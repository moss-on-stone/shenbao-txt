# 1895 - 65 - 4907859

 

Page 1

 
 
[重印四百零二號畵報出售] [  點石齋啓]  
　　是期畫報　附委侍御痛陳時事一摺侃侃而談旁若無人有賈長沙痛哭流涕之概以故海内　誦銷售一空本齋今已重印卽日出售賜　者　早購閱可也 
[新日繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦極華美卷首冠以銅板繡像百數十幅每回又增入畫圜二幅誠可盡善盡美髮憾無遺者矣兹已告成每部分裝十二册碼洋一元五角如欲躉購請移玉申報館帳房面談可也 
[論中國萬不可允倭人割地之請]  
　　倭奴之　極矣倭奴之驕亦極矣自平壤退守大軍竟渡鴨緑江彼以爲中國之懦弱無能也大肆　張長驅直入蹂躪我奉天諸郡邑跳刀拍張幾與昔之赭宼無殊雖我軍奮不顧身誓死抵禦無奈彼族愍不畏死依然跋扈飛揚以致錦繡江山漸漸爲彼醜類所占計自去秋而後九連城愛陽寛甸海城牛莊蓋平熊岳復州金州鳳皇廳岫巖州旅順諸處次第淪亡近旦由奉天竄至山東以致威海劉公島甯海州登州亦皆入敵人之手嗚呼噫嘻誰實爲之至於此極哉今者往事可不咎矣李傅相旣奉朝廷特旨重往議和陛辭出京啓行有日我知堂堂上相倭奴素所欽崇此去樽爼折衝定能易干戈爲玉帛東北一帶數千百萬蒼黎性命得以保全家室不致毁壞一髮千鈞之重任非傳相其熟能當之特是倭人旣已無道横行闌入我聖清重地逆知我軍士性成畏葸不敢陷陣衝鋒勢必趾高氣揚多方要挾旣欲割地又索償　奉使者過於用剛勢必事機决裂苟用柔也不特張敵燄且復損國威欲求剛柔悉得其平不誠難於措置乎不　竊以爲倭人如以割地爲請中國萬不能允從何則倭人自奪取旅順後卽於其地設野戰病院收療受傷之倭兵更開設銀行俾兵丁領得餉銀可匯往國中以供家用尤恐從軍異域其存其没消息難通乃復置郵使局以遞音書并設俳優塲收取戲貲供本國赤十字社之用各國船舶之過此者設爲新例十六則以榷稅金復建置僞官以曾被華人縶　如豚之前天津領事荒川已次郎爲金川廳知事其見於倭字各新聞紙者歷歷如繪揣其用意竟思久假不歸嗚呼噫嘻奉天爲我聖祖神宗當日發祥之地今雖勢不能敵豈可輕以尺寸與人若旅順則天險巖疆形勢鞏固得之則北洋之門户可扼失之則敵苟長驅而入無地可以阻攔至於威海則屏蔽　齊與旅順遥遥對峙凡兹重地皆所必爭曾見某倭報言中國若將旅順收回則旣有形勢可憑他日必與我爲敵我當於議和之際堅持定力决不交還嗚呼噫嘻倭人之謀何竟若斯奸狡乎李我傅相老成持重料敵如神當兩國會議之時諒必不肯徇其所求致令彼國將　疆割據然則倭人費此無數心力甘受萬國之唾駡以侵犯我聖清其肯因傅相一言遽爾空手而返乎必其信口開合百計要求將如之何而可曰與其割地無寍償銀倭國之帑竭矣倭國之民窮矣從前以紙爲衣猶可　顔解之曰取其適體耳今則米榖不繼民皆以番藷及海鼠充飢其主　次偪勒富人强令以金繒上獻近日無可偪勒不得已將上野故德川將軍祠宇金鑄之獸鐶鴟吻一一毁去易銀以濟軍需此事倭報中雖諱莫如深而巿中已人言籍籍可見目下倭人之志苟得我中國償以兵費彼亦不再逞其兇鋒蓋如不得償則兵費必無可再籌民間且私相怨謗他日者揭竿而起變起國中舊時廢俟雲集響應昔年薩摩之亂不難再見於目前故我以爲割地固不可允從苟許償銀倭人當無不唯唯聽命也雖然尚有一事焉不可不防之於豫倭人性多詭譎往往食言而肥無信之言時出諸口彼倘欲以某地爲質俟銀欵償楚然後退兵我中國亦斷不可遷就依回以致中其奸計萬一償清後兵不肯退依然竊據其間在彼甘受食言之名在我又將大費周折不如預爲之地　　與爭庶彼無計可施無奸可用而我中國省得於波平瀾靜後又起波漾　傅相成竹在胸籌之已熟無俟海陬下士借箸以籌矣特芻蕘之言或有一得用敢直抒所見以列　端閱者苟不以不在其位不謀其政責之則幸甚 
[本館接奉電音]  
　　昨日午刻京師飛電傳來上諭二道敬謹譯登○二月十二日奉上諭李秉衡奏叅文武各員請旨懲儆等語山東平度州知州茅　綬于應付兵差車輛藉端苛派迨聞信撒任並將嚴飭置之不理亦不支應兵差署理臺莊營叅將陳佑和短缺防兵額數尅扣口糧均著卽行革職經健右營管帶官俞懌趙正元經該撫派赴登州防營臨期請假藉詞推諉著以都司降補以示懲儆餘著照所議辦理該部知道欽此同日奉上諭江南蘇松鎭總兵員缺著陳旭補授欽此 
[營口警電]  
　　倭酋野津氏於初十日由鳳皇屯發電至横濱云我國第一隊兵行至高刊不見華兵蹤影遂將地占據隨分兵若干赴猪心浦復令麾下武弁帶兵攻眞肅臺又云同日清晨第二隊兵攻入營口吳清帥所統湘軍一遇我兵卽相率遁去惟宋祝帥所統之軍奮力抵禦以上係倭人之語本館知其喜於夸誕不敢信以爲眞乃未幾天津電信傳來所報情形亦復大同小異噫嘻其殆眞耶悵望遼東爲之扼腕津電又云倭酋申請李傅相暫緩啓行因倭邦尚在置備供張須本月二十三日始可以禮迎接云 
[英電譯登]  
　　十二日倫敦來電云目下水師中添募水手五百人日加訓練以供水師之用所有水師一切須大爲整頓以期精益求精 
[江干失慎]  
　　本月初六日已刻杭州鳳山門外海月橋叚鹽塲地方張姓家失慎當經江防統領鮑副戎友章督飭勇丁携帶洋龍會同保甲巡勇施救城内義龍如保安永安崇寍等集亦俱出城約半點鐘時始行救熄計焚燬房屋十餘間其起火之由係烘小孩尿布延及蚊帳所致星星之火可以燎原居家者可不慎哉 
[紹試定期]  
　　浙江學政徐季和宗師出棚考試甯波已列前報兹接隨同出棚之人寄信來云宗師到寍後卽發馬牌行文紹興定於二月十八日取齊寍郡試事大約十八日可以告竣十九日卽可由甯起馬赴紹 
[累及寒儒]  
　　杭州敷文崇文紫陽及詁經孝廉各書院向有例奬其欵自乙酉年劉仲良制軍撫浙時將籌備海防經費餘欵存與生息作爲五書院加奬每月每院可得百元寒士生涯不無小補今因日人肇釁此欵已提作軍餉故自本年爲始例奬一概停止想横經校藝者無不痛恨於倭奴之稱兵犯順也 
 
 

Page 2

 
 
[浙省官塲紀事]  
　　前聞聶仲芳廉訪將赴乍澉巡視各營查勘砲臺兹悉廉訪於未到任時已奉撫憲密諭往閱一周因各營布置尚稱周密其有未盡妥善者業已面授方略足資守禦廉訪又奉撫憲委辦海防營務處政務較繁是以赴乍之行尚須從緩也○常鶴帥赴越致祭禹陵於初三日回杭仁錢兩縣至江干恭迎渦洲兩協鎭率同八旗兵丁排隊相接鶴帥接見後略叙寒暄卽排導回轅○候補府經歷金參軍標向在防軍差遣辦事勤慎不辭勞瘁現奉提憲張奎垣軍門札調到甯赴鎭海前敵軍營差遣卽於初五日禀辭起程○請補義烏縣蔡大令錫侯已奉部覆准補現奉藩司札知飭赴新任大約花朝前後卽當履新也○藩憲趙展如方伯於初二日考試崇文甄别初三日卽委正途知縣十二員分校方伯高坐堂皇督同校閱至二砲時均已閱畢呈送方伯案前其甲乙名次再由方伯親自評定彼交紅條者當無能爲役也○撫標中軍參將白海山副戎已升授樂清營協鎭例應開缺送部引見現經廖榖帥委署紹協副將奏請暫緩入都刻下已交卸中軍叅將篆務赴越履新其遺缺委副將銜升用叅將儘先遊擊趙蘭庭叅戎昌榮署理按叅戎原籍楚南自幼從蔣果敏公入浙蕩平髮逆卓著戰功廖中丞素重其才特委帮帶楚軍駐紥乍浦今以中軍爲諸營領袖操防訓練責任較重因地量才越次委署如中丞者洵可謂知人善任矣○杭州詁經精舍在西湖孤山之麓創自阮文達公專試經學詩賦兹於初六日由廖中丞考試甄别兹將題目録後經文帝乃誕敷文德舞干羽于兩階竇車騎勒石燕然賦以題爲韵賦得十洲澄鏡得澄字五言八韵戚繼光練兵實記書後限次日已刻繳齊 
[臺防安靜]  
　　臺灣自去夏中日有事後　朝廷慎重邊防旣屢飭前後兩撫憲嚴籌戰備旋又特簡厦門水師提督閩粤南澳總鎭楊西園劉淵亭兩軍門一爲會辦一爲帮辦劉軍門則駐節臺南力保安平旂後等海口至臺北基隆滬尾及臺中澎湖等處今署撫憲唐中丞日與楊軍門統籌全臺大局或增建砲臺或添布雄師澎湖爲海中孤島則又奏明派委朱又懋太尊上泮統領定海防軍數千人扼要以守太尊爲名宦後幼握兵權才兼文武抵澎後雍容坐鎭早已屹若長城正月以來頗聞憲轅接電有倭欲犯臺之說民間因防務之固有恃無恐閭閻安堵雞犬不驚未幾又傳澎湖有倭船八艘停泊筆架山下繼又　雖有倭船暫至卽去意者爲偵探海道起見訛言傳播於是福建厦門宮商多有致電驚詢者並聞憲轅亦接電傳上諭下詢臺防情形似甚吃緊實則杯蛇巿虎之談不是信也 
[中軍易人]  
　　臺灣巡撫部院行營中軍徐曉湘協戎兼帶撫標衛隊百餘名自唐薇卿中丞升署撫篆後適中日搆兵海上防務淼嚴命將衛隊添募四哨編足一營從前另置親兵哨一員今則概歸協戎管帶適當整頓營伍之際親兵爲撫轅護衛之勇諭令掃除一切積弊認眞操練爲全臺百餘營倡率蓋謂不能正已焉能正人此中丞大公無我之意也協戎有弟名國正亦委管帶定海某營暫駐府城南門以内中丞方委各員分赴基滬等處查點軍籍以視有無冒名虚額等弊協戎乃命衛隊勇多名私赴弟營應點意謂迨點已營之名又可使彼營勇丁頂替似此張冠李戴通融辦理終無破綻之日勇丁畏法不從則許以每名給錢若干嗣又不以所許之價照給上下鼓噪事爲中丞查知立卽撒差以儆其餘另委補用參將黄參戎義德接辦到差月餘又經委赴廣東一帶招募勁旅五營命其名曰德字營至行營中軍一缺於撫轅日行公務有承上接下之責難以虚懸中丞查有向當武巡捕官兩江補用游擊方君良元供差數載忠勇性成檄令代理中軍事宜仍照舊兼管衛隊方游戎奉檄以後旋涓吉本月初二日接事 
[兼攝要差]  
　　總統滬尾前敵定海防軍隘勇等十數營廖廷芳軍門得勝爲湘楚名將智勇兼優前署閩中福甯總鎭爲欽命會辦臺灣防務楊西園軍門會商臺撫奏調至此軍門存感激圖報之心到防數月增築砲臺修平險路睱則督率諸統帶講求戰守之策孳孳不倦復力除營中冒名虚額之弊去臘中丞密委營務處諸員輕車减從不露聲色星夜赴所屬各營點名點畢皆整齊劃一每營五百人無一空額其中操練勝常精悍莫匹尤推陳少峯鎭軍所帶之防軍正營爲首委員返禀中丞深歎軍門爲不負委任今正軍門因積勞過甚偶染咯血之症幸延名醫盡心調治勿藥漸占當軍門病甚時猶日夕以防務爲心深恐倭人轉舵南向滬尾一口爲臺北最近門户稍有疎虞萬難辭咎遂星夜電禀至郡亟請中丞檄委陳少峯鎭軍管帶防軍正營兼當前敵各軍營務處差遇事相助爲理獲益　輕中丞亦知鎭軍老成幹練前隷劉省三爵宮保部下往年法人之犯基隆獨率一軍與敵鏖戰數刻之久大挫其鋒至今膾炙人口旣經軍門禀請立卽批准委以各差從此和衷共濟戮力疆塲同袍同澤之　可爲軍門與鎭軍咏之 
[波試事續聞]  
　　浙江徐大宗師考試甯波各題已登前報初六日考試第二塲生員四書文題唐虞禪夏后殷周繼經文題叔弓帥師圍費昭公十有三年詩題賦得安民則惠得安字五言六韻○正取童經解定海黄家鬵正取古學鎭海陸勵年鄞縣朱華王賢瑞陳受謙張復傅遠次取鄞縣江義修李士英陳榆春秦文鼎孫瞻喬章大澍奉化俞紀昌正取算學鄞縣馬志程次取鄞縣李治庚○初七日考録優生四書文題然後驅而之善故民之從之也輕詩題賦得疾風知勁草得風字五言八韻是日考試教官四書文題學則三代共之皆所以明人倫也詩題賦得學古振儒風得風字五言八韻○前報生經解題第一條雜赴之赴字誤作掛第二條大禹謨之大字誤作太又童經古詩題繁雲光合寸之光字誤作先合卽附正於此 
[胥臺零拾]  
　　姑蘇訪事人云調補蘇州府現任徐州府桂太守中行於本月初六日乘舟到省叩賀各大憲新禧翌日卽辭往白下謁見張制軍○本月初七日傍晚木工某甲步入西貫橋畔長春園老虎灶茶肆啜苟嗔茶博士伺應不周以致互相口角突取長凳擲茶博士之頭登時鮮血直噴涔涔若屋漏茶肆主某乙急喚地甲挈茶博士投西路總巡控陳未識若何辦理也○前署臬司韓古農廉訪於正月十五日赴江震常昭福山等處公幹旋於本月初八日下午返蘇 
[觀察奔喪]  
　　欽差大臣總理偵探處朱啓三觀察麟成因奔太夫人之喪於初六日行抵金陵下關換坐輪船由九江回江右府第按觀察原籍安徽　居江右筮仕寍省前辦善後總局並掣騐賑捐等差去歲隨欽差大臣劉峴帥赴都大帥知其明幹特委以總理偵探事務去臘在天津接電知太夫人於臘月初三日駕返　池抱恨終天哀慟不已時當軍務緊急劉峴帥惟准其請假四月當於臘目初九日由天津奔喪起程帶領人役並總理偵務處親兵多名初六日旣由下關登輪想不日卽可回第也 
[催繳鹽厘]  
　　兩淮岸運各商遵照部議每引預繳鹽厘二兩經督憲批示自光緒二十年九月起以兩个月爲一限分四限繳清揚繳岸繳悉聰商便刻因需餉甚亟淮南總局特懸示局門嚴催略謂此項預厘刻下已屆三限遵繳者固多未繳者亦復不少並據各岸督銷局咨稱岸繳各商於初二兩限内有尚未繳清者合亟出示諭催並將初二兩限未經繳齊各商花名開列務各激發天良依限完繳立候撥解萬勿再延等語想各商素明大義旣已同仇敵愾慷慨於先自當赶昔銀兩輸將於後也 
[爼豆千秋]  
　　本埠官塲定於本月十三致祭關聖帝君已紀前報昨日黎明江海關道劉康侯觀察提右營叅將廖楚材叅戎松海防同知劉乙笙司馬本縣黄愛棠大令教諭宣琴山廣文縣丞吕慶堂二尹主簿林珍虞少尹典史蔡季卿少尉城汛李采臣千戎守備程少庵守戎次第赴西門内關帝廟官廳齊集由禮生聲請詣正殿贊引行三跪九叩首禮雍雍穆穆誠鉅典也禮成仍回官廳略用　點分道回衙 
[賽馬先聲]  
　　寓滬西商每遇春秋佳日必賽馬以角輸贏今歲先於昨日試賽經理人在塲中預備一切至鐘鳴一下各西人先後到塲 
 
 

Page 3

 
 
或揚鞭飛駛或躍過花萁更或以名駿效馮河之舉至五點鐘後始各興盡而返每賽一回必有西國樂工筝笳競作局中人皆興高采烈惟華人之聘懷游目者甚屬寥寥耳 
[畏罪潛逃]  
　　某號西捕專以尋覔賭局冒稱捉賭乘間攫取洋銀爲事捕頭未之知也兹經捕頭訪聞謂賭本應捉不應私自攫物正欲查究該捕知事已泄漏難以容身遂避匿他處昨晨經八號西探查悉該捕匿跡美租界斐倫路第一百零一號門牌某西婦所開飯店内破扉直入該捕越後垣而遁包探將情回告捕頭諭令中西各包探嚴密查拿以憑究辦 
[飭傳行主]  
　　駁船户唐坤泉楊寳林謝聚華夤夜裝米開駛經查米局巡丁見而生疑卽將船扣住禀知委員童明府飭將唐等三名移送上海縣訊辦昨日午間到縣值日差入禀黄大令卽倩發審委員翁明府在花廳提訊唐供浦東人在南巿王家碼頭撑駁船協記米行雇小的船裝米往北到集水碼頭卸貨係行内陸先生令小的裝載明府問共有若干擔答八十四包每包計五斗八包大包每包一擔共五十擔明府問如何被查米局所拘唐供詞支吾明府喝掌頰二十下復供小的得行内船力每擔九文清晨開行卽被巡勇喝住不知行内有無别情楊寳林謝聚華同供都是浦東人同在萬裕碼頭撐篤駁船此次由元吉泰米行雇就小的船隻楊裝八十六擔謝裝九十擔行内打成米包囑令裝船明府曰此米銷往何處答伊令小的裝到虹口錦記碼頭上洋棧聞說有天津客人買到天津不知客人名姓問爲何查米局送爾到案供昨夜四更時開駛　到陸家嘴被巡丁所見以時在四鼓裝米行駛總有别情殊不知小的實爲潮水所悮並無别情明府曰爾爲行家裝米船力若干答稱每檐十四文研詰再三執定不移明府遂判將唐等三人交差看管一面飭傳協記元吉泰兩家行主到案訊明核斷 
[窩贓送縣]  
　　竊賊鄔阿才被西門外八仙橋巡防局拿獲局員孫明府嚴訊之下供稱曾在八仙橋窮過六次西門外竊過兩次均未破案惟前在十六鋪犯案被拘懲辦素住法界金寳興客棧連宿六十餘天尚有錫香爐等件放在棧内明府飭勇將棧夥邱阿順提案供認窩賊窩贓明府以該棧作此犯法之事棧主尚敢不到僅遣棧夥搪塞實屬不知法紀喝將鄔邱兩人均笞二百板備函移送保甲總巡局請翁明府移提棧主一併究辦翁明府接函後將鄔邱兩人轉送上海縣值日差禀明黄大令飭卽收押聽候訊辦 
[先訊地保]  
　　浦東關江鎭河内有一浮屍尒入適當十八保廿九三十一圖及廿一保九十一圖毘連之處經兩圖地保喬永祥丁連卿報請同仁輔元堂騐明收殮堂董以浮屍有關出入遂禀上海縣請騐黄大令卽傳喬丁兩保到案倩翁明府訊問喬供小的充當十八保廿九三十一圖地保丁供小的充當廿一保九十一圖地保在華涇南首三林塘對面關江鎭離城約三十餘里十一日聞說河内有一男屍小的等卽往河干尋視見有衣裳數件氽浮水面隨卽撈起並無屍首疑訝良久迨潮退後灘上露出男屍一具年約三十餘查無屍屬明府曰屍身及衣裳可有傷痕答完好無傷現已將屍撈放岸上報明同仁輔元堂騐明收殮奉大老爺傳案小的等據實禀報明府飭令先去赶備屍塲黄大令定於昨晚登舟前往騐屍 
[會訊夾板船命案]  
　　壳件洋行經理之黎渦夾板船行至日本長崎口外偶因遺火悶死廚子細崽各一人及抵滬船主栢良卽投英領事署訴明情節請照會華官訂期會訊昨日午後上海縣黄愛棠大令鳴騶蒞英公堂會同宋莘樂通刺及薩副領事升堂研訊栢良帶水手頭目李阿石投案供稱商人在黎渦夾板船當船主是船在上海壳件洋行掛號現泊浦中旗昌馬頭當二月十七號卽華歷正月二十三日在日本開行來滬先一日移泊長崎口外比天將黎明正欲起錨見廚子房中烟霧迷漫令李往問無人答應開門視之見艙板焚穿廚子已斃急往下艙則細崽亦已死在被窩中足上焦灼推原其故因廚子在房中爇炭取煖睡熟時將火盆傾翻所致當在長崎買棺盛殮現在暫厝此間西門外殯房二人皆是厦門人其姓名寫在簿上容譯成華文呈案李供稱小的亦厦門人在黎渦夾板船當水手頭目祗一月之譜已死之廚子姓王名阿亨細崽祗知姓林伊等俱先上船阿亨係厦門地方人惟不知其家在何處據言有一從兄在招商局管馬頭不知允將棺木領去否至其致死之由則洋人所供並無虚假通刺與薩副領事一再互商著卽知照王阿亨之從兄設法將棺木兩具領回 
[縣案彚録]  
　　小流氓紅木阿二折梢打降頗有聲名前經保甲總巡局翁笠漁明府訪悉飭拿究辦昨日帶至縣署訊問紅木阿二供小的姓汪名阿二本地人向爲骨牌業邇來失就多年不敢拆梢玩法現在父親到案尚求恩典明府卽傳汪父到案供小的名壽成年已七旬僅此一子叩求施恩釋放小的領回當加意管束斷不致任伊多事明府曰爾有子不教縱容至此爾知亦有罪否汪供小的失於教訓務求恩宥明府曰念爾老悖格外施恩飭將阿二拉下重笞四百板交父領回管束具結存查○流氓楮阿四在德茂烟館吸烟移時旋經堂倌檢點失去烟槍一枝指明褚所竊盤詰之餘互相爭論烟館中將褚扭送巡防中局訊辦由中局移送保甲總巡局翁明府帶至縣署訊間褚供本地人到德茂烟館吸烟堂倌誣指小的竊取烟槍責令賠償小的受此冤屈心甚不甘故與伊理論伊反將小的送局明府曰爾係著名流氓時作　竊狗偷之事故疑爾所竊爾總非好人著押候飭差查明失去烟槍之實情禀覆核斷 
[英廨晚堂瑣案]  
　　南翔人沈雲亭控妻張氏潛逃出外賣娼旋由美捕頭遣包探將鴇婦陳夏氏蟻媒梁蘇氏張陳氏解送公堂采通刺庭訊之餘飭移提立據保張氏賣娼之法租界黄發茂酒店主黄桂春到案訊得尚有在逃之著名蟻媒茅桂松王阿大因卽提其家屬日前差役李慎持票至法公廨協同法包探提得茅妻陳氏王妻李氏並在五馬路提得梁蘇氏供出之粤婦三姑一併解案前晚通刺升堂研詰三姑供稱小婦人籍隷蘇州由粤東人陳舜階納以爲妾上年九月同居之某老嫗與阿大等爲中轉托蘇氏等將張氏賣與烟鴇陳夏氏處爲娼小婦人先不知情嗣經蘇氏持來洋銀一百五十圓稱是張氏身價斯時適老嫗某氏因事他出故小婦人轉交阿大其賣據及黄發茂圖章之保單各一紙亦經小婦人轉交蘇氏等人取去通刺謂爾分得身價若干供稱事因同居之某氏經手小婦人並不分肥通刺謂旣經某氏爲中爾何不將伊交案供稱某氏業已逝世小婦人求老爺格外施恩陳氏供稱小婦人本邑人黄託丈丈桂松轉託阿大等人將張氏輾轉販賣與鴇婦陳夏氏花烟館内賣娼所得身價洋銀一百五十圓由丈夫交黄收去現在丈夫出門逃避小婦人惟乞老爺法外施仁李氏供稱小婦人係蘇州人上年九月茅託丈夫阿大將張氏賣與鴇婦陳夏氏處爲娼因當時由黄立據作保故丈夫斗瞻爲中今丈夫畏罪遠颺不知去向沈訴稱小的實未托黄作保將妻價賣爲娼况小的在捕房曾見陳夏氏所呈賣據註明身價洋銀二百八十圓今該鴇何以呈在老爺案下之賣據祗書身價一百五十圓可見黄弟從中販賣無疑如果小的實有將妻價賣爲娼情事自甘重辦黄供稱沈之賣妻大衆咸知小的並無作保情事今奉傳訊尚乞開恩陳夏氏供稱小婦人現在治下虹口廣東街開設花烟館上年九月由同鄉人張陳氏等說合洋銀一百五十圓買張氏爲義女當時有黄立據作保身價洋銀一百五十圓由小婦人交與張陳氏等轉交三姑之手通刺謂立據時爾見過張氏之丈夫否供稱並未見過張陳氏梁蘇氏同供稱小婦人等均籍隷廣州來滬多年不干外事上年九月同鄉人陳舜階之妻三姑託小婦人等介紹此事今奉訊明惟求恩宥張氏供小婦人實由丈夫作主託黄作保由茅等輾轉賣與粤鴇陳夏氏處爲娼今丈夫反敢推賴不承叩求訊究通刺判令將陳夏氏交原保人保去餘連原告押候備文移送上海縣嚴行究辦○本邑二十三保二圖鄉民奚海潮與胞姪發發爭奪房産涉訟業經通刺訊明判令將田單一紙交發發具領管業日前海潮復將發發扭案訴稱胞姪發發先將此項田單一紙向人抵押洋銀三百五十圓現又欲將此産出賣可得洋銀六百圓小的聞而阻止發 
 
 

Page 4

 
 
發非但不依反使蠻横發發供稱前奉老爺訊斷將田單給小的具領管業但小的雖有管業之名實無管業之權所分房屋一間仍被叔父覊占故小的欲將此産賣去叔父始終霸阻今蒙提訊尚求明鑒通刺著一併送縣辦理○元盛茶棧主馮子雲扭控司帳人張子佩虧銀逃避通刺庭訊之下馮供稱監生係浙江永嘉縣人父親在日在治下開設元盛茶棧故後由監生經理前股東陳杏汀舉薦伊之妾弟張子佩爲夥已歷三年自上年起囑爲司帳因迨十月竟不别而去監生檢查各帳均有弊竇並虧空洋銀數百圓之多前日監生適與張遇向論恃蠻是以扭案請究並聞張曾在石路與秦緝之股開恒豐香蠟鋪所有資本均係侵吞監生之欵張供稱小的於上年十月辭歇棧中帳簿均被綫主收藏以致小的無從清理通刺著交差管押諭令馮將各項帳簿檢出與張逐細核算明白然後覆訊核奪 
[虹口捕房紀事]  
　　　　崇明人陳文炳推小車度日賃居老閳橋北首有小車一輛暫放户外忽失所在急出追尋杳無蹤跡前日下午在美界北河南路朱小仁屋内將原車尋獲遂於昨晨往訴捕房捕頭立飭包探查明再核○甯波人陳川林前晚一點鐘時在美界白老匯路振豐街徘徊觀望欲作三隻手生涯包探張阿五巡邏至此見其情有可疑當卽拿解捕房捕頭命押候張探查明曾否犯竊再行訊斷○江北人羅榮和卽羅阿二昨晨十下鐘竊得絨毯一條負至美界武昌路被八號西探拿獲拘入捕房捕頭命押候另飭包探竇如海查明失主解送英公解請宋通刺究　 
[恩同再造]  
　　　　本館昨承析津同袍子惠函云閱貴報知因前敵軍士創鉅痛深承泰西諸善長創爲紅十字會專療諸軍之受傷者庶得病起殺賊秦越一家無分畛域凡我華民無不感極涕下兹特寄上英洋四元又葉姜氏一元共五元先望察收再當竭力籌措勉副盛意尤願富商巨賈敵愾同仇傾囊輸助俾得源源接濟共襄善舉此尤鄙人所昕宵企望頌疇無窮者也又承程蓉蓀善士惠函云倭人犯順輦轂震驚薄海士民同深義憤弟寒儒冷宦欲殺賊則手無尺柄思紓難則家愧素封徒懷投筆之思莫遂請纓之志前讀貴報知泰西善士憫我軍士力戰受傷特開醫院溥賜刀圭特慮經費不敷經貴館代爲籌募弟等同屬華民旣感西士畛域不分又感貴館顧全大局雖非身受良切心銘適有同志四人偶來閒叙興言及此遂各出英餅一枚合之弟處共得五枚雖區區者能濟幾何然鰲戴三山蟻馱一粒各盡其力之所能到行乎心之所安或亦大君子所不哂乎且我華人口甲於諸洲若使人人各出一枚計數頗亦不菲人之欲善誰不如我聞風興起或於大局不無小補是所望於同此食毛踐土者爾本館按五元中有一銅質理合註明又餘大莊匯到杭州詒燕堂洋五十元又隱名氏酬愿敬助英洋四元又浙西愛財如命吏助洋十四元又顧松泉善士助洋十元以上皆助醫傷經費又陜西務本新報館遞來柳竹溪大令經募各户陜平銀四十兩合申規銀四十二兩正助順直賑欵諸大善士累仁積德澤被瘡痍受賜者當同聲感頌除分掣收條外特綴數言以揚盛美 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[墮浦遇救]  
　　昨晨七點二刻時太古碼頭小工十一人雇坐麻　三板船渡浦作工不圖行至江心船忽傾覆各小工盡墜浦中幸救生船雙棹來援得以悉數救起 
[英界公堂瑣案]  
　　何祖雲持吕宋　闖入老巡捕房出售包探杜雲　以此栗雖官憲並未禁止究與賭博無異安得公然出售因卽　往於昨晨解送公堂何供稱小的係吕宋票掮客實因素無恒業不得已而藉此餬口不應違章尚求原宥通刺據情商請佛　譯官然後判罰洋銀十圓如數充某項善舉如不遵罰則管押半月○小孩李阿三借住徐阿四所開客棧乘閒竊取布棉被一條經包探顧阿六　獲人贓送請訊究徐投案領贓李供稱小的年十五歲原籍蘇州流落滬江並無親友腹枵難耐不得已而竊物質錢通刺判令營押兩日贓給還失主○三百八十三號華捕禀稱小的見賭徒張阿三在虹口元芳路擺攤擲骰誘人賭博是以拘解請究張供稱小的　來小本營生携帶色子兩枚藉圖微利通刺判令枷號五日發犯事處示衆○魯麟洋行控生太晉和咸泰三洋貨號定貨不出會訊情形已登　　昨日通刺命將生太號盧光廷晉和號徐霖之咸泰號孫梅齋帶案問爾等各家向魯麟洋行所定之貨究竟如何了理盧等同供稱此項洋布孫小　　三家合定今早已閉歇無力付銀叩求明鑒通刺謂久押在此終難了案如再延宕則魯麟欲將此貨另售再向爾等追償虧耗之銀　盧等同　稱小的等實在無力如魯麟欲　只好聽其所爲矣惟求准交保出外竭力理清通刺據情商諸佛繙譯官謂如能人銀並保始准保出　等同　稱現在　已關閉恐難覓保人通刺著仍還　所赶緊料理 
[法界公堂瑣案]  
　　林徐氏控弟媳徐陳氏私運家資且與魏子儀有染葛同轉迭次訊供著承受遺囑之汪胡氏出具切結徐陳氏又稱願　清節堂守節此已紀諸報章矣昨日同轉會同祁繙譯官升座徐陳氏偕汪胡氏余姚氏朱王氏　案同轉間朱王氏來此何幹供稱丈夫朱桂元曾爲徐姓介紹在佘山購得墳地一方及徐姓營葬復由小婦人承攬計工費洋銀三十圓汪胡氏呈包攬及索找契同轉閱竟謂原契上載明賈地五分計洋銀二十圓何以索找契上又載地三分價三十圓朱王氏供原擬出洋銀二百圓尚有超度等費在内同轉問二百圓如何分派朱王氏不答問汪胡曰爾旣出具切結因何依舊　　汪胡氏供稱小婦人處存洋銀三百　　　寳心根發後來婚嫁之費不必列入摺内同轉命提林徐氏到案問因何串同朱王氏索洋銀二百圓林徐氏供稱小婦人並無其事同轉　爾夫林步　唆使涉訟必令到堂具結方能了案若不交到爾夫惟有將爾禁押而已林徐氏供稱小婦人情願禁押卽一年亦無妨至丈夫則此事　無干涉定不到案同轉命提朱阿二研訊共稱索找一節實出張母之意同轉問究竟何人唆使朱不答同轉命將林徐氏帶出汪胡氏與朱耳　數四朱姓供稱伊等欲指爲林徐氏唆使小的卽算事出林徐氏可也同轉著將林徐氏還林著交其夫林步青朱押候徐姓安葬後覓人保釋又　徐陳氏曰　　願入清節堂當取具里鄰親族保結汪胡氏亦著具詳細切結送案備查○薛叙文訴稱小的在治下開設義泰磨坊曾爲　　人王本本　　義源房屋後因房屋不敷居住勸令他遷去年十一月已向王咨照王不肯遷因無奈送案請訊王供稱小的一家數口待　嗷嗷欲令另遷何來遷費河　署押候交人保出限半月内遷移○包探禀稱陳阿元在太古碼頭竊取水烟袋一枝鞋一雙經小的當塲拘獲人　解案請訊　轉著押候掌頰八十下贓存捕房待失主認領 
 
 
 

Page 10

 
 
   
 
