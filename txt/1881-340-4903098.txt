# 1881 - 340 - 4903098

 

Page 1

 
 
[論杭州遷善局緝賊之勤]  
　　嘗與略識時務之友論及中國之人情何以若是其忍且倫余曰此關乎世運之遷流愈趨愈下無所底止故雖有聖君賢臣名師大儒無能挽回于其際今泰西人習處中國凡其上之政教與下之風俗華人亦習知之不禁因中國之薄而羡泰西之厚而不知薄者由其所自致厚者亦由其所自成人事無權也蓋洪水以前四大洲同戴羲軒農嚳之化政治風教俱臻極盛不意汜濫之災溺人無算士廣民稀經堯舜禹稷數聖人畫定九州治其所急荒遠之區聲教遂不能及隔以疆索者數千年至今日而復有中外一家之盛然而中國以聖人之多際於極美且盛而轉有遷流日下之勢泰西以不聞中國聖人之教常存潭淪樸厚之氣而風氣去古不遠今固不能必彼之遂無遷流而已不能言我之尙可復古也然而人事之賞盡者亦盡之而已矣人情之不可攺者亦聽之而巳矣竊爲吾子言一事焉杭州省會之地也自粵匪踞之三年城內被毀之處不可勝計同治之初大軍收復城池其時空地逐叚皆有如業主奔走流離喘息未定少有造屋者大吏經營善後招徠流亡四五年後漸覺安集而城中向亦不過十之二一若冷巷小街民居不甚稠密縱使復舊不能無一隙之空而城中有數等人如小販食力之流賣烟窩賭之輩一則吝於房租太貴一則便於匿跡隱形皆於空地上支搭草棚鱗次櫛比近城最多其地或本無業主或係官佃營牧隨若輩之所願而不問其值也因而建造棚寮日多一日而宵小之徒亦卽飾節皆是游勇一也旅客無依二也烟賭流蕩貧無立錐三也有此三等人以草棚爲居停主竊而窩之得分其利焉此外若今年夏間禁辦之臺基初亦根茁於是而竊賊之多尤爲地方之害前有擬請保中局驅逐草棚者以里中人不肯相助議旋中止於是有陸紳蔭堂者條陳大吏創設遷善一局專收地力竊賊及無賴滋事之人閉置局內擇其性質未离者勸導之其孔武有力桀驁不馴者則禁錮之日給以飯向使向有生業者仍在局中就業得錢則爲積之俟其眞能攺過然後取保出而付錢作本使之管生其有出局之後仍人下流者若再犯案財永遠霸禁不復令出此局一設小竊皆育所忌蹤跡爲之一斂葢此等人放蕩終身豈堪閉之室內而月宵雪夜局中又廣派巡邏專於城中狹僻之處加意搜緝一或不謹輙被獲住是以不敢輕身嘗試也大吏知陸紳辦理日久頗著成效爰爲飭附提撥公欵以資局用而又特派道府大員會同辦理惜乎匪人太多局中無地可容若浮於六七十名以外卽不能住是以保釋者多而保去而復來有亦不少也夫人非至困必不作賊當今之世而欲地方無窮人非正本淸源費數十年之心力而迄不見效然大權在手而奢願難償時勢使然徒嗟恨事而巴如陸君者不能淸其源而止其流不能正其本而持其末然地方之賴之巳甚不少可知事無難行謀以寔心而貞以實力未有不效者也然而陸君之取怨於羣小亦太甚矣聞取保山局與未被之人皆銜恨切齒陰謀報怨卽識陸君者亦有謂其不于巳事徒結小人之怨爲甚不值得者幸陸君始終勿懈且省城官吏上自院司下至縣貳知陸君於此事著有成效且藉以分保甲巡防之任均樂相轉而行故陸君無所疑沮耳夫小人之心固不足論陳仲弓誨盜而盜感奮此古風不可見也若夫以陸君爲不憚煩者正不知其居心何等也吾故謂世俗之偷今日已極人情取巧作事誠難然使天下皆避勞避怨而又欲避見好之名與矜才之謗越分之嫌則亦何時何地而見其可也因昨報述杭州近來宵小絕跡擾竊不聞爲憶曩語而書於後焉 
[恭錄　諭旨]  
　　○十月十四日奉　上諭廣壽著調補吏部尙書兵部尙書着志和調補理藩院尙書著麟書補授烏拉喜爲阿着補授都察院左都御史欽此同日奉　上諭奎潤著轉補吏部左侍郎仍兼署戶部左侍郞吏部右侍郎著錫珍調補崇禮着調補戶部右侍郞兼管錢法堂事務禮部右侍郞着寶廷補授欽此同日奉　上諭成都將軍岐元着加恩在紫禁城內騎馬欽此同日奉　上諭靈桂着補授大學士文煜着以刑部尙書協辦大學士欽此同日奉　上論理藩院尙書麟書廂藍旗蒙古都統穆隆阿均着加恩在紫禁城內騎馬欽此 
[津沽近聞]  
　　○天津西人來信言可招商局之日新輪船赴津載育巨礮六尊每尊計重八墩其砲架及弱子等物咸備均係上海高昌廟製造局所製其製作之精妙直與英國之阿姆斯脫郞無異然則華人之製造近來殊有蒸蒸日上之勢矣又云傅聞由津至京城將擬創造電線未知其確否也 
[圖賴器物]  
　　○北京西人函稱日本學徒中有三人寓居太平寺內及回國之時將所有桌机器具盡賞與傭人學徒去後傭人首往該寺搬取物件而住持不肯交付云三人尙欠有房租故欲將家伙扣抵然學徒將去時住持曾往走送並不言及房租一節故傭人不信致與住持口角繼至相圖傭人爲住持所毆奔告於日本駐華使臣署中日使飭人膠往該寺理說住持又與差人滋鬧差人回禀聞日使已致信於總理衙門並發信回國問該學徒等想欲澈底根究也 
[續獲盜黨]  
　　○前報所述香港張阿福家被盜一節茲悉巡捕又捕得盜黨六人在一小船內緝獲並有賊物衣報數件及手鎗矛子等物又有盜船一艘駛至中國厘卡巡丁疑爲偷稅尾而追之盜船急急前逃巡丁在後追趨開鎗轟擊盜船亦開鎗對敵立斃盜匪一名迨追及見非走私而內有所刦衣物等件盜黨中又有一人受傷已重遂將三人一併捉獲卽由巡丁解磅官署矣 
[觀戲滋鬧]  
　　○香港東新戲館於本月十六日開演因所演之戲與戲單不符看客頗爲不悅高聲責問優人置之不理仍復搬演於是看客滋怒拍擡擲凳向戲臺上亂擊兩下紛鬧巡捕聞知立將滋事之看客捉獲數人乃不敢用武但與園主言令其將戲資給還皆欲拂衣而出嗣經有人調停仍令優人照單搬演始得寢事 
[匪黨伏誅]  
　　○寍波近日捉獲匪人四名卽予正法綠該四人製造彈子欲濟台匪黃金滿之用爲官府所偵知故立置重典也 
[皇孫遞甬]  
　　○本月十八日英國皇長孫愛爾伯坐威奇能兵船前往甯波上午抵寍卽有駐寍英領事至船 
 
 

Page 2

 
 
拜謁下午皇長孫偕水師提督及兵官數人上岸觀玩浮屠晚間卽至英領事公廨大餐並有在寍之各國領事官等作陪至十一點鐘乃下遊船至內湖游賞英領事偕焉至二十一日仍回威奇能船上不日卽將啓行矣 
[臺役欺官]  
　　○差役擅權欺弄本官此等惡弊到處難免惟慈谿近出一案爲尤甚先是寡婦馮貝氏被縣差王銨所佔後因王鋐不知何故受傷婦邀鋼匠阿喜陪至傷科揚州人陳芝卿家買藥往來多次陳固鰥居而求偶婦遂棄舊而憐新由是每日過陳名曰買藥而費則赴約也不數月而王死陳卽挽銅匠阿嘉爲說合雖立禮書並無身價僅謝阿嘉洋銀數元而已後被該處地保茅阿南聞知以爲强奪人妻往向索許陳因其所索過昂堅不肯與地保挾恨通知縣署頭役李隆慶高等瞞宮作弊私出牌票率傾捕快持鐵尺如拿大盜麕至陳芝卿家陳見來勢洶洶脫逃不得遂待刀亂舞捕役以鐵尺拒之陳因獨力難支遂被擒至縣署內懸於樹上私刑凌逼奈陳强項不懼差等只得弄假成眞朦禀本官將陳拘至案下不由陳分別遂釘鐐收禁旋有徽州人紅某向開漆店曾捐五品頂戴亦非安分者因與陳友善代抱不平奔赴縣署爲陳伸寃差等不特强阻而且誣其吵闈公門官亦斥其無禮江言詞鋒利宮語塞拍案大怒退人內署差恨江某卽移禍於江遂乘機將案桌擘開官乃有詞不顧其爲職員將江某亦釘鐵收禁市上商民羣動公憤赴縣遞呈而著內暮友聞知此事謂事旣被差欺弄若不早爲調停一經上控後悔莫及於是將差祭倒塡日期算作眞票而典史亦勸令鬆鐐連夜觀帶江與陳等一仝上府宗太守問明原由面斥昏懦一面卽委其委員至慈提差不料頭役李隆應高等抗不到案宗太守另派一員加差嚴提始得到案太守將應高等各杖一千用雙連重枷枷號三月發大門示衆然其至李陸一名實係門役沈耀所簪杖至皮破肉飛始供出項替等情太守復飭幹役往提適李隆投到太守因其罪大惡極本擬站斃以昭烱戒姑念有首減等杖責與所替者一同枷示將江某褫革取保釋放陳則驅逐出境不准再在慈城多事馮貝氏任其擇人再醮惟不准再嫁陳某爲妻各具切結了案 
[當舖讓利]  
　　○寧波府正堂奈爲棉衣讓利事業奉藩憲札奉撫憲譚批本司詳復核試浙省各屬典當陸冬讓利放贖仿照蘇省章程辦理請示遵由奉批如詳辦理仰卽通行各屬遵辦並頒示曉諭周知繳等因並奉抄詳內開凡棉綢棉布木棉絲棉襖褲被與衫褲被之棉胎四項當本在二千文以內者在十一月十六日起至十二月十五日止讓利放贖行縣出示曉諭在案未遽將示稿錄送兹又奉藩憲札開本司續詳杭嘉湖甯紹五府屬典當隆冬讓利請將前詳棉綢縣棉剔除其布棉襖裈被及棉絮四項凡在本年以內質典本在二千文以內者不論年歲豐歉自十一月十六日起至十二月十五日止在此一月限內取贖者槪行將利全讓如係上年質當於次年十一月十六日至十二月十五一個月限內未滿來取贖者將去年之利照付次年之利一律讓免由奉批如詳飭遵等因札府通飭邊辦合亟頒示曉諭爲此示仰各質戶各典當遵照凡布棉襖布棉褲布棉被及絮胎四項在本年以內質當當本在二千文以內者自十一月十六日起生十二月十五日止在此一月限內取贖祗行將利全讓上年質當者將上年之利照付次年之利一律讓免其絲棉棉綢及別項衣物等一槪不讓利此係大憲體卹貧民德意此後自十一月十六日起至十二月十五日止照此遵行過此一月限期及未到十一月半取贖看均不准讓各典當不得違憲取巧各質戶亦不得於定章定限之外爭論滋擾倘敢故違定行提案究辦凛遵特示 
[章江瑣錄]  
　　○撫轅門內兩旁各材官及聽事執役各廳房向頗有婦女住家其間兹悉經中軍示令一律移出打掃淸爭以崇體制而肅觀瞻云○前報述湖口卡官王太守被叅一則兹聞所叅各欵多查無實據尙不致呈誤官職惟差事早經撤銷接辦者則爲駱太守敏修云○近日天時多雨氣候卻不甚嚴寒恍如暮春時節也○藩憲牌示宜春典史葉守初據報病故所遺事務以試用從九嚴澐著理 
[上海縣學生正案]  
　　○一等十七名　姚文枬　秦榮光　楊德炳　王惟泰　孫承鼎　王維安　汪錫增　劉增祥　葛士淸　朱樹新　曹基鏡　徐頌增　劉玉淸　曹樵　凌貞鏞　趙世修　錢景福 
[院試題目]  
　　○二十日奉金上三縣童正塲題　奉　有爲神農之言者　金　有行文王之政者　上　有不破堯舜之澤者　通塲次題　問人於他邦通塲壽題　賦得翦取吳淞半江水　得刀字五曾六韵 
[本埠官報]  
　　○新授浙往巡撫陳雋丞中丞由閩乘船政局之濟安輪船於前夜到滬其行轅早已陳設于招商局之煤鐵局聞中丞因急欲赴任並不起岸卽將攺乘民船由小火輪拖帶赴浙據傳聞本月念五日中丞卽欲接篆云又中國駐德叅贊徐仲虎觀察齎送俄國新約來華携帶眷屬於九月初八由法國之馬賽附乘法公司亞馬遜輸船啓行昨晨抵滬現今業巳封河聞將於二十五六間先乘輪船至鎭江易內河船往淸江由早道北上刻下暫在格致書院小駐騶從云 
[妓院見蛇]  
　　○是三妓謝玉珍家本在兆榮里底現移至兆貴里後新屋華美勝常珠簾繡戶眞合藏解語花也前日午後謝雇木匠在舊房撬取地板詎其卞業已成坎深約丈許有大靑蛇一條蟠臥於中頭上似崢嶸有角身圍約七八寸長不能知該匠手取竹竿甫欲毆擊詎蛇便發威聳身躍起環尾帶倒該匠及掙起時蛇巳不知去向其近隣謂是房本有巨蛇夏間時出見者甚夥云又兆富里底之秣鳳寶家前夜有某妓出局回家甫至門前出轎見有秤必岮橫於門口頗爲驚駭妓館主焚香燭禱送開兆富里之後門使去蛇卽蜿蜒而出時交冬令百蟲藏墊此蛇之見不亦異耶且何皆與鶯燕結隣乎 
[失竊火藥]  
　　○聞會德豐洋行駁船承裝地亞士軍械火藥等件停泊下海浦地方前晚被竊火藥數箱船上人熟睡未覺直至次日始知現巳報緝未識能破獲否據云此項軍裝乃地亞士購辦轉售之貨由裕昌洋行輪船從外洋運來因軍火須報明查騐方能上棧該輪船啓行不克等候故卸載於駁船上云 
[圖許遭斥]  
　　○南京人朱正浩投英公堂辭稱家居裹虹口前日與妻未諸氏出外祗留一女孩看家午後囘去據女云刻有操山西音者二人來謂與我交相識暫寄纏腰帶一包越一點鐘卽來取去但我從無山西友頗爲猜疑詎簿暮有操山西音者三人又來索取寄包吵鬧不休自是圖詐故爲訴捕拘案請究邵文均歐德明歐子文等同供有陳姓者向我等購買纏腰帶四十八條每條價錢八百文共計錢三十五千二百文隨同將腰帶一包寄於朱姓家謂再同我至大馬路給價詎彼在路逃脫故向未姓索物陳太守謂邵歐等所供卽屬情眞亦應尋陳向論不准再與朱姓饒舌一併斥釋 
[行竊報竊]  
　　○虹口捕房之地保黃阿才至英公堂禀稱先據新關騐貨洋人處細崽卓阿萬來報其洋東失時辰表一只後洋東又自來報失綢洋傘一柄豈知皆係卓竊者卓聞洋東報失傘恐查便向洋東云洋傘在樓上洋東令上樓取傘而暗尾其後見其至洋台上從身畔取出洋傘當塲喝破盤問其表始認已押洋四元立將卓姓交捕贓已吊到卓供廣東南海縣人行竊是實惟工洋每月八元借過三元今未滿 
 
 

Page 3

 
 
月照算洋東應我洋二元半洋東稱卓存工洋情願勻案惟請將卓懲辦押舖夥請追押本洋四元陳太守謂卓阿萬行竊報竊情殊可惡買副領事請判押卓至年終俟期滿再行遞籍太守如言定斷所存工洋給與押舖贓交失主收領 
[瘦鶴詞人鄒翰飛近爲四士延主益聞館筆政喜投兩律]  
　　○一隅濵海聚文星盟主騷壇仰典型化外衣冠窮髪國門前車馬子雲亨譚穿天窟宵燐碧吟瘦衫痕暮　靑應笑侏儒聞見隘篷廬囚首但橫經　香海珠塵策錦驂阿誰春最占江南待澆我亦能愁四　澆愁集瘦鶴游戲之筆　不朽看還肯惜三　近輯三借廬贅譚　鴻爪互留同地幸兎豪欲禿乞靈慙　予廁船政探運局幕　水邨蕭瑟尊開未風月相期共暢談 
　　聽濤軒主人楊耀卿漫吟 
[題倉山舊主楊柳樓臺]  
　　○何幸朋簪盍海隅戀欄風景况堪娛千株楊柳橫烟露一角樓臺拓畫圖燈市夜凉聞趙瑟香車日暮擁吳歈從今閉殺陶公逕有此淸陰十里無　林巒廻憶小棲霞夕照倉山噪暮鵝觴詠名流餘想像孫會薄宦好才華不文敢入高人社得句常停過客車累葉江南占壇坫六橋春色付誰家 
　　聽濤軒主人楊耀卿漫吟 
[題灑湘妃子葬花圖爲媚川逸史作]  
　　○鴉嘴輕鋤手自携落英滿地草萋萋紅顏命薄花隨水黃土堆成玉作泥淚盡春風魂也泣病餘瘦骨影同棲那堪鸚鵡知人意閒向窓前學怨啼　自憐顦頓勝于花收拾殘紅貯絳紗狼藉人徒嗟薄命飄零儂亦悵無家玉魚舊事緣難續紫燕重來恨轉賒一慟歸來情更懶茜紗窗外月痕斜○卽事　黃金不惜擲纏頭抵得樽前一闋謳誰識悠悠統梁韵座中腸斷有蘇州　慚愧風流杜牧之空將幽恨付新詩劇憐一片憐香意不是情人不易知　微聞香澤已銷魂斜倚銀屏細較論莫道醉時須一石主人未必肯留髠　玉梅花下門嬌嬈醉擁紅粧意倍矣若個有心憐寂寞胡郞安得便魂銷　曾記當年此遣懷偶扶殘醉訪嬌姓何堪回首笙歌地不見花膠舊紫　釵余舊游處回首歡場徒增感慨　桃花輕薄也逢時深喜東君善護持若得鶯鶯并燕燕怕儂不是這情凝○重九前一日張雲看招飲于寶卿校書粧閣濟酣口占贈李逸卿　淡淡容華馱馱情不同羣艷鬥輕盈風流端合居林下恰稱芳名喚逸卿　流年似水惜娉婷足上朱絲江上萍愧我歡情非昔日感卿俊眼爲垂靑　盈盈不語倚臺傍悵把春纎搯玉郎說道他家花更好阿儂何必戀殘芳　瑣幃深掩語依依半餋生寒未忍歸儂本疏狂如野鶴發卿羈住不閒飛○卽別贈鳳哥　濃歡似夢鎖粧棲絮請終肖尙未休團扇人拋多舊很歸鞭欲整起新愁香銷羅帕痕猶　彰冷紗廚月正幽昔日許卿金屋貯至今此願不曾酬 
　　銕沙奏緑主人唐紫芸未是草 
[光緒七年十月初八日京報全錄]  
　　宮門抄○諭旨兩道錄前○發抄　旨四道○惇親王等　奏爲遵　旨酌保隨同承辦恭理差務各員摺○恭理王大臣　奏爲請　旨獎勵片○又　奏爲請　旨獎勵片○直督李　奏恭報囘津片○漕督黎　奏恭報交卸印務日期摺○護蘇撫譚　奏援案籲懇酌減漕米摺○奉宸院景等　奏請量加鼓勵摺子○江撫李　奏察看通判片○大臣景　奏爲差竣回署摺子○大臣杜　奏請署理札薩克印務夾片○十月初八日工部鴻臚寺廂白旗值日無引　見○察哈爾總管貢果爾預備　召見○關防衙門奏十五日　大高殿拜表謨公行禮○召見軍機　貢果爾○現挨白風毛褂○發抄　金順奏屯種軍糧出力官兵請獎奉　旨該部議奏單併發欽此○李鴻章奏蔚州牧崧翰廻避胞弟直隷藩司崧駿請仍以知州攺掣隣省卽行補用奉　旨吏部知道欽此○又儘先副將麟華借補昌平營參將奉　旨兵部議奏欽此○又命婦李喻氏捐助直賬請照例建坊奉　旨着照所請禮部知道欽此　○○和碩惇親王臣奕誴等謹　奏爲遵　旨酌保隨同承辦恭理差矜各負恭摺　奏祈　聖鑒事光結七年九月十九日由內閣抄出奉　上諭爲月十七日　孝貞顯皇后梓宮永遠奉安　普祥峪　定東陵在事王大臣均能恪恭將事謹愼無愆所有內務府承辦差務司員著恭理王大臣及該堂官查照成案酌量保奏候旨施恩等因欽此臣等遵查隨同辦理恭理堂主事筆帖式司員等自本年三月泒辦　孝貞顯皇后大事以來迄今數月之久囊辦一切差務詳核例案均能敬謹將事諸臻妥善毫無貽悮爲時旣久差務煩多該負等始終勤奮未便沒其微勞謹遵　旨查照成案酌量保奏另繕淸單恭呈　御覽伏候　恩施內務府其餘承辦差務各員臣等未能周知應由該衙門自行酌量奏獎以示鼓勵所有臣等遵　旨酌保綠由理合恭摺具奏伏乞　皇太后　皇土聖鑒謹　奏請　旨奉　旨巳錄　○○恭理王大臣片　再三品頂戴花翎署理丙務府坐辦堂郞中海緒自派辦恭理一切差務總司其事始終勤奮毫無貽誤實屬異常出力自應從優獎勵方昭激勸惟據該員聲稱不敢仰邀　獎叙其應如何獎勵之處出自　皇太后　皇上格外　天恩爲此附片謹　奏請　旨奉　旨已錄　○○恭理王大臣片　再候補郞中存厚員外郎世勳辦理掌儀司營造司恭理 
 
 

Page 4

 
 
差務諸礫妥協尙無貽誤均屬著有微勞自應量于獎叙惟查候補郎中存厚已保花翎補缺後以知府卽選得缺筆　賞加鹽運使銜員外郎世勦丑　花翎候選道批補郞中惟據該二員聲稱不敢仰邀　獎叙應如何獎勵之處出自　皇太后　皇上天恩謹附片具奏請　旨奉　旨已錄　○○李鴻章片　再臣隨同三大臣等恭送　孝貞顯皇后梓宮永安　山陵洽途風日睛和橋道淸肅凡有執事敬愼無愆堪以仰慰　聖鑒奉安禮成後護磅　神牌於二十一日行抵京營交界之定福庄屬敬謹跪送卽順道回津淸理積牘署藩司方大是卽回省域提督李長樂督率當差各弁兵分回防營理合附片具陳伏乞　聖鑒謹　奏軍機大臣奉　旨知道了欽此○　頭品頂戴新授江蘇巡撫漕運總督臣黎培敬跪　奏爲恭報微臣交卸日期仲祈　聖鑒事竊臣於八月二十六日因病奏請賞假一月並聲明飭委淮陽道桂嵩慶代辦日行事件在案現在新授漕督周恒祺行抵淸江臣謹於光緒七年九月十一日將　欽頒漕連總督關防友　王命旗牌一切文卷派員敬謹齎交接收任事所有淸准防軍餉項經臣放至本年八月底止現已繕具淸單另行恭摺奏報其發辦河工之欽照章由漕臣周恒祺彚案造銷臣在浦趕緊醫治一俟稍痊卽行銷假起程前赴江蘇巡撫調任所有微臣交卸日期理合恭摺具陳伏乞　皇太后　皇上聖鑒謹　奏軍機大臣奉　旨知道了鈇此　○○兩江總督臣劉坤一暫護江蘇巡撫布政使臣譚鈞培跪　奏爲金壇縣被兵最重請將應徵漕米援案籲懇　天恩酌减徽收以恤民困恭摺仰祈　聖鑒事竊照鎭江府屬金壇縣因荒田未盡墾復連年奔請展辦抵徵節准邵咨行令開徵本色均經轉行遵照在案茲據署蘇州布政使許應鏻會同署江安糧道德壽江蘇糧道王毓藻詳據金壇縣紳士吳炳照等皇稱該縣地瘠民貧甲於通省粵逆竄陷雞城時仇邑民拒守之久屠戮蹂躪較他處尤爲慘酷肅淸以後戶口凋殘約計存丁不足三萬是以田盡荒無屢經設法招墾而客民就墾寥寥收復已十餘年墾田尙不及半歴年展辦抵徵每畝儘收錢二百文若開辦丁漕民力實虞不給雖鎭江府屬曾蒙於减賦案內奏准普減一成而新科米則重者尙有五升三合零以錢漕兩項核計較之抵增至一倍有餘查同屬之溧陽重則每畞四升六合起科丹陽重則三升四合起科該縣壞地相連科則獨重租不抵糧入不敷出客民則避重就輕勢必他徒上著則計窮力絀亦漸流亡招墾催科兩皆柬手查江寍府屬　兵較重民力艱難曾蒙　奏准減微漕額三成丹徒縣沙潮田地昔腴今瘠於普減一成之外亦曾　奏蒙　恩准續減今金壇一縣爛等於江寍磽瘠倍於涉潮擬請比照陽溧二縣科則酌中核減俾不致輕重相懸庶幾輸將稍易等情經該司道等飭據該府縣覆曬明確援覆丹從縣沙潮准減之案請將金壇縣米額於前次普減一成外比較丹陽溧陽二縣科則酌中核議將五升三合二勺零民地蕩寺學田三項及四升四合零民地照額各减十分之一分四厘計應减米五千七百六十餘石又閏月米三石零庶規復啓徵不民困累稍紓荒田逐漸墾復等情詳請具奏前來臣等伏查金壇縣慶徵漕米前于减賦案內已奏蒙　恩旨普减一成此時方議開徵何敢率請再减惟是該縣被兵之慘實與江寍府相同而地土尤著名瘠薄迄今休養十餘年戶口百不及三荒田墾不及半連年展辦抵徵亦屬事不獲己然抵徵係權宜之計終非常經丁漕爲維正之供勢難久緩無如該縣新科米則較重若令按則開徵體察情形實有未逮今據該司道等公同酌議詳請再乞　恩施核與丹徒縣沙潮田減剩科則再請減收奏准成案相符合無仲懇　天恩俯准將金壇縣減剩應徵漕米五升三合零四升四合零各則照額各減十分之一分四厘以蘇民困而廣　皇仁如蒙　俞允臣等卽飭令該縣查照減定科則核造徵册開辦丁漕一面查照科則等差派減米數各册咨送戶部　核所有金壇縣應徵漕米援案籲懇酌減綠由謹會同漕運總督督新授江蘇巡撫臣黎培敬合詞恭摺具　奏伏乞　皇太后　皇上聖鑒訓示謹　奏軍機大臣奉　旨着照所請戶部知道欽此○○管理奉宸苑事務固倫額駙公臣景壽　謹　奏爲請將守護出力人員懇　恩量加鼓勵以昭激勸恭摺仰祈　聖鑒事竊恭查　景山以內應由臣衙門經管前自　孝具顯皇后梓宮暫安　觀德殿當經臣等遴員分泒在彼守護值班應備各差敬謹將事及至本年九月初九日數月之間所有原泒司員苑丞遠他等於殿字院落終日敬愼巡守內外門座早晚啓閉稽查且遇風南無分畫夜帶領園役掃除潔爭並於恭備各差始終敬謹登愼雖該員等職分所司似未便沒其微勞臣等公同商的援照成案擇其尤爲營勉出力人員恭摺具奏仰懇　天恩俯准量加鼓勵其餘在次出力之員及園役等另由臣等給獎以昭激勸而示區別謹將請獎尤爲出力人員　繕淸單恭呈　御覧伏候　皇太后　皇上訓示遵行謹　奏請　旨奉　旨已錄　○○李文敏片　再准部咨嗣後道府州縣等官無論捐納勞績谷　人員應於到省一年後察看考核分利補用等因茲查有捐納試用通　童德銓試用知縣楊靑選均已試看一年期滿據藩爲兩司詳請留省照例補用前來臣查捐納試用通判童德銓年富才明試用知縣楊靑選練逹安詳相應請　旨留省照例補用謹會同兩江督臣劉坤一附片具奏伏乞　聖鑒謹　奏軍機大臣奉　旨吏部知道欽此　○○奴才景瑞奏　奏爲奴才恭備差竣帶印回署恭摺具奏仰祈　聖鑒事竊奴才前曾附片具奏謹擬於十二日在風水邊界富新氏路旁隨班跪迎　孝貞顯皇后梓宮大橫後卽在善祥峪定東陵西面砂山外值房住止承值一切差使等因在案伏察自十三日起恭備供奉事宜十七日　永遠奉安禮成後惇親王率同侍郞　信奴才景帶領夫匠敬間　地宮石門安砌遂道方城礁石監視折撤平臺　橋修飾　宮內地面一律整齊潔爭惇親王敬信於二十一日起程回京奴才將守衞值班事宜敬謹布署亦卽帶印回署所有奴才差竣回署日期謹繕摺貝　奏伏乞　皇太后　皇上聖鑒謹　奏軍機大臣奉　旨知道了欽此　○○杜嚘爾等片　再據三音諾彥部落暫辰吉克濟時多爾濟等呈據奉監鎭國公銜札薩克頭等台吉軍德恩丕拉濟雅呈稱竊車德恩丕拉濟推腰骽舊疾復發雖經醫治尙未就座誠恐有悮辦公惟有呈請照章給假俾資調理其　薩克印務及管理喀爾心察克逹兵事務派　本旗恊理台吉維　布且市署理等情嘗經差泒副章京棍楚克瓦齊爾前往查驗屬實取　該札蔭克印結呈覆前來相應據　呈報等情奴才等查該扎薩克事德恩丕拉濟雅因病請假旣據該盟長等派員查驗屬實自應按照新章給假兩個月令其調理所有札薩克印務及管理喀爾沁察克逹兵事務卽照年請派委協理台吉維都布札布署理除將呈到印結存案備查並撽覆遵照外理合附片具陳伏乞　聖鑒蓑　奏軍機大臣奉　旨知道了欽此 
[蘇省撫轅抄]  
　　○十月十九日牌示照得丹陽縣主簿王善錄期滿遺缺以儘先前補用縣丞朱璜宜興縣縣丞英弼丁憂遺缺以補用縣丞程光煒署丹徒縣典史姚紹生期滿遺缺以補用府照磨紀承源丹陽縣典史徐承乾丁憂遺缺以試用從九王鶴齡陽湖縣典史萬毓桂期滿遺缺以遇缺巡檢周作憲南匯縣典史吳德耀期滿遺缺以分缺先前從九陸敬熙均署理知縣郭寅階由滬回省銷松滬虹橋釐卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
