# 1905 - 64 - 4911455

 

Page 1

 
 
   
 
 

Page 2

 
 
[論浙省創辦僧學堂事]  
　　中國官塲有一種敷衍之思想一種遷就之手叚無論理地方各事辦交涉各事莫不本此宗旨以圖彼此無窒礙無决裂其事可速了而名可以不壞而不知天下事未有敷衍遷就而可以成立者也以爲可以兩全者必至他日潰敗而不可復收蓋其機卽伏於苟安無事之日也今者浙省洋務局總辦許九香觀察創辦僧學堂一事則有大可異者杭州前議開辦學堂擬以水陸龍興兩寺改設後因劣紳惡僧勾引日僧出而阻撓其事至今不能了而遂有創辦僧學之舉嗚呼何爲者耶以爲仍可以全學堂之名可以遂寺僧之志而得兩全之道耶僕則以爲有不可行者數端夫當日劣紳與惡僧抗其開學堂也恐寺産没入公産也今欲改辦僧學試問寺産之權仍握之於寺僧乎抑收而握之於我也握之於我彼寺僧者正爲此目的而與我爲難今肯雙手奉我乎若仍握之於寺僧則他日將如何辦事乎興波衝突勢所必至此其不可者一也各處寺僧素以吸烟嫖賭爲本業而杭州之寺僧尤爲無惡不作老幼不齊目不識丁不知學堂爲何物能俯首就學乎能有一合學生資格乎試問他日有成效乎舍至急至要之中學校而反俯就於寺僧爲此貽笑之舉此其不可者二也日僧之受彼勾結而抵抗也圖其利也今乃改爲僧學試問彼能袖手而退乎抑仍欲干涉乎彼仍出而干涉將何以應付之乎此其不可者三也有此三者無論開辦時有許多棘手卽無棘手而後日之交涉終有不堪設想者也無論他日必無效騐卽稍有效驗終必不能敵中學堂之益也此其理顯而易見彼許觀察者豈不知之乃必欲創是議者以爲一受干涉而卽以學堂中止於體面有關然其力則祇足以抗惡僧抗劣紳而斷不足以抗日僧日僧者受惡僧劣紳之勾結而來者也計惟有乞憐於惡僧劣紳而爲此敷衍遷就之舉以求免於日僧之干涉不惜以其辦事之精神材力供寺僧無益之用心亦良苦矣雖然彼獨不思國家教育之權而可以受外人之干涉乎此之不能爭而急急焉爲此籠絡寺僧之計亂源不能塞禍根不能拔而其名仍不能全官吏辦地方交涉之事者往往如此可歎哉 
[陵寢附近之爭戰]  
　　二月初四日倫敦來電云初三日午前十點鐘俄人在盛京所發電謂盛京西北境地有猛烈之砲攻城内房星均被震動中國陵寢附近亦有爭戰之事譯字林西報 
[日海軍封鎖海参威]  
　　二月初四日倫敦來電云美國紐約黑爾特報接俄京要電謂現在海參威埠被日本海軍嚴行封鎖故目下各輪船均不能進出矣譯太晤士報 
[俄艦隊行蹤]  
　　二月初四日倫敦來電云法京巴黎太晤士報駐馬達加斯峽島安他乃里埠訪事人電稱俄國艦隊已由彼處起程前往枝婆鐡兒埠譯字林西報 
[俄艦隊現無消息]  
　　上月初四日德京柏林來電云巴黎太晤士報謂俄波羅的海艦隊由馬達加斯峽島行至芝蒲鐡兒埠後至今並無實在之消息譯德文報 
[英民預料戰務結局]  
　　二月初四日倫敦來電云英國民人現翹盼盛京戰務之結局謂日本大山岩元帥將俄將柯魯拔托金將軍擊敗後當可有早日停戰之機矣譯太晤士報 
[西比利亞糧食缺乏]  
　　二月初四日倫敦來電云目下西比利亞中央地戰事方棘有礙鐡路行車因此歐爾哥所存糧食祇能支九日之用歐爾哥總督已電致俄京請每禮拜内發火車兩次滿載糧食源源接濟惟火車上須用兵保護譯太晤士報 
[俄民遷移]  
　　二月初四日倫敦來電云俄京聖彼得堡民人現頗有恐懼之心因俄軍在遠東屢次大敗俄國全境又不免將有内亂如此情形頗礙歐州大局因此目下俄國大商家之關閉者或遷至他國者其數日多一日譯太晤士報 
[俄國亂事三十二]  
　　二月初四日倫敦來電云俄國各鄉村革命之舉動其勢力現又加增農民皆携器械成羣結隊行經各村將房屋雜物盡行毁壞譯字林西報 
[俄國亂事三十三]  
　　二月初四日倫敦來電云歐州麥雪塗泥地方現有大震動之事内有數處更爲危險在外境之警察兵亦無權可施譯太晤士報 
[日本窮追俄軍]  
　　二月初四日烟台來電云官塲宣告俄軍於昨晨向北而退日軍竭力窮追譯文匯西報 
[日追俄軍詳情本館東京專電]  
　　二月初五日午後駐滬日本總領領事署送來東京官電内開興京方面相近鐡塔之敵人所守陣地與我軍竭力抵敵已有數日至初四日晨被我軍所逐出有一枝隊正向前窮追尙有一枝隊在馬羣灘方面向府城前進迫近敵人沙河方面及盛京之東南兩處敵人在渾河右岸之堅固陣地駐紫我軍現正進攻盛京西京兩處敵人與我軍竭力抵禦目 
 
 
 

Page 3

 
 
下交戰甚爲劇烈初四日狂沙障天阻礙探視 
[俄擊日本受傷兵]  
　　二月初四日日本東京來電云戰地内之俄軍昨日用砲彈屢攻在閔關渾受傷之日軍譯字林西報 
[俄受傷兵載至烟台]  
　　二月初四日烟台來電云日本柯拖希拉麻普輪船於昨夜由旅順抵此船上載有在旅順受傷及患病之俄兵與軍醫等共一千零五十人現已調至俄政府所租之船以便載回俄國内有五百人或手足不全或竟全身殘廢譯文匯西報 
[俄兵弁傷亡之數]  
　　二月初四日倫敦來電云日俄末次之大戰於此十日内據官報所稱俄軍傷亡之數約有三萬三千人内有八百三十人則係武員譯文匯西報 
[日大臣聚會]  
　　二月初四日日本東京來電云日本政府各大臣於今日下午在皇宫内聚會日皇亦在坐譯字林西報 
[招工宜防苛虐廣州]  
　　商部接駐美欽使來文略謂巴拿馬自主國將巴西海峽全權讓歸美國疊議招雇各國勞工前往開掘前聞有美人集有鉅本廪請美國河工局准其包雇華人承工每工每日祗索美洋六角住屋醫藥衣食一切在内當經函達廣東各善堂查明情形刊布告白俾華工週知兹據巴拿馬商董戴國棟禀陳各節大略相同所擬訂立合同邀求利益各條尙有可採惟招工一事美政府向不與聞此間碍難駁論若由招工地方預爲防範似較得力如果爲疏通游惰起見亦應由地方官勒令該公司優給傭值妥定章程由美國領事官簽印作保始不虞或生他變云商部各堂官以巴拿馬水土惡劣工作艱難美人所定傭值又極刻苦誠宜愼之於始免蹈以前履轍商董戴國棟所陳各節揆度情形嚴防苛虐洵屬切要之圖亟應設法維持預圖抵制以防流弊而奠民生卽録原禀咨行各督撫酌查辦理 
[龍南等縣亂事已平南昌]  
　　江西龍南等縣毁卡閉市及贑南道江紉吾觀察中途折回帶兵拿辦迭志前報兹悉此事已大致平定各店亦照常開市觀察因卽來省於正月二十五日面禀護撫憲用中丞請示辦法不日中丞當有札諭矣 
[柳州匪患將平廣州]  
　　柳州匪黨除陸亞發一股已被殲滅外其餘各小股多已投誠目下尙有三四股以毛七匪首一股爲最大黨羽有千餘人之多至匪首黄和順聞近日仍率黨數百人在柳州附近之洪水河左右肆行滋擾歐四一股現被丁字營勇在思恩府　之某山攻破巢穴斃匪二百餘人該匪首歐四亦已拿獲解交思恩府說明卽行正法 
[粤省善後局收支計數廣州]  
　　粤東善後局爲一省財政總匯諾去年收欵約銀七百三十一萬六千餘兩支欵多至七百三十二萬一千餘兩查二十八年收欵五百十四萬九千餘兩二十九年六千六百九十一萬六千餘兩雖收數歲有增加然仍不能給用奈何 
[甯海閙教詳情甯波]  
　　日前聞寗海縣匪人王錫彤又出而煽衆與天主教爲難兹悉此事實由上月有匪人在奉化縣境張家灘鮑村山岙各處將白布照向各家售賣謂將來王錫彤大隊前來有此布照可以保護鄉民信之爭先出資購買照内書有忠合記字樣並有方大印二顆因之謡言蠭起邑尊親赴各鄉查問又並無動靜提督吕軍門已調遣副中營在堂岙駐防以資彈壓近日又有王錫彤勸令閙教揭帖十條紛傳民間當道已嚴加防備矣 
[營勇鼓噪南昌]  
　　日前江西常備軍某營勇丁因病請假數日營官大加申斥勒令出營意圖缺額吞餉以軍士聞之大爲鼓噪擁至撫轅跪禀事爲統領所聞急將營官撤差始得寢事現已將此事禀明　憲請爲核示矣 
[奏免裁營松江]  
　　太湖左右兩營歲糜餉需不貲而防梟防匪胥不足恃亂南巡撫端午帥在蘇撫任内曾具摺奏請裁撤邇日營中得省垣信知護撫效述帥已奏請免裁合營聞之歡欣無量 
[奏派大員閱兵之風聞松江]  
　　細柳中人言營中接奉省垣密信謂本年四月中京師練兵處將奏派知兵大員乘傳南來校閱江南北各處軍務 
[道員改放總兵福州]  
　　候補道孫靜珊觀察係孫兆武之哲嗣素爲上遊器重歴辦要差現觀察奉旨簡放建甯鎭總兵以文員而忽補武職藉非觀察之嫺於韜略曷克至此 
[帥節回東廣州]  
　　督憲岑雲帥於正月二十六日由梧州起節乘定西兵輪船回東是晚到三水河口停泊次早卽搭火車起行已刻抵省卽回督轅僅帶差弁數人及屬員聞報往迎業已望塵不及矣藩憲胡方伯卽將封存藩庫之總督關防繳回其駐梧之文武隨員兵勇及書辦伏役亦皆陸續遄回 
[縣令因教案撤任南昌]  
　　江西宜春縣汪大令春源因去臘有教民毆斃教民一案未經詣驗事後禀請各大憲核示新正公牘至省奉撫憲批云教民皆中國百姓理應一視同仁照例騐塡訊辦該令據報不卽詣騐實屬糊塗又奉督憲電批該令不明事理心地糊塗應卽撤任正月十五日藩憲牌示汪春源因案調省所遺篆務正任斯缺阮保泰到任需時卽委馬肇修先行代理 
[擬飭各省興辦商品陳列館京師]  
　　　頃據某大臣議稱現在朝廷講求商務業已由商部通飭各省組織商會聯絡商情然研究商務尤以陳列品爲要刻值振興商業之際擬通飭各督撫創辦商品陳列館所有購物寄物保物並任人觀覽一切章程應由本省紳商集衆會議以爲研究激勸之具 
[興辦製茶公司宜昌]  
　　長樂縣鶴峯州等處向來産多由異人　購去但係本色不甚獲利現在該處民人學得製紅 
 
 

Page 4

 
 
茶法擬將茶葉收價成莊製成上好紅茶售與西人已由漁陽關地方紳耆爲首招股興辦每股錢一百千三年之後分紅三年以内不得將股本抽去前日紳士龍雲峯等來宜查探西人收茶情形並勸募股本卽在城内租住以便辦理一切 
[蕪湖創辦紡紗廠蕪湖]  
　　王君少亭在蕪埠創辦紡紗廠公司擬集五千股每股洋銀百元共計五十萬元其章程悉照通州張季直股撰所創紗廠規模仿而行之更擬禀請商部許專利若干年現已收足二十五萬元俟股票售齊卽可開辦矣 
[西江鐡路添建驗貨廠廣州]  
　　粤省火車支路開辦貨捐局曾紀前報現蔣坐辦以所擬值百抽二五稅則恐貨價時有漲落難於稽查特仿洋關搜羅各種普通之貨備列參考隨時誌明時價俾報征者不能朦混又釐務局以西江貨物由火車來往者日多特派員在石圍塘車塲外側地建一驗貨廠俾各貨赴驗工竣再行添建貨棧 
[查察墾務蕪湖]  
　　辦理大通督銷兼萬頃湖屯墾總辦徐次舟觀察於正月二十五日蒞蕪查察懇務一切工程事宜 
[輪船爭利漢口]  
　　招商漢局已購就江興輪船一艘不日來漢往來長江等埠大阪公司亦購就芝江輪船一艘不日開行長沙等處航業發達於此益盛矣 
[添開常滬輪船常熟]  
　　往來上海常熟之小輪船向祇二家一名瑞嘉逢一四七期開行一名怡昌逢三六九日開行搭客擁擠獲利不資近招商局又派梅某來常勘定碼頭間須另插一班係逢二五八期開行大約二月初卽可開班行駛矣 
[輪卡交涉九江]  
　　九江英商順昌洋行行走龍坪武穴之天龍小輪昨至武穴經釐卡華委員查悉帶有綢縀逕禀江漢關請知照九江關扣留等情現該輪主具禀英領事署謂商輪未開之先已由新關扞手查過斷無私貨之理且撞翻民船尤屬虚罔至武穴設立跳船原係利便行客乃揑禀謂之躉船該委員旣充他輪股東豈不知躉船跳船名目總之信口誣人因妬揑禀請責令賠償停班洋一千一百元云云領事樂民樂君已據情復請九江關移復江漢關核奪辦理矣 
[沙地官租撥充學費杭州]  
　　杭省創設啓蒙學堂先就城廂設立十處所需經費約共萬金當由學務處詳報立案撫憲聶中丞以杭屬潮灘沙地業已開墾成熟應完官租分由各該縣收解到司悉數撥充蒙學堂經費 
[開學緩期九江]  
　　九江中學堂肄業生因院試躭擱於二十七日開學二月初四日行謁聖禮 
[蕪湖學務]  
　　蕪邑紳士曾假廣仁局開辦襄垣小學堂而廣仁局係商業十三帮措資公建者現商董揭裕亮汪鶴年等擬就局改爲商會公所於是紳商齟齬各執一詞爰具禀於道憲童瑶圃觀察觀察無術調停聞須具詳撫憲請示辦理矣○安徽旅湘公學改爲安徽公學移就蕪湖開辦兹將簡要章程録後學額（本省百名外籍二十名）學費（本省不收外籍每月二元）膳金（每月制錢二千）學科（倫理國文英文算學經學理化博物圖畫體操歴史地理衛生經濟法制唱歌共十五門）年齡（十五歲以外二十二歲以内）資格（身體强健心地誠撲漢文明暢志趣遠大）年限）三年卒業）出身（照奏定章程中學堂條例） 
[禀抽網釐寗波]  
　　周憲章孝廉日前具禀寗郡牙釐局擬抽子勛大令查明詳覆 
[整頓鹽釐江寗]  
　　江督周制軍以兩淮鹽釐所入爲國家課稅之大宗前已派員清查尙未據覆兹因鹽釐所收之多寡必視鹽斤銷數之衰旺爲轉移欲知鹽釐宜知銷數兩淮産鹽之地如通海等處每年春秋兩綱就塲捆運者若干塲商認銷者若干各督銷口岸總局分卡某處額銷若干以及某處溢額若干某處銷不足額若干均應切實查考以資整頓刻已檄飭兩淮鹽運司曁各岸督銷分别造册呈報備核 
[維持鹽務新章杭州]  
　　浙西之蘇松鹽務邇因梟販充斥日形减色兹由蘇省派委劉觀察體乾統率鹽捕水陸各營所有規費利益悉充獎犒一面會同總巡甲商沈君博軒重訂巡緝新章以期起色 
[續誌息借商欵廣州]  
　　日前運司信都轉奉岑督札飭每年在鹽務内添籌的欵五十萬兩以濟要需惟以緩不濟急又飭轅下銀行六家認借官欵九萬兩以兩年爲期本息清還兹聞永安愼誠厚全等三家合共允借一萬五千兩寶聚謙受泗隆三家各認借一萬兩并聞信運司又擬向西號借二十萬兩以應目前之急 
[誣明經爲盜紹興]  
　　日前江山縣有巨匪在城市刼掠砍斃事主二人報由龔稼生大令勘驗簽差緝兇不知因何誣指禀生周某爲盗解案刑訊里人羣起剖辯龔大令始知其悞備輿送歸奈丁役人等堅欲索取食宿堂規等費私押於禮房因此大干衆怒特聯名上控以求昭雪并請懲差等誣良勒詐之罪 
[記誣竊虐斃情形江甯]  
　　正月二十四日金陵釐捐局旁何公館遺失鑲金手鐲誣所雇女奴竊匿命媒行將女奴帶去拷打謂不追出原物卽將一併送縣責押賠償媒行旣懼押賠又恃公館有准其拷問之命立將女吊打兩日夜慘毒備至女僅十數歲不耐寃痛乘人不意吞服生烟媒行察知車送何公館何不納女已斃於門外知者謂鐲非女奴所竊乃何妾武氏借與男奴小福子何查此鐲武無以對遂誣女奴蓋何名維楨以知府候補寗垣現充釐捐局提調年已就衰風情未减前年在新廊街馬二子私娼家見武大悅武極淫且賤何出五百金購置金屋何老憊不饜武慾入門匝月私交已不計若干人通國皆知而何竟如聾瞶有與何交善者當日謀納武氏曰此禍水也一入室恐功名性命皆斷送彼婦之十矣何置不顧今果釀成人命幸官官相護不追尋失鐲之原由遂得含糊一驗了事致女奴寃無可伸否則何將有不堪設想者記者 
 
 

Page 5

 
 
曰此官塲現形記之活劇也官塲其看者 
[述蘇撫夫人病緣蘇州]  
　　護撫效述帥之夫人本有肝疾近因觸動氣分舊恙大發聞飲食不進已將旬口當延中西名醫悉心調治未見功效因用小輪船至上海延滬局海運總辦吳觀樂觀察來蘇診治據初四日内署傳出則謂稍有轉機但其所以觸動氣分之由雖文武官員詣轅請安者絡繹不絶亦未有確聞或謂效帥新近納寵與夫人稍覺疏遠致相口角盛氣之下竟將金鈕一粒連環吞入肚中故難取出云云然吾國一人數妻向無例禁而於官塲中又數見不鮮且諺云宰相肚裏好撑船堂堂一品夫人或不致量窄如此其爲誤傳無疑也 
[華婁縣試前列松江]  
　　二月初一日華亭縣孫花樓婁縣黎子新兩大令在校士館舉行童試華亭實到一百五十四人婁縣實到一百四十七人翌日案發華亭縣孫大令取録一百五十人婁縣黎大令取録一百三十二名均於初六日招覆兹將兩縣前列十名録後華亭馬德基趙增煒汪允文盛家肅于慶曾萬載揚謝葆安陳士元黄紹芬凌準良婁縣張開甲吳乘雲儲彤丁鶴年沈錫章唐長年孫煜鄒雲章葉應侃王壽民 
[學憲行旌九江]  
　　江西學憲黄册菴宗師歲試潯郡畢於二十日啓節赴南康 
[外部覆英薩使照會（爲紙烟捲徵稅事）]  
　　爲照覆事頃接貴大臣來照稱据本國駐滬總領事官來詳本國公司在滬所造紙烟捲出口時由海關徵收值百抽五之稅則等情此美國公司亦曾禀報駐京康大臣與此同情康大臣前向總稅務司詢知此係按照總署於光緒二十三年及外務部於二十九年所行咨文辦理徵收等語本大臣查向來在華所造紙烟捲均定入烟絲各樣之類而烟絲各樣出口稅天津條約所附稅則定爲每百斤四錢五分今出口稅則仍各遵行若非中英兩國議定更改之時此稅則自不能改請通行札飭所有帋烟捲一項出口祇可按照每百斤徴收四錢五分之例徵收等因前來本部查天津條約所附善後章程第一欵云凡有貨物僅由載進口稅則未載出口稅則遇有出口皆應照進口稅納稅又云倘有貨　名目進出口稅則均賅載入不在免稅之例者應核估時價照值百抽五例徵稅等語此條欵至今並未更改仍應遵行因紙烟捲一項天津條約所附進出口稅則均未載列故前定收值百抽五之稅原係照約辦理惟今查光緒念八年新定進口稅則内載上等紙烟價過四兩五錢每千支五錢下等紙烟價不過四兩五錢每千支九分若以佔價抽稅不如照定數抽稅之爲便則此項帋烟捲嗣後應照僅載進口稅則未載出口稅則之例於出口稅時照進口稅則每千支分别征收五錢或九分之稅至帋烟捲並非烟絲之類所請仍照烟絲各樣征收之處應毋庸議相應照復貴大臣查照轉飭貴國商人查照并希見復可也須至照會者 
[商辦周生有案]  
　　昨日午後上海道袁觀察督同江督所委劉荔孫觀察乘馬車至俄領事署拜會領事闊君互商俄兵砍斃周生友一案 
[電調警察教習]  
　　本城警察學堂教習劉景圻日來迭奉鄂督張宫保並湘撫端中丞電調前往教習警察除電復宫保不克前往外聞定於月内前赴湖南 
[留守將來]  
　　新簡江寗副都統增壽亭留守格已於日前由天津乘安平輪船南下計今日可以抵滬上海縣汪大令已飭丁在英租界長發棧預備行轅矣 
[誌謝贈書]  
　　代數學二册商務印書館印行代數一術在算學中最爲捷經惜舊有譯本非缺而不全卽繁而寡要習疇人術者憾焉是書係山陰謝君洪賚取美國最新教科本譯成由淺入深步步引人入勝學者苟能於各題悉心研究於學算之術思過半矣 
繡像小說二十五至二十九册商務印書館刊行中國鬼神之迷信風俗之澆薄雖由政教之未盡善而封神水滸各小說之流弊亦有以釀之此書箴愚砭頑隨事指點旣可消遣閒情亦足裨益世俗南亭亭長之有功於世偉矣哉 
　　第一期國粹學報世變日棘横議沸騰非萃前哲粹美之詞無以箴近世囂張之習是報月出一編命意選詞不迂不激保全國粹其庶幾乎 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委員聶昭文縣張會禀水利局稿（爲開濬白茆河事）]  
　　敬禀者切卑職於本月初六日接奉水利局札准藩司咨奉憲台札開光緒三十年十二月十四日准都察院咨據籍江蘇蘇州府昭文縣徐兆瑋等以改浚河道緩急失當等情取具同鄉京官印結赴院具呈事關七縣水利該編修等情關桑梓所呈自係實在情形相應將原呈移咨貴撫確勘妥籌務期工歸實濟物不虚靡勿以前任奏明在先稍涉迥護仍將辦理緣由咨復本院備查可也等因並呈原呈一扣到院抄司咨局派委卑職會同常昭二縣及在事諸紳確切復勘赶速妥議禀復以憑察奪詳辦並蒙粘抄原呈各等因奉此遵卽束裝起程於本月初九日馳赴常昭當因白茆徐六涇兩河均歸昭境卑職已准常熟縣鄭令移奉水利局憲札同前由奉准此遵卽照會兩邑原議諸紳查照黏抄徐編修等原呈各節確切詳查白茆六涇兩幹河何者應緩何者應開赶速會商妥議復奪去後一面由卑職等携帶全卷河圖偕同在事諸紳前詣該河逐細覆勘該白茆六涇兩幹河高低形勢悉與上年水利總巡胡玉瀛原勘禀圖無異似可無庸瀆呈勘畢回城卽據陸懋宗等覆稱昭邑之白茆徐六涇皆以宜洩太湖下游諸水邇來黄浦吳淞瀏河通暢湖水己就近宣洩惟陽城巴城諸小湖由昭境幹河趨海故雖遇大水未聞泛濫若常州江陰之水本境河道入江甚近未必全田白茆出口考白茆建閘始于宋前明耿橘究心水利且築壩以蓄清拒渾故同治八年丁中丞開浚曰茆更移閘于壩内緣口外當江海之交海賴頂託江流潮汛益猛濁水高於内地清水竟逾一丈若開通外半河海潮必然倒灌大旱之年近閘田畝雖有小利而境内水道實受大害不過白茆裏半河卽開卽塞也查裏半河河身甚長南渡橋南渾潮不到三十年來依然深廣橋北閘旣坍廢且鄉愚貪目前小利時常開壩致潮水停淤幾同平陸有倒灌之害無宣洩之利將來開浚似應收狹加深以節經費閘外之壩宜泐石永禁不准私開將開壩常欵撥充别項公用如大水之年必須禀縣親驗方得暫開洩水如此變通庶可一勞永逸至白茆支河李墓塘甫經該編修議開用欵六千餘串而原呈乃云狹僅一帶又曰不便宣洩今設照議開浚將毋他日之白茆猶今日之李墓塘乎二十八年請開白茆該編修主之紳等均未聞知恩中丞移浚徐六涇原奏次及白茆本非置之不理且委員履勘曾面詢該編修並無異議今親赴察院呈控自係關懷桑梓確有所見惟紳等遠稽縣志近攷江蘇水利全圖說徧訪鄉耆里老均稱白茆途遠而費鉅利小而害大移浚徐六涇工小費省亦收宣洩之利如再接征二年以符次及白茆之原奏緩急未爲失當謹遵公同議覆乞賜轉請咨覆等情據此卑職覆查諸紳所禀開挑白茆欵鉅利小亦請先浚徐六涇爲要核與上年卑職會委禀覆原議無異似可仍開徐六涇河其白茆裏半河工程仍俟徐六涇開工後續再議辦維開挑徐六涇河工程前經卑職遵委會同卑職勘估禀覆已奉藩司批准興挑正欲擇日開工適奉憲飭尙未築壩開辦今爲時已迫轉瞬春水暴漲工程爲難如仍照議先開徐六涇惟有乞恩迅賜批示俾可卽日築壩興挑以全要工兹奉前因合將奉委會紳覆勘籌議緣由肅泐禀復仰祈鑒核俯賜轉請咨復示遵 
[皖省學務]  
　　日前有回教中人鄭某等擬在南門清眞寺創設半日學社邀集同志分任算學國文字課各項功課額設學生四十名已定於二月朔日開學矣○省垣高等學堂已於本月二十四日開考堂中提調等因各屬保送投考者生監未分因出示諭云此次招考格内並無監生各屬保送監生碍難一律收考俟附生考取不足額後再行回明學務處察奪旋又出牌示云監生本不在應考之列以諸生遠道來省刻已回明學務處暫准收考定於二十五日呈驗監照二十七日扃門考試○近年皖中懷邑與池郡東流縣交界江面有漲灘若干頃因近東流江岸已爲東流縣民報業去歲懷邑某紳等禀縣爭之再三竟爲所奪所有洲課請撥歸懷邑小學堂常年經費日前府尊裕太守已特委候補知縣李振遠大令前往勘丈矣 
[天津]  
　　西沽大學堂功課素稱完善去歲經沈觀察竭力整頓中西科目兩得其平年終大考經督憲評定甲乙兹將國文一等念六名姓氏列左　孫多蓁　葉景莘　朱庭祺　葉達前　馬泰鈞　蔡遠澤　嚴　治　王鴻壽　秦　汾　嚴　江　戴家濤　李公釗　劉符誠　區慶科　席德鳳　郭文瀚　陶育臣　鍾世銘　杜　潛　李家桐　祝毓瑛　水崇遜　張星烺　錢方度　二等三十二名三等三十七名○李文思公祠落成筮吉 
 
 

Page 10

 
 
正月念四日行入祠禮是日送主者除督憲率領印委各官外并有各校生徒及本地紳士商民之年近古稀者不下數千人可謂盛矣 
[新任法領事抵滬]  
　　法總領事巨籟達君將次回國由前任領事特籟伯蒂君來滬權代等情已紀前報兹悉特君已乘法公司輪船於前晚八點鐘時抵埠駐滬正副領事巨蓋二君曁正副繙譯魏蘇二君並總案官德君等均往迎迓進署擇期任事以便巨君交卸啓程 
[漏捐被罰]  
　　朱見明購得洋紗一百十二件運赴崇明等處消售因未納落地捐爲棉紗認捐公所查獲扣留禀明貨捐局總辦鐡松岩太守嚴罰並申報釐捐督辦陳亦漁觀案照章科罰 
[諭禁仿造錢帖]  
　　英美等國會審廨員黄司馬於昨晨發告示一道照録於下光緒三十年十二月二十七日奉道憲袁札開據吉林派辦錢帖委員藍翎佐領海興筆帖式恩權禀稱職等奉吉林將軍札派赴滬縮印甲辰年字樣六等帖料業已印齊前曾禀請免票已蒙發下正擬起程間於本月二十一日據彩文書局聲稱有大馬路南望平街北口文海刻字鋪冒刻吉林永衛官帖圖書之事職等聞言隨往該鋪探詢據該執事周姓聲稱本月初旬有一北地人自言戴姓手持吉林永衛官帖局十吊錢票一紙向小號照式訂刻圖書一分又欲倩小號代縮帖紙留下定洋三十元如是而去職等向其索看圖書樣式又云當日雖將定錢留下因此人形跡可疑恐有假冒未與刻成僅有原留式樣在此職等覆視帖樣確係吉林十吊成帖因語該鋪人等此帖仍存爾處勿與那人拿去免得再生枝節職等雖然如此吩咐恐其陽奉陰違難杜他日奸謀復萌倘將假票造成恐吉林士民吃虧非淺禀懇行縣繕發告示飭差曉諭上海印書局刻字鋪一體周知俾免後日再有造假之謀等情到道查吉省委員來滬採購紙料迭奉各憲函札當經由道出示嚴禁仿造並分行一體查禁在案兹據前情並札上海縣遵辦外札飭遵照出示曉諭飭差查禁等因到廨奉此除飭差查禁外合行出示曉諭爲此示仰印書局刻字鋪一體遵照爾等毋得仿造前項吉林錢帖倘敢故違一經查出定提重究不貸其各遵凛毋違特示 
[續議警察章程六條]  
　　本城開辦警察後因一切規制不甚詳妥故經總辦汪大令總巡朱明府邀同各董並警察東北兩局委員郁汪兩君等議發辦公簡明章程十七條出示曉諭前日復續議章程六條分貼局前兹特録後 
　　一巡土於應拘之人得賄私釋者或向貨攤及聚賭處索取規費者卽行斥革追出所得之賄充公仍須審其得賄之情節輕重照例送縣究辦 
　　一應拘之人行賄於巡士巡士卽呈明局長者除將私賄充公外記功一次　 
　　一巡士帮同鋪户拘獲竊盜不致失物或已成竊盜案查獲失贓鋪户自願酬勞巡士者須呈明局長轉給仍行記功 
　　一書記會計監查巡士等如有萬不得已事請假須言明事故例以三日如逾定例外卽照日扣除月薪 
　　一凡請假之人不依假期時刻回局記過一次 
　　一各局巡士每逢禮拜六下午一點鐘由監查督同操演一次於每月望日下午一點鐘各局巡士會操一次書記會計亦須戎服到操塲照料 
[會訊案]  
　　昨日午後英捕房西探馬克濤又解巨棍范高頭之妾弟沈根福及羽黨林慶全到案英副領事德君會同黄耀宿司馬升座研訊沈林所延愛禮司律師聲稱前堂訊時西探曾將簿信呈案英陪審官祇還簿子將信存留其時馬克濤曾否請一併發還祈堂上示悉原告麥律師傳顔明卿訊間顔稱在工部局爲繙譯案中第一信係沈寄與范者信内囑范寸步留意又一信言林慶全在茶館所談之事又一信署名内舅言富順小輪船修理之事第三信已經忘却尙有范母寄通一信内言城中訟事名字亦忘又一紙謂有事與凌得勝商酌簿上并載明朱迷迷付沈根福每件大洋一元零四分又林慶全小洋二百五十角又沈根福處存洋一千元沈根福算還船主每件洋一元三角等情手摺上書沈根福工洋四十八元又沈根福收洋九百六十二元又付林慶全工洋二十三元六角言至此愛律師向顔訊供顔供此等簿摺均在范船上搜出其中有關係者用鉛筆記明於是麥律師又傳牟松濤訊供牟供當顔明卿繙譯時我亦在傍讀過者有三信一沈與范說滬地棉紗生意難做并云上海官府欲拿囑范留心又范母寄通之信謂爾弟毛毛現在西牢甚苦爾在外尙欲娶妾我難放心又内舅一信說小輪現適修理擬租一輪做棉紗生意餘未細閱其時見包探將關係處用紅鉛筆劃出愛律師遂將前言摘問數語畢麥律師又傳陳倪氏訊供陳倪氏供去年八月十八程保興與根福持信來家誘夫阿妙出去沈林兩人在浦西素來相見南關東岸之白壳船亦曾去過沈林皆在船中况曾向沈手取過夫之辛工且林有一妻一妾沈惟一妻夫死之後沈林之妻與我皮衣囑我更換且在祥陞公樓上欲賄我洋二千三百元我不願意是時愛律師亦向陳倪氏訊供氏供夫在日操舟爲業素屬安分前年至范高頭處爲夥至去年八月十八停止范之無惡不作衆口洶洶惟夫並未言及至范之羽黨人數亦不能知迨後有蠟賓華楊大來言夫被騙出挖心破腹抛諸江中得信後曾五次訪尋後聞范言如再來尋誓必將來人置之死地是時麥律師又言見証各人今已訊畢請被告律師先行申說一遍於是愛律師言原告律師例當先行申說言畢爭持良久因時已晚中西官相約退堂俟再訂期覆訊 
[上海縣案]  
　　甬人李厚德闖入海防廳宅門内圖竊被獲沈司馬飭送警察東局轉解到縣前晚經汪大令訊究李不認行竊大令飭驗兩腿笞痕重疊究問因何受責始供前在原籍犯賭行竊復在浦東竊得某紗廠衣衫被拿送局責懲大令判令重責四百板發押改過局○彭敦蓮扭子長泰到縣喊控違忤大令判掌頰一百下 
 
 

Page 11

 
 
交父領回管束如再違忤准彭送案嚴懲○包阿毛李阿三因犯賭逞兇由縣獲案責押兹由大令復訊大姑准省釋再犯重懲不貸 
[馬路工程局事]  
　　陳阿三張阿二行竊季建堂家制錢二十五千文報由捕房派探拘獲解經馬路工程局翁子文太守倩襄讞委員黄二尹研訊判各責一百板○揚州人劉六三在十六鋪義記水菓行購物與行夥董家泉口角互毆將董耳指咬傷巡街捕拘解工程局黄二尹訊得各有不合判董自行醫傷一併斥退○沈阿木積欠陳雨新貨洋若干元向索不還經陳扭控工程局黄二尹訊供判沈交保出外折還洋銀三十元取具遵斷結斥退 
[水利局紀事]  
　　浦江水利局員高邕之司馬前奉道憲袁觀察諭飭將旗牌分給各項貨船懸釘近日查悉駁船户丁裕發袁老大陳毛毛等並不遵奉懸旗爰飭管帮朱坤查明提案訊究○昨日水利局員高司馬飭傳十六鋪地甲裘鎮到局諭話著卽協同管帮稽查浦江各項船隻 
[公共公廨早堂案]  
　　光緒二十八年七月英商老公茂洋行控王文毓騙取銀兩一案歴經前任讞員訊追未結昨日捕房將王解案捕頭禀稱王家産蕩盡前有繳案之金鐲一副珠花一對鈔票現洋共一百十九元四角請給原告具領外再立五百元之興隆票五紙交原告具領王交保開釋黄司馬商之德爲門君著將各物如數檢交該洋人領去案遂結○沈少卿縱火圖賠保險銀兩經公堂判押西牢三年後據中和洋行主控保險掮客葛榮昌吞没銀兩等情昨日由捕房將葛拘案葛延賀立克律師到堂聲辯捕頭惠爾生傳沈少卿至案訊供沈稱此次火災小的並不在院初九日葛令開帳小的倩其代開初十日見葛伊說帳已開進至十四日葛同小的至中和行與一姓王者接洽導引上樓見洋東簽字後卽付三百兩五百兩莊票各一紙又洋二百數十元小的當取八十六元其餘均葛取去次日約同至後馬路裕大莊收洋約定帶至烟館交付豈知葛一去無蹤直至前日解案時始行見面此項賠欵小的實只取到洋銀八十六元求鑒王文炳供在中和洋行專管保險事務沈少卿之賠帳係葛交來十四日葛偕沈來領洋東付出三百兩五百兩莊票各一紙又現洋二百七十四元以後如何不得而知賀立克律師將供詞反覆駁詰司馬以時已近午飭將葛帶回捕房再訊○某俄人控粤妓王春梅竊取鈔票洋四十元於昨晨解訊王供是夜該俄人來院住宿實未行竊司馬判戒責二百下從寛開釋○朱金海拐得男孩瞿昭弟來申由江陰縣移文來提司馬飭差協探於昨日拘案判押候過堂○王公館控徐玉清唐阿唐舉薦成衣匠騙取衣料昨晨由探解案司馬以事屬串騙應歸公堂訊奪著帶回捕房俟下禮拜一解訊○前美副領事白君照會公廨以史子斌借銀不還請辦由差探拘獲司馬著押候交保訂期再訊○顔金田前日在洋涇浜被惡丐鄭子明黨宋來生等十餘人持刀威嚇拆梢洋兩元事後報探拘宋解案司馬判枷號一月○紅帮裁縫阮金言控夥周金言竊取裁縫機器一部報由包探拘案吊取原贓於昨日解訊司馬判枷號一月○華捕王桂林被朱榮生竊取皮馬褂棉袴等物由探何阿春吊出原贓昨日解案司馬判枷號一月○張召岳在俄公館門首擺錢攤兌洋由印捕同阻不睬因之拘案司馬判罰洋五元○水包探陸阿九解行刦嘉定紀皇廟洽昌當代步之盜犯劉德勝劉雲才王裕成卽賀源茂等三名至案司馬著備文過堂送嘉定縣歸案訊辦 
[法公堂案]  
　　法商巴吉控華人羅阿美不交田單一案前奉大令飭提到案交保出外清理昨日大令著保將阿美交案瞿母談氏兄阿榮並中人蔣文梅各投案候訊阿美供稱收過田價洋一千元現在家内大令判將瞿阿美管押下期復訊餘人一并斥退聽候傳訊○蕭元奎雇用許瑞芬爲司帳串同伊弟許瑞生舞弊侵吞携帳潛逃因將許瑞生扭案請究瑞生供在該店爲夥兄爲司帳各司其事實出不知大令判將瑞生管押著店主查明實情禀復核奪○泰昌冰鮮行主陸恒生禀稱被周榮生竊去脚踏車大令判枷二十天責三百板贓交失主領回○陳益蘭竊得考籃衣服等物爲包探查獲供認當票寄存同鄉陳莊氏家昨日一併解案請訊大令判押一個月責四百板陳莊氏從寛開釋○水阿章控黄心海賴婚一案奉大令訊供判將水押候查明復核水母王氏將媒人扭訴上海縣署奉汪大令飭提在案昨日大令傳到黄心海及其女鳳香著移送縣署歸案訊究○南順泰雜貨店因失火延燒爲捕房查悉將夥李璧初拘案訊供著查明核辦昨日飭傳李璧初到案以漫不經心亦難辭咎著罰洋八百元充公 
[美捕房事]  
　　錢金陽投捕房控稱有浦東流氓馬招一紏集羽黨多人硬索不允意欲拔往浦東幸卽見機匿避今馬又持信來家聲言如無洋銀付清定欲拔往勒贖捕頭令探前往查明再行拿辦○甬人鄒定生僑居塘山路昨日走失六歲之子鄒卽投捕房報明請緝捕頭允之○西人某甲扭東洋車夫王阿二至捕房控稱欲雇坐王之東洋車王竟不允是以扭請究辦捕頭以事涉細微從寛釋出○前晚百老匯路八十五號洋房内某西人家被賊竊去衣帽等物卽投捕房請緝捕頭允令包探查辦○前日午後吕鏡宇尙書之女公子乘坐輪式馬車在虹口外大橋相近加鞭疾駛爲一百五十八號印捕所見以其違章連馬夫陳阿法等一併拘入捕房因陳自願以洋銀三十元存保捕頭允之○甬人施子斌前將某甲平房若干幢抵押於駐滬美總領事署某西人處今因期滿不贖昨由美領事照會會審公堂黄司馬出牌飭差至虹口捕房協同包探將施拘獲候解公堂請究○前晚積竊馮必明行竊吳淞路陳阿明家金銀首飾及綢皮衣服多件爲包探連贓查獲拘入捕房候押解公堂請辦 
[邗江官報]  
　　廿五日丁鹺尹兌孚由十二圩來李鹺尹元振銷太平局袁鹺尹鎭湘由寳坊寺來毆陽鹺尹彬辭回廟灣鎭卡廿六日何鹺尹維榮委通泰查水勢羅鹺尹愼修委武障河卡直隸州吳直判用慶吳别駕福建震公幹到揚德分轉至由通屬來總局提調鄭分轉琦謝委泰壩缺廿七日彭分轉世祺辭回舊港祝鹺尹傳望辭赴白塔河卡任分轉文瀾辭回十二圩興鹺尹安辭赴西岸差 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　　調署湖南巡撫端等奏爲拿獲著名梟匪首夥各犯審明懲辦並將出力文武員弁擇尤保獎摺 
頭品頂戴卸署江蘇巡撫調補湖南巡撫奴才端方暫護江蘇巡撫江蘇布政使奴才效曾跪奏爲拿獲著名梟匪首夥各犯審明懲辦並將出力文武員弁擇尤保獎恭摺仰祈聖鑒事竊近年蘇省各屬地方梟匪充斥日以聚賭勒贖搶劫典當爲事甚且連檣列械拒敵官軍梟匪頭目以高東山吳海鳳爲渠魁私蓄洋槍多件犯案纍纍各營捕務廢弛間有兵與匪通情事黨與廣布隠患方長奴才端方於本年夏間抵蘇查悉前情迭經撤換管帶訓斥營弁責以拿匪自效一面選派長於緝捕文武員弁分途合力查拿惟整頓之方非有重賞嚴罰與爲勸懲難期遽收實效當經奏明如查有通匪營弁請以軍法從事若果能捕獲著名匪目卽將出力員弁核實酌保數員以示鼓勵欽奉硃批知道了欽此數月以來各員弁咸知愧奮實力查拿先從緝獲匪首吳海鳳瞎子阿營卽劉阿榮匪目王松林及高東山之夥黨楊幅興等十二名起獲匪船搶械等項解經奴才端方督同臬司蘇州府審明吳海鳳劉阿榮王松林楊幅興殷得勝閻得山陳道安張開發曹廷雲吳國倍馬得勝吳雲發等均各聚衆販私持械搶刧或首先起意或隨同十盜或行刧多次或拒捕殺人俱屬兇暴昭著隨卽批飭就地懲辦湯至金閻世臣僅止在船看守並未同刧情罪較輕擬以永遠監禁王得化願充眼綫發交營弁押令躧緝去後惟匪首高東山夥黨衆多蹤跡詭柲湖北江西及甯蘇等處地方皆有該匪巢穴迭飭嚴拿迄難弋獲奴才端方諗知該匪一日不擒梟患一日不戢又復切飭各該員弁多帶眼綫由武昌九江安徽江北等處節節跟蹤追捕高東山聞拿嚴緊竄回上海租界藏匿該員弁等查探得實禀經飛飭江海關道照會領事簽字曾拿高東山開槍拒捕勢甚兇悍己革副將歐陽成祥奮不顧身首先扑捕各弁勇繼之將高東山及夥黨汪潤卿趙濚芝萬先芝拿獲奪獲快槍起出贓衣數箱一併解省復經奴才端方督飭臬司蘇州府提犯研鞫高東山卽高崑山又卽高老六供稱光緒二十六年曾人富有票曾充當頭目事敗逃竄近年聚衆販私並迭次持械夥刧川沙廳同豫典太湖廳源源典元和縣善昌典婁縣仁泰典新陽縣公和典宜興縣復濟典丹陽縣潤源典南匯縣同源典先後得贓並有拒捕殺人之案此外搶刧次數夥犯名姓記憶不清等語並據汪潤卿趙榮芝供認隨同高東山販私行刧不諱檢查各屬詳報案卷相符遂飭將高東山汪潤卿趙榮芝照章就地正法傳首犯事地方懸杆示衆萬先芝一犯係高東山妻弟本非善類惟相從日淺尙無同劫情事從寛貸其一死擬以永遠監禁先後起獲各贓分别給領充賞槍枝存庫配用奴才等伏查該匪高東山本係富有票會頭目逋誅多年近復聚衆販私並搶劫典當居民之至三四十起其徒黨之衆稔惡之多與本年春間拿獲正法之曾幗漳正復相埓吳海鳳劉阿榮等販私行刧恣行不法俱係著名匪目亦屬罪不容誅去年蘇省搶刦典當之案據各州縣報案者不下三十餘起匪盜之盛爲從來所無若不亟加搜捕勢且日以蔓延釀爲巨患兹經將該匪等拿獲懲辦本年盜風漸息商民賴以粗安裨益地方良非淺鮮所有在事出力文武員弁捐貲購綫躧緝至數千里之遠奮勇冒險倍極辛勞迥非拿獲尋常盜匪可比亟應加以獎叙以策將來謹擇尤繕具清單恭呈御覽合無仰懇天恩俯准給獎用昭激勸出自逾格鴻慈其餘文武員弁應由奴才等分别給予外獎除將各員弁履歴咨部外謹會同署理兩江總督臣周馥合詞恭摺具陳伏乞皇太后皇上聖鑒謹奏奉硃批該部議奏單併發欽此謹將拿獲梟匪高東山等出力文武員弁酌擬將叙繕具清單恭呈御覽計開統領江蘇飛划蘇捕等營本任湖南永州鎮總兵孫金彪擬請旨交部從優議叙儘先遊擊李標勝副將銜儘先遊擊徐海山均擬請以叅將儘先補用四品銜同知用湖北補用知縣潘睦先擬請以同知仍留原省補用分省議叙知縣鄧邦達擬請以知縣歸候補班補用湖北試用縣丞金煥章擬請以知縣仍留原省補用都司用兩江候補守備杜步階擬請以都司仍留兩江補用儘先千總米占元擬請以守備儘先補用並加都司銜儘先千總夏鳴皋擬請以守備儘先補用奉硃批覽欽此 
　　　陜西巡撫升奏爲特舉卓異官員以光計典摺 
頭品頂戴尙書銜陜西巡撫奴才升允跪奏爲特舉卓異官員以光計典恭摺仰祈聖鑒事竊維三載考績鉅典攸關必須洊舉得人方足仰副朝廷登明選公澄清吏治之至意兹届光緒三十年大計之期接准部咨奏明奉旨通行遵辦當卽檄行布按兩司移行各道府直隸州秉公考察去後兹據布政使樊增祥著按察使錫桐轉飭各該道府州將所屬各官開報前來奴才會同陜甘總督臣崧蕃學政臣朱益藩悉心商酌除有干六法之員另摺糾叅並知縣以上不入舉劾各員遵例註考造册分送部院外考得榆林府知府光昭有嚴有翼吏異民懷商州直隸州知州尹昌齡才識兼優廉公有威乾州直隸州知州孫庭壽明允無偏安詳有度咸寗縣知縣劉德全實政實心循聲卓著長安縣知縣胡啓虞明能燭物才可兼人臨潼縣知縣李嘉績才猷敏達進止安詳郃陽縣知縣仇繼恒義心清尙循吏通儒鳳翔縣教諭張子釗篤於教思達於治體佛坪廳巡檢兼司獄尋汝僡敏愼精勤圓和穏練該員等係循良懋著實政昭彰均與卓異之例相符堪膺舉薦查榆林府知府光昭鳳翔府教諭張子釗佛坪廳巡檢兼司獄尋汝僡三員核計本任歴俸已滿五年咸寗縣知縣劉德全長安縣知縣胡啓虞臨潼縣知縣李嘉績郃陽縣知縣仇繼恒四員核計本任歴俸已滿五年商州直隸州知州尹昌齡乾州直隸州知州孫庭壽二員核計本任歴俸三年除造册分送部院覈辦外謹會同陜甘總督臣崧蕃陜西學政臣朱益藩塡註各員事實清單隨摺恭呈御覽伏乞皇太后皇上聖鑒敕下部院覈覆施行謹奏奉硃批吏部議奏單併發欽此謹將特舉卓異各員事實繕具清單恭呈御覽計開榆林府知府光昭一本官每逢朔望率屬宣講聖諭廣訓化　士民咸知孝悌一本官督察州縣經徵倉庫錢糧並無重耗浮收審理詞訟亦無停擱覊延拖累一本官督飭屬員勸課農桑振興學校力行保甲嚴查奸匪以期盗息民安一本官經收稅務按例儘收儘解並無浮隠虧缺商州直隸州知州尹昌齡一本官每逢逆望宣講聖諭廣訓並督飭所屬共相化導以期風俗醇樸一本官徵收倉庫錢糧率同屬縣令民自封投櫃自量上倉毫無擾累庶民踴躍輸將一本官於在城商山學堂捐助膏火延師訓課勤 
 
