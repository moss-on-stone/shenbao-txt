# 1913 - 236 - 4914554

 

Page 1

 
 
外論 
[論中國西通大鐵道之重要附譯訥氏說略（十四）（游歐客）]  
　　十利息 
　　生利一項須以兩項運送力之進出欵列表比較方可明瞭惟欲立爲此表須先研究進出欵中數大原因如修路人工可以用中國苦力之處即當改用自開工起直至成路之日可以全用中國苦力以代西人則其費當更省管機人工上海各處均有可選爲管車之用電氣一節除總廠及修理處所用工人外其駕駛車頭可用練習數月之中國人爲之至小電車及各處之停車場須用一養路總管厚給薪俸令其董理養路事宜擔任責任至與歐陸各路交通之時自須增加列車此項費用可從利息項下開支不必動支基本金也 
以上兩表所列之凈利於公家承認補助費之利息未許在内此項利息應從公共入欵内扣除其餘再由政府與公司均分 
　　本路流通之基本金能與每年之用欵同額於此足見用電力之大有利益更有一層尤見電力之利如用汽力車頭每輛至少重六十至七十五噸滇越鐵路及緬甸鐵路均同此例若用電力則車頭可減輕至二十噸或二十五噸則其靈便可知在中國人之深知滇省情形者對於用電一節必能决然行之况於歐路交道之時尚有不須添軌之重利乎論者每謂雲南在邊徼生計貧乏若修鐵路未必能獲巨利此實大謬試就前章所列細加研究事實具在非可臆造當知不如所云云也加以此路所用發電之瀑布尚可供燃燒之料及各項工廠之用上章已詳言之平均計算每年至少所售電力可至二萬匹馬力所得凈利可逹三百二十萬佛郎若計此項生利參以上表所列之六千零一萬零七百十一佛郎於歐路交通以前每年入款可增至三千一百五十八萬四千八百九十四佛郎若至歐路交通以後每年入款更有增加試再列表如左 
　　蓮貨二百萬噸每噸一百三十七佛郎 
　　共二十七千四百萬佛郎 
　　旅客七百四十四萬人每人五佛郎十生丁半 
　　共三千七百九十八萬四千八百九十四佛郎 
　　電力三十二萬佛郎 
　　統計三千五百十八萬四千八百九十四佛郎 
　　此種絶大數目於減少運費一節大有關係蓋滇越一線每啟羅邁當運費至少每噸須收十五生丁是運至雲南府每噸須一佛郎四十五生丁而由紅海沿岸至海豐之海道每噸蓮費須十五生丁共計一佛郎六十生丁此數與從緬甸運來貨物之運費相同計自呼昻至新街自鐵路來每噸二十三生丁自新街至雲南府每噸一佛郎三十七生丁共計自呼昻至雲南府每噸亦一佛郎六十生丁以上或自呼昻或自海豐起運其抵雲南府之價値相同海豐碼頭不佳而價値異常昻貴殊不可解惟滇越一線較之西通一線須多八日之程途即使運費相同而行商者均走捷徑將來西通必可與滇越爭利而滇越將成爲西通之一枝綫不過爲交通法國屬地及中國西南之用不能如現在之專利也夫自北京至新街路線之長幾逹歐亞交通大鐵路全綫四分之一是　重要不可墮入外人掌握固無疑義况乎利源所在强國之基中國人愛國熱誠素堪欽佩覩此計畫當亦有急起而直追者乎著者固　執鞭而有所獻納也（完） 
要件 
[螟蟲驅除預防法說明書]  
　　蟲類之害稻者統計不下三四十種其爲害最烈繁殖最速而驅除最難者莫如螟蟲其在稻株隱而不顯故其始頗難覺察是宜考查其經過習性妨之於先絶之於後務使殄滅其種而後已兹特詳說如左 
　　凡蟲類之生莫不有種子其種子謂之卵說卵而出者謂之幼蟲幼蟲作繭而居於其中者謂之蛹蛹自繭出生翼而能飛者謂之蛾蛾所生之卵卽種子也是以循環不絶學生日繁此蟲類發生之大概也螟蟲亦然 
　　螟蟲種類甚多其爲害最烈可分爲二有一年發生二回者是爲二化性螟蟲有一年發生三回者是爲三化性螟蟲 
　　二化性螟蟲其第一回之娥早出者在五月下旬遲者在六月上旬一蛾所産之卵約七八十個附着於稻葉之裏面集爲一塊重疊如魚鱗有白色膠質物塗之卵之初生係淡黃色越十四五日漸變爲黑褐色於是幼蟲出矣幼蟲形細而長亦黑褐色約五十日作繭化蛹繭色白而質薄約十四五日蛹化爲蛾是爲每年第二回之蛾 
第二回之蛾出於八九月間其産卵之多少及幼蟲之形色與第一回相同但第二回之幼蟲在稻根中過年至明年春間天氣暄暖始能作繭化蛹漸變爲每年第一回之蛾 
　　三化性之冥蟲其第一回蛾之生卵在五月中旬與二化性螟蟲蛾第一回發生之期略相等蛾産卵於葉之裏面駢列重疊不易剥離卵塊有母體毛蔽之故發見甚易由卵而化幼蟲約需十四五日由幼蟲而脫皮成蛹約需二十日第二回之蛾生卵在六七月間第三回之蛾生卵七八九月間惟第三間之幼蟲在稻根過年至明年春間作繭化蛹其繭比二化者稍厚 
　　螟虫之蛾見燈火則飛集其二化與三化之分辨略述如左 
　　二化螟蟲每株稻中有數只其頭向上其翅圓其卵無毛化三螟蟲每株稻中祇有一只其頭向下其翅三角形其卵有毛 
　　甲驅除方法 
　　（一）誘蛾法用尋常煤油燈一盞（俗稱洋燈）外以長方形玻璃燈壳罩之置水盆中將盆逢燈架以木樁或小方凳則燈高光遠螟蟲蛾可四集其臘盛水令滿水中注以少許煤油蛾飛來撞之落水中觸油必死但此法必許其同齊點方能見效兹將使用法述要如左 
　　一誘蛾燈須用射光力較遠者 
　　一燈光以高於稻葉八九寸爲最適若過低過高蛾之飛來必少 
　　一燈與水盆必日日洗凈油與水亦必日日要換 
　　一燈點宜徹夜 
　　一大風或寒冷時蛾藏匿不出可不必點燈下雨天仍宜點燈　　一每田四畝至五畝置燈一盞擇距離適宜之處點之若苗田有自他處螟蟲飛來者其燈數宜多 
　　一誘蛾方法宜自發生時期辦起至稻作收穫之時爲止不宜半途而廢（五六七八月） 
　　（二）殺卵法 
　　一以烟筋十斤和水半　煑沸之俟冷再加菜油一二斤盛於桶内拌匀然後將拔起之苗葉入水洗之則苗葉之卵可洗落即有存者亦失孵化之力 
　　一插秧後如恐螟蟲再來可用菜油四斤和水半擔以噴筒撤布苗上使嗅其氣而不下亦殺卵之一法也 
　　一不用油料以人工捕殺之亦可在三化螟蟲卵面有毛尤易發見至於殺卵日期第一回約十天第二回約四五天第三回約七八天（未完） 
 
 
 

Page 2

 
 
時評 
[預告北方軍士（無名）]  
　　此次北方軍士來紀律甚嚴外間並無訾議之詞雖然竊有所慮不得不爲預告者願統率之人預爲告誡焉 
　　其一兵士服從上官之命令其出戰也爲職分而戰非　所仇敵　間　故無論勝敗如何祗能於戰地殺敵不得另加非分之虐待蓋一則所以示軍人之道德一則交戰之人究爲同胞也 
　　其二兵士以外之平民更與戰事無關或拘疑似之偵探不可不細加審問人民財産局非於戰事上至有妨碍不可輕於毁棄爲人民留一分生機即爲國家增一分力量不可不知也 
　　凡兵士守紀律於平時易守紀律於戰時難守紀律於戰事尚易守紀律於屢勝後更難故敢預爲之忠告 
[命令]  
　　八月初十日臨時大總統命令外交次長劉式訓呈請辭職劉式訓准免本官此令 
　　任命曹汝霖爲外交次長此令 
　　任命黃士龍爲廣東護軍使此令 
　　任命陶家瑶署四川鹽運使此令 
　　代理國務總理段祺瑞呈稱浙江國稅廳籌備處處長胡翔林呈請辭職胡翔林准免本官此令 
　　任命胡文藻爲浙江國稅廳籌備處處長此令 
　　代理國務總理段祺瑞呈稱山西國稅廳籌備處處長徐致善呈請辭職徐致善准免本官此令 
　　黃秉全授爲海軍少將此令 
　　鄭士琦潘鴻鈞張克瑶均加陸軍少將銜此令 
　　奎文加陸軍少將銜此令 
　　袁文傅壽棠舒譯吾張茂林許昌培李壽藩均加陸軍少將銜此令 
　　外交總長陸徵祥呈稱江蘇江甯交涉員曹復賡倉猝赴涙殊屬不合請免去本官等語曹復賡著免去本官此令 
　　外交總長陸徵呈請任命汪思振署江蘇江寗交涉員應照准此令 
　　外交總長陸徵祥呈請任命許居廉胡襄爲僉事廳照准此令 
　　陸軍總長段祺瑞呈請授葉殿傳爲陸軍一等軍需正并加軍需監銜陳昌言爲陸軍一等軍醫正并加軍醫監銜應照准此令 
　　陸軍總長段祺瑞呈湒授王樹模爲陸軍三等軍需正並加陸軍二等軍需正銜詳諷訓爲陸軍一等軍醫並加陸軍三等軍醫正銜應照准此令 
　　陸軍總長叚祺瑞呈請授張玉春爲陸軍步兵上校並加陸軍少將銜張文郁賈時翀錫壽爲陸軍步兵少校並加陸軍步兵中校銜應照准此令 
　　陸軍總長叚祺瑞吴請授陳遐齡張照王鑑清鄉昌明爲陸軍步兵上校並加陸軍少將銜藍元爲陸軍炮兵上校並加陸軍少將銜蒲璧爲陵軍步兵上校牛體仁黑得餓李栘多張英何潤清爲陸軍步兵中校並加陸軍步兵上校銜李駿聲賴心輝爲陸軍炮兵中校并加陸軍砲兵上校銜孫涵王有恩馬兆驥胡良佐爲陸軍步兵少校并加陸軍步兵中校銜李宗瀚史國彦楊得錫爲陸軍步兵少校周尚赤張榮魁廖廉唐雨帆張輟周明鏡加陸軍步兵上校銜莊尚改符成三陳步三張建勲時傅文牛過隆劉贊廷劉筱仁舒雲山李焱森傅青雲朱惠文加陸軍步兵中校銜應照准此令 
　　陸軍總長叚祺瑞呈請授居發榜爲陸軍炮兵中校並加陸軍炮兵上校銜朱仕清黃仁愷爲陸軍騎兵中校應照准此令 
　　陸軍總長叚祺瑞呈稱陸軍步兵少校雷長祿王翰章請加陸軍步兵中校銜應照准此令 
　　據安徽都督倪嗣冲電稱呈報督飭軍隊收復鳳台情形並請將在事出力各員優予奬勵等語此次收復鳳台該都督督飭將士冐暑進攻忠勇奮發深堪嘉許所有在事出力各員亟應從優給奬用資激勸除右路統領馬聯甲業經特給奬勵外管帶李傳業史俊玉陳發標應授爲陸軍步兵少校並加陸軍步兵中校銜第六師炮隊督隊官張運卿應授爲陸軍砲兵上校並加陸軍炮兵少將銜第六師馬隊督隊官呂鵬林應授爲陸軍騎兵上尉並加陸軍騎兵少校銜其受傷之管帶王慶國應授爲陸軍步兵中校并加陸軍步兵上校銜隊官岳伯雲應授爲陸軍步兵少校哨長趙瑞林王玉貴徐得勝應均授爲陸軍步兵上尉陣亡隊官伊立太等及兵丁七名均着從優撫卹其餘出力員弁并由該都督查明彙報以憑分别給奬此令海軍總長劉冠雄呈請授童永福戴錫候蕭廣業孫承泗爲海軍上校蘇有昌爲烸軍中校黃得功鄭之良鄧得勝爲海軍少校應照准此令 
陸軍總長段祺瑞吴請授郭福榮劉鳳岡楊涉德查建昌王淹林張增金朱夢熊田守壽李德明顔駿春康煦符姜長林爲陸軍步兵上尉並加陸軍步兵少校銜杜鴻賓于長順爲陸軍騎兵上尉并加陸軍騎兵少校銜郭廣田苗鳳翔陳平洋爲陸軍炮兵上尉並加陸軍炮兵秒校銜劉世田李俊德游東陞劉清海趙榮元魏翕崙隋翰卿爲陸軍步兵中尉並加陸軍步兵上尉銜郭文彪爲陸軍炮兵中尉並加陸軍炮兵上尉銜葛象辰爲陸軍輜重兵中尉並加陸軍輜重兵上尉銜劉欽謨爲陸軍步兵少尉並加陸軍步兵中尉銜楊維新爲陸軍炮兵少尉並加陸軍炮兵中尉銜應照准此令 
　　陸軍總長段祺瑞呈請授喻益齋安占榮爲陸軍騎兵上尉欒松年劉福生袁桂生李復春爲陸軍騎兵中尉閻孔邦爲陸軍炮兵中尉孟連福李廣勝爲陸軍騎兵少尉應照准此令 
　　湘省自裁兵以來□□□軍事處長程潛與陳强程子楷唐蟒等暗受黃興指使擅增軍隊迭次秘密開會煽惑軍士謀叛民國軍士中稍知順逆者均不附從近乘贛皖未靖之時逆謀愈亟與長江巡閱使譚人鳳幻結地匪誘脅軍人迫懸白旗妄稱與中央斷絶關係似此甘心叛逆非往軍界之蟊賊實爲民國之罪人程潛陳强程子楷唐蟒等應即褫奪軍職譚人鳳着撤去長江巡閱使併交湖南都督譚延闓及素明大義諸將領各飭所部重懸賞格迅將該叛黨等嚴拿懲辦併着各省都督民政長飭屬一體嚴緝務獲以申法紀此令 
　　據副總統領湖北都督事黎元洪電稱有參護院議員居正胡秉柯衆議院議員楊時傑田桐白逾桓劉英等私通匪徒本年三月六日季雨霖詹大悲等倡亂武漢居正楊時傑田桐白逾桓均涉嫌疑胡秉柯與詹逆同寓漢口租界搜獲紅旗來函索取事後查明該員係來辦交涉維時因逆謀未成姑予免究此次南京獨立該員等私往上海南京等處分任兵職公然叛亂其劉英一犯别號丹書前獲寗犯調元證據内有書派人赴荆運動軍隊支洋二百元等語上月天門潛江兵變探有劉英及都督劉鐵爲師長之私謀近日沙洋叛變劉鐵通電寗湘自稱鄂西總司令劉鐵乃劉英胞弟勢難姑容請將居正胡秉柯楊時傑田桐白逾桓劉英援照内亂罪犯咨院革除議員名籍其得有勲位軍職者一律褫奪援律拿辦等語查議員職司立法代表人民乃居正等勾串匪徒謀爲内亂逆跡昭著實屬罪無可逭該員等得有勲位軍職者應由陸軍部分别查明呈請辦理並著各省都督民政長及各司令官一律嚴拿務獲懲辦以伸國法此令 
　　蒙藏務局呈稱准緩遠城將軍函稱署歸化城總管扎蕯克逹喇嘛希拉格圖呼圖克圖濟克密特呢瑪等勸導蒙旗効順民國應請優予封奬以資鼓勵等語希拉格圖呼圖克圖濟克密特呢瑪應加封忠誠光大明號吹薩噶巴迪彦齊呢圖克圖羅布桑僧畢薩勒濟特應加封宏智永順名號察哈爾迪彦齊爾呢圖克圖敏珠爾多濟應加封悟徹普救名號咱雅班第逹呢圖克圖魯勒楚克蘇淩應加封超悟會覺名號均賞用綠園軍用昭激勸此令 
[專電]  
　　北京電政府接李繩電我軍前夜（八日）渡河克復吳城 
　　北京電又接殷家匯電稱昨（九日）夜南兵已往池州 
　　北京電又接馮軍長電固鎭以南橋梁穩固今（十一日）晨大營安抵滁州 
　　南京電津浦鐵路南局昨將機頭七架火車四十八輛開往固鎭裝軍北軍南下 
　　南京電今日（十號）馮軍先鋒隊可抵浦口聞帶隊員係朱先志未知確否 
　　南京電此間匪徒撲滅後安靜如常 
[特約路透電]  
　　南京電南北兩軍代表已在滁州開議調和談判據兩方面之態度觀之似將有滿意之解决聞陳之驥拘拿何海鳴等時曾獲洋數十萬元卽以發給兵館第三師已於昨日發餉遣散 
　　南京電據滁州來函北軍已於八月七日行抵該處九日已增至七千名南軍亦有大隊駐紥該處惟迄今尚無騷亂 
　　北京電據南京領事電音星期五日南京重行宣布獨立旋於星期六日鎭平星其日第一師誘令第八師之一部份脫離該師擊敗餘軍繼復宣布獨立（按此間語氣未能明悉）第八師師長已派代表赴固鎭接見馮國璋之代表惟雙方代表之協商並非南京最後降服之謂今料馮國璋將兼程向南京進發 
　　北京電據華電聲稱李烈鈞之黨與力勸李逃李不允謂將生死以之不願涉黃興孫逸仙等之後塵 
　　北京電據廣州領事電音今日該處已在開戰 
　　北京電據重慶領事電音該處領事圑已請兩黨宣布重慶中立現望可得滿意之覆音惟恐政府不肯承認耳 
　　北京電袁總統命令宣稱大王廟一役華軍之戰敗失軍火甚多全由軍官臨陣脫逃所致故着拘拿該軍統帶及犯罪軍官按法治罪 
　　北京電袁總統因譚人鳳等協助亂黨下令取消各員官職並令湘督各武員懸賞購拿若輩並下令拘拿參議院助亂議員二人衆議院助亂議員四人 
　　北京電參議院今日開會議員到者一百四十三人副議長報告財政部主收議員公費印花稅該部所索六月份應付之稅已由本院駁絶今復催繳謂各行政部均已付出參議院自應照行當經議决俟詳查法律之後再行討論 
　　北京電總統政權之一章俾便早日選舉正式總統然後再定他章 
　　北京電外交次長劉式訓辭職邀准以曹汝林繼之曹爲參議院蒙古代表說者謂曹授此任蓋期消釋中日之意見 
　　北京電據官場聲稱毆擊僑寓厦門台灣人之首領業已定罪鎗斃日本領事要求之賠欵業已繳付 
　　北京電今日接電薩拉蘇姆俄領事近爲華兵繫傷頭部現已發見危劇之徵候當時有兵圖以鎗刺刺其軀體爲哥薩克兵所擋乃由前額而過初意僅屬皮肉受傷今似頭蓋已裂 
　　北京電黃士龍已任爲藃東鎭守使 
　　廣州電龍濟光之部下與粤軍一部分因有積嫌及因悮會互相衝突昨夜在東北城開戰至今日下午四時猶未停止兩軍勝負及死傷人數未悉兵艦皆主中立某員已在設法調停城内由警隊妥爲保護惟商業現已暫停 
　　香港電岑春煊已乘法國郵船赴新加坡 
　　東電電胡漢民今晨在門司登岸卽赴神戶 
　　東京電日政府照會墨西哥政府不願以代表之體接待狄愛士僅能視若私人 
[譯電]  
　　北京電吳木蘭昨在北京就逮 
　　北京電中俄蒙古條約照各省之提議修正後已復交國會核議 
　　北京電據中興報豫料新内閣人員如下海陸軍總長仍不更動内務朱啓鈐教育孫毓筠交通詹天佑財政應德閎工商向瑞鯤 
　　北京電據某報載稱黃興之子挾欵至粤黨人疑其竊資而殺之 
　　北京電歐陽武現率軍隊萬名駐紥吉安府 
　　香港電龍濟光與張我權等磋商後已抵廣州彼此意見似已盡釋粤民避難者現復絡繹回城 
　　香港城廣州大局已定龍濟光仍在三水惟已出示定於明日入城廣東勞軍使黃士龍已由香港打抵廣州曾在商會演說謂將設法鼓勵陸軍之義氣 
　　香港電龍濟光已於今晨（十一日）八時抵此出示謂廣州可無戰事並請商民軍隊協力助其維持持治安 
　　俄京電俄國駐庫倫代表已陞爲外交辦事員並遞國書於蒙政府 
要聞一 
[上海兵禍記（二十）]  
　　字林報載十一日江灣訪函云今日下午官軍南軍復在江灣附近相遇南軍從戰者約一千五百名官軍則不足一千名兩軍人數雖衆寡不同然官軍李司令仍能大勝南軍官軍死傷者較前略多受傷者約二十人死者數人南軍損失甚巨因戰地遼廓且近黑夜故僅救出傷兵數名現計南軍死傷者約二百名被俘者約六十名尚有二百八十名完全爲官軍圍困目下尚未設法處置之惟李司令性極寛仁擬勸令圍兵繳械投降 
　　李司令以江灣車站爲司令部下午四時後得南軍進攻消息卽派偵探赴四鄉探聽南軍動靜内有數人衣平民之服而不幸爲南軍哨隊拘獲二人彼等自稱皆係鄉民前往覓友者南軍不之察縱之去彼等卽歸報官軍司令部李司令得報卽部署一切以待其來南軍於（）間由寳山出發旋佔據距江灣車站約一英里許之某點散布鐵路之兩方面全軍皆係步隊軍械頗劣吳淞接開戰消息始派援軍出發並以小車推子彈接濟前敵至收戰之時援軍及接濟之子彈尚距戰地約二英里餘而與退軍遇於途次 
　　李司令接偵探報各後即命炮隊佔守地位並以步兵散布於前彼等皆匐伏前進旋見南軍遠遠而來卽伏匿丘墓之後及小屋之中以待來軍前進南軍前隊陣式彷彿迪一扇形其進行頗有定見繼亦匐伏沿鐵路兩面而進每面約二三百碼之遥無何其先鋒隊隊漸逼近官軍仍不動聲色旣而大隊行入火線之内官軍炮隊卽奉令開砲南軍正欲覓地掩護而砲火已不可嚮邇惟彼等之進行僅暫行被阻蓋是時復匐伏進前也旋益逼近乃一躍而起以圖進攻此正官軍守候之機會南軍立足未定而伏地之官軍連放排鎗旋復以鎗刺獨撲南軍成隊之處南軍初爲鎗彈擊倒者爲數甚衆繼爲官軍以鎗刺衝鋒入隊死傷更多於是無力抵禦紛紛潰逃且有棄械求降者此戰全在鐵路之線一帶進行南軍被浮者約五十餘人 
　　南軍退至路線之西者卽爲官軍包攻迨知入險而被圍者已有二百八十餘人官軍不難殲之南軍斷難自脫蓋南軍匆促退走時官軍之快炮及野戰炮隊急向前進頃刻之間卽能及之也現已勸令此項退兵繳械投降惟彼等雖願投降不願繳械而李司令仍不欲以嚴厲手叚對待之故惟於周圍駐兵使彼等無從逃逸晚間曾派浮囚兩名往說該兵如繳出軍械必不加害均屬同胞焉忍殘殺李司令之寛仁諒能感動彼等也 
　　南軍冀于路線之東設法佔守地位繼由官軍野戰炮隊進前攻之卽時退走南軍於該處所佔之地位極爲可異蓋先有一隊爲砲火逼退同時復有一隊在鐵路之某點希圖進撲而該隊較前隊更近江灣彼等深入鄉間約數百碼之遥竟未遭擊卒與退軍相遇乃合走吳淞受傷之兵悉經携去惟爲數必寥寥無幾收戰之時官軍已完全占領過江灣車站一英里許之地方無何南軍大隊與之相距三英里之遥 
　　上海接江灣開戰消息鐵路辦事員卽將紅十字會火車開至江灣運回傷兵約二十人李司令處待俘囚傷兵李極爲仁愛並准紅十字會將由前敵舁至江灣之受傷南兵運往上海 
　　又一訪函云今日下午南軍冒險進攻江灣火車站南軍大股似曾佔據鐵路左面之某點其陣線極遠列於江灣跑馬場一方面官軍初時似稍驚遽惟卽集隊彼此鏖戰至 
晚始已中間鎗炮之聲稍有間斷鐵路車站附近駐有火車一輛李司令之司令部卽設其中開戰之際該火車適在兩方面炮火之中南軍在右官軍在左内有一時該火車似將爲南軍奪獲惟卒由官軍將南軍擊退六點鐘時官軍 
 
 
 

Page 3

 
 
援隊由浦江一方面開抵南軍猛烈之礮火雖能支持至於天黑而官軍終能獲勝兩軍戰時有外人多名馳往戰地曾大受驚險 
　　文匯報云今晨（十二日）三夾水之中國巡洋艦復駛入轟擊吳淞砲臺其結果如前各兵艦自上午三時進攻每隔十分鐘開炮一次至六時始已砲臺守軍不甚注意延隔多時始回炮一次兵艦炮彈多有落于砲台之中者惟悉並無重大之損傷六時至九時之間有外國兵艦數艘開抵吳淞向上游進發第二次進攻于九點三十分鐘開始延兩小時之久砲臺回砲極弱休息半小時後又爲第三次進攻至三點鐘時停戰炮臺對於兵艦每次進攻殊不注意回砲不滿二十響豫料今夜仍將開戰 
　　今日下午上海接有消息南軍復由吳淞一方面進逼江灣頃刻之間卽將接戰北軍此次已完全　備　敵南軍相詎三莫里已爲北軍望見彼等次此乃向鐵路邊之江灣鎭進發昨日則沿鐵路及炮馬場進攻舉今日適相反對下午四點三十分鐘時相詎尚遠閘北已派警備隊六十名前往江灣 
　　昨日北軍所俘之南兵四十五名已於今日下午解抵上海滬寗鐵路車站當時豫有兵隊在站守候旋卽押往江南製造局 
戴生昌輪船公司某輪船星期一日正午開往南潯湖州於下午十一時在青浦附近爲盗開釟攔住刧去搭客行李貴重物件甚多並現洋三萬圓惟未傷及一人 
　　某西報訪事於昨夜在戰場爲北軍所拘該訪事由吳淞隨南軍出發開戰之際鎗炮之彈四面齊來異常危險幸能謹愼伏匿故未受傷旣而南軍戰敗退走北軍進前追擊該訪事遂爲俘囚拘留約數小時之久極蒙優待卒由紅十字會辦事員認明保釋於昨夜十一時回抵上海 
　　字林報傳單云十二日晨間吳淞口外中國巡洋艦轟擊吳淞砲臺頗有準力該炮台當時並未回砲旣而忽開砲轟擊各艦各艦回擊之炮彈多落砲台之内黃浦江中國艦隊亦開至下游佔守某點協助進攻砲台之官軍南軍現正進逼江灣之官軍惟李司令已佔據鞏固之地位安以待敵浦東之浙軍已與北軍聯合防堵矣淞砲台之南軍退走 
[南京半日獨立記（特别快信）]  
　　甯垣二次獨立之鞷見昨報兹將獨立情形　細錄下此次獨立之何海鳴忽於初八日午時同率黨人六十餘人到寧卽往都督府聲稱孫文刻已來寗住下關某兵艦帶來餉銀二百萬挼兵甚多特來關餉獨立先派我等代表敢緊派隊迎接爲　杜　川現在何處卽派黨人數人四　找尋　　　各軍官會議（下級到者多）大半反對表面上却未露出　脅迫宣布獨立其告示暫借用第一師關防當調軍隊分各　路嚴查行人　調憲兵　守衛其都督府内原　之衞隊及　役人等一齊驅　第八師長陳之驥明知該黨人非計當密調本師兵士全隊在城北一帶防範至晚問九時許卽調本師某圑將都督府圍住親率軍隊衝入府署瞥見何海鳴正在某室辦公事當卽槍斃逐搜有新符號羽黨約有二十餘人一律殺斃（恐鎗聲驚慌民人故耳）其餘黨人盡行逃去被獲之嫌疑人亦甚多均留拘禁俟嚴訊後再分别放釋當晚遂下特别戒嚴令翌晨（九號）卽出示云照得取消獨立原爲保護地方本師始終維持業經宣布市商近有不法痞徒黨欲擾害市塲出示宣告獨立全　糊塗主張定以武力解散豈容彼等猖狂商民各安其業士兵警戒如常特此出示曉諭其各懍遵毋傷云 
[八月六日之參議院會]  
　　六日上午八鐘參議院開會副議長王自廷主席議員出席者寥寥經議長宣告延長時間二次至九點二十分鐘始足法定人數議長遂宣告開議並報告陳議員煥南困丁祖父憂講假三十日徐議員承錦因丁父憂亦請假三十日孫議員乃祥因病請假兩星期陶遜因病請假十日諸君有無疑議衆無異議議長云張議長久未到京曾拍電數次盡未回電現已派平秘書長請其回京現請議事科科長報告文件遂報告國務院來咨五件衆議院來咨一件議長云衆議院來咨係咨覆本院前次表决延會事件衆議院會議謂延長會期甚爲贊成不過延會期間一面制定憲法一面行使普通立法權至延長期間以憲法制定後總統選出時爲止現諮詢大家是否同意楊增炳云現在重要之案甚多若延會之後只制定憲法甚爲不妥本席以爲可行使普通立法權以便會議重要事件采楨云本席以贊成衆議院之咨文若延長會只爲制定憲法而不能行使普通立法權則現在重要之案甚多卽如議院院法一端衆議院尚未開二讀會甚爲不妥所以本席贊成衆議院咨文胡璧城云本席以爲現在本院開會四個月重要之案並未議决一件若延長會期之後只可以制定憲法而不能行使普通立法權甚爲不妥本席亦贊成衆議院之咨謝書林云衆議院之咨文大家旣欲討論卽應先行變更議事日程然後再行討論議長云此本席係咨詢事件固可以無須列入議事日程現在諸君若無討論卽可表决請　成衆議院咨文者起立起立大多數劉映奎云現在駐英公使來信請中國應速提出修改　約本席以爲應覆一信議長云本席已有信致駐英公使張君矣現在可以按照議單日程開議遂照議事日程開議（一）現畫國民銀行制度國　銷公債以救濟財政建議案（議員提出）當由提議人蔣議明登台報告云略謂國無政不立政非財不行自民國成立以來校兩清之歳出入不敖爲數尤鉅現由本員提議爲疏通民國困難維持財政起見物仿美日之辦法組織國民銀行制度緣以日美兩國　財政奇絀時遂組織國民銀行以濟財政之不足頗著成效獲益匪淺故本晨斟酌美日成法　短提長規擬國民銀行則例二十三條冀補財政於萬一是否有當卽希公决報告畢衆請付審查贊成者多數議長云人數一層如何規定富元主張九人楊增炳主張十五人旋付表决贊成九人者多數當由議長指定姚華等九人爲審查員遂續議（二）查辦湖北民政長夏壽康違背約法案（議員提出）當由提議人鄭江灝報告理由畢衆請付審查贊成者多數人數一層贊成七人者多數當由議長指定苗雨潤等七人爲審查員遂續議（三）咨請政府速將本年預算提交國會議决案（議員提出）當由提議人袁嘉榖登臺報告理由畢衆請付審查贊成者多數人數一層贊成五人者多數遂（起草委員提出）初讀當由起草委員費昆瀛報告畢衆請付審查贊成者多數人數一層贊成九人者多數遂由議長指定雷煥猷等九人爲審查員遂續議（五）（參議院議事細則案）起草委員會提出審查委員報告當由董昆瀛報告畢議長云此案無甚討論應開二讀會時再行討論議長遂以開二讀會付表决贊成者多數議長又云按照議事細則隔一日再開二讀會衆贊成之議長長據染君登瀛報告云現在蔣議員舉清居正皆有偵探四人尾隨之以致行動不能自由梁君動議要求國務員出席質問諸君贊成梁君之動議者舉手舉手多數議長云按照議事細則宣告散會 
[八月六日之衆議院會]  
　　初六日下午二時衆議院開常會到會者三百二十五人議長湯化龍君主席黃羣君提起變更議事日程勸議將第三案議院法先開二讀會至四點再歸第一案役施肇基駐美代表同意票案議長付長决多數董君增儒提起上次常會通過院法第二條加以二項爲遇事實上之必要時得停止其出席黃羣君亦有二項之修正國黨如王源瀚等極力反對議長以董君動購付表决少數黃羣君又自己取消修正案遂照原案第十條起逐條通過至第三十四條無非議長照原文多讀之議員發起立而已至第三十五條原案爲彈劾大總統案案通可决後卽日全將告最高法院限五日内組織特别法庭審判之審查會結果全文删去李國珍君乃登台發言謂非有此案不可主張理由有二一謂約法上之規定係組織法庭機關院法原劾居於嫌疑地位任意遲延一國統治權豈不停滯進行乎蕭晉榮陳敬苐反對之謂院法恐不能拘束司法機關李國珍君又駁之曰院法爲公布之法律凡法律公布者無論何種機關皆當受拘束力議長以審查報告付表决少數又有主張删去限五日内等知者付表决仍少數以原文付表决多數時已四時議長遂實德投票票投後議員已星散　其結果未能報告但不同意票居其多數云 
[雜評一（無名）]  
　　甯垣之開戰龍濟光可免戰禍之言未終而省城卽以交戰甚矣兩種兵隊聚於一地之難以調和也故馮國璋之軍雖與寗軍接洽而他日至寧或亦不免誤會而交戰者 
　　甯垣之前途寗垣屢經獨立屢經取消而城中之民尚能安謐者江寗人民之安良亦以所謂獨立取消取消獨立者祇在都督府中交戰耳不然事不更擾於上海耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省取消獨立後種種]  
　　皖省自取消獨立八號叚上將派來兵艦三艘小輪五隻民船二十餘隻載有兵士一旅由鮑旅長隨同季圑長光恩先行來皖并帶有段上將安民布告商民爲之一快各舗戶均懸掛國旗歡迎旋聞鮑旅長帶領兵士二營一駐城内俠烈祠一駐東門一駐西門大觀亭晚間復聞季圑長率帶兵士多營乘小輪先赴大通以及蕪湖一帶招撫惟注重嚴拿龔振鵬張永正范光啓管鵬等其餘脅從一概免究 
　　柏烈武祁吙寰被各軍驅逐去皖時隨行兵士尚有數十人并携帶機關槍兩桿出大南門惟祁野心未已尚擬開槍向城内轟擊以洩憤恨幸柏阻之遂渡江而去沿途勒令鄉民扛抬并索食物聞擬先至大通招集舊部逃兵再往蕪湖聯合龔振鵬希圖報復云 
　　自省城取消獨立後都督一席尚在虛懸當由胡師長鮑旅長曁議商兩會集議電請倪君嗣冲來皖惟復電云須俟下星期方可來皖遂一面電請段上將先行來皖以資鎭攝 
　　日前省城西門外獅子山開放大砲時炮線打至蘇家埠十里舗等處幸未傷人惟將田禾及土牆矮屋轟毁甚多是役計擊死張永正兵十餘名馬營兵士二名城内擊死憲兵三名都督府副官陳斌因携帶金表金戒子銀行百餘元鑿洞而出亦被擊斃此外商民均幸安全無恙云 
[粤省取消獨立後都督之逐鹿觀]  
　　蘇愼初師長被舉爲都督後誠恐陸軍與桂軍未得其詳除發電停單外即命羅翼羣馳在峽下知會濟軍及陸軍將弁以息單禍兹將近日情形彙錄如左 
　　蘇愼初辭職蘇愼初於就任之第二日卽行辭職通告各界以昨日陳炯明去粤秩序擾亂人心惶惶愼初謬承七十二行商九善堂總商會軍界同人推舉爲臨時都督自顧才凉德薄萬不能勝此重任固辭不獲念當時大局危急萬分不可一刻無人主持祇得暫行權理當時曾向衆宣言以臨時名義暫保治安一面再舉賢能勝此艱鉅一俟有人担任卽行卸責决不妄肩此重任以貽我父老人民憂區區之心天日可表現由各界同人再舉張我權出而擔任共保治安一俟張君到署目的已逹愼初卽時交代以踐前言云云並致總商會辭職函云逕啓者鄙人德薄能鮮昨蒙諸公推舉爲臨時都督才力不逮未敢强戀兹謹具書辭職希卽俯准無任感盼再現不軍心僉以得舉張君我權爲慰希諸先生速行公舉並往敦請庶於粤省治安有裨弟謹回師部候命幸勿延緩切盼蘇愼初 
　　張我權就任張我權就任都督後首致商圑公會函云逕啓者我權謬承各界推舉爲廣東大都督兼民政長自維才凉德薄雖勉爲其難仍時虞覆餗惟望協力共濟合維治安所有商圑巡查仍望照常出勤以衛商塲實紉公誼此致商圑公會鑒張我權次致各領事函云逕啓者粤省昨日取消獨立卽舉陸軍第二師師長蘇愼初爲廣東臨時都督兼民政長已函知在案現在蘇君愼初經已辭職布省議會九善堂商會陸軍各界推舉我權爲廣東大都督兼民焉長經於本日午刻接篆視事所有貴國旅粤商人生命財産本都督極力擔任保護希爲轉知貴僑商照常安業無容疑懼實　公誼此致□國領事並令各將士云現臨時都督兼民政長蘇愼初辭職我權承議會曁軍商各界公同推舉暫攝斯任自維地方秩序首宜切實維持而道多游兵易起居民疑詫查比日省内軍事繁鉅各圑營軍官士兵間有離營游散以致軍中風紀由是動摇市里浮謡猶多忌忖揆諸吾同胞將士取消獨立維持秩序之初衷實多背涙兹特通告限三日内離營將士應飭一律復返營伍毋許在外逗留别滋事端仰卽轉行分飭一體遵照毋違此令 
　　龍濟光將來廣州城自治會因本省已於四號取消獨立特於五日邀集全城各界公議維持善後事宜僉謂先請龍護軍使來省鎭懾適接京電大總統已任龍濟光爲廣東都督兼民政長滿府歡呼當卽議舉代表數人前往歡迎矣而張我權致龍護軍使電云龍子誠先生鑒粤省支日取消獨立軍民一意贊同前督陳炯明舍職他去業由軍民公舉第二師長蘇君愼初爲臨時都督兼民政長暫行權理經卽電逹左右生案現蘇都督宣告辭職歌日省議會曁各界圑體舉我權承乏都督兼民政長職任自維凉薄本弗克當但以議會旣經通過軍民又以大義相責不能不勉力就職維持治安以盡桑梓義務旣經嚴飭軍警密爲巡防内地各處幸賴安堵請轉知李統領耀漢於軍隊所在地嚴密防衛共保公安貴使老成碩畫尚望時賜教言以匡不逮實深盼禱粤都督兼民政長張我權歌印當奉龍軍使覆電文云電悉陳炯明已離粤廣東取消獨立大局藉賴維持具見各軍警深明大義毋任佩慰業經分飭濟軍各統領停止前進並飭李統領耀漢賀統領藴珊等督率所部維持西法一帶秩序矣濟光歌印 
[鄂渚漢臬間之防禦談]  
　　解散贛軍降兵贛軍第二圑二營原係林虎部下在蓮花洞戰爭時投降者李司令卽將其屯駐武穴上七里黃港地方詎該降軍仍不安分竟敢定於四號夜謀變幸爲駐武北軍第四圑王圑長偵悉除電請段總司令派兵堵住九江口外並自率全圑兵士於是日三時前往將該營圍住開槍猛擊該降軍知事敗畏罪卽遣代表出營懇求謂此事係其營長周天才及連長陳英吳國良王謀願將該三人綑出交由官軍究辦王圑長允之該降軍遂縛周天才等出營謝罪當卽訊明槍斃並奉總司令命令以該降兵反覆無常着各給川資洋二十元分途遣散以免後患昨王圑長特將辦理情形電告黎公查照矣 
　　搜獲破壞機關贛寗失敗後鄂中黨人愈多機關迭破昨六號都督府調查孔玉山報各雄楚樓街有某縣同鄉會事務所形跡可疑經巡警五署派警官警士前往抄搜約有二句鐘之久搜出湘省黨人往來秘密信件以及手槍禁物多種比經首領陳洪章等四名及該事務所主人某甲一併綑綁解押赴軍法局訊辦旋又供出有同黨楊子靜者前充第六師某圑營長現在運動軍隊勾結土匪甚力陳洪章不過爲其黨羽當經派隊將楊拿獲立時訊明斬决又有同黨黃鵠臣一名是日亦併正江聞漢口長沙會館値年董首熊健與湘中黨人傳遞消息昨已拿獲且抄出湘省討袁軍擬在鄂境張貼之布告恐亦難保彼首領也 
　　刧毁湘潭輪船漢口太沽公司湘潭輪船向來行駛宜昌沙市本月四號由沙市開駛來漢傍晚行經岳州駐岳湘軍不問情由連開三砲向船猛擊船身當中二彈將二層艙擊毁炸斃搭客十二人該船卽停止行駛湘兵復持械來船勒令將坐客驅走船貨一律扣留昨該輪執事已由沙市電告該公司西人轉禀英領與湘督交涉矣查日前美孚洋行油船曾被炮擊扣留經美國兵艦入湘問罪湘督已認賠償並鳴炮謝過兹又肇此禍恐又須賠償巨款也 
　　大開先烈祭典黎公以肇造共和皆諸先烈不惜犧牲性命之力當兹隂曆中元佳節禮應設祭追悼俾死者甘心瞑目生者飲水思源日昨特委第二師長蔡漢卿預備於十二號（卽隂曆十一日）在鄂垣烈士祠祭悼爲國殉義之英魂並發給祭費一千元以便延僧禮懺備辦祭品 
[擾讓聲中之川邊經略]  
　　規定職掌範圍川邊尹經略使就任後自成都致電北京大總統國務院文云昌衡於微　任經略使職當卽電逹在案伏念經略川邊兹事體大自非通籌熟計無以絜綱領而策進行且經略使係屬特别職官又係從新組織一切經畫規制未便遵從簡略然以財力涸敝亦不敢稍涉鋪張惟必須有暫行遵守章程始能據以擬定細則編制豫算兹謹就川邊情形及經略使職掌範圍所應豫爲計畫之處擬具川邊現行官廳組織暫行章程十六條依次臚陳如下第一條川邊就現洽區域設經略使一人爲全境軍政民政長官第二條經略使所駐地方設一行政公署除設一總務處外分設兩廳如左一軍政廳一民政廳第三條總務處得設各員如左一參謀長二參謀三副官長四副官五秘書第四條兩廳得設職員如左一廳長二廳員第五條兹二條規定外得參照現行官制設技長技士辦理技術事務第六條總務處及各廳爲繕寫公牘辦理庶務得參照現行官制酌用僱員第七條除經略使由大總統任命外其公署之參謀長副官長秘書廳長技正得由經略使呈請薦任其參謀副官廳員由經略使委任之第八條公署參謀長參謀副官長副官秘書廳長廳員技正技士等員額得由經略使擬定相當人數呈由國務總理呈請大總統核定之第九條川邊暫設兩師由經略使直接總轄其一切編制依内省現行規制定之第十條川邊依内省現行規制設邊東邊西兩觀察使其職務與内省觀察使同由經略使呈由國務院總理呈請簡任第十一條觀察使駐在地各設專署署内應設各科各員視各省觀察使例依第八條酌定之第十二條川邊所屬各縣地方行政官制依内省現行畫一地方官廳組織令行之第十三條公署設外交專員一人及佐理通譯等員其任用及員額之酌定與廳長廳員同第十四條公署设司法籌備專員一人及佐治等員其任用及員額之酌定與廳長廳同第十五條成都設籌邊局辦理運輸餉械等事由經略使直接管轄其局長局員之任用及員額與廳長廳員同第十六條本章程於公布日施行以上各條是否有當伏祈大總統鑒核公布施行除將暫時籌撥兵餉維持現狀種種事宜隨時與胡督妥商另電陳明外特此電聞伏乞示遵尹昌衡文印當奉北京復稱大總統令文電悉所擬呈核經略使官廳組織暫行章程係爲統一事權振興邊務起見刻下川邊事機緊急應准先爲照辦以便籌勵邊局俟院議通過再爲公布該經略其愼選賢能務圖綏輯庶幾邊陲長治久安實所深望等因合電遵照圖務院篠印 
　　妥籌出關餉需尹經略於上月十四日又電北京大總統國務院參謀部陸軍部財政部文云前奉國務院元電開該使所請之欵百萬已飭財政部妥籌卽撥等因仰見大總統軫念邊方體恤周至欽佩莫銘昌衡所部之兵自去年出發以來瞬逾一載各軍欠餉已逹二十餘萬此時渴望補發急甚然眉而衣糧器械與夫逐月應發之餉尤應及時轉輸乃能有備無患蓋關外交通艱滯惟夏秋之交烏拉踴躍尚可源源接濟若届冬春純是冰天雪窖跬步維艱内地儲備雖豐實苦無從運致昌衡去歳出關所在皆經考查祗以糧運不繼兵士異常飢苦乃至革根馬溺時賴補充咀雪吞氈成爲習貫身所親歷未敢飾言今者邊警雖平防務方亟祗宜綢繆未雨以期稍逭艱危且鄉城雖已完全克復善後事宜未了辦近聞逹賴又復增兵聚械誓雪其三次敗衂之恥其大隊已抵碩督當其衝者實爲昌都亟宜添籌軍隊尅期前往抽回現住關外各軍稍資休憇勤加教練再令宣力士氣旣奮固圉非難第古第人有言千里饋糧士有飢色樵蘇後爨師不宿飽需之能否給足實關大局安危所關昌衡責任所在再再思維惟有懇請大總統查准元電准撥之迅飭發給俾能即日就道以維現狀而策方來昌衡雖愚亦知中央經濟狀况窘絀萬分稍可他圖斷不致妄爲呼籲無如川省征收賦稅此時正値衰日加以紙幣充斥羅掘曲空勢處萬難迫而爲此伏乞施行不勝懇切屏營之至尹昌衡叩寒印當奉北京復云尹經略鑒大總統令寒電悉所請欵項百萬爲數太鉅但川邊實屬萬緊餉項現刻已飭財政部無論如何爲難迅即籌撥陸續兌付矣等因合電遵照國務院篠印 
　　兼轄川省官僚北京國務院八日又電尹經略使文云大總統令中央顧念川邊軍事番情關係重大山飭電令該經略凡關涉邊務准直轄川省各師長各司長以下及兼顧川邊都督事並聲明川省文武無異寮屬必可呼應靈通一無牽制該經略到省後來電已飭電令該會商直轄籌邊局及前方原紥充備軍隊與組織糧餉各節自可臻諸完善務望赶速擬議呈候核奪俾事得早爲措置可也等因合電遵照國務院庚印 
地方通信 
[松江]  
　　擒經刼盗上海戴生昌輪船局於本月五號夜半拖帶盛澤收絲船自滬駛往湖州行經青浦縣屬澱山湖附近之爛路間突被大帮盗匪持械截劫拖船一艘内載現洋一萬八千元之譜此案出後卽於六號由青浦水警副長兼金澤區區員張錦榮聯合駐防金澤之葆安水師二營三連連長何子臣三排排長陸務本探明盗蹤帶隊至吳江縣夾港地方擒獲此案正盗王阿金一名起出贓洋一百二元解由葆安二營營長沈子祥君報經水師統領沈葆義君電知省垣一面由營將贓盗併解青浦縣訊辦並由沈營長飭屬會同張區員趕緊偵緝餘盗聞營中解盗至青邑時事主尚未赴署呈報矣 
　　典當開市此間當業近因戰禍影響虧損甚巨遂各暫行閉市已誌昨報兹悉商會以現値多事之秋貧民生計艱難若典當久停彼恃質貸以爲轉移者其將何以度日昨特邀集當業中人妥議辦法定於十二號起一律開市以資救濟貧苦惟嚴定當價限制至多不得過一千文云 
[南昌]  
　　贛軍抽鹽助餉贛省財政困難已逹極點現當軍事吃緊餉需甚鉅籌措應付殊非易易而入欵以鹽稅爲大宗昨日駐紥吳城李總司令烈鈞來電嗣後准鹽以六百觔爲一小引每引加價庫平鹽厘銀一兩二錢限自八月五日起實行其欵由鹽販領鹽引時繳交鹽局另欵存儲轉解財政司專爲軍事上撥用的欵現經賀省長分别咨會省議會商務總會查照並令財政司及准鹽總局通令所屬一體遵照辦理矣 
[廣東]  
　　沙面頒行取締華人出入規則沙面雖爲外國居留地而華洋叢雜華人之在租界内備工者不下二千人近因省會戒嚴該處亦禁止華人晚間自由出入昨法領事重訂取締華人規則略謂沙面租界橋口栅門每晚限九時關閉凡有華人無論若何職業如未携有本署之放行票者概不准出入栅門各華人如欲領取放行票亦應具切實理由並遵章不得違犯卽洋人有帶華人入栅者亦須一律遵照云 
[雜評二（萍）]  
　　江蘇之大局徐州喋血於前滬江鏖戰於後十餘日之光隂不知糜爛幾許我之性命矣無何而程應取消獨立而黃章望風宵遁此邦之獨立雲滅烟消意者鼙鼓之風雲終於吳淞一角地乎 
　　乃者生靈之阨運未終獨立之旗幟重翻石頭城下狐埋狐搰而維揚北固間票潮彌漫　大之江南幾無一片乾凈土者哀我蘇人何不幸而一至於此也 
　　粤東之都督粤省之取消獨立者蘇愼初也乃甫任都督而張我權取而代之今日者又有總統任命之龍都督不日將蒞新矣吾不知粤東最後之都督果將屬之何人而所謂張都督者行將如蘇之揖讓以去位乎抑亦固寵以自榮也 
　　無已吾且卜之於最後之五分鐘 
本埠新聞 
[上海戰事二十一誌]  
[各方面報告提要]  
　　海圻等艦於十一夜砲攻砲臺至十二傍晚尚在轟擊 
　　鄭鎭守使奉袁總統電令速攻吳淞砲臺 
　　浙軍一圑開往浦東爲北軍聲援 
　　江灣之戰劉福彪確爲北軍嚮導 
　　劉福彪已招足二營爲北軍効力 
　　前日江灣一役北軍格斃南軍百餘名生擒四五十名 
　　江灣岳王廟内有南軍四十餘人被北軍圍困 
　　寳山城内房屋及東南門外所種花稻已多被燬壞 
　　駐紥浦東金賜仰殿之第七圑兵士因肆行搶刦前晚被鄉民會同洋兵捕獲八人 
　　十一晚有某省學生軍擬攻製造局之謡實則毫無影響 
　　廳省長已至滬南行署辦公 
　　詳情見以下各訪函 
[吳淞特派員函]  
　　十二號上午三點二十分海圻海容海琛等艦駛近淞口向南石塘砲台發砲二門自後四點至下午三點零五分鐘又陸續發砲十一門砲台僅於三點四十分時還砲二門下午六點鐘海潮盛漲各艦漸駛漸近又發砲轟擊砲台始行還炮結果如何容當續報 
　　十一號江灣之戰北軍一方面確由劉福彪所部爲之嚮導並爲之運送子彈南軍一方面由鈕鐵生督率由僻路抄至江灣擬奪北軍糧台所儲子彈行至鵞艬廟地方與北軍相遇鏖戰良外互有死傷至六點半鐘始各收隊昨由紅十字會由火車運到棺木一百四十餘口將兩方面陣亡者一併收殮北軍前敵傷亡亦不少特前敵大半係降伏北軍之南軍（即劉福虥部下）眞正北軍則殊無幾並聞北軍中有將校一員下部受傷至南軍之被擒者有四十餘名之多 
　　上海紅十字會雇有駁船六號導以小輪向淞口進發一面由淞滬鐵路派救護隊由該會專車開往張華浜水陸並進救護傷兵但觀紅十字會之行動則水陸之軍情亦可知其約略矣 
　　封港令下華人船隻不論日夜一概禁止進出惟洋人輪船則可於日間通過一至午後六時則亦不准進出 
　　昨晨八點鐘有浙軍一圑雇有壳件洋行駁船六號導以小輪駛至高橋口浦東上陸即在該處駐紥並有行軍炮及機關槍甚多遥爲北軍聲援 
　　藴草浜鐵路橋南軍本有轟燬意祇因有碍進行且以此橋爲淞滬必由之路現尚嚴密把守尚未實行破敗 
[特别訪函一]  
　　吳淞口海陸軍圍攻砲台喧傳多日兹得確實消息吳淞口外海軍艦隊以劉冠雄爲總司令口内艦隊以李鼎新爲總司令陸路江灣張華浜方面約有北軍四千左右以鄭汝成爲總司令軍容甚肅並聞鄭鎭守使曾將情形電逹北京現奉袁總統復電以淞台負嵎多日商民已受無限損失若不迅速攻克貽禍無窮卽飭鄭司令急速 
 
 
 

Page 7

 
 
進攻故鄭已約會劉李兩司令即日攻戰矣 
　　北軍偮將李厚基圑長率所部兵士四百數十人駐紥江灣車站因該處岳王廟内有南軍四十餘人被困廟内旣不能戰又不敢降李圑長重視人道昨特派人往說該兵等如仍願當兵准其編入隊伍否則資遣回籍詎南軍不知好意反起疑心竟開鎗相拒北軍憤甚擬用砲轟經李圑長竭力阻止並各誡北軍謂南北本是同胞今煑豆燃萁原非得已若輩已處絶地何忍再事傷殘因此南軍四五十人性命得以倖免 
　　紅十字會於十二號上午十一時接吳淞海關瞭望台電話報告砲臺兵艦業已開戰囑漢元小輪前往以備救護傷軍該輪已於午後二時由新關碼頭開往吳淞矣 
　　吳淞昨午（十二號）開戰至四時停止江灣亦於下午交戰並未劇烈（按此與吳淞特派員所報不同） 
　　十二號晚七點三刻紅十字救護小輪（漢元）回至新關碼頭運來傷兵十二人分别送至天津路分醫院及徐家匯總醫院醫救 
　　十一號晚七點十分紅十字會救護隊隊長生培元君乘淞滬專車開赴江灣至車站時圑長李厚基派隊至車歡迎並道下午受險歉忱王滬尋救傷兵二十人陸續送入蓬車施治又官軍交來兵屍三具運至上海棺殮十時半火車抵滬 
　　十二號清晨四時半柯師醫生率救護員乘紅十字小輪漢元號赴淞以救張華浜以上之傷兵双晨五時王培元醫士等乘紅十字救護專車赴江灣張華浜獲傷兵四人八時抵滬沿途死屍多至百餘人定午刻一時帶掩埋隊運棺木百具石灰百擔乘專車收屍 
　　前駐紥城内之第七圑自經鄭鎭守使調赴浦東欽使仰殿後頗爲騷擾每至夜間借巡查爲名撞入民家肆行搶刦前晚復至張家樓地方刦掠鄉民恨茂會同保護該處教堂之洋兵七十名四面兜捕當破洋兵捉護三名洋兵帮同鄉民捉獲三名鄉人自獲二名教堂神甫與洋兵本欲立時槍斃經該處紳董力爲勸阻遂於昨晨將被捕兵士八名解交洋涇馬巡隊轉送淞滬警察廳請爲懲辦 
　　福字軍司令劉福彪自被吳淞炮台擊散後退駐四鄉法華鎭法華寺内已向北軍投誠兹奉程都督廳省長會令飭卽招集舊部編制成軍聽候調遣故該軍散兵卽陸續回營已足二營之數昨日又奉程 
都督飭知已電奉大總統令該司令反正襲台先行嘉奬並報鄭鎭守使查照 
[特别訪函二]  
　　鄭鎭守使以淞口砲臺亟須水陸會攻除令現駐江灣之海軍陸戰隊混成第一旅長李厚基將所部二圑六營戰械配足子彈外又於前日（卽十一號）午後四時令海軍司令李鼎新調派應瑞肇和南琛楚有四砲艦滿裝槍砲各彈二百二十餘箱駛赴下海浦江面暫泊候令出發 
　　製造局内外由鄭鎭守使布置防禦已甚完備詎前　（十一號）又有某省學生軍擬攻該局之謡旋爲鎭守使偵悉飛傳緊急命令由臧和齋圑長轉飭防守各局門之魏周高三營長督同兵士愼加防備實則毫無影響 
　　鄭鎭守使除將製造局内外節節安設槍砲並派兵士按叚駐巡外因十一號夜間又起謡言特令將所開各處濠溝再行加濶掘深現查該局濠溝自西栅外天皇宫起由砲廠後馬路廣平里經雙龍園街及半邊橋折回往西逹大局而至西碼頭爲止共有濠溝七條每深三尺有餘上蓋蘆蓆凉栅兵士均宿溝内而雙龍園之茶館主前因避難關閉現由各兵士自行開爐燒水以供防守各兵士之茶水 
　　鄭鎭守使以江灣附近一帶自靶子路迤北至張華浜等處洋商房産甚多鏖戰之際開槍發炮均須格外留意勿使流彈悮傷釀成交涉昨已命令陸戰隊混成第一旅李旅長轉飭各營一體凛遵 
[英租界訪函]  
　　淞口南軍司令居正鈕鐵生以連日招募新軍應者寥寥深慮北軍大隊來攻難以抵敵昨聞二人會議至萬不得已之時惟有下令勸令商民暫行從軍助戰云 
　　寳山一隅地臨海濱四面受敵本非用武之處日來兩軍接戰砲彈横飛城内房屋已被燬多處即東南門外一帶田内花稻亦悉遭砲毁兵踐無一保存秋收失望該處農民業已四散逃避數里河塘絶無鷄犬之聲吾恐將爲白地矣 
　　南北兩軍前日在江灣等處開戰南軍失敗死傷甚多受傷兵民已由紅十字會救護隊前往戰地救出舁於鐵路貨車内於前晚運滬卽由該會用病車一律車至天津路本會救治 
　　滬寗車站總理以兩軍連日在江灣等處激戰兵民死傷甚衆該處居民乘車逃滬者已屬不少惟貧民仍苦守待斃情殊可憫昨日特備專車數輛駛往江灣車站載運難民以資救護 
　　英美總巡卜羅斯君以兩軍在江灣等處激戰彼處設有教堂並濟良所洋商財産頗多且與公共租界較近亟應嚴密防範除飭西印各捕會同萬國圑練兵荷鎗實彈分往華洋交界處駐防外昨復選派中西包探數名乘坐脚踏車前往探聽情形隨時報告以憑核奪 
[法租界訪函]  
　　法總領事甘世東君於製造局兩軍開戰後調派法艦水軍登岸協同探捕巡防並在各要隘堆置高墩安設快砲故界内鎭靜如常現已停戰日久防務本可稍鬆詎吳淞江灣又連日開戰該處居民紛紛逃入界界深恐良莠不齊匪徒混雜故於前晚傳令各水軍及探捕等照常荷鎗實彈分往領事署各捕房及華法交界各要道通宵逹日嚴行巡邏以資保衛 
　　製造局停戰後由法艦統帶某君督率各水軍登岸嚴防現某君以吳淞江灣兩處連日開戰雖由各偵探前往調查陸續報告終不若目覩之確實故於前日下午帶同捕房西探目石維也親往江灣鎭觀戰至晚始回 
[城内訪函]  
　　太平待博愛醫院藥房爲蘇人戴興與王樹仁合股開設此次福字營劉福彪督率所部來滬攻打北軍時王在福字營爲軍醫戴興爲營長及至福字軍敗北駐紥吳湘劉命戴興及應國祥等同詣砲臺營居正處請語軍餉當被居正察破劉已有反正之心即將戴應拘獲立在軍前斬訖王則在旁陪綁一面往攻劉軍現劉與王已乘隙逃逸無踪困此博愛醫院昨已閉歇各夥友均各星散 
　　本埠自上月南北軍息戰之後製造局一方面防務略鬆因此連日駐滬各國商人等得至該局外面叅觀一切鄭鎭守使亦飭部下軍隊勿得阻擋前日午後有日本商人某甲亦往該局附近一帶窺探軍隊疑是奸細向之驅逐甲不服與之力爭謂各國人皆可到此閱看何獨阻我日人旋由該軍將甲拘入局中禀奉鄭鎭守使諭令收押一面照會交涉使張煜全君轉請駐涙日本領事有吉君查辦去後時有吉君已　日本商會報告甲走失多日不知已向等語是以有吉君特於昨日午後派譯賆西田君偕同交涉所委之員同往製造局查看某甲是否日人再行核辦 
　　宋教仁被害案内要犯應桂馨及慘殺山陽縣周阮二人之姚榮澤等均於七月二十四號夜間乘南北兩軍開戰之時由獄中一擁而逸自後外間紛紛議論咸謂應桂馨姚榮澤等賄通獄官吳確生並某商圑會員當時應等由獄門而出各會員各穿便服在外接應吳獄官知事不妙然後使人將四面圍牆擊成四洞佯爲各監犯由洞逸出等語事爲江蘇都督程雪樓君訪悉以應桂馨姚榮澤等是否由大門而出抑或掘洞脫逃其中大有關係除令飭上海地方檢察廳汪廳長查明具報外前日復派委員密查以憑核辦 
　　西門外壽祥里一百十三號門牌徐姓家自戰事發生後即避居北市將門鎖閉前日徐携眷返家詎已被人竊去皮箱三只内儲綢皮衣服及一切物件約値四五百金昨日徐已開明失單報請該處警局嚴緝矣 
　　上海地方檢察廳昨出牌示云爲牌示事照得滬地因受戰禍以致本廳辦公室爲敗兵佔據是以案内各贓物及保証金等被刧者實居多數現正飭員逐一檢查一俟就緒卽行印刷布告其各禀遵切切特示 
　　淞滬警廳長穆君自將縱火搶刦之匪徒徐步雲等槍斃後即由律師陳則民秦聯奎向地方檢察廳提起訴訟請求按照刑律第三百十一條着穆湘瑶負責等情已紀昨報兹悉汪廳長以所控各情應候移詢該警廳查明復到再行辦理昨已明白批示矣 
[南市訪函]  
　　淞滬警察廳長穆杼齋因兩軍在吳淞迤北江灣鎭地方開戰恐有奸徒混迹是以傳令南北各區警備隊並各區崗巡等於每日傍晚時由總廳發佈臨時口令俾得一體遵令查察如遇敗兵及形跡可疑者立即扣住送聶解由本廳究詰嚴懲並由穆君將每晚所定臨時口令呈送鄭鎭守使傳令所部各軍士一體知悉 
　　上海鄭鎭守使查得西門外斜橋至製造局一帶馬路自兵燹以來大半損壞車馬行旅殊形不便日前函致市政廳撥助修路經費洋二千元請卽轉知路政工程兩部人員估工興修以利行人昨已開工所有湖北會館迤南各工匠咸不敢施工卽經工程司報告市總董陸君函請鄭君於工作時派兵保護以免其他軍隊有所悮會 
　　高橋鄉公所議長鄉董等公呈湘滬警察廳昨奉批示云查該鄉隸屬寳山現已改爲接戰地域所有司法行政事宜自應遵照戒嚴法辦理警區向無兼理司法之規定旣據呈明省公署核辦希卽靜候批示祇遵至本廳前次通令係指違警事件而言愼毋悮會 
　　前日江灣開戰由海關知照各商及商船等定於是日（十一號六時起至昨日六時止吳淞口暫行封口於是寗紹公司商輪當日下午三時開往淞口即行折回暫在下海洀下椗聞昨日已出口矣 
　　廳省長在滬南市政廳組織行署已於前日往該處辦公惟因謡傳甚多故行蹤甚秘防範亦甚嚴 
[閘北訪函]  
　　前日北軍在江灣與鈕鐵生部兵開戰當場格殺鈕軍百餘名生擒四五十名昨日下午由火車載運來滬閘北警備隊徐隊長派全隊長警在車站迎提解送警廳押候訊明發落 
　　前允六十一圑機關鎗兵士之周鉅基日前投四區警署控告連長何丹林捲取餉銀數萬概不發給逃匿富家里五弄第一家並有私藏軍火情事請爲提究張署長卽飭探警偕周往查推何妻王氏及何管炳在家檢查室内並無違警物品當將何管炳帶署訊問據供本姓張名炳榮何管炳係頂名何丹林是該圑第六連步兵連長與周有無糾葛均不知情署長因案關軍着周自赴該圑本部呈訴至翌日何丹林忽令同居壽韻生投區控周串警圖詐來家搜檢致失銀洋等物署長以壽當時並未來署聲明顯係節外生枝兾圖抵制斥退不理 
[市議會定期開會]  
　　上海市政廳市護會副議長賈季英君昨日至函各議員云敬啓者市議事會開會照章每季舉行一次本年秋季常會定八月二十五號（舊曆七月二十四日）起按日議事仍以每日下午五時至八時爲議事時間届時務請準時蒞會爲禱查議事規則第六條收受議案以開會十日前截止如有建議事件請將議案於本月十五號前送交議事會文牘員收存以便排列議事日表 
[警察長通令緝盗]  
　　淞滬警察廳長穆杼齋昨日訓令南北各區警察署云爲訓令事奉江蘇都督民政長兼會辦江蘇軍務行署訓令内開據吳江縣震澤市公所絲業公會曁源昌祥等各絲商電稱震地各行雇李四船裝洋一萬八千元附戴生昌輪船拖帶至青浦縣境遇盗被刦又在離鎭三里之遥搶刧絲船請通緝等情據此除電請浙江都督轉飭協緝外合將訓令該廳長仰卽分飭所屬一體遵照嚴緝贓盗務獲解究切切此令等因奉此合行訓令該署長一體遵照嚴緝盗贜務獲解究 
[警備隊派駐浦東]  
　　淞滬警察廳昨日訓令警備第七隊長龔函英第三隊長張楚英文云照得浦東三林塘鎭欽賜仰殿地方偏僻盗匪出没無常近復毫無忌憚民間受累時有所聞雖經迭飭各該管署添派長警加意防衞騎巡隊分段巡緝並據先後拿辦在案乃警去盗來無由絶跡似此情形非派警駐守曷足以資保衞而靖地方爲此訓令該隊長即便遵照選派排長一人率領隊士三十人前往該處駐守並仰傳諭該排長隊士等務須盡心服務認眞巡緝毋秦寛懈是爲至要 
[勦平崇明土匪之奬案]  
　　崇明堡鎭土匪滋擾縱火焚燬學堂紏衆搶刧防卡軍械一案曾由駐浦步隊第一營營長寥守忠督兵往剿肅清已久兹會同圑長唐業樞將在事出力人員呈由第二師章師長轉請都督核奪奬勵當奉指令内開呈摺均悉查此次辦理堡鎭誠匪聚衆滋擾一案該師長調度有方唐圑長等督隊追剿於旬日之中平靖匪患地方賴以乂安洵屬異常奮迅所有在事出力各官兵應准如所議分别奬叙以資鼓勵圑長唐業樞着記功一次營長寥守忠着記大功一次連長汪占林排長沈迪堂司務長熊雨春均着記功一次各給裦狀一紙軍官鄒方來何仙科軍士吳守仁號長王植蔭亦給裦狀各一紙其尤爲出力之正兵童清泰副兵鍾良臣並准給予甲種名譽奬章各一面裦狀各一紙以示優異其餘受傷曁隨同出力各官兵准照摺開所請辦理可也惟甲種名譽奬章應改用藍色隨給奬金十二元乙種名譽奬章應改用白色隨給奬金六元計裦狀十一張甲種名譽奬章兩面乙種奬章三十面奬金洋共二百零四元隨令飭發仰卽分給祗領遵照至擬呈通行裦奬條五條一節兹查軍部現在須有陸海軍奬章令凡陸軍賞章自應遵照部令辦理以歸統一此令 
[流氓聚衆爭鬥]  
　　本邑西北鄉二十八保南十二回曹家渡附近王家弄地方有無賴王柳生季阿炳等於今年正月間循照俗例供敬福德正神當被左近許家宅之流氓許錫寳等奪云供敬事後勒派王等出洋四十元王等不允延宕到今尚未解决前晚許錫寳等爲首糾合同黨許小毛許阿五並談家渡地方之土棍姚秀昆姚毛弟姚邢生姚阿桃等百餘人各執刀棍鐵尺等四處找尋欲得王等而甘心嗣在靜安寺後面與之相遇一言不合互相爭毆王等致被截傷李阿炳及經勸之王林華王仁甫等亦遭截傷始一轟而散昨日午後王柳生李阿炳王仁甫王林華等同投地方廳喊寃當經范檢察官提案驗明王郁生等受傷屬實諭令自行醫治所控各節候派法警查明再行核辦 
[過犯自首]  
　　過犯陳阿榮因與同類分贜不匀被毆受傷自投捕房出首捕頭以其復來租界先自違章卽飭收押昨解公堂經中西官訊悉前情姑念自首從寛判押西牢三月期滿仍逐出租界供出各人諭着拿辦 
[託名慈善之竊賊]  
　　北江西路二百七十二號煤炭號前日下午有自稱辦慈善事務者四人欲勸該號三捐助經費詎彼等去後銀箱内失竊洋二百餘元當報捕房請爲查緝 
[流氓藉端敲詐]  
　　金隆街十五號烟膏店主楊銀生因私售燈吃被流氓陳阿五得悉前日冒充捕房暗差華捕以搜查私設烟問爲由向楊勒詐洋五元不允致起爭執由捕查見當將二人一併帶入捕房經捕頭查知陳係十次過犯着卽收押昨晨解送公堂訊明判陳押西牢九月期滿仍逐出租界 
[形跡可疑]  
　　湖北人趙慶榮前日在虹口吳淞路長興浴堂洗澡因身帶現洋一百零六元被包探至四福查見以其形跡可疑拘入捕房昨解公堂請究據趙供稱向在武昌漁溪口開設米店近往天津老港口找尋母舅此洋係母舅囑令帶回於本月九號到滬現寓南市太平弄客棧内尚有行李在棧孫襄讞與美領卓君以趙所供是否屬實應候函致穆警長派警查明復候核奪 
[日人騙取工資]  
　　王阿三在西華得路二千四百號開設理髮店日前雇某日本人爲夥當給工洋四元不料該日人騙到工洋一去不回昨被王尋獲扭控捕房捕頭命赴日領事署控告 
[共和女學秋季始業誌盛]  
　　美租界海寗路西天保里對面共和女學校自開辦迄今甫届二載成績之佳實滬上各女校所僅見上學期學生已逹百二十餘人暑假中曾開補習會嗣因戰事中輟刻暑假期滿本擬展緩開學以滬上風潮漸平即於前日舉行秋季始業式新舊學生到校者共有九十餘人先由經理報告下半年種種辦法次校長致訓辭各教員相繼演說頗極一時之盛是日記者曾往參觀見其校舍之軒爽學生之嚴肅教員之誠摯各科成績之優美均屬勝人一着故新生報名者頗形踴躍聞已逹二十餘人今以課室宿舍不敷布置擬另租鄰近民房擴充校舍云 
[殺妻案從寛定斷]  
　　浙湖南潯鎭人陳德福挈同伊妻沈氏來申謀事寓居泥城外靜安寺路四百七十號門牌嗣因沈氏另有外遇陳憤火中燒持斧將氏砍傷斃命當經捕房將屍舁至虹口斐倫路驗屍所禀請公廨中西官帶同檢驗吏蒞所驗明飭令棺殮並將陳拘押在案前日午後由廨復訊陳供認實因妻子持刀肆潑取斧自衞失手誤傷孫襄讞與英哲副領事會商之下從寛判陳禁錮西牢兩年以儆 
[信昌典後樓被燬]  
　　昨日午刻滬南大碼頭内信昌典後樓包房内不知如何着火幸有高墻攔住僅燬該典後面樓房三幢旋由三百八十二號巡士將櫃夥金某炊丁張二二等帶至第一區警察署詰問起火情由均稱不知卽送司法科核辦 
[七販誣控受罰]  
　　土販黃吉慶控張先羅陳子生串騙小土十一包業經公廨訊判張陳各存洋二百元交保候查在案昨由關讞員會同美領强君復訊原告投訴前情被告延律師上堂辯護中西官以非欺騙原告不應誣控判罰洋三十元充公無洋改押三禮拜土存公堂准兩造另行起訴歸民事案訊理保洋發還被告 
[串賣小孩]  
　　南京人陳開福控張李氏與王阿生將其寄養之五歳男孩小快子串賣無踪經公廨訊判李氏與王分别押限交孩在案昨由中交官復訊屬實判張李氏押女所三年王押西牢一年如能將孩西出准予減罪 
[雜評三（宇）]  
　　商民何能助戰吳淞江灣之間連日屢有戰事又不知傷害多少生命矣而吳淞方面之大局則仍未解决也多延一日多戰一次即多傷兵民若干人傾聞謡言南軍司令且有至萬不得已之時下令該處商民暫時助戰之議果爾是欲驅吾民盡入死地也吾甚望流言之不確 
來函 
[浙江旅滬學會函]  
　　敬啓者頃閱貴報來函欄載商學補習會啓内開八月七號被淞滬巡警廳長奉鄭鎭守使令派隊往收軍械此項槍械實出於浙江旅滬公學並非敝會分防所私存之物等語閱之不勝駭異查該會係屬滬南商圑之一向恃軍械爲擁護私人强佔公産之　一利器滬南商民恨之刺骨該會分防所卽佔據浙江海運局此事正在交涉行政司法畏其氣燄莫敢誰何此次因在嫌疑地位解散圑體勒繳軍械名譽之壞至斯已極至敝公學所存軍械係前年浙軍南京凱旋駐滬時所寄存有封條早已報告鄭鎭守使及浙軍王圑長矣與該會被搜勒繳之械顯屬兩起萬難牽混斷不容若輩借以掩醜此函務請登入貴報來函欄内以昭實在耑此布懇順請撰安浙江旅滬學會謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談　 
游戲文章 
[我夢園十二金釵傳序] [  瘦蝶]  
　　瘦蝶生平不二色故無艷福人咸笑爲迂然世俗之艷瘦蝶弗屑艷之而瘦蝶之所艷亦固不爲世俗艷也人生斯世苟無裨於社　無益於國家乃惟沾沾焉於婦人醇酒中求生活此僞志士之　也瘦蝶羞效之嘗有句云美人從古難三少志士而今値幾文蓋不禁慨乎其言之惟是酒闌燈炧茶熟香温未免有情輙發奇想因物色於風塵之中乃得諸艷焉清夙明月不用一錢買得古人之言豈欺我哉顧旣得美人當藏之金屋置諸名園庶不致負此刻花美眷如水流年於是招意匠伐文木悉心規畫竭力經營園於文字海邊霧閣雲牕風廊月檻隨意結構不日落成竊念世界事無一非夢且我雖暫有我然終歸於無遂　其園曰我夢　幻想也亟召諸姬入居之若左若右若東若西宜館宜廬宜樓宜閣圑花簇錦位置秩然瘦蝶則往來其間日與諸艷埋愁索笑較綠量紅蘧蘧栩栩喜不復知人世事蓋幾將視幻若眞以夢爲醒矣諸艷雖不足當絶代姿然俱清雅拔俗落落大方非尋常脂粉所可幾及因思莫爲之後雖美不彰莫爲之前雖盛弗傳明窗偷暇復就諸艷之性情嗜好丰度篇章一一缀而傳之以誌佳話　計嚮之笑瘦蝶爲迂者得讀是編又將笑瘦蝶爲痴瘦蝶其將何以解嘲　雖　侣魚蝦而友麋鹿曾著坡公之文子雛鶴而妻梅花早開和靖之例况乎瘦蝶所艷之諸艷類皆不徇世俗之好而能不自艷其艷者也安得不置之金釵之列而自詡爲艶福哉爰　之序并題以詞 
　　笑痴郎幾曾修到居然享此穠福蕭齋清玩摩挲處都是有情眷屬留艷躅儘羅列金鐵置徧黃金屋功成太速豈黃土摶人奇參造化竟把女媧續銀釭畔手界烏絲欄幅梨花滿硯香馥兎毫塵墨供揮灑小印鈴成紅玉春睡足悵一枕遊仙酒醒茶初熟放開吟目便鏡裏空花書中幻影也算小名錄調寄陂塘柳 
[我夢園十二金釵傳凹晶軒校書白聯璧] [  眼鏡] 　 
　　聯璧姓白氏小字瑩娘世居東海繼遷滬上癸卯春仲瘦蝶邂逅於公園眉語目成色授魂與傾談竟日相見恨晚遂聘歸我夢園闢凹晶軒居之瑩娘明眸善睞肌瑪瑩潔鳳舄雙鉤蠻腰　搦固一畫中人也有潔癖所居無纎塵几案間偶有微玷必拂試淨盡　後已精於識鑒凡朋僚畢集時瘦蝶必密令瑩娘隔屏相窺旣退微以月旦無不中肯瘦蝶每戲呼爲山濤婦焉霧裹看花壁間索句非瑩娘偕往瘦蝶必索然興盡耳鬢厮磨昕夕無間終日不晤卽悵悵如有所失凡淨窗明之地花香鳥語之時瑩娘恒侍瘦蝶徧校羣書如掃秋林落葉相對靜坐悠然自得時而挑燈擁　置酒談情迨漏箭旣移瘦蝶就寢瑩娘始姗姗去蓋瑩娘之於瘦蝶受情雖摯然純潔高尚非如珊卿膩友所可比瘦蝶亦賓之而不敢有所狎閨房之事固有甚於畫眉然終不及於亂也瑩娘嘗著氷鑑一書闡發澄觀之旨人咸服其卓識乂著超塵集中有詩云獨　冷眼看分明恒舞酣歌痛衆生珍重琉璃新世界好持毅力枯前程其光明磊落之志節槩可見矣（二）（未完） 
[新神童詩] [  劉河慶璋]  
　　總統重英豪偉人何必逃萬般皆無味惟有作官高少小須遊學他年畢業生滿朝朱紫貴盡是留學生自幼無才學生平志氣高别人懷破筆我有炸彈抱學向東洋得螢窗數卷書三年纔畢業誰笑我無能朝爲田舍郎暮登總統堂偉人本無種男兒黃克强忘却身之實常懷謀刺心君看爲總統必用到煤人 
昨日瘦蝶諧文篇未漏注（三）字 
栩園詞選 
[黃岩] [  徐哲身]  
　　返照斷飛雨暮禽啼過牆高霞映水紫獨樹表霜黃山石徑已盡村墟寒更荒堪憐小兒女乞食徧他鄉 
[憶府微山]  
　　翠微讀書處幽事共誰論修竹時有雪寒燈深掩門閒思大虛幻靜見古人存却遣仍飄泊征車愴夢魂 
[巴河望江]  
　　巫峽西來下武昌楚天東盡白雲長飛鴉欲没孤帆遠一片空光淡夕陽 
[無題]  
　　身外眞看萬事輕不須介石小幽貞春城三月花如雨抛却銀箏聽曉鶯 
[投稿者迷塗]  
　　俞長慶字引芝别號自由僧十九歳原籍江西寄居揚州現寓鎭江鎭屏街德盛洋行 
[西溪有贈] [  拜花]  
　　婀娜腰肢太瘦生何圖今日再逢卿人前故作矜嚴態眉語依稀說不清 
　　短花籬角步逶遲疎柳昏黃月上時覿面如何翻不語許多甘苦兩心知 
　　花隂携手惜嬌慵憐煞雙頤涙欲溶只恐柔腸容易斷莫報情緒再牽儂 
　　曉風催上木蘭舟不盡相思付水流卿自倚樓儂倚櫂一聲柔　一回頭 
[春晴春雨和小蝶]  
　　草淺花濃又一春游絲空自裊風塵蠻鞵小印尋芳地繡扇新携拾翠人麗日園林通蝶路隔烟樓閣傍鶯隣芳心絶似風前絮萍便相思憶舊因 
　　棗紅簾外雨霏霏小閣疎燈别夢稀亭北東風花着淚江南芳信客忘歸芭蕉院落春無夢柳絮池塘燕不飛盡日紗窗愁裏坐惜花人瘦綠隂肥 
自由談話會 
　　戰事未平寓滬客籍愚民忽紛紛謀設盂蘭盆會硬捐勒索刻不容緩見之實爲可嗤言之實爲可痛夫當此戰禍未消寓滬居民驚魂尚未大定賑濟難民之不暇忽搗神弄鬼紏衆歛錢爲打醮之舉設使涓滴歸公尚屬擲黃金於虛牝開迷信之途無裨於世况有　此以修五臟展供下半年六個月中嫖賭之用者乎溯滬上自開戰禍以來遭難者　宿風餐流離失所固無論矣卽租界居民未遭殃及者亦米珠薪桂大受影響四民手胼足胝之所得均不足以供日用今復累之以無謂之捐不急之務使擔負日重實用不舒雖所捐祇數角數元之洋稍抽其豐然觀於收集處實亦不薄蠟淚錠灰徒膏原野有用之錢化爲鳥有言之實爲可嘆人民旣如是其愚官長宜出示永遠禁止此事庶奸民不能施其詐貧民亦免受其欺省錢省事出迷信而進文明不得不仰望握有治權之人一爲轉移於其間陳[  愛樓]  
　　自由談話會者我青年之俱樂部也 
　　自由談以後可不限篇幅是我投稿諸君之幸福 
　　有人問我世人個個歡迎自由談乎雙心曰是在投稿諸君之熱心如何耳 
　　我敬告投稿諸君自由談如今日之發逹可令愛讀諸君爭相購閱誠不負投稿諸君之苦心也[  雙心]  
醫話 
[教育上之精神衛生] [  丁福保]  
　　世之兒童不問其爲男女苟逹幼稚園也年齡則以入園爲精神衞生中之最良方法何則蓋幼稚園中以種種之教育法養成兒童單一之觀念平素具有規則之生活其他如戶外遊戲等均足以發逹兒童之身體與精神也夫教育一事乃以發逹吾人之感覺觀念行爲等爲目的彼智識之發逹與道德之發逹均屬于此範圍内故精神衞生中之最良法係教育 
　　旣逹小學年齡之後則入小學實習種種之學科蓋此等學科不外完全相當（對于年齡而言）之智識若不入小學而在家庭則修學校以外之學科兒童之精神必不能堪之故退校之後對于各種之學科不可勉强復習以遊戲放任爲佳逹此時期之兒童須自習慣（非理論）上導之於道德界誠以幼小時代所貯藏于腦中之學說終身記憶爲兩親者决不可誤又小學時代之精神過勞足爲成長後之精神病素因不可不注意 
　　由小學年齡進而至於中學年齡知識及道德之發逹日益緻密起競爭心及名譽心學課困難精神上之負擔日益加重故精神往往過榮春情發動往往起手淫之惡習起神經衰弱或完全之精神病者有之若有精神病的遺傳發生尤易由是論之此時期内所當注意者卽精神過勞及手淫二者豫防之法兩親及教育家均當奬勵體育行冷水浴使上之二弊無由發生也 
小說 
寫情小說 
[黄金祟（四十八）] [  天虛我生]  
　　迨予醒時則已晴日弄波撲滿窓檻箏兒理妝方竟蘭則手茉莉蕊方以銀絲細穿製爲襟上之球予乃搓眼而笑顧蘭兒曰無怪於夢中便聞香氣此殆所以貽我者歟蘭兒漫應曰温柔一枕安得不香言次乃拈花蕊擲予面予历暗自笑曰我與箏兒乃竟癡癡相對至於終夜天下要無第三人能之矣若爲蘭兒則誠不免於温柔一枕由彼例此則覺箏兒之莊嫻實足寳愛因之流盼及於箏兒箏兒於鏡中觑我與我點首且向鏡中問曰睡足歟予亦於鏡中答之曰美哉睡乎幾乎不知身之所在蘭兒聞言又不禁嗤　而笑箏兒瞋之以目時予已下床覺天氣燠熱彌甚因去外衣蘭兒見予汗衫不禁又復憨笑旣而曰珊哥衣此亦殊稱但腕間更宜加以釧飾雖不敷粉亦確肖女兒身也予意將卸此衣以璧箏兒箏兒以目止予遂已案頭適置盥水甚潔因就沐之蘭曰此阿姊者當爲汝别致之予置弗理遂沐竟箏兒讓予坐爲予理髮予自鐘中觑之默以小曇相擬則覺一種婉孌之致端讓箏兒占一箏也讀吾書者當知我與箏兒相稔雖已十三載於兹然而夜闌相對絮語深深曉鏡同臨柔情欵欵則先兹未嘗有此幸福也天下事往往於未來之時則生想望於旣往之後則生追惜惟在當事之時則又習焉勿察轉以平常視之矣雖然果於其時必欲如何而後於心始爲滿足於光隂爲不虛擲則又在聘天下有情人而爲顧問亦無可獻之策也彼無情之驕陽惟恐我於此時我之身心將爲愛情所融化遂一躍而高三丈城中藍輿已相竣於河干矣阿珠佝僂而進其人年可四十身長有如魍魉而蠢則有如牯牛在箏兒之家惟供灶下役與爲伴者蜣螂壁雞之屬故其思想吐屬悉具煙火之氣吾書殊不能狀之但聞其名而未見其人者則莫不擬爲輕圓流利之靈物其實乃大不然吾見其狀輙不禁忍俊而笑因詢之曰汝來奚爲璇兒果何病歟阿珠曰主母念公子遠行途次無伴令予侍公子往耳璇姐不過偶中暑邪經師巫咒之尋已痊矣乃更指手畫脚以狀師巫之神予惡其狀遂不再問揮之使出因顧箏兒曰我苟見阿珠者胸次即作惡不讅汝儕何以堪之箏兒笑曰熟則端相而品評之哉珊哥此去必弗欲與之俱則使人意中殊弗能安予曰必與阿珠俱者予且病請爲轉謝阿母蘭曰就我之見不如爲告珊哥之家遣一僮僕至此但言友人以病不果行也箏曰此意殊佳珊哥以爲何如予念隻身旅行本非生平所經誠如蘭言亦良得因首肯之出紙作書交輿夫往取小厮花農於時阿珠即已匆匆收整茗碗妝鏡盥具之屬蘭兒瞋之曰慮有刦之者耶阿珠曰主母囑爲之耳且盼早歸蘭曰母急急珊哥往取僕從當在午後始至汝則先歸告阿母吾儕當於午後自歸輿夫不妨待此箏兒亦如是云阿珠重箏兒言遂弗敢違逡巡自去（二） 
　　行義惠寄郵票五十分助銅版費謹登誌感 
　　陳笱禪許瘦蝶兩先生賜顧徵聯深感厚愛惟十一日自由談業已宣告截止恕不刋載歉歉鈍根復 
　　宗冷月陳瑩石兩君鑒來函甚感乞示通信處或來敝館當以證據奉閱 
[ 
[曲老圍人薈蕞編雲間目抄]  
六角三角　三異筆談壼天祿　三角三角　蘭砭軒　薑露庵記 
三角　三角　申報館　售書　處啟 
[臭蟲立斃藥粉]  
ＩＮＳＥＣＴ　ＰＯＷＤＥＲ　ＡＺＵＭＩ　 
日本老牌臭蟲立斃藥粉安住大藥房大阪 
臭蟲立斃穩入睡卽　中外各葯房及洋貨店均有發售 
經理處四馬路　日信大藥房　珊家園丸三大藥房 
[全昌]  
托力克軟樑離鼻鏡 
本行開張以來歷二十年專售金剛鑽眞珠寳石自造各種金銀首飾眼鏡應市改良時刻翻新再係眼鏡一道人又日用要品故特專心生究悉得其中情弊今研新發明軟樑離鼻眼鏡則無鈎耳損痛壓鼻生痕故蒙各界歡迎推爲第一兼裝配托力克片目光四顧自由一無歪斜觸礙眼毛等情托力克片及各色格致晶片均經光學醫士攷騐有益目力並備黑間電光騐目固不論斜散直等光均可照配又有光線表較正度數絲毫無差且價目公道所製金銀絲眼鏡首飾皆用本金足赤煉就倘有用舊原金仍可兌換劃一不二老少無欺上海跑馬廳二馬路西口電話一七 
零四分設蘇州閶門外馬路 
[幸福牌香煙]  
價物亷美　膾炙人口英國粤逹有限煙公司 
[（止痛斷根）　心胃氣痛散]  
此散專用茄楠珍珠等品精製爲散耑治各種氣痛不論新久老症立服立愈大瓶一元小瓶六角另售玉樹神油大瓶一元中瓶五角批發克已　舖在上海二馬路晝錦里口認明鐵拐李爲記廣東仙壽窩啓 
[一瓶斷根　靈騐心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試騐之妙藥一經服下馬上卽速止痛縱有遠年幾無可治之頑症以及結核成塊時痛時止腹胸腫脹痰濕邪熱勞鬰噎氣瘀滯等氣痛卽服此散限定一瓶包能斷根永不再發大瓶一元小半元上海英大馬路晝錦里廣東杏濟堂 
[高德洋行]  
上海英大馬路三十六號便是 
創製托力克化學灣形鏡片 
上海之販售眼鏡者有之西醫騐光者有之然欲得眞正醫學博士而兼精明光學者無聞也惟小行獨擅其長設或諸君至别處西醫騐光其查騐費至少須自五兩至十兩若另配鏡架亦須付尋常之價值小行爲便客起見凡除疾騐光分文不取倘貴客不諳英語又有華人接洽而所售之貨皆美國最新之式色色俱備無美勿臻可以隨意選擇設諸君誤購僞貨非僅浪費金錢而往往犧牲一世之眼光務望問津諸君幸勿草率 
從事醫學博士費德雷華經理周憲章同啓 
[唱片新貨全到　ＰＡＴＨＥＰＨＯＮＥ　百代公司]  
京津山陜武漢蘇滬諸大名角超等藝員煩請演唱各擅專長之拿手好戲收入唱片花名戲目多至千餘種因限於篇幅不克詳登報端○惠購者卽祈面爲選擇是荷 
本公司金鋼鑽針留聲機器唱針一支不勞更換聲音宏大響澈九霄改良唱片雙面可唱一張抵兩尤稱佳妙此機設能家置一具非獨可以解遣愁悶怡悅性情而且直足使明悟音韻廣通聲學不特 
此也或夫高潔雅士名淑賢媛每不喜涉足於繁鬧之劇場戲館蓋其賦性靜穆不樂塵喧理有固然自得聆本公司之唱機眞不啻身臨其境豈非莫妙之利便乎　賜顧者請至上海四川路九十九號總行或四馬路中和里口分行 
總行電話二三八九　分行電話二八六 
[青島皮酒係最廉到埠上海圓明園路六號]  
天福洋行總理電話三四七六 
龍牌水門江　三井洋行經理 
德律風第二二零八號 
[特别清潔一（文）言（明）亭衞生大餐]  
○各以冰忌廉各色冰嗬囒水○ 
本主人前爲西飯店總廚今設本館於貴州路六號親製英法大菜咖啡果果牛奶茶各色點心烹調透味現當炎公之時食物一道須究清潔署司大菜每食洋五角菜簿十二張洋五元零備特别菜每客八角一元兩種各界諸君請客多至一二百客及包月送菜均可承辦定價克己附售各國洋酒日本太陽桶頭啤酒各色俱全敬請各界駕臨乃荷　電話二四四九 
[屢試屢騐　痔瘡第一靈丹]  
瓣香廬驥雲先生有道僕患痔多年時而痛癢時而膿血行動旣多不便坐臥更覺不安閱報悉先生化痔仙丹功效甚奇奈僕曾服過各處馳名痔藥服時稍愈不服即發故心甚猶豫後遇同學張君述及渠患痔近二十年管生四處發時覆臥痛哭百藥無功賴服　先生化痔仙丹而愈至今未發余乃二月間寄洋二元購化痔丹兩罐不意時值春分其發尤劇肛門腫燈被褥膿血殆遍一星期中日夜如刀割針剌雖受慘刑未必過此甚至聲嘶音啞但求速死忽接到先生寄來妙藥立即外塗内服居然若有神助約一刻鐘即安然睡去醒後大便毫無痛苦非常爽快及拭凈時痔管觸手脫落從此遂獲全愈曩行房後此症必發今多次未見復萌一時僕之親友鄰里同病購服者雖其間輕重不一然服之無不奇功立奏有口皆碑屈指計有十七人之多眞是屢試屢騐治痔第一靈丹爲此馳書誌謝請代登各報爲禱　河南鄭州榮陽縣城内蠶桑學堂王壽嵩頓首　原信有郵局圖記爲証謹存本廬案頭任憑購者閱看附價每瓶洋一元每料五瓶四元外痔去管膏單料一元雙料二元不靈包退還洋上海盆湯弄甯波路口再開間門面崔氏瓣香廬驥雲氏發行 
本廬分設南京花牌樓杭州陳列所 
[京都天寳齋]  
栁花經驗良方除病妥速無憂毒門聖葯 
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品土藥泡製練成專治男女楊梅結毒横痃下疳小便皮破腫爛一切毒門無論初起久染包可限日全愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈及毒氣内攻逢春復發四肢酸痛甚則鼻塌髮秃紅班起點皆緣毒藴經絡且必染妻絶子其害非淺餘毒未净其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫去毒盡絶凡極重極危之症服藥一料立可全愈價雖略貴而效足値當可掃盡骨内一切毒氣且能生育無害屢試屢騐必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功每料價洋十元○每瓶洋二元○另有珠黃下疳散每瓶洋七角如男女下疳腫痛或陽物臭爛或筋爛去半節卽搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元如不效騐包退還洋以昭信實　舖在上海二馬路中市西鼎新里石庫門内便是遠埠函購郵局妥速信力自給　京都天寳齋啓]  
 
 

Page 11

 
 
   
 
 

Page 12

 
 
   
 
