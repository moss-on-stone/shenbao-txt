# 1915 - 76 - 4915126

 

Page 1

 
 
通信 
[近東之新風雲（九）]  
　　第二英國外交總長格蘭氏於二十七日於下院中宣言四國會議辦法其内容略如下 
　　千九百十三年巴爾幹戰時六大强設大使會議於倫敦一切巴爾幹問題由六大强决之此次英爲防止戰禍之傳佈合英法德意四國爲四國會議而俄奥兩國爲直接利害之國故令其居於局外 
　　此議傳至列國其首先贊成者爲俄法二國而德反對之其理由如左 
　　甲　奥塞之爭奥爲六强之一昔日六强之决議均係支配小弱諸國今奥旣爲當事國故大使會議一法不能左右奥塞之爭議 
　　乙　制限戰禍同爲德國之目的然大使會議之法紆迴遲緩不如各大國直接向奥俄兩國商量 
　　依上所言英之目的與前次巴爾幹戰時大略相同無非求戰禍之縮小而已而德所以與英異者則有奥國自由活動問題藏匿心中也 
　　第三　據二十九日聖彼得堡電俄國外務總長宣言曰奥而僅占塞京尚不足爲俄奥宣戰之理由苟奥占塞京而更南下則俄不能容忍此宣言之意蓋謂奥而有意據塞而有之則俄必出於一戰如僅爲懲罰之征伐而從速開始和議則於俄之權利尚無大害也 
奥塞之爭今己開始矣僅爲奥塞之戰乎亦不僅爲奥塞之戰乎此全歐外交家軍事家所心經手營而全歐數萬萬人民所朝夕懸頸以待者也外交狀態千變萬化非數時間及遠隔萬里外者寥寥數語所能盡然其經歷之順序有可得而言者 
 
 
 

Page 2

 
 
時評 
[漸入順境（冷）]  
據北京之日人言謂交涉漸入順境據東京之日電言謂交涉並無進步以意測之所謂漸入順境者以中國又有所承認也所謂並無進步者以中國尚未能全部承認也然則順境也無進步也其詞雖二而其義則一也其義維何均爲中國承認日本之要求而己夫兵臨境内而議條件無異城下之盟城下之盟所謂條件之議者其相去無幾耳况乎今所議者尚非至難之問題也嗚呼來日有幾 
[命令]  
　　三月二十二日大總統策令　陸榮廷授爲陸軍上將此令 
　　又令　張嗚岐給予二等文虎章此令 
　　又令　任命高鳳城爲吉林陸軍第二十三師步兵第四十七旅旅長此令 
　　又令　龔心湛王運嘉王典章谷如墉方政朱孝威邵福　均授爲上大夫此令 
　　又令　鄭謙區濓林蔚章葉鏡湜蔣縱伊梁　均授爲中大夫此令 
　　又令　紀堪謹張緝光費尚志宋安榮均授爲上大夫此令 
　　又令　孔昭焱王懋金開祥王蕃龔　麒　錦恩均授爲中大夫此令 
　　又令　本月十五日明保覲見之籍忠寅周嵩堯劉緜訓高祖憲程用傑均着文政事堂存記此令 
　　又令　本日交政事堂存記之劉縣訓着交財政部酌量任用高祖憲着發往直隸程用傑着發往江西由各該巡按使酌量任用此令 
　　又令　司法部呈擬將司長林行規叙列三等等語應照准此令 
　　又令　農商部呈稱鑛政司司長張軼歐援案叙等請示等語張軼歐着叙列三等此令 
　　又令　陸軍部呈請任命李恩榮爲吉林陸軍第二十三師步兵第八十九圑圑長趙振綱爲步兵第九十圑圑長凌維瑞爲步兵第九十一圑圑長囗培珊爲步兵第九十二圑圑長毓麟爲騎兵第二十三圑圑長陶祥貴爲炮兵第二十三圑圑長應照准此令　　又令　海軍部呈請任命曾兆麟爲視察陳復爲副官等語應照准此令 
　　三月二十二日大總統申令　據寗武將軍陸榮廷廣西巡按使張嗚岐電呈數月以來迭在南寗蒼梧桂林柳江田南各道所屬賓陽等二十三縣地方剿辦亂黨股匪二 
十餘起擒斃黨匪數百名搜獲鎗械贓物無算各該鎭守使司令官縣官長軍警等冒險衝鋒擒渠掃穴艱苦奪勇實屬可嘉查亂黨孫文等圖粤不成轉以全力圖桂在港澳等處設立謀亂機關分遣黨徒私渡梧鬱　邕一帶專以勾結首匪四出搶掠爲事　刧洋南輪船意欲惹起圖際交涉　　祖國居心尤爲險毒賴該將軍等激　將士勞苦功高迭破經巢地方漸就　安具見和衷規畫　度有方所有在事出力員弁應准　尤保獎有功軍警着賞銀二萬元由該省財政應先行撥發以示鼓勵傷亡兵弁一併分别妥爲撫卹該省匪風素熾伏莽尚多仍著督飭地方官曁軍隊等認眞搜捕以除餘孽而靖地方此令 
　　又令　内務財政兩部會呈准文官高等懲戒委員會議决新疆巡按使楊增新先後　劾所屬知事李義等私虧公欵各案依知事懲戒條例均應受褫職處分請併交法庭究追歸欵等語卸任洛浦縣和事李義卸任伽師縣知事蕭彰　卸任疏附縣知事李湜卸任莎車縣知事陳光煒卸任疏附縣知事局至德卸任天闐縣知事戴承聲均准照所議即行褫職著一併提交法庭從嚴追繳以重公欵而肅官常此令 
　　又令　陜西巡按使吕調元呈稱前西北法政學校校長錢鴻鈞侵吞公欵查明屬實懇嚴予懲處等語錢鴻鈞身充校長應如何力砥廉隅用端士習乃據該巡按使查明侵吞公欵至七萬九千餘兩之多其浮冒者尚不在内且查有倚勢妄爲歛財肥已情事實屬罪無可宥除由該巡按使飭將該前校長家産查封備抵並將一應人證從速查緝另案辦理外錢鴻鈞著即提交法庭從嚴訊鞫按律懲辦以彰法紀而儆貪邪交司法敎育兩部查照此令 
　　三月二十三日大總統策令　謝介石給予三等嘉禾章金在業給予四等嘉禾章此令 
　　又令　金純德給予四等嘉禾章此令 
　　又令　特任陸榮廷爲耀武上將軍此令 
　　又令　國務卿呈稱擬將政事堂參議曾彝進叙列二等等語應照准此令 
　　又令　國務卿呈據印鑄局詳請任命楊登男署技正應照准此令 
　　又令　内務部呈准山東巡按使蔡儒楷咨陳濟南警廳廳長安仁現以縣知事分發四川任用請免去廳長本職等語廳照准此令 
　　又令　内務部呈准山東巡按使蔡儒楷咨請任命楊慶鋆爲山東濟南警察廳廳長應照准此令 
[專電]  
　　北京電　濟南宣言新到第一次日兵要求入城游弋官中派警導引第二次兵又要求由交涉使拒絶現均駐車站近側尚無事 
　　北京電　近有人在大連募編鬍匪爲三大隊分向登萊沂州安東其統領爲方罡宗小霞又靑州平度土匪將勾結與某國浪人結隊赴濟之鬍匪搶掠銀行商户並敎堂　　北京電　昨日以日使傷未愈確由外交當局赴日館會議以速決此案據日人言交涉漸入順境 
譯電 
[其一（英人字林報專電）]  
　　北京電　日使日置易墜馬斷骨不能外出明日起陸總長將就日使開榻前會議今雙方討論之要點爲南滿及東内蒙無限制之居住權貿易權旅行權若經中國承認則因治外法權之故必將發生不堪之時局治外法權之在中國即外人免納捐稅免受中國法律約束之謂按照利益均沾之條各國得享同一特别權利於是外人紛在諸省購地置産設行經商旣不受法律之約束又不納捐稅於當道勢必引起種種困難故日本今於此項要求擬大爲讓步即求名義上可以保全中國之利益實際上不減其特别權利之價値也日本進行交涉似巳不若前之雷厲風行而有滇重將事之熊中國當然以爲各項要求非一時可以遽決日兵紛紛入山東滿洲之消息令人想見大局之危急日本軍人黨隨時可迫其政府行所欲爲惟日本今苟以壓力施於中國致中國境内及日本與西方各國之邦交前途受有極重大之影響則當然須尸其咎也（二十二日） 
　　濟南電　日兵三千名陸續開抵濟南（二十二日） 
　　其二（美人大陸報專電） 
　　北京電　日本今方舉行大選舉同時對於中日交涉大有施用壓力之象今日雙方仍在會議要求而日兵己大事行動抵濟南府者一旅圑抵奉天者一師圑日本今正煽動鬍匪在滿洲山東作亂事有左證大連亦到有新兵各國外交家視此爲脅迫之舉動中國如不屈服則或將發展眞正之戰事或謂日本此舉乃　激怒華人仇待日僑則日本即可藉端施用武力北京現復漸起武斷政略之恐慌因日人僑裝平民入京者爲數甚衆上星期内每一火車輒載來數百人若輩寓京頗占勢力惟外人仍信袁總統必能堅定方針凡限制中國獨立權之事决不承認此間外交家一致反對日本之政策特未公然表示耳今者公憤日張獨恐民間舉動輕率授日本以用武之口實蓋日本顯欲激成此變也美國今對於現局發展諸事非常注意（二十三日） 
戰電 
[其一（英人路透電）]  
　　巴黎電　據今日下午公報宣稱敵軍轟萊姆德飛機一架擲炸彈於城中中平民三人我軍在香巴業一九六山東得有進步德軍在巴加台爾兩次猛攻希圖奪回失地完全敗退（二十三日） 
　　巴黎電　德電社所稱法軍曾用蘇瓦松天主敎堂爲軍事瞭望臺故德軍開砲擊之一節絶對子虚法軍從未將蘇瓦松或萊姆天主敎堂作爲軍用德電社又稱聖台洛瓦英軍被逼棄房屋多所一事亦係揑造上海法總領事署所接官電）（二十四日） 
　　倫敦電　海軍部宣稱天氣不佳致阻達達納爾戰事之進行且不能偵知十八日砲台受損情形英軍於轟擊時死傷及失蹤者共六十一人海軍司令極讚法艦隊助戰之勇（二十三日） 
　　其二　（德人德文報專電） 
　　柏林電　德國外交部發表本日大本營公報如下法兵在亞拉西北加蘭錫附近夜攻兩次均失利香巴業德軍在波塞旭爾北炸毁地雷數枚且擊退夜攻之敵軍法兵在公白萊．亞泊萊芒．佛里萊．附近稍進均無效果法軍進攻巴同維萊爾東北德軍陣地爲德軍砲火擊退死亡頗衆敵飛行家復擲炸彈數枚於哇斯丹特水釀有關軍事之損失惟死傷比兵數人德軍於凡爾登西北擊落法飛行家一人法下士官兩員駕飛機一架被迫在巴丹之佛萊堡附近降地就擒德軍追擊由麥默退走之俄兵者己占據俄邊克洛汀琴鎭救出爲俄兵拖去之德民三萬餘人俄兵在哇希士河兩岸攻擊者均己敗退（二十三日） 
　　華盛頓電　駐美奥國大使署宣布本日維也納公報如下泊里齊米塞爾處重圍勇守六月餘今已蒙光榮而陷落蓋因戰士罷敝糧食告罄乃奉大本營之命令投降且自毁砲位及防禦工程其降乃出於萬不得已與大局實無影響（二十三日） 
　　柏林電　前法國外相譬匈氏在某報宣稱德國仍未稍露弱象兩軍尚須血戰德兵於所俘俄國下士官之身抄出一函内謂俄國軍官死者甚衆且有若干因偕蕩婦宿於逆旅己爲上官加以刑罰報告豫算股員會海軍事務員曾在國會宣稱海戰所失之船巳以新船補之海底潛艇逐漸增多據官中消息謂德國現拘禁敵兵八十萬一千人又下士官九千餘人德國小巡艦特萊斯登號沉没情形茲得有確報如下該艦泊於智利巨安費蘭台土島克姆白倫灣距岸四百邁當機器旣損復無煤斤三月十四日爲英國裝甲巡艦康特號小巡艦格拉斯洛號輔助巡艦哇蘭利亞號所攻敵艦在相距三千至四千五百邁當處開砲特萊斯登號亦發砲回擊其艦長且抗議在中立國海面開戰英艦司令謂曾奉有命令遇即毁之如引起交涉自有方法特萊斯登號之艦長乃知續拒無益即自毁其艦艦中將士多救登陸地死者三人重傷者八人微傷者七人英彈碎片曾落於中立國岸上且損停泊附近之智利商船一艘據新洛特丹郵報載倫敦專電謂英國各報承認達達納爾土國排砲之凖力出人意表僅第一彈落水餘彈命中者頗多德意志日報載不魯塞爾特電謂英首相與外相曾與國會議員私談謂俄法力竭之後英將獨力續戰柴洛尼加消息謂據由萊姆洛斯旅客聲稱曾見英法受損軍艦七艘泊於萊姆洛斯島附近瑙威日報載稱英國公債劵倫敦市價較尋常跌落百分之二十馬爾太消息謂英國巡艦亞米塞斯特號受創甚重一時不能出戰意國米蘭某報載稱回民聞聯軍在達達納爾大挫消息皆爲歡騰德潛艇曾以魚雷轟擊英商船開恩土爾號君士坦丁訪員電稱英法軍艦僅將外防線陳舊之二砲台擊至無聲三月三日登岸之兵爲土軍擊回失機關鎗來福鎗子彈軍需等物其他砲台則爲敵艦在距離十六至十八基洛邁當之處轟擊毫無效果各艦進至距離十三基洛邁當處卽紛紛中彈柏林日報特别訪員電稱君士坦丁完全安靜羅馬瑪蒂洛報極贊土人之愛國土軍之勇武俄國軍事日報推斷俄軍之敗於瑪蘇里亞乃因俄軍官通敵之故恐俄將亦有與聞者亞姆斯特丹消息謂荷蘭商船兩艘爲德潛艇所阻押至齊不魯日港瑞典日報載稱德國某潛艇在愛爾蘭海擊沉英商船哈特台爾號後即向瑞典商船海姆台爾號舉號送英水手一人登船旋向荷旗行禮没水而去本年元二月法國入口貨共値法郎八百五十四兆上年同時爲一千五百十二兆出口貨共値法郎三百八十五兆上年同時爲九百九十二兆（二十二日） 
[東方通信社電（日本人組織）]  
　　東京電　日本第二艦隊三笠以下數艦昨於佐世保交代補足艦中人員以備調遣（二十四日） 
　　東京電　俄國希望日本陸軍將校數員出立俄軍戰線因而日本陸軍省懇請已承决定允許矣（二十四日） 
　　東京電　美國電云日本駐美珍田大使會晤美國務卿布賴安氏以口頭說明日本對中國之要求美國政府現巳了解日本要求之眞意一切之疑慮巳悉冰解矣（二十四日） 
　　東京電　日本接到中國排斥日貨漸次瀰蔓之報一班輿論頗爲憂慮尋知其動機係由易動感情之靑年而起誠非注重兩國親和識者之本意故對此事之前途並不悲觀云（二十四日） 
 
 
 

Page 3

 
 
　　東京電　北京電云中日兩國代表昨在日本公使館會見討議滿洲居住權問題惟未見有何等之進步（二十四日） 
要聞一 
[英文京報紀中日交涉事]  
　　日本增兵問題　昨日英文京報云中國當道對於日本調兵至華近狀心中不無惴惴深恐不測之禍旦夕發生日前日本歷史報轉載朝日新聞東京電報關於派兵一事謂係更代現駐中國軍隊惟尚有一事不能隱飾者即日本向此項兵隊遽下動員令其故不盡在此換言之即其中尚含有最後之作戰計劃也現在陸軍之至靑島滿洲等處者將漸次出發第一第二兩艦隊亦奉命預備一切以候不時之調遣尚接有他項報告詳言海陸軍行動有令人不能不疑及和平兩安均爲摧殘日本官報雖曾公布謂軍事行動及各項預備皆係依據於日本陸軍慣例並不含有政治思想與現在中日談判情形更如風馬牛之不能相及然而以近狀觀之則此項公布不特是一具文並且與舉動大相逕庭如謂係依據陸軍慣例届期瓜代又何必以如許兵隊一時雲集於中國惟中國當道素经睦隣爲主義决不致猜疑日本將以仇敵手段對待中國邇來日本政府之眞相雖屬難見然而此等行動禍機四伏難免有牴觸衡突之事發生於瞵息之間日前南滿山東漢口福建之日本僑民曾受某方面警告謂此月告終若中國尚不承受日本之要求或談判於日本爲無益則意外之事可以立見僑民皆宜未雨綢繆云云由此觀之則牴觸衝突之恐慌巳日漸加重而越出外交範圍之舉動於無論何時皆可突然發生誠可罹也中國如因日本派兵來華而發生不測之事則日本對之其責任有難逃者故記者（英報記者）敢直告日本當道派兵之舉實足以搖動東亞和平而與大隈伯所通告世界者亦背道而馳尚願日人審愼出之 
　　大隈内閣宣言　英文京報又載大隈内閣對於日本此次對華提出要求之宣言云日本國民新聞轉述大隈伯之言主張關於中日交涉詳　之情形須守極端之秘密以預防華人之暴動及第三國之陰謀也簡言之即現在之交涉係欲從根本上解决多年中日各種之懸案與靑島戰爭後所起之諸問題故不得不守秘密以免周折大隈伯雖承認現在中日會議之延緩但深信該會議終了之時必能使日本滿意且深喜英美及其他各國對於此磋商均表同情故請國民可信任政府之外交母庸鰓鰓過慮也現在外交上之大事非如昔日慣例僅以駐外大使或公使一人之意思行之必請示政府而後可故交涉自不免稍形滯緩故爲日本國民計須知現在交涉之美滿及中國國民之善性靜待議决少安母躁一經談判解决之後中日邦交必更形親密云云 
[法報中之中美友誼譚]  
　　法文政聞報云近來美國對於中國之舉動其最足注意者曰美國對於中國之友誼空虚是也吾人苟回溯近數年來各事件以求美國於政治界經濟界上所獲確實之效果終不可得其稍足以表示美外交之關心中國者則爲庚子賠欵交付時華盛頓政府請撥此宗欵項以作華人留學美國之學費是也此事似係美進取政策之先聲况美之舉動甚得華人歡心中國於美國抱完全開放之主義者也重要人物等均大聲疾呼忠告新世界商民謂彼等能於中國市場得極大之利益且曉勸日本稱美對於維持中國主權一事非常注意當塔夫脫尚未被選爲總統時曾於千九百七年前在菲利濱道經中國演說於上海表示美政府親愛中國憂慮中國之心然而日後美政府關於華人移殖問題其法律之嚴厲仍若是也南滿洲自千九百五年抱斯穆斯條約成以後巳人日本掌握之中後該處築鐵道問題於是白宮政府對於南滿之運命一時似懷有憂慮之心美國務卿諾克氏（譯音）乃提議變中國及滿洲鐵道爲中立性質然迄無效果千九百十年日俄條約之成立反因此愈速而千九百九年中國與日本乃於北京議决關於滿洲各問題美人於是變其政策以後不但不復反對各國之銀行圑且請求加入卒得允許自去歲威爾遜及白勒楊執政以來該國對於財政政策爲之一變美之銀行與銀行圑脫離關係其託辭曰美政府對於中國並不欲抱開拓富源之政策也然而議者謂此項舉動其用意蓋在於使他種緊要之財政圑體得以從事耳中國懸望者久之而卒未見有若何事業之發現也千九百十四年夏時歐戰肇興在中國之銀行圑乃不得不爲之倒閉中國復期美人之援助然迄無效果雖日前有洩向磨根公司訂立條約借欵一萬萬以煤油鐵等作抵押者惟並未實行彼美國之財政目下固甚爲豐富者也戰興後美國出口貨之多達於極點現金之輪入甚夥其爲各僑居遠東德人所運在藏匿者得數百萬加以日本及聯邦向該　購買之貨物較以前爲增加當歐洲風雲未起之前以日流賬計之美商人圑體工局等負英國者得三萬萬金元而今則歐洲之負美者得一萬八千萬元然何以該國之資本家竟若此之從容不迫乎蓋彼輩别有所事爲近來中日交涉忽然斗起日本作二十一條之要求興中國之平等主權大有損害華報曾表明其侵略之性質以告於美之政府蓋美之政府關於此項問題曾於千九百零八年與日本訂有條約者也然而該國竟視之漠然於是華人乃知美與中國之友誼均係空虚其在政治經濟各範圍中悉等於零散　所謂靑年會者則日見膨脹耳 
[字林報記泊里齊米塞爾之陷落]  
　　字林報云　泊里齊米塞爾砲台之被圍始於九月二十九日今已半載然在此六個月内該砲臺非日在圍困中也八月十四日俄將羅斯基率南軍侵入加里西亞九月陷倫堡炮台乃西進而圍泊里齊米塞爾奈守兵防禦甚力戰潮遂折至卡巴西安山之下與維斯土拉河之上流九月二十一日俄軍奪獲雅洛斯拉夫其地爲重大鐵路中心點俄軍遂由泊里齊米塞爾直趨克拉哥嗣以奥軍回取攻勢德國又抽西境勁旅以爲奥軍策應俄軍乃退走十月二十三日俄軍交通線爲敵所迫不得不暫解泊里齊米塞爾之圍然猶能擊退桑河與維斯土拉河之德奥軍隊十一月六日俄軍復佔雅洛斯拉夫二十五日俄先鋒隊奪卡巴西安山隘數處直入匈境同時泊里齊米塞爾復爲狄米特里夫將軍所圍狄氏爲布國名將於開戰時投入俄軍今泊里齊米塞爾最後數日之情形巳詳於專電自該砲台被困以來指揮奥匈軍隊之德參謀處曾屢作回攻之謀以期牽動俄國圍軍但奥軍並未直趨泊里齊米塞爾以援守軍德奥軍隊事多人少不能專力於一處且俄軍行動神速諳練故德參謀之計畫終歸失敗守軍曾衝擊幾次皆未得利至三月十三日守軍（内有德兵若干）巳知衝擊圍軍無濟於事矣俄軍以襲擊法奪獲砲台附近一村奥軍一大隊降焉此後雙方以重砲互擊守軍力漸不支十六日俄京來電謂炮台外俄軍巳佔據可以控制内砲台之高原該炮台之命運至是乃定俄軍移置重砲於高原砲台陷落之期遂愈近守軍之被俘者謂砲台内糧食己罄醫院中傷者病者極多有人滿之患其岌岌不可終日之狀己可槪見守軍之解圍希望皆巳消滅死守無益十八日消息謂守軍日放砲彈千餘枚蓋知砲台末日將臨故也然守軍猶作困獸之鬭經九小時之久始被驅退被俘者不下三千人二十一日俄京電稱俄軍在卡巴西安得重要之勝利泊里齊米塞爾守軍悉被驅入本鎭四周炮台之内翌日失陷之消息至矣 
　　俄軍爲圍攻泊里齊米塞爾所牽製不能實行其南方作戰計畫蓋匪特須分兵兩軍圑任圍攻之役而其軍隊在砲台南北之行動亦受妨礙故也俄軍圍攻炮臺之初不能施以勇不可當之攻擊原因甚多而其最重要之一必爲所携重砲爲數有限欲急毁砲台難免不大受損失也今泊里齊米塞爾旣巳陷落南方戰局爲之大變梗阻於俄軍進攻叙里西亞之路間者惟有商業重要中心點太爾洛夫及極鞏固之砲台克拉哥耳且圍攻炮台之兩軍圑可以騰出另作他用而加里西亞之奥軍不得不重布其陣地矣卡巴西安山之勝利因泊里齊米塞爾陷落之故關係更大今料俄軍不久或可以長蛇之陣直撲德境德國能否以援兵助其常敗之同志抗此潮流尚屬疑問今俄軍雖可前進以得其交通線不致遇有困難伹進攻　里西亞之大路尚未可謂爲無梗阻也 
雜評一 
[戰事盲談（一八四）（無名）]  
　　達達納爾海峽之轟擊仍以天時不佳而中止其餘戰地亦無動靜今日所有者唯飛擲炸彈之細事耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日使醫藥中之中日交涉譚]  
　　非正式會議　中日交涉本定前日開正式會議嗣因日置益氏頭部有傷致未開議昨日小幡參贊往外交部訪曹潤田次長晤談數分鐘遂以日公使之命代表與議其時會議情形日本方面雖由小幡代表然日公使旣未列席終不爲正式會議特開預備會由兩方面提出意見先行討論俟將來日公使出席再行决定並將關於會議之程序問題詳爲規定每次會議之紀事錄於散會之時由雙方當局簽字不能於決定之問題再行提出討論又聞陸總長偕曹次長施秘書於昨日應日使館參贊小幡氏之請至日本使館一方面慰問日使一方面與小幡氏作非正式之談判所議各事大約爲南滿未曾解決之附帶條件而無緊要關繫者正式會議定於二十三日届時日置公使當能列席 
　　日公使傷情　日置公使頭部之傷處甚輕敷藥後不難即愈惟腿部腕部傷勢較重行動時微覺痛苦據醫生言明後當能勉强起牀現在一切職務將由一等參贊小幡氏暫代凡遇緊要事情仍請示於日置公使又聞日使因乘馬受傷後恐交涉停頓特電該國政府請示辦法並保小幡氏自氏此時尚未接有訓令以故仍未進行又一消息謂日本近來於對華政策上忽改變其論調專注意於第三國蓋第三國此次對於日本要求條件以其違背公法頗抱不平故日本論調爲之一變即外交圑對於此事亦極注意 
　　總統府會議　日人組織之順天時報云日昨據個中確息謂中日交涉問題黎參謀總長段陸軍總長及其外各將軍於前日（十九號）在總統府開會籌議對待日本之方針探悉内容各將軍態度異常强硬皆謂養兵百年用之一日吾國改編陸軍以來訓練頗見收效所有各軍精强可用決不在日本之下吾國有恃無懼日本所要求一律拒絶斷不可承認如邦交决裂即背城一戰在所不避等語　按此消息京中他報多未載日人報何以能獨知之也 
[中日交涉之粤中觀]  
　　自中日交涉起後粤人愛國之信函或倡國貨或捐經費或陳抵制之法或申請願之意連篇累牘發表於報紙今仍日有所見可以測粤民之情形矣茲據粤報載稱某國商人邇因粤中社會紛紛改用土貨因此大受損失現由沙面某洋行集合省河各商聯請該國領事照會李使出示禁止昨巳假座河南某旅館籌議進行日内當可發表云云　又載粤當道昨准日本總領事函開略以近閱省城各報對於中日交涉一案多有肆意登載不實不盡之語並不一種激烈論說以希　挑起國民敵愾心而釀成反對日本之　潮本總領事得　此等報章不禁爲兩國國交深爲抱憾據本總領事所知悉者刻下此事業由貴國外交部與敝國駐京公使彼此和衷商辦不日即可和平解决可無疑義且此事原屬中央政府之交涉間題　於地方一面妄加評議一則有妨和平之解决一則貽累兩國之親交究其極則適有一舉兩失之慮本總領事爲大局計復鑒於兩國親交不可須臾離之關係請爲飭各報嗣後登載事實務以和平出之免挑國釁而固親交不勝翹盼云云 
[粤省軍學界之自覺力]  
　　提倡軍國民敎育　日昨廣東體育會請由敎育科長召集學界諸君在高等師範學校會議私塾體操事宜到者甚衆公推吳在民君主席何劍吾君宣佈議决辦法凡省城河南學校學塾有缺體操一科者爲之擔任敎授先行徵求義務敎員選擇會操地點咸以此舉爲軍國民敎育之基礎極表同情卽時簽名願盡務義者十餘人其義務期限係由本年四月至署假止會操地點亦經認定多處矣 
　　注意防務與軍事　七省聯防計畫前由閩粤桂三省將軍首先贊同辦法大綱經由龍陸兩將軍磋議巳有頭緒嗣以桂省將軍政躬不豫暫行擱置近來各省將軍咸惕然驚懼深以南疆各省非合體設備不足圖存因特重提前議由龍將軍通電各省請各派專負到粤會議速籌進行方法又聞桂省陸將軍前因政躬欠和日行公事暫委鎭守使林紹斐代理頃聞自入春以後病巳大瘥各軍統領踵府問候亦能親自接見龍將軍日前派王委員赴桂亦曾謁見二次陸將軍對於中日前件及粤省防務詢問甚詳愛國熱誠溢於言表 
　　粤省陸軍第一師自歸併改編後工步砲輜各營兵額業己塡補充足其中衛生電信彈藥及接應驚備護運游擊各隊亦經次第支配完成現龍師長以該軍係曾受敎育之師對於各種戰術向稱嫻熟現當國家多難之際亟應勤加演習昨特通飭各營逢星期二三五日將野外對抗及機動斥　各種戰術實行演習仍將操演成續每一星期由各該營長詳報一次憑察核 
　　龍將軍昨將滇桂新軍編作工程隊其工程分爲三隊一隊在五層樓後便建築砲台一隊在小北門外平治道路一隊在大北門外斬伐城垣草木各軍人頗爲忙碌昨午龍將軍又親到城垣巡閱以覘各軍人勤惰計由觀音山直至小北門城樓後又折往大北門巡至城西方便醫院附近查察地方形勢約歷一點餘鐘始返行署後着工程隊將大北門附近之竹樹伐去因此樹與城齊防有奸人攀登雉堞也現又派員將附郭田畝之業主姓名調查（指貼近城牆之田畝而言）將來必有種種布置云 
[保定軍界致祭關岳紀]  
　　本月十八日駐保第八師李師長發起聯合保定軍界各機關致祭關岳二聖祭壇設在軍官學校西偏大操場演武廳　門外搭　彩花脾樓一座廳門内設關壯繆岳忠武神脾陳設祭品午前八時第八師師長率全師官佐目兵整裝集廳前次駐保淮軍整隊至居於第八師之右又次駐保執法處處長率全處官佐目兵至與淮軍爲同列又次軍官學校校長率全校員生至居於第八師之左又次馬二圑混成圑巡防營衛戍營北洋軍械局陸軍部軍械局獸醫學校相繼至分立於原定之地點九時奏樂致祭官長敎員行撇刀禮目兵等行舉槍禮禮畢由軍官學校曲校長同豐宣講關岳二公歷史各官長目兵皆肅靜無譁十一時宣講畢撤祭散隊各以軍樂引隊而歸計是日到者約二萬餘人皆儀容肅穆紀律嚴整及宣講關岳二公立功報國情形又無不精神喚發氣象軒昂有追隨古人之槪而天氣淸朗風日綺麗亦頗足助與祭者之餘興 
[政局再行變動之擬議]  
　　直隸巡按使人朱家寳請假回籍葬親政府擬令河南巡按使田文烈前往直隸署理各節昨又聞前議尚有變動朱家寳此次請假到籍後即行上疏乞休田文烈巡按河南辦理得力未便驟議更調遂改擬以内務總長朱啟鈐巡按直隷朱啟鈐旣擬爲直隷巡按使而内務總長一席極關重要乃議以畀李經羲而李力辭不就以擬以錢能訓而錢爲政事堂右丞亦不可須臾離於是又擬以章宗祥調内務所遺司法總長一缺以董康升補遞遺大理院院長一席擬以林棨升任或云姚某又一消息平政院長周樹模京兆尹沈金鑑亦不外簡巡按使之說將來所遺平政院長一度孫毓筠施愚皆有希望京兆尹一度周登皥極爲可靠以上各節均係前二日政府之所議究竟有無變更尚難確定 
[徐功懋宣布死刑]  
　　北京軍政執法處宣告云民國四年三月十日據本處偵探捕獲在京潛伏聯絡軍警謀害要人意圖内亂之匪首徐龕即徐功懋又名余平耀一名同搜出親筆謀逆證書解經本處訊據供認前情不諱該匪黨徐龕潛謀圖亂有同盟書並親筆逆書供證確鑿法難曲貸除將其聯絡同謀各犯仍飭偵探密捕外應即按照新刑律内亂首魁罪將徐龕處以死刑即日押赴刑場鎗斃以淸亂源而保公安特此宣告其各周知 
[國民會議之選舉期]  
　　政府將召集國民會議所有種種手續如關於議員選舉問題聞政府之方針爲經費及時日之經濟又剔除種種弊害起見擬與立法院議員選舉之時期同時選舉以便開議之進行而立法院議員之選舉約於五六月間舉行則國民會議議員亦必於是月中選出該會議之成立除有特别事情發生外務必於本年九月立法院開幕以前實行至於憲法起草問題聞政之意以爲制定憲法爲民國當務之急不可不早日起草提交國民會議俾成立萬古不易之法典故公府現在關於該起草問題屢經研究漸頭緒不日將由政府命參政院選出起草委員本此方針從事起草其選出委員之期難決未定大約當於四五月間起草之期約二個月或三個月則憲法草案通過於委員大會必在七八月間至國民會議之決定此憲法案惟有可决或否决之　而無修正之權民國之新憲法於九月以前當確可公布云 
[賠償餘欵之處置]  
　　革命損害賠償資金之存在五國資本圑者原有二百萬磅其中實際賠償額不過七十萬磅其餘一百三十萬磅應歸政府可以提用之處然公使圑之意向擬將此剩欵充償還短期外債而政府初時與公使圑往還交涉止承認償還幾分公使圑開會議决議承認政府之提議其償還額定爲若干之處移由五國圑與財政部之協議五國圑因於十六日與財政部委員協議以財政部員提議之償還額與五國圑所持之數不盡同意故未决定旋由五國圑向財政部委員求具體償還財政部員亦己認可而散故其剩欵授受及償還短期外債額數等尚須兩方交涉也 
[整理賦稅所裁併問題]  
　　財政部整理賦稅所向由趙椿年氏主持其事開辦以來調查各省財政編成整理方案等趙氏以報告業經完竣近特呈請歸併而周總長以正當釐定稅法之際討論機關不可驟廢未允其請該所呈請書内叙整理財政情形頗足資留心財政者之研求茲錄如下本所自去夏奉大總統批令歸併一所之後即將整理賦稅之事由各議員分事分省討論以關於一事之興革者爲普通辦法關於一省之情形者爲特别辦法分别擬具條文猶恐閉門造車不能也而合轍復派各議員先赴江蘇浙江廣東湖北江西安徽山東七省將所擬辦法與各省巡按使財政廳協商業將議復情形於三年十二月彙列淸摺呈奉大總統批交主計局在案嗣以派員出外旣需經費又需時日而其結果仍由各省自行酌辦不如由部擬出辦法逕行各省核復較爲便㨗復商之各議員分擔起草以前淸統計表及財政說明書爲根據以各省去年派員來京會議之計畫最近巡按使財政應來牘所陳爲參考擬具報告現在二十二省均巳編齊呈請察核其中省分之豐嗇不同報告之詳略因之亦異本所又無現行案據應請再飭賦稅司詳加審核以便通行至本所之設雖云討論機關與執行有别然揆其名義究屬駢枝責以程功亦惟空議與其多此一舉貽局外以位置閑員虚糜經費之議何如歸併所司使行政有統系分明事權畫一之效是以椿年去冬曾數次瀝陳於前總長未承見允亦以報告未就無以爲結束之地今歲奉裁員之命復促各議員儘三月十五日以前將報告辦竣即請裁撤亦巳陳明前總長茲幸報告己如期辦竣自可將本所即行裁撤其有未盡事宜應歸併賦稅司辦理至本所各議員皆前總長所選派多富於學識經驗之員仍請總長景材錄用以收器使之效云云當奉周總長批云正當改革釐定稅法之際討論機關亦不可少仍由該所將整理賦稅報告書再加詳審修正完善後分寄各省財政廳議復　時再行裁撤該所歸併賦稅司可也 
[平涼兵變續誌]  
　　甘肅平涼兵變詳情巳紀前報蕪湖軍界某君近得該處三月初六日郵寄要信云上月二十二日步衛隊第一隊謀叛事起倉卒其時因駐不涼各營皆未發有子彈不能進剿叛兵打傷夏副官　章後即佔據軍械庫約兩點鐘之久並招集流氓希圖大舉始初尚無刧搶商舖之意後因逾聚逾衆一唱百和其勢不可收拾該處自前淸時代回匪變亂經董福祥剿滅後土著幾盡現有之民皆他省移此歷來匪充斥謠諑紛紜當變亂時各街道同時搶刦兵匪莫辨事平由地方軍政紳商協同搜查聞查出有贓之人數百名悉由隨東鎭守使吳仲瑛送交商會分給失主以少報多希圖多領官錢局郵政局皆被搶電報局之發電機亦被亂民打毁此次之變凡在鎭守使署供職各員損失一空東門一帶商舖被叛兵土匪刦搶者五十餘家並焚燒商舖五家副官夏雲章雖受重傷不致有性命之虞該隊隊長朱焱林巳於本月四日鎗斃矣 
[皖省倡設道敎育會]  
　　皖屬各縣學務代表前日齊赴省垣恢復省敎育會選舉正副會長及評議員等情巳紀前報茲有會員唐俊王迪成等提議設立道敎育會一案排列十五日議事日程當由建議人說明理由全場一致通過不日詳請韓巡按使飭各道尹執行並公决由本會建議交各省敎育會聯合會公同取决咨請敎育部將道敎育會加入敎育會規程内云云茲將當日議案錄下敎育會爲研究敎育重要機關以力圖敎育發達爲目的俊等前奉巡按使電召來省組織省敎育會業巳正式成立各縣敎育會現巳規復雖敎育事件不患無研究建議機關而皖省襟江帶淮交通阻滯猶難互通聲氣以策進行查敎育部敎育會規程第一章第二條敎育會共分三種各會互相聯絡惟道敎育會未列入蓋頒布此令之日道區尚未劃分也茲道制復興並設道視學視察學務似宜增設道敎育會與省敎育會縣敎育會互相聯絡以期敎育發達吾皖當學務破壞之餘尤須合羣策羣力共謀振興此項機關似不可少是否有當敬祈公决 
[沔陽匪亂之餘談]  
　　湖北沔陽亂匪羅石相等八人在省正法巳紀本報茲覔得軍法處詳定是案之段將軍批飭錄下據詳曁供册判决書均悉該匪黨羅石相在上海受革命籌備處趙鵬飛等委任爲湖北僞招討使歸至鄉里相織謀亂機關該犯李慶臣王殿香張尚傑劉建業李動臣羅靑山潘金山各受重要僞職竟敢於本月六日先後搶刧張家灣通海口砲船鎗枝進攻沔陽　署刧獄掠欵傷害警備隊曁砲船兵士猖獗巳極所供匪黨計盡歷歷如繪實屬罪不容誅應即准如所擬將羅石相等八犯按照刑律内亂罪專條曁懲治盜匪法一併處以死刑用昭炯成又聞羅石相張尚傑劉建業等均係前第八師軍人隷　某部下此次受趙鵬飛之指使設立機關以搶刧發財爲目的故在沔境糾黨三百餘人自稱爲招討使一般盲從之徒不知招討使是何官職咸從而和之詎羅等得贓即遁幸抵漢即被逮若張劉授僞參謀僞書記在不知者咸疑張等爲文人學子乃考其本來面目在前不過充當一傳達而巳至潘金山李　臣羅靑山等皆麥旺嘴等處之積慣搶匪均經羅一一授以僞職此次主使之趙鵬飛係前國民黨鄂支部幹事曾充省議會議員二年夏間與鍾仲衡温楚珩楊玉鵬彭養先等各作聯絡之職失敗逃遁海外雖經副總統顯賞通緝未獲上年重復返申今乃出此糜亂桑梓搶署刦獄之巨案現鄂將軍巳電請蘇省軍巡二署密飭上海各機關加意偵緝矣 
[鄂民反對湘人開墾風潮]  
　　湖北公安松滋石首等縣界連湘屬是地土膏腴淤荒甚多近未湖南澧州無職業之民前來築堤開墾者絡繹於途而不法之徒又乘機灟跡其間冒開墾之名行騷擾之舉搶刧燒殺結黨横行魚目混珠良　莫辨於是公松石各邑人民遂盡目開墾湘人爲匪徒禀請地方官設法對待該縣知事等則抱敷衍主義鮮肯認眞辦理一搶案之出非松滋諉公安即公安推石首縱時有冒開墾之湘匪發現兩邑均以不了了之鄂人受創日深只得聚集羣力自爲抵抗因釀成反對湘人在鄂開墾之風潮該湘人等亦厚集武力預備械鬭勢甚汹汹居民多畏懼遷徙公石枝各邑正紳無術調解昨特來省以開墾湘人滋生事端搶刧燒殺結黨盤踞等詞控告于巡按使署叚巡按以湘鄂唇齒斷無畛域可分築堤墾荒又屬正當辦法該土著等對於外來客籍務各耕鑿相安不得稍存意見惟僑居日衆良莠自必難齊保無宵小混跡及土匪勾結等弊亦應預爲提防特飭該縣知事等迅即查明實在情形另擬辦法詳報以靖地方 
地方通信 
[蘇州]  
　　道尹保送縣佐人員之榜示　蘇常道尹出示云案准陸軍第二師師長朱并據吳縣無錫崑山吳　常熟宜興如臯泰興等縣知事先後開送堪勝縣佐人員取具履歷及公文憑證等件請予核轉前來當經本道尹彙案詳請在案現奉蘇巡按使批開以本省額缺未經核定需用員數無從預計所請應從緩議并發還附件等因到道奉此除將各該員公文憑證分别咨行原保各衙門發還給領外本道尹以此項公文書關係證明資格要件深恐各該員未盡周知爲此開單榜示轅門仰各該員趕緊分投原保各署聽候發還以免貽誤而昭鄭重特此布告計開　陳良　一員第二師朱師長保送　陶文嘉陳訓　馮和根許文菁吳可蕭楊樹森吳運熙劉宗灦湯敏懋馮步衢劉澍朱景霞何震堃趙振　汪鳴銓畢震宋銘鋆楊學鑿韓國楨十九員吳縣知事保送　周國鈞戴文銓鄭芝壽成聖渭四員吳江縣知事保送　計德柔梁伯怡沈錫年三員宜興縣知事保送　張延煥金耀吳禧泰鄭重林黄宗彝蔣雲階龔鑅崔國棟王兆章九員無錫縣知事保送　孫濟川王廷沐趙士元蔣　汪乾歸仁俞尉泰惲王廷烈于如鴻十員常熟縣知事保送　　然霖陳瑞章何如惲三員崑山縣知事保送　周日翔王搶彭寅石　南四員如　縣知事保送　方 
 
 
 

Page 7

 
 
時叙一員泰興縣知事保送 
[揚州]  
　　知事維持民食　周知事現因揚城米價日漸飛漲顯有人囤積居奇所致殊與小民生計有碍昨特出示廣爲勸告積有米糧之户立予售賣以平米價並儆戒各米行此後米價每石不昨漲過八元以便貧民但不知各商人能遵示平價出售否也 
　　道視學蒞揚　淮揚道尹左扶周日昨飭視學員龔福申等蒞揚調查學務以資整頓茲悉龔君業巳到揚所有各學校均預備一切以便考察矣 
　　禀請禁演戲劇　南鄉再興洲之沙頭鎭爲長江船隻入口要道現有無識之徒藉酬神爲題歛錢招班演戲該鎭董紳等恐一經演唱匪徒溷跡爲害特聯名禀請縣知事出示嚴禁 
[鎭江]  
　　五縣沙洲復起交涉　鎭屬揚中縣地方即前之太平洲自改縣時曾以丹徒丹陽江都泰興武進五縣邊境之沙洲與揚中縣界毗連者酌行撥歸該縣管轄所有沙洲之錢糧一併移交該縣徵收至各沙洲上之公産係爲各縣善堂公益機關出資享有之公産除完納揚中縣錢糧外應仍照舊管業而該縣田某於民國初時曾一再票爭各縣機關原有之公益公産理欠充分未能遂意垷聞田某又糾集多人以地方公産無多復行禀請道尹擬將各縣公益機關所有公産隨地隨糧全行撥歸該縣舉　地方公益聞道尹巳派員召集五縣代表迅　該縣妥議辦法以　禀復核奪聞丹徒縣章知事昨巳派代表前往會商矣 
　　前知事從寛免議　前丹徒縣知事張鳳瑞查獲黄榮臣倫種鑒粟一案詳報齊巡按使批謂該犯黄榮臣膽敢於該印委查勘以後偷種罌粟殊屬藐玩應卽訊明從嚴治罪以示儆戒地主張得明是否知情亦應傳案訊明核辦該知事疎忽亦難辭咎姑念此次係由該知事自行查出從寛免議 
[南京]  
　　電飭速平米價　現値靑黄不接各縣米價飛漲齊巡按使出巡查悉民間疾苦聞昨由行次來電諭行金陵王道尹從速通飭各屬出示平價　免日漸昻貴而保饑荒王道尹奉電刻巳遵照辦理矣 
　　預備加抽茶捐　警察王廳長因警費不足特派多員調查城廂内外大小茶館　加抽茶捐以捕助警費　大小各茶館以加收捐項太重連日相約聚議擬　市要挾仍照從前繳捐故日來因捐被拘罰辦者頗不乏人聞洛堂盆湯酒館旅館花船等處大凡費茶者均須照章一律繳捐　現在調查尚未竣事 
[杭州]  
　　商會代表赴滬與會　杭總　會以上海全國商會聯合會總事務所函訂陽曆三月二十五日特關臨時會議研究所有原定商會法及施行細則中之窒碍進行各條以便請求修正該會昨曾逐條研究本其意見繕有芻議若干條茲特具函並派代表顧松慶王錫榮二人與議己於二十四日附快車首塗赴滬矣 
　　望江門倒糞之小風潮　自望年省城肥料公司成立舊金汁行即起風潮曾經官廳劃分三部一爲肥料公司一爲舊金汁行一爲鄉民農户發給執照各資遵守在案本月二十一日望江門鄉農進城倒糞忽有行主趙五九出而干預致起衝突幸爲崗警帶署將趙五九申斥了案不謂趙又於今日早晨（二十二）邀向斷河頭一般流氓痞棍乘鄉農愈六斤之子俞德富人城迎頭痛毆又嚇令其妻率領潑悍婦女十餘人沿路助威不准再挑出城一時人聲鼎沸兩旁店户恐釀鉅禍擬即罷市幸警署巳派隊到此當將趙五九之妻及其夥等一併押送警廳始各安息無事 
[蕪湖]  
　　蕪湖江干紀要　安徽省敎育會會長江謙迭經韓巡按使電催於前日乘江孚過蕪赴省就職　北京新華銀行副經理日前因擴充儲蓄票銷路事來蕪小住兩日即赴省垣聞倪將軍認銷五萬元以示提倡　新任潮州關監督兼汕頭交涉員邵福灜於二十二日過蕪赴潮履新　皖財政廳長龔心湛於二十二日乘江裕過蕪往寗搭津浦車晋京入覲　倪將軍於二十三日乘利濟艦過蕪赴蚌埠督辦皖北工振事 
[安慶]  
　　徐廳長灜眷來皖　安徽政務廳長徐壽茲前因旅居公署諸多不適即欲接眷來皖當向韓巡按請假兩星期　返江蘇珂里刻聞徐君昨巳將其灜眷遷移來皖矣 
　　敎育會長蒞會　安省敎育會日前各縣代表選舉江謙君爲正會長後由該會及行政兩方面紛電勸駕江君始惠然肯來業於昨日到會該會即出發傳單召集各會員於今日下午一句鐘關歡迎大會並研究一切道行事宜 
[湖北]  
　　官錢局大焚紙幣　鄂省光復後官錢局發行之庫平銀十兩及銀元十元五元一元曁錢十千五千一千二百文等項紙幣市面行使諸多障碍惟一千文之錢票尚稱信用然破票毛票仍難通行上年高松如督辦該局爲便利商民起見除將銀元票以錢票交換收回截角先行銷燬二百餘萬外其市面不適用各票及毛破有便交易者亦逐漸收回隨時鑿眼作廢現巳收集一千餘萬特詳由財政部批飭會同財政廳就近焚燬爰定於本月二十二日在諶家磯財政部造紙廠實行化銷届時請軍巡二署漢口中國交通二銀行武漢兩總商會共同派員監查以示愼重茲將所焚各紙幣種類列下（一）十兩銀票七十三萬九千四百四十兩（二）十元銀元票三十九萬六千元（三）五元銀元票五十三萬元（四）一元大號銀元票九十三萬二千二百元（五）一元小號銀元票二百七十八萬零一百元（六）十串銀票七十七萬串（七）五串銀票一百零五萬串（八）一串大號制銀票一百六十二萬二千五百五十八串（九）一串小號制錢票二百二十四萬一千一百串（十）二百文錢票七萬五千零二十三串四百文 
　　漢商會續議加稅事　湖北貨物過境銷場稅原係値百抽二近因財政困難財政廳改定章程將銷場稅劃出另徵落地銷場轉運銷場各五釐惟漢口各帮商民對於此項加稅問題極力反對前巳由漢口總商會開會調停擬將兩銷場稅併入過境稅一次抽收共爲値百抽三商界未承認大多數只允共抽二分五釐茲商會又於二十日開全體大會集合各幫再行研究以便取决後詳請財政廳變通辦理 
雜評二 
[必要時機說（默）]  
　　今人倡國家遇必要時機得依己意自行動論識者己斷斷辯之吾謂所謂時機者亦問其果眞必要否耳苟遇至危極險之時機迫不得巳而以己意行動者猶可說也若其時機僅爲擴張權利之時機或爲小有齟齬之時機則有得謂之必要而亦云必要必要者飾詞也雖然强國有武力在隨時隨事皆其時機皆可以己意行動之時機也又何必問其必要與否哉若在弱國而遇必要時機則束手而巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事]  
　　提議案綱要　全國商會聯合會總事務所召集各省各僑埠商會代表定期今日（二十五號）舉行臨時會議討論商會法案巳誌昨報茲聞此次開會會期假定五日以本日爲始至三十日休會現巳提出重要議案其綱要約有三端略誌於下（一）商會法案條文及施行細則（一）全國商會聯合會之存在及關於各省各僑埠商業之進行（一）立法院選舉關係頗重我商界應合羣力進行公同討論以上要綱關於商業前途至大故提出先爲討論云 
　　部派員來滬　全國商會聯合會總事務所分發通告後昨前等日各省各僑埠代表均巳來滬昨日（二十四）農商部特派之監察員工商司司長陳蔗靑君亦巳到會陳君於上年大會提議時亦曾到滬代表磋商一切 
　　議事廳編制　駐滬會長周貝兩君以此次臨時大會會期祇有五日不另設會場初擬以上海總商會新落成之議事廳（即鐵大橋北天后宮左旁前淸出使行轅基址費銀八萬元所建者）假　現因裝修趕辦不及於二十三日由總事務所職員孫警庸向　樓諸君就在天后宮後進總商會舊議事廳編號設坐位六十席中間祗設議長席部員席書記席其餘一槪從簡且聞並不招待旁聽人云 
　　各代表姓氏　各省各僑埠此次所舉代表巳陸續報到茲將姓氏錄下四川馬相章鉞劉冕執張舒楷胡炳堃廣西文陳榮湘貴州石毓琨陜西穆得棣新加坡李厥孫吉林長春李芳林直隸熱河高萬淸天津楊明僧保定傳相臣江西龔士材蘇州蘇紹柄季厚柏南京蘇致厚吳淞張曾堦陳權常熟狄恩霖吳江盛澤鄭慈殺鎭江吳兆恩金山張樞錢潤澤羅店汪壽生孫啓麟東台吉堂湖南臨湘姚登灜廣州葉舜琴黄璧如湖北盛炳紀武昌劉耀庚福建厦門陳渭芳奉天王建極趙褘韓文麟京師向瑞琨陳遇春劉述言山東吳珩玉賈毓驥宋懷瑄張子衡本埠代表尚有未報到者故未列入 
[旅滬商帮提倡國貨大會紀事]  
　　勸用國貨會成立後滬上各帮聞風興起本月二十四號各省旅滬商帮假慶雲里協會内開全體大會計到會如成都帮重慶帮長沙湘潭帮常德帮沙市帮宜昌帮漢口帮武昌帮江西帮安徽帮蕪湖帮大通帮南京鎭江帮通州帮泰州帮浦口帮六合帮福州帮山東帮天津帮無錫帮甯波帮上海帮不下五六百人異常踴躍會場幾無容足之地先由馬乙棠君報告開會宗旨次由鄒靜齋君演說謂商人對於國家之關係並言吾人向因圑結力弱致啟外侮今者滅亡之禍近在　　再不振起從此永久淪喪矣云云更由來實吳文圃及何黄諸君相繼演說一國經濟力之發展恒賴全國人有一致之進行始有偉大之能力欲期民國之富强非望工商之發達有可等語多中肯要最後仍由鄒副會長動議條件三則（一）爲全體會員各帮均須擔負調查國貨責任（二）所有各種國貨各帮均應負代銷之責（三）吾人不應購買之貨從此斷絶不進不出若有私犯照某帮所立罰規辦理並由各帮互相糾察以上三則均經全體贊成最後又有會員多人演說旋由各帮領袖擔任提倡國貨並徵求國貨各工廠樣本及說明書限日送會以便由協會分勸各客帮裝運各埠推銷議至五時始散會 
[撤除日商招牌之取締]  
　　自中日交涉發生公共租界内各商店牆壁上日商所釘仁丹淸快丸金剛石牙粉等招牌因遭路人指摘紛紛自行撤除前日北河南路某京貨店主孫克榮理髮店主胡維星愛而近路雜貨店主王成有木匠施吉成均將門前所懸仁丹等招牌拆除經該日商等查見以其不應擅除報捕將各人帶入捕房准各存洋保出昨經公共公堂傳訊原告日商上堂聲請將被告各人押候照請該管領事訊核關讞員核供商之英領康君以事屬細微不允所請判孫胡兩人各罰洋一元王施兩人各罰洋二元内提二元貼給原告損失又新閘白克路六百九十七號門牌某烟紙店夥陸子發蔣星裕邀同鄰人陸全林馮小安子亦因將牆壁上所釘日商廣告商標撤除被一百七十號西捕查見邀同一百四十七號華捕將陸等四人一併拘押昨亦解廨請究經俞代襄讞會同英領卓君略訊一過判均還押候照會日領訂期會審 
　　邇來本埠商民過於熱心愛國者將沿城濠及南市沿浦一帶電桿木上日商所釘售賣藥丸等物之鉛皮招貼撬落事爲淞滬警察徐廳長所聞以似此行爲若不從速阻止非特附和日衆且恐激生事端與地方治安亦有關係爰飭該管各警署轉飭各崗警留心查察如見此等舉動立即勸止如有違抗許即拘訊 
　　步兵第七旅臧旅長亦以本埠南北市等處近有人撕毁電桿上日商所貼之藥房廣告難保無流氓乘機附和其間希冀行肆刧掠故於昨日飭由各營傳諭所部梭巡各兵士知照以後如見有流氓乘間擾事者即行拿辦以免滋生事端 
[寳山縣境查見烟苗]  
　　寶山縣境海家橋地方聚興公司木作頭王高生之花園内因私種烟苗由五區警署會同寳山調查員前往查獲當將王高生及種花園之張松林二人一併拘案預訊一過於前日解往寶山縣公署訊究 
[薩珠弄刧案盜匪巳解鎭署]  
　　老北門内蕯珠弄王克記古董舖被刦一案業經淞滬警廳偵探緝獲盜匪八名除首盜張阿二巳在法捕房縊死外將張春江張月全施渭渭劉月卿吳金桂楊小福陳阿寶等七名提回訊供不諱押候弔贓解請鎭守使署照軍法懲辦等情迭詳前報茲悉徐廳長以張春江等七盜迭飭司法科提案隔别研鞫供證確實起獲原贓復經事主認明不誤其爲此案正盜毫無疑義自應解送鎭署按照懲治盜匪條例嚴辦爰將盜匪張春江等七名並窩留之顧邱氏銷贓之陸阿福連同起案原贓寶銀皮衣等物傳到事主王增慶於前日午後派遺緝隊士八名保安隊士十名一併押解至鎭守使署請爲嚴辦 
　　昨日忽傳有鎭守使署將是案訊實盜匪判令在民國路（卽蕯珠弄對直　連法租界之處）犯事地點執行鎗斃之說一時哄動城廂内外居民前往觀看者甚多自上午十時至下午五時尚未散去該處二區一分署所轄杜署員恐人多滋事特派長警十餘名佩刀彈壓以免擁擠 
[紫金路刦案續報失贓]  
　　老北門内紫金路陳維周家被盜行刧傷人一案迭記本報惟當時事主陳維周因遭此鉅禍心慌意亂所有失物僅就日常記憶所及併置放在床桌抽屜箱櫉等處之物件開單呈報茲復經該事主檢查詳細尚有小洋箱小首飾箱各一只内藏珠翠首飾及貴重物件數値萬餘金亦被刧失刻巳具禀開單補投警檢各廳請求併案查緝矣 
[嫌疑人確無關係]  
　　新閘牯嶺路一百五十二三號門牌徐如在家被盜刦去巨贓一案業經捕房緝獲盜匪任鴻鳴翁國安兩名並查得住居事主附近一百四十號屋内之胡某與此案亦有關係故將胡妻王氏一併拘解公共公廨論著分别押查在案茲經捕房查得胡王氏之夫離家巳久核與搶刧時日不符確與此案無關故於昨晨將氏解廨請示並由九號西探目禀明前情俞代襄讞得禀商之英領卓君判將胡王氏開釋 
[水警緝獲盜首]  
　　西鄉淡水河鄉民黄大金家於本月號夜被盜持刀突入毆傷事主刦去金銀飾物并衣箱五隻逃逸曾經該事主報由縣署勘騐緝匪在案前日由水警第一專署第三分署長王壽良購線緝獲此案盜首秦阿新一名訊據供認糾夥行刦不諱且供也夥盜某某等二名現匿上海老西門外故由水警王分署長昨將盜首秦阿新派警押解到滬送請上海縣景警佐暫爲收禁一面咨請上海縣沈知事飭令法警按址拘拿在逃之二夥盜究辦 
[部飭給還徐企文遺物]  
　　江蘇齊巡按使准陸軍部咨開案查上海徐企文謀攻江南製造局一案前經本部訊實判處死刑依法鎗斃在案查該犯徐企文係江蘇上海縣人前於逮捕時曾在該犯身畔搜出銀洋圖章等物按照定律不應没收應卽給還該犯家屬咨請轉飭上海縣傳知該家屬來部具結請領該犯所遺各物等因經齊使飭由上海縣沈知事於昨日傳咨本縣景警佐派探王桂生前往該犯家屬知照著令乃父徐梅卿遵照迅速親投陸軍部具領遺物 
[南琛艦調駐江陰]  
　　海軍李總司令近以時勢急迫所有江防亟應布置周妥查長江下游之江陰口岸係外洋入口之縣要門户現因軍艦不　游巡爰特命令南琛軍艦於二十五號由滬駛往江陰海口駐防藉以鎭無而固江防 
[南商會當選會董揭曉]  
　　本埠南商會於前日選舉會董略情曾紀昨報茲悉前日特請上海縣沈知事蒞臨會同總協理及各業領袖等監視開筒當場揭曉計當選會董十九員其票數名次錄後　顧馨一八十五票　蘇筠尚八十二票　姚紫若七十票　陸伯鴻六十七票　莫子經六十四票　干蘭坪六十二票　穆杼齋六十一票　陸　侯五十八票　朱吟江五十八票　葉鴻英五十四票　汪寛也四十九票　鍾新甫四十八票　聞蘭亭四十八票　李詠裳四十四票　朱子譧三十五票　范麟書四十票　沈潤挹三十四票　王文典三十三票　葛吉卿二十八票　次多數備補會董九人　徐炳輝　葉丹庭　王寳崙　汪安山　孔鯉庭　戴敦川　馬驥良　吳芹甫　胡芸軒 
[鄉董保留警務署員]  
　　引翔港鄉董王銓運昨致淞滬警察廳徐廳長亟略謂敝鄉僻處東北西南毗連租界東瀕黄浦北接寳境水陸衝繁易爲盜藪前年奉委唐署員鍾銳接辦警務布置周詳且遇捕房交涉事件和衷共濟中外稱揚地方受益近閱警務叢報藉悉唐署員將奉遣派北洋警務學校肄業敝鄉警務勢必另委他員經董爲唐署員計何敢阻其向學之心爲地方計安能免我攀轅之請可否暫予保留卽候鈞裁云云 
[警廳長通飭統一操法]  
　　淞滬警廳徐廳長昨日通飭所屬各區警察署文云照得本廳長近查各區長警操法多有參差若不亟於改練一旦遇事難期一律仰各署隊從速與督操員互相研究現在適用何種操法即行改鍊不得自出心裁致與操典不合爲此傳仰該署長並轉飭各分署一體遵照勿違切切此飭 
[匪徒截刦西婦皮篋]  
　　前晚有某西婦手携皮篋行經崑山路花園地方被匪徒攔路將皮篋攫去該西婦卽投報捕房捕頭立飭中西探前往追捕匪巳遠颺矣 
[過犯攫物被獲]  
　　匪類陳江生前日在虹口克能海路攫取黄高氏金挖耳圖逃被探追獲昨解公共公堂訊知陳係四次遇犯押候查明另案併究　又直隷人常林前日至北浙江路廣大昌烟膏店以購土皮爲由乘問攫取値洋五元之土皮圖逃當被鳴捕追獲昨解公共公堂訊係遇犯判押一月期滿帶堂再核 
[匪徒還押候訊]  
　　匪徒王阿慶王文奎張時生等專事糾黨持刀在公共公租界内截刦行人財物業經捕房將王等三匪拘獲並查得王等曾在松江路大沽路等處攔刧邵瑞卿李星仁尹恒山包廷輝楊金甫等現洋衣物解經公共公廨諭著一併押候吊贓再核在案昨晨由探傳同各事主將王等解廨復訊中西官逐一研訊之下判仍一併還押候禮拜五再訊核辦 
[探夥原係過犯]  
　　九江路九十三號門牌某舖主陸昌生前晚因紏合大幫賭徒在舖聚賭抽頭被探夥胡桂福得悉前往向陸索取陋規詎陸卽以胡掩入圖竊等詞鳴捕拘押昨解公共公堂請究經中西官訊知胡係過犯判押西牢四月示儆 
[探夥聚賭毆捕]  
　　探夥陸田生於上月四號晚間糾合賭徒在海寗路華洋交界處弄内聚賄抽頭被滙四捕房九百八十號華捕王德才得悉前往查看陸卽行賄王捕小洋四角該捕不受致相爭執陸遂糾衆將該捕兇毆逃逸前日陸在新閘橋附近被一百二十五號華捕查見拘押昨解公共公堂請究因原告見證兩華捕所供情節不符判被告存洋五十元交保候查明另行訂訊 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决王金生帶土一兩六錢灰三錢罰洋四元袁榮生帶土四兩烟九錢罰洋八十元王德鳳帶土二兩四錢罰洋四十元秦仲山帶土及土皮一兩七錢罰洋二十元陸成友帶土七兩八錢泡一枚罰洋一百元朱金堂帶土六兩罰洋一百元金有乾帶土四兩半罰洋五十元施得金帶土及土皮五兩八錢罰洋五十元吳榮生帶土一兩罰洋一百元王金能帶土六兩半罰洋一百元王幹泉帶灰一錢半罰洋十元陳阿西帶丸藥六錢吳昆山帶囑啡藥草六錢從寛免罰即予關釋 
　　五區警署前日查獲烟土犯張茂林徐丙山二名抄出膏土六兩餘又四區警署查獲煙犯周吳氏一口抄出烟膏半盒一併移送檢察分庭預訊屬實押候起訴公判 
[巡警查獲烟土犯]  
　　烟犯傳六生前日身懷烟膏烟泡烟灰等物意圖携至家中行經南市董家渡地方爲警偵悉將人贓併拘一區一分署轉送警廳司法科移送地方檢察廳訊辦又浦東人王振廷前日乘坐汽船回家携帶土皮一包計重八錢爲水巡查獲拘入捕房經梅捕頭論送地方廳訊辦 
[曹家橋航船遭風覆没續誌]  
　　本邑西南鄉曹家橋航船遭風失事溺斃男女搭客十餘人業經輔土堂救生局巡船在浦面撈屍等情曾紀昨報茲悉水巡隊隊長潘百恒以該航船傾覆溺死十餘人之多應將該船主張萬生移送地方檢察廳預審并請檢察官蒞場相騐昨經林檢察長用電話詢問輔元堂救生局撈獲屍首若干繼據該局回復所獲男女屍共六名口及續獲男屍一具均有家屬認明自行備棺收殮尚有未獲屍首現正從事打撈云 
[請究拐妻之匪徒]  
　　拐匪張阿新張萬生於舊曆去年八月間將隣居趙義勝之妻趙霍氏誘拐逃逸經趙四處找尋無着忽於前日在法租界八仙橋相遇當即鳴捕將二張一併拘入捕房由捕頭函送淞滬警察廳司法科請究經顔科長略訊之下以二張實犯誘拐婦女之罪爰卽備文於昨將二張及原告趙義勝一併移送地方檢察廳飭將二張收押着原告補具訴狀聽候訊究 
[控拐女孩]  
　　張文煥日前扭王得貴至閘北警廳司法科控稱伊女小丫頭年七歲於陰曆正月十六被王拐匿請爲究追經段科員研訊一過於前日移送檢察分庭押候訊辦 
[樂安路之小火]  
　　北四川路新靶子場相近　樂安路之某姓菜圃内草房於前晚突兆焚如當由該處新巡捕房立傳電話知照美租界救火會疾驅皮帶車前往始得撲滅僅燬草屋三間 
[訊問竊案嫌疑人]  
　　日商大秦洋行因泗涇路二十一號門牌洋棧内被在逃之通州人張大明等多人掘門入内串竊値洋一千零六十五元之洋緞七十一疋報由捕房派探將跡涉嫌疑之李文明苗金洲及余長慶陸鳳朝張廣明孫大芹等六人查獲解經公共公堂訊押候移提人證再訊在案前日午後由捕將李文明等六人解送公堂由聶襄讞會同日領西田君升座特别公堂復訊先由原告日人上堂供明前奉公堂移文投請滬海道尹公署派人協同捕房包探前往通州餘東地方協同該處警局拘捕張大明等詎均早巳聞風逃避移提無着各情質之被告等均供不承認奉聶君核供商之日領以李苗二人雖有串竊嫌疑姑念查無確實證據因判李苗二人均交保候核余長慶等四人訊無干涉一併省釋另候移提人證並移請分别查封在逃之張大明等家産再行核奪 
[拘獲偷竊車照之江北人]  
　　匯芳黄包車公司屢被人偷竊車上捐照報請查追迄未破獲昨晨該公司洋人培而來偕華人吳順昌劉雲川在南碼頭查見江北人顧子卿王立英李小五子彭四禮等手持鐵鑿又施行竊手段當即鳴警一併拘獲解送第一分署該洋人聲明屢遭損失請爲嚴辦經該署員飭即移送警廳司法科訊究 
[認竊洋不認縱火]  
　　僑居法租界之日婦控用人楊金生竊洋二十三元並希圖縱火回害請爲究辦昨由法捕房將楊拘獲轉解公共公廨請究因楊祇認竊洋不認縱火圖害判押候查明於下禮拜三再訊 
[請究欠洋逃逸之車夫]  
　　法商强健公司西人投法公堂控稱前　張姓擔保用顧四爲黄包車包頭按日照繳車租乃自本月十九號起顧四避匿不見查核欠賬共有六百零三元報捕解請訊追顧供保人張姓自退保後商人即向洋東言明愿換保人洋東巳允現怱控商人逃逸實出意外求察中西官判交保限七天將欠賬與原告算明再核 
[本票應即付洋]  
　　周之　投法公堂控稱前由張爲揚付來福泰祥洋貨號本票一張計洋一百五十元商人當即照對無訛詎意屢次向收一味誘約求請訊追訊之福泰祥經理虚養之供此票實係朱姓借去與張合開店號求察中西官以張未到案而本票應卽付洋判盧交保限七天繳洋 
[欠肉賬控請訊追]  
　　沈祥和投法公堂控嚴振揚虧欠肉洋一百三十一元向索不還控請訊追嚴供祗欠賬洋五十餘元並無一百餘元之多况每次付賬均登手摺可以作　今未帶案求恩成全中西官判交保限七天將賬呈案再核 
[地租房租之糾葛]  
　　朱全發控胡友禮有付地租一案昨日上午公共公廨王襄讞會同美領柏君升座民庭會訊明晰判被告交保先還洋五十元尚有八十元限兩禮拜繳淸逾限將租地合同註銷　又鍾拱宸控吳光鑒沈慕芬不付房租一百三十兩一案昨日亦奉王柏兩君訊明判將繳案租金一百三十兩交原告具領所有堂費着原被分認 
[被告分别交保]  
　　仁康莊陳慶堂控允泰糖食店主史季餘不理欠銀一百餘兩又張金發（卽池金發）控妻池富富與寳林犯姦求請斷離又蔣春喧控愼昌號主陳蘭生搶保南京布廠租用祥貞小輪積欠租洋四千餘元等案昨由捕房將被告各人傳案請示中西官諭分别交保候訊 
[翻做戲片之判罰]  
　　法商百代公司西人前延蒲石律師代表投法公堂控萬利公司股東殷炳齋黄棋生李錫堂等翻做百代上等唱機戲片請追損失等情曾經中西官迭次會訊屬實先將刑事案判决殷黄各罰洋一千元李因謊供罰洋一百元一併充公再候禮拜三宣佈民事堂斷在案茲巳届期昨日聶讞員與德副領事升座後原被及蒲石律師等均到案候示中西官諭曰此案訊明該原告名譽及權利損失均係屬實遂判殷黄各償原告損失銀兩限十四天照繳仍交人銀並保出外　限缴銀　訊明無涉判卽開釋 
[互相爭鬥案兩起]  
　　船户鮮先賓王起發董步翔曹玉奎等日前舟泊南市浦灘不知因何啓衅互相爭鬭由警一併拘送警廳司法科於昨轉送地方檢察廳訊辦　又住居閘北之龔福全龔張氏謝四四前日因爭奪分派售地餘利一言不合互相鬭毆由警查見併拘入署轉送檢察分庭昨日午後備文將一千人及行兇之竹槓一根併解地方檢察廳諭令分别收押候究 
[誌謝]  
　　中國公學創辦至今巳届十年茲於三月二十八號（卽星期日開十年成立紀念會昨承惠贈入場券二紙又金星人壽保險公司惠贈月份牌兩幅書此併謝 
雜評三 
[提倡國貨之根本法（訥）]  
　　我國提倡國貨之聲何自起乎起之於歐戰初起時農商部勸告之各界鼓吹之以爲此乃推廣國貨之時機也然而斯時之人心尚覺漠然蓋時機雖至而尚未切近也今者登高一呼而人皆曰國貨國貨不待勸告不待鼓吹而人人皆以提倡國貨爲務此無他所戚者近而所受者切愛國之心人所同具故遂奮發而起也然提倡國貨之本原要在能擴充製造改良土貨使有以供國人之用而覺其便利我國人能以此奮發之心注集於此點庶獲良好之效果歟 
來件 
[浙江全體公民呈政事堂文（丁克濤來稿）]  
　　禀呈北京政事堂轉呈大總統鑒觀日本提議嚴酷條件承認其一即足以亡我中國全漸人民雖在婦人孺子無不　指皆裂願與一戰而死民國承前淸積　軍　未完經濟未裕不可輕言戰 
 
 
 

Page 11

 
 
然戰而亡天下猶知我有生氣或可扶翼而復振不戰而亡天下巳知我皆是死氣甘爲奴隸而不恥故均是亡也寗使戰而亡不可不戰而亡况戰之勝負决乎民心民不願戰軍無鬭志雖處必勝之勢而終必致敗民皆願戰軍心固結雖處必敗之地而終可致勝證諸古昔戰史昭然若揭今我全浙人民知滅亡巳在旦夕皆咬牙切齒願犧牲性命財産而與日本一决雌雄一省如是卽全國如是以我四萬萬樂戰之民抗衡區區三島之衆如謂彼必勝而我必敗其誰信之况民國成立以來全國陸軍日加訓練巳可一用故窺全浙軍人聞此條件咸呼號奮起寗使肝腦塗地與之一戰各省軍心諒無或異民心旣如此軍心又如此則一戰致勝未可知也或曰無海軍奈何彼旣遣師入我内地勢在陸戰不在海戰雖無海軍猶可也卽彼必用海軍攻我要塞我可將沿海居民遷入内地堅壁淸野彼攻我守彼客我主此中制勝當亦在我而不在彼也至於餉需一方面我全國不下一萬萬户每户輪一元可得一萬萬元現在各處殷富聞此亡國條件其願毁家抒難傾囊相助者比比皆是何患糧餉之不足（中略）今者日本開師西向全無顧慮逆料我中國狃於和平萬不敢戰故先則爭以嚴詞繼則假以兵威一味恫嚇必欲逼成喪我主權取我領土之條約以置我於第二朝鮮一旦我國整備開戰彼未必不隱有罹心轉機退讓兩國對待能强硬而後能和平斷無有專事和平冀幸强硬者而亦歸和平也况彼本狼虎割肉而喂有何饜足即使饜足他日歐戰結果則羣起要求均沾之利益其勢必成瓜分恐三千萬方里河山無復我國領土而永無恢復四萬萬神聖遺民皆隨落於黑暗地獄而萬刧不回處今之局審今之勢無論如何老成不能再事持重無論如何軟弱亦當勉爲奮發中國存亡千鈞一髮事莫急於此禍莫迫於此請求大總統速下明斷將提議條件一律拒絶靑島借戰區域之兵即令撤回電令各省將軍赶備出師開戰全浙人民願爲後盾雖二百萬生靈盡歸塗炭無所悔焉浙江全體國民公具 
[丁克濤告黨人函]  
謹告旅日黨人諸先生鑒謹啓者諸先生痛前淸之專制政治之腐敗不惜犧牲性命立志革命武滇倡義天下應響大事旣定棄願巳償選擇大賢推爲總統造就立憲共和之國而諸先生各奉大總統命令就相當之職位天下人民固崇拜諸先生以共和而革命非求富貴利達而革命也二次之起雖諸先生不免蹈暴動之咎要亦激於共和思想雖欲稍忍而不能忍也天下人民共鑒之亦共諒之諸先生自知鹵莽獲罪或去歐洲或去東洋諸先生旣具愛國保種之熱忱决不忍以己身不容於中國而慫恿外國以圖滅亡我祖國也乃今者日本與我國政府提議條件巳置我國於第二朝鮮道路傳聞報紙揭載諸先生不免暗爲劃策以冀推翻政府而洩忿恨雖有公電表明無他而政府之心不能釋然所以旣遭外患又有内憂四面楚歌而交涉愈形軟弱如其政府無可奈何而承認國家淪亡人民奴隸政府固有罪諸先生亦烏得爲無罪黨人赦令早下諸先生自當揭素有熱忱遍返故國襄理抗拒保我祖國俾三千萬方里河山完全無缺四萬萬五族同胞　享太平是固諸先生之義務而萬不能坐視中國滅亡如泰越人肥瘠之不相顧問即或意見未洽不相爲謀亦宜議去東洋别遊歐洲以遠嫌疑而免口實倘或有聯絡彼國浪人舉此嚴　條件破壞祖國而不卹是直我中國萬世之罪人又何取乎諸先生諸先生其自思之其共圖之 
[補錄命令]  
　　三月二十日大總統命令　駐滬德國按察使乃克斐駐滬俄國代理總領事調駐吉林正領事巴策福駐滬比國代理總領事胡葉駐滬德國醫學堂兼製造學堂暫署總理博士切禮均給予四等嘉禾章此令 
　　又令　陸軍部呈請將吳中柱授爲陸軍步兵中校周永錦授爲陸軍憲兵少校朱德隼遠常榮林陶鳳堂孫應芳譚善洋鄭孝先敦林欽王吉甫李英佐劉發良劉忠國謝爾康馬梁閻嵘中吳履端左德標周崇領張三元鄭金銓王天民均授爲陸軍步兵少校趙實賢授爲陸軍騎兵少校李期陽李雁賓李文驥尹誼王書雲李應恒周宗濓彭肇康鄒文華均授爲陸軍砲兵少校談國樑授爲陸軍工兵少校蘇正熙授爲陸軍二等軍需正胡道文授爲陸軍二等軍醫正倪惟明授爲陸軍三等軍醫正吳鴻鈞加陸軍三等軍醫正銜應照准此令 
　　又令　陵軍部呈請將廣東迭獲亂黨出力之人員楊源淸授爲陸軍步兵中校李芳李羣伍堂何保貴授爲陸軍步兵少校應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[揚州俠婦] [  藥聾]  
滿淸入關後對於漢人之負氣節者恣意殺戮嘉定三屠揚州十日其尤著者也揚州城外有村名蔡家莊者林林總總聚族於斯者均蔡氏也滿兵至蔡氏合少年數十人各執田器合力抵抗殺傷滿卒無算於是滿其益憤圍蔡家莊縱火焚燒霎時紅光接天廿畝村落頓成焦土村中人衝烟冒火而出者盡被擒戮哀號痛哭之聲慘不忍聞時一中年婦屠夫蔡雄飛妻也徐娘雖老丰韻猶存一滿卒見而悅之不忍加害負之去抵一荒郊時巳薄暮卒釋婦顧謂婦曰從我者免汝死婦佯頷之卒喜婦乘間也懷中利刃刺卒立時倒斃婦徘徊郊外無所依歸回視故居方烟霧密罨由是哀痛迫切哭不成聲旣而一道燈光魚貫而來行漸近婦不遑遠避潛伏道旁則見滿卒四五各負一婦相將人荒墳蔡婦躡足跡之潛窺其私狀甚狎褻蔡婦憤極拔刀直前刺一卒卒立斃如是者連斃三卒餘二卒聞警棄其所狎之婦而遁婦追之又斃一卒一卒審知追者爲婦人乃奮臂與婦鬭婦佯退數十武乃返身刺之卒不及防斷其喉而斃焉至是婦自謂孑然一身連殺數卒己之不死幸而免耳回念滿氛日惡殺氣遍地與其粉身碎骨於强虜之手不如早爲之計遂自刎嗚呼婦亦俠矣哉 
譯叢 
[筆記之價値] [  滬生]  
　　去春二紐約埠某拍賣行拍賣柴科萊氏親書筆記一篇篇名玫瑰花與圈購者爲斯密司氏出美金二萬三千元之代價 
　　該行未露佈此書之先顧客己麕集滿堂迨此筆記出現登時人山人海爭先觀覩性躁者且攀援登高惟恐如曇花之速萎者始出價者爲斜爾士西士爾數爲一萬美金然給價者雖以片片黄金視此書矣而爭購者仍增加不巳最後以斯密氏給價最多卒歸斯氏 
　　其餘筆記之在拍賣行者價値遠不逮此科萊氏之一定篇矣如伊文氏金匠之生平一篇代價不過四千二百五十金元伊氏之生袴記售價三千元華盛頓之生平售價二千八百元愛國歌一篇售價一千七百元說怪一篇售價一千三百元 
　　綜觀前數篇之結構其怪誕不經未有如玫瑰花與圈之一篇足以惹起人之興味者著者時居羅馬日以詼諧之筆記錄詭奇之事爲一病魔所纒之女郎見而悅之遂爲裝釘成册書中且插有水彩畫尤路使病人增長精神當時女郎酷愛此書者殆此故歟斯密司自得柴氏筆記後復以金洋一萬二千一百元購非列布冒險談之筆記一種 
銧卽雷錠 
銧之爲物無地蔑有然其提取之費用較諸海水取金尤過之美國紐約醫藥報有論銧價日昻之原因一篇謂其過分之高昻實足以促銧之産額日益加增云其文曰 
　　銧之市價一般人之心理皆以爲由人力造成實則響壁虚構毫無根據之譚也目下銧之來源多由柏油色鈾鈾提出康窪爾之澳司脫利亞爲此種鑛物之出産地其他如多路美脫鑛含銧頗富惜乎産量無多鑛之用以取銧者大多成色極劣其中含鈾之量雖僅百分之三然因銧價高昻故提煉尚合算耳 
銧爲遍佈地球之物質金爲海水中多有之金屬大海撈金巳歉其太費提取銧質之費用尤駕海水取金而上之此銧之所以貴也矧今之探鑛家好大喜功不曰某處發現銧胍即曰某地探得銧鑛究其實在無一能採銧鑛而得利者 
　　刹克生臬（德之一邦）俄國北美洲據云皆有産銧之區此說無論其是否確實究竟將來之産額能搖動銧之市價與否是一疑問也煉銧之鑛除前言之柏油色鈾鑛外尙有一種卡諾太此爲哇幾挨顔料之一種美國已設廠提煉他如葡萄牙所産之鈾與鈣之雙燐酸鹽鑛亦爲提銧之原料意國維蘇維斯火山噴出之火鎔石近亦日增其銧量云 
　　有人謂銧價欲其減抑惟有設法代去其醫約中之功用使　光米蘇瑣留姆光郎等光等無所專其利則銧價不減而自減矣至其他所以昻貴之原因或係建廠經費太大之故聞之煉銧者云鑛物之成色愈低所需之機器愈繁機器繁費用鉅費用鉅小資本家遂裹足以致銧之産量不敷供科學界之應用居奇者遂有抬高價格之舉此爲市儈之心理初無足怪將來如能探得隹鑛增多銧之産量其價或不致如今日之昻矣 
　　銧自發明後迄今流入市上者爲數僅一盎斯（英兩）有奇藏於私家者雖未得確實報告恐亦不多耳 
詩選 
[田家] [  淸溪稽畹淸]  
　　茅屋夕陽斜疏籬四面遮庭閒飼雞犬地隙植桑麻跨犢童吹笛提筐婦採茶一生勤稼穡簔䇺寄生涯 
[山居和瘦和韻]  
　　山列芙蓉似畫屏琴眠石上撫初停雨蒸嵐翠入幽室風捲松濤和誦經飛鳥白翻深樹綠杜鵑花名紅雜野苔靑等閒最愛柴門掩鶴夢沈酣月一庭 
詞選 
[美人髮調寄十六字令] [  松江張筆芳女士遺著] 　　 
多小小盤鴉巳一窩如雲影燕尾壓肩拖 
[美人面前調]  
　　鮮玉面天生自覺妍如花朶白淡與紅嫣 
[美人額前調]  
　　妝高壓眉峯耀眼光如梅瓣新紛褪輕黄 
[美人眉前調]  
　　侵淡掃靑螺總似深如山　印入小眉心 
[美人目前調]  
　　明低閃星眸掩歛生如秋水脈脈一波横 
[美人鼻前調]  
　　聞懸膽形模膩粉痕如香鳥只解愛氳氤 
[美人口前調]  
　　嗤乍見朱唇欲啓時如櫻顆不爲點胭脂 
[美人牙前調]  
　　鑲銀作排連玉作行如編貝匿笑也深藏（未完） 
[美人耳前調]  
　　聰慧性偏宜軟語通如雕玉熨帖復玲瓏 
筆記 
[西戍途中日記（八續）] [  桐城劉雨沛]  
　　五月二十五日自潼關西門出發越關門兩重十里釣橋之東漢楊震四知坊在焉又十里川店又十五里華陰縣縣在華山之陰故名華陰禹貢導河至于華陰即是處也唐郭汾陽曾破安慶緒於斯華山五峰插天如掌盤廻峻挺翼帶河濱控臨關險壯都邑之形勝扼雍豫之咽喉即中條之正支也予登山題詩二章有句云舉頭低萬象放眼小三秦又五里至華嶽廟宿遍觀漢唐諸碑糢糊遇半袁逢重鐫之華山碑亦斷爛不可復覩廟内萬壽閣前院西邊有老柏一株斑紋古秀相傳老子偕尹喜出關拴靑牛于其上今鄉人常祀之 
　　五月二十六日早六時登事經華陰縣城向華州西行三十里敷水鎭午餐又二十里鈕子此二十里中荒地甚夥有舊渠可疏通灌漑而地方有司不聞不問可慨也夫又十里羅丈橋又十里華州東門門外半里許有太平橋即張希夷先生故里唐郭子儀故里亦在少華門外華州周畿内地後屬秦晋前阻華嶽後臨涇渭桃林塞控于左藍田關聳於右自昔爲關中喉舌爭衡河洛必先占領此地以屬勝予等進州城住行台晚聞雨自潼關西來夾道多楊柳左宗棠西征時所植 
　　五月二十七日出華州西關向渭南進發路北有寇萊公故里碑五十里遇仙橋又十里赤水鎭鎭爲渭華交界處有雙橋其流皆滙於渭水周孝侯處故里在是鎭西河寛十餘丈即赤水孝侯斬蛟處也又二十里渭南縣城渭水在城北故名渭南明洪承疇曾敗李自成於此城東十餘里河旁有太公釣魚台是日道中遇雨行李多濕 
自由談之自由談 
　　肥皂牙粉等爲日用所必需顧此等貨物吾國獨無良好之出品一年漏巵可勝計哉關心國貨者宜亟起而圖之 
　　寗死不寗辱古有明訓然好作小勇以貽人口實正非所宜願同胞其勉之[  覺迷]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十五章（續） 
　　茀來克至是忽羼言曰阿母然則此後更有何人爲予購新衣乎嫣紅微喟心復酸楚亦不之答但自言曰今吾所望惟望吾人將來或有出山之一日蓋凡人莫非由堅忍而成將來命運之佳否卽視現在忍耐力之如何而定孺子乎孺子當知天下惟忍耐力之功效爲至偉也凡人而有忍耐之心則上帝必能眷愛助其有成吾思吾人此番之禍雖起倉卒然亦出於上帝之主裁孺子乎吾今唯一之主心即凡事均向上帝而行若儕亦能爲予助乎羣雛乃同聲曰助則奈何嫣紅曰無他吾但欲汝儕各守吾言母侮逆母自輟所學謹耐奮勉以至成人則汝儕始不負吾吾亦不負若父矣言次淚乃不禁沾襟而下威廉亦泣以手自捧其面嫣紅曰若母悲汝所行佳後必有成曩在聖誕節時汝讓橘之事即足以見一斑吾蓋永遠不能忘也於是盡皆無語月光一線自窗隙而入適射諸入坐處凄然作白色一若嫣紅前途之光明也 
痴情小說 
[美女花] [  小山梅郞合譯] 　 
第七章（續） 
愛蘭亟曰君去此之故即爲此耶果然者君且細思之君旣回國矣則舍此之外又何以爲家生於斯長於斯君非在自已之家中耶君旣在自已之家中君之嗜好習尚意念儘可任意作爲何慮他人之能融化與否余父固爽直者君苟久居君必能證余言之不謬君苟去者從何知余父之爲人又從何知余之爲人不將使余父女之心跡永永不白乎人生安樂之窩未有過於自已之家庭者君其勿去君豈猶不忘西比利亞冰雪之地而以冷態待人耶倍而那答曰吾愛塞里愛侯爵之邸中决非余所宜居之處余自當别尋安樂之窩愛蘭乃嬌聲嗔曰先生余聞之熟矣邸中固非余輩宜居之處余輩實居於爾之家中也噫倍而那恐愛蘭之强留而愛蘭復恐倍而那之果去彼此謙遜假言相慰八尺男兒遂不能敵此纎弱之女子頓時紅暈兩頰噤不能聲竊思余一昻藏男子乃不能謀榮宗耀祖之事業而斤斤以老父遺産爲計不特枉爲法皇拿破崙開疆拓土之大將得母爲愛蘭所蔑視乎思至此益覺惶愧不安愛　見倍而那無語仍以玉手架於倍而那之臂上挽之前行嫣然笑曰君旣明不能去此之理其母再作去此之妄想余今告汝汝父晚年時代及謝世之時汝所未能親見之狀態余固巳於昨日爲汝述之矣惟余尚有一物爲汝父長别時所贈今君旣回余當轉贈君俾逾　留老父之紀念品吾知君必樂受之也 
游戲文章 
[戲擬聘用鄉紳資格] [  覺迷]  
　　敦聘地方鄉紳　理政務責何其大事何其繁非嚴定資充其極阿毛阿狗必濫竽其間爰定數則俾採擇焉 
　　（一）前淸曾爲官吏或前淸告老之大員 
　　（一）前淸曾與鄉飲大寳之耆老 
　　（一）前淸宣統紀元所舉之孝廉方正 
　　（一）開口堯舜閉口孔孟之道學先生 
　　（一）開設門館之老學究 
　　（一）年君百歲　屬此背之白鬚老老 
 
 
 

Page 15

 
 
摧氏瓣香廬總發行所照錄○售價大盒兩元四角小盒一元二角○本廬分設安慶城内將軍署西轅門○南京花牌樓○杭州陳列所○天津北門外忠成棧内 
 
 
 

Page 16

 
 
   
 
