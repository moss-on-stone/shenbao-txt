# 1888 - 1 - 4905285

 

Page 1

 
 
[石印四書圖考國朝元魁墨萃試律時宜出售] [  點石齋代啓]  
　　宣州杜雲巖先生四書圖考一書仿江氏鄉黨圖考而作凡四字書中名　　數繪圖列表樓晣錄分輯成一十三卷其考據精詳折衷荃　　足　鄉黨圖考後先輝映苐原板毁於兵燹流傳絶少今味經堂主人　有　印原本精校付諸石印分裝四本價洋一元六角準於年内出書國朝元魁墨萃一書羅列國初至今歴科鄉會名作選校精詳字墨明　洵揣摩書本也裝訂已齋每部兩套計十二本價洋三元試　時宜精選近科佳作四千餘首分春夏秋冬四集附以四時總集精抄詳校訂五本裝校套價洋一元以上二宗均巳出書蔓售從亷如蒙賜顧請至三馬路北中昌　鴻文書局面議可也 
[論西貨近日消流甚廣]  
　　書有之曰不寳異物則遠人格所寳惟賢則邇人安自古王者莫不咸遵此道所以其興浡焉獒旅郤而周道昌白狼　而周德衰此其明徴也匈奴國於域外毳　旃裘居處無華日用飲食絶無珍異其視漢幾於依天等然其視漢土之物初無所奇不以爲尚所有皆國土之所産國民之所製其詔子弟　物脆則易敗物堅則經久同一行於刑棘中綾　則敝而氈毳獨完明乎漢物雖華而無用不必寳之以耗其財於　　漢物者有禁匈奴僻處西北不過最兩國耳其深謀遠慮也如此故漢文帝焚雀裘於庭戒四方勿貢珍異因是遠人仰其明德來享來王罔敢後時有明中葉晏安日久貢於上方者瓌物充牣西國玩好窮極工巧日採以　藉口於交巿一節遂以漢門一島畀葡人由是奇珍異物紛錯以至海禁大開而通商之局成矣自泰西諸國東來西國之物日見其消流而於中土之所生産中國之所製造日形其壅滯此亦足以損民而病國今試得而暢言之同烟葉也蘭州各土之所産未嘗不可吸也而以之敬客以之自　必以呂宋烟同一酒也紹興汾州之所釀未嘗不可飲也而以之合歡而設讌以之爭奇而務奢必出西國各酒甚至與西人往來者雖平居亦復如此以示其多財夫洋酒與呂宋烟泰西各邦在其國中徴税極爲繁重其與我國訂立和　時謂此係飲食中所必需不　徴槯槪行免税今用者甚多此例似宜裁改不然售賣者旣徧於民間而國家復寛其釐税於西商則誠得計矣其如國課攸關受虧不小歟他如羢布羽呢鐘表物玩銅鐵煤斤機器製作無不取之於泰西更有不憚其遠而往購者是誠向故歟豈已國之物不足於用歟而必取資於外歟抑豈我國之所産遠不及泰西歟苟以爲不及則何不亟行倣而效之何乃甘以錢財輪之於外域也購用西國之物日益多則錢財之流於外者日益廣而上日益損下日益窮幾何不如漏巵之難塞也豈獨一鴉片而已哉雖然我國之用西物猶未若日本之甚也日本之有心於世者曰中村正直亦嘗愀然而論之矣其言曰今試遍行東京之八百八街而察其景况往觀於布鋪則呢羽洋布價低而邦産縐紗價高誰不棄高而買低者乎憩於酒店則蒲萄杜松三鞭巴得方得勢運占上流而邦産名酒如攝釀者亦見擯棄而吞聲矣望鳳闕而觀入朝者則衣帽鞋襪皆自洋商所齎物料而成者矣遊於學校而察其規制則洋人先生居上級受厚俸而邦人先生衣食且不能給矣覽於書肆則英俄法日之書爛如錦繡而和漢卷册幾以廢紙見遇矣與於大餐則大鏡坐椅盤碟杯七燭臺地氈皆洋品而自瓶花外邦産之物寥寥無幾矣進於照相室則寫眞帥爲邦人而所用藥物莫非西舶載來矣過印書局經紡綿所則所用機器皆自泰西携至矣察於礦廠則洋人之給銀殆逾萬元而邦人之佽助者不能得半矣睇於書窗則赤貧書生亦用玻璃燈火水油而菜油紙燈長棄於牆角矣觀於文房之具則洋紙洋墨方供揮寫而古梅名墨㺯濃佳紙瞠乎其後矣瞻於船艦則日輪之旗獨睥睨宇宙而其他一切皆係外國所建造矣覽於砲臺則所架置之大小碽砲多自海外購致者矣考乎燃火之物則千門萬户所用之自來火柴咸仰給於西人所輸入而邦人所製之引火奴早已放逐無迹矣搜之藥肆則所有西人精造諸品無不利巿三倍而參　黄附久藏藥籠無顧而問者矣凡此幾於言不勝言僂指難數有志於用世留心於時局靜觀斯變豈不慨然興歎也乎然則土君子生於斯世可不思所以興工業勤創造富民人利國家以取法於上乎哉司馬遷作史記所以上繼乎春秋特立貨殖一傳以爲聖門之所不廢其言太公望封於營邱地瀉鹵於是太公勤女功極技巧通魚鹽故齊　帶衣履天下海岱之問斂袂而往朝焉由是觀之致富之術可不亟講歟甯得以其雜霸而小之哉今觀於海外則英尚已英所購於他邦者所未經製造之物而所有出鬻於人多已經製造之物故百工貨物出口之多互巿之盛英國爲冠以我國之動尚洋貨以及歆慕乎奇技淫巧與夫日本之百爾器用仰給於彼豈久長之計每思及此未嘗不爲之痛哭注涕而長太息者也嗚呼其亦亟思所以變計哉 
[本館接奉電音]  
　　昨接京友發來電音有本月十六日上諭一道敬謹譯登　十一月有十六日奉上諭陜西督粮道員缺着錫光補授欽此 
[東報彚譯]  
　　日本一品勳位公爵島津久光君仙逝日皇敕使治葬已錄前報兹郵便報知新聞載　派赴鹿兒島侍臣子爵富小路敬直氏於十七日午後恭詣島津邸先將日皇所賜幣帛神饌陳設於中次將太后皇后所賜幣帛供於左右然後行禮宣讀旨曰維忠維誠首倡勤王大義允文允武竟賛中興鴻　出列三台之顯職退負四民之重望是國家元勳實貴紳領袖兹聞　亡曷勝悼痛因特遺侍臣敬齎幣帛及神饌弔慰忠魂祭　是日又送至墓所并以太后皇后所賜玉串拜供其上日本維新功臣生榮死哀當以島津首屈一指矣○長崎中國理事蔡伯昻明府書法詞章爲日人所推重崎埠文人如岡田篁所西琴石痴小曾根輩皆喜與往來時以詩酒會社相招官塲如控訴院長西岡逾明亦能詩善八法亦與之酬酢今值蔡君西岡二人均升遷去任譜人特於禮拜六晚　席富貴樓爲二人祖餞各賦律句以贈可見東瀛正多風雅事也○西歴十二月廿六日日本郵船公司東京丸輪船由申全崎下椗後中國理事卽偕文案繙譯等駕杉板出　新任駐日欽憲黎　齋星使各商董亦鵠立碼頭恭迓使節六點鐘時星使登埠乘車進理事署隨帶人員亦陸續至署理事預備盛席欵待欽憲及各隨員至晚欽憲下原輪取道神户横濱進東京惟派定駐崎文案梁君少蘭等三人習崎以省往返之勞　長崎理事派定楊君星垣羅少耕太守則駐紥横濱云○日報言此次俄羅斯皇后奉呈日本皇后勳章比之爲俄國皇女以神聖字樣刊成實係最大勳章也○東京京橋區博文社大書鋪於十三號午後五點鐘失悞一時火勢蔓延將書藉數萬部一掃而空惟外面陳列之洋書經衆人取投鐵道中然已大半灰燼書何不幸而付一炬豈祖龍餘怒猶未息耶○森文部大臣曾以民間結婚離婚著論一篇其大旨謂宜嚴禁蓄妾 
 
 

Page 2

 
 
夫婦年歲均有限制不得過有叅差又離婚須合法律不得妄爲此誠挽回日本風俗之大端也森大臣論後又著例數十條併上伊藤總理大臣閲覽今適法律取調委員會辦民間婚姻法制一經動手當將森文部意見叅考也○朝鮮人民患病槪從漢法醫治常輕視洋法該國雖有西醫而過問者極少現在國内種痘傳染始覺漢醫迂拙因懇日本駐韓欽使代聘日本醫師欽使允之 
[恩准乞休]  
　　易笏山方伯以病乞休稟懇崧中丞于上月二十五日拜摺入告刻己接到電音奉旨俞允從此摩挲泉石披覽圖書榮辱不知樂可知已官塲傳聞所遺　篆有兩淮運司福都轉裕署理之説然尚未見明文也 
[接奉覆文]  
　　徒陽兩縣驛中遺失船政大臣奏摺云云已登前報日間蘇省接到船政大臣裴星使覆文略謂本大臣在中歧工次拜發一摺一　奏請開銷增　製砲各　由閩縣四百里馳遞昨接貴部院來咨始知遞至中途遺失殊堪詫異想係沿途驛吏不知事體緊要視同尋常函札施其拆閲探視之伎倆一經拆開不能封同遂將摺匣抽去含混轉遞其咎在誰非本大臣所能懸揣而知請將兩縣丁胥人等提案訊究與以薄懲以儆將來按此案前據該府詳稱以包封厚薄有無印花蓋封爲緊要關鍵想再經提究不難水落石出也 
[麥秀誌異]  
　　麥秀雙歧固豐年之佳兆也然亦必種之以時收之以時罕有非時而秀實者蘇屬黄捸鎭鄉間於割稻後照常種麥日見其長本月初間漸至於秀而且實聞者咸以爲奇事相率往觀但見十畝田疇艽艽勃勃大有清和刈麥時光景此殆天時和暖地氣上升所以易於成熟好事者附會其説有謂此爲瑞麥折一枝揷於門首可免來年災疫有謂播種之家獲此收成是一年而有三熟必有大財運一時遠近傳聞不一其説姑錄之以俟　雅君子 
[遼事拾零]  
　　牛庄來信云初二日午後天公又作玉戲輕瓊冷絮滿遥空不減李愬入蔡州時風景農人相與歡忭曰是瑞兆也明歲麥秋主豐稔○主教屠君來營三十餘年收養無主幼孩衣之食之　携而教諭之呱呱黄口賴其養活者不下數百人十月二十五日溘然長逝二十八日出殯中西男婦執紼者繁盛如雲○近歲以來挖墓之案多若繁星雖經地方官飭役緝拿無一破獲者以致若輩胆愈大案愈多楊連眞伽之　幾幾再見於今時近道廳各出賞格有能拿獲者每名賞銀五十兩通信者二十兩○海防廳章幼樵司馬之從子於本月初三日完姻新人係前署海防廳劉司馬之女公子一時賀客盈門冠蓋雲集 
[姑蘇火警]  
　　十四日戌刻姑蘇平江路某機房不戒於火致兆焚如水龍麕集灌澆始得撲滅焚去房屋三緣不致池魚殃及亦幸矣哉 
[將復舊觀]  
　　江省廣潤門外河街上月初大火延燒三百餘家章江門外河街上月中大火延燒二百餘家均經列報兹聞此二處業已大興土木每日工人不下千百人邪許之聲不絶於耳店房漸次修復工程業已過半有較前堅固者有較前壯麗者屈指計之不出一月有而瓦礫之塲復成熱閙之地亦可見物力之尚能充裕也 
[轉徙他方]  
　　日前湖北黄梅廣濟等縣逃荒難民至江省者號稱七千餘人實數亦有四千餘人連檣接棹泊於章江門外南新二縣預飭不許入城給以青蚨四百串白米二十石令其一宿而去不許逗遛該難民等現已分投瑞州臨江袁州吉安贑州各府屬不知沿途不致騷擾否惟聞下游池港逃荒者初到其地擁入某富家自行開倉礱榖勢頗洶洶該處有鋪户數十聞之不平鳴鑼聚衆與難民爲難旋經人勸和巿中出錢二十千文某富家出米十石給予難民其事始了 
[鎭江屢火]  
　　某日之晚二鼓方交遥見西門外回回熊熊紅光不熾訪悉運河邊某甲家回祿爲災各水龍飛駛出城吸水澆熄而茅屋兩椽早已化龍飛去矣有某乙者家離火塲不遠當甲家火熾時乙尚在門前觀望不料閲一炊許家中亦兆焚如時各水龍方以灌救甲家過子勞瘁至此已如三鼓氣　勉力從事未克得手應心以致連燬三四家計共草房六七間吳回氏始爲陽侯戰退云至十二日天方破曙卽聞儼警喧傳司火政者蝶夢驚冋披衣而起問之云火起於山巷内某丙草房中急料理水龍挾之而往比至鳬茨比櫛者已化爲枯木死灰盖天寒集衆稍遲故雖有利器　澆終不敵丙丁神之神速也或曰以上三處之火皆被匪徒所種若然則放火刼財其惡實更甚於前徑斃命堂堂賢父母何以不嚴辦一二俾除暴以安善良哉 
[京江駭浪]  
　　鎭江來信云牌灣巷某甲之婦偶因細故遂占脱輻之爻胭脂虎狂吼數聲不覺雌風頓起中懦夫也懾於牀頭人之威不敢出一語後經鄰衆勸解始免嘻嗃事旣息矣婦回憶前情不覺愈思愈忿瞰藁砧不在側密購燃膏數錢吞之閲時甲施施從外來見婦偃臥枕畔疑其餘怒未息嘘寒問煖倍致設勤忽見面上神色有異叩以故不答知爲服毒急覔靈藥灌之哇的一聲頓將烟膏吐盡方不致香銷玉殞遽賦離鸞然玉容寂寞涙闌干尚費　奴數番慰藉也○初九之晚有西商資僱歐洲各伶人在慶樂園演劇所收價值悉充河南蘇皖等處賑捐異域旅人同心樂善誠可嘉也當開演時保甲局派役多名在園彈壓捕房亦派印度捕二名照料一切臺上方魚龍曼衍門外則輿馬喧闐第一日座客雖多尚稱安靖至翌日突來寳蓋山營勇二三十人强行闖入局差見而攔阻勇不服以致口角馴至用武互擊一陣四散若流星其一舉步稍遲經局差捉獲帶回請究局憲孫君申斥一番釋之使去盖以肇事者衆不欲令一人獨受宫刑也 
[粤東紀事]  
　　將軍都統會同制軍撫藩憲等於本月朔日起至望日止往燕塘閲看旗兵操演大礮○補用直州吳剌史宗焯前在南雄任内虧空正雜各項銀千餘兩經大憲查明參追在案剌史被叅後卽已如數賠繳大憲見其玩忽於前尚能愧奮於後遂奏請開復頂戴以示鼓勵○從九品林君樹錦奉委澄海縣緝捕日前緝獲積匪六名押解來省制軍嘉其勇敢有爲飭令藩憲存記給子超委一次○釐務總局提調方太守公惠委署潮州府缺遞遺提調差藩憲另委前署惠州府事候補府夏太守獻馨接辦○補用縣張大令琮現奉臬憲札委總查西關保甲按大令前數年曾膺是差今又奉檄重來想弭盜安民當更收就熟駕輕之效也○靖江兵輪三十晚在海珠河面與來往香港之保安火船相撞遂致沈没兵輪中人悉入水中泛泛然如鷗鷺幸熟習水性皆能鳬駛登岸管駕命承怡守戎禀知制軍聞制軍欲向保安船主責令賠補云○初二日李本明游戎督率練兵在箭道操全勝陣響鎗辰刻開操申刻收隊鎗聲聨絡步伐整齊望而知爲節制之師○初四日早西關賢梓里安隆鐵店不戒於火火光燭天鑼聲震地水龍　警踴躍赴救文武地方官亦次第到塲彈壓約兩點餘鐘祝融氏始返計共燒去房屋七間幸未傷及人口○兩海縣郭壽農大令查出縣屬積匪共有三十餘人遂開列姓名里居懸賞查緝若輩罪惡貫盈想不能逃法網也 
[樂部一空]  
　　蘇郡新進文童現奉府尊定期於本月十九日迎送入學蘇城新秀才之定期於迎送日開賀者幾於十人而七伶倫樂部爲之一空説者謂昔日范文正公爲秀才時卽以天下爲已任今縱不能方駕於先賢而值此黄河潰決之時苟能稍節芹筵之費以爲救賑之資亦未始非鄉先輩憂樂與共之遺意願與青青子衿共商之 
[出首減罪]  
　　徐州府宿遷縣監犯池謙等於本年六月間同謀越獄當經禀奉督撫憲飭提池謙何以菁朱汶折譚六等四名梟示業經蘇撫崧中丞據情入告查例載同夥犯人越獄有一人投首供出於半年内盡獲將自行投首之犯照原罪减一等例减軍此案同謀越獄人犯係 
 
 

Page 3

 
 
經同號犯人侍莊得密向禁卒首告得將他犯全數擒獲自應援案比例量予末減亦經奏奉諭旨酌入下屆秋審緩決矣 
[彞陵雜綴]  
　　鄭州决口遠近官紳募賑者接踵而起九月間曾經清軍府謝君親携捐冊向中外官員及本城殷實之家勸捐謝君又念捐欵以多爲貴己又素善書法遂願以潤資充賑惟須先惠潤筆後發　屏扇對翰墨因緣飢溺心事一舉而兩得之矣○彝陵輪船前月往上海修理竣工卽行回漢本月初駛至宜昌初四日早又開往漢口聞江通亦已到漢不日可以來宜○初四晚上燈時隔河下五隴山口一片紅光傳係山内人家失愼延及茅屋三五間幸風力甚微旋卽撲滅○入冬以來天久不雨和暖如故頗似三春景象禦裘者尚少近數日始漸寒冷有時陰雲密布有時細雨如絲鄉農種菜麥者莫不望甘霖下沛方可及時播種云○屈臣氏藥房近在城内鼓樓街天寳樓首飾鋪内開設分店一時官商買外國藥方者莫不稱便 
[定期賀歲]  
　　海關道龔觀察提右營陳叅戎上海縣裴邑尊英會審員蔡太守訂於明日同至各領事署恭賀年禧蓋元旦適逢禮拜故於二號往賀也 
[幸未成災]  
　　前夜九點三刻鐘時英租界蘇州河南岸某西人所住之第七號房屋中因廚房煤火延燒板壁幾乎冐穿屋頂幸巡街捕見之慌報捕房飭中西捕舁藥水龍前往撲滅不致成灾故未鳴鐘云 
[上海縣署瑣案]  
　　昨有吳淞鎭人施金才扭沈阿松投上海縣控稱胞妹阿六妹自幼字與錢永魁家爲童養媳得有財禮洋二十四元永魁病故其妻某氏與沈阿松有私日九月廿六日忽將阿六妹藏匿僞稱逃逸無蹤然亦不知照小的直至本月初經視戚張新園説及小的不嗣知其僞遂至錢家帮同尋覓延至多該氏稱訪悉阿六妹匿在張家小的卽至張處盤問張稱該氏前曾説及阿六妹避匿小的家會已遭其賣去小的聞言情急卽將該氏私夫沈阿松扭案叩乞究追裴邑尊飭將原被暫行交着看管以便訊供核辦○張吳氏偕夫姪張景春扭李王氏投縣訴稱小婦人有一糞窖被李王氏建造房屋强行佔去裴邑尊庭訊之下張吳氏稱家住老北門内十二鋪咸豐五年出錢二十八千買一坑厠今比隣李王氏新造房屋竟爾强行佔去叩乞斷還景春所供從同李王氏供稱小婦人所造之屋適與此坑毗連並不霸佔叩求明鑒邑尊飭該鋪地甲理處毋庸多瀆 
[英界公堂瑣案]  
　　包探賀東生稱方阿慶持洋東信投捕房訴有李坤山賈文卿等藉端圖詐不遂行凶捕頭命我往拘李買送案方阿慶供在美國人處爲馬夫前晚到四馬路中金粟園烟館尋友未遇下樓時與李碰撞跌落小帽李將我拉住賈口出狂言欲將我送官究辦否則罰洋七元我不依遭毆心不能甘告行洋東之婿馬立司寫信到捕房拘人李坤山供患病在家從未到過金粟園實被誣指賈文卿供是職員前夜在烟館見方指一婦爲野鷄兩相口角我亦言方不應指良家女爲野鷄不料方竟妄控及我陳禮安上堂稱是金粟園執事人當夜並未見李惟方確與女口角方又稱並無婦女之事蔡太守謂兩造各執情節支離方旣是美商用人姑飭交保俟下禮拜二會同美繙譯覆訊李坤山交賈文卿保去候質○黄阿昌失竊自鳴鐘水烟筒報中捕房包探楊阿炳緝獲竊犯曾阿由李阿昌送案由蔡太守訊供飭該包探將竊犯帶回吊贓再訊已列前報昨據該包探稱現在余何氏處起出押票據該氏言另有人賣與伊該氏所供與包探禀同太守隨飭該包探將該竊犯仍行帶回着該氏指交賣票之人再行核辦○包探王阿二稱押犯陳德仁訴被老犯東洋麻皮卽許東裕及江阿甫鄔阿元王金寳等索費行兇應雙桂爲説客已將江鄔王應送案懲辦今將許東裕解案許東裕不認索費行兇蔡太守謂陳德仁受傷在醫院未愈姑飭將許東裕帶回候陳傷痊投質 
[法界公堂瑣案]  
　　十一日報列花烟館鴇婦李羅氏偕子李德富弟羅永南控王海祥將伊媳誘騙一案昨日捕房將王李羅三人解案李羅氏亦到案王司馬復加研詰謂李羅氏所探毫無憑據不能追究着出外尋得下落再來陳訴王海祥交保○前報福生鋗棧失狐皮褂一案昨日捕房將胡玉琴胡長泰楊金標三人解案棧主周明正投案遞禀法包探將搜出之質票吊到烟鎗衣服等件據楊供灰褂是棧中茶房陳興賣與我王司馬詰楊當葛客失物時爾可知道答稱伊未説明司馬謂同住一棧失物後尚報捕房爾豈有不知之理况出洋兩元買來去當一元四百文誰人肯信胡長泰可曾分錢尚有棉袍放在何處楊稱要問陳興胡長泰並未分錢司馬謝旣與伊無干卽當釋放胡長泰稱伊等誣良爲盜請爲伸雪司馬謂昨日吊到眞贓亦是誣良爲盜乎着將胡長泰釋放楊金標請送縣司馬怒曰眞贓已獲爾尚有寃枉耶着交捕管押候責并諭周明正胡玉琴等找尋薦保人將陳興交案○上月十六日本　列蘭芳里錢得炳所開花烟館被流氓打傷鴇妓等三人送仁濟醫館一案捕房昨將在押之奚得隆王寳羣張李氏三人解案錢得炳投案訴稱打傷之人現在尚未全愈王寳羣求請交保司馬詰錢當日王可動手打人答稱王先來吵閙因卽鳴捕將王拉押捕房後奚得隆等又來報仇打架張李氏之子張生兆爲首司馬乃准王醫羣交保何時質訊卽行着保交案張李氏亦　放并諭法包探嚴王李三人及原告不拘何日何處若見張生兆卽可拘案奚得隆還押○昨報列徐秋郎一案徐又將男媒沈華卿邀到仍同劉徐氏毛楊氏投案遞禀并呈婚帖王司馬詰沈據稱我被伊逼做媒人王子仙是紹興人本住胡家宅後搬泥城橋今在洪園對面擺測字灘司馬謂沈華卿曰爾是媒人首領喜酒今當煩爾將王子仙邀來又謂劉徐氏别家之女做爾家媳婦爾卽不准伊回母家耶伊不犯法公堂未便出差提人着退去 
[售筆變價移助東賑]  
　　筆非秋而垂露言其濡毫揮灑也乃有以筆變價充入賑欵者如善士聊盡我心人惠函商酌可謂指揮如意矣所有羊毫兼毫筆六十枝託李松山兄交來囑出售後得價若干委充山東賑需現已售去得價洋十六元以濟賑項多方璧畫來源可溯於硯田曲意斡旋播惠爰推乎甕牖救災孔亟無美不臻垂露涵濡仁風嘘拂矣上少北巿絲業會館籌賑公所愚弟少欽施善昌謹誌十一月初十日 
[于歸筵資移助豫賑]  
　　啓者今小女于歸礉原釵荆裙布差了向平兹承滬上諸親友俯惠隆儀郤則不恭理合薄其喜筵藉伸悃忱因念鄭州決口彼災户流離困苦慘不忍聞爰將分儀洋三十元移送絲業會館籌賑公所請少欽施丈附解災區似不無小補爲諸公造福定蒙樂聞焉謹啓愚弟陳厚齋頓首拜誌○謹啓者僕世居慈東僑寓滬上前日回籍爲小女于歸潁川渥蒙在申諸親友俯賜隆　理合備酒設筵以答盛情稍表敬意近念鄭州河決待賑甚急想諸君子樂善爲懷今特將酒席洋三十元爲之造福送交絲業會館籌賑公所少欽施丈彚解以資觀感在報館諸善　脩德孜孜無不俯如所請也不勝欣幸之至[  十一月十三日裕成號童子卿拜具]  
[萬年青輪船招報溺斃諸人家屬姓氏里居啓]  
　　謹啓者萬年青船溺斃官商人等共一百十三名疉次登報通知兹查得各屍親報明姓名里居者計九十九名其餘十四名尚未來報爲此再行登報務望貴家屬等趕緊將姓名里居年貌住處小地名詳細開單函寄來滬以便入册辦卹萬勿再延白誤特此佈聞計開六品軍功陳春和合肥人張有順來報生員周裕隆江西人六品軍功張必宏合肥人田得富年三十六歲南昌府人陳朝泰報張得友年三十五歲合肥人蘇緒賓來報王清山年三十二歲銅山人陳朝泰來報高古奎合肥人陳政章來報親兵陳鳳舞余德昌來報柯起仙年二十八歲湖北人朱從維來報丁幹城年三十六歲合肥人朱朝綱來報王鳳林年十九歲六合人朱國良來報姜獻友合肥人陳海祿劉長興[  前萬年青輪船委員陳振鴻謹啓]  
 
 

Page 4

 
 
[蘇臺懷古十首之五錄呈夢畹意琴惜紅懴情睡問梅醉墨同政]  
　　館娃宮館娃宮殿已全非香徑迷離識者稀剩有長條華地柳風前裊裊復依依○麋鹿臺約伴尋香到若耶屧廊杳矣夕陽斜荒臺麋鹿空陳跡聽唱菱歌賣酒家○虎坵山烽烟昔日擾三果十萬人家半有無回首虎坵山上寺頽垣敗壁剩棲烏○唐寅墓佯狂底事不回頭詩酒怡情汗漫游憑吊荒墳同一哭教人何處覓風流○玄妙觀百戲堆陳滿耳嘈巍然傑閣揷天高自從道士乘鸞去閒煞春風不種桃[  古夥知白子芷厚氏草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
