# 1905 - 302 - 4911695

 

Page 1

 
 
   
 
 

Page 2

 
 
[論滬郎鐵路無歸入國際交涉之理續昨報]  
合同第二欵載銀公司須按照現在最善最省之法建築滬甯全路及行駛火車今則造費之浮濫物議沸騰比照中國己建之各路有費無省所謂最省之法者何在此其違背合同者二也合同第七欵載因地主或有不願將其管業之地剖割出售者則鐵路總公司或須多買地畞有逾築路所實需者鐵路總公司可照買以備後用是則所謂多買地畝者乃指地主不願剖割出售不得己而多買耳今未聞地主之必欲多賣而工程司所指購之地仍不免逾於造路所需購地總辦屢以減少與商乞未見聽以致江蘇京官爲此呈請商部嚴禁多購此其違背合同者三也夫粤漢鐵路之合同與滬寗合同大致相同徒以美公司有違背之事致三省士紳羣起力爭卒底於廢約而止美公司自知違背合同不能挽回美政府亦深顧公理曲從我意可證此等合同在一面旣有違背事情一面卽有廢約之理英美同爲文明大國斷無不顧公理恃强迫脅之事初不必以釀成國際交涉爲慮也 
　　雖然此合同旣有可廢之理而江蘇京官之陳奏尙未至斷斷以廢約爲言者蓋亦有故一則以英人與我久敦睦誼對於英日同盟一事似可信其有保全我國圭地之心其投資本於我國也或未至包藏禍心如粤漢之陰入比股之類一則以我國籌款一時亦自不易苟造費可以核滅行車可以得利則此用外資興築之路終有贖回自辦之一日目前不必爲其己甚歟詢若是我江蘇人對於友邦之誼不可謂薄矣設津鎭之草約猶不能作廢或督辦大臣與監督者欲核減造費而銀公司從中爲梗則必引起江蘇人之惡感情或竟援粤漢之例責銀公司之違背合同而聲明廢約亦未可知充其紛爭之所至亦不過國際私法上之交涉而己 
　　或日英公使欲牽入國際交涉之說係有人運動之以冀藉外人之力以解此圍是說也雖未敢信其確實然以粤漢之事證之則初議廢約之時美政府本無干涉之機會及後盛侍郎遺某美人運動之美政府乃藉此機會下手干涉然則然來此等詭計亦難保其必無雖然釀成國際交涉一語我國懦弱無能之政府大員恒視爲危險可畏之名詞而揜耳不願聞實則國與國之交涉亦何國蔑有何時蔑有所恃以無恐者在公理耳我之理曲也固無待言我之理直也國雖不競亦斷不至以此等私法上契約之故而惹起意外之禍觀於粤漢鐵路三省士紳堅持廢約美人爭之不獲其結果亦祇加費收回而止以彼例此則今日滬甯鐵路之問題江蘇人所爭者尙未至必欲廢約不過要求遵照合同辦理所最不得者惟督辦者不能保持其位一旦失此肥缺爲直接之損害者實大至於銀公司一面一切仍照原合同辦理並無剝削其權利之虞卽所謂造費之减省亦合同中應有之義銀公司應盡之義務安有先自張皇遽以危詞聳公使之聽而通知於英外部之理哉然則是說也殆非局中人之以實力運動而第播散此流　　　　我政府大臣之計者則固無容疑矣 
[盛宣懷覆商部江督蘇撫電南京]  
（爲滬寗鐵路購地事） 
　　江蘇京官潘鴻鼎等前禀商部以滬寗鐵路購地太多請飭限制當經商部電咨江督蘇撫及盛大臣兹由盛侍郎電復本報覔得原電亟錄於左商部周制台陸撫台部漾電甯敬電謹悉滬庄購地至蘇常係軌道所用之地上海老站應拓停車塲潘家灣應添貨棧蘊藻濱應設機器廠地均未備前因言官片奏滬甯購地太多分飭管理處購地局通船估計覈實禀復旋據禀稱英金念五萬磅合華銀一百八十萬現辦之錫甯地基約需八十萬以英金全購軌地約餘十萬兩總工程司續送地圖三紙一老站接連滬地二百十三畝二推貨棧三百十八畝三機器廠二百六十七畝連同并購畸零計總數七百餘畝道契較多每畝一千四五百兩至二三千兩不等尙須循例公斷民也亦隨加漲不遵官價除餘欵外約不敷銀七八十萬両請商銀公司另籌現在尙未丈購等語是工程司續送地圖均係總站要需尙不止公呈所稱四百餘畝欵未籌定尙未開購前電黠民朦轉道契先清界址商由關道轉飭縣局押保蓋戳候地購齊再准外售目前地價未發分文自無懦者硬給半價之事至全路己購之地照章繕具正副契二紙正契照約抵押典契留儲公司事竣造册報部並隨時咨督撫飭縣過入鐵路戸名向來立法防弊甚嚴斷無巧取豪奪販售漁利等事謹詳乞公鑒宣懷宥（光） 
　　按滬甯鐵路購地總辦禀復督辦大臣文中聲稱商部謂公司多購應予以限制誠爲篤論總工程司以圖索地意在必得職道屢以減少與商迄未見聽因請實行限制總工程司多購地畝云云購地總辦爲滬甯鐵路之局中人尙以限制多購爲請是卽購地太多之明證現在旣未丈購何不速加以限制今此覆電中乃云均係總站要需與購地總辦呈請限制之語未符殊不可解 
[滬甯鐵路盛宣懷不肯廢約北京]  
　　北京來函云蘇省士紳爭回滬甯鐵路自辦一事前己有電諭責成盛宣懷辦理兹聞盛己電覆外務部力陳廢約之難有英公司承辦該路目前並無違背合同之處與粤漢鐵路之暗易借主者不同無辭可藉礙難悔約等語聞外部則尙須視蘇省官紳之意見以爲斷云 
　　按本館昨登有人運動英公使以甯滬鐵路銀公司並未違背合同一節今觀盛電口脗正復相同然則盛非特運動而己直欲代表該公司以力阻我蘇省士紳之請也豈不異歟 
[廣肇醫院會議拒約]  
　　初九日下午二時虹口廣肇醫院會議拒約事到者千餘人先由黃君巽卿布告開會宗旨繼由金山拒約首董劉君其華演說金山現狀己有轉機不比從前之虐待惟此事現未定議祈我華人堅持不賣美貨萬不可因此而生懈心座中均拍手贊成又由來賓陸續演說均以不用美貨不認印花力駁疎通以絶流弊末由鄭君希顧演說拒約諸君非徒空言而己須見諸實行此事不成中國人無一立足之地并言庽美粤人比别處尤多不可不時時開會以鼓舞志氣散會時己五鐘矣（外） 
 
 

Page 3

 
 
[上海道禀江督電（爲申覆南巿停船不能免釐事）]  
　　督憲鈞鑒冬電敬悉遵查南巿以十六鋪橋爲界橋以南至龍華一帶水道設局派員會同廳縣管理橋以北從法界至美界沿浦水道歸新關河泊司管理光緒五年劉前升道議章十六條禀奉吳署憲咨准總署照會各使允照飭遵是中外停船界限本極分明嗣因蘇杭通商總稅司擅將河泊司泊船之界展至南巿董家渡爲止經前道禀請轉致示遵迄無明文總之烟台條欵載有租界爲洋貨免釐之處則一出租界卽應照章完捐毫無疑義南巿旣在界外豈有免釐之理是否仍乞鈞裁再准稅司查復英領節畧所開係屬錯誤按各國船隻停泊界限上界以南碼頭爲起下界以洋涇港爲止是洋涇港顯係在東卽泊船之下界並非在上界之南首併陳樹虞（逍） 
[江督致上海道電（爲英商美查公司運用硫磺加額事）]  
　　英商美查公司議用硫磺歲定三百墩現據駐滬英總領事開送節略云龍華火藥局購該公司硫質　水一百萬磅武昌火藥局購硝　二三萬磅故每年須用硫磺六七八百墩洋硝三四百墩查該公司原定三百墩當時如何立議其龍華武昌所購　水需用硫磺是否在原定三百墩以内本署無案望速查復核奪馥陽印（尋） 
[學生會議阻拒日人要求閩省長沙]  
湘省明德學堂於上月底接有日本要索福建換回東三省之電各學生大動義憤卽刻通知全省各學堂於十月初一日齊集省城天后宫（卽福建會館）並邀福建紳商會議各籌善策以爲阻拒之計聞是日與議者二三百人（篤） 
[黃觀察致謝德國允撤高膠兵隊北京]  
　　九月二十八日黃秀伯觀察致李君承恩電云青島李承恩鑒德己允撤高膠兵及郵政中頒勅書答謝彼按約辦事自踐前言原萬無索報之理然從此中德日親商務必盛自獲暗報無窮慧在高密以誤會受辱致青島官商及報館力持公論衆口一詞勸德撤兵今竟事成爲將來各國踐約之倡應登報誌謝乞譯布黃中慧（吕） 
[英美律例現己譯竣北京]  
　　法律大臣前因改訂刑律譯繕各國律例參酌修改惟英美兩國法律係由沈伍二侍郎親自經理以求詳備是以遲遲未能譯就頃聞亦己一律譯竣所有應改律例將次告成矣（盈） 
[會議法律學堂章程北京]  
　　聞刑部各堂擬開辦法律學堂昨己會議章程十餘條其大綱本堂學生京中以各部候補司員外省以候補州縣佐貳等官赴考每堂以三四十名爲正額先期考取正備以憑進退肄業年限以二年爲畢業屇時按其分數給與文憑學堂科目則以大清法律各國條約并歷年所辦交涉事件及國際公法私法中國政治其餘地理歷史算學理財憲法等學惟此係初議之稿尙須添修删改云（火） 
[警部辦事述要北京]  
　　警部徐尙書等連日會議開辦一切事宜以人才缺乏經費難籌僅奏調錢能訓張元奇二侍御曁各部院通逹警務之司員十數人日在警部公所會議章程其本部丞参及四司名目尙未商定設立日前發電二通一致駐日楊欽使酌量保送警務專門卒業學生一致各省將軍督撫等將各該省己辦未辦巡警章程及各項執事人員銜名一律詳查造册報部以備查核（吕） 
[卾督電調湘紳商議路政長沙]  
　　粤漢鐵路自湘粤卾士民爭回自辦後湘省設立鐵路公司以張紳祖同席紳匯湘爲總辦並派總理多人以資襄贊日前由政府電致卾督張宫保催令趕速興工以免外人口實宫保接電後卽電調湘中總理葉主政德輝往鄂妥議辦法以便卽行開工聞主政己於九月二十九日乘輪赴卾矣（初） 
[湘省鐵路公司擬設鐵路學堂長沙]  
　　湘省鐵路公司總辦張席兩觀察以鐵路現將開辦所需人員不能不借材異地此後爲日方長自應預籌育才之法擬就原與贛卾合辦之思益學堂附設鐵路學生一班添聘敎習敎授鐵路專科以備異日之用一切經費皆由公司籌給己於日前禀奉撫憲龐渠帥批示嘉奬並准如禀立案矣（初） 
[會紹甬鐵路事宜甯波]  
　　浙提吕軍門甯道高觀察寗府喻太守鄞縣高大令日前在商務總會邀集各紳董商議紹甬鐵路事宜因需欵甚鉅籌畫非易故尙未定議云（養） 
[鐵路委員辭差廣東]  
　　粤漢鐵路經張香帥派員接收己設立粤局現聞南路行車督辦温觀察宗堯總辦王觀察仲良業將鐵路案卷移交力向督轅禀求辭差己蒙允准（谷） 
[湯京卿相艱電辭路差北京]  
　　湯蟄仙京卿壽潛於九月二十七日本内艱電請黃仲弢學士轉陳商部辭去鐵路監督差使（吕） 
[十部之外又擬添設兩部北京]  
　　政府擬裁九卿衙門共設十部除外商警吏戸禮兵刑工外設立學部以足十部之數早紀前報兹聞又擬添設法部海部總共湊成十二部云（盈） 
[軍機大臣會議秘密北京]  
　　日昨軍機大臣召見後在軍機處會商事宜並將章京人等一律屏退所議甚爲密秘頃探悉略情係爲日本交還東三省對付問題及磋商改訂華工禁約並電趙次帥招軍訓練各事云（師） 
[查勦九龍匪黨紹興]  
　　新昌開口粤一帶向爲匪盜淵藪邇忽喧傳揭竿起事據城仇敎民心惶惶頗形擾亂幸提憲吕道生在甯台毗越之大風山巡哨聞知警報立卽派兵分往防守現己安堵如常惟仇敎匪首王錫彤日久漏網致啟外人詰責故由地 
 
 

Page 4

 
 
-方文武會同嚴緝并查剿九龍會匪黨以遏亂萌（才） 
[縣官請調營兵鎭壓兇黨（湖南）]  
　　前有湘鄉縣民劉仲甫等以挾嫌抄搶具控劉太均等一案經縣主顧少耕大令查勘劉太均等强橫不法情形詳禀撫轅請兵彈壓奉批懸賞嚴拿果須兵力鎭壓再行禀候核奪等因大令遂加懸重賞購線密拿旋據練勇將劉太均之弟劉太嘉拿獲正在會勇恊解詎劉太均卽鳴鑼聚黨截圍奪去更向劉仲甫兄弟數家聚兇圍屋晝夜猛攻打毁屋宇焚燒屋内契據各物幸家屬越屋奔逃赴縣呼訴惟劉仲甫有一幼孩不知下落赴救者亦多受傷現經大令禀報撫轅曁兵備處請予調發營旗下縣鎭壓並聲明至少亦須百人且須稍携槍械以助聲威云云（美） 
[靖州木商請派弁勇彈壓痞徒湖南]  
　　靖州地方爲木商總匯之處日前因辰河水漲忽被痞徒謀砍沿河木植盡行漂流迨木商雇船赶救該痞黨竟敢用刀鎗洋砲向前兇拒旋經商董聶紹科等禀報毅字第二旗周管帶轉禀該旗統帶陳游戎斌生飭派二哨哨弁李鳳鳴一哨哨長魏金標各帶勇丁沿河保護越日復由統帶親率勇丁赴洪江一帶彈壓（初） 
[警察總辦移學務處文安慶（爲請學生不能違犯警章事）]  
　　爲移請事竊照敝道奉撫憲誠札委總辦安慶省城巡警事宜遵於九月初六日接辦在案旋奉撫憲面諭以巡警爲新政要務飭卽認眞整頓凡保全治安衛生諸事必須督率各員弁按照督辦濮臬司前所訂定之法令規條切實辦理敝道曾將禁止當街小便汚穢街衢告示飭貼重申禁令而重衛生尙恐地方不能盡知復刋刻告白挨家分送詎二十四日適當星期下晚高等學堂學衙在街小便不受巡兵禁止互相扭結遂致有全堂學生圍聚四叚分員大鬨之事敝道聞信自往婉言勸散而諸生恃其勢衆逾分要求敝道不憚煩言執公與之析辯旋經學堂貴監督並堂内管理員紳出面調停敝道又多方查察知委員咎無可辭巡兵罪有應得乃允將巡兵枷責委員撤差和平息事其中委曲情形己於二十五日會同藩臬兩司面禀撫憲復又同到高等學堂與監督及全堂管理員紳并邀請地方巨紳辦結敝道以學生應在優待之列且辦事各有權限是以目將出言不遜之巡兵枷責並將辦理不善之委員撤差而不復請貴處追問學生聚衆之咎平情自問亦可告無罪於諸生矣乃不意是日官紳去後該學生等又生異議全堂停課多事要求敝道理難允准該學生遂遍發傳單揑辭誣謗喧囂二日直至二十七日學務處牌示催生上課始各回堂敝道以學務處自有辦法不復過問惟近日據各叚巡員紛紛禀稱此二日屢有犯禁當街小便之人巡兵上前禁止則必自稱學生巡兵戒於前日之事莫敢究詰是學生二字幾成爲不守法律野蠻自由者同得借用之名稱不惟重違朝廷設學儲才之至意恐亦爲文明學界所羞憤不容敝道職任警務若竟聽某被壞法令上旣負撫憲委任之重下亦無以率屬僚而服平民現特通飭各員弁如遇再有違犯禁令之人無論何項人等仍一律照章懲辦除分别札知奉行外理合備文移請學務處請煩通諭各學堂諸生無過者幸勿效尤己過者毋蹈前轍學界幸甚巡政幸甚（詩） 
[會議學堂官紳奬章北京]  
學務大臣會議各省推廣學堂自應釐定奬章以資鼓勵嗣後各省學堂員紳敎習如果辦有成效准其五年保奬一次惟届期須查看五年中學堂辦理情形及學堂成就多寡課程高下再定奬額其優者准保兩層尋常者淮保一層以章勞勩（官） 
[專員稽查敗壞學務紹興]  
　　會稽小學堂校長沈桐生爲學界所不容自行告退業經另舉壽孝天承乏奈沈戀棧盤踞嗾人指控各士紳爲多事當奉批准查究衆皆大譁邇日官私各學堂一律停課聨名晋省上控業奉學務處專員來紹會同府尊澈查理處惟俞邑宰因老病颟頇與一切新政諸多阻抑聞不日卽當撤調矣（良） 
[統稅弊起短征十萬江西]  
　　自壬寅以來改辦統稅當初本無弊竇征收一律起色近年漸次寛容舊弊復起解省之欵諸多短絀日前經胡撫憲查知各局卡員比較不虧者十僅一二統計短數己不下十餘萬金因之大怒飭稅務總局須照賠虧短之數否則詳請撤叅並密札委員十人分往各局卡查察（信） 
[江山縣懲儆銅元納賦之謬舉衢州]  
　　江江縣自李大令鍾嶽蒞任後所有民間納粮洋價每元照巿塵减短一百五十文龍圓銅圓一律不收有零戸之僅納數百文者偶持銅元往納卽由大令拘案笞責枷示署前俾皆知儆（女） 
　　按龍銀銅圓皆國家自鑄之弊乃江山李令不允以之完納國課且更枷責之是非特官塲敗類直喪心病狂而己 
[卾督擬將官銀行改設漢口武昌]  
　　湖北官錢局前擬改爲銀行嗣以頭緒紛繁事未果行兹悉卾督令某太守詳詢留學商業某君畧謂銀行之設宜便交通官錢局如不便改卽擬另設漢口迅將布置情形詳籌具禀酌核云云聞某君擬將銀行性質辦法分别開摺具禀矣（位） 
[皖省督練處詳報改練各軍情形安慶]  
　　皖撫誠中丞接奉戸部咨查皖省改編營制餉章情形爰札督練公所遵照詳覆日前該處將新擬皖南北各軍營制餉章逐一詳報略云查上年改練常備等營以一時練兵新章尙未頒發暫行参酌卾章量爲變通按原訂之處實因安省餉項支絀故不能全行仿效自奉頒練兵處軍制後所有上年改定之常備等營制又經更定其原章似可無庸呈送查常備四營連同楚軍副中右兩營精健三營按照新章軍制畧参蘇省辦法認眞挑選不足則繼以招募練成一恊分爲兩標合計六營又將省城之砲營按照新制改爲過山炮隊一 
 
 

Page 5

 
 
營此常備軍酌照新章改練之情形也其餘練防各軍亦以舊日餉章太薄難以收飽騰之效故不得不挑選精壯重訂餉章所有安徽續備馬步等軍曁欄江磯前江口東西梁山各炮台現改爲巡警軍計步隊二營親軍馬小隊一營炮台兩路皖南練軍二營現改爲皖南巡警軍計步隊二營皖北練軍二營現改爲皖北巡警軍計步隊二營又卓勝四營改爲皖北續備軍計步隊四營又威靖三營亦改爲續備軍計步隊三營所訂餉章大畧仿之卾省量爲增捐亦因安省財力素絀籌餉非易不得不變通辦理此練防各軍参酌卾章改練之情形也所有更訂章制業經次第編定奉飭前因理合會同分别開具清摺具文詳送云云（詩） 
[秋操拍照呈覽北京]  
　　日昨鐵大軍機電逹政府略謂此次閱視大操頗爲精進甚有可觀己將操法陣式拍照像片俟回京卽當恭呈御覽並聞政府人云待袁鐵兩大臣覆命後所有各營官弁有特恩奬叙之議云（龍） 
[王子展忽然離滬述聞]  
　　探得厲滬王子展觀察存善因事牽涉業己盡室偕行其泥城外住宅則己外懸某律師公館牌至觀察究因何事他往并往何處尙容續探（尋） 
　　按數日前本埠有王觀察爲粤督奏參之謡又有爲周榮曜案牽涉之謡觀察此行未識卽因此二事否 
[南洋律法官有繼續延訂之說]  
　　南洋律法官担文及副律法官羅誠伯君先於光緒二十八年間延訂期滿續訂三年現又將次屇期是否再行續訂照約須於六個月前咨照茲聞上海道以深資臂助禀請江督再展五年想一俟允准卽須續行訂約也（尋） 
[抄覆淞關辦事章程]  
　　通州擬闢商埠創立海關由張季直殿撰咨請滬關稅務司好博遜君調查吳淞口常關應辦一切事宜以便將來通州設關時仿照辦理經好君於前日飭淞關洋員布君逐一抄明照復（古） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會議洋商違約建造火油池事江寗]  
　　前日金陵關道潘芸蓀觀察赴下關會晤美國駐寗領事黑落斯君探悉當日所議之事係因美商在石城橋造火油池設棧售油署督周玉帥奉政府來文以洋商内地設行有違條約著卽嚴行禁止當經飭由關道照會美領事諭令美商尅日遷徙乃美領事不肯照辦晋見玉帥謂美商來此購地造池運貨設行費去資本甚巨己成之局萬難遷移玉帥曉以中外約章洋商貿易地方只能在商埠租界之内若竟闌入内地中外雜處保護殊難設有意外地方官實不能擔此責任况油池又非别項行棧可比卽在商埠亦必先經地方官查明許可乃能建造今美商不按規則率意興造池棧而其地又爲客匪出没易肇事端遷地設行實難刻緩美領事又言火油池棧原可移設他處無如此間商號訂購之貨迄今不出貴國政府己奉上諭禁止拒約貴大臣何至今不出一示開導商民玉帥答以拒約之舉出自國民公心斷非文告所能解散只需貴國大總統改訂能滿人意之工約無待我政府我疆臣之誥誡自頓息抵拒之風潮否則雖日日出示亦無效果美領事又要玉帥嚴飭各商速出前訂之貨玉帥曰交易之事係商人自有之權亦非官長所能强迫美領事悻悻而出卽約關道會議觀察届日前往踐約美領事仍持前說觀察卽援據條約申明公理以折之美領事意頗不平聞將延某律師來寗辯論（問） 
[金山學堂運動會涇]  
　　洙涇柘湖明强兩學校於上月二十八日開運動會來觀者幾二千人松屬内地學堂之開運動會以此爲第一次今記其運動之節目與得奬之首名於左（一）明强跳高蔣旋之高四尺四寸五分（二）柘湖跳高姚仰舜高四尺七寸五分（三）明强跳遠沈自雄遠十二尺三寸（四）柘湖跳遠周允遠十三尺八寸（五）明强軍裝賽跑二百四十碼蔣旋之時間二十三秒（六）柘湖一百二十碼賽跑沈辛照時間九秒（七）明强二百四十碼賽跑馮方海時間三十六秒（八）柘湖二百四十碼賽跑陳邦本時間三十三秒（九）柘湖擲鐵球吳修平遠三十五尺（十）明强奪彩競走乙組勝（十一）柘湖三足競走周允姜春江時間十一秒（十二）明强蛙飛競走朱兆榮張開明時間三十五秒（十三）柘湖拉繩乙組勝（十四）明强拉繩乙組勝（十五）柘湖撐竿跳高吳道鏞高五尺五寸（十六）明强撐竿跳高蔣旋之高六尺川寸（十七）柘湖障礙競走（二百四十碼）周允時間十二秒（十八）明强跳欄賽跑（二百四十碼）丁瑞林時間十二秒（十九）柘湖盤槓馮方鎔（二十）明强運糧競走邱汝云（二十一）柘湖四百八十碼賽跑周允時間一分十八秒（二十二）明强四百八十碼賽跑管金生時間一分二十秒（二十三）柘湖算術競走孫似初時間十九秒（二十四）明强四人替換賽跑甲組勝時間二分三十二秒（容） 
[運司派營赴下河捕梟揚州]  
　　泰屬各塲灶現參梟匪溷跡無惡不作運憲聞悉立將駐防五台山之新安營全隊派往下河一帶嚴行緝捕當將新委之吳帮帶傅見諭以如果梟勢猖獗當再撥水師接濟該營隨卽請領軍裝於昨夜督隊前往（被） 
[縣令子游船被辱金華]  
　　金華縣毓質夫大令之子年逾弱冠性好冶遊雙溪河各船妓大半爲其所眷不准應客違則封禁諸紈袴心頗銜恨無奈勢不能敵某夜俟偕幕友等到船宴樂時爭以磚石抛擲有流血受創者聞己由大令分派兵役四出拘人矣（貞） 
[覺覺學會改作小學堂寗波]  
　　甬郡覺覺學會前由紳董設立現擬改爲崇正小學堂日前由紳董具禀甯府呈請轉詳立案己奉喻太守批准矣（恭） 
[軍裝局易員寗波]  
　　甬郡軍裝局委員楊得盛現己期滿由提標張参戎連勝遴委標下候補都司孫鼎權接差業己於日前文替矣（惟） 
[江督批飭嚴訊石莊毁學案蘇詶]  
　　如臯縣石莊毁學一案首犯徐雙柏逃逸後經吳觀察督同通州牧會訊己將大槪情形禀詳督憲兹聞督憲批飭蘇臬司會同學務處提集各犯細心研究務得確情詳報一面勒緝逸犯徐雙柏等務獲究辦至閔董被燬店房貨物飭由該縣赶速照數賠償現臬憲己遵照辦理矣（愛） 
[日本商務總辦赴揚緣由揚州]  
　　日前南京日本商務總辦崗部君乘輪抵揚拜會甘泉縣聲言商人戴生昌小輪局擬在境内租地設局售票等情當經白令查得該局現在江都境内設有售票局所今若分爲兩處售票似有違鎭江關道之禁令故己據情面告該總辦聞總辦頗然其說卽日鼓輪返寗（止） 
[電示停考長沙]  
　　學院支文宗定於九月十五日按臨永州示期十六日開考是日忽接省垣學務處公電請立停歲科考試文宗覆電謂永郡己經開考以下各屬卽遵示停止（篇） 
[降弁李北海正法廣東]  
　　降弁李北海由港被獲提省發交南海縣監禁二十五日岑督批飭南海縣陳令提李北海押赴巿曹處决該犯神色不變譚笑自若聲言如此被戮殊爲不值早知如此不如不降云（傳） 
[札飭籌議自新所改爲習藝所蘇州]  
　　金陵警察西路分局禀呈江督以江寗省原有自新所卽在城内中正街附近總局地非偏僻門臨馬路所内原有號舍三十間一切房屋並不湫溢就此稍加擴充改設江甯罪犯習藝所章程則請以杜弊端嚴考核爲先逐一立條明定功過認眞經理旣可節省開辦經費又能使現覊數十犯學習手藝將來釋出營生有道似屬兩有裨益云云現經江督札飭江甯藩司會同蘇臬司籌議詳奪矣（榮） 
[輪船撞沈酒船寗波]  
　　鎭海李泉昌日前雇船由甬裝酒一百五十壜於夜間駛至鎭海衜頭適值北京輪船進口突將該船撞沈酒壜全行覆没舟子二人亦卽落水其一人由鄰船救起其一人己被溺斃昨該鋪己具禀道署及洋關稅務司署呈控未知作何辦理（鞫） 
[巨竊彙誌蘇州]  
　　己故董新夫觀察家屬住蘇城大郎橋巷於本月初五夜被賊竊去贜物計二三千金報由元和縣孫花樓大令往勘其門墻未見稍有痕亦須俟緝獲原贓始得實情也○蘇鄉周莊鎭費郁卿鎭軍家於前月底被賊竊去衣飾等物估值不下千金内有公文信件亦均被竊己禀報元和縣勘騐飭差勒緝矣　　 
[議聘自來水洋工程司廣東]  
　　粤省擬創辦自來水公司經大憲札委朱觀察陳太守辦理并飭籌撥官本等情均詳前報現聞大帥以此事關係衛生急欲開辦由善後局派委伍大令秉誠親赴上海議聘洋工程師來粤開工（空） 
[三首縣籌建習藝所經費蘇州]  
　　蘇城長元吳三縣設立罪犯習藝所臬憲諭飭各縣自行捐廉興辦兹經三縣主集議以縣中一應捐款皆出自忙漕羡餘近時捐欵名目繁多久己搜括殆盡且首縣爲各邑領袖所設工藝所規模務須週備爰擬請將婁門内長洲倉房改建其所需經費則援照府州公所分攤歸墊己具禀臬憲核候遵行矣（愛） 
 
 

Page 10

 
 
[招募淮安旗新軍到揚揚州]  
　　運司恩都轉以淮南通泰兩屬地方遼闊梟匪溷跡所有虎安等營尙須兼顧本城不敷分布因禀准上憲遴派吳遊戎赴皖北一帶招勇三百名於前日抵揚名曰兩淮淮安旗卽委吳遊戎統帶現值五台駐防之新安營全隊出差卽令該旗前往五台山駐紥（被） 
[海潮陡漲天津]  
　　上月二十八日上午十點鐘時北塘海潮陡漲街巷積水深至三尺餘各住戸多有被潮水所淹者東西大沽墳墓鹽灘均被潮水衝壞至晚四點餘鐘落朝北塘車站附近淹斃一人（辰） 
[常德府試辦水警察湖南]  
　　常德府自開辦保商警察旋因辦理不得其人漸形腐敗今年六月間經省憲訪聞特委趙介六大令前往接辦以資整頓到差後卽大加改良設立員紳巡勇各傳習所就省局調派出洋警察畢業生到常敎練現又試辦水警察以爲巡防河道之用擬就各埠船隻按其大小及所運貨物分别抽捐以作經費聞己會商武陵縣陳理卿大令尅日開辦矣（　） 
[府尊接辦警察揚州]  
　　巡警部日前咨行各督撫轉飭府廳州縣一律舉辦警察運司恩都轉以揚州所辦警察章程未能盡善外間嘖有煩言爰擬將警察全部改請府尊榮太守接辦卽於本月初五日將該營外册軍裝及各項文卷備文交太守接收（化） 
[萬壽慶賀志儀]  
　　今日係皇太后萬壽本埠關道袁觀察特在泥城外洋務局雇匠札就燈彩牌樓預備中西官商前赴祝嘏并傳梨園演劇一天更備中西筵宴請各官及駐滬各領事官會飲由英美公廨讞員關司馬招待一切（見） 
[姚義門致上海總工程局擬設保安公會函]  
　　逕啓者初六日夜大東門内彩衣街萬年春藥鋪失火一事經衆鄰查出確係縱火曾於火塲上拾得保險牌記爲憑該店居心險詐祇圖利己不顯損人相習成風爲患非淺若不懲一何以儆百除衆鄰公禀縣尊外敬將萬年春縱火情形上逹現擬設保安公會約城廂内外相戒各不保險俾居民店鋪得以安居樂業容俟擬定草章再行呈鑒（外） 
[關道定期赴寕]  
　　關道袁觀察因公定於明日赴江寧禀見江督（近） 
[船塢督辦宴賓]  
　　總統南北洋海軍兼船塢督辦薩軍門昨在塢傍公館内備設盛筵邀請日總領事永隴君及製造局無烟火藥廠敎習石籐君總會辦魏方兩觀察飲宴（奏） 
[法總領事因公赴漢]  
　　法總領事喇伯第君前晚因公附輪赴漢大約須一禮拜方可回滬（索） 
[法領事署舉行跳戲]  
　　法總領事喇伯第君前日發出請帖訂約當晚九點鐘在署舉行跳戲男女客到者四十餘人（索） 
[飭造交缷俄艦軍裝清册]  
製造局交還俄艦軍械經總辦魏觀察札委軍火處委員賀二尹砲隊營帮帶張千戎恊同水師中軍劉傳綬副戎曁新關巡江吏梅君等辦理於上月二十二日起至本月初六日止一律點交清楚昨日賀張兩員將交缷情形禀覆觀察當卽批飭赶造清册呈候轉咨滬道會銜詳禀江督周玉帥奏請給奬（奏） 
[舊槍械修竢運蘇]  
　　蘇省各防營管帶禀由撫憲陸中丞將所有舊槍械札飭製造局修竣後派委文章卿明府來申騐收迭紀前報兹悉昨日己由浦千戎光新管駕之靖鯨差遣小輪裝運赴蘇矣（奏） 
[賽馬改於今日爲始]  
　　本埠西商秋季賽馬本定十一十二十三十五等日兹悉經發起人改於今明後三天及十五舉行（見） 
[律師請抄姦汚幼女案供詞]  
　　英商志大洋行前控庖人陳毛毛奸汚幼女奉中西官訊判笞責五百板押西牢二十年在案昨由英律師威金生君照會關司馬謂此案有不實不盡之處請抄全案供詞送閱司馬得悉當卽准照辦理（見） 
[失火可疑]  
　　滬城彩衣街萬年青藥店失火可疑衆鄰謂有串同貼鄰天源銀樓縱火圖賠保險情事爲東局委員郁二尹所聞昨傳該店夥馮言甫學徒邵雲莊到局解請本縣汪瑶庭大令提究（近） 
[滬北火警]  
　　前晚北四川路附近厚德里江姓家不戒於火延燒比鄰王永昌成衣鋪及居民石庫門樓房九幢（合） 
[路斃報騐]  
　　南巿公義碼頭前日有無名男子倒斃在彼二十三鋪地甲查無家屬報請同仁輔元堂棺殮（奏） 
[大令騐屍]  
　　浦東二十四保十四圖内前日忽有無名男屍一具身有傷痕由地保傅逹逹查見報縣請騐縣主汪瑶庭大令於昨日午後帶同刑仵人等前往驗得委係爲人毆傷致死爰命棺殮候核（近） 
[定期會訊]  
　　船戸朱海郎王毛毛控錢毛毛拆梢一案英繙譯寳君以此案情節不實照會讞員關司馬訂期會訊己詳本報兹悉此案訂於禮拜三卽十二日下午兩點鐘會訊（見） 
[限交匿女]  
　　蘇婦沈周氏投英美公廨控殷富根王小等掯匿伊女阿盤珠奉訊押交在案前日晚堂奉孫明府帶比殷供未知該女蹤跡求恩交保代爲訪尋王小供亦相同明府判殷暫准交保限半月内尋覓失女交案王小還押（見） 
[竊案卽破]  
　　某甲有樓面一間租與某乙居住前日乙夫婦因事外出被甲潛入内房竊去田單首飾等物當向盤詰搜出田單一紙昨日扭訴捕房押候解廨究辦（索） 
[上海縣案]  
　　蘇王氏控己故堂兄王子培覇產等情前晚汪大令提訊關氏供父親王杏莊有田房數處臨終遺嘱婦人與堂兄子培各得一半詎被子培覇吞求察王晉伯供王杏莊乃係伯岳生前田產蕩盡後由長房之子王子培贖回公產房屋内有數間出租醫生張竹和居住圖賴房租挑唆蘇王氏妄控杏莊去世己十一年蘇王氏如有應分之產何以刻始控告前央監生等各親戚理勸未便允從乞鑒王陸氏供丈夫王子培刻己　世生前贖回叔翁己售公產是實大令斥蘇王氏聽唆誣告姑念女流免責判不准再起爭端張竹和如敢欠租准王陸氏禀請押遷○警察東局解江阿大到縣訊究江供向在邑廟出賣洋瓶昨在虹口洋人家購得黑瓶十餘個挑回城中河邊洗浣不料瓶内傾出彈丸數粒巡士指爲販賣軍火拘拿送案大令判掌煩一百下開釋○陳三友控余阿玉王和尙陳阿根攔路攫洋奉訊收押在案兹奉大令飭提余等三人復訊判俱押改過局半年再核（近） 
[局事記]  
　　向爲樹柴生意之張阿二住南巿外郎家橋北首近將其女許配葉某爲妾言定洋四百元被媒人尤王氏呑没前日葉欲將女娶回致張不允互相爭毆旋由十六浦巡丁將王氏等拘解中局陳二尹提訊之下諭飭地甲帶出調處勸令張女不妓葉姓並著王氏貼給酒席洋十二元禀復銷案○王家碼頭栅夫小嘉興前偕張云甫向東興　門首賣生梨之周甫慶强取生梨不遂兇毆被周投控警察總局由朱明府提案訊明判小嘉興掌頰四十下一併斥退了案（奏） 
 
 

Page 11

 
 
[英租界捕房事]  
　　蕪湖路三十六號門牌順源客棧前日有徐龍生至棧投宿不知因何豫服生烟幸棧主察出卽訴七百三十七號華捕將徐車送捕房捕頭飭送仁濟醫院療治○甬人葉阿三素有心疾昨早奔至蘇州河投入水中幸爲五百四十六號巡捕所見設法救起帶入捕房捕頭着送公廨請關司馬安插司馬諭送棲流所留養○韓文昌投老閘浜北捕房控張曹氏王張氏等串拐三歲女孩阿娥己售於許阿四處請提究辦等情捕頭飭探陸協庭將張等三人拿獲管押捕房俟堂期解究又據應裕泰控王氏拐騙九歲幼女秀雲捕頭諭令投案附追○吳玉林向新閘大王廟廟主陸阿　騙取大錫香爐二只計值洋八十餘元前日由陸報知包探方長華將吳拘獲吊取原贓送入捕房押候解辦（見） 
[美租界捕房事]  
　　東洋車夫張阿四曳得酒醉西人至西華德路詢其何往爛醉如泥當卽送入捕房押候醒釋○積竊朱友海又竊顧阿堂家衣服由探朱子藩拘入捕房押候查明有無别案再行送辦○葉文安竊北河南路李姓家綢衣多件由劉包探拘入捕房押候送辦○積竊曹國清在某輪船上竊得金表鍊等由倪包探拘入捕房飭押候究○昨日蓬路西華里口有形同小工之男屍一具由三百零七號捕馳報捕房飭傳地保報堂棺殮（古） 
[上寳義務善會經收崇寳川南沿海水災賑第十一批清單]  
　　王松雲印子卿以上各助洋一百元李宏章順秀林陳裕田順泰木行以上各助洋五十元馮泰興助洋三十元周毓記黃雲青陶秉鈞以上各助洋十元九月廿六日起十月初五日止共收英洋四伯六十元 
[籌辦崇匯寳沙火災賑捐欵由屏號經收經放第六次清單]  
　　業諸大善士憫念災重申報館撥來洋二千元與時堂捐洋二百元顔純甫進修堂薛寳臣　成乾各捐洋一百元銘記絹洋七十元成大昌余萼記鼎裕莊各捐洋五十元葛維卿捐洋四十元錦泰義志勤堂各捐洋三十元童萼樓陳硯堂錦豐李慕堂各捐洋二十元李清泉公泰坊不留名泰記隠名氏無名氏吳春記各捐洋十元葉翰仙張西園鄧倚雲俞翰臣徐錦城關之平張姓各捐洋五元隠名氏捐洋四元瑞祥捐洋二元華記洋行羅士捐元三百兩恆豐信四逹號各捐元一百兩裕豐盛新康日新增元生恆興號瑞豐各捐元五十兩新泰恆號義泰祥恊豐泰記各捐元三十兩義泰森記源豐祥日章春和各捐元二十兩全昌祥捐五丈原布七疋恊甡捐五丈八四藍原布一百十六疋與時堂捐棉衣褲四百件孩棉衣五十件花奇玉捐大布棉襖褲一百件晉泰當捐舊棉衣十九件李清泉捐舊棉衣六件以上共捐英洋三千一百十一元規元銀一千零二十兩五丈原布一百二十三疋新舊棉衣褲五百七十五件○上海正心善司董郁懷智曾鑄趙榮昌祝大椿朱佩珍蘇得鑣張嘉年席裕福張德鎭熊定保鄧熾昌焦發昱沈顧承宋逹道葛繩孝陳作霖同啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
