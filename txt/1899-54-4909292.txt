# 1899 - 54 - 4909292

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　録碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐　客遂記碼　六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申書畫室或申館帳房可也此佈 
[英美租界工部局宜撥欵開設學堂以教華童議]  
　　道光二十二年上海城北闢爲通商中岸洋涇浜以南爲法蘭西國租界其北爲英吉利美利堅兩國租界租界之中税居人民無論中西歲有捐欵存儲之所法曰法工部局英曰英工部局而美附入焉工部局之名不知何所取義旣曰部又曰局頭上加頭不通殊甚局中所辦之事又不盡隸乎工則所謂工者於義亦不能盡賅也大抵西人初至中國之　所與者多庸夫俗子知中國官職中有所謂工部者辦國家工程之事因襲而用之猶西人辦事之所名曰寫字房　取衙署中籖押房之意也是局之設半辦租界中工程事宜因襲用此二字按之名義實不甚當兹姑弗論其所命之名第論其所辦之事凡租界中通溝渠修道路去穢物燃路燈以及一切利便於民之事皆工部局爲之措施法至良意至美故歲需經費雖皆取之於民而民以其有益於已也皆願樂輸無或稍吝租界居民洋人占十分之三華人占十分之七故局中所得之欵以華人所捐爲多而其所辦之事則中西居民一律同沾利益華人初未嘗以捐欵之獨多冀得格外之益局中所辦皆係租界公共之事亦未能以華人捐欵之獨多而予以格外之利以故華人之税居租界者歴數十年來從無間言從無觖望而惟有一事西人沾其益華人獨不能沾其益而爲工部局所未嘗計及者則撥捐欵以開設書院是也夫泰西各國自與中國互巿以後中國學子皆思習泰西語言文字以爲當今不可忽之要圖蓋以泰西政治之美格致之精非習其文字不能悉其奥妙遇有交涉非習其語言不能與之酬酢聰明智慧之士思儲爲國家有用之才從事於英文法文者殆不可以僂指計卽小而爲經商之人亦必能略解西國語言文字而後能與西商交易往來或爲西人之所延則薪水從豐較之他項生涯所得爲厚是以華人之學習西國文言者羣然從風一時響應滬上爲西人薈萃之所學堂林立教益甚宏其爲華人之所設立者姑弗具論卽各西人所設之學堂如中西書院等均係私家所創僅取學生歲輸之束修爲之延師訓導而未嘗有公欵以濟之雖規模宏遠終恐不能爲久遠之圖其爲工部局撥　佽助之學堂大都專教西童而不許華童厠乎其列凡兼教華童之書院工部局皆漠不顧問一若無足重輕者夫工部局而概不撥欵以助也則亦已耳乃旣以之分溉書院而獨不許華童肄業其中卽工部局初無薄待華人厚待西人之心而每年所收之捐西人三而華人七而華童轉不能稍分餘潤揆之情理似有未安法工部局知其然也故以其所捐之欵特設法文書館專教華民年終必請當道大員親詣考課視其事極爲鄭重而華民之得沾教澤者亦感頌無涯獨英美工部局未嘗計及於此凡在英租界居民不能不深冀望蓋華人之捐欵旣多以其所得專辦一華人之事亦屬不爲過情况法工部局先已行之當仁不讓英工部局其亦體此意乎或謂有某書院英美工部局每年撥欵相助其中西童華童兼收並蓄似英美工部局未嘗竟無此善舉也然英美租界旣較法界爲廣寓居之民亦較法界爲多殷富之家固不難自出修脯使子弟從師向學而在清貧之學子則祗此一處何足以盡受教施爲英美工部局計似宜援照法工部局特設一書院專教華童俾皆得訓誨之益而成爲大用之材是則其德澤之流播不且與日月並壽哉且愚更有説者中國婦女大都習於鋮黹烹飪之細事而不知向學以致無德者多而有德者寡殊不知人自有生以後得於母教者爲多母旣不知教矣安望子之能進德修業乎故今之所尤宜加意者莫如開設女童學堂教之誨之使知禮法異日長而爲母則人子自提抱以迄言笑自能範之於禮而漸摩於不知不覺之中其爲有益顧不大耶愚故以是爲芻蕘之獻焉 
[本館接奉電音]  
　　昨日下午京師飛電傳來上諭二道敬謹譯登○上諭陜西督糧道員缺著升允補授欽此同日奉上諭翰林院侍講學士陳秉和奏疆臣衰頽昏憒愎詐贪婪據實糾叅一摺據稱山東巡撫張汝梅性喜逢迎用人不當要差優缺悉委私人張上逹行賄三萬兩由歴城縣過付幕友卞寳昌包攬把持任情顚倒信任崔廷桂等爲心腹及治河謬妄百弊叢生辦振不實始終掩飾捕務廢弛刼案迭出各等語張汝梅身任疆寄具有天良所叅種種劣跡如果屬實極爲大負委任著漙良按照該學士奏叅各節確切查明據實具奏毋稍徇隱原摺並著抄給閲看其所稱李鴻章到山東館舍器具一切窮極奢侈日費千金復每日折銀若干名爲薪水隨員等各滿其慾到省之後日日不停筵宴費幾萬金等語該撫如果竭力逢迎奢華如此該大學士卽應立時叅奏當不至安然受之原摺内所稱此言一出内而見忌於廷臣外而見憎於使臣諒必確有可據著陳秉和卽明白回奏欽此 
[英法互防]  
　　廣州中西報云法國曩以法壽逹事退讓英國於是上下憤懣均思一洒其恥頃擬由所屬阿爾日理至奶耶埠開築鐵路招徠股本二億五千萬圓以充工費工竣之後所有阿爾日理駐防兵數萬旬日　可逹蘇母以襲英軍英政府知之令吉青訥軍門赶築加爾圖姆鐵路一面將普蘇丹鐵路鳩工修葺以備法人 
[西報論九龍租界事]  
　　倫敦太晤士日報云香港未開埠之前祇一孤嶼中住漁人七千餘名今已增至人口二十二萬數千足見英官治理有方故能日臻興旺至於九龍新闢之租界計有土民客民蛋户四萬三千人每年可抽税一萬六千磅土人向來安居樂業我英國接管後不必將舊俗更張惟令各鄉公舉議事員紳以勤政治并修理各處道路務使煥然改觀而已 
[軍火紀數]  
　　西字報云邇來中國疆臣紛紛仿製無烟火藥或已鳩工開辦或方設局購機就目下計之已有七局曰武昌曰金陵曰上海曰蘇州曰杭州曰福州曰廣州聞之官塲中人謂去年各處局中製成炸藥不下五萬斤至 
 
 

Page 2

 
 
儲以備戰之鷄心砲彈約有二百萬顆半係來自歐洲 
[委署臬篆]  
　　九江訪事友來函云元宵佳節官塲接到省垣電音悉江西贑南道周瀚如觀察浩現奉憲檄委署臬篆遺缺以候補道前署九江關道涂仲舫觀察椿年署理喜信傳來僚屬咸趨轅叩賀馬龍車水絡繹於途 
[觀察騎箕]  
　　九江訪事友來函云江西督糧道現署臬司劉獻夫觀察汝翼奉旨調補天津海關道喜電傳來方擬元宵節後束裝履新詎料二豎爲災醫藥罔效竟新正十四日騎鯨西去賀者在門弔者在室禍福之來誠有不可推測者矣 
[美員至省]  
　　金陵采訪友人云駐鎭江之美國領事官瑪敦君因金陵下關將闢爲商埠特於新正初八日赴省垣籌商一切旣抵埠卽由洋務總辦黄芝生觀察偕詣督轅禀見劉峴帥以禮延入倩繙譯官温君秉忠傳逹語言 
[吳中命案]  
　　姑蘇訪事友人來函云山東人林某年三十餘僑寓蘇城吳縣倉中已歴年所近在青陽地擺設賭攤誘人入局新正初二日寗波工匠甲乙等數人行經是處聞骰聲鏗鏗然不覺賭興勃發各出囊金作孤注屢戰屢北腰資罄盡旋經甲覷知骰中有弊竇遂將林拽至某茶肆啜茗評論林嘵嘵置辯不肯低首下心甲怒甚拽出街心揮拳毆撃乙等更從而和之林身受重傷倩人扶至寓所僵臥牀頭延至初九日因傷斃命旋經死者之弟林二於元夜投吳縣署擊鼓鳴寃賴葆臣大令准詞於十六日午後帶同刑仵書差前往騐得死者身受致命拳傷一處委係被毆身死旋離座親視無訛卽飭書吏塡明屍格咨照某善堂備棺成殮至正兇某甲於肇禍後逃匿無蹤惟帮兇之某乙不及遠颺經縣差拘獲大令飭帶回縣署訊辦○距蘇城二十餘里之元和縣境某鄉張姓家有叔母與姪媳忿爭始僅唇槍舌劍繼竟各肆兇毆互扭之餘姪媳遽起一足踼中叔母要害登時倒地殞命報案後施大令於新正十四日下鄉相騐翌日傍晚回署 
[鬨鬧屍塲]  
　　寍波采訪友人云郡治東鄉五鄉碶石工徐阿全以新春多暇糾約其友史安生賭牌九不知因何口角史忿無可洩突取矮凳擊中徐太陽穴仆地而殒未幾屍屬羣擁至史家紛紛索命史懼浼人緩頰願以洋銀一百六十圓彌縫其事屍屬堅不允從迨十三日據情報賭鄞縣署十五日縣主畢大令親臨相騐屍屬無理取閙竟將大令圍住求斷給燒埋銀二百圓大令不依屍屬遂大肆咆哮幾不可以理諭後經各鋪出爲排解代史繕給二百圓之期票屍屬始棺殮具結及大令帶兇人回署則已冠裳顚倒狼狽不堪矣 
[浙省官塲紀事]  
　　杭州訪事友來函云杭嘉湖道陳養源觀察擇吉正月十六日遷移入署十四日署中各物業已遷空大門以内黝堊一新上房及書房等處亦皆陳設齊備十五日觀察至署閲視一周卽命夫役搬移物件妥爲安放次日辰刻挈同瀛眷排導進衙書吏差役分班叩賀同寅僚屬亦前往賀喜一時輿馬往來不絶於道○浙省每届新正外府州縣各官來省赴賀年前歲廖中丞以時事多艱札行各屬苟無要公不得擅離職守故兩年以來州縣之至省者殊屬寥寥日前嘉興府宗太守紹興府熊太守均有公事到杭禀謁撫憲面商一切隨赴各衙門賀喜事畢卽各回本任 
[甌郡官塲紀事]  
　　温州訪事友人來函云新任樂清縣盛宇堂大令鴻燾於去臘祀灶後四日禀銷洋廣貨捐局差束裝起程前往新任○新委温州洋廣貨捐局郭外峯司馬鍾岳於去臘嘉平月二十八日進局接鈐任事恐洋廣各貨易於偷漏捐數未免有虧爰將煤油洋鐵火柴三項厘捐歸恊昌茂湯姓商人認繳業於新正人日給諭承辦想經此綜核名實以後捐務當日有起色也○平陽古　頭厘局舊委郭司馬辦埋近因司馬奉委接辦洋廣貨捐局差所遺古鰲頭局務暫由甌海關委員孔玉山大令昭昻兼辦○前任樂清縣趙莘畊大令恊莘已於客臘二十八日交卸來郡現擇元宵節左右携同瀛眷附招商局普濟輪船抵滬换舟赴省○温州牙釐總局戴子開太守啓文於新正十五日附招商局普濟輪船至申換船赴省恭賀各大憲年禧禀陳公務大約杏花時節卽可遄回○平陽縣俞振巖大令鳳岡於新正初九日赴省叩賀年禧假東陽春客棧暫駐帷大約小作勾留卽須遄回視事 
[白下官塲紀事]  
　　金陵采訪友人云獻歲以來兩江各府州縣文武員弁相率赴省叩賀大帥歲釐車馬風馳冠裳雲萃誠一時之盛也○南門外製造局曁鑄造銀圆局均於去臘二十六日暫停度歲新正製造局總辦郭月樓觀察因省垣標防各營需用軍裝甚亟飭於榖日開工銀圓局各工人亦奉總辦任葆棠觀察之令於十一日開爐鼓鑄 
[羊城雜爼]  
　　廣州訪事友來函云自去秋迄今天氣亢旱從未大沛甘霖以致省城内外各河無水可汲井泉亦皆乾涸各大憲關心民瘼特飭南海番禺二縣主於新正初五日出示禁止屠宰設壇城隍廟䖍求雨澤譚制軍鹿中丞亦於是日在觀音山龍王廟設壇親詣壇前行三跪九叩首禮䖍誠祈禱想至誠所感當可渥沛祥霖藉慰雲霓之望也○去歲之杪省垣夜巿以十八鋪爲最盛百貨山積購者如雲惟前歲小竊繁多幾有防不勝防之勢是以去臘由經理街務者擬定花紅如能拘獲小竊者每名給洋銀四元練勇加意巡緝除日拘獲四名卽在是處遊行示衆故是夜雖轂擊肩摩行人如蟻而失竊之事鮮有所聞○省垣某洋貨號夥在陳村收得帳銀三百兩因輪船時遭匪徒刼掠特雇孖舲艇回省下船之際岸上有一人衣服麗都容貌温雅堅求附載甲察其人似非匪類允與偕行不料船至海中其人突出洋槍聲稱若不將銀交出莫想逃生甲事急智生佯爲允諾乘匪不備在懷中取出隨帶洋槍向匪轟擊砰然一聲適中要害登時殞命遂將匪屍抛入江中從容回省其膽略誠不可及矣 
[鰲江碧浪]  
　　福州訪事友人云閩浙總督許筠庵制軍每日接見屬僚諮訪民間疾苦知近來米珠薪桂閭閻生計維艱爰籌集鉅欵委員四出採米以濟民食並諭令善後局示禁奸商販運出口民困其可稍蘇乎○圑練總局設在東街文昌宫内由葉恂予陳弢庵陳王蒼各鉅紳認眞籌辦所需勇丁餉項擬徵收膏捐以資接濟戢奸禁暴輔巡防保甲所未逮亦衛民之善政也 
[三峽春濤]  
　　宜昌訪事友來函云去歲長樂縣會匪滋事經大吏調勇剿除事平之後所有由宜昌調往者經傳鎭軍悉數調回惟省城派來之凱字營仍在彼處防守俟過新歲然後返斾鄂垣○每年武營餉糈分兩季關領去歲下半年餉銀至臘杪始領到當卽分别發給惟施南府各營應領餉銀年内不及解往須俟新年派員兑解○去臘百物皆昻烟土之價尤炎炎日長南土每兩需大錢四百五六十文如用紅錢尾子則每兩自四百八十至五百文烟窟中人無不愁眉雙鎖猪肉及鷄魚各物價亦繼長增高其餘綢縀洋廣雜貨生意頗形清淡巿面大不如前所望新年以來漸有轉機闤闠中人庶可稍沾利益也○臘杪洋銀稍有起色每元可換大錢九百數十文或九百文紅尾錢有换至一千者小民持以入巿購物尚不至大受虧損也 
[漢水波紋]  
　　漢口訪事友人云湘省前擬創設電燈嗣以辦理未能妥洽事遂中止近聞當軸者志在必成已延某西人規畫周詳妥爲經理矣○制錢短絀民用日艱鄂省鑄錢局所出之錢雖已流播巿廛尚覺不敷周轉大憲軫念民依爰擬採運銅斤廣爲鼓鑄近已由外洋運到機器添雇工匠日夜興工從此圜法大興利源日闢吾民庶有豸乎○漢陽黑山之側創建無烟火藥廠經之營之大興土木近已落成由大憲委員蒞廠視事一俟機器到鄂卽當擇吉興工矣 
[滕閣祥輝]  
　　江西訪事友人來函云元旦微雨自東來灑潤嘘枯地脉頗能肥漽未幾旭日東昇瑞靄祥雲輝映霄漢都人士衣冠賀年 
 
 

Page 3

 
 
吉語傳來歡騰萬户城内許眞君廟拈香者絡繹不絶攄寸心之誠欵祝卒歲之平安人壽年豐當可拭目俟之矣○上年省垣各業惟鹽票匯票典當三者最爲得利次則木簰惟水少運艱美猶有憾洋貨棉布雖無厚利亦不受虧惟茶葉夏布紙張等項則贸易蕭條無甚起色人闤闠而考盈虚是亦多錢善賈者所急宜留意者也○官塲廻避一事定例綦嚴而近來江省往往父子翁婿同宦一方以致各項差缺互相援引壟斷居奇彼毫無假借者聽鼓終年愈形寂寞邇經李少尉榮植等將情歴禀上游請設法限制以免向隅未知上游如何辦理也○去臘及新正城廂内外時有賭徒設攤誘人入局雖經文武員弁查拿而若輩聚散無常行蹤飄忽以是掩捕爲難所望在上者不動聲色捕獲數起處以嚴刑庶使知所儆畏而不復肆無忌憚耳○前護撫憲翁筱山由丞在藩司任内興辦蠶桑不遺餘力所惜承辦者未能仰體憲意虚耗良多迨松鶴齡中丞蒞任卽飭藩司張筱船方伯督同南昌府江訒吾太守親往查看情形臘月某日復札委　司馬允斌接辦提調事務新歲以來查點桑樹核計綢疋極爲認眞想經此一番整頓局務當日有起色也 
[潯江春漲]  
　　九江訪事友來函云新正初十日九江鎭宋佩珍鎭軍飭標下前營後營城守營新勁營各軍赴大校塲行祭旗禮前導有大旗數十面洋槍數百桿盔甲三擡荼火軍容令人望而生畏萬雲衢周席珍兩遊戎熊王李三守備以及千把外委均高乘駿馬領隊而前軍士持槍行走肅靜無譁節制之嚴於兹可見○特授九江府孫景裴太守自客臘二十六日接印後地方弊竇次第革除旋因德安縣征糧激變親往彈壓立將縣令撤任嚴拿首要各犯出示安民民情得以安謐除夕前二日始事畢回署王事賢勞可爲太守詠焉○匡廬爲東南名勝山水清淑爲自古名人逸士所流連去臘某紳欲將此山轄界售與西人議價六千金已有成約縣尊吳儀生明府以公地未便擅專諭令詳細具禀俟詳請上憲再行核奪○元宵佳節例有賽燈之舉德化縣吳明府因考生雲集恐生事端特會同保甲總巡汪𦬊孫明府及圑防管帶趙晉卿守戎督率勇丁沿街彈壓俾免意外之虞○春雨連朝河水漲發龍開河水勢甚急初十日有某甲過渡偶一失足墜入波心流至江口始遇救得生亦幸矣哉 
[皖山春黛]  
　　安慶訪事友人來函云時届新年又兼兩司甫蒞新任所屬文武紛紛來省叩賀任喜兼賀年禧徽寗池太廣道吳觀察景祺統領精健營趙叅戎金凱同於初九日赴省初十日五河督銷局總辦席觀察十一日皖南鎭黄鎭軍相繼遥　連日大府轅門外輿馬往來絡繹不絶十三日席觀察禀辭回局黄鎭軍於十四日辭回本任其餘各府州縣亦先後禀辭○安慶府屬望江縣距省垣一百二十里與懹寗縣石牌鎭毗連有自石牌赴省者言及離石牌四五里之遥有地名楊林叚者去臘二十七日路旁遺有屍身三具傷痕纍纍目不忍覩本處地甲呈報望江縣署廿八日縣主某大令帶同差役仵作臨塲相騐飭將屍身先行棺殮出示招認并簽差嚴緝兇手以便照例究懲○皖省自聞渦陽民變之信撫憲鄧中丞因兵力不足特疏奏請添招兩營嗣由皖北募到軍士六七百名駐紥城西練軍營舊壘名曰長慶營札委　張　觀察前往查點汰弱留强計共開除若干名正月十三日又委候補知府楊太守奎壽赴營重復點名認眞淘汰以免虚縻餉需○元宵佳節居民例有賽燈之舉皖城之好事者相約紥就各色龍燈互相鬥賽五城内外計有三四十起其中以縣署之燈最擅勝塲鬥角鈎心奇妙無匹一時紅閨麗質曰袷少年夾道縱觀興會飈舉惜是夜久雨初晴路上泥滑如油咸有行不得也哥哥之嘆所望天公做美速放晴曦賜逸興未闌尚可作桑榆之補也 
[金閶瑣録]  
　　姑蘇訪事友來函云三湘七澤間人不少在吳中作宦者本年擇吉新正十六日在湖南會館舉行圑拜之禮辰刻文武印委各官及候補人員凡籍隸湘中者次第駕臨迨鐘鳴十下藩憲聶仲芳方伯排導而至各官迎入茗話片時旋卽互相拜揖依次入座宴飲梨園子弟登臺演劇衣冠濟楚絲竹嗷嘈誠盛會也○某甲不知何許人上元日至青陽地某烟館向某乙藉端訛詐乙喚巡街捕拘入捕房管押翌日復投總捕署遞禀控訴王竹甫司馬飭差持名片至捕房提甲到案研訊甲供向在蘇州府署當役司馬遂飭差解送府署彥太守查得署中並無其人飭發長洲縣署訊辦 
[開印禮成]  
　　昨爲開印之期吉時旣届江海關道憲蔡和甫觀察身穿朝服步出大堂先行拜闕禮次行拜印禮書吏在中堂香案上開啟印箱口唱吉語觀察行禮畢更換公服升座受屬下各員弁及各書差叩賀撫標滬軍營督標盛字淮軍道署親兵分執旗幟軍械鵠列兩旁威儀肅穆上海縣王大令及本邑文武各衙門江南製造局籌餉貨捐局江海關等處皆一體舉行滬南馬路工程局總辦朱森庭明府亦於行禮後受局中書差地甲汛捕巡捕叩賀英界會審公廨讞員鄭瀚生大令以案牘紛繁恐致積壓禮畢後仍照常會訊法界公廨讞員朱森庭明府則禮應趨詣道轅叩賀爰先期咨照捕房暫停讞政 
[榷使宴賓]  
　　江海關道蔡和甫觀察定於本禮拜四在北洋務局柬請各國在滬官商赴茶會自午後四下鐘至七下鐘爲止想届時冠裳星萃車馬雲屯中外聨懽自必益敦睦誼也 
[飭知秋審]  
　　署江蘇臬憲朱竹厂廉訪以將届秋審之期通飭所屬州縣將本年應解人犯查明案情造具清册呈報三月内一倂由府解省聽候撫憲逐一審勘以重大典愼刑近日行文上海縣署主王大令已飭承赶緊預備矣 
[示期春祭]  
　　上海縣王欣甫大令以春祭期近特飭禮生及辦差人等預備一切典禮以便恪恭將事昨日牌示云二月初一日祭吳公應公兩祠初三日祭文昌宮初四日祭呂祖殿及　忠祠吉陳劉袁四公祠初九日文廟丁祭并祭黄婆　初十日祭社稷壇及風神廟海擅神袛壇周太僕祠郡忠祠土地祠十三日祭文昌殿十四日祭龍神廟十五日祭天后宮十六日祭關帝廟三月初四日祭先農壇 
[錢莊會議]  
　　去年本邑南巿協吉火油號倒閉曾將同康滋沅元茂厚康等各莊票付還素日往來之宏裕莊後由魯麟洋行出名掛失至地不能收銀而宏裕莊以莊票往來向以照對爲憑所收各票照對時均無異議今被魯麟所阻殊出意外邀集南北巿同行會議謂僉謂票非遺去豈能掛失卽使受恊吉之愚亦屬咎由自取况魯麟洋行素不贸易火油與此事毫無干涉議定後遂聨名赴江海關道轅具控蔡和甫觀察卽札飭英界讞員鄭瀚生大令傳諭出票之各莊一律照付宏裕遂奉諭往收詎料仍不付給宏裕乃復邀集南北巿各莊會議謂滬上商務之盛甲於他處無論何項生理皆賴莊票以資周轉今協吉所付各票旣非遺失且當時曾經照對明白何能止付此事於巿面大有關碍在宏裕一家之得失不過七千餘金然使他家接踵效尤其害伊於胡底經此次會議之後若不將宏裕所收各莊票按照向章憑票兑銀則以後莊票不能取信於人各莊當一律不出莊票矣 
[慈航普渡]  
　　日前本館協振所承延齡求安子以新年暇日手戲獲彩移助洋銀五十元又松江東門外華陽　金壽慈善士求母病速愈助洋銀二十元又無名氏續助急振洋銀四十元又福興潤信局交來通州豐利陳王氏求保平安助山東振捐金飾三兩三錢六分兑見元一百零七兩一錢又潮州慶麟主人以上年曾在神前許願助票元三十五兩七錢五分又陳祝三先生交來陳訪疇善士助洋銀十五元又黄服軒善士助淮徐海振捐交來卽期九八票元二十一兩三錢八分又方增卿善士求妻病愈助山東急振洋銀一百元夫天道無親唯德是輔修德之道振災爲先今千百萬哀鴻方待哺嗷嗷無可安息得諸大善士仁漿義粟源源而來體上天好生之心拯下民倒懸之困迓休祥而消　戾感應之速如影隨形拜領之餘謹書此以當左劵 
 
 

Page 4

 
 
   
 
 

Page 5

 
 
   
 
 

Page 6

 
 
　　 
廣東陳恒德堂包愈遺精愈後永無再遺之患若有半句虚言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑股瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方清心安神止遺除根之良藥每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[杭綢增價]  
蘇貨春盤吾業紗縀等貨一律照杭貨增加　雲錦公所謹啓 
竊惟吾杭綢貨增减向章以春季新絲兩盤定價去年因距出新未久絲價陡漲以致不敷成本聊加秋盤藉以挹注詎料入冬之後洋絲銷塲絡繹不絶内地絲經行情因之飛騰是以敝業置造綢貨尤難保本今不得已邀集同行公議於新正元旦爲始照客冬底盤寗綢線縐等實加每尺每兩銀四分以昭平允而歸劃一此佈　錢江會館綢業公具 
[夫福茶園]  
新正月二十日演 
南陽關　彩樓配　董家山　盜宗卷　戰北原　趙家樓鏢傷三友　下河東刺駕　安良傳　三俠五義 
夜演 
大戰陽平關　七星燈　惡虎村三雄絶交　煩遊龍　演戲鳳全本燈彩戲　鞭打蘆花　奇中一笑 
[天仙茶園]  
新正月二十日演 
訪飛熊　借趙雲　桑園會　湘江會　六部大審　殷家堡　紅鸞禧　望兒樓　銀坑洞 
夜演 
法塲　子　綠牡丹　二進宮　還愿廟會後誘接演八本新戲　鐵公鷄　永樂觀燈 
[新開叙樂茶園]  
新正月二十日演正本　雪月梅 
夜演出頭珍珠衫作雙　仙花旺第一首本 
陳大郎路遇美女王巧兒錯認情郎王藥媽媽計用藥酒贈珠衫店房吐露分妻子興哥寫書重逢會合浦還珠全班名角合演 
[丹桂茶園]  
新正月二十日演 
千秋嶺　懷都關　全武雙包案　斬黄袍　小宴全本謀夫告父　紅梅閣　代陰配 
夜演 
百壽圖　草橋關　蔡狀元造落陽橋　定軍山　新安驛新排全部第八本　湘軍平逆傳　萬年青 
[桂仙茶園]  
新正月二十日演 
解珠寳　探寒窰　鋸大缸　百草山　呆大做親　盜宗卷　天献銅橋　打城王　打鑾駕 
夜演 
滾釘板　巧姻緣　收關勝　過江赴晏　盤腸大戰新排全本燈戲善遊斗牛宮　　龍遊海中 
[桂仙茶園告白]  
新軿全部燈彩新戲　善遊斗牛宮 
本園特請名師新紮異樣綢絹時式燈彩背擱高　戲中串戲中外戲法一人兩頭大歌書詞 
[禮拜三拍賣准十點半鐘]  
本行於二十日拍賣鵝牌人馬色羽毛元虎牌羽綾紅虎圈馬頭雙鳳單鳳虎牌嘰紅藍雜色單鳳雙鳳呢元青麒麟毛素羽綢藏青元青三鷹斜紋呢七磅紅蓮花鷹蛇八磅四黑蓮花紅獅紅蟹藍蓮花藍蟹藍鹿紅鐘紅五福僧帽藍人紅瓶藍ＥＷＤ雙瓶ＣＣＣＪＪＪ藍雙瓶原布十磅紅六美藍獅藍羊人麒麟綠五福藍ＥＷＯ藍花盆藍雙瓶藍五福市布洋房　彩鳳ＥＯ藍一等蝠桃漂布三蝠九虎竹布一磅七五至三磅二五官牌紅布七磅紅瓶洋標十二磅紅蓮花藍人麒麟藍鐘人象人兎五獅象人砲槍藍花盆ＡＡ　ＡＡＡ漁船細布十四磅牛頭藍鐘粗布花旗狗牌熊頭精布八磅虎松細斜十四磅蝠鹿粗斜綠龍蒲龍紅龍藍龍灰印粗布綠龍薄龍紅龍印花標等貨此佈怡和洋行告白 
[禮拜二三四拍賣]  
准於十九二十廿一日每日十點半鐘在泥城外跑馬廳西首第四十三號寳源住宅内拍賣一切上等木器洋畫中國磁器玩物並書樓大餐間房間洋琴各種外國書籍銀箱馬車及各種鮮明盆景花草樹木等類不計此佈　瑞和洋行啓 
[禮拜四拍賣]  
准於廿一日二點半鐘本行拍賣水漬帆布七包花听餅干三箱香餅好克皮酒紅酒數十箱藍地廿箱魚子三箱鷄絲十箱桅燈一箱大小磁罩燈筒燈頭十餘箱玻罩花二箱火油爐一箱油帽一箱雲青二箱洋燭綢傘方打鐘另樣什物不計此布　倍發行啓 
[告白]  
敬啓者順源欠到各錢莊行號付項等鉅欵無力抵償各舊東亦不願再充資本今迫得將順并廣誠信股份一槪全盤頂與緝茂堂承受卜吉二月初一在公所當衆交易俾得將銀塡還各欠欵特此聲明以免後論此致　順源司事人告白 
[禮拜四拍賣]  
啓者禮拜四卽本月廿一日十點半鐘拍賣照船路燈九老圖羽毛劉軍　嗶嘰九老圖小呢輪船牌九老圖羽綾五子圖荷花狀元彩十八士天姬彩二喬彩九獅路路通劉軍羽綢十四磅十二金日十二磅十二九老十一磅彩三元十磅十二彩十八子荷花 
彩人槍十磅彩八士圖紅四美紅三元紅人槍紅萬壽藍牛圖市布八磅半十八子八磅四五子登科天姬圖紅萬壽紅三元烏金三元藍彩人槍藍三元藍四美藍人槍洋房雙人綠藍船九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細料紋十五磅老人頭粗布十二磅荷花吉慶圖人槍九獅細布狀元荷花三多劉軍圖彩四美紅五星紅金星七十二線紅雙路燈紅二喬白金三元六十四線烏金三元藍雙路燈藍洋房光毛市標布等貨特此佈聞元芳行啓 
[禮拜四拍賣]  
准於廿一日兩點半鐘在本行拍賣公信貨公平色花標色床幃藍袱二四龍鳳洋標人槍三Ｄ三Ｃ三Ｒ人駝細布泰和花面巾中和綠素寗綢藍棉絨布義源　ＦＳ市布七磅八人馬槍布順金隆廿二支廿四支海洋虎牌英紗仁記雜牌紅嗶嘰豐裕花其鬼頭粗布瑞記八四人槍布松子細斜和大金龍色羽綾天祥雜牌絨布廣昌祥記公茂十支四仝人挑茶六支黄半人棉紗三人三古線餘貨不計此佈　瑞和行啓 
[禮拜二拍賣]  
准於廿六日十點半鐘在楊樹浦巡捕房對開泊有招商局米馬輪船内拍賣ＮＯＮＷＥＷ頂上頭號機器全副烟筒烟櫃並大爐子熱水鍋兩只及鐵梯扶手鐵栅板銅管子并一應機器間各件各種銅鐵器船燈一切什物花名繁多不計諸客欲拍者須於當日十點鐘在四馬路口碼頭等候仝趁小火輪赴該處面拍可也此佈　魯意師摩行啓 
[盤店聲明]  
啓者大英大馬路大昌順洋貨號一切生財店基統統盤與恆茂盛開張所有該號往來帳目等項望向該店主理直與恆茂盛無涉恐不週知特此佈聞　恆茂盛謹白 
[尋人]  
俾妾張氏年二十歲面圓脚小松郡人於本月十五日捲逃衣飾等件已報捕房飭探查拿倘有知風報信者謝洋二十元送到者謝洋五十元决不食貨　如意里口邵庽啓 
[訪親]  
石埭徐鏡芙刻如在滬請至棋盤街休城胡開文問明敝庽一叙或函照所在以便走盼切程勗康白 
[招收學生]  
啓者今有一西婦能說廣東上海言語願應人之聘敎中國男女學生英文及洋琴針綫等事合意者請至虹口乍浦路一百九十五號門牌面商可也此佈 
[黄夢畹啓]  
嫁綫勞人日鮮暇晷荷蒙諸君𣐅顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維　鑒不宣 
[大阪商輪公司]  
啓者本公司天龍川丸輪船准於新正月廿三晚卽禮拜六開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本賬房面議是荷　郵船株式會社 
[京都同德堂]  
人叅白鳳丸一元　烏鷄白鳳丸二角 
婦科種子丸一元　人參必孕丹一元 
調經止痛丸一元　赤白帶下丸一元 
四製益母丸一元　濟陰坤柔丸元六 
十香止痛丸一角　婦科三達丸一角 
安胎得意丸一元　保產漼生丸二元 
[曾伯廉各藥料]  
ＳＥＮＬＯＵＩＤＥＭ　SNIAＬＲＥＢＭＡＨＯ 
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙　能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼　瘡皆可用此藥治之 
分寄各藥鋪出售每小瓶洋五角大瓶洋一元　上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[慷慨樂輸]  
　　揚州訪事友來函云郡城粥廠向例於歲闌暫停新正再行接放本届因就食飢民太衆嗷嗷待哺情　地　官紳會議特提前數日於本月初六日開杓惟每日柴米等項所費不貲除外來飢黎照常領粥外其土著貧民毋庸携粥回家每　按旬日給小洋銀一角俾赴廠就食者可多得數人果腹然春寒料峭爲日正畏經費仍恐不敷不得已禀請兩淮運司江蓉舫都轉諭令淮南局員勸令岸商捐助刻聞各商業已慨允捐輸赴局禀覆局員批示云照得四岸運商捐粥廠經費錢一千五百千文殊屬急公好義惟此項錢文究應作何呈繳未據明晰聲叙著卽迅速繳呈到局以資接齊而應要需仍候禀詳運憲查核云云説者謂千百哀鴻得此仁漿義粟又可涸鮒稍蘇不致有委塡溝壑之慮矣 
[四明客述]  
　　寗波訪事友人來函云新正十五日爲寗郡平橋廟宋丞相吳公誔辰府尊莊堅曰太守先期飭鄞縣某大令備辦牲醴是日清晨親往致祭衣冠肅穆禮儀秩然○寗郡提標各營於新正十五日迎賽喜神旗幟鮮明軍容嚴肅夾道縱觀者青衫紅袖熱閙異常○寗郡向設牛痘局居民喜其簡便近年以來推行漸廣兹聞府署土地祠内擇於正月十八日道先關局傳漿惟日來料峭春寒赴局掛號尚覺寥寥無幾也 
[北固春光]  
　　鎭江訪事人云花爆中有所謂流星九龍者最易惹火常鎭通海道長久山觀察出示嚴禁曰照得時值新年放爆敬神本屬例所不禁惟雙響九條龍火星一落草屋際此物燥風乾易於肇禍焚如之慘尤爲酷烈不可不思慮預防合亟出示嚴禁爲此示仰關郡居民鋪户人等一體知悉自示之後不准燃放花爆致釀火患爾等身家所繋務各恪遵禁冷倘敢故違一經察出定卽從嚴提究不稍寛貸其各禀遵毋違○私販軍火例禁綦嚴道憲長久山觀察函知鎭江關税務司法來格君轉飭理船廳會同稽查長江商輪船委員周錦堂都戎凡遇上下水輪船過鎭時加意搜查以杜私販○新正十五日爲統領新湘全軍踈宇山軍門縣弧令誕關道憲長觀察副都統吉統制及府縣各官標下各管帶均整肅衣冠虖申視嘏軍門設筵欵待主賓酬酢歡洽逾恒席撤後觀察便道至東碼頭象山等處查勘砲臺兼閲新湘各營防堵事宜迨回署已日薄崦嵫矣○兩江總督劉峴帥檄委錢觀察志澄赴鎭江勘視新洲灘地新正十四日觀察乘舟蒞鎭在六吉園棧暫駐襜帷翌晨命駕入城往各衙門拜客午後偕丹徒縣王伯芳大令由官碼頭登舟赴新洲履勘○新正十五日爲長江水師提督黄芍巖宮保壽辰麾下各營員及鎭城文武各官均詣行臺視嘏宮保以時事多艱不敢稱餳宴客預飭巡捕官擋駕凡有餽物者一律璧還○日前鎭江府許紹　太守赴金閶拜賀各大憲年禧十四日返斾在城各官均詣皇華亭碼頭迎迓○鎭江洋務局委員李潤齋大令澍生因事撤差經長久山觀察詳請以邵大令文炳接辦擇於日内視事 
[紗廠失火]  
　　前晚十點鐘時楊樹浦大純紡紗廠正在工作偶一不愼忽然火起烈烈轟轟幾致不可收拾幸急撲救得卽熄滅僅焚去細紗數十磅及機器一架 
[上海巡局紀事]  
　　日前昇泰南貨店被竊後報請巡防局跴緝迄今多日尚未破案因赴局禀催盛雨村二尹傳捕夥戴阿五到案笞責三百板勒限二日務獲究辦○著名巨竊小廣東因竊萬裕馬頭悦生廣貨店及恒生馬頭恒泰廣貨店各物被英租界某包探拘獲　黠之下認竊不諱因卽移交十六鋪汛捕俞德俞偶不留心致被兎脱北局委員楊聘侯二尹南局委員鍾偉臣二尹均傳俞至案子限二天獲案訊究 
[南巿捕房紀事]  
　　顧雲生在大馬頭開設麫館前晚約同舊雨數人在樓上作牧猪奴戲有宋桂桂者前在顧處爲夥辭歇後别謀生理是晚欲入局决勝負顧不准以致互相口角後經調人排解而散昨日忽在新馬路中相遇仍以前嫌起釁爭扭之下由三十四號巡街捕勇拘入捕房捕頭王榮培詢知事因賭錢而起令管押兩點鐘之久交人保釋○東洋車夫楊長根與同業陳長根在路爭攬坐客掄拳攘臂扭作一圑旣而陳之頭顱被楊擊破七號巡街捕勇見之拘解捕房捕頭以陳所傷甚微罰出小洋銀二角予陳醫傷從寛開釋 
[英界公堂瑣案]  
　　包探石金榮拘解黄掌福至案禀稱此人冐充探夥向徐召賓訛詐洋銀四元事爲小的查知送案請究徐投案供稱小的與黄有一面之識日昨忽來借洋銀數元小的不允致獨其怒强指小的爲竊賊今幸獲案求恩究辦黄供向借洋銀是實惟不敢冐充探夥鄭大令商之巴繙譯判責三百板枷號一月以儆○陶韵高竊取周大春家大土二故售與董長發孔世芳得洋銀二十一元八角報捕後經包探費阿銀查獲起出土一枚送案請究周投案供稱尚少土一枚值洋銀二十六元求卽究追陶認竊不諱惟求恩典董孔二人同供小的等均開烟館不和竊贓故敢收買尚有一枚業已煎成烟膏不能解案情願照價賠償叩求鑒核大令判令董孔二人合賠洋銀二十六元再罰洋銀二十元陶責二百板管押一月○包探竇如海拘解沈阿香至案禀稱此人向當細崽先後竊取洋人好美之綢洋傘四顶及克菊生之手套帽子等物經小的緝獲起出原贓送案請究洋人好美及克菊生投案請領失贓沈供物已抛棄故敢取回並非竊取求恩鑒察大令判責二百板管押三月○包探劉阿炳拘解竊賊羅阿江至案禀稱此人竊取隣婦徐王氏家衣服質得洋銀二十餘元經小的查獲送案請究王徐氏投案領贓羅供茖魄無聊行竊餬口叩求恩典感德不忘大令判責二百板管押三月贓給還失主○包探李星福拘解張阿生至案禀稱張在北蘇州河畔拆毁工部局所置鐵欄杆適爲小的查見拘送請究張供寍波人在彼閒立鐵欄本已損壞不干小的之事求恩鑒察大令判責二百板枷號一月○胡阿四攫取粤婦高阿英所携洋蚨兩翼被包探費阿銀緝獲送案請究高阿英投案申訴前情胡供洋銀二元在途拾得並非强攫叩求明察大令判責二百板枷號一月洋銀給失主具領 
[法界瑣聞]  
　　蘇婦顧王氏之子金榮被縫工朱姓串同蟻媒拐賣與駐泊吳淞之緝私砲艇管帶潘　生帶回廣東事經顧王氏查知具控公堂朱森庭明府訊供之下飭移提要証宗士明曹阿根到廨昨日復備齊文卷飭包探持赴縣署禀請派差補提劉家巷蟻媒陳錫金陸家才歸案訊辦○甲乙二小偷向某處竊得銅面盆水烟袋等物持往護城河畔某押店質錢經包探緝獲人贓送入捕房押候堂期解訊想一經訊實難免笞責之刑也 
[美界捕房紀事]  
　　昨午某號運貨車從自來水橋飛奔而下甬人某甲不及避讓遽被撞仆傷及足踝痛極呻吟車夫急圖逃逸幸爲巡街華捕所見拘送捕房捕頭騐得甲傷勢尚輕罰令車夫給小洋銀數角爲養傷費揮之使出○昨晨小竊黄阿虎至東唐家弄某姓家行竊衣服旋由包探顧阿六查獲　　　　　候解送公堂禀請讞員鄭瀚生大令訊辦○甬人趙德表曾向同鄉許某借洋銀數十元無力歸償避匿不面許銜之昨在函　　路遇見向索無著互相口角旋扭赴捕房伸訴捕頭以錢債細故未便准理釋之使去 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十二月二十五日二十六日京報全録]  
　　宮門抄○懿旨一道上諭一道録前○皖撫鄧奏審明强刦盜犯按例定擬片○燕督裕奏甄别道員留省補用片○皖撫鄧奏特叅躘防城内鋪户被刼之知縣先行摘頂摺○又奏整頓清訟事宜摺○燕督裕奏武員不職請旨革職片○吳撫德奏知府仍回本任片○桂撫黄奏爲更換防營管帶片○十二月二十五日富山預備召見○兵部奏派更換值年派出慶王奕功莊王敬昌載瀛松溎祥普阿克丹○翰林院奏派充經筵講官派出剛中堂崇禮廖壽恒徐會灃許景澄領閣事榮中堂直閣事綿文李殿林○掌儀司奏初三初七日祭奉先殿澤公瀾公行禮○禮部奏派告祭后土派出松溎○提督衙門奏拿獲盜犯李三等九名口請交刑部召見軍機富山○二十六日剛中堂等謝充經筳講官恩○榮中堂由北洋回京請安並謝領閣事恩○陸潤庠耆齡各假滿請安　文李殿林謝直閣事恩○克王續假十日○楊文鼎預備召見○李殿林鄭思賀等同鄉官謝恩○英俊請假十日○太常寺奏派皇乾殿行禮派出鄭王○内閣奏派稽察本章派出明啓○召見軍機楊文鼎○○鄧華熙片再據代理懹遠縣知縣熊祖詒詳稱光緖二十四年十月初六日前縣程蘭階任内據事主監生許顯廷呈報伊家於本月初四日夜被匪進内經伊父許永秀等喊捕均被拒傷卽搜刼銀洋錢物逃逸開單呈保報縣會營勘騐獲犯楊錫華楊振梆二名訊供通詳當經臣批飭緝審去後兹據該縣因勒緝逸犯無獲先將現犯覆擬議解經鳳隸道提勘移司覈轉前來臣復知確覈緣楊錫華同長子楊振梆籍隸懷遠縣光緖二十三年十月初四日楊錫華與楊振梆並在逃之次子楊花孜在縣屬會遇素識在逃之宋士蘭房保桐路長得崔懷有常華珍朱馬狗房思樹馬兆齊卽馬大頭房小應卽房保恒各道貧難宋士蘭稔知許顯廷家殷實起意與在逃之不識姓名四人入夥卽於是夜初更時分在僻處會齊宋士蘭房保桐路長得崔懷有及不識姓名一人各持洋槍楊錫華等持械徒手不等同夥十六人行至途中楊振梆因跌傷未愈行走落後卽在路旁等候宋士蘭等偕抵事主許顯廷家門首見門未閂楊錫華馬兆齊在外把風餘供進内行刼事主許永秀等起捕路長得等各用槍棍將許永秀等拒傷搜刼贓物逸出同楊錫華等逃回向楊振梆告知行刼拒捕情由點贓依分各散事主報經該前縣程蘭階勘騐獲犯訊詳批飭緝審程蘭階未及審解卸事代理縣熊祖詒到任因勒緝逸犯無獲將現犯覆審擬由府解道提勘移司核轉到臣查通行内載盜刦之案但有一人執持洋槍在塲者不論曾否傷人不分首從均擬斬立决梟示又例載共謀爲强盜夥犯闞時因病不行事後分贓者發新疆給官兵爲奴各等語此案楊錫華聽從逸犯宋士蘭夥刼事主許顯廷家得贓查宋士蘭等持有洋槍拒傷事主自應按例照通行問擬楊錫華合依强刼之案但有一人執持洋槍在塲不論曾否傷人不分首從均擬斬立决梟示通行擬斬立决梟示楊振梆聽糾夥刦臨時因病不行事後分贓亦屬不法該犯雖與伊父楊錫華共犯强盜卽屬侵損於人有自應各科各罪按例問擬楊振梆合依共謀　强盜夥犯臨時因病不行事後分贓者發新疆給官兵爲奴例發新疆給官兵爲奴仍照名例改發極邊烟瘴充軍以足四千里爲限到配後銷帶鐵杆石礅二年定地配與楊錫華均各照例刺字失贓照估追賠逸犯宋士蘭等飭緝獲日另結除供招咨部外理合附片具陳伏乞聖鑒敕卽議覆施行謹奏奉硃批刑部速議具奏欽此○○裕禄片再道府州縣無論候補試用人員應自到省之日起予限一年詳加察看日具切實考語奏明補用兹查有候補道洪恩廣到省一年期滿例應甄别據該道禀請核辦前來奴才查洪恩廣才具開展辦事勤明堪以留省補用俟有應補缺出照例請補除將履歴咨部外理合附片具陳伏乞聖鑒謹奏奉硃批吏部知道欽此○○頭品頂戴安徽巡撫臣鄧　華跪奏爲特叅疎防城内铺户被刦之知縣請旨摘頂留緝恭摺仰祈聖鑒事竊據休寍縣知縣葉在鋆禀報光緖二十四年九月三十日二更時分該縣聞西門内連成糧食店被匪行刦同在城文武往捕匪已越城逃逸追捕無蹤並據事主報稱是夜被匪擁入嚇禁聲張拒傷店夥　佑人等刦去洋錢等物會營勘騐差緝請查核等情據此臣查盜賊肆刼最爲閭閻之害屢飭該縣將保甲圑練事宜認眞舉辦嚴密巡防乃　内竟有鋪户被刼拒傷多人之案捕務似此廢弛未便稍事姑容據署藩臬兩司將該令葉在鋆撤任會詳請叅前來相應請旨將休寗縣知縣葉在鋆先行摘去頂戴仍留於該地方恊同現署知縣劉彥嚴緝此案賊贓務獲究辦倘届限無獲仍照例叅辦謹會同兩江督臣劉坤一恭摺具奏伏乞皇太后皇上聖鑒訓示謹奏奉硃批著照所請該部知道欽此○○頭品頂戴安徽巡撫臣鄧華熙跪奏爲遵旨整頓情訟事宜恭摺覆陳仰祈聖鑒事竊欽奉電傳上諭張蔭桓奏請增修内政以齊民志一摺前大學士直隸總督曾國藩所撰清訟事宜及清訟功過章程於清理積案之法鉅細靡遺前經頒行各省著各將軍督撫府尹重爲刊印頒行各屬實力奉行並將所辦情形迅速具奏等因欽此伏查訟獄爲民命所關自廳隨到隨審結庶免書役詭索愚民受累安省詞訟自同治八年經直隸總督臣曾國藩核定清訟功過章程奏奉諭旨咨經前撫臣飭各屬一體遵照按月造送管收除在四柱清册將如何訊結緣由及未能訊結之故詳細聲叙毋許含混各屬自理之案尚無棧壓嗣以繁劇之區自理詞訟繁多造報因之延擱復將四柱清册改爲詞訟日記簡明册命盜案件不列册内原期便於稽核乃各屬因册内旣不細叙已結未結緣由不無含糊朦混經臣仍飭照造詳細四柱清册以憑考核又各屬辦理命案凡遇案情較重犯供狡展或解審駁回承審接審之員不思悉心研鞫往往藉要證外出咨部展限束置間閣經臣調查各卷間有可以詰究完結者明白指示飭令速爲審解其詳咨展各案亦輕隨時確核分别准駁如再延宕定照易結不結例撤叅各在案至道府有督率之責如果稽察不嚴本難辭咎自應議定功過以專責成惟今昔地方情形不同辦理當爲變通由臣督同藩臬兩司將前准曾國藩所撰章程量爲變通並照章塡入道府功過刊印頒發各屬實力奉行仍　　考核功過分别優劣以仰副朝廷勤恤民隱之至意據署藩司李廷簫署臬司鄭炳勛詳請具奏前來理合會同兩江總督臣劉坤一恭摺　陳伏乞皇太后皇上聖鑒訓示謹奏奉硃批知道卽著飭屬實力奉行毋得日久生懈有名無實欽此○○裕禄片再查山東聊據縣人花翎儘先守備王華鵬在天津縣呈控鋪民房瑞借錢不還一案由縣訊明該守備係因貧苦難度串通土殿才作中揑造借約向房瑞訛詐錢文屬實該守備控案纍纍本非安分之徒現又揑造借約訛詐平民實屬目無法紀據天津縣詳由臬司轉請參革究辦前來奴才覆查無異應　旨將花翎儘先守備王華鵬卽行革職以便照例懲辦理合附片具陳伏乞聖鑒訓示謹奏奉硃批著照所請該部知道欽此○○　壽片再調署蘇州府知府彥秀前因伴送醫士郎中陳秉鈞入都當經奏明委員代理兹查彥秀業已回省應卽飭令　回蘇州府知府署任以重職守據蘇藩司會同臬司具詳前來除批飭遵照外謹俣詞附片陳明伏乞聖鑒謹奏奉硃批吏部知道欽此○○黄槐森片再　換防營管帶欽奉諭旨隨時奏報歴遵在案兹有管帶防勇左軍中營總兵王正明因病告假應卽委員接帶該營防勇以資得力查有補用遊擊廖清齡熟悉營規操防奮勉堪以接帶除札委該員遵照馳赴邕郡將左軍中管防能妥爲接管勤加訓練認眞巡防外謹會同兩廣總督臣　鍾　附片具陳伏乞聖鑒謹奏奉硃批兵部知道欽此 
 
