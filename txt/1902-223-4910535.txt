# 1902 - 223 - 4910535

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經堤綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本悞覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[請政府與外人議訂交犯約章說]  
　　作奸犯科何代蔑有然向雖有逋逃淵藪緝捕尙易爲功至海禁大開輪船來往而華人之因事逃至海外者時有所聞聽之則國家刑法不得施欲向索回又以無例可援而止此交犯一事所以不得不與東西有約各國議訂專條也雖然訂之亦正非易泰西公法有藏匿他國罪犯者罰之以故國與國言和必有互交犯人之約中國通商之始執政者瞢於外情並未議及於此至楊子通星使秉節赴美始有查取各國交犯章程之諭蓋以歴年俄人庇白彦虎英美日人庇孫文往往苦索不交深恐此後糾葛益多因擬徐徐籌及也時我郡謝君希傅方代理秘魯使事爰譯錄義秘所訂專欵呈之節轅大約應交犯人定有限制如弑父母者殺害小孩者殺人者用毒物害人者謀財害命者私娶　妻者搶劫者强姦者陰計害人者拐騙小孩者放火者結黨作亂者攔路劫奪者私鑄國寳者傷害國庫者假充國家憑據者假造銀票者假冒官塲者假充官差者假造印信印　信劵者假造官出告者假造合約者假充證據者誣枉良民者私盜國庫者故意倒閉吞騙者　船謀反者故意毁壞車路電線及機器者在海洋爲盜者犯此數十罪卽使逃至他國亦應送歸本國訊懲列國大抵皆然獨中國無此　是戊戌之變康梁諸逆罪惡彌天外人袒而庇之公然執國事犯不交之說夫康梁固國事犯也卵之翼之在各國自以爲正理然獨不見義秘之約明明有結黨作亂及假充國家憑據二條耶觀其糾約　嗣同林旭諸人卽結黨之證謀圍頤和園偪迫皇太后卽作亂之證自稱奉有密詔謀害慈闈卽假充國家憑據之證試問其爲國事犯乎非國事犯乎豈義秘應互交而各國獨不應交還中國乎抑所謂國事犯者惟事敗後奔至彼國彼國始從而保之如俄之保白彦虎英美日之保孫文猶可說也至康則由英人在上海接去梁則由日人在天津接去此尤出於尋常庇護之外無怪政府之積不能平今者中國力與各邦互派使臣議訂商約裁釐增稅局面一新各邦知中國孱弱幾不能支亦有聨合結盟保護安全之舉鄙意宜乘此機會與之議訂交犯章程庶日後有犯事在逃者得以遵章向索豈非目前必不可緩之要圖歟或謂交犯一事中英和約第二十一則已有數言大旨謂因犯事而逃在香港或潛逃英國船中照會英官嚴拿查明　係犯罪交出云云儘可援此向索何必另訂專章則應之曰正惟有此數言而索之愈多轇轕蓋僅曰逃至香港則在香港以外者不在此例可知僅曰或在船中則離船他往者不在此例可知且重言以申明之曰查明曰實係則是授英人以鞫問中國罪犯之權而應拿不應拿應交不應交全任英人操縱更可知數十年來積案纍纍百索不得其實於此數言肇其端亦何怪華人之鴟義矯虔者羣以外洋爲藏身之固乎或又謂各邦雖允訂是約而於國事犯不交一事始終齗齗與中國爭則此外胥無足重輕何必因此而多　折曰國事犯之應重治近來各國已有知之者觀夫美總統麥根利被弑後美議院卽議將謀逆之犯加等以懲新例三條何等嚴得即俄之治無君黨亦略不寛假以戢其均貧富攺民主之心自餘各邦亦諒有同心何獨於中國而多所阻遏且義秘之約當時以英德成約爲藍本而結黨作亂等語幾於鐵案如山我中國尙何有所疑忌於心而不與各邦議訂耶若謂義秘之約第三條謂所立交犯章程係指平民若官家則永不在拿解之内則僕請以一言明告之曰人旣犯罪未有不先褫革功名者雖達官亦平民矣更何患此章之有所扞格哉 
[本館接奉電音]  
　　昨日午前京師飛電傳來上諭三道敬謹譯登○七月十二日内閣抄奉上諭張百熙奏會擬學堂章程開單呈覽一摺披閱各項章程尙屬詳備卽著照所擬辦理並頒行各省著各督撫按照規條寛籌經費實力奉行總期造就眞才以備國家任使其京師大學堂著責成張百熙悉心經理加意陶鎔樹之風聲以收成效期副朝廷教育人才之至意開辦之後如有未盡事宜應行增入仍著隨時審酌奏明辦理欽此同日奉上諭色楞額著卽來京當差錫良到任尙需時日熱河都統著查代暫行署理迅卽赴任欽此同日奉上諭廣東陸路提督程允和署即赴任欽此 
[電傳宫門抄]  
　　昨晚京師友人專電告知本館云七月十三日皇上召見軍機大臣及松壽托克　　　並無明發上諭 
[俄允撤兵]  
　　日本長崎訪事友人云前者俄國派駐滿洲各處之兵士多至四萬名現經中國政府商准俄政府定於西歴八月中旬卽行撤退矣 
[俄軍剿匪]  
　　日本某日報云近得中國京師來電悉俄人于上月中旬派令可殺克陸軍一大隊駐紥庫倫蓋以土著匪人猖獗異常故助中國興師勦伐也 
[貝子行期]  
　　日本某日報云中國簡赴英京慶賀加冕盛儀这振貝子歸途擬繞出美國游歴東瀛小駐行旌采風問俗大約東歴八月十八日可抵横濱矣 
[文字之禍]  
　　日本某日報云日儒高田早苗著有日清戰法外交史一書刻已刊印告成内務省以爲妨　治安秩序下令不准出售并將木板印本弔銷 
 
 

Page 2

 
 
[奉使隨槎]  
　　聞之京師友人云欽命出使比國大臣楊誠之星使於本月初一日專摺奏調隨帶人員兹將銜名照錄如下隨　兵部卽補員外郎祁師曾山西壽陽縣人廕生指分直隸試用知府沈瑞麟浙江歸安縣人監生指分安徽直隸州州同知顧賜書江蘇江寗縣人舉人譯官直隸候補知縣徐家庠江蘇嘉定縣人監生醫官江西試用直隸州州判陳璋江蘇江浦縣人拔貢生 
[錄本館采訪友人所報學生肇禍始末]  
　　中國游學日本之吳敬恒孫揆均迭向欽命出使大臣蔡公滋擾致被日本警察官押解回華已照日友手函及東京大阪諸日報縷析譯登矣昨得派赴長崎采訪友人來書大旨謂東歴八月二日清晨此間日本官塲接東京函告云七月二十九日午後中國留學生五十名蜂擁入麴町區永田町星使節轅星使蔡公由德律風告知麴町警察署警察官村島氏急率同巡查十餘名前往見有學生二十八名圍繞大門因卽麾之使去旣而成城學校監督步兵少佐曾我氏聞警而至察知學生中有在校肄業者諭令散歸其爲首之吳敬恒周家樹二名被村島氏帶回詢其緣由吳周同稱近日到有學生九名欲入成城學校浼蔡公保送蔡公責令五人環保我等故糾同大學法科弘文書院同文書院成城學校諸生向之詰責村島氏遂叱令退出内有一名恃蠻不服乃覊至九下二刻始釋歸午後又電告云吳敬恒係中國舉人因煽令學生滋生事端已并之使出國境矣四日又函告云吳敬恒在東京滯蹟己歴數年近入高等師範學校肄業今春忽乞假回國旋挈來男女學生九名口浼京師大學堂總教習吳摯甫京卿繕具保單送至叅謀本部叅謀本部官以未得蔡公作證將保單封還京卿吳乃於七月二十八日往謁蔡公蔡公不欲見請外務省譯員小林光太郎婉詞謝之衆學生遽以三事要挾一必令使憲出保證書送入成城學校二旣允出保證書必將衆學生悉數保送三如不能盡使職卽須解組回華小林氏與京卿互相商榷謂所要第三事萬不能從祗得將情告知警察署未幾警察長率其部下前來見衆學生有横臥於地者有蹲踞於席者有高立凳上而噴吐痰沬於桌椅者不禁勃然大怒將其魁吳敬恒孫揆均二人拘押署中至二十九日始縱之去孫吳旣去卽糾合四五十人重赴節轅至則有巡查十餘名守門阻不得入爰將屋旁玻璃窓擊破伸手入内扳去機簧次第蛇行而進節轅中人不得已又報知警察署警察長喚吳孫使往責之曰此雖中國事然使臣名位何等顯貴節轅氣象何等森嚴卽我國貴官亦不能無故擅入爾等何無理取閙至於再三乎旋復慰以好言遣回旅次三十日恭逢中國皇上萬壽聖節時交五鼓蔡公正在率同叅隨各員衣冠祝嘏吳又糾同學生數名前來喧閙并戟手大言曰節轅重地而任令巡查出入自如大失國家體制我當訴諸政府將爾撤回京卿苦勸移時喧閙如故八號又函告云吳孫二人於東歴八月五日經警視廳官喚去諭以現奉内務省之命謂爾等在此妨害地方治安著卽押出國境吳孫聞之怏怏而返約集學生四十餘名謁内務省大臣總務官長及中國奉旨游歴之鎭國將軍毓公京師大學堂總教習吳摯甫京卿稱我等惟向使館驛騷與日本地方治安有何妨害而貿然將我等屏之境外耶翌日擬於清晨六下鐘越一十分時附火車赴神戶不虞五下二刻警察長已押赴警視廳行至八重洲橋吳突躍入外濠意圖鳧水而遁經警察長拘住解回警視廳暫覊隨於正午押至新橋登火車迤邐抵横濱附某輪船遄返按長崎距東京三四千里之遙而采訪友所報情形與前報譯登者不謀而合足見本館實事求是略無偏倚於其間因削牘備登以相印證閱者幸毋笑爲水複山重也 
[研究農工]  
　　京師采訪友人云此間創設農工學堂刻已粗有頭緒六月二十九日順天府府尹陳玉蒼大京兆出示曉諭曰照得本衙門恭奉諭旨設立農務工藝學堂購定四眼井胡同路西房屋一所聘請教習合行招考生徒切實舉辦爲此示仰軍民人等知悉如有資性聰頴粗知文墨年在十六歲以上至二十歲者取具切實保結加蓋迅赴本局報名以便示期考以口義或數十字或一二百字遴選入堂肄業毋得觀望自誤其詳細章程到堂後再行頒閱切切持　　一考試此項學生不求精深但能以白話演成口義文理大致明順者卽爲合格一經錄取便可入堂一旣經錄取之學生來堂住宿肄業飲食器具由堂備辦惟須自帶衣物等件一切堂規務當恪守一本堂製造化學之學甚多今先授以一二藝事隨教隨試將京師未有之物迅速仿造一二項辦有成效再習他藝　一學生中勤學善悟製造精進者由教習考騐切實酌給薪水尤爲特出者并按照奏定章程移送順天府學堂肄業以資造就一製成各物銷售暢旺獲有贏餘酌提數成按學生之勤惰分别給奬以示鼓勵 
[徐侍御奏叅陳大京兆片]  
　　御史徐德沅片再京師首善之區有地方官之責者上以順天府尹爲表率次則五城司坊官如牧令府尹得其人司坊盡其職乃能民情安謐地面肅清然府尹不能得其人卽司坊不能盡其職臣本任山東道有稽查五城司坊追比五城竊盜之責乃近來盜案迭出該司坊官久未呈報並不將捕役送比每月接見之期該司坊官亦多不到殊屬廢弛公事玩視法紀而該司坊官之行止卑汚聲名惡劣者則以東城副指揮丁惟忠爲最著該指揮本刑部湖廣司已革書吏行同無賴物議沸騰惟善於奔競鑽營能謟事順天府府尹前巡視中城御史陳璧大爲陳璧所信任遂致恃寵而　臣前赴刑部相騐監斃人犯例帶坊官同往該指揮並不親到　該府尹與該指揮素爲密交庚子之亂寄其女眷於丁宅事後因極力保洊以酬其情復派充練勇局總辦現奏設工藝局又付該指揮以巨欵該指揮引其黨羽沈姓邵姓俱已革書吏日日喧闐其中空糜費而無一事該府尹乃稱其操守可信不亦顚倒是非耶該指揮現已呈請離署以知縣分省補用似此貪汚卑賤前管練勇局尙爲勇丁所不服復何堪父母斯民耶該指揮之貪劣如彼該府尹之寵任如此則該府尹之素行與該指揮爲一轍從可知矣該府尹本無奇材異能惟素喜鋪張復工欺飾故邀一時浮譽而究其營私牟利尤有甚於丁惟忠者戊戌年間許應騤放浙閩總督該府尹將以服闋入都親迎至滬復歸於閩遂鑽營得興化府官鹽一部坐擁厚貲又丁憂在家招集商民股本十餘萬金命其婿史姓開礦未及一年遂稱倒閉商民畏其聲勢不敢過問行同市儈鄉評鄙之其爲御史管理街道不過於大官寓宅所在時加修理故當時頗有名稱於街市鋪戶則專以嚴酷爲能稍有干犯非賄求不免及升任府尹則尤爲怙寵擅權行私罔上順天府屬四廳二十四州縣紛紛任意更調大興縣知縣徐國楨未曾一日到本任遽升北路廳同知三河縣知縣鄭襄聲名素劣上年借洋兵過境爲名斂錢七千餘緡入私通國皆知該府尹以同鄉賄庇不但不劾又於將辦　　陵差時輙將鄭襄規避調開以致兩三月間該縣四次換官及大差甫畢適值錢糧開征又迅調鄭襄回任安享其利屬吏爲之譁然宛平縣知縣潘瀛因辦陵差調署大興乃復以大計劾其貪許性成夫旣曰貪詐性成卽不應調辦大差旣經調任首劇卽無大計叅劾之例該府尹乃僅叙其武清縣本缺殊屬顯遈法紀欺罔朝廷而其教子不嚴縱役爲虐尤不理於人口順天府向有大班由大宛兩縣揀派該府尹乃任其子選用該大班倚勢作威至各屬招搖索詐並犯劫盜重案經五城拿獲爲該府尹索回其怙過飾非又如此若謂其辦事認眞試問升任府尹以來所興者何利所除者何弊其開小學堂也一切毫無條理教習學生近皆紛紛告退其設工藝局也至今尙無端緒專任丁惟忠把持其會辦五城事件則惟獨攬大權不聽五城分任五城御史自各有所推諉五城司坊遂至無所責成無怪其廢弛公事玩視法紀至謂庚子亂後 
 
 

Page 3

 
 
該府尹協理巡防頗資保衞不知當時地面歸各國分轄巡捕由洋官督率該府尹徒領巨欵効供應而已而其供給洋官牛羊浮開數目饋送洋人扇面自書官銜雖爲小節實爲笑談是豈才識優長明達治體者所爲耶以此等貪詐之員一日大用則結交皆丁惟忠之侣援引皆丁惟忠之流有不植黨營私妨賢嫉能者哉用人之失旣貽害於蒼生知人之明恐更傷夫睿鑒應請簡派清正大臣秉公查究據實覆陳毋得瞻徇容隠前東城副指揮丁惟忠有玷官箴必爲民害請子罷斥以示懲儆至京師地面寛廣五城事務殷繁會辦果得其人自能和衷共濟會辦苟失其人反多掣肘貽誤可否將五城分治之處規復舊制將府尹會辦之處卽行裁撤以專責成出自聖衷獨斷並請飭下五城御史轉飭各司坊官恪遵定章隨時赴臣衙門山東道報案按期謁見以憑察核毋得視爲具文是否有當伏乞聖鑒謹奏 
[興學先聲]  
　　松江訪事友人云郡城自奉明詔創設學堂屢經官紳協力籌商撥欵以充經費日前府尊余石蓀太守照會姚松泉比部請先將建造房屋購置書籍儀器禮聘教習核議章程四大綱一一籌畫聞中學堂擬就雲間書院舊址添建齋舍二十餘楹俾諸生肄業小學堂擬將景賢書院攺設雲間規模宏遠略加整理自覺措置裕如景賢則祗老屋三四椽非土木大興無可展布是以中學堂不收修膳小學堂則須一律照收云 
[東甌紀要]  
　　温州訪事人云温郡中學堂本定六月初一日開館所聘經史各敎習均已到堂至瑞安小學堂提升中學堂學生六七人亦已來堂候考旋因輪船抵埠時算學教習並未命駕到來乃訂於七月朔日開塾○正任玉環巡檢賴心田少尹畊近因盜犯逃逸致奉上憲撤任刻由温處道童紹甫觀察札委試用府照磨陳伯謙少尹份暫行代理旋以陳少尹現辦温郡遷善所差爰攺委試用從九品王薔初少尹奎綸前往代庖大約日内卽須接鈐視事矣 
[晴川秋色]  
　　漢口訪事友人云邇來鄂省大憲以湖北豐備倉所積之榖業已平糶一空特委何大令慶濤馳赴湘中採訪市價以便備價購還○前者英人屢議將租界擴充祇以附近房屋甚多備價購歸頗非易易是以至今尙難如願大約持之日久必可漸底於成也○鐵路旣成火車載貨往來一切釐金自應照章完納上憲特委劉蔭如司馬設局大智門左近照例徵收已於本月初一日開辦矣 
[玉帶留題]  
　　鎭江訪事人云上月下旬南洋續備新湘全軍統領陳宇山軍門赴滬公幹事畢於本月初三日乘某輪船遄回麾下各營均詣官碼頭恭迓○本月初三日有一英國兵艦由滬駛抵京口管帶某君命駕登岸拜會駐鎭各西官旣而船中水師相約至租界中閒遊水陸總巡周錦堂遊戎親帶勇丁妥爲照料翌日兵艦卽鼓輪駛赴漢皋○此間五方雜處良莠不齊每有不法棍徒遇事生風魚肉良善閭閻被害往往敢怒而不敢言事爲常鎭通海道長久山觀察所聞密飭丹徒縣洪大令保甲總局楊大令及文武各巡局員嚴密查拿務獲懲治是亦除暴安良之善政也○天時不正疫癘流行鮎魚套南首某村寥寥五六家旬日間因此斃命者多至十餘人有某甲者年逾而立某日早餐時尙安然無恙至中午忽染病不數刻卽魂赴泉臺矣衛生者可不愼哉○城外薛家巷一帶每有無恥之徒開設花烟館非獨傷風敗俗且易釀成命案丹徒縣洪大令訪知出示嚴禁一面飭差將最著名之某某兩家發封以示懲儆 
[上海官塲紀事]  
　　太倉直隸州知州蔣羹臣直刺昨因要公至滬先詣蘇松太兵備道轅谒見道憲袁海觀觀察面陳一切然後至上海縣署拜會縣主汪瑤庭大令大令延入花廳茗談良久而别○前署武進縣竇甸膏明府上海洋商租地會丈局會辦陳楚生明府均於昨日至上海縣署拜會縣主汪瑤庭大令晤談片時然後辭出○昨日本邑南市馬路工程局總辦翁子文太守因政體違和遣家丁赴道轅禀請蘇松太兵備　袁海觀觀察給假三天以資調攝○秋闈將届多士皆賦槐横而踏省門上海縣學教諭邱贊思廣文應赴白門送考昨日午後親詣道縣各署辭行旋於晚間乘某輪船就道○昨日江蘇候補道胡夢花觀察因公來滬拜會蘇松太兵備道袁海觀觀察旋赴上海縣署投刺縣主汪瑤庭大令延入花廳清談片刻而别○昨日駐滬城九畝地之滬軍親兵營管帶沈賡虞太守偶沾清恙因遣家丁投松太兵備道轅禀請給假五天以便延醫診治 
[偵緝票匪]  
　　前日湖北某邑人葉四和及盛某無端在本邑大南門外南碼馬持械格鬥江蘇撫標滬軍營管帶龍葆珊遊戎得悉急派親兵前往兠捕至則已逃逸無蹤嗣在葉寓中搜出手槍藥彈諸兇器帶回本營遊戎知伊等均係從前漏網之富有票匪遂派勇四處緝查尙未識能否弋獲也 
[南市火警]  
　　前晚九點鐘時本邑南市陸家浜三角街源源押鋪樓上不知因何遺火霎時黑烟羃地赤燄蒸天鄰人見之急往施救閱時良久始得火滅烟消然已受驚不淺矣至昨日午前十點鐘越二刻時十六鋪橋迤南祥記馬頭張民記水果行樓上忽又失火迨更夫鳴鉦報警城廂内外各洋龍風而至就浦中吸水狂噴祝融氏勢不能支始偃旗息鼓而返是役也燬去張民記及比鄰義源水果行房屋四幢當火熾時蘇松太兵備道袁海觀觀察守備程厚庵守戎均命駕臨塲彈壓 
[跋昭代名人策論]  
　　昭代名人策論一書爲琴川王傭齋先生所選而古吳袁氏傳經塾印以行世者也自科塲攺制之詔下坊肆所出近人策論幾於充棟汗牛然非字跡細若蠅頭卽　雜不可詰究是書選自國初作者以迄時下名流其蒐羅也宏其抉擇也愼而又句圈叚畫跋尾詮眉旣告成復就正於桐城吳摯甫京卿始付諸石印字大紙潔獨出冠時旣足供窓下之揣摩亦可爲塲中之楷式較之書賈射利者蓋迥乎不同矣用跋卷端以志佩 
[濟世靈丹]  
　　此方有心濟世者大可合製分送功德當非淺鮮也方用明雄黄　兩鬼箭羽二兩丹參二兩赤小荳二兩右藥共研極細末煉蜜爲丸硃砂爲衣如桐子大每服三五丸空心温開水送下可辟一切瘟疫卽至病家可無妨碍卽與病人同牀合被亦不傳染再用茅术二兩四錢白芷一兩五錢羌活一兩五錢細辛四錢吳茱萸一兩五錢柴胡八錢右藥共研細末於家庭焚燒一切疫氣自然消散再用江綢或黄布袋盛藥末五錢佩之更妙[  不知名人來稿]  
[申報館恊振所經收順直江西長江振捐七月初一日至七月初十日止第十八次清單]  
七月初一日追慶子炳塏爲先嚴八十冥壽求冥福洋二十元兪鄭氏求合家平安洋十元無名氏求三官關煞開通洋一元○初二口全中人銅洋一元對洋三元陳志元求子病愈洋一元何　寳順來無名氏銅洋四十一元銅小洋七元五角○初三日無名氏銅洋一元○初四日吳榮泰洋五元○初五日永義昶來太倉李公館求保合家平安龍洋十元○初六日柴如愚翁交來徐副戎崑亭因父子病痊合家清吉洋一百元○初八日沈樹庭求保平安洋一元○初十日無名氏銅洋三元以上總共收洋一百四十九九五角銅洋五十三元五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈維鎬將屋租與貨捐局嗣忽糾葛横生投控淞滬釐捐總局督辦朱詵伯觀察札縣訊斷前晚縣主汪瑤庭大令升堂研訊張綏之供稱貨捐局租沈之屋係生及張永昌方錦帆介紹每年租價洋銀三百三十元另中金四十四元今因局員將房屋攺裝故沈不依允沈稱職員向在浙江候補屋係族中公産當租與貨捐局時議定不得將裝修更易六月初二日局中來條稱將拆攺石庫門詎料　屋亦被拆卸並撬去地板屋椽職員向論竟遭辱駡因此同族不平投總局控訴大令諭候函致貨捐局將屋照樣修好退租○日前滬南長義豆行中人持金協太捐票赴貨捐局矇混經局中查出函告縣署前晚大令升堂訊究蔡儒煜供稱在長義行執事楊慶熙供稱小的係長義行學徒高二供稱係順興號執事大令　蔡曰此事究竟如何供稱行中進出貨物另有人經理日前買趙同太金協太兩家荳餅生油浼高報捐因高患病轉命小的行中學徒楊慶熙至局取捐票以便運往他埠並無朦混情事高稱向章各號中人赴局報捐局内派人到船查騐又須關上洋人騐視相符然後發給捐票命趙同太油號雇船裝貨來滬托小的報捐隨將此貨轉賣與長義行小的因患痧症不能到局取捐票故著長義學徒楊慶熙代取不料多取金協太之麥子豆餅豆油各票當時將麥子票交還而持餅油票運貨往他埠楊供長義行曾買趙同太船上之貨其捐票因高患病令小的代取悞將金協太捐票一併取回後查得本行亦曾向金協太買豆餅生油故將此票留下惟麥子票當即交還大令飭一併取保出外聽候查明核奪 
[馬路工程局瑣案]  
　　著名惡棍謝掌華於上月杪至南市萃豐弄某姓家乘火搶物被包探黃量海拘解馬路工程局襄讞委員黄衡堂二尹迭次研訊供稱小的爲恒大元米行搬移各物並非乘火刼財迨傳訊行中人則稱並無其事乃命笞責二百板枷號半月示衆昨已期滿二尹命帶案疏枷移送攺過局覊禁○惡棍朱連生迭犯兇案經包探黄量海拘解馬路工程局旋有捕役陳金之夥金松林者投局禀稱小的被朱砍斷脚筋攫取金約指銀表等物請卽訊懲兹又有人投上海縣署控朱不法縣主汪瑤庭大令派差往提二尹重復升堂研詰朱　稱金松林綽號小三郎向爲江河流丐與彼黨中人爭充丐頭致被人砍傷與小的無涉二尹謂現有人在縣控爾爾之不法可想而知飭候函送縣署歸案訊辦○福康缸甏店夥馬二川將貨堆置馬路中二十九號巡街捕叱阻不依反將捕兇毆受傷遂拘解馬路工程局黄二尹研訊之下馬供稱　兇者係董家渡不識姓名人實與小的無涉二尹飭交人保出限二十三鋪地甲錢德查緝行兇人訊究錢逾限未獲二尹遂於昨日提案飭責一日板展限三天務獲懲辦延干重比○源源祥紙店夥壽茂生近在街頭求售内地自來水籌被自來水工頭徐錦和偵悉向之詰究互相扭毆旋奔赴工程局禀控黄二尹研訊之下徐供稱公司中紅字水籌向歸小的經售今壽所售者與之相同故向查問不料壽等多人驀地兇毆以致受傷并失去銀表一枚鈔票洋銀一百二十五元現洋銀五元小銀錢三十角求恩究辦壽供稱小的所賣之籌向城内某姓家用竹籌貼換得來徐來查問時小的向之解說旁人不服以致互毆小的實未動手二尹飭交人保出命地甲查明實在情由禀候訊斷 
[英美租界公堂瑣案]  
　　包探葉盈堂解流氓丁海林潘阿甫到案禀稱前日伊等在棋盤街强向孟王氏王小寶奪取金戒指及象牙骨摺扇飛步奔逃經小的追獲戒指已不知所往請卽究追孟王氏投案供稱是日小婦人從法界挈妹子小寶過三茅閣橋驀被丁潘攫物務之重懲丁潘供詞閃爍訪事者未及筆錄讞員張柄樞司馬商之德總領事署佛繙譯官判各責五百板枷號一月發犯事處示衆期滿押捕房半年○包探方長　解姜寳生曹和尙及老虎灶茶肆夥夏阿二到案禀稱前日馬夫小連生因賭起釁戳斃王春生一案伊等在塲目擊請卽訊供曹供小的曾在午前與彼等同賭及逞兇時已在午後並不與聞求恩免送縣署以安生業司馬姑徇所請准覓妥人保出候將兇手獲案然後赴縣備質○包探竇如海解祝有美到案禀稱此人短交徐文卿所購之蠶繭報由小的拘獲請卽訊追徐投案訴稱尙有别帳未結暫求交人保出候將帳算明禀復核辦司馬准之○包探竇如海解徐王氏及徐阿榮到案禀稱伊等男婦二人竊取同居人徐德二所儲洋銀一百三十元除吊到五十餘元外尙少七十餘元請卽究追徐王氏等認竊不諱惟稱無力繳出尙乞恩施司馬判責氏手心二百下交官媒管押四個月徐責三百板管押捕房三個月○包探徐榮珊解頑童王金裕到案禀稱此人混入印兵營内行竊單被一條報由小的拘獲解請究懲王供父親專爲人經售地基此被係他孩所竊司馬判責手心二百　著其父賠洋銀一元 
[法租界公堂瑣案]  
　　小東門外某醎貨店雇駁船裝運醎蘿菔等物突有流氓馬小甫張德順冐充貨捐局巡丁將船攔阻勒索洋銀包探見之當卽拘入捕房昨日解案請訊馬供稱小的向以駕舟爲業悞認彼船有意漏捐是以向問張供稱小的爲馬所愚致與同往尙乞施恩讞員杜枝園大令判責馬四百板張三百板○王良才之妾顧氏被蔣新才誘至滬上串同王裕明戚張氏鬻入娼寮顧氏不從沿途喧閙被巡街捕拘入捕房大令訊取口供著將顧氏暫留以待家屬認領王在金陵原籍聞信卽遣其弟良甫來滬具領顧氏不認其爲夫弟致啓人令之疑判令掌頰二十下押候查辦昨日良才偕顧氏之母顧陳氏投案歴訴情由大令判將蔣新才重責五百板王裕明責二百板戚張氏掌頰百下旋因懐孕免責一併發回捕房送縣遞籍顧氏已責四十下免其再責交良才領回管束○蕩婦施倪氏與所私陳鴻吉不合嗾使鄰婦李王氏誣以行竊金臂釧金練條等物控經大令訊悉實情押候斷結昨日李王氏投案求將金物領回大令謂爾不應揑情誣控本當究懲姑從寬典著具狀領去○陳阿三陸長寳行竊某姓家器物報捕查獲解案請訊陳陸同供小的等所竊各贓除已起案外其餘窩留同黨三和全全阿明等處大令飭包探帶往吊齊然後核辦○賊犯胡阿金前已驅逐出境近又混入租界中行竊經包探拘獲解案大令判責三百板○葉金生至某輪船上行竊衣箱一口當塲緝獲由包探解案大令判枷一個月發碼頭示衆期滿笞責五百板 
[美租界捕房紀事]  
　　江北人王阿法在靶子路七十七號門牌西人鉛門處爲馬夫昨晨正在裝配馬車之際馬忽驚躍將王撞仆於地車輪從身上碾過以致血肉模糊經鉛門援起令人舁至捕房捕頭令送往同仁醫院醫治○昨晨虹口楊家灣周姓家被小竊撬門而入竊去衣服報時鐘等物旋由包探劉光震杳獲解入捕房捕頭令押候解送公堂禀請讞員張柄樞司馬究懲○前晚跪灘賊劉阿祥潛入蘇州河中某姓駁船上竊取衣服正欲携之上岸適被某號華捕所見連贓帶入捕房捕頭令押候解送公堂禀請訊辦 
[邗江官報]  
　　六月二十三日吕鹺尉杜芬委南京餉差二十四日正任南批騐鮑鹺尹銷假偃王分轉　祖委湘岸聽差金分轉耀忠委卾岸聽差二十五日沈鹺尉麟委運北鹽二十六日萬壽聖節運司程都轉於　鼓時率屬至萬壽宫行朝賀禮二十七日新勝虎字營統帶徐都戎寳山公幹到揚二十八日分發知事凌　尹　倫安徽人大使汪鹺尹守堃浙江人均禀到汪鹺尹聲濟謝鹺尹恭靖均辭押北鹽二十九日分發大使多鹺尹祥順天人禀到徐鹺尹本勳奉棧憲委運北鹽三十日分發大使孫鹺尹允杰大興人禀到七月初一日梁分轉世禮禀知到姜埝總巡差初二日新任甘泉縣張大令景祜禀知任事方鹺尹期由皖岸來初三日黄大令士榮禀奉　委喬墅保甲總巡栟茶安鹺尹石港方鹺尹餘東唐鹺尹餘西韓鹺尹均禀知赴任初四日賀大令家保由京過班回 
 
 

Page 10

 
 
[蘇省官報]  
　　六月二十七日同知馮汝禧禀謝奉委赴昭文公幹並奉藩憲傳閱課卷知縣阮尙疇由鎭江衞清查屯田差次來許應奎　文濬程鵬均禀知奉藩憲傳閱課卷按經歴金述彤禀知由金匱公幹回州同廖福鑫禀知由　興公幹回州吏目林毓蕃禀知由　都公幹回蘇州府照磨姚定信禀知奉府委監放長元吳三縣孤貧口糧卽銷差五品頂戴指分江蘇試用府經歴金廷楨順天人指分江蘇試用巡檢周夢　浙江人均由京驗看來省禀到二十八日同知左念慈銷假並辭赴滬見儲憲姚體羲田鎭江見道憲回　復恩禀謝奉委代理布理問事陳秉衡禀知赴寗見制憲二十九日知府田庚禀知奉藩憲委今日考課吏館監塲差知縣閔廣綸禀銷運河工程丞委署太湖廳東山司巡檢余郭成禀辭赴任巡檢沈韶和禀知徒陽河工於六月十五日撤局回省銷差沈金聲禀知交卸署金匱縣典史任事回指分江蘇試用府經歴林秋濤福建人又巡檢閔述賢浙江人均禀　繳咨到省山塘　武巡候補守備玉春華禀謝奉飭留辦　三十日福建正主考載昌副主考吳蔭培今晨過蘇赴閩調辦牙釐局提調候補知府勞乃寬由滬來禀謝中西學堂稽查課程補知府楊書雯禀知委赴上海購買書籍縣丞張夢瓛由崇明塘工差次來並禀知在順直賑捐案内過班知縣請咨赴引七月初一日知府田東謝委暫行兼辦正誼學堂提調差勞乃寬禀知到牙釐局提郮差知縣馮步衢禀銷運河工程差陳維善章恆淑均禀辭赴滬見道憲仍指江蘇試用知縣金乙麒由京引見領照回省禀到卽辭赴京沽海運差縣丞姚恭寅禀知到正誼學堂稽查差從九李　烈禀銷滬城東局巡防回省徐鍾毓禀謝奉委文　執事差初二日通判唐　勛禀知由京引見回省知縣　祖綸禀知奉飭歸特旨用班卽辭赴簾差劉歌雅禀知守提丹徒縣房捐欠欵回主簿陶汝祥禀銷徒陽　工差靖江縣新港司巡檢孫　禀到並謝保薦卓異初三日統領南洋常備軍兼統浙西監捕水陸等營候補道杜兪辭行花翎二品頂戴廣東候補道王祖慶由京引見回昭文縣張專丁來省禀謝奉調簾差於初二日交卸印務署崇明縣陶專丁來省禀知交代初限内算結同知馮汝禧禀知由昭文會審案件回姚體羲禀知奉藩憲委江南文闈巡察搜檢差卽辭赴甯又唐典通判吳汝繹均禀辭赴金陵文闈巡搜差李祖壽禀辭赴簾差知黎縣耀森禀知奉委赴太湖廳會審案件卽辭 
 
 
 

Page 11

 
 
   
 
 

Page 12

 
 
[光緒二十八年七月初一日京報全錄]  
　　宫門抄諭旨均錄前○湖南巡撫兪奏爲遵旨建立武備學堂謹陳開辦情形摺○又奏爲開辦學務處情形片○又奏爲陳明整頓辦理文闈欵項緣由片 
　　頭品頂戴革職留任湖南巡撫臣兪廉三跪奏爲遵旨建立武備學堂開辦情形恭摺仰祈聖鑒事竊臣於光緒二十七年七月二十九日欽奉上諭現在整頓兵制停止武科亟於各省會建立武備學堂以培將才練成勁旅其應如何分門操習俾精兵學而備十城著悉心核議設法籌建等因欽此仰見皇太后皇上整飭武備力圖自强之至意跪誦之下欽悚莫名當卽欽遵與布政使張紹華署　察使繼昌管營務處糧儲道但湘良等先後籌商湖南民風强勁自湘楚軍盪平髮捻回逆軍聲素稱極盛邇來宿將凋零日漸懈　且從前營制已與近今戰事廻殊今擬建立武備學堂自非博采東西邦良法定畫一之規未足以圖功而制勝查各國武備學堂學程分課於講堂　塲講堂所以學其理分軍制兵器戰術地形營疊五門並敎以各國戰史圖繪測算等學操塲所以究其用分體操劍術翌騎測量瞄準打靶衛生併各　教練野外演習等術其教法則分步騎砲工輜重五項兵隊湘省山水阻深無平原簱野向來僅有步軍一項學堂教習自應先就步兵以立課程惟近今戰事陸軍之有步騎砲工輜重五項亦如人身之有耳目手足不能久缺今雖創辦伊始亦宜各備一小隊以爲各營根本　騎砲兩筕尤　最要籌計開辦當年之費則騎兵費多與步兵砲兵費又多於騎兵臣再四斟酌擬學堂學生分别招募先考選一百二十名入堂肄習普通兵學爲第一班限期一年派同教習入營六月續選一百二十名入堂爲第二班仍限期一年入營而第一班調回者仍分科教練層　挑補約二年後於練步兵外乃添練騎砲二科三年後添練工兵一科四年後添練輜重科通以三年爲畢業而習普通兵學一年後入營住堂均按學期輪造更代蓋此時周歴各營教以當兵之事異日卽可分布各營與以帶兵之權庶學堂營伍不離而爲二異日學成人才亦無捐棄之虞　各國武學堂等級至繁今甫議開設無由循序設施擬於三年後乃設高等學科擇畢業生優者數十名教以高等兵學如此分年舉辦於學程　不迫促卽經費亦得展舒此臣籌議分門操習之大略也規制旣定延聘教習招募生徒尤爲學堂最要關鍵江鄂武備陸師各學堂皆用德　日本武員湘省風氣初開又絀於財力自難聘用外師展轉延訪並函商兩江　臣劉叩一於兩江留學日本卒業生咨調五名已准派遣單啓鵬陶燈孝二　到湘現正商訂課程繙譯教科書籍先擬考選學生一百二十名分别正取備取以備挑補欽奉諭　停止武科考選自　徧及全省擬令各廳州縣學額三十名以上者申送六名學額二十名以上申送五名學額十名内外者申送四名年歲均以十八歲以上二十二歲以下爲　必須質性聰頴文理粗通體格完備志趣向上者爲入格入堂後終年火食及　衣靴帽紙筆等均擬由學堂供給不復另給贍銀　年畢業擬卽分派各營爲挑　長由該統帶營官察其學業優異堪資任使報由臣援照南北洋奏定章程請奬以示鼓勵其學呇　定省垣小吳門外大校塲旁地勢宏敞去城一里而近規模仿照江鄂學堂略與變更業已鳩工庀材尅期營造一面購辦堂中應用軍械圖籍器具就步兵所需者先行購製查有指分湖南試用道兪明頤於兵學頗尙留心近復遊歴日本委爲學堂總辦以專責成綜計常年經費三年牽算每歲約需銀三萬兩内外　開辦建堂及添購馬匹砲位之數尙不在内事體重大歲費甚鉅以湖南財力誠難遽議及此維時艱勢迫武備之設於今日尤爲急自不得不勉力圖維擬暫於善後局欵項設法騰挪應用年底報銷據藩臬兩司曁各司　酌擬章程詳請具奏前來臣維武備與文事並重經稱帥出以律又曰有勇知方各國練兵軍紀之外尤重法紀則知練技與器於武備猶爲末迹開辦後臣謹當督率教習各員援尊親之義隨時隨　申儆以期造成干城腹心之材除分咨外所有遵開辦武備學堂情形謹會同湖廣總督臣張之洞恭摺具陳伏乞皇太后皇上聖鑒謹奏奉硃批著卽督飭認眞教練務除積習俾成勁旅欽此 
　　兪廉三片再臣前於遵旨攺設學堂並派人出洋游學摺内陳明應於省城另設學務總局管理乃專責成光緒二十八年二月二十三日奉硃批著照所擬辦理務當督飭認眞講求隨時考察期收實效欽此當卽欽遵恭錄分别咨行兩月以來各屬中小學堂經臣督同司道等嚴加董率據報開辦者已有四十餘州縣惟各屬情形不同又事屬創始無成法可循籌辦往往歧出臣維挽救時艱以正人心爲急而欲止人心以齊一學術爲先若設學而縣各異制異　各挾其是以相牴牾轉無以收一道同風之效是非專設一總匯之處不足以資表率而挈綱　第事關重大必須得學識通敏之員從事其間方資集益經藩臬兩司曁各局司道詳請開辦前來當飭於臣署東偏修葺房舍　所刊發木質關防文日奏辦湖南學務處之關防委　政使張紹華署按察使鹽法　繼昌會同辦理查有道員用儘先補用知府朱益濬　留直隸委用知縣羅正鈞堪以提調局務其餘應用文案各員由臣隨時遴委所需各費卽由善後局按章支給作正開銷業於本年五月初七日開局所有省城大學堂以上各府廳州縣之中小蒙養學堂並省城已設之農務工藝學堂現設之武備學堂統歸該處督率稽核並與該司道等酌擬興學要義二端曰培養德性以作忠孝曰開拓智識以致實用曰作興志氣以振頑懦其各學堂辦法三端曰循序漸進以定學程曰嚴立規則以回積習曰劃分年限以收實效一俟管學大臣頒到課程表格謹當督同該處司道嚴飭一律遵辦以歸畫一所有學務處開辦情形是否有當謹附片具陳伏乞聖鑒謹奏奉硃批知道了著卽　實辦理欽此 
　　兪廉三片再湖南省文武鄉試兩　向歸長沙善化兩縣領欵承辦昔年應試人數較少物價低平尙不致過於賠累自咸豐同治年間中額加廣士子亦遂增多加之各物價值逐漸增漲雖節次添籌經費仍屬不敷行店工匠乘時居奇家丁差役侵欺中飽支用之數限制毫無白弊叢生不勝指數該二縣幾至視爲長途臣昔在止酉稔知該省科塲積弊深重光緒八年督臣張之洞在巡撫任内奏明設局辦理宿弊爲之一清湖南本年舉行恩科並補行庚子正科欽奉諭旨裁去謄錄停止武闈一切費用自文減少亟宜趁此攺章之初力加裁節痛革弊端隨咨准山西巡撫臣岑春煊將科斱支應章程咨送到湘復調取長沙善化二縣歴科底帳札飭藩司督率委員體察情形斟酌損益並專派署臬司繼昌按欵細核大致正副考官應用一切悉仍舊章號舍卷板益求堅潔惟外簾自監臨以次内簾自内監試以次食用各物大加刪减意在力除中飽嚴杜冐濫臣當以身率先與在事各員一律依次裁節派委專員承辦仍責成藩司總持其事書役人等均由該司約束稽查不許需索如敢從中把持阻撓即行嚴辦其傳喚夫匠工役責令兩縣經理不得推諉遲誤除咨部外謹會同湖廣總督臣張之洞附片具奏伏乞聖鑒謹奏奉硃批知道了欽此 
 
