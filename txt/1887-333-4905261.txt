# 1887 - 333 - 4905261

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻儘爭先購致兹又經景賢書屋覓得公之書札以新鑄鉛字印成中皆以名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良光爲有美畢臻衆目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本館帳房面議 
[巧搭網珊出售告白] [  點石齋代啓]  
　　巧搭網珊於上年冬出書訂文四千篇均係名手窗作與石印諸文無一雷同早已不脛而走刻存書無多欲購者請至南北申昌及掃葉文瑞諸坊購取倘躉主批拆請至大東門外郎家橋直街萬昌南貨店面議可也此佈 
[經藝文準告白] [  點石齋主人啓]  
　　經蓺之選視制蓺爲尤難流傳旣鮮專作盖寡求精且備甚非易矣本齋上科印有經蓺淵　五千部已消售無餘而同文之宏括亦並行於世然　目無多已爲舉業家所珍如此兹本齋特請龍門職志汪逸如先生主政共選得文二萬首請諸名宿新作者近萬首名家窗稿五千首家藏秘本五千首其篇牘之多旣已過淵海面超宏括詞經月旦文無雷同懸之五都之市必貴洛陽之紙丹鉛於今秋潮落之日汗青在明春花信之辰海内多士　　以俟存書無多來購宜蚤 
[錄合江蔣伯遐先生瘴書瘴原第一]  
　　瘴非古也説文無瘴字其字見于小篆書學六書爲諧聲本音廣韻訓熱病中山川厲氣以成疾也因攷邊事諸書屢稱障塞疑作障隔也淮南子謂天地所以隔外内也醫經稱瘴瘧有言山嵐障氣者乃元明以後方技雜書證治怪怪奇奇時地亦未能衷諸一是然而山水物異與人爲災因地爲變非自今日始矣載籍煌煌詎等無稽楊子雲書曰胡地春夏甚風秋冬甚雨師有疫疾之憂言匈奴也范蔚宗論河嶺障塞氣節凉暑梯山棧谷繩行沙度之道身熱首痛風災鬼難之域言西域也馬新息行沙障滅途仰視飛鳶跕跕言交阯也劉安諫疏稱南方暑溼近夏癉熱顔師古注癉黄病也又曰暴露水居蝮虵蠚生嘔泄霍亂疢疾多作兵未血刃而死者十之二二雖舉國虜之不足以償所亡言閩越也四塞初開山氣致厲初未聞專以病爲瘴者惟鮑叅軍詩有瘴氣畫熏體菵露夜沾衣之句菵毒草也桔露着人膚腫而潰見兩海志瘴氣二字亦有所繇來非俗稱矣唐宋以降婎邊戍役紀載詩歌曰瘴鄉曰瘴谷曰瘴雨曰瘴雲曰瘴霧曰瘴江曰瘴海曰瘴母曰瘴魂曰瘴癘夭札簡册浩繁不易殫述然皆約略言之以爲深山窮谷固隂沍寒凡物之飛潛動植各有霉霪之氣凝聚而成抑或實指青草黄梅芭蕉檳榔榖花桂萼等物香氣郁烈水氣薰蒸寒熱交鬱惡毒感人受病直入腠理卽和緩復生藥石針炙亦十不一二奏效者大可駭矣究未若荒徼之外蟲島作瘴爲害之烈嘗聞蟲瘴死人禽瘴死畜本經略大將軍征缅甸之役從人譯識蠻語書名弗克舉也小説家亦有推衍其文者缅人畏瘴諱其稱曰章老人此眞瘴也曷爲蟲瘴蝦暮與虵二物秋後伏藏入土鬱結春雷起蟄出土發行氣如虹土人觸之亦鮮有生者故尊之爲神而祠正其主曰段大王曰莫夫人旁立尸位曰也將軍祀以玉孟盛草露分列雞子數十枚香楮如漢俗蠻巫唱驃歌以侑之語　喃不可辨大都佛説大解脱之意遇有兵事戰敗卽禱祈以禦敵官焚詛書巫誦咒揭重寄其詞有我兵無傷傷漢將之語蠻人見識信如斯言果否刻應未敢定也禽瘴則孔雀鴝鵒爲最惡虎豹竄避馬牛多倒斃也安問犬豕其言似屬不經而蠻方之事多不可以理解瘴則有物可尋治亦有理可喻深明氣化者當不致悟入虚幻而迹涉荒唐也廼略次其原始而著於篇 
　　右第一章原瘴之所由起也瘴之爲物乃天地不正之氣藴之旣久蓄而必發大都深山窮谷之中草木掩映叢雜暗無天日之處瘴乃愈多且南方熱地瘴氣益甚如兩粤八閩以及滇池越南地氣愈熱瘴亦愈熾前者法越之戰法兵之死於越南者不可以僂指計非盡戰死皆瘴死也卽中國防法之兵一出關外亦不免死亡相繼士氣爲之少挫惟劉淵亭軍門統帶之福字營則並無損傷盖習也者久自有以辨其原而避其觸故獨全也臺灣之地臺北尙可臺南則瘴最盛余有戚秋一山直牧去年由彼致函述及其弟由榕城前往臺地僅居二十八天而病病卽死蓋亦觸瘴氣所致也瓊州黎匪畔服不常爲害滋大朝廷特簡馮萃亭宫保督率宫軍前往剿辦自初至終約年餘事耳宫保本誕於瘴鄉少小習愼曾不知覺雖年逾古稀猶能統領貔貅之士深入瘴地然其隨從之員弁手下之兵丁則死亡者不知凡幾就余所知營務處隨員中已有三四人而其病皆起於瘴瘴之爲禍其烈如此此蔣伯遐先生瘴書之作所以不可少也先生官印肇齡又號八霞以西蜀之名賢爲滇中之循吏生平於書無所不讀留心經濟之學更深閲歴之功遇事必握其要論事必探其原因見中國之地尙有未盡開闢者故地氣所鬱有觸卽發爲害於人殊非淺鮮欲思有以除其害而消其患作瘴書七萹而以瘴原冠其首其用意可謂深且長矣晚霞生持以示余余曰此有功世道之書也亟錄出以供衆覽[  丁亥小春古越高昌寒食生識]  
[諭旨恭錄]  
　　十月十六日奉上諭江西九江府知府員缺着曹秉溶補授欽此同日奉上諭現在天氣漸寒京師兵丁當差勤苦殊深軫念所有八旗及緑步各營官兵均着加恩賞給半月錢糧以示體恤欽此同日奉上諭現在天氣漸寒所有食餉之閒散宗室覺羅人等生計維艱着加恩賞給一月錢粮其宗室覺羅孤寡除有恩賞錢粮外着再加賞給半月錢糧以示體恤欽此○十七日奉上諭李秉衡奏神靈顯應請頒匾額一摺廣西柳州府城向祀北極佑聖眞君夙著靈應上年該處旱灾時疫經官紳虔誠祈禱均邀護佑寅感實深着南書房翰林恭書匾額一方交該撫祗領屬敬謹縣挂以答神庥欽此 
[東報譯登]  
　　長崎訪事人以日本各新聞紙擇要譯示云前報載朝鮮政府將遣員分赴英法日意俄五國云云兹悉西十一月二十六號午後一點鐘時肥後丸回崎檣上高懸八卦太極旗訪之知有朝鮮新簡五國全權大臣趙臣熙帶同書記官金星圭南宫檍禹慶善繙譯官蔡賢植等六員至四點鐘時卽換坐東京丸前往上海據云趙君等擬由上海赴香港取道新嘉坡孟買先至意大利然後赴法蘭西日耳曼英吉利俄羅斯云○前有美國輪船啞買哈駛出 
 
 

Page 2

 
 
高麗仁川港適逢中國定遠鎭遠等五銕船銜尾而至疑有事故驚駭異常閲一日夜五船卽由仁川解纜回厦門聞中國在外洋新造之軍艦四艘刻已駛至將與該兵艦等合演水戰來春當再向朝鮮近海巡歴也○日本伊藤内閣總理大臣大山陸軍大臣於西歴十一月三十號帶同隨員乘浪速艦至長崎渡登杉板上岸在崎各官聞信咸至大波户塲恭迎當日伊藤投宿富貴樓大　投宿富士亭翌晨大山往晤伊藤仝行至租界購物回次第詣病院醫學鑑獄學校等處巡視一周入夜赴交親館大宴官紳均與焉至兩入臣隨帶之扶桑筑紫等五兵艦因欲測量五島灣且有參謀次官上陸察看陸地情形至初二日下午始到一時砲聲隆隆山鳴谷應聞兩大臣定於初三日起節赴佐世保港閲車云○郵便報云明治二十二年法國開設萬國博覽會我國應運各物往賽刻經農商務大臣黑田伯裁定須費洋十萬元云○近年長崎附近野鳥極少西人憾之現有人向上海購來雉子放諸硫黄島以期來秋生育蕃滋足供食用日人之賛成此事者相與湊洋百餘元以資經費惟該島農民聞有放鳥之舉恐擾田禾樹果未免心憂云○東人喜效西人裝束衣冠鞋襪惟恐其不似不料西人亦有效東人者誠一奇也上月三十號長崎大波户勸工場前有四五西人皆穿日本衣服携手步行見之者幾莫辨其爲何國人云 
[老成凋謝]  
　　恭讀十八日電傳上諭貴州布政使着史念祖補授卽赴新任毋庸來京請訓欽此兹聞本卑官塲接到黔省電音驚悉前貴州藩臺李次青方伯元度因痰厥遽賦仙游故朝命以史方伯補授是缺也按李方伯早年爲曾文正公所識拔後罣吏議蹭蹬多時國家卷念老成棄瑕錄用方冀歲寒松柏益勵堅操何期邊塞風霜竟淪碩輔當亦遠近所同深歎息者矣 
[武臣再覲]  
　　廣東水師提督方照軒軍門記名提督碣石鎭總兵劉淵亭軍門到京恭請聖安及召對情形迭列前報兹聞十四日復蒙皇太后召見天語優褒兩軍門感激涕零益矢丹忱圖報查武臣人覲罕有召見二次者而皇太后勵其前勲策其後效殊恩異數榮寵逾恒上有聖君下生奇傑乃知雲龍風虎非偶然也 
[鐵路述聞]  
　　時報云臺北基隆鐵路開築經年不遺餘力然每隨成隨塌蓋峯巒高聳工作甚不易施也劉省三爵憲洞悉情形且以烟嵐瘴癘中士卒病斃者不可勝數因另聘某洋人擇地勢稍平處相機改築並飭預先繪圖呈覽云 
[京事紀要]  
　　麟芝弇大司宼之太夫人於本月初十日戌刻仙逝大司宼當卽成服俟花衣期後呈報丁憂○醇邸之側福晉誕生格格所有邸中官員人等當卽分班叩喜在廷王大臣聞信往賀者亦頗熱閙○吏部示九月分分發布政使司都事陳德勲等於本月十一日未刻親身赴部承領執照○廂黄旗應領十月季甲米經户部箚付儲濟倉開放滿洲副都統文錦如鎭軍於十二日赴倉支領見米色未能圓潔飭令更換愈換愈不佳鎭軍大怒携米樣往禀都統惇邸籌議辦法是日並未領米○廂藍旂護軍營應得皮袄奬賞之各兵均於十二日早齊赴著内經護軍參領等逐名挑騐應得奬賞者計有五百數十名○廂藍旗滿洲都統行文各處稱本旗正叅領兼公中佐領宗室定純病故所遺參領一缺應行咨取頭二等侍衞冠軍雲麾使奉國輔國將軍前鋒侍衞副護軍叅領曁土貝勒門上頭二等護衞人員與本旗人員彚齊揀選相應行知貴侍衞處等衙門保送一二員以憑揀選○前紀貢院添建號舍一事旋經大宛兩縣購得附近民房由官發給房價限日騰出以備拆落改建並由工　部會同順天府勘估修理添建俟奏明後遂由工部奏派承修大臣以資督理工程兹奉硃筆派出工部尙書崑岡署兵部尚書吏部右侍郎許庚身欽此除由崑許二大臣遴派廠商購備工料外已由工程處移咨欽天監選擇破土日時咨覆到工以便興辦○詹事府爲再行曉諭事照得本府考試供事一塲雖非掄才大典而事關考試自應嚴密關防此次考試憑文錄取所有紅卷名目槪行禁除前經出示在案乃近聞仍有藉紅卷爲名造言招搖此項情事非由本署供事卽各處包攬之人希圖撞騙欺惑考生實屬目無法紀爲此再行曉諭倘有前項情事一經查知除將該考生立卽扣除不准進塲外並將包攬之人從嚴懲辦決不寛宥○福建委員李司馬鍾鯉管解新鑄制錢二萬串赴户部投納一俟給發回批卽可回閩销差○御前大臣以奏事官刑部員外郎穆騰額久病未痊致曠要差奏請將該員咨回原衙門行走所遺奏事官一缺應咨取各項人員揀充等因奉旨依議欽此遂咨行各衙門於旗員郎中員外郎主政中擇年壯才明清漢嫻熟保送一二員以便彚齊揀選擬定後帶領引見恭候派充是差○兵部行又各旗營稱前經各衙門保送揀選營官造具履歴清册先後咨覆到部應卽奏請欽派揀選相應行知貴衙門轉飭保送各員務於三日内親身赴部核對出身履歴○前紀太常寺咨取讀祝官贊禮郎一事兹聞此次京陵兩項計有讀祝官八缺贊禮郎九缺内撥給宗室讀祝官一缺贊禮郎二缺計宗人府送到願挑讀祝官宗室十五人願挑贊禮郎宗室二十二人八旗送到願挑讀祝官九十餘人願挑贊禮郎一百二十餘人須冬至大祀後方克揀選擬於十一月十九日缮摺奏請欽派大臣會同本寺堂官揀選○南海各項工程大致粗具細活尚多且迭奉勅諭嚴催迅速竣工乃廠商迭禀商力竭蹶請籌發欵項以紓商困而裨工作現在海内各工所有石瓦各作工匠悉暫停止而油畫木作工匠亦陸續開去十分之九大約全工報竣當在明歲六月間也○聞晉省口外寍遠廳等一帶地方向係王公牧塲居多乾嘉以後牲畜倒斃無存旗蒙鮮知耕種每視地土爲無足重輕致被奸民私行墾種後雖辦理升科終鮮實效今中丞於升科一事實力舉辦方有起色糧賦計增數萬且歸化城等地方市面漸旺近來華洋商販在彼貿易倍於昔年倘於税務再行認眞整頓自有蒸蒸日上之勢矣 
[火警彚登]  
　　初十日下午三點鐘時鄂省北門外新河迤南某鄉村陡肇焚如約焚一點餘鐘火始告熄據云午炊失愼災及數十家○十七日午前十一點時漢口五彩河街忽肇火災登時紫燄高飛赤熛怒射警鑼報處各水龍魚貫而來文武官員亦皆呵殿戾止其時封家姨並不肆虐取水亦不甚遠而祝融氏獨興高采烈將附近一百六十餘户一捲而空閲點半鐘時始爲陽侯神所敗事後咸稱火起於某圓作樓上刨下木皮中云○十七日初更後皖垣天台里忽然失愼是處適當城之中央公館富紳巨宅林立地方文武各官聞警馳來爲之彈壓各處着局亦紛紛駕水龍而至噴沫成珠得以息滅訪之知其事者謂天台里　面直街南首空地皆係小本營生者搭蓋茅屋棲止其中是晚偶墜火星致被祝融氏之虐茅簷十二户一炬成灰有某甲者頭面被火灼傷幾同焦炭附近某武弁失去紋銀六百餘兩某公館失去黄金十餘兩皮衣兩箱某君失去衣包一個内有部照實收功牌札子其餘瑣碎零星所失更屬不少或曰是係匪人縱火蓋欲乘間劫物也次日太平局紳董清查户口每家給以蘆蓆五張俾得略庇霜露新授河南開封府孫海岑太守之公子飭庖人煮飯兩担菜一桶散給災民亦好行其德者也 
[河務紀聞]  
　　楊州友人來信云連日洪澤湖水勢逐漸加漲上游淮水駸駸乎有下注之勢各憲公議如全溜灌入洪湖何以抵禦是籌備之方目前萬不能緩河工總辦黄幼農觀察遂於前日星夜赴江寍謁見曾爵帥面禀細情並隨帶分洩水勢詳細河道圖説呈閲爵帥覽悉形勢卽飭黄觀察乘輪回浦赶將已估之碎石河先行興挑觀察旋於十六夜抵揚十七黎明卽飛輪上駛聞已擇定本月十九日興工此清淮預爲籌備挑濬碎石河分洩湖水導入黄河故道之情形也至高寳一帶運河之水亦日見加漲堤工總局吳柏莊觀察日來疉奉漕帥五百里排單飭令籌備水至歸江去路並保護堤工吳觀察隨歴視揚屬歸江各壩親駐高郵工次聞高郵馬頭誌椿存水已有一丈二尺已符啓東放堤各壩限制觀察督率防汛各員弁晨夕在工巡防竭力保護不敢稍懈倘日内水再增長則東堤各壩其勢不得不開此運河近日情形也或謂東堤壩下引河曁裏身海口類皆淤塋設一朝啓壩洶洶水勢宣洩不及汜濫横流殊屬可慮聞官塲中人云張屺堂廉訪成竹在胸亦鑒及於此有缷篆後 
 
 

Page 3

 
 
先至下河履勘各海口之信聞廉訪已擇二十日由蘇起節约月之下旬卽可以過揚一切容續聞再錄 
[三山尺素]  
　　福建督辦善後局務候補道楊芝仙觀察正儀奉大憲檄委兼辦修造長門各海口砲臺差現已事竣於本月初八日暫行告假回籍省親○客有從連江縣來者言及連邑當麻官嶺二鄉因爭蛤埕械鬥數年涉訟琴堂終難了結兹上憲委候補縣劉特舟大令至噫　辦大令曾署斯邑篆務熟悉情形想能寛猛互施士民悦服也○無類子弟斂捐以賽臺擱一連旬日興尙未闌邇日安泰橋獅子樓等處均燃燈結彩徹夜嬉游好事之徒如山如海更有小家碧玉扶婢出游蓮步姗姗香塵細印狂蜂浪蝶圍繞成羣敗風傷化莫此爲甚一夕營鋪某甲所賽臺擱行經箟梳巷與巷内某乙口角互毆越夕乙糾率根徒百餘人在布司擱嚴陣以待甲亦預糾鐵匠百餘人手持兇械正欲衝鋒陷陣有某丙糾衆數十力主和議甲乙始紛紛解散敬請地方官尚其及早禁止免致釀成大禍乎 
[法界火災]  
　　紫來街北口河沿五十二五十三兩號門牌長盛洋廣貨店主名長生者素諳法語每逢法公司輪船抵埠隨卽上船貿易歴有年所獲利頗豐主婦亦居店内另有學徒一人出店兩人前晚長生有事往徐家匯店中人早安睡矣九點鐘時隣近人見東首五十二號樓上濃烟四出似肇火災赶急叩門告以所見店中人驚惶奔出則已火星直冒紅燄狂飛捕房近在咫尺間急舁藥水龍到來設法噴救捕頭亦督率巡捕包探馳至火場竭力救援隨卽撲滅計焚去前樓半椽樓中堆積雪茄烟紙烟頗多大半被祝剌氏收去火熄後包探在比隣樓下獲住一搶火匪徒搜出洋刀二柄紙烟一紫當卽拘入捕房諒當解案請究後又在馬路口拘獲一人肩荷紅戌箱一口昨晨經某板棧中人取保據稱箱係棧中囑伊搬連所説箱中物件一一相符捕頭遂准其保去 
[行人繞道]  
　　新北門内開築隂溝昨日在吊橋下阻以槍笆一俟隂溝竣工卽行拆去行人須暫從老北門進出矣 
[遵諭領妻]  
　　周三毛之妻趙氏與林阿寳私通被周回家看破爭毆出捕房解送英公廨經蔡太守訊供送縣前晚由帮審委員陳明府升堂訊究周伸訴前情叩求究辦林供小的撐麻雀杉板度日前與周趙氏確有來往現在並無此事惟到伊家借錢豈知竟遭刃傷求恩鑒有趙氏供小婦人與林前曾姘識今已斬斷葛藤明府謂男婦均屬無恥飭將林笞一百板斥釋趙氏鞭背二百下交本夫帶回管束周遵諭領妻而退 
[嚴懲拐賣]  
　　城内虹橋南首劉仁山之女名阿昭被周順順拐賣與東棋盤街寍波阿三妓館内經阿昭之母舅陸雲生尋見鳴捕將阿三阿昭解英公堂訊辦旋由阿三將周交案蔡太守訊供之下飭將阿昭交劉帶回周及阿三送請上海縣究辦曾紀前報前晚經帮審委員陳伯葵明府升堂研訊劉挈女訴稱阿昭於四月十三日出外買洋肥皂在路上被袁子高之妻寳大百般哄誘阿昭年幼無知遂被寳大之父周順順領至浦東旋卽賣入娼家小的四處找尋毫無蹤跡今被陸於無意中尋獲尚是大幸叩求嚴懲陸所訴大略要贞阿三供稱小婦人前開客棧刻已閉歇阿昭由周順順卽馬仁山賣與小婦人爲養媳計身價洋三十五元實不知誘拐情事周俯首求恩明府以周誘拐良家女子賣入娼家幸而此女年紀尚輕否則不堪設想飭將周笞責三百板枷號三個月交保釋放阿三不知來歴擅買閨女亦應嚴辦姑念不追身價從寛掌頰二十下釋放着劉將阿昭領回管束毋使出外劉遵諭偕陸領女叩謝而退 
[尚待細訊]  
　　寍妓趙鳳英欲嫁張德甫尙欠男女傭人之洋八百元被扭到案由蔡太守飭妓交高陞棧保去再訊等因瘟列前報嗣後由妓父趙某呈控女被張騙將衣箱物件盡行捲去請爲查究在案前晚該妓在紳園烟館遇見張告知包探陳阿九一併帶至捕房立卽移送英公廨由蔡太守於昨晨庭訊張德甫頭戴紅頂花翎立而不跪供稱湖南人是記名副將未經入標留在本省當差六月間奉臺灣大帥派帶士勇四百名督築砲臺工竣今告假一月回籍省親曾於五月間在滬與妓相識娶以爲妻所有身契及代還債項各據呈閲後我奉調乘威利兵輪赴臺妓卽藉此脱逃今又來滬逢顧六川言妓之事須給伊洋二百元可了我言妓旣私逃如何再給伊洋趙鳳英供前住高陞棧之後面該棧中有劉姓同張來稱是大人言我年老何不嫁人卽欲娶我我言欠債甚鉅張允照還後來各債主咸知我嫁人向我逼索張言暫遲銀可匯到旋邀我同至高陞棧居住忽言臺灣大帥下札催往命我同下輪船及至浦灘茶館張先下船探問何時啓輪一去不來我卽回棧始知所有箱籠衣物盡被搬去祗存器具據棧中人言張已將此抵作房飯資至今尚在不料伊將身契各據呈案此卽我放在箱中者請問所還之債係何人者方知張係對買賊屢經到案捕房包探咸識其人太守謂爾曾欠各傭人之洋以爲嫁張便可倚靠藉此賴欠本分府訊供時爾尚立而不跪开言債已還清各傭人曾至爾處索洋遭張之毆迄今爲日無多爾又與張涉訟始言尙未還清可見爾先欺負傭人致受張之侮弄又諭張曰爾前被傭人扭案時曾遣家人前來言爾娶張妓爲妻曾向妻父四拜認爲岳父旣是武職大員向妓父下拜體統何在且不知爾之副將何案保舉現在是否在臺灣當差答稱未拜妓父職員奉札在臺當差憲札呈閲太守又謂妓控爾行騙有案可稽今欲向爾索還衣箱物件爾意如何答稱該妓今又從周姓我不要領控我取伊衣箱實是胡説太守謂此案俟禀道請示何如答稱請公祖作主太守謂秉公判斷兩造均有不合飭傳高陞棧主到案再訊太守察得兩旁觀審人中有傭婦大姐等人細察之卽控妓賴欠之人也隨命上堂該婦女等同稱伊倚張之聲勢瞻敢賴欠及我等到棧張言何敢到公館饒舌將盌亂擲逐我等出外今求追給太守問張爾何兇横若此答稱不敢太守隨飭暫退候訊 
[瘋婦妄動]  
　　英租界中巷街西首有本邑婦人某氏不知如何患瘋昨下午竟將自已衣物焚化烟霧迷漫諸鄰人受驚不淺幸卽帮同取水撲滅不致貽害也 
[擬換捕帽]  
　　向來法捕房各華捕每届冬天俱戴瓜皮小帽近聞公董局擬令改戴大帽其帽緯照法旗之式以紅白藍三色線鑲成并每人給以雙梁布鞋以昭劃一云 
[英界公堂瑣案]  
　　妓院女傭陳周氏山裕香索取會錢爭毆由捕解送公堂山稱並未欠伊會錢實係拆梢且有阿金帮兇該氏稱吳三阿姐爲頭會山爲會總我在伊名下祗四股之一每月出洋一元五角共付十三次本洋十九元半今因得會向收洋六十餘元不付爭執頭會亦知道山稱頭會徐秀記在此該氏稱徐非頭會徐稱頭曾係吳三阿姐蔡太守隨飭差傳吳三阿姐冉訊○華捕稱昨夜法界失火路遇屢次搶火之陸世永持有衣物因此拘拿旋有孫竹亭認贓今將人贓送案蔡太守判陸枷號十四天期滿再押一月贓交孫領○鄭江峯卽德生稱潮州人現開土行爲陳芝琴票洋正在措辦陳竟糾人搬去土八包及自鳴鐘鋪盖等件爲此報捕拘案陳芝琴卽石記供被鄭欠票洋四十三元收過五元尙有三十八元一再延約且我叔父被欠洋七十元曾取伊土兩包值洋十元遂又取自鳴鐘作抵并取鋪盖恣其遁逃故也李意興稱被鄭欠洋二十四元與陳同去閔阿華供本邑人在鄭店習業惟見陳取土及自鳴鐘鋪盖等三件餘均不知蔡太守謂總因鄭不付洋起見今着交保料理陳李之欵再將被取之件給還○包探玉阿二稱開墨海書館之西洋人報失印書鉛字二十磅有徐文卿專管鉛字印書諸事曾與城内石皮弄中之著易堂書坊往來恐被價賣今將徐文卿送案請吊著易堂帳簿查閲徐文卿供經手墨海書館生理從木與著易堂交易鉛字蔡太守飭候覆訊○戴才林稱雇許阿土之船裝鐵十擔及交缷祇有七擔向有三擔藏在艙底查出後又指爲别行之貨爲此報捕許阿士供在陳阿榮名下帮夥撐船由戴雇裝鐵斤實係無心錯誤並未指爲他行之貨蔡守太飭將許阿土押候補提船主陳阿榮到案再訊○周茂興稱昨至詠霓戲 
 
 

Page 4

 
 
園觀劇已付戯資詎被按目招福欺逐與論被辱請爲提究蔡太守飭候差傳招福質訊 
[法界捕房瑣案]  
　　本月十六日報登花烟館龜子錢得炳投案遞禀并呈包頭等物稱被王寳羣奚德隆及舊貨鋪主婦張李氏之兒子等將鴇婦及烟妓三人毆擊受傷現在仁濟醫館王司馬着將王奚兩人并張李氏分别管押昨日錢投捕房訴稱傷者日見沈重性命堪虞求准領歸自行醫治捕頭着包探王榮培轉告該醫館醫士醫士言目今正生死關頭未便出外倘竟領出難保必無性命之憂該包探遂據情回禀捕頭不知如何定見也○洋涇浜迤西一望皆露天賭檯喝雉呼盧誘人財物屢經懲辦終不能匿跡銷聲前日下午包探又在該處獲到一人拘進捕房搜出散錢百文骰子數粒捕頭著押候解案○有某甲等三人至興聖街某花烟館吸烟五盒不名一錢昻然而去將出門被龜鴇等拉住爭閙之際擊碎洗臉盆隨卽呼巡捕到來拘入捕房管押昨晨捕頭研問情由著賠錢七百四十文甲等以無錢對捕頭著搜其身畔得洋一元卽令兑錢照數賠訖○某甲扭某乙至捕房稱被欠錢七百文我本一錢如命者豈能被其欠至如許之多捕頭以事屬細微姑念中窮苦堪憐著將乙押候解案 
　　敬題舒太伯母余太孺人節烈傳後并引黟縣舒君芷厚克敦孝友博雅多才余金石交也去中冬出其王母余太孺人節烈傳微題於 
　　余拜讀之下覺浩然凛冽之氣令人感興每欲題咏輒爲擱筆今秋養疴金閶正厚又以書來催促且言欲求海内文人不吝宏篇鉅什廣 
　　賜題以增泉壤之光噫芷厚之孝思何其肺摯歟闡揚大節余烏敢哉謹伸蚓唱藉博鴻文倘蒙同人不吝珠玉乞寄徐園轉交舒君是幸漫天烽火起狼烟刦歴紅羊劇可憐奮起舒家余烈婦常山駡賊效前賢浩然正氣亘長天矢志鏗然金石堅一念存仁圖報國鬚眉巾幗合相傳至今人説女中賢白髮蕭蕭忠節堅贏得令名照青簡馨香爼豆報年年[  丁亥孟冬愚再姪魏塘畢以堮玉洲氏拜稿]  
[小詩二律奉祝紫詮先生六十大壽錄請哂政以佐稱觴]  
　　南枝梅與東籬菊暖簇先生介壽筵一領青衫鍾間氣兩行紅紛拜頑仙公卿剌字疏狂滅莊列書名内外編不合時宜甘隱遯花天酒地駐華顚魑魅甘人蜮射沙天南回首憶浮槎上書豪似陳同甫對策風於劉去華粤海波濤消客夢醉鄉日月屬君家山寒甫里文徵壽準約歸探鄧尉花[  鄉小弟荼磨山人芑燕庭甫拜槁]  
[擬瞻陸月舫詞史]  
　　藕花香裏起笙歌捲入天風散處多我是横江秋夜鶴也圖片刻立晴波玉人本住廣寒宫碧漢銀墻路可通一自姮娥奔月後長虹偏掛海西弓[  小團欒室主人戲作]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二浙事記事]  
　　杭垣砑錫箔紙一業均以年少力强者爲之向章砑纸一甲計工錢六十文壯盛之人每日可砑四甲中等氣力每日不過二三甲下等更無論矣工藝所在仰事俯蓄之資胥恃乎此誠手藝之最辛苦者也嗣以箔鋪發給砑工盡用小錢砑業遂相率停工羣請改發大錢箔鋪恃其勢力禀請由縣定斷每甲减去十文僅給工價五十文洋價照米牌核算今歲砑業以箔鋪新兼砑紙旣减具工又奪其業遂再停工計議現查得先開攙紙鋪後開箔鋪共有二十三家乃向箔鋪議定此二十三家原係砑業應令仍舊兼砑以外一槪停止不能再兼砑業箔鋪已均允許砑紙者終以工價太少訴諸府道監司上至巡轅衞中丞俯念苦工酌中定斷批准砑紙一甲斷給工錢五十四文惟小錢顯十例禁民間本不准行用此項工價給洋准照米市給錢定須制錢不准砑和搭使开飭杭州府仁和縣錢塘縣出示曉諭俾兩造咸知遵守現在憲批已發府縣告示亦已發貼遂議加工當定何日爲始箔鋪强者首定冬至之日聲言有敢違者當卽送縣請究砑業中人起而言曰上年縣斷减工亦曾頒貼告示時距冬至僅隔五日我等請自冬至减起爾首先出塲當日卽行减價今去冬至尚有若干日披閲時憲書可也爾如有折服衆心之言無不遵命旋經大衆商議定以十月初八日發貼告示之日爲始每甲加砑工錢四文洋價仍照米牌小錢槪不準搭故已各安生業矣○本年舉行軍政大典撫杭四營應考軍政各員衞靜帥定於本月二十六日在撫署箭道考試並生騐該四營各官弁馬步射定於本月二十五日先赴羅木營校閲撫杭四營弁兵冬操並桃看槍砲○晴霽太久河水遂涸城中大河尙可駛行船隻而中河則早已乾涸輕載之船尙多阻滯車載更不能行上江運來之貨不能駁運進城堆積江于各棧房中幾於不能再容有害於商務者不少衞中丞體恤商艱特飭鳳山門外饅頭山上駐紫楚軍就近赴江干壩口排列水車接至錢塘江將江水車入中河以使浮送貨船誠惠商之要政也該營兵勇奉飭後卽赴壩口車水人旣勇健且皆踴躍從公僅費兩日之工中河水勢已滿行舟可以直逹北路奈商賈一見河水充溢爭先將貨物搬下駁船以致駁船擁擠河道阻塞大約三五日後節次疏通方可到埠起貨也 
　　夢畹生箸粉墨叢談一書余爲之序梓行亦已數月矣山璞川珠終有識者感賦四詩以質夢畹并博高昌寒食生霧裏看花客蘭月樓主 
[人同粲]  
　　韓陵片石本來頑共語偏逢庚子山自是英雄具眞識才如盧薛也從删舞榭歌臺有瓣香焦桐隱見感中郎失聲同向風塵哭白眼看人又上塲才豔我慚徐孝穆識深君似郭林宗曲中顧誤渾閑事何物周郎亦好龍眼前優孟慨衣冠作者曾知識者難别創又章標榜格穆然三代此伶官[  意琴室二素仙人呈稿]  
[送湯小秋觀壽銘分巡開廣]  
　　明良遭際尙中年特畀巡方寵命宣曾見修期揮露布今看充國議屯田彩雲正值天南現卿月常思海上縣觀察在江左有年督理金陵籌餉曾權蘇松巡道清名異政炳耀一時待領封圻隆節制書生榮遇是籌邊○起家牧令歴監司早有勛名結主知萬里馳驅過嶽麓觀察家店長沙一關鎖鑰固滇池蒙自縣議設海關創辦通商邊陲已報烽烟淨新政將敷雨露滋寳月蓮花縈舊夢下官銜本隸旌麾余曾官雲南寳寍縣今改隸開廣道所轄寳月蓮花皆寳寍山名[  桐溪餐花室主人初稿]  
　　丁亥十月望之前二日承瀟湘館待者招飲於吳琴舫眉史之縵雲妝閣於時雅客畢臨名花滿座觥籌交錯觴咏齊施誠盛會也爰口占 
[二絶卽請侍者曁問梅山人醉墨生寄萍盫主玉和]  
　　西風吹夢入羅浮姑射羣仙倚玉樓酒緑燈紅人絶代如斯艶福幾生修○縵雲深處見眞眞幾折琴心證夙因眉史善洋琴第一塵寰如意事名花難得偶才人[  雙娥仙侣倚醉草]  
[補和小樓主人小樓吟飲圖原韻併請養瓅周夫子同政]  
　　故址監田不可尋小樓猶是輞川襟聖賢寂寞爭如飲文字姻緣聊藉吟有酒敢窺名士量無詩能契醉仙心曲高自古難於和莫知遲遲答好音[  四明愚姪姜孝鴻蓉卿氏初稿]  
[補和小樓主人小樓吟飲圖元韻兼呈周養蓀夫子同政]  
　　擬到蓬來頂上尋小樓依樣快幽襟今來古往幾人飲海闊大空四顧吟白雪有時彈絶調紅塵無處雜仙心他年故事傳風雅料想千秋結賞音 
[四明愚姪舒耀庠申伯就正草]  
　　上海四馬路文報局内恊賑公所經收賑捐九月下旬清單○廿七日廣東巡撫部院文案處榮官印俊業經募賴璲和沈耕生李仲新陳述之梁卓臣張小渭汪子戟姚松友連桂生程伯龍榮嘵堂黄簪廷劉玉山蔡遜齋何花堂厲又梅蔣瓊林張惠生李　亭十九户各銀五　求速愈四元祝親壽四元陳尊請堂四元壽琪氏程清謹堂夏端甫朱　農張善慶堂五户各二元戴石琴小竹山房華賦岩祝健吉祝眉壽祝高華祝毓麟祝永康四安堂周友于堂立本堂蕭樹福堂王祝　安李相浦經募子張培生劉子綏張兾廷鄒五經堂魏敬思堂補功子興宜卿叚幼卿張詩林二十四户各一元迪吉堂連晚菊山房吳柏香書屋陳福壽堂光玉堂陳五户各一中元樂善居一兩另八分保平安祝安居祝升華東海堂徐朱棠階晴佳吟舘江萊碧山房俞桂峰堂蔡蓮峰山房周南昌堂朱芸生草堂程東陵堂方十二户各三錢六分謝廣樂堂王敦義堂楊愼遠堂吳延陵堂梁星垣羅廣順堂唐巨進堂陳務本堂王怡　堂澄江韋氏十户各二錢以上共捐合計廣平番銀五十一兩三錢八分核計英洋七十元由百川通票號交到○本日共收英洋七十元○又收河南捐百川通票號交來嶺南求是堂募求保安一百三十五元如願善士七十二元永保安七元○本埠晋和莊交來　城醫業公所潘仲溪先生募交第三次會彩移賑七元六百四十七文汪福慶四元無名氏六百神告延生氏求免災十十一十二月分月捐三十元補不足七百八十三文吳謙吉翁募長　　貽榖堂至德堂耕硯居埀樂堂五户各二　文清悶氏二百三十文五鶴山房四百許養素二百文至德堂二百文實英洋四十五元○鎭江乾泰祥綢緞莊募曾仁甫等十三户十三元○揚州三叉河防營募馬松濤等四十七户十元銀三錢七分○蕪湖招商局募余洪源代王竹卿荐資冥福三元又還願奠儀荐冥福一元敦厚堂四元史忠直堂二元○常熟沈未逮先生募顧棣華等三十二户十元○蕪湖元大號人隱名氏十元又來本埠無名氏一元四角○常熟闊井金善士募楊怡愛等三十八户十三元五百十○本埠志成信票號交來盛京遠記規元五兩二錢八分五厘○　波醋務橋童善士募范徽珊求兒女病愈曁各善士等四十六户七元○本埠林三和幹認銅洋三元又林國翰一元○無力氏募洋人弗投司通先生五元○隱名氏餘欵三角○松江閲報善士募聊可槃齊等三元○同里劉耀記募公泰隆號一元○　泰莊交淵淵居十等九户四元○震泰隆號募五户一千文○南市陳永懋布號募博善齋等十八户四元○崇明致泰莊募公記等二元○本日共收河南捐英洋三百五十三元銅洋三元規元五兩二錢八分五厘紋銀三錢七分小洋七角錢一千五百十文 
　　上海三馬與昌恊振公所陳竹　經收山東直隸河南賑捐九月廿二日第八百十三次清單○慈航普濟册泰安棧交來勉力子洋五元○又册高郵丁鏡齋善士寄來朱佑亭求姚祉卿經募尹小記三圓子李私道堂濟川四户合洋二元○又册硤石恆康來恆農錢九百六十恆茂衣庄仁泰衣莊吳喬蔭堂奕茂衣莊留靜堂渭隱震豐園賜福堂八户各錢三百致和堂潘四經堂馮恆豐莊裕大庄大有庄北咸泰月中桂恆受大甡永裕成錩十一户各錢二百以上廿五户共洋六元○新册第八萬一千七百八十八號西塘樂知書屋歛北懶道人完愿洋三十員○常州王宣亟洋二員抄溪沈桂山前司妻病許愿卽愈洋二圓茸城有心無力人祈保身健五員○免災單朱蘭亭沈阿寳各洋五角姚阿鳳一角以上三户共洋一圓錢一百另四○金記銅洋三圓昌記一員求合家平安一員○○另收河南賑○洋布衆善士第二次續募太古洋行五百員禪臣洋行五百圓元芳帳房三十員泰和陳麗明廿員旗昌楊經記廿圓又姜忠堂廿圓義記帳房廿圓又瞻雲書屋洋五員恊隆陳德星堂洋廿員太古隱名氏洋十員以上十户共洋一百五十員○普濟册武穴下厘局來公記三員○又册漢口億泰和來趙沛廷求子紋銀七兩一錢二分申批見規銀七兩二錢三分五厘趙國謙求母病速愈洋六員○又册蘇州補過齋主寄來樂安知足子一員又賡虞氏銅一元又祥字册蔣季蘭求合家平安蔣高氏各二員蔣善同善本將鳳琴三户各一員以上二册共八元銅洋一元○普濟册蘇州恆興永寄來知愧氏合記姜全來殷芝田朱景康將恭甫王之餘七户各錢二百又祥字册知愧氏恕思堂朱各一員師儉堂殷洋七角以上二册共洋四元○漢口永祥號募來恆記號洋十二員播喴行六員吕永大夏同太號各四員以上四户共洋念六員○邵文瑛求妻病速愈洋廿員公估局洋十員平爲福誠心氏舅母病速愈無名氏求諸事順遂三户各二元餘大庄交來晋霞記洋五員無名氏五角丁子乾無名氏各一元李林武八角張方錦七角徐愼言五角以上五户合四元○祥字册宋拜庚健十元○銘恩册李藴齋先生交來顧心氏又願心小園三户合洋六員○湖北蔣第寄來李雲甫紋銀三兩申批見規銀三兩另六分一厘安慶楚北熊公舘寄來隱名氏助牡丹亭京塵　錄揮毫自在點石齋叢畫等書計四部以上共收河南賑英洋一千二百五十八元規銀十兩另二錢九分六厘銅洋一員小洋五角牡丹亭等書四部○○本日共收英洋一千三百十三元規銀十兩另二錢九分六厘銅洋四元小洋五角錢一百另四文牡丹亭等書四部合併聲明 
[上海四馬路文報局内恊賑公所經收賑捐九月下旬清單]  
　　廿八日本埠晋和庄交來虞山有心無力子募强錢氏强馬氏二户節省釵珥資移賑各十元强陳氏節省釵珥資五元强至善爲故父朝議公追荐懺資移賑　十五元祝　壽丁求發二户共五十元○慈航册崇明鎭台署黄景山先生募華怡庭等三十二户十二元又救災免灾單督陣臨江等二十六户六元八角○受福册公字三百十一號仙女鎭恆升行交來壽山氏募汪忠記二元詹慶記一元又交來浙友姜乾記募十元○有感斯通册平望鎭植庭先生募張翠林等十户一元○本日本收洋一百三十二元小洋八角○又收河南賑本埠晋甡莊交來積厚堂瞿三十四元清河堂三十元瞿桂朔四元瞿珮孫瞿宣祥瞿宣蔭穎川堂陳三桂堂蘇無名氏仁德堂胡劉在田愼修堂陳熙　積善堂馮程氏興信堂陳氏十四户各二元張鬈子黄欽日新堂張氏四户各一元○本埠晋和庄交來常熟陳月汀先生募强潤德堂强如納晋升恆三户各五祝國萬陳承志堂二户各三元復昌盛往君屏方漁溪章壽卿四户各二元舒君敬徐菊初周梅生吳仁甫陳鏡涵高三石秋泉葉樹德堂邵燕翼堂李統孫龎路孫葉潤玉程履祥周稼成錢雲山夏玉甫陳陳閬雲翁龢生十八户各一元萬年基二元五角霍伯英五角○太古昌號交來衡州惠孚舘求保合店人口清吉二十元○源豐潤號交來正心堂二十員○山隂縣署孔康甫先庄交來褚靖翁募漸石主人十元耶溪漁叟四元褚星湖二元芙明氏　元誠明氏誠進氏二户各一元趙元三清平氏二户各三百文傳雲卿陳虞臣二户各二百實收洋廿二元○清江漕署許之璸翁十元○海昌厘局養源書屋主人二十元○仙女鎭王陶菴先生交來祈來消災免禍人二十元○崇明鎭台署黄景山先生募廖楚材等四十八户共廿九元五角又募馮秀山等四十八户共廿元五角○新塍鎭恊記號交來閲報人幸免災二十元○蘇城醬業公所潘仲溪先生募交第四批李同昌金記一元張趙生先生募長元和鹽公堂十元無名氏十元○本埠恆利金號交來建德堂二十元○○浦東方益新號交來方肅仁求病速五元嚴樹廷二百文嚴蘭田一百文○大園鎭龔仁　先生一元○七十二沽琴樵子一元○寳應有恆氏募無名氏無三十一户七元○仙女廟鎭恊濟號募震記等二十二户英洋五元铜洋一元○○江西陽家園衍升號募華留耕堂　十二户爐坯洋三元銅洋一元○蕭山惺書屋募歉懷子等二十户二元○杭城順成順局帳友募李雲章等十户一元七十○○本日共收河南捐英洋三百九十六元　坯洋三元銅二元小洋十角錢三百七十文 
 
 

Page 10

 
 
　　上海四馬路高易公舘内籌賑公所李秋坪經收河南賑欵九月廿八廿九兩日第九次清單○廿八日祥字冊不書名求保合家平安十元蘇城諸滎生求合家平安二元寳順局來祥字冊后塍德成典募德成典十元項帝錢一千一百程升如諸蘭圃各錢五百主貢三施慶君程坤吉王鳴之吳逹王益新程大椿程成程椿程心如各錢四百章俊千錢三百七十朱吟香王近五程念脩汪智甫費廷錫胡明生楊熙全各三　王德金汪春運孫本立方子各費安生吳元發黄壽增錢桂寳劉鹿門葉泰生各一百共洋十元共錢九千一百七十伸洋九元合來洋十九元合來洋十九元漢口茶業公所來祥字册懷樸主人六角寳順局來祥字册潮陽同盛和同人五元全盛局來祥字册昆山四勿堂一元吳克翁烟霞軒無力氏不書名各半元共洋三元天順局來祥字册温州　惟善堂三元皖北何氏一元鄭峻甫丁松亭王玉堂王燮齋沈俊人張捷卿袁庚生王保和各七角五分共洋十元祥字册藍鎭泰一元藍哉谷藍嘉谷藍張氏各一角共洋一元三角全盛局來祥字册乍川增裕號募胡節庵增裕木號各一元趙君銘無名氏丁　香吳子産楊聿記各半元陳品臣郡涵陳竹卿三角劉子剛無名氏不留名各二角共洋六元政大源局來祥字册鐘鼎册鎭江鼎和盛號募性記恆興瑞各四元永茂匯義泰昇義泰生德鴻恆鼎和盛楊萬盛各二元金鑑　瑞和行各一元禹春潭錢二千文沈吉齋左保三無名氏各二百持漢文伯舒王兆慶恆興瑞鼎和盛德鴻恆恆和祥各一百無名氏九户各錢一百共洋二十二元共錢四千二百伸洋四元合來洋二十六元老福興局來祥字册金陵李余氏金孫氏孫連子孫小毛孫坤各一元顔老太錢六百顔伯通三百韋慶錫周仰新潘楚卿朱書田各二百沈錫榮沈錫龍李愷元沈昌華陳餘三顔四姑各一百共洋五元共錢二千三百無名氏洋一角○廿九日愼餘莊來平湖隱名氏求保合家内外平安洋二百元天津竹　散人二元無名氏一元晉羅氏三元銓昌祥局來祥字册泰州許公舘募貽厚軒四十元稽惠芬求安室各十元無名氏八元太厚氏五元另錢四百靜虚室九畹軒以泰留餘室次如愿各二元梁郟韓三姓合一元春梅新喜桂英彩琴令一元不書名一元共洋八十四元另錢四百恊源庄來祥字册泰州李抱經堂洋五百元泰州劉傳經堂五十元鴻興號來祥字册厦門隱名氏二十元漢臯四箴書屋來祥字册鐘鼎册向德成朱家英鄒鈺發合五元永盛良成漢成合五元四箴屋二元梅喜梅安梅順籌河簡濟陽氏有心無力子隱名氏各一元共洋二十元全盛局來祥字册平湖同裕莊募愛日吟盧主人十元不留名七元無名字六元鷗舫四元振記嘉樹軒主靜修居士味蘭舘主各二元崇懷堂隱名氏學不羡齋十一齡童子鍾穆記無名氏各一元共洋四十一元銓昌祥局來鎭江新德號十元全盛局來祥字册蘇州百勉記四元蕭耕居士三元銓昌祥局來東塘市恊豐號次洋十元陳錫麟一元任海官無名子各二角福潤局來祥字册杭州織署募陸賓齋求合平安二十元王輔臣一元八角陸順德堂賀崇善堂各一元陳蘭亭黄竹軒秦桂馨陳培基各半元胡雲山二角共洋二十六元祥字册勉力子五元恊興局來嘉興力乏人錢二百漢口茶業公所來祥字册鐘鼎册正大元錢十千文祥記春記蘭記茂記星記敬記各錢一千文義昌鴻洋一元共錢十六千文伸洋十五元合來洋一十六元○以上用日共收英洋一千零四十九元四角錢二千九百文次洋一十元○○九月下旬統計收得英洋三千零六十九元七角規元二千二百二十二兩零零九厘碎紋銀七錢正錢二十一千零三十文銅洋一十三元 
　　上海北市絲業會舘籌賑公所施少欽經收山東順直河南賑捐十月初一日第一千五日三十八次清單○江右周期善捐棉衣褲由公大交來洋二十元許子坦求保妻生産平安由唐乾初翁交來十元武林漁隱提助由蘇州陳凌閣寄寳順局來三元孫珣求生母徐母氏痰喘病速愈先助由周王廟孫振源布庄寄正源周來三元同順昌售藥資助十元章祖森求小兒病體安善無恙二元黄心德求母及已病速愈一元應熊氏一員無名氏一員錢一百十二文○順全隆募吳琨圃洋四元勸省妓侍酒費三元勸省坐馬車費二元勸賑如得吕宋票彩一元無名氏二户各十元共六户合來十二元○潘其鋭募張曉山彭南如郭敦本堂張益齋李惠廷春亭胡炳南七户各洋一元潘　鋭錢八百途　臣陳子　翟厚　三户各五百王子安方培生各四百完亮卿孫風儀張　出三户各三百　春和二百共十七户由江隂春字中營寄全盛局來洋十一員○泰州八字橋許公舘募泰州　名氏洋十元無名氏王詠梅王辰謀三户各一元雙喜女錢五百冬喜雙福各二百雙壽女一百共八户由昌祥來洋十四員○楊州朱吉昌募無名氏餘慶氏各錢三千無名氏二户各一千鄺祝封五百無名氏七户各五百指不若人四百無名氏一百共十四户計錢十二千五百由全泰盛局來洋十二元○拯急同情益字册第二千一百十八號酧勞移賑洋五元○又一萬二百六號無名氏洋二十元○又九千一百八號同源成募自助洋一元傳肖嚴朱　則各半元洪久香張永苓各三角楊伯芬蔡保福各二角五分陳卽炳四角陳志　二角周顯滎一角半洪卽煥一角沈兆祥五分共十二户合來洋四元○又一萬一千六十號錫和募李姓李少山各洋五角王娃　娃蔣廷法余昌福四户各三角虞姓艾姓王姓范姓沈姓謝王鎭國蔣銀遠劉　九户各二角共十五户合來洋四元○又八千三百十九號老種德堂戒烟九號募浙寗虞本命信女四元○又二千五百五十六號光遠堂洋五角又募　合家棄健報佑平安各五角知非子二角杞憂子有心無力人南頴草堂三户各一角共七户由萬裕醬園交來关二元○又九千四百三十一號祥泰仁募無名氏不留名各四角朱葉温張隱名氏五户各二角葉無名氏各一角共九户合洋二元○又一萬二百四號興仁棠朱募不留名張錢五百朱雲山三白興仁堂朱無力主吳扶風堂馬力不足人徐濶德堂范致德堂劉仁壽主行脚僧盛長久山民周無名氏韓留芳名方無名氏蕭朱瀠生愧不如人勉韓月心無力王滋德堂侯求旅居平安人俞十六户各二百世德堂金倫政堂嚴燕翼堂曹留讓堂吳三槐堂王五户各一百共二十三户計錢四千五百○又一萬八百十九號同春祝鹿生洋一元應慶甫病愈完愿五元○又二又一百十六號愼思堂洋五元行素氏一元○又二千四百四號韋陳氏規銀十兩又　和募　桂記洋一元蘇鄭氏錢一千爲善最樂六百蘇騷二角共五户由怡和保險行交來規銀十兩洋一元二角錢一千六百○又八千四百三十二號豐泰洋行募曾婆仔洋三元曾觀祖三元朱水慕堂梳石西人吳務本堂曾冠騋四户各一元黄丐吳世涓吳世祥小沙石西洋人小沙石西洋人五户各五角朱慶堂鄭經庸朱鄭氏三户各二角五分吳閏繼鄭竹君各一角五分鄭福霖朱亞體莊曜　本元春朱元信馬衞臣鄭騷七户各一角蘇如軒五分共二十四户合來洋十四圓○　南賑青棠花舘求病速愈　銀四十兩顧懷椿大善士由蘇州蔚青祝善士託惠泰庄來洋五百黄王人由福建全盛局來洋二十圓湖州董紫江求病速全愈由陸孫君交來十元義城黄山書屋十圓錢四百補過子爲先君百歲冥壽將懺資移助由蘇州許同和寄寳順局來五元蕉山書屋爲九齡子丙照伏暑節醫藥資五元槐蔭草廬四元刑溪縣署公助由宜興全盛局來三元汴梁有心無力人由清江政大原局來三元感願氏二元赤貧子求病速痊二圓鄭葆生求女喉症速愈由始蘇通裕局來一元不留名五角○拯急同情益字册第八千七百十一號陳德駒求兄病愈洋二十圓黎以煇以昭以銘以旺合四元由俞順章交來○又九千一百一號感願氏洋二元○又八千四百四十七號隱名氏洋四元○又一千九百八十四號聚德堂陳五角○又一萬四百九十六號興記綢莊募森記號葉逸琴各洋一元李彚之心愈氏徐厚齋隆意氏陳仁卿悟迷山人六户各五角共八户合來洋五元　　上海三馬路與昌恊賑公所陳竹坪經收山東直隸河南賑捐九月廿三日第八百十四次清單○慈航普濟册俞竹溪先生交來趙琴鶴堂養慶堂臥雲堂三户各錢四百文劉錫川孫懷德堂王義順店成儲經堂半部堂安義堂宗葆卿周愛蓮軒心星氏張種書藝林沈玉書李子香有章敦本堂紹慶堂敬紀堂湯尚友書屋養心軒濤生敬信基大鈞念一户各錢二百文白光裕堂錢古榆堂歸誦芬堂王恩慶嚴練嶺書屋盧仁興堂道生氏兼善堂三鳳堂陳際雲王加山張仰明十二户各錢一百以上三十七户合來洋六元○免灾單寳善堂姚等十五户合洋一元○單立大庄交來無名氏錢三千四百厚記無名氏各錢一千寗元和孚吉行公益行吉奉布四户各錢五百鼎盛行張復盛各三百文德盛信吉泰榮日生東恆順長段餘慶趙　牛作桂趙尊賢黎貞洪鄧坤載十户各錢二百文以上十九户合洋十元○密波同福和行募來朱琛壽酒移賑洋十六元王其揚喜筵移賑洋六元以上二户共來洋廿二元密波孫寳書求病速愈洋二元又萬士林求叔病愈洋三元又孫姨姨求夫病愈洋一元以上三户共洋六元寗波聚康洋一元○無名氏洋十元求病念事順者洋二元胡維琮求父母康健洋二元匡居學陵人洋五角五負愁人助手巾七十九條格隆須知一部前甬江符銘拾得助來嵌小珠包金圈丨只售見洋二角錢三十○○另收河南賑○洋布衆商諸善士第三次續募旗昌洋行洋五百元仁記关行一百元公平洋行洋一百元魯麟洋行洋一百元惇信洋行洋一百元三井洋行洋一百元泰隆洋洋規銀五十兩豐裕帳房洋念元仁　帳房洋十元魯麟帳房洋五元泰隆帳房洋十元惇信帳房洋十元廣裕洋貨號洋念元以上十七户共來洋三千一百七十元規銀五十雨○温蓮波先生交來方義章求子祖繩病體速愈續助洋一百　立大莊交來銘字洋十元葉吳氏洋廿元衞習齋求恙全消洋廿元徐虞卿求妻病速愈洋廿元龍溪無人求祖母延年却病又求母康健洋十二元○普濟册寗道署寄來願時燠氏願時風氏各洋五角又册願時暘氏願時寒氏各洋五角又祥字册願安瀾氏願時雨氏各洋五角以上三册共洋三元○祥字册金祉湄先生交來揚州芬記華記芝記三户各洋廿元爵一呇津十元雲記洋十元曹平銀四兩耕雲山莊　耕堂各洋五元浣記憑虚子張潤記三户各洋二元仙根堂有不爲齋五福堂問心齊守拙子平安福禹潤記李奶奶楊奶奶林奶奶十户各洋一元無名氏五户西四堂秉記各洋五角無名氏三户各洋三角又洋一角以上三十户共洋一百十五元七角半以上共收河南賑洋三千四百七十五元規銀五十兩小洋七角半○○本日共收英洋三千五百三十四元規銀五十兩銅洋一元小洋十七角半錢三十文格致須知書一部手巾七十九條合併聲明 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年十月十六日京報全錄]  
[宫門抄]  
　　諭旨六道錄前○發抄旨五道○接續前摺○豫　倪奏上半年已未結新舊京控起數摺○護江撫李奏耆紳重遇鹿鳴懇准入宴摺○新撫劉奏强姦斃命核明定擬摺○將軍沙等奏請酌留帮辦章京主事片○又奏札哈沁總管發給照票前往庫倫片○十月十六日禮部宗人府欽天監八旗兩翼值日無引見○禮王等仰山窪合操覆命○閻中堂專摺謝賞假兩月恩○堃岫謝授通政司叅議恩○道府衞杰謝恩○召見軍機敬信堃岫井衞垣長春○發杪托倫布奏牛羊羣應否均齊奉硃批仍着暫緩均齊欽此○曾國荃奏屯官唐守忠死事甚烈請建專祠奉硃批着照所請該部知道欽此○又臬司張富年辦理河工奉硃批着照所請欽此○奎斌奏抽厘出力道員請奬奉硃批史書青着俟補道員後賞加二品銜該部知道欽此○又解京餉銀兩奉硃批户部知道欽此○接續前摺趙温王金元當堂質認李延湧爲李延華訊係悮指尚非不言實情推在縣署充當户吏盤踞多年助官科歛實屬衙蠧應均革役永不准復充李延益訊屬無辜應與訊無不合之郭文元白秉文龎士貴等均毋庸議李延湧李延華聚衆閙漕本干例議業已身死亦毋庸議其隨同聚衆鄉民訊屬不知姓名均應免其查究孟津縣知縣陳理裕雖訊無扶同揑報禀情惟將李延湧登時刑斃緣由查訊明確率以受杖後越日身死詳報候補知府馮光元亦未經查明輒與河南府照原詳會禀亦有不合河南府知府承恩係該縣親臨上司事前旣木將此案原委查明禀揭事後復按照原詳率行擬結致干臬司駁詰殊屬非是現署洛陽縣知縣康乃猷前於李延華控告趙温時明知該縣漕糧向有浮收不肯舉發輒含糊斷結以致釀成巨案應與陳理裕馮光元承恩均請交部分别議處按察使賈致恩於承恩審詳此案時據情指駁尙無袒庇消弭各情應免置議前河南巡撫邊寳泉於王道隆濫刑斃命各節不行卽時叅奏亦有不合應請旨交部察議再該縣漕粮違例收納已歴百餘年所並非始於康乃猷王道隆二人事非一任官非一人自禾便復事追求應請均予免議至該縣漕糧業經臣等咨行撫臣倪文蔚查照通省漕規嚴定章程不准再以合勺折升以杜取巧而袪積弊案内牽連無于人証免傳省累調到卷宗案結發還再臣等於拜摺後當卽率同司員等起程北上合併聲明除全案供招咨送刑部外所有臣等審明定擬緣由謹恭摺具奏伏乞皇太后皇上聖鑒謹奏奉硃批另有旨欽此○○河南巡撫臣倪文蔚跪奏爲光緒十三年上半年新舊咨交各案查明已結未結起數照章彚奏恭摺仰祈聖鑒事竊准部咨京控咨交各案行令半年彚奏一次等因歴經遵辦在案豫省自光緒十三年正月起至六月底止已審明咨結王克恭石慶長汪海泉李模李世官毛文林井酉峯劉德崇張王氏耿强玉梁金倉趙克勤陳謝氏馬存榮王如中孔繼坤李鳳鳴劉淦成徐大振姬宗周白琨何德三劉愼德張法成普心同孫蘭芳劉化林翟兆麟蕭守業曹殿甲張金科郁汶亮三十二起内毛文林劉德崇俱係兩次京控因併案咨結故不另作起數尚有白錦昭劉文章馬文朱長元郭建業王儒魁王欽若周藻周化雨閻喜福李品超李張氏柴忠卿屈鳳勝徐崑山李閻民陳殿傑陳振太尹文林歐陽胡氏朱文煜鄒國勲汪紹先趙光培許孫氏經讓葉恒新胡恒滎劉新旺王奉之劉本法郁金氏黄文方李丁氏陳書趙崇德劉新田方李氏章海波李吳氏孔慶宗楊法劉履縉葛懷瑜趙祥麟陳棫茂徐萬永尚純仁張金生楊倉張東林郭合成李振邱平樂邵金蘭鄭廷華柳内青楊元順張仰齡五十九起尚未咨結内王儒魁趙崇德係曾赴京續控先經陳明併歸前案計算應亦不另作起數又十三年正月起續准咨交王書科邱三變徐大振李斌班永太胡明德孫安勝吳作貴包玉芳李儒登邢合娃李崇正尹紀昌彭俊德劉尚經曲萬全史中魁宋全法井酉逢趙清新劉位莊白廷宣羅天柱　體群陳石氏趙張氏秦安瀾宋張氏吳耀南土任氏張思敬郭趙氏許羣芳高東梁孫應成鄒鳳廷孫文亮王廷選張萬興秦心廣任寳賢徐紹唐魏家利魏金聲四十五起嗣已咨結王書科一起尚有新舊咨交各案共一百零三起或因要証未到或已咨部展限致未咨結均經飭催勒提赶緊訊辦以仰副聖主清厘庶獄之至意所有查明光緒十三年上半年已未結新舊京控起數謹繕摺具陳伏乞皇太后皇上聖鑒謹奏奉硃批刑部知道欽此○○護理江西巡撫布政使臣李嘉樂跪奏爲耆绅重遇鹿鳴籲懇恩准入宴以光盛典恭摺仰祈聖鑒事竊據署布政使事按察使瑞璋詳稱奉新縣在籍頭品頂戴前任雲南布政使護理雲貴總督宋延春現年八十六歲由縣學優附生中式道光八年戊子科本省鄉試舉人癸已科會試中式進士改翰林院庶吉士散館授職部曹歴官吏部主事員外郎御史给事中京察一等外擢雲南廣南府知府迤西道荐升雲南按察使布政使同治六年四月奉特旨護理雲貴總督累次軍功蒙恩賞戴花翎並賞給頭品頂戴嗣於同治十三年告病回籍今恭逢明歲光緒十四年戊子科鄉試計距該員中式之期已届周甲應循例重赴鹿鳴詳請具奏前來臣查告病在籍前雲南布政使宋延春當代名儒熙朝耆舊策名詞館滎際會於風雲供職銓曹光文章於日月陳言著諫垣之譽上考榮登典郡符循史之聲監司荐陟旣柏府薇屏而迭晉更滇疆黔省以兼權仰邀心簡於酬庸寵錫頭銜於極品迨至蘧廬憇影八十年雨露常承回思苹野賡詩六十載星霜已易當戊科之再啓適甲紀之重周扶鳩杖以觀光用楊聖世作人之化賦鹿鳴而奏雅洵極儒生稽古之榮宜與賓宴以光盛典餘咨明禮部外理合恭摺具奏伙乞皇太后皇上聖鑒訓示謹奏奉硃抵另有旨欽此○○尚書銜降一級留任甘肅新疆巡撫二等男臣劉錦棠跪奏爲强姦斃命核明定擬恭摺具陳仰祈聖鑒事竊英吉沙爾廳纒民子素普强姦犯姦之沙來比比未成當將本婦毆傷斃命一案經署英吉沙爾廳危兆麟騐訊招解署喀什噶爾道袁垚齡審明咨鎭迪道兼按察使銜恩綸核明具詳臣覆加查核緣纒民子素普籍隷英吉沙爾廳乞食度日與已死纒婦沙來比比並乞丐買買提尼牙子先不認識沙來比比原嫁杜萬爲妻買買提尼牙子鄰居習見不避光緒七年四月不記日期買買提尼牙子前往閑坐適值杜萬外出與沙來比比調戲成姦後非一次未曾給過錢物杜萬並不知情八年春間沙來比比得患瘋病當被杜萬休回迨十一年沙來比比瘋症痊卽在四處討吃十二年三月間與買買提尼牙子相遇遂復姦好同伴乞食是年八月二十日晚在龍伏莊禮拜寺前住宿適于素普亦來寺前投宿曾坐閑談旋各就寢睡到二更買買提尼牙子悄與沙來比比續姦一次被子素普識破遂來沙來比日睡處欲與通姦沙來比不從于普普恃强搶按沙來比比拾棍毆打于素普奪棍連毆沙來比比詈駡更甚于素普益加忿恨頓起殺機欲將沙來比比毆斃持棍狠毆致傷沙來比比登時殞命維時黑夜棍傷何處未及看清買買提尼牙子赶攏喝救當經庄民梭比問問查問告知温巴什司馬一報官相騐獲犯訊擬解由喀什噶爾道審明咨鎭迪道兼按察使銜轉詳前來臣覆核無異查例載强姦犯姦婦女未成將本婦立時殺死者擬斬監候又軍民相姦者姦夫姦婦各枷號一個月杖一百各等语此案于素普因强姦沙來比比不從立時起意殺死自應照例問擬于素普合依强姦犯姦婦不從將本婦立時殺死者擬斬監候例擬斬監候秋後處决照例剌字姦夫買賈提尼牙子依軍民相姦之姦夫姦婦各枷號一個月杖一百例擬枷號一個月杖一百折責發落沙來比比犯姦非有應得業已身死應毋庸議無干省釋屍棺飭理兇棍案結銷燬是否允協除全案供招咨送刑部外合將强姦斃命核明定擬緣由恭摺具陳伏乞皇上聖鑒飭部核覆施行謹奏奉硃批刑部議奏欽此○○沙克都林札布等片再查前於光緒十一年間遵照部咨規復舊制其續增各員均已一律裁减惟有帮辦章京主事職銜二員因有經手未完事件懇請酌留等因具奏奉旨允准在案兹查帮辦章京主事職銜文齡已將經手事件辦理完竣該員係已經引見之員除奴才等給資該員回綏遠城當差候補外其所遺之缺自應遵照裁撤以節餉項其帮辦章京主事職銜特克什納一員尚有報銷未完事件俟將報銷辦理就緒再行裁撤理合附片具陳伏乞聖鑒謹奏奉硃批該衙門知道欽此○○沙克都林札布等片再適據札哈沁總管逹朗泰呈報據本屬札蘭呢莫德勒克昆都三保呈稱帶領喇嘛黑人等二十四名前往庫倫與哲布尊丹巴呼圖克圖磕頭懇請發給照票等情呈報前來奴才等查例載凡蒙古等遇有詳請前往庫倫磕頭者一面具奏一面發給照票令其前往等語今札哈沁總管旗下札蘭呢莫德勒克昆都三保等詳請前往庫倫與哲布尊丹巴呼圖克圖磕頭與例相符奴才等照例發給照票令其前往俟該札蘭呢莫德靳克昆都三保等磕頭事竣卽催令旋回除咨行庫倫辦事大臣查照外理合循例附片具奏伏乞聖鑒謹奏奉硃批該衙門知道欽此 
 
 

Page 14

 
 
[光緒十三年十月十七日京報全錄]  
[宫門抄]  
　　諭旨五道錄前○發抄旨五道○新撫劉奏揀員請補要缺通判摺○又奏請飭令道員王久銘迅赴新疆片○將軍慶奏委署知縣片○新撫劉奏請已故總兵從優議卹摺○總兵楊奏報出洋巡緝日期摺○河督盧奏連河積淤撥欵赶挑摺○總兵賴奏報出洋督緝日期摺○十月十七日兵部太常寺太僕寺侍衞處值日無引見○恩中堂由河南回京請安○羲州城守尉富興請訓○善慶謝授福州將軍恩○耀恒謝授雲南迤東道恩○曹秉濬謝授江西九江府知府恩○六額駙請假十日○奎潤請假十五日○海英續假一個月○召見軍機耀恒曹秉濬富興恩中堂○發抄張之洞奏整頓潮榴鹽務並與閩省商定減厘奉硃批户部知道欽此○又請將候補知州丁學昌等革職奏硃批丁學昌等五員均着卽行革職陳寳光李春發並拔去翎枝該部知道欽此○又解旂營加餉銀兩奉硃批户部知道欽此○錫綸奏吐爾扈盟長漢請假赴藏熬茶奉硃批着照所請該衙門知道欽此○裕祿奏接印督篆日期奉硃批知道了欽此○○尙書銜降一級留任甘肅新疆巡撫二等男臣劉錦棠跪奏爲揀員請補要缺通判以重地方恭摺仰祈聖鑒事竊據甘肅新疆布政使魏光燾兼按察使銜鎭迪道恩綸會詳稱新設嗎喇巴什通判地方果連温宿西通疏勒州西南與沙車州接壤北有小徑逹布魯特地瘠民貧兼司水利加以該屬土著之民與各城纒回種類不同撫輯匪易應請定爲冲煩疲難四項要缺該處係屬新設應卽遴員請補以重職守查南路新設各缺前奉部議准照吉林章程由外揀補一次兹查有補用同知楊敏年五十二歲江蘇陽湖縣人由監生投効軍營肅清皖南案内彚案奏保同治四年閏五月初一日奉上諭楊敏着以從九品不論雙單月遇缺卽選欽此嗣於陜西全省肅清案内彚保九年十二月二十六日奉上諭楊敏着以縣丞留於陜西遇缺卽補欽此攻克甘肅肅州堅城殄除首要各逆案内彚保十三年七月十二日奉上諭楊敏着以通判仍留陜西補用欽此新疆五次剿平邊宼案内彚保光緒七年五月二十日奉上諭楊敏着免補本班以同知仍留原省前先補用並賞戴藍翎欽此均奉行知在案九年二月委署昌吉縣知縣篆務三月二十二日到任是年七月准吏部咨照章留於甘肅以原官歸原班補用十年七月調署奇臺縣知縣篆務八月二十五日接印視事六載邊防案内彚保十年七月初四日奉上諭楊敏著賞換花翎欽此十二年三月交缷奇臺縣事該司等查該員楊敏心地樸誠勤於民事歴署各缺措置均臻妥協且於新疆土俗邊情尤爲熟悉以之請補瑪喇巴什通判寔堪勝任人地亦極相宜雖以同知請補通判與例稍有未符但新疆初設行省各班人少情形本有不同詳請具奏前來臣查該員楊敏端方有守辦事認眞合無仰懇天恩准以補用同知楊敏借補瑪喇巴什通判洵於地方有裨如蒙俞允俟奉部覆照例給咨送部引見仍令試俸年滿如果稱職另請銷去試字再該員歴署任内並無叅罰案件合併聲明是否有當謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批吏部議奏欽此○○劉錦棠片再前督辦新疆糧台陜西題奏道土久銘於光緒十一年四月間聞訃丁繼母憂經臣飭將經手事件辦理就緒於上年給咨回籍守制附片奏明在案查該員王久銘廉幹篤實從臣日久得力最多於邊務尤爲熟悉現在新疆辦事需才計該員業已服闋合無仰懇天恩飭下湖南撫臣轉飭該員原籍湘鄉縣傳諭王久銘迅赴新疆俾資差遣出自鴻慈除咨部外謹附片具陳伏乞聖鑒訓示謹奏奉殊批知道了卽着照部咨行湖南巡撫飭令王久銘迅赴新疆交劉錦棠差遣欽此○○慶裕片再查本任開原縣知縣調署蓋平縣知縣李葆善因案撤任所遺蓋平縣一缺管轄没溝營爲海疆通商口岸時有中外交涉事件非精明幹練之員不足以資治理查有留省另補知縣徐廷蘭才具明敏辦事實心堪以署理除檄飭遵照外理合附片具奏伏乞聖鑒謹奏奉硃批吏部知道欽此○○尚書衔降一级留任甘肅新疆巡撫二等男臣劉錦棠跪奏爲臚陳已故記名提督寔缺總兵生平戰績懇恩飭部從優議卹恭摺仰祈聖鑒事竊照頭品頂戴記名提督員穿黄馬褂陜陜漢中鎭總兵騎都尉世職額爾克巴圖魯戴宏勝本年六月間因病出缺經臣檄委提督湯彦和接統該軍並附片具陳請俟查明該故總兵生平戰績由臣另奏請卹在案兹據各該營旗官記名提督蘇貴興湯泳山馬心勝記名總兵易盛富查春華禹中海譚用賓許明耀造具該故總兵履歴清册呈請具奏前來臣查該故總兵自咸豐六年以武童投効霆軍轉戰江西湖北安徽廣東等省當是時賊蹤遍及東南攻剿殆無虚日該故總兵年壯氣鋭蹈厲無前由軍功荐保副將感激思奮前後百數十戰迭受重傷或砲子嵌　骨刃入膚寸許血涔涔下猶大呼殺賊士氣爲奮同治六年以總兵由豫援楚八年凱撤回籍十年左宗棠調赴甘肅行營庭克肅州擒斬首逆關内肅清荐保提督光緒二年隨臣出關日帕首踔冰雪中戰必身先遂搗古牧地堅巢並會克鳥魯木齊等處旣定北路復攻克連板城以臨南疆連復喀喇沙爾庫車阿克蘇烏什和闐各城仰賴天威將士用命而該故總兵慤誠勇敢口不言功實爲武弁中不可多得之員九年蒙恩補授陜西漢中鎭總兵員缺以邊防緊要未及赴任經臣檄飭駐防奎屯上年復飭統領庫精馬步等營近駐庫爾喀喇烏蘇操演巡防屹然爲迤北捍蔽該故總兵馭軍嚴肅尤能講求邊備十一年臣奉旨赴伊犁時過其營壘壁門之内耰耡畢具該故總兵指揮塍隴間遇士卒一如家人課其勤惰不少貸故屯務獨爲諸軍冠又建造廬舍以處行旅橋梁道路無不完固治平過其境者雖未賭其人皆知其能任事也該故總兵歴年臨陣身受重傷出血過多氣體大損右膝一砲子傷深入骨裏未能取出猶時時作痛本年夏間臥病數日遂以不起道路聞知皆爲流涕合無仰懇天恩俯准勅部照提督軍營立功後在營病故例從優議卹並將其生平戰績宣付史館仍附祀左宗棠新疆專祠以彰忠藎出自鴻施除將該故總兵履歴咨部並飭湯彦和派弁護送遺櫬回籍外謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批戴宏勝着照提督軍營立功後在營病故例從優議卹餘依議該衙門知道欽此○○署理廣東瓊州鎭總兵官印務記名總兵策勇巴圖魯奴才楊瑞山跪奏爲奴才出洋巡緝日期恭摺具奏仰祈聖鑒事竊照道光二十三年十一月初七日欽奉上諭嗣後沿海水師各鎭看每歲出洋時具奏一次等因欽此伏查瓊州洋面每年上下兩班統巡上班自正月初一日起至六月底止輪值海日營叅將出洋統巡下班自七月初一日起至十二月底止輪值總兵出洋統巡光緒十三年七月初一日届當奴才下班統巡之期據上班統巡署海口營叅將鄧正峯將拯民各船禀交前來奴才卽日出洋督率值巡員弁管駕拯民各船在於所屬洋面徧歴梭巡嚴密查緝總期有盜必獲以仰副聖主緩靖海疆之至意除將出洋日期禀報督臣查核容俟奴才洋巡班滿再將巡過洋面如何情形據實陳奏外所有奴才出洋巡緝日期理合恭摺具奏伏乞皇太后皇上聖鑒謹奏奉硃批知道了欽此○○盧士杰片再接據山東運河道陸仁愷八月三十日來禀鄭州黄河漫口奪溜山東運河十里堡門外積淤日寛回空漕船不能挽抵口門若不赶緊設法必有乾涸之虞不特來年新運雇覓維艱且各船身家性命所關綦里查運口工程前因黄汶並漲不能估挑而空船阻於臨口亦非有意耽延乃變出非常人難逆科現已墊發銀兩加派委員會同廳州縣於八月二十四日興挑無論如何爲難務令挑通將空船催提入運等情伏查本届回空漕船臣先經派弁迎提迨聞豫省漫口慮及山東黄水必將斷流又復迭次電催南下兹閲該道所禀實深焦灼垷在寍蘇新漕待船裝運邳宿挑淤築壩等工亦必空船過竣方可興辦若回空遲滯不獨漕河兩誤而千餘號之船無水可養無業可營其患何堪設想查該道所辦尚屬認眞除批飭督飭印委竭力挑通務使各帮空船早日南下並飛咨東河督臣山東撫臣迅撥工欵嚴催赶挑外理合附片具陳伏乞聖鑒訓示謹奏奉硃批着卽飭令迅速挑通積淤俾漕船早日南下不得因寍蘇漕糧業經截留稍涉鬆懈欽此○○署理廣東碣石鎭水師總兵瓊州鎭總兵奴才賴鎭邊跪奏爲恭報奴才出洋督緝日期仰祈聖鑒事案於道光二十三年十一月初七日欽奉上諭嗣後沿海水師各提鎭着於　歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日起至十二月底止輪值奴才下班統巡兹下班洋巡期届奴才遵於七月初一日赴洋接管兵船督率中左右平海四營鎭巡將備兵民船隻在於上下交界洋面往來梭巡加意督率務於海洋綏靖盜戢民安以仰副聖主愼重海疆之至意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督緝日期理合恭摺具奏伏乞皇太后皇上聖鑒謹奏奉硃批知道了欽此 
 
