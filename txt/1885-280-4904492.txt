# 1885 - 280 - 4904492

 

Page 1

 
 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽會巡遊一時鉦鼓喧天旌旗耀日並裝扮各種名戲仰答神休其卽儺以逐疫之遺意乎爰繢圖以供衆覽畫譜一象一松鼠係任阜長先生所繢著墨不多栩栩欲活後仍附淞隱漫錄圖說一則准於初六日出售此佈 
[平不平說] [  山陰述蕺子稿]  
　　客有問於主人曰子聞人心之所以不平乎亦聞人心之所以平乎主人曰聞其略未聞其詳也願客爲我詳之客曰人生不能無飲食而自有飲食卽有爭心故訟卦繼需卦之後處世不能無謗言而自有謗言不無忿怒故啓口居甲胄之先誠以下險上剛之體存内險外健之心一念有忿恨卽可以立起戈予故有求名不得而爭者有求利不得而爭者有妒人之得而爭者有羡人之得而爭者居心之所以不平也至於今日而更不可問矣前者閱報有好勇鬥狠一則其地則在香港其人則爲挑夫其釁則自賽會其端則由舞龍乃始也口舌相爭繼也鎗火相搏至於死傷而尚不已聞已有六名捉將官裏去而若輩因蓄心已久宿忿未伸一鼓不足尚思再舉是不亦異乎夫賽會敬神亦古人祈報以及逐疫之意乃今者變本加厲質去華存每賽一會旂傘必須豔麗執事必須鮮明紙貨則或爲樓臺亭閣或爲牛鬼蛇神或舞龍獅或裝鬼怪窮工極巧愈出愈奇雖曰敬神然已近乎慢神矣乃竟有因是而肇禍者不尤可異乎夫舞龍小事也龍之佳與否舞之整與亂不足以爲榮辱者也乃竟以性命相搏而不惜是不更可異乎然若輩皆係粗人尚無足深責也越日閱報又有南闈扣考一事詹某等以賓興之費不足執司事而毆之遂至扣考而斥革懲辦是則可憐亦可笑矣夫士子攻苦三年當大比之時無不欲以三寸不律與萬人爭雌雄然或千里迢遥山河間阻引領而歎舉足不前舟車之資非寒士所能具備千里之路非寒士所能徒行懷才不試情亦可憐官其地者恤寒士而體下情遂有賓興之舉以周其舟車之資者固在官府逾格之施而士子卽視爲成例可沿偶有多寡羣相爭競猶憶昔時吾郡亦有此事因此項爲人所鈡遂公禀學憲請發此欵當其禀學憲時有倡言于衆者曰賓興之興爲官府之私恩賓興之廢亦爲官府之私意吾屬可以賜而受不可以請而發也其時雖有相詈者而其事亦遂寢息今詹某等因此事而執司事毆之致賓興變爲宼興美事成爲禍事至於扣考斥革則非徒三年之攻苦枉費心思卽一世之聲名難磨圭玷夫應試之士子當必早明義理乃恃衆爭毆致小事成爲大事竟與賽會者之爭龍覆同一輒何哉推其原諒由一念之忿忿遂致其心不平而然耳此則今日人心之所以不平也主人曰人心之所以不平吾旣聞之矣敢問人心之所以平者何若而可客曰欲人心之平難矣雖然有一言於此其惟忍乎然未見諸今之世也請與君論古人之事而爲後世之法可乎夫淮陰出胯下留侯納圮屨胡廣中庸而歴三公張公百忍而同九族魯以相忍爲國不致問罪於他𫒗越以臣妾爲安遂亦見憐於隣國孟子曰有人於此其待我以横逆則君子必自反也夫所謂自反者非忍不能是則古人所專以致力者於忍固不敢稍忽也人能忍庶幾其可以平心乎主人曰未盡善也子貢問孔子曰有一言而可以終身行之乎孔子曰其恕乎今子但言忍何說而然耶客曰君何見之執也夫聖人爲人立極者也子貢固孔門之高弟也然猶未能行夫不云乎强恕而行求仁莫近是恕固求仁者必由之徑孔門惟顔淵則三月不違仁子貢亦在其餘之列耳孔子因其問而更以求仁之道告之非謂其能恕也故子貢曰我不欲人之加諸我也吾亦欲無加諸人而孔子曰非爾所及也誠以子貢之智足以知之子貢之力不足以行之以子貢之賢所專心致力者亦惟恕而已而謂後世之人能之乎且忍與恕亦相濟而行者也設有人於此素與我無怨也忽焉盛氣而來反顔相向其能忍乎卽不然共一事而彼則自以爲是謀一利而彼則涓滴無遺其能忍乎然此猶其小焉者也忽焉辱我於大庭廣衆之間加我以曖昧隱微之語其能忍乎不能忍則弱者轉而死强者挺而起又何暇思夫推已及人之心而曰不加報施哉是不能忍卽不能恕矣盖恕爲登忍之階而忍卽爲入恕之門苟能由忍入恕卽舞龍之釁可以不生賓興之費可以不爭是之謂平心客旣退於是乎作平不平說 
[上諭恭錄]  
　　八月二十八日奉上諭張之洞等奏甄别貪劣不職各員請旨懲辦一摺廣東試用知府鄒覲皋每委出差專務需索查辦河田案物議沸騰着卽行革職候補同知李玉棻藉差營私不顧公事候補同知際安試用通判潤惠充當厘差聲名平常均着以府經歴縣丞降補試用通判劉鼎鑽營招摇胆大妄爲聲名最劣着革職永不叙用試用通判范鼎委辦土火藥局開報工料多有不實着暫行革職交張之洞等確切查究責令賠繳俟查辦完結再行奏明請旨試用知縣黄湘林性情粗鄙苛索地方着卽行革職英德縣知縣秦侍堯才識庸陋不勤民事電白縣知縣鄭履端平日公事尚稱明晰惟不知循分營求妄爲均着以府經歴縣丞降補試用知縣宗樹蘭年力衰頽難期振作看勒令休致候補知縣陳惟不修行檢難膺民社着以巡檢降補試用通判陶家馥試用縣丞張正容試用從九品符國瑞充海防捐局委員勾結土棍包攬承充漁私擾商肆行無忌均着卽行革職符國瑞情節尤重並看永不叙用香山縣縣丞倪文寳操守不謹嗜利擾民着卽行革職以肅官方餘着照所議辦理該部知道欽此同日奉上諭張之洞奏特叅文武不職各員請分别懲辦一摺廣東潮州運同錢瑨糊塗濫用信任非人欠課甚多拖欠運本尚鉅着暫行革職留任勒限運銷如逾限不完卽行從嚴叅辦候補運同江懋勳居心險詐罔利營私累商歛怨並有緝獲私鹽隱匿入已及賣放漏厘私貨情弊著卽革職仍嚴行查辦追繳候補運同鄧淸鳳不恤商情專務漁利着以鹽知事降補陽春縣丞薛瑶光當差貪鄙心術悖謬着卽革職驅逐回籍交地方官嚴加管束署欽州營叅將候補副將莫善喜所部營勇缺額太多性情殘暴多玷官箴惟該副將素有驍勇敢戰之名着卽革職仍留省城防營効力責令自贖署新會營叅將候補副將柏慶不諳兵事需索汛弁拔補兵缺不公着以都司降補儘先叅將鄧韞輝不守營規貪利生事着卽行革職署佛山鎭都司候補都司謝其中比匪縱盜貪黷卑鄙着卽革職永不叙用以肅官方該部知道欽此 
 
 

Page 2

 
 
[總署聚議]  
　　李傅相入都後連日召對詢以軍國大事復降旨着於八月二十八日前往總署會同各大臣會議海防善後事宜是日九點鐘後徐侍郎用　孫侍郎毓汶沈大京兆秉成續京卿昌福大司空錕閻協揆敬銘慶郡王等陸續至署相須至午正醇邸李相及軍機大臣等先後命駕而來略用茶點然後咨商要公所議若何其詳不能盡悉惟聞大要以設立海軍增添鐵甲豫儲將領爲海防善後之開章第一議其次卽擇要建造鐵道以利輓輸各大臣公忠體國詢謀命同議畢而散報時鐘已敲三下一時轎者車者星馳電閃分道揚鑣塵土飛揚騶從煊赫行人咸駐足以觀是日傅相復乘肩輿往醇邸禮邸額相國張大司宼各宅拜會至酉刻始回寓 
[北闈續話]  
　　監臨沈大京兆辦理一切倍極周詳應試士子感頌不置向日號板並不刨光磨墨揮毫動多掣肘甚至捷足者流往往竊取他號號板襯足號軍復乘間偷竊劈作柴薪致後至者無板可用必須自俻活筍小桌帶入號中本屆則號板一律光闊板上書明第幾號號板損人利己之徒遂無從肆其伎倆矣號舍之鄰近厠所者臭氣薰蒸不可嚮邇入此室處疾病易生本届則厠外設一木門士子可隨手關閉便臭氣上散空中不致横衝號舍且空出貼鄰厠所之號舍二三間勿令士子居此其他德政尚難枚舉總之以實心行實事固無往而不見其惠北闈有此賢長官彼都人士何幸如之○風傳大主考潘伯寅大司馬患目疾翁叔平大司徒患寒熱奎星齋總憲患瘋癲童薇研侍郎患腰痛是否屬實不敢臆測蓋緣每届科塲士子必紛紛謡說故也○内閣中書朱君震甲悞聽傳宣遽爾入闈供職經監臨奏叅奉旨交部議處欽此聞此事由報房悞抄致各報房紛紛照印朱君以爲旣見邸抄當必無悞因卽入闈當差監臨等亦以邸抄爲憑未加查察朱君恪恭將事謹愼小心事竣應得加級奬叙經監臨開單移咨吏部吏部檢查八月初六日諭旨並無朱震甲其人遂卽議駁監臨等如夢初覺意欲將就彌縫又恐被侍御糾彈不得已自行檢舉朱君於此更如聞靑天霹靂不覺目炫耳聾者久之查朱君江蘇常州府舉人供職内廷已有年所此次張羅數千金捐得海防新班花樣得以提前補缺乃以無心之過忽遭部議恐不止罰俸已也誠无妄之災哉○某生夜深神倦時見號軍貿貿然來悞以表妹呼之號軍置之不理生卽出號楸住號軍惡聲相詈鄰號諸人爲出解勸其人卽赧然縮入號舍或謂必有鬼崇故致如此其然豈其然乎 
[放炮遘禍]  
　　八月十三日係暹羅國王誕辰日間十二點鐘各兵船放炮申賀晚間設宴於宮中酒肴霧沛車馬雲屯甚盛事也富進羅兵船放砲時有兵丁二名裝藥於砲方以木桿築之不料火藥猝然二兵立時焚斃木桿飛至海中適中一杉板船人船同時煨燼亦意外之灾也 
[西信摘譯]  
　　福州西字報言馬尾地方有某甲素以設肆營生一夜忽有湘勇至店中挈其子去其子號哭求救甲與其婦聞聲出視該勇竟將其子砍斃並將甲夫婦格傷事聞於官將湘勇拘去懲辦聞尚訪拿餘黨云 
[使節入都]  
　　前直隸大順廣道出使美日秘三國大臣張樵野觀察于八月二十六日由通雇車入都寓居東安門外賢良祠左近廟中塵裝初缷卽往謁傅相面述機宜翌日隨泥首宮門跪請聖安云 
[改期續述]  
　　東闈改期一事已登初四報章兹續得京友來函謂塲期實改爲八月十八日盖緣號中積潦一時未能宣洩故也 
[鄂渚紀聞]  
　　湖北撫憲彭中丞入闈後政躬偶爾違和關憲武觀察中衡蔣叅戎聞信之下趕卽入闈視疾嗣聞憲體卽占勿藥業於二十四日出闈矣○武昌廠關向委首府經辦兹因稅項歉收督憲將此差改委素儲憲經辦○外間紛紛傳說發榜定期當在初七晚上○上月初天氣淸朗撫署上首龍神祠内晒晾宿飯一簸箕忽來旋風一陣將簸箕吹起旋轉空中過撫署東西轅門掀開頭門飛越而入穿過大二三堂至四堂廚房前方見墮地箕内之飯顆粒不少人咸以爲奇○督撫兩標兵五營兼城守一營共計六營從前兵勇號褂以金黄羽毛爲之鑲以藍邊督憲嫌其顔色不稱已一律改做靑色又將南字武毅常勝等營均交塘角防營宋軍門德鴻兼統兵勇均穿鴻字營號衣所有城内十八舖之武委亦一律裁去以節糜費而一事權○上月初復斬教匪一名係上年賞格上有名之犯該犯漏網已久現忽潛歸遂得就擒搜出匪黨名摺共有二百餘衆且所書言語亦甚悖謬是以請令處决旣速且密也十八日更將前次拘訊犯姦之烘糕店主人處决之其帮同毁屍之夥友亦被拿到案想將來亦難輕縱也 
[漢市迎燈]  
　　漢鎭自中秋節後居人多患霍亂之症前日六度橋某烟袋作學徒亦患此症未及半日而死又有龍家巷某姓之子未滿一日而斃如此類者指不勝屈居民爲之胆怯各碼頭由是集資奉金容大帝出巡冀以驅除疫鬼並紥成各式龍燈分叚迎賽幾有銀花火樹之觀按近日歇浦東西各城鎭亦有以驅疫而迎燈者今漢鎭乃復如是豈習俗相沿固有異地而合轍者耶 
[嚴查賭寓]  
　　杭省下城各考寓中往往藉考客爲護身符開場聚賭不分男女不别昕宵陣設迷龍最足害人子弟事經大憲風聞飭地方官會同營汛分叚嚴密捉拿若輩見考市已散正在無可歛錢遂大半移寓上城預爲武塲地步致鳳山望江兩門内近日賭風又復大盛且有各處遊娼麕聚於此倚門障袖齲齒向人現仁和縣中已出有硃單遴派幹役將各處開賭之考庽查明産主按名提案無論紳宦巨家房屋皆須發封入官以爲善堂公産大約必須嚴辦一二家以爲下科之儆也 
[甬上雜聞]  
　　陳潄山太守於上月初三日壽終府署後定於九月初四五六日開吊三天然後扶柩回籍闔郡官紳咸往拜奠喧闐輿馬幾致塞途○邇來小竊甚多店鋪民居官衙公局一不謹愼卽被巧偷顧其中亦户别門分各有隱語在淸晨者謂之取被窩日中謂之白日撞黄昏謂之抝燈花穴璧挨關詭計百出鼠輩伎倆眞覺防不勝防云○南鄉櫟社近又届賽會之期城鄉各處恃花骨頭爲生涯者紛紛挾貲而往羣在舟中作賭窩賭船數十艘鱗次停泊丁丁牌骰澈夜不休以致竊案愈多不勝枚舉○秋成尚稱豐稔米船陸續進口價遂從廉目下高者每石二元一二角低者不上二元云○上月二十七日周某爲子授室新人係近村俞姓女公子迎娶到門尚未行交拜禮忽渾身發戰面如土色噤不能言衆皆驚駭卽爲扶入洞房延醫調治並請僧道解禳迄無一騐延至三日母家復行舁回一入家門病遂霍然若的再送夫家病人如故有疑日期不利者有疑冲犯花煞者有疑宅中有怪者議論紛紛有如盲瞽翁姑被人所惑擬另諏吉日重行合卺云 
[袁江雜錄]  
　　板閘郭家巷張姓兒年甫十一八月十三日戍刻出外不歸遍處訪尋杳無消息諒被匪人誘去矣○太平水缸所以禦回祿之災意至美也然必貯水滿足庶可無虞乃近觀各缸往往瓦礫草土塡滿其中甚至塼櫃倒塌板葢零錢南北岸幾無一處如舊者保甲局想難安於緘默矣○西壩永森錢店被刼一事已列報章刻丁潤之邑尊重懸賞格毋論軍民人等能獲犯者賞銀三十兩報信者二十兩○某家撲人某甲晚餐時携盌入廚下庖人某乙戯以拳抵其肋乙忽大聲呼痛蹲地不起急爲救治旋卽血湧而亡乙無可置喙極力請人調和認償衣棺殮葬費約百貫事始了○法事敉平防務稍緩淮揚鎭章作堂副戎所部合字一軍已奉曾爵帥檄令由滬撤回○前報所云裁撤海防各軍一事兹悉精兵營練勇已於上月二十日拔隊歸伍所有馬步隊四百餘名口粮均發至本月底 
[鎭江近事]  
　　淮軍武毅左右後三營由廣東乘輪抵鎭暫寓客棧中待統領到時按名給發三个月口粮卽可遣撤矣○流娼丁二娘家被串客送訪於粮捕分府簽差周太拘提該差僅獲妓女月仙到案餘妓皆已避匿不能銷差淹留妓所患急痧而斃龜鴇擬報官相騐旋經人轉 
 
 

Page 3

 
 
圜出洋一百六十元分給屍屬事遂寢或謂娼家本欲控告串客後聞蘇省大憲欲提該娼究辦龜鴇得信遂亦遠颺不敢向公堂饒舌矣○城内古通巷某甲落魄頻年債臺高築中秋節後遇債主某乙於作責償靑蚨千餘翼甲無以應乙謂君家雖非侯門似海然謀面頗不易今日誓不相捨甲語塞惘惘歸家而乙已至甲逕入内室其妻方在廚下作炊旣畢而入見甲欹枕而臥方以爲困倦耳繼察其神色有異急向身畔搜檢果有洋藥包紙知爲吞烟急呼人灌救則已不及甲妻欲扭乙到官比經親友調停令乙將債務勾消外另給洋三十元以爲棺殮費始得無事以千錢而喪一余甲之死固等於鴻毛然乙亦逼人太甚矣○西門外某孀婦兩易其夫僅生一女小家碧玉未嫁汝南婦以家計窮迫遂將女鬻入小街某鴇處爲妓歌舞教成艷聲頓噪卽按月出洋八元以給女母迄今年限已滿且有九月從良之說其母不肯相捨奔赴女處索取前項津貼洋女答以請俟明日其時有四客皆尋春而來者母亦不復顧忌遽作女嬃之詈且將衾帳衣物席捲而去四客見勢不佳出外以避其鋒逾時　入見女臥床上神色大變視其旁烟盒在焉急呼鴇母覓藥灌救然玉殞多時返魂無術矣四客撫屍而哭涙濕靑衫而鴇母以此女之死實由其母威逼近致立着男傭舁屍往母家自行棺殮且允償還身價乃已夫以掌上珠而入他人手母也不良已可概見况復以索錢而致之死地豈有人心者之所爲哉○上濠口某烟室遣夥携洋五元渡江購買小土登岸時被妙手空空兒攫未夥號泣江干欲尋短見適有考船二艘泊義渡碼頭兩考生詢悉情由惻然動念湊洋五元給之夥乃收涕而去人咸謂兩生之好行其德 
[金陵疫重]  
　　八月以前多有患瘧痢者塲内上下江士子十病八九其因考而終其命者三場之間合計江南一百五十一學幾于無學不有近則歸帆遍挂分道揚鑣皆有奪得錦標歸之望宜乎與考者之家人可持帚而唱太平歌矣乃距秋分不十日忽傳一急症無分城内外染者先腹賬欲死如厠大解卽汗珠如雨滴色漸變又纔扶上床氣便不屬少頃卽不救甚者且爲賈似道之死在虎子上醫者幾莫審其爲何症延醫者亦莫知其爲何病街巷哄傳爲噤口痢又名吊脚痧安得携一陌紙錢呼慶忌于野而問之 
[縣案彚錄]  
　　前報列瞿陳氏扭控伊子瞿阿興忤逆並被伊友陳晉生等騙借洋二百元一案當經莫邑尊飭提去後前日下午由帮審委員王司馬集訊先據瞿陳氏伸訴前因並請究追被騙洋元司馬飭提瞿阿興至案瞿俯首求恩卽詰陳晉生據供雖與阿興相識並無借洋情事莊念祖供伊等口角小的曾爲解勸至陳借洋等事實不知情司馬謂阿興曰爾在外游蕩不務正業反敢違逆爾母實屬可惡又謂陳氏及晉生曰爾等供詞各執碍難定讞遂着陳晉生暫行交保阿興押候究懲莊及陳氏一併斥釋○閩人林阿喜在小東門外毆斃甯人唐復龍一案當由莫邑尊詣驗及緝林收禁各情屢經列報兹悉莫邑尊已於前日備文批差將林阿喜押解赴蘇○日前由北蔡鎭開來之菜船在董家渡翻溺當由船户朱阿順卽朱阿慶赴縣投監已詳前報兹悉朱到縣後旋於次日下午提訊據朱阿慶供由北蔡載菜來滬並搭客八人駛扯董家渡左近突遭沈洪茂沙船相碰陡然翻溺在船搭客及船夥等十一人均遭滅頂當經隣船及救生局船撈獲八人尚有三人打撈無着此次實係船夥忽略所致求請超豁邑尊謂三人屍骸無着何勿赶緊打撈遂飭將朱阿慶暫行管押一面飭差協同該處地甲前往失事處帮同撈屍禀覆候核 
[英廨停訊]  
　　英會審員羅少耕太守到任以來凡有案件隨到隨審隨審隨結至接管之案卷隨堂兼理二三件大半亦已斷結原被莫不悅服顧太守接印時本有淸恙尚未全愈力疾從公未免太勞昨日政躬偶爾違和飭差知照捕房停解公事一日併歸今日解訊 
[旣得復失]  
　　法教士代靑浦漁户梁順興在英會審公廨控梁子被妻弟陳愛林誘拐來滬價賣由包探陳阿九查獲陳及中証與買孩者并交孩子先後解案經羅太守准該教士當堂領孩交還父母陳與中証各人押俟分别着交身價再行懲辦各情節列前報兹聞該教士又函致捕房稱孩交父母收領後祗六日據報孩又走失深恐仍被陳愛林誘拐等因捕頭又命包探陳阿九查覆當據該包探查悉陳愛林尚押在公廨班房未釋何能再往拐孩已將情回覆捕頭矣 
[賣孩受責]  
　　楊耀亭卽楊福控女阿金被人拐失業已查得下落惟據言由汪巧生卽汪順卿價賣爲特尋汪向追支吾交捕送案汪則稱楊自託賣女孩又轉託王雲山經賣立有託賣據呈閱楊不認託賣立據羅太守隨飭押候覆訊已列前報兹由太守覆訊兩造仍執前詞太守以楊是否託汪賣孩尚無實跡惟汪經賣孩子殊非安分喝笞百板押令交到王雲山再訊 
[法界公堂瑣案]  
　　携槍滋事各情已登前報昨捕房將滋事人栢子雲解送公堂并呈手槍一桿花烟館龜子王萬年遞禀聲稱日前柏之羽黨韓祥向對門李魏氏花烟館借洋七元西捕拘案訊押前晚柏手携洋槍裝有藥筵至小的烟館中硬借二十元小的不允柏卽欲開放手槍因之鳴捕送案栢供韓在川利輪船爲夥小的在江永輪船點燈韓向李魏氏卽金寶借取之洋曾由小的担保太守謂韓稱洋由爾用由韓担保爾又稱韓向借洋爾去担保其中顯有不符現在爾因何携帶手槍前去訛詐供稱手槍並非小的所帶實係被誣捕頭禀稱租界章程不准攜帶軍器請卽重懲太守着將柏管押候下期連韓究辦隨諭包探如遇伊等羽黨立卽拘拿旋有江水輪船洋人投案聲稱手槍係船主之物被柏竊出請卽給還捕頭謂須候示給領○捕房拿獲赌首解請訊懲句探隨將賭且及洋五元呈案符長生供稱小的係句容人素業剃頭並不敢爲賭首太守謂爾係著名賭首人所共知旣經獲案尚不肯招實屬可惡着押令交出羽黨一併究辦洋元充公賭具待案結銷毁○戚晉培沈榮卿扭控成衣夥倪阿瑞圖姦兒閙一案前報已將情節一再照登昨捕房將倪解訊戚沈遞禀聲稱倪實上樓兇擾且被支透工洋六元又邀集多人藉端索詐現伊黨羽極多叩求重辦倪俯首無詞太守問有人保爾否倪稱玉露春王司務可保太守着責百板押候交保並諭戚沈二人曰如倪出外再向滋擾准爾控案拘究二人叩謝而退○捕送犯夜之張阿毛請訊張供十三歲蘇州人叔父財甫在邑廟牛痘局營生小的父母俱無前居姚醫馬弄叔父家中現被逐出不肯收留太守謂諒因爾不肯習上以致被逐隨着送往城中交伊叔父收領○花烟館主劉方坡挈妹雅卿訴稱小的係順天府人本年三月來滬有童姓客吸烟二盒住宿一宵應給一元三百嘱小的同往高昌廟取洋詎被半途逃逸昨見而向索卽有周金標帮同打架將小的馬甲拉破爲此鳴捕送懲童稱小的名生蘭自知不是叩乞施恩周供小的撑駕木船是日在旁解勸太守判童暫押周釋去將衣修好劉斥退○鎭江人劉相論遞禀聲稱妻子趙氏脫逃來滬現已尋獲長子現在鎭江姦夫江姓在雜貨店中次子從母逃出今已尋回女兒被妻遣嫁當脫逃時岳母向我要人因在丹徒喊控劉趙氏供稱伊係小婦人之伯伯我夫已死伯伯逼我改適不得已嫁與汪銘山爲室現又逼我在虹口賣娼求周明察太守見其中情節支離謂旣經丹徒有案着將男女一併送往縣中移送丹徒歸案訊辦 
[奉勸救火謝筵助賑啓]  
　　今番城内火灾亦云鉅矣閙市層樓頓成焦土聞者酸鼻見者傷心而該火塲之前後左右鄰未遭殃及者謂非幸邀天佑乎天旣佑人則人當思行善仰答天心以期永承天庥夫善之至大而宜速行者莫若救災恤患也方今山東兩粤等處疉報水災哀鴻徧野凍餓堪憐盍早解囊助賑耶當其隣居失愼時紛紛親友咸來救護事後設席申謝本屬繁文亦可移賑登報以鳴謝悃焉願質高明以爲如何[  青溪德辨生啟]  
[上海絲業會館籌賑公所來啓]  
　　昨接寓淮敝同鄉百悔居士來函云僕患病年餘今秋初日漸增劇醫家咸以秋初爲慮因悉尊處常 
 
 

Page 4

 
 
有助賑立見病痊者遂於神前默許一願至次日病果轉機秋分節竟得平安用託巨豐莊匯奉錢一百千文望爲彚解粤省俟病全痊後當再續助應請急登日報以爲世之患病欲求速痊者勸○同日劉貫記號代陝西宗必昌河南余相廷太平伍子樞皋蘭金善甫各助來九八規元五十兩共二百兩囑卽另啓登報以代經手兩覆九月初五日 
[申江七憶詞錄寄霧裏看花客正刊並博養翁隸翁一粲]  
　　徐潤玉猶幸相逢未嫁時靑琴彈碎少人知如何絶世娉婷質也向章臺唱柳枝○張小紅幽居不受俗塵侵一曲琵琶月滿林我爲個儂賡舊句惜花心比愛花深○金杏卿眼福狂誇勝所聞靑衫誰識杜司勳元龍豪氣今猶昔指本事我欲當筵乞紫雲○張桂寳嬝嬝婷婷畫不如問年恰好十三餘名花到眼心先喜勝入嫏嬛讀異書○吳薪寳倜儻風流見憐眞可憐玉貌悴風塵笑予辜負看花眼未向情天種夙因○胡少琴温柔風度耐人看酒緑燈紅曲未闌擲果爭誇郎貌俊調隸翁破瓜難得妾心歡○李寶琴客裏尋芳綺思撩閒愁容易上眉梢記曾小立紅闌畔同看游龍入綘霄謂滬江龍挂事乙酉秋仲倚玉生稿於吳門石氏雙花畫舫 
[近况無聊風雨觸感率成四章寄懷武林鈕蘿蓀茂才藉以代柬兼請吟壇同政]  
　　雲陽一載訂忘年歡笑猶如在目前君性孤高儂率直兩情相洽話燈邊自愧無由說項斯鸞棲曾否得高枝黄花看又將開放正是當年惜别時從今我自笑冬烘終日如囚意轉慵舊雨那如新雨好一般冾暖不相同且憑一紙訴離情風雨重陽欲滿城漫道吳江楓落冷更無容得到鯫生乙酉寒露前四日鴛湖掃花仙史稿於吳門館次 
　　啓者本行於初七日十點半鐘拍賣雙鳳鹿牌馬頭大紅色呢馬兵洋房人馬熊牌各色羽毛馬頭大紅藏靑嗶嘰六磅紅孔雀布七磅紅茶瓶原布八磅藍龍標布十磅藍瓶三市布雙英馬頭漂 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官報]  
　　八月十四日署京山縣典史蕭一錦禀辭赴任十六日候補府徐家幹自湖南迎撤兵勇回省湖南候補縣劉桐封奉湖南藩憲委解白蠟晋京回禀見十七日分發湖南候補直隸州沈瑩慶禀見 
[急救時氣瘟疫熱寒名痧百發百中丹平萬應散]  
　　是方曩在吳興道中曾見人家刊刻本年依方在蘇城各鄉施送服此者屢試屢效無一死者較近人所送普濟丹避瘟舟尤爲過之凡患時症各痧儘可放心早服倘四方善士刻方配合施送功德無量列方於後豬牙皂細辛各三錢五分朱砂雄黄須用腰黄各二錢五分廣皮藿香廣木香桔梗貫衆薄荷白芷防風法半夏生草各二錢枯礬一錢五分以上十五味囑乾研末每包二錢此方專治瘟疫霍亂吐瀉轉筋吊脚絞腸等痧牙緊脈閉手足麻木喉腫心慌閉目不語等症急用此藥二三分吹入鼻内再用二錢開水冲服倘前後心有紅點紅線用銀針挑破出血爲度愈後一週時忌食米榖粥湯犯之更甚疢輕者减半服[  蘇州嶽雲精舍主人述]  
[上海四馬路浦灘文報局内恊賑公所經收賑捐九月上旬淸單]  
　　初四日崇明縣正堂吳一百元又　銳一百十一册龔鄂照蔡謙益祝恆裕袁續薪龔正源潤德堂務本堂七户各十元嚴三省十二元沈正大龔心友無名氏三户各六元蘇瑞芝程泰豐毛毓泉朱種德四户各五元祝寶善蔡行素瞿尚德潘劉氏沈日新沈樹玉景陽氏七户各四元王經　周雙泰張懷本瞿智記曾春暉吳寶三黄慶餘七户各三元怡茂同豐張德裕施寳善蔣致泰童永和陳大成王性田八户各二元朱誠德張敦仁堂張鴻遠堂徐東甫應宿元王卓　卞益泰劉葵卿朱靑芝張德茂張鎭藩錢萏靑林壽山湯心齋邵硯卿終善堂高楊氏龔德裕十八户各一元景陽氏六元五角徐永興五角○杭省昇號油棧彭禹陳翁交來新安無名氏募申三百四十單績溪高存厚堂汪善甫凌雨記汪敦裕堂歙縣吳寶樹堂五户各一元仇無名氏二元章守素軒吳履行堂吳怡政堂吳序賢四户各五角新安彭德謨祈求室人吳氏各病脫體三元○烟台電局程　翰翁募電三十七九號册江樸卿程靑佩怡順印心書屋四户各二元夏心齋隱名氏香雪梅花室三户各一元○崑山正心崇善局募銳九十八　世德堂陳肆元胡仲華五元周胡氏二元無名氏一元○本日共收英洋三百四十五元 
[上海絲業會舘籌賑公所施少欽經收兩廣水災賑捐八月二十三四五日第九十二三四次淸單]  
　　王友林觀察交來統領兩江督標南字先鋒等營記名布政使劉雲南方伯印連捷湖平銀二百兩統領春字等營記名提督張韶臣軍門印景春湘平寶銀二百兩公大棧交來無名氏四十四員又十員石崇堉求祖母病痊五員嘉盛隆木號學徒葉德耀進號席資移助四員文光三員收金三員梁溪陳振聲爲長子忽患小腹疼痛祈速逾兩員張榮甫求雙親却病延年十員休東誦芬堂程求嫂吳氏身體康健二員姚善士求病卽痊一員無名氏一員蘭言主人孫光奎書潤小洋五角錢三百八十六東土散人畫潤一百七十一玉門張氏銅洋十員蛟川王善士銅洋四員○滬運營號交來江西詹序東集募余邦杰劉雲渾曹拜颺喬梓鄭秀章啓善堂六户共本洋一百廿一員○余承忠指助沙洲洋二員○廣泰典集募王愼德一員花萼軒諶春舫二户各半員程厚堂足對開洋一員施可卿虚對開洋一員棟楨榕蘭八角珠記六角五記合五角四記合四角程子雲四角澐鼐二角黄顯廷二角葉馨山二角朱以行一角葉鴻卿一角十五户共五員五角足對開一員虚對開一員均指助州以上廿三日○百川通票號交來嶺南客黔子求保平安返粤貴平銀五兩又妻病腹痛四肢痛卽愈貴平銀五兩又求從心愿兩事貴平銀五兩共十五兩合來規元十六兩仁濟堂交來枕經書屋求氣滯之疾速愈一百元善善堂十元蘇州侍其巷繆從野堂由全盛局寄來代都門白寓白筱村以百不能齋主人送甥喜分移助四元慈溪孔憲腸酒席票一紙計洋三元五角由大方棧友交來湖州隱名氏爲子疾求勿藥卽痊二元蘭言主人孫光奎書潤一元○大場戴晴臯由寶順局寄來纘募王銘甫求子病愈二元楊炳乾求孫女病症病全愈次洋一元錦力子洋一元吳鑑堂錢五百六十文楊蓮春錢四百文醮國女人求肝氣少發錢四百文零韜女士香斗經懺資移助錢四百文隱名氏香斗經懺移助四百文宏　氏香斗經懺移助一百文隱名氏香斗經懺移助洋半元以上十户共合來洋五元五角又次洋一元○浙杭許息菴由蘇託滬惠泰莊交來許妙安十元許寶華三元夏氏求老　淸　身家安泰一元共三户合來十四元○善善堂指助沙州洋十元隱名氏指助沙州洋一元以上二十四日○潁川大善士九八元二百兩王友林觀察募忠本堂貝二十元蘇州瑞號百記各友五元瞿雲記爲己身祈病已痊完愿二元踏靑居士以小孩瓜菓費移助二元又銅洋一元石金氏求瘋疾卽愈一元石長齡求讀書早悟一元海鹽沈善士求保合家平安一元正茂順中秋節筵移助日本洋二元又銅洋九元○潁川大善士指助沙州等處九八元一百兩以上二十五日 
[上海四馬路浦灘文報局内恊賑公所經收賑捐九月上旬淸單]  
　　初三日杭州同善堂募銳七十五册貝應辰三百元强恕齋二十元仁和金汝霖求病速愈九曲巷汪無名氏貽經堂鄭積厚堂李徐錦章六户各十元寓浙筆傭三元徐宋氏求合家平安正初主人存心氏無名氏看竹齋紀壬氏七户各二元夢花樓徐步靑徐藹生姚裴氏余詹氏余本立余本藩積善堂陳董姓胡姓十户各一元徐蔡氏余寶眞無名氏三户各五角徐許氏三角徐慶春徐雙珠二户各一角沈淞記濟陽生二户各一百文○鎭江協賑公所募第八批三百三十元○蘇州文報局募第二十批滬七百廿五册周寛泉三元朱楊氏爲身健延年周鄒氏二户各五元放生氏周寛記二户各二元鄒學好七百文呂長根周梅仙燁薛氏放生氏張晉記薛有根六户各一元無名氏一元一百文朱義根朱義壽二户各十元朱琴貴三十元朱義學六元朱味記身健延年四元朱廷鈺爲拔罪超生十元張老四陸元歙縣試舘同人募　三十六册曹蔚林馮綬卿馮瑞卿潘愼齋四户合助二元汪濟川王賛周張孝候姚儀盛吳雪峯吳靄卿姚崇訓堂慕汲未能者同善居士張小舫十户各一元吳峨峯四百文張禮和五角退思補過齋主人甄香主人槐音書屋槐蔭書屋崔仲蘭五户各二百文合收英洋一百零九元銅洋五元錢一千另五十文○保嬰總局募第二批平安居士銅洋五元王曉滄五元徐蓉記求合家平安南橋同仁義二户各一元南戲鴻堂開張岳恊昌賀儀移賑五百文姚雨薌西瓜資三百文友陶軒五元四開二個錢一百文邑廟桶捐五元二千三百七十八文爐坯一元四開三個八開三個求合家平安張一元慈邑沈余氏求疾愈二元甯南顧氏十元徐森記浴佛子求慈親康健通元六家港隱名士張姓五户各一元鄒柳堂求欠欵抵産慶淸五百六十五文俞德奎求人口平安二百文陳伯榮二元金姓八開一個巫長興香斗三百文巫恆盛五十文無名氏香斗二百文依字二百文合收英洋四十一元銅洋五元爐坯一元小洋十四角錢二百七十三文○甯波新關李募銳一千七百六十二册項張氏項王氏二户各二元項劉氏鍾曹氏鍾宋氏項錢氏項范氏項昭官項永官項金官項瑜官衆僕人十户各一元○如不及齋主人求合家平安二元海陽憩園主　十元○仙鎭豆善堂募申三百三十八單泰安書屋三元書屋兩户各五角○盛澤馬韵松翁銅洋三元爐坯三元○墅河正大行募申三百三十九單昶記韞玉鍾沈崇禮陳勤業李遇安楊永恩沈曉記七户各一元桐記映户葵記二户各五角麗記六角錢酉記李祖記毓秀書屋鳳岐堂周四户各三角義記二角福州司徒伯芬觀察募第二次朱雪舟庫平銀廿九兩四錢二分陳少楷七兩二錢丹陽卡二兩七錢八分安瀾會舘南台水亭各駁船二户各廿元凝香書屋周乾元王雙雲李　盧四户各十元陳心泉八元陳寶順七元朱榖生劉鰲生二户各六元陳金春林生利金裕友壽萱書屋四户各五元聚星堂同泰號屠午橋三户各四元金吉成三元無名氏三雅堂　來恭記仁泰號裕昌號全泰號天祥號恆安號永成號天成號萬順成恆盛布庄同成莊培芝蘭堂陳琴洲鄭恩泉張仰山陳愛棠益春成新泰廣昌鼎豐李寶山金永福金瑞興金　和金源泰新永安新森興金源發金源隆金義和金盛和卅三户各二元明記號隆源號瑞隆號鼎記號泰昌號春記號元來號黄泰茂羅明志堂怡豐福　小亭陳汝智葉黼卿林日旺　來行東興號福興號乾豐號李麟五倉樂崇德祥大生廿二户各一元吳宗奎魯雲亭沈蓮士林鴻聲吳硯腴劉怡庭張揖生陸肇英王壽岩廖吉甫盧祝三程三程銘進邱鵬祥王德成陳順姜應聚亨棧十七户各五角湯嶺局十六千文模經室養正堂四好堂三户各二千文鍾福張春王貴合一千文新橋卡一千六百文培德堂吳春華紫陽氏沈九齡水哨五户各一千文孫献宸聚星堂姜少梅三户各八百文共計番銀二百廿兩零四錢二分六厘合申規元二百廿五兩八錢二分○漢口益記荼棧募銳一千七百廿二册益記衆友十三元萬順成記信貞祥愚人節省禺麓莊子求保合家平安四户各十元廕記六元松林氏三元樂助堂吉泰豐無名氏和記三户各二元桂源盛保安堂貴思堂求記慈記速記痊記愈記八户各一元吳朗珊翁募求水坦安順三元吾聞是二元水攸善士伯塤煥文彝德　道生堂五户各一元唐翼渠翁募銳一千七百廿一册太平帳房節省中秋費十元愼昌二元甡茂恆永發祥義利恆興泰禮和泰恆五户各五元朱槐蓀翁募銳一千百卅册琴溪隱名氏涇川無名二户各十元涇川無名氏涇縣不書名琴溪不書名三户各六元紫陽氏蘭蔭堂四元○本日共收英洋一千零九十元規元二百廿五兩八錢二分銅洋十三元爐坯洋三元小洋十四角錢一千五百廿三文○附收沙州賑洋二百二十四元八角六分八厘銅洋二元另行詳報 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十一年八月二十八日京報全錄]  
　　宮門抄○上諭四道錄前○將軍希等奏副都統病請開缺摺○粤督張奏委署司道片○廣東藩沈奏報接印日期摺○署廣東臬瑞奏報接印日期摺○直督李奏審明辦理摺○豫撫孫奏知縣到省飭赴讞局歴練片○晉撫奎奏請調補知縣摺子○八月二十八日兵部太常寺太僕寺廂黄旗值日吏部引見二十四名○八額駙稽察中左門覆命○張蔭桓謝以四品京堂候補恩○特爾慶阿假滿請安○福州副都統多鑾布請訓○兵部奏派繙譯外塲彈壓泒出嵩山色普徵額○召見軍機多鑾布○閱看試卷派出祁世長景善孫詒經○○奴才希元恩澤跪奏爲副都統患病未痊籲懇天恩准其開缺調理據情代奏仰祈聖鑒事竊據調任正藍旗蒙古副都統托勒台巴圖魯富陞咨稱竊副都統前由盛京副都統奉旨調補正藍旗蒙古副都統當卽恭摺叩謝天恩正在束裝起程間忽感風寒觸發軍營宿疾急切難以痊愈咨請盛京將軍慶裕代奏蒙恩賞假一月在奉調理嗣因假滿病仍未痊復經代奏請假回旗就醫奉旨富陞着賞假兩月欽此遵於三月二十二日由奉起程四月二十六日到旗原兾加音調攝或可早痊勉圖報稱無如求效愈切得效愈難緣前在軍營染受潮濕又兼頭顱受傷血流過多遂致元氣虧損每有四肢麻木頭目眩暈之患現又添患脾虚氣弱腸脹自汗等症據醫者云非安心靜養難望速痊惟念職任久曠寢饋難安再四思維不得不據實陳明祈爲代奏籲懇聖恩俯准開缺調理如果一半年間病體稍愈自當泥首宮門求賞差使等情咨請代奏前來奴才等伏查調任正藍旗蒙古副都統富陞因病請假回旗延醫調治迄未見效兹以假期已滿勢難速痊咨請代奏開缺合無仰懇天恩俯准該副都統開缺在旗調理之處出自逾格鴻慈謹恭摺據情代奏伏乞皇太后皇上聖鑒訓示謹奏奉旨已錄○○張之洞等片再布政使龔易圖奉旨調任湖南自應父缷起程當飭調補廣東布政使沈鎔經卽赴新任以重職守新任按察使于蔭霖到任尚需時日查有兩廣鹽運使瑞璋明愼安詳處事穩練堪以委令署理遞遺運司一缺查有調東差遣奏派辦理粤東轉運局之廣西候補道蔣澤春操守端廉辦事結實堪以委令代理該員宦粤日久兩省情形均所熟悉與上年九月江西候補道程桓生委署兩淮運司成案亦屬相符除分檄飭遵外謹合詞附片陳明伏乞聖鑒謹奏軍機大臣奉旨吏部知道欽此○○新授廣東布政使臣沈鎔經跪奏爲叩謝天恩恭報接授藩篆日期籲懇陛見仰祈聖鑒事竊臣於本年二月間蒙恩補放雲南布政使當卽恭摺叩謝天恩籲請陛見摺差齎回原摺後開軍機大臣奉旨另有旨已調廣東布政使矣欽此旋奉督臣張之洞撫臣倪文蔚行知准吏部咨光緖十一年四月二十三日内閣奉上諭廣東布政使着沈鎔經調補欽此復奉督撫臣檄飭到任六月十七日准調補湖南布政使前廣東布政使龔易圖將印信文卷移交前來當卽恭設香案望闕叩頭謝恩祗領任事伏念臣浙西下士知識庸愚由安廬滁和道升授廣東按察使前年十月到京兩蒙召見温諭周詳莫名欽感莅任年餘涓埃未效復承簡命調擢粤藩任重才輕悚惶益切查粤省地稱煩要藩司職任旬宣舉凡察吏安民理財裕餉諸大端在均關緊要現值水落爲灾賑撫方亟且防軍尚多庫儲奇絀開源節流擘畫殊非易易如臣檮昧深懼弗勝惟有矢公矢愼核實殫心除遇事禀商督撫臣認眞經理外仰懇聖恩俯准臣趨叩闕廷俾得親聆訓誨獲所遵循期仰答高厚鴻慈於萬所有微臣接受藩篆日期並感激下忱籲請陛見緣由理合繕摺恭謝天恩伏乞皇太后皇上聖鑒謹奏軍機大臣奉旨着毋庸來見欽此○○二品銜署廣東按察使兩廣鹽運使奴才瑞璋跪奏爲恭報奴才接署臬篆日期叩謝天恩仰祈聖鑒事竊奴才於光緖十一年六月十五日接奉兩廣督臣張之洞廣東撫臣倪文蔚會札以升授雲南布政使廣東按察使沈鎔經欽奉上諭調補廣東布政使應卽飭赴新任所遺臬司檄委奴才署理十六日准升任臬司沈鎔經將印信文卷移交前來奴才恭設香案望闕叩頭祗領任事伏念奴才滿洲世僕知識庸愚供職　曹荐膺關道綰符浙右曾攝藩條正筴嶺南復權臬事鴻施逾格鰲戴滋䖍查廣東爲濵海要區臬司乃刑名總匯自通商以來時有中外交涉事件明刑勑法貴事理之持平激濁揚淸期紀綱之必肅自維檮昧深懼弗勝惟有益矢愼勤倍加策勵隨時禀承督撫臣悉心經理不敢以暫時攝篆稍涉因循以冀仰答高厚鴻慈於萬一所有奴才接署臬篆日期並感激下枕理合繕摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○大學士直隸總督一等伯臣李鴻章跪奏爲拿獲免死配逃盜犯審明按例辦理仰祈聖鑒事竊南宮縣拿獲逃遣張秃子一案當經批飭審辦旋據審明擬議由冀州解經署臬司劉樹堂勘轉值臣駐津飭委署藩司松椿代審無異臣覆加確核緣張秃子籍隸天津縣前曾聽糾夥刦南官縣事主王振甲錢舖銀物犯案照例罪干斬决因將首盜李來法逃所供出拿獲經南宮縣審依夥盜被獲供出首盜逃所於定案之前拿獲者係未經傷人之犯照章减爲發遣新疆給官兵爲奴仍改發極邊足四千里充軍到配後鎖帶鐵桿石礅二年並照例刺字定發浙江餘姚縣安置於光緖九年六月初八日到配飭發地保戚寳管束是年八月二十五日張秃子因配所窮苦乘間扭落鐵桿石礅逃逸自將面上刺字用藥銷燬日則求乞夜宿空廟並無定址十年四月初七日逃至冀州卽被拿獲發縣審訊據供前情不諱覆詰不移案無遁飾查例載免死减等發遣盜犯在配脫逃已逾五日拿獲者無論有無行兇爲匪請旨卽行正法又同治九年新例發遣免死盜犯如脫逃拿獲例應止法者于審明後卽行正法毋庸候部核覆各等語此案張秃子聽糾夥劫犯案供獲首盜免死擬遣改軍不思安分在配輙敢乘間脫逃殊屬不法該犯配逃已逾五日拿獲自應如臬司等所擬照例無論有無行兇爲匪於審明後卽行正法毋庸聽候部覆該犯配逃獲案覊禁雖在光緖十一年正月初四日欽奉恩旨以前第招解在後亦毋庸查辦臣已飭署臬司劉樹堂督飭府縣將張秃子卽在省垣正法以儆兇頑該犯逃後訊無知情容留之人應毋庸議配所地保已由浙江省擬結除備錄供招咨部外所有審明辦理緣由理合恭摺具陳伏乞皇太后皇上聖鑒謹奏軍機大臣奉旨刑部知道欽此○○孫鳳翔片再新選西平縣知縣凌夢魁現已到省本應飭令赴任惟查西平縣地方係屬冲途差使絡繹且俗敝民刁素稱難治該員甫經到豫一切情形未能熟悉擬先飭赴開封府讞局學習審案一俟歴練較深再飭赴任理合附片具奏伏乞聖鑒謹奏軍機大臣奉旨吏部知道欽此○○頭品頂戴暫署山西巡撫調補直隸布政使臣奎斌跪奏爲遴員調補省會首邑要缺知縣以重地方恭摺仰祈聖鑒事竊照陽曲縣知縣李羲銘請補遼州直隸州知州接准吏部咨覆准其補授所遺員缺留外揀補業經截缺咨部在案查陽曲縣知縣係冲煩難兼三調缺例應在外揀選題補該縣爲省會首邑五方雜處政務殷煩且時有發審案件非爲守兼優之員不足以資治理晋省雖有進士卽用並曾任實授候補知縣各員人地均不相宜實缺佐貳中亦無堪勝斯缺之員未便稍涉遷就伏查通行章程内開省會首邑要缺毋論原缺應題應調均准該督撫于現任正途人員内酌量調補其例准聲明之項無論逐件扣駁等因隨于通省現任正途知縣内逐加遴選查有右玉縣知縣隋聿修現年五十歲係山東樂安縣人由拔貢朝考以知縣呈請改教中式同治甲子科舉人戊辰科會試中式貢士殿試二甲進士奉旨以主事簽分刑部九年呈請歸知縣銓選遵例指分山西光緖二年十二月二十九日到省五年因辦賑出力保舉補缺後以直隸州用八年題署右玉縣知縣十年經太僕寺少卿馮爾昌保荐遵旨送部是年十二月初三日引見奉上諭着軍機處存記欽此十一年二月十三日到右玉縣任該員篤實廉明民情愛戴任内並無積案及欠解錢粮承緝未獲盜案處分以之調補陽曲縣知縣實堪勝任惟題缺請調與例稍有未符但陽曲縣係省會首邑事務煩難人地實在相需例得專摺奏請合無仰懇天恩俯念員缺緊要准以右玉縣知縣隋聿修調補陽曲縣知縣實於治理有裨如蒙俞允該員係現任知縣調補知縣銜缺補當毋庸送部引見該員試署尚未期滿例應捐免實授並　俸銀兩已飭令赴部呈交所遺右玉縣知縣係屬選缺晉省現有應補入員例得扣留容俟接准部覆截缺後按班請補合併陳明據藩司高崇基署臬司丁體常會詳前來理合繕摺具奏伏乞皇上聖鑒謹奏軍機大臣奉旨吏部議奏欽此 
 
