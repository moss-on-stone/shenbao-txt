# 1919 - 291 - 4916771

 

Page 1

 
 
   
 
 

Page 2

 
 
   
 
 

Page 3

 
 
時評 
[精神結合（冷）]  
　　靳之電岑有精神結合之說夫精神結合是也南北之所以分離者精神分離之也故其結合也仍不得不藉乎精神特不知所謂精神者爲何種之精神耳 
　　謂民治之精神耶謂法治之精神耶謂武力主義之精神耶抑爲權利地盤分配之精神耶精神各有不同而結合亦因而大異今若僅言精神之結合而不先示人以精神之所在亦等於以誠爲標幟者耳庸有效乎 
命令 
　　十月二十二日大總統令參謀總長張懷芝呈林西鎭守使署參謀長姚致遠因病辭職姚致遠准免本職此令 
　　又令任命劉學濂爲林西鎭守使署參謀長此令 
　　又令兼署内務總長朱深呈據京兆尹王逹呈密雲縣知事朱頤另有任用請免本職應照准此令 
　　又令建威上將軍管理將軍府事務段祺瑞呈請任命曹樹桐爲將軍府副官應照准此令 
　　十月二十三日大總統令吉林省長郭宗熙迭呈辭職郭宗熙准免本職此令 
　　又令特任徐鼐霖爲吉林省長此令 
　　又令任命楊紹會爲綏遠全區警務處處長此令 
　　又令前政事堂存記孫雄着交交通部酌量任用此令 
　　又令兼署内務總長朱深呈署秘書程光銘另有任用請免署職應照准此令 
　　又令司法總長朱深呈請任命鄔繩準爲大理院書記官應照准此令 
　　又令梁載熊張志易恩侯均晋給二等大綬嘉禾章張映竹梅光義袁鳳曦均晋給二等嘉禾章鹿學良晋給三等嘉禾章梁錦漢晋給四等嘉禾章此令 
　　又令王元增給予四等寶光嘉禾章此令 
專電 
　　北京電當局召施愚汪有齡王克敏來京詢和會近狀及南方熊度以後卽令分代逕自接洽隨時來往京滬報告按照名次吳鼎昌居首吳旣請假王汪施名次在前卽由三人負責接洽　　（二十四日下午四鐘） 
　　北京電靳前日致岑長電主以公誠二字爲精神結合建造國家此電自靳就職第二日卽囑秘書擬稿删改四五次至上星六始定靳自謂此電可生效力但見者皆謂迂闊（二十四日下午三鐘） 
　　北京電日來南北分治說復盛軍閥且有贊成者（二十四日下午三鐘） 
　　北京電公府定明日特開軍事會議京内各軍警上級長官均被召出席聞係討論各防問題　　（二十四日下午三鐘） 
　　北京電參陸處决議（一）湘南防地由吳佩孚完全負責張督勿庸再在該處增兵（一）陜南閩南之南軍動員應認爲局部行動縱有戰事亦不致牽動全局通電各路知照（一）前敵軍餉自十月起不欠臨時費每營仍不得逾六百五十元（二十四日下午二鐘） 
　　北京電鄂電王天縱部竄岳西 
　　（二十四日下午二鐘） 
　　北京電部派探員由鄂電告湘東形勢不甚穏固（二十四日下午三鐘） 
　　北京電衆議員崔雲松因李代財長避不出席擬提彈劾案 
　　（二十四日下午三鐘） 
　　北京電軍用票商界反對决收回（二十四日下午二鐘） 
　　北京電飛艇借欵確於十月一日簽草約十三換正約並附有發債券章程因某國根據協定有所詰問故政府向報館更正但英館並不否認（二十四日下午二鐘） 
　　北京電日德川抵京徐定明日接見外部明晚在大樓設宴欵待新國會亦擬星期一開會歡迎（二十四日下午二鐘） 
　　北京電擬加庫倫活佛以無上尊號（二十四日下午三鐘） 
　　北京電陸部派員赴湘贛調查又電湘贛二督飭所部愼守防線勿過事張皇（二十四日下午四鐘） 
　　北京電東海昨誕辰徐夫人今日生辰外交團循例遞名片各官署無舉動（二十四日下午四鐘） 
　　北京電楊增新皓電俄舊黨擬假道新疆進攻新黨已飭嚴防　　（二十四日下午四鐘） 
　　北京電鮑貴卿電哈埠兵士因查賭與稽查處員互擊現已平定（二十四日下午四鐘） 
　　北京電李純電下關慈善會救恤有功請奬韓世昌 
　　（二十四日下午四鐘） 
　　北京電參陸處昨議閩疆防務已决撥餉械並電李厚基但修戰備切勿先與南啓寡 
　　（二十四日下午三鐘） 
　　哈爾濱電孫烈臣晚過哈赴奉會議鮑貴卿在長候同行 
　　（二十四日下午四鐘） 
　　香港電漾日國會議員各省軍代表協商改組軍府敬日莫督通電反對改組軍府 
　　（二十五日下午五鐘） 
　　香港電排貨風潮劇烈大新公司勢將破產（二十五日下午五鐘） 
各通信社電 
　　北京電靳氏組閣下星期可實現對於舊各總長一致挽留内務吳炳湘表示不就交通有會氏升任說 
　　北京電鄂督電建策三條（一）速開和會以分代表代行（二）組元老院（三）南北兩軍行動　長江三督軍監督 
　　北京電參陸處會議湘防責吳佩孚擔任張敬堯勿庸增兵以免誤會 
　　北京電當局電某調人請查何方軍隊侵防規定首先作戰罰章由全國公意懲治（以上二十五日） 
　　以上中華通信社電 
　　北京電昨衆院開議預算歲出經常門已議决下星期二讀可畢 
　　北京電政府以外蒙取消自治問題關係重大報紙所載近於洩漏秘密且消息不實易惹誤會將禁止各報登載此事 
　　北京電徐樹錚入府辭行徐令確查俄蒙關係并指授對待哲佛機宜（以上二十四日） 
　　北京電有人條陳收回外蒙後之設防興利等辦法院交徐樹錚留備參考 
　　北京電陸子欣條陳四事政府認爲重要將以　令頒布 
　　北京電顧維鈞電告箇（二十一）日由巴黎起程赴美 
　　北京電分代表王克敏汪有齡聲言不再赴滬并有辭職說 
　　北京電府院電各省區長官徵集對於時局意見以决定最後方針 
　　北京電裁減兵隊之限度俟吳光新返京會决届時馮段聞皆預議 
　　北京電楊新督以伊犁阿爾泰邊華俄雜處每滋事端訂有取締章程呈請備案 
　　北京電張懷芝赴錦縣檢閱陸軍大學實施參謀旅行（以上二十五日） 
　　南昌電此間紳商及省會已多贊認丁乃揚　贛將成事實 
　　南昌電贛南軍情連日沉寂大局不至有礙人心稍安（以上二十五日） 
　　長沙電陳復初張敬湯已先後拔隊往株醴實防　　（二十五日） 
　　香港電舊國會經巧日之議場鬨爭各派暗潮甚激褚寓内部並有分裂說（二十五日） 
　　以上中孚通訊社電 
公電 
　　郴州李執中等電（銜略）湖南省敎育會應届改選業經該會推定籌備員並通知全省各敎育機關依法辦理乃張敬堯不遵定章另委湘江道尹王炳坤爲該會籌備長民意機關改歸官辦實屬駭人聽聞此等非法選舉執中等誓不承認敬懇諸公一致反對極端維持敎育前途實利賴之湘籍國會議員李執中唐支厦等叩梗印 
中美新聞社電 
　　二十日巴黎電美國大學女學生四人已到巴黎分别入指定之法國學校此爲法美交換學生之第一批四女生爲密斯西佛倫密斯奎格斯密斯維南及密斯道狄雖人地生疏頗樂享彼等之新生活按去年有法國女生一百五十人在美國各大學肄業當美國四女生離美之前數日又有法女生一百餘人到美入各大學至美國女生今年當有二十人入法國學校此項交換免費計畫係紐約克來博士代在美之法國專員所定各女生年齡自十八至二十美女生到法後由法政府爲　道主以後尙擬增加人數各女生將居住於學校中擬留法一年云 
 
 
 

Page 4

 
 
   
 
 

Page 5

 
 
   
 
 

Page 6

 
 
里昻無線電（路透電社送） 
　　二十四日巴黎電據小巴黎人報載稱塞國特魯比志博士昨到巴黎奉塞政府命來簽對奥和約或將提出若干保留 
　　二十四日巴黎電限布答覆協約國條件之展長期限今日届滿布國會提出抗議反對退讓塞拉斯與斯特魯姆尼柴兩處但衆意此種抗議終屬無濟 
　　二十四日巴黎電據日尼瓦消息法國赴柏林之軍事委員團領袖杜本將軍已被派爲勘畫德國與波蘭邊界之委員會會長 
　　二十四日巴黎電里巴消息白摩特大佐已請福煦上將出場干涉以免俄人流血並派委員團附入其軍中又請法國助其剿除過激主義以保俄國幸福之事業 
路透電 
[歐洲和局近聞]  
　　二十四日巴黎電高等議會明日可接布代表考察協約國提出和約條件之文 
　　二十四日巴黎電公報發表命令以今日爲戰爭終止之日 
　　二十三日倫敦電今日下議院質問時外交次官哈姆斯韋斯氏稱向德索取賠欵之方法非至和約批准後不能採行但人表有關係各政府之委員今已有籌備和約附件第四條與第五條所規定之移交今已開始云工部國會秘書稱政府已得消息目前德國實無許多貨物輸出國外 
　　二十一日倫敦電波拉勞氏今日在下院答覆議員康威才氏之質問謂申請荷蘭引渡德前皇非候和約正式調印後不能實行惟目下正作審訊必要之準備云 
[俄國戰事記]  
　　二十二日倫敦電宇登尼克將軍現設司令部於柴斯柯塞洛該將顯已受過激黨之頑拒現正集合軍隊以待砲與援兵之至並自信必能成功故已致電美國請於彼得格勒陷落時運糧接濟希爾新福估計宇登尼克將軍之兵不滿一萬二千人聞過激黨集兵二萬於哥第芬蘭軍事當道現恐彼得格勒或將爲宇登尼克將軍之陷穽據君士坦丁電稱匪首美克諾之羽黨已截斷由克里米亞通至北方之鐵路是則台尼克將軍陣後又多一患矣 
　　二十二日倫敦電海軍部宣稱過激黨驅逐艦四艘於十月二十一日希圖攻擊泊於加波里亞灣之愛沙尼亞船舶及英國驅逐艦爲英艦擊沉二艘救起六人愛沙尼亞人與英人均無死傷 
　　二十二日瑞典京城電特羅斯基氏在莫斯科發表宣言謂大局殊形阽危軍隊已退至彼得格勒防務極端之布爾柯伏再退則將戰於城中矣又稱坦克戰車現助紅衛軍作戰紅衛軍業已恢復氣力惟敵軍今距彼得格勒僅有一站之遥防務工程必須賡續進行 
　　二十三日倫敦電宇登尼克將軍昨日發表之公報承認敵軍反攻遏阻攻取彼得格勒之進步此項攻擊自克拉斯拉雅哥爾加西面起至柴斯柯伊塞洛止克拉斯拉雅哥爾加今仍堅守過激軍中現有坦克戰車出現據莫斯科無線電稱戰車乃在彼得格勒製造紅衛軍得坦克戰車之助軍心大振宇登尼克將軍軍中亦有坦克戰車故彼得格勒之戰爭將以戰車博勝現信宇登尼克將車進步被阻之原因其一乃由一九一五年所建砲臺控制彼得格勒入口之故芬蘭因缺乏軍費拒絕派兵援助宇登尼克將軍此亦爲一障礙也克朗斯太仍在過激黨之手一節已經衆承認 
　　二十二日里伐爾電過激軍仍在彼得格勒南面十俄里從事猛禦莫斯科聯隊抵城者絡繹不絕 
　　二十二日希爾新福電芬蘭不正式參與攻擊彼得格勒之舉因社會黨與農黨反對之故農黨藉口無軍費云 
[世界罷工餘聞]  
　　二十二日倫敦電裝卸貨物工人之罷工爭端已經解决 
　　二十三日紐約電裝卸貨物工人尙未上工因有若干聯合會不贊成此協商且提出新要求故也 
　　二十三日倫敦電礦工協會開大會議討論生活代價之增高歷時頗久後一致議决請工業聯合會之國會委員佈置勞工大會俾可决减輕生活之策 
　　二十二日華盛頓電此間全國實業大會開會時代表工界等之諸團投票贊成工黨領袖戈泊士氏提出之决議案承認集合磋商之權利僱工者之團則投票反對該案因未得一致同意遂被打銷工團旋即退出大會戈沿士氏向大會演說謂美國勞工聯合會幹事部前一夜已投票議决於精神上及財政上贊助鋼工罷工 
[各國近事記]  
　　二十四日巴黎電飛行家羅梅列氏一小時飛行二百八十五基羅邁當此爲航空速率之新紀錄 
　　二十三日華盛頓電陸軍部紀載穿越大陸之飛行比賽成績稱由紐約至舊金山之循環飛行唐納爾森氏費時五十七時三十三分五十七秒美拉特氏費時六十七小時三分四十秒 
　　二十三日巴黎電西班牙國皇昨游凡爾登以花圈置諸法國陸軍塜地繼偕柏丹上將游察各處戰地柏丹上將以戰史告之皇感觸頗深旋返巴黎 
　　二十一日墨爾邦電傑列柯貴族之海軍事務報告注重澳洲於軍用各品須求自製而勿倚賴他人又言及防守澳州之困難蓋境内人民不多無軍用鐵道海線甚長距英過遠之故遠東海軍問題與帝國全局有關其艦隊應由須置艦隊之各部分供給之預料後五年内遠東似須置雄厚之海軍包羅皇家海軍艦隊東印分艦隊澳大利亞加拿大紐絲綸海軍之船隻東方殖民地與印度及大不列顚應合同擔任派衛本境各港諸軍艦之經費遠東艦隊每年維持費估計約需英金二千萬鎊澳洲須出四百萬鎊逐年增加至一九二七年增至六百萬鎊該艦隊至少須有新式戰鬥艦八艘新式巡洋戰艦八艘驅逐艦四十艘潛艇三十六艘云云 
　　二十二日華盛頓電今晚公報云威爾遜總統本日頗爲安適簽定國會新律數件 
　　二十三日倫敦電意國狄愛士將軍今日已抵倫敦歡迎者甚盛 
　　二十三日倫敦電克松伯爵已被任爲外交大臣 
國外要聞 
[世界之商業金融消息]  
　　中美新聞社譯密勒評論報載世界各方面商務及經濟近狀如下 
　　美國海軍部近提出一議案於國會請决定以後凡無線電事業無論其爲在船舶與海岸間者或横渡海洋者或爲國與國間者均作爲國有事業 
　　在美國之英商會組織章程已經美國最高法庭法官干氏核准此新商會以奬勵英美兩國間商業爲目的德意志銀行將代表德政府與德帝國銀行及德國私人銀行七家從事救濟德國之財政聞已與紐約數銀行開議借欵先借六百萬以至一千萬鎊 
　　近來馬來羣島暢銷洗衣肥皂此貨入口向不徵稅一九一八年入口之肥皂值價一百萬元然本地所製肥皂甚多售價亦廉 
　　某美國食糧行家在天津設有辦貨代理處據云能採辦大宗牛肉鷄子家禽山薯等物供給美國但缺乏具有冰凍設備之太平洋船舶故難以運輸云 
　　據倫敦美商會報告對外滙業銀行家協會已舉定一委員會設法救濟匯兌大局該委員會之領袖爲國家市銀行之一代表 
　　華盛頓郵務部布告凡從美國寄至中國沿鐵路各港埠及城鎭之包裏重量本以十一磅爲限現規定增至二十二磅又大小亦增至八十四十英寸（長與圍徑合計）自九月十五日起實行 
　　美國銀行家不信美國將貸巨欵於歐洲各國之說因美國本國政府與實業界皆自需資本甚鉅現覺歐美兩方所需資本均須减至不能再减之小量貸欵之事亦必愼重爲之云 
　　美國内外商務局遠東部宣稱中國各都市若無大道美國汽車不能暢銷於中國其已有良好道路之處則汽車已漸通行故已向中國提議由美國各汽車公司合借資本於各省當局作爲建築道路之用 
　　據舊金山商業日報載稱美國去年曾輸出樹木纎維所製絲襪一千五百萬雙以與東方之絲織品相競爭美國化學家及製造家研製木纎維假絲成績極佳去年此種假絲出口價值二百三十三萬九千金元今年出口價值增至七百六十七萬七千金元且製造便易而不費戰時缺乏眞絲此項假絲之製造遂大進步 
　　横濱正金銀行董事部報告該行算至一九一九六月三十號爲止半年内其獲毛利日金一○三·六九六·五八九元○九錢其本年一月一號所存上年盈利三·二○一·五六三元九十六錢亦在内除付利息及費用外尙餘九·二九六·八三五·元○三錢經董事部議决以三百萬元加入儲備金項内年息作爲一分二共二百五十二萬元其餘三百七十七萬六千八百三十五元加入下届計算該銀行所有財產及存欵共有日金一·二四九·一七三·五八五元九十九錢 
　　横濱美總領事報告美商部謂日本大小各橡皮工廠現擬聯合爲一儼然成一橡皮業脫拉斯日本近來橡皮工業大發逹出口之輪船及其他貨品日多最近西比利亞政府向大倉公司定造橡皮管值價十九萬○四百元橡皮板值價九萬九千七百元由某某四橡皮公司合力承辦 
　　據倫敦美商會報告德國近來對内對外均大爲活動外交部已設立一重造局兼受財政部之監督芬蘭近因出口少而進口多其馬克幣價大跌其商務遂轉向德國方面因德國馬克價值相仿之故德國現已設置永遠商務航空路線所有飛艇來往於各大都會之間轉運旅客郵包及商貨由亨美郵船公司售票聞英國近曾大購德國五金產品 
　　美國對外貿易會議將於一九二○年五月十二號至十五號開會請在中國日本印度錫蘭馬來羣島西比利亞滿洲及南美西海岸各國之美國商人派代表列席以討論發展太平洋對岸商務之問題 
　　據美國聯邦儲金局報告從一九一七年九月一日至一九一九年二月三十一日美國金貨出口共值一○九·三五三·二五六元進口金貨共值一一四·六四六·七八八元進口超過出口五·二九三·五三二元在同期内銀貨出口共四一四·七○五·八三七元進口共一三二·九七三·二四八元出口超過進口二八一·七三二·五八九元同期内商貨輸入美國者值價五·二五四·八五二·五二○元出口者值價一一·三七○·二六二·六九八元出口超過進口六·一一五·四一○·一七八元由此可見美國存積之金貨旣多又因對外商業順利復吸收世界之金甚夥云 
國内要聞 
[山東問題之美報評論]  
　　中美新聞社云二十一日路透社北京通訊述某華員對於山東修正案失敗之談話昨大陸報社論批評之茲彙譯於后 
　　路透通訊所述之談話今日某官員對路透訪員云美國參議院之打銷山東修正案已造成在中國之一種深刻印象毫無疑義在華中外人士皆以爲列强對於遠東大局應予以最高之注意殊不知除日本以外其他諸强皆别有更重要之事勞其對付遂使日本乘機大取便利華人方面咸謂此最近之事足爲列强不甚關切中國事情之確證各國之中除中國外天然未有不將本國國内事情首先注重者英美法意四强殆以爲目下對於中國不必有急促之行動彼等蓋仍守其平時之熊度曰俟中國内部先統一吾人再贊助之可耳華人對於山東修正案失敗之意見可大别爲二派一派謂彼等之友邦美國今已抛棄彼等今惟有與日本直接談判若結果太惡則以全案請國際同盟會解决又一派則謂中國必須堅持勿對日本讓步而依賴時間及國際同盟爲伸理之地此派人謂目下日本勞動界人正在崛起要求歐美工界所已得之權利預料民治主義之勃興足使内部起大變動届時外交問題必稍冷淡以符合弱國之利益惟華人一小部分之時局見解則取遠大眼光滿口承認扶助山東修正案者之出力而所以終失敗者實因關係國際同盟之存亡良以今後可以避免戰爭之利器惟此同盟而已以上云云係高級官員之見解或足以抵抗一般政客之論調若輩無非趁機謀出人頭地處乃大聲呼曰中國所望於歐美之挽救者完全無着矣 
　　大陸報之社論昨日路透社發表一北京電即上文所述某無名姓華官之談話該社拍發此電實屬創舉因其向來不載無名姓之談話即他通信社亦無此例再該華官之世界眼光頗遠大似非普通華官所能出因其立論始終抱有惟一目的吾人統觀全文則見其目的所在不外使人得知中國之對於美上院處理山東問題之失敗表示大失望也然該華官並未說明美國之所以失敗原因何在我人要知英法與日早有密約使美國無從措手足今該華官旣深知時局大勢焉有不知英法日之密約乎惟其故意隠没此節吾人不得不特别注意之且該談話之宗旨無非使讀者不問爲華人爲西人存一種意見以爲日本得承繼德人在山東之權利乃因美國之故其實在巴黎和會之各强國除美國外未嘗有一國爲中國出力英與法因與日本有密約致不能出力其代表何嘗不希望威爾遜之設法使英法脫出日本圈套然日本始終不肯放棄其要求美總統亦無可如何威爾遜曾云若必欲日本讓步是不獨强逼日本并連同與日本訂密約之國出諸戰爭之途云云抑有進者和約旣已簽定後威爾遜仍向日本進行卒使日本口頭允許歸還膠州於中國然其對於德人權利一層仍不放鬆其後和約交各國議院批准時議員對於和約各節在倫敦巴黎二地均有激烈之批評獨對於山東問題均噤口若寒蟬可見英法兩國實無能爲力也但試觀美國方面之情形則大不同全國因山東問題而分成兩大派上院外交會多次討論卒通過一案在國會前提出主張將德人在山東之權利還給中國而不與日本威爾遜則爲保全和約計奔走演說鞠躬盡瘁積勞成疾所以如此者實因上院之案足以推翻巴黎和會之成績并使國際同盟不得實現世界或者再生戰端使德國乘機以起美上院何嘗不知此然仍進行爲中國出力直至最後始以五十五票對三十五票之决議勉强將該修正案打消然據最近消息山東事件之爭論且將復活夫山東全案各國早經批准獨美國猶鄭重視之從事奮鬭冀爲是非眞理求得一當是故關於山東事件美國毫無可責備之處英法兩國亦不負責任其全部咎戾乃在耽耽逐逐務以武力脅迫其鄰邦之日本與夫身居高位賣國殃民之中國官僚也又昨日吾同業之某晨報某晚報評論山東事件亦頗似路透社無名姓之談話將英法日密約一層置之不提此亦堪注意者吾人於結論之時更望路透社將本論所述之事實譯成華文與該無名姓之華官一閱再將其評論之語仍不著姓名拍電以告吾人也 
[山東問題之内外情勢]  
　　美上院尙未絕望政府中兩派主張 
　　山東修正案美上院假投票巳經否决然投票之時院中辯論甚爲激烈對於日本侵略青島之行動彼此頗多攻擊共和黨首領於修正案失敗之後即聲明將以保留方法期最後勝利可知該黨熊度並未稍變也至美國輿論對於山東問題之主張亦以贊成保留辦法爲多蓋一般美人對於和約中山東條欵固皆不直和會所爲然終以該約磋商數月之久已經美代表簽字若按修正案辦法不啻將和約根本推翻似此辦法亦非國際融通之道不若主張保留旣可爲和局之結束復能援助中國於無形此今日美人多數之心理吾儕觀之雖不能如修正案之直捷了當然在今日國際道德程度亦殊難能可貴者也 
　　我政府部内自美上院否决之後連日亦有籌議善後辦法大約分兩派一派主張依照顧專使所定計畫進行提付國際聯盟會請求公决一派則以此種辦法涉於危險蓋恐聯盟會不予主持公道則挽救之術即窮不如先與日本直接交涉如不能滿足再行提付聯盟會亦不爲晚細按兩說前說固未必能收好果然尙不失爲一種方策後說則可謂爲不識時務之囈語毫無價值然在政府内部儼然佔優勢聞當局之意擬俟陸使回國之後再决從違總之此問題非國人奮起自决必難成功美上院之熊度如何猶其次者也 
[國際勞動會與我國代表]  
　　國際勞動大會定本月二十九日在美京開會我國除派顧維鈞出席外最近有人建議我國於歐戰期内赴歐工人數逹三十萬以上應有建議之權並要求在勞動上爲種種改良昨日閣議特就此事有所討論 
　　又關於勞動大會選舉資本勞動各代表問題業由駐法委員顧維鈞電請政府從速選派以便届時與議惟據國務院某局長談及此事謂現在我國資本家固不乏人而勞動界之表率實難其選政府若不積極進行則難免停頓不易舉出况此時歐美東洋勞動界大抵以實業界進取而轉握政權觀於近日各國工界一部分同盟罷工一層足資證明苟政府欲剔除積斃免釀罷工風潮轉不如由華僑中選擇適當之人派充斯任云云以吾人所聞某總長曾有代任一日不可有勞動代表之說則此種人物無論在何方面產出恐猶將有難關也 
[靳雲鵬組閣說之形勢]  
　　靳雲鵬正式組閣問題已由東海派人向新國會方面疏通截至昨午（二十三日）贊成靳氏者確佔十分之五六其餘尙在猶豫未定之中靳氏爲聯絡議員起見定於星期日（即二十六日）假外交部大樓招宴兩院議長議員分午晚兩次設宴欵待席間並交換意見至於各督之贊成者有張作霖張樹元曹錕之徒刻已來電表示歡迎並請東海迅速使責任内閣告成俾易應付危局又閣員問題據昨日所聞内長一席經數度之接洽已擬定吳鏡潭升任吳旣升任總長絕不能再兼警察廳總監總監一席關係京師地方治安甚大繼任者正在遴選將來正式内閣成立之後再由内務總長加以薦舉之形式卽可决定此外敎育一席正在物色相當人物傅嶽棻以資格太淺暫時無升任之希望財政一席靳曾親訪張弧商請擔任張氏力辭並謂無論何人來長財政仍願力爲襄助故財政總長當仍以李思浩爲最有望陸軍仍靳自兼交通一席本有將曾毓雋升任之說惟最近又擬及朱深朱如調長交通則司法一席有屬姚震之說院秘書長則郭嘯麓仍可蟬聯下去云 
[再誌新國會中政團之變化]  
　　張弧接收己未部之經過 
　　據北京某報云新國會中之己未俱樂部一派議員因錢能訓下臺每月三百元津貼無處支領不得已遂改戴張岱杉爲首領由張擔任黨費茲據某議員所談謂該部此次之改組表面上雖仍用舊名實際上則已變爲民彝社民彝社者張岱杉所組織之議員團體也前此雖存其名内部並無動作其無動作之原因則因張岱杉欲敷衍安福部不敢自由行動致招安福部之疑今次張氏出而承受己未部事前亦曾先得安福之同意當此事進行之始張氏曾在東安飯店招讌己未派議員並請安福首領徐樹錚王揖唐（其時王尙未出京）曾毓雋等列席張氏在席報告改組己未部之四大條件（第一）雖襲用己未部之名然實際上係爲安福之支店（第二）在新國會中應與安福聯爲一氣凡提案等事有安福部不便出頭者己未部應爲安福部先鋒（第三）對於憲法問題己未部應與安福部之主張一致（第四）和局破裂之後如安福部再有選舉副總統之主張己未部不得再如前此之反對以上四事旣經報告則從此以後己未對於安福有服從之義務自不待言己未部議員旣承認此條件則每月依然可得三百元之津貼亦不待言惟於此尙有一問題即張岱杉經手之津貼係本月起發給而八九兩月之津貼仍是無着當錢能訓下臺之時己未部餘欵本來尙有八萬元可敷八九兩月之用乃該欵竟久久不發或謂係于寶軒見大勢旣不可維持發欵亦屬無效故特化公爲私遂成爲一筆之糊塗賬聞舊己未部議員中有欲向錢于兩氏算賬者未知結果如何也 
[京津報界之最近事件]  
　　二十三日華北明星報社論略云約半月以前日本公使小幡氏赴外交部聲稱惟一日報登載侮辱日皇之文件要求懲辦外部當卽轉知警廳將該報記者拘捕候審因此中外報紙咸不直當局所爲謂如此拘捕記者未免過於侵犯報紙言論之自由且此案實始於外人之干涉以此辦理尤爲失當故此後當局如何懲辦該記者一般人心必異常注意吾人深望當局之處理此事稍出以近世之精神勿得再以十六世紀之態度對待報紙也 
　　天津英法領事對於該埠中國警署要求封閉漢文京津泰晤士報之答覆可爲北京當道之敎訓該報主持雖爲華人然隸英籍此次學生風潮發生之時該報與美人所辦之益世報對於楊以德颇加訾議至該報等之言論是否軼出英美報律範圍之外吾人茲不詳論當天津警署不認該報有外人保護决意欲將封閉英美兩總領聞知即致函警署告以該兩報爲外人所辦據警署稱英領函内僅通知該署如漢文泰晤士報對於警察官長肆意攻擊儘可向英國法庭起訴美領之函則允許勸戒益世報按英美兩國報律相同英美兩領事之措辭當無甚出入在英美兩國報紙皆享有言論之自由此種自由且受憲法及輿論之保障惟報紙不得對於個人官吏或平民妄加攻擊否則受害者可訴之於法庭惟各國在華享有治外法權故任何人如爲英美保護之報紙所攻擊自可投訴於英美法庭如天津警察果持有充分之理由控告泰晤士報英國法庭必按英國法律辦理使之得直此即天津英領事舉以告中國警署者英人方面苟非確得犯罪證據斷不能如北京之對待惟一日報任意將該報封閉且拘禁其記者也 
　　惟在他國報紙雖享有言論之自由然以法律及輿論之制裁持論異常鄭重對於個人不妄肆攻擊評論逹官貴人之行爲則有之惟個人之權利則不許干犯今日中國報紙漸爲鼓吹輿論之具所占勢力較昔爲大惟有三種弊病不可不除（一）各報苟得有勢力者爲護符即對於個人肆口謾駡（二）政府對於不愜意之報紙即封禁之或且違法拘禁記者（三）報紙對於政府大吏之違法舉動若加評論動輙得咎因是迫令求外人之保護一旦得外人保護有恃無恐遂對於私人大肆攻擊或且軼出法律範圍之外此亦吾人所不取也 
[陸錦案尙無確實辦法]  
　　參謀次長陸錦被部員控告營私舞弊一案至今政府尙欲暗中調解以免發生波瀾因此部員復呈催從速辦理其原呈如下竊參謀次長陸錦營私骫法前經臚列贓私十二欵呈請先將收支簿據封存迅賜查辦復經呈請飭下陸軍部開軍法裁判各在案惟靜候已將一月尙未奉有辦法明文竊思此案拖延日久又未將簿據封存塗改彌縫勢所必至倘更再事虚懸實有不堪設想所幸某等所舉發各欵皆屬證據確鑿有案可稽卽俄邊調查費一欵而論不獨罪屬贓私抑且貽誤國防檢閱二局俄邊調查費原案自七年二月起至八年六月底止僅領發過現洋八萬六千七百三十元而二科造送陸軍部第二次陸軍統計報告實支經費表内七年上半年填列十萬零五千元下半年填列十二萬六千元同爲實支之數而比較相差至十餘萬元之鉅是否營私已可槪見似此案情重大舉國皆知若不澈底查究是非何由而白迫得抄錄俄邊調查費證據二紙粘呈伏乞俯賜鑒核立予澈究按律懲辦以肅官方而伸法紀實爲公便 
　　此外新衆院議員周棠等亦提出質問書質問政府如何辦理此案其原文云十月十三日北京日報載參謀部次長陸錦被部員七十餘人呈控贓款各節閱之不勝駭異查陸錦爲次長當此法律張明財政困難之際應如何潔身奉法圖報國家乃竟明目張膽作奸犯科鯨吞公欵貽誤要機案情重大證據確鑿若不澈底查究依法懲辦其何以明法律而儆官邪夫法者天下之公也無論何人違法皆當受法律上之裁判近年以來官箴大壞朘民肥己假公營私時有所聞陸錦非不知法律之人而敢作違法之事知法犯法罪無可原乃未聞政府若何查辦反從而給予勳章以示鼓勵且令其代理部務庇護情形於此可見豈國家法律祗以施諸無權力之平民而不可施諸有勢力之官吏耶法於何有國於何存究竟政府若何辦理於三日内明白答覆以釋羣疑 
　　乃據某方面消息此案東海交袁乃寬江朝宗查復後陸巳將虧空彌補袁江查復文亦頗爲陸洗刷陸擬有辯明書向政府聲辯並請辭職聞即將以免職了案至 
 
 
 

Page 7

 
 
參次一席現又有俟駐法武官唐在禮回國後簡唐復職之說惟現在張懷芝尙未回部視事此案最後處置方法一時尙難揭曉然目前形勢旣甚緩和將來含糊了結亦正意中事耳 
[新衆院質問李思浩不果]  
　　議員有提案彈劾說 
　　昨日（二十三）下午一時新衆院開會討論八年度預算問題未曾開議以前有議員崔雲松提起臨時動議以今日中交票價業已跌至四五折政府對於維持票價迭經嚴令財政當局極力維持而數日以來票價日落財政次長　思浩毫不過問竟任銀行方面操縱票價實屬不合應請李思浩出席以便質問倘質問不得要領本員認李思浩爲凟職擬向法庭起訴事關國民生活問題特提臨時動議請諸君贊成爲幸經主席表决多數遂以電話邀請李思浩出席住宅數次通電以不知所在爲答結果議員方面對此情形亦無法使其到院又討論敎育經費時政府委員湯中說明歐戰後各國無不注重敎育以日本敎育費中一部分專門學校經費大正八年度已增至四千萬元而我國全國敎育爲六百七十七萬六千三百十八元僅爲歲出百分之一以日本比較之僅居日本敎育費中一部分七分之一相差未免太遠所以請諸君注意維持原案云云經賀培桐李繼楨王連孚等討論贊成維持原案其結果減去爲數甚少大半維持原案又議司法農商交通各部及蒙藏院等經費皆一氣通過内容亦未有若何更動多照審查報告議决旋議交通部路航郵電四政特别會計至四時散會 
[全國律師代表會開會紀（四）]  
　　赴日代表已選定 
　　昨日（二十三）午後二時全國律師代表會仍在北京律師公會開會選舉赴東洋國際辯護士協會代表用無記名連記投票法散票之前先由臨時主席鄧鎔報告司法當局希望孫潤宇當選云云並由鄧詳細報告孫之履歷開票結果當選者爲林行規劉蕃鄧鎔劉崇佑鄭作樞楊景斌陳則民葉文敬張履鰲張思緯阮性存孫懋功葉夏聲漆璜劉家蔭朱行芳蘭興周王維翰宋慶第譚時春阮性言趙希岳黄庭傑貝元昕沙相讓等二十五人而孫潤宇竟未獲選鄧甚形失意即時退席而去臨時推舉傳紹儒君爲主席繼續報候補代表者票當選者爲李繼楨方震甲曹祖蕃李兼善黄鎭磐朱斯芾李治東嚴山謙王嶐策楊遂陶保晉許壬周艈岐黎慶恩曹俊傅紹儒李祖懋崔祥鳩張翼如朱紹曾張松齡傅巖張務滋等二十三人云 
[京華短簡]  
　　昨日（二十三）閣議因國務院舉行軍事會議故提前兩點鐘開議所議例案兩件（一）上次未决之崇文門稅關扣留外人包裏漏稅問題當時由財政部申明另訂辦法某機關則有案提出每日派員赴郵政局檢查外人郵寄之包裏簽注稅數外交部則以爲未妥故昨日財政部復提出修正海關包裏漏稅簡章卽行通過先行試辦兩月（二）蒙古向用俄人茶磚然俄茶磚均運自漢口故漢商决定直運蒙古請免稅釐結果依財政部簽註照准免稅及一切釐金（三）湖北請修正田賦案結果無何等辦法議畢靳陸長卽偕參長張懷芝陸次羅開榜參次陸錦同赴軍事會議矣 
　　王克敏汪有齡施愚三代表均於昨日（二十三）上午赴集靈囿請見東海當邀在靜遠堂會見據府中人云王等見徐後首陳上海和局不易進行之原因並將南方反對王揖唐實况逐件說明且謂王在上海刻已無力進行只有希望中央以快刀斬蔴手段挽救一切並叩東海最後之意見乃徐僅以願和不願戰五個字答之王等當場向東海辭職以免貽誤經東海勸慰旋即辭出 
　　前龔心湛長財政時曾以近畿軍餉無着發行一種有利國庫劵藉資調濟惟發行後市面不甚歡迎諸多困難日前軍警要人邀集商會要人在商會討論維持之法現已議决辦法數則（一）價值每一元之國庫劵在市面行用折合銅元百枚（一）兌現以六個月爲限（一）利率六釐以上數端業經呈請財部備案聞日昨已由該部飭知平市官錢局查照辦理矣 
　　美國共和黨首領波爾頓君來華游歷已於前日到京波君係大著作家曾爲美國共和黨領袖自一千八百八十九年至一千九百零八年充衆議院議員自一千九百零九年至一千九百十五年充參議院議員并歷充水道委員會財政委員會會員在美國各界負有聲望前此路過日本各界均曾開會歡迎日本議會亦開會邀請演說此次來華考察前日由美國丁署使偕同至外交部并欲參觀中國之國會外交部已以公函通告兩院秘書廳聞兩院擬開茶會歡迎云 
[旅京湘人請禁張敬堯賣鑛]  
　　湘督張敬堯與北京中英銀公司締結開發湖南鑛山契約交涉業已成立由湖南實業廳長吳耀金英國方面鑛山技師葛倫特爲代表農商部對於此事曾電致張敬堯詰責張氏雖力爲否認然草約全文業經湖南旅京同鄉覓得披露張氏終難掩飾北京湘籍學生前日已通電反對昨旅京湘人熊希齡等亦具呈公府請飭禁阻其呈文云竊湖南素號瘠貧公私交困夙恃鑛產收入爲養命之源近年頻罹大變羅掘俱窮其得以延一線生機者亦惟此鑛產是賴故前者當局有以水口山鑛抵押外資之議全湘人士呼號奔走誓死力爭其事遂寢今又有張兼省長敬堯以湖南全省人民相依爲命之全省鑛產槪行允給英商開採之事此事若成不啻將湖南全省數千萬人民之生命舉而投諸水火之中逖聽之初羣相震駭嗣見該兼省長文電申辯亦或以爲事出謠傳後從各面切實調查始知該兼省長陽則致電否認掩人耳目陰則詭秘從事急於簽定觀各報所載二十條之草約不得不認爲確鑿現京津滬漢湘粤各處函電紛至萬喙一辭咸謂此事由湖南水警廳長朱舜卿勾結英國銀公司代表葛蘭特夤緣張敬湯密向張兼省長獻計張兼省長遂迫令實業廳長吳耀金與英商葛蘭特訂立草約二十條種種損失權利擢髮難數其尤爲悖謬者則擅違政府所頒礦業條例以全省礦產之權利槪行允給第二部之英商投資是也查鑛業條例雖有明准中外合辦一條然只限於一處所產之礦礦之區域且有一定限制凡鹽凡鐵凡煤應歸國有者均不在内今張兼省長槪行抹殺而將一切礦產權利舉以授之外人寗非喪心病狂此在前清三十年前中國官吏不明外交爲人愚弄如四川山西雲南等省以全省鑛產訂立合同致生無窮糾葛猶可諉爲頑固者之遺誤今者風氣已開稍有普通知識者亦能略解國權何至身爲民上悍然不顧倒行逆施愚騃一至於此况四川摩根一案迄今數年尙未能結政府當已飽經痛苦一誤豈容再誤爲此合詞呈懇大總統嚴予駁斥不准立案並請飭下外交部照會英使以杜巨禍而保主權無任迫切待命之至旅京湖南士紳熊希齡范源濂劉揆一汪詒書楊度在福黎徐佛蘇陳介劉次源胡元倓梁煥奎張輯光劉桂芬梅馨王隆中廖名縉唐乾一易順豫吳德潤等謹呈 
[鄂西之新風雲]  
　　四川重慶之熊克武與王天縱兩方軍隊素有意見本月十二日即起衝突十五日竟正式開戰王督軍以與鄂西軍事頗有關係除電駐宜司令王懋賞師長調查眞相隨時報告外並特派員於二十日前往宜巴調查防務又聞駐紥虁府滇軍王建祖之一部與川軍之直接屬於熊克武者偶因細故竟至發生劇烈之衝突王勢不敵當即敗走入陜現其潰軍則有漸次竄入鄂境者比由王都慶旅長派兵堵截聞亦小有戰事惟旋卽停止鄂西故尙平安惟一般居民驚魂甫定又被風鶴於是相將謀遷樂土者甚多昨聞當局特電宜昌王懋賞師長飭卽設法維持勿令流離失所並囑轉令前方務各鎭靜不得故事張皇有礙治安 
[續紀廣東黨派之大爭潮（平）]  
　　粤省派别複雜權要之地爲各派所注意而爭端即由此而起邇來不和不戰而幕内實已商有具體的和議方法故凡重要之地必須事前先下一子方可佔定地盤今兩廣鹽運使一席即政學會與國民黨之所必爭者也李茂之爲老同盟中人忽然更易海軍國會以與李算賬爲詞不許交卸而軍政府參謀部則派司令何子奇擁護劉玉麟到署必令其接印此事頗駭人聽聞當紛爭劇烈時海軍中人至有下動員令之主張而國會又急連開兩院談話會對於軍府及莫督軍頗有急激之責言而外間所述則又言人人殊有謂李茂之曾反對韶關設轉運局大招政學會某要人之忌故此次撤李以爲報復之計者有謂鹽餘項下共有百餘萬積存各要人均欲分潤非排除此主要人物本黨人不能佔特别利益者究竟眞相如何不能輕斷所可推知者現當秘密議和之時某某會必欲於粤中居重要地位故省長問題前時歷爭所不能决者今省會又召集臨時會於十一月一號開會將於省長問題有所解决所屬意者即爲某會中人而鹽運使一席爲財政所關亦爲某會所注意故李之撤換喧傳已一月有餘其始屬意於高審廳長徐傅霖徐不敢上場乃轉屬意於劉玉麟以劉對於外交方面可得外人承認且與北京亦略有淵源邇來某會中人與北聲息相通最近北方派有北國會議員信宜林某回粤聞亦於和局有所商榷故以劉易李此間大有妙用但李爲民黨重要分子故海軍與國會必出而擁護而國會之激烈者主張開兩院聯合會請軍府總裁出席質問如無結果非改組軍政府即提出糾彈案并有草擬查辦李協和總長之稿者不知將來爭執弄至若何程度也 
　　今先以參衆兩院情形言之星期五日爲此事開兩院談話會出席者甚多由林吳二議長先後報告鹽運使更換與國會經費事略云地方更換長官國會向不過問國會經費出於鹽欵運使進退與國會有密切關係假使運使非實心護法分子則國會前途危險矣護法以後經前軍政府將鹽欵辦妥簡放運使即由國會海軍與軍府督軍共同協商今換李固無不可但繼任之人决不能不先使國會與海軍知道且運使乃兩廣運使當屬軍府簡任如何能由一省督軍委派國會與海軍因李茂之積欠之欵過多鹽餘五十餘萬正在交涉忽將李換欵無着落因由雙方電知李茂之於欠欵無着落時不得交卸并派員前往算賬此亦無非愼重海軍與國會前途起見乃李協和竟派兵擁護劉玉麟刦印殊屬非法至於傳聞其内幕因爲鹽餘項下除此四五十萬尙有百餘萬有人欲分此欵吾人姑暫不究但以此觀察國會前途殊多危險應如何辦法請同人公决各議員聞此情形異常憤怒有謂應將劉逐去者有謂應詰問軍府能否去劉并容納國會意見者有謂改組軍府如辦不到我們將替天行道之招牌下去各自離粤者有謂李協和非免職懲辦不可者有謂不必詰問軍府直接了當將軍府改組者一時意見甚多歸結定星期六日開兩院聯合會請軍府總裁出席質問如無結果非改組軍府即提出糾彈至星期六日國會又開兩院聯合會出席三百餘人由林議長主席當時報告參謀部李烈鈞欲出席陳述派兵擁護劉玉麟接任一事衆謂李係參謀部長依法不能出席國會且並無護法政府委員公文當然不能承認其出席旋有人動議如國會有通知請李部長出席說明之必要即請伊出席可否表决大衆贊成即將張知本所提出不信任岑主席總裁一案付討論李含芳趙世玉寇遐等極力反對此案謂軍府不良不必指摘岑某個人不若改組軍政府爲根本解决冠遐且臨時動議謂張知本不信任岑總裁之案宜在兩院分别提出不應在聯合會提出旋由劉雲昭登台發論駁之寇等在台下反抗擾亂劉之發言張知本王芷塘萬鴻圖等力斥寇等於是呌打聲拍案聲充滿全場秩序大亂當由林議長維持秩序劉雲昭乃繼續發言而孫鍾上台則痛數岑某八大罪惡如就職以來不曾出席政務會議及派和會代表不經過國會并派代表入京數月來不和不戰致將陜西失陷其他對於廣東省長問題及現任命鹽運使問題置之不問不聞漫無處理等罪似極端贊成張知本之案但請將此案先付審查覃振亦與孫鍾同一主張褚輔成則利用之而張知本高振霄王芷塘等則以此案彰明較著無付審查必要且並謂前日在東園開談話會林吳兩議長及褚輔成等何等慷慨激昻今乃變其熊度特因昨晚十時韓玉宸往褚寓與褚等密商一切故褚等欲將此案以延宕時日便與政府作種種交換條件又想以同人爲槓桿以邀個人之權利云云褚等被駡時面不失色林議長當將寇遐提出打銷張知本一案付表决少數又將褚主張付審查之案付表决贊成不過六七十人惟林議長宣告爲多數有一百七十七人於是全場反抗之聲大作謂有疑義請反證表决林議長本擬反證表决而吳議長及褚輔成延宕之林乃宣告延會萬鴻圖等大駡議長違法直隸議員王某欲拳毆褚輔成被大衆扯開不知誰何又將林議長抓住謂林違法弄弊何以對天下人李含芳寇遐則云舞弊就舞弊又怎麽樣遂鬧無結果而散聞萬鴻圖張知本又公函林吳兩議長請於星期一續開聯合會討論此案此兩院方面之情形也（未完） 
[廣東聖節之大慶祝]  
　　此届大成聖節廣州各地以適逢山東聖地有交涉失敗之耗特爲表示誓保聖地起見除照例慶祝外并聯同於聖誕日舉行大巡行藉以發揚眞正民意今日參加巡行者舉凡稍有名望之男女學校均一致報名各行商衆亦以事關救亡莫不爭先恐後并製就關於救亡之種種景物圖畫多欵預備携同巡行藉以喚醒一般社會之迷夢凡與會者先於是早五時舉出代表齊到學宫獻祭至下午一時出發巡行是夕並舉行提燈會昨日大小團體男女學校及巨大店户均已準備休業慶祝凡以生花燈色等業度活者均忙迫異常廣府學宫加緊佈置并於宫前蓋搭絕大牌樓一座異常壯麗聞今日列隊巡行之舉學校比國慶日較少因耶敎人所辦之學校不加入故也而行商則比較國慶日爲更多其巡行程序由提調人指揮列隊先行檢查各種旗幟及化裝等類有無軼出範圍致生惡感之處並由醫藥學校組織一護衛隊携備藥物沿途保護十一日學生檢獲同興街某號日貨光明嚜火柴五箱象嚜火柴十二罐昨日在商會解决該商自願將物焚燬聞於今日抬赴巡行後即時燒化聞該巡行隊約定是日凡行經三公司門前一致疾呼（抵制亡國公司保我山東聖地）巡行次序單如下（一）上午五時本會職員及各界領袖在廣府學宫祭祀（二）各團體於十一時隨到隨祭（三）各團體祭後在廣府學宫側文德馬路集合（四）一時出發巡行（五）五時自由宴會（六）八時提燈會嶽海學校在該校演白話劇 
[贛督衛隊與商團之大衝突]  
　　南昌府學前街贛舞台後門與棉花市商團救火會耳門相接中間僅餘一巷之隔兩方時有出入之人二十日忽發生在該臺觀劇之衛隊營兵士出與商團救火會團員衝突之事茲將當時雙方起釁及事後交涉情形詳紀如下是日因商團團長李晋笙鑒於近來火災迭見特令本部團員將水龍抬赴楊家廠公井吸水灌入太平池以備不時之需午後一時返會各團員多在廚下（即耳門内）洗浴時鄢家巷内有小孩數人在地作擲錢戲爭鬧不已商團員遂大聲喝阻適督署衛隊營沈排長酒醉在舞臺後門嘔吐疑爲駡己即責其不應無端辱駡該團員見其係着便服亦不肯相讓因此兩下誤會愈鬧愈眞團員因連受幾巴掌遂大嚷云要講打便講打立旣反身入内沈排長此時酒興發作即在舞臺内鳴哨邀集看戲兵士三十餘人聲稱被商團毆打於是各兵士擁入商團該團員等見事不好即分途竄逃有團員數人因逃避不及被衛隊兵士捉住叢毆即在該團取扁擔竹桿火叉爲器械其匿避於附近各商店之内者亦均被衛兵搜出痛毆有受重傷者倉卒間該團敎練官張仲綏見團員被打卽挺身出而排解向各兵士陪禮兵士仍大聲呼喝張立偕樊某避赴第一區警察署而去衛兵復在街大索附近棉花市帶子巷翠花街胡琴街各店因一時不知滋鬧眞相咸驚惶失措紛紛關閉大門各處聞風前往打聽者約在二三千人交通頓爲阻塞事後調查商團被毆受重傷者共七人其中稍輕者二人不能行動者三人氣息奄奄有性命之虞者二人（譚延壽陶樹華祗餘一息劉新發龔全仁龔有冥以上三人均重傷不能起駱炳煇黄允春稍輕）餘受微傷者甚多商團長李晋笙及第一區第三區一分所警署聞報均派警到場各兵士始鳴哨而去當由李君請商會長龔梅生赴衛隊營面報營長章錫麟復邀李同赴戒嚴司令部岳司令大爲震怒謂事已至此宜趕緊救人至於懲辦一事當然視受傷者之危險與否再定並囑賀參軍請同軍醫院院長帶軍醫二員馳赴商團將受傷人用竹床裝載而去各團員大都由各商號派定聞此無辜受累非常憤激初主張齊赴商會要求開臨時大會繼因龔李諸人一再以將來感情關係相勸始得遏止羅和仲張月光張英鄒維經等均謂青天白日尙且公然打人後事何堪設想除由龔李兩君商妥即晚預備正式公事請督軍戒嚴司令憲兵營（因其係當場彈壓之人）衛隊營作主以安商業外並由龔君親向各當道嚴厲交涉陳督聞悉此事深爲不悅二十一日清晨特派戒嚴司令岳兆麟赴龔梅生會長處安慰一切并謂軍人在外鬥毆實屬不成事體沈排長昨與商團滋事業經奉衛隊營長將孫看管靜候解决並已傳知各營連召集軍事會議各就所部嚴爲約束但商團有何辦法儘可提出意見自應依辦云云又派劉副官陳連長代表赴商團慰問並視察各受傷團員之傷痕陸軍醫院醫官今日又携帶藥水及治療器具至商團復診其他微傷各團員據云所受傷痕較昨日稍爲減輕矣 
[九江兩校學生之賽球風潮]  
　　九江第六師範學校學生與農林學校學生賽球農校得勝師範學生爲好勝之心所激致起爭鬭其時農校學生僅有十餘人寡不敵衆不敢與抗該校敎員陳某在旁參觀勸解無效幸師校中有明白事理者勸令遠去得免巨禍然已擊傷農校一人事後農校學生主張起訴法庭得九江縣敎育會長馬祖楨縣立高等小學校長張洪旭出而調停勸令師範學生醫傷次日送農校學生回校（校址在沙河）並修函賠罪了事另一消息云九江沙河甲種農林學校學生足球隊前日函約九江第六師範第三中學曁第一高等小學准於本星期日（十九）來潯比賽足球經各校學生足球隊首肯特於今晨乘早車抵潯當與第六師範學生在大校廠比賽約二小時之久彼此不分勝貧農校各生奮力前驅遂得最後之勝利傍觀者咸鼓掌稱讚不意師範學生計維麟等竟謂農校學生不知足球規則任意撞人農校各生不服當請公證人殷孟九評論曲直殷亦無所可否遂致雙方爭論始則相駡繼竟用武一時拳足交加球場變爲戰場幸有守衛兵士勸散師範生僅將農校某生腹部毆傷當經該校學生送至生命活水醫院騐視傷痕據該院醫生云雖受傷不重因在腹部須速診治可保無虞該生等以該院距校過遠諸多不便復將某生送至紅十字會診治一面派代表謁見師範校長黄昌樞陳明該校學生計維麟等逞兇毆傷某生情形並要求黄校長允其四條辦法（一）開除計維麟等爲首者七人（二）包診傷痕（三）某生回校時須該校球隊生送至車站（四）黄校長須以校長名義函致該校陪服否則即行向檢廳起訴聞黄校長對於二四兩條之要求均已首肯惟一三兩條則絕對否認聞有第三者而出調停大約可望和平了結也 
[南京快信]  
　　李督昨日午前八時赴小營校閱第六師齊師長爲總指揮宫旅長張旅長爲司令官試演各種操法至下午一時始返署 
　　省署咨農商部核准在國稅省稅項下各撥一萬元創辦海州漁業傳習所 
　　阜寗縣土豪陶永謙蘇敦五曹秉琢等藉端搗亂商會昨實業廳訓令該縣知事將該土豪等嚴拿究辦以保商業 
　　前任丹徒縣知事倪曾瑩抑壓商民經實業廳呈請省長將該知事停委一年以爲不恤商情者戒 
　　省議會各屬議員到者已有六十餘人 
　　譚延闓復電李督否認有攻湘情事 
　　光雲錦鄭萬瞻張子藩等昨均由滬來寗轉車北上 
　　城内北極閣下日前有農民掘得漢代五銖錢三十餘串係裝入一匣内匣已腐爛不堪錢有周圍綠銹隆起確爲古物聞已爲某西人以重價購去 
　近日城内下關日必有火警數起查省城已有三月未雨燒熱症流行甚盛 
地方通信 
[松江]  
　　組織商餘學校第三中校學生會就該校内試辦商餘學校一所專收商店學徒課以中西文及算術簿記授課時間定每日午後七時至九時一年畢業現己開始招生一俟足額即行開課 
　　衛隊奉調入浙浙江督軍公署衛隊第一團奉盧督命令調駐浙垣先開第一營及機關槍連行李輜重於二十四日晚間運上火車各連兵士旋亦到站登車於二十五日黎明時開車入浙聞該圖此去暫駐筧橋兵舍一俟原駐杭城之步兵第十三團開赴浙閩邊界後該團即須移防杭城至松江方而聞將由第十師派駐步兵一團云 
[蘇州]  
　　重頒剔荒徵實之布告吳縣公署昨發布告略謂照得本年夏間雨水過多被淹田畝秋收不無減色前擬辦理剔荒微熟業經刊印荒册發交被淹各區圖董經造按圖按圩實地勘查無論管業自業凡係全荒槪列荒册其有稍受水淹並未過於受傷及淹後補救得法仍有收穫者應歸另案减成辦理不得混入荒册早經出示布告在案茲訪聞各鄉有人揑稱自業全荒田畝並不查明列册殊屬不合除飭各警所嚴密查緝解究外合再出示布告爲此示仰圖境農民人等一體知悉爾等須知此次辦理剔荒徵熟無論管業自業凡係全荒之田一槪查列荒册並無歧視偏重務各安心守業切勿輕信誤會如有不法舉動一經查實定予提案嚴究不貸 
　　電燈公司立案問題蘇州市辦電燈公司招股期限原定三個月茲届期滿尙不足額市公所董事以市辦電燈並未立案恐不爲人信用特於昨日發出通告定於本月二十五日下午在事務所開會集議電燈立案事宜並促發起人等先將所認股欵存儲銀行以備應用 
　　高檢廳長東調管獄員江蘇高等檢察廳王仁山廳長近將崑山縣管獄員徐麗生調赴金山遞遺崑山管獄缺以南滙縣管獄員陸一安調充遞遺南滙管獄缺以江陰縣管獄員臧汝鑫調充遞遺江陰縣管獄缺以金山縣管獄調充業於昨日訓令各該管獄員遵照並着尅日分往任事矣 
[鎭江]  
　　保護過境德僑南京收容所德兵艦長余德滿一人准假三日由寗赴滬備辦醫藥昨經李督軍電飭所屬俟該艦長過境呈騐許可證時務即妥爲保護並嚴加注意爲要等因丹徒縣張知事奉電後業已分令警察局水陸總巡一體遵照聞該艦長二十五號即可乘車過鎭云 
　　學生認眞查貨裕康祥緞號將某貨自行檢舉焚燒後隨有招商輸船裝運本埠各洋貨號之大宗洋貨來鎭事爲全體學生查悉計有百餘件之多恐有某貨夾帶當向各該號說明於昨日將貨一併抬至商會當衆開箱逐一檢騐並無某貨始各分别發還 
[南通]  
　　巡廻講演團到通巡廻講演團員昨已抵通與縣公署及敎育會接洽後當即分别通知各法團各機關並佈告通衢定舊曆八月二十九日就縣敎育會三十日就勸工塲分期講演　　王警廳長蒞通江寗警察廳廳長王桂林偕同南京中國銀行行長某聯袂由滬搭乘長江商輸至通從天生港登陸楊警察局長聞訊特就近撥派長警迎護到城入城西中國分銀行暫駐聞王君等此次來通爲調查實業而尤注重棉業云 
[杭州]  
　　浙西水利會議事會閉幕浙西水利議事會八年秋季常會於九月二十五日起開議各屬疏浚工程及各事務所决算至十月二十四日止己滿法定期間當將各案議畢由徐會長宣告閉會即籖定各組常駐會員於閉會後輪流辦公又該會本届秋季常會曾由潘會員澄鑑等提出修復漊港各閘以防水患議案開議審查結果僉以吳興漊港各閘濱近太湖實資荄洩關係固爲緊要惟聞向有專欵分歸本地方管理何至年久失修宣洩不暢致本年潦災過甚擬先派員前往確切查明各閘有無專欵存在何處向歸何人經理因何廢弛俟報告後再行提交大會議决修復等情業由大會推定會員沈濬昌蔣玉麟葉向陽於閉會後馳往湖州會同吳長兩縣知事查勘復會以憑核議辦理一面呈報省長備案並令飭查照 
雜評一 
[九江比賽風潮感言] （默） 
　　體育要旨在養成一般人健全之身體故重在普及而不專重少數學生之成績優美也運動比賽意在提倡鼓起一般人之興味而非專博少數學生之名譽也若運動比賽而專爲博少數學生名譽計則其結果必以爭勝負爲重爭勝負必無禮讓心而徒有競進之意於是是非口舌之爭紛然以起小則傷學校感情大則如今日潯校比賽之毆人風潮關係敎育前途爲何如也 
　　由斯道以求體育則此種不良現象勢所必至蓋推究其大害一則提倡學生之虚榮心一則破壞學校之道德觀念言體育者可不措意於此哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[湖北水災圖（三）汪洋之水勢] （三） 
七屋台　象其二 
仭攝 
　　本届鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[卡爾登歡送美總領事紀盛]  
　　上海學生聯合會上海商業公團聯合會因上海美國總領事薩門斯君調任澳洲特於昨日午後四時假寗波路卞爾登美國餐館開會歡送到者商學兩界代表一百二十餘人美國來賓爲索克思及英美烟公司之少佐白塞特兩君我國有唐少川蔣夢麟張讓三諸君到場陪座届時薩君到會由蔣夢麟程學愉狄侃許建屏等導引薩君與會衆一一握手入座後蔣夢麟博士代表兩團體述歡迎詞畢由上海學生聯合會會長程學愉起立略謂今日爲上海學生聯合會商業公團聯合會開會歡送薩門斯君之日薩君來滬於茲五年對於中美兩國友誼上商業上盡力甚多當此兩國交誼日謀精神聯結之時我薩君適調任澳洲實深遺憾中美兩國同爲兩大共和國遠瞻美國人民則享自由幸福返觀我國則處境反是故於美國猶有特别之情感薩君人雖離華而精誠之友誼吾人當永不相忘并祝薩君前途幸福至此唐少川君起謂薩君爲最熟悉東方情形之人大連烟台及日本之神戸均屬君之舊游地而留滬五年對於我國民之習性及南北之情狀思想之新舊以及各界各團體之進步吾人與薩君私人談話薩君每引爲吾國進步之徵而於春夏間各界愛國種種之動作尤爲特著薩君之慇勤關心華事及我國民對於薩君之敬愛純爲國民的精神朋友并非對於政治上有何作用也且薩君居常盼望全球人類如姊妹兄弟尤足見薩君博愛之眞誠薩君此去吾人甚爲依依不捨澳洲從前並無公使薩君此次升任爲美國派使駐澳之始吾人應爲賀祝但美國有此熟悉東方情形之人吾人尤盼望將來薩君爲駐華之公使云商業公團代表鄒靜齋述薩君在滬對於中美兩國商業上交誼上增進雙方利益甚多我商界對於薩君之離滬尤爲戀戀本會商業各公團敬製銀質烟盒持贈　君聊表我國商界對於薩君去後之懷思由蔣君代譯後會衆起立歡呼者三薩君起略謂余（薩君自稱）　輕在紐約　　政治時相識一華盛頓參議院議員敎余聽人言語之法使余終身服膺故我對於他人言語　當留意以　如其思想反趨向　聽人講話之經騐中得知人之言語係敷衍抑係眞誠皆可判别余　此經騐故於今日在座諸公所發之言論甚爲明晣認爲最眞誠最懇摯承贈此盒我見盒即思念諸君對我愛摯之眞誠我去中　後設有朋友詢此盒之來歷必舉以相告念諸君今日掬誠歡聚一堂之好意且此盒雖價值連城之寳物尙不足比喻其厚意今在座諸君所代表者不下數百萬人此多數人民將來必能効力於世界而有莫大之貢獻及建設余現在前往澳洲以澳洲視上海爲太陽出處彼方乃爲夕陽西下之地中國現在種種創造之光明吾當介紹隨至彼士此種光明亟宜致力於報章雜誌種種出版物介紹於世界俾世人得知中國有此光明鄙人今日并有一意見如有外人來華及有人前往外國卽當告以中國現時種種之眞相及創造之光明鄙人深知貴國之優點並願諸公勉力愛國以策國家之進步唐先生（指少川）在美甚久深知美國人民對於中國之友愛盡出至誠在座諸君如見有人對美懷有疑問者余敢代表美國人民表示其基本思想即（美國人民如有可相助中國進步之處無不盡力以盡友誼之道）是也今日辱承厚愛復荷惠贈極爲感謝詞畢大衆鼓掌欵以茶點撮影而散 
　　商學兩界在卡爾登飯店歡送美總領事薩門斯君攝影 
[新任美總領事將次抵滬]  
　　文匯報云新任駐滬美總領事克林南夫婦星期一日可由漢抵滬 
[王揖唐尙未離滬]  
　　大陸報云上海和會開議之最後希望今已過去一般人疑王慮生命難保私自離滬惟昨聞王仍居於哈同花園處於嚴密保衛之下除可信託之人外槪不見客捕房刻調查關於催王離滬之恐嚇信件與炸彈事刑事稽查科偵探長彭賽德氏今日將拆騐炸彈云 
[商界聯合總會選舉職員紀]  
　　昨日（二十五）本埠各路商界聯合總會於午後二時假北河南路總商會開選舉會選舉總董一人及副總董二人會計董事二人到會者計十八路代表共三十人會場榜列開會秩序如下（一）推舉臨時主席（二）推舉臨時書記二人（三）推舉檢票員四人（四）選舉總董（五）選舉副總董二人（六）選舉會計董事二人會場又榜列選舉規則原文如下（一）本路不得選舉本路職員會員（二）一路不得有二人當選（三）塗改　作廢票（四）同票者覆選旣届預定時間振鈴開會後公推佘華龍爲臨時主席朱賡石周正煇爲臨時書記經主席報告開會主旨後金馥生提議檢點人數由祝志誠按簽名簿逐一點唱畢張漢傑對於會章頗多解釋張鱣堂亦有討論乃就列席代表中公推陳勵青沈念慈祝志純陳蒼嶼爲檢票員至此主席起立略謂鄙人於發票選舉之前有數語奉告慨我商界向持保守主義但處此世界新潮激盪之時爲應時世需求起見乃有此團體之組織此後進行事務萬端事繁責重本日選舉請諸君各憑素所敬仰之人各憑良知書名票上云云乃發票選舉結果陳惠農十四票當選爲總董金馥生十三票俞國珍十票當選爲副總董張慕曾十一票張鱣堂九票當選爲會計董事選舉宣告後復討論二十六日（今日）開成立大會籌備各事甚久至六時散會 
　　昨晚上海各路商界總聯合會通告云本會組織多日今始克成現定本月二十六號（即陰曆九月初三日）午後一時假上海總商會開正式成立大會惟本會由各路各商店所組織實一空前之大團體自决動機肇基於此當茲成立之日應伸慶祝之忱爲特通告凡我各路各商店於是日一律懸掛國旗以誌紀念此佈 
[上海各界聯會第二次常會]  
　　坐者姓名如下 
　　索克思 
　　蔣夢麟 
　　少佐白塞特 
　　唐紹儀 
　　程學愉 
　　薩門斯 
　　鄒靜齋 
　　（十月二十五日） 
　　上海各界聯合會評議部昨日開第二次常會到者十餘人臨時推定馬少奎主席陳倫會書記其開會程序一報告中華印刷職工聯合會青年會經接洽後均允派代表加入二討論細則略加修改通過三討論幹事部提交議案五項（一）添派評幹兩部職員補助全國各界聯合會籌備一切衆通過（二）代全國各界聯合會派員赴各處接洽一切衆主張俟函詢派赴各處之理由與責任然後斟酌而行（三）通過用本會名義致電軍政府舊國會及吳佩孚請其對於北京政府蔑視民意濫禁請願代表主持公道（四）經濟案下次再議請幹事部先交出預算案（五）通過致電駐京各公使請停付關餘鹽稅議畢散會時已六鐘矣 
[上海學生聯合會消息]  
　　調查科常會十月二十五日上海學生聯合會調查科開常會到會代表十八人所議件事如下一主席報告本科於是星期經過情形（甲）致函德成泰木行勸渠此後莫再進某貨（乙）致函上海綢緞公會謂近日南京路河南路各綢緞莊大進某貨請貴公會留意（丙）寗波學生聯合會函前托調查堊字粉筆事未得答復請火速調查詳細擲下（丁）致函九江學生聯合會謂前扣留劉蘭馨玻璃敝會曾將國日二貨寄上請速分别詳細免阻他人貿易迄今未見答復今劉商親到貴處請將試騐之結果速與劉接洽二主席報告前交總務科質問各校不到之代表現會長答謂現有數校分會尙未成立有數校代表尙未舉出今定於二星期後仍不到會實行將次數補上三南洋路鑛代表孫驥方提　增選書記二人通過當選者務本女學校宋淵若圖畫美術學校沈延哲四神州女學代表方靜我報告派往調查花絨布情形石第一商校提議謂吾學子當讀書時不能常時出外勸告各商莫進某貨現欲請本會印一種勸告莫進某貨傳單暇時出外分發通過六清心實業學校代表王希濂報告謂近某貨進口數倍平時請設法後經討論一翻議决暫派澄衷中學學生分會調查科每日派人往各碼頭調查所進口者多屬何貨然後討論對待辦法七前次派往永安先施二公司調查經過情形八第二師範代表萬錦章報告謂松江學生聨合會寄來白老布一束轉交本科請派人調查倘是某貨實行焚燬 
　　敎育科常會上海學生聯合會敎育科昨日四點四十五分開常會主任馬崇淦主席書記侯紹裘紀錄（一）主席報告前由本科詢問會長謂敎育促進團代表何不由本科派出及分派各分會輪流演講何不經由本科通告究竟該二事應否屬於本科權限一事現已得會長覆函謂敎育促進團代表前由評議部舉出須問評議部再定辦法演講事宜以後完全由本科辦理衆無異議（二）主席提出杜心熙趙子方黄華表調查第一國民義務學校之報告書其中有要點數端待下届常會討論（三）陳大燮報告向前經手開辦第二工界義務學校之李全章接洽繼續開設該校事宜謂彼仍願協同辦理開學之事主席因將開辦該校事宜付討論結果决定先致函承天中學學生分會會長請其由該校同學中敦請一人擔任該義務學校主任之職待請得後即由本科派人協同李君辦理招生事宜五時四十五分散會 
[同濟工學會紀事]  
　　開歡送會同濟醫工學校所設之工學會會員趙厚逹於今年春間赴瑞士學習兵工後近日復有會員杜殿英向鵬譚翊魏嗣鑾王逹生郁秉權鄒承芳莊權錢福謙等九人聯翩赴歐分往英法德瑞等國研究工業日前該會特開歡送會以敦友誼首由會長葉君致歡送辭次由杜君殿英代表赴歐會員答謝末復由赴歐會員魏君嗣鑾用德語演說其赴歐求學之目的與中國近日所急需科學之種類至晚十時始散 
　　改選職員該會定章每年改選職員一次爰於本月十七日特開大會投票另選將本期選出職員錄之如下會長葉鼎副會長王傳羲評議員黄異王智湛舒昌瑜楊繼曾郭則漑杜殿英譚文慶龔積成編輯員王智湛沈怡魏嗣鑾郭則漑楊繼曾胡樹楫王傳羲葉鼎文牘員（中）鄭肇經劉銓法（西）段鰲魏嗣鑾會計沈怡陸士基庶務田述基史久恒韓寳琨王汰甄顧汲澄周倫元圖書員張柏如李圭瓚體育員陸之順李邦翰 
　　添設分會該會會員王若僖等近在北京召集在京各會員在中央公園來今雨軒開會討論設立分會到場會員約二十餘人當經全體贊成已在起草分會會章不日即可成立并聞濟南萍薌等處均有同樣分會之設立云 
[勤業女師範開講演會]  
　　自江蘇省敎育會等各團體發起（敎育促進團）後曾通告各學校多開講演會以助敎育之不及同時學生聯合會亦有分派各校定期講演之提議法租界南陽橋勤業女師範遂定於星期日（今日）下午二時開講演會延請戴季陶毛克倫博士及其夫人又天津請願代表馬駿劉清揚并黄克强夫人黄宗漢温子英夫人阮天眞諸女士李次山等到校講演校中各敎員亦預備演詞且有七歲十歲之學童講演故事校中復預備游戲唱歌以娛來賓已先期通告各學生家屬親友届時到校聽講聞該校大小學生人各擔任招待十人云 
[記四大學辯論會之結果]  
　　昨晚八時四大學（滬江之江約翰金陵）競勝辯論會在四川路青年會殉道堂開末次大會來賓五百餘人其中尙有中西女士十餘人滬江之江兩大學前已辯論一次昨晚爲約翰及金陵兩大學决勝辯論題爲（中國關稅獨立應採保護關稅制乎）李登輝君爲主席金陵大學李佳森博士上海商業銀行陳光甫君密勒評論報鮑惠爾君爲評判員演說贊成者爲金陵大學之董志學范際雲林振聲演說反對者爲約翰大學之季實晋顧永泉陳炳章各使其燦蓮之舌辯論至九時三刻始畢由評判員投票表决結果爲金陵大學之贊成派所勝經會長報告而散 
[法租界商聯會將重行成立]  
　　法租界商業聯合會昨致各店通啓云逕啓者本路商業聯合會以前關於法律上一切問題經法領暑順從民意據律師報告均得圓滿解决可以繼續組織辦理茲訂星期一（即初四日）下午七時至十時假永樂里十五號　國各界聯合會所邀集各寳號籌商擇期重開成立大會至一切進行事宜届時務請駕臨爲盼 
[張溥泉在寰球學生會演詞]  
　　（七續） 
　　第二種族問題二個以上的同等的文化民族合在一齊組織一個國家往往因征服者與被征服者的關係或者因政治上社會待遇不平等的原因生出種種衝突來國家的地位很難穏固從前的奥國俄國因有種種民族問題到了這次歐戰全瓦解了中國未革命之先有漢滿問題現在是没有了蒙古人突厥人西藏人是中國的附屬不在中國本身上中國的主體是三萬萬的漢人今日中國的問題是問三萬萬漢人有組織國家的能力没有地理上講起廿一行省全是漢人居住世界上無論那塊地方再没有這樣單純的了所以說中國内政無種族問題的困難第三宗敎問題世界各文明國在中古的時代全經過慘酷流血的宗敎問題讀過世界史的全知道的了現在全成了信敎自由國没有内政的困難了獨有印度是因着宗敎的區别亡了國土耳基時時有耶回兩敎互相慘殺事件就是衰亡的大原因中國自周秦諸子自由倡學以來中國社會已經脫了宗敎時代恰如歐洲十八世紀以來的光景宗敎不過掛名就是了社會的思潮全是被自由討論支配住中國對着外來的宗敎向來是開放門戸所以佛敎回敎睚由輸入到中國來中國並不拿宗敎看待他是拿哲學的熊度歡迎他明末天主敎利瑪竇等到中國來徐光啓等首先歡迎當時並没有仇敎之說可見中國人這種地方很是大國民的風度對着異樣的思想向來尊重信仰自由至若義和團事件是幾個無知識的滿洲人弄出來的笑話並且也是由政治上起的並不是純然宗敎的問題所以說中國内政舞宗敎問題的困難第四貧富問題這個問題是全世界工商業發逹的國所共同遇着的困難歐洲社會的風潮一天緊急一天俄國波爾實維克鬧的尤其利害英法的工人罷工的風潮亦極盛日本拿工商來養侵略的武力現在也起社會運動了中國所處的地位合美國相同有個朋友說的好世界上只有兩個國不怕波爾實維克一個是美國一個是中國經這次歐洲戰爭可以明白金錢不如糧食機器不如原料中國是有糧食原料的國美國是有糧食原料的國所以世界越變亂中美兩國的經濟基礎不至於受很大的變動美國於糧食原料之外近來又加上金錢機器因爲分派不平均漸漸的也有社會問題發生然而可以相信過激派的主義不能搖動美國的根本中國近來也有一帮官僚武人資本家出來想瞎着眼睛來壟斷中國的經濟界這倒是一個造成過激派的危險然而中國的土地分均全在小地主的手没有大地主的基礎這帮官僚武人不過是借着幾桿槍來强奪金錢霸佔礦山就是了果能長久麽果能成功麽這還是疑問其外的危險就是外國資本家侵入中國來組織成一個資本階級呌中國人變成勞工階級近來有許多人怕這事我以爲外國資本家未見的能成功假使成功也是看中國人民如何中國人民如果不甘心作牛馬外國資本家之樓臺豈不也是空中一時的光彩麽這個資本問題很複雜不能簡單說明將來爲禍爲福還不能斷定在現在時候果然中國國家有一定防患未然的方針一定可免再蹈歐洲的覆轍中國工人還没有機器在手就是工人除了東洋車以外還没有武器波爾實維克的主義還回中國人風馬牛不相及所以說中國内政無資本問題的困難（未完） 
[解决出租没收德奥艦問題]  
　　海軍部前擬將出租之没收德奥艦收回與交通部合組航業公司振興航業嗣經交通部單獨專王繼續出租海軍部不得沾潤致海軍界全體反對公推第二艦隊司令官杜錫珪赴京與海軍交能兩部磋商解决等情迭紀報端茲聞此事已由交通部撥艦一艘專歸海軍部遣用再每月貼給海軍部經費洋十萬元由出租没艦監督公署直接劃付並加委海軍司令公署參謀吳光宗爲租船副監督海軍部已經允許令行海軍總司令公署遵照並將交通部所頒委任狀令發到署轉發吳參謀具領飭知即日到差視事云 
[清理德奥僑民名册]  
　　松滬護軍使自通告在滬德奥僑民嗣後無須再赴中國官廳簽到後日來檢查所將前項德奥僑民名册從事清理以便報部 
[省略發外洋電之手續]  
　　本埠各機關昨接交通部通告云准外交部函開查歐戰以來各交戰國以檢查各項消息關於電報愼重異常因之各機關發外洋電均由本部簽字代發現在和平恢復電報往來當無阻礙應請貴部轉知各機關嗣後發外洋電無庸由本部簽字代發以省手續等因除函復外特此通告云云 
[催促秋勘委員速赴嘉定]  
　　上寳兩縣接財政廳快郵代電云轉南匯金山等縣知事覧據嘉定縣電稱竊據屬邑市鄉董徐佺壽葛學謨等函稱本年四鄉棉稻歉收呈奉省令派委江慕洵前往會勘等因迄今日久省委未荷駕臨但四鄉棉稻將次收竣急須播種春熟萬一會勘稍遲田中無物可勘且各業戸已將本届上忙糧銀完納理應收租而各佃戸因秋收荒歉請求減成未奉公布藉口推諉是以不能久待用特函請縣長迅予轉催江委員尅日蒞嘉會勘庶幾早日定案而顧大局等情據此查屬邑本年棉稻收成減歉前據該董等逕呈鈞廳當奉指令業已派委江慕洵前往會勘應候委員勘明具復察奪等因嗣經知事將查勘實情轉報呈請迅予委員復勘又奉令飭遵照在案目下江委尙未抵縣羣情惶惶亟盼勘明以定租賦據情代電迅賜飭委趕速蒞嘉以慰衆望等情查江委久已出發如已行抵該邑仰即轉催迅赴嘉邑勘辦勿延財廳敬印 
[一週間之金融調查]  
　　此一週間（二十號至昨日止）進口者有本埠中外各银行由俄國皇后號輪運來大條銀三百七十條金洋二百八十七萬元又花旗公司哥倫比亞號進口亦儎來大條銀四千三百七十條金洋六百六十二萬元及俄國羅卜洋三十八萬元出口者運赴國外計大條二百五十二條洋十萬元國内中交等銀行裝赴天津一埠金洋二十萬元大條銀八百三十六條寶銀一百數十萬兩現洋數十萬元爲秋季運往該埠之最多數南京一埠仍來洋去銀日有七八萬至十餘萬不等茲將逐日進出口之確數錄下（二十日）昌興公司皇后號進口儎來匯豐銀行大條銀一百二十二條花旗銀行大條銀二百四十八條道勝銀行美金洋三十八箱計一百五十二萬元運通銀行美金二十七箱計一百零八萬元和蘭銀行七箱計美金二百二十七萬元中國銀行裝赴南京銀五萬兩交通銀行亦去銀十萬兩又裝蘇州去洋三萬元本街花商裝通州去洋三十萬元（二十一日）友華銀行裝往天津銀二十萬兩交通銀行亦去銀十萬兩又花旗銀行去洋二十萬元又道勝銀行去美金二十萬元本街錢莊與花商裝赴通崇海洋三十萬元（二十二日）中國銀行從杭州來洋二十萬元交通銀行由漢口來洋五萬元本街花商裝赴 
 
 
 

Page 11

 
 
崇明去洋二十萬元鹽業銀行裝往天津銀十萬兩又客帮亦裝去銀二十萬兩（二十三日）花旗公司哥倫比亞號進口儎來匯豐銀行大條銀二千零九十七條美金洋一百萬元友華銀行大條銀四百六十條美金洋十萬元道勝銀行大條銀七百七十一條批沙洋（即羅卜）三十八萬元花旗銀行大條銀三百三十三條美金洋一百十五萬元麥加利銀行大條銀二百十九條美金洋一百三十二萬元滙興銀行大條銀二百五十二條台灣銀行大條銀二百二十五條華比銀行美金洋一百四十二萬五千元又有利銀行四十萬元又中孚銀行十萬元又和蘭銀行一百十二萬五千元（以上大條銀與金洋參觀二十四日本報）中國銀行裝往南京銀五萬兩交通銀行裝赴天津銀十五萬兩（二十四日）交通銀行從南京來新幣二萬元又裝去銀五萬兩又裝天津去銀十五萬兩友華銀行亦裝天津去銀二十萬兩又鹽業銀行裝去銀五萬兩中國銀行裝赴南京去銀五萬兩花旗銀行裝天津去大條銀二百零三條（二十五日）匯興銀行裝香港去大條銀二百五十二條道勝銀行裝天津去大條銀六百三十三條又寶銀十萬兩匯豐銀行裝往青島洋十萬元中國銀行裝赴南京銀十萬兩交通銀行亦去銀五萬兩各錢莊裝往天津銀二十萬兩交通銀行亦去銀二十萬兩中國銀行從杭州來洋二十萬元交通銀行由南京麷析幣五萬元　 
　　上届調查時銀洋之價爲七錢四分一釐嗣後南京新幣來源减少現洋裝往天津崇通海等埠甚多以故最大之價二十二日午後收盤爲七錢四分六釐與收春繭時之價相等昨日因各銀行與錢莊無收買裝運出口致價稍回上午收盤七錢四分二釐七五下午收盤七錢四分零八七五 
　　銀拆二十三日之前尙在三錢左右迨國外金洋到滬（二十四日）驟漲至六錢昨日上午收盤爲三錢八分下午四錢八分蓋各銀行所到金洋經恒孚與各銀樓各金號訂定下星期一（二十七）籌備現銀易此金洋故拆息恐難鬆動也 
　　鎊價此星期内共長二辦士計六先令六辦士惟大條銀祇長半辦士遠期亦長八七五計六十三辦士六二五美國金洋加至一百三十六元東匯三錢七分法國滙率一千一百七十個法郎以上均掛牌而已設有現銀購即期國外匯票尙可加放特别之價於是期貨驃金之價難以提高昨日十二月份收盤爲一百七十兩零四錢 
　　烚赤價二十三號前本在一百七十八兩左右自外國大宗金洋到埠後有手貨之各金號莫不急於脫手（曾有廣帮欲收大英金洋適市上缺乏）所以美金洋跌至三錢六分烚赤小至一百七十四兩銀樓飾金價亦跌至二十六元半至二十五元 
　　昨爲星期六調查各銀行所存大條銀曁銀洋之槪數如下麥加利存銀一百二十六萬洋七十萬大條銀七十九條匯豐存銀二百三十萬洋六十五萬大條二千八百五十條道勝存銀二百二十二萬洋八十六萬大條一百二十八條通商存銀三十萬洋五十萬東方存銀一百四十七萬洋三十八萬花旗存銀六十一萬洋六十八萬大條一百三十條華比存銀七十萬洋十七萬和蘭存銀十七萬洋六十二萬中法存銀一百十五萬洋三十八萬中國存銀一百零二萬洋二百六十二萬各錢莊存銀三百二十五萬洋二百二十萬交通存萬三十六萬洋九十三萬有利存銀三十五萬洋二十萬菲律濱存銀十五萬洋四萬友華存銀四十萬洋十五萬大條銀二百四十條匯興存銀二十一萬洋五萬大條銀一百二十八條匯業存銀十五萬洋十萬總計存銀一千六百零八萬洋一千一百二十二萬大條銀三千五百六十五條較上次少存銀一百零八萬洋亦少存六十一萬惟大條銀多存三千五百五十六條 
[綢業集議整頓規則]  
　　本埠南北市緒綸公所綢業會商處前日起集議整頓規則對於主顧剪料不准放尺三節清帪絲毫無折扣綢業公會亦於是日開全體會議由正副會長與各職員等討論良久結果當衆宣告略謂吾綢業同人創立公會以來於茲數月各會員自願入會者日多一日對於會務公益事宜非常熱心而各部職員亦極盡職惟吾　之腐敗競爭徒負營業發逹之虚名實際上不能獲絲毫利益言之可惜推原其故由於放尺折扣兩事耗之過鉅致對於號夥兩方利益有退無進根本補救惟有取消折扣謝絕放尺之一法默察社會中之穿綢着緞者均係注重人格道德之流旣重道德與人格者當爲世人所起敬又豈必得此區區便宜耶本會同人處此商戰時代理應煥發精神共負艱鉅不使大好基業自取失敗於不知不覺之中頃聞同業對於上述兩事已有動議要知言之非艱行之維艱然皆出於同人之手其收效與否亦惟同人是賴今同人旣已根本覺悟要亦不肯放棄責任急起直追一方而剴切聲明俾同人相戒自守云云衆皆一致贊成而散聞該同業决定於陰曆九月初一日爲始實行云 
[滬杭路紀事三則]  
　　特訂運木廉價浙之金衢嚴一帶森林頗富所產松木歲逹數百萬噸此項松木採伐後其巨者皆紥成木筏小則裝船由蘭溪一帶順流而下行銷本省各處其經由上海轉銷者則由滬杭鐵路之閘口車站裝　運至拱宸橋車站再由内河裝船運滬全年統計約數千噸現經滬杭鐵路訪悉特將此項松木攬歸鐵路車運惟與水運競爭起見特訂低價以廣招徠計自閘口站裝入三十噸車直逹滬寗路之蘇州車站收取車脚洋三十二元五角該車脚則歸兩路分攤惟自閳口至蘇州所經滬杭路線較長故滬杭路應得二十二元五角滬寗路應得十元昨經兩路車務總管會商妥治呈明局長核准通告全路遵照 
　　愼重運蟹手續滬杭鐵路各轉運公司近以鮮蟹裝車每遭偷挖簍子旣破走失無算該貨主屢次前來索賠昨特備函呈請路局轉飭車務總管從嚴禁止以免損失當經車務總管通飭各關原人員隨時留心夫役人等不准偷挖並飭各站以後對於鮮蟹裝車之時站長或貨員應即檢查其簍子有無破損當在提貨單上註明完固子樣倘有破損之處應拒絕不裝若該公司或貨主必欲裝載則提貨單上應註明不完固字樣即有走失本路不行其咎云 
　　沈副總管南旋滬柿甬鐵路洋總管韋燕君副總管沈成栻君於日前晋京參與運輸會議已誌本報茲悉沈君曾於二十三號出京南旋前夜抵滬昨晨謁局長密談兩小時皆關會議情形聞於二十七晨尙須北上與議外間所傳韋沈二君已自京電逹任局長謂會議已閉擬於二十六日起程南旋之說並非事實云 
[函詢龍華製革廠内容]  
　　滬北曹家渡龍華製革廠前有賣與某日商之傳說地方紳董得此消息當即從事調查知該廠廠基並附屬品等共議定盤價銀十七萬有零惟恐該廠售與外人後與中國實業前途不無阻礙是以函請商會電致北京政府設法止售等情曾見前報茲有華商陸費逵致上海南北兩商會函云敬啓者頃接濟南友人李君函囑爲探詢龍華革廠出售一事茲悉此事曾經貴會調查設法處理想該廠内容必知其詳用特奉詢各條列下並祈條復爲荷（一）該廠財產共有若干（二）該廠完全出售共需實價洋幾何（三）該廠有無債務關係如果接辦有無别種糾葛（四）該廠每年營業數目以上各節倘荷轉詢詳告即當函告敝友李君如果有意公益尙乞惠復爲荷 
[漆匠業已上工]  
　　漆業内作工人要求增加工資罷工多日經雙方代表一再討論至本月二十四號始議决前後共加八十文連同原價共二百九十文雙方贊成照此解决已紀昨報昨日南北市並城中一帶内作工人一律上工午刻漆業董事張福康等偕同各代表投上海縣公署禀稱内作加工一案業已勸妥解决每日每工給錢二百九十文經此一番衝突後目下雖無事了結請求縣長立案並出示公布以免將來再有發生異議云云沈知事據禀後諭飭靜候辦理 
　　又函漆匠内作加價一事前日經雙方商議解决後内作工夥即發傳單云啓者此次吾同業各工人要求向店主加給工價全係文明和平進行無效停工後損失頗鉅業經代表等呈請縣長公斷每天按照原給價二百十文加給八十文每天二百九十文以之比較外作相去尙遠但重以長宫命令敢不遵從茲訂於明日　一律開工凡我同業務各遵從是爲至要特此通告漆業公所内作同人公啓 
[擄人勒贖犯判處死刑]  
　　陳秉祥控同鄉人楊日華索詐不遂於前年十二月初一日將年未成丁之兒子陳錫霖擄去藏匿迄無下落請求訊追等情當由地方檢察廳預審起訴審判廳公開辯論終結判楊收押候判等情已詳前報昨日午後二時該廳原審官周刑庭長堵陳兩推事官與李檢察官開庭飭提楊日華到案略詰一過　其擄人勒贖及敎唆殺人未遂罪業已成立判處死刑宣判畢飭令還押聽候上訴期滿法部回文執行絞决 
[孔家衖命案之宣判]  
　　西門内孔家衖婦人凌洪氏前年被螟蛉子凌連生糾同王春生殷阿三等用刀戮斃業經上海地方檢察廳將連生與王提案連同證人姜阿桂等一干人到案預審明確起訴審判廳辯論終結將凌王兩犯還押候判等情已紀前報昨日下午四時三十分鐘該廳原審官周刑庭長堵陳兩推事官朱檢察官等開庭飭提凌連生王春林上堂略詰年歲籍貫畢問官謂連生曰爾將凌洪氏殺死係犯殺害尊親屬罪照例應處死刑姑念爾在犯罪時年未成丁減一等處無期徒刑永遠監禁王春林帮助殺人罪亦判處無期徒刑永遠監禁宣判畢飭將凌王兩犯還押候上訴期滿送監執行 
[三誌公新園浴堂内之命案]  
　　江北小工陳木金被滬南楊家渡衖内公新園浴堂司賬季春山喚令堂倌徐福蘭動蠻兇毆受傷心坎醫治無效身死一案經地方檢察廳李檢察官帶同檢騐員蒞場相騐無傷惟用銀針測騐含有毒質填明屍格飭屍之堂兄陳新起將屍收殮據稱須待屍母等由常州來滬再行定奪經問官予限當日收殮如再抗違飭地甲援照路斃無名男屍章程報請善堂給棺收殮厝壇等情兩紀前報茲悉此案發生後經屍屬函追屍母某氏於前晚夜車偕長媳與姪媳等到滬撫屍大慟以兒子生死不明未肯收殮迨由地甲將所領善堂棺木到場設法棺殮時經屍屬阻止將堂中棺木搗毁該地甲即報地檢廳請示辦理至昨日傍晚飭法警持片至第一區警署請撥派巡官帶同長警至屍場向屍母等一再勸導令將屍收殮後再行伸雪遂請善堂再發棺木一具到場仍被阻殮號哭不止經羅巡官慰諭良久謂公衆大道攤屍不殮無非藉屍滋鬧罪有應得姑念年邁無知不予深究云云該氏堅决不從要求覆騐明晰爲兒子伸寃以故昨日該屍仍未殮訖須待檢廳秉公覆騐後方可收殮云 
[約翰學生義務學校開學]  
　　樊王渡約翰學生分會於暑假時曾在哈同路設一暑假義務學校共計兩月而學生在蘇州杭州嘉興南京常州鎭江等處設立義務學校亦甚多自入秋後各歸母校肄業乃於大學之附近曹家渡鎭設一永久義務學校定名曰聖約翰學生義務學校分日夜兩館每館定額八十名課目分國文國民常識珠算筆算綴句習字信札現報名肄業者已有一百四十餘人學徒工人居多前日（二十三號）晚七時半該校行開學禮學生一律到齊由校長馬崇淦主席先向國旗行鞠躬禮乃由主席報告籌辦經過情形並致訓辭後有聖約翰學生分會副會長邱培洵大學中文敎授陳海蕚金聿修上海學生聯合會副會長岑德彰與上海學生聯合會日刊總編輯潘公展等演說未由校長馬君致謝辭並領來賓參觀校舍是日除各分會派代表參觀外並有聖約翰中學校長那敦氏及大學法律敎授沈素存君齊聚一堂至散會已九點半矣 
[志成團義務夜校開學紀]  
　　南市董家渡救國志成團同人所辦之通俗義務夜校於前日下午七時行開學禮各界來賓到者百餘人首由主席沈詠青率全體學生向國旗行三鞠躬禮畢陳述組織斯校之原因及將來之希望次由宓煉石張應鶴等相繼演說國之强弱在乎敎育之普及與否旋經主席答謝來賓迨散會己鐘鳴十下矣 
[寰球學生會之交誼會]  
　　寰球中國學生會昨晚（二十五日）七時聞交誼會到者有會員敎職員日夜校學生都二百餘人其秩序如下（一）演說（朱少屏君）（二）影戲浙江潮戰爭紀念西湖全景由郁仲華君說明（三）唱歌國歌（全體）英文歌（丁文彪君）（四）請古事（謝福生君）（五）外國音樂唱片（六）茶點丁君唱歌宛轉動聽謝君講古事全座粲然散會時己九時半矣 
[改訂兵士出操及講堂時刻]  
　　步兵三十八團馬團長以現在天時漸短出操及講堂時刻均當酌改乃定早操於上午五點半至八點鐘止晚操於下午四點至五點半止講堂上課上午十一點至一點半止下午六點半至八點鐘止昨將改定時刻通令所部各營長遵照矣 
[派兵巡邏日暉橋一帶]  
　　松滬護軍使署馬參謀長近以日暉僑一帶時有住居法租界姚家浜等處之流氓糾合數十人各持刀槍與人尋仇殊爲不法前由警察訪聞派警往拿己被聞風逸去嗣聞警察折回後流氓等又來騷擾應派兵士一班馳往巡邏如見匪徒執有槍刀者即午拿辦以保治安昨已派兵荷槍前往巡邏矣 
[浦東巡官親出巡查]  
　　浦東楊家渡警察三區一分署巡官王錫恩以所轄境内甚爲曠野日後天時漸短各廠女工放工歸家時必在黑夜難保無匪徒在途刦掠首飾情事亟應派警巡查故於昨日起自下午七時至九時親督長警分投巡邏以資保護 
[閘北迭告火警]  
　　前晚六句餘鐘閘北横浜橋克明路某姓家忽然火起延燒樓房八幢由各段救火僵員聞警到來汲水灌熄昨經五區王警正飭派長警查明起火情形聽候核辦 
　　又大統路安祥里三弄裕綸飛花廠於前晚一句鐘不戒於火霎時冒穿屋頂廠主曹國祥之傭婦沈陳氏於睡夢中驚醒拚命逃出灼傷頭面甚重延及左右鄰居共燬樓房十幢由各段救火會到塲救熄事後經四區顏署長飭傳曹國祥到案候訊一面先將沈陳氏送紅十字醫院療治 
　　昨日下午四時閘北華興坊二弄某姓家突兆焚如由各段救火會員到塲灌熄計燬石庫門樓房九幢事後由四區一分駐所楊署員飭查起火情形再行核辦 
　　昨日下午二句餘鐘閘北胡家木橋五區三分所附近某花衣廠不戒於火各段救火會員聞警到塲灌救得熄計燬樓房數幢並聞有揀花女工數人不及逃出慘遭焚斃該分所唐警佐己親赴火場履勘候查明肇禍原因傳該廠主到案訊究一切詳情探明續報 
[海寗路之火警]  
　　昨晨十一句鐘海寗路華租交界處天保里内十二弄一百二十八號門牌無錫人顧姓家因煮午飯不愼遺火積薪霎時冒穿屋頂延燒左右居隣當經閘北一二三團救火會各會員驅車到場澆熄計共燬屋四間 
[追究五金店起火原因]  
　　前日下午六句餘鐘虹口百老滙路一千一百廿四號門牌泰和食物五金店内忽然火起霎時冒穿屋頂延燒隔壁寳昌聯號後面當經救火會中西會員驅車到塲汲水澆熄燬去房屋兩間事後該管閔行路捕房派華探目王四福西探目利扶司包探周耀庭偵查得起火之家曾保火險似有縱火圖賠情形因將泰和店主寗波人姜康炤姜子莊店夥史紹根學徒徐春鶴庖丁姜意才五人帶回捕房昨解公共公堂請究同遭火燬之寳昌聯號亦延律師朱斯芾到堂旁聽旋由陸仲良襄讞與日副領事林出賢次郎升座會訊首由西探目利扶司上堂稟明調查起火情形以證據未齊請求改期再訊次由被告姜康炤等所延之律師起而譯稱捕房聲請改期敝律師並不反對但要求准予被告交何至於捕房欲令被告將賬據交出被告亦願交存捕房候查等語堂上遂諭兩姜各交五千元人洋舖保餘人各交二百元人洋並保候至火塲復勘明白再行訊核 
[禁止巫覡之警廳示諭]  
　　淞滬警察徐廳長昨發六言示諭云照得男女覡巫營業並非正當專以邪說惑人歷經嚴禁在案現在日久玩生不免故熊復萌爲特重申禁令一體凛遵勿犯仰將别圖生計相率勉爲善良倘敢故意抗違定干拘案重辦 
[警員拘辦女巫]  
　　淞滬警廳長徐國樑日前通令各區署所警正佐嚴禁巫覡以整風化茲經五區三分所唐署員查得婦人顧朱氏在胡家木橋租賃房屋開設仙人堂妖言惑衆託言五通附體能生死禍福人一般愚夫愚婦甘受其騙不獨耗費資財往往躭誤生命前日將該婦逮捕到案轉解司法科聽俟訊辦一面先將仙人堂發封 
[小工貧病自盡之可憐]  
　　青口人曹雙年五十二歲向業小工借住浦東楊家渡王金華所開小茶館内己有多時近來曹因貧病交迫難以度日於前晚背人懸樑自縊而死迨王知覺施救業己不及當即報由三區一分所警署令飭二十四保二十三圖翟南星查無家屬投報地方廳請騐昨日午後該廳委賀檢察官毛檢騐員等渡浦前往屍塲騐畢填明屍格令王代爲棺殮 
[李玉泰病斃之相騐]  
　　湖南人李玉泰在閘北共和路三十七團司令部門前倒斃前日下午經地檢廳梅廳長委員蒞騐當據毛檢騐吏騐得死者生前患病己久委係病斃沈檢察官諭填明屍格攝取死者相片存案着地保報堂收殮發封厝壇候領 
[汽車傷人三則]  
　　無錫人吳全皮昨晨八時許行經白克路被某　汽車撞倒首臂腿足受傷由新閘捕房二百九十二號印　瞥見前來抄錄汽車號數另雇車送受傷人往醫院醫治一而呈報捕頭候示又昨日上午有江北人陳筆通行經南京路遭某號汽車撞跌受傷當經老巡捕房四百二十五號印捕到來抄錄汽車號數另雇車送陳筆通往醫院醫治一面歸報捕頭請究又旿晚七時三刻有一千四百零六號汽車駛經新世界前適本地人陳有芹自側穿過馬路避讓不及遭汽車撞倒受傷即經老閘捕房四百零八號華捕到來押同汽車載送受傷人往醫院醫治一面抄錄汽車號數歸稟捕頭查核 
[馬車撞壞黄包車]  
　　寗波馬夫趙阿福在虹口百老滙路駕駛二號執照自用馬車拉韁不愼將朱士珍所拖之六千二百三十六號執照之黄包車撞倒磕損經朱喚二百十八號華捕將趙連車拘入捕心稟明捕頭飭令存洋保出候示 
[糾衆行兇之科罰]  
　　本邑人沈杏林與蘇州人范大寳前日午後在蕪湖路糾合在逃某某等三人無故將老閘捕房暗差華捕李興棠兇毆受傷經李鳴由一百二十號上差華捕帮同將沈范兩人一併拘入捕房稟明捕頭諭各存洋十元保出昨晨由廨傳訊原告偕證一百二十號華捕上堂證明前情訊之沈稱實因身畔鈔票洋三十元被竊原告適在旁側向之觀看致起爭執不敢糾人行兇求宥而范大寳祗認勸解不認帶兇中西官核供以被告等不應糾衆行兇判令各罰洋三十元充公無洋着各改押西牢一月分别示儆 
[阻止轉契案之宣判]  
　　蔡元卿前延逖百克律師代表投法公堂控莫李氏阻止轉換道契一案經公堂判着保人朱福卿王錫香袁錫山楊生甫四人賠償抵價銀二千四百餘兩各擔任銀六百四十八兩有零後楊生甫如數賠出朱等三人保出未繳經公廨迭次研訊判候下堂諭飭遵在案昨又傳案先由法副領事德君將西文堂諭誦畢繼由代理讞員陳君諭曰此案據原告控告莫李氏阻止轉換道契胡樂安不理抵據逃逸等情經本公廨訊明將胡樂安拘案後准照新刑律懲押西牢一年堂費歸莫李氏擔任三分之一餘歸胡樂安負擔三保人一併交人銀並保出外限將餘銀繳足如違照刑律欺騙罪訊辦此判 
[兄弟涉訟尙須詳查細賬]  
　　顏士珍前延逹商律師代表投法公堂控胞兄顏士璋借去方單抵押銀洋延不歸還請求訊追等情士璋亦延巴和律師代辯稱原告實因虧欠被告賬洋六千餘元故願將方單借給被告請求着原告將銀歸還後被告即能將單贖出交還判由公堂派理賬員貝明忠將賬目查明後稟復再核在案昨又傳訊理賬員貝明忠稱今由商人將顏士璋八年之賬目核算顏士珍共欠六千五百七十六兩有零今有細賬呈鑒惟所結之賬士珍堅不承認虧欠故士珍之賬未曾核對明白請察原告逹商律師稱士璋之賬目均不符合應請堂上明察又據原被律師互辯良久中西官判着理賬員展限三禮拜將原被賬目詳細查明稟復再訊 
[私賣燈吸之查獲]  
　　皖人馬孝洪近在華特路十三號門牌屋内私設烟其容留陸桂生葛青才聞燈吃食鴉片烟被滙山捕房副捕頭凌處與包探張林泰查獲當將馬陸葛三人連同烟具帶入捕房押候解廨訊究 
[過犯私售鴉片之懲儆]  
　　過犯揚州人陳金記在虹口七浦路一千零二十三號門牌屋内私售燈吸鴉片被該管滙司捕房華探陸連奎查悉稟明捕頭協同中西探目泮林士於前日往將陳與烟客林仲桂朱阿記張德興李金高陽岩利吳阿多及烟膏烟具一併帶回捕房押至昨晨解請公共公堂中日兩讞員會訊之下判陳金記罰洋五十元無洋改押西牢二月林伸桂亦係過犯着罰洋五元無洋改押五天其餘五名各罰洋三元無洋各改押三天分别示儆烟具焚燬 
[南火車站查獲烟犯]  
　　松江人于繼先昨在南火車站購票時被巡警杜文奎見其形跡可疑當在其身内搜獲洋煙二十盒立解二區警署訊罰 
[茶館主違章罰鍰]  
　　西蘇州路一千三百二十四號門牌茶館主楊阿毛因將垃圾棄於馬路並聚賭違章被二十四號西捕等查見回訴捕頭請廨出單於昨派探將楊傳至公共公堂訊明判傾棄垃圾案罰洋二元賭案罰洋二十元一併充公着令繳洋開釋 
[新衣店虧欵倒閉]  
　　法租界大馬路二百八十三號門牌顏品香所開之乾興泰新衣店因積欠債務難以彌補於前日將店閉歇人亦逃逸現經債　人泰源祥協成乾莫讓記金華恒德當等五戸投報法捕房昨日傳至法公堂請訊　據各債權人稟明前情請求將顏提案訊追中西官判先將生財拍賣外准予故提被告訊追 
[房租餘欠限期還清]  
　　朱葆元前投法公堂控房客李伯記虧欠租洋一百五十元求追判交保限交嗣因李無保管押昨又提訊李伯記供民人現由朋友拚凑得洋一百元尙少五十元請求釋出設法歸還中西官判洋交原告領去餘欠仍着交保限七天内還清 
[劣孩攫取呢帽]  
　　廣東劣孩何阿二在虹口閔行路某弄内攫取某日本人值洋八元之呢帽一頂飛奔圖遁被一百七十四號華捕與日探中川帮同攔獲將人贓一併帶入捕房押候解廨訊究 
[控竊鈔票案原告未到]  
　　談雲堂在公共公廨刑事科呈訴現居雲南路之婦人談楊氏竊取鈔票洋三千元由廨准飭老閘捕房於前日派令中西包探將氏提送公廨發交官媒看管候訊在案昨由官媒將氏解案請究即據氏之代表律師上堂　稱被告曾嫁原告爲妻因原告無丄當營業故被告自在妓院爲娼供養原告茲因原告向被告索关數百元無着聲言欲將被告打死被告曾於本月十四號廷律師具稟到堂請求離婚屢傳被告不到現談延律師代表反以刑事起訴惟兩造雖屬夫婦居處各異被告在妓院爲妓不知原告所作可事本案今晨始由被告延請代表案情尙未研究應請堂上毌庸被告交何展期質訊云云張襄讞得稟商之義副領事羅君以原告與其代表律師均未到堂判令被告退候展期傳訊 
[兩竊賊各押兩月]  
　　華阿金前日竊取廣東路四百三十三號門牌張福壽衣物被捕查獲拘押　晨解送公共公廨經中西官訊知華係過犯判押西牢二月期滿仍逐出租界又南京路三百六十七號門牌居人丁桂根前日失竊值洋二十元之綢衣等物報經老閘捕房巡捕將竊賊高大拘解公共公廨經中西官詰訊高供認行竊不諱判高押西牢二月示儆 
[積竊分别判押]  
　　海門人倪朝康與顧鴻章前因行竊張樹齋及婦人周謝氏陸李氏等男婦多戸衣飾被捕獲解公共公廨訊押吊贓候究在案茲經捕房吊齊失贓於昨傳同各失主將倪願兩竊復解至廨山中日兩會審官質訊之下以倪朝康係過犯判押西牢十八月期滿仍逐出租界顧鴻章押兩月贓交原告認領 
[縣署批示四則]  
　　引翔鄉十五圖民人尹星濤華國勳等呈爲佔路侵浜妨害公益請查勘規正由據呈中華皂廠王新甫侵佔公路填塞河浜等情如果非虚實屬妨害公益仰候派員查勘具復核辦可也續呈併附 
　　引翔鄉王銓運呈爲强佔官路經董受朦庇縱請履勘勒拆由里圖均悉已於尹星濤等呈内批示矣仰即知照 
　　二十三保十五圖民人徐厚載等呈爲侵佔官河請提究由呈悉（以下同上略） 
　　三林鄉圖董湯學釗等呈爲風雨爲災歲收荒歉環求申詳免征由呈悉秋收分數己奉省令派員查勘應候彙案核辦仰即知照 
　　糕糰公所代表沈志明等呈爲組織公所議訂規章請求備案給示由呈悉該業組織公所議訂行規事屬可行惟據稱南北同業有七十餘家今來呈連署者祗有十餘家恐未一致允洽應再邀集同業全體或過半數連署加蓋店章呈候核辦仰即遵照此批 
[誌謝]  
　　昨承中華書局贈第三十期英文週報一册謝謝 
雜評二 
[秋勘省委之迂緩] （庸） 
　　嘉定縣以省委秋勘委員久待不至特電省催促甚矣官場之不恤民隠也 
　　人民終歲勤動遇此歲歉已極可憫猶望春熟及時播種收成良好或可稍補於萬一今以待勘之故貽誤春熟是秋收失望之不足而重以春荒也且歉收之禾稻雖非中稔究尙可收穫若干若秋勘愆期誤其收穫致令萎謝田中將與全荒無異以一秋勘委員而勘視數縣分身乏術誠不能同時並舉然使辦事敏銳一洗　頇之習亦不難計日程功尅期葳事何致出發日久尙未普遍且省中候補知事甚夥秋勘之職人人可勝財政廳又何必靳於另委致令嘉定人民引領久望也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談　　　先生手書 
　　自由談三字皆用當代名人字跡每星期調換一次今日係鄭讓予先生手書 
新談 
[之江潮信（五）] [  一之]  
　　上海申報之掌故一則 
　　山斜橋長安兩車站往海寗恃爲交通之具者有三一曰小轎二曰烏篷艇三曰大游船三者中以大船爲最適宜小轎久坐則局於一隅肢體不舒烏篷艇坐臥均不甚安坐久則背酸臥久則脊骨作痛俱非游觀者及時行樂之圖故歷年觀潮勝會凡由滬杭甬公司包僱各船全屬於第三種於野橋洞闢中鼓棹人烟水之鄉令彼容與中流諸乘客仍得自由起立昻首瞻眺此亦往海寗舟次所見江南景物之一特點非彼浙東野航過小橋急應曲躬蜷伏者所可同日而語予於民國第八國慶節遵海觀潮日因以大船往不獨甚便隨時縱眺且得與廣東實業家福建船政學堂前輩郭靖堂氏從容於船窗下抵掌而談掌故逸聞誠勝日清游之快舉也郭君之自　語有曰幼時東髮受書甫三四載父兄即命改道經商幸其時福建船政學校派員往香港招考　往投報船政校最初一班同學正十二人以西儒若干昌任敎授其聘金每月均五百兩平均計之每一學生所需爲額甚巨雖在巨富亦難獨力擔負曾湘鄉諸前哲　育人才之厚意洵　晚近所能夢想及之也任船政大臣者第一人　曾紀　第二人爲丅汝昌第三人則吳春帆皆係當時督理校務之賢長官惟其時漢女一科所聘敦授兩人（一舉人一進士）止於星期三六兩日各授課一次其敎法不甚力故十二人同學中獲益殊鮮迄今回想能使吾儕十二人事後出仕或任要職舉措應對悉中機宜者實受當日上海申報这厚賜也吾儕應用文字得力於申報之原因言之亦若甚足耐人尋味矣蓋船政校向例每一來復至星期六始得課餘　晷而彼上海申報之派往福州者亦祗每星期合寄一次吾儕於星期六午后課畢無事一見郵封抵校咸以讀報自遣翌日日　之晨乃各以所默識者互相背誦以騐各人之記憶力彼時記憶力最强者實以今在粤居少將職之黄倫蘇氏爲首列云郭君又曰彼時申報之記述文字甚精審其編輯法凡遇每則新聞前之標題均有一極美妙之成語青年有志之十得其引導者不知凡幾此距今四十一年前之故實我輩一生最得力之良師實即此四十一年前之申報主筆惜　性氏尙待申報館之一爲追稽想申報館藏報甚富必能有以慰吾儕數十年景暮之忱也 
　　記者者謹按歐美習尙於任軍職者均極致優禮誠以高等軍官學校出身諸武員於熟諳高深之專門學術而外尙須精究　優美之本國文字如美國（西點）軍官學校之學員　須嫻習武術又須作英文詩非如我國末學少年不以文詞陋劣爲可恥而反悍然以新文學自命也船政學生學成復出而當大任者亦頗不乏其人觀　星期六課餘之消遣法自有令人敬　之處晚近新進狂放無行回視往昔何啻霄壞其前途之可慮自在吾人意料　也若就今之敎育而轉念及於曾湘鄉氏又將若唐虞　代之不可想望矣（完） 
劇談 
[東軒雜綴] [  柳遺]  
　　昔年老譚晋香普陀便道經滬濱爲乃婿夏月潤强邀登台　後奏技十五日日演空城計劇以潘月樵毛龍珂等飾龍套以夏日珊小保成飾老軍　尊重前輩之特例前此無有也　余以爲老軍固當配以好手若龍套乃侍立兩旁之廢物耳又　苦糟塌名伶而始得謂之尊重前　哉比閱滬報大舞臺劉鴻昇　空城計亦極力支配牡丹雖好須有綠葉扶持名伶名劇自應一氣貫注俾無白璧微瑕之憾老譚在日唱洪羊洞太君一角必　謝寶雲或羅福山爲之者正此意也惟此次劉鴻昇之空城計中以趙如泉爲老軍尤爲别開生面如泉眞萬能哉三國戲何止百闋　詞句雅咼者極少以余所經歷者言之有借趙雲走馬存請葛徐母駡曹舌戰羣儒　塑賦詩等劇均用文言而無俚句蓋皆沿用三國演義原文也之五劇中若借雲若駡曹若舌戰尙能偶見之於舞臺若走馬薦諸亮若横塑賦詩　大有此曲祗應天上有人間那得幾回聞之槪詞句雅雋者不能保存而粗俗之戲令人作三日嘔者反得以盛行於今日戲劇之厄運亦文化之衰兆也 
 
[花塢珠塵]  
　　新大陸美景二十四 
　　美京農園最勝處爲噴水池左右前後皆花塢正中銅人頂大盤作承露狀其下水珠四濺細若纖塵烈日驕陽之下不須更待秋前雨已颯颯然有秋氣也（丅巳八月）（正誤）昨報（農園池石）及附註（池石）兩字均誤植爲（石池）附註引用江君和作（中間水動田田綠）句末三字誤植爲（用定緣）合即更正 
雜錄 
[藝文談屑（七）] [  瘦鵑]  
悼亡詩以能描寫閏房舊事爲工懷舊之念愈深則悼亡之情愈摯令人讀之亦彷彿見月黑星稀之夜有孤鸞孑處對鬼影而絮絮話舊也嘗見馬寒中寒雁樓詩馬悼亡作云不堪往事話零星进雁樓頭初定情記得夜來風雨亂幽花强力到三更月暗高樓人定時挑燈學我細吟詩偶然七字粗能律便道從今弟勝師香黍滿泛玉浮梁妾手擎來夜勸郎郎自無端推酒立泥人一笑卸殘妝問年十五小於我並立花前如我長究　性情孩子樣　啼任戲慣無常草龍帳底坐　凉葵扇　搖話 
　　正長　到後緣難的的低頭不語去思量别來好夢已無因死　書來重若辛自是少君雞再得縷金裙子最傷神有序云予年十六曾入是樓忽忽四五年便有生死之隔聊賦短章心正惻惻未己也着墨不多悲情如寫吾亦爲之惻惻未已 
　　印度詩　近有太各兒名震寰宇而女子中亦有陀露哆者以詩鳴恒河南北以國運所關每一着律輒惻惻作亡國之音有樂苑一章即爲祖國告哀而作蓋盛言其爲黄金樂土而今乃非復自有也曼殊譯之云萬卉匝唐園深黝乃如海嘉實何青青按部分班采鬱鬱曼臯林并閭辣蒼柱木綿揚朱唇臨池歌嗙喻明月穿疎　眉憮無比倫分光照菡　幻作一甌銀佳人勸　醪令吾精魂奪佇貽復佇貽樂都長屑屑吾友劉丰農七月間自京來出陀露哆英譯詩集示吾卷首有小影玉容黝以黑如墨牡丹固赫然一印度婆子也詩甚佳全集凡百餘首 
　　司空圖詩品傳誦今古推爲絕作四川王澤山仿其體撰花品四十八首輕倩雋　亦正不亞詩品春秋佳日誦之花前正不待美人朱櫻山始　吹氣如蘭茲錄其嬌婉云香喘微微午慵花睡風　晴絲裊空仍　半响抬身腰支無主釵溜枕邊阿侯素　繡被一堆柔荑難聖約伴踏青商量晴雨秀媚云短髮齊眉黛鬟低　小立憑肩香蘭　朶嬌波流盼半額鴉黄喁　花底故故倀郎荳蒄枝頭春風十五乳蒸　　有人憐汝俠烈云賓客高　酒有數行一擲百萬送子河梁裙帶　風峨眉劍豎言念舊息于金一　繡閣春寒西風獨倚日日摩　寶劍知己錄其三以見一斑 
小說 
[緹騎外史（四十）] [  春醪譯]  
　　所圖多秘計欲以一日之頀盡燬政府吾乃不能不徹夜巡俟爾不引吾同行者半小時後柯薩克游弋之隊至見爾玄冠而黑服必亦擬爲黨人加以捕逮哈利聞此不期失笑亦遂允與總長同載中懷思慮深夕晋謁郡主所獲必不及茲轉其談鋒引此有力之人爲友或轉可藉其蔭庇於是亦措此不談縱語及閒中之事橇行至迅御者呵氣振馬馬蹄碾雪如銀花之翻浪參贊就橇壁一隅不言之時尤粟碌前事如屬夢幻悲喜交促初不是以自擬緹騎取隔坐進語亦似不曾屬耳馬愈行愈疾馳橇如舟轉折即逾一街道街燈固不奇明隠約望之如霧裏星辰排次而列夾道多建築雄偉無藝大劇場及皇家之飯店鏤金爲巨　而　際即緣以電炬叠石爲牆潔白可漻遠處尤有絕巨禮拜之寺頂　銅十字架與雪映閃浪爲金光此時橇復轉程出那伐河源那伐固巨河如英國之太晤士經夏解凍得泛小舸此際則凝冰成巨塊有稚子角逐作劇耳每路之角咸有緹騎分守列栅爲小屋屋標以燈總長撬出其門亦必小止門中一室初無長物爐火熊熊並二三保安之警察相與劇譚俄都奸宄百集緹騎不能盡責則輔之以保安警察一千八百六十年前有暗殺这奇案均得警察之力車行方過一分守倐有警長出一書信呈之總長爲狀似忽促間久覔總長華得邂值並一躬曰吾在宫中得手敎命以此函呈之殿下吾奉敎後即赴總署並殿下常至之處四覔固不能得今幸得之吾職斯竟總長徐徐舉函觀之神色頓異以封面因俄皇之手澤並一火漆之巨印亦爲皇宫椷發所鈐記並作小字曰要函速遞總長觀此大駭拆柬柬固不長曰格洛格克朕不嘗嚴諭無許以事加刑及俄童之婦稚耶自今日起朕已决意凡屬及婦流之案非朕親訊不爲定讞爾務憶此二語毌遺毌忘下署朕亞力山在在冬宫中書禮拜四日九點四十五分總長誦書曰嗟乎官家何以忽下嚴詔蹤跡及此俄例臣子奉聖諭宜先接頡示敬總長亦循例爲此始入之衣囊於是復登橇進之第二分守總長即橇中自度曰或皇帝疑及隠事或詔下適相值吾事一發有趨敗道耳夫率傾國之人抗拒及我我固安自爲力今當誓圖明日日落之前必驅此二婦出聖彼得畿輔之地然後徐徐治奥而加之罪吾四周接觸之人莫不仇我一舉一止已爲人知夫以伊文盧洛夫之忠藎尙屬革黨則吾更焉爲爲今之計莫若先以術絕此二婦或遺諸西伯利亞則吾事尙有轉圜之力爲候非延圖者宜速興戒飭此時總長　攅謀似已索得秘計陷此二婦則面色立復如平時橇行數轉總長忽戒御人停馬當門初非緹騎之分守爲一巨肆總長入致一木柩並喪事用之馬車妥飭復出哈利尙沈睡橇次直之英國使館總長始促之醒曰朋友爾已歸來幸吾載爾以橇不然睡必着凉爾橇中聞巨聲如雷耶革黨圖釁游巡之隊不能不四境屬意振槍以戢亂更十分鐘者隊伍遍市衢矣參贊尙沈沈曰爾務勿忘明日之約總長曰或即白耶女朗事吾决勿忘吾言即如立誓明日下午可造吾處特今夕勿爲殷憂憂且搆疾言此道别總長遂詔御人更行五分鐘後參贊登樓取千里鏡觀街中之景物冷月緣街咸蒙雪如白錦之地衣禮拜堂巨鐘倐鳴鳴聲一一有法制瞬息街外忽有人聲巨喊火光燭天參贊知總長言騐也 
[自由談之自由談] [  不冷]  
　　神出鬼没北方人物每以小說行事前右謂袁氏舉動不出三國演義者今則不然類於新派小說矣其舉動每帶有偵探小說風味也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
　　山東問題自上月中旬美參議院提出修正案於大會後美總統威爾遜絕對反對其修正之主張（即將對德和約中關於山東問題條下交還日本字樣改爲交還中國字樣）以共和黨議員相持甚急無可磋商乃親赴中部西部游說迄於其抱病而返其結果若何莫能預測此迭詳於本增刋者也然自經此一度游說而後輿論隨之改變大致凡三說（甲）威總統親自出度於和會今和約旣簽字而不予通過是使美國失信於世界也（乙）世界皆渴望和平而美獨遷延其告成之期是玩視世界之大勢也（丙）美國對德商業不可不急圖恢復且不可不先各國而下手故須速成德約俾完全回復戰前之局面此皆一般之輿論也本月七日美參議院開審議會議將此案列入大會日程共和黨議員弗倫斯反對之八日民主黨議員西門斯復議及此共和黨議員鮑拉仍反對之蓋輿論如此共和黨通過修正案之多數已不甚可靠故正在盡力運動而欲延長决議之期也乃至十一日而此案竟列日程矣提出修正案之洛奇與民主黨之希去考克遂開激烈之辯論連日續議相持甚堅至十三日而形勢復變共和黨中忽發見温和之一派其所主張則否决修正案之後另行提出保留案也其保留案之内容若曰美國之於山東事件不受何種條約之束縛即美國之於遠東無無關於何等事項可完全保有其行動之自由云云十四日續議洛奇仍力言日本之不可信謂日本對於中國朝鮮滿洲事件背棄信約者已不知凡幾况日本之於交還山東迄無確定之時日乎正激論時其同黨議員麥根巴忽起而與之抗力言當信日本而民主黨議員黎特反斥麥根巴之非議員汎倫謂日本之發展於山東不啻其發展於美國而麥根巴始終爲日本辯護議員斯本賽則持調解之論調謂美國固無承認日英密約之義務但和議之所包者廣其大體可云盡善不可以山東問題開其修正之例且引起干涉遠東之端云云蓋洛奇雖不屈不撓而顯見無效矣十五日遂投票表决其結果贊成修正案者三十三票反對修正案者五十五票於是洛奇之提案經審查會通過者卒被打消蓋共和黨之麥根巴奥克納利納爾生哥爾特等十四人皆投反對票而民主黨之投贊而票者僅三人也（按民主黨議員之主張贊成修正者有黎特高阿華爾許西爾時等四人不知何以只有三票）以上皆就院内而言其在院外者則紐約時報世界報海拉爾特報克洛尼克爾報大都反對修正案者即共和黨之先輩如塔虎脫者亦復勸洛奇以温和可知共和黨之忽裂爲二非無故矣抑尤可異者洛奇方以撤兵無期指斥日本而紐約即於其時得巴黎電謂日本政府已以交還山東日期通告法美兩政府云云如此重大之决議案其間包有無數之政治手段固所當然耳此案打消此問題已有落着否乎就美國而言此特對德和約之一節非謂打消修正即係通過和約也且洛奇約翰生鮑拉黎特諸人方謀别提删除案（即將所欲修正之一條删除之）而温和派之共和黨議員又有前述之保留案其爲未决問題與前此無異也然修正案旣因變動約文而失敗删除案亦需變動安見有通過之望若保留案則美國之自爲計而已於我國固無涉也然則就我國言謂此問題已他無希望可也他無希望則希望諸己耳曾是如許大問題而可希望之於他哉 
　　俄國問題俄籍德軍進攻里特倫事件觀本週内所接電報已漸轉入平穏蓋白摩特大佐之軍以愛沙尼亞里特倫兩軍之竭力抵禦而未能攻陷里加退守特維納河南岸一也里特倫與波蘭聯盟促其攻德軍之南以掣其肘二也德報謂戈爾資將軍以協約牒文之嚴厲而已經辭職三也德國答復協約國之牒文聲明德國無攻擊里特倫之意并歡迎協約國派員赴波羅的省調查眞相四也至本週内俄境之反過激黨戰况則大有起色綜其大要一曰宇登尼克將軍Ｙudenitch之進窺彼得格勒二曰台尼金將軍Denikine之進窺莫斯科彼得格勒爲特羅斯基所居莫斯科爲李寗所居皆過激黨之大本營也宇登尼克者拉伐Ｎarva西北俄政府之陸軍總長也（拉伐在芬蘭灣岸南愛沙尼亞之東）向在拉伐南貝泊斯Peipu湖畔作戰與愛沙尼亞軍之抗禦過激軍者相爲犄角一年來並無鉅大之戰績故其名不聞本月初旬突率孤軍向彼得格勒取猛烈之攻勢數日之間前進六七十英里彼得格勒西南之要隘若鱬加Lura若雅堡yarnbourg若加吉拉Gatsbina若克拉斯諾塞洛ＫrasnoisSelo皆先後攻陷最近戰報謂距俄都不及十英里都城危殆萬分云惟宇登尼克將軍經騎猛進後方未曾廓清非徒軍需之接濟堪虞且激軍集中貝泊斯湖畔之哥第Gody以掣其肘是故倫敦消息對於宇登尼克之猛進大都未敢抱極端之樂觀也當彼得格勒之受陸地上之攻擊也其西面門戸克郎斯泰軍港Kronstadt（在芬蘭灣東端）則受海面上英軍艦之轟擊瑞典芬蘭丹麥京城所傳消息皆稱已陷而倫敦消息則不敢證實其說且英之海軍部竟未知英艦攻擊克郎斯泰之事斯亦奇矣南俄台尼金將軍佔據瓦爾加Ｖolgn桐Don尼泊Dniepcr三河下流地域自陷庫斯克Eusk後乃向莫斯科南面之土拉Tula哇萊爾Ｏlel兩要隘取猛烈之攻勢十三日陷哇萊爾莫斯科之李寗政府大震内部遂分裂其國民委員會雖維持勞兵政府下令逮捕西比利亞之柯爾恰克黨與而勞働大會之熊度則適相反對外敵内訌相逼而來其危殆可知也惜台尼金將軍與宇登尼克將軍皆失之輕進烏克蘭竟與台尼金軍不睦面决裂矣後方基夫Ｋieu察里新Tsarioin兩地之過激軍未曾廓清而漸見活動矣凡此皆可使台尼金軍之猛進受極大之障碍英報之所以不敢抱樂觀者亦以此也 
　　勞工問題歐洲方面英國鐵路之罷工已成過去之事實然英法德諸國間若鋼鐵工礦工運輸工東起西滅時發時止者迄無寗日卽美國全境騷然之罷工消息傳來動相矛盾此云漸平彼云加甚猝不得而徵實也然美國此問題之解决與否當於華盛頓之產業協議會覘之產　協議會爲資本家與工人間之解决機關美國工人團體有世界工業勞動協會ＩＷＷ與美工勞工聯合會之二部（詳本月十二日增刋）後者猶較温和而其首領根帕斯與鋼鐵業組合會長高萊猶有絕不相容之勢據東報所傳紐約電謂勞工方面所要求者爲自保權利之組織團體權同盟罷工權與最小工資之限定權以至男女工同一工資及工作八時間等項資本家全未允許且於第一項加以駁斥曰以談判爲目的而組織團體苟人人皆爲組織之人則即人人而與之談判初無異也且獨無不欲加入團體者乎倘必須與團體交涉則彼團體何得代表不加入之人故决不認團體談判權云云華盛頓電云勞工方面以集合代表各工團者爲交涉之原則而資本方面堅持反對云云可知根本上之不相容依然如故而謂罷工平靖者猶過早也至本問題之涉及全世界者尙待國際勞工會議之解决此項會議根據於國際聯盟而本年之開會於美國亦其所預定也美總統業已宣布於本月二十九日開會英法意和日本已各派代表赴會我國亦已指派在美人員爲代表惟美於德約尙未通過故附加延期之條件三則（一）届時德約仍未通過（二）德約之通過者未滿三國（三）各國代表未到云日本小規模之罷工具如前週所述其在工人團體以外者官吏生活救濟同盟會之運動延及東京各區所然以預算之關係只可留待來年而全國農業學校校長會議亦復提出增俸之要求矣工人之罷工最近以大阪電車爲鉅十三日上午工人二千二百人電車四百八十輛幾於全部停止十五日允加工資事即終了而風聲所播西京之電車亦見發動之端矣其他各工廠之時起時滅者仍不可勝數也 
譯聞 
[英國之愛爾蘭問題]  
　　我人恒於外電中見新芬黨及愛爾蘭問題諸名詞西爪東鱗殊覺莫名其妙雖事屬一國之内情於我人無直接關係然外電之傳來不於今止未可常此懵如也緣節譯爲此篇 
　　戰後之英國若關稅改革問題若貴族院改革問題若印度憲法問題以至世界所通有之勞工問題皆其大問題也而關係尤重解决尤難刺激其政治家之神經尤深者莫過於愛爾蘭問題蓋此固舊問題抑亦常爲新問題者也自格蘭斯頓第一次提出自治案以來此問題卽永爲政治界之暗礁而又爲其重心所在之一黩政黨以此爲目標而分畫界綫自由黨之分裂保守黨之變爲統一黨皆因此問題也戰前之英國因此而起波瀾者蓋已指不勝屈矣 
　　自一九一六年四月都伯林（愛爾蘭之首都）暴動之鎭定以來愛爾蘭共和黨一時屏息矣上年末國會議員大選舉中新芬SinnFein黨得七十三名之大勝利於是愛爾蘭獨立之運動忽復勃發更以民族自决主義爲盾力說美總統於巴黎和會雖美總統威爾遜不欲干涉英國之内政然美國有幾百萬之美籍愛爾蘭人IishAmerican爲之後援英國人未可樂觀也上年愛爾蘭大選舉中主張自治之國民黨大招失敗（八十名中僅存七名）於是自治問題一變而爲獨立問題新芬黨之運動獨立殆有席捲全國之勢阿爾斯他之統一黨固主張英愛合一而反對愛爾蘭自治者也而介乎其間主張愛爾蘭自治欲以穏健手段解决此歷年懸案之國民黨今其勢力亦已等於○矣愛爾蘭人前此被壓於法倫去將軍武力之下不能作公然叛亂之事自英國困於大戰愛爾蘭人以爲千載一時之良機可償其多年之期望於是獨立之精神磅礴於全國苟英政府措置失宜其立見爆發無庸疑焉今 
　　法境瑪恩河戰線兵燹之遺蹟（軍散兵線區域之一部） 
　　年春新芬黨宣告共和舉出大總統開國會公然爲叛離英國之舉今歐戰告終英政府對此將如何措置歟愛爾蘭問題之所以如此其困難者根於數百年來英愛兩民族反目疾視之歷史也然余謂其最大之原因在一九○五年之組織新芬黨近來之愛爾蘭問題即以彼黨之運動爲中心也 
　　阿内斯特巴喀近著一書曰五十年來之愛爾蘭其言曰英愛之睽離不關乎地理不關乎人種而在乎歷史的英政府之政策與行爲即英國國體之所施而愛爾蘭人所不能受也夫英國近世的國體亦已屢有變遷而愛爾蘭人獨不忘歷史的記憶也云云其言至爲中肯故欲知今日之愛爾蘭不可不略知前此英國對愛之政策與行爲也 
　　愛爾蘭人以高盧族與蘇格蘭高原族爲最大要素皆開爾德人種之一派也英蘭之隸羅馬也愛爾蘭不同受治而始終維持其族長政治洎乎中世紀亦不受流行全歐之封建制度之支配故其政治思想與英人截然不同大抵尊法尙古寶愛其固有之語文此其結合力也其弊也騖於感情而缺於理性長於想像力而短於企業心往往一唱百和而狂熱於政治觀於美國境内狂熱於政治之美籍愛爾蘭人與紐約之塔馬尼堂而可知矣以如此國民性之愛爾蘭人俾與沈毅勇邁之盎格魯薩克生人（英吉利人）居致造成紛爭轇轕之歷史固無可逃也 
　　英愛固不相得矣然愛爾蘭人惡英政府之甚實始於十九世紀之中葉即一八四六年愛爾蘭大饑饉而餓死七十五萬人之役也因此饑饉乃又發生兩種結果一地主收回租地一愛爾蘭人移居美洲也嗣後數十年間愛人之遷美者至五百萬人以上而此輩移居時對於英人及英政府均抱終天之恨以去其故鄉愛爾蘭人之國民運動亦因此而始一八五七年遷美愛人組織芬甯同胞團芬甯者愛爾蘭古英雄之名也其目的在愛爾蘭國民的獨立卽設立愛爾蘭共和國也其格言曰使人畏LlFautFarrePeur而其逹此目的之手段則武力也爲今日新芬黨之前身之芬寗同胞團嘗以其參加南北美戰之餘勇欲於英愛之間助愛人以圖舉事旋爲英政府所壓平其後若奥康納爾若巴特若巴納爾者運動益激烈英政府迄不能無事一八六九年廢止愛爾蘭國敎又爲減輕愛爾蘭人疾苦計施行社會上經濟上種種方策然終不能買愛爾蘭人之歡心一八八二年愛爾蘭總督與次官被戕於都伯林公園英政界爲之大愕格蘭斯頓遂奮起而謀解决之一八八六年與一八九三年兩次爲愛爾蘭自治案奮鬭然時機未熟無利於愛爾蘭也 
　　一八九五至一九　五年此十年間爲保守黨之天下愛爾蘭自治問題束諸高閣然一面雖以武力强壓愛爾蘭人一面仍通過土地買收法於國會俾農民得以政府補助金買取所佃之土地特非稍有資力之農民無從享此恩惠則其不平固依然在耳温和派之統一黨黨員勃倫克特創始愛爾蘭農民之協同運動因以組成愛爾蘭農業革新協會LrihAgriculturalOrganzaonSociety於是愛爾蘭農業大爲進步至於今日遠駕英蘭之上然保守黨欲以此策取悅於其農民以兌換愛爾蘭之自治則無效也一九○六年自由黨恢復政權一九一一年通過國會法愛爾蘭自治案前此屢被貴族院所否認者也今乃大削貴族院否認權一九一二年遂第三次提出愛爾蘭自治案三次經衆議院通過旣有國會法之規定不畏貴族院之反對矣一九一四年此案遂成法律然未幾而歐戰起自治法之實行復被延期英政府究將於何種制限之下調和愛爾蘭統一黨（即阿爾斯他係反對愛爾蘭自治者蓋女王以利莎伯以後屢征愛爾蘭因而由英遷往者皆奉新敎之盎格魯薩克生人也）之反對而俾自治法實現乎在當時固屬疑問迄今猶爲大疑問也於此事件在歐戰將開時一方爲阿爾斯他之統一黨一方爲主張自治之國民黨兩兩武裝相對幾瀕於内亂當爲讀者所能共憶也 
　　愛爾蘭問題愈轉愈深而愈重大今其多數人非完全獨立不能滿意非復自治之謂矣此其遠因雖在歷史的記憶而近因則新芬黨之運動也新芬者惟我之謂Ｏurelvesalone其運動始於一九○五年其目的在使愛爾蘭與英分離而完全爲獨立國即承芬寗同胞團之系統之政社也其赴此目的之政策在以國民的地位統合愛爾蘭故其綱領云（一）我人（愛爾蘭人）爲特殊之一國民（二）我人因於一七八三年之背棄行爲ＲenunciationAct不與英國爲何等隨意的協約（三）我人决當利用我現有或將來所得有之勢力使我進步爲富强而獨立之國民（四）人各承認其權利義務以援助運動惟欲逹其目的須始終爲國民的自發展决不依賴愛爾蘭以外蓋此即所謂惟我也其目的如此則與選派議員於英國會而以自治爲目的之愛爾蘭國民黨當然反對蓋新芬黨之策戰在拒絕一切國會的活動而儘力否認英政府之統治愛爾蘭故凡英國之事物皆其所禁愛爾蘭人不願編入英國軍隊即英之遊戲英之服裝英之風俗皆其所排斥所欲者先建設一愛爾蘭土着之國家俾與現時支配愛爾蘭之一外國（指英國）並立乃開愛爾蘭之國民議會於都伯林以愛爾蘭之公斷處代英國之法院更俟機會蛻去英國之皮殼而蒙以愛爾蘭之新皮耳 
　　尋繹新芬黨之起原蓋在十九世紀之末愛爾蘭種種革新運動發起之時蓋新芬黨爲其本部而如愛爾蘭農業革新協會者皆其支派也其支派中别有該列克同盟之一派蓋自土地收買法通過於國會之後愛爾蘭農民漸有活氣於是主張不問宗敎政見人種階級之同異而凡愛爾蘭人先行一致協力以建設新愛爾蘭俾大發展其經濟以自圖富强者也此種運動總稱曰新愛爾蘭蓋即新芬黨黨綱所謂始終爲國民的目發展也雖然愛爾蘭之政治恒爲惠斯明斯他議院（英國會）所左右而美籍愛爾蘭人又以捐欵助其運動果無背於其不依賴愛爾蘭以外之黨綱乎要其自動的自信的運動所以得有責任人士之同情耳新芬黨與其支派以爲國民黨人不足以代表愛爾蘭人之眞意其第一不平在國民黨之製造輿論即爲不光明之决議而以手段壓制他人之意見且混國民性與政治而同之也至若新愛爾蘭則寗置政治於第二而力合階級宗敎黨派之不同者於一途苟有利於愛爾蘭者不問其所由來無不歡迎也一九一四年通過之愛爾蘭自治案國民黨固贊成之阿爾斯他之統一黨固反對之而新芬黨與該列克同盟與新愛爾蘭諸團體亦皆激烈反對之蓋其所求不在自治而在與英分離俾愛爾蘭完全獨立也 
　　新芬黨於歐戰中固無甚勢力特一味憎惡英國排斥英國之熱度愈高與自謀獨力愈切而已至已定未行之自治法殊不在其眼中以爲不完不全之法律斷不 
 
 
 

Page 19

 
 
足以解决愛爾蘭問題而愛爾蘭之黄金時代乃在宣言獨立與英斷絕關係之時此雖迷信排英之人種的偏見然就兩民族歷史考之亦不無可原也 
與新芬黨殊途同歸者厥維該列克同盟蓋卽所謂由内部恢復愛爾蘭者也其宗旨在用該列克語奬勵愛爾蘭固有之文學欲以宗敎藝術之精神統一愛爾蘭也先於鄉間設研究該列克語之學級編印小書（一部分翻刻古代愛爾蘭敎科書一部分爲新編者）廣爲頒布學校敎堂演說戲場均奬用愛爾蘭語以挽救英國之同化力蓋新芬黨活動於政治上該列克同盟則活動於社會敎育上也 
　　輓近以來又有愛爾蘭勞工界之發生愛爾蘭之工業程度不足資職工組合之發育即新芬黨亦知其工業之㓜稚不注意於勞工問題也然過激主義之勞工近年頗活動於都伯林彼其所謂活動者非求爲政治家也政治家之爲物彼方以爲資本家之同盟得而深斥之彼欲求同志於愛爾蘭自莫如新芬黨蓋新芬爲政治上之過激派其與勞工之過激派自不無相同之點彼兩過激者相提挈而英政府與國民黨自爲之敵矣一九一四年自治案通過後阿爾斯他之統一黨挾由德輸入之武器極力反對自治法之實行國民黨及其餘愛爾蘭人亦武裝以與之抗於是組織國民義勇兵蓋國民黨新芬黨該列克同盟皆在其内也旣而大戰突發翕然息爭共禦外侮阿爾斯他之義勇軍與國民義勇兵各以其相仇相殺之武裝携手並立於歐洲大陸之戰線獨新芬黨與該列克同盟則曰今之戰爭非愛爾蘭之戰爭也乃脫出於國民義勇兵之外自組愛爾蘭義勇兵遂釀一九一六年都伯林之亂蓋此亂事中有芬寗同胞團之嫡系即排英　激之愛爾蘭共和同胞團與過激勞工之愛爾蘭市民軍實爲其兩翼也都伯林之亂即宣告愛爾蘭爲共和國也事起之後旋被鎭壓洛乾耶開斯明特以暗通德人被戮然政制大壞愛爾蘭總督與愛爾蘭事務大臣均引咎辭職於是内閣總理愛斯葵斯親往視察勞合喬治則調停於兩黨問國民黨首領勒德芒統一黨首領喀松相與晤商除阿爾斯他六縣外立即實行自治法然除外至何時爲止則又相持不下矣復經幾多之曲折乃成一九一七年之愛爾蘭協議會七月廿五日開會於都伯林國民黨阿爾斯他統一黨南部統一黨勞工黨之一部地方議會商業會議所皆派代表列席而新芬黨與全愛爾蘭黨拒不與聞會議經九閱月各方面互相讓步根據於自治法製成愛爾蘭憲法議决後政府提出要求以愛爾蘭之强迫徵兵制爲憲法實行之交換蓋歐戰方棘政府方苦於軍人之缺乏故也維時旭特爲愛爾蘭事務大臣法偷去將軍爲總督欲以敏活之手腕實行其愛爾蘭政策固有一部分人歡迎之也此時之新芬黨乃暗受德人之援助而大試活動矣彼黨平生所主張固謂即使被選舉决不出席於惠斯明斯之議院者今則他黨議員出缺新芬黨即敗其候補者而代之時國民黨之勒德蒙逝世於此大問題固失一平穏解决之人才而國民黨驟失首領寖爲新芬黨所食且世界思潮變化日激其黨員中之青年漸趨於狂躁之途於是對於强迫徵兵制决計反對國民黨當選之議員被迫退出國會天主敎士亦竭力鼓吹反對與國民黨新芬黨取同一之熊度英政府無可如何對於愛爾蘭之强迫徵兵不得不置之度外矣苟去年而德猶不敗愛爾蘭誠不知何如也當新芬黨佔優勢時適值大選舉之舉行（上年底）選舉之結果國民黨與新芬黨適成易地而處之局勢國民黨原有八十名之大多數今乃僅有七名新芬黨本無一名者今乃得七十三名驟見之必詫爲怪事然就上述諸原因觀之固非偶然也 
　　新芬黨旣獲大勝今年一月遂有愛爾蘭共和國之宣言選舉大總統旋於都伯林市長署開愛爾蘭共和國國會更援威爾遜民族自决之旨一面請求於巴黎會議一面運動美籍愛爾蘭人公然於英國主權之下宣告獨立目中已無復英國之存在而英國之駐愛政廳乃若袖手旁觀不加干涉者蓋將俟對德終結後再解决此問題也雖然愛爾蘭之武器早被没收矣武力抵抗不可能也不能以己力逹目的不得不賴他力矣然德旣敗而不足爲助惟有求諸美耳美固有其同胞在其大總統伐勒拉亦在美然威爾遜不肯見愛爾蘭之代表世界和平之後英美益有親睦之必要安肯干涉英國之内政然則愛爾蘭獨立之希望亦惟隨世界大戰與巴黎會議而俱去巳耳 
經濟 
[日本物價騰貴之現况]  
　　物價騰貴爲近來顯著之現象其於皆幣之關係姑置不論要之物價愈騰貴則商業愈發逹商業愈發逹則物價愈騰貴固互相爲因果而並進者也今之日本貿易旣盛金幣日多事業朋興因之物價昻漲而顯見國民生活困難之事實此非僅經濟上之問題固亦政治上社會上之問題而不可不速求解决者也當戰爭時交戰各國咸繫念於存亡國民生活之困難不暇顧也今和平矣且成永久之和平之基礎矣然大戰四載有半各國之財政創鉅痛深戰敗國之德奥無論矣戰勝國之英法意等欲恢復其國力亦正不易即因戰爭而獲奇利之美國與日本所謂物價問題也勞動問題也亦何莫不甚囂塵上朝野上下咸欲圖解决而莫得其方也茲就戰爭以來物價騰貴之徑路一考察之 
　　日本銀行調查今年八月中東京市内重要商品五十六種之物價其總平均分數爲三百三十二實爲曠古未有之奇昻所謂分數者以一九○○年十月之物價爲一百分以今比之則增加二倍三成二也試一審其騰貴之緣由即莫不與時事有關係今表列如左 
　　一九○○年十月一○○同年十二月二十二 
　　一九一四年八月一二七一九一九年一月二八三 
　　一九一五年八月一二六同年二月二八一 
　　一九一六年八月一五一同年三月二十二 
　　一九一七年八月二二三同年四月二七三 
　　一九一八年八月二七二同年五月二八三 
　　同年九月二七九同年六月三○一 
　　同年十月二八五同年七月三二六 
　　同年十一月二八三同年八月三三二 
　　右表以一九○○年十月之物價爲百分以開戰時之一九一四年八月之物價比之已漲至一百二十七分翌年却低落一分蓋以人懷樂觀故也至一九一六年八月復漲至一百五十一嗣後逐月加昻至一九一八年八月已逹二百七十二矣是年十月更漲至二百八十五至停戰時始稍見低落今年三月間退回至二百七十二矣四月以降商業益見活動故物價又騰貴此後累增不已以迄於今自一九○○年十月至一九一四年八月其間凡十三年八閱月而其騰貴率僅於百分外加二十七而已是歲迄今年八月不過五易寒暑其騰貴率乃於百分外加一百六十一强（以一百二十七作一百分算）倘作按年增加算戰前按年增加百分之二開戰以來按年增加百分之三十二也然則開戰以來其騰貴率不已十六倍於前乎 
　　以開戰時之物價爲百分則本年八月之物價平均爲二百六十一分更將各貨現價比於開戰時之百分率分别表列如左 
　　米二○○水泥一二○蔴一一○ 
　　大麥二二○　一八○法蘭絨一六○ 
　　裸麥二二○肥料出糠一五○洋紗布三一○ 
　　小麥一四○魚肥一四○羽緞八○ 
　　大豆八○油糟一一○靛青二三○ 
　　小豆一○○糖一一○木料一六○ 
　　小麥粉一三○茶一一○洋鐵二○○ 
　　呈烟四○鹽五○玻璃一七○ 
　　紙烟五○醬四二○日本紙一二○ 
　　生絲一七○酱油一六○洋紙三一○ 
　　紡綢一六○　一○○生　一三○ 
　　絲巾一三○木魚乾九○蠟一三○ 
　　甲斐弲一三○鷄蛋一三○皮革一六○ 
　　裏子綢一五○油一四○火柴一四○ 
　　洋釘二四○絲　二○○煤一九○ 
　　銅一○○棉紗四三○火油二○○ 
　　石料一二○白棉布二八○炭二二○ 
　　磚一○○洋布二四○柴一八○ 
　　瓦一六○花衣二○○ 
　　右表中騰貴率最高者爲棉紗對於開戰時市價之百分爲四百三十分其次爲酱（按日人每晨必食酱汁一器爲其必需之食品）亦加三倍以上第三爲洋紙及洋紗加二倍有餘其騰貴較緩者爲旱烟紙烟鹽三種均不及一倍蓋爲政府專賣之商品故也除大豆羽緞木魚乾外要皆騰貴至一倍以上茲更將五十六種貨物分類計其平均騰貴率如左表（仍以開戰時價爲百分） 
　　棉布類二八八五金一五○ 
　　紙類二一五其他一五○ 
　　燃料一九八食料一四六 
　　綢類一五七肥料一三三 
　　榖類一五六烟草四五 
　　建築材料一五六 
　　更於五十六種内擇其尤重要者十種表列其開戰以來之最高最低價如左（仍以開戰時價爲百分） 
　　最高最低　 
　　年月比於百分年月比於百分 
　　米一九一九八月（四二二）一九一五十月（九七） 
　　小麥一九一九七月（三三○）一九一六六月（一一九） 
　　糖一九一九七月（六六九）一九一五十一月（二三二） 
　　生絲一九一九七月（三○○）一九一四十一月（九二） 
　　棉紗一九一九八月（六二五）一九一四十二月（九五） 
　　鐵一九一七八月（五九三）一九一四十一月（九○） 
　　銅一九一八十月（一九九）一九一四十一月（八六） 
　　木料一九一九八月（二七二）一九一五七月（一○○） 
　　洋紙一九一八十月（五三三）一九一四八月（一一八） 
　　煤一九一八三月（四一八）一九一五九月（一二七） 
 
 
 

Page 20

 
 
   
 
 

Page 21

 
 
   
 
 

Page 22

 
 
商業 
[爪哇之商業]  
　　爪哇爲南洋羣島中和荷屬境之首府華僑所羣萃也採譯此篇藉窺南洋羣島之一斑 
　　爪哇位置在東經一百零五度十一分至一百十四度三十三分之間南緯五度五十二分至八度四十六分之間東西計一千零六十五公里南北計一百三十公里西隔森逹Sunda海峽與蘇門答臘相對東隔排里Ｂali海峽與排里島相望北隔爪哇海遥望婆羅洲南距印度洋遠對澳洲其面積合馬都拉斯Maduras島計之共五萬零五百五十四方英里人口約三千一百餘萬 
　　荷屬東印度諸島大都横迤於北緯六度南緯十度之間　島中央皆有山脈隆起温熱帶植物兼而有之爪哇之低地產米靛青甘蔗糖椰子香蕉及其他各種熱帶植物其高地則產玉蜀黍豆米咖啡胡椒烟葉等類其温帶地方則以培養野菜花卉水果等爲最適宜也爪哇地處熱帶得太陽之天惠且中央山脈配列得當故所降之雨量極豐大小河川均得灌漑之便和屬政府留意於森林以調劑大雨水之下流使之四時得平均之灌漑惟其低窪之地水量過多須設法排出耳全島僅五萬方英里而能容納三千一百萬人者以其物產之豐故維持其島中之人口而尙有餘裕也蓋物資之豐富與工資之低廉皆足以吸收各國之資本以促進其殖產興業也自屬荷蘭以來已三百餘年每年所輸出無不多於輸入其物產之豐盛蓋可想見矣 
　　歐洲人及其他居民之產業與土人所經營者其規模之大小廣狹幾有雲泥之差土人僅株守其小規模之農業雖有政府當局爲之指導保護而仍不事改良蓋習已成風無可設法矣至歐人則應用最近之學說設立各種機關以刷新其農業其成績顯著者如糖之生產與精製是也而歐洲等處人所經營之農業除糖以外以咖啡茶橡皮金鷄納霜等爲主其公司之最大者資本金有一千五百萬盾（荷蘭金圓）之多云 
　　最近數年中荷屬東印度之貿易其進口與出口相較爲十與十五之比例蓋天賦之利源適宜於菸葉椰子橡皮茶咖啡及其他農林物之生產耳和蘭爲其母國故進出口獨多由和進口約占十分之三出口往和者約占十分之二名由和進口貨中各國貨物皆在内非盡爲和蘭所產也其出口貨大都運至和蘭之阿姆斯特躭Amsterdarn洛特躭Ratterdam乃轉售於歐洲市場次於和蘭之進出口數較鉅者莫過於新嘉坡蓋該處爲南洋各地物產集散之市場近和和屬東印度雖已對於外國漸開直接貿易之途然以交通及買賣之關係多數貨物仍經由新嘉坡也 
　　一千九百十七年和屬東　度之貿易額　口約四萬萬盾出口者約八萬萬盾合計十二萬萬盾進口貨之 
[上海物價表] 上期示完之表所列價目即本表第三列之數故不複列 
　　財政部駐滬調查貨價處報告本表如有欠正確處請各界函知白克路侯在里七四五號本處當即更正 
　　四分之三即三萬萬盾之貨物專供和屬住民之消費如布疋（約一萬萬盾）米（約六千萬盾）其他食物（約三千萬盾）等是也其他四分之一之貨則用之於生產如機器類（約二千萬盾）鐵及五金類（約二千五百萬盾）肥料（約一千八百萬盾）等是也日本與和屬之貿易在戰前自日本進口者約七百萬盾出口至日本者約三千萬盾共三千七百萬盾而已戰後增加極速據去歲所調查進出口合計已逹一萬萬盾矣自日本進口之主要貨物爲棉布火柴煤水泥肥料麥酒等其出口至日本者則以糖爲大宗自開戰以後日本在和屬之貿易異常發展蓋歐洲貨物阻滯日貨乃得暢銷但現在和平恢復後歐洲貨物必將蜂擁而至日本與和屬能繼續其增加之趨勢與否實爲一大疑問耳 
　　和屬東印度之重要產物附記如左（專列其出口之數與其價值） 
　　糖一百五十萬噸二萬零六十萬盾 
　　橡皮四萬噸一萬二千萬盾 
　　烟草九萬噸七千七百萬盾 
　　樹脂及椰子油四千一百萬盾 
　　茶四萬五千噸四千五百萬盾 
　　咖啡三萬噸二千一百萬盾 
　　火油一百四十萬噸一萬五千萬盾 
　　錫二萬噸五千萬盾 
　　其他如金鷄納霜胡椒麻等亦爲其出產之主要物焉戰前投資於和屬東印度者計英國二萬四千萬盾德國五千萬盾法國及比國五千萬盾以英國以投之資爲最多然開戰後形勢一變轉以美國及日本之資本爲夥矣 
[一星期海關報告摘要]  
　　出口 
　　棉花五二九擔花生餅七○七三擔 
　　麩皮四九○擔十月十一櫻島丸往臺灣 
　米二九四四擔同日通州往烟台 
　　鮮蛋一二七五○○○個個棉花飛花二四九擔 
　　雙宫絲吐爛蘭八三擔九○斤豆豌豆二六二八擔 
　　菜子花子三一五五擔菜餅花餅豆餅八二五六擔 
　　麻三三二○擔麩皮九二○擔 
　　牛皮六四二擔九日八幡丸往日本 
　　豆餅三四五○擔麫粉三三七五擔 
　　十一小北丸往臺灣 
　　花生油四四八八擔樹油六七二一擔 
　　樹脂三三四七擔豆餅一四九九六擔 
　　草帽辮一二八四擔十三斯登萊往美國 
　　綠茶五六八擔白絲二一八擔二五斤 
　　黄絲四八擔七一斤繭綢三三擔二六斤 
　　磁器一九五擔十四芒梯格爾往美國 
　　蛋黄白二五四擔同船往坎那大 
　　麩皮一四二一○擔麵粉四一二五擔 
　　豆豌豆六六八擔菜餅花餅六八八九擔 
　　麻六五七二擔十三松山丸往日本 
　　綢繭綢四五擔○四斤十一靜岡丸往孟買 
　　白絲九六擔○八斤黄絲五四擔一五斤 
　　繭綢一○擔七○斤茶二三五擔 
　　芝蔴雜糧四七八六擔蛋黄白七六八擔 
　　牛馬皮二一六擔菸葉三○○擔 
　　鮮蛋二○○○○個草帽緶一三四擔 
　　麻四六八擔猪油四五○擔 
　　鴨毛二四八擔同船往歐洲 
　　米六九六八擔十一新銘往烟台 
　　米九九九擔同船往天津 
　　麻一七七八擔十六秋田丸往日本 
　　米三四三○擔十四裕生往烟臺 
　　米一一四四擔同船往營口 
　　麫粉四一二五擔十六斯登萊大來往吕宋 
　　絲吐爛繭等二八九擔○○斤豆四四八○擔 
　　花菜豆餅一二七八七擔麻三二二四擔 
　　棉花四二九擔棉紗一四一八擔 
　　鮮蛋六○○○○個十四近江丸往日本 
　　米三四六九擔十五新康往烟台 
　　白絲三五擔三七斤黄絲一七八擔九八斤 
　　繭綢三九擔四○斤綠茶八八一擔 
　　菸葉四三八四擔芝蔴一三四五八擔 
　　草帽鞭二二二三擔十六吳羅拉往歐洲 
　　米三三四二擔同日咸寗丸往太運 
　　鮮蛋四九六○○○個各種豆三三二一擔 
　　花生餅一一二九擔菜餅花餅五九三五擔 
　　芝蔴七二四擔麩皮三一三六擔 
　　雙宫爛繭五二八擔○○斤十七和歌浦丸往日本 
　　米八七七一擔同日蕪湖往大連 
　　鮮蛋九八三○○○個絲吐五二擔九五斤 
　　爛繭八八擔二七斤野絲五一擔七二斤 
　　雜糧花菜餅一○四七五擔同日熊野丸往日本 
　　白絲一九擔九二斤同船往美國 
　　進口 
　　白糖四○五○擔棉毛布三四二四八碼 
　　自來火一五五○○羅八月十四太陽丸由日本 
　　砑光紙一三六九擔廿二阿甲克司由美國來 
　　原料一○○○疋時鐘四二六隻 
　　先染後織布八一○○碼細紗五○擔 
　　白糖一三七三擔自來火三○六五○催 
　　縫針二二五○○○○枚窗玻璃六○○箱 
　　阿尼林顏料估價一六九○兩十月一日筑後丸由日本 
　　白糖八七八擔自來火五七○○羅 
　　八月十九春日丸由日本 
　　原布一一四六○疋漂布一○○○疋 
　　原斜六一四○疋花色布一一一八一疋 
　　棉毛布八九二八碼絲光細紗五一九擔 
　　白糖五五六二擔窗玻璃八四七箱 
　　縫針一二五○○○○枝自來火四二○○○羅 
　　阿尼林顏料估價九一三八兩十月二日熊野丸由日本 
　　銀條估價一四四一六五一兩十月一日潘閘由海參威 
　　原布一○一五○疋漂布一九五○疋 
　　原斜四三八○疋花色布五七一○疋 
　　絨布二九五○疋麻袋八○三○○隻 
　　洋傘一八○○把棉布五五六二碼 
　　細紗四七二擔白糖二九九七擔 
　　縫針一五七五○○○○枚紙八四八擔 
　　襪一一六五打鈕扣一九三○羅 
　　阿尼林顏料估價二四七五兩同日和歌浦丸由日本來 
　　絲綢一一○斤棉麻紗二一六六碼 
　　洋靛一五○○擔酒一○七一打 
　　阿尼林顏料估一五八四二兩三日保羅喀由法國來 
　　原斜二二五○疋鋼鐵貨一六三四擔 
　　菸葉九五一五擔四日豐撟丸由美國來 
　　煤四八五噸三日海津丸由日本來 
　　煤一四九五噸四日三天丸由日本來 
　　原布六○○○疋色斜一五○疋 
　　原斜七五○○疋漂白棉紗三一擔 
　　印花布一○二八五疋鐵塊五九四擔 
　　鐵絲一一○三擔馬掌鐵一五一八擔 
　　鐵板八六四擔短鐵絲六五八擔 
　　其他鐵貨一五八擔過電鐵皮一○一七擔 
　　過電鐵絲二一○擔鋼柱五○○擔 
　　鋼板三五一擔其他鋼貨一一五擔 
　　馬口鐵一○一三擔藥品一○○擔 
　　紙六八擔烟葉九六擔○ 
　　鋼銼八五○打紙烟八○一○○○○枝 
　　甜酒一九一加倫窗玻璃六二四擔 
　　阿尼林顏料估價七一九一兩同日阿爾辛奴由美國來 
　　煤二三六噸同船由日本來 
　　雪茄烟四○九○○○枝三日斯泡喀納由吕宋來 
　　煤九三五噸同日的丹山日本來 
　　煙一三一一噸九日哈爾佛阿山日本來 
　　煤二五○六噸三日吳羅拉由日本來 
　　躉售時價十月第一週九月二十月第二週六十九至十月五日日至十二日 
　　糧食類單位兩錢分釐兩錢分釐 
　　高常河下自元擔五一○六五一一三 
　　漢口小麥擔 
　　大麥一一四磅一.九九八二.○○○ 
　　機製綠兵船麵粉包一.七五○ .... 
　　蕪湖莞荳擔三.一○○三.一○○ 
　　火車河南黄登擔二.九一○二.八八五 
　　湖南荳擔二.三○○二.二○○ 
　　毫州一等芝蔴擔六.九○○六.八五○ 
　　牛莊荳油箕一一.七一○ .... 
　　華豐麩皮小包一.七八五一.八一二 
　　其他食物類 
　　牛肉磅○.一二五○.一二六 
　　羊肉磅○.一三三○.一三三 
　　猪肉磅一.二○三○.二○四 
　　青花魚磅 ....○.二五九 
　　鴨燮○.三六九○.三七○ 
　　鷄蛋打○.一四○○.一四一 
　　香蕉磅○.○四○○.○四一 
　　橘打○.八一四○.七○四 
　　梨子磅○.○八一○.○八一 
　　蘿葡梱○.一八五○.一八五 
　　馬鈴薯擔一.八五○一.八五二 
　　牛奶（外國乳棚）瓶○.一四八○.一四八 
　　薩門鹹魚擔五.四○○五.四○○ 
　　十號荷蘭赤糖擔七.八○○八.五○○ 
　　二十五號荷蘭細砂白糖擔九.四○○一○.○○○ 
　　三温半太古白糖擔九.二○○九.三○○ 
　　八號車白糖擔八.八五○九.五○○ 
　　海帶（根室） ....二.九二五 
　　飛縻煉乳九.九九二一○.一五八 
　　出辦龜赤參三二.○○○三三.○○○ 
　　十號十番有剌黑　　擔一四○.○○○一三○.○○○ 
　　黑胡椒（黑大）擔一九.○○○一九.○○○ 
　　綠茶（琛眉）箱四六.○○○五三.四二九 
　　綠茶（元朱）箱 ... ... .... 
　　紅茶（祁門）箱二三.五二○ ..... 
　　紅茶（寗州）箱 ... ... .... 
　　疋頭及其原料類 
　　十四磅喂馬原粗布疋七.二五○七.二五○ 
　　十四磅人塔原粗布尺七.三五○七.三五○ 
　　十三磅九龍原粗布疋六.七○○六.八五○ 
　　十三磅龍○原粗布疋六.六五○六.八○○ 
　　八四鷄心原布疋 ... ..... 
　　八四藍七子原布疋 ... ..... 
　　八四東方朔原布疋五.四五○五.四五○ 
　　八四牛童原布疋五.六○○五.五五○ 
　　四十雙松鼠原細斜疋九.二○○九.二○○ 
　　四電車原細斜疋九.五六○九.五六○ 
　　四十劉軍原細斜疋九.二一○九.二一○ 
　　四十人面原細斜疋七.八五○八.一○○ 
　　四十雙章原細斜疋七.七五○七.九五○ 
　　四十竹虎原細斜　疋七.八○○八.一○○ 
　　四十老人搶白布疋 ... ..... 
　　四二空城計白布疋 ... ..... 
　　四十郭子儀白布疋一○.○○○一○.○○○ 
　　四十弓美人白布疋九.八○○九.八○○ 
　　四十鳳凰原粗斜疋六.五○○六.六五○ 
　　四十藍象原粗斜疋六.五五○六.七○○ 
　　四十飛魚原粗斜疋 ... ... ... 
　　二十四猪牌漂標疋三.七○○三.八○○ 
　　二十四菊花原標疋三.四五○三.五○○ 
　　十二支紅大班棉紗包一七三.五○○一七四.九二○ 
　　十六支福島棉紗包二一二.五○○二一六.○○○ 
　　十六支窟鼎棉紗包二一一.三五○二一七.七○○ 
　　平松Ａ２３絨線磅二.五七五二.六二五 
　　芝川Ｐ.Ａ１１３絨線磅 ....二.二七五 
　　四十二支三光元色雙股線大包四三六.○○○四五○.○○○ 
　　六十支三光元色雙股線大包六○六.五○○六一六.○○○ 
　　通州棉花包三三.○○○ ..... 
　　上等白　經擔一○二○.○○○一○二一.二五○ 
　　中等白廠經擔一○二○.○○○九九九.三三三 
　　下等白廠經擔九七○.○○○一○○○.○○○ 
　　九江苧蔴擔一五.○○○一五.二○○ 
　　　十碼雙童提花錦緞疋一六.二○○一六.八○○ 
　　五金類 
　　日立紫銅錠擔二七.○○○二七.二五○ 
　　粗細黄　條擔二九.○○○二九.○○○ 
　　徑二吩至一时竹　　　擔五.四○○五.二○○ 
　　長二时至六时花　釘桶六.二○○六.三○○ 
　　ＢＨ.Ｐ.澳洲青鉛條擔七.五○○七.五五○ 
　　九十鎊馬口鐵片箱九.二○○九.○○○ 
　　九號及十號白鉛皮擔一六.○○○一六.○○○ 
　　徑四吩至时二分孟林元鋼擔五○○○五二五○ 
　　湖南純銻噸一○五○○○一○四○○○ 
　　漢冾萍生鐵塊噸六○○○○五八○○○ 
　　燃料類 
　　頭號杵島塊煤噸一五七五○一五七五○ 
　　頭號金田統煤噸九二○○九二○○ 
　　頭號紅屑噸一○六二五一○四五○ 
　　頭號開平火車塊煤噸一三○○○一二七五○ 
　　二號井陘統煤噸一○二五○一○二五○ 
　　頭號開平屑噸七五○○七六○○ 
　　頭號梅溪和炭擔○七四三○八一五 
　　柴五十梱○七四○○七四一 
　　船牌洋燭箱三五五二三六一六 
　　魚牌火油箱四○三四四○三八 
　　老牌火油箱四○三四四○三八 
　　漁樵火柴箱二九七五○二九二五○ 
　　蟠龍火柴箱一一八七五一一七五○ 
　　建築材料類 
　　３２１美國玻璃片箱一三三七五一三一二五 
　　３６２４日本玻璃片箱一二八七五一二八七五 
　　八至十五呎方料花旗松千方呎五一○○○五一○○○ 
　　東洋白松千方呎三一五○○三一五○○ 
　　方料暹邏柚木千方呎一二六○○○一二六○○○ 
　　長十六呎以内新加坡硬白板千方呎三九六○○○三九六○○○ 
　　鳥牌漆油桶五七五○六○○○ 
　　Ａ字漆油桶一○○○○一○○○○ 
　　海風水門汀桶三五○○三五○○ 
　　湖北水門汀桶三八五○三八五○ 
　　東洋實磚千塊八八八二四八八八二四 
　　天津空心磚千塊三七五○○三七五○○ 
　　天津紅瓦萬張五七○○○五七○○○ 
　　頭號老式中國瓦萬張三二五六八三二五六八 
　　工業用品類 
　　硫酸箱五三六五五三七五 
　　阿摩尼亞箱一八八七○○二○○九四六 
　　淡輕回綠箱一六六五○一六六八三 
　　漂白粉箱四三○○四三○○ 
　　鹽硝百磅一八五○○一八五三七 
　　燒鹼擔四五○○四二五○ 
　　泡花鹼筒五一八一四五一九○五 
　　　鐵衰奶箱七七七○○七七八五七 
　　硼酸粉筒八一五○○八一五○○ 
　　硫黄筒一六二八○一六三一三 
　　雙鴨直接朱紅斤二三五○二一○○ 
　　和合直接淡黄斤六○○○五八○○○ 
　　白水灘直接靛藍斤三五○○三五○○ 
　　福壽硫化元色擔四三五○○四二○○○ 
　　福壽硫化潮藍擔四○○○○○三七五○○○ 
　　飛馬鹽基或酸性洋綠磅七○○○四四○○ 
　　和合鹽基或酸性硃紅磅一九○○一八○○ 
　　得利鹽基或酸性米黄磅五○○○四九○○ 
　　福壽硫化軍衣黄擔四五○○○四八○○○ 
　　其他物品類 
　　２５４７　美國有光紙令一八七五一八七五 
　　２５４７　日本有光紙令一六○○一六○○ 
　　３１４３　美國報紙令二九○○二八五○ 
　　３１４３　本報紙令二六○○二六五○ 
　　文成本連史件一○一○○一○一○○ 
　　柏半太件六六○○六六○○ 
　　美大仁毛邊件八五○○八五○○ 
　　美孚紅車汕四十介倫三二○○○二三○○○ 
　　亞細亞氣發注桶三○○○三二○○ 
　　　雙人洋針萬枝七四○○七一五○ 
　　　手槍洋針萬枝五一二五四二五○ 
　　一百二十塊祥茂肥皂箱五○一二五○一二 
　　一百二十塊固本肥皂箱四四三九四四一二 
　　三十生的蝙蝠牌花洋磁盆打二九五○三○七五 
　　大瓶三星斧頭白繭地箱一八五○五一八五三七 
　　好時火酒箱八○○○八○○○ 
　　五十支三砲臺香烟（普通）千支七一七九七○四四 
　　五十支前門牌香烟（普通）千支五六二五五七八三 
　　五百支大英牌香烟（普通）千支三三○○三三二○ 
　　十支老車牌香烟（普通）千支一九四○一九二七 
　　淡克浦四登烟絲磅一六五三一六五三 
　　五十支大喜牌香烟（普通）千支七九三四八○四○ 
　　五十支長城牌香烟（普通）千支五六二五五六三五 
　　五百支雙喜牌香烟（普通）千支二八一二二七五八 
　　五百支大吉牌香烟（普通）千支二三六八二四○二 
　　洪江桐油桶九八○○九七五○ 
[八大人覺經箋註]  
後漢安清譯丁福保箋註在佛經中爲卷册之最小者吳稚暉先生序曰向是衲氏箋疏務暢玄論不重訓解所以詞理鮮通難達經旨先生乃發願以中士詩書箋詁之法施於梵經並欲就漢魏古譯先加釋註重初源也今註八大人覺經一卷已成殆爲先生度世之第一法身船歟誰能先生湼槃岸余姑序於其首而與憧擾苦海者一商榷也每部六分上海靜安寺路三十九號醫學書局啓 
[佛學起信編]  
普陀印光法師曰疇隠居士所著佛學起信編光閲之歡喜不旣藥無貴賤愈病者良法無優劣合機則妙當今世道人心壞至極點非因果報應的的可據之事無以挽回疇隠此書其功甚鉅不禁歡喜讚歎而爲同志告也○觀宗寺諦閑法師曰此編後之幾類發揮佛法功德及崇奉佛法之功漸漸導之以出世此吾所謂較之指南爲尤勝也●每部實洋五角 
願愛國諸君勿逞意氣 
[誠濟醫院江鍾濬醫生]  
本院統治内外各科對於花柳科尤所擅長舉凡淋濁下疳横痃魚口等均採歐美最新療法至於傷寒霍亂喉痧瘧痢嗆咳癆瘵急慢驚風等均有特法療法戒烟另設專科戒法妥善取費極廉並注射各種六○六九一四及血清藥品等門診（全日）出診（隨時）住院（隨意）院址（法界嵩山路五十二號）電話（中央五一七 
勸營商諸君放大眼光 
[德醫黄鐘特别啟事]  
蓋聞西人恒有常包之醫生查常包之法一則所費不多可得長時期之有效比較臨時請診不可並論一則旣有認定之醫生則苟有不適即便就診無論輕者可占勿藥即偶攖劇烈之症而施治早則奏效易亦能無形消化保全元氣而勿傷大凡疾病之來多因不急求醫致病勢日張使藥石不易爲功一經包醫即不至此則對於病家其利便可知近滬上諸君有見於斯多思倣照西人亦爲常包之法迭向本醫生詢問定例以包醫爲請本醫生旣承埀問亦極贊成謹訂包醫醫費每人全年洋七十元半年洋三十五元特此謹啓惟希公鑒本診所醫例時間出診所醫例時間出診上午八點至十點下午四點至八點門診上午十點至十二點下午一點至四點診金出診五元門診一元住所英界白克路上海公學西首懷德里電話中央二六四二 
[汪企張醫生]  
時間每日下午四時至十時星期日停診診例門診初次一元復診五角出診四元車費一元貧病不計深夜謝絶住址英大馬路貴州路轉角（工部局議事廳對面樓上）電話中央四四九○號 
勸營商諸君勿貪私利 
[中醫丁仲英内外方脈]  
庽四馬路西中和里電話三千四百十二號門診上午九點鐘起至下午三點鐘止出診下午三點鐘後如遇急症面議可也 
勸營商諸君提銷國貨 
 
 

Page 23

 
 
   
 
