# 1889 - 349 - 4905991

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛部心胎　也書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣族愁漕綺思說者謂古今章回小說本當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三讐校正其悮字務使髮憾無貽然後用新鑄鉛字印成復請　　將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每都分裝十六本價洋八角請諸君子移玉本埠申報舘申昌書畫室及各外埠申昌或寄售申報處購取可也 
[戒訟接前稿] 　　 
　　陜西漢陰廳民吳正勳一案大略情形因伊胞伯夬敦浩外出不歸存亡未卜遂致疑於親戚馮存懷劉大華之謀斃匿屍徑控廳官無憑不准旣而串同鄧道坦將伊伯平日服用衣物與遠年無主屍骸移置岩穴以指實馮劉謀斃經廳官勘騐新舊不符一一駁詰其爲移棄誣籟毫無疑義然吳正勳狡展不供則罪未能定吳敦浩訪查無着則案未能結自同治八年迄今幾二十年懸擱遷延伊於胡底吾爲吳正勳計之其與馮存懷劉大華有何嫌隙有何怨讐固不得而知也然卽有嫌隙怨讐當亦一端之齟齬一事之睚眦已耳而乃堅意鋭志大獄斯興不計其他不顧其後必欲置馮劉兩人於死地向使馮劉兩人屈招成讞擬抵行刑不知於吳正勳有何快意二十年間其父吳敦斌弟吳正身姪吳交娃相繼病亡弟吳正均離家遠出雖未必皆爲此案拖累所致而一家之戾氣已深則不善之餘殃愈烈使吳正勳清夜自思悔乎否乎吾謂吳正勳之悔也久矣所控之馮存懷劉大華皆在保物故卽有謀命重情亦已無從坐罪而吳正勳猶未能自脱於囹圄其京控呈内有云恭逢朝廷恩赦囹圄爲之一空獨身兄弟數人禁錮牢獄良心發現如見肺肝矣然其不肯招承而偏又京控者非怨念之未平也非悔心之未堅也恐一招承則誣告死罪擬流加徒應得之罪仍不能免也今蒙撫憲憫其向隅奏請援赦免罪此誠吳正勳所禱祀而求之者也顧吾之獨述斯案也豈直爲吳正勳哉彼吳正勳移棄圖訛誣告死罪供詞狡展刁健異常卽監禁多年亦罪所應得又奚足爲哀矜憐憫也哉吾願天下少年喜事輕躁浮妄之徒皆以吳正勳爲戒須知揑飾扳誣圖訛擀陷不難根查得實徹底澄清此固刁訟健訟者之所爲安分守己斷不至此若夫一端之齟齬一事之睚眦當時满懷憤懑若不能平急宜忍氣吞聲相戒勿訟卽眞有骨肉至親爲人謀斃不得已而至於訟尢須愼之又愼必的據眞情確有把握而後訟之苟有模糊全無影響則報官勘騐哀求申雪足矣何必汲汲焉確指爲何人然我不控人而不能禁人必不我控投案備質分所當然果有冤情徐待申理愼毋自恃理直氣壯而使氣不服言語挺撞恐器小量窄之問官觸其怒而與之爲難也一言以蔽之曰雖有當訟之事可訟之人終弗若勿訟之爲得也爾惟吳正勳案中吳敦浩一人竟遂不知生死下落深中駭異若謂爲吳正勳所主唆令其遠颺避匿而以謀斃誣馮劉兩家則必先向馮劉兩家遺留憑據裝做形跡使馮劉無所逃罪必不肯蕭然自去與馮劉毫無關涉也則吳敦浩似非唆令遠匿也可知若謂其病死在家則吳敦浩年逾七十兒孫满堂一門以内皆知病死方在悲戚之中何遽計及於匿喪誣陷等事若爲吳正勳所慫惥覇阻則久而久之口衆眼多自必水落石出則吳敦浩又非病死匿喪也可知天下事百出其變雜然前陳常有别出於意料之外而仍入於情理之中者吳敦浩之不知生死下落其或猶有隱情乎抑或另有他故乎未可知也夫吳正勳之初訟也不過爲吳敦浩不知生死下落耳向使不動聲色暗訪明查未必不有人焉見其蹤跡知其緣由而告語之而乃遽興大獄牽累多人其時雖有明知吳敦浩生死下落者亦必不肯明白告語而爲官司所牽累由是觀之訟之非徒無益而又害之也不更明乎吾故曰雖有當訟之事可訟之人終弗若勿訟之爲得也甚矣訟之終凶也吾是以作戒訟 
[白門鶴語]  
　　節過大雪晴旭堆供卵色天逾凍逾高連日雖冰厚三四寸而山頭全無靉靆氣望雲思雪雲不膚合繡帷深處度不過摘粉搓酥空作飛絮撒鹽之擬議而已因圓成璧模方爲規見景生情者尚無人韵鬥尖义倣聚星堂故事屈計玉蟾蜍滴硯成冰者祗月之廿一二日旋亦烘窓漸煖薄纈無花以前連蠓蠛細虫戀簾前方寸温和地成羣結隊雍雍然如登春臺攢紙病蠅至是在疎槅上亦奮擊有聲並不顧舍此有如許人世界鄉人之負暄茅檐者望一領黄棉襖子到處恍惚有謝超宗之令人不衣自煖粗布衣裳新米粥此中風味想當日偓佺之倫曝於南榮亦不是過豈止沉滯天涯者悵然於老至居人下春歸在客先而已哉尤可慰者水西門外縱横十數里内悉爲就食江南之難民所棲止肩摩踵接人密於麻計自上月起查點戶口塡給領米大小票每日自朝至暮司事者不遑暇食與鳩形鵠面之男婦老弱一一相問答至今猶查者自查來者自來大有永無底止之勢綜局務者爲劉治卿觀察自始事卽親自督率往來報拔蹀躞於汚泥塵埃中難民每望見卽相率千百遮前蔽後以求食初亦明知欺以其方然辦賑之法寗濫無道此爲不易之通論故有時傑黠者一經查明不得不究辦一二究竟不因其有所把持而累及無辜　不因其有所要求而漫無限制劉觀察久習於此損益最得其平而又不憚煩勞戴星而出戴星而入視此事如一家之事視此人如 
 
 

Page 2

 
 
一家之人一夫不獲時疚於心一日在江東　小營内換票擁而集者萬數千人觀察恐人多滋事乃親坐營門下令持票者北入換票而南出後至者不免爭先竟將積五尺厚之營墻擠倒一叚觀察乃厲聲諭禁衆亦隨止是日換票至九千餘號竟無擁擠傷人之事否則粉骨碎身尚堪設想耶難民中有耆老者謂一六旬衰翁終日凝坐不得臥飢則以水咽餑餑兩枚天暮視衆人去而後去此事鄉黨自好者不爲而以二品大員竟毅然爲之又若忘其爲異常辛苦者夫誰爲哉盖惟恐我輩之就食者不得果其腹耳與衆言衆多感悟不一日到處爭習此語由是無論婦竪望騶從至皆肅然起敬從前狎侮之風爲之一戢善後總局以曩來求賑者皆向該局遞禀日不暇給今歲特委蔣大令接收此種禀件造册彚報按五日一移城外撫卹局請派員按禀查給此門一開每屆總不下數千戶大抵如爾雅之釋草釋木一物竟不止二名由是城外越覺多事而冒領至再至三苦於無照胆之秦鏡前夕乍凍竟有死者劉觀察聞而色變立卽上院禀明宫太保當蒙允撥銀三千兩令多支盧席大棚以棲星霜下之露宿者觀察又禀知現在沿江一帶捆負而至者仍絡繹不絶水路亦然將來人數總在十萬以外所辦賑米勢恐不敷不得不爲嗷嗷者請命聞宫太保當下已允所請且知觀察又能以實心行實事耐勞任怨不擇險夷刻下天氣晴和並不風而又雨雨而又冰已屬天地好生之德今若旋乾轉坤之大人坐視此等或飢或溺之缺陷又不能彌補而生成之則民胞物與之謂何耶故宫太保自霪雨爲災至今積慮數月無日不以民生爲念此番冬賑較尋常尤蓄精會神早統大江南北凡總督之所鈐轄者無不問民疾苦條分而縷析之務使窮鄉僻壞各沐皇仁而後已區區金陵一隅特其嚆矢焉耳昔有二鶴謂今夕之寒不减堯崩之年未知今日之横江東來翅如車輪者顧此賑當作何語 
[金陵火警]  
　　金陵入冬以來天氣多晴少陰然風乾物燥兼之人多火症如喉痛牙疼等類醫者咸指亢陽爲祟究竟吳回氏並不以此多肆其虐惟月之廿四日上燈時候通濟門外沿城根一小瓦厘忽被焚如城内水龍雲集遠者未及出城而撲救之龍已火熄凱旋矣 
[京口火警]  
　　京口西城外又新街運河邊附近一帶均係貧民支搭草房鱗次櫛比不下一二百家二十四夜四鼓時某姓家遺火積薪遂致延燒霎時冒穿屋頂紅光燭天不可嚮邇其時附近居人俱從睡夢驚起及出門見火勢逼近倉卒中不遑搬物但聞男啼女哭之聲嚷成一片幸經本坊水龍聞警馳救取水甚便易於撲滅僅焚去草屋五家其餘雖未罹災受驚已不小矣 
[閩中盛會]  
　　連江縣歸福州府管轄其地濵海風俗渾樸邑内有五境崇祀大王神每年端陽節各境鄉民咸製龍舟沿江鬥賽以五日爲期有能連奪錦標者稱爲狀元船一境以爲榮至冬間擇日奉土神巡遊各處各境土神咸來相會﨏例相沿不知何所取義本年端節興賢境龍舟屢賽皆勝遂擇於本月十四日起供奉土神會同各境土神由縣城繞行各鄉一路笙歌迭奏旗幟飛揚佐以檯閣馬上地下枰紙塔陸地行舟諸劇粉裝故事如遊西湖各番等戯均以十五六之狡童爲之品貌韶秀歌喉嘹嘵男女任觀如山如海沿途喝采聲若春雷十七日有某境地下枰唱到某村與行路人爭口繼以擒扭幸經人勸阻免酿事端至十八日闔邑鄉村巡閲一周各神挨次入境父老設宴慶祝佐以梨園鼓吹有甲乙兩少年扮裝陸地行舟善唱遊西湖曲聲色俱佳遠近推爲巨擘某邑令命其晉署演唱頗加嘆賞艶名遂傾倒一時矣 
[閩省大閲]  
　　閩浙總督十頌臣制軍本届奉旨閲兵於本月二十日出署親詣南較塲其時八營將官皆穿盔甲營弁兵丁跪接營門外制軍直抵轅門角聲鳴鳴前有三軍司命并帥字各大旗異常威武制軍旋升大堂各官站立兩旁由中軍請令直抵將臺各營弁兵始整隊而出步伐止齊有條不紊乍開乍合忽散忽整又有馬軍數十隊錯雜其間其時砲聲隆隆然烽烟濛濛然及烟銷焰息忽見營帳多座森列满目是何神幻不測乃爾總演金獅各陣式殿以技勇踔厲風發一可當　洵節制之師也較塲内外觀者如山如海無鼓掌歡呼中軍繳令制軍卽退堂九輿和官叩送道左各營兵丁分跪兩旁不下數千人誠爲異常熱閙藉非制軍之有威可畏有儀　象曷克臻此 
[憲旌抵鄂]  
　　調壬兩湖督憲張香帥於本月二十三日行抵皖江已列前報兹接漢口友人來信謂據稱漢鎭地方又武聞憲舟將至多有鵠候於招商碼頭者城守營漢陽協以及水師砲船漢口城頭防營等均於二十四日早分列江東夏口兩岸旗幟連雲戈柔耀日白早至暮憲舟尚未涖止始收隊回營須臾復整隊而出是夕十一點鐘江寛輪船泝流而上夏口一帶砲聲絡繹由遠及近響若　珠江東砲臺亦燃放大砲數十門烟焰横江波濤驟沸各鎗隊亦連環施放以申迎迓之忱招商碼頭及武昌城外皇華舘一律掛綵懸燈文官如武昌府李太尊漢陽府逄太尊武同知長司馬等均沿江遠接江夏縣楊大令在沙口地方迎接武官如漢陽協樊協戎撫中衡璞游戎武昌城守叅將定叅戎督左遊擊寳游戎督右遊擊俞游戎撫右遊擊赫游戎俱在江干迎迓憲節及輪船泊定文武各員紛紛呈遞手版是晩香帥並未登岸文武各員咸在左右伺候及天色旣明憲駕上岸駐節皇華舘聞諏吉二十六日接印云 
[舉蚝大計]  
　　朝廷定例三年一大計舉劾優劣人員今逢大計之年安徽藩司阿嘯山方伯扃門核辦不日將呈送沈大中丞悉心核奪然後人奏云 
[捐廉助賑]  
　　今秋江蘇浙江兩省淫雨爲災小民湯析流離待賑甚亟兩江總督曾爵帥痌瘝　抱檄飭准運可轉飭所屬各員慨分鶴俸量力助捐福都轉奉札後遵卽分飭勸募並首先倡捐庫平銀一千二百兩各員聞風興起各按缺之大小踴躍輸將刻已捐集銀七千兩都轉因連日天氣驟冷災民瑟縮於風簷雪地中若必俟捐欵繳齊再行撥解未免緩不濟急遂於本月二十三日在運庘内先行籌墊銀七千兩派委朱鹺尹卽日起程運至金陵籌辦江浙賑捐總局驗收彚放聞者咸歎都轉旣已倡助於先又能籌墊於後多方借箸救彼燃眉議煞費苦心矣兩省災民有不同聲稱頌者哉 
[大閙龜巢]  
　　龜子李四在蘇州十廟前香橙弄開設妓舘扮白黛緑多至三十餘人無不障袖倚門工顰妍笑地棍輩垂涎已久思欲稍得陋規而龜子恃有護花鈴置之不理本月二十二日傍晩流氓邀集百餘人蜂擁而來刀鎗並舉一時鴇儿鴇母龜子龜孫各逞威風出爲拒敵流氓亦如臨大敵兵刃齊興吳縣凌鏡之大令聞之赶卽馳往拘拿而若輩已搶去妓女數人紛紛然若鳥獸散差捕四面圍捉當塲獲住若干名而龜子亦身受傷夷蒲伏案前控訴不知大令將若何懲辦也 
[天下第一橋]  
　　英法兩國壤地相接其間僅隔一海曩時曾擬在獨牌海峽建設鐵橋以通往來究因功程浩大迄未興辦近閲英字新聞言此橋現已定議起建經著名鐵匠西耶南大魯及法國工學會社副頭目喻魯松托二人考核以哥列槐可男助海岬所屬夫啞魯枯與司通二處水最淺兩岸相距最近可以建橋於此需用材料悉取鋼鐵潮漲時水面離橋一百八十尺以上惟兩面廣狹不能一律廣須越一千六百三十八尺狹至三百二十尺以下其形恰似簞瓢約用鐵一百萬墩每墩合日本一千六百八十斤價銀估用三千四百萬磅每磅合日本銀洋六圓此誠可謂天下第一橋矣 
[行舟新法]  
　　狂瀾怒濤之中苟投一物而能鎭定豈非快事據西報言本年夏間英國之愛蘭漁船數百艘相與行駛於海中以賭勝負是日適遇大風白浪滔火各船大遭顚簸而又不甘讓大都入死出生冒險不顧旣而賽畢得受一等賞者爲某漁船因該船有注油之法故能破 
 
 

Page 3

 
 
浪而前獨在對岸行駛船傍穩靜一若無浪也者據稱備此油二囊遇風浪投入海中可得二點鐘鎭定議者謂此非抛棄海中必將油囊繫在船之左右投入水中否則焉能越二點鐘之久耶 
[閩嶠采風]  
　　省垣西關外六七十里小螺洲地方有某甲者務農爲業性嗜賭博每賭輙負與隣鄉某乙交最善耨耜餘閒便作牧猪奴戯歴時旣久積欠百餘金甲兩肩一口安有餘錢以償賭負不料乙包藏禍心上月間逼甲歸還前欠甲無計可施潛義將妻許醮於乙以身抵除賭欠外找剩錢三十餘千兩　允洽甲不敢直商之妻詭稱現有省紳要覓傭諒汝可一行博取些資不稍愈於在家株守耶妻信以爲眞乘肩輿隨甲而去直抵乙家時已黄昏妻始知中計然事出於藁砧所爲無可如何隱忍而已是夕甲立約得金次早始返毫不知羞一若行所無事者遠近聞之相傳以爲笑柄賭博悮人竟至此哉○南關外下洋鄉民因事洲械鬥戕害人命已登前報現經祁大令廪請卜憲派營勇緝拿凶手聞鄉中已將帮兇之人交出拘押待訊大令以釁由爭洲而起若非分畫界址恐將來終不免爭端業已禀明上憲親往該處勘明地界詳定章程以社後日爭競之風而平小民雀鼠之訟○福州小錢鋪資本微薄得利無多往往席　倒閉早經卞頌臣制軍剴切示禁無如日久玩生至今開設者不下三十餘家前月以來連倒十餘家貽害閭閻甚非淺鮮福州府廷太尊以此風斷不可長現復重申禁令遍貼街衢若輩其亦有所儆畏耶 
[江西官報]  
　　補用通判陳希曾起服來江補用縣朱錫祁騐修惠民門等處工程指分從九朱炳　禀到係江蘇人署星子典史陳禮據報患病請假就醫以請補斯缺尚未到任之陳福齡先行署理知縣萬世毓委解第四批漕折銀進京署義寍州朱寳常卸事清理交代回省禀丁母憂代理安仁縣謝文彬卸事禀到補用府土寖長接辦總查七門城外保甲謝文彬禀謝加一級紀錄二次行知從九陳烺禀謝甄别行知分發巡檢陳鳳韶禀到代理新城縣胡欽卸事回省鄭輔清委辦軍火局留川補用縣陳珖由蜀來江指分縣丞朱齊祿禀到係廣東人同知許應銑委解第五批漕折並搭解籌邊餉銀進京從九陳大成往樂安辦保甲指發同知買壽頤禀到係山東人縣丞龍汝翔禀到係四川人卽用縣吕敬直繳照係河南己丑進士知縣劉則敬委解第六批漕折銀進京胡欽劉光煥俱幫辦牙釐局事務署宜春典史高銓期满更替以候補巡檢馬清華署理帮帶振武軍後營朱寳隆禀謝札委 
[慶賀令節]  
　　西門内新建萬壽宫業已落成美輪美奂氣象崇閎今日爲長至令節黎明時江海關道憲龔觀察提右營陳叅戎以及廳縣印委各官咸穿朝服行慶賀禮循常例也 
[順道查賭]  
　　上海縣裴邑尊往浦東會哨已紀昨報兹悉邑尊會哨履勘後聞閔行及關港等處地方有棍徒開塲聚賭遂順道前往查拿云 
[法界火警]  
　　前晩十二點三刻鐘時法租界新開河橋北堍泰興里弄内第五號房屋失愼是處係木匠作塲披屋内遺火積薪霎時間烟濃燄烈火勢飛騰幸其時隣右人家尚未熟睡驚起喊救俄而英美兩捕房鳴鐘告警英法美三處洋龍分投撲救適有廣東人所開合和雜貨米鋪後屋亦經焚着火光直透樓上其時樓上尚有四五人樓梯被火焚斷一人欲向窓中躍出倉卒之中失足墜卜祗存一息當經舁送醫院救治未知能否無恙其餘數人經用扶梯救下英界捕頭帶令英印華巡捕前來彈壓其時法界會審委員葛同轉帶同會捕局探勇　臨彈壓祁繙譯官亦親臨火塲督率施救法捕頭帶同各捕探等四面彈壓因此匪類不敢搶物至二點半鐘火勢漸歇黎　時各龍皆馳回計燒去房屋五幢聞文頭業已逃逸矣 
[會審控案]  
　　英商瑪禮遜控潘源昌結欠地租照原議應得收回原地一案前日已經列報昨日英國賈　領事轉請英按察司衙門飭傳經手之英人施台而司到案據稱經手代管情眞惟帳未結清賈副領事商諸蔡太守准限一個禮拜核明帳目再候質訊德國商人禪臣行洋東控祥記號東王安夫定買新牌自來火三百箱每箱議價銀十八兩已出過一百二十箱尚餘一百八十箱延岩已久合計六個月棧租險息等項共須銀三千三百九十餘兩先由佛領事函致公堂經蔡太守訂子昨日會訊當經領事衙門派連繙譯官到堂會訊禪臣行洋東投案聲訴前情質之士安夫則稱定貨情眞曾出過一百二十箱尚存一百八十箱實因原定之貨係狐狸新牌所到者不但牌號花樣參差且次後所出根數不符原樣每匣二百根有零後祗一百七十餘根以致掮賣外埠紛紛退回今年四月間卽回覆伊作爲退盤蔡太守詰之禪臣行東則稱原立合同並不言明根數况定貨時祗以空匣議價卽在外洋原廠裝匣亦祗裝满一匣不點根動所到之貨原不走樣總因原議每箱十八兩現在市價止有十六兩以致藉端挑剔如果祥記不願出貨歸本行另消必須貼補折耗銀四百五十兩所有棧租保險息半年可以情讓不與計論王安夫稱實不願出貨蔡太守商之繙譯官謂定貨旣曾出過向不准有藉詞翻悔情事今王安夫旣不願出貨着令覓保歸償銀四百五十兩完結○元亨行洋東控唐晉記定鐵貨不出一案訊得錯議價值起見飭令各邀公正人理清曾列前報昨據公正人議覆若照定簿簽名論應得照價出貨今以貨須另售由元亨情願通融除願貼補銀七十五兩外計普記原價共應三千二百七十八兩一錢八分另售與謝章瑂得銀三千一百八十一兩八錢八分再加遲延三禮拜應償利息棧租保險等項應由唐晉記償還利一百五十兩問官以彼此應償棧息不符衡情酌斷飭令唐晋記歸償元亨銀七十三兩完結○咪吔行洋東控周　記定買白洋紗等貨付銀作外洋仙令價　銀九十餘兩先曾控經公堂傳訊以周未明仙令定價准令查明再候覆訊曾列前報昨日會訊周稱仙令作價應結與否未便由咪吔擅主卽使有欠帳亦　願認虧且已與咪吔之弟結過帳目將定貨各據收回質之咪吔則稱歸還各據以其是體面人不致圖賴再三訊問各執一詞問官判令各邀公正人自行理處 
[縣案彚錄]  
　　姜春泉扭控喬秀英王虎金誘　妻子一案曾記前報前日經帮審委員詹明府升堂訊究姜伸請究追喬供詞閃爍明府喝令笞責方始吐實叩求寛限情願將姜妻交案王稱喬囑小的往姜處探信此是實情求恩鑒宥明府飭將喬還押諭令赶速將姜妻交案王交差看管○陸全福控王寳泉硬搬物件一案迭紀前報前日經詹明府升堂訊究王稱小的奉諭將物件搬還而陸之押租洋三十元尚未繳案叩求究追陸稱物件確已搬還惟缺少之件甚多求恩追給明府以陸逞刁浮索着令赶將洋三十元措繳完案毋再藉詞延玩○法華司申送朱復興朱小弟葉大觀葉二觀等到縣訊供迭紀前報前日經朱父學詩葉父增志　案禀訴情由求釋兒子經詹明府升堂訊究朱葉二人同稱小的等耕田爲業今年因收成歉薄命兒子挖掘大瓜根並無刨棺情事務求開釋明府依准所請卽令交保開釋 
[英界公堂瑣案]  
　　東洋人苦他拿前曾控告廣東人王桂生行竊斷由巡捕房押送輪船勒令回籍現在李由巡捕房查出所失皮靴己賣與陳阿三之弟阿四旋以阿四病故由阿三轉賣與同業收舊貨之唐阿大吊出原贓除將王桂生責五十板仍歸巡捕房勒送回籍外陳等各押兩天完結○二百七十八號巡捕深夜見曹裕生扒窓圖竊當卽獲住訊曹則稱失業患病在僻處出恭致被悮獲蔡太守飭送棲流所俟病痊遞解回籍○包探沈金隆稱有麻油店用受傷驢子推磨顯　定章曾令店夥陳槐全候訊今未到案蔡太守飭將驢送公一馬房醫治如不來領變價充公○鄉人周耀廷賣雞營生有安徽人李春生向買一隻付洋一元將應找之錢付訖後察出銅質幸在大馬路菜市有巡捕在塲帮同將李追獲解訊之卜斷令枷號兩禮　示衆○蘇州人徐文明稱有同居之姊丈患病甚重被伴病之潘阿四行竊銀飾等件已由巡捕房在伊父潘 
 
 

Page 4

 
 
阿川處起到原贓解案質之阿四則稱病故之人係父輩同宗理應承繼恐其妻弟知悉不能分取故將銀飾作爲記念並非行竊另有見証袁鶴亭聲明並無承繼之說蔡太守飭將潘阿四管押數日酌量保釋○汪少蘭稱與尤順記同居乘間被竊衣物典押查出票紙求請追究質之尤則稱並非私押惟曾議合股開店因之同住一處因贖當錯取押票以致已贖再押伊因此懷疑蔡太守以兩下各執一詞令尤順記覓保自行料理 
[法界捕房瑣案]  
　　昨晨葛同轉莅八仙橋捕房時據包探王榮培禀稱日前拘押行竊宋家馬房之張阿發康德興前在身畔搜出當票現將各物吊到旋據宋家馬夫倪聖銓投家認領失贓同轉命將張康二人來案詰張曰爾往宋家行竊究與何人同去答稱與現在英捕房管押之朱阿炳仝去同轉謂據倪所開失單尚有金圈等物現在何處答稱未竊金圈同轉命倪聖銓將吊到各贓逐件認領據倪認明元色呢滾邊夾馬褂一件快靴一雙被一條確是失贓物其餘不是同轉命倪領贓退去餘贓俟查到傳領倪領衣叩謝而去同轉飭包探將吊到之藍布短衫褲一套洋布棉被短衫棉馬夾單褲各一並洋傘布單褲馬褲棉綢衫暫存捕房倘有失竊之家可向捕房且領張康二人還押候提到朱阿炳再行訊辦○英界永源客　被陳阿朝帶鄉婦劉小寚住宿經包探緝獲解案着棧夥姜雲卿交出棧主婦花鼓戯阿寳屢列前報昨晨姜投案禀稱主婦有病在鄉未能投案同轉謂阿寳不到案爾可代伊受罪姜一再求恩仍求寛限同轉謂爾等客棧專接來歴不明之婦女住宿希圖厚利實屬罪不可恕姜連連叩首情願嗣後不開客棧同轉謂姑念爾已知悔此次或責或罰爾須自擇答稱小的情願罰洋十元同轉謂爾已願罰須繳洋一百元姜復添十元同轉怒曰不與爾講價值姜願罰至五十元同轉着管押着繳洋八十元陳阿朝騐得手臂患瘡施恩釋放○擺襪攤之嵇發堂控被王連生搶去襪一百三十二雙經葛同轉訊明命包探將王所當之襪吊案已列前報昨據包探禀稱飭吊之襪祗有六十七雙鼎泰押鋪夥投案請領當本同轉命將王連生帶案問曰爾所當之洋及尚有襪六十五雙現在何處答稱當洋三元業已還人餘襪不知嵇禀稱搶襪時有二人餘襪想被逃逸之人拿去同轉復詰士曰逃逸者何人爾能指交否答稱可以指交惟當本洋三元小的情願將布棉馬褂付押歸償同轉卽命押店夥估視價值幾何答稱值錢八百文同轉卽著該夥將馬褂領去寫成押票付還土連生餘欵無力措繳卽着管押再候枷責以示懲儆嵇與押店夥領物叩謝而退開花烟館之許桂華及妻朱阿巧前因開設女豈烟館逮案管押嗣因患病保出日前爲他事至案經葛同轉判罰洋十元已列前報昨據許母陳氏繳洋十元請保子媳出外同轉命將許桂華朱阿巧帶案諭以爾等所犯之事本當嚴究阿巧前曾判定荷枷一月因病准其保出現旣病愈理應補枷姑念爾母屢次求恩本分府格外從寛着將夫婦二人各掌四十下具改過切結斥釋 
[照登虚舟來啓]  
　　謹啓者昨見貴報所列體恤民情一論系來稿照登僕武原人也九月中雖有鄉民滋事然所見所聞與此大異並無不準告荒之說亦無刼米至三百餘石之事至敝邑承辦倉榖之紳實心經理涓滴歸公此次辦振專恃此項以爲大宗若如所言未免失實於振務有害輙敢代爲申辯伏乞登報是幸 
[共襄善舉]  
　　本館協振所昨承浙紹朱君澄之由長沙寄到英洋十五元并繳募振摺三扣又東泖敬義堂劉因病危險許願助振果卽痊愈慨助江浙振濟洋二十元憫黎庶之厄窮解囊樂助邀神明之默佑勿藥欣占旣一念之感通自千祥之畢集除掣給收條外合誌數語以代災民叩謝 
[蘇省撫轅抄]  
　　十一月二十四日候補同知吳恆禀銷東路保甲並籌賑局差孔昭芬禀知奉委發審局差劉錫庚禀知奉委同里厘捐局差候補縣周相輔禀知本日到東路總巡差帥遠煒禀知奉委查驗蘇松各屬鋪兵差卽辭凌瑞保服闋回省典史龍普霖禀知本日到婁門水關盤查差○二十五日候補府　　炳禀知奉飭派蘇差委候補縣江錫珪禀知奉臬憲委赴江北夊屬查驗鋪戶兵差卽辭首府魁老太太於十二月初十日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[咏菊]  
　　傲骨經秋老猶餘晩節芳花殘凌暮雨葉瘦戰新霜籬寄泉非志枝寒尚有香不同桃李豔祗解媚春光○贈李紅玉詞史瑶臺仙侣謪紅塵蘭絮留將未了因北里鶯花圓綺夢南朝風月餞殘春舞衫影窄憐飛燕寳枕香濃賦感甄一曲琵琶遮半面膩人最是喚眞眞惜花生稿於湘影樓 
[鉅欵四誌]  
　　頃承廣永誠寶號交到香港東華醫院諸大善士續募第四批江浙賑欵洋二千元計申規銀一千四百四十兩同人祗領之餘良深感佩頒來義粟頌生佛者萬家廣種福田輝德門者駟馬用修駢語敬謝鴻施[  上海文報局上浙同人謹志]  
[墨寶得價]  
　　今夏除與昌賑所交來助賑物件内有高爽泉先生琴條四輻現由敝所售得英洋十二除入册充賑外理合登報聲明[  文報局恊賑所謹志]  
[上海四馬路文報局内江浙山東恊賑收解處經收松滬捐連總局吳廣菴觀察經募東賑清另登]  
　　十一月十六　○貨捐局朱翁兩善士合助規元一百兩糖委員陳規元五十兩閔行卡洋五十元在勤堂吳嚴家橋厘卡朱周兩君合兩戶各洋四十元絲茶北卡遵訓堂易兩戶各洋三十元鎭江土樂局積善堂高劉河捐局委員洪又唐委員豐俊年徐世興泰康森大八戶各洋廿元沈乾記畢萬茂兩戶各洋十六元顧正記榮茂昌留餘三戶各洋十二元毛允倫楊逸興　星彩居安氏養蒙居兩戶合蔭名士邱成泰絲業公所七戶各洋十元嚴　隆談義興絲捐局三戶各洋八元劉河捐局委員楊又戴裕成又吳潤昌三　各洋五元染山疑善堂姚魯卿三戶各洋四元不書名樂善居兩戶洋三元周鳳鳴無名氏黄順昌春澤堂無名氏五戶各洋一元五庫卡經募　梅書屋洋廿元聞禮堂發記又恩記安記俞荆懋堂張潤德堂陶唐甫姚全記姚順記八戶各洋六元金藥記洋二元上海土捐局程南　洋十二元又募郭紹揚福大祥徐均福三戶各洋十元祥豐厚洋五元恭泰恊永泰洽成義泰號四戶各洋四元鄭合記義盛德昌鄭義興德順號陳義和鼎昌順記號中和號愼德裕源東德昌德和信記十四戶各洋兩元廖志卿震啓兩戶各洋乙洋上海樹木捐局崔洋六元又募木業公所洋四十元怡順昌和昌成利泰昌愼和泰益順盛平湖沈鎭海陳七戶各十元雙盛泰鄭翼芝兩戶各洋五元折湖潘洋六元海鹽朱晋德恆兩戶各洋四元吳松江厘局潘規元四十又募趙屯港分卡姚虹橋分卡錢兩戶各洋二十元種德堂洋四元棣華堂梁張子記徐益記三和堂陳棣堂書屋潘立記七戶各洋兩元謙益堂耕心書屋培養堂謙受堂王穫城山舘蕉雨軒省悟軒樂善堂惻隱書局馬子記趙問記碧庾齊助經堂　王守記程芝記十五戶各洋乙元存德堂柳無名氏沈瑞記愼修堂吳友記翠竹山房歌邁阿居士程少記吳枕記桂琢記吳竹記功成書屋十二戶各洋五角閩廣貨捐局蒯洋廿三元又募參業泉洋帮職董兩戶各洋十元藥業賑號郭子清三戶各洋五元德順郭景記兩戶各洋西　崇德堂郭承正兩人各洋二元布捐局洋六元又募祥泰洋二員　記義豐恊美恆記福新康祥生泰周益大鄭恊大南啓成正祥元正洪昌源恆乾仁大通大成號恊大北號森記元記德記仁元益記昆記元泰陸湛記天成泰朱錫康源　隆大和馬貞甫大昌號義泰元源昌順曹　昌永昌聚和黄泰隆三十四戶各洋一圓程樹記乾大昌恊成乾同昌利瑞昌鼎昌恆茂恆源森生雲錦泰義永昌順余萬成鼎泰昌聚和生恆太十六戶各洋五角以上總共實收規銀一伯九十兩英洋一千另五十一圓虚對開洋　個合併聲明 
[上海六馬路仁濟善堂施少欽經收山東代贖災婦捐山東江浙震澤各賑捐自十一月十一日至二十日止清單]  
　　第十六批山東代贖捐清單○婁東保安室主人司馬霞城兩戶各洋十元劉蘭皆翁經募無名氏金泰熙姚德泰無名氏四戶各二元不解子無名氏合紹秀陰齋傅東岩趙煥美王超弼趙肅夫陳瑞亭陳智珠吳敬敷徐永聚無名氏四戶共十四戶各一元趙福　一元五角岑盛卿吕雲巖孔憲鳴曹子屏靜親書屋鍾秀齋有名氏孔慶珠王松溪九戶各五角三樂書屋三角白鶴江夏益三翁交來二百廿四號册通　典一元通源典衆友節省中秋席費三元車誦我吳幼如葛滋堂楊秋江戴酒馨葉伯雨兩戶各三角源記五角周秋其夏益三譚麟石三戶各二角蔣穉卿一角林記三元又續助一元○以上共收洋五十九元三角第十一批山東賑捐○常德府雙溪魚隱來蔣政記經募蔣相邦錢廿千鄭有成義源泰張德泰陳五福四戶各錢十千蔚豐厚同興泰蔚盛長品祿齋四戶各錢五千文水愼昌義盛行乾豐益裕通恆吳先慶愼思　迪堂詹怡榖堂八戶各錢四千　光佑蔡仲記二戶各錢三千益昌恆玉豐成楊祥記永盛昌彭曉初張敦甫崇德堂蔚泰厚楊源益萃升行無名氏繼賢堂餘兆昌復泰和永益典恊成集成隱名氏十八戶各二千文　天和同豐元泰行沈雙和公昌正豐少鼎氏隱名氏三德堂仁豐永求愈氏冀安氏同大美仁壽　金鑑堂方大德茂昌升錢玉生濟春堂楊萬盛何必書永泰齋同興公復興行　乾元楊萬泰隆昌行元昌行恆順行萬源沈升錄萬保和復興惠　和祥楊萬鑑利大亨廋萬發曾宏順鳥啓順元豐泰陳寶源錢福大通裕典元春恭裕長隱名氏陳春泰渣本治愼終堂隱氏不具名陳述張樂善主人鶴壽主人蔣益泰隱名氏共　十六戶各錢一千楊成玉二千二百文林本立不留名兩戶各錢一千二百求寡過生錢一千九百無名氏錢一千另十二文無名氏德泰元福源余步文胡云分祖培氏保和佑七戶各五百文養源氏名不留董安國另記四戶各錢二伯不書名八百文義興德四伯文李茂吾三百文桶捐錢二千七百八十八文又吳愛亭募不忍堂三吉堂兩戶各錢廿千任東生錢十五千恆益和十千邱天和　八千無名氏一千八伯六十文怡齋萬氏劉匯生崙山　益莘和敦誠行利鴻賓萬太祥八戶各五千文汪全氏管太昌兩戶各錢四千文劉玉山錢三千文培芝堂易田甫謙益長安芝堂劉靜軒梅將吾曾僕山兵鏡秋隱名氏黄保記永昇恆李益升義成美堯長昇十四戶各錢二千福盛恆黄培記吳　源胡義順乾太貞魯春波黎朗州黎服周李松山周幼泉梅翰墀劉閣卿鄭天峰曾錄初承德堂善慶堂永茂　李祥昇李正和意甡楊裕成億昇和管集成裕豐楊松伯丘天源恆泰和昌和黄保記秀山平塊人共三十戶各一千文童佑安四百文吳書田募蔚厚恊和信隱名氏三戶各錢十千文仁豐榮張　兆劉榮盛三戶各錢四　趙　興王信義隱名氏詹正元陳榮立乾豐泰信誠永集義均王繼堂九戶各錢二千玉興和馬湘泉祥豐行宋玉華德興和雲集棧鼎豐　王泉盛張安記子　信陳隆升信堂德成丕青箱堂共十四戶各錢一千桶捐錢七千三百七十文又寳銀一兩四錢六分又藍碩甫募　菊孫錢廿千雙溪魚隱寶銀十兩氷立恆錢十千文鄭世榮貴作均兩戶各三千文李昌訓錢五千胡明貞錢一千文桶捐錢三千九百六十六文以上共計　五百三十七千五百九十六文又寶銀十一兩四錢六分共合來九八元三百七十　兩一錢五分朱少梅洋五十元徐州蕭縣孫幼汀翁經募求平安錢十千文不書名錢一千自省齋五百無名氏五戶合錢五百愛珍氏桂珍氏兩戶各錢一百上共收九八元三百七十六兩二錢五分洋五十元錢十二千二百文○第七　江浙賑捐清單○王裕貴翁經募營口朱益記萬盛永海泉公福增廣裕記號元聚號豫恆泰利盛福恊和成元和廣輔增順天聚號德盛祥萬盛魁萬發成廣聚永共十六戶各營平銀一兩益興利永盛號福聚增三戶各營平銀五錢共十九戶合九八元十八兩五錢　分又無名氏王元蘇省壽萱廬醮金移助洋廿元欽堯翁交到保慈堂洋廿元寗波葉遠蔭耀合五元白鶴江夏益三翁來不留名王文榮來張子偉　心書屋祝王昆寶病愈完願劉正泰林氏求女病愈共六戶各洋二元候鳴玉求妻女病愈鎭江仰日堂兩戶各一元朱小梅兄交南寄園按月節省又綺園按月節省葉大善士葉煥堂四戶各十元徐州孫幼翁募懷德堂四千陳東裕叚愼裕兩戶各五千誠敬堂狄勤堂兩人各二千徐恆豐詒榖堂兩戶各乙千孫幼聽孫紀氏二戶各五百沈妙蓮錢二百文○以上共收九八元十八兩五錢五分洋一百另四元錢廿一千二百文○第四批震澤賑捐清單○劉正泰愼昌源廣隆利三戶各四元甬江元茂長和合洋兩元合愿氏乙洋八伯五十二號册交來陳美順乾元兩戶各四百葉恆泰元豐瑞葉祥泰蔡億中魏常泰李三益六戶各錢三百蔡吉利裴順利廿順興本立客四戶各錢百文○以上共收洋十五元又錢三千四百文 
 
 
