# 1913 - 314 - 4914632

 

Page 1

 
 
   
 
 

Page 2

 
 
[時評]  
　　今後之鐵路交涉（冷） 
　　今日各國之對華政策切言之實爲實行其鐵路建築權之時代蓋自團體借債之政策一變而爲自由惜債之政策後欲求自由借債穩固之方法則鐵路借債爲其最也故各國競爭鐵路之建築權者此其一 
　　團體借債之政策爲監督政棄監督政策者所調保全派之政策也監督政策之失敗即保全派之失敗於是不得不以鐵路政策爲侵略派之前驅蓋侵略必有所藉手鐵路之建築權乃藉手之基也故各國競爭鐵路之建築權者此其二 
　　各國競爭鐵路之建築權烈於是苟有可以藉口之處無不資爲材料而中國對於外入之交涉成案既甚紛亂而舊案之有效無效又無界限絀日如英美對於滿洲支路責言豈有寗日哉敬爲當道進一警吿 
　　專電 
　　北京電　閣議方針全文已定起首以中國今日乃救亡時期非建設時期故所擬皆主切要爲前提首及外交主開誠布公排斥縱橫政策及解决懸案力負責任次及財政文最長歷叙財政困難如日昨財部通電所云主張增加新稅整理舊稅以暫借外欵支持而此後即厲禁以外債爲行政費尤以整頓幣制及金融機關爲根本次及省制主改省爲道道下分縣爲上中下三等仿漢宋制置太守尹令等官各許置尉又如實業則主開放敎育則主義務敎育 
　　北京電　各黨擬聯合討論憲法問題國民黨主維持草案公民黨主根底改正進步黨主折衷大中等黨似袒進步黨 
　　南京電　昨馮宣撫張督韓省長同赴孝陵衛簡閱張之軍隊聞擬酌加淘汰即實行改編 
　　南京電　江北鎭守使蔣雁行來甯昨會馮張商議裁併軍隊事 
　　南京電　江蘇賑撫局現籌欵三萬元開辦貧民工藝廠實行以工代賑廠長鄭睿之輔助員張效先馬少元刻已着手組識 
　　南京電　國稅廳長昨委許定基爲總稽核 
　　特約路透電 
　　北京電　熊希齡通電各省都督民政長詳述自光復之後各省多不解款接濟中央政府而中央政府則嘗解欵洋一千四百萬元接濟各省並代名省償清借欵洋一千三百萬元解付賠欵七千七百萬元今自民國三年三月起至十月止除欠解者不計外總計須付賠欵洋一千萬元自目下至明年六月止須付南京及他處所訂之短期借欵洋五千三百五十萬元及前清政府所訂之短期借欵洋二千零七十萬元又長期借欵洋三千四百十六萬元此事關係國家信用故各省當竭力增入减出以爲彌補預算案規定之入欵僅洋六萬四千六百五十五萬八千一百零九元印花稅與地契稅二共洋八百九十六萬元內國公債洋一萬二千九百八十萬元及五國銀行團所付之洋一萬九千九百萬元皆在其內且稅欵能否敢足尚不可必內國公債亦未决定故各省當道急宜整頓舊税徵收新稅與中央政府協力撙節費用及實行减政主義俾得有欵接濟政府以抒困難云 
　　北京電　俄國公使署之意中俄蒙古條約下星期前不致簽押該條約含有兩國交換之宣言書及公文並規定中國承認蒙古之自治權及庫倫條約並密約俄國承認中國對蒙之宗主權認蒙古爲中國之領土中國允不干涉蒙古內政並停止移民派兵入蒙俄國允中國派一代表駐紮庫倫並派委員駐紮各處其地點隨後與庫倫官員商定蒙古自治區域爲北四部及科布多一隅科布多之界線隨後由中蒙官員再定他處界線則未經討論其餘詳則俟條約簽定後由中俄蒙三方面開會解决 
　　成都電　中國西部敎會敎育聯台會今在此開會五日各處敎士到者甚衆議定敎會學校之課程大學則另加學科其目的在使敎會學校之學生較官立各學校之學生獲益更深且因基督敎旨爲增進華人道德之唯一善法故礒定各學校仍宜尊重基督敎星期六日舉音樂會由英總領事爲主席都督民政長及有名人員到者甚衆明日都督民政長擬請各外人茶會且將開宴合慶中華民國正式政府之成立 
　　譯電 
　　北京電　日本滿滿洲近今之鐵路計畫其情形如下日本與中國商定供給經費以便敷設南滿洲鐵路之支路兩條一由洮南至四平街一由開原至海龍城共長三百英里並商定中國如需外國資本敷設熱河至洮南洮南至長春海龍至吉林諸鐡路則當先賂日本商借以上諸路長　七百英里兩國政府對於此舉巳交換公文惟尚未簽定切實合同亦未商定條件諸路旣以日本之資本敷設則供給材料築路工程及將來管理之權均將屬於日人之手矣中政府以熱河至洮南鐵路優先權讓與日本實違美國所訂錦愛鐵路合同該合同規定自朝陽築路至洮南長約三百英里其路線與上載者全然相同本年二月問美國銀行圑脫離五國銀行團之際曾照會中政府聲明美國仍有錦愛合同規定之權利中政府今忽以此權許讓日人美國銀行圑自將提出嚴重之抗議英國利益亦　有關蓋該合同規定經費由美國供給而工程則須歸英國寳林公司辦理故英國早遲亦必出出而反對也柏林電　聖彼德堡電社得悉滿洲都督巳請政府設法抵制日本在南滿洲及內蒙古之進　取 
　　北京電　東三省於前會計年度共缺乏洋四百四十六萬七千圓北京電　旗兵統領江朝宗令各旗兵一律於本月底前剪髪消除漢滿之形迹 
　　北京電　美領事維廉士君今日電京彼已與陝西都督商定賠償前年革命時西安府美國敎會產業所受損失問題陝督允以銀二千兩爲死難之美國腦威瑞典敎士築造一紀念碑遇害美人之家屬如索賠欵則擬照付云 
　　北京電　參議院今日三讀通過浦信鐵路議案德國各報登載袁世凱覆德華協會之賀電 
　　北京電　海軍部擬轉設海軍中學梭學期以三年爲限入學之學生須在高等小學畢業者始爲合格三年之後再入海軍士官學校學其亦定三年畢業後登艦見習八個月 
　　超興電　浙路之寗紹一段中隔曹娥江其路橋巳歸德國某公司承造閒價銀二十六萬八千兩該橋長六百英尺限十八個月竣工 
　　柏林電　香港德國領事伏里斯區擬在亨寶組織一中國古物博覽會規模甚大德皇聞之大起興致特派普魯士大臣至亨寳探問情形 
　　維也納電　據某報載稱俄人名柯特者於阿格拉姆戒嚴之際犯偵探之罪已判定死刑據當道調查俄人現在奧國設立極縝密之伯探機關 
　　倫敦電　沙克爾在在倫敦演說謂擬於一千九百十四年復率前次隊員赴南極探險 
　　華盛頓電英德法三國政府巳應美國國務卿白乃安之請照會美政府擬俟與美國交換意見後再定對墨政策 
　　羅馬電　意大利卡太利亞開讀選舉票之際有人向人叢中拋擲炸彈傷者四人一人頗有性命之處現巳拘獲工人協會會負四十一人賴泊爾亦死一人 
[要聞一]  
　　關於憲法問題之兩面觀 
　　　七月十二日第一次開會以來以迄本月二十五日所費時間計一百零三日憲法草案全文一百十二條始　完全通過昨據所聞該會議案雖已全體告竣而其中數條尚有可修正之處且並不可不作全案說明書以備交憲法會議故該會自本星期起除選舉委員長休會一日外即按日開會將全案附以說明嘗幷於各條下附加說明遲則一星期速則五日一律脫稿故眞正鐵法會讓之關幕大約應在下星期一云 
　　中華飯店內之譚話二十五日晚六鐘交通總長周自齊大宴議員於中華飯店議院到者六七十人席次周總長謂某政客云憲法問題究竟如何解决且聞草案巳通過二讀於起草會上大約難望變通惟恐照此議去不免生絕大衝突以總統一方旣表示絕不滿意且陸軍總長更有不願承認草案之表示不此種情形不啻爲將來憲法會議之警告也兄弟爲維持政局起見前巳約梁司法長汪敎育　擔任設法疏通兩方意見但未知此草案中種種規定於大會中究能變更否某政客云先生之意甚善處中國今日時局無論誰何無有不希望政局和平者度總統當亦此意憲法草案之討論與其謂屬於兩院議員無寗謂屬於各黨黨員以某觀之草案中雖定有某某條件實則於大會中皆不難以多數變更之然近日風聲傳播譯然以駭幾若不免釀衝突者則其過為總統畫策不能不任受之其實一般議員對於憲法中之總理同意權本未加以考求亦未表示贊同令見總統如此注意是引起若輩之疑心而反不能不加以考求恐若輩研究之結果雖欲不贊同同意權不得也今聞彼輩所持之議論謂總理同意權於總統用人殊無妨碍前之熊總理及各部總長有一不通過者乎今若改組政府再將熊希齡等提出仍必爲一一通過閣等之任用固出於總統自由之意思並無政黨議會等加入其中如此則憲法中之同意權又　害乎云云周總長答言必與梁汪二總長擔任調停云 
　　湯議長之調停　衆議皖湯議長二十六日上午十時往見總統開其原因係因湯君以此項憲法問題引起行政立法兩部之暗潮此種現象殊非國家之福因擬設法調停以翼兩方面消除意見務於和平之中而求解决之方法聞袁總統之意見亦甚望兩方面從和平解决萬不可有衝突之現象並以上次八委員之出席實不免有意見隔閡之處以後但能意見疏通自不　再有隔閡之事故亦望湯議長擔任維持冀得和平解决之結果云憲法上爭執之要點　此次憲法委員贈起草之 
　　　法草案中最爲政府所反對之事約分數項　任命國務總理之同意權及其他之同意權　國會委員之設置　國務員不信任之投票　解散衆議院須得參議院之同意　審計院之組織由參議院選舉以上數端爲政府一方最注意而最反對之事此外各條雖尚有不滿意之處而政府尚無必爭之决心不過上列數項在政府之意無論如何不肯承諾其理由則謂謂憲此規定行政部此後無可活動之餘地無論何事皆須聽命於國會破壞三權 
　　政府之最後辦法辦對於此事雖擬堅持到底惟一切舉動皆從和平日前袁總統會以此意諭誡政有諸人並决議對於此事無論何時祗准求法律上之解决不准有法律外之行動倘將來國會一方面毫無退讓之意則政府卽將此事始末情形並所持之理由宣布於全國徵求天下之公論以爲最後問題之解决但此舉乃最後之辦法倘能有事前可以轉圜即此舉亦作罷論云云 
　　現政府之積極進行 
　　最近會議之要題二十六日上午總統府海宴堂舉行會議列席者約二　餘員述其會議情形大略如下　熊　理提出劃一鹽稅案（議决）方　担徵稅二元南方三元　央商福記洋行包運煙土案（議决）飭外交部據理英使力爭並電令該商卽日停運　胡景伊電請裁省存道案（未决）原案交國務會議　王懷電電請派兵助勦多倫蒙匪案（議决）電令第八八師迅即開往　機則辦 
　　會議內容之梗概國務會議自熊總理病瘳以來每日續開駸駸進行大有頭緒茲據探聞該會議內容之梗概　內務蹰行軍民分治裁撤都督民治専歸於民政長管轄惟警備軍歸於民政長惟登用官吏務必審慎考選以期洗滌從來腐敗弊習至省制問題則暫留研究　外交决用遠交近親主義一切問題以平和解决爲要訣例如中俄問題務期從速解决以敦邦交對於日本力主親密一切懸案務期迅速平和解决以保一新外交關係而維持大局　財政方整頓財政節减冗費一方研究稅制富裕財源且制定國立銀行條例相機發行一種定期兌換紙幣並改良鹽攻增加收入又統一國庫之收入以防紛亂嚴定會計法規整頓出納　軍事於全國畫定軍區每一軍區設置一長官常備軍隊大約减爲二十師團左右一切兵權皆歸陸軍部直轄而其所節經費投諸他方面生產事業以謀貨　交　關於郵便電信鐵路船舶各項銳意改良擴張其中鐵路一項力爲注重唯典築鐵路經費浩繁現期實行頗屬困難故輸入外貲以謀通融亦爲一時之便法　實業專採保護政策農工商三項事業尤期相並逐漸發達唯中國以農立國實為商工業之根源最不可不注重而又以棉花為中國國產之大宗其栽培耕種之法亦亟宜銳竟改良至工業則以紡績與礦務為大宗紡績與棉花大有關係開掘礦務亦需鉅資如欲實行之輪入外資亦無不可其外增加關稅發止釐金保護內地產業以防國幣濫出外國　敎育最重普通敎育義務敎育就中對於小學敎育斷行强迫主義以謀國民敎育之普及且重視實業敎育藉資產業之發達至高等敎育及專門敎育則暫採漸進主義不必迅速設立學校至於道德則尊重孔敎以為風敎之大本至於中等以下學校讀經得失問題尤再三致意　司法制定法律明確裁判以作法治國之基礎同時政正法律次第收回外國領事裁判之權此為二十六日以前國務會議提出之大端也 
　　發表政見之大綱　熊內閣自成立後關於施政之方針尚未發表茲開日內即赴國會發表茲探得大綱　軍制（甲陸軍全國置十二（乙、海軍以設立學校培養海軍人為入手　內政甲）裁撤都督各省要地置鎭守使使掌軍事（乙）設置郡縣（丙）淘汰　方官　敎育實行强迫敎育　司法改正民刑訴訟法　財政（甲）整理紙幣（乙）經行借欵　外交（甲）清理外交積案（乙）聯絡國交　實業合併農　商設置模範的國家實業 
 
 

Page 3

 
 
　　三年度預算實行之準備 
　　表式議决財政長　希齡為改良三年度預算起見曾擬訂各項表式並簡章三十條呈請國務會議聞B議决當由財政部分行京內外各衙署依式塡報茲探其內容如左 
　　編製程序往年預算因無程序致有遷延之弊茲特訂出一定之程序大約分為六級　各省歲出入概算書之造具　各部歲出入概算書之核編　財政部彙編歲出入總概算書　國務院分配歲出入之數　主管各部歲出入預算計書之編造　財政部櫐編歲出入總預算書 
　　豫訂罰約　總長以二年度預算各省機關尙有未編製送部者實屬不成事體因無比較之故蓋元年度預算因光復之禍機關停滯實難依據其遲延尙有可原現二年度全國預算將有眉目則三年度預算巳有參考不難届時送到倘有遲延貽誤全案關係匪淺故擬預定罰約以示儆戒 
　　編製時期京內外各衙門於三年度預算編製時期業巳宣布採其內容如下　外省各衙署（除鹽務稅關）及各邊地內各衙署限於十月十五日以前送到民政長署財政司署或邊防最高行政署　在京各衙署所轄各處及海關造幣造紙印刷各極署概算書限於十月末日以前咨送財政部　各省財政司署及邊防最高行政署編製所屬預算書限於十一月十五日以前到部　各衙署歲入概算書限十二月十五日以前到部 
　　編書備考於十二月十五日以前俟京內外各衙署三年度預算害送部後即由財政部會計司彙集全數預算編成國家三年度豫算歲入歲出參考書此項參考書限於三年正月內吿成分送內外各衙署以便將來有所依據云 
　　年內公布　財政熊總長昨在國務院發表意見云三年度預算簡章前巳通電外省各衙署分行京內各機關在案各處預算書想可如期送到則十二月十五日以前即可到齊本部於各處豫算到齊之日儘於五天內彙編全國歲入歲出總豫算書咨請國會通過趕於年內呈請大總統公布 
　　張總長實業政策要綱 
　　張總長季直到京後　各部員專心硏究實業政策日昨巳令司員楊某等編纂意見書茲分述如下（甲）農林（一）巡行講演農政（一）病出害出預防法（一）佃種辦法（一）勸魚商散放魚苗一）協助禁種　粟改種他物法（一）獎勵植棉（一）整頓蠶絲業（一）設家畜市場（一）生絲檢查法（一改良茶業（一）遍設農林學校（一）速設山林登記局（一）擴設農民金融機關（一）實行種子交換法（一）獎勵（一）廣設森林苗圃(乙)工商（一）推行度量衡辦法（一）出口貨物檢查法（一）寬免出口稅（一）嚴增舶來品之稅率（一）設立中央製煉（一）推廣紡織廠（一）調查地質進行法　實行茶業保護政策（一）全國商場劃一法（一）　設全國農工商品陳列所（一）製鐵之保護（一）維持國貨（一）整頓油業（一）海外實業練習法（一）商事裁判法（一）保護開礦者（一）提倡各種實業 
　　南京收拾記（二十八） 
　　內務部電韓省長云湘人柳大年私訂借欵合同又詐稱常辰支路總理應嚴緝解京訊辦國務院電韓民政長云福建劉民政長電陳辦理減政情形均切實可行請查照仿辦 
　　徐海剿匪巳由張督派武衛前軍張司令白統領前往刻參衆兩院議員王汝圻等電請淸鄕督辦叚書雲謂淮屬請派亦宜用客軍勿為浮言所動云云 
　　兩江師範學堂及紅紙廊法政學校又夫子廟等處軍隊已由令紡一律遷讓昨已江北專門學校巳經韓省長委任任祖棻接辦 
[要件]  
　　日本外交政策紀事錄　（林董伯爵之日記） 
　　一千九百零八年末西園寺內閣辭職巳故林董伯爵因而歸田乃決意依據從政時之日記著為紀事錄然事變不測書成未半而中輟俟能吿歲厥功則可成一極有價値之日本外交史書自明治四年起迄明治四十一年終或將引長亦未可知也伯爵著有序言略謂彼於明治四年始入外交界任微職年甫二十有二回顧三十七年內經歷之事殊耐尋味苟歲月容人則擬將往事一一筆之於書云云繼又分類如下（一）井上二次修正條約（二）大隈修正條約（三）大同團結與進步黨之戰爭（四）來島攻擊大隈（五）明治二十四年俄國皇太子游日（六）俄國皇太子之遇險外務省之周章（七）松方修正條約（八）中日戰爭（九）三國干涉（十）俄日會商朝鮮問題（十一）日本對華政第（十二）中國北省之急變（十三）英日聯盟十四）俄日戰爭（十五）日本戰後對華政策尙有附錄二一記日本對美政策僅於一千九百零八年之高平條約略加評論其文錄載於下其一則論美國移民問題惜伯爵之名著僅成一小部份旣定目錄之後卽從事中間數段今所知者為馬關條約成後三國之干涉俄日會商朝鮮問題日本對華政策英日聯盟日本戰後對華政策數段及所附一千九百零六零七年之俄國協約及一千九百零七年之法國恊約兩段而已日本時事新報旣登伯爵之紀事錄後歐洲似嘗稍起悞會路透訪員由起源之處探悉日本時事新報所載者乃在伯爵生時所紀之談片伯爵辭世之後始分段登出未幾番爵之日記簿聽令各報採錄於是各報乃直錄日記簿旋因外務省出而干涉故時事新報復舍日紀而接登前載之談片僅完一大段而止聞尙有二次聯盟及其餘各事之談片未經登出傳聞如是恐不足信而日紀簿所紀自必完全然因外務省之干涉當不致再見於世矣伯爵著書之目錄及所成之各段巳略述於前下載之文卽取材於此也 
　　竇樂爾君（英國駐日大使）於各報登載英日聯盟條約後卽致書谷報謂伯爵苟在世必不許以此文公之於世實則伯爵不特將准之且請俟其歸田後卽行付刋不必俟其謝世云此為一千丸百零八年十二月間伯爵致路透電社東京訪員書中之言也（按以上皆訪員之言） 
　　一千九百零七年美日交親紀予（伯爵自稱）次將討論美日協約事該約由日本駐美大使靑木子提議時為西園寺內閣該內閣嘗拒絕締結該約而今內閣（桂太郎第二次內閣）則成之惟恐不速故以今內閣之見解論之此舉成於前任必遭貶責今幸得功成足為外交活潑恢復之徵其實今內閣之締結該約有今內閣之理由而前內閣之駁絕亦有前內閣之理由時勢不同不能因前內閣未與美國訂約而遂抨擊之也 
　　一千九百零七年季春日本駐美大使靑木子忽致電外相報吿條約大綱其文與一千九百零六年宣布之外交公牘所　者相同謂彼以個人之資格向美國大總統提出美日協約其條件如上美總統業已嘉許云云外務省之意靑木子提出之條件乃屬尊重友邦之特權僅當視為國際尋常事務苟非時促不能談判則實無締結特約之必要而美日兩國之間除移民問題外今實無可損邦交之事靑木子向美總統提出該約時移民問題獨付闕如衆意該約不過為國際之常禮全屬虛文故乃駁絕之且約內並未述及切實之目的無端而訂此約轉令外人疑我兩國邦交有不得不訂此約之理由外相旋於內閣之中提出此議內閣全體韙之並將靑木子之電付漢城統監伊藤公徵求意見電抵漢城時桂太郎侯適在該處乃與伊藤公詳細商議日本對美之外交因靑木子不先探問本國政府之意旨得其許可擅與美政府開外交談判故痛加貶責桂太郎侯及伊藤公之意移民及勞働問題實為美日兩國邦交之障礙苟不解决則縱簽定百約亦屬空文乃即　覆外務省外相之意正與脗合因呈內閣贊成由此觀之今實不能以前內閣未訂該約而詆其外交之不活潑也（未完） 
[雜評一　（無名）]  
　　財政部之通吿　大借欵成則各省求濟於中央小借欵起則中央求濟於各省此自然之勢也蓋中國今日所謂中央各省者均屬自顧之不暇安更有欵以濟人外人自由借欵之策行財政部之求濟淤各省各省或能散借也嗚呼此即閣議所謂救亡時代也 
　　各黨之憲法主張　各黨對於憲法草案有主維持者有主根底改擬者有主折衷者此三說固足以盡之矣折衷之說於中國之習慣最為相似於兩方面之情形亦易通融其殆　優旁歟雖然憲法云者非調停之　　也如是定之甯有當耶 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　民國最近之三大交涉 
　　收回領　裁判權　討論之大綱收回領事裁判權外交部外交大會議問題之一該會係由各省外交特派員組織崦成湖北特派員吳某巳於日前抵京其餘亦陸續報到大約不日即可開曾討論切其討論大綱如下（子）改訂華洋會審辦（丑）嚴定租界內地之區別（寅）預備收回領事裁判權（卯）改訂外人內地旅行章程（辰）調查敎士傳敎情形（已）訂定駐居內地外人受中國法律管理辦法（午）定租界工商業營業規則未）現定內地洋商營業辦法（申）規定出口物貨辦法e德人之言論昨德華日報論云據最近報吿中國外交部將開外交大會討論收回領事裁判權問題然中國收回領事裁判權必使居留中國之外人受國中法律之拘管吾恐各公使提起反對蓋中國綫經承認而所以對待各國之方法遽爾發現爲時又未免過促蓋各國雖經承認雖經許中國那入國際團而其國內法律情形未必卽已進步而臻於整理之地位以無如是之速也中國政府曾允各國以遵守舊約故此時中國亦只可遵守舊約以互相維持者云收回領事裁判權則須待之中國法律已臻完善地位能適乎外人之應用　　實打之此中國政府之所宜注意者也中國亦嘗思與　國和好然和好以不侵損各國之法權爲第一條件中國曩者亦嘗提議收回領事權谷國始終未允中國其亦可廢然返矣云云 
　　修政海關稅率　　提出之原因修改稅率雖由外交部提出於外交團其原動力則係關稅改良　員會該會於本年八月二十人日組成會員以交通外交財政三部派員充之而稅務處派員為尤多總稅務司分署副稅司亦與焉該會專　討論改良關稅為宗旨所謂事前之準備者是當該會成立時外人即預料日後稅率將有更動至今果發現爲事實然謂　改稅率爲關稅改良委員會之原動力則母　謂爲稅約效期之原動力盍我閩財政家示必有偌大魄力敢提議修改稅率只因十年修改之期巳届不得不奮身一爲耳　　增收之約數海關稅率正稅旣定植百抽五加以增抽附稅七五合計其一二五據財政當局報吿使關稅值百抽一二五除抵舊時釐金所得外我國可增收二千一百餘萬兀　　外人之置議修改稅率之利旣如上述故政府　　積極進行以資裨益財政惟有一大疑問尚需討論者卽我國內地釐金能否尅期裁撤　裁撤釐金者加稅之前提也自民國吿成各省有撤釐金者有撤而復微者紛紜錯雜莫宗一是故裁撤釐金於收入上雖無影響於手續上大費研究近日外人對於此節巳紛然置議多謂釐金之能否裁撤全視中央財政之能否統一以爲斷云　　日人之反對修改稅率之說於東京商界始發現其反響紡織公司等開會討論反對方法至日商首先反對之原因係因日商之輸入貨品於我國較多或恐改稅率而受影響以致失敗故也他國商界尚無何等　動作預計當不致如日商之設法反對惟聞各國政府對於修改稅率一　未表十分贊同之意是則在我國外　黨局之　堅忍主義以濟之矣 
　　各國要求鐵路權　　英國英國所要求之鐵　除自廣州達重慶之敷設權以外並擬自重慶縱貫四川省以延長至甘省之蘭州若測量以後工事上或有困難則準重慶蘭州間之哩數更於他之方面要求同一之布設權至關於借欵叫香上銀行對於廣東粵漢鐵路公司以鐵路之全部收入爲擔保訂結七萬一千五百萬元之借欵合同此其交涉之大略也　　俄國又據他報所載外蒙界線本限於喀爾喀部俄國此時擴張範圍則欲包合阿爾泰地方於其內至其要求鐵路權則有三線　爲自甘省蘭州出黃河河岸更進而出黃海之一線　爲愛琿對靑山間之一線　爲齊齊哈爾洮南間之一線云　　日本列强獲得利權運動熾烈之時日本堅守不鳴不飛之嘗欲於中國中部得一相當之鐵路線因之與英國政府秘密磋議據英國所回答則謂日本如欲於中國中部要求鐵路敷設權則英國亦必於南滿洲參加其中得一路線以為報酬云 
　　鹽政討論會開會紀詳 
　　念　日午後二時鹽政討論總會在東珠市口織雲公所開特別大會張熊兩會長皆出席來賓會員到者不下千人首田會員公推景君本白爲臨時主席景君報告開會宗旨並致歡迎張季直熊秉三兩會長詞略　夷考我國一千年來所行之鹽法不外利國利商兩主義漢之桑孔專主利國者唐之第五琦劉晏則於利國之中兼有利民者至宋以降利商之說大興引界商包之弊至今爲烈上不利國下不利　國徵某一商取其二民納其十商得其七迄於前清爲也詬病雖經無數之名儒學者著害立說卒難革除秕政推其原因約有數端一由於官吏與商互相狼狽專制政體之下雖有良法本不易行一由於鹽制複雜解人難索官吏惡其病已也而故紊之商人恐其謀我也而故秘之於是上關國計下切民生之鹽務千百年來隱於秘密黑暗之中雖有一一主張改革者散處四方未　集合一堂互相討論又未能定一具體之計畫以餉我人民於是鹽政一端在中國不但視爲專門之學幾幾平成爲絕學矣清之季世幸得我張會長窮二十年之心　樹改革之旗幟於南方數上書清廷而策不用同時熊　長倡就塲專賣說於北方小小小試遼東成績昭著適淸連告終民國成立張會長採就場專暨之制定爲民製官收商運民賣四大綱召集同志草成一計畫害去秋九月携書北上得熊會長之同意惜爲强有力者之巨商所阻同人等承兩　長之意知時幾未熟組織鹽政討論會於京師發打雜誌以資鼓吹一年以來支會遍及於產鹽各省已告成立者四省會員加入者數違三千荷各政黨之贊同報界諸公之鼓吹改革之　已遍全國而適值熊會長總理國務張會長兼攝農工凡我國民知與不知均謂兩會長三十年來所抱之宗旨利國福民之政策當可見諸實行夫社會期望於本會愈切則本會之圖報愈難而我會長之責任亦愈重一年以來我會長會員對於改革一事所躊躇顧戲引爲深憂者有五大問題　政府無決心　曰非常之功必待非常之人鹽政積弊千有餘年欲决然革除非有巨大之眼光宏毅之魄力斷不足以言此今張熊兩會長同入內閣國務院中又皆同志之人斷不爲浮言所動可無盧者一　中央無强力欲行良政策必須有强力之政府光復以來省自爲謀中央號令未能普及而鹽務一端自清以來素爲各督撫所把持未能集權於中央民國成立變本加厲今則中央權力日形鞏固可無慮者二　黨見不一致民國成立以來凡百設統往往因　見之紛馳未一致進行甲黨以爲是者乙黨非之丙黨以爲可者丁黨否之維鹽政改革1事無論何黨無不贊同可無慮者三　經費之無着鹽政改革無欵不行庫藏如先籌數欵惟艱雖有善者亦末如何今則二百萬磅之借欵文未動可無慮者四　時間之不待自鹽稅全抵外債外人有監督之權合同所載償欵誤期郎歸海開管理主權一失萬刦不復雖欲改革亦巳無及今則尚予我以三年之期間果能併力進行尚不至絕望可無慮者五以上五端均同人等所引爲深憂者今巳一一解决孟子有言雖有鎡基不如待時雖有智慧不如乘勢今日若不改革永無改革之B兩會長不能改革更無改革之人時哉時哉千載一遇望我兩會長乘此時機毅然决行國會諸公及本會議員協力以助之行見一年而制度備二年而功效見三年而財政裕外債償清主權恢復將見家頌戶祝歡迎之聲洋溢乎中國豈僅僅今日在座諸君而B哉詞畢張季直君出席　答詞略謂本會設立以來期於改革鹽政以歸良好殊不知中國鹽政腐敗其於改革之事甚非易易第一鹽商知識短淺而官家又不研究倡導利國利民之法遂致紛紜複雜即予早年所辦之鹽場其種種困難情形非深歷其境者不知其苦厥後除賠折三萬資本不計外尚虧欠十餘萬之鉅債然最困難者即鹽法限制銷運界限太嚴予旣一人嘗此苦痛而繼續受其害者更不知凡幾所以欲得研究而改革者係欲維持將來且喚起吾國人之注重鹽學並詳叙各省監務良善情形復云改革一事在云年雖有良法恐不易行而今年大局巳定於改革上尚可望諸　行等　畢次由熊秉三君演說略謂改革鹽法之原動力出自張季直先生綠先生於我國監務幾費二十餘年之研究且富有經騐故改革者不為可緩事况當中央己有統一之實权此項命令不久即可頒佈然此中尚有極困難之事即關於借欽中之合同當將借欵條約並鹽務上種種關係及將來之目的惟在脫免外人之干涉云云次由梁任公君演說略謂中國改治中最難解者莫如鹽政何以故論政治現象凡公開者易明暸秘密者易含混况其中更有隱弊乎中國數千年來無一有鹽政知識之人卽由不公開之故物極必反至前清末年谷保守極密秘之制度均破壤而此惡制度亦受影響故從前言改革難今後言改革易但今後責任惟討論會諾君子負之以前無研究鹽政之人政府又不用研究鹽政之人其政治當否尚與諸君子無與今後政府旣云改革又有諸君子在此設將來辦理不得其術則本會當任其咎矣吾願本會諸君子勉之云云次各省支會報告會務當有魯支會代表某君蘇支會郭肖霆君閩支會林炳章君次　登壇演說至五鐘餘乃散會 
　　新輔幣重量及成分之規定 
　　財政部現將新輔幣規訂係分七種其重暈及成分誌錄於左 
　　　　　五十分銀幣　重十三拉姆合庫平三錢五分弱成分係四分各三爲銀四分之一爲銅 
　　　二十分銀幣　重五又十三分之格拉姆合庫平一錢四分弱成分同上 
　　　十分銀幣　重五格拉姆合庫平六分五釐强成分同上 
　　　五分銅幣　重五格拉姆合庫平一錢三分强成分係四分之三爲銅四分之一爲　 
　　　一分銅幣　重　格拉姆合庫平一錢六分强成分係百分之九五爲銅百分之三爲鉛百分之二爲錫 
　　　五文銅幣　重三拉姆合庫平八分强成分同上 
　　　一文銅幣　重一又四分之格拉姆合庫平三分三釐五毫成分係半銅半鉛 
　　進步大中兩黨提携紀　二十七日衆議院選舉全院委員長聞事前進步黨與大中黨互相提携進步黨擬以各股常任委員讓與大中黨大中黨因該黨人數未能過半亦願將全院委員長讓與進步黨兩黨實行聯合一致交換投票現大中黨已將本黨認定各任常任委員名單送交進步黨並决定舉進步黨王印川君爲全院委員長茲錄其通告本黨議員文如下　啓者本黨於本月二十三日開議員會决議常任委員與他黨提携曾經推定唐恩張黃夏江諸君分頭交涉現在國民共和政友公民黨均無商量餘地惟進步黨願意犧牲一都常任委員與本黨聯合推舉本黨常任委員本黨因人數未能過半亦願將全院委員長讓與進步黨以便彼此實行聯合本黨已將認定各股常任委員諸名單送交進步爲一致交換投票現按進步黨通知該黨决定舉王印川君爲全院委員長候補者望我本黨諾君特別注意一致投王印川君全院委員長之票以昭聯合大信至切至盻特此通知順頌義安又聞衆議院選舉全院委員長各黨均擬出候補者進步黨爲王印川公民黨爲李慶芳國民黨爲張耀曾大中黨與進　黨提携政友會與分民黨提携各黨接洽雖己就緒但恐禾必能到過半數公民黨對於此席無必得之心所以擬定李君者不過保持其第三之地位張耀曾君前己登報脫黨國民黨此次國民黨仍投張君之票聞該黨人言張君雖巳脫黨然暗中與國　黨仍有關係云 
　　白匪騷擾豫南情形 
　　漢口敎會昨接得河南盧氏縣傳敎西人來信云白匪於十八號夜半竄至盧氏縣將城圍困城中縣署衛隊數十人早已逃遁知事亦不知去向十九晨匪探知城內無兵即命匪扒城各商民均伏城上叩百詐降該匪四面令插旗白一桿率衆向北而去二十號不知興何處官兵戰敗退回形甚狼狽查點人數死傷不少該匪等因盧氏縣地方極貧恐有追兵赶至不敢駐紮欲往湖北老河口又懼該地官兵勾留半日商民無法紛送酒肉犒軍哀求憐恤白匪旋下令率匪向汝州而遁盧氏遂獲保全未遭焚掠亦云幸矣又有賒旗鎭西人避難至郾城者函告漢口領事云白匪於十七八號自鄧州竄擾唐縣盧氏汝州等處然白狼所親愼之大隊仍在南陽府之西內鄉縣距賒鎮西南一百二三十英里白又派有匪七十餘隊每隊只數十人至百餘人分往四處鄉鎭放火搶揀每夜至少焚掠十餘鄕鎭使鄉民無家可歸多隨之為匪故各處田禾　無人收割汝州共有土城三十　座巳被匪破三十三座賒鎭介於南陽汝州之間爲著名商塲守兵與民團僅四五百人現自聞警後各商民每家均派一人在土城上日夜守衛月前有官兵一千餘名至汝州並未與匪認眞交戰本月十四又從南陽開兵三千名到汝州只將白匪逐至新野而返逾日該軍又調回開封懷安等處當道遂報告白匪肅清不知兵去而匪又來商民危險殊甚云云現英法各領事以該處均有傳敎西人己忠吿汴督再調大兵務將剿滅以救民生矣 
　　湖北政界近事 
　　饒漢祥出席問題　新任民政長　饒漢祥因奉簡命之初省會議員多表反對故有不滿於該會之意視事浹旬尚未循例出席赴該會發表政見茲該會議員賀黻冕等提議以省長對於一省內政整理財政籌畫實業振與敎育進步事事負有完全責任其施行方針如何應先吿知本會今擬訂期請其到會發表一切政見以便互相商榷當經公决咨二十七號出席聞饒因是日行政會議廳適開月會不能咨咨復改於二十八號到會想届時必有一篇大文章出現也 
　　黃開文辦路問題　鄂省特派交涉員一席早擬歸併於江漢關監督黃開文兼理黃本稱交涉老手黎副總統亦倚重之乃黃因與鄂政界中人多不相洽且以前漢口電報南北局之合併及去其兼管漢口通商交涉二事頗不滿意矢志不入鄂政界頃巳自赴京師謁見袁總統及外交財政二總長力懇免去江漢關監督本宮請即以交涉員胡朝宗改任關監督而己則願任川漢鐵路鄂叚總辦之職（川粵漢路鄂境之粵漢一叚刻刻刻已動H川漢一叚亦開工在即其總辦尚未委）袁總統以其現當京漢鐵路南叚監督深諳路務巳命交通部長電商黎公擬即委黃爲川漢路鄂叚總辦矣 
　　漢皇之外官蹤迹 
　　德國之調查員　前歲民軍起義漢上洋商所有損失眞向我要求賠償茲因正式總統巳經受任各國駐京公使均派調查損失員來漢先行調查確實然後問我政府索公德公使所派調查員卽廣州領事羅司那偕德皇新派考查在華商務使者卜俚飛亞君巳於前日抵漢其餘各公使所派調均日內陸績前來聞將合組一機關調查以昭大公 
　　美國之新公使　新任美國駐華公使勒克利君現由華盛頓放洋來華於日前抵滬因武漢乃起義首都共和起點兩欲前來視察不由滬航海之京特來鄂乘車北上茲巳於一十七號抵漢騅漠美領事及僑商人等均在碼頭歡迎黎公以美國與我邦交最篤故派胡朝宗代表迎迓二十八日該公使親武昌拜晤黎公招待極為優隆由英　專校校長郭泰祺爲通譯兼招待該使在府　後並派員導之游覧名勝各地云 
　　日本之新統將　日本駐駐　防軍約一聯隊新由該國　來換防未久乃其統將岳克雷大佐未知因何事故奉日政府命調令回國另派夏橋華大佐於二十七號來漢接統該軍 
　　德國之新頒事　德國駐京公使前向我政府要求在長沙區域設立領事館以便直接辦理湘境德華交涉事宜巳經中央外交部允許由德政府派委麥克豪君來承斯　到漢與駐漠德正領事劃分界限權責接收舊管巳結未結各交涉文卷不日即赴湘任事矣 
　　江蘇留學生之名數及費額 
　　敎育部電詢江蘇留學外國學生名數費額昨韓省長巳電復如下　江蘇留學東西洋各生名數及年費統計表（英）十四名　年費二六八八鎊（法）六名二八八〇〇佛郞（德）二名七二八〇馬克（比）十一名　五二八〇〇佛郞（美）九名　八四九六美金（俄）一名一六二〇盧布（日）六十八名二八六五六日幣（又四校新生補助費）七名　一三三〇日幣 
[地方通信]  
　　鎭江 
　　各縣普設禁烟局　內務部來電以各省禁烟往往專注意於省垣其餘各縣仍依然私運私售私吸皆因無專員督辦之故因令於各縣普設分局韓省長接電後巳定議先於繁盛區域設立漸次擴充刻巳訓令丹徒縣遵照辦理矣 
　　廳判尚可保存　鎭江警察廳前經省長指令取消政廳爲所各紳商以鎭江本通商大埠不應改所故曾公電省長請保有廳制問省長已有挽回之意張都督並批仍由柳　長接辦刻柳廳長巳偕楊知事往省請示辦法矣 
　　無頭案之發現　二十八號午後鎭江東門外將軍塘內有漁人打魚突於塘水中撈見無頭男屍一具該屍身上現有八九處刀痕上身小褂套穿半邊下着格子布褲脚穿三道柱根襪手上長指甲另於屍旁撈出婦女裹足布一條當經該處地保報請地方檢察廰檢驗照塡屍格暫行收殮一面嚴緝兇手並查覓尸頭矣 
　　安慶 
　　團防與商團衝突　桐城西一鎭自治所設在青草塥鎭幷附設　防局前經被控解散今秋復辦仍有名無實該鎭商曾受其侵虐遂另辦商團以資保衛詎本月二十三號有賣唱花鼓媂人到鎭該團防局勇不爲禁阻反招留局內唱閙不休適商團查夜過境聞喧嚷聲入內勸令停立該團勇當時不服互起衝突越晨有團勇尤某　隊持鎗奔往商團尋鬥行至中途街市卽開鎗轟擊鄕人不知何故驚恐異當幷毆傷某店夥二人以故鄉民均不敢上市刻聞該鎭商團巳具情赴縣呈控矣 
　　呈請開鑄銅元　皖省電燈廠前自李少川接辦後復開鑄銅元開辦以來銷數畅旺由是大肆揮霍日久弊生虧空日鉅自倪督蒞任該經理自知不了遂先逃遁滬濱現該廠巳改委徐輔臣君接辦而銅元則依舊停　茲聞有巨商以省垣金融停滯擬籌巨資呈請都督開鑄銅元由公家派員監督商辦至資本盈虧及人工一切均無庸公家過同惟每月淨歸公家若干以助公費究 
 
 

Page 7

 
 
不知倪督能批准否也 
　　杭州 
　　禁止寺廟神方聞行政公署日前接奉內務部訓令內關查吾國祠廟林立附會者往往凑合藥品拉雜成方付之　　編列甲乙名為神方（杭　謂之仙丹）一經祈禱卽　酖亦必配服此等陋習相　數千百年一般無知愚民因迷信而轉致夭札可憫實　本部負有保護民命之責合而令仰各賓民政　飭屬協同各處自洽機關一體嚴禁將所有各廟刋列單方曁徘印板籍立　銷燬以絕根株而重生命　女巫左道惑衆以　為市　　民生之害應即一併查　母稍瞻徇等因到府　屈省長奉文後查行行　寺廟設備仙方所在皆有本為愚民之忠業經前民政司涌飭各縣嚴　在案茲奉部令除呈復外昨巳分轉省內外行政官廳遵照部令認眞查禁　 
　　整頓市政計畫　杭垣荐橋大　為全城市場之冠近因道路崎嶇菜場不敷容積與交通警政　有妨碍該管　員沈文定君酌擬浩標　劃請示廳長謂查缸兒巷口有公地一處地點雖不適　而面積尙稱廣大以是地築為菜場則東山弄以西一帶菜攤可以吸收再葺章家橋舊址將焦旗桿以東攤戶悉數歸納其中心一叚留遺小販有限該處街面尚闊分置兩簷尙無意外窒　徐圖擇地添設以　完善云云未知採納否也． 
　　共和憲法持久策（續）　日本文學博士法學博士有賀長雄述 
　　三權分立制創始於孟德斯鳩其意以國會終歲議論不息足以害行政權之獨立故反對之（見所著法意第十一卷第一章）若探用國會政府制勢必於國會閉會期間仍置國會委員會使其終歲不息以從事於監骨政府此項委員會人數旣少操縱頗易於行政權初無妨礙　國現有此制於行政部甚便然美國憲法於此制度並無明文惟兩院院內規則載明國會閉會期間得置數個國會委員會而已民國應否　國會委貝會卽使應設應否規定於憲法中是誠應硏究之問題也 
　　以上所論其一為任命國務總理須衆議院同意問題其二為衆議院對於國務員得為不信任决議問題其三為以行政訴訟為審判之一部便隸屬於法院問題其四為國會閉會期內置國會委員會問題此四者於行政權之獨立有莫大之影響若任立法機關之國會專斷獨行而不使行政機關之大總統及國務員預聞其事是否公平無難斷百 
　　臨時約法第五十四條曰中華民國之憲法由國會制定就文字論制定憲法之權固應專屬於國會然就實際　　不盡然　制定臨時約法時行政權究應委任於何　機關尙未確定雖一般士揣想在選舉正式大總統以繼臨時大總統實行三權分立主義委任以行政權然此種想像究未麗於法文　後　憲法或不採單獨大總統制而採瑞士及漢堡二國之團體制以打政　委任於數人組織之會議亦未可知且并選舉　式大總統後　定憲法為制　臨時約法時豫料所不及故大總統參與制定憲法之權臨時約法雖無明文而對實事論固不得謂大總統應是　也 
　　臨時約法　精神實　大總統參與制定憲法事業臨時約法　五　五條規定臨時大總統有提議增修約怯之權蓋制定臨　約法時臨時大總統始在　方就職不能與議故許其於制定後有提議增修之權事後尙許其提議增修　前反不許其主張意見揆諸約法之精神决不如此然則正式大總統選舉後正値議定憲法之時當然使大總統對於憲法有主張意見之機會始與臨時約法之精神符合美國議定憲法時華盛頓充獨立殖民　代表二聯合會議議長雖意見甚鮮然國　三　萬　出衆員一人華盛頓實主張其說法國制定憲法時馬克馬　元帥巳被　為正式大總統而馬克馬洪命外務大臣布羅利 
　　國民會議之憲法起草委員提出憲法草案是即法國現行憲法之原案此又法美二國第一任大總統預聞憲法事業之先例也今中華民國正式大總統巳被選就職其　為　淸皇帝讓出統爲會任臨時大總統一年有餘親嘗行政甘苦為民風行政最有　騐之人又為將來中華民國憲法成立　攬民國政務對於民　國民之幸福發展負大責任之人此人旣巳　選就職卽於制定憲法之大業不使輿聞其事無論何人皆有不公平之慨僅不公平猶之可也更因不公平之故而議定與國民心理相違之憲法是將奈何憲法苟與國民心理相違必有　機立於國民與國　之間陰施離間之術然後訴於強有力之　部分國民而改造憲法者法國一千八百五　二年革命史是　　也可不懼哉 
　　余謂中華民國憲法宜為持久計憲法之最終決議權在由國會血成之憲法會議固應中國會獨立行其職　　容他人干與然最終决議之先逐條討議之時務廣益集思以昭公允大總統派追對於憲法陳述意見之委員務與以主張意見之機曾以免偏倚又余前所述四大問題似應與國　共同研究而於其間順其目然指導國民之心理以豫防將來之破壞（完） 
[雜評二]  
　　行政機關　國家之行政權由內閣以分隸於各機關必脈絡貫通支配適宜而後收　臂相使之效中國自臨時政府成立以來官廳之濫設權限之混淆各稱之不統一疊床架屋運用巳極小靈矣非從速制定官制整理行政機關則不僅與减政主義難收實益而吏治亦無澄淸之望吾故謂實行考試甄別懲戒各法猶其後焉者也 
　　禁烟命令　中國之禁煙於近今可分三時期前淸之末與各國訂約開禁煙大會嚴頒禁種禁運禁吸之令此為第一時期革命事起烟禁大弛外人責言日至臨時政府乃稍 
　　禁烟之令此為第二時期不料實行未幾而二革命又起烟禁又大弛今者亂事已平正式政府吿成而禁烟之嚴令下矣我願鴉片之毒害於此第三時期中一舉而廓　之勿使稍有留遺則民國之大幸也各官　其 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　三誌四馬路暗殺案 
　　英租界四馬路望平街口於本月二十八號晚九時發現暗殺案詳情巳兩紀本報茲悉前日經公廨中西官相驗後因無屍屬到塲卽由捕房將死者攝取一影留存捕房以便屍屬辨認而美捕房總巡麥高雲君以行兇地點係在熱閙之區且捕房距離不遠時未深夜該兇徒膽敢狙擊殊駭聽聞若不從嚴緝拿以示不懲儆恐將來此風　盛人人自危租界治安時被破壞因特嚴諭新老兩補房補頭督率中西探補認眞偵緝並通飭各補房中西包探一體查拿母任漏網一面密派幹練包探至出事地點向附近各店鋪詳詢當時情形以及兇徒形狀聞據各商家言當時兇徒狙擊後卽返身棄鎗向西而逸（前報謂向北逃逸未知孰是）至其形狀若何則因事起倉卒此時不復記憶云 
　　又聞捕房中人現正研究此案之原因及兇徒之來蹤去跡以該兇徒決非預伺在行兇地點之附近因當時曾有人在福州路（即四馬路）中間見一西裝之人坐黃包車向東疾駛後有一人追逐顯係由福州路之西跟蹤而來大約因車夫行駛極速故福建路畫錦里口等處均不及下手直追至山東路即望平街）口車夫向北轉灣脚步稍緩始行下手兇徒仍向西逸去故行兇之手鎗拋棄於福州山東路西首元吉衣莊門首並查得死者姓李名榮升小牙上榮升二字卽係其聞係西門外愛國婦女會首領惟此次被害究不知有何關係云 
　　薩督辦安置北洋警察 
　　閘北淞滬第三區警察署所轄四分署共設署員四員巡官　員書記一員譯員一員正探五名副探二名巡士約二百數十名現聞督辦薩君因閘北與租界毗連時有交涉案件發生警界人員必須才具優長方得勝任卽巡士一項亦須曾受敎育者充任庶免貽悞茲擬將北洋調來警察官長巡士一併委辦第三區警察署所屬各項職務原有之官長巡士一律撤銷業與穆廳長商議解决明日（十一月一號）即須交替云 
　　按淞滬各長警曾於北洋警察來滬之後大起恐慌經穆警長聲明决不派在淞滬衆心始定今忽發生此議似與前言不符 
　　劉總長赴閩裁兵之布告 
　　海軍總長兼南洋巡閱使劉冠雄前日由滬率帶海軍各艦及陸軍一團赴閩遣散軍隊並剿辦兵匪曾於起程之時先將第七號行營布告電請閩督代繕頒布原文錄下　本兼使奉大總統命令巡閱南洋兼赴閩監督裁兵事宜業經迭次諄諄相告諒爾軍士人等必能恍然於中央政府維持大局之苦心顧念閩省疲茶之時局靜候後命本兼使所念念不能自巳者爾軍士人等累嘗艱苦均能維持支拄福我梓桑一旦以政局之艱及人民擔負之重頓使與我閩同安危之軍士人等　至遽然離散言念及此痛何如之况我八閩瘠苦尤甚歲入僅有四百餘萬元而歲出直超三分之一本兼使前於國務院讀孫都督堅請裁兵之電私心感偑至於草可言名以謂能顧閩局非體國公忠不至此爾軍士人等或居客籍成隸閩疆浹洽旣深用心定能如一尤願近體孫都督之苦衷上念大總統之訓誡遵依軍令安分歸鄕本兼使久厯海軍於兵役疾苦知之有素凡有益於爾軍士人等者自能悉心體察不遺餘力至客土之別本兼使毫無成見區區忱捆皇天式臨用所掬誠其敬聽之此告 
　　華商旅滬維持會今日開會 
　　華商旅滬維持會昨日通知各帮公所云前定於本星期六會磋商本會章程茲因本星期六各帮中有未暇到曾者現改於十月三十一日（今日）准下午兩點鐘在本會會議務請諸公各將修正本會章程稿底携同到會以使研究再是日並議催招商局及輪船公司復函事又陳可揚先生提議事屆時務祈賜臨至盼所有陳可揚君提議書照錄如下　爲提議事竊以商貨之轉輸全在交通之利便查津浦鐵路通車後上海往來浦口南京由鐵路出入貨物年中爲數甚鉅惟南京與浦口中隔一江不得不由駁船轉運而現時駁船之弊厥有數端駁船不敷貨物積壓其弊一壟斷居奇刁難挾制其弊二船戶小工偷竊客貨莫可各詰其弊三江寬水急風濤危險倘遭不測損失滋大其弊四展轉　思欲免此弊惟造騎江鐵橋或過江鐵路駁船二法而鐵橋工程浩大非朝夕可成當此財政支絀之時籌辦匪易至過江鐵路駁船辦法工省費輕美日等國凡因水道不能直接交通之鐵路均用此法行之日久均稱利便前與滬寧鐵路總辦樸愛德君談及此辦法大爲贊許且云即日入京當商之交通部等語按滬寧與津浦兩路均為國有一經有過江鐵路之相聯出入貨物必舍輪連而專歸路運非惟路務發達商貨亦必繁興否則異日浦口商埠一開商人欲免現時駁船之弊不得不舍滬甯路運改就浦口輸運非惟於滬甯鐵路受直接之損害津浦路受簡接之影響而各商家增轉運之繁亦多未便此中底蘊樸君當爲深悉樸君現巳抵京由部一詢當知其詳此項過江鐵路駁船如成則以上所稱現時駁船之積壓刁難偷竊風濤諸弊皆可免除凡我上海往來南京浦口貨物年中受益不少此實與滬上商務有密切關係爲此提議如蒙各帮諸公贊成請以各帮名義要求商會電達交通部懇其體卹商艱尅期舉辦以輔路工之不及而便商貨之流通是否有當　祈公决 
　　添派軍艦的護製造局 
　　鄭鎭守使以製造局爲存儲　火重地陸路雖有步兵防護而　道適臨清江防範史應嚴密現查浦中軍艦除開往福州外祇有五艘尙須游巡淞滬一帶設有疎虞關係匪細故特商由海軍　總司令將駐泊口外之建安炮艦於昨日調回製造局補而駐防以昭愼重 
　　解散公民急進黨續　 
　　閘北沈家灣公民急進黨由鄭鎭守使命令淞滬穆警廳長查禁解散巳誌昨報茲悉穆君昨巳令飭該管第三區第一分署署員吳榮實遵令前往沈家灣地方該黨事務所勒令解散並將該黨牌子戳記名簿等件一併帶回呈候轉報鎭守使核辦 
　　松江鎭守使添招北兵 
　　松江鎭守使楊善德君因第四師第七旅第十四團所部三營現赴閩省剿辦土匪　事平之後尚須坐鎭一時不能回防特派第十一團劉團長與礮隊營王君前往北京　廠招募新兵一千名限三個月訓練成熟督帶來滬以便編入第四師聞劉團長等昨巳自松起程來滬北上矣 
　　有情人成了眷屬 
　　淞滬警察廳前次查獲男女同車之馮勤身陶懿舉訊係妓女偕客潛逃當將陶妓判發　育擇配茲堂中來來函謂馮願娶陶爲妻當經核准由穆廳長函覆云案准大函內開本月九號奉發女子陶懿琴一口現有娶主馮勤身年二十五歲台州海門人現在北山高等小學校做敎習願娶該女爲妻經敝堂致函台州海門天主堂陶敎士詢聞情形頃接回函聲稱馮動身之叔在堂司會計之職確係該娶主並未娶有妻室等情因特備函奉呈台端敬祈准與給配當由敝堂派鄭司事伴送彼處正式婚配玉成美事等因准此查此案前由警區呈解前來當卽發科研訊嗣據訊得馮勤身文壇托足　　猶虛陶懿琴樂藉墮身知音未遇申江萍聚爰伸嚙臂之盟楚　絮談遂賦同車之什恐鴇號之蹤及誤人金吾效　鷺而相隨因踰大德當頭棒喝同悟今非援手玉成感恩沒世等情本廳以該民等行雖不合情尙可原怨女礦夫執設者本有扶持之例違章軍犯禁司責者奈無姑息之條乃將陶懿琴發堂待字馮勤身交保尋媒是於懲戒之中仍寓矜憐之意准函前因足徵美意蓋使陶懿琴以校書而侍秀士馮勤身以書生而得佳人奔月有心紅袖遂添香之願求凰無怨青衫乾濕淚之痕分旣正乎倫常理無妨於道德天作之合人孰無情况承伴遣司員湊成佳話証由敎士堪爲良緣是不獨無告之四民皆感貴堂之盛德於靡旣矣除准照給領外因備叙此案顚末函覆台端卽希查照 
　　訪拿兇手之通告 
　　流氓小榮生（即小雲生）因與成衣匠王香根及顧阿毛夏友根同在馬立師地方向西崽陳某之新婚妻調戲起釁斜黨將王戳斃並戳傷顧夏二人逃逸業經補房飭緝在案茲將總巡捕房刑事科昨日所發訪拿通告一道照錄如下　照得兇犯小榮生一名年約二十二歲浦東人身高約英尺五尺向業成衣常戴西式圓呢帽於西曆一千九百十三年十月二十六日晚九點鐘在大沽路將王香根一名戳斃曾由公堂出票拘拿在案爲此示仰一體知悉如知此人下落或拿獲者請即報吿總巡捕房總巡可也 
　　方和尚曾　帮兇 
　　公共租界馬　司和　洗衣作夥金阿方王香才昨扭新派台茶房方和尙至第一區警署控稱本月二十六日王之兄香根　殷寶林小雲生等多人在馬　司地方挾仇　　持刀戳斃並傷及顧阿毛夏友根等之頭　已送醫院療治各兇手　已逃去惟知方亦在場都兇今適在祥記馬頭遇見是以扭請究辦署長准卽盤誌方不承認判送警廳司法科並派探傳到同黨夏友根預審質究 
　　兩淮新運司赴任 
　　新任兩淮鹽運使姚煜君字文敷浙江人）於前日由新濟輪來滬小憩征塵茲定嚴今日（三十一）乘滬寧車赴揚十一月一日任事開姚君留日多年　國後歷任束三省官鹽總辦黑龍江鹽務總辦及山東鹽運使鹽政籌備處處長 
　　電請浙省管備島欵 
　　德商禮和洋行　致浙江省行政署電云貴省借欵六百萬馬克名下四百萬馬克本屬應付之息計十四萬一千一百五十馬克六十八分將於十一月五號到期爲此知照並請預飭上海浙江銀行籌備的欵到期解付以便將前立之息單收回爲要 
　　市　　設立修志籌備分處 
　　上海縣議事會議决增修縣志一案案來由縣知事令行巿政廳設立修志籌備分處照章以市總董爲採訪主任員並推舉採訪員分別辦理昨由市總董邀集谷董及議長會議以茲事繁重蒐集務　詳密應先登報通告如有熱心　梓願任採訪義務者即至本分處與採訪主任員接洽一切至世家巨室見聞尤廣如有先世行狀並其著述之有關當總掌故者尤望早日檢付以便彙交云 
　　濟渡社募捐 
　　上海兵災善後事務所仿照去年濟渡社章程在巿政廳設所定於十一月一號開辦經紀前報昨日巳由該事務所將募捐冊刷印告成分送發起人及贊助各商以便分別籌募矣 
　　採取靖江縣推廣印花辦　 
　　上海縣吳知事昨接國務廳籌備處張處長令開據靖江縣知事呈稱靖邑自奉發印花之後適值南京獨立商民恐慌之際遲延數月銷路因之阻滯又兼與縣署相近之郵政支局亦爲印花稅要一支發行所凡有購用印花　票者皆就該局購買以致縣署銷數寥寥現擬推廣銷路之法四條以期日臻暢旺　令宣講員分赴各市鄉宜講印花稅法之良美爲人民之所必要　將印花稅辦法排印五千份發交各市鄉公所廉價發售以便灌輸人民樂用印花票之知識　函致商會勸導商界邊用免至查出受罰　函致審判廳長凡關於民事訴訟案件應呈騐之契約簿據查照印花稅法條伴辦理此外當隨時設法推廣銷路一俟收起稅款積有成數即當解交江蘇銀行核收等情據此查該知事所擬推廣印花票銷路辦法四條尚屬切實易行除指令照准外合行訓令該知事一體仿照辦理 
　　穆警長催發警餉 
　　淞滬警察穆廳長以陽曆十月份下半月應給各區警署長警及警備隊等之餉銀現已屆期呈請督辦薩鎭冰君到期照發以便轉給惟聞薩君以未奉省長頒下且無抵劃之欵未能照發昨穆君又請薩君赶速電催韓省長頒發矣 
　　司法警察之恐慌 
　　上海地方檢察廳及各初級廳之司法警察原由淞滬警察廰撥往辦公按月餉銀亦歸警廳發給茲穆廰長以經費支絀商明地方儉察廰長自十一月一號起由檢廳發餉業經地方廰長應允惟以法警之餉旣由本廰給領自應改由本廳招考業已考取合格者分佈辦事至舊有之法警仍令退回警廳故一般法警莫不大起恐慌云 
　　考試司法警察揭曉 
　　地方檢察廰昨出榜示云照得本廳招考司法警察業經評定甲乙分別正取備取榜示於後所有正備取諸生定於三十一號十二時前帶同妥實店保來廰具結並塡寫志願書聽候分派服務毋得延誤須至榜者計開　正取十八名　徐維章　董嶽文劉鼎　李漢楔　蔣功堂　楊樹炳　楊鱉　何象章　董獄文王樹　　徐舒翔　桂卓峯　徐懋章　王國華　劉昌生　程憲章　朱曉堂　王鴻魁　備取二十七名　文漢　陳嘉棟嚴迺璜　江中柱　鄭瑞蘭　胡雲山　孫修進　劉青　汪鈞　壽康　顧愛人　周宏勝　趙安仁　王殿齊　李維訓　潘鐸　王蘭生　陳壁　王鼎　應藻　張德澐　王從周　張振林　徐鑫潮　陳炎凱　厲良臣　王宜康 
　　韓省長注意敎育 
　　上海吳知事昨接韓省長訓令略謂本省地方敎育尚在萌芽嗣後各該縣知事務宜一律　選明白敎育之人佐治地方敎育行政事宜原有各學校勤加督察期無廢誤有因兵事停滯者務須設法恢復其推廣手續並宜查照迭次省令辦理本民政長當派遣省視學前往視察不日分途出發藉覘成積以定考成云 
　　學生會附設夜館 
　　寰球中國學生會附設之夜學校現巳開學肄業者有五十餘人由組任敎科諸君詳察程度分配各級所用西文國文各敎科書選擇精良較之尋常夜塾頗見特色學生皆折然色喜聞開校後陸續報名者尚不少云 
　　姜德新不准文保 
　　姜德新前因附和黨人攻擊製造局被獲訊實收禁在案茲由乃父姜炳臣投鎭守使署禀請從寬取保當被批斥云查得姜德新附亂攻局業經訊明判决處四等有期徒刑監禁二年巳屬格外從寬茲據該民所請各節實難　准 
　　加長逃犯刑期 
　　姚順寶張龍生楊杏林等均因迭　紏衆搶刧先後由警探拘解檢察廳訊供屬實判决監禁在案今夏戰事發生該犯等乘間脫逃姚順寶避匿蘇州三塘附近爲汪檢察長訪悉立飭法警前往將姚拘解到廳釘鐵收禁嗣又由警察事務所拘獲張龍生楊杏林二犯一併解送到廳昨日起訴地方審判廳由推事官端木棻會同檢察官陸君開庭審訊姚順寶供湖南人年二十歲餘供一味支吾問官曰此次爾尚敢拒捕屬實目無法紀判照前次判决及脫逃罪拒捕罪合計監禁二十三年十個月張龍生監禁十七年楊杏林監禁十四年 
　　撫養小孩之貼費 
　　徐范氏（卽范阿金）因伊翁徐阿狗（卽徐炳華）於伊夫徐玉堦故後　匿値價萬餘金之飾物控經公堂傳案候核在案前晚復訊兩造仍各延律師到堂互辯多時中西官以范氏巳生一子判被告按月貼洋一百元至范氏所生之子成立爲止 
　　分析遺產之爭論 
　　王錦友前投法公廨控稱胞兄王錦富霸搶父遺銀二千兩又王錦文控堂兄　富將祖遺房屋八間霸佔不分又有錦富胞姪王仁川控稱故父王錦山遺有衣服三箱及金飾谷物亦被伯父取去不還同求訊追訊供後以至王等共有兄弟四房諭限富將銀交出照四股分派並着交還仁川衣飾在案現錦富稟稱皮箱金飾均巳交出錦友仁川應各得銀五百兩遵諭交案惟仁川之父錦山身故時商人墊去喪費銀二百兩須當扣除房屋八間係故父增祥所置並非祖遺之產堂弟錦文不能分撥有單契可證求察錦文稱此房屋祖父買下時因巳年老故由胞伯增祥出名實係祖產仍求斷給仁川稱父親故時聞有積蓄伯父錦富是否墊洋不得而知聶讞員判洋銀衣飾暫存補房着錦富將墊洋開明細賬呈候察閱再行核辦 
　　辯論踢傷車夫案 
　　陳少春前與人力車夫倪永昌因爭論車資起　將倪踢傷腎囊等處由警拘送警廳解送地方檢察廳預審騐明受傷屬實起訴同級審判廳於前日由端木推事及原審之張檢查官開庭辯諭據陳少春供嘉興人年二十四歲為醬園出店此次與倪永昌爭論並未行兇問官曰爾預審時早經供認母庸狡賴判還押候宣示决定 
　　擔保借欵之纠葛 
　　李仲卿控沈瑞山不理担保楊如春借欵銀兩因訊據被吿律師聲稱被告向居法租界原告不應在公共堂起訴判令交保候該在案前晚由廨獲訊兩造仍各延律師上堂互辨中西官以被吿旣係法租界居民判送法公堂訊核 
　　船戶情有可原 
　　船戶范順香於陰歷九月初四晚由構污裝運各貨及搭客七人來申舟抵南黃浦適因風浪緊急全船覆沒當時溺斃搭客二人即經該船戶及　夥趙連生同投也方檢查廳具報當由汪檢察長諭令一併收押一面飭警前往調查在案茲悉溺斃之薛子乾高宗泉二搭客巳由該船　倩人向薛高二家屬商勸了事前日午後由審判廳刑庭推事端木棻君會同起訴檢察官公開辨論范順香供橫沔人實因是晚風猛水急支持不住觸在沙船錩練上以致　沒小　知事不了即行投案自首請求原宥又提趙連生至案研詰供稱橫沔人年二十八歲在范順香船上爲夥餘供與范略同判一併還押聽候下堂判决 
　　原告收還無幾 
　　鄭文標控胡哲明私賣寄存值銀一千餘兩之烏龍茶葉業經公堂訊明嚴吿之　鄭文田借欵不還故變買作祇惟因南造所述價值懸殊判候函請茶葉公所查明巿價再核在案前晚由廨復訊並經見証董炳炎上堂証明被告售價與當時市價無甚出入遂判被告將茶價銀六百餘兩除去借欵本利銀五百八十餘兩餘銀繳還原告具頒完案 
　　船戶販土　慣技 
　　船戶王三寳私運烟土多包被警查悉拘解地方檢察廳預審明確起訴審判廳昨經端木推事曾同陸檢察官公開辨論據王三寶供太倉人撑船爲業此項烟土係由李姓客人托帶問官　爾不能將李姓指提到案顯見飾詞推諉爾等船戶頗多私販烟土漁利一經破獲則稱他人托帶實屬可惡判援照刑律二百六十六條辦理還押侯示 
　　烟土眞具偽未明 
　　劉子權控李海三偽土騙銀一案前晚由廨復訊原告仍由代表律師上堂請追訊之被告亦仍延律師到堂代辯經聶襄讞研訊良久因所供各執判李仍交原保候補傳部鴻泰鄭仁記兩土行主於下禮拜五到案証明煙土之眞偽再行核奪 
　　　認因醉扭毆 
　　秦小老虎前在西門外用銼刀　傷徐錦山昨由地方審判廳推事官端木棻君會同檢查官陸君開庭研詰小老虎供江北人現住顧家弄內向與徐錦山爲友是日因飲酒過醉口角扭毆並未用銼刀戳彼問官曰爾旣未用銼刀戳徐銼刀從何而來秦供由他人向徐擲傷判後照三百十三條輕微傷害罪辦理判令還押聽候判决 
　　是否拋贜誣陷 
　　西洋人某甲借同証人控粵人黃渭賢在斐倫路南金里內搶取金別針昨由包探周　庭將黃拘解公堂諸究先由原告與見証投案訴明當時攫取情形並由一百九十八號印補稟稱伊在斐倫路巡還聞喚進弄見原告巳將被告之手腕執住上前詰問據原告聲稱被搶去別針旋在被告袖內將贜搜出是以帶入捕房並據周探禀稱印捕將被告拘入捕房後捕頭卽命包探前往調查因該處係僻靜之區且爲時巳晚故無從訪問訊之被告供稱向在工部局收捐處爲寫字素來安分前晚因事與友李坤明經過該處不期與該西人偶碰　將我領口扯住行兇我因被毆不肯干休乃　拋贜圖陷求請明察並由工部局管理捐務處西人密司海上堂証明被告確係工部局用人平日行爲尚稱　華復由李坤明投稱當時被告哲因偶碰原告起釁　無攫物之事且遭毆打王喪獄商之美頒卓君判黃存洋二百兀保出候派探查明並着補傳附處附近居　於下禮拜二復訊再核 
　　檢察廳預審和尚 
　　廣福寺東房僧人學明違禁吸烟一案昨由地方檢察廰陸檢察官提案預審學明供稱本邑人向在廣福寺爲僧現因吸食鴉片致被拘案請求從寬陸君曰爾前經保出後匿迹租界迭傳未到殊屬可惡判令還押候辦又提是案保人張麗生到案略詰數語輸令開釋 
　　私造偽質銀手鐲 
　　浦東人王子　在虹口老朱家宅一千零零一號屋內私造各種銅質偽銀鐲冒鐫鳳祥裘天寳等銀樓牌號專在租界各當舖混質　日又持三副至胡家宅利康押店求質適被哈爾濱捕房包探王阿巧瞥見連同偽鐲帶入捕房昨解公堂經中西官研訊屬實判王押西牢四月偽銀飾銷　 
　　男女串　鉅贜 
　　甬人鄔桂生鄥胡氏鄔何氏及女子鄔桂女等串竊北出西路廿八號門牌　忠信邵張氏等衣飾鉅贜被探拿獲昨晨吊贜解至公堂經中西官研訊明白判鄥桂生與胡氏分別各押十四個月何氏與女無干開釋贜給原告分別具領 
　　包探續獲竊賊 
　　錢桂生（即錢桂山）前因串黨施阿許王榮根等竊取自來水龍頭上鐵蓋銷贜分肥經該公司西人庶立甲控由捕房將施王拘解公堂訊實分別押辦昨又山包　將錢查獲解廨請究中西官訊供之下判押候下禮拜二帶同見証再核 
　　協提　拐婦人 
　　馮義和等因在湖北大冶縣境串拐董徐氏之媳董饒氏來滬匿居租界被氏姑偵知控由該處審檢廳派探程禎　來申協同捕房包探昨將饒民提解公堂經中西官訊供明晰判交其姑頒回了事 
　　　緝溧水土匪 
　　地方警察事務所昨奉吳知事訓令略謂准溧水縣公函本年九月初問溧邑東北鄉一帶土匪蠢動當准前都督省長訓令就近商請駐紮句容軍隊分撥馳剿解散各匪粉逃先後緝獲匪首杜海隅及匪犯胡二等十四名並經句容縣盤獲匪首姚立順等五名訊明懲辦在案惟查各該滬供詞均稱伊等赴鄉滋擾均係蔣克齊即蔣峻及賴自廣嚴福福等暗中主謀勾串等　查蔣克齋係前清著名劣紳現充溧邑參舉會員平時氣燄逼人專事收羅青紅帮匪爲之爪牙此次胆敢主謀煽亂實屬衣冠敗類罪大惡致極應嚴拿懲辦以肅法紀除密飭該拿外請爲協緝等因除函致淞滬警察廳協緝外令卽轉飭各區一體嚴密偵緝逸匪蔣克齊等六名解縣歸訊 
　　拐案證據不足 
　　婦人雍王氏前日偕証唐珠寳扭江北人謝洪標至四區警察署控被拐匿伊女求請究追當由署長張光　判移檢察廰訊辦昨經許檢察官提案預審以原告所捲證據不足判將案駐銷 
　　勒限尋交婦女 
　　前日有周玉福扭宮永庚至四區警署控被藏匿伊妻李氏經張署長訊判移交檢察廳昨由許檢察官預審判宮交保限十四天尋交李氏到案再行核奪 
　　流氓調戲女子 
　　繅絲女子袁滿弟王阿寳前晚放工經過光復路被流氓馮阿三攔路調笑致起口角扭赴四區警案署經署長張光烈訊明屬實判馮罰洋兩元以儆 
　　隣居不能安枕 
 
 

Page 11

 
 
　　　居伯頓路之李徐氏昨投捕房報稱隣居門樓上有粵婦多人形似妓院深夜胡鬧請爲查究捕頭准之 
　　吵鬧妓院之罰欵 
　　姚掌生與王小弟前日至雲南路一百三十二號妓院內滋擾踢傷張巧林肚腹昨由描房將姚王兩人拘解公堂經關　員會同美　副領專訊悉前情以姚王均屬不合着各罰洋五元充公 
　　捕房查究拐菜 
　　粵婦某氏拐一年幼男孩昨託一十除歲之男孩領往法租界某輪船被法捕房奮獲派探送至美捕房卽由捕頭飭探查辦 
　　駐寧德領　滬 
　　驻寗德領事碩爾枝君昨日因公乘滬甯火車來滬暫庽虹口客利西旅館 
[雜評三　（訥）]  
　　江蘇敎育之動機　敎育部近有整頓敎育規盡進行之議而江蘇之省長亦頗注意此事嚴禁役使生徒應酬所以重學生資格也徵集演說材料所以謀普及方法也不准輕易視學所以專攷察責任也今又訓訓訓令各知事慎選明白敎育之　佐理地方敎育行政俾因兵事停止者逐漸恢復不可謂非江蘇敎育前途一線之望矣 
　　然而敎育之精神以擴充各地方之小學爲要强迫敎育之實行敎育部近巳提議尤願省長注意於此焉 
　　閘北巡警之交替　天津調來之巡警薩督辦以之分配於閘北一帶此固重親閘北之警政也然所撤消之巡警亦不可不妥爲安插裁警雖非裁兵可比兵士多外來而巡警多土著然旣因其敎育程度不足而撒消之則程度不足之巡士一旦失業難保無非法之行動當　者宜兼籌而並願之 
[專件]  
　　湖北行政公署咨復工商部文　大維公司要求賠償間題 
　　爲咨復事案准貴部咨以大維公司代表劉樹森呈　派員查辦迅予歸還并分別如約繼續辦理之賠償方法及不如約之不繼續辦理之賠償方法開列清摺乞核辦示　等情所持理由情急呼　要亦不得巳之苦衷能否核其所開各條酌中籌一妥善辦法俾知調停體恤具費深心彼此磋商從速解决等因並抄錄原呈及所附清冊到本公署准此　此　疊准貴部　據該代表呈訴各節咨行從速辦理本公署負有振興實業保護商民之責亦何至故意堅持遲不清結致令商人受無端　損失爲實業前途之障礙祇以該代表始而要求過當不遵副總統之批示按照實數領欵繼而控爭不巳反抗鄂議會之公論致勞大部關　彼自　生枝節不思了結遷延未决於鄂無尤案查該公司初次開呈損失清單不過十餘萬而今　臚列兩稱賠償方法計其銀數一爲四十萬零一千六百七十七兩三錢一分一爲二百零一萬五千一百二十兩零七錢二分五五其任意要索前後矛盾虛詞恐喝幾同詐欺取財已自不守法律範圍矣猶斤斤以法律爲言實所不解詳核代表前後呈詞其主張最力之處不過謂大維公司租辦絲麻布紗四局合同曾經前清瑞徵訂定批准現應繼續有效自表面上言之亦似持之有故殊不知合同與法律原係兩事法律可以變更合同合同不能對抗法律固不得謂合同一經訂定遂可據以爲永無變更之條件蓋合同者法律行爲之1耳非即法律也該代表誤認合同爲法律并舍法律雨專言合同故有此無端之要求今欲决大維公司之合同應否縱續有效須先察大維公司之歷史查布紗絲麻四局前由鄂督張文襄於光緒二十八年招粵商應昌公司韋應南等承租原訂合國以二十年爲限限期未滿之先無論是否盈虧亦無論新舊大小文武衙門公局均不得抑勒收回巳裁有明條但應昌承辦僅及九年之際經淸督瑞　依其行政權限派員將局廠查明另招該代表等集股接辦於是有大維公司之組織其新訂認租合同之內容大致興應昌原訂合同無異使當日應昌亦如該代表等之專據合同强爲爭執未始不可藉承辦年限未滿爲辭惟法令所在瑞營旣以應昌之提用現欵虛抵股票情事爲有背合同令飭取銷該公司亦貼服無辭先將布麻紗紗局交大維接辦大維於此應如何力鑒前車謹守合同乃開辦之初即以股票一紙向官錢局押借銀三萬兩仍襲應昌故智并無實欵呈驗又同三并訂立合同籌欵一百萬兩陽託承辦之名陰行借債之實極其流弊爲害更烈於招集洋股星其有背合同遠反法律較應昌爲尤甚而當時應交應昌之欵又未交付抑何怪省議會指駁該公司無成立之資格合同應無效力可言耶（未完） 
[來函]  
　　經滌廬君函 
　　敬啓者千月二十九號各報載　交書院繼績開辦－　內有外交次長曹汝霖與山座公使迭次商議曹與高昌廟桂墅里該院房束經君素有親　經與根津院　感情甚厚彼此從中關說待以解決云云閱之不勝訝　鄙人興曹次長同學時常相往還一自習君身入宦途後緣鄙人　懶性成隔絕音書忽將十載如以情誼論則辱在世交并　親屬是素有親　云云實係　聞失眞至該院損失賠償事關國際問　與敝處被燬房產截然兩起毫無連帶關係此次曹君代表政府與日使交涉雙方若何談判局外難測高深敝處旣　向人請求　庸外人從中關說匪特攸關敝處名譽亦且重誣曹君深恐飛短流長妄生揣感故特具陳台端懇將敝函照登報末以昭實　而息浮言無任禱盼　桂墅里經滌　謹上 
　　旅滬客帮商務聯合會致招商總局陳輝亭君函 
　　昨接還雲承示牛皮水脚巳函知貴潯局就近與怡太日清等公司會商改减足見我公信義交孚威佩之至茲有沙市洋雜貨幫大吉祥等號持貴沙局憑信來會請本會附函轉致貴局該帮謂以沙市商務日臻進步貴局素有萬船各商均賴其使由來貴局不允直裝沙貨該幫頗有怨言應　貴局見信之後俯順羣情照　直裝沙貨以塞漏　而挽利權尤有　者據長沙糖雜貨幫永　協等報告請申至漢漢至宜水脚均以九扣九五扣回用惟漢至湘潭長沙常德回用　以九五扣該幫號東來函質問莊客何以各公司未　統一獨厚於　漢而薄於吾湘且近來湘長等埠商戰日激未亞於宜聞該省商界素負熱心業經組織中華汽船公司發見本會與貴局暨各公司交誼旣深不得不以忠言相告尚乞轉商怡太日清各公司請將漢口以上長沙等處回用訂同申漢一律俾得劃一而免兩歧 
　　松江杜嶺梅函 
　　敬啓者嫡兄鼎梅於舊曆九月二十一日作古至二十三日即行大斂彌留之際親立還囑除立定嗣子並分給妾女及姪輩財產外尤以提田一千石創建義莊宗祠爲最關重要之點同族等以事關義舉亟宜表彰以光先德用特呈請華亭縣知事署備案轉詳當奉批示謂來牘閱悉查杜君鼎梅秉性温良治家勤慎積責富厚處事精詳乃於彌留　　能立定嗣子分晰家產有條不紊神志清明被閱遺囑提田一千石創建義田宗祠敬宗睦族用意良深范氏遺風堪以追美應准先行備案一俟章程送到當據情轉詳層憲照例給獎建坊以光先德而裕後昆該族長等受付託之重當念言猶在耳一切遵照遗囑辦理以慰幽冥泯同室之紛爭卒一門之和氣家有餘　明德必昌本知事有厚望焉云云凡找族人自當恪遵遺囑切實進行以副先兄之雅意云　松江杜嶺梅謹白 
 
 

Page 12

 
 
   
 
 

Page 13

 
 
自由談 
游戲文章 
[新花卿歌] [  陳冷蝶戲作] 　　 
　　泗洲猛將賽花卿學語小兒知姓名用如快鶻風火生見賊不多身始輕南京逆首何與黃我卿掃餘即日平滿城髑髏血模糊擄掠姦淫由老夫一朝重有此督都人道我卿絕世無旣稱絕世無總統何不喚取守京都（右照原歌略易十餘字恰與今日情事巧合 
尊聞閣詞選 
[感懷] [  伍祐蔡選] 　　　 
　　治安策少賈長沙全局棋輸一著差科舉竟成廣陵散曲聲莫唱後庭花別開世界民為主大好江山國化家草莽微生心未已憑高猶自望京華　荆棘銅駝觸目愁瘡痍萬衆驟難瘳縱橫鐵血蒼生刧毀棄冠裳故國羞南渡朝廷終誤宋西山薇嶡盡歸周推翻政策何時一只恐紛爭禍未休 
　　淪落都由我不才才優自遇賞音來衆星究未明如月時雨仍須動以雷擅譽難防讒有口矜能終是禍之胎炎凉世態今嘗備用世雄心半已灰　劃然長嘯氣如虹感慨深於一嘯中政尙共和誰寔踐事無運動莫爭功著書易自成孤憤論世難期進大同未免迂儒多曲謹抱殘守缺哭途窮 
劇談 
[瞎七搭八之新劇劇劇評] [  息影] 　　　 
　　余近日閑甚入夜必往新民社觀劇前晚新民社又演恒娘故事其情節較前略異顧精神奕奕頗有足觀試為約略言之藥風去洪大業神情潦倒談吐囁嚅適如其分其就醫服藥謁丈各慕尤為出色惟對朱氏說從前我生病你與他搶來括痧搶來拿藥與實際不符蓋當初括痧三五七條均周媽為之朱氏與寳帶並無一語及此而藥則幷周媽不曾拿也寒梅去朱氏恰合大奶奶身分在洪大業前駡寳帶各語全從醋意中來而仍不落小家氣又哭訴爺娘時洪大業入門被小舅子用鷄毛帚柄亂打亟為喝阻其體會人情眞可謂無微不至洵名角也 
[馴悍記即新舊夫妻] [  痴僧] 　　　 
　　新民社演是劇子靑飾馬學生豁達有大度任俠之氣形於詞色頗合馬老身分 
　　雙宜飾張氏好在始終皆有精神其描摹妒婦雖肖然間有過不中節處其對於夫氏旣若是其悍則一見馬老亦何能遼改前非而一馴如羊此其一端也又其揮霍金錢有如　土天下有妒婦而能不吝嗇若是者乎 
　　藥風之軒轅生一味謹傎失之太拘寒梅之軒轅姬舉動無不體貼入微受虐投河幾幕尤勝 
　　恨生惜花小雅　圃之飾馬姬舉止均得勢而恨生於柔軟中又兼有一副天眞爛漫神氣尤佳 
　　石痴之醜老化佛之醜婦均佳不過喪女痛哭亦不致仰臥檯上此是正劇當稍留意也 
　　素素之鄉女形容天下一班不知大體之少女至矣盡矣 
　　瘦梅之鄉婦及算命者皆出神入化咏馥之醜婦神氣亦好見輒捧腹 
　　淸風之美少年過於輕浮有所不取 
　　潤身之山東布客貪財好色至張氏家大有不索還千金不休之概酬媒婆僅以銅元五十枚可為一班守錢虜寫照謔而且虐矣則民飾訟師始則自高身價以堅張氏之信繼則為恐嚇語以寒其膽後則吿以吏役皆須賄通　　其敲詐手段得銀二萬兩而尤曰本訟師不要錢亦可笑矣吾恐觀劇者中有律師為之惶愧而汗下也（完） 
小說 
寫情小說 
[黃金祟（一百）] [  天虛我生] 　 
　　翌日花農以柬帖進乃知頌花之婚期即在明日無以為賀為作賀新郎詞五闋書之泥金帖上裝以玻鏡使花農畀之去部署方竟素卿適歸予因吿以春影之事素卿笑曰了却一重情天公案自是人間快事惟獨汝與箏兒乃無了期此間乖僻之人殆無過於箏兒矣予曰箏兒非必不欲嫁我特其心終不滿於我耳彼其之心以為一人之心不宜二用彼謂吾人之心屬於彼者僅得一半而一半巳為卿所奪也其實乃箏兒奪卿者卿不以箏兒為奪而箏兒轉以妬卿此誠所謂無可奈何者耳素卿笑曰以我思之箏兒之心實有所待彼不願為人妾固矣而又不願與我為皇英之列此其深心固巳曉然惟願我之早死則渠得為鸞膠之續庶足以了二人之心願也予曰嗟乎素卿汝為此言汝知箏兒之心而不知我之心矣我與箏兒與卿之情五雀六燕雖無輕重之殊然而雀則五耳燕則六也以數論之登無區別我與箏兒為同心之人而與吾卿則為共命之鳥卿如先我而死我豈甘於獨活故我思之果使箏兒能如春影竟舍我而之他則我與箏兒兩人之心亦均得以安妥否則終我之世無了局也惟箏兒以多金故無所需賴於人遂不復有後顧之憂彼其視為終身之賴者賴黃金耳故吾無以名之而名之曰黃金祟素卿　然明日之日予乃往賀頌花則春影與其快壻俱在雙株玉樹佳耦天然而春影之婉妙輕盈其丰釆更勝於當年玻窗中臥病時也吳夫人之態度以視春影宛若　生姊妹不知天工如何弄巧乃能造此頌花之喜蓋可不間而知故凡賓朋與之謔笑無不以暢美之色承之癡石賀儀特異於衆乃以五色線繡為帳額題四大字寒雨連江初予不解其總旣而悟為歇後語而頌夫人適為吳姓不禁失笑嘳飯頌花　其促狹因以巨觥捉鼻科罰癡石遂逃席而去予則大醉而歸入夜幻為夢寐遙聞鼓吹之聲自遠而近凝眸省視予身乃在箏兒家之南院簷燈燦如纍串之珠紅　貼地　燭高燒泥金之　映耀燈光字字發為奇彩讀其辭句乃知箏兒于歸撫躬自問非嫁我也然則箏兒嫁何人哉方躊躇間鼓樂大作花輿簇簇降於中庭一羣婢媼趨而相將則一雲裳霞　儀態萬方之麗人亭亭出自輿中諦視顏色其人非他吾箏兒也然則新郎何人方尋思閒俄聞後堂笑聲大起鼓樂前導擁一華裝之少年出遂與箏兒交拜予驚視之則其人非他卽以三千金假之盛子而為箏兒購置此屋之人也予正疑訝俄有人拍予肩而小語曰珊哥心中作何滋味予亟返顧則翠君現為得色倚予懷而言曰如何我固知其必負汝也今如何予未及答俄被一人撓子之頰曰汝將何以自解我固謂天下無是人也而汝必曰如吾姊者是矣今何如予視其人則為愛兒予欲有言而蘭兒　兒與夫昭兒季子之屬亦環予左右而笑梅姐亦至予前因搴梅姐之裾曰阿姆乎阿姊何以忽有此懇殆奉阿姆之嚴命歟梅姐笑曰吾安有此能力彼誠何心吾亦殊弗能知汝盍自問之哉言時則覺箏兒巳在予側予因執其手曰吾姊乎是誠何心哉箏兒笑曰不如是者不足以死汝之心汝心不死則吾身將為汝顚倒而死嗟乎珊哥汝以區區之愛情為我終身之祟身心不死豈復有窮期哉予因憤恨曰咄哉吾姊愛情豈能為汝終身之祟以吾思之彼人之於吾姊直黃金祟耳黃金祟耳吾言一出耳畔起一片之和聲曰黃金祟黃金祟吾乃倔驚而醒是夢是眞一時不復能辨 
　　吾於其時心緒惡劣至不可以名言至今念及此夢心神猶為之惝恍亦不自知其所以然也則不得不暫為擱筆讀吾書者有人起而質問曰黃金祟者殆為箏珊二人之情史然而若卽若離遷延以至十有七年之久演述乃至十餘萬言之多奈何以不了了之母亦不盡人情予應之曰天下不盡人情之事多矣吾書叙事自乙酉以及辛丑皆人情也乃以有此一夢出乎人情之外而文思不禁為之一挫迨目辛丑以迄著書之日歲在癸丑中間悄事又凡十有二年出於人情以外之事更不第此非更有十餘萬言不能引其端倪即使更容十餘萬言而吾書亦仍未能終了也蓋箏珊二人至於今日依然若即若離而無　定之終局黃金作祟亦將終其身而無了期吾書非理想的又豈能預了其不了哉則不得不以不了了之讀吾害者苟不了了則當別為續集以續此黃金祟（完）　 
偵探小說 
[商界之賊（十六）] [  常覺覺迷合譯] 　 
　　巴金生為白之假誤會所糾纏一時神經大亂狂吼結舌竟莫辨誰賄誰誰毆誰誰竊誰至（吾語君三字巳出口而其下所欲語者不自知從何開始搔首爬耳囁嚅者再巴於此時其窘態實至可哂白覩狀不禁失笑 
　　少間巴心神略定思慮稍淸復謂白曰吾語君　　白笑止之曰為君計者誠弗語為佳幸速歸休一俟君精神迴筏再行暢叙不遲也巴又怒吼曰吾言尙未盡也白曰唯唯一君猶有所見敎乎君不納予忠吿者予亦無　巴即攙言曰君語君可也　惟君於事後又復潛入賴温坦君書室且引君之犬同進並作書於彼之胸襟上白佯詫曰作　於覺　胸襟上乎膏哉　巴君乎　　語予後事如何者巴高聲曰書於賴君胸襟上也白大愕曰覺羅竟　作書於賴君胸襟上乎天乎　世竟有如此奇事耶　巴頓足載指大聲曰係君所書耳　君君：君君君連呼君者數十次白俟其語　乃亦徐言曰予：予予予予君謂予卽予可也假便予一時缺乏信箋不得不借賴君之胸襟作書於其上然後事如何君能語予否豈予竟投諸郵箱乎然則郵差　得時作何狀况不將大驚而暈去耶天乎　彼豪富之賴温坦忽失其寳貴之胸襟則其懊喪之狀不知為何如也久未與君晤缺不知從　學得如　滑稽才他日有便益為分紹於支那之新民社以襄樂風編演越劇足能令彼窮困無聊之支那人士一展其愁顏也　 
哀情小說 
[子規聲（二十二）] [  十五齡女子鐵銹]  
　　越日秀娟至麥家視其生徒纔一入門見諸奴厮含有愁苦之態秀娟訝而問么一婢忽舉首曰噫姑娘來耶夫人巳遣人往報姑娘然則姑娘未之見乎秀娟曰然婢灑淚曰吾家小姐死矣秀娟失驚曰有是哉乃於何時死耶婢曰今晨五句鐘耳秀娟不及再問急進內將至夫人之室聞夫人哭甚哀間有其夫悲歎聲倉皇入室則見夫人方伏案痛哭麥翁扶其肩似相勸慰秀娟此時已淚湧小止不復能作何語惟以巾頻拭其淚麥翁回首忽見秀娟悲聲呼曰姑娘來乎秀娟含淚點首曰然夫人聞秀娟聲舉首略視秀娟益痛哭曰姑娘歸去纔三日當不料吾家有此不幸事也秀娟近前再三慰之夫人哭稍止乃謂秀娟曰姑娘欲一見其棺柩否秀娟曰甚願夫人遂起與秀娟同行麥翁隨之曲折至一小客廳棺停其中夫人舉手指棺頓足大哭曰天乎吾所愛之翠珍永閉此棺中矣秀娟亦淚下不能止嬌驅顫動面作慘曰之色方欲覓語一慰夫人忽一媼狼狽而入　麥夫婦曰主人快來公子忽然不省人事矣吾等極力呼之未嘗稍聲奈何麥夫婦聞言急奔其子臥室秀娟亦從之而趨夫人且行且哭曰三寳昨夜不過微微發熱何忽變此惡狀也言次巳抵臥室見僕婦了睘圍繞牀前驚惶而呼失人急近牀次視其子秀娟亦行近觀之見三寳雙目上射兩手緊握面靑白足頻頻牽動夫人力抱之起顫聲呼三寳不已麥翁初亦緊執其手後漸覺其泳冷且氣息漸微乃頓足呼天號咷哭曰夫人休矣可置之床上時所延之醫士巳至診舉謂麥翁曰不能救矣遂去醫生方出門三寳氣已絕麥翁夫婦傷心已極暈倒數次秀娟本傷心人新愁舊恨重疊於中令又見此情形忽覺五中崩裂猛然仆於地上室中人正在救治麥翁夫婦乃更呼救秀娟及秀娟醒見所臥巳非死者之室乃夫人臨粧之處也秀娟覺手足疲軟不堪雖欲一翻身而不能為力乃問床前之婢曰吾先時忽爾暈仆後事不復知今何時乎婢曰巳隔一日矣秀娟驚愕曰一日耶然則吾非睡直死矣婢曰無怪姑娘疑訝蓋姑娘昨日暈仆後久久不醒後延醫生至以法得使姑娘開目然醫生謂姑娘體質弱極非使沉睡二十四小時不可乃以藥致姑娘酣睡尙有藥水謂俟姑娘醒時進之言次卽取案上玻璃瓶注藥於杯遞至秀娟唇邊秀娟欲舉其首覺沈重不能起婢以臂承之方得飮藥秀娟問曰夫人如何矣婢曰悲甚卽主人亦悽愴無巳今日稍進薄粥秀娟長歎不語後閉目假寐約半時許復張目視婢覺精神稍佳乃支枕起坐婢曰吾往取膳來此秀娟曰膳我乎婢曰然秀娟曰甚佳吾此時饑甚進膳後或不至如是疲弱也婢曰吾亦云然遂出移時將膳至置小棹於床秀娟平素本非健食劇病之後胃納大减膳畢復倚枕休息巳而謂婢曰吾巳無事爾宜去稍　婢曰諾乃別秀娟出　 
 
 

Page 14

 
 
   
 
