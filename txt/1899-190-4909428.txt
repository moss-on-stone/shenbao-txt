# 1899 - 190 - 4909428

 

Page 1

 
 
[彚解河南振欵] [  申報館恊振所啓]  
　　日前王仲培觀察電致嚴筱舫觀察以河南患災甚重待振孔殷求滬上各賑所籌欵接濟觀察商之本協振所爰於昨日籌撥汴平銀一千五百兩合上海豆規元一千六百二十兩交觀察彚同解汴惟災區甚廣尙須陸續措籌所望海内仁人子隨綠樂助慨解襄金庶本協振所得以集腋成裘源源接濟此則千百萬哀黎所同深禱祝者也 
[寳星攷]  
　　寳星西制也自五大洲通道後亞洲各國爭恩　行西法以期富國强兵每有延聘西人以資臂助者於是中日兩國亦皆釐定寳星之制以贈西員卽使　往來亦或兩君互贈從宜從俗夫亦禮所當然乎攷之寳星肇自古之羅馬初以桂葉貼冠上或賜之手釧項圈以表其勛或頭綴小角以旌其伐椎輪之始未極標新迨至一千六百九十三年法皇累思第十四始創爲寳星以賜將弁及拿破崙第一卽位凡有勞勣者咸蒙大寳星之賜中分公侯伯子男五等公爵歲俸勿郎克三千枚侯爵歲俸勿郎克二千枚伯爵歲俸勿鄭克一千枚子爵歲俸勿郎克五百枚男爵歲俸勿郎克二百五十枚其制聨衆星作十字形旁有二星較大又有作圓式牌者然數百年來代有沿革今之制度已不免大異於前矣至英之寳星大約以彰武功其第一等大者約華度二寸五分小者一寸鎔金銀爲之君主用以賜戰陣有功者兩國之君亦可互相贈遺并可由此國之君賜彼國之臣别有賜文員者謂之寳帶祗紅緑綢一條長約一寸闊五分懸諸胸前以示與齊民異顧英例臣民不能受他國之賜其有賜者不得佩之以謁國皇須於拜受時曰之朝廷必俟允而後可佩定例如此非過嚴也日本寳星共分八等名日勳章始制於明治八年至九年乃釐定其制以金銀爲章上繋以紐紐上有環佩之以綬勳一等者曰旭日大綬章徑二寸五分以赤佛蒜嵌光綫以白佛蒜嵌紐另以金製桐葉形上綴桐花三枝中七花左右各五花花以紫佛蒜嵌葉以緑佛蒜嵌環用金作圓形綬闊四寸紅白交織勳二等者曰旭日重光章徑三寸日及綫如一等制無紐無環無綬佩以銀鍼勳三等者曰旭日中綬章徑一寸八分紐如一等環用金作橢圓形綬闊一寸紅白交織勳四等者曰旭日小綬章徑一寸五分紐如一等環用金作圓形綬闊一寸勳五等者曰金銀日章徑一寸五分紐用金製爲桐葉形上綴桐花三枝中五花左右各三花如一等製環用金作圓形綬闊一寸勳六等者曰銀日章徑一寸五分紐如五等環用銀作圓形綬闊一寸勳七等者曰銀桐章徑一寸葉緑花作紫色花中五而左右各三其式如紐而不别繋紐環用銀作圓形綬闊一寸勳八等者曰銀桐花章花葉皆以銀石嵌佛蒜其他均如七等越明治十年又攺爲大勳位菊花大綬章及大勳位菊花章然不輕授人惟親王得逢異數今者伊藤春畝侯爵勳高望重故寵異視親王焉中國當泰西通道之初每以虚銜及頂戴賞西人西人亦受之以爲光寵光緒七年八月始由總署奏准行用寳星釐定頭等第一貽贈各國之君第二給各國世子親王宗親國戚等第三給各國世爵大臣總理各部務大臣頭等公使等二等第一給各國二等公使第二給各國三等公使署理公使總稅務司等第三給各國頭等叅贊武職大員總領事總教習等三等第一給各國三等叅贊領事官正使隨真水師頭等管駕官陸路副將教習等第二給各國副領事官水師二等管駕官陸路叅將等第三給各國繙譯官遊撃都司等四等給各國兵弁等五等給各國工商等頭等製以赤金鍅藍雙龍第一嵌珍珠綬用黄色上繡金龍第二嵌紅寳石第三嵌光面珊瑚綬俱大紅色上繡龍銀二等製以尖藍金雙龍嵌　花珊瑚綬用紫色上繡黄龍三等製以法藍金雙龍嵌藍寳石綬用藍色上繡緑龍四等製以法藍銀雙龍嵌青金石綬用醬色上繡緑龍五等製以白銀法監龍嵌硨磲綬用月白色上繡藍龍此中國寳星制度之大略也此外如俄如德如意如比如和如　寳星之制各有不同彚而攷之請俟異日 
[本館接奉電音]  
　　昨日晚間十一點鐘時京師飛電傅來上諭三道敬謹譯登○六月初六日奉上 
諭本日召見之存記候選道李徴庸著賞給三品銜仍交軍機處仔記欽此同日奉上諭張之洞等奏劾屬員請旨嚴懲一摺前署施南府候補知府魯欲仁瘼視民艱需索屬員考試滋弊前代理襄陽府候補知府韓鑒借公營私操守難信補用知府龍兆霖素行不檢比暱匪人安陸府同知盛勛擅受縱役屢諌不悛署鄖西縣本任竹谿縣知縣周瑞　粗劣謬妄不識官方石首縣知縣劉邦道苟罰虐民猥鄙近利咸豐縣知縣余良才好利縱役民怨繁滋候補知縣巫國玉素行不謹夤綠躁竸候補知縣龍驥辦厘貪鄙聲名最劣候補知縣蔣謙受舞弊病厘擅離差次通山縣教諭陳廷璸聲名平常難資訓迪襄陽縣典史周思濂違例擅受被控有案通山縣典史范大瀛任性妄爲不知檢　試用府經歴　煇光壟　攖利多招秀議試用府經歴歐陽琴倚勢横行勤薦司事署棗陽典史王允中行止卑陋屢被指控前署公安縣孱陵司巡檢嚝楨一瞻大妄爲逼斃多命試用從九品文龍燿苛勒商民絶無顧忌試用典史張之起鑽營取巧聲名惡劣均著卽行革職補用知府唐樹滋人甚平庸辦厘生事候補知府黄仁黼貎似有才辦厘不實均著以通判降補前署棗陽縣本任襄陽縣知縣梅冠林辦事疲弛難期振作前署恩縣候補知縣董治勛任用私人辦事不實均著以府經歴降補監利縣知縣迪楚性情浮躁不洽輿情惟文理尙優著以教職歸都銓選以肅官方餘著照所議辦理該都知道飲此同日奉上諭毓賢奏劣紳私立鄕　據實糾叅一摺山東諸城縣在藉降補中允臧濟臣前聊城縣教諭臧俞臣私立會圑名目自稱圑長倚勢作威糾衆挾制官長强索民捐積榖錢産其圑衆復勒索多端恃衆滋閙以致民心惶惑實屬劣蹟昭著未便如容降補中允臧濟臣前聊誠縣教諭臧俞臣均著卽行革職交地方官嚴加管束以示懲儆欽此 
[暫緩出巡]  
　　寗波訪事友人云浙江撫憲劉景韓中承前擬於本月初八日渡江查閱海防事宜近日官塲接到杭省來電知憲駕以天氣熱出緩起節大約出巡之期當在金風薦爽時矣一 
[飭停鼓鑄]  
　　鄂省鑄錢局停辦情形已誌本報兹又得武昌訪事友人手畢云此事實由撫憲于次棠中承以庫儲支絀糜費宜裁因念鑄錢局自開辦以來每鑄錢一串須貼補火耗五百餘文　用浩繁虧折甚鉅遂諭令總辦陳巽卿觀察暫行停鑄其一切員局工匠則概子裁撤以塞漏卮 
 
 

Page 2

 
 
[理事文言四]  
　　欽加三品銜賞戴花翎刑部正郎奏派駐紥小吕宋總理事府陳爲出示曉諭事照得本總理事蒞任時借寓蕂仔街福建會館辦事兹據諸商董禀稱公署既已别租俾將會館議事廳後兩旁上下房屋設立中西學堂等情誠屬美舉查本總理事前數與諸商董議辦此事並於上年十二月及本月初十日禀明總理各國事務衙門王大臣及出使美日秘國大臣伍在案並照會駐岷美國總督荷亦已接其函覆准卽照辦等因據禀前情公署既已租賃後街仔第四十五號房屋爲辦公之所飭員丁人等尅日移寓將會館議事廳後兩旁樓屋設立中西學堂定於三月初一日開學每日上午九點鐘起至十二點鐘止在右旁學習中文下午二點鐘起至五點鐘止在左旁學習西文聽華人子弟十五歲以内入學夜間七點鐘起至十點鐘止聽華商人等入學概免交繳修金惟現在會館樓上兩旁只容數十人不能不暫限來學名數定每學以五十名爲限俟將來樓下兩旁修葺明淨則再增額合行出示曉諭爲此示仰合埠華民人等知悉自示之後凡欲赴學堂學習者須預先到本總理事署報名以便給憑入學儲爲異日有用之才本總理事實有厚望焉特示 
[會騐命案]  
　　松江訪事友人云南鄕後岡鎭附近一帶爲華亭金山兩縣接壤之處西南二十七圖係金邑所轄有朱家行土棍何阿士者與華境四圖農人李姓有隙積不相能何素暴戾前曾犯案擬定流罪判發邊界中途脫歸者上月下旬某日何糾同黨羽多人將李及某甲刼至二十七圖内肆行毆撃甲幸得兔脫李則斃於毒手復被割去睪丸納之於口閧然而逸事後經李之家屬投控華亭縣署縣主劉謙三大令訊悉情由許將金邑兇徒移文恊緝屍屬復投金山縣控告旋由劉赤颿大令移會華邑宰請往會騐本月初三日午刻劉謙三大令帶同書差刑仵人等命駕登舟前往相騐想殺人者死律有明條何物强梁斷不能倖逃法網也 
[劇盜成擒]  
　　姑蘇訪事友人云本月初二日緝捕新營管帶宋游戎學成帶領砲船赴太湖查哨駛至陳墓附近瞥見盜船一艘揚帆而來旋卽逃逸游戎率衆追之至二里許盜黨見勢不佳紛紛鳧水而逸游戎督勇嚴拿當塲擒獲盜首蔡老大一名餘黨及船皆已乘間兔脫遂將盜首押解回省禀明撫憲德靜山中丞飭發長洲縣署訊辦縣宰汪大令提訊之下盜黨供認向在浙境販賣私鹽並曾犯盜案數起惟蘇地並未犯案大令命釘鐐收禁内監候詳請上憲核奪 
[盜犯解禾]  
　　嘉興訪事友人云日前江蘇撫標飛划營親兵恊同縣差押解盜犯兩名投秀水縣署禀明擒獲情形縣主陳邑尊立卽升堂提訊兩盜供認夥刼南匯鎭蔣姓一案獲贓分用山外别無他案邑尊遂飭釘鐐收禁俟緝獲餘盜再行訊究 
[潯城火警]  
　　九江訪事友來函云郡城都天巷汪宅於本月初一日上午十點鐘時不知因何失愼赤熛怒煽勢將燎原猶幸時在白晝人手衆多得以登時撲滅僅焚去茅屋一椽餘未殃及亦云幸矣 
[宣南鴻雪]  
　　京師訪事友來函云京城俗尙每於四五月間羣往南頂進香名爲祈福實則借以自娱也其中遊俠少年復高駕快車電掣風馳顧盼自喜偶一不愼卽肇禍端上月十四日午後有一騾車入永定門向北飛馳適一小孩迎面而來不及避讓車夫一躍而下思拽至路旁詎料車輪碾來一齊踣地車夫傷一足小孩則輪由脊背過血肉狼藉宛轉哀啼車夫懼禍忍痛躍登車沿疾驅而去其小孩能否無性命之憂尙難逆料也○崇文門外東茶食胡同駐有南城練勇隔鄰係縧帶作坊坊中學徒某甲時放洋槍爲戲局員飭差勇往阻甲漫應之移時故態復作局員怒甚飭勇搜出洋槍刀械將甲及乙内二學徒帶回送坊暫押次日坊主倩入緩頰始得從寛釋回及甲回坊執事者大加訓責甲忿懼交并竟於夤夜濳服阿芙蓉膏而死翌日報經司官詣騐諭令坊主爲之棺殮掩理○武衛中軍駐紥南苑時借八旗兵房休息寄人籬下不便良多刻由奉省馬隊四旗首先禀請自建營房榮中堂允之每旗發給實銀二千兩令各自監修不由廠商包辦其他省之勇亦多聞風興起禀請興修者想可一律准行不至有向隅之憾也 
[津沽帆影]  
　　天津訪事友來函云津郡海大道福仙茶園一帶自闢作英國新租界後烟館娼寮日益繁盛屬經關道憲照會英國領事官驅逐嚴禁乃日久玩生若單復各佔香巢勾引狂蜂浪蝶事爲英工部局所知日前下逐客之令一時鶯飛燕去門巷蕭　漁父重來當不免有人面桃花之感矣○海光寺前小河中日前忽浮來一男屍衆人正疑訝間突來一少年謂其父年近五旬於數日前出外不歸所著之褲與該屍相符必係失足墜水無疑赶卽倩人撈起迨細審面貎則年紀甚輕而且膓有刃傷兩處腸已露出察其情形必係受傷身死棄屍河内者少年自知孟浪不覺羞慙無地旋經地保報縣後由委員某大令帶領仵作詣場相騐卽飭地保棺殮掩埋插標待認○上月某日某局勇正在巡夜之際見一女郎獨立暗陬詢係被人售入娼寮乘間逸出者於是領至局中次日由局送縣經某委員研詰之下女供欒州人馮姓年十五歲爲其母賣與津人王二得錢三百餘千又由王二賣於俟家后張姓妓院得價六百餘千自思一經隨入焑花終身無出頭之日故捨命逃出務求設法超豁問官卽飭差將此女暫行收養俟傳齊全案人証再行究辦○上月二十八日之夜城内鼓樓南崔姓家被賑竊去古玩等物所值甚巨翌晨開具失單禀報四門汛任千戎遂卽帶同地保差役前往勘騐飭捕上緊緝拿務獲究辦 
[鐵甕濤聲]  
　　鎭江采訪友人云五月二十五日郡城首董柳少雲何恩浩偕赴丹徒縣署謁見楊劬孫大令議定開辦圑練章程大約六月初旬卽須興辦矣○時當夏　居民多露坐納凉無賴子輙掉臂遊　高唱淫詞俚曲道憲長觀察惡其有風傷化面諭丹徒縣楊明府嚴行查禁明府奉諭後卽發出四言告示云訪得棍徒沿街高唱七字吳歌杜譔淫浪憲諭查拿毋任漏網立飭幹差嚴提到案盡法以懲决不寛貸○有王師姑者身披緇服心染紅塵既爲梵國所不容乃向勾闌而托蹟迎新送舊芳譽遥馳洎乎馬齒既增蛾眉漸攺自知烟花寨主不足引蝶招蜂爰出重金購得名花三五枝授以舊時衣鉢颦眉皓齒盡態極妍於是向之門掩青苔者今復庭盈朱履矣猶恐或受流氓之侮因與城守營弁某甲姘識藉作護符上月二十四日某署差役某乙登門索詐不遂所欲遂邀集地棍數十輩闖登香閣恣意喧譁師姑知若輩有挾而來非可以情喻理遣遂密唤甲帶同醜類與之爭持地棍受傷者三人事爲楊劬　大令所聞立飭差役拘師姑研訊判令掌頰數百下荷以蘆席枷游行街市一面嚴拿甲乙到案訊懲從此燕燕鶯鶯匿蹟銷聲不復黏花惹草矣○洋浮橋南首一帶妓館如林浪蝶遊蜂昕宵麕集青皮地痞來往其間酯海揚波在所不免揮拳之事幾於無日無之常鎭通海道長久山觀察有鑒於此面諭保甲局劉大令水陸總巡周都戎出示嚴禁違卽重辦從此烟花藪澤一變而爲清淨之塲亦地方居民之福也 
[泖濵夏汛]  
　　松江訪事友人云西門外一帶市廛林立爲郡城菁華薈萃之區舊設巡勇若千名駐紥東嶽廟歸婁縣主統轄而以武弁吳某爲管帶按月所需餉項暨油燭等費由巨鋪四十八家集資捐給每夜出外巡羅嚴防盜賊官督民辦由來已久近因各處舉辦圑練遂由市中領袖議將此項巡勇攺作商圑已將旗幟號褂一律塡注商圑字様以示區别○兇棍陸升堂刃斃翁姓女一案前因供詞翻異兩次由省發回原縣嚴訊華亭縣主劉謙三大令會同省委原審官趙嘯湖大令訊明後解經府憲濮紫泉太守親提訊鞫祗因陸棍刁狡異常牽率多人迄未訊實本月初二日劉大令復提陸棍暨証人等至案一再開導供仍游移隨飭還禁聽候覆訊○初二日傍晚大雨傾盆不異銀河倒瀉雖逾時卽止而街衢已積水成渠府憲　紫泉太守關心民事卽於翌晨乘輿出北郭門閱視禾苗有無傷損繼見青葱满目不覺色然以喜命駕而回至城門 
 
 

Page 3

 
 
口見大憲所頒辦圑告示向飭糊裱張掛者僅貼城根已爲　雨剝蝕回署後立傅四城地保至署諭令將淋捐察示一律補裱加意察視以贖前愆各保遵諭唯唯而退 
[司馬謁客]  
　　昨午松海防同知劉乙笙司馬命駕至上海縣署拜會縣主王欣甫大令大令迎入内廳晤談良久然後握别 
[關心民瘼]  
　　前日上海縣王欣甫大令赴松江謁見府尊　紫泉太守太守以滬上流氓日盛拆梢械鬥無惡不爲近有逃凶命案數起均未拘獲殊非除暴安良之道諭令加意緝查並將命盜舊案赶緊清理大令回申後因飭差役嚴密查拿並飭吏將命盜各案開單呈候核辦 
[懸燈誌慶]  
　　昨禮拜五卽西歴七月十四號爲法國攺立民主之期寓滬法國官商循例懸燈藉伸慶賀大自鳴鐘前懸彩旗數面法大馬路迤東至黄浦難北至外洋經橋紥成牌樓一座上懸各色彩旂臨風招展間以蒼松翠柏頗足悅目怡情迤南至新開河橋一帶兩旁均樹立燈杆以鐵絲横貫懸掛五色紙燈本埠文武各官均命駕至法總領事署道賀法捕頭諭飭嚴孫王三包探帶領通班探夥在各處分投彈壓以免滋事 
[議添學額]  
　　法文書館自創設以來迄今十有五載額設學生白名分上中下三等延聘中西教習因材施教加以掌院神甫督課甚嚴成材頗衆邇因洋務需材願習法文者沓來紛至本年復添請二西人分班教習聞此後擬添至三百名爲度館中　屋不敷擬俟天主堂街修建之新屋落成後遷入肆業現在歇夏散館俟下半年開館之時凡欲習法文者須於開學前三日投院報名每學生一名每月須修金洋一元藉資津貼 
[繙譯索賄]  
　　前者甬人王明揚因干涉捕房公事向天仙戲園伶人李長勝等索詐洋銀獲案後經讞員翁笠漁直刺判押捕房其妻張氏百計鑽營欲將夫保出曾託義國領事署繙譯鄧文道代爲設法取去保費洋銀數十元而王則至今仍未保釋事爲英領事查知以鄧跡近誆騙命梅繙譯蒞公廨會訊時面告直刺傅鄧研訊鄧托故未到昨晨直刺與梅繙譯升座後王妻張氏投案訴稱丈夫王明揚自正月十二日被捕房控告奉判管押之後有鄧繙譯來家言及可代説項惟須出保費洋銀一百元銀一百兩氏信之卽於是月二十二日措得洋銀七十四元父鄧營謀至今仍無影響因向理論曾還過五十元尙有二十四元聲稱購買禮物餽與領事及捕頭不肯繳還直刺商之梅君著氏退去候提鄧訊究 
[攺過交保]  
　　前者江北划船户周大力子毆傷朱春生頭額由水巡丁拘解馬路工程局會辦委員司徒貽芬司馬訊明口供判令將周移送攺過所覊禁一面將朱送入滬北仁濟醫院求治現在朱慯業已痊愈周父世忠因浼同鄕人顧慶林沈阿三投局請將大力子保釋司馬准之飭傅差役至攺過所將大力子提案略訊數語見其尙知攺悔從寛交顧沈二人保去諭以出外後如再滋事當惟爾等保人是問顧沈諾諾而退 
[吞烟斃命]  
　　法租界吉祥街生生堂弄内廿一號門牌居民嚴姓家前晚不知何事姑媳勃谿媳一時氣忿吞服阿芙蓉膏施救無功延至昨日天明遽爾斃命嚴立卽報知捕房捕頭飭探查明禀復核奪 
[上海縣署瑣案]  
　　染坊公所經理人濮錫林等控前充新閘十圖地保徐子良盜賣公地擅遷屍棺前晚縣主王欣甫大令倩帮審委員馬清渠明府提訊濮供公所中有一公地已葬屍棺五具被徐盜賣與仁濟善堂將棺遷匿無蹤嗣由仁濟堂查悉情形將地歸還業經公所立石爲界惟徐所得地價及屍棺遷往何方尙求追究唐雲帆供稱在染坊公所司帪餘供與同徐供此項公地實由徐狗狗盜賣不十小的之事求鑒明府限半月内清理禀覆違于提究○十六鋪巡防南局函送流氓王阿香彭阿炳張阿新三名並短刀一柄至縣馬明府提訊之下王供前日向彭索取借貸之小洋銀兩角伊不允反敢將小的扭往拔刀圖刺適爲巡防局勇巡見得卽拘獲解案叩求究懲彭　欠洋是實現因無力應付商請　緩不料伊卽肆毆此刀並非小的之物尙求明察張供小的與此事毫不相干因見彼等扭毆向之勸解致被局勇悮拘惟刀確在彭手中由勇奪下明府以釁起細微何至逞兇如此可見兩造均非安分之徒判將彭笞責二百板枷號一月發犯事處示衆王大加申斥張既無干與王一併斥釋送案之短刀著卽儲庫○張徐氏控高福壽盜賣祖墳餘地亦經馬明府提訊氏供小婦人現年七十八歲子然一身異常孤苦本邑西門外四圖内有一祖墳計地四分昔年向高父價買墳前餘地若干歴年由高耕種今被盜賣與俞福順開設牛奶棚縱牛作踐界石亦被拔去向論不理不得已來案控陳叩求恩斷高供故父有地一畝六分以四分賣與張徐氏一畝賣與俞福順尙存二分未賣並未佔及伊地尙求明察俞供小的賣高福壽地一畝開設牛奶棚張徐氏之餘地從木放牛作踐吳桂仁供小的充四圖地保查得高福壽賣與俞福順之地並未佔及張徐氏墳前餘地小的可同兩造指明交楚明府謂高俞日爾等既不佔地綠何擅拔界石顯係情虚地保又敢通同舞弊欺壓老年寡婦情殊可惡　令概行笞責高俞吳再三求免明府遂從寛判令高具結限五日内恊同地保將張徐氏餘地照契載明四址指交立還界石違干嚴究各人遵諭而退 
[南市捕房紀事]  
　　高有餘前倩婦人湯周氏爲媒定沈王氏之女爲室嗣因納采籌措無方曾向周氏借用洋三十四元擇吉本月初八日完姻既而周氏知高迎娶過門卽擬挈婦回金陵原籍不覺情急向之催索高無以應前日相遇於途以致爭閙四十二號巡街捕見之拘入捕房捕頭令押候查明核奪○前晚三點鐘時脚夫某甲挑米一擔行至新馬路七號巡街捕見而疑之向之查問言語支吾因卽拘入捕房捕頭詰之則稱由鹽馬頭振大米行雇令挑送捕頭著押候振大行遣人前來具領 
[澤旁敷]  
　　日前本館恊振所接到本埠永慶里慶豐洋貸號惠書云五月初四日四馬路天祿書局失愼時火勢蔓延小號僅隔一牆賴神明點佑幸得保全承諸親友患　慰問本擬設筵鳴謝因念災區待振孔函移助筵資洋銀三十元又杏花樓主人洪吉如善士亦以上户初四日對鄰失愼雖遭殃及幸未全付一炬移助建醮洋銀三十元又太原叔子求母病愈完愿捐助淮振洋銀四十元又太原叔子妻氏求姑病愈完願捐助皖振洋銀四十元又邱錦堂善士因患咳𠻳氣促服藥無效願減藥資洋銀二十元移助振欵求保早愈又餘姚張源泰官鹽厰以卲允大篷捆運泥鹽查出後經董事調處議罰洋銀五十元捐助淮徐振捐夫皇天無親惟德是輔古有明訓厥理無差今諸大善士飢溺爲懹好施不吝或遇災修省或錫類推仁或分苦口之資或普調人之惠移緩就急憫彼顛連善氣所蒸天心可感書日身其康强子孫其逢吉願以此語爲諸大善士頌焉 
[汴賑解欵第二次聲明]  
　　啓者河南與皖北毗連之歸陳二屬年榖不登渦匪竈擾以致成災甚鉅道殣相望慘不忍聞前經王仲培觀察來電告急由信厚籌撥汴平銀一千兩電匯至汴又勸天津鹽務綱友黄杏樵兄籌銀三千兩楊春農張少農王奎章合籌銀三千兩由津匯汴嗣又接王仲翁來函云災重欵絀務求再爲接濟乃由則敬籌解汴平銀二千兩裕福籌解汴平銀一千五百兩信厚再籌解汴平銀一千五百兩合成汴平銀五千兩於五月初二電匯至汴今接王仲翁覆電知該欵已經收到合行登報聲明惟各省災祲疉見並顧兼籌萬分支絀全賴四海仁人劻勷之力務祈慨解善嚢及時施救當此艱難時局使飢民得所實足消患於無形倘蒙集助有貲俾得湊解第三批則救人救澈實深盼　焉[  上海源通官銀號義賑公所嚴信厚絲業會館協賑所施則敬申報館協賑所席裕福同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[政重催科]  
　　杭州訪事友人云浙省地丁一欵所有各屬欠解銀兩均限於五月二十五日以前解齊　　　　由藩憲　方伯分别造册呈請撫憲劉中丞覆核具奏并咨部查考其　　銷案均定於本月二十日截止各州縣中有未經　　　　上月二十七日由藩　兩憲委員往催杭州府屬委候補縣何大令　章候補巡檢朱少尹秉深壽與府屬委　補　　王　　　　州府　委候補縣汪大令煦候補巡檢何少尹式琦寗波府屬委候補布經歴史叅軍廷亮紹興府屬委候補　　　文　　　　　何大令應福大挑縣郭大令沛棠台州府屬委候補縣唐大令濟金華府屬委候補縣黄大令士　　州府屬　　補縣李大令　年號州　屬委候補縣丞陳二尹廷璇温州處州兩屬委候補巡檢劉少尹祖詒各員　札後俱於本月初一二日赴　　　　　　　　　　往矣 
[刑人於市]  
　　天津訪事友來函云上月廿九日天津縣由獄中提出前年在大　搶刼洋人銀箱之　　二　　　道　　供旋卽綁赴西門外處决首級發往犯事地方懸竿示衆 
[誘姦宜辦]  
　　無賴沈阿新前將滬北裏虹口王金生之寡媳陳氏誘至青浦縣　之朱家角　　小　　　　　　　　　　　儷沈不務正業恣意横行爲彼處紳士禀官　逐沈不得已　　回滬至南馬頭沈正　　　行　　走　爲　　之　　知其　　妻室見而大駭細加盤詰悉其來路不明恐被株累　不肯收婦亦自悔失身願從此　　　由正　　知　　　　　　丁禀請　哨弁將阿新與婦移送二十三七鋪巡防局局員盛雨村二尹提訊之下氏供小婦人早　所天不　　　　　心在某　　　工　度日本年三月二十七日阿新誘同小婦人往朱家角　設烟館生涯寥落　口惟艱近日　　又　　　爲　致　是　紳士所不容逃避至此小婦人年幼無知悔已無及現在願歸翁家免致　　隨　求　　全　新供租　　角之行由婦主　　　小的本　尙乞鑒原二尹以阿新引誘寡婦敗人名節罪不容寛喝令鞭　竹梢四百下具以後不再與此往來切結交人保　氏不守　道　恥已極著掌頰一百下候傳王全生到案領回管束 
[英界晚堂瑣案]  
　　德商立中　粉公司控增裕　定貨不出經議員翁笠漁直刺與德　譯會議判增　　主傅義　　保訂期禮拜四復訊前日下午三點鐘仍由福繙譯　公　會同襄讞委員張司馬升座提訊原告立中行　　　　　　某西人投案供稱去冬十二月内增裕號主定購麫粉一萬五千包訂立合同除已出外尙存麫粉七千八百包至今售不出貨　　公　傅　　師哈華托帶同譯員到堂伸辯據供前向立中所定麫粉八千包其時頭號價每包洋二元一角二號每包洋一元九角七　　以六月底爲期至多逾期十天令春正二兩月小的號内有客人購買之時　立中貸未運到待至二月底該公司貨始義申　　　人　買故未出清後經立中公司買辦託小的代銷去三千八百包尙有七千八百包未出目下時價頭號每包扺值洋一元七八角二號一元六角較之從前價值所虧甚鉅小的不堪折耗求請明察司馬得供與福繙譯會商良久華向原告一再商　判將傅奪保出外限二個月内出清　粉三千八百包著先付定銀一千七百兩存由匯豐銀行收取俟貨出清扣算尙有四手包歸洋東自行另售會傅貼還立中公司虧本洋二百元並令傅具限狀備案如兩月内不將定貨出清提案究辦傅遵諭而退○棧女王三寳卽會張氏控楊慶和銀樓夥徐樹榮騙吞存銀嗣由徐將王三寳匿於城内反投　控被傭婦李丁氏程小狗等將王妓誘領　　經張司馬迭次訊供判李丁氏等押交在案徐又倩前廣東番禺縣知縣李子華及某署洪姓繙譯先後致函英廨求請將　丁氏等重　前日　前王三寳忽自行投案當晚由張司馬提案研詰據王三寳卽金張氏供原籍蘇州年三十四歲丈夫金錦　在金山　地方居往小婦人因在楊慶和銀樓屢次兌换首飾與徐相識旋知徐尙無妻室故小婦人情願跟從迄今已有六七年今春　　有妻子由紹興　籍來滬將小婦人百般毆撃家内衣秀盡被攫取小婦人欲圖他往而徐將小婦人存項銀五百兩私行收用向索不　是以來案呈究徐偵知後將小婦人匿於城内反來案誣控小婦人　逃并牽涉李丁氏等誘領藏匿今聞大老爺欲　小婦人到案　仍　阻不放今晨小婦人乘間逃出特投案下求請施恩徐樹榮供並未　　王三寳今既到案求請給領李丁氏程小狗等員供　　　　　控務求治以反坐之罪張司馬得供謂徐樹榮日爾將妓女王三寳藏匿反敢來案控告李丁氏等誘拐並　李　　　來案未　　殊司惡本應重辦今從寛免究惟此種妓女尙欲求請給領實屬不知羞恥姑將王三寳掌頰二百下戒賣二百下准交徐　榮領回紹興不准逗留在滬爲倡李丁氏等一併具安分結釋放○朱群　控倪春亭串同顧德章監用銀兩屬案不選張　馬判　　欠朱洋銀八百四十元折還洋三百元限十日交案至顧德章與倪串欠朱銀五百餘兩派差令願將帪核算復奪詎倪　　　　不交昨日帶案訊追倪刻向友人處商借得票洋一百四十元擬設法措齊併交求鑒顧德　供稱所有帪目尙未算明張司馬　　　二人還押再限兩天著交洋三百元如違一併提案血比 
[英界公堂瑣案]  
　　還俗僧陳藍士失去金刚鑦及嵌寳約指一案先後獲　内有和盛恒　　押店　出之約　並非　　押令賠賞嗣和盛夥楊雲卿恒益夥翁澄元等以陳意存索詐公请卜易律師於昨晨到堂申辯陳供前據和成等　出　約　三　並非原物查原約指價值洋銀四百元今既　能繳案須令照價賠償卜易律師從而辯日前吊之城既非原物當時包得貿　吊取凡押店有號簿爲憑今和盛收押約指二枚本洋五元及售出亦祇八元五角恒盛收押約指一枚本洋兩元售出亦祗二元三角出入號碼核對相符可見兩店所押均非原贓豈得强令賠償乎應請將楊翁二人立卽開釋直刺允之其吊到之約指三枚給　領去○包探秦少卿禀稱小工陳阿六年阿興張松林等串　陳餘兆家麻袋一千四百隻經小的查明拘獲惟　業已售敬未　　到允請訊究陳供向開麻袋店此次被竊一千四百隻求恩究追陳等三人同供袋已售散無從繳案直刺笞押候吊到原　再訊○沈　心卽小夜壶被人戳斃後迭經捕房緝獲多人昨日包探顧阿六又拘獲見証李和尙解案請究直孫略補數語著押候　集一千人復訊核辦○流氓殷正卿張阿記無端向李寳玉訛詐洋二十元由包探洪阿寳查獲解案請究李實王投案申折首　　張　供不敢訊詐直刺判令各責一百板遞回原籍○包探沈阿鶴解雉妓陳新寳至案禀稱此妓被併夫願福如均私　　　　　　　小　拘獲送究顧投案申訴前情陳新寳供小婦人與願私識並未捲逃直刺著押候過堂覆訊 
[美界捕房紀事]  
　　昨晨小竊陳金林混入下海沭某鄕民家竊取衣服爲事主當塲拘獲押入捕房捕頭令押候解送公堂禀請讞員翁笠漁直刺訊究○昨午偷兒胡阿生掩入外虹口公和祥碼頭竊取舊鐵正欲逃逸　　　　　　　　　拘入捕房　頭令押候解送公堂禀請訊辦○昨午寗波成衣匠沈阿巧與同帮人洪某索欠起　互相扭榖推　　捕房　捕　　　事　　　令自投英界公堂控告揮之使去○昨午賭徒王阿二在北河南路天后宫前毆　誘賭　爲翹街　　　立卽拘入捕房押候解送公堂　請究辦 
 
 

Page 10

 
 
[上海六馬路仁濟育善堂經收溺果報册捐五月初一至三十日清單]  
　　林寳養洋五十元三餘堂陰氏洋四十元保佑堂洋三十元免　堂洋二十元　州　美　洋十五元　過子著石軒蘭陵别壓各洋十元　安金樹　經　洋六元　　洋六元　湖協成乾蘇州　成當各洋五元積厚堂索石山人會　　伯文各洋四元　　　含　洋三元　州裘杏記洋二元四角趙姓鎭在吕門王氏各洋二元王西星經縣王若江各洋一元南市　局衆友錢三百文以上其收洋二百三十元零四角　三百文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月二十八日京報全錄]  
　　宫門抄○諭旨二道錄前○吳撫德奏爲特叅庸劣各員請旨分别降革摺○又奏請將已革知縣　蘇差委片○蜀督　奏爲遣員調署同知片○晉撫胡奏爲恭報回任謝恩摺○新撫饒奏爲委署同通各員片○慈督張　　　　　兵摺○五月二十八日内務府國子監廂紅旗值日無引見○彭壽等彈壓覆命○林朝棟　交軍機處存記恩○　塲　　　五日回空○掌儀司奏初一日祭奉先殿瀅員勒行禮○如見軍機林朝棟○○頭品頂戴江蘇巡撫奴才德壽跪奏爲特叅廉劣各員請旨分别降　以示懲儆仰祈聖鑒事竊查安民必先察吏激濁所以揚清奴才自上年八月間到任卽留心察看蘇省不乏廉幹之員而庸懦無篷不知自愛者亦復雜出共間當卽詳稽案牘博訪與評考核再三確有司據兹查有昭文縣知縣李　飛性情乘謬　恤民　候補知縣林尙　操守平當不知自愛候補知縣許　基知識毫無操守難信震澤縣平望司巡檢王政居心巧詐　縣小徴司巡檢吳對　行同無　候補府照　　佩金　大妄爲候補府照磨姜應芳行止卑鄙以上七員劣蹟昭著未便姑容均擬請旨卽行革職以　官方又江部　知縣朱江辦事草率御下寛　靖江縣知縣馬　恩才識庸愚聽斷草率徒縣知縣王芝　從前人本勤奮近來辦事疲緩不勝繁　之任又崑山縣石浦司巡檢岳　　　恌委靡以上四員擬請旨將江都縣知縣朱江以縣承降補靖江縣知縣馬霔恩開缺留省學習丹徒縣知縣王芝　　　另補　山縣石浦司巡檢岳廷幹勒令休致以示懲儆如蒙俞允將所遺昭文靖江等縣知縣員缺暨震澤縣平望司巡檢　縣小　司巡檢　山縣石浦司　檢各員缺蘇省現有應補人員擬請扣留外補除仍留心察看隨時核辦外所有特叅庸劣人員綠由理合恭摺具奏伏乞皇太后皇上聖鑒訓示謹奏奉硃批另有旨欽此○○德壽片再州縣爲親民之官未能克勸　職實爲吏治民生所　奴才　庸　　　虚考察前在江西巡撫任内履任之初卽據新建閣邑糾者臚陳花翎知府用在任候選同知前者新建　事已革德安縣知縣朱士林满者　　　　懇請案核似係平日盡心民事是以去官之後輿情尙能愛戴然以被議人員未便深信復查該員前在江西叙　德安調署吉木及兩次　　新建首縣辦理命盜案件頗著勒能　叅案内委係牽連被議並無實在劣蹟永不叙用字樣人材既甚難得　　　爲可惜江蘇爲海　省他事務紛歧亟須穏練之才以資委任該員熟諳吏治經奴才考察得實可否先行調蘇差遣抑或仰懇天恩敕都帶領引見之虚出自　 
格鴻施謹兩片具陳伏乞聖鑒訓示謹奏奉硃批朱士林著准其譌往差遣欽此○○奎俊片再　　　同知　局種　　　滿撤回内地升用遺缺查有本任酉陽直隷州知州景其沅堪以調署據藩臬兩司會詳請奏前來除批飭遵照外理合附片具　伏乞聖鑒謹奏奉硃批吏部知道欽此○○頭品頂戴山西巡撫臣胡聘之跪奏爲恭報微臣回任日期叩謝天恩　　聖鑒事　臣前因三年屆滿奏請述　奉　　旨來京陛見遵卽趨詣屬廷仰蒙召對四次聆訓誨之周詳荷恩施之　疉下　欽　莫可名言　　陛辭後墮卽出都星馳抵省於光緒二十五年四月二十四日准護撫臣布政使何樞將山西巡撫　訪暨從晉暨政印信並王命　牌文卷書籍等件委員齎送前來臣當卽恭設香案望闕叩頭謝恩祗領任事伏念臣忝領晉　　無　效　回本任益坊太　際此畤局艱　財源匱乏舉凡練兵籌餉及地方應辦各事關繫愈重措捷愈難臣惟有勉竭愚忱恪遵聖訓不選勞懇實心經　以　仰各高厚鴻慈於萬一所有微臣回任日期並感激下忱除恭疏題報外廑繕摺叩謝天恩伏乞皇太后皇上　鑒再臣經遇山西地方兩暘應時麥苗暢茂民情極爲安謐堪以仰慰宸鹽合併陳明謹奏奉硃批知道了欽此○○　　　片再署　　番直　廳同知沈知鉷卸署遺缺查有候補同知直隷州知州鄧以潢堪以委署又署哈密直隷應通判蔣　　　署　　查有候補知府楊延　堪以委　據新疆市政使趙爾巽鎭迪道兼按察使銜潘效蘇會　前來除批飭分别給委外會同陜甘總督臣嗣模兩片具　伏乞聖鑒　奏奉硃批吏部知道欽此○○頭品頂戴湖廣總督臣張之洞湖北巡撫臣于陰霖跪奏爲遵旨才　總兵　餉　請　照飭南奏　推廣川淮鹽斤加價怪供急需恭摺仰祈聖鑒事竊照本年正月承准車機大臣字寄光緒二十五年正月十二日奉上諭兵爲賞今要務遞輕諭令各直省將軍督撫各就本省餉力妥定章程認眞辦理該將軍督撫等受恩深重自當共豐時　力　　作迅　舉行現在某省寳能籌餉若干練兵幾營何人統率未據切實奏到著各督撫懐遵　次諭旨邇籌妥議敵一月内迅卽復奏至各　　防生　日繁　　中不乏　壯之士並著各將軍等各就本處情形挑選若干教練成營以資捍　所需餉銀應與各該省督撫潘司妥　恊　者明辦理用　　　　求　　諄諄誥誡之意將此由四百里各諭令知之等因欽此竊思自强以練兵爲最要練兵以籌餉爲最先湖北水陲四　今日又爲现北地之　　　華洋雜處會匪滋多外國通例凡鐵路扼要之所必以重兵護之自非有大枝勁旅不足振軍威而弭醫患荆州爲駐防重　　管姚　　　亦爲當務之急兹奉旨飭令迅速舉行自廳欽遵辦理查鄂省於光緒十年籌辦江防署督臣卞寳第奏請將湘卾行　之川覽淮　等斤地　二文前經奏定爲槍砲廠専欵二十年户部議覆編修張百熙籌餉各條一摺復奏准每斤加價二文旋輕户部　　爲　　　　　　　　　經一加再加然鹺商之所輪將實食户之所　派散之全省於民商尚無大累擬仍援案　理將行銷卾省川鹽推鹽　斤　加二文　計此入每年約可得銀十六萬兩湖北擬卽添練新軍勇營一千人卽於此欵撥銀十二萬兩作爲此項軍餉及洋教習　　　大營房　　之　　　足從前攺練洋　餉項不敷之處以四萬兩撥作荆州挑練駐防開散旗兵新餉並軍火雜項在内其詳細籌盡　趺　由臣等　同將軍臣詳亨事摺奏陳又查卾省各營攺練洋操所費甚鉅臣之洞前奏每年不敷銀八千兩係指洋操營餉而言惟旣者洋　　洋數習之　水以及單　　　營内學堂圖書測繪儀器工程雷電體操擊刺一切各種器具需費浩繁若各項不備則仍是有名無實故此項爲　頗　而持用　　　　　　萬萬不能從省必須於此項鹽斤加價内籌出此欵查湖南近於上年十二月奏請於淮鹽每斤加價二文共銀十餘萬而作爲挑　　字　　　専餉奉旨允准在案湖北事同一律自可援照辦理而加湖北民間食鹽之價卽以練湖北本省之兵此乃爲地方　　捍患計　理　　允協辦法自無窒碍方今時局日艱所最急者莫如練兵一事明諭遞降至再至三實爲國家綢繆禦侮之至計此次　餉在　者太省行　川淮鹽内加價仍係本省之捐爲本省之餉與現奉諭旨就本省餉力辦理尚屬相符舍此以外别無良策如蒙侖允廳毁由臣管　　雨江四川督臣查明辦理據湖北布政使善聨鹽法道孟繼壎會同善後局司道具詳前來所有擬請援照湖南奏案　廣川淮鹽斤加價以候　兵餉費緣由臣等謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
