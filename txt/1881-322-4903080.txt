# 1881 - 322 - 4903080

 

Page 1

 
 
[皇孫來華紀畧]  
　　今皇上光緒七年歲任辛已十月庚申朔越翼日辛酋英國皇長孫皇次孫昆季二人由日本來華止於吳淞口外而未進滬瀆本埠各西商及關並憲則已籌備迎欵各節派員往接其迎欵之禮則或遲賽力之期或興賽馬之會操演水能擬燃明燈皆有欣欣向慕之意殷殷款接之誠華人亦有議及迎欵之禮者卽皇孫所末到之處如香港則籌銀萬元新加坡亦籌銀萬元以備　禮皇孫之費是豈僅世俗趨承貴介之常悄而已哉蓋皇孫之才名威望早有以歆動人心而又以兄英爾之爲海內欽祟之大國也謹考皇長孫名愛爾伯生於西歷一千八百六十四年正月初八日今年一十有八皇次孫名季遐起生於西歷一千八百六十五年六月初三日今年一十有七皆英皇太子之令嗣也若以常情論之皇長孫將來定當嗣統皇次孫日後亦不失爲親王宜乎深宮養望不出而犯烟濤風露之苦而英國定制則不軍貴介而重水師故皇孫昆李自幼卽就外傳於水師學堂中稍長學有所獲乃至操演水師之躉胎上習練駕駛一切諸法或以爲皇次孫厥俊必將由水師顯名如現在皇孫之叔在水師中爲顯官故必汲汲於此而皇長孫則將來繼體爲君又何必專務爲此而孰知其猶不以此爲止境焉漸而又令至地中海置身於橫濤濁浪之中究心於陳馬風墻之妙凡水師兵所慶爲者皇孫莫不爲之日逐操演漸就精熟始於去年正月間回國照常考試均經移用命在兵船上充當小兵官而皇孫在兵船內與士卒分甘共苦絕不以皇孫自恃卽他人亦不以皇孫之故而尊奉之曲恕之卽此可見英國立法之　善盡美已皇孫所駐之船名曰白甘的時往來於海徼以資巡防一日由他處回英皇孫亦任船上忽值暴風船遭小損如矢之福幸穫無恙時國人得此風信知皇孫在船遭險不勝驚惶及該船抵國觀者如堵近數萬人環問皇孫安否及船身受傷輕重於此亦可見皇孫之爲人欽慕蓋已久也維時英太子及其妃亦聞信馳往看視白甘的兵船亦須修理皇孫乃請於統帶官告假回宮盖乘修船之隙稍伸孺慕之忱比該船修治完竣皇孫仍回船上矣至未年西歷九月十四日英廷命白甘的兵船往各國周歷故皇孫與之偕而又以他船輔之而行及至新金山白甘的兵船又有小捐停以待修皇孫又請假上岸登眺數日俟船修畢仍復登舟啓輪而去迤邐面至日本日皇迎欵禮意優渥近始由東瀛而抵中國先至上海船抵吳淞不敢受中西官商迎欵之盛禮而與同來之兵官等共乘小兵船他往遊獵其廉德爲何如而英國制度之嚴不於此又見一斑哉中國書介子弟孰肯從事於驚濤駭浪之中而及以皇孫之貴而下儕於兵省又可知英國之重視水師卽在尊貴子弟亦必令其親歷操練絕無一毫假借之處此英國之水師所以雄視乎海外也英國之制度如此皇孫之才德又如此英國之興其末有艾乎中國近與英國尤爲親睦所過子弟禮宜優待正勿以皇孫之撝謙而遂失地主之誼是亦睦鄰修好之一端也然而皇孫之爲皇孫自此惆乎遠矣 
[恭錄　諭旨]  
　　○九月二十三日奉　上諭恭送　神牌黃輿回京之王公大臣均着賞加一級各旗營派出護送官員着一併賞加一級兵丁著賞給半月錢糧其沿途恭請　黃輿之鑾儀衛校尉三百七十五名着每容各賞給一兩重銀錁一個由廣儲司支領欽此同日奉　旨本月二十二日　孝貞顯皇后升祔禮成所有　太廟讀祝官瑞祥贊引官迪興典儀官克們太唱樂官慶連着各紀錄三次獻帛爵之宗室意京載勊毓長德鋼德岫隆普隆慧延祺岳康奕棖奕珷載品載信載國溥潤銳藝祿紳德琨累思慶昭聯魁奕光奕煊載努載燕載光文初續忠思榮琳誠麟定普榮瑞亮奕堂奕襤奕楠載良載荷溥整誠靜賡瑞崇斌謙受啊昌阿札隆阿良喆玉岑斌昌遐康遐亨惠雲惠普曾鑅延慶中端等五十四員並着各紀錄二交欽此○二十六日奉　上諭惇親王等奏遵保司員一摺此次該司員等隨同承辦恭理差務詳核例案均能敬謹將事自應量子獎勵所有單開之主事兆慶著俟升員外郎後以郎中開列在前儘先前卽行陞用文德着俟并員外郎後賞戴花翎委署主事莊健着以員外郎歸俸深班遇缺儘先前卽行陞用松蔭着俟陸員外郎後賞戴花翎卽補堂委署主事德恒着遇有應升之缺開列在前儘先升用並賞加副護軍叅領銜主事文鑑著俟升員外郎後賞戴花翎卽補委署主事明緒着俟到班時開列在前儘先前卽行題升筆帖式訥木歐着賞戴花翎卽補堂主事恩溥文紳均着俟陞員外郎後賞加武備院卿銜筆帖式松蔭着賞戴花翎升用堂委署主事增沛着俟到班時開列在前儘先前卽行題升郎中文然着俟補鎭筆在任以知府不論雙單月遇缺卽選員外郎　奎着俟補缺後遇有郎中缺出卽行升用主事恒啓着俟陞員外郎後賞戴花翎陞用堂委署主事文廣着遇有應升之缺開列在前儘先前卽行升用並償加護軍叅領銜候補堂委署主事達桑阿着遇有應升之缺開列在前儘允升用桂春英敏均着在任以內管領儘先前卽補筆帖式文起著賞加副護軍叅領銜委署主事善振着在任以內管領儘先前卽補候補員外郎文照着在住仍以員外郎歸入本班先前卽補升用堂委署主事文淇着俟升本班時開列在前儘先前卽行題升侯補員外郎舒鵬着在任仍以員外郎歸入本班先前卽補筆帖式瑞廕着遇有三處織造處筆帖式缺出卽行轉補並賞加委護軍叅領銜瑞徵着在任以知縣不論雙單月遇缺卽選清桂着遇有筆帖式缺出儘先前卽補並賞加副護軍叅領銜文秀著遇有筆帖式缺出儘先前卽補並賞加委護軍叅領銜司庫曾頤着在任以內管領儘先前卽補主事文啓筆帖式文濤均着賞加委護軍叅領銜員外廉恩銓着仍以員外郎俟到本班時儘允前卽補司庫吉齡著俟補司庫後以上駟院員外郎遇缺卽補員外郎鍾福着仍以員外郎俟到本班時儘先前卽補並賞加副護革叅領銜委署全專誠全著賞加護軍叅領銜崇志着仍以堂委署主事歸原保班內開列在前儘先前題補筆帖式續科着遇有主事缺出開列在前儘先前卽補景慶着賞戴藍翎六品司庫莊達着償加委護軍叅領銜筆帖式豫善着賞加副護軍叅領銜岳齡　遇有七司筆帖式缺出儘先前　補錫恒着賞加委護軍叅領銜祟輝着遇有堂筆帖式缺出儘先前卽補並賞加委護軍叅領銜恩懋著遇有筆帖式缺出儘先前卽補崇啓着以主事儘先前補用書麟着以司庫卽補紀照着遇有七司筆帖式缺出儘先前卽補文祿着賞加內管領銜寶晉 
 
 

Page 2

 
 
着遇有堂筆帖式缺出儘先前卽補員外郎德慶著免補郎中遇有三院卿缺出儘先前題奏郎中繼祿著俟得卿缺後賞加二品頂戴員外郎增潤署遇有郎中缺出開列在前儘先陞用驍騎叅領郎中齊克森布佐領郎中英綬均著賞加武職二品頂戴員外郎文珮著侯陞郎中後遇有三院卿缺山儘先題奏驍騎叅領郎中錫麟著賞加武職二品頂戴另片奏郎中海者等請旨獎勵各等語署堂郎中海緒著賞加二品頂戴郎中存厚著以知府卽選員外郎世勳着以道員卽選該衙門知道單一件片二件供發欽此 
[東瀛近事]  
　　○日本報言日本泒駐德國之使臣現在患病係屬肺症其勢頗極沉重也又云高麗使臣前往日本已於前月十八日晉謁日皇至進國書又云日本新造鐵路自窪沮至朱家路將次告竣定於西歷明歲元且開行矣 
[福州雜記]  
　　○前報載福州牧師爲購買民地啓釁一節玆閱福州西字報知此事業經辦理停妥大約威公便抵閩之後與華官商辦將西人所購之地交與西人故得消弭如此之速也又云前月二十九日福州將軍前赴鐵廠觀看一切辰刻駕臨至下午回署云又言鐵廠中近有小工以鐵置於機器之旁轉機運動極重鐵椎下擊偶爾不愼椎傷其兩臂及手趕卽昇至醫院調治據言右手尚可設法醫治左手則止好截去矣又云前此福州鄕人械鬥現經官憲查辦故鄕人等各鳥獸散云 
[傷及同類]  
　　○禪桓洋行之毡拿輪船由汕頭至香港船上有一襄辦烹炮之華人年僅十五不知何事忽將同事一人戳傷血流不止及前月二十四日船至香港卽凈受傷之人遂至醫院行凶者拘入捕房捕頭稟於刑司言出事則在海中該船係德國之船未識可辦與否刑司言不便辦理卽令退去云 
[詳述迎欵皇孫]  
　　○迎欵英皇孫一節西商等均已籌議停當前日早皇孫已抵吳淞口外其同來之船共有五艘董事者卽發電報至吳淞口外問諸白甘的兵船之水師提督提督卽發電報回滬英領事收到電音卽傳各董事共議其回信言皇孫此來乃在兵船上爲兵官並非皇孫體統故各商迎款之禮皇孫决不敢受除非所來之兵弁等皆邀致縱觀然後皇孫可預其盛又言船係新到不能卽行上岸須俟禮拜四方可登岸云云英領事又與董事數人乘小火輪至吳淞往會該提督接見之下談及皇孫此來仍屬兵官不應創此盛舉以爲迎欵之禮且皇孫已與兵官數人乘福來小兵船往他處打獵須至十一日方可抵滬其意總言特誠欵待皇孫非禮所宜領事等囘署復議遂定於昨日賽力今下午一點三刻跑爲不待皇孫之至其餘如操演水龍點燃明燈以及團練兵排隊迎接等事一槪皆作罷論惟定於本月十四日請與皇孫同夾之各船兵官皆至總會跳戯爲樂和巳至同來各船皇孫所坐爲白甘的其餘一名英甘斯敦一名加利司福一名革伯德賴一各都魯麥林本埠諸人皆望其進口得以縱觀現在皆不進口盡停吳淞口外矣又　往迎皇孫之英國威奇能兵船已於昨午十二點鐘回滬并及之 
[鍛行停工]  
　　○本埠西商各銀行昨日閉門一日巳列前報茲悉今日仍復於十二點鐘閉門云 
[迎弔靈輒]  
　　○皖垣奎星垣軍門於數年前奉發兩江差遣委用當經到皖奉派統帶防營並辦營務處繼因仿營裁撤復帶淮北防營駐紥穎州今夏皖撫裕中丞檄調赴皖仍統省中防營軍門於秋問由頴起程繞道至金陵謁見制軍隨由水路赴皖業已抱病登舟詎於九月初行至蕪湖竟沒舟次卽行成殮運樞西上九月二十一日晨抵皖泊東門外官碼頭軍門從公於皖歷有年所同寅和協城內司道府以下及各營弁均行出城迎弔首邑令先搭碼頭伺候軍門少君急擇開喪之所而中丞特派人役妥爲照料云 
[查辦揭帖]  
　　○匿名揭帖本于例禁稍知自愛者斷不山此前聞杭府學大門有匿帖一帋題曰討某紳檄詞句皆仿駱賓王原作而詆毀過之近日又有一帖係指名罵民更局者語句俗俚有若村歌童謠閱之令人噴飯早經上憲訪拿而罪人卒不可得昨傳保甲局中已拿到三人皆係書匿名帖者待審實後將行枷辦俟辦定再將細情續登 
[求福降災]  
　　○松江風俗凡有病之家延巫者禱告謂之請太保日前北門外某鄉人因病請太保諷經以焚紙錠火星落入柴草霎時透頂幸爲時尚早人手衆多祇焚去平屋三間燒死猪五頭而巳第太保帶來各物亦盡付一炬刻聞太保尚欲向鄉人索賠云 
[僧犯回廟]  
　　○松江南門外亭林鎭向有温公廟亂後失修光緒三年忽有僧自遠處來者謂能以大悲水治人百病以是日盛一日數百里外者亦皆執香而來收下香金行將悉數造廟計每日所得大錢不下五六十千其實亦止肥己耳嗣爲楊邑尊聞知以其妖言惑衆飭差往拿不料鎭人將差痛毆驅回楊邑尊復親往查間鎭人又將憲轎打碎邑尊踰垣而走回署後調得砲船數艘將僧及錢洋等盡數帶回其錢洋卽撥充晉饑欵內僧則帶至案下邑尊出坐大堂先飭設水缸一只并於孤老院傳出瞽啞聾跛者數人邑尊令僧當塲誦大悲經邑尊亦自觀聽後因與經不合卽喝間所誦何經僧謂貧僧不識字此經乃師父口傳者邑尊命其再誦比完命差將缸內之水　給殘廢人飲有頃詢瞽者曰爾飲水後目稍明未對曰照舊易數人僉同邑尊向僧大怒曰爾謂能以水治百病緣何彼等皆不愈僧曰無綠耳邑尊謂誰是有緣者想板子與爾有綠遂將簽筒盡數倒出儈旣被責後卽行解司此光緒三年事今僧於月前得釋重赴該鎭捐資廟造刻下聞巳動工矣 
[謀財殺害]  
　　○皖垣北門內正街某姓飯舖數月前到有某甲借庽甲操楚音挑吹糖人担爲生近有本地北鄕某乙向爲省中走送皖南信件者由外返省將俟收齊信件卞鄕有數日躭擱亦庽該飯舖與甲一房晚間乙由搭連內取物內有洋蚨八元爲甲所見九月二十五日晨甲收拾糖担行將外出店主間云每日早餐後方行今何特早甲謂担不挑出空身出外一行卽返遂去比早飯炊成訓主見乙尚未起囑夥喚令起餐夥至其榻前連喚數聲不應就視則見乙仰臥而泊中頸受刀傷氣向未絕驚喊羣至見乙床頭遺菜刀一柄血跡糢糊乙口不能言以手作勢示甲謀害之意店主當喚地保將甲拿住解縣報案尹明府卽往勘騐騐得乙頸刃傷甚重食管已斷氣管未點招醫敷治恐難無碍兇手當時帶回訊供監禁乙之闔家聞信均入城省視謀救甲於省垣大街跼蹐之地胆敢行兇謀此區區之財眞愍不畏死矣哉 
[局憲禁賭]  
　　○福州閩縣屬之中岐馬尾地方向多煙寮賭館雖疊奉禁止在案而陽奉陰違者依然如故上月十五日船局提調呂觀察查出各處寮館尚多並末一律閉歇當卽轉請黎星使諭飭管帶陸營佘副戎認眞驅逐出具甘結不准營兵包庇以靖地方經奉憲諭卽札營嚴行查封矣惟花會局之賭棍歷年害及閭閻人多切齒慶經鄉老訪緝因有差弁包庇消息易通愈緝愈逃至今尚未獲案查船局丁役工匠人等週年嗜買花會趨之若騖以致辛資盡付流水此亦咎由自取最可憐者雇工之婦樵牧之童目不識丁聽人說夢常有因此致命者較之殺越人於貨不更毒耶彼有地方之責者曷不從而嚴禁之 
[竊銅案結]  
　　○福州船局失銅之案已將竊犯枷號曾列前報玆聞陳國應尚未拿獲擬歸後緝九月初十日各竊犯枷號期滿由發審委員稟請憲示經由黎星使批將首犯楊來順林春二名發縣墩禁二年再行取保釋放其餘各犯則鬆枷責釋故十三日閩縣彭明府已奉到憲札遂卽將該犯發覊所墩禁十六日稟覆船局矣 
 
 

Page 3

 
 
[計奪名花]  
　　○英界租石路同慶里之孫靄靑校書綺年玉貌獨出冠時艷之者屢欲爲金屋之藏無如搗母居奇校書亦聲價自高不欲以明珠輕擲以故楷杷花下蝶使頻探而楊柳樓頭鸞篦莫屬也近有蜀人陳某偕友李某同往訪艷聞自相識以來計擺酒一次喚局五次喚坐馬車三次陳某年少才多兼請音律彈絲品竹瀟灑風流名士美人兩相浹洽十月朔陳邀校書同坐馬車出遊先至徐家匯地方西國酒館小飲回全西門外停車囑看城隍神會詎彼處已備肩輿一乘并有如快役者多人卽令校書入轎校書茫無頭緒詢問綠由答謂官遣提人又陳某等從而左右之不得巳舍車登轎聞校書未帶僕婦惟其幼妹相隨亦無可誰何輿夫舁起逕行當有該處巡防局勇盤問彼等出牌票以永勇乃不復攔阻隨昇校書至上海縣捕廳署中搗母得信惶急如失掌珍卽投英會審署控告官令尋見拔妓之人就地指交巡捕或地保云據傳陳欲出資娶校書搗故擡其價激成此舉或又謂陳某非欲自娶乃爲其友作古押衙者不知究係如何現聞有人從中調處未卜能寢事否姑俟探得續聞再錄 
[賽力熱闡]  
　　○本埠西人賽力各事本報已先詳述昨就跑馬廳之南用木桿蔴繩爲圍中立旗幟爲賽跪之定界又設木架俾衆跳耀一切如昨報所言並有西國童孩騎驢賽跪先到者得耍貨食物爲彩昨晶狂颷怒號跑馬傷地方空曠風勢尤猛幾難駐足塵沙飛揚瞇入眼目觀者頗少鼓吹在風聲中尤形遒勁其出入之門戶有中西捕看守不許華人行入至日暮時始各散歸云 
[水手不見]  
　　○本埠浦江所泊之德國兵船於四日前有水手某洋人登岸買物一去不返聞其身畔帶有英尖十數枚時辰表一隻業經該船主照會華官請爲同飭訪查昨日法會審員翁太守面諭法包探四處緝訪母分畛域云 
[開光類誌]  
　　○本城安仁橋南首硝皮弄中有公輸子廟卽俗所謂魯班先師也其廟爲木作石作等公所凡遇議事講理輒集殿上評論現其神像重復開光據聞此次事由棕榻業輕理擬於今午刻出會云又滬北新橋堍潮陽樓南首茅山殿所奉之三茅眞君昨亦開點靈光旗鑼傘扇列滿街衢會中人及香客趨之若騖云 
[善捐續聞]  
　　○本埠英會審員陳寶渠太守所創之棲流所以增額添屋募捐輸助者踴躍爭先本館陸續將其姓名錄報亦揚善意也玆悉又有恒心居助洋三百元李槐記助洋二百元由公所騐收給與收條云 
[光月七年九月二十二日京報全錄]  
　　宮門抄○發抄　旨四道○東撫任　奏霜降黃何安瀾摺○川督丁　奏委署知府並請　簡放片○豫撫涂　奏叅將歸宗請　飭更正註册片○又　奏動欵修刊賦役全書片○大臣吳　奏筆帖式調回原籍當差片○大臣李　奏爲另核請獎緣由片○夫臣祥等　奏廢員脫逃請飭緝辦摺○川督丁　奏拿辦臣匪並請獎勵片○豫撫涂　奏請開復知縣頂戴片○九月二十二日推班○召見軍機○發抄　楊昌濬奏遵查前署永昌令楊明源並無劣跡請開復原官原銜奉　旨吏部議奏欽此○又署平凉守廖溥明遵奉母命捐廉辦賑請建坊奉旨着照所請該部知道欽此○又甘省提鎭各標馬兵擬按五成團紮留營奉　旨知道了欽此○又遵查階州等屬地震情形奉　旨覽奏階州等處被災情形殊堪憫惻着仍遵前旨妥爲撫卹務使灾民均沾實惠欽此　○○頭品頂戴山東巡撫臣任道鎔跪　奏爲節交霜降黃河兩岸堤壩各工一律防護安瀾恭摺馳陳仰慰　聖鑒事竊查東省黃河上游南北兩岸向係飭委官民分叚防守前任調任撫臣周恒祺逐一布置將本年伏汎期內修防情形以及籌欵搶築賈庄險工緣由恭摺奏報茌案臣到任之時正值秋汎盛漲迭據在事各該員稟報八月間連日風雨交作大溜激湍勢甚洶湧賈庄險要處所新添磨盤魚鱗等埽藉資抵禦而泛濫淘刷幾復爲之撼動張河口地處坐灣加以上游及對岸均生難嘴河形逼窄奇險易生八月二十至二十一二等日埽占節節墊陷一波未平一波又起均經弁勇冒雨搶築將冲刷各工竭力廂修隱固其堤外單薄之處復築護沿等埽以資捍禦二十四日水益增大溜盈堤泊岸危險萬分埽工上承冲激下被搜淘又多蟄陷劈卸幾至防不勝防臣據各該員稟報前因節經嚴飭實力保護並以黃河修守之法貴於審機拓溜埽段愈多則工程愈險玆幸節交霜降通工一律安瀾其北岸濮范等處大堤因逼水甚近易於生險官民臨同防守畫夜經營亦稱平穩綜核本年桃汎期內水勢巳奔騰浩瀚險工迭出伏秋兩汎雨水較多來源更旺實較之往年情形尤甚今得普慶安瀾是皆仰賴　聖主鴻福　神祇効靈臣欣幸之餘倍深悚惕相慶懇　恩頒發大藏香並　欽頒匾額由臣祇領敬謹祀謝懸挂以答　神庥現在溜勢雖暫消退尚未歸槽仍當嚴飭該員弁等小心防護至下游利津等縣前據具報有漫溢民埝處所業經飭令集夫堵築查看被淹村庄照章歸入種災案內核辦以示體恤齊東縣城垣當冲情形較險必經委員前往帮司搶護如有應辦工程及貧民被灾無資餬口者容俟查明酌量辦理其在工出力之文武員弁人等遵照上年　諭旨俟來歲霜清再行擇尤彙保以昭核實所有黃河南北兩岸節父霜降一律防守平穩緣由謹恭摺由驛馳陳伙乞　皇太后　皇上聖鑒訓示謹奏奉　旨已錄　○○丁寶楨片　再新　保寍府許景福業巳到川經臣飭令赴任在案又順慶府知府胡延虁因病出缺現經照例恭疏　題報所遺員缺管轄二州六縣民教雜處治理匪易查有候補知府慶善心地清正堪咨表率堪以委署據藩臬兩司會詳前來除檄飭遵照外所有順慶府知府缺係衝繁難要缺相慶請　旨迅賜簡放以重職守理合附片陳明伏乞　聖鑒訓示謹　奏軍機大臣奉　旨知道了欽此　○○凃宗瀛片　再留豫花翖副將銜儘先前補用叅將童志成係安徽大安州人本姓黃氏幼年因粵匪竄踞州境全家殉難旋從前河南沈項槐居縣丞童嘉梅之子楚生赴伊父任所讀書遂從童姓更名志成嗣投入豫軍歷年隨營轉匪洊保今職玆因本宗無嗣請彼姓歸宗承祧等情取具同鄉官印結稟懇具奏前來合無仰懇　天恩准將花翎副將銜留豫寂用叅將童志成改爲黃正臣仍留河南補用　勅部更正註册出自　鴻慈除印結履歷咨部外謹附片具陳伏乞　聖鑒訓示謹　奏軍機大臣奉　旨該部知道欽此　○○凃宗瀛片　再查定例直省額徵耗羨銀兩常例之外有興作等工隨時動用各欵數在五百兩以上者奏明動用等語玆查豫省賦役全書自道光十五年修刊之後今四十餘年其間欵頃多有增改亟應修纂以資遵循業經飭據藩司擇於光緒七年七月初一日設局修輯並咨明戶郃核覆各在案惟局中所需筆墨油燭板片顏料等項一切工價豫省歷辦成案均係在耗羨項動支此次自慶查照成案動用耗羨銀兩辦理據布政使覺羅成孚詳請照例具奏前來除飭俟事竣後將動支銀數造具册結咨部核銷外所有豫省現修賦役全書動用耗羨銀兩緣由理合附片陳明伏乞　聖鑒謹　奏軍機大臣奉　旨知道了欽此　○○吳大澂片　再臣接准黑龍江將軍定安咨稱該將車奏請將筆帖式俞長發調回原籍當差一片已奉　諭旨允准行領飭催俞長發赶緊起程等因當卽轉咨琿春副都統飭令該筆帖式遵調回籍玆據俞長發呈報於八月二十三日到省當給咨文卽飭該筆帖式俞長發仍回黑龍江當差理合會同吉林將軍臣銘安附片陳明伏乞　聖鑒謹　奏軍機大臣奉　旨知道了欽此　○○李風苞片　再臣於光緒七年七月二十二日准總理衙門咨開吏部議覆臣前奏獎繙譯宮光祿寺署正銜賡音泰廕昌二員均請以布政司理問不 
 
 

Page 4

 
 
論雙單月歸部選用查該二員　係虛銜並無省職所請係屬越級核與定章不符均應令另核奏明請獎等因於光緒七年四月二十四日具奏奉　旨依議欽此欽遵咨行到臣伏查賡音泰廕昌二員原保所請旣奉駁飭自慶另核奏請獎勵兹擬將光祿寺署正銜庚音泰請以鹽大使歸部不論雙單月遇缺卽選並　賞加六品銜光祿寺署正銜廕昌請以府經歷縣丞歸部不論雙單月遇缺卽選並賞加六品銜合無籲懇　天恩俯准獎叙以示鼓勵所有繙譯官另核請獎緣由理合附片陳請伏乞　聖鑒訓示謹　奏軍機大臣奉　旨吏部議奏鈇此　○○奴才宗室詳亨奴才永德跪　奏爲軍臺廢員由配脫逃請　旨飭緝究辦恭摺奏祈聖鑒事竊據張家口管站部員崇壽詳稱查得第三臺腰站廢員張潤並未在臺當飭差役各處訪查遍覓無蹤實係潜逃等情呈報前來奴才等復又派員分赴口內外以及各該臺附近一帶地方認眞儼查未獲卷查凡遇廢員逃走均經奏請通緝有案查廢員張潤係雲南麗江府麗江縣人原係嚴督銜　記名簡放總兵借浦鎭雄營叅鈄因案革職發往軍臺効辦贖罪於光緒七年五月十六日到臺派在第三台腰站當差現在由配逃走自應照案辦理除將該廢員張潤年貌藉貫開單飛咨鄰境直隸總督山西巡撫熱河都統轉飭所屬並奴才衙門所屬各地方一體緝拿仍先行咨報兵部刑部外相應請　旨飭下順天府五城一體嚴拿務獲究辦所有軍臺廢員由配脫逃請　旨飭緝究辦緣由理合恭摺具奏伏乞　皇太后　皇上聖鑒訓示遵行再該廢員張潤獲罪原案尚未接准部咨是以未能聲叙合併陳明謹奏奉　旨已錄　○○丁寶楨片　再查川黔交界伏莽向多均經臣隨時咨會黔省並嚴飭本省防營將弁曁地方又開各員不分畛域會同實力查拿懲辦前經訪查得川黔沌界之新隆二郎灘地有積年巨匪陳肇基綽號陳大官人又號陳山寨亡在於該灘地面糾聚匪黨設立卡局徵收稅厘凡遇商貨經過勒索估抽稍不如意卽行截奪並於單行客商携有資財者輒卽殺斃屍棄江中以爲滅跡地方商旅無不受其慘害雖經控告而交界之處此拿彼遞且該匪黨惡甚衆殊難得手臣以該匪一日不除地方卽一日不甭且恐釀成隱患當經密飭統領安定營建昌道唐烱嚴密督飭防營不動聲色隨時選派勁勇放裝查拿茲經安定營管帶總兵何行保不惜重賞購線密捕歷時三月始將該匪陳肇基拿獲解赴瀘州防營臣以該匪黨與甚衆　道解審疏脫　虞卽經飭委侯補知府張四康前往會間署瀘州直隸州知州鄧林親提該犯研訊確悄據供糾聚匪徒徵收稅厘截奪商貨並初殺客商棄屍江中滅跡等情不諱實屬罪大惡極法不容誅卽將該匪就地正法梟示犯事地方以彰國法而快人心至管帶安定營總兵何行於積惡巨匪盡力查拿不令漏綢俾地方除一大患實屬異常出力相應仰懇　天恩俯准將補用總兵包行保　賞加提督銜用示獎勵出自　鴻慈謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○涂宗瀛片　再查署寗陵孫知縣朱柏壽前署夏邑縣如縣張佩訓因經徵本年上忙錢糧不及分數經臣於光緒七年七月二十九日奏叅摘頂勒限兩個月實力徵解奉　旨允准欽遵轉行在案茲據寗陵縣知縣朱柏壽三次完銀三千一百兩連前完銀五千兩統計完銀八千一百兩巳完五分三釐一毫前署夏邑縣知孫張佩訓於缷事後會同現任催徵先後完銀四千一百兩連前完銀六千五兩零統計完銀一萬一百五兩零已完五分三毫由藩臬兩司轉據該管道府詳請開復前來臣查該員等未完本年上忙錢糧旣於限內實力催徵完足分数尚知　奮合無仰懇　天恩俯准將署寗陵縣知縣朱柏壽前署夏邑縣知縣張佩訓頂戴給還以昭激勸理合附片具奏伏乞　聖鑒訓示謹　奏軍機大臣會　旨着照所請該部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
