# 1907 - 155 - 4912262

 

Page 1

 
 
   
 
 

Page 2

 
 
[謝贈]  
　　商務印書館物理新敎科書一册 
　　又林琴南君譯憲政論一册 
　　又商業理財學一册 
　　又平面幾何畫法一册 
　　又第四年第四期東方雜誌一册 
　　又初等小學格致課本一二兩册 
　　又女子唱歌集一册 
　　又辜鴻銘君譯痴漢騎馬歌一册 
　　又神樞鬼藏錄小說一册 
　　又秘密地窟小說一册 
　　又第七十二期繡像小說一册 
[宫門抄]  
　　四月三十日召見軍機王得勝 
評論 
[論提學使不宜輕調（煩）]  
　　天下之事。熟習則專。旁騖則亂。不獨官爲然也。而官之任事爲最重。官爲行政機關之一種。久任則事舉。案遷則政弛。不獨提學使爲然也。而提學使之地位尤重要。吾今觀蘇提學之更調。而不能無言。 
　　自科舉廢後。朝廷簡派各省提學使。總攬全省學務大綱。其所以爲育才强國計者。至深且遠。然興學之道。不外精神方法制度。而三者之中精。神爲先。方法次之。制度又次之。有精神以種其因。而方法制度。乃得收善良之效果。統數十州縣之敎育事業。何者爲適用之方法。何者爲可行之制度。苟無精神以貫注焉。則雖有方法制度。亦徒爲糞土已耳。芻狗已耳。於敎育奚益。於一省之敎育又奚益。若是者固不得不責諸總持一省之提學使。 
　　今夫一校之敎育發逹。一校之精神充滿也。一省之敎育發逹。一省之精神充滿也。使學校之中。而今日爲甲監督。明日又爲乙監督。則必無一定之規章。今日延丙敎員。明日又延丁敎員。則必無一定之課本。規章紊亂。課本紛更。而謂學校之進步。有一日千里之勢。苟有耳目。誰其信之。此無他。無精神以維持光大之也。一校然。一省亦何獨不然。 
　　抑吾更有說者。蘇省之學務。今日固已完備否乎。是猶難解决之問題也。官立公立民立諸學校。經州縣禀請立案者。已不可僂指計。而規制科目。能否合法。辦學之人。有無假公歛財情弊。省視學調查畢。當據實陳告提學使。予以勸懲有差等。俾我蘇省學制。整齊劃一。蒸蒸日上。而三吳士民。得養成高尙寳貴之人格。以戰勝於天演界中。是非我蘇省學界之一大希望乎。乃部中所派之視學。如某君者。方以佔地事去蘇。（見本報告白祝心淵覆某君書）此次果能受蘇人士之歡迎。爲蘇人士造幸福與否。尙在不可知之數。而周提學忽奉調東三省差遣。另以毛慶蕃補授蘇提學使。一轉移間。吾蘇省學界。不免有所變動。雖毛提學之設施若何。較諸周提學果爲何等之比例。此時實未敢臆測。然按諸學務之重大與提學使之地位有不宜屢易其人者。吾不能無言。 
　　雖然。專制之國。有命令而無法律。命令可任意爲之。一官之簡放。東西南北。朝令夕更。當事者席不暇暖。輙受代以去。固不俟今日而始有此現象也。嗚呼。此中國之所以爲中國歟。 
[哀中國敎育之前途（煩）]  
　　人之所以異於他動物者安在乎。敎育而已、顧敎育之道不一。而經費充足亦維持不敝之一端。比年以來、中國之學校。不可謂不盛。號稱熱心辦學之士。亦不可謂不衆。然默察其内部組織之情狀。可兩言以决之。曰有經費者無精神。有精神者絀經費。而求其精神經費。兩無所虧者。竟百不一二覯。是豈中國之敎育。果不足以望泰東西乎。曰是有故。 
　　汙吏之歛財中飽。劣紳之假公營私。固中國舊有之特色也。學校經費能綽然有餘裕者。大抵指撥書院之基產。或由公家另籌鉅欵。藉資挹注。而 
 
 
 

Page 3

 
 
董其事者。無籌畫之勞。有坐享之利。財政出入。不可究詰。苟能點綴形式。塗飾耳目。則人已交口稱之曰。某也賢。某所辦之校甚發逹。而規制之能合度與否。欵項之不虚糜與否。固不遑計及。彼二三熱忱興學之士。張空拳。絞鮮血。奔走呼號於社會中。爲青年造莫大之幸福。而人卒無有應者。甚或阻阨之。摧折之。哀哀窮途。竟以身殉。如競存校長黃君雅平者。夫亦大可憐已。 
　　黃君之死。爲本邑地方官掯留欵項五百千所致也。夫逹官顯宦。區區之數。不足資其一揮霍。而黃君顧以是爲絶命之湯。且今日籌欵之方法。亦甚多矣。有假賽珍會而募振者。有借演戲而籌建築費者。黃君以斯道行之。五百千特反手事耳。然而黃君不願爲。黃君願犠牲生命爲天下告。 
　　嗚呼。黃君死矣。黃君死後。吾知眞能興學者。必惕於黃君之已事。而不敢復言敎育。坐令汙吏劣紳。藉至高尙至重要之興學美名。狼攫虎嚼。朘剝大利。而中國其長此不可爲矣。吾故不爲黃君悲。而爲敎育前途。哭 
專電 
[電一北京（四月三十日戍刻）]  
　　新簡駐英欽使李經方所調隨員多係至戚外部頗有微辭（愈） 
[電二北京（四月三十日戌刻）]  
　　仁和相國文孫候補道王鈺孫現派爲北京電局總辦（大） 
[日下近聞]  
　　度支部尙書澤公曾飭司員擇地建設財政學堂近因需延時日先在大堂後設立財政研究所一區飭各司員逐日入所研究務期各有心得幸勿虚擲駒光夫澤公之意則善矣第研究者必有學問始有心得試問各司員中能通財政學者有幾人乎是非研究所直一談話會耳 
　　前日軍機大臣連致直督袁宫保密電二件聞一係飭令襄贊東三省事宜一切興革要政均會商東督辦理一係飭令速籌擴充海軍之策能者多勞宫保有焉然以一人而謀全國之政不其瘁乎 
　　郵傳部奉政府諸大老諭謂中國郵政辦理雖見起色而常年虧欵甚鉅推原其故皆因各國郵局多在通商口岸設立核其郵費亦較减省是以中國郵政大受影響應卽商之總稅務司照會各國公使將各國在中國所設郵局一律撤去以挽利權云云不知政府諸公亦曾憶及天津電話之交涉乎以一電話猶然何况郵政一天津猶然何况各通商口岸君子先行其言而後從之吾願誦此二語爲政府告 
緊要新聞 
[保晉公司奉部批准設立北京]  
　　山西礦產富甲全球自經福公司交涉後該省紳士爭思挽回利權前有趙國良主政擬設保晉公司參訂章程歷時已久近日特將章程禀奉農工商部批示云據禀創設保晋礦務公司公舉二品銜分省儘先補用道渠本翹爲總理山東試用道士用霖爲協理擬具章程呈請立案等情據此查晋省礦產甲於地球該紳等擬創設公司集股開採洵屬力謀公益自保利權所擬章程亦尙詳妥自應准予立案現在福公司事宜經外務部竭力磋商尙未定議此外各處礦產正饒亟應先行探勘迅速開辦此事造端宏大該公司務宜保持全局愼重經營是所切望（民） 
[江督端午帥致蘇州籌欵局電（爲勒派醬業捐欵事）]  
　　蘇州籌欵局陳藩台朱臬台據蘇州商務總會有電稱據長元吳江震崑新武陽九縣醬業潘萬成等九十二家來稱蘇籌欵所抑勒醬缸捐並飭吊帳簿商律無此辦法商界譁然商不堪命情迫環求憲台維持電飭籌欵所顧恤商艱勿用强硬手段以安生業等語查勸捐濟用原係萬不得已之舉迭次欽奉諭旨不准苛派滋擾而尤以光緒三十年十月二十日所奉懿旨爲尤嚴切今該商會所稱抑勒醬缸捐一節固難保無危舞聳聽第勸捐須命樂輸似不宜用强硬手段且恐委員奉行不善别滋苛擾致與迭次諭旨不符總之現在時局艱危籌欵固關緊要而商情尤須體卹未可竭澤而漁希卽詳加攷察斟酌妥辦勿滋藉口並盻復方宥 
[江督飭議淮鹽價值應否再减南京]  
　　江督端午 
 
 

Page 4

 
 
帥奏請將淮鹽減價二文已誌前報茲又札飭淮運司及正陽關鹽局略云行豫北鹽前因長途挽運本重價昻以致銷數異常疲滯節經電咨河南撫部院請將豫省舊案加價减收二文以蘇商困在案茲查蘆私現已改由火車裝運至郾城之漯河起卸浸灌淮界實屬紊亂鹽法亟應查明申禁業由河南撫部院咨明郵傳部曁京漢鐵路大臣直隷總督部堂嚴飭河南境内各車站以及漯河以南至信陽一帶站長不准攬載私鹽察出定當嚴懲如能切實查禁自足以清私運之源惟淮鹽價值與蘆鹽私價貴賤相去太懸若僅恃火車禁運於豫岸銷路是否足資補救淮北關價近己據報一律平减關銷是否稍有起色應卽通盤籌畵妥議詳辦（商） 
[蘇紳呈請附鑄銅元分派餘利蘇州]  
　　蘇松太三屬紳士具禀督撫兩院擬請在寗廠附鑄銅元以維錢荒又蘇紳玉同愈編修同時呈稱蘇州銅元廠局勢寛宏廢棄可惜紳等意欲組織公司設一專門工廠製造斯門汀泥或碓米打油以興實業但需欵頗鉅經費難籌且蘇省鐵路保息至今亦無著落擬請援照江北振務添鑄銅元成案在寗廠附鑄四十萬枚其餘利以六成爲蘇路保息經費以四成爲該廠振興工藝之用所有銅元鑄本由紳等自行籌備懇祈電商大部力爭以維公益而興實業云云（或） 
本埠要聞 
[洋董調停領事不簽提票之辦法]  
　　洋董伊特君函致商會略謂領事公會不簽提票一事如貴會能嚴守商會章程第二條所指各節則此後亦可融解此外遍查刋本章程商會均無代會員會友向公廨代請提票字樣蓋商會本可將某案如何辦法指教本人自行辦理若商會自處原告地位不獨有失商會身分且於公正人體面亦有關碍若謂原告具控每多爲難貴會可向上憲衙門申訴等語現商會以此事尙須斟酌妥善又因伊特君啟行在卽爰公議提早於初二日下午三時開特别會議云（南） 
[招商總局更委會辦]  
　　招商總局申報各督撫略謂竊拳北洋大臣袁札開照得航路爲國家交通要政商業尤股東血本攸關招商局自北洋創辦以來三十餘年雖己大著成效而近年各國輪船駛行我國江海口岸公司林立月異日新互爭運載亟應將該局認眞整頓以保利權查該局會辦顧道因病常不在局應卽開差所遺會辦卽委王道存善接辦徐道因病回籍其前派會辦一差卽委唐道德熙代理等因奉此理合申報查核云云（政） 
[蘇臬批准永禁賽會]  
　　上海縣李大令禀報大王廟因賽會溺斃多命請永禁迎神賽會等情奉蘇臬朱竹石廉訪批示云所禀甚是賽會迎神本干例禁而相沿積習不肖之徒標新立異惑衆歛錢蚩蚩之氓爭先快覩不顧履險蹈危釀成巨禍時有所聞上年江都戲要龍舟觀者溺斃四十餘名此次該縣租界又復以觀會溺斃多人據稱撈獲男女屍身三十四名口恐尙不止此數不禁慘惻前車之鑒自應將倡首者懲辦一二嚴申禁令庶足以儆將來而破愚惑事在租界各領事當同具惻隱之心諒無疑義所請立案永禁之處應准照行以垂久遠仰松江府轉飭該縣仍查明有無未獲各屍務期悉數撈獲騐報一面立提會首張順卿等到案訊究詳辦勿延（嘗） 
[贛省籌解濬浦經費之爲難]  
　　江督札行滬道略謂准江西巡撫咨贛省銅元停鑄現無餘利撥濟黃浦上欵惟欵關要工又難延悮茲於無可設　中勉力籌解銀一萬兩嗣後應認經費請咨明度支部改歸江寗銅元廠餘利項下照數籌撥以濟工用等因仰卽遵照云云（建） 
[滬道禀江督電（爲撥解息借餘欵事）]  
　　息借百萬除先經墊放各欵及現乂找付洋例平色銅價利息等項外實餘規銀五十一萬五千餘兩准月抄撥交裕寗分局本月底川銅价乞電飭該局逕撥濬川源商號轉交陳道謹陳（皇） 
[追悼黃君雅平紀事]  
　　黃君雅平迫於競存經費服毒自盡上月二十九日由競存公學崇海同鄉及鍾君衡臧史君庚身等借座頤園開追悼會是日與會者甚衆下午一句鐘起至四句半鐘閉會卽由頤園出殯至白堍橋時適大雨本校師範理化兩科學生整隊齊行衣履透濕路旁西人咸脫帽致敬其精神有足多者鍾君衡臧特捐英洋五十元作爲會中開支之用茲將會中情形附述如左 
　　（一）開會王君蔚文賛禮（二）奏樂軍樂隊（三）輓歌本校全體學生（四）行三鞠躬禮（五）報告史君庚身備述黃君殉學情形（六）述行狀施君奎甫（七）誄詞龔君仲和（八）演說沈仲禮程瑤笙雷繼興袁觀瀾陸會諒王丹揆施奎甫諸君（九）答辭周公才王穫伯二君（十）輓歌龍門師範同學本校全體學生（十一）奏樂軍樂隊（十二）閉會卽行出殰是日送贈花圈者十二輓聯六十二祭又三輓旗二輓軸十一花車一（敬） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [G　　雲南水旱災募捐公啓 
　　竊以凶荒水溢者國家之所時有睦婣任恤者國民之所應盡故齊侯糶糧以蘇魯困君子嘉之秦伯輸粟以賑晉飢春秋大之滇處金沙江上游爲西南之門户近日英法交迫形勢阽危無可言一滇人土方汲汲延師興學籌餉練兵舉行各種新政以捍衛桑梓兼以屏藩腹地無如事出於意所未料患生於人所不防乙已秋間省城喻帶洪水暴起田園廬舍一夕蕩然丙午之歲復遇旱魃爲虐相延至今甘霖未沛迤東迤南亦地千里人民之困於饑饉者不下數百萬老弱婦穉或餓斃道側或轉死溝壑善會棺槨爲之一空見者慘目聞者酸鼻壯夫黠民窮無所措互相嘯聚禦人於呈貢板橋間有司駢而戮之頭顱纍纍懸鐵道左其實皆十四郡良家迫於飢寒者也特地處僻遠與内地罕通消息而地方官吏復壅不上聞故一切顚連無告之狀知者甚少實則人民之陷於死亡嗷嗷待哺者其數與江北相埒前經馬介堂軍門趙樾村觀察於川楚直晉各省募集欵項匯省振濟但水旱頻年鄕間米粟咸告乏絶飢民得金無米可易奔走終日懷璧以殞者比比皆是留東同人等屢得滇中來函道及一切慘狀西望故鄕血淚交迸惜人數寥寥財力尤苦棉薄隻手不足以障狂瀾之滔天杯水不足以救車薪之燎原將伯頻呼其曷能已刻經開會提議公舉席君聘臣至中外各地募集捐欵往暹羅一帶採辦米榖運滇賑濟凡我中國同胞有隆博愛表同情解衣推食相助爲理者祈擲交席君聘臣或寄交上海天順祥或由他號轉上海天順祥及交日本東京牛込區砂土原町三　三雲南同鄕會收彙寄前塗則千餘萬之滇人當結草銜環永佩盛德於無旣正不獨留東同人鏤肝銘心已也顓此肅請　道安伏乞　俠鑒　雲南留東學生謹啓　 
　　啓者予於四月初二日由雲南省起程米價每百觔洋十一元道過臨安府米價十三元石屏州米價十四元至蒙自縣米價十二元一路并涸水竭土焦草枯幾於赤地千里尸骸徧山道路無人埋沿途駝粮人馬食去在半皆因樹皮草根食盡若再不雨生機絶矣因旱太久去年雜粮未種故有全家餓斃山路崎嶇運粮維艱些微振欵何能救此僻鄕災民深爲可欵予今到香港得雲南電報四月十六十九日三夜得有甘霖下沛縱可栽種然收割在八九月間矣以上災情奇重此數月靑黄不接之時何以爲生邊省路遠實乏　善士聞見謹代滇災呼將伯而已劉厚福又啓 
　　　　婦女白帶聖藥 
　　廣東陳恒德堂婦科良方功效啓 
　　婦女白帶一症皆因氣血虧損陰虛陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虛損勞傷從此起矣本堂得祖傳良方不惜重資秘製婦科白帶丸此丸專治婦女白赤帶下當日立止屢試屢騐無論遠年初起服之立除中宮之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一中匣重者一大匣包可全愈永無後患妙在神清氣爽身强體健誠婦科却病之妙品種子之聖藥也虛言欺人罪我惟天每大匣四元中匣两元小匣一元假冒甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識　　 
　　整規聲明 
謹啓者惟吾磚灰同業所有石灰一項客貨投行買賣公平交易上作之灰向章照永諧堂會同公稱近年各作塲改用天平照公稱每頭連籮核計一百十八磅邇奈參差不一屢費唇舌今公同議定以五月朔日爲始准照天平一百念磅連籮有絲衣者加兩磅爲度照此定章兩不吃虧遵照一律不得增减特此聲明　南北永諧堂磚灰公所公啓 
　　京都天寳齋人參鹿茸灵芝野术海狗腎扶陽種子衍慶丸 
　　天下聞名○種子仙丹○靈驗無敵○舗設上海二馬路中市西鼎新里内交易○若服他家不靈請來一試虛言欺人罪我惟天 
　　本草云海狗腎一物名曰　　臍其性大爲扶陽養腎養精堅固一切諸虛百損五勞七塲夢遺滑精腿酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精清如水精冷如冰或未交精先洩洩而不射雖年經損傷體弱之人服之轉弱爲强此乃本齋獨得秘寶非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮返老還童却病延年多子多壽此丸扶陽種子固十分靈驗敢稱第一絶非是誇口矣每料雙料廿两三十六元每两雙料二元單料减半○另有始創秘製鹿茸海狗腎壯陽補身種子衍慶酒大瓶四元中瓶兩元功效同上此酒岧購十瓶照市九扣○壯陽煖腎種子膏每張一元○扶陽第一海狗腎每條洋六元功勝鹿茸十倍○遠埠函購託郵政局最妥信局愼防作弊 
　　戒烟溥濟水　一絕　二能　三奇　四妙　括打藥房啓 
　　一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上之癮一兩亦祇十元即使加倍不過廿元以廿日之烟資療畢生之痼疾其爲便家孰大於是　一妙在穩戒烟藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患　一妙在天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人悮服爲禍甚烈惟此水性極和平三歲小孩皆可試服並無妨碍隨置案頭不勞檢視是之謂便右四妙　一色奇色本黃也而水面則結成白花一層如瑞雪如糖霜色澤鮮明藏久愈妙凡假冐者其色帶黒一陳卽臭　一香奇龍涏枷楠别種戒藥常用之而服者不覺其香惟此水則不用龍涏諸品别饒馨逸每一開瓶清心肺腑使人精神一爽　一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一奇治烟癮據嘉定李荇洲醫士言邑富人常購此水數瓶戒烟癮旣斷矣而水尙餘半瓶以贈其隣即有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦全愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能一戊戌以前未聞此水戊戌以後惟有本藥房出售此水可謂絕後空前一時獨步矣彼未得良方而謬誇創製者能毋顏汗右一絕　丙午年六月朔漲價每瓶一元每打十二元交郵局寄加稅一成郵票代洋概加二成 
　　止咳定喘捷効化痰糖 
　　一切肺疾○一切痰病○一切咳𠻳○一切哮喘○一切感冒一粒入口立刻平定當面見功� 
　　此糖新由外洋運到甘美絕倫小兒喜食而且製煉最精功効最捷能于片刻之内將極利害終咳嗽哮喘立時平定如欲試驗可由患者親自來購當咳嗽大作喘促異常之時大人祗服一之小兒祇服半粒入口卽化立覺喉中滋潤癢痛全消氣順痰寬哮平喘定妙在不論早咳晚咳寒咳熱咳男婦大小新久咳嗽哮喘晨起服之粒日不發臨臥服之安寢達旦多年癆咳服此定可除根大匣二元中匣二元小匣六角　美界仁智里十三衖括打藥房發售 
　　新　步兵斤堠　哨動務　練 
　　斥候爲軍隊耳目戰務上最爲緊要而步兵斥候尤爲要中之要蓋無騎兵時全恃步兵爭勝負毫是書爲泰州彭君琦所譯彭君日本陸軍學生精於軍務見現行各種軍務敎練書大都有謬以也釐之數爰譯是書以供軍隊敎育士卒之用並足爲陸軍各學校及軍隊中士卒之參攷書當世知兵之士必有能辨之者○定價大洋五角　總發行所棋盤街點石齋 
 
 

Page 10

 
 
專件 
[調查南菁高等學堂情形（丁未三月十九日江蘇 
敎育總會調查部幹事員黃炎培報告）]  
　　三月十三日抵江陰晤該堂庶務長章琴若太史凡左所列都得之章君 
　　歲入額 
　　一横沙租息一萬有餘串 
　　雜項報銷不逹部唐學台任内改歸正項報銷逹部 
　　一小陰沙一千餘串 
　　雜項報銷不逹部 
　　一典息五千餘串（存本五萬串内三萬三千串合銀二萬兩係官欵） 
　　正項報銷逹部 
　　收欵法 
　　一横沙租息由川沙廳逕解學院發交學堂具領 
　　一典息由常屬八縣解學院 
　　一小陰沙（在通州境）由江陰鄭紳靖江陳紳經理逕解學皖 
　　報銷法 
　　由學堂監督辦報銷四分一存江陰縣三分由江陰縣詳送學院内一份由學院咨督院一分由督院轉咨户部自撥到銅圓餘利後另具一份由學院咨撫院 
　　加徵策 
　　光緒二十四年學院瞿曾擬加收横沙租息佃户不願致與學院所派駐内委員衝突爰議十年後再行酌辦 
　　三十一年以後收支情形 
　　一三十一年份横沙歉收租息未收 
　　二由端午帥撥銅元餘利每月銀一千兩（共收十二個月） 
　　三三十二年又由端午帥籌撥銀四千兩 
　　四是年又由寗藩司籌撥銀三千兩 
　　五金監督置辦圖書儀器銀三千兩未有報銷 
　　六三十二年金監督向江陰縣承令借銀七百圓未還 
　　章金交替情形 
　　一金監督接手時由庶務長章君琴若將收支賬目存餘銀錢各種單契以及校具圖書儀器細目用正式文牘移交由金監督出具收據 
　　二學堂停辦後金監督未辦交代亦未辦年終報銷一切收支帳目及各種單契仍存金監督處 
　　三學堂停辦後留司帳一員齋夫兩名更夫一名餘均遣散 
　　是行以調查校舍爲主務倩章君導觀畢索校舍圖無有加以量度除别具圖說報告外附陳所得於後 
　　校舍建築年月 
　　除中路講堂三間成於光緒二十八年立字齋舍九間成於三十二年餘均光緒八年建築 
　　校具 
　　中路講堂内置長桌數十隻工料甚佳惜不合講堂用此外完整者鮮　　圖書 
　　章君檢藏書樓鑰匙不得出示書目一册中載經史諸子及近二十年製造局徐家匯敎堂廣學會等處印行圖書略備並有和文書數種 
　　儀器 
　　儀器悉置中路講堂後一小室内自窓外窺之僅見抽氣機發電機數種實無甚器械 
　　運動器械 
　　天橋雲梯平台木馬平架浪木懸環繩梯秋千皆備 
　　建築價 
　　時下價值每間十七架者約銀二百圓外（亦據章君言） 
　　是役也雷君繼興偕行深資匡助合附以聞 
内治部 
[通札沿海各屬保護商船蘇州]  
　　蘇撫陳筱帥近因沿海各屬每有商船擱淺沙蠻卽任意搶掠殊堪痛恨特於日昨飛札沿海各屬凡遇商船被擾之事由董保竭力保護一面飛報營汛馳往彈壓如敢遲悮惟該董保是問地方官亦同干叅處云（必） 
[批飭妥辦當地公所南京]  
　　桃源縣劉澤青義紳馮嘉錫等息借欵十八萬串刋刻三聯執照設立當地公所已於三月二十二日開辦茲將督憲端午帥批示錄後據禀已悉該邑當地分爲上中下三等騐明單契當錢將來卽由當户徑向典中取贖不經書差之手所有需索等弊可以𤏄除辦法甚爲切要昨接來電已經截止共當錢十四萬串有零此後應辦一切事宜仍須會同選擇妥紳經管以專責成一面將原議章程十條開摺呈送備案除行寗藩司籌賑局外仰淮揚海道轉飭遵照仍候吕盛大臣批示繳（克） 
[派員估修塘工常州]  
　　蘇郡常昭交界之東唐市一帶圩岸坍塌張紳等禀准在賑糶項下撥欵興修已誌前報茲悉昭文界内應修之工需欵較鉅日昨孫仲高大令禀奉上憲派委朱賡旦大令前往該邑估修經卽日興工（伏） 
[禀報修築監獄公所工費蘇州]  
　　蘇省昭文縣内外監及自新待質追粮各公所房屋去冬由孫仲高大令飭傳工匠一律拆卸建修現已工程告竣其原估工價及水木工料等項計共用洋一千五百五十六元悉由大令墊出日前繕呈清摺禀報撫台并另行禀請分漕攤捐以昭公允（此） 
[巡官易委蘇州]  
　　蘇垣南路巡官吳子蕃大令現因期滿另有差 
 
 

Page 11

 
 
生運動甲班學生熊維屏楊祖奇張明電等唆慫全班起而要挾非收回牌示則全班退學等情卑職查該堂菜蔬係照向章備辦獨該學生陳建奇出而挑剔顯違學規旣經堂長斥退該學生猶不自悔艾尙敢紏同熊維屏等鼓動全班恃衆要挾尤爲膽妄此風不懲將人各效尤實於學界前途大有關碍除將陳建奇熊維屏楊祖奇張明電等一并開缺追繳學費外理合呈請查核通飭各學堂不得収錄等情到司據此合就札行遵照云云（私） 
實業類 
[高等實業學堂另聘監督北京]  
　　商部高等實業學堂監督向由熙侍郎彥充任近侍郎以部務殷繁特致函郭春樹侍郎請其接辦略謂敝部前辦高等實業學堂及藝徒學堂由弟彥充任監督嗣以部事日繁無暇兼顧念該兩學堂關繫重要近來開辦專科預備科一切建築校舍添聘敎員頭緒繁多非得洞明學務實心任事之員提綱挈領不足以觀厥成弟等公同酌議擬借重長才以資管理如蒙慨允查該堂監督向由部專摺奏派卽當奏明辦理以昭鄭重日内尙當上謁起居面爲敦懇想台端熱心公益必能俯如所請云云（民） 
[東三省鐵路之計畫]  
　　前者黑龍江將軍程德全奏陳東三省鐵路經營方法茲已由郵傳部議覆其中要領以預定綫路爲第一義擬由哈爾濱北面從松花江以北之馬家莊經呼蘭城綏化縣以逹黑龍江省城及齊齊哈爾爲一綫從松花江至伯都納爲一綫從新民屯經洮南府及蒙古札賚特旗至齊齊哈爾墨爾根以逹愛琿爲一綫此路工程先從新民屯著手一切鐵軌用具均向漢口鐵廠定購該路資本先提黑龍江蒙古開墾地租稅一百萬兩以供新民屯至洮南府一部造路之用其資本總額爲數至鉅應仿川漢及浙江安徽鐵路公司章程專招華人股份以挽利權云譯大阪每日新聞（頴） 
[電託代表監視粤路正式會杭州]  
　　浙江商辦鐵路總理湯壽潛日前得粤路公司電邀監視正式會以事冗不暇分身特電託善後局會辦李子川觀察爲代表電文照錄於下製造局李觀察轉粤路公司議長諸公讀支電諸公苦心郵部盛意大會公舉完全商辦爲之額慶潜以陋劣承乏浙路昨開滬會泣辭不脫事方冗迫未克趨前謹電製造局總辦李觀察代表欣荷之誠惟有遙祝浙路湯篨（爲） 
瑣事欄 
[匪徒截劫鉅欵駭聞湖南]  
　　日前有永州府木商籌集資本九千餘金擬至洪江採購木料因該處無匯兌局遂雇挑夫四五十名分携現銀前往并禀由祁陽縣撥派營勇四名沿途保護詎行至洞口地方卽有匪徒十八人隨挑夫先後同行晚間亦同落店隨行三四日至梁山界地方先有匪徒三四十人在該處埋伏此時一聲吆喝各匪徒遂一齊動手先將營勇四名捆縛再將各挑夫銀兩盡行搶去並格傷六七人業已禀報到官飭派兵差分途緝捕矣（私） 
[冒稱學生聚衆滋事安慶]  
　　安省城内獅子大街方永陞雨衣簟蓆鋪日前忽有投考陸軍學生之濳山縣廪生孫竹梅監生楊際春等携帶篾簟數條詣該店售作用費當時較論價值兩生卽忿忿而去乃未及片刻率領二十餘人自稱帥範學生不由分說闖入櫃内將店夥一一扭打貨物亦均搗毁擲諸街心當晚并往三段警局自開名姓庽所供單一帋擬請巡委究問該委卽飭傳方到局面詢知係師範學生乃請該堂查核旋據查得均係冒充實屬敗壞學生名譽因飭將該生等迅卽拘送到堂轉詳學憲究辦（孔） 
[營兵姦盜駭聞安慶]  
　　安省新兵營盤距城約五里原屬鄉曲之區該處居民自遷讓地基後均於護城圩堤之上暫架茅屋棲止門户淺窄毫無防禦一日某甲家有屠販在内檢看洋錢適爲營兵瞥見當晚卽邀集多人叩門入内將甲捆住勒索洋元甲遂以賣猪洋四元交出營兵猶嫌其少四處搜索適甲有二女將次就寢各兵竟挾而輪姦並括首飾衣服等贓逸去次日經甲赴營喊禀該標統隊官當卽飭派弁目秘密查拿未知能澈查嚴懲否（孔） 
[粤人紛紛電賀新督廣東]  
　　此次岑宫保重治粤省大受紳商歡迎前日善堂商會行商平糶所粤路公司均紛紛馳電叩賀照錄如下北京郵傳部岑宫保鈞鑒全粤商民聞聖明特簡宫保重來督粤救民水火婦孺老幼額手相慶重見天日歡聲雷動相約休業慶祝歡迎謹先電馳賀乞早啓節以慰衆望廣東九善堂總商會七十二行合辦平糶總公所曁全粤商民同叩又電云北京郵傳部岑宫保鑒公承簡命重督兩粤商民慶忭復見天日謹肅電叩賀望公如歲憲駕速臨白粤切盼粤路公司坐辦李煜棻羅光廷周麟述同禀又電云北京郵傳部尙書西林先生鈞鑒前先生督師定亂提倡學務兩粤學風於斯爲盛先生去後匪熾民困學界闇然茲幸聖明特簡先生重督兩粤四民額慶相冀旦暮復親顏色乞早啟節造福百粤兩粤學界同人叩（爲） 
[張文逹公靈櫬入城誌盛長沙]  
　　長沙張文逹公靈櫬於上月二十一日入城各學堂預備迎迓已誌前報是日午前閤城官紳學界軍界均往河干恭迎靈櫬由大西門入城一切儀仗甚爲美備各學堂均派代表辦事員二人學生六人用本校旗幟先在賈太傅祠齊集届時隨靈櫬陸續整隊偕行並有選鋒飛翰各水師及北洋營兵先後護從道旁觀者如堵頗極一時之盛云（放） 
[患得患失之眞相重慶]  
　　江北廳崔寅清司馬選授斯缺已三年餘矣平日蒞官碌碌無所短長今春聞岑雲帥奉命督川自知菲材必在淘汰之列遂禀知趙護院請假回籍另委侯昌鎭大令署理詎事未彌月忽有趙次帥改督四川之諭崔懊悔無及卽派家丁懷金晋省斡旋其事想不久必有動靜也然而地方平民又須償還此欵矣（休） 
[禀控劣差抗匿文牘安慶]  
　　繁昌縣籲俊小學堂經理李梯雲日前在學署禀控繁昌縣差役吳守端將頒發日本學章圖式一册抗匿不發請爲飭究等情沈子培學使閱禀後以此案如果屬實沈堪痛恨因卽札飭該縣嚴行根究（美） 
 
 

Page 12

 
 
委所遺差務經撫憲陳筱帥委何金凱大令接辦業已奉札到差矣（帝） 
[湘省推廣警察長沙]  
　　湘省警察自經民政部詰責後辦理漸能振作除飭省垣各分防處設法改良外並由總局籌議於西城外對岸之水陸洲添設警察分防第二十七處晝夜巡緝爲扼要清源之計業委郭大令中廣充當處長設局開辦矣（敏） 
[畢業生之怪狀南昌]  
　　省垣儲材館除候補各員肄業外添收附課生六各均於今年畢業昨有張某用紅單帖大書儲材館優等畢業字樣沿門拜謁竟氣飛揚大有科舉時代送硃卷之現象（發） 
外交錄 
[政府注意德人增兵]  
　　中國政府曾以德人是否在膠州增兵詢諸魯撫楊士驤近據德國兵官雖自稱斷無增兵之意然比來添建兵房輸運軍備殊不能信其必不增兵俟調查確實再行入告云譯一六新聞（穎） 
[禁阻冒掛洋旗私宰耕牛鎭江]  
　　近日鎭江陽篷山周家巷後面一帶多有高掛洋旗任意宰牛情事其原因實由鎭郡無賴回民大率以宰牛爲生近因禁令甚嚴冒掛洋旗希圖趨避現爲丹徒縣宗大令查悉以條約載明鎭郡洋商祇准日宰一牛如有兵船過境亦止准添宰一牛爰特禀請鎭道照會各領事諭飭行商勿受該回民所愚云（退） 
[法國添設領事署]  
　　法國在哈爾濱添設領事署一所辦理東省交涉各事譯文匯報 
軍事界 
[統領蒞鎭鎭江]  
　　浙西鹽捕營統領徐次舟觀察於上月二十七日由蘇省率領師船來鎭至各屬巡哨並與駐鎭巡防隊第三營管帶周協戎籌商緝匪之策聞日内須往丹陽馬陵口等處擇勘紥營基地云（退） 
[飭查武員劣跡安慶]  
　　守備張得全傳言出身甚微近充巡防四旗管帶劣跡尤多并有尅扣軍餉情事現經皖撫訪悉當卽札飭蕪道文仲雲觀察詳加採訪據實禀復以憑懲辦（周） 
[蘇撫密議分佈軍隊蘇州]  
　　蘇撫陳中丞因屢奉江督電囑酌派兵隊分駐要陿以資防守特至安徽會館邀集藩臬兩司及督練公所杜陳麥三總辦巡防隊營務處等各員密議一切至下午四時始散（出） 
[已故統帶從寛免參南京]  
　　已故銘字馬隊統帶周行彪吞蝕銀兩馬匹一案前經江督札委陸太守樹聲馳往宿遷營次會同王游戎洪春逐一查明於日前據實禀覆當奉批示此案本應嚴叅查追以儆貪劣姑念周行彪業經身故所有侵吞銀兩並己繳呈八千三百十四兩零從寛免其叅追惟營餉關係緊要旣經查明斷不容稍涉含混除己繳各欵外尙短銀五百餘兩馬三十八匹應仍責成周行彪之子周孝述趕緊如數措繳不准稍有蒂欠其老弱病馬姑念上年江北水災麩料昻貴從寛不予深究後營管帶周景元馬匹短少營房坍塌並將内外樹木擅伐六十餘株實屬胆大妄爲有干軍紀業據押解來省飭發督練公所訊辦並卽責該所嚴訊澈究禀候核辦至帮帶徐全盛雖無吞蝕情事惟短馬如此之多接護統帶並不卽時禀明亦難辭咎業經撤差應與查無分潤漁利之營哨各官均免置議（諟） 
[水雷艇將次來華]  
　　鄂督張之洞在日本定製水雷艇兩艘現已工竣不日卽駛至中國該艇載重九十五噋每一小時能行海里二十三里半譯文匯報 
[滿洲督練處辦法]  
　　滿洲督練處現由徐督議定所有章程略仿北洋辦法内分三課曰叅謀兵備敎練每課設總辦一人直轄於總督之下譯大阪每日新聞（穎） 
敎育誌 
[正音新法呈部鑒核湖北]  
　　荆州第二初等學堂敎員田君廷俊著有拚音代字訣呈部審定曾誌前報嗣因南北音異言語不通復著　正音新法一册學之月餘卽能於字典各字反切得其正音誠可謂定全國同音之正軌業已禀呈學部請爲鑒核原禀錄下敬禀者俊讀第一册學部官報文牘内覆外務部盧懋章呈騐所著字書咨文内有云今欲造中國切音字母以濟象形文字之窮則宜審求三十六母之本音稍去其微妙難辨者以爲標準聲母若干字又按四呼四收法參酌古今韻書以爲標準韻母若干字聲韻旣定若仿日本片假名之例取原字之偏傍以造新字或竟用泰西各國通例借羅馬字爲之新字成立乃依玉篇廣韻等書所注之反切逐字配合垂爲定程通行全國不得遷就方音稍有出入要使寫認兩易雅俗兼宜然後足以統一各省之方言徐謀敎育之普及等因俊以之核對所編之正音新法其父音十七與别音號卽三十六聲母也其母音十四與各迭母即四呼四收之韻母也其父母各音字形卽仿日本片假名取原字之偏傍也其後附百家姓即依玉篇廣韻等書所注之反切逐字配合者也其間缺點疏謬處知所不免謹檢一册並逐字配合字典一部郵呈鈞鑒未知當否伏乞詳加指正倘能通行各省藉可一各省之方言期敎育之普及嘉惠士林洵非淺鮮（下略）（敬） 
[學署擬添七科辦公人役蘇州]  
　　蘇省周少樸提學因學署公牘日形紛繁辦公人役不敷應用擬遵照新章添設書記簽字等七科辦公人役現己出示招考大約俟陸提學接篆後即當照辦（農） 
[陸軍學生改習師範安慶]  
　　陸軍學生徐文傑去歲年終大考以各項課程分數均優錄在前列惟年齡較長似非合格刻經該堂監堂禀請學司改人師範傳習所以免違碍定章當奉沈學憲批示仰該生務於三月内照章繳費隨卽前往該所領聽講券一律上課毋誤（孔） 
[通飭不准收錄斥退學生長沙]  
　　湘省吳子修學使日昨通飭各屬學堂略云案據武陵縣申稱據卑縣官立高等小學堂堂長王應熾呈報乙班學生陳建奇挑剔菜蔬不服理諭因其不守學規懸牌斥退該學 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十六]  
　　福聽霍拉斯述畢。乃曰。霍若母以此鬱鬱。我輩偵案。詎無失敗之時。君之過。不在一二事之失敗。而在自信太深耳。雖然。君旣詣余。余必有以相助。言畢。即仰首注目。旁睨壁上所懸之時鐘。則秒針正指九句二十分福。視良久。忽起而呼曰。巧哉諸君。今日諸君之來。不相約而若相期。同時蒞此。蓋亦可謂不虚斯行矣請諸君拭目以待我行將於二十分鐘以内。立使斯案水落石出。俾諸君得一覩此詭奇之結局也。語已。縱聲狂笑。衆聞言。皆相顧錯愕。不知所答。已而霍拉斯問曰福君爾言得母戲耶曰。君以爲戲。卽戲耳。我以爲統倫敦全市劇館中亦。不能演出此離奇之新戲。若斯案之變幻而可觀者。今時已近。君其俟之。福言畢。更盤足坐椅上。閉目吸烟。若有所待。衆人咸瞠目視其面。莫解所謂。一時室中反寂靜無聲。遙聞轔轔得得。車聲馬聲。漸自遠而近。抵門外。截然止。門闢。一人歘然入。探頭望室中。審其形。類一御者。福見之。向彼一頷首。其人卽退去。旋又有一人歷階上。足音𤨏碎。且微聞紬衣縩綷之聲。知來者必爲一女子。旣及門。一足甫跨入室。即發其至嬌之語音。呼曰。雪倫君在室否。語未訖。猛探首入室。見人客滿座。遽大驚。其狀若非常疑懼者。急審之。則來者係一五十許之老婦人。髮斑。白體格纎小。一身黑色服裝。面戴密網。雖不能細審其貎。而自網外微窺之。頗覺面熟。似從何處相識者。又見其舉目畧視衆客。益震恐失次。而一足已跨室中。不能遽退。一時逡巡不進。癡立若木鷄。福已起身謂曰。請進。婦人若罔聞知。弗應亦弗動。福又前呼之。始如夢斯覺。强應曰唯。然舉其足。若有千鈞重。己不復能移寸步。甫及窓前。遽倒身。椅中。面色灰白。嘿嘿無一語。一轉眼。間福忽植立其前。遽伸手揭其網。驟呼曰。海太夫人無恙耶。請恕余唐突。呼未畢。陸聞呀然一聲。則婦人已猝倒地上。昏然暈絶。 
國外新聞 
[黃白種人之激爭]  
　　念九日東京電云因美國舊金山禁止日人就學事日本報章吾妻及國民兩新聞議論頗爲激烈吾妻新聞有言日本所經營之武備非飾壯觀實隨時可應用者國民新報所言則較前說爲平和其言美國有此舉動實自墮文明國之名譽吾人雖不爲排美之事然政府必須設法便美國妥結此事徒託空言終無濟也 
[法人議論日美交涉]  
　　英倫二十九日電云前者傳言法國擬調停日美入學問題茲法人聲明並無此事惟法人曾忠告美國謂須與日人和平了結耳以意度之日美兩國日能妥結此事無須第三國預聞也 
[反對新簡大員]  
　　念九日東京電云高麗新簡任之各大員外間反對者極多且散布流言務使各官不得安於其位有兩大員於念八日入宫欲朝韓皇待至兩小時之久仍不得皇之召見云 
[英國財政之充足]  
　　念八日英倫電云英國今年自西五月止所有進口各貨稅共有英金一百二十萬磅出口貨稅共有英金五百二十萬磅之多以視去年增進極多 
[非洲亂事將定]  
　　念八日英倫電云亞非利加鑛工暴動之事刻已漸次平定故該處地方官擬將調來步軍撤退而留騎兵一千以備不虞 
[非洲報効海軍經費]  
　　二十八日英倫電云英國海軍部已核定亞非利加屬地每年應出英金八萬五千磅爲擴充海軍之用海軍部又宣言如此欵尙有盈餘仍撥歸非州爲辦理有利地方之費 
[英國棉花預料漲價]  
　　二十八日倫敦電云得紐約消息謂有英國公司新近購買棉花十萬包以故西七月份之價料當飛漲云 
[法議院核准暹羅條約]  
　　二十八日英倫電云法國與暹羅所訂之條約現己經議院議准以上譯字林報 
[英國糖業會議緩期]  
　　二十八日柏林電云糖業董事會議日期己改緩至西七月間經代表人報告英政府謂照現在情形可毋庸提議 
[礦工暴亂尙難平靜]  
　　二十八日東京電云日本皮市礦工之亂現雖無甚消息然測度情形恐尙未十分平靜 
[駐日英使將返日本]  
　　英倫三十日電云前駐日本美使麥端奈已陛辭英皇不日卽須往日本原任 
[輪船撞沉帆船]  
　　法公司輪船阿斯尼恩在日本馬關相近與日本帆船互撞致帆船沉没遇救者祗有兩人船中貨物及牛十二頭均無從撈獲譯文匯報 
[美德商約批准]  
　　二十三日柏林電云美德兩國商約業已奉美總統批准譯文匯報 
本埠新聞 
[緩訊殺入放火案]  
　　張隆盛皮箱店主張毛毛殺友縱火一案迭經李大令刑訊熬刑不吐現悉昨日提訊張因疊次受刑皮肉碎爛兼染疾病飲食不下日内未能再上刑具且大令之意以屍身戳有數十餘刀之多似不僅一人所爲且此中情節尙多非澈底根究不足以成信讞爰飭差將儲庫之血衣兇刀重行取出呈候核視以便將刀之闊狹與傷口之大小互勘至傭婦蔡氏係搬取酒菜之人在店内出入服役必確有所見因又飭差催傳傭婦蔡氏到案質究此時暫從鍰訊云（車） 
[稅司請查失事貨船]  
　　稅務司函致滬道略謂據華商豐昌號禀 
 
 

Page 19

 
 
有該號民船報成報業二艘於本年正月廿二日由嘉興報關出口裝煤炭等貨開行來滬不料駛至閔行相近地方突遭碰撞船貨俱被漂没乞將該號之船牌註銷等情本稅務司查所禀如果屬實不但其牌照可予註銷卽該　船之柴炭稅銀亦應寛免惟貨船失事旣在正月廿二日何以遲延至今始據禀報情實可疑未便率准應請札飭該地方官查明具復再行核辦云云（皇） 
[巨盜成擒續聞]  
　　昨報紀巨盜成擒一則茲悉該盜名宋開美係溧水人紏同黨羽夏如明李廷茂夏開明宋順德汪長法王順堂莊正法等來滬假寓梅福里郭嚴垣房屋並將所討妓女朱阿全遷居在内於前晚相約齊集欲搶梧州路成泰典當及新閘路某洋房因同黨未齊不果詎宋係南洋大臣端午帥密札訪拿之人曾派米都司占元帶同眼線周德標等來滬緝訪經某老婦指引郭處遂協同捕房探捕破門入内宋竟敢開槍拒捕將周手指轟傷幸經餘人上前將宋及同黨李廷茂等男女六名拘住午後又在新閘路如意棧獲住同黨四名於昨一併解究奉寶大令提訊先據米弁供訴前情並呈督札訊之宋狡賴不承並稱朱阿全是小的姘婦宗沈氏是傭婦求察夏如明供到申找生意租賃郭公館房屋手鎗是宋物訊之夏開明供由蘇州來滬捉拿他們實遭誣拿求察質之汪長法等同供寃枉大令以該犯等係奉督憲密拿應卽遵辦遂商之英巴副領事判將各盜連手槍兩支並女人朱阿全宗沈氏等八名押送上海縣訊交來弁解回江寗歸案訊辦其窩盜之郭薇垣據稱先在郵政局司事今已停歇房屋係向信義行中人轉租大令將郭申斥一番釋出其李廷茂夏開明二名帶回捕房押候再奪（莊） 
[整頓消防事宜]  
　　總工程局以華人救火器具素未講求臨時施救多所倉猝擬將南嘴角空屋一間作爲安設洋龍及救火需用器具之所俾用時不致紛亂昨由總董等將未備皮帶器具一律購備存放矣（浩） 
[官差串逼人命]  
　　昨報誌請驗自縊一則茲悉死者爲陳榮堂浦東人因被糾詐情急遷在高昌廟居住乃該處汎捕潘榮生見其形跡可疑指爲竊賊拘至鎭上巡防局局員李葆初明府不問情由即命潘將陳帶往押所錮禁並加鐐銬陳旣受寃屈又不堪潘之凌虐遂於深夜自縊身死及潘覺察知事不了即朦禀李明府將該屍解下私行收殮詎事爲該處地保計阿梅查知立卽率同屍屬報由本縣李大令驗明將潘捕帶回訊詰而李明府竟至道轅爲潘說項仍欲留局當差瑞觀察大怒謂捕役威逼人命罪無可逭該員平日素無約束以致釀成此案大加申斥一面飭縣將潘從嚴訊辦（永） 
[警務監督抵申]  
　　前九江道汪瑞闓奉端午帥委派至滬爲警務監督於昨晨乘輪抵滬假寓天后宫（車） 
[函告嚴懲鎗斃西捕案犯]  
　　滬道昨致英總領事函略謂查本年正月廿六夜租界愛而近路事主許麗生所開泳康烟紙店被盜行劫失贓並西捕莫勒被搶轟斃一案由廨派捕會同營縣拿獲盜犯劉阿三王夢利王阿四卽王阿松又名老美三名先經解由公堂會訊解縣嗣據上海縣詳加研究各供行劫得贓并據劉阿三承認開鎗轟斃西捕不諱照章均應斬决錄供擬議禀報前來業由本道提訊復核電禀督撫憲卽予正法以照炯戒相應函請查照云云括 
[滬道嚴禁偷伐租界樹木示諭]  
　　爲出示諭禁事照得租界内外馬路兩旁栽種樹木係屬有益衞生且爲往來行人資以廕庇自應隨時保護遂其生機近聞有種無賴之徒貪圖微利任意偷伐租界内外先後已被伐去千餘枝之多實屬胆玩異常深堪痛恨爲此出示嚴禁一應軍民人等毋得將租界内外馬路兩旁听種樹木私行偷伐如敢故違一經查出或被指告定予立提照例嚴辦不貸其各懍遵毋違特示（速） 
[水菓小販齊行集議]  
　　上年工部局管理菜攤及售賣水菓洋人以華人在租界内肩挑言賣水菓者率多霉爛不堪食者每釀疾病曾禀准局董添派巡丁每日在界内稽查遇有售賣霉爛水菓者卽取入局中現在天時漸熱該洋人又欲重申前禁各小販户聞之即於昨日一律輟業下午并由同業發給傳單邀集各販會議善後之策（舟） 
[滬道察看押所]  
　　公共公廨翻造男女押所於上年冬興工將東面男押所翻造三層洋房茲已　律告竣瑞觀察定於今日蒞廨驗看（身） 
[流氓搶物又見]  
　　英界河南路謝永召投捕房報稱前晚行經九江路與山西路相近之處突來流氓多人先用石灰擲在商人之面部即上前將身上綢紗等衣數件剝去一鬨而散請爲查緝捕頭當飭包探王梅庭從嚴緝訪（身） 
[上海縣禁烟韻示]  
　　李大令昨又頒發六言示諭一道文曰鴉片流毒中國貽害實屬匪輕明詔限年斷絶首先停止烟燈五月十二期滿衆議依限實行烟具發價收燬無非曲體下情小夥收留習藝更可正業謀生爾等不愁失所各宜取保報名烟館遵限收歇違必自取究懲愼勿聽嗾圖擾甘心黑籍沉淪倘敢妄行暴動格捕難保殘生爲此剴切勸誡其各一體凛遵（車） 
[船夫因瘋身死]  
　　舢舨船夫陳阿高前患瘋病在英界南京路碼頭胡鬧爲捕拘入捕房轉送仁濟醫院醫治詎　昨午身死捕頭遂傳地保查明有無家屬赶緊報堂收殮（泉） 
[飭殮浮屍]  
　　前晚黃浦灘相近福州路碼頭汆來浮屍一具由捕報知捕頭卽函致水巡捕房將該屍帶送至浦東傳保查明報堂收殮（舟） 
[犯人逃逸]  
　　日前有西牢犯人三名因病解送病院乃此三犯竟于念七晚在病院鑿壁逃逸至今尙未緝獲聞此病院四圍均有巡捕看守不知何以被　也譯文匯報 
[法艦兵肇事]  
　　廿七晚有法國艦兵七人在美界四考脫路酗酒滋事當由西捕拘送法領事署以係艦兵遂著解送該艦主懲辦譯字林西報 
[紀家政改良會]  
　　滬南競化師範女校於上月二十九日開第十九期講筵先由楊王震女士演講大旨謂整理家政破除積迷纔有實事次蘇麗雯女士演說下流女子損害社會名譽可惡亦可憐亟宜力圖改革後又由王震女士演述本會改良小說七日談大意聞名莫不鼓掌川 
[公益研究會開常會]  
　　地方公益研究會定於初二日在城内亭橋西首蓬萊路龍門精舍開常會下午七時半至八時半請袁觀瀾君講演并議寔行禁烟辦法八時半至九時半談話（南） 
[西牢斃犯]  
　　提籃橋西牢内昨斃押犯張信記一名由管獄人知照捕房飭傳地保查明有無家屬再行棺殮（西） 
[英界火警]  
　　昨晚八點鐘英界抛球塲蔡同德藥舖對門某號失火經救火會馳往救熄詳情探明續錄（舟） 
[上海格致書院三月分課案]  
　　（策論）一百十一名首名奬洋三元二三名各二元四五六名名一元半 
 
 

Page 20

 
 
七名至十六名各一元十七名至五十五名各五角楊喆秦偉模王廷幹程魯杞孫光華馮華弟張康齡李亦平何惟廉沈榮軒劉卓如鄭　平張士衡單肇蟾吳子宣方興張乂錢效石陳祖培桂一易柴高文華顧駮秦葊觀顏覲棠周雪時朱繼英吳殿章盛舉霄陸壽英靈霖周雨時吳焱章楊冠倫何家駒項大猷黃志曾謝玉彬費杭吳福同孟季良張潮雲升魯靈鶼潘世祥陶唐楊體仁朱寳德戈講武徐文哲葉理封張聽臚鄧炤蕭煌吳寳甲顏叔屏吳興樹金有恒朱濟清于震元馮震春萬祖蔭談邦傑李荔泉栢瀛姚行沂項啓泰萬中青鍾英王漢章徐祖徵陸娥趙紉蘭張師徐宜桐朱標高超張志欽張元炳章營伯黃彝孫多釜楊鴻鈞方溪于林許靈陳其𪊲朱士偉程上沈仲芳楊壽昌王正廉杜元瑞楊幼銓朱清姚維熊姚維圓姚維桂龔景珍管瑄高鴻慮承汝張棠彭華紳沈豪周彬王筠吳憲章王諶謀范冰范冰（上四本雷同） 
（算學）十三名首名三元二名二元三四名各一元五角五名一元六七名各五角戚慈親裘麗卿張文彬張繼良葉有聲王世吳瑞臣柴景松黃志曾徐元建王汝成蔣斯來高錫九 
[上海官事]  
　　山西候補道顧賡虞奏調法部行走新分江蘇司主事關應麟昨　到道拜會日本法政大學畢業生姚明德到道禀見出口局委員樊炳照請假三天赴蘇公幹江蘇海運局總辦湯在衡辭行赴蘇南北洋水師統領薩鼎銘辭行北上法廨讞員聶宗羲禀知病痊銷假後到差代理法讞員葛鍾元禀知銷差浦東一區正巡官謝崇聲到道禀陳禁閉烟燈辦理情形（車） 
訟案 
[上海縣案]  
　　盜犯張三李世林吳海春陳仲卿十三名由縣訊實分别禁押在案現將申解府司審勘前晚奉李大令飭提案逐一問供核與原供相符判在供單各印指摸還禁候解○高金泉日前當堂呈缴奉斷銀洋出署即被軍健陳兆金楊裕生索費不遂將高毆打茲經大令查悉提訊陳等俯首無詞判從輕各責四百板○鎭江婦人金田氏被李有仁李有章兄弟及王廣順輪姦後復欲賣於花烟間被控解縣經大令訊明將李等三犯釘鐐收押在案昨復訊各供不諱判田氏與三犯各在供單蓋印指摸三犯回押詳辦氏仍交官媒候移傳夫屬投領○江都人張月樵湖南人俞榮發丹徒人馮少卿在租界串同訛詐行人銅元等物由英廨訊明解縣管押昨提訊判分遞原籍交保管束（車） 
[總工程局紀事]  
　　吳徐氏之女被周福生乘腳踏車碰傷手背經巡十帶案奉陳叅軍訊判罰洋三元給氏女醫蕩○吕錦堂乘小輪回崇被張榮發混竊衣包一個報由巡士拘案訊判戒責一百下押三天贓給失主○邱林生在某輪船上竊拷皮數十斤賣與湯春生由巡士解案判邱戒責二百下湯罰洋兩元○丁阿本行竊其師銅釘由巡士解訊判押兩禮拜○大碼頭永大昌布莊前控項阿三搬去衣箱藏匿不還奉判收押在案昨提到項供出之發昌棧主婦俞陳氏並其媳俞洪氏質訊供被誣扳並未寄存箱物判交保候查○奉賢紳士阮謝二君前在上海平價局購買白米一百担船户雇王老梅運至該邑共計九十一包重約一萬九千九百七十一磅迨交缷時忽短六百七十五磅何追不理扭控到局提訊判五戒責五十下押候照數賠補○南區巡目王桂生因定親受騙控由工程局提到俞春甫訊判押追未交之禮洋六十元並飾物等在案詎俞逾期不理昨又覆訊判戒責一百下押限三天交物 
[公共公廨堂案]  
　　粤人胡耀庭控吳桂亭賣地短交一案前晚奉襄讞寶子觀明府提訊胡供在某洋行爲夥前年出價銀二千兩向胡買地一畝三分其地坐落沿　已轉過道契惟照契丈量尙短少河址數分求請訊斷吳供本邑人所賣之地連浜在内胡悔議欲除去浜地以致缺少明府核供謂地址與道契終不甚相符判　函致會丈局查明復到再訊○韓雲香控裴綸之欠洋等倩亦奉提訊裴供與韓交情頗厚所欠往來銀兩惟求寛限料理韓供雖有交情此欵係經手之項難以延岩判令自向原告理處（霜） 
[公共公廨早堂案]  
　　愛而近路協順祥南貨字號曾向某保險行保險銀一千五百兩前夜忽然失火捕房恐有縱火圖賠情事飭探將店主張輔庭學徒李桂庚於昨日解究張供實是學徒起火情形請訊之李桂庚便知李供小的燃煤油手照到扶梯下大便手照撞翻延燒空蒲包及所掛之紙綻此火穿屋頂求察大令以並無縱火痕跡判交捕帶回罰洋三百元充公○陳楊氏竊取鄰居周阿金家銅盆鍚噐各物匿於竹箱内前日其子將壞鎖拿出玩耍被失主看出報探拘獲並抄到原贓解訊大令以人証不齊判押候查明禮拜三再訊○陳相幾顧鴻元等人夥刦戈登路陳銀炳陳秀方等家茲經包探拘獲　等供出各人匿在法界等語昨日解究判還押候查吊各贓再行解訊○廣順洋行控　聚才陸順記及大隆洋行控陳煜初等定貨欠銀等情提案解訊大令判交保訂訊○楊昌裕竊取張英車子判押一月○沈阿四竊取王渭堂家茶壺判押棲流所三月○　才友竊洋人洋七十五元判押候禮拜三傳原告質訊○王鮑氏因索欠無著硬向孔桂河索取保險單經孔報捕追回於昨解究大令以單已歸還判開釋（舟） 
[法租界公堂案]  
　　八仙橋堍萬源押店主王茂生將丁裕生來押之金釧一枚元寳一錠計洋四百數十元吞没閉店逃匿報捕拘訊旋有孀婦李趙氏林楊氏投案附控稱李被王吞没存洋三百五十元將存摺塗毁意圖吞賴呈摺請驗林供亦被吞没存欵三百元求追王供因連年虧本倒欠共有三千餘元已挽人商理並非圖賴聶司馬核供判王押候著妻子在外赶速理楚禀復核辦○永安街同昌小錢莊廚司朱順明混用銅洋在捕房當場搜出銅質洋元念餘枚昨日解訊訊之朱供詞支吾判押候補傳該店執事人到案再訊○傅朱氏前控傭婦顧譚氏竊洋八十四元一案禁押多日無人具保昨又解訊司馬　原告曰爾等控竊無憑且譚氏夫婦已押多日姑令再判押五天開釋了○雲南輪船帳房陸孝臣控買辦胡茂生圖賴押櫃洋二百元提訊判交保出外邀中理楚○作頭王瑞祥去年承造陳駱清房屋因與原樣不合互相攻訐經中西官判駱償工料價銀二千兩在案嗣因王不願遵斷領銀致案懸莫結茲經人勸妥故于昨日投廨將斷銀領回完案（契） 
[美租界捕房事]  
　　有恆路電燈公司雇高毛慶升屋工作偶不經心由高跌下受傷甚重由捕送入捕房轉送同仁醫院求治○某西人乘醉至禮查路胡閙由捕拘入押候醒核○醫生黃貴良之妻向與流氓陳榮田姘識前晚又來續舊爲黃撞見陳即奪門逃去詎昨日黃妻又將銀洋衣飾捲逃由黃投報捕房飭探查辦○東洋車夫周阿福昨在百老匯路與吳阿五馬車互撞致將吳車後板撞破由捕併送捕房捕頭命周車留存捕房候傳到車主核奪○葉子良行竊天平一架由探拘入押候送辦○張阿二昨竊蓬路菜場小販嚴阿實衣服由探拘入押候解辦（西） 
通信 
　　謹啓者實行禁烟消息喧傳憂時憂國之士莫不額手稱慶但所可慮者業烟之家成癮之人其多如蟻且滬上失業游民不下五六十萬設或乘間滋事擾亂治安兼以中西錯處保護萬難周到瑞道有見及此故照會總工程局豫備彈壓業已由局聯合各體育會各會會員届時戎裝巡行以資保護此舉雖甚善然某等私議頗屬可危其可危之道約有數端一城廂内外人烟裯密持鎗往來人心震動恐匪徒播散謠言爲擾亂地方之不良舉動一體操會會員中不無少年好事之人設或輕心嘗試惟恐貽累社會一烟户烟民及失業人民所在多有此少數戎裝人十之實力勢難遍及恐反增若輩玩視之心一如彈壓者不止體操會人數另調壯兵助力亦不過挨過眼前不能爲久遠之備防以上諸條均不足以服彼烟户之心恐轉增其反抗之力以勢力驅策者固不若以情理開導之爲愈也然開導一事非名望素孚之諸大善長犠牲寳貴光陰分地叚開地方會邀集本叚烟户開誠相見諄諄勸導如東南地方會勸彼烟户先期停歇曉以利害結以誠信此舉甚善苟能各處　是誠意相孚禍機消釋烟户之反抗力旣消釋無賴之煽動亦自然無効屈指五月十二實行之日日期甚促關係甚大一二句好言安撫賢於十萬枝快鎗之壓抑賢官長賢紳董熱心救時務爲保全大局之地某等有所慮及敢不竭誠貢獻以備芻採尤惜陰杜尙陵孫惟雄顧一許標同啟 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
