# 1913 - 233 - 4914551

 

Page 1

 
 
   
 
 

Page 2

 
 
時評 
[南京又告獨立（無名）]  
　　據西報及本舘訪函南京又告獨立矣不其爲兒戲乎雖然此何足怪告獨立易其取消也亦易取消易其再告獨立也又易南京無本能隨人左右焉耳 
　　此次之獨立其故一由於主持之無人再由於鎭江之衝突而其眞正之原因而以獨立之中有不願獨立之分子在取消之中有不願取消分子在而兩種分子勢力又相等於是一時獨立分子得勢曰獨立獨立取消之分子得勢曰取消取消 
　　又有一總原因則金錢是也軍餉無着誰能發餉者誰得勢力此其故顯然易見也 
[警信]  
　　本埠訪稿吳淞一二日將有劇戰 
　　北京電外交部近請外交圑準華兵開入閘北並經過蘇州河内閘北與戰略之上有關蘇州河則於進攻吳淞砲臺時便於輸運外交圑今日開會議决覆文中政府聲明華兵不妨開入閘北惟不得有碍某某數街道工部局之警務權至蘇州河則未便准許華兵經過凡租界以内之地點均不能供華民利用（特約路透電） 
　　北京電袁總統命令宣稱倪嗣冲與南軍在□□山大戰後已克壽州及正陽關殺南軍四百餘人獲軍火無算倪嗣冲給予一等文虎章其他出力人員俟查明後分别給奬 
（特約路透電） 
　　北京電專電倪嗣冲親統大軍三日克鳳台五日克壽州六日克正陽關倪軍所到商民歡迎現壽州鳳台正陽關均安堵 
　　北京專電倪嗣冲電攻克壽州 
　　北京專電黎都督電季雨霖舊部犯荆門沙市被丁槐軍擊退 
[專電]  
　　北京電龍濟光五日港電到肇步步爲營直至三水軍人憤勇一心疾欲直擣省城但體察軍民銜陳次骨無獨立之心不忍糜爛故一面相機備戰一面與桂軍聯絡四日陳逃蘇愼初會同軍警取消獨立即日晋省云云但現在張我權實稱都督乂交通電省中秩序尚未全復 
　　杭州電省中有假保衛爲名私立保商圑經朱都督嚴飭解散並通令各屬如有巧立名目聚衆歛錢者一律查禁拿辦 
　　杭州電蘇屬梅堰等處帮匪充斥日夜搶劫勢將及浙朱督已電蘇會勦併飭水陸各營嚴密防範 
　　杭州電都督府公報嵊事已平處州獨立不確 
　　南京電揚鎭二軍衝突事可和平解决丹陽秩序現安 
　　南京電鎭揚兩軍激戰一節現聞鎭江各界已向兩方調停可望和平解决 
　　南京電江淮宣撫使馮國璋將次抵省此間紳商兩界已舉代表程鰲四人於七日前往歡迎並陳述取銷獨立之眞象及維持現狀 
　　南京電第一第八兩　現分任警備區城地方賴以安靜 
　　南京電六合實係土匪宋三肆行搶刧外間謡傳寕揚兩軍衝突實屬不確 
　　南京電昨日商會開會擬派代表 
歡迎北軍來寕藉資保衛 
　　南京電昨代理第三師長吳崇仁來寧會商杜淮川籌措餉糈 
　　南京電十二圑現編爲第五圑歸第一師管轄 
　　南京電商會又借現洋伍萬元以維軍食 
　　南京電財政部咨該省長交涉署經費一律改歸各本省發給 
　　南京電聞馮國璄刻已駐兵南宿州俟固鎭橋睡理完竣即南下 
[特約路透電]  
　　廣州電黃士龍已由汕頭抵此知軍隊均忠心可恃因電告龍濟光可以入省豫料龍濟光明日可逹 
　　廣州電第二次革命廣州財政受損二千萬圓財政司廖仲凱挾巨資逃往江西 
　　北京電廣東省議會於七月十八日爲黨人刋發傳單北京曾接廣東商會來電聲明該議會之舉動實逆民願且接某某數商來電謂議會議員已簽名協助黨人故袁總統已命龍濟光以武力解散議會俟大局平定後再行選舉並命查辦從亂之議員 
　　廣州電國民因省議會通過獨立要求解散該會 
　　東京電黃興聞已在長崎登岸 
　　東京電孫逸仙於晨間行抵神戶在港外秘密登岸無人知其行蹤有華僑代表及新聞記者欲往見之均失所望山本伯爵宣言决意阻止中國逋逃者登岸 
　　東京電聞孫逸仙仍在信濃丸郵船以候日本當道决議能否准其登岸 
　　福建電聞福建已取消獨立贊助中央政府　　北京電黑龍江都督宋小濂辭職已准 
　　北京電袁總統命令謂本月八日接電知重慶熊克武師長已宣布獨立並電告各省着湖北雲南四川都督會同剿之 
　　北京電衆議院議長報告施肇基使美已付表决同意者九十二票否認者二百零一票 
　　北京電國會法議案現復開議第九十一條議員公費一節已定每年三千六百元議長六千元副議長五千元 
　　北京電國務院應直隸省議會之請將各官署由天津遷至保定府 
　　北京電昨日鎗斃社會黨領袖一名 
　　成都電據巴塘消息該處成軍之餉銀已七月未付食品大缺油米奇貴 
　　成都電特（譯音）其之藏人頗形頑驁現在鹽井縣附近某處聚衆預備進攻華兵 
　　北京電黎元洪代湯薌銘請擢陞海軍有功人員業已照准 
譯電 
　　南京電字林報云據海軍電音安慶似已爲官軍佔領聞有南軍五千名已退至浦口南京居民深恐一旦乏欵解付軍餉則將起不測之變故人心極形震動聞張勲已取道運河行抵高資鎭江亂事之中心點似在銀島炮臺南軍惟志在金錢耳 
　　香港電據本日（八日）廣州消息目下城中殊爲安謐第一第二兩師師長及第五旅旅長會同出示聲明彼等並未互生意見請居民弗信謡言龍濟光致電廣東省議會謂俟將部下駐肇慶之軍安插旣定卽將入省並請署理都督調回陳炯明派往三水肇慶之軍聞粤民現恐龍濟光抵任後遣散該軍則將不免一戰云 
　　香港電蘇愼初通告香港各報謂彼與部下之軍已預備歡迎龍濟光並稱彼將竭力贊助中央政府云 
　　北京電據華字各報預料選舉正式總統將於十月間舉行惟聞各要津現議卽於本月内舉行至總統之權限地位及選舉之手續雖尚未由憲法規定然已急不暇待 
　　北京電此間人士現惟注意新内閣問題五國銀行圑聞熊希齡將任國務總理及財政總長消息殊爲怏怏蓋克里斯浦借欵實由熊氏先開談判也交通次長葉恭焯有陞任總張之望葉爲梁士詒之門生熊曾請蔡廷幹任外交總長惟料蔡將辭謝故或以孫寳琦代之孫氏且有任工商總長之說王賡將任民政總長張伯烈將任農林總長孫毓筠將任敎育總長海陸軍總長均不更動按以上各員無一國民黨 
　　北京電參衆兩院近來辦事仍乏精神據其表面觀之轉不若從前意興高烈憲法起草員曾在天壇宴會一次其進步如何尚無消息 
　　北京電衆議院今晚討論議員公費問題各議員提出之數額高下不一至小者每月一百圓至巨者每年六千圓國民黨議員竭力主張較巨之數額卒由多數通過决議定每月三百圓 
　　北京電袁總統命龍濟光解散廣東省議會因該會曾宣布廣東獨立之故恢復治安後再行選舉新議員 
　　北京電據北京日報載稱得慶熊克武師長已宣布獨立請湖北江西兩省助之袁總統已命湖北雲南四川都督合勦之 
　　北京電漢陽鐵廠請陸軍部每月津貼洋六萬圓 
　　北京電社會黨領袖陳某因勾結亂黨昨在順治門大街處决 
　　北京電吳景濂擬再組織共和統一黨 
　　南京電北軍人數極衆進行頗慢寧軍雖收下獨立旗然殊疑懼北軍已預備各炮臺抵敵 
　　厦門電此間某族與台灣某族因小故互相械鬥致死日本洋行所用之華人一名並損及該洋行之辦公室以故日領事出而干涉華人大爲不平現料停泊此處之日艦兩艘將派兵登岸 
　　厦門電福建都督現與國民黨磋商取消獨立旦夕將成事實 
　　吳淞電敢死圑領袖湘人戴興（譯音）於星期三日戰時爲南軍所拘已在砲台之内處决 
　　長沙電此間現局安謐 
[公電]  
　　嘉興公電各報館轉旅滬學會公鑒浙軍駐龍華大不利於亂黨該黨因誣撏種種摇惑聽聞妄希浙軍撤回以遂其欲此種手叚盡人皆知本無足較惟浙軍名譽攸關不得不剖白一二以釋羣疑浙軍抵松後有所謂楊了公者遍發傳單謂浙軍强迫開車强迫人民挑担云云查戒嚴期内因軍情緊急要求開車自屬應有之權限自挑担一節每人每日給小洋三角係人民自願承雇何云强迫浙軍抵松時卽派巡察隊保護當舗及店戶當日謝知事並商民皆目覩可詢造抵龍華時已十室九空至近日見有浙軍保護始稍稍安集足見無姦淫擄掠之証且龍華爲作戰地點浙軍是否自由行動不待智者而知總之該黨所揑各節不止一端無非對於浙軍挑起人民惡感而已恐聞者不察特此布逹諸希公鑒第六師師長吕公望庚 
　　廣東公電報界公會各報館均鑒此次廣東取銷獨立事起倉卒故自事機一發陳炯明旣去人心惶惶斷不能不推一總攬政務之人以號集萬流齊一觀聽前臨時都督蘇師長愼營適在省城遂爲善商堂院所公推蘇師長固辭不獲又以地方岌岌萬難緩延始允勉任維持而以臨時暫攝爲要約迨接任之後一面發安民布告一面通令羣僚大體組成卽思引退歌日遂宣言辭職概絶留挽决心甚堅荐我權於各界以自代時我權適以私事往港尚未回城省中人民各軍將以蘇師長旣决然告行粤局不可無主謬承青及連電催歸省議會總商會各善商堂院一致公舉我權爲廣東都督兼民政長自維凉薄誠懼難勝當兹事夔紛繁念吾部曲未諗奚如亦思回省撫視是以遄返省後議會商會軍人民人紛來敦迫指陳現狀言下潸然我權辭不獲已又不忍鶩個人之遐舉謙儀致萬民於危殆蕩析乃允暫與維持比及署門省會之咨文即到該文内開八月五日本會議長公推貴執事爲廣東大都督兼民政長以維現象相應咨會貴執事尅日就任實紉公誼等情亦知任命官吏權屬中央第當危疑倉卒之時萬衆延望之候中央旣無來電指示則從權担負雖百設想無以易兹此我權慨接之由也又以都督一職繫四方之視瞻事權不堅定萬彙則敷泛省會來咨旣無臨時或代理等字且爲時不及四日而三易都督人民焦愁罔知政潮遷流之所届尤慮四鄉土寇藉暫代之名詞倡摇惑之浮摇惑之浮謡不能不省却此種名稱以定人心而繫觀聽此發出布告無臨時或代理字眼之由也我權生長兵間身經苦戰素惡競爭權利今日何所奢謀苟有利於吾民所不辭於水火旣經取銷獨立當然堅護中央耿耿之懷神明可質今日務惟有維持秩序融洽軍事現龍君子誠派定督粤已連電往催一俟其來省卽辭篆交代方今粤民驚心未定豈可復任好人肆動謡言用將情形詳陳左右卽希刋布以告天下廣東都督兼民政長張我權叩虞 
　　廣東公電報界公會轉各報均鑒廣東自辛亥反正以還商務虧損民力已疲及時休養尚虞不足都督陳炯明黨見自用倉卒陳師全省士民憂疑駭顧百貨困塞萬戶沸騰似此情形寗堪終日我權謹代表粤三千萬人之公意聯合軍警於眞日（四號取消獨立已出境之師幸賴威嚴一呼皆應炯明乘機潛去地方秩序概復平寗除另電中央外知關錦注先以奉聞卽希賜都張我權支 
要聞一 
[上海兵禍記（十七）]  
　　文匯報云今日下午有北軍大隊二千人由製造局向吳淞炮台進發其行動極爲秘密直至該軍豫備在某處登岸時外國租界始行得悉該軍于今晨黎明卽開始行動各携軍械乘駁船七艘每艘約容兵二百名是時肇和兵艦及飛鯨魚雷艇亦豫備出發七船兵士均由小輪拖之出發見者均未疑之迨兵艦啓椗外國海軍人員始有所覺各駁船行至下水停于增裕麵粉公司旁之碼頭附近該碼頭極便北軍登岸不幸四十碼之外竪有租界界石彼等正將登岸諸事豫備帖忽有日本水 
 
 
 

Page 3

 
 
兵一隊由對馬兵艦軍官率領到場卽向北軍統帶聲明不能由該碼頭登岸之理由於是各駁船復進行百碼之遥從事登岸兩兵艦則下椗左近將近正午時肇和巡洋艦復駛回製造局飛鯨魚雷艇則仍泊美國教會房屋之前旣而北軍全行登岸携有軍火甚夥或謂尚携有麥肯沁砲多尊該軍登岸後卽向江灣一方面進發並留兵士十餘人携械立于登之處以候續抵之軍隊下午三時聞尚有北軍五百名由製造局開抵於是全隊將向吳淞進發豫計薄暮之前不能行抵該處而中途或有停頓亦未可行對馬兵艦之水兵一隊今日下午仍駐增裕麫粉公司碼頭以防北軍希圖在該處登岸該隊共約二十名由軍官三員統帶均携有鎗械今日下午有公共租界騎馬印捕一名出現該處下午一時聞北軍僅抵距江濱其近之某村故其進行殊爲　緩按三日之前尚有南軍三百名駐紥距今日北軍登岸處百碼左右草屋之内旋均逃至浦東惟留三十人駐於該處頗爲安靜今日登岸之北軍因取直徑開入内地故必未與彼等相遇 
肇和巡洋艦今日下午駛回製製舉號與其他各艦通信後卽開至飛鯨停泊之處按登岸之北軍携帶軍需子彈頗夥至少須一日之久始能開抵吳淞砲台哨兵火線之内　料今夜不致開單彼等如直進不止則明夜可抵藴藻浜距炮臺尚有二英里之遥 
　　英國拂洛拉兵艦於星期四日由南京開至上海昨抵鎭江時因該處旦夕將有戰事故遂奉命停留 
　　今日接南京最近消息南軍昨夜復佔據都督府現已固守寗城 
　　今日得悉招商局停泊浦江之輪船十三艘將於下星期改懸英旗 
[新内閣閣員之得人難]  
組織新内閣以維現狀實勘定内亂之要著已爲國民所公認惟其中困難之點千頭萬緒一時恐未易解除過去之困難由於進步國民兩黨協商之無效蹉跎復蹉跎幾陷吾國於無政府地位其情形已迭誌本報現在内亂日深國民黨已不能堅持其政黨内閣之說混合内閣似大有成立之希望矣然將來之困難據吾人眼光觀之亦不能無所疑懼現在總理熊希齡之提出係由大總統一面發　隨　參衆兩院投票通過固屬已經解决之問題然閣員之擬定按各黨爲分配恐各黨中尚有待於商榷也 
　　（一）進步黨之態度進步黨本素執組織混合内閣之說者王君賡汪君榮寳林君長民又該黨炎錚錚有聲者也此次擬以王君任内務汪君任司法林君任外交或農林該黨固無所謂不同意卽他黨亦均大表同情然聞三君之個人意思則視官祿甚爲淡泊此一難也 
　　（二）政友會之態度政友會係新立小黨基礎未固　擬俟羽毛豐滿再爲振翮高舉此次閣員乃亦提出二人一曰孫君毓筠長敎育一曰景君耀月長工商此消息傳出後各黨亦尚無異詞所難者以新組織之政黨方務以　　　事若遽行執政似乎信用薄弱有礙黨務之發逹正如含苞嫩蕊不事灌溉急加採擳則所妨於向榮者多矣必欲强爲勸駕恐孫君景君亦將踰垣閉門逐西河高賢之後塵此二難也 
　　（三）共和黨之態度共和黨自進步黨大圑體中脫離獨立正如日球中新迸出之地球其流質尚未臻於固定所有養晦待時之心理與政友會將毋同此次亦提出張伯烈君一人爲農林總長在張君之辭不願就固不待言假令張君迫於不得已勉徇政府之意出而彈冠則反令人致疑於組織新政黨實爲接近政權起見且果使此端一開則此後野心家欲攫取國柄者均可隨意豎一某黨招牌恐政府區區之總長十數席斷不能悉取容納此三難也 
　　（四）國民黨之態度該黨自贛亂起後久陷於嫌疑之地位故對於此次新内閣問題實已不聞不問平日勇猛進取之概可憐已無復存者然政府雖不信用該黨而爲敷衍面子起見仍不能不提出一人特聞其所提出者乃爲似國民黨非國民黨之葉恭綽將欲使之辦理交通據外間輿論葉之能任交通否固屬疑問特欲以此敷衍國民黨而所擬實非該黨之中堅人物將來在南院之通過恐不免空費手續此四難也 
　　有此四難故新内閣之誕生恐仍成一難産之症吾人欲平穩無事以逹其希望恐仍非旦夕間所能奏功願醫國者於此時愼重其方劑可也 
[參議員鄒魯等質問書]  
　　政府答覆范議員熙壬對於改組省銀行督辦處一節旣知不合徑請取銷姑置不論至謂中國銀行則例第三條雖有經理國庫之文然不過規定自身之關係至政府之若何委託必俟金庫條例經國會議决後方有授受之根據故必先有金庫條例之主法面後中國銀行則例第十三條之附屬法方生效力云云夫旣知經理國庫中國銀行則例旣規定爲自身之關係則經理國庫在法律當然爲中國銀行之職權旣爲其職權則無論政府之若何委託要不能另有授受奪其法定之職權蓋金庫條例縱本有而中國銀行之則例自生效力旣生效力則安可以部令奪其經理國庫之職權今曰必先有金庫條例之主法後中國銀行則例之附屬法方生效力吾聞法律公布後或至一定之期限發生效力矣未聞旣無特别之規定而有所謂須有甲法而乙法始生效力者若如答覆所云是否中國銀行則例有他法廢棄或停止其效力抑以財政部部令廢棄或停止其效力至使其效力不生此其一至謂必俟金庫條例經國會議决後方有授受之根據然則金庫條例未定以前中國銀行之則例旣不足爲授受之根據而以部令授受於交通銀行則又根據何法此其二如謂委託交通銀行代理金庫暫行章程第一條明定爲金庫條例俟國會議决後該章程取消是否認國會未議决金庫條例以前財政部部令可代法律可變更法律此其三至謂交通銀行充其分際亦祇中國銀行代理之一機關又謂金庫條例第六條中國銀行得酌量情形委託其他各銀行代理財政部之委託實因時勢需要出此者須知金庫可以委託他銀行代理然止能由 
　　中國銀任委託他銀行代理萬不能由他機關委託他銀行代理觀金庫條例第六條得委託之二必加中國銀行數字可見其權不容他屬若兹之委託是否財政部卽中國銀行抑金庫條例第六條不適於　此其四至謂中國交通兩銀行實冀其聯絡扶持爲國家維持信用國會爲金融機關發逹起見寧不同此希望惟聯絡扶持方法要以不違背法律爲指歸否則法律一破國基勵摇遑言財政本員對於此舉以爲違法實多而答覆又深於政治上滋生疑義謹依約法十九條國會組織法十四條質問政府請早日答覆 
[張思綬削减議員歳費之建議]  
　　自參議院規定議員歳費爲六千元後全國輿論大譁函電交馳羣起詰問其有損於國會之榮譽者良非淺鮮衆議院議員張君恩綬關係一介寒素然熱心愛國當世罕有之君子也於日前在衆議院毅然排斥衆議以提出减輕案高岡鳴鳳可謂爲議員吐氣矣兹覔得其原稿如下 
　　自院法脫稿國人對於議員歳費問題訾議交集咸以所定過優痛責兩院乃參議院不爲削減反議决爲六千元大拂國民心理輿論更爲不平各機關圑體函電詰責紛至沓來伏念國會爲國家最高立法機關上而監督政府下面指導國民凡舉一事訂一法必宜格外愼重庶可昭信國人否則輿論不容信仰遽失國會尊嚴掃地盡矣平心而論當此財政奇窘四方多難之際議員歳費果應定爲六千元之優乎查各國議員歳費之規定雖無一定標準要皆視其國家經濟之狀况及國民生活之程度以爲衡我國經濟現象幾至破産人民生活程度又較低於各國議員歳費自應取低額主義况所定太優其影響必波及於省會縣會查前清資政院及民國臨時參議院概無歳費之說不過於開會期間每人津貼二百元故當時各省會議員公費亦定爲極少之額迨此次國會組織法有歳費之規定各省會援例中央亦均定有歳費國民負担驟爲增加若再定爲最高額各省縣會爭相效尤則此項開支當數十百倍於疇昔當此民窮財竭不求減輕國民之負担反令增加數十百倍撫心自問忍乎不忍鄙意以爲此項歳費宜照前參議院公費數目定爲每月二百元按月計年歳費定爲二千四百元至正副議長之歳費則應照參議院議决數目减半是否有當謹候公决 
[雜評一（無名）]  
　　兵禍之臨以今日之時局觀之江蘇之將受劇烈之兵禍者爲南京鎭江吳淞三處以中國全局觀之各省受劇烈之兵禍者爲南京南昌安慶長沙四處廣州或亦不免他日局勢更有遷變則不能知矣 
　　都督之位江蘇之都督爲張勲乎爲馮國璋乎江西之都督爲段芝貴乎爲李純平廣東之都督爲龍濟光乎抑尚非之數人乎時局千變將來究不知屬諸何人也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[戒嚴聲中之浙水潮]  
　　紹防全營譁變都督府昨日忽接據紹興戒嚴司令官徐樂堯呈稱上虞縣知事於七月念一夜准小越鄉紳董曹子安等飛報常管帶失踪致百官防營連合小越駐軍當夜擬在該鄉刦掠消息知事聞警馳探詎該營兵已飽掠開赴百官連刦警察署鹽公堂等處槍械並毁鐵路橋要程處電機脅迫鐵路小工多人渡曹江竄紹城隔日又接百官警報知松厦鎭防營同時譁變在自治公所勒索洋二千元遂赴百官連刧當舗財物無算渡江西去旋復折回未幾乃開赴下游該知事以縣城兵單正在商懇章鎭李哨官三界饒刻官援隊援救間不料章鎭警察飛報巡陜變兵刧掠當舗商店後聯合三界營隊由上陳村蔣岩橋等處沿途索詐洋二千餘元擬由六路進攻紹興等語所有駐虞巡防陸師第九營除城防外全體譁變而城内僅祗三棚念五傍晚亦蠢蠢欲動該知事會同李哨官極力開導設法覊縻卽日犒洋三百元幸得無事查此次兵變百官小越二處駐營首先發難章鎭三界兩哨聞風響應致第九營全軍除縣防三棚外全體潰變該管帶常慶邦事前旣疏防範事後離職脫逃推原禍始實屬罪無可逭擬請通令各屬緝拿究辦至該營防兵僅餘三棚亦不足侍亦請電飭解散並將第九營取銷以杜後患等情到府經都督會商參議處電令該管統領將第九營餘兵一律遣散一面通令水陸各營區隊將在逃管帶常慶邦嚴密查拿務經解究以肅軍紀云 
　　處州兒戲獨立前處州軍政分府吕東升所部五營係劇盗改編初名討虜軍此次贛寗發難彼即星夜馳歸謀爲援應不料紳民反對事多掣肘而内地聞見又爲彼黨一方面之捷報罔知沿江敗竄情形突於前月念八九等日强迫何知章宣告獨立經青田郁知事急電旅杭同鄉羣情駭然即晚召集全體大會公籌對付决議嚴電詰問並述贛皖寗滬敗竄奔潰流離瑣尾諸事實勒令取銷所謀否則當以鄉人全力撲殺愚獠等語聞吕得電後卽日匿跡銷聲無形湮滅本日　水知事李平復都督電謂全邑安寗秩序知事力任維持處防各營均顧大局知關厪注特聞云 
[鄂省黨人失敗史]  
　　荆沙劉鐵失敗昨函報告鄂湘之軍已在荆州開始激戰及丁槐電陳戰勝情形兹悉荆州戰事並非湘軍來犯係沙洋劉鐵所遣攻襲荆州沙市之衆數約三千人皆係襄河退伍軍士所編成其由沙洋來荆之時劉鐵在沙尚未失敗故由後港鎭沿荆襄大堤來荆襲城聞劉鐵曾與湘中蔣翌武約定劉由沙洋出兵攻荆州前面蔣卽派湘由南洲華容進攻荆州後方不料湘省獨立軍界又自起内訌不能如約出師致沙洋叛兵抵荆州城十五里之草市地方與鎭守使丁槐所統之寗軍第一師二旅接仗毫無援助孤軍深入遂大敗北墮便河溺死者二三百人擊斃者亦二百餘人生擒者亦共百餘人劉鐵在沙洋又被徐旅長鎭堃督兵攻破大敗而逃沙洋一切軍需器械糧秣均爲官軍所有劉隻身率數人擬投奔自狼又中途被獲攻荆州失敗之軍以退無歸路紛紛卸去軍服武器四散已不能整隊矣當在草市便河大戰兩日一夜之久荆州沙市商民皆紛紛逃走受損甚巨而敗竄之匪又四處搶刦地方之糜爛不堪言狀矣至武漢閧傳湘軍攻襲荆州公石二縣原因係因丁鎭守使來電過於簡略其第一電僅云沙匪而沙匪之沙電碼誤爲湘字致人皆悮爲湘軍由公安石首來犯其第二電（已紀昨報）又含混未明言匪之來由去路祇言兩路皆敗退出境耳故武漢人民聞鄂湘交兵驚惶無似後經都督府聲明係屬沙洋叛兵竄荆沙業已剿平云云人心始爲鎭定 
　　鄂垣暴動失敗贛寗滬各處黨人以此次失敗係黎副總統坐鎭武漢作梗現在武力旣已無效特結合暴徒亡命多人潛匿鄂垣擬各持炸彈捨命以轟都督府危害黎公以洩積憤業已約於本月二號夜舉火爲號撲攻軍府幸偵探早已發覺事先在湖南會館及武漢各處捕得暴徒數十人於一號之夜正法二十餘名二號又正法八九人三號又正法五人其中不盡係新獲有前月拿獲之寗調元熊越山（前傳寗熊解京處决不知何故昨又傳在鄂省得勝廟前授首王國棟三首要及張子衡杜汝良楊雲龍徐德圭雷振坤張振湘一干謀亂頭目並無下流社會與當兵之人二號省垣戒嚴尤緊北軍皆佩彈巡街不准着軍衣者閑走是夜七點多鐘望山門白沙洲王家巷與城内蓮花巷皆忽然火起都督府四周卽有北軍架機關槍以備一面竭力救火然除火外别無舉動聞王家巷燒去房屋九棟有救火者與失火之家間壁居民七人被炸彈炸斃而槍砲彈遇火炸爆之聲如連珠救火者皆遠逃蓮花巷係匪徒提洋油所縱當獲二人說者謂是夜旣未暴動鄂垣此刻可保安寗矣 
[熱新兩防征蒙軍之捷報]  
　　經棚之進攻米軍在經棚等處連戰皆捷兹得米統領致熊都統原電二則照錄於下（其一）承德熊都統鈞鑒北通州毅軍軍統鑒徑電計逹前以蒙匪猖獗擬分兩路進攻張營務處張統領及于管帶率馬步炮隊出石門子北攻迷僧廟匪禀明在案據張營務處張統領將稱二十一號十一鐘抵迷僧廟當卽四面設卡逐處搜捕獲得喇嘛根葦一名詢明匪聞大隊將到料不能敵逃赴吉利河廟内喇嘛打打里阿拉喜八大馬葛拉卜阿布供等及其餘黨早已聽從近旗各處匪徒意圖大舉現均盤據吉利河他他廟喇嘛漢廟烏泊羅河及浩旗等處人數多等云云隨將該喇嘛看押二十二號留步炮隊守護該廟營務處統領率馬隊進攻距廟二十餘里之吉利河該處蒙匪因衆寡不敵施放數鎗卽向他他廟逃走跟追至他他廟該處匪徒三四百人開鎗夜拒卽令我軍左右猛擊斃匪六十餘名馬四十餘匹匪始遁去計生擒匪六名卽經鎗斃獲匪眷口數十名牛車二十餘輛駱驼四十頭擬令隊伍稍息並將所獲眷口詢明是否從匪分别辦理卽行折回乃該匪因眷口被獲野心復熾仍極力返撲時已傍晚當亟整隊迎敵將士用命尚能抵禦正酣戰間詎由烏泊羅河敗匪數百聞聲前來相助我軍兩面受敵又値黃昏人馬困乏且見受傷者多遂卽驅駝撤回迷僧廟查點人數計我軍受傷正兵二名斃馬二匹巡防陣亡哨長一名正兵二名斃馬二十四匹受傷哨官三員什兵十二名二十三號專差報告等因前來當卽函令張營務處等於二十四號仍行進攻振標亦率隊由烏泊羅河前進兩面夾攻是日張營務處等帶領馬隊分作兩翼于管帶步隊及炮隊居中直攻他他廟十鐘該營務處等先至該廟四面包圍馬步各隊奮力攻擊并放大炮該匪逆料大隊必來預保眷口逃走留少數人在該廟候敵戰未移時復見振標隊伍亦到匪等向北逃遁張營務處等故得佔進該廟此次計斃匪二十餘名馬十餘匹我軍無恙二十五號集合各營官長會議進攻手續因糧將不敷派隊赴迷僧廟接運守候糧車歇兵一日乃計畫甫定下午二鐘突有大夥蒙匪千數前來襲擊附近山頂均爲佔據標早作防備一行設卡見匪開鎗步馬砲各隊聞聲亦均前進勇敢爭先並連放大砲十餘出匪始復退我軍及奎張各軍乘勝追擊奪得匪卡七處跟蹤三十餘里斃匪約百名斃馬約六七十匹至天傍晚匪向北喇嘛漢廟遁去此役計我軍陣亡正兵一名受傷步馬兵五名斃馬二匹受傷馬三匹奎軍受傷兵三名獲馬四匹現在駐軍他他廟米振標叩感（其二熱河都護毅軍軍統鈞鑒感電計逹二六號早四鐘由他他廟會同巡防張統領陸軍奎圑長拔隊進攻該廟東北之）喇嘛罕廟查此廟乃蒙匪盤據重地因恐難攻又値天晚遂宿初於距廟十里之山窪内二十七號早四鐘進攻該廟行及二十里距廟尚有十里餘地方四面皆山險要非常該匪約千五百人分作三股一股在山前誘敵一股從左翼襲我後路一股佔據右翼山頂振標預料該匪狡獪該廟又係集穴此地定有一場酣戰當留步隊一營大炮二尊保護輜壐其餘隊伍分頭迎敵此時匪見我軍大至卽行開鎗振標督率步馬炮猛攻誘敵之匪鏖戰移時將其擊退始得搶據山頂一面向該廟猛擊一面向左翼遠轟使彼首尾不能相顧并令馬隊向左右翼包圍襲擊步隊搶山爲時九鐘之久連搶山頂十餘處斃匪三十餘名馬三十餘匹受傷無算生擒四名當迎正法匪等見巢穴已破知不能留始均向該廟正北王子廟遁去此次征蒙步馬砲固屬奮勇而炮隊尤形得力其參謀贊助兼賴馬營務處際瀛是役也計我軍受傷兵二名陸軍陣亡兵一名受傷兵三名巡防受傷兵一名共斃馬六匹擬於明日進攻王子廟米振標印艶 
　　察罕通古之却敵自喀匪進犯察罕通古後外交部近日迭次收到阿爾太辦事長官迪化楊都督等電聲稱蒙匪屢次進攻阿爾太等處實屬違約進兵請向俄使嚴重交涉在中俄協約在未解决以前蒙匪不得再行進攻華蒙應雙方停戰外部卽據情照會俄使詎近日接到俄使覆稱堅指訂立華蒙停戰條約華兵不得駐紥科布多查察罕通古係科布多境域内毫無疑議云云正在交涉間日前政府又接迪化楊都督來電文云國務孟呈大總統鈞鑒陸軍部參謀部鈞鑒拱密七月十三日據圑長張鍵電開本月十一號辰刻據探報告喀匪大隊前來共有三千餘馬隊圑長當帥隊迎擊該匪戰敗竄入山中又蒙匪七八百人於我軍駐紥地南面山内鉅象四營約五里之遥該匪登山放鎗擊彈已到四營圑長恐四營抵敵不住隨派備袜營馬營長得貴及圑附楊慶明帶兵前往攻擊該兩員奮勇直前轟四鐘之久將該匪追敗喀匪紛紛逃散是日共擊死喀匪一百餘名中傷者不知其數陣亡賊馬約計二百餘匹我軍馬營長得貴不幸陣亡令人痛惜已極其餘各營兵丁陣亡五名帶傷七名遺失炮馬七匹鎗械等件均未遺失惟馬隊馬匹在營外放草被匪開花砲驚走敵境者四十匹該匪戰敗後退二十餘里卽行紥駐因我軍兵力單薄未敢遠追今晚有無戰事尚難逆料查喀匪人衆我軍兵單應請籌撥新軍數營速來俾免貽誤此次戰事馬營長得貴臨敵捐軀合請優卹楊圑附慶明田營副興年異常出力均請從優給奬以昭激勸等情據此查我軍駐察各營深入敵境雖先後兩次開虽均能獲勝然敵衆我寡後路轉輸接濟十分爲難惟有激勸前敵將士効命死戰並續派隊伍前進以厚兵力惟庫空如洗餉項支絀現在前敵欠餉業已數月未發萬乞速撥鉅欽源源接濟庶兵心固結而後戰事稍有把握否則無米爲釁饑軍譁潰邊局糜爛豈易收拾至於營長馬得貴奮勉能戰帶備補營於七月初六日到察於十一日卽行陣亡深堪悼惜應請從優議卹圑附楊慶明營副田興年異常出力均請從優奬勵其餘陣亡官兵五名應請照章議卹除將受傷兵丁等並飭令悉爲醫治並添派隊伍前進接濟外所有七月十三日駐察官兵與喀匪第二次接仗獲勝情形理合據情密陳伏冀鑒核示遵新疆都督兼民政長楊增新叩元印 
地方通信 
[杭州]  
　　湯前督無端受窘七日上午前都督湯蟄仙因杭滬開車事晋謁朱都督會商維持辦法乘輿過鬥富三橋該處步哨照例檢查致與轎夫齟齬遷怒乘客拖扭下轎毁斷轎扛並將湯衣領扭住幸排長繼至識爲湯公喝令放手一面再三道歉詎湯君夷然不較亦不回顧毁物徒步入都督府而去 
　　回復杭滬交通確期上海製造局之役拆毁蘇路橋軌遮斷交通商民行旅殊爲不便經朱都督電由浙路工程局代修一面派兵隨護星夜督築日前業已修竣都督府准蘇路公司微電内稱敝路現已派定員役卽日修理完善便可通車各員役備有符號已將式様送請駐龍華之司令部查照惟通車時刻及各項規則俱有規定凡軍事上需用車輛電報等宜先與站員接洽照章辦理如需專車尤須先期知照方克照辦懇請通飭軍隊尊行庶於軍事路政兩有裨益伏祈察核並乞轉知浙路公司等情當召集軍政商各界開會决議於八月九號起查照行車時刻照常開駛惟午後三句鐘之特别快車暫行停止以便補取軍隊運輸諸端云 
[雜評二（萍）]  
　　鶴立雞羣之湯蟄仙自一二年來人人皆以革命偉人自居椎埋屠狗予智自雄氣燄薰灼不可一世而欲如湯公之犯而不校者蓋戞戞乎其難之矣吾以是思馮大樹郭汾陽不置 
　　一月三捷之征蒙軍蒙邊軍事抑抑不振者已一年於兹矣近一月中朱泮藻大捷於晉邊米振標揚威於經棚而楊增新所派之軍隊方且旅進旅退大捷於察防意者蒙邊或可自此敉平矣乎 
　　雖然協約一日不定蒙邊一日不安願與關心大局者一商榷之 
本埠新聞 
[上海戰事十八誌]  
　　各方面報告提要 
　　吳淞昨未開仗惟兩方面備戰甚急 
　　新來北軍已有二千餘人渡浦向眞茹南翔嘉定劉河等處前進預備圍攻吳淞砲臺 
　　鄭鎭守使昨令各艦長整備會攻吳淞砲臺 
　　駐防城内之北軍前後調回製造局旋卽開往吳淞附近 
　　吳淞南軍因恐北軍水陸夾攻並慮劉福彪報復防備甚嚴 
　　前晚又有北軍五百名來滬駐紥製造局 
　　袁總統電令程都督迅勸居正等反正否則調派大軍會攻 
　　聞劉福彪已召集舊部五六百人投誠聽候程都督調遣 
　　淞滬鐵路昨日仍未開車 
　　陳英士近不在淞 
　　鎭守使都督省長奉大總統令沈葆義准免褫職拿辦 
　　鎭守使命令知事警長調查沈縵雲産業詳情見以下各訪函 
　　吳淞特派員函 
　　劉福彪之兵自被炮台擊散後劉在滬揚言不得砲台不止現爲居正等偵知恐劉有勾煽情事不利南軍爰飭偵探如遇福軍潰兵混迹來淞立即嚴拿解訊毋稍鬆懈 
　　吳淞炮台自被南軍佔據後居正知江灣鎭爲淞滬必由之路且爲蘇淞必由之路不得不嚴爲之防早經派兵駐紥該鎭以遏北軍來路自劉福彪所統敢死隊潰散後風聲益緊故由鈕鐵生添撥數連馳往該鎭屯紥以厚兵力 
　　居正近聞北軍將由陸路潛攻並恐口外軍艦與滬南肇和等艦聯合腹背夾攻每於晚間飭令各軍隊不動聲色四出探哨一得警報卽飛報總司令部傳令炮攻 
　　三日來各軍無故不得出外閒游 
　　居覺生現爲砲台要塞總司令劉延漢爲副司令（滇人）白逾桓（號楚湘）爲總監鈕鐵生爲陸軍防禦總司令 
　　鎭軍現駐獅子林砲台附近石洞月浦鎭一帶鈕軍現駐寳山北門小沙背江灣等處新招之軍現駐吳淞中國公學粤軍二營爲要塞兵 
　　新來北軍已繞道由東溝等處屢用駁船名艘導以小輪護以飛鷹楚有二艦渡浦由殷家行沈家巷上岸向眞茹南翔嘉定劉河等處前進駐紥計有二千餘人一俟佈置進妥卽當爲水陸之合攻現飛鷹楚有二艦椗泊高橋口浦面 
　　劉福彪竄滬後淞鎭西南一路巡哨職務概歸要塞第一營粤軍擔任 
　　南軍總司令部以湘粤兩省人爲多 
　　昨有滬南炮隊營兵士一連應淞口司令部之招附航到淞由粤寧到碼頭歡迎現已編入混成旅 
　　居覺生有鑑於劉社彪之被人運動故對於新到新募之兵防範異常嚴密 
　　外海砲艇水兵淞口司令部欲調三百名協守砲台各兵不允　被司令部將炮械悉數提存礮台並傳唐李龔三營長至砲臺勒令効力不遂竟被拘留兹三營長業已釋出卽赴上海避匿此外各弁兵亦已散去現在各艇祇有數兵因被監察欲逃無由 
　　南石塘獅子林兩砲臺共有砲兵二百餘人均係粤人曾充各艦艇水手者 
陳英士近不在淞聞仍在滬或已遠颺 
　　觀陸路北軍之行動意在合圍恐劇烈之戰鬭卽在旦夕　 
[特别訪函一]  
　　前晚續有北軍五百名自海道來滬在川沙境沿海白龍港地方起陸淞滬巡警廳長穆杼齋君當飭僱備駁船前往該處將該隊兵士軍裝輜重運至製造局碼頭登岸入局駐紥 
　　城廂一帶前經鄭鎭守使抽調宋運禧營長所部北軍一營在舊道署等處駐紥分段巡防前晚十一時該營忽奉海軍陸戰隊混成第一旅長緊急命令調回製造局防守宋營長奉令後遵將所部五百人立時開拔赴局城内居民不免復起恐慌 
　　閘北太陽廟地方屯有劉福彪所部福字營潰兵三四百人昨爲西商圑查知恐有騷擾情事卽往驅逐現該潰兵移至江淮公所駐紥因被劉福彪扣積餉每人五元擬向其索取然後解散聞劉現匿英界不敢露面云 
　　聞有人至程都督處爲陳其美鈕永建斡旋設法反正程都督以事已决裂頗有難色云 
　　上海縣吳知事奉江蘇督都省長行署訓令准司法部東電開聞滬地方審檢兩廳廳署爲敗兵佔據贓物刧掠一空叛亂殃及法署實堪痛恨敬希設法保護等因准此合行訓令該知事查明實情具文呈報一面函知淞滬警察廳長妥爲保護此令等因現吳知事已函致淞滬警察廳長穆杼齋君照辦矣 
　　程都督接國務院電云程都督廳省長鄭鎭守使鑒奉大總統令程督等魚電悉沈葆義旣未附和叛徒應准免予褫職拿辦等因合電遵照國務院陽 
 
 
 

Page 7

 
 
[特别訪函二]  
　　鄭鎭守使前日接奉袁總統電令着即轉致蘇督程德全迅勸吳淞砲台居正等反正効力如再不悟應卽調派水陸大軍會同進攻等因昨鎭守使已咨請程都督遵辦矣 
　　鄭鎭守使以淞口炮臺居正等如果執意不允反正應俟續調步砲軍隊來滬並調楚有應瑞肇和三艦及駐泊淞口之海圻海容海琛永豐與現泊楊樹浦之飛鷹魚雷艇等會同截擊昨已分令各艦長整備開戰矣 
　　原駐城内舊道署之海軍陸戰隊混成第一旅第三圑第三營長宋運禧圑附田傑臣所部之兵士前夜（卽八號晚）十一點時奉鄭鎭守使命令調回製造局另候出發進攻吳淞因此昨日道署内已無北軍駐紥 
　　海軍部劉總長以現泊滬上之海籌應瑞肇和鏡清南琛楚有江犀等各軍艦曁宿字劉字　魚雷艇均能於南軍攻擊掣造局時奮勇抵禦得以保全實堪嘉尚自應奬賞爰特籌洋四萬元匯發海軍李總司令轉發各該艦兵士水手人等具領以示鼓勵所有各該艦長應候另行奬叙兹悉李總司令已將賞洋無分等級每人賞洋二十四元按名頒給矣 
　　又聞海軍部現已電令李總司令自八月分起所有在滬各軍艦官長兵士人等均因抵禦出力發給雙餉六個月 
　　海軍部以防護製造局之海軍警衛隊各兵士此次猛力擊潰南軍甚爲出力除先經賞過二萬元外應再賞洋五萬元業經籌欵電匯昨已電致鄭鎭守使轉令臧圑長知照各該營長傳諭各兵士一俟賞欵匯到卽當分發並於八月分給予雙餉以示奬勵 
　　海軍李總司令查得應瑞軍艦艦長毛仲芳因病請假日久兹値軍事倥偬之際未便久假爰特委令本部參事姚懷文暫行代理 
[城内訪函]  
　　上海縣知事吳懷疚君因奉上海鎭守使命令以現在地方秩序逐漸恢復所有此次戰爭敗兵抛棄鎗械軍火子彈着卽在署設所收繳等因吳君遵卽設所繳連日以來除嫌疑各圑體業已由軍隊查抄外所有投知事署呈繳者共計鎗枝二百五十七桿子彈共二十四箱每箱二千四百粒吳君當卽禀請鄭鎭守使派員到署運往製造局存放昨日午後鄭君卽派妥員曁衛隊數十名雇就人力車十餘輛由吳知事親自點交即由衛隊兵士荷鎗押運製造局而去 
　　滬城舊道署所駐北軍於前夜十二時拔隊出小南門沿城脚往斜橋迤南至製造局面謁鄭鎭守使後聞於夜半卽行出發赴淞約有一千餘人該營址現由第四警備隊長湯潮海所帶之警備隊前往駐紥防護 
　　陸軍砲兵第二圑第三營管帶余夢熊於戰事發生後駐紥城内火神廟余曾出示以保衛地方自任嗣上海鎭守使鄭匪以該軍向隸南軍恐不足恃特令調往浦東欽賜仰殿兹聞該軍於南北兩方面均失信用流而爲匪現爲鎭守使鄭君所聞擬即派軍隊前往驅农另派兵士駐紥 
　　浦東六里橋一帶現有被難貧苦人民三四百人半係本邑昌廟相近避難而往者亦有因龍華駐有浙幂畏避該處者扶老携幼慘不忍覩兹上海紅十字會總會已派救拯隊携帶麵包餅乾等物逐日赴該處施放矣 
　　上海地方審判廳長張清樾會同地方檢察廳長汪騶孫昨出通告云爲通告事八月七號奉上海鎭守使兼上海警備地域總司令官鄭第二百五十號公函内開本年八月六日奉國務院電開上海鄭鎭守使本日奉大總統令任命鄭汝成爲上海警備地域總司令官此令等因望卽遵照法律第九號戒嚴法第十七條辦理在該地域内地方行政及司法事務俱受司令官指揮並分文知照中外官查照可也國務院等因承准此自應卽日遵照辦理相應專函奉布請煩查照等因奉此合亟通告令邑人民知悉現在本縣立於軍事警備地域與軍事關係案件自應遵照戒嚦法規定移屬軍事執法處管轄至通常民刑訴訟仍歸本廳照常受理以遵法令而便進行除令行各初級審檢廳外特此通告 
　　上海縣知事昨出第一百十四號布告云案准中國紅十字會沈會長敦和函開敝會頃准國務院江電奉大總統命令飭敝會趕派醫隊救護隊分别前往戰地妥爲救濟以卹生命而重人道該會經費支絀並由該會正副會長設法勸募藉廣仁施等語查救災卹兵本敝會之天職此次潯江啓釁各省蔓延業派醫隊分赴贛徐皖鎭等處實力進行今雖滬局略定淞口復又戒嚴除派醫隊赴淞救護並設醫院外滬地難民數萬流離失所暴動堪虞兼之疫癘叢生蔓延可慮善後之事實不容緩敝會特設婦孺留養院一所平糶局三所浦東粥廠一所南市醫院二所至贛徐皖鎭寗淞復又加派醫隊並設水陸救護機關以期無負大總統博愛之意而盡敝會固有之天職惟値此民生凋敝生計困窮振恤之方刻難延緩敝會任重力棉時虞隕越除遵大總統令分頭勸募會商當地公正紳商妥籌善後外其敝會所設辦事各機關並請出示一體保護無任感盼等因准此除函復名合行出示公布仰各人民一體知悉特此布告 
[南市訪函]  
　　上海市政廳通告云准中國紅十字會總會函開上海兵燹之後遍地難民流離失所情殊堪憫敝會昨經籌畫賑濟之方計設平糶局本所規定地點開辦一南市商船會館一西區西方菴一城東龍王廟現已一律開糶每升售錢六十二至六十五文又假新舞台劇場原址爲婦孺留養所教養兼施又於西鄉大塲等處浦東六里橋地方難民麕集不下數千人或赶搭蓆棚散放乾糧現擬在左近設立粥廠並於南北各市及閘北地面分段散放乾麵每日約在一千磅之譜至善後以防疫爲除原有徐家匯紅十字會總醫院英界天津路分醫院廣西路防疫醫院及閘北公立醫院改設之臨時醫院外兹續設十六舗南紅十字會臨時防疫醫院城内沉香閣分會醫院防患未然庶刦後餘生尚有孑遺之望爲特具函奉逹卽祈察核迅賜出示一體保護以維善舉等因准此合亟通告本市區域地方人民一體知悉須知紅十字會分設平糶局及婦孺留養志並續設臨時防疫醫院係爲救濟難民愼重衛生起見熱忱義舉至可欽佩所有該會籌設之局所醫院地方應予保護業經函請淞滬警察廳分别派警巡防如有無賴匪徒前往滋事即由巡警拘解按律嚴辦其各知照特此通告 
　　淞滬警察廳長穆杼齋君昨日通令南北各區警察署云案奉江蘇都督省行政長行署訓令内開准國務院咨開奉大總統令陸軍總長段祺瑞呈稱代理九江鎭守使陸軍少將耿毅託故擅離職守請褫革軍官并通飭各省緝拿解部歸案審辦等語應照准此令相應抄錄原呈咨行貴都督查照辦理可也等因奉准此令行訓令各該警察廳一體遵照辦理此令等因奉此合行訓令該署長一體遵照辦理此令 
　　上海慈善圑查得滬地血戰時高昌廟至斜橋及滬軍營等處俱有擊斃之敗兵及居民之受流彈斃命等屍道前經該圑及紅十字會置備棺木分别收殮暫厝南碼頭以待雇船駁往浦東六里橋等處掩埋昨日正在駁運被北軍阻止該圑長以現届天熱屍棺久厝遵途恐穢氣所佈易釀疫癘當卽報告市政廳及上海縣吳知事請卽函商上海鎭守使鄭汝成君傳令軍隊幸勿阻禁 
　　上海鎭守使鄭汝成君查得南市信成銀行協理沈縵雲係商界有名人物且係革命偉人此次亂事發生沈亦附和其間首爲倡導業奉在總統命令查拿懲辦沈已潛逃聞沈家住新碼頭産業甚爲饒裕爰商明都督省長令知上海縣吳知事淞滬警察長穆杼齋等迅將沈之産業調查明確核實造報俾籌對付 
　　滬上自開戰後南市等處商業罷市迄未回復現聞鎭守使鄭汝成君擬請公正紳士十員定期會議昨已函囑上海縣吳知事及南北商會董事等務將商界公正之人開具名册聽候邀請會商善後政策 
[閘北訪函]  
　　閘北二區商圑隊員劉某昨晚八號聞知有吳淞潰散之福軍盤踞江淮公所内擬於深夜一時聯合前所遣散之騎巡偵探巡邏三隊焚搶各絲廠及殷富居戶飽掠而遁當卽報告該圑司令部由司令陳安甫君於當晚十一時發緊急命令傳集各隊員通宵巡防一面在各要隘設法堵禦一面用電話通知各警署及圑體防備一切直至天明因無意外舉動始各撤防 
　　昨報記劉福彪部下殘兵逗遛閘北江淮公所各節兹聞劉已投誠故前日下午如集逃散之兵士共得五六百人每名先給飯食洋一元諭令聽候都督調遣 
　　鄭鎭守使現擬調軍六營至閘北分駐上寳交界各要隘阻截吳淞南軍之退步其司令部設於共和路華康里内以便就近指揮 
　　住居四區第一分署境内之公民孫冠臣前日下午假二區救火會事務所開公民會先期分佈傳單略云城南肇釁閘北齒寒苟命主持有人何難保安秩序乃市政廳出爾反爾警察崗巡忽有忽無以致一夕數驚居民遷徙商家惶恐乞援外人良可浩歎現在戰事即平亟宜設法善後凡吾公民應結成圑體將善後各節開會議决和平進行云云嗣因到會者祇三四十人故改期於十日（卽今日）再行集議 
[英租界訪函]  
　　昨有吳淞逃來難民言及吳淞砲臺業經北軍鄭總司令調集水陸各軍四面圍困不日會合攻擊而居正鈕鐵生所部之兵雖仍據守砲臺自福字軍反正後已無戰心且乏軍餉行將不戰自潰云云 
　　鄭鎭守使以南軍偵探劉德勝在公共租界内扣留犒賞官軍食品雖經公共公廨訊實判押西牢一年期滿逐出租界定罪較輕不足蔽辜曾經令行張交涉使函致關讞員飭令將劉解回訊辦在案兹悉關君已與陪審此案之英副領事哲君磋商哲君以事起租界且已由公堂訊結毋須移解而關君則以案關軍事自應解回現尚磋商未决聞此事須開領事公會討論後再行解决云 
[法租界訪函]  
　　法總領事甘世東君於製造局南北軍開戰後以徐家滙地方教堂林立與戰線相離甚近恐有匪徒敗兵乘隙滋擾故商請法國水師提督某君調派巨勃禮司號兵艦内之水軍二百數十名登岸至徐家滙地方駐紥巡防保衛教堂居民現因各水軍駐防已届半月甚爲勞瘁業於昨日將各水軍調回原艦以資休息另派莽茄爾號兵艦内水軍前往徐家匯地方更替駐紥保護 
　　現查黃浦江中停泊之法國兵艦共有四艘最大者爲莽茄爾號係水師提督之坐艦有水軍八百名次爲巨勃禮司號有水軍五百名又坐江小兵艦名台西台祇有水軍一百名尚有魚雷驅逐艦名巨班維爾亦有水軍一百五十名 
　　法網巡藍維藹君現以製造局雖已停戰城内於晚上至黎明斷絶交通人心疑懼恐有匪徒潛入界内擾害治安故飭各　捕於晚上認眞巡邏如遇有形跡可疑之人須盤詰明白方准放行 
[四誌天然旅館之炸彈]  
　　英美總巡卜羅斯君以石路口天然旅館容留黨人設立機關致生電險之事現雖將茶房吳七金徐六宜傳案交保並將炸斃汪丹庵之同黨周永林董渭卿拘押而該館主之姓字吳徐兩茶房尚不肯實供情更可疑除將循環簿　載寓客姓名逐一考究外昨特選派幹探兩名查明該旅館究係何人開設以憑提究 
　　外交圑以石路口係租界之中心點人烟稠密今竟發生此種危險之事殊碍租界安寗且内地各處警報頻傳若不嚴行澈究不足以遏亂萌昨特咨照捕房卜總巡轉飭老閘捕房捕頭惠爾生君令將起獲炸彈以及製彈藥品一律保存聽候研究並飭查拿在逃各要證到案併究 
[紅十字會紀會]  
　　中國紅十字會專員赴鎭江調查鎭城被困人民幾逹十餘萬情形危急鎭紳代表焦樂山君至紅十字會與沈仲禮會長江趨丹理事長商議救濟事宜迭電鎭江紅會白廉醫士曁教會要求開城移放難民八號夜七時接白廉醫士來電鎭江城門已開居民正在遷徙現無戰事徐軍長囑洋人於二十四小時盡數出境云 
　　上海紅十字會致北京總會電云速咨陸軍部鎭江紅十字會機關係鎭江醫院白廉醫生領袖臨時分會任兆霆又鎭江竹林寺設紅十字會難民留養所祈電飭徐軍長張鎭撫使一體保護鎭江情形緊急已下戒嚴令限洋人於二十四鐘内離鎭希速辦和佳 
　　寓滬鎭紳焦樂山致鎭江商會電云閔鑄臣君鑒樂已商請紅十字會允設鎭江難民留養所於竹林寺已電鎭江醫院白廉醫生公速往接洽紅會業派妥員裝運餅乾尅日赴鎭焦樂山佳 
　　上海紅十字會以法大馬路所設紅十字會救護圑查非分設機關曾經函請交涉使轉商法領勒令取消在案兹經法副領事查得法界果有私設紅十字會救護圑一處昨已勒令取消並將該圑門首紅十字標帖一紙揭下函送交涉使轉送紅十字會查收矣 
[雜評三（宇）]  
　　預防疫癘之急要大兵之後必有大疫况値炎天腐屍遍野入秋後疫癘之盛必有不堪設臣者故爲今之計凡滬上各界各圑體咸宜趕緊設法防患未然此最急之事也若撫卹貧民償還損失猶其次焉者耳 
來件 
[中國紅十字會臨時婦孺留養院簡章]  
　　（一）本院係因滬地戰事之後臨時設立與常設機關有别故名中國紅十字會臨時婦孺留養院 
　　（二）借設上海南市新舞臺舊址 
　　（三）本院專收貧苦無依之避難婦孺如有下開各項情形之一者概不收留 
　　甲雖係貧苦並非被難者 
　　乙有别項隱情者 
　　丙有毒疾或殘廢者 
　　丁小孩年十二歳以上身長逾四英尺半者 
　　（四）本院經費由紅十字會曁荳米業及各界熱心善士募捐集合其款項出入由總辦事處常議會稽核之 
　　（五）公舉院長二人總理事一人副理事一人稽查員二人悉盡義務又男女幹事若干人由院長以下督率之 
　　（六）留養額數悉以二百名爲虞如可增添隨時由院長及發起人議决 
　　（七）婦孺入院時先由審查員問明年歳籍貫婦女有無丈夫翁姑兒女小孩有無父母詳載審簿編列號數交女幹事收養 
　　（八）本院所備三餐均有定時晨八時備粥午十二時備飯晚六時半備晚飯或用粥或用麫食逢隂初二初八十六二十四酌加葷菜 
　　（九）本院所收婦孺每日給以三餐概不取資 
　　（十）婦孺入院後先令盥漱沐浴畢給以公用之衣服限期更換以重衛生 
　　（十一）本院延有女幹事數人教婦孺以淺近字義及尋常手工每日以二三小時爲教課時間 
　　（十二）婦孺不得任意出院如有萬不得已要事欲告假出院者須經審查員允准給予假條方可回院時卽憑條銷假 
　　（十三）婦孺信院後有患病者由女幹事查明實在卽請醫生診治重病送紅十字會醫院或時疫醫院輕病遷入本院病房以免傳染 
　　（十四）婦孺入院後如有病故者立時遷入太平間卽予棺殮並拍照後寄存善堂殯舍待家屬認領 
　　（十五）本院所收捐欵均有中國紅十字會臨時婦孺留養院收據爲憑翌日即登報徵信他日另刋徵信錄分送 
　　（十六）以上簡章經發起人三分之一之請求卽可修改 
　　（十七）簡章有未盡善處可隨時修改 
　　（十八）此簡章於開院日實行 
來函 
[張庭桂君函]  
　　申報曁各報館大主筆鑒頃讀貴報所載閘北公民會之意見内有謂閘北公民會首由主席張廷貴之代表孫枝瞏君宣佈開會意見云云與事實不符亟宜聲明以昭實在鄙了於本月五日接閘北公民會來信召鄙人赴會昨日下午開會時鄙人另有要事未曾到會鄙人並非該會主席且孫枝園君鄙人更無託爲代表之事卽請貴報更正爲禱專此敬頌日祉此庭桂啓（原宇廷貴 
[益社來函]  
　　敬啓者連日報載浙軍姦淫擄掠各節經同人等詳細調查始知有楊了公者蓄心破壞於浙軍上月三十號晚過松時遍發印刷傳單淆惑聽聞試思浙軍纔至該境果有姦淫擄掠等事斷無倉猝之間卽有印刷品發現之理定係楊某受該黨指使預存　間不問可知旋浙軍駐紥龍華後各報逐日登載與浙軍事實均有不符大率爲楊某之徒所愚弄本日又載北軍與浙軍因疑交戰一節現悉本月钱號晚鄭鎭守使有函致駐龍華浙軍聲明八號晨有停泊浦中兵艦試演槍炮囑弗誤會等情浙軍司令接到此項公函後卽經傳知各軍遵守紀律勿得誤會在案報載兩軍互閧度必因此事傳誤現在奸徒暗伏有意造謡始則欲開蘇人浙人之覺端繼則欲挑北軍浙軍之惡感同人等感懷時局一再調查用特將確實情形詳細奉佈伏希貴報迅將此函登載以分涇渭而存公道此請撰安上海英租界江西路二十九號益社同人公啓八月九號 
[温處台三屬灾賑收欵處來函]  
　　逕啓者敝處今收到上海中華全國義賑會在浙未放餘欵六十三元七角素悉貴報之於災賑通告事宜無不力盡義務兹擬登報鳴謝務乞即日登載以維賑務而昭大公不勝戴德之至代理人陳光濤王濟元謹上 
[華洋救濟會司庫施密士君函]  
　　敬啓者兹又有鄙人經手各善士捐助敝會救濟之欵所有諸君姓名另單開列仍希照登貴報公荷此上申報館執事先生大鍳華洋救濟會司庫施密士謹啓八月七號 
　　薛秋生君洋一元范銘元君洋二元唐建南君洋二元無名氏洋二十元鴻源紡織公司同人洋一百元無名氏洋五元威而生夫人洋二十元李經邁君洋六百七十三元四角濬源公司洋一百元共收洋九百念三元四角 
[徐馨荃君函]  
　　大主筆先生鑒讀八月七號貴報載吳淞近事有昨日淞口封閉商輪停止進出云云不勝詫異查六號下午開往寧波各輪一律出口鄙人親友回籍者亦鑿鑿可稽餘非所問而來往滬寧商輪爲我寧紹人所注意屢聞吳淞封口之謡我寧紹人家於斯商於斯者無識婦孺固已胆破心寒蓋天天避戰禍而回家者日不知凡幾兹得貴報停止進出消息寓滬者幾若無家可歸驚恐萬狀想貴報爲各報領袖登載確實素所崇拜此次諒係訪員失實致有此誤伏乞將此書登入來函欄内並希更正尤爲銘感此頌撰安餘姚徐馨荃敬上八月七日夜 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[上海商圑五更調] [  奚悲秋] 　 
　　一更一點月初升商圑熱忱呀呀得會會保護百姓光復上海拼性命眞可敬有警告呀立刻就出巡呀呀得而會地方賴安寧 
　　二更二點月正明二次革命呀呀得而會基本總司令要改商圑保衛名打北軍各圑體呀個個弗贊成呀呀得而會就此作罷論 
　　三更三點月如弓弗要面孔呀呀得而會害人有某君　　想做協理太懞憧助南軍到如今呀一點弗成功呀呀得而會空做一場夢 
　　四更四點月糢糊一塌胡塗呀呀得而會南軍倒干戈　　匪徒槍刦來放火百姓苦快逃走呀走頭又無路呀呀得而會數日便嗚呼 
　　五更五點月將沈北兵進城呀呀得而會積恨非輕搜查商圑軍用品眞兇猛好商圑呀嫌疑何日清呀呀得而會敢作不平鳴 
尊聞閣詞選 
[七夕感懷] [  小]  
　　井梧　葉下金井如許天涯爾許秋纔得圑圓又離别漫云天上不知愁 
　　霧鬢雲鬟幻太虛相思渺渺獨愁余願教托付銀河水化作人間比目魚 
[公子行]  
　　腰懸寳刀跨驕馬馬後相隨臂鷹者朝來射獵南山前日暮徵歌畫樓下妖姬側坐彈鵾絃纒頭一擲黃金千夜街露重馬蹄滑醉　墮斷珊瑚鞭 
[綺意] [  佐彤]  
　　偷拜　星下小階夜凉天氣費安排溶溶月色羞人眼蹴損蒼苔滑鳳鞋 
[身經戰禍書此] [  銘彝]  
　　大陸龍蛇伏同胞鷸蚌多豈其爭利重而我死生輕黎庶添愁色風雲變殺聲圑　十五月悲慘也雞明 
　　豎子妄談兵圖南想北征千軍空効命一事竟無成奔走倉皇日人家唾駡聲牽衣多媚妾到此若爲情 
自由談話會 
　　報紙爲輿論之代表何等鄭重不圖今日報紙各偏其黨非甲報攻擊乙報卽乙報攻擊丙報社論洋洋數千言各爭黨見所謂專電特電者彼報誣某都督被刺某軍獨立報此則謂某偉人逃走某軍潰敗顚倒是非淆亂觀聽卽眞有其事者人亦因之將信將疑此種報紙是無異村巷婦孺口吻嗚呼輿論之代表嗚呼報紙之價値 
　　南北戰事發生以來一般好事者日向紅十字會傷兵口中討得幾句戰地情形他便做起一種胡言亂道的小報來沿街叫賣故好事者不過騙些銅錢其如摇惑人心何願工部局有　　之 
　　小子平日晨喜看報而尤於申報之自由談　　蓋其中嬉笑怒駡皆成文章也近日屏棄各報日惟一張自由談消遣世有財迷戲迷者予殆爲自由談所迷歟一笑翔鴻 
　　一般偉人從此逃去後近日不知作何思想姑以理想推測如下孫可恨老袁全不記我從前許你十年總統你許我十年辦路把我三萬的月費停給我也不怕不該將我的全權消去請來的一班打手被人喚做浪人慣打敗仗正正氣煞人 
　　岑咳我只指望有了二百萬以娱老景不想兩面拔短梯有錢的不肯拿出來答應的拿不出錢來奔到廣東想尋二龍不料與堅白一様的誋恩負義我這幾根老骨頭也不想回去的了 
　　黃我雖屢逃倖免然世人尚不敢公然指摘豈知此次未逃之前已被人家料定叫甚麽辦得一條路逃走老實說我老黃常說倒袁歸田雖係假話究竟被我搜刮得不少還不算虧本可恨老馮眞是我的前世寃家狹路相逢祗得與他一個脚底看看可惜跟屁虫不及帶出來實在自已性命要緊也顧不得你了對不起對不起 
　　陳我自問本黨之事總算極盡心力的了卽此次獨立成功亦甚費力無如現銀早被漢民刮得一個乾乾凈凈叫我有法無使處老岑又是一雙空拳的跑來無法可想祗有學着老黃的了 
　　以上均係就已逃者着想至未逃之人尚有志氣不去說他萬一遇着慣做宋江放晁蓋陳宫放曹操故事之囗老我便再來饒舌[  鐵漢]  
　　余至今日始信宋漁父先生眞國民黨之砥柱者先生在時國民黨尚處　隱健地位不致有亂國之舉先生死而黨中節制無人一般亂徒得逞其野心而致有今日禍國擾民之舉大違先生之初心先生魂在九原眞不瞑目矣 
　　於此可見國民黨除宋先生外實無眞實穩健者否則何致坐視黃陳李柏輩之窮兵擾民而竟無一勸止也 
　　宋先生若在吾民必不至如此塗炭此余之所以昨日過宋先生墓門而揮淚不止也[  哀吾]  
醫話 
[塵埃之危險] [  丁福保]  
　　塵埃之危險眞有出於吾人意料之外者冬季之空氣乾燥異常約歷數月之久寒風劇烈之際呼吸器病之患者非常繁多論其原因係鼻粘膜之受塵埃刺戟故掃除之時若不注意往往起結核等之室内感染那依買氏曾就掃除時間之前後證明空氣中之細菌數據那氏之試驗室内十立方立脫耳之空氣中有八十至百四十個之細菌經過二時間有六十四個經過四時間僅有二十個經過六時間減少至四個由此觀之掃除後一時間内所呼吸之細菌數較諸後之二十三時間所呼吸之細菌數其多少相去懸殊也 
　　外國死亡統計中就德國而論天死者首推烟突掃除人石細工次之是皆與塵埃有密切之關係也若就病理解剖或普通解剖之實習上考之則多吸塵埃者之肺臟呈汚穢色掃除煙突者之肺臟呈綠黑色石細工者之肺臟呈灰白色其他如肺結核及結膜粗糙症生活於塵埃較多之處者罹之最易要而言之生活於塵埃中者壽命必短故予唱導勵行灑掃之學說以救學校敎師與生徒於塵埃之中 
小說 
寫情小說 
[黄金祟（四十五）] [  天虛我生]  
　　箏兒顧予曰予醉矣不能興謝珊哥請以茗餉我若更爲我剥蓮實盈掬則尤感謝予諾之先以茗進惟嫌尚熱吹嘘歷數十分鐘箏兒始就予手中飲而盡之予乃退至窗畔爲剥蓮實惟每積二三粒箏兒即向予索　趨而與焉再剥未久則又催索矣乃不得已即坐床唇隨剥隨與箏兒瞑日尋睡但以手接然每每誤探予腕或予爪致起憨笑予憐其憊乃爲送之唇邊覘其睡態則雖海棠之嬌亦不足與比擬惟予對於箏兒素無非分之想故心中惟有極端之愛憐而已須臾箏兒乃已沈沈睡去以蓮實進則稍噙之尋即展轉而落於枕畔因爲加覆羅衾以扇驅蚊下帷而出蘭兒乃在帘隙窺予則以纖指自撓其頰作態羞我我困踅足步出中艙時月光射入船唇照見蘭兒之面嬌艷有如臙肢予曰汝胡爲而羞我哉蘭兒殊不言旣而曰我以爲汝愛憐阿姊一至於此無如阿姊則木石人不如也予曰假使汝爲何姊者將何如蘭因怒予以目而以手摘予之臂此其痛楚有若爲蜂所蠆予蹶起曰忍心哉汝也我必報之蘭兒遂投予懷仰面求恕爲狀至嬌予心中原不以蘭爲意因而轉念及於箏兒胡乃姊妹性情其相去一至於此雖然果使箏兒一如蘭者我早鄙夷之矣安復有寳重之心哉我於斯時轉覺蘭之舉動實爲可信則曰止止鬢絲亂矣蘭遂起而理鬢出其憤恨之色以懟予曰趨侍阿姊母致阿姊怒予意本欲往探箏兒被渠一言則覺有所不可乃至船頭徘徊於花月之間時岸上燈火漸稀笙歌絃幾乎銷寂惟遠處尚有提琴之聲獨裊空際嗚嗚然如怨　慕不禁爲之引起無限悲感念　素卿此時獨衾單枕懷我遠人其心中正不知如何怨慕　旣而又忽念及疇昔之夕景物相似翠君與我翫月於此我心中竊以翠君作箏兒觀也今乃同在一舟如此良夜銷磨於凄寂之中不亦大背方欲逡巡而入蘭已先呼曰阿姊喚珊哥進也予以爲紿徐聞嗽聲則知箏兒誠已醒遂趨中艙箏兒方趺坐榻上自以羅襟揾其眉黛近覘之則星眼微餳頰紅未褪一種嬌媚之態直欲使人之意俱銷因問予曰夜如何其予曰沈如　鼓實已三轉箏曰蘭兒睡熟未曰未也曰汝胡不寢予曰房艙中殊燠悶故寗獨醒箏曰然則我與易之長夜不眠殆非所宜言次卽推衾欲起予亟止之顧其凌波羅襪纖不盈握不禁流盼及之箏兒似已覺察乃曳羅襟掩　而頰際微紅直將暈至眼角予觀　態胸次忐忑幾至不能自主復一轉念亦即鎭定蓋念箏兒之愛我者正以重我之故我若自輕而自賤者寗能保其不取辱哉（二） 
文字因緣 
[玉田恨史題詞] [  綺禪]  
　　離鸞一曲寫哀詞此恨綿綿說與誰死尚癡心心不死海枯石爛問何時 
　　翩翩小影似當年直欲尋君到九泉尋到九泉終不見殘魂一樓渺於烟 
　　憑虛不覺御風來繡闥依然錦帳開重向望夫臺上望遊仙那有玉驂回 
　　不信三生石上因　花一現夢如塵喃喃無限傷心語妙筆翻新理想眞 
[題玉田恨史] [  蜀西閒人]  
　　生離死别總情思思到窮時死亦痴不有江郎好詞筆秋墳誰唱鮑家詩 
　　一天風露又黃昏驀地驚飛鶼　魂此夜此生月常好那堪重照玉田村 
　　割股和丸意太痴含情忍淚强支持口頭殘藥心頭肉爲問澄郎知不知 
　　一年三百六十日日日風號復雨哀翠袖天寒渾不管淚痕祀血洗妝台 
　　無端歌泣發迴郎地慘天愁什麽香道是幽魂飛一縷絶無人處哭澄郎 
　　精誠一點化飛烟碧落黃泉路幾千剛說三生尋石上又教沾絮墮風前 
　　冉冉　來恨已遲人琴畢竟欲何之可憐阿母龍鍾甚猶撫空幃喚我兒 
　　欲說無從泣莫由方知死後更添愁古今多少痴兒女恨海茫茫秋復秋 
　　我亦人間嫠婦兒孤舟忍復聽哀詞燈昏月暗魂餘血凄絶生花筆一枝 
　　留將孽海須臾恨增重瀛寰伉儷親一讀一回腸欲斷風騷面後有斯人 
[題玉田恨史并序] [  山陽宋焜]  
　　僕本恨人况讀哀史纒綿悱惻廢寢饋者久之謹貢俚言聊舒異感遑言顯幽光弁雅乘云哉 
　　生甘牛女緣尤淺死化鴛鴦願亦虛一様相思不相見人間天上恨何如 
　　期年心死難忘孝七載魂歸恨未終至性至情忠不烈鬚眉愧殺况閨中 
[玉田恨史吟] [  玉仙子]  
　　玉田種玉幾千春秀出江南雙璧人絶好佳人得佳婿連牀風雨話蘭因 
　　携樽曾上水心亭菡蓞花開好夢醒妬煞池禽交頸睡鴛鴦生小惜惺惺 
　　倩女離魂托素毫倩他屈子寫離騷翻成一部相思曲恨海情天萬里遥 
 
 
 

Page 11

 
 
   
 
 

Page 12

 
 
   
 
