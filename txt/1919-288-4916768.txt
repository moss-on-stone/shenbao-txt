# 1919 - 288 - 4916768

 

Page 1

 
 
   
 
 

Page 2

 
 
   
 
 

Page 3

 
 
時評 
[中止與終止] （冷） 
　　中國之事無一終止者無一非中止者何謂終止其事己終而後止也亦其事已止而終不復繼也何謂中止乃其事未終而止於中亦其事雖止而尙有下文也 
　　是故以其事之善者而言名之曰爲善不卒以其事之惡者而言名曰除惡不盡中之義無窮盡止之時無期限謂爲己了而可以復活謂爲未了而復活不知何時大局如是衆人安得不醉生夢死於其間耶 
命令 
　　十月二十日大總統令欒駿聲葉爾衡許逢時均晋給二等大綬嘉禾章陳彰壽劉豫瑤安永昌均晋給二等嘉禾章趙秉琛晋给三等嘉禾章此令 
　　又令周樹標給予三等寳光嘉禾章此令 
　　十月二十一日大總統令此次文官高等考試著取錄四百八十名外交官領事官考試著取錄十名此令 
　　又令任命鄭爟爲河南財政廳廳長此令 
　　又令交通部呈請任命徐德堅署僉事應照准此令 
　　又令陸軍總長靳雲鵬呈請授江河淬爲陸軍步兵中校楊炳克爲陸軍騎兵中校宋金山祁培銘爲陸軍步兵少校均照准此令 
　　又令田鴻恩給予四等寶光嘉禾章此令 
專電 
　　北京電靳復滇唐我公佳電所述各節足見愛國情深雲鵬秉單刀直入之旨使和議之進展總期手續簡單俾早告成如有意見不妨逕行電商不可稍存客氣至貽委蛇之譏 
　　（二十一日下午三鐘） 
　　北京電靳電吳佩孚轉勸譚延闓萬勿向北軍進攻免和局從此中絕至第三師軍餉嗣後必可按月協濟不致有誤 
　　（二十一日下午三鐘） 
　　北京電王揖唐昨電報告滬情謂將有轉機語仍樂觀 
　　（二十一日下午四鐘） 
　　北京電安福本部昨開大會徐樹錚出席報告一星期内赴庫一個月内回京本黨關於政治上行動應悉廳合肥指揮至新國會本身俟預算案了閉會 
　　（二十一日下午三鐘） 
　　北京電津訊各界聯合會昨再開緊急會議表示去楊决心定有最後對待方法政府聞報飛電二曹防範（二十一日下午四鐘） 
　　北京電天津學潮未全平楊以德撤換說政府否認又曹銳已密保張汝桐繼楊（二十一日下午四鐘） 
　　北京電某要人由津歸報此次學潮出某系主動詞連馮聞當局已專員澈查致皖直兩系携手之舉又受打擊（二十一日下午三鐘） 
　　北京電府院聯席會議商裁兵辦法决定三事（一）先就北方各省區調查冗兵確數及應配置地點（二）派大員往各省查後回京報告（三）在京設裁兵委員會已派吳光新赴奉直皖蘇鄂湘六處先行調查吳已赴滬 
　　（二十一日下午四鐘） 
　　北京電新衆院預算審查會删除之禁衛軍糧餉局府顧問諮議經費昨安系開會時復提出討論結果准照原案存在付大會通過聞兩案均有交換條件但歲出又增百五十餘萬 
　　（二十一日下下午四鐘） 
　　北京電藏事委員會主以清界爲第一義俗呼前藏後藏字樣 
應首自革除先將邊綫審定乃可言對外（二十一日下午三鐘） 
　　北京電張敬堯一日三電催欵謂事熊危迫懇撥鹽欵或發公債相助（二十一日下午四鐘） 
　　北京電陸部密派高等軍探馳赴川湘調查眞相（二十一日下午三鐘） 
　　北京電府電慰問威爾遜病院電慰問寺内病（二十一日下午四鐘） 
　　北京電院電鮑貴卿據報告林陸軍第五旅二團一營兵士譁變槍傷連長被日軍扼要阻止三連兵士逃甚多等語事關國家體面實駭聽聞究竟有無其事着查復（二十一日下午一鐘） 
　　北京電謝布兵赴恰外部飭范其光向鄂政府交涉鄂外部復稱謝氏越軌行爲係受人唆使已切實阻止（二十一日下午一鐘） 
　　香港電馬日國會聯會議决改組軍府已指定起草員 
　　（二十二日下午五鐘） 
　　香港電國會議員宋以梅謂李茂之任内謀吞欵數十萬提議澈查（二十二日下午五鐘） 
公電 
　　美國舊金山來電上海各報館轉全國同胞公鑒銑（十六日）美國上議院修改山東案失敗山東失中國危請全國合力救亡 
　　順慶石青陽通電（銜略）青陽當上海和會將開之日曾通數電力言北方詐僞和萬難成請速决戰以護國法乃以外交迫脅國人厭亂冀一和以紓目前青陽亦惟有捲舌含聲决口不言天下事整飭軍隊靜待大局之解决而已陜界問題參戰軍問題多方遷就横生波折蓋不待王揖唐南下識者早知和議之無成矣大體旣差他何足問青陽惟整飭軍隊厲兵抹馬以待軍府之征討令即行出師耳近者不戰不和愈演愈奇諸公當代名流西南柱石救國大計應早審定請一致備戰不受僞使則民國萬年之基實利賴之滇川黔靖國聯軍援陜第一路總司令石青陽叩巧印 
各通信社電 
　　北京電劉恩格電奉督擬日内赴奉陳和議情形 
　　北京電日政府要求我國開弛米禁以資救濟當局擬定以東三省爲採運區域准其試辦一年 
　　北京電律師公會開會提議組聯合會再由該會推代表參與東洋國際辯護士協會一面催政府公佈律師法案（以上二十二日） 
　　以上中華通信社電 
　　北京電赴歐專使以巴黎不久尙有航空會議特電參陸部商酌禁航區域以便届時提議（二十一日） 
　　北京電外蒙各盟王公在庫會議結果一致認俄蒙舊約爲無效願輸入大隊中國軍協助佈防 
　　北京電徐樹錚决親赴庫倫定二十八起行翁之熹何家駒朱是李鼐張鶚翎王拙忱等爲隨員 
　　北京電財委會箇（二十一）日會議六個月内每月提借鹽餘四百萬擬定向銀團賡續磋商辦法 
　　北京電王克敏汪有齡來京傳聞將實行雙方分代表議和之計畫惟政府不贊成此舉恐難辦到 
　　北京電參陸處電張敬堯西南堅不承認進兵恐有土匪冒名滋擾務嚴防如侵界即痛擊 
　　北京電鈕永建之海軍陸戰隊有在閩省詔安開始活動消息 
　　北京電楊增新以俄過激黨迭擾新邊電請准撥邊務特别費參陸處函財部商辦 
　　北京電魯省軍民兩長請在膠濟沿路各縣增設交涉員辦理交涉院部已核准 
　　北京電赴實業會議之各省實業廳及代表多數來京農部預備開會 
　　北京電决提靳正式組閣安福派極力贊成可望通過閣員尙未擬定（以上二十二日） 
　　以上中孚通訊社電 
中美新聞社電 
　　二十一日紐約電美國務卿藍辛昨在紐約大學敎授部會議席上聲言倘美國不能通過照現狀之國際同盟草案則一切從事於聯合各界各國以期避免國際衝突之力量皆將大失望大灰懶卽此一端亦爲同盟草案不應推翻之理由又如各國果皆如美國之抱民本主義則世界和平立可成爲事實不必再延頸企踵殫精竭力以企圖之惟民本主義旣尙未爲各國一致之政策則不得不用他法以保障國際和平之繼續云云 
　　二十一日紐約電近來俄國因彼得格洛之擾亂影響及於垣耳街之對外匯市凡對倫敦及歐陸之各種匯兌匯費各皆增高 
　　十二日巴黎電和會最高會議决定各大國代表可以參列由對德和約所產生之各委員會並即投票公决各問題不論各該政府已批准和約與否 
　　二十一日華盛頓電拋白宫醫官格萊生宣布威爾遜總統昨夜休息頗好其一般狀况未見有變動亦未有新糾葛之徵狀 
　　二十一日華盛頓電陸軍次長唐扳爾氏在參議院軍事委員會力言應設一航空事務專部以管理美國水陸兩方之航空隊此於策略上爲必要亦足以奬勵美國商務航空業之將來發展云 
　　二十一日米耐沃拉（紐約）電美國陸軍飛行隊中之梅納德中尉奪得横渡美國之陸軍航空比賽錦標現已返至此間距在舊金山出發時歷時二十三小時五十七分鐘按數日前梅氏由紐約飛至舊金山較此次飛回多一小時云 
　　二十一日舊金山電日本後藤新平男爵在美國游歷四閱月後現抵此間候船回國 
　　二十一日紐約電前駐法美大使沙伯氏在此間美國製造家協會聲稱美國駐外外交及領事館人員俸金均應增加一倍以增高彼等服務之精神　製造家協會决議主張立卽批准和約以期恢復國際商業現狀 
　　二十一日紐約電星期六日大條銀匯價爲一鎊十七先令又八分之五 
路透電 
　　十八日倫敦電彼得格勒陷落消息雖仍未徵實但加吉拉.克拉斯諾寒洛.克拉斯拉雅哥爾加旣被佔據宇登尼克將軍赴彼得格勒之前途已無砲臺爲阻里加之里特軍現亦得勢激戰之後佔據二要點俘敵多人獲戰利品甚夥協約國軍艦曾參與戰事德兵仍在砲轟里加 
　　十九日倫敦電倫敦海陸軍各界皆謂克朗斯太降服消息乃神經過敏之預料惟彼得格勒現處重圍之中無法能保全之過激黨已承認加吉拉與克拉斯諾塞洛之被佔陸軍部亦稱愛沙尼亞軍現助宇登尼克將軍戰於面克朗斯太之克拉斯拉雅哥爾加之四哩内　台尼金將軍現向莫斯科進發上星期内俘敵二萬該將自佔據哇里爾後距莫斯科更近惟過激黨曾於本月十五日襲擊佔有基夫據過激黨公報聲稱現正於火燒之鄉中追敵可見台尼金將軍今尙未克復該城也 
　　十七日希爾新福電芬蘭國會正式拒絕接受過激黨媾和之建議 
　　十八日倫敦電南威爾斯煤礦主會社秘書致電運輸大臣吉特士爵士謂苟不取銷出口執照則煤礦數處必將停工現已有礦穴若干處停止開採 
　　十七日巴黎電里菲佛氏有奬借欵英金二千曰百兆鎊之詳章已提交衆院規定此項借欵並無利息惟兩年之内每日抽付奬券五萬鎊另於每星期抽付奬劵其數自二萬鎊至二百鎊不等 
　　十九日米諾拉電陸軍中尉美拉特氏已乘飛機在舊金山降落該氏爲横飛大陸之第一人計於五十小時内飛行五千四百零二哩 
　　十七日華盛頓電威爾遜總統病勢確有轉機無庸施用刀圭 
國外要聞一 
[萬國社會黨聯合會之决議]  
　　（續） 
　　三萬國聯盟萬國社會黨人考察今之萬國聯盟純係資本主義與貴族主義諸國所建設之機關至不滿意不過以其爲國際活動機關成立之第一次又以解决國際糾紛免除國際侵凌爲言萬國社會黨人認爲與吾黨宗旨尙不相戾但須力圖精進增加民主主義之力量以改造資本主義之政府與萬國社會黨以機會使能貴族主義之國家盡變而爲社會主義之國家誠能如是世界均可以了解而實行民主政治與社會主義萬國聯盟始能逹其最高之目的然彼輩實際則多背此意吾黨認爲亟宜改良略舉如次（一）萬國聯盟若欲其權力有效行爲爲世所公認不終爲各專斷强國之傀儡成爲一眞正自由行動之機關則當知各民族所表示之意思在建立眞正民主主義之國家庶足以保持其志願（二）今之萬國聯盟全係各國改府所組織人民並未直接參與以後非便萬國聯盟當作爲世界之巴力門ParlementMondial始得發展世界人之公意（三）萬國聯盟約中尙許國家有凌人好戰之自由蓋無論何事當聽命於仲裁不聽必受萬國之重罰此條尙未嚴爲規定各國無所畏懼仍可自由也（四）萬國聯盟尙保持戰爭之具蓋未規定暗造軍火亦在禁例且監督軍備只有德國亦不足消滅戰禍戰禍之去當使全體廢兵故萬國聯盟當嚴行規定軍備至低限度無論海陸軍各國不得過若干而軍事佔領之土地亦須特爲限制規定爲最短之時間（五）萬國聯盟未將各種原料品商貨噸數運輸交換戰時債務等事規定爲國際公有當爲國際之分配現姑不必批評萬國聯盟經濟委員之人物如何但旣當此重任必當思如何方能恢復世界經濟之原况生活之坦途最妙蓋莫如取消保護政策公債萬國分擔及攤還戰時債賬更須剪除經濟政策之衝突蓋此實爲國際戰爭之最大原因此而不除則新糾紛將立起大足爲萬國聯盟進行之阻碍（六）萬國社會黨且望萬國聯盟立刻召集開會討論以便上列種種能早日實現 
　　四領土問題和平會議此次對於領土問題决定頗多過當之處其任意分割亦正如昔日俄之於波蘭德之於亞爾蕯斯蓋協約政府之主持和會對於民族領土之解决尙打不破自來歷史與宗敎之觀念及密約之依恃如此不但不得其平不合民族之心理而世界之新糾紛且因之以起設將來之萬國聯盟不注意及此而仍軟化於帝制主義則前途不堪設想矣凡此非故爲急迫之詞茲試列舉和會視爲正式决定之領土問題於下而略言其改定之必要（一）亞爾蕯斯及薩爾煤礦歸法以爲賠償求之公理尙屬當然但其地之人民及政權仍當還之舊主何得存永久占領之心而實行分割之舉耶（二）奥大利附德逞兵固屬大錯然旣言和平則德奥之種種領土關係當聽其兩國自决何能從旁加以限制（三）捷克斯拉夫居處强隣之間德人與馬格來人在在占其優勢其領土關係及將來政策皆當聽其自决協約不當越爼代謀割人之土地以與之雖曰愛助其實貽害其民不淺（四）處意大利新邊境之提羅省德人亦應給與與捷克斯拉夫同等之權利（五）德人之從波蘭以侵罷爾底克海旣有種種防線如威斯吕爾Ｖistile之歸萬國公有郎喜Ｄantzig之開爲自由商埠主權歸之萬國聯盟皆足以制之則西普魯士德人衆多之省分自應歸德人自己管理（六）解决高西勒喜ＨanuteSilesie與東普魯士各地當俟萬國聯盟不能聽之協約委員因是未經萬國聯盟决定以前關於該地種種特約如支配兵工等約所定皆應一律廢止（七）中國在山東所有一切主權當完全承認並保護之和會共犯帝國侵略主義以解决之條件且經中國人民之反對自應完全廢止以待萬國聯盟判斷（八）萬國社會黨人此次見東歐弱小民族多脫離俄奥强權而自建樹新國家對之甚抱樂觀但和平條約與萬國聯盟均未嘗正式承認其獨立且輕視其人民之自由意思是大不可考此新起之諸小邦如亞爾麥尼亞Ａrmenie葉思多里Esthonie若阿而尼Georgie勒多里Ｌettonie里居亞里Lituanie烏克安尼Ukaine高加索Caucase其政治之設施與社會之生活皆一以民主主義爲基礎乃和會不加正式承認其領土之獨立以扶助其發展乃反以經濟力助欺凌渠等之哥爾薩克與德里寄侖Ｄenikine素講民主主義之國家其行爲之背謬乃有如是豈非憾事夫旣知欲圖今後和平非實行民主主義不可則有所措施自當準此雖然處近代經濟競爭之下弱小民族單立頗不足以維持生存於是有獨立民族互相聯合以謀公衆利益之組織此種組織旣能免却誤解又可以調和權利最爲適當且可以共抗强權力圖發展將來萬國聯盟成立當極保證此種聯合組織使弱小民族足以與强權相抗不致輕易爲所犧牲因是萬國社會黨人願協約政府立刻正式承認新獨立之弱小民族並許其參加萬國聯盟且令其棄侵略政策勿助俄國及他國之反對革命黨更請協約國議院速起决議以迫政府實行以上諸條（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[國際勞働會與全美產業會]  
　　國際勞働會議預定本月二十九日開會美總統威爾遜氏已發召集書請聯盟加入國派員與會勞働局長日前亦移文與國務卿藍辛氏略謂德約如至本月二十九日不能發生效力或各國代表不能齊集時則會議當宣告延期云查和約批准目下已有英意法三國法律上已足發生效力不過意大利因國會解散批准手續尙欠完全耳按之和約規定批准各國必須將批准書寄存法政府由法政府製成批准證書後和約始生效力此等手續尙屬簡單有數日間儘可完事以此觀之二十九日之勞働會議或趕得及至各國勞働代表迄今已抵華盛頓者尙無一人然美國旣已通知各國派定代表與會則二十九日必可開議至美國方面上院批准和約尙甚遼遠本月二十九日萬來不及故是日如果開會則美國勞働代表只得以非公式資格列度會議我國顧維鈞公使現已由法啓程回美我國雖未簽德約然非公式列席會議毫無問題也 
　　此次紐約開全美產業大會議解决資本與勞働關係問題其結果之重大頗惹起世界注意該會與議人物網羅勞働家與資本家各名人朝野名流亦夾雜在内勞働者提議尙屬穏和惟工黨與資本家歷來惡感甚深此番會見益增反感難期融洽且勞働者要求遇重要問題發生國家當予勞働者以團體的談判之權利不加絲毫干涉資本家極力反對此層謂只可原則上承認此種主義而已勞働者堅持不肯謂如此辦法勞働者團體要求權利畢竟有名無實彼等繼又提出具體要求數項（一）爲擁護利益勞働者有組織團體之權（二）有同盟罷工之權（三）有要求最低生活工資以上之權（四）婦人勞働工資須與男子平等（五）工作切實定爲八時間不有例外資本家對於以上要求尙堅持不肯讓步因之兩方意見尙極齟齬云 
[美國新事業之發逹]  
　　中美新聞社譯英國名流西特奈羅勳爵論文云歐洲之大戰幾將舊世界破毁無遺矣遂爲新大陸闢一新路而呈無限之新氣象美國在五年前固已爲皇皇大國而今則農工商業均日進無疆已成全世界唯一之名邦其所抱大志不僅在爭物質上之勝利尤欲於文學界美術界爭一首席溯其成績已燦然可觀當數年前吾英以小說詩歌歷史哲學等輸入美土餉其國人頗足爲文學發逹之證而由美輸入者則惟朗菲魯愛末生霍姆斯三大家詩文及馬克吐温勃來脫哈德一二小說文學界之牛耳實由吾英執之卽爾時戲劇一項其佳者亦爲吾英所供給紐約詩家谷費城及東部詺城劇場林立然其戲劇之脚本率得之巴黎或倫敦今日美國之戲曲家蓋皆新產出者當時情形固如此而今則斗然一變其文學上之作物已成出口品之一不復仰給於他國其進步之速誠有一飛衝天之　觀其魄力之偉大出品之神速出人意外今方蕩爲巨流捲入吾英於是吾人觀劇則美國劇也觀小說則美國小說也觀影戲則美國影戲也彼美國之戲曲家小說家雜誌記者與夫編演影戲之人其所孜孜兀兀者非特用以娛國人且亦輸入英倫三島以發揚其國光耳倫敦城中每年必有一時期各劇場咸大演名劇爲營業上之競爭今年則倫敦劇場中所演名劇數十種其十六種均爲美國戲劇外此四五種已於往歲排演頗受社會歡迎者亦出美國人手每星期中夜夜滿座英國之男女老幼無不聯袂入劇場以觀美國人之戲劇每見美國喜劇家滑稽之劇皆鼓掌大笑聽美國舞蹈之歌則復嘖嘖歎賞而聞美國戲曲中之諧語復譁然稱其動聽或謂吾英不乏著作家音樂家戲曲家一流人物荀爲小說樂譜或編戲場之脚本其高妙當不亞於美人然不審何故倫敦劇場其三之一皆喜此等進口之品而社會歡迎之熱度似亦較甚於觀本國之小說戲曲故每演一劇往往能排演久遠歷久弗替以言小說則每讀吾英有聲之雜誌個中必有二三篇出之美國小說家手而美國美術上之出品亦復酷類吾英兩兩初無大差吾人今日苟欲見美國文明潮流侵入吾國之勢力則可入影戲場觀之美國之勝利至是可稱大備彼於影戲一道殆可獨霸全球無足與敵其精神毅力資本才智與夫組織之技能咸足於影戲界獨樹一幟故美國之影戲在今日已成三種大工業之一其來吾英也殆猶疾捲長驅而入今吾英影戲場中所映演之影片其百分中之九十五均爲美國所製影戲之好惡姑不論而其吸引觀客之魔力至偉吾英人民無不羣焉趨之每星期中其入影戲場觀影戲者殆占全英人數之半約計其數可二千萬人而此二千萬人所鼓舞歡躍以觀者十九皆美國影片也吾英之人在今日似方日夕吸美國空氣初不自覺律法罪案以及社會上種種瑣事似皆含美國意味即如歐洲之小說戲曲美之編影戲者取之編爲影戲而其理想旨趣悉以迎合美人爲主遂亦偏於美國影戲片中每有美國俚語層見疊出吾英兒童浸淫日久遂亦朗朗上口幼時旣覺爲美國之語則他日長成亦一一作美國語矣天下强國之欲克人國不必專恃武力此一種潛勢力者亦足以克人國而有餘德意志皇帝空作野心之夢冀以囊括全球又安能夢想及此哉 
國内要聞 
[中日軍約之撤廢問題]  
　　段芝泉亦已覺悟 
　　據外交界消息云中日軍事協定之取消問題日本方面以本年二月徐樹錚所訂延長文書之故日本已非正式表示必須西伯利亞撤兵方算終了政府因之並未爲第二次活動但政府已一致主張撤廢至前三日段祺瑞亦表示應當撤廢之意於王揖唐方面矣聞一面由政府訓令王揖唐徵求南代表之意見一面將由某機關備具理由宣告列國其措辭謂欲求免去列國之誤會故不得不宣告終止大約事在必行不過時期問題耳又聞此次原定赴日觀秋操之丁錦因上次與坂西談及軍事協定坂西反對取消故丁氏辭去觀操任務政府將派陶雲鶴赴日觀操陶氏亦先約定以赴兵庫縣爲限不往東京兼帶何種任務政府業已承諾（聞陶之公文必須說明赴日觀操專員） 
[北京辦理市政之經過] （靜觀） 
　　北京自元明以來即爲一國之首都有清三百年一仍其舊其間辦理市政無專書可資考證大略可知者則其職權之分配也有工部以司營造有步軍統領衙門以司道路清潔與消防至光宣之際工部改爲商部繼復改爲農工商部又於各部外增設巡警部繼復改爲民政部另設警察廳以司警政自是以後從前工部所轄之事務悉移於民部由民部再分任之於警廳及步軍統領當時市政之設施並無根本上之革新計畫而於一枝一節則却能積極進行因其時號稱變法政府方以預備憲政自期許故關於表面之事不能不略略講求如外内城之馬路也消防隊也類於公園之農事試騐場也商品陳列所也皆先後成立以點綴憲政之色采焉民國成立朱啓鈐適長内務内務部者即前清之民政部也朱本有幹才銳志以振興市政爲己任二年特組織市政公所特立機關調派内務部及警察廳兩部分熟悉市政人員分任其事並搜集木土工程之專門家分任技術一方面之事務預定計畫分别進行由市政公所以負其專責内務部則居於督察地位警察廳與步軍統領衙門則爲輔助機關初辦之時少數頭腦較舊之官僚見整理街道令居民拆屋移居也則不勝其憤恨謂爲騷擾閭閻民不安枕甚有上書政府力言前門之不可拆毁者所寺民智漸開一般稍具常識之人無不以市政革新爲當務之急輿論一方不惟不聞反對且多贊成特數年以來政府財政旣異常拮据而政象又極杌隉不定以致市政上諸多計畫未能放手以行殊可爲惜茲就歷年來所有之成績略述如下（一）改修前門前門即正陽門從前只有正門一車馬雜沓轂擊肩摩往往行人擁擁致塞交通且月城兩旁商店密布空氣不通穢污特甚市政規畫之始即在改建城樓拆去商場廣開門洞費欵頗鉅且包辦由於外商當時亦頗受人訾議卒之工事告成前門頓改舊觀高樓聳立氣象發皇五門洞開行人稱便首都所在亦官乎有此壯麗之國門也（二）建設公園北京居民一百六十餘萬豈可無公共游息之所廟會大半污濁稍有身分者均不願往且亦無可游之價值市政公所乃先就天安門内之社稷壇改建公園一所名曰中央公園化無用爲有用壇内原有蒼松老柏多數百年物高樹參天綠蔭匝地實已具有天然之美景復經公所增設亭榭略置邱壑十丈紅塵之中乃有清幽之地矣春秋佳日游人極多若遇國有慶典更可以此爲集合之中心其有裨於市民殊非淺鮮除中央公園外在琉璃廠内又設置海王村公園一所在先農壇内又設置城南公園一所規模設備雖稍遜於中央公園而大致亦復不錯（三）整理醫院市政之中衛生一項尤居重要從前附設於警廳者原有内外城官醫院二所内分中西醫兩部自市政公所成立後對於原有醫院則極力整頓此外復添設傳染病醫院一所專爲防止傳染病今年虎疫不至猖獗於都門該院與有功焉（四）測繪地面北京地面之水平從未有人加以實測市政公所設立後預定計畫擬修築地溝整理街道因此全市水平不可不施實測分組進行費時一載而全部之實測始告竣旣繪成精密之北京地圖並於各處建立石標載明水平尺碼斯則前此所未有也（五）整理街道北京街道頗不整齊於交通衛生各方均有窒碍市政公所設立後畫定數處爲整理區域街道狹者擴而寬之塞者溝而通之拆廢民房酌給市價有碍者則令其改造辦理一出以和平故居民雖稍受損失而尙不怨現在新闢之通衢城内外已成者有數處旣壯觀瞻又便行路如經費充裕任其措施數年而後京師全部必大改舊觀此外如拆去胡同口之木架另置瓷燒之小牌皆所以便利交通劃一市政也（六）辦理工商改進會市政公所對於京師勸業一項尤加注意特附設工商業改進會以奬勵出品之改善協助商業之進行時開展覽會以增進工識開通商智此外若關於救濟事務登記手續以及勘查事項亦均次第舉辦現聞該所正規畫公厠之改良及公共浴場之設置因原有公厠污穢不堪頗不合用又勞働社會不愛洗沐故對於此兩事特積極計畫力圖進行又北京地溝自前明以來歷五百年未加改築因此各居戸一入夏際濕氣上升屋壁皆生霉點殊於衛生大有妨碍市政公所早擬大事改修一遵新式各技術員所呈計畫之書建築之圖已不知凡幾無如需欵太鉅國家財力一時實苦不給以致無從進行然數年之中終當舉辦也至於該公所之編制亦可附述大略北京之名由來已舊普通亦有稱爲京師者各機關上所冠之詞隨人而定如警察廳則曰京師警察廳大學則曰北京大學而學務局則又曰京師學務局各中學亦曰京師公立中學至市政公所則曰京都市政公所蓋北京一市已定名稱曰京都市北京而有市名可謂自該所設立始矣當該所初設曾有組織大綱若干條迨六年十一月又重行改定曰京都市政公所暫行編制共二十四條由内務總長兼任督辦另設坐辦一員總理所中一切事務分四處第一處所掌理者爲文書統計編輯會計庶務等事第二處所掌理者爲交通勸業衛生及市產經理市區改正等事第三處所掌理者爲道路橋梁溝渠及其他一切建築修繕測繪等事第四處所掌理者爲勘查估銷工程及監督包工檢核工料等事附於本處者有工程隊材料廠各處均置處長副處長各一人處長以下分置處員此外復設有附屬機關四處（一）工巡捐局（二）傳染病醫院（三）工商業改進會（四）各公園事務所均特設專員經理其事關於工程事項並設工程顧問數員其編制之大略如此現任該所坐辦者爲陳時利 
[熊希齡請禁湘米出省]  
　　湘督張敬堯借軍米爲名勒派各縣採購米石販運出省旅京湖南同鄉得此消息羣起反對昨京畿河工處熊希齡等亦已通電力阴電文如下　北京大總統國務院財政部鈞鑒長沙張督軍第十一師李師長衡州吳將軍常德馮鎭守使均鑒頃見報載湘省長官近以軍米爲名電請弛放米禁且由官辦運米出境貿易並行文各縣勒派購米每縣自七萬石以至五萬三萬石不等合計總額一百萬石給以軍用票作爲代價等語湘人聞之同深駭異紛紛函電求逹政府及本省長官力請停禁查湘省迭遭兵燹復逢水旱困苦已極不堪今歲近省各縣雖有收成而其他各處尙屬偏災且土匪縱横田畝荒蕪不耕者所在皆有絕非豐稔之年目前榖價甚賤係屬金融紊亂時局不定商業阻滯所致不得謂爲有餘而以榖賤傷農之說惑人聽聞湘省現駐南北軍隊二十餘萬食口驟增供不應求湖南籌振會尙擬於外省購米平糶以濟其不足設如報載出境百萬售米旣多價必暴漲存米旣少民必乏食即駐湘北軍亦必同受昻價及缺糧之苦軍民皆飢大局何堪設想今更引而伸之榖價即賤至每石一元四角以全省奄奄待斃之災黎得此極賤之榖價亦可稍活生命若如報載所云出之勒派之官價等之廢紙之軍鈔在農民未獲絲毫利益而地方蓋藏一空水益深而火益熱豈非使數千萬湘民同死於虐政之下哀我黎民靡有孑遺當亦中央政府與地方長官之所不忍出此也應請俯念殘區稍施惻隠迅飭禁米出境並懇財政部停發護照以恤民瘼而免流弊不勝迫切待命之至熊希齡范源廉李穆等同叩號 
[京華短簡]  
　　駐渥木斯克總領事范其光於十七日電覆政府謂已將謝軍入蒙及假道赴威各節轉逹渥政府當經答覆允爲力阻謝米諾夫軍隊之行動並加以約束等語政府接電後已於十九日轉告束省長官查照 
　　日本託辭取締間島一帶韓人屢向政府要求在該處設立日本警察署當經政府電令吉林鮑督軍儼詞拒絕並飭鮑督妥爲監視以免其有所藉口但日本日來又重申前請大有不得不休之勢據某方面消息日本在間島延吉一帶早已設有私服日警今日之請不過欲將私服日警改爲制服日警而已所望政府於嚴拒之外更當訓令地方長官於發見私服日警時應即嚴重提出抗議以保主權也 
　　北分代表徐佛蘇前此本力辭分代表之職經政府慰留始取消辭意偕王南下近日徐因事回京於陳述滬情之外又力請准予辭職政府雖仍一再慰留而徐氏意甚堅决昨聞已由院秘書長郭則澐代爲電告王揖唐謂徐代表佛蘇因舊病復發暫緩赴滬 
　　政府前因和議進行曾派許世英赴滬疏通一切未能奏效旋即北還近日和議雖仍擱淺但政府仍期力求進行必逹統一目的前晚東海又傳見許氏擬令再行南下接洽一切許於昨日早車即出京赴津矣 
　　江蘇省長齊耀琳浙江省長齊耀珊昨日會銜電致國務院謂江浙兩省所轄太湖實行水利計畫應由江浙兩省合組一事務署請任命錢能訓爲督辦陶葆廉王清穆爲邦辦聞政府已交部核議 
[天津學潮與楊以德]  
　　各界請願省長學生終止罷課 
　　昨日（二十）下午三時全津男女學生二千餘人公民一萬餘人聚集在東馬路青年會爲楊以德問題去見曹省長及至省長公署大衆站在廣場少頃女界全體亦到至四點二十分署内傳出省長願見各界代表於是各界公推馬千里劉俊卿夏琴西劉善庭孟震侯王醉生時子周諶志篤李之常李毅韜（女士）張若名（女士）十一人代表並天津學生聯合會報記者李震瀛李燕豪陶念强三人隨同入内當代表等進署時衆皆鼓掌歡迎表示此次請願之决心代表等進至副官室内坐下簽名至四點四十分各代表依次至會客廳内旋曹省長出見在座者並有敎育廳長王章祜曹省長先言今天天氣狠凉幼年學生不宜如此諸位之來吾甚爲抱歉劉俊卿云省長歷來指導是吾們狠心領的但省長爲行政首領地方長官吾等哭訴無門故不能不來鑋凟省長自十月十日的痛苦實楊以德有以致之并且當未舉行慶祝之前亦曾預先聲明何以楊以德不阻止於事前而摧殘於事後！假如彼時有人拍照留一像片呈給省長看一看武裝警察對待那男女學生的情形吾想省長亦一定要落涙的他禁止慶祝共和實爲共和反叛不去楊氏唯有坐視天津人民之塗炭而已現在的情形無論各色人等請省長暗地查問無一不怨恨楊氏楊氏實在不可一日容留况且逼迫各商勉强簽字去請戒嚴各商皆明大義不承認此舉他又令警察圍之這全是有跡可尋的他用這樣狠辣手段去陷害各界人士陰險不堪幸而省長與督軍俱皆賢明未允其呈請戒嚴假如戒嚴成爲事實吾恐今天所來的人早都被他槍斃因此各界公民心思越憤命吾等來訴願於省長等萬望省長去他的警務處警察廳並那營務處等缺爲幸楊之强暴盡人皆知假如長此以往人民之受塗炭不知胡底假如能去楊以德省長雖處吾等以極刑亦是甘心言時涙垂聲下諶志篤云吾們學生在天津數日以來之運動楊以德無事不阻止最初不准講演後又不准出報國慶本是普天同慶的假如要說不准慶祝何以事前不禁止！當日摧殘男女學生的情形省長早已了然他反到檢察廳起訴又復請戒嚴令吾等於無可奈何之際才忍痛停課表示决心今天又到省長之前求個判斷（說至此省長命人至外邊告訴各學生暫到背風地方稍息免有傷身體）馬千里云吾們十六號有個禀帖遞於督軍十七號又有一禀遞於省公署全未見有批示今天又有一禀請省長秉公判斷如游行慶祝爲不對請懲辦那慶祝國慶的人如以慶祝國慶的爲是即請懲辦那反對慶祝國慶的楊以德孟震侯　各校學生當國慶日全係徒手楊以德偏說學生們是擾亂治安可是前者風聞他暗地裏要警察罷崗在廳内强迫簽字楊以德亦是天津人不知他於天津是何仇何恨今省長不惜接見吾等與學生果能俯從所請生生世世皆要感謝省長李毅韜女士云國慶日楊以德打傷天津男女學生及公民反說學生打傷警察不知學生赤手空拳警察何以被打顯係揑造所以吾們决心無論如何必去楊以德曹省長云大家說的吾全曉得這純是吾辦理不善才生出這種事情上無以對政府下無以對津民諸位無論本省人外省人全是天津的人吾得有個條件國家弱到極點學生爲將來國家柱石可惜寶貴光陰紛擾這些日子使全數曠學廢業試問國何以堪果能於明天上課楊處長的事吾一定有辦法所以最痛心的事學生廢業國還要不要！外交如此棘手吾們已經親身嘗試諸位能不維持現狀嗎楊處長的事吾一定有辦法大家明白吾的意思嗎！劉俊卿云省長的意思吾們亦明白吾們所以犧牲是因爲强鄰欺迫不能不想法子去抗禦外患楊以德反以摧殘這種事情爲本能所以國人絲毫不能活動夏琴西說過楊以德二次復任天津人民退化五十年確確不錯並且助鄰爲虐大半亡國的政策無一不由本國官廳助着外人壓迫楊以德媚外亡我中國這絕不能使他存在省長聖明使學生們上課以免曠時廢學吾們狠爲感激但是實逼處此不得不然省長能夠俯如所請那就是孟先生所說生生世世要感謝省長的厚意了曹省長云無論如何務要學生上課楊氏的事吾自有辦法孟震侯云學生停課宣言書前曾說過停課原因確是表示他們反對楊以德破壞共和的决心亦知學生理當上課但求學原爲報國如國已淪亡學成又從何處去用假如各行政官全似省長這樣賢明何用吾們去犧牲又何用吾們各界聯合會呢！夏琴西云吾們要進一步請求楊以德在國慶日摧殘學生情形已在洞鑒之中曹省長云諸位不必深言吾已明白總之男女學生不要荒了學業對楊的事情吾自有辦法王醉生云請省長特别注意愈速愈妙諶志篤云吾輩學生本不應干預政事荒了學業前以暑假後得了總會的信已經上課萬不想於國慶之日忽被楊以德這樣無端的摧殘吾們豈能白白受罪無處申訴所以表决停課以示决心如今已誤一星期實在痛心果然不能除了楊以德更是不能安心上課如今省長旣能代民除暴吾們可以遵命上課時子周云趕快才好曹省長云吾必有辦法總之種種原因皆是吾辦理不善寒冷之下諸位仍是奔走呼號吾决不食言一定有辦法可是大家亦要以國家爲重地方爲前提男女學生全要上課的諶志篤云那麽吾們明天就上課這實在是因爲省長能夠代民除暴的意思曹省長云請大家務必疏通的如不能疏通吾可就不管了孟震侯云省長嘉納人言眞令人感佩便呼中華民國萬歲省長萬歲三聲於是曹省長及各代表等以次退出大衆在公署内又高呼中華民國萬歲省長萬歲三聲女界即分隊至女師範報告結果男學生亦整隊至高工操場報告結果沿途中華民國萬歲之聲不絕於耳　附各界聯合會呈曹省長請速撤楊以德書竊自國慶風潮發生以來全國人士函電紛馳羣以撤楊爲惟一之條件即津埠各界公民亦大有楊氏一日不去津民一日不安之勢風聞楊氏憤各界之反對將招集無賴流氓搶掠商場搗毁報館對於學生及愛國運動之各辦事人亦或施以暗殺之辣手以故市虎杯蛇幾有鷄犬不寗之象而公民方面爲保生命財產之計籌謀對待者婦孺一致預料醖釀愈深則爆裂愈速一朝横决全埠糜爛夫以楊之罪狀昭昭爲衆共棄政府即姑息養奸不免其職而公民最後之對待亦必驅之出境然至由公民驅之出境時則地方之秩序人民之治安皆受莫大之損失政府何不爲地方人民計而獨爲楊氏個人之權利計乎憶自本月十七日公民等呈請省長撤換楊以德至今將届來復絕不聞明令之頒若復長此遷延則楊氏陷害人民之詭謀必將層見疊出以快其報復而政府又必以風潮稍定可免無事仍藉楊氏爲爪牙獨不思厝火於積薪之下而臥其上以爲高枕之樂及火發無可逃矣我省長關懷桑梓何惜楊氏一人而禍及全津爲此呈祈省長俯如所請迅即電致政府尅期免楊以德職以絕無窮之後患而保全津之生命財產感激無旣謹禀 
　　天津女界同志會中等以上學生聯合會頃發表終止罷課宣言云雙十風潮轉瞬已到一旬停課宣言亦已發表了一個星期回想我們當時的宣言是一方面表示反對楊以德的决心一方面促各方的同情所以雖犧牲極寶貴的時光荒廢極有價值的學業因爲保共和前途爭國民人格不得不忍心出此以求社會共諒時光容易現在的情形比着當時的黑暗已經漸現光明我們表示的决心在屢次的出發演講同種種的宣言布告對楊以德已無承認他留任不去的餘地各方的同情一星期來報紙極力反對紳商也有諷他去職同直接反對的表示而政府的熊度則據各方消息旣已有撤楊的决心昨日的各界代表見曹省長的談話也曾有一定辦法决不食言的回答綜各方動機去楊已不成問題按着事實雖說没有現出然而秉着我們熱心用我們毅力楊以德在任一天我們反對的熊度同動作决無停止之日各方旣同此目的則所持方針當無不同人同此心心同此理目的未逹去楊風潮萬無自行收縮的道理惟獨停課一事我們所期的兩項同情的表示已經從各方湧起反對的决心社會亦已共知現在欲以持久的精神作驅楊的運動固不必日日停課從事於此若能鼓我們勇氣從各界人士之後竭力進行終可收着功效並且人人存驅楊的决心課之停與不停决不能妨害我們精神上的反對因是自今日起終止上課時間的犧牲以求不背救國不忘求學原旨社會上各界人士旣表我們的同情同我們一致反對則我們愛情時光當亦能邀原諒而驅楊的决心社會當亦能與我們共同進行的允諾我們日來奔走也不至貽社會毫無效果之譏了天津女界愛國同志會中等以上學生聯合會發布 
[川藏間之最近情况]  
　　字林報九月二十六日打箭爐通訊云前乍丫王賈益齋（譯音）現充川邊鎭守使代表已由此間赴打箭爐襄助韓廣羣（譯音）與拉蕯藏人談判展長休戰合同事宜蓋該合同不日行將滿期也聞川邊鎭守使近接察木多藏兵司令來文内謂藏人恪遵休戰條件絕無侵擾行動所喜華兵亦能踐行約言藏人殊爲感慰云云並附以禮物若干鎭守使亦備文具禮物以報之觀此情形華人方面苟不向現駐北路上段拉蕯藏兵提出過分之要求則休戰合同可望展長以待北京大會商妥解决辦法據藏人消息上年統帶藏兵之嘉隆喇嘛不日將抵察木多又今春偕黄喇嘛赴鄉城處置叛亂藏人之中國代表邱餘慶（譯音）已回抵此間據稱此行尙稱得手彼等曾勸喻藏人將所奪之來福槍一百十枝及過山砲一尊連同砲彈交還華員此項來福槍新舊不一有中國製者有日製者有俄製者近數年來藏人共奪有華兵之來福槍三百餘枝磋商多時始允交還三分之一而留其精利適用者彼等並與藏人商訂維持和平合同規定此後不得從事刦掠叛兵中並無領袖故進行談判至爲困難鄉城藏人共有小頭目數十人分聚會商頗爲棘手往往此已允諾而彼忽反對致不能成議卒乃由鎭守使之中藏代表商定合同鄉城亂根甚深决非此種方法所能拔除而合同所規定者殆爲力所能得最佳之結果矣黄喇嘛現駐裏塘與鄉城間之某處有喇嘛廟三所尊之爲領袖其人在該處一帶之敎務與政務上甚有勢力藏人頗尊 
 
 
 

Page 7

 
 
崇之故鎭守使任爲該段邊界渠之代表與顧問焉西部大局今已大有轉機故鎭守使於該方面可脫離憂患雙方苟能和衷相處則華人於北路當可展長休戰合同南路裏塘巴塘鄉城一帶目下可保無事巨龍）譯音）猓猓近嘗叛變但派一小隊兵士鎭之即可平靜不致再有後患但西路風潮甫靖而東路儉象又生以致爐城曾經訓練之兵士皆拔隊開赴雅州以厚東路兵力探其原因則以劉旅長仍抱野心擬移其軍隊駐於建昌流域而陳鎭守使則始終反對之川督熊克武似贊成劉旅長之計劃但陳終不肯讓步故有增兵東路之舉此事不可謂爲無關重要若究其内容則一言以蔽之曰今日之大員無論督軍旅長或鎭守使莫不欲保持其個人之利益設彼此利益互相衝突則惟訴諸武力以求解决耳　劉二人屢有衝突幾至交綏後均倖免此次風潮中最近之發展爲川督之調停現已派員由成都來爐與陳鎭守使會商擬解决劉旅長佔據建昌之難題云 
[軍府籌設西南銀行之反響]  
　　亦含有黨派臭味 
　　國會議員張知本等數十人聯名致函軍府云近閱報載軍府籌設西南銀行擬撥前領關稅餘欵百萬元爲基金已委歐陽振聲爲籌備主任又載該銀行條例定資本金四百萬元由軍府認股百萬元餘招商股及發行紙幣代理金庫等特權云云前後兩說均出一致度非虚也查該銀行旣係由政府入股百萬元此於西南之國家財政有關且旣予以發行紙幣代理金庫之特權是雖爲股份公司實具國家銀行之性質準此以論則該銀行條例應先由政府本法律手續提交國會議决始能着手組織迺突有銀行條例發表報紙係出何項機關何種手續均無從而知且銀行事業本歸財政部直轄該條例草案如係出財政部所擬雖未能發生法律上效力尙不失爲正辦迺詢之財政部當局並不承認訂有此項條例草案是該條例實出軍府中不負責任人員私自草訂假軍府名義以爲發表者也銀行爲何等重大事件具國家性質之銀行更爲何等重大事件旣不交國會議决又不經該管長官負責就法律言之則違法也就事實言之則舞弊也護法之總裁可容此違法舞弊行爲之人員護法國會不容此違法舞弊之軍府也此其一查前次領得關稅餘欵比經各軍要求分給軍府槪行拒絕宣言留爲緊急要需各軍雖餉項支絀萬分亦仰體軍府之意不敢强求此因係各軍長宫之識大體實亦軍府持義之正有以致之也迺今獨槪撥爲銀行基金是與前言不符示人以不信也即謂銀行旣設准撥紙幣則流通周轉較易至時當再撥應要需不知中國歷來濫發紙幣遺害民生人人疾首痛心此舉復何可行加以該銀行旣以商股占多數更不宜妄藉墊挪以重民困是欲以開設銀行而墊濟要需旣不可爲此時和議停頓誠如軍府前此所言非留有鉅欵不足以資應付是舍其所急而謀其所緩復何可爲即軍府與北庭息息相通和局前途確有把握非外人所能共喻然此項鉅欵不留爲現時之急需則應分給於各軍蓋各軍轉戰頻年無一發給卟餉者忍饑忍寒効力國家亦云甚矣果無籌撥之方是亦不妨靳之旣得鉅欵復留爲將來營業之用是將何以服軍心乎夫建設西南銀行以爲西南政治上將來之運用事非不善然論今日之需要應現時之急其第一事也不應現時之急則分給各軍亦其第一事也二者皆不之與獨留充後此之營業以爲政治上活動之用軍府未免視自己政治活動之用過重而視軍人之衣食爲太輕矣此其二銀行營業首在信用不得其人則根基不固將來貽誤國家事小貽害商民實大此次軍府委歐陽振聲爲銀行籌備主任該員是否確具銀行知識財政經騐某等不敢知唯護國之役軍務院以雲南名義借得日本債百萬元嗣由軍務院撥爲開辦興華銀行基金其用意亦與今日同也查當日籌辦人員歐陽振聲即爲重要之一人該銀行設立上海未及一年資金挪用凈盡是歐陽振聲之銀行成績如斯而已至今雲南所負之債分釐未償興華銀行招片已不知懸束何處是就歐陽振聲個人言之已乏銀行信用即就雲階總裁言之當日之軍務院實其主政任聽私人花費借來之鉅債　苡之謗姑爲賢者諱然其財政信用受興華銀行之影響多矣一之爲甚可再誤乎此其三抑某等尤有言者民國以來官僚之徒輒好把持金融機關以便結黨而營私梁士詒輩之交通銀行梁啓超輩之中國銀行最近則段祺瑞輩之中華匯業銀行皆一邱之貉也布置私人濫發鈔票藉其經濟能力遂以釀國内滔天之禍此國人所盡知而最痛心者也西南黨人號稱護法其舉動應本素旨以革官僚黨之陋習庶幾免於以暴易暴之譏矣迺軍府今日之所爲是蹈梁段之惡習爲護法之玷受天下人以口舌也雲階總裁素性耿介慨然有澄清之志平日宣言本無黨籍今旣主席軍府即應行其本來示坦然於天下不應受小數私人所弄而利用以重晚節之愆是則某等區區相愛之忱也率臆奉陳希惟亮察并祈賜復爲荷 
[全國敎育會四日間會議記]  
　　十四日爲第五次全國敎育聯合會賡續開會之第四日因事延至下午二時半開會出席者三十七人預定之報告時間已過遂即會議將各省區繼續提出之議案逐案討論（一）請敎育部修正敎育會規程第八條丙項案（二）請設立學術研究會議案（福建省敎育會提議）（三）請改編女學修身敎本案（不成立）（四）普通敎育應注意職業科目及實施方法案（併案）（山東省敎育會提議）（五）各省區應設立敎育行政人員及講習會案（甘肅省敎育會提議）討論畢休息十五分鐘卽舉行合組審查（即全體審查）推沈恩孚擔任主席題爲擬改訂敎育宗旨案審查結果請陳寶泉經亨頤起草繼復審查今後敎育之革新方法案及併案之定敎授訓練之方針案結果推鄧萃英劉烔文起草又審查擬收回庚子賠欵爲各省區敎育經費案及各併案未經審查完畢已届散會時間遂即散會 
　　十五日爲賡續開會之第五日出席三十九人首由甘肅省代表某君報告甘肅之敎育狀况略謂甘肅全省經費每年約在四百萬左右軍費佔三百五十萬敎育經費則爲三十三萬各種情形比較敎育似能逐年進步終以過遲爲憾全省學生六萬人留學生百數十人法政專校一處甲種農校一處中校四處師校九處現擬推行國民敎育特設二年畢業之師範講扭科社會敎育方面之設施有講演處有閱報處有通俗報該報對於啓導人民之智識頗爲得力又因甘肅毛類豐富特設工藝學校提倡毛織物並師範及小學之手工皆偏重　織科目云云繼由江蘇代表沈君恩孚報告該省感受今年之學潮確知學生有自治之能力此次學潮之結果社會敎育頗爲發報以致工商之一部亦爲之引起愛國之思想所以對於以後學校之設施經全省敎育會議議决注重學生對於社會實際之服務關於童子軍亦擬加之於中校師範完全學生之道德心愛羣心用以補助學校訓育之不足又關於體育報告應注重一種自動的發展按其年齡使之運動並言美國體育適宜於現代之中國又述上海職業學校種種設施之完善成績之優良並各學校以後注重理化之　充因爲戰後理化之發明實多眞理惟各國多秘密不宣非使學生各知此義將來期以有所發明則勢必瞠乎其後報告畢並决定下次由北京福建兩處報告遂賡續討論各省區續提之議案（一）實行禁革學生早婚案（撤回）（湖南省敎育會提議）（三）請裁兵興學案（直隸省敎育會提議）（三）各特别區應設專管敎育機關案（綏遠區敎育會提議）討論畢略事休息遂賡續審查昨日審查未結果之擬收回庚子賠欵爲各省區敎育經費案仍由沈恩孚主席即決定拍發兩電一致北京廣東兩政府由沈恩孚起草略有修改决定本日即發其電文如下北京大總統國務院外交部財政部敎育部鈞鑒敎育爲立國根本年來因財政支絀未能積極進行現聞各國輿論有退還庚子賠欵之表示請速電駐外各使及國際聯盟代表向各友邦政府相機浹洽聲明此項退欵我國國民公意願專辦敎育不作别用以堅各友邦退欵之决心全國敎育前途幸甚全國敎育會聯合會咸致廣東軍政府電同又一電致各駐外公使聯盟會代表推北京代表陳寳泉起草電文云聞各國輿論有退還庚子賠欵之表示請相機向各友邦聯盟會浹洽聲明此項退還我國國民公意願專辦敎育不作别用以符各國友善之至意全國敎育會聯合會咸并推江蘇代表莊俞起草將該案審查結果報告大會復審查頒布國歌案審查結果大致一面請由敎育部再行徵集國歌重行頒布一面由各省敎育會令學校方面擬定國歌曲譜彙呈敎育部以便促其早日頒布遂推由福建代表鄭君起草時已五鐘半遂散會 
　　十六日下午一時半爲賡續開會之第六日出席者四十人即由福建代表某君報告該省之敎育狀况略謂閩省敎育自南北分裂無進步之可言各校經費大槪每月僅發半月現已積欠至半年之多所以對於進步一層毫無希望惟見日形凋殘而巳本省國立及省立之專門學校尚無一處所以中學畢業學生升學問題亦極困難雖與江浙兩粤等省爲鄰然因交通不便又兼地方秩序紊亂至各省留學者亦甚少往往藉外人所辦之學校以爲補救因本省英美等國所辦之敎會學校不少現在成立大學一處私人所辦學校如富賈某君於民國六年創立一校範圍頗大包容女學小學中學師範現擬組織大學部至於其他敎育之設施多因秩序不寧槪在停頓云云繼由北京代表陳小莊報告北京學潮之經過情形略謂此次學潮以表面視之純係青島問題其實遠因不在此點因爲學生感觸政府政治之不良處處感受痛苦所以借此時機致一發而不可收拾報告畢下次决定由湖南吉林報告遂賡續討論續提議案（一）請推行易俗新劇案（山東省敎育會提議）（二）簡用敎育廳長宜注重本地人才案（熱河區敎育會提議）（三）改良學校體育案（四）請敎育部變通規程選派女子留學案（福建省敎育會提議）討論畢略事休息繼復特許湖南代表特别報告湖南敎育會情形由朱劍帆報告略謂湖南敎育一年來（自張敬堯督湘以後）幾有不可終日之勢所有敎育經費刻扣殆盡本學期不能開學之學校甚多而尤以師範學校爲最本年四月間敎育界通電各處閘湖南敎育極力整頓等語實係被人强迫之舉動並謂湘省敎育會現幾變爲官廳之附屬品極願到會諸公設法維持云云經全體討論即推朱君起草電稿預備電致北京政府責以非法行爲並限於明日交會因本日督署五時招宴時已四時四十分遂散 
　　十七日上午九時至十一時半全國敎育聯合會特别舉行合組審查報告各省區代表出席者三十七人仍由沈君主席報告請廢止敎育宗旨宣布敎育全義案呈請敎育部公布其大綱如次（一）從前部令公布的敎育宗旨注重道德實利敎育軍國民敎育更輔以美感完成其道德請明令廢止（一）北京敎育調查會議定的養成健全人格發展共和精神兩語請明令宣布提醒敎育本義但不必加解總聽敎育者研究復報告退還庚子賠欵專辦敎育案又報告請改定國歌速行頒布案（一呈敎育部一函各省區敎育會）報告畢遂即散會下午一時半繼續開會由湖南代表正式報告（大致與昨日相同）繼由吉林代表報告該省敎育逐年進步惟覺稍遲並述敎育經費今年特由中央增加十萬元專辦長春義務敎育（因長春之日本學校專收中國學生其令學生先學日文之意旨在使兒童同化完全斵喪其國家思想所以對於該處之敎育特加注意）至省城之義務敎育已逹十分之八惟近二年來反形停頓全省之辦理義務敎育計劃基金現已籌足惟現時不敢動用各縣敎育基金以廟產爲主體（因吉林省無縣不有廟產計有二三十頃田地之譜）今年又增小學一百三十二處學生六萬人近年高麗人流入吉省者甚多惟時起交涉所以亟思授以知識使知所覺悟（現已着手辦理該項敎育之師範）繼卽討論議題并由馮主席報告收到湖南代表朱君起草之電稿略事修改後（原電謂北京國務院敎育部鈞鑒查省敎育會爲研究敎育之民意機關組織改選各事應依部頒規程由人民自行籌備茲據湘省敎育會代表報告該會現值改選忽由省署令委湘口道尹王丙坤爲改選籌備長羣情惶惑等語當經公同討論僉以此種行爲不僅侵奪民權且違部頒法令此例倘開敎育前途何堪設想議决公懇鈞院大部迅電湘省長撤消前令由該會自行籌備以重民意而重敎育全國敎育會聯合會印）又審查改革師範案内容大多數贊成惟名稱尙未决定當擬由經鄧陳三代表起草又審查改革女學制度案經全體贊成完全成立即以原稿報告大會其内容除甲乙種實業學校男女分校外餘均一律合校報告畢時已五時半遂即散會 
[江蘇安置華工辦法]  
　　江寗交涉員曹豫謙前以第二批由法回國華工突然抵浦未准法總領事預先通知以致辦理手續諸多困難當經一面呈報軍民兩長一面函致法總領事查詢去後嗣接法總領事函復謂此次法郵船博勒加送回華工一百七十餘人確有其事當即各給車票及川資按照合同送回浦口天津青島原招地點遣送辦法乘舟乘車悉由管理遣回華工局定奪如每批華工人數有限則由陸路乘車該局並無定須預先通知之義務上次巴逹維亞船來華所以先行知照者係因華工人數衆多又爲友誼起見使尊處便於遣散回籍該局亦並無派員護送南京之責任當巴逹維亞船未到浦口以前蘇榮理君允往南京相助爲理者係對於貴交涉員之特别情誼故不能作爲該員分内應爲之事茲准來函要求預先通知一層蘇君勉循尊意將來得有華工遣回消息即先通知惟人數難以准確因華工不肯向伴人管理人實說人數及回籍地點沿途登岸他去者事所恒有所以不能准確云云曹交涉員以查惠民公司原招華工合同旣未規定於送回時應行預先通知則通知與否在彼儘可自由在我即難相强此次法領雖允得有消息即先通知但旣經聲明非其分内應爲之事人數又復難准確萬一再如第二批華工之突如其來或通知時間與到逹時間相距甚暫則遣散手續仍難迅速前次呈請軍民兩長咨商交通部先予備車實已籌慮及此無如路局拘於定章非俟奉到部電不允記賬以致第二批華工到浦不得不由交涉署墊欵代購車票此後華工源源回國年内聞尙有五六批之多無從預計日期人數若必待到浦再行電部備車則文電往還有需時日不獨時届冬令該工人等食宿無所將受風餐露宿之苦即麕集一方亦難免不發生事故特將此情形呈請軍民兩長電商交通部轉飭津浦路局嗣後遣送華工准由交涉署備函證明先予記賬裝轉一面開單轉知惠民公司照繳李督齊省長以所陳頗爲切要已電部請飭路局照辦 
[南京快信]  
　　李督接西南來電仍否認進兵湘贛即吳佩孚馮玉祥吳鴻昌等來電亦未述及將有戰事故李督昨電政府請飭湘贛前敵將領力持鎭靜免啓戰釁 
　　張宗昌來電師部移駐茶陵已飭前線嚴陣以待李督復電戒勿無事張皇 
　　吳光新昨日早車由滬來寗李督派陳副官廷謨赴車站迎接即乘汽車入城晋謁李督密談與浙盧督接洽情形已於今晨乘招商局輪船赴鄂 
　　軍民兩署連日開會討論攤認八年公債案結果仍暫俟各省議有辦法再行核奪 
　　省議會開會期近各屬議員來省赴會報到者已有五十餘人 
　　莊藴寬請假回籍昨日抵寗 
　　北代表汪有齡昨日過甯北上 
　　施愚尙留寗實未北上亦未返滬 
　　松江罷市齊省長電滬海道尹王賡廷迅速派員調解簡任職劉鳴復奉派會皖測勘龍河已事竣回寗銷差齊省長委李明遠赴滬購辦警備隊冬季軍衣 
　　菸酒公賣局長文龢委武高駿充本局調查員 
　　滬甯全體瓷商總代表余永福等控瓷捐局長錢宸訓僱員葉文泉夥串營私通同舞弊請察究齊省長令行財廳查復 
　　李督季王用霖（王瑚之姪）充駐京委員又委本署二等副官魏春元充浦口稽查員蔣仁塏調回副官處四等副官原差 
　　造幣廠長王克均前晚因公赴滬准今日早車返寗 
　　新任皖財政廳長陶鎔昨由蚌來寗今晨乘輪赴安慶省城 
[杭州快信]  
　　浙省水災前經軍民兩長會電政府准撥賑欵二萬元現查災情以吳興長興德清桐鄉嘉興嘉善崇德安吉等縣爲最重平湖海鹽定海等縣次之已電催賑欵趕速匯浙一面令行財政廳轉飭各縣實勘實報通籌核辦並電各鄰省籌欵恊濟 
　　餘姚黄岩兩知事缺現已决定更動日内可望發表警務處昨委張篤光充本署諮議 
　　浙江菸酒公賣局因蘇燒入境向由第三區（吳興縣屬）征稅比至第一區（杭屬）往往斤量不符妨礙稅額昨特召集一二三區蕭張范三分局長會議整頓辦法俟下月一號實行 
　　遂安農會會長余德馨電請以本邑武廟援照民國四年前按署通飭改建關岳祠以崇祀典已令該縣查明地點是否合宜通年經費何着尅速詳覆核辦 
　　青田著匪朱鳳弟四出刧掠迭捕未獲上月又率黨至瑞安縣界糾搶該處湖陽學校亦遭波及校長朱頌秀電控到省齊省長昨嚴令瑞安知事咨會青田縣會勘明確限期緝拿究報 
　　龍泉公民周則濂前呈准在該縣昴山寺旁建築造林山場該寺僧現以侵佔寺產控縣勒停周不服電省請撤銷縣案已令實業廳轉飭錄案覆奪 
地方通信 
[奉賢]  
　　縣敎育會之進行奉賢縣敎育會秋季常會所議决各項案件已由會長刁也白分别呈報縣署鑒核施行並組織參觀團推定團員十人出發通州等處該會對於敎育研究注意國恥兩字如編輯國恥敎科書修身國恥德目等現己通告各校實行十九號開小學敎育研究會研究問題各校提出者甚多是日出席者僉謂一時難以研究詳明照章改爲通信研究限三星期答覆在敎育彙刊内發表 
[南滙]  
　　士紳呈請減賦南滙縣農會長張景陶陳佐漢因本年秋收荒歉日前呈請縣公署轉呈省道公署請予以减賦其呈文略云竊本年舊曆五月二十三迄六月初二十一二等日之水災七月初六至初八之風災以及六七月間屢次發現之蟲災節經陶漢調查災况三次呈奉轉報在案查南邑自夏徂秋淫雨之後繼以颶風颶風之後繼以蠹蟲天禍南沙三害並至四民唏嘘相顧失色報荒之案層見迭出災區或有輕重之殊而良農確含同一之苦應徵賦稅若悉數請蠲則國家收入未免窒碍倘照額全收則地方民力實係不逮今擬折中減徵辦法以災情之重輕定籲減之多寡故漕糧請減三成蘆課草息請減六成似於國計民生兼籌並願除灶課呈請場署滅微外是否有當伏乞縣長鑒核轉呈准予分别減賦以蘇民困 
[蘇州]  
　　江浙水警會哨之籌備太湖毘連江浙兩省前因梟匪充斥時有刦掠航船民船等事歷經規定每年四季應由江浙兩省内河水警每季會哨一次以資磋商巡湖護商辦法茲届秋季會哨之期地點仍在江蘇之平望浙江之南潯准定十月内由兩省水警長官齊集該鎭會哨己由水警二廳趙雲生廳長咨會浙江内河水警徐則恂廳長一俟復到即須定期實行 
　　水警廳規定出巡職務水警第二廳趙廳長以現在四鄉發生盜竊案件時有所聞轉瞬冬令盜匪更多自應將冬防事宜提前辦理並擬親自出巡茲規定出巡職務五則如下（一）考察（二）調查（三）點騐（四）檢查（五）閱操業己呈請省署核示一俟齊省長核准即行定期出發以安航路並己組織臨時冬防游緝隊每區抽撥槍划十艘共三十艘歸由李標勝隊長兼帶定於十一月一日起實行開辦至明年三月末日止現已通飭各區一體知照矣 
　　田業會復勘荒册　舊元境各圖經造日前將顆粒無收荒册造就呈報縣署經温知事函知田業會覆勘昨日陸長豐吳亦盛沈貽榖等各棧均派定司賬並呈請縣公署飭派糧差一同赴鄉復勘一俟覆勘無異再行蓋戮豁免租米倘有不肖經造以熟作荒察出舞弊請縣重懲云 
[鎭江]  
　　裕康祥自焚日貨鎭郡銀山門大街裕康祥綢緞號前日由申購進洋貨三件該號經理見發單可疑貨到時當將原件抬交商會邀請商會正副會長及全體議董洋貨同業並地方人士於二十號午後三時在南會公同拆箱檢閱查見被上海洋貨號等混充之日貨十九疋計值規元一百六十三兩零當照原價託洋貨業售賣充作地方公益或即予焚燬兩方法取决公議當場多數主焚除尙有另貨五疋約值規元五十四兩零未能證實請商會函致該號調查實在再行處置外該日貨十九疋遂於二十一號午後四時在南馬路商團體操場當衆焚燬觀者如堵　 
　　天望山發現鐵鑛丹徒縣屬天望山發現極大鐵鑛一處茲有李某等呈請開採聞農商部己令江蘇實業廳詳查呈復再行核辦云 
　　棉紗價格日漲近日棉紗市價繼漲增高十六支與二十支本廠紗每包售價己逹二百五十餘兩紗價之昻己逹極點各布廠購紗織布將來恐難獲利云 
[揚州]  
　　省電召集省議員江都縣署十九日奉省長快郵代電訓令謂省議會常會定於十月二十八日召集仰即通知在籍議員依期赴會等因佟知事奉電後當通知鍾味腴王九臯等各議員遵照矣 
　　創辦監獄工場　江都監獄工場久奉部令組設祗緣經費無着是以未克舉行現業經佟知事多方籌募集有的欵一千餘元擬即日開辦業令獄員陳蓉軒查照辦理矣 
　　運商代表赴京請願　淮南運商前以鹽署更改稅率公同集議否認由淮運使電請該署懇予取消茲鹽運使業奉鹽署復電略謂國家財政竭蹶羅掘俱窮不得己改行新稅以爲救急之計淮商素明大義仰即飭知體恤國艱勉爲完納云云商人方面以運本維艱實屬不能擔負公推袁南生汪篤甫等八人爲代表即日赴京請願以維鹽業 
[安慶]  
　　蚌埠大火之電訊蚌埠於十七號夜間十時忽肇火患較之前次尤烈聞自皖北鎭守使署起火延燒安武軍第七路旅部第三路國部曁水利局等機關並錢莊典舖民房共千間當時皖垣僅馬鎭守使署得一電音至次日省公署始接蚌埠來電因蚌埠電局逼近火場故交通斷絕未及處處電告惟警務處長劉道章在蚌昨將失愼情形電告省長以抒遠注呂省長接電後隨即發電慰問倪嗣冲並詢一切善後辦法云 
　　電燈廠長整理燈線　前次模範工廠因電燈走火失愼經查得燈線舊爛絞結纍纍以致易肇事端兼之各用戸亦有偷電情事茲經該廠長吳良錦呈明省署請轉飭警廳查探偷電之家從嚴罰辦並令舊線舊燈一律更換云 
[漢口]  
　　漢市近况中美新聞社漢口通信云本星期此間出口市面甚沈寂鮮重大交易十六枝武昌棉紗市價二百十二兩此項武昌土產之棉紗現在湖北湖南四川江西銷路甚暢抵制後尤爲發逹漢口茶商會館近己開會决議改組湘鄂贛皖四省茶商决議組一永久委員會以研究國内茶業情形並設法推廣對外貿易歐戰終後中國芝蔴出口業復活英法意等國現又需要芝蔴中國在戰前此物出口年約二百萬擔值價一千萬兩其中過半數山漢口輸出去年出口較少祇二十三萬四千擔僅當戰前十分之一今日中國中部芝蔴　額低減　外國要求增加故市價大漲目下鄂省新貨須六兩五錢一擔 
[山東]  
　　利津今年之棗市　利津並不出棗從前棗子上市多山濟陽縣轉運而來近年黄水爲災濟陽棗樹多受損失幸東臨道屬之茌平博平東阿平陰各縣棗樹頗發逹年來黑棗一項多由利津轉運惟棗子最怕秋霧結實未甚圓滿一經秋霧籠罩即係有皮無肉上年棗市不旺病源全在於此今年天氣亢旱秋霧不多八月間又少雨我晴故棗實頗爲肥碩查棗子摘鮮即須薰蒸薰蒸以後宜曬乾再薰如是者再即可用麻布捆打成包逐次向下游轉運一俟南船到齊開秤定價成交後用駁船分運出口運至閩浙轉銷江蘇等處至樂陵縣所出之紅棗味頗鮮美向銷無棣縣埕子口與利津棗市無涉云 
來函 
[徐州王廣粹來函]  
　　申報館鑒頃閱貴報十月十八日載代銅山勸學所長楊懋卿辯護電國民百餘校係粹領銜不勝駭異此事粹始終並未與聞特此更正銅山房村市崇正國民學校校長王廣粹 
雜評一 
[靳唐之逕行電商] （邠） 
　　靳覆唐電一則曰單刀直入再則曰手續簡單三則曰逕行電商此殆所謂局部議和者歟抑或束王揖唐於高閣也夫誠欲和乃可議我不能謂南北無欲和之人亦决不敢信南北無不欲和之人也雙方旣各不一致則議和之先必有待於各自議之矣即讓一步曰無不欲和恐其欲和同而其所以爲和絕不同此議各不得决而和終不能議也至於計無復之乃以一方之欲和者與彼方之欲和者議此則不得不趨於局部議和之途徑而其效果如何乃不能無疑問也所可注意者大張旗鼓來滬議和之王揖唐初不在欲和而與議之列且唐靳間旣逕行通電矣逍遥滬上不亦在所得已乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[銀價有漲無跌之趨勢]  
　　字林報云昨日電匯價率爲六先令六便士此可謂破天荒之事如欲得一與此相近之匯率則當求諸六十年前據倍爾氏所編之歷年匯率表自一九○九年至一九一八年之平均匯率爲二先令十便士又十六分之十一最低時爲一九一四年十一月僅二先令二便士又四分之一最高時爲一九一八年九月由四先令十便士半漲至五先令三便士此後銀之需求有增無減最近六個月中各處存銀漸罄勢不得不購銀以補其乏美銀之出產遂被吸收而價值乃因之躍起矣中國向來收買現銀各銀行間復有劇烈之競爭再銀元之需求遠過於鈔票以致流通於市者當然以銀爲多中國多需現銀亦未始不由於此而中外商人關於秋季出口貿易之辦法亦與銀市有關焉據英國五金世界報云八月二十九日銀價漲起爲五十餘年來所未有雖日後或有漲落然銀之出產不能與需求相應合今已顯然無疑苟非產額大增則銀價之眞正變遷殆無望也最近四年來世界產額共爲六百二十七兆盎士每年平均產銀一百五十六兆七十五萬盎士而目前世界需求則幾逹二百五十兆盎士此後每年不足之數當近一百兆盎士查此後數年中世界每年鑄幣所需之銀當爲一百五十兆盎士美術品等需銀五十兆盎士印度亦必吸收現銀五十兆盎士此種預算尙屬從儉估計即以世界鑄幣一項而言已足取銷每年之產額年來出銀逐減雖價值昻貴銀鑛開採當可增多但迄今仍無產額大增之氣象印度需求或將繼長增高中國似亦不顧價值繼續收買就全局觀之銀市甚爲穏固今輸入市場之銀有來自劣等銀鑛者亦有來自並不以銀爲正宗出產之鑛山者至於舊有廢鑛前以銀價低落得不償失以致廢棄者今欲復開之則資本頗巨而人工有無亦難確定從前大批現銀產於墨西哥惜墨國内亂出產遂減如其情勢今較安寗則出銀可多未始不能挽回金融現局世界之缺銀乃墨國之好機會蓋世界各處產銀之多成本之賤未有如墨國者也西班牙存銀頗多率爲銀幣等物按西班牙在一九一四年八月國内僅有現金值英金二十一兆鎊但在今日已有英金一百兆鎊左右想可鑒於現有之高價而售出現銀若干兆盎士廻憶數年前苟有一國僅作空談謂將銷化若干銀幣則銀價即爲之大跌矣此後數年中英法俄德需銀皆必甚多而供給有限勢必爭先購買故非整頓出產雖對於供給加以管理亦難期有效印度中國方面　需大批現銀求逾於供銀價一時不克跌落已可斷言據近日美國消息一九一九年美銀產額未必能超過六十五兆盎士約較一九一八年減少三百萬盎士而墨國產額亦未必多過三十兆盎士云云 
[王芝祥行將來滬]  
　　王芝祥奉命南下業已抵寗與李督軍接洽一切其隨員已於前日先行乘滬寗夜快車來滬昨晨（二十二）九時抵埠聞王氏在甯稍作勾留卽須來滬云 
[王揖唐隨員北上]  
　　王揖唐之隨員周夢麟等五人於前晚（二十一）乘滬寗路夜車赴甯北上 
[華僑聯合會之緊急會議]  
　　前日（二十一號）華僑聯合會因安南華僑受人抵制開特别幹事緊急會議並有安南返國華僑謝清淞及爪哇藝林公司總理蔣以麟君等到會首由會長李登輝報告開會事由並宣告歡迎蔣謝二君次由幹事胡道南將簡琴石所接安南寄來文件及各報登載安南情形詳述一遍請衆討論設法挽救李登輝發言略謂安南排華事本會無確息僅由簡君轉來又不甚詳悉報紙所載不敢據以爲根據似難措辭謝復初言李會長之意以爲本會未得安南直接報告難以依爲根據其文件已由簡君交來則本會須先問簡君能負此責任否如簡君肯擔負責任亦可以此爲根據但簡君今日又未到會尙須斟酌耳後由李登輝謝復初胡道南朱遐九等相繼討論議决由本會致公函南圻中華總商會及西堤七府公所詢間土人排華實在情形一面由胡道南往詢簡琴石詳情以便設法繼謝復初代表浙江實業廳長雲海秋商品陳列館長阮性宜答謝前浙江陳列所開幕時本會派胡道南蒞會並致祝詞事並述雲廳長希望華僑意見謂華僑如欲於浙江各處興辦實業等事儘可由本會通函商酌必極優待保護云云又幹事胡道南提議略謂兄弟常駐會中且多在外交際本會情形知之更切十八號馬玉山公司開張兄弟前往晤各界人士聞有一種謠言謂華僑有人與北代表接洽者或謂袒護南方者惟吾華僑對於祖國注重興辦實業本會爲華僑機關亦以振興實業爲目的華僑純潔自愛可誓天日今國内社會全是金錢作孽致是非莫辨殊堪浩歎華僑爲全國人士及南北政府所注目方期力破金錢作孽之黑幕以剗除社會之惡習而今日乃有受人運動之謠此不獨本會之關係實全體華僑之名譽攸關本會宜有一種正大光明之表示以釋羣疑一方面亦以杜絕假冒名義者之利用衆贊成胡君又謂現兄弟擬就電稿一紙是否可用請衆公决朗誦電文畢遂交李登輝次朱遐九起謂近來上海黑幕重重殊難盡述吾人但持一種正當之主義期可以對全國人民可以對全體華僑所以前華僑和平期成會電由兄弟主稿其中重要之語以條件爲主腦條件能滿足民意則和議即可承認苟條件不能滿意則無論何人議和皆不能承認又云胡君所擬電稿甚妥當謝復初亦云主張正當結果議决即依此稿通電南北當局表示華僑之主張（電文附後）次曹讓之發言現湖北義賑會沈仲禮君託兄弟在本會提議協助救災事議决由曹君通知沈君將救濟會章程及各種文件交來本會然後再開會討論協助募捐等事次胡道南又提議對於會員會費事議决通告各會員限期收取會費次朱遐九提議暹羅墨西哥華僑事尙有須與江蘇交涉員楊小川及林鼎華君籌議者議决於下星期三下午二時請楊林二君到會商議次李登輝提議華僑出品陳列所事議决由胡道南向華僑各商店請其將出品陳列本會所以備介紹次李登輝提議續辦華僑雜誌事胡道南謂現兄弟正從事商議發起及調查一切尙未甚妥俟調查商酌妥當時再開會討論進行次由蔣以麟宣言泉州各處華僑公會情形擬請聯絡以圖統一華僑之團體衆贊成議决由蔣以麟通函該會其餘提議尙多因時已七鐘遂散會 
　　致南北政府電稿　北京大總統國務院廣州軍政府各總裁鈞鑒歐戰告終内爭未息南轅北轍王來唐辭開議已遙遙無期决裂且紛紛喧傳盱衡國事憂念旁皇散會爲華僑機關屢接海外各埠函電相詢咸謂當此時局允宜早息内爭王總代表南來旣自誓誠意則對於中日密約固宜設法取消其餘條件亦宜表示讓步俾得早日開議至南方則宜注重條件勿堅持對人問題務期和局早决協同對外蓋華僑居留海外時起風潮忍死待援望和益急伏懇南北當局以民意爲重速圖和平統一以免國家危亡華僑聯合會養叩 
[英公使到滬先聲]  
　　本埠外交官署昨奉政府電令略謂駐京英公使朱爾典將欲南下俟到滬時希即妥爲照料保護云 
[孫中山演說救國急務] （三續） 
　　兄弟旣無官守又無言責爲甚敢說北方倘能答允我恢復國會自由行使職權就能夠擔任和議成功呢？因爲兄弟曉得南方的主張是主張公理的兄弟雖無拳無勇惟這個恢復國會的主張是狠合公理的這個公理就可以戰勝强權了今晚在這塊演說這個地方是寰球學生的主腦機關前冋（五四）運動就是幾十個學生能夠把三個賣國賊革了去故此兄弟狠希望諸君從今起要全國國民一致的主張恢復國會那北 
方的官僚武人就不敢不服從了維持現狀若幹不來就要行根本解决了民國元年那一般革命黨人以爲把滿清政府推倒就算革命成功了這就是没有根本解决的覺悟所以鬧成今日這樣田地其實革命僅做了一半功夫還没有大成功試看馮國璋是火燒漢口的徐世昌是清朝的太傅他們居然來掌理我們民國的統治權這個民國怎能夠弄得好呢？民國初年的時候一部分民黨和一般國人都說革命黨祗有破壞的才没有建設的才於是把這建設的事　付託那般腐敗官僚說他們有經驗革命黨没有經驗倡　　袁莫屬的論調來所以弄成二次復辟其實民黨的建設力狠大狠大兄弟在南京三個月已經把民國八年間的基礎弄得狠鞏固無論經過袁氏稱帝張勳辟到現在那些官僚武人的公文上仍舊照書民國八年没有人敢把他改變些少這不是民黨建設的能力中驐？如果民黨　夠操政權八年恐怕没有弄成今日這個樣子咧根本解决的辦法怎樣去做呢？南北新舊國會一槪不要他同時把那些腐敗官僚跋扈武人作惡政客完完全全掃乾凈他免致他再出來搗亂出來作惡從新創造一個國民所有的新國家比現在的共和轼家還好得多這就是根本解决的辦法了（完） 
[張溥泉在寰球學生會演詞]  
　　（四續） 
　　道德最要緊的就是義務義務是一種自然的必要由極端命令派合純理論派講起來義務好像是一種神秘的號令是從外來的是受人逼迫的不是可由自己作主的然而從物理學生理學講起這種自然的必要不外乎一種衝動這種衝動給道德義務積極進行的能力這種衝動就是一種要有作爲力量這種衝動是同先天的義務一樣功利派的主張不十分注意原因反注重到結果上邊說人道的目的是以有利有樂爲目的好像道德之所由來是在得快樂之結果我們同他多少有不相同的地方我們主張當先推求道德的原因小當先注意道德的結果求快樂不能算作生命的頭一個原因在以快樂爲原因之先還有一個原因就是生命的本身要生長要擴大的快樂或者是他的結果可是不能必定認快樂是他的目的有生的物不是算學家也不是財政家要天天在賬簿清算支出支入的生活是要作爲的不是要計算的有生的物消費他自己所積蓄的力量不是爲求快樂而消費的是不得不消費的有了原因當然要生結果不是因着有目的纔生結果這樣說來在我們的道德裏邊没有一點超自然的法則生命生生不已自己造出自己的法則來爲什麽要作爲爲什麽有作爲的必要因爲他自己有作爲的能力不得不作爲並不是受人命令的與其說我應該如此如此所以我能如此如此不如說我能如此所以我應該如此如此有作爲的能力纔能盡一切羲務所以義務的第一義就是從能力裏必須發出來的行爲再又一層志是行的起點行是志的收果義務的職分在志行之間是呌志合行不可分開的是要把志行合齊來的人的生命是要始終一致的你的行爲合你的志氣不能一致就成了你自己合你自己戰爭一個人是分作兩段了這個地方合功利派所見的不相同功利派要計較快樂的程度我們是不要的不看賬簿不計較最末的歸束只是想要如何生活就如何生活不願意志行不合一成了一種流行不是眞行了所以義務的第二義就是志行合一的也可說知行合一主動力行知兩方面己經說了還有感情也是要擴大的人的感覺越發逹越覺着合羣是極樂在這個時候義務就是一種自然的高等必要推着我們去愛他人按進他的道理說人類的樂感自從自私的地位漸漸的擴充到普遍的地位我們安身的境遇就是人類社會我們不能把我們的（我）囚在一個荒島裏邊我們離了人類社會如同離了空氣圈一樣不能呼吸了像（耶比桂兒）學派主張個人快樂主義全是一種定想絕對不可能的事人類眞正的快樂多少總帶着社會的性質主張個人主義的像似很看重他自己實在就是把他自己斬斷了所以義務第三義就是感覺合社會快樂的連鎖如上邊三層所說在我們的（行）（知）（感）裏邊有一種壓力逼我們行愛人主義並且有一種擴張的力量如同星辰行空一樣這種擴張力成了一種自覺的能力名子就是義務了（未完） 
[五馬路商界聯合會成立紀]  
　　五馬路（即寶善街）商界聯合會於昨日午後三時假商業公團議場開成立大會會員到者一百五十餘人來賓有天津代表劉清揚馬駿湖北代表施洋全國學生聯合會劉振羣上海學生聯合會顧日珍上海各界聯合會馬少奎報界聯合會沈卓吾十人團聯合會邱稼禾工界志成會明潤身中華工會何榮治工業協會章瑶商界聯合會法租　汪醒齋愛克界三路張慕曾費良衡甘梅嶺北城顧惠民邑廟楊子欽滬北五路蔣介民民國睡周新福北山西路吕介勤河南路祝志純山東路童理璋中城趙秋心嘉興路梧州路譚伯賢北福建路陳寳德七浦路申夢世等公推陳國樑爲臨時主席報告組織之經過及本路合羣互助之必要請衆起立向國旗行三鞠躬禮全國各界聯合會代表施洋致頌詞詞曰振業富國端賴於商卜弦嫓美爲史乘光後起者希竟歛毫芒哀我中華擾攘頻紛内迫臣奸外迫强鄰挽茲危局惟恃合羣國民覺悟共起救亡春申商界厥功尤彰集思廣益致富圖强聯合會成民國之慶次全國學生聯合會代表劉振羣致頌詞辭曰察世界之潮流衡吾國之現狀非各界鞏固團體無由發展其能力非各界實行互助無由增進其幸福茲貴會適於是時誕生行將發展能力增進幸福前途遠大豈可限量同人躬逢斯盛實不勝欣喜希望之感想也又次上海各界聯合會代表馬少奎致頌詞詞曰共和締造於茲八年對外貿易莫保利權内政紛擾舉國騷然推原其故厥由渙散團體不堅乃呈紛亂世界潮流聯合運動貴會崛起警醒民衆戮力同心眞大團結對内對外羣策羣力一髮全身共同動作固我邦基興我民族最大多數最大幸福聊貢芻言以誌慶祝頌詞畢由主度致答詞云今日爲敝會成立之始承各團體曁各界諸君訓勉祝詞感佩良深但敝會爲順時勢之必要固團結之實力不得不追隨於諸君之後然草創之始應興應革之利弊未能得其要綱尙望諸君時賜敎言俾得民權擴張商業發逹斯民國前途之幸亦各界諸君與敝會之幸也謹此致謝即請來賓演說劉振羣沈卓吾劉清揚馬駿施洋蔣介民徐亞東各有勗望之演說檢票結果朱葭琯二十一票當選爲正會長周崧十九票孫承甫十五票當選爲副會長張炳臣九票程亞卿七票當選爲總務部長此外各職員因時已晏不及宣佈散會時已鐘鳴八下矣 
[基督敎救國會紀事]  
　　中華基督敎救國會上海部昨晚七時半在老靶子路九十六號開第二次委辦正式會議委辦長馬文衡敎士主席到會旁聽者有新自美國回華之譚沃心牧師委辦出席者有李耀邦陳春生馬文衡歐譚惠然杭海崔潤生高拱元陳志遠梁初如郭衛城鍾文川趙子謙等十三人歐彬禢良才張眞英胡宣明闕席首由主席請譚沃心牧師禱告歐譚惠然女士欵衆茶點主席宣佈開會理由書記趙子謙讀前次會議紀錄及本會與各社團往來文件并京寧浙粤各地救國會之現狀與簡章繼請譚沃心碩士將美洲芝加哥與舊金山兩處基督敎救國會之組織現狀宣佈主席復略述本會一星期之會務如文字披露與雙十節組織臨時演說會等事後請衆討論本會進行方法李耀邦提議當先定章程陳春生和議通過次舉胡宣明陳春生歐彬陳志遠李耀邦馬文衡等爲章程起草委員二十二號晚七時半在中華基督敎會會商章程起草杭海和議通過陳春生舉馬文衡爲起草委員長全體和議通過復由譚沃心李耀邦講本會救國之鉅艱大任在各人共同工作謹愼將事勉勵前途畢則請李耀邦博士祈禱散會 
[上海學生會出版科開會紀]  
　　昨日（二十二日）下午四時上海學生聯合會出版科開第一次常會由正主任張駿良（南洋代表）主席書記江鏡平（復旦代表）紀錄首由主席報告以前經過情形並討論彙編會長交下之日貨進口報告單事宜當即舉定南洋代表及復旦代表爲臨時編輯同時並通過事件兩項（一）本科科員須佩帶本科徽章（二）廣告印刷發行各股股員由本日到會各代表先行認定俟第二次常會再行正式選舉股長云 
[松江各界聯合會電告燬貨]  
　　旅滬松江同鄉接松江各界聯合會快郵代電云十月十七日本會調查員在大張涇外河航船上查獲履和襪廠所進水月牌洋紗八十包經紗業中人審查確係劣貨遂經按照協定處置辦法處理詎履和襪廠非特不能承認抑且聳動工人糾衆搗毁毫無關係之廣大昌綢緞莊損失甚鉅並用鐵水火柴布圖縱火現廣大昌已向法庭起訴本會見　暴動卽召集緊急會議衆議贊同全部焚燬爰於十月二十一日清晨在馬路橋停車場當衆焚燬大快人心惟抵制劣貨人同此心而襪廠經理聳動工人在熱鬧地方警察密佈之處竟敢搗毁商店希圖縱火旣背人心又違法律官廳未有相當之辦法卽希主持公論地方幸甚松江各界聯合會叩馬 
[最近日貨進口表]  
　　買號船名來埠物名件數價值　 
　　東林若浦丸大阪手套三百打三百六十元　　又又又牙刷一百廿二羅七百廿元 
　　乾元泰近江丸又面盆二百四十打四百八十元 
　　又熊野丸又玩具七件三百八十元 
　　又又又玻璃二十四件二百六十元 
[農商部派員來滬調查紗廠]  
　　北京農商部以上海紗廠林立近來營業發逹當此振興實業之時廠之内容共裝紗錠若干設機多少每日能出紗料實數幾何共需男女工人實有若干亟須詳細考察列表呈報以備查考故特派專員來滬從事清查聞該專員抵滬後已與該業領袖接洽一切卽將導引至各廠實地參觀 
[染坊工匠請加酒資之縣批]  
　　洋色染業各坊工匠邇因各物昻貴度日維艱羣向往來各商號酌加酒資經衆央該業永仁堂公所董事徐志濂等具票上海縣署請求維持昨經沈知事批示云此次旣係衆意會同事屬可行惟各布號是否一律允加仰再邀同行主切實聲復再行核奪此批 
[鐵作小工亦要求加增工資]  
　　米珠薪桂各界工人大有粒食艱難之勢以致羣起罷工要求加工之事時有所聞昨日又有鐵匠小作工人舉顧世金俞阿彩祝雲生陳巧生四人爲代表向作主李長興虎長泰薛永大陳長興等磋商加資該帮工人向例每工錢二百六十文今要求加至三百二十文作主方面已允加至二百九十文工人尙未允洽據各工人意見如不解决則九月初一日起停工要求云又聞鐵帮鏟刀鐵釣等工人及做小件之鐵工均已議加工資尙未解决云 
[鋸木匠罷工續紀]  
　　本埠鋸木工匠求加工痪分發傳單一律罷工等情已紀昨報茲悉各工匠自全體停工後卽向各作主交涉業經雙方舉出代表定於今日下午五時始八時止在法租界大馬路福園茶肆會議解决 
[漆匠加價問題尙未解决]  
　　漆業内作工匠因要求店主加增工資不遂全體罷工連日工匠舉出代表與該業業董等在本城漆業公所一再會議店主方面允許照原價二百十文加給七十文合共每日每工給錢二百八十文而内作工匠要求與外作工人同價（每工大洋三角六分）方可上工所以延不解决詳情迭紀前報茲悉此事自發生以來内作工匠每日到處調查如見同業中有私自工作者即帶入該公所處分數日來已有多起昨日上午虹橋附近某姓家之某甲寗波人在門口於竹籃上自行油漆當爲該工匠等查見立時將甲帶入該公所勒令在神前　跪二小時以示儆戒午後各工匠又到該公所探聽消息詎各店主各業董均不到來以致無從開議代表金國祥徐進山等邀同少數工匠齊投上海縣公署調查所進禀詞有無批諭時適沈知事將批示發出共有兩則茲錄於後（一）漆工代表徐進山等爲請示體念生計酌中定斷由呈悉前據該代表等來呈已飭公所業董勸令各店主酌加工價復候核奪在案現尙未據復到據呈前情仰再持批往催該業董妥爲協議務使工人店主兩得其平議有成說再由雙方具呈聽候核示可也此批（二）林祖徵爲並非業董請求鑒奪由呈悉已於漆工代表徐進山等呈内批示矣仰即知照此批各工匠與各代表等見此批示後　持批往尋該業各董面催解决矣 
　　又函云縣公署批示發出後各工人持批向張董福康店内面懇顧恤各工生計按照外作照給詎張董福康仍舊推託謂須轉商各店主同意約於明日上午齊集公所聽候解决云 
[工部局將增華員薪水]  
　　大陸報云工部局各科辦事西員近皆增加薪水華人之服務者則未能沾此利益以故大爲不平聞工部局現議增加彼等薪水以免向隅其辦法不日將宣布云 
[處置德奥僑民之近訊]  
　　松滬護軍使署昨發通告云爲能告事照得所有在滬德奥僑民嗣後無須再赴中國官廳簽到惟移居時仍應呈報所有新定辦法俟再通告此佈 
　　江蘇管理敵國人民財產事務分局近接北京總局電令略謂德奥兩國業已恢復和平狀熊所有該國僑民財產希即迅爲清理結束具報云云聞法租界方面尙有糾葛之案數起業由王局長令行陳世光趕緊辦理 
[取消美商契地升科之縣令]  
　　浦東塘工局規定西溝港口寬度三十丈曾呈請省道各署曁江蘇水利局交通内務等部批准立案而該港口灘地有美商某洋行擬行升科由該局呈請上海縣轉呈取消升科在案昨奉上海縣公署訓令文云爲訓令事案奉交涉公署指令據呈取消美册二四零五契地升科由奉指令呈悉所呈各節理由甚屬正當已據情轉函濬浦局取消該美册二四零五號契地升科並令行會丈局查照辦理仰即轉行知照此令等因到縣合行訓令仰該局董查照辦理此令 
[南京號定期赴美]  
　　中國郵船公司通告該公司輪船南京號定期十一月八日由上海開往美國中途准入横濱口岸 
[哥倫比亞號抵滬]  
　　英文滬報云花旗輪船公司之哥倫比亞號今日下午自舊金山抵滬載有值美金洋四百五十萬元之大條銀及運交本埠商行之貨七百五十噸 
[商團華隊消息兩則]  
　　第三次賽射練兵課結果　萬國商團中華義勇軍全隊賽射練兵課其第一二次獲奬情形已誌本報現聞第三次比賽亦於本月上旬完畢茲將最優分數十名錄下（一）棚長崇棣華四十分（二）棚長張籋雲三十八分（三）隊員羅子惠三十三分（四）隊員錢理瀛三十一分（五）隊員朱保林三十一分以上均得奬（六）排長陳景塘三十九分讓九分凈三十分（七）隊員張毓麟三十分（八）隊員柳春華三十分（九）隊員夏必珪三十分（十）棚長陳文龍四十分讓十二分凈二十八分聞下月第四次比賽以上得奬者均須减讓九分云 
　　開始秋操之隊令　萬國商團義勇軍中華隊葛隊長昨發出第三百四十五號隊令（正備第一次隊操）（日期）十月二十三日星期四上午七時（服裝）小帽操練服（聚集）大馬路議事廳（操演）各種陣式步伐（注意）軍服軍件清潔光亮 
[吳淞水產學校之製造公司]  
　　吳淞水產學校夙著成蹟今年以來其漁撈科之捕魚獲利頗豐其製造科之出品亦頗受社會歡迎自抵制風潮以來該校所製貝鈕供不應求又以國貨中染色貝鈕一項尙未見有能仿製者爰特加研究務使不落舶來品之後刻已得種種完美結果内地各大埠紛向該校探詢採購矣該校校友會已决定集合校友資本五千元組織水產製造股份有限公司專製各種罐頭食物乾魚鹽魚貝鈕等品以供社會所需要現正在招股期内各校友投資者非常踴躍下月可開創立會云 
[擄人勒贖案辯論終結]  
　　陳秉祥控楊日華等勒索不遂將子錫霖擄去藏匿一案由上海地方審檢廳迭次審理將楊日華等收押限日將陳錫霖交案再訊在案昨日又届復審之期午後三時地方審判廳周刑庭長會同堵陳兩推事官李素軒檢察官等開第一庭審理先據原告陳秉祥投案訴稱廣東人年三十九歲家住虹口有恒路十九號開設洋貨號有子錫霖年十八歲前年十六歲時尙在學堂 
 
 
 

Page 11

 
 
讀書忽於是年十二月初一日走失無蹤嗣接楊日華迭次來信謂如能送伊鉅欵可以將子送還否則以激烈手段對付等語商人一再調查偵悉楊之蹤跡報告巡警將其拘送到案請求究追我子到案給領俾得父子完聚問官命提楊上堂據供廣東人年二十四歲前爲藥房生理曾讀過國文英文各五六年問官曰前次庭訊時曾限爾三星期内將陳子錫霖交出若錫霖一日不到則爾一日不能脫累楊稱陳錫霖究在何處民人不知實被誣控求察又據周根發供稱年三十三歲鎭江人前日民人在外爲人代發傳單被捕拘入捕房與楊日華相遇楊與我爲友迨期滿釋出我住法租界同吉里十三號友人處至去年四月十二日楊亦釋出來至我處閒談其時楊住哈同路民厚里東弄四百六十五號改姓李直至被獲警署仍稱姓李問官曰爾與楊爲友可知其同黨否答稱有的一爲張姓一爲楊姓官問前有二信可是爾爲之代寄郵局答稱確有其事係楊日華在民厚里所寫當因陳秉祥禀控太速致少證據否則楊日華之證據極多問官命提陳金發至案據供紹興人年二十七歲前爲西崽由周介紹與楊認識前者楊托民人等以鏹水澆灌陳身幸周暗中知照故未受有鉅傷臨行時楊曾囑托設或被捕即誣報三人一爲原告之姪陳德興一爲外甥梁少奇一爲張子標等三人問官問原告曰陳德興等是否親族答稱不錯官問楊曰周等供詞爾聽明否楊供此乃原告賄囑訊至此檢察官起稱此案延宕已久應請審判長判决問官會商之下認爲辯綸終結判楊周陳三名分别還押原告退去聽候宣判 
[南市電車改從橋面上停車]  
　　南市華商電車公司由高昌廟至十六舖一帶電車徑行橋面時多需電力於橋之南北兩堍站口停頓重行開發於電力更損是以議將站口停車地點改從橋面上停車以待往返搭客上落電力較省已由車務長通知各車上司機人於經過南段薛家浜橋北段外關橋時須一律改從橋面爲站口云 
[各學校消息併紀]  
　　南洋中學校友會　本月十九日南洋中學校友會開年會會員到者甚衆遠埠來赴會者亦不少秩序如下（一）會長朱少屏報告開會宗旨并述開年會之期本在暑假因學潮改遲（二）書記鄭初年報告書記部一年來之經過情形（三）會計報告因顏天放有病未出席由會員諸水春聲明（四）校長王培蓀陳述南洋中學十年來經過情形及最近之計畫如籌設工科添置儀器搜羅藏書建築電燈廠等等並交提議案四件（五）更選八年職員當選姓名如下會長錢新之書記鄭初年會計趙師復評議于基泰曹仲淵李松泉楊錫仁費宗藩朱維傑（以上三君留任）（六）提議會務計提議案件有十五件之多因時將垂暮未克即席議决由前評議員席裕昌動議將提議案件彙交會長由會長遞付評議部核議議决案復由評議請會長開臨時大會當衆通過施行經衆贊成（七）歡迎新會員（八）茶點散會時已四時四十五分聞昨日已由書記將開會詳細情形報告各埠會員云 
　　第二師範運動會　尙文路省立第二師範學校定於下星期六（即重九日）午後開秋季運動會仍假西門公共體育場内舉行已由賈校長印就入場券致送各界請届時前往觀覽其附屬一二兩部學生經楊聘漁主事定於再下星期六（即舊曆九月十六日）午後就附屬一部較内操場上舉行運動會亦由楊主事柬邀各界與學生家長届時前往參觀 
　　民生女學藝衛會法租界貝勒路民生女學開辦己將十年所有經費除由各校董及熱心者捐助外悉由校長胡韞吟女士設法支持歷年以來虧負甚鉅近因擴充義務額益見窮迫特於日前召集職員會議擬商請各團體舉行藝術會藉籌經費聞已由總幹事任矜蘋君與各方接洽矣 
　　坤範女中學謁孔　新閘梅白格路願康里坤範女子中學校長俞文耀女士前日因孔聖誕辰放假一日上午九時率領全體敎員學生齊集本校禮堂懸有聖像一幀向上行三鞠躬禮敎員李聿勤薛帙羣失月娟歐陽紉　等女士各有演說旋俞校長以孔子爲萬世師表若僅在校行禮猶不足以表尊崇復率領全體敎員學生身着校服手執校旗詣西門孔廟謁聖 
[旅滬海鹽同學會選舉紀事]  
　　旅滬海鹽同學會各職員任期已滿十月十二日下午假澄衷中學校開第二次選舉大會結果正會長爲吾善成副會長李大麒會計吾善成中文書記兼文牘李六潤西文書記兼文牘李大煦編輯部長談文灴圖書部長徐文虎體育部長鄭世榮交際部長朱楫庭部員何宗基朱宗臨陳爾昌朱陽君幹事孫傳　李文湛陳爾昌倪根培評議部長周廷珍議員何宗基王兆澧鄭世榮李大麒李大煦郁森王敬照李六潤選舉畢散會五時矣 
[湖北義賑會定期開會]  
　　湖北義賑會上海總事務所成立以來對於募賑事宜日事進行茲該所會長沈仲禮訂於陽曆本月三十日下午五時開董事會昨日已函請新舉之該會會董會員等届時務各蒞臨會所俾得籌商擔任募欵諸事 
[漕河涇鄉圖董辭職呈文]  
　　漕河涇鄉圖董朱愛人徐樹璋俞茂耕薛鳳祥梅祖杰潘宗熙朱世昌吳士英吳紹基湯有銘陳德鄰顧慶邦張玉祥薛嘉平等呈縣署文云呈爲能力薄弱處事艱難懇請准予免職事竊董等分屬編氓未明大道徒以父老之望忝長一圖聊盡義務之心從公有日期盡棉薄稍補地方乃者本鄉正副經董一則堅請辭退一則已見免職董等念梅經董傎事勤公功德在人楊副董相助爲理賢能昭著乃一二宵小攻擊楊副董以吞捐情弊楊副董一再請究心迹昭然嗣經縣長派員調查竟以查無實據四字免職矣竊思楊副董固有情弊理當懲辦不宜以免職了之苟無情弊則誣告之人罪有應得於楊副董亦何尤哉楊副董旣抱寃而去梅經董雖熱忱公務對此能不灰心其所以托病堅辭者職是故也况反對之者得隴望蜀日出其伎倆而未已梅經董縱欲暫爲維持亦不可得董等愚氓惟知從公不計其他目擊此情驚疑已極顧念前途抱憂更甚刁風一長事變正多竊恐本鄉縱不乏賢能之士堪勝經董之職者亦將視爲畏途裏足不前地方從此無安寗之一日董等能力薄弱處事艱難安敢久尸其位致招罪戾爲此據情上呈懇請准予一體免職以讓賢路而謝地方不勝迫切待命之至 
[廣東女名伶將到滬]  
　　廣東坤伶李雪芳負時重名嶺南人皆傾倒至比之梅蘭芳有北梅南雪兩芬芳之句現聞由上海大戲院主人以重金禮聘來申不日到埠大約夏曆九日初間即可開演云 
[新任緝私營長出巡]  
　　新任蘇屬緝私第二營營長閻秀山以所轄防地甚爲遼闊如沿海灘之川沙南滙兩縣境内均爲私鹽出產之區而太倉嘉定寳山等三縣亦爲漁船出洋捕魚之要口值此秋末冬初正梟匪販運私鹽之際深恐各汛地師船所駐地點或有不甚相宜其官長士兵巡查或有懶惰自應親往考察故於昨日由滬乘坐督巡船先往浦東川南各縣然後再往太嘉寶等縣境内查察一面已將出巡日期呈報宋統領查照 
[鹽務署派員南下攷察緝務]  
　　蘇屬緝私宋統領以鹽務署現派參事章思謙南下攷察蘇浙兩省緝私各營軍紀業經抵滬先往浙東紹興各處攷查一俟查畢即須返滬查察蘇屬緝私各營軍紀防務並駐紮地點故於昨日通知所部第一第二兩團轉飭所屬各營迅速預備造册聽候攷查 
[水警抽編游巡隊]  
　　水警第二廳趙廳長以蘇之太湖爲蘇浙兩省毗連之區湖面盜匪充斥際此冬防在邇應由蘇浙各派水警兵輪師船會同梭巡以保航商除咨由浙省水警廳迅即調撥外前日令飭所屬一二三各區總署各在所轄之五隊内抽派師船四艘編爲游巡隊一隊　往太湖會同游巡並令該游巡隊長調查該湖船隻船戸姓名編號發給船照以便調查匪類 
[絲廠議决取銷女工賞洋]  
　　本埠絲廠一業今年營業凋敝致廠家有拖欠女工工資兩月有餘尚不發給者日前閘北光復路華成昌絲廠女工因此發生罷工風潮旋由管車人極力調處允許日内給發風潮即息然該廠至今日迄無發工錢之消息聞前日各廠東在恒豐路恒豐絲廠内開絲廠同業會議擬將向例各女工應得之賞洋（每星期作工不間斷者名曰禮拜賞又每月不間斷者再加）兩工名曰特别賞）一律取銷當經衆同行議决自陽曆十一月初一日起行實 
[救濟會屢獲被拐小孩]  
　　救濟婦孺會據寗波定海人現住上海浦東鐵廠地方在浦東新關巡更之傅阿發報告胞姪言富年六歲於前年十一月二十六日走失找尋無踪請爲查緝等情近該會訪聞伊姪言富被拐寗波賣與鞋子店林金玉家爲子當由該會函請寗波警察廳偵查已將該孫查獲交由傅阿發具領完聚又住上海浜北寶康里四號紹興人陳晋泰之女孩照琴於今年四月間被同居之同鄉人金漲雲拐去找尋無踪茲於本月二十一日由陳晋泰親戚金勉之因事赴寗波在新北京輪船碰見金漲雲向之詢問言語支吾繼而承認價賣嘉興斜橋油車對面小客棧内得洋四十元等語當由金勉之報告該輪賬房將其扣留帶滬報請救濟會派探將該拐匪金漲雲解送檢察廳究辦一面將該女孩照琴查獲送廳給領矣 
[水警探夥被控]  
　　向在江蘇第二廳水警一區第三隊隊長王壽良處當探夥之金松濤近將陳阿康之十六歲胞妹拐匿無蹤經陳報告淞滬警察二區總署亚滬滬警察廳請緝由徐廳長撥派偵緝隊士周根泉從事查緝昨日該隊士在途中與金撞見立即拘解到廳在其身上搜得探夥執照一張當即拘留候司法科長預審根究 
[　　俄國人李那特開色里扶司開一名因假冒公文一案有關曾經公共公廨出票拘拿在案茲因該俄人於事發後日久未知下落業經公共租界總巡捕房總稽查處特將其面貌並通緝字樣印刷品派探分送各衙署請爲通緝昨日南市第一區警察署接悉前因已派警協助緝拿矣 
[棉紗冒牌報關之續訊]  
　　三新紗廠延律師在公共公廨刑事科控四川路二號門牌復昌恒報關行司賬紹興人吕寶和串同掮客甬人徐清山出店徐金奎將日本貨棉紗冒伊家牌號報關希圖運往外埠欺騙主顧漁利等情業由總巡捕房中西包探將以上三人連同冒牌棉紗一併拘案訊供諭被告分别交保詳情屢誌本報前日經張襄讞會同英包副領事升座飭將一干人證提案續訊首由原告代表律師上堂譯明徐金奎係復昌恒出店伊之行爲係受吕寳和指揮似不在串同欺騙之列請將其控案註銷堂上核稟遂判徐金奎控案註銷即由徐金奎證明伊所辦軋棉紗木頭及在該木頭上所蓋三新圖章均由吕指使等語旋據三新廠夥謝重華投稱被告等冒牌案發拘案保出後徐淸山曾來向我謂係吕寳和囑伊購買日本貨棉紗故往逹生號買就與吕因無報關單吕復令購求遂將我廠發出之報關單買去吕見單上有三新牌號乃囑出店製就軋紗木頭上蓋三新圖章當時徐並求我介紹見總理聲明此事原委但被告等將日貨冒牌果使運出外埠非但違反報關公所規則直欺騙公衆國民蓋自抵制以來日貨之售與華商者均屬私相授受今被告公然假冒我廠出品則我廠焉得不受影射之損失云云又由三新總理曹姓證明徐清山至伊寫字間内聲明情形而呂徐兩被告均延律師向以上人證盤駁之下堂上以時届退庭期間諭呂寳和徐淸山仍各交五百元人洋並保改期續訉 
[冒收支單取欵之押儆]  
　　松江人吳榮昌本在南京路三十四號門牌中美新聞社爲繙譯本月九號向郵政局七十號信差周炳由冒取由江寗匯寄該社附近二十四號門牌上海機器冰廠内附麥加利銀行計洋三千元支單之信函一封加蓋圖章至該銀行國領錢洋當被察悉報請總巡捕房派令中西包探將吳拘獲解經公共公廨訊供收押在案昨晨由廨復訊據信差周炳山投訴由寗寄交上海機器冰廠之匯票是我遞送被告加蓋收信圖章取去等語並據李炳華供稱在中美新聞社爲出店本月九號信差送來信件當由被告接收是實又據上海機器冰廠西人投案證明被告冒收銀信情形而麥加利銀行吳鴻林亦上堂證明本月十一號被告持上海機器冰廠之支單來行收取現洋當由被告簽字因　該票係西人克來脫註明劃付各行往來之欵致起疑賣即打電話通知原告始悉被告冒騙是以報捕拘究云云並據捕房刑事科代表律師投案聲明被告冒收銀信並在支單上冒名簽字騙領現欵違犯刑章應請按例懲辦訊之吳榮昌供稱實因一時之誤務求格外成全俞襄讞核供商之英卓副領事以吳不但冒收銀信尤敢在支單冒名簽字責無旁貸着押西牢二年示儆信件支單交原告領回 
[浦東男孩待領]  
　　浦東男孩楊德才年六齡在法租界迷失歸路由捕查見帶入法捕房移送南市第一區警署請爲就近查傳屬人認領到署後詢據該孩稱父名楊榮山向爲吟宣卷業現居浦東爛泥渡等語趙署長飭留候屬人認領 
[貧病婦人送棲流所]  
　　常州貧婦婁王氏前日身藏小刀在虹口狄思威路弄内被該處居入傅金壽察出恐其有變喚捕帶入捕房轉送公共公廨收留昨經官媒將氏解請中西官訊據傅金壽上堂聲稱該氏於前夜在弄露宿我曾給予晚餐次日又見其身畔藏有小刀似欲自刎故訴告巡捕云云並由閔行路捕房華探蔣阿林稟稱該氏經捕帶到捕房詢其名稱爲王阿林滬上並無親戚故舊云云堂上訊問該氏不言惟涎沫盈唇因諭婁王氏送棲流所醫病治愈再核 
[汽車行控告歇夥毁壞名譽]  
　　大利汽車行昨延愛倫律師代表投法公堂控己歇式老夫楊文元於前兩星期辭退生意後至飛星公司爲夥在原告各主顧處聲稱原告之車如何不好並在報上登載廣告毁壞名譽請求堂上訊究並請追償名譽損失等語詰之楊文元稱前十四天商人辭歇原告生意後即至飛星公司爲夥並未毁壞原告名譽並延逹商律師代辯稱此案理由敝律師尙未詳悉請爲展期訂詢中西官着被告交保出外准予展期七天再訊 
[跳電車跌仆受傷]  
　　浦東某工廠出店羅店人朱景文昨晚八時許附搭某號電車行抵寗波路口匆遽躍下以致跌倒胸受重傷不省人事當經老閘捕房一千四百零八號華捕雇車送入醫院醫治一面歸稟捕頭候示 
[炭火灼傷女子手]  
　　昨晚九時餘有無錫女子陸彩娥至愛多亞路山東人差某所開之餅攤購買食物不知如何手爲餅店炭火灼傷該女子即於餅攤痛哭吵鬧由巡街捕查見送往醫院包敷藥料後連同餅店主帶入捕房請捕頭核示 
[火燒蒲包棧房]  
　　浦東洋涇港口前日午發四時許有江北人徐守富因家人患病特備錠帛三牲等在該處孫阿桃徐邦基之蒲包棧旁謝神燃放邊炮詎火星遺落該棧之内登時冒穿屋頂經三區二分駐所長警協同船卢人等救熄計焚去棧房一所損失約六百餘金事後由王警佐飭傳肇事之江北人到署訊辦 
[彈花衣店失愼]  
　　法新租界小北門外民國路王成興彈花店於前晚九點時樓上不戒於火冒穿屋頂經瞭望台鳴鐘告警救火會中西各員急　皮帶車到塲灌救即熄祗帶傷貼鄰某汽燈店某煙紙店樓面三間事後捕房飭探楊仁生前　將該店王某帶入捕房聽候查明起火情形解送公堂訊辦 
[食物店主行賄之科罰]  
　　新閘大通路十號門牌某食物店因未建築　　叮被工部局衛生處西人查見囑令趕築而該店主胡正才即行賄洋五元求免該西人不納據情報告新閘捕房於昨派令中西包探將胡拘解公共公廨請究據原告西人投訴前情將賄洋五元呈案訊之胡供實因無力建築向其商懇等語中西官核供以胡不應行賄判罰洋十五元與賄洋一併充公無洋着改押西牢兩禮拜以儆 
[麫館司賬舞弊之懲儆]  
　　常州人徐德前在公共租界福州路聚興春麵館爲司賬將賬目舞弊經店主主雅堂察出令寫改過字據繼續帮傭至本年舊曆端節辭退徐遂具呈公共公廨控王不還押櫃洋一百二十元由廨將王傳案王始知被控緣由亦以徐侵吞賬洋在公廨刑事起訴昨日飭捕將徐逮案即據原告王雅堂投訴被告當時串同切麵司及樓上堂倌並學徒吳金狗塗改經摺等據購買洋麵以少報多種種舞弊情形並將塗改之手摺三扣呈案又由見證吳金狗等相繼上堂證明被告舞弊手續詰據徐供稱店中司賬有四人錢財進出均原告之戚掌管故摺子原告之戚亦曾塗改非我一人字跡原告吾案之悔過據亦係被迫而寫等語張襄讞與英包副領事核供以被告徐德舞弊證據屬實判押西牢四月示儆 
[續誌撈獲烟土分贓不均之打架]  
　　划船夫陳桂生小裕寳小麻子等在浦東華通碼頭浦江中撈獲烟土十一包分贓不均在途互毆經三區崗警將陳等拘解至署轉解警廳訊辦在案茲悉此案昨經司法科劉科長訊據小麻子小裕寳同供搖划船爲業緣本月十五號夜有張有生管金山周蓮坤季大等四人雇我划船在華通碼頭蕪湖輪船外擋撈獲烟土十一大包共計四十四小包每包計重一磅當夜携至東新橋董隆興家内託董售賣詎被董吞去五大包尙餘六包僅給價八百十元是實劉科長以若輩均非善類判押候緝獲在逃董隆興到案再行質究 
[復犯私售鴉片之罰儆]  
　　法租界東捕房捕頭偵悉居民王大昌李阿四等兩家私設煙榻售賣洋煙容人燈吸有違禁令故於前晚飭探前往各該處抄出烟槍烟具等物帶入捕房諭各存洋出外候究昨日傳解法公堂請究先據捕頭上堂稟明前情煙具呈鑑並稱王前經罰過有案請究詰之王等供認私賣燈吸不諱中西官以王不應復犯着罰洋五十元李罰洋二十元充公煙具没收 
[少婦遇人不淑]  
　　前日有一北京少婦毛李氏投四區警署聲稱年十八歲嫁與毛德山爲妻現住北四川路因遇人不淑時遭丈夫凌虐求恩超豁經顏署長傳到毛德山諭令領回不准再有虐待 
[造屋佔及馬路]  
　　飛星黄包車公司西人現在閘北新民路購地數畝建造市房業己開工前日經滬北工巡捐局工程科主任王彬彥查得該公司營造工程佔及馬路當即諭令工頭暫停工作稟報曹局長函致駐滬交涉員照會日斯巴尼亞領事轉飭該西人迅將所佔馬路照章收讓以重路政 
[竊賊分别押儆]  
　　竊賊王炳齊陳福根楊小毛顧慶生等四人前次於晚間至法新租界先後竊取居民鄧松生協隆號之被褥線毯衣服銅鍋等物而逸現經包探楊振富等將王等一併拘獲當在同康滋泰怡昌福和仁成等押店内吊出原贓帶入捕房昨解法公堂請究先據各事主投訴被竊情形詰之王等供認行竊不諱中西官判王押六月期滿逐出租界陳楊二人各押二月顧押一月以儆贓給各原告分别領去 
[南火車站之竊案]  
　　前日下午三點時南車站正值售票之暩有竊賊王金生遽將旅客方少波之提包一個攫之而逸當　駐站之京師憲兵及警察所見立即追拿旋即緝獲解經憲兵第九連經吳連長訊據該竊供認行竊不諱並將提包揭開檢點内儲鈔票洋二百元現洋一百三十元並手巾洋襪等件均未缺少當交失主力少波具領惟案關路局範圍判將該竊送交路局警區訊辦 
[過犯攔刦洋紗]  
　　過犯邵阿炳周長生前日在北蘇州路攔刦匡仲謀之洋紗一包經與匡同行之黄文蘭代爲喚捕將邵周二人追獲帶入捕房押至昨晨解請公共公廨中西官訊悉前情判兩被告各押西牢兩月期滿驅逐出境 
[淞滬警察廳批示四則]  
　　方侯廷批　呈悉查爾妻褚氏無故避匿應由該民自行偵查藏匿所在報警拘訊所請飭探偵緝之處暫母庸議 
　　胡迺祺批　呈悉查曹阿和餵猪齷齪是否妨害公衆衛生有無勒遷之必要該高睚發是否從中助虐有無其他情事仰候行區查復核辦 
　　華國勳等批　呈悉查築墻佔路不屬於警察範圍如果王新甫確有侵佔官路違章建案等情亦應由該鄉經董處照章辦理所請飭警拆除之處越俎代謀仰即知照 
　　施趙氏批據呈爾子和尙因案被誣各節是否屬實仰候令行四區警署秉公查辦所請解廳澈究之處暫毌庸議 
[誌謝]  
　　昨承銀行週報社贈第一百二十一號銀行週報兩册謹謝 
雜評二 
[漆工加薪問題速决] （庸） 
　　漆業工人要求加價問題工人方面堅持加至三角六分而店主方面則祗允二百八十文兩方相差之數以現時洋價計之幾近一倍在工人一家生活所需全恃每日所得薪工以資餬口停業數日損失不資比較上必不能如店主之易於持久業董之堅持不讓或亦窺破此等弱點然工人停業往往影響社會秩序爲體恤工人生計維持地方秩序起見官廳對於兩方之爭點實有持平裁决之必要不宜任聽其相持不下轉致引起意外之糾紛况近日各業加薪風潮方興未艾尤須以敏捷手段妥爲解决以消弭之也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談　沫　　　　　 
　　自由談三字皆用當代名人字跡每星期調換一次今日係鄭讓予先生手書 
新談 
[土耳其實業譚（三）] [  雲舫]  
　　土耳其實爲農國以故居民業農者居大多數然無完美之方法復乏精良之器械農事未能大振今姑舍此勿論請再注意他項實業狀况土耳其産生貨極富歐美各工廠視爲接濟生貨之淵藪使其地能加意改良採貨之方取貨之器則生貨出産之多且將什伯於其所固有之數也考土其其每歲出口生貨運往合衆國者代價約在千五百萬金以上若以其生貨之運往世界各國者合計之其代價尙十倍於此云 
　　土耳其人向多從事牧業勾狄斯丹Ｋurdstan山旁大半皆爲居民牧場牛羊鷄犬之屬散處殆遍沙漠之畔以及小亞細亞中部亦復數見不鮮一九一二年土耳其羊毛出口往美國者值價二○四四二元小亞細亞有山羊三百萬頭綜計每歲所產山羊之毛約值四百萬元此等牧業獲利至溥蓋其所産者舍供給居民無窮之衣食外復有皮革毛乳諸品以充出口之大宗借土人於製革一道不甚注意所出口者皆係生革而尤以山羊綿羊之皮居多至於製就之革反仰給於外人殊不知製革爲實業中之極有用者土耳其生革堆積如阜而製革者所需器品復可求諸該處深林之中若於製革一事加意講求可坐收厚利也革業一經發展則推而及諸鞋履鞍　之屬亦罔非生財之道矣 
　　乳業亦寫土人實業界中之一該地牧人取乳酪製爲餅餌居民輙煉羊尾取油或攪野牛之乳以取之煉乳之術已久爲土耳其人所採用製就之乳多以運往斯茂那及柯尼西諸地土人又製一種食品曰布兒加蘇Ｂalgaura者味極甘脆乃由釀乳製成多以運諸美國以上所述大致皆土人利用乳酪之法也 
　　東土耳其果木極豐温帶果品出自北部及大山之阪熱帶果品多在該地極南部分及巖谷之間土人視果業爲一種重要之實業果類如葡萄無花果棗子梅杏之屬多乾製之以售諸市一九一三年美國購去乾棗代價七二一○○○元乾無花果八二四○○○元葡萄乾九六○○○元此特佔土國所出產果食之一部分至其大多部分則以供諸本土之需土人婦女例須從事蓄積乾無花果葡萄乾類以備冬日之需每届八九月之間有至土耳其果鄉者必見居民屋頂滿布果品使受日光之暴曬逹馬斯格士素以梅杏著於世梅杳製乾後多運往歐洲及埃及各地以製糖果之屬一九一三年乾杏出口約計四二六六噸即杏核一項歐洲各地購者亦復不少以杏核可以柞油考一九一三年俾魯特所出口之杏核爲九五六噸云 
雜錄 
[海外艶史（四）] [  碧梧]  
　　距倫敦城北不數里有小溪一雖不甚修而九曲三灣紆廻有致溪水漪漣淸可澈底垂楊夾岸嬝娜弄姿更雜有流鶯三五引頸嬌歌與潺潺水聲相和如鼓瑤琴如吹玉笛有聲有色天然佳景萃於此矣每當春日温融春風和煦之際城中仕女多尋春至此寳馬香車釵光帽影固一時之極盛也某休沐日有少女名麗拉者貌娟秀衣亦華燦獨身來游初無伴侣或踞石而坐或臨流而觀游興至酣迨夕陽西墜晚鴉歸巢猶酈躅溪邊留連未忍去方四顧賞鑒間偶不愼足滑乃墮水時游客多星散無有見之者雖縱聲呼援應者亦絕無而麗拉則已隨汲逐流漸入水之深處呼聲亦漸微忽有一少年疾足如飛自遠奔至見麗拉之首猶浮水面去岸可數十碼乃不少遲顧躍身入水惟少年初非畏於游泳者手足並划載沈載浮久之方近女身立抱之於懷又久之幸得登岸然而麗拉已暈少年亦力竭筋疲僵臥岸次旣蘇於近處　一重舁麗拉至醫院少年猶不忍遽去濕衣淋漓似已忘之迨麗拉嘔水旣盡神智少淸更撫慰再三親如家人麗拉旣詢知少年實爲救己命者感激自無可喻復詢其姓氏乃培爾罕迪也二人自此遂訂交誼時相過從蹤跡頗密一則方届待字之年一則正奏求凰之曲天然巧合舉世無雙白頭之約於是訂焉維時二人俱肄棄大學卒業後方行婚禮然婚禮初不行於禮拜堂乃在城北溪邊一亭中亭甚廣修治雅潔向爲游人憇息之所今乃復爲禮堂平添一叚佳話爲之生色不少而麗拉與罕迪亦堪謂不忘舊矣 
　　阿得娜一拘謹少年也早失怗恃終鮮兄弟孑然一身寄居茀利夫人家肴饌衣履一惟夫人治之阿得娜平居不常出日處室中或朗聲奮讀或振筆直書蓋勤於學者也夫人憐其境而敬其人遇之至厚非進餐或取衣者恒不入其室恐棼其心耳故阿得娜雖與夫人居甚久而談詁絕少夫人有女名亞蘭且未嘗交一言亞蘭貌艶絕雖不加華飾而娬媚天然性尤婉和見阿得娜刻苦求學心甚折其爲人嘗於母前盛稱道之有某 
　　次者亞蘭爲母服勞浣阿得娜襄衣於其袋中得一紙上書斷詩二句曰欲問上帝兮我生何不辰蟄伏斗室兮可憐苦吟身憤慨之意溢於字裏行間亞蘭讀之頗爲傷感顧不以詩返阿得娜乃曝之日中俟其燥就餘紙亦書二句曰刻讀苦吟兮文名所由成任君馳騁兮前途萬里程仍納之於袋阿得娜拉見之不識爲誰氏手筆大奇立詢茀利夫人夫人亦茫然時亞蘭方自室中出聞言不遽認第吃吃笑不已茀利夫人己窺知其意亦笑曰此必箇妮子惡作劇也阿得娜遂凝視之奇其才復騖其貌乃曰此雅人善謔耳何惡爲且耳慰吾者深矣立趣與爲禮欵談甚洽自是阿得娜一反昔狀日除讀書外輙與茀利母女作長談月夕花晨更偕亞蘭作室外游惟初不涉情字相互勗勉殆良友也歷時旣久二人愛情方少熾梁間燕子池衷鴛鴦遂時生艶羨之心顧猶不形諸言語凡欲有所言而關於情字者悉筆之於書書復不直接授受室復有小園園有右樹一中空作巨穴而此巨穴者乃二人傳遞情書之郵筒也直至結婚之日可三年之久未嘗少變易言情爲寫情亦情界之創聞也 
 
[海西靈沼]  
　　新大陸美景二十一 
　　美京國會大園場Ｃapital以政治樞府爲齊民游樂處所頗有周文王與民同樂之意是圖上方崇臺屹峙别有一天可以靈臺爲喻而下方圓形噴水池於灌莽叢碧間得一清凉境界又猶我華之靈沼也茂漪丙辰夏行池畔見美國女友閒坐納凉詩曰（拂肩修竹漪漪綠瀝耳噴泉細細圓側帽輕衫池上過泥人最是晚凉天）餘音繞樑其景物之佳可想 
小說 
[緹騎外史（三十七）] [  春醪譯]  
　　第二十六章 
　　此十三人一擁之於郡主之私室其領袖之一人即廻首顧餘子曰爾等無所寅畏觀其人美耶於是餘寺均傴僂示意領袖始私語郡主曰郡主爾亦無畏吾爾均朋友此來即陰以相爾郡主初意見此羣人中懷已巨駭此遭聞其中領袖之言駭尤無藝至不能開口作報詞此爲首之人復曰郡主吾儕來此非特爲爾並懇爾出力以援我被此掖助所圖必成事成則巨利可集郡主曰則爾儕之來爲與吾私語耶曰否來此原緝郡主以郡主圖一害人之事此時緹騎總長尙隠覆至引目内逗即郡主對答之語則嚙脣作喃喃狀郡主與領袖道語經時似圖隠事而領袖倐謂郡主搆毒發此陰譎則大駭退就身後之巨椅曰嗟乎毒旣未肆吾尤無辜領袖曰吾知之不讅爾亦知否緹騎總長畫此奇計便爾下手即以陷爾質言之其人授意囬爾負其惡爾恒之耶郡主駭曰爾則何人能知總長之　領袖曰總長亦憒憒任吾爲心腹之厮養四向偵譎初不知吾即陰抗其人領袖言此則下其面具容貌　白如陳尸之體睫毛短髭則作黑色黑中復作棕黄目光炯炯令人一覘即勿能忘此時總長隠於羅幕見其人下面具則私語曰此伊文盧洛夫眞奸獪萬幸今日乃得其私語可以啓迪相及天下任人以事往往作僞脫今日吾不親至者寗非奇禍郡主見伊文下面具曰先生爾之容貌初不能堅人之信特觀爾事實耳郡主憒憒亦不深習虚無黨事更不知隔幕之有緹騎伏匿則恣語無恤伊文却曰吾今以事白郡主特郡主了了之後不能不遵轍行之於是伊文一手出袋中之表語曰爾不以毒藥圖害女郎耶爾勿必圖賴言之徒耗時晷爾但靜聽即徵其事爾先死其人然後報之官中官即緹騎總着而署中大夫已允爾出一證據謂女郎以精神病遽發致死而緹騎即坐爾於罪爾行毒寘粉之鼻烟盒即一鐵證緹騎總長陰伏私室曰哈其人何以深知吾事似鎭日伏匿吾隅陬者令人可畏郡主則報伊文曰緹騎眞怨毒即此以謀我我初不知伊文曰以爾父母之積毒故陷仇至於累葉郡主曰此事吾亦勿甚深信伊文曰爾宜聆之其人以術死爾之雙親並爾之昆弟姐妹惟爾孑遺爾即爲雲礽最後之人恣其驅使即前日爾一夕博負盡耗產業亦緹騎之詭計然後即羅織爾爲偵諜部中固樂用未嫁之女郎而一二時後尤必寘之死地懼適人後流露其事總長行此已屢屢爾或不知郡主曰爾言之即滋人奇駭吾今信爾深恨前此自舉血肉甘虎狼之牙吻不能自拔伊文曰此虎狼之心較深山巨澤所蓄者貽禍多矣郡主曰然然顧今將何爲女郎固未死擲花幸免爾能拯我耶爾不吾拯吾終趨敗道耳吾縱無金貲而私飾明鑚所存猶不少足以予爾伊文曰吾儕初不謀盜明鑚之利質言之吾即反對皇帝及衆官之黨人吾等圖於此間立共和之新國爾知法國耶法國革命之初有一絕艶之女郎統與其事使英雄心目頂禮之如明神即此奮往大功告成而女郎止爲街頭之貧女吾儕則擴張其事使吾新邦建運之女郎必爲貴族衍名門之牒系即以爾之玉貌花容指揮壯士壯士安得不死心爲爾樹此奇勳此時十二同至之人亦曰衆意乃屬爾女郎聞語至奇駭曰爾儕出言乃如瘋漢伊文曰吾爲統率俄國革新黨九萬人之渠魁吾脫瘋漢不其九萬人咸瘋耶吾等已舉刀爲備特不曾下斧一星期間大事立集九萬黨員可以推廣之於十倍迨人數旣集一舉猝發吾更爲爾誓之一星期後此間即爲俄國政治之樞今日之冬宮爾之坐椅即類俄皇之實座爾所轄者半歐羅巴州矣 
[自由談之自由談] [  不冷]  
　　心理心理者因實事而偶然引起者也故實事愈有效者運用心理愈靈若專致力於心理而實事一不顧問是爲無源之水無本之木 
 
 
 

Page 15

 
 
   
 
 

Page 16

 
 
   
 
