# 1911 - 320 - 4913935

 

Page 1

 
 
   
 
 

Page 2

 
 
[閣電]  
　　初一日北京內閣奉上諭監國攝政王面奉隆裕皇太后懿旨所有禁衞軍左右翼巡警武衞左軍各項兵丁着每名賞銀一兩由內帑撥交內務府發給欽此同日欽奉諭旨本月初六日宣誓太廟所有各衙門人員均著陪祀欽此又奉諭旨資政院奏議員缺額遵章繕單請旨補選一摺着楊希曾爲議員欽此監國攝政王鈐章袁世凱署名 
評論 
[勤練民團説] （無名） 
　　今日我人民最急之務。莫如勤辦民團。在城鎭者曰商團。在鄉村者曰農團。總名之。可曰民團。辦民團之意義。爲在保衛地方安寗。與各人自已之身家性命。其義似狹。而其用甚廣 
　　何則蓋今日民軍所獨立或佔領各省。非爲恐被革命争戰之禍。偸安目前已也。其志在進取。聯合以掃除满洲政府。故各省之兵。反正以後盡宜即日出征。而决無餘力以爲地方人民之保護。蓋革命之事。全國人民盡宜效力之事也。已旣不能從軍效力。而尙待人之派兵保護。以分革命軍之势力。於心能勿慚愧。此勤練民團之舉。爲自已個人計而不可少緩者 
　各國兵制均有後備之兵。革命軍均已奉命出征。後備之力不固。一旦兵士缺乏而欲增添。苟欲招募財力旣一時難繼。而時候又不能克日成軍。若今日各處勤練民團。旣無需餉項。而訓練旣熟。日後如欲增兵前敵之時。凡願出征者。即可選赴前敵。是一呼而能戰之士數萬。不難立就。猶之各國之後備兵也。此察大局而民團之不可不勤練也 
　　於今各地。舉辦民團之事。紛紛而起。此義固已人人所曉。然竊又不能已於言者。訓練之人。宜令最有能力任之。勿視爲次要之事。徒具樣式。以嚇盜賊爲足算也 
[專電]  
民軍進攻龍潭甚得手張勳派來迎戰各兵已紛紛投降 
　　南京民軍已與張勳約定於初二日大戰以决雌雄 
　　民軍與張軍於三十日在龍潭激戰二小時張軍卽被民軍擊退回寗死守 
　　鎭軍司令部據偵探報告張人駿已派戈什四人往滬請李佳白博士來寗商量議和條件已於今日過鎭 
　　南京糧餉尙足惟銀錢缺少殊甚張勳强令銅元局日夜趕鑄各工匠星散遍覓不得 
　　張勳以蘇浙皖赣大兵雲集勢必不支密派親信弁勇多起潛至京汴魯三處乞援並請接濟餉械 
　　張勳現派親信將現銀十萬秘密運滬（以上鎭江） 
　　張勳所派王李二營官在清江揚州招得軍隊入百人現爲江北軍政分府截留六百人駐紥二郎廟西化莠所 
（揚州） 
　　蘇州程都督今日出發軍容甚盛擬暫駐丹陽料理進征事宜（蘇州） 
　　袁世凱因君主共和兩立憲問題彼此爭持日夜籌畫兩全之策並派代表赴鄂向黎都督乞和今日（初二日）特開閣議宣布代表回京議和絕望擬與新鄂督協商俟到任後再行妥速和解顧全大局 
國債賠款已與外交團商妥姑准緩交俟借款事定後卽日繳楚 
　　新鄂督叚祺瑞已聘定參謀部等三十餘員擬於初八日出京蒞新（以上北京） 
清廷現擬召回馮國璋以叚芝貴接統各軍士聞信大震潰散過半（漢口） 
石家莊民軍勢力日張保定城中大官皆逃去京津大震（天津） 
　　都督府通電十一府各屬防營月餉照章仍向原領處請領循舊造册報省以省費耗（杭州） 
[譯電]  
　　民軍外交總長伍廷芳照會駐滬各領事謂南京將有戰事庽寗外人宜卽遷往他處 
　　前粤督張鳴岐偕隨員數人已抵上海 
　　前日有大隊民軍乘船過蘇州河聞將先赴蘇州昨晨七八點鍾時復有大號民船十五艘　載軍火由製造局用 
 
 
 

Page 3

 
 
小輪四艘拖過蘇州河船中并戴衛隊甚多大約將駛至租界之外起岸由火車運往鎭江 
　　數日前抵此之民軍大半已開往南京大致今明兩日必將開戰現有小巡洋艦七艘滅魚雷艇一艘魚雷艇二艘停泊鎭江（初一日鎭江電） 
　　泰晤士報北京訪事往謁袁世凱袁云余今决意重行組織一鞏固之政府以免國家之分裂故極主張保留清朝以成一有權限之君主政體蓋將以此爲表示權力之中點及擔保中國完全之結束物耳且謂余信國民十分之七仍持保守主義現民軍已有意見不和之徴北方民軍與南方不甚融合如果覆滅清朝則必有第二次之革命於是中國將數十年不能安靜云 
（初二日倫敦電） 
　　孫逸仙君在倫敦小寓一星期後即啓程赴華會告其友康脱里博士謂彼并不欲充總理之職但使受任之後果能有益於國則亦不欲堅辭且孫對於組織聯邦制度似不贊成據謂國民現皆欲獲一美好之中央政府云 
（初二日倫敦電） 
　　據確實消息美國擬於太平洋海軍秋操之後派巡洋艦六艘分赴天津烟台大沽三處並派砲艇多艘赴揚子江及廣東沿海一带（初一日東京電） 
　　駐日中國公使以學費川資給付各學生大半滿意而去惟有雲南學生九人汪公使不肯照給各生乃於星期三日赴使館坐索使館辦事人召日本警察前往驅逐學生不服警察拔刀揮之傷學生一人留日學生因之大動公憤聲言欲擊汪使並反對日本毆辱學生之官員 
　　漢口民軍已派湖南精兵數千名由漢陽出發攻擊武勝關（初一日蕪湖電） 
　　日本水師三十人已登岸保護日領事署 
　　烟台民軍維持該埠秩序甚爲完全故美國水師前數日寄宿於某旅館者現皆回艙 
美國駐京公使現勸居於山東內地之敎士遷往海濱 
（初地日烟臺電） 
　　奉天保安會之組織識者謂實足破壞民軍之計畵 
　　趙爾巽向俄國借羅卜五百萬元俄國未允現又欲向横濱正金銀行借日洋二百萬元 
　　袁世凱回京後之舉動日本頗爲失望恐不久袁將完全失去民人之信任也 
日本某報戴奉天電謂東督趙巽已與橫濱正金銀行訂定合同借銀二百萬兩以奉天電話電燈廠及嗚綠江伐木公司之產業爲抵押物（初一日東京電） 
此間又有官軍數千名開往南方大約清政府尙思設法奞回漢愓之故 
美國駐京公使已命各處美國領事商請敎士移居安寗之處（初一日北京電） 
　　據北京電稱瑞士某敎士昨夜自陜西行抵天津宣言西安府西人被戕一節確有其事某學堂之法國女敎員及某學堂之外國小孩五人中國女孩多人又中國郵政局內德國辦事員一人皆被戕害河南亦有盜賊搶刼敎士各欽使目下正在會議對付辦法 
 
 

Page 4

 
 
　　據泰晤士報北京訪事電稱袁世凱往謁各公使時各公使皆請袁速停慘殺無辜並言南京之殺戮漢口之戰爭皆爲不合人道（以上初一日倫敦電） 
要聞中國光復史 
[張嗚岐哀求清廷遜位電文]  
　　北京內閣鈞鑒竊嗚岐上年奉命總督兩粤本圖宣揚聖德補救時艱誓竭涓埃仰酬恩遇乃本年三月倏有廣州事變未幾而提督李準被刺未幾而將軍鳳山被　變故環生消弭無術自武昌告警各省風靡革黨之謀兩粤者窺伺益急猶翼大亂早定人心漸回勉事鎭撫徐圖收拾一面督飭各路統將嚴密籌防一面蠲除歴來病民之政藉平怨憤方謂事機可以徐轉禍患或冀稍紓故兵力餉源雖甚竭蹶天時人事雖已困窮未敢一息偸安略生懈怠省垣紳商士民羡各省之宣告獨立者安穩無驚迭次開會集議環求息戰事勢至此萬無可爲即使空城出戰亦徒糜爛人民萬一傷及外人生命財產且恐立召瓜分之禍不如勉從輿論聽其宣告獨立暫保危亡十八日省城紳商士民即就諮議局開會决議定於十九目與行鳴岐及在城司道卽日離粤所有一切事務聽由紳商士民舉人主持伏念鳴岐奉命督粤責在守土一旦窮而出此致使朝廷威令不能復行辜恩負國百死不足以自贖至於在城文武及紳商士民皆無足責應懇天恩准將鳴岐一人嚴行治罪其餘槪從寛置仰鳴岐愚誠猶有不能已於言者近年以來外侮曰亟朝政日非全國人心久已離畔譬樂線四伏其暫不發者幸耳故自武昌倡變曾未一月各省紛紛響應幾於四海解體默察人心所趨嚮咸以共和爲目的設不能償所願勢必出於自相殘殺自相殘殺之不已勢必釀成各國之瓜分人皇上以天地之心爲心詎忍聽之伏懇即日頒降明詔召集國會准其仿各國共和立憲政體選舉總統並聽改元易朔一律更始人皇上一面先去帝號以示貶損則全國人民皆當感念我皇上拯之於殘殺瓜分之中備極尊崇益增愛戀人皇上縱不有土地人民實仍可享土地人民之奉傳之萬世永永無窮各國政體遞嬗由君主立憲變而爲共和立憲實與失國不同伏願我皇上勿泥往史之成規俯循近世之趨勢迅集廷臣詳加討議立見施行全國人民幸甚全國大局幸甚冒死上言伏求聖明矜容乞代奏鳴岐謹肅 
[孫寳琦亦要求共和耶]  
　　前魯撫孫寳琦前晚致順直諮議局電云都督府保安會長諮議局均鑒頃接清政府二十五日上諭各省應舉代表赴京公同會議國是等語寳琦前經電奏確定共和政體現在全國軍民意見相同萬無更變擬請由程都督聯名電致清內閣袁凱如承認不私君位宣布共和仍當承認北京爲中央政府各派員赴京會議優禮皇室制定國法等事否則談判無可開端惟望另行組織臨時政府以維大局祈即酌核電覆孫寳琦 
　　按孫寳琦二十三日宣布獨立之電文僅與各省督撫而不及都督其電中則謂俟中興政府完全無缺臨時政府即當撤銷且其告示尙標部院字樣尙奉宣統正朔并有全國政體須由各省派出代表討論公决等語而此次電文忽稱清政府忽不允派代表忽要求清內閣承認共和此人行經眞令人不易捉摸已 
[人心趨𪢢共和之一斑]  
　　順直議局順直諮議局因大局危迫各省相繼獨立深恐一或不愼外人乘機干涉致召瓜分之禍連日特開會議籌商辦法决計電逹內閣請組織政體文云內閣鈞鑒自川鄂亂作各省相繼淪陷若長此兵連禍結恐亂未息而外患已乘立兆瓜分黃種且將不保爲天下安危計即懇速定政策合滿漢蒙回組織共和政體則人心旣平兵端自息大局幸甚順直諮議局叩又致資政院電云自鄂變後各省響應四面楚歌勢難恢復爲今之計莫若早定方針速聯满滿漢蒙回藏各部組織共和政體一以安天下之人心一以弭種族之慘禍大局幸甚直議局叩 
　　京旗議員順直諮議局開會籌議電請內閣組織共和政體時有京旗議員豐君亦竭力主張下説謂若再遲疑不但生靈塗炭且恐國家大局有不堪設想者現在長江流城相繼獨立山陜亂事未已東三省及山東已宣布自保目下前途最可危者只有直隸河南兩省且政府各項經費他省已早不供給恃以挹注者亦僅此兩省爲日稍久必且不支倘不及早圖維恐噬臍無及等語各議員聞之均爲悚然遂決計電逹內閣竭力要求 
　　留英學生聞留英中國學生對於張統制紹曾等要求憲綱多不贊成昨特由倫敦致電各統制云張藍處伍　諸君鑒全 
 
 

Page 5

 
 
歐留學生贊成共和反對君主立憲速進兵不逹目的不止遲延召干涉將貽後悔留英全體學生等叩 
[漢口戰報] （本館第二特派員來函） 
　　上月二十九日五鼓九江駛出兵艦三艘（海琛海容籌）魚雷船二艘（湖鷹湖鶚）均於當晚到漢預備助攻北軍 
　　現馮國璋駐大智門車站叚芝貴駐蕭家港指揮一切 
　　上月二十六二十七二十八三日之戰民軍連捷北軍逃亡者甚多故民軍聲勢甚盛 
　　二十九日往日本同仁醫院見一受創之北軍容貌甚偉詢以戰狀據云彼直隷人姓宗名德順年三十歲本在永平秋操忽出軍令命往湖北勦辦土匪因奉令而行不意旣至此間始知民軍起義又命人輩殺戮同胞云云此人心地狠明白現充第一軍四標五管排長 
　　是日又带遠鏡登禮和棧之高臺觀戰但見烟霧迷漫砲聲震耳欲裂北軍即多匿於火車上乘間放鎗火車兩頭皆置有機關車蓋預備戰敗後卽可倒行退却也 
　　前日有某西人往遠東麫粉廠途遇北兵令其以巾蒙目而行否則不允其前進該西人無奈遂仍退回 
　　二十六日午前一時至十一時有火車三起行經德租界滿載北軍軍火前往劉園 
　　二十七晨六時民軍改裝暗渡漢河在大路口登岸擬襲攻官軍之後不意此項計畵竟爲某國人探得私告北軍預先戒備民軍遂不能得勝而退 
　　北軍在劉園左近以大砲轟擊龜山之民軍武昌砲台開砲還擊之日清輪船公司躉船致被擊沈 
　　現北軍前往武昌投降者頗多故北軍之官特置砲數尊於江岸車站以阴兵士過江 
　　初一日有兵輪兩艘魚雷艇一艘在漢口左近與駐守十基羅米逹之北兵砲隊發砲互擊兩面皆受微傷晚間輪仍退下流 
　　當開戰時流彈有墜入租界者幸爲數不多蓋兩軍皆注意測準砲線不欲損壞租界也 
　　目下民軍防守武昌極爲周而北軍則於漢圍皆紥哨兵禁止行人出入 
　　據由孝感回漢之外人云倫敦敎會福納博士在官軍中辦理紅十字會異常出入聞北軍自開戰至今死者甚衆 
[石頭城下之惡潮]  
　　初一日晨民軍續派軍隊携带大砲軍火乘火車南京方面進發約計初二日可行抵長江南三十里之孤樹山 
　　外間咸料張勳必不守城拒敵將率其部下之山東軍隊渡江至浦口向北方進發 
　　張勳兵隊軍火糧餉甚形缺乏而民軍則極充足且携有最新式之六寸口徑與三寸口徑之巨砲此皆張之所無也 
　　有某西人自寗來滬謂初一日曾在民軍陣前觀察一周民軍之紀律與擇地之審愼令人驚服 
　　民軍於一星期內其全隊皆可開抵南京但未曾完全預 
備之前必不輕出攻擊也 
　　民軍曾傳令不准殺戮無辜滿人其降服者皆免死但張勳被獲必須處以極刑以治其殺戮無辜之罪 
　　張勳於上月三十日親至城外指揮一切旋知民軍四面圍信而城内糧食宣火均甚缺乏以此甚爲 
　　江防軍聞張勳糧食軍火將聲均無戰志願順民軍張勳近日派人搜查甚嚴聞已殺刦二人 
　　滬軍政府以張勳負嵎甚固而寗垣地勢又依山環水高而且堅攻城時如專用大砲不但虚糜子藥並恐傷及平民現正趕製氣球數十具以便届時窺伺敵兵聚集處所施以最猛烈之炸彈以期早日盪平 
　　張勳兵在南京城中並不作出戰計畫惟日以殺人爲事有移徙出城者非特箱籠行李不能携出且并身穿棉衣亦皆奪單夾衣則一律不取昨有自南京來身御夾衣三層出城時幸未被奪云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[掃穴擒犁大規畫]  
　　蘇州程都督致武昌電黎都督鑒軍情貴統一爲世界所公認薩艦次第歸順亟宜組織海軍直搗燕京滬上會議就吳淞暫設海軍處擬舉吳君應科爲海軍總司令以資統一而策進行陸戰隊並同時舉辦我公如表同情卽電致吳君尅日任辜并賜電復無任盼切德全勘印 
上海陳都督通電各省軍政府都督鑒今日據鎭江林來電稱張寇東竄勢頗猖獗頼蘇浙援兵并集海軍亦陸續歸順兵力加增恃以無恐又徐紹楨來電稱蘇軍已飭由白兎鎭開赴句容扼守鎭軍駐高資一標擬卽開往龍潭浙砲工輜重隊昨已開赴高資步隊稍令休息亦卽前進張寇有向高資之説然不足慮并聞該敵有十三營屯駐浦口云又江北都督來電各省獨立强半告成若無統一機關恐起外人干涉亟宜各派代表赴滬組織臨時政府大統領一席非孫中山莫屬云又鄙意以北京未下大局難平擬組織聯軍共謀北伐現定蜀湘楚爲第一軍由京漢路進行寗蘇皖浙爲第二軍由京浦路進行閩粤爲第三軍由海道進行除由昨日分電閩粤兩省外合再電聞以便準備惟今晚得福州電知該處業承認矣又張季翁久孚衆望洞悉淮鹽敝處公推爲兩淮鹽總理頃已電請贊成但未得復耳尊處近狀如何亦乞電千滬軍都督陳勘印 
　　鎭江聯軍陶參謀致武昌電頃聞各省都督公舉程雪老爲陸海聯軍總司令長同人歡躍惟軍政宜於統一旣舉程則徐固老卽應取消信任徐則程雪老無庸另舉决無調停兩可之間此次攻寗聯軍我江浙兩省精華全萃於此萬一司令意見不一致多未便事關大局務祈迅賜裁奪公認總司令一員無任迫切駿保叩 
　　鎭江聯軍徐司令致杭州電都督湯司令官周鑒兩悉聯軍總兵站已派李厚禧陶遜充總副監分兵站已派溫佩珊杜純游捷充總副長尊處今日續來軍官已朱支隊長派駐鎭站專管浙軍後方勤務此關進兵計畫已定一俟兵械齊集即行攻擊貴省派來軍隊武勇沈著定建奇承加派歩隊感佩之至此後有電寄分站轉爲荷樻世印 
　　浙司令部致鎭江行營電鎭江聯軍司令官徐都督林浙支隊長朱鑒續派步兵一營赴鎭本晩宿上海特聞浙軍政府周東 
　　上海兵站致杭州電軍政總司令官周鑒增加隊已昨晩九時運鎭隨带槍彈五十萬磓彈四百顆背包一百五十六個地雷歩槍亦照數带往滬兵站部叩 
[獨立聲中之東三省]  
　　奉天諮議局日前提出議立保安公會章程草案已經公衆取决惟會長副會長及各部正副部長須由公推隨由諮議局於二十一日邀集各界協議保安公會草章體公推東督爲正會長三十九協恊統伍祥禎諮議局議長吳景漮兩君爲副會長而保安公會卽於是日宣告成 
　　趙次帥整處以通上下之情爲主旨此番東南起義全國動瑤次帥召集奉天紳軍商民各界組合國民保安會凡滿漢回蒙以及外省外國居留之人民一切生命財產皆在保衛之中如有损損失地方各團體擔負償賠義務朱仰田司使首倡化除階級凡入會人均歸平等並要求以東督派充會長熊都轉前夕由營電告官紳各界如立保安會可以總督爲會長其司道府廳州縣各行政官一槪罷歸田里而官府必欣然樂從卽由士紳中公舉名望素孚者權攝地方行政事庶使與情帖服不致擾攘云云次帥得電即與紳民各團體集議咸謂無論如何變遷决不可稍存畛域須以保持地方治安爲主即新政黨之政見尤注重於此東督旣得紳軍民各黨一體贊成乃將平昔所主持改革政見向衆宣布並支此會務求實際以濟人三省同胞不陷於外國奴籍鄙人雖身敗名裂亦無憾矣語畢衆皆爲之泣下霑襟 
　　日前在保安公會會塲議事持某管带等力言以東省軍人誓與東省存没務必嚴守號令實力保衛商民所以日夜分派軍隊輪流查街凡稍有暴動關係治安者即以敵人論故近日市上竊案甚少 
　　當奉天國民保安公會成立後有吉林干祝三君在會塲當時質問正會長（即總督）旣爲東三省保安何限於奉省而抛棄吉江兩省似與保安情形未免崎重當經會員告慰非敝 
 
 

Page 11

 
 
省存畛域之見因江省與貴省尙未電商明晰故不敢用三省字樣王君乃於會散後即電告吉省諮議局昨日該局來電急索會章而江省今日亦有電到會求發會章以便遵循聞諮議局已將保安大綱與會長議妥經會員表决不日即可佈覆矣 
　　保安會成立後會長趙次帥當有電到京並通電各部謂奉省現已取消獨立名義改爲組織東三省保安會各屬州縣均設立分會已舉巽爲會長各分會即以各州縣長官爲分會長境內安靖如常並無他變 
[晋省民軍進行之一斑]  
　　太原民軍昨又佔據娘子關惟尙扼守未進已分軍一隊才大同遇大同鎭王得勝之兵小却王遂張大其詞致內閣電稱以太原革軍由雁門關來者不過二千餘人現在四散僅有數百人若派新簡晋撫率勁旅四五千人快砲二十四尊由張家口到大同府進攻較之由正太鐡路進攻娘子關易得手間革軍之在娘子關者有數不滿千人惟該處山路險要難於進攻不若由雁門關攻擊之較易探得太原革軍屬無多各速令新簡晋撫速率勁旅克日進攻太原已不難克復云云 
　　正太鐵路早爲民軍佔據不能直逹太原惟於二十五日正太路局有電致郵部謂各站現已照常辦事云 
　　山西自太原歸民軍佔領後各屬州縣均受影響大同懷仁等處前有光復風説茲聞歸化城亦有獨立消息日昨京張鐵路局因大同危急詳請郵傳部暫遷南口辦事當奉批云暫遷南口辦事一節係一時權宜之計尙屬可行所有京局一切擋册等件仍須派員看守毌稍疏忽觀此則王得勝之電閣數語可謂誕妄之至 
[新浙江締造種種]  
　　杭州光復後建設內政區分三大諿奈因人才缺乏黨派紛歧機關半未完備聞各屬民事長與論尤多物議現禇部長有鑒於此會商湯都督恊籌統一辦法已於初一日電告各府軍政分府傳知各屬迅速選派代表四人限本月二十日以前到省組織臨時會議以謀全省統一行政 
　　財政部獨立後因前敵軍需浩繁本省行政組織在在均需巨欵錢漕豁免釐金奉停開源節流倍極困難莊部長因此辭職改舉高子白尙未視事近聞各省敎育界紛紛請示現由褚部長會都决擬將十一府中學堂一律停辦三月每校僅派管理員一人以免機關解散每月每校酌給津貼六十兩其餘廳州縣城鎭鄉小學均由各該民事長主持槪令照常上課均於本日分别電飭遵照辦理以維敎 
　　軍政府昨日接准處州分府來電略稱蕭前守素著貪酷光復後又圖没款全郡憎厭另組機關恢復秩序軍已成營餉由衆給括地貧瘠羅掘殆盡糧釐旣不可留須另賜辦法俾得措手否則無米爲炊患在眉睫乞三思速復處州軍政分府呂印昨晩石浦同知金道祖亦來電云劣生張田僞造浙江參謀部印自稱參謀勒令繳印糾黨前赴象山南田勒將賦税投繳苛派軍費尤敢自稱獨立膽將都督告示扯碎甘心反對應請嚴懲電復石浦金道祖印 
　　杭州民軍精鋭紛紛調攻金陵而紳民組織民團如義勇隊義民團義和隊江山義勇隊等有人自爲謀不相統屬軍政府原擬挑編民軍奈因財政支絀以致遷　觀望近日駐紥行宮及西城各寺廟新勇幾幾火食不給迭次鼓噪前晚七點餘鐘元并巷內彩霞嶺范姓家方由上海搬回行裝豐富致爲盜黨所涎先有兩人叩門入內自稱奉軍政府差遣送信均着元色軍服家人方在詰問盜黨已一擁而入約計三十餘人刧去金銀現鈔衣飾等計値萬餘金鄰近警區聞警出隊而盜黨早已星散現已分報軍政府巡警署等處嚴飭查拿次晨駐紥孩兒巷內某民團亦因缺餉時鼓噪經發起人極力調停幸免决裂不料晚八點鐘時忽有匪民數百人羣向該處米店尋釁搗搶巷內公興米號銀錢米石搬刧一空復又擁主菜市橋圖劫某米店誤將比鄰茶肆搗毀警區飛傳電話告急警署疑爲民團滋事立派各局全隊出發備足子彈到塲方得勉强解散 
[贛省新紀事]  
　　商借公債贛省起義後添募新軍餉項極關重要均由地方紳商擔任籌備惟贛省財政困難已逹極點撥用官欵之外殊難接濟現經商會開會决議由羅朗山君滬託怡安里明壽記代借公債一百萬接濟軍需一俟磋商就緒定辦法 
　　開辦民團贛省新軍起義土匪蠢動街巷私自籌欵已辦保 
 
 

Page 12

 
 
安團現經紳商學界在商會决議募足團勇一千五百名公舉劉鳳起爲團長自九月二十注日起分爲東南西北曁城厢內外畫夜梭巡專事保衛商旅及人民生命財產 
　　派兵助鄂贛省都督因鄂境尙有戰事迭接鄰省電告互相派兵赴鄂助戰以保要地當經汧軍事寺會决議派兵一協協鄂助戰於二十六日實發三營由馮嗣鴻督率乘輪赴潯遵陸赴鄂矣 
　　流通金融贛省彭都督以省城巿面亟须須設立銀行流通週轉現就原有官銀號及兑換所改爲贛省民國銀行昨已成立開巿所有籌設辦法開列於後（一）從前官銀號洋鈔票損失數萬查此次鈔票有未收賬留存備用者有已經照兑而銷號者所有此項鈔票槪行作廢倘有恃强取兑者即以軍法從事决不姑寛（一） 
從前官號錢票自應照舊行使現在銅元無多趕籌不及無論持票多少每人只能兑現一串餘者蓋用銀行圖記發還以資周轉俟新票造成准其兑換（一）從前官號發出信票自應照兑惟軍餉需用甚急此項信票數目在二百兩以准一月後照兑其過二百兩者從緩照其未到期之信票退回原手不得作用（一）官票巿票銅元定價一律不得再有暗盤分别高低倘有不遵顯係意存擾亂一經查實卽以軍法從事（一）從前官號除關於藩庫發號生息之欵一併提充外其往來行息之欵及得號所存款數在兩以內者准其隨時支取數目過鉅者祇能取息年內不能提本 
更換部長贛省民事部人品夾雜以爭權利爲多數現又議將政事部長劉鳳起調任參謀部長所遺政事部長以雷恆充任副部長傅壽康辭職改議葉先圻任政事部副部長現已揭曉分别交替矣 
各埠通信東三省 
[商會接管大清銀行]  
　　奉天國民保安公會旣已成立所有各部執行機關均已另行組織而財政一部尤與巿面關係匪淺自應極力維持茲已將大清銀行歸商會接管矣 
[本溪輕便鐵道竣工]  
　　本溪一帶各煤礦礦主覵以所出煤礦堆積日多運輸不便擬　款修築輕便鐵道一枝由礦區延至渾河岸上現該輕便鐵道自入月下旬動工修築九月下九日已輕工竣當即開車轉運較之他處尤爲利便故各該公司煤礦已有多數運至河岸云 
[貴州官錢局之風潮]  
　　九月初六日貴陽官錢局門前突有商人居民紛紛持票限銀絡繹不絶有持一兩銀票者有持數兩銀票者亦有持數十兩銀票者其人皆居民小商販非甚需銀亦紛紛來局兑取蓋恐民軍起義預爲避地計也 
[貴陽光復前之冬防]  
　　貴垣每屈九十冬麗正等月盜賊較多警官有鑒於此特於九月初一即嚴飭各城門巡官長警每夜自十十點鐘起在城垣一带加意巡邏并飭各區司法警察亦於每夜自十二點鐘起至六點鐘止在街道梭巡以查拿盜賊云 
湖南 
[查封滿產詳情]  
　　前巴攸陵縣慶瑞字雲閣滿洲正紅旗人以知縣來湘候補未及十年　富至數十萬金其家宅之奢侈镈張之華美爲官界首屈一指此次義軍恢復長沙慶即先期聞信預謀逃走即將其寳南街住宅一所於八月下旬貶價售與黃君錫光得銀八千金正謀檢點一切至九月初一日即爲軍土查知其子承誡伯带票三萬兩倉卒而遁其女眷人等各給銀五百兩令女僕带令逃匿又其婦某氏係漢人某令之女甫出城即被其僕將金飾現銀等件私挈逃走爲數甚移該婦現爲軍士所獲軍政府憫其無知不忍歧視聞已發縣收留並爲之嚴緝逃僕從重懲辦其宅內什物等件槪未移動前經獨立標軍士駐紮該宅爲之保存茲各軍士已於九月十八日遷移至儲英源楚怡學堂內其住宅隊改爲城會董事會所有慶瑞什物第件聞已暫存至財政司署聽候清查其木器等物則已於十八日標簽發買倘有韃婆女鞋及穢褻之物甚夥均棄置道傍任人觀看慶瑞財產以大漢銀行存欵最多總共不下十餘萬金已爲軍政府調查有提充軍餉之説云云 
浙江 
[鄞奉間大開花會]  
　　寗波鄞奉交界之馬嶺大嶴等處匪徒大與花會探聞每日進筒約有十餘元之譜一般庸夫愚婦日打花會不事正業不寗惟是夜間奔走求夢於孤廟男女雜宿其傷風敗俗莫此爲甚安得軍政府速行嚴辦也可 
松江 
[朱家角自治公所之宣言]  
　　三十日貴報所登朱家角鎭商團搗毀自治會學堂記一節內有輿論大譁致斥商團爲商匪等語查此地商團均係本鎭各商號熱心諸君來盡義務斷無野蠻舉動即如本月二十七日爲因天雨商團借自治會議事廳爲操場該廳又爲重振小學堂之禮堂時適學生亦上操課於是商團與學生擁擠一堂一時兩方面稍有衝突則有之然當即和平解散並無將學堂中器械搗毀情事雖有一二椅桌損壤實係旁顴擁擠誤被軋倒之故與商團中人毫無干涉務請更正以釋羣疑不勝盼禱 
[朱家角商學齟齝之真相]  
　　朱家角鎭商團本假重振學堂操埸爲操練之地是日各會友赴操適學生亦同時上課致校長與會友有衝突之事後經人解散不意竟有人謊報貴館稱商團爲商匪戴之三十日貴報商會總理席君素稱明逹見報駭詫亟請貴館更正詎鎭上人已見商匪新聞大動公憤聚集千餘人赴該校問罪意欲將學堂搗毀並欲得登報之人而甘心焉幸諸商董排解得免鬧事然當此地方多事之秋商家肯出而捍衛以盡義務寳屬可不識可嘉彼校長是何居心而甘爲反對輿論之舉清談東吳 
[敬告各省軍政府（九）]  
　　今日各省紛紛獨立。論者頗滋疑懼。恐有分崩離析之禍。其實不然必各處有獨立之能力。斯政府有聯合之精神。譬之人生而有獨立權利焉。長而有獨立資格焉。集多數有獨立資格與權利之人。而結爲一團。則此團體必鞏固而不搖。又譬之身。析之則單獨機體焉。聯之則組合機體焉。必單獨之機體皆健全而後組合之機體始靈活 
　　記者曰。我願以此望之新中國之新政府 
　　記者曰。我尤願諸獨立團。勿　意見不齊。號令不一。而自損其 
資格與健全。則我新政府萬世之幸 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
 [G < 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磗避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[（吉房招租）]  
現在有兩樓兩底住房一所坐落美界電車站旁提籃橋生生里四弄如願租者請至該處一問便知洪白 
[（遺失提單）]  
日前瑞和由九江裝來　唛紅茶十件其提單己經遺失如有人拾得作爲廢紙郭裕記白 
[尋人]  
本月初十走失學徒一名姓曹名利畢年十六歲身子矮小穿老黄呢夾袍子元色布鞋子無錫口音出外多日未見回歸刻下伊父母店中憂愁萬分如有仁人君子收留者即送後馬路久和莊謝洋廿元知風報信者謝洋十元决不食言特登申新兩報告白久大莊告白 
[商務]  
　　匯票　十月初二日 
　　上海匯至倫敦 
銀行電匯　二先令五辦士五 
銀行即期　二先令五辦士五六二五 
銀行四個月期二先令五辦士七五 
銀行買進四個月期匯票　二先令六辦士零六二五 
又　六個月期匯票　二先令六辦士三一二五 
帶根電匯四月定貨　二先令六辦士一八七五 
又　六個月定貨　　二先令六辦士四三七五 
大條銀　二先令六辦士七五 
　　上海匯至法國 
銀行電匯　三佛郎零九分半 
銀行買進四月匯票三佛郎十五分半 
　　上海匯至德國 
銀行電匯　二馬克五十一分半 
銀行買進　四月期匯票二馬克十七分半 
上海匯至紐約 
銀行電匯　五十九個七五 
銀行買進　四月期匯票　六十一個六二五 
　　上海匯至印度 
銀行電匯　一百八十三個五 
　　上海匯至香港 
銀行電匯　七錢六分一二五 
　　上海匯至日本 
銀行電匯　八錢三分二五 
　　金市十月初二日收盤金價 
現貨標金　三百九十七兩五 
足赤條金　四百零四兩五錢 
沙　合赤　四百零六兩五錢 
　　錢市十月初二日南北銀拆及銀銅元錢價 
龍洋　七錢九分三厘 
英洋　七錢九分九厘 
本洋　九錢 
小洋　六錢九分五厘 
銀拆　二錢八分 
洋找　七錢八分半 
錢找　一千文 
衣牌　一千二百八十文 
銅元　一百六十三千文 
市錢　一百五十千文 
股票　十月初二日上海股票現盤市價如左 
藍格志　買六十六兩 
電車　買　五十三兩 
英揸華　賣　六兩 
康沙　賣　三兩 
司賣得　賣　一百兩 
糧食　昨日米市各價開列於下 
機新粳（每担）六元七角次六元二角 
常新粳　六元五角次六元 
蘇同新粳　六元四角次五元八角 
珠角雙専新粳六元四角次六元 
機洋籼　六元五角次六元 
機蘆籼　六元四角次五元八角 
機黄橋籼　六元二角次五元五角 
蘚同蘆灿　六元二角次五元七角 
珠角蘆籼　六元三角次五元八角 
機白元　　　六元六角次六元 
常新白元　　六元三角次五元六角 
機白陰元　　六元四角次五元八角 
蘇同白陰元　六元　　次五元五角 
珠角白陰元　六元二角次五元七角 
常小麥　五元五角次四元八角 
[滬杭火車開行時刻表]  
由上海開至閘口 
上海 
上午八點三十分（慢車）十點正（貨車） 
下午一點正（快車）點廿五分（區間車）嘉興止　 
莘莊 
上午九點零四分（慢車）十點四十分（貨車） 
下午一點二十五（快車）三點五十九分（區間車） 
松江 
上午九點四十一分（慢車）十一點二十五分（貨車） 
下午一點五十四分（快車）四點三十六分（區間車） 
楓涇 
上午十點三十分（慢車） 
下午十二點二十八分（貨車）二點三十四分（快車）五點二十五分（區間車） 
嘉興 
上午八點廿分區間車閘口止十一點三十分（慢車） 
下午一點三十五分（貨車）三點十八分（快車）六點十五分（區間車）止 
杭州 
下午十二點五分（區間車）二點三十五分（慢車）五點十五分（貨車）五點四十分（快車） 
閘口 
下午十二點卅五分區間車到三點正（慢車）到五點四十五分（貨車）到六點零五分（快車到） 
由閘口開至上海 
閘口 
上午七點五十分（慢車）九點十分（貨車） 
下午十二點廿五分（快車）二點卅分區間車嘉興止 
杭州 
上午八點三十分（慢車）十點正（貨車） 
下午一點正（快車）三點零五分（區間車） 
嘉興 
上午八點零五分（區間車）十一點三十五分（慢車） 
下午一點四十分（貨車）三點二十分（快車）六點二十分（區間車止） 
偑涇 
上午九點零二分（區間車） 
下午十二點三十分（慢車）二點四十八分（貨車）四點零二分（快車） 
松江 
上午九點五分（區間車） 
下午一點十三分（慢車）三點四十分（貨車）四點三十九分（快車） 
莘莊 
上午十點卅六分（區間車） 
下午一點四十九分（慢車）四點廿七分（貨車）五點七分（快車） 
上海 
上午十一點六分（區間車）到 
下午二點二十分（慢車）到五點三分（貨車）到五點三十分（快車）到 
[津浦火車南段行車時刻表]  
浦　口上午七點二十五分　 
浦　鎭上午七點五十分東　葛上午九點零五分 
烏　衣上午九點三十五分 
滁　州上午十點三十分 
沙河集上午十一點十分 
張八嶺上午十一點五十分 
三　界下午十二點三十五分 
管　店下午一點十五分 
明　光下午二點十五分 
小溪河下午三點零五分 
臨淮關下午四點十五分 
門台子下午四點四十五分 
蚌　埠下午五點三十分到 
由蚌埠開至浦口 
蚌　埠上午五點四十五分 
門台子上午六點三十五分 
臨淮關上午七點二十分 
小溪河上午八點十五分 
明　光上午九點十五分 
管　店上午十點零五分 
三　界上午十點四十五分 
張八嶺上午十一點四十分 
沙河集下午十二點十分 
滁　州下午一點 
烏　衣下午一點四十五分 
東　葛下午二點十五分 
浦　鎭下午三點三十五分 
浦　口下午三點五十分到 
現在工程行車暫不售頭等客票 
[滬甯火車開行時刻表]  
由上海開至南京　 
上海 
上午十點四十五分（快車）八點十分（慢車）十點正（蘇申客車） 
下午一點五分（特别快車）四點廿分（客車常州止）六點十分（夜車蘇州止） 
南翔 
上午八點六分（快車）八點三十九（慢車）十點二十九（蘇申客車） 
下午一點二五（特别快車）四點四八分客車常州止六點三七分客車蘇州止 
崑山 
上午八點四十九分（快車）九點二十九分（慢車）十一點二七（蘇申客車） 
下午五點五十客車常州止七點三十（夜車蘇州止 
蘇州 
上午九點三十九分（快車）十點二十八分（慢車）下午十二點二三分客車到二點四五分特别快車七點三分（客車常州止）八點二十分（夜車到） 
無錫 
上午十點三十六分（快車）十一點三十七分（慢車） 
下午三點三七分特别快車八點十三（客車常州止） 
常州 
上午十一點三十三分（快車）六點五十分（常京客車） 
下午十二點四十四分（慢車）四點二十五分特别快車九點十四分（客車到） 
鎭江 
下午一點十一分（快車） 
上午八點五四分常京客車　 
下午二點五十五分（慢車）五點五十一分（特别快車）　 
南京 
下午二點三七分（快車到） 
上午十點三五分常京車到 
下午四點四六分（慢車到）七點正（特别快車到） 
由南京開至上海 
南京 
上午七點三十分（快車）八點二十分（慢車） 
下午一點二十（特别快車）四點正（客車常州止） 
鎭江 
上午九點一分（快車）十點二十分（慢車） 
下午二點四七分特别快車五點五十分客車常州止 
常州 
上午十點四十二分（快車）七點正（常申客車） 
下午十二點三十五分（慢車）四點十九分（特别快車）七點五十四分（客車到） 
無錫 
上午十一點三十九（快車）八點十分（常申客車） 
下午一點四十一分（慢車）五點九分（特别快車） 
蘇州 
下午十二點三七分（快車） 
上午九點三十（常申快車） 
下午一點五十（蘇申客車）二點五十四分（慢車）六點四分（特别快車）上午七點三十（蘇申客車） 
崑山 
下午一點十九分（快車） 
上午十點二三分常申客車） 
下午二點四九（蘇申客車）三點五十二分（慢車） 
上午八點二三分蘇申客車） 
南翔 
下午二點三分（快車） 
上午十一點二十常申客車 
下午三點四四（蘇申客車）四點四十九分（慢車）七點十八分（特别快車） 
上午九點二十三蘇申客車 
上海 
下午二點二十二分快車到 
上午十一點四十六常申車到 
下午四點十分（蘇申車到）五點十五分（慢車到）七點三五分特别快車到 
上午九點四五分蘇申車到 
[大英輪船公司]  
今有堅固捷快輪船名柯厘烟杜准十月十六日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊浦東怡和旗昌棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈浦東怡和旗昌棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
[三日愈癩疥瘡藥]  
每盒二角不效還洋上海英二馬錦晝保里和太路啓 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[日本郵船會社]  
啓者本公司筑前丸輪船准於本月初五日卽禮拜六下午一點鐘開往長崎神户横濱等埠小包收到禮拜五客票賣到禮拜五止倘蒙　各寳號如欲裝貨搭輪者務祈早臨爲幸　郵船株式會社啓 
　　十月初二日進口輪船禮拜三 
威生　輪船　由　州　怡和洋行 
筑前丸　又　由日本　郵船會社 
美大　又　由長江　美最時行 
盛亦　又　由烟台　太古公司 
北京　又　由寗波　太古公司 
寗紹　又　由寗波　寗紹公司 
　　十月初三日出口輪船禮拜四 
因　丸　船輪　正午鍾開往香港等埠　郵船會社 
南陽丸　又　開往長江　日清公司 
廣生　又　開往汕頭香港廣東怡和洋行 
同華　又　開往香港　招商總局 
撫順丸　又　開往福州台灣　大阪公司 
廣平　又　　開往天津　　開平公司 
甬興　又　開往寗波　寗紹公司 
景星　又　開往烟台天津　怡和洋行 
　　十月初四日出口輪舶禮拜五 
廣大　輪船　開往香港粤省　招商總局 
亞利而　又　開往長崎海參威　義　隊 
新康　又　開往厦門汕頭　招商總局 
盛京　又　晚往威海烟台天津太古公司 
瑞和　又　開往長江　怡和洋行 
北京　又　晚往寗波　太古公司 
寗紹　又　開往寗波　寗紹公司 
　　十月初五日出口輪船禮拜六 
筑前丸　輪船　下午一點鐘開往長崎神户横濱等埠　郵船會社 
大貞丸　又　開往長江　日清公司 
西江　又　開往靑島烟台大連天津亨寳 
金陵　又　晚往長江　太古公司 
臨安　又　晚往香港省城　太古公司 
　　十月初六日出口輪船禮拜日 
神户丸　輪船　下午一點半鐘開往大連灣等埠　郵船會社 
　　十月初八日出輪船禮拜二 
博愛丸　輪船　下午三點鐘開往日本等埠　郵船會社 
　　十月初十日出口輪船禮拜四 
廣島丸　輪船　早五點點開往神户等埠　郵船會社 
西京丸　又　早五點鐘開往大連灣各埠　郵船會社 
 
 

Page 17

 
 
   
 
 

Page 18

 
 
本埠新聞 
[薩鎭冰之跭蹝跡]  
　　薩鎭冰抵滬後連接恫嚇之信函頗爲跼促不安兩日之內已數遷寓處昨晚英國東方艦隊司令官温斯沙提督及公共租界總巡曾往訪之力勸託身外人以受保護晚間英領事復以爲言薩卽允諾大約現已移寓英領事署矣 
蘇都督致滬都督要電四則 
　　電一上海陳都督總司令鈞鑒昨准來電推全爲總司令長全自慚無軍事學識未敢承命今日赴丹陽一带視師此行目的專爲撫慰勉勵想諸公必表同情 
　　電二顧君赴鎭大失臂助務懇代勸鈕君鐵生來蘇助理感甚禱甚 
　　電三頃接鎭江來電據探報張勳眷屬已乘美最時船美大輪赴滬請速截留等語特聞 
　　電四敝處豓電黎都督文曰薩艦次第歸順海軍亟宜組織現滬會議就吳淞暫設海軍處擬舉前巡洋艦隊提督吳應科爲海軍總司令以資統一而策進行擬會銜照會尅日任事等語乞查核示敎 
[公廨將歸西人掌握矣]  
　　工部局擬加會審公堂讞員官及裁汰差吏已誌前報茲聞此項官俸經各西官議定按月由工部局發給至書差人等則將於西厯十二月一號起所有差役一律裁汰書吏一項另行考充惟如此情形從今公廨全權均歸外人掌握未識主持交涉者若何對付也 
[張懹芝形同盜賊]  
　　浦東陸家嘴角海關棧房本有天津張懹芝寄存洋鎗逼碼等一千零三十四箱前星期六晚忽有小輪兩艘拖带駁船十號至該棧附近停泊又有形似站工者數十人突至該棧破門而入將所存各箱陸續搬去九百八十三箱尙剩五十一箱仍留該棧兩站輪即分拖而去迨墨税司得報派輪追赶早已不知所之乃飭將該棧內所剩逼碼五十一箱運入海關愼密儲藏么免再有疎失昨聞墨税司以河泊司所用華人王某失察當卽辭歇以儆其餘 
[閘北紀事]  
　　陳都督前日密派暗探往鎭江緝拿南京裕寗官銀號經理黃某脱逃未獲惟將同行之上海經理周鼎盛茶房應福獲解來滬暫押閘北總局 
　　閘北清道路燈及消防事宜現歸自治所辦理昨由所董派員在大街西街一带向各鋪户募寫捐款所有總局清道一科業已裁撤惟原有之消防隊長警改爲巡邏隊仍帽總局管轄 
　　閘北預防第二隊向駐發祥里防疫所昨奉都督府命令改爲游擊隊調駐高昌潮歸游擊隊協統兼總參謀陳漢欽君統带聽候調遺 
[本埠軍隊之調查]  
　　本埠軍隊雖因會攻南京派出數次但駐滬者尙有六千名之多計沿製造局之各路有軍隊一千名駐紥營內及廟字巡警局等處城內防兵西門有五百名南門四百名小東門三百名總計一千二百名龍華寺現已改作兵房内有兵四百名十六鋪外灘有兵二百名連租界附近各種軍隊總計共六千名內一千名現在北河南路皆新募之軍故上海防務現甚鞏固 
[滬寗洋總管之嚴防]  
　　滬寗火車西總管樸愛德君以滬浙援寗聯軍都乘專車出發携带危險品必多且外間傳言各處均有旗人奸細混雜希圖暗殺防範不能不密是以每遇民軍登車時除飭各巡警在車站四周嚴密梭巡不准閒人行近鐵欄外並由樸君將車站總門自行把守不論中外人等一律不准進站以昭愼重 
[民政長函謝各團體]  
　　昨日民政長吳懹疚君致函各團體略謂滬城自九月中旬以來防務吃緊頼貴會等徹夜梭巡匪類因之絶跡居民安堵如恆迄民軍光復以後猶復餘勇可賈分班巡衞雖曰守望相助各保身家而地方實隐受其福在諸同人熱心公益本無待世俗之揄揚在鄙人職守所關理合爲城厢内外數十萬人民代申謝悃壯哉四郊多壘正志士枕戈待旦之秋衆志成城爲他年載筆史書之劵敢修尺贖聊表寸忱 
[旅滬赣紳致江西都督電]  
　　前日江西旅滬紳商學界在江西會館集議贛省光復後進行種種當晚六時卽致電贛都督文如下 
[贛都督鑒請速組織全省臨時]  
　　共和議會公認武昌爲中央政府並抄沒民賊張勳家產充餉 
[磋商保全公廨主權]  
　　公共公廨代理讞員關絅之近以公廨押所自經議歸捕房暫管後工部局又干涉種種以致辦公掣肘特於前日駕詣愛文義路民國交涉總長伍廷芳公館拜會伍君磋商盡善辦法以冀保全主權 
[設立包探辦公處]  
　　公共公廨洋商控案傳提事宜捕房議歸探捕經辦並由卜總巡將管理此事之中西包探就公廨設立辦公處各情已誌前報茲悉捕房意即在待審所內另隔一間爲該探等辦公處昨日已由總巡捕房副捕頭與駐廨西捕等同往察看以便雇工改設 
[巡防隊調赴崇明]  
　　淞滬巡防隊二營有哨全哨弁勇曾奉滬軍分府調紥老君廟藉以防範製造局茲悉陳都督以崇明光復伊始自應派兵前赴駐防是以飭令淞滬巡防隊二營右哨田哨官带領所部赴崇防護聞今明 
 
 

Page 19

 
 
兩日即須起程云 
[兵艦旗幟之一律]  
　　海軍司令部毛君以各兵艦旣經先後歸順民軍所懸旗幟自應一式以昭劃一受特置就民軍國旗百餘面於前日派員乘坐海天小輪由滬南製造局浦前起迤往吳淞及三夾水等處分給各兵艦一律懸掛 
[共和中國聯合會開會]  
　　前日共和中國聯合會借江蘇敎育總會開會本定兩點鐘開會至三點半鐘始由沈縵雲登壇發布謂鄙人一生意人耳了無政治知識特今日不能不一來但事又甚忙又約定伍欽差往辦外交云云旣由湖北派來代表何海鳴宣布章程且言此章程爲李登輝所定宣布畢即有人起而詰問謂前日有中華民國共和聯合會傳單亦此數人發起究竟是一是二朱少屏言且作緩議因今有外國報館欲來照相諸君且少安無躁爾時即有西人照相因室暗用發光器轟然一發煙氣滿室秩序略亂已而漸定即由楊千里申明政府聯合會與國民聯合會之由聞者拍手又有人反對謂今日政府即國民國民即政府聞者亦拍手旣而推舉起草員爲章太炎等六人惟半未到會云 
[搜查張勳之愛妾]  
　　吳淞軍政分府李都督接鎭江軍政府來電謂據貞探隊報告張勳愛妾偕同僕人携带行李將乘輪來申等情當即赶派多人至吳淞口三夾水地方截拿昨日午後美大輪船進口上船搜拿僅獲差弁三人及形迹可疑者七八人連同起出之行李箱籠數十件解由裁判所聴候訊究 
　　又一訪稿云張勳眷屬現派屬員伴乘火車來滬至鎭江站被民軍劉隊官拘獲報請滬都督請爲發落聞即張勳愛妾未知確否 
　　又西報云德國輪船美大號昨晨由漢抵埠船中載中國搭客甚多護船在浦東靠崖時有民軍數人登船拘去男女搭客數人聞内有一人係張勳之妻或謂美大船船主當時並未允許民軍登船民軍待搭客下舢板後始行拘捕聞內有數婦實係男子而衣婦女裝云 
[新社會演劇捐助赤十字]  
　　大漢義旅不得已而用兵戰鬥所及傷痍必多中國赤十字會第二團首先組織醫隊分赴蘇杭嘉興乍浦崇明鎭江等處成績甚著崇明松江紹興楓涇又復設立支部辛苦經營日漸發逹其總事務所已由大馬路移至新閘路江寗公所極力擴充期逹慈善事業之目的惟因繼續進行需費正鉅値此物力艱難捐募尤非易易特公懇學界新社會諸君於十月初五初六日下午二時至十二時假老靶子路趙氏辰虹園演劇二日佐以賽菊大會改良灘簧充娛嘉賓而籌會欵其人場劵每張售銀一元全數充作赤十字會第二團經費所有一切費用概由發起人與新社會諸君自行擔認不另開支想届時紳商學界連袂往觀必極一時之盛也 
[管帶呑沒弁兵辛糧]  
　　登瀛州兵艦舊管駕杜君因將各弁上月分辛糧呑沒不發以致各弁在船鼓噪争爲海軍司令部毛君所悉立赴該船勸諭各弁毋許喧譁一面勒令杜管駕如數繳出散給嗣後槪由海軍司令部核發以杜弊端 
[商團健兒之病况]  
　　民軍攻奪南市製造局一役滬南商團黃君跌折左臂送醫求治各情已紀本報茲悉黃君體質素來肥壯故初入醫院時醫生僅知臂骨已碎而未知骨碎之詳嗣因半月無效又用透光鏡詳加照察後始知傷處碎骨尙未擠平現又施以悶藥按之使平以俟凝結據云碎骨凝結後如果保飬得宜或者不致殘廢云 
[閘北商團司令部命令]  
　　第一號命令一本部於下月初一日任事二本部委尹邨夫君爲正隊長陳世馥君爲副隊長兼任敎練之職三定十月初一日開操因各員日來晝夜出防未免太形辛勞故定於初一日俾得稍爲休息 
　　第二號命令一開操（定十月初一日）二齊集（六時半在事務所整隊）三服裝（一律冬季戎服軍鞋須黑色高統注意銅鈕擦亮皮鞋刷黑衣服清潔） 
[海參威統带投効]  
　　昨日午後有海參威磺務馬隊統带官張宗昌特飭專差持紅禀函件至滬軍都督府署投遞畧謂若蒙錄用計有軍隊三百名當約同到滬拱聽驅策云云陳都督諭飭來時再行核用即賜回示而去足見四方豪傑俱表同情故連日到府投効者問事處竟有應接不暇之勢 
[砲台募兵之迅速]  
　　吳淞砲台姜統領派員來滬在湖北會舘招募步兵以資防守等情已誌前報茲悉姜統領所定招兵章程甚爲美善凡遇應募者報名之後即日起餉且有飯膳供給每日所招之兵當晚即乘淞滬火車送往故自開招以來祇一星期已募有一千餘人聞三營兵額約在今明即可招定 
[國民保衞團之簡章] 　　 
　　滬南高昌廟國民保衞團發起人邊砥齊等宣布意見謂此次民軍起義意在除暴安良滬上爲五方雜處之區製造局又軍火重要之地値此軍務未息難保無外來匪徒乘間滋擾凡衣食於斯者自不能不亟謀自衞爰依守望相助之義組織保衞團尙希居斯士者踴躍興起連袂偕來是爲企望云云茲將該團辦事章程照錄於下 
　　一保衞地方非練智兵事不可茲以體操步兵射擊爲第一步俟練習純熟再謀進行 
　　一保衞地方重在防守是以兵事之内參以警章 
　　一辦事首在經費本團開辦所需祇得就地方勸募惟願熱心志士慷慨解囊以襄義舉如有不敷擬禀請局長撥助以期勢在必成 
　　一招會友一百名以本境及在局辦事人之有軍人資格而心質端正無啫好者爲合格 
　　一報名處請至各翼丐或賛成人處 
　　一本團擬借局中空閒之處爲事務所 
　　一槍桿子彈爲本團防守必需这品变禀請局長發給 
　　一操衣等件自備如會友有不足由團内設法資助 
　　一防守游巡界限東至滬軍營北至斜橋西至日暉橋南至浦濱 
　　一公舉團長一人副團長一人會計一人庶務 
　　一人均係義務不支薪水 
　　一請兵敎智一名以敎會友橾練薪水酌貼以上所擬簡章開會聚餉如有不妥儘可增改 
瑣聞 
[城內]  
　　民政長批示○十六舗衆商德隆彰等禀批據禀鎭海廟信持春榮不守清規請爲驅逐出境究竟有何實據候移請市政廳就近查明核辦 
　　執法科批示○商人張箴石張味明禀爲明火執杖搶刦拒傷事主事來禀具悉查此案非軍政裁判範圍之內應歸司法署提訊以清權限除一面移請上海縣司法署提案訊辦外合即牌示仰該商人等前往上海縣司法署聽候訊究此批 
　　間　科批示○汪太和吳占行陸成忠如來偵報屬實定行酬賞錄用吳本治禀批據禀各節足見熱誡惟開支薪水一層目前餉項支絀萬難辦到該員如情殷投効可將辦法詳情開呈條目一俟核准仍須閣具切實商學團保結方能給發執照如辦理有効庶得論功酬獎此批 
　　均非安分○滬軍都督府偵探軍士昨晚在西門外小木橋地方拿獲形跡可疑之高永林（即仲林）蔣文標二人带至都督府義送司法署收押經謝裁判提訊據供稱籍隷懷寗縣來滬找友不遇投軍又未成途遇張金標同至高昌廟看伊朋友潘姓未面故就在近處小木橋米店討錢因給銅元二個嫌少爭論被拘時張金標已逃去在案之鐵標烟鎗等均係張金標这物叩求鑒宥裁判官以非安分之徒且擅用鉄標嚇詐商民未傾即釋判各押改過局二個月期滿押逐出境 
[南市]  
　　嚴　逃官○浙江嘉與海鹽南縣自由民 
 
 

Page 20

 
 
軍光復後　縣令先後脱逃現經該處民政長查得該縣　款公欵被呑甚遣逃匿滬上爰即呈報浙都督移知滬軍政府請一體嚴緝務獲究追昨由民政總長飭裁判所派探查緝外又復照會公共租界領袖領事飭捕房恊緝矣 
　　獎勵巡警○滬上自民軍起義東西南三區巡士及長警偵探人等均異常出力是以警務長特每名賞給餉銀半個月以示獎勵 
　　承領鎗枝子藥○荊溪宜興需縣商團會近因該處士匪肆擾地方不安急需防堵昨特派會友持公文來滬投滬軍政府請陳都督轉咨司令部給發新鎗六十支連子藥八千顆連同皮件等昨已如數支領另由民政總長給予護照起運矣 
　　菜攤須知○上海市政廳長查得馬路間所設之菜攤向由攤主認繳捐款近日各項地方捐業已示諭照常收繳而該菜販延不遵照殊屬疲玩特飭各攤主趕緊領照如違未便 
[閘北]  
　　總局牌示○茲將後列各條事件分别飭知仰各區隊長一體知悉一所有各區隊開補長警仍送總局驗明核辦二凡違警案件准由區長處理稍涉重要之案解送總局訙辦處理違警案及罰金按月分别呈報總局各區隊原有長警員役一律發給恩餉半月十五以後已離北叚警界者一律發給半餉中之半恩餉惟各區隊長尙未分别册報本本 
局無從查考應即分别詳晣造册送局彙核准於十六日一體發給 
　　小學堂定期開課○閘北同善施粥厰現爲地方自治公所商團司令部及第一消防隊之辦公處原有城自治北區小學堂一所現改爲閘北自治初等小學堂俟校屋校具修理工竣約於十月中旬開課仍請朱伯英君爲敎習云 
[英租界]  
　　公廨將改換頭門○英美總巡卜羅斯君以公廨押所等學業經領事團　歸捕房管理自應整頓一切是以兩次　廨察看以公廨頭門木栅年久毀爛昨特諭令工部局打　西人至公廨內外察視一週擬先將頭門改換鐵質以壯瞻歐觀云 
　　斥退站堂差役○公廨押所業歸捕房管理官媒人等均身懸銅牌以資記認所有站堂差役亦經西官商請關讞員於本月初一日起改派華捕承値昨晨英翰副領事會同聶襄　升訙捕房瑣案時翰君以有差役站堂即令斥退聶襄讞謂該差等未奉命令未便令退候磋商關讞員再核而英領不然遂傳諭駐廨西捕派華捕四名令分上下兩堂承値 
　　革捕冒充民軍○前充清國某兵輪管带之旗人何喜昌僑居虹口密勒路六號洋房內被楊樹浦捕房已革八百四十八號華捕楊再三與虹口捕房已革六百十五號華捕吳阿四得悉冒充中華民軍敢死隊於九月二十七日下午七時至何家内恐嚇聲言奉命密緝胡賊如拿獲何氏父子各賞洋三萬元捉住何妻賞二萬元云云何姓聞之舉家驚慌躱避二人遂乘間攫取何之同居婦人榮娘娘趙娘娘等金戒綢衣並又勒詐洋下二元而去前日兩人又往圖詐當被詰知假冒報請捕房派探將二人拘獲於昨晨併解公堂請究先由中西包探禀明前情繼由民軍招待員楊永卿投訴二人冒充敢死隊至租界内嚇詐破壤民軍名譽應請從嚴懲辦並據榮娘娘趙娘娘偕見証郭阿三蔣德泉陳如惠等先後上堂訴明前情求究訙之楊再三供稱前在海軍提督薩軍門公館内爲廚司因聞妻子在何姓家爲傭前往尋妻不敢嚇詐據吳阿四供稱爲麵館生意亦不認串詐王襄讞核供會商英康副領事以二人胆六妄爲目無法紀着各押西牢一掉半 
　　集訙宏茂昌嫉妬案○韓茂春陳履昌同在寳善街開設宏茂昌襪店因同行嫉妬在廨涉訟經年未結昨奉公堂集訙因兩造洪詞各執奉判陳存捕房洋二百五十元予限七天延律師到堂代表否則即將保洋充公 
[美租界]  
　　西捕打鳥傷命○靜安寺捕房甲乙二西捕前日同往鄉間打鳥甲開鎗悞中乙身立時斃命昨將屍體車入驗屍所由英領偕同西醫驗明收殮安葬西人坟園 
[法租界]  
　　提究麫館老班○法馬路德和麫館主方管發開張未久虧欠纍纍旋即關閉極計尙欠房金洋二百六十元無法彌補被控公堂飭探往傳詎方避匿英界抗不到案復由原告投廨禀追奉聶讞員諭飭改傳爲提拘究 
　　查無寳據○王洪祥前住城內因民軍起義時將貴重物件搬移城外其親戚哈韻松處未幾即失去箱籠一口報由捕房將情有可疑之出店秦幹卿獲解公堂訙不承認奉判押候查核茲據捕房報稱查無實據當由中西官將秦提案命即開釋並諭原告如查有實據准再禀究可也 
來件 
[華洋義賑近接江皖饑荒漢口兵炎報告彙錄]  
　　節譯西十月十三日蕪湖密勒君來函米價每担僅售三洋三元二角（按本洋每元合英洋一元二角五分至一元三角五分）州官現禁止米糧出口此舉殊堪嘉尙至米之收志若供本地之需上足敷用本地北軍被災最甚 
　　節譯蕪湖敎士倫德君來函 
　　前函陳述鄙見以貴會當速雇用飢民辦理修堤等慈善事業則義振問題已解决其十之九蓋欲免饑民流爲乞丐凍餓以死此時即須興辦矣十年前合肥李氏約用銀廿萬兩修築于溝集杜橋（譯音）中間堤岸七十里之長其利已見今若重肆堤岸合和州在内則將來民田賴其保障者當不下七百三十七萬五千一百九十三畝之數也 
　　節譯西十月二十號九江葛伯夫敎士來函 
　　九江北境之堤岸共有四十五處皆已衝毁其未衝毁者僅三處耳無家可歸者七十萬人云 
　　節譯西十月廿號蕪湖美以美會敎士密勒君來函 
　　蕪湖分會已組織外國董事姓名錄後税務司梅約君美孚煤油公司艾逹君君天主敎羅神父大美聖公會敎士高逹君美以美會敎士密　君 
　　中九月十三日蕪湖商會來函云蕪湖分會華董亦已舉定如后 
　　會長一員李仲絜君會董三員呂仰南君湯善福君　汪仰韓君 
　　節譯西十月二十一號清江浦敎士吳士君及詹君來函 
　　江北似應設立兩分會居民皆表同情於國民軍官場皆不信任駐紮北間之軍隊上海貴會額爲輿情所愛戴今冬必有事政府於西十二月及正月之間不施惠於民必有後悔云 
　　去年各處已受振之百姓今双盼再受振　視爲分所應得且以振欵較收　更可靠於是懶惰工作故當以工代振云 
　　節譯西十月三十號清江浦吳醫士函清河桃源沭陽諸縣於西十二月中饑民待振者當有二十萬人至明年西二月中則必增至四五十萬目下災狀較之上年尤慘且災荒頻仍已歷四年地方貧困已極恐無所有云 
　　節譯李提太博士來函西十一月十三號 
　　迭接漢口德租界商人領袖施理定君先後函電謂民軍助紅十字會米五百担洋一萬元袁元凱亦撥欵濟用近日各醫院受傷之人數漸减今日所刻不容緩者乃振救無家可歸之難民耳 
　　節譯宿勤敬君來電 
　　西十一月十一號 
　　擇地施振者視應辦何項工程而後定如　興工請與詹美生君商議開工愈速愈炒地方頗有不靜之狀恐有變端市上糧食不少價甚低亷蓋由於時局不靖也麥每斤錢六十文包米每斤四十文 
　　節銀中九月十三號安東縣西路鎭　 
　　員吳與權等二十人報灾之公函如后敝邑今年午月十二至廿一及六月初旬靈雨連綿至閏月中旬始晴補種晚禾詎七月初五又大雨三日夜田禾盡沒秋收無望　本會派員查勘云 
　　節錄清河縣自治籌備公所長王化南來函 
敝邑今正兩水過度春麥已爛大半四五月 
 
 

Page 21

 
 
間又復連雨十餘日以致麥季絶收六月連雨十日秋禾又傷又六月人民赶即補種晚禾曾由義振會發給菉荳種分給領種七月初旬又雨湖河暴張兩季顆粒無收現當九秋人民飢寒交迫乞急振施並壽工振疏通水道修補堤壩以防後患云 
來函 
[赤十字社啓事]  
　　本社現由本會會長胡二梅君捐洋二百元潘秀甫君洋十元陳張氏女善士四元麥氏女善士一元用特登報以揚仁風 
[海上閒談] [  （我）]  
　　薩鎭氷忽降忽戰。迴翔潯陽武漢間。旣無功於滿政府。又結怨於民國軍。卒至。兵鑑垂盡。隻身遁滬。亦可憐矣 
　　不意春申江上。又化荊天。炸彈手鎗。日伺身畔。遂至一日數遷俯託外人之卵翼。則可憐而尤可憫矣 
　　以夙負盛名之薩鎭氷。而末路如此。一言以蔽之曰。不識時務而已 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[鬼臣曾國藩左宗棠李鴻章奏請合起陰兵勤王摺] [  愛]  
　　鬼臣曾國藩左宗棠李鴻章跪奏。爲民軍犯順。皇室顚危。願率陰兵。力挽大局。恭摺奏聞。仰祈聖鑒事。竊臣等受國厚恩。雖生生世世爲犬爲馬。實難圖報於萬一。今臣等在黃泉路上。得有無線電報云。民軍犯順。勢如破竹。連得十五省。直逼京師。臣等驚悉之下。惶駭莫名。揆其情勢。似較洪楊爲烈。又聞廕昌敗。薩鎭氷。降袁世凱逃遁回京。皇上將出狩熱河噫。何該將帥等之庸懦慌怯若此。一無韜略。遽使九廟震驚耶。臣等聞此消息。不勝憂憤。現擬統率陰兵十萬。即日出發。臣等雖駑弱。然平粤匪之餘烈猶存。必當奮我舊日之雄威。使宗廟社稷。危而復安。神器大寳。益形鞏固。請先加臣等以水陸軍馬大元帥之職。使臣等得以便宜行事。不致掣肘。臣等素具奴性。祇知有滿洲皇室之威尊。不念有漢族祖宗之恥辱。况皇上入主中國。已歴九朝。凡屬臣民。皆應愛戴。豈可襲共和之謬説。黜專制之大權。犬馬尙思報主。爲臣安可不忠耶。袁世凱雖能知此大道。但其才力不如臣等遠甚。想其心羡臣等有專祠之設。銅像之鑄。以故貿貿然接受兵柄。竊見其不知量耳。臣等前次平定洪楊。未受王封。心實有憾。死後不瞑目者數十年。今若仰仗皇威。勦滅民軍。請加王號。庶幾臣等得償大願。嗣後雖遺臭萬年。功狗奴隸。任人唾罵。亦所不惜。蓋臣等所欲。不過似此區區。想皇上河山全復時。必不吝此虚榮之賞也。臣等糾合陰兵力勦民軍。并功成後要求王封緣由。理合恭摺奏聞。伏乞皇太后皇上聖鑒。臣等謹奏 
海外奇談 
[礱麥新法] [  掩耳]  
　　磨麥去殼之法。泰西各國向用火輪機器。不藉人畜氣力。今聞美洲尼海文地方。又得一新法。以電氣旋轉之。每日可省煤火若干。人咸賞其巧思。惟礱磨之法。頭緒繁多。非目覩其器者。不能以楮墨宣也 
尊聞閣詞選 
[雨夜攄懹] [  豁公]  
　　從古英雄自有眞。肯因升斗浪千人。文章一世生魔刦。知已千秋有鬼神。人但放懹隨處樂。士非立品不能貧。在山泉水出山濁。六合湛湛寄身 
[時事感言七絕一首（用回文體）] [  鳳齊]  
　　塵烟揥盡攪霆雷。民國新成竟日來。應響全聞一起義。人家幾遍笑顔開 
（順讀係十灰韵） 
　　雷霆攪盡掃烟塵。來日竟成新國民。義起一開全響應。開顔笑遍幾家人 
（倒讀係十一眞韵） 
豁廬雜誌（續）[  豁公]  
　　湘人李從先。腐儒也。性好詩酒。自言爲青蓮後裔。而嘗讀别字。余作浪淘沙小詞以嘲之云。（好個李從先。家學淵源。乃祖原來是謫仙。怪道作詩須吃酒。毫興纔添）李詩有欲添豪興須添酒句寫豪爲毫）茶苦酒兒甜。（李讀荼苦爲茶苦酒酣爲酒甜）薜禱名箋。（李晝薜濤箋爲薜禱箋（自言傅字古通傳。（李讀明知傳舍之傳字爲傅字或指其誤李云傅字古通傳字）不敎麒麟在鹿邊。（李又云麒麟神物詎肯與鹿爲伍乃造字者竟將麒麟兩字皆作鹿旁儼然置麒麟於鹿邊殊非厚道於是私改麒麟爲其粦）别字連天 
見見聞聞[  鈍根]  
　　蘇州某紳。有二子爲清廷陸軍部郎中。皇皇乎老封翁也。九月初十日。翁忽病故。電促其子歸。子即向衙門告假。疑爲規避不准。謂須待家報呈騐。迨家報至。仍不許。乃懇同鄉官八人力保而出。苦無川資。向大清銀行取票銀五百元。甫抵天津。即不能通用。祇得電囑家中。先行殯殮。直至十七日出喪。時適蘇城光復。所製皇清誥封通議大夫之靈牌。竟不能用。後經親友商議。改爲城自治副議長顯考某某公之靈位云 
心直口快 
[蘇省官破守財虜産説] [  戇公]  
　　守財虜胸無點墨身無執業。不顧大局利害。惟充一已囊槖。論其罪實在。　髪難數之條。論其人實在天演淘汰之例。即如我蘇守財虜不下百家。九月之初。捆儎貲財　孥喬居滬上若不聞蘇地之金融日促。民間之資財日困。商業艱難。工業盡輟。頑民迫入爲匪一途。老羸轉乎溝壑者。徴遂嬉游。以租界爲安樂窩。日維以保全個人財産妻孥媵妾性命爲務。勸其解慳囊。助公債。則漫無以應。即作詞以譏之詈之而。彼亦覯然若罔覺平素居 
 
 

Page 25

 
 
心。專務私利。貽誤軍國要需。惹起饑民走險。實在此輩。此輩葢實爲我。海内同胞之公敵没其産不足爲非。誅其人不得爲虐。何也。葢今日之時勢使然也。北虜未平。餉需孔追。西鄰環視。時不再來。丁此生死關頭。大丈夫背城一戰。犧牲性命於同胞。待同胞何其仁之至。義之盡耶蘇省兵不血刃。家家白幟。何物守財虜。不知享盡人間幸福。而猶自私自利。慳不出錢。偷目前一家數十中之快心。置日後四百兆之利害於弗問。軍政府事機叢脞。需欵浩繁。非急用强迫手叚。破守錢虜産。以辦地方公益。（即軍用票。亦可以所破之産之資作　以昭信用）以充軍用要需。不足以慰國士之魂。不足以平貧民之氣。苟猶小忠小信。見好於無意識之奴。一旦國用告竭。民盡爲匪。同室操戈。饟成慘禍。至此而守財虜即有悔意。亦已無及矣 
千金一笑[  立三]  
　　貓捕鼠急。羣鼠危甚。乃共謀抵制策。一鼠曰。當以一鈴繫貓尾。彼聞鈴聲震動。必驚而且懽。乃綫兵之計也。鼠首曰。善然則誰敢往者。衆無以應。適一黃鼠郎過。聞之自告奮勇。願往羣鼠大喜從之至則見貓方張其牙爪按一鼠大嚼有聲。黃鼠郎大驚奔回。羣鼠曰。曉得你也是無用的只會放屁罷了 
　　鷄偶游阡陌間。遇一田鷄。跳躍而來。竊異之。問曰。若何物也。曰田鷄。鷄詫曰。鷄者有羽毛之稱。今若身無一片毛。何得亦謂之鷄。田鷄曰。若必欲有羽毛然後謂之鷄。則上海四馬路之野鷄。豈身盡有羽毛耶。鷄默然不能答 
戲攷[  吳下健兒]  
　　六月雪。一名斬竇娥。崑劇金鎖記中之一段也。竇娥之未婚夫。任事他方。家中止有一姑。竇娥悉心侍奉甚。孝鄰有張驢兒。博徒也游。手好閒。家無擔石。張有老母。年逾古稀。常至竇娥家。作庚癸之呼。竇娥惻隠爲懹。時給以衣食。後竇娥之姑患病。思飲羊肚湯。張母遂喚驢兒。購諸市肆。聊作涓埃之報。詎驢兒覬觎竇娥之姿色。久謀姦佔。特礙其姑面而不敢發耳。今得此機。喜不自勝。遂往藥舗購砒霜。調於湯中。付之母手。張母奉之竇姑。不料竇姑嫌其味澀。一嘗即止。而張母飢腸雷鳴。饞涎欲滴。竇姑卽與張母飲之。未幾毒發。張母痛不可忍。滾於地下。七竅流血而死。竇娥及姑。驚駭不已。驢兒見之大恚。誣指竇娥。毒害其母。聲言如肯爲其妻。則息訟免究。否則捉將官裏去。竇娥及姑。戟指大罵。斥其狂妄。驢兒遂控告於縣。縣令略中審訊。卽以竇娥毒殺張母定讞。罪當斬决。行刑時。適値盛夏。天忽彤雲密布。雨雪霏霏。上憲知有寃情。遽令停刑。嚴訙驢。兒張始直供。乃以張凌遲處死。釋放竇娥完案。亦可見純孝之可以格天也 
小説 
[短篇言情卓文君第二艶史] [  嘉定二我]  
　　某日。上海某旅館。來一對比翼之鰈鶼 
　　客之。籍逮曰。北京。客之名字曰楊小。樓客。之行囊祇皮。包一具客之伴侶。祇男女二人 
　　携手同行。時刻不離左右 
　　明眸皓齒艶絕塵。寰鬢影釵光。飄飄乎炫人之目晴。路人指曰。此清貴人妾。此卓文君第二 
　　顧影自憐。短髮覆額。舉動活潑。風 
流傲睨。服飾效時髦妝束。翩翩然自負爲美少年。路人指之曰。此天津戲子。此小楊猴化身 
　　綠窗笑語。彤影相屬 
　　女曰。寗爲少年妻。勿爲貴人妾男曰。自由自由。男女婚姻亦自由自由神。自由花。吾將下拜 
　　女曰。漢滿漢滿。消除漢滿畛域。於我輩始 
　　語時。一朶紅雲。直透眉梢。兩頰微酡。面目愈形其嬌媚 
　　男曰。醉臥嬝嫋紅粉膝。醒贈親王綠頭巾 
　　女曰。漁人問津桃源畔。樵子探境巫山下 
[愛情小説周利亞（三）] [  閩縣超西子著述青浦鈍根人潤辭]  
　　林勇悟旣抵法則見其至友陳生果獲重用一如其在家誑父時所言 
　　林於是稱奇不止而更有一事可謂奇之又奇者蓋陳生素誇不戀女色。爲英雄之自由。今則大異於前。前之所以責林者。今將反爲林責矣 
　　法總統有女名施比亞者風姿婀娜氣度高華驟見之者皆疑爲天仙女亦自視非常不肯輕假詞色年華二十尙未字人而總統相壻關心已屬意於少年富紳金鑄兒金貌僅中人而内才又甚空乏惟善謟故得總統歡心而孰知施比亞之慧腦中固自有才富貌美之陳生在也 
　　陳與施比亞。合有天緣。一見如故。道德才藝。又相匹敵。於是兩有之愛情。如熱度表之日升無已。總統未之知也然施比亞常揄揚陳生於總統前故陳生遂爲總統所信用 
　　一日陳與金同宴於施比亞處忽見總統入謂陳曰貴友林君至矣陳聞言大喜亟起出迎室中祇存總統與女與金三人總統撚髭微笑曰余有一言久欲告慰汝等彼陳君者余未當與之：：：言未畢陳已引林入先介紹於施比亞前曰尊者施比亞請善視敝友將同爲公主之奴僕公主亦以謙辭答之復介紹於總統及金鑄兒酬應語畢復洗盞入座鐘鳴二下始盡歡而散同歸館舍陳遽謂林。曰君割棄愛情而來此。何其忍心耶。林笑曰。弟之所謂愛情。久爲君所厭聽何足勞問。陳立赭其頰曰。吾已深悔從前輕情之過。今方研究情學。蓋情者。世界上最有權力之主。吾人不得不服從之者也 
 
 

Page 26

 
 
   
 
 

Page 27

 
 
   
 
 

Page 28

 
 
   
 
