# 1895 - 133 - 4907927

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書寳洋四元○隨園三十六種洋五元○刑案匯覽洋七元○資治新書碼洋一元五角○潘　　咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彚　碼洋二元○明季稗史碼洋七角○明季南北略碼洋一元二角○欽定六　處分則例碼洋一元二角○補註洗寃錄碼洋六角○康熙字興碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[各種新書出售] [  圖書集成局代啓]  
　　啓者本局代排印御纂醫宗金鑑大字本草綱目陳修園廿一種正　古文辭類纂正　刑案匯覽各國通商約章彭公案續永慶昇平後施公案王註全七家詩海瑞大紅袍以上各書在上海三洋涇橋文淵山房撥兌 
[綜論中日和局]  
　　中日兩國在烟臺換約後一時談者紛起有謂以堂堂中國土地之廣軍餉之充人民之衆以視日本區區一島國過之奚啻十倍苟能堅持戰議雖彼戰屢勝我戰屢敗然兩軍相見敗者固多喪失勝者亦不能毫無損傷相持既久兵餉俱窮俯首請成當出於日本乃日本尚能勉力支持内已竭蹶外尚夸張而中國獨卑詞屈節以大事小以順附逆此而可忍孰不可忍無怪乎明廷之上誎牘紛陳鄉曲之間輿情忿激也有謂保衛藩服爲國家體統所繫朝鮮臣服中朝貢獻無闕歷二百數十年如一日迥非他小國可比是以暹羅緬甸越南琉球等屬國皆已次第見奪於他人而於朝鮮愛護彌摯擘畫獨周豈特重其恭順而已哉蓋以其地當衝要關繫東三省之安危非若暹羅緬甸越南琉球等因之可以等閒視也此次與日立約乃任朝鮮自主日人旣在朝鮮擅易政令孜孜焉惟新法之是務朝人在掌握中欲稍拂其意而有所不敢然則名爲自主實聽命於保護之日人耳日人既以保護主自命則其視朝鮮也當與英之視暹緬法之視越南相等政由寗氏祭則寡人自此以後中國之藩屬盡矣江黄不祀六蓼俱亡譬猶家有賢子弟而甘聽其見脅於凶徒不屬於毛不離於裏而强使謂他人父謂他人母不亦灰豪傑歸附之心而增外人藐視之意哉又有謂臺灣澎湖爲南洋之樞紐得其地可以屯水師聚餉械無事則源源接濟運用不窮有事則著著爭先扼人去路此誠所謂天險也日人知之眈眈注意於此欲自鴨緑江畔起迤邐而南直至瓊洲沿海險要一氣相聯南北九千里回環如帶中國之出路自此而阻西國之商路自此而梗彼日人乃得獨攬地勢以闢南洋之商務不但中國受困卽西人之營商於亞洲者亦將並受其困中國卽甘以臺澎輕於一擲而謂西人之素善營商者其肯默爾而息乎卽使臺民鎭靜不必爲擐甲執戈敵愾同仇之舉而臺澎既爲各國耳目之所屬度必有乘機而起以爭此海天鎖鑰者譬之食肉日人雖饞涎欲滴急於下咽然有大力者睨視其旁大聲一喝吾恐日人將哇而去之幸免鞭笞之不暇其敢與大力者爭此膏腴哉又有謂李傅相拜議和全權大臣之命所遞勅書實係美員福斯透敬擬措詞得體不亢不卑而美國駐華使臣田貝亦能眷念友邦恊力贊助遂使相節在東時壇坫周旋雍容酬對有以聯兩國之好而免一字之爭然則和局之克底於成未始非美員恊助之力又有謂俄之與中同處亞洲本有休戚相關之誼非英法德諸國之壤地不相屬緩急不相關者所可同日而語故中國而既失歡於日本必當修好於俄人蓋竭中國之力以禦日本斷不慮其不敵惟中以痼疾溺於晏安粉飾因循不知振作則力雖有餘而終不得見諸實用中國既不能自恃其力則惟有借助他山此次之結援於俄正所以制日也俄之立國也横跨三洲其在亞洲者繁盛之處少荒無之處多頻年以來築路懇荒昕宵不輟未嘗不欲展其東封所以遲遲不發者尚有待耳今因中日之事奮然而起仗義執言力阻日人不得割據盛京堂皇正大洵不愧霸主之所爲惟得黑龍江畔出路目論之士尚多訾議不知以俄之勢力斷不甘於閉關株守與其待時至而逆取不如乘方今有機可乘而順取之爲愈若爲中國計與其將緊要之地割畀蕞爾之仇人將來彼亦不能終保勢將震驚我土地貽害我生靈固不如以附近之出路取而奉之於俄等諸投桃報李其名則甚美俄之力足以常據則朝鮮雖失百東三省大局尚保無礙較之日人之自顧不暇得失安危付諸不可知之數者眞不可以道里計故中俄之交合則亞洲之大局安亞洲之大局安而歐洲之大局亦安關繫正非淺尠詩不云乎洽比其隣中國有至强至大之隣如俄人者與我洽比正當及時自勵力掃舊習時時以雪恥爲心以偷安爲戒庶可藉隣人協助之力以藉底於富强嗚呼可不勉哉 
[本館接奉電音]  
　　昨日清晨京師飛電傳來上諭二道敬謹譯登○四月二十一日奉上諭陝西漢中府知府員缺著陸繼煇補授欽此同日奉上諭甘肅西寍府知府倭什厄廣東雷州府知府李釗均著開缺送部引見欽此 
[日民蠢動]  
　○本月二十一日倫敦來電泰晤士日報接派直日本神户之訪事人信云因盛京地方仍還中國日本人心大爲不服蠢然思動政府恐有變故派兵保衛各國欽使署及日本各部院以遏亂萌 
[詳述日人歸地情形]  
　　俄人不准日本佔據盛京地方前接日本電信業經登報兹閱西字報載有日本來信云三月二十九日駐紥日本之俄法德三國欽使仗義執言共謂日廷曰我等不能准爾佔踞盛京地方恐俄國自北而南有所不便且過鴨緑江卽係朝鮮雖曰自主頗多窒礙至四月初六日日廷答三國欽使曰敝國不必盡佔盛京若朝鮮本在掌握中其自旅順至金州一帶仍須歸敝國據守三國欽使仍不應允日人本擬力持前議與三國相爭因恃有英人之援也後因見英人袖手旁觀日人自知孤立無助始不得已而首肯西報所紀如此合照譯之蕞爾日本於斯時也其亦恍然於公論之不可逃大邦之不可犯乎 
[不甘媚敵]  
　　本館派赴天津專偵中日交涉事宜之友人來信云臺灣割與日人之事如已案成鐵鑄不可更移矣聞是處林姓族大人多以世受朝廷豢養之恩不甘改屬東倭致成異類遂羣懇林詩甫京卿電乞當道奏請收回成命自願毁家抒難報効國家否則當率同全臺有死無貳之人民秣馬厲兵以與倭人相見斷不肯辜恩負國忍辱以媚仇讐特不知當道果肯爲之代奏否 
[臺民布告]  
　　竊我臺灣隷大清版圖二百餘年近改行省風會大開儼然雄峙東南以乃上年日本肇釁遂 
 
 

Page 2

 
 
至失和朝廷保兵恤民遣使行成日本要索臺灣竟有割臺之欵事出意外聞信之日紳民憤恨哭聲震天雖經唐撫帥電奏迭爭並請代臺紳民兩次電奏懇求改約内外臣工俱抱不平爭者甚衆無如勢難挽回紳民復乞援於英國英泥局外之例置之不理又求唐撫帥電奏懇由總理各國事務衙門商請俄法德三大國併阻割臺均無成議嗚乎慘矣查全臺前後山二千餘里生靈千萬打牲防番家有火器敢戰之士一呼百萬現又有防軍四萬人豈甘俯首事仇今已無天可籲無人肯援臺民惟有自主推擁賢者權攝臺政事平之後當再請命中朝作何辦理倘日本具有天良不忍相强臺民亦願顧全和局與以利益而臺灣土地政令非他人所能干預設以干戈從事臺民惟集萬衆禦之願人人戰死而失臺决不拱手而讓臺所望奇材異能奮袂東渡佐創世界共立勛名至於餉銀軍械目前儘可支持將來不能不借資内地不日卽在上海廣州及南洋一帶埠頭開設公司訂立章程廣籌集欵臺民不幸至此義憤之倫諒必慨爲佽助洩敷天之恨救孤島之危並再布告海外各國如肯認臺灣自主公同　助所有臺灣金礦煤礦以及可懇田可建屋之地一概租與開闢均霑利益考公法讓地爲紳士不允其約遂廢海邦有案可援如各國仗義公斷能以臺灣歸還中國臺民亦願以臺灣所有利益報之臺民皆籍閩粤凡閩粤人在外洋者均望垂念鄉誼富者挾貲渡臺臺能庇之絕不欺凌貧者歇業渡臺既可謀生兼同洩忿此非臺民無理倔强實因未戰而割全省爲中外千古未有之奇變臺民欲盡棄田里則内渡後無家可歸欲隱忍偷生實無顔以對天下因此搥胸泣血萬衆一心誓同死守倘中國豪傑及海外各國能哀憐之慨然相助此則全臺百萬生靈所痛哭待命者也特此布告中外知之 
[之罘雜志]  
　　烟臺訪事人云糧價踴貴民食維艱加之西府大饑賈客多購以接濟以致小艑大舸裝運良多市上金秔幾如珠貴可奈何○大小街道雖經上年修整而積水仍難宣洩董其事者因復招雇工匠將各處地溝重新疏鑿今已一律告成矣○本月十四日中日兩國在烟臺更換和約各國兵輪船陸續駛到凡作外國生意者皆預購貨物以備臨時求售所有酒肉之類至期皆大獲利市 
[松江麥浪]  
　　茸城西門外小塔前某姓女郎年已及笄秉性貞靜邇因遺失并州快剪刀一柄大爲母氏呵斥始而詬詈繼而鞭撻女郎怨忿交併潛取乃父所藏烟灰背地吞服比至更闌燈炧其母從睡鄉驚醒聞女郎喉間簌簌作響猶厲聲曰小妮子何倔强至此哉乃父竊以爲疑急起視之神色大異隨倩人雇肩輿急延某西醫如法施救無如毒深藥淺絕不見效幽魂一縷逾時遽投枉死城中母氏哀慟欲絕然已悔之莫及矣傷哉○郡城西北十餘里有地名界涇者係婁縣所轄近有賭棍某甲賃租夏某房屋開塲聚賭劉盤龍一流人聞風前往不啻蜂屯蟻附事爲張筱蓉明府所聞立飭差役往拿當時甲及夏一併擒獲解至中途不知何故甲竟揚長而去惟夏則妙手空空無計可圖當卽拘解到案暫行收押靜候堂期研訊○南門外打鐵橋迤東長田岸鄉民費照根素性兇悍虎視一鄉租族兄某甲之田十餘畝頻年耕種顆粒無還並串同宗族鄉黨中承種甲田者數人把持吞没習以爲常本月某日甲赴鄉催素只以積欠纍纍聲色較厲索租後卽在向居此處之胞弟某乙家權宿一宵照根等懷恨於心糾同村異姓丙丁輩潛從乙家竹籬下鑽入掩至内堂時甲適横臥短榻領略烟霞風趣不期樂極悲生逕被照根等撲滅燈火將甲盡情痛毆鱗傷數處轉側難安翌晨舁至縣署請騐張明府大怒立飭幹役下鄉按名拘拿卽將照根並某丙設法擒獲當卽解案研詰再三供詞狡猾明府叱將照根重笞一千下加以鐐銬押入禁所丙亦笞數百發入飯歇看管○西門外姚某年近古稀精神尚健邇因偕其子某甲赴西郊公幹適與金山縣前充地保之沈某在途相遇先是十七年間姚欠銀米洋數元沈屢索無著無可奈何此次邂逅相遇又索借青蚨數百翼以圖餬口甲怒遽欲扭直琴堂沈謂事關銀米宜控於金而不宜於婁甲且拖且拽正當彼此爭執時姚不自量上前解勸無如扭結一團牢不可破姚立足不穩偶一碰撞玉山遽倒觸於堦石年老力衰登時氣閉幸經多人扶掖至家噤不能言奄奄一息急延諸醫診治俱稱恐係中風非藥石所能奏效甲以父病由沈而起遂以毆傷等詞呈控婁縣張邑尊親往騐視家人以深恐防驟脫爲對淹滯旬餘竟爾殞命甲等又禀請騐視及邑尊駕臨仍有以不忍翻騐爲請者明府乃令出具免騐結始鳴騶回署至翌日忽又反覆邑尊謂現若欲騐姑俟禀府候示施行甲恐千未便立卽成殮刻下沈尚在押所再三研訊並無毆擊情事想不日卽可保釋矣 
[庸醫殺人]  
　　杭有吳某者住居三橋址向作藥店夥略記湯頭歌訣遂懸壼於洋壩頭地方有武弁某與吳素稱莫逆代爲標榜詭云曾患劇症賴吳診治得以痊愈遂用鼓吹致送匾額此後互相傳播哄動一時門常如市王衙前張姓婦懷娠五月因漏胎見紅延吳診視據云阻經連投攻劑竟將男胎打下婦亦暈絕竟至一命嗚呼其家人戒勿聲張仍遣人請吳至吳復欣然乘輿而往甫入門卽將大門嚴閉將打下之胎給吳觀看吳猶欲强辯張婦之母不由分說舉手便打家人一擁上前攔住去路外面輿夫一聞此事急覓素與張姓相識者代爲緩頰罰吳出洋三十元作佛事超度亡靈其事乃寢自此之後吳前宵敢在此懸壼聞將遷往下城云 
[洪都紀事]  
　　江西訪事人云虐媳之風此間甚熾貧家然富家亦何莫不然童媳然大媳亦何莫不然吁慘已省垣賴姓於前年娶琉璃門外某姓女年十七歳入門後一切操勞之事皆責令與小婢分任之本月初六日下午其姑責令督同小婢滌虎子既而祖姑亦責令滌之不知如何開罪於姑口出惡言痛加辱詈自怨自艾忿不欲生潛上曬臺自縊姑恐遭巨禍急收拾貴重衣物星夜移徙他方次日祖姑獨自出頭令人訃諸媳母并倩孔方兄和解許以從豐棺殮延僧建醮約費千金之譜媳母遂不復有後言○南昌新建二縣考試文童於上月晦日終覆本月初三日頒出正案○漢丞相蕭何曹參由刀筆吏起家功業爛然光昭千古至今各衙書史皆奉祀惟謹馨香俎豆千古不祧相傳誕辰四月初旬各科房皆徵集名優登臺演戲○南昌新建二縣考試武童示期本月初八日試騎射適初七日夜半風雨交加馬道泥濘何梅閣朱少莊二明府因於次辰牌示改期初十日辰刻在小教廠親試馬箭 
[輪船遇險]  
　　厦門訪事人云瑞記洋行小北京輪船往來温州福州香港臺北厦門等處獲利頗豐某日由温州回厦門途中機器損壞船主命以布帆代輪軸駛近深户泉州口山復觸於礁幸人貨得保無慮然船已多所損壞矣 
[燕子新牋]  
　　金陵訪事人云雨花臺南首有尼庵焉曲徑通幽紅塵不到住持尼俗姓張年已花甲收有小尼五六人暮鼓晨鐘聲無間斷門東陳姓姊妹素持長齋邇者父母欲與之成婚乃於日前備香至菴拜求住持尼收諸座下尼以兩女華年正盛未能堅守清規况有父母在堂諸多不便遂答以出家人慈悲爲主何所不容惟須汝等父母作主或由親戚作證人方能削髮斷不可冐昧從事兩女求之益力尼云汝等既道力堅持不妨歸告家中來此暫住也於是兩女相約還家向堂上細述情由父母及親族勸止再三兩女堅欲自尋短見父母不得已唤轎送至菴中請尼爲之披薙○鴿子橋某姓妇牢方花信姿色絕佳素與某茶葉鋪夥某甲有私雙宿雙飛情同鶼鰈近又嗔甲時時出外小姑居處未慣無郎又與某乙叅歡喜禪夜去明來非止一日甲聞之怒不可遏糾集同行十餘輩手執棒棍尋乙兇毆乙亦邀知己者七八人互相格鬥嗣經地保出爲排解始各散歸○某姓籍隷江西僑萬城南已歷年所生有一子一女女尚未字子已及冠客臘娶某姓女爲妻姑嫂二人頗稱莫逆上月十二日下午嫂忽倩姑出外購阿芙蓉膏若干姑先和服其半然後給嫂吞之於是共枕同眠寂無一語其時老夫妇宀在前廳作葉子戲迨夕陽西下其子自外歸入房見二人俱口流白沬呼之不　知有意外事急延西醫如法施救而嫂毒已散潰不及回生惟姑得從枉死城中奪回依舊花容嬌媚嘻事亦奇己南門外東嶽廟例於春暮演戲三日以答神庥今歳因倭氛不靖延至三月十四日始舉行先就廟前高搭層臺屆期招 
 
 

Page 3

 
 
富春班及江湖各優伶合演一聲檀板燕無鶯歌看臺茶棚幾無虚位而提籃以賣食物設攤以售雜貨者星羅棋布累百盈千是日也天朗氣清惠風和暢紅男緑女結伴來遊杏子輕衫桃花扇薄釵光鬢影掩映於碧波緑柳間眞一幅天然圖畫固不第霓裳法曲爲足娱目賞心也 
[廣軍合操]  
　　統領萃字等營廣西候補道馮相榮觀察到鎭後辦理江防不遺餘力至所部勇丁日事操練莫不精益求精兹擇於本月十五日在大校塲閱視六營合操是日清晨萃字各營管帶率領帳下貔貅齊赴校塲聽候校閱各兵秩然肅然悄無聲息各營官皆擐中執弓在布城門邊分班鵠候鐘鳴九點觀察衣冠濟楚端坐緑呢大轎呵殿而來斯時各營勇咸在道旁唱名跪接惟見龍旗虎纛五彩繽紛日映戈矛光尤奪目次則槍砲齊鳴聲震天半憲輿至演武廳升座公案各營官及各哨弁行叅謁禮俄聞鼓聲鼕鼕然角聲鳴鳴然將臺上升砲三響中軍官半跪請令觀察傳令開操先閱各陣一時各營官督率雄兵由布城門整隊而出五色大旗數十對臨風招展洋鎗隊繼之先有後膛砲兩尊守護陣門洋鎗四面密排一無間隙最後則各營兵丁合操其法先分兩路列成陣勢恍如常山之蛇卽所謂擊首則尾應擊尾則首應者也忽令旗一揮變爲雙龍出水陣八門金鎖陣九進十連陣二龍搶珠陣四方八卦陣諸式要皆倐忽變幻奇正相生節制之師迥異棘門灞上少焉中軍尤守戎執紅旗指麾驀見擡鎗鳥鎗分隊前進又次則各兵手執長矛再接再厲殿以身穿虎衣手持籘牌刀棍鋼又者惟覺鎗聲震地烟燄蔽天迨鎗聲既完籘牌卽從中間翻滾而出四面抄襲頃刻有洋鎗軍一人卽有籘牌軍一人緊隨其後籘牌旋轉遮攔洋鎗列成一陣其式正方籘牌居前洋鎗卽從牌隙放出蓋仿舊式而翻新樣者也其餘鋼叉各雜技亦皆矯健靈便各獻神通極五花八門之觀未幾帥字臺上連珠砲起鳴金收軍報時鐘已鳴十二下觀察退入後堂小憇進午膳畢旋復升座傳令操大砲但聞號砲一鳴後膛大砲轔轔輦至共有六尊三尊爲前營所用三尊爲左營所用左推右挽旋轉自如此走陣勢也觀其靈快敏捷足稱軍中利器而各勇丁又俱進退裕如誠有以逸待勞之概非管帶者訓練精良曷克臻此觀察顧而色喜賚賞有差演畢各兵勇咸退入布城門鼓聲笳聲互相應答凱歌高唱緩緩而歸觀察遂鳴騶回行轅維時升砲鳴虔軍士皆長跪以送是日也風和日暖花柳爭妍烏衣子弟繡閣嬌娃咸薈萃於校塲之畔樂覩爲鵝爲鸛如潮如海之軍容午刻有一不覊之馬奔入北門有惡少數人自後逐之馬益不可收勒適北固山某氏婦彳亍過此頭顱頓被跴破鮮血淋漓痛不可忍仰臥於地幸有某哨官見而憫之令營兵舁送西國醫院敷治未識能保全性命否 
[湓城零星]  
　　九江訪事人云江西臬司翁小山廉訪抵潯後於本月十一日已刻附江孚輪船東下由滬入都陛見其太夫人曁　屬共用官船五號帶以紫電官輪船及鄂省帶來小輪船二號於是日辰刻起程赴省○本月初五夜三更時東北風大作岸上則沙飛石走江中則浪駭濤奔直至初六日申時封家姨始息怒而返距九江下游六十里湖口地方計壞民船七號上游龍坪壞船六號琵琶亭畔有大樹一株黛色霜皮參天拔地是日亦被風吹折枝幹飄零新壩街某姓洋房掀去屋瓦鄉間菜麥蹂躪不堪是亦一災祲也○稽查輪船兼保甲總局委員吳儀生明府於本月初八日率同巡丁在江裕輪船上拿獲扒竊蕭某笞責二百板枷號示衆○署九江府鶴蘭嶼太守札委涂子良少尹家翌辦理義渡局事務於本月十五日到差○西門外大碼頭福隆錢鋪以所入不敷所出於本月十三日倒閉遠颺遠近之人皆執錢票往索紛紛擾擾喧嚷不堪幸文武地方官及保甲局臨塲彈壓得免事端既而花牌樓口愼康錢鋪亦被逼倒門窓壁板被搶一空○楚人郭蘭亭駕一葉扁舟携梅鶴至龍開河口本月十一日携寳銀一錠至恒益錢鋪次日又携三錠而往鋪中人騐係夾鉛將郭扭送保甲總局吳儀生明府率同分局委員鶴顯廷胡愷生兩少尹嚴行訊鞫將假銀如數充公 
[白門記艶]  
　　金陵訪事人云釣魚巷某校書桃腮杏臉霧鬢風鬟來自二分明月間兼染得六朝烟水氣是以風流綽約冠絕人塵居恒喜與文士親繡閣敲詩丁簾讀曲昕宵晤對略無厭倦之容獨遇守錢虜則每以閉門羹待之雖纒頭高積如山不肯獻一顰酬一笑鴇母惡其不能作摇錢樹恣意摧殘時而叱燕嗔鶯時而鞭鸞笞鳳百般磨折有苦難言每當月夕花晨惟有手托香腮背人垂涙而已豫章某公子慕桃　莫愁之勝襥被來游時於丁字簾前辛夷花下徵歌選舞樂而忘返日於萬花如錦中見有斜抱雲和幽愁掩抑者詢之則校書也心焉異之旋於送客留髠低幃暱枕時細叩芳悰得詳顚末不覺　然隕涕卿惜我憐就枕函邊集古詩贈之有相逢何必曾相識卿是飛花我斷蓬及不勝惆悵還惆悵雲雨巫山枉斷腸之句翌日晨起急以兼金二百向鴇母贖歸一時三山二水間燕燕鶯鶯莫不傳爲艶事云 
[箭又傷人]  
　　安慶訪事人云上月懷寗縣校閱武童馬箭悮傷稚子曾列報章至本月十四日府試外塲時恫城縣某武童飛馬入將中未及到靶先發一矢致傷一十三齡之小孩失由咽喉之左穿過一時人聲鼎沸喧嚷不休旋經人將箭拔出血如湧泉府尊急飭丁將孩送往臬轅請丁潛生廉訪醫治蓋廉訪精於接骨跌打損傷有起死回生之術故也既而廉訪察得食管已破恐難保全諭令將孩移去及試至三牌又有一矢射中一人穿過大腿然可不致傷命也 
[彝陵碎錦]  
　　宜昌小北門外更夫某甲福建人充當是役已有年矣上月十六夜忽有偷兒欲虎栅而過甲不準正欲喊呌偷元恐人驚覺拔出利刃刺傷甲之腹下旋卽逃逸及鄰人聞聲而至則甲已肝腸迸出偷兒則渺不知所之矣乃代延醫生施救將肝腸納入腹中用藥線縫結舁上城樓調養旋喚地保至令其據實報官○前署宜昌鎭劉鶴齡鎭戎在署中仙逝公子尚幼一切棺殮之事皆由義子謝鎭戎得龍料理○漢口上水貨現已將次運完前者昌和有電信來宜云本船只裝二千餘件蓋以上水貨不多下水貨較旺故也○前數日連得大雨鄉農赶卽料理田事以備揷秧日内新荳已上市大麥亦可刈穫矣○目下正值青黄不接之時河下米船甚少糧價較舊年昻貴雖有米船數號由南省來宜然每石仍須錢四千四五百左右○去臘郡城辦理團練各家由官給鎗一桿各家以無從禦賊一律收藏近日忽經地保鳴鑼遍告令將鎗竪立門前意者其用以飾觀瞻乎抑果足藉以禦賊乎 
[查辦已竣]  
　　前報載南匯縣觀濤書院董事錢應聘凌瀚等上控顧學淵占奪院田私築鹽路臬司黄廉訪委竇奠高明府帶同原被人証前往辦理兹已事畢回至申江并將錢凌顧三人按站解省候訊前日在上海縣寄禁一宵卽行起解 
[投水遇救]  
　　前日傍晚時有婢女王連鳳奔至白大橋堍躍入河中以圖自盡適爲某洋人瞥見赶卽躍下施救無如洋人不諳水性入水後身不自主險遭溺斃幸有二百六十六號在此經過目擊情形設法將二人救起婢送入捕房轉解英廨先據捕禀當婢女王連鳳投河時經小的救起送入捕房據言在朱公館爲婢因公館中前曾毆斃一婢是以畏懼逃出意圖自盡王連鳳供年十五歳係四川人由父母售與朱公館爲婢因見前有一婢枉死恐蹈覆輒故逃出以圖自盡今既由捕送案惟求恩典旋有字丁手持朱准森名片投案禀稱家主命小的來　　逃婢領回通刺准之旋據包探禀稱給領後能保無不測乎通刺著押候核奪 
[斥革劣書]  
　　縣署代書全士廉經大令查悉有繕詞朦弊等情遂懸示斥革永不準其復允 
[禀報吞烟]  
　　昨日二十五保二圖地保姚文彩禀稱木作頭吕阿五承包丁姓房屋約定端午節完工現在丁催令交屋吕情急吞烟斃命由族姪吕連才函催屍屬來滬小的因事在圖内理合禀明黄大令諭令姑候屍屬來申禀候核奪可也 
[毋庸報縣]  
　　湖州人楊某曾納某嫗之女爲簉室任居南新街第七十號門牌之房屋中因嫗孤苦無依故亦依楊度日無如嫗素患痴 
 
 

Page 4

 
 
病動輙須人防範蓋恐或有意外之虞也嫗近日痴病復發甚於尋常家人防範偶疎竟於前日懸樑自盡比及知覺早已魂歸地府矣楊無可如何祗得代爲備棺盛殮事爲巡街華捕所聞報知捕頭捕頭以事關人命未便含糊須令地保問明情節方可核定報縣與否未幾由是處地保問詢一切據言死者素患痴病且係自家人無庸報縣地保卽據情回告捕頭一面亦卽入殮 
[英界公堂瑣案]  
　　五十號西捕拘解趙銀福禀稱此人專在賭臺上望風當經　獲彼出洋一元賄囑釋放爲此送請訊究趙供本地人在虹口設小飯店昨因出恭西捕來拘小的畏懼給洋一元以冀脫身其實並非賭臺望風通刺判將在趙身畔起出之洋十五元充公○四十號西捕拘解陳咸仁至案禀稱此人於昨日掩入耶松船廠圖竊拘案請究通刺略加詰研判令枷號一天示衆○一百四十六號華捕拘解劉福慶禀稱昨因此人手持銅洋一元至許竹三所開錢店混用當被看破卽行口角劉將許店之火油燈碰翻爲此送請訊究許竹三投案申　前情劉福慶供在某公館當家丁兌洋口角吳碰火油燈通刺以兩造各有不合一併斥釋銅洋一元當堂劈毁○周阿毛竊取嚴馬氏之綢裙一條經包探顧阿六拘獲人贓送究嚴馬氏投案申訴前情求請領贓物周阿毛供認行竊通刺以周阿毛行竊情眞判令管押兩禮拜贓還失主○四百號華捕禀稱唐順昇殷炳奎因索錢起見互相口角致將唐之頭額用石擊傷爲此拘解請究唐順昇申訴前情殷炳奎供並非有意叩求恩典通刺判令殷交捕房管押一禮拜 
[鴻施再造]  
　　昨奉樂安室女史助到順直賑洋六十元嘉定南里序經堂完愿助銅洋二百元祗領之餘莫名敬佩北地賑務孔亟又值兵氛流離慘狀民不聊生加以津沽海嘯永定河决人民廬舍漂蕩無算朝廷軫念民瘼立撥帑銀五十萬兩賑濟聖恩優渥浹髓淪肌食毛踐土之儔宜如何勇義樂施以上答皇仁下蘇民困惟是地廣災重較甚於從前弩末情形倍艱於曩昔全仗薄海仁人力扶時局救得一方卽造一方之福救得一命卽全一命之功女菩薩樂善好施足使巾幗生色遐邇觀感天下之大善人孔多敬爇心香望雲頂祝上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滋事受懲]  
　　昨報紀保甲總巡夏芝蓀明府續獲在福音會堂滋事之小亨林昨日提訊之下一味籲思并稱小的往觀影戲並未滋事明府化令答責一百板枷號二十日發福音會堂前示衆 
[上海縣署瑣案]  
　　前晚新閘巡防局公函送互毆受傷之錢兆旭潘阿狗到縣黄大令升坐花廳提訊錢供稱小的係江北人向當馬夫今日駕車至新閘茶肆前有崔兆連在前因曾向小的借洋銀二圓小的無以應付兹忽邀同楊桂華藩阿狗斡多人將小的圍住兇毆傷及頭面　供稱小的亦江北人家住張家花園左近充當園丁是日行往是處見錢糾領數十人將崔蜂擁兇毆因之上前解勸不料亦被毆傷大令飭件作騐明兩造頭面額角均係碗片劃傷鮮血淋漓誠恐流血過多以致昏暈大令問　曰　由何人毆傷答稱人手衆多指不清楚大令曰錢　崔挾嫌行兇潘供錢糾人毆崔兩造供詞不相符合其中定有别情今姑送往仁濟醫館醫治候傷痊帶回研訊一面飭地保陳惠亭細查死　固　啓釁禀覆核奪○烏程縣徐大令之介弟解交糧米到申昨日片送沈桂堂至縣以擅賣糧米辦理諸多不善請爲訊辦黄大令准飭值日差　心看管 
[法界捕房雜記]  
　　昨日禮看四法捕頭以捕房中無甚要公是以遣包探禀請中西官暫行停訊○　部主事　主政之子年二十二歳素患痰迷之症前日由安徽原籍乘武昌輪船來滬登岸後不知去向由族人報請緝查○湘中某宦殁後厝柩湖南會館昨日扶回原籍讞員鄭大令派會捕局線勇並咨照捕房捕頭派各包探至碼頭照料 
[美界捕房紀事]  
　　本邑人名阿三者未詳其姓在江口沈家灣某西人家當細崽某日偶至英租界北泥城橋適與毛寳福之女金鳳相遇金鳳年逾瓜破小家碧玉婉約媌條携一十餘齡鄰女名　銀者蓮步輕移穿花拂柳阿三不覺淫心頓熾入以戲詞金鳳亦荳蔲梢頭春風暗逗遂相約匿於西屋朝朝暮暮雨雨雲雲幾不復憶及高堂　望矣毛自失女後偵騎四出兼報捕房事已經旬終無下落昨日阿三嗔阿銀礙目　之出門阿銀失路無依沿途痛哭忽逢毛妻王氏向之詢　盡吐情由乃卽奔赴捕房從頭細訴捕頭立遣包探范進才至沈家灣西人家内查拿西人以並未預先咨照却之且言犯事者在我家中可保不能逃逸范探不得已將情回告聞捕頭欲另遣二十二號四探至晚間往拘○本邑人姚松庭者充當捕房細崽昨晨竊取四十號英捕洋銀若干捕當塲察出扭至冩字房告知捕頭捕頭令押候解送英公堂請究○昨日江北東洋車夫姚德全送某輪船四水手至招商局北棧碼頭時方醉態模糊姚遂乘間攫取對時表一枚及水手酒意梢解尋表無蹤疑必車夫所竊登岸緝訪遇諸某處請之則以寄與同鄉人阿四對水手因卽扭送捕房捕頭盤詰情由姚不能諱飾乃遣包探江阿三查拿阿四到案一併解送英公堂請究○前晚有某輪船西水手雇坐吉仁魯之東洋車至黄浦路不知如何觸水手之怒突出利刃刺之見已受傷飛奔逃逸經某號巡街捕將吉送至捕房轉送同仁醫院療治一面遣中西各包探查拿行兇人送辦○前晚八點半鐘有甲乙二寗波人在　記浜路某自來火廠相近互相格鬥既回甲出利刃將乙戳傷迨巡街捕聞聲赶至甲己乘間奔逃乃將乙送至同仁醫院求治一面告知捕頭遣各包探訪拿兇手 
[金陵官報]  
　　四月十三日奏調兩江差委廣東副將陳廷　謝委帶江順輪船知州吳式品奉文應　委赴滬公幹辭從九　　　　　知州汪　贳於　二　　　　　黄宗　到由滬來○十四日選用道楊宗瀚湖北織布局回淮安府引球均到統領鶴字等營湖北官昌鎭　德龍委辦下游官運川　兼官商輯費用湖北同知張　　委辦　　滿字水　四營營　處五品銜李廉方正　夢蘭均見候補道李長福辭赴蘇候選知府徐乃昌由揚來委署江寗縣翁延年由滬來均到○十六日同知劉卓拭由通海公幹回○十七日特派南洋羞　候補道蔡鈞辭回上海候補道楊兆鋆請假數天赴滬知縣長發禀知　辦釐捐　收文並縀捐差○十八日知府　數和　見委署江寗縣翁延年知縣萬毓清　見 
[蘇省官報]  
　　四月十六日本轅監印候補縣丞揭傅淵禀知由台灣捐職局過班知縣仍　原省歸候補班補用縣丞劉長德　　　門　　差巡賴毛鴻　禀知到　門旱關　委　南　縣典史楊錦章禀辭赴任　轅牌示照得江陰縣縣丞員缺前以遺缺先縣丞係應詔　　　奉　覆准補自應飭令該黄前赴新任又　署吳縣光緒同巡　錢繼　署事　屆一年期滿自應飭令仍回丹陽縣縣包港司巡檢本任所遺光福司巡檢飭令正任之高　回任○十七日督辦松　釐捐局候補　　　辭行　滬府經歷　元錫禀銷分　差　縣丞　耀　票　直寗淮揚海徐等處公幹從九程炳奎禀知奉飭派蘇差委沈翰禀知奉撫憲札委洋務局文案卽日　　 
[元濟堂三月份一愿清單]  
　　蘇省推仁局安定伯子助洋五元鎭江戴漢卿江西萬年縣　清　化二户各四元補上無名氏二元　　生萬昌號　福旺寳　　　芝草堂五户各十元陳澤棠五　無名氏四角隱名氏周仲堂無名氏徐鶴卿李汝穰五户各二角美華書　一角五分梁宅陳熾盧氏陳氏有心無力子周亞根周錦泉七户各一角吳保安堂三月　二元韋陳氏三月份一元海口釐金局小東記二三月份洋二元　世記二三月份洋一角八分歡喜無量二三月份洋二角無名氏一三月份洋二角　暑　潘子　一户九　潘桂　　馬氏鄧　坤戚氏沈東成五户各三愿趙胡氏李恊　陸胡氏陸福壽陸仲敏陸秀美陸　英陸巧英陸胡氏周氏高氏李丁氏陸　姑十三声各一　　迪　五　　廿户計四十二愿十二　月計共伸詳十四元五角四分免災害人鍋洋三元巨豐號銅洋四元無名氏銅洋七元清江朱公館　　堂宜男　迎禧軒同善齋平安如意人六　各　三百六十文袁浦客厚眞子二户各錢四百五十文八户合共收洋三元是　總共收洋四十五元八角七分銅洋十四元另杭州　性善無力人助英四月价吕宋　條頭二　係二萬五千零五十二號八千四百八十二號對號單到檢查未中三户份施藥朱　興求子病愈李愼違堂二户各五元黄張氏求姑病愈潔冠卿勞兆泰求保平安二户各一元黄張氏四元同善杜施材洋四元是月共收洋廿四元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月十四日京報全錄]  
　　宫門抄○諭旨一道錄前○兵部額等奏遵旨議處摺○皖撫福奏報出省查閱皖北營伍日期摺○署江督張等奏查明蘇省冬漕起運本折細數並折解銀兩數目摺○江織造文奏解交甲午大運縀綢等項摺○又泰辦解名項片○四月十四日兵部太常寺太僕寺正白旗值日無引見○侍衛處奏派保和殿監試之王大臣派出頭班克王全福都凌阿玉書載津二班澍貝勒鍾秀卓凌阿松壽榮福○内務府奏派致祭昭顯廟派出德蔭○召見軍機○○經筵講官太子太保大學士管理兵部事務臣額勒和布等謹奏爲遵旨議處具奏事内閣抄出光緒二十一年三月十七日奉上諭裕祿奏查明營口等處先事情形分别叅辦並自請議處一摺本年二月間營口告急記名提督蔣希夷帶領各營並未迎戰節節退縮猶復揑報戰狀任意欺飾厥咎甚重將希夷並所部營官副將蔣廣隆叅將鄧朝俊都司桑友良守備曾自來趙玉龍均著一併革職卽由王文韶拿前刑部分别治罪遊擊喬幹臣守備袁珍派守砲壘雷營未能實力守禦以致失陷均著革職解省按例治罪記名總兵馬占鰲都可王得意都司用守備徐廣林因衆寡不敵相率敗退亦屬咎無可辭著一併革職仍令戴罪圖功以觀後效試用同知署營口海防同知范樹　甫經到任惟地方被陷亦難辭咎著交部議處升任奉天府府尹奉錦山海道善聯守禦不力督率無方前據奏自請嚴譴已有旨降一級留任仍著交部照例議處盛京將軍裕祿身任地方籌防未能周密著交部議處另片奏請將逗遛潛逃之佐領喜文等革職等語錦州正白旗佐領喜文候補知縣高嘉和復州知州金作壎均著卽行革職以示懲儆該部知道欽此欽遵到部除記名提督蔣希夷副將蔣廣隆叅將鄧朝俊桑友良守備曾自來趙玉龍等六員革職拿解刑部治罪遊擊喬幹臣守備袁珍等二員革職解省治罪記名總兵馬占鰲都司王得意都司用守備徐廣林等三員革職戴罪圖功佐領喜文候補知縣高嘉和復州知州金作壎等三員革職均註册並知照刑部曁恭錄諭旨咨行盛京將軍直隷總督一體欽遵辦理外兵部查定例野賊苗蠻攻陷城寨燒毁倉庫者提督降二級留任公罪吏部查定例野賊苗蠻擾害地方如有攻陷城寨燒毁倉庫者專管兼轄各官革職統轄降二級調用督撫降二級留任俱公罪又定例官員處分事關軍務失守城池統帶兵勇所得處分不准查抵各等語此案營口等處失事該將軍身任地方籌防未能周密欽奉諭旨交部議處應請將盛京將軍兼管奉天府府尹奉天總督裕祿比照野賊苗蠻攻陷城寨提督降二級留任公罪例議以降二級留任升任奉天府府尹奉錦山海道善聯前據奏自請嚴譴已經奉旨降一級留任今欽奉諭旨仍著交部照例議處自應仍照統轄官應得處分本例議處署營口海防同知范樹升於地方被陷雖據該將軍聲明到任甫經六日惟例無作何分别議處明文自應仍照本例辦理應請將升任奉天府府尹奉錦山海道善聯照野賊苗蠻攻陷城寨統轄官降二級調用公罪例議以降二級調用署營口海防同知試用同知范樹升照專管官革職公罪例議以革職裕祿善聯所得處分雖係公罪惟事關軍務應照例不准抵銷所有遵旨議處緣由是否有當伏乞聖鑒訓示遵行再此摺係兵部主稿會同吏部辦理合併聲明謹奏請一旨○○尚書銜安徽巡撫奴才福潤跪奏爲遵旨查閱皖北營伍恭報出省日期仰祈聖鑒事竊查光緒二十年輪閱安徽省營伍奴才於九月間到任查知皖北緑營及練軍防勇曁淮河水師各營前撫臣沈秉成未及校閱當以冬防緊要擬請緩至今歳春融再行查閱奏奉硃批著照所請兵部知道欽此現在冬防事竣各營分撥兵勇已陸續撤回歸伍奴才定於三月十九日自省起程　由長江先赴江口攔江磯東西梁山等處江防扼要之地查看砲臺整飭防務卽由水路至廬州登陸徑赴壽州閱看壽春鎭標中右六安廬州亳州龍山及宿州泗州等緑營曁該鎭練軍並卓勝威靖勇營淮河水師營均調集壽州校閱統俟閱竣回省再將校閱情形專摺彚奏以重戎政除署中日行公事照例檄委藩司代拆代行臬司審辦命盜各案另委藩司代爲提勘俟奴才回省覆核具題遇有緊要事件仍包封遞至途次核辦外所有出省查閱皖北營伍日期謹繕摺具陳伏乞皇上聖鑒謹奏奉硃批知道了欽此○○頭品頂戴湖廣總督署理兩江總督臣張之洞頭品頂戴江蘇巡撫臣奎俊跪奏爲查明蘇省光緒二十年冬漕實徵起運本折細數並折解銀兩數目恭摺馳陳仰祈聖鑒事竊照蘇省本屆起運二十年分漕曰二糧因海氛不靖籌議本折兼解業將起運本折約數及辦運章程恭摺會奏並聲明各屬徵收本色米石開倉先後不齊多寡難以預計其實運細數俟截數後核明另再奏報在案兹據蘇州藩司鄧華熙糧道吳承潞會詳稱本屆起運光緒二十年冬漕除循案提辦河運米一十萬石並遵旨截撥順直賑米一十二萬石同隨運各耗提出另計外實應海　交倉漕糧本色正耗米二十萬一千四百九十三石零備帶津通經剥食耗三欵米五千三百七十四石零　　二升餘米四千二十九石零外有支給船耗米一萬六千一百一十九石零又改解折色項下漕白交倉正耗米三十三萬三千四百三十石零備帶津通經剥食耗三欵米九千一百一十一石零籌備二升餘米六千六百六十八石零外有支給船耗米二萬八千一百一十四石零並據該司道另詳稱每漕米一石核計折解銀一兩五錢六分八厘六毫零計折色漕糧交倉正耗並備帶津通經剥食耗以給沙船耗等欵共米二十八萬九千三百一十石四斗四升九合四勺合銀四十五萬三千八百二十兩三錢一分二厘又白糧每石連同支銷春耗折解銀一兩八錢九分一厘一毫零計折色曰糧交倉正耗並經剥食耗沙船耗等欵共米八萬一千三百四十六石五斗七合一勺合銀一十五萬三千八百三十九兩六錢三分七厘共漕白米價庫平銀六十萬七千六百五十九兩九錢四分九厘又折色漕白交倉正耗並經剥食耗等米項下每石水脚神犒曹平銀四錢二分八厘一毫共該曹平折合庫平銀一十四萬三千七百六十七兩五分四厘詳請彚案奏咨並據聲明籌備二升餘米一欵向係備抵沙船失事外其餘交倉存儲作來年抵正之欵將來應否賈糧交倉抑照價批解容俟該糧道吳承潞抵津後再行察看詳辦等情前來臣等伏查蘇省徵收漕糧歷係本折兼收聽從民便二十年分冬漕前擬將各屬徵完本色之米並白糧七萬二千餘石約計二十七八萬石由招商局交洋輪包運續淮部覆以通倉白糧充足先儘漕米起運除洋輪包運三四成外餘令改徵折色隨同水脚等銀解部充餉現計各屬徵完本色海運交倉正耗漕米二十萬一千四百餘石統核徵數計在三成有餘與原擬海運約米二十七八萬石除白糧折解外約數亦不相上下除飭催各屬將徵收本色米石赶緊運滬免交輪船裝運赴津並飭遵將折漕銀兩迅速報解曁咨户部查照外謹會同漕運總督臣松椿恭摺由驛馳陳伏乞皇上聖鑒訓示謹奏奉硃批户部知道欽此○○二品頂戴江南織造奴才文煦跪奏爲織辦甲午大運縀綢等項一律齊全委派員役解京交納恭摺具陳仰祈聖鑒事竊奴才先後接奉户部内務府來文派辦甲午大運縀綢等欵當經咨明江寍瀋司照案動撥銀六萬兩陸續移解前來奴才一面發購絲匠摇紡練染開局織做並就撥到銀欵儘數發解計酌辦得户部各色粧蟒縀綢四百疋内務府廣儲可縀庫派辦各欵内　辦得各色縀綢紡絲杭細湖縐二千四百六十疋大手帕二百個細布三千疋又茶庫各色紕纓一百斤　亮緯絲一千斤通草片五斤敬謹裝箱封固委派筆帖式瑞廕帶領妥役於正月二十六日由江寍省城管解起程航海運京分别交納除將動用銀欵循案恭疏具題外理合繕摺具奏伏乞皇上聖鑒謹奏奉硃批該衙門知道欽此○○文煦片再前奉内務府來文援案附片奏請添派縀綢以濟要需開單行令辦解等因計上用縀五十疋素縀五十疋官用縀五十疋彭縀五十疋杭細三百疋又奏辦長春　需用各項活計前因限期亟廹曾於上年八月内將織成各欵先行運京交納計尚欠解粧蟒倭絨帽縀共九十疋奏　俟工竣後續解在案兹俱織辦齊全一併航海解京呈交除將動用料工等項銀數另案報銷外謹附片具奏伏乞聖鑒謹奏奉硃批該衙門知道欽此 
 
