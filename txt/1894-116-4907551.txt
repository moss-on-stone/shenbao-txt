# 1894 - 116 - 4907551

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○　　朝東華　碼洋二元五角○左文襄公奏疏碼洋四元○　圖三國演義碼洋二元○駁案彙編碼洋二元○明季裨史碼洋七角○明季南北略碼洋一元二角○欽定六部　分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○玉堂字彙碼洋二角○徐　胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈　 
[三百七十一號畫報告白] [  點石齋啓]  
山東平原縣大道旁老柳數株大可合抱一日樹裂迸出小人物數斗牧童爭取之人僅寸餘男女老少不一其形以及驢騾牛馬無不宛轉如生殊可異也他若繩妓之絶藝大盜之神通窮北海之奇觀蹈東流而失足某河帥狐請觀劇六十年狐考生員解籖决更新守舊之疑挾術有　父救夫之義及所附叢抄等圖說准於二十六日出售此佈 
[屍氣病人說]  
古人有掩骼埋胾之舉說者謂其澤及死者也吾則以爲惠及生者何則人死則必臭腐臭腐之氣薫蒸於外生人觸其氣必病病甚必死此則所謂屍氣屍氣最足以釀疫聞其氣者固易致病而輾轉傳染其害無窮以故仁人君子晃有過骸之暴露者必惻然動念慨然解囊掘地而埋之擇高原而掩之蓋不但俾死者入土爲安并不使生人聞其氣　致疾其用心之深厚可謂至矣正欲執筆推此意以作論說廣勸世人咸以收屍免疫爲念客有皇然造謁者曰本埠垃圾橋北有空地焉近來已成爲厝放棺柩之處執枚而數之計已有三十餘具之多大都皆貧苦之家其棺且不及恫棺三寸隨地置放下無所墊上無所覆晴則杲杲之日終日曬之雨則淙淙之水通宵潤之曾幾何時而棺木必且朽壞　坼而板離其中屍氣由板縫而出現將夏令甚爲可慮甚至有爲狗所撞破者棺木星散骸骨狼藉行人見之咸爲酸鼻居人知之尤爲寒心而絶無一人焉爲之一行其善此何故哉問其地則同仁輔元堂之產業也此處前係曠土故聽其停放棺木厥後造屋漸多居人漸繁除此一叚地之外其左右前後半多居户故前此該堂董曾懸一牌於此地令此後不得再行停放棺木此固堂董之老成遠慮惠及居人其功德爲不小也至於今日則居人益繁而日久玩生竟不顧堂董之禁令纍纍者竟積至如許并前比所懸之牌迄今不知抛向何處不特弁髦視之眞同敝屣棄之矣何其謬妄若此而屍氣之鬱蒸則固猶昔也正不得謂前此防有屍氣故宜禁今日可不用防屍氣故不禁也况前此該堂董之懸牌示禁亦是創舉因念及該處居人漸盛恐因此而染疫以仁心所及播爲仁政何等深厚而今日乃絶不顧問又何以故子欲廣勸世人行此掩埋之舉而於近在咫尺者轉略而弗詳焉可乎余曰同仁輔元堂爲上海各善堂之冠堂中產業最多規模最大良法美意無乎不周載在上海縣志斑斑可考其始同仁爲一堂輔元另爲一堂旣而合以爲一於是并兩堂之所入其入欵乃益增故善舉愈加推廣凡冬則施衣施粥夏則施藥施醫有養老有育嬰有恤嫠有義學甚至凡有被火之處每家給以蘆蓆若干又爲之築籬劃界給予衣食此雖另立名目而亦附於同仁輔元堂中其中一切章程條欵皆係歴年擬議無微不至前在友人處見縣志偶繙閱適得此數頁故約略能記之蓋該堂之爲善固以實心行實事與夫借善堂之名無行善之實者大不侔矣董其事者亦必素有聲望家道殷實者方可以稱其職其善資旣充足而有餘其善願亦宏溥而無量積榖有倉以濟荒地方官且將借之以濟急此外善舉更可知矣卽如施棺一節一年之中數以千計其義塚之地大且踰頃凡有無主而不能葬者悉爲該堂代爲埋葬不使有一暴露之棺不使有一遺棄之骸此則歴年以來先後董事共相遵奉而勿敢違者也夫亦何至有此等暴露之棺至於三四十具之多而竟絶不顧問者乎意者董事等皆在城内深居簡出不與外事垃圾橋北相距旣遠或無人焉以往告之則亦泯然罔覺耳夫春秋之義責備賢者該堂旣爲上海各善堂之首屈一指產業旣廣善量甚周則人之仰望者亦益衆行一事而洽於人心則交口譽之行一事而有拂乎人心亦將交口毁之雖該堂斷不以毁譽而有所損益然而撫心自問無可毁而毁固可以無容計較有可毁而毁之此心將奚安乎大抵望之愈深則責之愈重人之所望乎該堂者皆其所以責該堂者也然而亦當有以諒之者則以善願旣宏或者善量偶有未及充周之處倘或有人從旁提及則將有瞿然以驚奮然以起毅然以行快然以滿衆人之望者是固一啓口一舉手之勞耳客姑待之該堂旣有如許之善資如許之善舉其善心發而愈遠其善志擴而愈充其善名亦必不肯使其有一毫之缺憾豈有聞知該處空地有如許停棺漸交夏令將蒸爲屍氣以釀疫疾而竟漠然一如不見不聞者耶澤及死者而并惠及生者此正古人掩骼埋胾之本意也可於該堂諸善董拭目以俟已 
[諭旨恭錄]  
　　三月十六日奉旨國子監司業員缺著瑞洵補授户科給事中員缺著托佛歡補授分發廣西道馮相榮山東知府楊傳書吳承恩浙江知府馮相華福建直隷州知州恒秀四川知州屠瑞椿山東通判王翰琛湖北通判張良弼直隷知縣張道源山東行縣曹倜山西知縣張用霖河南知縣趙承顯汪繼祖甘肅知縣劉立誠浙江知縣謝焯鎣湖北知縣朱祖蔭江蘇知縣許涵怡吳俊卿山東知縣張啓盛山西知縣張志曾河南知縣朱慶崧張劉沅陜西知縣田樹枬廣東知縣李之鼎兩淮鹽大使多褘俱照例發往泰東陵禮部員外郎著恩培補授刑部司庫著文弼補授欽此同日奉上諭步軍統領衙門奏拿獲結夥持械搶刦盜犯一摺此次拿獲之張二卽李二又名大個子張馬兒高五仝三徐二卽徐永奎孫大卽孫傻子等五名均着交刑部嚴行審訊按律懲辦所有拿獲盜犯之出力員弁著俟刑部定案時聲明請旨欽此同日奉上諭步軍統領衙門奏拿獲結夥持械迭次搶刼盜犯請交部審辦各一摺所有拿獲之尹濤卽尹得瑞尹順康囤兒陶三卽大轅騾張二等五名李三卽李淺財又名李添憘小王三大王三蘇萬林張六眼孫張景春眼王三孫小秃兒等九名均着交刑部嚴行審訊按律懲辦未獲之胡二等十一名王老兒等二名仍著步軍統領衙門順天府五城御史一體嚴拿務獲究辦欽此 
[本館接奉電音]  
　　昨由京友電傳上諭一道敬謹譯登○三月廿四日奉硃筆這會試滿洲取中九名蒙古取中四名漢軍取中四名直隷取中二十四名山東取中廿二名山西取中十名河南取中十七名陜西取中十四名甘肅取中九名江蘇取中二十五名浙江取中二十五名江西取中廿二名湖北取中十四名湖南取中十三名四川取 
 
 

Page 2

 
 
中十四名福建取中二十名台灣取中二名廣東取中十六名廣西取中十三名雲南取中十二名貴州取中十一名欽此 
[西信譯登]  
　　漢口西人信云武昌紡纱局現已晝夜作工並另闢地叚建設新局惟舊局機器有時停頓因工人常偷機器物件也又聞京中御史奏請凡吸烟之人不准與試 
[京師火警]  
　　京師正陽門外廊房三條胡同西口外紙巷路西某顔料鋪現已歇業僅留一鋪夥在彼照料三月十三日晚初更後陡兆焚如火勢甚烈各水會聞信馳至竭力撲救無奈街道甚狹人力難施轉瞬間延燒文會刻字鋪南豫豐餃子鋪急將墻壁拆去始得澆滅而對門鐵鋪蓆鋪門面上半截已被蔓延矣事後卽將起火之鋪夥解往地方官衙門照例究治 
[傅相閱兵]  
　　自設立海軍衙門以來曾於光緖丙戍年醇賢親王偕合肥相國善厚齋軍帥乘招商局之海晏輪船巡閱北洋各海口岸時南北洋鐵甲兵輪尾之伺應庚寅年傅相偕張勤果公裕壽山軍帥遍閱一次忽忽又届三年之期近聞傅相擇於四月初三日出轅會同海軍帮辦定軍帥仍乘海晏輪船啓節巡閱小站大沽口旅順口大連灣威海衛膠州烟台山海關等處是以海晏輪船昨已回滬裝飾並置電燈今明卽當啓輪赴津候差或謂豐順輪船亦將隨行去傅相行程列後光緖二十年四月初三日啓節登海晏輪船至鹹水沽上岸赴小站初四日看操初五日赴大沽初六日看操畢回船初七日趁潮出海初八日抵旅順初九日初十日十一日看操十二日赴大連灣十三日十四日看銘軍操十五日登舟上午看水師大砲打靶下午看水師各艦雷艇魚雷打靶夜間九點鐘展輪赴威十六日早晨六點點抵威海十六日十七日十八日看操十九日上午展輪赴膠州二十日早晨抵膠州看砲臺基二十一日早晨展輪赴烟台二十二日抵烟台看砲臺晚間六點鐘展輪慢車赴山海關二十三日早晨九點鐘抵山海關二十四日二十五日看操二十六日上輪車啓程過　河看鐵橋回津又大閱隨節文武各員銜名照錄左方天津營務處賈鎭起勝津海關道盛道宣懷東海關道劉道含芳水陸營務處龔道照璵山東海防營務處李道正榮軍械局張道士珩招商局黃道建笎水師營務處羅道豐祿水師營務處潘道志俊海軍衙門帮總辦傅道雲龍水師學堂洪道恩廣水師營務處張道翼大沽船隖顧道元爵前出使俄國叅贊羅道臻祿醫官愛納文醫官林聨輝繙譯官曾恒忠 
[學憲回省]  
　　浙江學憲陳六舟宗師科試處州府屬現已告竣十五日由該處起馬回省二十二日已刻行抵杭垣正陽門外上碼頭各員鵠候江干投遞手版恭迓如儀宗師卽乘緑呢四人轎呼殿回署時已午初矣 
[追紀朝鮮叛臣金玉均倡亂始末]  
　　朝鮮叛臣金玉均在上海被洪鍾宇刺殺前已登報且復著爲論說以嘉洪鍾宇之能忍辱負重不愧幹蠱寗馨然金玉均倡亂在光緖十年十月至今日久每數典忘之兹特追述其事以供衆覽當不以明日黃花視之也初朝鮮之啓關納使與中外通商也特時勢使然意在達權通變耳而其國朋黨成風從違各半於是而有守舊開化兩黨互相齟齬久已勢成冰炭矣甲申之歲孟冬十月乙亥亂臣金玉均洪英植朴泳孝徐光範徐載弼等謀爲不軌禍起蕭墻時五人者曾遊歴日本小有才能識外情通洋務故韓廷簡派洪英植總辦郵政局事務事前致書中國駐韓大臣及各國公使訂於十月十七日戌刻會飲於其署是日下午漢城内屯於泥峴於日本兵以車載槍彈多箱并拽大砲數尊運至日本公使館中戌初中國總辦商務慶軍營官與朝鮮官僚及各國公使總領事等官齊赴洪英植之宴惟日本公使竹添進一郎稱疾不至酒行之際亂黨先於外間布置周密時交戌正火起外垣朝鮮禁衛大將軍閔泳翊聞警離席出甫及門爲亂黨刺傷負痛返身入内仆於堂上亂黨入殺朝鮮官數員中國總辦商務大臣曁各國公使皆大驚而散二鼓時日本軍士排門入景祐宮兵刃徧列阻絶行人俄而金玉均朴泳孝徐光範三人直進寢殿謊奏於王曰淸兵爲亂諸處火起滿城百姓遭其荼毒將及宮門矣宜召日本公使速入衛遷駕别宮以避凶鋒王以事起倉卒不遽允忽聞砲聲隆隆均範等促之曰事急矣不可緩乃矯詔速日使入衛而移太王太妃於景祐宮十八日晨左營使李祖淵前營使韓圭稷後營使尹泰駿爲亂黨所害方亂之未萌也李韓輩皆領禁軍玉均英植無兵柄慮事急無助先遣人以遊說之李韓諸人佯許之而不爲動奸黨銜焉乃引入後堂殺之復矯召輔國閔台鎬趙寗夏總管海防閔泳穆入殿而并戮焉日方晌午逆黨自除官職洪英植爲右識政金玉均爲户曹叅判朴泳孝爲前後營使徐光範爲左右營使兼辦通商交涉事件而前營營正領官則以徐載弼爲之官職旣立乃議廢立英植欲幽王於江華島進一郎欲幽於日本東京議久不决而勤王之師已鼓譟而起乃共圖脅王潛避於後苑十九日朝鮮各臣民均請我駐防慶車前往保衛於是吳軍門長慶張總戎光前袁司馬世凱同致書日使竹添進一郎請其撤兵自辰至酉復書弗至外間圖勤王者勢洶洶弗可遏無奈再遣人詢之甫及闕日兵卽於普通門施槍砲以搆戰我軍疑王之猶在宮寢也未便格殺故死傷頗多乃互相籌商曰日使惑於逆黨之言而弗悟擁兵據宮門不許外人入一再致書詢問而弗答是助逆也我之進兵求罪人也衛王所以衛日使也否則義民將爲亂於是驅兵直前互相搏擊宮門之外遂作戰塲王乘間避至玉流泉後北關廟爲别路軍士迎護而出金玉均追阻弗及自與日使守濟物浦此稿未完 
[乂星朗照]  
　　新簡浙江學政徐季和文宗致祥　陛辭南下於本月二十一日下午舟抵揚州郡中印委各官次第出城迎迓文宗接見之次卽登岸入城拜客迨回舟已六街燈火齊明矣小泊一宵習日卽解維南渡 
[京口官塲紀事]  
　　江蘇臬司陳舫仙廉訪於本月二十二日交卸藩篆秉節赴金陵謁見兩江總督劉峴帥鎭江爲必由之路二十四日淸晨官塲辦差丁役在荷花塘碼頭懸燈結彩鋪設一新棨戟遙臨當在指顧矣○浙江學政徐季和文宗致祥由京南下於本月二十二日淸晨馳抵京口舟泊六　園碼頭水陸各營勇丁預期在江干站隊俄而闔城文武印委紛紛命駕出城迎迓文宗接見之餘互叙寒暄旋卽興辭而出少焉文宗舍舟登岸排導入城投刺文武各衙門一一報謁然後由南門遵陸赴姑蘇乘舟至浙江履任瀕行各官在南門外恭送如儀 
[爵帥行程]  
　　長江水師提督黃昌岐爵帥由下江巡閱營伍事竣回駐金陵行轅已紀報端兹聞軍中傳述爵帥擬於日内卽轉旆上駛接閱安徽江西武漢湘南等省水師是以蕪湖營遊擊彭迪菴遊戎日前已命差弁就江干搭蓋碼頭陳設鼓樂並派哨弁數員前往白門伺候迎迓想棨戟遙臨當在指顧間矣 
[自媒短見]  
　　江西戊子牌地方某甲者門丁也膝下一女破瓜已届嫁杏無期前日甲母歎曰女孫年華如許急需字人奈無堪字之人何女從旁對曰昔鄰居某乙其人甚好乙亦門丁也甲母不愜意微黜之女復對曰非乙誓不成匹偶甲母曰凡事須父母爲主况擇配大事安得自薦自媒女差憤抑鬱料難如願私持洋一元囑幼弟市烟土另靑蚨二百翼爲幼弟餅餌需弟幼而無知果市烟土二兩而回女私書一封叙明自盡緣由另請人送往乙家女卽將烟土盡吞入腹迨乙得書飛馳而來因毒重難救已玉殞香消矣乙爲之抱頭痛哭𣩵葬之時乙穿素衣持杖臨喪盡哀復將女靈牌迎入其家供奉以盡哀思嗚呼女之死自命爲乙也妻者乙之哀亦自命爲女也夫者豈曰情之所鍾正在此輩耶然而不可爲世訓也 
[觀察行期]  
　　新任江海關道魯公甫觀察將次來滬已列前報兹聞觀察於四月初來滬定於廿四日接印任事未知確否俟有續聞再行錄報 
[春郊賽馬記一]  
　　寓滬西商於春秋二季賽馬此向例也今年春賽之前數日陰雨連綿濃陰似幄至將賽之前二日則大放晴光好風 
 
 

Page 3

 
 
十里吹散春愁路淨於揩地平如砥使賽者觀者皆得履道坦坦可謂天公解事昨爲開賽之第一日雕輪繡幰逐隊來游翠袖靑衫芳菲滿目捕頭穿戎服帶同英印華巡捕穿新號衣於卓午時至跑馬塲分叚梭巡印捕二名各乘駿馬在附近處往來巡綽俄而西樂一班喧闐奏曲各馬夫牽馬而來玉勒錦韉鮮明映日與賽者各穿五色號衣陸離光怪忽見四蹄起處塵沙飛揚觀者咸歡呼曰馬出矣相與凝神注視無或喧譁第一次十六馬與賽者每人捐銀五兩賽馬會中亦加五十兩得彩者以廿五兩付次到者賽不及一里西人華木非之馬第一米克麥第二第二次七馬每人捐銀十兩會中加銀一百兩得勝者以銀五十兩與次到之人跑三里七馬各自爭先後爲沙遜先到西人戴拉之馬第二第三次十五馬此次皆係新馬從前並未賽過先到者得一銀盆値銀二百五十兩與賽者每人捐銀五兩付與會中得勝者以銀五十兩與次到之人新馬性甚掘强未易排齊控勒多時然後排列成行彩旗颺處奮足爭馳沙遜第一徘忒第二第四次五馬先到者得銀盃一隻値銀一百五十兩此次皆係老馬每人捐銀五兩入會各馬奮迅爭先不愧識途老驥跑四里半追風逐電迅捷異常怡和先到順全隆西人次之第五次四馬賽一圈首到者得銀杯一隻値銀一百兩與賽者每人捐銀五兩入會得勝者派銀廿五兩與次到之人此次與賽均係從前未經得勝之馬駑駘爭道令人解頤格勒亨第一孟冬第二第六次六馬得彩者得一銀盆名曰江蘇値銀一百五十兩與賽者每人捐銀五兩入會跑五里有奇各馬甚爲踴躍互有參差先後閱四分時始到柏西之馬第一吉利賓之馬第二第七次十一馬得彩者得一銀杯係哈忒所贈値銀一百兩與賽者每人捐銀五兩入會跑一里半閱一分時已到第一第二均係沙遜第八次五馬與賽者每人捐銀十兩入會此次係今年未曾跑過之馬得彩者分銀五十兩與次到之人如有前曾得彩之馬人身上加重五磅跑四里騰驤超躍所向無前沙遜第一順全隆第二第九次十一馬跑一圈所賽之馬都係未經勝過者先到者得一銀盆値銀一百兩與賽之人每人出銀五兩入會跑一圈路比第一部克第二第十次十馬跑三里與賽者每人捐銀十兩入會此次都係今年新購之馬沙遜第一順全隆第二時則日螟烟橫馬嘶人散轔轔轆轆接跡通衢今日係第二日賽馬共賽十次倘天公做美則挈伴來游者必更喧闐擁擠也 
[旌旆飛揚]  
　　邑廟頭門大加修理擇於廿五日竪立棋杆早登前報昨晨黎明時各工匠將棋杆竪立千尋屹立上接層霄棋杆斗四角均插小紅旗一方上有五榖豐登物阜民康字樣斗上金漆風調雨順國泰民安等字取吉利也 
[本埠換季日期]  
　　本埠官塲擇於二十八日換戴凉帽業已懸牌曉示矣 
[園林佳勝]  
　　綺藻堂修葺告竣布業公所借住其間昨日倩淸客串登檯演唱崑曲玉簫低按檀板輕敲羽換宮移聲聲入破有四角亭臨流結搆景物宜人山石玲瓏樓臺縹緲此誠於囂塵湫隘之中獨闢境界者矣 
[蘭會展期]  
　　蓻蘭諸君在邑廟内園雅集本以二日爲期嗣以氣候淸和風日晴美因於廿五日增品一日廳事上陳設六十盆貼有蟠林館執玉堂硯耕書屋合泰等號供臺上有德義堂黃色梅花瓣一盆最爲珍異此外樓榭及假山石上亦皆位置楚楚好風過處時吐幽馨騷客覊人搴裳拾佩廻廊倚徧頓增畫意詩情嗣以游宮過多至午後卽已收拾 
[按圖索驥]  
　　薛正卿者向操洋貨業其妻某氏賃居西門外榮昌自來火廠之後本月初旬某日忽携取環衣服而走不知所之薛悉索家中留有照相一紙遂令甲乙等人按圖偵訪務令合浦珠還昨日早晨甲乙等跡至滬南大東門外見一靑年婦在某老虎灶購開水細觀面貎與照相無殊詢厥行藏支吾以對後遂扭至薛處不知以後何如 
[甲夥行兇]  
　　昨日南董家渡大街振長興烟館値堂人某甲投二十三七鋪巡防訴稱二十三鋪地甲錢炳奎之夥某乙至小的處吸烟無端尋釁將烟具擊毁一空請爲懲辦鄭厚餘二尹立飭勇丁傳錢甲至案想須澈底根求也 
[同業忿爭]  
　　朱德卿住居二十鋪向做洋鏡博取蠅頭以餬其口同業曹阿福心存嫉妬不准朱收集學徒日前糾同無賴將朱鋸子奪去嗣由同業友人袁某解勸將鋸送還前日曹仍不甘心父子三人糾喚朱同至凝和橋老虎灶喫講茶未分曲直昨日曹父子又紏同專製銅首飾之阿池荳腐泉榮已革營兵阿三及阿九等約二十餘人在縣署西首淸泉樓茶館將朱毆擊碗盞紛飛拳脚交下旁人咸股慄不敢贅一詞旋有該處地甲到塲調處兩造紛紛散去 
[妓女擇配]  
　　前有烟妓王巧林曹小于子兩人赴上海縣稱在小東門外包大奶奶處爲妓時被凌虐不堪其苦求請恩斷黃大令飭差持片將二妓送普育堂安置兹聞大令以該妓在堂留養終非久計遂照會堂董朱君吟香將二妓擇良婚配並囑隨時察看不准該女舊識之人到堂冐領此後物色有人離孽海而登淨域孰不感大令再生之德哉 
[嚴禁差查]  
　　衙門差役之舞弊最足令人髮指通州直隷州汪直刺關心民瘼禀請各大憲通飭各州縣禁止差查差覆諸名目行文到滬黃大令卽飭承差遵照辦理兹將直刺原禀照錄於左俾有志循良者得以省覽焉敬禀者竊差役策名於官受制於官亦託命於官其中雖不乏安分守法之人然大率不耕不織至微至陋求其能自樹立取不傷廉者千百中殊無一二是在該管官莊以涖之慈以蓄之頫首帖耳終爲我用若第見其可憐可喜可親可信倚爲心腹授以事權則如縱餓鷹如出柙虎不至於官民交困而不止卑職自膺民社於軍民詞訟不駁卽提從無飭差查覆飭差理處之事提審亦尅定限期不使支吾延宕故能案無積壓人無拖累卽該差役等亦敢怒而不敢言蓋怒者怒卑職之不令查理其不敢言者卑職不憚煩勞無假手若輩之事並不惜小費足以養其口體也所以不令查理正自有說請得而約言之詞訟到官先認供而後取狀其中之虚實眞僞知過半矣何事於查乃旣惜審斷之精神又省辯駁之筆墨貿貿然以耳目寄之差役該差一票入手自必見錢行事有賄及賄多者爲眞實無賄及賄少者爲虚僞其始也取之於原告其繼也復取之被告而較量肥瘠且賄不定查亦不定有作摸棱語姑行搪塞者有作脫卸語仍請提訊者亦有無聲無臭藏票於身細細咀嚼者幸而官尙精明或尙有吊銷之日否則案懸數任票積盈尺兩造已家破人亡衙門中猶催查不止州縣犯此病者近日十常八九卑職靿確有所見而爲之痛心疾首者也至於飭差理處其竇與差查等而差之有挾而求且又過之因此致兩造傾家並釀成大獄者時有所聞夫民以所不决者訟之於官則以親族不能决董保不能决並已之所不能决者而委之於差佐雜尙禁擅受差役轉令剖斷殃民之甚猶堪問乎卑職久欲禀請飭禁因前者屢有瀆陳均蒙許可形跡之間未免鄰於炫耀誠恐予人口實是以含忍未發兹於如臯縣禀報民婦范闞氏自縊身死案内奉到憲台批示内有此案范文法以地保串同廳差將伊子捉去等情具控該縣並不立予提訊僅批差查該廳差役作奸犯科仍飭差役查覆豈有不互相庇護乎辦理實屬湖塗等語又見州縣差查已成習慣如臯爲卑職屬縣卑職復時時警戒仍身冐不韙而爲之可謂積重難返當此整飭吏治之際不禁躍躍欲吐理合肅泐禀陳仰祈大人俯賜鑒核通飭嚴禁設下一令曰嗣後審理詞訟倘再有差查差理情事一經覺察卽記大過幾次積過幾次者立予撤叅各屬自必交相儆懼攺蠧風而肅吏治消隱患而重民生胥於此寓焉矣是否有當伏候憲裁 
[舍人舞弊]  
　　江海新關舍人汪劍秋許松生徐士本等因絲稅舞弊由稅務司查明函請江海關道聶觀察飭差將汪許徐三人提到聽候訊究 
 
 

Page 4

 
 
[一臂公]  
　　寗波人朱大生向在楊樹浦機器紡紗局作工去年央友人薦至祥記繅絲廠日得錢百餘文尙堪温飽昨日上　偶不謹愼被機器碾傷左手骨斷肉糜鮮血噴薄經司機人舁至虹口同仁醫院求醫醫生察其傷甚重遂用迷蒙藥嗅之將手鋸下然後小心敷　俾得就痊據云約三禮拜可愈然從此竟成一臂公矣 
[挽歌三疉]  
　　常熟人兪子梅之弟名錦亭者在本邑西門開設宰猪作子梅老而且病遠道來依昨淸晨六點鐘時坐東洋車至法租界菜市街黃春源烟館吸烟甫入門卽倒仆於地一息奄然館主急投報捕房捕頭飭探傳錦亭咨照同仁輔元堂分局司事騐明備棺收殮○美租界元芳路五百六十六號屋内陳張氏賃開泰昇小客寓前晚寍波成衣匠周阿七衣衫藍縷投宿棧中次晨日上三竿高臥不起聣之已身冷如冰因卽往訃其親戚家轉告其母母在新虹橋畔某甲家爲傭聞耗之餘一慟幾絶貸得洋蚨數翼購棺殮之○四馬路公平洋行工匠張桂林工作之餘被機器軋去兩足昏暈於地血湧如潮司事急雇人舁回美租界北山西路泰安里家中延醫療治無如傷勢過重延至前晚溘然而斃父母妻子泣不成聲殊可憐也 
[工人軋傷]  
　　平和洋行打包機器將各貨打包出洋前日甲乙二工人稍不留心致被機器軋傷足骨勢頗危殆由洋東雇車載甲乙二人至仁濟醫院療治 
[法界捕房紀事]  
　　新北門外上京館失火後正在收合燼餘突被匪人攫去自鳴鐘一架由包探緝獲原贓存候保險行投捕房具領○長隨某甲來滬尋親暫庽同茂客棧瞰隔房某客所穿寗綢馬褂甚華美乘其不備卷而懷之經客拘獲人贓解入捕房管押○前晚有客以洋銀二百元付與某棧中有鈔票二十五元至一點鐘時被賊撬門而入悉數竊去并失建絨二匹翌晨開單投報捕房請爲查緝○浦東人某乙雇坐東洋車入租界中迨下車車夫忽失去短衫一件指爲甲竊扭入捕房捕頭令禁押片時卽行釋出○太古碼頭巡丁某丙向司閽某丁索所欠小洋銀四角丁謂爾尙欠我房租一元何相索爲以致互相扭作一團丁力不能支被丙將賢囊嚙破事爲巡街捕拘入捕房捕頭命將丙押候堂期解訊丁則回家自行醫治○積竊某戊曾經八仙橋巡防局送入捕房葛同轉訊供責押前晚甫釋去又掩入某里行竊經失主當塲拘獲解入捕房捕頭命搜其身畔有押票數張乃飭探吊到原贓存候失主認領戊則押候堂期解請葛同轉懲究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　報昨　　　松江妓　秀　　　　　　南京　　　三　　　　　　　　　　　　　　　　　　　　　　　　　　　　　　　　　　曾　　　　　　　行走　　　　　等同　　該妓及　　　　　　　　　　　　　　　　　　　　　　　　　　　　　　　　　　妓及女傭等分别押送上船各回　籍　再來滬定干重究○包探顧阿六禀稱王阿二在　　　　　　有眞珠一粒値洋四十元與蔣長生　賣并獲蔣長生送案其贓已由失主領去現獲王阿二一併送案王阿二供上海人年十七歲　爲乞丐搶帽是實宋通刺判笞一百板管押一月期滿再笞一百板○包探黃四福　稱李阿寳前因犯竊遞籍此次復至蘇州河行竊船上布衣一件鞋子一雙查獲人贓失主尙未到案李阿寳供崇明人以後不敢再犯宋通刺判笞責二百板再行遞籍　存捕房待失主認領○包探唐靑山江阿三禀稱緝獲積竊陳少璜桂中源詰悉行竊大通輪船綢衣三件絲帶一條水烟袋一枝布衫一件又元和輪船布衣二件吊到贓物失主　未到案陳少璜供湖北人杜中源供安徽人均認行竊宋通刺判陳少璜杜中源各笞二百板發捕房管押兩月期滿　籍贓存捕房待失主認領○包探張阿五竇如海禀稱周阿福張錫培行竊陸意梅等六家銅香爐錫燭臺水烟同銅鐘銅面盆等件並有邵洪生與周張同伴一併拘拿分别吊贓送案陸意梅梁阿瑞鄭海定錢永和梁阿福陳信如等均投案請領失贓周阿福供崇明人同張錫培行竊各家銅錫器典錢使用質票售與周張氏張錫培供浦東人周阿福爲首糾令同去行竊卲洪生供浦東人與張錫培同鄉並不犯竊亦不知其作賊周張氏供上海人不知竊贓誤行收下包探又禀周張氏開設小客寓專留竊賊並收竊贓宋通刺判周阿福笞責一百板管押一月張錫培免笞管押一月卲洪生旣未同竊卽行釋放收贓之周張氏發官媒管押一月贓交失主分别認領○包探黃四福禀稱緝獲竊賊王阿大陳阿生吊到綢布衣服銀飾等件係葉瑞甫等五户失贓今將人贓送案葉瑞甫陸恒靑岳安寳汪協興陳一生等均請領贓王阿大供崇明人屢次行竊尙求施恩陳阿生供浦東人同王阿大行竊宋通刺判王阿大笞責二百板遞籍陳阿生笞實二百板贓交各失主分别認領又據包探何瑞福帶王金生上堂禀稱王金生係流氓失主領贓時伊來胡鬧王金生供不敢胡鬧通刺飭將王金生押候查明再核○一百九十四號華捕禀稱見王仁福王松林手持衣服銅錫器　有可疑拘至捕房查明係陳阿四家失贓令將人贓送案陳阿四請領贓物蘇州人王仁福湖州人王松林均認竊求恩通刺判王仁福王松林各笞一百板分别遞籍贓交失主 
[貧病蒙庥]  
　　謹啓者敝堂開診以來就醫領藥者日漸增多正愁　費不敷無方籌措茲蒙梁成佑大善士助洋三十四元仁盛號助洋廿元范盛十二元林達遂德源振豐慶豐泰信和瑞懋裕德東興八户各助十元恊興仁泰聚安德順德茂五户各助六元源盛昇五元高焯峯源興林西園同善堂周全益怡善堂永利德和鼎興高實之十户各助四元恊善堂乾善堂榮慶無名氏四户各二元陳逸記李敬記周錦臣松興元亨五户各一元共洋二百三十四祗領之餘具徵諸善士憐兹貧病籌醫藥而無資慨捨銀　俾沈疴之頓起陰功廣積　報非虚除　奉收條外敬登報章以伸謝悃[  滬北鐵馬路廣益堂謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年三月十六日京報全錄]  
　　宮門抄○諭旨四道錄前○滇學政高奏保舉教官請賞　内　中　　　○江撫德奏剿辦永甯縣會匪情形摺○湖　　　奏委署總兵片○黔撫崧奏查報京控案件片○臺撫邵　　　　　　　片○又奏徵收腦竃防費銀數片○三月十　日工部鴻臚寺正白旗値日無引見○提督衙門奏拿獲盜犯　三等九　又　犯張二等五名又盜犯尹㵙等五名請交刑部○召見軍機壽蔭○○高釗中片再臣維士子爲閭閻之表率教官乃庠　之揩　　教官訓迪有方而後士子步趨就範此司鐸一職於士習人心所關甚鉅臣歲科兩試按臨所至悉心考核兼採　論或克勤職　不愧帥資或　老林泉堪爲矜式者約得數人查有前任廣西州訓導甘雨姚州貢生禮義束身教家有法有子四人孟　仲　叔督季賢皆中式舉人而澹於利祿里居教讀以養親鄉閭　其善氣　學者百數人一門孝友爲滇省之冠臣見其所作孝子節婦傳實足以勵風俗而淑人心前任安寍州學正李滮趙州舉人履潔懷淸　而好學咸豐同治年間杜逆竊據大理附近讀書之士鮮不受其迫脅該員隱居二百里外之天目山杜門讀書十有八年手著讀易淺說客中說易四書淺解律呂算學等書現年七十六歲人咸服其淸　前任昆明縣訓導張舜琴石屏州舉人才具開展省垣新建經正書院該員承充監院整飭學規井井有條士林翕然心服現任大理府教授許印芳石屏州舉人品端學粹從學諸生各置日記悉心講貫多所成就現任宣威州學正吳式釗保山縣舉人邃於經術滇省人士漸知窮經實由該員提倡現任易門縣訓導陳雍南寍縣舉人濳心程朱之學巨觀其言動不苟與之談論知其於克已愼蜀之功實有心得以上六員臣所目覩洵爲滇中不可多得足以維士風而正學術合無籲懇天恩准將前任昆明縣訓導張舜琴現任大理府教授許印芳現任宣威州學正吳式釗現任易門縣訓導陳雍均賞給内閣中書銜以示鼓勵之處出自逾格鴻慈臣爲邊疆士習人心起見謹附片具陳是否有當伏乞聖鑒訓示謹奏奉硃批另有旨欽此○○頭品頂戴江西巡撫臣德馨跪奏爲會匪圍攻永寍縣城當時擊散陳斬生擒匪徒多名地方安靜恭摺仰祈聖鑒事竊查江西地處腹裹界連六省近來會匪充斥到處勾結每於鄰省交界地方濳匿深恐爲害閭閻迭經嚴飭各屬認眞整頓保甲平時加意巡防務使匪徒無從托足地方安乂並將各屬先後拿獲各會匪分别懲辦緣由歴經　奏報在案本年正月間接據吉安府知府許道培電報訪聞湖南酃縣會匪有濳匿龍泉縣　界大小井等處地方勾結爲害情事當經臣電該飭府督同各屬縣嚴密防範認眞團練巡緝並飭統帶剛字營兩江題奏提督申道發調派右營營官補用叅將申得錄酌帶所部勇丁馳往龍泉一帶相機會商拿辦嗣據永寍縣知縣鄭恭禀報正月初七日探得酃縣匪徒竄入龍泉大小井土嶺地方聚衆强搶米石並與該處匪徒黃三祥等聚黨約有千人並有旗幟火鎗等件風聞來刦永寍縣城該處距永寍路僅五六十里單兵薄力居民甚爲驚慌紛紛遷移當經分别移營並自行招募親兵二百名　密巡緝防範並令各鄉赶辦團練以備不虞十一日據探報匪首鄭世恩趙飛龍在龍泉小井地方於正月初九日䜿旗起事該縣先遣哨控陳明等八人往查途遇哨匪與賊對敵被匪在龍泉小井河邊全行殺斃賊勢甚爲猖獗又經該縣請調蓮花營兵一面添募親兵二百名並傳集鄉間團勇三百十名協同營勇分守垛口布置略定十二日夜該匪驰抵城下　聚縣東門外䜿立雲梯揚旂擊鼓爬城飛放火球擡槍焚燒城外店房火光燭天該令馳至東門城樓親飭兵勇又翻雲梯會同城守營外委張得標蓮花營外委傅得亮督同兵勇開放槍砲傷斃執旗賊頭一名餘匪數名跌斃數名被賊槍斃團勇一名仍擁攻未退該令一面派營弁督飭固守城池卽於十三日黎明自行鼓勵兵勇許其重賞勉以忠義會同營弁親率隊伍出南門外分路兠擊是日適値大露守城兵　聲呼喊聲勢甚壯城外鄉勇聞呼亦來助戰賊出不意胆怯心驚且不知我軍多寡對敵時陣勢散亂該令奮勇督率勇目馳殺賊遂敗陣潰逃　陣斬匪目數十名擊斃總匪首李亞四及匪黨多名生擒帶傷匪首鄧世恩等六十四名奪獲旗幟　矛槍砲多件並火樂戰鼓餘匪拚命扒山越嶺而遁該縣營督兵會團追剿數里收隊所有生擒匪首黨夥六十四名因縣監窄小且斯時謠言紛紛續有匪來刼獄深恐獲匪内變禍生不測隨將匪首鄧世恩並擒獲要匪及脅從共九名酌留監禁其餘匪犯李安輝等五十五名訊明皆甘心從逆隨同攻城開錄姓名供單卽日分别處斬梟示此係倉卒權宜之計勢不得不然者也該匪敗竄後經各鄉團勇截殺名不計其數又分駐蓮花廳剛字營哨弁王禮發帶勇在邊界巡哨聞警馳至離永寍城五里許地方遇逃匪數人亦全數殺斃又據永新縣知縣羅大冕禀督飭典史巡檢會同營兵緝役鄉團先後拿獲竄至該縣東鄉逃匪趙飛龍等四名並據吉安府禀龍泉縣會營拿獲逃匪李遠明等五名當經分别批飭將拿獲匪首鄧世恩趙飛龍李遠明等愼重管押一併解郡由該府許道培親提確審錄供禀候核辦伏查此次會匪圍攻永寍縣城該縣鄭恭會營督兵竭力固守克保危城並復奮勇率兵出城剿捕陣斬生擒匪徒多名實屬勇敢有爲辦理妥速可嘉其餘在事出力各員弁均不無微勞足錄合無仰懇天恩俯准臣查明擇尤酌保以資激勸出自鴻慈逾格至被匪殺斃哨探並陣亡團勇容臣查明分别照例請卹除飭吉安府迅速提訊匪首鄧世恩等錄供禀候核辦並嚴飭各屬認眞整頓保中加意巡緝並飭各營汛弁入山嚴密搜緝務期有犯必獲曁咨會湖南撫臣飭屬一體嚴拿逃匪黃三祥等按名務獲究辦外所有會匪圍攻永寍縣城當時擊散陣斬生擒匪徒多名現在地方安靜大槪情形謹會同兩江督臣劉坤一恭摺具奏伏乞皇上聖鑒訓示再此案因各縣營禀報不一委員馳往確查並飭府查覆以致奏報稍稽合併陳明謹奏奉硃批另有旨欽此○○張之洞片再署理湖南永州鎭總兵衡州協副將馬朝龍准兵部咨准其調補湖北黃州協副將自應飭赴調任所有永州鎭總兵篆務應卽委員接署以重職守查有提督銜奏留兩湖記名總兵劉樹元謀勇兼長軍律嚴整統帶湖南撫標親軍營駐劄永州有年於永州一帶情形最爲熟悉堪以署理除檄飭遵照外謹會同湖南巡撫臣吳大澂湖南提督臣婁雲慶附片具陳伏乞聖鑒謹奏奉硃批兵部知道欽此○○崧蕃片再京控案件例應半年彚奏一次查貴州省自光緖十九年七月初一日起至十二月封印前止並無奉發京控案件據按察使唐樹森詳請奏明前來奴才覆查無異除　刑部都察院步軍統領衙門查照外謹附片具奏伏乞聖鑒謹奏奉硃批刑部知道欽此○○邵友濓片再台灣滬尾打狗兩口按結應解總理各國事務衙門三成船鈔銀兩截至一百二十九結止均已按數解收在案兹自光緖十八年十一月十四日起至十九年二月十四日止第一百三十結期内滬尾口徵收船鈔銀一百一十四兩九錢應解三成銀三十四兩四錢七分打狗口徵收船鈔銀九百一十四兩五錢應解三成銀二百七十四兩三錢五分核計該兩口第一百三十結期内共徵船鈔銀一千二十九兩四錢共應提解三成銀三百八兩八錢二分兹將前銀按照兌足塡具文批援案發交恊和信商號承領匯解前赴總理各國事務衙門投納除咨明外理合附片奏報伏乞聖鑒謹奏奉硃批覽欽此○○邵友濓片再台灣樟腦自光緖十七年起攺由腦户自行買賣按竈月收防費銀八角每年正七十二三個月各准停竈半月照數减收如腦價跌至二十五圓以内減抽三角以恤商艱分别委員於中路集集街林圮埔罩蘭北路大嵙崁三角湧雙溪口等處設局彈壓稽查竈數增减開停隨時報由總局彚核辦理應需局用等項援照厘金成案按收數一成開支不得逾溢新收防費仍歸台防善後案内列收造報所有收支數目業經奏咨至十七年十二月底止在案兹據台灣善後總局詳稱查光緖十八年正月起至十二月底止計共收過中路集集街林圮埔罩蘭北路大嵙崁三角湧雙溪口等處腦竈防費洋九萬二千二十七元六角七二合銀六萬六千二百五十九兩八錢七分二釐開支局用一成銀六千六百二十五兩九錢八分七釐賣贏餘銀五萬九千六百三十三兩八錢八分五厘除將贏餘銀兩歸入台防善後案内列收起報外開具淸單詳請奏咨等情前來臣覆核無異除將淸單分咨總理各國事務衙門户部查照外謹附片具奏伏乞聖鑒謹奏奉硃批該衙門知道欽此 
 
 

Page 13

 
 
[光緖二十年三月十七日京報全錄]  
　　宮門抄○諭旨兩道錄前○大臣文奏揀補拜唐阿各缺摺○又奏揀補拜唐阿各欽片○又奏報查勘盤山行宮起程日期摺○江撫德奏拿獲會匪審明懲辦片○皖撫沈奏已故提督戰功卓著請優卹立傳附祀摺○三月十七日内務府國子監正紅旗値日無引見○出使外洋大臣崔國因到京請安○李端遇假滿請安○李鴻藻等塲内專摺請安○知貢舉長萃等塲内專摺請安○玉書等彈壓覆命○瑞洵謝授司業恩○道府馮相榮等謝恩○浙江知府馮相華謝恩○繼恩英慈預備召見○召見軍機崔國因增潤馮相榮繼恩英慈○○奴才文瑞跪奏爲援例揀補茶膳香燈拜唐阿各缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出著交各該管大臣揀選奏補不必送京引見以示體恤等因欽此欽遵歴經辦理在案現經總管内務府議奏各陵添結尙膳副尙茶副委副内管領等隨缺餉銀開去底缺另行挑補奉旨依議欽此等因移咨前來除續出定陵領催一缺由奴才揀選挑補外其茶膳香燈拜唐阿各缺奴才遵照揀補茶膳拜唐阿之例於應行揀選之閒散拜唐阿曁官員子弟之閒散内詳加遴選專摺奏補所有續出昭西陵茶房拜唐阿二缺奴才揀選得蘇拉存全烏勒斯琿膳房拜唐阿三缺揀選得領催得旺閒散拜唐阿定安得春續出景陵香燈拜唐阿一缺揀選得閒散拜唐阿曾福續出裕陵茶房拜唐阿一缺揀選得蘇拉訥默謹膳房拜唐阿一缺揀選得閒散拜唐阿得霙續出定陵茶房拜唐阿二缺揀選得蘇拉伯春訓茶膳茶房拜唐阿一缺揀選得閒散拜唐阿繼慶香燈拜唐阿一缺揀選得蘇拉廷璋續出普祥峪定東陵茶房拜唐阿一缺揀選得閒散拜唐阿秀峯均堪擬補俟命下之日奴才照例分咨户部内務府查照辦理謹循例恭摺奏聞伏乞皇上聖鑒謹奏奉硃批著照所請該衙門知道片併發欽此○○文瑞片再恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差路道遙遠往返不無糜費嗣後遇有缺出著交各該管大臣揀選奏補不必送京引見以示體恤等因欽此欽遵在案兹孝東陵出有茶房拜唐阿一缺奴才揀選得閒散拜唐阿成榮堪以擬補又景陵出有膳房拜唐阿一缺揀選得閒散拜唐阿重桓堪以擬補俟命下之日奴才照例分咨户部内務府查照辦理謹此附片奏聞伏乞聖鑒謹奏奉硃批覽欽此○○奴才文瑞跪奏爲恭報查勘盤山行宮起程日期恭摺奏聞仰祈聖鑒事竊奴才所管東路各處行宮奴才於赴任時已將燕郊白澗桃花寺隆福寺四處敬謹查勘奏報在案惟盤山路較紆遠未能前往現經奴才檢查接管卷内據盤山總管前後呈報牆垣多有坍塌收存陳設鋪墊等項殿宇間有滲漏等請奴才伏查盤山行宮自同治十三年經前任總兵景霖前往查勘一次現在事隔十餘年之久未經察看其坍倒滲漏之處在在均關緊要必須親往查勘方昭愼重奴才謹擬於本月十三日起程隨帶司員恭赴盤山行宮詳細查勘一俟查畢回署亦將所查各項情形專摺具奏所有奴才查勘盤山行宮起程日期理合恭摺奏聞伏乞皇上聖鑒謹奏奉硃批知道了欽此○○德馨片再前准閩浙總督兼管福建巡撫臣譚鍾麟咨福建浦城縣拿獲要匪左善慶一名訊據供認聽從江西東鄉縣人向做外科之何甫喜糾邀入哥老會甘心從逆不諱除將該匪犯左善慶就地懲辦外咨會飭緝何甫喜等務獲究辦等因當經轉行飭緝去後旋據署東鄉縣知縣沈維楨禀會營督率員弁拿獲何甫喜到案搜獲木板一塊刻有國安仁義堂東南西北名揚四海共十三字又尖刀一把提訊供詞狡展等情又經批司行提犯卷解省發委審辦又據駐紥河口鎭管帶親兵左營記名簡放總兵江宗良會同鉛山縣知縣陳彝範禀會營並分防同知巡檢選派營勇丁役拏獲匪犯姚士林到案訊明該犯姚士林卽係武生姚仕墟請斥革衣頂審辦等情亦經批司斥革提省發委審辦兹據委員調署南昌府知府倪恩齡督同讞局委員提犯訊明分别錄供開摺由按察使福裕覆審解勘前來臣親提研鞫各供均與原審無異伏查該犯何甫喜前准閩浙督臣咨會訊據福建正法之左善慶供稱該犯係會中頭目今旣訊認不諱且曾經散票糾人情節尤重又該犯姚士林卽仕墟以入學武生聽糾入哥老會爲匪幫同賣票糾人情殊可惡且入會多年升授副龍頭僞職均屬甘心從逆法所不容亟應就地懲辦未便梢事姑息致貽後患臣於審明後恭請王命將該犯何甫喜姚士林卽仕墟綁赴市曹分别處斬梟首懸竿示衆以昭炯戒所有獲犯在事出力各員弁均不無微勞足錄除由臣酌給外奬外所有花翎二品頂戴鹽運使銜在任簡用軍機處存記撫州府知府顔鍾驥應請旨交部從優議叙在任升用道調署南昌府事饒州府知府倪恩齡擬請俟得道員後賞加二品銜同知銜鉛山縣知縣陳彝範擬請以直隷州知州在任補用江西試用府經歴程祥藻試用縣丞周錫章江蘇試用府經歴沈祖茂均擬請俟補缺後以知縣用東鄉縣典史張禹川擬請以縣丞在任候補記名總兵江宗良擬請賞加提督銜鉛山營都司王經綸擬請加遊擊銜儘先守備王高魁擬請以都司補用合無仰懇天恩俯准分别給奬以示鼓勵而昭激勸出自鴻慈逾格除照錄各犯供咨送軍機處刑部查核並擬保千把以下各弁咨部給奬仍飭取各該員履歴送部一面飭緝各逸匪務獲究報所有拏獲會匪審明懲辦緣由謹會同兩江督臣劉坤一附片彚奏伏乞聖鑒訓示謹奏奉硃批另有旨欽此○○頭品頂戴安徽巡撫臣沈秉成跪奏爲已故提督戰功卓著據情籲懇恩施優卹立傳附祀恭摺仰祈聖鑒事竊據省城營務處候補道錢祿曾等詳准統領威靖營記名提督　大武移據蒙城縣紳士記名提督趙逢泰等聨名呈稱已故遇缺題奏提督王化成籍隸蒙城縣於咸豐十年隨辦鄉團助勦捻匪勇健沈摰所向有功旋逢叛賊苗沛霖率悍黨圍攻蒙城該故提督從提督李得勝總兵李南華入城守禦時督撫臣英翰統率蒙亳諸軍内外夾擊該故提督年甫及冠臨陳每持長矛擊刺如飛先後受重傷數十處城中糧盡忍飢血戰歴時二年卒解重圍殱除苗逆嗣卽攺練爲軍躬一提旅隨英翰轉戰河南江蘇山東直隷等省與平任柱張總愚各股捻逆同治六年調充卓勝軍營官隨提督郭寳昌金運昌勦匪陜西山西戰勝攻取掃蕩金積堡賊巢之役摧堅擣銳勇冠一軍賊黨望見旌旂輒卽驚潰知賊計蹙單騎入壘招降膽略益著積功洊保提督遇缺題奏賞給頭品頂戴冠勇巴圖魯及換哈豐阿巴圖魯名號該故提督號令嚴明行軍無犯遇戰身先士卒常能以寡敵衆調帶卓勝馬軍内有降卒積習未除隨卽整飭營規風氣爲之一變駐防秦晋邊境上自纒金下抵包頭袤延七百餘里蒙漢雜處盜賊公行該故提督率隊梭巡拏辦劇盜數十名邊界肅然民心感戴光緖二年經烏魯木齊提督金運昌調赴新疆在烏魯木齊創辦屯墾贊畫周詳適値塞外多蝗祭之以文皆退入草澤中禾苗無損賴濟軍食於蕩平新疆南北兩路出力亦多六年署瑪納斯營副將在任兩年復兵制除伏莽興水利散牛種綏輯流亡撫安反側恩威互用爲大學士左宗棠所稱許祇以積受傷勞因乞病退十二年八月傷病舉發而歿年僅四十有五時論惜之該紳士等昔同患難聞見皆眞感其保衛桑梓之勞念其綏靖邊陲之烈開具戰功事實及履歴淸册呈請奏懇敕部從優議卹宣付史館立傳並附祀安徽蒙城縣英翰專祠新疆烏魯木齊金運昌專祠等情由該統領移送該營務處覈議具詳請奏前來臣查已故提督王化成起家義勇身經百戰保守蒙城一役兩年苦戰出死入生屢受重傷勞績最著其後馳驅數省隨英翰金運昌等戮力戎行及整頓操防治匪恤民亦復克勤厥職在軍二十餘載皆有案牘可稽該紳士等追溯前勞瀝情籲請與歴辦成案相合亦出於輿論之公合無仰懇天恩俯准將已故遺缺題奏提督王化成照軍營立功後積勞病故例從優議卹事蹟宣付史舘立傳並附祀安徽蒙城縣英翰專祠新疆烏魯木齊金運昌專祠由地方官春秋致祭以彰藎勞而昭激勸出自鴻慈逾格除淸册分咨禮兵二部曁國史舘查照外謹恭摺具陳伏乞皇上聖鑒訓示謹奏奉硃批該部議奏欽此 
 
 

Page 14

 
 
[光緖二十年三月十八日京報全錄]  
　　宮門抄○諭旨五道錄前○湘撫吳奏揀補直州摺○又奏甄别知縣片○滇撫譚奏同知暫緩引見片○又奏查明新興等州縣被災田糧懇請豁免摺○新撫陶奏揀員借補副將摺○雲督王奏揀員更補守備摺○又奏叅革都司審辦片○三月十八日理藩院鑾儀衛光祿寺廂白旗値日無引見○睿王等搜檢覆命○崔國因常裕鍾培預備召見○召見軍機崇禮崔國因常裕鍾培○○頭品頂戴湖南巡撫臣吳大澂跪奏爲直隷州知州要缺需員揀員請補以資治理恭摺仰祈聖鑒事竊照湖南郴州直隷州知州叚辛昭終養於光緒十九年十一月初十日奉准吏部開單知照十九年九月十七日奉旨照第五日行文之例按湖南省程限七十日减半計算扣至十月二十七日接到作爲開缺日期歸十月分截缺業經咨部在案郴州直隷州知州係衝繁難要缺例應在外揀選題補定例應題缺出先儘候補正途人員題補如無人准以應升人員題升又各項著有勞績保奏奉旨以何項官員用者無論現任及試用人員均歸候補班内酌補又各省同知直隷州知州如係奉旨命往或督撫題明留於該省候補者無論應題應調應選之缺悉准先儘酌量補用又各省題調要缺同知直隷州知州酌量以候補人員請補時該省如有截取記名分發人員應先儘酌量調補如果實係人地不宜始准聲叙以各項候補人員請補又道府直隸州缺出應用候補時先儘科甲出身人員請補各等因今郴州直隷州知州界連東粤兼轄五縣民俗刁悍政務殷繁非精明幹練才識兼優之員不足以資治理湖南省現無記名分發人員臣與布政使何樞按察使王廉於各項候補人員内逐加遴選查有候補班前先補用直隷州知州秋壽南年四十三歲浙江山陰縣人由附監生應同治癸酉科本省鄉試中式第八十二名舉人光緖二年投効福建臺灣軍營因剿撫後山生番阿棉納社及加禮宛番内老耶等社出力案内保奏光緖五年八月初一日奉旨著以知縣分發省分歸試用班先補用免繳分發銀兩仍令補繳三班銀兩欽此十年於基滬獲勝案内奏保請免補知縣三班以直隷州知州留閩前先補用並戴花翎光緖十一年八月十九日奉旨應量予奬勵欽此嗣經吏部議攺爲免補知縣三班以直隷州知州分發省分前先補用並戴花翎光緖十三年十一月十六日具奏奉旨依議欽此離營請咨赴部光緖十四年五月初五日經吏部簽掣湖南初八日引見奉旨著照例發往欽此領照起程是年八月十八日到省年滿甄别留省補用在案該員性情爽直識練才優洞悉民情勤求治理以之請補郴州直隷州知州缺洵堪勝任與例亦屬相符據藩臬兩司會詳前來相應奏懇天恩俯念員缺緊要准以該員秋壽南補授郴州直隷州知州實於要缺有裨如蒙兪允該員係候補班前直隷知州銜缺相當毋庸送部引見亦毋庸列叙叅罰謹會同湖廣總督臣張之洞恭摺具奏伏乞皇上聖鑒敕部核覆施行謹奏奉硃批吏部議奏欽此○○吳大澂片再查定例道府以至州縣保歸候補班人員予限一年察看甄别等因歴經遵辦在案兹查有同知銜候補班前先補用知縣吳鴻猷年四十九歲四川樂至縣人於光緖十八年六月二十八日到省連閏扣至光緖十九年五月二十八日一年期滿例應甄别據湖南布政使何樞按察使王廉會詳前來臣詳加察看該員吳鴻猷年强才練遇事愼勤堪以留省照例補用除咨吏部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○譚鈞培片再准吏部咨雲南永北直隷同知姜瑞鴻歴俸已滿十年調取引見當經轉行遵照在案查該員於剿辦廳屬北勝土逆章天錫攺土歸流一案所有淸查逆產勘丈升科及一切善後事宜辦理尙需時日現在督催赶辦正値緊要實難遽易生手據藩臬兩司詳請具奏展緩北上前來臣覆加確核委係實在情形合無仰懇天恩俯准永北直隷同知姜瑞鴻暫緩赴部引見一俟經手事竣再行給咨北上出自逾格鴻慈除咨部查照並催令赶緊辦理外謹會同雲貴督臣王文韶附片具陳伏乞聖鑒訓示謹春奏硃批著照所請吏部知道欽此○○頭品頂戴雲南巡撫臣譚鈞培跪奏爲查明新興河陽南甯等州縣被災田糧籲懇天恩俯准豁免以舒民困恭摺仰祈聖鑒事竊查光緒十九年五六月間新興河陽南甯等州縣田畝被水成災並衝决河堤業將委員會查勘撫大槪情形先後奏報在案兹據布政使史念祖會同糧儲道英奎詳稱據新興州知州曾樹榮會同委員補用府經歴秦晉和河陽知縣張坦會同委員補用從九品金銘南甯縣知縣孫祥麟會同委員補用鹽提舉蘇國瑞各將勘明被災田糧造具册結由各該管道府核明層遞加結會詳請奏前來臣查新興州屬之左德後裕兩鄉共被災田三十六頃五十九畝一分應徵秋糧米二百七十三石九斗六升四合七勺條公等銀二百七十兩九錢九分四厘八絲河陽縣屬之點倉等村共被災田四頃八十畝四分九厘一毫應徵秋糧米十九石一斗一合七勺條公米折等銀五十六兩四錢二分三厘六毫南寗縣屬之張家營等村共被災田二十八頃三十二畝四分五釐應征秋糧米一百四十八石八斗八升二合五勺一抄七撮條公等銀二百一十四兩八分五釐四毫五絲七忽均係十分成災若仍照常征收民力實有未逮合無仰懇天恩俯念民情困苦准將十九年分應征前項銀米如數豁免以舒民困除册結分送部科查核外所有請豁免新興河陽南寍等州縣被災田糧緣由謹會同雲貴總督臣王文韶恭摺具陳伏乞皇上聖鑒訓示謹奏奉旨已錄○○頭品頂戴甘肅新疆巡撫臣陶模跪奏爲揀員借補副將要缺以重邊防恭摺仰祈聖鑒事竊新設阿克蘇鎭烏什恊營副將員缺業經奏准作爲題缺應卽遴員請補以專責成該處兼轄胡什齊奇里克布魯特各部落毗連俄境關繫綦重非練達有爲之員難資得力查有頭品頂戴留甘肅新疆儘先補用提督現署該恊管副將和闐營叅將奇臣巴圖魯張宗本辦事勤奮勇略兼優於署任巡防操練均屬認眞以之借補斯缺洵堪勝任人地亦極相宜合無仰懇天恩俯准以張宗本借補烏什恊營副將員缺實於邊防有裨如蒙兪允並懇飭部先給署劄俟防務大定卽行併案給咨送部引見以符定制再查該員於光緖十八年經部議覆准以提督借補和闐營叅將現在計俸未滿烏什恊營副將员缺仍請以提督借補所遺和　管叅將由臣另行揀員請補除飭取履歴淸册送部外謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此○○雲貴總督臣王文韶跪奏爲守備員缺緊要遵照部議另行揀員更補恭摺仰祈聖鑒事竊臣准兵部咨雲南威遠營左軍守備員缺係題補第六輪第九缺輪用應補人員前請以儘先守備普洱鎭中營左哨千總李正洪請補核與輪缺章程不符應揀選應補班内含例人員請補等因咨行到滇應卽遵照辦理臣於通省應補人員内逐加遴選查有雲騎尉世職叚世芳年壯才明以之請補雲南威遠營左軍守備實　人地相宜與例亦符除將該員出身履歴咨部查照外合無仰懇天恩俯念員缺緊要准以該員叚世芳補授威遠營左軍守備實於地方營伍兩有裨益如蒙兪允該員係曾經引見之員並懇敕部給予劄付令其赴任所有揀員請補守備員缺緣由謹會同雲南巡撫臣譚鈞培署雲南提督臣蔡標恭摺具奏伏乞皇上聖鑒敕部核覆施行謹奏奉硃批兵部議奏欽此○○王文韶等片再據署雲南滕越同知吳光漢詳稱在籍副將銜補用都司劉三聘藉自縊之劉潰抵爲殺斃劉廣太之正兇主使屍親劉三祿投遞悔詞情甚可疑擬請革審等情當經批司查明該員保案詳叅去後兹據雲南按察使岑毓寳詳稱該員劉三聘係由勇目於克復大理府城首逆伏誅全境肅淸案内保奬同治十二年正月二十四日内閣奉上諭著以千總儘先補用並賞加守備銜賞戴藍翎欽此又於攻克順寗府城並錫臘等處賊策及圍攻雲州獲勝案内保奬同治十二年三月二十九日内閣奉上諭著免補千總以守備儘先補用並賞加遊擊銜賞戴花翎欽此又於攻克滕越廳城並　猛統烏士寨馬家村各賊巢雲南全省肅淸案内保奬同治十二年閏六月初十日内閣奉上諭著免補守備以都司儘先補用並賞加副將銜欽此詳請奏叅革職審辦並將行知　　　來臣覆查無　相應請旨將花翎副將銜補用部司劉三聘先行革職拔去翎枝以便照例　　　　　　　　　　　　　　　　　　　南　　　　　培　　　　伏乞聖　　　謹　　　　　　　照　請該部知道欽此 
 
