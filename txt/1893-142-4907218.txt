# 1893 - 142 - 4907218

 

Page 1

 
 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取値過巨非寒土所能購致本局以新鑄聚珍活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售堇取實洋四元諸君子有欲爲柔日之讀者請認明本局所印與　頭細字者有天壤之别售處在申報館帳房及各處申昌書室 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁　精心結撰卷首冠以時令賀壽賀喜諸集句尤爲切要之文茲由飲香居士倩本局排印刻巳告成每部四本定碼洋三角世有先　爲快者請臨上海逢源　熙記書莊以及各書坊購取可也 
[閱暹事近聞書後]  
　　暹法交涉一節本報有聞必錄又曾著爲論說亦旣言之詳矣近復屢見西字及香港新加坡各報言及暹事其說不一總以法人踞住美江因而風聲鶴唳草木皆兵暹國各項生意亦以時事多艱人心不定多大停辦者土人亦鼓噪異常前有米船一艘沿流而下次於網咯船廠附近地方被暹國小砲船觸逃米石盡付東流人亦問諸水濵砲船隨卽沿途援救將該米船上諸人悉數陸續拯回此回以暹船觸暹船砲船雖鹵莽於前亦旣援拯於後彼此俱相安若無其事矣而暹人互相傳說未及一點鐘之久訛言四起謂暹國各砲艇故意將貨船碰觸使米石沈諸水底免爲法人所得果如是也則不啻暹國已爲堅壁清野之計顧卽欲行此計亦豈有先自壞其糧儲之理此說殊大不近乎人情而暹人傳之暹人亦遂信之由是上游米船多信以爲眞各駛入小港藏匿不出不敢載米至網咯發售網咯生意以米石爲大宗米船一停則各貨皆滯貿易塲中必致大形减色卽此可見暹羅一國絶少見微識著之人而其政教號令亦可想見矣而西貢信息又言士登他靈埠之法國驛務官杜力士者爲暹兵捉獲軍械糧食亦多奪去傳聞暹國新置之軍械極爲堅利復乘法人無備突然攻擊是以法人大受挫折一似大爲暹國張揚軍威也者而該處電報局書記官亦曾電逹西貢欲於日内舍此埠而去以免鋒火之災是風鶴之驚不在暹而反在法矣乃西貢官電則又言該處地方甚爲安謐有守土法兵五十名安然無事惟暹國之防兵將越士登他靈境界法官聞此消息卽由西貢撥越南土兵及法國水師兵六百名馳赴美江駐紥所有現泊東方之法國兵艦亦擬於日間齊赴暹羅而西貢副總督又出告示以安人心謂前此信息均屬子虚殊不足信惟驛務官被獲一事則因其管押貨船三艘僅帶土人三名而暹兵突來搶掠致被刼去云云然法國武員巴非則於前數日乘寥甸兵船前往濵角旋接來信謂此船必遭意外是否遭風濤之險抑爲法人所困外人無從知之而西　法官又已遣大隊水師暫駐卑林岸地方以備策應矣由此各路信息觀之則暹人亦殊稱勁敵法人欲肆其侮凌非易易也顧前此安南之役法兵之敗於越人者亦不知凡幾望黑旗之影幾於逃遁若弗及厥後卒爲法人所乘雖敗法兵者全恃乎黑旗之兵而黑旗兵初非越國之旅說者以爲法越一事苟非法人挾制中匣則兵連禍結戰事尙無了期而逐鹿中原者正不知鹿死誰手也爲暹羅謀者亦或建議謂中國宜與聞其事夫暹羅之職貢同於安南而安南於中國旅居之人初無身稅獨暹羅於各國旅人均無身稅於華人反收身稅是其倒行逆施殊有不可解者急而求之中國中國其應之乎當此之時暹人宜請於中朝乞派大員率領兵艦爲之鎭撫救援而於旅暹華人之身稅則有其舉之且莫之廢而一以付之所派之員卽以此項作爲援兵之餉前此暹人呼助於華人募集軍餉一啓口而已得十數萬可見華人之旅居其地亦於暹國有同仇敵愾之情雖暹人當日待華人者甚苛而華人亦肯鑒原因其國小而貧不得不藉收身稅以資挹注惟華人身稅歸於華官收納以佐軍餉則旅暹之華人必更有踴躍急公者矣安南之役所恃者爲黑旗之兵皆華人也而其餉則皆出自越人卽非越王所撥付而以越地所出産以養黑旗之兵非華人自養華兵也若暹人以平日所收之身稅一旦而讓歸華官俾得自收自銷以助軍資則約計所入足敷所用吾知華官亦必有樂爲之謀者矣雖然此不過紙上之空談耳中國於安南之事其初未嘗預問而狡焉思啓者尙且嫁禍於中國暹國此時卽使以此說進諸中國中國之允否未可知也而法人聞之則方且因此而又將生心矣故暹人皮時之患在平時自外於生成木必自腐也而後蟲生之竊不禁爲暹人扼腕深之 
[鳳池藻夏]  
　　都察院奏由吏部揀發兵馬司正指揮副指揮吏目各三員經吏部奏請欽派李懷張長四堂憲於應揀人員中逐加遴選將候選正指揮梅兆禧盧光耀范金鏞三員揀定發往五城以正指揮委用候選副指揮楊紹時李光偁駱育瀛三員揀定發往五城以副指揮委用候選吏目戴式棻陳寳深楊毓英三員揀定發往五城以吏目委用不日由吏部帶領引見請旨發往○浙江巡撫委候補通判胡瀚等管解鹽課厘金京餉銀六萬兩抵部經原解丁役赴當月　挂號聽候銀庫示期騐收○禮部爲知照事恭照四月初三日常雩禮大祀天於圜丘皇帝親詣行禮前一日入宿壇内齋宫所有不陪祀之王公文武百官均穿朝服在午門前於初二日跪送聖駕初三日跪迎聖駕爲此知照各衙門轉行一體遵照○吏部爲曉諭事現出中城兵馬司吏目一缺查有三月分在部投供之海防遇缺先吏目王夢溎應行擬補相應傳令該員限三日内親身赴部騐到並將執照携帶呈騐○户部示傳所有請領熱河圍塲官兵俸餉銀兩之委員防禦成祥知悉現定於四月初三日辰刻開放○欽派李蘭蓀大宗伯等四堂憲於天安門外朝房揀選官缺奉天康平縣知縣一缺揀得應補知縣陳善寳第一白希李第二吉元第三廣西太平府萬承土州州同一缺揀得候選州同陶鴻鈞擬正陳德淞擬陪黑龍江呼蘭廳巡檢一缺揀得候選巡檢陳瀛擬正借揀巡檢候選按司獄陳鏞擬陪雲南　北縣典史一缺揀得候選黄史趙慶和擬正陳振民擬陪不日帶領引見○兵部右侍郎徐壽蘅少司馬樹銘於三月二十五日午時赴天安門外朝房會同稽察部務訥侍御清阿簽掣武職計三月分出有都司二缺擬選二員互相掣定守備三缺擬選一員將湖北宜昌鎭左營守備一缺掣定許壽昌擬選其餘浙江福建二缺咨由本省按班補用○皇帝於四月初三日行常雩祀禮前一日入宿壇内齋宫無量殿致齋照章由八旗副都統中奏派六人稽察壇墻曁東西天門以昭嚴肅兹由侍衞處繕單請　派大臣三月二十九日奉硃筆圈出正黄滿副 
 
 

Page 2

 
 
都統阿克丹廂黄漢副都統文瑞正紅蒙副都統長麟廂紅蒙副都統廣忠正藍蒙副都統耆齡廂藍蒙副都統景善欽此○刑部爲知照事漢檔房案呈所有題補本部安徽司漢員外郎等缺於三月二十九日帶領引見奉硃筆圈出刑部安徽司員外郎員缺著沈曾植補授所賞貴州司主事員缺著紀夔補授欽此三十日奉旨是欽此欽欽遵到部相應照吏部查照○値年旗爲咨行事所有本年宗室八旗幼官軍政應於兵丁軍政竣事覆命後由欽派王大臣訂期會同考騐馬步騎射相應咨行宗人府曁八旗各固山卽將本年應行軍政宗室八旗滿蒙漢以及内務府包衣三旗下五旗王府包衣世爵世職人員銜名年歲各造大册八分手掐十六分先期咨送本旗並將上屆光緒十六年軍政有無保薦引見及應劾人員查明一併咨送以憑覈辦 
[析津瑣誌]  
　　津海關道署上房於上月廿八夜被妙手空空兒行竊朝珠一掛價値多金皮衣金飾稱是共計約値二千餘金不知是何劇賊具此身手敢向署中胠篋耶現由文武衙門比捕勒緝贓賊務在必獲以憑嚴究○天后宫會期改於三月廿二廿四日舉行已列前報先是會首人等曾奉天津道示諭著於夜半回宫不淮達旦不休以示限制二十日接駕華蓋會遲遲其行掃殿會催令登程而該會多猕鹽務中人不受促迫掃殿會勸駕愈殷該會成行愈緩中有少年喜事者謂諸君旣惜步如金何不就細旃廣厦間坦腹高臥奚爲僕僕道途耶華蓋會聞之以其入耳難堪卽欲拂衣而去廿二日經火會首善人等轉圜始行隨駕華蓋卽日照之類均以羅綺製成執事人等衣冠齊整簇簇生新不料途中遇雨衣袂淋漓回憶二十日情形遂移怒於掃殿會遽爾停止而掃殿會亦將燈棚拆卸廿四日卽不復隨會矣賽會本係無益之事其行也不如其止也 
[沈船難起]  
　　距天津廿五里之河莊子河沿去夏曾有駁船公司之小火輪一艘沈没於此當經設法打撈費盡九牛二虎之力終於無濟遂作罷論近由公司西人商酌以棄置該船殊爲可惜且於河道有碍爰於上月下旬雇東洋水手十五名各著水衣入水掏摸並用大鐵練三條牢繫船身牽之使浮詎上面甫經用力而大練已斷其一加用五練又斷其二遂戞然而止或謂下係黿鼉窟宅揣測之詞奚足深信公司西人擬將船上機器就水中拆卸復將淤泥刷凈以便飄浮水面但不知果能奏效否耳 
[入險出險]  
　　由天津至大沽中有海河沙　水繞共七十二灣舟行頗非易易非熟悉情形者不能履險如夷此輪船往來所以必用帶水西人也三月廿六日北直隷輪船未用帶水行至賀家口潮平岸闊捩舵而前不料陷入河唇一轉折間舵桿屈曲輪葉亦已損壞連掉不靈勢難行駛當由小火輪帶赴駁船公司機器廠修理廿七八日闔廠工人通力合作廿九日係屬星期並不停工夜以繼日於三十日午刻修理完竣至一點鐘鼓輪出口 
[英使過臺]  
　　三月廿九日清晨臺北基隆之外忽來兵艦兩艘詢知係英國駐京欽差歐君格訥及提督馬君格魯一從天津駛至一從厦門駛至邵中丞已接津沽來電預飭基隆撫民理番同知方樾亭司馬曁駐紥是處之銘字三營整備迎接司馬於火車碼頭分派本署丁役在岸邊空屋一所張燈結彩並備茶點酒饌以盡東道之情府城鐵路總辦將丹如觀察於是日黎明派本局總巡白君錫九另備頭等官車督同前往蓋因白君前曾在山海關督帶巡丁於西國官塲迎送之禮最爲熟悉故有是委臨時與白君俱往者有駐滬英領事官稅務司及鐵路會辦瑪君體孫等乘車往迎白君先登兵艦聲明奉委恭迎之意歐欽使卽携本艦管駕及隨員共五六人邀同提督馬君舍輪登岸時則基隆廳方司馬已鵠候岸側次第敬以酒饌至午後一點鐘由基乘火車晉郡沿途由方司馬飭差妥爲照料三點鐘牴大稻埕碼頭在寳順洋行暫憇未幾各易盛　命輿至撫署拜會邵大中丞中丞與欽使前在都門有傾蓋之雅逹飛梗泛闊别多年今一旦海外相逢不覺異常歡洽預飭委員在大稻埕林時甫星使新築洋樓設宴相欵欽使以卸裝怱促堅辭不赴三十日早中丞命駕往寳順洋行答拜回暑後卽由領事官代逹欽使意敦請於初一日枉駕並赴滬尾兵艦會宴中丞允之三十日午後欽使使又命白君錫九備車同赴南路龜崙嶺一帶閱鐵路工程大加贊賞是晚回至寳順洋行初一日早乘小火輪船回滬尾兵艦邵中丞卽率臺北府縣登輪赴宴統領基隆等營之張月樓軍門兆連亦與焉席間水陸紛陳主賓酬酢極一時之盛酒過三巡該船兵弁奏洋樂操水軍璀　陸離令人目不給賞至兩三點鐘之久中丞與各官始興辭而出兵艦燃砲以送之及憲駕回至大稻埕時鐘已報七下該兵艦卽於是夜開往他處聞欽使此來係因事前往汕頭再赴高麗公幹因與中丞素好特繞道至此兼以流覽此邦山水而無知愚民謂垂涎基隆金沙又謂窺伺此間輿圖齊東野語不足博大雅一笑也 
[運茶近信]  
　　漢口來信云現在輪船七號裝茶葉赴外洋前日太古公司之究慶輪船由漢口來申裝新茶二千九百八十二箱旣至吳淞卽轉裝法公司墨爾朋輪船望歐洲進發 
[皖公山色]  
　　原任河南開封府孫海岑太守於客春仙逝其長公子東甫司馬杜門讀禮已閱年餘今擇於四月初三日家祭請首府聯仙蘅太守題主是日素車白馬絡繹於途○皖藩德靜山方伯籌集光緒十九年頭批西餉銀六萬兩札飭候補縣蕭曉齋明府押解約於月尾起程○總統撫標練軍馬步各營宋珮箴軍門筮期二月廿八日會同統領山字等營朱小雲軍門文營務處錢筱嵐觀察王蘭畦觀察武營務處劉煥章協戎米海秋叅戎委辦支應局簫小虞觀察委辦洋務局童次山觀察校閱各軍先期諭戈什哈傳知各營官轉飭各哨弁屆期督率兵勇齊赴東門外五里廟大校塲聽候校閱軍門預備銀牌四十面青蚨一百四十串舁至校塲以資犒奬是日辰刻軍門命駕而至在將臺前陳設牲醴恭祭大纛祭畢卽偕各憲登臺命旗牌傳令開操各營勇分布各陣如裏方城外方城一字長蛇二龍戲珠八卦荷包等名目不一極五花八門之觀槍聲纍纍如貫珠鐘鳴十二點操畢軍門命將所備賞項次第給發各營勇拜賜之餘歡聲雷動軍門等始分道散歸○前紀安徽學憲吳肅堂文宗於四月初十日考試安慶兹接鄰縣信謂文宗筮期初四日由池州起節約初六日可涖安慶詳序中人當摩厲以須待良工識拔也 
[桂撫拜客]  
　　廣西巡撫張丹督中丞由津來滬以英界長發棧爲行轅已列前報昨晨中丞乘緑呢大轎前導有五梅花及親兵數名人城向文武各衙門答拜繼至縣署黄大令飭家丁擋駕中丞遂回行轅 
[錄科告示]  
　　欽加運同銜補用直隸州調補松江府上海縣正堂黄爲出示曉諭事光緒十九年三月廿七日奉本府正堂恩札奉布政使司鄧札准江藩司咨奉兩江總督部堂劉札開光緒十九年三月十三日准兵部火票遞到國子監知照恩科鄉試查本監條例内載恭遇 
恩科鄉試貢監生有自上科鄉試後逗遛京師未及回籍起文者如上科之前一科曾投有本籍文結應過順天鄉試上科仍在京鄉試者及上一年新捐貢監未及回籍起文者俱准其取具同鄉六品以上京官印結一體錄送其依親覔館離本籍窵遠者准其取具所在地方官印文收考等語本監遵例于本年正月廿六日具奏奉旨依議欽此欽遵在案此次各省應試順天貢監生應一體遵照查與本監所奏相符者毋庸本籍文結外其餘仍查照本監單開錄科定例規條辦理相應咨行轉飭各州縣曉諭諸生及早取具文結齎帶部監二照赴監投騐毋得遲延自悮可也等因並抄單到本部堂准此抄單札司移會蘇安兩藩司轉飭所屬一體遵照辦理仍報明撫部學院查考等因到司奉此除通行江淮等屬出示曉諭並呈報外抄粘咨煩飭屬一體出示曉諭遵辦等因到司抄粘札府轉飭到縣奉此合就抄粘曉諭爲此示仰合邑貢監各生一體遵照毋違 
 
 

Page 3

 
 
特示計開光緒十九年癸已恩科各省貢監生願應順天鄉試者如辛卯科投有本籍文結應過順天鄉試者或己丑科投有本籍文結辛卯科仍在京鄉試者均應准其取具同鄉六品以上京官印結收考其己丑科雖投有本籍文結辛卯科並未在京鄉試此次仍須取具本籍文結方准收錄一本年新捐貢監准取結收考恭遇恩科本年之上一年捐納之貢監逗遛京師未及回籍者亦准其取具同鄉六品以上京官印結一體收錄一各省督撫學政順天奉天府尹府丞咨送游幕無論正途俟秀均准咨送收考恭遇恩科鄉試其有在外覓館貢監去本籍窵遠者均准其所在地方正印官文結聲明覓館字樣亦准收考一正途俊秀貢監牛定例親子親孫胞姪胞兄弟俱准由隨任文申送其京官無論品級俱用堂印外官自府州縣以上等官官准其直逹本監其佐貳雜職俱由所任地正印官加結代轉方准收考今遇恩科鄉試其有依親貢監本籍窵遠者均准其取具所在地方正印官文結聲明依親字樣亦准收考一凡曾經在監肄業之貢監生期滿告假在三年以内者准取具親供同考五人互結呈明原肄業之堂師由該堂助教等官移付收考仍令該生加具同鄉六品以上京官印結三年以外仍取本籍文結收錄 
一應編入官卷之直省貢監生均須文結内詳細註明祖父胞伯叔胞兄弟何項官職申送收考一各直省貢監生赴北闈鄉試者文結内均須將曾否攔選就職捐納議叙於文内一併聲明茯由捐納者註明捐納年月由廪增附生加捐貢監者註明入學年月由該出文官騐明部監監照貢單取具里鄰甘結黏連鈐印造具清册備載籍貫履歴三代分晣官民字號付本人親齎赴監騐明文照方准收考如文照不符及文結單照内托裱挖補印信模糊單照不全者概不收錄一嘉慶十二年通政使副使閻條奏凊查冐籍一案業經奉旨嚴禁通行各省在案今恭遇恩科凡直省貢監無不踴躍觀光自應嚴飭各該地方官於該生起文時詳細查明於印甘各結内務須聲明實係土著並非冐籍字樣方准申送未經註明者概不收錄一本監定例於七月廿一日停止考錄逾限概不收考勿得自司江蘇安徽六月十一日考到十五日錄科浙江江西六月廿一日考到廿六日錄科 
[菜巿將開]  
　　本邑美租界虹口業由工部局新建菜巿俾零星販户羣聚其間兹已落成定於本月十七日開巿先期由麥巡　頭禀請英讞員蔡太守出示曉諭並請屆期派差照料太守准之隨出示云據巡捕房麥總巡捕函稱奉工部局諭知現在虹口新設小菜塲房屋業已工竣擇於英六月一號卽中歴四月十七日開巿所有向在天潼路及鄰近之各路菜販各攤屆期一律遷往交易函請出示曉諭等因准此合行出示曉諭爲此示仰各茶攤曁小販人等知悉至期一律遷往新設小菜巿公平交易不得仍在原處擺賣毋違特示 
[傷孩奇慘]  
　　昨日午後三下鐘時有一衣服斬新之人身軀偉岸年約三十餘乘包車至三馬路逢源里外車夫逞其足力行步如飛適一四五歲之小孩彳亍街頭突被撞倒傷及頭額幾如掌大頃刻血流被體面色若紙灰行路之人見釀禍端喝令車夫止步適有某包探至乃將孩扶至對門零兌莊階上詢問情由想一經送入捕房定當解請公堂懲儆也特不知孩能免性命之憂否 
[事出有因]  
　　英人格琳瑯賃得游船挾亞力山打格靈允格同行致釀命案本報已屢紀其事並著爲論說矣昨據捕頭來言當德領事訊供後並未令捕房將人看管果爾則疏忽之咎捕房固不任受也 
[難民過滬]  
　　昨午有臺灣淡水縣差押解湖北遭水難民彭大順等十六名來申赴道轅投文聶觀察飭送上海縣發落値日差禀明黄大令飭轉送善堂安置並諭堂董按名發給糧食聽候備文起解 
[賭魁被獲]  
　　虹口文昌閣地方前有賭棍聚衆拒捕毆傷華捕三名由捕頭飭令中西包探嚴密查拿爲前報所已紀兹有包探陸阿祥等訪明爲首肇事者係安清道友帮江北人顧雙喜遂於昨日一點鐘時帶同通班探夥不動聲色混入賭穴一聲暗號將顧雙喜拘獲解入美捕房押候解送公堂訊究 
[解犯回南]  
　　施瞿氏與奸夫喬老虎商通謀斃伊夫施錦春未成經南匯縣提案訊實解司發回經過滬上寄禁上海縣監已列前報昨日黄大令將文發出由差役往内監提施瞿氏喬老虎二犯至大碼頭登舟解回南匯 
[覆訊水手戕命案述略]  
　　前日三點鐘上海縣黄大令在德領事衙門會訊水手戕命案内之見訨人及受傷人潘慶記張春春章春春口供適寳山縣馬明府乘舟來滬停泊觀音閣碼頭當卽命駕至鐵馬路票業公所飭家丁持片至領事署請黄大令將張春春章春春二名送至公所訊問至三點鐘黄大令與德領事會訊畢卽乘坐馬車至該公所與馬明府晤談並將張章二人帶往訊供因關防嚴密所有供詞無從探錄云 
[包探吊贓]  
　　前報紀大昌洋行西人失物將看船之杜桂全送捕請究因杜供詞狡展復提到柁工徐祖來庖丁陳三順訊取供詞同轉商之魯君密飭包探王榮培至該處查緝兹由王包探帶同各夥於昨晨八點鐘雇馬車兩乘駛至吳淞訪悉杜桂全住在寳山縣之廿七圖便民庵其地逼近海濵民情强悍包探卽雇小船一艘先往海關桂星巡船投遞魯繙譯與船主之信并細詢根由密至杜桂全所居之便民庵先問其母後見其妻其母年逾七旬龍鍾老態白髮垂肩王包探再三盤詰初不承認繼告以將贓交出爾子卽可放回其母念子情切卽將所藏之紅絨毯一條外國麵粉三袋外國衣二件檯布一條白米一袋外國火腿一隻棉被一條交出王包探將贓物檢齊卽乘原船回滬時己六下鐘矣投報捕房禀覆魯君贓存捕房候解公堂核奪 
[敲詐被押]  
　　某甲在法馬路德順里口開老虎灶其妻某氏向以收生爲事此業向歸陰陽學管轄昨日學中派差四人喚某氏至銀河里某姓家收生及至金水坊怱將該氏扭入陰陽學公館升座令某氏出洋三十元方可了事否則照例重懲氏卽倩人通知某甲急往公館詢悉情形卽同該差尋覓保人及至法捕房門首甲將公差扭進捕房捕頭訊問之下卽飭孫包探查問據該學官云只令他不作惡事三件卽可釋出請道其詳則云第一件收生不用器具第二件不許打胎第三件不准推經該氏俯首遵諭學官卽將氏交包探帶回並囑將所押之公差釋出包探將情禀覆捕頭命將某氏一并管押候解公堂請葛同轉發落 
[少尉鞫賊]  
　　積竊葉阿金經法公堂拿獲送縣請辦當經捕廳陸少尉提訊責押已列前報前日午後陸少尉卄堂提訊葉供小的所竊大東門内朱信隆香店首飾並竊大碼頭大昌帽店元縀俱已花消當票亦已燒滅少尉謂葉曰現經各失主投案禀追勢難延緩所有各贓前據爾供存在法界花烟館内何不供明葉供法界某弄中三十二喔銀姐花烟館中存洋蚨二十元少尉著還所候函請葛同轉派探前往取贓核辦○捕役又將小竊小連生解案小連生供稱係湖州人年五十五歲來申不及半月在大東門外陳錦章綢縀莊門口向行路人袋内攫洋二元六角祗竊一次兩人分拆一人逃遁無蹤少尉判笞一百板交捕押出境外不准逗留 
[准備解犯]  
　　寗波人某甲之妻被謝仲耀誘拐來申售在小東門外虞亭生所開花烟館内爲娼旋經甲之叔父尋見催甲來申扭控英公堂轉送上海縣訊辦由黄大令訊實將甲妻給甲具領謝虞收禁擬辦已登去冬報章邇悉謝虞將次解府轉勘前日下午經捕廳陸少尉飭提至案略詰數語供認不諱沙尉著畫供騐明箕斗加蓋指印仍著還禁聽候備文起解○王秦氏之豆餅船於前年冬間被松江航船户張四寳撞 
 
 

Page 4

 
 
沈一案内有勒索洋銀之曹錫榮顧裕生二名解往蘇省訊實發回上海縣收禁屢紀報章聞此案曹顧二犯已擬軍罪前晚黄大令委捕廳陸少尉提案順供騐明面貌箕斗卽著書差在曹錫榮左面上剌蠹犯兩字右面上剌烟瘴改發四字顧裕生面上剌蠹犯兩字少尉分别騐明著卽還禁聽候起解 
[淞濵雜錄]  
　　有連三捷者淮産也此次挾其資財由二十四橋乘元和輪船來滬薄遊僑寓滬北某客棧日與其親金某同遊連以住宿客棧所費不資欲假館於金處庶可挑燈話舊剪燭談心金諾之其家住滬南鐵錨弄遂於昨晨至連處帮檢行李喚車推至十六鋪更換挑夫送往物件共兩擔連與金前後押送甫過橋南但見行人來往絡繹如梭一轉眼間兩擔已失其一飛步追尋已如黄鶴幸黄白物不在其中連亦不願報局請查惟躑足呼荷荷而已○日輝港地方有某甲者以種植爲生計離家約里許有地一區大可十餘畝所植玫瑰花頗爲繁盛遙望如十里紅霞絢爛奪目昨晨往摘見鄰人某乙亦在摘取上前喝問繼以用武各家族聞聲畢集約有五六十人凶毆不已嗣經該處地甲勸散甲族受傷二人乙族受傷四人幸無大碍不願經官議令甲出洋十元給乙族爲養傷費乙出洋五元給甲族爲養傷費其事遂寢○倪某自言係大興縣庠序中人與麴秀才訂生死交量頗豪而性甚躁三杯入肚偶有不合遽效灌夫之駡座前晚十下鐘時與友三人至黄家嘴角沽飮甫入座卽大呼燙酒連罄十餘觥興益狂縱復呼酒保添酒而酒保應之略遲倪卽大肆咆哮將店中物件搗毁一空酒保將倪扭注務欲送往巡防局究辦嗣經其友勸阻將所毁物件照價賠償洋五元半以了其事 
[甘雨頻霑]  
　　本館協振所昨承慈東胡方鎰求銷災保平安九八元十四兩七錢由春記絲行匯來並附還捐册一扣囑　山西急振又接上虞無名子自奉天海城縣署惠函云爲求家慈康彊並小恙速愈各助賑洋十元共二十元又承烟臺謙益豐交來無名氏助振英洋十元本報疉紀山西被災之慘甚至賣男鬻女生計盡絶墟墓游魂朝不保暮傷心慘目爲有心人所不忍聞今承大君子急其所急遠霈廉泉是誠生死人而肉白骨也此後德門有慶福祉駢蕃可於此一念基之矣書此以當左劵何如 
[江浙同人賑晉記三]  
　　自三月下旬起解頭批五千金並代嚴助教匯解一千五百三十八金四月初十起解二批七千金後念災區之待賑片刻難延雖竭澤而爲漁尙存奢望現擬於二十日赶解第三批急賑惟旬日以來僅悉慶永堂大施五百元柔兆先生許集五百金王柳堂君許集三百元陳愼德堂倡助百金此外未盡著聞務求四海仁人重生父母早濟涸轍大沛甘霖或交蘇州電報局及馬大籙巷振捐局中巿復昌莊或交上海畫錦里信昌珠寳號三邑公所或託各處電報局轉寄桃隝同人代爲收解庶幾仁漿義粟早到災區屍肉人肌免遭殘食千文足救一命數元可活一家稍有遲回死者已死及早發心以速爲貴雲天在望企盼爲勞○四月初十日上海平江公所陳君宗浩金君應鴻楊君廷杲方君仁堅蘇州電報局王君綜蘇州馬大籙巷賑捐局宋君治基戴君榮王君永坊吳君韶生張君良棟彭君煜南蘇州復昌公所徐君俊元上鄧藩憲禀云職等前經籌解山西義賑第一批規銀五千兩懇請咨報立案仰荷憲恩飭呈捐册分勸協濟草偃仁風共深鼓舞旋經電報局董交到借墊規銀七千兩聲明另候發欵抵補不與職等所籌捐欵相涉除由職等續籌速解外合光將前項規銀七千兩作爲第二批於四月初十日匯解天津關憲兌收轉發潘嚴兩紳散放云 
 
 
 

Page 5

 
 
   
 
 

Page 6

 
 
   
 
 

Page 7

 
 
[心氣痛第一散]  
興讓街第四家仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角淸茶送下二分立服立愈予笑曰斯藥之効速得非仙傳乎特此以告同病如有假言男盜女娼　周有濂周有德同敬啓 
[五月初一日開彩]  
頭彩拾萬元 
英六月票雙張洋十二元單張四開分條照算兼收紅票克巳如蒙函購指明各號牌記上洋棋盤街　吕商同福來同福利同大有天源必得恊記同發仝啓 
[名醫來滬]  
沈連山素以痧痘幼科擅醫國手之譽得自祖傳迄今已七世矣向在蘇臺安硯求診者踵相接一經療治無不著手成春今移寓滬上致遠街隨安里送診一月凡患此症者盍往求之方　　　 
知余言之不謬也　抱璞居士謹白 
[新出七種才情奇書]  
是書以才人之彩筆寫美女之嬌容其叙事則怪怪奇奇離而復合其撰文則深深淺淺樂而不淫所載詩詞信札亦復淸新動目祗因向無刋本今得都中秘本石印成書凡雅商文賈之見之者是必愛不釋手錦套每部價洋七角託京口文成堂蘇城文瑞樓上海文宜書局及各書坊代售 
[申報館貴帳房升]  
余患小腸氣二年初發時　疼萬分盛發時腎囊腫大前由胡萬昌信局購貴埠京都同德堂小腸氣藥一元疝氣丸一元半計各一匣如法用之甚妙再購一次宿疾痊好今寄報費五元卽乞查入將此信刋報以謝良藥也常德怡昌油行具 
[聲明假冐]  
近有無恥徒假冐小號招牌在外誘騙但小號進出各鋪皆現錢無欠帳亦無持票支銀者卽開成單必加合同小戳恐諸寳號亥豕誤認特白福森公棉紗莊啓 
[眞眞京調聲明笑話新書]  
天水關文昭關牧羊卷戲妻敎子探母桑園寄子黄鶴樓定軍山打金枝遊龍戲鳳探窑落花園駡曹大補缸等名目甚多均照京都抄本倘買京調一套五十四齣洋八角又新增每部三套八十五齣洋一元二零售每本數齣洋三分近有土音者假稱京調本堂只此一家如由信局購寄須寫明本堂招牌新出笑話新書奇聞笑語大有可觀洋四角春燈新謎新奇隱語無不拍案呌絕四本洋四角生意經絡欣賞尺牘最合時下式樣洋四角名人草字書一元二角在二馬路將近石路口朝南門面保安堂發兌 
[順氣化痰丸]  
痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦胸隔不利飲食無味一切咳嗽之症並能治之每早晚用淡薑湯送下三錢服後利氣開胃化痰咳嗽自止耳每瓶大洋二角另有緑水甜油玉桂發兌價面議　上海英巡捕房對門廣東接元堂何均年謹啓 
功深仲景 
贈額少銓仁兄老夫子大人欽加五品銜浙江補用縣正堂李 
浙寗顧少銓精理傷寒鍼灸内外幼科余次子去歲身染傷寒噤口危險請顧君診　服藥立見回生臨診造化决實生死故贈匾揚名單日送診未刻不候仍寓老閘橋北震泰吳郡銘珊 
[遺失摺心]  
茲于本月初八日遺失彤源莊往來摺心一個己向該莊說明作爲廢摺不憑此佈德豐洋貨號告白 
[新開怡安昌票號]  
本號專發售逐月吕宋票收兌紅票價甚公道現沽英六月大票代收文鄕科闈姓信購請寄上海棋盤街北首 
[華英大藥房補身牛肉汁]  
人之氣體虧於先天者須培於後天則牛肉汁尙矣西國之牛養育茁壯遨製入藥去粕存華其力尤倍用以益氣血培脾土塡骨筋療虚損功難盡述已荷大憲賞鑒試有奇效則官禮投贈允推上品矣　華英大藥房啓 
[普太和上等痧藥]  
用足料上等麝香痧氣丸人馬平安散每洋七十五瓶又每洋一百瓶○八寳紅靈丹時症白痧散萬應臥龍丹每洋五十瓶純陽正氣丹每洋八十包○萬應午時茶每洋八盒消暑甘露茶每洋一百廿包○正氣丸保和丸菩提丸霍亂丸每洋五十丸諸葛行軍散八寳萬靈丹紫金錠辟瘟丹梅花點舌丹靈寳如意丹萬應如意油消瘡解毒散金衣至寳丸定中丸止痛救苦丹含化上淸丸飛龍奪命丹吹喉散雷公散定痛十香丸○并各種靈騐丸散膏丹無不藥到病除沉疴立起○貴紳商賜顧請認明高大洋房兼細辨藥味便知效騐○分寄京都南京湖州烟台旅順威海常州温州蘇州杭州江西朝鮮仁川等處○上海棋盤街廣東普太和啓　 
[眞東洋蘭花香肥皂擦面潤容散玉容香水粉]  
此皂專治油膩並驗上烟色黑氣而且奇香擦之可皮膚滑潤每匣錢一伯四十○潤容散專治面上斑點酒粉剌調擦數日立效每瓶八十四○東洋玉容香水粉能使容顔少嫩色潤肌淸每瓶錢二百託上洋四馬路文宜書局打狗橋恆泰布號 
[獅馬老牌嘆啡]  
獅馬嗼啡老牌也製自英邦麥化先生參化學法得之色白質淨久己馳名本藥房向自採運羡其品高效速今又新到品色凈潔平價發兌批發躉售格外從亷華英大藥房啓 
[梁愷悌上等痧藥行貨不賣]  
笑話 
近日痧藥每瓶錢七八文可謂價賤極矣而諸君子買去無不喜形於色至問貨之優劣茫然未之知也先舉可見者爲諸君子陳之每瓶痧藥之中玻璃瓶枳子單子硃蠟五種承本已到其半再除原主叨利一文尙餘兩三文以償藥値試問欲得上等之藥烏可得乎哉奉告買客凡買痧藥須選佳品使徒幕價賤臨時投用無靈反致糜財悞事買主志在價賤賣家恐論價不成迫得將貨就價伊雖滑稽以粉飾要之無米難爲炊凡物有承本在焉貼本以賣斷無是理諺云羊毛出自羊身上藥樹非產藥店中眞笑話也如買客嫌貴寗可减買其半在施送者所費亦是相同而受賜者不致徒領虚惠今將痧氣丸方刋列庶使人皆周知斯言之不謬也本堂今虔製各種痧藥出售專售上藥行貨不賣猥蒙見信卽請垂靑倘若狐疑任從他往此乃性命所繫未便附和隨聲祈高明洞鑒焉○痧氣丸平安散如意丹每小瓶十七文躉賣每洋七十四瓶紅靈丹白痧散臥龍丹每小瓶卅文躉賣每洋四十瓶外有辟瘟丹午時茶甘露茶霍亂丸藿香正氣丸菩提丸六合定中丸保和丸紫金錠梅花點舌丹跌打七釐散八寳吹喉散消瘡解毒散疥癩胎毒膏爛脚指丫散與及各種膏丹丸散藥酒出售貨高價正劃一不二○痧氣丸方開列○麝香三錢蟾酥九錢丁香六錢茅朮三兩錦紋黄六兩甘草二兩四錢天麻雄黄硃砂麻黄每三兩六錢水疊爲丸○廣東梁愷悌堂在上海棋盤北首開張一店分枝蘇閶中市此外九江廣泰源江西省城磨子巷羅春臺安慶倒扒獅羅春臺吳城鎭羅春臺嘉興孩兒橋申昌書畫室杭州保佑坊申昌書局四川重慶府點石齋并隨各考棚均有寄售 
[恩同再造]  
弟去年冬間忽患夢遺精滑一症屢藥調理終然難愈近日病症較前更覺日重甚至腰膝酸軟履步維艱每夜合眼卽滑惟憂鬱萬分雖歎天命壽數矣不料日前因事外出路遇盤記棧舊友譚君曰久未相會何尊蓉如此瘦弱耶弟將言直告友曰前亦經患過遺精數月因購服鐵馬路東面益三堂大藥房包愈遺精神童二仙靈丹二盒價二元幸獲痊愈弟聞悉靈丹卽求購二盒照服確見日覺病减後再接服二盒亦幸病痊而反身健體壯感恩不淺惟貴主存良相之心家藏秘方精製靈丹名不虚傳登錄申新二報以廣流名千古兼世有同病立可問津矣寓珊記碼頭庚昌隆絲機内浙湖陸素君頓首 
[新增六法留痕畫譜]  
是書不惜重資搜羅各省近時名人原稿與各畫譜皆不相同筆法精雅其中人物花卉山水蘭竹等無不載備畫家大可必用現照原稿付　石印裝璜四本並　錦套碼洋一元二角欲購者由蘇申掃葉山房江左書林天津文德堂發售 
[召租]  
啓者今有地基一方計十畝餘可造房屋坐落跑馬塲之西馬福里地方旁有馬路兩條可通靜安寺及墳山路現欲常租與人租金格外公道特此布聞北京路道逹洋行啓 
[治咳嗽妙品]  
燕冬參貝膏○肺主一身之華蓋遇火則咳逢寒則嗽蓋肺屬金金空則鳴此膏補土生金反燥爲潤專治咳嗽痰飲氣喘咽乾口燥音啞聲嘶等症書云○肺爲華蓋臟最嬌陰火炎蒸津液耗咳嗽連聲口乾燥急須淸潤救枯焦○大盅二元中一元小五角○一寄棋盤街同芳居隔壁恊記發售○一在抛球塲大馬路口萬有利發售上洋邁德堂啓 
[廣東杏林軒]  
立止白濁丸 
白濁之症多因酒色過度熱毒傳中敗精傷腎而玩耍花柳塲中者染之爲尤最蓋夜酒固濕熱疲精而更受妓婦毒氣所攻恆患斯疾其初或紅或白剌痛淋漓若不早爲調治勢必蔓延本軒妙選良方專治五淋白濁諸症屢試屢騐每瓶洋二角半並有花柳搜毒丹靈效非常每瓶洋五角　分設上洋抛球塲 
[新刻尺牘新編]  
近來新刻尺牘甚多然總覺難於習學此編不同只須朝夕披觀不但稱呼　頭易於明白卽心中要說之話自然得心應手滿滿於筆下矣每部二本洋三角上海掃葉千頃及各書坊發售 
 
 
 

Page 8

 
 
   
 
 

Page 9

 
 
[鹽務改章憲示照登]  
　　欽命分巡温處海防兵備道監督甌海關趙爲出示曉諭事照得温處鹽務前據甲商在省禀退當奉撫憲諭飭潘運司同本道體察情形悉心籌議改歸官辦以復前章現准兩司札委前辦温郡西門厘局候補通判沈倅爲温處鹽局總辦署永嘉縣邵令爲會辦所有官辦章程先經本道督飭該委員逐一詳定開具清單詳禀撫憲核定照辦批行兹據該委員等禀報擇於三月初一日開局接辦且以興辦之初事同創始禀請示諭前來合行刊錄章程出示曉諭爲此示仰官行閩船水販各色軍民人等知悉自開局之日始凡承運關鹽販銷有處及行銷塲鹽等一例照章踴躍報捐不得絲毫短少敗壞鹺政倘有莠民奸商鹽匪從中阻撓敢違定章包攬鹽政本道惟有執法會同營縣防營嚴拿究懲爲首之人盡法究治决不稍貸切切特示○今將温處兩府鹽政改章摘要開錄於後垟一總局現設温處二府鹽捐總局奉撫憲札行藩運兩司會委沈倅爲總辦邵令爲會辦已准頒發關防開局接辦一温　東門外設立掣騐各局地收起捐一次派委駐局隨同總辦稽查并設司巡專設牌照掛號收捐寫票各盖棕印等事一麻行門靈崑二處係上下水要隘各設查騐分卡氷販連鹽上駛道經麻行門專司騐部照票盖戳放行鹽船進口經過靈崑專司收照印艙等事一青田設立捐局委員抽收温州騐捐一次處州厦河設立捐局派員抽收二起一次所塡捐票在温總局銷運造報所收捐錢解温彚解一雙穗塲後垟地主向說捐局現仍照舊派員經收起捐經過帆游設卡至於上馬小杜鹽由上馬卡收捐經過大樹埭設卡攔江照票信團小灶鹽向信團卡收捐經過嶼門設卡照票經過温郡陡門浦喬兩處由總局設立司巡駐查不再收捐如有輕重不符提出充公一從前鹽厘係分兩起兩騐共收捐錢七百文自光緒十一年奉准打篰連耗鹽共二百四十觔篰絡在外從寛准以二百觔完捐現仍循舊辦理計正耗鹽百廿斤在於東門外卡復垟分卡收起捐錢二百文運赴青田收騐捐錢一百五十文此係温州起騐二捐至處州起捐向來設於厦河騐捐分設松龍現將松龍騐捐裁撤在厦河共收二百五十文較從前减去百文不特恤民且明示閩鹽只准行銷温處不得浸灌他處引地再本擬温州東門共收捐三文處州青田收三文免分三局惟青田去温甚遠若在此全收無異商人之併收而青田溪徑太多又不得不設局以防偷漏故不得已而分三局也一抽收鹽捐應給聯票現照浙省牙厘總局章程刊發四聯捐票盖用總局關防以昭信守一温郡鹽行輪流値日合辦不無流弊應飭令該行等各歸各秤只准代客買賣不許躉貨居奇所雇秤手須用老成可靠之人開單送局以備查知如敢上下其手立由局員革退不准復充所需　用在於鹽價内每千議收用錢若干以資津貼并飭禀明立案以示限制如敢私相投受漏捐等情查出封究一篰絡大小關乎鹽斤重輕應飭令各行劃一預備所需竹筏繩索等費由水販隨時照價歸墊毋得任意開銷拖欠如違查究一鹽船進口投行應歸各該行率同赴局繳照騐封打篰水販投行應同各該行赴局報明擊騐過秤盖印如敢扶同舞弊查出重究一鹽價長落以視鹽質高下爲衡嗣後由各該行率同鹽船水販三面公議隨時報明總局牌示不得任意低昻以免壟斷居奇如違重究 
一鹽秤大小關乎鹽價多寡今各該行定以十八兩公秤煨烙以期劃一而昭公平再派委較準馬頭同水販三面過秤騐收如擅用私秤查出重究一靈崑設立查騐分卡凡閩船進口須候查騐如無閩省出口印票胆敢闖卡不候查騐卽以私鹽論一概充公查辦一鹽船封艙後進口至束門分卡須呈騐靈崑印票報明投某行售銷登簿掛號一俟鹽已消完再將票繳還如敢私下交易查出重罰一温處水販到埠販鹽無論多寡均聽鹽行議定價目取具該行報單先向東門分局完納厘金掣拿捐票挨次打篰并同委員司巡在於馬頭照秤加盖棕紅印如私漏查出照章罰三五倍一查光緒十一年奉准篰鹽二百四十斤包洛在外從寛作二百斤完厘仍照舊辦理計正耗鹽百廿斤在東門分局收捐錢二百文如運青田收捐錢一百五十文如在後捐過者運至青田照此辦理如運至厦河收二起捐二百五十文處松龍不再收捐惟他處不得混淆一麻行之分卡各水販運鹽上駛須照票呈騐不許夾帶百貨如違究辦一捐欵須照浙省牙厘局章程概用官板大錢洋價隨時公議牌示土雜等洋不收收防弊竇一各水販連鹽至處青各卡須呈明上卡之票若斤數篰件不符照章補罰足致後垟東用來往一式　 
[烟妓吞烟]  
　　英租界珊記碼頭有蘇鄉人陸氏開設花烟館花枝三兩招引游蜂有妓名珍寳亦蘇鄉人也前日與某狎客口角珍寳忿不欲生竟以一盞芙蓉作催命之符不及療治延至昨晨斃命由陸氏通報捕房捕頭傳二十五保三圖地保前去查問並無别故遂由陸氏備棺成殮諺云痴心女子負心漢觀此益信 
[求銷控案]  
　　瞽子浦雲仙終日　子街頭手撥三弦爲人算命某日向蔡湘雲索舊欠錢五百文蔡非但不還反將三弦奪去浦怒扭住不放喧嚷間由捕拘送英公堂　有人出爲調停囑蔡還錢並將三弦送去一面籲請蔡太守將案銷除太守准之 
[竊物被拘]  
　　周阿珠者不務正業素操三隻手生涯前日至虹口西華德路第三十六號屋内朱新妹家竊得衣服布疋等物被包探張九意所見送入捕房候解訊究 
[縣案彚錄]  
　　王錫仁之女玉貴遭李包氏王陳氏陳阿茂等串賣一案由英公堂送縣訊供分别管押前晚帮審委員葉司馬訊案時有李可囝投案訴稱係寗波人操舟度日住居大東門外洽興街與李包氏同宗現願保伊出外如奉提訊立卽交案司馬准將李包氏交阿囝保去○朱杏春與族姪朱硯亭互控迎喜菴莊嚴等物前晚由葉司馬提訊朱諸氏訴稱係法華人丈夫曾爲迎喜菴住持嗣因乏嗣撫王姓子名杏春爲子年祗八歲迨長成後爲伊娶媳近以杏春甘入下流恐隳家業另撫同族硯亭爲孫不料杏春於去秋將菴中莊嚴霸阻並將主顧攬去硯亭無以爲生向之理論杏春反串通圖董張曉岩等來案誣控硯亭供與祖母略同朱杏春供係本邑人年四十四歲本姓王於八歲時過繼朱姓父　逝世後遺下莊嚴均已破舊現所用者均係新置去秋在法華陳秋泉家做佛事回來遇見硯亭糾黨逞凶將莊嚴攫去爲此來案呈控張及地保王鋤桂同供去年硯亭搶奪杏春之物小的調停未妥兩造又在吳淞司控告司馬判將迎喜庵莊嚴令朱硯亭與杏春平分所有主顧各分半月輪挨不得爭競又令杏春貼朱諸氏養　資每月一千文兩造遵斷具結而退 
[法捕房瑣案]  
　　某甲以駕船爲業昨晚八點鐘時在小東門飯店内修五臟神殿醉飽之餘捧腹而出不名一錢堂倌向索酒飯資甲以短衫一件作抵堂棺不允互相口角扭入捕房捕頭押令付錢始准釋出○某甲喚東洋軍一輛至虹口提籃橋及至該處又言欲往八仙橋車夫不得已任其所之及至八仙橋向索車資甲令復至提籃橋該車夫受其哄騙於心有所不甘遂將甲扭入捕房捕頭以釁起細微卽飭甲給車夫錢二百文麾之使出 
[助賑摭要]  
　　濟困扶危用意亦云良苦裒多益寡銜恩於以不忘倫常内相與斡旋酬酢間咸知奮發匡時際遇行善津梁矣武林貿易子善士由晉泰杭莊來規元二百兩安徽藩憲移助匯費規元一百兩錢塘何門陳氏爲女子生求病速愈洋一百元又爲子振福病愈完愿洋一百元杭城留耕堂善士洋一百元松江沈光滋善士求病速愈洋一百元省思軒同人洋一百元祺祉麟善士由永善堂來洋一百元鎭江觸機主人規元五十兩慕雲善士洋五十元楚北道賢氏求百病消除規元三十兩委解拯濟仰高陽之淑範迭爲兒女培仁娱永晝之勝遊願與朋儕　福觸機自動救災弗可失時却病有方樹德亟宜務本抑或匯資樂助羣僚悉守官箴除非愷澤留耕後裔胥遵家訓洵多祺祉定迂慈祥貿易託身彌縫枵腹望片雲而伸慕撫枯壤以縈懷用特表彰藉增觀感[  上海北巿絲業會館籌振公所施善昌謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
G> 
[白濁丸上海第一]  
　久聞盆湯弄譚寳宦齋三日愈白濁丸靈騐余適患白濁委頓異常着人到該堂購丸兩料費洋一元果然三日全愈恊大米行黄金生啓 
[平湖感德人上言]  
鄙人年將不惑遺精之症已患六年醫藥試盡不效新正寄購上海交京都同德堂善治遺精丸六兩服完幸獲痊好登報誌謝杏月望日 
[零躉批發]  
批拆英六月份吕宋大票并收紅票皆照大市兼售吕宋烟紙烟等均皆克巳○貴客賜顧註明上洋棋盤街同得利内特佈　魁號利記告白 
[澳門仁慈堂票出售]  
英六月票已到卽華四月廿七日在澳門開彩每張洋二元二角半張一元一角分條二角四分頭彩洋五千元其餘得彩另有仿單欲買者請來購取並按月吕宋票出售外埠信寄上洋五馬路望益洋行可也 
[保安公司告白]  
啓者本公司現經核定所有一千八百九十二年託本公司保險者一律從保費中酌贈花紅每銀一兩送回二錢五分其贈花紅之票准於華三月二十三日分派特此布聞　經理本公司事務人伊弟啓 
[定價劃一]  
本齋自採辦花期老牌時色木鐘新到捫表每售四元二角每打價公道批發另售保用兩年修理不取分文不合退換上海法大馬路燮理齋啓 
[吉祥軒公烟號]  
本號親自揀選提莊正色遠年舊公烟發兌兼售洋廣雜貨時欵烟燈器具凈絲黄烟機器紙煤批發仕商賜顧請認棋盤街口五馬路開張 
[新到榮錄堂春季搢紳發兌]  
文武八角文六角京板十朝聖訓六十元古杏齋淵　局板五朝紀事本末蘇申南北市埽葉山房啓 
[保險讓價]  
本行保險洋房及洋　　貨物向歴有年蒙諸君光顧今將保費格外公道如有貴商欲保請至本行面議可也公平洋行啓 
[靈靈靈]  
余烟癮八錢因體態虚弱不敢言戒去年中元節過英大馬路京都同德堂見門懸上海縣告示勸人戒烟而領藥購藥者十分踴躋均云靈妙余遂購雙料三香槍上戒烟膏一兩計洋八角如法試用香味可愛起泡進斗比烟容易只須在槍上照常裝吸并不另服别種藥品烟癮目輕飯量日大約計陸續添購藥膏八兩己於八月廿日除槍不復吸烟數月以來精神如常身體强健恩同再造特登報以鳴謝織布局詹文卿 
[新開聚豐字號]  
本號設在上洋大東門外直街中市坐南朝北門面發售綿綢繭府靑藍布疋赤白土布秋莊夏布紅色俱全凡仕商賜顧者請認明本號圖記不悞 
[白帶丸功効啟]  
余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
[躉批照吕宋代勞一定中快得利]  
英六月份票零售單張六元分條六角函購上海四馬路 
[倫章機器造紙局告白]  
本局新造大棧房一所專收各路爛布倘各寳號有貨無論多寡均可上進看貨定價先行給價一半餘容揀淨後再行找　恐未週知特此登報聲明 
[心胃氣痛良藥]  
閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周森齋具 
[鼎成聲明]  
認辦浙江全省黔硝商務胡公館於四月初一日移寓滬北天后宫西首浙江官輪局碼頭德安南里内特此佈聞 
[　　ｌａｂａｎａｑｕｅ　Ｑｕｉｍｉｕｍ　Ｗｉｎ喇伯喇歸泥恩藥酒]  
啓者此種藥酒係法國巴黎燈地方之製藥學堂中考得並無他種與此酒相同盖用辛加納樹皮中上等之汁製成巴黎斯製藥師羅比克曾言此種藥酒七　可抵辛加納數斤之用又有加勃勒醫生言我久尋一藥能使人身有力今見歸泥恩藥酒足令人身體堅固又藥師浦咱臘言喇伯喇伯歸泥恩藥酒人或發燒服之最妙發燒巳久者服之更有益此種藥水製造處在巴黎斯雅各路第十九號門牌各埠均有分售處上海寄存大英醫院代售此佈 
[尋父]  
生父胡寳賢官名大選學中附生安徽經縣溪頭都人在大通開行錢土生意同治三年五月來蘇生母孕男在身四年正月生男父自離家後杳無音信男現廿九歲到蘇尋父數月杳然知我父者送信閶門外福來客棧面謝尋父人胡賢恕 
[英六月份票出售]  
今售英六月吕宋票定拆公道兼兌紅票格外克巳零沽雙張十二元單張四開照算分條七角華五月初一日開彩凡蒙函購原班回件此佈老廣豐新廣豐萬福來萬寳來萬利昌仝啓 
[召租]  
五馬路英昌照相店隔壁階記弄内有市樓房數幢裝就自來水再及大馬路德仁里内有二樓二底連　房其房高大進深如蒙欲租者至五馬路本帳房面定德和洋行告白 
[上洋新開張湧源貰器號]  
珠冠霞珮男女蟒袍四季袍套各色裙　寗式花轎各樣燈綵紅白器皿一應俱全精蒙賜顧格克巳開設在盆湯衖後致遠街中同仁里第二石庫門内 
[慶豐土棧批發]  
上洋打狗橋自運大小洋藥照箱批發精製淸膏每洋兩四公膏二兩八冷籠三兩三熱籠三兩六平外加仕商賜顧請認只此一家並無分出 
[新到建蘭]  
本園自運福州建　大頭素蘭高州素蘭永福素蘭鳳尾素蘭歲朝蘭大葉白蘭廣州白蘭賜顧者請至新北門内振武臺間壁易春花園謹啓 
[召租]  
座落二洋涇橋北堍東浦坊内有六樓六底石庫門一宅又座落中泥城橋東首西仁慶里兩樓兩底石庫門數宅租價公道如合意者請至本帳房面議此佈高易公館啓 
[上洋大英醫院]  
大英醫院 
雀斑藥　汗斑藥　臭虫藥　狐臭藥　吐血藥水　明目藥水　淸凉解毒藥水　口香丸　癩痂瘡膏　花柳毒虱　喉痛漱口藥水　烏髮藥水　胃氣痛藥水　下疳拔毒膏　發司夫對壯陽酒　牙痛藥水　爛脚藥膏　百補固精丸　火燙藥通關散　以上各藥俱經本藥房細心監製均屬靈騐異常尙有無數容後續登賜顧諸君務請認明牌號庶不致悞 
[輪船出售]  
啓者今有英國輪船一艘名彝陵能裝貨三千担每點鐘能行英里十里有雙輪雙機器用煤甚少開行亦省費船身有銅包裹吃水五尺係一千八百七十七年在香港用硬木製造至一千八百八十三年在耶松船廠安設新機器新水爐一千八百九十二年在上海新船廠内統行重修現在保家行保第一等險其費每年六厘曾由英國官員騐視定爲第一等船平時在宜昌漢口來往現在論月租與太古洋行仍走宜漢兩處如欲知詳細情形者請至公發英行或至本輪船詢問船主可也此佈 
[新到賽眞珠發兌]  
本號向在江北岸坐西朝東三間洋臺門面開設洋廣貨莊自運各種洋廣貨物及自鳴鐘錶異樣保險洋燈賽銀水旱烟袋各種花色俱全近有新到大小賽眞洋珠耳珠帽珠等與眞珠無異其光日久不退倘蒙貴客惠顧須認明本號招牌庶不致悞特此申明寗波北元成號啓 
[大彩常臨]  
專接批發○比衆公道 
鴻發來必得寳 
　　本行大彩屢中早登報章現售英六月票全單張照市分條六角信購立奉上海棋盤街時運來必得寳仝啓 
[只此一家起首老行]  
天成 
英六月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
[上洋老德記戒烟丸藥糖片靈騐]  
夫鴉片烟之廢時失事蕩產傾家甚則癮深致病促壽戕生種種有損無益者盡人知之毋庸細贅迨乎烟癮日增氣體日弱縱有神丹亦難戒絕本藥房藉知鴉片烟之來歴其色由白而黑專入肺腎二經所以烟癮來時始則涕涙交流頻仍阿欠繼則骨節疼痛走泄元陽其性則昇而且歛所以無癮之人偶患平常泄瀉聊吸數口病卽霍然倘或勞倦困頓一吸此烟亦能精神倍增醒而不睡究其法製之時毒物甚衆所以多食生烟立時殞命茲本藥房深憫世間上癮而欲戒者恨無妙藥所以探本窮源不惜重資旣製極靈極騐之戒烟糖片以濟世又製極穩極妥之戒烟丸藥以救人此片此丸不拘年之老幼癮之重輕按法呑服立奏奇功務勸有癮諸公趁早戒絕莫待歴日己久氣血並衰欲戒不能咎由自取然戒烟之後切莫再吃鴉片恐有反覆烟癮之患難近日戒烟之藥車載斗量無可勝數然皆徒負虚名毫無實濟恐有無耻之徒假冐本行藥片藥丸凡蒙　貴客商翁賜顧者須認明上洋老德記仿單爲憑庶免至誤上洋老德記藥房謹啓 
[上海樂善堂老藥房]  
角蝨即除水 
角蝨之患皆因花柳傳染爲多始不覺其苦迨日久漸致繁孳百方難除况此蝨尤善嚙陰處毛孔奇癢不可忍耐甚至抓破出血煩擾不堪經年不除者宜先用熱水和藥皂洗凈陰處後用新筆醮此藥水密擦毛孔每日二次三日卽除百試百驗神效莫比價洋二角 
[新開連陞客棧]  
啓者本棧開設上洋大東門城内火神廟西首高大樓房房間寛雅男客女眷各分内外室所並置會客官廳蒙仕宦商賈賜顧無論久居暫寓茶膳使侍供應格外週全貴客到埠請認明招牌先行交易擇吉開張特此奉聞上海連陞棧謹啓 
[看看看]  
世之求富貴者每於陰宅講究以擇吉爲獲福計要知福澤實由陰　得來閱梁氏池上草堂一書善惡果報信而有徵洵爲迷津寳筏孽海慈航若家家購置俾子弟觸目警心實足以廣福田而培心地有力者再能購送以廣流傳尤爲作善降祥之兆何患所求之不得哉再近用火柴及吸淡巴菰者日廣於匣面華字多不經意用罷棄之遂入汙泥糞穢中當道者有心惜字能力勸置造處免書華字其功德尤非淺鮮合並拜啓守愚主人謹白 
[賠欵淸楚]  
本號自去冬災遭回祿日前曾在順利元亨各保險銀五千兩該行要查明存貨虚實故致久延今巳查悉存貨確眞于初八己蒙順利行如數賠足初九又蒙元亨行如數賠足可見該行亦以誠信爲重廣昌隆白 
　　ＮＥＷ　ＺＥＡＬＡＮＤ　ｌｎｓｕｒａｎｃｅ　Ｃｏｍｐａｎｙ保宏火險公司 
[保宏火險公司]  
啓者本公司於一千八百五十九年開設資本英金一百萬磅公積英金四十三萬五千磅本埠行設在英大馬路第Ａ十七號門牌現可代客保存在棧房及鋪内各貨並存在住宅内傢伙衣服等特此佈聞 
本公司經理人名Wm.D.Graham　買辦名　劉子輝 
[開平礦務總局啟]  
今據浙寗陳公笵報稱其先君於光緒十六年十月在蘇州寓次謝世事後檢查遺產知失去開平礦局貽令堂陳戶股票摺一套係第八千四百八十八號至八千四百九十七號止計十股於十八年秋間到局掛號茲請援照敝局章程補給票摺除按原號另發新票摺加註補給二字以示區别外其原股票摺無論曾否遺失或日後找出卽作廢紙特此登報聲明 
[盤店聲明]  
維揚左衞街新開彭泰和藥局係頂巳閉歇之元吉昌所有生財器具粗細藥材均已憑中憑行如數兌價其元吉昌舊欠概歸主人劉少卿自理與彭泰和毫無干涉業於憑中立據書押後卽赴縣呈案請示曉諭惟元吉昌開設有年來往甚衆恐未週悉特此聲明彭泰和堂主人謹白 
[法良意美]  
予昔年因病吃食洋烟迄今巳歴廿載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元已斷烟根謹登報章以廣傳揚此佈上海點石齋汪景賢白 
 
 
