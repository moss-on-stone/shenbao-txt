# 1890 - 83 - 4906084

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五備旨三　佩文韻府三層淵　皇朝各　省地　十三　廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元　　成增補角山樓先正事略○本齋種類繁多不及備載擇其尤者登報以供海内文人賞鑒價當格外從產卽希光顧爲盼發售處一在三　　申報舘東隔壁又設分局在二馬路横街三層樓紅墻洋房内此佈 
[詩名題解韻編减價出售]  
[申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閱良便而又紙墨精良字蹪頗大不似他本之蠅頭　聚者閱之目易昏花芬　格外取値從亷俾人家易於購置計每集减收工料洋二角五分購者請至七埠申報舘賬房申昌書室及各外埠經售申報處可也 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[紀西友論英皇子事]  
英國第三皇子將蒞香港港中人集資賽會務極繁華旋定於十九日淸晨乘輪來滬工部局先期集銀五千兩預備　賽水龍會并於浦畔懸燈以上情由已兩次錄登於報矣星期無事有西友語賓紅閣外史曰香港賽會之資類由華人襄助若者由某行認費若者由某業出資港報已累牘連篇連日紀載且又製成小引四駢六儷斐然可觀迹其興會淋漓大有鬥勝爭奇惕他人我先之意何上海獨任工部局爲之布置不復集貲以助勝游耶外史曰上海與香港情形實各不同香港旣畀與英凡我華人類皆寄居英土雖不攺隸英籍早已守英官之條教號令莫之或違今皇子固英皇維多理亞之嗣也一旦航海而至巡閱海疆自宜各盡其心襄成盛事若上海則名雖租與西人貿易實則我中國之土宇固未嘗讓與西人者也未嘗讓與西人則我中國臣民自應謹守不外交之義雖有英皇子戾止自有英人出而欵接何須我華人越爼代謀哉西友曰否不然西人之懸燈西式也卽賽水龍會亦西人之會景也彼英皇子在已國早已熟聞而熟見之上海雖由西人主裁彼從事者皆中華之工匠鋪陳一切遠不及西人自爲在皇子心目中早已如司空見慣卽不唾棄亦斷不能詫爲新奇何若照香港情形迎賽中國之會庶幾皇子見所未見得以大暢心懹乎卽曰上海巿面淸寥不免有外强中乾之勢而各業皆有公所此欸可由公所也支萬不必令各鋪户剜肉醫瘡致多窒碍此亦何憚而不舉行耶外史曰此言誠然我中國自與泰西通道以來西人之來華者華人皆珍而重之無取褻慢而華人一至海外則西人往往輕侮之凌辱之甚至美國舊金山洛士丙冾諸處被土人虐害焚掠幾不聊生雖得責令賠銀而耗費已多所得究不償所失良由西人非逹官巨賈無由得至中華而華人之出洋者除欽使隨員外大抵傭工力食之流衣服縷藍形容委瑣是以西人心存侮慢視爲無足重輕甚有足蹟未及至中華者或欵中華之人無論爲士爲農爲工爲賈一律皆如此項傭工力食之流亦何怪其輕而慢之不樂與之晋接哉今誠乘皇子來游之際炫之以繁富示之以威儀赫赫皇皇彬彬秩秩俾知漢家制度自有典麗矞皇者而於賽會之時十色五光窮工極巧鋪張藻繪幾疑鬼斧神工務使事事不效夫西人而事事却勝西人之所製彼皇子神搖目炫贊賞頻頻歸語國中人俾知我　中國物阜民繁型仁講讓才力聰明之士實足駕西人而上之向所見形容委瑣衣服縷藍者實國中之無業游民與士大夫相懸大壤從此和衷共濟不存輕視華人之心中外一家並敦和睦豈不於此一事肇之哉雖然欲各公所而出資各公所固未必願也商賈之類誰不重視夫泉刀其意以爲工部局銀錢何莫非各铺户所捐集今旣用以成盛舉而又欲動公積之錢是一事而二次出貲矣重勞我民能無怨乎且恐皇子亦無暖觀賞蓋皇子之莅香港曾駐數天故凡西人華人之設會以表敬悅者頗能次第惠臨逐一觀覽今之來滬僅止一日觀西報所記各西人已先期議定十九淸曉皇子一到各團兵卽列隊而出迎諸大馬路外浦灘放砲若干門以伸恭敬隨請皇子乘馬車至英領事公館斯時英人皆魚貫而入瞻仰丰裁旋有各華官衣冠入謁殿之以各國西人少焉皇子至大馬路外馬頭旁觀巴夏禮紀功碑各英人旋延至總匯公讌計上半日已無暇時惟筵散後尙可稍憇至晚又須觀燈巿及水龍會華人如欲賽會亦惟於半日内略賽片時以數千之金貲作片時之娛樂華人凡事喜於節省夫豈肯糜費於片時哉西友曰卽此片時間雖極奢華所費究有限量彼春秋賽社猶且一國之人皆若狂豈値此貴胄遙臨而獨讓香港以靡麗紛華不爲之一鼓其興耶請書一席話以質之中外諸君何如外史曰是無不可遂操管而記其間答之詞 
[本館接奉電音]  
　　昨由京友電傳上諭二道敬謹譯登○閏二月初九日奉上諭山西巡撫着劉瑞祺補授福建布政使着劉樹棠補授欽此同日奉上諭太僕寺卿張蔭桓着在總理各國事務衙門行走欽此 
[武林火警]  
　　初五日五更時警鑼亂鳴西北角紅光燭天人言嘈雜約一點鐘火勢漸衰鑼聲亦止次晨訽知部院倉橋十字路口某柴炭店遺火炭屑中致兆焚如雖各處水龍馳至而六十餘家店鋪已被祝融氏席捲而去矣 
[蕪湖紀事]  
　　雄觀亭在蕪湖江口鶴兒山之巔傑閣三層憑盧而起登其上覺萬頃波濤如出足下八景中所謂雄觀江聲卽指此也歴代名勝徜徉風景題詠頗多歐陽元有危峯屹立三生石勝概雄呑萬里江之句其江山之勝亦可想見矣所惜紅羊歴刼勝景不常敗草荒榛幾迷故址客有尋詩而至者但見衰柳數行荒烟一抹徒增滄海桑田之感今年正月間忽來一羽士年已八旬鬚髮如銀自言向在某山修煉夢神人指示來此興復舊蹟一時地方紳士聞風附和爲之禀請當道給以示諭准其向十方募化但濤慨擲金錢布施滿地則江山亭榭不難重睹當年勝蹟洵一大快事也○仲春紀閏寒燠不常初一日傾盆大雨簷溜如繩閱兩晝夜不少停止街衢水幾沒脛河水亦陡添七八尺驚濤拍岸怒浪掀天四鄉低窪之田盡成澤國初二夜忽聞雷聲隱隱馳驟空中旣而雨勢更急倒瀉銀河幾疑天漏至淸 
 
 

Page 2

 
 
晨始止風伯又接踵而至龍吟虎嘯大肆雄威午後少殺次晨一輪紅日光射紗窓又是一幅三春行樂圖矣○蕪湖去年熟田應微錢粮未經完納者爲數尙多王玉如明府查閱稅册節次比追糧差並出示曉諭各花户統限於本月内一律赴櫃完納如再抗延定當比户敲追○去秋雨水氾濫四鄉圩隄皆被冲决經前任王宇春明府禀請藩憲撥款興修刻將竣工現任王玉如明府因於上月杪親往工次查看一周於初二日回署自米糧禁止出口各行棧未免寂寞窮民之以負米爲生計者前此不下千數百人至此亦皆投閒單散無以餬口計無復之流爲匪類日則混跡巿廛掉包剪綹夜則伏匿深巷穴壁探囊被其害者日有所聞願請賢有司加意撫循使小民咸登熙皥也○土藥稅厘自孫詞臣太守接　以來力加整頓奸商固已不寒而栗然行旅小販仍有不遵憲諭者前日有一人自江北來用裝火油之洋鐵箱密帶西土以爲可掩他人耳目詎甫登岸卽被緝私勇丁偵獲帶回局中孫太守飭將土充公以儆效尤○鹽爲　國家正課絲毫不容偷漏乃近來輪船搭客中竟有夾帶者是可異矣向來洋關扦手就輪船搜得食鹽轉送鹽局每百斤給賞銀二錢八分扦手嫌其微薄遂熟視若無睹近經關道憲新定章程無讑獲鹽多寡皆按每百斤給賞銀七錢於是各扦手貪圖厚賞刻意搜查近來輪船抵埠扦手日　所獲甚有在搭客皮箱繡忱中搜出連物一併提去者竊謂各省鹽價雖判低昻究屬有限一箱一忱能帶幾何因貪些小便宜反失隨身之行李其計不亦左乎 
[温州巷語]  
　　温郡賭禁向嚴民知守法間有放莊聚賭者類皆無賴地痞愍不畏死之徒今則不然非粉白黛緑之家卽大袖寛袍之輩華堂廣厦喝六呼么樂此不疲夜以繼日風俗之壤亦世道之憂也德太守訪悉情由飭陶捕廉嚴行查緝二月十二日晚訪聞某營兵在西門外開塲聚賭微服而往拘獲賭棍一名帶回研訊供認營中火夫遂以枷責了事二十四日下午蟬街徐姓家招集多人作牧猪奴戯府役某甲聞而掩入　欲拘拿賭徒羣起攻之幾釀巨禍二十六日之晚贊善廟前某店作牌九賭捕役踰垣而入奪取賭具而回二十八日之夜大賚橋某姓婦女賭錢突有捕役偕地保闖入着交賭徒某姓賄錢若干遂回稱並無局賭少尉大怒立傳該役笞責荷枷不知經此嚴查賭風或可稍息乎○温州小南門内盧鎰源料貨店主於去年物故其子尙幼店務歸妻弟夏某經理夏喜賭前月某日在陳某家作𢵆蒱戯三戰三北竟將店本蕩然乃潜購阿芙蓉膏服之以圖自盡幸其姊知覺灌救得生○前月二十五日之夜陶晉賢少尉突至康樂坊口鄭永發雜貨店督同縣役圍住前門直入内室嚴密搜查隨將店主鄭某帶回捕署時鄭舉家大小正在黑甜鄉驚覺之餘惶惑特甚根查巓末始悉鄭有女嫁與黄連元貧莫能支意圖鬻去鄭恐女被鬻　回家中黄恨之揑寫匿名信函投入縣署指鄭勾通台匪窩藏贓物寗邑尊因密令少尉乘其不備夤夜搜拿也次日研訊之下廉得實情立提黄核對筆迹一一相符遂嚴加笞責枷號該處示衆其封條上判曰誤弄筆頭故意害親候枷號滿月禀請大憲就地正法○福建靖遠兵輪船於上月晦日駛抵甌江盖因藝新輪船所獲洋盜尙有四名未經供認故卞頌臣制軍札委柴蘭谷司馬乘靖遠船管解來温傳同事主認識也○五馬街得利號於去年十月新開專售白鴿小票每張鷹洋六分其價愈廉買者愈夥甚至販夫牧豎以及婦孺之流受其愚者不可勝數甌郡彈丸之地何堪受此剥粍有地方之責者不知能厲禁重申否也○城西黄府巷口某甲家有一老嫗一目已眇上月二十九日之晚因覓睡鞋遺火幾兆焚如幸鄰右赶來爲之救熄亦大幸也 
[三泖漁歌]  
　　松江郡治東鄉有地名賣花橋者爲婁縣轄境上月有賭徒二三十人來此賃屋開賭喝六呼么昕宵無間遠近之有賭癖者携貲而來絡繹不絶一日附近河畔突有屍身二具其一年約不惑博勝而歸偶然失足遂從伍大夫游其一係十餘齡之童子赴賭塲尋父夜行木橋墮水而死賭徒恐有後患遂收拾他去噫嘻賭之爲害大矣亡羊補牢尙未爲晚有地方之責者盍少加之意乎○蟠龍鎭人某甲月前以家中二豎爲災沿世俗例詣茸城嶽廟東房道院祈請楊侯令箭現因病已痊愈以銀餅一枚了却愿心又給小愿錢數百文香工嫌少强請加增口中喃喃不已甲忿甚將數百錢購置冥銀向神前焚化香工大失所望將甲敺擊頭破血淋衣衫都作猩紅色甲逍奔赴婁縣署喊冤差役令其具禀投訴甲涕泗滂沱堅執不允未識以後如何也○某甲年甫弱冠不務正業喝雉呼盧之外又喜問柳尋花一晚與素識之某孀婦私約席捲所有而逃串通髮匠某乙賃得房屋以爲藏嬌之所婦之夫族母家偵知原委𢋵至甲家盤踞騒擾甲不得已倩魯伸連其人多方排解以番佛五十尊爲贈始得渙然冰釋云○某姓家有幼僕年約十餘齡服役之暇偶往附近土山採捋枸杞根株拔處見泥土中色赤如金啓視之乃銅面鑪兩具中藏金銀手鐲各一對珍珠百粒負之而歸僕母聞之前來看視喜出望外以物變價購得良田數畝曩日窶人子忽成小康家貲財關於福分豈不信歟 
[皖省官塲紀事]  
　　升任甘肅藩司張竹晨方伯於上月三十日赴各憲署辭行初一日乘官輪船溯江而上由漢口取道襄陽樊城漢中一帶直逹肅州○新署懐寗縣范映泉明府於上月十七日由宣南起程蒞省尙未詹定接篆之期○本月初二日委署池州府邊卓存太守保挳由郡乘舟抵省謁見各大憲面禀要公小作勾留隨卽遄回任所○前辦榖米局委員周懐愼刺史於月前接奉憲札署理繁昌縣事所遺差務委候補通判周别駕維新接辦别駕奉札後卽趨轅叩謝諏吉初三日到差○藩轅牌示五河縣遺缺委大挑試用知縣張德瑜署理蒙城縣遺缺委拔貢試用知縣王檯鼎署理天長縣遺缺委候補縣楊德霖署理 
[搜贓無着]  
　　福州訪事人云去冬番船浦禪臣洋行被竊訴請保甲局緝查旋據眼綫稱向幹鄉某姓平日與賊往來人皆指爲窩主遂於某日飭捕往查見有烟膏若干復在其弟家中查見衣服等物回禀局總札委上横路巡查委員某君赴鄉辦理某君捧檄之下卽於夜間隨帶勇丁差役多人冒雨而去勤勞公事亦可見已不料事閱旬餘查無影響局總恐滋事故諭令折回聞須會同地方官辦理也 
[吳農話雨]  
　　姑蘇護龍街某宅素稱殷實子弟皆衣服麗都小竊見之垂涎已久本月初六晚鳴鐘八下有某竊濳身入内宅中人見兩呼捉賊亂竄出門旋被禽回肆行敺擊其人大呼曰我非賊奈何敺我宅中人置之不理敺　欲交地保送官一時哄動多人咸來圍看驀有某隣人訝然驚駭曰此係我葭莩親遠來我家探望汝等何所據而指爲穿竊乎宅中人大驚立卽叩頭謝罪鄰人堅不肯了無奈央人出爲調停贈以醫傷費且備筵席齋星官登門負荆請罪隣人始隱忍不言蓋當窮追時賊已遠颺黑暗中悞拉别人以致桃僵李代也然則人顧可鹵莽從事乎哉○盤門外某庵向由比邱尼主持香火祗以地極幽僻終年鮮檀越布施香積廚中幾不知有蔬筍之味上月某日庭中忽來一蛇黑質白章斑斕可怖尼喜曰是可借以牟利也浼捕蛇丐取貯籠内塗以五色供諸佛龕中密遣好事某向街巿揚言謂某處新得一龍甚著靈騐於是愚夫婦香花供養無間昕宵數日之間積得香資無算嘻若是尼者眞可謂巧於謀財矣特不知地方官聞之亦將治以妖言惑衆之罪否 
[會事紀聞]  
　　日本東京上野公園内開設大博覽會已列前報現因開會日期已近事務局中忙迫異常十一號花房事務官會集事務官審查官及編輯庶務等員協議開會一切事宜午後十二點鐘又與坂田山高等委員布置各事宜直至翌日午前三點鐘始退出其餘庶務局員徹夜不寐分理各事所有廿六號開會章程業已粗備又着編輯人編成小册一本悉載會中珍奇古玩書畵技藝貨物各類陳設之處并於門首繪圖以便遊覧者一望而知不難按圖索驥可謂慮周藻密矣 
 
 

Page 3

 
 
[湖工將竣]  
　　日本踈通琵琶湖自明治十八年起迄今五閱寒暑費洋一百四十萬元辦理各員備嘗辛苦今幸漸底於成定於日皇駕幸西京之時請皇行開壩禮尙須預備洋五千元爲開壩時費用云 
[新埠熱閙]  
　　朝鮮平安道平壤大同江奉韓政府通咨各國自華歴正月朔起作爲通商之地曾紀報端日本近接該處信息知該處河冰已泮船舶往來毫無阻礙前往貿易者頗不乏人日本公司得此信息擬於本月廿八號派越後丸輪船由神户馬關開赴釜山經鎭州運米至仁川次第向平安道凡航海逐什一之利者不免爭先恐後矣 
[海邦見雪]  
　　日本信云西歴十二號彤雲密布風尖刺膚自是釀雪天氣日本各地未邀滕六君稅駕朝鮮邊境下雪甚厚寒氣逼人是日日公司船尾張丸由仁川駛回長崎未開船時正當風雪交加搭客東西男女八九名同乘小艇而來將近輪船被風浪潑翻溺斃日本婦人一名風波之險有如是乎 
[漕督過揚]  
　　前報紀漕運總督松漕帥擬赴金陵會唔曾爵帥面商要公云云兹悉憲節南下已於本月初七日已刻行抵揚州闔城文武各官均於前一日駕舟至五台山遠迎及憲舟駛至遂各呈遞手版城内外各營於東西兩岸排列隊伍燃放鎗炮大聲起處山岳爲之動搖旌旂爲之變色憲舟並不停泊順流而下直指瓜洲文武各員曁各營又至南門外恭送是時風銛於刃吹面生寒雨密如絲沾衣盡濕各營兵役蹀躞泥淖中約一點餘鐘時始各收隧印委各官亦各遄返 
[觀察晉省]  
　　新委督辦揚州保甲前署淮揚海道郭觀察階刻已交卸道篆由浦上起節南來於本月初七日行抵揚州聞擬卽日揚帆晉省躬詣憲轅謝委再赴揚州差次云 
[交卸述聞]  
　　現署六合縣正任甘泉縣舒大令朝冕奉飭回任遞遺六合縣篆卽以現署甘泉縣徐木春大令調署已見本報督轅抄六合距揚稍遠自須委員先行代理以便兩大令早日交卸各赴新任聞省中已委候補縣秦明府基代理六合本月中旬可到舒大令俟交卸後卽當束裝赴揚傳述如此未知確否 
[演放大砲]  
　　初六日辰刻九江總鎭朱春山軍門關道李亦靑觀察以及遊戎守戎軍火局委員等先後詣鎖江樓下砲臺閱看各弁勇操演開花大砲一時砲聲隆隆烟迷兩岸開花子出幾如石破天驚尤奇者子落江心出没於洪濤巨浪中起疉數次大有翻江攪海之勢往來船 
隻均停泊片刻以避其鋒見者以爲得未曾有至已刻閱畢鎭道憲犒賞弁勇呵殿回城 
[上海文報局浙賑收解處接上虞經佩卿先生來信]  
　　諸善長大人閣下敬肅者昨奉鼎命力疾從公業將接辦春賑及開濬姚邑沙地引河工已過半並餘上一切工賑圖賑散賑粥廠牛當各情形於前月二十七日肅函由局遞呈計已得邀均鑒滋因霪雨連朝春花殭落自前月十七起曦輪久隱時而溟濛微雨時而檐溜淙淙三十初一兩晝夜勢若傾盆河水陡漲數尺二十三日大雪以後荳麥業已萎庳現在内河低田水皆没脛高阜之處又多霉爛蒼蒼者尙陰雲四靄乍雨乍收農民車戽乏術到處望洋而嘆沿海沙地若非此次開濬引河又成澤國今則南水北流暢入於海尙非大害惟凍若三冬不似春陽和煦將來各處收成總須减色其塘隄壩閘各工程不能襏襫從事災民一日停工卽一日乏食何前災未淡而後災又來民其何辜大不悔心文等在事同人靡不憂心如焚擬卽赶辦春賑略寛次貧户口高甸廟粥廠現已安排爐灶不日卽可開放其餘各項亦皆從速赶辦俾得就食有方牛當一項頗費躊躇間有種田十餘畝向資人力無牛可當者受賑則顔面攸關不受則又絶籽種借貸無門苦越恒流擬由就近紳士確切查明覔保加利酌借議定秋收後一併歸還届期再看豐歉核辦藉以補當牛之罅漏近日民情均尙安謐早日天晴稍息哀嗷之困知關慈厪謹略佈聞肅泐敬請勛安諸維德鑒不旣世愚姪經文肅上閏二月初三日 
[氣象一新]  
　　英國第三皇子將由香港來滬等情已列昨報兹悉英工部局業已雇工在英租界浦灘旗昌碼頭怡和碼頭及英領事署前高搭牌樓用冬靑柏枝紥成異彩預備迎迓皇子來游時當更增一番景色也 
[虹口火警]  
　　前夜十二點鐘本埠外虹口中虹橋北堍立大煤炭店失火延及左隣小押店英法美三界洋龍齊集灌救拆毁兩邊樓房二幢始得息滅計焚去煤炭店押店二家共計房屋三幢云 
[定期接篆]  
　　前報列新任海關道聶仲芳觀察有於本月二十八日接印之說兹悉觀察擇於二十六日接印任事俟由金陵回滬後卽當頒發紅諭云 
[徐園品蘭記]  
　　雨絲風片擱住春陰九十韶華幾不知已過大半矣星期多暇喜見晴曦客有約赴徐園品蘭者遂於午後乘薄笨而往時則游人如蟻絡繹於廻廊花榭間碧柳陰中微露杏黄衫子如披趙大年山水穠麗中别具淸華登其堂棐几湘簾纎塵不染黄磁綺石位置咸宜予以俗中人從未識國香聲價惟聞客指點曰此朱荷也此新蝶也此新梅也此素心新荷也此湖州梅也此大金錢也此素心文團也此集圓也此龍字也此汪字也　外尙有數十種子聽之不甚了了卽偶記憶亦旋遺忘戯問客曰此皆羣芳譜所載曾經古名人品題者乎曰是不然惟各隨人意標一新名耳必欲按譜以求之其能免刻舟之誚歟旣而暝色催歸游人漸散乃邀客偕返方過鑑亭後長廊園丁謂子曰十一二日尙須再賽二日請破工夫明日早些來于笑應之曰諾歸至尊聞閣爲之拈管以記之 
[縣署瑣案]  
　　李春森控張樹卿陳錫卿秦少梅王雲峯等一□迭紀前報陳已笞責枷號張秦王等人於昨日經裴邑尊升堂訊究張稱並無誑騙情事秦王同稱實被拖累邑尊斷秦王各繳洋一百元方准從寛釋放○陳正邦冐名金掌生將蔡迪燦地基賣與洋商蔡具詞投縣控告昨經裴邑尊提陳訊究陳稱金掌生與蔡迪燦調換基地由金將蔡地永遠租與洋商小的並不干涉蔡稱並無基地調換實係陳頂名盜賣叩求究追邑尊喝將陳笞責二百板銷示頭門令將金交案訊辦○漕河涇賭棍張阿德經裴邑尊訪明飭原差地保等緝獲解案昨日邑尊升堂訊究張稱小的並無聚賭情事邑尊謂本縣業已訪明確實豈容抵賴飭笞二百板荷枷與徐阿悌一併示衆 
[英廨瑣紀]  
　　李陳氏扭王楊氏至英會審公廨喊稱女兒阿狗年十六歲於初四晚持銅釣出外到老虎灶買熱水一去不歸查得銅釣仍在老虎灶女兒有對隣人看見被王楊氏之子金奎誘匿向該氏理論置若罔聞今將該氏扭案求請究追蔡太守飭將王楊氏發交官媒候訊○華捕在路見貧病臥路之張阿福舁送捕房巡捕頭命送英會審公廨請爲安插蔡太守飭將張阿福發棲流公所留養醫治再行發落 
[法界捕房瑣案]  
　　俞寳寳所駕馬車溜繮飛駛撞壞東洋車經葛同轉訊明將俞押候交到馬車主陸仁林賠償一切此已列諸昨報者也昨晨陸遣夥施長生投捕房訴稱主人有病不得前來所有碰壞之車應賠若干務請大老爺恩斷可也同轉飭某包探將東洋車主王傅氏陳長發鍾松松廖雲亭傳案問爾稱碰壞之車修理需費若干可卽估明來禀土傳氏稱壞車三輛約需修費洋七八元鍾稱碰壞一輛需洋一元五角陳稱碰壞一輛約需五元同轉問爾車購置時出錢若干答稱十元現已用過二年矣施稱各車情願代爲修理同轉着交俞一一拉回限三天 
 
 

Page 4

 
 
内修好交案另有一輛未甚傷壞仍着車主拖回○曹仁發深夜獨行被捕拘押經葛同轉訊明着押候央人來保等因已詳昨報昨晨丁聚順帳簿店主郭金寳投案訴稱曹向來安分叩求開釋同轉謂旣係安分之人不應深夜在途行走姑念爾來具保着領去囑令以後勿再胡行○前紀漆匠劉福昌肩荷雪裏紅行過陳家木橋舟子欵其行竊送押捕房昨晨元盛漆作主唐連寳遣子氣生投案訴稱劉係作夥無知犯夜求恩釋回葛同轉着將劉帶出略加詰問劉供稱小的偕友吸烟回時過晚中途彳亍誤被拘案同轉謂爾若不竊物何致被拘着掌頰二十下交唐保去○某號巡捕拘獲賭徒黄蘭生葛同轉訊供狡賴着押候查明再核云云昨已紀諸報牘昨晨金興龍棧主金賢富投案訴稱黄住棧中已有二年之久未知其因賭被押同轉着掌頰二十下交金保去 
[來信照登]  
　　謹啓者刻讀貴報有呑針斃命一節讀之令人悱惻第有友人深知此法者設或誤吞針下用生癩蝦蟆一隻挖取眼珠二個用開水送下旋卽瀉出如呑針二枚用蝦蟆二隻三枚三隻俱此類推據云已曾親見獲效甚神想貴館樂善爲懷懇卽錄報端廣爲傳播俾病者急救於萬死一牛是爲感禱 
[淸凉山人拜泐]  
[慈航普渡]  
　　心持半偈萬綠胥空幾置世事於不問矣有時憫厥奇災毅然感奮以副勸募者之望一片仁慈未始非當頭棒喝也今由本埠小南門外三昧𤲅續交到春賑救命册一扣係普陀山僧經手共募英洋三十六元七角但坐蒲團劇憐菜色想深山野寺一動以暮鼓晨鐘濟世之心油然而生慈航普渡洵不誣烏除將各法名臚列淸單外先登報佈聞上海此巿絲業會館籌賑公所施善昌謹誌 
[六謝捐册]  
　　啓者曩承貴報附送敝至施醫贈藥一文愿捐册荷蒙各埠紳商源源惠助疉經五謝報端諒蒙賜鑒兹自二月廿五日至本月初六日止共荷各埠　回捐册三十一扣計收規銀十兩零七錢一分二厘紋銀三錢英洋五十九元一角對開洋八元大錢一千二百十五文銅洋一元二角另繕淸單外同人等深慮施期將届而經費曾形竭蹶再乞各埠諸大善士解嚢賜助擲回敝册得能集腋成裘俾抱病而來者咸使回春而去豈特同人等感激無涯耶謹誌寸逹以謝以勸此佈 
[虹口元濟善堂同人拜啓]  
[减潤售票助賑]  
　　鐵沙聽嚶軒主陳黼堂先生書法功深不拘大小行楷各臻純妙並擅雞毫求書者日繁有徒前北五省災荒特刊潤格當時陳竹坪善士爲伊登報招徠　賑去秋江浙災荒目前之阨奚能　救爰照前潤减去四份之三刊印潤票二百張售賑今歲適伊令堂太孺人七旬壽誕奈太孺人自甘儉約不忍費人敬先生謹遵慈命槪不舉動惟增印潤票一千張售濟災民以慰母志第塾課之餘暇晷無多僅書扇册對子急思集腋杯水車薪在所不計焉其售票并收付寫件處布巿在胡裕昌木在北巿四馬路天吉樓曁寳善街怡珍南首捷發吕宋票店城内廟東馬姚弄萬信昌布號四處收下潤資請徑送江浙籌賑處塡明某處交　陳黼堂先生第幾批潤資若干捐票交代勿經已手以期點滳歸賑與世之謬訐助賑實肥自已私嚢者如懸宵壤天神有知自必佑壽母加餐康健益壽延年可以預祝再先生虚懹若谷書法年勝一年倘諸君有意求書獨箋扇未備不妨先買票子日後隨時繕寫他日潤資照舊仍可執票憑書目前之善舉旣囊後此之潤資預備誠一舉兩得豈非善舉中之一快事哉爲特登報以供衆鑒 
[蘇省撫轅抄]  
　　三十日常鎭道黄辭行分發江蘇試用從九品夏紹唐江西人禀到○閏二月初一日卽用縣劉允恭禀知本日到發審差四口銜浙江補用知縣留神機營文案查辦山東黄河繒圖委員余仁安徽人由京來褚成憲禀知奉松滬厘捐總局札委閔行厘局差候補同知司獄徐垚禀銷盤胥厘卡差縣丞姚守彝禀知本日趼盤胥厘卡差揭傳淵禀辭赴南渡厘局差王茂華焦子辰巡檢袁礽傳蔣家澤均禀知奉委松江府差遣吳光煜禀辭赴常州府差遣胡澄江典史胡得寛均禀辭奉委松江府差遣○初二日縣丞彭錫恩禀知奉籌賑局憲札飭會同義賑紳士辦理江震兩縣掩埋事宜卽辭○初三日直隸州知州用侯補知縣陳玉斌吳淞驗補捐局來謝委署寶山　事吳成禀知奉委善後總局文案支放差○初四日委署寳山縣陳玉斌禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[荒塋設祭]  
　　日本廣馬塲租界内舊時唐館後面迤麗皆山廿上有古招魂塲焉當年臺灣之役日兵雖未與華軍開仗而在船死於疫者以千百計義和後載至長崎悉葬於此日人以其歿於王事歲歲致祭以示勿諼西歴本月廿二號又届祭期十點鐘時塲之四圍徧揷旗幟中供祭品香花燦爛燈燭輝煌瑜時聞喇叭聲將校士卒一律西裝從甬道進鵠立兩旁文官中野長　縣以下亦與焉續有上中下大小各學校生徒日師率領從租界傳號面來大者各掮洋瑲小者徒手分作數隊步伐整齊不不三百人又有女學校生徒由女教習率領而來以二人爲一起付的俏的肥的瘦的大的小的亦不下二百名齊集兩行令下各人面向裏聽賣祭文然後行禮日人祀神祭先無拜跪儀惟稽首拍手而已是時一合行禮但聞拍手聲如裂帛如破竹觀者大有人山人海之勢至晚旗戟上及周圍均菓各色燈球遙望之不啻明星萬點更以各種烟火燃放一聲響亮上干雲霄燃畢始散日人所紥烟火取象天文如雲中龍雨中月紅日金星九龍搶珠七星掛斗之類極耐久變熊百出西人喜之凡遇壽誕宴客之夜兵船上及公館中競放焉 
[合浦珠還]  
　　廣東香山人盧某去春由日本回華挈同日女名西毛者内渡去冬又到長碕致被日人指出由日官照會中國理事官請將盧某押追曾紀報章理事揚星垣都轉於審問時向盧再三開導令將女交出當可從寛開釋壚答稱此女現在家中祗令其抱衾與裯並不任其飄茵隨溷鄒轉着　寫信到家令該日女附輪回碕香港亦有日本領事駐紥家人得信遺女至香港交日本領事覓船使歸上月下旬日公司伏木丸輪船開行卽搭此船於西歴本月十九號到長碕經公同中人帶領上岸交裁判所檢事局官收管聞女貎甚美年方十七眉目流動眞是尤物惟已攺廣東裝束遠涉重洋舟車勞頃未免丰姿憔悴有似病西施至於盧某或由中國理事府薄懲開釋或㴲解回籍均未可知又聞中國理事與裁判官傳女到案會訊一次據女供稱自願從行云 
[重色輕生]  
　　西歴本月廿二號一點鐘時日本大甫附近分海關口巡街捕見海邊有一男屍岸上有衣服等物放在一處逐一檢點知死者委係投河自盡袋内尙有紙幣銀洋四十元並自已名片視之係本引地　日商家之夥年纔十七當卽知照其家將屍撈起問何以致死據該商家主人云此人情竇初開好作押邪遊平日苦無孔方兄未能肆意揮霍昨適命伊赴往來店鋪收賬至晚未歸問之前途知共收銀洋八十元正在尋人今袋中僅存其半當已償却風流夙債昨夜一入迷魂陣如醉如痴揮金如土至今日欲歸不得不歸又恐尋着道官究辦故萌短見云云巡捕問畢囑爲收殮一面復往各處妓樓棎聽得悉其人果在某妓院償夜合資並將舊賬如數歸淸矣爲之一嘆温柔鄉本是銷金窟此人因私廢公置性命於不顧凡年少學徒往往竊取銀洋向靑樓買笑觀此可爲前車之鑒 
[湖州府鳥程縣嚴禁小說淫詞]  
　　烏程縣正堂示小說淫詞久干例禁有等茶館罔知明文延雇唱客借作營生書夜彈唱勾引多人淫歌艷曲悅耳動聽愚民無知以假爲眞心神蕩佚妄想邪行攸關風化禁令亟申流徒笞杖定例綦明自示之後各宜凛遵倘敢違犯立拿究懲愼莫嘗試法不容情 
[上海虹口元濟善堂施醫給藥一文愿第六次淸單]  
　　四馬路盤記來常德泰記九八元一十兩另七錢一分二厘靑雲里黎徐氏洋五元松江華亭縣錢漕房寄來葛積慶洋四元由徐州道署寄來朱星齋三元鴻源恊記來仁壽主人二元蕪湖崔同茂寄來崔鶴樓本洋二元崔基福堂崔合章崔祥森崔思法四户各本洋一元共五户合本洋六元七九升合英洋七元五角九分崔祥受崔金思淸或炳全李華卿五户各洋一元吳梓卿錢六百文福芹錢五百文汪船海陳善余紹先三户各錢四百文王希泉錢三百五十七文羅紹先焦庚佐二户各三百文劉純丙　春槐畢爵之係陳氏四户各二百文無名氏王受錄章靜安項添鐘吳海林五户各一百文共十七户合錢四千五百五十七文伸洋四元四角一分源泰亨莊來仁川吕子才屠述卿二户各日本洋一元盧金官馮淸一陽春泉馮采臣陳韋生張和生張陽園袁維王生禹門楊存壽十户各日本洋五角右燕教外佚人三十五愿二月分洋一元香港文裕堂募廣合號三愿全年洋一元二角樂善齋樂善同蔡學堂楊鶴沙揚靜思吳錄卿六户各一元淸江甫寄福興潤局來廣源莊募無名氏文銀三錢正四明黄氏嘉善羅星臺愼餘錢莊公和祥棧嘉定張樸茂堂慈東費家畊蘇純齋蕭海峰謙益堂靑甫金粟記龔全林海過人平陽氏十三户各一元乍甫無力人七角茸城綠蕉居士南頭無名氏勉力子三户各五角○絲業會舘來泰記二元無名氏顧耀記無名氏三户合洋一元余渭川無名氏譚安臣無名氏力不足氏陳澤生六户合對開洋一元陳氏劉葵主無力人養志盧求安人丙狄堂張勉力子王相濤陳泰松九户各一角修永堂康五分陳智三田子畦陳德泉史濟發郭宅史美玉六户合洋一元七角五分錢十五文復新園順記錢六百文劉浩然劉鳳翰劉鴻易劉鳳臺劉鳳璋劉官任六户各錢一百文周裕豐來無名氏銅洋一元二角○以上共收九八元一十兩另七錢一分二厘英洋五十九元一角日本洋七元對開洋八元文銀三錢正大錢一千二百一十五文銅洋一元二角合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
