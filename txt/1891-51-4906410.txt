# 1891 - 51 - 4906410

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[附送捐册]  
　　高易恊振公所其首事者爲粤中之巨紳富賈故能登高一呼衆山皆應頻年籌募捐欵計不下二三十萬洵稱涓滴歸公不遺餘力現以直東春賑方殷非得二十萬金不足以楊枝灑徧因特刋印捐册託本舘隨報分送務望諸仁人隨緣樂助俾災黎同沾實惠是固籌振諸君所朝夕禱祝者也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男文屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[欽案訊結書後]  
　　自來有國家者將欲使百僚稱職庶績咸熙必以澄叙官方爲先務虞廷三載考績黜陟幽明周官以六計弊羣吏漢宣帝考察吏治綜覈名實故能使治績蒸蒸日上日計不足月計有餘盖在上者日以整飭紀綱爲念則承流宣化者自然默體上意奉公勤職大臣法則小臣廉馭吏嚴則羣吏奮於以媲美唐虞追蹤三代不難也近世於吏治亦極講求京内則部院各衙門皆有京祭之典保列一等者卽邀不次之超遷膺非常之寵遇柬外則每届三年舉行大計凡保薦　異者率皆才能出衆勤勞夙著之員其有疲癃殘疾不謹貪黷者則立挂彈章不少瞻徇凡所以激勸而創懲之者不可謂不至然而吏治猶未盡美官方猶未盡肅逐隊趨轅隨班聽鼓者或挾揣摩迎合之見或以夤緣奔競爲工苞苴之計行則廉恥有所不顧請託之風熾則考課亦屬具文恭讀十三日電傳　上諭而不禁肅然以起慨然而歎焉按福建　寗府知府蔣太守被叅撤任時已在三載以前本報早將其事綴錄報中卽所謂釁起黄堂是也在後訐禀紛爭由楊石泉卞頌臣兩制軍先後嚴飭兩司秉公訊辦因案内供詞各執並提傳人証未能卽行審訊遂由蔣太守以被叅寃抑案懸莫結並劣員營謀署缺賄囑舞弊等詞赴都察院呈控　朝廷以叅關重大卽派貴午樵沈叔眉兩星使赴閩查辦及兩星使到閩調取人証卷宗隔荆研訊嚴密關防其時本館亦已將訪事人所述風聞之詞列入報中至各人如何供招星使如何定讞究以事機秘密未能卽知詳悉洎十三日恭奉　綸音乃始恍然於此案之原委回所蓄疑而未釋者不啻撥雲霧而見青天按梁太守署缺到班楊制軍循例委署並非受人請託此事固無可訾議者惟幕友王孝廉函致沈軍門稱係伊從中爲力囑向梁太守索取銀兩係屬從中誆騙原與楊制軍無涉制軍僅僅失於覺察一　之瑕初不足爲制軍病案中牽涉各員或有揑飾徇隱之意或無串謀唆弄情事業經分别訊明而梁太守之央浼營幹沈軍門之過付贓私業經訊有實據遂各從重治罪一則發往新疆効力贖罪一則發往軍臺効力贖罪夫而後央浼營幹者皆以此事爲前車之鑒相與束身圭璧安分自全不敢稍萌非分之想而代人說合者亦可知所儆惕知所戒懼不敢妄與人事從此宦途風氣爲之一變關繫正非淺鮮詅以見貴沈兩星使之掃除情面平反大獄無杜無偏至公至正眞能仰副　朝廷澄敘官方實事求是之意雖兩星使覆奏尚未見諸邸抄然　聖諭煌煌薄海臣民咸得恭讀曉然於此案之若何緣起持何了結而知　朝廷明見萬里之外黜惡懲奸不稍假借有不交口而頌　聖明翹首而望郅治者哉或者謂梁太守以堂堂典郡之尊自非胸無點墨者比何致乞助私門贈金暮夜同於委鄙齷齪者之所爲不知宦途擁擠則下僚圖有沈淪之苦無論補缺無期卽委署一缺委辦一差亦幾如登天之難於是熱中巧宦或藉津要之聲援恃尺一書以爲先容或以孔方兄爲說項地以冀早得一差早委一缺繩以　國法雖無可宥論其苦衷確有可憐在方面大員公而忘私國而忘家嚴毅剛方固不肯受屬員之請託然安知蓮花幕下客藉端營私託名索賄無王孝廉其人乎如其有之在得署一缺得委一差者不以爲例應委署而以爲得自營謀此倡之而彼效之仕路將有不可問者是以歴來有名望有氣節之人仗鉞建旄兼圻坐鎭無不以嚴密關防力杜請謁整躬率屬崇正黜邪爲先務誠恐防檢稍疏則焬竈蔽明僉人側足流品因之混雜節操遂以不彰也此次梁太守雖有央浼營幹之跡訊明係幕友誆索於楊制軍之公正廉明固自無傷竊願此後封疆大吏延請幕友必擇品端學粹之人毋使言僞行堅者得以濫竽充數庶可任心膂股肱之寄而杜營私婪索之風浮沈下吏雖欲以鑽營爲事其將何隙之可乘何間之可入豈非握要之計哉袞袞諸公尚其於此加之意乎 
[本館接奉電音]  
　　昨由京友電傳　上諭一道敬謹譯登○正月十七日奉　上諭雲南糧儲道員缺着英奎補授欽此 
[行轅瑣述]  
　　金陵城池之大甲于直省幅廣闊極矣其城隍周圍計有九十餘里尤非直省可比溯自克復迄今已有二十餘年矣承平日久城墻垜口多年未修因此不無損壞坍塌之處日前劉峴帥在金陵乘坐紅船由下關進口時峴帥在舟中用千里鏡沿城瞭望自儀鳳門至水西門一帶垜口損壞城墻坍塌甚多亟宜重加修整以期鞏固駐節後卽傳見中恊王友土城守協邱雨亭兩軍門曁首府李筱軒觀察面諭以今年俄國儲君擬三月内外乘兵輪航海來滬道出金陵時進城遊玩臨江一面城隍非修葺完整恐不足以壯觀瞻亟宜籌欵興修王協戎等奉諭後卽於初九日督率書吏兵弁携帶弓尺親歴城上履勘挨叚尺量由儀鳳門獅子山起至水西門止計程十六里有奇長六千三百零三弓垜口二千二百八十一個内損壞殘缺者一千五百二十九個倒平無存者六百十個新修者三十二個堪用者一百十個會勘旣畢當晚卽呈開清摺禀知峴帥會同沈仲帥向瑞茀侯方伯面商撥提欵項萬金以作工程經費並諭王恊戎調回親軍四營隊伍諏吉興工修理限於六月竣工此役並不另委文員監工悉歸王協戎督率經理邱恊戎 
 
 

Page 2

 
 
李太尊襄贊其間峴帥於未莅任時卽經畫精詳不遺餘力其體國公忠卽此一端已可想見其大槪矣○劉峴帥莅金陵後本擬小作勾留約月之下旬再行起節迎摺北上初八日晚間接奉總署傳來電諭着卽來京陛　見峴帥遂擬在金陵過上元節卽於十七日乘兵輪赴滬一俟海道暢行立卽航海入都○峴帥於初九日六點鐘命駕諸莫愁湖奠祭沈仲帥德配嚴夫人其時沈仲帥亦親至莫愁湖迎迓峴帥司道三大營首府兩縣均先行出城伺候峴帥奠祭畢卽回坐船仲帥曁司道等亦先後命駕回城○長江水師提督李與吾宫保江南提督譚青崖軍門先後抵金陵親賀沈仲帥劉峴帥年釐並面商要公悉駐節於旱西門外坐船聞俟送峴帥啓行後然後起節回署云○天下吉祥如意之事往往當寵眷優隆不期而至此嘉庥所以稱洊至也沈仲假莅兩江後禔躬康豫精神更爽健異常初九日晚間兩點鐘報添一孫少君次晨文武僚屬均紛紛詣轅叩喜帥齡將届七旬榮懾兼圻又得抱孫之喜輝增文褓譽擅石麟後福正未有艾也 
[水西春色]  
　　金陵水西門内倉巷有某甲者業商賈善操奇計贏家遂臻小康生丈夫子五人因爭家産屢鬩于墻五人遂析爨分居各樹一幟二老因無兒媳侍奉在側獨居之處白髮頽唐相依爲命日前夜間四鼓時鄰舍失愼連累其宅二老雖聞聲驚醒然睡眼朦朧倉猝間未及逃出同罹於難噫慘矣夫五子均已成丁不得謂之無福乃老夫婦以子舍虚左之故致遭此厄爲之子者將何以爲心是固不得援釋家命該火刼之說爲之解嘲也吾得斷之曰五子不昌是無人理五子若昌是無天理○自赤蚵磯迄白鷺洲爲護城河上接赤山諸湖水入江之道近未濬治一交冬涸盈盈一帶不韋而杭刻因諸巨舟横截江口層層寄椗民船幾不容出入買棹者多倚篷觀望有過十日猶仍對鬼臉城而莫辨妍媸者此不得謂封家姨石家妹之太無情緒矣○釋家以不可解之虚無造爲想當然之禍福名爲因果以惑世人然因果之說如欲觀來生因今生作者是欲觀前生緣今生受者是數語却有至理故雖聰慧絶倫福分兼備之士亦俯首其彀中人以闍黎之坐享太過而不知作之於前生受之於今生者其報應正自不爽也金陵寺觀住持多結緣於富貴之家府城隆廟其一也每歳所收還愿一項金銀珠寳雜入其内向來住持皆以窮奢極欲爲地衿所逐去冬某住持創辦粥廠禀明願以無用之財做有用之事有某紳者爲之輔而廠遂成然僧力薄可暫而不可常某紳又爲之托鉢俾僧不得中止因是僧亦筋疲力竭外觀頗以爲美談有知其事者謂僧務虚名而受實禍不知何指大約該僧强所爲能讓千乘之國而不免作色於筥食豆羹者歟 
[金陵燈市]  
　　夫子廟一帶向爲裙屐遣興之所平時鞭絲帽影往來如織至新年則携小兒女來討利市者尤覺鬢盡步搖手都阿堵計自元旦以來麗日晴烘一路細塵如麴弓痕印處柔軟無聲十三日始春雨廉纎沾衣欲濕寍俗以十六日上南門城頭爲年老人賽腰脚健否大街小巷家家料理踏青鞋子繡閣嬌娃尤願天公做美便可於華燈耀處人月圓時了却纎手同携心願俗以十三日爲起燈十八夜爲落燈賣燈者早已到處成市據个中人云此項頑意每届不下三四十家每家各可售錢百數十千成龍卽妍畫虎便斑鈎心鬥角者每於此卜一年利市云○江南冬賑旣周且溥眞可謂　皇恩浩蕩去臘有謂只辦兩個月者數粒而炊之貧黎不覺對雙弓米而慨焉興歎今歳忽聞照例於十一日在城内外一律散米一時歡忭之聲如逢樂歳可見一升一斗在上者不過經費之多籌而半饔半飱在下者不啻醍醐之拜賜古人云權然後知輕重度然後知長短此當軸諸鉅公所以詳審其輕重長短而有此有餘不盡之仁惠耳○金陵城垣之廣生齒之繁庶類之雜邊幅之疎其所以累卵而不危安枕而無恐者以有保甲爲之防患於無形消萌於不覺耳十數年來保甲之權殊不及地方官遠甚而閭閻遽比之爲弁上之髦上月保甲分局以承平日久職等司柝未免以有用之才置諸無用之地因聯名公禀督憲請予裁撤傳聞如是未知確有其事否或曰是憤百姓不知保甲之得力起見又謂此中有諺所謂喫砒霜毒老虎之健者天下本無事吾重措閭閻少此重門鎖鑰終非地方之福○去秋觀音門外保甲分局朱委員以非刑致死革勇一案當經總局查明撤差嗣苦主在院控告發江寗府審訊不止一次終以朱委員恃符狡展未能訊取確供後經奏叅革職歸案審辦目下讞局迭加研訊始有確實供詞俗語云王子犯法庶民同罪言法不論貴賤也此公向恃殺人不償命故敢逞此威風今應悔父兄之教不先師友之諛太過矣富貴子弟甯可山頭望廷尉切莫廷尉望山頭○新任兩江總督劉峴帥抵金陵後行轅原預備在文正書院峴帥以北上在卽不願進城遂仍駐船上前報謂移節書院者係耳食之悞也連日峴帥入城拜客旌節過處父老婦稚咸奔走道左以得見威儀爲幸盖峴帥前在江南事事和平寛厚不動聲色而一切自無茸濫黎民戴德至今不忘故望其來而惟恐其不速來也○獻歳以來相傳患氣痛而殞者有五人焉向來此種小病人皆視爲尋常卽患者亦以爲是固無碍往往隨發隨愈付之不理今歳患此疫者並不加劇亦無别樣號呼苦楚然聞一二日卽不治卽治亦多方不效甚至朝尚負手於門而夕已偃尸於牀究不知因何致此想精於醫理者必有以騐諸天時合之人事發先賢之所未發一昨小儒之舌而抒驚天之論矣 
[袁江雜錄]  
　　謝觀察以勸辦直賑奉　旨賞戴花翎○甲乙二人於迎年之際在閙市共賭差役欲送之官賄以錢始幸免○湖嘴某質鋪於初六夜失愼焚斃學徒多人灼傷者十餘輩慘哉○欽差大臣貴星使由福建查辦畢於初八日抵浦北上回都覆　命○清河縣特邑尊仍回山陽本任遺缺由道憲委屠新之大令代理○某浴堂主之子已二十餘歳矣素不習上於某日携衣數件出外不歸覔之杳無消息○漕憲嚴核各防營緝捕之勤惰獲匪之多少酌定奬賞大者數百兩小者數十兩○某甲與某婦私經夫弟捉獲捆載而來意欲報縣船甫抵埠甲將繩挣斷鳬水而逃 
[皖垣决囚]  
　　初九日奉到釘封文書由府縣禁提出男犯兩名綁赴北門外絞决查一犯年甫三十餘係合肥縣人因强姦未成致該婦含羞自盡遂定絞罪當該犯出監門時醉酒高謌面無恧色此眞别有肺腸者也 
[俄路告成]  
　　香港報云俄羅斯國所屬西卑利亞之鐵路自前年籌欵興建工程極形忙碌從事其中者有日不暇給之勢近接琿春等處遞來信息得悉此路已竣本年春間當可載客來往查此路由西卑利亞接至歐洲將來由中國日本曁亞洲各國前往泰西較曩時倍形便捷俄人之爲此舉固屬不惜浩費尤爲殫竭精神其路程計長四千八百一十西里需費三千二百萬磅途中隔越三大河倘由此建橋以渡則用欵更鉅計自鳩工以來斬棘披荆鑿山通海不知幾煩擘畫所經之處不少菁華薈萃異日駕輕就熟則西卑利亞東方之金銀銅鐵等礦均易於開辦蓋前因開礦機器艱於載運故雖有美礦而未能開採今則負重致遠不啻指顧問事何便如之其附近黑龍江曁乳蘇利轄内向多空曠之地因與民居相去遙遠荒烟蔓草一片荒凉幾爲人跡所不到旣開此路則轆轤銜接不難煥然改觀且該處水土極爲得宜與法國佳山水之區無甚軒輊十年以後中日兩國之陸路商務恐盡爲俄人所奪而俄屬琿春一帶得此以爲唇齒之依必將成爲重鎭且扼其險要進可以戰退可以守中俄倘有邊釁俄人調兵運餉呼應尤靈不出兩旬可將十萬援兵調赴中國邊界由歐洲往中國僅半閱月卽可戾止非若目前多費轉折云云按此爲西字報所言本館以俄國之建此鐵路於中日兩國煞有關係於中國更有强鄰偪處之虞亟譯之以爲留心時事者告 
[日本地震]  
　　日本來信言去臘二十七晚希奥高地震二次初次在一點半鐘時候聲如雷厲且悠然而長第二次隆然一聲比初次更甚各屋宇均覺自下而上搖搖震動居人甚爲惶恐云 
 
 

Page 3

 
 
[俄使來華]  
　　俄國新任駐華公使加先禮不日附航赴北京接任俄國派駐上海領事未士禮亦定於來月履新 
[星軺赴法]  
　　英京來信言中國出使英法大臣洪文卿星使定於本月初三日由倫敦啓程前往法國巴黎斯京城聞星使此行欲拜會法外部大臣商議交涉事宜若何要公外人尚未知悉也 
[檀主逝]  
　　夏灣拿來信云續香山主於客臘稅駕舊金山忽抱重恙於十一日下午告終旅次旋經醫官騐明病緣腎虧以致續命無方卽由舊金山官員厚備棺衾儀仗於殯殮後將靈柩護送至書信船載回檀境查檀主前星不耀祗遺幼女一口未曉繼體之君又將誰屬也 
[星軺續記]  
　　出使日本大臣黎蒓齋星使秉節回申已詳昨報兹又悉星使於本月初七日偕叅贊錢琴齋觀察抵横濵翌晨乘火輪車至神户小駐二日　同神户理事蹇虚甫太守乘西京九旋華旣抵申江錢觀察以長發棧爲公館蹇太守以泰昌棧爲公館星使先於去冬送瀛眷至上海賃居英大馬路北首逢吉里因卽以逢吉里爲行臺蓋恐重勞地方官故不令另備供張也謂非舉世滔滔中獨著清風亮節者哉 
[謠言可笑]  
　　春燈賽罷密雨連宵蝶夢方回震雷洊至竊訝豐隆君何興高采烈竟稅駕于新春耶晨起童子譁然曰昨夜外間震死一人矣斥其語涉不經則四鄰已喧傳殆遍旣而行過八仙橋畔見有多人指水中偶語亦有吐舌作驚駭狀者排衆而入則一老者斜枕河干閉目垂眉淤泥滿面羣曰此卽昨夜三鼓後霹靂擊斃者不覺色然曰阿香車眞大肆淫威哉旁一人曰此非天誅乃地滅也不觀其下身陷入泥中乎一時愈傳愈廣哄動千百人爭往閒觀幾無駐足之地附近某寺僧聞所聞而來思欲見所見而去乃戲問曰爾非鄭家詩婢何爲乎泥中其人含糊以對曰當雷震時有人喚我到此處好事者聞之鼓掌曰有是哉此僧頗具佛力故他人問之不答僧問之卽能言非地滅而何或曰旣遭地滅何又不死又有人曰諒此人作惡多端天不欲使其卽死必待向衆宣言惡蹟始全身陷入地中於是觀者益多謠傳益誕事聞於新巡捕房副捕頭卽帶同包探何瑞福及三道頭西捕前去竭力拽之不起用松板鋪諸灘上以繩繫其腰始得拽起一再盤問仍默默無言因舁至捕房招人來認旋有粤人某甲言我與此老相識此老大他卓其姓粤東其原籍年已七十餘歳向設小烟寮近忽患痰迷之症想病發而自沈於水輾轉良久以致深陷泥中世旣無天誅之人又安有地滅者哉捕頭命包探查其家屬赶急領歸干是謠言頓息 
[雷震紀餘]  
　　前晚三鼓時雷雨交作霹靂大震居人皆從睡夢中驚起昨日探悉本城虹橋浜之木欄被雷擊毁數丈石駁亦坍數尺並有川沙人何某裝載蘆柴前晚雷雨時行至白蓮涇被雷擊斷船桅一根此皆悞觸電氣所致一切謬悠之說何足信乎 
[狠心辣手]  
　　楊某氏年逾花甲向設花烟館積有造孽錢遂不復作花柳生涯賃居本埠六馬路天福戲園對門弄内其子年已長成幼曾娶某姓女爲童養媳邇年其子頗知自食其力在天仙戯園寫帳目園中人呼之爲大水牌先生蓋不甘曳屋泥中而居然抗顔座上焉從前氏曾借親戚某甲洋銀甲時至氏家索取忽有人謠言甲與氏媳有私氏聞之遂於前夜嚴加盤詰媳堅不承認氏怒甚將媳扃閉房中給以麻繩一陳阿芙蓉膏一匣曰今夜三更時節准送爾入枉死城服毒雉經憑爾自擇他日泉途相值莫謂老娘無香火情也鄰右聞是言咸代乞免氏不允媳無奈將烟吞下氏坐待媳氣絶始回昨晨草草置備棺衾爲之成殮刻此事已遍傳遐邇聞者莫不爲之髮指詈氏狠心特不知捕房及會審公堂亦將聞而查辦否也 
[清理帳目]  
　　滬南永恒米行於去臘倒閉波及同泰棧以致在縣涉訟迭經陸邑尊提訊諭飭米業司月秉公查理此皆詳紀前報前日據永恒行主賈卓儒及同泰司帳龔靜泉並張竹山投縣邑尊提同泰經事朱殿香升堂集訊先據賈卓儒供稱南匯周浦鎭人年二十三歳捐有五品職銜永恒米行向係我父所開父親去世我尚幼故托叔父賈耕心經管行務我不與聞去臘如何倒閉及虧欠若干均不知悉現因涉訟投粢求請鑒察龔靜泉供稱在同泰爲司帳去臘二十二日晚間我在行中算帳經賈耕心言欲回家至次日尚未到行我往找尋未曾覿面不料突有某錢莊經事帶領多人來行搬貨現在求恩交保出外往查各帳究虧若干張竹山朱殿香供與龔同旋據原差禀稱現在查得荳油尚少七百餘簍棉花尚少一千餘包邑尊得供判將賈卓儒交捕廳看　並着將賈耕心交案張竹山交保龔靜泉朱殿香交差帶同清理帳目禀覆核 
[泳人理處]  
　　前報紀江木坤扭媒人周司務吳阿明至縣喊控花桂炳賴婚陸邑尊于前日升堂提訊江供稱本邑人耕田度日前年憑周吳二人爲媒聘定花桂炳之女爲室言定財禮洋一百元已付六十元擇吉本月卄六日完姻不料花忽悔前議爲此投案喊控求請究斷周司務吳阿明同供爲媒是實花之悔婚因重索聘禮不遂之故求恩鑒察邑尊得供卽着原差帶同原媒向花妥爲理處再行禀覆 
[限期賠洋]  
　　龜子趙明山與姘婦大脚銀珠卽楊銀珠虧欠陳松記英洋三千六百元經陳控諸法公堂旋蒙准詞照會英廨請提趙明山歸案英廨讞員蔡太守因趙明山避匿不出將銀珠提到昨晨飭差送至法廨歸案辦理陳松記亦投案申訴前情並將票據呈閱同轉問票上共借洋四千六百元今控欠祇有三千六百元何以數目不符陳稱其中一千元於前年八月間在劉方氏會欵上劃到未將借票註銷同轉問銀珠曰爾乃女流借欠如許銀洋作何用度供稱姘夫趙明山前開朗仙園戲館迨後閉歇欠債甚多趙父蘭坡屢來勸我令我與伊子合立借單向松記求借我若不允伊等均要覔死我因此合立借據其洋實由趙父子兩人用去陳松記稱此項銀洋我亦向人經借當趙將戲園閉歇時大衆逼債甚緊明山向我借洋當許我將做戲行頭出租每月可拔付借欵洋一百十元如行頭不租出每月祗可拔付洋七十元不料言妥後拔付二三個月卽止而不付同轉問楊銀珠曰如許欠欵爾作何料理供稱此洋均由趙父子用去如欲追賠請將趙提案與我合賠問合賠應認一半爾可先將一半交案本分府另行提趙究追答稱小婦人意欲少賠些問願賠多少答稱惟求恩斷同轉謂至少須賠一半計洋一千八百元爾可每月拔付洋三百元限六個月還清着具限狀按期繳洋來案人押候交保 
[英界公堂瑣案]  
　　包探王阿二禀稱英公司某輪船讐小工薛阿五陳永生工作被竊洋燭洋酒及幼孩玩耍之假表旋將表售與某南貨油酒店主　雲卿有周德祥者見薛陳所售之物來歴不明强取假表四枚小的聞之因將各人拿獲吊贓送案英公司西人某甲訴稱舟中失竊假表四十枚現祗起到廿九枚洋燭共失六十匣現祗起到三匣洋酒之數尚未查明薛陳同供稱小的等皆江北人見有遺棄之物貪小拾取旋持假表向趙換酒言明每枚錢二十文共計八百文正在歡飲間周突來取去四枚是以祇作錢七百廿文洋燭洋酒尚未賣去周供稱薛陳飲酒之時喚小的同飲小的並未取伊之表趙供稱薛陳持假表來換酒找錢問其來源稱在船底下拾得小的共收三十六枚已售去十一枚不能交案矣蔡太守問洋燭共失六十匣今祗三匣其餘何在薛陳同供實祗三匣包探禀稱小的已再四查問薛陳堅稱祗有三匣太守商諸易副領事判令將薛陳各枷十天周管押七天趙管押十四天贓給該西人領去○李阿慶訴稱小的在某西人家當細崽孫渭仁手抱孩子來問某醫生家居何處乘間竊去布衣三件鞋一雙幸卽追獲人贓交捕送案孫稱小的係本邑人現居西門外兒子患外症抱出求醫不知醫生家向李問訊見地上遺有布衣鞋子貪小拾歸自問清白傳家斷不敢行鼠竊狗偷之事蔡太守謂爾眞竊賊中之花樣翻新者尚目稱爲傳家清白乎遂判令笞責五十板贓給失主領去○小客寓主何阿來訴稱何阿福來借宿竊取夾被於次晨挾之而出阻獲人贓交捕送案阿福供稱小的流落滬江飢寒交迫初次犯竊務乞施恩倘以後再犯事端任憑大老爺處治可也蔡太守判令管押七天贓給失主領去○旗昌繅絲廠某西人控失湖絲 
 
 

Page 4

 
 
及絲頭包探王阿二查獲行竊之盛春富銷贓之陳子慶收贓之陳定仙吊贓送案蔡太守訊供之下飭將人贓交捕房帶回以待覆訊前報已詳言之矣昨日西人申訴前情並稱盛係廠中之夥經管湖絲以防外人行竊誰知竟監守自盜計被竊湖絲三十五紥值銀三十餘兩祗售洋銀二十五元絲頭五十餘磅值銀五十兩祗售洋銀二十餘元收買者豈不知是竊贓請爲懲辦司帳人某甲訴稱經管湖絲人另有他事囑盛代管幾天盛無可置辯俯首求恩子慶供稱小的係蘇州人失業無歸躭擱盛處盛囑將湖絲銷售小的因爲之售與定仙並不扣取分文求恩開釋定仙供稱小的係寍波人不知竊贓是以向買蔡太守與易副領事再三商議然後判令將盛管押四月子慶管押一月均發本署班房收管定仙押候備文遞回原籍贓給該西人領去 
[法界公堂瑣案]  
　　昨日法公堂訊案時法繙譯官祁君理恒仍偕代理繙譯業國麟君至案觀審據包探王榮培禀陳阿寳在英租界竊得釘鞋一雙携至法界與押人贓並獲送案請究同轉問陳曰釘鞋在何處竊來供稱在妓院中竊得同轉判押候掌責四十下贓存捕房候失主具領○包探郁庭湘禀稱竊陶阿春怙惡不悛前日在英租界竊得夾褲一條携至法界經小的拘獲人贓送請究辦同轉謂陶曰爾屢次犯竊不思改過實堪痛恨着押候解回浦東三林塘不准再來上海○包探孫錦榮禀陸阿根在新北門外洋鐵店内竊取呢馬甲一件送案請辦陸供與該洋鐵店認識初次犯竊求恩釋放同轉判責一百板贓待失主認領○東洋車主顧紀生禀前有車數輛出租與開車店之林小連子被林積欠車租錢一千二百文向索不還反被邀同五六人肆意行兇拉落頭髮爲此鳴捕送請追究林稱未欠如許租錢亦未紏人毆打同轉謂爾將伊髮揪落實屬兇横異常判除押交車租外喝令掌責四十下以儆兇暴○長豐小客寓夥陳阿四訴稱棧客朱仁星私將棉被面拆去向外奔逃經小的尾追見朱逃入大自鳴鐘花園内向後門走出當卽追獲人贓送案請究據朱供向爲西國裁縫店生理前日與友人小弟同住客寓被面係小弟拆下交我携去與押陳稱房中祗有朱一人住宿同轉當將被面給陳領去朱掌責四十下○陶金甫因訛詐衣攤錢文經官訪聞飭差拿案旋據陶父阿春投案禀稱兒子向擺衣攤度日尚安本分近與無賴同伴致作不端之事聞大老爺飭差提案小的特地來案請將兒子管押數天以示儆戒同轉着將陶金甫判押捕房七天掌責二百下以儆 
[蘇省撫轅抄]  
　　正月十三日總捕分府惠榮禀辭赴吳淞江河工差候補直隸州傅瀚禀知奉委赴淮安府會審案件知州吳式　稟辭回吳淞江河工差江隂縣孫治神山常熟縣會審盜案回候　知縣慕紹先禀知奉委赴江北緝捕差卽辭又傅維祚禀知奉委赴鹽城縣會審案件○十四日督辦松滬厘捐總局前署常鎭道錢寳傳辭行赴上海率亭縣葛培　禀辭並謝奉飭准補崑山縣缺指分江蘇試用縣丞宋學曾安徽人領憑來省禀到○十五日候補道方鴻辭行赴清江見漕憲候補同知汪鼎禀知奉委第七帮河運差通判沈樂賢禀辭赴海運津局差卽用知縣劉元誠禀知奉撫憲札委撫院文案差主簿沈潮禀銷江北緝捕差元和縣李超瓊之官太太王氏本月休三日橐辰藩轅牌示照得新選蘇州府太湖同知恩夀現已領憑到省自應飭令赴任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯陽官報]  
　　前任陜甘總督譚宫保鍾麟由湖南珂里入京　陛見於十二日未刻過九江時則鎭道俱在省未回惟九江府鮑太守　化縣張明府及　鋒新勤等營哨官列隊江干恭申迎迓○前署贑南道南昌府崔觀察國榜交卸贑州道篆以卓異入都　陛見十二日　　　潯小駐江防府署至十四日江永輪船抵埠卽乘之東下 
[邗江官報]  
　　正月十一日杜分轉公幹到揚十二日周分轉曜禀知赴省十三日北掣錢司馬全祐場顧鹺尹均抵揚管分轉貽芬銷騐收淮北壩工差 
[鄂垣官報]  
　　正月初六日委辦沙洋過壩川鹽事務補用巡檢李振新銷差並委署羅田縣典史赴兩院稟到謝初七日湖南候補道　允頤赴撫署進見赴管轅謝步初八日候補巡檢顧傳嵩奉臬憲委帮查中和鋪差禀知兩院謝初九日補用府經歴倪濤自大冶縣解煤樣回　稟知到其餘文武官員各營將官除同城之司道客官已先賀年而外凡所屬之各府州縣同通丞倅並差委在外各員均於邇日陸續到省赴　院兩司各道等衙門俱叩賀新禧 
[上海四馬路文報局内恊賑公所經收蘇藩署經交鄧從善堂經募第六批賑欵細户另登清單]  
　　長州縣王明府助洋一百元和縣李明府助洋一百元靖江縣葉　　　洋八十元又募廿元婁縣張明府助一百元又募紳商等共助一百元崇明縣吳明府助一百元辦理錫金厘局陳司馬助一百元上海縣陸明府助庫平銀一百兩辦理荆宣局　　府助十元又募程松泉等十五户共助廿四元永安卿募三多堂集慶昌共助一百另五元永安卿交來慶椿四元慶萱堂二元勝意二元雙英書屋五元五福堂一元永吉一元　　計洋八百五十四元庫平銀一百兩申合規元一百零九兩五錢由本埠百川通票號匯到合併聲明 
[上海六馬路仁濟堂籌賑公所施少欽經收庚寅十二月二十一至三十日順直賑捐清單]  
　　森記糖行應大善士洋五十元不名氏貂掛一件售洋五十元杭省鄭　　　符求母病愈洋四十元太古昌戚振勳翁交來沈天成裝貨平安洋五十元陳廷勛求父病愈洋二十元平安氏十五元顧雪桂求子病愈十上元無名氏求足疾除根十元合家　　十元泗涇唐安章求妻病愈十元愛竹軒求妻病愈十元紹興鄭思復堂曹平銀十兩批見規銀十四兩三錢四分七厘沈姚合本洋二元蘇州吳公舘寄來朱葉氏十元梁玉山　　還愿十元耕餘堂陸求子病速痊十元隱名氏求默佑平安十元李玉泉十元太古東銅洋九元南尋隱名子五元朱義忠五元鄭兩泉求子病愈洋四元均記四元病愈還願　　　名氏三元黎柏軒王瑞春陸桂村陸雪甫隱名氏五户各二元抬慶堂汪廷球謝安軒姜孝棟杜景記五户各一元楊藍氏錢四百文共收洋三百六十八元本洋二元規銀十兩　　四分七厘錢四百文銅洋九元 
[庚寅總賑彚登]  
　　敬啓者敝堂辦理各項善舉荷蒙　遠近諸君子解囊慨助賴以不替威　無旣除將逐月收數隨時登報外例于春間彚集收支細賑條分縷晰刊刻　信呈送捐户藉明心跡惟司籍稽抄手民雕　一時未卽告紋用特預將總數申明俾得光覩爲快容俟刷印舒齊再請　台閱查十五年分盖造堂房墊用錢一千八百四十五千九十二文是以經費常形支絀不得不仍乎將伯方克友持爰再繕成集福捐册隨報附上務祈仍舊樂輸實深翹致所有上年賑目開陳如左特此奉佈敬頌德安計開○一收月捐錢洋共七百五十六千六百五十二文一收藥捐錢洋共一百八十二千六百六十二文一收英法美租界一文愿捐錢二百三十三千八百二十一文一收延夀册錢洋銀共七百六千九百四文一收安懷册銀洋錢共七百五十八千九百四文一收升任龔道憲捐銀合錢七百千一收葉樹德堂捐銀合錢七十四千六百五十三文一收不留名捐洋合錢一百二千一收接嬰捐洋合錢七十二千四百二十文一收醮壇捐洋合錢二十三千九百七十文一收金勤貽堂捐施米合錢七十二千文一收徐俊良捐施米洋合錢八千一百六十文一收無名氏捐施米錢三千六百七十二文一收至梅溪捐新棉襖褲十套一收又棉被五十條一收順天賑捐局舊棉襖褲十五件一收又新棉褲五件一收紅茶心合錢三千一收　華祥茶葉六十四斤一收又紅茶梗三十斤一收金善士茶葉六十斤一收隆泰昌紅茶芯四十七斤一收全亨號紅靈丹痧藥一千瓶一收馥蘭堂痧藥五百瓶一收叅和洋　紅　丹四百八十瓶一收頗檢齋痧藥三百瓶一收黄景春　藥一百廿瓶一收孫鏡湖天中茶二百包一收又法戒錄四部一收江馥廷吳渭川厚樸三斤四兩一收漢口金子鴻厘樸十二兩○共收錢三千六百九十八千八百十八文○一付福食柴米錢三百七十四千五百文一付捐啓票帳簿錢七十三千六百二十一文一付添備傢伙錢一百十二千七百八十二女一付鋪街修理錢一百十七千一百文一付茶葉煤炭挑水錢二十四千八百二十四千八百二十二文一付水旱烟錢十二千五百七十四文一付施茶七千六百七十八文一付司事薪水下人身工錢二百二十五千七百文一付道廳縣房費錢十五千三百一付藥一萬六千九百二十一帖計錢八百七十千三百二十文一付内外醫生薪水錢二百十千二百四十文一付藥方號簿錢十一千四百九十八文一付墊師修堂惜字雇工錢四十六千四十文一付　籍筆墨錢六千一百六十五文一付鄉約講生薪水錢二十千四百文一　保節月糧錢九十千八百二十文一付棺木銀合錢一百十五千二百文一付做釘漆錢五十六千七百四十六文一付按嬰乳食併自育辛工錢一百七十四千四百二十文一付百民食未合錢一百五十六千六百文一付又柴錢八十千一百二十文一付又菜錢七十八千八百三文一付又各項雜用錢十六千五百二十四文一付又添備什物錢十九千七百二十八文一付又旗葬錢五千七十六文一付新閘義旅葬費錢二十一千九百二十文一付醮壇道士香燭元寳錢二十九千八百三十一文一付支錢十六千三百二十文一付　串信車力錢十一千五百十四文共付錢三千千零零二千三百六十二文加已丑年造堂墊付錢一千千八百四十五千零九十二文除收付過不敷錢一千一百四十八千六百三十六文[  廣益堂司抄呈]  
 
