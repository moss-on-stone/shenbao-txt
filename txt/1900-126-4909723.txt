# 1900 - 126 - 4909723

 

Page 1

 
 
[光緒二十五年諭旨告成]  
　　本館專托寓京妥友排日由電飛傳諭旨登諸報首以期薄海咸知每届一年則彚印成書以供衆覽行之蓋二十餘年矣兹者光緒二十五年全年諭旨印釘成功每部工料洋銀三角世有留心掌故者請臨三馬路本館帳房購取俾知朝廷綸綍中外昭宣夫亦通人之所不廢乎 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名宿悉心校對方輿紀要三月間早已成書郡國利病上月工竣用上等連泗紙印訂精緻准於八月初七日出售共釘六十本外加椐木箱每部售洋十二元賞鑒家詔明封而後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑票找洋向經售處取書 
[新印傅青主醫書出售]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[論四川礦務撤退洋股事]  
　　天地自然之利農桑而外厥惟礦產上攷中國古時卝人一職隷之周官銅鐵之官載於漢史雖曰天地菁英不可盡洩然禮記言地不愛寳中庸言寳藏興焉有國家者欲裕度支宜先講求礦利是以泰西政學膠庠訓士專設礦學之科富强所開獨重礦師之職用能利源廣闢國用常充造器物以通商厚餉糈以講武未始非由開礦之力以爲强國之原中國土地寥廓五金煤鐵之富甲於地球西人久已垂涎每思染指第以中國風氣往往膠守成規民間則惑於風水堪輿之說國家則恐以鑿殘地脈爲憂且虞勘騐未精事無把握徒傷財力收效無期因是寗藏貨於地而常守有明以來封禁諸礦之積習近年封疆大吏略解變通知西人裕國之方開礦亦其一事爰繕摺奏之朝右請開各礦以濟國帑之空虚天子方一意維新力圖振作知富强之所在遂俞允其所陳飭令各省疆臣一律實心開採除漠河之金礦開平之煤礦平泉之銅礦外若遼東若江西若湖南若四川等省無不妥議章程禮延泰西礦師攷察精詳擇要採挖顧各省辦法不一章　具在皆可稽查雖大都以官商合辦爲事招股以冀速成而惟四川礦務章程則載明准招外省華民不收洋商股分蓋以四川礦務祗有股本銀三十萬兩官集十五萬兩作爲一千五百股商集十五萬兩亦作一千五百股集股無多不須借重外人自失權利如有私集洋股臂充華股者查出勒令自行如數賠償不得抽動已入之股并另議重罰章程中言之甚爲切實與遼東湖南江西各礦章程不言不招洋股者有别是川礦辦理之始固不收洋股洋人亦烏得而入股耶乃昨聞漢口采訪友人所述則謂四川礦務奉旨歸李鐵船京卿督辦當開辦之初每有洋人附股此次李鑑堂星使蒞鄂與督憲張香帥籌商擬將洋股撤退以一事權云云何與章程所載不收洋股之語不相符合耶抑章程係事前之初議後以集股不易故改收洋股耶抑漢口訪事友人未知川礦辦理情形輙以道聽途說之言形之筆墨耶執筆人旣有所聞爰卽紀之於報惟思此言如確則辦理頗覺爲難鑑堂星使雖不喜洋人要亦當今智勇之士其欲撤退洋股者必因川礦有利可獲故不願以中國之利爲外人所侵也雖然洋人亦非漫無覺察者旣經與股於前豈能撤退於後若以事前未知有利故許洋人入股事後知其有利卽不許洋人入股此事可行天下將永無失利之事中西人風俗不同中西人情理則一星使雖有是意彼各洋股豈能聽從哉所尤不可解者川礦之事自應與川督籌商乃不商於川督而商於楚督香帥雖辦事認眞要不能代爲越俎星使雖就近商辦要亦知此事係川督責成此中疑圑頗難解釋或者湖南現亦開礦此殆湖南之事星使故與香帥籌商訪事者涉筆粗疏誤爲蜀礦是亦理之所或有而執筆人則祗據其所報未敢爲逆億之言總之中國之礦中國開採自宜招集中國人入股不收洋商股本四川礦務章程可法也旣收洋股則不論湖南四川忽欲撤退其股恐揆之情理皆有所不能也矧外洋國勢方張洋人惟利是視詎能帖然就我範圍耶言而不行必爲外人所笑吾願當軸者之愼持於先也 
[日界述聞]  
　　福州訪事友人云此間議闢日本租界現已規畫周詳凡日人欲永遠承租界内之地上等者每畝應輸洋銀八十元中等者六十元下等者四十元并須向華官過稅上等一元六角中等一元四角下等一元二角日本領事請每畝遞减四角刻尙未經議妥大約華官堅持成見必欲使之就我範圍也 
[星軺將蒞]  
　　鎭江采訪友人云欽命巡閱長江水師大臣李鑑堂星使於本月初七日過九江順流東下丹徒縣莫嶼香明府聞節麾將蒞卽飭辦差丁役在六吉園碼頭鋪設官廳俾星軺戾止時得以竭誠迎謁 
[制軍過鎭]  
　　鎭江采訪友人云正任兩廣總督譚文卿制軍於去冬交卸篆務遄返湘中邇者欽奉綸言入都述職遂買棹涉洞庭湖由漢口乘元和輪船東下本月十一日午後鐘鳴四下駛抵京江江勝新湘各營咸列隊江干鳴槍申敬俄而常鎭通海道長久山觀察長江水師提督黃芍巖宫保京口副都統吉晉軒統制以次文武各員弁紛紛詣舟次禀安制軍接見之餘卽命展輪下駛按前日制軍已行抵滬上假北蘇州路黃姓家爲行轅日内將航海赴天津以便入京陛見矣 
[鹺憲履新]  
　　揚州采訪友人云上月下旬某日兩淮鹽運司江蓉舫都轉因病出缺後督鹽憲劉峴帥聞報卽檄委柯遜菴觀察攝行鹺政觀察接奉憲檄涓吉本月初八日由省起程初九日邗上各員次第出城恭迓初十日黎明時節鹽揚二營曁駐防南字等旗弁勇如荼如火密布河干移時憲舟鼓浪而來各營勇以次鳴槍聲如珠貫迨下椗各員紛紛呈遞手版觀察徐步入官廳接見傾談之下和光藹然比十點鐘時揖别各員命輿入左衛街行臺暫駐旋頒發紅示擇於十一日已時接受關防届時觀察朝服朝冠在大堂上行謝恩拜印諸禮然後易吉服升堂所屬四首領官庭參訖本轅書吏以次叩賀是日左衛街一帶冠裳絡繹車騎紛馳觀察小憇片時隨排導出轅拜會各官紳並至江都轉靈前祭奠 
[宣示護教條欵]  
　　南昌采訪友人云邇年江西各屬教案迭起識者憂之日前廣饒九南道明華亭觀察出示通衢以期民教相安消弭隱患其文略曰泰西各國教士在華設堂傳教專以勸善爲務向不干預他事各屬居民理應 
 
 

Page 2

 
 
共修睦誼以禮相待乃近來民教時有齟齬動輙滋事本道深加訪察大抵居民習俗相沿凡迎神賽會等費仍派教民出錢而習教華民亦間有不體教士本意逞强角勝以致因嫌成隙悮罹法網爾等受廛爲氓同係朝廷赤子雖孽由自作姑息無庸而國家政尙寛仁不忍誅於不教是以本道特將約章内行教勸善之義摘成條欵與法國護理主教陶和衷商議當經彼此簽字蓋印共資誥誡除通飭遵照外合將會議條欵抄錄示諭爲此示仰居民教民人等一體照遵爾等須知教民免攤無益諸費早已奉飭通行而民教詞訟地方官祗憑曲直公斷教士不能干預約章亦有明文自示之後務各父誡其子兄勉其弟恪遵後開條欵各安本分同作善良倘敢各分畛域恃衆尋釁一經拘逮國有常刑斷難曲貸也凛之切切特示一教士在華傳教本係尊崇天主耶穌勸人行善習教華民同係中國百姓理應孝敬父母謹守中國法度地方官自應一視同仁隨時教養保護以後習教之民除正項差徭及有益地方善舉仍應照常捐助外其迎神賽會酬神等費早已革除鄉民不得藉端攤派至春秋祀祖如族中置有祀產者仍應照派以示區别而杜爭端一民教詞訟案件傳教士向不干預但地方官旣有專責理應隨時審訊分别曲直持平公斷不得因係習教致稍偏倚遲延枉縱若習教之民别有不法情事地方官仍應照所犯之案按例審辦聲明與習教兩無干涉一傳教士祇以勸善爲務並非地方官員凡一切公私事件按照教規本不能過問以後倘有公私諸事及民教訟案如有教民揑造教士函片赴縣說情有壞教中聲名者地方官卽不允行一面照知教士照章革逐如民教訟案實係牽涉教務地方官審斷未能平允應於審斷後將案中原委及該縣如何定斷各節禀知主教函致上憲秉公核辦若案尙未經審斷卽可不必預聞一以後華民入教本護主教當飭各教士預先查明來歴凡無業游民及從前曾爲非作歹者槪不收錄如教民有不法情事必須隨時革除送官嚴懲以昭大公 
[憲諭煌煌]  
　　天津國聞報登有直隸藩司廷方伯嚴禁邪教告示一通義正詞嚴明白如話亟照錄之以供衆覽其文曰爲剴切曉諭嚴禁邪教惑人匪徒搆釁事照得奸匪設立教會名目拜師傳徒恃衆生事定例重則斬絞輕則遣軍罪名何等森嚴近來義和拳匪假託邪術惑衆滋事並拒敵官軍不服彈壓實屬罪不容誅各州縣已將拿獲之匪首訊明實情禀請督憲批示就地正法在該匪首等甘心爲亂目無法紀死有餘辜而被誘習拳者多係鄉愚無知誤於神靈附體能避槍砲之說羣焉相從不知該匪首假言欺人盡屬虚誕前蒙督憲派委文武大員帶兵前往河間一帶查辦所有拒敵官軍之匪首或已臨陣拿獲或已當塲擊斃可見能避槍砲之說顯不足信爾等果係安分守法專爲保衛身家鄉里自有别項武藝可學豈可聽其邪術悮入迷途以致身陷重罪該妖僧匪首等專以殺滅教民爲名或圖歛財或另有狡計多係無業之徒毫無顧忌任其脅從凡有生業之人何苦自投法網要知教民雖奉外國之教就是中國之民歸中國地方官管理如犯一切科條仍照中國律例治罪約章具有明文該教民居住城鄉除迎神賽會費用得免攤派外其餘糧租差徭雜稅及一切有益地方等項與民人一體完交毫無歧異朝廷一視同仁羣蒙涵育凡在食毛踐土者自應各具天良勿忘根本爾等同居鄉里非親卽友何可歧視相仇而教民亦應自知大義斷不可自外生成且天主耶穌兩教本是勸人爲善自應謹守教規同遵王化嗣後教民與民人務當各敦和睦氷保平安遇有爭訟到官應聽官公平判斷民人固不得逞志妄爭教民亦不得揑詞誣告慫恿教堂教士妄佔便宜自然嫌疑俱解不致積怨日深而拳匪亦無從妄布謠言勾結滋事除通飭各州縣將著名首要拳匪會同防營協力嚴緝務獲究辦外合行出示曉諭爲此示仰闔省紳民諸色人等一體知悉自示之後如有從前被拳匪引誘習學者卽速悔悟准其免罪不許輕信邪說再行學習亦不得聚衆生事致于重咎以後不論會不會教不教但敢有爲匪肇釁者定當嚴行拿辦不稍寛貸倘再有拳匪前來煽誘勾結無論何項人不得容留該處地保人等或將該拳匪捆送或赴官署密禀拘案嚴辦如敢狥隱不報察出同干咎戾該教民等亦當謹守教規專心爲善不得欺凌平民有意尋釁如遇爭訟到官尤當聽官公平審斷不得揑詞訛賴致于誣告反坐之條爾紳民人等亦毋得妄信謠言歧視教民總期畛畦俱化民教相安共敦和睦之風同享昇平之福本司實有厚望焉各宜懍遵毋違切切特示 
[蘇省官塲紀事]  
　　姑蘇訪事友人云護理江蘇巡撫陸春江中丞於本月十一日交卸後請假一月往金陵公幹是日傍晚卽命駕赴胥門外官碼頭登官舫導以小輪船繞道江陰前往屬下文武各官恭送如禮○江蘇督糧道兼蘇關監督羅少耕觀察將次運糧北上所遺篆務禀請上憲委候補道黃愛棠觀察代理黃觀察奉札後卽於本月初九日來省稟到擇吉十一日寅時接篆省中文武各寅僚及日本領事總巡捕頭均往道賀○本月一十日傍晚江蘇督糧道兼蘇關監督羅少耕觀察恭送陸春江中丞起節後卽乘官舫帶以小輪船赴上海部署一切然後換乘某輪船督運至天津交卸 
[岷江濯錦]  
　　重慶訪事友人云英國領事署現已度地渝城打槍壩左近鳩工庀材經營締造大約年内可以竣工是處本烟荒草蔓之區今則法國領事署美國領事署稅務司公館及耶穌教堂棟宇雲連亭臺日麗過其地者能無深山邱華屋之思乎○英商立德以川鄂向藉民船往來不免風波之險特擬創行輪船共占利涉之爻三月初旬由成都返渝籌備一切督憲奎樂峯制軍聞之以巴岷二江中不無觸礁失事之慮札飭川東道照會各國領事官據實聲明俾得知所趨避連日各國領事官偕稅務司曁德國某管駕在美國領事署會議以便禀請各國駐京大臣核示施行大約此舉勢難中止矣○當川督鹿滋圃制軍在任時曾籌集鉅貲由外洋購備鑄銀機器以便大興鼓鑄藉以濟圜法之窮嗣以奉命量移當事者遂以經費難籌暫緩置議近者藩憲周方伯目擊物貴錢荒爰商之商務大臣李鐵船京卿函囑天順祥號主李耀廷面禀奎制軍請示方略重復開爐○前者有英國武克及武喇二兵船駛入川中預由下游運煤至盤沱等處以資應用英商立德謂蜀省煤礦甚富棄而弗取轉致仰給於他方殊非善計爰擬設法開採刻已聘到礦師俾令考察矣 
[荆沙巷語]  
　　沙市訪事友人云某姓女郎二八年華丰姿楚楚中表某甲見而悅之目成心許願訂白頭其母聞之勃然曰爾父去世未久遺言在耳爾豈忘心今爾學業未成遽爾縈情燕好予將何望哉言畢放聲大哭甲不敢違母意自是絶不與女通音問女知事不諧寢食俱忘奄奄一息甲聞之大呼曰母誤我母誤我若使有情人斷送香魂我將何以相見於地下乎一慟幾絶聞者悽然母舐犢情深不忍過拂子意遂央戚串某乙向之撮合某姓慨然允諾已於本月初二日歡聯鸞鳳矣○本月初二日上米廠左近某姓家晨炊失愼遺火積薪霎時火光熊熊冐穿屋頂幸登時撲滅不致成災洎傍晚火又起於臥房之内牀帳被褥俱付刼灰 
[蕪城拾翠]  
　　揚州訪事人云邗上地痞青皮日多一日其短衣窄袖高領鬆辮者幾於觸目皆是成羣結黨到處横行小而魚肉鄉民大而逞兇械鬥身藏利刃動輙傷人地方官非不周知無如彼等消息靈通拘拿非易邇者甘泉縣周明府思得一法特傳本城鐵匠領袖錢姓至署諭以現在青皮地痞以及游手少年無不身懷匕首彼等不惜重資以鋼煉就鋒利異常若不嚴行查禁大爲地方隱憂然此等匕首苟無代造及出售之鋪彼亦無從購辦著卽傳諭通城各鐵鋪自此以後除居户平常日用之刀外不得貪圖重利私售此等凶器嗣後有棍徒以刀傷人情事訊出刀從何店購來卽當提店主嚴究錢唯唯而退○前淮鹽總棧提調毛平甫司馬之太夫人於上月某日仙逝司馬擇於本月二十日在東關街公館開吊二十三日扶柩歸太倉珂里安葬司馬在淮有年交游甚廣想届時白馬素車定當相屬於道也○蔣家橋某氏婦膝下僅一女郎小名扣子年纔六歲愛若掌珠日前嬉戯閂前倐忽不見今已數日蹤跡杳然婦寢饋俱廢狀類瘋癲見者皆深憐憫第不識海闊天空尙能珠還合 
 
 

Page 3

 
 
浦否 
[上海官塲紀事]  
　　前任兩廣總督譚文卿制軍由湖南珂里乘舟蒞滬在美租界垃圾橋北堍愼餘里畔浙商黃姓家小駐襜帷已閱三日昨日午後調任貴州巡撫鄧筱赤大中丞由北河南路天后宫側出使行轅乘四輪轎式馬車前往拜會制軍欵接殷勤茗談良久而出○昨日撫標滬軍營管帶龍葆珊遊戎法界公廨讞員朱森庭明府先後命駕至上海縣署拜會縣主戴子邁明府 
[祀事孔明]  
　　昨爲純陽吕祖誕辰清晨蘇松太兵備道兼江海關監督余晉珊觀察率同署理上海縣戴子邁明府以及印委各官命駕至本城水仙宫拈香行禮蓋祀典宜然也 
[報請騐屍]  
　　昨日本邑民婦王陳氏偕二十八保十五圖地保陳毛毛投上海縣署訴稱小婦人係治下漕河涇人丈夫王阿生被族人王關甫王杏生王金奎等挾嫌兇毆旋復縶其手足置蘆柴上舉火焚之以致斃命請卽蒞騐伸寃縣主戴子邁明府飭值日差協同地保將王關甫等諸兇手拘案訊供然後定期往騐 
[訊如不訊]  
　　前者申報館訪事人章友湘投英美租界公廨控劉志沂及雷一聲揑情登報污衊聲名讞員翁笠漁直刺准之昨晨飭差拘到劉雷暫押翼房至午後三下鐘許升堂質訊章訴稱監生在申報館司采訪之職歴八九年公暇輒赴治下三馬路海天覽勝茶樓品茗日前雷知茶樓中添唱灘簧浼監生轉索陋規監生正言拒之豈知次日伊所售報中卽妄登監生包收規費等情先後四次明係欲壞監生聲名務求澈底究辦劉供此事由雷來報故卽錄登章向劉索見証人劉稱得自耳聞並無人見章問所登給雷洋銀二圓究竟因何揑造雷稱當日確在惠秀里黑暗中付給章問黑暗中有人目見否雷稱無之直刺謂已往之事不必重提飭劉登報更正劉堅不允從章堅求究辦直刺曰爾等何必紛爭俟本分府照會領袖領事諭禁灘簧可也章尙欲陳詞而直刺已拂衣而入矣 
[未便索償]  
　　王建立投英美租界公廨控張長裕索詐洋銀二百元讞員翁笠漁直刺訊悉兩造供詞各執諭令押候過堂覆訊前晚倩襄讞委員張柄樞司馬研鞫王供小的向在某公司輪船上當火夫頭目曾薦張當水手旣而小的因事辭歇張亦隨之而出不料竟藉爲口實責令小的賠給洋銀二百元叩乞究懲實爲德便張供小的由王薦充水手用夥七八人一切開銷約須洋銀一百餘元嗣王忽停歇致小的所費無處索償今知王又在虹口某處當火夫故向之理論並無索詐情事求鑒司馬謂張所用洋銀並非由王取去未便追償著各具安分切結卽行開釋 
[劣役恣横]  
　　南市二十三七鋪汛捕陸福卽已革四鋪地甲陸長春蓋化名朦充者也日前偕所雇夥役周錦堂行至十六鋪見安裕錢莊傭人邵月橋等送寳銀至保康錢莊疑爲竊匪恣行搜索旁人不服扭送十六鋪巡防中局局員某君轉解上海縣署未幾不知如何卽蒙釋出昨晨復持銅質僞洋銀往董家渡硝皮弄口瑞泰烟店兌換銅錢櫃夥某甲察知贋鼎囑另換一枚陸竟恃强不服店主怒喚令地甲拘送至局請懲不知局員能遏其兇燄否 
[修平街道]  
　　南市董家渡大街經中國内地自來水公司安設水管翻動石板以致凹凸不平行人不堪涉足二十三七鋪巡防局員某君見之函致自來水董事曹寄耘請轉逹經理自來水公司之洋人大勒司勘明修理昨日已由各工人修砌整齊從此履道坦坦大可安步當車矣 
[上海縣署紀事]  
　　本年上海縣人犯應入秋審者祗夥竊本邑紳士李蘭墅明府家巨贓訊實後科以絞罪之沈得興一名解赴蘇垣後經護理巡撫陸春江中丞提訊無異發回原縣監禁昨日由候補縣丞黃二尹開綬督差押解至縣縣主戴子邁明府騐明刑具飭禁内監隨卽繕備公文給二尹帶回禀銷差使○南匯縣所解秋審人犯陳雨金由省憲發回原縣收禁昨日到申解差禀知縣主戴明府寄禁内監以便轉解前往○本邑盜犯周大滿訊係爲從定以軍罪昨日縣主戴明府派出差役民壯各二名押赴四川巫山縣配所○昨日法界公堂讞員朱森庭明府派差移送通州拐匪俞成甫至縣函開此人前在江灣誘拐張俞氏之女來申圖賣未成拘獲訊實請卽備文遞解回籍縣主戴明府飭收入押所聽候備文起解 
[馬路工程局瑣案]  
　　船户阮應發疑鄰船户吳春之夥費正國竊取樹柴肆行辱駕吳春聞而不平致相口角旋互扭至捕房聲訴捕頭轉解馬路工程局禀請總辦程雨村大令研訊阮供小的船上前曾被費竊去樹柴二捆今者故態復萌是以向之理論不料伊竟逞兇叩求究辦費供小的不敢行竊叩求恩宥大令謂費不安本分吳復助之爲虐均非良善之徒著各責三百板阮旣受傷諭令自行醫治○前日積竊許金生至王家馬頭某姓家竊取女衣由某號巡街捕拘入捕房捕頭令轉解馬路工程局總辦程大令訊知許怙惡不悛判令枷號半月以儆○有自稱董事之紀某投馬路工程局控高巧珠欠去會欵洋銀三十元程大令研訊之下巧珠鶯聲徐吐歴述緣由大令判令按月拔還洋銀二元○前者江北船户陳大牛戳傷妻子萬氏控經程大令諭令將萬氏送入普育堂留養陳薄加笞責管押捕房昨日陳母張氏籲求保出大令准之諭令安分營生毋再滋事 
[英美租界公堂瑣案]  
　　包探趙銀河拘解張榮生嚴良心到案禀稱此二人在帶鈎橋堍設攤售祥茋肥皂小的以祥茋與祥茂牌號相似前經祥茂行主控請查禁因卽拘入捕房今特解請訊究張嚴同供此項肥皂購自南市大關馬頭某洋貨店尙乞恩寛讞員翁笠漁直刺商之佛繙譯著押候禮拜一覆訊包探劉阿丙禀稱某洋貨店主徐少卿家先後失去火油箱一百餘口報捕後經小的查知李子生趙阿林王大計串同竊出售與何生雨因連與季等同居之陳阿三送案請究徐投案領贓李趙王同供小的等竊箱是實尙乞恩施陳供小的雖與李等同居然於此事並不干涉尙求明察何供小的不知竊贓以致悮收求恩寛宥直刺判責李一百板趙王各責五十板何管押半月陳無干省釋○包探張阿五拘解竊賊席紀坤到案禀稱此人竊取羅慶祥家綢布衣服十餘件經小的緝獲人贓送請訊究羅投案領贓席供小的係蘇州府屬吳縣境洞庭山人自知不合叩求恩典直刺判責二百板遞解回籍贓給還失主○包探沈阿岳禀稱前日流氓張阿生糾同羽黨姚信初胡成生鄔茂生陳友法等至鄭朱氏家將寡媳某氏劫藏報捕後經小的拘獲一干人送請究辦鄭朱氏投案供稱兒子故後寡媳某氏年雖少艾志切柏舟突被張等劫之以去不知藏匿何處今旣獲案求恩究追鄭昌照供小的係鄭朱氏之次子兄長故後寡嫂矢志守節突被流氓搶去似此目無王法務乞重懲張等同供鄭朱氏之寡媳由鄭母子浼小的等爲媒意欲擇人而事並非小的强搶求恩鑒察直刺著留候過堂覆訊○包探陸阿九拘解船户錢四法到案禀稱此人爭先繫纜以致碰損錢永林所駕駁船並將永林之弟高林掀入河中因之斃命兹經小的拘獲送究錢永林投案供稱胞弟高林被錢四法碰墮河中至今屍身未獲叩求究辦錢四法供小的無心碰撞致肇禍端叩求恩典直刺著送上海縣署訊辦一面諭令錢永林撈獲屍身然後禀請縣主相騐 
[浮屍待領]  
　　　者敝所救生船在垃圾橋堍與水巡捕協同撈獲無名男屍一具年在三十左右身穿黑羽綢領衣白布短衫藍布作裙　布套褲綢鑲鞋白布襪業由保安堂照章收殮發壇標記如有家屬認領望至英界大馬路保安堂查問可也[  滬北悽流所司董謹啓]  
 
 

Page 4

 
 
G> 
[三通考輯要告成]  
前報登今月初十日出書因加工印釘耗辦不及茲定二十日出書分寄不致有悮以遠近别遲早購票諸公届時各按各號指認經售原處找價繳票取書如非原處所售之號槪不收票付書以免歧複鑒諒爲荷每部分釘六十本批發八元零售十二元不折不扣通雅堂啓 
[銘生速回]  
銘弟知悉汝所經手之店事現經周君深知非汝之過已可了結汝乃事外之人何須固執遠避况汝不别面行老母深爲倚望終日哭泣飲食不思汝婦屢欲自尋短見一家騰沸日夜不安設不及早回家不但妻子有性命之憂老母亦難期活命汝事母至孝想能念及養育之恩而知一時之誤迅卽歸來也再午刻接來信中有决絶之語但汝以一死謝過而一家皆不得生寗勿念及上有高年老母耶 
始創真方人參鹿茸靈芝野术海狗腎汁龍馬酒大補身體壯陽種子奇騐無比煖腎固精神效莫敵 
廣東宏仁堂始創參茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
龍馬酒之頃刻可以見功不獨絕未之見且絕未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絕非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虛百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤 
[痴顛不痴]  
新昌人參號發兌遷移英界六馬路仁濟善堂斜對門仁壽里第五石庫門○再兌狗寶專治噎膈反胃神效非常每分二元 
馬寳治痴本號創始千古以來堪稱獨奇神效之速仙丹無異輕者六分重痴錢餘一經服下無不立愈從此不發絶盡根株得此而愈數不勝計名振天下盡人皆知可謂至寳曰無不宜兩元一分老少無欺本號向章如蒙遠埠賜顧無論託局託友代購務請開示芳名如不願登眞名者别名記號亦可俾本號十日彚登淸單於報以供衆覽如此辦法相隔雖遥庶幾接筍不致中間隔膜絶弊之法莫妙於此本號爲愼重起見想亦諸君子所樂從者也幸勿大意至囑切切 
[花柳毒症蒙主客稱讚惟此珠黄八寳化毒丹騐速]  
京都天寳齋藥局○天下馳名○靈騐第一○異人傳授珠黄八寳化毒丹○包京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黃珠粉血珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣日能生育無害屢試屢騐必發必中輕者五天全愈重者七天絶根如用倒提丸輕粉升華雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黃下疳散每瓶洋七角如男女下疳腫爛或陽物臭爛成筋或爛去半節搭此散立見效毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
[欽加鹽運使在任候選道江蘇松江府上海縣正堂　大計卓異加十級紀錄十次黄爲]  
給示諭蔡事據職員孫瑞禀竊職原籍新安先祖諱廷標素精歧黄兼通格致之學著有孫氏醫案回生寶笈格致求源陰騭文詩箋等書行世向在京都因念貧病無依特將家傳　騐各方合藥施送全活甚衆索藥日廣實有力弱難繼之勢爰立京都同德堂藥局平價發兌歷蒙各憲惠給匾額知實爲濟人計也職仰承祖志不敢或廢已丑年冬在治下英租界大馬路設局謹遵遺訓常年施送槍上三香戒烟藥膏痧氣丸萬應四時救急良茶遠埠慕名函索亦必覆寄不取分文並禀明前邑尊袁給示該職設立藥局係憫人一吸洋烟戒除無方特施良藥俾其自新至施送痧氣凡等品亦以時届夏令疾病繁滋不惜重資以廣拯濟等因給示在案迄今遵守無異職爰於前年邀集同志股　負本創立南洋華興燕窩公司設治下英租界南京路一百四十七號門牌力求惠濟直入南洋暹邏等處督辦各種上品燕窩發兌并悟新法以機器去共毛疵以化學取其精華調以眞味創製糖精貨眞價實意圖久遠中西人士爭相購用近來時有假冐牌號魚目混珠於商業生命兩有關礙合無禀請援案俯賜給示諭禁立案以杜假冐而安商業等情據此除批示外合行給示諭禁爲此示仰諸色人等知悉須知該職創立華興公司係屬直入南洋督辦上品燕窩用機器製成糖精原爲力求濟人起見豈容仿冐隱戤希圖漁利害人自示之後倘有假冐該公司創製燕窩糖精名目許該職指名禀縣提究以憑懲辦决不姑寛其各凛遵毋違特示 
廣東陳恒德堂發兌 
[ 
[始創戒烟至寳丹] ]  
戒烟方藥世市多矣往往配入烟膏烟灰以爲藉此抵癮而終不能斷癮以致烟毒更深其害非淺矣本堂存心濟世創製此丹用眞正龍涎香枷楠香上沉香以解烟毒化烟積消烟虫配入人參鹿茸以添精益神兼各種和平上藥熬膏去渣取其精腋爲丹無論大小老癮此丹服後不思吸烟癮漸自减極至半月自然斷癮戒時毫無難過屢試屢騐精神加倍飲食勝常非但癮除患消且能種子延年海内得此丹而除烟癮者難以數計眞可謂至寳也大瓶二元中瓶一元小瓶五角○分設上海英大馬路萬康醬園對門德仁里内石庫門便是 
[戒煙如此容易豈可錯過]  
本醫士存心濟世所製戒烟救苦水自甲午年在新嘉坡施送考騐貧苦華人咸得超苦海而登袵席又慮未能盡善復在各醫院善堂使吃烟患病之人試戒果然非但癮去不覺且病愈無形一時身受者之感激與旁觀者之稱羨歡聲雷動無不嘆其功效之速方法之妙此固彰彰在人耳目者也初本無意來華詎料實至名歸竟有不遠萬里輾轉託購者且不服則已服則藥到均能癮除其戒除之人則名公鉅卿者有之富紳巨賈者有之負販食力者亦有之因此互相說項求者愈衆爰遍游各省凡舟車所至踵門問藥盈階滿室去年重申江購者如雲就上海而論已有二千餘人戒去遠埠可知風聲四播新聞等報咸爲著論傳揚考之衆口旣如彼質之各報又如此是否實有神效是否當世無雙難逃賜顧諸君及明眼人之公論無庸空言自詡邇來洋烟日貴苟不及早圖戒微特破財誤事難期上達且傷體乏嗣易致夭壽爲告有阿芙蓉癖者堅心力戒勿半途而廢是所厚望焉大瓶十元中瓶二元小瓶一元如購大瓶分兩較爲便宜上海老閘橋北首唐家弄徐家花園必達藥房内 
 
 

Page 5

 
 
此汁用幼猪重約二十磅取肺色白者良設法提汁化學製成服之能治遠年近時一切咳嗽痰飲痰紅吐血氣急哮喘咽喉聲嘶面黄肌瘦毛焦髮落皮膚不潤行步艱難腰疲足軟四肢乏力頭暈目眩耳聾口燥舌瘡五勞七傷諸虛百損男子病後失補婦人産後血虛老年氣血兩虧小兒先天不足一切陽虛陰虧耗傷眞陰百藥無效者卽將此汁膳後開水送服半羹匙一日三次功效立見其應如嚮○大瓶每箱十二瓶洋廿二元小瓶每箱十二瓶洋十一元零售大瓶二元小瓶一元○分售上洋棋盤街老恊記票行○英大馬路中怡順和衣莊○南市十六鋪内大街亦中票行○老恊記票行○寗波日升街興號綢莊 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日趙光垣控妹婿朱錫榮寵妾蔑妻董榮坤亦控朱將妻藏匿署理縣篆之戴子邁明府倩襄讞委員吳端甫明府研訊董供小的係金陵人妻子袁　傭於朱處自本年正月二十日去後日久不見回家小的前往探　不獲一面向朱詢問言語支吾今袁氏甫由香港回申一切細情叩求訊究董袁氏供小婦人年二十有九在朱妻趙氏處服役趙氏之第三胞兄松林前曾將屋抵押與朱現方貿易香港朱憎妻寵妾逼令主母趙氏至香港索欠正月二十一日傍晚主母趙氏帶領小婦人隨木乘車至太古碼頭登某輪船轉瞬間朱忽不見旋有朱之玩友宋佳培來稱伊在是船當買辦由朱託送至香港爾等儘可放心俄而船卽開　及至香港僑寓十餘日至二月望後仍由宋送回上海將趙氏及小婦人送至鼎升客棧旋由朱之家丁某甲誘令小婦人至英美租界公廨誣控趙氏隨人外出其實皆由朱唆使圖棄止妻叩求明察明府謂此案另有隱情未便遽聽一面之詞諭令董退去袁氏父官媒看管候提全案人証質訊核辦○李福壽控店夥黃阿人誘領楊老桂之女林珠戴明府倩吳明府研訊黃供小的年二十歲向在楊老桂錫器作執業楊見小的克勤克儉願將其女林珠　字小的爲室後忽翻悔意欲另　某姓本年正月將小的薦至李處爲夥至二月某姓行文定之禮林珠聞之謂女子從一而終不願琵琶别抱曾央阿二之妻來告小的併言楊若迫以勢力伊願以身相殉小的心爲之動故與林珠相約同回無錫家内擇吉成親現已央人向楊理勸叩求恩賜玉成楊林珠供前由父親面許與黃是以隨黃回籍求賜矜全明府飭將黃交差林珠發堂候傳楊訊核 
[南市瑣聞]  
　　金陵人趙有福在南市海潮菴左近開設機坊前晚九點鐘時不知因何失火立兆焚如幸經衆鄰汲水以澆逾時卽烟消火滅僅焚去被褥牀帳等物○舟人葉堂華與呌賣五香豆之　阿弟口角突肆兇毆致王受傷某號巡街捕見之拘入捕房捕頭倩醫生爲王　治旋查得尙有帮兇數人因命將葉　候拘齊然後解送馬路工程局禀請總辦程雨村大令訊究 
[法租界公堂瑣案]  
　　蕩婦某氏先與流氓陳梅生有染近忽棄　憐新復與虹口大昌洋行夥金寶三結露水綠時至鄭家木橋南首同吉祥小客棧作陽臺之會陳偵知忿火中燒糾同顧阿新等入内捉獲攫取其對時表洋銀等物金以藉端訛詐投報捕房捕頭命包探將陳顧二人拘獲解經讞員朱森庭明府研訊飭提棧主質對昨日堂期包探將棧　季王　並金寳三等三人解案季王氏供稱姘夫季月千在本城開設吉祥客棧兼訓生徒前日金寳三挈某氏婦來棧借宿自言夫婦來滬就醫旣而有陳梅生者糾同無賴數人來棧滋閙小婦人知有暗昧事麾之使出不敢容留求恩鑒察陳供金與姘婦姦宿經小的捉獲願給洋銀四枚不料反投捕　朦控求鑒明府以同吉祥客棧窩留淫棍有害地方與陸繙譯會商判將棧主季王氏押候掌頰二百下勒令閉歇驅逐出境金　三枷號一月期滿責四百板陳梅生枷號半月責二百板顧阿新責三百板○浦東横沔鎭人金梅春挈妻張氏來滬在八仙橋四新擴租界内開設鞋　作本月初四日被隣　瞿蔡氏將妻誘至英租界野雞娼院過令作皮肉生涯金知之遂於十二日報捕查獲解案請辦張氏供瞿蔡氏僞稱薦小婦人至某處爲傭被領人野雞娼院接客三天給于洋銀一枚購得女衫一件瞿蔡氏言語支吾明府大怒著押候掌頰二百下鞭背二百下金張氏掌頰一百下交本夫領回嚴加管束○定海人鍾阿寳偕某貰器店主李錦泰投案禀稱主人係南琛兵　管帶賃屋西門外日前令四明公所扛夫舁柩至輪船回籍安厝被籮間頭目陳桂堂霸阻喝令瞿海和馬全泉等多人將店内物件攫去報捕拘獲開單呈請究追陳桂堂一味狡　明府謂四明公所向有定章豈容爾等爭奪扛柩著將陳桂堂枷號半個月笞責二百板瞿馬先行開釋著將攫去各物交還失主○前晚公館馬路萬康酒店聚衆賭博巡街捕聞之將店主方雲泉賭徒胡順三王子雲顧勉亭陳子卿楊子新等一併拘入捕房昨日堂期捕頭命包探解案請訊王供小的爲絲　業顧供小的爲縫工胡供小的爲錢業楊供小的爲參業陳供小的爲洋貨業又同供小的等偶然义麻雀消遣不敢犯賭包探將起獲之洋銀八十元三角呈案明府謂爾等各有生業不應深夜聚賭姑全體面著將洋銀八十元三角充公并罰方雲泉洋銀二十元其餘各罰洋銀十元押候繳案然後具結開釋○陸生揚前控趙四龍誘匿養媳經明府訊供押交嗣因挺押不理比責一百板趙妻葉氏投案申訴明府以其夫婦同謀命掌頰一百下將趙四龍　的實人具保限三日内將楊媳交案延于追比○招商局二十二號棧房司事葉四美禀稱棧中被竊白蠟十五斤值洋銀十元有奇報捕查獲竊犯李和尙供認售與葛阿狗請吊贓核辦明府著葛賠洋銀十元另罰十元李和尙枷號半個月責二百板○包探禀稱魚販范阿榮將臭壞黃魚沿街喚賣捕頭以食之必生疾病命卽解案請訊明府著將魚傾棄范押捕房三天以示之儆○剪綹賊李金發李金寳兄弟二人被包探拘解公堂明府著各責一百板勒令回籍詎料釋出後卽同至馬阿二所開小烟館内吸烟串竊烟槍一枝旣而馬將金發尋獲送案請辦明府判枷號個月重責二百板遞解回簫○包探稟稱流氓陳阿二拾取途人所遺象牙骨　紙扇當塲拿獲解案請辦明府判責二百板贓存待失主具領○汪心如禀稱小的泊舟洋涇浜被偷兒陳阿毛竊去棉被一條偵獲人贓送案請辦明府判責一百板贓給還失主 
[美租界捕房紀事]  
　　昨日午後廣東流氓徐阿茂行至北四川路突遇同鄉人周阿九向之索借洋銀不遂所求肆行毆擊五百十九號巡街華捕見之拘入捕房捕頭詰知索詐未成令押乞丐牢一日○昨晨梁上君子周阿勝混入北河南路甬人某姓家竊取衣被携至某押鋪求質適爲某包探所見拘入捕房捕頭令押候解送公堂禀請讞員翁笠漁直刺懲辦 
[惠澤旁敷]  
　　韓君潤生以尊翁及尊堂六秩雙慶蒙諸親友賜賀曾經設筵欵待以答盛情旋因親友之中容有未及赴席者在韓君不無缺憾之留爰將續筵洋一百元移助敝堂施醫給藥養老育嬰等捐洵一舉而兩得也夫作善降祥積善餘慶古有明文非由臆斷韓君此舉上爲二老延齡下爲諸親種福其獲報當未有艾也請誌報章藉希公鑒滬北天后宫前廣益善堂可董嚴信厚施則敬朱佩珍唐榮俊葉貽鑒等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年四月初四日京報全錄]  
　　宫門抄○諭旨二道錄前○楚督張奏爲審明聽糾夥搶官船得贓藉端滋事之犯按例定擬摺○四月初四日吏部翰林院正黃旗值日吏部引見五十七名圓明園十名○克公慶恩謝補進内大臣恩○恩公榮惠各請假十日○梁仲衡續假十日○都慶榮科王建松預備召見○户部奏派管理三庫之大臣派出溥良○倉塲奏漕船五日回空○召見軍機都慶榮科王建松○○頭品頂戴湖廣總督臣張之洞湖北巡撫臣于蔭霖跪奏爲審明聽糾夥搶官船得贓并因禁米出境藉端滋事等犯分别按例定擬恭摺仰祈聖鑒事竊照前因安陸縣知縣張源深遏糶病民激成衆怒致將坐船赴堤之德安府知府汪元慶在安陸雲夢漢川交界之道人橋地方被米商船户等誤認上船滋閙並被痞匪乘機搶去什物卽經臣之洞與前撫臣譚繼洵訪聞並據汪元慶具稟當卽委員馳往密查拿辦並將辦理不善之知縣張源深撤任奏叅革職旋據委員會同安陸雲夢二縣拿獲搶犯郭春林陳才元及滋事船户李新傳李再喜張貴元李茂元趙宗德夏松栢到案並在陳才元名下起獲原贓錦套白玉墜等件交由汪元慶家丁趙貴等認領訊據搶犯郭春林等供認起意聽糾夥搶官船得贓並因縣官遏糶致被地痞藉端訛詐受累尋毆縣官洩忿誤上府官坐船掀棄什物各情不諱郭春林卽因病雲夢　監身故該縣王松騐訊禁卒並無凌虐一面錄陳才元等供詞禀經臣之洞與前撫臣譚繼洵以案情關重核恐供多未確批司委員提到人卷並據安陸雲夢二縣續獲向米商等詐擾之曾光三曾梓亭僧根法姚冐三姚澤姚智周解司一併發委武昌府審辦該犯僧根法旋因帶病解省在管身故由署江夏縣知縣徐嘉禾騐訊並無凌虐詳經批飭歸案議辦去後兹據武昌府知府逢潤古提集各犯審明議擬由署湖北按察使孟繼壎覆勘前來臣等隨提犯親訊無異緣陳才元姚冐三姚澤姚智周曾光三曾梓亭分隸漢川安陸雲夢等縣均先　爲匪李新傳李再喜張貴元李茂元趙宗德夏松相亦各藉　漢川雲夢等縣均駕船營生光緒二十一年德安府屬隨州應山等處收成豐稔下游各路商販多往購米運漢售賣米船往來必由安陸縣境之府河經過是年十一月間安陸縣知縣張源深因據縣紳張家鑑等以經過米販日廣誠恐本地米少價昻等詞具禀卽經示禁以致米船覊泊河　不能開駛至十二月愈集愈多米多霉爛經德安府知府汪元慶訪聞飭令弛禁照常放行各米商紛紛出境内有李新傳李再喜李茂元張貴元趙宗德夏松柏與未到案之彭華階盧得保各米船先行至安陸縣屬之胡姚家灣及與雲夢交界之曾家河地方被不識姓名地痞多人藉官禁米出境爲由攔河留難或訛詐錢物或搶挑米石其現獲之姚昌之姚澤姚智周曾光三曾梓亭與已故之僧根法見該地痞等攔詐得利冀圖分肥各於事後隨同滋鬧陸續訛得錢米未記確數該米商船户因其人衆勢兇畏不敢較羣赴安陸縣衙門求爲保護時值往觀人多不知何人將縣署栅欄擠壞張源深漫不加察以事由米商船户肇釁喝令拿究當將彭華階盧　保二人獲案　　李新傳等各自負氣轉歸迨二十二年正月初九日德安府知府汪元慶坐船赴雲夢應城兩縣勘堤是日傍晚行抵應城雲夢漢川三縣交界之道人橋北岸灣泊各米商船户見該處有官船一隻因先聞有縣官張源深由水路坐船進省之說憶及上年被張源深禁米出境喫虧不少往求保護反　拿責心不甘服以爲該官船卽係張源深船隻李新傳起意糾毆報服李再喜李茂元張貴元趙宗德夏松柏與彭華階盧德保以及米客人等俱各應允李新傳等卽上船齊聲喝毆打毁艙板門扇並將船内被褥枕頭皮飯菜盒等物掀棄水面維時昔在今故之郭春林與現獲之陳才元及未獲之李得元趙長生同在該處岸上會遇共道貧難郭春林聞有米商船户　毆官船之事起意邀約乘機同上官船搶奪財物分用陳才元等允從郭春林卽携木棍陳才元李得元趙長生徒手一共四人上船扭斷箱鎖汪元慶之僕從趙貴王升上前攔捕郭春林用棍拒毆致傷王升右手婉趙貴左臂膊汪元慶領帶人少彈壓不住經附近居民陳元煜救護登岸該米商船户人等見非安陸縣官當各追悔走散郭春林等亦卽搶得衣物錢文分背上岸而逸郭春林先於贓内分給陳才元錦套白玉墜墨眼鏡一付餘俱交李得元趙長生收藏約俟緩日會齊帶往他處賣錢俵分各散該前署雲夢縣知縣王如松聞信馳往於陳元煜家謁見汪元慶隨將水面浮棄各物飭差悉數撈起交給趙貴等收領一面會營騐估造册通詳差緝並據汪元慶查明被搶情由具禀通詳臣之洞與前撫臣譚繼洵已先訪聞委員馳往密查拿辦當將辦理不善之安陸縣知縣張源深撤任奏叅革職兹據委員會同安陸雲夢一縣將搶犯郭春林陳才沅及滋事船户李新傳李再喜張貴元　茂元趙宗德夏松柏一併拿獲並在陳才元名下起獲　贓錦套白玉墜等物交由趙貴等認領提郭春林面帶病容與陳才元等均無拷刺痕　雲夢縣王如松審明犯供正擬禀辦該犯郭春林卽在監病故騐訊禁卒並無凌虐隨錄陳才元等供詞禀經臣之洞與前撫臣譚繼洵以案情重大核恐供多未確批司委員提到人卷并據安陸雲夢二縣續獲詐擾案犯姚冐三等解司一併飭委武昌府審辦該前府李方預未及提訊因病出缺曾根法亦因帶病解省在管身故由江夏　騐　看役並無凌虐詳經批府歸案議辦接署府施紀雲亦未及審詰卸事該府到任提犯審明錄供議擬由司嚴訊轉解前來臣等提犯研訊仍據各供前情不諱再三究詰矢口不移案無遁飾應亟議詰查例載搶奪之案數至三人以上但經持械威嚇並傷事主者爲首及在塲動手之犯　强盜律擬斬立决爲從在塲並未動手者發遣新疆給官兵爲奴又兇惡棍徒屢次生事行兇無故擾害良人人所共知確有實據者發極邊足四千里安置凡係一時一事　在情兇勢惡者亦照例擬發又律載本應罪重而犯時不知者依凡論又民毆非本管九品以上至六品官者加凡鬥傷二等又手足鬥人不成傷者笞二十又故意棄毁人器物計所棄毁之物卽爲贓准竊盜論免刺官物加二等又竊盜贓一兩以上至一十兩杖七十又爲從減一等各等語此案郭春林起意持械糾邀陳才元等三人同上官船搶奪得贓拒傷汪元慶跟丁趙貴等平復實屬倚强肆掠兇暴昭著查搶奪官船並無作何治罪明文惟行竊現任官　隻係照尋常竊盜加等問擬今該犯搶奪爲首已應斬决罪無可加應仍按搶奪本例問擬郭春林合依搶奪之案數至三人以上但經持械威嚇並傷事主者爲首及在塲動手之犯照强盜律擬斬立决例擬斬立决已於取供後在監　故應毋庸議陳才元聽從夥搶官船得　並未在塲動手拒捕應比例加等定例加不至死該犯搶奪爲從罪已應遣亦應仍按搶奪本例問擬陳才元合依三人以上搶奪爲從在塲並未動手者發遣新疆給官兵爲奴例擬發新疆給官兵爲奴仍遵名例改發極邊　瘴充軍以足四千里爲限到配後鎖帶鐵杆石墩二年照例刺字姚冐三姚澤姚智周曾光三曾梓亭僧根法因見不識姓名地痞藉禁米出境迭向各米船詐搶獲利　同滋閙訛得錢米不記確數致各米商船户見各地痞與該犯等情勢兇惡畏不敢較實與棍徒無異且米禁已開更屬無故生事惟究因先有地痞倡首滋事該犯等不過事後　聲附和冀圖分財情　可原應酌照兇惡棍徒極邊足四千里安置例於軍罪上量减一等各杖一百徒三年僧根法業已　管病故應毋庸議姚智周曾光三曾梓亭各供親老丁單是否屬實飭縣分别查　照例辦理姚冐三姚澤二犯　配折責充徒限滿詳釋李新傳因先被安陸縣知縣　源深禁米受累後聞張源深有由水陸坐船進省之說邀約李再喜等上船尋毆報復致將陸安府知府汪元慶坐　　　　毁　　器　並掀棄被褥等仵迨知錯誤當各追悔走散實屬犯時不知查李新傳等分隸漢川雲夢　安陸縣知縣亦非該　等本管　　例本應　　而犯時不知者依凡論民毆非本管九品以上至六品者　此摺未完 
 
