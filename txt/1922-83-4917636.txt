# 1922 - 83 - 4917636

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[三十萬大兵（冷）]  
　　三十萬大兵以今日各國減兵之預計雖陸軍至多之國不能有此而張作霖欲以東三省及三特區有之不亦與世人所擬議者大相逕庭也耶 
　　且更勿論此主義而論實際三十萬大兵必須有三十萬大兵之餉以養之試問東三省與三特區有此三十萬大兵之餉以供給之耶抑張作霖有大兵而令全國之人供給其餉耶 
　　抑三十萬大兵必須有訓練此三十萬大兵之人以及給與此三十萬大兵之軍械苟不能此則僅集合三十萬徒手無能之人耳曷名爲兵他日結果徒成散而之四方之匪徒耳於張作霖有何益 
　　張作霖而果有絲毫爲國家之心也不如其已 
[命令]  
　　三十三日大總統令任命張調辰爲長蘆鹽運使此令 
　　又令任命孫夀恒署杭州關監督此令 
　　又令全國水利局總裁李國珍河南省長張鳳臺呈河南水利分局局長閻枚呈請辭職應照准此令 
　　又令全國水利局總裁李國珍河南省長張鳳臺呈請任命張之銳兼署河南水利分局局長應照准此令 
　　三月二十七日大總統令陸軍總長鮑貴卿呈請將陸軍第二十九師步兵第一百十四團團附籍國珍免去本職應照准此令 
[國内專電]  
　　北京電昨鮑續假十天梁續假二十天（三十一日下午二鐘） 
　　北京電吳對防南主不援江西堅守武岳先固中原然後他指 
　　北京電張作霖言東三省及三特區須練三十萬兵現在已有二十四萬兵（三十日下午二鐘） 
　　北京電張紹曾二十八電三使請以國會自由行使職權及各省共謀根本改造二策解决國是 
　　北京電陳光遠又派員到豫直招兵又電請招輸卒千名（三十日下午二鐘） 
　　北京電陳光遠電院探報十八粤軍步二營開抵南雄大庾南麓宿營龍南敵軍並擬沿桂江章水兩路攻贛州已飭部增兵安遠南安 
　　北京電贛陳豔電衡州探報孫文大本營已移駐全州湘軍宋鶴庚等五司令連日在衡開軍事會議贛軍抵郴州者已有萬餘人擬直趨茶陵進攻江西等語已飭各軍嚴備（三十一日下午二鐘） 
　　北京電保訊張景惠來保携有張作霖親函表面上謝曹銳賀壽之意内容則密商南北統一計劃並不注重内閣（三十一日下午二鐘） 
　　北京電甘省子彈過陜被刦陸洪濤電請參陸部嚴追並飭駐京代表赴院磋商辦法（三十一日下午二鐘） 
　　北京電馮玉祥電甘肅運送子彈行抵鐵佛寺北監軍鎭地方突遇大部軍隊子彈全數被刦並擊斃甘軍五名已派原志廻郭金榜兩統領分兵截堵現正在激戰中 
　　北京電赴洛陽之巴爾敦昨到京謂離洛陽後赴焦作因華人用土法開採侵入福公司礦地案懸隔兩年此次離焦作後見趙督始圓滿解决又謂鄂省鹽税已有解决辦法不久可結（三十一日下午一鐘） 
　　北京電日使以外部告路透訪員謂日本由青島運匪二百人往鹽田昨提抗議謂係築田墻之工人非土匪（三十一日下午一鐘） 
　　北京電小幡三十一呈攝政王國書府設宴招待小幡五日回日 
　　北京電外部覆日使日本醫學大會教部决議不派政府專員與會已往者以個人名義參加 
　　北京電葡使照會請開送葡國政變華僑所受捐失清單俾資審查賠償（三十一日下午二鐘） 
　　北京電德使提出四項（一）漢口收没之工藝學校改中德合辦（二）津沽地畝發還（三）不認漢口兩處貨棧收歸碼頭（四）請負發還廣東德商財産責任（三十一日下午二鐘） 
　　北京電閣議魯省會市政廳總辦改簡任又楊光熊爲甘實業廳長又財部於鹽務署設接收青島鹽場籌備處王正廷咨請在青島海關提五十萬爲魯案善後費警廳呈國民財政大會及軍政教育交涉鹽餘團會議出於法律範圍之外應分别查禁（三十日下午八鐘） 
　　北京電王鴻年昨夜與阿格列夫同車赴赤塔（三十一日下午二鐘） 
　　北京電英美兩使昨接外部照會洋商貨物交由華僑在内地出售應以華商商品論遇有損害不能由洋商出面要求賠償查近年洋商多在内地私設行棧一受損失往往誤引長江行輪章程及馬凱條約等條文索賠吾受影響甚大（三十一日下午二鐘） 
　　北京電廣東農會代表孔曼雋擬赴日美考察呈外部給護照 
　　北京電來鳳被匪攻破刼獄搶税局郵電兩局倖免劉湘軍趕到維持地方今日政府電令鄂督查覆 
　　北京電李鼎新請將甲午海軍死難人員合祠昭忠并發帑五千指令照准（三十日下午八鐘） 
　　北京電潘齡臯電院派顧陶况到院接洽協欵問題（三十日下午二鐘） 
　　北京電財部派公債科長金焕章赴總檢察廳候訊（三十日下午二鐘） 
　　北京電楊增新報告二次裁兵裁去伊犁鎭部下馬步隊十營 
　　北京電察都統署電催餉謂多倫發生事端已電陳如無現欵軍心變亂實難負責（三十日下午二鐘） 
　　列京電吳佩孚扃京漢車四十餘輛在鄭預備裝兵並飭漢鞏兩廠於半月内造出大砲二十尊砲彈六千發（三ፁ日下午二鐘） 
　　北京電梁士詒派姪梁範諮赴粤與陳炯明接洽並願取銷關餘訴﬊ 
訟案（三十日下䍈二鐘） 
　　北京電陸軍部員司因郠薪無着今日起全體停䭢辦公（三十日下午二鐘） 
　　北京電陷（三十）晨四十五次由豐臺開往榆關之貨車四點一刻在津撰站出軌來往客貨車一時阻斷 
　　北京電齊燮元電院請辦實業奬劵副券以所侗餘利助蘇春振 
　　北京電顧品珍二十五陣亡 
　　天津電田中玉清明回薊榆掃墓 
　　天津電奉軍在山海關設立兵站第四旅已先開拔次爲三旅十三旅二十七師全部集中關内聽候動員令（以上三十一日下午十鐘） 
　　蘭州電法政專門學生因攻擊校長全體罷課 
　　蘭州電隴南禮文等縣及省北紅水清玉川各地因去歳夏旱秋潦饑民餓殍載道請放春賑 
　　蘭州電蘭山道徐仁鑑出示查禁烟苗（以上三十日上午八鐘） 
　　漢口電聞湘趙因北伐聲緊日前召集軍事會議有人請趙附南强迫直軍出境趙以不可與直軍啓釁决與葉開鑫守中立如粤輸送過衡山卽移駐常德又傳宋鶴庚赴衡與謝文炳有所接洽 
　　漢口電劉承恩改派黄永熙夀吳定世（三十一）晚同張聯棻赴洛 
　　漢口電錢葆青辭職劉已電部請另簡現錢又請委人暫代劉亦准 
　　漢口電聞金華滾沈鴻英部在臨湘激戰未息蕭電調第四旅派軍兩營援沈 
　　漢口電鄂西防務變動江南岸以十八師及十八混成旅擔任北岸以第二師三旅及第五旅擔任第八師一旅調防公安石首長陽等處至直軍均擬撤回（以上卅一日下午七鐘） 
　　成都電馮玉祥派代表吳漢榮來川接洽日前已過廣元 
　　成都電川陜接壤之昭化寗羗各地雨多成災各縣已發起救災會 
　　成都電陳樹藩在萬源邀請川軍各部代表會議合再援陜分三路進行劉存厚代表張剛何濟良現由萬源返寗羗（以上三十日下午十一鐘） 
　　香港電省河輪渡因工人要求加薪及政府抽通行税有日内罷工訊惟各界以清明在邇極力疏通在清明後始舉行（三十一日下午十鐘） 
　　香港電兵工廠接孫電昨加開夜工鼓鑄（三十一日下午七鐘） 
 
 

Page 5

 
 
   
 
 

Page 6

 
 
[國内專電二]  
　　香港電高雷人士擬組交還廣州灣期成會請法國會速踐約歸還 
　　香港電省龜鴇以廢娼將實行而善後辦法尚未表示昨集全市同業磋商（一）全市二千五百餘公娼如何安置（二）未廢前准妓女自由脱籍無人過過問者則盡送濟良所上二點未得完滿解决擬聯同請願政府迅賜善後明令 
　　香港電省行紙幣日來起跌不常有數十工團擬組織維持紙幣會 
　　香港電鄧案發後軍警檢查各輪渡火車異常嚴密公安局令各住户由一月起遷來者須覔保證否則驅逐（以上三十一日下午七鐘） 
[國外專電]  
　　紐約電美國對華銀團理事會昨日開會聞對華銀團各國團員將於下月内在倫敦或巴黎開幹事會議擬討論對中國各省擴充財政助力俾供實行運輸工程之計劃（三十一日到） 
特約路透電 
[日諾瓦會議之各國代表]  
　　三十日倫敦電日諾瓦會議之英代表團定四月七日起程不率特别警士偕行但依賴意政府充分保護之擔保俄代表因意政府指定喇巴樂爲其寓所不甚滿意蓋恐每日馳驅二十哩而至日諾瓦易於遇險也意當軸保護俄代表之計畫内有多派武裝兵警保衛其旅館一條日代表以寓處太遠爲言現巳由意當道另在日諾瓦指定寓所意國招待代表之籌備頗周到並以該處宫室供新聞記者之需用船廠工人之罷工可使日諾瓦會議感受不便者今日業已解决 
　　三十日倫敦電獨立自由黨議員今日在下院聲明修正信任案該黨贊成日諾瓦會議之召集但惜其限制所討論之事件關於此層該黨不願表示信任政府 
　　三十日巴黎電法内閣討論日諾瓦會議之問題歷時頗久一致决定應採之態度即對於歐洲之改造願協力合作但對於如承認勞農政府之政治問題或如德國賠償之純粹協約國間問題則表示反對是也賠償委員會主席杜博易氏稱德國有付其賠欵之力且有付其賠欵之義務協約國遇必要時將採用武力云 
[愛爾蘭會議之結果]  
　　三十日倫敦電在倫敦舉行之愛爾蘭會議現巳有圓滿協定 
　　三十日倫敦電在倫敦開會結締之愛爾蘭協定其第一欵即聲明今日宣佈和平約内規定自今日起南北愛爾蘭兩政府擔任竭力合作以期恢復不寗靜區域内之和平並規定北愛京城警察隊之組織法對於其組織之宗教方面予以特殊之注意第四欵規定凡刑事案件可加以六個月以上監刑之處分者得審判之無須陪審員北愛京城設立暴行陳訴委員會而愛爾蘭共和軍在北愛之活動應即停止雙方議定在北愛依照愛爾蘭政府案之規定施行其併合與否之自决權利以前南北應各派代表會商愛爾蘭統一方法或解决邊界問題而不提交邊界委員會英政府將請國會准籌五十萬鎊爲北愛救濟經費計分三股一股施諸天主教徒餘二股施諸耶穌教徒 
[美參院批准華會各約]  
　　三十日華盛頓電參議院批准華會關於中國之條約未加修正文及保留案 
　　三十日華盛頓電參議院通過關於中國之條約後復批准中國税則條約故華會之决議巳全由參議院贊成當討論中國條約時衆皆注意於「以最充分及最無妨礙之機會給予中國俾其維持有實力之穩固政府」質言之限度問題參議員温德武氏答覆希克林氏之質問堅主該約並不含有用武力之任何義務於是該約遂經一致通過 
[顧使返國前之談話]  
　　三十日倫敦電顧維鈞博士於首途回國前語路透特别訪員謂彼之回國定計於啓程赴華盛頓以前蓋其政府曾於此時請中國各代表親自報告一切也顧又謂彼望於六個月内回倫敦魯案之解决已清除中日間葛藤之大部分 
[印度之進口税]  
　　三十日倫敦電下議院之蘭開夏議員公舉代表昨往晤印度事務大臣今日又赴印度事務部謁見譬爾爵士及次官温特登氏陳述意見謂進口税與出産税應各定爲百分之六 
[英國之出産人公會]  
　　三十日倫敦電英帝國出産人公會現組織代表各殖民地出産人之委員會以期發展其天然利源並培植帝國之優惠權利 
[美國時計公司出售]  
　　三十日紐約電出售鷹格索爾公司産業與華特白里時計公司之舉雖經少數債權人反對但仍由仲裁人准許實行計售美金一百五十萬元債權人可望得償百分之四十 
[英太子行蹤記]  
　　三十一日新加坡電英太子於今日黎明抵此早餐時登岸歡迎者甚盛晨間英太子舉行戰事紀念碑開幕禮午餐後參與馬來由各州展覽會開幕禮 
[各國近事記]  
　　三十日倫敦電一九二○年司法案現由閣諭推展適用於南洋羣島凡在南洋所得之判决得在英國執行而英國之判决亦可在南洋執行 
　　三十日瑞典京城電瑞典國會已票决籌欵五千萬克郎諾爲扶助瑞典銀行之擔保經費 
　　三十一日華盛頓電衆院勞工委員會已請哈定總統召集鑛主鑛工會議設法挽回明日之罷工風潮 
　　三十日柏林電德總理近所發賠償委員會之要求不能忍受之言巳由衆院以二百四十八票對八十一票贊成之 
　　三十日葡京電葡國海面飛機一架已起程飛往南美巴西京城擬在加拉里島等處小住 
　　三十日芬加爾電前奥皇加爾氏患肺炎症頗重但已略有轉機 
　　三十日東京電華使胡惟德告假回國已於今晨啓程 
　　三十一日香港電不列顚印度輪船公司之日本號昨夜在九龍碼頭起火前艙放水淹没貨物爲水所損内有由客爾喀特運往神户之棉麻損失之數未詳 
[日本市政局舞弊案]  
　　三十日東京電東京市政局舞弊納賄案巳於今日判决被告四十六人受判監禁自兩月至兩年不等又十九人判罰一百元至三百元不等此案於一九二一年發生被逮者共七十一人 
[開灤礦務局新屋落成]  
　　三十一日天津電開灤鑛務局新屋落成今日正午由英使艾思敦爵士舉行開幕禮中外官商到者甚衆曹銳曾被邀與英使共行此禮來電謂因政治事故不能離保定今日午後將於新屋舉行跳舞茶會 
國外要聞 
[法國經濟重造之現狀]  
　　殘破區域生産量約當戰前之半數 
　　世界新聞社云法國解放區域工業重造部最近公布一該區域内現時與戰前生産量百分比較表如左 
　　現時生産與一九一四年比較百分率　現時人工與一九一四年比較百分率 
冶　　　　　　　五○　　　　　　　　　　五五 
尋常五金類　　　六六　　　　　　　　　　六三 
化學工業　　　　五八·五　　　　　　　　六二 
皮革　　　　　　四五　　　　　　　　　　六七 
織物　　　　　　五三　　　　　　　　　　五五 
衣服　　　　　　五八·五　　　　　　　　七三 
鑛　　　　　　　三一　　　　　　　　　　三六 
平均合計　　　　五○　　　　　　　　　　五五 
　　統觀上表所列似現時該區域内物産供給量已可得一九一四年之半數但實際上尚無此數目下經濟恐慌雖見减退但仍足阻碍某種工業之進行使其不能盡量出産也 
　　殘破區域内工業重造與物産增加特爲大戰善後問題之一端凡戰事區域皆須重造其事至爲艱鉅以財政上觀察點言之祗能行之以漸如鐵路原料人工等皆須籌及至人工問題法當局尤爲籌慮解放區域善後總長洛邱氏本期望用德國人工按諸法德所訂威司貝滕協約德國亦已接受以人工代賠欵之條件但有關係區域内之人民曾經投票多數反對其反對之理由爲恐此項德工在工作區域内不守紀律自由往來或足滋生事端故於最近之未來大約祗能用少許德工耳殘破區域内雖似已大有進步但觀上表足見其礦業受害最烈今之産額祗等於戰前百分之三十一燃料一項即在戰前産銷相抵尚不敷百分之三十五如一九一三年全國銷額爲六十三兆噸而産額祗四十一兆噸鑛産在戰時大部分遭受毁損致其産額益少所幸今日殘破區域内礦務進行不遺餘力産額日增煤業一項已漸獲滿意之結果一九一五年法國煤額最低跌至一九·五三三·○○○噸一九二○年爲二一·四三六·○○○噸一九二一年前十個月增至二○·二四○·六○○噸其上年（一九二○年）同時期内則爲一七·三八八·一四三噸一九二○年十月份達二·二四三·四三二噸九月份二·一五九·九二八噸由此可見一九二一年法國煤産總額較之一九二○年增五兆噸（沙爾流域煤産尚不計在内）法國煤産額漸增但仍須輸入多數外國燃料戰時美國供給法國以燃料爲多今巳大减一九二○年由美輸入者祇二·六八九·○○○噸一九二一年前十個月祇九十萬噸其餘銷費之數大抵來自英比二國約一·三九○·○○○噸 
　　法國海關最近發表一九二一年前十一個月對外貿易與上年同期之比較表如左（單位一千佛郎） 
輸入　　一九二一年前十一個月　一九二○年同期　　　一九二一年减額 
食糧　　五四五一二二七　　　　一○九六五九八六　　五五一四七五九 
原料　一○五四一八九二　　　　二二七三八五八○　一二一九六六八八 
製造品　四四○一○九○　　　　一一七五一四二二　　七三五○三三三 
合計　二○三九四二○九　　　　四五四五五九八八　二五○六一七七九 
輸出 
食糧　　一六七二七六一　　　　二三二五一四三　　六五二三八二 
原料　　五○○九一三一　　　　五五八九七五五　　五八○六二四 
製造品一一六一五七九○　　　一五六五九六○八　四○四三八一八 
郵還包件一○七三○九九　　　　一○五二三三六　　（增）二○七六三 
合計　一九三七○七八一　　　二四六二六八四二　五二五六○六一 
　　一九二一年九月份輸入大增十月間停頓至十一月又增進一億佛郎輸出方面十月間開始減額十一月續减一○·八一八·○○○佛郎結果十一月份入超爲四六七·○○○·○○○佛郎但此輸入之增加並非不順利之徵狀因輸入品大抵爲原料也計十一月份原料輸入總值一·四五○·○○○·○○○佛郎九十兩月份約各祗值一·二○○·○○○·○○○佛郎前八個月平均各值八億佛郎一九一三年前十一個月輸入總值七·五九五·○○○·○○○佛郎輸出六·二三五·○○○·○○○佛郎一九二一年同期輸入一二·八○○·○○○·○○○佛郎輸出一三·一三六·○○○·○○○佛郎表面上似較一九一三年大增實則此爲物價異常高漲之故以言輸出入貨額重量均較一九一三年爲減計輸入减七·一九四·○○○噸輸出减六·五三四·○○○噸 
[赤塔致美政府之通牒]  
　　請阻止海參崴舊黨輸出國産 
　　華俄社三月三十日赤塔電云遠東共和國外交總長楊遜致美政府通牒一件原文如下遠東共和國政府得悉沿海省南部由麥庫羅夫政府爲首之反革命黨各團體預備於退出海參崴時將遠東共和國國家財産及現泊於海參崴之俄國船隻盡行拐逃又聞麥庫羅夫政府及反黨命黨個人常有潛將俄國家財産運赴國外售與外之舉遠東共和國政府對於東俄國民認爲亂黨分子之此項行爲當然抗議無奈目前沿海省南部在軍事政治上皆足以障礙遠東共和國政府不能直接制止之因見美國政府對於遠東共和國常表示友愛態度故特由外交部致書美政府希望對於此事加以種種援助苟美國政府及美國駐崴領事能設法阻止海參崴俄國家財産不至輸向外國直至遠東共和國合法政府在該處恢復爲止則遠東共和國政府對於美國當感激無量外交部又聞海參崴領事團有主張俄國反革命黨盡行武裝以維持該城治安之說遠東共和國政府今謹聲明此舉即爲加遠東共和國叛黨以武裝不啻明白表示反對遠東共和國一方適足以使海參崴不能得眞正之和平遠東共和國政府甚信美政府及美國駐崴領事必將設法阻止也遠東共和國外交總長楊遜簽字 
國内要聞 
[混沌時代之沈悶政局觀]  
　　但見各方面之忙碌 
　　時局混沌幾難言喻關心國事之士莫不延頸企踵而望政局之早日解决而事實適得其反兹將日來北京方面傳疑傳信之消息節要錄左以供閱者瀏覽 
　　梁士詒第四次假期至三月三十日祇剩三天日來各報均傳梁氏仍不辭職聞梁現巳决定自四月二日起再行續假二十天並已令院秘書長張名振預備假呈以俟期滿遞到公府至總統之對梁續假早在意料之中前日顔惠慶入府經多方勸慰之後雖有不忍遷去之意但顔本心實無意再代總統亦認爲未便再强乃想再促鮑貴卿回京與之磋商不過總統此次促鮑回京並非迫其正式組閣只希望其回陸軍總長本任即以陸軍總長兼代總理並預爲確定代理期限如顔惠慶之前例於大局未正式解决以前不再提正式組閣之事聞巳於二十九日晨八時派公府總指揮使徐邦傑赴津面見鮑氏表示此意力勸鮑氏即日來京一行又二十八日陸軍次長金紹曾到津謁鮑時見耳目疾已大愈即面陳部中重要公事壓置未辦者甚多切望總長銷假回部指示辦理以過　　鮑氏未置可否 
　　察晗爾都統　　　氏由奉來京後對各方接洽刻已就緒聞二十九日　　　　車站備車定於晚十一時乘專車赴保謁見曹使面函各項解决時局辦法曹使兄弟亦早巳來電歡迎曹銳且留保不行並囑人在光園掃榻以待藉報在奉時蒙張招待之盛誼張到保後當有十日留也 
　　據某方面消息梁士詒近日在津積極活動有新由滬來津之姚某謁梁梁對之有「吾事雖敗吾心未死須待機緣以圖再舉」之語亦可見其野心矣又訊内閣問題旣陷於無辦法之地步統一會議亦無進展之可言查張使之所謂召集統一會議者係從根本上解决着手其實西南對於根本解决有否誠意非俟伍朝樞回粤後不可得而知今伍氏巳抵粤矣陳炯明攻贛孫中山入湘連日各省均有羽書入告而西南方面之自身問題亦飄摇莫定故聯粤聯川各事恐亦不成問題現在陳炯明已否認聯奉就目下之事勢觀之解决時局自以中央會議之能否開議爲斷查日前某巨公所發之兩電（一）致正定王聘卿（一）致在野某巨子者聞此項回電均於二十九日抵京除在野之某要人僅以不願與聞時局六字婉辭拒絕外其王正定一電亦有以孱軀多病不耐長途跋踄爲辭請某使代爲轉達因此各方面所注重之調停會議一時又歸於停頓之狀態云據某要人談話謂關外方面對於梁閣主張銷假對於鮑氏組閣始終未表贊同至洛陽方面現在態度異常鎭靜并立意服從曹使到底無論有何主張均可犧牲祇須曹使面子過得去無事不可遷就而對於元首亦存擁護之意惟聞交系仍派人奔走關外進行挑撥又聞總統現下尚有一電擬致奉天力加疏解據說電文大意係謂萬勿輕信西南之言致使北洋堅固團體一旦瓦解致於不可收拾我公意在統一固極贊成但不能因不統一亦不組閣因噎廢食殊爲不可云云 
　　中美通信社消息昨據京漢路局某員云吳使近在鄭州以南扣留火車五百輛又裝子彈四十車向某方開運並聞張福來之軍隊業由岳州撤回又據軍界消息謂奉軍二十七及二十八兩師業已開駐軍糧城一帶此不過據各方面所報告者錄之但願傳聞不確猶憶前某報所載謂直方之曹銳曹鍈與奉方之秦華張景惠四人曾對人宣言云無論奉直有何意見决不令其衝突即有意外當請先斃吾等四人云云有此和平派從中斡旋似無危險之可虞矣 
[張作霖果欲求助日本耶]  
　　請看日人之言論 
　　東方通信社三十日東京電云對於中國政爭日本朝野方主張絕對不干涉時而張作霖招待日本官民欲求日本援助有電寄來述其意見今日國民新聞於其社說論曰是爲張之欲干預中央政權而豫欲得日本之好感然今日恐更無援張之人卽求諸日本軍閥中今亦無作此夢想者矣滿洲之日本人當切戒迎合張氏之意勿令貽誤國家也云云又電云今日東京朝日新聞對於紛擾中之中國政局張孫等人之倒吳運動漸次出頭於其社說中論曰中國政局之爭鬥不依於主義之主張而爲依自己之野心而動由此現狀觀之蹈現在相爭不巳之軍閥政客間將來能實現完全之安定者决不能信雖一時或得成統一之形式必再互爭勢力而重復混亂此時列國當執始終不干涉内政之超然主義蓋國民不能自覺之統一而以利爲目的之政客手段之統一全無意味寗望於混亂紛爭之結果在覺醒之青年中國人手中造成眞正之統一安定之日之至也 
[段祺瑞與張作霖之表示態度]  
　　是否由衷之言且觀其後 
　　段合肥赴津後態度始終消極惟外間不明眞相仍多揣測之辭近有人自天津來者云合肥自到津後除與一般棋友人（如顧某劉某張某伊某）談話外一切政客均謝絕不見一日局終謂其左右曰予所以立於世間能有面目見天下人民者實因當日參戰之役不爲羣言所惑設當日不毅然决然加入今華盛頓會議恐無列席之望萬一不能列席則一切外交從何處而能得勝利無論免償庚子賠欵金及收回各處租借地各事不能辦到恐我中國巳爲鼎俎之肉任人割宰矣彼擁有兵權者但知增兵索餉保護自己地盤不知國家傾覆萬事俱休其眼光之不能遠大固由於私利問題亦經騐之不足也予但願人人有遠大之眼光中國富强可立而待予老矣决不願再登政治舞臺云云 
　　又據奉天歸客某君云張使壽辰後置酒謝客筵終對其一般文武同僚大發慷慨謂予數年以來極蒙段合肥之賜且段氏之於民國大功有三一不贊成洪憲二平復辟大亂三加入參戰團皆有目共睹者雖其政策稍有微疵亦屬功大罪小上年直皖之爭被予推倒公誼私情均深抱歉倘不乘我在臺上時使其恢復原狀於心實爲有愧假使予無力擁其恢復則俟大局稍定後當隨段氏下野以報知己之忱云云 
[查債案之檢舉與澈查]  
　　地檢廳檢舉財閥董康利用新交系 
　　雷厲風行之查債案大致已漸就緒聞償還短債委員會業將審查經過及舞弊證據一面呈報總統一面交由法庭檢舉京師地方檢察廳業已發出拘票派檢察官二名分赴京滬執行計被傳者人數不詳惟前代理財政總長潘復江漢關監督陶　金城銀行經理胡筠確均在内現在財部及銀行界人員大起恐慌紛紛避往天津租界藏匿但彼等自知爲刑事犯隨處皆可逮捕决計變更姓名密赴大連青島一帶受外人之庇護而潘復張弧等又皆有出洋避禍說故將來結果如何此刻尚難預定也 
　　據司法方面消息董康對於查核交通部欵項一節因無專門嫻習路政人才及精通簿記人員不能進行有某要人向董氏建議聯絡新交系人物從中偵查舞弊證據並有某要人願爲董氏介紹新交系領袖由該領袖暗中指示該系在路人員爲董氏援助因新舊交系本如水火去年以政潮關係雖暫結合而其中仍有貌合神離之態交部之弊惟該兩系知之甚詳以新制舊計莫善於此也董氏亦頗以爲然昨經某要人介紹聞已密談一次 
 
 

Page 7

 
 
 [P財部抵押額外債票數> 
　　民國五年截至現在尚餘四百三十五萬七千餘元據財政界消息財部自民國五年以後收入額减支出陡增收支相抵不敷甚鉅然猶得維持至今則全藉零星借欵以資挹注但商議借欵必須相當抵押品始則抵押定額以内之債票及其羅掘俱窮不得不暫借額外之債票藉資周轉查財部抵押額外債票始於民國五年當時因賠償招商局新裕船本等欵五十一萬餘元無法籌付曾經國務會議議决准給四年債票一百萬元交由該局抵押現欵嗣後財政困難較前尤甚於是累次援例抵押截至現在所有抵押額外債票除收回不計外尚餘三年公債十九萬六千元四年公債三百二十七萬一千五百九十元整理金融公債八十九萬元計共債票四百三十五萬七千五百九十元此項額外債票不在安總税務司經管基金範圍以内所有從前應付本息概由中交兩行先行墊付再由財部另欵撥還現在銀根奇緊庫藏奇絀該項公債中籖應付本銀一百四十五萬元銀行旣無力墊付財部又無法另籌以致受押各户有將前項債票少數出售情事安總税務司爲顧全個人信用起見曾經登報聲明凡不在發行債額以内之號碼不得在經管基金項下支付現財政次長兼代部務鍾世銘因該部責任攸關對於此項債票自應統顧兼籌以全信用主張前項借欵除已列入此次償還短債案内應俟委員會審察完竣設法償還將原押品物收回註銷外其未列入償還短債以内曁少數已出售之債票無法收回者亦應另籌基金統交安總税務司保管以備支付本息之用聞鍾氏已將歷年抵押額外債票情形曁所擬善後辦法呈請元首鑒核施行兹探得歷年抵押額外債票數目特錄於下 
　　（一）民國五年六月二十七日國務會議議决賠償招商局新裕船本等發給四年公債一百萬元以上四年公債票一百萬元除第一二次中籖債票四十七萬六千元已另欵支付收回註銷外尚餘債票五十二萬四千元内有第三次中籖票二萬六千元第四次中籖債票十六萬二千元均未收回 
　　（二）九年十月九日續押新華儲蓄中華懋業兩銀行四年公債票一百五萬元以上四年公債票一百五萬元除第二次中籖債票二十二萬四千五百元已收回註銷外尚餘債票八十二萬五千五百元内有第三次中籖債票十八萬八千四百元第四次中籖債票十九萬六千八百元均未收回 
　　（三）十年一月二十六日續押勸業銀行四年公債票四十萬元以上四年公債票四十萬元内有第二三四次中籖債票十九萬元未收回 
　　（四）十年六月一日續押義記四年公債票三十萬元以上四年公債票三十萬元内有第二三四次中籖票債十七萬三千一百元未收回 
　　（五）九年九月三十日續押漢口合記四年公債票一百萬元内除第三次中籖債票二十三萬八千九百十元巳收取本銀外尚餘債票七十六萬一千九十元内有第四次中籖債票二十四萬二千五百十元未收回 
　　（六）十年一月八日續押上海通商銀行三年二十六萬五千元四年七十萬元 
　　（七）十年八月十一日抵押華茂銀行整理金融短期公債四十六萬元又同月十五日抵押寳利銀行整理金融短期公債四十三萬元 
　　統共押出四年公債票四百四十五萬元又押出三年公債票二十六萬五千元 
[董康整頓司法收入之說辭]  
　　舉辦司法印紙及登記條例 
　　司法部前因該部曁各廳監經費屢被延欠擬辦司法印紙及登記條例藉增司法收入以資挹注前者旣經閣議通過後者巳由各主管部會商但均未實行舉辦兹聞董康爲預備收回法權及籌議改良司法百端待理需費孔急非整頓司法收入難期奏效上月二十九日特呈請總統實行舉辦前述兩事略謂查司法經費日益困難現爲預備收回法權籌議改良待理百端尤非徒手所能集事若長此濡滯不特無以振獨立之精神抑將處於涣散之境地京師部院廳監十數機關仰給財政部者月僅十三萬餘元歷年積欠巳將四百萬自去秋以來幾至無可維持上年十二月以後薪費尚皆懸欠各省廳員以困狀來告紛紛不絕如陜西等省甚有經年未得領欵者預算幾同虚設東省特别區高地各廳關餘外交屢請籌定的欵迄無着落情形更爲危迫近爲改良司法一案約需六十萬元令各省分籌又擬撥關餘籌設各特别廳亦尚無把握再三籌計必應從整頓司法收入着手以資補助此項收入果能日見有盈卽政費亦從而减輕是不可不亟謀進行也聞司法印紙一項廣東業辦有成效歳收百餘萬元此事前曾提出閣議通過又登記條例前經呈明由各主管部會商尚未一致就緒以上二事盡力舉辦實於司法前途至有裨益康待罪年餘刻深焦慮現舉更代之際應由王總長寵惠賡續妥籌庶期奏效云云 
[農部注意青島林鑛（靜觀）]  
　　組織林礦委員會調查林礦專員出發 
　　青島交還爲期在卽關於德國在膠所營各種事業均須一一爲之評價以便我國接收就中鑛業林業兩項職掌所在應隸農部而農部所注意者尤在鑛業計從前德人在魯所經營之大鑛有三（一）爲淄川煤鑛（二）爲坊子煤鑛（三）爲金嶺鎭鐵鑛淄川煤鑛屬於黌山平均每年産量達四十萬噸以上濰縣煤礦屬於坊子及荆山窪近年産額亦達三十萬噸德人創設此兩項礦業規模極爲遠大所有一切機器均係運自柏林日人接佔以後雖屬蕭規曹隨未遑大事擴充而數年之間所獲利益已屬不少金嶺鎭鐵鑛在益都縣西北約六十里居膠濟路張店及金嶺鎭兩站之間鑛塲距金嶺鎭尚有六七里該處鐵鑛産量極豐富其含鐵之山有鳳凰山·鐵山·玉皇山·四寳山四寳一山品質尤佳主要鑛石爲磁鐵成分頗高含鐵約在百分六十以上鐵山則含有黄鐵鑛據日人某鑛學者計算謂該鑛鑛量多至一萬萬噸可以賤價採掘者亦有四千萬噸其初德華公司創設此鑛實具有宏遠計劃除採掘鑛砂外並擬設鍊鐵廠於滄口規畫粗定歐戰猝起青島陷後日人繼續經理併力鑽探較德人尤勤復在鐵山東坡開一採鑛横洞蓋各山中原以鐵山儲量爲最多也據鑛學家所估計謂鐵山有八百八十二萬噸四寳山有四百零五萬噸玉皇山及其附近團山有四百四十萬噸鳳凰山有四百零五萬噸共計有二千二百三十二萬噸該處鑛産旣如是之豐宜乎以鐵産缺乏之日本人對之具有無窮之希望也兹旣依照太會議决交還中國矣將來是否由國家經營抑由商民承辦此時固不能預爲决定但目前所有估價及接收事宜自非由政府舉辦不可農商部係主管機關對於此事當然特别注意日前已派定技監上任事張景光·技正梁津余懷清專任調查三處大鑛之事在未經出發以前曾在部一再開會討論决定調查辦法及目錄張氏等三人皆鑛學專家張氏現任井陘煤鑛總工程師前次由德人手内收回該鑛卽係彼一人所經辦故對於德人所營鑛業之内容尤屬異常明晰聞其調查目的分爲兩步第一步作估價之預備第二步作接收之預備至接收以後如何辦理該部則不負其責任焉至關於林業一方面者農部現亦派有二人前往調查一現任農林司長黄藝錫一僉事前任林業試騐塲長林祜光其調查範圍爲青島苗圃農塲及附近一帶森林狀况該員等均於昨今兩日先後出京該部並先期有文達魯省長官又聞該部當派定專員出發調查之先曾擬定一種組織委員會辦法提出閣議議决通過名稱曰「魯案善後林鑛委員會」由部内遴員組織業經制定章程八條於日前以部令正式公布規定該會宗旨爲研究接收前由德人在青島所經營之農塲森林鑛産各辦法而設委員長由農部次長兼任並就部員中遴選若干員爲委員委員長得指定委員數人爲主任遇必要時得派專門人員實地調查調查之後繼以研究研究有得擬定辦法應呈明總長核定施行此次派人分任調查林鑛蓋卽根據該章程中之第三條惟章程未公布而各員已派定程序稍有不同然該部之重視其事亦可見一斑矣（二十八日） 
[審定科學及工業名詞之商榷]  
　　國立北京工專校友之熱心教育部特准審定 
　　聯合通信社北京通信云中國科學幼稚各校教科用書譯名多不一致學者每感困難而工業方面更形複雜照現在各地調查分廣東上海天津幾帮各帮工人所定名詞相差太遠令人無從解釋長此以往定如方言之不能統一影響工業發達實非淺鮮國立北京工業專門學校校友兪同奎（現任校長）韓士元·金緝端·關東趙夀芳·態應芬等二十餘人有鑒於此乃發起工學會聯絡各科主任及畢業同學共同組織專以研究工業學術宣傳工業智識爲宗旨以審定科學及工業名詞爲任務在同時出版之工學月刋發表三月二十八下午三時特派代表韓士元至教育部謁見陳次長要求批准所審定之名詞陳次長派吳秘書接見首由韓君報告工學社之宗旨並述其審定方法略謂同人着手審定首先調查國内各地之已定名詞並參考各種書籍之譯名而後開會公共討論擇其尤者而定並於每種名詞之下載有確實定義將來譯書及著書者即以此爲根據不得任意另定吳秘書答以此種審定本應由本部組織委員會詳加考察實迫於歷年來經費困難維持現有學校尚不能按期發薪擴充方面更無暇顧及若貴社熱心公益本部極表贊同請將審定名詞開單具呈由本部考查再由貴社工學月刋發表韓答如大部旣可批准同人當努力進行後即辭出今得其組織大綱照錄如下（一）定名國立北京工業專門學校工學社（二）宗旨研究工業學術宣傳工業智識（三）事務審定科學及工業名詞刋行工學日刋營利擴充本校平民工廠（四）社址北京工業專門學校（五）社員北京工藝專門學校校友組織之（六）基金由平民工藝學校代籌（七）組織分審定編輯營業三部詳章另訂並聞所出工學月刋内容分審定工業名詞一覽表論文·科學·工藝·製造·歌謡·調查表定價每本三分初版一萬册因有審定名詞故中學以上學校學生必人手一册且教育部代爲提倡其工藝一項又爲普通人民及工人所可借鏡故每期萬册定不難銷售且定有一種廣告銷售法即登一分類廣告不取分文不過須定購五十年共計價不過一元五角且可出售於夥友可收回成本此種辦法可云完善第一期定於五月一日出版云 
[中國地質學會開會紀]  
　　中國地質學會係農商部地質調查所同人及北大地質科諸教授發起創立甫數月而中外專門人士之加入者絡繹不絕三月二十三日該會於西兵馬司地質圖書館開第一次常會並歡迎新由美國來華哥崙比亞大學地質教授勃吉博士並其他新加入之中外會員博士係此次紐約歷史博物館第三次派遣來華亞東遠征隊中之地質技師將往外蒙古一帶研究地質者兹探誌當日開會情形如下是晚八時五十分開會到會者約五十人首由會長章鴻釗君演說先述中國古代關於地質之學說及應用與其進化之次序繼述民國以來地質調查進步之歷史並培養人材之方法終復對於外國專家之帮助深爲感激云云次由地質調查所所長丁文江君演說組織地質學之目的略謂調查所乃國立機關限於職務難得切磋討論之機會自學會成立則不特所内人員得交换新得且將與國内外之研究科學者互相攷證云云再次由紐約歷史博物館亞東遠征隊主任安特魯博士協和醫學校解剖部主任勃拉克博士及俄國遠東政府地質部主任阿那博士等相繼演說大致皆謂中國地大物博對於自然科學之研究特饒興趣故歐美人士之結隊來游者甚多顧以道遠每感不便地質調查所能純由中國人士所創辦則將來之所發見者必多故於中國之學術界不啻關一新紀元今地質學會成立更足使中外人士得討論之機會云云未有勃吉博士之講演題爲「新式的岩石學」述最近美國對於研究岩石學之趨向篇幅甚長不及備載演講畢茶點散會時巳十二時矣 
[長沙通信（華）]  
　　趙總司令之兩通令 
　　華洋籌賑會所派湘西調查災情委員見沿途人民種烟運烟妨害耕種此次災歉烟禁廢弛亦爲主要原因之一且軍隊收税保護視同貿易甚至自行販運人民視軍隊爲護符益無忌憚委員干涉無效回省報告該會遂函請總司令省長注重烟禁省長特頒布禁烟條例以一個月爲猶豫時期期内烟民煙商應自行報告本邑知事期滿抽驗調查逾期不改即處死刑籌賑會認此種條例爲僅足限制民商軍人尚可逍遥法外乃再函請加訂取締軍人辦法以絕根株總司令特頒布訓令誥誡官兵除此令外趙尚以軍紀日壞長官訓練不力爲慮惟未便向各軍官指摘乃發一普通命令嚴加約束兹將兩令並列於後（一）爲嚴令事照得鴉片爲害甚於洪水猛獸我國限期禁絕載在約章前清末年辦理尚著成效而吾湘譚前督更屬雷厲風行烟毒幾將銷盡乃自張敬堯禍湘禁令大弛軍興兩載遺毒未除變本加厲販運包庇時有所聞本總司令任事以來迭經嚴令誥誡已不啻三令五申乃日久玩生弊端百出以致外人嘖有煩言實爲痛心夫禁烟一事内關種族之强弱外關國體之榮辱非常重大若任其濫觴貽人口實將來國際禁烟必陷中國於萬刼其何以自謝於天下况吾湘爲制憲自治省分對於烟禁尤宜加意飮鴆止渴渴未止而身亡挖肉醫瘡瘡未愈而身死今之利用運烟者何以異此本總司令爲此之懼除現已由省署特頒禁烟條例於各軍隊曁各縣遵照實行外合再嚴申誥誡令仰該處即便遵照轉飭所屬一律嚴禁掃除積弊力挽狂瀾毋得再有庇運情事致干究辦事關外交條約國家法律人民生命務須切實遵照毋得視爲具文切切此令（二）爲令行事照得爲將之道貴得兵心治軍之方宜勤職守吾湘頻年禍亂變故紛乘然卒能轉危爲安轉亡爲存者實賴我軍人戮力同心之故乃自援鄂無功士氣不振紀律廢弛餉糈不繼舉凡補充裝具撫卹傷亡類多缺陷以致瘡痍未復整頓無從此皆本總司令德薄能鮮措置失當所致每一念及慚悚曷勝然當此危急存亡之秋内憂外患相迫而來譬彼孤舟飄摇風雨所恃以支持危局宏濟巨難者無非我軍人是賴而軍隊之所以能出死入生遣大投艱者則全賴將士一心訓練有素下級官爲士兵之表率中上各級更爲官兵之楷模古來善用兵者莫不與士卒一體平居團聚有若家人平時之感孚旣深臨事之指揮自便下之於上如手足之捍頭目子弟之衛父兄以故戰勝攻取所向有功吾湘喪亂之後時曾艱屯器械不若人餉糈不若人全賴各長官善爲循拊振作士氣恃以精神團結相與靖國安鄉昔楚莊王之治軍也無日不對國人而訓之告以禍至之無日勾踐之敗於吳也嘗膽臥薪與兵卒同其甘苦故能稱霸中原光復舊物現在各軍將校之認眞負責克盡職守者固多而泄沓因循深中暮氣者亦復不少或深居簡出隔絕士兵或久離防地專講應酬求其身歷操場親臨講舍日與士卒相接近者殊不多觀似此相習成風實爲軍隊前途之危險須知軍隊如家將校卽父兄士兵即子弟未有父兄放棄家政而其子弟不荒嬉學業玩怠職務者夫各士兵性行之分别學術之程度與夫訓練之是否得法經理之是否合宜以及内務風紀種種皆爲長官者所應時刻留心洞悉週知之事若事不躬親慨任其初級軍官則平時旣屬茫然戰時安有把握况下之於上從所好不從所令官長表率士兵尤應以身作則若以上官之信任幸指摘之無人遂致放蕩形骸不自檢束或任情徵逐恣意揮霍則部下平素旣相與腹誹訓誥尤多存藐視於此欲其如患難死生之交呼吸存亡之際指揮如意惟我是從能乎否乎凡此種種流弊滋多本總司令目擊情形用特諄諄誥誡務望各軍官體時會之艱難念責任之所在務各振刷精神力矯前失整躬率屬盡心職司崇尚勤樸力戒浮華勿以有用之精神用之無味之酬酢庶幾上行下敬士氣一新軍事日有起色湘局尚可有爲否則萎靡頽唐諸事敗壞於冥冥之中而不覺其害將有不忍言者矣除分行外爲此令仰該處卽便遵照轉屬一體懷遵毋得視爲具文切切此令 
[山東學生界之活動]  
　　質問外交署組織游藝會 
　　二十八日學生會代表赴外交公署根據去歳學生會向外交署請願之第三條取締日人在商埠違約建設之青島燐寸會社請外交當局宣示交涉之經過及將來之目的據某科長覆稱該案屢向日領抗議迄今未就範圍學生代表謂限貴署於二十四小時内如無正式結束本會當對於貴署提出不信任又貴署科長崔敬三素有親日嫌疑乃貴署竟委彼前赴青島辦理調查公私産事現崔在青島所辦事體是好是壞係屬另一問題但貴署此後仍承認崔爲貴署科長則本會亦必提出不信任貴署云云昨日上午外交當局復與日領嚴重交涉日領方面仍置未理迨下午五鐘左右聞外交署巳令知省會警察廳派警前赴燐寸工廠實行取締是否屬實尚未可决至崔敬三擔任調查一節亦未有若何消息也 
　　學生聯合會發起之集金贖路游藝大會現在加入者有男女二十餘校種類亦分二十餘項連日預購入塲券者已非常之多據昨日所聞游藝會籌備處特推覃教育廳長爲游藝會長以示鄭重并請其到會指導提出請求後覃廳長慨然允諾予以贊助兹將學生會宣言錄下「山東學生籌欵贖路游藝會宣言」自魯案解决而後各省區籌欵贖路的團體不啻風起雲湧爭先成立我東父老昆弟也組成了集金贖路的總事務所從事於籌欵贖路的活動吾們當學生的對於此項組織非常欣慰非常佩服理應安安穩穩的在學校裏用功不再問這一宗事體惟遍覓各處的文件詳察各方的主張或者說五年後一次贖回的期限太遠必須設個方法把那五年的期限打破登時有了欵就能贖回才好或者說我們中華國民向來是專冒虚氣不重實事就算人家在五年内讓我們贖回也是凑不起錢來的又有人說中華國民僅有五分鐘熱度雖然各省組織了些甚麽籌欵集金的團體不辦眞事專務虚名便是再過十年二十年仍然是不成功的像這些七言八語直鬧得我們學生將信將疑五中惶惑並且因着這個問題開了幾次會議大家全說推聾裝啞有始無終本是我們國民的慣病必得想種法子呌那不知道的可以知道那知道的永不忘這件事才能得一部分的助力那麽這種法子怎麽想呢於是衆口一詞的說是辦這（山東學生籌欵贖路游藝會）不過游藝會這宗東西我們山東省城連年以來已竟辦過幾次其辦會的原因大半爲籌急振的時候居多可是這次游藝會與往日又在不相同此次的游藝會本不注重籌欵乃是利用他輔助那正式籌欵贖路的團體譬如這個游藝會辦好了這濟南方面的人士對於贖路的事件起了鼓舞的精神因此濟南的總事務所必能得莫大帮助萬一那一百零七縣的學生會同人繼續着辦起游藝會來那各縣集金事務所豈不通同得莫大的帮助麽到了那個時候我們山東省籌欵的成績或者能駕乎各省以上也未可知這就是我們學生開游藝會的宗旨了山東學生會籌欵贖路游藝會啓 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[湘省選舉舞弊之怪象]  
　　補紀二十四日情形 
　　湘省辦理選舉省議會議員情形及運動當選之怪象本報已屢言之三月二十四日爲開始投票之期長沙各商民均奉警廳傳知一體升旗誌賀城内投票所共分五處各結綵紥花表示慶意上午十時頃開始投票至十二時以後即風潮大起怪象百出試分述之南區投票所設府學宫當未開始投票之時即有人投入多票爲監察員發覺因干涉而發生爭端方此之時投票者業巳麕集而該所一切設備尚有未周以致擁擠喧豗秩序遂亂一般包辦選舉之徒又乘機搶奪票紙發票者見勢不佳即携票避走投票者不知内容指爲違法齊聲喊打此時又有人以寫好之大宗選舉票乘機投入匭中經衆瞥見又齊聲喊打於是擲几凳者擲墨盒者扭打職員者打毁票匭者雜然並作而匭内又發現塡寫粟某湯某之成綑票紙各千數百張衆人大呼職員違法須予痛懲動手毆打職員者聞之即拳足齊下幸警隊聞警到塲衆始退散而該所主任粟漢藩職員朱某等受傷極重尚不知有無性命之憂西區則因票紙被人竊去若干而主者不知致時甫過午卽無票可换投票人指爲舞弊羣起鼓譟團紳咼某忽大打官腔衆怒益厲乃一擁而前將咼某痛打幸警察隊到塲咼始脱險東區則有人當衆買票每張出代價二百文頃刻之間卽收買數百票事爲旁人所見羣起喊打當將該買票者按倒飽以老拳亦幸警察至始將該收票者帶去又麓山鎭投票所則各職員多爲自號笨公者所組織凡爲笨公投票者每人可换票數十張或數百張不等此外則有自晨以至日昃尚不能得一票者午餐時街上竟有人大呼凡投笨公票者請至三元棧吃魚肉飯去云云又有龔某者亦思染指見各票多書笨公姓名憤怒至極竟將他人已塡寫之票抓來撕毁又搶人未書之票塡自己姓名恃强投入說者謂湘憲成立爲東亞之新紀元若此等投票怪象恐不僅爲東亞之新紀元也 
[軍人行刦盛行之閩各縣]  
　　難乎爲縣知事與郵局長 
　　閩省軍人專横殆非一日去年南平縣知事接篆演出奪印一劇業紀前報不謂近日下游又發現兩事（一）永泰刦奪人犯（二）南靖刦掠郵局兹揭其情形如下永泰七尺地方素有賭徒開設烟館賭塲及私門子等不法營業平日交結縣署胥役縣署一舉一動彼罔不知而駐在該處之北軍趨之若騖營業遂以發達縣知事金章迭據紳士劉師中報告並請取締遂於日前帶同便服警兵數人往捕某賭塲不料消息早漏賭徒逃避僅剩一婦人顧大嫂者并賭具錢袋等數件該知事因將該婦人及犯罪物證等令警兵帶去忽有北軍十餘名手執鐵械蜂擁而來將女犯刦去警兵亦在被刦中且聲言警兵藉端搶掠要嚴行懲罪知事自己不敵急引去厥後警兵放回唯女犯據探報尚在某處復派人往捕帶署詎又有十數北軍尾其後勢將演出刦法塲之武劇知事急避而女犯又不知所之尤奇者當十數北軍擁至縣署時劉紳某適迎面而來被推入糞池邑人及知事均扼腕無如之何南靖縣郵政局日前忽有兵士數人直闖而入局長張振華以郵局重地拚命阻止被該兵士用鐵械斫傷頭部腦骨脅背亦受重傷登時暈倒局内所有銀物被掠一空呼嘯而去昨該局中人即將局長送省醫治據穆醫生稱傷重嘔血異常危險郵務管理局以兵士横行强搶郵局傷害局長若不嚴懲將來郵務必大生障礙已函請閩當局查辦現尚在交涉中 
[伍廷芳最近之演說對於美使之答辭]  
　　日前廣州美國協會歡宴美公使舒爾曼氏夫婦於亞洲酒店時邀粤政府各要人作陪伍廷芳博士於美公使報告華會結果後作長篇之演說情形巳略紀前報兹國聞通信社所接廣州通信述伍演詞甚詳兹照錄如下余（伍博士自稱）今日得參與斯宴深爲欣幸舒博士爲余之老友余所謂老友者並非謂博士年事已高但謂余二人之交誼固久巳締結昔余出使美洲之時備承美人之優遇故余當時立意回華之後凡遇美人來華當報酬其德今博士及其寳眷旣經臨粤余明日當備燕菜魚翅等中國之異味以餉之博士頃對於某報所載休士君在華會舉措之一新聞曾有所論列該新聞内容是否眞確余殊不能言緣余旣未得參列斯會而西南亦未得派代表列席於斯會也該報論休士爲人其語余亦未能輕信就余本人所知者言休士爲人果决决不至爲一方勢力所左右今日報紙每有一種有聞卽錄之習對於事實眞相則未嘗加以調查其說自不可令人盡信關於博士所述華會給予中國之利益余不欲言其必無惟此等利益所託非人即彼非法而無代表制之北京政府是巳以彼政府官吏之無識及墮落得此利益之後若謂其卽能爲人民福利計而善用之余殊未敢信也談論及此余於美國對華所持之政策不能不略有數語之論評吾人聞華盛頓會議召集之時演望美政府亦邀西南代表加入而余得根據西南政府係中國眞正政府更係中國人民眞正代表之事實而參與此會議不意美國政府完全膜視此事實但邀美國與列强誤加承認之所謂北京政府焉就承認而論西南政府較北京合格多多蓋前者爲中華民國合憲國會所産生其權力徧於若干省後者則政令不能逾都門一步故西南政府無論在事實上法律上均爲中國之政府而北京政府則旣不合於事實又不合於法律但恃各國之承認而存在者也關於此點余以爲列强固不妨用一方法以試驗南北兩政府何者係爲中國人民所擁護此方法即撤銷北京政府之承認是已如列强果爲此舉余知各省咸將趨於南政府之一方北京政府行將完全消滅此可無疑者也諸君若以爲無外國承認之政府則諸君對於中國之事務卽無從接洽余以爲非然西南政府雖未得各國之承認凡貴國領事有事與之接洽時辦事固亦仍順適更以事實而論自前清於一九一二年二月退位之後至一九一三年十月此時並無國際承認之政府顧關於中國之國際事務進行仍屬順利舒博士頃又表示其意見謂中國須廢除軍閥主義以恢復國内和平惟此問題吾人於一九一一年革命之後卽已注意之遜清退位孫逸仙博士爲革命軍推舉爲總統當此之時有若干人卽以爲中國須由一强有力者治理同時此人須習於中國政治情形於政界上更具有勢力於是有人乃勸孫中山讓袁項城爲總統孫以袁氏具有帝制的野心即嚴行拒絕孫乃就總統以唐紹儀爲總理此時閣員亦均具有民主主義之思想但不久唐等以袁氏勢力太强行爲專制乃相率辭職袁氏乘此機會集其舊日之官僚行專制政治其野心亦日漸暴露力謀變民國爲帝制設督軍之制結果乃釀成今日軍人干政之局面余當時曾勸袁氏爲中國之華盛頓勿爲中國之拿破崙惜袁氏勿聽也諸君要知和平與安寗固中外人民所同欲而余等則尤渴望者也昔者北京政府亦嘗以和平爲言但吾人派遣代表至滬時彼乃不能根據憲法以協定條件統一之件復成畫餅可知其實無謀和之誠意吾人於是除以武力貫澈目的外更無其他方法可取矣余今日希望各國駐京公使均出京一行對於各省政局之眞相加以考察尤望對於吾人在南方之行動多加注意北京環境惡劣充滿陳舊之空氣足以左右人之思想力及其明晰之判斷余自身即有此種經驗余於一九零三年由美回華之後曾提倡種種財政上之改革顧彼官吏等未之實行也但以容緩圖之一語爲敷衍一年以後有若干歐美留學生來詢余何以種種改革辦法未見實行而余當時亦覺以容緩圖之一語對答爲最宜以此例而論北京之空氣其勢力之偉可以想見此等空氣認爲變换而代以彼神學家所謂之清氣焉余辭止於此但尚望舒博士及其寳眷在廣州多留數日以後並希望時來南方如博士再來此則吾人當於北京再相見也 
[續紀美公使抵閩之情形]  
　　抵厦門時情形美國公使舒爾曼君於三月二十一日由汕頭抵厦厦門美國領事偕同中國及各國官紳原定於是日下午二時開歡迎大會基督教青年會則定於午後五點半鐘請公使蒞會演說乃因風濤洶湧遲至五句餘鐘始抵厦埠登岸後卽到青年會演說是時到青年會歡迎之人士計二百餘人六點鐘由集美軍樂隊奏樂開會由陳澤覃君主席報告開會宗旨繼由喬梅軒君讀歡迎詞讀畢則請美公使演說由王宗仁君譯成厦語略謂鄙人到此得與貴國諸君子聚首一堂不勝榮幸原定今日上午可以到厦因風急浪湧船被簛蕩不能速進遲至五句餘鐘始抵厦地致各界諸君迎候多時甚爲抱歉鄙人自華盛頓奉美總統命來任駐華公使深以爲喜原非與貴國政府有何等關係實欲與中華人士相聚首以輔助中華人民促進文明程度而得種種幸福自出京南下迄今計五十餘天到處俱受各界人士盛欵觀貴國人民之耐勞儉樸及受孔孟薪傳養成高尚道德誠爲萬國所欽佩敝國政府自昔迄今並無侵略思想但願貴國開放門户使各國得在貴國自由通商尤望中美兩國一同發展俾兩大共和國峙立於太平洋兩岸冠乎全球敝國之希望於貴國者厥有數端（一）敝國人來華經商均係自由貿易並非侵奪利權且深望貴國之出産物品改良製造銷售美國（二）敝國人來華辦理教育使貴國人民得受新知識貴國政府亦深表同情亟盼改良教授法（三）敝國人來華創辦醫學煤油大商家捐出五百萬元補助醫學經費俾貴國人士得明醫理中醫不能治愈之病亦得以新法治愈之（四）敝國人來華傳教非爲推倒貴國舊教是使中國舊教益以昌明孔孟之道且因之益著綜計以上所言經商教育醫學傳教諸公益皆出諸人民自動之心理非美國政府有何用意而使之來也今船將行矣時間促矣不能多言此去先到福州而上海而天津而牛莊謹爲諸君告辭次由洪曉春君致答詞次由厦門大學校長林文慶君代表全體學生致答詞奏軍樂茶叙散會美公使遂登船往福州而去 
　　抵省垣時情形美舒爾曼公使偕其夫人並女公子又隨帶公使署副漢務參贊卓思麟乘海軍部撥派之挨邦利巡洋艦游行中國沿海口岸其宗旨係欲晤各口美領事及美國人民並熟悉中國各地方之情形該艦二十二晚抵馬江駐開蒲來思領事乘同昌洋行所備之夾舨往迎卽於次早抵埠十一時至一時舒公使在美署接見閩各官員並各國領事下午往倉前山華南女校曁英華書院參觀並演說下午五時至七時美人民公會在倉前山樂羣樓開歡迎會七時四十五分李厚基至美署拜會八時十五分蒲領事宴請公使李厚基曁閩官員及美人之領袖者均在座二十四早公使回拜李厚基午間李開歡迎會下午公使往格致書院並魁岐協和大學參觀途間工程師韋斯德示以閩江開濬之工程七時省議會等五團體在青年會開歡迎會到者甚衆公使演說畢約九時坐夾舨回馬江挨邦利兵艦於二十五早開往上海臨行李厚基備有衛隊及軍樂隊送行 
[蕪湖勞動界游行紀]  
　　蕪湖黄包車夫組織之勞工會原定於三月二十九日假馬路大舞台開成立會事爲警廳徐廳長得悉當即據情面禀皖南鎭守使馬聯甲馬氏據報後卽飭令嚴行禁止並繕發佈告分貼各車夫聚集地方勸其安分營業不得有聚衆開會情事徐警廳長復派員與學生聯合會方面接洽陳述軍民兩長均來電禁止工人集會並望各學生勿協助工人可聽其自由行動言之再三未得結果而回乃下午黄包車夫已聯合學生數百人在東門外鐵路埂露天開成立會並舉出正副會長及各部長學生聯合會並贈勞工會白布横額一方上書「勞工神聖」四字及後勞動界因見有學生聯合會援助遂整隊游行示威前導軍樂隊次爲勞動界其後則爲學生各人手執白旗一面上書「萬衆一心」「威武不屈」等字樣進東門經魚市街出西門下長街由𨺗門巷經二街至警察廳轉灣上馬路至大舞台門前大聲疾呼勞動界萬歳後至十三道門前空地繞行一週始行散隊晚間警廳又奉省長豔電略謂流氓藉名違法開會應嚴行禁止違則拘拿首要解散附和云云徐廳長奉電後立卽出示佈告仰蕪埠勞工人等一體遵照務各照常營生切勿輕信人言私自集會致干拘究而勞工會亦在本埠報章登載啓事謂本會業於三月二十九日正式成立一切組織情形均係各會員良心主張謀共同幸福毫無他意尚祈各界亮察云云 
[蕪商會呈請停鑄銅元]  
　　皖廠以蕪埠爲壑 
　　蕪湖總商會以皖省造幣廠濫鑄銅元致令蕪商獨受其害特於三月三十日呈請省長飭令停鑄以維市面其原文云竊本會前以本省濫鑄銅元商民交病呈請鈞座飭令停鑄一案准蕪湖縣函開轉奉指令内開呈悉查省鑄銅元關係新軍餉項甚鉅前據該廠長以銅元價漸跌落擬具整理銅元價格辦法三條呈署查核均甚切實業經分令該廠曁省城商會中交銀行會商辦理並據該廠長呈請通令禁止外省輕質銅元輸入亦已分飭水陸巡警並各釐局一體查禁且據呈報廠鑄銅元完全運銷外省按呈核鈔樣本署並已較準每枚一錢九分每十枚計重一兩九錢强二兩弱較前爲重現在省城幣價已漸平復蕪湖一埠當不至受若何影響所請停鑄之處應無庸議等因仰見我省長維持省城鈔價之盛意當卽召集會董開會宣布僉以造幣廠所擬辦法三條一意注意省垣故不曰在本省銷售一箱而曰不在本城銷售一箱其意除省城以外皆可供彼之銷路此蕪埠之銅元所以日見充斥也且查造幣廠自開鑄以來凡在蕪埠購辦銅斤煤炭皆以銅元爲代價是以新鑄銅元蕪埠日見充斥現在省城銅元兌價每大洋一元巳降至一千六百四十文而蕪埠則仍在一千七百三十文以外其受皖廠以隣爲壑之影響尤爲人所共見近日銅元價賤百物昻貴貧民固不堪其苦勞工更嘖有煩言地方治安岌岌可慮本會不能因皖廠一言置利害於不顧仍應繼續呈請停鑄不達目的不止一面禁止入口以維治安等語本會查皖廠濫鑄銅元以蕪埠爲尾閭以致省蕪兩地兌價每元相差九十文之多是蕪埠獨受濫鑄之害各董所稱皖廠以蕪爲壑並非故爲周内不得已據情呈請鑒核准予令行造幣廠卽日停鑄以維圜法而弭隱患不勝迫切待命之至謹呈 
[安慶通訊王大貞到皖前之禁烟情形]  
　　皖省當民國初元柏文蔚督皖時代對於烟禁非常嚴厲似有肅清之望迨倪氏秉政皖省烟禁廢弛漸至不可收拾不但皖北鳳頴各屬如毫縣姜氏（桂題）頴州倪氏（嗣冲）宿縣雷氏（震春）各巨室佃人藉東家之勢力公然栽種烟苗官廳無奈伊何而皖中桐城縣屬之東鄉周家團等處民風素稱强悍該處近年亦復遍地鶯粟桐城密邇省垣現經省署一再派員督飭該縣知事設法勸令剷除雖報禁絕然深山窮谷仍恐不免至於省垣方面運吸等事所在皆是證以警廳拿獲烟案除就近處罰不計外每月地審廳判罪册報亦必數十起兹者地審廳佈告定期焚燬烟土烟膏百餘兩烟具數百件皆開年來所判結各烟案足徵運吸之多日昨官廳消息特派皖省察勘禁烟大員王大貞閩省事竣回京報告情形奉命催促來皖日内卽由京起程省署得電當飭預備以舊藩署新蓋洋式樓房爲特派員行轅業已布置妥帖并先期與張督軍許省長會銜出示布告大致謂本特派員日内到皖親赴各縣週詣察勘犯者定當依法從重治罪等語此不過官樣文章據聞王大貞在閩成績固尚可觀到皖如何尚未敢預料各界咸引領望之省會警察廳自聞特派員到皖消息即委出密探數十人四處調查并飭各區警察署長嚴密搜查日來各區署破獲烟案甚夥惟皖垣積弊太深而一般販運烟土者多不惜巨貲運動雖能查獲皆屬小販與夫貧民無以爲生冒險而做開燈供人吸食之生涯者大批烟土尚未聞有破獲情事云 
[皖省賑務之近况]  
　　賑務處與華洋義振會 
　　國聞社安慶通信云皖省之辦理振務機關計有二所名目旣别性質亦有不同一爲官振則有督辦安徽振撫事宜處處長即省長許世英而馬季平爲坐辦一爲義振則有華洋義振會主之者爲基督教士韓仁敦曁皖督張文生省長許世英會銜辦理兩者之中振務處雖係官辦而局面則不見其大因欵數不多有以致之也聞該處自成立以來總計收支欵項不逾三十萬元而其用人之多則殊足駭人聽聞約計所謂科長科員及諮議書記辦事員等等幾有一百三四十人且聞尚有所謂副科長者則其名目爲更奇矣然據個中人云該處用人之名目雖多人數雖夥但其中多有僅掛名而不支薪亦不做事者約計實行支薪做事之人不過四十餘員而已且即支薪之員所獲亦甚微細科長月薪僅二十八元書記則僅十元耳據此而觀則此中辦事人員實係苦差使然而仍多甘鷄肋而不辭博虚名而不悔者不識醉翁之意果屬何在數日之前乃又有十七區災民爲振務而控告省長之呈文及同樣之傳單先後發現對於許氏大事抨擊幾於體無完膚而省垣一隅亦有極高之呼聲謂新省議員及省中士紳將羣起聯合澈查振務處之收支清賬主其事者聞此消息心雖未必有所虚怯然亦不能絲毫無動於中聞連日馬季平坐辦率領處内辦事人員將各項賬目清理者清理結束者結束以備來人易於清查至分駐蚌埠之張公衡會辦以官腔官調措置無方早不利於人口說者謂張特欲借逕於此熬練一種資格以謀廳道之位置殊無意於辦事也許氏因聞人言嘖嘖固早有去張之心惟以此種職任究帶義務性質不能視同官吏去取之間不稍留顔面又因該分處辦過冬振以後存欵無幾不能繼續有所設施殊無存在之必要刻經定計擬待至陽曆四月即將該分處撤銷聞現巳令知該分處清理各項手續作撤銷凖備矣至省垣總處事務旣多手續亦繁須待至五月始可從事撤銷此官振之近况至於義振項下則華洋義振會内捐欵較多現時尚有存餘日昨皖省道局將着手修築省道擬於懷寗至集賢關間築汽車道一條計長二十餘里名爲懷集路惟省垣庫欵邇來異常支絀何從得有餘力撥欵興修此路則該局雖有此計畫豈非空設嗣由該局長商諸華洋義振會撥欵二萬元作興修該路之用卽以工代振業得該會允許如數撥予二萬元即就該路作以工代振之舉矣 
[蘇代議士反對鹽價改洋碼]  
　　根本計畫在亟整頓幣制 
　　江蘇省議員朱德恒等代電揚州鹽運使北京財政部鹽務署南京督軍省長各報館云兩淮食岸商人藉口洋價騰貴請改鹽價爲洋碼如果實行病民病國爲害甚烈謹將理由縷析陳之洋價漲落原無一定年來各省競鑄銅元故洋價日貴現已謀挽回之策銅元相率停鑄又復限制轉運則洋價自可漸落斷無長此騰貴之理何能以洋價一時之現象遂增人民永久之負擔此不可改之理由一上年江蘇水災奇重現方籌振之不暇何忍使無告貧民於米珠薪桂之外更擔負重價之食鹽此不可改之理由二改錢碼爲洋碼鹽價驟增十分之七多數人民無力食此貴鹽祇有减省食量將見鹽引滯銷税收短絀於國税收入必多影響况鹽税抵押外債萬一收數驟减勢必牽涉外交何堪設想此不可改之理由三鹽商由來利厚無不成鉅富者從前洋價低落坐獲鉅利之時該商等何以不本天良減價絲毫今偶然洋價昻貴不過利稍薄耳乃竟欲乘此時機改洋碼而增重價不思不平則鳴勢必有至食商權利固知壟斷而小民生活亦應兼籌共和國家民氣日强非專制時代能施壓力可比苟但謀商利而不恤民瘼恐多數人民鋌而走險反抗暴動釀成風潮誰負其責此不可改之理由四由此可見增加鹽價雖利於商而病小民妨國税爲患顯然景堯等忝爲人民代表何忍緘默用特請求將食商請改洋碼一案予以駁斥億萬元元感德無旣不勝待命之至衆議院議員王景堯江蘇省議員朱德恒于殖劉文輅葛浚公叩陷 
[杭州快信]  
　　美公使舒爾曼氏昨在省教育會演說謂鄙人此次由粤抵浙視察南方政府情狀一時不能搆和統一無望頗抱悲觀今日游湖得謁岳陵見有盡忠保國四字願中邦人士上下一心以此四字爲宗旨不難建設完全政府衆皆感動今午一時三十分特車赴滬軍民兩長以次均詣站歡送 
　　杭商樓醰安兪襄周等發起組織集成經絨股分有限公司每股五元共股本十五萬元辦理章程三十四條先儘紡業公所認定六千股現附股者頗形踴躍不日開成立大會 
　　高檢廳昨委朱强充富陽縣管獄員楊鑫充定海縣管獄員李毅充餘杭縣管獄員 
　　各縣建設新監需欵無着經高等廳呈准司法省長就民訴民辯訴民上訴民委任民和解五種狀紙每套加增大洋一角定一日實行 
　　宗陽宫軍警衝突案内之巡警陳其高奉判徒刑在押患病垂危昨由杭地廳交保醫調 
　　清明植樹節向在雲居山舉行本届改於慶春門外裏海塘上行禮 
[南京快信]  
　　自治籌備處明日開參議會議惟各參議來省者尚祇三人不知届時能開會否 
　　德使博鄴昨早由滬來寗未入城即轉車赴濟南 
　　洛陽吳佩孚昨日派調查財政處長馬毓寳科長劉麒來謁齊督接洽要公 
　　齊督請任命席鑅充軍署軍法課長昨奉令照准 
　　省廳委王德程充一農校長聞王堅辭不就 
　　省農會常年評議會巳將各案議决明日閉會 
　　齊督今日黎明率同文武赴武廟致祭關岳 
 
 

Page 11

 
 
　　電電練習所長馬廷樹呈齊督請將教授出力人員馬嘉全邊志厚等分别保奬補官 
　　王省長會同運河工程局委王爲毅馮德勳爲運河下游善後工程總都辦昨稟辭赴差視察工程 
　　高等廳奉部令嗣後民事上訴人聲明不服如未附具理由者應即給發通知限於七日内補具逾限無效 
地方通信 
[蘇州]  
　　郭知事赴寗吳縣知事郭曾基近因回復自治問題特於昨日下午乘車晉省面陳省長請示辦法所有署中日行文件委由第一科長代拆代行聞郭知事赴寗躭擱一二日即須返蘇 
　　議員上訴江蘇省議員陳謨因選舉議長互毆涉訟一案寗地檢廳屢次開庭審理案懸數月迄未判决故心不甘服前日由寗來蘇逕投高等廳提起上訴請求令行地方廳將該案全卷并人證一併移蘇訊理不識高等廳能否批准也 
　　各界歡送屈幹事蘇州紳商各界於昨日下午三時假圍門外留圈劇塲歡送普益社西幹事美國屈厚伯各界到者如蘇州市董事蔣季和商會會長龐天笙青年會幹事姚鐵心教育會代表陸寄社四隅公社許嘯九陳子範報界李惕安柳濟安天賜莊蘇邁爾桃塢中學梅乃塊萃英中學全體學生共約四五百人先請屈君及其夫人入席公衆唱歌表示歡迎次由諸辛生牧師報告歡送屈君之意旨並述屈者在蘇十餘年服務社會之勤勞次陳少芹禱告次蔣季和姚鐵心等相繼述歡送之誠意並由華英中學普益社夜校等誦讀歡送詞次更生醫院華英中學等贈送紀念物品銀盾銀鼎銀爵等陳列滿桌次屈君答詞次普益社新幹事康福爾博士演說次諸重華牧師報告屈君此次返國將募資來蘇擴充普益社吾人能於屈君來華之前得一基地尤爲屈君及重華所感激云云報告畢由萃英中學學生奏美國國樂末由海博士祝福並至草地合攝一影而散 
　　征收茶捐之用途吳縣郭知事近以各鄉警察經費不敷支配特通令各分所按照房警捐辦法征收茶捐以補警費各分所奉令後已擬定捐票格式呈請縣署蓋印備用矣 
　　教廳頒發運動奬章去冬吳縣公共體育場奉教育廳令舉行原地跳遠引體向上及田徑賽等三項分等運動當時中學及縣立高小及横涇市立高小等校均到塲與賽由體育場指導員評判給予分數呈請教育廳分别給奬昨由胡廳長頒到各項奬章得奬者除中學校及縣立高小各學校外尚有横涇市立高小學校 
　　合祀關岳之情况昨日（三十一日）爲春戊舉行合祀關岳典禮所有一切祭品等事均由廳縣於事前籌備妥善昨晨黎明時由蘇常鎭守使朱熙身穿大禮服胸佩勳章及五六兩團王唐兩團長各營長曁水陸兩警廳長均齊集護龍街大關帝廟舉行典禮並由該管警區加派通班長警四週照料 
　　師範學生赴錫參觀三元坊省立第一師範學校昨由該校教員張珩巢楨二君帶領學生四十餘人乘車赴錫參觀該縣各學校及圖書館通俗教育館等當晚即行返蘇 
[南京]  
　　學生請嚴懲贓吏南京學生聯合會致北京電云北京司法鬼董綬經總長鈞覽年來四維不張綱紀淪喪袞袞者流莫不藉部蜮反覆之術濟假公肥私之慾而公處此濁世大節凛然生正義霹隂霾使歴届貪吏贓案一朝大白鐵面孝肅公其繼乎惟此輩貪黷惡獠禍國害民罪實爲端登路易之臺指王莽之斗有不足蔽其辜者犯贓治罪條例之無期徒刑施諸此輩猶嫌輕恕南京學生敢以熱血赤心爲公後盾願公雷厲風行到底不懈以靖妖孽而彰國法南京學生聯合會總會會長葛銘勳副會長沈慶成叩艷 
[鎭江]  
　　散放春振之現况鎭揚水災籌振會成立以來對於籌募振欵施放振糧等事積極進行近以沿江順江樂生新老各洲去年水災浩大糧價奇昻民情困苦日前特派員分往各洲散放春振以救災黎 
　　溧陽開辦平糶議鎭屬溧陽縣各紳董鑒於本縣糧價高昻貧民粒食維艱若不設法維持勢必鋌而走險前年搶米風潮恐將再見於今日現擬將上年積穀項下三萬元趕速撥出採運米糧開辦平糶定於日内實行云 
　　江北獲匪之解縣江北淮隂縣馬頭集地方刻聚有土匪百餘人持械行刦民不聊生刻經縣警備隊王隊長率隊往剿擒獲巨匪數人並奪獲快槍多枝一併解縣懲治矣 
[揚州]  
　　查勘鹽船失事皖岸運商運鹽船隻日前經過南京江面遭風損失鹽引具情報告運署即經丁運使委員鄭家綸會同稽核所洋員前往失事地點查勘以憑核辦 
　　禁止拔毁樹秧運河下游事務所局日前函縣署云據警士顔正志報告瓜圩栽種之樹秧近又被就地農人偷拔至五百餘株若不設法嚴禁誠恐拔盡無存請即查禁以重樹藝王知事接函後即訓令該處警察各機關一體遵照查禁矣 
[徐州]  
　　朱道尹巡視各縣徐海朱振儀道尹訂於四月一日出巡各縣上月二十七日特出示佈告輕車减從出巡各縣恐有不肖之徒藉故招摇並言所帶隨從均不受招待令各縣注意云 
　　勸諭富户辦平糶關山縣署以春荒缺糧窮户可憫特出示勸諭各慈善富户富商辦理平糶存糧各商户不准囤積抬價凡各商糧亦不准借故掯價如經查出以上各情定即嚴懲不貸云 
[清江]  
　　水巡團實行裁撤江蘇湖河水巡團三月二十七日午後二時特召集被裁各船夫兵舵手至清江城内游府街該團團部繳納軍裝取領餉銀計每人領給正餉一關恩餉兩關然後各歸田里直至下午六時始發放完畢 
　　女高生赴農校實習日前淮隂縣立第一女子高等小學女生因該校基址狹小於圍藝上殊少實習經騐除由校長先期函准省立三農園藝系留實習區一部分外特整隊前赴實習云 
　　淮人開會討論防水淮隂雙金閘由去歳倒塌後以工欵所需太巨迄未修造兹上游堤工事務所坐辦萬筱菴君爲預防伏秋大汎汜漲計特呈請省道各署並揚州督運局預先開導引河一道免致臨時爲災淮隂四五兩市人民因鑒於去歳鉗口壩倒時兩市受災最重遂極端反對開河切堤一事今日（二十八）有督運局總務科長徐庶侯朱縣知事萬坐辦以及兩市公民王秀良吳楚南等二十九人齊至江北水利局開會討論竟無結果而散惟聞當時五四兩市公民聆萬筱菴君所述種種利害已大多數軟化不復如初時反對之甚至開引河工費則江北水利局長王叔相前在揚州督運局時業巳估計四萬餘元大約此項工欵一到即當開工矣 
[嘉興]  
　　裕嘉絲廠之試機嘉興東門外鹽倉橋建造之緯成公司裕嘉分廠業已工竣所有繅絲工織各機亦巳製置就緒現綢機巳招工試機至繅絲機須俟新繭上市後收買開工約隂曆五月初旬各機可一律開工故各女工之報名者近已不少矣 
　　限制米價之諭告嘉興米價入春後有漲無跌雖日來源稀少而富户囤積亦爲米貴之一大原因最近價格大盤已到十元零售每升需錢一百五十六七文貧户小民每日所得難資贍養因此莫不恐慌異常現聞官廳已諭令米業董事轉令各米行米價不得再漲致生意外不知於此青黄不接之際各米商能不抬價居奇否 
[寗波]  
　　差山賽會肇事餘聞鄞縣姜山賽會綮禍一案已誌前報兹聞姜山方面輿論仇視禁會者巳稍緩和聞有惋惜陳君俊明等爲地方公益而受累者現陳君寓甬巳向縣署進衆至陳阿高曁陳才仁已挽人說項陳守一則業於昨日遠颺至上海矣又聞因迎會而受傷來甬就醫之人其住華美醫院者有王祥根年四十三歳姜山人神犯彈洞右臂勁性善十八歳姜山人看客彈穿左臂王正發四十四歳石橋人神犯彈穿腸二十五號進院二十七號出院後死在途門診張阿才二十三歳石橋人神犯彈中左大腿除王正發外餘均可保無虞 
雜評一 
[蘇議會之三問題（默）]  
　　蘇議會上次開會大失國民之信仰今次開會期將屆不知又將演出幾許怪劇也 
　　或曰議員諸公悟矣此次開會將一反從前之所爲出其良心以恢復巳失之名譽故置引起爭端之副議長問題不議而先議自治省憲預算等三大問題其言似也雖然此三大問題之複雜重要正可借爲黨爭之武器此後開會果能出其良心上之主張按之法理事實開誠討論得一能博國民同情之結果上也即以見解不同之故而不能無爭其爭亦不失爲公若挾爲攻擊敵黨之具或藉謀個人利益之私則非特此三大問題决無良好之結果而蘇議會信用亦從此陷於萬刼不復之境矣議員諸公好自爲之自在方寸一念之間耳 
 
 

Page 12

 
 
   
 
 

Page 13

 
 
本埠新聞 
[修改税則委員會開幕禮紀]  
　　蔡廷幹之開會詞及談話 
　　俟美日兩國委員到全後卽開正式會 
　　昨日下午二時上海修改進口税則委員會在總商會三樓舉行開幕典禮會場列案爲環狀各國委員團坐案周者爲中國·英吉利·日本比利時·巴西·丹麥·法蘭西·意大利·荷蘭·挪威·西班牙十一國計三十七人來賓如英美各國領事與許秋颿·陳震東·楊筱堂君等由蔡廷幹君主席用英語致開會詞（詞附後）英國委員傅克斯君繼起致簡要之詞（詞附後）諸委員復共飮香檳酒舉杯致祝三時半散會蔡廷幹君並與本報記者談及會事（詞附後）聞昨日之會係屬一種儀式至靜安寺路修改税則委員會辦事處昨已修葺完竣其門懸掛中西文修改税則委員會之牌定於四月一號起實行辦公云兹將蔡君開會詞及談話·與該會之全體委員名單分載如左 
　　蔡廷幹君之開會詞本日鄙人得於此地歡迎諸君不勝榮幸諸君多爲余之舊友余睹諸君熟識之面中心不禁鼓舞及睹新至諸君又不禁對於修改税則委員會前途抱有種種希望當大戰中世界正在破壞之際修改税則委員會於一九一八年曾於此同一室中稍稍從事於改造的事業而今日當兹社會與政治進化之時商業金融擾亂之中吾人又得同坐於此室從事於此較正物價改訂税則之事業抑亦足以慶幸矣如世界果有一日需乎國際協助者今日卽其時也世界自經此數年破壞而後舊時事物之秩序巳不適於今日改造之舉自屬必要否則騷亂之勢將長此而不巳是故吾人應具有同情善意作互助焉世界今日有不可忽視之重要事實卽一國如受損失他國亦决無不受其損失者雖鄰近之國所受損失大於距離較遠之國要知同受損失則一也本委員會於此當不可輕視其任務其任務之大者不但於進口税决定一百分之五之從價税且係解决一世界問題蓋此税者亦卽國際協力之一種表示世界人民之協力乃救世之一途徑也如吾人認定吾等確有此進一步而言之責任則對於吾人所應爲之事務當可默具一種觀念矣 
　　鄙人於雜誌中曾見有一文其中有云今日歐洲政治家之最大問題卽爲恢復世界之均衡如世界各國代表得聚於一堂彼此接近於樽俎之間討論世界問題藉使各國對於同一事物之觀察能互相了解則其結果必有可觀惟經濟改造一事則惟有各國人民彼此協力共同操作然後可告成功今日協約各國人民已漸知一根本的要義卽歐洲者係經濟的歐洲各國以他國之富强爲富强反之若他國慘遭不幸則巳國亦受其殃是也英國愛弟斯爵士於北京英美協會演說亦曾以此世界改造之要義昭告聽衆矣云云余以爲假使此文中所述之禍福相同之說旣在歐洲爲然則其於全世界何莫不然如此說在歐洲之經濟界爲然其於亞洲之經濟界亦莫不然也是以愚見所及凡人類之行動其絕對無利於此造者亦决不利於他造假使今日有此種不利情形則此情形亦决不能長久存在此蓋不合於事物自然之性質違反於自然法及人類之歷史者也推之吾人今日之事業則一方雖爲我國國家利益計要亦不能忘他造之需要中國若貧則其購買力減少勢必使各國商業及其人民同受損失譬如大洋之中水汽時時蒸發而不見有雨則江海亦必水涸願吾人了解斯義而牢憶之 
　　吾人能具此政治家之意見推而應用之於税則之修正當亦不願僅於針鋒之上取少許之鐵以與中國質言之所定税則當不至在實收百分之五以下也 
　　余近又於報紙閱白爾福氏二月二十五日在倫敦辟而格列姆會上之演說白氏曾云九國代表以十六星期之工程與會分子均對於華會之結果表示滿意無論何國代表其歸國之時决無不以增進世界及其人民利益以自豪者假使白氏所言各國代表團之情形爲然則此委員將來之成績亦莫不然也吾人幸勿自餒要知吾人之事業雖較之華會其程度有差異其性質則無差異吾人務必使到會者之歸也咸抱有確巳增進世界及其人民利益之滿意焉 
　　英委員傅克斯之詞同人深幸在此與蔡廷幹君·總務處特派員賴發洛君·及諸委員相見以此積有經驗之蔡賴兩君領袖斯會當可盡力使中國政府得其所應得之成效惟唯一之困難問題即在修改税則當以何者爲標準吾知同人研究事物均抱十分之好意與精神當不難得一正確而公平之標凖耳 
　　蔡君與本報記者之談話蔡廷幹君謂修改税則委員會甚關重要希望國人一致注意現在美國委員與日本將續來滬之兩委員約在本月（四月）七八日可以抵滬故十日左右即可在靜安寺路會中事務所（即前葡領署）開正式會現在先即舉行開幕禮者意欲催促各國委員之速臨也此會規則任何議案苟有一國委員表示須得其考慮或調查等情即須暫停議之故極期望各國委員均能早爲到會也現在會中委員方從事於調查蒐集各種參考文件等手續頗繁總極希望會議結果能趨於公平美滿以利世利國也 
　　各國委員之名單委員會中（一）中國委員如下正主任蔡廷幹副主任周傳經·施弼（外交部派）周典·賴發洛（農商部派）名譽副主任許沅·會辦郭燊·嚴家灼·孫其鏞（財政部派）陳海超·廖世功（外交部派）廖世綸·高近宸（農商部派）許金水·柳宗權·田章燕（税務處派）會員盛俊·邱豫蕿·戴正誠·林鴻賫（財政部派）徐同熙·周思敬·王懷份（外交部派）高超·任榮秋·吳秉釗·黄夀松（税務處派）毛昌嗣·鄔卓然（烟酒事務署派）文牘員曹樹藩·鍾之琪（財政部派）（二）各關係國委員如下英吉利代表駐京使館商務參贊傅夏禮（Ｈ·Ｈ·Ｆox）西班牙委員駐上海領事阿莫愛竇ＤonＬuisＲubriAmceds）日本代表上海總領事船津辰一郎大藏省税關監查官早川繁雄農商務省技師大山清一郎法蘭西代表駐華商務隨員納愛德（Ｋnigbt）上海法總商會會長馬迪阿（Ｍadier）上海總商會秘書佛來竇（Ｆreder）瑞典代表署理駐上海領事伍克賢（Akerhielm）駐華商務隨員温伯齊（Ｒenborg）義大利委員長駐上海總領事羅士（Ｇ·deＲossi）副委員上海義總商會會長西斯（Ｇiacbins）（義翟代使並聲明奉本國訓令如須附派委員由該委員長隨時指派）巴西委員前駐上海領事雷斯（ＨugoＲeiss）葡萄牙委員符離禮德（ＢatalhadeFreitas）和蘭委員駐上海總領事達念思（ＷilliamDaniels）和蘭委員駐上海總赫伯胥（Ｍ·Ｆ·Ｈerbscbelb）比利時委員駐上海總領事土歐特（ＶonHauta）上海華比銀行行長斯塔曼（Ｓtraetmans）丹麥代表駐上海總領事樂斯克（Ｇ·Ｒaaschou）（丹歐使聲明該總領事現在請假未回任以前由副領事黑智耳Ｈ·Ｈargel代理）專門委員葉斯波孫（ＹohaunesYespersen·）挪威代表駐上海總領事阿爾（Ｍ·ＮicolaiAall）副代表駐華商會會長塞姆（Ｍ·Ｆ·Ｓem）尚有美國瑞士兩國代表姓氏尚未宣布文匯報云修改税則委員會今日午後在河南路總商會開會此次集會純屬開幕性質並未提及會議程序聞日本等國之代表尚未派定日本代表數人尚未啓程來滬故該會一時尚不能開始辦公今日會集由主席蔡廷幹發簡短之演詞歡迎到會之各國代表該會辦公所已擇定靜安寺路義領事署對面之某屋該會會期豫料將在半年以上每隔二三星期開會一次 
[密勒報反對印刷品附律]  
　　言論自由必須保障欲防報紙之批評當先除致此批評之原因 
　　世界新聞社譯密勒評論報云上海工部局將以第七次提出印刷品附律之納税西人年會律中規定一切印刷人發行人新聞記者及凡以各項機械印刷任何文字之人皆須註册華人書業商會日報公會書報聯合會書業公所均已起而抗議青年協會出版部亦加入此反對團體上海中外報紙皆有評論或贊或否解釋批判之語紛見各報上述諸團體在各日報登載全頁廣告表示反對理由華字報紙解釋此附律之効力謂一切印刷品及打字機印出之品皆須註册違者處不逾三百元之罰鍰或不逾三個月之徒刑處罰之重尤堪注意 
　　按一市政機關而圖取締報紙實爲特異之事吾人由此可以設想工部局或將更進而取締在其轄管下婦女衣裳之長短並施行其他同一必要之道德的方法註册究竟有何效果實爲疑問依某方面之解釋謂布爾什維克運動由此可以消弭然附律中並未有此項說明旣未詳細說明何爲激烈之印刷品何爲擾亂治安之罪案則雖有此附律亦斷然不能有所行動又附律中並未說明何種之印刷物不許註册如此則註册之或許或否顯然將一以註册管理員之個人意思爲凖而此公不幾爲印刷界之專制皇帝乎凡人旣將其姓名住址註册其所印刷之物苟不違犯誹謗律巡捕亦無從施其干涉再則每一種新聞紙是否須逐日註册方能發行苟其不然則使一報紙而於一夜之間變成赤色化者又將何以處之乎 
　　字林報曾載一投函謂附律應加以解釋其文云『此附律之目的在阻止煽亂誹謗汚穢粗鄙之說詞足以擾亂公共安寧秩序者在租界内印刷及散布此附律之内容概不得解釋爲傷害·或使工部局有權箝制·或不公平不正當的干涉·可受尊重之報紙印刷人發行人及公平之批評』按此項意見實爲新頴豈各國之誹謗律缺乏力量以範圍上海之情形乎豈會審公堂無權以處置此等事件乎中國已有新律保障個人不受報紙抨擊與西方各國相同然則又何用附律爲此種直接違反憲法上權利之附律美國印刷物决不受其迫脅而服從之工部局屢次圖通過此附律實爲大愚此律不足遏止激烈之宣傳運動實無目的可言苟工部局果欲消除激烈運動者曷不再進一步并一切不斷流布於上海出版界從各國各黨各個人發出之受津貼的新聞材料而消除之曷不并各國傳布於中國之新聞意在造成中國人之「優惠印象」（實卽偏見）者而消除之吾人深望納税人將此附律一致否决日本侵犯言論自由之報律决非上海所需要報紙發達之歷史卽爲爭言論自由之歷史若報紙受干涉則能保護吾人者唯上帝耳報紙之必需批評與記者之必需空氣無異批評容或不確當不符大多數人意見容或有煽動性質但必須保其自由報紙批評必有其原因欲去批評當先去此原因擾亂治安本已成一罪名報紙或其他出版物苟犯此罪者自容易懲罰之以上海警政之周密吾人深望不必使每一報紙主筆皆戴一「狗套」俾爲捕房所識也 
[紀美國大學俱樂部之宴會]  
　　蔡廷幹等之演說謝福生之印刷附律論 
　　國聞通信社云昨日正午美國大學俱樂部聞聚餐會於卡爾登飯店到者百餘人本擬以美總領事主席屆時因事未到乃改推蘭模君主席先由中國修改税則委員長蔡廷幹演說中國代表團在華會中種種情形謂美人士熱誠贊助中國及屬望知曉中國情事述及中國外國交官夫人等在美國社會之活動等事大得滿座之喝采嗣由美國某公司代表盛布斯特君演說美國最近工界風潮之經過謂此等事已告一結束從兹勞工界與資本家當可相安云云蓋此君方自美國來也隨由大陸西報記者謝福生君請求主席許其借此機會發表關於工部局重提印刷附律之意見主席頷之謝君乃作以下之演說其詞云市政廳方面現擬提出一種印刷業附律吾人對此巳提出抗議惟當希望西人方面與吾人以援画俾得力足打銷此案照該附律規定凡吾人欲印刷一新聞或一評論必於付印之前至工部局註册此等註册當然祇能限於辦公時間内爲之「印刷」二字之解釋凡文件之非手抄者悉屬之吾人苟欲發佈之物品則不論該文件所屬之事爲何苟無印刷人之姓名紀載於上即屬違背附律當處三百元以下之罰金或三月之拘禁英國之制惟新聞紙經理須行註册美國之制註册無强迫性質惟新聞紙欲得廉價之寄費則不得不於美國郵政局註册耳然則諸君苟任此附律通過則諸君言論自由受其損害此種自由嘗爲諸君所珍視載諸諸君本國之自由約章者也當一九一九年斯俱樂部亦爲力爭出版自由之一團體今日吾人反對附律之舉亦不過重演一九一九年之事實納税人四月十九日之會議即爲决定之日期願諸君共同努力爭此一着云云謝君述畢列席之美國士女均示了解與同情之意遂即散會已二時矣 
[新關碼頭暗殺案四誌]  
　　暗殺犯當移解長崎法庭 
　　國聞通信社云前日暗殺日本田中大將未遂之朝鮮人金益湘吳宗義兩人已由工部局移送日本總領事館聞昨日午前已行假豫審俟檢證完畢後即須移解至最近之長崎法庭審理云 
　　又據日紙云此項刺客預審期間約需十五日故護送長崎當在四月中旬云 
　　又函云借施乃特夫人環游世界之六美人於昨日（三十一）乘滬寗路快車赴京津游覽獨施乃特君在月台上大哭尚未動身即回禮查飯店中西乘客見者均爲之悲傷 
　　文滙報云兩韓人圖殺田中案今晨日總領事署復行開庭研究由小林氏承審有見證八人到庭下午續訊時施乃特氏及環游世界團團員希特氏夫婦均到庭作證諸證人所述事實大半皆爲閱者所知西探目麥克杜特摩脱氏送呈總巡捕房所錄兩韓人承認圖殺田中大將之口供並述法租界白爾路十八號被告之總機關曾由總巡捕房派探會同法探前往搜查搜出軍火兩箱○·三二口徑子彈二十五排○·二五口徑子彈六排及韓報數份與宣傳革命之書籍文字等物又稱在被告屋中曾搜出炸藥管一個及雷管數個此項雷管巳作成特姆特姆式晨間證人中有四華捕一印捕被告所用之手槍由三華捕證明下午閉庭時宣布定明日十時續審兩韓人仍監禁日署中 
[軍政界歡宴美公使紀]  
　　美國駐華公使許爾滿氏率同眷屬人等赴杭游覽於昨午後六時許回滬此次陪同美公使夫人女公子往杭游玩係交署第一科長陳世光之女公子並隨車照料美使抵滬後卽回寓更衣略事休憩即晚八時應何護軍使海軍總司令許交涉員等六主人之公宴於海軍聯歡社陪宴者係中美官紳約計數十人筵間許交涉員致歡迎詞略謂本日歡迎美公使辱承光臨不勝榮幸此次貴公使道出滬江重親教益此乃難得之良好機會同人等竭誠歡迎作最懇摯之致意誠以貴國人民不但中國官員所欽仰即中國人民亦極企慕太平洋沿岸兩國猶如兄弟一般此後兩國人民更相親密謹舉觴恭祝健康云云是日與宴人物如修改税則正主任蔡廷幹副主任周傳經等觥籌交錯頗極一時之盛云 
[留美同學歡迎許公使]  
　　留美同學會訂於今晨十時四十五分在南京路六十號該會會所開會歡迎美國許爾滿公使凡曾在美國肄業者無論男女無論是否會友均可與會云 
[總商會之日本平博變規觀]  
　　名實問題暮四朝三 
　　中華全國商會聯合會總事務所前因日本舉行平和紀念博覽會所刋規則其殖民地衛生項下竟將我國滿洲列與朝鮮台灣樺太爲伍一節認爲重大侮辱當經拒絕出品並通告各埠商會一致對待前日該聯會總事務所接到福建事務所公函云逕啓者案查前准貴所函准上海總商會函以日本在東京舉行平和紀念博覽會所刋規則第四十類殖民地衛生項下竟將我國滿洲列入與朝鮮台灣樺太等爲伍認爲重大侮辱應一致主張拒絕出品等由轉知到所當即通函本省各商會查照辦理在案兹准福州總商會函以此案經請福建交涉署轉向日領嚴重交涉現准交涉署開案准日本林總領事復函以東京所開平和紀念博覽會規則第三十二頁第四十類殖民衛生項内含有滿洲事關領土主權本地總商會請將該規則更正來示敬悉一切關於該件該博覽會當事者巳認有更正之必要已將出品類目錄第四十類殖民衛生項内删去滿洲二字以一般滿洲所出商品以外國出品對待乞即轉達該總商會勿再誤會爲荷等因前來查此案前准貴總會來函當經本署向日本領事署交涉在案兹准前因合就泐達卽希查照等由請由所函達各會前來除分别轉知外相應函請貴所查照云云事務所即轉總商會總商會昨復福州總商會函云逕啓者頃由全國商會聯合會總事務所轉到尊緘陳述平和紀念博覽會將出品目錄内滿洲殖民地字樣改正等情業巳奉悉查日本此次博覽會出品區域以日本領土委任統治地及租借地爲限至外國出品僅爲該會之參考規則内第四第五兩條均有明文同日駐日胡使咨部文内亦稱日本此次博覽會除本國物品外并許外國各工藝製造品及生料之陳列陳列時所需房屋須先向該會租地建築租價每坪五十元等語滿蒙旣係中國領土出品與否應由國人自行主持並自行向該國租地建築庶不侵犯他國主權且與該國所定規則相符乃據聞該博覽會此次建築共分十七館於外國館而外并特設有滿蒙館與朝鮮館台灣館鼎足而三以通例言滿蒙即有出品亦應與我國其他行省一律辦理非他人所能越俎日本方面旣視滿蒙物産爲非外國館之出品則滿蒙地位當居何等一經對照不難了解是規則内之名稱雖似變更而實際上之待遇毫無差别且範圍及於蒙古較之規則内僅稱滿洲爲殖民地者更進一籌我全國商民决不致因此等暮四朝三之行爲而受其朦混變易初衷相應備函奉達即請查照爲荷 
[上海銀行公會提議整理内債]  
　　將提出於在杭舉行之銀行公會聯合會議 
　　本屆銀行公會聯合會議巳定於四月十五號在杭州舉行上海銀行公會兹已舉定盛行書·宋漢章·孫景西·江少峰·吳藴齋·葉扶霄·方椒伯·諸君爲代表其提出議案爲整理内國公債並注重敦促前次已决未辦各案兹將該公會擬提交本屆銀行公會聯合會議議案稿錄下 
　　爲建議整理内國公債并籌善後方策事查民國十年春間銀行界因鑒於財政現狀之不良對於内國公債之整理視爲要圖因此有内債整理計畫建議於政府其後幸能實行於是紊亂無緒之内債總算有一辦法吾同業方望政府不再蹈以前之覆轍孰知整理之效未舉而又濫發私售較昔尤甚此善後方法亟應加以研究按財政整理之必要識者殆皆知之然財政整理與内債整理尤要在相輔而行方有效果比年以來每年所有之歳入均不敷歳出除向銀行借欵·及變賣官産·與增加捐税·之三種方法以外悉賴發行内國公債及國庫券以爲塡補因此弊害叢生財政更加紊亂乃近來傳說内國公債票竟有溢額及重號等情可知財政當局其於内債之信用非但無能力以爲保障且從而自行破壞使不速謀善後方策則執有債票之人民固難望還本付息之安全且時有意外之損害直接足以妨礙人民之資産間接足以影響市價之跌落而我銀行事業尤不免受其牽累也關於公債整理之根本方策目前姑不深論爲急則治標之計今就管見之所及提議如後（第一）所有巳發行之公債票其由財政部正式發行者究共幾何理應要求財政部詳細公布如此則號碼重復與額外溢發之兩種事情不難辨别在執有債票者可以此爲對照之根據并藉此防止政府以後再有此項含混情事（第二）所有巳發行之公債票在當時政府爲取信人民計均皆指定還本付息之財源以爲保障同時并聲明專欵存儲决不挪用乃查近來還本付息有尚確實者有稍虚浮者究竟此項專欵是否實在年來有無挪移情事是則應向政府切實清查以免含混以上二者自屬要圖此外對於重號溢額之兩種情事尤需要求政府有切實之聲明其理由如左（第一）所有正式發行之債票號碼應由財政部列表送交銀行公會公布於各地報紙俾安人心并釋疑慮（第二）今後發行債票當發出時除由財政部將號碼起訖公布於政府公報外同時并應抄送各地銀行公會代爲公布（第三）所有巳發之債票每期領取利息時應另蓋特别記號以杜冒濫并示愼重 
　　綜前所陳本公會共同討論關於内國公債僉謂非籌善後方策難得補救是否有當敬候公决 
[穆湘瑶電詢庫券是否切燬]  
　　商教聯合會查債代表穆抒齋君昨致北京電云北京分送財部鍾部長王司長法部董總長均鑒有電已閱六日頃接楊公雨沁代電聲明多印之鹽餘國庫券早已切燬確否請速宣布穆湘瑶世 
[願聽章太炎先生講學之擁擠]  
　　江蘇省教育會自本日起每星期六下午四時二刻開始延請章太炎先生主講國學已誌前報兹悉預函報名志願按期赴會聽講者竟有五百餘人之多而該會會塲祇能容納三百五十人故報名較遲者已專函止駕其巳留座而未領聽講券者須於下午三時以前到會領取無券概不招待云 
 
 

Page 14

 
 
[顧維鈞起程回國之電音]  
　　駐英中國公使太平洋會議全權代表顧維鈞於昨電致江蘇特派交涉公署略謂兹定於本月三十一日乘船起程回國報告會務率帶參隨三員請即轉知海關免驗放行等因聞許交涉員已函致江海關監督查照矣 
[周自齊北上]  
　　太平洋會顧問周自齊於昨晚乘滬寗夜車赴寗聞在寗留一日卽須乘津浦車北上江蘇特派交涉員特致函路局發給車票并致電南京温交涉員派員照料 
[國是會議電催代表]  
　　五月七日以前蒞會 
　　國聞通信社云國是會議事務所因組織大綱現巳議决正式會期定於五月七日昨日始根據大綱分電各省縣法團及未曾推派代表之各團體云本會自三月十五日舉行開會式由到會各代表依照去年全國商教聯席會議篠電之規定先議組織大綱及議事細則辦事細則均經三讀會完全通過公議以事關重大盼望遠省團體均能加入决定於五月七日（即國恥紀念日）開正式國是會議其地點在上海總商會内所有組織本會議之各團體除代表已經到會外其已推定而未到會及尚未推定者統希查照組織大綱第二條規定辦法早日敦促代表務於五月七日以前蒞會共策進行毋任盼禱兹附上組織大綱印刷品一份即祈查照中華民國八團體國是會議事務所 
[贖路辦事處正式成立四月一日]  
　　上海總商會上海銀行公會江蘇省教育會三團體所組織之上海籌贖膠濟鐵路委員會其辦事處現已借定上海總商會商業圖書館内於四月一日起正式成立開始辦事該委員會原有委員九人兹經委員會議决添聘數人兹錄該會全體人員如下主任余日章委員秦潤卿錢新之穆藕初黄任之沈信卿賈季英盛竹書陳光甫宋漢章史量才勞敬修 
[商聯會續請禁止奬劵]  
　　已辦者限期截止將來者一律停辦 
　　國聞通信社云全國商會聯合會前經臨時大會議决呈請内務部禁止奬劵未曾邀准兹該會事務所又續呈内務部再申禁止奬劵之請原呈云呈爲根據原議决案續請禁止各種奬劵事竊本會上年臨時大會議决禁止各種奬劵一案曾經呈請鈞部准予通咨各省將各種奬劵一律停辦並永遠禁止發行在案迄今未蒙批示深爲惶惑惟查各省有開始發行者有呈請續辦者無非借義振慈善之名以引羣衆入於賭博之一途按財博爲一種犯罪行爲新刑律早有規定本應嚴禁而發行是項奬劵明明是一種賭博其爲害於社會尤烈反公然准許其如政體何近如廣東攤賭已嚴行禁絕上海英法租界亦禁止奬券之售賣而各省偏以發行奬券爲歛錢之具犧牲人民多數之金錢博取賭商少數之報効稍具公德心者當知其非計鈞部職掌邦治應權衡利害查案將部中准許發行之各種奬劵先行限期截止通咨各省一律停辦以後永遠禁止發行似亦足爲刷新政治之一助也所有根據原議决案續請禁止各種奬劵緣由理合具文呈請鈞部鑒核俯准批示施行不勝迫切待命之至謹呈内務部 
[謀斃親夫案剖騐之結果]  
　　有毒乎無毒乎 
　　婦人張董氏等控伊媳張徐氏串同姘夫陳慶培將伊子張信仁（即徐氏之夫）用毒謀斃經檢廳派員騐明張信仁係受毒而死嗣將徐氏與其姘夫拘案預審終結起訴審廳研訊之下當因該被告等極口呼寃堅不承認審廳爲愼重起見延請寳隆醫院德國醫生歐本海等蒞廳開棺剖腹將屍體中一切臟腑及腦子等一併携回化騐各情巳紀前報兹悉自開騐迄今巳屆七天昨日下午地審廳接得寳隆醫院來函並附檢騐證書今將該證書照錄於後（一）張信仁係中有害於神經系之毒而死此種毒質罕有自本人身體中自然發生者然亦不能謂其必由外間輸入（二）張信仁非因中砒毒燐毒或汞毒而死因生前之病狀剖解之結果以及化學之檢騐均不與中此等毒者相符（三）植物或有機之毒質在已死多日之屍體中無從檢騐故不能謂其必無亦不能謂其必有檢騐者歐本海譒譯員杜克明等字樣未識審廳對於此案若何審判也 
[三紀北河南路攔刦殺人案]  
　　懸賞緝拿汽車夫 
　　文匯報云海寗路口白日攔刦運往裕福錢莊洋箱小車並殺害護送華人一案公共租界巡捕房對於開駛該盜所乘汽車之汽車夫已懸賞二百五十元購拿之 
　　又函云滬寗路大通運銀公司之押車人錢阿福因公遇害該公司給其妻子撫恤費洋一千元存在蘇州銀行每月生利其薪水按月照給至年底爲止 
[三盜匪先解内地訊辦]  
　　直隷人白蘭芝（即白瑞山）山東人李傑三（卽李潤生）與胡君華三人經特别機關中西探目查與新閘卡德路八百七十五號門牌居人陳必林·虹口有恒路八百十一號門牌馮少亭家·被盜搶刦案均有關係爰在華記路六十五號·東西華德路二千四百六十號門牌等處將白等三人先後獲解公共公廨奉飭押候查明澈究在案兹經華探目鍾星南張芝卿白忠麒范德孚歸松濤與西探長壳羅香查悉被告等均係巳革華捕並受人唆使暗殺北京路溥豐公司經理曹省之未成且在内地亦犯有刦案曾向白等詢問口供錄取中西文供單於昨傳同各事主將白李胡三人押解公廨稟明前情並將抄獲之手槍子彈及關係盜黨搶刦之信函呈案請察即據陳馮二事主到堂證明當時被刦情形並據曹省之延佑尼干帮辦律師投案譯稱敝當事人遭李傑三白蘭芝暗殺未成因敝當事人前在公堂報告滬海銀行經理陸冲鵬欠銀案後而陸遂指使該二人暗殺幸未遭害應請將指使人提案質訊云云經李襄讞核供與英包副領事察閱捕房所錄供單一過即向白李胡三人詰問爾等在捕房均已供認是否實在白等均直認不諱而上海縣知事署亦派法警趙升戴鴻春投訴被告等在内地犯有刦案呈文聲請引渡堂上核供判白等三人押候備文解送上海縣知事署俟訊結後仍送回本廨核辦 
[航業消息碼頭工加費可望解决]  
　　上海各輪埠碼頭小工要求加費一事屢誌本報兹悉此事歸小工頭包給與輪公司無直接關係原定小工之起落貨件工值每發籌一次作錢一百七十文一天可作四次籌之工故每日每人能得六百八十文今各小工向工頭要求者每籌須加三十文合爲二百文磋商日久尚未切定今各工頭允加十五文以每工一百八十五文計算聞昨日（三十一號）可以雙方通過大致自滬赴港之輪每一船裝載出口貨至少須用二千籌故即加十五文一籌計每輪較前需增出三十千文現小工增費一事大概可告一結束矣 
　　太平洋中美路線内自昌興公司增添歐洲聯航票後中國公司巳繼起增加今提督公司亦急起照辦已訂定自上海經美利堅至歐洲之票價僅有頭等一種計每人美金洋六百二十元即自四月一日起實行 
　　南滿公司之榊丸昨已入瑞瑢廠修理將於十五天内竣工復航 
　　大阪公司之湖北丸於三月二十一日在閩埠燒去之貨物兹經該公司酌定賠償凡被焚及波及水漬火灼貨之各客家共計洋一萬元云 
　　昨日怡和之阜生輪出口裝去汕頭有現洋十五萬元今日太古之甘州號赴港有大條銀九十條現欵四萬元自上海裝往香港 
　　大阪公司之亞刺伯丸由德古姆埠裝到小麥四萬一千八百包麥粉一萬二千包海鱨魚二千二百三十箱白蜡一千二百箱 
　　提督公司之忙得那號由美來滬五日可進口船中載有炸藥粉六十五噸係卸在上海者因此物爲危險品故船到吳淞口時即先在港口起卸其餘各貨如洋木等至江南造船廠前起出云 
　　昌興之俄羅斯皇后號由温哥武來申八號進口當日赴小吕宋香港二十二號還滬赴坎又蒙抵格爾號於十二日抵上海當日卽往香港云 
[電話局關於吳淞電話之聲明]  
　　上海電話局致吳淞商會函云敬啓者接奉惠函承示吳淞電話一節具見貴會愼重國際主權至爲欽佩惟是各公團所稱各節悉屬誤會不能不爲貴會詳言之查敝局係交通部所設立歷年經費均由交部飭令電報局照撥有案可稽外債嫌疑毫無影響至於外股一節敝局完全係國家設立安得有外股加入來函所稱想係傳聞之誤殊非事實且分局所用各機係敝局改裝新機所餘之件均由中國電氣公司滬廠製造一經調查即可涣然冰釋爲此函請貴會向各公團婉言解說以釋羣疑邇日敝局疊奉部令嚴催飭將吳淞分局早日成立又據淞鎭各界紛紛來函掛號事關交通要政敝局未便稍事延緩相應函復即祈查照云 
[俄災賑濟會近聞]  
　　聯合通信社云俄災振濟會上海部日來籌備募捐各種手續極爲忙碌所有常駐幹事各有專責外昨又添派職員襄助辦事當推定范金榮謝仲倫錢克裘陳新民葛子香在總務文書兩股辦事陳其賡在新聞股辦事李衛華柴子良在會計股辦事張電池季正成管理印刷品牛健李靖勛管理會内庶務事宜如遇事務緊迫仍得通融共同辦理以免遲誤又新推沈夢蓮爲董事張英穀爲游藝股幹事李謨簡又文爲交際股幹事 
前日午後四時籌振俄災會職員王卓山陳維新至晏摩氏女校演講俄災情形後由主席毛復初徵求學生意見全體學生二百餘人對於募捐振俄事一致贊成即由該校單獨組一募捐隊推定職員如下總隊毛復初副隊長舒鳳金桂琴顧問孫宗賢參謀林鈺陳志方楊葆芳 
[中國機器廠之調查]  
　　聯合通信社云本埠中華工商研究會以年來機器應用日漸發達國人購求機器者率多注意外國貨物其實本國商人經營機器製造廠者實繁有徒出品機器亦多與舶來品無異惟苦國人未之知耳該會特將華人所辦機器廠精密調查隨時發表以供國人留意兹將其調查之一部揭載於左 
　　上海中國機器廠調查表（附電氣事業） 
廠　　名　出　品　種　類　動力機件　工人數目　廠　　址 
模範工藝　各種引擊機器及　馬力一百　 
廠　　　　各項應用雜品如　五十匹　　二百人　　江灣車站 
橡皮洋鐵罐等　　車床齊全 
新民廠　　各種機器及香烟　馬力十匹　十人　　　愛而考路 
　　　　　機　　　　　　　車床七部　　　　　　塘山站 
競勝機棧　紡織類機器　　　馬力六匹　四十人　　引翔港四 
　　　　　　　　　　　　　車床六部　　　　　　相口 
肇順機廠　引擎輪船　　　　馬力廿匹　二十人　　日暉港 
　　　　　　　　　　　　　車床十部 
忠鑫機廠　車床洗床　　　　馬力十匹　十五人　　胡家木橋 
　　　　　　　　　　　　　車床五部 
興發榮　　各種引擎機器　　馬力四十匹六十人　　楊樹浦路 
　　　　　　　　　　　　　車床三十部 
協成機廠　銀箱　　　　　　馬力五匹　十二人　　鴨綠路 
　　　　　　　　　　　　　車床五部 
大效　　　電機機器　　　　馬力八匹　未詳　　　天通庵路 
　　　　　　　　　　　　　車床十部　　　　　　顧家灣 
順源昌　　電器具　　　　　車床二部　未詳　　　乍浦路 
巴利機廠　電泡機器　　　　馬力五匹　未詳　　　新閘路 
　　　　　　　　　　　　　車床三部 
科學儀器　各種理化　　　　馬力十匹　未詳　　　閘北 
館製造廠　機械品　　　　　車床十部 
實學通藝　各種理化儀器　　車床三部　六人　　　九畝地富 
館廠　　　　　　　　　　　　　　　　　　　　　潤路 
按以上各廠僅其大略恐尚不無疏漏其自造各種機器中尤爲適用者如蒸汽引擎火油引擎柴油引擎煤油引擎蒸汽鍋爐等大小馬力均可仿造加以學力無難與外貨並駕如織襪機之粗細針類效力不亞於舶來又普通織綢鐵機普通織布鐵機皮帶拖動者又碾米榨油印字香烟打字軋花等機又普通車床六尺四尺十尺八尺等又普通鑽床洗床皆能仿造此外直流發電機十六支燭光一千二百盞以下又電氣方棚電力限制火錶電氣閘刀開關利司登電氣抵抗器具乾濕電瓶電氣風扇電燈罩磁鐵兩種均能仿造適用其電燈泡則除其中炭絲外亦能自製蓄電器則間有能完全仿造者但限於資本云 
[減低運費與美貨]  
　　歐戰和平之後美國舶來貨品日增月盛凡市上洋貨以美國産品爲多惟價格則較日貨爲高蓋遠涉重洋運費增加之故兹太平洋海運通達輪舶漸多各公司又以商業上之競爭減低運費以爲推行銷塲之輔佐故疋頭五金等貨嗣後皆可看小昨日市面定貨行號向銀行訂結西六月份以前美滙價七十三元可結市面頗有鬆動之象 
　　又花旗洋松近來涙上存底豐足現自太平洋航行水脚減跌洋商各木行聞此三月底將有減去五兩之說目下此次洋松每千尺售銀六十餘兩如果成議則今日（四月一號）當可發表廉減云 
[烟兌業廣招同業入衆和社]  
　　滬城烟兌業衆和社自籌備以來同業之紛紛加入者已屬不少而該會發起人等欲謀普及利益擴充範圍起見擬將十六舖及南市一帶之烟兌同業一律敦勸入會以固團體兹將勸告同業公啓錄後敬啓者竊以吾烟兌一業本重利輕人所共知營業之艱可以概見不料近年以來銅元充斥洋價步漲而吾業進貨咸以洋碼門售悉以錢碼所受影嚮實非淺鮮加以米珠薪貴房租迭增若不亟起維持則虧累不堪設想因此租界與滬西等所以有烟兌同業衆和社之組織也論其宗旨專以平準市債統一兌换爲標凖如此辦法旣昭吾業劃一之榮譽又免無端耗本之痛苦誠今日補救烟兌業之良圖也乃吾滬城南市一帶同業不在少數豈竟任其危險而不思挽救之策耶同人等瞻念前途心焉憂之用是不揣冒昧發起滬城烟兌業衆和社仿照各社之良法專謀同業之利益庶幾遇事得以磋商俾得消息互相靈通想吾同業對兹關係切膚之舉定蒙樂予贊許也一俟得有多數之同意即當擇日舉行成立大會以固團體而利進行現在暫設籌備處於福佑路康園内廳東北城商業聯合會内如承寵賜高見對於同業有陳述利害之處者則尤爲歡迎之至云云 
[昨日之金融市况]  
　　昨日係陽曆三月杪銀幣市價上午爲七錢二分四釐八毫七五下午收盤爲七錢二分四釐七五比較上月小二毫五三月底期洋午前七錢二分五釐六二五午後七錢二分五釐五漲二五四月半期洋上下午皆係七錢二分六釐五交易有數萬元 
　　銀拆上午二錢五下午收盤二錢三大一分各銀行收欵滙豐五十萬其餘麥加利道勝友華等亦四五十萬現幣長江及南京杭州陸續有到故行情見軟耳 
[糖市之昨訊]  
　　嗬囒糖因甘蔗原料將近種植故嗬囒二十四號細砂粗砂有錦茂號預抛六七月所交之貨價連税餉限七兩五錢英商天祥洋行亦有去電限六兩九錢加費四錢八分候復電允許成交聞産地粗砂六兩六錢加税七兩之外昨日錦茂天祥黄日興皆已轉電七兩四錢白粗砂已成交二萬袋左右細砂白七兩五錢行家無交易東白劃市五月份北規劃八兩四月份小一錢南規小三錢東匯六五划七兩六錢五分亦候復電成交 
[友華銀行滙市報告]  
　　昨日友華銀行匯市報告云三十日倫敦大條銀價近遠期又各長一二五紐約銀價長至六角五分七五倫敦紐約間滙價爲四元三角七分二五今日此間各國滙價英鎊長至三先令三便士美金長至七十一元二角五分佛郎長至七百九十日金落至六十七元二角五分晨間市况甚硬英鎊成交價即期長至三先令四便士六二五四五月份三先令四便士半美金成交價即期長至七十四元四五月份七十三元七角五分但此爲最高之價其後英鎊購進價四月份三先令三便士半五六月份三先令三便士三七五美金購進價四月份七十三元七角五分五六月份七十三元六角二分半下午市况微平投機家欲購者多收盤時英鎊售開最低之價四月至六月份三先令四便士一二五美金售開價四月份七十三元三角七分半五六月份七十三元二角五分收盤時市况頗平昨日印度在倫敦購進少數現銀倫敦與紐約市况均堅定 
[兩日間滬杭車運來之現洋]  
　　滬杭甬鐵路上海南站前昨兩日由杭開滬之一百零三號特别早快車在杭州裝來現洋訃列如下（三十）由杭州造幣廠裝來新幣四十八箱計二十四萬元係上海中國銀行十九萬元交通銀行五萬元又松江信餘運交上海寳昶現洋三千元（三十一）由杭州造幣廠裝來新幣四十八箱計二十四萬元係上海中國銀行十九萬元交通銀行五萬元以上兩日共運到現洋四十八萬三千元 
[工商友誼會與國是會議]  
　　談國是最好勿爭意氣 
　　商教聯席會發起之國是會議當有人主張工業包入商會法故米將工會列入致各方工界不以爲然此次該會各省區代表對於此層重加審議業將工會加入詎工界中人以不滿於前次之議决致有不願加入之表示昨日上海工商友誼會亦致函國是會議及各團體會議分錄如下（一）逕啓者報載貴會組織大綱定名曰八團體國是會議並請工會加入討論國是等因查工會自去年商教聯席會排斥之後正在修養精神對於官紳式之國是會實無加入之必要亦毋庸招致列席假借名義以免各界誤會爲特具函聲明尚祈亮察是荷此致上海國是會議（二）敬啓者近日迭見報哉廣告八團體國是會議催請各省區工會加入等因查各工會自被商教聯席會排斥之後正在修養精神以圖將來不意該會出爾反爾忽而招致工會加入窺其意無非欲引誘加入俾可利用名義代官僚武人政紳作倀謀若輩之進身敝會誠恐各界誤會除直接致函該會聲明外尚希貴會各團體代表曁各工會同志一致主張是荷惠此敬請中華民國各團體會議各代表 
尚有本埠新聞等轉入後頁 
[雜評二祝修改税則委員會（旡用）]  
　　修改則委員會開幕矣吾人對此將抱何感想就法理言一國有一國之主權在華税則我國應有改訂之權而限於協定受損實多今行修改主權其得伸矣乎就經濟言值百抽五之進口税爲列邦所無而我國認受數十年今得修改物價大昻後此收入必將倍蓰税收其可裕矣乎記者曰修改税則爲友邦對我應辦之一事爾餘應辦之事至多修改税則爲友邦對我應辦之一事爾餘應辦之事至多修改税則會商辦理猶屬過渡時代之片務辦法今後必至無須協定而采優美國家之雙務雅法故吾之祝委員會进者國際通例欲人之愛我者必先愛人欲人之敬我者必先敬人己所弗欲勿施於人是爲國際法上獨立國對獨立國應盡之職分十九世紀野心國家不無執弱肉强食之謬見者二十世紀野心國家不無執弱肉强食之謬見者二十世紀我無爾詐爾無我虚滅亡之民族且多恢復而爲獨立之邦孱弱之國寗可壓迫欺陵留後日報復慘禍之根哉使委員會而能平心靜氣開誠布公將陳舊之税則爲嶄新之改訂税則僅一事耳即此以推協商餘事友邦之公道之正誼將無往而不如日月星辰之昭麗乎天助我國於平等自由進世界於和易康樂嗚呼不其偉歟 
 
 

Page 15

 
 
本埠新聞二 
[春祭關岳紀]  
　　昨晨爲本埠政軍警界祭祀關岳之期西門至關帝廟西大道黎明時即有縣警察所並淞滬警察二區一分駐所兩署巡長督帶長警一排在道彈壓阻止交通六時五十分何護軍使偕黄團長乘車戾止本縣知事沈寳昌淞滬警察廳長徐國樑並英會審公廨讞員兪奠蓀等己先到出門迎入稍息遂上殿致祭主祭者爲何護軍使陪祭者沈知事徐廳長兪襄讞黄團長南北兩工巡捐局局長姚石蓀許劍青通贊曹頌孚引贊賈叔香王柏生讀祝范麟書等餘如縣教育科長錢紳齋縣視學朱伯華黄焕雲曹幹臣徐靜安丁子裘姚玉蓀兪元爵林間之沈丹丞等分任執事隨班致祭迨祭畢己七時一刻遂退息出外分别各散 
[交通大學上海學校消息]  
　　參觀團赴漢交通大學上海學校電機械三四年級學生赴漢陽各工廠參觀巳於昨日（三月三十一號）乘招商局江順輪離滬在船中時由該校諸教授擬請准船主參觀該輪之新式發動機及凝水機到漢後將由漢陽鐵廠招待其參觀程序尚未確定大約在鐵廠住四五日除切實考察該廠一切工作外武漢一帶工廠如漢口電話局·揚子廠·武昌第一紗廠·及造紙廠等均將一往畢後由鐵廠派輪送大冶考察採鑛鑛質及所用發電機械等三日竣事後仍由鐵廠回漢大約於四月十五號可乘原輪回滬聞此次所經歷一切學生返校後均須作詳細報告以覘心得作爲重要積分之一云 
　　定期放春假該校於四月三號起放春假一星期十日即行上課各學生除赴各地旅行參觀及回家外仍有一部分住校中 
　　學生會消息（甲）評議部於三月二十八號開常會議决各要件如下（一）選舉潘世宜爲副評議長（二）楊立惠辭臨時出席總會職議决准其辭職函促總務科從速由全體會員選出之在未選出前得由會長委任一人代理之（三）各區舍務科尚未完全成立催總務科從速召集成立會（四）執行部各科於每月底須報告經過情形於評議部（乙）膳務科於二十六日議决凡於春假内赴各地參觀或旅行或回家之同學得將其應得之膳費一律發還並詢問會長前評議部所議决各事是否仍可執行以便進行 
[江蘇童子軍聯合會之通函]  
　　酌定各縣童子軍會操日期 
　　西門外方斜路中華民國江蘇童子軍聯合會爲函知酌定各縣童子軍會操日期昨通告各縣聯合會云「逕啓者全省童子軍會操業經本年二月二十六日總教練員會議决間年舉行一次查上年舉行第三次會操第四次會操應在明年召集惟各縣童子軍聯合會仍應每年召集本縣各團會操一次藉覘成績兹據本會常任考騐員顧果君開送視察各縣會操日期請爲函知各縣聯合會查照辦理等情合即函達貴會如在現定期内實有萬不得已情形必須改期者請先行函示以便另訂日期知照未有函示者即認爲會操期確定祈察照爲幸」酌定各縣會操日期如下（寳山）四月二十五日（嘉定）四月二十七日（青浦）四月二十九日（崑山）五月一日（太倉）五月三日（吳縣）五月五日（吳江）五月十六日（常熟）五月十八日（無錫）五月二十一日（江隂）五月二十三日（武進）五月二十五日（松江）五月二十八日（奉賢）五月三十日（如臯）六月六日（泰興）六月十日 
[軍人研究武學之兩學校]  
　　軍官學校陸軍第四師陳師長·第十師盧師長·第六混成旅何旅長等爲增進軍官軍事學識起見擬創設軍官研究學校在吳淞砲台灣建築校舍業已告竣委任四十團團長朱瑶琨爲該校主任並委十師參謀官孫立三及四十團三營副官任古愚二員爲教授一面由陳盧二師長何旅長通令所部步砲各營每營挑選下級軍官四員送校肄業學期以半年爲限畢業後仍歸原差以增學識所有該校庶務一職委四十團軍需官張嵐生兼理刻正添置校具月内即須開學 
　　士兵學校上海防守司令榮貫卿以軍人首重學術特在龍華設一士兵學校令飭步兵三十九團張團長在所部三營内挑選年幼聰慧並文理通順之士兵六十名送校學習以二年爲畢業期現定四月十日開學授課昨委該團團附苗少雲等爲教員云 
[汽車撞斃老工人之騐訊]  
　　寗波人鄔謨煌現年五十八歳做工爲活上月二十八號傍晚五時許行經公共租界漢口路被汽車夫張茂林開駛之汽車撞倒碾傷由巡捕查見將鄔車往醫院因傷重療治無效前日身死尸體經捕房舁入斐倫路騐尸所昨午經公共公廨李襄讞會同英包副領事蒞所騐明尸體升座公位捕房將死者之子鄔金榮母鄔王氏傳到均供死者素無何種疾病被撞時並未目覩等語中西官以尚有見證西人一名據捕房報告因事離滬緩日可到案作證遂判着尸屬具結領尸棺殮張茂林具結出外候見證到案再訊 
[盜匪搶刧崇明船捉住一盜王阿二]  
　　崇明船户曹茂芳張稚侯此次由通州裝載由城上拆下之舊砲等廢鐵計重二噸來申於前日駛至麥根路地方春記公司交卸完畢算得水脚洋九十元（十元鈔票七紙五元票四紙）曹張兩舟即當晚駛至蘇州河白大橋附近停泊過夜迨至晚上八時許忽來匪船一只上有盜匪四人躍登曹張兩舟以搜查烟土爲由任意搜刮一無所得旋將曹茂芳扭住聲言爾身畔藏有大宗嗎啡必須搜檢於是不問情由將曹身搭膞中之鈔票洋九十元悉數攫去曹大聲喊救即遭若輩毆擊受傷而曹之船夥王洪飛上前攔阻竟遭用刀戳傷手背等處查曹之船上連夥共有四人張之船上連夥亦有四人因見若輩將洋攫去情急奮勇上前拘拿詎若輩異常活潑得贓後即紛紛躍登小舟逃逸尚有落後一匪名王阿二當被各船夥拘獲抄出凶刀一把立報水巡捕房飭派探捕將王匪拘押捕房昨午奉梅捕頭諭飭備文派探將王阿二押送地檢廳請究各原告着自投檢廳候質下午郭檢察官提案研詰各原告投案伸訴前情並騐明王洪飛受傷屬實判令回去自醫曹茂芳張雅侯着退去候示王阿二着收押候緝拿同黨到案再核凶刀存案 
[福州路煙紙店被刦]  
　　昨晚十一時有盜匪三人突至公共租界福州路雲南路轉角熱鬧處之大昌祥烟紙店内各出手槍嚇禁聲張一盜躍入店堂搜刦去大小現洋一百餘元而逸臨行時開放手槍一響示威迨老閘捕房捕頭聞警立飭通班中西探捕馳往兜拿該盜等已遠遁無蹤遂向事主詢明各盜年貌服式口音回訴捕頭即轉稟麥警務長通飭各捕房中西探捕一體留心偵緝務獲解究 
[清節行植樹禮之函知]  
　　上海縣沈知事昨致各市鄉經董函云逕啓者案奉省令以植樹典禮查照成案籌備如期舉行兹查四月五日即舊曆三月初九日爲清明節期是日上午本知事親往浦東東溝縣苗圃旁植樹埸舉行植樹典禮屆時務祈蒞塲同行典禮爲盼 
[愛羣女校十週紀念會之第一日]  
　　蓬萊路愛羣女學校昨日下午二時開十週紀念會到會參觀者甚衆各學生唱歌行禮畢由袁校長報告十年來經過情形及將來進行方針次由來賓方唯一趙師復王引才李頌唐章太炎黄任之諸君及教職員演說散會時已鐘鳴五下矣該校今日再須開運動會於小西門外職工教育館云 
[紹興同鄉公學四週游藝]  
　　閘北蒙古路紹興同鄉公學第三校於昨日下午（三十號）開四週紀念游藝會學生父兄來賓參觀者數十人頗極一時之盛兹錄其秩序如下一振鈴二行禮三國歌校歌紀念歌四校董曹慕管校長任文炳報告五來賓職教員演說六游藝（英文·算術·圖畫·手工·唱歌·國文等）七餘興（乒乓球·舞蹈·游戲·故事）八歡送來賓歌九散會十茶點 
[彈花業討論籌設公所]  
　　本埠彈花同業爲籌設公所於前日午後在籌備處開會討論到者百餘人首由籌備主任顧永福報告開會宗旨及賬略次由倪秀卿龔銀生陸蘭卿等提議各項進行事宜而散時已鐘鳴八下矣 
[浦東電氣公司董事會記事]  
　　浦東電氣公司前日在南市楊家渡事務所開董事會公推黄任之君爲主席王正廷錢新之金左臨劉志濤諸君爲名譽董事並議定自陽曆四月十六日起至四月三十一日止每日上午九時至十二時下午一時至五時委託大馬路金城銀行代發股息過期未領者即直接向事務所領取聞日間正在塡印息單以便通告各股東云 
[反對肇浜路電車之無結果可以休矣]  
　　華商電車公司爲便利交通起見擬在肇浜路建築電車經該路兩旁商民有出而反對者有出而贊成者而反對派曾經開會討論函請各官廳阻止動工其贊成派則函催該公司早日開工以利交通兹悉此中反對者約十餘人以去函多日尚無確切答復聞該公司建築軌道即在目前是以昨又邀齊集議聲言我等無論如何均以文明手段對待會議良久並無結果而散 
[華亨船今日試車]  
　　浦東楊家渡寳隆洋棧原係俄商産業兹因營業失敗租與華商圓一公司訂期二十年爲限該公司經理曾某爲推廣航業起見曾在香港訂造外洋輪船一艘定名華亨業已開駛來滬定於今日上午十時開赴吳淞口外試車並柬邀各報關行經理届時蒞船參觀聞該公司因碼頭竊匪充斥所雇巡丁防範難周另雇葉書根等爲碼頭稽查員以免失竊而專責成云 
[造房礙規定路線]  
　　西門外義衖内金姓家因翻造房屋侵佔公路並在原址砌築牆垣有違滬南工巡捐局規定之路線章程經該局查知後已傳諭停工一再抗違拘到工人沈萬倫寄押第一區警署候示在案兹聞金姓對於此舉仍然反抗昨日有某洋行函致該局工程路政處聲明一切理由該局以案關規定路線萬難通融仍着路章讓出路線速將牆垣拆卸如違未便云 
[西門商鋪請變通設菜攤之批駁]  
　　老西門外萬和醬園同盛雜貨店等前日具呈軍署略謂菜市遠徙殊與商業大有妨碍請飭變通免予遷移等情昨由何使批示云呈悉查肇周路小菜塲係由本使籌撥巨欵飭發滬南工巡捐局遵照建築原爲便利交通發展市政起見該商請飭變通仍就櫃旁舖前設攤趨小利而忘公益殊屬不諳大體所請未便遵行仰即知照此批 
[安徽濟安奬劵開奬紀]  
　　昨爲安徽濟安奬券第一次副劵開奬之期在本埠西門方浜橋共和影戲院舉行上午九時起至十二時竣事計開出五大奬號碼如下頭奬二萬八千九百八十七號本埠萬寳源經售二奬二萬零三百五十號京津鑫記經售三奬三萬八千三百十三號蕪湖分銷四奬六百零四號漢口振華公司經售又三萬六千零三十號蕪湖分銷五奬一萬八千三百十三號本埠善中經售又一千四百六十一號杭州億中經售 
[三誌團長僕役與日本學生衝突業已銷案]  
　　三十九團張團長寓所之僕役邢芳春戳傷同文書院學生日本人菊池信一郎頸項一案曾由何護軍使令將行兇之邢芳春提署依法究辦兹因該日生傷已痊愈並經張團長親至該院道歉故該院長允免交涉昨經函致軍署請爲銷案矣 
 
 

Page 16

 
 
[楊先芬回滬]  
　　滬杭甬鐵路車務副總管楊先芬於上月十六日因公北上兹巳公畢兩旋於前夜由南京乘花車來滬昨晨（三十一）到站聞須休息數天再行消假辦公云 
[海上又出一畫家]  
　　前清光緒間鴛湖老人之畫名重一時至今人皆寳之今其弟子許清之所繪花鳥草蟲無一不逼似其師故近來踵門求畫者多以先得爲快云 
[沙船海面遇盜]  
　　南市德記號之沙船馮長泰號於舊曆二月二十四日由山東萊陽裝載鹹貨及水菓等貨開行來申三月初二之晚已進銅沙海面四十里之沙灘地方突遇盜船兩艘攔路迫令停駛盜匪十餘人各執大刀鐵棍躍上沙船四面搜刮因所裝鹹貨等件不值幾何祗將船上耆民及夥友一切衣服現資取去船上之人不敢與較故未傷人所刦各物值洋三四百元昨日該沙船已抵上海據情報告號主矣 
[漕涇刦案之胡阿六引渡]  
　　搶刦漕涇沈寄鴻家案内之胡阿六一名業由江蘇水警第一區偵探在法租界盧家灣地方拿獲暫押法捕房兹由駐滬水警第三隊王隊長咨請法公廨引渡已允照准昨將胡阿六解由該隊立即轉解閔行第一區總署以便解往松江縣歸案訊辦 
[開釋塘山路嚇詐斃捕案嫌疑人]  
　　塘山路尚有里一百六十八號門牌永泰翻砂作主王時富迭接恐嚇信索詐欵項三月十六號晚並有人往敲永泰之門找王無着沿途開放手槍將滙山捕房派在該處站崗之一千零六十三號華捕擊斃後由捕房查獲此案嫌疑人張士根張善根兩名解經公共公廨訊諭押候查明再訊各節己詳前報自兩張帶回捕房後捕頭已屢次詰問兩張均稱王係伊等之母舅曾向貸欵並未投函嚇詐更無糾衆圖刦及槍殺巡捕等情捕頭復派華探徐德森西探奎爾切實偵查之下兩張對於此案毫無證據可以證明有何關係故於昨晨將兩張解廨稟由張襄讞商之吳副領事米特氏註銷控案當庭開釋矣 
[淞滬火車碾斷搭客左足係回里掃墓之工人]  
　　昨日上午十點二十五分時淞滬火車自滬行至藴藻浜站車未停止有年約二十歳以内形似工人之搭客從車躍下墜於鐵軌上左足被輪碾斷血流如注立時暈倒即由路員設法扶起由原車載滬舁送醫院療治聞此受傷人係在上海工作昨偕一同伴自滬告假回里携有錫箔等物到家爲清節掃墓之事詎料中途陡遭此禍亦可慘矣 
[運貨汽車傷行人]  
　　某號運貨汽車於昨上午十一時許駛經兆豐路塘山路口撞倒行人姚豆生碾斷腿骨當由三百七十四號華捕前來將汽車號碼抄錄另雇車送受傷人往同仁醫院醫治一面歸報捕頭候示 
[學徒觸電殞命]  
　　寗波人芮興年十七歳在新記浜路豐泰機器廠作學徒昨日下午在廠工作時忽然觸電倒地當經人車送同仁醫治救治在途即氣絕身死經其家人備棺收殮 
[因談話而戳傷腿楊恒慶亦太鹵莽了]  
　　住居嘉興路之江北人秦桂英前日偕弟秦萬生扭楊恒慶至五區一分所控稱楊係民弟之連襟日前楊妻曾來民家探望胞妹詎昨日楊邀民弟出外糾衆行兇以刀戳傷萬生之腿間請爲究辦經蕭署員質訊之下楊供因妻日前在秦家與一不相識之男子談話故向萬生理論云云奉判轉解司法科訊明核辦 
[和尚自刎圖盡]  
　　昨日下午四時許南成都路圓覺寺僧人福隆不知何故用刀自刎割斷喉管血流如注當經該寺報知新閘捕房派三百六十二號華捕到來車送仁濟醫院醫治 
[漢口騙案在滬破獲]  
　　特别機關華探目鍾星南白忠麒西探長壳羅香查悉寓居湖北路孟淵旅館九十九號等房間内之山東人王西林王思德近在漢口地方歆生路悦新昌珠號内騙取值洋三千二百二十元之金鋼鑽戒鑽圈等物於前日午後往將該二人拘獲搜出手槍一支子彈一百粒一併帶入捕房押至昨晨解送公共公廨經中西官研訊問晰以事出内地判被告二人押候備文解送漢口警察廳訊辦手槍子彈没收 
[携帶烟土罰百元]  
　　羅時耀日前身藏烟土數斤行經法租界黄浦灘地方適爲包探查見以羅形甚可疑上前抄出烟土帶入捕房諭令交保昨日傳至法公堂請究先由捕頭上堂稟明前情並將烟土呈鑒詰之羅供此項烟土係民人在碼頭上拾來不敢私售餘供支吾中西讞員判羅罰洋一百元充公以儆烟土没收 
[中西讞員之嘉惠寒士]  
　　閩人余名海前因貧病不能度日在法租界黄浦灘碼頭投河圖盡爲捕救起送至法公堂訊得余因患病判着送堂醫治現巳醫愈昨送法公廨請示余名海當堂遞呈稟詞一紙内載貧苦狀况講讞員察閱文字甚佳深爲嘆惜當向余名海詰曰此稟是否係爾親自所書余答實係民人自己所書聶讞員命給紙筆當堂令其繕寫數字核對筆跡相符遂商之法副領事歐君判着給予洋二十五元遣回原籍判畢後聶讞員諭曰察閱爾之稟詞内載各節甚爲可憐除判給二十五元外本會審官另給洋十元俾得購買衣服余名海感謝而退 
[小東門外之竊鴨案賊押一月毆賊者各罰一元]  
　　竊賊朱乾生日前至法租界小東門外大街竊取鴨販王大生施文甫宓新萬等鮮鴨數只圖逸當爲事主察破各持木棍將朱扭住兇毆致朱受傷後由巡捕到來將原被一併帶入捕房昨解法公堂請究先由捕頭上堂稟明前情繼由王大生等三人聲稱民人等時常被竊貨物此次朱又來行竊故此憤恨毆打是實詰之朱供鮮鴨實係在逃之某甲所竊餘供支吾中西官以原告等不應行兇着各罰洋一元充公朱押西牢一月以儆 
[有情人成了眷屬]  
　　公共捕房專查妓院之西捕摩亞與八百二十五號華捕昨晨協解寗波路二百二十八號門牌雉妓院鴇婦趙王氏之姘夫胡綏之及雉妓李金媛至公共公廨第一刑庭稟稱趙鴇私設妓院逼令買女李金媛賣娼兹有狎客楊阿三欲娶李妓爲室言定身價洋一百四十元詎交洋後趙鴇仍令李妓賣娼楊心不甘服至捕房控告故將該龜鴇等拘案請究並據楊阿三投案訴明前情訊之趙鴇等延甘維露律師到堂辯護經中西官核供以趙鴇不應覇阻從良且己收取身價實屬不合判罰洋一百元充公胡綏之無干省釋李金媛准交楊領回作室 
[王和尚再來租界押半年]  
　　虹口捕房包探潭鳳池前晚在吳淞路見行路之湖北人王和尚徘徊觀望跡甚可疑當即拘入捕房由捕頭詰悉王係過犯押至昨晨解經公共公廨中西官訊實以王不應復回租界判押西牢半年期滿仍驅逐出境 
[塌車撞壞停車牌保洋充公]  
　　塌車夫胡小有前日推車經過元芳路西華德路口將工部局所豎之停車牌撞壞經九百五十四號華捕查見將胡拘入捕房准其存洋保出昨由公共公廨傳訊胡不到官判保洋充公 
[公廨車務公堂訊案紀訊結五十一案]  
　　本星期四下午公共公廨車務公堂開庭審理車輛違章案因上一期未審故本期較多各捕房所解共有五十四宗内除改期再訊與註銷者不計外由陸襄讞會同美約副領事訊結五十一宗有一汽車夫名陸妙根者開駛汽車違章已有多次故除科罰金十三元外並着捕房吊銷其開車執照又有一汽車夫名周正輝者並無執照擅開汽車致將黄包車夫陳開林之手指撞傷故判其賠償陳之醫費五元再科罰金十五元其餘車夫或因不聽巡捕指揮或開快車或無執照或夜間行車不點燈火或號碼不明或將車久停而被科罰爰將懲罰者姓名罰欵數目臚列於次張連生罰洋二十五元陸杏全罰洋二十元徐阿弟陸阿祥張阿忠楊松林沈玉坤各罰洋十五元顧祝三陶七弟高阿四王坤裕陸阿三費福生徐根福魏阿四各罰洋十元陳阿五楊玉才吳阿四兪阿三各罰洋八元謝連生黄根榮史榮法金忠庸孔阿虎潘阿狗各罰洋五元陳雙林張福記田得福李福泉張英法嚴大有王阿四張少洪李萬福趙林生顧新寳張同清包芳全陳阿生紀金洲趙順興郭阿寳杜全發西人搿利姆盤各罰洋三元又馬夫趙阿海李毛囝各罰洋兩元王月桂罰洋一元 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）司戴恩洋行訴中華懋業銀行不理洋紙損失案結果聽候宣判（二）利去孟延高露玲律師聲請破産案結果准派薛邁羅爲本案理賬員候清理賬目報告公共公堂後再核（三）沈胡生訴傳國堂等不理賬欵案結果原告對於胡全寳之請求應予駁回 
　　又午後民四庭由兪襄讞會同美約副領事訊理（一）鄭鴻茂訴陶士良欠洋案結果陶士良繳洋一百元先准原告具領尚欠二百六十七元五角二分着即設法清償（二）孫又新訴郭德驥不理杜馥卿擔保欠欵案結果改期七天再核（三）馮恒興延高露玲律師訴黄慶記不理材料價銀案黄延雷聲布律師代辯結果着被告償還原告洋六十六元銀九十兩堂費各半負擔 
[誌謝]  
　　「半月」第十四號昨已出版其中多頗有　味之作昨承大東書局惠贈一册誌此鳴謝 
公布欄 
[江蘇高等審判廳]  
　　民庭判决徐陳氏等與徐朱氏等爲田地涉訟控訴一案（判决主文）原判除准徐佐時承繼徐文江爲嗣子及撥給徐八姐地二千步外撤銷被控訴人即原告人在第一審之請求駁回本案訟費由被控訴人負擔陸施氏與陸晋康爲田畝斜葛涉訟上告一案（判决主文）本案上告駁回本審訟費由上告人負擔廖子良爲欵項涉訟不服江寧地審廳决定抗告一案（决定主文）本件抗告駁回抗告費用由抗告人負擔孫廣松與卞恒元因田脚涉訟上告一案（决定主文）本案上告駁回花世有與花世泰因田産涉訟控訴一案（决定主文）本案控訴駁回陳烈生與周守仁爲米欵斜葛涉訟上告一案（判决主文）本案上告駁回上告審訟費歸上告人負擔李陸氏等與陸周氏爲贖田涉訟上告一案（决定主文）本案訴訟駁回 
　　批示僧良鍾一件請發還訟費給領由狀悉准予發澄仰即來廳領取可也此批（以上三月三十一號） 
[上海地方審判廳]  
　　公示送達（全文在本廳揭示塲公布）第四四號（民二庭）一件沈映　與林天福因欵項紏葛一案（判决全文）林天福應償還沈映皋本銀一千兩並自民國十年舊曆二月初一日按月一分計算至執行終了日止之利息訟費歸林天福負擔右仰被告人林天福知照 
　　判决主文（民一庭）一件决定陳明道與劉談氏因房租及房屋基地紏葛聲明抗告一案（主文）本件抗告駁回抗告費用歸抗告人負擔一件判决董松濤與姚阿寳等因房租紏葛一案（主文）姚阿寳向董松濤租賃之房屋應即遷讓並應償還董松濤房租洋九十三元二角本年隂曆三月初一日起之租金仍以每月十四元計算應付至出屋之日爲止周明貴向董松濤租賃之房屋應即遷　並應償還董松濤房租洋八十五元本年隂曆三月初一日起之租金仍以每月三十五元計算應付至出屋之日爲止董松濤對於周明貴期餘之請求駁回本案訴訟費用歸姚阿寳周明貴各半負擔一件判决何子秋與楊焕章因票欵紏葛一案（主文）楊焕章應償還何子秋票欵洋一百五十二元又利息洋十三元六角五分限判决確定日繳案給領本案訴訟費用歸楊焕章負擔一件判决王耕華與張南華抵欵控訴一案（主文）原判撤銷控訴人應備齊原本銀洋三百五十元利息銀洋三百五十元向被控訴人贖回上邑二十四保二十四圖男宇圩二百二十八號業户張成覯則田五分七釐五毫田單一紙又同保圖圩三百七十五號業户李坤觀一畝四釐九毫田單一紙控訴人如不能清償本利銀洋七百元時被控訴人對於前項田畝拍賣金有優先受償之權利本案其餘控訴及被控訴人其餘之請求均予駁回兩審訟費兩造各自負擔一件判决王春泉與卞恆青等違約涉訟一案（主文）卞恆青王春棠應共同償還王春泉銀洋一百八十元六角如卞恒青王春棠無力償還時應由管如香代償被告人卞恒青王春棠反訴之請求駁回本案訴訟費用歸卞恆青王春棠負擔一件决定魏程氏與顧麟徵地界涉訟一案（主文）本件訴狀應予註銷本案訟費歸原告人負擔一件判决馬洪熙與馬曹氏債務控訴一案（主文）本案控訴及附帶控訴均駁回本審訟費歸控訴人負擔一件判决項茂記與賀均記欠租涉訟一案（主文）被告人應向通和洋行經租項茂記償還房租洋三十七元五角訟費二元二角歸被告人負擔一件判决童蕚樓與汪梓生欠租涉訟一案（主文）汪梅生應償還童蕚樓本洋九百四十一元四角五分二釐利洋二百零一元四角六分八釐自本年隂曆三月初一日起之利息照約計算付至執行終了之日止但不得超過原本訟費歸汪梅生負擔一件判决王根元興龔　鄉煤欵紏葛控訴一案（主文）本件控訴駁回本審訟費歸控訴人負擔一件判决詹永仁與詹承祖竊盜私訴一案（主文）詹承祖應償還來泰典洋一千六百九十三元五角四分五釐訟費歸詹承祖負擔（民二庭）一件判决張陳氏等訴賀聚興因離異涉訟一案（主文）張陳氏張鳳香之請求駁回張鳳香應與賀聚興同居訟費歸張陳氏張鳳香負擔一件决定丁正甫與王炳銓等因貨欵紏葛聲請撤銷假扣押一案（主文）本件聲請照准一件决定丁正甫訴王炳銓等因貨欵紏葛一案（主文）本件訴狀准予註銷訟費歸原告人負擔一件决定邢之麒與陳鯉亭因贖田紏葛聲請假扣押及停給道契一案（主文）邢之麒聲請知照交涉公署會丈局停給陳鯉亭道契應照准假扣押之聲請駁回一件决定范錦安與蔡倫和因租屋糾葛聲請撤銷假扣押一案（主文）本件聲請照准一件决定唐國福與孫芸青等水爐糾葛控訴一案（主文）本件控訴駁回一件决定喬枅訴火郁周賬摺及佃租糾葛一案（主文）本件訴狀註銷訟費歸原告人負擔一件决定胡欽明聲請假扣押一案（主文）本件聲請駁回一件判决張進發訴李明暉抵欵糾葛一案（主文）李明暉應償還張進發本洋三百元又利洋十九元並自起訴日起按月二分計算付至執行終了日止之利息訟費歸李明暉負擔一件决定李子渭聲明抗告一案（主文）本件抗告駁回抗告印紙費歸抗告人負擔一件决定張小毛與許金華貨欵涉訟聲請扣留欵項一案（主文）本件聲請駁回（以上三月三十一日） 
 
 

Page 17

 
 
自由談 
遊記 
[遊黄山日記（八）] [  高吹萬]  
　　十六日晴晨起即步行出茅篷茅篷者紫雲庵之舊名今雖頓易棟宇而門首猶大書黄山第一茅篷六字土人仍以茅篷稱之循昨夜原路下抵小補橋側右行不數武窪山腹爲池有亭翼然覆於其上者湯池也池作半圓形長丈餘其下細石皆成丹砂温泉從砂中出縷縷如濺珠池壁石罅中更流出冷泉一道以適均其温凉之度眞天造地設之浴所也至此欣然遂解衣而入覺泉水甚厚氣休休不能舉乃扶兩手於石壁用力按之始得履其底然一不愼則幾全身浮而起其池之中心深處水可及胸淺處及臍而止余入浴止能及臍不能及胸則氣不勝耳而吾獨怪自黄帝以來即有此泉乃至於今其水不涸人之浴於其中者不知其幾何也而清極無點汚温暖無間冬夏雖神仙之說不必盡信而即此深不逾三四尺之泉歷數千餘年而如故亦已奇矣浴後再至庵 
　　時方及晨早餐畢同人乃各易短衣手竹杖偕導者一人爲昨日湯口所雇隨行者一人卽王錫光擔行李者四人皆步而卽途蓋自此以上山路崎嶇聳拔已不能用肩輿石磴盤旋數折則見大樹穿天有雙瀑布自密林中峭壁蜿蜒下注於絕壑頓足反顧叱爲偉觀或云此瀑實發源於天都不知信否行愈高氣愈寒時當初夏而山上杜鵑始華足見氣候之不同矣復行二三里至慈光寺憇焉寺在硃砂峰趾故又名朱硃庵建於明萬曆間當時規模甚巨今雖多殘廢之迹而殿宇數楹尚屬明敞茗泉清潔渴飮甚多於寺中用遠鏡窺對面諸峯天都紫雲咫尺可接朱砂峯適當寺後尤膚骨畢露坐移時謀復上然自此更無石級可循行李不能以擔乃捨其衣服之屬寄於寺中擔行李之四人乃僅肩襆被食品以從出寺後左轉向斷厓亂石中徐行而進路當陷落處砂石歷歷尤難著趾其不能跨越者則以斷木横互而連接之行過其上實爲危悚維思是游同人當以松岑爲最勇景澂本善啖疾行身健如鶻更强壯不可及耕餘怯弱不下於余而食較多足力較勝余自昨夜不能得酣睡今晨始出已疲甚至此惟振作精神以兩目視兩足雖有危嵐峭壁矗立於前而亦不敢一瞬 
閑話 
[西湖一勺] [  朱天石]  
　　吾人當游湖之初胸中必先有一西湖在山水如何風景如何均可凝想而得當游湖之時此身似與湖合飄飄習習不知有西湖不知有我當游湖之後目中又剩有一西湖在雲山烟水猶彷彿都在眼前也知乎此可以作西子游矣 
　　詩中有畫信然然非親歷其境者不能知其妙到記予初游西湖時當七月之下旬經西冷橋入裏湖微雨打頭殘荷未盡宛然畫圖憶留得殘荷聽雨聲之句讚嘆久之此時之目西湖眞蓬萊無其美也 
曲話 
[大鼓書之類别] [  少卿]  
　　梨花大鼓梨花名頗雅馴究其實乃借字音非其原意原名犂鏵非梨花也犂鏵爲黄河流域之農器質鐵形如鏟人持其柄以牛曳之而前以宣土而播種也犂鏵生鐵所成故易碎農人以碎片二夾擊成聲和其農歌故名犂鏵片蓋此調原始時代和聲器只此有黝黑之廢鐵片無大鼓與三弦故獨以犂鏵片名魯豫之地至今呼此調爲犂鏵片無謂爲大鼓者其稱近古昔日之鐵片確爲廢鏵磨成其聲純厚應於蕤賓之律藝術漸進乃購之鐵工其聲高而清巳失農歌之意味世風日奢乃有舍鐵而用銅者色黄耀眼其聲益高浸失本來面目後之人殆無從認識其先爲犁鏵片矣交通以來此調風行各大埠乃借音名曰梨花以其爲大鼓類也遂稱爲梨花大鼓不有考者豈惟梨花二字不明其譜系出於農歌亦晦而不彰矣其用鼓獨用短足者亦存農歌之跡鄉村之間農工餘暇老幼聚於場圃圍聽說書或箕踞或趺坐即說書者亦席地坐故利用鼓足之短今此調流入通都大邑短足鼓遂高踞案上可謂鼓之幸運由卑遷高初非此短足鼓始料所及也三弦彈過板以和聲爲後世所加亦即藝術之進步原來只一人夾犁鏵二片席地唱不完全之農歌後加矮鼓漸有大套之鼓兒詞三弦之加始爲二人合奏又加一女子合唱聲調受女性之變化突有進步今皆偏重女子之唱惡其男子簡練沉雄之音農歌之面目只能於二鐵片及短足鼓中想像得之矣 
　　梨花大鼓之鐵片及矮鼓均足以證明其發源於農歌不特此也卽其小段唱中時有鄉村口語體之故事試與他種大鼓比較可斷爲此調最先歷史最長他種大鼓蓋皆此調之苗裔也 
小說 
[社會小說人間地獄（六五）] [  娑婆生]  
　　第十一回碎磁片片幽恨難伸夜漏沉沉佳期虚度忙對金子丹道這可不清楚了金子丹道我聽說你們浙江省議會裏爭議長爭得狠激烈黎大塊頭大概是來替人疏通的罷程藕舲道議會裏的事我更莫名其妙不知道宛亭來是否爲這事你見了他的面總可以問明白的金子丹仍舊嘮嘮叨叨的要問别樣程藕舲道這個扶梯邊是通衢大道不是談話之所我們改一天談罷金子丹笑了一笑道我還有話要請教呢我們到茶店裏吃杯茶談談罷程藕舲道茶店裏嘈雜齷　得狠我不去旣有話說我們一同到寳利吃點咖啡洋點心罷那邊人也少地方也清靜你看如何金子丹道狠好兩人便出了孟源旅館向寳利而來寳利的西崽是認識程藕舲的招呼格外週到兩人便要了兩杯可可茶藕舲又加了一杯鮮牛奶佐以蛋糕點心程藕舲道剛纔你說有話和我說到底什麽事金子丹含笑著道頑笑的小事體没有正經話程藕舲道什麽事呢金子丹道我問你打聽一個人昨天你在薇琴那裏宴客那個神氣我看你是狠有老資格的藕舲臉上紅了一紅道我也是初做薇琴也是新來那裏算得來老資格金子丹道不必客氣了我不瞞你說十三歳就逛憆子浪游南北如今差不多四十歳了青樓的閱歷說句斗膽的話要駕你老哥之上所以我眼光看得清清楚楚你决不是一個普通客人薇琴呢已是你老哥的禁臠我怎敢非分希冀不過我要向你打聽的就是那薇琴的侍兒粉撲般的臉你們大家唤他呌什麽阿丸阿丸的那人藕舲笑道我當你問的是誰原來是問那個小孩子你聽錯了他不呌阿丸呌阿婉金子丹點頭道我也這麽想怎麽這樣漂亮的人用丸藥等丸字做名字呢婉字自然比丸字要雅麗得多了但不知這阿婉是薇琴的假母買來的呢還是僱得來的還是押來的程藕舲笑道你爲什麽要這樣根究底細呢金子丹道我們出來頑笑也要有頑笑的程序那不經意的人自然不去管他若是碰着一個人才我們第一要摸着那人是什麽來歷來歷弄清進行起來便有把握了可是查考來歷問他自己决不會有實話說弄錯了反要勞而無功所以必須向旁邊可靠的人打探你和他們那般熟識諒來一定狠清楚的了程藕舲笑道想不到你老兄昨天一席之聚倒有大欲存焉金子丹道你眞是罪過了搜羅到這種小傢伙那裏還配算大欲存焉老實說進行起來不大吃力的不管他就試試看倘若不易措手使人可望而不可及我也知難而退何必爲這種事體碌碌忙忙若喪家之犬呢程藕舲笑道恭喜恭喜你旣賞識阿婉一定可以速成科畢業只恐怕你是有口無心罷了 
[餘瀋] [  寒影]  
　　草木之最耐久者莫竹若猗猗青青四時蒼翠可以招明月引清風報平安留嘉賓宜乎世之高人居士皆曰何可一日無此君也 
　　夫歳寒不改其操者竹也血涙成斑者竹也清風亮節卓絕人寰幽情苦思歷刧彌著無怪乎徽之種之湘妃倚之矣 
 
 
 

Page 18

 
 
   
 
 

Page 19

 
 
汽車增刋 
評論 
[讀美國電氣工程師控告福特之感想] [  省]  
　　昨日大陸報載有美國電氣工程師控告福特氏一電電曰電氣工程師赫夫氏控告福特氏請求賠償損失費一千一百萬美金赫夫氏爲福特發明磁石發電機其發明酬勞迄未付清披閱之餘雜感叢生 
　　夫福特氏於四十年前祇汽機公司之一勞工每日作工十五時月得十餘金而已曾幾何時福特汽車公司竟成美國第一名廠推己及人凡爲工作者每日作工八小時即酬以五美金資本家之體恤工人如福特者亦可云慷慨矣乃工程師以其酬費未了遽爾上控其眞有其事耶惟以福特之慷慨决不出此否則福特豈不知汽車之銷行惟工程司之發明是賴乎 
『於校正發火系統後我必用鐘表匠之擴大鏡戴之以察看火星塞白磁上是否有縫』管理爾車謹愼則可省錢爾有馬必謹愼畜飼之爾有汽車則亦當小心管理之謹愼管理爾車卽是保護爾軍亦卽是省錢之法也 
專論 
[如何能節省汽車費用] [  丁祖澤]  
　　（此文爲美國科學雜誌汽車徵文之得頭奬者作者爲紐約之克夫氏（Ｆ·Ａ·Ｃuffe）對於汽車使用之經濟見地甚周到爰亟譯之以供使用汽車者之參考尚有得二奬之彭納脱氏（Ｗ·Ｂ·Ｂennet）一篇亦譯於後） 
　　讀者諸君當知人之用汽車者確有奇術常使彼等之車能隨時開行絕無窒碍然此等人必熟悉車中機械及其駕駛之方吾（作者自稱下仿此）嘗思彼等之奇術實無他蓋能於未發見障碍之先未雨綢繆而不若人之俟發見後而修理也 
　　觀後述數事讀者當知吾在無論何時所以能使吾車隨地開行一長路程而無障碍之原因 
　　第一着我每尋思汽油之耗費在化汽器（Ｃarburetor）故我設法校正此器使進入之汽極稀簿 
　　第二着爲發火系統（ＬgnitionSystem）之不準確亦能妄耗汽油且常有用車者僅檢視一個蓄電池而定全體電池之是否須加水者此實大誤我必一一檢視之蓋常有須加水或乾坼之電池竟未發覺而致廢棄者又於校正發火系統後我必用鐘表匠之擴大鏡戴之以察看火星塞（ＳparkPlog）白磁上是否有縫因破損之縫極狹賴肉眼觀之决不能見實最易誤事也 
閥之部分（ＶalveＳystem）亦屬緊要之處因閥若不相接甚密易耗燃料使用車胎最妙之法即記其能耐用之里數以辨其良窳可用紙或紙片貼諸儲車室壁上每用一新車胎記其牌子並定一號數用後即將其耐用之里數記上如僅用至半新而更换他胎則先記其已行之里數日後再裝用再記其里數可也 
　　散熱器（Ｒadiator）與汽缸套（ＣylinderＪacket）及帮浦等連接處所用之橡皮管以膠膠護之使不泄水且免油脂侵入更不可使車胎與油滴相遇因油能腐蝕橡皮也 
　　散熱器之間隔中常有泥砂嵌入而使空氣進入不良致熱難放散當用散熱器後連之橡皮水管之水力衝去之 
　　散熱器内面之垢汚則以熱鈣水灌入而清潔之車旁踏脚板常易着汚宜用淨布漬火油拂拭則整潔如新至於車内踏板汚穢亦可用此法施行之車（乙種酬） 
[勿使第二者用吾之車] [  丁祖澤]  
　　余用汽車垂十年矣所耗金錢僅及車胎汽油車油蒸溜水擦銅油及漆耳蓋吾决不使他人駕駛或修理吾之故也 
　　吾更信吾所以能節省費用與煩惱實因吾能注意四事一發火（Ｌgnition）開車（Ｓtarting）燈火（Ｌighting）二化汽（Ｃarburetion）三加油（Ｌubrication）四車胎 
　　第一事吾每日以遮斷器（Ｉnterrupter）及分派器（Ｄistributor）查驗發火系統是否準確電線接頭是否牢固每月則清潔火星塞一次並檢查開車用之蓄電池是否有充足之電如有乾淺者則加以蒸溜水更視其座架是否穩固接頭牢否分佈至開車電動機（ＳtartiogMotor）及接於車體上之電線完整否電動機之整流子（Ｃommutator）是否清潔四周有否刮傷之處均須詳察不可疏漏 
　　余於各電線之接頭分列清楚不使相遇每月整理一次而於露出外面者尤加注意察看 
　　余又裝一不能調節之化汽器（NonadjustableTypeCarburetor）因用此器可省却許多煩勞也每月清理油汽櫃（Ｇastank）及油汽經過之處並查看眞空進油器（Ｖaccumreed）之浮針形凡而（ＦＬoatNeedleValve）之動作靈敏否而於化汽器每一星期必出清（Ｄrain）一次 
　　加油一事與車之保全極有關係每日早晨余必於發火系統加油一次每天將車軸上之牛油盅（Ｇreasecup）旋下一轉他處亦各注油一滴而於彈簧板（ＳpringＬeaf）尤不可缺油 
　　每行車一千英里則换曲柄箱（Ｃrankcase）中之油一次每隔三月則换傳動部及他部之油 
　　對於保護車胎余每日必驗其氣壓力是否適度在温度有大變化時尤不可忽略若在熱天必稍放去其氣以留餘氣受熱膨脹之地余更備小型化硬橡皮機（ＬittleVulcanizer）一具以便車胎修理之用焉（乙種酬） 
[美國汽車事業之發展] [  旨顯]  
　　美國汽車運輸之發達及其車數之多當今之世莫與之京兹依據美國道路局所發表歷年來之數列表於左 
一千九百十九年　共　　　　　　七○六萬五四四六輛 
一千九百二十年　載客車　　　　八三六萬四四九零輛 
　　　　　　　　經商車　　　　　九四萬五八二六輛 
　　　　　　　　共　　　　　　九一八萬零三一六輛 
　　　　　　　　又脚踏汽車　　　二七萬一二三萬輛 
一千九百二十一年載客車　　　　八三六萬三四二七輛 
　　　　　　　　運貨車　　　　　八四萬四一一零輛 
　　　　　　　　長途汽車及出租車　三萬七六五八輛 
　　　　　　　　共　　　　　　九二四萬五一九五輛 
　　　　　　　　又附隨車　　　　　二萬八一一四輛 
　　　　　　　　脚踏車　　　　　十七萬七二三四輛 
觀上表美國汽車之數日增無已若以全國人口統計之大約每十一人可得汽車一輛 
　　兹將政府徵收汽車之歳入（包括車夫 
 
 

Page 20

 
 
執照費）列於左方 
一千九百十九年　　　　　　　　　　　　六四三九萬七二五五金元 
一千九百二十年　　　　　　　　　　　　九九一四萬一零九七金元 
一千九百正月一日至二十一年七月一日止　一萬萬零八二五萬三一六五金元 
　　由此可見收入增加之速率遠加於車數之增加一千九百二十一年半年之所入已超過於一千九百二十年全年之數蓋汽車生利之功效日見顯明良好道路之需求亦日加亟故各州政府加增捐税厚集欵項以改良道路爲萬民謀樂利 
　　近年以來吾國人士亦漸知道路之重要起而自謀矣以吾國之地大物博民衆將來或亦能與美利堅並駕齊驅乎吾日望之 
[駕駛者之保安方法] [  嵩生]  
　　天雨地濕之時駕駛汽車爲最不快樂且汽車四週又爲雨或雪所蒙蔽危險禍患或所不能免也近時因汽車召禍頗多車主亦稍介意常囑駕駛者格外謹愼然於天雨時光淺旣不足且雨點又凝結於玻璃上故此種揩拭器亦爲備有汽車者所不可不裝置也但迄今駕駛汽車者都不裝有此特别保護器乃不知其效用使然且此種器機占地位極少蓋精明之設計者及製造家於裝置之法頗注意也此器之裝置本無足爲奇即黑勃公司之一一·四馬力及一五·九馬力之黑勃車亦裝此極有效之揩拭器 
　　此器有二擦桿一在玻璃外部一在内部與車軸緊緊接觸當動作時經過前面玻璃自最低部至鏡板頂部此二擦桿接連處有平行之橡皮一條以抵抗駕駛者前面之玻璃兩端内部接連處之末端裝一極小之揑手（球狀柄）使駕駛者傾向前方摇動揩拭器作半圓轉如是玻璃上清潔異常而駕駛者於道路前面之車輛或人物均能明瞭兩兩相撞之險於兹免矣 
　　汽車内裝有此種揩拭器者旣可免除危險又可使玻璃裏面清潔蓋當車門關時人體所發生之熱氣或其他水氣凝結於玻璃之内面裝有此器者凡玻璃外面之塵垢或水點裏面之熱氣等均不能凝結其上惟内面之揩拭當視氣候而使用也 
[長途汽車路之特性] [  順旨]  
　　一歐美各國中古以降漸知道路之利經營建設不遺餘力泊乎晚近汽車盛行道路之利益着於是建設更完備築法愈精良昔之用馬車者今輒改用汽車且有組織公司製備巨大汽車按班駛行各地專以送客運貨爲營業者故道路之建築歐美諸國所素有而汽車則二十年來新發明之利器也吾國人士鑒於道路與汽車之利竭力提倡於是所謂長途汽車路者建造於某某城鎭之間專以通行汽車此則爲欲通汽車之故而後造路實他國所不常見者也 
　　二各國道路大率由中央政府或地方行政機關建造之吾國長途汽車路則由人民組織公司籌欵建造之故前者爲人民之公路而後者則爲一公司之私路 
　　三公路之建設專以利民長途汽車路則兼以求利故前者爲不直接生利之事業而後者則爲生利事業 
　　四長途汽車公司建設道路購備車輛轉運有定率開駛有定時其性質營業與鐵路相似故鐵路之利益長途汽車路皆有之 
　　五地方上有良好之道路有汽車者往來駛行固極便利然而中人以下力不能備汽車雖有良路未能盡受其利若通行長途汽車人人可乘於是道路之利益方能普遍而無間貧富吾國實業不振民生未裕通行長途汽車最屬相宜 
　　六長途汽車路雖專爲汽車而設仍可通行他種車輛及供衆人之行走與公路無異如商業繁盛可於路上裝置電線以通無軌電車如更興盛則於路面舖設鋼軌通行火車故長途汽車路可視商務之盛興隨時更張而無限制 
　　七是以長途汽車路介乎鐵路與道路之間而兼收二者之利者也鐵路遠不如汽車路之輕而易舉道路之利盡備於汽車路之中長途汽車洵吾國亟宜興辦之事業也有志之士盍速起圖之（乙種酬） 
[製造長途汽車車輛之要點] [  傳聲]  
　　（一）車輪宜衆多車輪所受之重量與車輪之多少適爲一反比例車輪旣多重量分散則路途不易損傷且平穩安適無震盪之弊 
　　（二）車窗宜高大空氣惡濁最足以使身心疲勞易起種種不快之感故長途汽車之車窗務宜高大衆多庶無上述之患此於乘客之旅行衛生關係匪淺也 
　　（三）行李宜另置上下旅客必有笨重行李苟以之裝載車中則旣佔地位且減少空氣宜在車上另闢一部份以安置之其在坐位之下裝設小箱抽屜等以便乘客置零星物件 
　　（四）坐位宜寬暢乘客之坐位宜寬暢舒服務使乘客不覺旅行之苦如是則雖火車輪船可通之處亦寗坐長途汽車矣 
　　（五）過道宜廣闊車中坐位不論前向或横列其過道務宜廣闊使乘客行動車中不致有擠軋之虞（乙種酬） 
 
 

Page 21

 
 
執照費）列於左方 
一千九百十九年　　　　　　　　　　　　六四三九萬七二五五金元 
一千九百二十年　　　　　　　　　　　　九九一四萬一零九七金元 
一千九百正月一日至二十一年七月一日止　一萬萬零八二五萬三一六五金元 
　　由此可見收入增加之速率遠加於車數之增加一千九百二十一年半年之所入已超過於一千九百二十年全年之數蓋汽車生利之功效日見顯明良好道路之需求亦日加亟故各州政府加增捐税厚集欵項以改良道路爲萬民謀樂利 
　　近年以來吾國人士亦漸知道路之重要起而自謀矣以吾國之地大物博民衆將來或亦能與美利堅並駕齊驅乎吾日望之 
[駕駛者之保安方法嵩生]  
　　天雨地濕之時駕駛汽車爲最不快樂且汽車四週又爲雨或雪所蒙蔽危險禍患或所不能免也近時因汽車召禍頗多車主亦稍介意常囑駕駛者格外謹愼然於天雨時光淺旣不足且雨點又凝結於玻璃上故此種揩拭器亦爲備有汽車者所不可不裝置也但迄今駕駛汽車者都不裝有此特别保護器乃不知其效用使然且此種器機占地位極少蓋精明之設計者及製造家於裝置之法頗注意也此器之裝置本無足爲奇即黑勃公司之一一·四馬力及一五·九馬力之黑勃車亦裝此極有效之揩拭器 
　　此器有二擦桿一在玻璃外部一在内部與車軸緊緊接觸當動作時經過前面玻璃自最低部至鏡板頂部此二擦桿接連處有平行之橡皮一條以抵抗駕駛者前面之玻璃兩端内部接連處之末端裝一極小之揑手（球狀柄）使駕駛者傾向前方摇動揩拭器作半圓轉如是玻璃上清潔異常而駕駛者於道路前面之車輛或人物均能明瞭兩兩相撞之險於兹免矣 
　　汽車内裝有此種揩拭器者旣可免除危險又可使玻璃裏面清潔蓋當車門關時人體所發生之熱氣或其他水氣凝結於玻璃之内面裝有此器者凡玻璃外面之塵垢或水點裏面之熱氣等均不能凝結其上惟内面之揩拭當視氣候而使用也 
[長途汽車路之特性順旨]  
　　一歐美各國中古以降漸知道路之利經營建設不遺餘力泊乎晚近汽車盛行道路之利益着於是建設更完備築法愈精良昔之用馬車者今輒改用汽車且有組織公司製備巨大汽車按班駛行各地專以送客運貨爲營業者故道路之建築歐美諸國所素有而汽車則二十年來新發明之利器也吾國人士鑒於道路與汽車之利竭力提倡於是所謂長途汽車路者建造於某某城鎭之間專以通行汽車此則爲欲通汽車之故而後造路實他國所不常見者也 
　　二各國道路大率由中央政府或地方行政機關建造之吾國長途汽車路則由人民組織公司籌欵建造之故前者爲人民之公路而後者則爲一公司之私路 
　　三公路之建設專以利民長途汽車路則兼以求利故前者爲不直接生利之事業而後者則爲生利事業 
　　四長途汽車公司建設道路購備車輛轉運有定率開駛有定時其性質營業與鐵路相似故鐵路之利益長途汽車路皆有之 
　　五地方上有良好之道路有汽車者往來駛行固極便利然而中人以下力不能備汽車雖有良路未能盡受其利若通行長途汽車人人可乘於是道路之利益方能普遍而無間貧富吾國實業不振民生未裕通行長途汽車最屬相宜 
　　六長途汽車路雖專爲汽車而設仍可通行他種車輛及供衆人之行走與公路無異如商業繁盛可於路上裝置電線以通無軌電車如更興盛則於路面舖設鋼軌通行火車故長途汽車路可視商務之盛興隨時更張而無限制 
　　七是以長途汽車路介乎鐵路與道路之間而兼收二者之利者也鐵路遠不如汽車路之輕而易舉道路之利盡備於汽車路之中長途汽車洵吾國亟宜興辦之事業也有志之士盍速起圖之（乙種酬） 
[製造長途汽車車輛之要點傳聲]  
　　（一）車輪宜衆多車輪所受之重量與車輪之多少適爲一反比例車輪旣多重量分散則路途不易損傷且平穩安適無震盪之弊 
　　（二）車窗宜高大空氣惡濁最足以使身心疲勞易起種種不快之感故長途汽車之車窗務宜高大衆多庶無上述之患此於乘客之旅行衛生關係匪淺也 
　　（三）行李宜另置上下旅客必有笨重行李苟以之裝載車中則旣佔地位且減少空氣宜在車上另闢一部份以安置之其在坐位之下裝設小箱抽屜等以便乘客置零星物件 
　　（四）坐位宜寬暢乘客之坐位宜寬暢舒服務使乘客不覺旅行之苦如是則雖火車輪船可通之處亦寗坐長途汽車矣 
　　（五）過道宜廣闊車中坐位不論前向或横列其過道務宜廣闊使乘客行動車中不致有擠軋之虞（乙種酬） 
 
 

Page 22

 
 
常識 
　　（一）投稿本增刋者其料料除衛生法制道德經濟四項外增教育科學家義市政雜錄問答六項其語　攻　個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但罄名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句（一）投稿不登載者原稿恕不發還 
常評 
[蠻語] [  老圃]  
　　何爲最初之法律曰人批我之頰我亦批其頰人斬我之手我亦斬其手人刖我之足我亦刖其足是爲最初之法律故上古之刑法皆用復仇主義駡人者拔其舌犯淫者其罪宫此法在當時本無所謂野蠻自造字者造出新字名曰文明乃目爲野蠻之法然所謂文明本不過文字上之用語今世豈眞有文明哉論者公言欲以野蠻之法治野蠻此不失爲自白之語非之者乃作書生迂論高談法理此其病在期望于今世界者過深誤信其已進于文明乃至受人之欺而不自覺不知所謂世界者有表有裏自其表而言一若有文明野蠻之不同自其裏而言則野蠻者比比皆是也以野蠻治野蠻者亦比比皆是也是論者云云不過順俗而無進步之思非復古之說也且所謂野蠻與文明本非截然二事特有程度之差而已今世有野蠻之事乃今世之程度不過如是不必爲野蠻者咎也今世有野蠻治野蠻之事亦今世治人者之程度不過如是不必爲治野蠻者咎也今世有野蠻治野蠻之主張亦今世思想家言論家之程度不過如是不必爲主張野蠻法者咎也晋人不云乎蠻府參軍安得不作蠻語 
衛生 
[眼之保護法] [  程文彬]  
　　余觀今人患眼病者甚多尤以青年爲甚是皆不知眼之保護法也兹撮其要端三則以告閱者 
　　（一）光度與距離之適宜吾人視物全賴日光以其能增物之明度也但光線過度亦有害眼球蓋日之光線含紅橙黄綠青藍紫七色而成但紫色外有紫外線一光能令眼球之角膜内生沈澱物漸致失明欲調節日光過强之法可用綠色眼罩或顔色眼鏡此種顔色有法紫外光線之效且能調節光度甚有益於眼球然光線旣須適度視物距離亦不可不注意倘遠近過度則眼球中調節筋伸縮過度致疲勞而生酸痛流出眼涙久之漸成習慣調節筋失其伸縮平均之效力遂成近視眼及遠視眼等病故吾人用視覺時不可不注意距離之遠近普通閱書之距離在一英尺内最爲適宜（二）戒用公共手巾眼雖爲人生最重要之器官然其抵抗力至爲薄弱稍受外界之刺激即易損傷致病雖經醫治頗難奏效故凡公共地方如茶肆酒館及浴堂所用之手巾皆不可用以揩眼蓋此種手巾經多數人之揩擦每有微生蟲寄生其上苟染入眼中則必致患赤眼痧眼等症危險異常不可不加注意 
　　（三）眼中塵埃去除法凡塵埃等物落入眼中切不可驟以手指揉擦蓋手指上每附有不潔之物苟不留意則非特不能出塵埃反將汚物傳入眼中爲害非淺惟有將眼靜閉以清潔之水洗之或以他種適宜之方法去之始於眼球無礙以上所述皆保護眼球之要道也（乙種酬） 
經濟 
[商業問題之研究（續）] [  吳東初]  
　　零售業廣告之經過 
　　論廣告諸要點吾巳逐日分述之兹於論廣告篇幅將終之際復於廣告經過程序與手續提要分述以明梗概而資結束 
　　斯篇非爲專門研究廣告事業者而言僅爲一般未明廣告情形之商人述尋常大公司刋登廣告必要之經過手續俾得約略明瞭於以後自身欲登廣告時有所遵循也 
　　（一）搜羅材料公司大者必設有廣告部所有一應廣告事宜統歸該管主任主持譬如各部份每日需登廣告事前必先與廣告部接洽妥當至各部份因何需登廣告則不外乎進貨過多滯銷貨堆積以及新增某種貨品等原由使某部份有以上原由之一則非藉助於廣告不可於是摘錄貨品之名狀性質尋常價目與廣告價目及其他當注意之各要點送交廣告部有些公司當某部份報告應登之廣告時此項節略須先交發行部主任審查許可後方能送至廣告部迨廣告部旣獲得此項節略後以爲材料已有即可審定何者爲主要何者爲次要應登於何種地位大小如何刋登日期幾天以及登於何家報上一一均須决定至此種手續齊備卽廣告應經過之初步可稱已畢惟去廣告之登出尚差幾種程序因係關於廣告本體上所發生之手續須俟下篇續談 
道德 
[提倡組織家庭俱樂部] [  魏冰心]  
　　我國家庭之間絕少娛樂之事監督婢僕教育子女管理金錢經營衣食操持家政者一日之間勞心勞力困苦極矣勢不得不有娛樂之事以恢復其心神 
　　雖然我見今之家庭問視爲唯一之娛樂品者莫賭博若或則徜徉於游戲塲中以消磨時日此實無高尚之消遣方法所致故組織家庭俱樂部爲當務之急 
　　家庭俱樂部者集志同道合之幾家組織一團體訂定規約互相遵守其規約可分兩項 
　　一積極的平日必作事星期日下午必休息游散 
　　二消極的不賭博不吸烟不飮酒 
　　自有此組織後可輪流開音樂會演講會茶話會等等而結果必能聯絡情誼交换知識改良生活狀况而得互助精神向之衣必錦繡食必珍錯之奢靡習慣亦漸漸可革除矣（乙種酬） 
法制 
[禁治産與準禁治産之區别] [  吳子雍]  
　　我國民法所規定禁治産與凖禁治産二制度在外表上觀之雖皆爲保護人民利益之舉然就其内容考之則二者大有區别蓋禁治産爲保護已成年而無行爲能力人之制度凖禁治産爲保護限制能力人之制度前者之所保護乃毫無識别力之心神喪失人其意思能力之程度等同未滿七歳之未成年人後者之所保護則爲心神衰弱人聲人啞人盲人及浪費人其意思能力之程度則等於已滿七歳之未成年人故禁治産與凖禁治産二制度之内容顯有區别吾人不能謂其同爲保護人民之制度遂視若一而二二而一者也（乙種酬） 
教育 
[伶人教育之新曙光] [  病杏]  
　　馮春航厠身伶界而雅好詩書家中藏書頗多如二十四史三希堂法帖等靡不悉備每日除獻技舞臺外肆力求學上午九時至十時研究英文午後二時至三時習西洋樂器近鑒於伶界中人多目不識丁者流以致智識簡單惄焉憂之特設伶界義務學校於其家（馬霍路一千一百三十三號）不收學費每日上課二時（上午十時至十二時）手訂章程頗爲完備關於編制設備教授諸項大都按照學校辦法現有學生三十餘人如王靈珠范敏兒輩均往就學而范敏兒之成績尤拔出凡輩記者昨日偕同事吳君前往參觀時值鐘鳴十下春航分班教授國文井井有序中分六級春航用國語講授先讀字音後解字義且深究内容普通小學教員不啻也范敏兒自去冬十一月是校開辦後肄業迄今祇數月耳大楷能臨寫柳公權字頗酷肖作文且能振筆寫三行許矣成績之佳於此可見一斑據春航云暑假後擬擴充範圍添聘教員廣收失學之伶人余因思春航一伶人耳知教育之重要犧牲可貴之精神以教授一般失學之伶人其熱心誠堪欽敬操教育權者對之其亦有所感乎（乙種酬） 
問答 
[王嵩秀問]  
　　（一）我國官吏軍人其心皆黑有何法可使治之轉赤敬求海内明醫賜教 
　　（二）以未盛水之錫壺置於火爐上熱極則化若貯水則不化人第知其然不知其所以然此中實含有科學意味耐人玩索究竟壺内貯水經火何以不化（指錫壺言）余非科學家不能詳究其理還以請問知理化學者并祈賜答 
　　（三）日之光熱每經數百年是否稍有减縮 
　　（四）人死靈魂是否隨之消滅抑能離屍體而存在余欲窮其究竟 
　　（五）吾國財政巳陷於破産地步救濟之法除裁兵而外亦須實行減政如中央所設之駢枝機關各省之道尹實業廳教育廳印花處烟酒署等若一律裁撤則歳可省費數千萬蓄養數年元氣必能恢復否則日借外債主權盡失亡國之日同歸於盡而已余意中央行政官署除現設之十部外餘宜歸併或裁撤各省行政官署除省長公署財政廳警察廳縣知事有存在價值餘宜裁撤或歸併如教育實業可於省公署各設一科烟酒印花可於財廳各設一科卽可治理何必多設專官徒糜帑粟以上裁兵减政兩大問題可否由八團體國是會議提出討論敢希賜教 
 
 
