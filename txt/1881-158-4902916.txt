# 1881 - 158 - 4902916

 

Page 1

 
 
[論辦案挪移月日]  
　　昨閱邸抄見湖南撫臣李中丞特叅石門縣知縣王幹勳辦案挪移月日規避處分請　旨革職一摺而歎近來之州縣其舞弊爲日甚一日焉辦案惟憑初供州縣官遇有命盜重情以及凡有詳辦之案錄供申詳上憲卽准所詳以爲定論故或有不實不盡之處上司衙門反復駁詰必求其案無遁飾而後已而州縣又複委曲詳稟必使上司駁無可駁然而其中之情節則固有不可盡儕者矣命盜重案例有定限而或者藉辭展緩動稽時日此猶事之小焉者也如有無可延緩至案例又壓其稟報之時日以爲延緩之地雖曰月又月報究竟上憲安能逐欸細查彼卽乘機舞弊以逞其掩飾彌縫之計蓋其弊端百出誠非筆墨所能罄也湖南石門縣一案係屬人命重情其案情之孰是孰非固不可以懸揣而該縣之挪移月日則已顯有明徵卽係果因先時兇犯病故漏未詳報委驗避重就輕出此下策已屬咎王氏有奸無奸姑置勿論第就其行凶一端而論實係八月初五日戳傷左肋登時斃命而該縣所報乃以爲六月初五日戳傷報驗生傷取辜飭醫至八月初十日正餘限外身死將王明南照刃傷本例擬以杖八十徒二年聲明兇犯業已病故應毋庸議幷斷令覃章浩出給覃王氏母家超荐錢文以圖就此完結在該縣之意或者係爲省事起見意以爲兇手旣經病故何必又多周折不如將案中月日略爲轉移卽謂有案情不符之處而人已病故何待苛求故毅然爲之彼且自以爲巧矣而孰知其弄巧成拙一至於此苟不弄巧雖兇犯病故漏不詳報委驗不能一無處分而究不至革職然則該縣直得罪殆自取焉耳且州縣辦案最忌文致挪移月日卽文致一端也試思兇犯旣已病故卽使不挪移月日仍照登時戳傷之律辦理擬罪較重亦仍以業已病故應毋庸議八字了之初非有加也今挪移月日照刃傷本例定擬罪雖較輕而亦以此八字了結初非有所減也而該縣費此一番手腳反致革職以去此獨非欺詐之報乎以詐自矜者每以詐敗天下事往往然也如王大令者不亦當深自愧悔也哉雖然近年之辦案如王大令者猶其小焉者也避重就輕諱大爲小攺案中之情節以委曲遷就於律文者實屬不一而足盜案則攺爲竊案故殺則攺爲誤殺觀其卷內所敘之情節一似情形確鑿而實則皆屬兩會遷就而出之蓋州縣辦案悉奮幕賓而幕賓之本領授受相傳皆出一律歷觀各處案卷凡關毆致死之案往往千篇一律　開豁兇手之罪則必言死者先動手相毆兇手走避不遑不得已而還手或奪取死者手中刀械還毆以致傷命或係死者拚命撲毆以至跌於兇手刀械尖上以致斃命凡若此者更菐難數雖曰所傷之處與兇刀相比不差尺寸而其實則與當日相毆致死之情形大相徑庭葢但得辦案者肇墨點綴入情入理則上憲亦不能駁之縣案旣定罪亦因之故雖顛倒寃抑而卒莫能平反所謂鐵案如山大抵皆刑名朋友之刀筆其爲用神也書有之曰罪疑惟輕近來辦案往往救生不救死卽使罪無可疑亦必宛轉以求其可生之路以期出稅兇手之死罪而後已此其意未嘗不從寬厚而死者含冤無由以伸且或陷死者以不韙之名我恐死者有知必且暗中切　矣若王大令之於此案則諱其奸情而以王明南因忿逞兇爲言且兇手亦卽病故本不必有所隱諱而仍以規避處分挪移月日以致激成京控上憲震怒名列彈章噫嘻是殆爲辦案積習所誤也歟 
[恭錄　諭旨]  
　　○五月初九日奉　上諭馮譽驥奏知府短於才識辦公竭蹶難勝外任請開缺送部引見等語陜西漢中府知府齡椿着開缺送部引見欽此○初十日奉　上諭馮譽驥奏叅庸劣各員請分別革休攺　等語陜西留廟廳同知宋兟性情乖張玩視公事候補同知方清泰猥鄙性成遇事欺罔平利縣馮學成行爲貪鄙不洽與情商南縣知縣王有容多方牟利罔顧聲名米脂縣知縣謝定成利心未凈人亦闔茸前署蘭田縣事候補知縣朱連還諸事欺飾習染頗深前署同官縣事候補知縣楊達震嗜利營私罔知忌憚宜川縣典史江煌小有才能居心險詐均着卽行革職米脂縣訓導劉世法年力衰邁蔬於迪着勒令休致澄城縣知縣陳駟門秉性寬懦馭下無方雒縣知縣伊允楨才欠明决闇於聽斷惟係進士出身文理尚優均着以教職選用餘着照所議辦理該部知道欽此同日奉　上諭巡視南城御史文敬等奏遵保捕盜出力之司坊官及團防局水局紳士懇請獎勵各摺片着該部議奏欽此同日奉　上諭李鴻章奏神靈顯應請頒匾額等語直隸遵化州城隍廟及鳥龍泉　龍神廟龍潭　龍神廟祈禱雨雪迭著靈應實深寅感着南書房翰林恭書匾額各一方交李鴻章祇領敬謹懸挂以答　神庥餘着照所議辦理該部知道欽此○十一奉　上諭杜瑞聯奏特叅濫刑斃命之知縣請革職嚴審一摺雲南江川縣知縣文倫於提訉縣民李九高魯萬全土玉印控告馬夫一案輒卽妄加刑責致李九高等三名均因傷斃命猶復揑報病故冀圖諱飾實屬任性妄爲濫刑酷虐文倫着先行革職交該督撫嚴審定擬從重懲辦嗣後各直省問刑官員於承審案件務當悉心推鞫俾得實情倘敢任意刑求玩視民命定當執法嚴懲决不寬貸欽此同日奉　自稽察正白旗蒙古旗務着松林去欽此 
[戒烟成書]  
　　○英國戒鴉片會中人刻下印成一書中皆言及吸烟之害並繪有圖形先則爲富翁像華衣美服一榻橫陳後則因吸烟而家漸中落衣服之華美者易而敞垢又繼而井敞垢者亦無之形相亦變無異鬼怪用以警覺世人其意可謂厚矣該會中人皆用心如此想鴉片之害或可除凈然思此物不僅西人販賣來華現在華人亦有種烟者安得會中人遍傳曲喻爲中國人作當頭之棒喝也 
[輪船失銀子]  
　　○太古公司輪船名納思德由外洋來滬於禮拜六抵吳淞船上載有銀箱藏在船主艙門內忽然失去一箱隨告知巡捕請爲查緝聞此銀係由香港帶來計有十箱由厦門一轉子厦開行之時猶安然無事及至吳淞忽爾不見遍察船中並無行跡巡捕亦無從查察惟看艙房門上之漆有擦損痕跡顯係由艙門拖出但未識妙手 
 
 

Page 2

 
 
空空兒爲誰氏子耳 
[捉獲拐船]  
　　○安南西貢法國新聞帋云法人在西貢地方捉獲一船船內載有小孩五十八名大半多係女孩自六歲至十四歲不等想皆由附近海濱拐販而來然則該處有父母斯民之貴者宜如何設法保赤也 
[皖垣决犯]  
　　○皖垣於初十邊奉到部文行知决囚四名處决之日由府監提出三犯縣監提出一犯聞係定遠縣境盜案內一盜名楊六軀幹雄偉相貌兇惡在泉署前绑時自行搶步上前報名绑赴法塲一路猶言笑自若足見其愍不畏死也 
[皖垣項事]  
　　○皖垣每屇端午其沿江各漁船渡船碼頭均有龍舟門賽衝波激浪爭奪錦標玩賞之人駢肩疊背今歲端節在　國制期內初不敢舉行是戲乃南門外新碼頭漁子等見岸上人擁擠不開多係探聽消息一時與動遂用小划船借春日龍燈首尾裝　下水奏技惟不敢用鑼鼓盛旋飛舞觀者正注目喝采突有巡查委員率同差役到來喝令泊岸嚴加呵斥謂理應拿辦姑念未用鑼鼓且係節日從寬免究勒將龍首尾拆去若輩乃遵諭拆卸叩謝爾散○小南門內魁星閣邊傭工某甲於初七夜四更時起身作工忽見隣人某乙家茅屋後簷火燄炎上當卽喊救中之闔室及隣右齊力澆灌幸得撲滅此甲返室見一人竊其衣物跑去甲跟蹤追赶其人拋下一物而挾衣遠　矣 
[馬踐幼孩]  
　　○杭垣蔡市橋之東招寶堂地方有某婦年將不惑自夫棄世後舉目無親唯遺此繈褓物呱呱作伴婦守志撫孤含辛茹苦日以絡絲紡線爲活計兒今年已六齡婦護惜備至葢以其夫之百世宗祧與婦之半生期望皆在此一塊肉也四月二十八日上午時婦偶至近龜絲行中換絲兒獨自在門前嬉戲適一少年策騎奔突而來此馬旣非馴艮而騎者有不善控御致將此兒撞到在其後股踐踏而過眾鄰急爲奔救將兒抱起見兒已口不能言雙目直視其時馬已遠去眾人爭爲追逐幸對面茶店中人一呼羣起四路　攔直至太平橋始將人馬一齊獲住當卽交付該處地保收管須待其母歸家視兒之死生方可定議聞騎馬之少年係和合橋柴店方姓之子年甫及冠新婚未及匝月馬係鄰居某成衣所騎者方一時高興借乘一遊不意惹此大禍縱使兒不致命恐一切賠禮養傷等費正非易易也彼好馳馬於市者其以此爲前車之鑒也夫 
[寍鄉盜案]  
　　○寍波自入春以來罕聞盜賊之案近惟南鄉銅盆浦西張地方蔡姓於前夜閴有賊十餘人暗進明出劫去衣飾等件約值百餘千文事主不願報官故未控道云 
[漲灘候勘]  
　　○象山西鄉馬岙地方近有漲出之海灘茲聞紳士葉某等擬在該處築塘栽種禾稻赴府遞稟報升宗太守恐有妨碍批候札飭象山縣查勘衅復在行核示 
[採葚跌斃]  
　　○寍波西門外西成橋某姓家有桑樹幾株高可數丈每逢蠶眠時桑葉旣肥桑葚尢美紅酣紫綻櫐若貫珠近有其隣家童携筐採取綠榦而上踞於樹顛忽失足墮下頭顱觸破人亦跌暈血如箭激內外俱傷延醫急治不可藥救越日而斃未登高臨深皆係危事童子何知何家長之疎於管束也 
[門毆類誌]  
　　○南昌風神廟近側新開有聚和茶園本月初二午刻忽有一賣貓魚之某甲到來稱西大街某鋪欠我魚錢兩個月計五十九文前日該鋪閉歇聞其家伙賣在爾店請爲如數給還該茶肆斥其不合情理遂至口角詎肆夥某乙聞言氣忿竟將一大盌擲去適中甲額鮮血逬流昏倒於地俄甲之家屬紏十餘人蜂擁而至欲與該店爲難經街鄰勸解令出資十二千文爲養傷費使得了結初三日磨子巷順風茶樓亦有甲乙兩人以討債百餘文至相門毆乙爲欠戶被甲擊以木棍雖未見血而一時頭角崢嶸倒於道旁穢壤　趁勢走逸夫世人一時負氣致破財費事於後懊悔無及亦何不自禁抑耶 
[天花盛行]  
　　○接粵東來信云省城西門外如第十甫十一至十六甫各街弄小孩多出天花得平安者不過十之四五殆亦時氣使然歟 
[本埠氣候]  
　　○本埠自入仲夏天氣尚屬和平至望邊驟然炎熱趙盾之威炙人如火畫中更形躁悶咸思雪藕調水邀凉避暑前昨兩日熱尤加酷不減伏中光景寒暑表竟升至九十六分似此炎蒸殊覺太驟況今歲逢閏節氣較遲想得雨後應有幾天涼爽惟日來偶見雲行旋卽散斂安得雨師命駕爲人驅煩惱而送清凉也 
[風沙可畏]  
　　○近日南風當令揚沙走石甚爲披猖向來本埠租界全賴馬車灑水使塵土不致飛揚最爲有益於地方之事昨日南風更大而一二點鐘時工部局之水車尚未見有灑道者未識何故沙塵撲人人目盡眯沿路馬車又夥馬亦未免眯目最爲險事聞傍人傳說因現在修理大橋灑水之車調至該處聽用以致暫時停灑然未知此言之確否也 
[馬車傷人]  
　　○前日晚八點鐘虹口大橋公濟醫院門前有一西人雙馬車載彼駛過車上並未點燈適有一成衣匠寍人某甲迎面而來爲車所碰以致受傷華人之觀者隨將該車圍住嗣有醫院伏侍病人之尼姑出來觀看幷將該衣匠帶入醫院調治馬車亦卽揚鞭而去至受傷之輕重以及該車係何人所乘均未詳悉容再探登 
[劣馬傷人]  
　　○前日薄暮有馬夫乘劣馬一匹在法馬路向東行去經吉祥街口馬忽狂嘶跳躍該馬夫不能控制祇得聽其奔　駛至浦灘金方東碼頭撞到一老翁年約六旬左右馬復一躍則馬夫亦被顛下馬卽向十六鋪跑去馬夫狂奔赶上不知以後如何所撞倒之老翁經法捕畀至捕房捕頭着送往仁濟醫館醫生察得頭額祇受皮傷無所妨碍敷藥後囑其翌日再往看治聞昨日其人未去諒已漸痊矣 
[公出致唁]  
　　○本埠松海防分府劉司馬於前日公出雇坐民船晋省聞係叩弔吳中丞太夫人之喪想必無多躭擱也 
[會操水龍]  
　　○本城各衙署諸善堂多備有水龍以防不測今由上海縣莫大令傳諭各經承於二十日清晨將龍齊舁至南會館操演骰有不靈敏者應卽修整云云此亦有備無患之道足見事皆預籌本館得信亟爲登報俾人周知是日操演不致悞爲火警也 
[諭開實帳]  
　　○前報唆搬生財一案昨由陳太守飭差傳集人證覆訓吳蟾卿供施子範向我租用酒館生財開設太昇館租契上並無祖不滿年將頂首罰去字樣况施己退租我又曾將此項生財押與英茂洋行今英茂催索押欸乏　取贖只得聽其將生財拍賣作償租契呈閱宮毓芝等稱租契確不載明祖不滿年罰去頂首字樣我等軿合股分管生裝修房屋購辦海味殊非易易今一旦被吳搬去生財計空費裝修霉爛海味及因此致虧各項約共有千餘元負欠櫐櫐苦狀難言此項虧耗應請追償虧帳開單呈閱太守謂吳曰本分府曾諭不得先搬生財着候察斷爾何違諭擅搬答稱因奉憲諭致先搬取太守又曰爾可仍租生財與宮等乎答稱彼等用物殊不愛惜其各股東又時時生衅 
 
 

Page 3

 
 
不願再爲租用陳太守謂宮等虧耗不問可知但閱呈帳未免開報太多着再明白據實繕單呈候察核應令吳蟾卿幷前後經手施子範錢萊仙馮小圃等料理飭候禮拜二訊斷 
[收贓判罰]  
　　○十五日追租控竊案內洋人培立失去洋酒一則昨日英公堂覆訊洪春榮供洋酒固有二十四瓶係由細　王茂全二次交我變賣與宋瑞奇王則堅執被誣宋則祇認收賣八瓶洋人稱該竊犯初認八瓶繼認二十四瓶顯見狡詐至細　王茂全自幼無錯被誣可知此酒每瓶價值半元今宋每瓶給價二角其明知竊贓無疑求爲追償陳太守判押洪三月起案之酒八瓶交洋人收領再罰宋洋人八元給償洋人酒價王茂全訊無串竊實據釋放 
[妓館控竊]  
　　○梁吳氏　稟英公堂稱在富仁里張姓妓館幫傭前日有客吳善利至妓鳳姐處游玩去後查失鑲金籐鐲一對計金重一兩一錢五分鳳姐着我賠償四處尋吳得以途遇扭往院中吳直認籐鐲押在某莊押洋二十元今祇用剩十五元我爲湊洋五元令贖伊便寫字條招其王姓友人至交以洋蚨託其取贖豈王一去不回吳又稱誣竊難甘竟以覔死恐嚇聞吳前在西薈芳里某妓館行竊有案求究吳供我見鳳姐等因失金鑲籐鐲欲尋短見用言勸解曾許代償其值豈意被誣行竊伏求明察陳太守飭將吳管押着招據稱之王姓投案再訊吳稱王姓可卽招來候質想覆訊後可以水落石出矣 
[孩擬發堂]  
　　○十三日報列聽訟明傎一則粵人陳義泰開烟館於租界欲買幼孩經大吉祥烟館夥領到浦左孫家村地方十二齡之孩稱在張江柵看相騐被同村箍桶匠王阿土誘來變賣本報曾謂其情節可疑翁太守當着陳義泰找到該孩伯父再訊孩留捕房旋緝到王阿土送案據供並非拐誘實其家中貧苦其伯父托我將孩携來變賣謂如有人收養作子最好故爲經手不然豈敢如此胆大翁太守飭傳該孩伯父再審王阿土管押今事懸多日未見孩之家人投到而陳義泰亦置諸不問該孩仍留捕房聞於今日再解公堂設仍無人投案則送　善堂收管矣 
[題東皋陸氏舅妗紅薇閣詩草]  
　　○珍藏一卷記紅薇字裏行間妙入薇詠絮才高原不讓與來筆底散珠璣○自幼遵隨式母儀渭　情重護雲　詞章記得初諳後繡閣談詩許聽之○罷吟弗作不平鳴劫歷紅羊光景更難得搜羅付剞劂論功首仗貴門生　謂龍湫舊隱○吹並壎箎韵抑揚教承畫荻慰高堂才非宅相偏慙我俚句難增卷　光 
[  古華南州逸史稿]  
[天中節偕曾蘭坪傳欣亭登楊柳樓臺晤倉山舊主偶成一律錄請諸吟壇莞正]  
　　○一角樓臺萬翠籠憑欄疑在畫圖中銷魂不唱落梅曲吹面自來楊柳風携酒合邀名士飲題詩還與美人同香車過處如流水花影迷離夕照紅 
[  薇雲館主葛其龍初草]  
[近述]  
　　○棄繻早悔負終軍閥侃何嘗怕習勤祗媿羊公鶴不舞懶隨嵇紹入雞羣　爲繡平原誤買絲而今幽怨更誰知太行雲與揚州月半作梁公半牧之　一片西陵石尚存不勝心緒好同論多愁善病尋常事拚老青衫齩菜根　冷情莫解子雲嘲强任休文竹彈蕉安得毛錐容我棄先焚筆硯學君苗 
[  懶禪甫稿]  
[題家詠民送別詩後]  
　　○鴒原誼重悵天涯携手河梁日又斜將母不遑謀蔽木依人豈敢憚風沙池塘草滿春無夢鴻鴈聲多客憶家去去也應回首望故園棠棣正開花○別意　尋歡無幾日帳別在斯時綠會嗟蓬梗心情託蘭絲欲言還覥面相對鎖愁　記取團圓夜秋來莫誤期○和媚川逸史踏青之作　聯轡行芳甸歸途已夕陽隔花人影亂拂面柳絲長驕馬盤狂士香車載窈娘應知城北美回首羡姬姜○戲贈張某　有女賦同車丰姿畫不如電驅青叱撥風解紫羅裾態比籠烟柳嬌疑出水蕖憐他道旁客悵望費躊躇○漫成　衡門靜掩惜殘春拋盡閒愁養病身惟有相思拋不得夢魂夜夜渡江濱○余自游倦歸來聞日本本多上人已于月初回國臨去殷殷有念及鄙人之意感而作此　曾駐東來展相逢證夙願君當歸故國我恰滯吟鞭淼淼烟波路茫茫水月禪未能一揮手聊爲寄華箋○別離詞　畫堂昨夜開瓊宴鈿車今日餞芳甸花外嘶風馬驕花前人濕春風面青衫紅袖兩汎瀾對此從前悔相見綉帷冷落錦衾孤纎腰愁更嬌難扶賣珠有婢工嫵媚倚玉無人惜顦顇秋水頻添一尺波春山時鎖雙灣翠無情無緒怯空房鉛華洗盡憐餘芳鴛鴦枕冷不成夢鳳黛鏡掩誰爲粧金錢卜罷心蘊結玉釵敲折腸斷絕背地私焚一瓣香祝郎相聚無相別 
[  銕沙志雲氏稿]  
[光緒七年五月初六日京報全錄]  
　　宮門抄○諭旨七道錄前○湘撫李　奏爲據咨代奏摺子○黔撫岑　奏請　限抵捐夾片○又　奏請　飭部免其更正夾片○副都統謙　奏請互相調補防禦夾片○滇撫杜　奏委署知縣夾片○副都統謙　奏　奏　聞摺○五月初六日刑部都察院大理寺廂藍旗值日兩　幼官學引　見七名○廣西右江鎮總兵劉光裕請　訓○本謙假滿請　安○全中堂續假二十日○戶部奏請更換左右翼監督○尚宗瑞請假五日○內務府奏派署奉宸苑卿　派出明動○召見軍機　劉光裕○發抄　岑毓英奏記名提督劉青煦等借補清江協副將等缺奉　旨兵部議奏欽此○又儘先副將古大儒等借補古州鎮標遊擊等缺奉　旨兵部議奏欽此○何秀林奏接護貴州提篆謝　恩奉　旨知道了欽此○松椿奏回任日期奉　旨知道了欽此○紹誠奏接任山西藩篆謝　恩奉　旨知道了欽此○○湖南巡撫臣李明墀跪　奏爲據咨代　奏仰斬　聖鑒事竊臣准了憂在藉錢陝甘督臣楊岳斌咨開岳斌於同治五年二月內在甘督任所欽奉　諭旨飭令速赴慶陽府城密查臬司楊能格被叅各欸遵卽前往事甫查清旋接省報三月初三標兵變亂回氛日熾攻陷鞏昌府及隆德華亭二縣城池窗撲莊浪白燕河等處勢極猖獗四處蔓延岳斌卽由慶陽赶至水落城駐紮調遣當調提督彭楚漢譚玉龍管分攻鞏昌各城踞賊以及莊浪白燕河等處竄匪正在得手軍糧缺乏卽札委已革道員王夢熊前往四鄉損漸糧石以　接濟該革道踴躍從公竭力勸辦赶解各管將士飽騰力將各城攻孜並擊散莊浪白燕河等處之賊道路暢通岳斌部署清楚卽回省城辦理標兵叛變之事所有彭楚漢各軍仍令駐守各城及分勦各處竄匪所需軍糧仍是該軍道一手供給數月之久毫無貽悞是年冬季各管食糧始歸各駐守地方官捐辦應付該革道得以清理捐數造具清冊於六年春間呈送前來請獎並換部照適岳斌因病交卸卽將此項捐案及一切卷宗橛行移交署總督穆圖善接辦迄今十有餘年尚未請獎該革道迭被各捐戶吵鬧不已難於家居奔赴來乾再三籲懇必須各捐戶得邀獎勵敘方能回籍安居情辭迫切出於至誠自應將此捐案辦清方不負各指戶報効之　完該革道經手之責惟岳斌現在丁憂在籍未便辦理咨請代爲　奏懇　天恩飭下陝甘總督檢查該革道王夢熊前辦捐輸呈送底案分別給獎以示鼓勵而勸將來等情到臣理合據咨代　奏伏乞　皇太后　皇上聖鑒施行謹　奏軍機大臣奉　旨着李明墀咨行陝甘總督查明辦理該部知道欽此　○○岑毓英片　再准戶部咨議覆御史徐文泂奏外省各捐阻碍常例請飭停止 
 
 

Page 4

 
 
一　請將　省武職俸廉抵捐一案截至光緒七年三月底止一律停止等因光緒六年十二月十三日具　奏奉　旨依議欽此欽遵咨行到黔伏查黔省　古邊疆生財無道前項捐案原爲捐輸已停協餉不至所欠武職俸廉餉項旣無實銀可發不得不借抵捐以清領欵而可捐不過　封典虛銜亦無碍於吏治是以　奏奉　諭旨交部議進遵照辦理無如自光緒六年二月初一日開辦起至是年十二月底止將及一載抵捐仍屬無幾皆因打捐之後各項對銜有者居多以致停滯目前各省協黔軍餉指撥屢空籌發新餉已時形竭蹶何能再顧舊欵若將捐案停止所有俸廉餉項實難籌發現銀又難置之不給臣與司道再三籌商實無良策惟有仰懇　天恩府准展限一年仍照前次部議俟黔省俸廉足敷支放冉行　奏請停止出自　逾格鴻慈據藩司林肇元詳請具奏前來是否有當謹附片具陳伏乞　聖鑒訓示　勅部核覆施行謹　奏車機六臣率　旨戶部議奏欽此　○○岑毓英片　再查光緒七年正月十五日准戶部咨嗣後由俊秀報捐無論何項虛銜人員有願從九品職銜毓捐各項虛銜其遞捐銀數准照由貢監報捐銀數核算其有由稟增附生報捐虛銜亦令一律辦理其由俊秀加虛銜人員有願應試者仍令赴部補捐貢監不准將已捐從九品職銜銀數作抵其有先捐此項虛銜續得勞績應保官階者亦應令赴部報捐貢監方准開保其各該省已經報部冊內如有報捐隨銜貢監生者卽由臣部遵照此次奏案一律更正作爲由從九品戰銜加捐以免駁斥而省煩　又准戶部咨收損貢監生毋庸隨同糧價按月奏報各等因咨行到黔臣查　監生改由京捐黔省先未接准部咨所以上年仍照舊章隨同糧價按月奏報有案嗣於武職　廉抵捐案內因光緒六年二月初一日開局以後抵捐寥寥先後據各捐生照常捐例銀實數陸續報捐隨銜監生一十四名抵收折實俸廉正欵銀一千四百二十二兩當以監生准各省藩庫收捐而應試仍當憑文似與各項虛銜名器相同業經隨時由司塡給實收造冊詳請奏咨在案今准部咨貢監生兩項應令赴部報捐自應遵照將貢監生一律停捐惟未經接准部咨之前所捐際銜監生十四名打抵寒酸居多祗以未知新章照例銀實數向親友購買俸廉報捐原爲應試地步今若照章將已捐監生改爲虛銜仍令赴部補損在寒士力有未逮　免觖望情亦堪憐且查各生所繳捐欵本照常例實銀而抵捐人數無多於部庫亦無大碍可否俾懇　　天恩俯准將已捐監生十四名　勅部照准免其更正以示體恤之處出自　逾格鴻慈據藩司林肇元具詳請奏前來是否有當謹附片陳明伏乞　聖鑒訓示　勅部核覆施行謹　奏軍機大臣奉　旨着照所請戶部知道欽此　○○謙德片　再察山海關地居冲要事務紛煩操防一切均關緊要奴才到任後於屬負中留心察看詳細考核茲查有冷口右翼藍翎防禦常順人尚明白差操勤奮由委官遞升今職前於同治元年閽曾經出師直隸等省屢著戰功蒙保藍翎現值海防吃緊之際差操一切在在需人相應請　旨將冷口右翼藍翎防禦常順調補山海關廂　旂防禦洵堪勝任所遺冷口右翼防禦之缺差務較簡請廂　旂防禦奪魁調補如此一轉移間人地各得其宜實與差務操防均有裨益所有請將防禦員缺互相調補錄由理合附片具陳伏乞　聖鑒謹　奏軍機大臣奉　旨着照所請兵部知道欽此　○○杜瑞聯片　再署鎮南州知州汪嗣高署楚雄縣知縣嚴澤均調省遺缺查有本任鎮南州易爲　本任楚雄縣惠山均應飭回各本任以重職守有江川縣知縣文倫撤任遺缺查有打挑試用知縣楊燦林年壯才明堪以署理據　藩泉兩司先後曾詳細前來除分撽飭遵外謹曾同雲貴總督臣劉長佑附片具陳伏乞　聖鑒謹　奏軍機大臣奉　旨知道了欽此　○○山海關副都統奴才宗室謙德號　奏爲拿獲夾帶私參人犯援案辦理緣由恭摺奏　聞仰祈　聖鑒事竊奴才於本年三月二十三日據關門值班佐領增壽等呈稱拿獲進關夾帶私參人犯直隸永平府撫　縣民李永春一名私參一包計重八兩又於四月初二日據關門值班防禦特和佈等呈稱拿　進關夾帶私參人犯山東　南府齊河縣民池銀一名私參一包計重五兩先後解送前來奴才均經隨時飭交臨榆絲知縣陳誥詳訊確供去後旋據臨榆縣呈　內稱　據李永春供小的是直　永平府　甯縣人家有冊親餘沒親屬有本庄人李芝在吉林三道馬頭糧米行地方開設牛馬車店字號雙成光緒五年九月裏投奔李芝店內齒勞金有山東客人周瀾觀在李芝店內存在送給小的人參一包不知分兩呌小的帶回家去與我老母配藥本年三月初三日有吉林起身把參裹在包袱內二十三日進山海關　被值班官兵搜出人參把小的拿住轉　案下來了今　審訊實不知人參犯禁並沒圖利販賣及另爲匪不法的事所供是實據池銀供銷的是山東濟南府齊河縣人家有母親兩個胞弟小的平日配賣眼　小的姐夫鄭保泰想尚在吉林省城開木鋪生意小的投奔到吉林省城鄭保泰處營生有那裏人滕玉小的與他治好了眼睛他送給五兩人參帶回家去給老母治病今年正月十二日由吉林起身把參包在褥套裏四月初二日　山海關被值班官兵搜出人參把小的拿住轉送案下來了今　堂訊不知人參犯禁並沒有圖利販賣及另犯不法的事所供是實各等情呈覆核辦錢來奴才查戶部奏定章程山海關值班官兵拿獲參案數載十兩以上應將該犯解送刑部審辦其所獲私參每參一兩以八錢入官二錢充賞原拿兵了如數載十兩以上者　　賞給二成不得再有增加以示限制等因遵行再案有同五年十一月問經前任副都統長善奏請嗣後拿獲携帶私參數載十兩以上應送刑部審辦者如查明實係久慣與販圖利之徒所販賣參包捆甚鉅數載百兩以上卽行解送刑部審辦若僅係無知小民零星携帶難數載十兩以上而質訊人証紛紛遠提徒滋　累致多寃濫應請仍照解交犯事地方章程就近查辦以期速結而昭核實等因奏奉　　旨着照所請該部知道欽此欽遵亦在　奴才伏查該　李永春所帶之參供係吉林雙義成牛馬車店內存住山東客人問瀾觀送給配藥之物池銀所帶之參供係吉林人滕玉送給配藥之物均係一面之詞有無別情殊難憑信第察該犯等　非久慣與販圖利之徒自應遵照奏定章程解交吉林將軍就近拘　吉林雙義成牛馬車店內存住之山東客人周瀾觀吉林人滕玉等到案質訊明確　擺具奏除將李永春池銀二犯飭交臨　　撥派幹役逐程更替　揮解吉林將軍衙門敢審外奴才　將所獲李永春　參八兩池　私參五兩當堂平兌遵將入官李永春私參六兩四錢池衆私參四兩封固粘貼　花派員送交內務府察敢其抽出李永春私參一兩六錢　銀私參一兩卽獎賞原拿兵丁以示鼓勵所有拿獲夾帶吉參人犯援案辦理　由理合恭　　奏　乞　皇太后　皇上聖　謹　奏軍機大臣奉　旨知道了欽此 
[蘇抄]  
　　○五月十四日知縣王椿　稟知奉飭以平反案　　　候補班提前酌委署事一次趙昌盲稟知首府委　吳　下勘核山地差　直隸州用兼襲　騎尉　補知縣王　熙浙江人服滿回省　縣丞周德銘稟知奉委　門水關盤查　　知府楊靖稟知臬憲委赴常州會審案件卽辭　正任金匱縣望亭司經檢姚幕崇謝飭知回任卽辭　○十五日直州蘇定祥稟知臬憲委赴松江公幹卽辭　道庫大使邵懿頒從九王　未入馮和根均稟知奉飭換蘇　委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [Ｐ>上洋大藥房告白啓者本藥房創設日久常有各欵上品藥料丸散膏丹發售兼有各等製煉藥材器具頂上好花露水各欵香視影相藥水器皿電鍍金銀藥水器皿時様什物亦常有香港屈臣氏大藥房精製馳名戒烟精粉補氣補血丸追風膏藥生髪香水肥兒疳積餠並各項膏丹丸散藥油藥水香水附賣不能盡錄諸尊光顧細認招牌庶不致誤鋪在第二十四號南京路開張上洋屈臣氏大藥房謹識 
 [ >P新到妙藥 
本藥房今有新到安神養血妙藥如經營過勞神魂不定以致夜不安寝如服此藥則能高枕安睡更兼開胃又有百補鐡酒此酒非但補而有益兼治百體内損化生新血如四肢乏力精神耗散夢遺等情若服此藥無不見效每瓶各計洋一員特此佈知上海大馬路科發藥房啓 
[精刻書籍出售]  
白紙張溥史論一元半竹紙張溥史論一元宜稼堂叢書六元十四種叢書六角大板四書匯纂二元四角文献徵存錄一元四角文選各家詩五角白紙賴古堂尺牘初二集二元欽定授時通考三元醫經原旨八角宦鄉應酬便覽二角賦鈔箋略五角白紙岳忠武集六角京板小腆紀年二元四角大板子史精華兩元半類書天中記八元林文忠公五種一元七角十子全書六元仿宋千金方坿翼方十元才子古文一元五角觀聚方要補六角醫門法律七角選擇求眞三角七十家賦九角本草述二元五角上海二馬路千頃堂恊城内紫文閣謹啓 
[新開英華醫院藥房]  
本院秘製各藥均選上品物料精工監造所備各種要藥一切藥水丸酒對症服用立著神效兹特加造發司夫對晤錶酒卽壯陽酒專治男婦氣血兩虧大有補弱培元之騐每瓶計洋一元并製銕丸功用並駕每匣計一百粒價洋一元小匣五角此時新張發售格外克已不求美利但播美名仕商賜顧者認明租界抛球塲南首三馬路口便是本院主人謹啓 
[怡和隆吕宋票]  
今有英七月分票出售每張六元半張均可外埠分售托各信局寄賣以便買客者往返其各處代售局名前以登明今不贅述倘　蒙賜顧請速購是荷怡和隆洋行啓 
[鵰翎扇發客]  
本鋪自運東靑鵰翎扇仍設寳善街公興緞號内凡蒙賜顧格外克已代客裝修新舊毛扇寄售廣東蘿莨膠綢洋印熟羅手巾褲帶瑞芝室啓 
[眼科]  
義烏王孫賀七世金針眼科轉瞽爲明立刻見效精理目症不索重酬余眼疾十年蒙治卽愈現寓湖州菱湖南栅黄少雲白 
[克已招徠]  
英七月呂宋票每張五元八角或代定貨扣用極亷并收别家彩票格外公道賜顧者祈至二馬路九章對門富昌行啓 
[萬利呂宋票]  
英七月份票價隨大市出售　貴客信顧務宜指明本號招牌原局帶奉兼收得彩紅票格外克已望平街外國墳對面萬利啓 
[建昌生茶號]  
英七月份呂宋票全張六元半張三元並有頂舊售公膏出售價屬相宜貴客光顧請認本號招牌由信局寄奉二馬路九章綢緞莊斜對門謹啓 
[新到外國漆油]  
本號有哈吡字號各樣漆油及頂好馬車凡力水家　凡力水各欵金木花紙另有攪成各色漆油價値相宜貴客賜顧請至面議虹口禮拜堂東首張利昌啓 
[吕宋票]  
今售英七月份票每張價洋六元半張三元貴客賜顧請由局寄購並兑收逐月彩票價格外克巳此佈棋盤街廣惠和啓 
[新樣灌水器具出售]  
花園中所用新樣灌水噐具彼此細的其器極精靈便其價又甚是相宜特此告白福利洋行啓 
 [Ｐ>機器軍械出售啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐡大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視様面議價目格外公道特此佈聞同治十三年六月日地亞士土行啓 
[恊記呂宋票]  
英七月八月份票出售每張六元分半亦可並設漢口馬王廟河街下第二家餘外别無分出如遠處由局寄購希指明本號信到卽奉祈細認圖章以杜假冒棋盤街北首 
[詠記發財票]  
英六七月份票出售每張六員半張亦可諸君賜顧遠由信局帶至二馬路興讓街口福潤信局對門便是 
[新設保險公司卽扣]  
三分之一 
新設保險公司所有中國貴客貨物銀兩等項往來槪可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛莊漢口九江鎭江一切等處倘有貴客賜顧請至本行面議特此佈聞同治十三年六月吉日太古洋行謹啓 
[永利呂宋票减價]  
英七月票出售每張五元八角半張亦可外埠由局購取原班卽奉得中彩票公道付現問棋盤街緖泰莊内 
[呂宋發財票]  
英六七月票出售價六元分半亦可並收買得中票格道公外遠處由局寄申無悮上洋二馬路南首同發馥洋行啓 
[寄售秘製止痛葯水]  
啓者本行現有大美國百里得未司醫生寄寄售秘製止痛藥水無論内外症應用如神立時見效内症如夏日發痧復瀉瘧疾傷寒筋骨疼痛等外症如湯火刀傷毒瘡蛇蟲咬剌等並皆奏效此藥在世上行用巳五十年試過者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也上洋大馬路晉隆洋行啓 
[看書卽知戒烟法]  
此書蒙克王爺賜章鍳定倉塲督憲宗室鍾曁上海道憲沈賜序最奇者服藥後腹中積滞烟油悉由毛孔而出故能除心癮愈百病增飮食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騒臭藥每料一元三日除根雀斑藥半元十日退清髮秃藥六角半月重生淋癬等藥二角瘧痢瀉目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如意衖金陵城内土街口生生堂同啓 
[和順呂宋票]  
今有英七月呂宋票出售每張洋六元半張亦可分售如欲買者請來購取甯波漢口均有和順分行發賣此佈上海和順洋行啓 
 [p>吕宋票本行出售抄號價彩均照前同外埠貴客賜顧請由信局寄至蘇城察院巷中仁康恆號内購取原班回件不悞　易得行啓 
[五月十七日各錢洋行情列左]  
英洋七錢三分六厘二五 
本洋七錢九分一厘 
銀拆一錢 
洋拆一角五分 
洋找頭七錢三分七厘 
錢找頭一千零九十文 
貼新白 
卡錢一百五十三千文 
衣牌一千一百五十文 
[五月十七日各匯銀票行情列左]  
銀行現銀票五先令一辨士 
六個月期票五先令一辨士零五 
又五先令一辨士六二五 
商人票六個月期五先令二辨士 
[五月十七日進口船禮拜一]  
泰和輪船由長江怡和行 
大沽又由天津怡和行 
保大又由天津招商局 
漢口又由長江太古公司 
[十八日出口船禮拜二]  
懷膨遠又往香港招商局 
江天又下午往寍波招商局 
恰便又晚往長崎琿怡和啓 
大沽又晚往天津怡和啓 
寍波又晚往香港粤省禪臣啓 
泰和又晚往鎭江九漢口怡和行 
[十九日出口船禮拜三]  
希魯西唛魯船正午時往東洋等處三菱公司 
[二十一日出口船禮拜五]  
華利輪船往長江等處麥邊啓 
[二十三日出口船禮拜]  
爾士打輪船早往福州香港老太古 
 
