# 1922 - 53 - 4917606

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　又令李鳳暘著加陸軍少將銜此令 
　　又令兼署敎育總長齊耀珊呈請任命高丕基爲僉事應照准此令 
　　又令陸軍總長鮑貴卿呈請授吳廷勳爲陸軍騎兵中校劉其湘爲陸軍騎軍騎兵少校唐文鳴爲陸軍砲兵少校均照准此令 
　　又令陸軍總長鮑貴卿呈請將陸軍第二師副官長郭錦章免去本職應照准此令 
　　又令陸軍總長鮑貴卿呈請任命白寳瑛爲陸軍第二師副官長應照准此令 
　　又令陸軍總長鮑貴卿呈請任命石連由爲綏海鎭守使署副官長應照准此令 
　　又令陸軍總長鮑貴卿呈請任命吳振民爲陸軍第四十七旅步兵第九十三團團附張建藩爲第二營營長均照准此令 
　　又令陸軍總長鮑貴卿呈請任命何兆逵爲陸軍第十八混成旅步兵第一團團附李永彦爲步兵第一團第三營營長楊榮枝爲步兵第二團第三營營長均照准此令 
　　又令内務總長高凌霨呈准安徽省長許世英咨請任命李祚蕃試署省會警察廳警正應照准此令 
　　又令陸軍總長鮑貴卿呈准管理健銳營事務長官江朝宗咨請以訥爾濟陞補前鋒參領富啓陞補副前鋒參領均照准此令 
　　又令蘇古敦晉給二等嘉禾章此令 
　　二月二十三日大總統令交通總長葉恭綽呈請任命章錫龢署僉事應照准此令 
　　又令陸軍總長鮑貴卿呈請授陳厚餘爲陸軍工兵中校王貢珣杜裕源爲陸軍步兵少校均照准此令 
　　又令李書勳晉給二等大綬寳光嘉禾章王鴻陸邊守靖卞蔭昌均晋給二等寳光嘉禾章王其康馮文煜李馨均晋給二等大綬喜禾章李常步以莊陶孝華趙繼賢陸長廕齊耀成王億年張濂劉温玉均晋給二等嘉禾章丁宏荃張昭芹趙椿煦張培紅夏仁沂高爾祿張汝桐孫鳳藻均給予三等嘉禾章楊福培顧德保楊炳濤張毓銘趙惠濬張國浣劉孟揚胡爲一湯銘彝林蓬春張繼良吳昌曜袁樹滋李寳詵劉國珍艾振聲郭鴻藻李俊司義方張慶三張質均給予四等嘉禾章此令 
[國内專電]  
　　北京電鮑今日下午二時三刻赴奉自言疏通有效否尚無把握組閣刻談不到（一日下午二鐘） 
　　北京電奉張對東海通電不甚满意（一日下午二鐘） 
　　北京電蔣雁行啣東海命密赴保定洛陽專爲協商鮑氏組閣問題東海許蔣如鮑閣成立則以蔣爲陸總（一日下午二鐘） 
　　北京電葉恭綽前晩由奉回津勘日（二十八）電約鄭洪年赴津據傳葉赴奉結果尚佳有所協商 
　　北京電鮑貴卿因財交兩部總長難以處置聲明不願掌閣政局尚難收束（一日下午二鐘） 
　　北京電九六公債吳佩孚電請東海罷斥張弧交法庭懲辦張惶恐赴府請東海擔任疏通（一日下午二鐘） 
　　北京電顧維鈞電府定三月一日由美起程反倫敦（一日下午二鐘） 
　　北京電英德比葡那五國公使先後照會外部以哈爾濱市政局辦理不善擬具改良辦法請查照施行（一日下午二鐘） 
　　北京電許世英電部請將未領各鐵礦收歸官辦請簡吕調元爲礦務局督辦（一日下午一鐘） 
　　北京電參部消息有楊尚書舊僕寗告張懷芝謂清季藏鏹百七十萬兩在部土中張飭工發掘時人笑之（一日下午一鐘） 
　　北京電趙倜張鳳台感（二十七）電覆徐尊崇徐意田中玉儉（二十八）電大旨相同曹錕亦擬和一通電 
　　北京電二十八日閣議交部提膠濟民業辦法中有公司組織成立後得由董事中推一人簡局長政府將派大員督辦接收膠澳一切事務（一日下午二鐘） 
　　北京電交部訂養路儲金法通令各路遵辦（一日下午二鐘） 
　　北京電參陸處電贛陳鄂蕭孫文北犯贛鄂防務實爲吃緊所電援兵業已分電晉皖豫魯各省籌撥惟緩不濟急恐生疏忽仍希就本少原有軍隊極力設防 
　　北京電烟台總商會電院烟濰汽車路龍口商人暗借外欵呈請接辦並將總站設龍口請糾正移設烟台（一日下午九鐘） 
　　北京電僑務局今日正式成立 
　　北京電水利局咨據上海縣沈寳昌呈稱升科地價非浚浦局應收之欵請核轉更正（一日下午九鐘） 
　　北京電遠東外部通牒云華官吏有種種不利於兩國邦交之舉（一）去年十二月白黨渡烏蘇里河闖入華境預備軍事（二）同月三日白黨隊伍由華境開往哥羅斯加村（三）同月十三白黨一部假道華境向俄進發（四）同月十五十六白黨敗退逃入貴國境内（五）本年一月三日白黨大部在華領土開始活動此外甚外甚多華政府并未解除其武裝大黑河满洲里一帶白黨營幕相望皆受貴國官吏默許茲特嚴重抗議要請貴政府一設法停止保護判徒二取締在貴境内活動希查覆（一日下午九鐘） 
　　北京電外部訓令津交涉員向法領抗議法商糾合安南兵滋擾京奉路局貨廠問題（一日下午一鐘） 
　　北京電全國商會聨合會呈請選派商業專門人才充領事並注重商務報告又請於駐外使館設商務參贊（一日下午一鐘） 
　　北京電日使照會外部上海絹絲株式會社所製絹絲與獺紗紡織方法相同請予特别課税 
　　北京電德使博鄴交到收容費二十五萬此爲第八次（一日下午二鐘） 
　　北京電孫烈臣咨院部和龍汪清各縣日警違約舉動並列舉種種事實請趕辦撤退日警交涉 
　　北京電南美委内瑞拉共和國請訂通好條約政府令陳籙與駐法委使談判（一日下午二鐘） 
　　北京電昨外部舉行浚浦局改組委員會各部人員未到齊故無决案（一日下午二鐘） 
　　北京電霞飛定七日上午離京赴滬（一日下午九鐘） 
　　天津電孟恩遠東（一日）奉東海命來津與曹銳有磋商事 
　　天津電團體强有力代表宋則九私購日貨汗衫一千八百打被人揭破因有提議團體自行解散說 
　　天津電直敎育廳召集全省學校敎職會議謀推廣敎育 
　　天津電奉張第四夫人王敬君現在保寓曹内宅訂定四日由保返奉（以上一日下午十一鐘） 
　　蘭州電柴春霖馬塵翼電省議會願充國是會議代表（二十八日下午三鐘） 
　　蘭州電當道提榷運局協欵十五萬兩準備提高票價（二十八日下午三鐘） 
　　蘭州電省當局電逹財政部爲甘代借百萬元以甘税作抵押 
　　蘭州電票價低落兌換擁擠當局另開兌換所以平市價 
　　蘭州電丁道津已至天水來電向各機關鳴謝（以上一日下午六鐘） 
　　漢口電張福來在湘陰布置防務已妥仍返岳州派四十七旅長楊清臣駐湘陰聞陜南鄂北均安靜 
　　漢口電武高被談除名十三學生再由王代校長牌示回復除劉基泉赴京未歸外餘均於東（一日）入校定冬（二日）上課（以上一日下午六鐘） 
　　漢口電魏聨芳儉（二十八）向兩長力辭財廳長兩長慰留魏僅允帮忙兩星期東（一日）令各科備交代明後日將放大批起身砲繼任有楊纘緒說（一日上午九鐘） 
　　香港電馬君武决辭王乃昌劉震寰王昭榮吕一夔均運動繼任 
　　香港電警署布告欲搭車上省者須備相片二張到警署領執照方可上省 
　　香港電今日猪肉牛羊業茶居酒樓茶室晏店食物館燒臘雞鴨西人傭婦某處管店共九行罷工 
　　香港電今日檢查函電 
　　香港電警察今日搜工團總會 
　　香港電省交涉員電港謂海員預備派代表來港磋商船東今早會議允與海員代表商（以上一日下午六鐘） 
特約路透電 
[香港大罷工記]  
　　一日香港電各洋行僕役宣稱擬於三月四日起停工各旅館或全閉門因無侍役之故香港旅社總經理陶加特氏現親爲寓客司理庖廚事中國飲食店及茶肆均已閉門今日有歐人男婦及政府最高級官員羣集維斯满斯咖啡店前購買麵包其景象實屬罕見每人所購之數以一磅爲限 
[日諾瓦會議之各國觀]  
　　二十八日巴黎電日諾瓦會議展緩至四月十四開會一節意政府尚無覆文現信意政府必加贊成 
　　二十八日芬蘭京城電據莫斯科消息阿塞培疆·阿米尼亞·白俄羅斯·波克哈拉·喬其亞·烏克蘭·哥羅新勞農民國及遠東民國之代表已簽定議定書許勞農俄羅斯代表出席於日諾瓦會議 
　　二十七日莫斯科電勞農政府代表團已啓程赴日諾瓦勞農政府將命代表團如能得善後借欵則可承認各項讓與權俄國之饑荒今僅及於農民及中中等社會勞農領袖雖尚未受有影響但紅軍至三月間卽有絶糧之虞故勞農領袖已覺悟如不得外助則彼等權力將不可保 
　　二十八日倫敦電據莫斯科來電觀之俄國或將拒絶參與日諾瓦會議電文謂齊吉林氏宣稱以六個月爲俄國試騐期之議俄國絶對不能接受俄國願與各國處於平等地位凡受保護之任何方式或自居下位之建議俄國均將拒絶各國若以此議爲日諾瓦會議預備之基礎則俄國之與會將成疑問 
　　二十八日巴黎電羅馬謡傳蒂杜尼氏將爲日諾瓦會議議長惟蒂氏並非閣員如前說果確則開恩斯議定書當加修正始能就任 
　　二十八日巴黎電據柏林電稱德國各報皆謂德國善後總長賴齊諾博士將任參與日諾瓦會議德總代表代表團中尚有德國職工聨合會領袖二人 
　　二十八日巴黎電在柏林辦理以貨物代賠欵之賠償委員會代表團不日可回抵巴黎代表團之目的乃在覔一交貨之簡單方法 
[英埃地位之將來]  
　　二十八日倫敦電英政府向埃及王發表關於埃及將來地位之宣言書其所持大綱如下（一）英國施諸埃及之保護權可取銷埃及可爲獨立主權國（二）俟埃及政府通過適用於埃及全體居民之賠償法後一九一四年十一月二日所頒佈之戒嚴令即可取銷（三）以下事項絶對保留歸英政府酌辦直至英政府可與埃及政府締結關於此種事項之契約時爲止保留事項爲（甲）埃及境内英帝國交通之安寧（乙）埃及對外一切侵略與直接或間接干涉之防禦（丙）埃及境内外人利益之保護（丁）少數民族之保護（戊）蘇丹在上述事項未曾議定契約之時各事現狀不得改更 
[南非罷工仍舊]  
　　二十八日約翰萊斯堡電政府已占有電氣廠但投効服務者尚未開動機器全城仍處黑暗中炸藥轟發事層見疊出今日共轟發八次損失不大今日波克斯堡有罷工者與警察衝突死罷工者兩名重傷警吏一員二十八日開浦唐電今日議會討論罷工事否决反對黨之動議並採納政府之修正文勸工人立即上工以待公正員調查一切 
[俄災救濟會]  
　　一日倫敦電俄災救濟會拯救兒童會同志會三團體現均從事運輸賑品至俄今已聨合辦賑印度救荒專家勞勃森爵士已允指導一切並由三團體各派一員助之目下正在全國勸捐 
[中法實業銀行近聞]  
　　二十八日巴黎電内閣决議請衆院外交股員會將國會澈查中法實業銀行失敗原因之建議擱起因司法官之調查仍須照常進行也 
　　二十八日巴黎電中法實業銀行經理斐諾特氏之律師已繕具聲辯文共十頁說明斐諾特之被拘爲無理由應予釋放關於發賣某公司股票事該律師稱中法實業銀行會同旅美銀行將該股票以三百佛郎之扯價售與第三方面此後市價由第三方面操縱之不能歸罪於中法實業銀行 
 
 

Page 5

 
 
   
 
 

Page 6

 
 
特約路透電二 
[英相之憤慨]  
　　一日倫敦電每日電聞國會訪員探悉首相喬治氏因未在國會獲應有忠誠之贊助深爲怏怏嘗以統一黨領袖之名義貽書張伯倫氏明白表示其情感且謂渠不能繼續受此難堪之待遇每日電聞載有社論謂首相之言極爲正當首相若長受今日之待遇則勢必辭職以讓賢路 
[英公主結婚記]  
　　二十八日偷敦電昨夜有雨今晨則大放晴光天甫黎明而來觀瑪麗公主婚禮者已絡繹於途午前七時大路人满以婦孩爲最多嗣後乘電車街車汽車而來者人數猶多咸欣欣然十時白金漢宫外馬兒街中觀者如堵人頭攢動景象熱閙　皇室中人與瑪麗公主亦憑窗矚之客有步行赴大敎堂者覺穿行道旁人羣中而進殊感困難國旗到處飛揚在皇族到堂之前兵士以軍樂隊爲先導整隊而至排立途中禮服官吏艶裝貴族駕汽車角貫而進皇后由白金漢宫出發時歡聲雷動皇后率其三子乘玻璃馬車戴金線冠綴以白羽披銀鼠外衣内襯綉金服皇后旣至敎堂鐘聲和鳴逾一分鐘皇太后亦到十分鐘後英皇戎裝與其女瑪麗同車而行車之前後皆有護衞公主婚服極爲華麗爲衆人視線所集歡聲大作公主微笑以答皇族未到時新郎賴西爾子爵已戎裝偕伴先至敎堂内原有蒼白之色一變而爲五光十色紅毯鋪於石階台上燭光窗間日光與金碧輝煌之衣着及寳光四射之珍飾互相輝映公主到敎堂時琴韵悠揚歌聲悅耳公主下車行左手略倚英皇之右臂堂長先導賴西爾子爵趨於公主之側同立臺前堂長乃致勉詞大主敎主持婚禮新夫婦跪禱大主敎致詞略述賴西爾戰時功績及公主辦理醫院事續并代表國人祈天賜福禮成而出歸途景象亦復熱閙異常新夫婦行至敎堂慕道時公主以花球若干交與侍衞諭置於紀念碑之下而賴西爾子爵於侍衛置花時向紀念碑舉手莊嚴致敬斯時衆咸肅然過此則呼歡聲幾不絶於途新夫婦返白金漢宫後未幾赴施洛浦夏度密月出宫時英皇率三子立於宫門送之新夫婦駕車出發車以四馬曳行賓客以米擲之新夫婦俯避之咸各大笑皇后在大廳中含淚與其女話别但未送至門外 
[斐島之牛疫與地震]  
　　一日馬尼剌電此問牛疫復甚劇烈二月前兩星期内共死牛五百五十五頭總督伍德將軍勸衆勿運外牛入口藉以止疫 
　　一日馬尼剌電昨日塞布地震維薩雅羣島多受影響共死二人塞布所受損失甚重大 
[各國近事記]  
　　二十八日巴黎電内閣今晨開會由普恩賚氏主席普氏詳述在波洛業與英相喬治氏會商情形 
　　二十八日巴黎電華會意國總代表山塞爾氏已於今日午後抵此晩與普恩賚氏會談按山氏爲新内閣之外交大臣 
　　二十八日紐約電鷹格索兄弟公司之債權人决議此後十日内若不允付美金一百五十萬元則卽售公司産業作抵 
　　二十八日巴黎電著名法國化學家克勞特氏昨在科學院宣讀一文述集合各質製成阿摩尼亞事 
　　二十八日柏林電化學家夏夫氏今日以其新發明一種火綿與樟腦合成之薄膜展示大衆此種薄膜着火不燃經極熱度亦不過融化而已 
[公電]  
　　江蘇旅杭學會代電上海申報館轉江蘇敎育會浙江旅滬學會·寗波同鄉會·曁黄任之沈信卿袁觀瀾章太炎蔣觀雲王儒堂蔣夢麟禇慧僧沈衡山項佛時毛酉峯諸先生鑒浙江法校以台諸兩派迎拒校長之爭醖釀風潮迄今旬日敎廳旣不肯出而銷弭周氏又靦顔登臺昨午開會袒周派人除將杭台學生張景龍等痛毆外並辱及我蘇敎員鍾朗渠先生而學生王拯被打尤重傷及肺部業經正式起訴騐明傷痕并通告敝會旅杭同人矣竊念我蘇子弟爲求學之故舍夫其鄉千里負笈其情况已覺困苦然尚幸其有所獲而歸也乃前途之希望未償而此日之被禍已甚顧瞻徬徨莫知所措通計我蘇旅杭學生藝徒不下五百餘人明法學校尚加凌侮則他校學生能無戒懼公等學界泰斗聞茲不幸必能主持清議出任調停否則城門失火殃及池魚我蘇旅杭子弟爲自衞計亦未必甘心受辱自然捲入旋渦恐風潮益形酷烈而開學益復難期想亦公等之所疚心而不忍也江蘇旅杭學會東 
國外要聞 
[日報標榜對華新方針]  
　　責望日政府完全公開 
　　東京朝日新聞云聞最近我政府（日本）已决定對華新方針訓令全國各機關遵守並令其今後一切行動凡副於該方針者助長之背於該方針者排除之以冀該方針之澈底云云吾人（日記者自稱）於其所謂新方針者尚未確聞其内容故不能作詳細之評論但華盛頓會議結果各國對華政策之大本旣由條約與决議而定則我日本應於其範圍之内從速確立具體的對華新方針俾國人得以知所依據循其宗旨而行吾人雖愚陋無似然實堅信此種處置爲合宜惟吾人所大惑不解者即此次政府所定之對華新方針不但未曾公布於國民之前且亦並未向議會報告豈非怪事 
　　側聞新方針之内容乃企圖九國協定之徹底而使之達成斷絶向來之因緣情實人不論内外國不問東西凡破壞協定而背逆其精神者排除之先於新中國之出現與以便利俾新中國之改建得以成功等等但我日本之希望中國完全統一建設强固政府並徹底的實現門戶開放機會均等等主義乃向來如此並非有待於華府會議而後定故今日吾人所切望對華政策之更新者乃在根本的且具體的之眞正更新換言之即前此我國對華政策在原則與實際之間實有許多之矛盾此次使之一掃昔日積弊者實爲今日無二之良機然我當局其所謂對華新方針之具體案（一）爲對華新條約决議實施所組織之各種委員會謀其所以使中國有爲之新人物參加（二）今後絶對的不援助中國軍閥與舊政客（三）遇内亂之兵禍設法救濟北京惟吾人於此所希望者乃當方針樹立之時若僅以中國爲主眼而不顧自已國情則無論如何亦必不免缺陷以吾人之意第一·須養成對華人才也當新條約决議之實施於中國組織各種委員會乃爲旣定之事實至會議採用英語或中國語亦不得不聽其自然惟所當研究者即代表我國之委員必用何種人才始爲適當吾人於此以爲我國對華新方針若果屬其面目則養成對華人才實爲先决問題第二我國對華方針今後須使國民周知也前此我國外交動取秘密主義不令國民得聞新對華方針如何一般人向來莫明其妙今後務宜改却前非布告一般國民使知我國對政策非但無侵略領土之野心即和平的經濟發展亦不超越國民生存之必要·而稍有獨占性質前此中國國民對於日人不無惡感者即由外交不公開所致今後亟應脱離此等舊套事事公開並確立公平地步於中國謀我工商業之發展於謀日本國民利益之外並同時設法增進中國國民利益俾中日兩國國民進於眞正親善地步以享互助之利第三·文化事業之企畫須積極進行也現今對華文化事業亦非野心私利時代今後當全然無條件努力中國之發展至庚子拳亂賠欵吾人已數次主張速定其用途今後更應及早實行總之我國已往之對華方針無論如何解决亦不外施行强國之權利以臨中國但當時四圍之情事非惟日本一國爲然卽東西各强國亦莫不皆然惟今後之時代乃非行王道（即和平政策）不可之時代望我當局一掃向日惡習於其所謂對華新方針者完全公開蓋旣採用王道主義則當無秘密之必要此吾人及吾國國民全體所切望於我政府當局者也 
[日外部公布海軍限制條約（三續）]  
　　第二欵主力艦之代換及廢棄（美國）（表從略）美國於施行第一期廢棄處分後阿列根及伊里諾伊得保留爲非戰鬭之用（英國）（表從略）英帝國於施行第一期廢棄處分後克休渥德及哥羅薩斯得保留爲非戰鬭之用（法國）（表從略）（義國）（表從略）（日本）（表從略）日本於施行第一期廢棄處分後敷島及朝日得保留爲非戰鬭之用（備考）前記廢棄順序依艦齡定之但苟能照其年度所規定之艦數内行廢棄則各國應行廢棄之艦之順序得任意變更之第四節定義爲本條約之目的右記諸用語應照本節所定意義了解之「主力艦」主力艦云者在將來建造之艦船其基準排水量超過一萬噸又裝口徑超過八英寸之砲之軍艦而非航空母艦者之謂也「航空母艦」航空母艦云者爲基準排水量一萬噸以上之軍艦特爲專用於搬運航空機之目的而建造其艦上有航空機得以出發歸着之搆造且不爲搭載依第一章第九及第十所許容以上之有力武器而設計建造者之謂也「基準排水量」艦之基準排水量云者完成工事充實艦員安設機關且包含一切武器並彈藥　裝品備用品艦員用糧食及清水各種需要品以及戰時應行搭載之各種用具等其航海準備全部完成而不搭載燃料及預備罐水之艦船之排水量之謂也本條約中所用（噸）之語意除用密達式噸之語外係表示二·二四○英斤（即一○一六啓羅格拉姆）之噸現已完成之艦船應保有依各國計算法之排水量噸數之各現在計算但以密達式噸數表示排水量之國當適用本條約時對於二·二四○英斤之噸可視爲僅有同數之排水量者而今後完成之艦船則應依此項定義之基準狀態之排水量計算之「第三章雜則」（關於條約修正及廢止之手續）第二十一本條約有效期間中締約國之一國因情勢之變化自認依其海軍力以防禦國家安全上已受顯著之影響時各締約國應其要求以再行審議本條約之規定及以相互之協定而修正本條約爲目的應卽召集會議爲適應技術上及科學上之發達起見亞美利加合衆國爲與他之締約國協議本條約中應否有若何變更自本條約實施之時起經過八年後必從速召集審議此事之全體締約國之會議第二十二締約國中之一國在戰爭之際自認於其自國之安全所必需之海軍力已受影響時當該國於發出通告與其他締約國之後在該敵對行爲之期間中得停止其除禁止轉用廢棄艦及利用爲他國建造之軍艦以外之本條約上之義務但該締約國對於其他之締約國應通告該事變之性質實有停止義務之必要之理由其他之締約國關於本條約中應爲如何一時的修正爲得合意起見應行共同協議若該協議不能準據各國憲法上之手續而正當成立合意時前記締約國無論何國均得通告他之締約國在該敵對行爲期間中停止其除禁止轉用廢艦及利用爲他國建造之軍艦以外之本條約上之義務敵對行爲終了後締約國爲審議本條約中宜爲如何修正起見應召集會議第二十三本條約至一千九百三十六年十二月三十一日止有效在該期日之二年以前締約國中並無一國通告廢止本條約之意思時本條約自締約國中之一國通告廢止之日起向後满二年間繼續有效爾後本條約則對於全體締約國均行廢止該通告宜向北美合衆國政府以文書行之該政府應將所得該通告書之正式證明之謄本送逹於其餘各國並宜於接到該通告書之日卽行通知此通告應自該接到之日起發生效力合衆國政府當其爲廢止之通告時該通告應送與他之締約國之駐紥華盛頓之外交代表而該通告卽視爲係對該外交代表通牒之日之所爲且自是日起發生效力自任何一國之廢止通告發生效力之日起一年以内締約國應召集會議第二十四本條約依締約國各自憲法上之手續批准之可於及時從速將批准書全部寄到華盛頓之日起發生效力合衆國政府應將該批准書寄到證書之正式證明之謄本送逹於他之締約國本條約以英文及法文之本文爲正文寄儲於合衆國政府之擋庫該政府應將正式證明之謄本送達於他之締約國（完） 
[英國徵收華茶差别税問題]  
　　英報主張廢止 
　　世界新聞社譯字林報社論云華茶及其他一切非英國之茶在英倫三島所受額外之征税向遭反對上星期倫敦下院中乃復提此問題滑爾脱福來斯德氏向財政大臣質問謂據彼之意差别之税率卽就收入上觀之亦已不復有眞價值徒敗壞華茶對英國之貿易同時使英貨對華之輸出業亦受損害又謂彼意印度及錫蘭茶商方面當亦不反對取消此項差别税率霍恩爵士之答辭似政府對質問之刻板文章全不得要領僅稱引前三年間之收入數目卽二二一○○○鎊一七九○○○鎊與二三八○○○鎊差别税率之實施始於一九一九年五月查由華茶所增收之税爲六三八○○○鎊以此與英國此三年間之收入與支出較之爲數至微更就歲收上論則幾無足重輕惟其他非英國所産茶葉如爪哇茶等亦當併論綜此等茶之額外税合計在財政大臣意中或有充分之重要足爲差别税率存在之理由雖然在吾人視之尚有更重要之點應加注意者卽此差别税對於一般英國商務之影響是也 
　　首就茶之貿易論之當此反常時代世界銷費力混亂統計不足深據但茶之數目則仍明白可考據倫敦茶經紀人協會所編自一九○九年至去年之統計所示在倫敦提出棧房之華茶爲數大減而印度錫蘭茶則大增一九○九至一○年中國紅茶銷數（提出棧房之數）爲一○七四二○○○磅一九一一至一二年爲一五五一六○○○磅一九一四至一五年達一八九八九○○○磅自一九一九年五月一日起施行差别税（每磅增收二便士）後是年六月份起至一九二○年五月三十一日中國紅茶銷數跌至六八二六○○○磅翌年度續跌至四九○七○○○磅在一九○九至一九二一年之同期内印度錫蘭茶之銷數則自二六五九八八○○○磅增至三五四六七四○○○磅由此可見不論其他商務情形如何而英倫三島茶之銷費仍無異於昔普通中國紅茶爲英人所喜當印茶價昻時銷路尤暢今日仍有要求但兩便士之額外税使其銷場大爲減縮華茶對英之貿易遂成今日現象不寗惟是在英倫向有華茶轉出口貿易頗鉅如今日德國尚在倫敦購辦大宗普通茶此項轉出口貿易吾人亦應加以提倡但旣有此差别税在如運茶至英苟無轉出口機會卽須額外付税則在華商人亦殊不願冒險運茶回國爲轉出口之希望耳再就一般貿易言感情作用於世界商業大有關係而在中國尤爲顯著此間茶商會見其同業時輒言英國銷費華茶之數大減因此漢口方面茶市減縮公衆亦受此購買力縮小之損害凡此情形顯然皆坐華茶被征額外税兩便士之故彼等續言英國商人在中國所爲貿易甚鉅獲利不資而對華茶如此待遇此亦爲中國在國際間不平之一證若謂此差别税係對待産於英帝國以外之一切茶不僅對華茶爲然亦不足答辨彼等之抗議彼等但覺中英間之商務應取互惠主義關於華茶一層卽在取消此差别税不但此也此差别税係於停戰後立卽施知似足見其實爲一種戰時籌欵之方法今日要當廢止之也吾人作等言時並未忘却英帝國宜享優先權利但以爲關於此事其他方面之可能性亦應受相當之注意一般人皆料此後數年内中國之發展必甚廣大各國在華貿易競爭之銳利尤不待言在如此情勢之下吾人尤宜自佔優勝地步以備一戰在帝國内之互惠與優先自屬重要但不當放失特别部分之商業而此項商業惟自由貿易制度始能造成之也 
國内要聞 
[北京通信（穆）]  
　　略似緩和之時局近勢 
　　京直奉洛四方之態度 
　　近數日之時局似仍混沌然按其裹面則稍覺緩和張吳兩側固態度强硬而居中之曹則軟到極處絶無與奉相持之意前傳曹氏對奉表示又派人告府謂已飭部下對於奉方極端退讓不與交鋒確係實事而有尤關重要者則數日以前曹氏大抱消極觀念謂總統事事責成我張氏處處嗔怪我吳子玉又不聽我說話我年紀偌大家財已富前年直皖之戰迫不得已而同類相煎已是萬分冒險今實不堪再處此境毋寗將直督巡閱一律辭去以謝各方在保府之左右無法勸挽急召曹銳邊守靖往僅乃勸止前日邨人之模稜通電固爲張而發然亦以曹之灰心爲其一因也特曹雖欲以去職謝張表示不與爲敵之意而對於奉張之要求免吳則絶對不肯應允外傳張氏之四夫人至保謂吳子玉如此跋扈恐將來親家（指曹）亦指揮不動者人影憧憧中奉方確以直之示弱而有此進步之要求而曹之消極語亦因此而出是則曹之態度實成緩衝兩字且力請奉勿撤兵以解其怒張固無如何也 
　　雖然張固不能越直隸以打洛陽而陷東兩電發後早有刀出鞘弓上弦之狀態軍事上之準備業已完全且從魯豫布置以魯付之安系舊將使從青島向内活動而對豫則以成愼前事爲挑撥之藉口特其重要關鍵仍不在北而在南近來與粤與湘從事接洽實欲使西南先行北伐向鄂贛發展俟南軍得手然後使豫魯乘之使吳困在垓心蓋所最忌者吳握有三兵工廠而直陜豫鄂魯軍隊之數將及十師恐其坐大也然聞最近天津確耗則湘粤交涉至全尚未就緒雙方條件不易告成而桂省旣新有林俊廷之變吳佩孚又極拉攏湘趙使爲緩衝恐引南攻吳之計畫暫不能達則戰事未易遽成也至奉張之對於邨人亦甚不悅當梁氏被吳氏攻擊時吳曾將所得梁氏外交上罪惡之事蹟詳叙以函致邨人邨人曾據以轉示張氏張氏以爲邨人太無擔當故日爲宣布事實之逼拶然邨人亦今日疏通明日解釋仍弄一套柔軟功夫張亦無如何也 
　　昨據公府方面傳說張景惠已函告公府某要人謂奉張之意對於撤兵一層已可從緩内閣一層仍請總統主持政界相傳以爲張不撤兵即作戰形勢較緩之證而認爲時局已有轉機蓋上述曹氏態度及西南交涉未協實形勢較緩之動機且撤兵問題則旬日以來只作凖備并未實行者也鮑貴卿組閣之聲喧傳業已四日仍是邨人換總理不換閣員之主張而期於與奉接近者頃聞各方業已妥洽祇候鮑一赴奉即可解决一般揣測謂暫時之敷衍必不出此一著之外也 
　　今請再言吳佩孚之態度吳之强硬依然如故有自洛陽歸者道及吳氏之意以爲凡所陳述皆向中央立言於奉天無關張氏不應問及而我行我素於張氏之所表示一切度外置之日前梁氏曾派葉子安持函至洛晉謁吳氏吳語以「私人過從本爲無妨但爲梁閣作說客以不必」持去之函未開拆而即撕毁其對梁閣之態度依然如故且不信西南即能北伐以造成奉天攻己之機會至於對九六公債則反對態度日甚一日許造時奉張弧命以往旣贏得大碰釘子而回而公布過去現在各用途之聲大發於長江黄河之流域鄂豫以後陜魯繼至頃聞甘肅方面亦將有電來京皆吳氏密電往還與相號召者即昨日舊議員在安慶館開會議决反對手續各項說者亦謂有洛陽之線索也然張弧則悍然不顧表示無論如何攻擊公債必辦閣職不辭以與吳氏相抵說者謂張之政策全在此事如不成且將折本然自海軍赴揚鄂截鹽欵即爲阻撓鹽債計吳氏亦不達此目的不已是可見吳之絲毫不肯放鬆矣（二月二十七日） 
[北京通信（公御）]  
　　記皖財廳易人問題 
　　皖省在新舊安武軍勢力之下民不聊生負擔奇重尚苦供不應求殆已無形破産去歲旅居京津人竭其全力擁一許世英歸執省政而許亦慷慨目誓以劃分權限清理財政爲入手辦法乃到任後見脅張文生欲去一財政廳長孔憲芳而不可得半年以來財政愈糟全省釐金委員公然責其先納押櫃大局輙至六七萬小者亦須一萬謂有四分之一之比例茶釐亦爲收入大宗近日發表委員率先繳保證金聞在十萬有奇到手亦半日而罄庫藏如洗公私交迫京津皖人對許頗有責難表示不满許恐位置不保且知張文生之終難見好孔憲芳之决不足以有爲乃密電中央請以鹽務署僉事皖人柳汝礪繼任財政廳長 
　　柳於民國元二年間在皖任内務司財政司科長各界均甚熟悉及服官京師亦嘗爲皖省公益事奔走許之到皖柳與有力焉故久有回皖任重要職務之傳說唯許此次保任財廳則事前并未徵柳同意乃電囑京師皖紳龔心湛李國筠等向柳勸駕并由政務廳長王源瀚密函告柳述委曲求全之意謂事洩恐招張文生反對函電均於十四日到京而許致部院之電則均先一日而到李國筠聞之疑此事不妥且旅京皖人正籌辦本省春賑募欵文電悉出柳手龔心湛近日方囑柳邀集旅京蘇人凌文淵等討論導淮事宜彼此化除成見預備分向本省紳士疏通故均不極端主張柳去而柳亦於接函後立時謁見財長張弧請勿發表張初猶婉勸繼見柳意甚堅乃允在閣議席上打銷并於十六日電覆許世英謂該僉事本人堅不同意勢難相强此事已不成問題矣 
　　乃皖中消息漏洩爲張文生所知且訛爲柳永禮遂於十七日電致政府拒絶謂不知爲何許人及確知爲柳則更以其爲京津皖人團體之有力分子於十八日又來一電謂皖省財政紊亂請勿輕易換人旅京皖人乃大憤又變計主張柳往與張宣戰然卒以國務院財政部覆許之電業經發出數日未便貿然反汗遂議决柳可不往而孔憲芳必去且繼任者必以皖人將此意示許故許遂於前日來電即保政務廳長王源瀚連日閣議未開尚未提及而蚌埠方面能否免於再行反對之舉現在亦無把握皖省内部問題至多禍機四伏而財政廳長問題或即成爲導火線也（二月二十六日） 
[九六公債之反對聲]  
　　張弧看凖鹽餘公債是大利所在所以排除萬難拚命發行據各界喧傳現確已發行兩千餘萬又某外人方面傳出消息謂張弧並於二十六日密派陳某携帶一千餘萬往上海向各銀行减價出售由此推測則此項公債似已發出不少惟張之發行公債吳佩孚已連電反對且一電緊似一電昨日所聞吳氏並直接致函張弧表明反對辭意較諸前電尤爲激烈原文如下岱杉先生左右迭由錢少青轉達執事之電曁日前呈元首電諒邀鑒及許會辦返命區區心理當已詳陳左右矣乃又辱示書曉曉爲鹽餘公債辯論執事之毅力熱心再接再厲誠不能不令人歎服曾亦思此項公債是否應辦海内自有定計剜肉補瘡在國人孰不疾首移花接木在執事别有會心公債與外交毫不相涉執事與梁葉臭味差池而執事强爲附會曰專爲對待日本曰與梁葉絶對無關吾軍人誠頭腦簡單亦不至若是易欺也鄙人作事向以民意爲依歸民意旣極端反對此項僨票鄙人决不能因厚愛執事而重違民意執事亦不能重違民意而苟且圖存回扣署名手續之分潤雖甚鉅而名譽生命寳貴之前途亦正遠如執事必欲倒行逆施以民意爲可侮以疆吏爲可欺竊恐衆怒難犯專欲難成折足滅頂之凶殆必不免此項債劵發行之日各省即與財政部斷絶關係所有丁漕鹽税烟酒印花等各項 
 
 

Page 7

 
 
收入一律扣留財政各機關用人行政概歸自主以表示决不承認此項債券爲有效敢盡布之執事俾執事實圖利之此覆順頌公綏諸希珍重自愛吳佩孚敬復「旅京第三届議員魯式榖等日昨發出快郵代電反對九六債券其文如下各省督軍省長各報館各法團曁全國國民公鑒近日閱政府公報所列公債表數目已逹一萬萬元以上按其日期皆民國十年查此一年中實爲第二届國會終了之後第三届國會未成立之時可見無國會監督則政府肆行募債使國民受無辜之負擔而不能申說一言猶之殘忍之夫任意加重負於盲啞之身只隱忍受之而無從曲訴人生痛苦無逾於此乃政府貪心未已近募鹽餘公債一次便逹九千六百萬之鉅數聞之令人驚駭當前日提交國務會議時國務員中有激發天良者反對此案財政總長張弧竟以去就力爭陽避天津而陰施手腕曾未幾時而此案成立當此國會中斷内閣虚懸之時爲張弧計正好處分此九千六百萬元一經完畢便可去職個中私利不侍智者而知若謂此欵爲臨時費所必需而現在國家無臨時發生之事故若謂此欵爲經當費所不可少則此欵到手卽罄又將以何種擔保繼續募債縱彼等矯强其詞說明必要而本届國會人數僅少二三省政府方日出催辦選舉之電亦當然待國會成立依法交會通過使國民受明白之負擔今同人等自集合於政府所在地不過因法定人數不足不能爲法律上開會而旣依法被選爲議員則法律所定職權當然存在茲爲盡職起見對於不經國會通過之九千六百萬元違法公債宣告不承認免致受政府蒙蔽而誤購者因國民不認償還抛擲金錢於無着除函致各銀行團並登報公告外特此電聞蘇皖魯晉奉吉黑甘新蒙青海等十一省區衆議員魯式榖·吳榮萃·彭占元·劉培潤·蘇長庚·劉文田·葉成玉·梁慶國·安大榮柴春霖·康梓林·楊　·馬朝棟·等一百九十五人同叩感 
[交通部接收膠路步驟]  
　　調查委員之條陳 
　　交通部爲調查膠濟路及青島埠頭實况起見已派專員前往共有二十餘人如陸夢熊曾鯤化等均在被派之列該委員等奉令後第一批已於前晩由東車站乘車出發由津轉乘津浦車赴濟南其第二批委員聞至遲此一二日内亦當起程約計調查十日至十五日即返京覆命聞曾鯤化於出發前曾擬一詳細條陳呈於交部當局内容分爲關於接收前者四條關於接收後者三條茲覔錄如下（上略）關於接收前者循進行之程序分爲左之數則（甲）設接收籌備處此處綜管接收一切事務以蕆事之日爲止應網羅多數專家爲處員分别研究如案件之檢閱路員之配置物價之彙查以及調度路警清理附屬營業均屬之將來評價委員即於其中選　諳路情並精日語者充之以資熟手（乙）派員考察現狀該路德管日管今昔情形不同部所憑藉者僅德總督送來移交文卷數件日有以後則茫然不知故宜速派幹員探查大概情形俾資對照（丙）實地調查資産此事應由評價委員主管以專門人才輔之可分建築·線路·車輛·工廠·物品·礦山六部各選有學問經驗者逐項分擔依類造表將原價現價最近三年標價及其平均價一一註明然後各按使用標凖年限折舊而折算之以爲評價之張本就中惟車輛頗難得其實數似宜停車一天豫令屯集大站俾可逐車編號（用油漆書之）庶免以少報多（丁）實行接管路價旣定一面案查日本路員若干一面代以相當人物然後下令同時接管惟總務工務機務三處長及車務會計兩處所轄之課長似宜採用熟諳日語之鐵路人員以杜隱謀而免隔礙（二）關於接收後者（戊）舉辦聨運該路雖歷辦多年尚未與國路接軌今宜速辦聨運俾東西南北得以暢所欲行而内地外海之交通亦將有駸駸日上之勢（己）提倡海運該路歸日後進欵陡增人皆訝其善於經營殊不知全爲海運是賴查膠澳出入海船平均每日在十艘以上今歸我管恐昔之願出於其途者或有顧而之他之勢似宜設法自辦或以特價誘專中外海商俾神州物産可供世界要需而海外文明藉以灌輸中土（庚）招徠國貨該路自歸日後人民以仇視之故多裹足不前今物還故主其源源而來固毫無疑義然地處偏僻旅客較稀欲圖營業之擴張萬不能不惟貨物是視查鐵路通例以運貨爲命脈尤以輸擴爲大宗該路附近煤鐵二礦所在充斥宜多方鼓勵商人使之開採一以闢天府之富源一以增鐵路之收入以上僅就遠者大者略述梗概 
[北京贖路集金會成立]  
　　京兆救國贖路集金會原定昨日（二十七）下午二時假中央公園董事會開籌備大會先時由該會事務所印發通知遍邀各界是日到會者有趙次珊·江宇澄·王鐵珊·吳籛孫·孟憲彝·王逹·孔昭炎·并薛總監孫京兆尹袁右堂等多人開會後公推王芝祥爲臨時主席報告發起經過及籌備情形并說明現下各省人士對於贖路集金集會結社恐後爭先路歸民有已經明令頒布北京爲一國首都尤應儘先提倡以爲全國表率惟組會名稱有多數人以爲京兆二字似專就二十縣屬而言不如改爲北京贖路集金會名義似較寛大今日到會人數甚多希望早日成立從事進行最好今日即改開成立會討論章程推舉職員以便進行會務旋由主席提出簡章逐條通過並草擬宣言俟審定後即行發表一面依照章程推舉正副會長推舉結果正會長趙爾巽·副會長江朝宗·王芝祥·名譽會長錢能訓·王懷慶·薛之珩·孫振家·王逹·孟憲彝·吳籛孫·袁得亮·馮霖霈·孟覲侯此外幹事各員尚待正副會長商定函約旋復公同商决指定中華懋業銀行·鹽業銀行·浙江興業銀行·農商銀行·中華實業銀行·中華儲蓄銀行·爲收欵機關并推江宇澄擔任接洽惟於將來集金者欵項送交銀行之後須先暫行酌給相當利息以鼓勵集金者之興趣旋復略有討論後即散會茲將該會簡章錄下第一條本會定爲北京贖路集金會第二條本會以聨合國民共同集資收回膠濟鐵路爲宗旨第三條本會事務所暫設於北京西沿門牌一二七號電話南局三七二七第四條本會集金由輸欵者逕送指定銀行照收第五條本會指定收欵銀行如下（一）懋業（二）中國實業（三）鹽業（四）中華儲蓄（五）浙江興業（六）農商銀行第六條本會專負勸募責任概不代收儲金第七條本會集金俟有成數時即開各省聨合大會核算總數决定收路辦法第八條將來膠濟鐵路收回後集金者概有享受股東權利各按集金之數發給股票第九條本會集金應由經收銀行每日將所收數目銜名報告本會以便存查並登報公布第十條將來收路或有他項專欵不用人民集金時應將此項集金如數發還由各集金人向存欵銀行領取不得移作他用第十一條凡經函約或自願入會者皆得爲本會會員第十二條本會應設職員如下（一）正會長一員（二）副會長二員（三）名譽會長無定額（四）幹事長一員第十三條本會幹事分爲左列之五股（一）文書股（二）交際股（三）會計股（四）服務股（五）演說股以上各股每股設正副主任一人第十四條本會正會長副會長幹事長由會員公舉之各股正副主任及幹事由正副會長擬定函約之第十五條本會職員概爲名譽職第十六條本會事務所經費由發起人自由認定絶不動用集金第十七條本會辦事細則另定之第十八條凡我同志願集金者其數目多寡悉聽自便第十九條本簡章自大會議决之日實行之 
[京學界之敎育獨立運動]  
　　要求各界同情 
　　全國敎育獨立運動會呈請敎育部將鐵道附加賑欵延長改作學欵已誌前報茲聞該會昨又發通電致各省敎育會·學生會農工商會·省議會一以申明該會之宗旨一以徵求附加學欵之同意並已分别致函北京校務討論會學生聨合會上海中華敎育改進社等團體要求一致進行又定於今日（二十八）午前十時半在高等師範開總務會議商議聨絡各界一致進行之辦法至其通電略謂敎育爲立國之本亦爲民衆文化之基近年以來軍閥驕横政潮迭起敎育經費盡餉私囊甚或以此種人民涓滴膏血之資欲以苟延精神生活之殘喘者轉而以養兵養兵以禍國禍國以殃民城市則弦誦絶響閭閻則學校爲墟私立者倒閉紛紛公立者相率罷學神聖之敎育事業破産之危日急一日根本之文化生活　絶之日即在目前居此二十世紀文化之邦竟陷此暗無天日之域推原所自純由敎育事業附麗子軍事政治之所致勢不能不早謀獨立脱離政治籬藩且此種民族文化根本事業又當茲黑暗萬重之政治惡潮尤宜全國一致共同奮鬥决不可專委學界自居等閒貴會或屬學術機關或屬同情團體區區之旨想所贊同尚望同聲相應共襄盛舉作文化生活之大同盟建敎育統一之新生命是所至盼再經費獨立一項敝會預定運動之項目甚多茲爲進行便利起見先呈請敎育部將鐵路附加賑欵改爲學欵此欵已擴充至全國烟酒公賣項下年可得七百萬元取於民者不重而裨益敎育經費則實甚大尚望一致主張爲荷 
[外交部改訂出洋護照]  
　　本年四月一日起實行 
　　外交部因出洋護照格式向由各省自行規定收費數目亦不一律故特訂新式護照由十一年四月一日起凡官商人等出洋均照新式塡發其要點如下（一）漢洋文姓名年歲籍貫官階職業及領照事由與前往何國及經過地點進口地點居留日期搭乘船名開船日期隨帶眷屬僕從（二）領照人應繳近時最肖之四寸半身相片三紙（二）護照每張收照費洋四元印花税洋二元（四）官員或個人自費出洋游歷者須由所在地同鄉官薦任以上之在職人員出具保結請發護照（五）商民人等出洋經商工作游歷者應由所在地之商會代爲呈請發照 
[外人述庫倫近狀]  
　　近有某外人由庫倫致函北京言庫事頗詳特譯錄如左庫倫現尚在戒嚴期中由武裝之蒙人與俄人維持秩序夜間九時以後路上不准通行雖有特别許可者然亦祗限一日或一星期至多不能過一月執有此特别許可者夜間可得出門但亦不能過十一時全境遍駐軍隊此等軍官多寄居於私人之家庫倫外國商店現多用俄國猶太人代表之至於關税則對於日用必需品之輸入税按實際賣價值百抽五如賣價抬高須另加税絲烟之税爲百分之二十酒與酒精之税爲百分之五十對於金銀及大條銀之輸出税爲百分之二十而對於中國各銀行兌換劵之輸入税亦爲百分之二十税制極齊一凡一經付税之物品便可暢行全蒙無阻蒙古政府現行内閣制各部均有俄人顧問一名而司法與陸軍兩部之總長則爲俄人依三四月前莫斯科與蒙古所定之條約蒙古在勞農政府保護之下得爲一獨立國家（此條約中最重要之點者則爲取消從前租界是也現有之土地家屋所有者與居住者固可不受此條文之干涉但不得移轉其房産與第三者蒙人對中國惡感甚深中國如欲討還庫倫非用武力不可惟對於僑居庫地之華人與他國人同等待遇赴庫旅行者尚無何等困苦到烏得時須經税關檢查由蒙人查騐通行執照入庫境時所有携帶文件均須經税關檢查然後再將此等文件送往俄國官署由俄國司令覆騐通行執照如欲要求准許住蒙經營事業者則須到蒙古外交局請求執照（蒙古外交局亦有俄人一名爲顧問）得此執照則除不得携帶武器外一切在庫均可自由如欲携帶武器須於未携帶武器之前請求一特别執照此執照記載極爲詳細無執照而携有武器者其武器必爲没收入城之汽車税一元車中座位每位十四元庫境物價現甚昻貴煤油每箱三十五元以至四十元一般通用貨幣爲中國銀元交通銀行與邊業銀行鈔票以及金盧布銀盧布俄國小幣亦可通用也 
[山東集金贖路會進行紀]  
　　正副會長已推定 
　　山東國民集金贖路會於日前召集各界假城内城外兩商會迭開籌備會均詳本報茲聞籌備各項業已就緒特於昨日（二十六）假總商會開成立大會公推何春江君主席通過簡章即公推會長當有某君提議此會關係最爲重要宜請齒德俱尊兼負重望者出而擔任全體同意遂提出張振卿何春江勞遜五孟洛川石紹先五人再請大家由此五人中公推一人爲正會長二人爲副會長是日張孟未在座何勞石三君均力辭不就而何勞兩君復極力主張此事宜請具有實業經驗者擔任鄙等無論如何决不敢承嗣由許德一君發言此會以其關係之重大而論固宜將山東所有年高有德之人爲一省之倡但如張先生年力太高旣不堪此繁劇而孟先生復幾次聲明不願擔當以今而論兩公一則具有冠蓋全省之聲望一則富有路礦之特識義務所在萬難力辭其責况此會成立之後並非會長獨力辦事尚有全省同人羣策羣謀同力合作大衆如贊成卽請起立以便表决云云許君言已石紹先君亦欲有言而大家已都起立遂付表决最後又討論開會公推評議决定日期乃即散會是日推出之會長銜名列下正會長何春江副會長勞遜五石紹先名譽會長田藴珊振卿吕鏡宇趙次珊王子春馬錦門張子志孟洛川毛稚雲柯逢蓀盧子嘉周子廙靳翼卿吳子玉吳興泉何茂如 
[廣東女子職業之大運動]  
　　請願開放茶室女招待 
　　日前省署下令禁止各茶室僱用女招待各茶室如一甌軟紅等各家於歇業後特延聘女子當烹飪事業近已重開旗鼓連日又爲警區將一甌主人梁猗辰等拘禁罰欵事爲女界聨合會諸女士所聞乃於二十二日開臨時緊急會議擬向省署舉行恢復女子職業之大請願是日到會者二百餘人對於女子職業解放問題詳細討論隨舉出代表市參事鄧蕙芳伍智梅及莊漢翹等會同各茶室女工代表一甌劉綺文黎伯新李筆桂一心李德輝性也黄麗生富南王阿好陳麗曾光曾哲中等同赴省署請願三時到署謁見省長蒙省長親自接見由黎伯新遞請願呈文由伍智梅發言謂我等今日見省長原爲請求省長解放女子職業因爲女子獨立必先要經濟獨立現在茶室女招待爲職業之一種請省長勿予禁止省長謂女子職業我葉所提倡我輩是提倡新文化的人與舊社會的人不同故從前各茶室初用女工時並未禁止後因弄得太胡閙爲社會言論所攻擊故爲維持女子人格計不得不禁止爾輩女子總有許多職業可作何必要作茶室女招待事即由鄧蕙芳答言我爲市參事之一廣州市女子之禍福我當然直接負責須要代表我們女子謀前途之幸福故今日約同各茶室女工前來請願請省長實行解放職業因爲近數日公安局拘拿聘用女工之茶室主人名雖爲處罰商店實則間接摧殘女子職業至以爲女子之正當與否此不獨女子一方面實男子侮辱女子之所致何以對於被辱之女子加以摧殘而任令侮辱女子之男子逍遥無事不加取締譬諸銀行被盜區署不追贓捕盜而反責行長多貯金錢實用一例世安有是理且查民國約法並無不許女子從事職業之條文詎公安局竟以命令變更法律似屬濫用職權省長謂此實由於擁護女子人格起見鄧蕙芳曰此事始終不免誤會因爲公安局誤信無賴文人之讒言故竟予禁止在反對者所謂女招待種種黑幕且有私娼列身其中在法律上言之無人證物證安能發生效力彼之所謂種種黑幕者殊屬毫無充分理由假使女招待中果有私娼參入而該私娼自新侮過改善作工不甘爲娼是誠可嘉亦足使社會風化日臻於善今一旦取締不許作工則彼必爲私娼無疑如是則社會風化將更不堪問務請省長責令公安局此後勿復濫用職權因爲廣州爲民治首都若政府明令禁止女子作工恐爲外邦人士所竊笑且各商店用人必在舊曆正月現在若不速行恢復則茶室各女工必受一年失業之影響我之所以不請願於其他機關而請願於省長者誠以公安局爲省署直轄之機關故耳伍智梅起言省長深明義理對於女子職業必樂於提倡請對於茶室女工只宜取締不宜禁止想我省長必能俯順民意也省長謂現在廣東女工甚多如織襪鐵路中收票職員等等均爲良好之職業故我並不加以禁止爾等女子自身亦須設立工會互相勉勵我甚希望全市各商店皆用女子爾輩都能出去作工伍智梅曰我等所以有今日者皆由省長所賜而我等本有女界聨合會而設立工讀學校原爲扶助女子職業起見省長甚爲贊許莊漢翹起謂女界聨合會經濟困難雖欲擴充而勢不可得伍智梅謂省長素來熱心公益請予捐助省長謂容日送簿到署卽予捐簽至茶室女工俟與孫市長古政務廳長商量辦理云云於是各女代表興辭而出時已三時半矣是日所遞請願書得廖仲凱夫人·徐謙夫人·汪精衞夫人·鄒海濱夫人·伍參事智梅·鄧參事蕙芳·洪湘臣夫人·數十人親自署名且有美國人黄騷夫人亦列名其中茲照錄原文如下呈爲代女工陳情請予鑒察事自男女平等勞動神聖之學說興而廣東之女工發逹自男工結團體抵制女工而茶室酒樓之女工風潮突起夫男女同爲人類乃我國以數千年壓抑之故不能受同等敎育以致經濟上不能立於同等地位現已稍有覺悟舍其坐食之素習本其勞力以謀生特以特種之技未蓄遂爲茶室酒樓之職工志實堪嘉情殊可憫似自勞力自食實係自尊人格起見更何傷風化之有即間有墮落者流侮辱女工乃女子荏弱無力與較罪不在此凡諸情節業由女工陳嫻等稟呈在案乃鈞座批示謂查女子盡力社會原所樂予提倡惟擇業宜置身高潔庶爲後進者標凖而於社會有所裨益現酒樓茶室僱用女工充當招待不軌之徒本其舊日惡習加以戲侮於女子解放前途極蒙障礙故本省長爲維持社會風化及尊重女子人格計不得不出於取締况此外各女工可執之業尚多應各體喻斯意可也候行廣州市廳飭局知照此批等因黎伯新等捧讀之下尚有小能已於言者蓋勞工神聖世界公認女子出勞力作工以謀生在黎伯新等以爲最潔之事亦即可爲後進標凖之事且於社會大有裨益也若工而有高潔不高潔之别是必將工别爲等第而後可但恐目前世界以貧富階級釀革命者將來必以工之階級釀革命鈞座賢明何忍造此禍端且高潔亦何標凖之有若以執饌烹茶爲非高潔則社會之號稱高潔執業者無如醫生看護而其執行工務則有甚於執饌烹茶之事者若以茶室酒樓之執工爲非高潔女子不應爲者獨可令男工爲之耶至謂不軌之徒本其舊日惡習加以戲侮於女子解放前途極蒙障礙是鈞座明如女工即有被人戲侮亦係出於不軌之徒行其舊日之惡習矣鈞座果於提倡女子盡力社會及維持社會風化尊崇各女子人格當令市政廳飭公安局將不軌之徒從嚴懲儆乃爲正當不能令女工失業以避此不軌之徒即女工中有敗類者在亦祇能令該茶室酒樓將該敗類辭退或由公安局拘送懲儆譬如軍隊中若有不法者亦祇有將不法者按法懲辦從未有因少數不法而全軍解散者况報章所載祇屬謡言强揑究竟女工曾在何茶室酒樓有傷風敗俗之實事若以女工招待男客爲有傷風化則男工招待女客者又如何推斯意也則世界不盡男亦必盡女而後能維持風化則盈天壤問有男女即盈天壤間有男女接觸之事鈞座關心風化極力維持將焉置此無量數之男女於永不相接觸之世界哉此黎伯新等期期以爲不可者也黎伯新等以爲男女平等不能判定男女各應執何工業勞工神聖更不能在工業中判其何爲高潔何爲不高潔用特代爲陳情請予將勸告茶室酒樓主人辭退女工之令取銷則鈞座恢復女子之人格實如九淵而登九天矣 
 
 

Page 8

 
 
自由談 
遊記 
[遊羅馬敎王宫觀名畫記（九）] [  汪筱謝女士] 　　 
　　自此處至第四室室中央所懸之畫繪士兵恢復維也納情狀此事在一六八三年畫中央爲普王約翰帶多數士卒與士兵戰右爲奥兵首領係公爵却而司CharlergLourane再右係維也納城白鴿飛集普王首兩軍血戰情形幾躍躍欲動 
　　自此而至一室畫中繪童貞女瑪利亞産生耶穌時情形聞此畫係敎王巴司第九PiusIX命意欲使人知瑪利亞確爲貞女右方畫多數敎士辨論瑪利亞究爲何人最大牆上繪敎王巴司第九着王服講瑪利亞清潔受孕事四週圍繞主敎牧師等此爲一八五四年十二月八號事其上作天空開闢狀瑪利亞立空中上下均護以玫瑰百合花雲中復有彼得及保羅着敎士服讚誦天主右方繪一敎士驅逐人之不信瑪利亞者至地獄中第三幅繪巴司第九焚香祭瑪利亞以金冠加其首 
譯叢 
[海外艶乘（四）] [  張碧梧]  
　　愛麗娜無已乃商於弗達克籌維久之愛麗娜忽倡宵遁之議但弗達克以爲不可謂之曰汝父所以反對此議者特嫌吾貧耳幸吾尚有薄技苟能力求孟晉一旦成名則汝父或能墻我吾茲以三年爲期若能於此三年内得名者則百事俱諧否則届時再定計議汝當亦贊同也愛麗娜果首肯之此後弗達克遂潛心畫術孜孜不倦愛麗娜固亦有畫癖家中所藏率爲古人眞蹟乃不告其父私貸與弗達克供其研究弗達克天資素敏畫術亦具有根底今再得此多數善本日夕描摩進益自速有時弗達克執筆作畫神志稍倦輒自加警惕曰愛麗娜爲吾將來之愛妻吾欲得之非先成爲有名之畫家不可興念及此精神立大振如是者約二年弗達克之畫漸重於時其名亦少著會倫敦城中舉行圖畫比賽大會凡中選首列者由政府給以金質奬章弗達克欣然自喜曰時機至矣吾欲爲有名之畫家欲得愛麗娜爲妻胥在於此於是聚精會神作一風景之畫畫中佈局疎密各得其稱設色亦備極能事費兩閱月之光陰畫始告成張之大會中參觀者無不嘆賞與會之畫不下數百幀固均爲各畫家精心之作然與弗達克之畫相較則俱覺減色弗達克遂膺首選獲得金質奬章由是聲譽大噪求畫者踵接於門美術大學中更聘爲主任敎師時人無有不知弗達克其人者弗達克怡然自得愛麗娜亦竊竊私喜以爲不負此三年之約乃更中前請於父前其父亦不再持異議立予允許弗達克與愛麗娜遂擇日結婚焉愛麗娜嘗笑訽其父曰前者父稱弗達克爲貧民不允吾請今何忽又許之父殊不免勢利之見也其父猶辯曰雖然脱弗達克不受吾之激刺恐其成名必不能若此之速弗達克笑謝之（終） 
劇談 
[養成滬上名角的秘訣] [  鄭鷓鴣]  
　　青衣薛蘭芬從小兒愛戲如命後來從了某名伶（即梅蘭芳師偶忘其名）盡得其傳他的『扮相』『身段』『腔調』『字面』全遵先正典型素爲内家所稱道的可惜嗓子差些不爲外行所喜偏又生成一副不隨流俗的脾氣不肯在台上瞎賣野人頭所以無聲無臭竟名列次等了雖然享名不大可是一般戲迷都喜歡與他往來一則器重他的頑意道地二則愛他善於詼諧是箇極有趣味的人且記去冬他離上海的前數日我與他在久記社暢談過一次他有一段『養成滬上名角的秘訣』語雖近於滑稽頗足代表上海一部份聽戲人的心理所以我把他寫出來給讀者看看』 
　　他說要想在上海成爲名角的伶人第一先要迎合滬上聽戲人的心理旣想要迎合滬上聽戲人的心理就得要裝腔作勢無所不行其僞所以無論來自何方的伶人都要聲稱自北京來的因爲北京是伶人的製造所說從北京來的角兒就可表現是箇道地的貨色』 
[魔術奇觀]  
　　一到上海先住闊綽的大旅館行囊箱籠愈多愈妙内裏不妨空空表面却要引人注意跟包至少要有二人文武場面四人至六人不等落棧數日再去租屋居住最簡陋的房子須兩樓兩底動用傢生一律西式接待室更須陳設精雅至於衣履鮮明揮霍闊綽是秘訣中扼要的課程不須說得了 
文苑 
[沁園春] [  東園]  
　　壬戌正月十四日之夕康南海（有爲）自滬至杭路遇戲園有告以演光緒痛史者南海遂下車觀之登臺見有扮南海者不知南海已在臺下也觀畢痛感成詩得七絶十三章刋之晩報余讀之頗有麥秀禾油之慨因倚此解綴之詩後 
　　撫十三弦寫十三行傷心對山數舊時紅豆工夫菊部新聲絳樹痛史梨園夏社民墟吳宫爲沼廿五年來指一彈彈淚演演勝朝袍笏優孟衣冠公車飛到臨安又傀儡登塲彼此看歎德宗繭束蠶絲自縛武侯知遇魚水同歡原始要終撫今追昔　有威儀見漢官還說甚那箇中局外天外人間 
小說 
[社會小說人間地獄（四一）] [  娑婆生]  
　　第七回蛾眉設阱泛宅浮家豺虎磨牙抽釐助餉林瑞齋現在已經差不到水盡山窮地步所以他方纔只得向我下跪你想想看商界上的事正不好揷手呢所以我的愚見狠希望你還是在政界上弄弄究竟你宦游了這許多年官塲的人頭熟消息靈自然頭頭是道如另圖别業恐怕有些出力不討好呢你莫見怪官僚也有官僚的材能向不做官的做起來决計没好結果賈大人聽了徐和卿這一番話心中狠覺佩服但是聽到末了幾句話差不多說他除了做官以外一無所能的樣子也未免有些不願意依着性子恨不得向他發幾句牢騷轉念一想我這番來專爲求他　是發脾氣的時候况且自已想想一行作吏此外却也一　所長不免暗呼慚愧没奈何只得按捺着性子向徐和卿道我也原無成見總之請你老哥替我打打主意罷　和卿凝神想了一想道江蘇的國税廳長胡禮圖他新近狠有幾件事託我我一兩天内便要到南京我想替你向他要個釐局差使不過他那裏人一定多說是說了不定成不成呢賈大人道好是狠好不過··徐和卿道怎樣胡禮圖和你有點竟見嗎賈大人道意見是一些没有不過他從前在我手底下當過小委員此刻再去伺候他奉他的命令似乎有些下不去徐和卿笑道你眞是迂謬極了現在的時勢還能這麽說嗎只要那人能有利於我便有殺父之讐也都忘得乾乾淨淨呌恩人還來不及呢何况胡禮圖不但不是仇人而且和你從前有這段淵源弄起事來格外聨絡有情人家求這樣的機會還尋不着呢怎麽你還覺得做他的屬員爲可恥賈大人道胡禮圖一方面到還關係有限不過我你從前資格你老哥是曉得的却與今日的胡禮圖不相上下如今又當　釐局差使來親友傳述起來豈不覺得官愈做愈小了麽徐和卿更呵呵的一陣大笑道更迂了更迂了民國的官同是國民公僕原没什麽大小可言這句門面話已經可以替不卑小官的人解脱不少况且如今的人情看官的大小到没什麽關係官的能賺錢不能賺錢到是第一要義能賺錢的官無論走到那裏人人肯和你拉攏若是一個有名無實的窮官誰也不來理你呢論到目前能賺錢的官將來又不甚十分吃力的自然只有此地的釐局差使了怎麽你還不甚满意呢賈大人忙道你老哥一番雅意我感激之不盡怎麽還敢說不满意呢一切求你盡力的帮忙罷徐和卿道南京去後如有消息我一定來通知你正說到這裏那客廳後面的電話機又響個不住賈大人曉得又是德律風來催徐和卿到商會便也不能久坐别了徐和卿回去 
[餘瀋] [  徐冷波]  
　　古多疾不得位之士今之得位者甚夥然一獲其位則苛於待人厚於奉己于是懷抱利器者輒爲抑制而鬱鬱自傷誠匪社會之福也 
　　雖然鬱鬱自傷者苟肯奮堅忍之力鼓勇毅之氣以從事上進雖萬難在前亦不畏怯則又何患無揚眉吐氣時哉願不遇時者其母餒 
 
 
 

Page 9

 
 
   
 
 

Page 10

 
 
國内要聞二 
[膠濟路撤警與奉軍關係]  
　　東省自日本佔據膠濟鐵路後該路附近一帶不准中國人越雷池一步去歲秋間坂西曾到東一次與田中玉氏商量撤警辦法日人始終要求用日本人爲敎練官北京政府亦准予按照遠東辦法在山東組設第二督練公所聘日人爲敎練官魯省各界遂派代表赴京向内務部嚴重交涉内務部覆函取消督練公所辦法撤警問題亦因而擱置此次太平洋會議經中日代表協定膠濟路日本軍警限期撤退而東省之撤警問題遂又舊事重提日人旣迭次催田督派警接防田督遂貿然電請政府指派京師保安隊五百人來東換防按保安隊本直皖戰後奉軍派出用以保衞京畿者今田督忽而電京派該隊來東此中大有用意昨與軍界某要人談話據云保安隊完全奉軍絶對不宜來東膠濟當德國占有時中國原有護路警察數百人至日人佔據後中國護路警察改爲膠濟路游緝隊分駐商埠濰縣坊子青島等處共計約有五百人再以山東陸軍論山東駐有第五師四十七旅及巡防改編四旅約有一師七個混成旅况世界潮流大倡裁兵之論以山東論從各旅抽調一旅編爲膠濟路警察再加以現有之膠濟路游緝隊足以保衞該路有餘何必遠調奉軍來濟乎近來奉直之惡感日深奉軍旣先據膠濟幹路將來奉直不幸而以兵戎相見奉軍將由大連航行渤海由龍口登岸將見奉軍不費一彈而山東入於奉軍範圍矣故京師之保安隊絶對不可來東此某軍人之談話記者對於軍學知識素無研究不敢下一斷語不過就事論事亦大有見地刻下山東警察聨合會·警法研究會·均迭開會議表示反對至於究竟能否逹到反對目的尚不可知茲知就近日撤警情形略誌梗概耳 
[無法調停之港工潮]  
　　兩方均不肯讓步情勢愈趨嚴重 
　　自禮拜六（二十日）午東華醫院調入叙會後在華民政務司署訂定三條件（一）各船務公司允願將來交公正人議决之工金則以其前所答應之工價爲至低之價目（二）開復海員會照督憲二月十五號之命令辦理（三）至於委任公正人如船東與船員彼此允願欲照何法薦舉則由憲酌量辦理　項條件驟觀之似有轉圜餘地不意事有出人意外者昨日上午駐港海員代表翟漢奇林偉民盧俊文等又接到省城海員罷工總辦事處會長蘇兆徵來電一通電文略云先要香港政府完全規復工會一面再妥定所加之薪金務得船員满意然後肯開工如以上兩件不能達到目的則無磋商之必要各代表可立刻返省云云各代表昨偕局紳劉鑄伯周壽臣·及東華醫院首總理盧頌舉華商總會代表羅旭和往見華民政務司夏理德是日由劉鑄伯爲兩方面通傳言語華民政務司對海員代表云海員如要恢復原日所有之中華海員工業聨合總會須要證明工人并無法外之舉動如欲證明無法外舉動則當從速復職政府方得將會名恢復取消從前之封禁命令至於薪金問題卽以船東首次提出所還之價格爲底船員一方面亦以其所肯減些少之讓步價格爲底兩方面旣有一劃定之底價則由公正人出而判决有加無减從前督憲有或加或減四字今只有加無减工人方面可满意矣海員代表并無實在答應只云須返省再徵求全體海員同意彼三人不能毅然應允云云海員四代表遂於二十一日携港中華民政務司所訂之三條件回省覆命海員同人即於二十二日假座廣西會館開緊急同人全體大會議首由戳代表漢奇報各赴港磋商經過情形並將港政府所訂之三條件宣布後全體一致反對續由主席蘇兆徵讀汕頭海員來電云敝同人罷工共一千二百餘人今蒙二十七工團維持援助港中交涉情形祈即示敎云云并由某行商代表辛某述該行之宗旨及辦法諮詢衆意林偉民主張訂立合同仍請該代表回汕磋商以謀永久對待方法繼由機器工團黄煥庭演說勉勵海員堅持並提出答覆港政府三條件請海員同人商榷（一）先須港政府恢復中華海員工業聨合總會原狀其餘條件可由各界代表及港政府爲公正人調停解决（二）中華海員工業聨合總會所認各界舉出之代表及港政府均爲公正調停人母須官廳委任（三）本會四代表携回港政府之三條件認爲無誠意須再有切實解决辦法又由謝英伯演說勉勵工人忍耐此五分鐘以求解决成敗在此一舉若果堅持必可達目的云云主席蘇兆徵復謂今日四代表再赴香港交涉其消息如何當卽開會解决各同人切不可誤聽謡言前往開工以碍團體之進行云云遂散會四代表亦即於是日爲第三次赴港磋議海員罷工辦事處自接香港政府付來答允之三條件及辦事處人員謂該欵無論如何均不能承認决意堅持日前海員所擬之九條件並以香港此次調停海員罷工大會除工團代表有正當理論外餘所謂港紳善商各界均勸令工人退讓並無半句言及政府與船東等應予以諒解此事係要求加薪問題當由船東直接與海員雙方調停若能早日立約則立即開工今所謂調人如呈故卒至今日尚無結果茲旣接港政府三條件所以再在廣西會館開同人大會云云觀其語意似去解决之期遠矣據海員中傳出消息謂自罷工以來每日費用約四千餘元連各項費用至今已用去二十餘萬元之鉅香港南華早報云昨星期六日曾向各方面查詢海員罷工之情形據某君稱說距解决之期尚遠海員對於政府退讓之答復幾至令磋商復回原時地位因彼輩不允照船東提出之工金表復業而要照彼輩所擬之工金表並同時復回工會故咸以爲海員不知潮流自己與彼輩力拒今應向海員警告因現時每日有輪船開行而船東則極力商酌欲留回北方水手曾有某船之水手願回復船業惟被船東所拒謂該輪已僱用斐律濱水手云云昨星期六早海員代表復在東華醫院與各華商舉行非正式會議海員代表仍堅持前時之要求即規復舊海員工會及罷工者由省返港同時舉行並將工金妥定後始行復業後經盧頌舉力勸各代表業已允肯復行提出二次所提出之要求該項要求早於各船東取消其願出之價表時取消者船員之二次要求如下中國内河輪船及其他中國内河輪船至一千墩者每百元加三十二元半省港澳輪船公司之船及其他英國内河輪船（均按照省港澳輪船公司之價表爲底率）加二成半沿邊輪船加二成半渣華輪船太平洋輪船來往歐洲之輪船每百元加十七元半澳洲輪船加二成據某海員代表對該報訪員云除是得有政府或船東之答覆方可妥協否則伊等即日搭早車往省云云 
　　士蔑西報云昨日下午海員代表仍未返港時局因之無甚發展前傳說由滬載來寗波海員四百八十八名之日本皇后輪計期昨日可到港惟昌興公司不允宣佈關於此事之消息昨日到港各輪内有威士結士輪由滬載來雜貨二千五百噸以麫粉爲最多豐橋丸由李華堡載來鋼碎錫片法國郵船亞細里列杜由滬載來郵件昨日出口輪一艘停泊海面之輪共一百六十一艘重二十五萬五千六百五十一噸内英船七十三華船三十五日船十七美船十二荷船五法船六那船十葡暹瑞士船各一艘 
　　大陸報二十八日香港電云此間海員罷工歷七星期之久今日歐人所用之廚司僕役亦均罷工致情勢更形嚴重香港旅館所用之廚司四十人今晨均未到館至正午時有廚司男女僕役及苦力約五千人啓程前往廣州各工會均宣佈暫停工作如果實行則香港將完全不能活動港政府今仍堅持不與罷工者協商之决心且稱本港實業如有必要將不用粤人海陸軍官及兵士均已出防且助以警察及特别警士政府已布告居民糧食供給可保無虞香港及廣州華商估計罷工損失迄今已逹四十萬元香港閒泊之船現共有一百七十艘 
[蕪湖快信]  
　　許世英因柳汝礪堅辭繼保代理政務廳王源瀚爲皖財政廳旅京皖同鄉來電歡迎 
　　某機關接北京快信云山東第五師出發德州與皖事有關確否待查 
　　鮑某條陳省公署以蕪湖房捐車捐舉辦地方市政許省長批令蕪湖余知事召紳會議稟　 
　　蕪湖地方審檢兩廳因省費已四個月未發前日孫何兩廳長呈高等審檢廳轉呈省長令鄰縣設法移撥協助以免斷炊 
　　省垣自治平議會許省長因各縣保送之平議員到省者寥寥刻召集期再展限兩月 
　　蕪湖近日到有鳳台縣災民李世元等八百十八蒙城縣災民徐占元等七百六十八人携帶各該縣知事護照向各機關請求資助當經余知事設法資遣出境 
　　蕪湖二十五晩大風電話線斷落多根圍繞電燈線上以致總電話機處發火不能通話而裝戶電話機被焚十餘處幸電燈公司旋將半夜燈機關全閉免生意外中國銀行行長劉桐於二十六日由津浦路赴京參與行務會議 
[蘇省義務育會常年大會紀]  
　　江蘇義務敎育期成會於二月二十六日在南京中正街講演廳開常年大會已誌前報茲將詳細情形補紀如下是日上午十時開會會員共到一百二十餘人會長袁觀瀾主席開會秩序首報告事件由會長報告半年來會中經過情形由常務幹事報告各部進行狀况次提議事件（一）「提議修改會章案」（甲）會員周國江提議在本會總則内添入評議部議决評議部無設立必要（乙）本會提議募集特别捐辦法議决於總則第六條量力捐助下加遇必要時得募集特别捐十字（丙）本會提議設分事務所於上海議决於總則第七條下加並於上海省敎育會設分事務所十三字（二）「袁黄兩會長提議陳請政府提撥義務敎育補助金案」與「江寗縣支會提議擬請省長轉呈中央將收回德法賠欵·及太會議决關税提成撥充各省義務敎育經費案」合併討論照原案通過（三）一松江縣支會提議請重提截留漕糧特税充義務敎育經費原案建議於省議會議决實行案」（四）「溧陽縣勸學所長沈潤洲提議擬聨合各縣勸學所向省議會建議請將畝捐案於本届臨時會提出復議案」（五）「溧水縣勸學所長徐進等提議代徵畝捐撥充義務敎育經費發生困難請由總會設法救濟案」（六）一會員張宏業對於推廣義務敎育經費帥資意見案中關於經費事項如截留漕糧特税帶徵貨税徵收畝捐三種」（七）」會員章慰高動議關於籌集義務敎育經費應向省議會請願案」以上各案議决畝捐事項先向行政官廳請求實力維持對於籌畫經費再爲誠懇之請求（八）「會員楊傳福等提議擬募集地方公債爲各地方義務敎育經費案」議决由會通知各縣斟酌地方情形辦理（九）「句容縣支會會長葛寳璋等提議鹽斤加徵食戶捐以爲義務敎育經費案」否决下午二時繼續開議（十）一袁會長提議義務敎育注重養成師資案」（十一）「會員崔毓麟提議請督促未辦甲種師範講習所各縣一律定期成立案」與「會員張宏業等提議案中關於師資事項（甲）師校添辦講習科（乙）各縣一律辦師範講習所」合併討論議决一面呈請省長於省立各師範學校添辦講習科一面呈請省廳令行各縣一律開辦甲種師範講習所（十二）袁會長提議推行義務敎育應統合原有學校通籌辦理案」議决由會呈請省長令各縣切實辦理（十三）「溧水縣勸學所長提議義務敎育未定分年計劃各縣請由會呈請省廳設法促進案」議决由會照辦（十四）「會員王鍾麟等提議擬請特定獎懲學董辦法以昭激勸案」議决交幹事員會議訂奬勵辦法（十五）「調查部幹事章慰高提議請六十縣視學員爲本會調查員案」議决由會備函聘請（十六）「溧水縣勸學所提議請由會致函六十縣知事請其加入會員案」否决（十七）「江都縣支會提議請嚴訂縣知事二三科主任施行義務敎育考成條例案」否决（十八）「上海松江南匯奉賢崇明嘉定吳縣江陰川沙崑山武進青浦等縣敎育行政人員提議請維持金山特徵畝捐案」議此案已由幹事員會議决由會呈請省長分令維持（十九）「常熟縣支會會長蔣鳳梧等提議（一）請求總會督促各縣組織支會限期成立案」（二）請先組織傳宣部派員分赴各縣演講案」議决第一項由會督促各縣從速組織第二項俟籌集經費再行組織四時散會 
[杭州快信]  
　　公立法校因甲乙兩派學生（一反對周伯雄一歡迎周伯雄）於前日周蒞校任事時雙方用武後歡迎派陳權等不敵受傷赴訴杭地檢廳請騐今日飭傳重要關係人王傑訂期三日開庭預審 
　　今日（一日）浙江軍官補習團（設梅登高橋一師師部）行開學式盧督親往致訓詞 
　　杭關監督杜純昨因公赴滬浙海關監督兼寗波交涉員袁思永昨日晋省 
　　杭州青年會本月四日五日敦請余日章博士演講太平洋會議經過情形 
　　盜匪駱阿巧等上年由杭地審廳判處死刑呈由高等廳轉呈省長照懲治盜匪例執行槍斃案多疑竇發交高審廳復判昨已宣示駱阿巧范阿庚各處無期徒刑陳長庚放免無罪 
[南京快信]  
　　下關憲兵大隊長方貫英販運烟土二百餘兩齊督大爲震怒除將方撤差外並將一千人犯發交軍事審判處嚴訊所遺大隊長以張中隊長升補 
　　新編江蘇陸軍第二師奉令改爲江蘇陸軍第三師所有軍官並令師長馬玉仁酌量洶汰 
　英威專祠工程會辦高毓浵呈報專祠工程投票以繆順興爲合格定期三月一日起建築正廳已取具承攬保單並開工程投標各清單請鑒核示遵齊督批應准如擬辦理仰即遵照並將各該工程隨時考察務須悉照原定計劃妥愼建築母令稍有偷减以期堅固 
　　實業張廳長爲謀蠶桑發達起見昨通令各縣知事當此初春時候廣爲佈種桑秧以謀蠶桑之進行 
　　通如食岸商昨致兩長電云南鹽缺産本棧爲未雨綢繆計節經呈請運司疊電鹽務署請予暫運濟南塲鹽濟消在案乃數月於茲准駁未奉批示不知是何居心現在總分各棧倉存鹽斤僅敷一月銷市一旦地方人民因淡食而發生騷擾應歸鹽務署負責商人不認其咎奉直同鄉會昨開春季大會改選宫邦鐸胡家祺爲正副會長 
　　印花税處長李湛田今日交卸赴淮安關新任 
　　海軍總司令蔣拯昨辭兩長回滬 
地方通信 
[松江]  
　　組織戒烟分會北京中西聨合戒烟會總會特派會員美國人羅士來松擬組松金青戒烟分會刻正携其部准立案之規程就三縣士紳徵發起與贊助照其原定規程一經承認發起即有協助經濟的義務而贊助人與會員則並不納費故現在羅士所已接洽者尤以贊助人居多至設會地點俟將來開過發起人會後再行確定聞該會計劃極大除設調查演講勸導等科外並設戒烟處所及工塲若干工塲則專以收容已經戒絶之烟民俾各習一藝以圖自活 
　　交易所停業松江證劵交易所本年繼續營業以來本所股票市價逐漸跌落至三元以内（票面五元）以致門前冷落交易停滯昨（二十七日）該所以萬難支持業已宣告停業從事清理矣電燈照常開火本邑電燈公司前以機車煙囱無故斷折不得已暫時停火旬日以來該公司已向上海購到鋼板趕工修竣業於二十八日照常開火聞該公司祗此次修理費一項竟損失至二千　金云 
[蘇州]  
　　工場議歸商辦省立絲織模範工塲塲長仲漱蓉被地方控告經省派委澈查後近又有公民彭文傑等呈請實業廳將該場改爲商辦昨奉批示略謂請改商辦一節本廳亦有此意即一時不能完全商辦或添招商股改爲官商合辦使利害切己者當營業之任亦可於前途有裨益仰候擬具辦法呈請省長交議施行痘局開始施種護龍街大關帝廟向有牛痘局每届春令開幕佈種茲該局主任以本年天時不正外間已發生天然痘故特提前於一日開幕以便兒童及時施種 
[無錫]  
　　麵粉廠新出粟子粉無錫北門外陳埠墩九豐麵粉廠去冬因小麥告罄原料缺乏特派人至山東等處採辦高粱粟子到錫做粉以免停機所出之粉每袋五十磅重售洋一元八角專銷江北等處其他各埠因未知悉鮮有訂購故客應銷路有限今正稍見發逹近日則南京徐州江北等處紛紛訂購現因來源價漲每袋改售兩元預料來日必能暢銷也 
[湖州]  
　　縣議會選舉之逐鹿吳興縣議會選舉舉行在即籌備亦經就緒惟各區之運動當選者頗不乏人尤以自治委員及敎育界人運動爲最烈第就城區而論議員名額僅占一人而逐鹿者有王某葉某任某趙某施某嚴某等六人之多聞此六人中以王某爲最有希望其餘各鄉區菱湖則爲孫某練市爲周某千金爲沈某（以上皆學界）西南鄉爲羅某東北鎭爲嚴某大錢區爲鮑某戴山鄉爲潘某等聞已得各該區之同意無人與之競爭可　應選他如南潯雙林烏鎭善璉中錦埭溪各區域尚在競爭中 
　　蘇嘉湖長途汽車招股蘇嘉湖長途汽車公司自經去年有人發起後業已在蘇設立總籌備處訂立章程分頭招股共集資本銀三百萬元分爲十五萬股每股二十元其築路計劃擬先自蘇州築至嘉興由嘉興築至湖州再由湖州築至長興縣屬之泗安鎭而通安徽之廣德縣其預算營業所得除開支外可凈餘一百零五萬元湖州方面招股事宜聞已由總籌備處委託李恢伯等擔任以便認股者易於接洽並聞長興之泗安與安徽之廣德現經該處有人發起創辦廣泗汽車以接蘇嘉湖車軌 
[嘉興]  
　　濬河發生阻力嘉興東門外角里河曾於去臘招工開濬現第一段工程已將告竣其東塔寺至熙春橋一叚亦將次第興工惟該段瓦礫淤積河身甚狹工程主任盛時已照規定丈尺令工人將南北兩岸河灘鋤去自六七尺至一丈餘不等惟該項河灘多係民有自應知照地主價買庶昭平允現居民夏某陳某等已於日昨呈請縣署核奪矣 
　　懸賞緝拿土販嘉興地臨蘇境交通便利一般地痞每將烟土私運入境轉輾販買以圖漁利雖經官廳出示嚴禁而若輩視爲具文毫無顧忌即警察方面亦多收受陋規串通一氣破獲不易現土販郭少峯蕭阿炳吳子霖陳石青陳子英等五名已被縣署訪悉日昨特訂賞格出示購緝如能將該土販緝獲者每名賞洋二十元通風報信因而查獲者减半賞給未知果能弋獲否也 
[寳應]  
　　自治協進支會成立寳應縣自治協進支會由前淮揚道自治講習分所主任談守端等發起十八日曾假縣農會開籌備會公推劉啓勤爲臨時主席討論會章會費會址各事經衆通過一致贊同翌日開會選舉正副會長由嚴知事蒞塲鹽視計到會投票選舉者有三百餘人朱晋序得二百三十票當選正會長汪際雲得二百零五票當選副會長并公推汪慶初爲文牘　孝功爲會計汪棨爲庶務馮幹周陳啓明張汝文顔　棟爲調查刁秀元潘根綿爲書記二十四日開成立大會各界人士到者甚衆首由談守端報告籌　經過情形次由官長頌詞來賓演說再次正副會長答詞最後攝影而散 
[揚州]  
　　發起義振支會上海華洋義振會洋員衞爾司經過揚州往東台王港勘估工程與揚地士紳作一度之接洽其分會之想像即印入該紳等之腦筋故二十七日下午三元巷盧紹劉庽内特開一談話會與會者有黄選璋·商會正副長朱竹軒戴靜山·士紳馬雋卿周榖人等西人有美漢學校敎員鹿威陵·敎士索行仁·傅師德·畢爾士·醫士焦敦·孟亨利等是會係索敎士爲臨時主席宣布一切並擬以工代振修築瓜揚一帶河堤衆皆贊成遂訂於三月三日假商會開上海華洋義振會揚州支會籌備會擇期再開成立會選舉中外職員 
　　運河隄工將竣高寳各縣束西兩岸　隄客歲遭水衝塌甚廣經運河局委下游坐辦馮德勳逐段興修其計劃兩隄一律加高培厚剷除枯樹另植新柳臨近隄身之市店民居令其遣讓俾可一勞永逸現聞此項工程業將次第完竣惟車南新三壩壩底毁壞估計需欵約十萬金刻正籌議興修 
[鎭江]  
　　行長交代赴蘇鎭江交通銀行行長屠伯熙現奉總行調任爲蘇州行長遺缺以張麟書接替張已於日前來鎭接事屠君業將經手事件交代清楚於二十八日乘甲班快車赴蘇任事矣 
　　私運米糧出口近日米價奇貴上白米每石已售至十二元左右一般貧民大起恐慌據外間傳說謂有米商某某等裝運大批米糧由南通狼山出口放洋以致米價大漲　當局者　密注意也 
　　金融最近消息近日銀根鬆動拆息低小最高不過一錢五分最低一錢各業尚未發動進口交易略形暢旺但本街存底豐厚故拆息仍未開高洋釐因各路用途驟旺價已漲高昨日（二十七）開盤童子曰洋已升至六錢八分八釐 
[南通]  
　　德華擱淺之影響東台德華錢莊向爲通泰兩屬一大金融機關茲因某種關係忽然擱淺市面頓形恐慌凡有該號莊票者紛紛持往德豐德生兩莊兌現惟昨已宣告停兌以致吃虧者頗多刻下東台通泰鹽墾滙兌所鈔票小店均不通行實因德華影響致有誤會 
　　師校歡迎吳偉士蘇省昆蟲局局長吳偉士博士來通調查棉業備受各界歡迎二十七日下午七時代用師範學校就該校禮堂開歡迎會敦請吳博士演說講題爲修學與服務立論宏遠四座掌聲不絶繼由王金吾君演講散會時已鐘鳴九下矣 
　　通地最近之布市通地土布市面去歲異常疲滯今庚關京縣各莊漸見活動連日由小輪沙船運出者甚多茲錄念八日開價如下（關莊）高貨七角二次貨六角九（京莊）和莊八七元秃尖七六元老尖六八元門尖六○元（縣莊和莊七角七套坯五角六雙提六角 
來函 
[蘇州一師來函]  
　　敬啓者二月二十七日貴報蘇州新聞欄内載師範學校之風潮一則敝校寒假後已於二月十三日開學十四日上課校内一切如常並無因有敎員免職激動風潮情事傳聞失實合請更正江蘇第一師範學校曁附屬小學敎職員公啓三月一日 
雜評一 
[港工潮問題之嚴重（默）]  
　　港海工潮之所以糾紛至此約可分兩問題言之一爲工會問題政府不允遽復欲維持政府之威信船員必欲先復欲維持船員之人格此其不相容之點也一爲工薪問題船東不允照加欲維持資本家之勢力船員必欲照加欲維持多數勞工之生計此又不相容之點也此兩問題而三方面各不讓步於是調人窮於應付而罷工風潮非特不見緩和且有日趨嚴重之勢宜乎港省人士之惶恐而不安矣 
　　吾謂第一問題表面上雖甚棘手然苟照前調停辦法則威仢與人格未嘗不可曲全第二問題表面上雖似在後然暗中相持甚力且公司有大小埠頭有内外河之種種糾紛利害旣關切己意見又復多歧欲求妥協其勢甚難故今日解决之道要在船東方面能鑒於工潮之趨勢體諒勞工生活之艱難而一致下一大决心爲盡量之讓步始有轉圜之希望工薪問題解决則工會問題即可迎刃而解吾人於此三方面爭持中所以獨期望於能顧大局之船東方面也非然者蔓延愈甚收拾更難其所損失寗獨在工人也哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於國是會議之昨訊]  
　　今日（二日）開二次談話會 
　　催促各省區與僑埠代表奉吉黑除外 
　　國是會議之第一次談話會情形已誌昨報茲將昨日所得之該會議消息分紀如左 
　　二次談話會之通告全國商敎聨合會駐滬辦事處昨發通函致已經到滬之各省區與僑埠代表如下「逕啓者月之二日（星期四）下午四時假上海總商會常會室開國是會議第二次談話會籌商進行事宜務請准時蒞會不勝企盼專此佈達順頌台綏全國商敎聨合會駐滬辦事處啓二月一日」 
　　催促各地代表該辦事處昨發通電及快函於全國各省區與僑埠各省議會·各省區農會·商會·敎育會·銀行公會·律師公會·報界聨合會如下「昨日國是會議開會决定至遲三月十五日大會盼代表速來請先電復全國商敎聨合會東」 
　　致函三團體催欵該辦事處昨函致上海總商會·江蘇省敎育會·上海銀行公會·催交墊欵如下「逕啓者本月二十七日第五届代表會議議决爲籌備國是會議經費·先由江蘇省敎育會上海總商會上海銀行公會三團體·各籌墊洋一千元·彙交本處應用在案現在開會期迫籌備一切需欵甚急貴會代表旣贊同在前應請將認墊之欵即日惠下以濟公用無任盼禱此致上海總商會·江蘇省敎育會·上海銀行公會全國商敎聨合會駐滬辦事處謹啓二月一日」 
　　代表報到及遷寓安徽省農會代表管鵬字昆南昨日上午赴該辦事處報到與幹事孫籌成茗談一切管君現寓霞飛路漁陽里十一號又長沙律師公會代表何積煌遷寓石路東仁和公棧 
　　各省區之函電該辦事處昨接函電四封如下（一）「安徽報界公會快郵代電」敝會公推孫曉初楊塵因吳靄航爲國是會議代表特聞安徽報界公會叩感（二）「浙江省敎育會函」宥電敬悉敝會前復效電諒邀台洽茲敝會再推定孫君增大爲代表除函請卽日赴滬報到外特電奉聞祇希查照浙江省敎育會叩勘（三）「直隸省敎育會函」敬啓者接到貴聨合會宥電敬悉國是會議定於二月二十八日召集會議刻下到會省區數及代表人數究有若干二十八日是否開會仍繼續開會討論否敬希迅速電覆以便與會是爲至盼肅此敬頌公祺直隸省敎育會謹啓二月二十日（四）「甘肅省議會電」敬覆者敝會現推定柴春霖王自治張新銘三君爲國是會議代表甘肅省議會 
　　奉吉黑三省函電該辦事處近接奉吉黑三省各團體函電定付今日（二日）第二次談話會中詳細討論之其函電如下（一）「安東總商會電」前上快郵代電派本會旅申馬欽安孫子豐二君就近與會等語諒邀公鑒嗣經本會開全體會當衆發表僉謂國是會議關係重大斷非馬孫二君所能擔任擬另舉代表奈會期促迫臨時恐難趕到除電馬孫二君不得與會外合亟電達貴會查照倘有臨時冒充本會代表者概不承認安東總商會敬（三）「奉吉黑省議會電」宥電敬悉按查篠電所附草案關係國家前途至鉅斷非少數人民最短期間所能議决如草率通過恐難代表眞正民意敝會等再三研究擬先由各省團體自行討論以昭愼重再有在滬冒任敝會等代表者概不承認除分電外特聞奉吉黑省議會同叩敬（三）「奉天省敎育會電」國是會議内幕究竟如何不敢懸揣敝會礙難赴會倘有在滬冒充代表者概不承認奉天省敎育會有（四）「奉天銀行團電」篠電均悉查國是會議關係良非淺鮮惟限期迫促各省斷難到齊意見尤恐不一當此内訌迭起外患紛乘之際稍一失愼非特無補時艱且恐益滋紛擾本團體等一再集議應先由各省各團體詳加討論採取眞正民意以昭愼重倘有在滬假借本團體名義與會者本團體等概不承認特聞奉天銀行團同叩宥（五）「營口總商會唐筱泉函」敬覆者今日鄙人不能赴會因昨曾接營口總商會來電云「永同和唐筱泉代表鑒此次曁以後商敎聨合會開會本會决不與會營口總商會敬」如是只好退出貴會特此奉聞並頌公安唐筱泉謹啓二月一日（六）「吉林省敎育會·工務總會·律師公會·總商會電」國是會議吉省與奉黑取一致行動因該會議組織内容與宗旨不甚明晰時期又迫屆期如有揑造本會等名義代表出席者亦决不承認特此奉聞吉林省敎育會·工務總會·律師公會·總商會感 
[派員調查九六鹽餘公債公函]  
　　全國商敎聨合會議駐滬代表最近開常會時曾由黄任之君提出調查九六鹽餘公債案當經議决推派范靜生·穆抒齋·龍荃蓀·江湘浦四君爲商敎聨合會代表赴京調查並先期由事務所函告財政部及償還内外短債委員會查照已誌本報茲錄其致財政部函如下「敬啓者去年十月間全國商會聨合會全國敎育會聨合會在滬開聨席會議議决組織全國商敎聨合會駐滬辦事處由各省總商會及省敎育會推舉代表駐滬執行大會議决在案查大會議决宣言二發表對於整理財政之主張引國民放棄主權爲大戒罄全國之抵押品以舉債爲大憂主以整理内債爲入手辦法並主由國民組織監督機關籌欵裁兵俾免財政之破産而謀敎育實業之進步等情本辦事處自成立以來旣負實行大會議决案之重責關於整理財政一端希望貫澈大會之主張以求國利民福頃北京政府忽發行九千六百萬元鹽餘公債據報紙宣布此次公債大部分係歸還本國各銀行短期借欵承受此項借欵之銀行多至三十家各省人民以其中疑竇甚多責言紛起浙江督軍創議財政公開俾受國民監督財政部亦宣示公開是國民甚欲知財政之内容而當局亦甚欲國民知其内容·冀寛責備也本辦事處同人有鑒於此特於第五届代表常會提議推舉代表向北京政府及承受借欵各銀行詳加調查宣示國民設有不實之處應提出悉充全國敎育實業經費以杜中飽而培國本等情當塲一致議决推定范源濂·穆湘瑶·籠欽海·江經沅四人爲本聨合會代表同赴北京向財政部及償還内外短債委員會·與關係借欵各銀行實行調查以符財政公開之義除通知各代表外理合具函陳明謹祈大部（貴委員會）以民意爲重准許各代表等赴部（會）及各銀行調查公債及借欵内容詳爲指示俾得據實宣布以釋羣疑庶不失國家整理財政之旨想大部（財部）旣許公開在前本會此舉當邀鑒納也再本會代表俟赴京定期再行電陳合併聲明」此外尚有致償還内外短債委員會一函措詞與部函相同云 
[總商會調查近三年貨價]  
　　執行修正税則委員會議案 
　　上海總商會昨至各業通函云逕啓者前於二月二十五日開修正税則委員會第一次會議是日到會者計十一團體（除政府委員外）共到代表十六人聶會長因病請假經衆公推馮少山君爲臨時主席按照排定議事日程以次開議第一案爲調查物價辦法公議甲項貨物分類一層應照原案新稱依據民國八年八月一日施行之改正進口税則共分十五類五百九十八目逐一依式塡注乙項標準年度一層公議此事爲外交上協議問題礙難預定惟有先照八九十三年市價逐年調查分表塡註備修改時參考之資不必再以三年價格平均計算致多窒礙丙項物價計算方法一層公議定單均係期貨且匯價又時有變遷惟有照上海批發市價計算再於此中扣除關税及各項費用等百分之十二又以財政部駐滬物價調查處自民國八年開辦以來歷年貨價早有報告此次本會查報竣事後仍宜先與該處約定日期分帮接洽切實核對訂正免致有參差不符情事第二案爲酌定事務員名額經衆公决以此事由各業之公會公所按照批貨簿自行查塡送會彙轉較之在　另設專員省費省事原案所定辦法應卽量予變更第三案爲推選委員長副委員長經衆公推顧子槃君爲委員長馮少山君爲副委員長此當日會議之實在情形也查此次設立委員會宗旨專在輔佐政府調查物價爲與各國會議時辯論之資現在調查物價辦法旣已分别議定應請尊處即照上開辦法自行推定專員就近三年内批發貨價扣除百分之十二費用分類分目逐年塡註俟以次塡就後報明敝會由各業携帶草底分赴財政部駐滬物價調查處核對校正再行彙總編製庶免百密一疎之慮爲期甚追務祈迅賜照議實行曷勝企盼專泐卽頌公祺上海總商會啓三月一日 
[朝鮮華僑之籌欵贖路熱]  
　　設立贖路集金籌備處 
　　商敎聨合會議事務所於昨日接到朝鮮京城中華總商會函云敬啓者魯案已决國民籌欵贖路義無可緩現借居朝鮮京城官商有鑑於此聨合朝鮮各埠官商一致進行籌集路欵設立贖路集金籌備處於朝鮮京城中華總商會内用特函達貴會希將現在國内集欵如何辦理收欵如何存儲即請詳示俾得事歸一致爲荷云云 
[形勢日趨惡劣之海員罷工潮]  
　　各國運港貨存滬日多昌興公司招工赴港 
　　赴汕輪仍不能運貨上海客商惶急之一斑 
　　香港罷工風潮近日轉見劇烈昨上海各輪公司所得消息均異常惡劣大英郵船公司之第文海號昨亦在港發來電報謂由英載港之貨現已不能起卸雖僅二百餘噸亦難上岸故决計帶裝至滬輪中又有大條銀五百八十一條及呢羢雜貨七百噸鋼鐵六百噸於星期五上午到申祇可一律裝至上海暫起於公和祥貨棧中此電甫經到滬未幾又得印度公司之德加大輪來電報稱船中所載香港貨一千噸上海貨一千噸因港埠不能起岸全數載來星期五下午到申云云該公司得此電報後已經在滬設法港貨堆存之地矣 
　　日本皇后號現尚在滬聞昌興公司亞后號尚留在港而近日香港水手與碼頭工人罷工形勢反見緊張故擬再就滬添招水手數百名並再加雇起貨工人千名運港使用云云由此觀之海員船東仍各趨極端但日皇后何日載水手及工人往港則仍無確期宣布也 
　　前日日郵社之榛名丸赴港時船中載有中國水手一批約四十名係從神戶轉往港埠者聞此項水手從美國輪船上自行辭退而加入罷工團體中者故粤籍海員之落職者刻下乃愈見其多也 
　　前昨兩日本埠頗有開赴汕頭之船但昨日本埠所得消息謂所有自滬往汕各輪大半均皆抛泊於汕頭江心不能靠埠依然不能裝貨及通航云 
　　太平洋郵船公司之帝邦號昨赴小吕宋往港船中由美裝往之香港貨决定運至小吕宋起卸惟赴港旅客則照常搭乘云 
　　怡和洋行之阜生輪爲今所新建六輪之一原與新連升新定生·兩船一併派入港滬班内與廣生·合生·恒生·財生·同升·威升等共爲九船專駛上海南洋綫俾與太古公司之輪數相同此係該行今年南洋航路新編制之計劃故阜生輪初次到申時原擬即返香港詎知罷工事日久不决遂暫駛華北綫一次昨日該輪由烟台返滬以香港形勢更惡不敢駛往祗得仍走北洋班以待時機至該輪之新買辦爲張叔藝云 
　　天津祥行所代東美輪船公司之那維烈號原定明日從紐約抵滬後卽往香港卸裝貨件曾將船期及開航埠宣布近日各客家因港貨積滬過多而且日久所受損失至巨卽旅客之因無船通航而留頓滬上者亦不知凡幾頃見天祥有船赴港連日往詢及裝貨者絡繹不絶據該行云此種情形實爲自有航輪以來所未遇昨該行忽接此輪來電以香港如此形勢不敢貿然開往暫將赴港期停止故已拒却裝港之貨此亦足見上海商界所受影響之一斑矣 
　　昨據熟悉航業界中人云自一月十二日香港海員實行罷工以來至今各地各輪及商業界所受直接間接之損失至少達三千萬元以上聞之殊令人失驚也 
[外報之日后號行蹤與招工訊]  
　　大陸報云昌興公司之日本皇后號前潛來上海載水夫一批前往香港星期一日午後復潛抵吳淞昨日下午據確實消息云該船仍泊口外並未裝載勞工昌興公司則不允發表任何消息且否認該船已抵吳淞之說現料該船乃待香港消息再定行止聞本埠各航業公司擬運工人一千八百名赴港内有扛夫千名惟何日登船尚無消息 
[美航部遠東總理過滬紀]  
　　星報云新任美國航務部遠東總經理摩登氏今日已乘銀邦號赴馬尼剌摩氏於昨日乘帝邦號由美抵滬與航務部代表愛思勒氏會商公務按摩氏在遠東航業界頗有聲望茲據聲稱美國航務部願與外國各公司聨絡維持運費俾可獲相當之盈利 
[法官員歡迎霞飛上將之程序]  
　　文匯報云駐滬法領事署及公董局已議决歡迎歡霞飛上將之假定程序聞霞飛上將將於本月八日晩抵滬寗鐵路車站到滬後將税駕於霞飛路法人戴思瑪氏及法諾氏住宅擬於星期日乘船赴美法員所定之歡迎程序已電達霞飛上將候其允可始能實行其程序加下星期四日參閱法警隊校觀徐家滙孤兒院法大學及其他各學校星期五日法公董局開歡宴會並在顧家宅公園開園游會星期六日會同公共租界人員招待按上海團練隊已柬邀霞飛上將校閱隊伍現望上將能接受此請 
[歡送赴南洋考察實業團之宴]  
　　赴南洋考察實業團定於本月三號晨九時在法租界輪埠登法郵船奧爾忙佩克號赴南洋已誌前報昨晩六時華僑聨合會董事許冀公君在東亞酒樓設宴歡送該團團員九人其姓名籍貫職業如次沈九成君浙江人三友實業社於毅卿君浙江　中星國貨公司王蓮舫君浙江人振豐棉織廠余益甫君浙江人三友實業社唐榮禮君蔡元冕君均廣東人華純襪廠郭霖生君廣東人足安襪廠鄭崇貞君浙江人熒昌火柴廠楊存濟君浙江人華豐皂廠（尚有兩團員將在香港出發）許君並邀各界友人與宴賓主共三十餘人開宴時許君致詞先述現有兩種新穎佳美之事（一）於毅卿君由新嘉坡特派回國徵集國貨運往該埠陳列展覽（二）沈九成君等組織赴南洋考察實業團忻佩之餘益增希望次乃述希望中國實業界從此更爲發達並祝長途往返無限幸福云云沈九成·王蓮舫·於毅卿三君次第致詞道感並願勉力求佳效果而歸馬樹周·謝復初·沈卓吾·謝碧田君等均相繼致詞贈别至十時許乃散 
[電告新嘉坡起運展覽會賽品]  
　　新嘉坡展覽會定於本月三十一日開幕本埠商品託上海總商會代爲徵集茲已徵得二十七箱託法郵船運往昨總商會先行去電知照原電如下新嘉坡中華總商會鑒賽品約裝大小二十七箱三月三日交法公司奥忙佩克船轉運上海總商會 
[救濟俄災之種種]  
　　北京俄災振濟會董事長熊秉三氏於上星期五赴寗於前晩七時回滬此次赴寗專爲俄災籌欵前在京時早有函牘接洽今番晤談齊督軍王省長極端贊成允卽竭力設法至學界方面如金陵大學東南大學等男女學生亦本救災卹鄰之義擔任募欵熊氏在滬少事勾留卽當赴杭進行振濟云 
又聞俄國災荒振濟會因會務重要定今日下午六時在青年會童子部本會事務所開第二次主任幹事會議昨已發出通告請告主任幹事准時出席以資討議 
　　華俄通信社云本埠俄文上海生活日報同人鑒於俄國災情之緊急曾發行俄災賑濟特刋號藉引起海上中外人士之同情與災民以救助現已募得振欵萬餘元然猶以爲未足乃定於三月二日星期四晩九點鐘假南京路議事廳（先施公司對門）開游藝大會發售門券概行充振又該報館近又得到由俄國災區拍來之災童慘象四十餘幅乃趁此時機陳列於各大商店俾見之者憐之於此次游藝會之收入不無裨補並又增請旅滬歐美歌舞家十餘人届時獻技以增來賓興趣 
　　俄國災荒振濟會上海部昨發表宣言及通電各一件原文如下 
　　宣言天災流行何國蔑有水毁木饑秦晉亙易先施可效藴年非宜此昔人救災恤鄰之精言也蓋賑荒義舉有分土無分人况天下本一家四海皆兄弟乎邇者西俄同袍慘遭巨寝災區擴至數千里饑衆逹於數千萬河束河内同時告凶移粟移民一籌莫展因之哀鴻遍野死喪多門男婦老弱茹草嚼葉爭救死於喉嚥嗚呼何辜今之人凡誦俄農民乞救之哀文未有不凄然墮淚者也古云一人向隅满座不歡又曰衆人皆饑何忍獨飽同人等本慈人類同情之心共謀國際互助之舉爰發起俄災振濟會於滬上以與北京振俄團體遥相呼應尤望各省人民聨合共理噫俄旱甚矣俄民急矣救災如數火救溺猶己安懷無私人之好善孰不如我四百兆人其速圖之勿令西俄瀕死之同胞枵腹而望畫餅則我中華國民慈祥惻怛之天性將永印入世人之腦海不特俄民之感激無旣也謹以此宣言於全國了解救災恤鄰精義慷慨樂施諸大君子之前以代乞蕭俄國災荒振濟會上海部董事長聶雲台副董事長王正延黄炎培幹事長曹雪賡副幹事長陳維新田時霖 
　　通電全國父老兄弟諸姑姊妹鈞鑒我先民抱大同主義久矣所謂天下一家中國一人是也鄰地西俄不幸去歲旱魃爲災縱横赤地數千里繼以霜雪嚴寒樹皮草根且不得食餓死者日以千數百計是何浩刧也按新俄自成立勞農政府以來迭次正式通告我國民放棄一切前俄帝國所訂侵害中國主權之密約並無條件歸還中東鐵路昭昭在人耳目此大仁大義也先民之古訓旣如彼新俄之友誼又如此當此絶大俄災我父老兄弟諸姑姊妹而不慷慨愴懷竭誠相救如秦人視越人之肥瘠是豈中華大國民之風度哉邇者北京各界同胞發起俄災振濟會並請派熊希齡王葆眞二代表來滬報告一切此自不謀而合之義舉當爭先恐後以從事而無疑慮者所有連日籌備經過迭誌各報現已正式成立俄災振濟會上海部設事務所於四川路青年會董幹兩部組織雖屬獨立進行精神要與北京一致並曾議决陽曆三月初旬開募滬上至少當募三十萬以上從速由東北購糧運俄此大概實情也急願我全國父老兄弟諸姑姊妹本救災恤鄰之義展轉相號召各地不妨自由組織籌募辦法有力解囊者固無論矣即手胝足胼之勞動界同胞血汗所得樂捐一二銅元亦無關乎多寡藉以表示我全體國民之誠意庶幾心安理得外不負新俄之友誼内不背先民之古訓想我父老兄弟諸姑姊妹當有同見也願共奮起急圖拯救見善勇爲幸勿失時特電馳聞尚祈明敎全體職員同叩冬 
[英探險家最近之計畫]  
　　擬探中國西陲之山脈 
　　字林報云英人格萊谷里博士現擬於我國不甚知名之地方更爲一度探險俾獲確實報告發揚蘇華伯氏及其他探險家之事業此次所欲探視者爲川滇沿邊之横斷山脈格氏現年五十八歲同行歐人僅其子一人茲事雖極艱巨然格氏自壯歲卽從事於此正深合其平生志願也格氏於一九○四年主任格拉斯哥大學地質學講席未至該大學前擔任墨爾邦大學地質學講席更前爲大英博物院地理部助理員格氏雖歷任此等職務仍能爲許多世界荒遠地方之探險此次遊歷中國極西邊陲當可成就一重大事業迴非曩日年輕時所爲可比而此富有經練之探險家想可勝任川滇深山曠野中旅行之困難格氏擬三月底自英起程十月中回國故不能久留川滇大約爲期不满三個月其行程擬取道仰光百蠻進至雲南騰越在此整備行裝然後出發蓋此縣素爲歷來探險家出發地也格氏此行必能成就一極大探險事業以其經練才具之富當能於該處已有地理智識增益許多有用事實無疑聞格氏此行之主要宗旨在解决中國陲　斷山脈與希馬拉雅山脈及亞洲在南部各大山脈之關係云 
[韓僑慶祝三一節之盛况]  
　　五百餘韓民之參加 
　　國聞迪信社云三月一日爲韓國民黨宣布獨立之日定名爲三一節韓人即認爲該國國慶節昨日又逢四年紀念之期當由旅滬韓僑民團於下午二時假寗波同鄉會舉行慶祝典禮並先期邀請各界參觀韓民男女之到者逹五百餘人中國來賓有石衡青黄警頑任矜蘋鄭正秋沈仲俊樓鴻書鄧嘉縉等十餘人茲紀其慶祝順序如下（一）開會式（二）奏樂（三）愛國歌（四）式辭（五）懸旗（六）朗誦獨立宣言書（七）祝辭（八）愛國歌（九）呼萬歲（十）閉會式（十一）攝影尚有惠兒院之軍樂中華武術會之拳術會場中满佈萬國旗台之正中有緞額一書曰大韓民國又有緞旗一面文云韓國獨立宣言紀念台前懸有韓國大國旗到會者亦各執國旗一面頗極整肅臨時政府之到者有國務總理兼外交申圭植内務李東亭財政李始榮陸軍盧伯鄰交通孫貞道勞働代表安昌浩議政院院長洪珍另有韓人李奎廷方志明閔忠植金德鎭李永宰等招待來賓卽由洪珍主席先由主席致開會辭伸說韓國痛史及獨立之經過紀念之必要掌聲雷動次奏樂次愛國歌次式辭次懸旗全體起立歡呼致敬次韓國國務總理兼外交總長申圭植朗誦獨立宣言書次來賓鄧嘉縉樓鴻書代表國民外交大會致祝詞云回溯雙十更羡三一赤手空拳宣布獨立軍國主義已屆末日普選風潮晴天霹靂相彼平民豈畏壓力曙光漸露時哉勿失次大同協會代表青木贈花籃主席一一致謝次來賓任矜蘋鄭正秋石衡青等致祝辭大致希望韓國獨立成功而中華民國當與以相當之援助云云次三呼韓國獨立紀念萬歲次攝影前後由中華武術演技頗有可觀至六時閉會 
[徐恩元昨日赴港]  
　　國聞通信社云日昨帝邦船由滬開赴香港徐恩元夫婦及梁啓超夫人均乘此船南下云 
[劉湘代表來滬]  
　　國聞通信社云四川總司令劉湘派赴西南列席軍事會議之代表郭文欽現已來滬庽西藏路某旅社聞郭在滬尚須有所接洽目前暫不赴桂云 
[趙慶華由京抵滬]  
　　前滬寗滬杭路局長趙燧山氏由京南下轉乘滬寗路花車掛在夜班車上於昨日（一日）到滬 
[日本田中大將昨日赴菲]  
　　國聞通信社云日本田中大將前奉日本政府遣派赴菲報聘本擬早日出發嗣因田中與山縣關係頗深而山縣滯病床褥是以久未成行直待山縣喪務料理完畢方始出發於前日下午四時三十分抵滬當有日本駐滬船津總領事與内山副領事等赴碼頭迎迓田中抵埠後赴旅館稍憩即往美國領事館訪問是晩並由日本官商公宴於六三園即於昨日正午乘帝邦號赴菲聞田中歸途仍須　滬並須親赴東三省满洲朝鮮各地考查至此次所以被派赴菲之原因據田中自言日本政府因其與胡德將軍交誼頗篤故往問候並無其他任務云 
 
 

Page 15

 
 
[梅雲鵬北上]  
　　中法國立通惠工商學校法國校長梅雲鵬博士因公晋京並歡迎霞飛元帥已於昨日乘滬寗鐵路快車赴寗轉車北上矣 
[海軍司令派員晋京催餉]  
　　海軍總司令蔣拯以海軍欠餉自各艦隊前往十二圩截留鹽税經江蘇齊督軍調解中央始允於鹽税項下每月撥洋四十萬元兩湖巡閱使每月協濟十萬元共成五十萬元去臘年底財政部兩次滙滬洋二十萬元散給名艦尚不到一月之餉茲届二月終了財政部許撥之欵分文未付各艦隊催欵之文紛至沓來蔣總司令曾邀第一第二曁練習艦隊司令林杜楊三司令會議之下電致財政部催欵迄已多日仍無回電故蔣總司令特派本署參謀吳光宗卽日赴京向財政部催撥的欵卽日滙下以維軍心吳參謀奉派後已於昨日乘滬寗火車赴寗轉道入京矣 
[青年會徵求大會十三紀]  
　　昨晩第三次揭曉三期共得四三二八二分 
　　昨爲青年會徵求會第三次揭曉之期入晩八時仍在大堂開會座爲之满先由少年宣講團演奏音樂次中華武術會之拳術刀光劍影虎鬭龍爭技藝之精咸歡觀止中有八十老翁何玉山之大刀矍鑠精神老當益壯次演影戲末由該會會員科主任湯仁熙報告各隊分數並云三星期來荷蒙諸位熱心奔走毅力贊襄深爲感謝惟本禮拜六（卽四號）爲最後之結束晩間八時即須閉幕將望諸君始終匡扶盡三日之長所得分數先時繳進以奏美满之功效想旣承諸君擔任於前定必成全於後云云并報告本週各隊成績及三期合計分數逐隊用影燈映出照錄如下（一）和平隊三千一百九十一分加奬一○○分三期共五八八二分（二）解放隊一○二八分加奬七五分三期共四七八三分（三）建設隊二三五○分加奬五○分三期共四六七二分（四）互助隊一○一三分三期共三四八四分（五）平等隊一○○七分三期共二○二六分（六）人道隊六三○分三期共一八一○分（七）服務隊六一六分二期共二一四七分（八）正義隊四六四分二期共三六八一分（九）博愛隊三六四分三期共三九三四分（十）自由隊一六八分三期共五三六八分除犧牲奮鬥兩隊未交外本週共計一三○五六分三期統計四三二八二分報告畢合座歡呼散會已十時半矣 
[東溝港口挖尼及寛度之交涉]  
　　浚浦局固執主張 
　　江蘇交涉署昨令上海縣沈知事文云前據該知事呈請以浚浦局開挖東溝港口應先行訂期會多訂界椿後再行開浚請函浚浦局查照等情並附呈抄函一件到署據此當經轉函浚浦局查照辦理見覆一面指令在案茲准浚浦局函稱本月九日疊奉大函并附浦東塘工局所遞上海縣知事呈文一件敬聞命矣按東溝港口之灘在黄浦高潮線之問是以應在本局治理之内該灘已爲本局浚挖完結矣至於在港口内之挖泥塘工局已逕與本局接洽於三月九日會勘後並將價目預算寄去矣本局願將所挖之泥讓與該局使用設該局能備充足之船隻以資裝載並於裝載時由該局負責惟該港内之寛闊請參閱前函中之解釋可也若使佔比隣之前地本局不能承認除非沿河業主來函謂該局已將道契有應得前灘之權（按浚浦章程第十二條）已業經前數或半數之地退讓與塘工局作爲公衆之用則本局亦表示同情也等因准此合亟令仰該知事轉飭塘工局查照云云 
[刀斧傷人案之研訊]  
　　昨日午後二時公共租界會審公堂張副會審官與英胡副領事爲刀斧傷人案偕往虹口同仁醫院之十四號室内研訊該院西醫士與會審公堂中西書記亦列席原告曹國良被告王三·根林均在室内被告所延之穆安素律師之弟亦往研訊原告至四時被告未研訊結果俟本月（三月）九日上午在會審公堂績訊茲將該案之經過及原告之供詞撮要紀之如左 
　　案情經過去年（十年）十二月十日王三·根林等在廣新路日人紗廠左近酒店門外用刀及斧砍傷曹國良經楊樹浦捕房中西包探將王三·根林緝獲經公堂訊判押候原告傷愈再訊因曹國良在同仁醫院已八十餘日傷勢雖平尚未能出院故昨日張副會審官英胡副領事帶同書記蒞院訊問曹國良口供並經捕房將兩被告押解到院 
　　原告供詞原告曹國良謂於西曆一九一九年起在紗廠中任事常向工頭薦人均達目的時工人王三已先在該廠根林則在曹入廠後未幾卽因犯過被斥退兩工人向與曹無甚接洽一日曹穿短衣服往距廠約二三分鐘可到之酒店飲酒面向門坐甫飲少許忽有一素不相識者入内向曹云阿根要薦一人至廠中曹答謂不認識阿根此時王三著藍色短衫褲亦入室向曹謂曾薦一人至工頭處汝（指曹）覺有何意見言畢卽又有根林與不相識者共三人入内使曹出店外談論時店内有曹之友陳炳才在另一座飲酒陳乃相勸室内可談何必出外王三·根林等五人不從竟拖曹出至門外王三·根林二人立曹前在後之三人中有一人剌曹一刀而王三亦從衣内取出利斧斫斷曹一足骨而逃但曹至今尚絶不明白王三等傷害曹是何原因僅知刀斧之巨創確爲王三·根林等五人所爲耳 
[洪善强服毒殞命]  
　　慣用手段之投機家鑒諸 
　　甬人洪善强向爲國貨維持會會員並在香粉弄設立國貨字號專銷國貨棉織品軟蓆等貨自上海證券物品交易所成立洪即充二十五號經紀人專營證券一部親至市塲伸手買賣不及一二年聲勢大振近更大做多頭組織大公司一方抬價暗中乘時售出不料此次該所交割因起風潮洪先期將某某等客戶作證金之本所股數千股私行售去計值元五十餘萬託其友人某潛存外商某銀行意圖他謀不料其友與該客亦係至好將情洩告致前途備銀贖還原股事機敗露洪無可應付避往友人處於前晩潛服鴉片烟膏乘汽車回家旋至六點二十分毒發身死此次該所股票風潮之多頭公司洪實爲中堅份子操縱壟斷作孽不少亦天道好還之報應也 
[昨日之金融市况]  
　　昨日銀幣上午市價爲七錢二分三釐五下午又小爲七錢二分二釐八七五比較前日小去一釐七五三月底期洋上午開盤七錢二分五釐收盤七錢二分四釐三七五午後開盤同前收盤略高一二五爲七錢二分四釐半較前日計小七毫半綜觀情形銀行雖有買進然執有現洋者聞造幣廠開爐皆趕前售出故市面尚須看小銀拆上午一錢三分銀行收欵一百餘萬午後遂見鬆開六分比前日收盤計回小一錢二分 
[昨日怡和呌莊之市况]  
　　昨日星期三爲怡和洋行拍賣羽毛羽綾嗶吱呢泰西緞羽綢素濮毛布原布市布洋標漂布等疋頭之期共排列一百二十一件計五千五百疋拍定者九十六件計四千三百九十疋比較上次少十四件九百二十一疋未呌者二十五件一千一百十疋所拍市價仍不起色毛貨皆跌多漲少客帮所拍進者仍推北帮爲多長江　及本街次之 
[米價又漲]  
　　因内地有人搜羅私運之故 
　　滬上米價近又步漲高機白米昨日至十二元之譜際此春令尚非青黄不接時候故同業於此米價頗爲注意但内地之私售私運終不能斷絶依然有奸商用民船偷運至火車碼頭轉裝浦口轉入北省售至大連日人之手即不在禁例昨日滬上米行米客等均接得内地蘇常錫等來信謂近日无有人放價搜羅白米打包甚多故恐滬上到頭難旺米價亦無回小之望也 
[機器縫紉聨合會之進行]  
　　陰曆初八開成立大會 
　　上海機衣一業南北市有二百餘家之多向無聨絡團體是以去年時曾由同志孫榮德等發起籌備定名爲上海機器縫紉聨合會設事務所於香粉弄選舉職員後因同業意見稍有歧異致議决各案不能實行形同消滅今有孫榮德陳志新王子卿鑒於現今潮流内顧同業之生命外肩國家興亡之責任實有聨絡同業固結團體之必須竭力疏通今擬於陰曆初八日午後假寗波同鄉會開成立大會通過會章並請各界來賓演說除發通告入塲券外如有遺失凡同業之携有本店圖章者均可與會云 
[南夏家橋强盜與水警對敵紀]  
　　流彈擊傷棉子船夥來滬就醫 
　　青陽港南夏家橋地方前日下午三時許有盜船一艘爲水警追及開槍互擊流彈射中棉子船夥戚金寳右背自前胸穿出當即痛倒船中該船昨日午刻始摇至上海即由船老大將戚金寳舁送仁濟醫院醫治 
[各團體會議之籌備會]  
　　三月十五日開成立大會 
　　國聞通信社云中華民國呼團體會議原定三月五號開成立大會爲期已近昨日又在貴州路逢吉里一四五號各路商界總聨合會内開籌備會各團體出席代表有蕭劍秋樓鴻書喻育之孫鏡亞馬少奎張振遠嚴伯威熊本旭石中亮周桂蕙馬悅川郭嘉縉吕介勤林天一劉奎先徐畏三沈靖卿史觀濤榮渭初羅幼甫虞樵卿等公推馬少奎主席决議事項有三（一）大會之期原定三月五日近以手續不及展期至三月十五日開成立大會（二）會所仍假各路商界總聨合會（三）每日派駐會值日員時間定下午四時至六時並討論進行手續後遂散會 
[友華銀行銀市報告]  
　　昨日友華銀行市報告云二月二十八日倫敦大條近遠期均縮三七五倫敦紐約滙兌率漲至四四三又八分之七今晨本埠各國匯價開盤除日幣落至六九又四分之一外餘未更動惟市况自開盤即弱英鎊旋落至三先令零五美金落至六十七元二五佛郎落至七百三十五日幣漲至七十零二五滙價落後市况仍弱收盤時英金三月份賣價爲三先令零三七五四月份爲三先令零二五收盤時美金最高之賣價三月份六十七元二五四月份爲六十七但因各銀行頗不願賣出故交易不多聞倫敦銀市頗弱除投機家及印度方面外難得買主中美及歐陸似均將售出美國銀市聞亦見弱 
[與濟醫院今日開董事會]  
　　山東路仁濟醫院今日下午五時開董事會由院長　達文博士報告一千九百二十一年份治病成績并會議本年進行方法中西董事先期已接到通知書董事會主席爲駐滬英總領事云 
[通惠工商之新建築]  
　　建築費四萬餘元 
　　中法國立通工商專門學校所有校舍在該校未開辦以前全由中國合衆蠶桑改良會估用去春該校成立始將敎室一座辦公室一座學生宿舍二座敎員住宅一俯及機械室電機廠鐵木工廠等第收回然尚有三層洋房之學生宿舍一大座與可作大會堂及調養室之洋房各一座因蠶桑會方面一時未能尋得房屋不及遷移故尚爲該會借用是故該校續招學生宿舍致不敷用乃於去秋加工建築兩層樓之學生宿舍二座一接於原有Ｂ字宿舍之首一平行於該宿舍之前現已竣工計共有寢室七十餘間每間寃約四○（法尺）長七○可可住四人置以黑漆鐵床四黄漆書櫃書桌各二設備頗稱完善器具亦極精良外附有敎室二問每間寛七○長十二○並圖畫大敎室一間寛十二○長十四○光綫甚强專供工科學生繪圖之用尚有會客室舍監室各二間其寛約與學生寢室相等每宿舍之每層均有浴室二間位於中央係細花水門江築成每間分八隔厠所一間置以磁便桶貫以自來水以便冲洗刻正安置電燈及器具本星期内即將遷入云聞氶造此項建築者爲陶桂記木器氶造者未詳所費共四萬餘至於蠶桑會借用之屋本年中亦可望收回云 
[李長玉鬭傷病死案]  
　　兩童收押候訊 
　　泰興人李長玉現年四十五歲向在一區二分所界爲垃圾夫夜則借住滬城艾家弄友人某甲處前日清晨李打掃街道在邑廟第一樓下忽據該處傅源祥牌店學徒金錫銘及對門劉恒順烟紙店學徒袁春林等出謂李打掃不潔與之衝突一時互相揪扭當經旁人上前勸散李長玉心不甘服立投一區二分所稟控被毆受傷等情楊署員飭派長警馳往將金袁兩學徒拘獲到所研訊金供靖江人年十四歲袁供鎭江人年十五歲不認行兇奉判收押李着回去自行醫治不料李長玉延至昨日上午神色改變某甲知事不妙倩人將李舁送二分所報告奉諭備文連同金袁二人一併逕送上海地方檢察廳訊辦詎李甫至半途即行氣絶乃將該屍放在該廳大門口未幾由張檢察官提案預審之下判金錫銘袁春林分别收押一面率同沈檢騐員等蒞廳門前隙地如法相騐當騐胡已死李長玉委係受傷後因病身死塡明屍格即據垃圾夫頭陳永貴李之親戚葉春旺等相繼投案請求伸雪問官得供判屍屬備棺收殮聽候訊明辦理陳永貴等斥退候示 
[滬人士公餞李平書北上]  
　　李平書君近有事北上滬上各團體於昨日午刻在城内也是園設宴餞行各團體之到會者如姚紫若賈叔香曹幹臣秦硯畦張吉門李頌唐陸崧侯朱志堯錢貴三姚子讓凌伯華楊東山毛子堅陸錦麟陸伯鴻生彰孚姚慕蓮莫子經朱日宣吳叔田李英石張逸槎臧廉遜等數十人席間由姚子讓起立致詞詞畢舉杯恭祝平書先生前途康强李君起立致詞答謝次莫子經毛子堅等相繼演說開懷暢飲直至日色西墜始興盡而散 
[揚州會館年會紀]  
　　前日（二月二十八號）下午二時揚州旅滬七縣同鄉在揚州公所開年會各業代表及同鄉共到一千餘人推副董趙榮卿主席樊猛記錄趙君報告開會宗旨及一年經過成績謂去年共捐一萬餘元現已收到八千餘元即日開工造厝舍十間計需四千元各業代表責問童正董今日未到會是何道理公推代表吕君責問童　樓大殿何以不造繼由徐畏三演說謂現由阮慕伯所散北京揚州會館警告曁省會質問等傳單請諸君注意次林天一提議十二圩船戶組織一鹽船聨合會救護生業衆韙其議次殷天陳四海李貴彪等演說至五時半散會 
[西華德路商聨會之修路加租議]  
　　西華德路商界聨合會前日開第三次常會到會者三十餘人議决亞德路崎嶇緩日備函工部局請其早日修竣加租風潮迭有所聞會勸各房東節省别費以濟住戶人之苦勿過增加致激風潮云云議畢散會 
[電話局改換桿線]  
　　南市電話局華局長以原設話線均以鐵絲裝置而箱内電力用乾電以致打電時每有絞線及彼此發言不能明晰之弊茲擬設法改良如沿途所裝之鐵絲一概拆除換接十六號之紫銅話線以免風吹絞線各馬路之電桿如係方木者皆換豎圓木俾工匠上下裝接話線得以便利其桿上所設之話線鐵板祗有六眼設線亦祇六條今當改換八眼三角鐵板遇有添線等情便於安設惟乾電一項祗可暫仍其舊一俟遷入新局一律換裝新式箱機以期用戶便利現應先從換線入手故已商請總工程師慈岡（譯音）督飭工匠趕將南市各路原裝鐵絲話線改換紫銅話線並令改換圓式桿木矣 
[寗滬長途電話之近訊]  
　　交通部創設寗滬長途電話所需材料業經外洋先後蓮滬存儲沿鐵路豎桿接線工程亦將進行茲悉電話局長擬在滬寗路線之南翔地方設一分局俾沿途需用材料可以存儲藉使提取一俟工程師等會議妥洽即當呈部請示遵行云 
[託賣交易所股票之糾葛]  
　　黄毓之黄子瑜兩人昨延郭蘭克律師代表投法公堂控稱原告等係公興號主於上年間托楊敬之轉托華商證券交易所經紀人胡伯記售賣該交易所股票一百股當由胡伯記立有收條爲憑後來原告與被告楊敬之結算賬目向索胡伯記所立之收條詎楊托詞遺失故原告登報聲明作廢不料今忽發現顯見當時實被被告私行取去今有證人可證請核楊敬之由博勒律師稱被告並非原告傭人原告不過托被告代賣交易所股票今核算之下原告尚欠被告洋五千數五元微律師已經另行起訴至於原告律師所稱被楊敬之竊去收條之事試問有無確實證據云云中西官判退去聽候覆訊再核 
[中外交易所停頓及緝汪幼安]  
　　國聞通信社云法界天主堂街中外交易所自停頓以來送經查明乃該所總理汪幼安侵蝕公欵　數甚鉅由股東劉某等向法公堂訴追經公堂出票拘捕昨日堂期被告匿不到案聞汪已畏罪潛逃現原告正在請求法公堂懸賞緝拿云 
[竹器店失愼]  
　　前晩兩點三十分鐘時西門外婦孺醫院對面某姓竹器店不戒於火頃刻冐穿屋頂迨由救火聨合會鳴鐘報警後各區救火會均將救火器具馳往澆救移時得熄計焚去該店平屋一間餘未殃及昨日由該管二區警察總署得悉飭警往傳起火店主到來問明起火原因照章科間 
[滬西之小火]  
　　昨晨二時四十五分鐘滬西白雲觀西首某姓家忽然失愼警鐘鳴報五下由三區火會首先趕到救熄造各區火會到塲則烟消火滅是役僅焚去平房二間 
[創設蔬食館]  
　　提倡喫素主義 
　　旅滬紳商程書樓汪味農楊小川王一亭等因人生食肉利少害多特發起創設衞生蔬食館志在提倡蔬食不以營利爲目的額定資本一萬五千元分爲七百五十股每股二十元開設地點已擇定公共租界北京路西長康里口壽聖庵右側功德林現已推舉趙雲韶爲籌備主任從事招股聞本埠紳商巨子多認有股份一俟股欵收足即開股東會推選經理　期開辦 
[搶刦天華銀樓之匪犯]  
　　靜安寺捕房包探孔慶平昨晨偕西探恊解皖人張少武江北人戴如澡至公共廨第一刑庭禀稱該二人曾於西暦一千九百二十年十月三十一號與在逃同黨某某等串刦虹口東西華德路三百八十四號天華銀樓内財物得贓逃逸已久茲又潛來昨經拿獲解案請究而張戴二人延師到堂代辯要求改期經俞襄讞得稟商之英包副領事以案關搶判判被告等押候查明展期一禮拜解訊 
[下沙潮音寺再遭刧記]  
　　浦東南滙縣下沙潮音寺女尼去冬曾被盜搶刧報案緝捕迄未破獲詎於古曆正月二十六夜半又來操本地口音之盜匪七八人明火執仗毁門入室各出利刃嚇禁聲張女兒紥縛用棉花塞口任意搜翻計刦去洋一百五十元及衣物等件携贓而去該寺住持聨緣因前遭盜刧患病未愈命小尼報告第五分所警察局警佐費芝田督同巡長前往該寺周圍察勘回區詳請南匯縣公署通飭水陸警探一體協緝矣 
　　尚有本埠新聞等轉入後頁 
[雜評二]  
[一致與不一致（旡用）]  
　　共和國家必全體一致而后可謂爲總意之所在若不一致即不得謂爲總意所在此常例則然也我國今日如必守此常例一切問題永無解决之日一切事業終無進行之時民國初元十七省代表議訂臨時約法核諸四萬萬衆是否爲多數此十七省代表之産出是否出於四萬萬衆之總意然此十年中全國上下所奉爲金科玉律者惟此五十六條之臨時約法何者彼時各代表心中祇知民國不知其他故其所議可仰不愧天俯不怍人而心安理得者也夫苟心安理得不必復求形式上之一致其所表示之意思果無背乎眞正民意之所默企而清夜自問心安理得者不一致猶一致也則商敎聨合會倡組國是會議雖來東三省各團體一致不派代表參與之電姑弗論東三省現爲何種地位先加入而後取消爲何種行動而到會代表各本良心討議國是堅决進行今日不參與後必有追加參與者非然者討議國是而必執書生之見求形式的一致竊恐人各一心之中國亘千百年而永不一致政無改進之期民無置喙之地彼混淆是非蒼黄反覆者誠負破壞一致之罪而此主持其事者亦不能辭誤認不一致之咎也嗚呼余欲無言 
 
 

Page 16

 
 
本埠新聞二 
[鼎盛押店被搶]  
　　閘北共和新路鼎盛押店於前晩八句餘鐘被匪徒數人闖入櫃内搶去大洋二百餘元小洋三百餘角及押下之銀飾等物而逸昨由店主蕭坤倫具報四區請爲跴緝 
[搶珠簪者押西牢]  
　　匪人方阿九前日因在福建路攫取婦人顧楊氏之珠簪一支飛逃經氏鳴捕將方追獲帶入捕房昨解公共公廨經中西官訊實判方押西牢四月示儆 
[花彩舫室内之烟案]  
　　三馬路二百十八號妓院内妓女花彩舫因備設烟具容留狎客吃食鴉片烟被　查妓院之中西巡捕查悉已將該狎客傳至公堂訊罰復禀廨出單於昨日將該院鴇婦沈山氏傳至公堂並由該捕等上堂禀明前情訊之沈鴇延律師到堂辯義經中西官核供以氏故違禁令判罰洋十元充公示儆 
[合記棧内之烟案]  
　　望平街二百六十二號合記字號客棧因備設烟具容留號客吃食鴉片烟被捕查獲當將烟具帶入捕房請廨出單昨將該棧内之張新甫傳至公堂經中西官訊實判張罰洋十元充公烟具銷燬 
[私賣燈吃罰三十元]  
　　畢寅生邇在法租界地方私設烟榻容人在内吃食洋烟事爲法捕房包探偵悉以其違背禁令前晩禀明西探同至該處抄出烟槍烟具等物甚夥帶入捕房諭令交保昨日傳至法公堂請究畢供認私賣燈吃判罰洋三十元充公烟具銷燬 
[三洗衣作不潔之罰]  
　　公共工部局衞生處西員查得哈爾濱路二百二十三號二百三十八號二百七十五號三家洗衣作内均未收拾清潔違背衞生章程通知該管捕房昨經公共公廨准捕房請求出單將該洗衣作主王維新段已財楊阿彩三人傳案由中西官質訊之下判王罰洋五元殷楊兩人犯此已非一次着名罰洋十元一併充公示儆 
[林補青控妾捲逃]  
　　林補青控妾林老五捲取值洋三千餘元之衣飾逃逸一案昨晨由廨　訊被告延律師到堂代辯聲請展期經中西官核供判林老五交原保候展期研訊 
[許統智夫妾互控]  
　　許統智與其妾吳　珠在公共公廨互訴一案奉諭着各具結出外候訊在案昨晨由廨傳訊兩造各延律師到堂代表並同意請求將雙方控案合併訊理云云中西官核供判候展期葉訊 
[屠夫曷爲投河死]  
　　向爲屠宰之陶明元前日黎明四時出門宰猪行至高家行北行東首河浜不知因何投河自盡後經行人某甲瞥見通知屍妻某氏　人將屍撈起舁歸棺殮 
[成衣匠妻服毒自盡三誌]  
　　寳山人成衣匠朱友卿之妻張氏服燐身死一節兩誌本報茲悉朱在虬港路永興坊開設成衣店先與老嫗某氏姘識多年因其不能生育商准該嫗另娶常熟人張氏由王家宅成衣匠孫福卿爲媒詎娶來後朱對於該媪感情日疎該媪乃時與張氏尋釁吵閙一日前朱回鄉間張氏被該媪百般辱駡怨憤服毒演成慘劇肇禍後該媪逃避無踪張氏家屬均在常熟昨已得信來滬投檢廳爲女伸寃司法科段科員已將朱及媒人孫福卿移歸法庭訊辦矣 
[懸賞通緝華孚蘇行經理之省令]  
　　本埠警政各官廳接奉江蘇省長公署訓令内開據華孚銀行董事潘鑑宗許查南顧克民呈稱竊吳松生名昌懋吳懸人於民國八年就地集股開設蘇州華孚銀行經理行務迄今三年其營業報告均屬有盈無虧不料本年一月二十日即夏曆去年十二月二十三日該經理吳松生遽爾捲欵潛逃營業因而停歇常即派員前往偵查旋據復稱吳松生並非因該行營業關係而因私人虧欵捲逃并將重要簿據及印鑑隨身帶匿所有人欠欠人中多代名暗記任意揑造等情經由商行董事會議决此案非該經理緝獲到案則債權債務眞僞莫辯無從着手清理並應懸賞緝拿賞格定洋一千元除登報聲明外爲此備文呈請鈞長迅賜懸賞通緝實爲公使再此項賞格商行儲欵以待合併聲明等情據此除批示外合亟通令仰速飭查緝該銀行經理人吳松生務獲解究毋任避匿違颺此令 
[檢廳贓物庫主任之交代訊]  
　　上海地主檢察廳贓物庫主任宗敬培因辦理不善自行辭職詎宗並不移交清楚僅將烟土烟膏等點交尚有零星贓物十餘起並不點交貿然出外不回嗣由現任贓物庫主任陳紫垣立飭公役出外找尋宗敬培來廳交代該役在途相遇據宗稱我往無錫公幹須俟數日返申再來點交陳主任據公役回廳報告之後以關係重大乃面稟黄檢察長嚴催宗來廳候示並聞宗之行李尚在廳中並未携取云 
[私運銅元充公]  
　　某輪船茶房沈祖仁日前在漢口地方帶有新銅元十餘千文私運來申正在碼頭　東時爲捕查見帶入捕房昨解法公堂請究先由捕頭上堂禀明前情詰之沈供認私運銅元不諱判銅元充公沈斥退 
[包探調差]  
　　匯司捕房包探沈崇禮昨奉西探總目安姆斯脱郎諭調美捕房當差該捕房包探侯阿保調往匯司捕房均於昨日分别到差辦公 
[浦東車夫編號領照會]  
　　浦東慶市東渡碼頭邇來市面漸興行旅日盛上海縣警察第六區董區員鑒於車夫人等良莠不齊昨特飭警傳諭各車夫開明姓名籍貫年歲住址來所編列號碼聽候給發牌照以資取締 
[永興油廠失竊懸賞]  
　　浦東陸家嘴永興油廠前晩被宵小挖洞入内竊去野壓皮百餘張價值頗巨昨經該廠經理懸賞一百元請三區警署出示通緝 
[專竊呢帽賊押一月]  
　　竊賊程旺進專至各菜肆及交易所等處竊取銅盆帽子日前被法捕房探目楊振富偵悉前往將程拘獲吊出各色銅盆帽四十餘頂帶入捕房昨解法公堂請究先由楊　目禀明前情詰之程供認行竊中西官判程押西牢一個月帽子充公 
[牆倒壓傷人]  
　　小西門尚文路時新春麵館西隔壁某姓起造住宅在四周所築三和土震動比隣在郵局服務某甲家之臥房昨日上午十時許牆垣怱然坍倒時適甲與妻尚睡臥未起致遭壓傷甲傷極重其妻稍經房中雜物亦遭損壞業已將傷者車送某醫院醫治並向房主交涉 
[不守清規之和尚佛門弟子該死]  
　　校場梢附近某廟僧人竹蔭每出必穿俗家華服人咸不知其爲佛門弟子該僧素來不守清規暗與老北門内獅子弄爲成衣匠葛恒義之妻葛顧氏有染明來暗去已非朝夕昨晨爲葛撞破當面申斥詎竹蔭懷恨在心潛往他處借得鐵斧一柄復往行兇竟將葛之右手砍傷流血葛大怒往拾柴爿一根作當頭棒喝此時由警到來將葛夫婦並竹蔭拘獲抄出鐵斧柴爿併送二區一分所轉解地檢廳訊究 
[大中燭皂公司夥之用客賬]  
大中燭皇公司經理夏炳乾在公共公廨刑事科狀訴雇夥寗波人胡友華私收客賬洋一千零六十一元五角二分一案昨晨捕房將被告帶案續審原告代表律師命夏炳乾上堂證明被告係雇用之跑街　月薪三十元查其自去年六月起陸續向新大陸和泰裕中等數戶私收服皂價洋九百餘元被告又宕欠一百餘元均有賬簿可查云云被告延雷聲布律師代辯向夏盤駁一過因原告證據尚未帶齊遂由陸襄讞商之英赫副領事諭着原告檢齊證據於下禮拜三續審 
[電車撞翻脚踏車跌傷乘客甚重]  
　　昨日下午二時半有年約二十餘之男子駕乘脚踏車行經靜安寺路適有某號電車駛來不及避讓致被撞倒跌傷腦門不省人事當由新閘捕房一百五十三號印捕到來　錄電車號碼另僱車送受傷人往醫院醫治一面歸報捕頭候示聞受傷人至晩已僅存呼吸云 
[公共公廨訊案彙錄]  
　　昨晨公共公廨民四庭由關讞員會同美丁副領事訊理奚仙嵩訴奚鴻鑫等不理擔保欠銀案結果以陳文卿迄未　案應即登報傳達該被改期十四天續訊民三庭中張襄讞會同俄員儀君訊理俄僑訟案（一）薩士金延雷聲布律師訴克吕可夫不理裝電燈畫洋案結果本案業經復訊原告所裝電燈稍有不合判令被告還洋一百元限十四日還清並　負堂費洋五元（二）依爾根訴思茂林斯蓋欠洋案結果註銷（三）許戴恩訴李大不還借洋案結果注銷（四）苛羅可乏訴達須維塞基欠洋案結果改期再訊 
　　又午後民四庭由李襄讞會同美約副領事訊理（一）金子兼訴葉紹瑞不理賬銀案葉延高露玲律師提出反訴原告不還賃物結果原告證據不足與被告反訴一併註銷堂費各半擔負（二）婦人江陸氏訴許并等將其女秀　藏匿案結果註銷（三）妓女秀寳訴其假母江陸氏阻止自由案結果註銷 
[誌謝]  
　昨承銀行週報社惠贈第二三七號「銀行週報」一册又商務書館惠贈第九卷第二號「學生雜誌」曁第十二卷第二號「少年雜誌」各一册誌此併謝 
[中華職業敎育社通訊]  
　　社址上海西門外方斜路三四八號 
　　茲有社員多人屢寄雜誌均經郵局却回據稱地址變更無法投遞爲特披露於次尚希將最近通訊地址迅賜開示以便列入正在印刷中之同社錄否則祗能將雜誌暫時停寄以免徒耗郵資計開姜文彬君朱露持君王祺君方福年君劉心齋君厲志雲君蓋深岑君高健之君吳祥甫君周季高若周伯英君徐鶴亭君陸冲　君陳順銓君樂庭三君蔣君毅君方文年君蔡金鐘君黄樹芳君邱文奇君陳錦錫君楊覲侯君吳道明君朱亦松君吳企彭君林子英君邱文英君李國鈞君陳其澳君梁孫謀君仲文鎭君陳雲鵬君詹廷璣君藥完夫君陳伯享君　明水君張伯靈君韓植生君鄭康綿君楊有　君黄和彬君黄斌生君陳振福君吳挹清君傳文楷君童金鳥君 
來函 
[錢業公會來函]  
　　逕啓者讀三月一日貴報本埠新聞欄今年錢業首屆之常會其議决各案之第二項寳昶莊提議劃條更易莊票頗覺危險請籌善法一案敝會議决係如有以劃條更易莊票概行拒絶再第三項益愼莊並未遷至北與貴報所載未盡符合事關出入爲此羣函讀將原信登人來函攔内爲荷上海錢業公會啓三月一日 
公布欄 
[上海地方審判廳]  
　　批示一件胡俞氏狀請迅踢啓封由狀悉着即邀同朱　昌來案　　訊奪此批一件王桂發狀交扣押　由查原告人當庭請求假扣押羅麻子之船隻本廳曾經　令另具聲請以憑核辦在案乃原告人並不具狀聲叙假扣押之原因事寳而遽交扣押　洋五元於法實有未合自應悉數發　此批一件吳松濤狀領案歇並訟資由准領此批一件馬韓氏狀請限令　出由狀悉候派　執行此批一件徐玉麟狀請取消保人並交案欵由據交已悉所請免除保人責任一節舉即照准此批一件史作舟狀請銷案由狀悉准予銷案此批一件邵鶴明等狀交案欵並訟費由准交此批一件羅傑狀請銷案由狀悉准予銷案此批一件徐彭氏狀請抄錄由准抄此批一　陳福元狀請銷案並開釋被告由狀悉准予銷案此批一件蒯福員狀交訟費由准交此批一件馬光千狀領案欵由准領此批以上二月二十七日判决主文（民一庭）一件判决楊桂棠與霍芝舫出店斜葛一案主文原告人與被告人所訂之僱傭契約准予解除被告人即應出店原告人其餘之請求敎回訟費歸兩造平均有擔一件决定孫芝　等與唐國福營業涉訟等强令唐國福停止營業一案主文本件聲請駁回聲請費用歸聲請人等聲請均負擔一件判决陳子良與王友棠等因墊欵紏葛一案主文王友堂　償　陳子良墊欵元本九八規銀一千零六十九兩九錢五分四厘自本陰暦正月初一日起之利息按月一份利率計算應付至執行終了之日爲止但利息不得超過元本如王友棠無力償還應由顧錫麒負代償之資本案訴訟費用歸王友棠負擔一件判决田天生與章斌沈因債務糾葛更審一　主文本件控訴駁回本審訴訟費用及前上告審訟　歸控訴人負擔一件判决曹雲亭等與馮子卿　産紏葛控訴一案主文本件控訴駁回控訴審訟費歸控訴人負擔一件判决阮旺祥與朱慶華存欵紏葛更審一案主文原判撤銷被控訴人在第一審之請求駁回本案訟費歸被控訴人負擔一件判决張陳氏與馮財源債務迷訟一案主文被告人應償還原告人借欵本利洋一百三十元訟費歸被告人負擔一件判决克昌洋行等與李頌夫欠欵聲請補究假扣押一案主文本件聲請駁回（民二庭）一件判决沈松林與劉維城房地糾葛控訴一案主文本件控訴駁回本審訟費歸控訴人員擔一件决定連吳氏與張慶增房屋糾葛控訴一案主文本件控訴狀撤銷本　訟費歸控訴人負擔一件判决陳昌麟與丁滋生因薪金控訴一案主文本性控訴駁回本審訟費歸控訴人負擔一件判决周　林訴沈甘棠基地紏　一案主文原告人之請求駁回訟費歸原告人負擔一件判决金仰孫與粗阿寳租屋糾葛一案主文　阿寳應償還金仰孫欠租洋二十元五角並將董住永吉里房屋一幢選　本年陰曆正月起房租按月四元計算應付至出屋之日止訟費歸董阿寳負擔一件决定衞吳氏與錢秋生爲田單糾葛控訴一案主文本件控訴狀准予註銷本審訟費歸控訴人等負　一作判决馬殿魁與浦二寳欵項糾葛一案主文浦二　應償　馬殿魁洋八十元馬殿魁其餘之請求駁回訟費馬殿魁負擔三分之二哺二　尊擔三分之一 
　　批示一件梅玉川等狀領　簿並期票由准領收證存此批以上二月二十八日 
[上海地方檢察廳]  
　批示卞榮奎等狀悉准即覓保來廳具領此批吳楊氏狀悉卽即遵傳來廳候訊此批王載書狀悉候訊明核辦此批張步發來狀所訴各節　無佐證未便以揣測之詞率予准理此批王自林狀悉所訴係因賭博發生糾葛至縣强搶器具一節殊　不盡情理特斥此批屠錫春已批慰成夫狀内矣着即查照此批張宋氏候調卷核辦此批　忠良狀悉已批　左　批王福生狀悉所訴係屬民事範圍本應未便受理仰即知照此批陳　氏狀悉郝玉龍交保係飭帮同將兩女尋獲歸案核辦毋庸多凟此批尉成夫如果欲向劉增　追還損失係屬民事本廳未便受理亦無立案辦法此批王羅氏爾夫露林如果無力攅繳罰金應俟依法易禁所請减免碍難照准此批吳潘氏查孫　氏並無供認到爾家同去居住二天之語爾妹自行逃失孫苟氏等毫無誘拐供證案已却下毋庸多凟此批朱炳生狀悉　傳集人證核辦此批高恒錦狀悉查爾女係子隂曆正月十二日失踪如果確知爲王海喜誘去何以遲至二十日始往尋覔所訴顯有不實仰速將爾女尋獲再行終辦毋凟此批陽如揚等狀悉該被告馬小吉業經本　迭次嚴拘未獲旣據稱有隱避之所訪明確實儘可就近鳴警捕獲送廳核辦此批周朱氏狀悉查香婚罪之公訴時效爲一年期間並應自結婚行爲完學之日起算據訴該氏與胡遵成民國八年三月間結婚即果有重婚情事其時效業已完成依法不能訴追所請着毋庸議此批以上二月二十五日江慶春狀悉查此案業因犯罪不成立予以不起訴處分諭知在案毋得飾詞瑣凟此批鄭朱氏案經起訴所請不准此批王桂發狀悉查此船並非犯罪所用之物本廳未便扣留該民如爲保全民事執行起見仰赴同級審判廳聲請假扣押可也此批華冠臣前據　訴張苗根張姦爾女等情當以事逾八月之久始行發覺本不近情旋據爾女所供雖近似　　行爲担爾所舉證人　廣津葉順天一係爾姪一係爾戚依法均無證人資格只以張苗根尚未到案姑准　傳乃迭閱訴狀種種架詞聳聽殊出情理之外查張苗根本係爾皂廠學徒　爾一月二十三日狀稱愛其敏懸擢至掌權等語嗣爾得知張苗根在法租界滌新皂廠生理狀請協傳未獲則人唆甚其詞希圖朦請指攝纏訟數月勞不十休其不許張苗根另謀生業已有顯見本廳　爾别有用意即將是案却下以杜訟累而安生業旣　狀稱逕赴高　　訴請教濟應候奉令再辯所請仍不准此批以上二月二十七日 
 
 

Page 17

 
 
（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[本刊啓事]  
　　投稿諸君均鑒本館會計處爲劃清手續便利結賬起見自本月份起仿照郵章一七六條領酬期限以發表後六個月爲限恕不展期限满仍不來領認爲不願受酬即行將賬註銷並希亮察 
常識 
常評 
[時不我待] [  覺]  
　　時不我待盡人知之而今之人往往以待時之故失良好之時機此不可解也 
　　今者公府通電旣曰時不我待而又曰天下大勢宜靜而不利於動則仍待時之說也又曰邦人君子軫心國難尤當以愛護國家者愛護政府夫使今日之政府先有愛護國家之念則不待諄諄然勸人之愛護而人自愛護之無如一察國家危迫之狀况悉由政府中之惟利是圖者造成之但覺愛護國家則斷不能愛護今日之政府蓋使今日政府中之惟利是圖者而長受公府之愛護則眞時不我待矣 
　　今日非政府自稱財政公開而國民欲與財政當局一清算歷年賬目之時乎果全國之國民人人注意此點則可謂愛護國家之至矣試一平心思之愛護國家者寗能愛護政府中之惟利是圖夫哉 
衞生 
[人體有自然治病之能力] [  謝澤民]  
　　吾人之身體與以適宜之運動使疾病遠離最爲上策不幸而有疾亦當任其自然之能力徐徐療治反於健全狀態昧者不察以爲旣有疾病發生即當求醫服藥不知此乃一般人之誤解往往有吾人以爲病者其實非病其所發現之狀態即其自然治病之方法蓋人體之組織極其完全未病之時有抵抗之方法旣病之後有醫治之能力初不待吾人之投以藥石也 
　　咳嗽之發生人莫不知因傷風也然若以咳嗽爲病而投以止咳之藥則非獨無益而且有損蓋肺中受風害及氣管眞實之病即在此時惟其欲治受風之病於是發生咳嗽以驅肺中之風咳時肺部運動使機能活潑受風輕者小咳受風重者大咳　盡則病愈病愈則咳止是咳嗽者乃治病之方法也若以咳嗽爲病非可怪之事耶 
　　發熱之原因由於血球吸收多量酸素遂使體温增高其所以發熱之故乃因内臟受病菌之侵害而設法以驅除之也當發熱之時血液循環加速心臟鼓動亦急使機能旺盛以抵抗病菌熱愈大抵抗力愈大即治病之能力愈增加譬如腸胃有病血液吸收多量酸素以供醫治之需此時發生治病之動作即表現於外之發熱若不考病之所在而以發熱爲病投以散熱之濟恐未能去病轉使其加劇耳 
　　此類病狀發現時但加以靜養與合宜之飲食即爲治病之善法所謂勿藥是中醫也願有學之士由此理推廣之則有益於世非淺鮮矣（乙種酬） 
道德 
[婦女應尊重自己人格] [  侯樵仲]  
　　自解放說倡婦女之地位遂漸增高如敎育平等已達目的即婚姻自决財産承繼權等亦在積極運動中斯實婦女界之光明然社會上封之不少持反對態度者腦筋陳腐之流無論矣即素贊助解放者亦往往發懷疑與不满之論調蓋平心論之婦女中實多藉解放爲名遂其私慾及誤解解放眞諦者致引起社會之失望吾人欲建樹事業博羣衆贊助當確定宗旨砥礪身心向光明之路切實做去庶旁觀者生欽佩心同情心不吾詆毁若宗旨不定見解不明入格上名譽上一有汚點則人將蔑視其人格認爲敗類雖所主張理由充足决不能博社會之同情或竟招有力之反對故熱心解放連動之婦女有尊重自已人格之必要本身無瑕可指始足引人信仰與贊助否則徒增社會阻力雖日日奢談解放難期收效也（乙種酬） 
經濟 
[商業問題之研究（續）] [  吳東初]  
　　零售業行銷專論 
　　前二篇詳論利益與盤存均爲開店營業者所不容不研究之事茲復有一事卽貨品之行銷亦不可不討論及之查貨品之銷路有暢銷與滯銷之别滯銷者始不具論暢銷者究能暢銷至何地步至有關係於店中之利益實不可不辨也暢銷之貨品有一年進一次者有一年進數次者行銷之次數愈多即購進之次數愈多而金融之流通亦愈快於此可徵其營業之興旺資本較小之商店尤不可不注重於貨品之行銷蓋偶一不愼輒演成資本擱淺致危及於事業之成功 
　　貨品之行銷對於計利上所關頗大譬如某店去年總結所獲草利佔銷數百分之三十除去各項開支非特無錢可賺抑且虧蝕百分之五是則以後不欲營業則已否則非至少增加草利之率而使之能及銷數百分之三十五不可但該店將如何釐定舊存貨之價格使能達其賺錢之目的乎曰須先明其貨物之行銷次數如果行銷遲慢每年僅一次者即須將現售價格增加百分之五其結果則可獲百分之三十五的草利若行銷迅速每年售出四五次者即照現價再加百分之五豈不超過目的數之草利乎且買客各具有判斷力貨品價格過鉅將羣起相戒不購是店肆對於所進貨品之行銷次數豈可不知其究竟乎設使其貨品每年能售出五次則每次可照現行價略加百分之一即年終可獲百分之三十五草利矣 
　　至於行銷次數之規定如能隨時記賬自屬更妙否則如店中範圍大者進貨極多不妨試用以下二法之任何一法（一）查明每年之總銷數被除於一年内存貨之平均售價（二）查明貨品已經售出者之大概價值被除於一年内平均所存者之價值 
法制 
[違法處分與不當處分] [  劍芙]  
　　人民對於中央或地方行政官署之違法處分及不當處分均得提起訴願而違法處分與不當處分之區别則視權利與利益之區别而已夫權利係吾人得依法令以意思力防　　坐以待斃 
　　衞之利益而言利益係吾人所享之利益未擀成權利者而言故其處分若違反法令而侵害吾人之權利者即爲違法處分若不違反法令惟反於一般公益或害特定人之利益者即爲不當處分蓋不當處分爲事實問題即行政官署自由裁量之處分違法處分爲法律問題係行政官署根據法令之處分也（乙種酬） 
敎育 
[鄰翁語誌感] [  荇蘇]  
　　余昨夕靜坐室中乏事消遣聞鄰翁與其家屬聚談頗熱閙余側耳聽之翁有女年約十五六方謂其父曰今天張家姊購一寳戒及一珠花貨極佳意蓋欲其父亦爲之購置翁卽曰且待數年汝年長父亦當爲汝購之語未竟忽其舅來與翁寒暄畢問甥女長大若此已讀幾年書否翁曰曾讀三年書今已輟學所謂開開眼算了女子何必多讀書其兩兄正在放本若女子亦要與男子一概培植則老肩未免太重矣舅聞而無言余則不禁感慨係之矣夫翁不惜允女珠寳之費而獨吝爲女求學之資意實愚甚珠寳非眞有用之物不過世俗取以爲女子之妝飾品藉以炫耀人耳目耳至於女子有學問其足以利己益人炫耀於衆者豈珠寳所可比擬况家庭敎育之責母重於父蓋小兒常遠父而近母女子有學問則敎育子女在在處於勝利之地證之古時孟母之于孟子不其然乎又若賬目之登記書翰之往來舉凡家政要事彼非讀書明理之女子安能語此哉余恐世之如我鄰翁之愚者正多足以阻我女子之敎育也作此感言（不受酬） 
雜錄 
[早春雷雨往往繼以降雪之理由] [  養氣]  
　　本年二月十日江蘇東部沿江各縣雷雨大作二十三日二十四日復然至二十五日而雪降憶民國八年一月十二日大雷雨翌日亦大雪據老農言驚蟄前聞雷必主降雪此種經騐之談實具至當之理爲釋之如左 
　　夫天氣之變化以空氣之變動爲主因而空氣之變動以温度之昇降爲主因地表一部分之温度若高於他部分則其此空氣必次第膨脹上昇空際於是上層氣壓增加（卽空氣濃厚）下層氣壓减少（即空氣稀薄）同時他處寒冷而濃厚之空氣必自下層流入以補其隙而此部分上層之空氣則又流向周圍寒冷地方以成循環之作用斯即物理學所謂對流作用也今此地旣發生雷電則必其地温度驟高濕度甚大空氣亦必非常稀薄於是他處寒冷之空氣運動成風猝然侵入以濕潤之氣遇寒冷之風則水蒸氣自然冷却凝結而成水滴其時温度如在氷點以上則爲雨而往氷點以下則爲雪 
　　然老農謂驚蟄前聞雷主降雪者何也蓋氣界之熱受之太陽而太陽直射之點依季節而異春秋分時直射於赤道春分以後日光北移至夏至而直射於北緯二十三度半之地秋分以後日光南移至冬至而直射於南緯二十三度半之地直射之點移於北半球則北半球漸暖而南半球漸寒直射於南半球則反是今當驚蟄節以前日光直射之點尚在南半球五度五十分以南（按驚蟄節日光直射五度五十分）距北半球尚遠此時北半球大部分皆甚寒冷而高氣壓中心一在貝加爾湖周圍一在長白山周圍（高氣壓即空氣壓力最大之地即空氣最濃厚温度最低之地低氣壓反是）如使中國東方沿海一局部之地猝然發生低氣壓而温度甚高濕度甚大則北方高氣壓地方非常寒冷之空氣必直趨南下與相混和此局部濕潤之空氣一經混和温度低至冰點以下乃不得不降雪矣若至驚蟄以後日光距北半球漸近更漸移而直射於北半球北半球大部分之氣温漸高此時縱有一局部發生低氣壓然北方高氣壓部之氣温不若前此之低其南下而兩相混合以後温度可不至冰點以下於是降雪之機會乃漸少假設驚蟄前南方低壓部氣温爲攝氏二十度北方高壓部氣温爲零下二十度兩相中和爲零度故能降雪驚蟄後南方低壓部氣温爲攝氏二十五度北方高壓部氣温爲零下十五度兩相中和爲五度即不能降雪矣然要之在冬春之間北半球大部寒冷時倘一局部有雷雨發生皆有可以繼續降雪之理亦非必以驚蟄爲劃分之期老農之言猶是拘於驚蟄節之名稱謂過此時雷乃當發聲而因以此時爲分劃之界限耳（乙種酬） 
 
 

Page 18

 
 
   
 
