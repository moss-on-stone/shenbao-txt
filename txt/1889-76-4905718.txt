# 1889 - 76 - 4905718

 

Page 1

 
 
[新印白紙曾文正公年譜大事記家書家訓榮袁錄出售啓] [  申報館主人啓]  
　　曾文正公中興致治一代名臣人皆仰其功宼本朝而不知學問文章實有麟麟炳炳者所刻全集多至百　册卷帙　　　帶　　　者　敏　名心思未易得窺全豹本舘覔得初印善本先將年講大事記家書家訓榮哀錄五種用新鑄鉛字排咸印以零白連史紙校　　　益部裝訂十一　價洋八角請向本埠南北申昌及各埠申昌購取均可此啓 
[重印風月夢告成] [  申報舘主人啓]  
　　風月夢一書爲邗上蒙人所著中間　記揚州艶跡平康曲巷選色徵歌名士美人湖山生色尤妙者每于雪艶花穠之際微寓菊石良言百八清　直足喚醒世人痴夢盖體例雖仿章回小說而其遣詞命憲誠有非率爾可以操觚者前已印行早經售罄兹復以新式鉛字排印校讐裝釘格外總工每部仍售洋銀三角欲購者請移玉至上海申昌書畫室及各外埠申昌爲盼 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知責學直可爼豆漢　但所取或非足本若　人傳廣　　　列其中遹儒微嫌其冗雜後學又苦於檢尋此編依經編次全倣通志堂而云取一以漢學爲宗凡稍涉宋　論說者概從割愛　搜秘籍力　幽　采書百七十餘種積卷千四百有寄甄　加精條流一貫　　儀徽之盛業蔚儒林之鉅觀本齋志在壽世匪以　利其書足貴其價　　預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜教出書後不預股者每都定價四十元　　佈聞售股處○在上海垃圾碼頭本南局帳房三馬路申報帳房南北申昌以及漢口黄陂術本局京都流　　本局廣東省城本局皆可購取此佈 
[愛憎順逆論]  
　　悟非生問於先覺子曰好順而惡逆者人情乎曰人情也人情旣好順而惡逆何以伊尹之訓太甲也曰有言逆於汝心必求諸道有言遜於汝志必求諸非道古人有言良藥苦口利於病忠言逆耳利於行豈伊尹以此嘗太甲而故强之以所難耶抑古之人情異乎今之人情也先覺子曰否非是之謂也人情雖分古今然所分者在厚　不在愛憎所分者在意氣不在性情順之取愛逆之取憎古與今無殊也第君子之愛人也以德細人之愛人也以姑息以姑息爲愛則順之而已矣以德爲愛未必果逆而有時未嘗不逆當其逆也而能息心靜氣返而求之於道則聖賢之學問伊尹之所望於太甲者可謂大矣若近今之人則惟知有姑息不知有德非不知有德也好順而惡逆順焉者明明以結息爲愛而欣然受之逆焉者明明以德爲愛而怫然去之此其所謂愛憎者尙足以爲訓乎禮曰進人若將加諸　退人若　　　淵論語云愛之欲其生惡之欲其死夫苟欲其生者一人欲其死者又一人則不過曰愛惡之偏焉爾乃竟有人焉當其加　之時惟恐其不生而愛之之心或有所未盡當其墜淵之時又惟恐其不死而惡之之心又加昔人所以有蕃　下石之喻愛憎之道至於如此盖亦無可言矣而原其先之所以誤則仍誤於偏之一字嗚呼不偏之謂中不易之謂庸斯道也何道也而可以概責之今人也乎余居海上有年所見所聞自謂不尠凡朋儕中所以用愛憎者每於冷　中窺之其始也不過以酒食游戲相徵逐甲曰東乙亦曰東甲曰西乙亦曰西則二人之交漸合也甲得乙之事事將順而興益豪乙揣甲之漸漸投機而術益進當此之時有旁觀之清者雖苦口勸之而彼不聽也以爲間我兩人之好焉耳迨情以愈順而愈驕氣以愈順而愈盛往往禍從口出一蹶焉而不能振然後回憶前此之順我者其害我者也前此之逆我者其愛我者也然而悔之已無及矣余嘗見某友數年之前生意順利藉手有資人人皆譽之或爲之揄揚或爲之贊頌因而時時借貸事事曲從而某友亦動於一時之興無不各如其意各遂其欲其前此之益友有時反落落焉卽與之周旋亦初不知其爲國士虚與委蛇而已一旦時異勢殊雙生不測而昔日之酒食弟兄嫖賭朋友以及曾受其惠曾分其潤者皆遠而避之望望然去之或當面允爲斡旋而轉背卽置若罔聞或對人故作唏嘘狀爲憐憫語其實則視同秦越絶不闗心或又有黠者故作憤憤不平語爲之　策爲之設計而有事欲煩之輒潔身以去若將凂焉在某友見之尙以爲此人稍有義俠氣而不知此其人當　　時而猶爲此將順之語則平日之順我者又不知若何而陰受其害者已不可以屈指計若而人者誠小人之尤而不易辨焉者也而前此之落落者乃進以良策告以忠言先尙未見聽則又苦口以導之竭力以救之赴湯蹈火不辭勞瘁不避嫌怨盡其力之所能盡爲其事之所能爲凡所以保全而愛護之者無乎不至而猶不卽聽信一悮再悮如蠶之作繭以自縳如蛾之樸火以自焚當此之時前日之順之者飄然去矣卽自任魯仲連者亦藉口於諫則不行言則不聽而漠然置之矣平日之尊而奉之者皆淡然忘之泊然視之而彼落落者反爲之作不平之鳴效秦廷之哭不但竭其心而且竭其力雖一時心有未周力有不足而其心已可共白於天下由是觀之苦口之逆我者其愛我者也夫余之爲此言也豈必欲人之喜逆而惡順大反乎常情也哉特以順之中有害而受其害者但兄其順不覺其害也逆之中有益而受之者又惟知其逆不知其益也天下之害中於無形人事之益獲於不覺夫孰則見害而趨之見益而避之乃以順逆之故而顛倒於不自知當其時不覺也當其躬亦不覺也惟事過之後始有所悟旁觀之人始有所見此則非聖賢之徒不能領會此旨而愛憎順逆之勢瞭然矣子之爲此問也意者亦將以順爲愛以逆爲憎乎悟非生拜手稽首而謝曰僕初不知順逆之理以爲戾乎人情乃足爲愛惡之正則得其正者寡聞先生之言乃知愛惡固自有其正而順逆不足辨也其斯爲愛憎之灼然者耶敬聞命矣 
[本館接奉電音]  
　　昨接在京友人發來電音有本月二十日諭旨五道敬謹譯登○二月二十日奉上諭禮部右侍郎童華由翰林洊升卿貳在上書房行走有年屢掌文衡克勤厥職前因患病奏請開缺迭次賞假調理甫經銷假當差遽聞溘逝軫惜殊深加恩着照侍郎例賜卹任内一切處分悉子開復應得卹典該衙門察例具奏欽此同日奉上諭直隸津海闗道員缺着劉汝翼補授欽此同日奉上諭溥芸奏應行急修工程請派大臣查勘一摺昌西陵月臺應修工程着派汪鳴鑾敬謹查勘奏明辦理欽此同日奉上諭許庚身着充國史舘副總裁欽此同日奉旨景善現在請假所管廂紅旂滿洲副都統着崇禮署理欽此 
[太液春波]  
　　粤海闗監督長榷使有於二月初間在户部呈稱光緒十五年春季應解廣儲司造辦處足金各 
 
 

Page 2

 
 
五百兩除業經另文委員齎交外合將六成洋稅項下開銷金價數目先行報部立案聞户部已出咨查詢該二處是否收訖卽行聲覆過部以便稽核○二月初間李傅相將客冬修盖湄雲輪船船塢用過工料數目造册咨報户部並將船塢式樣綸成圖說一併報部○太常寺向例每年在户部咨領辦公銀六百兩前年户部將此欵奏減二百兩以四百兩爲定額奉旨允准在案刻聞太常寺因所減之數實不敷用乃於二月初間具奏仍請照前領銀六百兩飭部發給以免掣肘奉旨交户部核議○户部銀庫擬定二月初十十一兩日開放漢京官春季俸銀現由承辦陜西司通咨各衙門務於是日派員承領毋得稍遲○大婚出力人員由禮部已於二月二日開單保奏户部工部聞皆擬於初七日入奏禮部只保書吏三名一縣丞二巡檢工部應保書吏堂官因人數太多一概不保户部書吏曾否列保尙未聞作何辦理也○山東撫憲張朗齋中丞於正月二十間與户部咨文稱江西管解京餉委員時大令乃功行至山東界忽染暴疾逝世除已飛咨江西撫憲赶緊另委妥員來東接解外兹將解餉委員病故情節先行咨部聲明聞户部恐有逾限之咎亦出咨知照吏部矣○二月初間李傅相奏稱熱河地方久無木產以致多倫廳多年不徵今查明情形奏請蠲除虚額奉旨交户部議奏或准或駁尙難預定也○前報紀刑部爲假造山西某典史捐照事飭差赴前門外楊梅竹斜街興盛信局拘拿沈姓一節兹聞刑部因沈曾於客冬携眷遠遁無從訪拿將信局主人吳姓拘提嚴鞫盖恐吳與沈通同作弊也刑訊多日毫無口供未諗作何辦理 
[書吏鹵莽]  
　　正月二十間福箴亭協揆在户部署内大發雷霆闔署官吏驚惶無措不解所爲何事後協揆面諭俸餉處司員立將承辦書吏孫姓斥革始知其詳盖因客臘太和門失慎所有恩賞救護兵丁銀兩例應户部查明共計幾處出咨知處俾得赴部承領詎孫姓書吏未將諭旨文理辨明誤爲恩賞前鋒統領一旗出咨人旗各都統及開篆後協揆見各旗紛紛具咨領取大爲詫異因令司員將前奉諭旨詳細查對果係誤會旨意於是協揆大怒恐書吏難保不與各旗勾串冒領欲解交刑部嚴究幸司員以實係疎忽並無别情婉言分辨始蒙開恩僅予斥革了事 
[津河水淺]  
　　桃汛將屆津河水淺計祗七尺有零輪船停泊大沽有經五日不能進口者至十四日積至十四五艘各省士子公車北上有須覆試者均附輪車入津連夜赶程不辭勞瘁其餘日復一日守株以待令人悶損若不及時疏濬殊於商務有礙也 
[查究鼎]  
　　天津信云支應所撥給某營軍餉聞由某錢鋪攙用低銀兩錠計一百零數兩總辦恐巿儈效尤移請地方官澈底根究津郡向來寳面鑄明九九二成色並有傾銷店號津人謂傾銷鋪爲爐房均係大腹賈開張地方官研求是案因端竟委計有錢鋪五家均難置身事外彼作奸犯科者可以知所儆矣 
[美船行程]  
　　去冬有美國某兵輪在津守凍今春冰泮於初六日鼓輪出口稱往烟臺冉定行止是船堅否不得知其小實甚翌日適值風吼如虎連日商船由滬來津道經烟臺者未見該船入烟停泊輪聲帆影沿海渺如在西人固尋消問息而華人之傭於船上者其家屬更夕卜晨占心摇摇如懸旌嗣至十二日始得該船來電知避風暴於是日已抵烟臺於是人心始安 
[考試繙譯]  
　　日本每年考試繙譯官向例春秋兩季由各地始審裁判所舉行本年奉日皇命改期每年九月間舉辦一次著司法省直轄法律學校考試 
[游蹤再誌]  
　　奥國親王亨利子在中國各處游覽已畢於月初抵長崎經長崎縣中派委外務課員吉懶愉逸隨同往鹿兒島地方越二日又赴宫島一俟游畢回崎尙須往東西兩京及各名勝地方游歴親玉最愛各地華麗之物如中國之綢縀金王顧繡日本之玳瑁漆器購買不少故行裝到處有加云 
[雙飛渡海]  
　　前月間長崎廣馬塲十一番有寓居之廣東人某甲雇十善寺鄉二百八十二番草野家之第三女爲侍婢名阿西毛芳年十六頗其姿色兩情浹洽願作野鴛鴦高舉遠颺扮成華裝於本月七號乘德汽船潛渡香港迨其母探望至彼但見重門深鎖人跡杳然不得已訴告警察署巡查卽將爲媒之坂井加藤兩姓婦人收禁根究始末然竊藥嫦娥已入廣寒深處徒使撮合山身覊犴獄不亦寃哉 
[隨員株累]  
　　已革前出使日本大臣徐孫麟觀察辦銅貪贜一案聞尙牽涉多人刻下黎星使接白下來文悉仍在日本當隨員之某某等當歸案聽審業經下札遣往矣宦海風波誠不測哉 
[船事紀聞]  
　　本月十二日横須賀造船廠新製軍艦落成後下水請日皇命名日皇定於是日午前七點鐘四十分乘車至該船廠文武各大臣均扈從詳覽一周命名曰八重山車駕遂還官○三菱公司向英國商賈輪獨船廠定造汽船一艘名曰朝顔現已落成由該處裝載煤斤出口上月十八號經過蘇彝士運河電報長崎本月二十日左右可以抵崎此船長三百八尺闊三十九尺深二十六尺二寸可裝煤三千六百墩公司船中首屈一指○日本海軍省定於明治二十三年撥由經費若干卽在本國船廠製造巡洋船二艘呼之以姊妹巡洋艦命名一曰宫城一曰富士川 
[西事彚譯]  
　　日本報云二月一號接華盛頓府電報大統領枯力華輪獨接駐紥該府德國全權公使照會内稱德國政府於洒毛埃群島所駐軍隊業經撤去此後群島作爲局外中立之地右祈通牒報逹代議院○羅馬府二月八號發報是日該處有失業職工等計一萬餘人紛然不靖打破銀行商店並毁揩蘭司窓扇及街燈勢甚洶洶一時竟難鎭定當道遣軍隊馳往彈壓若輩竟敢與之爭抗相持不下互有損傷暴民受傷者數十人警官中亦傷十數名幸軍隊大獲勝利擊散餘衆事因近來社會黨勢大力增凡職工社會之無業者流乘機煽動故有此舉○新嘉坡報稱英屬僕魯南那會社與英兵爭戰印捕死者一名負傷者七名英兵奪得番人鐵製大砲一門黄銅製砲十四門敵兵死壘内者十七人壘外八人共計二十五人負傷者由番人運去其數未詳又上月二十一號汽船風恩號開向僕魯南那携帶戎器不少並裝去印度巡捕四十二人今次汽船古林街利子號到英國又裝載機器鎗機器砲及彈藥彈子十萬自新嘉坡鼓輪往僕魯南那年來番人屢與英人抵抗時啓戰爭英政府所轄民地頗受其困云○三月六號倫敦電報荷蘭國皇久患咯血症目下尤見危篤 
[禾事零拾]  
　　署理嘉協龍都戎已於十六日接篆聞鄒都戎須俟赴省後再行進京引見也○嘉屬縣考於十六日一律終覆武塲尙未定期○嘉興縣捕役在北門外臙脂弄三記烟室内拿獲一犯解歸縣署王邑尊研訊數語卽飭釘鐐收禁聞此犯係上年臘月搶刼石佛寺鎭後張姓十八歳之女其女已投江畢命矣想該犯一經訊實自當照例處治也 
[婁東近信]  
　　昨據友人來信稱新陽鎭洋交界之　去冬新到客民藉墾荒爲名往往覇佔有主田畝近更絡繹而至約有數千之多最可異者並無婦女孩童亦無農具傢伙而刀槍旗幟火器無一不備類皆搭蓋草棚散處路隅當此青黄不接之時資本不知從何運至强賒硬買猶屬小事搶刼姦拐等案亦時有所聞屢經該處耆保禀請兩縣憲會同營汛到鄉驅逐仍是陽奉陰違盤踞搔擾似此民不安枕不惟租籽無着正供難完且道路傳聞更有不可形諸纸筆者竊願賢宰官通禀大憲嚴密查拿庶幾轉危爲安不至養癰爲患也 
 
 

Page 3

 
 
[委勘工程]  
　　法商德威尼於丙戌年間包建旅順塢澳工程由陞任海闗道周玉山廉訪禀明傅相訂立合同報明三載竣工共計工料價銀一百一十餘萬兩甫經開辦諸形棘手曾請加價傅相初未允行嗣因一再瀆陳許以調劑去歳令築劉公山西式鐵砲臺價銀亦三十餘萬兩劉公山雖未開工而旅順工程至今年秋間卽届三年期滿聞全工尙無眉目且多坍塌東南各壩又有裂縫船塢中之泉眼多於蜂房源泉滾滾不舍晝夜而塢底半係細沙碎石難塞泉源德威尼與相助爲理之各營告司智盡能索於事無濟傅相恐悮要工因思當日德威尼包辦該工係玉山廉訪畫諾且廉訪雖陞授直隸臬司而旅順前敵營務處與塢澳工程仍由廉訪辦理現在大工難竟因飭廉訪由省來津往勘一切禀覆核奪廉訪於十二日午刻偕　師營務處羅稷臣觀察等坐操江兵輪前往兵輪往旅向有定章如係在官人役從公于邁者准由海闗道署購票附船官弁每紙計銀五錢兵差人等每紙三錢是日附載者纍纍而該船管駕以玉山廉訪稷臣觀察在坐深恐人類不齊或擔不是於是阻其登舟比收跳板而附船人等自恃已購船票仍喚渡而前詎船小人多爭舟者又恐後爭先遂將船踏沈一時問諸水濱者不計其數幸均救起未占滅頂之凶是日風利如刀天氣寒甚着水淋漓苦難言狀而仍不得成行固宜怨聲載道也 
[松試武]  
　　松屬府試武童正　業於十九晚發貼今將各屬前列錄登報端華亭振華王國蕃喬春泉唐國安吳光裕奉賢潘國梁馮人驥陳定魁周兆麟鄔殿陞婁縣徐宗逹柴秀虎沈金邦王安國王廷棟金山羅殿魁彭元勳周駿超李鎭邦王維　上海張國祥蔡如龍侯兆元顧雲龍顧安軍南匯潘文駿朱寳華倪逢清黄景元胡兆昇青浦柴張沁淇潘殿揚黄青照沈烈彪 
[上海陳家木橋電總局内豫皖揚鎭恊賑處接潁州錢曉嵐彭受臣兩觀察正月廿八日來信]  
　　杏蓀竹坪少欽詠南蕃甫心如蓮珊綏之子萱諸位仁兄大人閣下正月廿七日接奉元宵十七號惠函祗悉一切伏念入春以來勛福並茂百凡咸宜如頌爲忭皖北災黎受困兩年得不流離失所咸賴諸大君子鴻施接濟不僅躬被頂祝而已承示有張廉泉餘欵撥還共合庫平銀八百四十四兩其銀想由安慶轉寄一俟接到安慶來信卽當列收奉復至嚴佑翁備欵二萬五千兩先由揚易洋寄到安慶迨轉解到此而佑翁適己啓程嗣由佑翁電乞陳中丞將前欵二萬五千兩撥　揚鎭應用等語卽經中丞如數撥還佑翁兌収至尊處函云前欵内留出一萬兩協皖計此信到在佑翁撥還前欵之後未及照辦想佑翁亦有函逹左右現在弟等公同商酌以佑翁拳拳於潁上災民欲　春再爲加賑己登申報現定於官賑之外每大口加放錢四百文以副佑翁之惠太和被災之重亦與潁上相同乃傳　所目覩亦祿曾與祿所深知現定於官賑之外每大口加賑錢三百文均與官賑同時散放以節經費佑翁交存錢洋祗俟書來再爲動撥至嗣後如接到貴公所續來欵目自當另行登註以清界限綏翁信已收到矣專泐復請善安附叩春祺不具[  鄉愚弟錢祿曾彭祿頓首]  
[捐廉脩橋]  
　　去春上海縣斐邑尊詣陳家巷致祭鄉賢秦公時以裕伯題橋傾圯特甚面諭該圖董等曰如爾等修整此橋本縣當捐廉百千爲倡兹據圖董秦炳如等投案具禀刻已集捐擇日將橋興修邑尊着俟開工後撥欵可也 
[抗捐請究]  
　　漕河涇地保唐楚卿赴縣禀稱奉諭開濬漕河涇所有工費按畝均派每田一畆酌捐錢四十文小的經辦協濬詎有業户抗諭掯捐叩求提案究追裴邑尊著候批示施行 
[移提人証]  
　　如臬縣移文上海縣請提周陸氏歸案訊辦裴邑尊飭差將陸氏提案訊供着具供結據稱丈夫周當仔因貧迫無聊同我弟陸友三領小婦人來申寄住小南門外桑園地方半月之久卽央媒價賣與王錫雲爲妾得身價洋一百六十元夫及弟取洋歸江北如何又到如臯縣控告實是有意害人邑尊着候核示施行 
[英界公堂瑣案]  
　　包探陳阿九稱顧才寳投捕房訴有珠花一枝交陸氏轉託胡賢來價賣尙未售去向之索還支吾以對意圖呑没爲此拘胡賢來送案顧才寳申訴前情并稱珠花值洋八十元因有急需託伊代售陸氏供與同胡賢來供伊託我將珠花銷售交人閱看議價未定伊卽要索還略遲交付遽　控告今將珠花交案顧又稱胡實圖呑没蔡太守飭顧才寳將珠花領去判罰胡賢來洋五元撥充善舉○包探陳阿九稱席阿四圖竊李狗郎之東洋車被獲後又有張仁福土阿九等言亦失去東洋車向席盤問答稱曹友泉張亭元等串同行竊報捕將一起人拘案請究李狗郎申訴前情張仁福土阿九等各訴失車今旣獲賊請爲究辦席阿四供圖竊東洋車被獲後身遭毆打痛極妄指與曹友泉張亭元等串竊其實並無串竊事曹友泉張亭元同供與我等無干實被誣累蔡太守得供之下飭將席阿四押令指交受買車輛之人再行訊究曹友泉等無干省釋○梁谷興稱開蒸籠店用王阿忠爲夥曾被用透工錢四千餘文因伊貪懶辭歇向索透用工資無着商令覓保再做以便扣除伊不依反敢恃蠻毁壞傢伙爲　交捕送案王阿忠供用透錢文無力交還現求接做將工資扣除蔡太守飭土阿忠交保仍在梁谷興名下爲夥按月量力扣除透支之錢毁壞傢伙亦當修理○工部局巡巿洋人好司稱昨見王阿二之車上載有臭牛肉干違租界定章查問之下據稱在唐子齋所開牛肉莊内故傳唐一併送案王供裝載牛肉確是唐之物唐供臭牛肉原要移棄掩埋不敢出售蔡太守飭將牛肉交捕房棄埋完結○包探王阿二稱王阿四收買公司船上失竊小土案内之葉阿來今己獲案惟王阿四未到葉供收買竊贜之事並無干涉蔡太守飭葉交保候示 
[法捕房瑣事]  
　　小東門外某花烟館於正月間突有流氓某甲前往吸白烟吵擾不休龜子與之爭論甲袖出利刃乘龜子不備向橄欖頭上戳來龜子驚嚇萬分急忙將頭縮進而所帶之帽早被戳破其頭亦已帶傷甲乘間逸出順手搶去銀洋物件當時曾報捕房前日龜子在途遇甲仇人相見分外眼明當卽拉住謂今日爾袖中無刃矣隨扭送捕房昨晨經備捕頭研詰原告訴明緣委捕頭着將甲押候解案○某甲住居英界以放租東洋車度日近來被竊數輛曾投報英捕房前日經英包探陳阿九在八仙橋地方查到東洋車夫甲乙兩人隨卽拘住照章將兩人暫寄八仙橋捕房昨晨解歸大巡捕房經備捕頭研問着將兩人交陳包探帶回英捕房歸案辦理○前日夜半二點鐘時有某甲扭某乙到法捕房據稱被乙竊去棉襔一件因之將乙暫押昨晨經備捕頭研問原告未到據乙稱舊棉襔係友人見我身冷因之給我爲無錢用將襔賣去得錢三百文備捕頭以原告未到着將乙釋放 
[好行其德]  
　　二月十八日本埠長源泰寳號謝筠亭先生交到榮駐英法隨員汪子久太守續募善户英金十五磅向銀號兌見規元七十一兩一錢一分○十九日江裕輪船帶到大通李爰得觀察代陸沈氏善女交到寳一錠批見規元五十四兩八錢六分七釐是皆孳孳爲善洵足爲當世風焉[  上海北巿絲業會館籌賑公所少欽施善昌謹誌]  
[漸推漸廣]  
　　本局戒烟自去秋以至今春灼然著有成效又得衆善士慨然輸助樂爲玉成由此漸推漸廣則皆出自諸善長之賜也陳詠南大善士經辦協賑已竭心力昨又蒙廣爲勸募并益以已所解囊共得鷹洋一百零九元慨助本局經費可知仁人之用心固有不分畛成樂成人美者也謹書數語以鳴謝悃並謝諸君之嘉患焉台銜列後譚幹臣善士助洋廿元唐潔紳善士助洋十元韋璞舟善士助洋五元彭潔生善士助洋二元曹子撝善士助洋五元陸敬南善士助洋五元韋文圃善士助洋五元吳作謀善士助洋五元鍾其俊善士助洋二元唐芝耘善士助洋五元潘鶴琴善士助洋五元江雲甫善士助洋二元蕭炳棠善士助洋三元陳善亭善士助洋五元陳詠南善士助洋三十元同順洋貨號林 
 
 

Page 4

 
 
君交來無名氏助洋二元[  恒濟戒烟局]  
[勸戒服物器用取製田字文]  
　　榕垣惜宇善舉家喻户曉每逢朔望携黄布袋而沿途檢收者更不乏人獨有一易惜之字而人卒不知敬惜者都緣積習相沿弊遂至於日任踐踏汙穢如服物器用之取製　字是也謹按欽定康熙字典十部四畫下引字彚補　字卽内典萬字攷諸釋典如來生時胸中成自然　字苑咸詩云蓮花　字總由天可見分明是字並非不斷紋可比今則取製　字者以爲係　字紋非字也試思名曰　字紋則其用　以爲紋也明　非字而何近日鞋鋪爲射利起見鞋旁皆用　字紋製此新式以導時趨謂花樣新鮮也針缐堅密也日將聖賢字跡置之足跗及破壞則投之糞士且婦女之飾褲亦多刺繡　字噫褻瀆宇跡孰有過於此者他如竹工製器具繡鋪製服飾染坊之印花布紙店之印花紙往往皆以　字爲紋其穢褻則爲時更久恭讀桂宫惜字律内載一女眷以字紙書夾鞋樣男子不行禁止者十罪一婦女繡字於荷包扇插香袋枕上等物不行諭禁者五罪一以字號寫器物上致人坐踐者四罪斯律也文帝以婦女之作尙科罪男子况人之自作獲咎而致人人共入迷途乎且天下蟲魚花鳥新奇奪目者甚多何必狎褻文字而重獲陰譴耶昔楊百行身坐經文舉家害癩土氏敬惜字紙生子王曾爲宋朝名相可知一字卽等六經惜字亦爲惜福唯願樂善君子父詔其子兄勉其弟師徒友朋互相勸誡萬勿取製　字致獲穢褻之罪倘能擴充此意隨時隨地隨人實心而化導之亦人人可造之福也豈特挽回習俗云爾已哉[  古無諸城後覺道人盥薇謹白]  
[古春尊兄先生盛筵招飲醒緣道人以卽席口占佳作二律見示囑和勉步韵并希教正]  
　　秉燭良宵趁快游園非桃李足勾留金博 
酒滿聽歌管彩筆詩狂遞唱酬隔座評花娱老眼繞梁顧曲認嬌㗋二難四美眞豪興飲海呑鯨未肯休○白頭青眼倍相親會與羣賢亦夙因放浪形骸人笑我流連文酒我輸人隨心慕古歡無盡着手成春道有眞古春醫名久著中外皆知爲憶蘭亭修褉事幽情暢叙水之濵花朝後三日海上忘機客張兆熊拜稿 
[古春夫子開歡飲醒緣道人有詩先成卽依原韻奉和並希方家正之]  
　　春夜相期秉燭遊飛觴醉月爪痕留苔岑結契情彌愜杏苑題名願可酬謂鶴亭孝廉醫道十全施妙手歌聲一串弄嬌㗋回思仙桂多芬馥謂汪桂芬眉史輾轉心頭未肯休○孔李通家意倍親殷勤酌酒話前因謂紫詮世丈喜當燕語鶯啼日近接雕龍绣虎人在席皆一時名士滬北繁華千古少汝南褒貶十分眞羣賢畢至皆同德聚處星明照浦濵[  江東小劍蔣文豹拜稿]  
[浙省撫轅抄]  
　　二月十二日金華府經歴龍騰霄交缷回省禀到禀知藩糧會委　運津局差禀覆叩辭○十三日布經歴張禀缷事縣丞周敬敷由京騐看來省禀到○十四日署嵊縣王澤民禀知交缷回省禀到新選永嘉敎諭鄭一夔禀謝考騐叩辭赴任 
[蘇省撫轅抄]  
　　十七日藩轅牌示照得常熟縣丞方廷鴻在任丁憂遺缺查有儘先前補用縣丞朱璜署理署嘉定縣縣丞翟錫翰期滿遺缺查有試用縣丞俞世球署理○十八日前山東學臺陸潤　辭行進京於廿七日起程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
