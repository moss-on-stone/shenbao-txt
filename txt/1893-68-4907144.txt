# 1893 - 68 - 4907144

 

Page 1

 
 
[三百二十九號畫報告白] [  點石齋啓]  
　　美國有某將軍自言能藉槍炮之力徽召雨師一日乘氣毬而上在半空中施放炸藥復令人在炮臺上開槍放炮歴一時許西交縣全無盖亦大言欺人之流也他若人也而立於鳥籠豕也而竟爲人種騙子之一再試技悍賊之倉猝駡人鄙夫遇鐵線之蛇無賴用美人之計掄元者荒謬被　　媳者狡詐難防及所附叢抄等圖說准於二十六日出售再本齋畫報自一號起至三百號止現巳補印齊全欲窺全豹者請來購取爲盼 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩　無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全　本　刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[隴右鐵路說]  
　　余方成鐵路新說有客自隴右來者見而拊掌曰先生之說可謂確矣今日之時世何一處可以不講商務何一處可以不求礦務亦何一處可以不辦鐵路乃兹三者甘省竟無一能焉僕居甘州也久嘗爲甘省籌治法曾論及治甘之道首要在於鐵中簮鐵路之欵巨工艱豫鄂等省尚力有不逮奈何責之於甘顧論甘省之力固萬不能有鐵路而論甘省之勢則又萬不可無鐵路何則鐵路乃商務礦務軍務之總綱也無鐵路則商務難礦務難軍務尤難無往不難甘省其何以自主哉然使新疆以西俄人永無鐵路則勢相均力相敵尚可以高枕無憂如其一無一有則有鐵路者勝乎無鐵路者勝乎此不待决機兩陣之間早知其不敵矣第袖手不爲禍患尚在十年以後勉力爲之艱大卽在耳目之前較遠近權苦樂所以甘爲牛後不爲雞口是眞大可惜也余曰是則然矣其如力之不逮何客盍就力之能逮者言之乎客對曰爲今之計莫如急使人覘俄觀彼之所爲鐵路者奚若吾乃可以决所從事俄人之築鐵路也考也西報互有異同究之起於何省何地始於何年何日核計已成之路共有若干未成之路尚有若干計里推算迨抵吾之邊界當在何年何日是否分叚齊築抑係逐叚挨築每叚寛若干尺長若干丈每叚用鐵若干用木若干用碎石若干用工匠民夫若干難易均算每里約用欵若干以上各節均未有確切指實者其所言者不過曰俄之鐵路已抵黑龍江矣又曰已至理春矣言之者虛而無薄聽之者遂司空見慣其漠不關心也固宜夫泰西立國商與兵相表裏築鐵路爲通商計卽爲用兵計也鐵路未成則徘徊審顧而不敢輕發鐵路旣成則雨驟風馳而不可遏抑所謂守如處女出如脫兎正兵家之善策也俄人鐵路所抵之處卽吾邊疆吃虧之處顧可腦後置之乎論俄地之荒凉較我中國北邊爲尤甚俄欵之支絀較我中國部庫爲尤甚乃我之力不逮俄之力反能逮　必有說以處此矣計惟有擇精明强幹者若干員並帶靈工巧匠若干人前往彼國考察一切用心學習以便我國將來之用而於彼之情狀了然於目灼然於心以爲兩相抵對之計當今中國之人稍有識見者皆以俄患爲慮思禦外侮莫如强兵强兵之術首在致富致富之策要在通商通商之利要在鐵路鐵路不興則諸凡不便卽諸凡艱難屆時爲之則恨其晚先時言之則斥爲誕此殆所謂膏肓之疾僕則旣言之矣言之匪艱行之維艱有非常之人然後有非常之事是所望於識時務之俊傑肩大任之英雄耳余聞客言不覺咨嗟太息而起曰客語雖略露憤激頗亦切中時事鐵路之舉往往爲清議所訾甘肅新疆之鐵路尤爲談時務者所不暇及嘗聞之余友高目生曰全疆大局不患飢而患貧倉多餘粟而兵餉必求規銀礦有銅鉛而沙漠罕通商販形勢散漫轉運艱難百物昂貴糧食獨賤農民因之解體俄人眈眈於疏勒邊徼處心積慮不止一年未得休息彼國鐵路一在托波爾省之求冕城距我伊犂一各五百俄里一在撒馬爾罕省城距我疏勒二千餘俄里英屬印度鐵路之在納爾坪提者數年之後亦當與莎車州相近兩鄰布置不遺餘力邊界首尾七千里距省十餘站或四五十站而新省驅車至蘭省需時兩月有餘所需者白金與軍械蘭州仍一無所有當更求諸遠省鄙人足跡雖不到隴右而耳熟者已能詳之然則該省邊防安司不及早預備該省時務安可不及早整頓而鐵路之築尤爲萬不可緩者已夫中國之防俄大叚在東三省而不知西邊亦未嘗不吃緊惟東三省尚可布置而西顧則地瘠民貧無可籌措信如客言則竟一籌　展雖有善者亦無如之何矣雖然俄國與我甘省新疆接壤之區其地之瘠倍於我其民之貧倍於我而俄乃不遺餘力孶孶於鐵路之工不置安有中國而竟不設一謀坐以待斃者乎姑錄客言以爲甘省當軸者朂 
[京電譯登]  
　　昨接京師來電云現換羊灰褂 
[宏我漢京]  
　　侍衞處爲知照事正月初五日奉旨朕於明日辦事用膳畢卯初二刻由乾清宫檐下乘轎出乾清門走後左門升太和殿看視祝版畢仍走後左門進乾清門至乾清宫檐下降輿還養心殿召見大臣已初二刻由乾清宫檐下乘禮轎出乾清門由景運門進協和門出午門端門天安門大清門正陽門進天壇門至祈年殿拈香畢乘禮轎還壞内齋宫欽此○户部爲片傳事俸餉處案呈所有廂黄正黄二旗應領正月甲米折銀准銀庫付稱本月初十日辰正開放爲此片傳貴旗飭知承辦人員務於是晨赴庫承領莫悮○正月初七日皇上親祭祈榖壇應於前一日入宿壇内齋宫無量殿致齋所有壇内西天門例派副都統六人稽察出入先期經侍衞處開列銜名清單於正月初三日奏請欽派奉硃筆圈出正紅旗滿洲副都統明秀正藍旗蒙古副都統裕德廂藍旗漢軍副都統花尚阿正紅旗滿洲副都統祥普廂曰旗漢軍副都統禮深廂藍旗漢軍副都統吉恒欽此當由侍衞處恭錄知照值年旗轉行各固山遵照○值年旗准兵部爲咨行事武選司案呈查八旗滿蒙漢各省駐防協領佐領防禦驍騎校等缺例於年終彙報一次以憑覈銷歴經遵辦在案今光緒十八年八旗各固山坐補駐防協領等缺應咨值年旗轉行八旗滿蒙漢固山各將本旗駐防坐補各缺造具某缺坐補某人由何出身何項保案抑或曾經擬陪引見奉旨記名者逐一分晰開造清册務於正月初六日以前咨部以憑覈銷勿得延宕○禮部爲知照事儀制司案呈本部具奏正月初十日皇后千秋聖節所有王公文武大小官員均於是日蟒袍補褂等因奉旨依議欽此欽遵到部相應知照各衙門一體遵照○侍衞處爲行查事查定例公侯伯爵人員如非現任大臣侍衞承襲者於承襲後領侍衞内大臣奏請帶領引見或 
 
 

Page 2

 
 
在散秩大臣上行走或授爲侍衞恭候欽定等語相應行查八旗滿蒙漢於光緒十八年年終承襲公侯伯爵有無前項應行帶領引見人員務於三日内查明咨報本處以憑核辦○管理太常寺事務禮部尚書臣宗室崑岡等謹奏爲題請派遣事恭照光緒十九年正月二十三日孝聖憲皇后忌辰應行遣員恭詣慕東陵讀文致祭謹案臣寺祀則内開應由陵上守護公等中題遣一人就近恭往主祭准宗人府將守護公載卓載遷銜名開送前來臣寺繕入題本進呈恭候欽遣一人俟命下之日再由臣寺知照屆期恭往將事十二月十八日奉旨遣奉恩輔國去載卓行禮欽此○内閣漢票簽等處侍讀典籍中書舍人於正月初二日在沙土園安徽會館行圑拜之禮召菊部名優演劇一晝夜○十五善身大臣處爲行查事所有各衙門兼充十五善射人員現在有無升遷調補以及各項事故等情相應行文各衙門查明務於開印前咨報本處以憑覈辦勿得延宕○地安門外舊鼓樓大街元豐木廠乃喬趙盧三人集股開張立有合同以昭遵守客春承領萬壽山養花園工程後各存意見以致失和中秋由海部領得工銀一萬兩清理債務旋以所餘者按股瓜分喬蓄心不良私刻本廠水印以備在外貸銀盧見之立起爭端由趙從中調和許於歳杪給盧本利銀二千兩將股退出至臘月二十四日海部又放工銀八千兩喬不肯具領口稱盧趙欲行搶刦至二十八日一面領銀一面令兄喬二扭盧控諸提署次日喬又以伊弟喬三被盧擄去等情訐控由此遂興大獄耗費巨資不知何日始能了結也 
[派隊赴邊]  
　　新疆巡撫奏調神機營通曉測量機電砲學官兵前往教習砲隊一事曾綴報章兹悉神機營管營各堂憲已派定左翼四旗漢軍砲隊帮操花翎二品頂戴護軍叅領海明爲統帶官威遠勝字隊管隊官記名副都統廣瑞等五員充爲隊官並派書皒兩員隊長六名隊兵五十上名前往計統帶一員月支口分八十兩准帶長夫四名每名月支口分三兩六錢隊官每員月支口分二十七兩准帶長夫二名每名月支口分三兩六錢書手每員月支口分十七兩准帶長夫一名月支口分三兩六分隊長每名月支口分十三兩隊兵每名月支口分十兩每十名准帶長夫四名每名月支口分三兩六錢起程日照章先由神機營墊放兩月以備川資 
[師船瓜代]  
　　日本水師兵船天龍艦來駐滬江歴時巳久曩者曾游歴厦門臺灣等處旋卽回泊吳淞前日日廷飭調筑紫艦來華與天龍艦瓜代聞天龍艦約於今日遄返日東矣 
[船中走水]  
　　新年江通輪船灣泊宜昌未經下駛十一日清曉忽船上客房濃冐出旣而熊熊紅燄照洮耀江心船上人驚懼不敢聲張急將警鐘亂擊水手紛紛赶至提桶取水灌之猶幸人手衆多立時撲滅事後遍加查察始悉有人吹水烟灰於鋪下籮筐内以致上炎云 
[津門新柳]  
　　傅相每於新年邀請西國官商筵宴以聨中外之情本月十六日下午就紫竹林水師營務處肆筵設席邀請各國領事津海新關稅務司並各學堂各局教習計共五十餘人水陸雜陳觥籌交錯筵間佐以西樂音韻悠揚酒闌燈炧施放各種烟花變幻離奇令觀者爲之目眩至九點鐘始盡歡而散○河北大寺於新正十五十七賽會兩日會中有高蹻秧歌花鼓法鼓燈亭香亭雙人重閣等二三十起鈎心鬥角踵事增華元宵佳節街市一律張燈彷彿城開不夜十七夜燈雖已撤而月色如銀三市六街游人如織衣香鬢影逐隊偕來巷尾街頭時聞笑語有一瞽者以甲乙兩人爲導如水母之目蝦迤邐行來每至燈棚瞽者輒問有無花草甲乙逐一對答或含苞或落瓣如數家珍從旁屬耳者均以鼻嗤之謂與戲劇中之瞎子觀燈洵堪寫照○由申來貨以洋藥洋布兩項爲大宗去冬冰凍較早出人意外是以兩項來源均未充足洋藥以旣加釐稅價值昂貴幸土藥盛行凡有烟霞癖者尚可舍彼而就此洋布係津人必需之物無論貧當均用以章身服土布者幾至絶無僅有臘盡正初購布者雲集價遂爲之大漲抱布者流盼望南船幾同望歳物以罕而見珍良然開河以後申地各輪聨檣北上情形又不同矣○十二日馬家口李一柴草廠十六日鍋店街某公館先後不戒於火草廠四無鄰居僅將草垛付之一炬鍋店街則崇墉櫛比且係精華薈萃之區所幸卽時救滅得免殃及池魚○去冬有德法兩國兵船在津守凍保護西商今春河冰已泮遂於十六日展輪他往矣○外郡道府州縣及各營總統統領陸續來濟賀歳並禀要公冠蓋縱横輿驰絡繹侯家後之花叢酒肆更屬擁擠不堪其有劉盤龍之癖者更於小班一擲萬錢夜以繼日聞抽頭兩夜有過千金者其輸贏之鉅已可槪見現以元宵已過各整歸鞭不復看花縱博矣 
[水師紀聞]  
　　長江水師提中協李雨亭協戎於初二日赴金陵賀年兼禀要公旋於初十日轉斾上駛而至蕪湖往故提督李宫保府第公幹十三日爲協戎攬揆良辰部下將領擬上南山之頌稱北海之觴而協戎廉潔自持先期遣人謝絶及屆壽辰泛舟盧洲葦蕩間以避之越日始揚帆回郡○李恊戎現奉上臺檄調署理江陰協篆所遺提中協由貢爵帥札委上游某營魯恊戎前來接署已於元宵節泛舟戾止擇吉廿四日接篆李恊戎俟交代清楚卽當遄赴新任○長江水師提督年例秉卽出巡閱視上下江營伍以重操防去年黄爵帥蒞任時屆九秋轉瞬殘年已盡僅將上江湖口漢陽岳州三鎭各營校閱一周尚餘瓜洲一鎭聞爵帥已筮吉本月廿四日按臨校閱想瓜步江邊舳艫銜接金焦山畔旌斾飛揚當有洋洋大觀也 
[殺人如草]  
　　太平府濵臨揚子江邊田野沃美民俗醕良臨其上者可以效汲長孺之臥治近年會匪蠢動上憲爲正本清源之計嚴飭各地方官辦理保甲並派線捕往來巡緝會匪兔走狐飛遂不免竄伏其間蹤跡詭秘有非外人所能窺測者兹有人從該處行抵鳩江談及賭塲殺人一事殊駭聽聞據言正月初三日南門口柴巷中某薙髮店大開賭塲羣不逞之徒　集其中人頭似蟻蓮漏三商忽有數人挺身而起將年少某甲拘住突出匕首横刺其腋甲一回顧卽言勿爾待某自解衣服聽諸君好爲之於是衆咸稱之爲好漢擁出户外階石上連刺七八下甲始一命嗚呼同黨數十人依然呼盧喝雉譚笑從容夜半始舁屍至屋後荒郊掘地瘞埋當夜行人及鄰近俱有聞見因畏若輩勢燄不敢聲張後聞人言甲姓廖名永亭向係合串黨羽後又改充捕役會中人以其翻覆無常故欲得而甘心旋聞甲之屍身經其姘婦某氏市棺改殮移葬他處後亦不聞有官憲根究此事所言雖得諸傳聞然光天化日之中若輩竟敢横行無忌視人命如草芥豈可視爲細故而忽之耶薙草除根是所望於有緝捕之責者 
[錢江春浪]  
　　新授浙江處州鎭總兵陳雲卿鎭軍濟清由京南下於新正十八日馳抵杭州謁見撫憲赴任之期約在一月上浣也○浙江學政陳六舟宗師札飭通省各學教官出示曉諭凡武生之欠考三次者或因遊學出門或因年老疾病准其縷析呈明如廟給衣頂者亦准赴學呈報由學申詳○大吏度地艮山門内水星閣畔建造火藥局以儲軍火去冬曾列報章日來已慶落成復於圍墻外開掘巨溝畚鍤之工俱責諸省防營勇○兵燹以後西法漸行家有小孩者無不改而種牛痘迄今幾歴三十載保全孩赤數不可以僂指計欲如句之滿面裝花斑如玳瑁者百千萬内殆祗一二人是以窮户小家莫不信受奉行絶少以鼻苗種痘者痘醫束手無策惟有終年困守詈作桶者　無良而已今年立春較早元宵前後卽見有黑布油漆轎奔馳道左至各家分投名片口稱花兒先生到門紛至沓來幾穿户限花兒先生者卽杭諺稱痘醫也據聞某姓家一日之間得此種名片至六七紙嘻亦可笑已○上元佳節人家皆思出外觀燈繡閣小嬌生晨起卽料理鳳頭鞋對鏡簪花涺無母梳時樣新髻凖備銀燈初上扶婢出游不料碧翁翁偏預遣雨師阻人清興幸得嫦娥解事入夜撥開雲霧捧出氷盤照遍大千無殊白晝故雖六街三市路滑如油而鬢影衣香依舊往來不絶至十九日收燈節過又聞急雨跳陳直至二十日清晨猶聞簷溜丁東不絶於耳淡雲微雨護查名花披香殿 
 
 

Page 3

 
 
中人正宜歡喜無量○敷文崇文紫陽三書院定於正月二十四日甄别預期　崧振帥札委候補府李太守金池於是日黎明時赴貢院點名給卷從此春風講舍又將聞絃誦琅然矣 
[布局效工]  
　　湖北織布局機器已安設齊全軋軋之聲聞於四野日前局員將織成之布分呈督撫藩臬諸大憲蕉紅藤綠無殊火浣之奇桂弱橦輕不數拷泥之製他日漸推漸廣利用不窮足國使民在此一舉矣 
[惠通帳略]  
　　惠通銀行去歳生意刻已印成清單計至一千八百九十二年十二月底止除去一切開銷共贏餘英金三萬一千八百四十磅十二先令九辨士現因金銀之價高下懸殊故由董議定將公積英金二十二萬三千六百二十九磅十三先令七辨士歸入帳中連資本贏餘共得英金二十六萬一千四百九十一磅三先令一辨士又以東方俱用銀圓於結帳時將銀一圓作三先令算每一盧比作一先令四辨士七五算照此計算共除去英金二十二萬六千二百三十五磅十六先令再將印度與倫敦來往之生意合算除去三萬三千二百五十二磅十三先令三辨士尚餘英金二千零零二磅十三先令十辨士滚入今年新帳内此外尚有在中國借出者不在其内因抵下之産業俱甚值錢每日可以生息故也目加拉吉打又新設分行意者利源其從此益濬乎 
[意使赴都]  
　　意大利國新簡駐華欽差加厘拿君秉節來滬巳紀報章兹悉前日已乘怡和洋行之怡生輪船赴天津卽須入都供職云 
[春酒言歡]  
　　昨日江南製造局總辦劉康侯觀察設席局中邀請上海縣　大令讌飲亭午大令命駕出城換坐馬車前往 
[拜客例登]  
　　前出使日本大臣李伯行觀察由天津來滬已紀報章昨昨午後三點鐘時觀察身穿素服乘輿入城投刺各衙門謝步前導有頂馬及勛勇數名旣至縣署適黄大令不在署中由家丁出而擋駕 
[文章案結]  
　　本埠文章綢縀店主朱馮壽陸祥卽陸雨生等控元亨保險行買辦殷文榮連次致信藉端索銀會訊情形已詳前報昨日禮拜一下午鐘嗚兩下原被齊集英公堂蔡太守仍會同德國福繙譯官研訊原告延律師威金生聲稱所呈殷之原信内有面懇二字在被告以爲懇應允折收銀一萬兩然雖無聲明所索何項而信中顯見有别情現已逐細譯出一經閱看卽可知殷意圖索賄宜其臨訊不能分解也此等情形實壞各保險公司及經手于預此事者之聲名若論案情憑據巳盡在信中苟不嚴懲必致貽悮大避惟殷作事旣巳如此不知爲何元亨主人尚意存袒護以致掣肘前有公司經手西人司妥薄聲稱文章曾出售底貨見於去年六月内申報告白今特檢呈其實並無專賣底貨之說大凡生意塲中自稱貨色貶價亦是常情本不能藉此爲証况文章保險先保銀一萬五千兩逐次生意推廣加保至三萬兩今情節已明應請定斷被告延鉛律師來案聲稱此事第一堂訊後始來延請本律師所有案情從前並未知悉如照原告律師所說則陸之口供最爲緊要必須查問從無原告來去可以自便之理應請暫緩待陸來滬再斷威律師曰前者陸到案供明奉諭無須再問今被告仍欲陸來案殊非善意且本律師在陸未到案前二日曾向被告告知卽臨審未及問供之先亦曾聲明奉有要差卽須起程殷亦自稱不須延請律師總之此案情節已明前次卽須請斷因欲領事得知此面懇兩字所以緩至如今乃必欲陸再來無非藉圖拖延耳鉛律師聲稱此事現在英總領事卽刑司本須爲兩造查問店本理論帳欵且此案旣以爲大關緊要不得不問况今英總領事本須問供不妨待其來滬再斷威律師曰今見被告所說已可知殷之情虛如必欲延律師何以先不延請及至證據旣明始延請來堂卽可見其居心不善矣鉛律師曰今尚須查間店中實在存本必得將陸質問英總領事亦未必謂不須問陸訊至此蔡太守諭曰此事文章先來案控告原係華人控華人惟被告乃德商所用之人商諸福繙譯官以爲元亨似須千預故訂期會審陸當時先已聲叙問明後卽動身總之案情不特須問兩造見證尚須以筆據爲實憑今筆據巳有卽可以定斷若賠欵之如何非原控本意原可不論數目前次訊供照本分府之意卽欲定斷因福繙譯官雖明白華文尚不能細味信中實在情節是以暫緩也鉛律師稱今旣未定斷可否先行聲說幾句蓋因向來買辦本有用錢之規矩原非别有意見若專論用錢似無甚錯　卽信中面懇兩字亦不過爲查得存貨祗九千餘兩意欲商懇其允許折收一萬兩也威律師稱前者殷來案自稱保險之事與伊無涉並不爲保險起見言猶在耳卽索用錢亦惟元亨主人是尚不能向主顧論也太守復諭曰此案若論華人控華人本無用律師申辯原因被告旣有洋東來案故聽憑延請威律師稱此案未控之先中國新聞紙早有文章已延威某之說並非突然延請卽謂用錢不論何項亦總無加一之理鉛律師聲稱此項存本帳簿逐次交來亦有可欵太守曰旣論帳簿先須問究竟共有幾本殷稱其實共有二十五本太守曰然則此案原告所控本無錯悮簿現在鉛律師所稱買辦並無一萬之說亦未在洋東面前挑弄周折本分府本未問及可不必論鉛律師曰此案買辦向原告需索原有不是之處當令其從此改海太守遂手書堂諭曰查文章綢縀號東朱馮壽陸雨生等控德商元亨洋行買辦殷文榮因該行議賠文章號保險銀兩殷文榮四次寫信致該號東夥邀赴茶館索賄掯賠一案據殷文榮供信函與吃茶均有其事查信内有面懇之事想在高明諒能洞鑒是否何如望乞復知等語雖不認需索銀洋而如此語氣别無可以解釋之處則所控該買辦殷文榮向文章號東需索寶非無因姑念銀未入手此例係屬不應今旣自知悔過從寛當堂申飭此後如再有前項需索情事定予并究案遂完結 
[觀察慮囚]  
　　太倉州程直刺飭差押解毆斃竊賊王朝太之兇犯楊福榮卽阿金到申已詳前報前日江海關道聶觀察牌示本月二十五日過堂昨已屆期清晨觀察飭差役至上海縣中傳齊刑書禁卒人等到轅伺候隨由縣監提楊解往鐘鳴十下觀察升坐大堂研訊之下楊供稱小的係太倉州人年二十三歳向以捕蟹爲生去年八月二十左右不記日期中途見王竊取鄰人某甲田中之芋遂向甲告知將王拘獲甲等卽羣起肆擊小的惟在旁略毆一下不料悮中天靈蓋以致斃命當將屍身抛入河中後壬之族人得知其事將屍撈獲投州署控告州尊程大老爺拘小的訊供收禁今奉解案只乞施恩觀察一再研詰楊直認不諱遂飭發上海縣收禁聽候備文發回道路傳言聞楊已擬定徒罪云 
[篙師荷校]  
　　前日午後船户王德順刺舟本邑英租界觀音閣碼頭與江蘇糧道景月汀觀察之官察爲鄰王妻不知因何與船婦徐氏口角一腔氣忿苦無所宣躍入河中意圖自盡事爲觀察之家丁所見向王申斥王置若罔聞家丁乃據情禀明觀察觀察大怒立飭從人將王拘送上海縣訊辨晚間黄愛棠大令升堂研訊王供稱小的係金陵人年二十四歳去臘二十三日由某處到申停泊觀音閣碼頭與糧道大人坐船相離不遠昨日船婦徐氏言妻子與其夫有私妻子忿不能平向之爭論詞鋒偶挫以致投入河中忽有糧道大人之家丁將小的解送案下大令謂爾旣藉端生事及至旁人喝阻尚敢不依判令枷號半月發頭門示衆 
[醍醐灌頂]  
　　浦東人某甲年近古稀祗生一子年未成立旣無立錐之地又鮮擔石之儲於是頂禮空王沿門門托鉢善男信女念其年邁無依頓發慈悲不吝推解每月給以洋銀二三枚俾爲餬口計甲遂在法界菜市街相近賃某老虎灶樓面安排一楊棲息其中以視利之匍匐街頭餐風飲露其勞逸迥不同矣甲子曾向店主借貸青蚨數百翼約日歸還前日店主因期限已屆向之索取甲不肯承認反將店主辱駡甚致攘臂揮拳究以年老力衰不能取勝遂奔至樓上將便桶傾下店主猝不及仿飽受木樨香味樓下所置水缸水鍋無一不徧霑餘臭觀者寞不掩口胡盧店主本欲將甲扭送捕房念其年邁不與計較故得含糊了事然念佛人如此惡作劇豈亦如來所傳授耶 
 
 

Page 4

 
 
[因娼肇禍]  
　　前日午後兩點鐘時前出使日本大臣李伯行觀察由天津抵埠時本邑印委各員齊往迎迓上海縣黄大令之輿夫名阿春者約同肩銜牌之阿狗至天地一家春茶肆後花烟館閒逛不知何故與烟娼口角兩不相下旋致爭毆彼脚此拳擊毁雜物不少適有巡街捕至奮力拘拿阿春不依又將巡捕毆擊巡捕大怒將阿春阿狗一併拘獲意欲扭至捕房行未數武爲縣中辦差家丁董姓所見向之解勸捕嗔董出頭霸阻一併拘拿旣入捕房捕頭飭卽分别管押差役得悉立向大令禀報大令回署後飭差役薛貴持名片至法讞員葛蕃甫同轉公館稟述前情同轉飭家丁至捕房將董先行保出阿春阿狗則須解案發落 
[醉裏尋花]  
　　法界新街一帶每當黄昏以後卽有無鹽嫫母徙倚門前勾引游客前夜兩點鐘時有某輪船上水手爛醉如泥獨行踽踽與某烟妓一見心傾謂今夜須回船上未能枕倚神雞請與卿一度春風當酬洋五角妓頷之及出門轉瞬復來謂囊中尚有洋銀一元忽歸烏有定被烟妓所竊該烟妓等不肯承認互相爭論水手卽赴大自鳴鐘捕房控訴捕頭立飭巡捕將鴇婦及烟妓帶至捕房諭令該鴇婦出洋一元以了其事鴇婦允之及出外鴇婦烟妓尾隨水手之後指手畫脚百般詈駡該水手低頭不語喚車逕去 
[闊賊]  
　　滬上呼舉止豪華者爲闊客不謂妙手空空兄亦有效其行徑者則適成爲闊賊而已矣有朱雲林者籍隷姑蘇向在滬地開設玉器店資本素裕不愧多財善買祗以朱性好揮霍解囊不吝曾不數年將祖遺産物悉數用罄衣歸質庫僕隷豪門向之自居闊客者至此已不堪回首遂從梁上君子遊手敏心靈盡得其中奥窔常於夜靜更深時一試其技去年在英租界竊物由英包探查獲人贓送往公廨懲辦朱有胞兄某甲在某烟館爲夥聞弟出此下策鬱鬱不樂遂成疾病數日命赴黄泉朱自此益無顧忌在法界高第里賃得第三十一號平屋一問與其母同居其母年老龍鍾不暇問子之所爲去秋以來在英法兩租界中竊物不少去臘底又在法界瑞福里粤東人鄭玉成家竊得狐皮袍褂典抑洋銀數十元意氣爲之頓豪每日駕輕車策駿馬馳騁康莊向之自居闊客者今則又成闊賊矣法捕房包探知其行蹤詭秘立卽扣住在身畔搜出豹頭皮馬甲一件於廿三日送至公堂訊問朱供認行竊七次嗣經包探再三盤問兩日之間又供出竊案數起惟不肯將押票呈出昨經王郁孫三包探至高第里搜查當在柴堆中檢得白布小包檢視之餘内有押劵九十一張其中以大興押店爲最多祗此一家已有押劵四十張又榮興押店十張其餘均在英法美三租界及城廂内外押店三包探禀請葛同轉分給名片於昨日吊贓闊賊之下塲如此聞風者亦可知所儆矣 
[英界公堂瑣案]  
　　包探秦少卿稟朱阿六被林封卿竊取棉被一條拘獲人贓交捕送案林投案請領失贓朱供係蘇州人初犯行竊蔡太守判管押七日贓給林領○包探李錦堂禀張福堂等在老虎灶摇會突被羅阿二張和尚等奪取洋銀及將羅張二人拘住盤詰則稱因賭起釁今特送案請究張福堂申訴前情羅張同供張福堂等並非摇會實係賭錢小的等因輸錢口角不敢奪洋蔡太守飭將羅等交該包探墆回捕房查明是否摇會抑係賭傳再行覆訊○包探陳阿九禀包阿榮竊取吳光太洋烟筒一枝查獲人贓送案吳投案請領蔡太守判將吳管押十日烟筒給包領去○三百零七號華捕禀昨見粤人馮金弟倚醉在路胡閙是以拘案馮烟醉後糊塗尚求恩宥蔡太守見馮宿酒未醒判押二日以示薄懲○包探何瑞福禀金阿三前因犯事逐回浦東今又來滬酗酒滋事金供有事來滬不敢犯事蔡太守判押候笞責一百板驅逐出境不許冉至租界○包探唐寶榮禀孫仁福行竊沙遜洋行房屋門上拈手十三個售與陳阿金八個傅龍啓五個孩子阮有年得錢分用一併送案沙遜洋行管門人陸芝保請領失贓孫認竊求恩阮供孫給錢五十文徐傅同供不知竊贓悮行收下蔡太守判孫笞責一百板管押一月徐罰洋七元傅罰洋五元贓給陸領○二百二十八號華捕禀張和尚在路旁擺攤擲骰賭錢張供藉賣荸薺餬口不敢犯賭蔡太守判管押七日賭其銷毁○三百二十六號巡捕禀吳永林竊取耶松船廠舊鐵四十磅阻獲人贓送案吳永林供傭工度日偶因貪小拾取舊鐵蔡太守判枷號七日期滿管押七日贓存捕房給還失主 
[法捕房瑣事]  
　　小工在金利源太古等碼頭行竊客商之米業已屢登報牘昨有包探夥在新開河浜見兩小工扛煤籮一隻内置曰米一擔有餘向四而去探夥心知有異潛尾其後見兩人將米送人潮州人郭姓所開益利烟館内藏於密室中探夥跟蹤而入欲將小工拘拿郭竟將小工縱逸出頭硬霸與探夥爲難探夥將郭扭送捕房捕頭訊知該烟館前曾聚賭判罰卽著管押候解公堂請究○酒保某甲向法租界西得興里密波人某氏索錢口角之餘扭至大自鳴鐘捕房甲稱該氏家中鬥麻雀牌前曾誘我往賭故相認識至去秋向我借洋四元約日歸還遷延已久不付分毫今日又向索取忽有素不認識之某乙挺身而出欲與我爲難祗得同來伸訴該氏稱去年四月間被甲借去洋數元至中秋節結算伊尚欠我洋四角乙稱在英大馬路謙和洋行爲夥向該氏索欠不敢帮兇捕頭以所言均有不盡不實卽行叱退如有屈抑可赴公堂具控不准自相吵閙 
[薪水助賑]  
　　昨接城濟堂主人惠函云兹有歇夥某甲薪水二十三天計錢二千三百文罰助賑濟姑隱其名俾知改過兹送上英洋三元二角祈檢收入册並請代爲登報俾衆周知敝所謬承囑付惟有照錄來函藉副雅意除已掣收條外合綴數言爲災民謝 
[巾幗救災]  
　　魯論註夫爲妻綱與禮記夫婦和相表裏可見倫常之大無不起自閨闈有時痛失所天而濟世之誠始終如一其相助　理迄今日而憬然悟矣兹有女善士無名氏發願助規銀五百兩由順元莊交來委解災區求故夫早昇極樂世界巾幗中人慷慨救世而當存游惕猶見平日之倡隨器識不凡深明大義願傾資以蘇困惟修德以隱名冥漠有知當亦樂其黽勉從事焉報施不爽穹　自有權衡耳上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟臺瑣誌]  
　　月之初十日烟臺會館街某烟館門首臥一丐者凍餓交併氣息僅屬三夜復被狼嚙遂赴泉臺次日經地保藁斂埋葬荒郊以人烟稠密之區山林猛獸竟敢公然噬人清平世界豈應有此○烟臺西南有玉皇山岡巒埋伏樹木忽蘢其上有玉皇廟近年重加修葺星題月牖金碧輝煌香火頓勝於昔俗以初九日爲玉皇誕辰招集梨園登臺演唱一聲檀板觀者雲屯善男子善女人虔爇心香深深膜拜頗有舉國若狂之勢○月之十一日爲孝全成皇后忌辰福建會館照常演戲巡政廳近在咫尺葉二　飭差諭令停止該戲班置若罔聞二尹怒甚傳案笞責並令荷校門前以爲不敬者儆由是各戲園相率停止遨游街巷不復聞絲竹聲矣○各處賭攤前經道憲禁止無敢呼盧喝雉者時值新年若輩以爲金吾不禁不妨重整旂鼓十四日又爲保甲局封閉似此實力稽查以爲此後賭風可以少忌矣不意附近村○復有一種無賴少年同惡相濟專以引誘爲事招摇撞騙無所不至其害更甚於賭攤有稽查之責者其亦有所聞否○然放花爆往往肇事附近各村延及柴欄草垛者時有所聞無如好事者流依舊興高采烈星星不滅將成燎原不可不早爲禁止也○升任東海關監督劉觀察尚未蒞任兹於十九日由旅順來烟旋於二十日乘輪至威海聞將由威海赴津謁見大憲商辦要公 
[清江雜紀]  
　　上元佳節燈市喧闐就中以合字營所製爲最佳其間如龍燈蝦燈蟹燈兔燈色色新奇引人入勝復扮成故事選幼孩之眉目清秀者揉羅被縠宛若十二三好女郎妙舞清歌醉心蕩魄淮海水師則以燈繖爭勝玲瓏剔透巧不可階更以人裝成大小二獅盤舞廻旋毫不費力昇平景象莫過於斯所惜滬上一隅碩腹賈富家郎但知縱酒迷花無此豪情勝概相形之下未免自愧不如矣○正月十四日二更時小馬號某姓家失愼燒去草屋三椽或云火爲匪人所種是耶非耶○十七日清河縣翁邑侯飭提盜犯三名押赴市曹正法聞三犯皆阜寗馬快行刦厘捐分局是以懸百藁街也○謝子受觀察於十八日行抵浦江擇吉二十日卯時接印 
[上海虹口元濟善堂施醫給藥一文愿第一次清單]  
　　正大局來聚康莊振興行求平安二户各洋五元樹德堂吳名士棉力人浴佛子求保平安内子冥福五户各洋二元吳蕙堂初雨村吳興不留名鄭德清隱名士鴻記隱名氏華彰號八户各洋一元姜同泰來姜忠堂洋三元五角泰和行陳張氏洋四元黄敏田十二願全年洋四元吳務齋陳焯二户各一元大東門外百漢碑硯主人萬天相二户各二元馬松江余古艾朱澹軒余記四户各五角李記四角周洪合一角萬祥永綢莊來祥記三願全年免憂氏昌記無名氏壽記四户各二願桐記頌記秉志記丹記子記上已生隱逸氏七户各一願全年合洋六元二角錢四十八文天順祥來積德堂積善堂二户各一元均金氏無名氏問禮生不留名銅柱書屋吟紅書屋無名氏無名氏八户各五角清懷堂愛惠堂勉　堂三户各二角滌慮子五色雲中客問心堂警懷生四户各一角無名氏洋一元五角李慶杰力絀心餘人二户各一元山陰逸民從善氏二户　五角重慶船陳經和二户各一元陳欣榮無名氏陳雪佳三户各五角老太古行陳陳岳樵孫竹奄陳管一簡綺堂招晃如周維六户合洋三元陳厚甫無名氏二户各一元戴庸齋知非之盧錫榮三户合五角朱渭泉三角丁式甫二角公和祥住宅陳宅一元黄俊卿五角周宅三角黄遜崑二角周宅一角永達仁絲號善忘人二元顧隱名一角洪濟源二元元順正一元厚朴十八兩樂英堂求平安氏許明高三户各五角大豐洋貨號十元李鹿鳴王茂春黄如興三户合洋八角無名氏雇工人求平安三户合洋一元廣惠和顔隱名鎭昌莊三户各五角周浦來夏史青允麐燮洪季侯四户合洋四元山右雲州芸閣五角德興行來黄張氏江夏氏黄熾培蔡俊階黄彩石五户合洋四角立大莊二角怡和棧子記德記東記三户合洋七角蔡作文歐氏妹合洋三角隱名氏不留名二户合洋七角寶儉堂五寶無名氏三户合洋一元劉遜圃衞記林與金劉燦標四户合洋五角隱名氏對開二個程張程衆友合錢一百十一文莊子明朱志登孫伯翔三户合洋一元錢四十文程茂生錢紀堂孔匯生三户合洋一角錢五十文吳桂生一願全年錢三百六十文明目子錢三百六十文孚惠莊銅洋一元○以上共收英洋九十八元六角大錢九百六十九文銅洋一元對開二個另常捐源滄洋貨號每日五十願　記十願源遠堂誠記靜枱軒傅程茂生三户各三願衆友康健棣秀堂陳二户各二願錢紀堂孔匯生二户各一願厚朴十八兩合併聲明 
 
 
 

Page 10

 
 
   
 
