# 1921 - 83 - 4917278

 

Page 1

 
 
   
 
 

Page 2

 
 
   
 
 

Page 3

 
 
時評 
[自稱皇帝（冷）]  
　　政府與奉張方在力辯復辟之謡而鄂西巨匪乃竟有自稱皇帝者可知人愈愚而膽愈大爲亦愈妄彼武人雖專斷尚不若匪之明目張膽肆無忌憚耳 
　　雖然古人有言上行下效彼巨匪之敢於如此者不但其愚使然亦習見乎所謂剿匪之軍人者雖無自稱皇帝之明文而其攬權越分欺衆凌人之舉動固無一不含皇帝之念於其間習而化之不幾相應而出也嗚呼此固民國不幸之妖孼然亦未始非預示之警信使國人早有所覺悟得斷絶其禍原也 
[命令]  
　　三月三十日大總統令署司法總長董康呈請任命恒璋爲黑龍江高等審判廳廳長應照准此令 
　　又令署司法總長董康呈奉天輯安縣監犯張立功等因股匪到獄一案禦匪守法情堪喜尚擬請分别宣告特赦减刑等語本大總統依照約法第四十條宣告特赦張立功將原判徒刑刑期免其執行孟廣發原判一等有期徒刑十五年减爲一等有期徒刑十年以昭激勸此令 
[專電一]  
　　北京電　參陸處艶（二十九）電曹錕蒙氛益烈援軍兵單前决直奉軍三萬平庫張使允出一師尊處處必能一律辦理事關國家安危請速裁復（三十日下午一鐘） 
　　北京電　曹銳由保定電院處直軍援蒙自應遵辦已由曹使分電二十三四五六各師及吴副使馮旅商抽調辦法請籌的欵開拔 
　　北京電　援庫第二支隊駐滂江北三音布拉克第三支隊駐滂西北八音布拉克第四支隊駐滂東北得利斯沼高營駐滂周營亦退滂第五支隊駐滂係二十七日情况 
　　北京電　外部以蒙匪中有多數日人及日械將向日使小幡提抗議（三十一日下午一鐘） 
　　北京電　陳毅漾（二十三）電敵巧（十八）日攻恰路邦道親督戰禡（二十二）不支率隊護商民向滿站退却現毅已抵烏金斯克卽日晋京待罪 
　　北京電　陳毅電紅黨計劃由色楚格河西岸進兵宜乘其未出兵先催南路各援軍進規烏叨東路令黑省出兵車盟並派輕騎隊赴桑旗以斷敵人後再令奉察分路進兵迅圖恢復若再因循循患更難收拾（三十一日下午二鐘） 
　　北京電　院電鄒芬恰失守恐敵悉力南犯着固守滂江勿再後退中央正在妥籌接濟（三十一日下午二鐘） 
　　北京電　褚其祥電自退駐伊拉河後敵進攻十餘次我軍又死傷七八百現抵伊不齊一帶（三十日下午二鐘） 
　　北京電　陳使參謀長范熙績已至昂昂溪站因無車不能前進請電哈滿司令宋督辦無論何項車輛准其搭附回京已電黑督宋督辦查照（三十日下午一鐘） 
　　北京電　内務部現籌議科布多歸併新疆議案預備提出國務會議 
　　北京電　南滿路忽限止難民運送數目每日不得過九百部向南滿交涉每日運二千並增京奉車輛隨到隨運難民在貝加爾已有五萬候車（三十日下午一鐘） 
　　北京電　吳俊陛艶（二十九）電就職孫烈臣艶（二十九）電交代吳另電府院治黑三策一防匪擾路二趕辦黑阿局部通商三取締俄黨 
　　北京電　敎范昨出席閣議提出敎育費每月二十五萬無論如何應如期發放討論結果由交部鹽署分籌仍解財部照發至四個月欠薪亦議定分期四個月補給席散范到部召敎職員聯席會議代表宣示閣議内容代表等以欠薪分償一層能否承認須付會議分决對辭出卽發通告訂今日一鐘開會如通過明日可回復上課並聞交部認籌之欵本日允解出三十萬連同財部所撥可併發兩月薪費（三十日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　范源濂今日到院與葉恭綽會商敎育基金葉已允維持又潘復亦答應在鹽稅項下通融若干敎育基金已有眉目（三十日下午二鐘） 
　　北京電　徐手諭外長云載漪來京係前内閣認可政府應嚴行監視如外交團定須解新不必固執 
　　北京電　張作霖電府長江下游地位重要請催王士珍速卽到任否則另選賢能繼任府覆已催王使卽速南下（三十日下午二鐘） 
　　北京電　張景惠今日八點到九點謁靳（三十日下午一鐘） 
　　北京電　張勲並未來京報載住永康胡同不實（三十日下午三鐘） 
　　北京電　奉張電東省鹽務積弊甚深亟應整頓緝私現定收額六百六十萬元爲比較以四百二十餘萬解中央二百四十萬撥歸邊防費餘數悉充緝私費用（三十日下午七鐘） 
　　北京電　交部咨外部向日使抗議東三省日設電報電話謂協定已廢此項設施應撤去（三十日下午一鐘） 
　　北京電　靳言中央政費由千三百萬減至五百萬各省再不協濟予總算對得住人（三十一日下午二鐘） 
　　北京電　財周以政費無出商准交葉印發特種庫劵五百萬分向華銀團抵現由四路收入擔保（三十日下午三鐘） 
　　北京電　湘電四月二日召省議會舉省長四月二十日自治根本法開審查會（三十日下午一鐘） 
　　北京電　赴日記者潘鼎新等四名三十一夕取道奉韓渡日（三十日下午一鐘） 
　　北京電顧使電德國商民鑒於各國二次封鎖要塞萊因河駐守比軍生機斷絶勢將暴動惟協商國聯軍總司令已將各鎭軍隊約束妥協並派武裝警察彈壓德境前途諒無意外（三十日下午七鐘） 
　　北京電　倫敦電英俄十六簽訂商約後克拉新已受正式招待克運動英首先承認亦塔政府英政府電艾使及監管會英代表雙方查覆（三十日下午一鐘） 
　　北京電　唐在復由羅馬電萬國農會常駐員李世中調荷蘭使署秘書請遴派（派十一日下午二鐘） 
　　北京電　昨午柯尚寗齎俄約草案六十餘條赴部見朱秘書（三十一日下午二鐘） 
　　北京電　優林流行病已愈羅素熱度今退至八十七度（三十一日下午二鐘） 
　　北京電　小吕宋華商會請向美政府交涉取消菲列賓所定簿件苛律（三十一日下午二鐘） 
　　北京電　外部承認盧森保國之德債劵惟俄人手之德債劵將來另議（三十一日下午二鐘） 
　　北京電　海部覆外部云安南停留粤艦保民號案本部派秦玉麒往提後因經費中斷請假回京現該艦在安南費用甚大若再延不收回債務愈大誠如尊函所言已催財政部發欵五萬再派秦前往（三十日下午一鐘） 
　　北京電　吉長路向日本大和商會購枕木十五萬（三十日下午一鐘） 
　　北京電　唐山工校全體反對工校機械科移滬已電葉恭綽取消原議（三十日下午一鐘） 
　　北京電　交部通告救災火車運輸免費再展期至五月底（三十日下午十鐘） 
　　北京電　航空郵便每封角八中角二歸航署六分歸郵局另印航空郵票京滬間下半年搭客每早七點起航行（三十一日下午二鐘） 
　　北京電　陸榮廷感（二十七）日電院許崇智圖桂陳競存力顧大局未同意此間已囑陳炳焜按兵不動此電實含桂粤接洽意味（三十一日下午二鐘） 
　　北京電　重慶電劉熊兩軍在成都北衝突形勢擴大川局又擾（三十日下午十鐘） 
　　北京電　部復劉承恩鄂選舉準備完竣至慰希趕辦（三十一日下午二鐘） 
　　漢口電　聞鄂西咸豐縣有巨匪聶眞娃自稱大齊國皇帝建元和興勢甚猖獗王都慶已派軍兩營往剿（三十一日下午四鐘） 
　　香港電　女子爭選舉權未已昨省議會議員多避席未議而散日前女子團大閙省會後謁孫問其人數答五百餘人孫謂能如是須堅持到底謁陳則謂可畀選舉權惟縣長被選權則否因婦人有生理上關係對於政務每因停頓故輿論以孫陳語均滑稽 
　　香港電　聞外團决撥關餘四十萬爲治河費惟由稅司經管（以上三十一日下午五鐘） 
世界路透電 
[匈國復辟失敗記]  
　　三十日匈京電加爾專斷政變之失敗似由於斯台拉滿格軍隊及匈京戍兵一部分反對所致加爾最先出現於斯台拉滿格該處里哈將軍不允助之加爾乃偕二友前赴匈京請攝政員交讓政權郝齊氏不允並勸加爾遄回瑞士加爾即偕台里基氏離京但託病逗遛於斯台拉滿格駐匈英法意三國委員昨在此間會商英委員後邀郝齊海軍大將告以協約國反對復辟之决議 
　　三十日瑞士京城電加爾之回匈京瑞士政府大爲驚異蓋初未聞其離境也加爾之出境無庸領取執照或知照當道如希王康斯丹丁然惟不得在瑞士境内爲政治運動瑞士政府今保留關於加爾歸來時應施方法之權利 
　　三十日倫敦電加爾謀稱帝匈牙利各報爲之大震蓋已忘耶穌復活節之專斷政變乃計畫於數星期前矣（按二月初路透電稱聞哈浦斯堡皇室之黨人在聖摩里資議决加爾須於耶穌復活節回至匈京蓋匈牙利現欲有君也）加爾由瑞士出發之詳情今仍未悉惟英國官電證實加爾在匈京受冷遇之說且謂匈國加爾之黨爲數寥寥顯僅以軍閥爲限加爾刻在斯台拉滿柯受軍隊監視加爾現待機會復回瑞士惟瑞士將否容納此濳逃客尚在不可知之數據某要津宣稱英政府不能容忍匈國之復辟此事徒足引起匈國内訌且將啓中歐之戰爭蓋加爾旣登皇位將施行兼併政策而與匈毗連之各國均將羣起抗之也 
　　三十日羅馬電協約國關於加爾回國事已交換牒文决議儘速解决此事均以爲未便容許匈國之復辟匈京來電雖有佳訊但匈國攝政員郝齊海軍大將近曾語某法人謂彼殊贊成復辟 
[英國礦工聯合會之决議]  
　　三十日倫敦電礦工聯合會告知工部大臣賀恩氏謂該會已决定於三月三十一日夜半撤回煤礦所有之工人連同抽水工人與引擎工人在内 
[美日談判之更張]  
　　三十一日倫敦電泰晤士報載電據紐約導報稱哈定總統已許駐東京美大使摩里斯氏辭職聞現政府不欲即行承認摩里斯氏與幣原所訂之條約而主依廣大之基礎談判關於美日之各問題並視雅泊爭端之解决爲預備談判中必要之舉 
[美總理之新銀團談]  
　　三十日華盛頓電國務卿休士氏通告摩根公司謂政府贊成對華新銀行團所含之原則 
[英書記之中國賑災文]  
　　二十日倫敦電中國災賑經費籌募會之名舉書記杜諾文氏著文於亞洲雜誌條議種種改革辦法以期中國因目前奇災而有之生命喪失此後縱不能免亦可减少渠主張農林專校如金陵大學所有者宜擴張之而由政府予以扶助蓋北省廣植樹林不獨可增多雨量且森林可爲國家收入之源與人民生利之具也渠又希望民國制度之下爲民領袖者能奮力廢除社會制度致饑荒難免者之根本上錯誤即多妻制早婚習慣與生率過多是已 
太平洋路透電 
[政府辦理蒙事之一說]  
　　三十日北京電據半官消息京奉將各派兵兩師取道察哈爾赴庫此舉志在示威如蒙人願居中國主權下而享自治權則可免開戰換言之即中國願恢復一九一二年恰克圖條約之舊狀而自處於俄國前對蒙所處之地位惟聲明中國不欲與組成恩琴軍之匪徒談判須與蒙人直接談判並當籌議勦治外蒙匪隊此爲首先應考慮之事件然後中政府將聽令蒙人自辦其内政 
[北方近事記]  
　　二十三日北京電哈爾濱消息該處罪犯二百五十七人於三月二十二日起開始絶食俾使華員趕速審判俄人之案件蓋俄人之案件因須將俄文譯成漢文費時甚久也 
　　三十一日北京電京滬間航空事務於六七月間可以開辦其所携郵件當道議每函於尋常應付之郵資外增收一角八分 
　　三十日北京電徐總統致電哈定總統申謝美總統與人民慷慨輸捐振濟中國災民之厚意 
　　三十日北京電辛博遜氏今晨赴滬擬由滬前往倫敦辛於啓程前曾語路透代表謂外間所傳彼此行乃爲運動取銷治外法權之說實屬不確外交部代表某氏後亦有同樣之聲明 
[東俄近事記]  
　　三十一日海參崴電加浦爾部下之洛志維資基將軍希圖起事爲當道所拘此外被拘者尚有數人日本軍事當道宣稱日軍並未贊助此種叛舉凡入海參崴境志在反對政府之任何武裝隊伍均將勒令繳械云 
國内要聞 
[路透電發表新銀團文件]  
　　三十一日上海消息路透電社前曾宣佈新銀行團之文件於上年九月二十八日由駐京英美法日使署密交外交部此項文件前已發表今承駐滬美總領事以全文送交路透社計七十一頁内含一九一八年七月至一九二○年五月間英美法日四國往來之牒文函件新銀行團産生與組織之曆史於此可覩焉其文件篇幅過長路透社特撮其要略如下 
　　（一）新銀行團由美政府首先倡議一九一八年七月九日國務院致文美國銀行家曰此次戰爭使英法日美等國處於和諾互助之狀態前關於國外利益各事所具競爭熱烈之精神今易以交互提携之精神職是之故以美英法日財政家組織四國團體辦理中政府借欵事務似爲適宜之舉 
　　（二）美政府旋即以此項計畫通告英法日三國政府繼開預備談判後即在巴黎召集英美法日四國銀行家大會於一九一九年五月十日開會至十二日閉會該大會贊成新銀行團根本原則如下（甲）除關於實業事務（鐵路在内）於此已得實在之進步者外現所存在之中國借欵合同及取捨權均歸共同分配（乙）聯合辦理將來各項借欵事務大會並贊成草合同内列八欵規定四方面之權利與義務交與各銀團續行考慮商諸美國政府該合同定期限五年 
　　（三）談判進行毫無頓挫延至一九一九年六月日本銀團忽稱日本於滿蒙二地有特别關係故日本在滿蒙境内所享之權利與取舍權應置例外不受所議合同之約束（見一九一九年六月十四日小田切致拉門德函）日銀團此舉旋成談判主要之阻力使所議合同延宕一年始得告成 
　　（四）與英法銀團商酌後拉門德即通知日本銀團告以三國銀團意見一致以爲滿蒙爲中國重要部分若將滿蒙圈出新銀行團範圍之外乃不可承認之事但此問題甚關重大三國銀團現將此事呈報各本國政府（見一九一九年六月二十三日拉門德覆小田切之函） 
　　（五）果如所料美國國務院力爲美銀團後援藍辛於七月三十日致駐華盛頓日本大使之公文中聲明新銀行團爲謀求完善之具若保留區域則徒傷其效用新銀行團爲增進在華最有關係者相互間國際協同動作之物若限制其活動則徒損其能力八月十一日美國外務部亦採行同樣行動 
　　（六）日政府向守沉默但至八月二十七日乃切實聲明贊助日銀團所採滿蒙除外之要求惟其保留區域已減爲南滿與東内蒙矣（見八月二十七日日本致美國務院之文） 
　　（七）西方三强國於日政府切實說明其態度後互換公文堅不允圈出南滿與東内蒙日本至是徐徐讓步美滿調解終乃告成此談判時期中之公文可列表如下（甲）一九一九年八月二十七日美國務院照會日使謂美政府不能接受日本所提出之保留美政府以爲此種保留如竟接受則其他各政府各銀團以寛大無私之精神所辦理之計畫中竟參雜專獨的政治要求權美政府以爲於新銀行團關係中承認利益範圍則在中國合法的國家感情或各國在華關係之觀念點上皆爲禍害同時美國務院又聲明其他各政府皆無侵碍日本在南滿東内蒙現有利益之意國際銀行團五月十一日合同不包抱（一）已有産業上利益如南滿鐵路四平街與鄭家屯鐵路撫順煤礦等是（二）擴張已開鐵路之現有優先權如四鄭鐵路擬展至洮南吉長鐵路擬展至會寗是（乙）一九一九年十一月二十日英外部牒致日使亦拒絶其保留認爲與新銀行團根本主義相反英外相克松貴族雖承認日本在南滿之某種事業不在新銀行團範圍之内但不承認日本在東内蒙有專獨利益之要求並謂東内蒙之南面疆界簡直包圍北京（丙）一九二○年三月二日日本牒致美國務院謂日本在毘連朝鮮之滿蒙境内所興辦之事業常涉及與日本安全至有關係之問題所謂日本在南滿與東内蒙之特殊利益者即在此也再西比利亞之情勢隨時可危及日本之安全與遠東之和平云云但日本對於他國退讓一步而提出新保留案如下凡關於涉及南滿與東内蒙之借欵事件在日政府觀之足以對於日本經濟生活與國防之安全造成嚴重妨碍者日政於保留施行必要方法以擔保此等安全之權此文中附有日本希望列入新銀行團範圍内日本各種事業之詳細說帖三月十六日英外部接到與此同樣之文（丁）一九二○年三月十六日美國務院拒絶日本新保留案認爲含混不明國務院指陳國家自衛之原則爲世界所公　日本宜信賴各國之信義而抛棄明白擔保之要求（戊）一九二○年三月十九日英外務牒覆日使隨同美國不允接受日本新保留案但允予以書面之保證使日本無庸以新銀行團將施行若何活動以妨碍日本經濟生活與國防之安全爲慮蓋以此種活動不爲各國所贊同也（已）一九二○年四月三日日政府牒致美國務院撤回保留案而接受他國不容新銀行團活動碍及日本國防與經濟存在之擔保四月十四日英外部亦接到與此同樣之文 
　　（八）尚餘一爭點所須解决者即日本所擬在滿蒙興辦或已開始之特殊事業何種應不列入新銀行範園之内日本提出所希望特别除外之事業表（見前丙項）内列所議興築自洮南至熱河然後折至海濱之鐵路英美兩國皆反對日本有興築此綫之專權日本於是聲明此綫之敷設志在成中日兩國共同防禦庫倫方面外患之具絶不致侵碍北京惟日本後於此點有所讓步蓋其保留案及一九二○年五月八日致美國務院牒文中曾正式聲明贊成國際銀行團合同一切悉照美英法三國所定之條欵五月十日復以同樣牒文致英外部 
　　（丸）是時拉門德已抵東京與日銀團談判後日銀團乃撤回一丸一九年六月十八日函中滿蒙除外之要求並宣布與美英法銀團協同接受新銀行團之合同（見一九二○年五月十一日正金銀行總理梶原致拉門德函） 
　　（十）拉門德覆梶原函代表美英法銀團承認與日本銀團所定關於在滿蒙境内所籌議或已實行各指定鐵路事業地位之合同如下（甲）南滿鐵路與其現有之支路連同爲鐵路附屬品之鑛産不列入新銀行團鐵路範圍之中（乙）議築之洮南熱河鐵路與接通洮南熱河鐵路而達沿海口岸之議築鐵路歸入新銀行團合同條欵之内（丙）吉林會密鐵路鄭家屯洮南鐵路開原吉林鐵路（經過海龍）吉林長春鐵路新民屯奉天鐵路及四平街鄭家屯鐵路皆在新銀行團共同活動之範圍外 
　　（十一）一九二○年九月二十八日美英法日四國使署致中國外交部之文略謂四國政府願以完全輔助給予依照一九一九年五月十一日公訂合同執行業務之銀行團希望中國早有一統一政府庶新行團得將四國政府贊助中國前途發展之意旨而演爲實際之表示 
[北京通信（廿朋）]  
　　法官反對半俸風潮科刑標準但許參考 
　　中央庫欵奇絀已鄰破産境域敎職員全體總罷工已達半月當局尚無辦法財部處此絶境思爲减少支出維持現狀計因有中央各機關概發半俸之提議此案經提出國務會議後大致無甚異議惟内部之對於警察人員敎部之對於職敎員均請作爲除外以其爲特别職務關係社會甚重且大也靳氏容此要求因轉詢董法長關於法部所屬之各級審檢廳人員是否須同此除外當時董氏摸稜其詞謂審檢人員尚少交際即發半俸諒亦可餬口贍家似無作爲除外之必要於是審檢人員之俸給遂不得邀除外之典矣閣議决後事爲審檢人員所聞僉謂我輩法官矻矻經年爲國家行法權人民評曲直何等辛苦與警察敎員等相較固同一賣苦力者也乃竟不得與彼等同列除外實已苦樂不均况法部新近修改訟費則例以百元金額之爭執僅以其所徵之審判費用一項計算三審總額須納十八元（原僅十三元五角）累進而上達一萬元者須徵至四百二十七元（原僅一百三十六元五角）比較舊章統計約增加司法收入至二倍以上而其他如狀紙聲請送達執行等費則不在其内乃獨於賣苦力之法官則靳其俸給未免不得其平因之大譁爰於二十九日下午一時在高等審判廳大客廳開全體推檢書記官總會議所有高地兩廳曁分庭人員概行列席討論結果先向法部遞呈要求照發全俸如不得請擬倣敎職員例實行總罷工其結果若何現時尚難豫測想此項風潮現正方興未艾也 
 
 

Page 7

 
 
上年十月間由司法部新訂之科刑標準條例爲董受經到部後第一得意之舉因其援據舊時大清律人命强盜各門及秋審各條欵以定爲標準者也但於新刑律自由裁量之精神不啻完全打破所以各級法院於判案時雖因該條例第六條定有科刑重輕須於判决文理由内載明所依據之情節之規定不得不照例奉行然而無不腹誹之者詎二十九日下午司法部忽以總務廳名義向各級法院發致公函略謂上年公布之科刑標準條例於判案時但能作爲參考之用不必引入判决理由之内等語想自是以後此項條例之效力必將無形消滅蓋司法當局明知此項條例爲新潮流所淘汰窒碍頗多然因自已面子計自不便遽子取消故寗使其自起自滅也朝命夕更雖爲現政府之長技然以司法莊嚴之府而亦若此威信掃地更可嘆矣 
[政府對蒙之計劃准外蒙自治]  
　　大陸報三十日北京電云北京政府現知小徐政策即謀將外蒙改爲行省者之不善擬准外蒙自治其條件同於前恰克圖會議所擬外蒙自治中國派辦事大員駐紥庫倫等之辦法中國欲與外蒙有最密切之商務關係但知蒙古人旣一致不贊成中國之恢復完全主權於蒙古則此層必不可能一俟天氣適宜運輸便利中政府即派兵兩師由張家口而入蒙古一師在北京編制一師由張作霖供給中政府將用此兩師以示中國有征服蒙古之能力然後與活佛開議以自治爲根據中政府以爲此項談判定有美滿之結果因蒙古人曾表示意見欲恢復自治權並維持中蒙間商務關係也 
[恰城失守後之蒙亂]  
　　恰克圖失守消息日前外間喧傳頗甚政府方面因無官電證實絶對否認但該處三在俄蒙匪包圍之下被困歷二十餘日之久中央旣無援應辦法黑省亦未就近出兵僅由路邦道以一團兵力勉强防守延至本月十八日糧盡力竭無法支持敵軍遂乘其敝以三千人之衆分三路進逼城下路邦道于文泰曁各營連長等見勢難敵先後棄城出走一時軍中乏主益形紊亂致全團兵士相繼譁變飽掠而逸敵匪深悉情形即於是晚整隊開入至翌日正午（十九）遂將恰城完全佔領至我軍退出人衆均向滿洲里方面逃竄沿途有被赤塔俄軍勒令繳械者路邦道于文泰之蹤跡現尚不甚明瞭大約亦向滿站退却惟陳毅似仍在後營子或附近俄境之内由俄新黨軍隊代爲保護因陳在本月二十四日尚由俄電局發致政府一電報告恰克城失陷情形可證其未離俄境陳電前晚始到東海接閱後極爲震怒批交院部將陳嚴加議處昨日閣議席上由靳提出討論結果以失失守詳情刻未盡悉决定先予褫職聽候查辦一面暫以李垣代理鎭撫使職務責令籌畫善後收束一切云云又得某方面消息謂恰防未失守之前褚旅高團以殘軍困守恰地糧餉不繼曾迭電政府請求接濟而日復一日終歸絶望高在田因派夏書記官來京面陳一切夏氏到京數日曾向政府爲懇切之呼籲謂軍餉久缺無法籌措不速援救勢將後退政府對之迄無何等辦法而恰地遂又爲敵人所有聞高氏已率所部退至張家口外駐紥徐觀風勢再定行止 
　　聞政府以前方防務吃緊復於前晚（二十八日）十時特電張景惠囑即趕速來京聞張氏昨日覆電謂准於昨早十時由奉動身大約如無躭擱計程今早十時當可到京並聞張氏此次在奉所有援庫方略業與張使商有具體辦法矣 
　　俄蒙匪乘佔據叨烏戰勝之餘進逼滂江鄒芬昨日又來電告急至政府方面以無欵之故對於征討計劃迄無進行方法聞昨日曾有電分致曹錕張作霖兩氏指示出兵辦法由（一）奉直兩省混合派出兩師由張家口北開爲第一批（一）由黑龍江派一師取道西比利亞前往恰克圖爲第二批（一）由近畿派兵入蒙應援爲第三批電末並謂餉項一層近已積極籌備一俟有著即行撥付不悮云云但不知此種計劃何日可見諸實行也 
[奉天會議之歸客談]  
　　祝壽者則云祝壽而非會議 
　　奉天會議情形已紀前報兹據某方面傳出消息此次中央派赴奉天之代表業已返京據云張使確定暫不北來並因外間傳有種種謡言曾當衆聲明兩事（一）本人絶對不主張復辟其有甘冒不韙者當與國人共棄之（二）徐樹錚性情乖戾行爲輕躁彼此宗旨不合絶不願與其聯絡區區此心神人共鑒至援庫問題理應直軍負責已切商曹使迅籌辦法立赴事機現在烏得失陷滂江吃緊張家口防務極關重要業經面促察區張都統尅日回任規畫防守事宜並令順道將南苑奉軍切實整理以備臨時驅遣云云 
　　另據政府方面人云近來各省督軍每值慶賀生辰中央及地方照例派遣代表賚送禮物前往表示敬意雖有時借此聚會機緣談論時局亦所不免然决不至如外間所傳某項議案如何議决等有具體條文也最近張景惠之太夫人八秩晋五大慶與張作霖之壽辰前後相隔只六日當然祝壽者借此多留數天趁便祝壽俾免再勞往返兹據奉天某歸客所談云余在軍署盤桓約兩星期各省代表多經接待惟外間所傳爲康有爲亦已赴奉者殊爲發噱余並其影亦未之見有之當於北京報紙見之矣某君又云此次奉天壽辰設備極爲單簡即京津滬漢等處名角亦爲張先期禁止召來但就奉天省内之髦兒戲唱演三天以增熱閙各省督軍派往之代表除靳派于化龍曹派王承斌外其餘多係二流脚色隨班進退而已各代表多散居城廂内外各旅館一時旅店生涯無不利巿三倍而娼寮茶室飯莊浴堂尤爲擁擠不堪至張之接受各省代表祝賀時係一圓桌圍坐十數省代表張亦只有幾句極簡單的話（一）各位到此極好（二）外間都傳我與曹巡閱使意見極深想各位到此便可了然這一句話就是挑撥咱們惡感的奸計（三）有人說道我將復辟簡直是瞎放屁（四）這一次大家遠道而來想必辛苦得狼隨便找個玩兒消遣彼此不必拘執各代表驟聆此訓如奉綸音一般登時間北京方面最近無法暢銷之麻雀撲克等貨而奉天省城竟然居奇起來非有高價不肯出售此亦祝壽聲中之趣聞也連日報紙喧傳驚天動地之奉天會議不過如是而已 
[關於敎育經費之調查]  
　　敎育經費爲近日敎育界最要問題昨從某方面調查敎育經費月需二十六萬餘元每年共需二百六十餘萬元自靳氏再登台迄今甫逾半年連補安福時代積欠並發現費共已逾五百餘萬元較之一年經費總額猶加多一倍之譜兹將所調查最確實詳細之經費列表列下以爲注意敎育者之參考「每月應發敎育部經費數目」本部經費四萬元北京大學六萬二百十九元三角三分三釐法政專門九千六百八十三元三角三分三釐醫學專門九千九百元工業專門一萬一千一百四十七元農業專門八千三百四十元高等師範三萬四千七百七十六元六角六分六釐女子師範一萬二千一百三十四元一角六分六釐北京師範五千八百五十元美術學校四千五百四十元分設機關一萬六千三百八十九元留學費一萬六千六三百八十九元補助費三萬四千一百十三元三角三分三釐以上共計二十六萬三千四百八十一元八角三分一釐「已發敎育部經費數目九年八月起至十年三月二十六日」部發現洋五十四萬元（内交通部七萬元烟酒署五萬元）幣制局撥日金二十萬元（阪谷薪金項下約合現洋二十二萬元）代還借欵現洋二百五十七萬五千餘元代借欵現洋一百八十九萬餘元以上共計現洋五百二十二萬餘元 
[巴黎和會與山東問題（二）]  
　　巴黎講和會議秘史之一節美國藍辛著 
　　顧維鈞與日本去歲一月二十七日之十人會議日本委員曾陳述該國之主張二十八日顧維鈞亦有陳述顧氏堂堂正正之演說實使日本委員神阻氣喪啞口無言顧維鈞演說之翌日日本委員某氏特來訪予曰「美國對於膠州灣問題因未曾相約援助日本之主張而反對日本日本固亦無法但若果將膠州灣直接交還中國則美國將爲日本國民非難之的蓋關係於此問題日本朝野之感情已非常激昻」云云不問而知此係日本暗示謂若日本之要求不能貫澈時則美日國交將陷於危險之間接的示威矣 
　　美日委員間之交涉其後關於國際聯盟之委員會議曾連續開會而威爾遜暫時離開巴黎歸國故山東問題之審議直至三月下旬四頭會議始止迄未開議而四頭會議則因此問題已於一月中十人會議時曾充分討論故擬下以最後之决定也至於四頭會議時於此問題有何議論因彼等均秘密討議吾人無從知悉但知該案直至四月下旬尚未解决觀此則大總統威爾遜氏始終堅持其維持中國權利之主張可以知之四月二十一日日本委員牧野男爵與珍田子爵二人關於此問題曾來訪予其時予率直告彼等謂彼等有謂日本方面之要求爲正當之義務而彼等迄今亦未盡其責任且予曾露出疑彼等果有爲是之力量與否之言予於是時已知大總統威爾孫氏於四頭會議席上曾主張「五大國宜以德國前在東之權利之財産管理人員之資格而行動之」而日本委員對於此項提議則已言明不能承認矣查此項提議因對德條約遂暫蕆事形勢愈益危險原欲以此而緩和當時局面之一種要妥夁的性質之主張四月二十六日威爾遜氏與美國方面委員開會議時亦甚憂慮覿面爭論故要求予再與日本委員爲一度接洽勸其撤回從前之主張而就國際管理加以協議是日之夕牧野珍田兩氏即應予之召而來予之事務所並與東洋問題委員會首席顧問威廉司氏敎授一齊動議討論約一句鐘珍田氏自始至終毫無退讓之意並聲明日本非貫澈其主張不可於是威廉司敎授亦覺此事必不能妥協矣焉知此妥協即已認中國主張無效之德國利權當存在耶旣認德國利權存在則於日本爲有利又何待言 
[京聞紀要]  
　　列强將干涉我國内亂前兩日政府接駐外各公使電略謂列强以中國長此擾亂已有干涉中國内政之意日前銀行團開會曾討論中國現在是否有統一之希望謂中國如能立時統一則可以向中國投資否則長此紛亂則列强應採必要手叚以息内爭而保外人利益列强旣如此注意中國務請政府立刻籌畫統一辦法以免外人之干涉云云 
　　將發行特種國庫劵財政問題實爲時局安危惟一之關鍵聞靳氏及財交兩部當局曾迭次籌商以財政部現已破産不能再籌一文比較的烟酒署與交通部尚可竭澤而漁惟烟酒署因向無會計法須從根本整理方足以資周轉故臨時特别緊急之救濟不得不商及交通部但交部亦自云無錢不過對於内外各債尚能按期還本還息在銀行界之信用較佳故磋商結果擬發行特種國庫劵若干由交通部擔任惟此項公債之能銷售與否仍須視銀行界之態度若何也 
　　羅素病篤與各方面羅素病勢略有轉機已誌前報據昨日所得消息羅素於昨日下午病勢忽有變動熱度大增幸而六點鐘以後熱度漸降至一百零二度精神略舒飲食自若據醫生言依照現在情形當有一線希望聞共學社等團體因羅素病勢如此危急於前日開會議决如有不諱即於羅素講演未滿之期間將月薪撥付波拉克女士以爲優待至外國方面如日本人士自聞羅素病危之訊發電與杜威博士託詢問病狀者已有數起英美等國因電報傳達需時現尚未有電報到京然一二日内必有若干封同樣之電報到京可以推定至我國人士自羅素病危之消息傳出後每日自朝至夜向德國醫院波拉克女士趙元任及胡適等處探詢羅素病狀者絡繹不絶德國醫院因此不勝其擾特囑司電話差役凡有以電話來詢問羅素病狀者一概不接而波拉克女士（即朶臘孛拉克）以各界人士向彼探詢羅素病狀者異常衆多應接不暇恐有負各友人之雅意特於昨日致函某報託代爲公佈以表謝忱兹將其原書錄下諸位朋友蒙你們屢次來探問羅素君的病情我們都非常感激只因爲羅君不能多受驚動我亦不能多離開病人來接電話寫回信所以只能在報上寫半句公共的謝語並且希望諸位原諒我們致謝的不周到朶臘孛拉克 
[皖省政聞紀要]  
　　皖省長地位動摇說至今仍未息一般逐鹿者亦尚在竭力進行中昨皖中某報載有周玉山致李仲宣書一封頗足發明此中一部分内幕爰錄如下國事糾紛由於躁進者功名心重利祿慾深吾輩老耋久爲世棄且甚不願世有知我者吾子曩年曾罹世網今已嚼蠟無味憬然自悟吾甚喜之乃聞令子國筠有省長之說且爲皖省長其果信而有徵耶皖爲祖宗坵墓之鄕吾輩作官數十年差幸對於鄕里尚未結有宿怨官者怨之府竊爲令郎不取令郎之鄕評如何令郎可知之方今辦事甚不容易往年見令郎聰頴可喜現在想已成人少年得志古人稱爲不幸願其努力崇德爲他日救世用不願其爲今日混世蟲也皖號難治故以鄙見陳於左右鄕之人以此數言來持相告故言之不諱其轉告令郎無汲汲於亂世功名幸甚幸甚云云惟某報係省議會議長晉席珍等所組織不啻官府喉舌此信確否不敢知也 
　　新編安武軍餉自舊曆去臘勉强發至九年十一月份後迄今兩月未發分文積欠至八十餘萬元張文生迭電府院請准在鳳陽關留撥二十萬元先行發餉一月又奉電以關稅關係外交餉項應另設法籌解未能准如所請張文生近極焦灼所有一切改編計畫因亦無法進行 
　　皖實業廳長派　在京全國整理棉業處領到美棉種子五十二石擬分全省爲十區籌設植棉試騐場凡有土地三十畝以上可供植棉之用者均得逕向實業廳或由縣署代呈領取棉種第一年如種有成效時并可由廳按年酌給津貼洋一百元 
[南京快信]  
　　省議員徐瀛電北京國務院廣州軍政府以此次蒙亂擴大實爲俄舊案及其關係所致請捐除意見運用外交全力對蒙以固北圉 
　　隴海鐵路督辦施肇曾昨過寗轉車赴滬聞因滬商要求該路通至海門特赴開會討論 
　　王士珍就巡閱說又起寗垣各團體昨電京反對 
　　第一區衆院明日（一日）舉行覆選現組織完備者爲佘某王某于某王某鐘某繆某吳某等七人樊某凌某尚未確定聞票價昨跌至三百元尚無人過問王景坃繆希陶票均早購費價最巨 
　　曹錕派張錫元由贛接洽昨乘江輪來寗入城謁齊督旋乘下午五時特别快車返津 
　　内部派僉事馮歟彭來蘇調查各道屬自治講習所辦理情形昨由京抵寗 
　　邳縣知事李時亮有撤任消息 
地方通信 
[松江]  
　　盜犯自承誣攀良民南匯十七圖陸祥家於夏曆二月初九夜間被盜搶刦鉅贓一案由駐紫該縣之水警分隊長王錦堂跟蹤到閔會同閔行警察分所長姚明燦拘獲是案盜犯王根生張小弟二名旋據該盜犯等供攀與住居上海陸家浜及大興街等處之王阿大宗阿歲陳吳千等所爲遂由沈區長加派第二分隊長吳士奎率領警探李得禁帶同王張二盜赴滬指緝現何分隊長等已將王宗陳等一併緝獲解由沈區長發交徐亞伯督察員分别審訊王等三人均號哭呼寃誓不承認徐即囑令術兵帶上原在警局供攀王等之盜犯王根生張小弟嚴加盤詰詎王張二盜亦謂實係誣攀徐以此案旣已經由上海等縣未便經行發落即判將王根生張小弟二盜連同起獲原贓一併解送南滙縣歸案訊辦所有王阿大宗阿歲陳吳千等亦令隨文候質以免反覆 
　　圖董聲訴被誣窩贓後崗圖董沈少餘向法庭聲訴稱後岡鄕自治委員周愛樹投函松江旬刊誣其窩留賊贓現將原函查獲請予提究責令賠償名譽 
[蘇州]  
　　部員調查新舊兩燈廠蘇城新舊兩電燈廠相持不决已迭誌前報兹悉北京交通部特派部員鍾岳洋員開雷於昨日來蘇調查假寓間門外鐵路飯店新舊兩廠執事人連日紛紛設宴招待調查結果究不知如何也 
[揚州]  
　　省令查辦運動選舉省署據泰縣民人成柟崔昌霖等呈控于殖（即該縣省議員）吸食洋烟運動選學叩請調騐考試等語刻已批示謂所陳是否屬實仰候令行泰縣知事查明核辦具復 
　　四校運動會之成績揚州四校聯合運動會業經結束百碼賽跑甲組第一五師乙組第一五師丙組第一美漢二百二十碼賽跑甲組第一八中乙組第一五師丙組第一美漢四百四十碼賽跑甲組第一八中乙組第一美漢丙組第一商業八百八十碼賽跑甲組第一八中乙組第一美漢丙組第一商業跳欄甲組第一八中乙組第一五師丙組第一五師跳高甲組第一商業乙組第一八中丙組第一八中跳遠甲組第一八中乙組第一八中丙組第一五師擲鐵球甲組第一五師乙組第一商業丙組第一商業撑竿跳高甲乙丙三組第一均爲商業總計各節一百六十二分甲組總第一爲八中馮炳章得九分乙組總第一爲五師許以翔得七分丙組第一爲商業黃長才得九分商業得八種第一八中亦得八種第一五師得七種第一美漢得四種第一以上凡得第一及各組總第一者均由黃事會製銅牌鐫姓氏置於公共體育塲作永久之紀念 
[鎭江]  
　　三區覆選續誌四月一日爲衆院議員覆選之期各縣初選當選人早經陸續來鎭然皆下榻於西門外各大旅館其距離投票塲所約有三五里之遥往返接洽殊多未便現聞某縣選民已於小巿口租賃房屋三間以爲臨時集合處所又聞第三區覆選岑監督令知各縣轉飭各初選當選人到鎭應於一號前三日報到現各初選當選人均已到鎭陸續進城報到矣 
[南京]  
　　省立聯合運動會預誌三月二十九日下午二時在省立公共體育場事務室開籌辦會特請軍警兩界與會督軍署派王健飛君江寗鎭守使派趙月舫君警察廳派劉克甫君與會由朱步蘭君爲主席餘爲楊平疆君吳士翹君及各校校長討論結果約分四種（一）運動會場由學校學生維持秩序及童子軍糾察外而運動圈以外亦請警軍兩界互爲照料（二）軍警加派多人立於會場入口以防無劵入場及一劵兩人之弊（三）軍警兩界有技擊加入宜預爲函告以備編入節目單（四）在大中橋一帶阻止往來車馬以防止衝突議畢各茶點而散 
雜評一 
[敎育費有着（默）]  
　　武人之索軍費如索債政府雖窮不能不付敎育界之索敎育費如借債政府無財不妨任意拒絶此敎育費之所以難得於軍費其故亦惟政府中人心知之也然而今日之敎育費則已有允撥之說矣數千敎職員學生罷學之能力竟不下於數千負槍挾彈之武夫可謂敎育界第一次之勝利矣雖然所謂范敎長閣議之提案果决定而無更動否交鹽兩署之欵果承認而無改變否目前縱能敷衍一時將來保必繼續而不中止否即當局有維持之誠意而此所允撥付之費能敷民國敎育之用否此種種問題尚在懷疑之中吾知去敎育界所希望敎育基金四字之意義所謂一勞而永逸者尚遠也 
　　然則今日敎育界其可視爲罷工運動之成功而遽抱樂觀乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日之金融巿况]  
　　昨爲陽曆三月三十一日各銀行下午結欵稍多所以先令巿價略軟（詳細巿價參觀商務欄）較上日約小去一辦士之譜入外國銀行團之各銀行統計存銀四千三百四十四萬兩又洋三千五百十八萬元較上日多存銀二萬兩洋二十九萬元至是日進口者祇有中國銀行從杭州來洋二十萬元又無錫來洋五萬元交通銀行亦從無錫來洋五萬元各錢莊用途不多故洋釐午後收盤較前日收盤小去六毫二忽半銀拆亦因華商收進出口貨欵甚多已小至二分矣 
[三月份往來各國商輪之調查]  
　　商業貿易必藉輪船之輸運故各國往來船舶之多寡實足以覘進出口商業之盛衰也兹就三月份往來歐美各國之船舶噸量分别查誌如次藉備商業界之參考地别進口船數進口噸數出口船數出口噸數歐洲　　二○　　八○三三九　　一九　　八七七九五美國　　二八　　七二八四二　　一九　　八四八四九日本　　六五　　八三五六一　　四○　　七五九五三南洋　　一三　　四一二二一　　一五　　四九一九一統觀各國間進出口之船舶日輪之來華者已逐見增多而東洋棉織物之輸入中國尤爲大宗如近日之新盛昌日新增協和豐立昌太源豐等號均有大批東貨之購入邇日各店之起貨出棧均極忙碌至於輸出之麥類及菜子亦頗不少云 
[紀兩公司航業之新消息]  
　　招商局新購一輪太古船改訂航線 
　　嘉禾號Ｋaho輪船本爲德國人所造之商船曩在青島行駛後由本埠華倫洋行經理該船遂轉售於華人 
改懸中國旗號去年先歸寗紹公司賃用後由元一洋行租駛現已由招商局購入派定駛行上海至厦門汕頭班明日（二號）爲第一次由滬開行該輪有一千噸之艙量與該局之同華號相仿 
　　太古輪船公司之新長江班輪黃浦號早經造成出廠原定三月二十九日抵上海兹悉改爲二十九日由港開出明日定可抵申刻已派定本月九號第一次加入長江班行駛又該公司之港粤班輪自加入新海輪蘇州號後各船經駛之航路頗有變更從四月一號起該公司將港滬間各輪之班次重行支配其中以蘇州號與新甯號兩輪駛行上海厦門至香港廣東一路並不兼赴青島浦口又新疆山東兩船駛行上海至港粤兼及浦口又有頴州鎭安綏陽三輪兼走汕頭青島兩埠四川號一輪進口則兼駛厦門出口則兼往汕頭此項新定航線即自今日開始實行至於香港天津班之惠州Ｈuichow夔州Ｋueichow兩輪現自港開後先到上海再往威海衛芝罘天津等埠故以後港津問行駛之船舶均須經上海一埠云 
[昨日滬寗車運來之絲繭]  
　　昨日（三十一日）滬寗路車由無錫裝來鴻盛天文臺牌頂號絲五擔振藝金雙英牌頂號絲八擔瑞康頂號絲四擔泰孚日魚牌頂號絲六擔運繭處裝來乾繭一千四百六十包又由蘇州裝來森泰跳舞牌頂號絲八擔 
[三月份絲巿之大概]  
　　絲商消息云本月份（三月份）成交華絲尚多以廠經爲最旺價亦趨高兩星期前北蘇州路七棧大火焚去廠絲二千餘担乾繭五六萬担影響絲巿甚劇幸目下尚無急需巿面尚能持平所慮新繭上巿爲日尚遥本埠無錫各地存繭爲數有限年内及年初抛出之三四月份期絲殊無以應付恐届時巿價當激而抬高則絲商又蒙　　矣兹據某華商行巿情日記云三月份絲巿尚佳以　　月二月均有進步以較去年下半期已有天淵之别則以美莊稍有動辦之故日本在萬國絲繭博覽會甚占優勝其每年輸美絲經超過華産之絲但本埠日商洋行辦華絲歸國者數目亦殊不少駸駸乎將奪美法之席是其仰給我國尚甚殷也兹錄本月成交絲如下二日賣出廠經三百六十包價八百廿八兩三日灰經二十包扯價四百八十三兩七錢四日廠經一百廿包扯價九百十二兩五日七里絲三百十包扯價七百三十八兩八日廠經五十包扯價九百二十兩九日廠經八十包扯價一千零四十六兩十一日廠經一百四十四包扯價九百零四兩十四日灰經一百八十包價五百三十三兩十五日廠經九十五包扯價一千零零二兩十六日灰經三十包扯價四百七十兩十七日七里絲十五包扯價七百四十兩十八日七里經四百七十包扯價七百四十兩二十一日廠絲八百九十六包扯價九百六十一兩二十二日七里經一百九十包扯價六百四十八兩二十四日灰經六百八十五包扯價四百九十兩（封關四天）三十日七里經一百九十包扯價七百十四兩三十一日廠經一百十五包扯價八百兩據一般人臆測四月份將更有可觀云 
[近一週中之股票巿况]  
　　本週來適屆交割之期故各交易所股票交易較少證劵物品交易所股最近價格在八十元之譜甚屬穩定證劵交易所股最近價亦漲計八十元零五角雜糧棉業交易所股交易尚旺價尚平穩銀行股交易無多無足報告惟上海銀行股已漲至一百十五元矣餘均平平各種公債票元年六釐大見起色因津京邦有購進之故巿價竟至二十一元餘三四年公債七年公債長短期金融公債俱買賣適合巿價平穩與上週不相上落五年公債銷路甚好價有起色八年七釐公債則始疲而後鮮云 
[一星期之茶巿]  
　　本星期茶巿因上星期五六及本星期一爲耶穌復活之西節洋行封關例無交易故本星期成交之茶數尤其滅少查本星期中僅美昌洋行買進貢熙一百四十一件謙義洋行買進貢熙一百六十五件富林洋行買進貢熙六十七件價均自十三兩至十六兩不等天祥洋行買進各有六件價八兩謙義洋行買鳳眉二十一件價十六兩富林洋行買眉熙七十六件價八兩五錢又錦隆買進大帮一百四十四件價十七兩至於紅茶只錦隆洋行買進祁紅二百四十五件價二十四兩平水綠茶則絶無成交巿面呆淡依然如故紅茶茶商本已於去年議决停辦一年以期疏通存貨惟恐同行視爲具文破壞成議故曾於上星期五在茶葉會館中特開會議議决須維持原議並定嚴厲對付手段藉以警惕同業並要求各茶棧固結團體勿再跌價庶可維持血本於萬一大約此項存茶將來不妨内地與外洋並銷疏通成貨較易也各地來函贊成此議者有福州茶葉公所及秋浦茶葉公所兩處云 
[馬寅初在紗布交易所演講紀]  
　　題爲銀行及交易所與社會之關係 
　　本埠紗布交易所同人請北大主任敎授興業銀行顧問馬寅初博士在紗布交易所養成所舉行特别演講一星期二次第一次之演講題爲「銀行及交易所與社會之關係」兹將其演講大旨錄下近來吾國實業勃興商務發達大有一日千里之勢於是銀行與交易所接踵而起不知者以爲交易所與賭塲無異銀行以利用别人之存欵爲目的詎不知此兩種機關在此競爭劇烈之世界爲社會所决不可少者吾不敢謂交易所之中無人賭博其理事與經紀人皆不舞弊者吾亦不敢謂銀行之中無一投機者但其弊雖多而其利亦甚大利亦甚大利害相較利大於害此可斷言也至銀行及交易所與社會之關係則交易所爲社會之寒暑表銀行爲社會之命脈請詳細說明之譬如戰爭開始百業之中首先受影響者厥維交易所因交易所爲商人經紀人集合之公共巿塲互易意見互換智識故消息靈捷一旦戰事發生交易所各種行巿遂受影響物價與股票均跌落其願買進者不敢買進而已買進者設法賣出於是買者愈少而賣者愈多物品證劵之價益落若夫交易所以外之各種巿價如地皮巿價小菜塲中之各種零賣物品之巿價於戰爭發生之時皆不受何等影響其先受者厥維交易所也銀行一見交易所之行巿向下跌落對於放欵咸有戒心决不敢多事放欵但此時銀根異常緊急要求通融者必紛至沓來銀行大有進退爲難之勢然於此巿面動摇之際不得不謀自衛之計於是對於信用素著之顧客仍願放欵不過提高其放思對於信用不著之顧客則當謝絶無論如何於此巿面恐慌之時銀行放欵漸漸縮小已放出者設法收回未放出者不敢輕放去年吾國進出口貨皆呆滯不動進口商如疋頭商洋貨商等均以先令驟縮關係不敢出貨錢莊銀行均以其損失太大不敢放欵以故一般進口商更無維持之希望而進口業之沈寂依然如故可知商人不得銀行錢莊之援助非特其新事業不能創設即其舊事業亦不能結束而經濟界遂大受其累矣由此觀之世界一有擾亂其影響先及於交易所以交易所消息靈捷故也銀行雖能自得各種消息然對於交易所異常注意（今日吾國交易所尚在幼穉時代對於各業股票各種物品尚無行巿故銀行與交易所之關係不甚密切但今日各銀行賣買公債票悉聽交易所之行巿）一旦交易所行巿暴落銀行收縮放欵商人有貨而不能作押向銀行借欵於是社會上之活資甚少活資少則辦貨者亦少而貨價必日益跌落也今日之絲茶繭各業所以如是不振者職是之故反之和平恢復之後各國相互通商經濟界漸呈活澄之氣象矣數年之内各業勃興交易所各種股票漲價銀行以股票漲價多事放欵巿面活資增多籌碼流通於是有貨即有活資有活資即可以辦新貨貨價漲高盈餘較大（價高始有盈餘）社會各級人民咸喜形於色矣此即銀行及交易所與社會之關係可知銀行與交易所在社會有一定之地位也 
[各業商代表籌墊振欵]  
　　滬商反對貨物稅附加振捐改爲籌募春振一事現奉財政廳准予豁免等情已紀前報兹聞各該業代表接得滬商會通告後即擬定凡認全稅者照稅額一成募振而認半稅者以二成募振務於月内將認定之振欵預繳商會以便凑足九萬元之實數聽候支配災區乃因募振手續期間侷促祇得由各代表先將振欵籌墊足數俾向各同業陸續募齊歸還墊欵云 
[函請吳淞稅所長依率收稅]  
　　滬上常關稅所對於浦江内各沙船於裝貨進口時向章看艙有大小艙之别船艙位置未滿五尺五寸者爲小艙歸淞關及淞口稅所驗看大艙則於船隻進口後歸常關及上海稅所循例報驗看艙完納稅餉邇因吳淞稅所將小艙沙船承運之貨物（北貨）進口看艙時每有額外增加斤兩完稅時每多迫勒因之商家俱受影響於來貨成本不無加重實難擔負現由認商方面公同提議以該稅所對於完稅手續不照財廳所定稅率而行往往往意違背使商家營業難安非力爭不可故已函請滬商會轉函吳淞稅所長請援照稅率征收切勿額外苛征云云 
[南京路商界會議納稅會事件]  
南京路商界聯合會昨晚（三十日）繼續舉行本路納稅華人委員會討論納稅華人會大會事件討論良久經衆議决抄錄納稅會兩次通告另行印刷分送本會職員分叚調查納稅人及分發入塲劵兹將該會分送之通告錄下敬啓者公共租界納稅華人會爲工部局要求取消會章第六條事特定陽曆四月四日下午三時假南京路工部局巿政廳舉行大會已由納稅會刋登各報通告在案惟事關租界全體華人之福利深恐未及週知致有放棄公權情事特將納稅會兩次通告抄錄於下敬希鑒察南京路商界聯合會謹啓（納稅會通告略） 
[南洋大學旅行團北上]  
　　交通部上海工業專門學校（即南洋大學）學生旅行團四十人於昨日（三十一日）晚乘滬寗路十一點三十分開行之夜班快車赴寗轉車北上 
[學生總會注意順正公司借欵]  
　　學生總會昨致京津函云北京天津學生聯合會均鑒前據京津滬報載現有某某總次長及某鉅公勾結日人承借日欵由華人出名設立順正公司其所營事業則在直隸一帶收買荒地種植雜糧資本以五百萬元爲基並擬擴充至二千萬其欵以山東直隸山西之礦産爲抵押等語天津各界聯合會對於此事曾請北庭據實宣布以釋羣疑並飭農商部關於是等之公司否准註册以杜影射兹逾旬日未聞北庭有若何部白顯係互相狼狽曹陸章之流層見疊出吾國豈有寗日尚望就近設法制止不勝翹企專此即頌公安中華民國學生聯合會總會啓 
[續誌周維新投江自盡]  
　　任許州英國烟公司寫字之周君維新因見國事日亂前途毫無希望頓起厭世之念於上月二十三日由漢口乘 
[周維新君遺像]  
　　江華輪下水舟過通州投江自盡等情曾紀上月二十七日本報兹悉周君年祇二十二歲曾畢業於南洋中學自投江後屍體尚未撈獲現由南洋中學代登廣告謂周君身材中等外穿大衣鼻左有黑痣一顆如有人撈獲屍體通知該校當從重酬謝云 
[華商電氣公司趕籌發電方法]  
　　滬南華商電氣公司之電燈部份交流電機器損壞後即以電車部价之機器暫爲借用俾將緊要各户之電燈路燈照常燃點而各路電車均於每日下午五時後一律停駛現正從事修理各情已迭紀前報兹聞該公司自每日傍晚停駛電車以來迄已多日據云每天損失車資約計三百元之譜惟聞此項交流電機之損壞實非損在葉子板乃損壞於引擎上擦電所用之刷齒均係鋼質及紫銅質所造成齒已日漸折去平日未及檢點修理以致一旦損壞即不能爲力該公司曾在滬上特請著名之各燈廠洋工程師詳加察看據云此種物質非從外洋機廠如法修配不能適用滬地則尚並無此等材料所以一時難以着手修理紙得倩承辦是項交流電機之某洋行趕緊電致外洋添配大約在一二月問方得抵滬現因各用户紛紛催請公司内從速發電俾電燈燃點後不致損及營業云云該公司聞得漢口電燈廠内購進新電機四架除配用外餘存兩架亦係交流電機似可借來暫用一俟外洋添配之件抵滬裝置完固後再行交還以故該公司陸總理已派人前往漢口電燈廠接洽商借俟允洽後即可運滬約計兩星期後方可就緒云 
[閘北暗殺案四誌]  
　　閘北新疆路昇平歌舞臺經理杭人關子餘被人暗殺一案已三誌本報兹悉閘北偵緝隊及四區一分所對於此案均非常注意昨據該園中人云偵緝隊已獲涉及嫌疑之該園伶人金桂桂又一分所亦獲伶人馬順昌一名此外尚有伶人張芝帆已於前晚逃逸金馬二伶昨已密訊供詞若何因關防嚴密無從探聽云 
　　另一訪員云關子餘遭人暗殺一案該管四區警署以該園伶人張旺芝跡近嫌疑當將張逮捕到署命交保出外候訊前日午後因須傳審故派法警李炳萱偕同保人往公共租界北京路張伶寓所傳同其乘坐電車赴署候訊詎車駛至北浙江路阿拉白司脫路口張忽一躍一車飛奔而逃李法警亦即追下口呼捕盜經一千一百五十一號華捕帮同追獲帶入匯司捕房押至昨晨由華探王桂亭西探約别生解送公共公廨禀明前情並據李炳萱投案請求引渡由張襄讞商之美副領事笪君判張旺芝准交來警帶去歸案訊辦 
　　又聞自此案發生後即經四區一分所據情詳報淞滬警察廳請示核奪徐警廳長據禀後除派員往查禀復實係匪徒挾仇報復所致前日午後即奉徐君面諭偵緝隊郝隊長着選派幹探二名四出購線緝拿兇手限三天内破獲母延云 
　　又聞該案兇犯業由警廳偵緝隊購綫獲到前在該園走出嫌疑犯陳千千等二人帶隊嚴密鞫訊兇犯匿居地點盤詰良久陳等堅不吐實惟已獲有行兇犯之間接證據不久當能捕獲云 
[紙紥店失愼之慘劇焚斃多命]  
　　公共租界浙江路新清和坊對門七百二十八號門牌莫金森所開之巧玲瓏紙紥店向係兼造燄火游戲場所放燄火即其承辦昨因蘇州所定之燄火須於今日送往演放故連夜趕製至晚十時半由學徒蘇州人金阿龍（二十二歲）用脚踏輪在鐵研鉢研火藥忽然爆炸頓時燃着引火物烟燄滿屋金阿龍冒火逃出鵰身皆灼傷當即奔至報警處打破玻璃報警立由救火會皮帶車馳至吸水澆救其時火勢甚猛緊鄰七百二十七號七百二十九號皆已波及該管老閘捕房當飭通班探捕前往照料時起火之家有三男人一女一孩未能逃出已葬身火窟即由救火員將屍拖出經八百三十六號一百三十八號等華捕用車送往騐屍所一面由一千三百五十四號華捕車送金阿龍往仁濟醫院醫治及至夜午十二時火始熄滅救火車仍在施救餘燼至一句鐘猶未駛回其死者姓名容明日查出續登 
[暴風覆船之慘劇溺斃四命]  
　　吳淞口砲台灣前浦江中前日午刻自滬駛往鴨窩沙之周家鮮船行經該處突遇暴風不及下帆致被吹倒船即傾覆舟中船主夥友搭客計共九人當在出事之際適有泅水打撈船在彼急往施救祗見船底向天聞人聲呼救立取鐵棒將船底鑿穿救起五人俱係船家尚有搭客四人業已淹斃内有少婦幼孩二名之屍體已經撈獲其餘尸首尚無影響現由救生船前往設法撈取昨日張華浜新關小輪亦已駛往察看矣 
[建築道交兩署之昨訊]  
　　本埠道交兩署向租民房應用現以辦公上形式上均感不便故擬合行購地建築已誌前報兹悉道署方面每年房租達二千金之巨交署且倍之歷年以來兩署所付租金數頗不貲現道署建築費聞已奉省公署核准撥給補助費二萬元而交署方面亦已奉外交部允予在某欵項下酌撥若干惟道署建築費尚嫌不足故王道尹現正續與省長籌商辦法至建築事宜已由縣公署在肇嘉路二十七保二四兩圖内倩人測勘從事進行興工之期當不遠矣 
[青年會徵求大會慶功宴紀]  
　　共徵得六萬二千零零八分 
　　四川路青年會於昨晚六時半假座西藏路一品香舉行二十一週紀念徵求大會慶功宴到會者共約千人由該會會長王正廷君主席並有該會曹雪賡駱維廉鈕立卿徐可陞費吳生君等殷殷招待宴罷主席演說略謂此次共徵得六萬二千零零八分（每分一元）竟較原有希望之四萬五千分增多約半倍深可快慰但青年會之普及實大有益於社會欲求其普及仍非廣籌經費不可現在中國社會心理對於公益捐欵已較往昔爲佳此後仍當與諸君子努力進行會務一切也云云次該會總幹事曹雪賡君演說詳述該會今昔狀况之比較繼有四人合唱滑稽歌兩首舉座爲之怡然後乃分贈優勝者之奬品計合十隊分數最多者瞿鴻章君四五三五分交通銀行助贈金牌一面先施公司助贈金表一只錢新之君二七二一分聶雲臺君助贈金牌一面永安公司助贈銀盃一只王正廷君二二一四分本會贈金表墜一只中美圖書公司助贈美國歷代總統史一部合十隊中會員數最多者田時霖君八十二位上海紗業公所助贈金牌一面和盛銀器公司助贈銀盃一只席聚星君七十八位王正廷君助贈金牌一面陸鴻興西服號助贈西衣一套陳勇三君七十二位本會贈金表墜一只中美圖書公司贈美國歷史一部其餘各隊中第一者爲陳漢明孫梅棠袁近初王恭寛張孝若韓玉麔唐露園陸子星徐雪階黃宇平等十人各贈金表墜一枚其餘得五百分以上者二十人三百分以上者十人一百分以上者一百數十人姓氏不及備載各贈褒奬狀一件給奬畢乃全體攝影而散 
[電請勒閉嚴墓鎭愼昌繭行]  
　　江浙絲綢機織聯合會昨上江蘇省長財政廳代電云吳江嚴墓鎭愼昌繭行違令開設迭經絲綢商控奉飭屬吊證燬灶敝會於上年十一月間據嘉屬絲綢機織聯合會帖稱該行違令開設且接近浙省吸收該處原料轉懇呈請鈞長飭縣吊證燬灶當蒙批示内開查前據財政廳呈復愼昌繭行業經由縣吊銷新證拆燬烘灶在案何以與來呈不符候令財政廳轉飭該縣查明具復核辦等因各在案刻又據該聯合會函稱該違令繭行牙證仍未吊銷繭灶拆毁玩視公令妨礙實業莫此爲甚轉瞬新繭登塲深恐仍然勾串洋商私收鮮繭特此電請鈞長嚴飭該縣派員勒限吊證毁灶以維原料而保機織實爲德便 
[外洋輪船進出口行程記]  
　　昌興公司亞洲皇后號由香港開來明日（二號）上午八點鐘抵吳淞是日即須開往温哥武接客小火輪二日上午十點三十分到新關碼頭送客小火輪下午五點鐘開往吳淞又中國郵船公司之尼羅號此次由新金山還滬因在日本方面爲天氣阻滯多停兩日到滬後以日期已遲故由滬裝往香港星加坡之出口貨一概不裝云又有南京號三月三十一號由港開出定三號午前到滬是日即須開往舊金山搭乘該輪赴美之旅客共有八十餘人以西人爲多又有公泰洋行之惠斯海格號此次由舊金山裝來之進口貨祇雜貨一千件預定三號裝出者有烟葉茶葉土布鐵器等項僅三百餘噸又有藍烟囱公司之寗洲號輪船本定昨日開往漢堡旋因出口貨未能裝竣遂改本日開出又怡和之乾得加號亦展遲三天至下星期一開往波士登及紐約又有日本郵船會社之北美班輪鹿島丸自三月十一日離開西雅圖後昨已從横濱開赴神户尚須往長崎故須至六號或七號來申又有諏訪丸昨亦有電報來滬謂即於本日離美來申大約本月二十五日可至上海云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有土酒六百　竹笋三百三十件毛竹三百件棉紗七十件糟五十　柏樹二十件色綢十一件木器九件雜貨一百八十二件（長江）太古公司之鄱陽輪船昨由長江各埠運來之貨有白米四千八百五十一包紅瓦一千張糯米三百九十四包夏布四百十三件小麥三百零七包皮油二百五十五桶紙頭三百件烟葉二百七十五件藥材一百七十一件桐油一百六十桶礦砂五十桶鴨毛六十九件白豆七十二包茯苓三十四件羊皮二十七件笋千十八件（温州）招商局之海晏輪船昨由温州裝來之貨有下紙二千件白礬五百包紙傘三百六十七件茶油二百簍松香一百包鮮豆五十件藥材一百五十二件青田石一百七十七件烟葉絲一百四十二件柑二十件松油十桶棕毛九十三件籐椅二十一件銀子三箱草蓆十五件皮紙十二件柴炭六百四十四件木條五百塊 
　　山口貨（寗波）招商局之江天輪船昨日裝往寗波之貨有皮油及苧蔴七百五十七件鹹魚一百九十二箱生油五十桶香烟一百箱蚶子三十件糖二十包洋布五十六箱烊膠八十件水泥十桶烤皮三十件雜貨一百七十二件 
[滬杭路專車運貨]  
　　滬杭甬鐵路因近來杭段待運貨物甚多雖由每日之夜貨車掛蓮然各站堆積貨棧待運者仍屬不少該路車務總管爲維持客貨起見通令各站迅將存放之空車一律掛往杭段於三月三十號起將各站之積貨准開貨物專車一次於前昨兩日每晨五時平由杭閘口車站特駛貨物專車來滬每次計掛二十餘輛聞其中貨物以聯運者爲多云 
[最近之參價]  
　　吉林野山人參向來冬令時節銷塲較旺平時較少近日來貨 
 
 

Page 11

 
 
甚稀捐稅奇重故巿價極爲升漲上高之鋔面現巿每兩須銀四百兩上身亦須三百四五十兩上擋每兩一百餘元中擋每兩七十元 
　　高麗參以别直爲正路其餘如偏江等皆係中等之品廣東潮油等客帮全年購食之近來巿上到貨不暢故價格亦升起十兩左右元號每斤售銀六十六兩二號六十五兩巿面尚須看漲 
　　西洋參産自歐美自歐戰結束海運漸進來源增多現大盤巿價大枝每斤三十兩中枝三十八兩小枝三十二兩現在客帮銷路以長江福建厦門廣東爲多 
[房屋保險會議加價]  
　　本埠洋商各保險行以此次上海公棧大火損失計達千萬故對於棧房保險已實行加價復由多數老行家商議爲維持營業起見對於頭二三等房屋保險一律加價昨已發出通告定本月五號會議公决以便即日實行 
[譚檢察長赴蘇]  
　　上海地方檢察廳檢察長譚辛震君因浦東三林塘逆倫案須將辦理經過情形面呈江蘇高等廳廳長特於昨日乘滬寗路七點四十五分快車赴蘇訂於今日返滬 
[衆院二區覆選監督之布告]  
　　衆議院第二區覆選監督程學恂昨頒到布告一道云案奉省長訓令開查選舉爲國家要政首貴禁絶弊端凡關於舞弊懲治各項法令規定綦嚴且迭奉大總統明令并部局來電以選舉之時如有壟斷把持賄通情囑諸弊查有實據立即盡法懲辦節經通行在案兹查四月一日爲議員覆選日期所有各縣初選當選人行將前赴各該覆選區舉行選舉亟應遴派妥員巡視糾察以重選政查吳縣爲二區覆選投票地點該監督近在同城應即派員嚴密巡視遇有前項情事立即會同地方官廳拿解法庭依法懲辦以申法紀等因奉此除分行外合應布告各該縣初選當選人一體知照特此布告 
[關於松江府産之奉金消息]  
　　奉賢縣紳商學界爲松江府産事呈敎育廳長電文云（上略）舊松屬各縣共有欵産問題三月七日奉鈞省令地方自决以期圓滿結果欣佩尊崇民意之卓見乃松江縣立各校藉罷課爲要挾險走極端殊背和平之旨夫松江縣自有縣産自有縣附稅維持敎育若强以六縣共有之書院府學等欵産辦松江一縣之縣立學校顯與鈞令所開以原有欵産就原有地方辦原有事業之命意未能符合倘各縣相率效尤罷課要挾竊恐反無結果敬懇鈞長鑒察仍飭各縣遵照明令和平處理迫切電陳奉賢紳商學界陶望侃陸渠等四十人同叩又該縣勸學所所長刁明一曁縣區立學校校長曹雋等電文略同不再錄 
　　奉賢金山兩縣勸學所所長頃奉省長公署訓令略云該兩縣拉收各項租息着即呈繳省署即由省長查明何縣缺乏敎育經費再行支配云云聞該兩所長奉令後業已分函上青南川各縣代表徵求意見矣 
[師範學校加授國語之廳令]  
　　江蘇敎育廳訓令省立男女各師範學校校長云案准省長訓令内開案准敎育部咨開查國民學校一二年級自民國九年秋季起先改國文爲語體文以期收言文一致之效業於九年一月通行在案師範學校與高等師範學校爲造就師資之地關於國語敎育之必修科目如語體文注音字母發音學國音沿革國語文法國語敎授法等自應分年學習以便將來傳授之用兹定自本年下學期起凡師範學校曁高等師範學校均應酌减國文鐘點加授國語以爲國語敎育之準備相應咨請查照辦理可也等因准此除訓令南京高等師範學校校長遵照外合令該廳長通行遵照此令等因奉此查前奉敎育部令同前因業經令行該校長遵照在案兹奉前因除分令外合再令仰該校長遵照辦理此令 
[女子儉德會之戒約]  
　　女子儉德會自去冬假霞飛路梧莊爲會址後對於會務積極進行共有會員一百四十餘人而以紳富家之名媛閨秀爲多其宗旨以力戒奢靡凡珠鑽金飾鮮艶綢緞均列入戒約至戲園餐館捲烟牌賭游戲場等事取締更嚴會員中有違犯會則至二次以上者罰金以充善舉三次以上者取消會員資格昨該會長孫周慕琳以會員暌隔日久擬定明日（星期六）舉行聚餐會仿乾嘉舊俗具餚五簋對於北方旱災尚擬酌量捐助云 
[雇用汽車强擄婦女之追獲]  
　　曹家渡民人王杭泉之妻李氏向在紗廠做工前因與人通姦背夫私逃經王尋回即遷居車站路金家宅地方不料爲日未久又爲姦夫高大毛弟偵悉於前晚九時許糾合伊弟高小毛弟及楊阿毛連同汽車夫王連根姚繼賢等雇得三千零七十號汽車一輛直駛金家宅往喚王李氏出外即擁上汽車逃逸王杭泉見而情急即以刦人等詞報告巡警立發警笛將汽車攔獲將男婦各人一併拘獲惟大毛弟已被逸去該警解由二區警署昨送地檢廳奉檢察官提案研訊一過判將該氏並高小毛弟以及楊阿毛王連根姚繼賢等分别收押該汽車暫留候緝拿大毛弟到案再核王杭泉退去 
[捕獲浦東御界橋刦案關係人]  
　　革警無錫人王阿榮因與浦東御界橋居人張雪舟家於隂曆二月初六日被盜結黨持械侵入刦失價值三千餘金之財物一案有關避居租界前日由虹口閔行路捕房華探目王四福華探薛正昌西探康仇在北福建路捕獲帶回收押並通知上海縣知事署昨晨將王解送公共廨訊究時上海縣知事亦備函派令偵探投廨聲請引渡經張襄讞商之美笪副領事判王還押候下禮拜四預審再核 
[護軍使槍斃盜犯之兩布告]  
　　松滬護軍使布告云爲布告事案據公共公廨呈解拿獲夥衆持械槍刦檳榔路陳錫生所開合興京貨店及趙如玉所開義源米店銀洋衣物等案内之盜犯王德桂一名錄供呈解到署發交軍法課傳集事主及探捕人等到案悉心審理據事主趙如玉店夥趙秋生指認該犯王德桂實係侵入伊店行刦之盜並據捕房探捕將拿獲該犯時在其身畔搜出之原贓衣物等件當堂呈騐經飭事主陳錫生趙如玉分别認明實係伊等店内被刦原贓提訊該犯王德桂供認曾在湖南當兵遣散來滬即在太古碼頭做工度日於上年陽曆十一月七日即隂曆九月二十七日聽從在逃之同黨多人分執尖刀木棍於當晚八時許大衆前往公共租界檳榔路先後撞門侵入陳錫生所開合興京貨店及趙如玉所開之義源米店搶得銀洋衣物携贓分途逃逸當經探捕聞警到來四面兜拿追至小沙渡馬路上將伊拘獲並在伊身畔搜出搶刦原贓多件等供不諱查該犯王德桂一名膽敢夥衆持械連刦陳錫生趙如玉兩商店實爲目無法紀案係當場人贓並獲供證確鑿毫無遁飾已觸犯兩個刑律第三百七址三條第一二兩欵之罪應即按照懲治盜匪法第五欵之規定判處死刑以寒匪膽而保公安除飭提該犯王德桂一名騐明正身押赴行刑場依照軍法執行槍斃外爲此布告軍民人等一體智悉此布 
　　又布告云爲布告事案據公共公廨呈稱拿獲夥衆持械搶刦憶定盤路永和雜貨店案内之盜犯王德甫趙五一子等二名錄供解請按律懲辦并聲明拿獲共犯陳寶山一名因有拒捕行爲已被探格傷送院醫治無效身死等情到署當將該犯王德甫等兩名發交軍法課傳集事主及探捕人等到署研訊據證人吳阿三供稱上年舊曆九月二十五日下午六時許伊拉黃包車走過憶定盤路適永和烟紙店被搶見該盜王德甫於行刦後從愚園路逃去伊即帮回追趕報捕截獲等語提訊該犯王德甫趙五一子同供伊等於上年舊曆九月二十五日午後六時許夥同在逃之同黨人等分持刀槍前往憶定盤路行刦永和烟紙店事後由在逃之同黨携贓率衆分途逃逸不料伊王德甫當場被獲伊趙五一子逃回十六舖由同黨分給贓洋一元八角旋被探偵獲各等情不諱查該犯王德甫趙五一子二名膽敢夥衆執持刀槍侵入商店行刦得贓實已觸犯刑律第三百七十三條第一二兩欵之罪應即按照懲治盜匪法第二條之規定判處死刑以昭炯戒除飭提該二犯騐明正身押赴刑場依照軍法執行槍斃外爲此布告軍民人等一體知悉此布 
[私製鉛角之押儆]  
　　朱卓生周錫康顧侯甫三人邇在法租界地方私製鉛質僞四八開在巿混用日前被包探顧三寶偵悉前往將朱等三人拘獲並抄出四八開甚夥及製造之粉模乾電等物一併帶入捕房昨解法公堂請究先由顧探上堂禀明前情詰之朱周兩人供認私製鉛角不諱顧侯甫供民人祗代銷售不敢私製求宥中西官判朱押西牢三年周押兩年顧押三個月期滿一併永遠逐出租界抄案之鉛角一併銷毁 
[紹興同鄕會學校之三週紀念]  
　　紹興七縣旅滬同鄕會設立學校已屆三週今年又在南巿及閘北添設第二學校第三學校因將舊設虹口之同鄕公學改稱爲第一學校前日爲該會學校紀念日學生齊集閘北蒙古路第三學校内除最幼一百十餘人未到外計到一百六十餘人男女來賓七十餘人午後三時依秩序開會（一）入席（二）唱校歌（三）行敬禮（四）職員報告（五）學生演藝（六）來賓演說（七）唱紀念歌（八）校長答謝來賓（九）女生琴歌（十）散會茶點學生演藝十種成績斐然校長謝谷受金桂蓀葛需生敎員趙壽孫校董壽孝天王大章來賓裴雲卿鍾達先先後報告及演說報告中有云該會所貼經費除特别項外以經常支出與學生人數平均計算第一年每人貼三十五元第二年二十五元第三年十六元學校年有進步可見一斑迨散會已五時半矣 
[專科師範寫生旅行預誌]  
　　上海專科師範普通師範科甲級生本年暑假可以畢業兹該校爲該級生練習風景寫生起見特趁春假期内舉行寫生旅行以普陀爲目的地期以一星期聞定於四月二日由敎師率領出發云 
[城東女校近况]  
　　南巿竹行弄城東女學校已定四月四日起放春假三天該校楊校長對於學生品學方面頗爲注意因鑒於品學兼優之女生甚少故自本年起聘敎育家許蘇民演講各種女子重要問題於學生前途極有裨益云 
[閘北二段火會開會公推副會長]  
　　閘北二段救火會前副會長袁履登因事赴漢提出辭職由該會聯席會議公推莫梅卿爲副會長經備函敦請後擬定期開會歡迎並提議各職員家擬裝置報警電鈴一遇火警以資敏捷並修改會章公推徐少棠俞宗周尹村夫羅子惠諸君爲增刪章程起草員當塲公推董事俞宗周爲臨時主席將議案全數通過 
[證劵物品交易所消息]  
　　上海證劵物品交易所昨日揭示巿場四則如下第二百十八號云第三十二號經紀人徐樂卿請求將棉紗部經紀人之商號讓渡與五十五號經紀人楊河清君承受業經本所承認自三月三十一號起第三十二號經紀人徐樂卿君停止棉紗買賣第五十五號經紀人楊河清君准其兼營棉紗買賣又第二百十九號云第十三號經紀人吳培之君請求將棉紗部經紀人商號讓渡與六十九號經紀人陳子雲君承受業經本所承認自三月三十一號起第十三號經紀人吳培之君停止棉紗買賣第六十九號經紀人陳子雲君准其兼營棉紗買賣又第二百二十一號云上海麵粉交易所因擴充股額定於隂曆三月初一起收回老股另行換給新股票故自四月一日起麵粉交易所股之定期買賣木所概做新股所有第二百零四號揭示之老股買賣即行停止其新股總額共六萬股每股銀元二十五元已繳銀元十二元五角股東權利一律無優先普通之分第二百二十二號云麵粉交易所新股買賣之本證據金每股定爲六元其代用價格每股定爲二十五元所有第二百零八號巿塲揭示自四月一日起即行即消 
[仿冒毛巾商標之引渡]  
　　公共租界某毛巾廠主陳萬雲查得法租界黃興全仿冒商標故特報告英捕房於前日飭探偕同原告至法捕房禀明前情派探協同前往黃家抄出毛巾數打及冒牌之商標等物連同黃一併帶入捕房昨解法公堂請究先由英捕房來探禀明冒牌狀况並請引渡訊辦詰之黃興全供此項商標圖章實在舊貨攤上買來餘供支吾中西官判准將黃交來探帶去歸案訊辦 
[警廳今日點名發餉]  
　　淞滬警察廳長徐國樑前因所屬各區署所隊長警於月終發餉時規定新章務各一律排隊到廳以待廳長親自點名騐看然後按名發餉在案今日爲四月一日實行之期本擬署長隊長督率巡官長警隊士等排隊前往齊集廳署聽候點騐其各分駐所署員書記均令免點以重職務乃昨日傍晚徐廳長忽用電話通傳應點之第一區署所屬之各分駐所署員着於今晨一律戎服佩刀列隊來廳候以次指揮傳點均毋延誤云 
[科罰男女賭徒]  
　　寗波婦人張林氏在虹口梧州路五百三十三號屋内糾集男女賭徒開場聚賭前日下午爲一千二百九十三號華捕偵知禀由該管捕頭戤畢生率同中西探捕馳往將氏及賭徒王仁和王金華張常來張有章周友如陸長生吳財順陳樂西陳金文周元記張順來陳泮王阿仁董小鳳劉阿才朱興元陳阿金金阿富林廷生姜銀龍李金興王德生奚妙珍江忠孝周順堂周杜氏奚陸氏金招弟陸林氏等拿獲抄出賭具帶回捕房飭各存洋保出昨經公共公廨中西官傳訊之下判爲首之張林氏罰洋十元餘人到案者罰洋三元不到者所存保洋與罰欵一併充公賭具銷燬 
[禀請開設西菜館之調查]  
粤商梁炳恒擬在閘北寶通路新六十四號門牌開設番菜館一所前日具呈松滬護軍使署請求准予開設何護軍使據呈後以該商所擬開設菜館是否爲外國酒排間之變相特於昨日派員前往調查復候核辦 
[泥水匠藝徒跌傷殞命]  
　　昨報所紀之外白渡橋塊德羅洋行建築塲泥水匠藝徒沈全福自四層樓墜下受傷一節兹悉該藝徒送入同仁醫院後雖經西醫用手術剖腹療治終不能救已於昨日上午斃命經其師備棺收殮 
[汽車撞傷塌車夫]  
　　昨日下午一時許有某號汽車駛經卡德路將塌車夫江北人徐春林撞斷肋骨并跌破頭顱由新閘捕房一千四百二十六號華捕到來抄錄汽車號碼另雇車送受傷人往仁濟醫院醫治即持西醫所簽傷狀單呈報捕頭請究 
[婦人服毒准予免驗]  
　　王家宅海家橋五百九十號門牌婦人姜李氏吞服赤燐而死經地保陶祥生報廳請騐在案昨午地檢廳正欲委派孫檢察官往騐間即據屍夫姜子堂屍父李尚德屍伯父李士興等同投到廳禀稱通州人或在原籍或在上海小本營生此次該氏實係氣忿服毒致死與人無尤請求免騐孫君提案逐一研訊之下准如所請着具結速往棺殮 
[查禁漁船夾帶私鹽]  
　　江蘇督軍省長昨日會銜出示云爲布告事案據蘇屬緝私統領石佳華呈稱每年清明以後夏至以前爲黃花魚汛之期沿海口岸捕魚船只恒假捕醃爲名夾帶鹽斤沿途洒賣並聞有不肖坊行串通收買官銷影響課稅攸關請出示查禁以維緝務而暢官銷等情前來查漁船夾帶私鹽影響官銷甚鉅現值魚汛時期各港載魚進口之船紛至沓來難保無前項情事合行佈告週知如有夾帶私鹽抗不准查及串通收買一經查覺定行究辦决不寛貸其各凛遵特此佈告 
[違章停厝新柩之科罰]  
　　法捕房前曾飭探知照界内各會館不准將新柩停厝館内兹由霞飛路捕房捕頭偵悉山束會館於日前有新柩一具停厝在内有違定章故於昨日將該館之葛伯和傳至法公堂請訊先由捕頭上堂禀明違章情形詰之葛伯和供稱實係暫行停厝即欲盤柩回籍請求察核中西官以葛不應違章着罰洋十元充公以儆 
[迷路男孩待領]  
　　男孩顧富林身穿破花布長衫本青布袴子脚着青布鞋子頭戴外國帽子在法租界迷路啼哭爲捕查見帶入捕房昨送法公堂請示詰據顧孩稱年十一歲浦束人詰其父母住址含糊不能答判送堂留養候家屬認領 
[判還造屋價銀]  
　　作頭吕順記前延達商律師代表投法公堂控俞子章不付造價銀洋奉諭下堂斷飭遵在案昨經中西讞員商明堂諭判曰此案經本公堂迭次研訊明白應着被告繳付原告銀四千九百兩所有工程師費銀着兩造各繳限八天内繳清判畢後被告律師聲稱吕順記前向某銀行擔保往來銀二千七百兩後由被告代付二千兩應請將此欵扣除詰之吕稱實有此欵中西官判准予將此欵扣除 
[謊報被搶之押儆]  
　　女子金九昭前日與其兄金冶行經北河南路成大弄内爲無賴顧岳英王吉根等所窘兄妹二人向斥後若輩反投該管捕房謊報被搶去洋二十五元捕頭飭探奚德安查悉原委將顧王二人拘押昨解公共公廨由中西官質訊之下判各押西牢三月示儆 
[强迫未婚弟婦回籍]  
　　住閘北寶康里之江北人陳善清其堂弟某之未婚妻郝氏於去年冬間私逃來滬前日被陳偵知下落糾同郝文亮夏桂卿朱子猷等將郝氏尋獲勸其回籍該氏不允因用鉛絲綑縳手足雇車送之下船該氏在途哭喊由崗警查見帶入四區經顔署長質訊之下據該氏供因家貧來滬做工謀食並無不端行爲云云當經顔君勸導一番令陳派人伴送回藉不准虐待 
[指控欺騙案註銷]  
　　入英藉之粤人葉鶴齡在公共公廨刑事科呈訴住居無錫路九十三號門牌爲金業之林民惠欺騙銀兩等情昨晨由廨飭探將林傳至公堂即據原告代表律師上堂譯稱原告於本年正月四號交給被告銀二千二百九十四兩託買金條延不交金實有欺騙行爲是以起訴云云訊之被告亦延律師到堂辯稱此案係屬買空賣空性似賭博不在刑事範圍况被告於二月十九號禀請公堂破産未奉核准旋與原告磋商後奉公堂諭令被告登報原告並不反對有案可稽請爲察核等語經俞襄讞核供商之英包副領事判即將案註銷 
[串搶金鐲分别押儆]  
　　甬人柴新根因與張二古在七浦路串搶陳鄭氏金鐲一副逃逸被控捕房由探將柴張兩人拘獲並在山東路某押店内吊到原贓一併解奉公共公廨諭着押候訊究在案昨晨由廨復訊即據中西包探上堂禀明前情將贓物呈案並據陳鄭氏到堂證明堂時被搶情形訊之柴張二人均認搶不諱中西官核供判柴押西牢半年張押四月分别示儆贓交原告領去 
[毆傷親長押一年]  
　　住居新閘北成都路七十五號門牌居人陸介眉之領子陸順根於去年四月十九號持兇器歐打繼母陸張氏並私取金鐲一副逃逸經陸報請捕房轉禀公廨出票拘拿未獲迄已多月而陸順根以日久無事濳來滬上前日被新閘捕房包探魏金福查悉將其拘押昨晨解送公共公廨即據陸介眉投訴順根於五歲時螟蛉爲子撫養成人不務正業去年四月間違忤其母持器毆傷頭額乘間捋去金鐲一副逃逸當時我不在家事後回家始悉將妻送請醫院醫治有醫生騐單呈電又據陸妻張氏到堂證明前情訊之陸順根供求恩宥中西官核供以被告傷害親長實屬目無法紀姑念年輕判押西牢一年期滿帶堂具結　釋 
[拆信竊取匯票之指控]  
　　北京路郵務總局郵政副司西人斯密司查悉檢信人俞錦章於本年二月五號及十五號先後私拆他埠遞來之掛號信竊取信内滙票洋一百五十五元於前日報請總巡捕房派令中西包探在大通路一千二百四十號屋内將俞拘獲押至昨晨解送公共公廨即據該探等上堂禀稱尚須調查證據請爲展期經中西官得禀判俞押候展期七天解訊 
[揑據借洋案訊結]  
　　王省齋控洪緝熙王祖壽假冒商人之名揑據借洋有碍名譽請求訊究等情昨下午三時奉地審廳於推事官開庭審理王省齋訴稱本地人爲米業滬城太平街前天生堂藥店房屋爲商人業産該藥店主葉星如昔年因虧倒閉人則至今無　欠商人租金甚多不料葉避匿之後怱有港緝熙王祖壽等將葉星如慈谿縣原籍房契二張及上海縣二十八保三圖内房名姚耀春計則田一畝二分八釐田單一張竟揑商人之名私向王文炳處二次抵借洋一百五十元兹爲商人察破爲此來案控究質之洪緝熙王祖壽所供互相推諉問官一再駁詰兩造各執如前問官得供謂原告曰爾若將此項債務理楚之後爾有單契三張可執並不吃虧王省齋供稱查寗波房契不知值價若干設或能值數萬金將來必有交涉商人安能擔此重任所以不願受領問官乃諭辯論終結聽候宣判 
[昨日公共公廨訊案紀]  
　　昨晨公共公廨民四庭由關讞員會同英包副領事續審婦人陳陸月英訴其夫陳紹麟虐待請求離婚案「結果」改期續訊 
　　又午後民一庭由俞襄讞會同英包副領事訊理（一）入英籍之粤人葛羅甫訴張石臣洪裕成售地不交案原告由甘維露律師代表據稱原告所執方單契據均由地保蓋戳請移咨會丈局查吊一萬零二百七十六號方單核對等語被告亦延律師辯明實因張與楊鶴亭對於該地另有糾葛云云「結果」本案註銷方單契據發還惟張石臣訴楊鶴亭案停止進行（二）英人哈脫福訴德人菩羅切脫不理尾找洋三百三十五元案「結果」着被告於四月一號償還原告所訴數目半數五月一號清償民四庭由陸襄讞會同日林副領事訊理（一）虹口吳淞路公安里一百九十七號門牌茂利洋貨食物店經理林大茂請求破産案「結果」本件聲請照准着申請人登報七天如無人反對即派本廨理賬員理賬（二）王子良訴新康煤炭店經理沈成敏及沈祥壽不還煤價洋八十四元二角案據被告沈成敏供稱我店非但不欠王之貨欵而王實欠號貨銀二百四十七兩至於沈祥壽並非我店之夥聞祥壽實姓孫業掮客云云並延高露玲律師代辯旋由原告代表律師聲請展期先行查核雙方賬目「結果」展期七天續訊着兩造將民國九年賬簿一併呈堂聽候查核（三）王熊生與吳妙福因賬欵糾葛互相控訴案兩造律師請求改期「結果」展期十四天審理（四）梁元訴李遐昌造屋糾葛案被告延律師到堂陳明李現已到案交保請求將前發飭傳保人之傳單撤銷改期再訊云云「結果」准被告代表律師請求展期審理保人傳單撤銷 
[誌謝]  
　　華洋義賑會定於夏曆二月二十六晚假座大世界乾坤大劇塲敦請江浙崑曲家會串崑劇籌資助賑昨承該會惠贈入塲劵二張誌此謹謝 
雜評二 
[女界之兩事（訥）]  
　　今日之女界有兩特色一爲廣東之女界力爭選舉權是爲女子參政之始一爲上海之女界盡力於救災是爲女子服務社會之始 
　　以世界新潮之趨勢論將來女界之參政必實現服務社會亦必與男界無異美國之女子選舉權案已全通過於各州而歐美女子之盡力於社會服務於各種慈善事業尤視爲常事我國之女界向不問此而今乃有此二特點之表現雖未能一蹴而幾歐美各國之女子然苟由此一時之感奮起而提倡女子敎育培養種種學識技能亦未始無可幾之望也 
　　是故廣東女界之爭選舉上海女界之盡力慈善吾均以樂觀視之 
公布欄 
[上海地方審判廳]  
　　公示送達（全文在本國揭未塲公布）第五七號（民一庭）一件蔡繭臣與倪維楨爲欠租涉訟聲請假扣押一案（决定主文）本件聲請照准債務人如聲　停止或撤銷假扣押之决定應提供擔保金額爲太洋十五元右仰受送達人倪維楨知悉 
　　判决主文（民二庭）一件决定馬順邦等聲明室　礙一案主文本件臺礙之聲明照准一件判决金元林　金長根因房屋沙訟控訴一案主文本廳民國十年二月二十八日之缺席判决維持之聲明窒礙後訟費歸控訴人負擔一件判决曹正香與陳忠義因貨欵糾葛控訴一案主文本判控訴駁回本審訟費歸控訴人負擔一件判决顧蔭培與顧張氏基地涉訟控訴再寗一案主文本件再審之訴駁回再審訟費歸再審原告人負擔 
　　批示一件王榮康狀請執行由狀悉查要案業據徐正科提起控訴所請應從纭議此批一件喻致寀狀領證物由准領此批一件張雲由等狀領證物由准領此批一件陸富德狀領欵洋由准領此批一件楊文文狀謂明白指示由狀悉案經撤銷上訴即應依照第一審判决辦理在本審並無勝敗可言仰即知照此批一件袁樹金狀領動産由准領此批一件張林生狀請執行由狀悉准函催寶山縣知事迅予查照辨理此批一件杜萬祥狀請執行由狀悉此批一件馬耀岩狀交欵洋由准交此批一件夏祺章狀交欵洋由准交此批一件奚文輝狀請執行由狀悉本案卷宗仍未奉江蘇高等審判應發回所請應從緩議此批一件李永興等狀請銷案由狀悉准予銷案此批以上三月三十日 
　　判决主文（民一庭）一件判决鄒洛書與劉榮栽抵欵糾葛一案主文劉榮栽所經理之廣達搪磁公司應償還鄒洛書本洋四千元及六約後之利息但該項利息按月應以一分二釐計算至執行之日爲止不得超過原本訴訟費用歸廣達搪磁公司負擔一件判决朱金氏與宗硯耘違約涉訟一案主文本廳民國十年一月三十一日之即時判决廢棄之原告人之請求駁回本案訟費歸原告人負擔一件判决王如森與李國學爲欠欵涉訟一案主文李國學應償還王如森洋四十六元本案訴訟費用歸李國學負擔一件判决何桂池即何桂時與王嘉生債務糾葛控訴一案主文原判撤銷王嘉生應償還何桂池票洋五十九元又貨洋八元二角九分本案訟歸王嘉生負擔一件判决蔡黼臣與倪維楨爲欠租涉訟一案主文倪維楨應償還禮益公司房租洋十五元限判决確定日繳由蔡黼臣具領本案訴訟費川歸倪維楨負擔一件决定張章氏聲請展期一案主文本件聲請駁回一件判决孫承甫與張耕餘資本涉訟一案主文張耕餘應吐交紗餘銀一千九百八十五兩共攬染不敷工本之貨張耕餘不得提取酬勞又貸借與許俊記之欵應歸張耕餘償還本案訟費歸張耕餘負擔（民二庭）一件判决沈子山等訴張順寶等借欵涉訟一案主文張順寶應即償還沈子山本洋一百元利洋六十元張志清應於本年隂曆二月二十九日償還沈金舟本洋一百元利洋八元如逾期不還着張順寶代償訟費歸張順寶張志清各半負擔一件判决張銀祥與張順氏贖産糾葛控訴一案主文原判撤銷被控訴人第一審之請求駁回本案訟費歸被控訴人負擔一件决定徐松記訴孫德順地産糾葛一案主文本件訴狀准予註銷訟費歸原告人負擔一件决定馮和庭與蔣福生債務糾葛控訴一案主文本件控訴視爲撤回應即註銷 
　　批示一件李金奎因傷害致死案聲請抄給判决書一份由查本案係判處無期徒刑當庭宣告在案聲請書内聲稱一等有期徒刑二十五年不知何所據而云然旣請抄錄判詞應予照准此批一件陳仁瑞因傷害案聲請抄給判詞由聲請書悉查本案卷宗業經同級檢察廳轉呈高等廳所請判詞無從抄給預繳之抄費洋一元發還此批一件楊清泉呈爲與妻李氏兩願離異請備案由據呈爾與李氏兩願離異已憑中立據並登報聲明自無再請備案之必要此批一件王殿芝狀保謝阿金由准保此批一件馬成其狀請執行由狀悉着即來廳候諭此批一件王良生狀交欵洋由准交此批一件嚴珠穿狀交欵洋由准交此批一件嚴珠穿狀謂傳　由狀悉着於隂曆二月底將租屋讓出可也此批一件馮天祥狀領借據由准領此批一件金少卿狀領洋據由准領此批一件牛祟銘狀領欵洋由准領此批一件邵雲源等聲請停止執行由聲請悉此批一件沈爻吉狀請銷案由狀悉准予銷案此批一件陳介眉狀領則田由准領此批一件謝垚庭狀領欵洋由准領此批一件何城集狀領管業證書由准領此批一件張子雲狀領證據由准領此批一件朱永康狀領欵洋由准領此批一件趙文裕狀領欵洋由准領此批一件王根金狀領證物並欵洋由准領此一件許和福狀交欵洋由准交此批一件何城集狀領不動産由准領此批一件徐秉庠狀領欵洋由准領此批以上三月三十一日 
[上海地方檢察廳]  
　　批示陶王氏狀悉案經起訴候送同級審判廳核辦此批王仁　等狀悉候依法辦理此批陳有香狀悉案關債務糾葛本廳未便受理仰向同級審判廳具訴可也此批陸李氏狀悉查此案旣於上訴時未附帶私訴仰赴同級審判應單獨追訴可也此批王德狀悉准予保釋此批錢蔣生狀悉准即拘傳此批張初開狀悉仰即偕證於四月二日來廳候訊此批楊春大狀悉仰即來應將爾妻領回此批以上三月三十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（六）] [  天放]  
　　十八日爲小孩運動日上午爲各種賽跑下午四時半則有化妝茶會一十二齡女郎飾新嫁娘其餘則或飾花面或飾神怪共據一案進茶點厥狀至爲奇詭茶畢復到甲板上共攝一影晚八時半爲化妝疊球與戲者皆塗面作奇狀 
　　十九日晚八時西人於音樂亭演雜劇首爲菲列濱樂隊奏樂次爲中國劉君謌ＳingMeSleep一詩再次爲厄倫君ＭrＡllen之跳舞動作皆與音樂合節大博觀者歡迎再次爲金夫人獨演故事此一人忽而作村農口吻忽而作村婦口吻忽而作律師口吻惟妙惟肖休息十分鐘後爲短劇名浴室劇中情景爲一族館旅客晨起爭趨浴室就浴乃門扃不得入遂羣候於門外於是一老者則獻媚於中年婦人一壯者則獻媚於一少婦久之門不啓乃遣一女孩就鑰孔窺之室中漆黑不見一物壯者曰殆有人自盡於此乎少婦忽失聲哭曰此必吾夫矣彼日來極悲鬱也壯者聞其有夫始而愕然繼而竭力勸慰方擾攘間館中侍者至以鑰啓門則空無所有少婦詢其夫則方晨養於養室也幕閉 
　　二十日晨八時船抵檀香山醫生登舟檢騐與横濱同檢畢登陸同行凡十六人先至中國領事館少坐遂驅車往觀水族院 
筆記 
[醜女記（四）] [  汪珠]  
　　試入之眙之久觀所以鈕扣知所以啓闔洞幽處有横機按之左方銅門自開亟出證之綜畢生聞見無逾今日之恐佈也上盰廚板倒垂短槍幾遍横睨亦具之鋒鏑所指一白玉匣晶瑩内徹匣以鐵餅架之習聞炸彈一物似矣意者武庫奚必營内舍抑其爲寶藏焉又炸藥四豎入手不能寶何有也時女膽包一身鞠探首入槍林俯噉之匣面籠以錦袱袱綵繡似蝙蝠輕揭袱自忖殊凛凛匣不蓋中又槍一扳機内銜綾帙直書黨籍不覺心醉眼紅急歛手曰假手之捷適足資彈藥反響隨之立倒微論性命空擲且圖籍一燬何不思之甚也方躊躇聞步聲亟蹲身隙廚而内扣焉聞公入擊案頻嘆似重有憂者旋叩壁呼女知壁門上叱女曰醜婆子猶作鼾睡女咋舌曰向使壁門不上怯梯登之煩者難乎免於此時矣公去亟亡走如國境有大吏出遭之途叩馬狀其事呈書與圖吏閱之良久始而駭繼而變色終則蜂目狼聲呵女曰盲婆子造黑白顧其衛曰内亂犯也左右欲兵之女掩面大哭裂眥視吏曰肝人肉戳不辜固知獸輩常課奈何功罪下亦噯昧至此語未終槍聲隨至女遂咽彈於功成非常之日良以不知袖圖者爲玉匣中人也時老尼亦遁此濳葬之顔其墓曰醜女塜晦之有所脅焉閱年塜孕奇葩瓣爲五色異如之區之略似紅黃藍白黑燦然動目不解幽魂何示耳（終） 
諧著 
[廣良心破産之由來（上）] [  ]  
　　是前自由談揷畫有良心破産之由來一幅可謂刻劃盡致雖然字林報所謂良心破産者僅指武人一方面嘗其實時至今日良心上宜告破産者豈僅武人已哉余故不揣冒昧謹廣某君畫意衍之如下 
　　笑駡由他笑駡好官吾自爲之好官不過多得錢耳此一般官僚良心破産之由來也 
　　父産子得此犯逆倫重案者良心破産之由來也 
　　錢可通神有錢可使鬼推磨此運動選舉者良心破産之由來也 
　　爲富不仁矣爲仁不富矣此資本家良心破産之由來也 
　　大丈夫不能流芳百世亦當遺臭萬年此賣國之官僚販米之奸商良心破産之由來也 
　　寗我負人無人負我此賣友求榮者良心破産之由來也 
　　弱者肉强者食此刁紳劣董與流氓拆白黨等良心破産之由來也 
　　一本萬利此做買空賣空生意者良心破産之由來也 
詩錄 
　　照霞樓主購得白梅一本狀與齋中所懸彭剛直畫畢肖喜賦四絶索和適閱報紙正以兹事傳爲花瑞不禁有所棖觸爲賦四章天虚我生 
　　老眼看花識愈眞畫圖相對證前因一般形影清癯甚此是前身此後身 
　　香可返魂眞個是誠能格物信其然主人狂笑客俱醉爲瑞爲妖只聽天 
　　年來國事沸蜩螗悵惆天心未可量畢竟美人工退省獨標風格學彭郎 
　　韵事風流已遍傳咏花人有筆如椽畫師妙具先知識早把新詞密密圈 
　　按圈字集韵作驅員切中州中原亦均收入先韵惟佩文詩韵偏作仄耳 
新聞拾遺 
[搗鬼] [  警世人]  
　　常熟辛安鄕於前日夜深田野間忽然火光冲天俄而宛若燈火驟明驟滅鄕人見之皆謂爲神火即隂兵作亂以爲不祥一時各村鄕人紛聚或嗚鑼或放銃呐喊運天藉以驅逐駐防水警誤爲盜刦武裝出巡而一般小康之家紛紛携物奔避匿於墳墓樹林間擾至天明毫無動靜衆方四散歸家其實所謂神火者乃爲燐火鄕愚無智關得終夜不寗堪發一噱云 
[慢客] [  立德]  
　　前晚十二時許愛多亞路某號屋中有一女拆字懸牌稱㛓婍女士時有一某香烟公司夥王某因失去銀錶一前往拆字因此意義不合王遂走出不與一文女忽大發雌威信口謾駡繼至追出門外欲批王頰幸經旁人解勸未至用武有抱不平者進而誡女謂爾等江湖女子恃此爲活豈可任意慢客女士乃兩頰暈紅返入屋中云 
小說 
[社會小說衆醉獨醒（三一一）] [  瞻廬]  
　　第四十七回照紅鸞丈母憐女壻放白鴿頑父駡親兒早見兩乘大轎四平八穩的抬進轎廳兩旁迎賓樂工吹擂得震天價響護衛軍士擎着簇新的槍枝揷着雪白的剌刀一聲口令唿喇喇兩旁站開惡很很嚴陣以待邦平娘子的眼裡幾曾見這般的威武氣象没奈何放大了鼠膽從那刀林槍樹中歡迎這兩位貴客比及轎兒落地兩位太太都出了轎門張太太豹頭環眼龐太太狼背熊腰不愧將門之婦虎虎都有生氣後面隨來的婢女卻都是嬝嬝娜娜娉娉婷娉侍奉這兩位太太出轎眞呌做醜醜夫人相嬌嬌是賤人打不破這兩句俗語邦平娘子把兩位太太的虎駕迎入内廳坐定嘴裡寒暄心頭快樂暗想翠娥這妮子委實能幹虧他認識這般的闊綽太太他身子尚没進門早替我爭得許多光彩門前馬兒轎兒刀兒鎗兒都是是翠娥裙帶上帶來的要是像這刻薄鬼一個鵝眼錢看得磨盤般大平日不捨得交結官塲那裡來這體面不談邦平娘子和這兩位太太在内廳談話再說高鄰公所裏的一輩詩友懷抱着千秋盛業也來劉公館裏賀喜龍暇敎員方便園做前導雌雞嗓子吕文甫做押隊晃動頭腦摇動身軀肩背高低脚步上下齊向這條巷裏進行才走進了巷口早望見許多刀光槍影和那挺胸凸肚的丘八太爺衆詩人都打了個寒噤便園的兩條腿被地皮吸住休想抽拔得起文甫伸出鴨頸向前面望了一望喚聲不得了也耶𩓐子縮短了三寸舌頭郤伸長了五分（截長補短尚欠二寸五分） 
[餘瀋] [  冰嚴]  
　　失敗之情史輙耐人追味如嚼橄欖津津有餘甘圓滿之情史縱極甜蜜然正如啖蔗有時亦微病其多渣矣栗六終日得於黃昏人靜時錦被温褥間一枕黑甜誠人生至樂之境也顧有時萬感潮集輾轉反側苦未成眠則又爲至難堪之境矣 
 
[一個走運的法官] [  曙光]  
　　趙泰來是個退職的法官帶着一個姨太太登在北京香爐營過窮日子有一天早上起來匆匆的洗完了臉吃了幾個家常餅打算出去找朋友下棋姨太太忽然說道「你慢點走明天是姑奶奶的生日李家又趕着明天搬家咱們拿什麽錢送禮呀？」泰來愁着眉道「你把我那件灰鼠袍子拿去當罷」姨太太道「你那件袍子頂多能當二十塊錢對付着彀送禮啦還有上個月的房錢咧？」泰來剛在那裏擦火柴吸烟所以並未答話烟吸足了方才赸着道我這件狐坎袍子本來打算穿過年當的現在等着要錢用也就說不得了」說着便從身上脫了下來姨太太連忙拿件羊皮袍給他穿上又給他加上一件猞猁猻馬褂然後說道「要下棋你就去罷」泰來微微的笑了一笑隨即出去乘了一部人力車跑到椿樹胡同一個姓王的朋友家裏一面拱手問好一面抓過棋子來便與他爭邊搶角閙個不休一盤下畢又是一盤兩個人都是棋迷所以非常高興後來有人打電話請姓王的吃飯他才無精打采的跑回家去門房裏迎着回道「剛才有個周玉衡老爺是打南邊來的他給二姑少爺帶了好些東西來給您他住在西河沿燕臺旅館十五號請你得便過去談談」泰來聽了點點頭轉身走到上房裏去姨太太笑着說道「怎麽你今天回來恁早？」又指着抽屜桌上堆的幾包東西道「這是二姑少爺帶給你的」泰來道」「都是些什麽東西？」姨太太道「這是一架鹿茸四斤茶葉一件湖縐的袍料一件鐵機緞的馬褂料還有十二罐香煙是二小姐帶來孝敬你的」泰來道「幹麽帶這些東西給我帶幾個錢用用多們好」說着便把那包裹一樣一樣的打開來看起頭看見衣料鹿茸茶葉他都不以爲意後來看到香煙忽然的笑起來道這可是好東西咱們該走運了」姨太太忙着問道「什麽好東西？怎麽我没有見咧？」泰來笑道「你瞧這不是金馬牌香烟麽？姨太太道「金馬牌香煙該怎麽着泰來道「你不知道這是南洋公司新出的一種上等香烟吃起來氣味非常好並且是個升官的預兆所以我說他是好東西」姨太太聽了倒也莫明其妙因爲他說是個升官的預兆心裏也自歡喜過一會吃了午飯泰來便呌用人僱馬車到西河沿去拜客他和周玉衡是個舊交所以見了面非常親密暢談之下知道周玉衡的官運亨通近來由知事升了道尹又兼了海關監督將來還有省長的希望轉問泰來的近况如何？泰來答道「實不相瞞我已經閒的要討飯了」玉衡笑道「何至如此等我來給你想想法了」泰來拱手說道「一切仰仗」玉衡忙道「豈敢」正在說着又來了好幾位客泰來略略周旋了一番隨即告辭回家當晚無話第二天旁午起來吃了飯便到玉衡那裏去閒談就約他晚上七點鐘在韓家潭張寶玉家裏吃酒這是替他接風的意思玉衡到京之後本來酬應恨忙但因他情意殷殷祗好答應下來那一晚豁拳行令選色徵歌自有一番熱閙不必細說過了一個多月泰來居然得了司法部簽事這個當然是玉衡替他帮忙的了當下姨太太心中大喜笑向泰來道「你說二小姐送你金馬牌香煙是升官的預兆這句話果然靈了但是這裏面是個什麽道理？我還没有明白呢泰來笑道「你没看報麽？南洋烟草公司廣告上不是明明寫着吸金馬牌香煙爲飛黃騰達之預兆麽」姨太太拍手笑道「哈哈」泰來也失聲道「哈哈」 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[本刋啓事]  
　　二十九日農業常識欄仲安君「天然水車之新發明」一文發表後閱者諸君紛紛函詢通信地址特揭於後仲安君姓顧現在南通第七中學除將諸君來函彚寄顧君請其酌量答復外此後諸君如再有函詢者請逕寄顧君可也 
常評 
[修改國會選舉法之意見] [  漸]  
　　選舉舞弊之全國一致識者咸歸咎於立法之不良一以全區選舉人總數分配當選人名額因是有僞造選舉人名册之弊一規定當選票額因是有買票賣票之弊一投票用無記名單記法因是有走馬燈捲鋪蓋倒棺材之弊蓋户口未經總調查敎育未普及公民未尊重選舉權之時期决不能免此弊也以上三弊已全國風行非修改選舉法無從救正長此不變則國民之道德日益墮落而共和之根本壞矣若欲待國會問會而修改之决無希望竊謂宜以職業團體行國民代表制修改現行選舉法請求政府公布以立根本大計否則陷全國人於良心破産者即現行之選舉法也擬修改要點如左 
　　一衆議院各省議員之名額應以擔負直接稅之多寡爲標準滿若干萬元出議員一名（例如百萬元出一名）其不滿若干萬元之零數亦得出一名各省議員名額之規定應於每屆辦理國會議員選舉前三個月由政府根據稅額公告之（說明）此係根據不出代議士不納租稅之理由可杜絶僞造選舉人名册之弊其零數得出一名者所以救濟稅額過少之省議員過少之弊 
　　一參議員之名額每省五人（說明）衆議院議員爲各省納稅人之代表取權利義務之相當參議院議員爲各省地方區域之代表取人數之均平 
　　一衆議院議員之初選舉凡本縣直接稅額滿若干萬元者出初選當選人一名（例如一萬元出一名）遞多遞加其不滿若干萬元之零數亦得出一名由公民用記名單記法投票以得票比較多數者爲當選複選舉由初選當選人按照該省議員額定人數用記名連記法投票以得票比較多數者當選爲議員如選出之議員不足額定人數時應再行投票補足（說明）當選人改用比較多數法初選舉改用記名單記投票法複選舉改用記名連記投票法不特可杜絶買票賣票之弊亦可杜絶走馬燈捲鋪蓋倒棺材諸弊 
　　一參議院議員之選舉由省議會行之（說明）此仍用現行法 
　　至省議會議員選舉法之修改亦可比照辦理或以各縣稅額定議員各額或每縣出議員若干名可俟國會議决之 
青年常識 
[自由訂婚的我見] [  嚴羣僻]  
　　近來各地方的風氣開通了許多各人的知識也增進了許多文明程度一天高似一天豈有不把切身的問題想一個解决的法子把以前賣買的訂婚制度打得他片甲不留呢并且父兄經過這一翻文化革命以後也可以把包辦婚姻的惡習慣稍爲改變不要動輙費心代庖也是一椿最好的事情我也馨香禱祝拜謝提倡諸君的厚賜不過草創之始須要鄭重一點不貽人以口實那末後來的人也可以放心照辦哩我現在先把自由訂婚的條件略說一下 
　　（一）性情要相同訂婚的事情本來要兩相情願的現在行了自由訂婚以後似乎不要防備性情不洽的事情了不過有些少年人感情用事彼此没有十分明瞭便引爲同心等到結婚以後覺得不大合意彼此分離這豈不是最悲慘的事情呢所以知彼知已也是訂婚的緊要條件 
　　（一）學問要相等朋友中間知識同等的方才可以投機夫婦之間若學問過於參差談論時候怎能情投意合不發生齟齬呢與其事後發生齟齬不若於諦婚之前調查明白謹愼選擇不要勉强苟合致貽終身之害 
　　（一）身體要健康身體的强弱影嚮於他方面者很大如其强健的人和一有病的人結婚非特職業上受了許多損害對面的人和後嗣多有極大的危險預備的法子就是對於合意的人在訂婚之前須要考察他的身體是否强健切不可憑著一時的情慾直接間接害自已和子孫 
　　以上三則果然不能包括殆盡不過較之祇取金錢容貌而不問性情學問和身體的人要好得多哩 
衛生 
[獨生子爲什麽不易長] [  成梅]  
　　父母愛子是無微不至的對於獨生子的愛護更不必說照這樣講來獨生子的生長應該容易些然而事實上却是不然獨生子不是早死便是面黃肌瘦弱不勝衣的這是什麽緣故照大概看來有三個原因分述如左 
　　（一）多食物獨生子的父母希望他兒子的長成倍於尋常得了食物自已不忍吃總要留給兒子吃他們的心裏以爲飲食爲養身的根本好像能多吃一些就可多生一塊肉的有時兒子雖然吃不下他們竟用一種奬勵的話來勉强使他吃下去然而人身所需要的滋養料自有一定腸胃的消化力也有限制食物過多不過積在腸胃裏頭且將因不能消化致起腐蝕其害不可勝言這是獨生子不易長成的第一原因 
　　（二）多穿衣衣服是保護體温的缺乏之後固覺寒冷然而過於温暖則皮膚薄弱稍遇寒氣就要感冒善病的人大半是這種毛病獨生子的父母給兒子穿的衣服總比尋常的孩子加了一倍天氣熱些人家的孩子已經脫去許多衣服獨生子的身上仍舊不見减少幾許這樣的穿衣服差不多是製造疾病獨生子的不易長成這是第二原因 
　　（三）少運動兒子多的人家孩子同孩子之間自有一種游戲足以助身體的發育獨生子却不能享受此種幸福而且他的父母因爲他是獨生子又不育放他出去受一種游散樂趣使他終日在家不離父母偶一游戲就要恐防危險立即阻止如此則體力不能發展正所以阻其生長這就是獨生子不易長成的第三原因 
　　獨生子的父母要兒子多喫多著無非是愛他就是不要他游戲游散也是愛之所致然而愛之不得其法適足以害之吾願獨生子的父母早些覺悟（乙種酬） 
道德叢話 
[西方格言（一一八）] [  謝介子選譯]  
　　滿杯當堅持（英吉利諺） 
　　試述汝友吾將言汝爲何如人（法意西荷諺） 
　　醫藥有時劣於疾病（英吉利諺） 
　　堅定爲成德之基（臘丁諺） 
　　適當之坦率必爲友所亮（和曼爾）（Ｈomeu） 
　　顯者之大罪爲尤大（莫醒鳩）（Ｍassingee） 
　　勇而無幸運亦足使人失敗（英吉利諺） 
　　願望能令媸者妍（西班牙諺） 
　　狡徒之外衣有時而傾卸（英吉利諺） 
　　改良方生善果（荷蘭諺） 
工業常識 
[化妝品製造法] [  李月波]  
　　化妝品種類甚多普通用者爲牙粉牙膏香蜜雪花膏等項其製造方法及原料配合分量各各不同兹擇其最適用者錄之於下 
　　牙粉製法 
　　炭酸鈣Ｃalciumcarbonate一百分炭酸鎂ＭagnesiumＣarbonate十分肥皂粉Ｓoappowder二分拦匀加冬綠油Ｗintergreenoil一分（用别種香油亦可）薄荷Ｍenlthol五分十分拌匀用細篩篩過即成 
牙膏製法 
　　炭酸鈣一百分氛化鎂Ｍagnesinmoxide四十八分混和加入某油Ｇlycerine二百五十分調成糊狀再以炭酸鉀ＰolassiumCarbonate二十五分溶於十分清水中使完全溶去加入再加肥皂粉二十分桂皮油Ｃinnamonoil薄荷油Ｐenermintoil各十五分十分調和即成 
擦牙香水製法 
　　糖精Ｓsccharin一分重炭酸鈉Sodiumbicarbonate八八溶於百分清水中加酒精Ａlcobol百分混和再加薄荷油十八即成如欲着色須加適量之染料 
雪花膏製法 
　　炭酸鈉ＳodiumCarbonate十三分溶於一千分清水中加甘油十分置磁製鍋中加熱再以司的林酸Ｓtearicanid百分徐徐加入熱至沸點使温度稍降時時攪拌約一小時再熱至沸點待司的林酸與炭酸鈉完全化合成糊狀則工遂告竣加適量之玫瑰油Ｏttorose以增其芳香之氣 
面粉製法 
　　鋅白Ｚinewhite百分滑石粉Ｔalcpowder二十分混和加珠蘭油Ｖioletoil十分和匀即成 
洗臉粉製法 
　　澱粉Ｓtarch百分硼砂Ｂorax二分肥皂粉一分混和再加人造麕香五分橙花油Ｎerolioil微量十分調和即成 
香蜜製法 
　　甘油清水各百分混和加玫瑰油微量即成如欲着色可加適量之染料 
潤面乳製法 
　　甘扁桃Ｓwcatalmcnd百分用熱水泡半小時去其皮春碎之和以五倍清水濾過則白色乳汁遂濾下再以白蠟Ｗhitewax十分肥皂五分置磁皿中加熱使之溶解以甘扁桃乳徐徐加入用玫瑰油三十分溶於酒精六十分中加入即成 
潤面油製法 
　　甘扁桃油Ｏilofsweatalmond百分蠟十分用磁鍋溶解加入玫瑰水Ｒosewater五十分攪拌俟油與水十分溶和加入甘油三分香油適量即成透明美麗之油膏矣（潤面油之製法較以上各種爲難其結果之良否全係製者有無經驗故製造時不可不注意） 
花露水製法 
　　酒精百分清水三十分加香油適量混和後即成芳香有辣味之花露水矣 
生髮油製法 
　　植物油（如茶油菜油等）百分内加香油少許即成若欲着色亦可 
　　製造化妝品亦小工藝也資本雖微獲利極厚製法亦甚簡有志提倡實業者曷一試行之乎李月波附識（乙種酬） 
 
 
