# 1890 - 272 - 4906272

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國民遍地轉徒死亡男女屍骸　江面下其幸面不死者當此炎威似火坐　日中　氣薫蒸易于昏暈加以飢腸轆轆全無粗爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷槪輪　　兹畿輔嚴疆齊魯名境遭兹類沛何忍不復解囊特肅短箋附陳苦狀如肯玉成美事巨欵漑　則作善降祥福報可操左劵已 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彚解災區兹又承助下文刻圖章一方歴代服制考原三十部每部二角五分銅壳表兩隻花翎藍翎各一支隸有五十部每部六角石印小耕石齋畫譜廿部疫痧草六十本每本洋八分倭刻和漢三才繒圖一部感應録要廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜兩個法帖兩册前朝近時名人字畫中堂對聯扇面另物繁多不吸細載現當順直山左水災汪洋數千里飢民朝不保暮待哺嗷諸君子有情殷匡救者速臨本舘選購　幾裘成集腋實惠早沾乎 
[談天]  
　　自古世俗相傳皆謂天圓地方天動地靜其實天無定形地實圓體天固不能謂不動地必不能謂靜物天卽以地之圓而形其圓地卽以地之動而形其動古今中西積數千百年之久數千萬里之大數十百人之力將日月星辰運行往復遲疾遠近諸理推闡幾無遺義故考求天象惟當順天以求合不當强求其合以騐天治厤者因理生法由法立算此一定不易之理也地球亦一行星與諸行星共繞乎日行星外諸日各隨本星以繞日與日共成一大圍焉此外又有恆星皆類太陽各有行星環繞之各成一屬恆星之外又有星林星團星雲星氣一一皆如恒星其大端之理推考至今日雖有蘇張之辯河漢之口亦無可辯駁無可訿議一切象數實學莫不古疎而今密於天學爲尤甚此非前人之智不若後人也其運會時勢便然也觀典籍所載可見古人亦不嘗不知地圓地動但不若近日之精密耳如周髀算治云地形四隤如覆槃大戴禮曾子曰如誠天圓而地方則是四角之不揜也此皆言地形圓也春秋元氏云地右轉以迎天此言地動也至如爐灰經云天之元氣練十周爲正土滇圓塞化此明知其爲臆斷之詞宋儒殆得其遺誤故曰天地初間只是陰陽之氣此氣運行磨來磨去便梭　多渣滓裏面無出處便結個地在中央又云天地始初混沌未分想祇有水火二者水之渣脚成地此等説至今日談天象莫不目　不經之談當時著書者大都逞臆斷之説博一時之名或互相標掠以成一家之言至於情之妄辭之誣後世之譏議駁斥其否不暇顧也故苟非專門名家不能洞澈其底藴吾儒致力實學必先汰其習聞之虚説以勤求未知之新理世間萬事萬物以格致工夫解之與目所見耳所間意想所擬斷者大不同譬如遠望一山但見一片靑蒼乃行近便覺蹊徑歴然可辨村舍朗然在目更進之則覺泉流松鳴鳥啼花落臨巖俯視絶壑萬仞所遇景象斷非遠望時所能預料者又至一處見一山若果其一得自封則必曰揆情度理今所見如是其山中亦必如是及乎行近詎意有大不相同者及至比始悟曰吾所揆之情所度之理皆吾意中之情理也非大地間之公情公理也故凡一事拘一端以例衆理必不合賅衆理以求一端雖不中亦不遠天下事由此類推往往而是故不患學之難而患力之不果不患宇宙事物之繁而患吾之量莫能容人遇一事誠能盧心考求不厭不淃勿自棄亦勿自矜久久必能洞見其根源此卽練心之法格致之功也卽如天象變遷自古至今咸謂關於地面之休咎經史所載班班可考然亦有騐有不騐其不騐者本不騐也其騐者亦偶然之會也究之世之人雖非盡不信亦未必盡信然信者亦妄信其當然不信者不過矯情而已究其所以可信不可信之所在則又漫不加察焉嗚呼知其本原得其所以而後信之不信之是爲眞信眞不信若貿然而信之羣焉而非之是豈實事求是之深意也哉周孝王時希臘有天文士二人曰海修逹曰和馬海修逹嘗言昴星滅當割麥昴星見當耕田今以常法加入歲差上推是時昴星隱四十日按彼土緯度太陽躔至昴星之次合掩隱昴星四十日隱而復見之時當今立夏後二日今希臘割麥約在春分後九日中間四十日昴星適隱太陽之皆與其預占拾合又云昴星出暗海海中行船危凡日沒至日出爲暗海考此時昴星於日沒後出地平當在秋分後每年至秋分後希臘海洋往往多颶風行船往來遇此最險故其言亦合蓋海修逹氏故意附會欺人得以顯其術之神妙也古時希臘航海者多以北斗爲北極有天文士名他勒者始斥其疎而以極星爲北極又預推某年某月當日食至時果騐其言黑落獨多史記載密　與里氐推交戰時白晝忽昏黑如深夜遂罷戰當時羣疑爲天垂象以警示人也不知他勒已預推此年當日食也夫天之所以警人未人懲罸人默寓於萬事萬物中無故意特設一端之理他如彗星一物人皆目爲災異咸畏之雖智者亦不免焉其星恒隱而忽見光或甚巨異於常星光或甚微隱滅不見迄今始知其有常道來往有定期運行有遲速與諸行星之理同而繞日之法略異其隱也非眞隱也蓋去地球甚遠而莫能見也其首之體勢亦與諸行星同色曰無紅其體極熱有小大小者繞日一周約三年有三月又有五年半一周者有六年半一周者有七年半一周者復有七十六年有九月一周者嘉慶十五年所見極大彗星天文士推算其軌道繞日一周約三千年道光二十二年所見彗星其繞日一周約十萬年咸豐六年所見彗星其繞日一周約二千有一百年咸豐八年之彗星有天文士測之尾闊三十萬里咸豐十一年之彗星尾長六千六百六十有六里道光二十二年之彗尾長三億七千三百三十有三萬里首闊三萬七千三百三十有三里康熙十八年之彗星計一時於天空運行八十萬里彗星之體如此其巨其行如此其速人初聞之未有不駭且異也究之亦無足異人之所異者以素所習聞之私意例之故也他若光於空中每秒能行六十有五萬里電氣於銅質中每秒時能行一百有八萬里可謂速矣以格致之理解之體騐之功考之人之所可異者皆不必異所可駭者亦不必駭吾願人之以格致之理體騐之功推求一切事物勿徒以耳所聞目所覩意想所擬斷之虚理爲實事則庶乎其近矣弢園先生於各學皆研究述一事談一理必求其端委故今又以此篇相質問諒不以其負俗不經也味道居士擬而弢園先生爲之點定以刻於報章藉以質諸斯世之談天者 
 
 

Page 2

 
 
[東報雜譯]  
　　日皇特命出吏全權大臣渡邊洪基秉節駐紥奥國奉命後於本月十四號乘金山公司洒茄利輪船前往奥京維也納隨帶有花頂親王學生數名皆英年倜儻者蓋將在披留學也○月前長崎疫症盛行除公司各輪船不敢來此下椗中元節後天氣淸凉二竪子遂戢影濳蹝不再爲祟日來泰西游歴兵艦不約而至者計有數艘運煤貨之船皆絡繹而至市情熱閙一改舊觀○日本人盂籣盆會設於中秋節補行八月十三四五之夜環山燈火照耀通明日人各携酒饌登山招魂致祭並燃放花爆以樂良宵祭畢則以餕餘饗親明務極醉飽定例第一夜祭新鬼其燈大半親戚所饋東西山上密若繁星可見死於疫者之衆也及事告竣各家皆昇所製草船至大度户渡口焚諸水中一鉻金鼓喧闐尤爲熱鬧有五島町某日人家草船長八丈船中帆懎錨舵無一不全且以紙紥舟人並其祖先肖像船脣則供一神像四面滿點紙燈道傍觀者皆咄咄稱奇怪云○長崎縣屬西彼杵郡秋收頗稔冓車旣滿歡動茅檐同來農家每遇豐年例必祀神報賽此次郡中户石村檡於中秋節陳設踊戲以祭蜡神曲奏神絃頗覺興高釆烈云○長崎閩商黄石老開設義記綢縀珠寳號於金玉錦繡之外兼嗜骨董家藏寳劍一口係日本太政太子所佩枘上有字歴歴可徴初以數十金得之鈍若鉛刀幾難一割後爲一冶工所見曰是可爲也拭以鵜膏礱以礪石霜鋒頓露犀利無前切玉如泥無異靑萍結緑士有韐光養晦湮沒不彰牧豎販夫皆得從而狎侮甚且任情訕笑極意擠排苟不遇有識者磨之礱之矣亦光彩常埋終不能騰爲虎氣耳興言此劍能無慨哉及戊子冬黄有事申江晤南洋兵船統領某軍門言及劍之精美軍門恨不能一見嗟歎良深去秋游歴高麗遂函致長崎堅詞索取黄不果寄往此次統帥至釜山又函囑某煤船經理人毛姓設法購致黄乃割愛售焉我知此劍一入軍門之手自當愛護珍惜逾於尋常斷不肯用以拂蠅致遭點污劍若有知當欣得所已 
[朝鮮近事]  
　　朝鮮太王太妃薨逝後擇於西歴十月十二號舉行葬禮約計所費須洋銀十五萬圓届期國内人民一體至墓前執紼其有附小輪船而往者祇收一半船資當下窆時平民以極貴之綢製爲旗幟貴紳復醵資製祭具士子則身披甲胄携戎器以從云○當宫中準備葬儀時濳有乘間謀不軌者幸逆謀敗露查出渠魁尹叅判閔承旨等十六人獲諸西大門外收禁待懲大完君之子李載先亦預是役擬以毒藥弑王事敗賜繯李不服逃入某寺爲僧王初聞大院君之長子李載先與謀甚訝之嗣查明實係載先始釋然不疑嘻奸謀未遂顯戮隨之作僞弄權終不能掩人耳目小人詭計誠何益哉 
[嶺南閒話]  
　　初八日有廣協營勇安勇卓勇等不下數百人齊集十二甫西向黄振威第重重圍住各勇執持軍械如虎如貔令人生畏見者咸以爲該處藏有盜賊約歴兩點餘鐘各勇始振旅而歸事後查悉有花旦名仙花去者聲色俱美名噪一時今年因被債主迫動不能登臺獻技以致閒居前月某大憲壽辰傳該旦入署演唱該旦隱匿不到大憲以未得寓目爲憾公子某先意承志託四營將官密爲查訪務要得該旦入署演劇以博親歡今營官訪得其蹝跡故特派兵勇圍捉使其不能逃避噫如該旦者眞可謂名動公卿矣彼世之寂寂無稱不能見重於當世者不且有愧於該旦也哉○闈姓生理冷淡異常承辦商人深慮各票流落外洋以致餉需難繼於是廣購眼線認真查緝如有私向澳門投買者從嚴懲辦日前在某信館查出由澳門寄來票根多張拘送信人研究供出投買之鋪户共十餘家核商卽禀請大憲發委查封以示儆戒而喊廂各鋪户咸抱不平謂僅據一面之詞卽將店舖查封擾累如斯禍伊胡底連日集衆商議嗣後各家嚴立規條不許夥伴投買闈姓倘有不遵約束者卽行辭退以杜禍端一街如是别街亦仿而行之闈姓生理想必日形冷淡矣○前日南海縣署前有甲乙兩人因索舊欠起釁口角之餘　至毆鬥甲探懷環出利刃將乙刺傷鮮血淋漓倒臥於地街隣見中懷有刀械諒非善類遂協力向前將甲拿獲送交保甲總局審辦○新選韶州府張太守賡颺前月由京領憑禀到現已奉到藩憲札知飭令赴任以重職守 
[錢江潮信]  
　　浙撫崧振靑中丞牌示本月十八日至海甯州親祭潮神廟是日出武林門由下碼頭登舟各員迎送如儀同　委運司車都轉祭翁家埠潮神廟糧道世儲憲祭江干潮神廟○杭垣時症傳染已非一日初起時往往上吐下瀉不及一周時遽爾魂游地府近日天氣晴燥閒有患喉症者甚致滴水不能入口故稍有醫名者東奔西走幾如山陰道上應接不暇云○杭浴相傳金華將軍卽靑蛙也其小如錢身旁金絲纒繞往往降臨人家靑色者吉紫色者凶灰色者有疾病死亡之災具應如響近有某公館於案頭忽見此蛙不知其爲神也靑翠可愛元弄良久而色變紫一轉瞬而色又變灰卽持以示人識者曰此金華神也當以燒酒香燭送至金華廟否則必有災異某且驚且灈回視蛙神而灰者紫矣卽如其言送至廟中而紫者仍靑矣噫如其神也何以幻形爲蛙若非神也何以能變其色斯眞不可解者也惟明理之君子爲能以不解解之 
[甌江月色]  
　　温州信云德唆臣太守因溪山棍惡在城敲詐札飭甯琯香明府嚴密查拿似比雷厲風行若輩當知歛跡地方裨益不少○德太守奉潘文宗飭知舉行府試十七日考永嘉廿二日考樂淸廿五日考瑞安廿七日考平陽塲規整肅應試諸童莫不各遵功令○温郡人晴河水乾涸農田待澤孔殷德太守墍甯邑尊體恤民艱於本月十五日在府城隍廟設壇祈雨禁屠三日十五日未刻微雨從東來沾衣欲濕迨十六日戌刻大沛甘霖西疇沾足黄童白叟咸欣欣然有喜色矣○流丐如梭每爲市廛之害初十日申刻西門外允康錢莊有病丐箕踞强封給錢數　尚不肯去店鄰再三理勸仍置不理於是代抱不平將丐拖出關閉店門詎此丐病已垂危卽於是晚在大校塲倒斃丐伴乃藉屍圖詐竊負死屍置諸允康門首十一早該莊啓户見屍大駭報知地保代爲棺殮詎有某甲冒認屍親以命案報縣嗣經挽人理處未知能免對簿公庭否○東山下潭郡之僻靜處也初七夜有口操淮音者亦衫亦履如醉如癡短嘆長吁縣衣帶於樹杪欲圖雖經其時譙鼓三下地隣某甲見而隣之詢其何爲則以遺失銀信對甲亦代爲欷歔爰向衆人醵資持贈適某乙過此近前諦視叱之曰此老騙局也客　曾在獅子頭令廟懸梁自盡經人救下糾集靑蚨二千翼與之佊旋入烟室談笑自若反晒他人之受其愚弄一之爲甚其可再乎衆聞其言一鬨而散騙局至此可謂愈出愈奇矣○柟溪霞堡地方盛某刈積草柴滿載一船於十二夜開駛意在售錢過節也同村南姓有十一人搭趁柴船來郡購初不料柴高數層適値風潮正大駛至螺浮港口柴忽坍裂幾如新秋落葉片片飛墮隨波逐流共有七八人幾占滅塡幸鄰舟赶救得慶東主然已受驚不少矣 
[四明瑣記]  
　　甯波來信云日來米價漸半小民得遂生機無不歡欣鼓腹惟各項生意淸淡除食物店外買客皆稀若晨星中秋節收帪僅得五六成且　小錢不少市面之壞右見一斑已○八月初七日風從西起冷氣砭肌至中秋日忽又鬱悶　堪日之方中其熱如火行人皆揮汗如雨喘如見月吳牛邇日又細雨霏霏寒燠靡定以致吐瀉之症時有所聞云○湖西嶴底某姓婦因與藁砧反目遂濳服河芙蓉膏迨毒發難熬呼人灌救則香魂一縷早已飛上九霄矣吁慘哉○有一少婦沿街擊小鑼珠淚汪汪悉眉雙鎖問以何事則云失去七歲女孩一口是以四出找尋云 
[驅逐劣紳]  
　　有某紳致仕後僑寓厦門每與地方官相往來囑託夤緣在所不免久之膽愈大氣愈豪往往顚倒是非把持公事地方官雖知其非正士然亦敢怒而不敢言日前忍有上憲諭單逐令回籍限期出境不准在厦逗遛嘻士人倖博一官宜何如束身自愛乃竟欺凌良懦罔顧天理良心恃與官憲有交情以致橫行無忌今兹僅予驅逐猶屬便宜否則按例重懲其能逃獄吏之手乎 
 
 

Page 3

 
 
[再放氣毬]  
　　西人范逹山前在大花園放氣毬觀者甚衆兹又另製一毬視前所放者尤大定於下禮拜六在靜安寺路張氏味蒓園試放地當孔道離　非遥扇影衣香當必較前益盛也 
[雅俗共賞]  
　　三雅園登告白於本報後幅云開演雙熊會新戲初不知其何戲也二十晚先演前半本因邀王君海嶠同往觀之至則坐客已滿臺上方演斷橋一齣極酣暢淋漓之致其中扮小靑者尤爲認眞俄而新戲登場乃知卽十五貫全本熊友蘭友蕙兄弟奇寃得　太守爲之昭雪離　復合危而復安故以是名此劇失傳已信所常見者惟商贈以下數齣而已今乃從頭至尾全部翻新是晚以出熊起至男監而止其情節之變幻穿插之周密音調之宛轉不覺爲之心曠神怡而老生李少美小生邱鶴臯更爲出色見之可以端風化敦友于戒貪暴誠有益之戲也聞昨晚續演後半本後禮拜日尚須晝夜接演想賞音者當更不乏人而益增我以望古遥集之感矣王君曰何不見丁蘭蓀之戲余曰蘭蓀固妙人惜戲尚少且其袓愛之甚不忍使之多勞請俟異日 
[虹口走水]  
　　昨晚八點鐘後本埠美界自來水橋北首小洋房内某姓家廚房遺火焚及積薪冒穿屋頂警鐘旣報諸洋龍紛紛馳至吸取自來水狂噴火勢漸衰俄卽告熄計焚去洋房二椽不致殃及比隣房屋亦云幸矣 
[會訊定貨]  
　　信義洋行某西人投德領事署控王伯卿定買火石延不付銀出貨蔡二源太守接得領事照會卽會同佛繙譯庭訊案尚未了卽因病請假隨由朱森庭明府提案覆訊着王交保料理否則任該洋行另行拍賣着王照償虧耗銀以上各情已詳前報昨日信義西人以王無保人挺押不理遂偕買辦某甲投案訴稱王來定買火石初祗二百墩繼又添購二百墩及三百餘墩計三次共七百餘墩後價値日廉是以有心延宕查王從前定買火石皆有餘利可沾今旣虧銀豈可任其躭延不出王供稱小的本擬央人具保因大老爺欲人銀並保是以人皆不敢到堂當定買火石時訂明外洋運貨到來衹　小的經賣不能另售與人豈估該行濳行另售以致小的所定之貨不克暢消小的身當掮客祗能代客買賣無力賠償因向信義西人將貨退還另行售去况電致外洋退貨電費亦由小的擔承請問買辦可也買辦　照現在行情須短折銀二千兩王稱軧許歸王經售不准另賣與人試問定貨單曾載明此語乎當王請電致外洋退貨時其先定之二百墩已裝載來華不及退去且尚有五百餘墩理合付銀　貨總之王見所定之貨有利可圖則付銀出貨無利則退還經營塲中安有上便宜交易曾囑與西人商議如何酌償王不依故由西人控告王堅執前詞嘵嘵置辨明府謂掮客向洋行定貨後如果行情日漲則付銀出貨設或跌價藉詞躭延此種詭謀殊爲可恨又諭買辦曰往往爲掮客定貨虧耗過鉅無力照償則惟有挺押捕房希圖了事前經道憲照會領舉飭知高入凡定貨時須先交定銀如果跌價躭延庶有定銀可扣爾行爲何不照此辦理以致週折良多買辦稱王當面與西人定貨並不經帪房之手今西人原可通融辦理無奈土之執定不移何明府謂照案而論應將王押候人銀並保赶緊理淸王操西語與西人論電致外洋退貨一事爭執不休明府喝令帶下 
[拐犯送縣]  
　　江都縣馬快張五權子卽張洪又名張錦華串同黨羽馮康永蔡勤梅陳廣勳等誘得女子售入花烟館一案已紀報章昨日捕房將張等五犯並烟鴇丁張氏買女王李氏鳳英被騙來申之張陳氏卽如意船户趙小狗船婦馮龔氏連行兇之六鬥手槍馬刀刺刀鐵斧英濟王黄布號衣文書信票解送法公堂葛同轉問張曰爾究竟來此何事許多女子由何處帶來張供稱小的奉公緝私因姪媳陳氏在家勃谿由姪子張殿臣在掦州帶同來此並無拐帶事情同轉看將五犯帶下問丁張氏曰鳳英由誰挈來售與爾處曾付身價若干供稱鳳英於本年七月由陳等挈來言明當妓夥當借去洋銀八十元至明年七月底滿期立有筆據問鳳英曰爾如何來此賣娼供稱丈夫於去秋物故翁卽將小婦人售與沙瑞田家囑陳帶同來滬託張價賣與丁張氏處立有賣挈謂丁張氏曰鳳英供出曾立賣挈爲何不檢呈又問馮龔氏曰爾是否專代拐匪載人來滬變賣　稱小婦人隨丈夫駕邵伯划子船來滬鳳英由陳帶同來滬問另有兩女可附爾船供丈夫駕舟至鎭江時見伊等雇湖北人李姓之船一同來此七月十七日抵滬後停泊新閘地方問陳氏曰爾如何來此供稱小婦人與張同來曾上岸數次借在四馬路附近親串王德昌家問趙曰爾偕誰來作何事故供稱小的隨蔡來此成親同轉着帶蔡至案研訊所供與趙相同少頃丁張氏將鳳英賣挈檢呈包探王榮培禀稱小的今又拘到經賣鳳英之蟻棍張錫臣王鳳翔兩人送案請究同轉令鳳英指認鳳英供稱賣時王確在塲錫臣素不相識復令丁張氏辨認供稱此兩人從前本來相識此次並未在塲同轉遂商諸祁繙譯官當將男女十一名並兇手送縣請究○湯石生訴稱前日偶至寳善街某茶肆遇湖北友人陳德勝懷抱未週歲之小孩在　啜茗問其來歴據云由漢口育嬰堂買來現欲求售問具住處卽偕至春記客棧見房中有老人吳林粤婦陳曾氏及四女孩皆啼哭不休陳嫌哭聲譁閙舉手擊之小的因知係水販之流况孩穉無知遭此毒手不覺慘然意欲爲之伸雪不料王等又遷居治下吉祥街二十號門牌小客寓内因報知捕房將王吳曾及女孩四口一併拘案王供稱小的向在湖北督轅當鼓手因病請假挈妻曾氏及親生之女孩來此另有二孩一係出錢六千文買得一係湖北花坡街財神殿隔壁帶髮尾姑送與小的葛同轉問爾親生女並非孖生知何年歲相若供稱大者生已二十六月小者祗十一月餘兩孩均耒滿歲同轉檢得陳等均有功牌奬札且供出在督轅當差一時未便核斷隨商諸祁繙譯官送縣訊究并諭令湯自行投質 
[縣案彚録]  
　　昨日亭午時陸邑尊回署有揚州人周吳氏在大堂上攔輿遞禀聲稱年四十三歲住在揚州城内生有一女名伍行子現年七歲於本年二月十四日在門肖玩嬰忽被匪徒拐去當時尋緝無蹝現悉伍行子被馬三陳李氏誘拐現在案下求請給領邑尊閲禀畢着退去靜候核示○周春永周春煊具報伊弟春土身死一案經陸邑尊相騐訊供各情已列前報前日由原差傳到常合泰之舊夥陳竹亭晚堂邑尊提訊據周春永周春煊挈同外甥陳叙明投案求請伸寃陳竹亭供本邑人前在常合泰爲夥現在西門外花園生意周春土與人爭閙小的實不知悉常錦方供上月二十一日周春土與阿流稍有口角至二十四日周忽患急痧由我妻代伊刮痧無效至次日殶斃實無别故邑尊得供判將陳竹亭汪可錦陳阿全仍交原保常錦芳還所周春永周春煊陳叙明斥退聽候覆訊核辦 
[英界公堂瑣案]  
　　某號華捕禀稱昨小的在鄭家木橋堍拘拿乞丐有趙小揚州者問因何事拘拿小的答以與爾無干何必問我突有乞丐十餘人扭小的過橋致失去身畔洋銀三元二角對時表一枚號呌一具適有法捕到來　同獲趙趙供稱小的並非乞丐的係手藝中人不敢拖扭華捕過橋大老爺若肯筆下超生則感恩不淺矣捕頭稱有法捕作証豈容抵賴不承朱明府商諸佛繙譯官以華補所失洋銀銀表諒難追償惟有將趙重懲再究餘黨而已佛君然之明府遂判令將迫笞責二百板枷號一月發犯事地方示衆期滿遞回原籍○包探秦少卿緝得竊犯許成雲原籍浙江桐鄉縣寄居嘉興今又來申行竊遂卽拘住起到衣飾若干並獲許弟錦州　經蔡太守研訊供明在平湖縣竊得錦州惟偕同來滬並非同黨遂飭連贓移送平湖錦州交人保出昨該包探禀稱小的奉飭備又派差解許至平湖縣主大老爺諭以境内並無此項竊案因師帶回錦州亦無保人是以一并解案二許各執前詞朱明府檢閲接管卷問錦州家在何處家中尚有何人供稱小的家在嘉興城外八九里之遥地名蘆蕩灣家有母親及兄長明府飭仍行交保所有洋銀前旣訊明已物當卽交還許犯竊屬實仍交捕房帶回管押　又派差押令錦州回 
 
 

Page 4

 
 
嘉興知照其母來　再行發落○包探秦少卿禀稱拔妓之流氓小荳芽卽趙東福奉判笞責枷號發洋涇浜示衆豈知地保並不報明捕房檀自帶至洋涇洪沿聞各花烟館滋擾甚至荷枷入室堅坐不歸今有烟鴇七口投捕房申訴情由捕頭命小的帶案申訴　鴇各訴前情朱明府問原差如何不照向章辦理致任地保偕押犯滋擾隨令將枷犯帶案候懲○德國人某甲訴稱左隣粤婦梁王氏家每夜喧譁逹旦屢次知照置若罔聞不得已報捕傳案梁王氏供稱以後不敢喧譁叩求恩恕朱明府判令罰洋六元撥充某西醫院經費○包探唐寳榮禀稱糊裱匠徐星齋報失客人交裱之册頁六册查得被族侄徐阿四竊去售與葛裕生轉售與王春生及將各人拘拿則王言早已售與過客不克贖還今特一併送案徐訴稱此種名人畫册値價甚巨務部究追阿四認竊求恩葛供稱小的向阿四收買晝册實不知是失贓是以卽轉售與王當買時小的出洋十二元及轉售　王得十三元五角王供稱小的在治下集賢里口設骨董書畫攤畫册放在攤上經人購去無可根追朱明府飭將阿四及葛士等人押候過堂覆訊一面諭令徐投案備質 
[法界公堂瑣案]  
　　新關水巡捕頭偕某西捕及水手頭目訴稱垃圾船户馬寳曾陸卡福張云泉王勝林等將垃圾裝至老白渡傾卸浦灘有違定章送案請究葛同轉　爾等爲何違章供稱小的等初次作工不知租界規矩同轉着押候垃圾頭目來案核辦○包探王榮培禀稱積竊張阿狗　通州怡和洋篷内竊得衣服一包書畫一捆濳來滬上拘請訊懲葛同轉閲得書畫上黏有紅籖　明自江西寄天津交王五老爺查收謂此種物件究在何處竊來供爾實在有人託帶並非竊來謂爾前次犯案有案可稽遂看押候笞責一百板遞回原籍○顧祥泰帽店連死四人店夥陸禮生乘間圖呑店業經店主之叔顧西園據情控告昨日陸復至店中尋釁經顧扭至公堂陸一再求恩葛同轉着押候交妥實保人赶緊料理 
[惠溥鴻嗷]  
　　頃奉到如皋嚴子呈善士爲尊閫因瘧致產求符保安助賑洋一百元又揚州率眞善士助賑洋六十元囑解災區竊以作善降祥報　爽今嚴善士因病助賑誠心已可格天何患豎爲災勿樂之喜自可立待率眞善士之拯災弭患慷慨解囊并登之下莫名欽佩請登報章謹代順直災黎心香瓣叩謝鴻施[  上海六馬路仁濟善堂籌賑公所董事施善昌謹誌]  
[半潤助賑]  
　　門人高太痴素以　文著於時而華姿潤亦覺楚楚可觀平日規撫二王頗有進境旅居滬上幾及十年惟賴硯田以資膏火其書畫久邀諸君子賞鑒矣近聞畿輒告災因念舊遊之地不禁惄焉傷之擬將所書大件潤貲槪行充賑商於余謂之曰子亦寒士力難從井救人者値此一味新凉紈摺扇生　必淡吾子計當以一半助賑一半支持旅費始爲兩全太痴曰諾爰樂得而爲之引四尺屏條每堂洋二元對聨每幅洋一元并可代撰句跋堂軸每幅同餘照潤格仍交至四馬路西梅春里口百花祠内當以一半送交申報館帪房掣付收條　期來取若由局寄信力往來統祈自給每逢禮拜二四六等日並登告　於後幅云[  高昌寒食生]  
[解欵更正]  
　　昨報登上海又文報局賑所於八月二十日會同谷賑所起解第二批順賑疑内高易申報兩賑所實係各解規元一千五百兩而來稿誤作各一千兩今又函請更正理合聲明 
[正字]  
　　昨報登聲明黑心人假冒告曰内黑字被手民脱去囑爲更正冒字從曰從目因悞寫日月二字亦囑一并更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收順直山東賑捐八月上旬淸單]  
　　初一日至初十日止本埠天和米行洋二元蟬塢山樵爲次係善汶患病獲痊虚對洋一個安慶電局來師禹銅洋一元沙溪萬春祥　錢三百文又募經緯堂恆盛公兩户各錢二百文孔恆森一百五十文邵洪順邵金夫王恆興萬盛春蕭春林預源禮和錢合記顧恊盛忍和堂安仁堂　鳴臯　壽山力不足廣德豐十五户各一百文以上實收洋二元三角錢五十文本局謝間翁來如不及齋主人求病愈洋五元萬隆質鋪銅洋十元無名氏洋一元安孚莊來揚州福和祥莊毛聲和翁經募揚平二七寳銀一百七十六兩八錢六分五厘合申規元一百八十九兩七錢六分九厘以上細户已經另登報章矣面鎭藩錫堂翁　小孩消災平安洋二元揚州余少書翁來陳雨扯翁募崇　堂洋四元一經堂兩元復初陳劉氏兩日各一元德記錢五百文浙江沈庭祥翁爲病愈還愿洋十元大通邇溪善士來惜不　齋洋四元本埠打狗　衆姓善士公醮餘資移捐洋二元五角錢六十七文仙鎭王陶菴善士募鎔記四元月捐四户善士各洋一元揚州募賑所余少書善士來陳雨斧翁募梅先生湘記號諸同人二户各洋二元王太太洋一元實樹堂五千文陳梁氏五百文陳吳氏陳齊氏　户各三百文申陳氏潘許氏葉文氏吳祖蔭四户各二　文又和蘭硅翁　陳火志程輝祖三餘堂德蔚堂四户各錢一百文以上兩共實收洋十二元錢五十五文墨緣室馬爲求母病速愈洋十元黟縣程彩連小姐洋二角嘉定祥泰木行中秋酒筵資節省移賑洋三元銅洋三元○本旬共收規元一百八十九兩七錢六分九厘英洋六九元計規元五十兩另三錢另一厘銅洋十四元祥計規元三爾另六分二厘虚對洋一個計規元二錢九分一厘小洋十角計規元七錢二分九厘錢六百七十二文計規元四錢六分三厘○六項共合規元二百四十四兩六錢一分五厘○連前共收規元一百零六萬七千九百廿八兩七錢前解過規元一百十萬零一千四百六十四零二錢五分六厘實凈墊解規元三萬三千五百三十五兩五錢五分六厘合併聲明 
[上海四馬路文報局内順直山東閩省恊賑收解處經收揚州福和祥莊毛聲和善士經募山東浙江賑捐細户淸單]  
　　另登○八月初五日○山東賑無名氏洋九十六元張安記五十元王介淸三十元昇記十五元無名氏湖徐文閣爲妻王氏捐血河懴雨户各十元蕭敏羣三歲幼童求天保佑身體結壯消災多壽左膝不痛六元又還愿再求身體復元結牡四元如安氏五元雙梧書屋莫四無力子求先父母冥福包惠芳蕭敏羣幼童求天保佑寒熱速愈蕭敏元敏春合求身體結牡肯讀　程善士五户各二元梁康官無力子黃藴齋陳德安靜倫室無名氏六户各一元靜偷室馬陳氏洋一元又錢二百文燕詒堂九八錢四千文無名氏無名氏隱名氏無名氏無名　無名六户各九八錢五百文文公舘九八錢四百文吳林氏九八錢一百文○沥江賑蕭敏春十歲幼女求病速愈洋四元蕭敏元求保身體結棍洋二元○以上百共計英洋二百五十三元足錢七千五百五十文合共申實收規元一百八十九兩七錢六分九厘由本埠安孚莊交到合併聲明 
[上海六馬路仁濟善堂籌賑公所施少欽經收八月初一至初十日各賑捐淸單]  
　　第六批順直賑捐淸單○徐蘭齋求保室人喉症立全南陽隱名氏休寗杯水氏海陽不欲人知氏求保平安白雲觀方丈王至純交來孟裕盈大練師生前積遺關誠安堂爲室人染病虔服容膝書齋吕祖仙方日漸見愈先行助賑六户各五十元羅曾江次孫詒潤求母病速愈二十元葉文彬爲兄求符以冀霍亂速愈唐乾初爲妻黃氏求保平安并　台家康泰金匱周餘慶爲先君完願追繳悟生子完心願敬祈合家平安沈梅軒爲室人袁氏女紅資積敬求病體速痊徐曉秋因妻病愈還愿下惟室主人菊如氏如臯明厚齋爲子服符病愈還愿一林豐九户各洋十元羅浮仙裔洋五元一角金　錢崇總堂追繳紥與公文昌齋捐盛月樹無名氏三户各洋五元胡聯虎求次子病全應寳宗台陽安平縣署敖鳳翥寄來隱名氏敬求女病束全奚朱氏因患喉症求符冀全異陵　吳氏求病速全杭郡未正和爲子鐘駿患病求保立全存餘主人求合家平安七户各洋四　蔣門朱氏求病速愈周祥伯交來無名氏平安氏三户各洋三元敬義堂朱魏孫氏求𤻤患速愈并求三子面瘡全好聞履祥求妻病全愈許松生閩省鹿引山人求女病愈謝金階施紀人求病速愈　資移助王開陽眭煥朝九户各洋二元丁家興黃良詩二户各洋一元陳珠泉先生交來十五户小樓居士洋十元壽芝主人洋四元熙州魚者龍山樵子二户各洋三元半感齊造化山人二户各洋二元萱壽堂兆蘭堂秀楚山房鳳嗚别野五桂堂意誠氏三益至龍璧翔治九户各洋一元孫兆梁節省筆墨點心錢病速愈庫平銀三兩八錢○以上共收洋五百二十元另一角正庫平銀三兩八錢正○第　八批山東賑捐淸單○休杯水氏海陽不欲人知氏求保平安白雲觀方丈王至純交來孟裕盈大練師生前積遺三户各洋五十元閩省鹿引山入求女病愈洋二元容膝書齋交來三户求鼻患速愈人洋五元無名氏洋一元黃朱氏洋一角五分○以上共收洋一百五十八元一角五分 
 
 
 

Page 10

 
 
   
 
