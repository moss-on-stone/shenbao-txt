# 1905 - 119 - 4911510

 

Page 1

 
 
[電傳　上諭]  
　　四月初一日内閣抄奉 
　　上諭前據翰林院代遁編修趙炳麟條陳並御史張世培條陳各摺片所叅道員黄錫銓等先後諭令岑春煊李經羲確查兹據查明覆奏奏調廣西候選道黄錫銓原叅徇利朘削各節不盡無據惟人尙有才著革職仍留該省交李經羲詳加查看以觀後效試用知府程道元聲名狼藉貪黷昭彰蒼梧縣知縣李曰謙信任匪人所部騷擾均著革職永不叙用府經歴職銜盧元溪補用守備李振聲身爲管帶縱兵騷擾均著革職盧元溪情節尤重着卽正法以昭炯戒李振聲著從寛發往新彊充苦差永不釋回餘著照所議辦理該部知道欽此 
[說權]  
　　中國自庚子一役惕於時變之日非國步之日艱始急急焉議行新政爲牽蘿補屋之計然由今以溯荏苒五年有新政之名無新政之效有舉行新政之事未身受新政之惠敷衍搪塞上下相蒙文飾因循模稜兩可論者因譁然於辦事之不善而其惡名羣集矢於辦事官員之一身記者曰寃哉以中國今日辦事之官員而蒙此敷衍搪塞摸稜兩可之名也 
　　何言之天下萬事無論大小有權則成易無權則成難權專則成易權分則成難考中外之歴史觀古今之名人未有手無尺寸之柄身立疑謗之間而能恢焉成不世之偉業者也故西人於國内則爭主權於國外則爭國權卽於區區一身亦必爭其固有之權權也者個人之第二生命也所以大 
 
 
 

Page 2

 
 
而國家小而公司有一事之委託必權限之秩如若者爲當辦若者爲不當辦若者爲他人所能干涉若者爲他人所不能干涉各守其職各盡其才雖祗一藝之長亦收指臂之效而天下無不治之事矣吾中國則不然其有權者皆不能辦事之人其辦事者又苦無實權之人凡興一利除一弊内則下之於各部之堂官而堂官又下之於司曹外則責成於督撫而督撫又責成於司道司道又責成於府縣夫司曹府縣所謂朝廷不甚愛惜之官也予以辦事之責任不子以辦事之實權或少露鋒芒則戇直亦能獲譴（如奥督以戇直參某總兵事）或自立主意則擅專即其罪科（如某道因改動鄂督所定學章久停差委事）甚至興一利而有礙於上峯之私入者則必假他詞以駁斥之除一弊而有關於上峯之私人者則故相反對以牽掣之故内而司曹外而府縣遇有委辦之事不暇問此事之輕重必先揣上官之意旨然府縣之上旣有司道復有督撫司曹之上旣有侍郎復有尙書而侍郎尙書又不一其人於是徬徨歧路無所適從遂不得不敷衍搪塞模稜兩可爲但求無過之地彼上峯見其敷衍搪塞模稜兩可之無所更張無所忤觸也遂亦樂與贊成而中國之所謂新政者於是乎已矣 
　　不寗惟是中國之舉行新政非眞熱心國事而有血性之人也江淮之分省爲位置私人地也商部之創設爲自謀祿利計也陽託國家公益之名陰圖個人私利之實是故張尙書欲考試留學生則慶王以章曹諸生爲其所保而不願與試矣沈伍兩侍郎請删慘刑則葛司宼以出奏之先未曾與商而大肆詬詈矣彼以學務大臣侍郎之尊尙不免有所牽掣有所節制區區不甚愛惜之官豈猶有可以徑行已意之事哉不然中國之設官最繁仕途之進身尤廣雖不敢謂其中皆能辦事之人亦不敢謂竟無少數可以辦事之人祗以中國官制但分名位不立權限居最高之位置者卽有無上之特權奔走之吏身家性命皆懸於此區區數人之手每見草茅新進初未嘗不激昂慷慨氣節自勵及乎黜辱屢遭窮愁無賴遂不得不學金人之緘口寒蟬之噤聲而一變爲唯唯諾諾之習嗟乎撾禰衡之鼓志士爲之灰心招屈子之魂英雄因而短氣論者不歸咎於有權而不辦事之人反齗斷然責難於辦事而無實權之人記者曰寃哉以中國今日辦事之官員而蒙此敷衍搪塞模稜兩可之名也 
[美禁華工約稿强迫中國畫押]  
　　美國禁止華工約稿梁使不肯畫押美政府令駐北京美使强追外務部轉電梁使畫押（别） 
[擒獲松滋閙事匪首本館長沙專電]  
　　湖北松滋縣祠堂崗湖海會匪首伍華甫已在湖南擒獲（履） 
[湖北荆宜道照會沙防營調兵彈壓松滋土匪武昌]  
　　湖北松滋縣距城一百二三十里與公安縣及湖南灃州交界之祠堂岡地方於本年二月中旬有匪徒伍華甫勾串附近公安修隄之土夫與湖南紅虎會匪徒陳竹亭等在彼處强牽耕牛搶劫錢貨受害之人被其威脅莫敢誰何旋竟姦擄婦女設堂聚痞開爐鑄械附近居民知危在旦夕紛紛遷避松滋縣主胡大令子功據報急會同城守營把總馬慶貴選帶壯役召集各鄕團丁親住查拿一面移請澧州公安各牧令會同拿辦迨胡大令馳抵彼處已由團首伍朗山率同團丁拘獲匪黨盧謀恒伍家安伍家學李昌春陳煥亭等五人搜獲飄布並焚燬匪巢數處匪首陳竹亭及伍華甫等則已聞風逃逸旣而所獲五人中有陳煥亭伍家學兩人仍被紙廠河人陳光爽乘隙放去因卽將陳光爽拿獲押交幷查得公安縣境内土棚數十座所聚土夫均已逃散同時湖南澧州牧某直刺派營勇一哨幷加派團勇拿獲張家銘一犯及伍華甫親父胞弟二人收押所派營勇已進紥石子灘搜拿餘匪胡大令又恐再有肇亂情事特禀請荆宜道調派沙防營官帶勇五十名幷荆江水師砲船兩艘卽日馳赴祠堂岡鵝頸湖一帶駐紥俾資彈壓荆宜道某觀察據禀已照會沙防營卽日調兵前往矣（履） 
[寗郡駐兵備俄寗波]  
　　浙江提督呂軍門日前接外部來電云有俄國兵艦四十餘艘由新加坡東來宜通飭各營愼加防守軍門查知寗郡州山一帶地臨海濵最爲緊要特於日前札飭管轄該處左營遊擊陳遊戎培源親往川駐紥以資防守（坎） 
[粤省備俄雜誌廣東]  
　　瓊州海口各商家慮俄艦侵擾有電來省停止辦貨又聞俄艦紥越南灣與崖州凌水之三汶港及儒林港該處水深地大可泊戰艦粤人恐俄用强硬手叚佔作軍港一時人心惶惶又聞廣州口有多數洋商偕同印役前往越南觀察敵情又聞大憲復添派東興洋務委員梁觀察瀾勳前往廉州一帶辦理中立事宜（暌） 
[嚴防東西梁山蕪湖]  
　　皖撫誠果泉中丞以東西梁山爲皖省第一重門戶近因俄人艦隊東來江海並警中丞深慮彼處防營疏於防範特派營務處提調許月菡太守前往查勘並飭該管帶力加整頓不得疏忽（恆） 
[籌備施南教案賠欵武昌]  
　　施南敎案議卹銀十四萬五千兩匀分五批由江漢關交付漢口天主堂收執一二两批計共五萬五千两己於去年由藩司認四成江漢關認六成彚交清楚本年四月初一日爲第三批交銀約期遂由李少東方伯繼蓮溪觀察禀明上憲撥欵交付（履） 
[准提漕折銀爲商部工藝局經費廣東]  
　　日前商部奏請飭提順天府漕折兩項銀七萬二千餘兩作爲商部所建工藝官局經費一事業已奉旨准行（家） 
[無卹災民鉅欵已到鎭江]  
　　丹徒縣屬去年被旱歉收民情困苦經鎭城董事鮑川如及柳少雲二君據情禀請江督周玉帥批准撥靑蚨三萬串藉辦春撫刻已由藩司善後局遵照如數撥解到鎮矣（觀） 
[奏明實缺員弁出洋成例武昌]  
　　鄂督張香濤 
 
 

Page 3

 
 
宮保因中國吏治日漸腐敗選派實缺十二員出洋遊歴攷求政界學界俾回國後得抒抱負本報先紀其事繼登札文兹聞香帥已封章入奏定爲成例矣（泰） 
[滇省請停分發二年京師]  
　　日前雲貴總督丁振鐸有摺到京略謂目下滇省自道府以至未入流在省需次者已有七百餘員實屬擁擠已極無法疏通惟有仰懇恩准停止分發二年凡未經領照到省人員應准其在部呈請改撥他省免礙捐輸云云已奉硃批吏部議奏矣（頓） 
[天津大學堂北洋醫學堂軍醫學堂體操改用華字口令天津]  
　　各國體操均用本國口今所以使人興起愛國之心所關非細中國習用外洋口令殊未合理現由直督袁宮保札飭一律改從華字口令以昭畫一（露） 
[正大鐵路勘地情形太原]  
　　正太路線第一次勘驗己畢自直隷井陘縣南峪村入山西界内從平定州之沙灘地方起至附近省城之狄府一帶而抵南門其南北二線尙未勘定者共三處由平潭鎭至河坡村一也壽陽縣屬之河南河北二也張凈鎮至測石驛三也聞自張凈鎮至測石驛之南北二線南線依山溝而行皆屬河灘工事不易著手北線繞於平坡之地雖有河灘較南線工程稍易云（露） 
[湘紳總理鐵路設局購地事宜湖南]  
　　湘紳龍侍郎湛霖王益吾祭酒由湘人公舉爲總理粤漢鐵路在湘境設局購地集股各事宜現己由上台准矣（履） 
[請裁開建金礦局廣州]  
　　開建金礦前經設局開採委本任雷州府陳武純太守爲總辦自採以來所得礦質頗佳成數尙高惟礦苗過弱以致耗去工費數萬僅得回収金價一二成聞太尊擬卽禀詳大憲請將該局撤銷以省糜費（暌） 
[盛宮保與卾督晤商要事武昌]  
　　盛杏蓀宮保於二十五日乘吉和輪船抵漢寓漢口鐵路局二十六日抵武昌與張宮保晤商釐訂礦章及粤漢鐵路廢約漢陽鐵廠三大要事其辦法若何尙未得悉幷聞宮保過通州時適値元和失事因卽停輪拯救多人（履） 
[督卾擬挽回膏捐武昌]  
　　膏捐改爲八省統收湖北只許槍砲廠支用鄂省財政驟失大宗張宮保甚切憂慮故連日傳見司道擬酌提若干歸湖北外銷惟苦無名目可托近日探得已有頭緒行將入告不日當即揭曉（履） 
　　記者按創辦膏捐者張香帥也原意專備湖北軍需的欵今政府改爲八省統捐第集財政　權於中央而絶不瞻顧各　之需用此中國政府之大病也然香帥之設法酌提其爲公爲私非記者所能擬議矣 
[各國公司不允修埠抽捐武昌]  
　　漢口擬仿申江碼頭修築抽收釐捐去年已由張制軍咨商外務部外務部轉商各國公使聞各公使皆不承認幷援引多項類此事件駁詰外部當卽發電覆商香帥未知如何應付也（履） 
[禀准小輪改懸龍旗鎭江]  
　　道憲郭月樓觀察會同前鎮江關稅務司雷樂石君擬將鎭郡華商之各小輪船所掛各國洋旗一律撤去改懸中國龍旗以免利權外溢刻己詳奉總稅務司及督撫各憲次第批准並飭各小輪船局一體遵照矣（觀） 
[聲明假冒日商鎭江]  
　　駐江寗日本商務總辦崗部君前因注籍日商達鳳翱在鎭開設東興東盛兩行包攬掛旗闖越關卡等事時有所聞因照本國法律將該行主發往東三省軍前効力蓋以保全日本聲名不致爲不肖商人所敗壞也詎日來又有華商冒名久已閉歇之日商華田洋行開設華田分行於清江地方招搖生事中國地方官尙未覺察而崗部君己查得確情特函請清河縣差提到案治以假冒日商之罪幷請曉諭民間所有華田分行之劣跡實與眞正日商無涉云（井） 
[鐵路總公司與福公司商訂河南道淸鐵路行車詳細合同]  
　　中國鐵路總公司督辦大臣盛奉　國家特派與福公司總董兼總代理人哲美森訂定各欵如下第一欵中國鐵路總公司奉國家允准委派福公司由福公司派一行車總管將道口至淸化已成鐵路代總公司調度經理行車生利所派之人福公司應先知照督辦大臣查核第二欵此叚路工完成由福公司禀請中國鐵路總公司督辦大臣驗収後將行車事宜妥爲經理所有行車應需車輛並種種工氣儀具以及日常周轉之資本均預先備齊福公司遵照本合同第一欵選派之人代爲布置招雇人員並於此等人員有撤革或遣散之權及其薪水若　預先開單知照總公司督辦大臣乃行核定嗣後如有更動或增減薪水亦預禀准督辦大臣並定購行車養路修路應用之物又按照承辦鐵路條欵以定載運客貨價値並收各項進欵支發行車應用經費並中國鐵路總公司因此叚鐵路公費以上種種修路行車各事宜當預先由福公司或所派之代理人員禀商總公司督辦大臣酌奪而後行中國鐵路總公司有稽查出入欵項極大之權並委派監督收支核算繙譯各人員會各洋員辦理以行上項所云稽查之事權此監督並各委員薪費應在澤道車務局開支而監督應會簽字所有支發各項憑單帳據行車帳目呈報總公司一月一報華洋各一分由華洋各員簽字爲憑行車總管及修路工程並各項人員無論何國之人如辦理不妥或有品行不端不遵約束或侮慢地方官長中國鐵路總公司可以飭令斥革應於雇用洋人訂立合同時即行聲明所有應用中國人員或辦修路工程或充他項差使應由中國鐵路總公司督辦大臣所派監督代選派定送交行車總管照用若未奉督辦大臣允准無論何等中國人員永不得擅行聘用中國上海總公司之經費自應在此叚鐵路項下開支一如蘆漢鐵路辦法此叚已成路工辦理行車之後 
 
 

Page 4

 
 
凡有購添車輛機器或改良推廣軌道本站工程應用之欵均應在澤道車務局開支至修養路工應行購定物件當設法先儘中國工廠承辦盛督辦所管轄之工廠礦局更得享較外國工廠礦局儘先承辦之利益其價値章程應按照外國所辦運到中國者核計未完 
[江督批設輪步公司須候商部核示]  
　　張季直殿撰擬在南馬路老太平碼頭左右創建輪步公司上海道袁觀察曾將商辦情形禀請南洋大臣示遵兹探得南洋大臣原批照錄於左據禀已悉所議極有見地惟此案前已批候商部核示應俟咨到再行酌核飭遵仰即知照（鼎） 
[外務部致上海道電（爲俄醫回國事）]  
　　俄使署請准俄船醫生回國答以該醫旣患病應送脈單與滬道查驗方可照准伊謂有靑島例可援如中國不允卽往自遣回語殊無理希留意查察勿任潛逃（豐） 
[滬道據覆江督飭查在滬各國行號人數]  
　　南洋大臣飭查東西洋各國現在滬開設行號者共若干家東夥曁眷口等共若干人昨已由稅務司詳細查明開列清單送滬道禀復計開設行號者共五百六十二家東夥曁眷口等共一萬二百零四十二人（巽） 
[製造局暫緩分辦]  
　　南市製造局船廠前經江督周玉帥咨請北洋統領葉軍門管理後聞軍門因經費無著未便派人故接辦之期尙須暫緩云（金） 
[禁止工人造謠生事]  
　　江南製造局總辦魏觀察允恭近悉各廠工匠謠言停廠恐滋事端於前日傳集各廠匠目轉知各匠謂本廠停與不停均有上台主裁毋得紛紛徧造謠言如此次諭知再有前項情事定當究辦云云（金） 
[英領事飭查浮雷]  
　　日昨本埠英總領事刊示文於西　略謂近日外間傳言各處洋面皆有水雷浮出曾遣兵艦駛往查察據稱所浮者多零星雜物並非盡係水雷云 
[西貢法海軍舉動]  
　　三月二十九日香港來電云西貢電稱俄海軍羅提督己抵越南海境之迨亞埠擬在彼處等候尼蒲格韜夫所統之第三艦隊法海軍提督已乘法國載重八千二百七十七墩之葵傾巡艦前赴迨亞埠又有運船四艘現在西貢裝煤以便駛往俄蛙突邑埠目下越南法員檢查電報甚嚴 
[英行文中國勸嚴守中立]  
　　三月二十九日倫敦來電云英早晨郵報駐美京訪事人電稱英國行文中國其語意與美國所行之公文相同蓋皆警告中國令嚴守中立也 
[俄華爾騷兵民互鬥情形]  
　　三月二十九日倫敦來電云英路透電局駐俄華爾騷訪事人電稱昨日官兵與民人互鬥共死六十二人傷約二百人現國民黨已預備舉事工人甚形暴怒一切工廠皆已停工譯字林報 
[俄艦隊泊於法領海界外]  
　　三月二十九日倫敦電云俄海軍羅提督所統之艦隊現在越南開姆蘭之南但泊於法屬領海之界外 
[法海軍奉命保守越南中立]  
　　三月二十九日東京電云據西貢電稱法海軍已奉命竭力保守越南之中立 
[俄艦隊行過代力勒南]  
　　三月二十九日香港來電云脫里麥克司輪船報稱於二十四日在代力勒之南遇見俄波羅的海艦隊 
[俄政府諭羅提督援救海参威]  
　　三月二十九日倫敦來電云俄京傳來消息俄政府已諭令海軍羅提督不論如何必須救援海參威並令先派巡艦前往該埠 
[俄運船在西貢購糧]  
　　三月二十九日香港電云西貢電稱有俄運船多艘在西貢購取糧食 
[厦門日兵輪傳遞消息之法]  
　　三月二十九日香港電云香港電報駐厦門訪事人報稱日兵輪二艘於晚間常與岸上日人用旗遞傳信息 
[英議院宣告限制外國人入境之律]  
　　三月二十九日倫敦電云英政府所擬限制外國人入境之律已由下議院第二次宣讀當時議紳不以爲然者居其大半按照英律所擬之律倘議院宣讀至三次而每次議紳之以此爲然衆卽可施行英首相巴爾福君云政府自有權衡定限制外國人入英國之章程譯泰晤士報 
[俄艦隊經過凌水海灣]  
　　四月初一日香港電云中國官場傳來消息謂今日瓊州島南凌水海灣有俄大隊之波羅的海艦隊經過 
[日政府暫禁輪船往營口]  
　　三月二十九日東京來電云中國北直隷海灣及遼東灣等處機關水雷甚多加以連日濃霧期内因此在彼處内行輪非但黑夜可虞卽日間亦極危險日政府已出示暫止輪船駛往營口矣 
[高麗漢城至義州開行火車]  
　　三月二十八日東京來電云高麗漢城至義州之鐵道軌現已安齊故全路己開行火車矣 
[法美切睦之意]  
　　四月初一日倫敦來電云新任駐法美使遞國書於法總統時聲言極喜法國交誼蓋法爲美之母國也法人謂欽使而能如此立言實爲難得於此實足表明美人之意云譯文匯報 
[波斯王將遊厯歐洲]  
　　三月二十九日柏林來電云波斯王將於四月初四日由本國起程遊歴歐洲譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英滅魚雷船觸礁]  
　　三月二十九日倫敦電云英海軍於二十七日晚在皮亞海倫海口會操時有滅魚雷船名息倫者觸於礁上船背破損但未傷人 
[西貢設無線電局]  
　　三月二十九日香港電云越南西貢港内現設無線電報局 
[輪船爲俄巡艦所阻]  
　　三月二十九日香港電云今日到埠之突賴望西輪船報稱於二十一日在開姆蘭海灣北之法脫郎灣與俄波羅的海濫隊相遇卽被俄巡艦所阻但卽行釋放俄艦隊内有戰艦七艘内有一艘裝砲八尊 
[詰責不收電報]  
　　三月二十九日香港求電云越南法員不肯收受本港南中國早晨郵報駐西貢特别訪事人克寗海君所寄之電報克君已向越南法督責問檢查官之不合譯文匯報 
[日本新出現之海島]  
　　日本報云昨年冬間詎暴凝斯約二百英里處突漲　火成石質之島周圍寛三百英里高處離海面四百八十尺稍北則有寛八百四十碼之沸池此地屬於日本命之曰仁依島（　） 
[小輪不帶郵件鎭江]  
　　戴生昌小輪不肯爲海關遞帶郵件稅司查照行輪定章凡洋輪不帶郵件卽不能與華商小輪利益均沾故各家小輪本日開班之關單皆前一日發出戴生昌則須俟至本日十點鐘開關以後乃可領取二十四日自鎭駛揚竟以稽遲落後搭客久待不耐羣請退票恐於生意大有阻礙也（井） 
[江船遭溺鎭江]  
　　三月二十四日某姓眷　雇船渡江甫出小閘風濤猛烈船不能支竟致覆没一門同斃亦可慘也（井） 
[警察學生得添月費金陵]  
　　甯垣警察局攷選警察學生由龔虞賓觀察率赴北洋肄習警察除旅費學費外曾奉周玉帥批定每名月支五金頃龔觀察禀稱北地銀價甚低各物昻貴諸生月費深苦不敷可否請准每生生月添給三金俾得專心向學（豫） 
[督憲閱看將弁學堂廣東]  
　　三月二十日淸晨督憲岑雲帥乘馬親赴東郭外之將弁學堂閱看學生操演各陣式幷擬兼閱野隊操法適値天雨旋卽回轅（暌） 
[煤價騰貴之原因廣東]  
　　近來省城煤炭來源極少各煤廠存數無多故煤價日漸騰貴往日每墩沽洋十二元現已漲至十三元或謂日本禁煤出口之故或謂俄艦隊東來沿途暢銷之故均非無因之言也（暌） 
[禁娼牽動市面東]  
　　城西花叢已被封禁現附近一帶市面頗形蕭索電燈公司每月虧折約一千數百元綢縀店尤爲減色該處鋪票分廠之票額僅及未禁時十分之二而番攤分商每日短收賭餉多至數百金云（暌） 
[撥解京醫局捐欵存案廣東]  
　　京師醫局經費每年由各省派捐粤省每年派捐銀一千餘兩由廣潮工府承認現廣州府具詳上憲請將三十一年分廣潮兩屬捐助京師醫局經費解欵存案云（暌） 
[不准糧道赴任廣東]  
　　新授糧道恩觀察燾抵省後因有目疾不能接事蕭條旅館貧病相連各同官勸其力疾銷假禀見两院以冀得履新任兹聞雲帥以其雙目失明仍飭暫緩到任云（暌） 
[誤拿無辜禮州]  
　　福州城守協左達夫都督在閩官聲甚好三月念一日訪聞南台老泗佛廟内有棍徒聚衆設酒拜盟情事卽飭弁勇日餘人前往查拿時適蒼霞洲竹筷帮東夥數十人在廟　會營弁蜂擁閳人卽將該帮十一人及廟丁扭獲押至城守恊署而各帮之家屬親好聞訊前來不下百餘人經都督提訊並質之地保確係竹筷帮公議行規並非地棍知係誤拿平民著卽釋出（萃） 
[魚牙涉訟福州]  
　　中亭街鮮魚牙與城内外魚貨店及肩挑輩彼此爭較用秤之大小及番票小番之行情两不相下致相毆擊互控於官尙未定讞（萃） 
[空盤案結甯波]  
　　甬江賢空買空此風頗盛去年晉餘鐵行向老源記廣生源等各洋貨鋪互賣火油空盤後市價大跌晉餘所購各洋貨鋪火油四萬餘箱遂延不揭算經各鋪一再相催仍復置之不理日前各鋪赴鄞縣聨名禀控當由縣主高子勛大令提訊斷令晉餘行主畢某出洋五千元其案始了（坎） 
[力求改良兵工器武昌]  
　　湖北兵工廠所製槍砲彈藥去年運往北洋爲陸軍學生良弼所指摘近又經姜桂題軍門營中考騐稱施發太多卽不能用結構亦未細緻恐有炸烈之虞因之退還鄂省督憲張制軍卽飭兵工局廠力求改良以期精美（履） 
 
 

Page 10

 
 
[道署敷設電線（廣東）]  
　　高廉道秦觀察以屬内匪風甚遇有緊要公文驛遞遲滯現擬於署内添設電報房一間以便傳達　公已禀明兩院飭令省城電報總局派工匠人等前往敷設矣（暌） 
[廉屬創設工藝廠廣東]  
　　廉屬各官紳籌集巨欵擬設工藝廠招集本地子弟入廠學習各種製造現已禀准上憲矣（暌） 
[電催道員到任廣東]  
　　張觀察鳴岐現充兩廣學務處總辦己補授廣西太平思順道兹接西撫李仲帥電催到任觀察一俟經手各事料理清楚卽行晉京引見赴履新任（暌） 
[鐵路工程師復來廣東]  
　　鐵路總工程司葉士梅前經來粤勘築三水枝路爲人頗公正和平未幾返國繼之者爲美德君於輿情稍有未洽現已撤回仍著葉士梅帶同工程洋員重來粤省日間當可抵省也（暌） 
[整頓關務積弊廣東]  
　　粤海關務自岑雲帥接管後認眞整頓派員調查所有書役中飽濫支及水手留難索擾等積弊擬將悉數裁汰云（暌） 
[請派委帮辦闈捐廣東]  
　　承辦闈捐裕源公司前赴善後局禀請派委帮同辦理及催餉各事現已札委譚大令作霖蔡大令溶清前往矣（暌） 
[蘇州]  
　　撫憲陸中丞於上月二十日午後出　拜客道經大太平巷突有口操江北音之某甲攔輿遞禀大呼申寃中丞喝令左右將甲帶轅押發蘇州府訊理聞甲姓李江北某縣人因家資鉅萬被族人吞没屢控不得直故特來省投撫轅上控也左有渾名烏子者無賴也近夤緣於某紳得在北路警察局當局差之役本月某日至臨頓路某姓家冒稱臬憲長隨向之索詐事爲朱廉訪訪悉飭長洲縣蘇大令飭差將烏子拘案笞五百板釘鐐收禁外監候禀請廉訪核示左大石頭巷有陸雲卿者年近三旬不務正業本月某日誘拐鄰近某姓女押入閶門馬路某妓院爲娼女父某甲偵悉投吳　　禀控縣主李紫璈大令飭差將陸及女一幷拘至縣署提訊之下判將陸重笞一千板荷校發頭門示衆女交其父領回管束左邇來蘇垣失孩之家甚多三月二十日飲馬橋附近侯姓男孩年甫五齡乳名桂林者被廣東人范某誘拐至婁門外下牽埠頭地方將孩裝入蔴袋意圖遠遁是處荳腐店主某甲見其形跡可疑且孩啼哭不止因卽上前盤詰范詞窮棄孩而逃當經甲將孩領回飭人致信於家侯夫婦聞信連夜出城酬甲洋銀數枚領孩而歸左閶門外地甲張瑞源卽荳腐和尙前因庇護流氓訛詐廣東人藍某致藍投河自盡案經長洲縣蘇靜菴大令訊實後科以四千里軍罪前往甘肅不日卽當押解登程詎張在長洲縣監内忽患重病於二十三日瘐斃獄中當經禁卒禀報大令循例禀請府尊許子元太守守委鄰封吳縣李紫璈大令相驗○監禁吳縣獄中之盜犯白老三係爲首行刧無錫縣治某姓家鉅贓之要犯三月二十二日忽患急病旋即身死當禀經府憲札委長洲縣蘇大令詣監相驗○機匠李某年近三旬三月二十三日下午因事至齊門道經胡想思橋路滑如油偶一失足跌仆橋下傍人上前撫視則己魂赴泉台矣（隨） 
[護送京餉]  
　　去年南匯縣地丁京餉延不解京由藩司札委候補知縣吳寳樾往該兹已將第一批京餉銀兩押解至滬不日北上請上海縣派差照料（金） 
[札取志書]  
　　上海縣汪大令奉蘇藩司札取志書若干部以便轉呈督轅備查現已檢志書二部於前日派差送蘇以便轉呈督（金） 
[籌議車捐]  
　　上海道袁觀察前經札飭南市馬路工程局總辦翁子文太守著將本邑西門外一帶東洋車照章繳捐領照以充局費太守遵即函致西門外巡防局員羅秋阜二尹請將境内車數查明造報昨經二尹將該處九圖十一圖二十三圖等地保飭丁偕赴工程局請太守面詰細情以便籌議開捐（土） 
[竊犯解府]  
　　南匯縣竊犯朱阿海拒傷事主獲案訊實刻經該縣陳明府派差解府昨過本縣寄禁加差解郡（金） 
[股東互控]  
　　前有史震庭畢瑞卿鮑公持董子珍朱足峯等合股開設順利公司專做火油生理虧折甚多故在公共公堂及商務局涉訟迄未了結日來該股東等又以彼此紏葛投上海縣互相禀控矣（金） 
[警員病癎]  
　　本城東局警察巡長鮑昌林近忽病癎由局員郁二尹送之回家一面禀候總辦汪大令核辦（金） 
[春賽三志]  
　　昨爲春季賽馬之第三日第一次十九馬祥茂小白格爾代匯票人老孛生勝馬黑色衣帽紅色第二次九馬小飛侖代新裕泰客勝馬黃色衣黃藍帽藍色第三次十二馬小白格爾代老孛生勝馬黃色衣帽紅色第四次五馬順全隆妙林勝馬白色衣黃黑色帽黃色第五次十九馬小白格爾代匯票人小庫子勝馬黃色衣帽緣色第六次十馬順全隆妙林勝馬白色衣帽黃色第七次十六馬開步代馬立師匯票客勝馬黃色衣帽桃紅色第八次十六馬順全隆妙林勝馬黃黑色衣黃黑色帽黃色第九次十一馬香港客人代怡和勝馬靑色衣帽黑色第十次十人馬可拔代新龍飛客勝馬黃色衣藍白色帽白色（木） 
[爭産涉訟]  
　　甬人戚正梁在法界鄭家木橋南首開設泰記木行積資頗巨近有戚正發者忽投鄞縣禀控弟正梁覇吞家産鄞縣准詞移法租界公廨請爲關提讞員陳大令接閱來文飭傳正梁到案前日正發偕鄞縣差役亦投案伸訴戚正梁供正發係伯父立山之子與職員爲同堂兄弟祖遺業産早經分析正發曾爲行夥私收客欵銀一千餘兩早經辭歇後又迭次借貸均有借劵爲憑纒擾不休於光緒二十九年經職員具控英美等國租界公廨奉諭飭提逃回寗波念誼關同族不予深求不意正發又投原籍揑情朦控所有故父與伯父析産載明家譜呈求鑒核大令著交保候移提前案卷宗再核（水） 
[上海官事]  
　　出口貨捐局總辦朱太守寳瑩因公詣馬路工程局會晤總辦翁予文太守商辦要公左法界天一墾務公司李厚 
 
 

Page 11

 
 
祐昨日柬邀本邑各局員議事並設席欵待○湖北候補道王省三觀察豐鎬昨日因公分赴道縣兩署拜會○前管帶南字右營候補副將袁恊戎庭華又江蘇候補知縣陳明府定遠府經歴范星齋參軍福基巡檢金少尹道臨等於昨日均赴道轅禀見（金） 
[馬路工程局紀事]  
　　昨爲文武各衙門換季之期南市工程局總辦翁子文太守以各華捕所穿單層號衣尙未製就著先改戴凉帽俟號衣竣工再行更換○南市捕房中有華捕數名禀稱自願退差翁太守准之著將前次已驗面貌未經補充之各捕一律傳補○昨日浦東保甲總巡將汛捕拘解之竊烟槍賊一名飭差帶往工程局請辦（土） 
[公共租界晚堂案]  
　　熊紹宗前控水木作頭王永禎不還借洋及担保木行銀兩一案押候比追昨經屠司馬覆訊原告供於二十七年分王因包造楊姓之房屋缺本陸續借去洋五百四十八元小洋五十五角二十八年二月又央小的至成泰木行担保木料銀四百兩詎知蓄意吞賴累人賠償王永禎供與熊素昔往來互相移借此次所借並非現洋乃店家銀票不能通用前已將票驗呈且欠數不符求准將小的保出理算司馬諭令原告卽至押所與王算明欠數禀候覆訊追給○裕源紗廠張福山前控王振卿担保蔣福卿借欵不還昨日祇解保人未獲欠戶原差張福禀稱蔣住宅甚大同居頗多先時通信因而未獲司馬先將原告及保人訊問張福山供二十八年分王來懇借時保人一力擔承小的轉向楊樹浦開設牛奶棚之任洪生借得洋六百餘元至今本利無著小的自應向保催索同至蔣處避匿不見面司馬判交保限十天將蔣福卿交案否則將保人押追（木） 
[公共租界早堂案]  
　　昨禮拜四美繙譯安立德君會同襄讞孫耳三明府提訊捕各案義源厚水烟作徐文初並水烟店葉德生控李子興冒騙水烟徐文初供開水烟作與葉德生往來昨晨李子興冒葉名批拆水烟計銀一百餘兩請記葉德生帳上小的恐有不實卽邀同至葉處知係冒騙求辦判押一個月○彭阿玉控周阿壽竊洋六十一元周情願措還判限一禮拜交清逾限不還加押一個月○美商裕泰洋行控揚潤記定貨不出著候訂期曾訊○某號華捕解到快馬爭前之馬車夫王阿根周和生王阿法鮑菊生判各罰洋二十五元趙瑞生王阿四張阿大各罰洋三十元李阿才罰洋十五元王霈夫罰洋五元王阿三當路放馬罰洋二元充公○張仁厚控曹生元竊去對時表一只又陸吉甫控曹竊烟槍两枝判責二百板押捕房七天○張開泰將洋酒售與俄兵違章且在店内搜出洋酒三十八瓶判罰洋五十元將洋酒充公○婦人朱王氏控許阿全强借錢洋判責一百板○五百號華捕解張阿四犯賭判責五十板○五百六十二號華捕解瞿全記用刀刺傷張桂川張因傷不能赴案判將瞿暫押捕房俟原告到案質訊○李劉氏控店夥王阿福竊金簪二枝又阿福之母控子竊金戒指一枚布衣二件判責二百板○朱洪寳控韓瑞之勒索洋兩元給伊一元尙稱不足判責二百板○劉東記控陶福壽竊緑荳判責五十板○王子具潘恒太李仲衡三人控朱福林竊洋傘布衣檯子等物判還贓責二百板○陸雙福沈炳太控李永發竊衣被烟槍等件判還贓責二百板押捕房二禮拜○周阿二控侯仲初竊烟槍一支判責一百板（木） 
[法租界捕房事]  
　　潮州人楊惠來在法大馬路一百零一號門牌開設德興烟館曾保火險銀八百两前晚四點鐘掘關比鄰老虎灶磚牆縱火圖賠該灶主驚呼鄰人帮救得熄經巡捕到塲查騐實係縱火當卽報知捕房飭探前往將楊拘獲並將保險單一幷送入捕房捕頭命押候解堂重辦○偷兒杜阿生屢次犯案甫經釋出前日又至某輪船竊得搭客皮箱一隻爲包探緝獲送人捕房押候堂期解訊（水） 
[美租界捕房事]  
　　前日傍晚流氓顧阿三在楊樹浦向陳氏王氏二女調笑印捕拘送捕房擬解公堂因二婦不欲多事從寛釋放○昨日王蔡氏控鄰居無賴混名銅匠寳寳闖入家中恣意行兇捕頭令包探查明核辦○昨晨朱守泉稱在西華德路開設銀樓夜間被賊竊去銀飾多件捕頭允爲查緝（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
