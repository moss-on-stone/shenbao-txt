# 1911 - 78 - 4913693

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章二月二十五日内閣奉 
　　上諭總檢察廳廳丞著許受衡署理欽此軍機大臣署名奕毓朗那桐徐世昌 
論説 
[論今日國民宜要求參預外交之權利（嘉）（言）]  
　　近來對外事件。更迭並興。而皆關於前途存亡利害之圖。迺當軸者不能握其要。而得應付之方。於是各省之諮議局電促資政院奏請召集臨時會。以期解决一切對付方法。孰意樞府反對。遂有更調正副總裁之諭。論者謂即拒絶吾民參預之一作用。蓋恐倫議長徇各議員之請。而竟出奏焉。則適足以惹起要求之熱。故易世李藉以隱然壓抑之。亦不爲無因也。雖然。樞府之所由藉口。而不與吾民以置喙者。固别有在。觀議院法要領。君上大權宣戰媾和條下。細注。國交之事。不付議院議决。則吾民雖有勝。算。欲崛起以折衝其間。固在權限範圍之外。而徒責樞府之愎。相與詬厲。仍無益也。故今日吾民欲參預外交。非從根本上要求之不可。試思全國。關係之最重要。孰有大於戰與和兩者。乃不許。其議軍國大事。然則議院。不過一大劇塲。議員不啻無靈之傀儡。又何必立憲爲哉。考世界立憲先進諸邦。凡國交上締結條約之大權。雖在君主及大統領。而不經議院之承認。則効力不生。如德法美意各國。無不皆然。且有並締約權全歸於國會而。大統領反不得與聞者。則如瑞士國即是也。蓋一國之人民。所以得。享參預外交之權利者以一國與他國。締結之條約。卽全國人民之所當。遵守。而條約上之得失。其影響所及卽利害隨之。故締結條約之權。雖屬。諸元首。而當此權之行使。則無有不經代表民意機關之承認者。吾國之。憲法草綱。旣出於欽定。凡吾民所應有之權利。罔不有所靳而莫之予。而謂國交之事件。政府不吾與聞者。非經一度之要求。其冀得彼之承諾。豈非難也乎。雖然。日處列强脅迫之下。外交之風雲日緊。而欲望肉食者流。持大體而保國權。是猶置千金之裘。而與狐謀其皮也。莫如乘此時機。先要求將憲法纂擬時。與吾民參預條約之權。憲法雖爲國家不刋之大典。不得輕事變更。非如他項法律。可以隨時增删修改。而不知國家之所。以開議院。以資博議者。必曲聴人民之請願。而變通以盡利焉。其間有適有。不適。必經多次改革乃能漸臻於完粹之域。故今日吾民。旣對於外交之。事項。而嗷嗷嗟怨。當思所以購得此權。而後有容我置喙之地。各國之成。例具在。資政院不得叅預條約之權。則安望將來有完全爲立憲國民之。資格乎。嗚呼吾國今日之情形。譬如漏室然。滲液殆遍矣。而外緣之洊至。又如顛風驟雨之相侵。則善治室者於此。必有所以圖抵禦風雨者。外緣。乃得以排除。而後漏室亦可從容而治。此一定不易之理也。由是而言。今日政府外交之政策。非有國民的外交之政策起而代之。其奚由哉。其奚。由哉。吾國民其有意乎。盍起而圖之矣。 
 
 
 

Page 4

 
 
要摺 
[李中書升培奏請建設新内閣習（續）]  
　　夫。惟成立新内閣。各部之大臣。咸以總理大臣爲領袖。使財政得以均平。制度得以改革。號令得以整齊。議論得以畫一。國是旣定。憲政立成。何患。不齊趨同一之目的而共圖强富也哉一曰立新内閣而輿論有所匯歸也。日本議會之權限。有上奏之權。有建議之權。有請願之權。上奏者奏聞於君主。而建議者議員對於政府。發表其意見。請願者人民對於政府。陳述其要求。經議會之檢查而介紹者也。是故内閣者議會之尾閭處。民智。日開輿論日集之會。而謂無含融包納之地。以導衆流之歸宿。必至議論。蠭起。莫知所届。羣以朝廷爲集矢之的。而議會者亦孤立於人民代議之。地位。别無君王代議之機關。以作關聯而資銜接。竊恐上下隔閡。釀成。衝突潰决之勢。危孰甚焉。惟先建立新内閣。使國會之建議。政府有採决之。權。人民之請願。政府有核奪之權。而其他議院之停會。議員之解散。政府。皆有操縱之權。扼統治機關之要。握輿論歸滙之樞。固立憲國必要之圖。矣。顧或者曰。年餘以來。在廷大臣。亦常借内閣爲會議政務地矣。不知天。下之事。有名而無實。决不足以振起其精神。不廢去舊内閣之贅疣。不建。立新内閣之官制。而徒以補苴之術爲綿蕞之計。譬之屋然。基礎不立。梁棟焉施。他日者國會期成。憲法埀定。而萬政從出之原。百官總紐之地。尙飄搖而不知所在。竊恐紛爭膠擾。摧决橫裂。事有必至。勢有固然。與其促。迫於臨時。曷若綢繆於未事。抑更有進者。朝廷之所以審愼躊躇。不遽施。組織内閣之政策者。非不知立憲之政。此爲最要點也。或鑒於前代宰相。之專擅。恐大權旁落。致生尾大不掉之虞。如明世閣臣之弊耳。抑知前代。有此患今世决無此患。何則有國會以爲其監督機關也。國會之地位。立於君主大權之下。責任内閣之旁。政府施爲之不當。議會得以彈劾之。負輔弼之責。絶專擅之弊。莫如東西國内閣制度之完善者。伏願宸衷迅斷。歸併軍機。組織内閣。定其編制。明其權限。付以責任。委以國務。斯憲政之基礎成而我國家之立臻强盛。可操劵而待。臣識闇才庸。罔知大計。惟外覘列强之成規。内察國民之趨勢。事機急迫。緘默奚安。用敢竭其愚忱。冀邀採擇於萬一。是否伏乞。皇太后皇上聖鑒。恭請代奏謹呈。 
專電 
[電一（北京）]  
　　片馬交涉英政府聞已允會勘界務惟兵須俟勘定 
後方能撤退 
[電二（北京）]  
　　駐京俄使以第二次照會中政府仍無滿意之答覆已電請該國政府宣示辦法 
[電三北京]  
　　外部電致駐日汪使查詢學生開會要挾情形並令從速勸散 
[電四南昌]  
　　贛藩劉春霖募債三百萬擴充官銀號由馮撫交諮議局覈議 
[電五（松江）]  
　　南匯六灶鄉二十四日因鄉民聚衆拆毁漁業公司之竹簾起釁波及商團會自治公所是夜並連毁持正學堂並揚言二十五日再毁蓮筆花橋陳家橋陳家行等處學堂現已由籌備所董事電禀松府請速派兵救護按此電當與要聞參觀 
緊要新聞一 
[郵傳部大借日債]  
　　又是一百兆元 
　　字林報載二十四日北京電云正金銀行已與郵傳部簽定合同承借日洋一百兆圓此欵係供郵傳部彌補虧空及辦理諸政之用不日將在日本發行五釐起息之債劵以獨立之鐵路（疑卽無外人資本之鐵路）作抵據謂此事並不有礙於未結之借欵問題云 
[借欵公司將發現矣]  
　　郵部欲交易否 
　　泰晤士報云聞倫敦某大銀行法國某銀行及新沙遜洋行所立之東方銀行並華俄銀行將在中國組織一公司專辦中國借欵事宜駐華代表爲郝野君不日將卜居北京以便就近運動 
[俄人經營鐵路之大人計畫]  
　　至北京愈近矣 
　　俄政府前擬將西比利亞鐵路添修支線由貝加爾湖爲起點直越大漠南北蒙古前抵北京名曰西清鐵路此項遠略並已派員勘測調查且其計畫在與德京栢林聯線由德通道北京計程一萬零九千五基羅迷達急行車需期十三日乃近來俄報又登有彼著名工程師之報告謂二次採勘之線可縮爲九千零九十五基羅迷達需 
 
 

Page 5

 
 
期僅八日且路工較輕指陳形勢言之更爲親切而中國國土主權直置之不議云 
[俄人招募兵隊之大計畫]  
　　蒙人已爲俄用矣 
　　俄領齊都華人致奉省友人函云俄人現在該處廣招兵隊并不拘國籍凡有欲充當者如華人必須四剪髮每名先給羗洋三百元聞已招定韓人三十名蒙人一百四十名刻方四出募集一般華工在阿穆爾採礦者聞風遠集大有恐後之勢 
[汪公使出奔橫濱紀]  
　　從後門出狼狽甚矣 
　　東京通信云留日學生爲中俄問題要求汪公使發結巨欵一事屢紀前報茲又得其當日衝突情形亟錄於左 
第二次之示威運動留學生全體深憤代表胆小如鼠不敢赴使館領取最後之二萬金又探知汪使已决計不復再發故連日又在牛込區留學生會館開會集議對付方法陽歷三月十六日午後二時不期而集者二百餘人可見人心不死黃帝有靈同時决議偕赴使館面謁公使力迫此最後之二萬金 
公使館變爲羅刹塲决議後即排隊赴使館請見汪使汪使不見衆詰其故門者謂汪使已赴橫濱衆又請見參贊門者謂吳振麟已回公館（所謂公館者殆即東洋妻之小宅耳）衆詢使館竟無一館員乎門者謂均已散歸衆大聲曰使館旣無人在吾輩何妨自由行動遂入内大索先後擁進時天雨泥濘諸人靴底均積汚泥寸許使館應接室舞踏室食室藏書室等處以極美麗之西洋館霎時間變爲羅刹塲兼之呌吼聲拍掌聲地板震動聲號跳喧嘩如臨戰塲館外行人亦多竚立而聽 
汪公使見機逃逸衆旣入館汪使在樓上聞聲知不可遏止乃急出後門乘火車逃赴橫濱領事館衆知汪使已走徒擾無益時鐘亦已鳴十下矣皆曰今日不防暫歸明日再到橫濱必須一見以明究竟始各散歸 
代表專車到橫濱翌日公舉代表六人乘車赴濱面謁公使汪使仍懼不接見代表謂公使不出其意云何今日只來六人可請放胆出來汪使聞人數不多乃傳諭接見二人 
總領事作護衞兵汪使力請吳總領事同出接見以防不測總領事笑謂汪使曰他們學生能幹甚麽事情出來（可謂深得留學生之眞相）汪怒曰我呌你出去同見你不奉我命令麽吳乃同出汪使中坐吳坐其旁而代表立陳下情 
依然一個悶葫蘆代表陳説後汪使謂欵甚難籌吾必爲諸君赶先籌措等語代表知不可强乃告謝而歸 
[憲政館任意弁髦法令北京]  
　　奉天大中公報與防疫局交涉一案已交審判廳正式審理日前該廳以新報律未到不便擅行審理特電憲政館民政部法部請示辦法聞憲政編查館覆電云新報律旣未奉到即仍照舊律科罰可謂糊塗極矣 
　　按各項章程法令凡經欽定者末後必有一條以奉旨之日爲實行之期報律已奉旨有日豈可任意出入乎 
[中英鴉片改約之預備]  
外部果有是議耶中英鴉片條約期滿現届改約之際聞外部已有成議每担洋藥加抽進口稅二百五十兩噫此事若確則四萬萬同胞無遺類矣豈數千萬税欵重於億兆生民之性命耶抑銀錢入手雖亡國亦莫之或惜耶記者曰外部雖至愚亦斷不出此然外部何不將一切保國保民之鴉片交涉佈宣於外而使吾輩國民不妄事揣度乎 
將何以慰此十萬同志十五日天津改良會接到福建國民禁烟分會上英皇請禁鴉片書之簽名册三十二本共十萬人閩省同胞之熱誠足爲全國冠矣記者曰我國同胞有如此之熱誠而謂鴉片不能禁吾不信也英皇不允廢約吾不信也外部不肯出禁入公文吾亦不信也有志竟成禁烟會諸公其勉乎哉 
唉萬萬使不得也聞政界大老云中英禁烟交涉今日不必過事急促蓋海牙有萬國禁烟會在禁烟交涉自當至海牙會辦理若現時料理清楚則海牙聚會時豈不無所事事耶噫海牙萬國禁烟會豈專爲中國而開者耶且今值改約機會而不速速辦理完善及改約限期已過英人尙容我侈談廢約耶惡乎可 
婦女改良會紀事天津婦女改良會會長丁本氏（丁義華君之夫人）現因省親歸國本月十六日該會女志士英淑仲等公贈紅緞軟帳一軸上鐫懷之好音四字復由丁本氏請諸位女士茶話賓主盡歡而散 
[亦算改革西藏官制北京]  
　　駐藏辦事大臣聯豫前請裁撤駐藏帮辦大臣改設左右參贊一事刻已由會議政務處議覆請准如所奏其摺大略云臣等遵查駐藏大臣設於康熙年間本係一 
 
 

Page 6

 
 
員嗣於雍正時增設帮辦大臣一員原以一人出巡一人駐守現旣情形不同若仍照舊分設名實旣不相符事權更難統一惟前藏後藏相距五百餘里後藏地處極邊與英屬印度及尼泊爾不丹克什米爾接界現又開辦商埠事務尤關重要非有大員駐紥亦不足以資鎭撫而重交涉今該大臣擬請裁撤帮辦大臣添設左右參贊禀承籌辦以右參贊駐紥後藏專督三埠商務均由該大臣奏保堪勝人員請旨簡放係爲因時制宜足供指臂起見應請照准 
[南匯又大起閙事風潮矣南匯]  
　　川沙鄉民反對籌辦地方自治大起風潮後浦東一帶人心未靜善後事宜亦未辦妥茲又得南匯警報亟錄如下南匯六灶鄉前年由某君發起設立漁業公司畜魚於六灶港北小港内該小港約長里許兩頭用竹簾攔住船隻仍可進出現在所養之魚大者已三四斤小亦一斤有餘各漁戶埀涎已久以爲如能將該公司所編之竹簾設法拆去使魚游出外港可得大利惟各漁戶雖有此意不敢實行乃竟有無賴張某對各漁戶曰汝等如欲拆去漁業公司之竹簾能出重謝我願爲首各漁戶久蓄此心莫不允諾遂約於本月二十四日午刻拆毁先至六灶附近之沙塗廟聚集其時不過數十人張某爲首執一小旗指揮一切另有三人鳴鑼集衆不一時已將小港兩頭之竹簾盡行拆去並將在該處巡查之警察船及漁業公司添立之鐵練魚簾與商圑備用之洋鎗等件或則搗毁或則用火焚燒公司房屋器具亦被搗壞焚燬是時張某與各漁戶揚言曰漁業公司龍斷漁利與公司内合設之學堂不涉不可驚動因此學堂物件亦未損壞迨後各漁戶回至沙塗廟咸謂事己如此終必追究將若之何爲首者曰現在勢成騎虎若再畏首畏尾適授官紳欺壓良懦之柄不若效法川沙風潮旣大則辦不勝辦官紳必將就過去一時各漁戶及各莠民齊聲贊助决計再將學堂拆毁焚燒以懾官紳之膽是夜十句鐘時爲首者遂復指引大衆回打持正學堂及自治公所先將房屋拆毁繼復縱火焚燒光燭四野遠近驚懼其時又高聲揚言曰一不做二不休明日再打蓮筆花橋及陳家橋陳家行各學堂遂呼嘯而散現南邑自治籌備所董已電禀督撫及松府並專人至申用電話禀知滬道請速派兵前往救護茲將電稿錄左 
　　南京督憲鑒南匯六灶鄉自治所學堂被匪焚毁勢將遍及乞派兵救護縣籌備所顧忠宣等叩其致蘇撫與松府電文相同時評 
[其一劉廷琛眞不知禮敎者]  
　　異哉劉廷琛之論新律也。其言曰。禮敎盡滅。新律可行。不滅則萬難施行。其意一若禮敎爲我舊律所獨有。嗚呼。劉爲此言。非特不知新律。并不知禮敎者也。 
　　夫禮敎者。推之古今萬國而可行者也。其精意不在區區制度。而在適合天理人情之公。若謂中國之舊律。盡合於禮敎。則風。俗何以日見其隳壞。各國之新律。無關於禮敎。則禍亂何以不。作。非特不。作而且推行盡利乎。今日中國舊律未廢。而禮敎已。蕩然無存。可爲舊律不合於禮。敎之明證。乃劉猶守其數十年。前拘虚之見。詡詡然爲敝帚之矜。亦可慨矣。哉彼謂館臣陷皇上以廢滅禮敎之名。余則謂劉廷琛陷皇上以阻撓修復禮敎。之名。非苛論也。 
[其二官塲推諉之妙法]  
　　中英片馬交涉。外部畏難而推諉於駐英劉使。劉使則以事關。重要。而復讓之於外部。中俄商約交涉。外部畏難而推諉於駐。俄薩使。薩使則以力不勝任。而復讓之於外部夫見利則彼此相爭。遇事則内外相讓。本爲中國官塲唯一之手叚。無足深怪。惟記者獨怪部臣與使臣。有一至妙之法。雖推諉而民猶感之。者而不用。其法維何。曷不讓之於國民 
　　或曰。讓之於國民。或不免仍有爲難之一日。彼初不必出此。而尙有一最後之錦囊在。於無可推諉時。可用慶邸諉過前人之計。 
[其三官塲招徠之妙法]  
　　大清銀行參案。吏部對於張允言之處分。照律嚴擬。則礙於情。面。力爲開脱。則礙於清議。於是左右爲難矣。順天府對於羅王。兩人之拿辦。照例收監嚴審。則恐。傷體面。稍事輕縱。則恐拂輿。論。於是左右爲難矣。（事見昨報）記者曰。舞文弄法。爲官塲。之絶技。此等例案。隨意出入。何爲難之有。竊謂今之所以爲難。者。因未見有至可寶愛之介紹物耳。如其有之。則無論何事。皆不爲難矣。是故爲難兩字。爲招徠賣買之妙訣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各土店罷市要挾原來如是蘇州]  
　　蘇垣土業罷市各情已迭記前報茲悉各土店主已在洋藥公所會議約定各土店均不准私自售土如有私賣者察出從重議罰是以各膏店皆難支持日昨紛紛關閉各膏店皆持營業執照赴禁烟公所呈繳奉公所諭各店主不必驚惶此事數日内必有下落一經定局各土店即可開市命各仍將執照帶回近日城厢内外各膏店均已關閉矣惟各土店之意頗爲堅决據個中人云此事最難從者系憑照購土登記循環簿二事若禁烟公所定章每購土一兩者收捐錢四十文加之吸戶與土店無關特頒發循環二簿令各土店於售土時隨筆登記必須按照吸戶烟照姓名住址購土數目逐一登簿按旬由禁烟公所吊閲此簿照簿收取捐錢如有無照售土以五十倍議罰似此則該店每日銷數一望而知無可遁飾以故此二事該業必難承認倘能照膏捐法准各土店認捐最大之店每日亦只可認定十餘兩小者認每日數兩不登循環簿不憑照售土則各土店皆可遵辦至每兩捐錢四十文一事雖甚繁雜然各土店於此大可因以獲利如每日銷三四百兩者除繳捐外每天可多收捐錢十餘千文最小之店每天亦可多數千文現公所中已派人至滬商議辦法呈請駐滬英領事署核示據云日内英領必須親自到蘇商辦未識其言果騐否耶 
[東督電陳留驗苦工之周折奉天]  
　　東督錫制軍以外人屢欲干涉防疫事宜電告樞府略謂本月十五日奉電旨遵行近日外人屢謂東省烟台疫氣尙盛并當設留驗所直省出關小工絡繹於途均未照章查騐嘖有煩言意欲干涉一切昨己飭奉天錦州營口各車站指定客店爲暫時留騐之所遇有下車苦工一律留驗三日實無疫狀始准通行惟此項暫設之留騐所能容人數無多一面電郵傳部飭京奉路局詢明奉省能容若干再准榆關賣票發電而後未經留騐之苦工仍源源而來良不行已派員阻止下車並令送回榆關札委祁道祖彝馳往榆關赶阻小工賣票現會期已近萬國所派之醫員均在境内視線所集不如是不足以杜彼藉口除奉省籌建留騐所限於三星期内竣工仍請旨飭直魯兩省迅籌趕建留騐所以期防疫行政與交通兩無阻碍 
[贛諮議局近事二則]  
對待外交方針贛省諮議局前接直晋兩省電以外患日迫已電軍機處代奏開資政院臨時會解决外交乞卽恊助以救危亡等因當經電詢鄰省議局均極贊成均於二十日同電樞府懇爲代奏贛局亦同日電京云北京軍機處王爺中堂鈞鑒英俄交涉聞尙未就緒舉國傾注懇代奏召集資政院臨時會采取輿論藉資後盾並解臣民惶惑江西諮議局叩哿印 
挽留議長手續贛省諮議局改定二月念五日開臨時會廿日提議丁漕要案現在議員巳到七十餘人正在紛紛預備議案届時必可開議惟謝議長遠涵因爲去年常會時南潯路債議案被賀議員指爲營私違法砌詞具控意殊不慊故對於地方公益不欲過問現在呈院辭職雖經馮撫温諭慰留仍欲堅辭而各議員等於二月念一日上午在局開議由十四府州議員中各舉代表一人是日逕赴撫院要求力勸留任以孚衆望當奉馮撫傳諭由院敦請謝議長到局任事各議員奉諭後復趨謝議長處理四懇留想此次開議謝議長必能到席主任一切矣 
[東京通信]  
日清協會又告成矣長崎一埠日人之對我貿易多水產商專售香港上海兩處近年以來銷路不暢同業中人無不交相愁悶頃聞長崎縣知事犬塜氏偕著名對清家鹿野吾一郎等發起一日清恊會竭力鼓吹以謀對清貿易之發達其事務所聞卽設於縣署内云甚矣日人對清政策之無孔不入也吾國民其諦聽之 
[日本大振海軍之先聲]  
　　此次日本議會有大振海軍一案昨已通過近日所剔除之老朽軍艦中有鎭遠一艘即甲午之被虜軍艦也今將其朽壞四艘詳列於下一等海防艦鎭遠（七．三三五噸）壹歧（舊名尼古拉一世）（九．五九四噸）二等砲艦赤志（六二二噸）通報艦八重山（一．六○九噸） 
我願忍之又忍去年冬月廕大臣與日本公使館附屬武官青木商議擬由日本士官學校畢業歸應部試又於中國軍事有歷練者選派十八人分習高等專門乃到東之後遲之又久方許入校入校之後事事皆守秘密有一點鐘課程而令該學員二三次退席者其平日防範之嚴有如盜賊該學員以忍辱不能有益均欲罷學歸國嗚呼平素號稱同種同文以餉導我國學識爲口頭禪者今乃若此亦可異矣 
[擾亂東亞時局之罪魁誰乎]  
　　美國希魯報著一 
 
 

Page 11

 
 
論説云日本襲俄皇大彼得之志懷并呑東亞之心日俄恊約尤爲其跋扈之厲階今日東亞時局忽呈此意外之險象者實日人肇其端也又日本某報云我國不久將復出安奉鐵路之手段以對待中國所謂安奉鐵路手段者即自由行動也故近日支那人對於日本之惡感將有增無已矣 
[五萬元付之一炬]  
　　香港來函云日前某輪船自新嘉坡開來香港内載鴉片甚多中途不戒於火所有烟土悉遭回祿該船因施救甚力幸未焚毁聞鴉片商人之所失約在五萬元云噫此蓋天之所以懲其惡歟 
分類新聞 
政界 
[蘇州洋務局歸併辦法蘇州]  
　　蘇省洋務局上年辦理宣統三年預算時因經費不敷奉部飭令裁併蘇州關辦理現經蘇撫程中丞札飭洋務局總辦馮孟餘觀察即將局務歸併蘇州關核辦酌定以二月底爲歸併之期仍派委馮觀察辦理交涉招待事宜嗣後如有交涉事件均歸蘇州關辦理日昨已分行各署局遵照矣 
[寗郡僧界反對自治風潮之結束杭州]  
　　寗波僧界因城自治公所强佔萬壽寺糾衆暴動屢紀前報日來疊經官紳僧各界紛紛電禀嚴飭道府秉公查辦而自治諸紳以僧敎育會左祖含混必欲窮究禍首公呈諮議局轉呈撫院要求澈底查辦本日奉到中座批云查鄞縣僧衆擁至寺内自治公所搗毁議塲毆打職員並銷燬册籍一案前據該縣及自治會長先後電禀到院當經飭縣查明有無强借情事妥速平情理處在案茲據縣詳僧衆均已解散現正妥籌善後辦法并據僧立敎育會擬呈租用寺院章程均甚妥恊復札飭自治籌辦處通飭各屬一律辦理矣希卽知照 
[戒烟藥店私囤鴉片被獲湖北]  
　　湖北襄陽樊城鎭華康戒烟丸藥店私囤鴉片烟土甚多濳行售賣獲利頗厚茲經該處牌照局委員馮丞澐購線搜獲烟土十八元毛重九百餘兩有條記無捐票亦無營業照當經馮委會同襄陽縣吳令本義拘提該店主訊問復以瑞和祥上年六月捐票搪抵票土不符影射無疑除將該土封存縣署外特據情電禀督院請示如何辦理並云襄樊囤土之戶甚多擬會示飭令呈報照新章加捐登簿查考免其充罰當否乞電示祇遵聞瑞制軍以華康旣係戒烟丸店無照無票私囤多土自應按照禁烟條例認眞罰辦所獲之土應即飭縣會委當衆燒燬不得變價以消鴆毒至襄樊一帶囤土之戶所在多有應由該印委諭令所有存土限一月内按照新章報捐登簿逾期不報一經查出卽以私論不得寛假現在烟禁森嚴而各屬禁吸之策尤以清查囤土爲最要關鍵是以札由禁烟公所即日電飭該印委迅速遵照辦理毋得徇庇以重烟禁 
[鄂省設局抽收出口米捐紀聞漢口]  
　　鄂督近因湘省米穀弛禁漢口弛禁並無效力反損税捐遂飭由藩司漢關道會議在漢設立出口振糶米捐局抽收米捐以助財政現經該司道議定仍照舊案出口之米每一百斤爲一石抽收關平銀八分穀石減半在漢設局開辦派委洋務會審委員吳直牧愷元大關委員劉守鐘瑑分别輪船民船妥爲辦理輪運者照税科捐以便偷漏民船所運者飭武穴局復行查騐以杜繞越業已禀復鄂督核准札委劉守吳牧尅日設局開辦所收捐欵按月報解藩署以一半籌辦積穀一半歸還上年工振挪墊之需俾昭核實而免浪費 
[鎭城各鋪戶紛紛請减房租鎭江]  
　　鎭城住房市房租價視早年幾倍其數凡賃屋而居者無可如何然前數年市面尙旺店戶住戶猶可勉納重租今則市塲冷淡加以日用所需百物騰貴莫不憂從中來近聞各業商曁各區居民擬專爲酌减房租事公具節略到鎭城商會乞代開會公議以維大局 
軍界 
[蘇省提前趕辦陸軍預算蘇州]  
　　江寗調查陸軍財政局以接奉陸軍部電云現各省均設督練公所陸軍財政局即併入督練公所辦理本年預算由各該軍隊學堂衙署局廠等於二月内各造分册送督練公所彙編軍費出入專册儘三月内送部至應送度支部一分即就近送清理財政局編入全省出入總册再驛站一項毋庸列入軍費册内等因查上年陸軍部奏定章程内載各省陸軍大小衙門軍隊局廠學堂自宣統二年起試辦預算將次年出入欵項編造清册於每年二月内送局由局彙編全省陸軍預算册於四月内送部復核編總是原定局中編册限期僅有兩月已經迫促本年試辦宣統四年預算復奉大部電飭提前限於三月内送部爲期更短所有各處分册若不從速查造提前送局必致趕辦不及難副部限昨經由局按照前奉部電十類辦法擬定表册各式移行寗省各署局廠軍隊學堂一體遵照辦理矣 
[扁担山苗民之小蠢動貴州]  
　　鎭寗州屬扁担山木崗支丁七支一帶苗民違禁種烟黔撫龐中丞札飭新軍袁標統帶兵前往勸諭相機剗除聞該苗民愚劣難化遂扯大紅旗修理堡垣置備鎗砲竟於前數日與袁標統對敵連開數仗該苗民死亡約百餘人受傷者甚夥惟新軍亦有受傷者龐中丞聞信立派新軍砲隊前往彈壓已於昨日就道矣 
學務 
[女師範成績獎品會之怪現狀安慶]  
　　皖省女師範學校前以學生成績陳設南洋勸業會得有獎品證書該校監督吳傳綺意興勃發特於本月二十二日假文明影戲公司開特别大會徵集各界來賓將獎品證書轉給各生受領藉資鼓勵誠盛事也但會塲面積不過二百平方尺日前發出入塲劵二千餘張並有闔第統此字様及至是日竟有多人共持一券入塲者統計男女人數不下數千俄頃之間塲内不堪容膝塲外來者尙絡繹不絶於途遂變招待之儀而爲謝絶之舉閉門郤客一時内外大譁秩序紊亂咸咎吳傳綺不事預算率爾操觚人聲嘈雜不堪入耳吳不得已於是未至開會時即振鈴閉會並由吳親自當塲宣佈改期原因俟妥爲布置重行開會衆以乘興而來不能遽散幸有撫署衞隊及巡警以威力恫嚇衆始怏怏而去 
[潮州中學責成官紳整頓原因廣州]  
　　潮州議員沈秉仁等禀陳整頓該州中學當奉張督批云整頓潮州中學辦法三條洵屬該堂當務 
 
 

Page 12

 
 
之急惟第一條請由九邑公推監督一事該堂旣稱官立堂内監督自應仍由官委以重考成學司委派監督亦應取才學界選用士紳不得以宦途濫竽充任至所稱服官人員視學務差委有如傳舍等語此弊誠所不免顧邇來學界員生薰心利祿走馬應試相望于道此種現象與官塲何别求其專心敎育以爲惟一之天職者殆等諸鳳毛麟角不可數睹此則吾國敎育事業進退消長之大原因該紳等不乏從事學界之員抑亦共勉之可也又據稱前此該堂監督有離堂數月之久者究係何時何人之事該司曁該屬管學官何以毫無聞見殊堪詫異已往不咎此後該堂監督如有擅自離堂放棄職務之處應卽由該府禀請撤換勿稍瞻徇第二條董事由九邑輪任據禀稱前此已有此項辦法應准照辦並由該紳等公擬詳細章程禀府核明轉詳立案飭遵辦理第三條改建校舍擬於城外擇地所見甚是應由該府集同員紳公同籌議勘察地段籌集欵項刻速遷改該堂校地不合及提議改建閲時已久道謀無成官紳均不能辭其責此次毋得復行遷延以上各節應如何核議籌辦以收實效仰東提學司轉飭潮州府查照摺開曁批示各節集同員紳悉心核議妥籌辦法禀復察奪再行飭遵辦理 
實業 
[浙路股東會又有未來風潮浙江]  
　　浙路協理盛紳董事禇紳等日前聯名函致浙省同鄉京官沈大臣家本函中措詞係條陳浙路辦法大致有二一另舉總理一改歸部辦詞氣之間并隱隱有擬定舉前董事張某爲總理庶務科濮某爲協理之意沈大臣接函後大爲贊成遂聯絡同鄉京官之有股份者立卽函致杭州某紳委託爲京官股東全體代表將盛褚一人原函附入藉作憑證並謂在京代表報告毫無把握以股東膏血爲士大夫爭意氣賭名譽之乃殊屬可惜若歸部辦收爲國有則人民可不負責任云云果爾念六日昭慶寺會塲將大有一番風潮也 
[水產講習所業將開辦武昌]  
　　高松如觀察前據生員陳安德等禀稱擬在沙湖組織設立水利公司以營漁業已經檄由江夏縣查辦在案茲經該縣復稱武勝門外沙湖即余家湖向由四帮頭黃義泰等經營每年完納漁課正銀一百二十八兩嗣因建築鮎魚隄截去該湖一角光緒十八年四月該湖帮帮頭等與鄧春山安之元等互控經前縣斷令鄧春山等每年攤完正銀二十八兩余家湖每年認完正銀一百兩嗣因建築上下游江隄該帮頭以湖與江水隔絶取具甘結永不下水取魚在卷茲奉札前因復查該生陳安國均係流庽之人各原籍有無恒產旣不可知認繳租銀四十四兩亦與額定漁課之數不符所請領租之處本縣未便率准除由本縣另行示招妥實之人承領認課外所有漢沔生民陳安德等請租沙湖未便率准應不准行高觀察以查核縣禀則該湖水利甚鉅若僅任人租領誠恐組織不完效用不大不足盡該湖之利益現决議在該處開辦水產講習所即以該湖爲實練之用云 
雜記 
[王道遠自戕可疑安徽]  
　　　　皖北查振委員蘇守秉彝日昨電禀皖撫云渦陽振務内容複雜變端迭起王道遠自戕一案實係蕭令仁丙湯游擊假華洋義振藉端苛罰所致實爲可慘經馮欽差札委亳州王牧勘騐屬實該令等均難辭咎旋聞欽差已咨明憲台委員查辦至飢民紛擾謠傳四起現已開放義捐大致平靖矣 
[黃厚焱讒言何益武昌]  
　　　　湖北度支公所税捐科三等科員黃丞厚焱本一刁詐姦險之徒近因進讒傾軋該科科長舒令禮鑑以致大得馬署藩歡心遽將其提升統計課長昨日到差任事同寅往賀車馬盈門頗極一時之盛詎藩司詳委公文到院時瑞督以其毫無統計學識不允加札委充黃丞聞信惶急頗不自安幸經馬藩力爲緩頰乃調充收掌課長以全顏面距到統計課長差使之期才一日半即被調動説者謂此舉爲鄂省官界中所未有云 
[林開謩又膺新命蘇州]  
　　奉旨卸署江西提學司使兩江候補道林開謩觀察昨奉江督張制軍札委署理徐州道篆務即於本月二十三日由寗乘汽車來蘇謁見蘇撫勾留一二日卽須起程赴徐蒞新 
[王旭莊勤勞民事蘇州]  
　　總辦農工商務局王旭莊觀察以宜興河工緊要必得親往查勘特於日昨禀明撫憲起程前往宜興查勘矣 
清談 
[傷心語]  
　　某德報曰。監督中國財政。似不難辦到。中國能否免此有辱國體之干涉。尙未可知。我聞之傷心。 
　　倫議長曰。臨時會樞府反對甚力。是萬萬不能開的。我若上奏。必至無面子。不如從此不管爲是。我聞之傷心。 
　　慶邸曰。此次中俄交涉。即有損失之處。亦係前此訂約者之咎。我聞之傷心。 
　　錫督曰。東省交涉。棘手至此。實無才力辦理。我聞之傷心。 
　　王用霖曰。撫念大局。日迫一日。外人迅進中原昏夢。坐聽頽敗。其何能忍。我聞之傷心。 
時乘 
[滇緬劃界小史（十）（八）]  
　　薛約然後循孟連與康東之界綫。此界綫亦皆土人所熟悉至北緯二十二度稍北處。即離開南卡江。向東略南。循山脊而行。至南壘江。約在北緯二十一度四十五分。格林尼址東經一百度。北京西經十六度三十分。由此循康東及江洪之界線。此界線大半系順南壘江而行。惟除屬江洪一小帶之地係在南壘江之西北緯二十一度四十五分。稍南。界線行至江塲邊界後。約在北緯二十一度二十七分。格林尼址東經一百度十二分。北京西經十六度十八分。即循江塲與江洪之界線而至湄江。龔約同。惟於此界綫亦皆土人所熟悉下。加入由南卡江分開六字。 
案此叚界綫。系自西而東沿南卡南壘二江流域以達於湄江者盂連江洪屬中康東江塲屬英。地當普直順寗兩府邊外。薛龔二約。大致相同。自湄江以東。則與法越聯界。而非滇緬之交界矣。 
説苑 
[閻。文介公敬銘。（續）]  
　　光緒甲申法越事亟北寗失守。慈聖下手詔。責樞臣襄贊無方盡退恭忠親王以下諸公。而以禮親王世鐸及文介張文達額勒和布諸公代之。時高陽李文正以協辦大學士降調侍郎。協揆一。缺應由吏部具題請旨。先一日。召樞臣面議。文介力保文達及徐蔭軒相國。慈聖猶豫久之曰。用他們不如用你。文介亟頓首謝。不允次日枚卜之命遂下 
　　文介長戶部數年其最有力之改革即以漢司員筦理北檔房是也。故事天下財。賦總匯。皆北擋房司之。而定例北擋房無漢。司員行走者。以故。二百餘年。漢人士大夫。無能知全國財政盈絀之總數者。文介爲戶部司員時夙。知其弊。及爲尙書即首建議謂滿員多不諳。握算。事權半委胥吏。故吏權。日張。有財政愈棼。欲爲根本清厘之計。非參用漢員不可。當時滿。司員尙無所可否。而胥吏皆懼。失利權。百計沮之。文介。毅然不少動。幸是時慈聖眷公方殷。竟從其請。邦計。出入之贏縮。至是乃大暴。於天下此亦滿漢權力消長之一大事也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英大臣宣布外交政策]  
　　二十四日倫敦電云英國外務部大臣葛雷君在下議院宣稱巴格大德鐵路及其枝路將來必供英國來往貿易並無優待何國一層必於約中訂明以爲保證吾人在波斯灣所占之地位其與印度有關者必圖保全又謂英俄協約並不有碍波斯之獨立或波斯之完全前之阻止外人於紛亂之際干涉波斯事務惟賴此約末謂波斯如能令吾人知其盡力善理國政則吾人自不以不便之請求加之且不提起爲難之事云 
[法西國際之嫉妬]  
　　二十四日倫敦電云法國與西班牙近來微有嫌隙西班牙因法國在摩洛哥之權勢日大殊爲不安（以上譯字林報） 
[美日戰謠之别報]  
　　十八日舊金山電云自美政府派陸軍大隊赴墨西哥邊界後美日戰謠傳述益盛同日鈕約電云考洛拉獨之格里萊地方有日人所開之商店一所爲白人所毁此種暴舉實由美日戰謠所致 
[俄派大軍防邊]  
　　二十四日栢林電云俄國内閣已召集烏蘇里及阿穆爾之哥塞克軍隊將令駐守邊界以防疫氣侵入 
[奥國國會解散先聲]  
　　二十四日栢林電云奥大利亞國會行將解散 
[意皇諮政於社會黨]  
　　二十四日栢林電云意皇已召見社會黨代議士畢沙拉帝君外間預料其哇里帝君組織之新内閣必有社會黨三員二十五日倫敦電云據羅馬電稱意皇召見社會黨代議土畢沙拉帝君討論内閣風潮此間頗爲驚詫社會黨入宮此爲首次云 
[香港青島公司會議紀聞]  
　　二十五日香港電云今日上午青島水門汀公司在新旗昌洋行辦公處開常年會議異常諠譁經理人希文君於前數次會議時曾預料公司之發達今大受股東之評詆哇斯邦君令希文君勿再以此種言語搖動投資者之信任致不肯投資於港地實業界當時詰問公司事務者頗多旋决議公舉董事二人詳查公司帳目事務以報告各股東（以上譯文滙報） 
本埠新聞 
[尹克昌仍須受審於滬道]  
　　鎭江造紙公司股東代表馬文卿等控告已閉信義銀行經理即該公司經理尹克昌違背商律呑股揑欠一案由上海縣田大令禀奉江督張制軍批飭解送蘇省高等審判廳訊理業由大令札委捕廳趙少尉帶領差役將尹及信義司帳王小崖紙廠司帳吳秀伯於本月二十一日押解到省交廳管押原告馬文卿蔡一隅師恩祿李國珍孟深卿等五人亦於二十三日自行到省即日投到各原告初意此事涉訟已久案牘繁多縣中封固送省者計有九箱審判廳一一檢查非數日内所能蕆事開庭訊鞫必須時日乃不意當夜卽奉傳知着於二十四日午刻投案備質各原告驚爲神速届時至堂候至四句鐘時始奉傳入則見民庭推事五人已排列升座居中一員曰今日並非正式開庭不過請諸君到此佈告一言諸君聽者諸君控告尹克昌一案我等以爲極易解决惟就法律一方面言之現在上海地方審判廳尙未成立本廳僅能受理初等審判廳審訊未結之案而不能代行政官訊理宿案雖曰此事係奉督憲批飭解蘇本廳仍不敢以司法之地行違法之事妄行受理就事實一方面言之此案發生上海諸君來蘇質審亦頗不便故仍須解回上海咨請上海道卽日親訊究斷以免訟累諸君請先回滬各原告唯唯退出繼復將信義司帳王小崖提案畧詰數語着仍還押候三日内備文將尹王吳三人一併押回現各原告已於二十五日先後旋滬即日遞禀道署投到候審從此尹克昌奸謀已盡當可帖然受滬道之裁判矣 
[蘇省商品陳列所徵求物品]  
　　蘇省商品陳列所在滬徵集物品昨發通告書云敝所徵集物品曾將通告書分致各府州縣度蒙埀鑒現在外省出品陸續奇陳漸可齊備而本省出品仍屬寥寥際此生計競爭時代工商兩端實爲富國利民之要圖中國祗以商業不講工業不精一在海航之灌輸時品之新異以致利權日溢財力日艱年來商界恐慌實源於此長此不變以後各種工業相形見絀勢必盡爲外貨所奪而小民所資以謀生者僅矣夫立國於商戰之世非裕財源無以爲國而非興實業又何以裕財源大府議紳早見及此故上年南洋奏設勸業會本年蘇省復立商品陳列所胥此意也茲敝所廣徵物品擬於三月初八日開幕爲時已迫而商品尙未齊全同人能力單微焦慮無以爲計設以陳列不備有負長官委任其咎猶小而蘇省實業之不興重累大吏之提倡關係甚大設因循敷衍雖責以辦理不善亦何益矣用念凡事獨立難支衆擎易舉上海爲通商大埠物產薈萃之區且諸君子講求實業夙具熱心必能力贊其成多方恊濟敝所經營伊始願望方長特以本省陳列所而本省之品轉屬闕如實爲一大憾事上年南洋勸業會運物過遠爲時亦暫致各處陳列之品或多舛誤未免因此觀望不前今蘇省近在咫尺輸送較便且係常年陳列隨時添置照料尤易爲力可無顧慮用再布告敬懇各界早日寄運或陳列或寄售均聽自便將來擴張名譽推廣銷路非僅敝所之幸實蘇省實業前途之福也除由各府州縣商會徵集外特派專員駐滬暫設徵集處於後馬路開泰棧所有各處輸送物品請於二月内逕送該處由敝所彙齊代爲運蘇以免周折務望諸君惠臨商閲章程互相勸導俾得踴躍觀成同深欣願 
[義善源票號擱淺續誌]  
　　義善源票號於本月二十 
 
 

Page 19

 
 
一日因被交通銀行扣劃匯欵宣佈危迫業已詳誌前報茲聞又有一説自上年源豐潤收帳後該號本已岌岌實因局面過大驟難收縮此次因中俄交涉棘手商情謠惑有烟台某巨商劃欵七百萬被某國銀行所軋以致週轉不靈突報擱淺據該業中調查該號分設各埠計共十七處綜計需銀二千二百餘萬之巨杭州一埠約虧三十七萬有零亦於念三日揭曉馳報杭州商會要求暫任清理該會總恊理以此事關係重大責任過鉅决議援照源豐潤成案禀請大吏主持日來浙撫增中丞已會商運司（杭號虧欵以運庫鹽釐爲最巨共約銀二十餘萬）於昨日密電農工商部曁鹽政大臣請示辦法並聞衡叔謙都轉原擬二十七日交卸北上現因此事尙須展緩行期云 
[部飭製造局籌辦軍械]  
　　陸軍部蔭都統近因上海製造局所出鎗砲不敷應用當此風雲急迫亟應設法擴充前日有電到局飭爲籌辦局中遵卽先在鎗廠招幼童二十名習練製造砲廠亦將招考童匠並擬酌加薪水以資鼓勵 
[又獲大帮拐匪]  
　　巡警總局偵捕隊官周二尹昨日率同探弁孫晋發等在法租界由長江來滬之立豐輪船十號十一號房艙内緝獲大帮拐匪及帶來男女小孩十六口解局訊辦 
[解送嫌疑犯之忙碌]  
　　榮記報關行主金琴孫遇仇暗殺案内之嫌疑犯馬阿毛瞿小林馬瞿氏曾由公共公廨移送上海縣訊無確供送回公廨押候核辦在案昨日後由捕房將馬等解廨請示經寶讞員商之德副領事師君判仍解送上海縣訊辦 
[蘇撫又派員密查釐卡矣]  
　　蘇撫程中丞前以淞滬各釐局營私舞弊苛勤商民曾委員來申至閔行吳淞浦東一帶詳細調查列表呈核業經中丞擇尤撤差懲辦其餘記過者亦有數人茲悉中丞因恐日久玩生復於日前特派某明府不動聲色微服來滬暗中察訪聞於南市之輪船卡亦甚注意云 
[蒲淞鎭自治舉定職員]  
　　本邑西鄉虹橋新涇諸翟江橋四區併成之蒲淞鎭自治甲乙兩級議員二十人於本月十九日會集新涇事務所投票選舉議事會正副議長旋又選舉董事會各職員由監督田大令派委吳淞司賀清丞二尹到塲監視午後一時投票當卽開筒茲將當選人姓名列下正議長顧大綱副議長沈宗懋總董顧鏡清陪董王豐玉董事沈寶寅名譽董事侯念清徐世達潘紫綬王萃馨 
[木商請緝海盜之回電]  
　　木商盒會館董事干城前因本埠各木行運貨船隻屢在外海被刧且有擄人勒贖情事電請浙撫飭屬查辦已誌本報茲悉干君已於昨日接到浙撫覆電照錄如下木商會館干君鑒哿電悉已嚴飭外海水師勒限破獲矣浙撫院漾 
[隊官與巡長之嫌隙]  
　　馬巡孟有才去年謀殺周邱氏放火焚屍逃往寗波經馬隊巡長劉國樑巡士蕭天保緝獲解滬劉蕭二人得有賞洋四百元詎馬隊副隊官周洪勝（卽死者之夫）年底向劉借洋數十元因劉不允致生嫌隙本月初旬周上講堂授課時乘間將劉譏訕不留餘地因而大起衝突聽講各巡警遂一哄而散事後周又嗾使該隊巡士戴述銘在外造謠混淆黑白嗣被劉偵知面禀總務科長姚司馬行政科長張主政請爲澈究二科長以周劉意見甚深殊舉公務有碍故將劉國樑調升三路五區巡弁免多掣肘現劉已於前日到差辦事矣 
[刑事歟民事歟]  
　　韜司洋行已歇買辦徐仲書因被該行查出盜用巨欵控奉法公堂拘案後徐卽措銀五千兩存在捕房得以保出旋倩羅鋭律師爲之代表在外和解茲因未能了結復經公堂傳集兩造到堂審訊先據原告蒲石律師譯稱上年韜司洋行被同協祥將繭子押去銀十四萬兩内中被徐朦蔽私用銀六萬兩同協祥祗得八萬兩當時收條圖章俱徐一手私造實是監守自盜且該繭寄存某棧又遭火災損失銀三千兩應請堂上照刑事律嚴辦嗣據被告律師辯稱原告先控祗九千餘兩後忽稱有一萬餘兩已屬不合况照帳核算實祗虧銀數千兩現在捕房已存有五千兩應請免其覓保聶司馬與顧副領事以此案須分明刑事民事兩層辦法兩行定斷此時本應收押姑寛判徐覓取六萬兩人銀並保候傳同恊祥號主到案澈究 
[王啟麟亦思染指]  
　　閘北巡警總局批職員王啓麟禀云據禀已悉查閘北清潔上年五月換用商人陳賢慶包　須至本年四月始到一年期滿如果届時該商並不欠捐願遵本局章程加捐亦應儘舊商先行承辦該職員禀請各節姑予存案仰即知照 
[紳董私塡河岸]  
　　閔行鎭紳董吳良謨　祖佑等被該鎭商號二十餘家具禀道署控告該董等將該鎭沿浦河岸私塡五六丈侵佔漁利妨礙水道請即札縣查明速令拆除等情劉觀察准即諭飭上海縣田大令飭差查勘昨已查明屬實由大令禀復劉觀察核奪矣 
[松府飭拿土棍]  
　　松江府戚太守訪悉川沙閙事案内之土棍徐秋帆曹貴滎施兆祺王勝才王德榮避匿崇明南匯上海等處業已分别札飭查拿解府現聞王勝才一名業已就獲矣 
[縣署押犯之逍遙]  
　　甬人林振清串同戴子卿王金氏等在西門外租賃房屋保險縱火經城自治公所查出將林送押縣署在案詎林之姘婦時常混入押所任意談笑毫無顧忌未知田大令亦有所聞否 
[敎育會今日開會]  
　　上海敎育會定於今日開選舉職員大會勸學所先於昨日午後一時柬邀各學董預開職員會所有開筒檢票各事宜均已分别認定 
[黃浦司巡檢能否再留]  
　　本縣田大令昨奉松江府戚太守札文略謂據上海縣閔行鎭紳董顧言等禀稱閔行黃浦司徐巡檢到任以來辦理各種事宜頗見勤能請留續署等情惜乎爲時稍晚吳淞司已占先手該司未免落後人人皆留是否做得况徐巡檢已禀請留署一年矣若再禀留有無此例仰該縣核議復奪 
[警務處注重路政]  
　　滬南新馬路關橋由自治公所路政處會同 
 
 

Page 20

 
 
工程處興修迭紀前報茲警務處因往來車輛均從裡馬路行走肩摩轂擊時常碰撞昨特重申舊章自萃豐碼頭以北至十六舗裡橋及大馬頭萃豐馬頭老白渡馬頭一帶各店舗不得將排門堆置路旁各項貨攤於每日上午及下午六時以前亦不得擺列路隅以便行車而免碰撞如違拘送裁判所罰辦又載貨車人力車由南至北者卽從大馬頭往東向外灘行走不得再在内街車行外灘自萃豐馬頭起至十六舗裡橋如郵政馬車包車馬車往北者空車槪不准行業已由所通告並知照警法當值處飭遵矣 
[請逐無賴西人]  
　　虹口斐倫路二百三十二號門牌某俄妓於去年被人謀斃後曾由捕房將形跡可疑之西人洛司特拘解公堂押候查辦在案茲因爲日已久查無實據昨日復由捕房將該西人解廨請究據捕房代表侃克律師投稱該西人並無領事管束其於謀斃俄妓一事雖無証據然此等西人在租界内難保不擾害治安應請逐出判仍帶回捕房候商明再核 
[串呑匯欵案近聞]  
　　東益昌匯票號股東龐元徵等控經理李某司帳唐某串呑匯欵十三萬九千五百兩一案李由翁敬傳串令戴祥生化名胡祿生朦保出外致被逃匿日本業經公廨將翁戴兩人收押限令交人前晚復奉孫襄讞提訊翁等供仍含糊判一併還押交李到案再核 
[韓人控告妓女之堂諭]  
　　韓商玄荷記在公共公廨控告妓女花笑仙圖呑所租值洋一萬餘元之珠飾一案前日由廨宣佈堂諭着花妓與摀婦胡三姐妓傭大阿金等合賠原告洋四千元如兩造不服准於兩禮拜内上控 
[俞阿牛可望成全]  
　　紹興人俞阿牛由蘇州拐帶小孩馮貽同來滬圖賣被捕查獲解至公共公廨訊實判俞押西牢兩年馮孩留候移請泰興縣傳其父母來案具領在案茲由駐滬日領照會公廨以俞係日商用人事遭寃累請爲省釋業經寶讞員諭飭捕房於昨日將俞帶案復訊俞供小的在戴生昌輪船上爲水手馮孩由香粉弄姨母家逃出趁往蘇州被船上老大查見嘱令送回詎馮孩在途啼哭巡捕疑是拐來致被拘案乞鑒並據馮孩之叔馮裕成及其姨母楊氏投案証明該孩屢次逃出寶讞員商之德師副領事判俞仍還押候商明再核 
[愼食衞生會事務所將次遷移]  
　　愼食衞生會事務所將於月内遷至愛文義路戈登路口一百號觀渡廬伍寓總會内會中總書記黃秀伯觀察亦擬遷入與伍會長同居 
[城内]  
押犯病重○金琴孫被害案内之嫌疑犯王三近在縣署押所内患病沉重昨奉田大令飭派差役送往上海醫院醫治 
差役搶洋○煤　店主王子仁前晚唐家弄徐姓屋内賭博贏得洋二百餘元旋被縣署差役某某等將洋搶去子仁心有不甘昨至一路巡警分局據實控告 
[南市]  
烟妓逃逸○烟妓周紅喜被狎客某甲誘逃至西門外南陽橋某車寓門前被其同伴之烟妓鈕文蓮追上扭住爭執當由區探帶至西區移送裁判所訊問周妓供年廿三歲湖南人前隨丈夫至漢口夫即病故事後被人領至滬上押入花烟館今因不願爲娼是以隨人逃出求恩超豁鈕供年十七歲被父押入花烟館旋又由西區解到形似拐逃之成衣匠徐炳全訊不承認判戒責一百下交保周妓發堂擇配鈕妓暫留俟其家屬認領 
工頭違章○城自治公所路政處查得蘆蓆街五十四號門牌天主堂房屋現正修理該工頭並不遵章領照擅自動工特飭廿三舗地甲傳該工頭到來詰究 
違背烟禁○永盛碼頭趙阿順剃頭店樓上私賣燈吸茲由南區巡員查知進内拘獲吸烟之某花衣行出店陳永生連同烟具兩副解至該區移送　判所訊實判陳罰洋兩元趙因患病未曾逮案昨特派探協同廿三舗地甲傳諭即日閉歇勒令回籍如違發封 
[閘北]  
繳清找欵○李漢清控協綸絲廠股東茅廷奎不理木料價銀經四路分局黃正巡官提案押追在案昨日復訊茅將欠找銀八十兩繳案奉諭開釋傳李具領 
串竊無憑○嚴子餘王富榮控陳阿四韓爕堂串竊衣物昨經四路分局黃正巡官訊無實據一併斥釋 
[英租界]  
冒名行騙○唐芝卿朱祖彝因揑冒張幹臣之名向北四川路翠樂居茶食店串騙值洋十餘元之貨物被店主陳阿二查悉報捕將兩人查獲昨解公堂經孫襄讞會同德祜副領事訊明判唐押一月朱押兩禮拜 
喪盡廉恥○王阿生前因誘令西人鷄姦由廨訊明逐出租界茲又潜來復萌故態昨日被捕查獲解送公堂訊實判王押六禮拜期滿再逐出界 
難兄難弟○胡金生控胞兄胡泰生胞弟胡泰昌一再詐擾等情昨由捕房將兩胡併解公堂訊究中西官以泰生前曾犯案着押兩月泰昌押兩禮拜不准再往滋擾 
聚賭罰洋○海寗路住戶劉有根違章聚賭昨由包探將劉妻王氏傳至公堂訊明判罰洋二十元充公 
混用僞票○葉春芳控章慧林混用裕寗假鈔票昨由捕房將章拘解公堂請爲訊究據供亦係悮收判押三天示儆 
是否誣控○海門人顧兆安在籍攫取鄰人黃仁義之母黃陸氏現洋二百五十元逃至滬上匿居靜安寺附近前日被黃來滬尋見報告捕房派探將顧查獲昨解公堂訊供不認判原告先行交保回籍顧押候移請海門廳查復再行解回該廳訊辦 
拐賣女子○江北婦人韓何氏誘拐朱阿二之未婚妻失小鳳子雇乘王萬明之東洋車至四馬路圖賣被王訽悉密報朱阿二到來將氏扭入捕房轉送公廨訊實判氏押女所九月女交朱領回 
補傳人証○美商開乾洋行控福昌衣莊主陳炳奎不理担保銀兩一案前日午後由廨會訊原告西人與買辦劉岳年偕同代表律師費信惇投稱所用跑街陳保泰係被告担保保單上蓋有福昌圖章茲陳收取肥皂價銀一百六十餘兩避匿應向保人究追訊之陳炳奎亦延律師辯稱查陳之保人李松年並非被告號内之人此項圖章未便承認應請鑒核實讞員商之美海副領事判被告仍交原保候補傳人証到案再訊 
累及保人○虹口大盛米店經理唐瑞芬控趙發茂姚德康担保木作頭許坤記欠去米洋五百六十餘元一案前晚由廨提訊趙供認擔保不諱姚則供多推諉判姚交保限即日自向原告清理趙尙有另案著仍還押候示 
控追房租○經租人張悦川張錦記控徐阿和王綬之等欠租不付前晚由廨訊明判徐交保着先還洋二十元尙有三十元限分三個月清楚王押限三天交租 
弔閲契據○王坤坤控十三圖地保辛藴蘭串同周姓掯贖活賣坟地盜賣於顧全卿致被發掘棕木一案前晚由廨提訊因辛供詞推賴　令交保限七天趕將周顧兩姓契據呈案候核 
外甥不端○徐子蘭控外甥陸雲生行竊鐵箱一隻内有鈔票現洋鑽戒田單值洋四千元昨晨由探將陸與陸之姘婦沈老二一併拘解公堂訊明屬實判陸押三月沈婦無干省釋抄獲之鑽戒現洋等物暫存捕房着 
 
 

Page 21

 
 
徐補禀載明田單業戶以便移請上海縣查明再核 
不付票銀○英商新旗昌洋行控劉學詢不付票銀一案昨晨由探將劉傳至公堂判令交保候訂期會訊 
竊案類誌○吳淞路勤昌烟紙店主裘汝成控張元生劉小寳王三等串竊板烟七箱昨由捕房將三人拘解公堂訊實判各押西牢九月期滿逐出租界過犯陳阿二吳富蓮趙阿和子丁松泉等均復來租界串同行竊由探一併查獲昨解公堂訊明判各押西牢半年期滿仍均逐出 
[美租界]  
思患預防○北四川路馬嘉生家傭婦張朱氏昨向某姓購買五歲男孩一名馬恐來歷不明日後被累故特禀報捕房請爲查核 
瘋婦胡閙○馮王氏向有瘋病昨又大發在百老匯路胡閙由捕拘入捕房旋經其夫馮阿仁投案領回 
帮尋逃婦○俞根來昨扭其戚曹阿羣至捕房控拐其妻施氏捕頭因詢無証據飭曹帮同找尋 
賠償了事○陳阿德昨扭西華得路裕成押店夥韓阿金至捕房控稱前有綢衣押於該店向贖無着韓稱衣已失去捕頭諭令賠洋三元了事 
形跡可疑○傳登邦昨持衣服數件向北河南路某押店押洋包探王金茂見其形跡可疑拘押候查 
巡捕獲賊○張阿根昨在仁智里某號空屋内挖壁圖竊被捕拘入捕房押候解辦 
[法租界]  
措還房租○茶館主徐阿毛因欠房金四月計洋三百二十八元被控由廨訊判交保限交在案茲因分文未交復又提訊徐供今已措就房金兩月呈案轉給餘欠須再設法措交求免搬移聶司馬判將呈案之洋先給原告張杏莊具領餘欠着向房東商理又市街唐荐頭及王氏婦人供因虧欠洋貨公所房金被控由廨判唐交保嗣因無人作保改判押追王氏尙未到案茲經唐之家屬付洋八元於收租人朱可庭與之商要餘欠俟出外料理昨由朱禀明公堂准即將唐開釋一面補提王氏到案再追 
枷示匪類匪類王仲友高雪增專事紏黨在浦灘一帶訛詐行旅近更　攫招商局棧藥材棧司斥阻尤敢大言恫嚇昨日由局備函送廨請辦判各枷一月發該處示衆 
[海上閒談]  
　　怪哉城南小學之賭案也。旣曰散課後將門閉鎖。則木行夥何以能進内聚賭。旣曰糾衆開賭。則必爲人所共見。何祗敎員一人偵知。旣見確係賭博。何以不曰捉賭而曰捉賊。巡士旣允守門。何以一任敎員之弄神弄鬼。搜刮銀錢。捉放自由而毫無知覺。此種怪怪奇奇之案。而竟出於上海。竟出於學校。嗚呼。 
　　暗殺金琴孫案内之嫌疑犯馬阿毛等。自去年逮案後。公廨因訊無眉目。解送縣署。業經田大令訊悉係因公役埀涎賞金。捕風捉影。大令意欲省釋。以該犯係租界公役所獲。且金案發生租界。爰又送回公廨。請其從速發落。乃解回後遷延多時。始於昨日提案略詰。因不承認。復送上海縣訊究。斯亦奇矣。一嫌疑犯也。而承審宮此推彼諉若是。則其結果。有不如方雲卿案之陳智椿者乎嗚呼。金氏之賞格尙在。而馬等三人之性命。不幾枉送於狠心辣手之公役。與因循敷衍之問官乎。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約附紅十字會條約曁各文件（三）]  
第二編戰鬥 
第一章攻圍及砲擊之謀敵方法 
第二十二條交戰者之設置謀敵方法非有無窮之限制 
第二十三條除有特别條約所定例禁之外其特加禁制者如左一使用毒物及施毒之兵器二以欺罔行爲殺敵國人民或軍隊所屬者三殺傷捨棄兵器或力盡乞降之敵兵四宣言不納降人盡殺無赦五使用徒加無益苦痛之兵器彈丸及其他物質 
六濫用軍使旗國旗及其他軍用標章敵兵制服並日來弗紅十字條約之記章七非戰爭必要上萬不得已時砲壞或押收敵人之財產 
第二十四條凡使用奇計及偵察敵情地勢等必要之手段視爲合法第二十五條不得攻擊或砲擊未曾防守之城鎭村落居宅或建築物等 
第二十六條攻擊軍隊之指揮官除突擊情形外應於砲擊以前盡力設法警告於該地方官長 
第二十七條攻圍及礮擊之際凡因宗敎技藝學術及慈善起見各建築物病院及病傷收容所等在當時不供軍事上使用者務宜設法保全被圍者有豫先通知攻圍者用易見之特别記章藉以表示此等建築物及收容所之義務 
第二十八條城鎭村落或其他地方雖由突擊而陷者亦禁止掠奪 
第二章間諜 
第二十九條除有通知交戰者一面之意思在他一面作戰地帶内爲隱密行動或搆虚妄口實或收集各種情報者以外不得視爲間諜 
凡未曾改裝之軍人因欲收集情况進入敵軍作戰地帶内者不得視爲間諜又不問其是否軍人公然執行寄送本國軍隊或敵軍書信之任務者亦不得視爲間諜其因傳達書信及因聯絡一軍或一地方之交通而乘輕氣球者亦同 
第三十條於捕獲現行間諜時而不行審判者不得處罰 
第三十一條凡間諜旣歸其所屬軍隊之後復爲敵人所捕獲者卽依俘虜處置不得追究其從前之間諜行爲加以處罰 
第三章軍使 
第三十二條凡齎此交戰者之命令欲與彼交戰者開議揭白旗而來者謂之軍使軍使及隨從之號兵旗兵及繙繹等均享有不可侵害之權 
第三十三條軍使所向之軍隊司令官非有必須接待之義務司令官爲防軍使利用使命偵探軍情起見得施必要上之一切手段司令官遇軍使濫用其特權之時有暫時抑留軍使之權 
第三十四條軍使利用特權售其欺罔行爲或煽惑他人犯罪者一經證明則其不可侵害之權消滅 
第四章開城規約 
第三十五條由兩面所恊議之開城規約宜查照軍人名譽上所關之慣例開城規約確定以後則兩面宜嚴密遵守 
第五章息戰 
第三十六條息戰者由交戰者兩面合意中止其攻戰行爲若未訂有期限交戰者不論何時均得再行開戰但須依息戰條約所定之時期通告敵軍 
第三十七條息戰得爲全部息戰或一部息戰其全部息戰者則交戰國間之攻戰行爲全行停止其限定一部者只於特定地域或交戰軍之某一部間停止其交戰 
第三十八條息戰應於適當之時公然通告各關係官署軍隊凡通告以後於臨時或於約定之時期停止其戰鬥 
第三十九條息戰條欵之内應規定交戰者在戰地與人民間之交通及行於交戰者互相間之交通 
第四十條訂約息戰之一國有重大違犯規約時則彼一國不惟有廢約之權利而在事勢緊急之際並得立時開戰 
第四十一條個人以自已意思違犯息戰規約條欵時祇能要求將該違約者處罰若有損害時亦准要求其賠償 
第三編在敵國地界内軍隊之權利 
第四十二條凡一地方之事實上若歸入敵軍之權利内時則視爲被占領占領以其權利所成立並以能實行其礶利之地方爲界限 
第四十三條正當之權利於事實上已移於占領者之手後則該占領者除萬不得已之時外宜施行其所有權尊重占領地方之現行法律並以維持公共秩序及其生活爲目的 
第四十四條禁止强迫占領地人民加入攻戰行爲以敵對其本國 
第四十五條禁止强迫占領地人民使其宣臣服敵國之誓 
第四十六條家族之名譽及權利個人之生命並私有財產及其信敎禮拜之程式等皆應尊重之不得没收私有財產 
第四十七條嚴禁掠奪 
第四十八條占領者若於占領地内徵收該國家原設之租賦税課及通行税時務應依現行賦課規則徵收之其支辦占領地之行政費用有與正當政府所支辦者同負相等之義務（未完） 
專件 
[江蘇諮議局呈報議決東三省移民殖邊續請撥欵及續議進行方法案]  
　　爲呈報議决事件事案查奏定諮議局章程第四十二條内載凡議决事件除議長副議長同意認爲應行秘密者外均公布之並應隨時報告督撫及資政院等語茲於宣統三年本局第四届第二年度臨時會期内二月十七日大會議决東三省移民殖邊續請撥欵及續議進行方法案一 
 
 

Page 27

 
 
件查前奉督院劄文内開准度支部電開寗蘇分認東三省移民經費每年十萬元一節應准以一年爲限等語本局查東省爲國家根本重地及今圖維已悔其晚夫移民之舉於東省固有實邊固圉之利而於本省實足以减殺人滿之患本省生計狹隘以移殖爲挹注非一時所能奏效本局以每年十萬元爲請而不加以確定之年限正以欲定年限無標準之可言應請督撫院續行咨請度支部寛定年限以求遠效茲復田本局續議進行方法而以設立總機關爲進行之先務規定如左 
一殖民總局應設於上海查上年議决係附設於農務總會惟寗蘇有兩農務總會且均在省垣而本省移民赴東目以航海爲便殖民總局設於上海旣便應接而鼓吹營墾之富商以作移民之後盾資本勞力相輔而行冀少費公家之帑項多由貫邊之效果非設局於上海難於著手惟仍應與寗蘇兩農務總會聯絡辦理以期統一 
一局用由士紳捐辦奉部撥欵專充移民資斧自不應用之他途致减移殖之力具設局經費由士紳之志願而有力者常年擔任之 
一請發給關防總局與各圑體文移往復於行政官亦有呈報民數請撥資斧及沿途請求保護等事允宜發給關防俾資依據而昭信守 
一推舉局長局長由諮議局公舉舉定後呈報督撫院照會設局任事啓用關防卽由局長隨時彙集各省各屬移民事例規定進行辦法呈請核定遵行 
以上四端爲規定總機關以立進行之綱要所有議决東三省移民殖邊續請撥欵及續議進行方法案由理合備文呈報除呈督撫院曁資政院及本局自行公布外爲此呈請核奪施行須至呈者 
小説 
[言情小説投海孤兒（二十六）]  
　　當此風濤至鉅之頃。卽善泅之水手。亦必喪其生命。顧愛力森軀幹勁捷。立攀舷側之鐵欄。曲踴而上。沙遜方力奔至於舷側。欲救愛力森。而愛力。森己植立甲板之上。沙遜見之至喜呼曰。愛力森汝得生矣。愛力森未答。而舷次之女郎斗如夢醒。力行而前。堅執愛力森之手。言曰謝上帝。君乃。無恙。君以死拯吾。吾心至感。愛力森汗被其額。如如無動。此言一發立入愛力森之耳。喜極而顫。鞠躬向馬利亞曰。密司幸。勿如是。吾輩。水手。職分。應爾。密司謙謝。吾輩殊不敢當。今請密司趣下。此時之風浪惡也。密昔司亦進謂馬利亞曰。密司趣下勿遲。馬利亞聞言。亦知此身瀕於險地。乃立頷其首。促步疾行。然尙回首以視愛力森。向之微笑且曰。行再相見。吾至感君也斯。時忽聞足音。馳突而至。且大呼曰。馬利亞。汝胡不歸艙。乃久久延佇於此。風浪播揚。爲勢至險。吾驚悸極矣。語旣。弗倫富士已挾兩侍者。力奔而至。馬利亞未及啓吻。已爲弗倫富士力擁之去。 
　　明日之晨。大風已息。曉日排雲而出。五色紛糅。激蕩海波之影。景乃奇麗。馬利亞復登甲板。以呼吸新鮮之空氣。適遇愛力森於旋螺梯之次。愛力森一見馬利亞。卽脱冠爲禮。馬利亞伸其皓腕。與愛力森握手。藹然言曰。君曉起佳乎。愛力森肺葉震蕩。呼吸之氣皆窒。僅鞠躬答曰。謹謝密司。乃存問及於行舟之水手。馬利亞笑曰。君勿如是。他人以水手視君。吾則視君爲惟一無二之良友。願上帝賜福於君。永永無極。愛力森聞馬利亞之語。感極幾欲長跪於地。謝其相待之誠。有頃。乃呐呐言曰。吾乃敢爲密司之良友耶。密司乃以良友視我耶馬利亞曰。然吾不特視君爲良友。且信君他日必能拯我於危險之地。即如昨日者。苟不得君之援我。今日已爲大海之藻屑。或且葬於鯊魚之腹中矣。吾死固不甚足。惜如老父何。馬利亞語至此。少止。旣又言曰。吾乃無禮。君拯我於死。而我尙未識君名姓。寗非異事。愛力森曰。鄙人爲科倫愛力森。密司獎借。心感無已。今譁問密司。密司脱富士。非卽尊甫耶。 
來函 
[福建國民禁烟分會來函]  
　　中國禁烟甚嚴收效甚寡其致病之處總在印度來源不杜内外識者久迸一談去年英國各慈善家發起國恥紀念會詰問政府要求棄約復經美人丁義華君聯絡内外竭力鼓吹據英國通信英政府已有允從之意乃昨得天津來電外部竟將續訂烟約如果屬實不徒遺禍無盡抑目騰笑萬方誤國辱國孰甚於此敝會已擬聯合各圑體先向外部力爭貴報爲輿論代表敢乞鼎力主持上正國是下揚民氣人心不死或者天心悔禍歟成敗瞬息臨穎盻禱之至 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
