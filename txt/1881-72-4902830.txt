# 1881 - 72 - 4902830

 

Page 1

 
 
[重印儒林外史出售] [  本舘告白]  
　　儒林外史一書久已膾炙人口本舘前曾照印數千部今已售盡而來購省猶踵趾相接誠以此書於詼諧之中寓勸懲之意雅俗共賞大可怡情本舘近又得天目山樵批本於書中筋節處皆逐一指出每回後又附以總評不獨作書者之命意俾得顯豁呈露卽閱書者亦如觀　繇畫龍得點睛飛去之樂矣現已裝訂齊全計每部十本價洋六角正於二月十九日出書售處仍遵曩例此布 
[格致彚編出售] [  申報舘啓]  
　　第四年之第一卷格致彚編近已由本舘印成卽日出書每本價仍大錢一百文書中首列智布羅他城圖說次以格致釋器化學衛生論火藥機器發藍法等閱者祈向原　價購爲盼此布 
[中西文武輕重不同說]  
　　西中之風氣近來將漸有合同而化之意中人競以西法爲尚西人亦多以中土爲安而獨西人之制度服物則有截然判爲兩歧而用人之輕重尢其顯焉者也中國以文官爲重凡遇兵事以武員統兵而以文員爲之帥發縱指使皆文員之事也武弁則但奉令承教而已故中國之於武員視之不甚重卽在多事之秋正資師武臣力之時而武之於文猶不敢望其項背何則蓋以武員之出身不過兩途其由行伍者則多屬粗鄙之人投入軍伍漸漸拔陞故儘有位至提鎭而不識一丁者雖亦有通顯之後折節讀書力求自除其鄙俗之氣然究有幾人且卽使有志講求亦安能如文官之自幼學習者乎其由考試出身者或文戰不利改而習武則其胸中較勝於行伍然又以爲不作正途出身人每輕而忽之一暹戎事皆環立而聽督師之令卽尋常督撫閱邊雖位至副叅二三品大員亦爲之麾旗焉此中國之武員所以人皆忽視也泰西則不然凡爲武員者無一不讀書并精通地輿水道勾股積算等學統師而出則所到之處道路之遠近何處可以屯兵何處可以伏卒何處爲抄襲之捷徑何處爲夾攻之要路莫不瞭如指掌而且離何處若千里則安置炮位可以及遠去敵若干步則施放槍炮可以無頗又莫不詳察細算而百無一失不如是不足以勝武員之任至於兵丁則但用其力力之超羣拔類者不過肘上三道金箍以嘉異之不令其帶兵也間或有勞苦功高錫以官階者其官亦不甚顯而文員則僅司文事而不與武功夫是以西人之於武職較文爲重朝廷尊之民人敬之戚族交遊皆榮之以視中國之武員竟有上下牀之别焉故西人之統師者駕駛輪船則不難親自指點也開兹鎗炮則不難親自動手也臨陣則身先士卒不難踴躍用兵也對壘則悉心佈置不難從容坐鎭也中國以文員爲統帥雖未嘗不奏膚功樹偉烈而文武兩途判然不同終若有格格不入之勢卽曰功狗功人自古已然然處今日之時勢中國旣欲以西人之矛刺西人之盾則亦當參以西人之法而後可以收萬全之功如軍械輪船皆視泰西而用人一端依然拘守成法重文輕武而不爲變通吾恐有治法無治人未見其可恃不恐也譬如兵船出洋以禦敵如不以文員統之則恐武員粗率無謀易爲撓敗如以文員統之則文員素來不習海道船上略遇風濤眠立且不能安又安能責以運籌决策乎故吾謂中國此時宜略爲更張必使武員之勢稍重而後可以講求西法前者水雷電線等局招募學徒亦旣略有成效矣今者天津設立水師學堂招募學徒訓練水師中之本藝本館一再論及而深慮其應募之無人然應募之所以無人者正以習成水師之藝而將終其身爲水師之兵弁故恐人之未必樂從也西國之學武事有自備資斧者矣中國招募學習水師之人而乃量予以貲猶恐人之未肯應募此其故不可概見哉西人重武能武事者人爭羡之故願學者多而兵日以强中國輕武言武事者人多笑之故願學者少而兵亦以弱苟略爲變更亦照西人之法使武職漸重則中國之人當亦有樂與武事者吾知中國人數多於泰西倘其勤加訓練廣爲招募榮以爵而厚以祿人將羣焉趨之不數年間練習旣精志向亦固登桅執桴鼓者皆良材乘風破巨浪者皆精銳天下雖大四洲雖廣正不難居中以馭之矣當今之至計孰有過於此者哉特恐積習未能除而虛文終無補則亦徒存此良法美意焉已耳 
[恭錄諭旨]  
　　二月初五日奉旨綿善補授鴻臚寺卿欽此○初六日奉上諭給事中張觀準奏請開源節流防微杜漸以收利權而裕國計一摺着該部議奏欽此○初十日奉上諭前據翰院林侍講張楷奏總兵周有全濫膺異數請將立傳建祠撤銷當以李瀚章原奏聲叙周有全歴著戰功降旨毋庸撤銷兹復據御史鄧承修奏周有全屢被叅劾並無戰功竹帛聲香未可濫膺仍請撤銷等語朝廷褎功予卹一秉大公周有全旣迭經被人指摘不洽輿情所有將事跡宣付國史館及建立專祠之處着卽撤銷該總兵身歴戎行亦尚著有勞績仍着照軍營立功後積勞病故例議卹李瀚章所請過優亦有不合着交部議處欽此同日奉上諭河南開封府知府員缺緊要着該撫於通省知府内揀員調補所遺員缺著周冠補授欽此同日奉旨嵩申補授詹事府少詹事欽此同日奉旨廖壽恒轉補翰林院侍讀學士張之洞補授翰林院侍講學士欽此同日奉旨載英補授太常寺卿欽此同日奉上諭本年輪應查閱福建浙江廣東廣西四省營伍之期福建卽派何璟浙江卽派譚鍾麟廣東卽派張樹聲廣西卽派 
 
 

Page 2

 
 
第二章慶裕逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此同日奉上諭前滋京師入春以來雨雪稀少業經設壇祈禱迭次親詣大高殿拈香並泒惇親王奕誴等分詣時應宮等處拈香雖屢得微雪尚未渥沾膏澤現在節逾驚蟄農田待澤尢殷朕心實深焦盼允宜再申虔禱以迓甘霖朕於本月十二日親詣大高殿拈香仍派肅親王隆懃詣覺生寺拈香時應宮着仍派惇親王奕誴昭顯廟着仍派恭親王奕誴宣仁廟着仍派民勒載瀅凝和廟着仍派鎭國公奕謨拈香仍派克勤郡王晉祺詣黑龍潭拈香所有大高殿覺生寺常川住宿並輪班住宿上香行禮仍着原派之王大臣敬謹將事欽此○十一日奉上諭前據御史葉蔭昉奏叅河南南汝光道陳世勲年力就衰信任丁役唐縣官紳添設厘局婪索中飽各情當諭令涂宗瀛確查兹據該撫查明具奏陳世勲業因年老於大計案内勒令休致其所叅信任丁役查無其事唐縣前因修寨養勇設立厘卡並非前署知縣王官文任内添設現已飭令停止紳士李萬年等亦無分投坐卡肆意訛索情弊均著毋庸置議惟李萬年楊英臣龔步漢素好干預公事着該撫飭令地方官隨時察查如有不安本分情事卽行照例懲辦欽此同日奉上諭前據都察院代奏江西候補通判趙清韶敬陳管見一摺當經寄諭周恒祺查奏兹復據都察院奏趙清韶再陳管見並據錄呈諭旨二道前旨係属寄信該員何從繕錄其另錄一道竟係揑造殊堪詫異均應確切根究趙清韶著先行革職父刑部嚴訊具奏欽此同日奉上諭涂宗瀛着來京陛見河南巡撫着李鶴年兼署欽此○十二日奉主諭恒訓奏籲請陛見一摺恒訓着來京陛見成都將軍着托克湍暫行署理欽此○十三日奉旨此案着交涂宗瀛督同臬司親提人証卷宗秉公嚴訊確情按律定擬具奏原告民人胡恒榮該部照例解往備質欽此○十四日奉上諭大學士寳鋆左宗棠全慶於管理處所均着免其帶領引見欽此同日奉上諭刑部奏盛京工部六品官袁詳父子被戕身死一案應將李泳智屍身覆騐請旨辦理一摺着派恩福潘斯濂會同盛京將軍奉天府府尹盛京刑部侍郎詳細驗明具奏案内在逃之奚罄倡穆洛五並禁卒郭興着岐元松林飭屬迅速嚴拿送部歸案質訊銀依議欽此 
[日本近聞]  
　　字林報言日本外務衙門以宍戶回國一事似乎失禮於中頗不爲然故擬再遣一使臣來華必須見識廣遠才幹有爲之人與中國商議一切日本各新聞紙則云此時日本卽當乘此進兵與中國開釁不可再緩然此事頗不容易日本船隻甚少其兵械糧餉如欲載運至中較之中國更爲不便也日本報亦云日本兵部近來遍閱外國新聞紙欲考核各國議論琉球一事又一日本報則云日人莫不忠心愛國中國初未知之苟中國加師於日則日人必共切同仇之志也此皆西報所登亦足以見日人之意向故雜錄之 
[星使丁艱]  
　　新放日本星使許竹篔太史聞須日内乘海定輪船由津來滬但據滬上人稱星使之封翁已於月之十三日在籍仙逝此信果確則接赴東洋使臣之任者又當另簡賢員矣 
[蘇城火患]  
　　蘇城胥門内養育巷太平橋東首某姓凉棚作於本月十三日初更時分因晚炊失愼遂至燎原作中所堆蘆席及竹竿皆係引火之物由是火勢更猛幾至殃及隣居幸是時春雨涔涔繼以水龍陸續奔救不致蔓延焚去房屋六間惟在龍各水夫皆冐雨奔馳不辭勞瘁迨火熄歸去靡不帶水拖泥重衣濕透云 
[斃賊自死]  
　　去臘蘇閶南濠街某甲家獲攘雞之賊當時觀者紛紜或勸從寛釋放或勸交保驅逐甲之友人某乙奮袂而前詔似此穿窬殺之亦除一害遂取木棒痛擊要害旁人見賊受傷甚重相與解勸乃釋手縱去越日賊斃於途乙親見之不以爲意忽於月之初十日乙冐雨突至甲所神志瞀亂言語顚狂謂賊鬼向已索命囑甲緩頰甲方欲倩人扶歸乙卽以首觸堦一蹶而絶比其家人得信往視則已肢冷氣絶矣夫賊竊微物本無死罪乃當衆人勸解之餘乙轉從中攛掇並助揮拳卒致小竊斃命亦何毒哉其發狂以死也宜 
[日人葬事]  
　　前日上海日本寺内有日人患病身死卽於是日用外國載棺之馬車載至本埠日本墳山安葬並有男女數人日僧三人前往送葬云按日人葬事向來罕見今此尚係創聞也 
[車中奄斃]  
　　禮拜二有由寍波來滬之輪船内一西水手患痢上岸後卽坐東洋車欲至醫館調治乃行至中途遽斃於東洋車上車夫不知其死至醫舘停車欲扶之使下始知業已僵斃云聞此人本已患病欲往寍波藉作養疴之計比至寍波自覺沈重卽復折囘而乃已返滬濱中途奄斃殊可憫已 
[操兵阻雨]  
　　昨下午二點半鐘本埠西商圑練兵本欲操演詎又竟日隂雨道塗泥滑仍復中止須再改期矣 
[縣試初覆題]  
　　上海縣試於十九日初覆首題爲沼而民歡樂之謂其臺曰靈臺謂其沼經題知人則哲能官人詩題賦得緑柳纔黃半未匀得匀字五言六韻 
[墮河傷重]  
　　英租界新橋東首有窰貨船卸貨某脚夫挑貨上岸在挑板上失足連人帶担墮落河中人適撞於該船鐵錨上旁人急爲救起已見鮮血迸流奄奄一息當卽舁至醫院醫治未知能痊愈否也 
[捉姦並獲]  
　　英租界會審署後面寍人某甲妻某氏與某乙有私甲偵知其事前夜密往捉姦雙雙拿獲當將姦夫綑縳剪去髮辮至天明一併送入捕房巡捕頭謂此種事非捕房經理者着自行調處否則投新衙門控訴云甲仍將兩人舁回不知有人調停否抑將送之新衙門也 
[竊土恃蠻]  
　　英租英泥城外山家園地方有山姓者係宦裔家甚豐厚寡婦某氏無後嗣螟蛉異姓子已長成而不務正業故一切家務皆氏自行管理氏處家勤儉事事皆留心檢點近泥城浜灘之地乃其産業時有人挖掘泥土屢滋口角昨早又有七八人到挖掘取該氏適在患病知之卽力疾趕往理說挑泥人均已滿担在肩氏拉住一担挑担人依舊行走致將該氏帶倒臥地不放挑者不顧竟將人倒曳而前諸 
 
 

Page 3

 
 
第三章隣見之咸抱不平向前攔住爭論甚至互相用武各受微傷而散該氏卽知照地保向論云 
[送堂候領]  
　　禮拜四法公堂據許仁彩遞禀投訴稱係保定人有表妹於去年九月間被隣人拐逃不知去向今到申見其在花烟舘内詢知係被王姓拐來伊今不願爲娼求爲傳斷等情翁太守閱禀見是胡金寳出面當卽准詞於昨日傳集研訊據金寳供山陽人被拐到滬卽送入花烟舘爲妓苦楚不堪今遇見表兄情願跟隨回籍翁太守詰其家内尚有何人答稱父母兄弟俱無祇有一姊已嫁趙姓現在清江習估衣業太守謂許仁彩曰爾今到申寓於何處答稱現住新街小客寓因乏資故每天祇出錢三十五文今願將表妹領回原籍太守又謂爾旣乏資今又多一入其盤川如何設法兼之途間設有人誣爾誘拐如何處置實属不妥兹將金寳暫送善堂爾自已前去知照其姊着其來申領去設如不到卽由善堂擇人婚配許仁彩又稱無有盤川官問來往約幾日盤費若于許稱十天總可囘滬需洋四元白繙譯官謂公堂現有收存罰欵請酌提洋五元賞給以作川資限半月爲期太守從之金寳則堅稱願隨表兄回去不願到堂中外官開導再三飭護勇送去許遵諭領賞而退旋開花烟舘之胡正卿投呈筆據太守詰其作何生理答稱實情該死開花烟館太守謂旣知該死到此何爲本應責懲今從寛免究豈尚敢追身價耶白繙譯官謂照例尚須判罰筆據擲還斥出 
[違親判押]  
　　昨日法公堂據解陽春送子鴻源到案稱不務正業不受管束屢將家中物件偷出變請懲翁太守得供將解鴻源訓斥至再管押二禮拜以儆 
[認妓滋閙]  
　　花煙館鴇婦謝朱氏偕同夥妓袁氏投法公堂控稱有廖起臣來硬認袁爲表妹便欲領去大肆吵閙是以鳴捕送究翁太守詢之袁氏據稱廖某並不相識廖稱係四川重慶府人現寓滿庭芳街正興客棧此人的係我之表妹太守謂伊稱與爾素不認識何得硬認顯係拆梢斥出 
[光緒七年正月念六日京報全錄]  
　　宫門抄○教職單○湘撫李奏請建專祠摺○川督丁奏循例出考摺○將軍岐等奏請頒匾額摺○又奏請欽派大員騐訊摺○正月二十六日内務府國子監廂紅旗値日無引見○劻貝勒阿公各假滿請安○掌儀司奏二十九初一日祭奉先殿載瀛載津行禮○吏部奏派騐看月官之大臣派出董恂文煜童華烏拉喜崇阿許應騤崇禮文暉許庚身○召見軍機醇王○○光緒七年正月分教職單教授直隸廣平游觀第甲正諭順天寳坻朱昌時吉林寍古塔李文浩直隸赤城吳廷瀛江蘇靖江王文思句容黃積慶山陽任曾培俱舉山西高平陳丕烈廪河南内鄉王斌洛陽何家珙陜西耀州茹東瀛甘肅涇州毛文炳四川合州何紹蘇珙廳傅鴻勲雲南廣西楊璟雲龍吳紹伯俱舉訓導順天平谷馬成章山東莘縣王鎬臨邑門聚奎甘肅環縣賈世興清水劉鴻年江西都昌盧炳炎俱舉新喻蔡聲掄挨安仁劉瑶挨廣西臨高葉覲光歳豐順趙樹蕃舉四川蒲江高全智舉復諭河南臨漳張鵬圖恩直隸無極安國茂副唐山劉元恒舉山東汶上趙汝相廪山西絳縣王漳恩太原孟兆玉廪河南淅州廳崔金銘偃師黃文珍陜西汧陽張元璧俱舉江西鉛山徐彦楠優崇義傅方瑄舉湖口吳家駒拔都昌彭春生拔新淦楊用霖廣東西寗司徒湘四川永寍王文蔚俱舉復訓江蘇元和唐毓和拔福建寍化林正特舉湖南臨湘鄭秉彝歳廣西宣化唐貞元歳四川重慶府鄧培勲廪貴州玉屏趙國祥廪○○湖南巡撫臣李明墀跪奏爲已故提督有功桑梓據情籲懇天恩准於原籍建立專祠以彰崇報恭摺仰祈聖鑒事竊據署衡山縣知縣李汝昌詳據該縣紳士許樹棠等聨名呈稱邑中已故頭品頂戴甘肅提督署陜西漢中鎭總兵法福凌阿巴圖魯李輝武於光緒四年三月因病出缺經陜甘總督奏請從優議卹又經陜西巡撫會奏請於陜西漢中府城寳鷄縣城建立專祠均蒙諭旨允准欽遵在案惟查李輝武自咸豐八年從戎九年捍禦髮逆石逹開於祁陽熊飛嶺血戰終日賊逆不敢踰嶺以趨衡州大道而衡湘得以無虞次年石逆餘黨分擾道州江華一帶李輝武領兵追勦所向克捷衡湘復賴以安是其保衛桑梓之功亦有不可泯没者嗣後奉調入蜀由蜀援秦積功洊至提督留署漢中鎭總兵所得歴年俸薪除供奉兩親及賑濟漢中飢民而外捐修衡邑文廟費近萬緡又捐置賓興公租四百石以爲士子鄉會試資斧之助且於地方義舉無不殫力經營至今闔邑士民思其遺澤每爲感念不置公懇在於原籍捐建專祠用隆報饗並查李輝武之弟花翎副將李鎭南花翎知府銜選用同知李輝聨均係隨兄力戰立功後在營病故奉准加銜卹廕有案可否一併附祀由縣據情轉請核辦前來臣覆加查核所呈李輝武有功桑梓各節係屬實在情形合無仰懇天恩俯准在於原籍衡山縣建立專祠並將李鎭南李輝聨一併附祀歳時由地方官致祭以順輿情而彰崇報出自逾格鴻慈謹會同湖廣總督臣李瀚章恭摺具奏伏乞皇太后皇上聖鑒訓示施行謹奏軍機大臣奉旨着照所請該部知道欽此○○四品頂戴署理四川總督臣丁寳楨跪奏爲筆帖式六年期滿循例出考恭摺具奏仰祈聖鑒事竊照定例督撫衙門筆帖式六年期滿如有才具優長堪膺地方之選者出具考語奏請送部引見候旨錄用等語兹查四川總督衙門蒙古筆帖式德存年三十八歳京都正藍旗蒙古忠亮佐領下人由國子監官學生考補唐古忒學生同治五年十二月考選理藩院筆帖式六年五月蒙王大臣騐放初六日覆奏奉旨理藩院筆帖式着德存補授欽此十一年恭辦穆宗毅皇帝大婚典禮慶成由理藩院奏奬奉旨賞加主事銜十二年京察保列一等由吏部帶領引見奉旨准其一等加一級欽此是年十二月十五日經理藩院揀選四川總督衙門蒙古筆帖式於十三年二月十四日引見奉旨四川總督衙門蒙古筆帖式着德存補用欽此是年九月初九日到任連閏扣至光緒六年七月初九日六年期滿例應更換除員缺咨部另行揀員請補外臣查該員德存穩愼明晰堪膺地方之選理合循例出具考語可否仰懇天恩俯准留川以知縣改補俟新揀之員到川後再行送部引見恭候欽定理合恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○奴才岐元 
 
 

Page 4

 
 
第四章松林跪奏爲河神迭著顯應請勅頒匾額以答靈貺恭摺仰祈聖鑒事竊據署新民廳撫民同知姚鎔詳稱廳屬東有巨流河志稱西遼河卽古之句驛河也源出邊外素稱巨浸水勢汪洋時虞泛溢乾隆四十三年聖駕東巡渡經此河勅建演慶巨流河神廟四十六年工竣立有御製碑文勅封靈源涵潤河神列入祀典勅頒惠澤鍾祥匾額又廳屬西有柳河溝發源於蒙古敖漢旗由彰武臺門入廳界流沙急湍遷徙靡常前因久著靈蹟功德及民於光緒二年間據闔邑紳耆呈請轉詳經前署將軍崇實前府尹慶裕奏請勅封顯佑河神列入祀典由商民捐資立祠每逢水旱祈禱輙應兹於光緒六年恭迎聖容玉牒各項大差修理橋道因柳河溝西石獅子地方河水陡漲平地水深二三尺寛約四五里原墊道路均被湮没繼以巨流河上游山水傾注致將搭成浮橋冲斷數空隨卽詢諸耆老人等僉稱每逢要差過境河神必著靈應當由卑廳虔備犧牲竭誠祈禱水勢漸見消退連夜督飭匠役人夫將道路橋梁一律趕修完竣不誤要差此皆仰賴神靈默佑寅感殊深理合詳懇奏請匾額前來奴才等覆查新民廳之巨流河柳河溝靈應素著典禮昭垂兹値恭迎大差迭顯靈奇卽由奴才松林親詣祭告是以行駕綵亭經過悉臻妥恊實荷神庥旣據該廳具詳請奏合無仰懇天恩各賜匾額一方懸挂兩處神廟以答靈貺理合恭摺具奏伏乞皇太后皇上聖鑒謹奏奉旨已錄○○奴才岐元松林跪奏爲重犯監斃會騐兩歧應請泒大員來奉騐訊以免狡延恭摺仰祈聖鑒事竊查前因盛京工部六品官袁祥父子被殺一案經奴才岐元會同前任府尹恩福遴派委員並咨會盛京刑部派委郎中永奎會審據兇犯李泳智供認因與袁楊氏有姦被逐挾嫌糾邀關佶詳夤夜將袁祥父子殺死並誤將袁楊氏等砍傷屬實因袁楊氏傷重患病驟難取供先將驗訊大概情形附片奏陳一面轉飭訊辦嗣據該委員等訊得袁楊氏供認未出嫁時曾與李泳智通姦迨嫁袁祥後悔過拒絶將李泳智攆逐致被挾嫌紏邀關佶詳將伊子袁紹曾砍死誤傷伊孫明溥哲溥經伊夫袁祥點燈查看被李泳智殺害並將伊砍傷平復屬實未及解審袁楊氏旋卽病故將李泳智關佶詳白金升關白氏同凶器尖刀於五年十二月二十八日循例解送盛京刑部審擬會奏至六年四月初八日始准咨駁以李泳智佶詳頓翻前供堅不承招並據李泳智之妻高氏以長勝營妄誣伊夫殺人有劉國福可証並據白氏遣子小兆代夫佶詳明寃又據奚慶昌田廣盛劉國福等保稱李泳智於五年七月二十七日夜與奚慶昌同食洋烟並未動移豈有殺人之事且關佶幅向田廣才之母借刀代頂兇器有田廣才可證赴部呈訴抄錄原呈將原解各犯並由部添傳之佶幅及保人奚慶昌等連兇刀咨送府尹衙門另妥委員秉公研訊究辦當經奴才等發委讞局會同刑部派來員外郎紹智主事錫章秉公研訊因日久未據訊結復添派新任驛巡道廣敏會同訊辦嗣據司員紹智等以該道迴護原審承德縣全案卷宗情節可疑者甚多未便會審等情禀經盛京刑部將該司員等撤回咨行查照辦理經奴才等改派候補道高從望承德縣知縣朱克揚候補知州宋錦標前赴發審處會同審辦咨會盛京刑部另派妥員會審接准咨覆以該部熟悉刑名司員均經在部審過此案其餘司員非到任未久卽刑名生疏實無妥員可派令卽自行派員詳切根究確情錄取妥供俟詳到部再行照例覆審核擬復飭該委員等遵照審詳旋於十二月初三日據驛巡道廣敏轉據承德縣詳報以李泳智於十一月二十八日在監患病二十日因病身死請委員騐訊奴才等因李泳智係此案要犯旣據報在監病故卽委候補通判王爲澂候補知縣陳士芸前往會騐並咨准盛京刑部派委員外郎紹智主事劉振唐定期相騐十二月十七日據委員王爲澂等具禀十四日會同相騐仵作陳鳳鳴等騐報李泳智係受刑傷身死十五日會訊結内改稱受刑後毒氣内攻身死結報先後兩歧查李泳智兩手心受有傷痕係訊供時所責兩脚腕等處木器傷係所帶木枸擦傷其後肋後脇腰眼等傷諒係上車磕碰且傷甚輕淺無關緊要惟據報心坎肚腹右手背至右肐肘及兩手十指甲均青黯色殊不可解李泳智生前素食洋煙有癮是否死後現出未敢懸揣又據報右手腕繩痕一道按摸骨折查手腕因縳不致骨折如係被毆又無别項傷痕種種不符該仵作素不諳練伊等亦閱歴未深未使稍涉舍糊請另委實任之員帶同老練仵作妥爲相驗等情奴才等查該委員等所稟爲愼重相驗起見當調現任開原縣知縣張錫番帶同諳練仵作星夜來省仍咨會盛京刑部派員會驗於十二月二十三日委員張錫蕃到省當經咨會兹於十二月二十六日准盛京刑部咨覆此案已於本月十八日據情入奏去便派員覆騐自應恭候諭旨再行辦理等因並據候補道高從望等會訊供情開摺具禀並稱委審此案因佶詳業經供認李泳智供仍狡　十一月十二日堂訊時掌實手板一百以後並未用刑李泳智卽於十四日畫供所用兇刀本係春間向田廣才借來防身於行兇後仍送還田家屬實二十七日提堂覆訊供俱一律正催傳保人奚慶昌等質訊李泳智當卽監斃現若傳到奚慶昌等亦必恃無質證難免狡賴且聞忤作騐報又多疑竇禀請奉派大員騐審前來奴才等覆查此案前會同盛京刑部司員審辦原期詳愼速結後因會審不便始由奴才等另行委員審辦現在犯供雖已承認而李泳智監斃又涉兩歧今准盛京刑部咨覆未便派員覆騐若非欽派大員騐審勢必案無結期惟有仰懇天恩俯念案情重大速派大員帶同諳練仵作騐訊以免狡延理合恭摺由驛三百里馳奏伏乞皇太后皇上聖鑒謹奏軍機大臣奉旨昨據啓秀奏到已諭令將全案人證卷宗解京交刑部嚴訊卽着遵照前旨速迅起解該部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
