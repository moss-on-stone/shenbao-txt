# 1891 - 270 - 4906629

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用　局新式鉛　印成校對裝潢並皆佳妙失文襄公中興碩輔奇才偉略並世無　其　陳　寇之披　敷　官軍之犀　　謀　算　堪媲美武侯披閱之餘猶如見公生平事業焉三國　義原本正史義正辭嚴扶正統而斥奸雄足令人心目俱快而又卷首冠以　像每　　　　　繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[續論取法西人未可厚非]  
　　西國設官之制亦同於中土惟禮部無專官外部之外則有藩部其所管理之事截然不同藩部猶中國之理藩院外部猶中國近日所設之總理衙門也西國之有内部其權甚尊統理國中之民情財務戶口版輿雖若中國之戶部而其職實在諸部上西國往往以内部長爲相臣總攬朝綱兼攝庶政百執事爭奔走焉西國之爲六部大臣者類皆久於其職不能互相更調不若中國可以一人而遍歴各部也西國以一部之人必熟悉一部之事然後能當其任而克勝其職無恭也此猶有古風焉在音虞廷之上水火工虞二十二人各有所司各不相襲蓋以人之聰明智慮各有所專注旣贏於此必絀於彼旣有所長必有所短豈能事事精求而悉曉哉故西人之於官其所能者皆其少之所習壯之所諳者也斯能措施之而在餘歴試之而無不足部長所屬各員皆由其所選用之各當其材旣無掣肘之虞又少盡脞愶隳之患非若中國悉以新進士派分六部間其平素之所業則時文八股而已他非所知卽曰在部學習而在年少氣盛者　可優游漸漬以冀其通或有老邁頽唐者其精神意氣悉消磨於且夫嘗謂之中欲求其精明融貫盡悉利弊蓋小難矣况六部之權雖在堂官而實陰得之於胥吏上下其手顚倒是非混淆黑白以默操其短長皆此輩也偶與駁詰則曰有例在惟例在則然而人不得更張亦無從置喙矣西國養官之費甚鉅而馭官之法綦嚴所尙者曰廉所憎者曰貪苟有犯者其罰維倍平日有厚俸重祿足以贍其身家操守隳必爲衆民所弗齒斯故凛凛焉不敢輕於嘗試中國之法實臻於至美盡善惜確然奉法堅持而不變者實罕其人至於西國郡邑之官皆出自民間選舉或三年爲期或一二年爲一任上下之交旣無隔　與民情志息息相通所徴　稅出入之數歲一核稽官無私焉官之所爲悉順輿情苟排乎民淸議隨其後矣西國之制於所設之官大小相　内外一體無大小懸殊内外偏重之弊内官絶無所謂儀敬外官絶無所謂陋規自廉俸之外不敢妄取民間一錢妄索下僚一幣不知而犯之或被察出卽以賄論其嚴也如此非徒以具文視之也中國爲内官者多淸淡爲外官者多充裕故謀欲得優缺者每輕内而重外西國則無是也中國外官之缺有所　　繁疲難者乃係冠蓋　來之要道水陸交匯之通衢得之者獲利必饒然居其地之道府州縣脚　手版　往迎迓或接　使或　主考學院或　本省鄰境之督撫大員僕　道途幾於日不睱給或爲之辦供應或爲之籌　遺或曰程儀或曰贐禮總不離乎白金者近是如其周旋晉接或有不至則叅劾隨其後矣若西國則無是也無迎送之　無　贈之費卽或素所相識者　境亦一見斯已耳絶無所謂繁文縟節也絶無所謂苞苴簠簋也其簡也如此必如　庶於地方公務無所廢弛若日爲　應上官計安望　能盡心於民事哉西國之服官筮仕也如欲爲何部之官卽終其身　此部申如入兵部則由弁總偏裨而馴　提督如入水師則由舵工水手而洊升統駕至於各部無不皆然少時肄業學校卽觀其材質之所近志趣之所向令其從事於此學業有成屢列前茅然後拔取入部循序漸進以至於爲貴官其願出外爲領事公使者則必由繙譯　欲至何地必先習其地之語言文字必也審其山川之形勢民風之　　習俗之醇　政事之當否其於外國之情形已先如燭照犀燃而龜卜焉及蒞官其地安有如隔十重簾幕也哉官當其材事核其實此西國之所以日强也惟我中國則不然有虚文而無實　少之所習非壯之所用所謂經國之猷治民之譜非所尙也國家　才大典文則以時文八股武則　弓刀石非是莫由進身一切率援成例束縳馳驟安所得眞材此英雄所以灰心豪傑所以扼腕也夫上之所重下則趨之上所重者在時文八股下雖明知其無用而不得不俯就有司繩尺雖亦以算學考試徒務乎名而已矣非所重也三塲　策亦屬紙上空談苟當軸者求其變通必一埽而空之庶乎有實濟有實用然而吾知其必不能也徒虚有此一言而已吾故曰自有中　在守其道而不變可也 
[西報譯登]  
　　西字報云局外傳言各國駐京欽差告總理衙門曰教堂一案目今可無容商議俟各國自行辦理可也 
[金臺秋眺]  
　　内閣典籍廳爲曉諭事照得本衙門額設供事現在懸缺爲出示曉諭投考人等取其五六品同鄕京官印結將年貎三代履歴省分府縣詳細開載　於九月初九日己刻赴天安門外吏部朝房投遞如印結内有更改挖補　結概不收考　次考試供事係屬按公挑取不准冒名頂替如有此等情弊卽將該考供事扣除倘本衙門供事有在外招摇撞騙包攬紅卷等事一經查出卽將該供事從重懲辦不貸俟定有考試日期再爲出示曉諭○吏部爲曉諭事所有考試漢謄錄前經出示傳令應考之滿洲蒙古漢軍漢人舉人恩拔副歲優貢生捐納　監生候選各項官職曁捐納從六以下佐貳職銜人員取具五六品同鄕京官印結佐領圖結赴部投遞今因限期已滿恐應考人員未能週知現在　用謄錄孔急　赴部投報考者人數寥寥相應再展限三十日所有應考人員務於定限内投結報部聽候本部定期考試○欽天監爲招考事照　水監肄業生現在懸缺無人例應奏請招考經本監於光緒十七年八月初七日具奏奉旨依議欽此本監　考試肄業生例由各省舉責生監以及俊秀人等考試取中後挨名傳補歴經辦理在案今本監肄業生現已用完爲此出示　諭各省舉　生監俊秀人等如有情願報考者取其五六品同鄕京官印結赴監投遞以便定期考試○前報錄登私造假印之楊子洪卽楊鏡銓等十一名解交提署訊問兹出提署奏交刑部掣分山西司訊　據楊　稱木質假印係在逃之桂一山囑在逃之丁子齋鐫刻旣竣交由小的嚴密收藏至刷印售銷係獲案之某僧曁保安寺朗然僧夥同桂所爲惟令小的爲之經理而已前所供趙光宗等經賣功牌實由桂傳說小的與之 
 
 

Page 2

 
 
素不相識掌印松君因案關重大必須細心分鞫因飭收人獄中容訂日分提嚴訊○某日有匪徒某甲往延壽寺街泰興錢鋪以鈔賈銀數兩櫃夥某乙核准數目將銀兩封裹甲言須視銀色高低遂將銀接在手中轉身向北飛奔逸去乙急躍出櫃外高喊狂追適有某　鋪夥某内在途將甲扭住甲言我等戲耳爾何拉扯爲甲信以爲眞因之釋手此亦可見賊之多智也○驘馬巿大街某瓷器店櫃夥徐某因屢次繕寫假房契抵銀恐日久泄露機關潛於某日約同徒夥閉門逃逸甲捕聞悉四出訪拿旣得成禽卽送押北吏署禀詳城憲候示施行旋奉批示先將瓷器店發封以待城期帶審○某丁著名竊賊也前經獲案由刑部某司發交北吏署收禁不料賊性未改胆改於某夜乘看役熟睡扭斷鐐銬由木棚一　上屋飛步脫逃幸看役聞聲驚醒赶緊躍上扯拽其腿使墮地拿交吏目王君王君飭看役另加刑具昕夕用心防守 
[鳩兹錄要]  
　　巨匪何老小一犯由大　拿獲解至蕪湖疊經刑訊　誌報端　　當道已擬定申詳而該犯性善熬刑始終不吐確供每上大刑一暈幾絶問之猶曰皮肉是老爺的骨頭總是我的何用問爲讞員見此情形知非刑求所匪了事遂援新章巨犯熬供但案證可憑卽可定擬詳請就地正法之條定擬極刑申詳後奉大憲逐層批駁以該犯從前曰晝待刀砍傷巿民雖經保甲　丞親見可憑然或因鬥毆或出誤傷未便矇援此條至前年北京輪船被匪滋鬧一案斬犯余教師供稱何　渠魁案卷可稽然亦必待親因畫招方爲住讞批飭　審各員復行推訊務使罪法平等大憲之愼重刑名爲何　哉○前報查輪委員拿獲會匪王　亭一名解案訊鞫歴歴招承並　係老虎山一心堂淸水鄕支派同黨　爲渠魁某爲伯仲等因嗣悉所供　　係湖北人鄭鳴高次爲陳啓懷二犯皆沿江各省著名巨棍據供現供匿跡上海大自鳴鐘後面縣局得供　卽禀知道憲派委轅下鄭子煊二尹帶同幹捕於八月廿四日搭輪赴滬　密　拿及至滬二犯已聞風兎脫僅獲鄭之姘婦某氏想須解蕪訊究也○長江水師提督李與吾宫保統領江防坐鎭雍容久爲東南重望今夏沿江一帶　苻不靖宫保駕扁舟一葉巡閱各處近以積勞過甚政體違和遄回節署悉心調理想吉人天相　可早占勿藥也　某大令解犯來蕪公餘之暇每與二三知己平章番國花　玉勒繫遍埀楊大令固具樊川之才調擅玉局之風流遂使游屐所臨名花　色一夕正與某閒曹會　燈紅酒緑柳嚲花嬌玉笛乍吹銀箏低接忽龜子屈膝以進呈尺一書云適有一壯漢送來囑交大老爺展閱之下中多悖逆之　並約在某處相候閱未竟不覽色變慄慄自危幸同遊者遣人出外密請某局派砲船勇丁多名秉炬馳至簇擁設衛而歸次　語及同儕猶覺心頭鹿　嘻異哉○練軍左中兩哨兵丁秋來由哨弁督率　演極爲認眞講求放鎗打靶及各　陣式技藝嫺熟變幻離奇每　早晚兩次並不問斷聞奉鎭軍嚴飭故認眞如是　 
[蕪湖道示]  
　　蕪湖道彭受臣觀察以蕪地通商大埠良莠不齊每易釀成事端現當整頓保甲查拿匪徒之際恐愚民不察誤被若輩煽感於是大張告示揭貼通衢其言曰署理江南安徽分巡徽寗池太廣兵備道監督蕪湖新開辦理營務處隨帶加三級紀錄三次彭爲剴切曉諭事照得安良在於除莠而除莠　重弭匪蕪湖民情素稱誠樸惟地居豫楚下游爲就食遊民所麕集因之外匪溷跡漝煽憂滋出沒靡常乘機擾害甚至造謡惑衆巨案釀成地方受累若不痛加芟除其何以戢奸宄而安閭閻况本年節奉諭旨嚴飭懲辦匪類各處一律欽遵誠恐此拿彼竄潜匿來蕪愚民無知被其鼓惑株連逮案後悔難追除著名各匪犯已經訪確姓名綽號年貌派員購線嚴密跴緝並通飭各地方文武一律認眞查拿外合行剴切示諭爲此示仰軍民諸色人等知悉爾等比戶居民務各安守本分或孑身傭工或携家就食各勤操作營生愼毋輕受引誘自罹罪網其爲通同作惡固法所必誅卽地棍靑皮亦刑章具在如已誤蹈匪類須早改過自拔能將要匪蹤跡密指就獲不特寛其旣往定當酌予重賞從此効力積功並給奬叙頂戴决不稍吝以示鼓勵如此重賞在前嚴刑在後自當早爲猛省本道言出法隨决不忍不教而誅用特諄諄告誡其各懍遵毋違特示 
[思患預防]  
　　宜昌亢　已久民　疾疫繁滋經保甲沿街鳴鑼喊稱官府有示天氣亢旱各家宜小心火燭並將各鋪門前所搭天蓬過街凉篷一概拆缷夜半官員巡查時如有一戶未拆者卽照違示科罰因　各鈾戶赶卽將掠篷拆缷矣 
[花價不起]  
　　宜昌等處棉花現已上巿惟經匪徒於七月杪滋鬧後生意極形淸淡花價較往歲大减頂上之花約百四十文一斤次則百二十文下則百餘文不等價雖賤而消路仍滯今歲生意之無起色可預知也匪徒眞害人不淺哉 
[英雄氣短]  
　　温州狀元橋横街董某之女髫齡時與同里某甲有婚姻之約兩小無猜妾弄靑梅郎騎竹馬時時相見脉脉含情厥後甲習計然術久客他鄕未嘗寄一紙書存問故鄕父老女年已及笄媒妁接踵而來謂商人重利輕離彼若果作陶朱公何患不載西子歸靑春易度白日難留以女公子之才貌議婚世族自有季倫之當金張之貴叔　之美子建之才與之諧鳳侣訂鸞盟豈必寂寂深閨守尾生抱柱之信耶　夫婦惑之欲冷前盟女聞之愀然曰女子以從一爲義若二三其德人將謂我何請再待二年彼若不來則惟父母之命是聽董夫婦不忍遽奪其志暫緩婚議而女則燈前暗卜夢裏緘愁秋風葉落之辰春雨花開之夜未嘗不涙漬枕函魂銷環佩也荏苒光陰瞬逾二載董夫婦復伸前說女無以應遂締姻於某乙迄今已數載矣今春甲携帶囊金航海歸　將爲　娶計比至則紅葩委露緑葉成陰頗似杜牧之重到湖州自悔　春已晚恨無崑崘紅綫一流人使钗分復合鏡破仍圜適中秋夕女歸寍父母與姊妹行同出觀劇其時甲亦在塲挨近女身喃喃私語若責女之負約也者女且羞且忿未交一語不終劇而返泣訴於董董以此恥非西江所能濯遂率健僕數人馳至　家擒甲出反縳雙手將拽　已蒙毒毆一頓以儆將來行過河橋甲如飛鷹脫韝聳然躍下速爲援救則已向水精宫裏覔龍女去矣董知事不諧遂以孔方兄作和事老其　　竊　　之罪董固難辭然天下多美婦人戀戀於一裙一釵而竟以性命殉之何所見之不廣耶渺渺江流招魂何日離恨天中又增一故事矣 
[雲間鶴唳]  
　　松江訪事人雲八月廿三四日連宵陰雨點滴不停玉漏沈沈中時闈魁車鳥相聚而鳴南北東西其聲不定空　　怯　幾不敢安排繡枕夢人槐柯嘻亦異已○郡城薙髮匠張姓無賴之尤也每乘夜闌人靜時糾集同　在後樓推牌九藉以抽　　　　高采烈　禁令如弁髦一夜有劉姓薙髮匠撰楊姓不知因何角口繼而揪扭成團淡雪飛花打成一片楊以勢力不敵被劉擊傷鮮血　流　　　　嗣　局中人多方排解給以番　數尊并燃香燭鞭爆始得了事○八月下句　間雖無風鶴之警而各大憲疊次行文　飭防閑臬憲　　　駐辦保甲譚　門因飭城守營曾游戎會同松江府恩太守各派員弁畫夜梭巡城廂内外并諭合華婁兩邑尊飭差保　諭憲　　　　　不得　　無業遊民復使各寓置備循環簿三套逐夜赴府縣曁城守營署報明客數本守遊戎亦酌帶僕從屢於　更兩下時親出巡查戴　　星不辭勞瘁 
[潯江秋色]  
　　九江湖口縣爲江西水路出人總匯之區向經大憲設局收取厘金卽木　之總完七卡捐厘著亦皆於此完　局務　　姜肅波太守總理其成兹經上游委王小岩太守瓜代遂於八月廿六日交缷○九江一帶近時頗少昔霖羅沙垣大令擇吉八月廿五日　禁　牲設壇求雨次日下午陰雲四起微雨如絲然鱗隰魚塍仍未旣沾旣足也○郡城八我巿人某甲向　烟館芙蔤洞啓毒霧薰人有賀姓者前往吸烟見甲妻姿首頗佳隨卽盾目傳情流連忘返甲疑有誘姦情事持刀連砍之賀身受三傷血污狼籍幸經街隣救護未致喪身旋由家屬投縣鳴冤羅大令諭令赴緊醫治將甲重責數百板收押班房 
[幸得甘霖]  
　　揚州禾稻豐歉不一刻下正當刈割之時有已露積盈倉者有尙未經收穫者有被蝗蝻嚙噬顆粒全無者有雖被蝗災　 
 
 

Page 3

 
 
雜糧猶未淨盡者某某等鄕幸免蝗蝻爲害而禾穗皆成白秀因禀請地方官履勘情形白秀者鄕農諺語卽宣聖所云秀而不實者也江甘兩邑宰聞報親自下鄕察得黄豆等雜糧亦多凋敝詢諸父老皆言半由蝗蝻作踐半由天氣旱乾日内倘得渥沛甘霖尙可作桑榆之補兩邑宰遂竭誠齋戒筮期八月二十四日起設壇郡廟虔求雨澤並禁止屠宰三日二十六日之夜雨師果惠然肯來雖未沾足可歌而土脈已稍形潤澤蝻子經此淹浸亦可免於滋生矣 
[案經出奏]  
　　鎭江閙事旗人獲解江寗省會分禁上元江寍二縣獄中已詳前報兹劉峴帥密札蘇臬陳舫仙廉訪前洋務局總辦劉治卿觀察隔别嚴訊廉訪奉檄之下卽在曾忠襄公祠内提訊禁押上元獄中諸犯觀察則會同歐陽潤生曾仰階兩觀察在江寗縣署提訊禁押江寗縣獄諸犯均調集親兵將大門把守以免局外人無端闌入擠擁喧譁連訊三四堂供詞皆無從探訪惟聞有文康者其叔祖廣某在京供職因敢仗勢欺人魚肉鄕鄰不一而足自洋塲閙事後易　領　犯起解文恃强索取是以一併鎖解省垣訊時尙穿杏黄紗袍粉底縀靴線緯掠帽餘犯則皆靑布缺襟袍黑布薄底快靴羽纓凉帽内有一犯年十八歲言詞蠻野不堪入耳觀察大怒喝令上天平架觀察舊部何游戎德輝崩角階前代爲求免稱此人實係冤誣四年幼無知出言衝突末弁愿爲之具保如有過惡治末弁之罪可也觀察怒謂爾如能具結方准爾保游戎坦然具結齎呈觀　遂將　犯改禁女監游戎隨人監餂之以言以致機關盡露旋據情禀覆觀察立提餘犯嚴訊所供一一相符刻　峴帥及豐漢文軍憲已會摺入奏　九重一俟旨下卽可明正典刑矣 
[汛兵獲盜]  
　　寗波霩　汛兵在該處巡緝洋面與盜船碰種盜竟冒充漁船因此拿獲盜犯四人口操台州音起獲鎗砲器械多件押解提署馮軍門解送　署由道發交鄞縣當經捕廳鞫　該盜堅不吐實捕廳某二尹因該汛係鎭海所轄遂將盜釘鐐備文轉解鎭海縣訊辦 
[西江試話]  
　　江省鄕試承辦供給等事同歸南昌縣辦理本屆　芍卿明府辦理供給備極經營卽如各塲散飯一節向有餿自粗爄不堪入口者明府督飭帳房員丁實心經理在在認眞是以三塲完竣不但無　臭粗爄之獘且至玉粒香潔無異家常所用近來闈中置有錫水池滿儲河水科生接卷入號卽用洋鐵大桶倩號軍取水烹茗若井水不過備洗滌而巳本屆錫池河水淸潔罕偏卽井水亦多淘數次漬滓盡去各士子飲和食德無不異口同聲嘖嘖稱頌也○闈中應試士子及辦理科塲員役統計不下三萬人向多患病猝斃者龍門止准生人不准輿尸而出有不測者向用桔橰運置闈外未免作踐上屆則架天橋較爲妥便本屆僅三考生扶病而出闈中未嘗斃一人淸平安吉爲向來所罕聞也○江省謄錄書手向年每於八月二十四日出闈本屆各塲天日晴和彌對易乾發謄較早已於二十二日放出各書手 
[搶絲定罪]  
　　前報載姑蘇閶門外某鄕嫗手携絲線七　城中求售被無賴馬阿培周炳等五人將嫗攔住初則指爲漏捐繼則攫物而逸該嫗情急赴總局喊控局員准詞飭將五人　案訊責旋奉大憲飭令吳縣凌敬之大令照例重辦兹悉此案現經大令擬定罪名以馬阿培爲首起意實係罪魁禍首判以流　周炳等四人爲從客判徒　惟周炳曾在押脫逃續獲到案應　一等判以軍罪申詳大憲當蒙批准大令備文派差將各犯押解起程矣 
[蘇撫閱兵]  
　　蘇撫剛大中丞調操陸營　　　報八月二十九日爲大閱之期昧爽時各營已在大校塲伺候至辰刻中丞排導而至旣升將臺各官戎服叅謁中丞傳令開操初演長蛇八卦　螯等陣繼續排鎗擡鎗以及步箭籐牌腰刀等技演畢馬步交戰謂之打對子各兵皆奮勇當先如臨大敵鎗　於銀刀横如雪至其隊伍之　　旌斾之鮮明尤爲出色中丞閱畢不覺欣然色喜犒賞有差直至下午中丞始呵殿回轅 
[緝獲會匪]  
　　邇來哥老會匪散布大江南北各省督撫疊奉廷寄督飭地方文武員弁實力查拿以致除暴安良之效八月廿五日統領安慶練軍馬步各營宋佩珍軍門諭飭弁　在　垣西　外大王廟地方拿獲著名會匪劉會籌父子二人解至大營軍門升帳詰訊劉承認不諱並供出寍國一帶著名黨羽多名軍　遂將其子　諸犴　親自率領親兵　十名押同該匪星夜登程往寍國一帶查拿未識能一鼓成擒否 
[皖垣宦轍]  
　　安徽候補縣饒芷香明府衡奉撫憲沈仲帥札委蕪帮辦保甲局明府奉札後旋卽趨轅課委不日乘輪東下履差供職○委署宿松縣事本任懷寍縣尹仙坡明府起鸞現奉藩憲阿嘯山方伯調省另有差委遺缺以大挑縣孫明府玉銘署理○准補無爲州州同陳司馬善調補宿松縣小姑司焦少尹延禧當塗縣大信司屠少尹　曾均奉兩方伯飭赴新任供職想兒童竹馬當興來暮之歌矣○皖垣文廟年久失修現經阿嘯山方伯籌集欵項札飭候補世判周别駕澤河督視修理已於八月廿八日開工矣 
[鄂渚官報]  
　　候補縣聨均黄廷松俱奉委解京餉藩憲牌示南漳縣典史員缺詳請以新海防遇缺先用典史林錫通羅田縣典史員缺詳請以鄭工分缺先補用典史郭維城俱咨補咸寗縣典史員缺詳請舊海防例本班儘先補用典史洪士綱咨署八月十六日委辦興國州厘局開復前大冶縣林佐自大冶鐵山來補用府經歴　德煜由江西改指湖北來省十七日候補縣涂九疇奉藩憲委赴荆州會同丈勘馬廠十八日卽用縣夏時泰奉委赴湖南公幹湖南候補　陸恕自湖南解電線電桿來　禀到十九日准補巴東縣宗繼增奉藩憲委赴江陵縣公幹二十日新選遠安縣黨世瓊禀辭赴任藩憲牌示黄梅縣丞眞缺詳請以鄭工新班補用縣丞夏獻衡先行署理 
[兵船撞沈]  
　　怡和洋行之連升輪船於昨日由天津來滬進口時遇一中國兵船出口連升望見正欲避讓中國兵船忽改道行駛運升遂撞於中國兵船之腰兵船立時沈下船上人不及逃避淹斃數名云 
[局夥輕生]  
　　本邑二馬路北百小弄中永泰信局夥寗波人陳榮發偶與妻子口角旣又問局主索取押櫃　銀爭執之餘　　生烟覓死妻及局中人知覺請人旙救無效而亡隨由親屬等人爲之備棺收殮 
[賭犯病斃]  
　　陸春江大令綰上海縣篆時會同英廨讞員蔡二源太守往虹口拘獲賭徒莫阿方魏大　戴林林等訊實解府發回擬辦等情巳列前報邇來戴在所患病奉飭交保回家醫治無效於前晚在虹口家中斃命昨午由保人某甲投上海縣其報袁海觀大令諭聽候詣騐 
[續訊會匪]  
　　會匪頭目陳金龍由上海縣捕役拿獲經袁海觀大令會同兩江督憲札委來中查辦案件之余太守貞祥並曹明府明志升坐花廳會訊已列前報前日二點鐘時余太守曹明府復與袁大令升堂研訊至薄暮時退堂晚間大令復升坐花廳一再　訊仍看還禁候示 
[滬江談]  
　　顔姓家住滬城縣署南首生一女年約二十許早已字人日前父母出外其　私取中所藏洋銀三十餘元出外至某妓院尋歡取樂三宿不歸將所有之洋花消凈盡前日回家姊向其查問洋銀何在茫無以對姊恐父母回家查問難以交代遂私取洋烟灰吞服直至次晨經别人知覺設法施救無如受毒已深遽爾香消玉殞矣其父母失此掌珠當不知若何傷感也○昨午有甲乙二人行至本城老北門内忽有某流氓迎面而來將甲乙扭往聲稱爾等並借之洋何以迄今未償今日狹路相逢速償前欠方肯干休甲乙茫然　我與君素不相識何出此言某流氓不由分說將甲乙軋往某茶肆理論不知如何了結也 
[英界公堂瑣案]  
　　包探唐寳榮禀稱小的查得張阿川失去洋銀十四元疑徐成星所竊將徐兩手反縳用雙斤之籐除鞭擊因傳張至捕房並將徐帶出所縳蔴繩不能解下至捕房寫字房始由捕頭以洋刀割斷及向詰問認竊洋銀六　查得徐躭　張處認竊後張卽信致伊伯 
 
 

Page 4

 
 
父稱徐急病甚危適伯父不在家未經前去其意盖希圖伯父前去勒令照償也今特解案并呈籐條蔴繩副捕頭禀稱張旣被徐行竊理合交捕送官不應擅用私刑吊打張供稱小的係寍波人駕舟爲業友人寄存洋銀十五元忽失去十四元查無他人入室顯係徐竊盤問不認略毆幾下至徐之伯父現在某水行生理係有體面人小的曾囑徐將洋交還决不告明其伯父安有誘伊伯父到來之事徐供稱小的亦寗波人年十六歲竊洋六元原是不合惟曾被毒毆以致手臂背項均受重傷宋二尹騐明徐傷痕諭張曰爾旣失竊理合交捕送官追究豈容任意毒毆張供稱失洋須受賠累小的係經紀人情同害命二尹謂爾下此毒手徐豈無性命之憂徐犯竊本應懲辦旣被私刑傷重免再懲處押候傳其伯父具領張管押三月籐條蔴繩存堂張妻某氏嘵嘵置辯二尹謂爾旣不服候移送上海縣究辦可也○包探江　三禀稱粤婦某氏曾嫁西洋人因入西洋籍西名曰扒四丁難撫有螟蛉女紀甲年十一歲一日忽下體痛苦扒四丁難盤詰之下據言與對鄰西洋人家細患李和卿玩耍被伊拽人强姦已有五次當卽報知捕房捕頭命小的拘李並將紀甲送西國婦孺醫院由女醫騐明確已破身且更潰爛　住院醫治今特送案備質扒西丁　申訴前情並稱紀甲言被李拽進時大聲呼母李卽將嘴掩住不許聲張我係耶穌教中人李如肯人教願將女嫁伊由伊償還身價紀甲訴稱被姦五次李供稱小的係通州人年十六歲現在某西洋人家當細是與扒四丁難爲隣並不誘姦其女宋二尹再　研詰李堅不承認二尹問紀甲爾旣被李拽入强姦事後何不告知爾母致被姦五次耶紀甲含糊莫答二尹飭將紀甲交宫　騐明下身潰爛情形謂扒四丁　母女旣入籍西洋姑飭將李押候備函送至上海縣覆騐然後帶回候辦○包探秦　卿禀稱積竊徐子興係湖北漢陽縣人已奉大老爺遞回原籍今又來滬至寳泰衣莊購辦藍綢夾袄乘間竊取綢套褲一雙又至乾元順新衣店購辦衣服未成乘間　取縐紗汗巾一條及報捕拘獲又改稱姓許名子仙除將贜交出外尙有押票吊得綢衫套褲係自已之物今特解送案下寳泰衣莊夥周鋪堂乾元順店夥馮鍾林投案甲訴前情徐稱小的曾在金陵製造局常跟丁兹向購辦衣服伊等誤將套褲汗巾墜下小的貪小拾取不敢行竊滬上尙有哥哥宋二尹謂辭係　竊豈容抵賴　令押候備又遞籍交該管地方官管束贜給失主分别認領自已之衣發還押鋪未押者存候給還○包探王阿二禀稱孩子張木　　取隣人周毛毛姚毛頭家棉被洋傘經小的拿獲人贓送案請訊周姚皆投案請領失贜張供稱小的年十五歲行竊該死尙乞施恩宋二尹問　有父母否答稱尙有母親二尹飭押候傳其母到來領回管束否則再行發藩贜給周姚分别認領 
[法界捕房紀事]  
　　薙髮匠某甲向在彩視街某乙整容店爲夥前口不知患何病　忽然逝世　族得知約　數人赶至乙店藉端滋擾乙見勢不妙出外呼巡捕至拘到四人一併送入捕房管押昨晨備捕頭訊悉情由令其交保出外自行　處若理處不妥准投公廨具控○前日有偷兒某乙竊得外國磁長盆一枚行經　界中經巡街捕查見拘獲人贜送入捕房管押○某丙曾向某丁賃得八仙橋附近老虎灶生財開張一月生意淸寥以致房屋生財租毫無着落昨日丁向索取丙非但不理反敢行兇適　巡捕到來詢明其事以丙行兇過　立卽扭押捕房○東洋車夫某戊竊取車寓主某氏之棉被一條致被扭送捕房管押候辦○前日捕班夥某已向某庚藉端索詐庚不願給扭已人捕房旋經庚友某辛某壬代爲理處旣而捕役正身某癸投捕房其保捕頭以原告不到准卽保去 
[助賑兩誌]  
　　謹啓者敝堂頃奉到山陰王寳鑑大善士樂助山東賑捐洋六十元又接到南巿王隱名大善士樂助山東賑捐洋五十元先後祇領無任欽佩好行其德善氣充於兩間施當其時福緣集於一姓騐善功於積累已徴五世同堂祝陰德以馨香奚啻萬家生佛當此强弩之末願同志者聞風而來請看積善之家信彼蒼者報施不爽合登報牘兩誌善緣上海六馬路仁齊善堂籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[之江官]  
　　八月十九日中協曰龐安候補府趙慶祺同知蔡文杰黄瀛海南塘通判劉舜年卽用縣尹椿候補縣竇文翔均禀銷文闈差仁和縣高仁和典史洪俱禀知修理監獄本監人犯以及外縣寄禁各犯解交錢塘縣暫行寄禁點交訖候補縣邵祠珩王江涇釐局專丁來省禀知藩司委署長興縣事禀謝武康教諭趙家芬金華訓道何濟川俱禀謝回學布照磨費候補府稅課大使　寳忠　九品支銓張元浩典史蔣啓棻俱禀銷文闈差府經歴程祥漙禀知藩司　知歸新班遇缺補用叩謝二十日藩司龔禀安銷差翁家埠　神察祀臬司唐運司惠糧道世嘉湖道王候補道王黄彭宗俱差人禀安巡防統領劉記名總兵費杭中二協四營都守省提塘蔡杭嚴衛韋俱禀安杭府李禀安銷雷神吕祖殿祭祀候補府許　箕　判王　新均禀銷文闈差杭同知兼杭通判孟杭理事季乍理事廷寗嘉同司高黄仁錢二縣候補縣程贊淸俱禀安儲家藻禀銷感冒假錢塘　道袁禀銷文闈點名彈壓從九品施惠捐免騐看來省禀到孫明楝禀銷又關差正任江山典史羅堃禀知修理紫陽書院工竣奉防軍局委騐收長龍水師船隻廿一日臬司唐差人禀安銷火德廟祭祀候補道彭差人禀請感冒假三天中協曰禀安杭府李禀銷倉聖祠祭祀候補縣周祖开禀請瘧疾假數天潘駿禀銷假鄞縣訓道吳炳文禀銷回學府經歴鄭懃業州吏目汪永楊未人流汪中爕均禀銷文闈差縣丞鄭孝喆禀知藩司飭知奉准遇缺儘先補用叩謝提右營外委張立成海右營外委徐慶龍均叩辭回營 
[邦江官報]  
　　八月二十四日三江營陳守戎日升押解鹽犯來揚宫鹺尉杰煒禀銷仇湖口緝私差二十五日永豐壩鄭分轉震辭回差次貴州鎭遠府劉太守溎焴過揚存别駕濂稟銷押解京餉差二十六日分發大使祖鹺尹文斌禀到 
 
 
 

Page 10

 
 
   
 
