# 1919 - 345 - 4916804

 

Page 1

 
 
   
 
 

Page 2

 
 
   
 
 

Page 3

 
 
時評 
[不進則退（冷）]  
　　兩方相爭不進則退此無可疑者也閣員之提議政府退則安福部之要求進矣福州事件中國政府之抗議遲回瞻顧則日本之水兵遊行於閩市矣 
　　以如此緊急重要之時局而用此手段遲緩之政府以應之宜乎不但失敗於國外即於同黨同派之間而亦不能得先着奈之何不爲國家前途危耶 
[專電]  
　　北京電徐樹錚到後安系益唱高調倒閣說極盛三部否决已成口頭語昨晚徐樹錚出席曾宅秘會甚關重要（二十六日下午三鐘）　　北京電閣員仍無投票確訊靳態度消極（二十六日下午五鐘） 
　　北京電新衆院定二十八投閣員同意票（二十六日下午七鐘） 
　　北京電昨段見徐樹錚謂此次辛苦功成但仍須守善則歸人主義羣謂段對徐感情已恢復　　北京電徐樹錚敬晚抵京庫臨行時命褚其祥派兵圍都護使署監視陳毅並拆毁電話使其消息阻滯公事委褚其祥代拆代行陳毅來電訴苦東海勸徐放鬆徐謂陳毅辦事多延誤請裁撤都護使署設籌邊行署 
　　北京電李厚基有電日本海軍登陸欲進城游行再三阻止不允倘挑動衆憤基難負責任又各界聨合會敬電日人戕害學警經公民提出四條件電懇交涉請迅覆以安衆心（二十六日下午五鐘） 
　　北京電皖省會敬電將汝藻朦領葉山冲鐵鑛勾引外人請據例取消轉飭驅逐該商出境（二十六日下午五鐘） 
　　北京電顧維鈞報告勞動會議决各欵送農商内務二部會核（二十六日下午五鐘） 
　　北京電熊克武電西河口忽來鍾體道軍一營祈嚴令速撤（二十六日下午五鐘） 
　　北京電梁士詒電告勘日起程回京（二十六日下午三鐘） 
　　北京電張懔朦在部宣言如部員再告陸錦面子必更難看又謂免職各員五個月欠薪因財部不發欵無從支給但免職者尚擬請願國會查辦陸錦（二十六日下午三鐘） 
[各通信社電]  
　　北京電衆院改感（二十七）日投閣員票安福會議結果個人自由投票不受拘束 
　　北京電靳電促薩鎭冰早日來京 
　　北京電中東路改用金幣案閣議以濱江道尹辦理不善先撤免再行提出抗議 
　　北京電馮耿光擬辭中行總裁有徐恩元繼任說　　北京電靳對國會態度消極云讓步已至極點何某系太不諒之甚如仍不稍讓惟有任其自然不再與之疏通 
　　北京電當道以國會中仍有爭議特擬再以次長人物調融 
　　北京電參衆兩院决们陽曆年内閉會 
　　北京電中美銀行已組織完竣聞定來年一月一日閉幕 
　　北京電馮國勳對鄂督述河間意見南北實力派提携承認雙方現在位置組元老會議解决憲法國會（以上二十七日）以上中華通信社電 
　　北京電閣員案今晚形勢忽轉有二十八開會可照原單通過說聞係徐樹錚疏通之力靳今日宴徐甚歡洽 
　　北京電棉花借欵不成烟酒借欵亦停頓（以上二十六日） 
　　北京電新銀團因美國反對日本滿蒙除外條件暫難成立 
　　北京電外蒙代表月内可抵京政府定儉（二十八日）開蒙事會議先行籌商一切 
　　北京電參陸處以外蒙歸向中央當實施保護决會邊防督辦籌邊便商派兵駐防計畫 
　　北京電日兵已在閩登岸李厚基有急電報告 
　　北京電海部劉總長昨赴院議後發出致海軍藍司令密電聞關閩海防務 
　　北京電吳鼎昌回財次任已成事實 
　　北京電公府接湘紳請撤張敬堯電呈多至數十通統批交院核辦 
　　北京電鹽署商稽核總所將向匯滬轉之湘岸榷疑改解漢口中行藉節匯水卽日令飭實行 
　　北京電蔡委員由桂報告滇軍駐川問題陸榮廷與熊唐代表協商解决後將合滇桂川黔四省發表和局意見 
　　北京電在京之各省區代表對於直曹建議由各省區自籌裁兵經費一節因地方情形不同未能一致承認（以上二十七日） 
　　黑龍江電孫烈臣派秘書陳建調查黑省林對現狀擬議推廣辦法條陳當局試行（二十七日） 
　　以上中孚通信社電 
公電 
[武漢學生聨合會電]  
　　北京大總統國務院廣州軍政府參衆兩院各省督軍省長上海各團體各報館均鑒福州日人無故結隊持械襲殺行路學生旋又槍擊彈壓警隊或中彈飲刃或折臂斷脛傷勢極重生死未卜現該地日人四出尋釁市民惶恐該地日領不能約束復電請本國調派軍艦駛閩示威不知日人果何所恨於我國必欲殺我靑年以快其意福州爲我國内地日人竟無忌憚公然白晝殺人本會同人聞耗之餘五内俱裂不忍五萬萬同胞坐受亡國慘痛特通電全國一致奮起誓死力爭一面電請政府向駐京日使嚴重交涉以伸民憤而保國權臨電涕泣無任企盼武漢學生聨合會叩敬 
里昂無線電（路透電社送） 
[二十六日巴黎電]  
　　塞維亞已允遵守對奥和約及保護少數民族條欵塞國此舉蓋便於明日簽定對布和約此項條件且曾施於羅國惟羅國僅於十一月二十二日收到協約國之牒文故協約國將限羅國自明日起於一星期内聲明依守對奥對布和約 
[二十六日巴黎電]  
　　德代表宣佈已由巴黎回抵柏林德國公報解釋代表回國原由謂因斯加巴佛洛德艦鑿沉事須與政府磋商之故十一月二十四日高等議會致文德政府深以德代表回國爲異且謂德政府之意志令人大爲懷疑請即切實宣佈以明眞相又稱和平之恢復如因德政府之行動而有所展緩則德政府須負完全責任云 
[二十六日巴黎電]  
　　法外交總長畢勛氏因染㾕症須靜養數日現由克勒滿沙氏代理外交事務 
[二十六日巴黎電]  
　　上來因州議員貝萊葉氏將在衆院宣讀亞爾薩斯勞蘭議員之莊重宣言書 
太平洋路透電 
[二十七日香港電]  
　　昨日午後持械盜匪六人乘一汽車往搶德佛街（譯音）西之某鎭舖槍擊舖夥但未命中旋取藏洋四千元之銀箱挾之登車希圖逃脫巡警追擊互放手槍傷華警二行人四其中因傷殞命者華捕與行人各一盜匪亦傷三人西捕克拉克與盜首拚力相扭盜首卒被擒獲贓洋奪回二千現大隊巡警在各處搜尋餘盜 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[二十六日巴黎電]  
　　閣員克勒孟台爾氏等三人因於此次選舉均未獲選故已辭職 
[二十六日巴黎電]  
　　法美事務高等委員之職業已取銷 
[二十六日巴黎電]  
　　對布和約及附屬之條約將於明日簽字 
[二十六日巴黎電]  
　　丹京消息勞兵政府代表里維洛夫氏與英代表格萊第氏昨在該處開會日内尚將續開會議 
[二十六日巴黎電]  
　　法國飛行家波萊氏自巴黎出發後飛行約一萬基羅邁當今已在法國澳洲半途問之薩拉巴特降落 
[二十六日巴黎電]  
　　巴志區氏及特魯比區氏今日午後代表巨哥斯拉夫政府簽定遵守對奥和約及附屬各約之宣言書 
[二十一日倫敦電]  
　　和會高麗總代表致書泰晤士報否認近今報章所載高麗與俄國勞兵政府訂交說 
[二十一日華盛頓電]  
　　烟煤礦工前要求增加工資百分之六十每星期工作三十小時今允改輕要求爲增加工資百分之四十每日工作七小時 
[二十一日亨堡電]  
　　亨美航務公司總董興克爾氏於公司開特别會議時宣稱公司之所有被取一空僅剩小船數艘今唯有向政府要求賠償而已按照和約德國商船隊萬難從速恢復云云該會議贊成發行優先股五百萬馬克並修正公司條例以免多數股分子目下滙率低落之際爲外人所得 
[二十一日紐約電]  
　　全國整理委員會已判定海岸碼頭夫役每小時工資八角在規定工作時間外每小時工資一元二角較之十月六日罷工開始時之工資增加百分之二十二半 
國外要聞 
[日本之飛行敎育]  
　　中美新聞社東京通信云杜貝環球飛行隊來日後足爲日本飛行事業開一新紀元向來日人視飛行爲游藝之一種今須一變態度蓋證諸前例初視汽車之行經大陸爲競技者今則於商業上已占重要位置即此次歐戰中最著功績之坦克砲亦何嘗非利用汽車之機械以戰勝敵軍哉故杜貝環球飛行隊驟視之似亦近乎游技若由其研究佈設航行之路線試騐航行之程序解决航行之危險諸問題視之又不啻爲將來作實用之準備故彪孟脫艦長葛劉頓少將因赫爾門君等雖可稱之爲飛行技術家以鬻技眩世爲事然彼等此行實爲將來航空事業求實際上之一效用也 
　　近世飛行事業之進步頗有可觀初賽孟大將之自埃及飛至印度已開航行大陸之先聲其在歷史上之地位可與史蒂文生發明火車時自利物浦馳行孟却司德一役相頡頏嗣後乃有英美飛機之飛行大西洋兩岸近更有英倫澳洲間及羅馬東京間之飛行計畫由是可知飛行事業進化無已其於實際上已呈商業價值者則有英倫巴黎間之郵便飛行線警於晨間十一時半由倫敦出發一句半鐘後即逹巴黎不若海上航行尚有天氣之阻礙此則毫無蓋於二星期内僅有一日不能飛行以是日有一小時行百哩之大旋風故也飛行事業之進步此次歐戰實有以促成之也而將來之希望更無可限量 
　　今日已可證明世界航運事業呈一種革命氣象航線雖不能滿佈全球而各處鐵路未築之地均能飛逹惟欲促進之則對於英國航空部長之宣言又應加以注意焉其言曰欲航空之卓著成效非至航空程序之安全航行時間之準確諸問題解决後不可諸如航空隊之訓練機械之製造氣象之考察無線電之裝設停泊處之建造均待考慮始能期航空事業之完全發展也觀乎橋寓日本之外人深望飛行事業之發展其目的不外郵件之傳遞可以迅速譬如西比利亞航空路線告成後東京英倫間之郵件不及一星期可逹若再增二十四小時則紐約亦無不可逹故杜貝環球飛行隊之組織非僅開航空界之新紀元苟能深得日本政府之臂助則彪孟脫艦長及其隨員之來日不致盧行而日本中央飛行會黨能代表日本因之而與世界各國在飛行界大事競爭共占一席且該隊此行足資各國研究者即對於航空頒布規律以節制飛行舉行航空比賽時各國更得遴選代表以作公正人爲本國謀利益樹國際間之地位故日本中央飛行會經此番接觸定能竭力提倡飛行事業作人民之先導則杜貝環球飛行隊之偉舉所賜於日本者不其大歟 
國内要聞 
[北京通信（野雲）]  
　　北京社會之苦樂觀 
　　北京爲最安樂之社會亦爲最痛苦之社會蓋就平昔所聞所見之事無論任舉其一無不有此極端相反之現象也以官界言月入三四百元之科長主任乃至收入月數千元之局長總裁兼差多處裘馬煊煌到署則有僚屬之恭維回家則有妻妾之承奉圍爐笑語酒肉紛羅即使偶有風鶴之驚而津門寓所早備辰發而已至外事何預乃公京鈔價跌官俸雖不無稍損而外國銀行有存欵新華中交有儲金利息所人可敵一簡任官俸而有餘公餘之暇賞心樂事隨在皆有亦可謂極安樂之至矣然而收入月僅有百元之小吏或在五十元以下之僱員家不止於八口衣須備乎四時同官有應酬舉止有體制收入不敷則不得不出於舉債以保持其場面以虚榮之可戀旣未肯遽舍而不他念生事之多艱亦惟有少安而無躁聞機關裁人則瞿然以懼見鈔票跌價則悚淆以驚意見無發抒之自由交際受炎凉之待遇良心責於内生計迫於外以云苦痛苦痛可知若夫困守旅邸意在謀差日候門牆觀人顔色曹邱旣力竭而技窮季子更金盡而裘敝則坐守愁城益非人境矣以學界言爲敎員者專門及大學各校皆有聘書請其任課學術言論到處歡迎此等敎讀生活收入雖不及官吏之優而每月亦可在二三百元以上其精神一方面之愉快尤在多數學子能吸受其學說極端表示其愛敬而在一已又可趁此時機著書立說啓牖羣氓居首都之地尤易爲登高之呼此亦可謂安樂者矣然而在小學敎師月俸多者僅三四十元少者或且十餘元現票參半且難依恃手執敎鞭心量鹽米旣慮有負於學校又復不勝其饑寒屢思改業以謀生復恐寒酸而難合此又學界敎員之痛苦也以商界言大腹賈利用紙幣價格之變動一揮手可得利數千而街側之擺小攤者小燈如豆顧主寥寥夜深歸來所贏無幾又若肩擔背荷叫賣於深街曲巷之中冷月在空電燈黯淡朔風驟起寒氣侵人試問利息更有幾何自客觀一方面言之亦可謂苦痛之至矣在普通人之觀念皆以爲京師人海百業繁興供求兩方極其複雜寒士苦力在此謀生均屬易易但一徵之實際安樂者愈安樂苦痛者愈苦痛兩方各走極端猶不若僻鄕小邑鄰里猶存在卹之風農民尚有安土之習較易謀生而渡日也再就勞働界言之車夫一項如趕馬車者司摩托車機者狐假虎威氣燄甚大其次人力車夫爲包月者主人位尊多金交游極廣每日赴飯局逛胡同則其車夫獲利亦多眼界亦闊視彼拉散車者蔑如矣蓋此等拉散車之車夫每日所入僅可以養一人而不能養一家現在北京車行愈添愈多警廳不爲設法限制車夫因車多自不能向雇客爭價以致車價未能較昔日多增而一切食服之品則多較昔時爲貴其鶉衣百結往往有袴不能掩其股者記者於此動起無窮感想而聨想及於社會問題矣總之北京社會光怪陸離無奇不有愚之所述僅就生計一端耳而推究其影響所及已甚可慮蓋世界最近之新風潮莫不起於經濟組織之不平安樂苦痛相差之過甚稍稍留心時勢者固當認爲有討論之價值者也 
[俄人砲擊中國防艦之内幕]  
　　中美新聞社譯密勒評論報云十月二十五日有中國兵艦四艘向黑龍江上游開駛期往保護中國商船免遭過激派攻擊並代俄國砲艦巡弋之職（俄艦自去年從過激派手奪回後迄今爲日人扣留）不料行至哈巴洛斯克下游十英里許爲俄炮隊開砲轟擊此項無理行爲現在中政府正與代表沃木斯克政府之俄使館交涉一時難期解决查派俄兵至哈巴洛斯克以武力阻華艦進行之羅若諾夫將軍及執行此命令之卡爾密考夫將軍現均脫離彼等之政府而行動日本則於財政上精神上贊助之彼等對於此次交涉未必肯公平解决使中國滿意沃政府及北京俄使館深知乎此故雖不願挑中國之怒亦不願迅速解决此事因俄國政權旣不集中大可藉口延宕也不幸一波未平一波又起約兩星期前上述之兩俄將軍又命其兵士在該處轟擊一中國無武裝自衛之商船南星號該船依俄國行船章程取得在俄國水面航行之准許裝載日本貨一船由尼古拉維克開往上述之地開去時未遭侵犯迨駛回時俄兵遂加以砲擊以上兩事公衆皆未十分注意實皆嚴重之外交事件也查一九一八年初期華人所辦戊通公司收購黑龍江俄國汽船二十五艘淺水船二十五艘供往上游至海口商業之用俄官因欲免此等船爲過激派扣留故贊成華人收買後成通公司因各船仍常遭過激派及鬍匪騷擾因呈請中政府派兵艦保護於哈巴落司克上游之江面該處江面爲中俄合有中國自有權派艦也海軍部當派利捷等四砲艦由上海開往海參崴旋於六月三十日到目的地當各艦到海埠後吉黑江防司令全崇文及西比利亞高等委員劉鏡人即商請俄當局許華艦開入尼古拉維克以作駛上俄屬黑龍江從事游弋之初步蓋以此於中俄兩方均有利益也乃俄官祗許日本行船於該江上游而不許華艦有此同一權利中國各艦停留三星期後於八月二十日向北開至卡斯脫里斯海灣途中有日艦在後緊緊追隨開至該海灣後中政府遂命停進以候談判於是勾留一個月此一月間煤炭食糧之供給非常困難日人竭力阻撓旋俄人許華艦駛入尼古拉維克以避信風但不能覓得領港人俄官預先訓令各領港人不許爲華艦作工華艦祗得自由曲折聞入九月二十五日到尼古拉維克奉命勿再前進然該港轉瞬將冰凍外部乃與俄使交涉俄使答稱彼以俄國公使之資格須提出抗議外部知此言之意蓋謂彼並不反對華艦駛至俄屬黑龍江但在形式上不能不提出一種抗議外部遂命各艦前進十月二十五日卡爾密考夫將軍之砲隊即向華艦開砲據哈埠日人所辦北滿日報載此事謂華司令往見卡將軍與之情商謂艦中已無煤不能退回尼古拉維克請許其泊在哈巴洛司克附近卡氏答詞極無理謂無煤不足爲不退回之理由必須立即退回並謂汝如欲開戰俄兵當取相當行動云云以後情形如何不得而知惟可信各華艦已駛回尼古拉維克極爲狼狽兩方衝突情形以上已見一斑則天然發生一疑問曰俄國當局如果决計不欲華艦駛至黑龍江上游何以不於尼古拉維克即行阻其開行而乃俟其開行至哈巴洛司克後竟轟擊之乎從可知俄國亦並非眞不願允許華艦游行於該江面惟從前俄國自有其政策今於正式上不便公然允許但除正式抗議外亦未必願用武力阻止而默認華艦之進行然則砲擊者究爲何故則答之曰羅若諾夫將軍並不受沃木斯克政府之節制而大部分在日本勢力支配之下此人多知之者也日本不願中國有砲艦行駛於黑龍江以妨礙日本控制滿洲之計畫及將來與俄國締結將該江開放於日本商業之策略故設法破壞之現在北京外交界已知沃木斯克政府並未令羅若諾夫用武力阻止華艦通行於俄屬黑龍江不過曾令其抗議耳羅若諾夫之砲擊實爲違背沃木斯克政府之命令蓋羅氏因恃日本爲後援固時時反抗沃政府也自歐戰終後中俄兩國利害關係實其密切此時發生損害睦誼之事實爲不幸惟華人輿論僉謂此事係羅若諾夫一派人與日本勾結之結果彼等之目的蓋欲傾陷沃政府而使中俄發生惡感日本則得促進其大亞細亞之計畫也 
[改組後之北京學生會]  
　　北京學生聨合會改組後已於本月二十三日在北大理科第一敎室開全體大會首由主席某君發言略謂本日各校之代表到會者甚衆幾無一校缺席本會歡欣之至今日即爲我北京學生聨合會重行改組後第一次成立大會惟按本會章程原設有總務敎育出版實業促進體育五股由各校分别擔任但延遲至今尚未指定何種學校擔任以上之職務今日可用匿名投票法選舉擔任該項戰務之學校投票之結果總務股由北大興燕京共同擔任敎育股山中國大學擔任出版股由法文與俄文共同擔任實業促進股由高等工業擔任體育股由匯文中學擔任選舉旣定後復由主席發言路謂擔任五股之職務旣經衆代表選定後本會深望擔任五股之各學校對於每股之事務積極進行不遺餘力庶幾以逹本會最後之目的云云次由北大學生之代表方豪君報告日前六代表至外交敎育兩部質問福州日人擊斃學警市民等何以不從速提出抗議之情形報告畢復由衆代表議决一二日内該兩部如再無抗議之確訊則仍派上次之六代表前赴該兩部復行質問并决定卽日拍電致福州學生會詢問日人擊斃學警詳細情形以資質問時有所根據末由北大庶務股幹事某君報告五四運動以來所有聨合會之捐欵及出入之淸單報告完畢後復謂刻下本會之經濟頗感困難務望各代表回校後將本學期之常年經費（每人應繳二角）彚齊後交到本會以便周轉旋即散會 
[京華短簡]  
　　西藏問題自英國堅持界址以來交涉遂告停頓日前庫倫取消自治呈文到京聞政府已責成代理外交部務陳次長速爲籌備俾與英公使繼續談判其交涉要點係以外蒙爲例不能稍失主權 
　　美國參議院通過保留條件及否認和約關係極大昨政府有一要電拍致英美兩國駐使調查美上院通過情形及通過後各國之態度並詢及國際聨盟及和約上有無變動及影響統令從速報告俾便我國外交方針有所决定 
　　國務院外交部昨接吉林鮑督養電（二十二）云中東路公司復發命令禁止克倫斯基時代所發行之紙幣商民大爲恐慌僉以破産卽在目前已於本日急電傳道尹疆向霍爾瓦特爲最後之抗議此項公文本日業已送出特電奉聞 
　　湘督張敬堯停發敎育經費全省學界電京辭職茲聞國務院敎育部昨日會電張氏囑其設法維持原電略謂聞湘省公立各校敎員因經費無着全體辭職事關全省敎育希即設法維持並按月預籌專欵撥發各校以資接濟仍飭各校長召集員生照常授課是爲至要盼覆 
　　八年度預算曁路電郵航四政特别會計自新衆院議决移付參院後該院預算委員會業經開會兩次議决分科審查第一科審查歲入全部主任委員王學曾第二科審查財政外交敎育等部所管歲出各項經費主任委員羅鴻年第三科審查陸海軍内務等及蒙藏院所管各項經費主任委員汪聲玲第四科審查四政特别會計及交通司法農商等部所管經費自本星期一日起每日下午二時分科開會審查現第一科已經審查告竣第三科已將陸軍内務各經費審查完畢其第二第四兩科正在審查中大約下星期内卽須提出分科報告 
　　上星期六晚華北美國大學校友會在美代使丁家立博士宅内開冬季大會共到三百人代表五十美國大學半爲中國卒業生及其眷屬九時客至俱由葛領周詒春諸君招待九時半會長丹尼斯君主席邀丁博士演說美國實業情形約二十分鐘前淸華學校監督周詒春博士及杜威敎授演說中國之樂天派與厭世派及中美關係次舉來年職員會長爲周詒春副會長爲斯賓塞及裕通公司之尤昻二君通信書記爲協和醫學校之牛惠森君記錄書記爲靑年會之加也爾斯君會計爲友華銀行之錢君葛領君提議爲增進美人對華之觀念起見醵資供一美國學生在華游歷二三年學習華語研究民情風俗以其所得歸饗國人藉以鞏固二國之感情多數贊成請新會長派人調查辦理旋開跳舞茶話會興盡而散 
[旅京湘人請撤張敬堯]  
　　張敬堯督湘以來種種舉措悉不理於衆口政府近來所接京外攻擊張之文電積幾盈尺日前旅京湘紳范源濂等亦羅列張氏罪狀呈請速予撤懲聞已由公府發交國務院併案核辦原呈内容如次竊湘省自民國成立以來無年不經事變無歲不被兵災忽戰忽和時南時北地當衝要而疲敝已深國號共和而痛苦獨甚上年四月督軍張敬堯蒞湘以後則更人人有剥膚之戚口口皆疾首之時官吏則豺虎成羣軍隊則虺蛇滿地淫掠非上兵士焚刼及於荒村政令紛更挾詐欺以行取財之術金融枯竭藉操縱以圖攘利之私押礦押湖竟傾公産以圖回扣運鹽運米動思官辦以刦商財以其貪黷之心濟以暴愎之性院部詰責則狡辯兇爭人民呼籲則威禁鈎陷圖避無地投訴無門局外觀察但知敎育輟歇實業摧廢人民流散市井蕭條爲湘省不忍覩之現象不知無形敲剥非法營謀猶多方以煎垂盡之災黎百計以促殘餘之生計有業皆破無家不傾人如牢囚手足梏而精神亦萎病如癆瘵軀殻存而精血已空水深火熱不足形其禍害之深飲泣吞聲不足喻其情形之慘源廉等同隸湘籍飽經亂離或避難都門或備員院部略知法紀詎敢妄議長官生際時艱豈復故爲苛責惟事至萬無可忍人至參　皆非則亦不敢放棄身家膜視桑梓苟安緘默轉壅上聞謹將張督在湘事實爲鈞座縷晰陳之一軍隊之擾害也南北戰爭湘爲燒點被兵日久受禍獨深刦殺焚燒以長岳爲最酷好淫擄掠以七師爲最兇萬口同辭千夫共指其各種擾害情形及年來經過事實雜見中外報紙紳民呈電及湘災紀略醴陵兵燹紀略寳慶兵燹紀　攸縣兵禍紀實湖南月刊各盡其殺戮之慘駢尸闔宅習爲故常臠割抽腸出之兒戲其姦淫之烈逼夫勒婦强令獻其女妻老婦雛娃不能免於姦斃其刦掠之酷全村如洗掘地以搜窖藏比户皆空登塜以求殮貨言之心惻聞之鼻酸現在停戰雖日多時兵禍實猶未艾淫掠已成爲習慣剽刦常見於省門無端戒嚴濫捕平民　肆虐藉詞剿匪輙俘良善以邀功殺氣彌漫淫威警慄死者長已骸骨積如門邱存者自危生命皆無把握强悍逼爲盜匪自懦轉爲流亡皆張督軍隊擾害之所致也夫駐湘北軍多矣馮玉祥所部軍隊不聞如此披猖吳佩孚所駐地方不聞如此縻爛軍律不嚴咎在主　官兵肆擾辱及中央此張督之急應撤懲者一一法令之蔑棄也造幣分廠向隸中央銀行監督向歸部派張督隸之軍署　其爲財用機關非此不足以供漁獵也礦　總局總握礦權榷運總局總攬鹽稅張督畀之私人以其爲財源　出非此不足以便取携也自張督蒞湘以來非經張督保薦中央不　任　一官凡屬院部令　張督未嘗遵辦一事其玩視政府蔑棄法令之心久已昭然若揭故軍民分治久經明令通行省長兼職各督多請另簡而張督依然盤踞一意把持悍愎情形更爲顯見至烟禁森嚴事關條約全國官吏誰不懔遵而張督則自身嗜奸旣深屬僚吸食尤衆軍人售賣鴉片烟館遍於省城近更密諭長沙知事傳集大賢淸泰錦繡尊陽各鎭諷令種烟與會人員言之　鑿弁髦江紀至於極端其他細故更　毛鑒此張督之急應掛換者二一金融之摧剥也湘省財政本經年不能解决之問題湘省紙幣亦經年未能換救之弊政然整理財政不能營運以刦民財救濟紙幣不能操縱以漁私利此人所共知者也現在湘省紙幣旣已絶跡現金又屬奇荒人民交易　易由之資而百業坐廢流動資財被無形之刼而　户傾家地瘠官肥民窮財盡日就枯槁無術生存經過事實可得而言張督蒞湘之初紙幣流通爲並頗鉅湖南銀行銀兩票約一千一百餘萬兩湖南銀行銀元票約九百餘萬元湖南銀行銅元票約一萬一千萬串此皆湘省流動之　財湘民血汗之代價其時價格貶至六折五折暗中損失已多上年四月之後由十分之三四貶至百分之一二卒至概作廢紙一掃而空人民損失豈可數計然果辦理公平出入前白猶可甘心忍痛絶此禍根無如整頓幣制徒竊虚名濫用私人多方獵取始則利用湖南銀行已印未發已收未毁之紙幣以吸收現金繼則設立裕湘銀行强定價格操縱市面以弋取厚利稅課各項收入旣貶票價以折合銀元軍政各費支出復提高票價以折抵現貨反復盤剥獲利已豐及各種票幣均以高價盡數散之市面之後今年二月驟令人民將各舊票購買惠民彩票一律銷燬復將湖南銀行新票提高價值俾成輔幣其後惠民彩票中彩號數誑稱多數未經售出新票價格逐漸抑落卒同廢紙不值一錢誑騙等於奸商詐欺濟以官力於是湖南銀行鉅萬之新舊紙幣人民以現金取得者皆已委爲廢物而張以爲未足復令裕湘銀行續發銅元票三千餘萬串銀元票一千餘萬元以刮取現金其弟張敬湯更私設日新銀行互相呼應朋比爲奸湘省脂膏索然盡矣此外如礦務局迭收價欵飽入私囊而礦廠之停辦仍多造幣廠日鑄銅元運漢售銷而市面之錢荒轉甚張督因此暴富屬官各擁多金黷貨殃民罪難悉數此張督之急應撤懲者三一公産之售押也湘省紗廠係屬地方公産機械房屋皆湖南銀行撥欵購置約近二百萬元民國六年華實公司集合商股訂約承辦官商互相維持早已具有成案張督見其有利可攫始則鈎致鄂商李子雲議定售賣嗣經湘人反對李商自請取銷繼又售與軍署副官高庶熙托名大興公司標買得價一百五十五萬元其黑幕不言而喻此外大如沅江院田一萬二千餘畝售價二十萬元小如省城道門口菜場售價二萬元湖南銀行所有省城各處房産以及所值有限之湘吉輪船南學會書籍均經售賣凈盡近更招致英商葛蘭特議以湖南全省礦權押售歛賄事同具有全文各報早經揭載事爲農商部所聞嚴電詰責始行停頓跡其專横貪鄙行爲直以湖南爲張督個人私産任意變賣攫取金錢豈復知有國家豈復知有民命此張督之急應撤懲者四一鹽法之破壞也湘岸鹽法按引行鹽商人以千萬之資金得特許之專賣歷時久遠無敢變更張督以爲有利可圖百計破壞始則與湘省商人爭運蘆鹽計不得逞遂婪索報效數十萬以疲商力繼則於山東河東一帶販私入湘及被發覺復攫取變價十萬以入私囊衡永寳本淮南引岸也張督誤以爲粤岸至請借運蘆鹽以圖專銷運鹽引數乃久定舊制也張督以爲事可自由至欲擅增新票以希大利衡永寳轉運處督辦爲其胞弟载收運費每包常多至四元榷運局長歷任皆其私人擅加規費每包亦多至五元勒索繁苛鹽價同漲正引阻遏鄰私充斥鹽荒省分轉致滯銷鹽稅短收約近千萬近更擅自提用鹽稅二百餘萬受責外人藐抗院部病民病國貽害無窮此張督之急應撤懲者五一商民之勒逼也張督入湘一切供應勒由商會承辦一年以來供給約近百萬前後勒逼鹽商報效費二十萬借墊銀元十萬小借欵二十萬復以八年公債勒令商會抵押四十餘萬或係商民血本或經挨户募捐涓滴皆屬民財勒脅輒憑兵力近又假托運米盈餘彌補欠餉之說朦蔽中央弛放米禁令行各縣勒派購米每縣自七萬石至五萬石三萬石不等各縣無從措辦或搜括常平倉榖以應需求或按畝徵收特捐以資彌補艱難困苦匪可言宣至軍官軍士之勒買百物强佔民居商店略爲猶豫即威以捕拏人民或有請注輒斥爲誣衊猶其事之小焉者也暴力所憑何求不得苛政之猛行哭無從此張督之急應撤懲者六以上各節皆其犖犖大端事事皆有證憑言之皆有來歷無時不枉法無事不婪贓萬民皆痛而圖利之心未已百政不舉而歛財之術日工以致宛轉殘黎無復人氣駢閭比户惟聞哭聲猶復怙惡不悛飾非拒諫報紙揭其劣跡動諉爲南軍造謡紳耆貢以讜言輒指爲湘人攻擊不顧國體甘貽指摘於外人不惜聲名寗受唾駡於天下甚至自發公電强托辯護於士紳憑藉積威强迫人民以諛頌其殃民事實骫法行爲都中人士時常引爲談資當軸鉅公莫不聞之歎息徒以相忍爲國輒謂易置需時不知政府多一日之優容湘人增一日之痛苦其禍旣爲古今中外所未有其人實爲人情法理所難容用此縷陳實跡不敢稍涉虚詞鈞座苟以湘省爲中華民國之土地湘人爲中華民國之人民則請先去禍湘之人更施福湘之政豈惟立伸國紀亦免貽笑鄰邦至於擇賢任能權在政府絶無湘人治湘之念惟有避死求生之心迫切上呈伏惟鈞鑒 
[交通部之培養人材計劃]  
　　交通部近爲培養路電郵航四項人才起見特於部中設置練習員五十人并對部轄各局所人員凡願自費出洋學習上述四項者均予優待業經妥訂規則通行遵照茲分錄如下（甲）練習員練習規則（第一條）本部爲造就交通四政通用人才起見就具有左列資格人員遴選派充爲練習員（一）本部直轄各學校專科畢業後成績在優等以上者（二）國内外專門以上學校有關路郵電船各學科畢業成績在優等以上者（第二條）選派練習員須先由參事廳育才科審訂其資格（第三條）練習員以五十人爲額（第四條）練習 
 
 

Page 7

 
 
員以滿二年爲試用期間（第五條）試用練習員以所屬主管長官爲指導員（第六條）試用期滿由主管長官考核呈請銷去試用字樣得任相當差缺（第七條）練習員叙給津貼另行規定（第八條）練習員應遵守官吏服務令（第九條）郵電學校優等以上畢業調部辦事之電生除仍適用關於電生各項規章外其在調部辦事期間内得受與練習員同等之待遇（乙）直轄各局所人員呈請自費出洋規則（一）凡直轄各局所人員呈請自費出洋留學或實習依照廳司分科第七條第三十四條由總務廳育才科會商主管之司分别准駁俾歸一律（一）呈請自費留學或實習須曾在本部直轄各學校及其他專門以上學校有關路郵軍航各專科畢業並嫻外國語文一種以上者（一）凡呈請自費出洋須由部行知各該局所查取其資歷其自行呈部請願者並行局查詢派往留學於事務有無窒礙以憑辦理（一）在核准自費出洋留學及實習期内均不開底缺或原差並仍照給原薪津其原領薪津在百一十元以上者得减成發給之仍以百二十元爲最小限度（一）自費出洋一切費用均由本人自備本部及直轄各局所並不發給並須取具保證書呈部備案（一）關於自費出洋留學及實習一切管理事宜均比照本部派往外國修學實習章程及各學校留學實習規則辦理 
[濱江通訊（鴻）]  
　　護路軍將派副司令 
　　金票亦爲商家側目 
　　東省護路軍自改組以來辦理尚稱完善惟哈滿司令耿玉田爲江省軍隊前此統一名稱且極困難其不能俯首聽命總司令部之指揮也固意中事故往往發生牴牾之事護路軍關係外交綦重且鉅俄沃政府消息旣惡劣海參崴又時以警報聞處置苟一不當即將予人以隙而貽莫大之害矧復於同一機關之内精神不能貫注設施不能一致乎此次三省會議張使以擴張勢力爲根本問題觀於獨攬金融改組軍隊各議案其雄心已可概見即於護路軍事宜亦極思有以統轄之聞孫黑督曾進言張使謂護路軍隊關乎兩省黑與吉終處客軍地位難免有不受節制之事發生若得大帥簡派賢能爲總司令部之副司令代鮑總司令行使職權則誰復敢不維命是從張深然之乃有添設副司令（總司令部規定本有總參謀長無副司令）卽以奉軍鄭榮庭旅長充任之議業得鮑貴卿氏同意并聞鄭旅長原差已經開去日内即將正式發表矣 
　　哈埠羗毒彌漫迭見前報商家咸以羗貼無信用遂有主張改易金票爲本位者我當局於金融問題毫無整理及救濟辦法因之金票勢力日見擴張而朝鮮銀行新發行之票額逹二千萬以上此爲張使所不及慮者也日者以金價低落金票隨之轉移據商業家云三日前金票兩元三角半可兌大泮一元前日則落至二元五角昨日竟又落至兩元七角故凡存有金票者莫不大起恐慌云 
[湘省之學欵問題]  
　　爭還鹽捐之開始 
　　湘省公私立各校校長徐光模陳建中曾寳蓀馬鬯馥胡元倓等二十餘人以湘省學欵支絀迭次發生風潮幾至各校停閉即如最近敎員全體罷課亦由經費無着之故現在五六兩月經費業已發出卽前經湘人决定墊充敎育費之湘路米鹽公股息金亦不久可發（約共京鈔十三萬餘元折合現洋六萬元之譜）就目下面論自可活動一時然未指定的欵專恃政府之東挪西湊仍非長久之圖於是公同議决不若將前此湘人所捐之鹽欵永遠撥充湘省敎育費昨已聨銜具呈省長請予咨部照辦原呈如下竊湘省迭遭兵燹庫帑空虚軍政各費苦難支持以致學欵無着公私各校均有停頓之虞雖蒙鈞署維持陸續譯撥而積欠過多在鈞署已費躊躇在各校仍以杯水車薪難於周轉自非籌撥的欵畫作永久經費不足垂久遠而策進行查湘省在前淸時曾捐有鹽欵其用途原分六項一學費二公益捐三鐵路捐四備荒五善舉六旅京學費捐雖分六項學費實估二項他如公益慈善兩項當今之急尤莫貴於敎育鐵路一項收歸國有無須民捐湘省水旱之災近來多偏於一隅甲地縱欠收成仍可移乙地之豐盈以貲救濟備荒之舉仍可緩行鹽捐一項即全數撥爲敎育經費湘省人士當表贊同但於民國四年中央因抵借外債全數收歸中央迭經沈前巡按使及譚前省長電財政部力爭此種捐欵實與國家稅不同若收歸國有與人民加捐之用意不符五年十一月財政部有覆譚前省長寒電允撥六十六萬五千元且聲明由湘榷局於中央應解欵内撥抵不敷之數再由中央專欵湊抵足數等語自譚前省長去職後湘政迭變中央因未撥還湘民亦未籌及若蒙鈞署援案電咨財政部自本預算年度起將此欵定案永撥作湘省各校經費並咨敎育部備案無論中央財政如何困難想此數十萬之欵尚不難撥還且以應還湘省者撥充湘省敎育經費於名亦正於理亦合鈞署可永免籌墊之煩學校實收安全之效一舉而數善備焉理合答詞恭懇電咨財政部將應撥還湘省鹽捐六十六萬五千元自本預算年度起永撥作湘省各校經費並懇咨敎育部備案各緣由備文呈請鑒核施行 
[福州大交涉之續聞]  
　　福州事件發生後市民大憤借省議會開會時不期而集者五千餘人當場議决四條由各界請代表晋謁李厚基要求一一照辦李允即轉電中央辦理惟自十六日肇事後尚有日本籍民到處挑釁追擊學生經王交涉員向日領交涉略謂准省會警察廳函開以准貴特派員電以日本森浩領事稱大橋頭案發生後在閩日本人應由中國官廳完全負責等語查在閩日本人及籍民如果在外無不法行爲中國官廳自應完全負責惟十七日上午尚有日本籍民陳海龍蔡阿哥等在南台瀛洲道地方持槍追擊學生迨逃入郵政局始免當經電逹貴署在案十八日上午又有不識姓名籍民在南台台江汛地方用手棍追擊師範學生王衍幸逃未受傷害似此任意挑釁設人民激動公憤本廳實難負保護全責究竟日本總領事能否取締該籍民請煩迅卽照會日領明白答覆等因前來查保護僑居福州口之貴國人民疉經本特派員轉逹貴領事查照惟現尚有籍民等手持兇械追趕學生似此行爲勢必至激成事變貴領事當負其責云云是此案之風波一時尚難平息也茲錄閩報所載學生警民被傷之調查如下 
　　劉開祥馬江藝術學校學生（因母病上街購藥）臂膀鐵器傷兩處肌裂筋折右大腿被槍彈斜貫而入脛骨折斷傷成廢疾楊尚慈育德學校敎員左腿被刀刺傷肌肉開裂頭顱胸背各受木器傷一塊膚色腫紫黄玉蒼靑年會學生右臂右肩甲各受鐵器傷一塊手腕刀傷肉裂左脚臁跌傷輪骨内陷劉鍾植靑年會學生右臂木器傷一塊右肘鐵器傷一塊左顴木器傷一塊左肋下鐵器傷一塊右脅部鐵器傷一塊左背肋木器接連三傷凝血浮腫肌肉開裂脊背鐵器傷一塊傷痕斜拖於下五寸許按該生體無完膚鱗傷疉疉顯有多人同時下手鄭起灝靑年會學生頭顱偏右木器傷一塊右額下與耳接連處爲鐵器所拖擊傷痕靑紫作雨直線形朱伊才吉庇巷協興柴把店東胞弟兼管安泰橋市場魚貨商右背肋被鎗彈貫入從前胸部洞穿而出按格入口五分出口五分陳漢璋警察第四署巡警因救護學生額角太陽穴木器傷一塊肉裂左背肋脊木器傷各一塊右臀膊鐵器傷一塊鄭孝謙靑年會學生左眉下鐵器傷一塊左背肋木器傷一塊左臀及膀木器接連兩傷肌肉破裂右臂木器傷一塊高汝安江蘇籍武裝警察木鐵器傷多處陳金鈿淸鄕辦事處差弁左背肋木器傷一塊右脅下鐵器刺入傷一塊左胯木器傷一塊右臂木器傷一塊左右脚及臁輪各受鐵器傷一塊腿骨並有傷損史孝亮保安隊警兵左頭顱木器傷一處皮肉破裂斜長三分左乳下中槍一處彈子穿入胸部經西醫取出接連左乳下肋部中槍一處入口圓形二分半彈子亦經醫生取出右乳下將及肋部之中心中彈一處入口二分中此彈捲入内胸西醫檢覓不得現人事不省一息奄奄胸漲腫高出 
[贛人反對弛禁之大遊行]  
　　江西學生聨合會及各界聨合會爲米禁事開會議决於今日（二十三）游行示威並赴軍民兩署及財廳請願勿弛米禁先在公共體育場集合於午後一時出發由各界聨合會推程蘭湘爲主席宣布本日反對米榖弛禁四種理由畢即推定程蘭湘錢志銘余鶴年劉野樵四人爲各界聨合會代表與學生會代表王圭第一師範傳競仁農業專門劉人龍心遠中學陳競進大同中學李鴻振公立法政鄧必興第二中學陳品珍第一中學姚維舜豫章監獄桂引吉高陞巷法政郭偉烈豫章法政陳克鎔靑年會英文學校桂林芳贛省中學高翼超檢騐傳習所吳斯圯女子公學盧惠芳義務女學金士珏匡秀女學程其讓育德蒙養園等準備出發前用白旗兩面上書（維持民食共同請願）字樣女學生最前男學生次之各界聨合會之會員又次之約八九百人由百花洲出府學前繞洗馬池大街抵西轅門督署守衛因未悉來由卽向前阻止請暫駐隊一面由傳逹出問事由始由各代表出名刺聲稱請見督軍時男女學生等均在西轅門守候洗馬池一帶交通爲之阻塞請願人在外駐候良久始由傳逹傳語謂人數太多可推數人進見遂由程蘭湘等進見由參謀長出署向請願人宣布督軍之意談話多時最後由余等請參謀長表示辦法參謀長謂候决定辦法再行宣告諸君亦可從長研究言畢即鞠躬而退各代表仍未得要領遂整隊向省長公署而去至屏翰樓駐隊即由代表等將名刺交衛兵長傳遞戚省長立即親出至交涉處與各代表會話省長表示簡單意思三種（一）服從多數眞正民意（二）决不聽少數米商片面之請求（三）官廳决不令本省發生閙米荒之事各代表及請願諸人聞此均極滿意又以口頭談話恐無憑證請省長將上項意思出一佈告嚴禁米商偷運戚省長允令財政廳佈告嚴禁米商對此問題未解决以前不准偷運出口違則嚴究各代表遂鞠躬而退到財政廳時楊廳長即在大花廳接見謂官廳對於米榖弛禁問題現在並未决定辦法諸位此來又有何事當由余某說明來意又云近日外間暄傳米商偷運出口曾經呈明省長頃承省長面諭謂已令行貴廳嚴密稽查究未知若何楊廳長云本廳確奉有省長令在湖口龍開河設立稽查所本廳業已令不游總巡會同辦理本廳可擔保此問題未解决前决不能令有一擔米榖出口諸位若不放心明天即將公文及章程用本廳名義送各報登載衆云旣官廳具此决心可請頒發佈告張貼俾安人心楊云實際已辦何惜此一道表面文章當即依允照辦各代表即興辭而出當將在内談話結果報告大衆乃整隊而返 
[九江近事]  
　　前傳李純派鈕傳善來贛與陳督有所接洽現鈕氏已於昨日乘江永輪抵潯據言西南贛軍彭承旺所部與贛邊中央防軍相距僅三四里日前彭司令以餉項支絀電請陳督接濟陳督旋電當道請示辦法彼此來實係解决此項問題云云今日鈕氏已乘車晉省矣 
　　南昌學生聨合會派代表傅某各界聨合會派代表錢某來潯與九江學生聨合會籌商協力反對弛米禁事當由九江學生聨合會俞會長向各公團接洽僉以民食關係民生斷不能不抵死力爭爲南昌各公團後盾現聞已有六七公團聨名呈請軍民兩長顧全民命勿許弛禁惟商會爲米商把持故未加入 
　　九江國貨維持會昨假第一舞臺開秋季職員大會其重要職員均有長篇演說聞者頗爲感動 
　　九江商會新築房屋刻已落成不日卽將遷入各機關各團體均紛紛致贈禮物以申慶賀 
[蘇議員又提俞紀琦查辦案]  
　　江蘇金陵道尹俞紀琦前被省議員張福增提出彈劾案現又有議員王發蒙提議查辦將張案加以修正其文如下查金陵道尹俞紀琦縱情溺職納賄攬權張議員福增已提出查辦案矣惟所舉事實尚未詳盡且有局長廠長所長等不顧廉恥之趨奉若不嚴行澈究何以肅官箴而儆官邪茲將該道尹應查辦之點一一詳舉之㈠越職攬權國家設官各有專責該道尹職守所在自應兢兢從政乃以道尹之缺爲閑曹竟干涉省署之事其彰明較著者省署案牘之行與否非有該道尹簽押不得發生效力查閱省署卷宗當可瞭然此應查辦者一㈡納妓作妾該道尹以幕僚而升任今職論官階則簡任職也論職守一道之表率也宜如何潔已奉公以身作則乃該道尹不畏人言悍然不顧竟於今歲夏節後强迫誘納本城之釣魚巷妓女樊小桂子爲妾始則住居下關爲掩人耳目之計繼則目明張膽遷回公館近聞又畏人言送至下關於戰守所在之地强納妓女作妾實屬有玷官箴此應查辦者二㈢賄賂公行該道尹政以賄成盡人知之茲舉其最著者如六合稅所所長朱錫嘏送洋三千元爲之運動寗省鐵路局長李文濱以一千八百元買汽車贈送爲之運動招待議和代表之差此直接之受賄也下關商埠局長劉思鑑前電燈廠長貝祖善上海稅所所長陳超衡灣邵稅所所長祝燮臣共出洋五千元代出買納樊妓之費此間接之受賄也逐一查問不難水落石出此應查辦者三㈣吸食鴉片吸食鴉片律有專條該道尹知法犯法於公署内公開烟燈肆意吸食吞雲吐霧一榻横陳乃至此風一開率多效尤警廳不便過問知事莫敢誰何不獨有敗官常抑且破壞烟政調騐該員眞相自露此應查辦者四㈤植黨營私江蘇六十縣除贛榆等數縣其餘五十餘縣之二科及科員半由該道尹交條任用非其門生即其親戚知中畏其勢力不得不仰承意旨爲取悅地步派員澈查當知底藴此應查辦者五以上種種除該道尹之違法自應撤究外其餘如朱錫嘏李文濱劉思鑑貝祖善陳超衡祝燮臣等身爲官吏乃行此無廉恥之事當亦在併案查辦之列是否有當敬候公决 
[南京快信]  
　　省議會昨接開第二次大會到七十八人不足法定人數未能開議 
　　省議員王詠梅提議咨請飭縣籌設貧民工場案王鴻飛提議速濬白茆河南段案凌恩錫提議咨省署通飭各縣知事愼委警佐區長不得輕易更調案蔡鈞樞提議禁止現銀出口維持金融案即列議程付會討論 
　　第六師曁第一二三混成補充旅連日演習野戰定今日（二十七）在通西門外舉和秋操李督上午九時親往檢閱齊師長陪同李督駐總監部司令台宮旅長任總司令張旅長李旅長黄旅長任各軍總指揮 
　　李厚基派李景泌赴京報告日人槍傷學警案 
　　蘇新國會議員蔣士杰葛夢樸等准今日北上 
　　鎭江關監督冒廣生因泰縣交涉案昨日來省禀謁軍民兩長請示辦法 
　　江蘇警察傳習所第二班學員連日考試畢業日内可以竣事定十二月一日舉行畢業禮式函請各界到校觀禮 
[杭州快信]  
　　全國靑年會幹事團今日休會准明晨早車離杭由總幹事余日章君通知全體是日下午六時在滬一品香讌會預備分道旋里 
　　杭州殖邊銀行擱淺後其人欠欠人各項及鈔票等均待淸理聞議由財政廳長銀行監理官商會會長會同各銀行主在公推監理兩赴行淸理以資結束 
　　省議員阮性存提出籌設公立工業學校辦法修正案黄尚等提出查辦瑞安縣立中校校長胡演元放縱學生擾害地方案柳景元等提出西湖設劉文成公專祠案將付大會公决 
　　蔣運使今日由滬旋省晚間柬請省議員四十人（俱澄廬俱樂部人物）在署飲讌有所商榷 
　　杭關監督沈爾昌前日因公乘夜車赴滬 
　　軍官裘紹高紹基互控案昨開軍法會審自上午十時開庭至下午五時止并提僕婦倪陳氏錢蔡氏婢女寳琴詳細研究後即分别發押聞此案裘紹將不免受誣告處分 
　　齊省長訓令敎育廳文云查近有浙江新潮報紙所刊論說類多言不成理而非孝一篇尤於我國國民道德之由來及與國家存立之關係並未加以研究徒撫拾一二新名詞肆口妄談實屬謬妄查該報載通訊處爲浙江第一師範學校黄宗正以研究國民敎育之師範學校而有此主張蔑棄國民道德之印刷品更堪駭詫究竟此項報紙該校何人主持現在該校辦理如何合行令仰該廳於文到三日内即行切實查明核辦具覆以憑察奪母延切切 
地方通信 
[松江]  
　　女校開會籌欵景賢女校學生會因創辦義務學校尚無的欵擬於古曆十月二十一日起開游藝會三日佐以音樂新劇印劵三千紙售得劵資即作義務學校開辦費該校原定計劃本擬於演劇之外另於夜間增演影戲嗣因校董蔡叔明等之勸告遂將原議打消 
　　籌備分等運動松邑公共體育塲定十二月十四日起舉行分等運動業將得奬資格分别函知各校並令各校於期前十日報到以便編配節序運動等級按照體重分爲上中下三等運動交序先儘遠地學校女校運動則更在男校之後云 
　　童子軍野操記縣立第一高等之獅虎豹童子軍三隊昨至横雲山小赤壁等處練　野操計分三隊爲兩部一部先往山前後設立各種符號然後匿藏他處他一部則辨别符號踵往搜尋繼復分立兩山巓互以旗語間答雖相距在三里以外而傳遞意思確能無訛云 
[蘇州]  
　　一師秋季運動會蘇城三元坊省立第一師範學校現定於本月二十七二十八兩日舉行秋季運動會第一日爲團體運動在校内舉行第二日爲田徑比賽地址假王廢基公共體育場業已遍發入塲劵并柬邀各界蒞塲參觀 
　　菸業重訂行規吳縣江陰無錫武進吳江崑山宜興常熟等八縣菸業因本年菸葉收成不佳更兼作場儒用各項材料工良無一不昂特於日前公同議决所有各種菸滌每斤漲價洋四分十兩以上客烟每包漲價洋二分門市各菸每兩漲價錢四文足秤十六兩定舊曆十月初一日一律實行不得預先定貨貶價濫售倘有違背規章一經察出公議重罰 
　　勸認電燈股份道養市民公社近因商會函請代招電燈股份特於本月二十六日開全體大會首由副社長孔綬之宣佈開會宗旨討論良久王蓮生擔任股份二千元徐秋軒二千元沈東璋一千元其餘亦陸續認定共約八九千元聞該社日内尚須派員赴道養範圍各商號勸認後再將總數函復商會 
[鎭江]  
　　着手調查户口丹徒縣張知事奉令調查户口特邀集城鄕各紳董開會議定自陰曆十月初十日起爲各市鄕開始調查之期限一個月内完竣並委任各市鄕董事爲主任調查員各村長族長爲分任調查員限期辦理一面令行城鄕各警區協同認眞調查以昭核實 
　　金賤影響典業鎭市前昨兩日各銀樓門售飾金開價二十四元而首受其影響者厥維典當各典秋間當入飾金作價三十餘元再加利率各當户斷無取贖之理暗中虧耗爲數不資刻下各典當雖規定每兩十餘元然照近日滬上大條市價已在二十元以内遥計前途殊屬異常危險云 
[揚州]  
　　令催掣運圩鹽鹽務署前爲整頓鹽稅收入釐訂淮鹽新章並加重出場稅嗣鄂湘西皖四岸運商以新章不堪擔負舉代表進京請緩舉行未准遂相約於十一月一日停止掣運以示决心昨日淮運使奉鹽署令凡在十一月一日以前所定之鹽一律仍照舊章掣運至新稅俟磋商後再定實行云云運署特轉知各商從速掣運圩鹽以備岸銷未知各運商將如何表示也 
[安慶]  
　　籌設公立職業學校皖紳阮强等以自歐戰以來世界敎育思潮莫不趨重職業皖居長江之衝尤以蕪湖爲中心點擬就該埠創設公立職業學校以金木棉三科爲主體約需開辦費三萬餘元現已籌募一萬六千元不敷之數擬請公家補助以資提倡刻已呈山省長令飭財政廳核議具復矣 
　　染織廠改組皖省染織廠自開辦以來毫無成效年來紗價陟漲數倍致該廠大受虧折不敷支頃經省議會議决改照營業辦法自　年度爲始所有經臨各費一律停支惟加一次基本金一萬元俾資周轉而維實業 
[嘉興]  
　　漆業罷工已解决嘉興漆業工人日前要求各作主每工加足大洋二角二分因未逹目逹全體罷工等情已誌報端茲悉該項工資已經人調停每工給錢二百二十文銅元仍照八文計算業已雙方允洽故名工人已於昨日起照常工作矣 
　　各界聨合會紀事嘉興各界聨合會曾推定幹事籌備進行曾在商會一再開會提議進行事項以期從速成立現悉誠會又於日昨召集各界在商會開會共到三十餘人當推定顧紹鏞爲臨時主席報告開會宗旨並由葛敬庚袁柏樵顧紹鈞等相繼演說旋又增推夏文呆陳知禮葛敬庚徐劍緣袁柏樵陸費　等八人爲幹事并决定下星期日　幹事會提議一切其成立大會日期亦擬於此時决定之 
　　基督敎交際社二次宴會嘉興基督敎交際社於二十六日晚六時柬邀敎育界舉行第二次宴會到會者爲縣署敎育科科長徐肖石視學員葉志翔第二中學校校長計仰先第二師範校長管綫白學界田毓夫沈次臯諸君席次由西幹事花第生君演講該社宗旨及組織法大概次由中幹事毛逵孫君提議（一）組織該社各界董事部常推計　先田毓夫二君爲該社敎育界董事（一）組織各校聨合演說曾凡分甲乙一組中學部爲甲組高小部爲乙組其詳細辦法再由該社定期通告各校會議（一）組織各校敎職員英文查經班由美國科倫比亞大學師範科碩士現任秀州中學校校長竇維思君任之如有十人以上當可開設成班旋即賓主盡歡而散 
[杭州]  
　　新任英領事抵杭新任駐杭英領事馬爾宅君於二十五日蒞杭接事前任領事寳述德君即於翌日乘坐早車赴滬預備搭輪回國矣 
　　國務院覆係宋卿等電杭州齊省長鑒　據浙省議會議員孫宋卿等電般國人急望自治而内部籌設講習所之規定程序計需二年請　銷規程並擬定細則從速公布等語即經函部核辦茲准復稱查自治法施行規則曁該法所定各項規則前經咨商法制局會同擬訂一俟完竣　當呈請公布再行依照縣自治法第六十九條規定施行日期及區域次第實施此係依法籌備必經之程序業於九月十九日通行在案至部設自治模範講習所爲儲備人才起見與施行自治日期不能並爲一談原電係屬誤會請查照轉行等因特逹查照院敬印　　油紙司務定期開工油紙司務要求加價罷工已經半月爲首之孫寳才戚阿見兩人均被警廳拘禁王三麻子逃往上海二十三夜警廳將在押行首張換文交保開釋着令尅日開工張行首於二十四五兩日連邀坊主及衆司務會商坊主方而頗屬讓步原定之六　以上加工一成乃减爲擔紙四元以上加一成敲紙五元以　　一成半上油六元以上加一成司務方面亦有允意不料　　孫寳才同坊工作之諸杏林者在二十四早赴拘留所探望孫寳才後連同阿德阿田阿生阿順藉口須開釋孫寳才方始開工竭力阻撓是以議無結果及二十六日由老輩司務方廣潮蔡鳳祺李廣堯范錦蘭四人發起邀集安分之衆司務在元壇弄口茶叙議定一律於二十七日開工其有不肯開工者悉聽其便衆司務中大都贊成於是立簿簽字計有一百餘人之多不肯開工之輩已由行首張煥文列名呈請警廳核辦矣 
　　全浙學生聨合會近訊全浙學生聨合會於本月二十一日在省城召集第二交委員會到者有杭州寗波嘉興紹興四處委員當議决本會週刊準於本月三十日出版内容分社論評壇譯述紀載專件本會紀事文藝新思潮隨感錄來件國貨調查日貨調查十二門唯經費一項頗形拮据因推定理事長陳中嶽君赴金衢嚴一帶催繳會費其路經各地如尚未將學生聨合會成立者并請陳君促成嗣以陳君現被杭州學生聨合會推爲出席全國各界聨合會代表亟須赴滬乃由陳君改委王家藩君代理茲悉王君已於今日由金華返杭聞所得結果甚爲圓滿附錄該會職員名單如下（理事會）理事長陳中嶽理事沈奇張智棠蔣景華湯善韓（評議會委員會）委員長王家藩委員徐麟書葛敬庚袁伯樵葉秉憲袁洪瑞 
[濟南]  
　　濟垣創辦電車路前財政廳長安茂寅電燈公司股東莊式如劉小航等以濟南一隅商務日益發逹並扼南北要道津浦膠濟兩鐵道坐客經過極夥商埠馬路亦陸續擴充而電車一項尚付闕如殊感不便爰聨絡各股東創設濟南電車公司劃定區域計分三段（一）自督署出普利門至緯十路（二）自省署出乾建門繞十王殿及大馬路至緯十路（三）自鎭署出南門經正覺寺街繞帮辦處至緯十路已將簡章地圖呈送市政公所及財政廳請爲咨部立案矣 
雜評一 
[湘省之學欵問題（默）]  
　　此次湘敎員之薪俸問題經全省敎育界之力奮爭而獲罷課風潮幸而轉機然此僅勉强敷衍一時而已湘敎育界經此一番苦痛感覺敎育費不確定之終不可恃於是乃有聨合呈請指撥鹽捐的欵爲學費之舉意蓋謂有此常欵可以一勞而永逸也殊不知前此湘敎育何嘗不規畫永久指定專欵準備擴充而有餘乃一經不愛惜敎育之武人任意挪用即可立時化爲烏有頓陷敎育界於危境故今日而欲維持湘敎育於穩固之地旣有敎育費尤須有保障此敎育費之機關即所謂敎育經費之獨立是也苟無此獨立機關爲之保障則一旦落於强權者之手仍將仰其鼻息而聽共支配則危險不仍如前哉此湘敎育界之所宜進而謀焉者也 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（卅四）小康家災後之度日（一） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[學生會電請各國主持公道]  
　　全國學生聨合會上海學生聨合會昨致北京各國公使電云北京美英法意駐華公使鑒日人無道在福州無故擊斃我國學生槍傷我國商民軍警事後又復派艦前往調兵登陸大捕學生似此行爲不獨故與敝國挑釁實屬有意擾亂世界和平乞轉電貴國政府主持公道不勝企盼中華民國學生聨合會總會上海學生聨合會同叩 
[旅滬福建學生會明日成立]  
　　旅滬閩省學生林和成得福州敎士消息云日兵登陸擒拿學生代表且排隊入城閩人大起恐慌林君憤公理之不存因組織旅滬福建學生會爲桑梓交涉後盾頃報名入會者已二百餘人聞該會以閩交涉緊急故不克待完全籌備將於本星期六下午在靑年會開成立大會並討論抵抗交涉辦法届時福建男女學生必能一體到會本地閩人並各界人士均可列席尚有福建男女學生未報名入會者可迅速將姓名學校住址開成一紙寄南洋公學林君收云 
　　秩序㈠向國旗行禮㈡指示福建地圖㈢讀開會宣言書㈣行宣誓禮㈤演說㈥討論交涉辦法㈦照相㈧來賓退㈨討論會章㈩選舉職員 
上海學生聨合會消息 
[評議部長通告]  
　　閩事日急日海軍已登陸入城本部特於本星期六午后二時召集緊急平議會討論對付方法届時務請出席評議部長何世楨啓十一月二十七日 
[致各分會函]  
　　日人在福州殺我學生傷我軍警我尚未提出交涉而彼已派兵登陸大捕學生似此行爲無異以朝鮮台灣視我苟不急圖補救淪亡之禍即在目前務希各分會會員於星期日全體出發演講并多印關於閩事之傳單分散以期喚醒人心事關國家存亡幸勿淡漠視之不勝企盼此啓上海學生聨合會啓 
[致成都快郵代電]  
　　成都熊督軍楊省長鑒重慶警察廳長鄭賢書私挪公欵販購日貨乃致槍傷學生此等舉動實屬不法請嚴加懲戒以儆效尤上海學生聨合會叩 
[致重慶快郵代電]  
　　川東學生聨合會鑒敬電悉鄭賢書甘步楊以德魏邦平之後塵私購日貨槍傷學生閱之憤慨已電川督軍省長嚴懲上海學生聨合會叩 
[全國各界聨會致許世英函]  
　　俊人先生大鑒報載君與天津義商馬焯禮合組華義銀行并於合同第七條中規定經董事會之議决得發行紙幣又受政府之委任得代理國庫事務云云閱之不勝驚駭君中國人而曾服官中國者也國權政治當所諗悉濫發紙幣是否有妨本國幣政代理國庫是否國家銀行之特權卽私立銀行且不得參與况中外合資者乎前交通銀行攘奪中國銀行紙幣發行權與代理國庫權以濫發濫借而演成停止兌現與國庫如洗之惡劇君曾當局於交部者得毋憬覺乎今利用官僚武人而不得又圖利用外商以淆亂我幣政豈必陷吾國經濟前途於不可救藥而後快耶中國何負於君君何苦如是之傾陷中國平旦捫心能無愧赧先生休矣望棄此約以贖前愆即頌公綏尚希爲國盡力全國各界聨合會啓二十七日 
[工商研究會之促和電]  
　　中華工商研究會昨因外交凶險通電南北請爲捐除意見一致對外電云北京大總統國務院廣東軍政府各總裁鈞鑒生民苦兵禍久矣不解南北所爭何事有何不可解之仇以歐洲頻年之大戰爭一旦且能釋嫌修好我乃操戈同室年復一年迄無寗日得毋中外人程度太不相侔乎子輿有言無敵國外患者國恒亡乃我處楚歌四面之中東事未决閩警又　自由派兵隨意登陸禁阻無效試問我國　復成何國家雙方皆有子孫亡國有何樂趣不圖仍復冥頑罔覺倘非别有懷抱安忍出此人則利用歐戰發展其商我乃自相殘賊之不遑坐失時機可爲痛哭者一歐仗旣歇人方競謀於和平席上增崇其國際地位我乃互相傾軋俾忌我者得以乘間肆讒卒至歷年喪失土地政權絲毫無補罔顧大局可爲痛哭者二和會閉幕人方利用商戰逞志東方以圖取償歐戰中經濟之損失我南北雙方應如何犧牲私人權利放開眼光而聚精會神以因應此世界潮流力圖自衛乃一誤竟至再誤忍心害理藉口政爭實即搗亂甘爲和用甘蹈滅亡統一無期則南北共和人已露其端倪將予分認四分五裂疇實爲之可爲痛哭者三天予良機而不知用人來勸告而不知覺曾謂不生不死之統一問題可在我雙方常此相持不决乎曾謂統一後中國遂可驟躋富强乎善後一切未可樂觀而國際上所蒙之影響尤有難言隐痛然能及今早謀統一固猶爲彼善於此所謂盡其在我成敗利鈍非可逆覩也興言及此不得不深相致憾於我雙方向之不能見微知著俾我風雨漂摇之中國早能奠於安全地位荏苒至今可爲痛哭者四本會爲工商研究機關溯自民國肇造於今八載年年稱兵所有附屬會中各工商歷年所受損失不知凡幾年常此南北分峙茫茫禹域尚何工商之可言據經各工商紛紛來會討論噉飯之策唯有籲雙方俯念我工界困苦顚連已逹極點毅然决然迅謀統一勿再與民宣戰使海内工商各界有急不暇擇之一日也迫切陳詞伏維矜諒臨電曷勝悚惶待命之至中華工商研究會叩沁 
[各路商界總聨合會消息]  
　　各路商界總聨合會昨晚開緊急會議各路董事報告各路商店於遞呈要求修改租界章程之日預備有所表示次由主席報告各路送到蓋印本總數次討論遞呈人數决定由全體會董乘摩托卡前往本擬星期六將公文送出嗣恐手續趕辦不及遂改定下星期一即陽曆十二月一號送至交涉公署聞全埠商店及各業團體已一律蓋有圖記隨文送繳云 
[東方飛行事業之前途]  
　　字林報略云東方飛行之前途早爲一般人士所注念今意飛機將在黄浦灘陳覽定可愈增興趣今日飛機公司互相競爭咸欲於世界大商埠之間建設飛機營業戰時飛機製造日新月異進步極佳製造家以爲商業亦將因之而有同樣之大發展故各國之所以爭先以其飛機紹介於遠國也意國逹倫齊哇氏由羅馬至東京之飛行計畫滬人現極注意之觀此次陳列之機即可知逹氏所擬由歐至亞之飛機梗概矣但此不過遠東飛行計畫之一英國之裴志式飛機已抵北京將成中國飛行隊之胎胚法國亦有以飛機郵寄通至東方之議此後竇比環球飛行之籌備或將實行上海當亦爲其遨游所及之地以目前言飛行營業之收效最良者首推倫敦巴黎之路線安然到者十居其九飛行前途由此可以推知第倫敦巴黎之商務情形實予飛行以特殊機會蓋英法兩都城之間名城巨邑皆以富開旅行者人數旣多資財又厚雖飛行之費甚爲昻貴然有餘力付之戰事之初飛機頗多危害殊不可恃今則不然意外事變日見其少長途之飛行其成效泰半繫於組織之疏密據飛行家意見組織旣善則餘事自易辦理今取逹倫齊哇氏所擬由羅馬至東京之長途飛行察之則其組織須得幾何經營亦可窺見姑以中國與日本言之關於飛行事之人員今已有多人行抵上海分赴飛機所擬飛過之處着手籌備上海幸有跑馬場兩所否則上海無降機場場須堅地面積須大以能容三百碼翺翔者方爲適宜若有五百碼則尤佳他處不易得此隙地勢必闢一新場僅即降機場一項計之所費已可觀矣不僅　也每降機場亦必置有修理飛機所需之必要器械以上海言意飛機聞有一架留於上海庶逹氏所乘之機損壞後尚有他機以代之也由此觀之遠東商務飛行之計畫需費甚巨除降機場停機所必需若干時日金錢方可設立外飛機價值尤不可不討論及之飛機一架約需英金六千鎊據戰時英員估計飛機飛行之壽命約一百小時故飛滿一百小時即須送廠重造但商業飛行異於戰爭飛行其壽命當可延至三百小時或至五百小時然亦耗費不小再駕駛人員之薪資煤油之代價亦復甚大查每一引擎一小時消耗煤油三十加倫若飛機有兩引擎則費油更多矣近有人建議設立東京上海香港瑪尼刺間之飛行郵寄此舉不難實行且頗安穩可恃但其重要問題即在經費一端耳專運郵件收入與支出能否相抵大堪疑問若兼載客則願出重價以圖一快者恐亦寥寥無幾是以東方飛行若不得政府津貼其能持久與否大有疑義焉 
[美國官商慶賀謝恩節]  
　　昨（星期四）爲美國感謝天恩之佳節該國駐滬官商多懸旗聚宴休息慶賀是日公共公廨早堂訊理刑事訟案輪應美副領事丁約兩君蒞廨陪審故預先照會關讞員諭令檢察處通知所屬各捕房昨日上午停解各案至民事訴訟係輪應英卓副領事堂期故仍照常審理 
[盲童學校將開游藝會]  
　　人生於世最可憫者爲殘疾中尤以盲目者爲最痛苦彼旣盲於目則起居行動均失其效力凡種種事物都不能謀幹一舉一動全由他人爲之指示其生活之難可以想見吾國盲目者到處皆有有人調查約有一百餘萬之多大抵爲人卜課推命作無謂之營業而求生存於世然蠅頭微利究屬有限恒見此輩游行街市與乞兒復何異西儒傅蘭雅博士深爲憫之爰於一九一一年在本埠北四川路創辦盲童學校專收中國盲童入校肄業中西名士咸樂助之惟時開辦伊始規模尚小傅蘭雅博士歸國後委其公子傅步蘭君管理全校事務遂由校中董事公推傅步蘭君爲堂長並推舉朱少屏爲副堂長由是校務日臻美備已在憶定盤路建築新校舍一府規模甚宏其造就諸生咸能識字作文工作各種美術物品層出不窮曾在各處開會陳列頗受各界贊美茲聞該校訂期十二月十三日下午三時假靑年會開游藝大會凡盲童所有種種敎育如文字工藝體操音樂等皆當演試並有西女士數人助奏音樂外人對於中國盲童尚如此熱心吾中國人豈可置若罔聞屆時吾國志士宜各前往參觀一新耳目入場劵計有兩種頭等一元二等半元靜安寺路五十一號寰球中國學生會四川路靑年會二馬路中國紅十字會等處均有寄售但座位無多購者須速遲恐售罄也 
[捷克音樂家將來滬]  
　　捷克音樂家彿來克斯密氏來逹開二少佐今年五月間曾在上海爲籌中國紅十字會經費一奏音樂深得滬人士之歡迎此次二君環游全球道經日本亦頗得彼邦人士之贊美茲二君又將來申聞斯密氏君曾畢業於伯蘭格音樂學校後復入維也納大學院與凡哇林敎授薛維克親炙一年歐戰起後斯君不復餘暇研求音樂旋被俘於北俄幸其技足以服人故卽釋出並聘任爲客高夫音樂敎授自俄事發生斯君又投身戎行與其良友來逹開君相遇今由海參威高等委員李家鰲介紹與江蘇特派交涉員楊小川擬在申奏樂二次云 
[最近日貨進口表]  
　　上海學生聨合會調查科稿 
賣號　船名　　來埠　貨色　　件數　　　價　　　值豐記　山城丸　馬崎　魚干　　五十八擔　一一六○元又　　又　　　横濱　又　　　七十擔　　　三○○元又　　八幡丸　神户　□□等　六十三擔　二八○○元又　　山城丸　横濱　魚干　　二十四擔七十斤　二八○元震泰　近江丸　大阪　手套　　一百打　　　一八○元又　　又　　　又　　化粧品　七百盒　　　二四○元又　　又　　　又　　玩具　　八百打　　　一一○元又　　又　　　又　　□□紙紐扣等　十件　七二○元大昌源山城丸　神户　鋸子　　二件　　　　　二八元 
[牙籤工塲之進行]  
　　前日（二十六）下午四時半上海學生聨合僵實業科委員與牙籤工場委員在事務所開聨席會議公推任矜蘋爲臨時主席俞百慶爲臨時書記先由主席報告前次聨席會議情形並詳述前日有李雲農至民生女學接洽情形略云李君持其友人之書書中大意謂可設法代辦機器云云報告畢請各委員發表意見遂議决重選職員繼陳詠聲因時間短促提議在投票之前推定檢票員四人投票後結果由檢票員報告各分會經多數同意遂推定孫道勝任矜蘋龔家豐韓守恒四君任君在投票前聲明放棄被選權利遂投票至七時散會結果下次發表 
[花邊營業之近訊]  
　　斐律纍絲（即結網花邊）爲江浙婦女手工生利最新巨大之出品年銷美洲約三四百萬金其産地以浦東無錫南通如臯等處爲最多杭嘉寗台次之最近魯省濟南及登萊附近間有製此據熟悉斯業者云結網花邊當歐戰激烈美國限制入口時最低售價每萬平方眼尚有四角餘（比較最高之價只有一半）歐戰終止美亦弛禁一般製造花邊之婦女以爲銷路日暢可以長得工作詎料現在反不如前其原因雖因美金暴跌但收買者從未間斷且日漸擴充但爲洋商作掮客者任意壓價佯作拒絶之狀而做花邊之鄕下人不明眞相折本求沽華商經營花邊者又無一有大資本之商店皆因銀根緊迫多數止收不能收積待沽任令壟斷殊爲可惜製造花邊之時間以秋冬兩季爲最宜因花邊銷塲以春季爲最盛也今操斯業蒙此影響多半畏縮不敢前進而依賴生活之婦女十數萬人尤有失業之歎頃已有人致函實業當道請爲通告各處曉諭花邊各業歐美不僅不止收買將來且更擴大購辦同業切勿折本出售自取虧耗此舉與婦女生計關係甚密想明白事理之人或不致再受其欺也 
[棉業商人之固結團體]  
　　中國棉業聨合會連日邀集各同業迭次會議勿入日商所組之取引所交易嗣又公議固結華人團體杜絶外人竊聽消息决定嗣後各會員所携之出入證必於每日來會各做交易時將證劵騐明簽字於簿記以憑查考而免外人混入私自察聽現此項辦法已實行矣 
[河南路商聨會募集特别捐]  
　　河南路商界聨合會成立最先内部團結甚固近又賃定寗波同鄕會樓上餘屋爲事務所自置議事所用桌椅等件又預備要求市民權表示意見之旗幟及會員職員徽章等件約計需特别費洋四百元左右前日職員常會時公同議决徵集特别捐一次各職員當場認定者爲裕昌洋貨號（會長）中華書局同益泰紙號（均副會長）宏大紙號（幹事長）楊慶和發記（幹事員）大豐紙號（評議員）各認洋十元仁壽軒紙號文華堂紙號（均幹事員）民國日報永昌泰五金號文明書局（均評議員）各認洋五元其餘各職員會員等亦將踴躍擔任云 
[報關公所全體大會紀]  
　　昨日（星期四）南北市報　公所開金　大會到者頗衆首由評議部報告開會宗旨係接得招商局咨稱奉海關諭令該局轉知報關行全體自西曆十二月一日起凡出口各貨報單須實行塡繕兩份到關等因曾經評議部開議因事關全體請衆討論對付云云當經各同業互相討論僉謂尚有關於轉運公所註册之報關業事同一律如果實行當先商諸同意始能表决衆意歛同决議先派代表向同業領袖磋商後再行對付云 
[正利銀行開幕紀]  
　　昨（二十七）爲正利銀行正式開幕之期到行參觀者有總商會會長朱葆三縣商會會長顧馨一及各會董又銀行同業宋漢章盛竹書倪　甫陳光甫錢新之李馥蓀陳正翔葛繩武江少峯錢業董事朱五棲盛筱珊王鞠如葉丹庭王伯勛及各錢莊經理等連其他各界來賓約五百餘人車馬盈門頗爲熱閙聞該行交易從前收入之存欵已有數十萬兩當日拆於各莊者計有六十餘萬兩云 
[華僑採辦國貨回南]  
　　此次南洋日里棉蘭富華國貨公司總理梁福屏來滬採辦國貨運赴南洋銷售本埠委託華盛貿易公司謝復初採辦大批火柴麫粉本機布綢緞毛巾等項天津託宜喴商行李政庵代辦香皂愛國布帆布杭州託商品陳列館阮性宜代定機織工校各出品均經彚集滬上訂於下月十號前裝往南洋應銷現梁君在滬事畢並接南洋來電催促速返佈置該公司開幕事宜故訂於今日乘新寗商輪前往香港遄返日里昨向滬上各公司分别告辭啓行矣 
[薩鎭氷由閩抵滬]  
　　福建淸鄕公署開辦以來土匪漸次肅淸近政府經費支絀無欵撥付該署勢難久存經薩鎭冰督辦呈請撤消以節經費而旅滬閩紳沈琬慶等恐匪勢復燃自願籌欵接濟將該署暫緩裁撤續辦數月未奉核准現薩督辦已將淸鄕事宜結束淸楚於前日由閩乘輪到滬當至海軍司令公署謁會經何代總司令延入客廳茗談良久而别 
[蘇省實行裁兵之次第]  
　　蘇省實行裁兵聞李督已决定本年十二月内裁兵一成明年一日内裁兵一成業已通行知照 
[浙滬軍隊調防續紀]  
　　松滬何護軍使昨接甯台鎭守使署來電略謂前駐甯台等處之步兵第十五團第二營（係歸第四師管轄）官佐士兵夫役人等曁軍裝槍械子彈已由該營營長趙雲龍督同於二十六日由浙乘坐超武兵輪開駛赴滬約二十七日午後五時可抵上海仍在南市兵工廠碼頭停泊登岸届時請派員照料並派撥防地等因何護軍使接電後除撥兵前往碼頭照料外所有該營駐紥地擬暫駐斜橋南大營房内聽候指撥防守區域 
　　向駐兵工廠之第十師步兵三十八團三營官兵奉令調往浙屬甯台駐防嗣因運送之超武兵輪先運三十七團兵士至浙以致該團至今仍在滬地茲何護軍使得悉超武兵輪又可來滬應先令該團第二營營長李廷美督帶全營官佐士兵預備出發故於昨日命令李營長將軍械收拾完備督帶兵士搭乘超武兵輪先行開往寗台等處駐防所有第一第三兩營官兵應候該兵輪回滬再爲運送 
[萬國商團射擊競賽之結果]  
　　華人獲得銀盃 
　　南京路八號英瑞牛奶公司日前贈送上海洋鎗會大銀杯一隻（價值約百元左右）以作各國旅滬武備人員個人射擊競賽之錦標當由該會董事部議决擇定本月二十五號（星期二）早晨六時三十分在靶子場比賽計二百五百六百碼三墩每墩各賽七響共二十一響係最小牛眼靶報各者有日人九名美人八名英人五名瑞士人四名華人一名意大利人一名葡萄牙人一名威耳斯人一名共三十人到場比賽者祇二十五人多係鎗法著名是日天氣嚴寒延至七時始行開射聞五六百碼二墩有二人滿足分數五百碼係華人陳景塘六百碼係日人伊籐一郎且是日分數優者居多總揭結果以陳景塘君居第一得一百零二分獲勝當場各國賽員咸向陳君握手道賀均由陳君謙遜致謝彼此盡歡而散時已九旬十五分鐘矣茲將最優分數在九十以外者十一人錄下（一）華人陳景塘一百零二分（得銀杯）（二）美人白雷特雷一百分（三）英人杜倍司一百分（四）日人伊籐一郎九十九分（五）美人史蜜司九十九分（六）英人愛而白脫九十八分（七）英人湯姆生九十六分（八）意人裴本尼九十四分（九）威耳斯人史納浦九十三分（十）美人陶森九十二分（十一）英人林姆白脫九十一分聞下次比賽在一千九百二十年得盃者須情讓二分云 
[淞滬警察遊行紀]  
　　昨日爲淞滬警察廳所屬各區所隊游行之期上午十一時各長警各隊士由巡官隊長督率先後齊集警廳分列隊伍當經徐警廳長督同各科長出爲視察後諭令出發游行前導爲騎巡隊軍樂隊繼爲保安隊遊巡隊再次爲各區所巡警均各制服持械總指揮官爲保安隊長馬毓麟出廳署向西轉過永興橋出小南門大街直東過小普陀橋向東轉裏馬路朝北至十六舖灣西入小東瘦經廟前街由侯家浜出老北門沿民國路入大境路出小北門向南走方板橋轉林蔭路灣西入體育場憇息復由場出發從大吉路方斜路萬生橋北入老西門過三牌樓舊縣署大街出大東門轉中華路回廳時已下午二時三十分鐘當由徐廳長諭令各歸區所隊照常辦公 
[奉天派員來滬請撥製藥機]  
　　奉天軍械製造廠近因需添製造火藥及槍械機器特派該廠主任及科長馬某科員賈某來滬向上海兵工廠檢撥當由謝總辦撥付上項機器於昨日（二十七）將機器全部運往上海南車站待裝計共大小八十餘件聞此項製火藥機器係由龍華裝運並經該廠科長等逕向滬寗杭甬鐵路局長報運當經該路任局長令知車務總管轉飭上海南車站站長即日備車現已由該站長電請滬甯路北車站撥掛三十噸平車六七輛以備裝運機器赴寗大約今日（二十八）可以運出 
[煤船途中遇暴]  
　　甯波煤炭船户鄔桂生承裝某行塊煤二百噸昨晚潮漲時開往平湖交缷駛至滬西關港浦面猝來盜船兩艘盜匪八人躍上鄔船手執利器口操北音内有三盜身穿舊軍衣至船後艙搜刦刦去現洋五十餘元金戒二只銀表一只及船夥衣服十餘件鄔船連夥共有六人稍與拒敵船夥陳巧生被盜戳傷左腿該盜一閧而逸鄔見船夥陳巧生傷勢甚重開回上海即送紅十字會醫院醫治一面報告閔行水警署請緝 
[法庭預審私藏軍械人]  
　　淞滬警察水巡隊前在陳家渡拘獲形似盜匪之吳康强等十人抄獲手槍三枝並子彈等解經北新涇警所申送警察廳詳解護軍使署發交軍法課訊供收押後施阿三陳福生胡子生等三名在押染病發送新普育堂醫治無效先後病斃吳等七名發送地方檢察廳訊辦在案茲悉此案業經檢廳預審明確起訴審判廳昨日午後由陳備三推事官開刑庭預審命提吳及劉松全蔡香雲許鳳祥張阿桂李老二張寳生等七名至案研訊良久仍命分别還押候再訊核 
[西報紀華捕受賄事]  
　　字林報大陸報與英文滬報昨皆登載虹口捕房控告華捕三人受烟膏店賄賂案之新聞三報所載大旨相同略謂此案現由公廨日會審員與陸讞員審問雖未公開然其詳情已傳聞於外聞有烟膏店十六家每月各出洋二十六元分送虹口各華捕每月十五日爲交欵之期華捕各得洋一元六角本月初捕房曾調查虹口境四私賣鴉片之問題嗣探悉華捕月得賄賂乃設法使報信者前向各烟膏店收欵後在蓬路某屋内會晤華捕三人以此欵交之其時捕房已派人在附近守視迨華捕得欵而出即拘留之搜其袋内果有現資若干以紙分包之註有店家牌號住址華捕入虹口捕房後不認受賄謂係積蓄之資擬寄回家中者但捕房以華捕縱極儉省亦未能積蓄如許之多且捕房發餉凡鈔票皆蓋捕房圖章今搜得之鈔票皆無此項圖章其非餘積之工資已可顯見故不信其言捕房照紙包上 
 
 

Page 11

 
 
之牌號住址派捕前去搜查共搜五家内有三家查見鴉片及烟具云 
[閘北水電廠添用冗員]  
　　閘北水電廠廠長單毓斌經江蘇省長調委南京電燈廠長遺缺委蔣宗濤接辦已誌前報茲悉蔣廠長已於日前到差視事隨來人員數十人該廠局面甚小一時無從位置故該廠長將所有電燈自來水之稽查收帳員乃内部各科辦事處每項加添帮辦員二人然在外候缺者尚屬不少云 
[根究閘北賭窟之房主]  
　　閘北寳山路二十八號輪盤賭窟自經護軍使署破獲發封復經出示布告限該屋主於兩星期内自行來署聽候查辦逾期卽將該屋拍賣充公等情已誌昨報茲悉　軍使署正從事澈查究竟該二十八號房屋主是否華人抑洋人一時無從得其詳細現擬調取該屋基之地契户名及當時建築該屋之營造執照爲何人承領該屋有無公估價單俾從根本上着手進行聞昨已分别向　丈局曁工巡捐局調查矣 
[救火會員赴錫參預追悼會]  
　　無錫縣救火會會員趙宰前於舊曆中秋節夜出外救火與駐防目兵衝突以致因傷身死茲該會定於十月初八日爲趙會員開會追悼初九日舉殯上海救火聨合會得悉前情立發通告知照全體會員前往該會共同追悼每區派會員六人定於初八日上午八時三十分鐘在滬寗車站會齊同乘火車赴錫事畢之後於初九日下午六時在無錫車站會齊乘車返申所有一切事務派朱匡時主持往來川資由各會員每人納洋一元如再不敷由聨合會資助 
[雕花工人亦求增加工資]  
　　本埠小木作工人要求加增工資一事經南北市各嫁妝店迭次邀集各店主與各做手在梓業公所開會磋議允爲增加事遂解决近日又有雕花作帮工人亦擬集議加增工資三成向該公所聲說公所内主任得悉後以各做手要求加增工資之風潮現始平息而雕花工人又繼起要求但在小木工人之後事已結束恐難有效云云惟該工人等仍要求增加務逹目的而後已 
[亞細亞皇后號明日抵滬]  
　　昌興輪船公司之亞細亞皇后號本月二十九日午後二時三十分可由香港駛抵吳淞定於當晚啓椗取道日本各口岸開往温哥武載送搭客之小輪於是日午後四時開離工部局碼頭 
[歐美同學會聚餐會預誌]  
　　上海歐美同學會書記沈楚紉昨致各會員函云謹啓者本會定於陽曆十二月一日即星期一晚七時假跑馬廳一品香旅社開會員聚餐會以聨友誼并備有音樂唱歌等游藝望各會員屆時偕同家屬蒞臨爲幸茲附上郵片一張請即賜復以便預定座位敬請大鑒　聚餐劵每紙洋一元半青年會寰球學生會婦女靑年會均有出售或到會時購取亦可 
[馮復光參觀民生女學]  
　　全國學生聨合會理事前赴京請願代表馮復光昨日偕同全國學生聨合會理事長狄侃上海學生聨合會評議長何世楨至貝勒路民生女學參觀由校長胡韞吟女士敎務長任矜蘋招待三君對於該校設施頗稱完備并由馮君慨捐銀若干元以充該校經費云 
[滬南神州醫院定期開幕]  
　　滬南神州醫院係參藥醫三界會合各界所創辦志在利濟貧病發揚國粹籌備兩月現已就緖定於夏曆本月初九日下午二時行開幕禮 
[委任蒲淞市副經董]  
　　本邑蒲淞市經董向祇沈君一人惟該市區域遼闊事務浩繁近以高小學校亟須創建國民學校尤應推廣經沈知事委顧視淸爲該市副經董以資襄助業於本月十一號發給委任狀顧副董遵於十四號就任辦事刻將就任日期備文呈報矣 
[電促公賣分局長回滬]  
　　江蘇二區烟酒公賣分局長劉贊宸因辦理第一分棧爭認稅欵事宜頗爲棘手經文省局長迭次令催後無以應命遂逕赴天津公幹迄將匝月尚未返滬現該局總務科長迭據新認商呈催迅行批示飭遵前來爰特電津催促劉局長旋滬部署公事聞劉局長接悉後已訂定不日回申云 
[李雪芳爲女界聨合會演劇作罷]  
　　粤伶李雪芳有返粤前爲女界聨合會演劇之說茲悉女界聨合會以該伶雖自願盡務義而班主陳某尚缺誠意乃請其作罷云 
[砲兵敎練軍馬]  
　　砲四團第二營梁營長近以新奉撥營拖載砲車之馬匹均未訓練難以配駕自當赶速敎練特於昨日分令各連長將新馬飭兵如法敎練各種砲操務使成熟以便駕駛 
[騐放蘇州善堂抵租棉布之廳令]  
　　江蘇財政廳長訓令各征收機關云本年十一月二十一日據吳縣知事呈稱案照蘇州男女普濟育嬰三堂管業海門縣境玉心利民兩沙田畝每届秋成給發印串交董遣派司事赴沙征租因該沙産棉居多各貧佃往往以織成棉布抵租在三堂藉資煢黎嫠孩衣被之需是以酌量帶收向以六百疋爲限歷經前蘇州府給發護照移請海門釐局免捐放行如有多帶照章報捐辛亥改制以後亦經循案由縣給護報明鈞廳分别行知海門常海蘇州各稅所騐放免捐各在案茲屆啓征本年新租據各堂董事吳蔭培等函請循案辦理前來理合查案呈請仰祈鑒核俯准照案免捐并乞指令以便仍由縣署給發護照一而轉咨經過各稅務公所查照放行實爲公便等情到廳據此除指令據呈已悉查蘇州男女普濟育嬰三堂海門沙租抵收棉布由縣發給護照免稅向以六百疋爲限今届事同一律應仍由縣給照仰候分别令行海門常海蘇城及經過上海各稅所騐放此令印發外合亟訓令該所長轉行各分所一體知照隨時騐明免稅放行毋任逾額多運及夾帶别項貨物隱混漏稅切切此令 
[飭匠修理光復路]  
　　閘北光復路行廠林立小車場車絡繹不絶近該馬路所砌石片凹凸不平故滬北工巡捐局工程處已於前日起飭匠修理 
[函請伸雪潘保忠之冤抑]  
　　前充蘇屬緝私營副官之潘保忠因被控得賄縱私由宋統領傳案發交執法處研訊判處三等有期徒刑三年二個月寄禁本埠陸軍監獄執行在案茲悉松屬各紳董以該副官在差時辦事尚屬守法此次實被防訊内之某劣紳因欲販私運動未遂以致挾恨誣控實屬冤抑爰於前日聨名公函宋統領請爲伸雪云 
[又有革警肇事]  
　　已革巡警錢福貞前日在叉袋角擺設賭攤誘人擲骰賭博前日有皮匠余開昌在旁觀看被錢毆打經人勸散詎錢又糾同革警王萬淸向余尋衅錢拔刀戳破余之衣服幸未着體當由四區二分所崗警一併拘獲余邀巫祿全到案作證經倪署員質訊一過命解司法科經段科員覆訊後轉解淞滬警廳核辦 
[墜磚擊中車夫頭顱]  
　　北京路某號門牌於昨晨雇車拆缷房屋有一磚墜下適中於行經該地之小車夫江北人史金文頭頂腦漿迸流暈倒於地當爲老巡捕房九百十八號華捕查見雇人力車送入醫院醫治一而抄錄門牌號數據情呈報捕頭請示 
[跳電車跌傷]  
　　昨日傍晚某號電車駛經南京路有搭客本地人周景森中途跳下跌倒身受重傷由老閘捕房一百六十七號印捕到來雇車送入醫院醫治 
[索欠持刀行兇]  
　　本地人陳阿彩前晚在愛多亞路四百三十二號屋内向李子德索欠無着突出利刃將李之肩背等處戳傷倒地一時流血不止經人代報老閘捕房派控顧阿根往將受傷人車送仁濟醫院醫治並將陳阿彩拘入捕房押候解廨訊辦 
[扭控攫洋行兇案候查實在]  
　　昨晨有陳杏生將陳金海胡裕生二人扭交巡警押送一區一分所控搜銀洋並行凶毆傷等情當時奉諭申送警察廳發科訊供之下立命轉送地方檢察廳陳杏生到廳後具詞聲稱現在新閘大王廟地方開設順發宰猪作舊曆九月二十二日民人往薛家浜猪作内紥縛猪只當由榮記鮮肉莊托帶洋一百元囑民人順便交與順記猪行付賬及至該處民人即在一園茶館啜茗而出忽有陳金海胡裕生陳掌全等多人前來不問情由先將民人用斧砍傷昏暈倒地身畔托帶之洋悉被若輩攫去迨至醒來陳等已無踪跡無奈回家自醫傷痕今日民人往南市仍在原處途遇陳金海胡裕生二人爲此扭交巡警送案求究嗣經檢察官提案研訊原告伸訴前情質之被告供被誣控問官以陳杏生所控各節無實在證據礙難取信諭將被告押候交保候查明實在再行核辦 
[不認轉換租契費之集訊]  
　　洋人沙米前延逖百克律師代表投法公堂控虞洽卿不理購買地皮銀六千兩一案昨將兩造傳案請訊先據原告律師稱原告因有要事回國故不到案原告前代沙遜洋人將北京路地方之地皮一方售賣與被告計銀二十七萬五千兩旋於正月間被告先付地價銀十一萬五千兩尚少十六萬約期交付後由被告復將地押爲沙遜洋行嗣因該處居户欲轉新租契由沙遜買辦向被告稱須費用銀六千兩被告如數交付惟此項銀兩原告沙米决不承認曾屢寫信函致被告處聲明不認此欵後於二月二十八號被告即至沙遜處付欵贖契當付銀十五萬四千兩將付與買辦之六千兩照數扣去惟該地乃係沙米爲掮客賣與被告所有被告交與買辦轉換新租契費銀六千兩原告並不得知原告實代墊去六千兩應請訊追被告亦延愛倫律師代辯稱原被成交此地言明一切費用均算在内所有六千兩之欵實因住户轉換新租契所用有沙遜買辦收條爲憑故於二月二十八號被告至沙遜處贖契時將六千兩扣去當付十五萬四千兩由沙遜在押契上書明收足十六萬爲憑請爲察核詰據虞洽卿稱商人於二月二十八號付銀時沙遜及沙米與沙遜買辦均在塲初時沙遜不承認六千兩之欵商人不允走出後沙遜復令我走進始承認此欵是以商人當付十五萬四千兩之莊票及六千兩收條與沙遜由沙遜出立十六萬之收條爲憑請察繼由原被律師互辯良久中西官判退去候展期再訊 
[控欠購地價銀之傳訊]  
　　奚鶴鳴在公共公廨呈控張水雲不還購地所欠價銀二千七百四十二兩四錢九分一案昨晨由捕將兩造人證傳至第四民庭請訊首由原告律師起述案情畢次據原告奚鶴鳴上堂供稱前淸光緖三十三年將地皮三分租賃與張造屋開設醬園至民國元年又將未租之地及租與之地計八分六釐向張抵押銀三千兩次年即轉押爲售憑中言明每分售價八百五十兩當立賣契一永遠出租契一租契上之價目與賣契上之價目不同因上海習慣凡值萬金之地若立租契祇塡二三百兩意在免除一切費用自此地與張成交後除續次收到價銀外凈欠二千七百四十二兩四錢九分屢向索討先則託詞須道契轉出始付繼竟謂我遷墳延遲但該地上之墳墓我早經遷去前有婦人奚陳氏控我佔地案乃係四川路一百二十二號之地糾葛與此案無關云云再次據中證王雪卿洪稱兩造賣買地反價格每分確係八百五十兩我於賣契上簽字至永遠出租契上之十字押非我所簽想係伊等代書等語被告張水雲之律師至此起向奚王兩人盤駁之下令張至案詰據供稱該地本係抵押期滿本利全無當令夥張繼昌往索回稱奚願賣絶往返講定地價每分八百兩未寫賣契祇書一永遠出租據並令奚立一限期將該地上墳墓遷移之據後奚被奚陳氏控覇佔地皮案遂延至前年始將墳墓遷盡交我執管故前抵押之欵須計息至執管日止兩抵外尚欠我銀三百八十餘兩奚遷墳時期我有見證可以證明等語關正會審官與英卓副領事訊至此諭被告仍交舖保候補傳人證改期再訊 
[地皮糾葛展期再訊]  
　　王國恩呈控朱友生朱月珍誣指佔地覇阻建築致受損失等情迭經公共公廨傳訊諭被告交舖保候核在案昨晨又由中西官升座第四民庭會訊據被告之律師起稱請着兩造將地皮方單呈案由堂上派工部局工程司將該地丈量後再訊云云原告之律師亦有所陳述堂上諭展期十四天再核 
[劉寅生被控案昨日未審]  
　　福州路大新旅館股東劉寅生前將該旅館股東向劉叔培抵押銀二千五百兩洋二千元到期不贖被債權人控由公共公廨訊判被告照約履行嗣被告未曾遵斷山原告之律師於上星期四投廨求追諭候展期七天再核在案昨晨届期因兩造律師及當事人均未到廨故案雖排定而仍未審 
[欠債累及保人]  
　　徐春生因不還許錦堂欠欵被控公共公廨訊明判决被告償還保出理楚當由某鐵匠店爲徐擔保出外祗還洋二十元尚少五十餘元徐已走避許亦因病身故由許妻某氏於昨投廨請着保人賠償當由捕將擔保者之妻傳案據稱夫已他往請求展期容致函喚歸料理中西官諭着保人作速料理否則將鐵匠店發封備抵 
[串妓拆梢之押儆]  
　　流氓黄和尚馬榮生日前串同土妓王桂貞在法新租界新德興棧内向泥水匠王和尚拆梢當將王身上所穿棉袍剥取而逸後山王報告捕房飭探先將該棧主婦李陳氏傳至法公廨奉訊判罰將棧勒閉並補緝黄等到案訊究在案茲由包探任水揚宋汝新偵悉前往將黄等三人一併拘獲吊出原贓帶入捕房昨日解送法公堂請究先據原告上堂禀明前情詰之黄等供認拆梢不諱婦人王桂貞供實係黄等唆使婦人所爲求宥中西官判黄馬兩人各押西牢六月王桂貞罰洋五元充公 
[三妓拉客各罰五元]  
　　法租界德順里二百二十七號門牌雉妓院未向工部局捐照並在途拉客爲西捕房捕頭查見以其有違定章故於前晚將該院妓女沈趙氏陳王氏陳揚氏三口一併帶入捕房昨解法公廨請訊詰據沈陳氏等同供認在途拉客不諱官判各罰洋五元充公以儆 
[私賣鴉片之科罰]  
　　法租界東捕房捕頭偵悉居民李洪初家私設烟室容人吃烟有違禁令故於前晚飭探前往抄出烟具等物帶入捕房昨解法公堂請訊捕頭上堂禀明前情詰之李供認賣烟不諱判罰洋八十元充公 
[身帶邊土被獲]  
　　台洲人楊兆卿前晚身帶邊土一包行經公共租界浙江路被八百七十六號華捕查見搜出烟土一併帶入老關捕房禀明捕頭諭着押候解送公堂訊究 
[拘獲花會賭徒]  
　　潮州人盧阿二在虹口北山西路誘人賭博花會被包探汪開富查見將廬與花會字據一併帶入捕房禀明捕頭解廨訊究 
[小茶館聚賭抽頭]  
　　江北人沈鴻業（即　二鴻）在閘北胡家木橋開設小茶館聚賭抽頭由五區三分所崗警拿獲賭犯王科第周六徐長庚等連同該店主一併解經唐署員訊明轉解司法科核辦 
[兩被告交保候訊]  
　　倪金桂在公共公廨呈訴新世界大菜間經理葛月亭欠洋一千二百八十四元又陸尚文控錢榮安不理借洋一千七百四十三元兩案由廨准飭捕房於昨派令管理傳提事宜之探捕將葛錢二人傳至公堂中西官諭令分别交保過堂候訊 
[竊賊持刀圖戳]  
　　匪徒許立慶前晚潛入天潼路三百八十四號門牌某押店圖竊經店夥周阿來覺察大聲喊捕詎許竟持刀圖戳鄰人聞聲畢集邦同將許扭獲喚捕拘入捕房押候解廨請究 
[縣署批示八則]  
　　漆業公所工帮代表徐進山等呈爲重整業規續辦善舉請給示立案由呈及粘單均悉該工帮爲整頓業務將舊有行規重加修訂旣經公議允給應准備案惟同業擔任月捐議辦善舉及義務學校端賴羣策進行實心辦事方有裨益應俟辦理稍有成效再行呈請布告可也仰即知照新舊行規併存 
　　賈張氏呈爲祖墓被賣呈請保全由候函致法租界會審公廨查照辦理并傳地保查訊飭遵 
　　已閉同和典商人鄭鎰記呈報停閉請求查案並辦以伸法紀由案經道尹委員會縣查報候奉省令分别辦理 
　　農民夏建雲呈爲掯媳不放誘習女巫邪術開堂惑衆請拘集解訊由所呈各節應候令行警察所併案訊明呈復核辦　　閘北水爐業代表李勝先呈爲整頓營業一律遵守行規請備案山呈及附件均悉該商等爲整頓營業擬一律遵守水爐公所行規以維業務旣據公議妥洽應可准行惟閘北地方究竟實有同業若干家未據明白聲叙仰再開列各店牌號地址連署呈明以憑核奪 
　　陳金生呈爲聲明父故請繼續承充夫頭由據呈爾父陳沈金向充二十八保十併十一圖及四圖籮夫頭現已身故請予繼續承充等情爾平日旣隨父辦理扛挑事務熟悉情形仰即捕具承充切結並加具本圖内殷實商舖保結呈候核辦 
　　公民楊嘉棟呈爲主持乏人請諭飭遴選由呈悉已令行引翔港鄕經董遴選戒僧主持廟務矣仰即知照 
　　本任直隸邢台縣知事張書紳爲前買胡姓田地請飭册書過人張敎厚堂户承糧由函悉候令行二十三保十八圖册書查明過户仰即知照至此案新舊各契雖經呈騐仍應將原有田單所載户名圖分呈明備查並即遵照 
[淞滬警察廳批示八則]  
　　陸少堂批呈悉查朱長生湯阿小二名據警所解案預審後堅稱不知核與被竊衣物毫無知情　頓情事且查失竊之日湯阿小均因另宏拘留本所以此證明當與此案無關惟據供質衣人名呌張榮生現在浦東做工情願尋交到案各等語業已俯如所請交保尋人質訊矣追緝贓竊本爲警察應盡責成然亦未便因其他人可疑而遽累無辜仰即靜候偵查辦理並嚴飭警探跴緝可也 
　　蔡張氏批呈悉查爾女阿紅無故失踪度必遭人引誘准即隨時自行偵查報警解候訊奪所請備案應毋庸議 
　　吳張氏批呈悉查爾女小妹旣查悉爲流氓長脚阿毛姦佔藏匿已涉於刑事範圍仰速逕赴上海地方檢察廳訴請拘辦可也 
　　張阿弟批據呈已悉如果陳錫華等確有行兇毁物情事儘可隨時鳴警拘究初無行區之必要仰即知照 
　　顧吳氏批呈悉業已將靳長根發交偵緝隊從嚴查追矣仰即知照 
　　張章氏批呈悉仰速覓保尋人毋庸多瀆 
　　凌蘭亭批呈悉候再傳知保人嚴催可也 
　　余景順批呈悉查厲阿銀聚賭漁利各節是否屬實仰候行區查辦可也 
[留美學生秋季季報出版]  
　　商務印書館發行之留美學生季報現第六卷第三號已出版其要目如下同胞應有之覺悟　「蔡正」黄鳳華會長致美國上議院書「蔡正譯」余之排斥日貨觀「夏邦輔」吾國海外出醜記「蘇紀忍」美國之地下中國城「蔡正」漢族再生論「陳逹」我國今日之宗敎問題「韋慤」讀春季季報社會問題之感想「倪韋祺」早婚說「王金吾」中國人滿患之疑問「麥佐衡」改良中國文字意見書「韋慤」中國通俗敎育談「莊澤宜」園林學與社會學之關係「陸費執」森林政策「沈鵬飛」 
來函 
[學界四團體來函]  
　　敬啓者同人等擬組織一學術講演會按期敦請當代專門學者蒞會講演各種最新學術藉爲文化運動之一助茲樂十二月六七兩日午後二時至五時省敎育會開敎育講演會之便定於七日（星期日）下午五時講演畢後討論進行事宜至希諸同志惠臨賜敎爲幸中華民國學生聨合會總會江蘇省敎育會上海縣敎育會上海學生聨合會同啓 
來件 
[上海山東路商界聨合會章程]  
　　第一章總綱第一條本會定名曰山東路商界聨合會第二條本會以研究商業常識增進商人道德敎睦本路感情協办提倡國貨合謀公共幸福爲宗旨第二章組織第三條本會由本路華人開設之商店組織而成第四條凡在本路商店服務之職員每商號推舉一人或二人爲本會會員須以各商店之正式書信爲憑由本會發給證書第五條會員有選舉權及被選舉權第六條本會分執行評議兩部第三章執行部第七條本會設正會長一人副會長一人幹事長一人幹事員十二人庶務員二人會計員一人文牘員一人書記員二人調查員四人交際員六人由幹事中推舉駐會辦事員一人按月予以相當之薪水由會長聘任第八條（一）正會長爲本會對外代表有監督本會一切事務及評議部議决之件交各職員執行（甲）評議部議决案難於實行者得提交復議但第二次表决須經出席評議員三分之二之通過同一會期内不得重交復議（乙）於必要時會長有解散評議部之權但須副會長及幹事長副署同一任期内不得有第二次之解散（丙）本路如有聲望素著未及選舉之會員及品學兼優熱心本路會務者皆得延請爲本會顧問（二）副會長襄助正會長辦理事務遇正會長缺席時得代理行之（三）幹事長聽會長指揮執行應辦事項庶務員聽幹事長指揮（四）會計員專管銀錢出納編製預算决算（五）文牘員主持對内對外一切文件書記員聽文牘員指揮（六）調查員調查國貨及各項商業情形（七）交際員接洽各界及本路一切事宜第九條本會職員以一年爲任期速舉者得連行中途去職得山會長招集大會補選第十條執行部每逢星期開會一次遇有特别事故得由會長召集臨時會議第四章評議部第十一條本部設評議長一人評議員十人議員由會員選舉議長由議員選舉第十二條本部職務如左（甲）議决執行部交議各件（乙）議决每年預算决算（丙）議决本會進行一切事宜（丁）執行部職員如有妨礙會務之行爲或有不名譽事發現得提出彈劾之但須經評議員三分之二之連署（戊）本會評議員以一年爲任期（己）本會常會規定每星期舉行特别事故由評議長臨時招集（庚）得評議員三分之二連署者認章程不適用時有修改之權（辛）經平議員三分之二之同意作爲通過第五章會費第十三條分會費特别會費兩種常費按照每一開間門面每月須納會費洋五角開間多寡納費以此類推如熱心會務願多納會費者尤爲歡迎但力不從心者可以量予减收惟特别費非有特别事故概不勸募第六章章程第十四條本會章程由評議部通過後施行第七章會址第十五條本會會址暫設金隆街美倫里十六號（附則）凡本路會員有要事發生者經二十人以上之請求得由會長召集全體職員開特别大會共同討論中華民國八年十一月十四日評議部表决通過 
雜評二 
[水電廠（庸）]  
　　官辦實業之腐敗非必主其事者侵蝕肥已也材料之糜費用人之浮濫皆足以致虧耗而損害公家何况專利事業如電氣自來水等與地方人民尤有至切關係苟以開支過鉅而營業不振勢將取償於用户影響所及地方人民先蒙其不利豈第公家受損而已哉 
　　閘北水電廠此次新廠長接事外傳有各項辦事人員皆增設帮辦之說豈以廠務擴充舊有各員不敷辦公歟抑因新廠長欲所識窮乏者得我而位置閒散歟此中原因固不可知特該廠爲省有營業之一一舉一動在在與省之財政有關自不能不注意也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換次今日係斐然先生手書 
新談 
[英吉利之漁話] [  蔣夢芸]  
　　嘗考諸魚類之生　額每一鱉魚每次能育魚卵至九千萬之多 
　　Ual　but（大扁魚）三千五百萬Ualbut三千萬惟魚類之繁殖實際上不能以此爲比例蓋初生之魚卵非沉至離海面三十尋（每尋合六英尺）不克生存大都供作大魚之食料也職此故吾人每年所獲之魚其額僅其原生産額數萬分之一耳 
　　一九零九年北海漁隊獲鱸魚一百五十萬衡其成績不可謂劣但近年來尤有進步已增至二千五百萬衡以上矣 
　　運輸鮮魚亦爲一至重要之問題向日住居海岸較遠之居民每不能得鮮味之海魚以其運送必多費時日故且有地終歲不獲一海魚者則以其地離海岸過遠非舟車數日間能逹販者無人願涉此長途也矧其時載運鮮魚咸用帆船及人力船速度遠不若今日之汽船雖距離較近者按日能得海魚然因其久歷時日絶鮮能得新鮮之魚食也近年來改用汽船此種缺點全行消滅一九零九年時自東海岸用汽船載魚運入内地者凡二百五十萬衡此在昔日三年間之總數尚不逮此且向日運魚向不用冰今則無不用之故每日倫敦魚市所售之魚有捕自愛而蘭之南部者亦有來自比斯開灣Tue　Bayof　Biscay及白海者然魚之色味較之海濱絶不减色也捕魚之器吾人日常所用最要者有四即約絲魚網鈎及Dr 
ift（推器）是也不中尤以釣絲爲用最廣諸若靑魚鯡魚等常遊泳於海面者咸用此釣之最初用此者爲Bitzham之漁夫或名曰曳網網之狀爲正三角形旁附以木製之桿曰Beam桿長四十尺端繫以繩即吾人所謂釣繩者是也下網於海深可三十尺歷時十二小時漁艇行凡十五英里乃曳竿起網則纍纍者魚盈網矣老漁嘗謂捕魚用曳網苟不背兩要訣者則成績無不佳此兩要訣即十二小時及十五海里是也 
　　尋常漁家所置備之曳網重七噸者值四百金鎊漁人視之不啻第二生命蓋其一生命運全恃此以産生矣近年來蒸汽發明上項木製曳網漸形淘汰蒸汽曳網起而代之或謂之水獺長九尺高五尺厚可三寸狀如紙鳶其效能較之木製者不啻倍蓰且投網入水無須長久木製曳網入水至深不過三百尺而此則於愛爾蘭南部海口試用時直逹一千二百尺相差四倍之多故咸樂用之一九○九年曾有人調查謂用木製曳網平均每日每船能獲魚三百四十磅餘改用蒸汽曳網則四倍其數有時且逹一千七百餘磅云 
　　鈎與繩亦爲捕魚不可或少之要品大魚艇上每備有三千尋之長索繫以五千具之鐵鈎及價值十鎊之餌品遠航至北海捕鰲及大扁魚是項漁艇每年供給吾人魚食爲數初不亞於網船是皆繩與鈎之功用也魚餌之於捕魚關係亦至重要北海漁隊置備極易如赴Falmoutb之鯡魚Mevagissey之靑魚皆可自附近Wash大漁場得之惟Milford漁隊則離漁塲較遠有時先時置備之餌料出盡時每感不能接濟之苦不得已而用Yarmouth鯡魚或Ireiaud之靑化魚時間與金錢實不經濟之至與捕魚成績尤有影響 
　　蝦·英國生産亦極豐皆用手網於淺潭或海濱捕得之惟國内消耗亦極巨故無多輸出矣（完） 
新拾遺 
[今日之德太子（上）] [  瘦鵑]  
　　歐洲之戰局定德皇旣倉皇辭廟遜遁荷蘭而百戰餘生之太子威廉菲迭立克遂亦不得不揮涙去國投止於一荷屬之惠林音島中時則去歲十一月間事也其所居爲一四層之屋巍煥殆不及中人家下層爲一餐堂一客室上層爲寢室二太子居其一其一則爲舊部二軍官下榻處室中器物皆荷蘭橡木製樸質無華壁間張一二畫幅爲太子舊時手筆餘如盆碟杯琖等亦僅敷用而已司庖者仍爲德國膳夫别以二荷僕爲助庖湢在前園一小木屋中蓋不與主屋連者其爲太子伴者有一管家曩在衛軍中爲軍曹長身頎碩性亦剛毅每發語似猶在行伍間時初未覺已身之方隨皇太子蒙塵出走也 
　　今年秋美國紐約時報記者威廉司氏曾往訪太子謂其狀貌頗健全尤較戰前爲佳良以屏居孤島蠲除百憂故應有此也太子骨格甚挺拔立地可六尺二寸頷際不留一髯芟薙絶周至惟膚革因久暴風雨色乃微黝云威氏遇太子時太子方在霍克司村一小埠頭上倚一摩託自由車而立謂方俟一軍官來也荷蘭漁人見太子則以長烟斗微指之含笑相顧曰此太子也島中人見之亦仍尊稱曰殿下 
　　當太子小立時圍而觀者凡三四十人均荷蘭童子及女郎綘頰明眸絶可人憐足履白漆木履大乃無朋令人見之失笑衆見太子之自由車及車冠皮褂似動好奇心然咸輾轉周視不已太子微撫一幼女首顧謂威氏曰予頗喜小兒女若輩似亦喜予島中居人見待良不薄予因得自由往來無所箝制以視吾父之索居阿末朗音巨堡中者爲樂多矣予自去冬戾此後離島僅一日即往阿末斯福晤阿母報館中人神經過敏發爲讕言謂予已由惠要音島中脫逃將赴故國統率軍隊攫取大寳云云此說一傳海牙外交界中咸大震比聞予已悄然返島始各釋懷斯事殊可笑也 
　　更正昨日影戲話（十二）第二十五第二十字「榖」係「榖」字之誤又第三十行第二十四字「出」係「幽」字之誤合亟更正 
 
[新大陸美景五十二　靑袍介士（美國國民精神之二）] 　　一九一六年正月二十日海軍少將戴緯之喪海陸軍將士同時整隊而出爲美國希有盛觀因美國方面海軍人員躋少將職者尤鮮非有軍功不能遽膺此榮典也[  一之]  
醫學談 
[梅毒最近之問題] [  上海愛仁醫院醫學博士周森友]  
　　水銀療治梅毒水銀療治梅毒於梅毒初發現時人已用之蓋以未有梅毒之前凡治癩疥瘡牛皮癬麻風及各種皮膚病醫家皆用水銀是以梅毒旣發亦沿用水銀治之乃屢試屢騐成效卓著於是水銀遂爲療治梅毒之要藥其普通之用法即以水銀　體磨擦或取水銀燃燒以烟薰炙其身亦有置水銀於膏藥内貼於患處者更有吞服水銀者雖頗有效騐惟以濫用無度流擊滋多更　醫家迭次討論咸知水銀中所含之毒分至爲劇烈於人身極不相宜水銀療治梅毒之法遂致廢止當時除水銀療治梅毒之外又有用硫磺水沐浴者法雖通行一時然奏效殊不及水銀之巨故水銀療治梅毒實最上之良藥也迨至一千五百三十年巴力司發明用信石療治梅毒功效亦頗著年者德國有一種新發明藥品取名六零六者化騐其成分即用信石製成者巴力司更定名梅毒爲法國白濁（Kiench　Gonuirhcei）惟自此名稱發生後眞梅毒與無梅毒之花柳病反致混淆不淸直至三百年後方始辨明是以關於生殖器一部之病進步雖甚緩然自巴力司至挨司本（Asiruc）之二百年中梅毒之知識增進實非淺鮮也 
　　十七世紀梅毒之智識一千四百九十六年至一千五百五十八年之間有名方奈樓（Fernelius）者發明梅毒菌倘遇皮膚完全無損之人必不能受毒凡染此症者其皮膚上定有破裂之處毒菌始可乘隙而入更發明全體之梅毒皆從梅毒初瘡所傳播一千五百六十三年有名福洛比（Follobiug）者指明普通鷄冠瘡與梅毒鷄冠瘡之區别又爲發明梅毒預防法之第一人一千五百十年至一千五百九十年間有名巴利（Pare）者發明騐女人陰户之機器用以檢查子宮内之花柳病又說明梅毒横癕有至慢之性梅毒且有遺傳性一千六百二十八年又有名華司德（Horst）者更論及從醫術上傳染梅毒之危險蓋當時有患梅毒者約可百人考其致病之由皆由醫生用炙治之法傳來者又發明接生家及醫家往往被産婦傳染梅毒病有名高理（Uolle）者報告梅毒有由接吻及所用茶杯傳來者有名莫斯登（Musitano）者說明喉上核及梅毒初瘡之病况甚爲詳晰同年更有名白靜（Bizin）者指明梅毒初瘡有硬塊者確爲梅毒之證據此說雖經其宣佈顧當時無有注意之者迨至百年後有名杭約翰（JohnHunter）者所述與之亦同始引起醫學界之興趣乃公認此說爲杭約翰所發明殊不知最初發明之者乃白靜也至於梅毒病有爛鼻腐喉等症在十七世紀時各醫學家亦嘗討論及此即梅毒能深入骨中研究亦甚詳細而梅毒之發在腦部者如腦瘤腦衣炎腦筋炎脊骨炎等症亦皆能分别診斷確認無誤有名迦平保（Grafenberg）者且曾剖騐死屍尋得梅毒傳染臟腑各症由此觀之可知在十七世紀時梅毒之智識已非常開通矣 
詩錄 
[不言無樓詩話（四）] [  莊蔚心]  
　　以余所知湘詩人屯艮而外則有李洞庭洞庭亦學宋人伯嚴時賢頗能相近屯艮序其詩謂能運思於豪芒之中而攝神於千里之外出新語狀近物若無可欣而哀樂之衷有自溢於言表者所著萬桑園集才氣横溢有拂衣何世之慨七方律最工如遠峰入户靑相見落日當筵紅可吞萬古壯懷如此水一洲芳草可憐春頗挔戎馬關山涙欲贈儒冠澹蕩人到此人生何骨肉媚君長夜祗山川屯艮又愛其樓夜喜雨曰大旱望雲夏六月好風驕擁萬雲呼繞樓雷電偪愁云避雨星辰壓坐無簾檻豫容秋氣滿湖山深護夜鐙孤明朝死稻應都活我醉欲歌搥酒壼落筆自高如常由之蛇莫可捉搦實則意境亦復平易耳 
小說 
[長姊] [  鳳生譯]  
　　曹戈拍二載歸來見其妻尚未衰老如彼所想像者蓋自其襟弟出世其妻之生活不免爲之一變第彼於其妻之生活尚屬茫然蓋以兩年中曹於其妻未有往來故也曹妻竭力欲與其夫分其愛於小兒顧乃未能伊意欲挽小兒於懷笑見其夫則恐兒將握其頸匿首於其肩上而始終避之耳渠又欲其穉弟作種種小技戲其夫前然曹戈拍未必領其意旨則兒將何所獻其殷勤哉大凡女子於愛情一道領悟最速沙雪知曹戈拍不喜禮兒於是不復以兒示之兒專爲沙雪秘密撫養之珍物矣兒每哭曹聞之惱甚沙雪則竭力慰之偶時兒夜哭擾曹之眠曹不悅向兒作狺狺之聲沙雪則慌忙無錯攬兒於懷行至稍遠之處而呼之曰『吾金』『吾珍』『吾寳』以速其睡 
　　世界之事正不易言禮耳曼里本無母之兒在沙雪之心應非已生之兒而護其弟然法律旣更審判官亦因之而變禮耳曼里常無過而受重罰沙雪如劍椎心則必携之入已室啖以糖果給之玩物至於撫之𠳪之而後已沙雪愈愛禮耳曼里曹戈柏則愈惱之換言之曹愈輕侮此兒沙愛護之愈甚有時曹遇其妻亦苛酷沙仍服役如常謙以接之然而兩人内部之相戕賊乃愈甚要之無言之齟齬較之公然之爭論其苦更令人難堪耳禮耳曼里頭極偉大似創造之主以細管於其頭吹此大泡者醫士皆懼此兒脆弱或亦如此泡之轉眼消滅出世後多時猶不能言語亦不能行走試一覩其幽沉之面便可想見其父母晚年以其悲傷重擔置其兒之頭頂幸賴其長姊撫　育之禮兒得經過是重危險而至六歲 
　　『卡狄克』之月『拜佛駝』（兄弟標記之稱印俗是日視爲盛舉姊妹於其兄弟額上塗以檀香料少許以作標記而祝之曰『置障磚於閣羅王門首』意蓋祝其長壽也是日姊妹欵宴兄弟餽以布帛之屬）之日沙雪扮飾禮兒類一小『巴布』爲之著外衣著『夏大』又著紅邊之『桃笛』繼復爲之作兄弟標記鄰婦韃拉忽來言語不合則相爭鬬韃拉曰作兄弟標記而秘密毁之此何用歟沙雪聞語大震悲怒并集韃拉更造謡謂外間盛傳沙雪與其夫陰謀賣禮兒之産藉償其欠租之人其買之也則用其夫中表之名義沙雪聆此言暗咒一班造謡以誣陷人者其中必中痲瘋乃以其事哭告其夫曹戈拍曰處現今時代本無人可資信託亞潘爲予妗氏子予託以財産當極穩妥渠斷不能使郝雪潘田地至於負債纍纍而彼乃暗中購其資産况予亦斷無不知之理沙雪疑曰果使眞者汝控之歟曰控中表耶是徒費金錢於事不濟也夫沙雪信其夫言固應有之責任而沙雪乃弗信之疇昔愉快之家庭沙雪固愛之極端今則聞之而恨家庭生活在往日視爲無上安身之處今視之不啻兇酷之陷穽兄弟姊妹皆爲自私自利所環繞沙雪以一女子處於孤立無援地位自知不能援救禮兒愈恩而心中愈怖愛之亦愈甚沙雪又念脫彼能知其如何者彼必往謁總督即不然致書瑪哈納麗亦可救其弟之財産瑪哈納麗斷不至准禮兒之郝雪潘田地每歲有七百五十八盧比之進欵而至於賣去凈盡沙雪正思上控於瑪哈納麗庶使其夫之中表歸還此産而禮兒忽患驚風曹戈拍召村醫至沙雪請召其精者曹曰馬地納爾非庸手者沙雪跪其足前囑其指伊首而矢之曹曰汝不信者予召城醫可耳沙雪置禮兒於膝上兒弗肯一分鐮離其旁且堅持其衣若恐其姊之偷去者熟睡中亦兩手牢牢不可破日暮曹戈拍始返曹言醫士不在家往遠處診病矣并言已因訟案即須離此囑馬地納爾照常來診是夜禮兒熟睡次日黎明沙雪一無躊躇即挾其病弟登舟直造醫士之宅時醫士適在寓尚未離城即爲沙雪尋一寓所託一年長之孀爲之照拂然後爲兒就診次日曹戈拍至怒甚立囑其妻與之同返其妻曰任汝宰予至碎塊者予必不返汝欲殺此無父無母之兒耶要之予必救之曹戈拍怒曰然則汝留是處勿返予宅沙雪拂然曰汝之宅耶此予弟之宅也曹戈拍曰善吾試觀之時隣里爲此事衆議紛紜韃拉曰汝欲與汝夫勃谿者汝至家如是可也汝離汝家有何善耶要之曹戈拍終爲汝夫 
[自由談之自由談] [  不冷]  
　　示威示威二字甚無謂也弱者向强者示威强者原不畏之强者向弱者示威則弱者原亦不與强比力弱者亦不畏之也益增其憤怒而已然則日艦之在闇示威亦何必哉 
 
 

Page 15

 
 
   
 
 

Page 16

 
 
   
 
