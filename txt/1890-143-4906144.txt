# 1890 - 143 - 4906144

 

Page 1

 
 
[請速領彩] [  申報館恊振所啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領去務希得彩者速來持領俾本恊振所經手事件得以早日了結無任雞盼專此布逹鵠候移玉 
[論中興人才之盛]  
　　追贈太子太保前兵部尙書彭公以疾卒於衡州本報有紀事纂言之責綜述生平網羅軼事以寄高山仰止景行行止之思野史氏珥筆至此喟然而歎曰嗟乎哉自來非常之事必待非常之人然造物生材往往鄭重吝惜不輕篤生必待事勢艱難盤根錯節懦夫俗子束手而無如何剥極而復窮入則通天乃眷顧徘徊不惜竭千百載之精華鍾毓千一二人而此一二人者又能深知天意之所在苦心孤詣壹意逕行使晦盲否塞之天下一變而爲道合風同之天下盖人才若斯之難也守成之世雍容坐鎮雖有奇才無由表見惟開創之與中興非踔厲奮發之才堅苦卓絶之性未易肩此鉅任我朝龍興遼瀋長驅入關兵不勞而天下已定其時奇才異能龍翔鳳翥各乘運會以建功名厥後平三藩滅準回誅僞鄭定教匪武功之盛超越前古人才稱極盛焉粤匪倡亂蹂躪幾徧天下其禍烈於教匪而一時人才之盛亦遠過於曩時益信人才之與連　固有相爲倚伏者也當賊焰初熾時天下承平已久將不知戰民不知兵一夫振臂萬人失色賊遂得以飄忽往來據人民奪减邑金陵佳麗地陷爲虎狼穴當是時統兵大員如向公榮張公國樑號爲知兵然圍城之師再潰百萬悍賊渡江北竄中原糜爛幾無乾淨土湘鄉曾文正公時方讀禮家居奉督辦團練之命創立營規申明賞罰一洗緑營積弱之弊一意滅賊百折不撓武昌安慶次第恢復統師東下遂拔金陵建立功勛惟湘軍爲最多人才輩出亦惟湘軍爲最盛盖文正之治軍以識拔人才爲先務幕中僚友麾下健兒凡有才能出衆者無不立加拔擢其後名位貴顯開府兼圻秉旄專閫者不一而足人皆服公衡鑑之精而不知其所以激燤而裁成之者悉出純臣報國之忠非尋常籠絡駕馭之所得局也文宗顯皇帝知人善任以公可任大事　格擢用軍務小挫讉責不少貸而倚任如故公亦能忍勞耐苦誓滅此賊以報主知明良遇合亘古罕有用能使豪傑之十聞風興起感激酬知出死力以爲國禦侮穆宗毅皇帝誕膺多福端拱無爲而其時羣帥用命大憝削平士卒有致果之氣斯民解倒懸之苦嗚呼豈非祖宗養士之報歟今上御宇勵精圖治側席求賢其於宿將勳臣優禮備至以故功名之士咸得保全終始無鳥盡弓藏之歎　諸往代疇與比隆萬年有道之基不於此兆其端歟蓋人主撫有四海不能以一人而理庶務必資羣策羣力而後庶務不勞而自定時當擾攘撥亂需才得一人焉必先裁成磨勵以備異日之用一旦有事破格委任不爲浮議所摇不爲常例所囿迨至大勳底定海宇乂安而始恍然於養士之食報爲靡盡也方今合肥相國秉節北圻湘鄉宫保擁旄南服劉仲帥坐鎮西川張朗帥宣猷東魯劉毅帥之控制新疆劉省帥之撫綏臺嶠威名遠播聲教覃敷中興人才於斯爲盛此外斬將搴旗之士彎弓躍馬之儔効馳驅膺閫寄者所在皆有人才盛衰關乎運會山川靈秀挺生奇傑中興將相湘軍爲最淮軍次之湘軍創始厥惟文正準軍領袖首推合肥漢之蕭曹唐之李郭宋之韓范亦何以加之哉嗚呼虎嘯而谷風生龍騰而雲霧集聖人宰世豪傑景從天之所以鍾毓而篤生之者豈無意哉 
[東甌雜誌]  
　　永嘉縣寗琯香大令於三月二十一日輕輿减從親詣永嘉塲會同高益欽鹺尹曁該地紳董開糶社倉米榖飢民欣欣然担囊摯筥而至直至六點半鐘竣事大令始呵殿冋衙○永嘉　廰蘇運卿二尹於三月二十一日奉委赴瑞查辦瑞安營兵閧閙捕衙一案旋於二十四日回郡銷差○温州府德峻臣太守仿照上海租界章程設立巡捕舉辦支更局札委寍琯香明府爲總辦蘇運卿二尹爲副辦以吕又溪孝廉爲總董潘丹生學博爲副董局設府前倉赶製號衣招充巡捕擬於本月初開局云○樂清内戌庶常余筱泉太史讀禮居家現已服闋擬於三月二十一日搭海琛輪船赴滬換船晉京時親朋齟餞踵接於門應酬繁瑣以致稽延時刻及抵江干而海琛早已鼓輪開駛可望而不可卽急雇划船尾追莫及聞其家人行李均在輪船上兩地盼望未免空費周折矣○温郡五馬街王某素習儒賦性樸誠於三月二十四日路經考篷　拾得某錢莊計條規洋一千元聯根係財字五十五號背有廛字第十八號盖小圖章玉囑某錢莊夥齎票詢取該莊只認一元謂其改添千字轉向某莊理論着交來路王以爲條旣畢真有一元卽有千元檢條示衆察其字　疎密墨痕濃淡俱無塗改形迹該莊夥某甲挽戚某乙向王收取原條核對真僞如非贋鼎卽願照數應付詎陳收回計條不惟一元不付而且在外聲張謂其揑造假條王以聲名玷汚不肯默爾而息現聞欲賦鼠牙第票數盈千必有遺失之主何以人言嘖嘖尙無失主出頭此中疑竇殊不可解 
[廬山殺虎]  
　　廬山一帶巉巖深谷爲鳥蹄獸迹之區月初鄉民放火焚林掃蕩山君窟宅以致耽眈者無處存身奔至山卜平壤東顧西張徬徨如喪家之犬獵户遂得聚而殲之當捕虎時有一白額大蟲隻路而逃竄至青山某菜園中復被衆人追逐跳人人家適一老嫗獨坐紡紗突見毛團兇横駭極狂呼逃出户外將門反鍵告知衆獵户登屋將瓦揭開燃銃轟擊虎在内哮跳如雷少頃就斃開户視之屋内幾無完物死虎躺於血汩中嫗見之猶有懼色云 
[索錢釀命]  
　　象山人某甲孑然一身寓居寗波日前被東門内生姜橋餅店主某乙逼索會錢甲一時無以應命情急赴水自盡此時無人知覺次早屍浮水面衆始譁然事被死者之表姊所聞糾集多人向乙索命旋經挽人出爲理處願出洋百元爲棺殮費始得寢事 
[珠江荔雨]  
　　前月廿四日爲右都統伊統制覽揆之辰是日李筱帥游岱帥及司道等官均往晋視冠裳蹌濟輿馬喧闐頗極一時之盛次日統制卽排道出衙親向各衙門答拜如禮○番禺縣屬棠下鄉有甲乙兩人因爭水灌田起釁始則口角繼而用武乙非中敵致受殊傷旋卽因傷殞命甲聞信遠颺逍遥事外現在經官拘其親屬收禁勒令將甲交出因一事之睚眦陷全家於縲絏清夜自思當必痛哭流涕追悔於無及者矣○河南沙地某甲家頗小康年已花甲膝下僅有一子甲愛之不啻掌上明珠前日午餐後偕鄰孩出門嬉戲頃刻間忽失所在偵騎四出蹤跡全無甲余子情切痛不欲生竟於是夕懸梁自縊次日正在棺殮際之其子施施自外來於是舉室之人一喜一悲殆如塞翁之失馬 
 
 

Page 2

 
 
甲有友吊以詩曰珠還合浦原堪待玉葬佳城不可生盖憫其愚而譏其躁也○上月廿五日午後香港輪船來省將次靠攏碼頭火輪激氷浪湧如山適有一小舟載客六七人駛往珠江相近該輪猝遇一浪將船打翻立時沈没救生船卽行施救亦僅救得三人餘皆葬身魚腹中矣吁慘哉○西關外怡順大街日前到有名班在該處開塲演劇鼠龍曼衍袍笏鮮明傾城士女聯袂來觀極形熱閙事爲南海縣危帥丞大令所聞恐其滋事立飭差役前往驅逐不許逗留諸伶不敢抗違只得偃旗息鼓而去 
[電傳庚寅　恩科會試題名全録]  
夏曾佑浙江　王貽典江蘇　吴蔭培江蘇　張叙賓直隷　李　堂河南　江雲龍安徽　存　慶滿洲　何天輔廣東　宋企造日東趙　淵　西　姚文倬浙江　陸承宗湖南　石　振陜西　管象頣山東　陳懋鼎福建　夏之森浙江　許南英福建　張觀德山西黄國琛福建　張恭彛福建　葉宜銓江蘇　張鳳岡河南　耿濟瀛河南　恩　豐滿洲　黄增榮廣東　蕭大猷湖南　松　年滿洲延　祺漢軍　方嘉與江西　柯德懋福建　董恩寛直隸　塞如衡江蘇　程秉剑安徽　尹世彩甘肅　趙念熙江西　林毓菁福建啓　綏滿洲　王銘淵河南　陳寳晋福建　劉奮熙山西　丁學恭江蘇　楊覲圭湖南　羅維垣湖南　余　坤四川　于文鑑山東翁　燾浙江　宋瞻扆福建　吴　魯福建　張延錫河南　丁昌燕山東　梁聯芳廣東　吴尚熊廣東　王景喜山東　沈　衛浙江高振聲浙江　王海涵甘肅　李華芬湖南　范廷襄湖北　黄紹第浙江　劉元宿湖北　王　墪山東　朱大誥直隷　夏寅宣江蘇凌和鈞浙江　焦錫齡河南　陳寳路福建　閻志唐直隸　于受慶江蘇　黄履初湖南　張守炎山東　鄭督忱福建　胡安銓四川王修植浙江　楊捷之河南　將廷黻浙江　聶寳琛直隸　李長郁湖南　陳守政湖南　羅棟材廣西　蔡元培浙江　鄭恭安安徽劉樹屏江蘇　俞　震直隷　韓鏡蓉山東　汪鳳梁江蘇　陳康瑞浙江　陳　育四川　宋子聯江蘇　鄭文欽漢軍　程芹香直隸汪宗瀚湖北　樊景曾江西　沈寳琛浙江　慶　春滿洲　張文煥山西　韋履潔雲南　劉崇照浙江　裕　至滿洲　李綺　廣東趙承翰陜西　萬國鈞安徽　方克猷浙江　舒信孚江西　朱祥嶽湖北　楊廷春貴州　王斆成廣西　李嵩軾雲南　區天顯廣東鄭毓監陜西　黄福元江蘇　葉南金安徽　何國澄廣東　鄢乃徵四川　鄢安瀾河南　金振聲浙江　謝福慶江蘇　羅廷煦湖北王玉珂山東　翰　屏漢軍　王以　湖北　李銘曉四川　梁芝榮廣東　蘇元經山東　黄澍棻江西　徐繼孺山東　劉寅凌湖北楊家驥浙江　李經畬安徽　華俊聲直隷　陳雲霖福建　劉選青湖北　劉兆暄江蘇　趙　鴻安徽　吴懷清陜西　徐鴻泰河南吴鳴嶲陜西　周翔鳳江西　韓福慶湖北　郎承謨四川　陳國華湖北　錢昌喻廣東　曾廣運四川　章士荃江蘇　錢錫爵江蘇汪慶生江蘇　吴　錡江西　李祥麟山東　潘葆良廣東　王全綱江蘇　潘其祝浙江　吴慶祥江蘇　劉昌言湖北　彭文明湖南張啓潘安徽　張學華廣東　日象賢山西　陳禧年福建　黄毓麟甘肅　劉瞻漢江蘇　郭　冏安徽　王履咸浙江　游三立　西王懋昭四川　翁成祺福建　張　檢直隷　孫光遠奉天　龍賡言江西　王貴文湖南　郭集芬湖北　俞官圻浙江　黄國琦廣東湯　霖湖北　王慶平江蘇　王芾棻河南　江仁徽浙江　張蔚增廣東　吉同鈞陜西　許晉玉廣西　何聲灝安徽　曾習經廣東孟慶榮直隸　李寅齡山東　吴良芬河南　晁鴻年陜西　劉延垣山東　任于正甘肅　劉　能四川　張文瀚山東　黄家杰江西張瑜芳直隸　喻　介四川　吴　煦雲南　桂　森滿洲　鄒炳文江西　何敬釗浙江　陳棣堂直隷　田　庚安徽　王清穆江蘇崔廣沅山東　陳作義江蘇　陸仰賢浙江　李光貴直隷　沈搏苛江西　秦家穆四川　張　堅江蘇　劉錫光直隸　汪文綬安徽林檉潘福建　鄢龍詔湖南　李翰長廣東　張瑞棻直隷　陳乃績湖南　朱益潘江西　黄斗元安徽　楊　斐直隷　秦　化奉天谷如墉山西　孫丕城安徽　李兆蘭直隷　鍾德瑞廣西　楊學毓雲南　孫炳陽貴州　齊翰珊奉天　禄　德蒙古　吴學曾河南王嘉謨湖北　謝佩賢江西　李　安江蘇　方　鎮滿洲　王遂善山東　施芾霖漢軍　邱士林江西　張樹仁陜西　范仲垚河南伍文琯廣東　花　銘貴州　薛綬琪湖南　王廷棟陜西　汪清麒江蘇　孫紹陽河南　霍勤煒陜西　牛　瓊甘肅　錢鴻策江蘇葛祥熊浙江　劉　匡雲南　賢　勳蒙古　劉秉權山西　徐灼煥陜西　史庇時直隸　施魯濵福建　王貴省山東　陳愛皓貴州盧秉鈞甘肅　侯緯鵬直隷　孟廣謨山東　楊承禧湖北　陳瀚年福建　張祖祺江西　胥成深福建　文廷式江西　王保奭江蘇徐桂馨江西　楊金鎧雲南　胡成立貴州　熊濟文貴州　查晉嘉廣東　梁維新福建　姚鍾璜廣西　張明允陜西　連　甲蒙古王保宇雲南　蔡增元山東　劉增泰陜西　米毓瑞山西　范　堯四川　顧肇鼎江西　何士循河南　黄曾源漢軍　陸轉清廣西榮　禧漢軍　華世銘直隷　錢昌祚河南　張志嘉直隷　陶榮祚廣西　陳應辰江西　黄漢清安徽　孫錦江浙江　熊兆姜河南　堯蘭廣西　耆　齡漢軍　李晉魁山西　朱　芬雲南　李驥年廣東　張　銘陜西　萬有均江西　何家琪直隸　張文煥直隷王肇敏山東　范宗瑩雲南　張　鍵雲南　籍忠宣直隷　黄丕懷廣東　宣笥經山西　侯旬宣廣西　陳啓緒貴州　黄嘉福廣東曾　培四川　孫多珍安徽　王作綍山東　蘇　岱廣西　張祖望直隷　陳登元福建　朱贊廷奉天　冉文瑞貴州　李樹元貴州焦國肆甘肅　王公醲四川　貢德潤雲南　葛芳葆甘肅　李燮陽雲南　李潭馨陜西　談廷瑞甘肅　王鶴松貴州　英　珍蒙古羅　鎔貴州　嵩　琨滿洲　鄧錫光福建 
　　庚寅　恩科會試於昨日放榜千佛名經不崇朝而傳至滬瀆非電報之神速曷克臻此合亟譯登報章以副遠近諸君子殷殷翹盼之意惟　　電碼傳抄容有小誤一俟接到官板題名全録再行詳晰校正 
[九峯雲氣]  
　　北門外生生橋迤北汪某家道小康本月初一日晚更闌人靜突有匪徒七八人踰牆而入直近臥房汪在　鄉驚醒蝟縮一團任其東倒西翻呼嘯而去計共失去皮箱四只尙有零星雜物爲數頗鉅翌晨禀報華亭縣署想葛邑尊尙須前往履勘也○某甲素習藥業姘識某孀婦賃屋於北門外某姓家共寢同餐儼然伉儷矣婦水性楊花又與木匠某乙有染樂莫樂兮新相知遂視舊郎如陌路某姓　兩下相爭釀成事變遂下逐客之令乙挈婦他徙甲適外出未之知也後始訪悉叩婦之扉拒不納甲不得已仍向某姓家寄宿輾轉思維進退維谷遂服紫霞膏以圖自盡夜深毒發竟赴泉臺乙聞此凶耗逃逸無蹤婦雖聞訃前來而兩手空空躊躇無計某姓不得已爲出棺殮費始得草草成殮女子無情於此可見甲竟以身殉之抑何愚耶○本月初二日下午四點鐘時紅日韜光水雲潑墨電光爍爍雷聲隆隆風伯雨師聯鑣而至俄而一聲霹靂突將塘橋北村人甘甲提在田岸上自胸際以迄腹下火燒如焦土間露拳爪痕有聞而往視者謂甲年約三十眼眶中流血淚越二日烟火氣稍稍解散始行草率棺殮○新浜在松郡西南距倉城約三里許係婁縣金山交界之所在水中央賭博之人視爲逋逃淵藪近有某甲日在該處開塲聚賭每當紅日西沈方動歸與之興遠近之負資而來者或徒步或喚舟絡繹如梭有心世道者不禁日擊心傷也○本月初六日松郡 
 
 

Page 3

 
 
好事者舁東嶽帝劉郡王温天君痘神施相楊侯六神先後繞道出東關投宿各廟鹵簿鮮明音樂嘹喨所過之處觀者如堵○本月初二日華亭特覆題係雅頌各得其所子曰出則事公卿補録於此以正前誤 
[竊賊繁多]  
　　杭垣通濟衣店於初二夜被賊由短牆爬入竊去衣包兩個約值四十餘千店中人正在睡鄉不知不覺至次晨檢點貨物始知爲偷兒所算急冋各典當及押鋪查照刻下蹤跡杳無也又宿舟河下某姓亦同日被竊食鍋廚刀柴刀等件又駱駝橋張姓家三鼓時有賊用軟梯越墻而進闖入花園轉過西角門潛入張氏子婦臥室將箱籠收括打成大包方欲出門爲婦所覺狂呼有賊僕從應聲而起賊倉皇失路無處可逃遂爲所獲搜其身畔有摺疉燈籠及洋火鐵絲等物張氏不欲結怨於小人至天明釋之使去家中並未遺失一毫亦不幸中之大幸也 
[輪船被焚]  
'　　昨日滬上接到信息知寳清輪船是日早上在揚子江内狼山附近忽然火發有太古公司怡和麥邊洋行等輪船望見設法灌救無如火勢已熾不可撲滅船身已不能救只得竭力援救人口然船主大車及中國人等約二十名同遭刧火船身已成灰燼是亦慘矣又經本館訪事人探得寳清係瑞生洋行之船現歸和興公司管理滿載糖貨雜貨内有自來火四十箱並搭客人等於昨日天將黎明時鼓輪出口開往漢江及六點鐘時已至狼山洋面副買辦寗人施某見貨艙内濃烟縷縷推開艙門察看豈知火已悶足一經開門立卽上炎施受傷扑跌身死船主急鳴亂鐘在船之中西人各以洋龍汲海水灌救奈火勢熊熊杯水車薪無濟於事不得已放杉板船三隻使搭客人等逃生各人恐後爭先齊登杉板紛紛逃命及放第四隻杉板輪船已燒壞諸人不及登杉板者手攀錨練以待援救當有招商局之安慶輪船駊近救人正買辦紹興人某甲及二副搭客等二十三人皆由安慶船救起二副曾邀船主同逃船主囑各人急登安慶船自回房艙閉門放洋槍自行擊斃又有圖南輪船駛近救起杉板及錨練上人共三十二名又經泰和輪船救起七人載以來滬寳清已付刧灰僅存船底而已至起火之由或謂廚房遺火或謂所裝之自來火乾燦發火未知孰是聞尙有漁船及别輪船救起多人查該公司賣出船票搭客往鎮江蕪湖漢口等處者共三十餘人其自行到船買票者八九十人合在船中西人計之約二百人左右罹刧之中西人約二十餘人其餘皆慶更生現尚未能查悉實數安慶輪船主來滬將情告知壳件洋行東轉告和興公司西人急放小火輪船前往失事處查察情形將晚尙未回滬該船曾經保險已由保險洋行放小火輪船前去稽查餘俟續録 
[閩藩過滬]  
　　新任福建藩憲劉方伯於昨日下午五點鐘由蘇過滬舟泊金利源碼頭本埠各官均往迎接方伯旋卽登岸暫駐二馬路寳源祥卽當赴閩履新也 
[讞員瓜代]  
　　上海縣署帮審委員詹靜涵明府現赴金陵另有差委裴邑尊以縣中案牘紛繁非一人精力所能兼顧禀請省憲檄委宋莘樂二尹前來帮審以資臂助二尹已於前日來滬訊理各案按二尹前於莫大令在任時襄理讞務夙著勛勞此次榮膺斯委自可收駕輕就熟之效也 
[逃妻訊結]  
　　控追逃妻一案已詳前報昨據寗人吴阿冬偕媒人沈榮福之子永來及丁松茂張阿三吴阿小等投案伸訴前情旋據妓女徐桂福鴇婦王馬氏經薦賣娼之孔桂香等投案候訊同轉詰徐桂福曰爾父究竟何姓答姓徐名夏狗我六歲時父已去世間爾母在否答母比父先死三年問父母死後爾由誰人撫養答由外婆家撫養問爾外婆家何姓答姓梅問爾究竟有兄弟否答有二兄一名明發一名阿招卽可來申問沈永來曰桂福之言是否確實答均係虚言同轉曰據吴阿冬控該氏家本姓杜今查家譜上是鄧姓顯有不實答該氏自幼喪父三歲時隨其母再醮與杜姓家問據桂福供三歲時母已去世安有再醮情事復間相福爾初來申時押在誰家花烟館答在小東門外鴇婦二阿姐處其夫名錦雲後經孔桂得薦與王馬氏家爲娼同轉曰爾甘心爲娼乎答嗣後不再倚門賣俏亦不願隨阿冬回去務請大老爺作主同轉謂沈永來曰吴阿冬旣聘徐桂福爲妻定有庚帖爲何將家譜呈案且譜上所控名姓均屬不符理應科吴之罪姑念經紀人覊累已久從寛免辦復商之祁繙譯官以丁松茂吴阿小不應多事判各掌責四十下張阿三屢次犯事亦非善類押候掌責八十下孔桂香經薦良女爲娼情同拐販押候掌責一百二十下鴇婦王馬氏窩娼徐桂福改姓爲娼均掌責一百下桂福發堂擇配家譜給沈永來帶回案遂結 
[路斃又見]  
　　某甲購辦魚肉蔬菜雇坐江北小車行至梅春里突然翻身扑地旋卽氣絶由其家屬赶來備棺成殮已列前報乃前日下午又有某乙行至英租界石路天仙戯園相近亦因跌悶身死其家人得信到來連夜舁回收殮人生朝露觀於甲乙良用慨然 
[馬夫交保]  
　　牛奶房馬夫徐阿南駕車不慎撞斃黄受和一案經邑尊將徐枷責在案前晚宋二尹提訊徐俯首求恩並稱情願改過旋有鄭晉和投案求保徐阿南出外二尹准如所請將徐申斥一番交鄭保去 
[嚴究賭毆]  
　　金家橋賭棍管少卿黄威榮等毆傷柘林營兵已詳前報前日由裴邑尊飭提朱皆福李少卿黄咸榮到案晚堂由帮審委員宋二尹訊問據黄咸榮供在金家橋開設茶館本年二月初二日傍晚時有向不相識之十餘人到店啜茶帶有賭具俄而共賭小的向阻不依卽由柘林營勇前來捉賭當時並未毆打被將小的施至何瑞豐木行空屋内關閉由凌國安出央勒令小的出洋三十元方可了結否則送縣究辦後小的付洋十元始得放出二尹問十餘人内可有認識答惟大頭阿榮王阿松二人相識餘不相識朱皆福供耕田度日家有母弟妻子向來安分並未賭博旋由原差禀稱奉諭提朱被伊家内婦女毆打扯破衣服二尹謂朱曰爾平日不安本分不問可知蔡瑞香供在十八圖爲梱保並無賭毆情事李少卿供在家種田實被誤拘管少卿供在押患病求請交保醫治二尹以其聚衆行兇實屬不法判將朱皆福管少卿李少卿收所王咸榮鎖項發頭門蔡瑞香交差聴候研訊 
[英界公堂瑣案]  
　　昨禮拜四英公堂輪應美國易副領事觀審易君因公未到所有捕房解案由蔡太守獨斷○西包探密司瓊禀稱粤婦梁李氏投捕房申訴兒子水福在同鄉梁紉浦塾内讀書被師梁紉浦用籐條責打以致兩腿鱗傷騐得傷痛屬實故往拘梁並起至籐條解案請究梁李氏申訴前因並請騐傷蔡太守騐得所傷甚重隨詰梁曰訓責學生當用夏楚何致下此毒手梁遞禀稱童生係粤東三水縣人向在原籍訓蒙於去秋由友荐到上海虹口設塾共有學生二十三名惟梁水福頑劣不守塾規且該氏常來訴説水福放塾出外不卽歸家任性閒遊異常淘氣囑用籐條打伊是以略打幾下不料該氏溺愛不明忽然翻變反將童生控告心何以甘太守謂訓責學生固爲師之分至放學出外之事與師無干卽或學生不好亦不過戒責手心而已安有用籐條者　據訴水福頑劣不受教訓儘可告辭何必如此毒打該　又稱我並未囑伊用籐條責打太守着水福行走幾步果覺舉動艱難問痛否曰痛甚太守乃諭梁曰念爾讀善人不加懲究嗣後不許再用籐條責打學徒有傷師生之誼水福卽着該氏領回醫治另行從師籐條存堂兩造一併斥退○包探顧阿六禀薙髮匠陳阿隆報失衣服緝獲行竊之陳阿四起到原贓送案請辦　阿隆求領贓物陳阿四俯首求恩棻太守判陳阿四管押十四天以示薄懲贓交陳阿隆領去○九十六號華捕禀唐寳全高駕馬車在坭城橋相近縱轡飛馳違章　罰唐稱以後不敢求免罰鍰太守判罰洋五元設或無力　爲管押十四天以儆○三日三十六號華捕禀顧阿發 
 
 

Page 4

 
 
時常酗酒倒臥街心設有馬車經過危險異常拘至捕房已有二次均卽行開釋昨又如此故又拘拿送案請予薄懲顧阿發供寗波人在滬無事屢久貪杯以後不敢太守謂顧旣無事暫押候資遣回籍可也○許香桂投案禀稱在西人所開牛奶棚内生理昨　王阿慶行竊牛奶二瓶當獲人贓交捕送案况王前曾行竊送案懲辦王認竊求恩太守判笞王一百板贓交許領去○金匱鄉人楊阿明在籍耕種娶同鄉李氏爲妻去年八月間妻兄李仲甫之妻某氏在滬病故李氏藉吊喪爲由逕到上海詎李仲甫盤柩回鄉與楊會面據仲甫言妹子實未遇見楊始驚疑隨與李留神找尋先到蘇省訪問無蹤繼到上海訪明李氏已與龜子雲福姘識住在法租界八仙橋地方偕李同去尋見李氏及雲福氏不認夫及兄反行毆打在路互扭經過法捕房以爲打架一恲拘入暫押片刻陸續釋去楊李又至原處尋覔則門扃矣詢其同居婦人阿寳言李氏及雲福在英界巧姐家隨懇阿寳引至巧姐處巧姐責阿寳不應引領到此楚是兩相爭論楊乃將巧姐阿寳一併扭至英公廨控告值日差禀明蔡太守飭將阿寳巧姐暫發官媒看管着楊明白具詞呈候訊供察奪 
[法界公堂瑣案]  
　　捕房將被拐女子莊謝氏之鴇婦張周氏並行僞娘勇之柴船夥解案旋據閔行人莊長根又其子阿元媳莊謝氏等投案伸訴前因同轉詰柴船夥曰爾如何來案姓甚名誰從直供來答小的姓李名福良前日撑槄柴來滬在日暉港相近遇見阿新囑我來　我實不知其中底藴同轉曰阿新曾許爾好處答稱據阿新言帮伊做一次生意可得洋四五元足抵一次船資先至西門外茶寮中説妥致受其愚問爾與阿新是朋友否答向來認識未知其姓同轉問張周氏曰如何令李福良來案答小婦人本不敢將伊搪塞伊自稱有瞻上堂不怕笞責故令來案繕禀之資均由我給問謝春發何時去世爾知否答聞於去年十一月間去世問莊謝氏曰爾父去世幾年答稱父名謝樹林並非春發去世已者四年問爾有母舅否答並無母舅謂張周氏曰爾屢　收買良家女子胆敢將柴船夫送案搪塞實屬可惡商之祁繙譯官張周氏連犯兩案本應重辦姑念資本無着從寛押候掌責二百下李福良雖係鄉愚總不應來案朦混掌責八十下諭莊長根帶子媳回家管束完案○顧陳氏遞禀聲稱光緒四年間央人將兒子荐與嚴章寗所開肉庄内學業嚴言明年欲將肉店放大尙乏資本如要習業須先借洋二百元小婦人允借一百元後因嚴言尙不敷用再借一百元立有筆據兩紙次年子未進店嚴竟閉門逃避小婦人屢欲自尋短見經人勸解後查知嚴章寗在八仙橋附近開設三茂鹹臘店屢次向索有時付給利洋一二元十三年分在王大老爺前遞禀蒙限兩禮拜理楚不料嚴延約至今務請追究同轉飭包探將嚴提案問爾爲何不肯料理　洋已還楚　收清票呈閥同轉曰王大老爺前爾未説有收清票如今何以有票答前曾説過但未呈案同轉曰王大老爺限爾兩禮拜理楚延玩至今反言不欠洋元是何道理倘已還楚何不將借票收回答伊言借票已失落令伊外甥徐兩十代寫收清票同轉將借票給嚴觀看嚴閲後稱定　揑造請騐筆跡同轉問如何如是揑造答從前備票上印有萬成圖章此票不是萬成定是揑造同轉與祁繙譯官查得借據上本是萬成圖章嚴爲何不認後令嚴仔細閲視是否僞造嚴復將借據細看卽稱的是真票一時錯看同轉曰爾還該氏之洋有人轉手否須將還洋日子禀明答借洋之次年還過一百六十元七年前劃付會洋三十八元同轉問顧陳氏曰爾曾收到否答三十八元卽係利洋陸續收到何來一百六十元同轉謂嚴曰此案前經爾之妻弟陳桂生担保還洋至今尙未理楚反呈收清票據意圖抵賴爾言此票係徐阿才　寫看將徐尋交案顧陳氏稱小婦人並無外甥同轉着將嚴押候覆訊○有恒行收租洋人偕華人王元魁投案控房客陳中英欠租洋十一元高楊氏張王氏欠洋二十餘元屢索不付請追究高楊氏稱有洋二元呈案其餘陸續拔還陳等稱俟至小月底可以措還同轉着一併押候理處○花烟館傭婦王陳氏控陳寳福吸烟滋事被毁碗盞同轉判將陳管押七天以儆○包探王榮培禀開老虎灶之莊金發私藏自來火行之煤送請究辦莊稱此煤不知何來且老虎灶不用此煤同轉謂姑恕初次當卽叱退 
[上海文報局東賑收解處到台盛杏蓀觀察轉來東撫憲張朗帥宫保電]  
　　東海關道盛密濟陽等十八州縣春賑尙短八萬金此間羅掘已盡尊處能籌湊否盼切曜印 
[聲明賑所截止]  
　　金陵恊賑所諶善之善長民胞物與秉性慈祥曩以各處水災創設公所藉勸賑捐開辦迄今爲數甚鉅所收欵項均陸續郵寄敵處轉解散放兹以來源漸竭收數日寥遂於前月三十日截止收捐此後如蒙各善士樂助請逕寄敝處當卽彚解災區恐未周知用代登報聲明[  上海四馬路文報局山東江浙收解處代啓]  
[醍醐灌頂]  
　　蓋聞黍存春回當求獺隨杏林日煖夙仰龍涎是以丹轉九成定許十全功奏本埠全亨寳號大善士具醫國之長妙濟人之用特將八寳紅靈丹如意蟾酥丸合計一千瓶之多惠贈前來敬謹祗領敝堂仰體雅懷量施貧病烟青篆裊仁慈惟有心傾芝紫香分功德直同身受願從今百齡錫慶欣看仁壽同登更　虞二豎交侵却喜昇平共享肅此　忱伏希垂鑒[  廣堂司事敬啓]  
[江督轅門抄]  
　　三月二十七日候補縣崔作球奉委府發審差○二十八日通判羅允猷鄭鏞蘇屬加賑回○二十九日候補縣桂正華奉委府發審差○三十日新授江寗藩臺瑞璋　進京○四月初一日分發江蘇試用同知周應　由京來禀到從九孫多照禀知分寗差委○初二日候補道趙濟川並謝委帮辦城内保甲差委署阜寗縣曹明志辭赴任登瀛洲兵船葉伯鋆謝委調帶南琛兵船前帶靖遠兵船陳毓淞謝委管帶登瀛洲兵船二位辭初三日候補道魯禀謝會曾善後局加新水 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善堂開診]  
　　本堂擇於月之十一日起開診施醫　藥刻屇夏令正值給藥之　幸蒙梁金池太守樂善不倦分贈甘露午時茶千服拜領之下不勝感數之至[  泰安里同仁永善北堂司董朱福詵等謹啓]  
[栽培寒畯]  
　　竊以循規瑫矩貴端蒙養之始基舊　寒門不少讀書之種　敝堂歷年舉辦義墊承大通李爰得觀察大善士每年慨助經　錢一百二十千文荷嘉貺之頻頒旣心香之敬爇兹復　利和莊將本年義塾經費如數匯到不记宿諾遠追季路高風加惠寒微豈讓杜陵廣　除將收條備函送核外祗列　章　呈德鑒[  上海六馬路仁濟善堂董事施善昌等謹誌]  
[伉儷參德]  
　　揚易謂夫夫婦婦而家道正可見夫婦乃三綱之一所宜有唱隨之樂而集和氣於一　焉陳善士同尊閫馮氏病愈完愿並求消災延壽　得隹兒　山東九八規元三百十五兩二錢　解拯濟歡臚鼓瑟何須藥石之投喜待弄璋定卜芝蘭之茁聞災修德胥出同心救世有方悉本乎待家有道緜延歲月　能　願以償矣賢伉　慷慨傾資洵　逈超流谷云上海北市絲業會館籌賑公所施善昌謹誌 
 
 
 

Page 10

 
 
   
 
