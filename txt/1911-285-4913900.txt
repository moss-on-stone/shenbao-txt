# 1911 - 285 - 4913900

 

Page 1

 
 
   
 
 

Page 2

 
 
[宮門抄]  
　　八月二十六日召見內閣總協理大臣文增 
評論 
[今日各種人之心理（無名）]  
　　自武漢革命軍起事後。各種人之心理。因而大有所發見。試爲一一舉之。 
　　普通一般之人民。雖未必個個贊成革命軍。然郤無一人。反對革命軍者。於一切言語。詞色之間。可以覘之。 
　　一般賣守地方之官。則處處似有。 
革命。黨之。濳伏時時。若有革。命軍之猝發。而一刻不得安心。 
　　其餘之。各官吏。則觀望中立。以視革命軍與政府之。勝敗。政府而勝。則仍服從。政府。革命軍而勝則卽。服從。革命軍。 
　　官紳商人之有財者。則旣知政府之。不足恃。又不敢投誠。於革命軍。 
唯恐。各處土匪。乘機而起。於已之財産有損或提存。欵或購金元。或存外國銀行。終日營營。唯此是務。而商業因而牽動。 
　　商界中。人大半唯憂各地起亂。於已商業有碍。其一部份。則知此機會之可乘。因欲算計。乘機以圖大利。 
　　奉政府之命。往鄂與革命軍對敵之兵。欲與革命軍戰。則同類相殘旣有所不忍。欲倒戈相向。一時又有所未便。故悉保持中立之態度。命之守。地方。則尙平安無事。命之攻革命軍。則即合而爲一。此於豫於汴之兵而已然也。 
　　今所不可知者。唯北來之軍及袁氏耳。 
[蛇山砲台攝影]  
 
 
 

Page 3

 
 
[專電]  
　　昨晨）二十七（七句鐘革命軍與湘省援軍（非蔭昌之軍）於江岸車站中間開戰江中兵艦并未開砲助擊 
　　革命軍統領現與各國兵艦總統川島會議維持租界辦法允於開戰時格外謹愼不使租界受害 
　　兩軍哨兵相距祗四千碼官軍軍隊延長至跑馬塲革軍則據英租界之後背 
　　革黨近與官軍有文書往來聞係通知交戰日期　　革命軍二千人携大砲八尊渡江向襄河上遊而去行蹤甚秘有潛入湘境之說 
[武漢三鎭略圖]  
　　薩軍門率兵艦九艘停泊江心須俟北軍到齊水陸會合進攻 
　　革命軍在漢設立軍政分府湘軍陸續投降者將逹千人 
　　革命軍舉詹大悲任漢口軍政分府李亞東任漢陽府 
　　漢陽兵工廠日夜開工造出機關鎗砲甚多子彈亦有數千萬枚均由革黨運往軍前應用 
　　湖北官兵多投降革軍張彪親兵亦有𨓜去入黨� 
者 
　　張彪紥營之處時有革軍排隊經過其前張兵視若無覩并不出擊 
　　革命軍臨時政府下令武漢軍民定九月初一日一律剪髮違者有罪 
　　武昌城門已一律開放惟革命軍稽查出入甚嚴　　北軍現有數隊屯紥劉家廟俟蔭昌大隊到後會合前進 
　　二十六晚漢埠又火延焼海關輪船局經革命軍極力撲熄並搜獲匪徒斬首示儆 
　　漢滬電報昨日上午已通下午復阻）以上漢口（ 
　　黃州府兵變失守電局燬田家鎭砲台陷）九江（按二十六日本館接田家鎭砲台失守之電即已揭示門首一面電詢九江訪友是否確實昨始得復錄之如右 
　　袁世凱電軍諮府擬在北洋軍隊中挑選勁旅帶鄂助勦 
　　薩鎭冰電請借用外國兵力助𠞰軍諮府尙未電復　　有旨命蔭昌過豫時往晤袁世凱先行商定平亂之策然後進𠞰 
　　內閣總協理昨奉攝政王諭通電各督撫目下軍事倥偬人心不靖著將每日情形電奏以慰聖厪 
　　內閣通電各省大勢日急宜速振刷精神督飭訓練各軍愼加防衛如有竟外惟該督撫是問 
　　四國借款代表以各路迭起風潮開工無期第一期款不允照付經郵部嚴重交涉仍堅持未允 
　　度支部先撥五十萬續撥一百萬散放市面故京市漸安 
　　蕭御史奏銀行信用亟宜維持陳四策請採用并請禁止京米運津以安人心 
　　趙爾豐電奏新津縣已克復惟邛州又陷　　岑西林電奏病勢增劇仍請迅調能員入川奉　　旨著勉爲其難赶速前往以紓朝廷憂厪是日并電 
 
 

Page 4

 
 
寄袁項城語意亦同 
　　喬樹柟等奏川事糜爛大股悍匪陷城日多懇催岑春煊兼程前進并速番釋放蒲羅等收拾人心（以上北京） 
　　傳聞安慶沿江炮台均已懸掛白旗）安慶（ 
　　聞旅歐革黨近在比國廣印傳單分寄各華僑閱看內多激烈反對政府之語 
　　粤督電致內閣粤受鄂亂影響警耗頻聞京師近狀奚似得覆京中安靜請專注意粤防）以上廣州（ 
　　北軍奉派赴鄂者號稱三萬人將於十日內陸續南下）保定（ 
　　　軍第二十鎭亦奉命赴鄂 
　　昨有三人播散革命傳單被捕正法）以上奉天（ 
　　探得長沙無悉惟湘漢輪電均阻不通 
　　𡩋垣無變動惟市面甚緊迫鎭江亦安）以上南京（ 
　　現有大军一萬名由保定府赴南昨晚所發京津鐵路停止搭客之諭已於今晨取消但目下每日祇開火車一次通州舊軍已抵北京現北京禁止運米出口外務部發出公文謂薩鎭冰軍門確已抵漢且謂東北兩處兵隊旦夕可到祗需數日即可克復武昌漢陽云云（北京） 
　　日本以革命軍統領致漢口領事之照會作爲私函并不答復謂此次亂事仍爲內亂有人預料官軍與革軍開戰最早須在九月初四日查兩方面各有軍隊一鎭半臨陣而革命軍所占勝利多一漢陽兵工廠東京日日新聞謂德國旦夕將有舉動有公法家數人預料蔭昌終必借助於德國但官塲則謂各國當合謀中國之完全不致有瓜分之禍東京朝日新聞謂此次鄂亂實由中政府對於立憲主義首鼠兩端有以促成之今非政府開誠布以則此次亂事雖平必有他亂續起日日新報北京訪員謂中國現向四國公司商借戰時用款已由四國拒絶之 
　　據外務部聲稱袁世凱無切實之覆音大約或將辭職或欲要求特别之大權齎書之人旦夕可到京師謠言漸息自鄂亂之後以今日最爲安靜南京長沙廣州安慶奉天開封天津福州均有官電報告地方安靜據漢口法國領事報稱漢口革軍現靜候北軍之到據謂盡將投入革黨政府已備機器炮四十尊保護宮廷（北京） 
　　革軍謂袁世凱赴鄂必不抵抗革軍並謂薩軍門亦不致與彼等開戰英國居民之一部分因革黨在英租界擊斃滿人一名頗爲忿怒有革軍一千五百名欲過外國租界未經許可隨穿城至張彪紥營附近之處而去張彪目下統帶官軍約三千名及水師一千名漢口之北數英里之鐵路爲官軍所占已預備出戰並保護南下之火車（漢口） 
　　外間所傳各國已請美國干涉華事之說美政府已聲明其誣舊金山華人復捐集革命經費美金洋五萬圓（鈕約） 
　　英法報紙多謂北京政府所處之地位已無生機之望惟德國報界之言論頗形鎭　謂袁世凱之督湖廣與蔭昌之率官軍南下足徵北京政府頗知大局之危險並望革命舉動終不至大礙商業據漢口電稱各國兵艦登岸之水兵現與土匪巷戰各項貿易已皆停止中國外務大臣梁敦彦謂栢林報界代表曰政府終必戰勝革軍北方各鎭兵隊極服從袁世凱又謂深望此次亂事不至牽動中國與各國之交涉中國革黨在比利時盧的克地方印就反對淸政府之傳單現已傳遍歐洲俄京半官報宣稱俄國絶無利用中國衰敗之心外間之言不確柏林中國公債劵價值稍落）柏林（ 
　　北間大局無其更動聞官兵與革黨不難磋商和平解决之法但無確實可恃之信息 
　　官兵乘火車至漢者現駐紥漢口之北駐紥漢口北面之官軍約有四千人現離跑馬塲不遠武昌革黨刻正出發進攻旦夕當有惡戰滿洲婦女現皆改穿中國衣服（以　） 
 
 

Page 5

 
 
　　革軍極有秩序共有步軍六標炮兵兩標其數日增人民無不表同情於革黨者此間只有官軍八百人係湖南陸軍尙有湖南北綠營兵四百名現駐紥江岸車站北方大軍尙未抵漢）漢口（ 
　　官軍六千名已離北京尙有大軍陸續赴南保定革命軍起事之說實屬不確度支大臣因兵費不足現向四國財政團商借銀二百五十萬兩）北京（ 
　　薩鎭冰艦隊泊於漢口下游尙未行動（漢口） 
　　北京米價大貴袁世凱是否赴任尙未决定）北京（ 
　　南京人民恐慌殊甚紛紛遷徒或赴江北或赴上海（鎭江） 
　　北軍之一部分已抵漢口之上之江岸大軍抵漢尙有數日官軍毫無戰勝革軍之希望（漢口））以上譯西報（ 
官電 
[南京督院電]  
　　上海劉道台連得四川廣東湖南河南安徽福建山東各省來電地方均一律安靜督感印 
[金陵關道電]  
　　上海關道劉觀察𡩋垣及各口均甚安靜昌沁要聞一 
[革命軍起事紀）五（]  
　　鄂省軍界聯合組織國民軍已非一日風聲所播致十八日有破獲俄界糧臺之事聞該黨原定八月二十九日各省同日大舉因事機已露迫不及待故十九日夜演成此象今就通信員所親見親聞者臚列如左以見此事眞相 
　　革黨原約十九日夜三點鐘起事以火砲爲號行殺三十標某營旗兵（該營旗人大半）然後進攻督署藩署詎時尙未至武勝門外四馬路某民家忽然失愼城外砲馬輜重各營疑爲號火先由輜重隊槍斃督隊官整隊而出砲馬隊繼之破城而進城內各營卽佔據火藥庫軍械所二十九標漢人與三十標旗兵兩相轟互有死傷嗣砲隊進城夾攻旗兵大潰死亡枕籍旋卽圍攻督署砲隊以大機關砲七尊據蛇山直轟附近一帶均成灰燼各兵均左手挽白布口號爲同心協力四字此十九夜之眞相也迨二十日黎明國民軍代表相聚於諮議局黎宋卿）協統（亦到諮議局議長議員均軍服赴會局外高懸義旗到會者不下數萬人閱馬厰空地爲滿公舉黎宋卿爲鄂軍都督湯議長化龍爲正叅議出示安民不排外不擾民違者殺勿赦其示文三通與前報大同小異外人敎堂書院無恙均有國民軍保護外人出入城門均以禮迎送市面半開半閉惟愚民恐惶較甚紛紛墜城遷避據去湖南已有來電業經起義安徽亦然四川早已通信此外長江上下游無慮聞將聯合直向京都撤毁黃河鐵路俟各省義軍會聚共圖進行安民示文已至漢口刻正召募新軍一二日間已得數千人各學堂學生亦不投筆起者此近日見聞之一切眞相也 
　　湯議長旣被舉爲正叅議在總司令處階前當衆演說云本局爲國民代表原有興復責任旣承諸君踴躍事已成局自黨盡死報命成則共圖勳名敗城中數十萬生靈同歸於盡但宜緊嚴秩序不可自相殘害方爲義師衆大鼓掌刻正印剧示文刋刻鈴記署約已大定 
　　鄂軍十九日二十日情形已詳誌前報茲將二十日下竿八鐘中華軍政府鄂軍大都督黎傳齊各營軍官分配佈置事宜錄左 
　　（一）改換暗號軍隊巡哨以暗號爲基礎黎都督最注意於此事時刻更換無論何項人等出入志門如暗號問答不符即時開槍轟擊現問答不符被擊斃者莫可枚舉 
　　（二）共舉叅議國民軍草創成立祗有戰勝攻取之人而無運籌帷幄之人黎都督特傳齊各軍官公舉諮議局正參議官湯化龍爲軍事總參謀兼管糧餉事 
　　）三（出示安民黎都督以省垣住户人民惶恐遷移大有罷市之舉日前特商湯參議斟酌出示曉諭滿漢大義令商民各安執業以便通商有無　　）四（搜殺旗人國民軍表明興漢爲宗旨黎都督特傳諭各軍無論省城內外旗人屋宇多半焼殺 
　　（五）保護商民黎都督以國民軍宗旨正大凡屬同胞漢種一律不准抄殺其於省垣內外商舖尤如注意保護以期歡迎義軍而備餉項 
 
 

Page 6

 
 
之輸用 
　　）六（黃帝紀念黎都督以國民軍旣得武昌即爲異日恢復漢土之根本地故不用從前旗號另換黃帝紀元旗號以爲黃族復起之紀念日 
　　二十日晚十一點鐘革軍兵士至湯議長公館請往諮議局與鄂軍都督黎元洪協同辦公並推爲鄂軍總參議官湯君允許當命傳騎出城送信至中和門外陸軍第三中學堂該堂學生隨卽全數站隊鼓號入門至諮議局未幾黎都督發號傳各軍官會議正會議間局後蛇山嶺突有槍聲旋有騎兵偵探報告旗兵在嶺放槍都督當命步兵追擊衆旗兵始散據兵士云逃散之旗兵約有二百餘人十二點半鐘革軍至藩署攻擊防守藩庫之管帶郜翔宸見勢不敵率兵出忠孝門而去革軍追擊殺斃甚多省垣無知識之人民見外藩庫無人防守羣相毀庫入內搶掠幸內藩庫尙無損失現由革命軍守護三點鐘時都督據騎兵偵探報告保安門及望山門外王惠橋一帶似有多數兵士都督即命衆射擊未放三四響即有人呼謂係行路漢人都督乃令停放四點半鐘督轅東首民房突然火起直至二十一日上午始行救熄計焚去二十五六家同日王府口街又焚去十餘家武勝門外愷字營附近亦焚去七八家中和門內楚望台軍械局火藥庫原係工程第八營左隊隊官吳兆齡督隊防守二十日晚黎都督始傳吳隊官至諮議局襄辦公務所有楚望台防守事務則改用工程第八營左隊一排排長鄺世杰督辦 
　　二十一日淸晨無知人民將文昌門外織布局搶掠一空沿途所遺之線與布甚夥老幼男婦向城外搬遷者絡繹不絶革命軍再三開導仍歸無效九點鐘時武昌甲棧前獲旗民二人立卽殺斃十點鐘革軍尋抄旗籍公館故銀元局街札公館（札曾任鄂臬）審判廳附近寳公館（卽前三十標標統寳瑛之公館）均被抄毀聞眷屬亦被殺軍　參議官鐵忠曁陸軍小學總辦寳英均被殺於巡警道署之前十一點鐘黎都督因城內商民大半閉市當命軍士鳴鑼喊謂同胞不必惶恐有我等保護赶快開市官票可以仍舊兌用十一點半鐘都督命陸軍一大隊荷槍至造幣廠駐紥陸軍統制張彪反對革命軍現在漢陽龜山禹王宮外竪有龍旗一面身旁只有兵兩隊恃有巡防營統領陳得龍帶兵六營（共一千一百餘名）附和之故尙未逃匿（以上武昌函） 
　　十一日晚漢鎭失火商務總會急請官急請官保護則關道及夏口同知已逃不得已函告國民軍統領請其派兵保護商務黎都督立派兵六百名抵漢在沿街巷一帶巡邏遇有流氓搶劫財物卽行正法是夜本鎭阜昌進通其昌晉和四錢莊被搶經保安會及國民軍到塲彈壓各流氓始行逃遁熊家巷有流氓縱火被國民軍拿獲二十一夜斬首一名二十二日斬首二名將首級懸掛四官廰示衆楚泰楚同楚有等兵輪開往劉家廟勢處中立有猶豫不决之槪有宜昌兵士五百名乘吉安輪船抵漢擬在租界起岸英總領事不准後又至中國地界起岸已與國民軍聯和昨由下遊駛來兵輪四艘至黃鶴楼對面被國民軍連開兩砲該兵輪立將龍旗改換白旗歸順國民軍國民軍都督昨照會各國領事所有未起事以前之賠欵及種種利益均歸國民軍負擔惟起事以後如有新約國民軍槪不承認陰山有國民軍數千已通消息聞於今日漸次抵漢以爲後援黎都督預備命其駐紥馬廠商會昨有佈告謂台票銀元票及各銀行銀條錢票各錢莊雜标槪行通用以免市面週轉不靈之害陸軍八鎭張彪二十日乘輪來漢赴某處暫住其鬚已經割去矣 
　　二十二日下午革軍出有保商示諭文云告爾各地商民切勿徒自虚驚本軍此番舉動專出久虐生民同胞各自努力共滅口類仇人各商照常貿易紙幣官票通行保商第一宗旨晝夜派隊邏巡倘有無知流民藉端滋　街鄰一經本軍查獲就地格殺勿論是日晨國民軍駐漢代表胡在四官殿將二十一晚放火之一人斬首掛在電燈桿上示衆隨邀請漢口商務總恊理商議保商之手續（一）各商家一律開市）二）所有台票洋錢票仍照常通行）三（各段保安會派員巡街遇有放火刦搶之流民送往居仁門該營處决）國民軍營駐是處（（四）各團體操員任其領槍械巡街不願者聽（五）國民軍駐歆生街餘慶里一百六十人駐四官殿六十人駐智仁門六百餘人駐沈家廟二十人其伙食俱歸商會供給 
　　花樓正街熊家巷口福生恆 
 
 

Page 7

 
 
因兌票爭執被匪放火延燒十八九家（晉大錢莊福生恆錢店裕生錢店同生祥雜貨店乾山堂藥局晋豐油行永利昌酒館等）燒至恆慶當舖爲止其時搶匪沿街塞滿後經革軍驅散 
　　漢埠商界通函武昌國民軍要求派兵來漢保商情願籌款接濟並供給該兵火食二十二日商會總恊理接武昌國民軍辦公處來函道謝內有請暫借三千串當即歸趙等語該會總協理議員及各團聯合會會長馬剛侯隨卽親自解錢渡江并與籌商善後辦法 
　　漢口電局仍照常辦事所有電報毫無阻滯惟華文電報須經國民軍檢查允准始發聞水師舢板已有服從革軍者並由該都督札委統帶仍沿江巡查二十二日聞有反對該都督之偵探被該軍拿獲在餘慶里斬首搶劫花樓正街商家被英租界巡捕拿獲之數十人及貨物等俱解入捕房二十二日英領事至商會請其辦理總恊理以無國民軍命令不敢收受仍交英捕暫押現已在四官殿與該軍駐漢代表商妥收解後湖如其中有善良者准其請出商家保釋流氓則用槍擊斃是日午後有流氓一羣約集搶刧裕隆當舖經國民軍派兵往拿一二人處决並留兵數人在該當舖前守護漢口商界體育會聞已向該軍請領槍械各團保安會亦將請領以備保商 
　　黃陂街湖北官錢局近因省城阻隔市上謠言官錢票現在無用紛紛向局兌錢日昨竟有匪徒在該局行搶並敢由後門撞進縱火經保安會馳往灌息並定於是日二點鐘在沈家廟照兌自國民軍起事夏口廳之拘留所所押人犯均有蠢蠢欲動之勢二十一日夏口廳監卡委員唐志伊早已避匿其押犯百餘人打開牢門一擁而出守衛兵無法禁　只槍傷二人漢口地方初級審判廳民刑庭推事均已紛紛逃走日昨看守所中所押人犯均已一律放出現在只有司法警察數名居住其中而已漢口謠言四起一夕數驚致有匪衆行搶情事殊於商務大有妨碍二十一日下午三鐘各商店又一律閉市黎都督特派兵十在各街市勸諭商民於二十二日務須一律開市如違抗不遵定即處以相當之罪故又陸續照常交易矣）以上漢口函（ 
今日緊要電信過多暫停小說一天 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[紀武昌城內所見]  
　　字林報載二十三日漢口訪函云余與美國敎士一隊自漢口渡江至武昌城時城上有中國士官下索曳余等登城該士官衣灰色軍服臂束白巾執手槍余等乃謂之曰擬至敎會收拾物件惟願先見革軍黎總統該士官乃引導余等前往沿路互談間該士官曰余等今效法貴國之拿破崙今日之事反對執政非反對各國余等引中國經書中句語答之謂得民心則得國力勸革命軍保護平民之生命財産該十官深爲贊成且謂民心今已傾向革命軍矣抵城門後城內各防兵猝見余等似有留難之狀即聞該士官大呼日我們是一家人語次門啟見一服元色衣者拘該士官告曰凡服灰色戎服入城者必死昨日軍士因此槍斃者六人今必換服始可入城乃一手拘該士官而去余等竊笑該士官之能保人而不克自保也隨先至城北沿途見行人來往不絶並有農人在田中種菜途見一兵與軍士交談甚歡後至東門爲離江最遠之門平日鄉民出入者最多余等隨意出入華人出入者必被嚴搜箱籠等亦須查看以示有無搶刧之物街道上軍士皆有紅袖　其灰色衣均棄之路旁聽人拾取革黨皆服元色冬季戎服舊有之肩章袖章皆扯去袖繞白帶彼等態度似余數年前所見之瑞士國軍士紀律頗爲完全惟舉動　欠活潑私人與士官毫無區别余等自敎敎回取道諮議局往會黎總統途遇新軍數百名類皆精壯少年諮議局廳前操塲一方軍士充塞時在習操聞投入革軍者有六千名之多廳上坐一審事員蓋軍前正法已停凡有搶掠者均解局研究定罪甚嚴是日滿人被殺者約二十餘人未幾黎總統出見黎操英語極熟余等請其派人代至郵政局取信未經許可惟願派兵保護余等婉辭却之議事廳一路軍士甚多然可以隨便入內書記生繕寫告示甚忙另有一室軍士在內午膳黎統領穿白綢大衣凡與黎一室者均衣戎服革命軍旗幟皆有興漢滅滿字樣受傷之人舁至城內醫院有外國醫生兩人在彼醫治城中仍有歐州敎士三四人但婦孺已悉至漢口各商店皆開門貿易不見恐慌之狀若北京軍隊抵此則自必開戰此時城中情形自當一變民人雖不十分熱心然皆望革軍之勝可斷言者東門外二日前逃去之鄕民今咸紛紛回里物價並不昂貴但現銀缺少耳 
　　又漢埠中央郵報載西訪員函云昨日余進謁革軍黎總統時詢其革軍毀壞河橋之說確否黎曰此係謠傳吾輩軍隊尙欲利用之也蓋黎意河北之地必自然降服彼可藉此以長驅北上者黎湯二人甚爲和靄武昌軍政府並無自大氣象湯頗沈靜且彬彬然有儒者氣槪黎活潑慷慨和靄可親爲民黨之首領非此等人而誰武昌敎士凡知黎之爲人者莫不讚之黎曾在日本留學數年夙以公正有思想見稱於同輩者余至軍政府時途中見新軍四小隊其數在二百名以外由士官帶往兵房取衣服及軍器等物據黎統領言昨日起又有二千人投效總計革軍之數已有二萬五千名步兵十八隊砲兵三隊馬兵二隊工兵數隊若應幕者仍如此踴躍則二日後卽有滿軍兩鎭來此亦可逐回新軍大半有陸軍知識此次亂事黨人謀畫已入以官軍中有大隊革黨故未致敗露也近日應募人中有學生又有平民黎總統並爲余言欲帶陸軍北上與南下官軍相遇但鐵路已有兩處被毀一在河南邊界一在湖北邊界革命軍經費頗足至于糧食則黎已派人至湖南購辦繼談及革命宗旨湯謂黨人目的係欲組織中國政府與美國相同昨日吾等兩人已照會各國領事謂從前鐵路借欵彼等擔任償還已於會謁時切實聲明並謂彼黨之人皆不願各國以欵項借與滿人若嗣後各國再借出新債或仍陸續交款則不能責黨人全數照付云革黨初成事於政府各種計畫尙未組織完善似不便詢以賑濟之策然余偶詢及之彼等答以頗欲實行預防水災之工程並扶助飢民危險維須設法征收特别之稅余謂滿人借欵已鉅今黨人應辦各事之費亦大不將陷經清困難之境乎湯曰不然嗣後征稅之制急當重訂第一步爲停止勒索中飽之習辦理得法可得巨款余問能力除勒索中飽弊否答曰自當以極嚴厲之法除此惡習次又詢問鐵路借款問題湯曰將籌他法敷設鐵路若至不得已亦將借外債惟借法則與滿人異耳總之不論何事彼等必以友誼對待外人耳言至此黎謂吾輩將派兵迎擊官兵矣未幾果見革黨從武昌渡江往漢陽轉至漢口在橋口登岸分作小隊經過中國跑馬塲至新太平路分守軌道至城內一帶死屍堆積望山門外約有五十餘具各街道老幼死屍目不忍覩此等景象直至諮議局而止現革黨搜 
 
 

Page 11

 
 
殺滿人仍在未已當偕一中國譯員行入望山門時軍士即以白帶束於記者與譯員右臂乃准往會黎總統會後軍政府欲派護兵固却之始已然足以見其優待之意矣 
[鄂垣革軍之影響種種]  
　　蘇州蘇垣錢市恐慌各情已記前報茲悉此事由鄂警後上海銀根奇緊所致蘇城各富户若不提取存款尙不致搖動市面乃有閶門某紳富欲在各莊提取存款二十一萬致各莊無以應付齊集公所會議遂議定凡提欵及往來均以四五百元爲限而各户提欵者均須現洋致各莊亦不收鈔票以是城中各業皆不用鈔票其裕蘇局鈔票發出者尙不甚多近日赴該分局取洋者不多尙可 
應付裕𡩋鈔票在市面者過多連日該局被擠不堪幾有用武之事幸由警局派巡警照　未致閙事各典當亦因此擱淺凡當錢至數兩以上者即被却不當連日人心惶惶大有不可終日之勢日昨商會總理尤先甲理吳理杲同典業董事潘祖謙均起撫轅謁見程中丞面陳市面危急情形可否商請撥借官款維持市面中丞已允許由藩庫借給現洋四十萬元發各典當具領應用並撥借現洋十萬元給裕𡩋分局以資流通均由商會擔保一面已札由蘇藩司巡警道出示曉諭各項鈔票一律通用勿得阻礙並爲電商督院撥款接濟以資維持昨日各典鋪中有長春巷某典舖午後二時卽行閉門止當蘇府何太实曁三縣深恐貧民慌亂將滋事端親到商會會同典業董事商議維持辦法轉飭各典照常開市如有閉門停市搖惑人心者應即指名查報回明上憲究辦至銀樓飾舖爭向兌買赤金者接踵而至二十四五兩日由六十換飛漲至六十四換有中市著名某藥舖之店主一日間收買金條五百餘兩各銀樓底貨空缺難以應付現在限制買客五兩以外槪不兌付云 
　　揚州　兩淮增都轉得武昌警信後深爲焦灼昨日傳見揚州府嵩太守并江甘桂禹兩大令入署外站崗衞隊亦加撥士署外站崗衞隊亦加撥四入而防守運庫尤十分嚴緊聞江督日內疊有電致各衙署惟此中電文近日未易探悉　　松江昨日松江城內外盛傳杭州亂事幾同目覩實因杭班火車遲到一句鐘遂起恐慌而市面銀根連日緊急二十七日各大錢莊更暫止出入因是人心惶惑深恐牽動全市 
　　杭州　浙省自鄂亂發現後驚懼情形業已迭誌本報連日紛接政府加緊密電漏夜召集司道秘密協議飛調前左中三路巡防隊全軍限期來省聽候布置外對於駐省新軍尤形注意初擬飭令一律繳械以防不測嗣因蕭統制一再抗爭遲疑朱决又經某道獻議改爲提前退伍（按新軍第一二兩標扣至本年九月已届期滿應退伍者計共三營）奈司道各庫一貧如洗餉需無從挪借致前後密議七次仍無確當辦法現探聞於昨日下午决定藉詞海防緊要飭令現駐鎭海之八十四標第一二兩營調赴温州而以駐省之八十二三兩標精旅三營一律開赴鎭海特於二十五日下午電飭八十四標標統張載陽於本日到杭會籌新軍出防諸事大約三日內即行宣布聞增帥已密商將軍德留守除原有八旗巡防隊即日發給子彈預備應調外再於全營馬甲內挑選一營限一星期成立所有餉械子彈已派某道特别籌備解送矣 
[東邦人士之革命觀]  
　　湖北革命軍起事三島國民舉目揚眉蠢欲動而尤以報界記者鼓舞最力有政府機敏行事者）萬朝報（有願贊助淸政府以平內亂者（某大臣語）野心勃勃語頗驚人今將各方面言論譯下以供衆覽 
　　東亞同文會　該會主幹大原氏言日革命黨首領黎元洪爲武昌之旅團長曾任鎭遠軍艦將官明治三十一年充武昌騎兵隊長拾级而升至中將君爲日本東亞同文書院之期生在校甚知用功成續奇佳卒業復游德國富有世界智識其英語尤爲精妙今日位置已與張彪相埒性情温和謙遜有禮故頗得人望今公推爲革命軍指揮官誠前途有望之人物也 
　　明治天皇　明治天皇自聞鄂耗後召集內閣特開會議外部大臣面奏我國爲東亞覇國清國危亡與我有存亡關係萬不可坐觀成敗對岸看火等語明治頷之下午特派閣員親赴使館訪問一若對於我國有觀密之情者 
　　使館參贊　使館頭等參贊 
 
 

Page 12

 
 
劉崇傑言曰近日屢接政府來電知外國人生命財産毫無損害匪徒已捕三十餘名斬首三名成都之暴動藉名鐵道國有而漢口之革命確係不知國勢不識時務之革黨惟漢口在揚子江沿岸爲南清樞要都市外國貿易生死關係今次暴動若果遲延不决則日本之棉絲洋火必蒙絶大之響應故公使館員無不希望政府之早日鎭撫也 
　　留日記者公會留日記者公會以日本各報及日本官民多昧於此次革命黨之性質昨日刋發公函偏致日本報界略謂日本果有維持和平保全東亞之志則對於此次湖北之革命軍萬不可妄相干涉亟宜保守中立要之今日革命軍與淸政府立於對待地位貴國與各國當以嚴守中立爲和一要義若革命軍中有一二不肖者妄殺無辜外人則日本亦宜體諒時局之內情萬不可藉名保護無故干涉云云　　在東留學界此次四川路事東京革命黨本部已開秘密會議數次布置甚周舉動甚秘陽歷十月十二日留學界曾發傳單其文約萬餘言略謂滿政府今日雖僞名立憲其實不過皇族政治吾等同志如有不甘屈伏於皇族政治下者其曷勿乘時而起以圖漢族之中興乎等語刻又密派同志赴鄂贊助矣 
各埠通信 
[鎭江大水聲中之催科吏]  
　　丹徒縣文大令據本邑東鄉濱江一帶農民紛紛報荒特於日前親往勘災實係一片汪洋顆粒無收因准其所請禀詳上憲免完漕糧惟各鄉户上年所欠漕銀爲數不少因派差前往嚴催無如該鄉民等自被水災後饔飱不給安得有錢完糧亦祇得忍受官吏之唾駡鞭撻而已 
[軍界放胆吃私烟]  
　　金壇縣禁煙日嚴而私賣燈吸之煙户亦日甚究厥原因恃有各區長警爲護身符每值禁煙公所派員查察無不先期爲之通風以致終未破獲即以東街二街而論私賣煙户幾占十之六七私吸者明目張胆如蟻附羶尤以某防營兵士爲最夥並有以軍裝物品抵烟過癮者甚矣廓淸烟毒之難也 
淮安 
[禀請挑濬沙淤]  
　　鑒城令禀淮運司云准法部主事自治公所所長季龍　咨稱鹽邑上岡鎭閘下廖家港河道積沙淤墊動輙乾涸商農僉稱不筻即經會晤紳商提議均加贊成然事關地方利害興革權限應由地方長官主任用特不揣冒昧咨呈援案詳請變通由商捐一半其餘一半紳民恊助此河不難計日成功等情詳請俯賜核准飭商捐助以維水利而保田疄松江 
[劉提鄭重操防]  
　　江南提督劉光才軍門以鄂中亂事陡起各處亦多不靖松郡留防隊一二三營曁護衛軍槍隊砲隊亟應嚴加約束以時操練俾資防衛而保治安已飛札各管帶官遵照矣 
[戚守赴鎭不果]  
　　松府戚太守奉蘇撫委赴丹徒開棺檢驗莊章氏臨行函飭警察局派撥巡士防衛兩縣監獄及至省垣謁見程雪帥囑暫回郡太守遂歸 
揚州 
[鄂亂中之廣陵舞臺]  
　　太平碼頭廣陵大舞臺於二十四日晚間因得罪運署人役施放鞭炮服禮觀者愈形擁擠先有安徽旅揚公學因包廂事與該園大起衝突繼有黃某者因無票入園馬褂被戲園執事撕破乃持小磚塊將該園保險燈自來月徧行敲擊經該園打手等將黃某痛毆曳出了事詎有府中學生刁鴻聲等五人入門向售票處購票該執事不應學生送聲言補票甫進二門即爲門者所詰喝衆朋毆以木柴爲武器學生均受重傷更有某生當吐鮮血數口其時該園已將園門緊閉學生等不得外出遂與該園質問受毆理由該園理屈乃命園丁二人出與學生揪扭聲言結辮至鈔關下河詎甫出園門突有彈壓委員沈禹臣派勇將學生押送四區警局四區警員鑒於朱警員之前事不敢收受移送甘泉縣署役受園丁指使竟將五人管押班房該學堂監督周君已得急足報告偕同該堂姚君至署進謁禹令請懲戲園滋事人等禹令不得已升堂責二園三百板送受傷五人歸堂五人尙未回堂全堂學生已至甘署商請禹令提究園主禹令以該園主爲要紳寵丁恐干未便遂以轉禀府憲爲辭婉請諸生歸堂候信至二十五日該堂諸生仍未聞有下落遂全體不願上課徧出傳單報告學界聞嵩太守以現在鄂省兵亂正在緊急而該園迭次滋事已决計予以封禁云 
[請撥廟産辦學]  
　　廟灣場詳增都轉略稱據增生郭祝書等公禀竊生等前於光緒三十年間禀撥塲境大王廟遺産興學蒙恩轉詳兩江學務處曁各憲批准嗣因許前任內添設統計處以此産作爲經費生等之舉遂從緩議惟查各場境均有學堂獨本塲未經創設風氣不開實於自治前途大有損碍現擬遵照自治章程先行興立小學開通民智并請將該廟産撥助若干以充經費各門科學生等願盡義務等情除由大使等撥錢二百二十千文作爲開辦經費並飭常年經費外理合具文詳請批示立案 
蘇州 
[改頭換面之巡緝事務所]  
　　蘇省巡防營務處裁撤後改設巡緝公所派委洪王二觀察爲會辦並委王元章司馬爲總辦等情已記前報現悉程中丞以營務處裁併督練公所係遵奉部章辦理惟設立巡緝公报爲部章所無將來報銷爲難是以中丞特在會議廳議决仿照調查局裁撤後在撫署內設立統計處辦法即將巡緝公所裁撤另於撫署內設立轅下　緝事務所派委王元章司馬及飛划統領王觀察二員爲坐辦凡往來公牘均須列撫銜面有撫印云 
[法官呑款撤任]  
　　蘇城第一初級審判廳承發吏沈召棠呑用吳慶記繳案罰欵被人攻訐該廳推事和鴻逵並不查究致沈召棠又將李衍慶吳子漁所繳之欵一併呑用旋即請假朦領保証金而去迨後被人告發由程中丞札飭地方審判廳查究勒令該推事程鴻逵將承發吏沈召棠交出由地方廳訊明責令沈召棠先將呑匿各欵繳案並將沈召棠照例擬以七等罰收所作苦工三十日詳由提法司左亷訪飭將該第一廳推事程鴻逵撤任遺缺派委候補推事葉玉森前往接署 
[騐收寒山寺工程]  
　　蘇垣閶門外楓橋鎭地方寒山寺爲古蹟名勝之處前經蘇撫派員勘修領款建造目下該寺內各項大小工程均已一律完竣昨經程中丞派委盛司馬邦采前往驗收以便禀復察核 
[淸談）東吳（]  
　　自革會命軍起事後。大員中之割鬚者。已有數人。豈鬚之爲害耶我謂不如辮之爲害爲尤甚。不然。革命軍都統。何以下一律剪辮之令。 
　　聞避難人言。瑞督於十八晚已出走。且出走時。西林同在一城。並不告以消息。此可以見政界中人。毫無愛護同類之心。其不如革命軍之軍士遠矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[吉房召租]  
馬立師大沽路吉房十八幢内有三間兩廂房内有花園　亭子一個又馬房一間又車房一間如欲買者問馬立師小菜塲角子大有糟坊領看可也 
八月念七日進口輪船禮拜三 
寗紹輪船由寗波寗紹公司 
北京又由寗波太古公司 
保德富又由海參威義勇隊公司 
美大又由長江美最時行 
樂生又由烟台怡和洋行 
牛莊又由牛莊太古公司 
宜昌又由漢口太古公司 
安徽又由香港太古公司 
八月八日出口輪船禮拜四 
岳陽丸輪船開往長江日清公司 
江裕又開往長江招商總局 
開平又開往秦皇島開平公司 
財生又開往汕頭香港廣東怡和洋行 
西京丸又上午九點鐘開往大連灣各埠郵船會社 
泰順又開往烟台天津招商總局 
八月廿九日出口輪船禮拜五 
三島丸輪船早九點鐘開往香港經由歐州各埠郵船會社 
廣平又開往天津開平公司 
保得富又開往長崎海參威義勇隊公司 
奉天又晚往威海烟台天津太古公司 
大通又晚往長江太古公司 
北京又晚往甯波太古公司 
廣大又開往香港粤省招商總局 
八月三十日出口輪船禮拜六 
大福丸又開往長江日清公司 
提督又開往青島大連天津亨寳公司 
筑前丸輪船上午十點鐘開往長崎神户横濱等埠郵船會社 
安徽又開往香港廣東太古公司 
鄱陽又晚往長江太古公司 
九月初一日出口輪船禮拜日 
小倉丸又上午五點鐘開往　神户等埠郵船會社 
 
 

Page 17

 
 
   
 
 

Page 18

 
 
[天文臺報告]  
　　今日黃海及北直隸海股有北方暴風 
　　南方有新季風 
本埠新聞 
[鄂亂影響]  
　　本邑城自治公所警務長穆杼齋君昨日特傳東西南三區巡員到處會議命將各區撥出巡長巡士調查户口一事暫行中止將巡長巡士及雙崗巡士等再行挑取年壯得力巡士編爲巡邏隊自今日起實行巡邏上午六時出隊晝夜巡察不稍間替仍照章以巡長督率加意周密保衞治安 
　　閘北巡警總局局長姚太守特於前日傳諭各路區長區官齊集密議預防之策並令每路長警內各選膂力强壯者數十名昨日下午送局經局長親自驗看共選二百五十名稱之日預防隊分爲四隊札委巡邏消防隊隊官陳翰卿爲第一隊管帶何邦墀爲巡查長兼庶務員羅光國爲書記云 
　　上海城自治公所布告文云自鄂省事起滬地市面不無震動近日謠傳錢莊兌換及店舖貿易均不收鈔票以致挾有鈔票之人紛紛向各銀行換取現洋而銀行以大多數之兌現乃有一時不敷應給之勢上海甚爲通商大埠向來店鋪交易行用鈔票者居多現雖他省有事而此間仍屬安靜况經道憲迭次示諭殷殷以維持市面爲已任何用驚疑若使鈔票止而不通必反爲市面大局之累爲特布告各錢莊各店舖等知悉凡以票零兌及以票購物應一律照常收受不宜諉拒及抑短洋價以釋羣疑而止謠諑是所至幸特佈 
　　美大輪船日昨由漢抵埠該船於星期日離漢啟椗之際有華人三名怱遽登船覔尋買辦操華語請暫停开行欲搜尋逃去之電報生買辦乃引見船主該華人即操英語述明來意其中一人身衣戎服腰懸長刀船主謂須有德領事准狀始能照允該華人謂彼等欲得電報生蓋欲收發電報維持秩序並無扡意船主堅不肯允乃怏怏下船該船即啟椗赴滬 
　　滬漢電線仍未修竣發漢之電須由北京轉遞本埠電局所收之電僅能發至九江該處聞尙安靜外間謠傳革軍已將九江至漢口之電綫割斷此信似不確實惟漢口電局現仍由革軍管理 
　　閘北絲廠繭業總公所顧壽嶽楊兆鏊等致滬道函啟者閘北華界地方自光緒二十九年冬間奉前督憲周派委徐孝餘觀察來滬督辦巡警總局諄諄以興設商塲爲勸同人等首先發起創設絲厰復又轉輾慫恿不數年間居然成立至十厰之多合計各産不下二百餘萬去歲南洋大臣張奉特旨蒞滬曾經禀報在案現在武昌失守警耗頻聞滬埠華洋交界之區整備尤貴迅速閘北各絲廠均在四路界內平時彈壓閭　深資得力遇此時艱恐嫌單薄擬請台端迅賜照會閘北商團仿泰西義勇隊例每夜擇緊要之區先事巡邏藉收守望相助之功查閘北商團進步甚銳成效甚速早在洞鑒之中第未知該商團前請給發槍枝已否准予具領值茲銀根緊急實業難支又漢口華界爲前車設有停工輟業小民坐食維艱尤慮滋生事端謹以凟陳伏祈鑒核施行實爲公便云云 
　　江蘇提法司左方伯以商業買空賣空本非正經貿易各埠皆有而以滬市錢業爲尤甚前由蘇州商會呈請嚴定科條勒石永禁並經瑞前升司於光緒三十三年冬派員查辦將上海順康會餘等莊各管分别罰鍰示懲此風因之稍戢自武漢事變之後訪聞滬市錢業中人仍肆故技把持壟斷以致洋釐銀拆逐日增加蘇滬市面大受影響似此利令智昏殊堪痛恨查買空賣空行同賭博破産害人莫此爲甚自非重申禁令從嚴禁革不足以平市情而安商業爰於昨日電致滬道劉觀察請移商會一體查禁 
　　前晚十句餘鐘有不識姓名人在小東門城門口黑闇地方抛散傳單旋即揚長而去拾而視之係用鉛筆印板淡藍色字非照火光不能辯識上寫普求天下同胞協助八字下載有財者捐助軍餉有智者畫謀獻策有勇者策馬從戎有聞者探報敵情等語并謂此次大舉勢在必成萬一失敗揚州十日嘉定屠城將復見於今日務望天下同胞恊力同心旋轉乾坤云云末署黃帝四千六百另九年八月二十日大漢革命軍駐上海參謀王奮佈告昨晨由某差役持此傳單禀呈田大令閱後奉諭通班差役密緝發單之人到案嚴究一面即發電話禀明道憲辦理此等舉動意在搖動人心願閱者鎭靜出之可矣 
[銀行應付市面之忙碌]  
　　近日滬市恐慌華商各銀行因赴香港購運現洋須稍緩始到故皆暫停數日收付鈔票以資周轉惟浙江銀行廣東官銀號浙江興業銀行等數家見票付洋先期雇定巡捕看守凡持票取洋者悉由前門魚貫而入已取現洋後隨由後門行走可謂秩井然有條不紊者矣 
[維持裕𡩋錢局之手續]  
　　江督致本埠總商會電云裕寗鈔票已飭設法應付各局鈔票數亦無多惟省庫祗存現銀現已飭造幣廠開鑄銀元一面發行新幣以資接濟各處分局所需現洋當源源接濟無虞缺乏並望維持督感 
[愼重銀幣]  
　　江寗造幣廠因有新幣一百萬計裝四百箱裝由滬寗快車運滬交付通商銀行曾由該廠總辦王子展觀察電致滬道派弁前赴車站保護等情已誌昨報茲悉此項新幣係於二十四晚到滬二十五日午刻運送通商收兌昨由滬寗鐵路總辦鍾觀察文耀函致滬道略謂據車務處禀稱該銀車前晚到滬因爲時已晚通商銀行不及接收而弁勇等見銀車不卸遂即散去在車站露停一夜祗有本路更夫巡警等代爲看護殊非妥善之法聞此後尙有續運到申本路巡警更夫人數旣少又無軍械實不擔此守護之責擬請聲明等情察核所禀確係實情此項銀幣運申 
 
 

Page 19

 
 
尊處必先有信以後凡有續運之舉懇飭派弁隨時來站問詢預備銀車一到立即押運倘須在站過夜則宜多派巡勇嚴密看守以昭愼重質諸高明當亦爲然云云 
[議定冬漕法價]  
　　本縣冬漕法價前奉藩憲札飭上海縣查照鄰近州縣現行典價酌中定數詳候核准飭遵等因茲悉此項法價已由松屬各縣會同籌議以每日作錢一千一百九十二文已會詳藩憲核准遵辦矣 
江督致滬道電 
[說明新疆並未借債]  
　　上海劉道准新疆袁撫台敬電前委候選道吳馨招集華僑股本開辦新疆墾礦因迄無效果已飭繳札銷委借債事並未允准頃閱七月廿二口口報載有吳吉卿代新疆撫院與某銀行立約借債事委屬行同撞騙祈電上海道轉致各銀行報館並諭吳馨如果仍前荒謬即行請旨拿辦希電復等因希查照辦理具復督有印 
[鹽划擅自開鎗]  
　　緝私五號鹽划日前在楊樹浦自來水廠浦面遇見民船喝令停泊該民船因不遵停以致該鹽划遽行開鎗放擊當爲海關巡江吏所見以浦港章程船隻開鎗原所不准因恐子彈飛出傷及旁人或因此斃命危險之至今該鹽划擅自開鎗究奉何人命令且緝私划船祗准內港查巡如此違背亟應查究是以禀由稅務司請爲澈究矣 
瑣聞 
[城內]  
　　初犯可以免究○碼頭小工夏六金嚴來登二人在某船題上竊取鋼板八塊扛負上岸形狀驚惶被碼頭包探撞見向詰支吾人贓並獲拘局送縣請究前晚由帮審承明府提詰一過夏嚴二人一味求恩因念初犯姑免深究判各具改過切結存查斥退 
　　甘欵被呑不甘○廿善餘控孟爾卿不還欠欵一案前晚經田大令提訊據甘善餘供宣統元年由羅夢詳孟爾卿等紏合小的股開某店付出洋四百五十元旋被孟等侵呑小的將股份抽起由孟等出立借據以作借欵迄今分文不還維亦避匿不面求追質之孟爾卿供祇欠伊洋三百元自愿認繳尙有一百五十元須冋羅追乞鑒大令得供判孟交保准限二天將洋三百元繳案違干未便　　演劇助賑○江陰籌賑處幹事沈子卿君以灾民乞賑孔殷籌欵爲難邀同商團會同志發議已蒙振市公司俯允演劇併盡義務訂定九月初一日假新舞台演唱災情惨狀是日所收劵資槪充該縣助賑茲將印刷塲劵經由清心中學李恆春牧師中國公學余彦濱君城自治南區長潘薇屏二尹吳淞商會馮詩谷茂才補習會趙文聯君陶綬臣君及同鄉諸君分任擔銷以維桑梓而惠災黎　　道轅紀事○湖北兵工廠總辨分省候補道王壽昌遣丁到道禀安湖北陸軍小學堂正校長朱宗衡禀見拔貢就職班試用府經歷許玉身侯選縣丞葛兆蘭花翎四品銜江蘇試用知縣吳鼎勳均禀安 
[南市]  
　　議員失竊烟灰○城自治公所議員奚某前日被車夫尤阿二竊取衣服三件皮鞋兩雙油帽一頂烟灰七十兩逃逸無蹤當即開具失單報告南區警法當值處請爲查緝即奉派探將衣服等件趕爲緝破務獲究懲煙灰雖值價究非正當之物不予准追 
　　發票紏葛○大東鬥外德泰恆銅器店主杜裏扭其歇伙謝餘榮及崇明人醫生王仲良至裁判所控稱前因失去發票一紙近於本月間有北市同業湧興裕來收貨銀三十二兩七錢謂爲購伊店內紅銅片四十張查得即係失去之發票弊弄現悉該紅銅片已被袁義昶買進請爲訊究經陳裁判研訊王供前在滬北公共租界滿庭芳天福棧內遇有某舞台當按目之趙才成言及託賣該貨事後被騙去洋十三元云係有會欵急用約期次日付還不料至期未見踨迹洋亦無看遂向德泰恆店內訽問下落致被扭案謝供與趙在棧內相議詰其串賣貨物堅不承認當判交保旋又傳袁義昶湧興裕店主袁斌嚴修生到案復訊袁供此貨有相識人担保故敢出洋三十四元零印行收買嚴供素有往來此次見票發貨官以此事皆趙主謀驅詐今未逮安難以訊决然事關該同業生意着即出外自邀同業公正人妥爲理處謝王二人仍着交保候示 
　　皮棍交涉○滬北日商承泰軋花機器店係日人掘本儀三郎所開素與南市順興牛皮店往來買貨由賀租庭担保現被欠去貨洋六百餘元付給承泰支票兩紙計洋三百五十元到期向承泰收洋數次無着順興店主曾鐘泮即挽同業台州人黃春記至承泰軋花機器店內代買軋花皮棍十五箱屬送滬南太平弄永和泰台州棧內約期收銀事後即由曾將前項支票出示意欲劃付不料該日人不允即與伊夥三田武次同賀祖庭即將該貨車回後以致頓起　端互毆曾即偕其弟曾鍾年將一干人扭控裁判所湯裁判訊得兩造供詞各執判二曾同賀分别交保候將案卷移送商務分會淸商董妥爲勸理至該日人掘本儀三郎被扭失衣扣銅鈕着曾即修補完整 
[閘北]  
　　外面勸得好不來請敎老爺了○住居夏家弄之寡婦程陳氏前在四路分局控夫弟程富華圖呑地價措匿方單一案奉蕭區長訊判各邀親族尊長調處在案嗣由該氏復投總局禀控前日由陳裁判傳案質訊供詞各執判仍出外各邀公正人理勸限日禀復了案 
　　絲厰失竊紏葛○華純絲厰與祥記絲廠均向錦華絲廠租賃絲車房屋雇工工作日前因華純廠失竊乾繭數百磅疑祥記所竊華純經理曹承久帶領多人至祥記車間內搜尋贓據致與祥記經理人張錦培大起衝突互相扭毆經錦華廠主陶某解散曹張二人各赴四路分局控訴蕭區長諭令退去聽候查明再行核奪 
[英租界]  
　　串竊一○施桂生施阿祥王榮根因串竊楊樹浦大隆鐵廠內舊鐵被探查獲於昨將三人併解公堂原告由嚴餘堂投案求究訊之施桂生供認行竊不諱奉判押西牢半年阿祥與王各押兩月分别示儆 
　　串竊二○四馬路東薈芳里海昌旅館茶房王乾生徐祥芝因被寓客王鑑卿控串竊綢衣等物昨由捕房將二人拘解公堂訊供不認奉判均交妥保候傳棧主與經理人到案質訊 
　　串拐一○卜洪元何連祥因被　殿才郎李氏控告串拐九歲男孩由廨訊將二人收押在案昨由捕房將卜籌同黨土松山獲解公堂請究判王押候禮拜六德領堂期解訊　　串拐二○甬婦陸陳氏高陸氏因串拐虹口哈爾濱路居人虞紀生之六歲男孩雪卿由探將兩氏與孩併獲昨解公堂訊供不諱判兩氏各押女所三月孩交虞領回完案 
　　同鄉人受騙○向爲掮客之粤人阮國英即阮鏡麟因騙同鄉人潘澄波銀四千二百二十兩被控由廨訊押在案昨由廨役將阮解案請究奉判交保因阮無保着仍還押候原告到案再核 
　　小客棧漏捐○北山東路鴻安客棧因無捐照經工部局西人查悉禀請公廨出單於昨將該棧內之張海山傳案訊明奉判先補兩季捐費銀二十四兩如無力續銀着押七天以後如無捐照不准開設 
　　小茶舘聚賭○沈宋慶因在虹口開設小茶館聚賭被捕查獲於昨將沈傳案訊供違章屬實判罰洋五元充公賭具銷燬 
　　刦灰中之串竊○四馬路一百五十八號門牌新羣旅館寓客沙順廷控茶房薛阿根飯司查志洪乘東隣萬華樓茶館起火時串竊值洋四百元之衣箱一隻等情由探將存贓之田雲奎田周氏薛兄薛阿泉與薛陸氏王包氏等一併獲解公堂分别訊押在案昨由王襄讞會同英翰副領事訊明判薛阿根押西牢一年半薛阿泉薛陸氏王包氏各押一年查志洪押兩禮拜田雲奎田周氏無十開釋並候飭傳棧主沈秋槎到案禮拜五訊核 
 
 

Page 20

 
 
[通衢中之攫飾]  
　　住居天津路光裕里之蘇婦周氏昨乘東洋車行經圓明園路被匪攫去金挖耳一支又浦東婦人陸戴氏昨在三馬路大淸銀行附近被匪用擲包術騙去金戒金環各一事均投捕房報請派探偵緝 
[抛工案之結果]  
　　美國榮女敎士控木作頭方春泉造屋抛工一案訊供詳情屢誌前報前日午後由王襄讞會同美海副領事各乘馬車偕赴西門外建造處詳勘一週面諭限方一月內完工領取造價而去 
[冐官案之下塲]  
　　美租界正豐街源盛刷染店主李明山與南京騙子魯玉廷串同使魯冒充江寗緝私營統領王有宏之姪在租界內冒官撞騙近魯回籍被王偵悉將魯拘解警署訊實判發押習藝所並禀請江督札飭滬道轉札會審公廨派差協探將李獲解公堂訊押在案昨日復由捕房將李解廨請究寳讞員會商英康副領事判仍還押候禀請道憲轉詳江督飭將魯解滬質究 
[六禮拜處分野鴛鴦]  
　　無賴趙加興因奸拐童二觀之妻丁氏經童偵悉控由捕房拘解公堂訊明官以男女均屬無恥判分别各押六禮拜氏期滿交本夫領回管束 
[三千元化作飛蝴蝶]  
　　前晚黃浦灘六號門牌逹興　公司鉄箱內失竊值洋三千元之金珠各物昨晨察覺即開單報請總巡捕房派探勘緝 
[美租界]  
[界路小火]  
　　昨日下午四時滬寗車站界路二百一號某小茶館忽然起火由救火會到場救熄燬樓房兩幢屋而五間 
[廣厦連雲]  
　　漢璧禮路密勒路轉角有平屋一所係美界消防隊停置火龍之處茲因嫌屋太窄議定翻造三層樓洋房已於昨日起開工動作矣 
[私逃逃不得]  
　　甬人錢阿榮之妻楊氏日前私逃來滬匿居元芳路昨被夫尋獲扭控捕房諭令領回管束 
[討債討不得]  
　　昨有王阿興投捕房控肇勤路日本肥皂廠欠紙盒洋念五元向討反被兇毆請爲究追捕頭諭王赴日領事署控追 
[印度人互毆]  
　　昨有甲乙二印人在百老匯路不知因何起釁互相肆毆由捕併送捕房捕頭訽問一過從寛斥釋 
　　酒醉洋人胡閙○某西人家傭婦施周氏昨領小孩在崑山路工部局花園內遊玩忽來酒醉洋人將婦拉住調戲被一百八十三號西探查見拘送該管領事署訊明核辦 
[法租界]  
[蒞查起火形跡]  
　　法馬路萬豐茶葉店前晚失愼救息後昨晨聶讞員會同白副領事偕徐俾員同蒞該處察看見樓上所毀之跡係分兩起舉燒情有可疑且箱中祇棉花絮一無他物保險到不二各兩情跡種種可疑即將店主周芝卿及夥友七人一併押入捕房研訊核辦 
[打毀館官司]  
　　孫小福壽在飯店果　將碗擲傷魏文海頭額一案昨入解訊聶司馬商之白副領事判孫押一月以儆 
[行竊店中貨物]  
　　盈豐泰學生錢土生行竊店中洋貨各物一案經公堂訊判押候吊齊贓物再核茲因飭贓無着復又解請定斷判押三月收贓人金玉堂着罰洋三十元充公示儆 
[海上閒談（鈍根）]  
　　寗紹公司總理虞洽卿君。商請鴻安公司德興輪船。提前加班駛往漢口。接載寗紹兩屬避難之人。并爲貧苦者擔任船費。此其加惠同鄉。何等周至吾願他屬紳商。勿任專美也。 
上海醫院院長張竹君女士發起赤十字會赴戰地救療受傷軍士。此爲我國破天荒之文明舉動。而一般女學生之風從者爭先恐後。更足見吾國年來風氣之開通。女界慈善思想之發逹軍人資格之漸見尊重。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[都察院奏釐訂法規先撮舉大要編成總綱摺併單]  
　　奏爲遵旨釐訂法規謹先撮舉大要編成總綱恭摺具陳仰祈聖鑒事竊維事因類聚固宜縷析條分而義有指歸尤貴提綱挈領我國册藉向無法規之名現在編纂章程雖經內閣規定其編次體式尚無標準可循臣衙門統司紏察主管事務向有臺規分門輯錄今旣欲删繁而就簡自先應舉要以例餘臣等謹稽列聖訓詞兼考歷年成案督同派出編纂各員悉心綜覈撮舉大要編爲總綱十章各加按語後附通釋申明編纂編次理由謹隨摺繕具清單恭呈御覽並咨送內閣法制院存案此後即照總綱逐章分纂列爲條文其舊有條欵無關綱要各事件則分别編人各章附則不另標目以歸簡易而免紛歧至此項總網或日後有不適用之處再隨時聲明酌量更正所有臣等派員編成法規總綱先行奏咨各緣由謹恭摺陳明伏乞皇上聖鑒謹奏宣統三年八月十四日欽奉諭旨都察院奏釐訂法規先撮舉大要編成總綱摺片單各一件知道了欽此謹擬都察院現行法規總綱繕具清單恭呈御覽 
　　第一章訓典謹按我朝自天聰以來列聖埀訓莫不激揚風憲愼重紀綱臺省有箴諫臣有論聖製聖訓懿旨諭旨載在臺規者勸戒兼施賞罰互用鴻規鉅範洵可稱聖謨洋洋而仰測高深則無非以上匡君德下逹輿情紏察百司綜核庶政爲都察院惟一之職權重要之責任近年籌備憲政督飭愈厲亦嘉勸愈殷如命都御史副都御史爲欽選議員互選監督凡部院各衙門官員互選事宜均歸查核則畀以組織立法之機關命給事中御史統司紏察凡內外各衙門用人不當辦事不實均准奏參則用爲監督行政之樞紐訓旨昭然允宜敬謹遵守矣 
　　第二章官制　謹按我朝舊制都御史副都共六缺稱左都御史左副都御史又設右都御史右副都御史爲督撫兼銜其給事中御史各缺亦迭經增設各分掌協沿爲常制積年累月時勢旣變而冗濫遂多近年以釐定院制歸併裁汰乃事事核實伏讀光緒三十二年九月上諭茲當新定官制預備憲法之時該衙門紏察行政責任綦重務令舉能其官無忝厥職煌煌天語誥誡森嚴具有深義又各道御史按省分設卽責令於所掌各道訪求利病是因省設道隨道設官各專責成制尤完善至本年四月初十日前憲政編查館奏准各衙門辦事章程且有言官參劾國務大臣仍得自行專摺入奏候旨裁奪等語則言權獨立更爲例應奏事人員特别規定之特制矣 
　　第三章規諫謹按都察院號稱臺諫本以諫爲職之官列聖詔求直言虚衷延納莫不好直惡諛力戒容悅間有敢爲逆耳不憚批鱗忠讜骨鯁之士多蒙優答如　嘉淦以三習爲誡徐繼畬謂三漸宜防一疏上陳九重動色蓋閉邪陳善敬上之道宜然雖聖朝無闕諫書固不可少也 
　　第四章彈劾謹按都察院有發奸剔弊之責凡巨奸隱慝從未經人抉摘者果有見聞均應奏劾如欽定臺規所稱文武大臣擅作威福紊亂朝政具奏彈劾不避權貴又內外大小各官員但有不公不法等事俱得紏劾又本院堂官及各道御史有不公不法者令互相紏舉母得徇私容弊等語彈劾之義約以此三條括之蓋言官有監督全國官吏之全權所以肅百僚釐庶政吏人人知所嚴憚雖有奸滑而不敢肆至近年飭籌憲政欽奉諭旨令言路諸臣留心察訪有逾限不辦或陽奉陰違或有名無實均指名據實紏參則又予以督催偵察之特權不惟奸滑無以遂其私即因循者亦當知所悚惕矣 
　　第五章條陳謹按言官建白以敷陳治道爲最要所謂嘉猷碩畫有造於國是民依乾隆年間曾奉旨選刋臣工章疏垂示模楷近年籌備憲政復奉先朝諭旨於一切政事闕失民生疾苦皆責令都察院留心考核據實指陳並以毛舉細故無當大體爲戒蓋都察院雖無直接行政之權而大利大害應興應革切實可行者言官均宜悉心條奏君子出其言善則千里之外應之發號施令之樞機未嘗非間接行政之實權也 
　　第六章奏請謹按都察院據情代奏之件曰官員呈訴所以伸寃抑理沈滯也曰人民陳請所以通下情祛壅蔽也曰士民兵勇旌恤所以發潛德闡幽光也蓋彰善即所以癉惡澤民卽所以致君故表揚之典請願之書亦皆司風憲者所應留意焉 
　　第七章監察謹按朝祭大典禮節綦嚴考試科條稽察宜密京官三年京察外官三年大計允釐庶績應愼考成文職司道以下武職副參以下赴任憑限不容延緩至在京各部院衙門舉措損益刋諸報章在外各直省地方調遣興修列之表册是又近年奏准新章果能殫心攷核隨時紏正較之風聞言事誠爲確有依據以維憲政即所謂認眞整頓實事求是之要義也 
　　第八章稽核謹按都察院處監督庶政地位不特普通行政統歸調查即經費出入亦均需考核如各部庫經收捐項各省關經收稅課按期彚報有册可稽各官差咨解文批各部院支領銀物列款備查無條可紊其餘朋樁俸餉例有奏銷之文工關木稅兼造循環之簿近年月摺注銷年經刷卷繁瓊異文旣經删减則出納各項專心稽核不患不詳以維財政亦預算决算之所關百清理統計之一助也 
　　第九章研究謹按給事中御史各官向係分科分道辦事除輪班到堂接見外别無在署公會之期自光緒三十二年籌備憲政始設立研究所購置新舊各書籍及一切中外報章俾給事中御史分日到所研究並各抒議論存稿傳觀都御史副都御史亦按期就所接見其制與翰林院之講習所辦法略同伏讀是年九月上諭翰林院爲文學之班都察院有獻替之責知朝廷之期望甚厚職居淸要固應多讀有用之書參觀古今之變集思廣益以期揆合時勢剴切敷陳方無負左右承弼之職蓋匡時俊彦罔不自遜志學古來也 
　　第十章考選謹按給事中御史考選之例初制有考取考核兩法品秩出身無甚限制雍乾以後給事中旣槪由御史升轉考選御史之法始專以編修檢討郎中員外郎及內閣侍讀等官保考記名輪流傳補惟行之日久保送者或不加甄擇雖經考試亦或有甲乙而無去取遂漸失立法之初意自光緒三十二年欽奉上諭愼加遴選嚴定考成乃奏准京官中書以上外官州縣以上實係氣節剛正志慮忠純者始得保薦其或品誼 
 
 

Page 27

 
 
不端學術不正濫保者且從嚴治罪保送之後復請旨廷試入選者即按欽　　　　　　補至升轉　　中　掌印給事中亦皆候旨擢用不准擅擬蓋將廣開言路不能不愼選言官所謂任官惟賢其難其愼觀此知諫議一職逈非朝廷不甚愛惜之官膺是選者允宜竭忠盡智顧念時艱力圖報稱不應妄自菲薄甘作濫竽充數計也 
　　附總綱通釋按總綱者即編纂之要義編次之準繩係仿照憲法大綱所謂櫽括大意豫爲籌定以便纂輯條文有所依據蓋條文詳備非旦夕所能成而綱要所關則不能不亟爲核定也茲謹擬十章首以訓典明職權定自朝廷終以考選明責任肇於保薦其餘八章官制即職權之範圍研究即責任之豫備至規諫彈劾條陳奏請監察稽核各事項則皆職掌所在或關言權或關事權亦酌分重輕略次前後均按自然秩序以爲逐章分纂之次第焉 
要件 
[民政部通咨各督撫轉飭各報館每日發行報紙遞送本部一分備查文]  
　　爲通咨事警政司案呈查報律第七條內開每號報紙應於發行日遞送該管官署及本省督撫或民政部各一分存查等因本律自頒布施行以來凡開設報館發行報紙者迭經各省按律報部備案惟各該報所發行報紙是否均遵律辦理本部無從考核希即轉飭各司道查照報律第七條於文到之日起將所轄境內各報館每日發行報紙遞送本部一分以備存查相應咨行貴督撫查照飭遵可也 
[學部通行各省將高等各學堂監督姓名履歷及所辦學堂限年內分别報部文]  
　　爲通咨事案查本年七月十七日本部具奏停止高等中等學堂畢業覆試將高等統歸部轄中等統歸省轄一摺奉旨依議欽此原摺內稱自宣統四年爲始凡各省高等各學堂一律歸部直轄以便隨時考核至堂中一切經費之籌集處理職敎員之位置一律悉仍其舊以免紛更惟其現充高等各學堂監督者應由部加給劄文作爲部派人員以符名實等因業經刋登內閣官報公布在案各省高等學堂優級師範學堂高等實業學堂各監督均應自明年起由本部加劄派充惟各該監督姓名履歷本部雖有案可稽届時仍難保無更動或調派等事應由提學使將該省高等各學堂監督預行擬定並限於年內將各該監督姓名履歷及所辦學堂分别報部以憑劄派相應通咨各省督撫查照行知該省提學司遵辦可也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[人面蟹傳）愛（]  
　　螃蟹族頗廣。以大石一族爲最有名。內有一富翁曰金錢蟹者。産一子曰人面蟹。羣以爲不祥物。擬置之死地。翁曰文王四乳。項羽重瞳。聖主賢王。英雄豪。傑皆具異相。吾兒具有人面者。正類此也。庸何傷。稍長命相士相之。相者曰是子生於富家。少有公子之名。長爲國器。且有尙侍之望。更能展其八足。横行一世。羣僚側目。莫敢誰何。蓋亦操嵩之流亞也。富貴品格。世莫與倫。但其結果。鄙人不敢言。亦不忍言。恕不明言可乎。翁曰。相士相人。重在結局一語今若隱之。使我懷疑莫釋是較甚於不相也。相士曰。如是恕我狂妄。是兒貴後。任性妄爲。祗知凑奉主上。不事愛惜同羣。致成怨府。遂爲衆矢之的。約在勝朝宣統三年九十月之間有肢解之慘矣。翁聞言。大哭曰。如是將用何法以解之。相士曰。欲免此惨劇。雖有法。但一入仕途。即無可救藥。蓋其勢盛時。王公亦不能搖其位。至勢衰時漁翁亦得制其命。且其終局時。燔之炙之。蒸之。醃之肢解之刳腹剖腸人人食其肉而踐其皮。結果之慘。世亦無逾於是兒也。翁曰。如是使之不仕可乎。相士曰。公必卒於是兒之前誰得而拘束之。彼見宮保之銜。大臣之位。有不眼紅心熱而攫取之乎。若如是必不免也。屈指今已届時。但不知相士之言果驗乎否耶 
[秋夜游某名園記（愛）]  
　秋氣澄淸。月光如鏡。北窗高臥。東閣閒吟。鄙人拙於酬應。得此自謂享盡人間安閒淸福更無暇他求矣。忽有閙紅公子。叩關而入日。先生日夕握管爲文。得母勞乎。曷弗駕員出游。一覧名園勝景乎。余曰。余自游覧西子湖後。目中已無餘子敬。謝不敏公。子强以登車星移風馳雷轟電掣。須臾至一園。健僕伺於門。明燈耀於室。男女雜坐。履舄交錯。耳鬢撕磨。語言往復。意不在陸羽之經。眼徒飽登徒之福。此茶寮處之狀况也。一室如漆。暗中摸索。中現一幅光明。布滿幃幄瞬息變滄海　桑出易山邱爲華屋。急煞風魔兒。藉黑暗而償其親近薌澤之大慾此影戲處之狀况也。上下通明縱觀萬目。或倚香肩或蹴蓮足謔浪笑傲。仰視俯矚故相擁擠。以爲笑樂。燕叱鶯　。非笑非哭此烟火處之狀况也金石絲竹。匏土革木。八音齊奏如歌如哭。聽者忘倦歌者送目。淫哇俚詞。斷而復續。喝采之聲。八面交作。此蘇灘處之狀况也噫。所稱爲名園者。乃如此耳及觀諸座上之客。人人有劉後主此間樂不思蜀之槪。當越勾踐臥薪嘗胆之秋正吳夫差選舞徵歌之日。今强鄰逼處。雖日日圖强。時時力作。尙愁緩不濟急。乃滬上諸狎客。偏有此賈似道之抵死風流吁可痛哉。 
海外奇談 
　　駛行最快之大軍艦（掩耳） 
　　近來德國裝造摩基路軍艦爲世界上軍艦之駛行最捷者。每點鐘能行三十餘海里重量。二萬三千噸馬力八萬匹云。 
[剪辮之利益]  
　　法報載中國人之剪髮者。曰多一日。茲有某財政家。預算華人全數剪髮之处益設如有一萬萬有辮子之人。均不用梳　每年可省九十萬萬元。不用辮繩等物一年可省一百八十萬萬元又辮油染污衣服每人每年至少須耗四毫之補助。一年亦共需一百五十五萬萬元總之華人如　剪髮。每年可增利益共有四百萬萬元 
尊聞閣詞選 
[中秋望月集句（虚佛）]  
　　尋常一樣牕前月月。到中秋分外明。今夜月明人盡望。何人不起故園情。 
[憶秦淮（瘦）]  
　　雙槳城東古渡頭綠楊斜繫木蘭舟。畫樓瞥兄驚鴻影。疑是盧家號莫愁。　低唱高談到夜深。背人綰結矢同心十年不作楊州夢。爲爾重歌懊惱吟。　靑衫幾度泣琵琶。醉到江干賣酒家。情緒茫茫言不得。明朝分手各　。涯。　臨去秋波尙有情。可憐我亦太癡生。歸裝幸有瀟湘　。借作珊瑚七寳箏。 
[病榻雜詠）俶髠（]  
　　斟酌爲難臥病牀。擁衾嫌暖撤嫌凉。夜深四壁人聲。靜焵焵雙眸看燭光。 
　　展轉中宵睡不舒愁何親　夢何。疏漫漫長夜難消遣。默埋兒時讀過書。 
窗外瀟瀟灑雨聲。似來替我訢凄淸。熱潮初過思茶甚。盼煞黃鷄未肯鳴。 
　　一事思量涕欲　。涔涔媿汗溼重衾。親　久闕問安禮。轉累　堂問病情。 
 
 

Page 35

 
 
　　解熱連投　薢湯誰知應效甚平常老親急盻兒身好徧檢醫書覔驗方弱妹依依我最親憐兄憔悴　含顰却從迷信留眞性手炷淸香悄禱神 
[雲邨雜志（召愚）]  
　　有一縣令自題其署外大門云。愛民若子。執　如山。實非良吏也。他日有無名子。續寫其後成一長聯云。愛民若子。牛羊父母。倉廪父母。供爲子職而已矣。執法如山。寳藏興焉。貨財殖焉。是豈山之性也。哉與添。錢牧齋門聯事同一惡謔前明遺老孔云亭所著桃花扇傳奇。讀　令人增亡國之感。其卷末餘韻一齣。寫老贊禮及蘇崑山柳敬亭三人以結束全書者內科白。一節。中有數語云。那些文人。名士。都是識時務的俊傑。從三。年前俱已出山去了。謔而近虐。然在當時。確有此情景。猶憶有詩剌養高諸生應順治丙戌鄉試者云。聖朝特旨試賢。良一隊夷齊下首陽。家裡安排新雀帽。腹中打點舊文章。當年深自慚周粟。今日幡思吃國糧。非是一朝忽改節。西山薇蕨已精光。則云亭非無感而然矣。 
[新怪史]  
　　本月十五晚八點鐘時候。廣州東門外積厚新街。有一中年外省婦人。在家賞月。入廚炒螺。忽失常性。轉作男子語。跑出門前演說。自認係暗殺黨温生財。痛快淋漓。引得街隣百十人圍觀如堵。惜操外江語。鄰人不甚了了適有通國語者。在旁　之始爲詳悉。未知該。婦故神其說乎。抑事有凑巧也。 
新笑史 
[可笑之尋妻廣告]  
　　汕頭崔某因妻子逃亡。特登報懸賞尋覔。其文云。范氏賢妻鑒。嗚叫。卿竟忍捨撲而去耶。憶自結縐至今。只有愛情而無惡感。即偶然齟齬。亦不旋踵而遂歸和好。胡爲一去不返。竟同黃鶴。詢之岳家。亦無蹤影。今既數月矣。幸即早賦歸來。免令旁人笑煞也。至若恐僕猜疑根究。則似非知我之談。現正提倡大同。共産公妻主義。僕何人斯。安敢竟存反對。不觀今年三妾去而復返乎。半年之久。且夾帶。私逃。時也　騎四出。嫌疑無辜被押者數人。而乃僅得尋回。僕何難大振乾綱。懲彼旣往。而反好言慰　。令知感激而已。此卿之所目。見也。亦親友中所共知也。豈非信而有徵者。乎。其餘二妾服毒身死一事。則咎非在我。當在卿洞鑒之中。至於防訟事牽累。則近日各案。皆已運動成熟。雖不敢謂必操勝券。亦萬無失敗之理。更不庸慮及此也。 
瞎費心思 
[吳諺數目連身體（蘇州羊角）]  
　　一口咬煞。二手空空。三心兩意。四脚筆直。五筋狠子六筋。六只眼睛拜堂。七竅裏生烟。八面威風九頭鳥拾着帽。子。十個指頭伸出來有長短。 
千金一笑 
[像煞有价事（無（）知（）童（）子）]  
　　和尙念經。如佛在其左右。像煞有价事。名伶唱戲。嬉笑怒駡。像煞有价事。學生行路。挺腰凸肚。像煞有价事。人家說吾祇會看自由談。然而說吾者未必不看也。不過先要硬充看專電。像煞有价事。 
[某甲]  
　　某甲小便於。路旁有一婦人與一幼女在焉。人或叱之曰。汝小便不避婦女耶。甲曰。彼婦人者。習見此物。當不以爲怪也。彼幼女者。未經見此物。當亦不以爲羞也。 
[商人婦（羊角）]  
　　有商人某四十無子意欲娶妾。妻不悅曰。一夫祗配一婦娶妾見於何典。夫曰。孟子云。齊人有一妻一妾。妾自古有之也。妻曰。然則我亦當再覔一夫。夫問其故。妻曰。君豈不知孟子中有大丈夫小丈夫乎。 
[戲攷（吳健））下兒（]  
　　鍘包勉。一名長亭鍘姪。宋包文正公拯。膝下無兒。有侄勉在任。得賄三千兩。恐千未便。進京求曹國舅袒護。向叔緩頰。曹正與包公有隙。僞允之。騙出眞情直告包拯。說勉貪贓買法以羞之。包公大怒。提姪審問。勉求曹說情。曹冷嘲　駡反落石下井焉。包公怒不可遏欲鍘之。王延齡說包公。爾包氏一門止有此子。何不奏明情由。請聖上發落。包公意稍動。曹謂勉云。爾有叔父援助。諒無妨害。不比他人貪贓買法。察出即斬也。包公抱慚無地。遂怒鍘之。曹見包公。侄尙不肯放寛。他人更難倖免。遂掛冠以。去不知所終。余生平聽此戲。以李長勝爲最劣。偃蹇登塲。含糊混唱無一字可聽。白口至）長亭伺候（　如病夫。或謂李烟癮甚大。終曰不過癮。故所演戲無精打采。其然豈其然乎。 
小說 
[短編小說痴人夢（鈍根）]  
　　某日之夜。孤月不明。黑雲如墨。芭蕉着雨作淅瀝聲。窗紙撲撲如鬼揶揄。痴生斗室獨坐。胸中塊壘。突兀而起。觀書則目不成行。彈琴則手不成操。無聊之極。乃發罈傾酒。冷飲三斗。不覺頽然入睡鄉。矇朧間聞不剝琢聲。急起出視。則一戎裝武士。佩劍。頂徽。舉手致辭曰。夙慕大名。久欲屈致。今有要事相凟。請即行。斯時生身不自主。怱怱隨武士行。但見道途平坦。都非故昔。電燈密布如繁星。汽車輕軟無聲息。行人互讓。不相擁擠。生與武士行經五六里。驀見一大府第當前。高闊不知幾何尋丈。金碧輝煌。國旗飄蕩。沿牆行多時。始得中門。武士導生入。花氣芬芳觸鼻觀。諦視堦前。遍植　由花。夾道無少間。荷鎗武士。來往游行。氣象凛然。不嚴而肅。生且。行且覽不覺。已歷數十閾。乃逹一大殿。體制崇宏。堦凡數百級。瑩潔。如玉月 
 
 

Page 36

 
 
台左右。高懸自由。鐘武士手按鐘機。卽聞朗朗然。自鳴三下。語生曰。國王。來矣。卽見金冠武士數十輩擁王至。王長身玉立。鬚眉淸爽。氣槪軒昂。亦作武。士裝。惟綴飾異他人。胸領肩袖。均以寳石爲。章光彩奪。目見生執禮。謙和。含笑携。手致思慕之意。生亟稱不敢。二人遂相。將登。殿殿列坐數百。 
居中一椅。王坐也。然王與生執賓主禮。命居。中設二椅相對坐。生堅辭。王笑曰。君勿迂拘。此間非貴國可比。一切平等無君坐臣立之禮。况君爲貴。客我爲主人。烏可以王僭賓耶。於是大笑各就坐。王曰貴國皇帝。自以爲。神。聖不可侵。犯視臣民如草芥。。如犬馬。虐之殺之。無所不可。而臣民亦爲。專制政體所壓服。不復以人類自居。一切自由權利。聽彼剝削。不敢爭。執以致黑暗日甚。殘暴日多。國家不。得覩太平之盛。吾國則不然。國王非世襲。由人民公。舉賢者任之。三年一更代。俾免終身宵旰之苦。國土亦無不。自勉。任期以內。竭力。謀人民之幸福。政治之進步。以副萬衆公舉之。厚望。故人民者。國家之主人翁也。君王者。人民所委任之總理也。豈有以受任之總理。而轉加殘。暴於主。人翁者哉。（未完） 
 
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
