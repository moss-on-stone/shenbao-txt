# 1898 - 50 - 4908927

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏實洋四元○繪圖三國演義碼洋一元五角○駁案彚編碼洋一元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[書總署奏牘後]  
　　自今歲新正初旬報端恭録電傳上諭開設經濟特科歲舉此誠熙朝之曠典中國之上儀海内士大夫聞此綸音莫不踴躍忭舞願効寸長以備葑菲之采今雖詳細章程尙未聞總署會同禮部議覆而總署原議之奏牘已由京帥覓得登於正月廿五日報中本館執筆人謹讀一過乃知貴州學政嚴太史原奏請設特科文請設立年限揆之事理或恐難行宜總署所議以爲歲舉與物科二者兼資可分辦而不宜合辦故仿博學鴻詞科之例以設特科又於鄉會試之外别設歲舉此原議之大略也惟思經濟之特科與鴻博似同而大異至經濟之歲舉則又恐與鄉會試名異而實同請本鄙衷以抒管見夫特科之設議由京官三品以上外官督撫學政各舉所知無讑已仕未仕咨送總理衙門會同禮部奏請定期欽命策論題目在殿廷考試覆試簡派閱卷大臣分别去留詳定等第引見後量材擢用此與鴻博同也然鴻博胥出一途命題不過數道試以詩賦雜藝均可見長若此經濟特科旣分内政外交理財經武格物考工六事而一事之中又分數學統計門類不下二三十項將六事共命六題乎抑一類分命一題乎且其中水師駕駛不在文字測量算學皆須儀器繪圖化電製造更需材質考騐固非策論可以盡達并非楮墨所能畢宣此考試之法與鴻博異者一也經史詞章本士子所當誦習科第中人不少擅長故鴻博閱卷大臣可以勝任今欲求經濟於制科之外仿西法於中土所無在廷諸臣孰爲識途老馬若徒憑文字優劣以爲去取則於設科本意何啻徑庭如謂諸臣自能奄有衆長則又何必鄭重以求新進此閱卷之任與鴻博異者二也本朝鴻博二次舉行康熙十六年取列一等彭孫遹等二十人二等李保泰等三十人授翰林院講讀編檢等官有差乾隆元年取列一等劉綸等五人二等陳兆崙等十人二年續考取列一等萬松齡一人二等張漢等三人授編檢等官及庶吉士有差所謂文學侍從之臣也今經濟特科所取在實用不在浮華似不宜以翰苑位置如果有非常之才膺聖主特達之知則破格用人尤非臣下所敢擬議其他量材器使亦總期於能効所長當不至以待詔金門譏同臣朔此擢用之途與鴻博異者三也若夫歲舉之制原議就鄉會試考試名曰經濟科舉人貢士而正月初六日之上諭則曰録送鄉試並無會試明文又祗曰經濟科貢士並無舉人名目是以鄉試所取卽同貢士一體覆試殿試朝考此與尋常鄉會試異矣原議稱中式者另爲一榜似與鄉會試同塲而上諭則曰分塲專考此亦與尋常鄉試異矣然特科之六事數十類未知歲舉亦如此區别乎歲舉之主考官同考官卽各省鄉試之主考官同考官乎首次塲雖試時務然考試之難得其法及閱卷之難副其任與特科無異若首次塲敷衍從事而仍以第三塲四書文定去取則與尋常鄉會試其實無異矣而况覆試殿試朝考仍與尋常貢士合爲一塲同試一題乎歲舉之期尙待三年卽各省新增算學藝學各書院學堂培植人材亦非旦夕間事惟特科則自降旨後卽可保送數至百人以上卽可奏請定期考試度刻下公門桃李已不乏其人則此舉必在數月之内未知詳細章程何時奏准頒示不禁拭目以俟之 
[本館接奉電音]  
　　昨日午後京師飛電傳來上諭一道敬謹譯登○正月三十日奉上諭裁兵節餉等事爲今日萬不可緩之圖迭經諭飭各省將軍督撫認眞籌辦不准藉詞搪塞連日據魏光燾張汝梅王文韶先後奏到詳加披閱無非瀝陳該督撫辦事艱難籲懇稍寛時日或竟稱裁無可裁减無可减或稍有汰除仍寥寥無幾其於各營之廢弛缺額俱不置詞似此敷衍塞責任意遲延何日始能見諸實政朕宵旰焦勞臨朝太息苟非萬不得已豈肯裁及佳兵無如時勢所迫不得不先其所急安能以有用之餉養無著之兵徒使不肖營員窟宅其中尅扣侵吞習成慣技督撫瞻徇情面亦復代爲文飾置國家大局於不顧實堪痛恨疆臣受恩深重手握軍符於分内應辦之事每苦力不能舉辦亦可謂無術之甚矣自此次申諭之後該將軍督撫等各矢天良悉心籌畫經制之兵何處可以歸併何處可以全裁挑練之勇某營應行改章某營應行遣撤及一切糜費應如何節省逐一確切查明迅速辦理但能省一分無著之餉卽可添一分有用之兵勉矢悃忱朕言不再倘或意存遷就於可裁之兵可節之餉仍有不實不盡一經查出朕必治以抗違之罪莫謂册籍不符難於綜核外間積弊終不能知也將此通諭知之欽此 
[貸欵譯録]  
　　上月二十一日報紀天津訪事友人函述中國應償日本兵費銀以帑項支絀向外洋借貸英國駐京公使電奏英廷已允代爲籌畫兹閱西字報云英國刻已將此欵議成中國允增通商口岸其内地水道當自五月爲始一律來往湖南沅州開通商埠則須俟之二年後緣湘省風氣未開恐操之過急不免滋事也至長江一帶中國須自行管理不能讓與他國 
[賃地儲煤]  
　　日本東京日日新聞云高麗政府曾允俄人之請賃釜山日本租界之前絶影島建廠儲煤其地約三萬餘坪東歴上月初旬某日有一俄國砲艦由長崎至釜山派將校三員率水師登岸在所賃之地高揭俄旗目下方鳩工庀材建築煤廠大約可儲煤六萬噸退六十日内告成按每地一坪合中國六方尺 
[製造商船]  
　　廣州中西報云黑龍江屬愛河附近七十里有水名黑河者爲中俄交界之處現在中國與俄國各造輪船八艘擬俟今春冰泮後由此處往來黑龍江與松花江一帶販運各貨其船名與所運何物刻尙未知也 
[日臣解組]  
　　日本東京日日新聞云宫内大臣士方子爵久元乞骸歸里日廷准之遺缺以田中子爵光顯補授按土方君字秦山年已古稀鬚髮皓白夙精漢學喜與文士交予昔年薄游江户時詩酒過從殆無虚日嘗就上野湖 
 
 

Page 2

 
 
心亭開文會時適月圓如鏡倒映碧波紅袖清樽評花灑翰于曾有心如廢井詩難就座有名花醉不辭之詩君則連畫墨梅數十幀分贈諸校書友人孫頑石大令一一題詩其上今者頑石早赴修文之召予則依舊海濵蜷曲煮字療飢而君獨得解組歸田怡情花月閒雲野鶴物外翛然濃福清才洵乎非尋常可及濡毫譯此蓋不禁艶羡深之已 
[仍綰藩條]  
　　湖北藩司王芍棠方伯奉旨調任四川遺缺由江漢關道瞿賡甫觀察署理遞遺江漢關道缺由殷觀察厚培署理此已録諸報牘者也昨得采訪友人手函云張香帥因方伯在鄂多年深資臂助諄囑蹔緩交卸大約目前可不復量移矣 
[京卿蒞鄂]  
　　湖北采訪友人云前太僕寺正卿岑京卿春煊係前雲貴總督岑襄勤公之喆嗣與湖北糧道岑觀察爲昆季行正月下浣某日由粤西原籍來鄂赴各憲轅拜會襜帷小駐卽將取道入京 
[輪船入蜀]  
　　宜昌訪事友來函云前歲立德公司欲以輪船試行入蜀未果近在上海新造小輪船一艘名爲利川於正月十六日午後到宜次日駛往三游洞上下遊歴一周而返此船長約五六丈有二百四十餘匹馬力聞只可拖帶貨船不能自行裝貨荆宜施道俞佑萊觀察已委員來宜查詢情由刻下此船在宜地雇就水手八人不日卽須駛行入蜀矣 
[府試二誌]  
　　松江府試情形前已縷紀報牘昨又接采訪友人來函云上月三十日奉金上三縣正塲二鼓後放牌並發華婁招覆案兹將諸題録左奉賢題草創之世叔金山題討論之行人上海題修飾之東里奉賢未冠題子曰賢哉金山未冠題子曰孝哉上海未冠題子曰直哉通塲次題威天下不以兵革之利通塲詩題賦得東風已緑瀛洲草得風字五言六韵其華婁二縣之列前第者亦得照録報端　華　胡毓臺　姜世豪　耿善勛　朱祖綬　顧永澂　瞿秉常　顧鍾岱　沈　傑　吳在棟　張　騏　沈志同　金光燿　沈　澧　張光照　於履祥　蔣鍾祥　盛時臞　黃明義　顔際唐　周之冕　婁　丁繼庠　沈平康　張樹勳　章本衡　陸祥雯　張錫鬯　沈家振　張忠清　王國瑜　許錫藩　陳葆藩　林樾生　朱　俊　胡承恩　程雲鵬　張作邦　陳世鳳　查曾匯　顧　諟　楊山淵 
[甬試先聲]  
　　寗波采訪友人云學使按臨在邇鄞縣劉大令飭工房胥吏資雇工匠將校士館修飾一新提調程稻村太守出示曉諭曰光緒二十四年正月二十日奉學憲陳牌開照得生童正塲之日該提調官務須飭縣多備燈燭一面大書某縣第幾牌一面楷書該生童姓名於考棚之内多置條凳靠椅各處魚貫成列卽將牌凳分置凳後每凳相距必須容坐五十人屆期由提調官派委幹役數人帶同派出郡縣幹吏各學書斗按照燈牌姓名逐一唱名令其鱗比就坐不得稍有叅差亦不得起坐自由嗣寫燈牌每牌十人只用一面大書某縣第幾牌一名至十名或某縣第幾牌十一名至二十名之類俟本部院開門時燈役取十人牌照會該管書斗令十人魚貫鵠立於轅門聽知縣點名大門聽提調點名次第前進逐一應名該提調官飭縣仍先於大門内用堅實棚欄就甬道左旁曲折安置其中只容一人行走以免爭先落後如左旁地勢低窪鋪墊木板磚石以便行走其上用席扉緊紥以蔽風雨合行牌仰該提調官飭縣預爲備辦一面出示曉諭如有故意擁擠及不遵約束者准該提調官卽刻查明扣除庶幾禮教肅清規模嚴整旣可及早入塲專心應試兼免擁擠喧譁及傾跌損傷之虞諸生童等必能恪守法度也諒之愼之等因奉此除飭縣備辦外合行出示曉諭爲此示仰闔屬諸生童一體遵照毋違特示 
[拘獲劇盗]  
　　蘇州訪事友來函云正月中旬某日有無錫快式之坐船四艘駛至蘇州婁門外柳仙堂門前繫纜連歇數日毫無動靜是處爲沙河汛弁之公所汛兵等見而異之上前詢問舟中人答稱舟中係唯亭鎭陳紳眷屬欲至某處探親曾與婁門内某紳約定一同附舟前往故不得不艤舟守候也汛兵等聞言不疑而去逾時忽見舟子手忙脚亂急急假纜汛兵以未見有人登舟何遽慌張乃爾遂據情禀知汛弁李君李君卽親率勇兵至船旁詳加盤詰舟中人言語支吾爰喝令兵士登舟查出大小土五六十件併贓物甚夥四舟中共有婦女十餘口皆操無錫口音當時悉數就擒惟男子皆已乘間逃逸僅獲鬚髮斑白之老者一名審其音係無錫産乃連船及槍刀等械於正月二十九日一併解至元和縣署李大令立卽升堂提訊老者供認全家若十人以船爲家專赴各處搶刼爲生所犯案件已指不勝屈大令卽飭釘鐐收監所獲婦女亦分别收禁併諭飭差捕人等赶緊緝拿逸犯旋於三十日親詣各大憲衙門禀知其事 
[刦案已破]  
　　寍波全盛局信船被刦後報經鄞縣主劉大令移請鄰封協緝此已見諸報章者也昨得采訪友人手箋云此案已在餘姚縣境破獲禽得刦犯張阿令王阿順二名經餘姚縣主移文鄞署日前大令派差前往將二犯裝入囚籠押解回寍推鞫之餘見二犯皆身受重傷祗得飭役釘鐐收禁俟傷勢痊後再行讞實申詳 
[匪徒膽大]  
　　粤東訪事友人來函云省城北流花橋地方某姓家於正月初五日被匪徒刼去各物約值銀百兩此處居人用石在屋面擲下傷及匪徒數人内一人傷重斃命因恐重來報復故時時防範極嚴至十八日二更時有面生之人多名在此處往來偵探居人察知卽預爲戒備未幾卽有大隊匪徒持械蜂擁而來居人傳鑼報警各處勇丁雲集與賊相持數刻之久賊以衆寡不敵正思潛遁而來路已爲各鄉勇兠截乃向北門外五層樓後山越嶺而逃當塲捉獲賊黨一名追至雙井街又在塘邊捉獲一名卽交草塲汛弁審訊流花橋附近向有砲臺一座紥有營勇一旗翌日統領李協戎先義親蒞砲臺查得賊到時營勇並未出隊援助不禁大爲震怒卽將營勇嚴行儆責 
[彞陵火警]  
　　宜昌訪事友人來函云正月十六夜上燈時南門外琵琶堰旁某姓茅屋中火起一時毒燄横飛不可嚮邇幸各水龍夫聞警馳至卽行救熄不致殃及池魚查其起火之由緣某姓夫婦均有事他出只留老媪一人看守門户適附近小兒拾得火柴數枝摩擦取火以爲戲業不意火星延及茅屋致釀此災及老媪得知急向各處求救而火已冒穿屋頂不可撲滅幸合家人口均已趨出否則焦頭爛額更不堪設想矣 
[小池火警]  
　　九江采訪友人云正月二十六日之夜三鼓時郡城對岸小池口忽肇火災隔江望之惟見火勢熊熊明如白晝直至黃雞三唱毒燄始衰次晨訪悉火起於廖宅比鄰某姓家一轉眴間卽延燒七户幸巡司陳雨農少尹督夫援救始免滋蔓難圖 
[蘇隄春曉]  
　　杭州訪事友人來函云去年浙省收成歉薄米價驟爾騰貴頂高者每石需洋五元有零嗣幸各商販聞風而來源源不絶每石漸减至四元七角新正二十二日湖墅各行開市後一切仍照舊價並不加增彼數米而炊者無不欣欣然有喜色也○去年杭地銀根緊急拆息甚重各業虧負倒閉者不知凡幾錢業受虧尤深其資本稍薄者皆有難以支持之勢今歲新正開市聞偃旗息鼓者約有十餘家云○燈節後每有唱演花鼓戲者由越來杭擇僻靜之處歌唱艶曲淫詞靡靡之音蕩人心魄傷風敗俗莫此爲尤去年惲方伯曾飭各城委員查禁不准令其入城并飭保甲局員隨時巡察如有混跡其間者立子重懲本年各大憲恐若輩故智復萌仍飭各員嚴加查察故新正以來尙不聞有良袂曼聲者登臺演唱也○日前有某茂才偕二友雇得一葉扁舟遊行西子湖中山色水光恣情游賞至平湖秋月相近忽觸封姨之怒船卽顚簸不定　　驚惶無措急命榜人棹至岸旁一躍而上不意船身頗輕一經蕩漾卽已傾側二友及舟子均落河中幸此處水不甚深得以救起然已衣襦盡濕狼狽不堪矣○詁經精舍本年仍請德清俞曲園太史掌教現奉撫憲札行監院定於二月初六日在院考試甄别其上年肄業諸生免其塡 
 
 

Page 3

 
 
　　　　　　　　　　者均須報名造册現由監院傳知門斗限於初一日以前截止○開設臺基之風向惟滬上爲最盛近來浙省亦漸漸沾　　　　　　　　　　村大令訪知著名臺基主某某等乘夜緝拿到案分别嚴懲以儆效尤兹兩邑尊深恐有愍不畏法之徒仍蹈故轍是以　　　　　　　　察並於二十三日傳集各圖地保當堂諭話倘再有私設臺基者一經訪查確實拘拿到案除將該犯從嚴懲辦外並將該地　　例漢罪房屋入官等語各地係均遵諭具結唯唯而退 
[蘭亭眞本]  
　　紹興訪事人云去冬無大雪堅冰天氣本不甚冷自正月望後東風解凍景象融和上月廿五日水雲四布陰晦異常至二　後忽電光閃燦大雨傾盆阿香車亦隠隠聲震凍雷驚筍恐籜龍盡欲抽芽矣○紹興府考試武童牌示於二月朔日一時赳赳桓桓之士咸張　挾矢以待一鳴驚人郡尊出示曉諭略謂武童各宜自愛安分求名不得恃衆滋擾亦不得任意結伴出城遊玩各店購買貨物公平交易店户　不得高檯時價煌煌諭禁想不致有多事之慮矣○昔年紹郡鄉間演戲時值考試與考武童與鄉民爭閙致釀人命大禍目前燈節方過適武　府試在卽山陰南門外渡船庵於正月廿三日演戲任邑尊飭差役前往禁止是亦杜漸防微之意也○近來風俗日趨於浮薄凡僻靜地方每　藏春之塢花明柳暗勾引游蜂新歲劉盤龍一流人更借此等處所開塲聚賭上月二十五日傍晚時有差役前往酒務橋捕賭若輩倚恃人衆　虎而冠者圍毆之及至禀知縣中會營搜捕則各賭徒已如黃鶴之高飛不知所之矣 
[九派江聲]  
　　九江采訪友人云自冬徂春雨雪罕見農民深恐來牟枯槁盼澤孔殷正月二十五日黄昏六點越五十分時黑雲如䃜雷　發聲阿香之車平空馳驟二十六夜亦如之然痴龍未醒終於欲雨不雨至二十七日午後四點鐘許始雷雨交作次晨尙未放晴大約可慰三　之望矣○濂溪書院定期二月十五日甄别先期九江府聯太守張貼告示諭令五屬生童之與考者於前一日赴禮房報名屆時在貢院扃試○正月二十五日之夜有劉某者自鄉間歸適頑雲翳天濃如潑墨行至西關外新壩頭老閘口失足墜閘下腦漿交迸一命嗚呼次日始爲家屬　知備棺殯殮 
[金山梵唄]  
　　鎭江訪事友人來函云海氛不靖防務戒嚴日前長江水師瓜洲鎭總兵高鎭軍光効接奉南洋大臣劉峴帥來電飭迅赴　垣面諭機宜鎭軍卽於上月二十七日上午由官碼頭登舟用小火輪船拖帶泝江上駛○本月初二日爲上丁釋菜之期丁祭局紳董循照舊　先於上月二十四日在明倫堂演習禮樂屆期諸生衣冠齊集謹敬試演聲音清朗六律調和自未正起至申正始散其大演則定於二十九日　聖廟大成殿下恭演一切儀文均如正祭之禮並請府憲親臨觀看云 
[委勘盜案]  
　　本邑浦東周家渡胡林寳所開烟室於上月廿六晚被匪搶刼經胡投上海縣具報黃大令委典史蔡少尉訊供之下飭捕　拿旋拘獲張波濤卽張桂秋汪友生卽李老五兩名並起獲原贓烟鍋二口脚爐一枚解案失主胡林寳得悉後卽到縣認明烟鍋等確係原贓　請追究餘物昨日午前大令委少尉帶同差捕會同柘林營汛前往失主家詳細踏勘 
[美署慶典]  
　　昨日爲美國華盛頓誕辰在滬中外官紳咸往總領事署致賀自午前十下鐘至十二下鐘時車馬喧闐冠裳濟楚總領事　以禮欵之署前高揭采旗十色五光臨風招展甚可觀也 
[祖餞西人]  
　　西人蒂羅君夙擅申韓之術中西律例無不貫通前署某處副領事辦事頗能得手自僑居滬瀆與寓滬各紳商亦頗浹洽　日因事附法公司輪船回國瀕行時所有知交咸往江干餞别領事署中文案繙譯諸君亦皆恭送如儀 
[讞案展期]  
　　昨日英界公堂讞案輪應美領事蒞廨會審是日適苐一伯理璽天德華盛頓生辰爰由美領事照會張賡三直刺暫停讞　一期 
[暫停讞政]  
　　昨日禮拜二爲法界公廨訊案之期緣法總領事署何繙譯官别有要公無暇到堂會訊遂飭丁咨照讞員鄭景溪大令暫　讞政一期 
[枷示劣探]  
　　禁錮劣探已誌昨報昨經藍副捕頭飭將韋阿尤傅阿金任桂生及探夥二人先枷號虹口頭壩萬陽樓茶館示衆一時來　者人山人海幾無駐足之區莫不鼓掌稱快云 
[拘獲聚賭]  
　　前晚滬城西門内劉公祠相近有流氓蔡阿新者糾集賭徒在家抽頭聚賭呼盧喝雉興致甚豪事爲保甲總巡鍾受百明　訪悉立帶通班勇役馳往拘拿及抵此處破扉直入各賭徒大驚失色急思逃遁正在搜捕之際忽水師哨弁杜壽山卽杜長發出塲拒捕明府怒喝令從者竭力追拿當塲拘獲邢阿毛李阿心胡金福賈阿小等四人杜見勢不佳乘間逸去明府飭將各人帶回局中升堂提訊邢阿毛大供稱本地人今年二十歲向在提標營充當牌隊素來安分今日在東門外吸烟聞蔡阿新家開賭因此前去共有賭徒三四十人小的並未與聞今舉拘獲叩求恩典胡金福李阿心等皆供認與賭不諱賈阿小供稱在賈孝廉家傭工今日收租回家身畔有租洋十七元租摺一扣經過此處聞有人聲前去觀看致遭公差悞拘當爭執間失去洋十元叩求恩鑒明府謂頭家究竟何人同供實係蔡阿新與龍泉兩人明府又問杜壽山在塲　賭否供稱小的等並不相識明府一再研詰各執如前明府遂將賈阿小胡金福交頭鋪地甲收管李阿心邢阿毛交十五鋪地甲收管一面飭差協同二十二鋪地甲周康緝拿在逃之各賭徒到案再訊昨晨明府親詣道轅將此案捉拿拒捕及訊供情形面禀道憲蔡和甫觀察請示施行 
[准予交保]  
　　法界同春樓街碧雲天小烟館門首前日午後三點鐘時途人某甲行經是處猝然病發倒臥於地烟館夥卽倩人舁至同　輔元堂分局到時病勢已殆堂中　事仍令舁回原處烟館夥某乙拒而不訥爲巡街捕拘入捕房逾時卽有同業之某内投捕房伸訴前情求　保出捕頭准之 
[竊油被責]  
　　浦東人吳杏生向在南市大馬頭駕駁船日前恒生馬頭永愼和豆行雇裝花生油一百簍運至某輪船交卸吳一時貪小竊取六十餘斤盛諸洋鐡罐中藏於暗處行中被其瞒過竟未知悉前日吳將所竊之油携往老白渡陶掌掌所開之豆腐店銷售正在論價適爲向帮人張錫榮所知潛往永愼和告知行夥馬吉卿遂尋蹤而至將吳拘住盤詰之下言語支吾爰卽解至十六鋪巡防中局請究局員潘仲泉二尹飭地甲將陶掌掌一併拘案晚間升堂研訊馬投案申訴前情並稱屢次缺油爲數不少今由張錫榮告知始悉吳昧良竊取爲特拘案請究張　浦東人與吳同在永愼和承裝貨物屢有所失無從查核今小的察知吳將所竊之油携出銷售是以告知行中來案控究吳供小的係浦東北　鎭人向在輪船上爲小工嗣又以撐船度日去年在永愼和豆行中包裝油豆米三項偶因窘迫起意舞弊去臘竊取白米五斗此次又竊油五　十斤售與陶姓祗此兩次叩求恩宥二尹謂爾已舞弊二次尙求寛恕乎叱令拖下重責五十板吳掘强不服復命掌頰二十下始匍匐哀求請開恩典二尹飭提陶掌掌至案謂之曰爾旣開設店鋪來歴不明之物豈得擅買實屬咎有應得判罰洋銀五元充作賑捐張錫榮無干省釋馬吉卿著具領狀將起案之油領去吳杏生盜賣貨物尤敢挺撞未便從輕發落令看管候覆訊後再行核奪 
[壽儀助賑]  
　　啓者鎭江招商局總辦朱煦庭四兄本年三月初一日六旬雙慶凡屬親朋羣擬稱觴晉祝煦兄辭不敢當並云現在淮海各屬待賑孔殷謹先移助筵資洋二百元以爲諸君造福倘蒙惠賜隆儀乞交絲業會館代收助賑等因仰見壽人壽世爲國爲民葭末恭叨至 
 
 

Page 4

 
 
深敬佩現承嚴筱舫觀察移助洋六元謝子楠先生移助洋十二元周維翹先生移助洋四元孫冠臣王松丞程鴻徵三先生各移助洋二元則敬愚兄弟等移助洋二十元以上共計洋二百四十八元卽作爲第一批列收之欵謹鈔乞登報伏祈公鑒凡與煦兄有姻世誼者知無不樂成其美也[  上海北市絲業會館籌賑公所制施則敬謹誌]  
[樂善不倦]  
　　蘇君寳森好善士也前因一索得男將湯餅資創修寳邑有增橋計助規元二百兩嗣復助賑一百兩去臘又有添丁之喜續助淮徐賑欵銀四百兩似此厚惠頻頒有加無已倘所謂庸中佼佼者非歟轉瞬崢嵘頭角秀出班行天之報施善人正未有艾謹誌之以爲世之好善者勸[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紹郡市價]  
　　紹興訪事人函云邇來物價昻貴較之昔年不啻倍蓰麥每擔洋五元麫每斤向來至貴二十文今增至三十四文晚禾米每石四千五六百文早禾米每石四千二三百文猪肉向係每斤一百廿八文至貴則增至一百四十四文權用廿二兩錢用九八洋銀每元申錢三十文乃自上年九月起每斤漸增至一百九十二文權用廿兩十八兩不等大錢九八洋銀每元祇申十又鹽爲用物大宗向來每斤十八九文今須三十餘文米珠薪桂百物價昻小民之無恒産者其苦尙可言哉 
[城門失火]  
　　杭州湧金門水關舟楫不通終日雙扉緊閉以致卑田院中人常麕集於此幕天席地其樂無涯上月二十五日晚間天氣峭寒因摘取樹枝然火取暖偶一不愼延燒左門幸由管城員弁查知竭力救熄羣丐見勢不佳立卽逃逸刻下聞已禀請工程局雇匠赶爲修理矣 
[飽受虚驚]  
　　滬城太平街麗生園浴堂前晚九點鐘時各浴客正在蕩垢滌瑕其樂無極不料池中水鍋忽然炸裂一時不及披衣赤身奔出倉卒間又將房内所懸洋油燈撞翻火勢炎炎幾釀巨禍幸人手衆多卽時設法救滅然已受驚不淺矣 
[懲責賭徒]  
　　局員捉賭已紀報章前晚巡防東局委員陳二尹升堂提訊戴蔣興供稱蘇州人現在楊姓所開茶館爲茶博士前晚酒後偶與二三友人爲葉子戲並不敢糾衆賭博叩求鑒宥王阿金供與戴同事是晚在旁閒觀實被誤拘二尹判各責一百板具改過切結著茶館主來局具保 
[司帳被累]  
　　張香山前在英界捕房充當巡捕去歲四馬路一帶各小錢莊空票盛行張遂與其黨以貼票爲生代某姓婦經手洋銀二千餘元在胡家宅北泥城橋二處開設碧露春茶館兼售鴉片烟自將巡捕告退未數月各小錢莊紛紛倒閉張知無可彌補當卽躱避日前有某甲者赴法界公堂呈控張貼去空票洋銀二千元讞員鄭景溪大令立飭包探至英界北泥城橋堍碧露春茶肆提張無著乃將司帳某乙帶歸押候訊追 
[醫院紀事]  
　　昨日下午三下鐘時有甲乙二寗波人至虹口西華德路沁芳園烟室開燈初皆談笑自若繼忽形容改變兩目直視氣弱如絲旁人見而駭甚察係吞服生烟遂舁送同仁醫院由醫生爲如法灌救均得慶更生至因何事同時服毒殊令人難以索解也○鄉人蕭某不知所操何業其幼子名阿林昨偶出外嬉游旋至協隆紡紗廠内玩耍偶不經心突被機器輾傷足骨一時血液淋漓極聲喊救旁人遂爲之送入同仁醫院求治未知可免殘廢否 
[馬路善後局瑣案]  
　　本邑人陳錦章向在浦江某砲艇上供掌號之役嗣因在外招謡撞騙被哨弁查知斥革邇來混跡南馬頭一帶與流氓爲伍日徵逐於茶坊烟館中藉端訛詐一言不合輙與人持械鬥毆前晚又在是處某酒店中暢飲歡呼酩酊大醉後忽與同類周長生起釁舌劍唇槍兩不相下互扭至馬路善後局前爲管門捕勇拘住告知捕頭著一併押候禀請訊辦昨午會辦委員孫星垣直刺升座研訊　供稱小的係本邑人向在小東門外寄園烟館值堂刻已辭歇昨與陳在南馬頭某酒店中沽飲至晚十點鐘時始罷時陳已爛醉如泥由小的扶送至船上行至中途忽將小的推仆於地與之理論一味胡言旋卽互扭至局前被捕勇拘案尙求恩宥陳供稱小的亦本邑人前在太湖水師營砲船上當差業已斥革在南馬頭船居住餘供與周略同二尹以深夜在外飲酒滋事實屬不安本分判各重責一百板具結交保○舟子楊阿大前在南市永盛馬頭與善後局所派巡街捕勇爭扭因被拘至向中由會辦委員孫星垣直刺提案訊問供出同黨四人在塲帮兇遂判令將楊枷號一月發犯事地方示衆並禀知道憲限令地甲將帮兇之四人一併拘獲解　訊究邇來楊患疾病由地甲禀請孫直刺核奪直刺於昨午提案研訊楊供稱小的患病沈重叩求超豁直刺命卽疏枷諭謂爾旣駕舟理應安分不應與本局捕勇爲難本應送縣請究姑念患病格外從寛著覓妥保具結開釋 
[英界公廨紀事]  
　　孫阿虎扭控胡仁全吞没其母合　妓院股本洋銀六百元值日差禀明張賡三直刺飭分别押候訊追○前日之晚有吳樹梅者不知在何處飲得酩酊大醉横臥於路一百零四號巡街捕見之爰卽解送至廨直刺飭押候核奪○二百八十八號華捕解送病民趙小玉及迷路之無名男孩至廨直刺飭送棲流所暫時留養 
[美界捕房紀事]  
　　虹口吳淞路第四十六號門牌永茂小客械係甬人某甲所開前晚有一不知姓名入前往投宿至夜半忽爾暴病身亡甲恐遭拖累竟將屍潛移門外棄置道旁已卽閉門逸去嗣爲三百九十一號華捕查見當卽回禀捕頭立傳本圖地保周雲卿在查有無屍屬再行棺殮一面飭探查拿樓主到案候究○昨有貧而且病年約而立之江北人途經虹口漢璧禮路忽然倒地一息奄奄嗣爲五百零四號華捕查見恐其倒斃路隅立卽報知捕房捕頭令轉送英界公堂請張賡三直刺安插 
[金陵官報]  
　　正月二十六日長江提　黄宫保會支應局候補道與洋操營務處候補道沈均見候補道趙貽書江東門松麟聚資門高元錫儀鳳門均銷粥廠彈壓差同知劉卓栻委署六合縣楊覲圭知縣游毅之戴光均禀知對本異○二十七日南贛鎭何明亮傳見江西督銷候補道松痕山右營遊擊王定元荷花池厘捐通判張景祜南匯樂汪以誠甘泉縣程鑫署泰州鹽運分司李以牧調辦江西高北門厘卡縣丞何本壽均辭高郵釐捐同知李文濤灣頭釐捐知縣袁國鈞通判甘樹動均到上元縣陳禀知赴東鄉相騐通判歐陽臨翼謝委十二圩水釐分屆差○二十八日江西湖口掣騐候補道錢見叩謝保案陸師學堂候補道錢謝委兼辦營務處湖北候補道劉世珩謝委員廣東勸辦淮徐海賑捐中恊王禀知拜本畢候補道許夔由蘇回委署六合縣楊覲圭銷轅下校對差丁盞知縣葛培忠辭回籍守制安徽宿松縣張樹建海州州判吳紀勳常州守備杜大鴻海州營都司吳景文蘇中營守備張占魁均到洪湖營都司劉東林叩謝飭知者瓜洲守備葉連升交卸　寗城守右哨千總辭赴任○二十九日九江道誠勳到兩江營務處候補道楊禀知奉派點騐江　軍中前兩營勇丁完畢海門厘捐知府周光榮辭上元縣陳禀知赴東鄉相騐回通判俞廷翰亂赴江西○三十日長江提　黃宫保會九江道誠湖北候補道劉世珩　南鎭李占椿安徽宿松縣張樹建灣頭厘捐知縣袁國鈞知縣沈啓宇叩謝考試均見遊擊弘不生到江西來督轅牌示淮揚海謝道元　現已引見回省應卽飭回本任 
[邗江官報]  
　　正月二十四日許鹺尹懋賞由界溝來韓鹺尹　　　三汉河卡○二十五日江都朱邑宰由清江公幹回許鹺尹星淦回大伊山卡饒鹺尹祖頀辭回丁埝卡○二十六日管分轉貽芬由淮北騐收壩丁回高鹺尹崧由十二圩來揚公幹 
　　上海六馬路仁濟書堂籌賑公所施子英經收　東　直川東徐准賑捐　　月　　　廿九日移三千　　　日隠名善七洋二十元鎭江不 
[洋一元隠名氏]  
　　　　隆　　　　　兩善士　助庫平錢四十兩保安永記二十兩○初三日洪　圖翁寄來陳胡氏洋五十元楊迎祥室主人一十元沈馬氏求産後平安洋十元○初六日頴川子洋十元求合店　友亨通人二元○初七日倪湛卿汪彭　各十二十元餘吉十元無名氏八元蔣氏陳姓漱又記三户各二元恆孚號義賑桶内銅洋一元○初八日柴竹薌洋四元○初十日尹允安洋五元○十一日倪頤吉祥一百元○十二日顧振卿翁寄來蔣士棻洋十元○十三日金記祥五十○十四日慈谿童益齋求童夏氏病速愈中曉嵐各五元㣼菴元○十六日賀芷村明府洋十三元五角潘偉室少尉五元五角章子紹司馬洋四元林裕隆銅洋十二元○十八日平湖葛朱氏洋十元○廿三日劉茂生還愿求佑長生孫兒再來投胎洋二十元○十二月份共收庫平銀一百兩申規銀一百零兩六錢又洋四百三十九元扯七三半申元三百廿二兩六錢六分半銅洋十三元鎔見　二兩七錢三分以上共收元四百三十四兩九錢九分半連丙申年四月初起至丁酉十一月份止計收元四萬五千八百零五兩三錢零三釐又銅洋百廿一元四角鎔見元一百零九兩四錢九分四釐計共收元四萬五千九百十四兩七錢九分七釐連本月份共收元四萬六千三百四十九兩七錢九分二釐除共解出賑元四萬二千八百兩又解棉衣合元四百三十六兩三錢零二釐外凈存元三千一百十三兩四錢九分 
 
 

Page 10

 
 
   
 
 

Page 11

 
 
   
 
 

Page 12

 
 
   
 
