# 1883 - 325 - 4903800

 

Page 1

 
 
[新印直行中版康熙字典出售] [  點石齋主人啓]  
　　本齋縮印之康熙字典久已風行海内争來購閲近因原本印過數次是以復出重價覓到殿版初印者仍用石印照相法照印惟從前所印者　　　列三層茲則攺作直行逐行到底而字亦較前放大更覺清晰不費目力每部釘成六本封面均用古雅綾錦外則仍用紅木夾板準於月底出書該價俟後再定然總格外公道也特此預布 
[新刻歴下志游出售] [  申報館主人啓]  
　　來陽游藝中原客性磊落好游年甫三十足跡巳半天下其五言詩亦嶔　入古前年至山左句留一載餘所交接者皆名下士客於族舘無事時著有　下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世兹巳工竣每部釘成二册收回工料洋一角二分準於十月初二日發賣有欲詳稷下古今事者盍取觀乎本外埠售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於麟近處新近購得曠地將卽另書印 
書館並信致外洋速購機器多副一俟屋宇造成機器運到立卽開工有願附股者務祈　來預定此布 
[論甄别京員] 　　 
恭讀光緒九年九月二十五日上諭麟書等奏甄劾司員一摺等因欽此不禁歎聖朝之勵精圖治從諫如流旌别 
淑慝一無所私誠有駕乎古今而上者矣虞書三載考績黜陟幽明彼時乾綱獨運内外臣工皆簡在帝心四海之内赫然仰其聖治重華逹聰明目後世帝王不能遍觀博覽不得不寄耳目於大臣然外省耳目難周則其責寄諸督撫而京畿之内則猶以爲不難周悉也不知外省之官少不若京中之官多外省之事簡不若京中之事繁此其間亦正有大不同者在也外省督撫歲有成例或道府到省一年期满則有甄别下至州縣亦然再下而至各項佐雜則有考驗而三年大計向有常經藩臬會詳督撫加以考語有一簡而登數十人者大都一挂白簡非革職卽勒休或降調其有留小察看另行改補者猶其差勝者也故雖督撫到任未及三月例不出考語而一經及期卽據藩臬所詳出奏亦無不立子罷斥此外省甄别所以重也若京中則久矣無聞或謂京中各官雖亦各有統屬堂官可以舉劾然以近在宫禁用人之權當尊朝廷自主羣下不敢有所軒輕於其間此其說亦近似有理而不知其實曥非然也尚書冏命曰僕臣正厥后克正僕臣諛厥后自聖古者大僕正一官不過司天子僕從車駕之事而猶且諄諄誥命推諸后之臧否皆係乎此可謂鄭重之極矣而其所以命之者亦但曰愼簡乃僚毋以巧言令色便辟側媚其惟吉士可知以此命於大僕正者正欲其以此正於羣僕侍御之臣惟所謂簡乃僚則或可由大僕正自爲選擇而不必關白於王焉耳自古史傳所記類多以下僚攻訐大官其有大官果屬聲名狼籍而朝廷爲所蒙蔽絶無見聞國政大壞則小臣亦得以露版奏陳直言其罪蓋取上下相維之義不欲使上官之勢得以箝制下僚所謂隻手可以障天者庶幾可以免也然因小臣得以糾彈大員而大員反不得糾彈小臣何則避嫌疑近報復故不得不自歛也然而自有此風而京都之風氣亦因之而壞自昔有行取之舉外省州縣卓有政聲則行取入京或卽改爲御史一入御史卽服獬豸之服而遇邪卽觸不顧其爲上司下屬内官外官皆得以恣言無忌近來則行取之典久廢而御史之得以建言如故部中司員在部辦事外省咨報或駁或准皆出其手其中不無顚倒之處論者謂近來外權漸重竊以爲不然其所以使外權重者大抵各部司員之上下其手者有以助之長也前此部屬司員非情罪顯著有人訐奏控告則從無叅劾革降之事自近年整肅官方實事求是於是乎前者曾有都察院奏叅御史之舉夫御史爲言官將以彈人而從未聞有爲人所彈者今觀都察院所彈則彼被劾諸御史實不能自正其身又何得故爲寛假一經露章入告而御史槀綱爲之一肅今者又有甄别司員之舉被叅劾者至於若是之衆吾知將來各部皆仿照舉行彰善癉惡無所偏徇而部務從此爲之一振豈獨非爲治之一助也乎或謂御史而被糾彈則不啻有以箝制其口恐從此必無敢言司員而被叅劾則將來部院堂官亦將如外省督撫當大計之年夤緣鑽剌者實繁有徒是亦不可不防之事然苟堂官因避嫌疑而不敢有所舉發一任下僚之得以舞弊尚復成何國體故竊以爲此舉之足以裨國政者實非淺鮮也夫爲治之道首在得人大臣法小臣廉周官制度本以上下相維繫爲言倘小臣不能廉而大臣亦優容之則是大臣之不能守法小臣之流弊有不可勝言者矣所謂大臣法非徒奉行故事斤斤自守而已陽開陰闔秉正嫉雅樹德務滋除惡務盡無非法之所應爲一以優柔寡斷者爲之則貽害無窮矣本朝定制内外皆有所牽制上下皆有所維繫一本乎先王之道而斟酌損益幾於盡美盡善越過前朝卽此一舉而已可概見有開必先自此而内外皆重甄别卽大小皆可慶得人吏治官方其有不蒸日上者哉 
[諭旨恭錄]  
　　九月三十日奉上諭巡視西城御史潤惠等奏請將吏目開缺留緝等語西城吏目吕逢辰緝 
捕未能得力着卽開缺仍留西城將未獲各案程緊緝拿以觀後效餘依議欽此同日奉上諭巡視中城給事中安祥等奏現在五城差務繁多司坊各官不敷分派請飭部揀發人員等語着吏部于候選指揮副指揮吏目三項人員内每城每項各揀二員十十月内到城以資差委欽此同日奉上諭陳士杰奏籌辦冬賑請截留本年新漕一摺山東歴城等處黄水爲災迭經諭令該撫寛籌賑欵並截留京餉及江北漕米以資賑濟兹據奏稱災區較廣自冬徂春爲日甚長小民無計謀生深堪憫惻加恩着照所請准　　留本年新漕五萬石並隨漕輕齎等項銀兩俾作賑需陳士杰務當督飭各該地方及委員等核實散放母任吏胥稍有侵蝕用副朝廷軫念災黎至意該部知道欽此同日奉上諭光祿寺鄉尚賢奏崇文門正監督所派騐貨之委員炦揚阿家丁任福通同作弊訛索䭾夫吳大等六人梨税刑求不遂株連利興果行等五家勒令封閉並將該店䭾夫數十名交東城吏目看押勒罰銀一千五百兩又罰洋紙舖銀三千兩未經繳結額駙符珍亦被勒索銀四百兩此外尚有因訛索不遂押禁者若干案種種情形均聞之于副監督克蒙額等語着克蒙額明白迴奏並着派寶鋆閻敬銘確切查明據實具奏所請詳定章程之處着一併議奏欽此同日奉上諭熱河都統恩福由戶部司員外任道府洊升卿貳簡授熱河都統宣力有年克勤厥職兹聞溘逝軫惜殊深着加恩照都統例賜 
 
 

Page 2

 
 
卹准其入城治喪任内一切處分悉予開復應得卹典該衙門察例具奏伊子松年柏年有年均俟及歲時由該旗帶領引見欽此同日奉上諭巡視中城給事中安祥等奏整頓捕務及請飭催緝捕經費各摺片着直隸總督按照戶部前奏所撥銀兩趕緊解京以資應用欽此○十月初二日奉上諭御史劉恩薄奏崇文門監督瑞聨之家人田姓擅坐前堂提責漏税小販福建道員解焜之眷屬來京指爲包攬税務勒罰銀二千兩並請飭該監督等嗣後按日分往該衙門嚴切稽查等語着寳鋆閻敬銘歸入尚賢所奏一併確切查明妥議具奏欽此同日奉旨鑲黄旗满洲副都統着札拉豐阿調補正藍旗满洲副都統着秀吉補授欽此○初四日奉上諭禮部左侍郎着徐郙調補未到任以前着陳蘭彬署理劉錦棠着補授兵部右侍郎未到任以前看徐用儀署理欽此○初五日奉上諭慶裕奏節逾霜降黄河兩岸工程防誮平隱一摺本年沁黄兩河水勢漲發險工迭出經慶裕督率在工人員設法搶護現在節逾霜降各工一律平穩普慶安瀾覽奏實深寅感着發去大藏香十枝交慶裕虔詣河神廟恭代祀謝用答神庥現在長水尚未全消修守仍關緊要該河督當嚴飭各廳營加意防護毋稍疏懈所有上年及本年防汎滄護出力人員着准其擇尤酌保毋許冒濫另片奏道員督防出力懇請奬勵等語開歸陳許道陳彝着賞給該員曾祖父母及祖父母二品封典河北道許振褘著賞加二品頂戴以示鼓勵該部知道欽此 
[倫敦電音]  
　　本月初六日倫敦發來電音登諸字林西字報云法國外務大臣現已去巴黎斯而他之其外務大臣一缺由首相爲之兼 
理矣 
[津信照譯]  
　　吳清卿京堂督帶吉林防兵起程一節前已列報兹閲西字報載有天津西人來信云清帥於初四日行抵大沽擬乘海晏 
輪船赴天津是以天津招商局碼頭預備行轅建豎彩旗各官均在彼伺候又聞清帥到津後將赴廣西駐守彭雪琴大司馬則在廣東駐守盖恐法人將黑旗驅出越境竄入粤省邊界故先調兵駐守也 
[錢店倒帳]  
　　揚州新城怡源錢莊係南京人葛誠齋開設聞各路匯票及存欵約有二百萬九月二十七日因二十三萬兩會票欵開發 
不出登時倒閉另有官項會存等欵及零星店票約計七十餘萬兩之多葛自請甘泉縣封店已則坐於官署拘押大勢荒荒不知如何結局是日有附葛而起隨葛而倒之中等錢店共計九家一齊逃閉其中孤寡之存項僧尼之生息不一而足有旌德劉寡婦存銀一萬四千兩平日只四厘起息現聞此信一急暈絶及救甦又自縊二次盖因春間有人勸其起本而不聽致有此失益憤悔交并也 
[江西官報]  
　　藩憲牌示署興國縣程珂調省差委所遺該縣印務以補斯缺現署峽江縣程炳星飭赴新任所遺峽江縣印務以正任峽 
江縣陳鶴清飭回本任委署安義縣典史胡麟據禀無力赴任所有該興史事務以試用按司獄楊鳳藻署理准補崇義縣長龍司巡檢金文緯業已考試應行飭赴新任署長寗縣新坪司巡檢汪連璧據報病故所有該巡檢事務以試用府經張矞藻署理委署安義縣典史楊鳳藻據禀無力赴任所有該典史事務以試用從九馮與齡署理龍泉縣縣丞張天民據報丁憂所有該縣丞事務以候補縣丞楊善成署理巡撫潘大中丞前全九江南康饒州廣信等府閲操畢卽於九月二十六晩回抵省垣節署十月初一日復起程由水道至吉安贑州南安袁州撫州建昌臨江瑞州等府巡閲云 
[温州官報]  
　　新任瑞安縣程步廷明府附搭永寍輪船於上月初四日抵甌本擬於十四日履新因祁學憲按臨在卽不如在郡再住數 
日省却一番跋涉故攺於十七日接篆云○十二日下午兩點鐘時祁學憲賀抵温郡雙門外新碼道其時文武各員均在該處迎接當用全副儀仗迎通考棚各官叅謁如禮 
[袁江官報]  
　　新任借補廟灣營遊擊劉軍門玉龍於九月十七日接篆漕標左營馬隊奉漕憲委候補叅將張炳泰營帶護衛營奉漕憲 
委記名總兵李迎祥管帶辦理雙金閘工程提調奉道憲委候補知府楊覲辰辦理淮揚鎭章軍門於二十五日自江口回浦二十八日漕轅牌示徐州軍河同知缺以候補同知王宗幹題補又惠濟閘閘官缺以試用閘官靳開泰咨補黄潄蘭學憲於二十五日抵淮進署二十七日開考 
[皖垣官報]  
　　藩轅牌示宿州時村集巡檢缺委試用巡檢王吉士署理五河縣典史鉄委試用府照磨王勛署理廬江縣典史缺寻試用 
典史胡沼沈署理當塗縣采石巡檢委試用巡檢滕翰章署理 
[問渡亡身]  
　　江西省得勝門外渡口渡船戶往往貪載人客冒險而行上月念三日下午人已满船無可容足又來一車夫立於船頭亂 
流而渡行至河中陡起狂風船身欹側車夫立足不隱翻身落河無可援救設渡船戶能知人满爲患趁早開船亦何至若人與波臣爲伍耶 
[虐斃養媳]  
　　常郡化龍巷十子街北首生切麫店内有童養媳年甫十三四平時遭惡姑毒打體無完膚數日前乃忽不見通衢徧貼招 
帋若爲追尋也者後見尸浮於河傷痕徧體隣右等細揣其情蓋以剪刀戮首巨梃擊身致斃其命夜靜時沈之於河浸透而後浮出者也媳之母家祗有女流雖經鳴寃於武署當因有人出爲勸息母家則賄以錢老翁則匍匐如孝子草草殯殮遂得寢事然姑之肉豈足食乎 
[虐斃幼子]  
　　鎭江新街楊姓開油酒雜貨鋪兼挑賣烟膏楊妻某氏早逝遺子女各一年皆幼楊因無人撫育且中饋乏人主持遂繼娶 
某氏詎某氏兇悍性成待前妻子女極苛刻稍拂其意卽以鞭撻從事致體無完膚楊亦畏其威而愛其色微特不能爲子女作護符且容縱之前日楊子自塾歸手持食物適氏與隣人葉子戲敗北心正懊悶見子持食物以爲私竊銀錢在外遂痛擊之子今十三歲平時蓄忿已久至此遂有死之心竊取煮烟之過籠水吞服而斃及楊知而施救已無及矣爰買棺成殮氏又以爲小口何用大材家有鋪板二塊遂鋸分爲四成盒子形將就裝殮楊亦唯唯受教而隣人咸爲之不平云 
[都門近信]  
　　京師宣武門外菜市口於上月十四日已刻斬决人犯一名聞該犯係京南某村回教中人年三十餘盜取古廟銅佛銷燬 
私鑄當十大錢經捕役緝獲解交刑部問擬斬决者○霍耀堂者天津人向在南御河橋英國總署服役前曾隨英繙譯貝君往雲南察辦事件近因繙譯回國霍君賦閑客歲在南官園開設廣慶洋貨土局家在草廠十條胡同賃屋而居上月中旬突有官役十數名闖入院内指名索霍適霍外出卽將一朱姓者帶去霍亦不知何故不敢到案現聞該役等係左翼署内捕役奉提督文票而緝霍者言霍被盜竊草廠十條胡同百川通票莊銀兩之賊名小蘇者扳拉案内朱現覊押翼署然霍不到案朱何由得釋殆所謂城門失火殃及池魚耶○車夫白某日在花兒市守口攬脚藉覓微利忽有某甲自四條胡同走出衣裳華麗頗類士宦不較價值昻然登車卽命遍遊城市縱覽旣畢回至原處下車厚賞車價較之他人多給倍蓰日以爲常白甚悦之以爲遇此主顧若不善於伺應恐其另雇他車故每值某來乘車白俞加勤愼上月初甲雇白車往安平晨出沙窩門抵于家圍一飯卽行詎甲故遺布囊於店約行數里甲於車中故作驚駭狀言將布囊遺於店中錢物皆屬細事惟内有緊要信函設或失却關繫非輕卽央白往取而白見甲驚慌若此且迫促甚急更不他慮卽回頭奔取迨至店將囊携回而人車俱已杳然以甲家住四條胡同或可無虞歸而 
 
 

Page 3

 
 
遍訪並無其人探囊視之惟有當十大錢數千紙裏黄土一包而已始悟被騙澳惱不已至小市口泰和客寓夜半自縊幸同室覺救未致斃命於是寓客皆爲嘆惜内一寳坻販花客細詢原委雖與白同鄉然無半面之緣尉藉數語慨以三十金贈白俾理舊業白旣異常感激而客毫無矜驕之意蓋有義俠之風焉○上月五城司坊各署遍貼告示曉諭地方凡一切錢攤蠟舖如再有怙惡不悛仍蹈故轍以錢換票索消私鑄加底等情飭中捕巡查拿獲送案從嚴懲辦按律治罪勿得視爲具文云云若果一體嚴禁永遠勿懈使漁利之徒稍知長法庶私鑄之弊於兹永絶矣 
[營口瑣聞]  
　　營口九月念九夕星月皎潔至三十日早密雨如絲午未之交間以雪花有天公玉戯之勢少頃卽止晡時雨亦止晴霽初 
一黎明朔風料峭辰已間雨霰交作俄而遍舞鵝毛惟隨雨隨化占刻晴霽而寒隆冬景象自此見端矣○九月念八九兩日夾板船到埠有念餘隻豆價立時騰貴沙寍船遂致束手不買查營地南號寫定火輪尚有八九艘未來一交冬令想各船不能旺到矣○前述蓋平縣有撤任之信係傳聞之訛昨有營友來信述及徐璵齋明府進省三謁軍督轅被門上所阻不得見繼而徐公强自進謁跪禀前情軍憲始悉原委着回任聽候察奪云○德豐泰棧房之孔姓夥因病自刎曾經該棧執事欄陽擬不報官後因尸親聽人傳言謂爲人所刺不肯甘休故該棧執事卽報海城縣正值金明府遠接清帥赴營批准候騐德豐棧主卽自預備蓬敞候邑尊駕臨至初二日午刻始經詣騐未識作何處置容俟續聞 
[殺婿傳聞]  
　　上月十三日湖北江夏縣東鄉解有案犯到省係一老嫗一女子聞該嫗卽東鄉人梁姓早年將女許配於近村某姓子爲 
室自許親後兩小無猜屢經見面年來男女皆長大祇以家道窘迫尚未成婚今年其壻稍知自立挽求親朋去河南習烟店業九月間向籍省親到家後其父母囑赴岳家探問嫗見壻來欵洽備至食畢嫗囑曰汝係我壻情同骨肉今日我家因雇工在山砍取柴薪盍往督飭相助捆載少停予當送點心來壻欣然而往迨時將過午嫗果携筐相餉婿揭視之乃米花團也連食數枚而罷嫗又囑早歸晩飯壻頷之少停壻忽腹痛欲嘔當將米花團吐地嫗亦得信前來看視壻稱欲回家嫗卽着人扶送時有犬來食所吐之米花亦卽斃命有人告知婿家而壻回家後復吐更有一犬食之又斃爾時壻亦自知中毒備言以上情節當晩婿死由是報案到縣保正拘犯到堂陸邑尊隨下鄉檢騐飭棺殮掩埋回署吊犯審供嫗稱因壻不習正務恐日後累吾女故將叔祖藥菜虫之藥糝入米花轉與食之不意果能殺人也陸邑尊詰其女尚未成婚何早生產嫗云是亦壻所爲也如何定案刻尚未悉云 
[營卒尋仇]  
　　天津練軍後營駐紥大直沽哨官王珪元棚頭張起標均係津人張識之無與某哨長管理鹽柴米帳目下營中除操練外 
無多公事不得謂舍已芸人也而王雅不懌按營制一營五哨前後左右均有哨官惟中哨由營官自將故無哨官而有哨長權與哨官同某以借助於張其哨官旣不無介介將不利於張爰請王在本哨百人中任擇一人爲張替代王未首肯遂革張糧復使人諷某謂天下多識字人何必是母以一卒故致啓同營中猜嫌某因不復用張致張賦閑數月天津風氣每逢有事有所謂了事者爲之居間調停張平日頗得人和每有人爲之說項奈王褎如充耳名糧之復難似登天張亦一家數口待哺嗷嗷向王陳請未蒙俯允轉受揶揄乃持刀候王與拚命在三太爺廟傍果與王遇舉刀便刺王偏身畧閃刀着墻縫刃爲之曲後再舉刀不復犀利無前看體數傷無關性命該處逼近督轅又告護衞營當將兇手獲住綁送統領發落統領擬照軍法從事得某營官緩頰謂該犯已革糧數月應照平常鬥毆送營務處轉送地方官加等治罪張之街坊隣里糾集交老男女約二三百人向營務處並天津道直隸總督衙門替張乞恩籲求免死聞大憲網開一面其命或可保全也 
[局賭害人]  
　　粤人某奉母命至蘇之虎邱將運亡父之靈柩囘籍道經上海爲賭客纏擾日事花天酒地復誘之入局某家資甚鉅然行 
囊中究所帶無多現已賭罄擬函致家人作轉運計同來之夥友屢次規諫而某猶不悟聞所賭博名曰奪狀元每人各占一門已占此門者别人卽不得再占局中人通同一氣先將紅門中住故任憑百萬家財其涸亦可立而待此固某咎由自取然賭客之害人亦不淺哉 
[引賊入門]  
　　有西捕某因屢屢酗酒且總在執役之時殊屬未便遂爲捕房所罷斥該西捕無業可就適有某西人在玻璃公司者與之 
素識憫其窮而留之近忽將西人藏銀之囊竊去内有金錢三枚洋蚨數元及手搶並有他物報捕緝獲知係該西捕所竊前日解送英刑司署由副刑司審問原告稱該捕前因先業我憫而收之給其飲食并令辦事禮拜日我赴禮拜堂彼遂乘機竊物囊中所積乃欲寄與妻子者請爲追究刑司質之該捕認竊服罪乃斷監禁四月并作苦工以示懲儆所獲之贓交失主領去 
[情讓地租]  
　　前報立德洋行控追地租之譚阿本曾經復審在賈副領事之意見擬請償給洋銀一百元譚則總稱先前置地看管並代 
完錢糧等處曾効微勞必欲聲請情讓是以陳太守斷令措繳洋銀五十元因當時立德行東未到飭先前往告知情商完結 
[毆案緝凶]  
　　昨報創巨痛深一則兹悉富捕頭着包探仇金水查得衅由粤人陸阿壽並其兄阿咸在虹口廣東街抓錢攤上與盛得賭 
錢挾仇而起初七日陸姓弟兄在外虹口持刀尋盛適盛得貿貿然來阿壽阿咸卽以朴刀相向盛得知勢不敵走入陳秀林家僅取得菜刀一柄不足抵禦致受重傷而陸阿壽臉上亦受微傷投醫院敷治經該包探查明卽在醫館將陸阿壽拘入捕房捕頭騐得傷不甚重飭卽管押昨早已先將陸阿壽解送英公堂訊問諭俟獲到陸阿咸一併究辦云 
[虧帳待查]  
　　法租界新開河浜相近處有恒德昌洋貨行據云五分股東行中當手人爲袁有佳司帳人爲俞雲槎不知於何時囤積紫 
艸銀根有八千兩之多輾轉銷售出去十分之七尚餘其三則係底貨不堪售賣虧本甚鉅初時各股東不知底藴袁有佳頗難爲情謂此事實由俞雲槎一人因此將俞扭控法捕房事尚未訊而股中人知之遞呈法公堂連袁又佳一併控請究追昨晨王别駕臨捕房發落詰之袁俞兩人則供語支離含糊殊甚一時無從根究且帳簿亦未呈案别駕着將袁俞兩人暫爲管押押候解公堂研訊 
[函請查封]  
　　法租界永茂糖行曾短招商局金利源帳房租金銀數十兩又短交貨捐局捐項銀數十兩均未了結兩處均致函於法會 
審委員請爲查封等情蓋永茂行開在法租界也王别駕昨到捕房與法捕頭說明派捕前往看管不知該行作何料理也 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[雪鴻社添列書畫家助賑]  
　　畫壽萱室主人花鳥紈摺扇册頁每件二角琴條每堂一員堂幅每張四尺八角五尺一圓六尺一圓二角屏條每堂四尺一元六角 
五尺一圓八角六尺二圓李　秋墨蘭紈摺扇册頁每件三角琴條每堂一元二角屏條每堂四尺二圓五尺二圓半六尺三元帳眉每張一元○書雲山樵子紈摺扇册貢每件二角女扇七角雙行均倍[  縣前陽水橋本社啓]  
[書潤助賑]  
　　滬上高君子園丁書法今聞直省水荒不减晉像博施有願籌勸無才紙因病久酬許就座亟擬减潤助賑限四十件以作杯水車薪之譜云爾潤例紈 
摺扇每件一百文册頁琴條每件一百四十文琴對二百文四尺聨對二百四十文五尺聨對三百文六尺職對四百文四尺扉每堂五百文五尺屏每堂八百文六尺屏每堂一千文堂軸照屏减半堂扁一元齋額五角帳顔三百文如承賜敎祈將潤資先交陳家木橋籌賑局製取收條並書件統交上海大東門内太平街恆盛米店内七日取件外埠寄來信力自付 
[十月初五日代收順天山東賑捐第九十三次清單]  
　　久病餘生杏卿氏因　難產許愿卽下安吉酬愿五十員願椿萱永　生十圓爲給林求母病全愈十元有 
求必　人求母病全愈由杭州春暉堂寄全盛局　十圓炕垣馬芳彬　父病愈由全盛局來十圓隨心願十圓不留名二圓以上二戶由大通池州　務局内施尚卿寄來鍾蓮舫爲室人求肝疾速愈由常熟全盛局來四圓德慶和一圓養性廬主由閩省恊興昌局來一圓○餘姚翁巳蘭先生書潤助本籍初四日代收洋一圓今併聲明上海北市盆湯衖絲業會舘主施少欽謹啓 
[十月初六日代收順天山東賑捐第九十四次清軍]  
　　黄海釣徒求胞弟郤病延年移搆藥水資由金陵甫口慶軍右　寄全昌仁局來捐曹平文銀三兩一錢留 
餘堂戴爲先世三十週忌移功德貲以祈冥福由老介福綢緞號交來捐洋三圓盛澤王星伯代募來程敬齋捐洋二圓○無名氏指明捐銅洋六圓俟歸併溶化再登○餘姚翁巳蘭先生書潤助本籍初五日代收捐洋一圓合併聲明[  上海北市盆湯衖絲業會館主施少欽謹啓]  
[十月初七日代收順天山東賑捐第九十五次清單]  
　　移崑眦陵僕雲开爲先父故時承舊東助陵棺貲事隔多　欲歸無主加倍移賑代祈冥福由全盛局來二 
十圓九江無名氏十圓浙紹天鑒子由愼餘錢它交來十圓古樛壽萱室主祈室人患病速愈由杭州廣大局來五圓鄒韶唐爲雙親三十週忘以資　福由大倉永義昶局來四圓陳汪氏祈保病安二圓安定氏嗜好已絶移藥貲由無錫鴻源協局來二元讀漢書齋由松江全盛局來二圓虹口應四洪病愈完愿一圓盡心力一人圓義記洋行帳房贛捐大棉衣十件小孩棉衣裙褲四十五套合計大小一百件○餘姚翁已蘭書潤助本籍初六日代收洋六圓今併聲明上海北市盆湯弄絲業會館主施少飲謹啓 
[接錄蘇州天庫前電局内直隸山東沙洲賑捐公所經收十月初一初二日清單]  
　　初一日泰昶莊來四省水災册八號一琴一榻之齋平三十元願安子指捐洲 
賑二十員潘仲翁交來第十四次顧式甫湯菊孫募醬字二十一號五十二戶洋六元稑小松募醬字二十六號四戶二十四圓錢五百六十文又金其順募陽鎭風潮災册邗字八百七十號愼思堂金一圓又江雲詔募邗字八百六十五號十五戶七圓以上四册實來洋三十八圓錢五百六十文西明林良照十元四明樂安堂孫五圓金圓學同瞏公寓楊叔賡殷還甫先生交來胡俊卿莫二十八戶錢六千三百文王漢翁墓二戶十一圓兩册實來洋十六圓錢七百十六文德慶堂指助東直入開六个吳門程氏求却病延年六圓永昌女氏求佑丈夫平安二元無名氏病愈完願十五圓○初二日松江顧萬源號存養齋主由全盛信局來棉衣捐十圓婁門無名氏五十圓武林看竹齋募衣二百三十八號十一戶十六圓誠心子爲室楊氏求吐血卽止病體全愈三圓無錫知仁莊募蘇三百二十四册凌惟善堂雲軒一百圓王選卿來沈雲卿募七百另二册十六戶十圓再本日由肇祥莊解謝潔廷鮑含章先生手餘姚賑欵英洋五百元正 
[上海官銀號浙紹恊賑收解公所十月初一至初五經收第七單]  
　　敦本堂胡捐洋五十員又經募胡立齋五十圓景陶廬三十員陳理庭三亦堂顧有　堂丁三 
戶各念員胡立甫十員○袁閬薌翁經募元和憲馬漁珊十五員黄天德六員黄彦齋五員知足居四員零八分戴登雲存性堂無名氏安定氏四戶各四員吳草堂三　義愼兩員四角二分賀蔭軒陳寗松葉南耕王蓮舟陳芹初老仁和楊儼如嚴兆祥朱竹銘吳松山純嘏堂晋源號王瑞生沈朗軒代募黄順堂徐嘉忠十六戶各兩員蕭吉齋席東園豐裕櫃友又中缺莫仁敷無名氏衣公陳煒堂陳德勳趙迎通寶盛樓祥泰櫃友又中缺裕豐櫃友又中缺楊典韶不留名李鏡湖姚桂林無名氏念戶各一員○大通沈守謙翁經募三星堂錢三十千文鎰豐厚錢十千文許天昌錢二千文旅亭張畇甫等洋四十八員七角五分劉存仁堂六元兆泰行三陽廣裕大高腸大四戶各兩元戴永盛一元以上錢作洋共合一百元○天元莊經募周蓮塘十元恊盛號北口沙生號兩戶各六元源豐潤五元補過氏三元○謝子辰翁經募思遠堂存仁堂兩戶各四元藝粟齋兩元誦芬軒一元○元甡莊經募錢竹樓五十元孫嶠松三十元屠宗慶二十元宋錫記石忠文兩戶各十元何鯉登陳裕興孔祥春魏有成四戶各五元沈福連四元胡澄煜黄字春王復昇三戶各兩元田成堂吳茂利兩戶各一元隱名氏規銀念六兩四錢○師曾書屋三十元公估局公帳念元蘇愼昌莊十元願心氏五元崇明客桃花埠錢江會舘兩戶各四元補餘氏休寗吳學餘兩戶各兩元○以上共收規銀念六兩四錢洋六百七十三元五角 
 
 

Page 12

 
 
[光緒九年九月二十八日京報全錄] 　 
　　宫門抄○廣西撫倪奏請准照原保奬勵摺○閩督何奏武員出缺請旨簡放摺○鄂撫彭奏甄别知縣片○閩督何奏委 
署提鎭片○雲督岑奏請補副叅遊守各缺摺○鄂撫彭奏委署知縣片○廣相撫倪奏察看知縣片○大臣英奏爲請旨摺○又奏　奏聞摺○廣東撫裕奏仍請開缺調理摺子○九月二十八日内務府國子監廂藍旂值日無引見○鳳凰蓋州城守尉靈熙祥翰請訓○記名總兵趙俊秀謝恩○芸公景廉各續假十日○富勒渾泰續假五日○掌儀司奏初一日祭奉先殿瀅貝勒行禮○召見軍機靈熙祥翰○○廣西巡撫臣倪文蔚跪奏爲遵查奉駿援勦越南邊匪彚奬案内尢爲出力人員籲懇恩施准照原保以勵戎行恭摺仰祈聖鑒事竊臣接准吏部咨開光緒九年五月二十日具奏遵議廣西援剿越南邊匪出力人員保案分别准駁一摺奉旨依議欽此並抄粘清單到臣伏思越南邊匪横擾十有餘年文武將吏奮勇圖功艱苦危險白倍内地行軍經臣於奏報逆渠陸之平就撫摺内詳細聲明並准部議關外用兵准照異常勞績在案兹查彚保人員單内分别准駁仍以異常尋常兩項爲例定章具在臣不敢冒昧率請惟單内蔡希邠等五員實係始終在事三次記奬雖考語次第稍有參差究皆關外出征異常出力現在均尚隨營辦事前勞可念後効亦有可觀臣忝膺邊寄值兹需材之際不得不仰求天恩破格鼓勵謹繕具清單伏兾聖慈飭子各照原保官階一併奬敘以昭激勸其餘准駁人員遵卽分别恭錄行知應行聲覆者容再查明續奏所有遵查奉駁援勦越南邊匪彚保案内尤爲出力一員籲懇恩施准照原保各緣由理合會同督臣張樹聲新授提督黄桂蘭恭摺具奏伏乞皇太后皇上聖鑒訓示謹奏軍機大臣奉旨吏部議奏單併發欽此○○閩浙總督臣何璟跪奏爲署理福建陸路提督之福寍鎭總兵因病出缺循例由驛馳陳請旨簡放以重職守事竊據泉州府知府徐震耀禀報署福建陸路提督關鎭國於本年六月間染患背瘡調治漸就痊可詎八月初又患身面浮腫醫藥無效於八月十一日戍時因病出缺等情前來臣查署陸路提督本任福寍鎭總兵關鎭國由行伍歴次出師剿匪若績洊升汀州鎭總兵丁憂回籍服闋後奏調來閩差遣委署漳州鎭旋奉旨補授浙江温州鎭總兵洞復奏准調補福寍鎭並委署陸路提督篆務接任以來恊辦海防整頓營伍均能實心實力勞瘁不辭詎竟一病不起深堪憫惜除另行委員接署提篆附片具奏外所遺福寍鎭總兵員缺緊要相應請旨迅賜簡放以重職守臣謹循例恭摺由驛馳奏伏乞皇太后皇上聖鑒謹奏奉旨巳錄○○彭祖賢片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查候補班補用知縣莊則敬以光緒八年六月二十一到省之日起扣至九年六月二十一日試看一年期满據布政使蒯德標按察使黄彭年取具履歴清册詳請甄别具奏前來臣隨考騐該員莊則敬謹飭安詳堪以簡缺留省補用除清册送部外謹會同署督臣卞寳第附片具陳伏乞聖鑒勑部查照施行謹奏軍機大臣奉旨吏部知道欽此○○何璟片再署福建陸路提督本任福寗鎭總兵關鎭國因病出缺所遺陸路提督篆務應卽委員前往接署以專責成查有現任漳州鎭總兵孫開華前曾兩署提篆熟悉營伍情形且漳泉相去最近堪以委令署理遞遣漳州鎭篆務查有奉旨發閩之記名提督沈茂勝營務老成人亦英勇前在台灣後山勦平番社甚爲得力堪以委署除分别咨行遵照外臣謹附片陳明伏乞聖覽訓示謹奏軍機大臣奉旨知道了欽此○○雲貫總督臣岑毓英跪奏爲揀員請補副將叅將遊擊守備各缺以裨營伍恭摺仰祈聖鑒事竊臣准貴州撫臣林肇元咨會調補雲南維西協副將李長興於光緒八年五月二十七日在籍病故業經恭疏題報所遺副將員缺應由滇省揀員請補又雲南撫標右營中軍守備周彪調補東川營左軍守備奉部覆准已進京引見所遺撫標右營守備應卽揀員請癍又雲南騰越鎭左營中軍守備王貴於光緒九年七月初一日在任病故所遺守備員缺亦應揀員請補查維西恊副將係題補第一輪第三缺輪用揀發人員惟該副將駐札維西兼營中甸地方毗連西藏漢夷雜處控制撫綏均關緊要必須久歴戎行熟悉邊情之員始能勝任臣於揀發班内逐加遴選實無人地相宜之員不能不用儘先人員按定例記名提鎭准借補副叅遊借補人員歸入儘先班内兹查有提督銜記名總兵雲南撫標中軍叅將岑有富勤謹諳練頗有勇略堪以借補所遺撫標中軍叅將係題補第一輪第二缺輪用儘先人員查有記名提督撫標右營遊擊劉奇義熟習營伍胆識頗優堪以借補遞遺撫標右營遊擊係題補第一輪第五缺輪用儘先人員查有奏准留滇補用提督銜記名總兵雷應山技藝優長馭兵嚴肅堪以借補至撫標右營中軍守備現准部咨係第一輪第五缺輪用儘先人員臣查有儘先都司撫禁右營右哨千總蘇智年强技熟堪以借補其臘越鎭右營中軍守備亦係題補之缺臣查有儘先都司朱明新勇敢樸實堪以借補謹將該員等簡明履歴繕具清單恭呈御覽仰懇天恩賞准分别補授以裨營伍岑有富劉奇義蘇智均係曾任實缺業經引見之員與例相符雷應山朱明新二員俟奉部覆准再行給咨送部引見以符定制所有揀員請補副將叅將遊擊守備各缺緣由謹會同雲南巡撫臣唐煙雲南提督臣黄武賢恭摺具陳伏乞皇太后皇上聖鑒訓示謹奏車機大臣奉旨兵部議奏單併發欽此○○彭祖賢片再石首縣知縣竇光儀現在丁母憂除另行題報開缺外所遺該縣印務查有新選潜江縣知縣託綸人尚謹愼堪以署理據布政使蒯德標按察使黄彭年會詳前來除檄飭遵照外謹會同署督臣卞寳第附片具奏伏乞聖鑒謹奏軍機大臣奉旨知道了欽此○○倪文蔚片再准部咨嗣後道府州縣無論何項勞績保舉候補班人員令該督撫卽以此項人晨到省之日起予限一年詳加察看奏明分别煩簡補用等因在案茲查有勞　補用知縣吕德鰲業巳試看一年期满據無理藩司臬司國英出具考語具詳前來臣查補用知縣吕德鰲謹飭不浮才明守潔堪勝煩缺之任應請留於廣西遇有缺出照例補用除將該員履歴咨部外謹曾同兩廣督臣張樹聲附片具奏伏乞聖鑒謹奏軍機大臣奉旨吏部知道欽此○○奴才英亷跪奏爲燕郊等四處行宫殿宇遊廊緊要處所均經大雨坍塌滲漏情形甚重循例恭摺奏報仰祈聖監事竊據盤山總管廣智呈報燕郊白澗桃花寺隆福寺四處行宫内殿宇遊廊緊要處所經本年大雨淋濯坍塌滲漏情形甚重且各殿内向有御筆匾額實貼字畫經雨漬霉濕若不卽爲修理誠非愼重兹擇緊要處所甚重情形禀報前來臣伏查燕郊白澗桃花寺隆福寺四處行宫俱係恭備皇上祗謁東陵沿途駐蹕之所向來遇有應修緊要工程據該總管呈報由奴才循例奏請飭交總營内務府委員查勘分别准修緩修奏明辦理在案茲據該總管廣智呈報燕郊等四處行宫應行修理緊要工程共二十三欵謹循例恭摺奏聞請旨飭交總管内務府委員查勘並將該總管原報欵目另繕清單恭呈御覽俟命下之日奴才移咨總管内務府查照辦理謹此恭摺具奏伏乞皇太后皇上聖鑒訓示謹奏軍機大臣奉旨該衙門知道單併發欽此○○奴才英亷跪奏爲循例奬補荼房拜唐阿差缺恭摺奏聞仰祈聖鑒事竊恭查嘉慶五年六月欽奏諭旨東陵西陵所有應行送京引見之茶房香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹定陵出有　房拜唐阿一缺奴才將損輸到班名次在前之蘇拉岳山奬補俟命下之日奴才照例分咨戶部内務府查照辦理謹循例恭摺奏聞伏乞皇太后皇上聖鑒謹奏軍機大臣奉旨知道了欽此○○廣東巡撫臣裕寛跪奏爲奴才假期屆满病勢仍未輕减謹仍籲懇天恩俯准開缺回旗調理恭摺瀝陳仰靳聖鑒事竊奴才前以患病日久力不能支奏請開缺俾資調治旋於七月十二日差弁竇回原摺後開軍機大臣奉旨裕寛着賞假一個月欽此跪誦之餘曷勝感悚恭設香案望闕叩頭謝恩一面延　上繄調治兾可漸痊勉圖報効現在假期屆满咯血这症雖見輕减面氣體疲憊精神昏憒有甚於前遍體冷汗時出恍惚嗜臥氣短　乏暑熱一逼便覺目眩心摇身難自主而且閲過文牘輒弗記憶聽白公事到耳旋忘皆緣心脾濕熱夾雜受病太深遂致氣血虧耗寔有非藥力所能速效者奴才自維受恩深重未報涓埃值此時局孔棘何敢顧惜餘生倘或希兾偷安豈不天良自昧惟是粤省地大物愽政務繁劇若以久病昏昧之人勉强銷假精力稍不貫注措置難免乖方迨事或疏虞奴才一身獲罪猶小地方公務廢弛乃大也再四思維惟有仰懇聖慈俯賜矜憐恩准開缺回旗調理並乞簡放賢能速來粤東俾資治理實地方幸甚所有奴才病未輕减仍懇開缺回旗調理緣由理合恭摺瀝陳伏乞皇太后皇上聖鑒訓示奴才無任悚慄屏營之至謹奏奉旨巳錄 
 
