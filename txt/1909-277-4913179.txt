# 1909 - 277 - 4913179

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　八月二十八日召見軍機澤公 
論說 
[論地方自治經費宜速明定權限（宜興楊壽祺）]  
　　吾國向無地方自治之名稱亦無經費權限之規定其公欵多含混消耗而不能發逹其公務遂多敷衍推諉而無可進行自憲政期限旣定本年即爲籌辦自治開始時代然國家稅與地方稅尚未剖晰而一切公欵公産公益捐無不含糊盲塞或專制於一二士紳而公衆莫知基確數或并歸於一二公要而他事悉任其宕延近數年來惟學務經費稍有眉目蓋由政府許人民自治惟學務最早之故然各處尚有以城鄕而爭欵者有以紳商學界而爭欵者無他權限不明定故也今奏定自治章程範圍雖定而風氣未開之地方實多知識不明之紳士權力每居於優勝法理退處於無權欲整頓必衝突不衝突即苟安如此而欲望自治之進步蓋戞　乎其難矣 
　　夫爭權限於自治旣辦之後其事激烈而難定權限於自治未辦之先期事和平而易故爲今之計經費固貴極力籌措而尤以明定權限爲唯一基本的方法 
　　一曰宜以區域範圍定之也夫城鎭鄕自治章程旣己頒布以本地方公欵辦本地方公務區域定而權限定明文具在稍在知識者固能辨之然廳州縣自治章程則不日即當奏定者也城鎭鄕自治以本城鎭鄕爲範圍廳州縣自治以本廳州縣爲範圍階級不同職務不同經費權限亦不同然普通知識大抵知有城鎭鄕自治不知有廳州縣自治且或視城鎭鄕自治即可爲廳州縣自治於是當辦城鎭鄕自治之時即任意撥用廳州縣之公費而各廳州縣之習慣公費每操縱於城紳之手遂致籌辦城自治即用縣自治之費而籌辦鄕自治則置不爲合力設法（宜荆兩邑卽有此弊）似此情形恐目前籌辦城鎭鄕自治必有城鄕競爭之風潮而將來籌辦廳州縣自治尤有經費虧竭之恐慌今宜速爲整理城鎭鄕經費權限固當劃淸分辦而於廳州縣自治經費尤宜珍惜儲蓄以備他日之用庶不至有顧此失彼之慮矣 
　　一曰宜以事務範圍定之也夫自治事務至繁由學務而衞生而善舉而公共營業性質不同辦法不同經費權限又不同然辦公者往往祇顧目前急務妄爲挪用舉一廢百殊非統籌全局之道查日本明治十二年布告地方稅規則第一條定地方稅徵收之目第三條定當以地方稅支辦之費目第一項警察費至第十八項府縣監獄費以上費目不許互相流用不許流用者即明定權限之意也吾國各省州縣舊有之地方經費如積榖賓興及各項善舉亦無不有其名即有其欵有其欵即有其用不言權限而權限自然劃定惟自變法以來自治事務多未舉辦經費均未籌定權限亦莫爲剖判一切公欵或尚在中飽者囊槖之中而難於淸理即將來取懷而予亦多半不明權限必致爭執傾軋某議員謂宜辦敎育某議員則謂宜辦衞生某議員又謂宜辦善舉以區區侵蝕未盡之餘欵即百計羅掘尚不足應用於一時乃復紛爭劇烈事且無益而有害矣今宜速爲淸釐辨其性質定其指歸其性質近學務者即指歸辦學之用其性質近實業者即指歸辦農工商之用近沿中國積榖賓興之名義遠仿日本不許流用之法規雖未能籌備裕如其亦可免爭執傾軋之患乎 
　　一曰宜以管理徵收之法律範圍定之也夫現在地方財政尚未能實行淸理而普通社會往往知有個人而不知有法人今雖自治需用甚急僅此數項公欵顧猶管理徵收於少數巨紳之手基金利子從未有報告淸册直視爲私人經濟而不解爲公共經濟蓋因權限不明方且牢固把持據爲己有幾成積重難返之勢夫固有之公欵無從淸理則未來之帑項更復何從籌措今宜查照自治章程禀請大憲通飭各州縣照會士紳速將此項經費報告淸理遵章撥歸法人名義管理徵收此事積弊最深能早改良一日卽能早免競爭一日且可早辦自治一日不至於經費徒自紛爭而職務毫無成效矣 
　　夫今日籌辦伊始權限不明之害或尚未能大著然就理論上言之無論主義激烈者一發不可收拾即使手叚和平相安無事然而如第一說之害則能辦城鎭鄕自治而不能辦廳州縣自治或能辦城自治而不能辦鄕自治如第二三說之害則能辦甲種自治職務而不能辦乙種自治職務且至自治職務無一可辦面止認眞者因之灰心敷衍者藉爲口實自治前途必有無米不能爲炊之歎而不知皆由權限不明之惡因有以致經費不敷之惡果也管窺之見是否有當竊願有淸理地方財政之責者一採斯言 
來稿 
[錫金城區議（裘廷梁稿）（續）]  
　　城内外街坊有定名而廂爲虚位蓋街坊悉隸於廂街坊之地皆廂地也宋史職官志左右廂公事幹當官四人屬府尹凡鬭訟事輕者聽論决筆 
 
 

Page 4

 
 
談載石曼卿爲集賢校理微行倡館爲不逞者所窘曼卿醉與之校爲街司所録曼　詭怪不覊謂主者曰乞就本廂科决乃杖而遺之此爲街坊隷廂之證咸淳臨安志嘉會門外爲城南左廂餘杭門外爲城北右廂崇新門外爲城東廂錢塘門外爲城西廂此爲城外四周爲廂之證特街坊爲定名雖有改易無消滅廂爲虚位其名易亡間有存者如常州城内外之十八坊廂是錫金廂名今不復可覩他府廳州縣亦往往類是然廂之與城如股肱心腹之不可分上自朝廷法令下逮社會心理罔不視城廂爲一體不復離而二之蔣君乃舍廂言城何歟 
　　蔣君久居京師又恒游募外省於官塲情形尤稔獨未聞吏部處分則例乎例載京城外七門關廂以内五城所屬地方遇有刦盜殺人之案將專管地面坊官革職留任予限兩月緝拿限滿不獲題參革職則例所謂城外七門關廂以内五城所屬地方者即世俗口語相傳所謂城廂内外者是也持朝通典乾隆三十一年移東南西北四城副指揮於朝陽永定阜城德勝諸門外鈐轄關廂而城内事宜則以吏目專治各鑄關防條記以授之惟中城如舊此又關廂專指城外之證矣蔣君乃云城内有廂城外無廂吾考之於古證之於今未聞如蔣君云云也然則蔣君以城爲限之說不獨昧於經史相傳之古義亦且大違館部奏定之章程使果如蔣君之說自治章程第二條當曰城内地方爲城不當曰城廂地方爲城第三條當曰城鎭鄕之區城城以城爲準鎭鄕以本地方固有之境界爲準今章程第二條城廂連及則非以城爲限可知第三條舍城池天然之標準而别求固有之境界則非以城爲限又可知近年奉詔舉行新政無一非城先提倡四鄕乃從而效之自治章程大率仿東法中國所謂城即日本所謂巿自治積極事業其盛衰與商業盛衰相比例 
　　東南航路交通之地商業率在城外果如蔣君之說割而去之不獨將來無事可辦卽舊自治己成之局亦且凌夷澌滅不復有一二之留遺蔣君僅欲割吾邑之城而小之而不知天下均受其削城之禍幸其言非章程本意否則天下　矣然則城區固有之境界安在乎曰公共圑體所辦之事有一焉與章程自治事宜相合者即當據之爲城區固有之境界 
專電 
[電一（北京）]  
　　張文襄喪攝政王親往立奠三爵慶王跪拜哭失聲王禮母跪此實異數 
[電二（北京）]  
　　海軍大臣洵貝勒海軍提督薩鎭冰今日（二十八）請訓 
[電三（北京）]  
　　留學生考騐取二百八十名二十九日考試 
[電四杭州]  
　　衆商反對五成警捐今日（二十八）在湖南會館開會千數百人仁錢兩縣令因事己激動衆怒力允回取消 
[電五（杭州）]  
　　徵兵將校准九月望日出發赴温台處三府開徵 
[電六（杭州）]  
　　晏安瀾二十七日到杭定九月初一日赴上江考查鹽務 
[電七（東京）]  
　　二十七日日本人在東京築地町本願寺舉行張文襄追悼會禮式頗莊嚴張相之孫曁淸國留學生及著名日本紳士均與會到者約一千人 
[電八（東京）]  
　　總理大臣桂伯爵今晚開晚餐會招待萬國記者協會會員 
[電九（東京）]  
　　伊藤公爵此次旅行滿州並無政治上之目的亦非出於政府之使命不過聊以娱樂餘年而己 
[公電（南京）]  
　　各報館公鑒敝局初一日成立請惠臨預備開會入塲劵及長期旁聽劵恭候江蘇諮議局 
[公電（南昌）]  
　　各報館鑒連日開鐵路股東會沈次儀賀運元擾亂會塲主持破壤會散多數股東簽名擬控訴 
緊要新聞一 
[高使辦理界務之棘手香港]  
　　中葡兩國派使在港磋商澳門界務己議至第九次刻下探聞葡使馬查度堅索五欵 
　　一自澳門連島之媽祖閣直至關閘 
　　二自關閘至北山嶺爲局外地 
　　三内口河流即是水界内港 
　　四對面山靑州氹仔過路灣大小横琴舵尾等處及附近一切山島 
　　五附近一切山島之水界 
 
 

Page 5

 
 
以上五欵高使如何與之爭論不得而知惟前數日曾遍請香山紳商到公寓謂今日祗有三欵辦法請諸公擇之一是和平辦法盡從葡使所索二交海牙　議三則决戰云云現聞香山人大生公憤有難得高大臣磋商數月之久竟能擬出此辦法三條等語 
[嘉應州大興黨獄之近狀廣東]  
　　自治會上袁督禀敬禀者昨接嘉應州學會代表王藩謝振勳黄濟明等函稱敝州鄒州主與議紳黄遵謨朋謀織陷横興黨獄藉鍾姓刦案搆扳平遠啓宇學堂敎習姚竹英理直投質嚴刑逼供慘酷幾無人理曖昧羅織牽連多人冀興大獄竟發兵圍捕勸學所總董江紳秉乾及興民學堂校長肅紳整文差勇　出全州震駭致各學堂因而停閉者百餘所闈州呼寃黄遵謨著名横暴向爲商學所攻擊此次含被控吞欵出局之恨鄒州主挾其仇視學務之心劈空飛禍希圖一網打盡今雖提道訊辦　吳道憲平日行政對鄒州主不無偏徇敝州前此學商各控案經道憲辦理者可爲前車故此案非提省澈究决難昭雪伏祈鼎力紷持俾寃案早日平反敝州學務得免危亡則受賜多矣等語查此案關係革黨並全州學務不厭求詳黨經遍查該州留省商學各界均以鄒牧黄紳挾嫌搆陷是　旋復集議討論衆商亦以黄紳横暴近年爲商學攻擊無地自容自鄒蒞任鄒黄朋比迭次撲商燬學朦惑潮道其焰益張忍而出此江紳鑒姚前車未便投道亦是　情等語敝會以該州商學對於黄紳巨室攻之過甚挾恨尋仇今日禍機似係該州人士激成之咎鄒牧出身科第或以該詶健訟意主裁抑黄乘間進讒漸而仇學毫釐千里遂啓殺機亦未可料現州學停閉羣情洶洶該州人士又以州道密邇鑒姚覆轍决不投道提案空懸敝會持平竊謂事關革黨亟當提省嚴訊如有實據應殺江姚以端士習否則全州學務所係平反重案亦應　省以定人心現在審判廳未設高級裁判制憲學憲責有難辭敝會以興學救亡爲目前要政謹參末議伏乞鈞裁 
　　嘉應州敎育會總董江秉乾禀竊總董被鄒州主横以刦案搆陷派勇圍捕蹂躙學界憤不欲生先經電禀續禀各在案仁憲鑑空衡平奇寃不難立白似無庸總董再行曉瀆惟查州主通禀所載姚竹英供詞虚揑顯然有不能不爲仁憲一再陳之總董上年被選爲勸學所總董本年正月二十日乃奉札入所辦公禀由州主轉報學憲有案可稽姚供去年十二月十八日到州知江百軒爲　學所總董來所坐談虚揑一姚又供江百軒說現革命黨最盛會中人多興寗興民學堂校長蕭惠昌都是革黨可以帶伊當革命兵如願當娶一婦與伊將來必有好處等語夫行革命之事身家性命尚不可保豈有招人爲兵許人以婦之理况招一兵而娶一婦招千百兵而娶千百婦是革黨之富厚莫與京矣又何有行刦之事虚揑二姚又供今年二月來州又見江百軒說省城學堂起革命軍需欵緊要令伊帮同籌欵伊笞無力江百軒說平遠巨富多伊會撥人來祗要帮同打刦可充兵資五月二十四日黄雙桂說江百軒撥有丙村李佛江等四人等語查姚竹英未投案以前州主據鍾曾官二供詞通禀上憲明明謂糾同啓字學堂敎員姚竹英并該堂學生丙村人佛江行刦無丙村三堡無佛江其人何以前之通禀又謂爲總董之所派也虚揑三似此支離矛盾其爲任意周内粗心鍜錸難逃洞鑒事關大獄迫得再行禀明伏乞迅賜提案澈底研訊 
　　袁督批嘉應州牧鄒增祜第三次通詳禀摺均悉所取供詞疑竇尚多即如姚超雄供稱江百軒招爲革命黨伊答以家有老母不從何以又供江百軒招伊打刦便又遵從己覺前後兩岐而該革黨究竟有無名籍及其他實在憑據亦未經指出惟案經提道當候道訊供詞爲據原摺姑予備案來禀一則曰加以刑嚇再則曰新章無停止刑訊明文此商學各界指控該牧酷刑株連之說所從來也鍾姚二人己由州解道江百軒日昨來轅具訴亦經批飭投案候質仰廣東臬司會同學司飛移黑潮嘉道迅將此案虚心研鞫以成信讞而靖人心 
[蘇省預備開辦印花稅之計畫州]  
　　蘇垣農工商局日昨照會商務總會文云准藩司衙門咨開奉撫憲札開案准度支部咨本部具奏印花票製成請頒發各省試辦及印花稅按照奏定章程妥愼試辦各摺片業己遵旨刷印原奏飛咨欽遵同日又准前督部堂端咨請一體通飭各屬預爲籌備各等因到本部院准此當卽札由該司刊印轉移各司道曁通飭各屬一體遵辦並逕札各該司通飭各屬遵照部章預爲籌備限半月内明晰具復各在案今查時閱兩月迄未見一處復到該司等責任督催何竟任聽延緩殊不可解案關各省通行票紙卽日領到限期迫促斷難冉任宕延且此項　章辦法條理繁密若不先時研究并察酌地方情形妥籌預備勢必臨時茫無措手非推行阻滯即流弊叢生商民疑慮觀望多所障碍將無成效可觀合亟札催札司即便飛飭各屬體察地方情形照會城鄕紳董妥籌預備該司亦即移會各司道局所通籌全局酌定辦法禀候核飭開辦等因奉此查此項印花稅部定稅則以營業紙據爲多茲擬責成商會分勸各業董事爲總分發賣人先令各業董事各就本業調查歳用印票約數報由商會彚報其有未能預約之字據責成各業董事隨時勸令粘貼此外如析産承嗣字據置買典押田房契據等項非商會範圍所賅括則責成地方正紳或圖董担任調查 
 
 

Page 6

 
 
勸貼義務並勸令爲總分發賣人使民間便於購貼如此事不假手胥吏無苛征擾累之虞民必踴躍樂從庶於印稅前途或可稍有把握除能飭各屬體察地方情形妥籌辦法具復一面由司附設管理印花稅處遴派妥員專司辦理外合亟移會查照部章通籌全局酌議辦法即希復司以憑會詳請示等因到局除咨復外合亟照會貴總會請煩查照妥籌辦法刻日見復仍希即分致各分會一體勸導此係特奉部院特飭之件幸勿稍稽望速施行 
[鄂官塲多張相知己湖北]  
　　鄂軍張虎臣統制彪當張相國撫晋時係一衞隊馬兵漸次擢升今職保以提督記名茲接相國文孫訃電繙閱時大哭失聲昨特上轅向卾督請假率所部十五協協統劉温玉標統李襄麟晉帶馬成孝等於二十三晚乘專車往京弔喪其餘文武各員之受恩深重者亦多預備前往惟聞督憲以軍事重要未准速行諭令暫緩數日再定 
　　高澤畬文宗爲張相國保舉之人才早以封疆大臣相期許於二十二日考試黄襄荆門二府一州拔貢二　正點名間接到張相薨電不禁澘然涙下當日所出經義題云今嗣王新服歐命惟新厥德終始惟一時乃日新任官惟賢才左右惟其人臣爲上爲德爲下爲民其難其愼惟和惟一說者謂此題上六句可代相國遺奏下四句可代表相國心事諸生就題發揮切合時勢能曲寫相國心事者必爲高學使所賞拔云 
　　陳筱帥偕司道以下文武各員赴風度樓開追悼會己誌昨報茲悉開會時各官流涙不己咸謂天何不憗遺一老也又相慰曰相國猶存耶傳之非其眞耶繼文曰信也相國憂國憂民之病不起亦勢之必至者也良久各收涙去而筱帥則又放聲大哭矣 
西報譯要 
[美國亦思分嘗滿洲一臠]  
　　字林報載二十六日東京電云日本各報皆不信美國將抗議滿洲條約之說惟獨信該說係反映美國有在滿洲同與振興事業之志願並有數報謂美國駐華新使克蘭君之召回與美國公司代表史屈萊脫君之至奉天謁見錫督互有關係聞史君要求頗奢錫督殊爲驚愕云又二十七日東京電云據朝日新聞奉天電稱史屈萊脫君寓奉五日回謁錫督聞所商之問題有二一己議决一尚未定 
[英美爭攬錦洮鐵路借欵]  
　　又載二十七日東京電云日日新聞接奉天電稱寶林公司代表費南區君願輸借欵築造錦州至洮南府之鐵路以與美國抗衡蓋因美國代表史屈萊脫君有投資五千萬圓從事此路之議也據美國來電則謂中日美三國之邦交目下可稱佳美云 
[英國大將遊歷沿江行蹤]  
　　又載二十六日南京電云吉巿納將軍昨日往游明陵二十七日南京電云江督張制軍昨日邀請吉靑納將軍在署茶會當時賓主舉杯互頌國君盛德酬酢頗歡今日吉靑納將軍己束裝赴漢同行者有上海公共租界總巡勃魯司大佐及隨員費桀耐爾特大尉二員 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[旅浙江蘇同鄕開會集議路事紀詳杭州]  
　　旅浙江蘇同鄕近因蘇路滬楓告成徐鎭開始路工待欵綦急經該公司特派員方惟一君來浙報告路事情形旅浙全體同鄕訂期念四日在螺師山蘇州會館特開大會歡迎並籌勸股繳股辦法届期到會者約百餘人運司王耜雲都轉及財政正副監理官均與會首由該會職員朱君宣布開會詞次推舉顧君公度爲臨時議長次蘇路總理王丹揆京卿報告蘇路滬嘉現己通車淸徐尚未興工而郵傳部曾限於四年以内造竣否則仍歸官辦奈認股踴躍繳股觀望致資本奇絀萬一不歸商辦勢必仍爲外人所侵佔此項問題應請諸君詳晰研究次由陳哲侯君宣告當時集股踴躍情形何以繳股如此觀望核計新舊繳數不及二十分之一實爲蘇路寒心云云次特派員方惟一君演說淸徐一路關係全局利害甚鉅詞色懇切衆皆拍手贊成次由議長提議集股繳欵方法財政副監理錢君起言應催己認未繳之股及勸募認股各事仍請責成原有幹事員担任衆贊成次方惟一君又言本會副會長詹高二君現均去浙應否另舉經王京卿謂無規定期限添舉則可另舉則不可遂當塲推定錢仲瑜君暫任副會長事衆贊成時届五鐘遂散會 
[鄂屬水灾振撫事宜彚誌武昌]  
　　湖北安陸荆州兩府屬各州縣今夏大小爲災曾散放急振在案詎八月初旬荆襄兩河又漲水二丈餘涸出之田復被淹没人民乏食現象恐慌昨安陸府張守荆州府斌守均通禀鄂督請再散放急振一面多購米糧平糶以免變生意外己經陳小帥核准飭籌振局體察情形酌核辦理該局因現在米榖難購詳由小帥奏准在天津保定一帶購買雜糧由火車運鄂免收運費捐稅特委派右縣吳炳奎王家楨二員前往先行採購一萬五千石己電咨直督請飭關局騐明放行而直督端午帥因念鄂災奇重特又捐助銀一萬兩拯濟此欵即在漢關應解北洋淮軍協餉内劃撥昨小即己致電申謝矣又湖北常振兩捐截至本年七月限滿現小帥己奏准再予展限一年惟是振欵雖籌有成數（計在官錢局添印鈔票二百萬串共有振欵二百餘萬）而贛皖均己禁運米粮來鄂曾經小帥屢以川楚唇齒電致川督趙次帥求開米禁次帥以紳民阻撓爲詞不允昨漢口商會特聯合紳商百餘人公電懇次帥弛禁以二十萬石爲限次帥情不可却己復電允可惟不能限定石數茲將電文録左 
　　漢口商會上川督電成都趙督憲鈞鑒湖北先淹後乾早晚數雜糧均失收湘之西湖一帶又水荒無米安徽江西復阻禁卾民乏食禍變堪虞川卾唇齒卾亂川不能獨安聞川東年豐請飭夔關弛禁准鄂商購米二十萬石濟急由駐漢川商德厚榮等承辦照章完釐己電請鄂督憲電懇如蒙恩准即請護照往購乞先電示漢商會總理齊賢等叩 
　　川督復電漢口商會齊相翁電悉卾災時切關懷特爲奏明暫時招商運米往糶以資接濟數目不能預定渝夔設有專員無論川鄂商人儘可前往領照遵章辦理母庸在鄂請照川督個 
[福州風災籌賑要電]  
　　港商致福州商務總會電吾閩風災聞之慘痛業己開議籌賑茲由同春福電兌千元以濟目前容續籌再兌旅港官商叩寒 
　　福州商會覆港商電香港陳岱授轉旅港官商鑒災情遍三百餘里下江尤甚計倒塌房屋千餘家沉没船隻千餘艘死傷人命萬計災民流離可憫督己奏告旨着賑恤現會商議恤辦法信詳商會筱 
分類新聞 
政界 
[撤任典史攷察監獄之希望南京]  
　　前六合縣典史陳爾音因案撤任後即赴日本考察監獄制度情形開具日記通禀各憲希圖回任奉督院批云該典史此次奉文撤任後自備資斧遠涉重洋赴東考察摺開大綱尚能得其要領具見專心向學其志可喜現旣回國自可飭回本任惟該員係因監犯沙圖章越獄案内照章撤任目下沙國章尚未拿獲能否准行仰寗藩司會同蘇臬司核議詳複 
[自治局確定調查日期松江]  
　　華婁城廂籌備自治公所現定於九月初五起二十止實行調查戶口二十一起二十五止戶口表册繳齊主任處二十六起三十止調查主任將表册繳齊本所十月初一起初十止本所審查員審定表册十一起二十止本所請原調查員覆查表册 
[奉賢調查戶口辦法松江]  
　　奉賢地方自治事宜七月間己由趙令召集紳學各界組織城廂目治公所公舉職員籌辦調查選舉各事日前趙令以期限己迫復照會各紳趕速依限調查秀口以便造報復恐人心疑阻有磚進行爰於日前撰簡明告示按圖張貼以免誤會示云照得籌辦自治原爲保民權利各省城己實行奉邑未便獨異屢經會紳籌備先查戶口主義爾等具有資格愼勿自甘暴棄董事挨戶查問須當告知細底年籍品行糧額按欵列册編記此爲統計起見並非别有他意毌庸 
 
 

Page 11

 
 
懷疑誤會不得隱瞞規避倘敢造謡生事定必繩以法紀本縣諄諄告誡其各懍遵特示近各紳己妥籌决議於月初著手按照部章切實調查分釘門牌以副實事求是之意 
[善後局分科治事蘇州]  
　　蘇省善後局總辦匡觀察等酌議整頓章程分科治事己禀准照辦茲派委候補未入流朱超祖充善後局支應課員候補府照磨王永圻充會計科員候補巡檢錢籛齡充軍需課員候補縣丞張雨田充當收發處差各員均己奉札謝委 
交涉 
[外人覬觎廣西實業之狡謀廣西]  
　　法人近於報紙上著有論說略云廣西地臨温帶百榖怒生深山窮谷多巨木及藥品即礦産亦不亞雲南而使遍地荒蕪流民　集此深可使人駭異者近日中國深知其弊命定農工商律以便墾荒我國正宜趁此機會廣集公司暗托心腹華人具禀照章撥地招墾時飭實業工師外爲襄助即隂爲聯絡以箝制之十年以後逐漸推廣自成村落矣又有某商會調查商務報告書云南寗者爲關内之第一巨鎭以商務論爲交通之中站貿易則以雲士洋紗茴油爲大宗銀幣附焉出口則油糖米豆及一切雜糧藥品此係我勢力範圍之商埠將來當廣設公司以便貿遷及製造各貨如彼所産羽毛牛毛藥品等類皆美品之作料而茶葉烟葉兩項苟用新法泡製當係出口等一大宗然我尤不能忘者則下游有地曰八尺江爲産白糖之藪其糖原質明凈製以新法應與歐糖無異且甜美過之然其地所種不滿十之四問其原因皆華人造肥料笨拙本重利輕所致我苟與華商暗合收買彼處餘地用培根催生等術徧地種滿製爲上等白糖其利自不可計云 
[洋人保衞鎗枝進口之通融廣東]  
　　粤督現准稅務大臣咨開進口軍火限制章程續經本處改定通咨遵照在案惟現據總稅司面呈准各國領袖荷蘭希使交來節略據稱新章辦理以來於獵鎗子彈限制一層旣窒碍難行而於中國境内各洋人租界保衞鎗枝作何辦法亦未提及呈請核議照覆等因當查限制一層旣經擬定未便再改至保衞鎗枝一節准由領袖使臣知照通融辦理各省一體照辦等因粤督准咨後當即札飭司處查照遵辦 
軍界 
[移咨限送軍諮處軍官學員浙江]  
　　軍諮處軍官學堂速成二班學員將次畢業擬即續招學員入堂肄業於本月初四日咨移浙撫選送學員十二名限十月二十日逕赴保定到堂考試其考取入堂之員仍留原薪不支公費聞其考試科目爲本國文學基本圖上各戰法軍制軍噐交通地形各專門學術代數幾何三角各普通學科並外國語言文學云 
[沔陽請留軍隊防盜武昌]  
　　鄂屬沔陽州盜風素熾兼之本年又遭水災以故搶刦之事時有所聞然尤以何家場一帶爲最雖經卾督派有軍隊在該地梭巡然未常川駐紥昨沔陽士紳凌雲漢等倡議請將所派軍隊留一隊駐守何家場至明年四月再行撤換己禀奉陳小帥核准札飭張虎臣統制派兵一隊駐守每月輪換一次以均勞逸 
[派員檢閱駐鎭新兵鎭江]  
　　南洋陸軍第九鎭徐固卿統制現派科員王君於日昨蒞鎭檢閱駐鎭三十五標秋季入伍徵兵 
學務 
[通飭各校遵章統籌辦法蘇州]  
　　蘇樊提學日昨通飭各屬勸學所文云案查前奉學部札發奏定酌量變通初等小學堂章程及中學堂科程文實兩科單片飭自奉到諭旨之日起所有中學堂及初等各小學堂添招新生均照新章切實辦理其從前原有班次仍照舊章接續敎授不得中途易轍致啓紛歧統限文到三個月由提學司將籌定通省中小學辦理情形詳細報部考核等因一案奉經排印章程多本通發各屬曁勸學所各學堂一體遵照此次定章分别切實舉辦仍將籌定辦理情形限兩月内詳細具報嗣因日久未據復到又經札催限文到五日内詳晰報司彚核依限詳咨各在案茲查限期己逾僅據武陽錫金上海各勸學所申請補發前項章程並未議及如何辦法曁長元吳勸學所呈以學堂辦理情形俟議决辦理方法再行切實申復等情亦屬空言搪塞其餘各處並無一字復到事關部飭要件又經本司一再檄催乃竟視爲具文如此延宕實屬不成事體除通飭外合再嚴催該所立即遵照 
[懷新學堂開游藝會松江]  
　　松郡城内懷新高等小學堂學生定期二十七日之夜就本堂開游藝會任來賓入觀亦學業競進之一法也 
[禀請補助女學經費未准蘇州]  
　　蘇撫院日昨據上海縣生員楊士照禀稱創辦女學經費支絀求請補助等情茲奉瑞中丞批示該生設立女學以立家庭敎育基礎又添設文藝兩科爲出洋游學之預備熱心公益深堪嘉尚所請補助常年經費一節刻下學欵支絀無可撥充應俟淸理公欵公産後由該縣學務公所通盤核議再行禀辦 
實業 
[勸業會特注意于礦産水利鎭江]  
　　南洋勸業會調查科長陶賓南君於日昨蒞鎭與商會總理于立三君曁各紳商籌議鎭屬物産會進行方法旣而陶君以鎭江府屬各處荒山礦産甚多惜現無資本家來此開採出月本郡陳列會開幕後擬徵求本府各處礦産一大塊標明地址成色以便游歷者觸目注意未始非鼓動開採礦産之一助並云勸業會之宗旨於水利事宜亦異常注重近擬在鎭徵募數員須精明强幹能耐勞苦而又精於圖繪者即向各屬調查水利情形如何可免水災如何可興水利何處水中出産最多何處水中出何物産及用何法築隄最堅用何法蓄水最利種種情形皆須筆之於書繪爲圖畫如有應募而能勝任者當格外重任云 
[札飭調查度量權衡各噐蘇州]  
　　蘇垣農工商局商部議員張觀察因前奉農工商部來文以本部籌辦劃一度量權衡事宜現在購機設廠開工伊邇所有各省省會商埠及商務繁盛地方向來民間習用之度量權衡各器係用何種材料製造其材料産自何處價值若干以及每年 
 
 

Page 12

 
 
製成銷售之數各若干各器價值若干此項舖秀共有幾家均應調查以資參考合將刊定調查表式札發該議員遵照將發去表式分别轉發省城府城商埠及商務繁盛地方各商會按照上開各節詳確調查逐一填注尅日申送報部以憑考核等情當經張觀察照請商會查照辦理移送過局以憑詳報 
[遴員稽查津浦南段路工安慶]  
　　津浦南叚路務人工衆多良莠不一時有蹂躙地方情事加以皖北民情夙稱强悍將恐釀成事端若派大員稽查可期鎭靜刻由路務大臣遴委安徽候補道劉樹屏觀察專司稽查職務認眞辦理藉維路政而保安寗 
[物産會開會之預備松江]  
　　松郡物産會會長李平書君到松議定九月初九日爲揭幕之期來賓人收上十文以充經費警察則從上海調來至各縣出品會會長均請列入本會爲評議員聞竟有人就長橋南一帶賃屋開設番菜館若赶節然蓋逆科來與斯會之人必衆也 
雜記 
[詳報管令復騐之眞相蘇州]  
　　蘇省禁烟公所檢察官鍾堯階太守等會同特派監察員項太守劉大令等具禀禁烟公所轉詳撫院文云知府等奉憲台面諭現奉撫憲批飭復傳管令彬到所會同檢察官嚴加監察據實禀復等因知府於八月十一日遵傳管令彬到所照章搜檢起居飲食日夜不離茲己七日期滿管令現己出所知府等未敢循例出結合將調騐七日情形據實開具日記淸摺（八月十一日十一句半鐘進所入更衣室更衣畢時管即手按胸嘆氣曰疝氣痛日間時坐時睡神疲流涕連日乍寒乍熱坐臥不安夜間又不能安睡有時忽坐起吃水烟口中又抱恨不該來此復騐此次出所後必生大病等語至十八日天明出所）恭呈鑒核當奉撫院瑞中丞批云管令初次搜檢曾獲藥餅兩包此次調所復騐又神疲流涕夜不成寐是其烟癮發現勉强支持實己確鑿無疑未便再予姑容仰候附片奏叅另行抄稿札知仍移會蘇藩司查照 
[尚有爲蔡其銘鳴寃者廣東]  
　　革牧蔡其銘迭訊請形己詳前報茲有該處局董黄景雲等以該員淸廉被陷爲詞聯禀袁督隨奉批示謂除暴安良秉公潔己本地方官應盡之職務該前廳蔡革牧其銘在任並無特建奇功且有唡禀故殺多命之案經張前部堂委查明確提解回粤札飭各司道會訊究辦在案乃該局董事等竟以誣陷爲詞混遞封禀聯列多名保無冒簽等弊實屬荒謬己極不准特斥 
[湘民斃于水饑疫者何多湖南]  
　　常德日前開赴漢口之某輪船於本月初三日由常埠開行次日行經岳州忽然遇險溺斃數十人之多情形甚爲可慘聞者莫不惻然飛翰水師飭派長龍勇丁日前押解沔陽監利兩縣災民由省垣開行下駛至湘隂縣屬濱湖之土心港因湖中風浪大作停泊十餘日不能開船糧食告罄饑病交加相繼死亡者不下數十人又常德府城寄寓考棚之災民人數甚衆近因凉懊不時沾染時症日有死亡該處官紳正擬設法資遣免致傳染日多云 
[落地優拔禀請派差之結果山東]  
　　魯省某縣應考優拔生落第後恐見笑鄕里擬在省謀一館地以爲藏拙之計乃賦閑月餘所謀之事訖無成說資斧己盡天氣漸冷欲行無資不得己具禀學司求賞差委當奉批云該生熱心科舉兩塲落地資斧自喪夫復何怨所請派差本司旣無從知爾學問且此端一開應試優拔者難保不聞風皆來本司安有如許差使應爾輩所求耶所請之處碍難照准 
淸談 
[所望於後之管理學務者]  
　　張文襄管理學務最以熱心著稱者也其宗旨其手段稍知學務者皆能言之者也今文襄薨矣管理學務之寶不知誰屬竊謂後之繼張相而起者如欲變文襄所持之宗旨也則極宜愼所變如不變文襄之宗旨也則亦宜稍變其手叚夫讀經固宜注重而小學之讀經宜改文科固宜添設而中學之文科宜改經科固宜開辦而目前之經科大學不必先他科而開辦蓋國粹固宜保存而手續當略爲變通者也 
　　或曰今之繼文襄而管理學務者其榮尚書乎果爾則竊有一言告之當張文逹管理學務時榮尚書即與之同辦學務文逹才識開通辦事稍趨於新榮己與之不甚融洽及文襄管理學務而榮乃與之水乳交融則榮之宗旨必與文襄相合决不肯變所慮者拘執成法并其手叚而不略變耳則非學界屬望之意也 
[興業彩票與海軍彩票]  
　　廣東自旅京同人發起禁賭後在粤一班賭徒大爲惶恐急思抵制現己商定一法以國家正在籌欵興辦海軍擬即承辦彩票名曰海軍彩票或曰此等匪徒敢於嘗試其輕視國家甚矣 
　　記者曰農工商部旣可設農工商興業彩票則興辦海軍何不可設海軍彩票之有籌欵旣可開辦彩票則同一彩票何分大部賭徒之有 
傳記 
[某觀察傳]  
　　某觀察南人隱其名少無賴以鈔襲陳作入邑庠氣益豪志益肆父某病篤氣如游絲某喧呶於室與妺爭父所遺財如劇盜然父一慟而逝以是鄕父老皆不以人齒旋復夤緣登某公門司書籍記簿某公吳人也甲午之役以湘撫慷慨請纓某亦願隨行遂以六品軍功司開花砲隊出關未戰即潰逃軍火無一存者某公被譴歸某時臨其門得與某太史識太史典試卾省與之偕居然以不通秀才（卾人時有此語）任襄校之役矣庚子亂後某樞臣鎭北洋某以微秩赴天津不數年以山東某案朦保通判旋捐直州加知府銜上游委以北洋官報局提調差意得甚欲去某總辦以圖自利不意爲某覺察不使與局事月支薪水而己時某樞臣子喜狹邪游某無役不從間接運動居然得保知府以道員用煌煌大人矣魯撫某帥調北洋舉辦新政設憲政調查局某得書記員一　非其志也且任該局總辦者係赫赫之帥幕意輕某某乃入京乞憐於某樞臣門乂集資過道班歸直隸試用某總辦乃稍稍加靑眼某亦時候其門若隸役不數月問煌然以書記而科員面科長而會辦矣無何樞臣去官其子懼禍及囑某挾數千金走上海賂言者某至滬花天酒地恣意揮霍而於國喪惛然不之計也事畢報功得一紙書歸北洋以某帥爲樞臣門下也一日上轅親遞手摺兾得官報局總辦差内有道班虧空垂憐拯救之語某帥鄙而憐之乃更會辦名月加二十金不幸夏間某帥又薨某奔走該汗若喪考妣今南洋某帥北調力主裁汰冗員官報局差己先撤去某乃長日咄咄作書空狀而運動之技竟窮 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[江蘇諮議局議事細則草案（續）]  
　　第三十條特别審查員遇有必須審查之特種事件經諮議局公認臨時依本絀則第二十五條之規定由議員互選或由議長委任之其員額視審查事件之繁簡而定 
　　第三十一條凡被選爲審查員者非有正當之事由不得辭職 
　　第三十二條各項審查會各設審查長一人整理審查會之議事維持秩序 
　　第三十三條各項審查會各設理事一人掌審查會議事録及其他文件審查長有事故時并代行其職務 
　　第三十四條審查長及理事由各項審查員用無名投票法互選之以得票最多數者爲當選 
　　第三十五條各項審查會開會日期未經諮議局指定者由審查長定之 
　　第三十六條審查會不得於諮議局會議時間内開會但得諮議局之許可者不在此限 
　　第三十七條審查會非有審查員半數以上到會不得開議其議事以到會審查員之過半數决之可否同數則取决於審查長 
　　第三十八條審醒會開會時除議員外禁止旁聽但由審查會之議决亦得謝絕議員之旁聽 
　　第三十九條審查會議事時審查員對於同一事件得數次發言 
　　第四十條審查會得請議長向各官署調取關於審查事件之文件 
　　第四十一條審查會開會時議員對于審查事件如有意見得到會陳述惟須得審查會之認可 
　　第四十二條每一事件審查己畢審查會應作報告書交由議長通知各議員但議長認爲秘密者不在此限 
　　第四十三條諮議局得酌定期限使審查會爲審查之報告如審查會無故稽遲諮議局得另行選任審查員 
　　第四十四條審查會議事録由審查長及理事簽名於其職務完畢後連同各種應用文件交由辦事處保存之 
　　第二節會議 
　　第一欵提議 
　　第四十五條議員提議事件應草具議案說明理由並須有五人以上之賛成者連同具名交由議長通告各議員 
　　第四十六條議員對於應議之議案提議修正者亦照前條辦理其决議之順序原案後於修正案審查會提出之修正案後於議員提出之修正案 
　　第四十七條議員於請議審查會報告應行提議之事件以外提出建議案或對於本省行政事件及會議廳議决事件提議呈請督撫批答者均照第四十五條辦理 
　　第四十八條議員提議諮議局章程第二十八條之事件須有十人以上之同意方可列爲議題 
　　第四十九條議員提議諮議局章程第二十七條之事件須有二十人以上之同意方可列爲議題 
　　第五十條議員於議塲上臨時提出意見者除諮議局章程及本細則特定贊成人數之事項外須得一人之贊成方可提議 
　　第二欵討論 
　　第五十一條議員對於議事日表所載之議題欲發表意見者得於會議之前預將姓名及反對或贊成之意報告書記 
　　第五十二條書記依各議員報告之先後編列發言表送交議長 
　　第五十三條議長於討論之始按照發言表先反對者後贊成者交互指令發言 
　　第五十四條發言表上所列之議員發言未畢凡未經預告之議員不得要求發言 
　　第五十五條未經預告之議員對於討論之事件有反對或贊成之意見欲臨時發表者應俟發言表上所列同意見之議員發言己畢起立告議長以自己之姓名得議長之許可而後發言 
　　第五十六條凡發言必在演壇但極簡短之發言及得議長之特許者不在此限 
　　第五十七條凡討論不涉議題以外（未完） 
　　選舉正副議長 
　　湖北 
　　湖北諮議局尚未落成故於二十日假敎育會議塲開會選舉議長副議長是日陳小帥率同藩臬兩司巡警鹽法各道至塲監視計議員八下三人到者只六十二人投票畢檢查總數吳慶濤得四十二票爲正議長湯化龍夏壽康二君均各得三十六票爲副議長常駐議員定於二十一二十二等日選舉吳襄陽人係江西候補道素稱正直今被選爲議長政學界咸慶得人云 
　　榖城議員劉元成於二十日籌辦處開選舉會時辭謝不赴蓋是日適爲考試優拔之期也同人咸嗤之以鼻 
[官塲預備議案之忙録]  
　　浙江 
　　浙省自奉增撫命令設立審查委員會後撫院藩學臬運各司督糧巡警勸業杭關各道及督練公所財政局釐餉局均己派有專員疉次假白衙巷官報局會議日前將軍亦派貴元熊三君爲審查員會議一切現己定於二十六日上午九時召集各審查員仍假官報局集議事件聞各衙門局所詳院議案其己經編定者藩署則有淸理田畝（議案附法律案）浙江農田水利會規則（法律案）學署則有籌辦全省簡易識字學塾經費（議案）臬署則有浙江訟費暫行試辦規則（法律案）巡警道署則有籌辦全省經費（議案）浙江醫生營業暫行規則（法律案）浙江禁止住室停柩規則（法律案）勸業道署則有浙江礦務警察試辦規則（法律案） 
 
 

Page 19

 
 
糧道署則有浙江森林試辦規則（法律案）關道署則有疏濬杭嘉河道（議案）其餘則尚未發表即己詳院者亦未盡核准交議云 
　　又聞浙撫昨己傳知各司道及各局所總辦定二十七日下午齊集撫署會議各官廳提出之議案内容分三大問題（甲）編訂議案目次（乙）派員調查各議案理由（丙）議案决定之方法議定後以憑起草發交諮議局提議 
本埠新聞 
[萬國圑練會賽奪銀杯紀事]  
　　西十月十號爲各國圑練賽奪腦未斯銀杯之期是日西商人等觀者甚衆該銀杯係英國造鎗家在前三年贈興上海萬國圑練會者議定按年賽奪一次惟須連得三次方可取回如非連得則必須得四次後如准取回每隊各派十人所打之靶係八百碼至二百五十碼每人各打十二鎗彈子六粒裝在槍内六粒裝在彈子袋内其中八百碼至五百碼乃跪人靶四百碼至二百五十碼乃最小籃黄色人身靶每班隊友從八百碼打起每百碼打一鎗直打至三百碼將鎗頭刀裝上一直跑至二百五十碼處於三十杪鐘間將鎗内六彈盡行打完是日天氣温和面日光與靶子略有奪光且有西南風甚大看風旗因用繩縛住不能辨别風向臨時由小砲隊司令官司底華君在塲督練總庶務排長慢收司君在八百碼墩處督管發彈及録名單總靶子敎習勿拉寒君在靶子泥山内抄録分數步兵總司令官克拉克君則分投照料到會者計有英國愛字隊兩班華商隊兩班其餘各隊均只一班惟大砲隊小砲隊英國皮字隊花旗隊到塲人數不足然所得分數尚隹該銀杯爲華商義勇隊第一班所得中靶七十鎗共得一百三十五分英國愛字隊中靶六十七槍共得一百念九分查一千九百零七年此杯爲英國愛字隊所得共得一百念一分一千九百零八年此杯亦爲愛字隊所得共得一百零三分而一千九百零九年爲華商隊所得共得一百三十五分其所得分數更較往年爲多華商隊第二班鎗法亦隹惟于六鎗快鎗稍有舛錯否則分數尚能略高其他各國隊友打靶亦甚得法是日因總司令官彭司君有病不克到塲當請小砲隊司令官司底華君舉行贈杯禮授于排長徐通浩君將杯留存一年以表該隊之榮耀時各國隊友以華商義勇隊得最優之分數大呼三聲致賀華商義勇隊亦呼三聲以表答謝之意今將華商義勇隊第一班隊友名氏録後排長除通浩排長石運乾排長袁恒之排長胡筠秋排長胡筠籟排長口口口棚長陸葆泉副棚長劉綬蓀副棚長王薌侯副棚長楊振驤節譯太晤士報 
[討論濬浦工程之愼重]  
　　商務總會前接衆商公啓瀝陳濬浦工程之窊敗公帑之浪擲特於昨日開會集議以圖補救聞届時到得甚衆惟均係會員會友各會員等以茲事體大非邀集本埠全體華商集思討論難期挽回擬再訂期開會云 
[冒官招摇案犯解省]  
　　本縣田大令前日飭弁解关冒官招摇之韓瑞麟到蘇逕投臬轅交明經左廉訪飭將該犯發交蘇州府何太守督同局員嚴審取供照例擬辦 
[查獲不顧公益之公役]  
　　江海新關巡江吏屢在浦江及龍華嘴日暉港等處見有載運垃圾之船任意傾棄致磚河道報由稅務司函致滬道飭屬查究在案茲由總工程局之垃圾認捐人孫桂林查明實係法工董局所雇之垃圾夫陸阿虎等所爲因即留心窺察適昨日又在浦中傾倒垃圾當將陸阿虎拘住解至工程局押候訊究並將該船扣住候補拿在逃各人一併究辦 
[建造公厠之周折]  
本邑城隍廟西首衢陳二姓合造之坑厠由北五區副巡官禀准一路一區游正巡官飭甲封禁後該處無知愚民竟於侯家路南浜任意便溺因由王鴻伯顧益之等發起將舊時侯家浜出口新填之公地建造改良公厠一所先行築笆預備興工不料該地被陸裕盛匣子作擅開便門佔作晒塲以致工程局路政處誤會遂有飭甲拆笆之舉現西北城地方聯合會會員郁屏翰等己向總工程局訴明情形允即知會北五區免其拆卸矣 
[監犯旋逃旋獲]  
　　昨有西牢押犯數十名在斐倫路充當苦工内有禁錮四年之孫光裕及禁錮三年之顧啟泰二人扭斷鐵鍊投河脫逃迨看守印捕開鎗施擊己被逃豋對岸後經哈爾賓捕房華探姜大明及甲乙二華捕將孫顧二犯一併追獲解回捕房押候究辦 
[四十八誌寗紹人之圑力]  
　　滬上水木工業藉隷寗紹者數以萬計昨日先由陳某邀集同業在公輸子廟開會到者百餘人議定以後來往滬甬均趁寗紹輪船且各簽名允助維持會津貼費當塲共集四十元之譜聞該業尚有多人正在聯絡亦擬定期開會以盡義務云 
城内 
[預備檢驗]  
　　劉貫臣被郭先順毆打後身死不明曾經尸兄劉惠臣尸姪劉迪泉禀請開棺相驗經本縣田大令飭令具結將棺發封在案昨己備具詳文禀知臬憲請派委員到縣監視檢驗 
[不應干涉]  
　　岳阿毛控長子阿洪違忤毆母由一路巡局游巡官判責斥釋在案詎有阿毛之内侄張福海復扭阿洪到局堅請收押改過所游巡官再三開導張不允遂將張福海與岳阿洪一併送縣訊辦 
[砍傷妻母]  
　　張朱氏控壻行兇昨由　航渡巡局解縣審訊朱氏供去年招贅陳德根爲婿不料時將女兒兇毆以致剪去髮髻出外無蹤而陳反向婦人索人致被砍傷手足請爲究辦陳供因妻時被寄母何金氏勾引出外訓斥不服是以毆打今被金氏藏匿請追訊之何金氏供不知情實遭誣指判陳責二百板與何金氏分别收押張朱氏交保著尋女到案再訊 
[以孩爲質]  
　　戴王氏扭控夫叔戴德元私賣小孩昨日由縣提訊王氏供丈夫出外九年不歸婦人在穿心街幫傭前將六歳一子寄於夫叔戴德元處詎被賣去求追德元供借住八仙橋楊子卿家欠房飯錢四十餘千將王氏之子暫押近被王氏遇見根究小的命伊備洋十元往贖詎楊己遷避無從交孩判德元笞責八百板押交楊子卿到案再核 
[一味狡展]  
　　彭玉亭控巳革地保楊鶴亭盜賣田地一案昨日由縣復訊楊仍狡展判收押嚴究 
[將就了案]  
　　徐丫頭控徐錫岐盜賣祖坟一案昨日由縣訊明判錫岐將丫頭父母兩棺妥爲安葬另給丫頭羊三十元各具遵斷切結完案 
 
 

Page 20

 
 
[道批四則]  
　　沈蔣氏禀批前禀業經批示今又控追存欵並稱向理遭毆豈紳衿所宜出此究竟是否屬實仰上海縣查明辦理具復抄黏並發楊渭泉禀批楊阿桂前控水探陸阿九嚇詐未復來禀竟謂楊阿桂之枷押係由竊賊小塌餅誣詐所致殊難見信究係如何情形仰浦東總巡局查明復奪王文卿禀批此案曾不淸理抑係送縣訊辦何以迄無隻字具禀殊不可解仰總工程局裁判官速即查明禀復察核沈子莊禀批吳倪氏所繳洋二百四十元是否該氏應得之欵仰南匯縣核明給領具報黏抄並發 
[官事]  
　　一路巡警分局正巡官游澤寰三路巡警分局正巡官德淸昨均到道禀知奉督撫兩院行知奬叙委解貢木委員補用同知閃國賢禀辭北上萬航渡保甲局員周撫翰禀請感冒假三天咨送日本攷察警務補用知縣唐同聲補用刑部司獄解昉到道禀見 
南巿 
[巡員辭職]  
　　總工程局正巡員龔颺生近接廣西來電召往該省派充某學堂敎習昨己辭職不日即須就道 
[腫病不治]  
　　總工程局工程處小工王阿順近忽起患腫病前日由總董查知飭送上海醫院不及醫治即行舁回在途身死旋由工頭致函南翔鎭追其家屬來滬備棺收殮 
[曾否成姦]  
　　船戶王阿元即阿毛潛至徽寗碼頭划船婦曹張氏船上與其童養媳孔巧雲圖姦未成被氏紏同楊毛囡沈壽生等將王縛住剪去髮辮後由南區巡士拘送工程局收押在案昨日提訊巧雲供與王認識先時來船小坐談笑並未成姦此次由楊等圖詐不遂所致孫裁判以彼此爭風己可概見判王戒責一百下交管幫保去該媳交其姑當堂自行戒責然後領回管束 
[船夥串竊]  
　　駁船夥蘇和尚與王小雲串竊寗紹公司碼頭上之油布後被巡丁謝炳仁查獲送至工程局吊獲原贓訊據蘇供質洋兩元五角用去三角尚餘兩元二角被謝搜去一元判蘇戒責一百下押三天王責一百五十下押四天飭謝將所得之洋繳出充公油布著即領去 
[不認行竊]  
　　船戶彭老虎裝載小麥泊舟大逹碼頭被人竊去蔴袋一百只事後查獲王阿生與積竊徐寶生二名解至工程局訊不供認判徐戒責五十下押候查辦王交保候訊 
閘北 
[縱火宜懲]  
　　熊炯前與甬人余鑫初等在閘北南川虹路興業里租賃房屋開設鑫記雜貨號生財什物均向同順泰木器店租來並向某保險行保有火險六月二十二晚熊余二人縱火逃出幸被隣居覺察報知崗巡設法救熄曾經四路分局黄正巡官勘明禀請總避查緝在案前日由偵探隊官周二尹偵悉余匿跡之處帶同探弁孫駿發等在火車站相近將余緝獲解交警法科研訊一過押候補提熊炯到案訊究 
[盜匪解縣]  
　　張才寶即張先生係前年搶刦内河小輪案之要犯由偵探隊緝獲迭次訊供己詳前報前日復經警局孫裁判覆訊仍供販鹽不認爲盗判送上海縣訊辦 
[私租地産]  
　　商董虞洽卿觀察昨遣家丁王學泉至四路一區控被姚德順將地私租與江北客民蓋造草屋請爲提究黄正巡官諭候提姚到案訊究 
[借洋不還]  
　　韓桂欽控張友記以承包馬路工程爲由借去押櫃五十元不還昨經四路一區黄正巡官訊明判張交保限期淸還 
[包車肇禍]  
　　王汪氏昨日行經閘北醬園弄被顧阿二之包車撞跌受傷由巡士將顧拘入四路一區判罰養傷費洋五角斥釋 
英租界 
[勒砌隂溝]  
　　英美工部局控張生堂造屋不砌隂溝一案昨由包探將張及張之寡弟媳李氏一併傳至公堂訊明判限十天將溝砌造如違傳究 
[短交賣地]  
　　麥韓氏控談全福短交賣地一案昨日由探將案証葛榮榮葛金祥談勝齡談洪良等一併傳至公廨判均　保候訊 
[閱看台基]  
　　婦人譚巧雲與姘夫周瑞源賃居老閘唐家弄歸仁里因販賣人口私設台基被匯四捕房一併查獲解奉公廨分别收押在案昨日午後四時寶讞員以此案亟應嚴辦特與德師副領事偕往歸仁里會勘以憑核辦 
[下堂求去]  
　　李天福控妻陸氏私自逃逸昨經公堂研訊氏供因遭虐待是以逃出别無他意今不愿回家求察判氏留候傳氏父母到案於禮拜三再核 
[凌虐養媳]  
　　顧邱氏將養媳阿寶凌虐受傷昨被捕房查悉將氏與女一併解至公堂請究判氏押候阿寶傷愈再核 
[有何面目]  
　　常熟人朱阿三之妻薛氏與陳二寶在吳洪泉客棧内奸宿被探查獲解廨訊明分别收押在案昨由官媒將氏解案請示判送常熟縣傳其父母具領 
[一女兩字]  
　　崇明婦人李趙氏瞞夫李金海將己許與同鄕人陳鼎豐爲媳之女見阿大嫁於甬人陳寶山爲妻嗣被陳鼎豐知悉控奉崇明縣訊明判李繳還陳寶山茶禮洋八十元在案前日李金海挈内九妻來滬向陳寶山理說不允致相吵閙控由捕房於昨日解至公廨經中西官訊悉前情判李金海開釋陳寶山交保氏押候移請崇明縣查明俟復到再核 
[客棧窩姦]  
　　廣西路福臨里一百十四號客棧因容留常熟人田阿二與蘇婦汪朱氏奸宿被七十七號西捕查獲昨解公堂訊究中西官以男女均屬無恥判田押兩月氏押一月示儆 
[掯留小孩]  
　　周如興因掯留張榮華之四歳男孩昨由捕房解廨張偕妻李氏投案請究周供實因該孩迷路由學徒領來留養判孩交張領回周開釋 
[尋獲竊賊]  
　　李世恩在蘇州吳縣境内竊取會循南金飾等物逃至滬上由曾追蹤來滬將李尋獲扭入捕房昨解公堂訊究判解送吳縣訊辦 
美租界 
[印人兇横]  
　　前日傍晚有印人一名在肇勒路橋乘醉滋閙由印華二捕拘入捕房請爲核辦詎該印人恃强不服將辦公處玻璃窻擊碎押至昨晨送交英臬署訊究 
[密室聚賭]  
　　流氓屁精桂寶近與同類阿松阿金福等在梧州路嘉興路瑞康里等處租賃密室誘人賭博昨被捕頭訪聞立飭中西探嚴拿解辦 
[怙惡不悛]  
　　流氓小無錫翻砂阿才寗波蘭生等迭經捕房懲辦有案前日復在元芳路搶取李陳氏之金簪一只昨由捕頭諭飭中西探查拿究辦 
[孩屍飃蕩]  
　　昨日下午夏海廟浜内浮來孩屍一具由捕查見歸報捕房飭保收殮 
法租界 
[自縊待驗]  
　　法界菜巿街寶興里門樓下昨晨懸有無名男屍一口年約五十餘歳面黑有鬚身穿藍布短衫褲元布夾扶持翁某名片一紙捕房查知後即派巡捕前往看管一面飭探訪查屍屬報縣請驗 
[失火罰鍰]  
　　法馬路鴻運樓酒館失火一案昨由捕房將經理人范順生學徒莊林德夥友許其生董才貴等一併傳至公廨請訊范供商人前會回籍不知如何起火迨得信來申查知由地板朽敗火星從板縫中墮入下面柴間致釀是灾詰之其餘各人供詞略同聶司馬查得該館保有火險銀九千兩判罰銀六百兩充公 
[肉莊違章]  
　　三和牛羊肉莊售賣腐敗羊心肚等物經宰牲所西人查知後勒令抛棄店主金一新堅執不允因即報知捕房傳廨訊人究金供此物己由主顧買去喂犬並非吃聶司馬以金不應違章判罰洋五元充公 
[暫緩領回]  
　　浦東二路四區己革巡士章光林誘拐山戎氏來申在小客棧姦宿被氏夫山福生偵悉報捕拘獲己紀前報昨解公廨訊究山供戎氏日前歸寗一去不回今始尋獲請辦氏供婦人正回夫家在途被章誘至客棧同宿一宵是實判章押一月氏押兩禮拜期滿給本夫領回 
[負欠纍纍]  
　　葉紀生前向鴻源生顔科號大生洋貨店生泰寶興兩衣莊賖取各貨付出期票到期均無着落昨因某英商控追葉紀生欠欵鴻源生等各戶遂亦投廨附控訊之葉供認欠洋不諱聶司馬以原告係　英商判送英公堂訊理附追各戶亦令自投英廨控告 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹英敦勞斯著瘦狷譯意（九十）]  
　　第四十三章 
　　辣司豋夫人與雅麗芙寒蕾相見後情好苦一家人第情好雖密而辣司豋夫人往日愁慘之歷史從未爲雅麗芙告雅麗芙亦將其夫之事諱不告人故兩美雖外示懽愉而心中正各有難言之隱 
　　佛憨時往候雅麗芙因亦與辣司豋夫人訂交辣司豋夫人冷眼旁窺見佛憨深屬意於葛蘭崖而葛蘭崖避之惟恐不速因大加詫怪思以佛憨與葛蘭崖匹正如翠鳥文鴛天然隹耦胡葛蘭崖尚作邁往不屑之韻耶意者齠齡怯客羞作自媒之舉乎則蹇修之助吾當努力爲之 
　　辣司登夫人懷此志後久之不得其隙一日獨坐藏書室中見葛蘭崖淡粧素服翩然而過入於其旁之室中旁室爲習樂之所俄聞琴聲作矣初作低調繼作變徵之聲風起雲湧寒濤怒吼繼復一變而爲抑揚宛轉之音低徊往復如泣如訴且引吭而歌歌曰 
　　心事付流紅莫問東風恨他燕子詆簾櫳昨夜梨花今夜雨閒却巫峯何處訴情衷卅六芙蓉爲誰消瘦爲誰慵病葉寒香春去也不解憐儂 
　　辣司登夫人聽之笑曰花開造次鶯語丁寗傷春心事情見乎詞矣然何言之悲也言未己歌聲又起珠喉微澀指冷冰絃時復中止然窅思緜情己一一繞梁而飛吹向辣司豋夫人耳畔 
　　忽聞琴聲戞然而止葛蘭崖怒呼曰佛憨君來此何爲今敢作何事者旋聞佛憨柔聲答曰葛蘭崖姑娘幸勿見嗔鄙人非敢相擾特聆君妙曲入耳神迷致忘孟浪之嫌區區私衷尚希鑒納葛蘭崖無言佛憨又曰葛蘭崖鄙人愛君深縈魂夢顧近日欲覓間與君一語竟杳不可得私心耿耿意必有開罪於君之處今聽琴歌益增遥想夫君歌詞感時屑涕觸景懷人語語皆深入情境而待我之情又若冷雲歸壑行就澌滅個裡情由或鄙人待君始厚終薄致惹君疑耶抑君另有所屬遂視舊日之蕭郎爲路人耶 
國外新聞 
[坎拿大注重海軍]  
　　二十六日倫敦電云奥太樺電稱坎拿大政府擬請國會議决金額二十兆圓興辦海軍並撥常年經費洋三兆圓 
　　二十七日倫敦電云坎拿大對於興造軍艦一事部署頗爲著力聞英國培爾斯脫造船家哈倫華爾甫公司將在該處興建船廠 
[英商部大臣之演說]  
　　二十六日倫敦電云英國商部大臣屈其爾君近在自由黨俱樂部演說謂上議院將駁絕財政預算案殊不足信並稱所有修改之欵調停之見政府概不允納 
[俄德哈爾濱爭端之詳報]  
　　二十五日柏靈電云奉天德國總領事海恩巨斯君近將哈爾濱俄德爭端原由報告政府略謂哈爾濱釀酒廠曾禀請保護當時代理領事杜米納君准其懸掛德旗並禁其恃蠻抵抗俄國官吏未幾該廠欲將廠業拍賣杜君乃出示信據謂該廠有德人股份之半俄人不得强爲售賣現經詳細查究知該廠僅可禀請俄官保護故即撤銷杜君之抗議命該廠收去德旗俄國官塲亦知所控抗拒俄國警察之德人兩名僅可由德國公堂訊斷目下尚未得有懲辦之證據至俄國鐵路部辦事員倡議抵制德商實爲無足輕重之舉動十九日倫敦電云據聖彼德堡電稱哈爾濱俄德之爭端係由寓居該鎭俄國界内之德商所持之狀態有以致之俄國官報洛伏浮萊姆雅乃藉此討論德國侵略主義謂此種頑抗之商民應請其畫境另居云 
[三國聯盟之鞏固]  
　　二十五日栢靈電云意大利各報論德奥意聯盟三十年紀念詞頗懇實二十六日柏靈電云維也納巿長近在巿政局陳述三國聯盟事宜謂深望該務能永遠無變云 
[俄皇德相將會意皇]  
　　二十五日柏靈電俄皇不日將赴意大利　謁意皇會所係在台林省之南賴康里具宫此行將取道陸路二十六日倫敦電云德國首相卑斯曼華威博士將赴意國覲見意皇及羅馬教皇 
[萬國海律新欵]  
　　二十六日柏靈電云比京萬國會訂海上專律大會己加入新欵凡海上各種災患即在戰時均有助救之責 
[德員演說英德友誼競爭]  
　　二十六日栢靈電云紐約德國公會近設宴欵待與會赫特森祭典之各外國艦隊將領紐約巿長開朗君演說德皇注重和平之一斑繼由德國艦隊司令官西摩君演說英德友誼之競爭謂此舉决不致釀成相讎之局英德之水手現仍友好如前 
[美總統注意太平洋航業]  
　　十九日倫敦電云據紐約電稱美總統塔孚脫决意擴張美國國外之商業並擬要請國會撥金六七兆磅津貼開往南美及遠東之航輪塔君在西脫爾其處演說謂　五十年内太平洋商業之競爭將較他處益烈中國現己日漸醒悟其進步之速將如日本日本政府於津貼一端異常浩大故美國沉滯之航務不得不求進步云 
[法國駐摩軍統罷職]  
　　二十八日倫敦電云法國駐摩陸軍統領業己罷職因其曾有意見豋載報章深恨西班牙之進攻并謂西班牙有擴張勢力之故 
[英財政大臣之演說]  
　　二十八日倫敦電云英國財政大臣喬治在紐開脫爾演說謂財政預算案與實業財産兩項皆無爲難之意添徵新稅一舉實出於不得己所獲之欵均擬用之於國防養老兩政 
 
 

Page 27

 
 
   
 
 

Page 28

 
 
   
 
