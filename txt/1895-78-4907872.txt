# 1895 - 78 - 4907872

 

Page 1

 
 
[新印鉛板黄氏醫書八種告成] [  圖書集成局代啓]  
　　　載黄元御先生醫學超絶治稱　術手著醫書八種曰四聖心源曰東靈微藴曰四聖懸樞曰傷寒懸解曰傷寒說意曰金匱懸解曰長沙藥解曰玉楸藥解爲軒岐家要書幾於家弦户誦不脛而走惜坊本舛錯之處閱者生憾兹由飛鴻閣倩本局重加釐訂用大號新鉛字鑄板印以潔白　紙每部十二水碼洋二元請向上海三馬路望平街　鴻閣書坊購取 
[新印繪圖繪芳録告成] [  三馬路申昌書室啓]  
　　繪芳録一書歷叙才子佳人之事描情冩景細膩風光雖體例不脫章回而妙筆奇思有非他人屐齒所能到者更延名手繪成圖象冠諸卷端頰上添毫栩栩欲活誠小說中生而别開者也兹已告成分裝八本價洋一元二角諸君子請移玉三馬路申昌書室購取一觀或亦所供酒後茶餘之談助乎 
[論用兵之事前面有攔阻軍行之物]  
　　凡行軍之處有攔阻之物藉以作防守之用或可抵禦敵軍令其經過之時成首尾而不能成軍面如此者謂之攔阻之物又有通至列陣處或爲下隰或爲橋或爲嶺各通至交兵處此亦爲　阻之物因用防法之軍已列陣而護之並有多礮列於穩便處協助防守之法若敵軍從一隄過下隰或從一橋過河防守之軍已列陣而用攻法敵軍前行必成首尾爲危險之事若攔阻之處須過嶺者則防守與進攻之軍俱不能列陣交鋒然防守之軍能在一處放槍礮而敵兵不能見且無物以蔽之防守之軍身已立定祗須開放藥彈進攻之敵軍必須攀援而上登山之時不能成列攻法之軍旣有此情形則爲難事此時須籌商可否繞道而行如攔阻之處不長自然不用攻法而用圍繞之法如攔阻之物甚長或山或河則不便圍繞惟有善用攻法以過之若攔阻之處易於行過或勉强可行則不必圍繞徑用攻法可也總之山河爲攔阻之物據一面而論或山或河同爲一理葢河面闊者造橋之工程甚大山之高者開過嶺之路工程亦屬不小所以近橋之處必有數路橋卽爲路之交點過嶺之處亦然旣過橋或山嶺之後又有數路散開由此可知橋與山嶺將數路聚於一處合爲一路然另有數事山河爲攔阻之物理各不同設有一大軍在一帶山之前移兵交戰卽應有大路過嶺運軍火糧餉若無大路則得之甚難惟山嶺各處有多小路車雖不能過而兵丁可行騾馬亦可行緊要之軍料藏於衣袋或裝於馬騾之背足供數日之用若防守之軍欲護一切小路卽分散其兵力且欲合兵必用繞道之法此因嶺上無横路也敵軍攻入取一過嶺之處卽可前往攻防守軍之背已至守兵之背則其兵必懼而失其所守則攻軍又得一嶺路矣且山中防守之軍分布諸處日用之物或致缺乏兵丁久駐或致疾病種種不便之事由此而生故久護山嶺之軍必棄去多兵而仍無大益也凡移兵交戰之處有山地亦有平原移兵雖在山閒或護本軍之旁或攻敵軍之旁而列陣交鋒之事大約在平原山帶長而不甚闊可以攔阻軍行而不便在山上開　若防守之軍知護山嶺一切之路無濟於事惟護其過嶺之大路則敵軍易從空虚無兵之處而至守軍之背若敵軍在前而攻守軍且有過嶺之兵斷守軍之後路則爲危險之事由此可見尋常所用之法惟過嶺之大道爲便於敵軍者應分泒兵丁防守又所守之處應便於利本軍於退回接應二事無有窒礙防守之大軍屯於山嶺之一邊而過嶺之路通入平原者用攻法之軍有先過嶺而出兵者卽可先擊之設一帶山甚長過嶺處極多防守之軍分布各處用攻法之軍在數處用假攻法後觀何處最便卽由該處進兵過嶺之後則他處之守兵不攻自退此爲過嶺之妙法敵人旣失嶺卽無攔阻軍行之物設過嶺之兵散而不聚守兵之力甚强者必能阻禦之若用假攻之法而其大軍在一處過嶺此山爲法之至善者葢進攻之軍已至過嶺處防守之軍不知敵兵多寡必懼而退回由是而讓一切過嶺處在山之彼邊聚含或可再守一切過嶺之處而敵之大軍可用攻法過之從此而得一理焉凡欲過嶺之軍有防守之國護其一切過嶺處則用攻法之軍應假攻數處而以大軍在一處過嶺或在易於合兵處過嶺此爲要著防守之軍護一帶山之過嶺處則進攻之軍易於得利因可繞道而過山或從一處衝突而過也然防守之軍所護者爲山嶺亦有便利之處一能攔阻敵兵不能速進如此則防守之國有集兵之時雖守嶺之軍不能不退尚可以寡禦衆徐徐退兵二敵軍過嶺之後祇有一二難行之路以運軍料防守之軍可在敵軍成首尾而來之處攻之令敵人軍面與其糧道平行大爲不便敵軍或敗不能從來路退回隔斷其礮與車及軍料等或致有滅軍之禍此皆爲防守軍之利益而爲過嶺守嶺事之大略也若有江河爲攔阻之物則情事不同又當别論 
[諭旨恭録]  
　　二月十七日奉旨桂祥扎拉豐阿現駐南苑所管廂白旗漢軍都統著啓秀署理正藍旗蒙古都統著晉祺署理欽此同日奉上諭張煦奏前任知縣虧短交代請革職監追查抄等語降選教職前任山西興縣知縣程達天前在該縣任内虧短交代正雜等銀七千餘兩兵米七百餘石業經暫革勒追限滿仍未完繳實屬任意玩延程達天著卽革職監追提集丁書人等嚴訊是侵是挪分别懲辦並將該革員歷過任所寓所資財先行查抄其原籍家産著直隷總督一併查抄備抵以重庫欵餘著照所議辦理欽此同日奉旨芬車現駐南苑鑾儀衛統儀使著奕功署理欽此同日奉旨芬車現駐南苑所管右翼前鋒統領著果勒敏署理欽此○十八日奉上諭吏部奏候選通判王錫侯呈請投効軍營一摺王錫侯著毋庸發往欽此 
[詭示謙恭]  
　　天津訪事人云出使日本議和大臣李傅相於十八日展輪十九日晨六點鐘出大沽口浪靜波平是晚道經旅順倭人預派兵輪八艘在旅順口外迎迓聲砲站桅就其外貌觀之鮮不以爲致敬盡禮矣 
[議和電信]  
　　昨日日本來電云中日兩國議和大臣以西門舍革爲會議之處廿三日日本首相伊藤率同隨員先至不逾時中國所派全權大臣李傅相亦率同隨員人等蒞止廿四日下午李傅相與伊藤相見將國書互相閱視皆有全權字樣遂相與共商和局日人卽在此處預備公館廿五早李傅相遷入其中下午又與伊藤會議未知何日始能定局俟接續信再登 
[倭艦行蹤]  
　　北洋來電云廿四日有兵艦在山海關迤南海面游弋遠望不甚分明大約似係倭艦鎭守此處之華官卽派兵多名前往扼守以杜進竄之路○有漁户至天津述及倭人有大兵船九艘水雷船六艘在大沽口外往來行駛倭奴狡獪不測所望統兵者嚴爲之防不使彼得乘虚襲擊則善矣 
[運鉛暫輟]  
　　昨報紀倭船在大沽口外查騐德國商輪船一事兹聞上海各洋行本欲將鉛由輪船裝運北上 
 
 

Page 2

 
 
因聞倭船有查騐之舉已停止裝運矣 
[倭奴見解]  
　　日本西字報云一日英國水手與美國水手同在横濱游玩忽相爭執竟致揮拳用武有拉車之倭人多名袖手旁觀俄忽擁上攔阻英國水手使美國水手得以自在其意若故爲左右袒者美水手見此情形不復與英水手角力詰間車夫是何意見車夫告以美人可愛而英人則可憎故欲助汝擊英水手美水手聞言反與英水手合成一處將衆車夫逐散按倭奴素恨英人卽區區一事觀之而亦顯分軒輊可見胸襟之狹隘究之美水手反與英水手相暱羣起而共逐車夫倭奴盍自悔其鹵莽哉 
[調兵續紀]  
　　英法德俄美等國向有欽差駐京去冬均有兵船在津守凍曾由俄國領事爲首照會傳相請各發兵三五十名晉京保護使署以備不虞傅相電奏請旨皇上電諭略謂各國駐京使臣我國應任保護之責如欲發兵自行保護誠恐别滋事故斷不可行著通諭知之欽此去冬此舉暫作罷論今春防務戒嚴某國首先遣兵五十名晉京門禁不便阻攔早已安抵使署以後各國先後派兵三五十名晉京駐於使署之内惟並不出外以免滋事 
[請給資斧]  
　　德人漢納根在天津練兵時曾向德國招致武弁多人以備分教兵士今諸武弁行抵華境而漢纳根已因事辭職以諸武弁招之使來未便麾之卽去遂向當道請給資斧未識當道允准否也 
[述美人來華事]  
　　倭人陷威海各西員之効命於我國者全軀苟活悉數降倭倭人待以不死惟美國人某自稱有絶技能以藥物轟炸敵船去秋聘自美國不惜重聘祗以機事不密爲倭偵悉於船抵横濱時被獲某直認不諱惟矢天誓日以後不爲中國効力倭人釋之詎某不回美迂道來華奉派至威海營次其技藝迄未一試是否南郭先生一流人不得而知惟聞美國向有一種火油無論木鐵觸之卽穿附以藥料最合轟船之用某君於去冬曾由威海電致駐津副領事畢德格購取若干時畢君適因公晉京接電後於京津兩地購求不得改由滬上得之附輪載至烟臺資雇民船裝赴威海未至半途油已著火全船被燃或謂天實爲之其實仍係奸人暗通消息以致可憐一炬耳某於威海隨衆投誠被識廬山眞面獨被拘留卽得不死亦當受一番磨折矣 
[潞河春鯉]  
　　北通州信云張家灣駐紥防營共二十餘營統歸湖北提督程軍門統帶紀律森嚴有犯必究有前哨勇丁八名偷盜軍裝當被拿獲訊明正法將首級八顆懸掛張家灣西門外城墻上以昭炯戒○通邑大兵壓境常有兵勇入城購買食物往來街巿甚形擁擠張直刺誠恐兵勇藉端滋事飭差將城内外一切妓寮一律查封並將娼妓驅逐山境若不實力奉行定將原差從重懲辦○黑龍江釋回太監董雙福隋增瑞于榮興賈春華王進榮閻金林等六名沿途擾累驛站經長軍憲奏聞皇上震怒飭交慎刑司嚴行審訊前已擬定罪名仍將太監董雙福等發往黑龍江給兵丁爲奴遇赦不赦二月初十日由京起解小住西街永茂店家人爲之餞行次日張直刺添派解役三名營兵三名押解前往臨行時各向其家人灑淚而别○張家灣恒和錢鋪公莊劉姓被盜搶刦二案張直刺勘騐後當將賞銀固封存庫遍貼賞格勒限購拿重賞之下必有勇夫　頭白楨等果於限内拿獲案内要犯二名解案審訊供認不諱直刺卽由庫内提出賞銀一百兩花紅一分賞給白楨等以示鼓勵○正月以來雨雪連綿二月十二及十四日又見花飛六出終日不止爲向來所僅見○趙某年五十餘不知何故自縊於文廟前栅欄上地保報官相騐張直刺傳集尸親訊無别故飭令尸親具結領尸自行棺殮○近有一種匪人在鄉間種火稍有仇怨卽將柴堆燃著乘間搶刦以洩夙忿東布地方有種火匪徒四名被連莊會人拘獲送州訊辦張直刺當堂重責並枷號一個月以示儆戒○節交驚蟄天氣和暖河氷漸漸開釋貨船由津北上户部稅局擬於二月十九日開關從此河道暢行百貨雲集東關碼頭定增一番熱閙也 
[東海軍情]  
　　昨接本館派赴烟臺採訪軍務之人來函云上月十八日夜七濠等處防勇譁潰三五成羣到處搶掠兹由黄邑紳耆截留募補團防優給餉糈以安地方而禦外侮○古州鎭丁鎭軍所帶苗兵業已齊集十五日整隊東指惟倭人尚據劉公島一水盈盈未悉飛將軍可能從天而降否也○十二日有人自金州來言及金州並無戰事惟聞海蓋二處自正月廿七日至今中倭兩軍鏖戰不息互有勝負○又有莊河口之商人於十四日來烟述及東河各口俱有倭兵雖准照常買賣而商家多不願與之往來鳳凰城等處仍爲倭兵據守然爲數不多我軍若乘虚進搗取之如反掌耳○十八日有自龍王塘海口來者言營口已失按營口係復州所轄此後道路皆成荆棘矣又聞海城之倭兵業已退出將馳赴東邊不知有何詭謀○巡司李二尹奉檄卸事接署者爲正任吳二尹於十一日視事○威海口散勇來烟業由道憲陸續資遣回籍惟沿路逗留者仍不乏人乃重申禁令限於月之初十日一律出境廛巿爲之一清○兵勇過境居民店鋪往往遷徙他方兵勇無從購食不免時有搶掠之事今西路大兵雲集經大憲示諭各商民務須照常貲易不得避匿兵勇如有騷擾情事准卽綑送到官盡法懲辦爾等當公平買賣不得擡價居奇○自烟口戒嚴後上自官員眷屬下至娼寮無不避匿一空惟道憲劉觀察之夫人仍住署中當正月十八夜兵民驚擾喧傳倭人已近山前道憲不動聲色惟嚴飭海防營固守山口不得退缩傳諭商民不准驚慌頻飭馬探偵報軍情觀察正襟危坐遇變不驚人心赖以鎭定近日老幼男婦以烟郊爲樂土相率歸來深悔當日移家之失計觀察之功亦偉矣○正二月間大雪頻仍十七日雪花飛舞其大如掌一晝夜始止十八日繼以雪霰冷冽異常若非先時融化平地已積五六尺民房之年久者時有壓倒春雪之盛爲從來所罕見 
[皖山晴黛]  
　　安徽候補直隷州朱劭卿直刺式程奉大憲札赴徽州府休甯縣會訊要案不日束裝就道○皖屬之六安州霍山一帶所産北茶載入縣志每歲入貢客歲州牧採取上品貢茶飭人恭齎至省存放撫署撫憲福少農中丞特委候補縣丞祝二尹思望解赴京師二尹奉札後將貢茶盛以黄木箱外用黄篾裹之再簽上封條刻已禀辭起解矣○委辦電報局候補知縣彭新三明府現奉大憲札委解駐防山海關安慶練軍月餉赴滬由滬局轉運天津發交山海關防營 
[羊城春樹]  
　　粤撫馬大中丞履任伊始卽擬舉辦團練以壯聲威札委劉紳學詢總理一切早已列報兹聞劉紳以軍旅之事未嘗學問力爲禀辭已蒙中丞允准刻下另請水師提督鄭心泉軍門兼辦軍門委員在東門外該廠開招一俟招足成團卽派在省城各要隘防守○沙基巡防緝捕營大憲已札羅守戎祺何千戎雄威二員接辦近又改委前定安縣李芷香大令辦理大令奉委後卽於十五日到營視事查點各勇留强汰弱壁壘一新○升授河南布政司額玉如方伯前經大憲暫留在省襄辦防務現防務已布置謹嚴方伯遂向各憲辭行聞定於十五日起程北上○運憲英續村都轉之文孫與潮州通判覺羅英别駕之女公子聯姻筮期本月廿三日榮娶别駕已送女公子到省假某公館暫住想屆時百輛盈門定有一番熱閙也 
[西江談藪]  
　　廬蒿者廬山所産之蒿也因地得名運至省垣歲不下數千萬石亦小民生計之一端本年新正上旬初入巿每斤六十餘文非官署富家不得議價中　亦三十餘文下旬則十餘文尋常人家亦可染指刻下每斤僅數文惟産自廬山者氣香味美他處則否亦地氣使然也調和鼎鼐揀廬蒿嫩莖配以新韭雜以臘肉芬芳鮮美髣髴山珍海錯亦郇廚中不可少之物也○章江一帶鄉人之來往省會者多搭坐小船一帆風送瞬息數十百里行程極速然失事亦時有之日前樵舍兩岸鄉人搭一船來省不下三四十人滿掛風帆行至中途狂風大作舟子不及下帆船卽覆溺鄉人皆占滅頂前後各船見之急掛半帆始慶無恙 
 
 

Page 3

 
 
[統制過漢]  
　　荆州副都統祝嘏南旋於初七晚九點鐘道出漢江武漢水陸弁兵列隊鳴鎗移時大船收入襄河内南岸中碼頭灣泊碼頭上高搭彩棚左右設立管房二座文武員弁俱呈手版憲舟寄椗襄河小泊一宵次日卽揚帆而去 
[錢帮失業]  
　　漢友信云商賈貿易全賴匯兌銀錢以資周轉故開錢店者無不獲利惟有心存叵測之輩聲名惡劣平日無人延請别業又難改圖不得已糾合朋夥三五各備數十金合開小錢店始不過兌換零錢及有人交易遂起貪心廣爲招摇用度浩繁應酬闊綽不數月資本已罄勢必波累他人遂作高飛遠引之舉覆轍相尋實爲巿廛之害漢陽府逄子政太尊前經出示嚴禁凡新開錢店非有的保不可且非眞正殷實者不准開設此示一出而新開之家祗一源成爲有成銀號之東此外雖有巨貲惟覓保取結實難得殷實之人代爲擔此重任迄今錢業一途帮夥數百人袖手失業衣食難謀錢店旣少各項生意亦因之扯動失業無依者不下數千人推原禍始誠不能不歎息痛恨於紥臺倒騙之人也 
[駁船失事]  
　　初四五等日漢上東風大作江波翻騰行舟者咸有戒心有駁船一艘滿裝洋油泝流而上甫至米廠前被浪激翻洋油箱半傾水内急倩人打撈大半已隨流而去回至碼頭檢點已失四分之一唱公無渡河之句能無悵然 
[祀事孔明]  
　　咸同之間髮逆蹂躪卾北省會淪爲賊窟忠臣孝子義夫節婦捐軀殉難者概得列入昭忠等祠每歲春秒致祭十五日爲春祭之期各世裔及文武官員入祠致祭典禮煌煌笙歌奏處響遏行雲極一時之盛事○十五日爲各帮會館春祭之期其中若湖南之長沙會館江西之萬壽宮北五省之西關廟以及川主宮江蘇會館齊魯公所福建菴香山潮嘉各會館廣東會館各首士皆衣裳濟楚翎頂輝煌黎明齊至廟中分獻行禮雇梨園子弟鐵板銅琶高唱大江東去黄童白叟連袂往觀絡繹於途 
[接篆有期]  
　　委署上海縣蔡二源大令定於今日赴松謁見府憲本月杪回滬三月初一日頒發紅諭 
[邀董商議]  
　　本縣黄大令奉憲札飭令籌辦息借商欵一事屢紀報端昨日午後嚴筱舫葉澄衷徐子靖三觀察朱森庭明府先後蒞縣並請樹木板行香粉鞋子釘鐵油蔴等業董事齊集縣署花廳商勸良久俟有成議再行録報 
[地保候諭]  
　　浦東社莊廟戚家廟等處土人因欲迎神賽會爲關道憲劉觀察所聞飭縣示禁黄大令業經出示並傳該處地保到縣面諭昨日各地保均奉傳來縣齊集署前原差入禀奉内諭暫候聽諭 
[解犯登程]  
　　王阿三在南匯縣扒竊洋銀經汪大令訊係浙江平湖縣人應遞回原籍日前移解上海縣請備文轉解已列前報昨日午前本縣捕役承領公文將犯押至大東門外大碼頭下船解往下站嘉定縣投交 
[嚴究舞弊]  
　　江海北關某清書等在關舞弊於去年八月間私將印有道憲關防之洋藥稅單空白一本計一百頁盡行竊去竟敢揑填稅銀若干兩向某銀行抵洋廿餘元刻因該銀行將單向道轅劃算欵項經劉觀察察核此單與存根不符顯見清書竊單揑填騙抵洋銀似此舞弊罪無可　卽飭傳齊北關各書辦等齊詣道轅聽候訊究 
[女郎被搶]  
　　滬南趙家灣地方丐頭趙阿七逝世後遺妻王氏生有一女尚抱伯道之憂故撫錢阿三爲螟蛉子阿三漸入下流兼有劉盤龍癖任意揮霍趙王氏以有子如此未可倚以養老遂下逐客令阿三頓起不良於前早糾同無賴多人各持器械擁至趙家適女春睡未醒竟被阿三搶出按入轎中擡至錢家强欲成親女執意不從意圖自盡當被喜娘等强逼成親趙王氏無奈偕夫弟趙湘濤投縣喊控值日差入禀當奉内諭飭令補詞候訊 
[西商控案]  
　　福利洋行控華人李璜卽卜臣定買貢縀不出一案歷經公堂會訊俱已詳登本報昨日原被告仍各延律師到堂先據原告律師哈華托倩繙譯蔡玉季申稱去年福利有縀樣數種欲送與前浙撫崧大人旋聞崧大人患病故未送去並未與崧大人成交後李卜臣到福利卽由買辦將縀樣給看成交寫明定單是所信者實李卜臣也伊父住居數千里之外並未會面安能與之交易况李卜臣親筆寫成定單如此尚不能作憑則生意塲中安能作事如謂李卜臣代父定貨何以信上並不寫明迨伊父病故寫信與買辦福利曾有回信言貨已在途中不能退回比五月十三日貨到之後又往催出延至十一月中又有信給李卜臣與伊父則並不關涉卽使伊父有事子亦應料理前日李言曾在簿上註過未定兩字福利共只一簿已呈過堂上並無所註之事卽註亦應註在成單上至於貨價本只一千九百餘兩但裝箱水脚用錢加上爲數不少買賣本欲趁錢故價之大小不應追問通刺問景維行曰此貨如何定法可有合同成單答伊曾寫有一條問條在幾時答在第二次會面時蓋第一次看樣之時尚須發電至外洋如外洋之貨已經賣去則有電來回覆如有貨並無回電故候數天無電則知貨已起運卽立寫成單問何以無外國成單答行中辦貢物俱無外國成單問爾要李在外國定單簽字李不允有之乎答無惟囑李付銀李不允故寫明交貨交銀迨伊父病故卽將縀樣送來囑我另行設法消售李卜臣稱看樣之後景囑我在外國定單上簽字我以不識西文未見貨物故不允簽字亦不允付定銀通刺與薩副領事互商以此案情節頗多須得核對方能定斷遂着兩造退去於一禮拜内判定出詳○英商美查公司投該管領事署控稱去年十二月初八曾由華人袁頌英經手向榮根泉定買花子二千擔延不交貨當由薩副領事照會前來宋莘樂通刺准詞將袁榮傳案於昨日早堂會訊原告美查公司經理人投案申稱去年十二月初八日曾由袁頌英經手言有榮根泉欲買花餅一千擔當時因行中無貨故由伊向榮轉買花子二千擔然後打作花餅否則無貨袁榮允賣花子二千擔隨時交貨不料延至目下仍無花子交下請爲究追榮根泉供曾由袁頌英經手向申昌洋行定買花餅行中因無貨故又向小的買花子二千擔小的則轉向雲龍花廠定下實因爲時過促以致貨未交下然小的所定之花子亦未交出以致小的貼還買户廣德泰中洋一百元現在情願交貨惟須與洋東成交與袁頌英不涉通刺問幾時可以交貨答約須三禮拜通刺准之遂著榮根泉於三禮拜内交清花子二千擔倘不如期交清罰洋一百元又麻袋五百隻須由袁榮二人理楚 
[英廨晚堂案]  
　　前由捕房解送沈王氏控王桂林私竊棉被等物一案業經解送早堂會訊已詳前報前晚通刺升堂復訊王供年五十一歲現居三馬路轉租蒯沈氏卽王沈氏之披屋一間小的係甯波人向販賣京貨度日日前小的因至自已臥房取得棉被一條該氏藉此誣竊朦訴捕房並串同新充之某句探及探夥等將小的私刑吊打甚至身受重傷現尚未痊今奉覆訊務求伸雪沈王氏卽蒯沈氏供小婦人借居三馬路一百二十八號門牌房屋住宿尚餘披屋一間轉租與王桂林被欠房租四個月小婦人不得已將王之棉被一條扣抵不料王乘氏外出時卽將鎖扭斷擅自進内將棉被取出本年正月曾先去水烟袋等物以致控訴捕房拘解案下訊至此有王李氏投案供稱小婦人因夫故無依向以傭工糊口夫弟桂林向爲小本營生不干外事此次突遭倪謂卿之姘婦蒯沈氏誣良爲竊實緣該氏與其姘夫倪謂卿將馬小毛之女販賣爲娼疑及夫弟桂林從中播弄是非以致挾仇誣控小婦人心不甘服爲此投案具陳通刺謂王桂林曰爾如果被某包探私刑吊打應自赴捕房控訴遂判將王桂林交李氏保去沈王氏亦交人保釋○前報記日日昇襪店股東李泰和控已故股東姚紹繼之子丙根盤踞滋擾一案宋通刺庭訊之餘判令李泰和函追股東莘蘭亭等到案再行訊奪前晚通刺復訊莘供湖州人向在原籍開設襪店光緒十九年與李泰和秦少悅及昔存今故之姚紹繼等共成八股計資本洋一千二百元在治下股開日日昇襪店姚得股半李得股半秦一股身四股立有合同議單各執爲憑當因姚資本不敷挽李泰和爲中立據向我借去洋百元所有店務均歸姚一人經理年終揭帳共虧本洋四百餘元上年正月各股東商議因姚經理 
 
 

Page 4

 
 
不善公舉李泰和經手至四月間姚因病逝世上年歲底揭帳稍有盈餘然姚經手時虧耗甚鉅難以彌補不料今正初三日姚子丙根偕同母弟等突來店中滋擾不問情由將貨廚封閉希圖獨覇當經李等函追來滬及抵滬後有内根之伯父紹源出爲解勸謂實因丙根年幼無知聽人唆使以致吵閙願備香燭向我等服禮我因思紹源所言尚在情理之中當將貨廚啓封照常開張嗣後我與各股東公同酌議謂無論在股各人均不准在店住宿並不得干涉店務均歸李泰和一人經理及事畢我卽回籍今接李泰和之信追我來滬始知涉訟憲案今蒙提訊惟求公斷秦少悅供得一股上年四月姚紹繼逝世後欠按月會錢二千數百文現在店中代付且姚在日宕帳亦復不少而丙根不念各股東之體恤反來吵擾照此情形不能久與合股現在或併歸丙根一人開設抑將丙根拆出務求大老爺作主如果丙根情愿拆股小的等願將原股本歸還歷年虧耗由小的等公攤不令丙根認虧分文李供與秦等相同姚丙根供實因年幼無知惟求公斷通刺以華等所供尚在情理中自應准如所請判將姚内根交保邀同其伯父治源向各股東將帳目核明自行公議理處如果理處不明禀候核斷華等唯唯遵諭而退 
[英界公堂瑣案]  
　　馬夫費阿來拉韁不慎以致撞壞洋人土羣之馬車一案已紀前報昨晨由十八號西捕將費解案　究洋人土羣帶同馬夫譚長林投案訴稱商人之馬車前日有一乳媽同小孩坐上被費車悮撞以致驚壞小孩業已無碍惟馬車所壞之葉子板應得飭人修還費阿來供日前路經泥城外因有人倒雪馬見而驚躍控勒不住故撞在土羣之馬車上壞及葉子板小的情願赔還旋卽呈上一圖繪明當日肇事情形土羣又稱乳媽之布衫亦已撕破亦須賠還宋通刺據情與薩副領事互商之下判令費阿來將車修還並賠女布衫一件了案○包探　阿六禀稱積竊王雲卿與吳少泉串竊潘春喜衛阿三王阿壽應兆榮等家棉被銅鐘等件經小的拘獲人贓送究潘等投案各請領贓質之王吳二人供認行竊求爲恩典顧探又稱目下吳少泉法公堂葛老爺亦要此人通刺得供之下以王雲卿旣係積竊未便從寛判令笞責二百板遞解回籍吳少泉笞責一百板送交法公堂歸案辦理○包探竇如海禀陸炳炳竊取洋人佳禮雲之手套兩副賣與王義財經小的緝獲人贓陸則以嚴阿寳在内故一併拘案其竇此事嚴阿寳却不與聞請爲研究通刺略詰情由判將陸炳炳管押十天王義財管押七天以儆嚴無干省釋○包探張阿根禀稱昨有陳阿榮戴阿木余金桂戴阿三張阿才毛阿二李長明王阿金等八人在虹口崑山路蔡陸氏所開之老虎灶内賭錢由我與西包探將一干人並賭具拘獲送究王阿金供因到骸茶館尋人致被悮拘蔡陸氏亦稱王實不在内通刺以戴阿木前曾犯賭判押十天陳余等六人各押七天以儆蔡陸氏容人賭錢着罰洋四元充公王阿金旣與此事無干飭卽開釋○包探張阿五禀稱陳阿根之弟阿寳與王彩雲持一極好之千里鏡質錢恐其來歷不明故拘請訊究旋有張潮生投案禀稱千里鏡係故父遺下由我質洋一元一角將質票送與陳阿根贖出不知如何又要質錢通刺得供判將千里鏡暫存捕房候查陳阿根陳阿寳王彩雲一併交保○包探張阿五禀稱婦人梁鄔氏頸項有鐵練在路啼哭爲此解請訊究梁鄔氏供甯波人丈夫梁子榮欲將我賣入花煙間故誣指瘋顛將我鎖住梁子榮投案訴稱我妻鄔氏實係瘋顚恐其出外肇　故而鎖住求請明鑒通刺以其中恐有别情着一併押候過堂復訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[玉成善舉]  
　　地方之有育嬰堂所以保全嬰命誠莫大之善舉也漢鎭各紳商禀請上憲設立有嬰堂三年以來　全男女　　不下　名惟堂中經費全仗店號月捐自勸捐以後有照月繳納者有祇交數月者亦竟有一月不繳者因之經費告　嗷嗷待哺近經漢陽府　子政太守出示勸諭不惜諄諄開導勸令逐月交納以全善　 
[惡姻緣]  
　　甯人某甲向駕杉板船藉以餬口年逾不惑因早喪中饋寍俗有租妻之例遂至某處租定某氏婦爲妻當出番沸若干書立契據以七年爲期期滿之時任憑夫族贖回甲旣成交携至裏虹口合興街赁皋廡以同居甲則仍操故業早出晚歸豈料氏淫湯性成與近處　錫大某乙有私暗去明來非伊朝夕久之色膽包天竟無　忌甲忿甚於前晚一點鐘時率子某丙爲捉姦之舉適乙赴陽　約聞破扉聲急彼　起視甲父子已入室突出利刃刺之正中乙手乙亦預帶霜鋒與之猛門低而乙又中一刃甲子手臂亦被傷二刃鄰人聞格鬥聲羣往視之但　刀光射目血液盈襟恐肇巨禍欲呼巡捕拘拿乙始竄去至昨晨氏亦席　所有作黄鶴之高飛不復再入羅網矣 
[法捕房瑣事]  
　　甲乙二竊同至沿城根麻繩店内竊取衣服兩件迨乙將衣至押店典質爲巡街捕拘獲解入捕房捕頭訊問乙供由　弟所　捕頭卽飭探帶至城内九畝地質問詎其弟見面之後一味含糊包探知其狡供遂帶回復詰供出與甲同竊遂將甲一併拘入捕房押　堂期解訊○有薛阿桃者胠篋中之老手也屢次犯竊釋出後又至道署號房竊取衣服等物報經讞員飭緝在案昨日包探已將　阿桃拘入捕房押候解送公堂請葛同轉嚴究○小東門某花烟館前晚有二客　然同入領略烟霞滋味迨後不名一錢卽揚長而出該鴇向索烟資以致互相爭執杻入捕房其一在途逃逸捕頭以此種細事何頰瀆訴照數給還烟資卽予釋出○太古　房堆積之蘇木爲偷兒竊取當塲拘獲解送捕房押候堂期解訊 
[美捕房紀事]  
　　某氏婦年二十有二寍波　也因患　　之症忘却本來面目昨晨八下鐘在美租界新記浜路自來火廠相近　天　地或歌或泣經巡街華捕拘入捕房捕頭謂瘋婦未便覊　立飭該華捕解至英公　　爲安插○本邑人某甲赁届裏虹口潮江里第六號門牌内昨日午後二下鐘與鄰居某氏婦因細故口角互相扭　申突取木棍猛擊以　　　破裂血流被面旁人代抱不平喚二百六十一號華捕至將甲並氏拘入捕房　頭命將氏送至同仁　院　治甲押候核　 
[金官報]  
　　二月十九日侯補這　　培　委江西　銷知縣何亮　　京餉○二十日　　道曾紀　奉委會辦城内保甲局○二十一日　辦海防　務成統　蘇撫　海精等營候補道韓慶靈由蘇來江蘇試用道文　由京　嘏回均到見○二十二日指分江蘇候補直隷州全炤到銷　忠軍照料差○二十三日　辦海防營務處　　蘇撫標海精　營候補道韓慶雲辭藩轅　示　縣　諭潘志詢訥咨　　　缺查有訓　　履祥又沛縣訓導葉　熊請咨會試遺缺查有訓導　增炎又淮安府　授郭宮　病故遺缺查有訓導劉莆均堪署　 
[蘇省官報]  
　　二月十九日　　總局　　盛　行赴滬理問宋汝　奉　銷局　萬札委　局差遣○二十日准補陽湖　　　　巡檢陳履泰辭赴任○廿一日四品銜候　知州趙謹琪過班引見回省縣丞鍾瑞　　青　縣保甲差○廿二日　　牌示　得金　　縣丞周紹棠據鎭江府詳　　　　　　有補用縣丞馮詠之　以　委署理○廿三日知府沈鳳韶辭回上海糖捐局差 
[江西官報]  
　　正月十五日内　中書楊　獻由京回貴州籍知縣譚鴻　辦洋林　卡　　　辦江甯籌餉捐局通判　　　　　一次縣丞劉福　　辦　口分局張曾詔由吉水吳　麟由浮梁俱催墊欵回分發興史朱用　　照係浙江人萬安興史　中式　　　　　分先縣丞潘怡署理安誰　　　　　飭赴高　　埠司新任該典史事以從九方承祐署理○十六日兵部主事甘　由　　　來省回知　鴻思　　州鹽棧　　　　往　　州公幹王　度　安義催　　　 
[上海六馬路仁濟醫堂正月初一至二月廿五日清單]  
　　　名氏大　士　　八十　　名女太太洋二百元不留名洋五十元林　善洋二十　　干芳十八元天水明　　主求　　　　　子　　　　　　　求　　　　　　長　　　　　　　　爲母大旬　辰　資移助無名氏五户各洋十元江仁　　　元　　氏　陵　　　洋五元許門閨　　　　何氏　　　　生無名氏三户各　曰元王撫　　　　　各三元　　李　名　　子求　子吳家耀四户各二元福　　　　　　　氏　氏無名氏六户各一元勤業銅洋二十元朱　三白米一石五斗又石斗以上共　　　　八十六元銀八十　銅洋二十光白米二石 
 
 
 

Page 10

 
 
   
 
 

Page 11

 
 
[光緒二十一年二月十六日京報全録]  
　　宮門抄○諭旨三道録前○吏部張等奏遵旨嚴議議處摺○新撫陶奏委署知縣片○都統崇奏委署稅員摺○又　刑司差滿委署稅差片○江撫德奏叅庸劣不職各員摺○又奏調署知縣片○粤督李奏揀補守備片○東撫李奏解科布多台費及鐵路經費銀　片○二月十六日禮部宗人府欽天監鑲紅旗值日無引見○睿王等搜檢覆命○成公假滿請安○八額駙等前往南苑請安○意公由東陵回京請安○雲南副考官許澤新到京請安○景灃謝授侍讀學士恩○候補道府曾尚矩等謝恩○意公立山各請假十日○禮部奏派稽察中左門派出奕功○召見軍機錢應溥許澤新○○吏部等部大學士管理吏部事務臣張之萬等謹奏爲遵旨嚴議議處具奏事軍機處交出光緒二十一年正月初十日軍機大臣面奉諭　李秉衡電奏威海失守請將帶兵各員嚴議並自請嚴議等語提督孫萬林總兵李楹救援不力均著交部嚴加議處李秉衡調度失　究因兵單所致著加恩改爲交部議處欽此欽遵交出到部吏部查定例凡沿邊沿海及腹裏州縣城池失陷者督撫降二級留任公又定例官員處分事關軍務惟失守城池統帶兵勇所得處分不准查抵兵部查定例海賊登岸侵犯城池殺傷兵民失事地方兼轄轄官聞報退縮不前者俱革職私罪又定例派往出兵官員遇有議處之案應行革職者於議處本内將該員應否開缺留營効力或　爲兵丁効力之處聲明請旨各等語此案山東巡撫李秉衡奏稱威海失守請將帶兵各員嚴議並自請嚴議欽奉諭旨提督孫萬林總兵李楹均著交部嚴加議處李秉衡著加恩改爲交部議處等因吏部　李秉衡自請嚴議之處旣經欽奉諭旨著加恩改爲交部議處自應按照本例核議應請將山東巡撫李秉衡照沿邊沿海及腹裏州縣　池失陷督撫降二級留任例議以降二級留任雖係公罪惟事關軍務所得處分例不准其抵銷兵部查此案威海失守提督孫萬林總兵李楹救援不力欽奉諭旨均著交部嚴加議處應請將孫萬林李楹均照海賊登岸侵犯城池殺傷兵民失事地方兼轄統轄官聞報退缩不前者俱革職私罪例議以革職孫萬林李楹欽奉諭旨交部嚴議例應加等惟查臣部例止革職無可再加孫萬林李　　　留營効力或作爲兵丁効力之處聲明請旨伏候聖裁所有巨等遵旨嚴議議處緣由理合恭摺具奏伏乞皇上聖　　　示遵行再此摺係吏部主稿會同兵部辦理合併聲明謹奏○○陶模片再署甯遠縣知縣周儀丁憂遺缺查有同知銜　　　縣罕扎布堪以委署據新疆布政使饒應祺鎭迪道兼按察使銜丁振鐸會詳前來除由臣批飭給委外謹會同伊犁將軍臣長庚陜甘總督臣楊昌濬附片具奏伏乞聖鑒謹奏奉硃批吏部知道欽此○○奴才崇禮跪奏爲稅員因案撤任聽候查辦並委員先行接署情形恭摺具陳仰祈聖鑒事竊查八溝稅員徵收稅課兼管蒙古一切案件前因喀拉沁東旗承襲扎薩克一案經奴才前在理藩院尚書任内奏明咨交熱河都統委員會同該旗盟長查取圖譜核辦當經陞任熱河都綂慶裕於去年七月間委派八溝　員榮光會同盟長　　確查迨奴才到任卷查此案委派已逾四月之久正擬札催僅據該稅員申報公出公回日期仍未將委　情形詳叙奴才因事　　　豈容任意遲延當卽另派委員前往復查始將該旗圖譜曁各甘結查取前來並聞該稅員榮光前赴該　　隨多人騷擾需索　　　分應承襲之塔布囊珠隆阿因無力支應愁　自盡等事案關稅員需索釀命虚實亟應澈究未便稍事姑　當將該稅員撤去稅　　委理刑司員外郎承惠暫行接署以專責成除飭該稅員榮光聽候查辦將查取該旗承襲圖譜另咨理藩院核辦外所有稅員因　　　委員接署各緑由爲此恭摺具陳伏乞皇上聖鑒訓示謹奏奉硃批該衙門知道欽此○○崇禮片再奴才衙門理刑司理藩院員外郎承惠於光緒十八年二月十八日到任連閏扣至二十一年正月十八日三年期滿本應給咨送部引見時值八溝稅員因　撤任調郡查辦所遺稅司一缺需人經理現委該員外郎承惠别往接辦一俟交卸稅差回郡再行奏聞所有刑司差滿委署稅差緣由理合附片陳明伏乞聖鑒訓示謹奏奉硃批該衙門知道欽此○○頭品頂戴江西巡撫臣德馨跪奏爲庸劣不職知縣教佐等官分别開缺降補革職撤回另補恭摺仰祈聖鑒事竊維縣令責重事繁非辦事明練者難臻治理教官督率士子非品行端正者不堪司鐸兹經臣隨時訪察查有彭澤縣知縣劉先甲辦案草率才具平庸德安縣典史錢寳瓊人地不宜金谿縣學教諭劉邦彦私心太重課士無方新淦縣學訓導熊子沂居心險詐干預公事均未便稍事姑容兹據布政使方　　署按察使繆德棻會詳請奏前來相應請旨將彭澤縣知縣劉先甲開缺以府經歷縣丞降補德安縣典史錢寳瓊　缺遇有相當缺出另行請補金谿縣學教諭劉邦彦新淦縣學訓導熊子沂均革職以肅官方謹會同署兩江總督臣張之洞恭摺具奏伏乞皇上聖鑒訓示再彭澤縣知縣德安縣典吏二缺均屬選缺江西省現有應補人員應請扣留外補金谿縣學教諭新淦縣學訓導各員缺應由　銓選合併陳明謹奏奉硃批另有旨欽此○○德馨片再署兩昌縣知縣周晉　經臣飭赴清江縣知縣調任所有南昌縣篆務查有現署新建縣事准補餘干縣何其坦　明絲達堪以調署遞遺新建縣印務查有　安縣知縣朱士林幹練有爲堪以調署該員等任内均無盜刦三叅屆滿已起西叅及錢　未完叅限將滿有關降調之案據署藩司裕見會同署臬司繆德棻具詳前來除分繳飭遵外謹會同署兩江總督臣張之洞附片陳明伏乞聖鑒謹奏奉硃批吏部知道欽此○○李　章片再廣東陸路提標後營守備廖正　病故遣缺前　部咨係陸路部推之缺應用儘先人員行令揀員請補經臣會　並　東陸路提督臣唐仁廉奏請以潮州鎭中營左哨千總　先守備方成補授准部議覆方成儘先名次在後名次在前之黄承安等二十八員聲敘人地未宜未便遷就請補是方成　先名次已在二十名之後核與定章不符所請應毋庸議等因　經查明黄永安等二十八員内除　永安等十一員不計外其吳　　十七員或於此缺人地未宜或於營伍尚欠歷練方成名次在二十名以内仍請准其　浸　　　　　　　　請補　内將嚴　　　三員聲叙人地未宜其人顯係在標自應一併　算方成名次　在二十名之授　與定　　　　　另文咨稱　振武等久未　　　令退標已在議覆奉旨之後所請仍以方成補授　標　　守備之　　　　　　　　　　　　　守　員缺應令另揀儘先命例人員請補以符定章光緒二十　九月二十七日奏奉旨依　欽此等因咨行　來查　　　　　調武　各缺如因員缺緊要人地相需將不合例人員保奏應於　内聲明請　吏部核復恭候欽定又准兵部咨　　人　　　奉　　後挨次補用等師　會同署廣東陸路提路臣張春發遵照　議在於經部覆准駐册　補之睦路　　守　二十　　　　　　　　永安何懋　黄　　　　　李森嚴振武保洪壽駱有　何玉順李貴德等不計外其名次在前之　　黄麟翔　　　　　　　　　興發譚復盛　　　　　承誥羅書謙盧策　陳國剛等或才具不甚間辰或營伍尚欠　練均未　　就　補查有　　中　　　　　武年四十二　　　　廣州府東莞縣人由軍功前赴貴州投効隨同剿匪出力遺　　先干　復因力解安　　　安南　安　縣誠池攻克牛角　　　　山各路　巢案内出力保奏民治十二年九月二十八日奉上　　免　千　以守　　　　用並　　　同銜欽此銷差回　　　効力咨送履　歴部覆　註　補用該員平强才穩管伍留心並無在外省　飭叅　　　　　以之　　　缺守備可期得力　　先名次　後與例稍有未符惟　前各員均不合請補謹隨　聲明合無仰　天　俯　　　　　　　　　　　　守備俾實　　如蒙俞允俟部覆到日再行給咨送部至　否於此缺人地相宜容臣隨時察　奏明辦　　　　　　　　　　　臣張春發合　附片具陳伏乞聖鑒敕部核覆施行謹奏奉硃批兵部　奏欽此○○李　　片　　　　　　　　　　多台費銀二　五百兩發交來員遊擊訟恩解回又　督糧　詳根本年應解北洋大臣衙門　路經費銀二　　　　　　　　　　　委員陳忠　轉　清欵除分咨查照外謹附　陳明伏乞聖鑒謹奏奉硃批户部知道欽此 
 
 

Page 12

 
 
[光緒二十一年二月十七日京報全録]  
　　宮門抄○諭旨六道録前○粤督李奏揀補叅將摺○又奏甄别千總劾不及數摺○又奏委　總兵片○又奏揀補都司片○又奏輪船改撥添配緣由片○兼護湖督譚奏報學　　友姓名　　　○　　雲督岑奏　造專祠告成片○又奏請議卹片○又奏總兵服滿進京請發往軍營投効摺○二月十七日○兵部太　　太　寺正藍旗值日兵部引見二十名熙敬延侯增潤各續假十日○興伯續假十五日○掌儀司奏二十日　　　　　　千　禮○召見軍機　敬信○○太子少保頭品頂戴兩廣總督臣李瀚章跪奏爲廣東陸路叅將員缺緊要　　　以　　之　　　以實營伍恭摺　陳仰祈聖鑒事竊廣東陸路提標中軍叅將王傳訓勒休遺缺前准兵部咨應作爲第二輪船七　　用　先人員行令迅揀合　人員請補等因經臣會同廣東陸路提督臣唐仁廉奏請以　州營遊擊儘先叅將盧滿江　　　准兵部　復查奏定章程例應　避之缺不准聲叙請補今請以籍隷本省名次在後之儘先叅將盧滿江補授核與章程不符　　　准所有廣東陸路提標中軍叅將員缺應令另揀合例人員請補以符定章再查官册内名次在前尚有曾遠輝一員漏未聲叙　　　員年已七十三歲應行開除合　聲明等因光緒二十年八月二十九日奏奉旨依議欽此咨行前來查定例陸路叅將缺出如　　之員籍　　省例應迴避於　内　　　選　省對調等語臣覆與現署廣東陸路提督臣張春發覆加查核除曾遠輝周本權二　　　尚未回　楊朝潢續已遽報　故均應開除外其名次在前之張正履一員於營伍尚欠歷練未便遷就請補儋州營遊擊儘先叅將盧滿江資深才卓歷著勤勞現　水師提標後營遊擊緝捕巡防均能認眞整頓洵爲營伍中出色之員以之補授陸路提標中軍叅將雖籍隷本省例應迴避惟聲明揀員調補歷經部議覆准有案合無仰懇天恩俯准仍以盧滿江補授陸路提標中軍叅將俾資得力如蒙俞允俟部覆到日再行給咨送部引見並在西省叅將内查缺對調以符定制謹會同署廣東陸路提督臣張春發合詞恭摺覆陳伏乞皇上聖鑒敕部核覆施行謹奏奉硃批兵部議奏欽此○○太子少保頭品頂戴兩廣總督臣李瀚章跪奏爲　東省甄别千總劾不及數恭摺　　仰祈聖鑒事竊照乾隆六十年准兵部咨嗣後各省甄别千總年終彚咨報部時其甄别及數　於咨内聲明如果無　庸戀　應行甄别之處令該督撫等將無可　叅緣由切實聲明具奏等因歷經遵辦在案臣查廣東省每年甄别千總應劾五員兹屆光緒二十年分甄别僅劾去新會營左營左哨千繼戴朝維北海鎭左營左哨存城千總　　　二員核計雖未及數惟查此外各鎭恊營千總據各提鎭復稱逐加查察該弁等俱尚勤慎供職並無衰庸應劾之員臣仍當隨時　心密查其有年力就衰或操防懈弛者卽行據實劾叅　不敢稍事姑容致滋貽誤再廣西省各營千總另行甄别辦理合併陳明謹循例具奏伏祈皇上聖鑒謹奏奉硃批兵部知道欽此○○李瀚章片再閩粤南澳鎭總兵劉永福先奉諭旨帶印赴　該衙門日行公事當經飭委南澳鎭標左營遊擊　朋輔暫行代辦在案兹准閩浙督臣譚鍾麟咨稱劉永福奉調入都所遺南澳鎭總兵篆務應請委員署理以免懸曠等因臣查有委　潮州鎭右營遊擊副將銜督標右營叅將英順才具穩練營務曉暢堪以署理除檄飭遵照並另行委員接署潮州鎭右營遊擊事務外謹會同閩浙督臣譚鍾麟附片陳明伏祈聖鑒謹奏奉硃批劉永福現在臺灣帶兵南澳鎭總兵卽著英順暫署欽此○○　瀚章片再廣東興甯營都司蘇鎭超勒休遺缺前准兵部咨係陸路部推之缺應用儘先人員　據扣留應令照章迅揀合例人員　補等因當經臣會同廣東陸路提督臣唐仁廉奏請以陸路提標前營守備儘先都司劉居　補授兹准兵部議復查儘先名次在劉居德之前者尚有黄貴一員漏未聲叙遞請以名次在後之儘先都司劉居德補授碍難議准　　查明聲覆再行核辦等因光緒二十年八月二十九日奏奉旨依議欽此咨行前來伏查黄貴一員於光緒十二年四月初八日據臣標中軍副將王世清呈報病故應行開除合無仰懇天恩俯准仍以劉居德補授興甯營都司俾營伍操防均收實效如蒙俞允該員於游舉　　　内應行引見俟部覆到日併案給咨送部以符定制謹　同署廣東陸路提督臣張春發附片具陳伏乞聖鑒敕部核復　　謹奏奉硃批兵部議奏欽此○○李　章片再案准部咨以後各省增裁勇數餉數隨時奏咨立案不得於奏銷後補報亦不得隨册聲明等因當經行局遵照其光緒十八年以前粤省大小各給　勇數餉數先行查明列册奏咨報銷在案兹諭廣東海防　後局司道詳稱光緒十九年分因整頓厘務需輪巡　將廣軍小輪船一號於十月初十日　歸厘務局　遺薪工銀兩亦　歸虚局支發卽日將緝私拿獲更名之小海珠輪一號撥營募　六名配駕以資緝捕應支薪糧公費銀兩卽於十月十一日將廣軍輪船所遺　　撥給業經列入十九　　　册報有案所有該兩船改撥添配日期以及應支薪糧數目列册詳請奏咨立案前來　攫核無異　　送部查核外謹附　　　伙乞聖鑒飭部立案再廣東巡撫係臣兼署毋庸會銜合併陳明謹奏奉硃批該部知道欽此　　頭品頂戴兼護　　　　湖北巡撫臣　　洵跪　奏爲學政幕友姓名籍貫循例具陳恭摺仰祈聖鑒事竊查學政到任署　中文幕友例應開具姓　　　具奏兹准湖北學政龎鴻文咨稱該學臣於光緒二十年十月二十七日到任共延幕友六人均係籍隷徽寍浙江江蘇雲南　　　　湖北本籍之人循例開單咨送前來臣覆查無異理合敬繕清單恭摺具陳伏乞皇上聖鑒謹奏奉硃批知道了欽此○○岑毓寳片再前准户部咨内閣奉上諭原任雲貴總督岑毓英　加恩晉贈太子太傅入祀賢良祠並於雲南省建立專　欽此又原任雲貴總督劉長佑經督臣王文韶會同前撫臣譚鈞培奏請於雲南省城建立專祠由地方官春秋　祭等因光緒十八年六月十四日奉硃批著照所請禮部知道欽此節經行司移局查照籌欵委員監修去後嗣臣在署布政使　　　　雲南善後局司道詳岑襄勤劉武慎兩祠均於光緒二十年二月内修建完竣詳請奏咨立案前兼護督臣譚鈞培未及　　　　　缺留交到臣覆查無異除咨户禮部查照立案外謹附片具陳伏乞聖鑒再雲南巡撫係臣護理無庸列銜合併聲明謹　　　硃批該部知道欽此○○岑毓寳片再署雲南騰越同知准補寳寍縣知縣吳光漢前於光緒十八年八月因臘撒土司所屬之　蕩寨地方妖僧們采臘脅衆滋事派兵勦辦該員籌餉運糧佈置防守所歷之境皆係著名烟　染受瘴疾十九年八月奉委查勘滇缅界務不辭　瘁現歷邊地復染瘴癘醫治不愈於十九年十二月初八日在任因公瘴故由雲南善後局司道查明覈與軍營積勞病故請卹之例相符詳請分别奏咨等情督臣王文韶因入都展覲卸事前兼護督臣譚鈞培復因病出缺均未及核　留交到臣覆查無異相應請旨飭部照例將瘴故署雲南騰越同知事准補寳甯縣知縣吳光漢議給卹典以慰幽魂而彰忠盡除繕具履歷清摺送部查核外謹附片具陳伏乞聖鑒訓示再雲南巡撫係臣護理毋庸列銜合並聲明謹奏奉硃批著照所請該部知道欽此○○兼護雲貴總督護理雲南　撫按察使臣岑　寳跪奏爲總兵服滿進京懇請陛見後前往軍營投効恭摺奏聞仰祈聖鑒事竊查接管卷内據提督銜前四川松潘鎭總兵夏毓秀呈稱毓秀現年五十七歲雲南昆明縣人咸豐四年由營伍入營食糧歷年隨同出師升補雲南提標右營遊擊嗣統帶弁勇民兵先後攻克曲靖楚雄順甯騰越各府㕔州縣城池及海口等處並三次力解省圍洊保提督銜記名總兵利勇巴圖魯名號同治十三年請咨北上蒙簡發四川差委光緒二年十二月到川七月十五日蒙前四川總督丁寳楨奏委管理四川松潘鎭篆務九年九月初六日仰　　大恩補授是缺自維鴑鈍未報涓埃旋卽丁憂開缺回籍守制現計二十七個月服滿擬於十月初八日自滇起程進東陛見因聞倭人背叛水陸用兵毓秀受國厚恩正當報効呈請奏明陛見後卽行馳赴前敵軍營冀微勞等情前兼護督臣譚鈞培未及核辦因病出缺留交到臣查該總兵自投行伍前在滇省軍營垂二十年大小數十戰身受槍砲刀効矛等傷二十餘　三解省圍其功尤著現雖年逾五十而精力尚屬强壯兹以倭氛不靖志切同仇據請於陛見後卽行効力前敵軍營具見勇性　屬可嘉未便壅於上聞除將該總兵服滿供結咨送兵部查照外謹恭摺具奏伏乞皇上聖鑒訓示謹奏奉硃批著來見欽此 
 
