# 1891 - 342 - 4906701

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月　可以出書諸君子如預購股票每部仍價洋五十元先付二十元餘俟出書時找足有欲精研史學者請移玉由報館　房購取可也此布 
[中外一家論]  
　　自中國與泰西各國通商互市以來說者多以爲中國於此大爲失計西國於此大爲得計中國物産富饒西人最工心計出其心計以圖得中國之富饒故銀錢之流出外洋者日見其多將來中國必不能常保其富饒而西人之源源而來者且益竭其心計而中外旣合而不分中國有損而無益而不知非也天下大勢古昔狹隘後世廣闊幅員之大至於今日以視前古盖不止數倍而其未廣之時將廣之際必有𠮓動乍分乍合而後一合而不復分則開拓者若干矣故晉武帝居胡人於中原之地廷臣疆吏力爭不得逆料其有他日之禍厥後五胡亂華紛紛擾擾計二百年而卒仍歸於混一溯當日六朝紛易所有分裂割據各覇一方者除凉之張氏外無非胡人其大者一曰匈奴則自劉淵稱帝傳子和爲其弟聰所弑一傳而絶劉矅稱帝於赤壁後爲石勒所殺而漢亡一日羯卽勒也勒之子宏爲石虎所弑虎子遵弑太子世而自立石鑒又弑遵而自立冉閔弑之又有石祗者稱帝於襄國劉顯弑之冉閔復殺劉顯燕慕容恪殺冉閔而趙亡一日鮮卑慕容廆始爲遼東王其子皝稱燕王子㒞乃稱帝後苻堅殺之并殺其子而燕亡一日氐　洪稱略陽公後稱三秦王攺姓爲苻爲趙將麻秋所殺洪子健殺秋稱帝健子生爲苻堅所弑堅又爲姚萇所弑堅子丕爲西燕所殺登爲姚興所殺登子崇奔湟中爲乞伏乾歸所殺而苻秦亡一曰羌姚弋伸稱扶風公傳子襄爲苻秦所殺襄子萇稱帝萇子興興子泓爲劉裕所執而姚秦亡此卽所謂五胡也魏則本鮮卑索頭部拓跋氏歴年最久此外如李雄稱帝於西川國號成呂光稱涼天王爲後凉秃髮鳥孤稱西平王曰南凉叚業稱王日北凉李暠稱公日西凉乞伏國仁自稱單于號西泰赫連勃勃稱皇帝國號夏慕容垂稱皇帝號後燕馮跋因高雲之死自立爲天王號北燕慕容冲稱皇帝於阿房號西燕慕容德稱帝號南燕而北齊之高歡北周之宇文泰又以分執北魏政柄數傳之後遂分魏地各自稱帝而後卒爲隋所滅至隋而成一統之業雖再傳卽禪於唐而版圖則較之晉世更爲　廓此後宋失　雲十六州至元　并有蒙古遼金之地其疆愈廣至於今日則直將合普天下五大洲之地而成混一之世回前雖各自分國安知其將來不亦并爲一統乎夫前此之并多在陸地今則多隔重洋重洋旣隔遥制實難故其勢必結穴於中國中國近數年來講求武備惟日不足所謂有備無患而又於外洋交涉諸事常自受虧大度以容之優游以與之事事譞人絶不與較臂之於水蓄之久積之宏則其一發也而不可禦外人視之且以爲懦而無剛仁而無斷而不知其用意有獨深焉者也外洋各國俄爲大英爲富而英與俄又各自爲防俄人之防英也防其阻商運之路英人之防俄也防其有域外之思此兩國者皆各不相下而又皆借重於中國中國倚俄則俄重中國倚英則英重此外不足言也然中國此時則亦兩無所倚　寛以容之彼兩無所偏重則惟有相持不下而已而中國乃可及時自修其備自治其内訌中國之勢苟國中無内訌則外人終無從窺伺故論今日之時局所患者並不在於外而在於内外人固未嘗無耽耽逐逐之意而其所以投間而抵隙者惟視内𠮓之有無與内患之輕重以爲標準若内無所𠮓則外人亦爲歛手若内憂不靖則外人亦將起而乘之此則治亂之所關繋非僅託之空言者也中國秉鈞諸人不乏智深勇沈謀精慮遠之士倘能自防其内不使國中有伏莽勿致域内有戎事則西人之來中國者雖日多而亦無害於中國然則中外一家又何嫌哉有心世道者當不以余言爲河漢 
[京華客述]  
　　户部爲咨行事山東司案呈本部核覆吉林將軍長請以吉林伯都訥正白旗佐領富祿補充伯都訥倉監督等因核與例案相符自應准充補俟年满再行更換十月二十七日奉旨依議欽此欽遵到部合將原題黏抄咨行吉林將軍查照○欽派看視本年奬賞瀅貝勒等商定十月二十九十一月初一兩日看視瀅貝勒果公爵勒敏於二十九日在内務府看視正黄親軍營正紅廂紅廂白正藍廂藍火器營石翼前鋒營正黄廂藍護軍營官兵奬賞初一日看視廂黄正黄正白火器營正紅廂紅護軍營内務府三旗護軍旗官兵奬賞烏大司馬拉喜崇阿德都統銘於二十九日在上駟院看視廂黄親軍營左翼前鋒營廂黄正藍護軍營官兵奬賞初一日看視正白親軍營上駟院正白廂白護軍營官兵奬賞先期分行各營轉令應行看視官兵按期於五鼓時携帶弓張前往預備○吏部爲咨行事騐封司案呈本部遵議直𨽻總督李奏請將承運光緒十六年奉天米豆出力之升任直　天津道胡燏棻交部議叙等因核與承運米豆出力隹叙成案相符自應准叙惟歴届均子加級紀録應如何給奬請旨遵行十月二十一日奉旨胡燏棻著加一級紀録二次餘依議欽此欽遵到部應將原題黏抄咨行直𨽻總督查照辦理○工部爲知照事清檔房案呈本部虞衡司郎中文冲試俸已满三年照章題准實授銷去試俸字様一體升轉十月二十七日奉旨依議欽此欽遵到部相應附抄原題知照吏部查照辦理○本年恩賞八旗各營官兵半月錢糧所有户部頒發分别應賞不應賞清單照録於後計開應賞官兵人等驍騎校護軍校前鋒校親軍校島槍護軍校護軍校驍騎校兼委署步軍校覺羅護軍前鋒親軍前鋒藍翎長前鋒護軍親軍領催弓匠長親軍筆帖式四兩柏唐阿由前鋒護軍領催委驍骑校護軍校鳥槍護軍校看倉領催披甲弓匠看門披甲技勇兵槍甲委前鋒三兩匠役三兩砲甲三兩司鞍三兩司㘘三兩拜唐阿砲手馬甲鳥鎗馬甲看倉披甲步甲領催食二兩錢糧打牲等各項拜唐阿二兩匠役二兩砲手敖爾布步甲養育兵𩻴寡孤獨宗室孀婦孤女覺羅孀婦孤女一兩五錢門軍一兩各項匠役食兵餉貼寫筆帖式隨印筆帖式由兵丁考取教習聽事兵未满週年孀婦永食半餉陣亡兵丁孀婦庫吏渡口等吏各衙門鞭子手莫及格更失哈哈珠子校尉匠役頭目　惑賞　事卽　　　散还　小立旗玉　　夾　　　　訪敢考　　　　　試陣　　專寳築生大臣官　　　　不應賞人等閒散宗室　攬覺羅下五旗王公致衣佐領人等閒散考取貼寫筆帖式庫使外郎官學生大臣官員匯甲公主格格看門看坆披甲廢員考取教習咸安宮官學生已满週年孀婦又内務府不應賞人等漢教習看守坆墓人等民匠役民水手民網户民苑户民園𨽻○吏部爲批示事據分發縣丞范一福呈稱廂黄旗漢軍監生由東河試用閘官 
 
 

Page 2

 
 
遵新海防例捐縣丞指分東河試用復遵例報捐攺指江蘇試用取具本佐領圖結呈請騐春分發到部查該員並未呈騐捐照所有本月分騐看之處應行扣除○吏部爲示傳事所有十月分漢月官知縣黄估麟朱贊廷胡經一魏正儘等四員按經歴張德森一員本部於十一月初二日帶領引見相應示傳各該員於十月二十九日已刻衣冠赴部演習口奏履歴初一晩在内城左近歇宿初二日丑刻穿天青褂備帶補褂青褂並佩帶荷包手巾忠孝帶赴西苑門外六項公所内吏部公所内書到伺候點名帶領引見如排班不到卽將緑頭簽撤下勿違特示 
[引鳳奇觀]  
　　劉省三爵帥女公子早年許字尊經書院山長前浙江杭嘉湖道薛慰農先生之次公子爲室自山長赴玉樓之召瀛眷回全椒原籍已有五六年之久今届摽梅之候宜賡穠李之章　省帥僑寓金陵薛夫人遂携公子晋省就近完娶仍住講舍旁之薛廬涓吉於冬月初八日迎聘先二日大賓公服押送妝奩器具之精良鋪設之華美箱籠稱帪之麗都已覺目所未睹至於金玉錦繡有美中含尤非皮相者所能夢見迨初八日寳馬迎來香車送往其煊赫有足紀者是日午後三點鐘起行門槍坐槍前導間以鼓樂一部各騎駿馬二人一班並肩而馳繼之者薛姓銜牌一百對劉姓銜牌數十對以朱箋書金字光彩耀目緩緩而去復有錫儀仗數十枝如斧鉞金瓜之屬㵖白似銀晶瑩如雪與相隨之紅紗燈後先輝映令人銀海生花頓迷五色又雜用羊角燈數十盞懸諸高竿每竿三枚纍纍如貫珠其餘提爐者提燈者各數十人殿後爲護衛親兵約二三百人號衣鮮明如荼如火良久始畢旋聞鼓吹聲泠泠然僕從衣冠者十餘輩　擁彩輿而至尾隨小轎十餘乘卽僕婦婢女之流亞也有二人扛一巨筐满儲爆竹沿街燃放又一人持小鐵砲約走三四十步卽轟然一聲烟塞塞途加以道旁人氣氤眞對面幾莫能辨觀者扶老携幼不下數千人由洪武街至漢西門絡繹不絶咸嘖嘖歎羡郎君艷福也昔人云富貴神仙兼而有之如薛公子者幾不知此時此身在富貴中抑在神仙中也宜見者之忭舞不置也 
[維揚近事]  
　　前督辦淮南總局張菊甫分轉元愷仙逝日期已紀前報兹擇本月初四日發引由其公子扶回浙杭原籍是日辰刻靈輀用龍頭獨槓由舊城公館舁出迤邐至小東門多子街左衛大街出缺口門登舟沿途路祭及執紼送者尤衆盖分轉仕淮日久戴德者多故能如是濟濟也○連日朔風凛冽天氣驟寒初三四日尤甚竟至滴水成冰說者謂節令甫過小雪而寒冷如此實爲近數年來所未有街上窮民莫不傴樓瑟縮迨初四傍晩古旗亭土地廟旁鬨傳一男子凍斃見者謂該屍年尙强壯祗以蔽體衣單以致戰栗而僵隨經該處坊保邀同街隣同善堂代募薄材草草收殮○江南織造文尙衣佩於本月初八日上午抵揚闔郡文武印委均至河干恭迓憲駕隨命輿入城依次答拜旋卽回舟揚帆北上○邗上青皮痞棍終日在茶寮酒肆結黨横行見者咸爲之側目官憲迭次示拿屢加懲治無如若輩冥頑成性藐視王章前晩保甲局巡街員弁行至教塲瞥見某飯店内嘈雜聲喧盤飛碟舞該弁責司彈壓立飭巡兵上前詰問據店主云甲乙丙三人來店吃飯想因飲酒過醉有意尋釁滋擾等語該弁隨當塲將三人拘獲帶回研訊詎甲等皆爲在訪青皮素不安分總辦趙觀察大怒命各從嚴笞責後飭將甲乙同荷雙聨重枷丙則獨桌發往滋事地方示衆俟满日再行責放一時見者無不稱快 
[廣南識小]  
　　前有商人禀請善後局設立垃圾公司每年繳餉若干凡城廂街道糞草俱由伊雇人掃除販賣業蒙局憲批准給諭開辦現於西關廣慶戲園側設立公所攺名清除街道總局聞該商擬有條欵每月須向鋪户居民派銀若干藉以彌補費用但派捐一事跡近滋擾未曉能行否也○南關咸蝦欄吳姓有一女前十年時曾許字舊寳華坊陳姓子爲室未及于歸陳子先已謝世吳又將女字于順德胡某詎胡某忽染瘋疾迫得退婚欲再擇人而字竟無有問鼎者女之春秋現已二十有八矣吳以女年齒日高勢難在家終老竟於前日將女送至陳姓守貞陳姓已知其子死後該女另配别人今忽來守貞實出情理之外於是閉門不納吳遂囑女在門前守候結廬而居務得其門而入而後已今已數日矣陳姓依然緊閉門户日中由瓦面轉落鄰家出入未曉將來可能見容否噫如該女者其遇亦可悲矣○將軍都統三大憲定期十一月初一起至十五止輪流親往東門外燕塘校閱旗兵操演大砲東門外至燕塘一帶道路先經地方官派差修補以便車馬往來 
[鳩江寒漲]  
　　新任安徽學憲吳肅堂宗師魯請訓出都由驛南下於月初行抵太平府節轅諏吉十二日接篆瀛眷則由天津航海抵滬換坐長安輪船溯江而上於初七日安抵蕪湖先期由縣署分派家丁預備紅船迎迓迨登岸暫住長源泰客棧旋雇满江紅多艘奉載魚軒定於初九日由無啓椗向姑孰進發○總辦無湖土藥兼洋務保甲局周翊廷司馬心培奉省憲檄飭署理和州直𨽻州篆務諏吉初六日由蕪買舟赴任未啓行時同寅設筵祖餞肴芬酒冽美盡東南洎乎唱徹驪歌將飄鷁首地方紳商不期而集者百餘人衣冠濟楚在河干恭送並以鼓樂一部爆竹千聲藉壯行色緑司馬在蕪辦理土藥保甲恤商愛民輿情感頌是以臨去時不勝依依瞻慕之忱也聞司馬抵州後定於初八日接篆蕪局新總辦吳春龍司馬乃斌於月之初七日由省蒞蕪謁見道憲拜會寅僚卽於本日接差想又有一番展布矣○皖南各處厘金自去春更定新章通飭加成報解後各卡員皆視此差爲鷄肋短解虧空往往而有九月間涇縣馬頭鎭厘務委員蔡直甫少尹因短解正欵一千餘兩被上游撤差勒限追繳迄今仍無著落本月初六日蔡少尹由馬頭回蕪寓於江西會館督辦袁觀察遂飭武弁帶領勇丁至寓將少尹執送無湖縣署看管當由長街迤邐進城時兵丁前後簇擁少尹裘服麗都闤闠中人誤謂是必又由輪船中緝獲假扮搭客之扒兒手耳迨細　始知卽前月高坐堂皇之卡官也宦海波濤洵可畏哉○入冬以來晴多雨少南檐曝日黄棉袍子洵足衣被萬家仲冬朔日忽覺朔風凛冽江濤怒翻仰視半空彤雲似幙初二夜凍雨廉繊雪珠錯落翌晨起視則見百萬玉龍满天飛舞至亭午時雪止繼以尖風冾雨敲窓射牖冷入詩脾入夜點水成冰至初三日則晴日當空微風不動又轉陽和氣候矣○安廬滁和道丁潛生觀察之長公子號六皆者由同知捐升部郎侍任皖中生平於洋務頗有心得熟諳各國語言文字郝參軍　語方之盖　如也前此無湖教案轇轕沈中丞特委部郎至蕪從中排解兩月有奇現雖案牘已清而此間爲通商口岸華洋交涉事務紛繁中丞特用照會請部郎爲蕪湖洋務會辦每月薪水札飭關署饋送五十金大憲愛惜人才於此可見○蕪湖爲通商口岸輪船來往絡繹如雲上落貨物悉賴駁船爲之裝連搭客上下又需划船載送是以江口内河此兩帮船銜尾停泊密如魚鱗不下千百餘號駕船者類皆頑梗性成恃其人多往往滋事訛詐行旅尤無忌憚駁船向掛洋旗悉恃洋人爲護符歴來巨案拘獲匪類訊究多有此輩牽涉在内當道欲拘其人訊問必須咨商領事文牘往還動多掣肘此輩遂愈無顧忌横行水面他船苟避讓稍遲無不受其荼毒保甲督辦彭袁二觀祭目撃情形特委二員專司此二項船隻駁船委洋務委員黄履三二尹划船委巡檢宋蘭生少尹管理各設專局派撥勇丁自前月爲　將各船一律編號立字設立帮頭并將船户及夥計人數年貎籍貫逐一清查又令每十船互具保結平時按期點卯敢有不遵約束仍前横行輕則由委員懲貴重則交總局重辦並坐具結十船以縱容之罪駁船恃西人爲護符現經彭觀察與英領事福格林君商榷以後華官應　之事請勿干預庶以後辦理諸事易於措手所有委員薪水本宜照給惟黄二尹因有洋務專差自願不再請領故觀察深奬其操守廉潔云○輪船抵埠向設委員兵丁上船彈壓以防匪人混集行竊客裝良法美意爲蕪湖所獨有惟近年輪船抵埠者多委員僅有一人未免顧此失彼袁觀察特添委巡檢楊淦之少尹并添勇丁十四名與原查委員梁述之少尉各帶七名每日分班上船彈壓兼緝匪類分任其職可免疲於奔命矣 
[板橋雜録]  
　　江寗潘司所屬四府辦理冬防每州縣派二三人不等約共需雜職八十員初八日李小軒太尊傳見雜職衣冠而去者百 
 
 

Page 3

 
 
有餘人每班十一員共有九班之多聞今歲開單名次先後以每月在省攷吏治局無一吹不到者列諸首員欠一考二考者次之由是類推以杜私自出省臨期赶回之弊現已將單開呈方伯以便循例下札聽鼓諸公盼望好音不啻秀才之望榜云○劉省帥公子名盛芥今秋穩步蟾宮凡省中新貴投刺往拜者省帥各送賀儀二十番同年雅誼可謂篤矣一人飛昇仙及雞犬信然○初八日儲憲馬觀察課試文正書院是日文題 
立問行章賦題家在江南黄葉村賦以題爲韵詩題鐵鎖横江七言排律 
[安慶雜言]  
　　皖垣城廂内外本多無告窮民近年旱荒疉見流離失所者更甚於前大憲惻然憫之倡捐廉俸發交太平局董買米散放近日局董逐一清查户口先給以票俟查畢再貼知單定期放米想號寒啼飢之輩有此仁漿義粟自當戴德銜恩也○鋪户門前於夏令搭成凉棚以避烈日近來風高物燥深慮所搭凉棚易於引火遂飭各圖地保傳諭各鋪户將凉棚一律拆去以杜火患是誠未雨綢繆之計也○初五日午後三點鐘錢牌樓地方某爆竹店失愼地方文武一聞警信策馬而往指揮督救各善局亦舁水龍紛紛馳往灌救得以卽時撲滅左右鄰居幸獲平安聞起火之由因吸烟遺火引燃硝磺以致轟轟烈烈尙幸灌救得法不致釀成巨災耳○太湖縣某生寄居純陽道院屢歴星霜一貧徹骨生四子兩女債臺日級無計彌縫其次子於客歲成婚本月初旬誕生一子雖有弄璋之喜常興終簍之嗟巧媳婦不能作無米之炊悉眉不展涙眼常盈加以襁褓中物呱呱索乳益覺酸楚難勝輾轉思量有死之心無生之氣竟於初五日午後一點鐘乘人出外取菜刀自刎血如泉湧登時斃命及家人回見屍横血泊中不覺驚絶而號附近人家聞風往觀者踵接於門無不代爲憐憫諺云屢蟻尙且貪生况人乎婦乃以飢寒之故自戕其生其情雖月憫其愚實不可及 
[烟臺叢詁]  
　　保甲之設所以衛閭閻而緝奸宄也近日由縣尊發貼韵示曉諭鋪商居民舉行團練挨户支更亦猶古者守望相助之意也○　屬今年秋收雖稱豐騐而文榮二縣於夏秋間被水禾黍無收濵河廬舍多有冲没無存者大憲因派委員前往查勘以便酌量撫卹○辦理冬防　由海防營按叚設卡護衛民居當此天寒夜永穿窬胠篋著流乘間竊發故夜間巡查較平日尤爲嚴緊○諸嘉𤱝有某姓者一夜有偷兒入室將衣服打成一包方欲出門室中女郎於香夢迷離時忽聞窸率有聲披衣遽起將偷兒髮辮扭住大聲呼日有賊家人聞聲畢集以火燭之未失一物不欲多事卽縱之去以弱女子而能不慌不忙制賊如犬豕其瞻力固有過人者○各客棧每至秋後便覺輿馬盈門履綦满室本届北口封河較早異鄉旅客雖賦言旋不及南渡以致旅舍中寓客寥寥此爲近年所僅見○十三日後冷煖不常有時凍雨敲窓沾衣欲濕有時　飛六出寒聳詩肩加以道塗泥濘小本經紀者僕僕往來不勝霑體塗足之苦未免怨天公之不做美也○宵小每乘風雨之夕施其伎俩旬日以來雨雪頻仍而夜間各巷更鼓寂不聞聲是何故歟○東省濵海氣候較寒小民力食者多用猪皮裹屨以之禦寒近日天寒路滑貿易中人亦多效之綁皮一塊輒需錢三百餘文剛　公寸毛尺膚居然與狐貉同價此爲向來所未有 
[邗江官報]  
　　初三日賴鹺尹豐烈銷揚河催儧差鍾鹺尹義準銷南掣查空孫鹺尹肇炘初四日韓鹺尹國熙均委冬防會巡差初五日運憲江都轉公座掣籖南掣揚司馬禀辭回署初六日徐鹺尹瑞芬委解南京餉差初七日儀征縣李大令德培公幹到揚吳分轉用賓起復回淮 
[二覆文童]  
　　昨日爲上海縣考二覆之期黎明詩袁大令在署内宅門前點名給卷扃門命題考試 
[集資振荒]  
　　法界大自鳴鐘前石扶梯四圍覆以布篷並懸各色明燈紥彩綢璀璨陸離徧樹各國旗幟五色相宣兩旁陳設奇花異卉秀色葱蘢如入洞天福地定于今日薄暮邀集各國　男童女以及閨閣名姝在此跳舞舞時均穿古人衣服入内觀看者每人輸洋銀二元除去開銷外積存若十一槪解往俄國賑濟災民旁設西樂一部以助清興想届時香車寳馬逐隊偕來當有如水如雲之盛惟捕房預派西捕在門外彈壓不許閒人入内霓裳羽衣㒖得想像耳 
[惡客賺財]  
　　滬城西門外元通菴日前有口操湘音者四五人衣履翩翩大摇大擺而入一路隨喜過了禪堂直抵僧房一見圓光光者深深作揖自言我等經商出外萍泛蓬飄　上刹清幽特來瞻眺僧見是貴賓不敢侮慢忙令小沙彌烹苦苟瀹清泉延入方丈靜參禪悅至日墮虞淵客　作别僧殷勤相送回至臥房檢視竹篋所有番佛七十五尊已不翼而飛掉以青蚨一百翼始知頃間貴客固操鐵算盤術者也數載齋糧頓歸烏有惟有搔頭摸耳自歎悔氣而已又聞附近某刹亦有此輩往游如法泡製爲住持僧識破當面擲碎磁碟以破其術此輩見機開已露大踏步出門而逸此事禪和子向人言之鑿鑿大師不打誑語或者果有其事世有解人何妨姑妄聽之 
[劣馬闖禍]  
　　野雞馬車任意拉客强拖硬扯最爲可恨而十六鋪外一帶爲尤甚前日下午五點鐘時有野雞馬車夫某甲見有二人自南而北以爲主顧已到不可錯過欣然躍下將客拉住曳令上車不料馬忽驚躍拖車向北横衝直撞所向無前馬車夫奮力窮追被馬撞倒在地身受重傷路旁有東洋車一輛亦被撞毁并將太古棧房門前地火燈鐵桿撞斷馬車亦折成兩截馬卽奔回馬車主知事不可隱卽投捕房自願認賠所毁之物捕頭著於今日到案候核 
[吸白烟]  
　　前晩有玉器　中人五名短衣窄袖結隊閒行至法界新街上花烟閒領略風情吸烟兩盒不名一錢竟欲揚長出外鴇婦阻之各人竟以老拳相贈旋被鳴捕將人拘獲送入捕房捕頭以事甚細微著押至昨日下午卽行釋放 
[滬城竊案]  
　　前晩滬城小南門内某姓家有賊從墻後掘洞而入竊去衣服約值錢數十千及至覺察已無及矣 
[上海縣署瑣案]  
　　益順等錢庄投英公廨控粤人陳某欠銀屢訊未結前日讞員宋二尹備文移解到縣袁海觀大令諭令值差看管昨日原告亦投縣候示矣○本邑西鄉虹橋鎭民人顧木堂家被賊竊去洋銀衣腿開明失單投縣具報袁大令下鄉踏勘後由捕役拿獲竊賊沈和尙馬安華等訊供收所此已詳列報端前日又經縣捕拿獲蘇金和一名晩間大令升堂研詰蘇供稱小的係本邑人家世務農顧家之事悮聽他犯指使事後僅分得衣服零星持向松江左近新橋某典質得錢六千七百餘文大令著原差帶往備本吊取原贓帶回訊辦○陳如洪朱陳氏串誘蕭姓之妾現經控告袁大令著押候懲究前晩提訊之下陳及朱陳氏彼此推諉一味支吾大令著分别交人保出交到肅妾再行訊究 
[英界公堂瑣案]  
　　包探禀稱業廣公司所購之地時有人潛往取泥因之雇人看守昨日小的見方阿安又往掘取是以獲送捕房問明所取之泥售與張培豐遂復傳張送案方供認不諱張供稱小的向業瓦工買泥應用不知其是竊來宋二尹判令將方枷號一禮拜發往取泥處示衆張罰洋銀一元撥充某處西醫院經費○包探禀稱邇來各輪船時被賊竊取有銅邊之圓玻璃窗此種窗價值頗巨今由小的查獲竊賊曹祥祥自認竊自太古怡和三菱各輪船上售與新北門内某銅器店是以解曹至案請老爺立卽備文移吊遲恐銅器店中人知風避匿曹供認行竊𠮓賣各情籲恩寛宥宋二尹飭暫行管押候備函派差協探前去吊贓覆訊核辦○金王氏訴稱小婦人原籍寍波丈夫已故現在僑居虹口陳錦和曾將幼女寄養在家言明每月津貼飯資洋銀一元五角已歴四年祗共收過二十元兹小婦人患病陳遂將女抱去向索應找飯資非但不付反至家中吵闹不得已而報捕拘案陳供稱小的係崇明人現在老船塢當挑水夫妻亡遺下四歲女孩無人撫育因倩金王氏代養月貼飯資一一清楚且有家中器皿共載三車亦寄在金王氏家今祗將女孩領回向索器皿不還因之口角現在器皿亦不再向索矣金王氏又稱伊並無 
 
 

Page 4

 
 
器皿寄存宋二尹謂陳旣　不再向索金王氏亦並不認寄器皿一并退去勿再紛爭○彈棉花店主趙桂生訴稱小的有棉花胎様懸在店前王金生乘機竊取追獲人贓王供稱小的係寍波人失業多年異鄉流落近更患病凍餒交加無可奈何以致犯竊老爺如肯曲恕則以後誓當革面洗心矣宋二尹察得確有疾病飭差送入施粥廠贓給趙領去○包探禀稱積竊徐金生曾　請蔡大老爺判令遞解回籍今又來滬圖竊是以拘請老爺懲辦徐供稱小的係蘇州人疉次犯竊蒙蔡大老爺遞解回籍請地方官管束兹雖來滬不敢再蹈前轍包探搜得賊具一一齎呈宋二尹謂徐旣經遞籍例不准其復來况有賊具隨身顯見仍圖行竊遂判令笞責一百板押候備文遞解賊具暫存以便銷毁○包探禀稱縫工陸阿二報失布衣料三件經小的緝獲竊賊楊阿根詰知原贓早經付質旋搜得質票吊出無悮今特解送案下陸投案請領贓物楊供稱小的悮犯行竊以後决不再犯此次務求法外施恩宋二尹判令管押兩禮拜贓給陸領去○巡捕禀稱昨日小的奉捕頭之命巡至熱閙處見有馬車停在路旁無人看管深恐或有碰撞溜韁情事爲禍非淺因將車帶至捕房旋有馬夫金阿發投到今特送請罰鍰金供稱小的係寗波人在治下當馬夫昨日駕車守候客人因欲小遺暫離車側適經巡捕查悉如今尙乞恩寛捕頭禀稱租界中馬車行林立工部局定有章程違則一律拘案請罰今金駕車停在路旁並不看守請卽罰鍰宋二尹判罰金洋銀二元撥充某處西醫院經費車暫行扣住俟繳洋後始准領回 
[掩骼埋胾]  
　　死者以入土爲安乃往往有浮厝之棺一任雨淋日炙不特有干例禁卽旁觀亦目不忍覩嘉郡設立掩埋公所昨登告日於本報後謂郡城内浮厝棺木經官紳籌欵遷葬城外其有主者如願自遷限以冬至起至明年清明止一概遷去逾期不遷盡行代葬此則古人掩骼埋胾之義亦仁者之用心也 
[賙恤飢寒]  
　　竊以解衣推食具聖賢飢溺之懷救苦憐貧乃仙佛慈悲之念功施實濟福有攸歸敝堂定於十五日開廠施粥並購備原當大布棉衣分送爲因經費不敷是以大呼將伯兹蒙黄君芹軒李君子雲隱名氏冰廠無名氏各助洋十元南琛兵船各友助洋七元黄存愼堂嚴周氏黄君景村高隆泰廣業帳房福安號屈君晴谷九章號各助洋五元吳積善堂吳春池泰和館各助洋四元義成號成信仁合記號修瑚氏陳張氏各助洋三元廣揚興永義太廣和記廣泰祥譚瑞初致寳長廣接源關厚桂酧愿子合益祥朱錦軒鄭錦記三井帪房吳瓊輝馬保臣公信安黄子如黄敏田各助洋二元公泰號瑞昌和朱次皋吳逸村長和號唐泮鄉陳黄氏陳梁氏陳盧氏陳黄氏司徒源記寳昌號李次韓黄玉堂高澤南黄著生馥蘭號各助一元鄭桯先助洋二十元何存養堂助洋十元陳麗明虞杳山各助洋八元以上共收英洋二百十三元拜領之餘感懷易旣仰見諸公性本兹祥心存惻隱以有用之財寳濟無告之飢民此德此功利人利物較之坐花醉月實惠虚糜相去奚啻天淵還祈本境富商諸方善士垂憐凍餒發念捐簽縱以涓滴之施亦是仁漿義粟倘蒙慈悲慨助無拘玉粒金錢就地施仁所望好施君子及時行善惟祈樂善慈人謹誌報章伏求賜助[  上海虹口元濟堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇海運河各局總單]  
　　滬局總辦知府譚泰來吳道中曾辦知縣高彦　松海防劉元楷上　縣袁樹勛帮辦同知鄭述祖准補常熟縣朱秉成知縣張晸洪衍慶直州同王希曾府經歴翟鎔炳任廼霽縣丞害鶴年劉卿釆沈善發李湘范臬孫葛鏞方承霖俞軾巡檢羅衡從九應寳琮鄭興貴津　總辦同知王用龢恒坦會辦知縣吳其芳帮辦同知明瑞通　沈樂賢　清佐奇齡知縣唐德峻何啓綬施沛霖李翰鋆韓國楹杜仁榦郭冏陳金錫州同應祖錫理問趙善培張振榮布庫將振墀道庫裕　龍韜朱希濓府經陳庚高松如唐啓虞縣丞揭傳淵李贊元黄熾康趙恩燕方燕謀馮詠芝趙啓封土希禹徐家修富光祖主簿李渤巡檢吳樹楷又裕羊汝達沈廷楨汪述曾鍾鴻鈞李善邦聶師賢郭增黄殿炘從九丁壽康沈秉榮王裕經桐彬何慶墀汪鳴鈞曾寳謙河運勷辦通判李蓮炬催趲同知胡秉鈺支放知縣殷勳文案主　唐樹棠第一帮松管糧孫治安二帮同知錢遵訓　帮黄用楫四帮知縣宋恒坊五帮請補蘇管糧土振鏞孫淦七幫熊兆姜八幫張寳瑔隨漕差遣布庫章有慶按經馬中皆府經葉紫綬典史胡道成巡檢福涵徐振常汪兆焜兪侃從九王恩沛丁年紳董王宗壽翁宜孫陳桂生殷李鈁林春斌 
[蘇省官報]  
　　初三日候補同知黄琪禀辭委赴淮海公幹沈熙廷禀知交卸署震澤縣任事回省夏輔咸禀辭赴松江府　審差正任豐縣王乃霖　知交卸豐縣任事交代結清來省府經周紹棠禀銷江北緝捕差府照磨朱汝漣禀謝蘇賑捐案内請奬監翎現奉部核准縣丞崔鴻宗禀銷武衛執事差縣丞劉步州典史將朝深均禀謝奉委城外水巡差縣丞張廷璪禀謝奉委婁門水關差五品藍翎從九汪嶲良由滬回省禀到初四日巡檢孟廣詒禀謝奉委北路二叚冬防巡查卽日到差俞侃禀知奉換蘇差委葉洵禀銷武闈執事差王紹燕禀銷封門外下三叚水巡差初五日新任浙江學憲陳彛由京來徐州道桂嵩慶到蘇　任長洲縣王樹棻由京引見回省新選如皋縣童秉厚禀辭回江寗委署嘉定縣諸翟司巡檢王棟禀辭赴任初六日藩轅牌示照得震澤縣震澤司巡檢孫觀禮在任病故遺缺查有試用道庫大使番應溥堪以委署同知陳階溥禀知左腿跌傷請假辭回鎭江知縣王椿蔭禀知交卸署金山縣任事回省　丞王祖培禀銷武闈執事差徐州道桂辭行初七日新任福建藩憲潘駿文由京來卽辭行赴閩初八日知縣華德森禀知奉委管解京餉差麟恒禀謝奉飭十二年分海運案内蒙保交部從優議叙家人稟報家主江蘇候補理問黄毓杰於初六日在蘇寓侍具卷病故初九日知縣林毓菁禀知回籍丁父憂蘇州府教授徐鳳鳴禀謝飭回本任並接印任事縣丞倪煥章禀知父卸署丹徒縣主簿事回初十日分發江蘇試用同知李前晉湖南人禀到震澤縣蔣一桂會算丹徒縣交代來省同知章乃縉由滬解餉來縣丞張續璿禀謝奉委城外二叚水巡差巡檢畢世英稟銷武闈執事差徐升輔禀謝奉委西路一段巡查差家人禀報家主江蘇候補巡檢丁奎章於本月初四日在蘇寓病故 
[上海鐵大橋廑溢堂内籌辦順天賑捐公所八九兩丹經收賑捐清單]  
　　王漢槎翁經募洋一百元瑞大號盛士良翁經募第一百六十一號捐册營口大增棧大合成順興廠棧各助東錢十吊　與三劉啓瑞各助六吊申萃享永盛德永合發德盛永　順合萬聚德人和店各助五吊魁發長廣益源福順與永發隆萬興隆各助四吊張種玉三吊以上十八户共助東錢一百吊核申規銀十一兩九分七厘湄雲兵船屠漁莊翁經募第一百六十二號捐　營口通德堂英洋十三元李蘭亭四元屠　庭孔世　　二元屠慶餘孫祖渭殷守木鍾薰葆屠永福蔣裕信馬世才屠用懋汗載陽各一元張和卿翁樂助洋六十五元陳之楨翁經募丁寗槐汪裕泰　知興鳳樓春各助洋二元春風得意樓三元洪登豐陸炳章苹川李周景芳一泉樓各一元傅隆才翁經募第八十七號捐册定海後右兩營邢領長春樂助花洋一百七十元袁大人四元張用梅舍清渠史阿三洋人吉基顧劍堂　益順各二元方藹蓮五元余叔成二元戎南山張柏全丁文來羅潤甫洪晋　無名氏蕭香全陳明之杜國懽張棟生趙廷才楊永錦朱兆康桂福林張宏英林長山甘棠記張春榜譚蔚軒鄭世南　吉甫林官舟林松茂吉甫氏經　號傅阿多以上廿六户各助一元李銀生一元五角籌用餘費錢子明各六角張勝田李三寳張德順于順茂陳春霖夏忠銀余葆清陳宏恩陳錦元宋炳無名氏王克明治山道人者得利朱寳學曹順金虞連生張成發周長庚王永興林得明林光照李年福葛水香李金　黄照高譚廷佑洪臨張和賢張德德昌顧寶　史珠貴周文煥桂英豪李發金陳　元賴連升王和生郭連升孫自發陸福春鄭增銀姜在清張百勝黄登　徐仁貴王高明董孝雲李　富鄔茂德張德榮朱漲潮俞桃月徐羽浩于申生李舜臣林少　林雨淮林梓敎林鴻謀林宜修陳榜三邱允戴瀛士朱兆淮餘美堂朱爾康以上六十七户各助洋五角張玉監陳卓如寳元趙永康李春才龔堂遠　王各四角陸鐘路韓全福徐阿坤王楊震陽才林張順志李永福王惠川袁朝隆周永錦陳倪氏褚全才阿郎召貴張元陳鳳標成有朱阿三忻利者以上十九户各洋三角張受而陳　麟各二角五分周安祥遠香　無名氏以興江兆興傅香連傅連生賴全葛阿姜徐福林陸福龍史榮海舒榮生小满趙阿福以上十五户各洋二角周剛强王啓成　池高光明順子泉生徐東生徐羽松各一角以上傅龍翁經葛計一百五十七户共收英英洋二百六十一元又花銅洋七元估兌規銀一百八十兩二錢三分二厘銅洋在外廣東袁氏樂助洋五元傅龍才翁又交來駕時輪船陸永茂翁經募零户洋五十七元八角又銅洋七元以上諸善士各寳號共樂眆現銀一百九十一兩三錢二分　厘英洋二百七　三元八角銅洋十四元[  戴嗣源等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年十一月初四日京報全録] 　 
　　宮門抄○諭旨十二道録前○發抄硃批五道○直督李奏查明本年秋禾被災州縣懇恩蠲緩糧租酌子撫恤摺○陜督楊奏揀員請補同知摺○直督李奏調署守備管帶兵船片○十一月初四日内務府國子監侍衛處值日無引見○福森布假满請安○克王等謝賞在西苑門内騎馬恩○光裕守護東陸請訓○文秀謝授廂紅蒙都統恩○溥善謝授鴻臚寺少卿恩○山東學政裕德到京請安○江南副　官李盛鐸到京請安○補用道府許繼衡等謝恩○福中堂請假五日○連印請假十日○截取知府陳懋侯預備召見○上駟院奏派揀選官缺派出漪貝勒熙敬○召見軍機光裕裕德李盛鐸陳懋侯○發少譚鈞培奏彌勒縣姜鵬程調署鶴慶州各缺　硃批吏部知道欽此○又寳雲局錢糧經費報銷奉硃批户部議奏欽此○又查明鄉試未中老生籲懇恩施奉硃批禮部議奏　併發欽此○又糧儲道英奎到省飭赴新任奉硃批吏部知道欽此○又建水縣被災田粮請豁免奉硃批着照所請户部知道欽此○○大學士直𨽻總督一等伯　李鴻章　奏爲查明本年秋禾被水被旱被雹被蟲州縣懇恩蠲緩糧租酌子撫恤恭摺仰祈聖鑒事竊本年順直地方自奉　夏雨澤調匀二麥收成中稔大田亦均播種满冀雨暘時若普慶豐登詎六月以後雖節次得有小雨未能一律透足秋禾問有被旱並有上年被水涸復較遲春麥大田難以佈種及雨中代雹並滋生黏虫傷及田禾　　兼以黄水盛漲近河低窪之區多被淹浸　飭分别撲捕疏消一面據實勘辦旋據文安大城安州武清寳坻寗河樂亭青縣靜海滄州南皮鹽山慶雲永年開州東明長垣定州曲陽等十九　　報有災歉均隨同才管府廳州縣勘明擬議由藩司裕長核明具詳前來除開州東明長垣三州縣係久被黄水照案另奏外計文安縣鄭家村等七十二村成災八分五　東莊等二十七村成災六分趙磨村等二十三村成災五分麻各莊等十七村歉收四分前許各莊等四十八村歉收三分大城縣馬　等十村成災五分流標等三村歉收四分白廟等三十八村歉收三分安州東壘頭等四村成災六分南曲隄等六村成灾五分小寨林等六十五村歉收四分瓷白村等九十八村歉收三分以上三州縣　明成災五六八分歉收三四分不等擬請將成災五六分村莊應徵本年地丁錢糧照例蠲免十分之一成災八分村莊應徵本年地丁錢糧蠲免十分之四各項旗租蠲　十分之二如有未被災以前花户長完銀兩准抵下年正賦被災五六分村莊蠲剩地丁錢糧自光緒十八年秋後起分竹二年帶徵被災八分村莊蠲剩地丁錢糧各項旗租均自光緒十八年秋後起分作三年帶徵未完節年地丁錢糧各項旗租同成災五六分村莊例不蠲免之本節年各項旗　　歉收四分村莊應徵本節年地丁錢糧各項旗租歉收三分村莊應　節年地丁錢糧各項旗租均請緩至光緒十八年秋後起徵凡有應徵屯米榖豆草束竃課學租旗産錢糧及海防經費河道錢糧儲備軍餉廣恩庫租通津二帮屯租均照民地之例分别蠲緩帶徵其有兵部馬館租鑾儀衛租永濟庫阿代徵租及出借食榖籽種口糧　具等項一併緩至光緒十八年秋　起徵並分别减免差徭歉收三分村莊本年粮租仍照常徵收又勘明武清縣大黄堡等四十三村歉收四分寳坻縣張老人莊等五十五村歉收四分大白庄等二十五村歉收三分寗河縣大八畝坨等五十六村歉收四分桐城等六十二村歉收三分樂亭縣韓莊等二十七村歉收四分汀流河等五村歉收三分青縣在城本鎭等九村歉收四分靜海縣東西賈口等四十二村歉收四分吳家莊等四十五村歉收三分滄州河官屯等三十三村歉收四分東官莊等三十三村歉收三分南皮縣畢家莊等十七村歉收四分邱家莊等十三村歉收三分鹽山縣褚馬　豆家莊等十一村歉收三分慶雲縣大淀等十六村歉收四分肅家寺等六村歉收三分永年縣善寨等六村歉收三分定州馬付才村等六十二村歉收四分邵村等三十村歉收三分曲陽縣記西旺等三十八村歉收四分葫蘆汪村等三十二村歉收三分以上十三州縣勘明歉收三四分不等應請將歉收四分村莊應徵本節年地丁錢粮各項旗租歉收三分村庄應徵節年地丁錢粮各項旗租並屯米榖豆草束竃謀學租旗産錢糧　海防經費河道錢樓儲備軍餉廣恩庫租通津二帮屯租兵部馬舘租鑾儀衛租代徵租並出借倉榖籽種口粮牛具等項均請緩至光緒十八年麥後起徵並减免差徭歉收三分村莊應徵本年粮租仍照常徵收至獻縣連年被水之張枝根等二十五村土地磏　秋禾多未佈種民情困苦應請將本節年粮租均緩至光緒十八年秋後起徵又津　廳應徵葦漁課納粮地畝内有坐落武　地面者如應緩徵糧租歸入該縣歉收村莊查辦又各屬災歉村莊内有承種内務府等衙門及京旗各府地畝如何减收租數應由各衙門各府自行　員督同莊頭查勘情形分别酌辦至被灾村莊例應按户給賑近年均係攺賑爲撫緣撫可擇人而施窮黎　沾實惠此次各州縣災村冬　除　屬仍照案由府尹臣就近籌辦外直屬卽由臣督同司道籌辦除飭各屬將災歉頌畝分數造具册結彚題外所有查明本年秋禾災歉州縣請蠲緩糧租酌子撫恤緣由理合會同兼管順天府府尹臣祁世長順天府府尹臣胡聘之恭摺具陳伏乞皇上聖鑒訓示施行再部章應開災歉村莊地數及蠲緩銀數但各項數目煩多勢難叙入摺内今已彚開清單咨部其被灾杜户地方另飭運司開單詳咨前已嚴飭府道廳州於親勘得實之日先出簡明告示卽行停徵　較重者於被水時已先停徵不准稍有含混合併陳明謹奏奉硃批另有旨欽此○○太子少保頭品頂戴陜甘總督臣楊　濬跪奏爲揀員請補要缺同知以裨地方恭摺仰祈聖鑒事竊據署藩司裕祥署臬司程鼎芬會詳稱甘肅西寗府丹噶爾同知張暉暘丁憂出缺業已截缺報部查前奉部章甘肅爾調補缺𠮓通辦理知縣要缺一項初任候補並揀發委用以及到省在後各　　准通　　選題補　選各缺道府以至未入流亦照請補要缺章程無論何項缺出擇其人地相宜之員請補等語今丹噶爾同知係撫邊要缺例應由外揀選調補惟甘省對品應對之　缺同知祗有莊浪茶馬同知王南薰一員人地不甚相宜其應升人員非現居要缺　人地不宜隨於各項應調人員内逐加遴選查有勞績留甘儘先補用同知承緒年五十三歲廂　旗蒙古特通阿佐領下人由繙譯生員考取理藩院筆帖式咸豐六年簽差張家口驛傳筆帖式期满奏保以第四缺筆帖式卽補同治元年回京當差六年補授八品律帖式十一年京察保列一等嗣經派赴察哈爾八旂各廳巡察軍政事竣回京由吏部補行京察帶領引見奉旨准其一等加一級光緖元年補授　甘總督衙門筆帖式十一月十八日到任三年調赴肅州大營辦理文案於嵩武等軍會克吐魯番闢展满漢各城案内保以同知留甘補用先換胡戴又於新疆南北兩路蕩平案内保俟補缺後以知府用五次剿平邊宼案内保戴花翎九年委署洮州同知現委署理丹噶爾同知印務該署司等查該員承緒明白諳練熟悉番情在甘有年辦理一切諸臻妥協現署斯缺於地方情形最爲熟悉以之請補丹噶　同知實堪勝任人地亦極相宜且與　通章程相符會詳請奏前來臣查承緒才明心細辦事穩成合無仰懇天恩俯念　缺需員准以該員補授丹噶　同知洵於地　有裨如蒙俞允俟奉准部覆照例給咨送部引見該員並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○李鴻章片再北洋海軍右翼左營守備充來遠船大管輪事陳祥甸調充半遠快船總　輪所遺守　具缺緊要未便久懸自應遴員請補以專責成查有平遠快船副管輪五品頂戴梅　熟諳輪機船務以之調署右翼左營守備實堪勝任又精練　營守備充威遠船帮帶大副事周安因病出缺所遺守備員缺緊要應卽遴員請補查　精練前營千總充威遠船二副事焉煥鈺操練勤奮以之　補精練前營守備實爲人缺相宜據北洋海軍提督丁汝昌請奏前來臣核與海軍奏定章程　符合無仰懇天恩准將梅莓調署右翼左營守備充來遠船大管輪事馬煥鈺升補精練前營守備充威遠船帮帶大副事仍照章由兵部發給札付除將履歴分咨海軍衙門兵部查照外理合附片具陳伏乞聖鑒謹奏奉硃批該衙門議奏欽此 
 
