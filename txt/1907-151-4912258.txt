# 1907 - 151 - 4912258

 

Page 1

 
 
   
 
 

Page 2

 
 
上諭 
　　四月二十六日奉 
　　上諭前協辦大學十禮部尙書徐郙老成練逹學問優長□朝特逹之知由翰林院修撰入值南書房屢司文柄游擢正卿旋登協揆嗣因年老休致茲聞溘逝軫惜殊深加恩着賞給陀羅經被派貝勒載洵帶領侍衞十員卽日前往奠醊照尙書例賜恤任内一切處分悉予開復應得卹典該衙門查例具奏伊子直隸候補道徐楨祥著以道員卽補用示篤念耆臣至意欽此同日奉 
　　上諭廣東南韶連道員缺著左紹佐補授欽此同日奉 
　　旨著派塔克什訥管理圓明園八旗包衣三旗並鳥鎗營事務世續著母庸管理欽此 
評論 
[沈家本曷爲而入法部乎]  
　　司法獨立之說。在歐美日本。幾爲一般社會所公認。而我中國承專制之積習。國民素乏政治思想。其能發明此原理。而亟欲見諸實行者。近雖稍稍有其人。而一士之諤諤。不敵千夫之諾諾。亦何怪權限不明。政綱紊亂。以釀成今日至驚可怪之現象。 
　　沈家本之補法部侍郎也。朝廷以沈在大理時。於獨立審判。持之甚堅。乃調法部。俾弭部院之衝突。然意見之是非。可以調停而解除之。政體之是非。不可混合而兩全之。法部握司法行政之綱領。大理院處裁判所之最高級。其權其限。兩不相雜。如法部之奏。必以裁判各案。歸部定罪。則大理院有承審之名。無判决之實。事事仰法部意。旨安得爲獨立審判衙門。按之三權鼎立之性質。大理有裁判權而不能自主。是謂溺職。法部無裁判權而任意恣行。是謂越職。越職罪也。溺職亦罪也。其源不清。其流不澄。病國厲民之事。實基於此。吾不禁爲此懼。 
　　然吾推朝廷之意。謂沈旣調回法部。則自爲法部計。决不至再分畛域。豈知沈所爭者。爲大理院也。爲法部也。非爲個人之位置也。個人之位置。可朝東而暮西。法部大理院職掌所分。斷不能强彼以就此。觀其召見時。極力剖辯。謂混亂司法行政與裁判爲一。無以伸法律而除枉濫。必不得已。亦惟由大理院定罪。咨行法部覆核云云。此可見其堅持大體。始終不懈。非深明法學之原。理者不能有此决心。亦不能有此偉。力惜其調補法部。大理院之司法獨立。恐成泡幻。而吾謂沈旣入法部後。必能以完全裁判權。畀諸大理院。而自守其法部固有之界限。不願絲毫干涉。則非特免部院之爭執。而於預備立憲之前途。亦庶有望乎。 
[論學部提倡尙武精神]  
　　學部近日會議。擬咨行各省提學使。轉札大中小各學堂。於體操一門。加意訓練。如有考試體操。分數不及者。將來考試畢業。皆入不合格之列。怪哉怪哉。學部之提倡尙武精神也。我中國右文輕武。四千年來。養成一痺癆癃痿。麻木不仁之大病。今則激五洋之風潮以相蕩。昻首伸臂。稍稍起立。熱血之士。奔走相告曰。體育體育。於是公私各校。皆注意體操一科。以 
 
 
 

Page 3

 
 
求日本所謂武士道大和魂者。乃觀學部前定章程。私立學校。則禁習兵操矣。出洋自費生。則禁入陸軍矣。是摧仰吾民之精神志氣。長此奄奄。無復生趣。而已得從而操縱之。俾無一毫反抗之能力。曾幾何時。忽又令各學堂嚴練體操。注重分數。吾不知其所提倡者。果官設學堂乎。抑並私立而言之乎。將徒手以熟習乎。抑仍將兵式禁之乎。旣知以尙武爲重。則從前之禁例不必設。旣有種種禁例。則此日之提倡。又何能取信於國民哉。且學堂考試畢業。必通計各科分數。不得偏重一門。以爲合格之標準。如學部所議。平日考試體操。分數不及。將來考試畢業。皆入不合格之列。則凡科學深邃。而非男兒好身手者。將永無卒業之日矣。詎非不平之甚哉。 
專電 
[電一北京（四月二十六日戍刻）]  
　　法部奏補員缺不分題酌通補俟足額後再照吏部奏定新章辦理又大理院奏調各員均開底缺各司員因此頗多觀望（大） 
緊要新聞 
[吉林亦有扣留軍火北京]  
　　津海關查獲大批軍火等情已迭誌前報茲悉吉林官塲亦有電到京謂該省前曾與□□□□兩洋行訂購克虜伯砲六尊洋鎗二萬五千桿現該商等將此項槍砲彈藥陸續運來尙未告竣聞□□洋行因訂立該約以爲密輸機會不可失過於是暗運其槍約八萬桿現被海關查出除訂購二萬五千桿外餘均一律扣留云云（玉） 
[大連稅關訂定附約北京]  
　　大連埠開辦稅關事宜駐京日使林權助與赫稅務司訂約於十九日簽押一事已誌前報現悉該條約分爲本約及附約於附約妥定章程即本約内載有附約事項先須試辦一年俟考騐合宜後再行協定一切茲將附約錄左 
　　一稅關員當以用日本人爲原則 
　　二稅關長如有更迭之一日須將該事項先照會日本政府 
　　三稅關與日本官民往復文牘須用日本文但外國人（華人包在其内）得用英文或華文 
　　四關東州全部（卽日本租借地全部）均開爲自由地域凡進口貨物在關東州内售銷者一律免稅關東州内所產貨物輸出華境者亦不抽稅 
　　五將中國所產原料輸出於關東州於該地製造之後將該品輸入華境則惟按原料抽稅 
　　六大連稅關凡遇船舶離開大連埠航往中國未開埠地方（内洋或内河）均當允認 
　　七大連稅關一律不代辦郵政但中國信件中國經由大連者日本官憲務當幇助送遞以資利便（金） 
[奏准提撥俄國交還稅銀補助路欵北京]  
　　郵傳部四月初九具奏略稱俄國交還營口海關稅銀六十五萬四百餘兩此欵度支部擬撥三十六萬爲陸軍部各項學堂經費餘欵仍行提歸部儲臣部以路工欵項不敷甚多方欲向度支部撥欵協助援外國國家補助之例以輔商力之不足相應請旨飭下度支部仍將此欵撥歸臣部以應要需等語奉旨依議（句） 
[郵傳部奏請緩辦蒙古鐵路北京]  
　　郵傳部議覆肅親王籌辦蒙古鐵路一摺大旨謂興造鐵路原屬籌蒙第一要義惟此路縱貫蒙疆延長二千五百里國帑支絀目前暫難籌辦查京張一路係由津榆餘利項下撥給俟京張竣工合兩路餘利再展修庫倫接續至恰克圖以興蒙疆地利云云（大） 
[湘省鐵路招股近聞長沙]  
　　湘省鐵路因總公司與商會各執意見彼此爭發息銀以致茫無頭緒至有呈請退股者日昨總公司特移請藩司英方伯會銜出示勸人入股略謂鐵路之利人所共知近來風氣漸開外埠入股者必至日形踴躍現定優先股六百萬元以十月底截止吾湘人士不特有應盡之義務且恐此時觀望不前而外埠羣相捷足爭得優先將來本地欲購無從不免後悔至慮其財力困難不借外洋貲本湘路難與觀成本公司斷不出此云云（亦） 
[東省禀請郵傳部多設電線奉天]  
　　東三省電報總局以東三省各地電線雖經上年推廣尙未完全現擬更在江吉兩省要地安設電綫以便通信刻己派電報局幇辦赴京與郵傳部堂司禀商一切矣（同） 
 
 

Page 4

 
 
[軍機處致粤督周玉帥電（爲黃岡匪亂事）]  
　　面奉諭旨周馥電奏悉著卽酌派軍隊前往勸勦兼施以解散爲主毋任蔓延所請簡員署任著毋庸議應俟岑春煊到粤再行交卸（錫） 
[厦門日領事謂黃岡亂事已平]  
　　念五日東京電云駐厦日領事得報告書謂黃岡匪徒已於十八日逐漸勦滅旋得汕頭消息亦謂亂事漸平想以後再無匪徒繼起主張謀叛可以不必驚慌然已擾及五邑矣譯字林報 
[江督電請淮鹽减價北京]  
　　江督端午帥電奏淮鹽行銷豫岸者新舊案一再加價至十二文蘆綱潞引亦同時加至十文嗣經直督奏准减二文晉撫奏准減二文前兩江總督劉坤一援案奏准減一文前年豫撫以三省行銷之鹽價值不一淮綱可否再减一文部議須俟蘆綱所減二文復舊後方淮綱能再减今年淮鹽出數過少尙須購運東鹽長途跋涉需費較多及運至豫省而衞私充斥每斤只售四十餘文淮鹽須售至七十餘文之多諸多窒碍惟有懇請允准將淮鹽減價二文以相抵制云云旋經度支部議以淮鹽减價二文有無窒碍應著該督會同豫撫妥籌辦理當日奉旨依議並廷寄江督豫撫欽遵辦理矣（艮） 
[英使又請展緩烟禁北京]  
　　駐京英使朱邇典前請於明年實行禁烟曾誌前報茲該公使又照會外務部謂各埠領事報稱英商存貨甚多明年一年不易銷售應再展期一年或半年務使洋商虧折不至過甚方爲和平辦法等語現外部尙未答覆（同） 
[電復馬革道股銀未便充公北京]  
　　前紀革道馬景融存有北京玻璃公司股分銀三萬兩經閩督電咨農工商部澈查充公等情茲悉該部業己查明電復閩督略謂該革道前言代該公司招股銀三萬兩其實陸續繳到者祇有九千兩疊經催繳迄未繳足且此九千兩皆係疇零股分并非馬景融一人所有該公司均有存單可憑查公司定章股票只能抵押換户不能充公請查照辦理云云（生） 
[周提學使定期交接起程蘇州]  
　　蘇提學周少樸學使奉旨升署奉天左叅贊經督撫憲會委升任蘇臬陸申甫廉訪兼署等情迭誌前報茲悉陸廉訪定於本月二十七日接受提學篆務周學使　定於五月初四日起節北上預備赴東（具） 
本埠要聞 
[電知日本政府允准查禁軍火]  
　　滬道瑞觀察昨奉江督端午帥電略謂前由粤督周玉帥電囑轉請駐日楊星使轉商日政府查禁軍火一事現由楊星使電復謂此事業經重托林大臣允准已飭稅關嚴密查禁偷運一面由樞電飭三口領事密查惟洋船由歐洲來者先經香港上海始逹日本除飭日本口岸隨時密探外其香港上海亦宜格外注意等語除電致粤督查照外飭卽轉致稅關加意防範（速） 
[札飭預防智利國私招華工]  
　　南美州華商勞太魁等電禀農工商部謂智利國亦有招華工之議請爲查禁已誌昨報現滬道瑞觀察已奉南洋大臣端午帥札知謂華工出洋受人限制苛酷難堪若不設法維持實非保惠民生之道相應札飭該道卽便通飭道屬沿江沿海各地方官一律嚴禁云云（建） 
[滬道瑞觀察致上海縣函（爲廣帮反對禁烟事）]  
　　南市各烟館因禁止開燈一事限期將届約衆紛紛會議深恐别滋事端曾經出示曉諭並分行勸辦在案茲據工程局總董李平書曾少卿等函稱（中略已見本報）查鴉片一物流毒甚深此次奉文禁止係遵照諭旨辦理不獨上海如是卽各省地方亦無不實力奉行朝廷極欲爲生民保全元氣以洋十藥烟膏稅捐等項歲入千百萬之巨欵棄之勿惜誠恐禁之太驟業此者未免促其生機祇將一種容易誘人陷溺開燈售吃之烟館首先禁止仍從寛限以半年使烟館中人可以從容另圖别業一面仍准領照專售烟膏逐年加捐以符漸禁主義由少而至於無並顧兼籌可謂體卹周至現開烟館之廣幇果能恪遵禁令如期一律停歇别營生計尙不失安分良民此外各烟館之在租界者已經領袖比總領事允俟租界外烟館實行禁絶自當幇同辦理彼時自有地方官會商西員一體施行該廣幇詎容干預若藉此肇釁而成意外之變端卽是亂民王章具在鄙人惟有執法從事斷不能爲若輩宥至於生財臥榻並非不可售作他用卽烟具烟燈亦儘可回爐另作他物業經司中詳列章程刋本通行何得藉詞妄圖挾制以上各情形應請執事卽日傳集潮惠會館董事責成剴切勸諭廣爲宣布早戢浮言免貽後悔一面出示切實開導以期醒悟此爲防患未然之計事機緊要務祇迅賜查照辦理倘另有妥善之策並希示知以匡不逮（下略）（輕） 
[江督再飭核議城濠公地事]  
　　上海城濠四圍基地滬道議歸工程局管理江南提台咨請江督請准仍舊歸提右營收租等情曾志前報茲江督端午帥以此案已經議定詳准能否循舊歸營管理之處仍須妥議因又札飭滬道再行核覆（返） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[贛省稅務總局爲瓷業公司事詳贛撫文]  
　　奉札行據候選道曾鑄等以江西瓷業公司改歸商辦抄錄章程呈請立案保護等情前來查江西議設瓷業公司歷有年所今該道等擬改官辦爲商辦集股訂章購機製造實於江西瓷業前途大有裨益查閱章程内所開各節均尙妥洽惟附說内所載對於官府特别之請求兩條如地方官加意保護倘公司有意外之損失當由保護者擔認其責任以及銷行内地品物照值百抽五之章完稅其出口之貨完納正稅一道後沿途槪免重征各語是否可行應由該司道會議詳復以憑具奏立案又第五章製造處暫擬設在景德鎭一節是將來是否遷移尙在未定惟附稅丙字一條旣慮該鎭聚工數十萬向不受約束動輙滋事其爲不易控御可知查瓷質各原料多非景鎭所出與其聚處一方時虞滋事何如另擇妥地兩不相妨但不知能否設於他處應即一併籌議除分行布政司農工商礦局李道嘉德外合行抄詞並章札發札局卽便查照會同核議詳覆毋延計黏抄原詞並章程各一件等因奉此本司職道等伏查景鎭瓷器一項非惟江西物產之大宗抑亦五洲僅見之特質祇以新法未盡講求舊制漸致遺失遂使銷路不暢商情日窘今該道等議設瓷業公司改官辦爲商辦係爲振興工藝保全利權起見察閱章程内所開各節誠如憲批均尙妥洽自可分别照准惟將來辦有成效似應仿照各公司酌提成數報効公家此該公司原章之宜酌也至附說内所載對於官府特别之請求如公司講求新法製造所用工人不能拘守舊制恐工人無知妄生疑阻呈請札知地方官加意保護一層自是正辦惟意外之損失當由保護者擔認其責任等語查景德鎭並非取土之地工人麕集枝節横生與其集鉅資冒險於蠻野之地何如選良工居肆於取土之區雖保護爲官吏之所應爾而該公司旣未出保險之費地方官萬無認賠損失之理所請擔認責任未便遽予准行祇有先事嚴禁阻撓事後查拿滋閙從嚴懲辦惟力是視此地方官保護之宜酌也又附稅銷行内地品物照值百抽五之章完稅一節查光緒二十二年據紳商鄒兆元等禀仿照西式瓷器販運出口請免厘稅等情奉前署督憲張批示此係江西向來各關卡未有之貨自於正厘無傷奏准援照烟台試釀洋酒成案免釐三年咨行遵照當經本稅務局札據景德鎭卡調查該鎭窰廠賬本廣帮販運西式瓷器至香港銷售之公和興等行計值本銀十萬餘兩寗紹天津諸幫運至上海等處銷售者亦值本銀十萬兩以外均遵照華瓷章程完繳厘金景鎭一卡每年約收銀二萬數千兩古縣渡鄱陽正高北門都昌左蠡姑塘湖口各卡亦收銀七八萬兩左右雖江西各厘卡歷年查照華瓷按瓷件大小酌收厘數並未另立西瓷名目而實爲向來釐局一大進項該紳商禀請免釐創辦專收利益斷難啓此漏巵卽經詳奉前撫憲德奏明該紳商興辦西瓷無論如何製造仍照華瓷章程抽收厘稅以重餉需又二十九年七月准派辦政事處移奉前升護憲柯札准户部咨江西奏開辦景德鎭瓷器公司飭將該公司所出貨物應將釐金如何辦理之處酌議移處詳咨等因又經本稅務局援案移覆仍照華瓷章程統在景德鎭卡完納統捐經過以下各卡不再抽收各在案該道等所議出口之貨仿照湖北機置蔴貨完納正稅一道後沿途槪免重徵核與江西統捐章程不同惟所請值百抽五係仿關章機器製造變通辦法與内地值百抽十之章不符應否照准伏候憲示祇遵此稅則多少之宜酌也至所請創辦警察一層應除飭地方官就原有之警察隨時改良期於商民交受其益外欲更求完密則視乎地方籌欵之盈絀何如耳（下略） 
内治部 
[江督批准抽收柴捐揚州]  
　　江蘇候補道陳觀察日前具禀江督略謂沿江一帶柴灘新漲之處日益見多蘆柴收成頗稱豐稔售價又極昻貴業柴者均獲鉅利現在江南財政匱乏似可設立柴捐局抽收柴捐以濟要需其辦法先行派員往勘灘地每年出柴若干約計價值抽捐一成以近年各灘出產平均計之每年可收捐五萬元江寗各善堂柴灘近年駁價已增一倍應請札飭江寗府諭令增繳駁價一倍存儲撥用此項駁價每年又可得四萬餘元再沿江各灘逐年增漲之處灘主均隱匿不報卽間有委員查勘亦係上下朦蔽大約百畆之地僅繳六七十畆之價亟應派員前往各灘認眞丈量如有新灘隱報者勒令補繳以重灘地而濟要需等語當奉端午帥批准定於日内派員前往設局開辦（在） 
[條陳改良監獄辦法武昌]  
　　卾省候補知縣余伯敷大令日前條陳藩臬兩司請改良湖北各屬監獄制度擴充習藝塲招生肄習管理各法以備任使並謂江夏監獄自改良後雖勝舊觀惟尙未盡善請再加整頓云云（安） 
[仕學員挨班遞補武昌]  
　　湖北仕學館原定學額一百名計分州縣三十名佐雜七十名日前州縣正班生許省詩因公赴京而衛昌林王勛二員又經病故撥以佐班中捐陞知縣之王錦章張鑑渠管亦仲三員升補以旁聽員陳銘鼎余樹滋熊經芳充補佐班現已牌示週知矣（泰） 
外交錄 
[蘇臬電斥厘局委員鎭江]  
　　英美日三國領事各電致江督力阻蘇牙釐局舉辦船捐等情屢誌本報茲悉朱廉訪疑三國領事不免有受華商慫恿因歸咎於厘局委員陳太守謂其不能勸導華商服從命令於日前發電申斥并有船捐不成定予撤差之說云（子） 
[保和會專使電調人員北京]  
　　和蘭保和會專使陸徵祥電致外務部略謂會事即將開議需員佐理請咨調法部員外郎施紹常來和以資臂助云云（章） 
[英領事請抽碼頭夫稅漢口]  
　　漢口稅關一帶均爲各國商輪停 
 
 

Page 11

 
 
泊碼頭照工部局定章應抽碼頭夫稅若干惟該地碼頭夫並不常川守候故商輪起貨久不遵章繳稅日昨駐漢英領法磊斯君照會江漢關道請抽此項稅欵桑觀察當即轉飭夏口廳傳集各碼頭夫切實開導（新） 
[領事力請豁免船捐鎭江]  
　　鎭郡船捐前由英日美三國領事會議阻抗曾誌前報茲悉江督端午帥以各領事屢次力爭己允改洋單亦照民載之例同捐十文乃洋商恐各省仿行致應繳捐項不止一處名爲取之船户實則取諸貨主將來沿途裝運必受無窮之累日前各領事又復要求江督電飭蘇牙釐局將此捐一律作罷以免交涉（庶） 
[部准美商建築油池蕪湖]  
　　美商劉懋恩在弋礦山建築油池疊經商學界禀阻由前關道馮星巖楊若臣兩觀察一再駁斥迭誌前報茲悉關道文仲雲觀察前日忽接皖撫來札謂准外務部咨稱德商瑞記咪吔曾在通商岸口築造油池有案豈有獨阻美商之理該管關道不肯將基地蓋印過割核諸成例似有木當云云觀察奉札後已將情諭知商學兩界無庸阻駁矣（内） 
軍事界 
[委員購辦軍馬蘇州]  
　　蘇撫陳筱帥以二標馬隊軍馬不敷因特札委游擊楊玉貴都司周飛鵬赴張家口一帶購辦已於二十三日奉札起行矣（爲） 
[批准軍醫學生考試畢業武昌]  
　　湖北軍醫學堂監督易順鼎觀察因學生程度頗優特禀請鄂督於二十三日舉行畢業大考當奉批准又牌示云查奏定章程普通二年專門三年今本部堂展限一年札飭提學司會同兵備處總辦與該道分門課試呈卷俟評定甲乙再行發給文憑（安） 
[考試陸軍學生安慶]  
　　安徽陸軍小學堂新招二班學生業已齊集由本堂監督蔣輿權訂期於二十四日扃試照額選取分别揭曉現己禀知撫憲查核矣（作） 
敎育誌 
[勸學所籌議設立戒烟局湖南]  
　　醴陵縣勸學所總董唐國儀等現擬籌設戒烟局舉行官賣章程抽收土膏憑照費作爲學堂警察津貼日前禀奉提學使批示略謂據禀各節現在是否議有端倪所擬辦法有無窒碍紛擾之處無從查悉仰醴陵縣切實查明禀覆核奪惟警察事關要政應飭補禀臬司衙門批核示遵云（淑） 
[縣視學開特别會議鎭江]  
　　鎭郡縣視學趙明經酉彝日前由寗回鎭於二十二二十三兩日假府中學堂開特别會議第一日議定勸學視學辦法第二日票舉本地担任員四名（小） 
[杭州學務近聞]  
　　浙江學務公所自提學使與議長議紳衝突後雖經中丞調解以後終難融洽而委員中之不肖者又借端行其媒孽故支提學於公所一切事宜只知有官而不知有紳又故意於紳士所屏棄之諸以頤姚志樂兩人則頗加贊歎其用心益可知矣浙江藏書樓每年可得常欵千餘金開支員役歲僅四五百金五載以來所餘之欵應得甚多而樓中通年未見一報告主其事者爲胡紳某楊紳見心惟胡以總理安定學堂及銀行事繁書樓之事一任楊紳主持楊知考棚經費劃歸各府學務之用杭屬每年可得七千以其半撥學務公所之用更撥一千二百元歸杭府中學推廣之用尙餘二千三百元楊連日極力運動欲提該欵爲書樓之補助學界之意以書樓用欵何以如許之鉅而通年無報告尤爲不合故頗有煩言云（本） 
[設立外國語學堂出奏吉林]  
　　吉林將軍具奏略謂吉林地居邊徼風氣素稱錮塞於歐亞方言素未講究每當因公交際僅憑舌人傳述俾通欵曲惟若輩本無學識凡外情之誠僞虚實瞢焉無知而詞氣輕重緩急往往頓失本旨甚且逞其簧鼓顚倒是非况近年鐵軌暢行又復廣開商埠外人來此游歷多通我國語言彼此相形能無見絀茲於省城設立外國語學堂專習英法日俄德五國語言文字飭派前翰林院編修貴鐸爲監督遴選本省資禀頴悟暢通中學之旗民子弟考驗入堂肄業該堂分設五科每科學生擬額三十名並於正課之暇研究各國現行政要歷來交涉成案及兵刑食貨張弛治忽之大端待五年畢業後優予出身所有一切章程及薪資工食各項零費當飭該監督切實妥擬再行奏請作正開銷等語四月十九日奉硃批外部度支部學部知道欽此（大） 
[愼重開辦鄉學安慶]  
　　盧江縣貢生汪翰臣等擬酌提公欵開辦鄉學日前具禀學署懇請立案當奉學憲批駁略云該生等酌提公欵興辦族學鄉校洵爲知識時務惟已定期開學懇予立案並未先行具報該縣轉禀來司殊屬冒昧查奏定專章初等小學完全科内分列修身講經國文算術歷史地理格致體操八門又另有簡易科於歷史地理格致三項酌减其二該生黏單所開於此三項並無其一似嫌缺略但鄉學開辦之始原不必過求完備辦理然亦不宜失於簡陋仰卽遵照定章仍須先在該縣禀請查核以便轉詳立案（若） 
實業類 
[官錢局改良後之市况揚州]  
　　駐揚裕寗官銀錢局改定與商設錢號統一辦法曾誌前報茲悉該局改良後本郡錢業多不賛成卽客路鹽帮亦不願與之往來因該局總辦時有更調而司事亦多隨之撤換事權不一故商情不甚聯絡雖已改良辦法仍恐難期獲效云（止） 
[黑墨一帶籌設輕便鐵路黑龍江]  
　　黑龍江墨爾根一帶煤礦甚旺礦質亦佳無如距城甚遠加以道路不佳輸送不便故墨城礦務局總辦現經禀准程雪帥擬安設運煤輕便鐵路一百餘里刻已籌妥的欵不久卽行開工（金） 
瑣事欄 
 
 

Page 12

 
 
[電請李化莛同黨就地正法安慶]  
　　江蘇徐州道日前拿獲李莛化同黨劉老八等十名提訊之下該匪供認不諱擬卽就地正法現由該道電致江督皖撫請示辦理（周） 
[預備迎迓張文逹公靈櫬長沙]  
　　十八日長沙訪函云張文逹公靈櫬不日將抵省垣省中各學堂擬於迎櫬入城之日由各堂公舉代表辦事員二人學生六人各用本學校旗幟前往迎迓日來正在會議並徧發傳單預備一切矣（放） 
[禀控縣令移賑辦漕鎭江]  
　　溧陽縣劉大令前因地方水灾詳奉省憲領款放賑現該縣紳士查悉劉令有移賑辦漕情事因特公電督撫兩院憲禀請查辦當由端午帥札派蘇令陳中丞四派倪令前赴該縣查覆核辦（入） 
[南陵鬧米風潮又起蕪湖]  
　　南陵縣馬杏林大令月前因禁米出運被米商來蕪赴道署曁米捐局禀控等情曾誌前報茲大令于四月十六日出示開禁後仍有心爲難設一復騐公所派武弁一人率同差役輪流稽查不免藉端留難蕪湖成康礱坊前在該縣辦米八百餘石因南邑業已開禁隨雇船裝運回蕪詎船未開行忽來縣差多人藉稽查爲由多方需索未遂其欲一差于艙内搜出舊旗一面誣其冒充兩江賑米朦禀馬令飭差扣留並簽提船户從重責押現該坊主已赴商會報告電禀商部曁江督院撫請示辦理矣（少） 
[挾帶禁物疑案已結蕪湖]  
　　新關扦手查獲挾帶禁物一案經關道文仲雲觀察將划船户周開芳發縣看管并飭將是案關係之萬生萬盛恒鼎和三家店主提案研訊前邑尊沈益齋大令以供辭不一暫難定讞一併收押俟緝獲該划船之搭客再行質訊前日廣貨帮同赴商會具結取保請商會移請關道飭縣釋放文觀察以未接縣覆未便照准昨日該帮又赴商會禀求由各帮商董公禀關道現己一律釋放矣（儀） 
[考查銅幣大臣到皖安慶]  
　　考查銅幣大臣陳玉蒼尙書於二十三日乘南琛兵輪抵皖卽以浙江會館爲行轅次日至省垣造幣厰逐一清查聞小作勾留即須北上云（俗） 
[鐵路小工傷斃多命鎭江]  
　　鎭江鐵路工程以鑿穿寶蓋山洞爲最險本月二十日死小工三人傷七人二十一日復死一人傷三人聞衆工人對於斯役咸有不樂從事之意云（灑） 
東京通信 
[中國國民衛生會章程]  
　　一宗旨講究國民康健方法普牖衛生智識輔翼衞生施設籌舉衛生事業 
　　二會名中國國民衛生會 
　　三會員凡贊成本會宗旨者均得爲會員（隨時登本會雜誌佈告）本會會員分發起名譽特别普通四種創立本會者爲發起會員學望淵孚及有殊勞於本會者得推爲名譽會員一時捐助十五元以上者爲特别會員每年繳會費者爲普通會員本會初創經費未裕由發起會員及他會員中有志者籌墊特暫設維持員 
　　四會費發起及普通會員每年須納會費一元六角定二期（華歷四月十月）分納一時全納者聽名譽及特别會員不收會費如樂助者亦從其願 
　　五入會願入會者希詳告姓名歲籍住址職業以便登記後如有更易亦須補告本會當入會時交會費八角本會塡發收據 
　　六會規會員須履行章程敦潔品行若有不正舉動關係本會名譽者宣告除名 
　　七會務本會設左列諸部 
　　一雜誌調查部二圖書講演部三衞生事業部 
　　本會初創先著手雜誌部餘俟經費充裕逐次實行 
　　八權利本會員有選舉執事員閱本會雜誌圖書聽講演諸權利 
　　九義務本會員有維持本會成立援助本會發逹及通告各地方衞生情形諸義務 
　　十本會總會推舉正會長一人副會長一人部長三人庶務若干人議員若干人正書記一人副書記三人正會計一人副會計三人分會公會舉分長庶務書記會計各一人由總會推委正會長總理會務副會長輔助之正會長如有事故告假得託副會長代理部長總理各部部務正書記總掌書記副書記專掌各部書記正會計總掌會中收支副會計專掌各部收支庶務掌會中一切雜務議員評議會事執事人員以一年爲限每届一年更選一次連舉者連任目下一切事務暫由發起同人擔理 
　　十一經費本會經費以會費捐欵及利息充之凡捐納本會經費者登誌報告本會所收會費捐欵除留作正用外存銀行生息本會一切收支每届一年由會計登誌發表維持員籌墊之費日後由　中酌量歸還 
　　十二會址本會事務所暫設日本金澤市上松原八番地荒木方俟會員日多就中國要地設立總會或分會 
　　十三集會本會每年開大會一次會塲及期日臨時報告 
　　十四通信會員及會外同志如有高見鴻著務希惠告一切郵件請寄前記事務所韓清泉君收 
　　十五雜誌本會先發刋雜誌名衞生世界論述務取明近豐益月刋一册朔日發行分論述門調查記事門通信雜錄門其内容略舉如左個人衞生公衆衞生學校衞生監獄衞生軍陣衞生海上衞生警察衞生工業衞生家庭衞生災害衞生衞生行政衞生統計醫藥一般 
　　十六誌價此專爲會外人而定每册大洋二角郵費在内（郵局未設地不在此例）分售所俟本誌發行後登諸各日報宣告 
　　十七附則本會章程得隨時改訂本會雜誌第一號定於陰歷五月朔日發行 
　　光緒三十三年四月[  發起會員謹訂]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十三]  
　　余於是峻拒余妻之請。且責其不應擅啟此皮鞄。余妻聞之怨甚。然貪念。未息。猶以此從旁强聒余喋喋不止。弗應。則醜詆余。余大恚。遂與之反目。大相勃谿。斯時余且怒且懼。蓋怒余妻之不聽余命。私啟此皮鞄。而又懼他日白之於衆。將無以取信。他人。自悔無識。不應將此重要之物。交一。無知之婦人。然而已無及矣。 
　　於是亟出此皮鞄。將劵金一一點畢。爲時已在十一句鐘。然余以忿怒之餘。性益加躁。至一。刻不可寗耐。且余胆亦素壯。恒深夜獨行曠野中。了無所懼。遂親携此皮鞄。並取一手槍自衞。夤夜赴酸來。出門。則街市都寂。人聲旋稀。蓋村民大半入睡鄉矣噫。福君乎。孰意余此夕之出。竟於中途冒一大險。脫非余眼明而手捷者。則今茲三千磅之皮鞄。恐不能復呈諸吾子之前矣。余今思之。猶爲寒心。蓋余當時忿忿而行。絶未留意。旣出村。始覺有一人潛尾余後者。及返顧。則又不見。惟彷彿覩一黑影伏道左。心大疑。意此時此地。而猶有尾我者。得母將不利我。我以隻身行黑夜中。而又挾此重要之物。安得不自危。乃急行數十碼。再返顧。則其人行亦加疾。飛步躡於後。於是大。窘且行且思。思所以對付之者。猛舉首見前面一大樹。孤峙道旁。陡生一計。疾猱升而上。隱身於枒义間。據高以待。未幾其人至。探首作狼顧狀。若深訝失余所在者。余至此。嘿念與其束手待敵。爲彼所制。孰若出不意襲其後。先發制之。計旣定。乃懸皮鞄於樹。一躍自巓墮。疾伸手捉其頸。方欲喝問。詎意略回首間。瞥黑影一閃。而第二人又接踵至矣。一時惶急無計。慮其黨或尙不止此。而已孑然一身。决非敵。是不如速走。乃力顚其人於溝中。疾取皮鞄下。反身大奔。數分鐘後。始及於酸來以免吁。亦險矣。 
國外新聞 
[日本礦工暴動]  
　　二十五日東京電云希可古地方之礦工百餘人拆毁房屋財產電信電詁等并殺斃警察長 
[西班牙王之恐嚇]  
　　二十五日倫敦電云有會黨七人挾其徒黨欲於梅雷地方乘慶祝國王王后結婚後五十年之時施以威嚇該黨人之意蓋欲國家予以預聞國事權也 
[法國水手罷工未平]  
　　二十五日倫敦電云摩斯船員中央機關部董事要求政府各欵均未允准故仍舊罷工謂必得所請許可方可照常工作 
[佈告美屬波爾蘭問題]  
　　二十五日倫敦電云書記官喬幾而宣言波爾蘭河殖民地問題大約西六月十號可以佈告大衆 
[英國歡迎日本巡洋艦]  
　　二十五日倫敦電云英國人民大開歡迎會恭宴日本巡洋艦兩艘於禮拜二在哇雷配地方聞司令官及海軍中將須入覲英皇及后云以上譯字林報 
[德公司船互撞]  
　　念六日香港電云德公司船名財生在港口之西與乏而納船相撞財生載重一千零念一墩受傷頗重乏而納略受損傷搭客人等幸　無恙商船公會派一德國船一瑙國船往救 
[法國首相患病]  
　　念五日柏林電云法國首相克利門斯現患痙症 
[美總統將旅行歐洲]  
　　廿五日柏林電云美總統擬自一千九百零九年任滿後環行歐洲譯文匯報 
本埠新聞 
[縣訊殺友縱火案]  
　　本縣李大令於昨晚審訊殺友縱火之凶犯張毛毛一案先詰皮箱店夥施阿玉供稱小的在張毛毛所開之隆盛皮箱店爲夥死者蔡福生與店王毛毛交好常至店中住宿店主房内但此房無論何人均不許入内蔡來住宿時飲食皆由女傭搬至房門口由店主接受二十日蔡曾來住宿毫無動靜二十四日二點鐘小的至租界買物至五點鐘回店始悉店中失愼幇同灌救詎店主不知何故跳在屋上逃逸被巡士獲住同十六鋪地甲裘鎭至樓上查看見有男屍滿身刀傷察之係蔡福生不知何故砍死其火亦不知從何而起求鑒學徒徐小毛彭東寶施子良任才生妻阿毛高小郎等所供與施阿玉略同兇犯之母張朱氏供店業係先夫所創遺有三子毛毛居長氏亦住居店中二十四日午後二點鐘氏往外搖會迨回店火已救熄蔡福生如何砍死實不知悉求察訊之張毛毛供詞推諉一味胡賴喝掌頰五十下鞭背二百下仍無確供復命跪鍊一傍詰訊屍父蔡春善供回開肉莊生有二子福生居次娶媳陳氏因福生不服管敎前年將福生赶出不許同居後悉福生仝妻住岳家久不晤面昨日得悉被人砍死於張毛毛店中往看屬實仝媳投案禀報求請伸寃今日媳婦囑小的不可供認與張毛毛認識求小的照應張毛毛等語殊不可解屍妻蔡陳氏供年二十歲十七歲時嫁福生爲繼室曾生一女福生在日向在洋行爲西崽去年失就至今年正月内因無錢使用尋張毛毛店内遇見丈夫給洋一元嗣後並未到過張店刻下父母抱病氏日夜服侍丈夫已數夜不歸昨日斃後有人報知始悉亦並未私囑公公求電大令察核之下判蔡陳氏交官媒收押張朱氏交保限尋找店中經手等三人到案其店夥施阿玉大學徒徐小毛任才生彭東寶等四人交差看管小學徒施子良姜阿毛高小郎三人釋放著看守店門復訊張毛毛仍不供認大令喝責一千板仍熬刑堅不吐實大令判 
 
 

Page 19

 
 
釘鐐收所候再復訊其抄獲之兇刀諭飭存庫（默） 
[寶大令定期到差]  
　　昨日公共公廨讞員關太守奉到道憲瑞觀察札轉奉江督札飭著新委讞員寳子觀大令速卽到差帮同會訊各案寶大令遂擇於本月二十七日到差視事（該） 
[法領事宴客]  
　　前晚八點鐘法總領事巨籟君在署設席邀請博士浦石大律師等飲讌陪座者爲本署總文案官唐助君（絲） 
[滬軍營幇帶仍委接辦]  
　　滬軍營管帶龍葆珊軍門交卸後已由新委管帶吳千戎保恕於前日接差其幫帶沈偉千戎以辦理多年諸事熟悉仍委接辦以資熟手云（哲） 
[女犯改送棲流所]  
　　昨日公廨讞員關綱之太守諭女押所云所有公堂會訊判押女犯其應送棲流所者著速卽查明姓氏送所收管免致留廨積壓如違干咎不貸（迭） 
[錢莊控案得直]  
　　前者漢口同大等五錢莊因漢口麥加利銀行不付拆票銀兩一案因控英領事不得直經同大等莊公延担文大律師赴英京大審院請究旋經大審院會訊之下以此案曲在麥加利判該銀行將應付該五莊之拆票銀四萬六千兩如數償還並償還按常年七釐利息並該莊所控告之訟費等悉令該銀行認還昨已由英京大審院頒到堂諭本埠各錢莊一聞此信咸欣欣然有喜色一則喜大審院之公正並喜担文律師堅持方能得直云（迭） 
[馬車碾傷致斃]  
　　甬人何松寳來滬後與友住居英租界金隆街高陞棧内前日行經英大馬路江西路口被洋人馬車撞倒碾傷頭面由三百七十七號華捕送入捕房轉送仁濟醫館醫治詎至昨日午後何因傷身死由院報知捕房捕頭飭探至高陞棧查明伊友人再行報騐（泉） 
[招領迷路女孩]  
　　昨有身穿紅布袄花布夾褲赤足年約五齡之女孩一口在法界迷途啼哭爲捕送入捕房候家屬認領（絲） 
[道批兩則]  
　　商人孫景福禀批查英册五千九百二十四號新契己早勘定畆分四址分别批註尙未印發據禀前情究竟包紹昌户名應餘單地一畝零係在何處有無被人冒升朦轉情事仰會丈局迅速查明具復察奪粘抄並發○三德公司經理陳如華禀批該處坐落沿浦現值開河之際是否必須開除應候濬浦局勘定所漲官灘尤未便率准民間升科據稱有人私自報升究係何人是否在總工程司所定界線之内每畝市價若干仰會丈灘地局速卽查明禀候察奪粘單並發（疏） 
[尙賢堂續講憲法]  
　　新法界石牌樓後尙賢堂係美儒李佳白先生所創辦今届學期演講各國憲法茲擇於本月二十八日卽禮拜六下午五句半鐘仍由李先生演講意大利之憲法並敦請意國總領事官馬納柯君首座循例届時前一句鐘備有茗點以便中外來賓晤談一室並無須入塲券任人前往聽講云（川） 
[上海官事]  
　　四品京堂王清穆戊戍翰林俞陛雲昨日到道拜會震澤縣知縣張鎔萬到道禀見上海縣襄讞委員洪冀昌禀知奉安徽鐵路公司派赴廣東閱視粤路公司開會事宜濬浦局騐收物料委員縣丞鄺翰緒禀銷病假（車） 
訟案 
[上海縣案]  
　　王恊平控告王阿根拐妻覇領等情前晚奉邑尊李大令提訊恊平供岳母江薛氏於去冬送女江氏到無錫與小的完婚吊母即住小的家内至今正挈女返滬約期半月不回小的於二月到滬北岳家接妻忽見阿根與妻同在房中岳父錫明邀小的出外吃茶將阿根縱去翌日拐妻逃逸經岳母控經英公堂提到將江氏交岳母具領轉交小的復被阿根强覇情急控究王江氏供年十九歲恊平確是丈夫今正歸寕返滬因夫來接被阿根誘逃到伊家内銀鐲衣簪悉被騙去質當悔之不及今願隨夫回鍚求追騙當各物江薛氏供女兒被拐後婿來索人丈夫羞憤交併吞烟自盡阿根供開鞋作入贅江薛氏家爲婿已閱五載曾生一孩已殤今忽串賴誣拐大令詰問妻父及媒人姓名供無媒人妻父名王江氏大令怒其不經掌類五十下押追騙當衣飾判薛氏恊平覓保具領王江氏候查明復訊○吳新耕控顧杏春持刀行兇一案由黃浦司申解到縣訊究吳供有寡姪女被顧硬佔爲妻小的不敢與較前日行經伊門首被顧兇毆復持小刀戳傷求驗顧供伊侄女之姑招小的入門吳曾屢次滋詐今又自將破碗割破頭皮圖訛不遂串同地保誣控大令飭仵驗得吳受傷屬實判顧收押查明澈究○南匯縣書辦　送賑捐册來滬船在董家渡被竊一案今仍未破大令復傳捕甲至案各比責二百板限速查獲捐册（車） 
[公共公廨早堂案]  
　　英界新閘路曹文華與店東紹興人某甲商議在該處另開天意昌新衣店保有火險銀六千兩於廿三日縱火經捕房派中西探將曹及同謀之徐阿祥陸永興劉相章周春五等於昨晨一併解究曹等延博士律師投案分辯五十四號西包探稱此案請堂上傳訊該號學徒便知虚實陸四寳供年十四歲寕波人在天意昌新衣店内爲徒每日專在店門叫賣衣物失火時店内擋手曹文華等六個人帳房亦在店内帳係金姓收管存貨有三四千我睡在門口迨火熾赶即逃出我的衣服先一日已由曹文華叫人搬到山西路即盆湯弄分店内衣服時常付常我當過一次曹當過　次火燒之　買過火油一箱第一次放火未成第二次卽二十三日縱火是實博士律師稱此案陸四寶之供難以憑信陸在該店因　母要工洋與店主吵閙所云搬到山西路之衣包實係曹文華與該店交易並非私搬且案情頗多今日不能訊畢請堂上另訂日期逐層推詰以昭公允襄讞王肇之明府商之美白副領事判一併還押捕房訂初一日午後兩點半鐘再訊○吳阿金住居新閘路前日在某弄内放火意圖陷害等情經鄰人陸阿六方王氏王阿二陸小炳周陳氏等報由包探徐阿華拿獲解究王阿二供吳處失火帮同救思是實方王氏供並未見火陸小炳供是二房東吳住在我處伊因姘婦逃走放火陷害鄰人是實周陳氏供吳先將貨物售賣凈盡然後放火求察明府得供以吳不承認遂判還押候查明實情再訊○姚柱榮之　婦陳阿二將陳張氏家女人小妹拐逃天津經陳報捕派探陳洪德拿究奉中西官判押限十天交人各情已誌前報昨早解請訊究姚求交保出外尋交否則押斃囹圄於案無益明府判押候下禮拜二見証到案再訊○張林生在盛行轅内服役乘隙竊取綢縐壽軸多件經人瞥見報捕解究判押查再訊○蕩婦張李氏偕女巧雲及流妓土金珠等私拐胡許氏女孩阿囝送到城内控奉押交將　送還昨解請究阿囝供年九歲被巧雲帶到城内遊玩明府以餘人不認判還押查明實情再訊○王福生竊取金戒指等飾物爲失主張陸氏報捕吊贓解究判押四月○趙李氏向沈子亭借洋不允竊去金鐲一對報探連贓解究判押官媒六月贓給還原主○蔡毛毛竊取洋人家衣物判押半年○沈阿保違章將電線拉斷判保出再訊（莊） 
[法租界公堂案]  
　　傅朱氏控傭婦顧譚氏竊洋八十四元一　經公堂判令原告本夫到案再核昨日朱氏仍自行投追萬翰香司馬詰氏爾夫何以不到答因事覊留寕波判限七天著阿去來案　違將案註銷譚氏夫婦還押○女孩施妹妹係某妓傭之童養媳因被凌虐逃出由公堂送堂留養昨有婦人徐氏投稱妹妹是伊女兒求請給領判下期核示○王和文投廨求將竊工部局醫生洋之陸有品疎枷開釋司馬不准惟　繳贓銀洋十元恩寛免追○押犯陳阿寳王增貴昨已期滿送案判再送改過局錮禁○張明高控顧德明郭昌甫串吞衣包一案以原告運期不到傳諭開釋○痴子張杏卿在途胡閙拘案判送善堂療治○陸裕生竊吳應氏皮箱判押捕房十四天○張品　竊考籃枷十四天押改過局一月○周阿大偷銅鑊衣物判枷一月押改過局二月○張大洪控張阿二偷衣送究判押三天○積竊王金有張阿寳近又圖竊判王枷十四天押改過局二月張押捕房二禮拜（浩） 
[美租界捕房事]  
　　某西人乘醉至蓬路胡閙由印捕拘入捕房押候酒醒核辦○周阿玉昨投捕房報稱前晚行經元芳路西華得路轉角處突被流氓混名小銅匠者紏衆强 
 
 

Page 20

 
 
借不遂被毆　洋四元餘請究捕頭命嗣後遇見鳴捕拘辦○吳淞路沈嚴氏昨投捕房報稱前晚被竊綢衣銀飾等件捕頭飭探前往查緝○徐阿通昨雇王阿四東洋車至茂海路不名一錢王向索被毆由捕并送捕房捕頭命將車資照給了事○塘山路昨有孩屍一具由二百三十一號捕回報捕房飭傳地保掩埋（西） 
來件 
[尙賢堂憲法講義（美儒李佳白先生主講）]  
　　尙賢堂開講各國憲法第一次主講者爲李佳白博士主席者爲商約大臣吕鏡宇星使川督岑宫保商約大臣盛宫保滬道瑞觀察皆因公不能蒞堂馳書道歉李博士於開講時先述首二次專講英國憲法祗擇其與中國目前有關係者言之耳 
　　英國憲法無成文無一定之條歇章節欲解釋之洵非易易是固研究憲法之學子所公認者矣然是正中國可取以爲法之處考各國憲法幾乎無一非有成文者英國憲法雖無成文然亦非無憲法欲立憲法必立規則國無規則即無政府今欲於英國歷史上研究憲法固無庸拘牽成式蓋無成文之憲法可隨時斟酌損益有活潑之精神若有成文之憲法則政府反爲其束縳美國議院訂立律例如與憲法違背則即總統亦束手聽命於憲法而不敢稍背此其明證也今欲考察英國之憲法必須蒐集英國之法律風俗習慣而研究之英國法律經議院核定後無論其與憲法符合與否亦無他法院起而反駁之者議院所定之例亦足以補助憲法而亦從未有不遵憲法者尙有超乎憲法以上之法權即風俗習慣與成例是也法律足以定英皇及各部之權限而風俗習慣則其權遍及各處風俗習慣之不背憲法亦猶之議院所定律例之不背憲法也議院之律例旣必合乎憲法惟又必採之輿論然英國之輿情固謹守成例風俗習慣而不改者也 
　　英國憲法其特别之處可設證以明之中國欲立憲法不必别定專章致轉爲其所拘牽盖中國本有憲法向日之風俗習慣成例無一不合乎憲法成文憲法固爲當務之急然當思不成文憲法之性質利益於中英兩國之君民更相宜也 
　　英國憲法非一時所定乃歷世而成盖一時所定者有如美麗之繪事而歷世而成者有如人之一生百少而壯而老積漸而成也當薩克遜人種勢盛之時英國國君在位國會稱工賢良會至瑙滿朝稱爲大會後歷經八百年而大會又分兩支一曰恆會一變而爲内閣又一而爲樞密院一曰國會繼分爲上下議院兩院至今仍之其辦事之成效洵足爲史册增光焉 
　　今日英國憲法乃合君權貴族權民權三者歷經改革而始成與往日之憲法不同然其損益之處其要旨不外承認君民公定之法權發逹自由平等自治代民等思想而已 
　　中國如欲立憲又不可盡棄往日之成憲而别立新法　舊制截然不同中國之憲法載在四千年以來史策之内歷經更易其政治之組織固己完借　日欲採用新法本無不可然舉歷世相沿之成法盡鋤而去之則亦未見其有當也 
　　且立憲應出之以和平不可出之以激烈也試舉英國立憲之歷史以證之當約翰爲王時英國男爵要求自由大典約𠏉王允之未見有弑君之事也迨查爾忠第一爲王英議院呈遞權利之公禀王固執不允國内大亂王遂被弑厥後哲美斯第二在位議院呈遞權利之佈告王不願遵守而威亷王與馬雷后從之哲美斯第二遂遜位凡此改革初未嘗有大流血之事即有時流血亦祗以君主反對議院或民人應有之權耳 
通信 
[撥欵誌謝]  
　　四月二十四日奉捕房交來會審公廨罰欵項下規元七百五十兩正撥助敞所善舉經費特此登報鳴謝[  棲流所司董謹白]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
