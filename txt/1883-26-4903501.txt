# 1883 - 26 - 4903501

 

Page 1

 
 
[任伯年繪山水錦神圖出售] [  點石齋啓]  
　　催殘臘鼓歲將更新萬家報賽莫不以祀神爲第一事月前有數友向本齋購山水神軸適資中擬辦此幅特以重　請任伯年先生用小李府軍山水神軸之式繪成一幅計長六尺本齋石印而成山水着以靑綠秀色可餐山水之間流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一橋上爲符神位快馬飛騰神采發越又左有杏花亭右有石藏　欄環繞曲徑通幽山之嶺則有天臺一座奇峯並峙日月合𤩹則帥位也其　　迴不猶人　諸堂中洵堪奪目今卽日在本舘申昌書畫室發售計未着色者價洋五角着色者一元已裱者另加裱工洋六角正此佈 
[再論租界宜添巡捕]  
　　本舘前論租界地方應添設巡捕亦旣　切詳言之矣客有寓居鄭家木橋之尚義街而執業於四馬路者造余而問曰貴報添設巡捕之論胡爲而作也余曰租界地方五方　處良莠不齊時屇年關窘迫者更多不免益肆　攫搶竊盜之　譬諸城市之中中國本有冬防之舉添派委員增設勇丁格外梭巡租界又非城市可　旣無城關又無更棚宵小之　出沒不常難以防範加以近來荒地之新造房屋者甚多原額諸捕不數分巡則又安得不議添設乎客曰否不然巡押之額非不足也特以前者租界但有西捕而無華人爲巡捕者後以人數　數始招華人以補不足而華捕往往參差錯落不能逐叚巡邏部如僕所居之地本　不法偏僻而僕每晚由四馬路回尚義街其間從無巡捕行跡如曰偶不相値顧何以無日不然且實善　各戲園將散之時間有婦女等輩觀劇而出卽有羣丐圍繞匪黨亦乘間攫取簪飾等頌號呼之聲徹於衢路西絕末聞有巡捕聞聲捕獲者卽或在四馬路寶善街石路等處　間蹀　則諸丐追隨求乞纏　不休此皆巡捕所分當驅逐者而亦若周聞知焉若尚仁里兆榮果等處轉折衧廻之　更無論矣然則捕房所用各捕究在何處僕見捕房換班之時諸捕魚買而出頗不乏人而但於馬路街坡偶見一二循牆徐步腰燈黝然或捕房左近東洋車夫高聲與坐客爭價輒持棒而毆逐之則亦寥寥無幾縱日道路廣闊應亦不至若是之稀　　晚間敲門詐索聲勢喧瓖諸捕豈竟不見不聞而顧加聲似啞以前但有西捕而無華捕時固很是也今若議增巡捕　將增西捕乎抑 
增　捕乎若增西捕則恐工資過鉅經費恐有不數若增華捕則亦不過如僕之所云又奚爲者先生休矣余曰唯唯善　不然華捕固不及西捕之認眞然以華人而仍轄以西人此正捕房立法之善者也但法積久則不能無弊現在已漸成積久之勢不但華捕不足以　人卽西捕亦漸見失勢而數年以來亦無里大之案由於租界地方遂因循而不加整　耳前者張公館焚殺一案邑尊將該處地保痛懲說者　律以免死狐悲之羲則亦當引爲巡捕之恥况現任租界流氓之多視前數年不啻倍蓰或爲強搶或爲路劫或出以敲詐或戄以兵刃如昨報所載英會審委員陳寶渠太守告示　中所謂有天津等處無業流棍每有藉端索詐情事始尚欺弄鄉愚繼竟擇肥而噬甚至稍不遂欲動輒持刀恐嚇被匪者畏其報後隱忍不言等語果如示內所云則畧有貲財之人卽不敢安居租界勢將顧而之他　避其鋒西人雖不若華人之　小然恐不免有聞而却步者然則惡黨橫行富商主裹足市面埠頭不將因之　壞乎華捕雖不及西捕然茍　率有方則亦不難振作苐近年地方荒塲盡建房屋如老閘西首六馬路等處向　巡捕可以不到者今則不能不到地方多則人手少相隔太遠呼應不靈巡捕卽遇此等匪徙刃恐眾寡不敵而心有所怯不敢攔阻然呌子一呼諸捕立至當亦有不難兠拿者故巡捕之必應添設爲目前必然之勢也若以爲添捕必添費將安劫出然房屋旣多於前卽捕捐亦必有所增以新增之捐給新設之捕不敷當　無幾　捕旣增西捕亦必加額捕頭復認眞督率各捕雖分段巡邏　人影旣多項背相望匪根雖胆大亦不得不有所顧忌居民由是而獲安市面由是而益盛矣此事又可緩乎哉客乃謝不敏而退 
[上論恭錄]  
　　○十二月初一日奉　上論禮部奏元旦令節禮儀請旨遵行一摺朕奉　慈禧端佑康頤昭豫　　皇太后懿旨光緒九年元旦停止升慈寍宮寶座停止筵宴毋庸設立儀仗樂設而不作皇帝於養心殿行禮王公大臣二品以上各員在慈寍門外行禮三品以下各員在午門外行禮所有內廷宮養及公生福晉命婦均着停止行禮皇帝停止升殿受賀其王公百官行禮之處均着照該部所議行餘依議欽此 
[新製奇燈]  
　　○外國新聞紙言法國近來新製一燈四而皆用玻璃爲之可以放在海中照見各物法國水師　大臣擬令至麥西利地方試點其法以一人持燈入海而燈之運動皆海面人操其櫂海中人則以德律風傳語於上應如何移動不難傳述極爲靈便其光可照周圍一百尺遠近有此奇製則燃犀照怪不能專美於前矣 
[獲犯傳言]  
　　○字林西字報言聞得華人傳說本埠張公舘殺人放火案內之天津人在掦州獲案云掦州某　　有以珊瑚朝珠來質者索銀一千兩典夥還價二百兩其人讓至九百五十兩典夥因聞有上海張公館一案頣以爲　加至八百兩其人尚不允乃囑其人小坐再與論價而一面報知捕役捕至訊以此物何來答稱係友入托其代質　復訊友人何名則不能答因而拘獲諒當解官訊鞫云按此事本館尚無所聞夫知確否俟揚州探事人續有信至再　詳述 
[營口郵音]  
　　○旅順口爲東北要隘前經北洋通商大臣奏派王觀察招工挖河以便輪船進出刻下尚未竣工又因前次日高𪗗齬調宋軍門之殺字營在該處　造砲臺現己一律　英從此邊防孔固可以有僃無憲矣○靑台子地方之唐姓院有舊　二水甚芳冽有某西人飲而甘之日用所需咸取給于是焉一日西人見道憲具言井水之美遵憲便往汲之則固勝他水遠甚於是日遺使者盛以盎　載以輒轤習以爲常玉女洞泉水固隹　得蘇內翰亦　能名播一時哉○東舊某洋行近購一騾議價旣定卽飭車夫牽騾　門騾倔強不人若不忍舍其舊主者車夫乃以　蒙　自以鞭摯其　而騾之倔強如故事夫不得己待至夜深昏黑莫　始將騾誘入門內明日　之則騾已破門而出奔　 
舊主之家某洋行知其異亦不復　　噫龍然一物而　命舊之情世之朝秦暮楚者亦　之滋愧矣○上月十五日爲求軍門壽誕文自道憲以下武官自翼長以下皆往叩祝籌添海　喜溢戎帷頗極一時之盛云 
 
 
 

Page 2

 
 
[漢皇火警]  
　　○漢口於上月初十日晚四點鐘龍王廟下首河街王家巷地方筷子店失愼延燒大小八家盖係攀　筷子繩索川篾貨土店　花　糕等業幸諸龍力救卽息又十九晚某水菓　有客因路遠擬次早歸家囑於四更造飯飽餐黎明上路詎該　飯司不愼致火延及板壁卽將水灌救而火已透頂不可收拾是時該行樓上有兩客一廚子被火燒塌樓棚同惟於厄其中一客問係初到者業已下樓有人催其速走而彼　手握於頸若有繫之者遂拖柱而死一係有病難行一係塌樓之時跌壞焚斃　火初起於東蔓延而西兩面對　下自龍王廟後之官渡廳聞壁而止善堂左右亦皆被焚上過打扣巷而止南至河邊北至龍王廟大街而止東西約長一百六七十步闊二三十步計灾戶四十九家卽該處四年內已三遭火灾矣又聞是晚水龍巷又復被匪人将板屋外所釘蘆蓆燒燃火將透頂幸卽知覺急呼隣人撲息欲捉　火之人巳查不　得矣　　　　 
[保護商船示]  
　　○江南補用協鎭都督府借補長江水師湖北漢陽鎭摽漢　中管　府習勇巴　魯隨帶加一級紀錄三次　爲剴切出示曉諭事照得長江水師分汎設防原以　商民而防盜劫查從前客船江面失事多在夜間盖因貪風夜行停泊失所及漁船窩盜並盜匪自　小划詭稱　渡又或盜匪窺見客　計名搭船乘　謀　所致近年以來水師星羅棋布盜風雖已漸息第恐　久弊生不得不預　其漸且現現囊漢　江一帶又有一種葉子船暗中百計謀客財物若稍有不愼卽墮術中實爲　旅之大害况現交冬令正宵　易于竊發之時尤宣申明定章嚴禁客船夜行加意防範以期共保無　　行剴切出示曉諭爲此示仰哨隊汛官及往來商民船戶人等　體知悉爾等務各遵照後開各條認眞奉行倘敢故違定卽分別送究決不　寬其各凛遵毋違特示計　　一各汎官均宜擇向來灣船碼頭駐紥　往來上下各船務須依傍汎防辰開酉泊倘前汛趕灣不及而忽遇轉風卽宣　風回　縮　後汎倘日入而　遵泊　地　未出而孟浪開船以致被劫報案者訊係客人貪行則咎由自取立案不行訊係船　貪行卽不與盜通亦冶以違令之罪　一各汎所屬漁船務遵定章責令漁　　　各船赴該汎官處報名呈送甘戶各保結隨時編查烙印登册給照不准派索使費其無烙印者驅逐出境有烙印者驗照放行照常管業除漁又外不准藏匿軍火軍器　違查繳若　前項窩匪情事一船犯法保船同坐○濵江擺渡及划　各小船亦仿照漁船編查烙印黑夜以　更爲度月夜以二更爲度各　汎地停泊不許深夜　弋江面載渡客商如違許汎官緝拿薄責其有　　公文差事過江者不在此限　各船裝載各商必怨船行若無船行地方該船戶須查明來歴並所庽鋪店　保方准附載若無認識鋪店又無行李者不准濫搭卽有行李衣物三五成羣　跡兇惡者亦不許濫搭免致貪小利而誤大事如查係船戶或係葉子船戶通同一氣謀客分　者加等治罪　一洌官無論風雨黑夜務須親督兵丁上下梭巡　偏僻小港亦　巡查周　以免匪船圂跡毋　僅遣兵丁敷衍了事並須隨時約束兵丁不准無故登岸　遊街市强賒硬買　酒賭博吸食洋烟等事一　此次　禁之後倘敢故違定卽叅辦不貸 
[茂苑瑣聞]  
　　○本月初八日晚　風怒吼寒威驟緊初九日晨起寒暑鈄降至二十至十九度點滴成冰風威益甚是日北寺及元都觀前　斃乞丐各數名亦可憐也○初九日富紳程臥雲封翁　𣩵觀者塞途幾乎空巷中市大街人頭挨擠較三節賽會時尤爲熱鬧前導有家人乘　而行者爲對子馬共十餘騎有開　神猙獰高大用四輪拉舁而行銜牌共十數對僧道各數干人眞容亭香亭誥命亭數座執紼而送者官紳親友數十人喪属用功布者凡十餘人靈輏用三十二人舁行前　送喪女　數十乘觀者咸嘖嘖歎羡計自午正　申刻中市一帶幾不能　走有要事者多紆道往還也○秋間蘇垣有出售小票之店開設金閶旋卽閉歇本月初九日有婦女某氏持七月閣獲中之小票頭彩紅票向某　周取　計正票附票共洋一千數百元往取無付後交某武弁向索各執爭鬥途中觀者甚多究未知此彩是否該店因歇閉圖賴抑係信局中現售之小票然此　　紙久奉通禁何仍陽奉陰違耶○皮匠　甲同銅匠乙丙二人在烟館過癮烟館中失去烟鎗一枝疑爲皮匠所竊羣越毆之乙丙皆散甲歸憤極是夜卽以蔴繩自縊於　　丙銅匠家鬥口天明得知當卽報縣初八日吳邑尊陳明府帶同仵役人等親往相驗棺殮發封據云死者係鎭江人俟有親屬來領如三日後無親屬到蘇　飭善堂埋葬也○温台處灾民近有到蘇者十百成羣在城內外各處乞食三縣卽着差分給川資送出滸關矣○雙林巷某尼庵前夜有小竊挖壁入室竊去鐘聲等件出見巷門緊閉大聲喚開更夫臥龕中詢以何處人氏何去何從答以某和尚庵中　赴法事更夫知某庵係尼姑非和尚疑之再四盤詰該賊墊急卽將巷門　開竟自逸出更夫追之適前面巷栅亦閉該賊無可逃遁隨卽擒獲送　保甲局云○西美巷中有二小兒同行如醉如痴　穿花布衣一穿蝦青綢衣皆帶紅風　旁人詢其年一云七歲一云四歲詢以何故到此從何處來何姓何名則皆茫然不對當爲　酒店中留住招領後有中軍弄某營員差人訪尋知在酒店領回酒舖夥友因事關重大隨同送往　弁處云○蘇城行用錢籌往往小錢店貪本不過二三百千文而錢籌發出之數或過其本祗以　往彼來不至一時迸集故虛籌雖多亦見綽有餘資也又有所謂借出洋票者祗以虛本貪其拆息市面亦可行用買物辦貨來店照票居然應允及屇期取現每以原根未付致多紏纏因之倒閉者已不可勝數矣近又有某錢舖專做賭局借出洋票前日因一票支取錢洋未能卽付　致口舌爭論鬨動街衢於是一人傳十十人傳百頃刻之間錢籌衆至有某店開翁與錢店之某相好知其資本不虧急携洋　百元至該店門口則人衆擁擠喧嚷之聲不絕於耳追切不得入旋　衆人已將傢伙等拆毀知事不濟仍帶　而歸後有知其事者轉　悔　鹵莽矣 
[高掛枝頭]  
　　○　之吳山高踞城垣上山之路四通八達惟環翠樓及城隍牌樓兩路最爲重要行人不絕餘則皆其僻靜由十五奎巷上山之路其山腰有大樹一枝巨可合抱直上卽神霄雷院也是處人跡罕至本月初六日晨起該處之尼庵方啓山鬥忽見對面樹上高懸一人大驚失色忙卽通知里保雇人放下係一男子約有三十餘歲　識之　　係淸　坊擺設紙攤之某甲其兄向在　泰紙行爲夥某拙於謀生常　　兄纏繞兄不得已爲代賒信封信箋及各色紙貨等令其擺　紙擲暫覓微利是日某又　其兄告貸致起口角適値其嫂在室大加辱罵某以　語詆之嫂憤極不禁將某照臉兩掌俗以婦人掌頰　身到運某被打後人哭出門謂己無面爲人不如速死嗣經隣友再三勸慰邀至酒店中小飲飲後各散見某進十五奎巷而去不知其何時上山自　云該保卽欲開報請騐其兄出塲自認願以上等棺衾收殮且爲懺悔超薦事始得　然其兄　用去數十金矣 
[奉行禮節]  
　　○今年封印日期係本月二十日辰時至來年開印日期查係正月二十一日午時各衙門並奉行知所有服色亦經禮部題定仍照上年惟元旦令節王　百官穿蟒袍一日其封開印信與元宵日惟常袍補褂朝珠各一日應穿貂褂查貂褂餘如元旦前後各三　元宵　後各一日均常服掛朝珠除初三十四兩日素服外應前後各補穿初四十三兩　此皆冠裳中所應得知者故均錄之 
[公餘歴覽]  
　　○前日本埠關道憲邵小村觀察赴新北門外天　堂與神父晤談良久復至徐家匯觀玩天文臺公餘之暇猶復留心洋務如此　　　　　　　 
 
 
 

Page 3

 
 
[緝私近聞]  
　　○本埠鹽務原係浙西引地是以督銷巡緝皆由浙省主政然蘇松等局早已水　兼巡可謂不遺餘力今知浙撫憲復以　北管葉副戎廣全近編諸俚主曉諭查辦痞卽絕跡特爲咨商本省委葉君專辦緝私事宜名之曰內巡現聞用解散歌遍張各汛境懲勸兼行嚴　在銷棍黨以　私販無可托足盖亦抽薪之一法卽可以見治理之不爲虚　故事也 
[落水倖生]  
　　○前日三菱公司輪船開行有華人某上船已遲船上正在將跳板移動之時其人恐不及上船行頗怱遽遂失足落水時船主有人援其手欲拉之上船無如其人身軀頗重拉之不住船上人赶將繩索拋下又有人襄助在水中將繩繼住其人之腰縋而上之幸得不死仍啓輪遄往矣 
[會審分府示]  
　　○查得野鷄馬車　隨路爭攬生意　行駛不按定章　遂致叢雜擁擠　不問愿坐與否　强拉更堪詫異　爲此出示甲禁　違者予責勿貰 
[鉅禀批照錄]  
　　○鉅案內之屍弟張貽道張貽惠由紹來滬赴縣遞禀業經上海縣批示懸貼頭門玆將批語抄錄於後　張貽道等禀批張金鑑　殺身並焚屋燬屍一案前經本縣勘騐因無親屬在滬當據伊友何材投稱願將張金鑑幼子小孩并張金鑑等屍身分別代爲領查收埋並經本縣先後獲犯訊辦至張金鑑隻身寓滬原籍有無的屬一　無從查悉旣據爾等稱是張金鑑胞弟惟前禀稱係划船信知現稟又有何材函知來滬自應確切查明分別辦理業今備文移請浙江山陰縣確查移覆爾等着卽先行投訊一面仍候山陰縣獲到核辦可也 
[督捕跴緝]  
　　○昨是傍晚時有津人二十餘名從石路向南過　家木橋手中持刀棍隨口謾駡又有二十餘人亦從石路至松風閣茶舘鬥前經寳善　至打狗橋　沿浜向西途人見之莫不驚駭至其　事之由或謂津人向天桂茶園之李金鰲尋衅適李不在將床舖亂砍而去及李回來詢悉前情亦糾眾追之幸未遇仇人而止或　津人某甲向伶人某乙索借所致眾說紛紛未知確否捕房聞信卽同中西捕四面緝拿旋經惠捕頭拿獲張四一名已押捕房云 
[鄉愚憫]  
　　○虹口沈宅鄉人沈某之妻某氏子名千千娶媳生孫年七歲矣前數年千千病故前月孫又病殤某氏爲似績計更立一子爲嗣名妙發年二十左右某氏欲令媳與妙發成婚而不便啓齒媳會姑意乃直問之姑曰然也九媳因首肯乃於本月初八日行交拜禮繼有隣婦某氏勸其異適他人媳惑之潜住母家而十四日係媳之子三七之期媳遂歸來姑以好主慰之十五日晚媳之姊夫某率領多人携帶兇器將媳刦去觀者莫不掩口按妙發旣爲某氏嗣子則于某氏有母子之分卽與氏媳有叔嫂之分以叔娶嫂是爲亂倫律令具在而貿然蹈之小民無知亦可憫矣故王者之政必自懸書讀法始 
[英界公堂案]  
　　○昨十七日陳太守早堂會審僅據巡捕解到礙路之車夫一起多至八九人各押一天薄儆是卽車多之故此外則惟有平準公司夥友經某指控伊姪某遊蕩專事索詐訓飭違逆恐致肇禍貽累送請責懲遞籍太守已准候過堂責懲發落云 
[法界公堂瑣案]  
　　○益義竹布店倒賬一案屢列前報昨日捕房又將益義店主鄭樹堂煇合店主鄭耀廷兩人解訊原告錢綢布各莊夥八戶均投案候示翁太守問鄭耀廷宋長發之銀一千零三十兩可能繳案答稱此乃益義所用我不過經手太守謂此銀據爾前呈抵單乃鄭質夫出名並不是益義出面况現在又交不到鄭質夫似應由爾墊　將來鄭質夫尋到交案當亦代爾追還爾稱鄭樹堂所用亦能代爾押追且爾帮伊做事不少今此事亦須帮襯爲是究竟幾時交銀卽可放爾出去時近歲闌亦可歸帳鄭耀廷總稱無銀代墊太守　諸原告可知煇合存底現有若干答稱彼賬上載有土貨可値銀一千數百兩太守着各倒債戶出外將煇合之貨向別處抵銀一千零三十兩繳存公堂惟照此數不可多　原告答稱鄭耀廷答稱我店並未倒閉似此實不好看太守謂然則繳到銀兩卽可完結與爾不相干涉鄭樹堂稱實情累及煇合請爲從寬代交保出外理還太守謂不用交保祇要將銀交呈卽可出去爾等實是串通狡展鄭樹堂稱實在虧本所致若云串通有何憑據太守謂爾處賬箱在伊家樓上詰爾管帳鄭富香稱被東家取去後來別人查出又宋長發處之銀利曾稱按月一分五厘起息今原主宋長發自願按月一分起處息又陳洽成請追銀三千兩現在又不要節節都是疵累還要交還爾憑據耶隨詢各原告稱除收到之後尚短少銀四千七百餘兩太守謂爾等將收到及變實之銀並公堂存票銀一千兩外尚短幾何答稱尚少銀四千七百數十兩太守着鄭樹堂出票交執以便后來索追鄭耀廷請自願與宋長發通融有永祥土行可爲作保太守應允着法包探帶同前往說明須保銀兩如不應允當將人帶囘○法馬路胡春記洋廣貨店倒帳情形已列前報昨日據原告德康茲生甡泰三錢庄錦章華章等洋貨店并另有欠洋人兩戶計銀七十兩洋二百圓翁太守詢及各戶該店底貨現値若干據德康庄夥答稱實在外行不知値價太守詰之胡春林據稱照進本則値洋一千七百餘圓銀六百數十兩若是拍賣現屇歲底恐格外減價耳太守又詢其別人欠爾若干答稱均開在賬上有九百餘圓准零星之户或在上海或往廣東或往汕頭均難定數太守着各債戶先將店底拍賣公攤外尚短幾何開單到案再爲核辦○前有婦人陳氏自稱跟從洋人被隣婦王氏借去金鐲一對金戒指四枚付質因之送案請追并另有兩次借洋一百七十六圓迄今一概無着被洋人知曉物　均是洋人所給逼氏追還等情均列前報翁太守傳　王氏婦供認所借是實金鐲質票亦呈案太守着將王氏婦交保出外理處事　數月王氏初則無保管押捕房繼　婦女王周氏保去案仍不結原告偕同洋人屢次投追並日據保人王周氏將　銀和解案據項銀和稱王氏者名金福本在嫏嬛里做住家曾經去過後伊在此間被押託人來說囑我作保因錢債之事恐致賠債故未作保彼則懷恨前月十六日在醉樂居遇見卽向我借洋三十員不允因此更恨我等語翁太守詰其作何生理家住何方答稱爲　業生意住城內城隍廟前引線弄九舖地界王金福實不知其避在何處旋據保人王周氏稱金福實是項銀和拚識我曾到伊家尋訪彼家內彎亦稱伊多時不面况伊自已說出倘我去尋可能尋到等語項銀和又稱家有父母妻子不敢作此不端太守着將金福尋到交案卽與無涉着交保限五日交案 
[樂善同摖]  
　　○敝寓自夏秋募繳皖省及江蘇各沙賑以來承倪邑尊於同鄉勸助鉅款外復捐廉發到五十洋爲倡由是各戶觀感零星湊　陸續解齊至冬間來源頓稀顧君道原乃往嘯傲涇勸說蒙錢菊甫茂才之母顧宜人慨助五十洋囑茂才躬　至庽轉繳蘇局撥用　　好善殷拳矣夫鄉間募欵艱益加艱棘手情形筆難殫述顧宜人一聞災况卽允助錢茂才一聞母命亦樂從可謂母慈子孝兩者兼之厚德宏恩眞與倪邑尊先後媲美一以淸俸開其始一以蓄資成其末　旣相將緣最　奇固是敝寓之幸實是灾民之福而顧君募勸不倦亦可嘉焉　書梗槩一頁並擬樂善同揆四字聊誌感佩伏乞電局桃塢　賑諸同仁垂鑒代懇申館登報以爲揚善彰德之舉并爲擁資漠視者勸關繫詎淺鮮也哉時在光緒壬午嘉平月之吉 
　　金匱東亭鎭可園公庽楊殿奎拜識 
[姦淫律條]  
　　○從來惡孽惟淫爲大陽罰雖輕冥　甚嚴爲罰極多姑撮其要見此篇者各宜戒勉○亂倫律　亂倫之人永閉地獄有人 
 
 
 

Page 4

 
 
命者死遭雷擊戲辱之人與此同罪已受傷罰皆免審擊有忠孝事准抵四分大善千五办抵四分○誤姦寡婦律　强姦寡婦當身絕嗣受　地獄歴五百刼轉爲蟲蟻又五百劫轉爲禽獸又五百劫再轉爲人爲娼優身巳受陽罰免一百劫有人命者罪加五等有忠孝事准抵一半大善五百　抵一半○誘姦寡婦律　誘姦寡婦二世絕嗣以上之劫各歴三百再轉爲人爲殘疾身已受陽罰免八十劫有人命者加罪四等有忠孝事准抵七分中善五百亦抵七分○調姦寡婦律　調姦寡婦三世絕嗣以上之劫各歴三百再轉爲人爲貧賤身已受陽罰免六十刼有人命者加罪三等有忠孝事准抵九分小善五百亦抵九分○强姦處女律　强姦處女子女淫佚以上之刼各歴四百再轉爲人爲奴僕身已受陽罰免一百刼有人命者罪加四等有忠孝事准抵一半大善四百亦抵一半○誘姦處女律　誘姦處女二世絕嗣以上之刦各二百五再轉爲人爲疾病身巳受陽罰免七十劫有人命者罪加三等有忠孝事准抵七分中善四百亦抵七分○調姦處女律　調姦處女妻女償還以上之劫各歴一百再轉爲人爲中貧身已受陽罰免四十刦有人命者罪加二等有忠孝事准抵九分小善四百亦抵九分○强姦室婦律　强姦室婦妻女償還以上之劫各三百五再轉爲人爲隸卒身己受陽罰免一百刦有人命者罪加三等有忠孝事准抵一半人善三百亦抵一半○誘姦室婦律　誘姦室婦减壽二紀以上之劫各歴一百再轉爲人爲孤露身已受陽罰免三十刦有人命者罪加二等有忠孝事准抵七分中善三百亦抵七分○調姦室婦律　調姦室婦减毒一紀以上之劫各歴七十再轉爲人爲中人身已受陽罰免二十刼有人命者罪加一等有忠孝事准抵九分小善三百亦抵九分以上三條俱屬異姓若属親戚加倍治罪有服之親罪次亂倫若在喪中罪加三等無論僕婦無論奴埤姦淫之罪俱照上諭姦事未成减壽半紀有人命者照成姦論○淫娼妓律　淫一娼妓减壽半年染惡疾者减壽一年若能改悔免去减壽遺一子女爲獸一世若能改悔免爲走獸漁獵男色與婦女同十六以內照處女論十六以外照室婦論挾幼童者照淫娼論○造淫書律　造淫書者减壽二紀若有所害罪坐己身書不消滅永不輪廻淫戲春宮與此同罪　一淫事减壽半紀若有人命减壽一紀談閨閫者與此同罪若能改悔罪俱减等　凡姦淫之事有用　打胎致喪一命者加倍治罪　凡姦淫處女在十二歲以內者雖屬誘姦調姦俱以强姦論若有人命加倍治罪　凡有子置妾者一人减壽二年有功名者削功名八分不减壽　凡寡婦無意改嫁而用計誘之者减壽三年有意改嫁免去减壽　凡娶一寡婦夫家遺一子女者减壽二年子女致死者减壽一紀　凡朋友相見談淫佚之事者三次减壽一月致人有淫事者减壽三年有功名者罰停遲功名　凡路遇美色　逆而送之三次减壽半月若假託殷勤實存惡意者一次减壽三月　凡喜聽淫戲者一次减壽三日有功名者罰停遲功名點淫戲者一次减壽三月若有所害轉獸一世　凡喜看淫書三次减壽半月致生疾病者减壽三年　凡誘人行淫事者照人所犯之罪減二等父兄縱子弟行淫及主人縱僕　者亦同○附不淫功律　見一美色不留盼一功　居家能節慾百功　完一女婢百功　當可染境不染百功　拒一私奔女子三百功閱者其凛之 
　　四勿齋主抄 
[四善舉吟]  
　　○江蘇籌賑公所蛟水偏災偶爾逢四方協濟義風從朱提不惜銀千笏白粲先移粟萬鍾遍使殘黎充口腹早存仁術荏心胸閭閻衣食均無缺措　精詳夏及冬○天津戒烟公所　米囊豈是吉祥花剪絕根株妙法加幸賴恩膏施雨露永教痼疾棄烟霞　年保命功堪述吐霧吞雲技莫誇超拔羣生離苦海歡聲翔洽萬人家○滬上棲流公所　異方落魄　憐貧教養營成廣廈新入市吹簫奚有客沿門托缽漸無人雲山故國暌千里衣食他鄉穩一身露宿風餐非似舊二天覆庇頌斯民○吳中借本公所告貸無門事可哀幸遞緩急善堂開壓肩蔬果經營去餬口虀鹽贊助來從此謀生趨活路不須避債覔高臺馮驩　義稱　劵今古名同震九垓 
　　梁溪三壺子髯叔甫草於可園 
[冬晚有瀼望炊樓主人卽贈]  
　　○殘日寒雲慏虎邱他山極目望炊樓巢由縱不勳名　莘渭終當物色求藹藹容儀超俗輩彬彬文質仰儒流記　賦　堂中過抵掌高談茗一甌　康樂偏逢並世生每懷芝宇輙葵傾四方好義開風氣　九陛酬庸識姓名北斗文章新物望東山絲竹舊家聲　年　濟殫心力不忍嗷嗷澤雁鳴 
　　叔賡弟楊殿奎郵稿 
[浙省撫轅抄]  
　　○十二月十二日鄔仁浦禀知丁母　同知繆鈺禀銷湖　船局兼保甲差知州何慶汀禀知厘捐局委廈河厘局差禀見叩謝　龔鳳岐禀謝給咨回籍養親叩辭　補用縣丞顏　德禀知奉　藩司委温州狀元橋厘卡差叩謝並辭赴桐鄉公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百十三號]  
[光緒八年十一月三十日京報全錄]  
　　宮門抄○論旨兩道錄前○發抄　旨四道○選單○陝督　等　奏　調知縣摺○豫撫李　奏爲陳明學政幕友姓名片○晉撫張　秦請　旌獎片○皖撫　　奉恭報各營並駐防戰守兵數摺○浙撫陳　奏請　旌表片○晉撫張　奏循例請　旨片○將軍崇　奏爲奏　聞摺子○十一月三十日理蕃皖鑾議　光錄寺正白旗値日無引　見○召見軍機○發抄　岑毓英奏　陳愼民困苦情形裁革夫馬籌欵支銷奉　旨據奏已悉該省夫馬積弊旣深自應裁革淮所擬提欵給價　當悉心妥籌俾日久免滋流弊欽此○又拿獲匪首趙潰新正　奉　旨知道了欽此○又記名提督劉興等留於雲貴補用奉　旨兵部請奏欽此○又請將在當病故之記名總兵張　聲等優卹奉　旨着照所請　部知道欽此○○光緒八年十一月分選單　小京官內閣典籍馮鏡仁廣東舉　通判順天府督糧周之辰折　監　知縣安　靑陽華椿直𨽹副江兩龍南錢　江蘇舉　布經江西布政司連綴　黃監　府經山東登州周廷動順天監　典史湖北潜江榮津源直𨽹監　○○頭品頂戴陝甘總督臣譚鐘麟陝西巡撫臣馮譽驥跪　奉爲楝員對議要缺知縣以重職守恭摺仰祈　聖鑒事竊臣等查定例外官有關係刑名錢答考核紏叅者若外姻視屬中妻之兄弟嫡姊妹之夫應令官小者廻避凡應行廻避之員係總督兼轄省分亦准酌量改調等因據陝西藩司呈稱新授陝西按察使葉伯英係富平縣知縣兪志敬妻兄有關刑名錢答考核糾叅之責例應兪志敬廻避應由甘揀員對調等因臣譽驥咨商譚鍾麟飭司遵辦去後據甘肅藩臬兩司詳稱查富半縣係煩疲難三項要缺現于甘省缺分相當之知縣內逐加遴選惟有中衛縣知縣顧衷年六十六歲由進士卽用知縣塺保花翎儘先補用直隸州知州現在任供職以之調補陝西富平縣知縣堪以勝任所遺中衛縣知縣卽以應　迥避之兪志敬對調會詳具奏前來臣等覆核無異合無仰懇　天恩准以中衛縣知縣顧衷與富平縣知縣兪志敬對調以重職守如蒙　兪允該員等係對品調補毋庸送部引　見謹合詞恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○李年片再查例載學政幕友不得延請本省之人如兩省接壤亦必在五百里以外方准延請又學政幕友不得專用本籍之人致滋流弊各等語茲准何南學政臣馮文蔚咨稱該學臣携帶慕友張體正直隸附生王庸山東舉人郭慶基湖南附生戴元章江蘇附生顧敦彝陳明經均係江蘇舉人並未延請視學省分及鄰省五百里以內之人造具該幕友等籍貫淸冊公送前來臣覆查無異除仍隨時稽查外理台附　具奏伏乞　聖鑒謹　奏軍機大臣奉　旨知道了欽此　○○張之洞片　再據汾州府知府林拱樞詳稱平遙縣紳士遊擊職銜李五玉之母二品命婦王氏素性好善凡有地方義舉給捨棉衣修建義塾等事無不樂於捐助現因書院經費無多不足以嘉惠士林該命婦又捐銀三千兩以助膏火实屬樂善不倦由藩司方大湜轉請建坊前來臣查士民人等捐助地方善舉銀至一千兩者例准請　旨建坊給予樂善好施字樣今李五玉之母二品命婦王氏心存利濟捐助書院膏火銀至三干兩之多實於寒士大有裨益台無仰懇　天恩俯准照例建坊以示旌獎謹附片陳請伏乞　聖鑒謹　奏軍機天臣奉　旨着照两請該部知道欽此　○○頭品頂戴安徽巡撫臣裕祿跪　奉爲報陳安省光緒八年分各營步戰守兵實數並安塘駐並數目恭摺仰祈　聖鑒事竊前准部咨同治元年十一月奏奉　上論各省兵額例於年終題報嗣後各督撫飭將存營兵數核實按限造報等因欽遵行令迅速照　具報在案伏查定例安省各營弁兵增减裁汰並安塘駐防馬匹數目向係按年造册送部彚題自軍興以來各營弁兵久未歸伍册檔全失致難依限造報嗣於同治四年六月初一日爲始招募五成守兵所有安省應造五年新募五成兵數並六年募足守兵同新募三成步戰兵丁以及七年至光緒七年分安　駐防弁兵實存各數均經由司按年彚册詳請具奏咨部彚題並聲明現在安省兵數馬匹請俟復額時再行照例造報在案今安省應造光緒八年分各營兵數册籍據布政使盧士杰彚造詳送前來臣查得安徽省各營額設兵丁九千四百四十二名內馬戰兵九百一十八名步戰兵一千七百三十九名守兵六千七百八十五名自遭兵孌失伍栽撤後於同治五六年兩次分飭安慶游兵潜山徽州寍國池州蕪釆廣德壽中壽右六安　州毫州頴州　州並撫左撫右等十七營先行寡足守兵六千一百四名三成步戰兵四百八十二名外宿州營全留兵八百七十八名內六年應補三成步戰兵四十四名其餘兵八百三十四名仍作守兵又同治八年新添龍山營准設兵八百名內應募三成步戰兵四十八各其餘兵七百五十二名仍作守兵又皖兩鎭營制案內將寍國營改爲鎭標左營新設鎭標右營抽離調換馬步兵丁均與通省額兵並無增减已於光緒三年正月起分別裁移　併仍統候通省各營招補馬步戰兵再行遞復原額以符舊制除册咨部外所有安省各營已募步戰守兵實數並安塘駐防數目謹會同大學士兩江總督臣左宗棠恭摺具奏伏乞　皇太后　皇上聖鑒　部查核施行再此案內應歸入上下兩江一併題報現因安省營兵未復全額是以改題爲奏應請俟復額時再與騎操馬匹照例造報合併陳明謹　奏軍機大臣奉　旨兵部知道欽此　○○陳士杰片　再據藩司德馨詳據嘉興　轉據平湖縣知縣彭　章詳稱據花翎員外郎銜內閣中書舉人葛金烺員外郞銜太常寺博士附貢生葛金　禀稱金烺故父三品封職同知銜葛肇基與金　故父從三品封職同知銜葛丕基係屬同胞友愛本乎天性孝弟出於至誠任卹情殷解推誼切雖守居賤食養之素常以敬宗收族爲心師范文正之良規効陳太邱之家法置買南麟等圩田地千二百五十餘畝市廛六所並於邑之喝呵里建造宗祠義庄屋一區上以供祭祀於春秋下以賙貧窮之族屬經始於同治十一年八月告竣於光緒元年十月酌定條規藉資遵守遺命復於光緒七八兩年續置侍碣等圩田地七百五十餘畝以仰承先志通共前後置買田地二千一十五畝有奇市廛六所計一十一間詞屋義庄一所計二十九間併計田房置造價銀二萬八千八十五兩八錢三分擬將歲收租息除完賦祭埔歲修外其餘永爲贍族之資開造故𡵖所擬義庄規條及義產田地畝分銀數造具册結由司核明詳請援案奏咨前來臣查平湖縣已故封職葛肇基葛丕基等任卹爲懷施與篤志其子葛金烺葛金　等均能　承先德　美家聲捐田置產光後輪銀至二萬兩以上旣　義之可風復好施之不倦核其行誼海屬可嘉合無仰懇　天恩俯賜　勅部照例議給　旌表以昭激勸除册結咨部外謹附片陳請伏乞　聖鑒勅部議覆施行謹　奏軍機大臣奉　旨着准其旌表禮部知道欽此　○○張之洞片　再歸化城稅務塺經循照舊章奏委歸綏道管理玆據歸綏道阿克達春以兼管歸化域監督印務自光緒七年十月十三日起至光緒八年十月十二日止計一年期滿移經藩司方大湜以應委何員接管詳請奉委前來臣查阿克達春自光緒二年兼管稅務以來稽查綜核甚屬盡心管理八年有餘均無遺悮相應請　旨將歸化城稅務仍飭　綏道阿克達春接管以期整頓除稅課銀兩俟年滿另行題報外理合循例附陳伏乞　聖鑒謹　奏軍機大臣奉　旨着照所請該衙門知道欽此　○○奴才　綺寶森跪　奏爲會同審明偷砍樹株首從各犯按律分别定擬恭摺奏　聞仰祈　聖鑒事竊照光緒八年九月十九日准　三陵衙門咨據　褔陵　管果　敏等呈送拿獲郭林趙萬湖二名私入　陵山淸南偷伐樹株一案聲　　明委係紅椿以內伐倒枆樹一顆等情到部奴才等隨督率司員親提研　緣郭林係金州漢軍正　旂入趙萬湖係　褔陵兩州正白旗人均在陰達渾堡子居住光緒八年九月間郭林因無燒柴於和七日下晚起意將𨼺居趙萬湖尋至伊家商議進山伐樹趙萬湖允諾卽於是夜二更時郭林携鐵鋸一張同趙萬湖抵至　陵山淸南鋸倒枆樹一顆正欲截斷身挺之時旋被官兵聞聲踵至將郭林拿住趙萬湖畏催乘空逃逸亦輕官兵追至其家緝獲卽將該犯等連起獲鐵鋸一張一併轉送到部審　前情不　奴才等仍恐另有偷砍樹絲不法別情覆加嚴訊該犯等供稱　係初次卽被拿獲矢口不移案無遺除應卽擬結查例載　陵寢山前山後各有禁限如紅椿以內盜砍樹株者比照盜　大祀神御物律斬奏請　定奪爲從者發近邊充軍等語此案郭林起煮商同趙萬湖私入　陵山淸南紅椿內鋸伐樹株巳得旋被拿獲　將郭林銷除旗檔此照盜　大祀神御物待斬奏請　定奪其趙萬湖　係聽　郭林鋸伐樹株究属　不畏法亦　销除旂檔照爲從　發近邊充軍　　發近邊充軍咨送奉天府定地充配至該管官應援照同治元年　准盜伐紅椿以內樹株自行拿獲者官員懇　恩免其議處兵等咨行　三陵衙門酌　奬賞送到鐵鋸存庫除抄錄全　供　咨送荊部查核外所有奴才等審明分別定擬緣由理合恭摺具奏伏乞　皇大后　皇上聖鑒飭部議覆施行謹　奏軍機天臣奉　旨刑部議奏欽此 
 
 
 

Page 10

 
 
[京報第三百十四號]  
[光緒八年十二月初一日京報全錄]  
　　宮門抄○上諭一道錄前○發抄　旨五道○東撫任　奏請酌保員弁緣由摺○又　奏援案請免造册報銷片○又　奏請議卹夾片○閩浙何　奏調　府州摺○浙撫陳　奏爲知縣飭囘本任片○十二月初一日吏部翰林院正紅旗值日無引　見○前江西巡撫劉秉璋服滿請　安○甘肅正副考官楊頣江樹畇到京請　安○翰林院代奏楊頣謝授侍講　恩○內　　派騐放之王大臣　派出豫王烏拉喜祟阿畢道遠薛允升○吏部奏派揀選官缺　派出文中堂徐桐張之萬福錕張佩綸○又呈　月官卷○禮部元旦禮節○召見軍機　劉秉璋　○發抄　李鶴年奏恭報省城得沾瑞雪日期奉　旨知道了欽此○又本年上忙地丁等銀完欠分數奉旨知道了欽此○又南陽縣民人蕭全盛京控案審擬奉　旨刑部議奏欽此○林肇元奏請已故雲南布政使吳德溥附入前撫臣曾璧光專祠奉　旨着照所請該郃知道欽此○又夏季分委署縣丞等缺奉　旨知道了欽此　○○頭品頂戴山東巡撫臣任道鎔跪　奏爲堵築桃園决口遵　旨設法趕辦現已尅期先行合龍接辦加鑲善後事宜恭摺馳陳仰慰　聖懷事竊臣前將堵築桃園决口擇日進占情形具奏在案本月初六日　到回摺欽奉　諭旨着督飭在工各員弁妥速辦理尅期合龍俾灾民早　疾苦以慰厪系等因欽此仰見　聖主軫念災區厪注要工至意跪誦之餘莫名欽感臣於拜摺後因桃壩旣已得力口六溜勢稍退天氣驟寒氷凌將至不可稍緩須臾臣卽親駐壩頭督飭在工員弁儘力趕辦曉諭河北灾民赴工担土運料兩壩有數萬之眾每日並做夜工適値初一日大風初二日風雪兼至施工益難而人心益奮兩壩各進數占後察看大溜漸入舊河口門不甚湍急所進之占悉臻平穩復激勸各員弁倍加奮迅一氣追赶惟節候已過大雪尤應早爲顧慮因變通章法將壩合廂至出水丈餘暫緩加廂更進前占爲事半功倍之計仍節節追壓大土以期穩實至初四五日水長二尺餘寸掃前日見搜淘臣惟督飭文武不遺餘力愼速盤壓初六七等日狂風兼雪雖勢　萬難而工作仍未稍緩至初八日兩埧均赶至前占幸天氣晴　併力前進初十日丑刻正在趕辦夜工忽聞上游水聲如雷瞬息間冰凌驟至勢若排山水長一丈二尺金門冰溜迴旋淘刷益甚西壩　占蟄陷丈餘東壩門占上首同時蟄陷後　亦被廻　掣塌情形岌岌各負弁奮不顧身置利害於度外先用土蒲包儘力拋護催集民夫趕上料土隨蟄隨廂分投搶辦至酉刻兩壩同時　　先將正壩金門占一氣追壓到底卽於十一日午刻合龍隨將邊壩趕成合力於十二日申刻一併閉氣其夾土壩亦卽塡築堅實並將後戧赶緊澆成層層擎托現已一律穩固伏念此次决口寬至一百四五十丈水深三丈形勢坐　約分大溜十分之六且口門下普漫甚寬略無乾土幾於無可措手若待秋深再行籌議仍應舉辦春工臣以六七州縣災區關係甚鉅不敢不力任其難速爲籌策以期無悞春耕迄八月初間委各貝弁先赴工次盤做裹頭於汪洋巨浸之中層遞搶疉圈埝急堵串溝節節布置至九月下旬始漸次護出廠基土塘及勘定壩基時水面仍寬九十餘丈深二丈　尺故料物務爲寬儲辦法總期穩愼迨建挑水壩拓溜一經得力形勢始有轉機不圖積凌驟生於萬分危急之際竟能一氣搶辦合龍實非臣夢想所及回憶艱險情形猶爲悚惕查侯家林係分溜决口寬八十餘丈計二十五日合龍賈庄係全河决口寬二百七十餘丈計八十餘日合龍今桃園亦係全河决口寬至九十餘丈自進占至合龍計十三日雖係晝夜兼作尚不敢必　速成此皆仰賴　聖主洪福神祇效靈始克臻此臣仰維　宵旰焦勞無日不以民生爲念謹遵　聖謨指示變通成法先辦合龍卽在工文武員弁罔不躬蹈艱危力圖報效實與衝鋒克敵無殊較之侯家林賈庄施工均在春融者其艱苦亦爲倍至臣前奏請援照成案從優給獎仰荷　恩兪無任　感謹將在工異常出力員弁並籌欵會辦之司道先行擇尤酌保布政使祟保鹽運使林述訓濟東泰武臨道王作孚均請交部從優議叙林述訓並加二品銜三品銜候補道譚文煥請　賞戴花翎並加二品頂戴濟南府知府李嘉樂請以道員遇缺題補並加三品銜道員用候補知府積慶請交部從優議叙三品銜侯補知府張上達請免補知府以道員遇缺題補並加二品頂戴候補知府林介景請免補知府以道員補用並加三品銜河南候補道啓續請以道員遇缺題奏候補直𨽻州知州彭虞孫請加四品銜並隨帶二級知府用候補同知趙國華請免補本班以知府補用試用知府　賢請歸侯補班補用候補知府曹濬澄請免補本班以道員儘先補用　翎知府銜東河試用同知丁達意請免補本班以知府歸於河南補用並　賞換花翎同知銜東河候補通判吳榮棨請免補本班以知州歸于山東補用並加四品銜知州用直𨽻候補知縣王兆　請免補本班以知州仍留原省補用並加四品銜同知銜補用同知候補知縣倉爾英請俟補缺後免升同知以知府用並　賞戴花翎藍翎同知直𨽻州用候補知縣趙光斗請俟補缺後免升同知直𨽻州以知府用並　賞換花翎已革江西候補知府潘駿羣請開復原官免　捐復銀兩歸部選用候補縣丞汪錫爵呂鐘吳𢡟乾呂耀鼎郝廷珍均請免補本班以知縣用東河試用主　李汝鈺請免補本班以州判仍留東河補用並　賞戴藍翎候選主簿王尚彬請留于東河補用並　賞戴藍翎試用閘官高丹桂請歸先儘班補用浙江候補巡檢葛錫爵請免補本班以縣丞仍留原省補用總兵銜補用副將黃金得總兵銜補用副將景天　總兵銜題補　淸州副將萬年淸均請以總兵遇缺簡放並加提督銜都司銜豫河營　南守備安國楨都司銜　河營陽封協守　朱永和遊擊銜豫河營守備高尚均請加二品頂戴都司用候補守備陳雍剛候補守備馬崇阿李　功均請以都司儘先補用都司銜儘先于總楊文煥請以守備儘先補用以彰激勸臣現仍親駐工次督飭各員弁將正邊兩壩按照　法一律加鑲高整添壓大土並將後戧土塡一併加高帮寬不敢稍涉大意至其餘出力員兵統俟全工完竣再行分別勞績擇尤請獎合併陳明所有桃園堵口大工現已先行合龍接辦加鑲並酌保異常出力員弁緣由謹恭摺附驛五百里　奏伏乞　皇太后　皇上聖鑒訓示謹奏奉　旨已錄　○○任道鎔片　再此次桃園堵口工需自開辦以來凡收支料物銀錢均由臣親駐工次隨時考核逐上稽查在工各員絕無欺飾務使處處　節涓滴歸公未敢稍涉糜費現在正邊兩壩均經合龍籌辦加廂善後諸事除應修隄工按里酌給津貼另行核辦外所有桃園大工並歴城縣下游　溝决口兩處工需較之原估七十餘萬之數約可節省錢三十餘萬兩而存工　料尚可分運和津作南北嶺堵口之需並備來年防汎之之用實　事事核實毫不虛糜主於如何造銷東省向無辦過成案實非臣及在事各員之所能况各項料物係飭二十餘州縣分投採辦市價多寡才　運費遠近亦功異至工用人夫皆係附近灾民擔土運料隨時酌給錢文以工代撫勢艱照例造　伏查前辦俟家林賈莊兩次大工均經奏奉　諭旨以東省向無河工將用欵開列淸單奏咨立案免其造冊報銷此次情事相同所需銀兩僅及原估之半其毫無冒濫亦可槪見擬請援照前案仰懇　天恩俯准於事竣後逐欵開具簡明淸單奏咨立案免其造冊報銷　荷　鴻慈實無　極謹附片陳請伏乞　聖鑒訓示謹奏奉　旨已錄　○○任道鎔片　再記名提督丁達材　隸淮軍轉戰數省立功　保今職光緒五年經前撫臣周恆祺由直𨽻調派來東管帶精健營勇隊平日紀律嚴明訓練勤奮歴派各處巡防均甚得力臣於去秋到任値齊東縣郭家寺貢龍背等處臨黃隄岸險工迭出當經飭　該提督帶隊前往搶護一律修築平穩本年夏間　同道員譚文煥建做　口閘旋因桃園决口黃水下注復與譚文煥躬歴灾區散放急賑而歴城南岸淺溝漫水　　章邱之　江河又派該提督帶隊　築　家橋缺口以保東岸完善地方工程甫竣旣値興辦桃園大工後飭會同文武　做東　裏頭搶疊　　該提督　率弁勇　體塗足　夕糜停始得就緒迨大　興工又　　率弁勇分巡各廠彈壓稽查其時因感受風寒病狀漸露猶　勉力從公不遑少息至二十八日進占之際徒患中　醫治無效於十一有初一日在工次病歿查該提督秉性忠勇誠樸耐勞臣察其才實堪俻干城之選乃遽以積勞病故殊深憫惜且查該提督前在　軍於蘇浙東鄂各省會同　軍迭克各城摛　要逆　属戰功卓著勞　　　合無仰懇　天恩俯准飭部照　督軍營立功後積勞病故例從優　卹以慰忠魂而　激劝所有提督積劳病故請卹　由　恭摺附陳伏乞　聖鑒訓示謹　奏軍機大臣奉　旨丁達材着照所請交部從優　卹欽此　○○臣何　臣張兆棟跪　奏再福建台灣府知府周　　聞訃丁父憂所　係酌委之　查有試用知府俟村鎭廉明精細持重老成堪以委署該員係湖南安仁縣舉人毋庸考試相距原籍在五百里以外據福建藩臬兩司　詳前來臣等謹附片陳明伏乞　聖鑒謹　奏軍機大臣奉　旨知道了欽此　○○陳士杰片　再署烏程縣知縣賀允摺飭回本任所遺係属要缺應行酌量委署查有武康縣知縣趙煦堪以　署據藩臬兩司會詳前來除檄飭遵照外　　同閩浙總督臣何璟附片陳明伏乞　聖鑒謹　奏軍機大臣奉　旨知道了欽此 
 
 
