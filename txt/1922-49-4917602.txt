# 1922 - 49 - 4917602

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[解决時局談（三）（老圃）]  
　　今之所謂各派首領所謂軍閥者苟未脫中華之國藉固亦中華之人民也觀此輩所發之電報及種種文誥固一則曰民意再則曰自治而其攻擊他黨之辭又一則曰賣國再則曰違背道德違背法律則知此輩亦未嘗無是非之心羞惡之心也然舉國洶洶不得不歸罪於此輩者以其雖有是非羞惡之心不能擴而充之也易言之則以其能言而不能行知行不能合一故也故時局所以多故由此一部人民不能知行合一 
　　返而觀之此一部以外之人民宜其可以知行合一矣然民國以來人民之知識不可謂不開然於力行一端固未有進也朝開會暮開會壇上之言皆名言也然從此而止下壇後未嘗有所行朝打電暮打電電文之言皆名言也然從此而止電報外未嘗有所行故電文演說之文等於陳腐之墨卷集會結社之塲等於終南之捷徑平心而論此其中固多高等之遊民亦豈無優秀之分子而國内外諸人不以爲重者亦以其方而不行知行不能合一故也故時局多故而不能救亦由多數人民不能知行合一 
　　故根本問題不在知而在行尤不在少數人民之行而在多數人民之行 
[國内專電]  
　　北京電府决以陸鮑繼總理已徵奉直同意（二十四日下午八鐘） 
　　北京電艾斯頓語予曰華字報載英國公使向政府勸告中國統一吾那兒有這工夫來管中國人自已應做之事可證英使未勸告 
　　北京電曹錕三夫人昨酉刻到京係答訪養病在京之張四夫人奉直問題經調人及娘子軍疏通已緩和不少現在保曹確立調人地位决不使瀋洛實行較量 
　　北京電葉恭綽在津遥領交長事務府意令回京主持部務免公文送津往返周折（二十一日下午二鐘） 
　　北京電汪士元擬發烟酒短債二百萬其條例卽照九年烟酒短期公債一百零八萬成案辦理 
　　北京電銀行公會接財部通知開應還内債四千六百萬元先備預約劵俟印就卽送公會保管經審查後再分配（二十五日下午二鐘） 
　　北京電外交圑得可靠之湘電孫文語人以到長沙後召集統一會議選舉總統并以梁士詒爲内閣總理并謂遼瀋方面已同意若有人反對此統一會議卽出兵討伐之庶關外師出有名聞某系集二百萬交孫内中五十萬爲張敬堯所出（二十四日下午八鐘） 
 
 

Page 5

 
 
   
 
 

Page 6

 
 
[國内專電二]  
　北京電三代表電京請將公府顧問芮恩施博士薪水先滙美金一萬元并謂華會中芮氏異常盡力且屢謝報酬吾國自應照送 
　　北京電昨電使圑息黔軍到晃州續得詳息謂黔軍第一混成旅數營二十一日到晃州駐紥離城五里龍溪口設司令部檢查郵電 
　　北京電法使館定三月二日在使館宴財部總次及銀行界將商量中法行復業事（二十五日下午二鐘） 
　　北京電田中玉電院外部馬電開小幡面稱擬將膠濟路沿線日軍卽日撤退請速挑選幹練警察或軍隊接防等語前由内部編練之警察六百名務盼速派來魯並請交部趕緊宣示開拔日期以便布置（二十五日下午二鐘） 
　　北京電清室加東海太師銜 
　　北京電今晨鄒芬部下孫銘武由奉招來新兵一批送西苑 
　　北京電津電話冒充陳炯明代表者騙取某系鉅欵而逃 
　　北京電霞飛上將今夕到京中外各報一致歡迎非歡迎其戰功實歡迎其剷除帝國與軍國主義 
　　北京電張文生電保史久紹實授烟酒局長但史爲張敬堯案通緝人物此次張將中央任命之廖某驅逐以彼通緝者繼任故府甚難堪（二十五日下午二鐘） 
　　北京電許世英電院柳汝礪旣堅辭職署顧問王源瀚可以繼任請核覆再行請簡（二十五日下午二鐘） 
　　北京電財部覆滬某銀行貴行借欵並未以鹽餘抵還故不列清理單内當另定償還方法 
　　北京電同濟學校建築不敷准以校址押十萬（二十五日下午二鐘） 
　　北京電鹽署曁稽核所昨電滬更正某報載丁乃揚行賄案 
　　北京電國民贖路會請組織公司承辦青島鹽田（二十四日下午八鐘） 
　　北京電上海茶商會請力爭英國　　茶稅待遇不平等外部今日電致朱兆莘向英政府交涉 
　　北京電二十四夕歐美婦女會在安格聯夫人家開茶話會到者三百人（二十四日下午八鐘） 
　　天津電王占元認贖路欵十萬元　　天津電王承斌孟恩遠梗（二十三）日由奉抵京偕奉張秘書長任毓麟代轉奉張意見（以上二十四日上午十鐘） 
　　漢口電吳電蕭訓示防粤方略重在以逸待勞如粤軍越境侵入是挑釁罪不在我再以全力擊退 
　　漢口電軍署敬（二十四）開防粤軍事會議張聯陞劉佐龍潘守蒸各旅長均列席内容未悉張卽晚返襄陽原防 
　　漢口電駐省湖北第一旅將調一圑增防崇通湖北第五旅由宜都調省 
　　漢口電武岳路套站復設兩湖巡署總兵站 
　　漢口電省署因整理官票案敬日召各廳局長會議施行辦法 
　　漢口電吳派參謀杜節壽赴岳會商防務布置杜敬日過省前往 
　　漢口電王汝勤派參謀范士賓日内赴岳商洽聯防 
　　漢口電傅嶽棻來漢聞携有賑欵四十萬支配鄂省各災區 
　　漢口電湯薌銘漾（二）（十）（三）晚赴京一代表蕭督歡迎霞飛一與交農兩部商建築商場經費聞交部不承認湯以南段地畝押欵仍令進行三妙爾借欵三妙爾又要求改訂合同並無力承借鉅欵湯極感困難（以上二十五日下午七鐘） 
　　香港電昨晚機器總會舉出之代表今日見華民司請幫助調停並請介紹見船東卽午與船東面商船東允於前底價再加二釐五代表請再加船東謂如工人有誠意酌減再磋商代表出對各界詳述現决定從速磋商限星期五完全解决 
　　香港電華民司接省英領轉來陳　　炯明函言船務公司能再加薪二釐五卽任調停 
　　香港電箇（二十一）梧州下珠璣巷火警燒去店舖百二十餘間損失約二百餘萬 
　　香港電朱培德谷正倫等致滇黔同胞書略言斷堯野心不死驅其殘部攔入黔邊除呈元首通緝外某等尅期出發南征卽資北討末勸滇將領反對唐繼堯 
　　香港電昨日華人機器總會召集　　全港工圑調停罷工會到得一百一十三人工圑代表因聞海員要求港政府限二十四小時妥定復會加薪兩問題否則召回代表故卽舉代表二十人分向政府船工船東三方面從速調停並擔保政府於海員復職後卽恢復海員工會（以上二十五日下午九鐘） 
特約路透電 
[英法兩揆之會面]  
　　二十五日倫敦電英相喬治氏與普恩賚氏今之會談據消息靈通方面稱英相日諾瓦會議計畫之特點爲全歐休養十年各國應正式承允在此十年中彼此尊重界綫而不從事各項侵迫用其全力鞏固財政商務實業並一律裁减陸地軍備時報謂喬治氏謀照海軍協約辦法締成一限制陸地軍備切實條約 
　　二十四日巴黎電英國喬治與法總理普恩賚二十五日在波洛業之會議聞係實比爵士疏通所致會議時期將甚短促以喬治須卽回倫敦於二十六日與南愛爾蘭領袖格里菲士及高林士二人相晤見也波洛業兩總揆之會議内容嚴守機密 
[英國之減政觀]  
　　二十四日倫敦電海軍部發表文告謂已繼續大减經費一九二二年至二三年之預算案已减少英金二千二百萬鎊今數額在六千一百萬鎊之下 
　　二十三日倫敦電英國陸軍大臣伊文斯氏在某處演說預示陸軍將裁减將士三萬二千人蓋擬遣散步兵二十四大隊砲兵四十七中隊騎兵五聯隊高等及輔助役務之軍官亦擬减少如是則可省費英金一千六百五十萬鎊按吉特士建議爲二千萬鎊 
　　二十四日倫敦電吉特士委員會之第三批與末批報告主張節省經費共八百七十五萬鎊在第一批報告發表後續有減政如戰事恩俸金裁去三百萬鎊等類是也最有趣味之撙節在殖民部裁二百二十五萬鎊外部裁三十萬四千鎊 
[英愛間之損失賠償會]  
　　二十四日倫敦電今日邱吉爾在下院宣告英與南愛兩政府已恊定一委員會兩政府各派代表一人委員長爲高級法官公决南愛爾蘭及他處如利物浦等地方産業損失之賠償要求而軍人依照戒嚴令行事所致之損失亦在賠償之列負責方明應負賠償之責爭持案件則由雙方閣員解决之全部决定後相抵有餘之數由雙方商定償付方法財政部賀恩氏已確告北愛首相克萊格謂將請國會准其償付北愛政府一百五十萬鎊以償一九二二年一月十四日以前北愛爾蘭人民與産業所受之損傷 
[印度政局之會議]  
　　二十四日倫敦電德里現開重要會議以討論印度政局孟買與瑪德拉斯之知軍皆已赴德里與總督晤商　　二十四日德里電今日立法會有人詰問民事之不服從旣已暫停政府對之將有何政策議員賀穆爵士稱政府並未見不合作者之態度有何根本上變更蓋徵求黨人仍然進行叛變宣傳依然未減也非俟不合作者之違法活動完全停止後政府態度必不改變因黨人活動已造成嚴重時局流血騷擾之禍隨時可發生也 
　　二十四日倫敦電據印度巴蒂亞里亞消息皇太子隨員數人由德里乘汽車赴巴蒂亞里亞時曾爲人槍擊但無一被中兇手未悉爲何種人物 
[日本議會中之普選案]  
　　二十四日東京電今日午後下院討論昨日發生之事端卒乃於狂呼聲中宣告休會有倡議追究擲蛇事者於是反對黨齊起詆責議長專斷議長因會塲擾攘宣告休息憲政會議員曾提出决議案申斥昨日警察之行動今日議會外聚人不多但警察仍在議會四周置巡哨隊議長旋因會場擾攘不已宣告休會至明日旁聽席中之人均爲警察催令退出 
[德國之航空事業]  
　　二十四日巴黎電航空事務監督委員圑照會德政府謂自五月五日起復可建造及運入民用飛機協約國現正談判將來監視德國航空事務之辦法以便撤回監督委員圑 
[追溯羅馬號飛船之慘禍]  
　　二十四日倫敦電在飛船羅馬號罹禍之陸軍中尉斯密慈氏近致書其父謂羅馬號上次飛於華盛頓天空行動殊欠靈利船中之人大半均以爲該船不安穏該船之構造若不加以修改而再飛行則實有罪之疏忽云云 
斯密慈氏諸書今由紐約某報揭載衆爲震動 
[英宫主之婚期]  
　　二十四日倫敦電日便林權助昨見瑪麗宫主陳明日本皇族贈送之禮物尙未到英大約在宫主婚期之前可抵倫敦計日皇與皇后所贈者爲日本錦緞製成之屏太子所贈者爲雕漆箱 
　　二十四日倫敦電下星期二日爲瑪麗宫主婚期婚禮籌備現頗忙碌昨製喜餅高六尺重逾五百磅其特色爲上有希臘四寺之形象宫主已收禮物一千二百件連日見客受禮迄今尤忙即所收珍飾一種已值十五萬鎊見者羡之此項珍物日夜有人看護宫主現擬將所得各欵提出一大部份移充慈善經費 
　　二十四日倫敦電此間日僑以小詩上英公主祝頌其結褵 
[中法實業銀行之調查會]  
　二十四日巴黎電國會中提出一種要求請派三十三人組合調查會以揭明中法實業銀行營業中各種政治責任之眞相署名於此要求文者衆議員二十人内有泰狄歐氏與伊格内斯氏二人伊氏爲前司法部長近於克勒滿沙氏報紙中披露秘文件多種蓋欲證明國家甚重要人物與該銀行有牽涉也 
[航業主張大減工資]  
　　二十四日倫敦電航業公會通過議案主張從速大减各項工資及一切費用並以外國政府施行歧視國外籍之辦法致使世界商務受其影響各國旣予英國航業以打轚當不能望英國繼續予以自由航行與平等貿易之權利故决意請政府使外國政府注意之 
[美國之政府與議會]  
　　二十四日華盛頓電哈定總統函致參議員福萊林赫生氏謂國會束縛行政者之手腕致不能向賠償委員會交涉國會宜設法准美國獲其所應得以顏料抵付之德國賠欵 
　　二十四日華盛頓電今日衆議院共和黨紐約議員提出一案擬召回駐英大使哈維氏以便國會調查貝爾福由美抵英時宴會中哈維氏所發關於美國參戰宗旨之言論提案文有哈維氏發揮英國目的與志願甚於發揮其所代表國之目的與志願等語 
[菲島大火]  
　　二十五日馬尼刺電昨夜此間大火燬屋八百間無家可歸者四千人死一人傷五人起火原由乃因某菲婦發覺其夫有外遇彼此爭鬥時踢翻一火爐所致時適有狂風遂成此禍 
[各國近事記]  
　　二十四日華盛頓電國務院接受意國日諾瓦會議之請柬時並未示明美國將與會與否 
　　二十四日華盛頓電英法意日大使今日在國務院繼續考慮處置大西洋中前德國海底電綫辦法 
　　二十四日瑪德里電葡京電稱政府已於二月二十二日回京城中各要點兵士之解除武裝者共一萬五千名全國安靜 
　　二十四日雅典電今日内閣會議多時後宣稱政府决議不受法政府之恫嚇没收法船愛斯帕瓦爾號所載之煤而釋該船駐雅典法使現要求無條件釋放該船不得移動其貨物 
　　二十四日倫敦電國會决議以英金五萬五千鎊爲參與巴西百年紀念博覽會經費倫敦城亦捐助英金二萬六千鎊 
　　二十四日法國杜倫電英國大西洋戰鬬巡洋艦隊來游此間當道設宴欵待席間發言者均主張英法聯盟　　二十四日哇太樺電臨時戸口統計稱加拿大現共有八百七十七萬二千人於十年中增多一百四十七萬五千人 
　　二十四日約翰萊斯堡電政府已召集特别警士千名罷工者擄去煤礦職員一人痛加毆擊旋經釋放 
[公電]  
　　田中玉通電各報館均鑒財政爲國家之命脈比年以來民窮財竭羅掘俱空國家已瀕於破産地位掌財政者應如何設法補救以濟時艱乃財閥壟斷吸髓敲精陽居整理这名隂行攘奪之計以能借債爲理財而從中盤剥侵蝕諸端難以枚舉謂爲維持現狀而人民之負擔日重度支之虧累日深勢不至陷國家於危亡不止聞之切齒言之痛心盧督軍沈省長寒電取財政公開主義以謀切實施行方法就今日財政病根對症下藥老成謀國之談顚撲不破至佩嘉謨乃財政部發行九千六百萬鹽餘公債一案亦美其名曰公開試問八年以後所欠内債七千餘萬元非借諸三十家之銀行乎此三十家銀行前後財政當局或分屬股東或籍隷行員或肥瘠相關或利益互換其與各銀行所訂條件若何利息若干折扣若干匯費若干政府實收現欵若干各次借欵用途若何以及馬克佛郎日金吕耳種種名色折合若何均宜詳缳宣示國人方合公開之義今乃一筆抺煞而於九千六百萬鉅額公債復不於事前徵求國人同意遽自悍然發行名爲借新債還舊債實則借公債還私債以營私舞弊日積月累之債欵假發行公債以彌縫之其計茂巧其心實不可問財部佳電謂此項短債利息太重增均月息二分左右一律易以八釐公債以减輕國庫之擔負其措詞非不磊落光明不知此利息太重之債卽考之外國銀行借欵亦無此公例况此三十家銀行執事同是國民同踐國土何得以外人放欵所不能提出之息率而恝然出之財部更何以貿然受之何旣秘密於前者今復揜護於後何纍纍濫借於積年者今忽汲汲求還於一旦自欺欺人恐一手不能揜盡天下耳目矣張財長果取財政公開主義應將此七千餘萬元之借欵合同付諸公議利息之苛概從削减所有回扣匯費等名目一律取消政府前次實收若干此時即應實還若干先行詳核從前僅欵之内容再行討論今後清還之方法先有至公之昭彰然後有公債之募集斯之謂澈底公開斯之謂根本整理我大總統軫念瘡痍燭察情僞懇乞嚴切飭部審愼辦理以紓財政而救時艱此案在張財長倘絶無財政公開之表示則中玉尙可無言今旣有此表示雖名實不符然而財部幡然自新之機究已萌蘖於此中玉竊欲迎而導之故以澈底公開之說進君子成人之美同官相規而善謹秉斯旨藉參末議翹候鴻裁田中玉叩敬印 
國外要聞 
[德國特約通訊（王光祈一月十四日）]  
　　開恩斯會議之前因後果（二） 
　　記者於前日通信中曾謂此次開恩斯會議中所討論之重要問題有三（一）召集全歐經濟會議問題（二）英法保證條約問題（三　）德國賠欵延期問題並與讀者諸君相約此後通信對於上述問題將逐一加以詳細討論此篇通信即踐吾前約所討論者則爲德國賠欵延期問題是也其他二問題俟下次通信再詳 
　　欲討論此次賠欵延期問題則不可不先述去年五月之倫敦條約（卽協約國之最後通牒）蓋倫敦條約者乃規定賠欵基礎之條約也去年五月倫敦會議規定德國賠欵總額其數爲一千三百二十萬萬金馬克此種賠欵總數分爲三種債劵由德國政府交與協約（甲）種債券係一百二十萬萬金馬克從去年五月一日起行息百分之五償本百分之一計毎年共應交付七萬萬二千萬金馬克（乙）種債券係三百八十萬萬金馬克從去年十一月一日起行息百分之五償本百分之一計毎年共應交付二十二萬萬八千萬金馬克（丙）種債劵係八百二十萬萬金馬克定於去年十一月一日交付惟旣不行息亦不償本與甲乙兩種債劵相異然若協約國一旦相信德國支付能力豐富立刻可以要求德政府將此種無息之債券改爲有息之債券據上述觀之甲乙兩種債券合計總數爲五百萬萬金馬克毎年行息償本合付三十萬萬金馬克再加上兩種無息之債券則三種債劵合計總數爲一千三百二十萬萬金馬克是爲倫敦條約規定賠欵之總額 
　　德國毎年對於甲乙兩種債劵旣應行息償本三十萬萬金馬克其支付方法分爲兩種（一）由德政府行年交付二十萬萬金馬克分爲四期毎期五萬萬金馬克此次之正月十五賠欵即屬於此（二）由德國出口貨中抽取百分之二十六毎年合計約十萬萬金馬克左右亦分爲四期支付毎期約二萬萬五千萬金馬克此次之二月十五賠欵即屬於此（一）（二）兩項合之爲三十萬萬金馬克是爲德國毎年應支付之賠欵總額正二兩月共應支付約七萬萬五千萬金馬克是爲德國毎季應支付之賠欵總額 
 
 

Page 7

 
 
以上所述係倫敦條約之規定今年正二兩月德國應支付之七萬萬五千萬金馬克因紙幣跌價財政困難無力履行德政府要求協約延期並謂至多亦只能籌出一萬萬五千萬至二萬萬金馬克之譜至於今年全年之賠欵則希望金錢交付至多只能交出五萬萬金馬克物品交付至多只能交出四萬五千萬金馬克兩項合計九萬萬五千萬金馬克較之倫敦條約規定約减少三分之二後在開恩斯會議時各國代表决定德國於今年全年金錢交付至少須交出七萬萬二千萬金馬克物品交付至少須交出十四萬萬五千萬金馬克兩項合計二十一萬萬七千萬金馬克較之倫敦條約規定約减少三分之一並附以下列條件（子）關稅改徵現金不徵紙幣（丑）鐵路郵政煤炭須增價（寅）整理財政使收支相合（卯）重稅資本私運出口（辰）限制發行紙幣（已）改良國家銀行以上即爲開恩斯會議對於賠欵問題討論之情形也方此議正在進行中法國總理白里安大受國會及總統之反對於是法國内閣瓦解而開恩斯會議亦因之停頓其時英相喬治尙留開恩斯乘法國内閣問題尙未解决之時督率重修會議許可德國延期惟附以條件（一）德國從正月十八日起每十日交付三千一百萬金馬克（記者前日通信謂十日之内先行交付三千一百萬金馬克云云係傳聞之誤茲特更正）（二）德國提出改良財政之計劃及履行一九二二年賠欵之辦法於重修會議（三）一俟重修會議或協約政府對於（二）項所提出之計劃及辦法審查討論商定一種辦法後此種臨時延期之許可即行取消觀上述三種條件可得兩種結果第一照（一）項計算德國今年全年應交付金錢十一萬萬金馬克之譜較之開恩斯會中原議七萬萬二千萬金馬克已加增四萬萬金馬克之譜至於物品交付其數若干雖未明言然其計數恐不在十萬萬金馬克之下總之金錢物品兩種交付較之開恩斯原議恐有多無少換言之德國負擔較之開恩斯原議恐有增無减惟此後毎十日交付一次小欵不似前次倫敦條約規定毎季交付大批賠欵較爲從容而已第二·照（二）（三）兩項意義則預留將來法國新内閣組成後從新商量之餘地故賠欵問題可謂至今仍爲懸案也 
　　然此次德國費盡九牛二虎之力運動延期究竟所得幾何當亦爲讀者諸君所欲聞也查正月十五德國應支付五萬萬金馬克除已陸續支出金錢與物品其數爲二萬萬一千萬金馬克外尙餘二萬萬九千萬金馬克尙未支付此未付之欵准其延期二月十五德國應交付二萬萬四千五百萬金馬克除毎十日交付三千一百萬金馬克到二月十一共交付三次其數爲九千三百萬金馬克外尙餘一萬萬五千二百萬金馬克尙未支付此未付之欵准其延期合計正二兩月准其延期之欵共四萬萬四千二百萬金馬克然時至二月十五恐德國物品陸續交付之數又已到四千萬至四千五百萬金馬克之譜是德國實際上所得处期之欵當爲四萬萬金馬克左右較之倫敦條約春季應交付之欵已減少約一半故就全年而論德國負擔至多只減少三分这一若專就正二兩月而論則所減甚多又不可謂非大幸也 
　此次德國運動賠欵延期大體上總算成功至於今後如何則須俟法國新内閣普恩賚Poincare宣佈大政方針後始能决定普内閣之大政方針今日雖尙未宣布而其對德態度則可推測一二法國前内閣白里安之所以倒即由於對德態度不甚强硬所致而後繼内閣普恩賚又素以對德强硬聞於世者且此次白内閣之倒兩個電報最爲有力其一·爲法國總統米勒蘭及國務員等所發提出三個條件其第一條卽不許減輕德國債務其二·卽爲外交委員會普恩賚等所發提出四個條件其第二條卽爲不准減輕或更改倫敦條約並不准妨害比利時之優先權白里安接此電報乃由開恩斯歸巴黎自知大勢已去遂於次日辭職由此觀之則新内閣之對德方針必較白里安爲嚴厲可以斷言惟有人又謂普恩賚最善於適應環境法國於對德問題之外同時須顧及自已在國際間之地位必不至趨於極端且此次倒閣純係内政問題對外政策恐與前内閣相差無幾此亦一說也 
[華會開放中國門戸案之經過]  
　　國聞通信社華盛頓通信云入二十世紀以來各國對華之政策除一二國家存有侵略野心以外莫不爲兩大原則所支配（一）舍『土地兼併』（TerrotorcalAnnexation）而取『經濟發展』（EoonomicalDecelopment）（二）棄競爭（Competition）而言協助（Ccoperaion）由前者言是爲工商業啓發主義由後者言是爲機會均等主義兩者至今而成所謂工商業機會均等主義此即門戸開放政策之眞義自一八九八年美國務卿瓊海宣佈此方針後迨今二十餘年中各國以此主義爲揭櫫互結條約者凡二十五件可見列國對華之趨勢歐戰以還厭倦武力之心理尤爲促現此項主義之動機華會開幕之初休士對於遠東問題之演說即以此爲開宗明義之第一章羅特四原則之通過開放門戸政策即其一然一種良好主義之成立不難在各國之承認而難在事後之實行故使開放門戸政策不僅爲國除上之美談而與以確行之保證爰有一月十八日遠東委員會通過休士之開放門戸决議此爲由格言而進於事實吾人對之應更存有重大之意味也 
　　一月十七日休士在遠東委員會提出開放門戸决議共有四條實爲開放門戸政策下明證之界說不啻瓊海宣言之放大也其全文如下「（一）爲實行開放門戸或各國工商業機會均等主義於中國起見到會各國議决同意之點（甲）不求取得或助其國民取得各種規畫以謀在中國劃定地帶樹立商業或經濟發展上之普通優越權利（乙）不求取得或助其國民取得各種專利或優先權致足剥奪其他國民在華經營合法工商業或向中國政府或地方官所承辦公共營業之權利者又或因此類專利或優先權之範圍年限或地理擴大上之關係而致妨碍機會均等主義之實際施行者各國默喻此約並禁止取得特種工商金融事業上·或爲奬勵發明或考查所必要之此類權利或地産（二）中國政府察知以上之條文並宣言與外國政府或外國國民（無論此次與會與否）辦理經濟利權之際亦願遵循同樣之主義（三）到會各國（中國亦在内）同意在華設立『查察部』（BoardofReference）凡有關於以上合同及宣言之問題皆可交由此部調查及報告（此部詳細組織章程應由將來中國關稅特别會議上訂定之）（四）到會各國（中國亦在内）同意現在各種讓權之條欵與其他讓權不相容或與以上合同及宣言之主義相衝突者得由有關係之數造提交查察部以期逹公平滿意之處理」此爲一月十七日休士所提出者也當時英意兩國即行承認法日兩國發起疑義至十八日會上各國詳細討論結果將第四條删去而通過其餘之三條是以休士决議祗存三條第四條遂如曇花一現過眼即杳焉 
　　休士决議之提出貝爾福實與參贊之功第四條尤爲其所主持按第四條之作用審槛現在各種讓權之條欵實含溯及旣往之效力亦即我國最初所提十條原則中之第四條及美國議事日程中『各種成約在法律上之地位』之一項也英國外交素稱袒日今主張此案水啻與日本以打擊而不知其中固有作用也（一）第四條之規定細究之實空無所有其條文云得由關係數造提交查察部云得（May）（Shall）已在無可無不可之間毫無强制之性質云有關係數造（ConceeredPartier）而不曰任何關係各造（AnyoftheConcernedPaitres）則其提出又須得對方之同意夫世安有刦盜願與主人同質法庭之理此條規定實同於空架之機器毫無運用之可能何况即使將來提交查察部該部亦僅有調查與報告之權而已耶（二）此次會議海軍問題大致就緒英國亟盼閉會遠東問題非其所關心而美國議事日程上尙有審查各種成約及二十一條約等二十一條約爲英國代表所歷次聲明不願討論者審查各種成約亦爲英國所不願多此麻煩於是爲推諉之計冀使此空無所有之條文成立將來議及之各種成約及二十一條時提出此條爲託詞而增以之推納於後來毫無實力之查察部而後大會上可以逃免種種之唇舌此次海軍問題有難解决者均以諉之於將來國際會議英國之提議此條亦即含有此等作用當討論之時法國代表以此爲溯及旣往之性質斤斤不可日本代表之觸忌自爲最大要求修改第四條中『現在各種讓權』爲「將來訂立之各種讓權」法國代表以『現在』旣改爲『將來』第四條之意義全去與第三條相彷要求簡直删去休士亦以此條近於空漠無甚實用遂僅以三條付表决而通過焉 
　　我國業於此條若以普通情形言有終勝於無惟苟因此空洞之第四條而致妨碍我國各種成約及二十一條約之提出或以資阻我提出者之藉口則我留戀此條爲不值且『各種成約在法律上之地位』列在美國議事日程中此含有危險性之第四條雖與打消美國之議事日程依然存在故我國代表於表决删除第四條之時亦無所用其爭持併特聲明中國代表圑深悉删除此條並非禁阻任何代表圑以後在此會上得提出同於第四條實質之問題休士立即答言中國之了解是也我國施代表遂言中國代表圑願以此保留而承諾第四條之删除焉當　决議通過之後休士復接言在會各國代表圑有欲另提同於第四條實質之問題者現即可以提出我國代表以時間怱促特行要請中國代表圑希望此類問題提出權延至下次開會休士亦即承允此又不啻因此空洞無用之第四條而引致各種成約提出之保障矣 
[大連會議之日俄新協定]  
　　日本大獲勝利 
　　大連日俄會議近以非正式接洽之手續由日俄兩方代表逐漸商議之結果至三月末會議可告終結現日本代表只等東京政府之訓令即可進行締結通商條約而赤塔代表方面近亦甚抱樂觀謂至遲至三月末會議必可告一段落日本方面此次之答覆當爲最後的答覆故如彼此意見不致大相懸隔則三月中必能締結根本的協約且非公式的將其根本協約内容發表據俄報所載該協約並非日本提出之十七條係以該十七條爲基礎另行擬就者共爲十五條試查此十五條中日本所得之多赤塔讓步之大均可了然聞此十五條雖未必即爲原文但其實質則與原文殆無出入日本之得意可於是測之矣茲將協約全文譯述如左「第一條遠東共和國政府正式聲明當堅持非共産主義（按即抛棄共産主義）第二條遠東共和國政府承認從前日本軍憲與遠東各政府間締結之各種條約第三條遠東共和國承認許與日本以許與中國政府之權限同一程度之黑龍江航行權第四條遠東共和國在期限已滿之日俄漁業協約改訂以前關於遠東俄國沿岸之漁業與日本締結暫行條約第五條遠東共和國承認大日本國在赤塔·勃拉哥愛丁斯克·哈巴羅夫斯克海參崴·尼古來斯克·及其他重要都京派駐日本正式代表第六條遠東共和國於謀全部領土統一之策時與沿海省政府（原註此名稱係日本創造）間之各問題宜取和平解决方針以努力謀全部領土之統一不得破壞沿省之秩序第七條遠東共和國絶對的保護僑居外國人之生命財産第八條遠東共和國撤去海參崴港之武備開放該港爲自由港第九條遠東共和國對於企業所必需之土地允許以三十五年之期限租借與僑居外國人第十條遠東共和國所有之礦山宜闢租借經營之途承認用外國資本以採掘此等礦山且不適用俄國勞動者雇用章程第十一條遠東共和國承認受外國資本之援助以經營森林採伐及木材出口且於利用交通機關不加限制第十二條關於個人商業依照遠東共和國憲法個人商業原則上雖已承認享有惟遠東共和國更宜誠實承認外國人之私有財産權决不行强制的徵收第十三條關於關稅之改組俟本協約締結後以兩國特别委員會之調查爲基礎以着手實行事實的改組第十四條關於利權租借期限以曩日許與勞農俄國之情形及國籍爲標凖以决定之第十五條遠東共和國對於有害大日本帝國安寗之任保宣傳均絶對不爲之」按此十五條與前此日本所提十七條之内容實質上毫無差異其中如第三條之黑龍江航權與我國甚有關係不知當局曾注意及此否也 
國内要聞 
[北京通信（公御）]  
　　張種傾軋高齊助鬨 
　　要造成清一色北人内閣 
　　現在中央財政已到山窮水盡之時自政治上觀察將來中央地位必因財政枯涸而自行宣告死刑此殆毫無疑義者但是北京官僚尙在利用此種機會來搶此財政總長一把交椅此何以故大約財政愈無辦法之時愈爲財政當局發財之機會過去事實彰彰具在無煩贅述即以現任張財長論當其未上臺之前私債多至四五十萬上臺一月即發行一次票面一千四百萬之鹽餘公債即可彌補私債因此之故高凌霨以不得久於其位頗爲憤懣不獨高氏如此即高氏至親現任鹽務署長去總長一間之鍾世銘對於財政總長一把交椅亦摩拳擦掌要來搶他到手不但鍾氏如此即與高鍾兩人有密切關係之農商總長齊耀珊亦與高凌霨携手欲將鍾世銘抬到財政總長椅子上去以便造成清一色之北人内閣假如鍾得財政則高必謀兼交通而内閣中之内財農交四要部不但爲奉直兩系的私産并可爲奉直兩系的奉人直人的私産此等主義旣已决定故逆料張財長命運至遲不過三兩個禮拜此非記者神經過敏之談也因齊高鍾三人結合對於張之天羅地網業經秘密佈置張氏爲財政總長本由拍上奉天而來現在鍾氏拍法尤爲神妙周密左有齊氏助手以拍奉右有高氏助手以拍直鍾則單槍對馬實行向張挑戰張在鹽署本爲鍾之上司而署中重要職員又多爲張黨鍾氏升任後首以裁員爲名裁去張氏私人甚多先是潘復在鹽署時鍾嘗爲其經手運動各廳長參事等咸以不能染指切齒於鍾甚且欲以同盟罷工將鍾逐去今日報復更不待言以故前日鍾氏又將在署十年資格之運銷廳長朱文鈞轟出鹽署朱爲張氏同鄉莫逆鍾氏此舉明明是對張駡陳張氏無法可設只有將朱某安置於財政部但亦無相當位置於是乎又將歷有十年資格之參事項驤擠到鹽務署聞項以事前未得同意向張質問張敷衍幾句對不住了之此猶其小焉者也九六公債能否發行爲張弧個人重要關頭前數日張在閣議席上提出此項議案被高齊兩人明譏暗諷以種種說法反對發行張乃負氣赴津一次同時鍾世銘卽通電聲明九六公債未得鹽署署長同意不能負責此種現象可謂離奇已極本來責任内閣應負連帶責任豈有内閣政策業經决定發行九六公債（梁士詒未請假以前閣議業已决定）而臨時一二閣員互相拌嘴之理此種腐敗官僚無憲政知識固不足怪惟有一部之事總長已提出閣議而次長事後復通電反對則甚可怪也不意張氏又在去年年底開一篇賬目登在政府公報上據聞此一篇賬目中有浮開内務部多領五萬元一節於是高凌霨借此題目又大做文章運動部員利用欠薪觖望的羣衆心理一倡百和一齊轟到會計科與次長室謂此五萬元心係次長與會計科長暗中瓜分一直逼到内務次長提出查辦財政部案送到總統府方罷是爲高凌霨助鍾世銘推倒張弧之第一着若齊耀珊之手段則又不同乘財政部設立償還内外短債委員會之時機延聘財政部被裁人員素來與張有惡　之某某輩來充該會清賬員預備將張所開之糊塗賬澈底清查在使九六公債不能發行張氏自然站不住而去卽由高齊兩人分向奉直兩處運動保鍾代理部務再有相當機會卽保其眞除現正在各顯神通暗潮極烈時也（十一·二·二十三·） 
[閣事停頓中之時局曹銳出關之結果]  
　　日來關心時局者其視綫無不交集於出關之曹銳據聞曹銳到奉後即至使署謁見張作霖力阻調動奉軍並以極懇摯之辭擔保吳佩孚萬不至有非常之舉動張作霖旣感其誠允令近畿軍隊暫駐軍糧城而駐紥京奉路錦州一帶之第二十七第二十八兩師奉軍亦不調動昨日曹銳已有電到京報告矣當曹銳末赴藩陽之前張景惠由奉回京至津站下車與曹銳曹鍈兩兄弟會晤秦華亦由京出迎四人在直省署密商解决時局辦法咸以奉直啓釁爲憂慮討論結果而和平空氣遂由天津震盪於瀋洛之間蓋四人皆倡非戰又爲奉直兩方重要之脚色其言論自有可以注意之價值聞其私誓云云『他兩方如要打仗我們四個站在中間非是先死了我是不成的』此係本月十九晚事當此天氣未暖行軍諸多不便又有四和平使者居中則一時時局之不至决裂自可信之惟日來粤軍北伐之聲愈唱愈高京津滬漢均有此項消息此中難免有人故作宣傳以壯聲勢者但粤軍果然軍費可以不生問題則亦必以此時爲其大舉之適當時期耳至吳佩孚對梁士詒去留問題早認爲無可磋商之餘地聞日昨又電致曹錕謂『梁氏賣國求榮佩孚與之誓不兩立』則其態度之堅决可以窺見吳於曹錕之言在事勢上不能不聽特於此點則曹亦不能不尊重吳之意見故曹去電亦只勸其顧全大局稍持鎭靜而已現吳已决定坐鎭洛陽指揮南北對於川湘力事聯絡阻當南軍北伐之任則完全付託於張福來一人將來或將推薦張氏爲兩湖巡閱副使以作酬庸前傳將調張福來北上係屬直派内幕者之言蓋吳佩孚此時萬不重視西南北伐卽粤軍深入贛湘告急亦只有犧牲之决心梁内閣之氣一日未斷時局一日未趨安定則吳佩孚將張閃閃之目光直嚮北方决不他顧日來又有吳氏將行赴漢之說爲武漢方面之所盛傳此或係直方壯其聲勢之作用其實吳氏此時絶不能南行也此外又有一消息謂吳與陳炯明近來信使訪日暗爲條件之磋商但現時尙未妥協耳 
[償債委員會組織之内容]  
　　償債委員會業經成立至其辦事章程亦經前日在銀行公會開會時通過聞内容係由審計院法官及銀行公會商會公債局等共同組成計十五人大約今明日即由指令發表茲錄該會章程如下第一條政府爲償還内外短債起見設立償還内外短債委員會其經管事務如左一清算欠債數目二監視償還手續第二條本會設會長員副會長一員由財政部呈請大總統派充第三條本會委員以下列各員組織之一審計院審計官二法官三内國公債局代表四京師商務總會代表第四條本會開會日期除重要及緊急事宜應開特别會無定期外常會毎星期三次（即星期一三五）第五條本會須各方代表委員到會者過半方能開會第六條本會對於償還及清算事件有疑義者得請財政部代表詳細說明或以書面答復第七條本會長遇有事故不能到會時應由副會長主席第八條本會開會後經過事件應於次日發交各新聞公布之其公布事件須經會長或其代表簽字負責第九條本章程以呈奉大總統批准之日爲施行之期又聞該會組織除依章程所定各委員外所有債權債務者一概不令加入以避嫌疑此外新聞記者方面則准加入十人列席旁聽現下此項人員尙未規定辦法而報界方面亦在互相籌商至於審計院法院公債局銀行公會商務總會推定委員聞已由董康呈請以指令發表計審計院代表錢懋動陳世第周承裕汪玉年法院代表石志泉梁宓馬彝德内國公債局代表何孝涓鄭壯銀行公會代表張嘉璈岳榮堃賀得霖胡慶培京師商務總會代表袁鑑周作民 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[九六公債前途之障碍]  
　　外交圑亦持反對態度 
　　九六公債各方反對甚力直系各督且迭發通電指斥財政當局不遺餘力聞外交圑方面亦表示不滿謂關於鹽餘一項所餘欵項爲數無多蓋以西南各省之任意扣留屬於財政部方面毎年能確實收到者僅北方及長江各省所差幾及一半而今年之鹽稅據稽核所預計本年全國收入約七千萬元但須扣除（一）外債一千九百餘萬元（二）内債二千六百餘萬元（三）指定内國公債之基金一千六百餘萬元（四）廣東截留約八百餘萬元（五）四川截留約八百餘萬元（六）湖南截留約三百餘萬元（七）雲南截留約二百五十萬元（八）貴州截留約二百餘萬元（九）廣西截留約二百餘萬元計支出項下約計已逹九千萬之譜似此有絀無盈更何有餘欵以爲此項公債之保證且中國對於各項債務尤多不清深恐將來未能如數償還因此各公使對於鹽餘公債之發行均表示反對之態度聞已一致議决通飭各外國銀行勿與中國當局接洽此項公債之事以免將來爭執 
[英報之中國政爭觀測談]  
　　奉直對峙之形勢徐世昌已成孤立 
　　世界新聞社譯字林報二十日北京吉爾般脫氏通信云北京最初聞張作霖在奉天爲戰事預備後人心大震迨見華字報屢載張已允撤回在直隸境内之軍隊其在奉天聚集車輛欵項及人員即爲撤兵而設人心因而稍靖有許多人以爲此說可信即吳佩孚之代表亦然蓋彼等固知曹錕曾力圖疏通張作霖今信曹張間已得諒解也然據奉天傳來之種種消息則似皆足爲直隸境内將開戰爭之先兆故北京較敏銳之觀察家信張鬍撤兵之舉蓋爲一種軍事上之作用先將駐直軍隊撤去若干迨布置旣妥乃大舉入關果使欲完全撤兵者則扣車集欵等事要當行於京奉車之此端（北京）而不當行於彼端（奉天）唯一部分之撤退如張果欲與吳佩孚開戰不但爲可行之事且爲一良好策略也何以言之在北京鄰近之張軍並非上選如在南苑者有暫編軍一師訓練缺乏未經戰陣又有陸軍第十四師爲馮國璋禁衛軍舊部其中一部分爲北京人未必肯爲「滿洲王」出死力又在南苑廊坊及小站有數混成旅皆非精銳其精銳乃在熱河即第二十七師其步兵大隊由熱河至北京非六日不能到砲隊輜重則因山路崎嶇尤難運輸是故果使開戰而不先將北京訓練不精態度難信之軍隊撤去則直軍之在京漢路一帶者於奉天大軍未入山海關以前可以直撲京師先將當地奉軍擊敗如是大足以挫攻軍之銳氣今使北京奉軍退至山海關或且連同廊坊小站之兵撤至天津則足以設置一强固之根據地徐待滿洲大軍之來勢力雄厚可戰可守同時熱河奉軍可迫害自西而東这直軍側面並牽掣正面攻擊之直軍也至於目下佔據北京祇有責任而無利益故使張作霖而已得各省有力之贊助則莫善於聽惰佩孚攻占北京使全國曉然於吳實不得衆助在北京鮮有可爲就上述之假定及段祺瑞逃往天津與其對於各省武人之關係言之目下政局實大足而人尋味段氏現與奉天聯絡殆屬可信廣州之孫中山派殆亦由段爲介而與奉張携手閩之李厚基浙之盧永祥皆爲奉段一派皖之張文生亦然豫之趙倜素與吳佩孚有嫌苟得報復之機無不樂爲湘川兩省不獨國民黨勢力盛張且吳佩孚旣有事於直隸則乘機攻鄂正爲湘川所求之不得者山東田中玉素乏勢力段派馬良正在濰縣爲倒田之運動凡此皆足爲吳佩孚之敵至於吳佩孚方面所恃者殆祇彼自已與其軍隊耳彼之六省同盟不過一種精神負擔而無軍事價值趙倜固不忠於彼贛之陳光遠軟弱無能今方遭南軍侵襲安有餘力助吳蘇之齊燮元介於浙皖之間已不克安枕况彼所統軍隊或爲段派或爲李純舊部均不足恃江北各司令則又爲張勳舊部而今日張文生这同僚也田中玉不安於位已如上述長江上游總司令孫傳芳所率軍隊皆舊屬於王占元者孫亦仍效忠於王王今固在張作霖之左右也吳佩孚之第二十三師師長王承斌在其部將中距北京最近今有與吳不睦且與奉天密通之說至於曹錕直無武力之可言馮玉祥困於陜西决不能分兵助吳由此觀之吳之前途殊欠光明但有人謂吳氏與其精練之軍隊確能作戰以堅毅之吳氏率數師效忠之兵當非彼脆薄之政治同盟所能敵故使張作霖開釁之後南方乃猶豫不進則張勢且失敗從此不能預聞關内事若南方先動驟攻湘贛吳亦足以擊敗之從此在長江之地位愈固張氏祗有側目而視耳至於南方情形吾人殊乏可供推測之材料但據滬訊小徐已從南方到滬適在老段由京抵津之時又據粤訊孫中山决計實行北伐陳炯明亦知南軍果能逹到長江流域得一地盤於南方政府必有大利但以爲宜俟北方張吳决裂後再乘機進兵又據廣西消息謂粤軍若入湘桂派軍隊受陸榮廷黨之煽動恐將叛亂總之關於上所述一切眞實或假定之聯合及計畫北京皆不預聞北京現已完全孤立無權徐總統爲今日中國政界最孤獨之一人張作霖欲去之吳佩孚欲去之段祺瑞非其友南方則以倒徐爲統一第一條件今年夏委果有各省間之戰爭者其結果秋間决不復有所謂徐總統殆可斷言今日在北京作官者亦覺責任多而光榮少從前政府之戰利品即在行政權今則在得一樂與周旋之外交圑蓋外交圑向來公平無偏無論何圑體之人苟能占居政府之建築物京畿附近之軍隊對之不生異議則無論搆成中國之二十二行省與蒙藏兩屬地是否承認外交圑必賜以承認之福幸中國之大武力運動其眞正奬品厥爲承認承認而自然爲北京所有則北京大足欣羡旣得北京在外交之目光中即爲中國代表得之者即可認其餘中國之反抗者爲違法叛逆外交圑亦即不敢贊助之故中國之武人不論爲誰但能以武力而得北京則外交圑亦必樂與周旋也 
[再誌旅京蘇人力爭賑欵（一士）]  
　　日前江蘇水災籌賑會之旅京蘇人開會籌議賑欵對於交通附稅延緩不辦極爲憤激當時曾議定辦法數種最近兩日之間聞已如議辦理就緒（一）致電南京江蘇賑務處請其電部力爭並請轉商黄伯雨入都接洽其文曰「南京江蘇賑務處鑒寒電悉查交通附稅延至今日交部迄未舉辦現具正式公函要求依據開議原案迅予實行春賑需欵情勢迫切務乞貴處即日電部力爭並望轉商黄伯老代表蘇省千萬災民入都與當局接洽至紉公誼江蘇水災籌賑會皓」（二）致電蘇省義賑會大意與致蘇省賑務處電略同電末並表示對於馮夢華前電北京賑務處索賑欵票三百萬元之主張一致其文曰「上海蘇省義賑會馮夢老鑒交通附加稅延到至今日交部尙未舉辦本會現具正式公函要求依據閣議原案迅予實行春賑需欵情急勢迫敢請我公卽日電部力爭並推舉黄伯老入都與當局接洽以利進行賑票一項頃聞我公電京處主張蘇得三百萬本會極表同情亦擬向京處函請照辦統希電復江蘇水災籌賑會浩」以上兩電均於十九日發出（三）蘇籌賑會於兩電發出後即續具公函一件致交通部文云「逕啓者去年南方各省多被水災論災民之衆災區之廣災情之慘並不减於前年被旱災之北方五省而江蘇以地濱江海受害視他省爲尤酷曩者政府不忍恝置數千萬垂斃災民因有交通貨物烟酒三種附稅撥充賑欵之案通過閣議交通一項事本賡續從前例不同乎特創但政府重視民膜之盛心吾人民則不能不異常感紉也方今春賑開始籌辦被災各省需欵孔殷貨物附稅業經實行烟酒稅捐亦將舉辦而直轄貴部之交通附稅依理依情似應提先以爲之倡乃遲之又久未聞令飭遵辦是否閣議通過可以弁髦南省災民不應憐恤貴部用心何在本會同人知識譾陋殊難仰測高深敢請明白宣布以釋羣疑倘貴部能於旦暮之間毅然頒發部令按照閣議辦法飭屬一體遵辦則本會自當代表全省災民九頓以謝情急詞戆並請原諒相應函逹卽希查照見復爲幸江蘇水災籌賑會啓」此函去後尙未知交通當局如何答復（四）此外復有兩函一致辛酉被災各省救濟聯合會一致江皖浙鄂湘黔災賑協濟會此兩函内容一字無異文云「逕啓者續收交通附稅以充賑欵一案原經閣議正式通過乃交通部延宕不辦匪惟漠視災民抑且違反閣議方今春賑開始被災各省需欵孔殷爲勢萬難再緩本會現已正式繕具公函要求交通部宣布緩辦之理由並請其遵照閣議迅予實行應請貴便一致力爭不逹目的不止相應抄錄原文函請查照辦理爲荷」聞兩會接函後日内变將有所表示矣（五）蘇籌賑會又以現代國務總理外交總長顔惠慶爲蘇人（復有一函致之略云「續收交通附稅以充南方各省賑欵一案原經閣議正式通過乃交通部一再延宕不辦漠視災民違反閣議用意何在索解無從方今春賑開姑蘇省災重需欵尤殷現已繕具公函要求交通部宣布緩辦理由先生職總揆席誼屬蘇人應請爲公爲私迅予轉知該部依照閣議原案卽日飭屬遵辦以維國信而重荒政無任盼禱」顔氏就公事論當然可以照轉惟此時交部總長久不到部次長遇事推諉是否有效殊不敢說（六）該會對於馮夢華主張蘇得賑票三百萬之電亦有一函致賑務處表示步調齊一函云「逕啓者蘇省現正籌辦春賑需欵孔殷前聞貴處議定賑票辦法綜計所得總數不下八九百萬元務請俯念蘇省災情過重准撥三百萬元俾得略資分布以拯千萬垂斃災黎呈請貴處將准予撥蘇之欵悉數發交上海蘇省義賑會以一事權至紉公誼」此旅京蘇人力爭賑欵之大略也 
[綏人不願第一師駐綏]  
　　綏遠各公圑昨有哿電到京請將留駐綏區之陸軍第一師第二旅全部調回京畿原文如下竊查綏區近年迭遭災害地方凋敝民不堪命是以農輟於野商輟於市滿目蕭條急待保育以圖恢復今年匪已肅清全軍陸續開回原防民力得以稍紓然陸軍第一師第二旅尙防守綏西按本區原有混成旅獨立騎兵圑曁新甘軍及各路警備隊兵數甚多足敷防剿而有餘且匪旣剿除已無留駐客軍之必要又加兵餉積欠過多兵士向農商購買米麵草料各價積欠亦不在少數現在商號倒閉頻聞農人逃避不遑實在不能支持似此情形危險不堪言狀敝會等目覩地方治亂關係重要未敢緘默理合聯名呈請鑒核迅賜俯念地方安危關係邊局准予將留綏陸軍第一師步兵第二旅全部調回京畿以杜後患而維民命不勝迫切待命之至綏遠敎育會自治促進會農務會回敎促進會總商會印哿 
[鄂高師風潮將解決]  
　　談錫恩已北上余日章將繼任校長 
　　談錫恩自删日覆電敎部稱即日赴部後該校學生極爲快意不意談氏陽奉隂違遲遲不走學生又大起恐慌故有向湖北地方檢察廳控訴談氏借軍警摧殘學生剥奪自由請求依法懲辦之消息而部中又接到該校代理校長王其澍皓電稱學生傳聞談未北上故不上課不敢負責陳敎次長深恐風潮再加擴大更難收拾比即覆王其澍二電一則直接委任爲代理校長其電文曰「武昌高等師範學校據談校長删電稱即日赴部茲特電派王其澍暫行代理校長職務仰卽遵照」一則希望王其澍從速收束學潮其電文曰『武昌高等師範學校王代校長皓電悉談校長删電聲稱即日赴部現尙未來京至爲繫念此次風潮起自庶務仰飭將一切賬目從速清算宣示以釋羣疑一面督飭學生即日上課其業經開除各生有無屈抑應查明秉公辦理至於革新文化當以漸進毋令人有所藉口危及校本是爲至要敎育部箇』觀此則敎部已表示免談錫恩職務談氏知此次旣開罪於全校師生而鄂政府又取不干涉主義勢難再望其爲護会不得已乃於十九日搭車北來聞昨日已抵京赴部面謁陳敎次不知談氏又將用何辭以解說也該校學生以談氏旣離校來京則已逹到去談目的故提起控訴一層已無形打消至繼任校長問題因就校内外種種關係全體學生主張非余日章爲新校長不可日昨該代表再三要求敎部發表陳敎次亦頗以學生之要求爲然惟手續上應先徵求本人同意刻已託余氏之摯友燕京大學敎授朱我農代電余氏徵求同意其電文如下「上海青年會余日章君弟十八晚抵北京卽聞武昌高師風潮極大談校長絶不能繼續下去頃敎育部陳次長援菴擬請吾兄繼任校長囑弟徵求吾兄同意該校與長江一帶文化極有關係現各方面均欲推重吾兄主持當局意尤懇摯當此武人横行敎育水振之際吾兄必不忍令該校長上無人主持謹代電逹敬希俯允以慰羣望並盼電覆朱我農」又旅京湖北學生會亦有電致余氏促其俯就其文云「上海青年會轉余日章先生鑒武高近事諒在垂察現部决定撤談繼任人選各方輿論非公莫屬該校學生渴望尤切事關敎育矧在桑梓當懇俯就無任遥禱旅京湖北學生會叩」此外京津滬寗各名流亦允勸駕惟此時敎部尙未得余氏覆電未能卽刻委任也 
[湘中所傳之北伐消息一急一緩]  
邇來此間所得之北伐消息傳聞異詞或則極力鋪張或則故爲隠飾幾令人如墮五里霧中莫明其妙就中之比較的可靠而又稍爲近理者約有兩說（甲）前此北伐所以停頓者固緣西南内部變故多端意見不一亦山湘趙態度之不甚明瞭未敢輕於進行洎孫中山代表吕漢羣等到湘逞其如簧之舌以鼓動趙氏使之向南姑　論趙之是否出於本心表面上總可免除北伐一重障礙故又積極進行不再濡滯况奉直之爭鬭尙無解决之力吳佩孚須顧後瞻前駐岳之兵必不敢深入此亦孫氏亟圖進兵之一種機會現得衡陽確耗孫氏已派上校參謀孫雪菴率衛隊一連抵衡在該處之財神殿巷組織北伐軍駐衡參謀辦事處並已發出關防布告嚴禁招摇云云又據湘潭方面傳聞謂該縣已到有北伐軍隊縣知事且已鳴鑼布告令人民無得驚惶不過此間尙未得該縣正式電告未可據爲實在耳（乙）自湘憲公布湘人欲恢復其們羅主義之舊觀又未便由政府出面於是由省議會曁各公圑分派代表前往南北一方請北軍退同岳州一方請北伐軍毋由湘处經過現在前往廣東接洽之議會代表齊璜已有電來謂陳競存對於湘省之請求極願盡力又謂陳氏甚傾心民治於北伐不甚贊成云云又陳氏曾覆湘議會一函字裏行間亦大有不贊成北伐而願協力以完成湘省自治之意就此言之陳之於孫仍未見其肯加贊助陳旣不贊助北伐則孫之進行必多阻滯北伐之聲浪現雖如荼如火而實際上未必即與北方接觸也 
[毅軍管轄問題仍未解决]  
　　自姜桂題死後卽發生毅軍管轄問題紛擾至今當局僅以王懷慶會辦該軍事務暫告段落實則内幕糾紛仍然難决毅軍與北方各督中關係最深者莫如汴趙蓋趙氏本該軍一書記官出身頻受老姜之卵翼白狼剿後乃漸致現有地位趙於白承頣之思攫軍統亦曾電京反對并陳述對於毅軍處置意見外間因有趙擬兼統該軍以增力量之說雖係揣測之詞但亦不爲無因趙氏近亦自言「别的軍隊均以吾汴爲尾閭紀律佳者固善壞的着實可厭惟毅軍吾與之有歷史的關係近年帮忙剿匪不無勞苦」等語說者謂趙平日所以容納毅軍大部分駐豫者於此數語可見至外傳常德盛等之通電反抗白承頤係趙授意此非眞相常與白當姜桂題未死前本有積隙白素工心計時有挾姜氏以自重之勢姜之參謀長舒某亦嘗被齮　故全軍將領無不憤恨獨姜氏信賴甚殷月前常氏因軍統問題赴京迨返汴謁趙時流涕以談謂白某係何等樣人配統毅軍如當局必有此亂命某等寗隨督座指揮不願聽一分面驅遣并言毅軍全體不但不承認白之妄冀統轄且并白新近所攫得之營務處兼管全軍糧餉事宜亦絶端反對此外并分請洛吳汴趙懇其終始維持常氏等昨復致電王懷慶表示以拒白態度茲錄其原文如下「北京王懋宣將軍鈞鑒前日來京暢聆敎益諸荷關垂倉促言歸未遑展謁返防後當卽會集諸將校宣轉德音悉慕聲威莫名感佩竊毅軍創造垂七十餘年功在國家此次姜上將軍因病出缺奉總統令歸部管轄全軍將士靡不載從乃白承頤妄冀非分圖盜軍符欺飾部中售其詭計於圖謀統轄不遂之餘竟復攫得總理營務兼管全軍糧餉事宜凡此攫攬實權不外徐圖活動之計此間將領誓不承認茲再全體聯名電請罷斥衆怒難犯專欲難成務請將罼代懇極峯俯從衆意立斥白某以止糾紛并向部中代爲請命盛等久隨翰帥痛切分離感激涕零早承恩於元首解紛排難更有望於我公臨電悚惶佇候明敎常德盛謹叩」 
[山東食鹽加捐之反響]  
　　當局定三月一日實行 
　　田兼省長爲堵築利津宫壩口門除回復河工附捐外並抽食鹽工捐毎包收捐一元六角毎斤照價外加四釐决定三月一日實行茲將省署所頒布告之原文錄下「照得去秋霪雨爲災河流漫溢利津北岸黄河下游宫家壩遂遭潰决田廬飄没人民流離昏墊情形言之滋痛數月以來更復續受冲刷口門寛度竟逹六百餘丈鳩工堵築萬難延緩迭經河務局派員切實估計並經本兼省長親蒞工次詳加覆勘計堵築經費至少須五百餘萬元迭與中央往返商籌欵項曾准財政部呈奉明令回復河工附捐全年約六十餘萬元並准内務部議定在中央續展交通附捐及常關加稅項下允撥工振費一百萬元不敷之欵爲數尙鉅且各欵零星收集仍須先行墊籌在部庫旣嗟興仰屋無法張羅本兼省長亦術乏點金徒深焦灼徬徨繞室寢饋難安然工欵終須速集義舉有賴衆擎利害雖在於偏隅影響實及於全省稽自宫壩决口商業蕭條食鹽産銷兩方同受損失將來工竣樂利同霑茲爲救濟一時權宜之計擬就食鹽之戸攤征工捐於原售鹽價外毎斤加收大洋四釐名曰鹽斤食戸工捐由商人於發售鹽斤時照數帶收並先於報運領照時按照應捐數額墊交鹽運使署收捐處按月彙交財政廳存候撥發工需凡在東岸春運之鹽一律照此辦理准於三月一日起實行一俟工欵清結與地丁河工附捐同時停止現在地方凋敝本不應重累商民實緣災情奇重工程迫急如不及早興築轉瞬桃汛届期爲害更難逆料兩害取輕自應忍痛須臾拯此飢溺在食戸輸納有限而工振受福非鮮惟望各商民同力贊助共成義舉」云云在鹽商方面本持反對態度自此事公布後特以百零三縣鹽商名義電京否認電文如下「前奉運署令開轉奉小長函開河工需欵擬就鹽斤加捐毎包收洋一元六角各商領引墊交准三月一日實　擬定辦法十二條請卽督商辦理等因當經鹽運使呈部請示復經衆商會議以加捐累及正稅牽動外交兼有種種妨害呈明司署並於一月三十一日郵呈鹽署懇先電咨省長緩行在案查民國二年總統命令責成都督民政長通飭文武官吏不准干涉鹽務無論何項名目不得絲毫撥用又財政部令不准於鹽斤内指捐致妨課稅又七年總統公布鹽稅條例第四條載明不得以他種名目徵收各等因揆諸政府迭次命令加捐萬不可能證以本省災害情形加捐更不能堪况鹽稅抵押外債關係異常重大就鹽抽捐尤屬不宜年來洋價騰漲商已賠累倘再加稅人民必起風潮商業愈受損失且工欵向歸中央劃撥亦不應取諸鹽斤全體會議誓不承認惟省長刻已印刷布告派員籌備積極進行毅然决然期迫事急惶駭萬分爲國際交涉計爲地方風潮計務懇迅電省長停止加捐並電復運使飭商祇遵免致臨時棘手曷勝待命之至山東東綱公所經理張成勳李延祁張濟康茅啓熙王乙青及一百零二縣全體鹽商公叩 
[河南催闢鄭縣商埠電]  
　　内務財政司法外交交通農商各部稅務處鈞鑒豫省踞天下之中而鄭縣尤扼豫省之要京漢隴海各路縱横交錯百貨駢臻相形度勢實爲汴洛間一大都會現列强以商戰雄天下多一商埠卽多一財源商埠早開一日卽財源日盛一日非特便國貨之流通且以杜外人之覬覦需欵較鉅受益實多所有條擬土地所有權章程考騐文契清丈地畝細則先後分咨照准應需開辦常年各費並列入十年度預算經省議會議决公布飭由實業廳籌辦在案惟商埠局章程圖說理由書曾於上年八月間分咨會核轉呈迄今已逾半載尙未奉到大咨進行有無窒碍茲事體大仍應愼厥初基羣商競爭尤當力爭先着此次籌開商埠委係上輔國本下益民生想我公關心時局注重商業無不樂予贊成也伏請飭查前案迅予會核轉呈大總統明令照准俾握商權而慰民望再倜通籌會計開辦之初經費支絀擬由省長暫充督辦一席督飭實業廳逐漸進行一俟諸凡就緒再呈請大總統特派大員以專責任並希先行見復至紉公誼趙倜張鳳台銑 
[九江近事]  
　　九江商會樓上樓下兩派競爭數年去歲樓上派選出會長得民廳承認遂佔優勝樓下派乃大抱不平其中份子多屬微南兩帮故屢次不肯加入總商會表示脫離現該兩帮以商人不可無一集合圑體共謀利益特擬組織一商帮協會名爲交換智識實則謀與總商會對抗 
　　江西敎育廳長李金藻自到任以來因敎育經費支絀辦事棘手曾於去臘除夕前二日請假晉京外間多有傳其不再回任者乃李忽於前日由京來灣轉車晉省時值省立各校校長在省守領欵項日赴敎育廳坐索聞李到後見此情形無法對付大悔此行之多事 
　　去歲總稅務司電令九江關禁止銅元進口凡往來商旅只准携帶銅元五十千否則一經查出悉數充公去冬該關查抄銅元竟多至一萬有零商民屢請稅務司從寛查究卒歸無效現因呼籲無門特懇潯商會公函稅務司關監督轉呈農商部請將銅元進口章程量予變更以維商旅 
　　贛省退伍兵士約七百餘名遣送回籍昨經陳督派軍署軍務課員鄭輔貞一等副官石桂林押送來潯並先行電令九江軍警長官於火車到埠時妥爲照料此項兵士到潯後約有五百餘人乘輪上駛其餘百餘人則乘下水輪赴寗轉乘津浦車回籍 
　　昨日（二十二）爲潯陽道尹傅春官五旬壽誕紳商各界發起贈送壽儀往賀者異常踴躍督軍派代表高蔭昌省長派代表胡發珠來潯祝嘏並頒賜珍品多件餘如新建星子瑞昌德安湖口等縣知事均到所有壽堂陳設悉由九江縣張知事派員佈置日夜僱請伶人演劇異常熱鬧 
[粤路工潮尙在調停中]  
　　陳炯明電令勿牽混兩事爲一事 
　　廣東消息粤路發生工潮後該路陳總段長卽出任調停昨晚陳總段長又與總管陸耀庭招集工會會長及各員役等磋商一切并允擔任向總理方面妥籌辦法員役等亦以爲然因此已趨向和平態度現又發出第二次宣言略謂粤路發生風潮一事原擬卽日罷工要求緣陳總段長擔任調停我車務員司故再向總恊理呈請批准以免發生事端并限三日内答覆今限期已到仍無見覆員役等極爲鼓噪旋奉車務總管面勸各人靜候解决切勿暴動若一旦停車阻礙交通市民恐慌不堪設想是以各員役亦深明大義暫候解决并奉呈省長辦理云云現尙未得解决之消息也 
　　粤路總理昨奉省長電略云據粤路車務全體員役十一 
 
 

Page 11

 
 
電稱本日車員被英德縣兵毒毆工役生活困難許總理處理失當待遇不平謹提出條件如下請於八小時内答復否則共同辭職以待解决（一）懲辦行兇縣兵（二）保證車站員役安全（三）工役薪工加三發給（四）實行六個月考成升級（五）釐定去留員役辦法（六）取銷罰薪苛例等情縣兵兇横由李縣長查明嚴行懲治具報至請求員役安全一節應由許總理妥議辦法具候核行其餘三四五六條另是一事不能牽混仰許總理轉飭該員役遵照省長陳元 
[浙省籌備司法獨立]  
　　浙省籌議改設縣司法公署案前日杭縣律師公會推阮性存等八代表晉謁高等審檢兩廳轉逹省長改設地方分庭該代表等今日（二十五）又由阮性存石鳴盛任鳳岡朱鴻逹查人偉張韜韓寶華等七人於上午十時同詣小署請願沈省長親自延見首由阮性存陳述來意略謂司法公署固較縣知事兼理司法爲優勝然地方分庭又較司法公署爲完備請求省長毅然决定樹浙省司法獨立基礎沈省長答稱兄弟意思也注重完全司法獨立惟現在究意適用英美制抑大陸制諸君曾否研究朱鴻逹云我國現在趨勢將來最宜英美制度不過陪審制尙未規定只好設立地方分庭應請省長注意司法公署仍由知事兼理檢察確非英美制度省長復提及經費一層甚爲困難任鳳岡查人偉相繼起言請求省長顧全桑梓向財政廳竭力設法萬一力不能逮不妨少設數縣在公家歲不過增數萬金而人民之受利益何止數十百萬沈省長極口稱是惟謂兄弟主張最好廢除檢察制且於司法官廳辦理登記任等復申明登記一層最好不溯旣往石鳴盛復請省長俟將來吾浙地方分庭成立後咨行司法部全國一致進行時已鐘鳴十一下餘沈省長乃允先設嘉紹等屬十六縣各代表遂興辭而出 
　　另據杭報消息云高等審檢廳籌設縣司法公署以二十縣計算比從前二十縣兼理司法經費已增多三萬八千餘元列入十一年度預算財政廳已甚爲難現杭縣律師公會會長阮性存副會長許壬等面陳陳陶兩廳長以爲縣司法公署組織仍不完備恐外人調查時殊難滿意不若設地方分庭較爲完善如慮經費支絀不妨先設十二縣以訴訟較繁地方爲限然比較兼理司法費須增多七萬餘元除縣司法公署經費抵充外尙少三萬餘元聞財政廳尙不肯承認 
[蘇省新學制討論會紀（二）]  
　　七日（二十四日）上午九時新學制討論會繼續開會依秩序單（一）主席致詞胡敎育廳長主席大致謂今日討論問題甚多而時間又甚寶貴所有從前委員會對於新學制經過情形擬請委員長郭秉文先生略說一說（二）委員長郭秉文報告大致謂委員會爲十五人所組織負徵集各方意見報告大會之責任徵集方法分普通及分部兩種接到意見書除逕交敎廳者外計有二十五件委員會已整理一次用書面分發於諸位如有疑問再當隨時說明（三）討論（一）初等敎育楊聘漁沈信卿袁歐瀾等各自發表意見討論移時莫衷一是張援謂今天討論是否要表决通過如要表决通過必先有討論標準本席主張以委員會提出之初等敎育所說明的修正案爲討論標準免得各說各話茫無頭緒衆赞成俞子夷說明修正案由一百零六件意見書而成及其他提出之理由沈信卿賈豐臻等對於一年之小學多生疑義張樹勛對於小學年限主張規定侯鴻鑑謂非確定不可郭秉文俞子夷主活動張援亦主活動但謂必有範圍若辦一年之小學似已入補習敎育範圍張昭漢贊成此說一時爭論紛起侯鴻鑑與袁希洛且相對發牢騷結果由張援主張以原草案四二制付表决多數通過時已十二句鐘遂暫退午後二時續行討論初等敎育中之職業準問題結果小學課程得於較高年級斟酌地方情形增置職業準備之敎育（二）補習敎育章慰高劉勛麟等咸視爲重要結果對於年長失學者設各種補習學校列入初等中等段旁支系統内（三）中學敎育陸殿揚說明修改草案的理由並同意見就中以採用選科制及免費師範生之升學問題最關重要爭論亦最烈袁希洛等主張初中普通高中選科賈豐臻等主張照原草案結果照原草案中等敎育採用選科制張援主張免費師範生須服務年滿後方得升學賈豐臻補充其說劉勛麟謂職業學校之學生論理亦應加以限制袁希洛贊成其說沈信卿袁觀瀾則主張不加結果將原草案說明第五條「已庚辛各科畢業後俱得升入大學或高專之相當分科」云云完全删去以免爭執（四）各級學校設置及經費問題劉永昌說明後張援謂此問題不在學制範圍内當待後討論請變更秩序衆贊成（五）師範敎育章欽亮謂師範亦職業之一兩字名稱大可以去張昭漢主張保留理由甚覺充分王朝陽賈豐臻陶知行等對於修業年限意見甚多陶知行主張辦最少年限之師範學校不主辦講習科袁希洛謂爲不正當仇採王舜成張援等主張以原草案付表决多數通過時已五句餘鐘主席倦甚遂宣告摇鈴散會 
[杭州快信]  
　　省立第九師校全豐學生昨發出宣言書數校長包汝羲辦事顢頇腐敗極點列欵八大端（一）侵吞公欵（二）侵蝕會費（三）折扣膳費（四）狂嫖濫賭（五）任用私人（六）廢弛校務（七）忽略課程（八）販賣小菜　　浙路股欵償還期限延宕已久有關國家信用沈省長昨咨催交通部從速分别籌撥 
　　上海全國國民外交大會昨函浙分送傳單因膠濟鐵路案數徐氏罪狀請一致聲討浙江國民外交大會今日午後開會討論内部改組問題 
　　法院民刑案件判决後例應宣布主文現此間法院秘不宣布近因杭州某報載裘六一騙取綢緞案判决文派員查辦輿論大諱 
　　警務處昨委楊澤可充嘉興新篁警佐張鈺麒充嵊縣長樂警佐毛擁粹充臨海海葭警佐杜維禾充象山昌石警佐同日並委傅燕忠充本處稽查員 
　　雲野林木公司今日（二十五）在省敎育會開股東大會改選董事長仍推沈馥山繼任明日興墅林木公司亦假該會會場開股東會 
[南京快信]  
　　外部送施代表等報告通過修正稅則等案原電七件函請齊王兩長查照 
　　財政廳江蘇銀行會呈兩長德債票礙難由津浦路局直接付息請咨部仍電英倫補列號碼照付本息 
　　東海頒給齊督八獅軍刀一柄昨派侍從武官送寗 
　　無錫縣知事趙汝梅呈軍民兩署唐紳文治等講學尊經有功治化可否請准予轉呈從優頒給勳章兩長以該紳等創修國學尊經風世洵屬有功國家已准特電請奬 
　　陳光遠派軍務課員鄭輔貞押淘汰兵一百五十名轉津浦車運回原籍遣散 
　　財廳委袁承湛赴句容等縣提欵周運恭赴崑山監視焚燬烟土烟具 
　　一農校長盛建勳請假出洋考察敎育校務由敎務主任兼代風潮可即平息 
　　齊督前派温世珍赴保洛接洽昨公畢返寗 
　　直曹派副官長牛向辰赴閩接洽昨過寗赴滬 
　　本厚基派關伯平文永譽來寗接洽昨轉車北上 
　　海軍第二艦隊司令杜錫珪昨由滬來寗 
地方通信 
[蘇州]  
　　水警保護香船水警廳趙雲生廳長近因時届春令蘇州各鄉向有組織香會雇舟赴杭州天竺進香各帶川資行旅等件難免爲盜匪生心特通令各區轉飭所屬各師船認眞防護以維航路　　城内禁設染坊蘇州城内不准添設染坊經警察廳取締有案日前有張某擬在顧家園賃屋開設染坊當爲李廳長查悉以其有違禁令特令該管警區查禁或令遷移城外空曠之處營業以符定案 
　　定期會議闢城吳縣公署近准蘇州市公益事務所轉據市民公社聯合會函請在闢門内石塔頭開闢一門以利通行並將原議案及意見書送縣請邀集地方士紳開會公决郭知事據函後已定於三月一日下午一時邀集本邑士紳及各法圑會議解决 
[無錫]  
　　麵粉市價又漲無錫各廠麪粉因原料小麥缺乏昨日茂新九豐泰隆家又毎袋各漲五分茲將市價錄下綠兵船三元三角紅兵船三元二角五分大袋麩皮三元八角綠山鹿三元三角紅山鹿三元二角五分大袋麩皮三元八角綠鷹球三元三角紅鷹球三元二角五分藍鷹球三元二角小袋麩皮一元九角 
[鎭江]  
　　大雨中之損失二十三日天氣燥熱午後隂雲四合雷聲不絶繼以大雨翌晨始止約計降雨七寸有餘各鄉麥田因山洪下注均遭淹没城中如山巷小馬頭新河街王家巷薛家巷等處均水深尺餘不及宣洩交通斷絶沿江六濠七濠一帶居民草房被雨冲倒者不計其數徒陽内河水漲數尺有王姓雜貨船一艘停泊高資山左近忽於是夜被山洪冲沉所載貨物漂没殆盡損失不貲 
　　請禁銅元進口近日市面銅元充斥洋價高昻毎洋一元可易銅元一百六十二枚各項交易凡以錢碼計算者均大受影響商會于會長有鑒於此昨特函請鎭江關監督賈君轉商稅務司嚴禁大宗銅元進口以維市面 
[南京]  
　　義敎期成會近訊江蘇義務敎育期成會二十二日下午四時開第十六次職員會由會長袁觀瀾主席首報告事件（一）本會書記調查研究出版公布會計等部交到各該部報告已彙編付印（二）吳縣勸學所函告該縣支會成立並附寄簡則一份（三）唯寗如臯興化三縣勸學所函復展緩義務敎育進行辦法（四）本會義務敎育雜誌第三號業已出版次提議事件（一）金山縣勸學所敎育進行計畫案（二）金山縣勸學所實施義務敎育計畫案（三）興化縣勸學所籌畫義務敎育逐年進行計畫案（四）溧陽縣勸學所促進敎育普及擬變通鄉村小學敎科目案議决以上四案交出版部擇要刊登本會雜誌（五）本會募捐辦法案議决組織募圑推定圑長從事進行惟對於表揚一節再行商酌辦理（六）大會籌備事項案甲項會員席次）議不編號數惟發言時應先自報姓名（乙項開會秩序）議一會長報告二常務幹事報告三提議事件（丙項審查議案）議由常務幹事審查（七）提議請陸規亮問漸逵爲本會調查員案議由本會分别備函聘請（八）金山義務敎育期成會支會會長請議維持金山籌辦義務敎育特征畝捐案議由本會轉呈省長分令財政敎育兩廳辦理 
[揚州]  
　　商會開會紀聞汪都縣商會二十四日上午開業董會議與會者爲錢業賈鼎銘綢業武進思布業吳佑之及其他各業董等約二十餘人會長朱竹軒主席其議决事件如下（一）印花稅年認三千元官廳尙嫌不敷案議决由戲園認四百元各業再攤兩百元共認三千六百元（一）商圑副長王瑞裕事繁無暇兼顧案議决請王擔任參謀另聘蔣恒慶任副長並聘陳楚材充總稽查（一）貧兒院經常費缺乏請求指助案議决除錢興兩業先經捐助外其餘各業均按節助計布業四十千綢廣各二十千米烟等各十千海味銅錫等各五千未與會者續令捐助俟集有成數即報告該院查照 
雜評一 
[不澈底說（默）]  
　　不澈底之說有二一主張正確而進行止於半途此因力弱而不澈底也二所定主張卽含有幾分雜質或見有所偏或意有所私或爲人利用因之進行遂與最初主張背道而馳此其不澈底卽在發動前意思之雜而不在發動後能力之弱 
　　民國初年之改革不能將腐敗之人物惡濁之政治及一切舊勢力剷除論者惜其不澈底此種不澈底謂爲力不足可也其後時局之擾攘南北之紛爭非無人謀所以解决之者然毎有一解决時局之主張卽有他種作用雜於其間或主張者並無他種作用而和附響應之人卽借此旗幟以營其私於是此極正大之主張遂轉而爲糾紛之的愈進行而愈糾紛此即所謂主張之不澈底而不關乎力之足否也因力不足而不澈底雖不能獲大效然尙有幾分小效若主張之初卽不澈底則前途决無良好之望年來中國無論何種問題皆有此第二種不澈底之現象未解决時局之目的也遠矣　　　　　　　　　　　　　　　　　　　　　 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[字林報望抗議華僕註册實行]  
　　字林報云昨報所載古柏君所　吾人對於華僕註册事應具抗議書上諸工部局之議將如何應之殊難作决記者確以爲抗議書乃極當實行之舉主張註册者所上工部局之書有多人署名較諸報祇之投函必易感動工部局且料主張註册者之勸人署名也必奔走不遺餘力惟記者深思之後不得不抱歉謝絶辦理此項抗議書事倘此事果着手實行而發起人以爲須需報館爲助則吾人亦樂於館中備尺幅之紙以供贊助者署名第上書之事若不親自游說難望償願蓋一般人士雖或贊助而易健忘也此種事務非報館中人所能勝任蓋他人最閒之際適爲新聞記者最忙之時惟吾人仍望古柏君與其同志着手進行抗議書之舉蓋吾人敢謂註册事乃危險之行逕也 
[長崎中日博覽會之發動]  
　　東京平和博覽會之救濟 
　　二十五日上海日報云長崎市將爲中日聯絡航路之實施紀念而謀中日親善中日貿易之振興從明年起繼續三年舉立中日博覽會此項計畫與三月十日在東京舉行之平和博覽會之規模不相上下會塲在商業會議所地址並中之島浦上等此所即爲永久的建築博覽會閉幕則爲市公會堂此計畫所需之經費爲二百萬元以上照市現在之財政斷難擔任故其三分二須仰國縣之補助即設立協贊會等之資金亦須從此方面補給故實際從市費支出者僅全經費四分之一云 
[國是會議最近往來函電]  
　　全國商敎聯合會駐滬辦事處於昨晨覆重慶總商會電並接有三函錄之於次（一）「復重慶總商會電」重慶總商會鑒馬電悉請迅推代表尙及與會商敎聯合會有（二）「泰縣敎育會函」敬復者篠電及敬代電均悉貴會碩畫藎籌熱心國是下風引領無任欽遲謹推黄君立爲代表届期赴會與議仍希隨時指示一切除函知黄君外請卽查照是荷專此卽頌公安泰縣敎育會謹啓二月二十日（三）「甘肅代表孫炳元函」敬覆者昨奉北京萬寶齋轉來貴處二月八日寄來一函讀悉種切國是會議已得國内二十一省區及國外僑埠公圑答覆贊成並荷諸公熱心籌備定期召集炳元聞之甚爲慶幸炳元前暫回京嗣因綏遠馬雲亭都統約來綏區故現尙在綏尊處將開會時務望先行示知此處交通便利炳元當可卽日來滬也孫君繩武與馬都統之電昨已作覆想早　及茲不復贅專此奉覆敬頌公綏甘肅代表孫炳元鞠躬（四）「鎭江商界函」全國商敎聯合會 
諸公均鑒閱報祗悉貴會發起國是會議熱心國事欽佩何如憶自變臾國體十載於茲名爲共和毒甚專制政客播弄武人恣睢哀我國民罹茲茶毒欲圖挽救端賴自動貴會集商敎農法各圑體於一堂發揚眞正民意解决國事當能發揮民治之精神月之二十一日滬上各報詳載貴會第四次代表會議欣悉孫籌成君亦在其列尤覺歡迎孫君以名諸生歷戎行辛亥光復金陵頗著成績民國元年駐節敝地保護商人無微不至鴻翔等感激之私迄今未泯茲聞任事貴會無任歡忭蓋會議中重大問題以裁兵理財爲首要孫君亮節高風足勵末俗故凡所表示當切中肯棨開會在卽諒各省代表不日齊集挽回國運以解倒懸在此一舉鴻翔等商務覊身不克躬聆宏議惟冀爲民造福所當罄香祝之肅佈下忱祗頌公綏鎭江商人張鴻翔周鈞等三十八人同上二月二十三日 
[中美歐聯航之實行]  
　　太平洋航務之創舉 
　　昌興輪船公司之擴充太平洋航業與歐美中國之聯航辦法隨此海員罷工聲中其計劃確定實行該公司以坎拿大皇后·澳洲皇后·兩輪　入東行線時日本皇后與蒙抵格爾二船便即停止太平洋航線初擬蒙抵格爾號在三月中旬尙須再開中國班一次旋以罷工中延期過久故於本月十九日由滬回坎後便取消太平洋班次將此船另調歐洲及東印方面航駛日本皇后號亦因已得调航之命故其船中水手雖易而開期不定往來港滬以援應俄亞兩后號之新水手也刻下坎拿大總行以添建中國班之新輪已成而歐洲線之轉航班亦訂定故自今日（二十六日）俄后號出口起爲開始實行之期向來中國至沙士姆登Soutbampton例無郵船自昌興之歐美轉航班成立便可通航至該埠矣且由滬赴英之郵船至少須經四十天可逹者現該公司之轉航班祇須四星期可至計上海至坎拿大爲十六天温哥武至古巴爲五天由古巴至沙士姆登爲七天也今將新定轉航船期查報如下 
　　（船我）（開期）（接班輪名）（到歐地） 
　　俄皇后二月念五日墨德古麥自聖約翰轉利物溥亞后三月念五日英國皇后同上 
　　俄后四月念二日法國皇后自古巴轉沙士姆登坎后六月三日蘇格蘭皇后同上 
　　澳后八月念六日蘇格蘭皇后同上 
　　昌興公司之此次舉行聯航班次其利便之點係在温哥武之自有鐵道故能使赴歐旅客之自中國或日本動身者得以减少十分三之行程不第行旅上之稱便且亦爲太平洋航路中之創舉也爰詳誌之 
[關於海員罷工之外訊]  
　　消息歧異難明眞相 
　　星報云今日本埠所接香港廣州關於港海員罷工消息彼此歧異莫明眞相據日人某通訊社廣州電稱謂罷工人與船主正將商得同意之際海員探悉港政府已接英政府訓令命於兩星期内解决罷工爭端於是罷工者之一部分令其同志主張最初提出之要求故海員態度今更强硬但據私人方面所接消息觀之日來已有外洋船多艘陸續離港罷工者自覺不能獲勝今祇須當道承認公會則其餘均可遷就云二者未知孰是本埠航商公司則漸抱樂觀昌興公司之輪船均已駛離香港其行程不致再受妨碍提督公司花旗公司均早雇用菲列濱與甬籍水夫故未感受大困難内海輪船今亦多雇用甬籍水夫復能按期開行大船滯留香港者今唯中國郵船公司之南京號 
　　文匯報云怡和公司之德生輪船定昨日開往香港所雇中國舵手四人其一因事聲訴不平後經英領事署航務科調停於是四人復登船服務該船乃得於今日起椗然已稽延二十四小時矣 
[航務彙聞]  
　　太古公司之蘇州號湖南號昨已開駛至香港廣東其船中水手多半係甬人充任到港後可否卸貨尙一問題也 
　　提督公司之松木邦號郵船自十八日離開西雅圖後現將到滬據該輪電告刻將抵日三月七日到滬旅客中有吾國太會顧問周自齊等數人搭乘此船回國云 
　　亨寶公司之第一輪哈佛倫號昨已開出其第二輪名墨倫司探雷號Merensterland昨日滬分行接得電報業自本月十七日在荷屬洛特丹裝貨駛出將於四月二日至上海 
　　太平洋郵船公司奉美國航務部新撥之兩郵船係獨星邦與棕橺邦號現據該公司云在四月内可開來上海加入金邦帝邦號等輪内共爲五船行駛云 
　　英商怡泰輪船公司現以在上海外灘二十八號新建之格林房屋竣工特於本月二十八日自上午十一時半至下午一時舉行新屋落成典禮邀請各界前往參觀並分發該公司由一八七○年創辦至今之航業歷史該公司之遠東華經理爲周辛菴君云 
　　日郵社中歐班内之第二新輪榛名丸昨已抵此船身艙位與箱根丸同二十七日開始赴英 
[南北市電話接線磋商就緒]  
　　文匯報云上海中國電話公司與公共租界華洋德律風公司磋商南市號公共租界接線事業已就緒故兩處不日可互通電話 
[參觀德商輪哈佛倫號紀]  
　　亨寶公司之德輪哈佛倫號於上星期抵滬前日該公司柬邀滬上政商各界參觀午後三時由亞力山大拖輪迎送各客至浦東海洋社碼頭到輪參觀凡各大機關各輪船公司均派員參與該輪於一九二一年間造成於德國亨寶地方計長四百六十尺寛五十七尺深二十七尺馬力五千匹全船均用電機發動毎小時行十二海里毎二十四小時燃汽油十五噸其總噸位爲一萬零五百噸能裝貨一萬三千四百噸聞該輪如燃煤塊必需三千噸今易以汽油其燃料容量省而小且尤清潔今以燃料之容量易爲裝貨以視昔之進益相去不少足見新發明之可貴矣 
德商輪哈佛倫號小影 
[外交大會休會紀]  
　　昨午十二時中華全國國民外交大會假座倚虹樓舉行休會禮並宴報界人士列席賓主共約五十人宴次由喻育之君致休會辭先述該會之經過並謂現在僅係休會關於國民之一切天職應合力從事者仍當由全體會員互勉力行以期爲國家造福云云蕭劍秋君亦起而致詞與喻君之言相似報界人士致詞答謝邀宴之盛意該會會員汪劍農熊本旭·馬少奎·李振亞·譚竹軒·嚴伯威諸君相繼發表意見均甚懇摯共勉進行至三時乃攝影而散 
[官塲歡迎霞飛之籌備]  
　　法國元帥霞飛將軍來華游歷迭誌前報昨聞江蘇特派交涉公署奉外交部電云法將霞飛元師不日由奉抵京在京勾留十日准三月七號出京南下過寗躭擱一日游覽名勝卽轉車赴滬希查照轉致各機關一體妥爲接待云云聞許交涉員連日對於歡迎霞飛元帥之法文頌詞及一切程序現正積極籌備至歡宴元帥他址已擬假海軍聯歡社惟尙須與何護軍使及各機關徵取同意始能决定業已派員前往徵詢矣 
　　松滬護軍使署前日接外交部電云准駐京法公使函開以本國霞飛元帥現已訂定於三月七日由京乘坐火車先至南京准定十日由寗赴滬繼往杭州游覽西湖名勝參觀古蹟函祈轉致江浙各軍警届時希飭沿途地方官廳妥爲照料等因即希預備派員届期前往車站迎迓等因昨日已由何護軍使分函交涉公署淞滬警察廳上海縣公署等查照派員迎探一俟抵滬督率軍樂隊等至站歡迎一面又令副官處及憲兵營等届時調遣官兵在北車站妥爲照料 
[漢口路商聯會之俄振議]  
　　漢口路商界聯合會開職員會爲計論俄災募振事因會員事繁無暇到會迺邀集重要職員討論進行一切事宜由會長吕靜齋報告熊秉三王葆眞兩君來滬瀝述俄災之慘狀前日在一品香宴客本席代表出席曾將去年北地春振及辦理經過情形慨切陳明本席與熊秉三君自前清壬寅癸卯由劉白庚陳義卿張容川介紹相識嗣因熊君擔當國事分隔雲泥不禁王斶之感即歲時伏臘竟乏一刺此次聚餐一室舊雨重逢在公德私誼亦應立爲倡導以逹恤災濟憐之目的惟事體重大苟非勸募得法恐不足收美滿之效果貽人詬病去歲募捐搜括殆徧幾至攔路勸募人人普及事隔未久恐慈善蜀有應接不暇之慨况當此商業凋敝金融困難籌欵贖路之時尙望諸君念切鄰災解囊相助能多救一俄命造福遠人將來國民外交國際上當獲優美之榮譽况國内災區數省捨已從人又爲各國注目云俞少卿謂惻隠之心　皆有之宜各盡其力張秉鑫謂本省之江北及安徽河南湖南等省疊報重災未能籌欵振濟者我商界力所不逮毎一念及心爲之酸徐源生謂本會各職員及本路各商樂善者不乏其人能得推已之餘補救不足亦人類之天職本席對於俄災無分畛域中外一家衆僉謂辦理得人無不贊同主席謂俟俄災籌振會董事幹事成立後看章程若何辦法再行討論議至此散會 
[皖民公社宣佈張許罪狀電]  
　　主張澈底改造 
　　旅滬皖民公社近通電各省同鄉宣布張文生許世英罪狀原文計一千四百餘言其宣布張文生罪狀大致爲（一）吞餉舞弊（二）居心叵測（三）不顧民命（四）營私糜費（五）强刦政權（六）縱兵殃民（七）破壞烟禁（八）隂謀禍完其反對許世英爲（一）創立省銀行圖謀操縱全皖之金融（二）組織財政委員會豢養王荃本王源瀚等糜耗公帑（三）設立警隊訓練處羅致胡叔騏等藉欲造成第二軍閥（四）挪移敎育經費使全皖學校斷炊（五）任軍閥之干政不敢過問（六）聯絡軍閥倖臣藉與軍閥結合如重用程炎勳袁先杰等（七）對於此届非法省選之訟案久懸不結態度模稜（八）擅自發行九十萬曁六十萬兩種公債私自認助張文生百三十萬軍餉犧牲省欵以重人民負擔（九）擬將皖南中各釐金向上海某洋行押借一百二十萬九二扣兌五年爲期用途曖昧開未有之端（十）訓令財政廳加賦三百二十萬苛於一五加徵八分米釐横徵暴歛各省所無未謂爲今之計惟有取自决之精神爲澈底之改造本社同人有鑒於此輾轉籌商决議如下（一）根本否認此届非法省議會應速調查戸口審計選民早日改選（二）在無合法省議會時代省政府一切獨裁制概不承認（三）尅日組織全省公圑會議督省政府（四）廢督裁兵驅逐軍閥政孽（五）速製省憲實行自治所望省内外諸鄉父老兄弟羣策羣力一致圑結勇猛進行務逹目的而後上至於皖人自治事關羣衆幸福尤望全國人士共同諒解多賜擘劃云云 
[蘇社第三届大會預紀]  
　　三月十一十二開會兩日 
　　蘇社昨發通告召集第三届大會秩序如下三月十一日第一次會地點職工敎育館（中華職業學校内）下午一時開會（一）音樂（二）報告社務（三）名人講演（四）提議事件下午七時歡迎社員宴會附娛樂品假座大東旅社三月十二日第二次會地點愛儷園下午一時開會（一）音樂（二）名人講演（三）選舉理事（四）游覽園景下午七時社員聚餐會 
[二十舖納捐人分會之代表]  
　　上海市納捐大會二十舖分會於昨日下午五時假也是園開成立會各路之代表到會者約數十人是日天雖下雨到會之人非常踴躍於六時開開公推王稚眉爲主席開會後主席即起述開會宗旨略謂自納捐人會發起以來各路組織分會均已先後成立本處爲城廂之南段理應組設分會輔助總會之進行以逹收回自治之目的云云次李文卿楊東山郁燕生相繼發言互有辯論均關切要次由分衆推舉本舖各路代表當經舉定代表姓名如左莫子經·張樂君·周采臣·李英石·賈季英·康孟然·朱薪之·林康侯·沈步瀛·黄伯文·楊聘漁·郭楚琴·王稚眉·王季琳·楊東山·郁燕生·李文卿·王立才·臧蓮孫·徐慕郭·梅南枝·徐問秋·俞元爵·唐阜生·居榖生·祁筱槎·葉志安·楊友生·郁炎岡·姜文卿等三十人爲代表推舉畢公决定期開代表會議籌商一切至七時散會云 
[港粤商人助欵北伐之滬訊]  
　　聯合通信社云日前赴粤請願北伐之崔通約昨來函通告時間守約會等圑體謂港粤商人竭力籌欵以充北伐軍費已籌得一百五十萬元不日滙往桂林並有派人來滬與各圑體接洽一切之說 
[湘省贊同北伐之滬聞]  
　　孫中山接濟軍械 
　　國聞通信社云頃據旅滬湘人方面得來消息謂孫中山派前四川總司令吕超到湘與趙恒惕磋商北伐事項現趙氏已表示一致行動惟子彈餉項尙須補助品電中山已允接濟其中最緊要之問題由川人陳仲才兼程赴桂而陳中山并聞陳氏携有軍事作戰地圖前往以此推測南北戰爭之實現當不遠矣 
[王正廷北上]  
　　王正廷君因公赴京於昨日（二十五日）晨乘滬寗路特别快車赴寗轉車北上 
[英按察使休假回國]  
　　文匯報云駐華英國按察使滕納氏偕其夫人今晨附乘加什喀爾號輪船回國寓滬英國官商至江岸送行者頗衆按滕納氏於一九一六年來滬充副按察使上年於沙斯瑪里爵士告退時擢陞正按察使此次回國擬休假九個月云 
[美冒險小說家來滬]  
　　爲蒐集小說材料而來 
　　美國著名冒險偵探小說大家萊因塔氏於前日來滬氏於美國冒險偵探小說界最有聲望而爲冒險圑中堅人物前因蒐集冒險及偵探小說材料特來東洋各商實地調查對於日本風俗習慣武士道及日本古代語言與武士冒險等事實蒐羅極富聞氏除於中國遍遊名勝外尙赴朝鮮一遊然後再返輪歸國云云 
[對於房客總會之建議應積極進行]  
　　國聞通信社云本埠自各路房客總會成立以來對於房客方面多所援助現在法華各界房東之通告加租者靡不失敗房客居住之安全藉以稍保卽公共租界内亦多受總會之调解而爲持平之判斷惟總會對於内部進行因有種種關係未能十分積極茲有西華德路房客翁國勛致函於新閘新康里房客聯合會出席委員嚴諤聲陳述總會應行積極進行之理由及其應辦之事項頗可供總會委員會之採擇茲摘錄原函云逕啓者公對於本埠房客盡力多多欽敬莫名惟房客聯合會不組織則已今旣組織成立無論如何困難必須積極進行否則反增房東圑之欲望不僅少數居戸受此影響卽全埠居民亦必唇亡齒寒蓋反動力也據愚見所及急須由房客總會刋發宣言徵求全埠居戸之同意一面委派代表與各路聯合會接洽倩向該路各里房客中贊同者假該會派代表到會商討進行以資全力對付亦可說與財閥派一决勝負也更有進行者房客聯合之要素（一）要求房東　奢望之加租（二）無額外之需索（如小租開門費挖費等名目）（三）謀房客之清潔及治安（如早熄電燈門戸失修垃圾堆積等）（四）房客亦當盡按月繳租金之義務及謀公德之必需以上所述房東如有奢望之意則呈請當道估定租價按月派妥實代表代收租金轉存公廨保管如房東不服勒令强遷情事則要求房東代覓相當房屋並代出搬家費否則一致進行派代表向公廨起訴以伸民權而保治安芻蕘之見尙希採擇云云 
[華界反對加租續紀源昌里大椿里]  
　　華界閘北一帶房屋加租之聲浪仍繼續不已而房客方面亦紛紛集議反對要求免加茲將源昌西里大椿東里加租情形分誌於下 
　　西源昌里閘北華界國慶路西源昌里房客自客臘接到經租帳房通告自壬戌年正朋份起單幢毎月增加兩元之後羣起恐慌公推本里毛志翔代表備函請求房主免加等情面商之下當經房東俯恤民艱允許加一元並允加裝電燈修理隂溝改換弄内碎塊石版即經房東及房客代表雙方允諾認爲並非無故加租由代表轉知全體房客照付云 
　　大椿東里閘北虬江路大椿東里房屋數十幢開間旣小料亦簡陋其落成祇有四五年原租毎幢毎月租金八元去歲毎幢毎月已經加租一元共合毎月毎幢租金九元今歲房東又發通告自丙戌二月份起毎幢再加二元該晨房客工人爲多得知此情大爲恐慌現經房客集議擬致函該里房理勸其遵守功令不得無故加租若不順從衆意聯合各路房客聯合會積極進行 
[勤安坊房客求免加租]  
　　克能海路勤安坊房屋自建造以來已數次加租本月一日起房東又通告加租三元二元不等各房客以毎幢已近二十元之數實難再加爰於昨日（二十五日）邀集各房客在培德里開會公舉胡陳二君爲代表懇求房東免加租金未知能允許否 
[停收上海附加振捐電]  
　　烟酒附稅仍須征收 
　　展收附加振捐一事滬上各業商否認一再函請上海縣商會據情轉呈松滬護軍使電呈中央請求收回成命俾由商家自由集振迭詳前報茲聞此事滬上南北市兩商會接北京振務處電復以滬埠旣有爲難情形亟應仍照上届改爲籌集振欵一面咨商財政部令飭稅所趕將已施行未施行之附加振捐一律停止征收惟查烟酒兩項本係交侈品上屆附加稅案漏未列入茲已議决未便免征應即照章征收等因並以内地各埠未入滬上商會範圍以內之各業商號亦應將辦理情形切實宣示請即查照云 
 
 

Page 15

 
 
[中國電話局埋線工程之進行]  
　　中國電話局於去年動工在中華路南半城一帶道路下埋設電筒以便在地下設立電話線此項工程現由華代局長查明後斷續進行故連日以來由工程師督率工人查勘已埋設電筒地點將地線分别銜接一俟工程宛全告竣始可將各用戸之話機線接妥然後實行試驗是否靈捷並再推行各路之話線云 
[錢業規定勞業範圍]  
　　錢莊營業向有細則其方針注重於放欵存欵公會爲愼重營業免使各莊發生危險起見規定營業範圍數則及各種規約分送各莊其營業之範圍如左一經理各種存欵二經放信用及抵押貨欵三各種期票之貼現四買賣生金生銀五匯兌各路銀兩或銀元及貨物押匯六關於其他錢業固有之習慣七分設評市塲於北市寧波路南市荳市街 
[昨日之金融市况]  
　　昨日銀幣上午開盤爲七錢二分五釐下午收盤爲七錢二分五釐三七五比較上日大三毫七忽半三月底期洋開盤七錢二分六釐三七五繼又稍大爲七錢二分六釐八七五午後開收盤皆七錢二分六釐三七五總核較前日大二毫五銀洋市面略見升勢出口甚稀來源亦不涌銀拆上午六分收盤爲五分因星期六銀行略有收欵之故 
[一週間之金融調查]  
　　國幣此一週間洋釐步步增高緣各外國銀行與華商銀行各有收買况南京杭州兩造幣廠因釐價太低迄今未曾開鑄故洋釐從七錢二分二釐至昨漲至七錢二分五釐三七五各埠需洋仍不絶所以寗杭兩廠未開鑄之前不致有大跌也惟三月份期洋並不十分提高較現洋祇差一釐蓋恐經開爐洋釐有復小之勢也 
　　銀拆近數日間棉紗帮之用度稍活動是以此七天中有二日係五分餘皆二分陽曆月杪即在下星期華商結國外匯兌者不少届時之銀拆必在一錢之上也　　各國匯兌本星期有先令市面疲軟縮多長少大條銀價亦然於是金價逐日提升較上週毎條漲銀四兩之上觀察春季内之金融情形甚爲堅穏緣銀行及各錢莊之放欵宗旨一年審愼一年也 
[一週間進出口銀洋之調查]  
　　本星期一銀幣市價爲七錢二分二釐八七五昨日星期六洋釐七錢二分五釐三七三合扯大二釐半銀拆由二分而到至五分最高昨日上午六分匯豐正金兩銀行計由外洋運來大條六百九十七條中交兩銀行由杭州來洋六十萬元蕪湖來关六萬五千元無錫來洋二十一萬元長江來洋十五萬元寗波來洋十一萬元南通來洋八萬元正金青島來元五十萬兩交通南京來洋六萬元又正金裝日本去香港大條六十條中國又裝往烟台洋三萬元茲將本週中進出口銀洋數錄下「星期一」正金銀行由日本公司來大條二百七十一條裝香港去大條三十二條中國銀行由杭州運來洋二十萬元裝烟台去洋三萬元交通銀行由蕪湖運來洋二萬五千元匯豐銀行由昌興公司來大條四十四條又茂生公司來大條三百八十二條「星期二」中國銀行由南通運來洋三萬元又無錫來洋六萬元交通銀行由蕪湖運來洋二萬元各錢莊由長江運來十五萬元又由無錫來洋十萬元「星期三」中國銀行由杭州來洋二十萬元又由甬江來洋三萬元正金銀行由青島來銀五十萬兩交通銀行由蕪湖運來洋二萬元「星爾四」中國銀行由無錫來洋五萬元又由寗波來洋三萬元「星期五」正金銀行裝日本去大條二十八條交通銀行由南京來洋六萬元「星期六」中國銀行由杭州來洋二十萬元又山寗波來洋五萬元又由通州來洋五萬元 
[一週間各銀行交易之調查]  
　　自星期一至昨日一週間先令統扯縮去一辦士大條近遠期均小去六二五東滙漲起一分美滙縮一元五角標金漲元三兩四錢絲交易五十包扯計值元四萬二千三百十兩銀行交易亦不甚多茲將各銀行交易調查錄下 
　　「星期一」夢加利銀行買進現洋五萬元價七錢二分三釐六二五又中國銀行買進現洋十五萬元價同匯豐銀行買進本月份大連匯票六十萬元價六錢六分七五台灣銀行買進三月份大連滙票四十萬元價六錢七分三七五至六錢七分麥加利銀行賣出三月份先令一萬鎊價三先令三辦士一二五大通銀行買進三月份先令五千鎊價三先令二辦士六二五華比銀行買進三月份先令五千鎊價三先令二辦士六二五友華銀行買進三月份先令五千鎊價三先令二辦士六二五絲交易二十包扯價七百八十五兩「星期二」中國銀行買進現洋十五萬元價七錢二分三七五朝鮮銀行拆還銀三十萬兩麥加利銀行買進三月份先令一萬鎊價三先令二辦士七五友華銀行賣出三月份先令五千鎊價三先令二辦士六二五又賣出三月份美滙十萬元價七十元零七五至七十元零八七五又賣出三月份東滙五萬元價六錢七分大通銀行賣出三月份先令五各鎊價三先令二辦士七五又賣出四月份先令五千鎊價用三先令二辦士六二五又賆進三月份東匯二十萬元價六錢七分「星期三」友華銀行賣出三月份先令五千鎊價三先令二辦士六二五華比銀行賣出三月份先令五千鎊價三先令二辦士六三七五「星期四」道勝銀行買進四月份先令五千鎊價三先令二辦士二五麥加利銀行賣出三四月份先令二萬鎊價三先令二辦士二五大能銀行買進本月份東滙十萬元價六錢六分七五又買進三月份東匯七萬五千元價六錢六分七五至六錢七分一二五又賣出三月份先令三萬鎊價三先令二辦士二五又賣出三四月份美匯五萬元價七十元零五角又買進三月份先令一萬鎊價三先令二辦士三七五友華銀行買進三月份先令二千五百鎊價三先令二辦士三七五又買進三月份東滙十萬元價六錢七分又賣出四月份先令一萬鎊價三先令二辦士二五華比銀行賣出四月份先令五千鎊價三先令二辦士二五又烊去元寶紋二十萬兩「星期五」大條洋元寶紋銀四十萬兩絲交易三十包扯價八百八十七兩道勝銀行賣出五月份先令五千鎊價三先令二辦士零六二五又賣出三月份先令五千鎊價三先令二辦士三七五又買進三月份先令五千鎊價三先令二辦士半安逹銀行買進四月份美匯五萬元價七十元零一二五至七十元零零六二五又買進三月份先令五千鎊價三先令二辦士一二五友華銀行買進三月份先令一萬五千鎊價三先令二辦士一二五至三先令二辦士三一二五又買進三月分美匯五萬元價七十元零二五又買進三月份先令一萬七千五百鎊價三先令二辦士三七五至三先令二辦士四三七五又賣出三月份東滙十萬元價六錢七分三七五大通銀行賣出三月份先令五千鎊價三先令二辦士一二五又有一萬鎊價三先令二辦士三一二五又賣出三四月份東滙十七萬五千元價六錢七分二五至六錢七分零六二五「星期六」麥加利銀行買進四月份先令二萬鎊價三先令二辦士又買進三月份先令三萬五千鎊價三先令二辦士至三先令二辦士一二五道勝銀行買進四月份先令二萬鎊價三先令一辦士八七五又買進三月份先令五千鎊價三先令二辦士一二五又買進六月份先令五千鎊價三先令一辦士八七五華比銀行買進現標金五百六十條價三百三十五兩至三百三十六兩七錢（聞係兩星期交清） 
[閘北米市之昨訊]  
　　斛開四五千石價漲二角 
　　閘北米業去年因米價奇漲同行中營業艱難故新正紅盤遲開一日公同會議於抬價放盤私運出口囤積打包均加以取締今日爲隂曆月底各行歸賬結束凡不收支票及結找水清兩事皆須實行仁榖堂所議訂之七條章程故昨日各行家皆預先買斛白粳等貨不少河下計斛開四五千石之多米價又漲二角許明日（隂曆初一）在公所互相查核賬目俾得一致面免偏徇 
[買米打包之偵查]  
　　米糧私運出口自禁止以來從未弛禁不料近來米業中打包出口及上洋棧等弊仍不稍戢前日閘北某某等兩行購買河下白粳二千餘石打就包子上蘇州河某洋棧聞係善價售與某洋商故該行買進放盤甚大茲被同業得悉正在調查其踪跡云 
[雕花夥友要求取消罰則再誌]  
　　聯合通信社云雕花業夥友接到店主沈某通告一則載有罰欵召集討論公推凌志霄趙松銓郭新寶三人爲代表要求店主取銷罰欵前日該代表已致函沈某轉告各大會各店主函云順卿老司務台鑒敬啓者我業夥友等因接到老司務通告一則此事與夥友切身關係心甚不安故集諸夥友公議公推敝等爲代表要求老司務取消罰欵以慰敝夥友等並煩轉告各大會各店主知曉用特修函要求專此謹請台安代表凌志霄趙松銓郭新寶同上 
[破獲僞造鉛幣窟]  
　　犯人王根寶地點極思斐爾路 
　　無錫人王根寶福建婦人李安氏於前日午後因持鉛質之袁世凱大洋至又袋角三百十二號竇炳南所開之柴爿店内混用當被察悉鳴捕將二人連同僞洋一併帶入戈登路捕房經捕頭詢知王等住居極思斐爾路永慶里六十號屋内卽飭探吳柚生與西探亨利協往該屋内搜出前項鉛質大洋四元四開一百二十九枚八開一百八十二枚及模型藥粉等物着將二人分别收押昨晨解至公共公廨第一刑庭經陸襄讞會同義副領事費君研訊屬實判王與安氏分别各押三年期滿均逐出租界僞洋及製造器具等物銷燬 
[寶通路刦殺案中之要犯]  
　　累犯李奎元 
　　公共捕房特别機關西探長壳羅香華探目王松濤白忠祺昨晨恊解江北人李奎元（卽吕金川）至公共公廨第刑庭禀稱此人前因犯案經内地官廳訊辦發押漕河涇第二監獄彼於民國九年三月二十二日越獄脫逃至本年一月十三號又糾黨夥刦閘北寶通路趙師復家財物得贓逃匿前日在卡德路擒獲等語經中西官得禀判李仍帶回捕房候展期研訊 
[中華拳術研究會表演會紀]  
　　今日（二十六）仍續開會 
　　西中華路之中華拳術研究會於昨晚七時假座寗波同鄉會開表演大會到者約六百人由該會發起人熊育衡·向愷非君等招待按預定秩序（見二十二日本報）逐一表演殿以影戲各節均甚可觀兵器對子與千斤鐵板橋最佳至十一時許始散今日（二十六）晚七時仍在該同鄉會表演尙武之士女盍往觀諸 
[道路協會演講大會預誌]  
　　聯合通信社云中華全國道路建設恊會新組織之臨時演講部内分名人演講化裝演講影片演講三大組織該部主任任矜蘋昨接會中來函備悉業已敦請熊君希齡演講道路問題連日親向各方面接洽請求到會表演各種游藝以娛來賓且由協會椷請何德顯試騐獨出心裁新自製之發電機及電風扇等提倡國貨與治路并行歡迎各界士女及該會會員賁臨觀聽其時間爲本月二十八日（星期二）晚八時地點在四川路青年會茲錄該會通告如下本會敦請前國務總理熊希齡先生演講道路與國計民生之密切關係並請何德顯先生試騐最新發明之電風扇及發電機等届時務請各界士女及本會會員蔽臨爲荷其秩序單如下（一）軍樂開會（惠兒院）（二）主席報告（曹雪賡先生會長因公外出請曹代表）（三）唱歌（俞素青女士）（四）試騐電風扇及發塌機（何德顯先生）（五）舞蹈（坤範女學）（六）演說（熊希齡先生）（七）絃樂（上海音樂會）（八）舞蹈（養性女學）（九）報告（總幹事吳山）（十）電影（青年會）（十一）軍樂散會（惠兒院） 
[江邊碼頭已准安設水線令文]  
　　松滬護軍使署　日令行上海防守司令文云據上海華商電汽公司經理陸伯鴻呈稱竊查浦東和興鋼鐵廠以化鍊鋼鐵需用電流擬向敝公司計立合同購電應用其路線由江南造船所東面江邊碼頭通至對岸周家渡和興碼頭安設水底電線以輸電流當派工程師測勘江面估計工程與水道行舟均無妨礙查和興化鍊鋼鐵係屬提倡實業爲上海第一開始之工廠其購用電流專爲鍊鋼之用而敝公司亦爲扶助實業起見不得不勉爲維持惟該處因在軍事範圍以内爲特呈請鈞署俯念事關實業准予備案俾可施工等情查該處安設水線供給電流旣據呈稱與水道行舟均無妨礙自可照准以維實業除批示外令仰轉飭查照云 
[塌車夫毆馬車夫案三誌]  
　　檢廳請警廳撤究　職警察 
　　塌車夫沈小周姜興華方小四子劉萬榮等毆傷檢察廳馬夫瞿春泉等爲黄檢察長目覩將沈等拘案訊押一案已紀前報茲悉黄廳長查得若輩行兇時利涉橋崗警王金榜袖手旁觀及至本廳長向之說明該警仍置之不睬實屬違背警章况一區警署長到今三日亦無答復是以於昨備文函致淞滬警廳徐廳長請爲澈究 
[參觀逹生牧塲紀]  
　　畜年畜羊畜鷄 
　　逹生牧塲由　君春山倪君斐等集資開辦以來未及半載而營業之發逹已有一日千里之勢日昨參觀該場内部佈置頗爲美備由該塲職員倪君斐導引參觀並解述牛乳一道尤詳塲所範圍雖不甚大而豢養一道確可稱爲别開生面茲將其大略情形紀之於左 
　　牧塲清潔塲在長浜路底億定盤路五十三日佔地五畝左右四周平野空氣新鮮實宜於畜牧之塲且觀工部局衛生處醫生在該塲檢騐表上皆稱清潔無疵云 
　　牛羊種類此場首自牛乳着手其餘若羊若鷄正在築室建塲中現有牛種類若Holsteins（荷蘭種）Shorthms（花旗種）Ayrshites（日美種）以上皆爲精壯純種之黄牛來自德美諸國若羊已有Swisg（瑞士種）無角並出乳又塲中豢養周至請獸醫在塲檢騐據獸醫云黄牛之牛乳較諸水牛完全不同蓋水牛之牛乳食味腥臭且少滋補故黄牛乳之於水牛乳猶鴨蛋之於鷄蛋也是以講究衛生者無論中西人喜飲黄牛乳即此之故 
　　乳質濃厚我國自維新以來舉牛乳爲日常飲料者日益多然大都對於所飲牛乳果有益於我身心與否殊少研究蓋乳商往往有將牛乳之精油（又名奶油）括去另售以圖厚利或攙水充奶資以償失則飲戸不加細察已受其欺更於衛生亦有妨碍今觀此塲之出品質地濃厚顔色潔白實爲裨益衛生之飲料品也　　裝製精細品物之裝置關係尤重此塲特製新式白料瓶更以硬紙封口並加日期印章以昭鄭重若飲戸見封口有移動等情便於檢查報告且其牛乳儘可任人化騐如有租水或括去奶油等弊願罰毎瓶十元之保證此舉實可謂乳商中之首倡者 
　　待興事業參觀畢由游君導入會客室欵以牛奶茶點席間倪君討論尤詳對於興辦之事甚多現除畜牧牛羊鷄兎以外將來須製造原質牛奶糖牛奶餅牛痘苗並新鮮熟牛奶等至於牛痘苗以及新鮮熟牛奶二種一麉機器運到設備就緒可望在今年下半年先生開辦云 
[湖州公學開學訊]  
　　湖州旅滬公學分男女兩校定額一千上百名本届新生報名者多至五百餘人舊生轉學又少故錄取祗二百餘人餘者俱紹介附近各校學生家族均向校長要求擴充俾免向隅祗以限於校舍不能添置敎室爲憾昨日該校開課所有開學未報到之舊生咸未收錄云 
[南洋同學會之懇親會]  
　　交通大學上海學校南洋同學會於今日（二十六日）在本埠南火車站南首半淞園開新舊同學懇親會下午一時半開會約五時半可畢秩序爲（甲）軍樂（乙）開會詞（丙）室内游（一）圑體唱歌（二）洋琴獨奏（三）雙簧（四）幻術（五）槐哇令獨奏（六）四人合唱（七）絲竹合奉（八）崑曲（丁）室外游戲（一）技擊部表演（二）童子軍表演表演畢進茶點後即散會 
[音樂研究會開課期]  
　　西門材蔭路三興里上海音樂研究會本學期一切革新事項均已就緒聞定於三月一日始正式開課云 
[商總聯會遷移會址]  
　　聯合通信社云浙江路一二四號各路界總聯合會近因　屋不敷辦公定於明日遷移貴州路逢吉里一弄一四四號一四五號爲新會址 
[各圑體會議籌備消息]  
　　國聞通信社云本埠浙江路各圑體會議籌備處昨接南京各界聯合會推派出席代表電云巧電工敬悉貴會議藎籌碩畫不勝欽佩謹推定徐瀛爲代表除一面促其蒞滬外先此奉聞南京各界聯合會迥 
[交通協濟會開成立會]  
　　交通協濟會之鄞慈鎭長途汽車公司自測量路線完竣後各項手續繁多以致愛多亞路長耕里原有房屋不數辦公於去臘遷移至寗波路原上里曾見報端現聞常駐幹事洪荆山商承正副會長將公司詳章修訂妥善函請各會員於今日午後二時假寗波同鄉會開成立會　過章程討論各項事宜又聞該會副會長盛丕華對於此事甚具熱心鄞紳方面如陳季衡余潤泉等亦紛紛函請加入云 
[工巡捐南局工程主任易人]  
　　滬南工巡捐局工程處主任衛芝山（文熙）近因另有要事不及兼顧遂提出辭職書向該局姚石蓀局長辭職姚局長一再　留未果查有周惠南（召）者於工程事宜頗有經騐堪以繼續職務昨已下札委任矣 
[義振副劵開奬紀]  
　　昨日第十四次義振副劵開奬之期午前在西門外方板橋共和影戲園内舉行茲將五大奬號碼及承銷各票號錄下頭奬二萬一千七百六十號本埠大利元二奬一萬四千六百八十五號東三省分所三奬一萬六千五百三十七號天津分所四奬六千三百四十一號寗波億中又四奬二萬五千六百五十四號本埠有利源五奬一萬三千二百四十七號漢口振華公司又五奬一萬八千三百六十六號漢口振華公司又五奬三萬六千四百三十七號北京月中桂 
[私運銅圓充公]  
　　富鳳山徐和慶兩人日前由外埠私運新銅元數十千文來申船抵法租界黄浦灘碼頭富等正在雇喚黄包車之時適爲巡捕查見當將富等帶入捕房昨送法公堂請究先由捕頭稟明前情詰之富等供此項銅元由九江運來係某廚司歸還欠欵並非民人等私運求宥中西官判着將銅元充公富等斥退 
[晋壽里發現受傷男屍]  
　　北浙江路晋壽里弄内昨日上午忽倒斃一年逾四旬之無名男屍一具身穿元布棉袍秃頭頭髮已經花白垂有髮辮足不穿鞋當經匯司捕房巡街捕查見回訴捕頭派探前往察騐得屍體有青腫色手臂亦已折斷似係被人毆傷致死遂將屍體舁入斐倫路騐屍所候稟請公共公廨中西官蒞騐 
[椶店夥持刀傷人]  
　　江隂人湯二寶昨晚九時許在馬立師路俞順興椶店與店夥王三子口角遽被王三子用刀戳傷頭部等處血流被面由老閘捕房一百十三日華捕到來將行凶人拘入捕房一面雇車送湯二寶往醫院醫治 
[尙有本埠新聞等轉入後頁]  
雜評二 
[何謂救國（旡用）]  
　　國非一人之國救當其起而救其救之也奔走呼號直接致力於國事可安居樂業各盡個人勞働以生之天職使事無不舉業無不成而間接以爲助於國事亦可彼以直接致力於國事爲救國間接爲助於國事之非救國誤也由是而忌人直接致力於國事爲專救國之美而恨已間接爲助於國事爲失救國之機大誤也苟有此誤遂不免認我之所爲者爲是而非我之所爲者爲非挑剔吹求冷嘲熱諷原本一片救國之眞誠至是蛻變而爲猜忌之惡意仁人君子之用心不應爾爾循是不變將因人我之見而淆是非之眞以此救國國益危殆稍一平心靜氣以思果不自怙者必將啞然笑已所見之謬焉吾爲此言吾不敢謂今之昌言救國者爲天經地義聖人不易之法第測彼用心坦白無他者吾寗贊助之贊助其大體而有不當之小節仍應忠告善道以共促於優美之域是爲贊助救國者所應盡之職換言之責人之未盡善者吾必有較盡善之法以告斯爲有價值之攻擊若一味嬉笑怒駡凡人所爲之事一概加以抨擊而已則立於不負責任之地位雖可倖獲敢言激烈之名其如無裨事守仍不足以逹救國之目的何 
 
 

Page 16

 
 
本埠新聞二 
[水警驅逐難民船]  
　　江蘇水警第一區沈區長查得邇來時有難民過境成羣結隊爲數甚衆扶老携幼隨處求乞毎至市鎭紛向店舖强索硬討滋擾不安殊非地方幸福窮鄉僻壤尤爲堪虞且該難民等以船爲家者亦屬不少内河各港時見往來亟應妥爲防範如以後防汛境内到有難民者責令師船迅即押送出境勿任逗遛以維治安昨已分令各隊遵辦矣 
[海籌艦派往長江上游巡弋]  
　　駐滬海軍總司令部近以長江上游防範吃緊自當派艦駛往游弋以資防守特於前日令調海籌巡洋艦迅在南京上游一帶江而妥愼游巡以重江防云 
[現泊浦江中之軍艦]  
　　現泊南黄浦之海軍各艦聽候蔣總司令差　者查有應瑞練習艦定安利通運送艦楚觀楚有二砲艦又宿字魚雷艇等共六艘均駐兵工廠迤南之龍華港口一帶浦面暫爲泊防云 
[物品交易所本月交割紀]  
　　上第證劵物品交易所本月期交割本定於二十五（二十六日爲星期休業日）二十七兩日舉行昨日各種股票公債照常交割惟該所本所股本月交割額爲數甚鉅而價又甚高二十四日下午已經停市聞買進方面有一部分欵未籌足本届不及提前於二十五日交割現聞有人已與賣出方面協商和解辦法正在進行之中云 
[汽車撞倒婦人案註銷]  
　　汽車夫方新寶日前駕車至法新租界地方司機不愼致將婦人某氏撞倒在地後由巡捕到來抄錄號碼當將該氏送往醫院醫治昨日將方傳至法公堂請究原告未到先由車務處捕頭稟明前情方新寶供是日民人駕車至該處詎該婦人從横路冲出以致撞倒實係原告自不小心求察中西民判以原告自不經心與人無尤將案注銷 
[汽車撞傷周和尙]  
　　本地人周和尙昨晚八時許行經南京路被某號汽車撞倒跌傷頭部等處由老閘捕房七百三十二號華捕到來抄錄汽車號碼另雇車送受傷人往仁濟醫院醫治一面歸被捕頭候示 
[塌車夫刃傷頭目]  
　　住居華記路九百零七號門片之塌車頭目唐山昨日不知因何被塌車夫張金生持刀戳傷肚腹經人報捕派探徐德森往將受傷人車送醫院醫治並將張拘入捕房捕頭畧詢一過諭令押候解廨訊懲 
[小輪撞壞駁船]  
　　船戸楊林生之駁船於前日停泊关涇港口太古藍烟囱碼頭裝貨適有大逹公司之儲亨小輪駛來不及避讓被撞損壞事後由該船戸投報水巡捕房備案並向該公司索償損失 
[行兇毆傷案三起]  
　　客民陳永江家居西門外大吉路二十三號門牌前日向素識之林金土索欠無着反遭行兇毆傷由警到來將雙方拘入二區警署轉送地方檢察廳訊辦又注居浦東爛泥渡德仁里三十八號門牌之陳喜生前日與鄰人爲測字生理之曹壽朋細故口角彼此扭毆被曹轚傷頭額由警將曹拘送三區警署傳到陳喜生轉送地檢廳騐究又閘北共和路向爲拉車之汪丫頭因與張有懷爭奪所拉之黄包車起衅致起衝突互毆丫頭稍受微傷當由汪洪才願爲證人由警將兩汪並張併拘到區送地檢廳訊辦以上三案奉檢察官提案研訊後判各受傷人回去自醫各被告分别收押候各原告傷愈再核 
[葉耀蓮命案犯之質訊]  
　　成衣匠葉耀蓮前遭流氓錢福生許榮生等拆梢不遂用竹扞挿入肛門受傷身死騐明棺殮錢許兩犯奉審判决不服上訴高等廳奉諭將錢許兩犯解蘇候訊而本案之共同犯顧子文亦已獲案判押候審各情迭紀前報茲悉錢許兩犯自解蘇之後迭奉高等廳開庭研訊尙未終結因悉共同犯顧子文現已獲案亟應將該兩犯解滬備質是以高等廳於前日飭警備文將錢福生許榮生二犯解回上海地方檢察廳質訊昨奉孫檢察官提同顧子文並錢許兩犯逐一研訊良久判令分别收押聽候再訊 
[瞎子相打]  
　　瞽者朱文才揚州人住閘北永祥里操星命業前日因住居國祥里之同業鹽城人李幹臣（係該業中之領袖）提議漲價朱極力反對致起衝突李以鐵板（即沿街敲擊之器）擊傷朱之頭部流血不止於是瞽者互扭至四區二分所各訴前情經倪署員轉解司法科昨奉段科員判移地檢廳訊辦 
[隣居械鬭]  
　　住居閘北新民路之陳寶泉本地人前日早晨其鄰居小車寓内車夫通州人沈學文沈來生兄弟二人因在陳之門外小便口角起釁互毆之下通州人莊二鴻莊佐紀南京人胡阿四天津人楊樹生等均袒助雙方逞兇帮毆以致二沈與陳各傷頭部由崗警一併拘入四區起獲兇器斧頭一柄鐵扒一把經顔署長研訊之下轉解司法科核辦 
[俄僑之詐財案]  
　　俄國人托爾司托夫被俄婦維力格在公共公廨刑事科狀訴騙洋二千二百五十元一案昨經張襄讞會同俄員儀君升座提審原告延許理律師代表上堂譯述案情並據原告訴稱本月七號被告將海司格路二號門牌之旅館生財出盤關我當時遂與房主愛爾德洋行訂立續租房屋之合同並給被告盤價二千二百五二十元詎被告收欵後延不出立契約嗣偵悉該屋係一日本人租賃被告無權出讓故被告實犯詐欺取財之罪等語被告亦延律師向原告盤駁之下結果展期續訊 
[俄僑之姦非案]  
　　俄國人愛利特司派倫四開在公共公廨刑事科狀訴其妻愛倫司派四開於一千九百二十五年至二十二年一月之間與俄人惠立特犯姦等情昨由西探將被告傳案被告代表律師以辯護手續未備聲請展期開審原告律師即稱本案如延期請着被告將護照繳存俄僑事務所云云經張襄讞商之俄員儀君諭展期再訊 
[徐國樑家女傭被騙案]  
　　淞滬警察廳長徐國樑寓内女傭劉媽周媽素有積蓄邇來被同伴女傭徐丁氏串同乃夫徐永江以合做投機事業爲由劉媽被驅去洋一千一百四十元周媽被驅去洋三百元茲爲劉媽等偵悉受愚遂稟明徐廳長立飭偵探前往揚州徐永江家内搜查抄出銀鐲金戒銀洋及衣服等並將徐拘獲押送到廳諭將徐丁氏發交司法科收押昨由劉科長提訊後遂備文飭警將徐永江徐丁氏移送地檢廳訊辦下午由檢察官提案預審一過判徐夫婦收押各贓存案候傳劉媽等到案再核 
[格洛克路之賭窟聚賭者禁錮二房東罰鍰]  
　　法租界霞飛路捕房探目徐阿東包探陸海林蔡連根等偵悉格洛克路等七十號門牌居戸王陸氏將樓轉租與俞錦鏞陸阿四兩人私設賭塲聚衆賭博牌九摇攤情形違背禁令故於前晚稟明西探長戴薩克君同至該處拘獲賭客二十餘名抄出賭具銀洋等物當即一併帶入捕房昨解法公堂謂究先由西探長戴君稟明前情並將賭具呈鑒詰之俞陸兩人同供房屋雖由民人等向陸氏轉租氏頭家實係陳老三餘供支吾質之俞陸氏供認房屋由婦人轉租實不知有賭博之事中西官判俞陸兩人各押三個月一個月執行兩個月准予贖罪陸氏罰洋一百元充公賭具銷毁 
[賣烟吸烟者受罰]  
　　寗波人鄔有發在楊樹浦路七百三十三號屋内私售燈吃洋烟前日該管捕房包探何慶恩協同西探往查時適有徐家興王阿毛兩人正在開燈吸食當被連同烟具一併拘入捕房昨解公共公廨經中西官質訊之下判鄔罰洋五十元徐毛兩人各罰洋三元均着充公烟具銷燬 
[破獲開封路燕子窠]  
　　滙司捕房包探陸連奎偵得有人在開封路五百八十五號屋内開設燕子窠容人開燈吃食鴉片稟明捕頭協同西探阿史來往查屬實當將開燕子窠之南京婦人何喬氏拘獲連同烟客李南山趙慶茂姜阿大及烟具帶入捕房稟請捕頭核辦 
[鄰居誘拐女孩案擇鄰不可不愼]  
　　住居法新租界地方錢小弟之女孩錢小妹日前被居住貼鄰之胡小弟胡阿榮兄弟兩人誘拐至虹口王陸氏家希圖售賣未成適爲探目方福林包探苗永興偵悉前往將兩胡及陸氏並孩女一併 
帶回法捕房昨解法公堂請究先由原告錢小弟投訴被拐情形詰之胡阿榮供民人實居原告貼鄰女孩係胞弟胡小弟令我拐騙後由小弟領至陸氏家致被包探拘案胡小弟供認誘拐女孩是實陸氏供女孩由小弟領來暫寄不敢串拐中西官判胡小弟押西牢四年胡阿榮陸氏兩人各押二年以儆女孩交原告領去 
[過犯又偷八件衣]  
　王三郎前日潛入楊樹浦路一千零五十七號張連榮家竊得衣服八件携贓逃出爲包探徐得森查獲昨解公共公廨訊得王係過犯判押西牢二年半期滿逐出租界贓交原告領去 
[丁榮林攫物科刑]  
　　匪人工榮林前日午後因在廣西路攫取婦人藍老大值洋十四元之金挖耳一支逃逸被控捕房於昨由探顧阿根將丁獲解公共公廨經中西官訊實判押西牢半年示儆 
[南京路廣生行遷移西首開張]  
　　廣生行自粤分巾開設南京路泰和里口已歷十餘年資本充足又於前年增一百二十萬擴充汽水部玻璃部製造部印刷部於總廠至化妝品之發明我國以該行雙妹老牌爲最早其製法足以抵制舶來品所出花露水生髮汕雪花膏香水香皂牙膏牙粉擦面粉蜜水咭汁菓子露質料純良聲舉已著故到處風行營業愈形發逹近因原址改造洋房日昨遷移南京路石路口照常交易云 
[公共公廨訊案彙錄]  
　　昨晨公共公廨民四庭由李襄讞會同英包副領事訊理各案如次（一）德國人牛門訴亞勃拉司不付支票洋案結果改期一禮拜再訊（二）無領事管東西人施戚爾策訴徐以楨不理貨洋案結果存案之保洋准予兩造律師所請發還寅記公司具領（三）瑞士國人别德爾訴德國人佛探勒盤頂牛肉莊糾葛案結果原告證據不足應即注銷（四）九江路詠泰漆號由袁友卿聲請破産案前經諭令登報派員理賬茲因各債權人意欲維持不願其破産故該號之代表律師投案請坟撤銷前諭結果據聲請人之律師稱債權人願意輔助分别還債等情應將前諭註銷賬簿發還（五）婦人陸葛氏聲請給諭禁止變賣其夫陸永昌産業案結果准給諭不准移動産業首飾物件繳存公堂限一禮拜進稟（六）正新號訴華寶衍不理貨欵案結果着被告還洋三百五十元並擔負堂費 
[誌謝]  
　　昨承中華書局惠贈第十一卷第七期「敎育界」曁第一百四十六期「英文週報」各一册又中華圖書館惠贈第一百五十期「禮拜六」兩册誌此併謝 
[中華職業敎育社通訊]  
　　社址上海西門外方斜路三四八號 
擬請於法國退還庚子賠欵中酌撥職 
[業敎育基金之意見]  
　　法國退還庚子賠欵中央支配用途擬以一部分充國内敎育基金本社以職業敎育經費缺乏經開具節畧分陳國務總理外交總長敎育總長擬請於所撥國内敎育基金項下再劃出一半專充職業敎育基金業已先奉到敎育部覆函允召集京内外敎育界人員詳細討論茲將本社原遞節略與敎育部覆函摘錄如下 
　　（一）本社節略報載法國退還庚子賠欵支配用途除以一部分維持中法銀行外其餘撥充海外留學經費曁國内敎育基金具徵中央關懷敎育設法維持之盛意今中國之大患在貧旣貧於生計復貧於知識補救之法莫如對於青年子弟施以一種相當敎育使知識與生計並進小之足以贍其身家大之足以發展實業同時養成富有自立能力之公民則職業敎育洵爲救國要圖已民國七年創立敝社於上海分設通訊機關於通都大邑藉筆舌之能竭力提倡今有社員四千餘人占籍徧於全國差幸爲社會所重視又慮空言無補於民國八年附設中華職業學校分設工商各科及各工場又曾兼辦職業敎育養成科留法勤工儉學預備科迄今畢業生在法留學者不少比者全國上下均承認職業敎育之重要紛紛仿辦依敝社最近調查令各省區所有甲乙種實業學校男妇子職業學校工商業補習學校以及其他含有職業敎育性質之孤貧院等共計七百十九校比較敎育部七年度所調查實增五分之二社會對於敎育之趨向可見一斑所惜類以經費不充未能十分推廣查美國辦理職業敎育在中央特設專局全力提倡對於各州辦理職業敎育而經費不足者給予相當之補助我國職業敎育方今尙在萌芽其關係於國計民生者又屬十分重要宜有的欵以爲維持促進之資擬請中央即於前項法國退還賠欵撥充敎育經費項下劃出一半專充職業敎育基金庶顷全國職業學校得國家經濟上之援助日益發逹而社會生計亦日見充裕實於國家前侬大有利賴敢布區區惟冀鑒納提出國務會議决定施行 
　　（二）敎育部復函據摺稱報載法國退還庚子賠欵支配用途除以一部分維持中法銀行外其餘撥充海外留學經費曁國内敎育基金我國職業敎育方今尙在萌芽其關係於國計民生者又屬十分重要宜有的欵以爲維持促進之資擬請中央即於前項法國退還賠欵撥充敎育經費項下劃出一半專充職業敎育基金惟冀提出國務會議决定施行除陳國務總理外交總長外謹略等語到部查退還賠欵以全部或一部撥充敎育基金辦法洵屬正當惟支配用途關係重大自宜通盤籌劃以定標準貴社所請撥欵一節應俟本部召集京内外敎育界人員組織委員會詳細討論再行辦理 
公布欄 
[上海地方檢察廳]  
　　批示章長生刑事非親告罪不許撤銷告訴所請碍難准行至鄭朱氏先後瀉出珍珠已有二十二顆仰即來廳具領此批張嘉才等事不干已毋庸越瀆此批王張氏准予保外候訊此批華冠臣據訴張苗根抗傳等情並無憑證至張苗根究竟是否對於爾女有穢麽行爲即據爾女所供亦不能認爲確據乃事閱數月竟纒訟不休情殊可惡應即將案却下以除訟累此批陳梓逹據訴王長壽因爾不肯加租將爾曬在該所租地上布疋搶去爾旣允加租豈有不退還爾布之理顯有别項情節碍維率予傳究此批曹富金狀悉該民果有被人威逼簽字情事則於脫離脅迫後何不即行具事乃事隔多日始行具訴其中顯有不實不盡之處所請着毋庸議此批范溶齋狀悉本案係因馬車行疾發生衝突所稱截取首飾一節殊屬不近情理特斥此批黄竹樓狀悉對于縣知事以檢察職權所爲之批示如有不服應向高等檢察廳請求再議迭經奉有解釋明文在案據訴前情仰候將原狀連同附件呈送江蘇高等檢察廳核辦可也仰即知照此批以上二月二十三日 
[上海縣公署]  
　　批示漕河涇地保許匡臣呈爲經董浮收學費假公濟私請求嚴懲如數追還由批據稱漕河涇鄉經董唐祖瀛浮收學費等項究係如何情節候派員查復核辦此批收條存神州信託公司董事屈文六等呈請解散註册由批呈及抄件均悉該公司以營業前途殊無把把提議解散經股東會議全體議决定有解散議案應行照准備案可也此批抄　存顧炳備呈爲指贖活産盜過糧戸請吊契提究並令册書收回由批候提李金松地保册書傳同該民及原中李和尙到案質訊核辦漕忙漕糧串各一紙存 
 
 

Page 17

 
 
自由談　　家庭週刋第二十六期 
[模範家庭組織之要素（下）] [  花佛樓主]  
　　（二）交際舊家庭之女子大都枯守深閨毫無生趣除去一年三五樁酬應的事體幾乎不越雷地一步凡事皆男子任之故社交不能公開致女子方面知識淺陋毫無社會觀念又遑論國家觀念與世界觀念哉此後男子當互相了解互相尊重一切社交皆公開無碍則國民性上樂羣愛衆之涵養必非淺鮮也（三）衛生衞生方面我國舊家庭素不講求是大憾也今後之模範家庭當於衣服飲食房屋沐浴運動等事特别注意如衣服不必求尙時髦但要合乎身體之發育飲食不必過求適口但需合乎消化之原理房屋不必過事裝璜但需合乎空氣日光之便宜至若沐浴宜勤運動宜勤是皆關係於人生之康健至鉅不可忽之也 
　　（四）敎養子女不必求多多則父母之擔負重而敎育之功效鮮亦不能求男無論男女父母皆有敎育之職幼時在家庭中宜多注意體格當躬爲撫育不可委諸傭僕之手以傭僕多半不曾受過敎育其一言一動皆有害於兒童之身心男子又不可以撫育之職一切委諸妻子宜共同負職舊式家庭之子女其多親母而遠父者職是故也至於長時入學讀書當至少在中等學校畢業後方能凖在社會服務亦學力與經驗之邀求也（此節論之甚簡·可與舊家庭業於子女敎育之謬誤一篇參看·） 
　　（乙）精神方面 
　　模範家庭若祗求物質方面之圓滿仍是機械的亦無價值之可言故精神方面在組織上有同等之重要也 
　　（一）愛愛即愛情（Live）家庭圑結之最大要素也不論夫對妻妻對夫父母對子女子女對父母有一字以維繫之則必雍雍肅肅氣象怡然所謂人倫之樂其樂無極况且互相能愛即能互相悅服一切貧富問題位置問題皆可以不生關係了　 
　　（二）眞眞者即純粹不虚僞之感情也舊式家庭即相市以僞故詬誶與勃谿之聲不絶於耳若彼此能以眞情相見即不致於猜欵亦即不致於發生意見矣（三）美此所謂美非人爲的也蓋自然的美乃天然活潑之精神的流露家庭譬如一花園家人皆美麗之花也此花之美麗非人工加以粉飾者也故惡家庭之醜的現象外觀上固朱門大廈畫棟雕樑非不美也而精神上之趨炎赴熱盜竊鑽營骨肉間均係一片矯揉作用毫無眞性情之流露斯眞醜陋極矣 
　　由上以觀則模範家庭之利益絶非淺鮮一則可以改造人種二則可以改良環境願國人共圖之 
[我的理想的家庭十四條原則的提議] [  吳金鼎] 　　 
　　在下是一位少年學生現在還没有自已的家庭那麽爲什麽要談這家庭問題呢簡直說因爲我聽夠了那般舊式家庭的禮敎又看夠了那種勢所不免的惡現狀所以我敢大膽提出這組織新家庭的十四條原則這不過憑我個人的理想羹不曾根據什麽學理或經驗很希望研究家庭問題者批評賜敎 
　　（甲）關於家庭的物質方面 
　　一房屋的建設家具的製備皆以「合乎衛生便於應用」八個字爲標凖 
　　二家庭的外觀及一切佈置要表顯的極有秩序 
　　（乙）關於夫妻方面 
　　三兩性理宜平等雙方對於家庭所享權利所盡義務不得有差 
　　四兩性旣有生理上之不同應依天賦的本能分工作業 
　　（丙）關於子女方面 
　　五敎育子女父母的天戳在子女未成人之前應予以相當知識 
　　六婚姻問題宜讓子女各有自由擇配之權 
　　（丁）關於家産方面 
　　七敎子女以職業父母的責任已盡不該看遺産制度爲天經地義 
　　八若父母必願以家産遺子孫那麽按兩性平等的原理無論男子女子該得同樣待遇 
　　（戊）關於家政方面 
　　九家庭之組成旣含有夫妻子女三種分子故家法之設立理宜得三方面之同意或曰理宜謀求三方面之均等利益 
　　十家庭三分子之經濟可有公共私有兩種惟不得以公濟私 
　　（已）關於倫常方面 
　　十一子女蒙父母養育敎訓之恩理宜孝敬然爲父母者不可以孝敬爲條件要求子女換句說就是看破那種生育子女的商業主義 
　　十二子女之生活光榮爲本身之事原於父母無直接關係爲父母者應該忘掉那種家族主義 
　　（庚）關於社會方面 
　　十三家庭爲社會之縮影故家庭的進化與改革應以當時之社會現狀爲標凖 
　　十四家庭旣爲社會之一份子故家庭之一切制度應以無害社會而有利於社會爲標凖 
[家庭諺語一束] [  徐冷波]  
　　埋首斗室了無解頤事偶檢存草得諺語一束披閱之下頗足耐人尋味爰錄投諸家庭週刋以公同好或亦大雅所不棄也 
　　敎婦初來敎子初胎 
　　若要小兒安常帶三分飢與寒 
　　只有憶兒長没有憶爺娘 
　　好肉生在骨頭上 
　　兒孫自有兒孫福母爲兒孫作馬牛 
　　敗子回頭金不換 
　　三歲定八十 
　　上梁不正下梁歪 
　　若要家勿和討個小老婆 
　　娘有爹有不及自有 
　　家火不起野火不來 
　　哥東弟西哥南弟北 
　　家無主掃帚顚倒堅 
　　家裏無銀莫作主朝裏無人莫作官 
　　男大當婚女大當嫁不婚不嫁弄出笑話 
　　女人觀骨高殺夫不用刀 
　　家和萬事興 
　　毛頭姑娘十八變臨上轎子變三變 
　　娘誇女兒不爲誇婆誇媳婦一枝花 
[烹飪叢談（下）] [  寒影]  
　　（四）魚魚之種類極多烹調之法亦極煩茲惟述其黄燜一法其法將鮮魚置油中煎之及作黄色然後再置以醬油及醋葱薑等並水少許略烹卽可食 
　　（五）鱖食鱖之法以椒炸最爲可口其法先將花椒炒乾及鹽並研爲細末然後將鱖置沸油中炸至呈黄色卽取出將花椒等灑其上卽可食 
　　（六）蛋食蛋之法法至多而余家則有一法與他人異其法將蛋煑熟後剥去其殼用線切之成餅置油中略煎即將葱薑等（切碎）及醬油醋少許倒下急取出食之味頗特别 
　　（七）豆腐豆腐一物最服魚腥若將魚或蝦置豆腐中煑之則常嫩不老 
　　（乙）蔬菜類 
　　（一）豌豆食豌豆宜於鮮嫩無粉時剥去其殼專用豆瓣剥出每不右用水洗將猪油略炒即置水並醬油少許將斬碎之肉置於内煑之味頗鮮美可口今江浙人必俟其老後然後煑食之滿口皆粉可謂惡作劇矣 
　　（二）茄先將茄蒸熟再置沸油中煎之置水並醬油少許用斬碎之肉置於内煑之味頗佳 
　　（三）王瓜將王瓜刨去皮（無須去子）切成片用猪油炒之俟其水出（瓜爲水菜愈炒愈出其本來之汁切不可早放水）再投以小魚或乾蝦用水煑之至爛後灑以胡椒末少許味極鮮美今江浙人不知煑食惟用醬油及鹽漬而生食之誠殺風景也 
　　（四）白菜白菜一物江浙所産最爲肥美宜去其老葉切成雨餘長一段用猪油久炒之然後置水及乾蝦少許切不可置醬油再煑時不用蓋則翠綠可愛夫蔬茶之種類多矣其烹飪之法至繁且夥余於課餘之暇輙喜佐傭僕烹飪以上數種悉研究所心得也爰不敢自秘書以公諸同好儻有好事者起而匡其不逮共同而研究之則幸甚幸甚 
[贅壻列傳（下）] [  烟橋]  
　　隔了兩年小壻爲着往來跋涉心想把妻子搬到上海每月貼了五十塊錢的房飯錢此外由他自已去賺錢張羅倪夫人没有不肯道理只是覺得女兒隔了女壻去子和嫁出差水多面子上大不好看便和大壻商量大壻滿口贊成他們俩去了誰知在上海費用很大到了年底虧空了五六百元便向倪夫人噪着要貼補這一回却鬧得沸翻盈天畢竟給他四百塊錢重訂了條約兩個女壻和兩個兒子一樣把家産二一添作五的劈分一半他老人家索性提出了幾百畝田另外獨立門戸享他清閒的晚福 
　　倪夫人的前車却引起了顧老先生的注意顧老先生是一個狠有存心的人他悼亡了十年膝下没有兒子只有女兒他留心看族裏的子姪一個個没出息不夠做他承嗣的兒子他便想贅壻了但是見着倪夫人的家庭變故似乎也灰心了一大半他的女兒服侍老父狠是體貼周到幾乎没有一刻可以不用着他的老先生逢到不愉快的時候便要發怒但是得到他女兒來三言兩語便可以破顔一笑眞是解語花呢所以媒婆來請庚帖老先生總是摇着手掩着耳不要聽以爲這一粒掌上之珠如何可以輕輕送給人家有凑趣的向他說旣然這樣離他不得還不如招了贅罷老先生又是把倪夫人的掌故作爲殷鑑不敢再蹈覆轍但是一年一年過去老天不容你從容討論他的女兒已經三十歲了老先生纔着急起來女兒也有些不耐煩竟提出了請求招婿入贅的意見書來了老先生心想女婿的佳否是人的問題只要愼擇一下就是了他費了足足一年多得到了二位佳婿是小學校的敎師比較别家女婿程度也高了許多就是品性也可算和平中正逹於極點了招進了家很享了半年親熱的兒女福不想顧老先生有一付古怪皮氣不肯把銀錢的權柄太阿倒持那位小學敎師以爲得到了泰山之　儘可以消遥自在早便辭退了敎務天天打牌喝酒的過度那日用自然很大在這個地位這樣環境少不得要和顧先生解决這個問題了他的女兒到此也左袒了丈夫不似從前那樣百依百順到那時只得默不作聲劃出了三分之二的財産給他自理 
　　一切人間世的厄運都走到了陳老班的家裏來了他爲着没有傳宗接代的兒子替他女兒愛奴招了女婿却很平穏的過了五年陳老班天天含着黄烟筒笑容可掬的坐在鹽貨店裏看着他的女壻和夥友做生意自在得狠只是有一件微憾他們俩結婚了五年却没有生産過自算年紀已在日暮途窮的時候急須要得了一兩個孫男孫女一來助助鬧熱二來也可以無後顧之慮但是却只能埋在肚裏說不出來不想在第六年的夏天愛奴染了時疫竟一瞑而逝陳老班痛心之極情願把老命捨去隨着同往九泉省得受苦他的女壻竭力安慰也只得以一哭了事在那痛定思痛的燈下黄昏時候斜風細雨天氣一個哭女一個悼亡楚囚對泣狠是可憐陳老班想一塲好夢成空却還有未了的事不得不理少不得要替女壻續弦娶的新婦究竟不比親生的女兒一舉一動一言一語總有些衝動的地方陳老班追思亡女格外傷悲明知女壻媳婦都是空中樓閣但是却一時脫去不得因此他不久帶着懊惱到地下去了（終） 
 
 

Page 18

 
 
   
 
 

Page 19

 
 
申報星期增刋 
　　中華民國十一年二月二十六日星期日第一百二十五期 
[國内一週大事紀略] [  旡用]  
　　本星期中國内大事要可分爲六端曰内閣問題財政問題直奉問題北伐問題贖路問題國是會議問題是也茲就本星期中之狀况分述如次 
　　内閣問題梁士詒被吳佩孚攻擊而請假也由首席外長顔惠慶兼代顔本不願當其衝重以一部對顔微有攻轚顔益不懌赴湯山避囂向元首固辭當閣議宣言無非欲早卸仔肩最近徐慰留至泣謂如若不代請爲我草一通電向國民前辭職我二人同行出京等語顔無法允暫維持一星期一星期後究誰來繼殊難確答奉下之於内閣適如交易市塲中之論價直讓至去梁留葉奉不允梁有假滿不續不辭聽憑免職之說後仍續假二十日亦云遷就矣 
　　財政問題我國之財政爲無辦法之財政張弧雖以長搜括自負至是亦搜無可搜括無可括不得已抄襲歷任舊文而出於借債九千六百萬鹽餘借欵一聲傳出反對四起不但國民更有疆吏不但疆吏更有外人究竟如何解决當局不能不稍費思索至財政公開之論朝野相同惜主公開者責人公開而於自已管轄之財政幾在除外之列此其所以議論雖多而成功絶少也　　直奉問題直奉對峙國人震驚其最激時正如箭之在弦幾輩隸於曹張部部下之人物奔走於關内外悲鳴哀號聞者不能無心動最近則似不致决裂蓋有曹銳曹鍈張景惠秦華站在中間之調停與夫東海之認任梁去梁爲自已之主張則奉張之氣可消而直曹之心益軟是以外圑詢問京師治安而某當局答以决不致如所慮之事發現語雖通套亦確有所據而云然且就直奉兩方地位論當不决裂以决裂必有一敗直皖覆轍可爲殷鑑謂穏健如直曹聰明如奉張而肯爲鷸蚌之爭耶 
　　北伐問題南軍北伐高唱已久日來調軍遣將頗有見諸行事之概顧北伐非小事也湘鄂未諧直摀燕京猶屬遠哉遥遥而長江一帶之告警無非爲多索若干餉項耳說者謂此爲盤辮打架謔而虐亦眞且似矣　　贖路問題官民一致主籌民欵師民有二十三日之煌煌明令亦已寓乎吾人之目是爲國民所力爭之事至是告一段落然欵如何籌又如何儲爾後文章正多不知國民能再接再厲以進而操有權力之官能本所主張僅協助而不干涉掣肘否 
　　國是會議廬山國是會議已葬於不聞不問之鄉而商敎聯合會發起之國是會議已得各方贊可將於二月二十八日在上海開會雖有一部分表示異議然法定圑體固已不少響應而贊同之矣 
[世界一週大事紀略] [  旡用]  
　　今之世界事事有系統故欲觀察世界大勢不必枝枝節節於其瑣碎處着目苟於其大者遠者愼思明辨殆過半矣最近一星期中之世界事件要爲太平洋會議之餘韻而最大者爲日諾瓦會議此會議之緣起趣旨見第一百二十三期本增刋而此一星期中之變化初傳英政府轉徇法政府之請而展緩會期三星期自此消息出議論要有兩種甲謂法國提出之理由爲不誠實足以破壞歐洲之善後事業乙謂延緩會期可使籌備事務更爲完善甚有謂如怱遽開會必無善果以其議事程序務須審愼研究也總之歐洲善後計畫脫離英法之合作必難獲成故德意志捷克等國已表贊同展緩之意意大利比利時兩國法亦加以運動現聞此會議將改期三月十五日或二十日開會之說英法兩國總揆將次會晤論者認爲時局之緊張爲之鬆動所有政治狀况和約前途或可商得同意蓋歐洲安寗之維持繫於英法之完全融洽此非偏見亦至論也至太平洋會議結果除我外交部稱爲好機會外日本人民殊覺不滿美國參議院對於四國協約主加保留案數經討論共和民主兩黨各有反對卒休會俟再議哈丁總統初不以保留爲然後視保留爲非必要然並不反對而美法英日四國照會葡萄牙荷蘭謂四國决議尊重葡荷在太平洋之權利是此案之所當注意者惟美參院之如何决議而已他若愛爾蘭之騷擾問題意内閣之改組問題日本之普選問題要皆局部的從略不贅 
[  小吕宋華商街]  
[菲列濱華僑之狀况] [  WalterRobb原著通一譯] 　　 
　　（一）華僑之天性 
　　菲島華僑安居樂業勤而且敏具特著之本能爲謀利現約有七八十萬其百分之七十五乃來自厦門者餘都爲粤人全島工商業之百分之八十皆操於彼等之手小吕宋共有華人商行三千亞基波來爪ArchiPelago各州有七千餘家下自雜貨小舖上至製造廠進出口公司咸備焉公司股東或小舖主人未必盡爲富翁然華人每能得致富捷徑今日爲小販而明日頓爲鉅富者數見不鮮小吕宋之豪富華商皆自貧苦起家者也 
　　華人之得握馬萊商業樞軸者實有類夫天性之發展也華人勤而儉與蠢怠之馬萊人較自有天壤之别馬萊人無自動的本能且好嬉游娛樂故所入恒不敷所出不能有儲蓄華人娶土人爲婦而生之子毎不能保其父所積之資然此亦不能一概論前任菲列濱駐華盛頓代表楊可TeodoroYangCo之父裔爲華人楊氏得先人遺産不事浪用而反積極營各島間之航運及製造業遂成鉅富小吕宋及潘本加Pampango之李氏Lim與小吕宋及西婆Cebu之維落蘇氏Neloso是三戸爲菲人之望族然其先皆華人也小吕宋及開維脫Cavite之伍蘇利夏氏Osorio之鼻祖爲一微賤之華僑其子孫非但能 
保先業並亦甚愛護其先人遺物州長伍蘇利夏GovernorLeonardoOaorio嘗以其先代某之中國朝服半身像示余以爲榮雖然僑菲華人皆竭其身心之力於工商業 
對於政府却不注意具純粹中國血統之僑民絶不留心於政治雜血之子頗多奇材異能現菲政府下議院議長哈司門那SergioOsmena是爲例也今皆稱之爲菲政府之靈魂云 
　　（二）華僑致富之狀况 
　　余嘗遇華僑名陸新LoSing者聆其自述發跡之象我於以知華僑在菲島得占大勢力實非偶然也陸君曰人若篤於其業不貪厚利而以信待人則雖乏資本亦可告貸於銀行廿年前余自香港來小吕宋於西班牙及土語茫然不知然稍能操英語初以微資投於一雜貨舖所積稍豐即以該舖收爲獨有後以雜貨舖售於人而以所得之資投於一蒸溜所該所資本總額爲三萬披蘇（西班牙銀幣名約合華銀七八角）頻年極意營積有餘資後復自設兩廠即今余所有者也兩廠資本共有五十萬披蘇我以糖水爲原料製售各種飲品銷塲頗廣各高毎日能出五百加倫云小吕宋共有蒸溜廠十餘處資本自五十萬至二三百萬披蘇不等所主有而管理之者皆爲華人 
　　（三）簿記風潮之原委 
　　小吕宋之華僑非盡爲富翁普通皆小本經營者華人所設毎日祇售值三四十披蘇貨物之小店隨在可見其物品自五分一杯之冰水以至一角一只之螺絲釘爲類至夥余嘗與一此類小店之主人語開設已十三年在商業頗盛之區所售者爲雜貨若麵包·酒母·酒糟·米·榖·魚·罐頭食物火腿·蛋·水果·葱·大蒜·菜蔬·罐頭牛乳茶葉·咖啡·煤油·繩索·肥皂·火柴·蠟燭·火油燈·草藥·化裝品·牙刷·鞋油·糖果·紙烟·雪茄·文具·線針·洋線·草鞋等主人與余談論店舖開銷費用時其年輕之中國學徒應酬主顧極爲忙碌主人謂毎年納商舖捐十八披蘇售烟捐八披蘇及衛生捐三披蘇此外並須付貿易稅一成約爲四百五十披蘇渠頗以增稅爲慮故言時嘗探余口氣是否爲政府所派之調查捐稅員蓋菲島政府近立一新法律以取締華人也捐稅稽徵員頗以一成貿易稅爲廉據其屬員報告時有並此一成而規避之者故特上條陳於財政廳謂中國商行簿據皆用華文於倒閉或涉訟時頗不易查核請爲取締云云菲政府遂訂一新律令菲島商店之賬簿當用英文或西班牙文或馬萊文總督赫列森GovernorFrancisBnrtonllarriscn不顧中國領事及商會之抗議昧然批准之遂釀成華文簿記風潮菲政府苟不訂立此新律僅添請幾位少年華人爲調查員已足杜防一切或有之弊端矣 
　　余知此律實行後中國商店大者必不能得如許簿記人員小者苟能得此項人才而無力以僱用之余乃問此老店主曰汝將若何以遵守此律彼答謂余不識英文及西班牙文然稍知土文當以土文試爲之言時頗帶憤激狀噫美國商人若得政府命令曰彼之賬簿當用希臘文字其憤激之狀當較此老爲何如耶 
　　（四）菲人賴華僑以自養 
　　中國食糧商店若抵抗此律同行罷市則可於一星期内釀成菲島飢荒各舖之主顧平時或駡中國糧食小商舖主爲强盜嗇鬼狡徒然若無彼等飢荒可立現蓋微此華商誰將於其窮乏之時賒之以食品耶華商與之相習旣久熟知誰可使貸之而無妨誰不足恃而必現錢交易若其判决力有錯誤則徒自怨失察絶不尤人或訴諸法律菲人所需菜蔬皆華人植之者其所食之肉類及各種外洋食品皆假手於華人而得之者一言以蔽之食養菲人者華僑也故華僑苟能有一致之舉動實足操縱菲人之生命 
　　（五）不好與聞政治 
　　菲島華僑雖操全菲躉賣躉買業之百分之七十零賣零買業之百分之八十佔工業界重要之地位付大宗之稅項然皆不姨與聞政治而祇求安於其業政府苟有命令莫不竭力服從之惟見徵稅官之得步進步則獨起而力抗之彼等集會擬成抗議書若菲列濱高等廳不以議院爲逸出其權限而訂此簿記法案則將以抗議書呈於美國衆議院及總統求其撤消之華人頗有圑結力並自設有總會及戲園等咸自爲娛樂不好與異族雜處然若受法律上之歧視莫不去其沈默態度而力爭之彼等深知身處異邦謀人之利磨折之患在所難免故毎遇逆境一若預之知者仍以恬淡涵容之態度應付之毫無惶遽暴激之行若有利可圖莫不竭其力以謀之街頭巷底皆有中國小雜貨店立於其間在小吕宋西婆石抱加Gamboanga依羅勞Iloilo等商業中心皆有華人所設資本雄厚規模宏大之百貨商店及小工廠華僑雖隨在受法律箝制然其所受不法行動之苦亦甚深蓋被盜之事時有所聞也法律保障云何哉華　所處境地雖極困難然其勇往直前篤於其業之氣未嘗因之稍减所設偉大之鋸木廠甚多資本以億萬披蘇計僑工依之爲生者不計其數僑工工資低廉而勤勉過人故人咸樂用之木匠鐵匠造船匠糖果加菲可可工人華人居大半焉 
　　（六）黄利龍洗衣廠 
　　在菲華僑所設之洗衣廠亦甚爲發逹有蒸氣及人工兩種余嘗過黄利龍者某人工洗衣廠主也當余訪彼之時適爲清晨與其長子及夥伴數人圍桌早餐所食爲熟烹之肉及菜蔬碟黄爲粤産有子十人除長子隨僑菲地外餘皆依其母居廣東彼在小吕宋開設洗衣廠已歷二十載毎二三年歸粤一次作小休假彼若不歸則其妻携諸兒來菲圑叙二三星期華人最富於家室之念今黄君離其妻子常客異土蓋已爲金錢而作莫大之犧牲焉余於其早餐時就詢之曰汝將令汝子繼爾業乎彼答謂余不願其仍操洗衣生涯爲人洗衣費用大而所獲微余甚願其别謀他業黄君答時並不輟其食一若時光寶貴業務甚忙不願因食而費業者然余繼詢之曰君所入甚豐已有所積蓄乎彼答謂汝問此何爲欲使我所處境遇更見困難乎余不能以此爲君告蓋彼已疑我爲政府調查員矣雖然黄君之孜孜勤勤期積有多金後使其子别謀他業以增高其家族之地位則可於共言外得之也彼毎年付營業捐二十披蘇租費七十五披蘇購煤一百披蘇砦八十披蘇洗衣漿四十披蘇包皮紙四十彼蘇黄君一星期七日一年五十二星期莫不親工作而兼管理其洗衣價格極爲低廉僱有工人十毎月工資爲九十披蘇飯食亦在内矣各人毎日工作十上小時莫不沉靜而嫺於其業故黄之營業恒能處於不敗之地位菲島華工類皆如余頃所述者誠足稱也 
　　（七）華工入菲問題 
　　僑工工資低廉而作事勤敏於是菲島有鼓勵華工入境之議菲島工會辯稱若華工結隊而來工資價格將驟見低落然按諸事實本地工人斷不能與華工爭短長現華工所得工資皆較菲人爲高且執菲島工商業牛耳者爲華商若僱工人自必取華人菲工工資與華工相等者祗粗笨之工人耳菲島地點亦皆樂僱華工其農會嘗屢次請政府招華工來菲耕其地並主張華工入境除關於衛生一端外不宜加以限制云現華人入菲皆據美國僑民法案取締頗嚴年來來去相抵華工之數無顯著之增加論者謂若任强幹之華工自由入境當大有裨於菲島之發展云 
　　（八）急公好義 
　　菲島華僑固亦有不良份子然以全體論實足令人敬佩其所信宗敎是否爲耶爲佛爲道爲孔處世待人皆出之以誠全菲華僑毎年自籌營業稅百分之二（七○○○○披蘇）作私立學校之經費以敎育其子女英文科目皆延美人敎授其他則由華人擔任並集資設公塜及施醫院等彼等急公好義之心並不祇限於其國人對於菲島公衆事業贊助之亦頗力菲政府募自由公債時華人亦慷慨解囊以助其成 
　　華人之有造於菲島商業之發展者諒美人能熟知之蓋華人毎與美人共同投資於一商業組織中而毎相助爲理也例如前年所創之中國銀行ChinaBankingCorporation聘一美人爲總理該銀行規定之資本爲一千萬披蘇其目的爲輔助菲島及遠東之中國商人其他中美合辦之公司不可枚舉 
　　（九）經商盛况　 
　　中國銀行等爲菲島華僑偉大之商業組織規模較小於此者不可更僕數其貿易都用賒欠或交換制貿易物品之範圍極爲廣泛幾無不備阿派里Aparri菲島羅陳Luzan北埠之商埠也其地近盛産烟葉之開格陽山谷CagayanValley茲述阿派里一埠華僑之烟業以窺彼等在菲經商狀况之一斑在該埠中國烟商之烟棧林立各棧皆與開谷中各區産烟葉者有密切關係烟商先以各種物品賒售於産烟者待烟葉成熟則按其所欠之多少收烟葉以償所欠烟葉之得輸入市上者皆華人爲之媒介也喬羅Jolo之水産物若珍珠蛤殼等亦藉此等華僑之貿易而輸入市塲華僑設肆於該地以糧食水果布匹及其他日用必需品易蘇羅海SuluSea中著名之水産物華僑以得所得之物品假外商或其代理人之手以銷售於西婆小吕宋石抱加各地由是觀之華僑與土人之貿易全以信用爲根本其中數人能爲鉅富者亦藉此信用耳雖然華商之信用並不限於土人當苧蔴上市時銀行毎藉其一言之諾立可以數百萬披蘇借與之以應其需用華僑反對英西文簿記法案時其上議會函中有曰菲島華僑五十年來因倒賬而構成之損失其總數恐不及近數月來他商行一家破産數之大信用之大誠足以自豪矣 
　　菲列濱羣島各土産品之第一收購者皆爲華僑彼等於一九一九年收所收之苧蔴值九千一百萬披蘇一九一九所收之米值七千五百萬披蘇其所收烟葉加菲榖及各種農産水産林産品这共值難以數計華僑於菲島商業地位之重於此可見矣 
　　（十）徐公平公司 
　　徐公平BenitoSougBieng爲菲島最著名之華僑 
彼以販賣米蔴等物爲業所設公司即名徐公平目有船隻以任運輸分行遍各大埠公司中並有保險航運銀行各部在菲米業中心開培納登Cabanatuan及露賽爾司Rosales兩地建有米廠及貨棧多處並設有偉大这百貨商店以與土人貿易上半年以貨物賒售於圭人新糓上市時則取米以償所欠故毎届收穫之時徐氏之倉廪莫不滿儲新糓其米廠則夜以繼日以工作所碾之米先運至小吕宋而後轉運至産苧蔴烟葉各地以易其所産經如此大規模之轉運與貿易徐公平公司前日臻隆盛根深柢固間或受世界商業潮流之衝激而常能處於不敗地位矣 
　　（十一）葉鐵可公司 
　　與徐公平齊名者有葉鐵可YapTico公司亦以農産爲業創於六十二年前鐵可自礰門至菲島祗十四歲以苦力起家二十七前鐵可返國以其在依羅勞之業托於其弟而以在小吕宋者授諸其子子亦於數年前歸國以其所管之業托於其子天賜葉氏公司以輸入米糧輸出糖蔴等品爲主要業務在小吕宋西婆及依羅勞三地建有偉大之棧房及他種商業組織在東方尼格羅司有分行支棧各六在香港上海厦門寗波鎭江各埠亦皆設有支行公司亦附有航運保險銀行各部余嘗問葉天賜曰汝圱年寄多少欵資於爾祖爾父彼答謂未嘗寄分文彼等回國仍營商業年有盈餘無須仰給於余也可知華僑歸國樂其餘年未嘗盡以其在菲所得之資挾之以去而仍留一大部份爲菲地促進發展而爲菲人造福也菲島中國商行約有萬家其資本總額無從稽考若以毎家平均有一七·○○○披蘇計則華人在菲經商資本當有一七○·○○○·○○○披蘇超過全菲流行圜幣五○·○○○·○○○披蘇矣此祗指普通商行耳若以各中國大公司之資本統計之其數當益可觀也 
　　（十二）篤念祖國 
　　菲島華商對於取締僑民入境之爭端當淡然置之蓋彼非苦力之流而菲島又非其終老之鄉以其所聚之財携歸故圭而爲祖國助乃其素志也中國有四萬萬人民而仍弱不足爲者良因人民之圑結力尙未堅固民力尙未有重要之勢力耳苟一旦大覺悟互相結合歸國華僑又從而鼓勵之輔助之則非但可固其疆土卽國勢亦可於頃刻之間彌滿於遠東方面菲島之七萬五千新加坡之二十五萬平南之十二萬四千馬萊州及海峽殖民地之五十萬暹羅之百萬荷屬東印度之百萬及孟買之百萬華僑得祖國海陸軍之保護立可脫離他國政治之覊絆而可行其所願矣中國人民圖執遠東之覇權非不可能之事吾將拭目以觀少年中國人此後之行動 
[太會後經濟競爭之日本觀] [  旡用譯]  
　　歐戰告終論者咸集注目光於經濟戰爭之點非一日矣自太平洋會議開幕縮减軍備案成立而經濟戰爭不待下動員令而知其必相接觸以决勝負者也日本後藤新平男近有華府會議後之日本談於經濟競爭主設大調查機關用意深遠令人佩畏特迻譯之譯者識 
　　太平洋會議終軍備之競爭宜稍減殺而繼是以起而代之之新競爭其勢視軍備競爭爲烈而尤可驚愕者其事維何經濟競爭是也試觀德意志勝於軍事矣而負於戰爭日本之於太平洋會議獲厠世界三大强國之列謂爲可喜是大誤也何則太平洋會議者經濟戰爭之宣戰布告也脫於經濟戰爭布告宣戰之頃猶作春眠而不覺其曉是最可憂慮之事吾頌「自今克已猶應及贈與梅花俱自新」之句不禁深盼我國民之猛省而躍然以興焉 
　　夫美英之經濟競爭將如何對應之乎講其對應須擯姑息之態而爲綜合的統一的蓋經濟競爭之對應策不可稍存姑息無竣贅論即局部的功效亦祇及於局部而止曾不如爲全體而綜合之之爲愈脫不統一卒不能完全舉其效果夫人共知太平洋會議之結果軍備縮小之事告成功也日本於此國費上亦可比前發生剩餘此國費上之剩餘假以講今後經濟競爭之對應策爲最便利之賜物也當世對此因縮小軍備而生之剩餘如何處分其說不一或主計敎育之發逹或主謀産業之進展或主何種何種雖皆持之有故言之成理而要 
 
 

Page 20

 
 
不免爲局部的旣非綜合的又非統一的其未能免乎不澈底之嫌也例如計敎育之發逹將就現在之俗而計發逹乎抑就現在敎育方針敎育形式而計發逹乎所謂計敎育發逹者猶是「唯敎育」而局部的也如今日之國情僅僅如斯局部的發逹謂得滿足耶况依現在之敎育方針敎育形式而計發逹非無不得其當之疑問也又如謀産業之發展立論誠卓然如何而使産業進展如何而可得産業進展是非重要而爲先决之問題乎竊以今後之日本最重要者爲對華經濟發展果能對此而確立一具體的且統一的方針乎抑産業進展最重要者爲燃料問題此問題之研究調查究爲如何使偶爾爲之則其研究恒易陷於秘密的調查爲局部的而於全局之調查研究竟不注意乎更可憂者産業基礎之原料品問題並無確立方針之概日本與美英爲經濟競爭最短之處爲原料品缺乏夫旣缺乏原料品復何能爲經濟競爭而取勝乎故吾等今宜爲綜合的統一的之調查即以此爲基礎而活動務使感覺不可不設大調查機關之必要蓋我等覺爲最重要者須立一大策藉此大調查機關之力而以自然探究補充自然原料之缺乏即爲補自然原料之不足而爲科學的調查研究是也夫設大調查機關之必要吾等非自今日始當世界大戰終熄平和原狀恢復之旣吾等即感有設立之必要曾向前原總理勸告幸原總理韙而贊成之然僅設局部的調查會不獨不能遂吾等所望之綜合的統一的調查而爲商業上之參謀本部以策畫綜合的统一的産業上之進展而局部的調查會未奏成效而不幸之事實竟發現幽明異處不勝遺憾焉今太平洋會議告終而軍備縮小之結果爲國費剩餘則設立大調查機關時機已至其勿失之 
圖爲甘恩丰女士肖影女士五歲時其父貧不能養携之求鬻於杭州街上浸禮會司維脫夫人以銀三角五分得之後赫禮司敎士收爲義女而敎養之現女士在美國呱勃林大學習音樂卒業後擬入哥倫比亞習孩童心理學及敎育學云 
[太平洋會議之眞相（續前期）四光怪陸離之宣傳事業] [  伯衡]  
　　列席充數之代表圑 
　　此次太平洋會議中到會者共九國曰美曰日曰中國曰央曰法曰意曰荷蘭曰比利時曰葡萄牙此九國中除與此次會議最有關係之美日中三國外餘均爲列席充數者英國以有海軍之關係故於裁减軍備之議案中亦爲重要份子之一然英國近來之外交政策一意以聯美爲目的是以英國代表圑在華會席上一味以與美國取同一之態度爲上策凡會中之一切議論舉動均依美國代表圑之馬首是瞻無論裁减軍備案也四國協商案也山東交涉案也英國雖均與論然此三案之結束純依美國代表圑之主張而定英代表從未作有具體之議論也 
　　英國宣傳隊之先鋒 
　　此六國列席充數之代表圑在華會中前後凡數閱月殊無善狀足述即有稍足紀述之價值者惟各該國之宣傳政策上所放之異彩耳今請先以英國論英國代表圑中從事於宣傳事業者甚多而以先鋒軍李德爾男爵（代表圑圑員之一）之宣傳力效騐爲最大李德爾男爵身長股瘦髮作斑白色頭尖口大好與人談談亦必寓深意而對於新聞記者之談話其寓意爲尤深凡李德爾男爵與新聞記者所言者日必登之報端偶有錯誤之處英國人表圑負更正之責甚至偶有言語失愼傷害友邦感情之時英代表圑亦且代爲否認之此種外交上之宣傳政策名之爲試騐輿論法此法産自歐洲流傳已久新式外交家均目之爲廢物英國代表圑中多腦筋腐舊之人故仍沿用之其法凡爲英國代表圑所希望之事而未經大會或有關係之友邦所承認者先使代表圑中一人發表之於新聞記者前作爲一種談話俟明日登出時試驗輿論上之反動力何若若輿論贊同之則英國代表圑可用正式的手段以提出於大會若輿論之傾向趨於反對地位者英國代表圑即否認其自已所發之議論是法也陳而且舊鄙而且陋各代表圑中之用之者甚少惟英國則屢用之 
　　刁博士爲中國爭面子 
　　某日李德立男爵之試驗輿論法竟大觸中國代表圑秘書長刁作謙博士之怒幾鬧成華會破裂之兆當關於中國之路德四條通過時李德爾男爵卽與各報新聞記者言謂中國對於路德氏之四案已默然承認中國旣能默認路德四案卽已默認新銀行圑之條件及共同管理中國鐵路之策略云（其實中國代表圑從未作過此說李德爾男爵所言者僅宣發英國代表圑之希望耳）此一段談話即於當晚晚報上披露中國代表圑秘書長刁作謙見之大爲震怒即通知各報館謂中國對於新銀行圑及共同管理中國之鐵路從未有何發表而英國代表圑中人竟言中國已默允若英國代表圑以此種手段及精神對待中國中國代表圑無他法即當整擇行囊作　計矣翌日英國代表圑見刁博士之宣言亦深爲恐惶當由李德爾男爵親自對各新聞記者否認隔日自已所說發表之談話事始了結中國代表圑中人謂刁博士因三總代表凡事不與接洽故逢人即發牢騷語且此種宣言又未免太嚴激烈過甚恐傷國體記者則謂刁博士此舉所謂痛快淋漓旣爲中國爭面子復禁止英國及他國代表圑後日重以同樣之無禮等我且能因此而使自命宣傳大將之李德爾男爵餒氣不能不謂之爲快人快事記者嘗謂弱國辦外交當從嚴厲二字上下手刁博士此舉雖未必能代表刁博士之外表才具而較之凡事受命於外國諸葛亮者相差有霄壤之别矣 
　　貝爾福之呆福 
　　英國代表圑之首領爲歷任英國外務總長之爾福氏貝爾福氏年近古稀蒼顔白色而精神則未弱到處爲英國下宣傳之力雖腦筋故舊不足與言二十世紀事且面現呆相口齒不伶俐然無論何時何地終必受人歡迎毎一起立掌聲雷動其演說雖不動聽而聞者生敬幾有無字不香之概論者謂貝爾福氏老奸巨猾爲外交老手故能趨人心理使人愉快記者則謂貝爾福氏能受如許之歡迎者非俗語所謂呆人有呆福即世人崇拜過時英雄之心太甚 
　　法國式之外交 
　　法國在華會之政策及政跡均甚奇特法國受戰後餘痛不能遽爾忘情於兵備故對於裁减兵備事不能作具體之贊同而對於陸軍之裁减及潛水艇之保留則反對爲尤甚然其反對之方法則與他國異其反對也往往用暗法而不用明法用間接法而不用直接法如陸軍問題之提出於大會時法總理及總代表白立安氏僅用浮泛之詞對各國代表言謂法國對德國仍持有恐懼心演說之翌日即度輪返國凡事均委之於前總理衛未央尼氏迨抵巴黎後反大聲言法國陸軍之不能或减又潛水艇問題提出大會時衛未央尼氏亦買棹歸計僅留一毫無聲望之法路氏與英國貝爾福氏在會塲上相辯論以致不能或勝法國何爲而採用此種外交法殊令人萬難索解想法代表圑亦深知法國勢孤力薄不能與英美聯合之勢力爭短長不若施用此暗中接鬥法尙能保存體面耳 
　　法國之啞宣傳 
　　法國於外交上旣取間接奮鬭法於宣傳政策上亦取冷靜態度故他國代表圑圑員到處演說談論也法國代表圑圑員終日逼處華盛頓旅館中圍爐作面面觀他國代表圑置酒請宴新聞記者也法國代表圑雖有酒亦均自飲他國代表圑毎日與新聞記者談話也法國代表圑則寂然少與新聞記者見面他圑代表圑派用新聞記者也法國新聞記者之在華會列席者僅一人故法國在華會之宣傳政策可謂之爲烏有其代表圑中在不知不覺中稍盡宣傳之力者爲白立安與衛未央尼二氏白立安氏與衛未央尼二氏均爲法國著名之演說家故毎逢二氏侠壇時聽者必滿座毎於演說之段落處二氏必作一種請人拍手之記號聽者亦必拍手若狂法國之所謂演說家無不横衝直撞舉手頓足忽前忽後忽上忽下故雖不識法文者聽之觀演說者之舉止行動亦甚有可觀者拍手若狂者正不止表示尊敬重要人物而已也 
　　意比荷葡四國如何 
　　意比荷葡四國此次在華會中除正式開會時該四國代表作一二正式之演說外不作聲響雖各委員會中亦有四國代表之與席者然四國代表之在委員會中亦不能免濫竽充數之譏吾人從未聞該四國之代表在委員會一發動人聽聞之議論也記者在華盛頓時遇荷蘭國新聞記者某君談論各代表圑之狀况時某君謂記者曰「荷蘭國在太平洋中其勢力亦極大乃四國協商之成立也竟不請荷蘭國與聞荷國代表之在華盛頓者毎日除睡食外無所事事不知美國之邀請荷國列席華會其命意果何在」不識美國代表圑中人聞此語時將作何種答語耳雖然此四國代表圑亦隨美英中日各代表圑之後先後宴請新聞記者圑各國之宴請新聞記者圑也均有各該國之用意對於新聞記者圑亦有各該國特别之希望獨於此意比荷葡四國代表圑之宴請新聞記者之用意則吾儕業新聞事業者殊百思而不得其解想亦俗尙如此不能不追隨先例耳 
　　各國新聞記者之大活動 
　　此次各國新聞記者之參與華會者總數約在千人左右非特與會諸國遣有新聞記者在華盛頓即不與會諸國之報紙亦有遣送特派通信員者此無數新聞記者中份子複雜不能清辨有爲政府作宣傳及偵探者有爲個人作走狗謀利益者有爲金錢主義而來者有爲名舉思想而來者間亦有毫無學識普非新聞記者以瓣聞記者名義旅居華盛頓藉向種種之權利者然以上所述者究係少數大半均爲爲探聽眞確消息而來者亦有爲舉世著名之著作家爲美國各報所公請赴會作特别之論文者美國政府爲優待新聞記者計於新建之海軍部中劃出一部分供各記者休息談話之用各記者毎日亦必聚集於此討論一日間所經過之事作詳細之通信或電報以報告各人所代表之報紙議論紛紜一若各記者亦在華盛頓開會者自朝至暮凡與華會有關係之公共機關無不有新聞記者足跡清閒之華盛頓有此各國新聞記者之大活動空氣亦爲之一變 
 
 

Page 21

 
 
　新聞記者爲秘密外交之敵 
　　雖然有此無數新聞記者之參與會議由世界人民一方面觀之可謂幸事蓋消息可藉之而靈捷凡華會之一事一語均可於簡短之時間内報告於全世界然由各國代表圑一方面觀之則莫不有受各記者之擾苦不堪言之慨而以日本及歐洲各代表圑爲尤甚因日本及歐洲各國向例對於國際會議均不主張公開凡事均主張守秘密今乃有如許之新聞記者毎日至各代表圑辦事處索取消息各辦事處旣不能拒又不能與頗有二面爲難之處加以美國新聞記者素以伶俐著其搜集消息也有種種特别之汉則而有聞必錄亦爲美國報紙之特性是以各代表圑若欲於華會中抱一死守秘密之態度萬難辦到故各代表圑之對於新聞記者圑不能不呌苦連天也 
　　代青圑與新聞記者彼此利用 
　　然新聞記者之目的無非欲探聽消息報告世人而各代表圑在華盛頓之目的亦無非欲宣布消息爲祖國謀利益此二目的問似有線索可通故代表圑與新聞記者遂彼此相利用代表圑利用新聞記者以施行其宣傳政策新聞記者利用代表圑以爲探求消息之捷徑有此彼此互相利用之心而毎日有代表圑與新聞記者談話會之設此種談話會大半在下午舉行毎一代表圑約佔半小時各新聞記者來往各代表圑辦公處中三四小時後一日之消息盡在手中加以華會秘書廳又毎日有正式會議紀錄之發出故消息從未有缺乏之患所患者各代表圑之代表均係外交能手圓滑專家與之談話半小時除笑話外所得者甚少即有所得亦當辨其用意非貿貿然即能發表也 
　　美國新聞記者之銳利 
　　美國新聞記者在此種談話會中腦筋甚爲銳利代表圑中祗有一人答語而新聞記者之旁聽者有數百人故新聞記者恒處於優勝地位曾憶某日本德爾男爵與新聞記者談話時李德爾偶露英代表貝爾福氏在委員會中反對外交公開非議將委員會中所辯論者均付之於紀事錄之事某報記者聞之翌日卽載之報端貝爾福氏見之大窘美國許士氏且力關此項消息之不確而深責某記者云然某記者之銳利敢盡記者之天職在華新聞記者均深敬之又某日日本代表埴原氏與各新聞記者談話時論及山東問題埴原謂山東問題之交涉如足球然已近球門矣（英語已近球門謂將到結束期意）某報記者即起問埴原所謂球門者日本之球門乎抑中國之球門乎另有某記者接起問曰此球現在誰手在日本人手中乎抑在中國人手中乎語存譏諷之意寓意甚深埴原竟赧然不能對此又銳利之一例足證美國新聞記者之富於不避嫌疑不畏權勢及探聽新聞不留餘地諸優點也 
　　哈定與許士之宣傳法 
　　美國總統府與外務部中新聞記者可隨時入内探聽消息而無阻許士氏毎日下午三時且親自與各記者談論各記者有所詢時凡可宣布者無不宣布之凡各報中對於華會之紀載有誤會之處許士亦於此時請各記者更正之若有意見須發表者亦於此時宣布之而語氣之中隨時且屢請各報之扶助以促華會之成功是謂許士之宣傳法哈定總統之宣傳法亦然惟僅於星期二五二日與新聞記者一面其談話之次序形式亦與許士氏之談話會同特哈定氏性善無詐與之談話時更覺和氣襲人油然生警耳記者至此覺美國政府之重視新聞記者爲他國所不能及而政府中之所欲公布於世人者亦得因之入於報端欲求中國總統與總理毎日或間日與新聞記者相見若美國時不知須待至何年何日 
　　外國新聞記者招待部 
　　美國政府對於此次赴華參與會議之他國新聞記者其優待之隆較優待本國新聞記者者爲尤甚外務部中且派有專員四人專司招待各國記者之職對於外來記者之旅居宿舍等又格外妥爲招料凡關於華會之種種權利舞不推行之於外國記者且凡事必以外國記者爲先本國記者居後此四人者又皆和藹可親誠懇可愛者外國記者之在華盛頓者無不與之成莫逆交美國政府之所以如此以上禮待各國新聞記者者亦無非欲使各記者對於美國具一種良好之感情於送回本國之通信中偶有述及美國時不作反對之論調也此之謂間接的宣傳法其用意殊深 
　　世界之大著作家 
　　各國新聞記者中有一世界著名之著作家在焉其人即英人惠爾斯是oHGWells惠爾斯氏之言論風滿天下向以主持公理著名此次在華盛頓美國各報爭以重價購惠爾斯文以供獻於讀者惠爾斯氏之文之散布於各報者毎日必能一見生花妙筆紙貴洛陽閱報者無不以先睹爲快惠爾斯氏各文中最引人深省者莫論朝鮮與印度及論日本人口問題二篇若其論朝鮮及印度也惠爾斯氏謂朝鮮及印度同爲亞洲二大民族乃爲人所踐踏至如是今太平洋會議旣以謀太平洋上永久和平爲目的則朝鮮及印度二民族之將來何不好爲討論之篇中并述朝鮮及印度之苦况甚詳讀者均爲朝鮮印度二民族表同情若是則惠爾斯氏爲朝鮮及印度擔任宣傳事必能爲朝鮮及印度二民族感愛無疑惠爾斯氏之論日本人口問題也謂外間多知日本人口之增加而不知日本人口之增加所以如此之速者其唯一原因在淫風太甚生育太多故欲求日本人口增加問題上之根本解决法在日本之以道德自勵減少淫風而限制生育除此之外無他策日本徒知擴充殖民地殊非救本之道也云云惠爾斯氏之論可爲一語美國哈定總統於上月二日讌華會代表於白宫賀新年也圖於各代表宴罷離宫時所攝左面前列爲顧使失婦及施使 
道破作日本之當頭棒喝無怪日本人之見此文者多作不悅之狀記者嘗與惠爾斯氏晤談及關於華會之著作惠爾斯氏曰「余向著力於文學及上說於政治外交各問題從未敢問蓋若多論政治與外交恐直言之後難免遭人迎恨徒增仇適耳」且曰「怕直言者不足以稱之爲言論家」記者聞惠爾斯氏言爲世之自命爲言論家者羞 
　　日本之宣傳隊 
　　日本之宣傳隊均爲來自東京之新聞記者團該團共六十一人大半居華盛頓彼等極力與美國輿論界相接洽然英文程度不足者居多故屢試而屢敗唯有K·K·Kawakam者爲日本駐美之鼓吹專員著有論文多篇載之各報以鼓動輿論文中大半爲詆誣中國者其所登之各報大半又爲日本金錢所指揮故不避衆怒而刋登之某日日本宣傳隊隊員某竟有在華盛頓宣稱中國北部之邊界至長城而止長城以北即非中國土地者後經中國各記者登報駁之並經美國記者詢問日代表加藤加藤氏力言日本並未作是語後此說始止由此可見日本宣傳隊之毒計二十一條件之不能提出於華會其中殊多或慮之處也日本宣傳隊中尙有三四人在各處游歷作攻擊中國之演說者雖美國人民爲彼等所鼓動者爲數必少而各種演說刋入報端其遺害亦甚巨也 
　　中國之非正式代表 
　　以中國政府之貧窮萬無餘欵作宣傳事業其在華盛頓及各處稍盡宣傳之力者厥維非正式諸代表團非正式代表圑謂華國民代表南方政府代表各新聞記者及各地學生圑也國民代表此次在美共做了三件大事一爲監督北京政府代表圑一爲將會中情形通電報告國人一爲至各處演說述明中國國民對於華會之希望南方政府之代表則於北京代表在會塲上不出力時恒發有沉痛之宣言謂北京代表所辦之事爲南方政府及中國全國國民所不能承認云若此則間接亦爲中國作宣傳事業也各地學生團則集資辦有週報一種稱爲「中國公論報」專載有利於中國方面之議論分送各處及各報館以備採用其效力雖薄而各學生之愛國心已大爲美邦人士所贊美矣 
　　中國之新聞記者圑 
　　中國各報中此次能直接遣派赴華會之新聞記者甚少即有一二家能特派一二人至美者所帶之費用亦不能充足故不能盡力以作宣傳之事業且所謂中國新聞記者大半均係當地學生充任此輩學生非特於宣傳二字上缺乏研究即於探聽消息之各種方法亦不明曉故所報告者非數日前之新聞即襲譯當地各報者各記者中亦有身充代表團團員不便多言者亦有除爲一二私人謀利益外無暇兼及他事者欲求能當新聞記者四字於發電通信以外兼任宣傳事業者屈指可數此數人者亦有與各報訂約按日供給論文者亦有到處演說以鼓動輿論者亦有宴請美國記者以聯絡感情者各盡其長爲國宣勞然勢力薄弱收效甚微雖然中國記者所著之論文後竟以持論太激爲許士氏設法使各報止登則此數記者之議論其能力竟足使許士氏之注意而有餘此數記者亦足自豪矣 
　　美國報紙之弱點 
　　美國各報紙此次對於華會各種記載之弱點爲導人誤會美國報紙之對於遠東事情均甚隔膜記者在華時甚至半夜有以電話驚醒記者清夢而問山東省在何處及膠濟路長短里數者故紀載之中恒多錯誤之處往往以梧大之標題今日載中國得關稅自由明日刋膠濟鐵路可交還中國殊朱知中國之關稅依然不自由也膠濟路依然未能交還也說者謂各報皆受日人之賄故過意作如是之標題使讀者得一中國已得無數利益之感想記者則非是此說以爲日人宣傳之勢力决不能逹到全國報界其所以有如斯現狀者厥由於美國報紙之不明於遠東外交之眞相耳 
　　各國之酒肉政策 
　　凡欲控制他人者必控制其人之弱處在華盛頓之各國新聞記者旣爲各代表圑所厭見各國代表圑卽設法控制之美人素性好飲而美國現當禁酒之期常人均不能購得杯中物各代表圑因國際法上之關係凡外交官所在之地得能享用治外法權故能携帶酒類各代表圑旣知新聞記者所百思而不可得者爲酒即以酒送之於各記者與之聯歡使之於議論中不反對本國於是而酒肉政策遂大行於華盛頓各代表圑羣相酒宴各新聞記者各記者往往卜晝卜夜樂而忘返也各記者之思想與言論均因之而受影響各國之宣傳政策亦因之而告大成華會亦因之破壞 
　　結論 
　　太平洋會議之形形色色雖窮篇累牘亦不能竟述然其大者要者均盡於此且此會現已告終若再以會中瑣碎之情形告之讀者恐亦徒佔有用之篇幅爲明日黄花之陳設故記者述太平洋會議之眞相至此將告一段落異日當以他事再擾讀者惟記者不能不爲讀者告者有以下種種之感想（一）中國國民當速自醒以後不可再恃依賴他人之心（二）中國政府或人民當聘請中西學識兼長而又善於演說之人分駐各國盡力於宣傳事業（三）嗣後再有此種國際會議中國國勢若仍未强時可不派送代表與會（四）即使定欲派送代表時萬不可派送駐外公使亦萬不可派送僅能說外國語而無本國學識及不明本國國情之人（五）下次再有此種國際會議國内各報宜不惜金錢派送眞正之新聞記者赴會不宜貪便宜就地請用學生或迷信外國人專用外國通信社之電稿 
 
 

Page 22

 
 
   
 
