# 1911 - 18 - 4913633

 

Page 1

 
 
   
 
 

Page 2

 
 
上諭 
[監國攝政王鈐章十二月十七日內閣奉]  
　　旨著添派李經羲會同憲政編查館王大臣商訂外省官制欽此軍機大臣署名奕劻毓朗那桐徐世昌 
論說 
[地方財政研究之必要（讀）]  
　　鄙意今日欲地方財政之就理。法莫善於斷行府縣合併。夫府縣合併。非所易言。而繫於政治者鉅。措施尤難爲力。然吾嘗徵之世界列强矣。英之自治體。凡州六十二。町村一萬三千。法之自治體。爲縣八十六。爲邑三萬六千。普之自治體凡州十二。市町村二萬七千。日本之自治體。凡府三。縣四十三。道一。郡六百八十三。町村一萬二千三百五十一。英之州。法之縣。其數若較日本府縣之數爲多。轄境較小。然日本府縣之下。尚有郡六百 
八十三。郡亦自治體之一。不可忘也。故以自治體言。必合日本府縣郡三者。當英法之州縣。合府縣郡三者。以當英法之州縣。而日本自治體之數。乃獨多矣。在普固亦有郡三百六十二。然其郡不名自治體。純爲國政事務之機能。即以爲自治體。而合普國縣郡兩者。尚不及日本府縣郡數之半。以是知日本之府縣郡。饒有合併之餘地也。不觀之國政事務乎。在昔稅務監督局。（卽稅務管理局）及郵便監理局。（即一等郵便局）全國綜計。各超二十。今則不過各十一二。較前僅半耳。國政事務。與地方事務。勢不可以並論。然郵便稅務。不特窮鄉僻壤。亦與有密切之關係也。日俄戰役以後。其勢尤日進無已。而時會所趨。卒能整理就緒。府縣郡之數乃若與。交通通信之發逹。渺不相關。依然仍舊來之數。亦吾人所。不可。不研究之一問題也。大凡自治體分立旣多。則經費增加。固所不免。而其所爲之設施。亦皆難期美備。時有糜費之憂。譬之如學校。縣有中學校師範學校之設。而皆不得有完全之設。備高尚之敎員。所增者數耳。譬这如農事試驗塲。水產。講習所。及產物試製塲。甲縣有所立。乙縣必從而傚之。設備同。試騐同。製作同。始則互相競爭。甚乃互相。衝突者。頻有所聞。譬之如金融機關。縣有一農工銀。行大率各有資金六七。十萬元。以今日之目光視之。不能不嫌其過狹。且其借貸之範圍。以本府本縣。爲限。不能投。資於外縣。是以一。府縣之農工銀行。借貸上縱有游金。而鄰縣之農工銀行。往往以資金不足。無可如何。　而有無相通之道失矣。鄙意以爲。合兩者爲一。廣其區域。則資本可厚。社債可行。借貸可廣也。誠如是金融機關旣厚。大組織之工業必起。各地之。商工業。乃足以應他府縣之需要。或製造國際上之產物。若僅如今日之現狀。沾沾於一縣內一小部分之需供。而無製造國際商品之大工業。則欲增殖貿易上之輸出材料。維持新領土經。濟之基礎。戞戞乎其難矣。此亦吾人所不可。不研究之一問題。顧吾非就地方財政之整理改善。一一列舉其要件也。更請以日本今日之現狀。比之歐洲諸國之地方財政。而舉其尤相異者。以爲研究者之一助以我之地方財政與英法普諸國較則其第一觸於吾心者。市之數似覺過少。由日 
 
 
 

Page 3

 
 
本市制言。凡人口二萬五千以上者得爲市。而歐洲諸國。往往有一萬人以上之市。市之增加。即町村之减少。町村合并。即所以促地方事業之發逹。夫市者地方。經濟之中堅也。市之盛衰。地方盛衰之小影也。故善覘國者必於市。不可不察也。（未完） 
[專電]  
[電一（北京）]  
　　憲政編查館進呈修正籌備憲政清單奉旨依議 
[電二（北京）]  
　　都察院代遞中書王榮官條陳官制力陳各省督撫曁都察院萬不可裁奉硃批政務處議奏 
[電三（北京）]  
　　又奏內閣職司清要宜變通職掌酌定權限以存舊制而尊君權奉硃批憲政館會同政務處議奏 
[電四（北京）]  
滇督李經羲電奏滇省經費奇絀請於各省充裕省關飭撥銀六十萬以濟急需奉硃批度支部議奏 
[電五（北京）]  
　　廷寄川督趙爾巽速派兵隊認眞勦辦酉陽土匪母任蔓延 
[電六（北京）]  
　　浙撫增韞奏覆密陳交涉事宜四端 
[電七（北京）]  
　　增祺密奏查覆陳慶桂辦理澳門香洲免稅事 
緊要新聞一 
[扶持東三省之手段何如北京]  
　　京函云監國近來對於東三省之交涉非常注意前數日曾諭樞垣及外部調閱錫制軍之電奏深責那相國敷衍誤事至於此極故又飭徐相國協賛一切并聞監國之挽留慶邸亦以東三省爲詞略謂祖宗發祥之地外人侵略如此而王爺竟乘此時請退是不獨不以朝廷爲重且更不以祖宗爲重矣故現在該邸亦以東三省之故業已退志全消特未識果具有若何挽救之法耳 
[蒙藏人心漸漸去矣北京]  
　　聞西北某大吏前日密函某京僚痛論蒙藏邊事之危迫略謂俄國舊俗於本國宗敎保守甚嚴以膜拜偶像爲大辱故排斥佛敎尤力乃近年爲圖蒙藏計對於該處人民大施牢籠手叚因蒙藏人民迷信佛敎遂亦假信仰名義結喇嘛歡心據現居哈爾濱之俄人傳稱俄都聖彼得堡西效近已建築佛寺規模宏闊俄皇親自臨視並約令蒙藏主敎各派喇嘛數人住持該寺侍奉香火且許自由傳敎各地喇嘛聞之遂多傾心向俄現狀如此殊爲可慮云云嗚呼我國怵於蒙藏之危險議改行省亟圖挽救并擬布行新政破除迷信而俄人反以迷信之術覊縻彼族與我爲反對之作用其設心之陰詐手叚之靈敏爲何如哉 
[憲政館密藏劉廷琛參摺北京]  
　　劉廷琛彈劾資政院摺已交憲政編查館知道探聞各憲政大臣現因資政院議員多欲搜尋原摺觀看誠恐又啓糾葛日昨面諭李柳溪寳瑞臣兩提調須將原摺愼密收存如有洩露即惟該兩提調是問 
[資政院議事之忙迫北京]  
　　初十日資政院續開三十九次會議隔日未到便之議員欽選如汪榮寳陸忠輿章宗元等民選如雷奮孟昭常李文熙籍忠寅邵羲劉春霖等俱到故到便議員逹一百二十九人王璟芳謂會期祇剩一天如統一國庫章程不成立則明年之預算案將與今年同一困難請將第七議案改爲第一汪榮寳謂照章前次未完議案應先開議刑律關係極重也羅傑陳懋鼎贊成邵羲請將南漕改折案提前開議延侯爵請開議新刑律陳懋鼎謂新律須俟宣統五年實行其關係不若國庫重要文溥謂國庫未有對待機關須俟審計院成立後國庫始可統一羅傑謂審計院明年即須設立故國庫章程現在不可緩議于邦華請將移民殖邊案提前開議陳瀛洲贊成之章宗元主張將新刑律逐條通過後再照議事日表一一開議蓋今日無論如何須將議事日表所列議案議元也李文熙謂新刑律條文太多難以通過國庫章程關係明年預算須提前開議是時主張更動議事日表者議論龐雜莫衷一是倫議長宣告今日開晚會現在先自議事日表第二案議起議　　　　　　　　　　　　　　　　　　　　　　　　　 
定後如有餘時再議新刑律隨命開議第二修正報律覆議案憲政館特派員顧鼇說明主旨後雷奮質問第十一條所謂摘發陰私有無界限顧鼇答與公衆無關之事謂之陰私雷問譬如個人受賄是否陰私顧答非是雷謂現在修正案無並無惡意四字本員意如用摘發陰私莫若用並無惡意因並無惡意範圍稍廣較爲妥洽顧鼇又聲明必用陰私之主旨雷謂爲公益是一件事無惡意又是一件事現在審判官尚無分别其界限之知識故本員主張用無惡意無公益之証據而即以限制爲公益之界說俾官吏不致借端壓抑報館至於陰私二字本員不敢贊成顧鼇辯論甚久又謂陰私專指個人陰事而言至於改陰私爲無惡意政府絶對反對羅傑請將雷議員修正案作爲議題再付表决雷奮謂本員修正案爲專爲公益下加並無惡意四字而改去陰私二字議長命付表决起立者少數秘書官宣讀政府修正案專爲公益不是陰私者不在此限付表 
 
 

Page 4

 
 
决得多數至第十二條雷奮對於政府修正案有意見謂現在政府修正案又删去政治上秘密事件一語與當初股員會修正案大相反背然當時政府尚表同意不知何以又删去顧鼇謂股員會修正時本以政治上三字無界限故當時未表同意此層恐雷議員誤會雷奮問貴員兩次在資政府所發之話是否代表政府是否對於軍機大臣負責任顧答本員照章受軍機大臣之命令發表意見汪榮寶謂此問答俱在本問題之外雷答並不在本問題之外此質問固有用處前股員會修正案有其他政治上秘密事件一語貴員並未發議厥後復經大會討論多數表决而現在貴館又復修改資政院豈不甚忙雷奮主張仍用前此股員會修正案即關於海陸軍及其他政治上秘密事件經政府禁止登載者報紙不得登載議長宣付表决多數贊成第三運輸章程中再付審查之第四十七條及附則第一第三條俱依修正案無異議議長命將第四第五兩案并案會議衆贊成遂由文龢登台報告審查大旨邵羲謂兩案須分兩次表决且股員會審查表决時稅務處特派員說明設立常關之緣由謂此即加稅裁釐之預備故各通商埠皆須設立常關雷奮問稅法公債股是否賛成常關文龢答是雷謂現在常關所徵者仍爲通過稅然小民所以痛心疾首於釐金者以其爲通過稅也現在常關性質相同請問何以贊成文龢邵羲先後答稱整頓常關規則可以免除留難之弊且爲裁厘之預備故稅法公債股贊成之雷奮謂常關爲國家收稅機關如於小民一方面不加負擔且無流弊本無庸資政院提出會議現在之所謂常關與釐金無少差異其流弊自不言可知故本員以爲凡通過稅須一律裁去萬無整頓之理陳懋鼎謂雷議員所見極是惟以現在一時不能裁撤故不得不從整頓上着手邵羲繼續發言與陳懋鼎同意雷奮謂常關辦法並非加稅裁釐預備乃改釐金爲常關之豫備其名雖異其弊實同許鼎霖吳賜齡先後發議許主整頓吳主裁撤陳樹楷嘵嘵發言大旨主張保存常關多數議員嗤之以鼻雷奮謂本院如承認整頓常關試辦章程即是承認常關然資政院對於常關萬無承認其成立之義務議長請賛成再付審查者起立起立者祗十餘人劉春霖問不再審查是否作廢議長謂照議事細則不再審查即爲作廢雷奮請再付表决令贊成不再審查者起立得多數遂將議題作廢第五議案亦經宣付表决賛成作廢特派員尚欲發言議長叱止之謂尚須開議他案不能再發言第六變通馬蘭泰寗兩鎭緑營議案照股員會報告通過第七統一國庫章程議案法典股副股員長汪榮寳登台報告此項章程由章議員宗元提出王議員璟芳修正故股員會除文字略有修改外並無根本上之修改文溥對於第八條有異議章宗元起立答辯文溥請將修正案付表决王佐良謂欲求國庫章程成立必先整頓大清銀行度部特派員謂此條另一問題秘書官承命逐條宣讀第一條依股員會修正案無異議第二條文溥有修正案起立者祗三數人仍依股員會修正案通過第三條王璟芳說明主旨略稱國庫由大清銀行收納仍須受政府之監督國庫旣須統一則辦法自不可不改良陳樹楷于邦華先後發言大旨不認大清銀行爲國家銀行章宗元申明大清銀行確係國家銀行之理由陸宗輿登台發言謂整頓大清銀行即可於條文內列入之各國國家銀行雖祗有一總監督而營業與國庫截然分爲兩部各有專職故本員擬修正第三條之條文以保全大清銀行之信任羅傑謂祗須責成度支部大臣負責任陳樹楷于邦華請改大清銀行爲國家銀行多數議員皆笑之章宗元汪榮寳請付表决于邦華請將更名之倡議付表决劉澤熙解釋大清係銀行之名稱國家乃銀行之性質不能即以性質爲名稱汪榮寶大呼無討論之價值議長命將于邦華更名之倡議付表决起立者陳樹楷顧棟臣喻長霖三人衆大笑第二條仍依股員會修正案通過第三條陸宗輿有修正案劉澤熙謂應歸入第十二條雷奮贊成歸入第三條陳樹楷于邦華謂如欲以國庫委托銀行須將大清銀行章程提交本院議决陳敬第謂度支部承認大清銀行爲國家銀行而陳議員猶謂靠不住是不啻以國家爲靠不住矣試聞陳議員能否如此說法（即在第二項下加各省布政使或度支司有監督各該省分行之權）議長命將陸宗輿修正案付表决多數贊成第四五條無異議第六條陸宗輿有修正案經多數贊成通過第七條至十四條俱依股員會通過第十五條依章宗元修正案表决全案通過後汪榮寳請省略三讀衆贊成議長宣告今晚有夜會請各議員注意現在尚有秘密事件須令旁聽人退席時已六時三十分矣 
[鹽政處竟無法補救滇鹽耶北京]  
　　滇督李經羲上月二十二日電奏滇省鹽務外受交缅兩私充斥內則溢額浮多窳惰疲滯已逹極點欲圖補救非照减價汰額辦法無從着手然所恃以保欵者專賴加價加價停止則鉅欵無着汰額一節如從緩辦勢必日積月累全綱敗壞至於邊鹽减價則自試辦以來敵私疏銷漸有成效計酌定邊岸歲額七百三十萬斤蠲除正雜各欵及賠貼運脚局用緝餉約虧帑十二三萬兩設使一併停辦恐利權外溢邊民失望外私愈得横行此非籲懇恩施飭處照准萬難收拾者也處電又飭另籌補救之法以滇處邊瘠地阻交通商乏殷實鈔幣仍滯若遽以官運商銷一法改章試辦通盤籌畫不惟人材難敷任使初辦之年課欵必無把握而核計運局各費非有一二百萬金不能周轉此項墊本又將何出再四籌思終歸束手合無懇恩飭下督辦鹽政處援照廣東成案派員認眞監理設法挽救奉旨着督辦鹽政大臣議奏當由軍機處片交後茲經澤貝子覈議奏覆略謂臣查雲南鹽務係屬就塲收稅而其困難乃亦至於如此殊非意料所及欲圖 
 
 

Page 5

 
 
補救則又顧此失彼竟無兩全之策即如督臣李經羲補救滇鹽辦法因內岸鹽多而减其額以除趲運套搭之弊邊岸鹽貴而减其價以敵外來侵灌之私其計誠是祗以滇省財用艱窘此項鹽務若减額减價歲須虧銀二十餘萬兩於是不得已而爲提加馬脚銀兩之舉以補所虧之數然名爲提加馬脚銀兩實爲增加鹽價誠恐內岸各處昔以鹽多而不能銷今又以鹽貴而不能銷未免一弊除而一弊復生且與光緒三十四年七月御史王履康奏案不合是以臣處議令停止提加馬脚銀兩另籌補救之法今該督電奏謂內岸减額如從緩辦勢必日積月累全綱敗壞邊岸减價敵私漸有成效而歲約虧帑十二三萬兩設使一併停辦恐外私愈得横行非籲懇飭處照准斷難收拾不知臣處前奏於該督所擬補救滇鹽辦法所有不能照准者惟在提加馬脚銀兩一層耳其减額减價二事臣處並未議駁祗以虧帑二十餘萬無從彌補故議令該督另籌補救之法假使該督不計目前虧帑之累而力圖後日疏銷之效則不惟邊岸减價可以照准卽內岸减額亦可暫時照准此在該督酌量辦理臣處並無成見至該督請由臣處派員監理一節滇鹽疲弊已非一朝一夕之故在該督旣云再四熟思終歸束手在臣處實亦反復圖維迄無長策即派員監理亦屬徒勞無益惟本年四月該督奏請籌設鹽政公所聲明俟擬定章程再行咨商督辦大臣奏明辦理現在此項章程尙未據該督咨商而調查事實亦未據該公所報告有案擬由臣處派員前往雲南會同該省鹽致公所詳細調查切實報告以免隔閡其應如何補救應請飭該督責成鹽政公所司道等悉心籌擬由該督隨時咨商臣處辦理十二月初四日奉旨依議 
[稅關塲所名實不符之可異北京]  
　　資政院議員劉耀垣日前質問外務部稅務處云本員於外務部設關事宜頗有所疑查廣東拱北關乃中國之稅關西人名爲喇巴卡土泵喇巴者中國之灣有地方旣名曰喇巴關則此關之辦事處應在灣仔可知乃數十年來祇於馬騮洲灣仔關閘附近設拱北關之分廠而總辦事處及稅務司竟駐在厦門凡貨物出入故不得不以澳門爲總匯卽在中國內地之分廠如有事時亦須奔走至澳門方能面謁稅務司閱時旣久費財失事人民苦於往返因此生出惡感者不少夫澳門爲葡萄牙管理之地中國稅關總辦事處何以設立在此可疑者一拱北關旣名爲喇巴關喇巴卽灣仔何以總辦事處不設在灣仔俾得受本國政治之保護可疑者二中國內地分廠有事必越境到澳見稅務司稅務司雖是洋人實受中國薪水之官員中國人民須往葡境謁見之有何理由可疑者三因澳門係葡人管理之地中國稅關總辦事處不能升扯國旗失主權辱國體而且將本國直接之地方商務交通爲之截斷中國政府何以許稅務處如此施爲可疑者四拱北關總辦事處旣設在澳門實足令澳門地方日益繁盛以本國之關興起他人之埠是何用意可疑者五爲此遵章質問應請議長咨請外務部及稅務處酌定日期以文書或口說答覆 
[東省鬍匪仍准就地正法北京]  
　　江撫周樹模片奏云准憲政編查館咨稱各省已設審判廳各處就地正法之案應准仍援法部原議無論土匪馬賊會匪遊勇果有嘯聚山澤抗拒官兵且係派兵勦捕即以軍令從事不在問刑定罪之列其餘概照新章報部辦理等語查東三省鬍匪充斥本與內地情形不同平日勾結黨與出没山林直以越貨殺人爲慣技一經官兵剿捕過急則相率抵抗稍緩則乘隙濳逃時日稍稽又復勾煽滋擾此等積匪大率綁票勒贖携帶兇器遇事主則拒傷事主遇官兵則抗拒官兵本年八月巴彥州王佃仁家一案戕斃事主人口至七名之多凶暴實無人理若將此等案件等諸尋常盜犯一律照章勘解展轉稽延不惟供詞翻異希圖倖免且紏衆刧犯之事在在堪虞江省東荒一帶值此冬令刧殺之案日有所聞倘用法稍失於寛將賊燄愈張紏集愈衆必至擾地方之治安是以法部原奏聲明東三省係根本重地勦辦鬍匪仍准就地正法洵屬洞悉邊情因地制宜擬請江省凡屬鬍匪馬賊之案經兵警隨時拿獲者仍援照法部原奏辦理即歸入軍法範圍以內省會由兵備處審訊核辦省外各屬由各地方官審訊明確呈核辦理毋庸送審檢各廳以示區别而遏亂萌十二月初六日奉硃批著照所請辦理以靖地方而安邊民即著認眞遵行其奉天吉林亦可照此酌辦即由核撫將此旨轉交與錫良陳昭常恭閱該衙門知道 
[呼蘭鬍匪之猖獗黑龍江]  
　　呼蘭匪首許長勝粳米客等率黨三十餘名近與駐呼淮軍接仗聞該匪等悉穿淮軍巡警各項衣服昨至呼蘭西鄉某屯粳米客竟冒充淮軍帮統遣匪持片喚該處巡警議事當有董巡長帶警兵四名前往應命至則盡行捆綁置於大軍並將四名警兵之眼用石灰塗瞎載之而去又呼蘭文報局馬撥遞送公文道經裴家窩堡適遇該匪等在彼處李家店打尖當將馬撥捆綁脫去皮襖皮褲後經粳米客詢知爲文報馬撥遂未加害而釋又該匪等擁至呼蘭東鄉巡警出而迎敵當被該匪等擒去白巡官並警兵數名正欲啓行又遇黑龍江新放巴彥州巡防營管帶趙開方帶兵十餘名前往巴彥州接事攔路開仗彼時趙管帶有祗帶自來得鎗數桿戰不數合兵有受傷者馬有擊斃者且無後援即被該匪等一齊圈去竄入呼蘭城東北半步 
 
 

Page 6

 
 
道地方張劉二姓之家作爲戰壘且爲窩巢旋由淮軍帮統喬建才聞信借用警局馬巡二十餘名親往誅勦並由王理堂太守派南區區官石俊峯北區區官蘇夢蓮各帶警兵若干名齊往帮助無如該匪等所佔地勢甚爲險要官兵不敢攻進現尚相持不下 
[川鄂邊匪滋事續聞湖北]  
　　四川黔江縣一帶有革黨煽惑土匪滋事湖北宜都利川咸豐等縣處處與之接壤鄂督接施鶴道施南府宜昌鎭各文武警電後當檄派三十一標三營蕭管帶國斌三十二標一營炳管帶昌乘輪馳赴宜昌起岸前往宜都利川咸豐等縣扼要駐紥防堵已紀前報茲悉川境各匪以哥老會最爲大股刻由川督趙制軍派兵力勦咸向鄂境撲竄現鄂督派往軍隊由宜起岸山路崎嶇非十日之外不能趕到致匪勢頗形猖獗昨日川督又有電來請飭鄂邊速備抵禦瑞制軍當卽電飭宜昌鎭潘鎭軍及駐紥施宜之後路巡防隊統領覺羅崇歡各屬所部迅即馳赴咸豐縣防堵並又電知前派去兩營新軍蕭炳二管帶到防後以解散爲主義如須動勦應電候命令進行勿得輕舉妄動以致不可收拾又聞十二日午後省中又派有新軍兩隊約二百餘人附招商局之快利輪船往宜聞該處匪勢日來猖獗異常恐一時不易撲滅惟關於此事一切官電均極秘密故外間未得其詳 
[京師近事]  
聞駐俄星使薩季謙昨有要電致政府謂探得俄政府除實行侵佔蒙古政策外並擬聯合某某兩國分沾東南等省利益乞即格外防備 
軍諮處昨日會同外務部通咨各省督撫速行調查各國於內地所駐兵隊究有若干以便訂定限制之法 
傳聞日本駐京公使昨有公文送至外部略謂中國贖回各路需欵必急日本資本家顧邦交之情願以巨欵爲中國用等語蓋日人見我國政府近有收回滬寗營榆各路之議而張庫閩浙諸大路綫政府又擬籌欵速辦故該國願投巨資以冀掌握路權云 
中國禁烟一事美國極爲贊成聞美公使昨向外部聲稱美人願助中國自由禁烟如英國不允廢約美人願爲介紹於海牙平和會提議公斷郵傳部連日與魯撫孫寳琦有往來秘密電報數十件據聞係擬借德欵修築高沂烟濰等路 
國外華僑受外人之苛待已數十年如越南爪哇澳洲非洲海參崴秘魯等處之華僑日來皆有電報寄至外部力陳身受外人苛待之慘狀外尚鄒嘉來閱電大爲震怒以華僑亦中國子民不過僑居國外而已外人視華僑爲牛馬即所以輕視吾國喪國權損國勢莫此爲甚因擬除一面與各國駐京公使交涉外並電飭各埠中國領事妥爲保護嗣後華僑再有受彼苛待情形一經查出輕則交部議處重則奏請革職以示朝廷垂念僑民之意 
民學陸三部現以各省辦理警察學務軍政其所用之欵皆取之於本省而各省財政困難民間又時遭天災安能有如許巨欵以供給此浩大之費故皆擬派員赴各省詳細調查日昨安徽河南浙江甘肅江西等省督撫得此消息同時電致各該部力陳財政支絀調查員之用費須由部中供給未知部中能允准否 
軍諮處考試留東測繪生共二十人現已完畢尚未發榜聞該處中人言計取優等七名上等十二名中等一名均作爲舉人出身優等授職副軍校上等授職協軍校中等以協軍校記名 
阿邸與潤貝勒决定將各旗營積弊調查清晰然後再議更改營制茲悉其最爲注意者凡有數事一營員俸銀之虧短二兵餉之尅扣三官兵出缺不報四磨給格（差役）干預財政五扣餉辦公并聞已飭各該營和盤託出寛其旣往如仍前隱諱一經查出即嚴行參處不貸 
時評 
[其一]  
　　自欺欺人。對於個人喪道德。對於社會失信用。而况對於君父。對於國家也哉。 
歲將暮矣。記者經年。磨墨吮筆。其所紀載之事亦夥矣。然內而部臣。外而樞臣。若禁烟。若練兵。若籌備立憲。大都無一事不自欺。卽無一事不欺人。 
記者曰。我誰欺。欺天乎。 
[其二]  
　　新不必其是。舊不必其非。人各有其宗旨。亦各求其實際而已今新者必自詡。以舊者爲不足道。而舊者必自諱。恐新者之發其覆。於是互相排擊。互相牴牾。凡百種種。但有議論。而事。之能舉者鮮矣。 
資政院。諮議局。非徒逞詞鋒。互爭意氣之地也。求其事之能行而已。夫人苟能守定其宗旨。肆力於實。際則天下事必有一是。又何事不可商量者。而徒爲是嘵嘵然。奚爲者歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[大東沙第二將出現山東]  
　　山東浡渤海北岸本與南滿相毗連現在某國人之勢力旣充塞南滿又擬挾其餘威以圖山東近來沿海一帶束至桑口灣西至芙蓉島其間屢有該國漁船私來捕魚以侵我海權在諸城之南界東接膠州西連日照中約數百里有無數島嶼如星羅棋布島內之森林甚富島外之海產亦異常豐饒惟居民鮮少僅至春夏之交有多數漁人麕集於此該國窺伺該處已非一日日前又有該國人三數名借賣藥爲名徧歷各島所至之地必詳細勘測圖繪在各島勾留多日昨有陳某闖遇見其踪跡蹺蹊遂加意盤詰該數人言語支吾繼以不曉中語托詞倉皇而去查該處各島嶼並無買藥之人而該數人乃周圍踐閱其用意之叵測不問可知說者謂恐該國之意不但擬侵佔島外之漁業並擬攫奪島內之林業云 
[滿洲疫患續誌]  
　　字林報十六日倫敦電云據聖彼得堡電稱哈爾濱華界每日染疫而斃者數近一百五十人其狀甚慘與中古時代殆相彷彿死者因無人埋葬多爲飢犬吞噬現在黑龍江一帶疫氣更蔓延無已文匯報載十七日北京電云據官塲宣稱天津奥國租界查見一人患疫 
[東三省通信]  
海參崴往來中國之商輪其噸數統按莫爾索木儀器爲標準故通駛之輪均掛造船牌照載明噸數以免丈量紛擾乃俄人以華輪抵崴有礙該國之航業擬力圖抵制因於華輪到嵗時由稅關强行丈量嚬數經駐崴領事桂芳迭與俄稅關正式交涉而俄稅關一味狡展聞桂領事已陳請外部向俄使交涉 
俄國各船商前爲擴充松黑兩江航業起見特於本年封江後將舊有輪船售出另在德比各國曁大黑河各船廠購製新輪現聞俄船商薩耶夫喀已在大黑河船廠造妥鋼輪一艘長百五十英尺載力五百萬舖得准於明年開江後開駛松黑兩江 
東清路綫附近煤礦原議祗准俄人在華里三十里內開採乃俄人得隴望蜀復持其强硬手叚任意侵佔置我主權於不顧黑撫周中丞前飭交涉局派員在沿綫查勘俄人私佔我礦產共有若干是否開採一一詳細繪圖貼說以便據理力爭刻聞業已就緒特飭該局與俄人開正式交涉 
滿洲里札賚諾爾湖煤礦前經東清鐵路公司要求開採與江省大吏訂立合同係由該公司派人開採專供東清鐵路之需詎俄人現竟違約將該礦改歸商辦每年供給後貝加爾鐵路三萬兆舖得前經周撫札飭駐哈鐵路交涉局向東清公司交涉由李守鴻謨與霍爾瓦特談判數次霍堅持第三條准其出售一語難以挽回惟霍氏允由華官照章收稅日昨呈請江撫鑒核聞已批准照辦惟需另訂合同云 
自日韓合併後日人在東大有不可一世之概近聞又擬在吉林省城另建都督府一處添設官員以爲居中控前之勢俄人以日人如此舉動其心叵測擬即藉詞添派重兵隱相牽制鷹瞵虎視相逼而來東事尚可問耶 
滿洲鼠疫近仍蔓延未息初十日上午四鐘俄兵馬隊三百名又將哈埠租界內中國五道街至九道街圍困經防疫會醫生帶同通事按户開寫姓名籍貫至十二鐘始行查竣除各户酌留一二名精壯者自行看守外其餘無論老幼男女盡數解送十里外之故鄉屯瓦罐車內存留查騐一禮拜後果無疫症始能釋放計華人男子三千九百三十三名女子六十二名俄人三十三名共計四千零二十八名 
[東京通信]  
[嗚呼回入外籍者之多耶]  
　　神户市中山手通三丁目五十五番地之華商葉鐵卿即葉澄衷之弟久居日本心嚮往之日來禀請日本內務省要求歸化葉本富有資財按日本歸化條例凡有家產者皆可准其歸化故已得內務大臣之允許准其列入日本國籍 
[華僑日報出版有期]  
　　神户華商某某等組織華僑日報一節茲悉該社總理刻已賃定房屋購就機器部緒楚楚行將出版惟山西王君因事回國尚未來東大約發刋之期須在中歷三月初旬云 
[留學生不願停止醫藥費]  
　　留東學生醫藥費現經學部奏准停止發給日前各省幹事特謁公使請其維持公使謂留學界百弊叢生豈獨醫藥一項惟不能因噎廢食從此停止余已函商學部請其酌改新章嚴定限制其未接函復以前悉仍舊章云云故目下留東官費學生每日仍赴使署領費並未停止 
[横濱警察大索居留地]  
　　日本横濱警察署因日本赴美之汽船行抵舊金山時爲美國關吏發見船中密運鴉片烟約值四萬元日警疑係横濱華商私販日前率領署員三四十人至中國居留地逐户搜查頗嚴因之各居民大爲驚擾 
[日俄協會又成立矣]  
　　日本陸軍大臣久擬設立日俄協會以聯感情而固邦交去年寺內子爵極力運動頗有成効現在草章已經訂就朝野一致不日即須舉行開會式其總裁公推子爵任之 
[中國預定新軍艦計數]  
　　據日報紙載中國海軍部近向美國訂製二千六百噸之軍艦一艘聞中國政府共須定造二三等巡洋艦三艘練習 
 
 

Page 11

 
 
艦二艘驅逐艦二艘一等砲艦一艘不日將向各國訂製豫定明年完工又另在日本三菱川崎兩造船所各訂七百八十噸之砲艦二艘 
分類新聞 
政界 
[又有嚴禁請開國會之廷寄奉天]  
　　東督錫清帥前日又接樞府廷寄略謂各省近有不法之徒以請速開國會爲詞妄稱代表藉端煽惑日前直隷學生受温世霖之鼓動紛紛罷課肆意要求現已飭將首事之温世霖發遣新疆交地方官嚴加管束各省亦宜認眞防範以遏亂萌且學生不准干預政事已經先朝明諭著飭提學司督飭各學堂監督切實管束不准妄行滋事尤宜嚴諭人民母得再生妄念鼓動續請國會旣已確定宣統五年爲期均宜凛遵籌備母稍躁急等語昨清帥已札飭司道等通飭所屬一體遵照辦理 
[鄂官大計提前揭曉武昌]  
　　署鄂藩馬積生方伯近奉瑞制軍面諭本省計典向例於封印之後揭曉未免稽延今歲適逢三載考績舉辦大計此乃朝廷賞罰所關理宜愼密所有應辦之事均宜提前赶辦不可仍沿積習云云現方伯已遵諭通知寅僚人等一齊廻避不准來轅謁見所有來往信件非露封不收以重關防至應行黜陟人員聞已定考據云保荐十三員有千六法者十五員日內即可榜示揭曉 
[湘撫添派會議廳議員長沙]  
　　湘省撫署會議廳早已遵章設立其審查參事兩科議員亦已分别札委照會各官紳充當茲聞楊撫以應議事件極爲繁複非多派議員不足以資諮議爰於日昨加委轅下文案汪觀察文溥及善化縣胡大令應雲爲參事科議員以收集思廣益之效 
[吳錫永開復原官廣州]  
　　粤省督練公所參議吳道錫永因今春兵潰部議革職留任嗣袁前督以該道不辭勞苦規復成恊經即咨請陸軍部轉奏昨准陸軍部咨復謂吳道開復原官一事業經本部具奏奉旨允准相應咨請貴督飭知該員一體遵照 
[粤藩司嚴催清釐沙田廣州]  
　　粤省沙田積弊最深迭奉部催清查整頓當經大吏嚴飭印委切實辦理在案現藩司陳方伯以各屬奉飭遵辦者固多而番東香新等縣佃户其中隱匿亦復不少當此度支竭蹶若不認眞整頓不足以昭公允而裕餉需亟應責成各該縣局印委實力清釐妥籌推廣查明未繳沙捐各主佃諭令一體遵章繳納母任隱匿嗣後倘有豪强包庇巨族把持則是有意抗違即由印委詳請斥革嚴懲不稍寛貸 
[浙撫對於議局果負責任耶杭州]  
　　浙諮議局議員阮性存日前質問浙撫對於諮議局箚行及批答各件是否負有責任經紀前報茲悉增中丞昨已批答云來牘閱悉本部院批答質問書所以札司詳復者因行政事件未經該主管衙門查復則憑空懸揣事理未必詳明不獨行政上之手續固然并欲使該主管衙門各求審愼蓋督撫對於諮議局應負責任而各司對於督撫亦須分負責任力有考成至據司詳箚局亦由本部院審度可否定爲准駁但已經駁去者業已取消無由宣布並非不贊一詞迨再經質問問有仍須札司詳復之件亦以是非所在不厭求詳即本部院信爲眞知灼見者安保無未滿人意之處若謂爲不負責任殊非本部院實事求是之初心也 
[杭垣審判廳一律成立杭州]  
　　杭垣各級審判廳業已依限成立昨經出示曉諭各界略謂本年爲籌備清單內各省城及商埠各級審判廳成立之期已由提法使次第籌備計設省城高等審判檢察廳一處杭州府地方審判檢察廳一處仁和錢塘各設初級審判檢察廳一處城外拱宸橋設商埠初級審判檢察廳一處其餘如寗波温州兩處亦爲通商口岸亦已同時成立茲定於宣統二年十二月十五日同行開廳即於本日一律收受訴訟開庭問案仰省城及該商埠人民等一體知悉 
軍界 
[部咨查造軍械册報奉天]  
　　陸軍部近咨東督錫制軍略謂全國陸軍均已次第編練成鎭惟軍械一端或係購自外洋或係出諸內省彼此紛歧各爲風氣殊爲軍政前途之障碍相應咨行貴督希即轉飭兵備處及各鎭協迅將現用槍械子彈係何種類有無殘缺之件一一詳細查明造册報部以憑統籌劃一辦法聞制軍現已分飭遵辦 
[咨拿請假不歸之學生清江]  
　　江北陸軍速成學堂學生胡哲生劉榮謙於考試畢業後即請假回籍省親惟現在假滿已久仍未回省銷假候差殊背定章刻經江北提督部堂咨請陸軍部通咨各省嚴行飭拿務獲押解江省按照陸軍懲治逃亡章程第三條嚴行懲處以重軍令 
[裁减軍官薪水長沙]  
　　湘撫楊俊卿中丞日昨通札中東西南四路巡防隊統領略謂湘省近年以來饑饉薦臻加以舉辦新政以致財政殫竭異常本部院夙夜圖謀悉心籌措惟有於全省各路巡防隊統領及各管帶薪水項下酌量减少以資彌補仰即飭知各管帶等一體遵行 
[鄂督派兵巡查武漢市面武昌]  
　　鄂督瑞制軍以武漢輪軌交通華洋雜處匪類最易匿跡加以各屬災荒飢民流離載道防範稍疏則患生意外現在巡警雖規模粗具而執行尚嫌多疏昨特飭八鎭統制張提軍轉飭駐漢陸軍四十二標標統張永漢遴派兵丁兩隊及明白曉事之隊官排長六員按日率領至漢口漢陽兩埠巡查又飭派三十標標統曾廣大挑選兵丁一隊分巡武昌各地段以弭隱患而保治安 
學務 
[學部電禁學生剪髮奉天]  
　　東督錫制軍昨准學部電稱剪髮一事近經資政院奏請未蒙俞允自仍應恪遵定制乃風聞各學堂學生多有私行剪去髮辫殊屬非是應請飭知學司傳諭各學堂凡已剪者均勒令留髮未剪者均不得再剪如有違抗命令應即一律開除以肅學規當由清帥箚行提學司轉知各學堂一體遵辦 
[鐵路學堂添招預科長沙]  
　　湘省高等鐵路學堂擬於明年上學期添招預科一班爰於日昨移請各州縣遴選高等小學四年畢業或在中學修業一二年及有小學四年程度之學生或雖未入學堂而文理清順姿質頴秀者於明正二十五日以前取齊送省以便考選 
[貝監督欲以官學堂自豪耶長沙]  
　　瀏陽駐省師範兼中學堂監督貝廣文允昕以該兩堂經費概係由勸學所撥給而勸學所歲入如糧捐稅契及視復减征百貨釐金等項均係由地方官籌集按諸奏定章程 
 
 

Page 12

 
 
應即改爲官立爰於日前會同勸學所總董涂紳儒翯等呈由該縣朱大令詳請學司吳學使轉詳撫院批准立案 
實業 
[鄂路派股議案尚待商榷武昌]  
　　湖北諮議局前於常會期內議决鄂路派股章程一案呈院裁奪瑞制軍因郵傳部反對於上鄂京官破壞於下故延不批復茲經議局一再呈催始奉到箚復大致謂按租派股湘省旣仿川滇兩省成案辦有成效鄂省仿辦租股旣經公同議决自可推行盡利惟事須奏咨立案必須斟酌妥協茲查簡章尚有應行商榷之處如第一條按糧計租完丁糧銀一兩者隨收路股銀一元究與湘省按租五十石收租股一石折銀一元有無輕重之分與其按糧計租不如按租派股名義較爲清晰又房租薪金與田租派股同時並行有無窒碮此外尚有再加商酌之處諮議局爲議决機關今期見諸實行應在鐵路行政範圍之內候飭藩司勸業道及郵傳部川粤漢路駐鄂分局會商鐵路公司妥定辦法另由公司名義呈候核明奏咨立案以昭愼重 
[勸業道請准商會總理連任安慶]  
　　皖省無爲州屬商務分會總理高慕堯自奉部飭任事以來商情頗稱允洽茲届一年任滿又經各行商董續舉該總理繼任刻已開具銜名履歷請由安慶商務總會轉請勸業道童次珊觀察禀懇朱中丞轉咨農工商部加札委任 
雜記 
[做官不成去而學賈之無聊武昌]  
　　已革候補知府趙承康鄂提張虎臣軍門之義子也夏間經瑞制軍以行爲卑鄙衣冠敗類等語列考奏參革職迄今數月意極鬱鬱張軍門恐其因愁成疾多方勸慰令渠改業經商並爲約同某道員某總辦合湊資本十萬金先行試開錢莊如獲利再營别業趙意爲動已在省垣芝蔴嶺街租定洋式房屋開設某錢莊日昨開市軍界中人仰承統制意旨向該莊交易者甚夥大約省城各錢莊之與軍界有往來者將大受其影響矣 
[新發明之殺人利器武昌]  
　湖北天門縣人萬鍾山濳心於機器之學雖識字無多而能理解火器之奥妙近年在漢陽兵工廠爲洋工師助手於製造槍械一事愈益精進前歲鄂軍第八鎭在德國購來每點鐘放千餘彈之機關鎗二枝發交兵工廠研究仿照製造萬即得其力仿製與德無異嗣被洋匠嫉忌卽辭職回里殫精竭慮欲創製一種快鎗因就德式機關鎗窮其變化造成一槍每鐘可放萬彈現携帶來省擬呈請鄂督考騐給予優奬乃有大冶縣人某某等欲藉此專利議以六千金請其傳授製造之法並阻其呈驗聞日前萬曾持槍在武勝門外沙湖地方實驗不十分鐘已放彈千餘響誠殺人之利器也若照式速造數千萬枝吾國軍隊必可雄飛亞東大陸矣 
[鄂督議購大輪船渡江武昌]  
　　武漢雖一江之隔每遇颶風巨浪小輪民船均不能飛渡若冒險行舟必凶遭滅頂前月官渡失事溺斃多人殊爲可慘聞瑞制軍近以長江建築鐵橋一事曾由張文襄創議嗣因欵鉅乃議劃歸川粤漢路局修建以便與京漢接軌現川粤漢路部辦商辦尙未定局此橋不建武漢交通殊稱不便惟需欵太鉅一時實亦束手查歐美各國海峽水勢湍急咸用鐵練船過渡平穩如履平地武漢江面原可修造此船惟估計需欵六百萬元工大費鉅亦斷無此財力爲今之計祗有在上海船塢定造鐵板大輪船一艘繪圖估計需銀二十五萬元此船馬力速率噸數極大可以航海即可以抵禦風浪常川儎客獲利亦鉅惟購船之欵應否由司道關局合力籌借抑須招集商股合辦昨特飭各司道會同詳議復奪以便早日舉行 
[金壇盜匪横行之可慮鎭江]  
　　十三日黄昏時鎭屬金壇南門外忽聞哭聲呼救繼而嗚鑼四起警局及巡防遂聞警馳往救援匪徒業已竄散失主頗受夷傷十四晚二鼓時全豐鎭某姓家又有匪數人持械闖入內室大肆搜括並用刀戳傷某姓面部勢頗危險及巡士得信奔赴僅拘獲盜匪一人餘悉逸去無可蹤跡矣 
[軍裝局貪小失大之快人奉天]  
　　奉天軍裝製造局原係官督商辦開局以來凡陸防各軍應需軍裝迭經督院飭由各該局承辦以資提倡詎該局經理人月前承辦冬衣希圖取巧舊棉舊皮槪行摻雜事爲二十鎭統制陳二庵京堂所知大爲震怒已商同該局督辦王茂卿觀察會詳東督擬請罰銀洋四千元以爲取巧營私者戒現已奉錫制軍批准矣 
[諧談]  
[御史條陳防染官疫]  
　　日昨御史某某上一條陳。係爲官疫傳染。設法防檢。內容略分三大綱。 
一宜廣設官界衛生學堂。以固內而防外也。凡各部院各督撫。以及州縣佐雜。皆須入堂肄業。第一學期先講授剖解之術。如何洗心如何滌慮。如何伐。毛洗髓。均宜詳細研究。三年畢。業考試時以。貪癖刮除淨盡者。列最優等。媚瘋斬絶根株者次之。如此則內部已固。而外邪自無由侵入矣 
一宜廣設官場救急醫院。以逐邪而補正也。夫衛生學堂之設。所以固內也。而已中官疫者。尤不可無醫院。以備救急之用。其醫治之法。宜先剔其已死之腦筋。斷春媚外之叛骨。伐其賣國之劣性。其冷血則移。之毒腸則洗之。忘國之邪念。則針之炙之然後補其熱血。養其亷性。滋又國家之觀念。易以人類之肺腑。如此則時疫已除。庶幾日有起色矣。 
一宜廣設官界普濟子弟局。以善其後。而變其種也。蓋官疫之傳染最速亦至烈不惟僅及其身。並傳染其血統。其祖若交旣被官疫之毒。其子孫已受其遣傳之影響。故凡官場子弟。自八歲以上二十歲以下。皆須入斯局從其。穢惡之先天。痛下砭針。檢其腦中之污點。大施刀刲。絶其家傳奴顏婢。膝之性質。滌其祖宗陞官發財之肺腑。調其奮發之氣。平其貪邪之火。養其少年有爲之精銳。輸其愛國合。羣之熱誠。如此則種子自滅矣。摺上留中。 
[史乘]  
[小諸葛（七）]  
　　高雖武人。機智絶狡。素爲天元心腹。亮基始至。待以殊禮。積久以其狂恣。漸不能堪。且密受天元意旨。以亮基智慮過人。心不可測。欲因而。圖之。然恐操之太蹙。叛而投敵。轉貽後患隱忍未發。嗣知其性嗜酒色。欲以醇酒婦人。覊糜其身心。使爲已用。俟事定後。緩緩圖之。乃于軍中另闢精室。廣儲良醖。妙選美姬給侍左右。外示尊崇。內則。防閑備至。亮基默喻此旨。益縱酒自廢。絶口不談軍事。高軍自汴進發。軍令不戢。沿途擄掠。途次忽擄一少女。韶顏穉齒。儀態萬方。賊衆羣驚其豔。傳送大營。高不好色。轉贈亮基充下陳。亮基驟覩麗容大悅。着愛逾恆。百事俱廢。初女隷籍三元馬姓。小字淑眞。家世業儒。自幼即聰慧。父兄絶愛憐之。口授經書。琅琅成誦。尤好以已意臧否人物出言驚其長老。乃翁馬士圖固老儒。積學不售。盡以所學傳之。嘗喟然歎曰。吾家淑兒。不櫛進士。使易笄而弁飛黄騰逹。指顧間事耳。女性警敏。料事洞若觀火。時敎匪肆亂。賊蹤飄忽。鄉村多結團自保。守禦嚴密。賊不敢犯。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽録 
[十二月初七日第三十六次議事（續）]  
　　王璟芳又倡議改議事表請將國庫統一案提前會議汪榮寳反對之謂刑律尚未完不可改議他案致違院章衆贊成之遂議新刑律案續再讀江辛仍主張不逐條討論宜分章表决汪榮寳等和之然反對者甚多爭論又起久之始决定逐條朗讀畢諮詢有無異議乃續讀遂自第三章第十七條讀起至三十七條高凌霄問何年何月以上以下云云究以何爲標準劉景烈答此任之審判官之推斷高猶嘵嘵于程度問題衆嗤之至三十九條政府委員欲改宣告爲預知衆反對之至四十九條讀畢議長主張開夜會秘書長報告會塲遂又續讀至第十一章加减例稍有辯難然亦即時通過至七十二條搜索二字改爲偵察籍忠寅謂宜用搜索二字因表决股員修正案及政府特派員偵察搜索之同異人數不足三分之二議塲人聲鼎沸書銘大呼請議長整頓院章雷奮請議長派人往股員室搜索江辛謂暫休息後再開議以待人數聚集會議衆贊成遂休息三十分七時四十分復入塲開議人數寥寥汪榮寳問預算股員尚有若干人未到秘書長報告現在塲人數一百零六人有五人在預算股員室內表决時必到議塲今告假者有三十七人人數已足隨將七十二條偵察二字付表决得多數贊成至八十三條以官署二字改爲公署至八十五條八十六條高凌霄均令秘書官多讀一遍八十九條魏聯奎欲援舊律爲標準汪榮寳解釋之隨付表决得多數九十一條劉景烈有疑問汪榮寳又解釋之九十五條吳賜齡有疑問汪榮寳答辯一百十一條汪榮寳說明一百十八條陳善同有疑問汪榮寳又解釋之一百十九條汪榮寳謂此比原案减輕一等王用霖問十六條與二十條何以處罰相同汪榮寶謂對於尊親屬之犯罪較凡人加一等一百二十六條有人問商旗是否亦算國章特派員及汪榮寶答此非代表旗非國章一百二十八條高凌霄謂此與日本刑法一百三十四條相同須申明是違背本國命令一百三十條邵羲有疑問汪榮寶謂預備着手實行次第不同一百四十四條余鏡清又有疑問一百四十五條邵羲又有疑問汪榮寳均一一答明時已九時矣百五十五條邵羲謂宜依原案改正特派員說明此與上條無異邵羲對於侮辱官吏罪主張减輕改爲五等以下有期徒刑一百圓以下罰金隨將倡議付表决得三十人以上贊成秘書官朗讀其修正案又付表决得多數魏聯奎於一百八十一條質問何以此三等人須分輕重特派員答此略不同蓋公證人只爲證明其他兩種人均有職務上關係也一百八十三條魏聯奎又有疑問特派員說明之一百八十五條高凌霄謂人烟稠密處所是否專指城鎭而言汪榮寳答城鎭外之鄉亦有人烟稠密者籍忠寅於營造物三字謂此從日本傳來但於法律上頗有界限主張改爲建築物特派員謂仍此三字爲佳各國皆通用之頗賅括也此實又由西洋傳來邵羲謂營造物有一種行政權籍忠寅與特派員略有辨論籍謂此議有人贊成否江辛謂營造物意稍廣仍主張用此三字籍忠寅謂旣作建築物解釋何不即改作建築物胡礽泰主張於改訂文字時再研究汪榮寶謂此本無甚分别籍忠寅請表决得多數贊成一百八十六條高凌霄謂船艦汽車是否在內是否在遺漏特派員謂已在妨害交通內規定高凌霄又謂須將船艦汽車另行規定劉景烈高凌霄此時頗有辨論又將籍忠寅議題付表决得多數高凌霄謂於放火罪內將船艦汽車加入請詢全院議長謂於審查字句時再修正高猶嘵嘵不已汪榮寳謂二百零八條已有規定高凌霄問破壞二字是否包括有放火意汪謂已有四種行爲亦包括有放火意高又駁此非四種行爲汪榮寳謂此爲破壞之一種方法胡礽泰謂於二百零八條已有規定此時秩序頗亂彼此爭諭不已特派員謂營造物三字旣改爲建築物以此四字作一條件加入亦無不可又謂破壞二字不能包括放火汪榮寳駁之謂須叅酌三百零六條高謂特派員旣贊成請付表决于邦華主張相同籍忠寅正宣告有說明萬愼即起立攙雜言之致籍說中斷而彼說又毫無要領議長於此不維持秩序叱止萬愼亦怪事也籍於萬說畢後謂須加入汽車船艦四字但須另作一條隨將籍倡議付表决得多數又將其修正案付表决亦得多數一百八十八條邵羲有疑問謂所有二字毫無標準康詠駁之雷奮主張用原案邵羲謂原案及修正案皆無標準例如燒燬一筆或一帽亦處有期徒刑豈不太甚請股員會再審查付表决特派員謂已於總則內規定邵羲復爭論不已議長又復向邵羲說明特派員謂雖一紙一筆然其目的在燒燬營造物處四等以下徒刑并不爲重籍忠寅與汪榮寳又辨論不已議長主張再修改自此以下至二百零三條劉景烈微有質問時已十一時遂宣告散會 
本埠新聞 
[禀請禁米出洋之批詞]  
　　滬道劉觀察批奚元良等禀云上海一口旣非產米之區每日所需又較别處爲多平時幸恃各處源源而來據稱江蘇食米全賴蕪湖秈米接濟則蕪湖一經禁止出口滬上必致失望何以又稱蕪湖出口重行申禁江蘇又可賴以生活是否另有內地民船可以轆轤轉輸查上海常洋兩關米禁未開無論輪船民船均不准載米報往别口近又特飭駐關委員分往輪棧認眞稽查以防偷漏出洋情弊據禀前情候再分行蘇松太三屬一體查禁以重民食可也 
[改良監獄告竣]  
　　本縣改良內外監獄業已竣工昨經田大令禀奉滬道會同上憲派來查勘審判廳之候補知府張𤄰於午後勘視一週並定期本月二十日諭飭承造工頭交接工程俟再禀請上台派委騐收 
[法國飛船家抵滬]  
　　據法文報載稱法國飛船家三人携帶飛船數艘業已抵滬大約兩星期內可以試騐 
[暗殺案又累一人]  
　　榮記報關行主金琴孫横遭暗殺一案雖經捕房拿獲男女嫌疑犯四名解送上海縣迭次研訊毫無確供前日又經美捕房九號西探目與華探目石金榮訪悉湖北人蔡文炳與金案亦有關係昨即將蔡拘解公共公堂經德襄讞會同美副領事郭君略訊一過判令帶回捕房候下禮拜二再行訊核 
 
 

Page 19

 
 
[戴嘉寳尚圖詐賴耶]  
　　滬道劉觀察批戴嘉寳禀云查所欠永年公司五十萬兩七月十五日蔡前道提訊據亦供明私用三十七萬五千四明銀行抵用十二萬五千今本道親審仍與前供無異來禀情節支離且諉爲源豐潤所欠希圖詐賴刁狡已極仰會審官寶令嚴限戴嘉寶妥速清理勿任延宕切切原禀並發 
[航船夜行遇盜]  
　　前晚夜半有烏家橋航船載客多人開行來滬駛抵南鄉夏家嘴浦面突來盜船一艘有口操土音之盜匪十餘人一躍登舟持刀恐嚇將船上所帶洋銀一百八十元及各客人所帶洋銀六七十元並皮衣十餘件連同什物一併劫去並刃傷某客脚踝昨由該船主開明失單報告南市總工程局請爲查緝局中以事關盜刦飭赴上海縣署禀請勘明嚴拿懲辦 
[吕尚書抵滬]  
　　前津浦鐵路大臣吕鏡宇尚書海寰由京南下昨日抵滬至滬南高昌廟公館駐節 
[告誡解漕丁胥]  
　　江蘇海運滬局總辦程太守良馭先在無錫兌漕業已來滬開局昨將各屬米斛分别較準即行曉諭解米丁胥着於運米抵滬時立即報驗不得爭擠舞弊如違重懲 
[帶徵河工經費之實數]  
　　昨報紀本縣今届冬漕連同公脚等費每石共徵錢八千六百九十二文惟浦東南廿四保應加三林塘浚河經費生石錢五百文茲悉此項河工經費實加錢六百十五文按此核算則南廿四保每石統須徵錢九千三百零七文矣 
[調查辦理巡警情形]  
　　松江府戚太守札上海縣文云十一月二十一日奉巡警道憲汪札本年十一月初十日奉督憲張札開宣統二年十月二十九日准民政部咨警政司案呈宣統二年九月二十七日本部具奏遵章臚陳第三年第一次籌備成績一摺奉旨憲政編查館知道欽此欽遵在案查憲政逐年籌備事宜清單宣統二年各省廳州縣巡警限年內一律完備民政部與各省督撫同辦等因現在各省推行警政自能遵照欽限辦理廳州縣巡警年內一律完備係屬本年應辦事宜各該省應將如何完備情形於年終專案報部以憑彚入本部具奏第三年第二次籌備成績摺內外得延誤致違欽限相應咨行貴督查照飭遵可也等因到本部堂准此合行札飭札道即便遵照辦理依限查明詳咨母延切切此札等因奉此查憲政分年籌備事宜本年爲廳州縣巡警一律完備之期况現在開設議院業已縮改期限凡屬憲政事宜更應提前辦理是以本道疊次批札飭將巡警一項認眞籌辦不憚再三誥誡迄今日久究竟各屬所辦城廂巡警如何情形是否一律完備有無成績可言未據專案禀報茲奉前因合亟轉飭札府立即飛飭一體遵照迅將辦理警務如何完備情形詳細核明限本月內專案禀復一面由該府將所屬各廳縣警務確切查明亦於本月內據實報道以憑彚核詳咨母再片延干咎等因奉此除申報外合就轉飭札到該縣立即遵照憲札依限禀復並報府查考母再行延切速切速 
[三林學堂追悼敎習]  
　　浦東三林學堂英文敎員吳君文叔研究理化有年頗有心得嘗以振興農業爲已任在上海中西書院畢業後任三林敎務者八年循循善誘學生均甚敬佩近因積勞病殁該校同人曁學生等同聲愴惋特於十四日在校開會追悼祭誄者紛至沓來即現已離校之學生亦皆聞訊畢集隨同行禮於此可以見吳君之人格及學生之感情矣繼由吳君之胞兄敬仲君宣答謝詞向衆道歉始各揮涕而散 
[謝贈月份牌]  
　　昨承華通水火保險公司惠贈五彩月份牌一張特此誌謝 
[城內]  
[請緝贓盜]  
　　西鄉念六保念八九圖圖董沈邦基家前晚忽有盜匪數人挖洞入內攫去銀洋十六元銅元三十千制錢三千文及衣飾等物共計約值二百餘金昨經事主開具失單飭由該圖地保陸桂香到縣禀報求請飭捕嚴緝 
[犯案纍纍]  
　　浦東高行北鎭著名土棍陸山三朦充地保魚肉鄉民被蔡前道訪悉密飭浦東總巡拿解到道發縣收押在案茲川沙廳成司馬以陸在川沙亦曾犯案移請上海縣解回訊究昨田大令已備文派差將陸起解矣 
[違背烟禁]  
　　西鄉漕河涇南首潘栢生家私賣燈吃該處汛弁向阻不服禀奉上海縣派差下鄉將潘拘獲並搜出烟鎗三支解送到縣押候訊究 
[滬道宴客]  
　　滬道劉觀察定於今日在洋務局邀請駐滬英德兩國領事飲宴並邀上海縣田大令作陪 
[南市]  
[拿獲盜黨]  
　　夥刦松郡葉世銘家贓物之盜黨俞某迄未拘獲前日由自治公所　務長在南倉街一百三十號門牌王三家搜獲原贓存放南區後由王妻李氏將俞妻章氏尋交到案旋派眼線魯桂明在蘇路車站拘獲同黨張愛林王晉二兩名由高昌廟巡局移至南區管押候再查提同黨解送工程局訊究旣又由該眼缐在法租界查獲沈蘭泉一名現暫寄押捕房候工程局移提一併研訊 
[幸未燎原]  
　　前日傍晚花衣街口張順興繩索店樓上二房客湯秀卿因潑翻火浦燈起火洋由衆鄰撲救得煬後經崗巡報告工程局將店主張老二拘案着令罰洋兩元充公 
[限期理處]  
　　惠餘糖行執事陳立孫在工程局控告洋行街周業已閉厚康號執事周寳書不還定貨虧本銀二千六百餘兩又借去銀四千餘兩連同往來等欵合共八千餘兩避居西門外置之不理求請追究旋又據行夥沈萬鐘投稱厚康股東邱某在禾郡開設泰來糖行屢次函催不睬情同串騙訊之周供此項帳簿已由股東携回求請寛限理算判周交保限兩月理處 
[分期理處]  
　　丁順記木作主昨將同業顧匯卿扭至西區控被欠去木料洋九十八元出票四紙到期不付當由該區移至工程局訊明判顧交保限七天先將逾期兩票如數交還餘限明正照數理明 
[閘北]  
[巡士便宜]  
　　吳蔡氏控弟媳蔡張氏即烟妓張月紅於光緒三十年份捲逃等情經四路分局黄正巡官訊判發堂留養在案昨由蔡氏之母蔡陳氏投案候質忽有現充四路三區巡士之李福興投案禀稱巡士於光緒三十二年份娶該妓爲妻當時雖未出錢立有養老要母筆據求恩給領巡官訊知蔡陳氏之子已經另娶判月紅戒責二百下給李具領了案 
[父債子還]  
　　住居太陽廟後而之婦人李管氏控侯杏生侯桂桃欠洋六十六元一案昨經四路分局黄正巡官博案集訊管氏供洋係已故侯雲生所借雲生無後承繼杏生之子及桂桃二人爲嗣遺產匀分欠氏之欵應令二人歸還詎向之索討桂桃一味恃蠻不認求請究追判桂桃遠押候再覆訊 
[拖欠貨欵]  
　　陳仁生在四路分局控告陳月和拖欠貨欵洋四十餘元昨經黄正巡官 
 
 

Page 20

 
 
傳到月和之妻韓氏略訊一過判氏交保限三天交到其夫再行訊斷 
[英租界]  
[婢女待領]  
　　新衙門後面南林里余慶齡家十三歲婢女雲香十二歲婢女張巧雲前日一同出外購物至南京路不辨路徑由捕一併帶入捕房轉送公廨留候派差傳余來案認領 
[不認販賣]  
　　寳善街寳成小客棧主胡振揚與安徽人朱小洪朱楊氏販賣小孩小毛小加蘭生等三口由探一併查獲昨解公堂復訊胡與宋夫婦俄均推賴判分别押候查明再訊 
[不歡而散]  
　　蘇啓甫前日與婦人左惠毛在寗波路互毆由捕查見一併帶入捕房分别看管昨晨併解公堂請究訊據蘇供曾出洋價買左婦爲妻中西官以左婦尚有家屬住居江北判暫留本廨候函請鹽城縣移博家屬來案投領蘇從寛斥釋 
[定貨不出]  
　　瑞典商維昌洋行控洽興打米公司主陶子卿不出定貨又美昌怡昌洋行控任祥茂不出定貨昨均由控傳至公廨請追判陶交保候訂期會訊任押候商明美領再核 
[不付存欵]  
　　吳允恆控謝枕山不付存欵一案昨由差探將謝傳至公堂過堂候訊 
[科罰淫棍]  
　　黄張氏控被馬富生在西藏路攔住調戲昨由包控將馬拘解公堂訊供不認中西官以馬决非安分之徒着罰洋兩元充公 
[無力措交]  
　　漆匠吳阿仁因姦騙朱張氏之女由廨訊實判押三月期滿着繳洋一百元再行開釋在案茲已逾期日久昨由捕房將吳解案請示吳供無力措繳須求鑒宥判押滿九月開釋 
[騙取衣物]  
　　樓阿德因騙取裕興昌趙祺生等衣物被控昨由包探將樓拘解公堂訊實判押兩月期滿逐出租界 
[願否久覊]  
　　劉位科控夥馮子壽竊取鈔票現洋由廨判馮押限七天繳洋二百九十七元再行核辦在案茲已逾期多日馮祇繳洋九十七元餘不遵繳昨日復由捕房將馮解廨請追馮供實因無力措繳求宥德襄讞商之美郭副領事判馮押西牢一年如能於限內繳洋准予酌减 
[串賣女子]  
　　李湯氏之女小彩子被徐長松徐和尚徐李氏馮周氏吳阿三等串賣於粤人某姓家爲婢渴氏因收取身價不足以致爭毆由捕將徐等男女各人一併拘解公堂訊押在案昨日復訊明白判徐等男女五人分别各押一月李湯氏斥退小彩子暫留棲流所候核 
[搶匪入獄]  
　　許士雲控被曹連卿攫云值洋一百十元之花邊一案昨經公堂復訊曹一味求恩判押西牢兩年如能賠洋准再酌改押期 
[逆子收押]  
　　張四桂控子金榮不服訓誨逞蠻違忤昨由包探將張金榮拘解公堂訊實判押三月期滿仍交其父領回管束 
[傭婦行竊]  
　　沈王氏控傭婦陳張氏竊取值洋八十元之綢衣寄匿於陳阿寳家昨由包探將張氏與陳一併拘解公堂訊實判各押四月以儆 
[美租界]  
[收租衝突]  
　　北四川路二百六十二號煤炭店主章某昨與收租人某甲口角衝突章將房票撕碎擲地甲報捕房捕頭諭赴公堂禀控 
[爭論已遲]  
　　王阿慶昨至西華得路七百四十七號洋貨店買布與店夥黄阿大論價口角黄以布已剪斷扭控捕房捕頭命王照數給價分别斥退 
[不應行兇]  
　　粤人何德興昨雇趙家祖之東洋車至北四川路因給資太少趙向爭加被何揪住痛毆路人見而不平喚捕拘送捕房經捕頭詢明住址斥釋候請公廨傳案究辦 
[法租界]  
[若何淫褻]  
　　法捕房總巡聞知某戲館所演戲劇稍涉淫褻密派西探親往查實將該戲館內之某甲傳至公堂請示核辦 
[截留小孩]  
　　劉張氏帶有男孩兩口在途行走某包探以其情有可疑拘送公堂經中西官訊知兩孩一名王二小一名小鳳俱江北人小鳳由張買於該氏二小到劉氏處祇有兩天質之該氏供因夫故無子價買小鳳爲子帶往潮州二小係由王某托帶回籍並非拐來判兩孩送堂氏押候查明核奪 
[拐案敗露]  
　　白王氏串同其夫阿二誘拐丁義甫之女妙龍寄於李徐氏處被李徐氏察知底藴囑令成衣匠陳某陪至某繅絲廠送還孩母該孩父母偵知前情立即報告捕房將白夫婦拘解公堂研訊屬實判白王氏送堂管押二年氏夫押捕房二年以示懲儆 
[酌量賠償]  
　　蕭阿單控輪船茶房唐阿金吞没行李一案昨經公堂復訊唐供蕭之行李已被偷去無力賠償蕭供所有行李約值洋四十元小的亦萬難受虧聶司馬衡情酌斷判唐賠還洋二十元了事 
[　尋獲騙子]  
　　皮鞋店主唐克明昨將吳左良扭至公廨控被吳騙去皮鞋二十餘雙避面不見今始尋獲扭案求追訊之吳供詞遊移判收押追交 
[來函更正]  
　　今閱貴報公堂案所有怡昌洋行控張秉均一案乃是怡德控告務祈更正怡昌洋行啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直隸紳士梁建章陳請資政院核議全國移民實邊辦法建議案（續）]  
　　第五徵收房租 
維持財政以求繼續進行爲逐年推廣利益普及起見對於官建房屋酌收房租其規定如左 
甲數目荒户所領房屋皆酌收房租以五年爲限五年以後卽行停租其房歸荒民所有計每房一間第一年不收租第二年每月收銀五角第三年八角第四年一元二角第五六年一元五角每年皆於秋收後始收房租 
乙餘利照以上計算五年以後每區所收房秀除收回原建築費九十六萬元外可得餘利四十餘萬元供第十節第三項之用其每屯旅店亦酌收宿費銅元一二枚但足敷一每年之用爲止不求餘利理由按官建房屋較之荒民零星自建旣便守望又能整齊畫一而爲價較减故徵收房租亦民間所願且分五年匀收則民力减輕而五年以後房歸民有尤易樂從大抵三省開荒通例荒地一晌本年開畢卽行布種便可得糧六七石約值洋三十餘元則本年開種三四十晌之地便有收利千數百元之譜故徵收房租絶無損害國家得此收入可以常作底欵遞年推廣循環無窮便可爲國家絶大事業 
第六調兵分防 
荒地遼遠人民生命財產所關必加以嚴重之保護每開荒地一區則調常備軍三營前往駐紥其規定如左 
甲駐紥三營之兵分駐於一區其勢尚易連絡至如何分紥巡防應臨時向地勢定之 
乙退伍常備軍定制三年即行退伍爲續備兵此項駐紥之軍隊退伍以後卽各與以一户之地分居各屯其願回籍者聽其已成一户之兵於農暇之時分令以兵式操法敎練每屯之預備巡警使人皆尚武 
理由三營之兵防守一區尚易爲力其退伍之時旣經駐紥已久則人地熟習便令改爲荒户兵必樂從且以農暇之時以兵操敎練荒民凡荒地所開之處即兵力所到之地使人人皆知尚武其以武力保護國家即不啻自保其家產一舉而數善備焉由此推廣凡開墾東三省蒙古新疆皆用此法則利源旣宏而邊防亦因之而固 
第七招集荒民 
荒民赴墾道路遠近不齊必先籌定招集之法以免凌雜散漫之弊其規定如左 
一執照凡荒户荒民照章發給執照此項執照應由墾務總局擬定畫一方式印刷若干蓋用關防分交各分局轉給州縣自治會凡欲爲荒户荒民者一切手續另遵定草由自治會認定即與以執照按日註册報知墾務總局 
二程期本省墾務局彚集全省荒户荒民之數指定會集之地與起程之期一面通知自治會轉飭荒户荒民知照一面通知沿途招待處並將全省人數電知墾務總局以便預備 
三移送凡荒户荒民須會集以後按期起程由本省墾務局派人移送至總招待處爲止其火車减價及旅店招待并占領房屋皆以執照爲憑 
理由按吾國之民習爲安土重遷無擴張遠大事業之志以老死牖下爲甘其積習原因大抵以遠行多有危險人地生疎居民易欺官吏輕蔑不加保護盜賊乘隙中途刧掠交通不便需耗資財以此種種之阻力遂成爲習慣故於移民之事必詳加保護以促起其事業之必則大利所在必趨之若鶩矣其發給執照委之州縣自治會者亦恐官吏藉端需索且自治會必能詳悉其居民不至有匪人混迹其間也 
第八安設旅店 
凡荒民經過之途宿站最爲切要應由官建旅店以求保護之周密名曰墾務官店其規定如左 
一宿站自山海關與營口起至荒地止皆按每日住宿之地各以官欵建設寛大之旅店但求樸實不尚華飾以便荒民住宿惟店內不備飲食以免尅扣之弊聽店外小商買賣以求公允至有害衛生之食品則由巡警查禁 
二接待每旋店臨近駐紥巡警十餘名荒民到總招待處時騐明執照即由巡警導至旅店夜則嚴加巡查以防匪人 
三護送每日荒民由旅店起程當由巡警護送并作嚮導遇陸路則用馬巡十名火車則用步巡二名按站遞送以免行旅之苦 
理由按移民之事空言保護而方法不備機關不完亦屬無濟故凡苟便於民者無不代爲規畫沿途旅店尤爲便民之事惟店中不備火食以免經理人從中尅扣反加阻難而生惡感其聽沿途小商買賣者亦可使沿途小民生計借以發逹也（未完） 
小說 
[軍情小說湘纍怨（十六）]  
　　第四回儆頑民吳小洪正法報秘事白主政驚魂 
且說王少平聽了吳小洪的一番口供。知道不是謊話。便呌招房録了口供。又細缰的問了一回。問他那幾個衙門裡頭的人。是什麽人。吳小洪便一連供出四一個人來一個刑房書吏蕭喜。一個禮房書吏邢蹟。又有值堂差役朱洪畢貴。和捕役李文。王少平便立刻標了火簽。去拿那蕭喜邢 
 
 

Page 27

 
 
蹟等四個人。朱洪已經拿住。不用再拿。一面又問吳小洪道。革命黨人要你和他們探聽事情。究竟探聽的是些什麽事情呢。吳小洪道。小的不過探聽些不關緊要的消息。那些衙門裡頭的緊要信息。和省城裡頭的風聲。都是邢蹟和蕭喜他們一班人傳出來的。王少平又問道。據你說革命黨人今年就要起事你可知道究竟在什麽時候起事。又究竟在什麽地方起事呢。吳小洪道這個小的不知道。只常常聽得他們說要等什麽首領的電報。小的也不知道首領是什麽。王少平道。你旣不知道他們的首領是什麽人。這裡醴陵地方的頭目。你是知道的。究竟是什麽人呢。吳小洪道。這裡的頭目。就是崔禄貞。前幾天往江西萍鄉去了。王少平聽了。心中便是一動。暗想萍鄉這個地方。雖然不是什麽險阻之地。却也是湖南江西接界的要境。况且有數萬礦夫在那裡。我久聞礦丁總頭目林德康。也是個哥老會匪首。向來和革命黨通氣的。萬一個幾萬礦丁。一齊反起來。這還了得。心上這般想著。面上卻顏色不變。想要細細的訊問。吳小洪。問他醴陵地方。一古腦兒有多少革命黨人。叫他供出姓名來。一一的按名捕捉。豈不省力。忽然又想道。這樣的辦法。一則恐怕一班良民。大家都驚懼不安。二則又怕吳小洪挾仇誣陷。只好慢慢的認眞查察。弭患無形罷了。用不著這樣的打草驚蛇。張大其事想著。早見那班去的差役。擁著邢蹟蕭喜等四個人。擁到堂下。齊齊的跪下。 
國外新聞 
[駐日德使更調别報]  
　　十五日栢林電云栢林各報謂駐華公使里克斯君將補駐日大使一節今聞德政府未將此事通告日政府承認 
[葡萄牙鐵路工人增薪]  
　　十六日倫敦電云葡萄牙鐵路用人每日將加工資五辨士半每年可以休息二十日每日做工九小時 
[土政府對於俄德協約之惶恐]  
　　十六日倫敦電云土政府對於俄德協約仍有不安之狀駐土德國大使故已重向土政府聲明俄德協約專爲築造波斯鐵路及鐵路聯接事宜外間所傳協謀沙濮太米亞之說實屬妄造云（以上譯字林報） 
[巴拉瑪運河之通行稅]  
　　十六日華盛頓電云巴拉瑪運河通行稅議案已提交入下議院聞該稅則以噸位計算每噸自金洋五錢至十五錢不等 
[美國排日舉動續誌]  
　　十六日舊金山電云開列福利亞州議會各員因聞舊金山日領事擬用其勢力反對急進主義羣爲忿怒不置 
[日木豫算案將交國會]  
　　十七日東京電云日政府定於二十一日將豫算案及關於豫算案之他種議案正式提交下議院並將商法脩正議案提交上議院 
[日本添造軍艦總數]  
　　十七日東京電云日本現在國內國外定造及擬造之軍艦其數如下戰艦五艘巡洋艦五艘滅魚雷艇四艘砲艇一艘共十五萬六千六百噸 
[公司會計員被控]  
　　十七日香港電云坎拿大太平洋鐵路公司之香港航務會計員賴凡希爾被控私用洋九千六百零六員八角二分被告現仍覊押須以洋二千元保釋 
[英國添造大戰艦]  
　　十七日倫敦電云超等奪雷諾脫式戰艦京喬治號及森脫利安號今日已在樸資茅及特伏帕脫兩處安置龍骨 
[鈕芬蘭首相之政見]  
　　十七日倫敦電云晨報華盛頓訪事電稱鈕芬蘭首相龐特君反對美國交換利益之請願謂徒損英國之利益而與鈕芬蘭毫無裨補云（以上譯文匯報） 
振務 
[旅鄂皖紳籌振禀稿]  
旅漢　紳禀皖撫文云禀爲設立旅鄂駐漢安徽義振公所懇請鑒核立案事竊皖省水灾頻年疊見民不聊生今夏先後復遭巨浸奇灾慘狀登載報端凡屬同胞咸懷惻隱矧在桑梓彌切憂虞幸蒙大公祖大人會同兩江督憲奏請發帑截餉先拯危急仰見大公祖大人痌瘝在抱恩被子遺感同再造嗣奉鈞電分籌義振職紳等旅居鄂渚伏讀鄭議員調查皖北灾狀曁皖南公所廣告以及京滬各募啓種種情形極爲詳確竊念灾區太廣非羣策羣力無以保治安雖籌振頻仍勢成弩末兼值銀根極緊勸募爲難然此次皖灾關繫重要若任其飢寒交迫弱者轉死溝壑矣强悍之衆何所不爲不得不呼籲請命惟樂善固有同情而義務先有應盡爰集旅鄂皖紳籌　辦法於十一月十四日在漢口新街徽州會館設立安徽水灾義振公會刋發募册藉爲各地義振公所之補助先由職紳等擔認墊欵三萬元一俟措齊分批解由憲轅轉撥各災區或由職紳等公舉代表正绅　往監視散放務期惠及於災黎一面分處收捐勸募歸墊如有長贏儘數匯解其有慨捐鉅欵或遵章請奬者隨時禀請奏咨核准以示鼓勵除將收欵彚造清册并隨時登報宣布外所有籌辦駐漢安徽義振公會先行分認墊欵籌匯各緣由除禀湖廣兩江督憲外理合禀呈大公祖大人鑒核批示立案施行再關於振務電報例准免費請電咨郵傳部轉飭漢口電局照章辦理實爲德便謹禀 
敬再禀者此次旅鄂皖紳認墊三萬元現經收集兩萬元公議以二成撥皖南八成撥皖北匀派鳳頴泗三屬除職紳翊宸先已電匯皖北交俞紳錫疇經收一千五百元外茲交漢鎭義源銀號匯至安慶裕皖銀號一萬八千五百元皖北應得一萬六千元鳳頴二屬派一萬零六百元徐已匯交一千五百元應撥九千一百元仍擬交俞紳錫疇分配就近派人前往監收皖南四千元擬交皖南道轉發各災區泗州屬應派五千四百元擬匯五河順康錢莊轉撥各屬公舉江西候補知縣徐紳鼎臣分省州吏目方紳廷楨縣丞職銜張紳煦前往泗虹盱五等處監放所有配放各處之欵應請大公祖大人轉飭分别照撥其各縣徐紳鼎臣方紳廷楨張紳煦等往泗州各屬監放并請大公祖大人札委遵辦以昭鄭重並行各地方官知照至認墊未交之一萬元如年內收集仍匯皖湊濟冬振否則歸於春振散放聞滬上義振及華洋義振專注災情最重之宿靈渦　毫等處旅漢同鄉現醫之欵擬補振各屬次重之區以期普及是否有當仍乞鈞裁再職紳翊宸夏間在京勸募定遠何紳彝臣慨捐京足銀八千兩申規元銀八千二百兩由何紳指振鳳陽谷屬五千六百兩由職紳翊宸匯交俞紳錫疇經收配放另規元二千六百兩指振泗虹五等處劃兌龍洋三千五百三十七元四角一分　劉道淇募欵指振五河龍洋三百六十二元五角九分共三千九百元七月底職紳翊宸由滬公所付交義善源匯存五河順康錢莊應并由此次公舉義紳徐令鼎臣等前往提放請飭知五河縣會向該莊提出連同此次漢口公會所振之五千四百元共九千三百元分振泗虹四千元五河四千元軒眙一千三百元合併聲明肅禀再叩鈞安伏乞垂鑒駐漢金皖姓名李經滇夏翊宸孫茂德王潜剛朱兆椿翟鳳翔鄧爕吳文棟朱立森孫美瀚崔世瑞胡文涔等 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
