# 1907 - 180 - 4912287

 

Page 1

 
 
   
 
 

Page 2

 
 
選論 
[世界金融市塲之中心點（續）]  
　　以美國海外放資之力而言。則自一八九七年至一九○四年。美國一時資金充溢。於是以一部償輸入之外資。以一部放至坎拿大墨西哥古巴非律賓日本南美南亞及歐洲之一部。嗣後更放資至俄國中國。故自一八九八年至一九○一年。四年之間。美國資本之放至海外者。一時達絶大之額。而當時歐洲各國。但以有價證券供至美國市塲。卽能得資金之融轉。故歐美人士一時嘖嘖稱道。以爲美國紐約己足爲世界金融之中心點。詎料一九○三年以後。美國之海外放資。逐年減少。今則放至海外者絶微且以本國各種産業之發展。反仰巨額之外資於他國。此固非一時之徵侯。此後數年中。且有進無已。此徵諸事實。不可掩者也。然則美國過去十年間之放資於海外者。乃一時例外之現象。此現象之繼起。固非旦夕所可改。殆無足疑也。 
　　美國一時放資力之發達。蓋由一八八○年間。歐洲各債權國因時際承平。求利用其所蓄資金。美國遂吸收其巨額。設鐡道至七三○○○英里。然自一八九○年。沙曼銀律發布以來。非特不能達銀貴之目的。且正金之流出海外者甚多。於是美國財界信用之基礎日厚。卒有一八九三年之恐慌。與此後之衰歇。美人受此刺戟。外資輸入之勢。遂爲之一大挫。而美人節約之心。與受創後奮發之念。實足以致企業上之進步。其結果如左。 
　一美國國内資本之效陡增。而收益較豐。 
　二擴張企業所需資額。大爲減少。 
　三資本之效旣增。資本之用更出以節約。故資本之增加甚速。 
　　資本之增加旣如是其速。故不特足供内國之需用。且有餘力足以放資海外。試觀當時富豪之邸宅建築費。一時大爲减少。普通房屋之建築。幾一律中止。其經濟社會。一時羣趨於節約。有可概見者。而自他方面言。則輸出品之製造。不遺餘力。又凡關於鐡道等技術上經營上之進步。亦迥異曩昔。則其蓄積所得。終成絶大之資本。誠非偶然也。一言以蔽之。美國一時足以放資海外。皆衰頽後反動之結果。卽資金使用之節約。與資本效用之增加。有以使然也。 
　　當是時也。美人以所餘資本。吸收外國之有價證劵於紐約市場。歐美人皆屬耳目焉。然至今日。則美國之經濟狀態。又與昔異。欲恢復經濟界之信用。節約主義旣稍變。而各種産業資本之節約。實已達極點。以鐡道言。尤無可復加。此後鐡道交通之需用日增。一切創設改築所需資金至巨。故自今以往。美國需用資金日益甚。初無餘力放資海外。然則紐約一地 
 
 
 

Page 3

 
 
不能爲海外放資之市場。適足爲外資輸人之媒介市場。此可斷言者也。由此觀之。則紐約者不能爲世界金融之中心點。仍不過爲内國金融界之中心點。特以貿易額言。則其劇進有可斷言者。蓋恐慌後之整理時代。業已告終。而産業界將復入於隆盛時代。而紐約適爲資金融轉之地。故其貿易之增進。自非其餘之所能及也。（完） 
專電 
[電一寕波（二十五日午後十點）]  
　　定海鄉民聚衆入城大肆滋閙衙署學堂多半被毁闔城店鋪隨卽罷市現當道已派兵彈壓自） 
[電二北京（同日午後十點九分）]  
　　段芝貴有起用確信。先令籌備西北。邊防以掩其迹。（愈） 
[電三清江（同日同刻）]  
　　清江淮安紳商聯電陸軍部。請緩調蔭午帥以重河防。（序） 
[電四北京（同日同刻）]  
　　駐京法使稱有法工師請辦。宜昌至重慶拖船外部當飭。川鄂兩督。查明有無。窒礙覆奪（大） 
[日下近聞]  
　　世林兩軍機。於初三日面奏兩宫現值國家多事治理需人周馥老成可恃尙請重用。太后諭以周馥年力衰頽辦事竭蹶岑春煊言之甚詳旣經開缺應令暫行家居。俟有相當缺出候旨簡用嗚呼中國所謂破格用人者如是。軍機大臣所謂賛襄國事者如是。 
　　日前肅邸。同民政部左右侍郎召見時慈宫諭云現下各省會黨甚多。威勢頗振。惟若輩青年血氣。在外數年略讀外洋書籍未免爲邪說所誘一時附和務宜切實解散勿事羅織。若輩必有悔悟之時云云然則外省之好事羅織者其亦不可以已乎亦徒爲悻進者開一升官發財之捷徑耳。 
　　近有某侍御。具摺奏叅各省創立銀行。監督一缺最關緊要必須愼重選派乃近來各省所保銀行監督。多由夤緣而來。其人平日不諳財政實與財政前途大受影響應請飭下該部認眞整理云云或曰是說也。蓋爲樂平。（四川分行總辦）劉宇泰。（廣東分行總辦）發也。 
　　外間傳言陸軍部奏冒充欽差之吳禄貞。發往軍台一節。實係誤傳。聞原摺。内有云臣部派員密查委無冒充欽差沿途招徭需索情事陜甘總督升允所叅。係彼此出於誤會。惟該監督在陜時因川資不敷託其同鄉代僱車輛未給車價殊屬不合應請撤去馬隊科監督。并罰繳車價銀二百四十兩。以示薄懲。云云并聞吳自調往東三省徐菊帥頗爲推重已派充三省督練處總辦。嗚呼君子伸於知己而屈於不知已。知有天意爲之。升徐兩督皆傀儡耳。 
緊要新聞 
[川督電告開縣勦匪獲勝北京]  
　　日前軍機處廷寄趙爾豐云電奏悉開縣土匪因何滋事如何情形。著該督據實電奏並著督飭地方官嚴行搜捕。除莠安良以副朝廷軫念西陲之至意欽此旋得趙督。覆電略稱梁山地方空虚。派隊相機助剿。已獲大勝。餘匪星散人心。亦安。請紓宸厪云云（章） 
[南雄又有三點會匪起事韶州]  
　　粤東韶州訪函云南雄縣屬百順。司爲仁化始興南雄交界之地。本月十一日。有東坑紳士數人星夜馳報該處地方謂有三點會匪千餘人肆行擄掠燬村屠人初八九兩日。已擄數十村。勢益張大。熊州牧親。身帶同巡防營。並本城巡勇。約共百名。星夜馳赴該處勦辦。未審能否撲滅風聞該匪頭目爲琶江陳麻王。去年大吏已懸有重賞購拿者現韶府亦已派勇合勦 
　　又另一訪函云現下韶屬仁化縣城附近聚匪至數百人竟敢函致縣官。稱准某日攻城。鶴唳風聲勢極猖獗以至連日該縣閉城。至三四點鐘之久。異常戒嚴聞該縣余令現已會合南雄州及曲江縣兩牧令。合力調兵。嚴行同捕。又聞距仁化城數十里之黄坑地方亦駐有賊數百。與縣城之匪爲洛鍾之應查此等匪徒本皆烏合器械未精多用舊式鎗械將來兵勇一到認眞搜捕或不難於安息云（皮） 
 
 

Page 4

 
 
[唐中丞有去奉之意奉天]  
　　新任奉天巡撫唐少川中丞蒞任後諸事皆讓權徐督。不賛一詞雖傳見僚屬亦均由徐督問話中丞從不發言有一幕友曾見中丞致南洋某華商書内有諸君等如願來奉。興辦實業。務望三個月内。速携資本前來。遲恐鄙人不復在奉。等語故外問頗有中丞去奉之說（月） 
[袁督叅東三省新官制之原因奉天]  
　　北洋袁宫保具摺奏叅東三省新官制多未妥善將來直隸不能仿辦云云有知其事者謂徐督。到奉後詳加調查知添改職司。殊不易易。深苦無從下手爰特密托袁督。藉此一參。以兾停頓不辦。云（甲） 
[俄國又添大軍駐紥滿洲奉天]  
　　昨得東省消息華五月十七日。有俄陸軍四五千名。忽自歐俄本國行至哈爾濱。聞將分駐北滿洲各地方。至其添兵之故因此次東督徐菊帥調北洋陸軍駐紥吉林等處。故俄人頗有顧忌亦卽請其本國政府添派軍隊。駐屯北滿洲。以爲抵制（西） 
[西人承辦福州船廠之傳說福州]  
　　福州船政局。暫行停辦卽將期滿西人分别辭退各情迭見本報現聞該局已辭去西人多名。將來商辦官辦尙未定局。而外間傳言日本已自向政府交涉要求承辦該局事務。每年酌定報效費若干。卽以報効中國政府云。（皮） 
[趙次帥奏陳要政北京]  
　　川督趙次帥。昨日召見時將現在東三省日俄勢力情狀。詳細入奏。請朝廷注重交涉以防後患又言鬍匪生性反覆。不可就撫。慈宫深爲動容并諭以西藏地關重要現在亟應設法整頓故次帥翌日卽擬一長摺痛陳川省利弊。如何辦法。及安置土司治理。西藏各項機宜大約日内卽須入奏矣（西） 
[陳尙書奏陳各省銅圓利獘北京]  
　　日前陳玉蒼。尙書召見時慈宫垂詢各省銅元利弊尙書奏稱各省銅元局弊多利少。若論各省目下情形。必須多鑄一文銅元。惟銅元局總辦向來無不中飽亟宜整頓章程統歸度支部管理。慈宫聞奏頗爲首肯諭令與度支部商酌又聞尙書昨日晤見澤公提及金幣一事力陳現在金幣不能通行。宜將銀銅元先行整頓待十年後再行金幣不遲云（提） 
[荷屬華僑又請多設領事北京]  
　　荷屬華商。日前又聯名百十人公禀政府謂荷督虐待華商務請多設領事。援照他國章程。力予保護。外務部接電一面電知錢念劬。星使照章辦理一面照會駐京荷國希使。轉電該屬政府。請其承認。傳可卽日派設云（序） 
[蘇撫嚴飭搜查太湖匪窟蘇州]  
　　蘇撫陳筱帥以近來迭接各處來電慮有逆匪孫汶黨羽私運大批軍火暗濟匪黨節經通飭嚴查在案然此次鹽捕中營在華亭葉榭港地方被匪暗襲竟至鎗斃弁勇焚燬巡船實屬駭人聞聽聞平時若輩每多身藏洋鎗藥彈。恃以拒捕。此種軍火。難保非暗中勾結外匪。私運接濟而來。太湖爲梟匪窟穴。亟須水陸嚴搜。因派毆陽副將。前往西山。徐副將前往東山。分投嚴密訪查以專責成一面通飭各屬厘金局卡及鹽捕飛划太湖等各防營以後如遇船隻經過。飭卽一律暫停。嚴加搜查。勿任潜越。如查無軍火立刻放行並嚴飭巡勇人等遇事抱外詳愼。不准稍有捕累。以安商旅云。（前） 
[江督批准革命黨充作眼線南京]  
　　督轅行營中軍米占元都戎日前禀呈江督略稱昨奉憲諭訪聞革命黨逆匪復派黨類暗來内地互相勾結飭卽不動聲色嚴密偵緝等因遵經督飭各哨弁勇分投跴緝惟查該匪等蹤跡詭秘夥黨衆多非有的寔可靠之人充當眼線難期破獲因思前次拿獲之廖子。良熟悉情形。堪充眼。線如蒙發交都司帶同偵緝。五年之内。廖子良有脫逃情事。惟都司是問。等語當奉午帥批示謂卷查該犯廖子良係因喜談政治革命。前經審明奏請監禁五年。情罪尙不甚重。今該都司因查緝要匪懇請將廖子良充作眼線並聲明五年之内如有脫逃惟該都司是問語甚結實。應准照辦。卽將該犯廖子良提出交該都司帶同偵緝果能指拿逆黨渠魁。並准贖罪。仍責成該都司嚴加看管倘有疎脫定卽叅處不貸云云（欲） 
本埠要聞 
[常府爲煤油交涉案禀滬道電]  
　　（前略）張本未押樓十七日提案留署半日當晚即出至發封汪姓之屋在何福記自行移出之後與何福記無涉與美商更無涉美國文明。美領公正。必又爲揑飾者所播弄何福記已具禀具結切實聲明嗣後與洋商毫無干涉。已允其給示保護俾安商業此爲保全何福記起見應請美領無庸干涉懋動禀（懷） 
[吕盛兩大臣致督撫電（爲江南北米荒事）]  
　　蘇撫陳中丞接吕盛兩大臣電轉致平米局董曾觀察多購洋米已誌昨報兹得吕盛兩大臣原電特再補録以備留心災振者之叅攷 
　　南京端午帥蘇州陳筱帥鑒接魏紳家驊劉紳樹屏劉紳鍾琳公電驊等至紳商咸言夏至前後未得雨江南北禾多未種已種者禾萎田坼米價每石九元再十日不雨禾難補種米價更貴夏秋之交情形可慮擬懇電 
 
 

Page 5

 
 
飭在川購米員紳暫緩東歸先與川商權議購糙米八萬餘石十日候電定行止並請飭淮揚道凡運往淮海之粮亦暫停十日候電進止及凡有糶粮存積之處亦皆暫候卽少有虧耗於大局實多裨益等語頃電復該紳等天時大有旱象米價已騰貴如再不雨何堪設想海將進京宣更有心無力除電詢川湘各處粮價以備乞糴外並轉電午帥暫留宜局接續採辦並電淮揚道將存糧暫留候信又電筱帥責成曾少卿多辦暹米源源接濟但期各屬撥糶各粮趕早繳價使官中墊欵不致爲難上下互相體諒中權力能辦事諸公仁心毅力凡有所見務望切達兩帥必能預早綢繆去年之事若先有人爲玉帥言亦何至若是之甚等語聞午帥宜局未撤務望暫留並須電川多辦速運並請淮揚道將存粮暫留以備緩急暹羅安南大熟陳潤甫接信該處米價三元請筱帥責成曾少卿續辦洋米數十萬否則米價貴到十元小民其何能支兩帥慈詳愷悌必能感召天相該紳等所請亦不爲無見乞裁示海宣叩（或） 
[吕尙書定期入都]  
　　新任外務部尙書吕大臣海寰迭奉政府電促赴任兹已將商約事宜移交盛杏蓀宫保定二十八日晚間起節入都日來本埠中西官紳相繼祖餞以誌去思（渠） 
[上海禁烟事宜三十誌]  
　　捕房飭抄烟館門牌昨日公共租界捕房飭探捕至各烟館門首抄録門牌號數似此詳細調查想禁烟一事當亦不遠矣（莊） 
　　浦東禁烟交涉續誌浦東洋棧小工聳動洋人勒令已歇各烟館復行開張由該處地保密報縣令轉禀滬道在案昨瑞觀察已將此事照會領事謂該處並非租界非洋人所能干預且禁烟一事係奉上諭未可違背　飭各洋人勿得囑令復開至租界各烟館亦請幫同查禁云云（盧） 
　　蘇撫批上海縣禀察核佈置情形具見周妥昨據瑞道電禀城廂内外各烟館已一律於十二日依限閉盡地方安謐本部院殊得深賴仰蘇松太道轉飭知照一面由道照會各國領事將租界烟館定期閉歇毌任延緩以竟全功至二三兩月未經收清之捐應如何酌量辦理並卽移知松滬局妥議詳復繳（列） 
　　懲辦南市違禁烟館石街袁雅山烟館違禁開燈由巡士查獲伊子袁聚梅烟傭張泉並烟具解案經陳叅軍訊判各責三百下鎖示一天房屋封閉又佛閣下李二和烟館亦私自開燈查獲烟客顧大萱孫慶方及店主解案訊判分别戒責鎖示烟具銷毁（夜） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江督皖撫爲查禁軍火事咨各督撫文]  
　　爲咨會事據安徽徽寗池太廣道文煥禀案奉憲台節次電牘以津關查出德商夾運大批軍火顯有匪黨隠謀飭道會同稅務司凡有輪船抵埠過境務須加意嚴查隨時防範杜絶私運以消隠患等因奉此遵卽重懸賞格移行水陸各營縣一體遵照並知會稅務司面商辦法均經禀陳在案伏查往來商船抵埠稅司均必親往查騐如有夾運應禁軍械尙難掩飾潛藏他若各項民船則有沿途各厘稅關卡責令嚴查亦易圖功所難者惟隸新關查騐之船有兩種極關緊要一爲風蓬船隻似寗波釣船俗名鴨屁股船又名夾板船其船身甚大能走八面風此種船皆領關牌掛洋旗所過各釐稅關卡向均不服盤查以其隷於洋關故也然洋關雖有查騐之權而江面遼闊聞此種船有闖關之法其法船到洋關相距三五十里荒僻之地停泊候風遇有大風或黑夜時滿駕風帆對岸急駛若能偷過洋關卽可無人過問聞上年有以此種船裝載私鹽上駛卽用此法偷過各關卡沿途灑賣直至江西始經查獲而鹽己消去大半矣一種爲廣潮等商專雇來蕪裝米輪船其船皆屬洋商行駛外海及各口無一定之處惟雇主之命是聽多由海面而來所過關卡向不停泊候騐此兩種船　大且深如將犯禁軍火私藏各種貨物之下安能保其必無且沿江一帶道路紛歧更恐於中途駛離關卡較遠之地密約匪划沿途卸載疏失堪虞蓋防其中途私卸較防到口之時尤爲緊要此外各沿海各口岸能通内地之處尤多現聞通海各鹽梟多有後膛快槍散在民間者不少非由海口運進何自得來應請憲台咨會廣東閩浙山東直隸等省嚴飭各海口隨時逐船認眞查辦杜絶來源方免滋蔓並通飭沿江海及内地各處關卡無論何項船隻經過均須詳查卽掛洋旗不完釐稅者亦須查驗明確方准放行惟隨到隨查不准留難勒索稍有阻滯懇由憲轅出示明白曉諭俾使遵照辦理免其抗違並乞憲台分别移行長江水師提督及地方文武營汎一體嚴密防查如有前項輪船及洋旗篷船中途停泊無分雨夜立往巡邏偵探節節認眞如遇中途起卸人貨情跡可疑之處立卽扣船禀報或人力不敵尾船抵口禀究共保無虞而免疏漏再近來各國兵輪上下往來隨處停泊絡繹不絶據稅務司云雖不能代人私運軍火然過埠時伊等仍不能上船查騐殊非愼重周密之道伏讀前奉札示嗣後無論何關何口何國輪船抵埠均須責成關道會同稅司嚴查等因爲此各國兵輪抵埠是否應行一體稽查而稅司從前旣未查過現值匪黨逆謀方張思圖暴動盤查夾運禁物自應格外加密可否咨商外務部與各國公使商訂此條以示限制共保治安愚昧之見是否有當伏乞鈞裁等情據此查此項風篷船及廣潮帮裝米輪船旣大且深難保無私運軍火情事自非隨地嚴查不足以昭周密應分咨沿海各省曁札行本省關卡文武一體查照所議辦法認眞查巡實力辦理毌稍疏忽至各國兵輪斷無代運匪黨軍火之事且鎗砲彈藥皆兵輪所必需卽使到口查騐又豈能指爲私運此舉徒滋紛擾甚或轉生交涉所請咨部商辦之處應毋庸議除批示並咨行外相應咨會爲此合咨貴部堂院請煩查照轉飭一體遵照切實辦理施行再此案本部院會銜不會印合併咨明須至咨者（釐） 
[日員暫定關東自由區域稅章譯文匯報]  
　　日本關東洲總督已將關東自由區域之稅關暫定章程宣佈大衆照譯如下 
　　一凡自外來之洋貨或貨物之爲外洋來之質料造成者欲運入内地均須納稅凡自中國通商口岸運來之洋貨欲運入内地者如無海關稅單呈驗須納進口稅凡自中國通商口岸運入之洋貨已在自由區域内銷售或由自由區域重運出口如有裝運口岸海關稅單呈與此納稅口岸之海關仍可得補償所納之稅 
　　二凡自中國通商口岸來之中國貨物欲運入内地時須將已經納稅之憑單呈驗另外須納沿海貿易稅 
　　三凡自中國各通商口岸通來之中國貨物如其納稅之憑單不能呈出則須以等於該貨應納進口稅之數目存關如查得運貨者有詭詐情事則所存之銀及其貨物一律充公 
　　四凡自陸路運至自由區域之中國貨物如欲販運出口須納出口稅 
　　五凡自由區域所出貨品或以自由區域所産質料製成之貨品或以外來之質料所造貨品如欲裝運出口而有日本官員所給與之製造憑單呈驗則無須納出口稅 
内治部 
[江督札飭設立官膏局蘇州]  
　　蘇臬朱竹石廉訪昨接江督端午帥札文略謂前曾電飭省城烟館仿照上海章程改限六月十二日一律閉歇在案至閉歇後挑膏辦法江寗業已籌銀五十萬兩設立官膏局用機器熬膏俾向有櫃檯之各烟館改售挑膏者赴局批發轉售食户蘇省仰卽體察情形叅酌照辦云云廉訪當卽會同稽征官膏兼禁烟總局總辦提調及府縣等籌議章程并札飭籌欵所迅籌的欵以期早日開辦（命 
[洋鹽專賣法將次實行廣東]  
　　岑督去歲在粤曾派劉陳兩令親赴日本各處調查官鹽專賣法嗣因交卸去粤暫擱未提聞此次到粤决計實行卽於外債千萬中提銀二百萬專辦此事所定專賣之法將全省鹽埠一律收闢爲官鹽埠再在各屬以及瓊崖各地方自行辦運官鹽運往官埠發售其各處原有鹽漏亦擬一併實行大加改良又參仿新法製煉鹽質聞各事均已决議於到粤時卽行調查辦理云（爲） 
[電商設立三省法政學堂奉天]  
　　東三省總督徐制軍日前電商政府以奉省法政學堂一切未能完備現擬會同奉吉黑三省巡撫設立三省法政學堂俾候補官吏得知法政之奥庶於吏治有裨云（仁） 
[鄂督批准開闢城河武昌]  
　　湖北候補道張賡揚孫廷林近日條陳鄂督請由武勝門之新河接至沙湖復由沙湖至鮎魚套開闢小河一道以免湖水淤積之患現鄂督已准照辦飭令籌議一切矣（今） 
 
 

Page 11

 
 
外交録 
[拒駁義商要求開採晶礦北京]  
　　直隸房山縣所屬西山一帶發見晶礦甚多苗質亦佳乃有義國商人屢向外務部要求開採當經各堂答以本地紳商已擬集股開辦未便允許外人該商人始無語而去（義） 
[電告日人毆斃巡長北京]  
　　據外務部人云日前吉林巡撫有密電到京略稱據長春府德守詳稱日本領事館日人無端毆斃巡長王某除已與日領事交涉外請速照會日公使據理爭辯（義） 
[會議開通紹興商埠問題北京]  
　　政府王大臣日前因法商屢次要求滬紹航路特在内廷會議抵制之策擬卽電商浙江巡撫將紹興地方可否開通作爲商埠之處詳細查察情形妥爲籌議以憑核辦（木） 
[日本滇重駐奉總領事資格奉天]  
　　聞日本政府以我國東邊改設行省簡放重臣所有在滿森林礦産漁業鐡路軍隊各項交涉非有資望較深品秩較崇之員充當駐奉總領事不足以當外交之衝現經議定駐奉總領事一席擇有全權公使及辦理公使資格之人接充以便直接交涉蓋歐洲各國通例凡遇重視外交之時或簡全權大使代理公使事務或簡全權公使執通常外交事務官之事務日本此次倣照辦理固自有其命意所在也（西） 
[新奉鐡路自築車站奉天]  
　　關内外鐡路公司接收新奉鐡路後因奉天未設車站借南滿鐡路車站辦公殊多不便現公司中人擬另設車站於奉天已派鐡路總局梅君榮芝到奉勘查卽行收買車站地址以便早日修築站台票房（西） 
軍事界 
[江督爲兵士開會事通飭文武各官文南京]  
　　照得本部堂訪聞五月十三日星期鷄鳴寺内有人演說砲隊步隊各兵前往入會情事當經面諭陶道駿保查復據稱有憲兵弁王靄兵丁克忠張震于今早已有報告前來十三日下午三時巡至鷄鳴寺見學界中有四五人步隊三十三標及三十五標目兵共三十餘人在内當卽詳加盤問知是東台旅寗同鄉會開會憲兵弁等因軍人無論何會均不能入勒令解散各兵丁先後散去至午時全行散畢憲兵弁等方回並將其油印同鄉會規則一分帶來等語開具清摺到本部堂據此查軍人義務以嚴守軍紀勤求講堂操塲各種功課爲主安有暇時聯名入會致干禁令平日各營兵丁三五成羣不絶于道是其將校不能嚴明約束已可概見今復顯違軍紀聚衆入會其放縱自由該將校等之過于寛容軍律不嚴責無可辭至言憲兵勒令解散各兵丁先後散去至五時全行散畢查是日該會開演時刻係午後一點鐘至三點鐘今該兵丁等五時始行散盡則非憲兵解散之力不問可知又查該會規則名以睦鄉誼求學術礪名行爲宗旨而其内容無從究詰今亦不加深求惟近在一省一鄉一邑之士何必多此一舉且招集軍學兩界中人設有常年捐名譽捐特别捐種種名目聚衆歛費究歸何用嘗見有喜事者流號稱發起人私立會名初意本亦無他往往因人數衆多議論横生以致行爲乖戾上干法紀良可憫惜又或有一二狂悖之徒假託會名演說動聽少年子弟被其簧鼓相率人會以致志行皎潔之士皆因誤入會中不克自拔尤堪痛恨當此事雜言龐邪說横作之時無論宗旨如何不可爲發起立會之人亦不可充當會員庶免清濁莫辨涇渭不分凡爾軍民均應深明此義各求其本分内事不可紛心他務自荒本圖亟應嚴申禁令俾知儆畏况軍紀攸關尤極嚴重方今整頓新軍之際務在養其忠愛以衛國家一意訓練猶恐難成日加申討猶恐不及斷不可用放任主義聽其自由入會演說誤信浮詞紛擾軍心致無固志應由督練公所及第九鎭統制督率將領營隊各官申明紀律務敎兵士平日須勤于操練時習講堂功課不得遨遊都市卽星期休假出外亦應有定時定所報明值日士官并當有外出籤令以備稽查無論何種會所皆不准入倘再有此項情事一經查覺除嚴懲兵丁外定惟該管長官是問並由提學司督飭各學堂管理員一體嚴禁學生八會凡學界軍界彼此有同鄉情誼者往還原所不禁至于邀結立會在軍則犯軍規在學則犯學規彼此皆有不便各宜隨時察禁亦不得以研究學術互換知識爲詞潛引結會是爲至要並應由巡警局憲兵部隨時隨地留心稽察無論何色人等若有聚衆開會言論囂張宗旨紕繆者卽當嚴加盤詰實力禁止倘查其情形叵測有碍治安立卽拿辦勿任私相勾結釀成事端（下略）（克） 
[浙省續徵新兵成營杭州]  
　　浙撫張筱帥派蕭馬二隊官分赴金衢嚴二府設局徵兵已記前報兹於十八日運到新兵五百名業已編成第二標第一營旋因南星橋新營尙未建成暫就海潮寺弁目學堂内開操訓練其第二三兩營准於暑假期滿後再赴金衢嚴三郡續徵云（適） 
[預繪混成隊分駐地址奉天]  
　　新督徐菊帥調奉各軍業由直省陸續起程所有駐紥地段特派協巡營孔管帶會同該營測繪委員李恩榮先期馳赴遼陽一帶測繪地址分繪詳圖呈閱以爲各軍到奉分駐之地云（光） 
敎育誌 
[浙撫預籌師範學堂經費杭州]  
　　浙撫張中丞札飭支提學略謂全浙師範學堂工程將竣開學在卽所有開辦及常年各費自應預爲籌定查文革守繳款除應還樓秉謙三千二百六十四元尙餘洋五萬七千八十二元零以之補足建造費并提充開辦費當屬有盈無絀惟此項繳欵前由藩司撥爲購米平糶之用現在預備開學需費孔亟應由藩司先行挪墊五千兩以應急需仍俟平糶事竣再行算還至常年經費除本院公費項下劃捐一萬兩三書院裁併銀九千九百七十四兩二錢錢二百千文賑給貧生銀九百餘兩約共二萬一千兩應再由藩司在於丁漕平餘項下籌動銀一萬兩運司在於鹽斤加價項下籌動銀一萬兩此外不敷之欵應分飭各州縣每學生一名每年繳費四十元卽由各州縣在於地方公欵内設法提撥如有不足由各州縣自行捐補暫以五百名計算每年共二萬元約合銀一萬四千兩總共常年經費約銀五萬五千兩平 
 
 

Page 12

 
 
均預算略足敷用云云（比） 
[學部咨行各省造送學務表册北京]  
　　學部近日通咨各省調查學務凡有四事（一）推廣師範（二）擴充小學（三）講求法政（四）改良實業當飭各督撫將辦理情形於三個月内列表報部用備考核（西） 
[畢業學生量材録用安慶]  
　　皖撫日昨接民政部咨開查各國遊學以及各省警察畢業各生凡有志嚮學卒業者若不酌量録用殊非鼓勵人材之道擬嗣後凡呈驗憑照申報本部考驗合格者准予給咨保護回籍由各省督撫量材録用等因當經恩中丞抄録原咨分飭各屬一體遵照（盛） 
[禀請申送出洋遊學揚州]  
　　兩淮高等學堂敎員馬有彞日前訪聞江督擬選派學生赴歐西遊學因特禀請趙都轉備文申送當奉批云該敎員係蘇州高等學堂畢業與遊學程度尙屬合格且熱誠嚮學自可嘉許惟此次江督選派出洋學生不識如何考選額數若干曾否足數應候移行提學司查覆核奪（止） 
[禀請裁撤尊古學堂揚州]  
　　廪生賈觀霄日前具禀運司擬請裁撤尊古學堂改設師範或法政學堂以廣敎育當奉趙都轉批云據禀己悉所陳各節不爲無見無論師範法政均屬亟應興辦之舉本司去年屢次籌度尤於創辦師範一節禀蒙督憲批准在案嗣因經費無著躊躇迄今未能就緒該廪生擬請撤去尊古學堂係屬化無用爲有用仰候札飭揚州府會同敎育會悉心妥議詳候核奪（止） 
[開明女學校開理化研究會松江]  
　　松郡開明女學校於暑假後由旅寗向松倪姜兩君擬設理化研究會不收會費至下學期開校時爲止（黄） 
[高等小學開游藝會松江]  
　　華婁高等小學堂於二十三日開游藝會先期向各學堂分送入塲券聞是日來賓甚衆極一時之盛云（化） 
實業類 
[度支部銀行添股]  
　　度支部銀行原名户部銀行自改定名稱後决議再招新股百五十萬兩合成基本金四百萬兩譯大阪朝日新聞（穎 
[飭查僞造粤路股票廣東]  
　　粤督周玉帥日前據總辦粤漢鐡路公司鄭道官應禀稱竊照公司原定招股章程每股五元止收過第一期小股計洋一員合共收銀八百八十餘萬員現正開股東正式會公舉總協理以一千股給一選舉單凡有持股票到公司報騐者公司已多派司事人等無不細心考核始肯蓋戮給單無如來人立刻守候而簿根分存九善堂勢難一一前往查對風聞近日頗有假造各善堂所收第一期小股憑票誠恐乘隙到公司換去選舉單後來又藉口已經公司騐明給有選舉單卽持此爲已交第一期小股銀憑據縱使彼時查對九善堂簿根比對鈐口圖章不符駁斥剔除實屬廢時失事查此等僞造票居心險詐與僞造銀票何異不得不思患預防理合據實禀明懇查拿懲辦等情當卽批示云據禀風聞有假造各善堂所收第一期小股憑票情事是否屬實候札行廣東巡警總局藩臬兩司出示嚴禁查明分别究辦該公司如查有假造股票准其禀宫從重懲究仰卽遵照（批） 
[批准創設墾牧有限公司寗波]  
　　旅甬台州紳士喻長霖日前具禀寗紹台道擬就臨寗黄太四縣地方創設墾牧有限公司築堤招墾以期開闢利源振興農業墾予立案當奉喻庶三觀察批准札飭台州府轉飭各屬一體保護（得） 
瑣事欄 
[批駁請追繳費銀兩安慶]  
　　桐城縣學生胡壯恒以咨文被扣懇恩追繳等詞具禀學署當奉沈學憲批云據禀及粘單均悉查此案該生旣經禀奉前湖北巡警局總辦黃道面諭咨文寄交教育總會銀兩移交馮觀察代追自應逕赴敎育會領咨並靜候巡警局追銀給領毋庸來司多凟且省城與蕪湖遥隔一切殊難懸揣未便遽信該生一面之詞惟事關吞没學資姑准移請蕪湖巡警局查明核辦（孔） 
[反對官銀號之匿名信鐡嶺]  
　　鐡邑商務分會代表人趙福田張名府楊旭宫等擬於本街集股設一官銀號正在籌畫乃有一無名來函投置勸學所門首略謂鐡邑錢法本極通融倘本邑一出官銀號鈔票勢必僅能在本城界内使用萬一能四處流通則外城客商將因是裹足錢法反受影響并謂趙福田等荒淫無度不足代表若假以財政事權不至傾衆不止力請勸學所紳董聯名具禀阻止云云聞勸學所於設立銀號一事毫不干涉不知投此暗函者何爲有是也（光） 
[遼陽民變近聞奉天]  
　　遼陽民變迭紀前報兹悉此次確爲苛稅激變聯合約萬餘人由遼陽南八里莊起至省城南五里台子沿途皆亂民居住帶米作炊架棚爲宿流離失業顚苦萬狀實無爲亂情形聞該民等公推富户二人爲代表來省訟寃二人以官署查捕亂首懼不敢出又以受諸民之推舉無所回覆故推退維谷至今尚不知所措又聞該農民等已經朱統領緝獲爲首王明遠王鳳歧蘇迎新王玉臣邱景生等數人解至遼陽州署監禁其餘農民多回家就業先是有陳國栢石玉順陳平和郝尙文四名到省擬禀呈督撫兩憲減免捐稅乃禀未投進聞朱統領派員彈壓之信怱惶回遼亦被收禁在獄惟匪魁則至矣遠颺現徐菊帥已於十五十六兩日派李鄧兩守前往查拿矣（光） 
[岑督勸止歡迎來往電文廣東]  
　　粤省工商擬俟岑督到任大放烟火以誌歡迎已兩紀本報兹府縣合官奉到岑督電諭云聞省城工商將於本部堂到粤之日休業歡迎並搭蓬放烟火如確有此議應由該府縣先期切諭停止本部堂在粤三年自問於商民毫無惠澤今重蒞是邦先令吾民輟業糜財心實不安愈重吾過務望諄告商會善堂婉切勸阻尤望各工商安分營生勉勤職業俾工業商務日臻發達不必妄費一錢而嘉貺本部堂尤甚於歡迎矣等語陳守鄭令等當卽電復謂工商休業歡迎遵赴商會善堂傳諭勸止愈稱愛戴出於至誠憲諭諄勉尤深感激謹當傳知各工商遵照日來憲躬當已安全何時啓節乞電示以慰衆望云云（開） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（四）]  
　　貞雄噤不發聲。深揣總長平時無徧僻狂妄之舉動矧從前相處甚善。今何擲多金以賣我。但軍令上究竟無此種指揮。乃正色以對曰總長旣。不容某。辦軍命之是非。惟某必欲詢總長終能承認此。事爲軍命與否。總長曰承認吾守吾命。爾踐爾諾。貞雄曰。果爾。請毁其身姑一嘗試之能否報命。願觀後効。總長樂不可支。恿慫曰。好事不可待來日。貞雄聽命於是去其軍服。乘單騎。赴赤阪。登娼家門。附首如狐鼠竄。忸怩作徵選。面赧赧然。其顙有泚。如寒蟬仗馬不能作對答。羣妓掩笑。貞雄愈躑跼。切齒擲十餘金而出。汗流涔涔滿項背。而明警暗探瞰其旁。 
　　日之夕矣。炊烟如霧。貞雄若喪家犬悵悵無所之。陡見電火熌雲。車馬騰雲。衾影抱慚。且恨且走。旣歸寓翻閱各日報。新聞欄皆揭登貞雄被。總長斥革之事。且斷其罪名曰。日本奸細賣國奴露西亞偵探指摘排擊。無立錐地。貞雄憤甚置不與辨。深宵輾轉。傷心鞭影。倏忽朝噋東上。貞雄再進妓館。如入學校。儼若以斯爲應守之學課。然而粉狐脂虎。雅不欲與迂夫親。任其獨來獨往。徘徊歎息而已。雖然。當貞雄絶無聊賴。度日如年之際。斗然發現空谷幽蘭。爲彼成一叚雄。武風流之佳話。從知困苦顚連。實有情眷屬會遇之地。人孰無情。天作之合。非稗史氏嘵舌。實不忍湮没其好事。而樂得爲之描寫也。 
　　盖貞雄覊身艶肆也。氣色容沮。每視紅甜翠膩。妖唱淫斟。如與蝟。合惟有憑欄太息。問心倩影而已。當貞雄寸衷繚亂。信步盤桓。突聞笙歌隊裏。雜和一種悲嗚慘歎之聲。隨風飄送。再三。熨帖。不勝驚疑。以爲買笑之塲。是誰市泣。豈後傷心之妹。淪落天涯。同病相。憐怦怦心動。惺惺意濃。激其偵。察之情。誓得藩籠之地。倚聲潛訪。其徑行若犬齒羊腸。途窮得一陋室。蝸窟封塵。蛛絲結網。中有玉人。首如飛蓬。貞雄屏息暱視。見其紅涙彈枯氷心愁碎。支頤淺唱曰。 
　　不是尋常桃李枝。問誰青眼識英雌。金身珍重酬兄弟。玉質貞堅飼魅魑。火獄鐡花寒夜熖。石籠銀葉煞春姿。何時飛劍還消息。吼徹藩牢。報故知。 
　　行也人間多險途。願爲寃鳥叫哥哥補天塡海情難死。檻禍籠花氣未磨。剩有赤心。憐棣萼。好移青。塜傍荆軻。蓮花好殺絲難殺。横雨狂風且莫耡。 
國外新聞 
[美政府不認派艦隊至太平洋]  
　　二十四日東京電云美政府聲稱人言有派兵船十六號巡洋艦八號赴太平洋之舉不特未議及此且未曾思念此也至於在地中海之巡洋艦華盛頓號及添内棲號確已受令由蘇奚士河赴吕宋另有在中國海面之巡洋艦四艘亦已遣歸舊金山矣 
[日人並不禁用美貨]  
　　二十四日東京電云駐横濱美領事彌勒君電復美國外務大臣羅脫氏稱日本商業會議所自謂目下并無有抵制美貨之計議蓋此策實非損人而且自害也 
[美人排日之盛]  
　　二十四日東京電云美國路司因琪爾報有攻訐日人之言論現華盛頓省棲得爾地方及客立福尼省貝克飛地方排日舉動均漸發現 
[黄白問題三紀]  
　　二十四日東京電云據最近消息稱此次舊金山市政局分别日人之舉非僅施於營業經理一事恐日後無往而不以此手段待日人云日本官員對於此事如何據約相辯迄未定奪至於各大報之論議其事亦均和平且有略而不論及其事者 
[亂黨設計要挾]  
　　二十四日倫敦電云摩洛哥國兵隊敎練官英人馬克蘭君近與叛黨萊素利說項且議免其無罪而萊素利反將馬克蘭拘禁要求贖欵并須赦其無罪云又電稱當日萊素利設計誘馬克蘭親往相見故同往者祇四人云 
[澳洲郵便契約]  
　　二十四日倫敦電云澳洲現與東方航運公司重訂郵件契約照舊貼與補助金目下澳政府仍另招人投標云 
[印度郵務]  
　　二十四日倫敦電云英國郵務總理孛克登君答印度民法家斯米登君曰按目下情形而論印度郵務殊無再加迅速之理 
[責問政府之提議]  
　　二十四日倫敦電云前埃佛蘭君在下議院聲稱改革稅務一事政府難免於咎云云兹特定下月初一日提議其事 
[公讌斐洲新總督]  
　　二十四日倫敦電云斐洲那搭爾新總督南端君承斐洲會設席接待是日與宴者類多顯貴之士席間脫國管理地方事務委員萊頓君演說南端一生之政績并稱南君必能按仿彼至尊榮高貴之麥克路總督之政策云次復祝頌南君政躬康泰 
[無線電公會]  
　　二十四日栢林電云英國無綫電公司大多數之董事咸請政府人萬國無線電公會以上譯字林報 
[德皇出遊]  
　　二十四日柏靈電云德皇與其后抵丹瑪國京城後丹國皇持設宴相欵席間相與酬酢盡歡而散 
[日使致謝德政府]  
　　二十四日柏靈電云駐德日本公使因前日艦在開衣爾遊歷時備承德國優待特代表日政府向德皇稱謝 
[西班牙宣告協約内容]  
　　二十四日柏靈電云西班牙務大臣 
 
 

Page 19

 
 
茄龍君宣稱法國與西班牙所立協約其中並無秘密事件不過各自保存固有之地位云 
[美員將次出遊]  
　　二十四日柏林電云華盛頓來函稱美兵部大臣塔虎脫將於秋間赴菲立賓一行隨後須赴西比利亞并遊各國首都云以上譯文匯報 
本埠新聞 
[商團會第一夜演劇助捐]  
　　滬北商團公會公議於二十五六七三夜假英租界南京路小菜場樓上演劇助捐已誌前報昨晚爲第一次開演之期中西男女賓到者極多會場規則甚爲整肅演戲者除商團會諸君外又請紳商鮑鶴齡陳運新趙宣堂孫芝圃駱秉堃毛祝三諸君合串京戲其醒世警鐘一劇尤爲特色所有寄售及需用各物均由熱心諸君擔任義務兹特録下電燈連裝工（衣把得洋行林鎰泉君）嗬囒水（中法藥房黄楚九君）皮酒（三井洋行同茂盛號）戲班底人（丹桂茶園夏氏弟兄）彩綢（九章大倫嘉綸三莊）戲單紙張印工（謀得利洋行亨達利洋行美華利號同茂盛號鈕化張俊卿君）冷食間（謝芝庭顧琢如秦履雲吳行徤徐輔卿顧棣一朱金龍席惠生陳遂卿諸君）藥物（周壽田屠康侯二君）日本戲衣（古河洋行）新戲衣（正昌公號）雪茄烟紙烟福和號） 
　　附預定二十六晚戲單硃砂痣黃金台除三害罵楊廣李陵碑（演至此暫停十分鐘）接演第二本醒世警鐘（南） 
[協拿拒捕梟匪]  
　　統帶飛划營郎軍門前飭弁勇在浦東金渭橋追擊圖劫興鋪大幇梟匪一起詎官軍到時該匪胆敢開鎗拒捕轟傷勇丁後經拿獲胡銀榮陳德勝二名解送奉賢縣訊明匪黨均避匿上海租界當由郎統帶禀明蘇撫咨請朱臬司轉飭滬道瑞觀察飭公共公廨關太守照會捕房一體協拿太守奉札後立卽照會麥代總巡派探嚴緝務獲以憑解辦（根） 
[拘獲公廨差頭]  
　　已革公共公廨差役顧昌之夥宋子軒因私改傳單日期由縣訊押並奉滬道派探查提差頭顧昌在案昨日楊偵探已將顧昌在蘇州拿獲解入吳縣暫押候遞向上海訊辦（根） 
[妖言惑衆]  
　　粤人黄熏南在虹口青雲里設立復恩堂爲人施種牛痘詎又有鄧勛南王夢新李啟明三人在堂内設立乩壇哄動男女每逢二八兩期人更擁擠經公共公廨關太守訪悉函請公共捕房麥代總巡於昨日飭探協同廨差前往將鄧王李三人驅逐出堂（根） 
[調查法律委員將次赴東]  
　　法部前派韓芸根部郎調查蘇滬杭甬監獄現已事畢擬於日内往拜日領事卽須東渡云（懦） 
[禁止假冒茂生肥皂]  
　　英商茂生洋行所出各種洋皂近被華商假冒牌號混售以此有碍銷路日前禀由英總領事函請滬道札飭上海縣及英公廨一體查禁並由道出示諭禁如違定當究辦（速） 
[整頓南區]  
　　南區區長現將區中巡目巡士五十三名調可其局中原有之巡士七十三名巡目九名調至南區又將新馬路界由萬裕碼頭至滬軍營畔均劃歸該區管轄云（夜） 
[滬濱大雨]  
　　近日久旱農氓望雨情殷昨晨及午後雷雨迭沛英租界湖北路胡家宅一帶低窪之區水深没踝行人咸喚車以渡想四鄉農田當亦沾足矣（根） 
[公共捕房之文告]  
　　公共捕房麥代總巡昨日發出示諭二道其一略謂所有各捕房華探除老巡捕房華探可以在老閘捕房之界内居住外其餘各捕房華探均應住在本捕房界内再各捕房華探如無本代總巡之命令亦不得離開上海辦公之所其二略謂租界之外凡有自來水管之處及用自來水之居民如遇有事故巡捕房均可保護云云（莊） 
[失火旋滅]  
　　前日晨六時鄭家木橋南堍倪杏生所開之雞鴨行後披不戒於火幸店夥立時朴滅捕房昨將倪拘入捕房詢得保有火險命交保傳訊（泉） 
[圖畫音樂專修學校開展覽會]  
　　上海南陽橋對面茄勒路圖畫音樂專修學校定於二十七日下午一時起五時止開展覽會昨已印刷入塲券廣爲分送矣（川） 
[正誼學堂開學藝會]  
　　上海正誼學堂開辦以來進步頗速今日午後一句鐘又開學藝會以覘成績想届時往觀者必極一時之盛也（光） 
[尙賢堂定期開會]  
　　新法界八仙橋西尙賢堂中西董事以會長吕鏡宇尙書會員李伯行星使將次由滬起節赴任特定於二十八日下午七句鐘在該堂開會歡送並於同時行暑假散學禮卽請吕尙書首座頒發獎賞給授文憑（宫） 
[清心書院舉行暑假]  
　　清心書院定於二十九日下午四時半舉行暑假休業禮並於五時半由全體學生合演陸軍體操昨監院薛思培君己備柬邀請學界前往觀禮矣（東） 
[辭謝宴會]  
　　總工程局董昨日在局設筵柬請英廨讞員關太守赴讌適太守别有公事辭謝故改請城内正巡官程明府及東南西區各巡官浦東第一區正巡官謝明府等到局讌飲（永） 
[道批二則]  
　　奚國榮禀批察核粘呈影片係鄭召臣與吳少卿借欵過割之據與本案合同並無一語關涉豈能移花接木指爲合同作廢之証果如所言何以一再來禀均不切實聲叙但以酧勞送店須人自願及須各股東公議不敢擅專爲詞齗齗致辯豈輕重倒置乎該職總理礦務爲股東全體代表用人不當辦理乖力以致成此惡果實難辭咎案經批廨詳查訊判應卽投案候質所有此項借據紏葛亦在前批概置不問之中應毋庸議至此案本道衙門在先並未據程堯鄉代人干瀆該職遽以登報指爲串同誣揑實屬任意污衊仰會審委員分傳該家屬澈究懲辦以儆刁風一面仍遵前批辦理具報程堯卿遞來節略併發仍繳○鄭召臣禀批此案已於奚國榮禀内明晰批示仰會審委員遵照另批辦理仍卽具報（疏） 
[招領迷路女孩]  
　　華捕在英界江西路查見迷路女孩一名年十歲姓周名六妹係寳山人遂送人捕房捕頭著留候家屬認領（根） 
[收殮女屍]  
　　公共捕房華捕前日在山東路查見病婦一名倒臥路隅遂車入捕房捕頭飭送仁濟醫院醫治無效至昨晨身死報由捕頭飭保查明報堂收驗（莊） 
[攫衣受懲]  
　　沈阿四等在三牌樓某零剪店僞稱購衣乘間攫去 
 
 

Page 20

 
 
拷皮褲一條當被中區巡士拘獲解至中區奉程賢訪明府訊得攫奪屬實每人各責二百板發犯事處鎖示七天（尾） 
[商會催結宏茂昌襪店訟案]  
　　商務總會以寳善街宏茂昌襪號韓茂春前控陳履昌等假冒天官爲記之宏茂昌襪店一案迄今三日有餘陳履昌等仍未改換招牌公廨亦未將告示吊銷殊與堂諭不符故於昨日移請滬道瑞觀察札廨迅飭陳履昌等赶速改換招牌並將所給示諭一併吊銷以維商業（便） 
[上海官事]  
　　日本留學憲兵科卒業生黄樹森昨日到道禀見提右營前領哨千總李文藻左哨四隊外委胡宏起中哨外委韓國祥均到道禀知仍回防所城内東區副巡官梅蔭萱銷差（軌） 
訟案 
[上海縣案]  
　　前奉道憲札發形同誘拐之歸雲生馬張氏到縣分押在案今據歸施氏邀同張氏本夫馬元甫到案前晚奉幫讞洪明府提訊張氏供被本夫馬元甫在海門原籍竇於歸姓挈帶來滬下輪後婦人自悲命薄沿途涕泣適遇道轅偵探疑係誘拐拘解來案馬供因妻張氏待母不孝將伊賣於歸施氏得洋一百元歸雲生供此婦由嫂在海門價買命小的往領回滬作爲妻寳室非誘拐歸施氏供夫故無子祗生一女故代夫弟買張氏爲妻有本夫賣據呈察明府閱據有任憑轉賣並無與雲生爲妻之語顯屬販賣判張氏發堂擇配雲生還押候查前曾販賣屢次再核施氏回候傳質○太陽廟巡局函解錢永久控被毆傷一案到縣提訊錢供趙標二將外甥韋三六子毆打小的解勸亦遭毆傷韋供寳山縣前獲一被拐婦女由該縣馬快劉某送給小的爲妻被趙誘賣向論行兇趙供韋向小的詐洋不遂恃蠻行兇趙煥文供是標二之父餘供與子同明府驗得錢有微傷謂趙韋均非安分之徒趙責四百板交煥文具保管束韋責二百板與錢一併斥退○蘇州馬路工程局移送被誘流落之陳李氏到縣訊稱夫在巡警西局當巡士卽據差禀曾往西局詢問並無是人判發堂候查（車） 
[總工程局紀事]  
　　恊記鹹貨行執事張生梅控汪祥餘欠貨洋一百餘元奉孫明府訊判從寛覔保理楚○虞阿大扇負書信一包内有水烟袋三支被東區巡士查獲解訊判押候至城内南區函查○船户王生成以妻子不肯隨歸寕波妻妹陳胡氏又唆同岳母胡張氏滋閙扭案判陳飭戒責四十下著其母領回約束○西區解竊鐘之顧阿毛到案訊判戒責三百下押提同黨質究原贓存局○徐崔氏扭竊洋之周阿六到案訊供不認判交保候查 
[公共公廨早堂案]  
　　流氓陳阿榮張阿三在美界持刀攫取俞子傳衣服洋元由探將陳張拘獲嗣又在某烟間拘到同黨蔡阿榮解奉中西官訊判各枷一月押西牢四年零九月在案兹蔡之主人沈松年以蔡實被陳張誣指延請侯魯公律師到案請爲復訊昨日解訊董阿福沈阿三范阿二等同供與沈松年係鄰居蔡阿榮於去年在沈處拉包車人尙誠實陳張兩人亦係包車夫因與蔡有仇故肆誣噬訊之沈松年供向爲搶客蔡阿榮是包車夫去年到小的處服役人尙誠實忽被同業陳張誣攀奉判押枷因之代延律師分訴訊之陳張同供前堂供稱蔡阿榮是頭目實係亂說因蔡在花烟間内駡我所以咬他侯律師聲請堂上核供辦理以免寃抑讞員關太守商之英巴副領事判蔡卽開釋陳張還押照原斷辦理○去秋後馬路宏久銀爐被搶報捕派探拿獲丁大包子江寶順朱文泉等解奉中西官判押西牢二年嗣滬道瑞莘儒觀察以盜案應歸上海縣訊辦照會領袖領事轉飭工部局將該盜犯江寶順等送縣懲辦等情已誌前報昨由包探周梅廷將丁江朱三犯解訊判押送上海縣歸案訊辦○趙劉氏因患瘋症到洋人宅内竊取時表牛奶等物被捕拘究太守以患滬屬實押棲流女所三月○王掌掌因造屋紏葛被新沙遜洋人投大英公署控由領事照會公廨飭差傳案　日解究王供地係轉換道契四址制明並不佔原告地皮求察太守判暫釋出如原告再禀須卽投案候質○劉炳泉竊取美華書院新約書籍報捕解究供稱書售在南市青龍橋地力判押候函致工程局弔贓解究○楊杏生先後竊取洋人及張阿喬等家衣物由捕解究判押候各失主到案訊辦○張正山竊方德奎衣服判押三月（莊） 
[法租界公堂案]  
　　前晚洋關水巡西人在海晏輪船上查見閩入林森翁阿富帶有大竹簍兩只恐有夾帶私貨情事當卽啓視詎簍中藏有吳先春朱炳二兩小孩在内知係拐匪立卽拘入捕房解訊林等同稱在湖洲販賣桂圓因無子嗣在歸安縣東六橋由朱阿泰姜媽媽等作中價賣吳朱兩孩作爲子嗣恐途中走失故放在簍内並無别意賣契呈驗聶司馬得供判两孩發堂林翁押候查明再核○粤婢雷東喜因被主母王陳氏凌虐爲濟良所女董訪知報由捕房將婢女王陳氏一併拘訊中西官訊供屬實判氏罰洋五元婢交女董領回濟良所留養○張鳳荃控張阿美拐匿妻子尋獲後前日又被誘去在新街興隆棧姦宿請究判氏押捕房一月張枷一月押改過所二月○席榮華投廨稱在介福綢莊爲夥有寳昌衣莊主陳世彦來購湖縐計價洋一百三十六元四角當付恆康莊支票一紙日前往收稱是成記之票查成記店已早閉陳有意混騙請究判交保限十天料理違干押追（絲） 
[美租界捕房事] 　 
　　唐仁龍王元福與唐王氏陸朱氏在篷路德榮里聚賭亙毆由捕併送捕房捕頭以各有不合一併斥釋○巡捕查得西華得路楊書銀家有聚賭情事回報捕房飭探請廨單傳訊罰○吳淞路某飯店主昨携脚踏車一輛投捕房報稱日前有人來店果腹未付飯錢將車押下至今未贖特呈報請示捕頭命留下候認○馬夫周阿根報稱妻子孫氏忽然不知去向請飭訪查捕頭准之○陳阿四闖入南潯路天主堂行竊洋傘由堂中執事獲交包探宋掌桂拘入押辦○小孩徐關寶昨被崑山路某洋房豢犬咬傷腰際由捕送入捕房轉送醫院求治再核（西） 
來件 
[華洋義振會結束誌謝並接辦雲南旱災急振募捐啓]  
　　去年淮徐海各屬荒災當經英商李德立先生並中西紳商發起華洋義振會公舉敦和爲書記員佩珍爲收支員開辦于兹仰蒙中外仁人君子一視同仁踴躍輸將源源接濟敝曾當派各西員分赴災區會同當地紳士清查户口趕運麵粉等糧食賤價平糶計共留養災民六十萬衆自開振至今無一人一日令罹凍餒之憂并以所得糶資雇用災民開濬支河平治道路以工代振聊輔端午帥開濬淮河之萬一至今淮徐一帶水道疎通大陸平坦彌望無際洵一舉而两得焉至于收養嬰孩之法有母者食母以乳其子無母者另雇災婦乳之並佐以牛乳餅餌均獲生成此敝會辦理江振之大略情形也綜計大小災民賴此保全生命者奚啻百萬皆出於樂輸諸君之所賜功往何一限量兹者各災區麥秋大稔民命重甦詎能爲無厭之求因議一律停振總計敝會先後捐集中西振欵銀一百二十五萬二千餘两又末批捐洋九百三十三元已悉數彚交西董伊德先生核給糧價敝會感佩父併謹代巨萬災黎望風九叩祗討仁施並祝諸君子福禄無疆其收支各細賑容再核明登報布告并刊册分送以昭大信惟是江北荒災雖覺稍蘇而雲南災情已達極點查雲南去年大旱成災赤地千里飢民無衣無食流離死亡枕藉於道其悽慘情形有令人見之墮淚聞之酸鼻者顧以僻處邊懷呼籲難通故知之者鮮籌振之策亦因是倍難當時敝會方敷力江振顧此失彼勢難兼及近接該省各紳商函電絡繹紛紛乞援謂災情萬急倘非速籌協振百萬災黎行且流爲餓殍轉塡溝壑嗚呼慘哉天不厭禍降此鞠凶正不知伊子胡底爾用敢不憚再三之瀆重申爲民請命之忱自卽日起敝會結束江振敦和等接辦雲南旱災急振尙祈海内外仁人君子善與人同無分畛域不拘多寡源源解囊聚可以成塔集腋可以成裘以便彚解災區拯彼民命所有敝會前經分送災民　凡承諸君振助之欵收到在結束後者悉數移充雲南義振俾沾實惠而廣仁風敝會辦事處仍在黄浦攤通商銀行樓上華安保險公司收支處仍歸四馬路東首愼裕號經理伏祈公鑒沈敦和朱佩珍謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
