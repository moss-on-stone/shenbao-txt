# 1899 - 351 - 4909589

 

Page 1

 
 
[募紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧橫决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振䘏貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感　冀仁漿義粟源源而來庶被災黎民得不致同塡溝壑此則籌振者所九頓首以祝者也振欵乞交電報局源通官銀號仁　善堂及本館恊振所均可代爲彚解肅此佈求㐲維德鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英延財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[與客談商務]  
　　有客問於本館執筆人曰人莫不知中國之貧矣不知其致貧之原果何在乎泰西富强本於商務中國當閉關自守之時商務不如今日之盛而未嘗見爲貧困乃自通商以後輪舶往來密於星羅快若梭織雖進口之貨固多而出口者少復不少彼來此往宜與相敵何以泰西各國因摭充商務而致富而獨中國反因通商而致贫借曰泰西工藝較良而中國地大物博物產之富冠絶五洲恃此亦足與之抗衡而乃江河日下其於商務果未能講求歟抑足國之道果不　商務歟曰是不然中國在閉關自守之時足國之道誠不在乎商務故商居士農工之後然自通商以夾非不以商務爲重惟仍墨守舊章不知釐頓以致西人着着爭先華人處處落後商務衰而國亦因之貧乏耳客又曰中國商務現雖不如泰西將來可望生色湖北江南等省旣設有商務局近日朝廷又命李傅相爲商務大臣泰西商務統歸商部今中朝旣簡放商務大臣猶之商部嗣後商務皆有所歸宿商人皆有所禀承辦理當必較從前爲妥善交涉亦必較從前爲平允矣然究不知商務辦理之法從何入手子能約略言之乎曰商務之道不外權出入計盈虧而大要則在通　稽核雖僅爲商務一門而於國計民生無不包括蓋西人每事必通盤稽核故於出入盈虛無不井井有條頭頭是道稽核精則利自興弊自去矣故辦商務宜從稽核入手先將某處人數若干每年所出土產若干售價若干售去若干積貨若干預飭分局登册彚報俾總理者胸有成竹自易見諸施行雖中國幅員較廣事屬創辦誠非容易然苟能竭力整頓則一二年後亦不難朗若列眉大抵治事如治絲萬緒千頭終歸一緒創辦之初若有不能下手之處一旦淸釐將來按年稽核自易爲力然則稽核之奈何曰卽如米論去年各處米價日漸昻貴舉市嘩然於是疆吏禁米出口自禁之後價卽稍平則知米貴之係乎出口無疑矣而今年新榖登塲之後價不稍减苟非出口必有人囤積居厅民心雖不似去歲之皇皇然數米而食者已無不悉眉雙鎖疆吏見米價不平遂又嚴禁出口如前日本報紀兩江督憲劉峴帥議禁蕪湖出口米石至今尙未定妥米商聞有此信爭先運載以致米價愈貴推疆吏猶豫未决之故皆由未嘗稽核耳如能確知各處出米之數及各處食米之數何處有餘准令運出何處不足准令運入如此則自無不足之患亦無壅滯之虞若在價平之時不知稽核迨至價貴而始嚴申禁令則貨已運出如諺所謂雨過遮蓋賊出閉門與民生已無益矣况目今五洲通商已成商戰之局非但須稽核一國之數能知一國之盈虚且須將各國貨物出入情形核計其大略俾各國虚盈瞭如指掌庶能權自我操不受外人挾制西人富强之法大都不外乎此中國如不欲振興商務則已如欲振興商務此其要領也客唯唯而退乃詮次其語弁諸報端質諸當世之談商務者以爲然耶否耶 
[本館接奉電音]  
　　昨日午後京師飛電傳來上諭三道敬謹譯登○本月十九日奉上諭刑部尙書趙舒翹著毋庸管理稽查保甲事務欽此同日奉上諭端方奏臬司因病呈請開缺據情代奏一摺馬相如著准其開缺陜西按察使著馮光遹補授欽此同日奉上諭許應騤奏提督在任病故懇恩賞䘏一摺浙江提督陳濟淸自咸豐年間投効軍營轉戰浙江江西廣西等省屢克名城洊保記名總兵旋補授天津鎭總兵前赴山東防剿捻　所向克捷升授浙江提督蒞任以來振飭營務克稱厥職兹聞溘近軫惜殊深陳濟淸著照提督例賜䘏伊次子江蘇試用通判陳樹棠三子浙江試用通判陳榮甲加恩均著以同知補用以彰勞勩該部知道欽此 
[俄路速成]  
　　日本東京日日新聞云俄人於滿洲鐵路倂力經營自旅順口以迄牛莊昕夕從工異常迅速刻已告竣行將行駛火車矣 
[留學俄都]  
　　日本大坂每日新聞云中國政府遣武弁六員附俄國義勇艦赴聖彼得羅堡京師入誇絡痕司他之託海軍學校中肄習行軍之法說者謂華官之赴俄習武事者此爲嚆矢其人皆作西洋裝束乍見之幾疑爲日本人云 
[調任有由]  
　　山東巡撫毓太中丞賢奉召入京而以袁慰庭大中丞署理撫篆前已欽奉電傳諭旨恭錄報端兹者日本東京日日新聞云中國山東省暴民蜂起屢將泰西傳教士傷殘事聞於簡駐京師之美德法三國使臣相約赴總理衙門詰問是以朝命袁大中丞前往庖代俾將前案設法敉平云 
[禁燒議决]  
　　京師訪事友人云前者朝廷以近畿一帶頻年荒歉民食維艱念及釀酒有妨米榖議將燒鍋暫禁一年各燒戶情有不甘瀝情具禀戶部王夔石大司農請准弛禁以恤商艱經大司農飭交司員會議候核已備錄前日報章嗣悉此事卽經大司農批示仍不准行諭俟明年秋後審度收成豐歉再行核奪是以各燒戶皆怏怏如有所失云 
 
 

Page 2

 
 
[擴充農學]  
　　武昌訪事友人云鄂省農務學堂自開辦以來漸著成效湖廣　督張香濤制軍深爲嘉許現擬將紅關一帶涸出田畝劃歸學堂試行種植以濬利源並須添招學生若干名入堂肄業凡年在十八歲以下質性聰頴曾游庠序者均准報名應試一時聞風興起者紛至沓來聞已定期下月初旬扃門甄别云 
[籌餉餘聞]  
　　武昌訪事友人云鄂省前因庫儲支絀經籌餉總局議定章程加徵烟酒糖釐金以備國用近有某員具禀督轅請仿照川省章程將武漢等處猪市一律抽釐督憲張香濤制軍韙之現已檄委徐少尉俊傑設局開徵矣 
[京師火警]  
　　京師訪事友人云本月初四日已午之交兵部署内馬館之馬神廟殿上因焚香失愼致兆燎原是處南按工部官廨北連兵部科房霎時烈燄騰空又值風霾勢甚危急當經城内外各水會陸續馳至奮勇撲救復拆倒官廨三間以斷火道祝融氏始漸退避僅焚燬房屋五六間當火熾時不知如何忽爾喧傳前門外大栅欄畔某鋪失火以致城外各水會紛紛馳回實則並無其事殊可異也幸虎坊橋東首三善水會首事王某係工部河防科經承與工部堂官司員均係相識因浼王挽留會中人代爲防守以免夜間死灰復燃會中人允之至次晨始回去是役也兩部堂憲聞警後皆命駕入署大司馬剛子育協揆怒馬館差役不愼飭將值班之周某曁馬夫某甲闪司務廳看管候辦復諭車駕司司員恭繕奏摺次晨卽據情入奏職方司距火塲僅隔一墻司員見事急卽督飭各科書吏將積牘遷至對面屋内事後始一一運回傳聞工部堂　徐大司空樹銘夏間在私第扶鸞曾示本年兵工二部當有火災大司空信之因命製備激水桶攷架置諸署中以備不虞至此竟騐故當各水會未到時本部差役先舁　桶汲水噴射是以工部房屋無一椽被池魚之殎者至初六日淸晨八點鐘宣武門外南橋街東首元通觀古刹對門某京官宅内廚屋不戒於火幸水會飛馳撲救祗燬房屋數間卽熄並聞前次擷華書局被火之際所有鉛字機器等件均得搶出所焚僅積書及紙張而已故所售諭摺彚存仍照常刷印也 
[茅龍更衣]  
　　杭州訪事友人云本月十五日酉刻杭垣武林門外斗門壩地方有草房數間是日不知因何失愼致兆焚如風乾物燥頃刻之際盡付一炬城内義龍方欲赴救知已熄滅故未臨塲 
[大帥蒐軍]  
　　鎭江采訪友人云兩江總督劉　莊制軍於本月十六日秉節抵鎭江十七日淸晨命駕登岸拜會洋關稅務司英美兩國　事及長江水師提督黃芍巖宮保都統常統制常鎭通海道長歐察鐘鴻十一下　勝新湘各營齊集大校塲鵠候俄而觀察曁兩淮運司江蓉舫都轉瓜洲鎭總兵高鎭軍光効揚州府沈碧香太守鎭江府王鹿峯太守叅將鄭藎臣叅戎都司周錦堂都戎　徒縣王明府以及各營統領管帶紛紛戾止少頃制軍端坐緑呢大轎排齊全副儀　前呵後擁而來砲聲隆隆鼓籥迭奏及至演武廳前各官分班序立制軍頷之以首降輿　步入後廳移時將臺下升砲作樂中軍官稟請升帳制軍遂　坐公案各　行庭叅　旣而江勝新湘各管官遞呈履歴制軍將令旗發下中軍官齎至滴水前臨風招展傳諭江勝及新湘各軍會操直　金烏西墜時制軍始退入後廳各營主謁　之餘告以目今時事多艱江防緊要務必勤加訓練精益求精各營主唯唯遵諭制軍乃命駕叵舟十八日復會同宮保詣象山東碼頭閱視砲臺令軍士演巨砲洎閱視焦山下施放水雷始　回舟次各營勇咸列隊示敬各官員亦齊詣兵艦送行制軍略與周旋旋於五下鐘時鼓輪東下 
[擇地移局]  
　　杭州訪事人來函云上年十一月間杭省水星閣火藥局失愼　大憲擬於城外擇地建廠存儲以防不測現已擇定在艮山門外離城十餘里之遙購　之地頗爲相宜本月十二日防軍局憲李幼梅觀察親詣彼處查勘仁和縣陳吉土大令陪同前往是晚卽在喬司鎭駐宿次晨復赴上河一帶查勘塘路工程以便興修水利 
[浙省官塲紀事]  
　　杭州訪事友來函云省城江干船局差現由總局其委候補縣張明府大鏞接辦并由臬憲陳廉訪加札兼辦江干保甲事務明府奉札後卽於十二日到差任事○釐捐總辦一差邇由上憲委候補縣侯大令資　接辦大令因赴處州公幹大約到差尙需時日也○海寍州州判缺現奉藩憲札委本班儘先補用府司獄周少尹炳前往署理已於十二日牌示轅門矣○撫憲劉大中丞於本月初三日出轅前往寍温等處巡閱海防所有署外巡防各卡由中軍李叅戎添撥營兵四十名在彼駐紥叅戎亦逐日親往查察以免　虞○寗郡督銷局帮辦一差現屆期滿由運憲世振之都轉札委候補運副沈分轉三成接辦分轉卽日赴各署謝委　　十八日起程赴甬○錢塘縣吳殿英明府於十六日淸晨親　便民倉開征冬漕先行致祭倉神然後升座點卯事畢將鐵斛較量加封開斛○海寗州知州缺前經藩憲詳請以候補知州汪刺史煦補授嗣奉部駁乃攺以候補班先用知州郭刺史又翹請補兹於本月十五日已奉部咨准其補授由　札司遵照辦理惲方伯已於十八日下札矣○雲和縣典史缺現奉藩憲札委本任　昌縣典史陳少尉星涵調署○寗郡海防各營需用軍械兹於十六日由防軍局撥給快槍子彈等委候補知縣　大令誠志管解赴寗投納○省城舉辦冬防後夜巡嚴密本月十五夜保甲提調郭太守查夜至水漾橋地方時已三更栅未上鎖當卽將該管栅夫張某重責革懲 
[甬上官紀事]  
　　寍波訪事友來函云署理寗紹台道萬　莊觀察於本月十八日乘江天輪船回省瀕行時屬下文武各員均往馬頭恭送如儀○署理甯波府通判王别駕卸事後於本月十五日起程　省○新任鄞縣知縣徐大令於本月十七日由上海乘江天輪船次晨行抵甬江由招商局馬頭登岸排導入城因代理李大令尙在署中爰暫假日湖觀堂禪寺爲公館擇吉二十一日接篆視事 
[箔工滋事續述]  
　　紹興訪事友來函云郡城打造錫箔各工匠因坊主給付工價皆係小龍元折耗甚重向坊主懇請與大洋各半搭付坊主置之不理因而聚集二千　人將錫箔紙坊搗毁多家山陰會稽兩縣主聞報赴各紙坊踏勘後以箔工聚衆逞强此風斷不可長會稽縣黃念屺大令回署首先傳齊通班差役飭郎立拿爲首滋事之箔工到案懲辦差役奉諭立刻提到四人黃大令正擬升堂研訊忽聞宅門外人聲鼎沸亟出探視見自頭門至宅門已聚集一千數百人聲稱頃拿四人實係無辜請卽釋放大令見衆怒難犯俯如所請飭卽繕具保狀准予保釋箔工亦卽一閧而散旋經張繆二紳出爲調停勸嗣後紙坊發給工洋大洋與龍洋各半搭付箔工首肯現已分發傳單仍舊一律開工照常打造矣 
[邑尊捉賭]  
　　嘉興訪事友來函云每屆學憲按臨所泊官舫往往設檯聚賭誘騙人財此次尤旗鼓大張肆無忌憚事爲縣主蕭大令所聞立卽飭差前往禁止無如若輩恃勢作威不甘帖服差役禀覆後大令赫然震怒卽赴府署禀知府尊宗太守太守卽偕大令帶同兵役密往拘拿當塲拘獲賭徒十餘名帶回署中提訊之下喝令各責一千板枷號示衆其爲首兩名釘鐐收禁以待重懲 
[强姦釀命]  
　　京師訪事友人云十月杪彰儀門外迤北城垣下忽陳一女屍旋由屍屬認明投報西城司指揮會同五城正指揮一再相騐當由穩婆唱報騐得屍身陰戶已傷項下有繩勒痕一道委係强姦後謀斃者遂飭差捕緝拿兇手本月初三日西城外坊署差役查獲此案正犯五名均係是處附近著名棍徒送坊刑訊五犯供認輪姦此女用繩勒斃以圖滅口不料竟被獲案坊官乃命收禁候覆訊核辦聞此女年甫十七歲云 
[路刼被獲]  
　　廣東訪事人云城北附近各村人多承接省垣各線店之絲爲之紡線近以盜賊橫行每至午後四點鐘時卽將絲交回至次晨復携回工作某日有匪七人伺於半途圖刦幸同行者十人均帶有洋槍與匪相敵匪力不能支反被轟傷二名捉獲一名搜其身畔有其營 
 
 

Page 3

 
 
號衣因卽送官嚴辦 
[梟匪蹤跡]  
　　松江訪事人云西門外大倉橋一帶河港潦闊水勢瀠洄丁南接泖澱時有梟匪出没其間是處寅泰木行房屋綿亘河干月初某夜行中人忽聞河面槍聲砰𥔀初不爲意翌日司帳人由外回行瞥見牀上遺有槍彈細察之下係從窓櫺擊入洞穿裀褥幸是晚因事歸家否則不堪設想矣居是處者能無憂乎 
[竊賊技倆]  
　　蕪湖訪事人云入冬以來巡查嚴密竊案較稀惟本月初七日之夜江口悅來棧對門宗公館忽被梁上君子越牆而進竊去西賓某君之衣包三個迹其出入之道似以細木一株依墻而上現已報案勒緝矣 
[佔地被押]  
　　紹興訪事友來函云郡城有朱某者向充山陰縣莊書其所居樓屋三楹去縣署圍墻僅數武屋後略有隙地堆積瓦屑已成高阜朱因屋不敷住雇人將瓦屑挑去擬添造平屋數間業已鳩工庀材諏吉十六日上樑乃忽有縣役數人奉諭提朱到縣候訊朱駭而探詢始知堆積瓦屑之處向係山陰縣征收南米房基址今朱擅拈官地營造房屋爲司南米之書吏某甲呈請縣官提訊朱卽偕役投到經寗大令升堂研訊朱不肯承認佔地大令惡其狡詐著押候勘明界址再行核辦 
[九峯寒翠]  
　　松江訪事友人云西門外樂恩堂美國教士步惠廉君來松已久熟諳方言自調駐上海某處教堂後承其乏者爲衡持立君近日步君因事至松隨入府縣各署拜謁十四夜復挈同衡特立君及副教士禮多摩君乘輿至府署府尊濮紫泉太守殷勤延入步君隨出所携機器就花廳開演影戲并一一指示太守顧而樂之欵以盛筵頗形輯睦直至月上花梢始盡歡而散○鹽捕中營胡豐齋都戎昌寳前獲梟匪王大法許大法等五犯屢經華亭縣王大令婁縣屈大令金山縣武大令就婁署會訊前日屈武兩大令復會同都戎至彼處飭人繪成一圖備述此事發始於泖港口追至如路涇獲船二艘再追至橫路涇永壽菴左近梟匪舍舟登陸且拒且逃復獲鹽船並軍裝等件及蔣沈兩土著至斜塘港迤西浜内又搜獲鹽船直至泖河始散翌晨復在西門外大倉橋附近弋獲王許兩犯連所乘之船一一繪圖貼說瞭如掌上螺紋然後呈請省憲核奪蓋必如此始見所獲實係梟匪罪難曲恕亦上憲愼重民命故不厭周詳也○前日鹽捕營胡都戎所部哨弁李某在嘉善北門外一里涇張姓家緝獲金山縣武刃斃地保王坤松之兇印陸友發解經華亭縣王緯辰大令訊明口供飭暫禁外監十七日飭吏備齊文牘派差押解前往歸案訊辦蓋由金山大令懸賞購緝故能迅速成禽也 
[堇山近事]  
　　寗波訪事友人云新任鄞縣徐大令擇期接篆前已頒發紅諭嗣因撫憲劉景韓中丞秉節至甬查悉代理縣篆之李穉白大令賠墊太鉅受累難堪因卽電飭藩憲惲方伯暫予留任若是則徐大令似須緩日履新矣○前者永和信船被劫後典史某少尉將報案之人覊押旋將呈詞情節攺輕得蒙釋出 
[厦門客述]  
　　厦門訪事友來函云署理厦防廳同知方樾亭司馬因辦理租界未能妥洽奉旨交部議處因之開缺所遺廳篆由大憲檄委保商局提調李鍾鯉司馬接署司馬擇於本月十十日接印視事其保商局提調一差仍歸司馬兼辦○前者亭存下街謙茂錢土莊被盜槍劫案懸日久尙未破獲本月某日厦防廳署某捕役行經北門街見某烟館内有形跡可肄之某甲手持大土兩枚向之求售疑係盜黨因卽上前拘住解入廳署廳尊方司馬立卽升堂研訊甲供稱係漳州府屬海澄縣人此土在他處所竊因近地難以變賣故來厦求售司馬飭傳謙茂店夥到案辨認據稱並非原贓司馬以甲亦非善類著押候核辦 
[冬節朝賀]  
　　昨爲長至令節蘇松太兵備道兼江海關監督余晉珊觀察提右營廖楚材叅戎於天未黎明時率同屬下印委各員咸詣西門内萬壽宮排班叩賀禮成而散 
[中丞蒞滬]  
　　江蘇巡撫鹿芝圃大中丞由吳門北乘坐官舫以小火輪船拖帶來甲昨日淸晨點鐘時憲舟抵埠停泊招商局金源利馬頭本埠關道憲以次文武印委各官咸詣馬頭恭迎駐滬撫標滬軍營及督標奇兵等各防營勇丁列隊江于鳴槍致敬各官呈邁手版稟謁中丞接見有差旋換坐鈞和兵輪船駛赴吳淞道憲余晉珊觀察另坐小輪船隨憲駕同往 
[上海官塲紀事]  
　　昨日午刻前任上海縣王欣甫大令命駕至上海縣署拜會縣主藍雲峯大令晤　良久而别○新簡福州將軍善軍帥聨由京南下道出滬上昨日午後乘緑呢大轎命駕進城赴各衙門拜客至上海縣署時縣主藍雲峯大令飭家丁擋駕 
[火警續述]  
　　法界火警已紀昨報兹悉是晚之火實起於瑞裕槽坊其毗連之某鞋店及某烟間皆由該店轉租聞略受虚驚尙無大碍至起火之由緣樓上堆積柴薪迨晚膳後該店學徒持火油手照上樓携取物件遺火積薪霎時間烈燄熊熊冐穿屋頂幸爲時尙早法捕房聞警卽驅皮帶車至竭力灌救逾時卽熄僅焚去樓面兩楹事後經包探拿獲該店夥某甲一名送入捕房押候解送公堂研訊 
[禁米出口]  
　　欽加運同銜陞用直隸州署理松江府上海縣正堂藍爲出示嚴禁事奉藩憲陸札奉撫憲鹿杨開照得嚴禁運粘出口以顧民食昨經專札飭遵在案現據上海道禀稱京商所領護照十九萬石已加照運出口米僅止七萬石其餘或請銷照或請停運等情津商曾否運米出口尙未據報有案而本部院訪聞近日實運出口米不下三十餘萬石多由沙船運送出口在洋面裝　野雞輪船私行偷運必非虚語且刻下開辦米捐各捐卡只顧收數不問米往何處沿海小口民船裝出再上輪船勢所難免亟應分飭查禁除行兩釐局外札司通飭濵江沿海各屬一體嚴行查禁如有私運出口者立卽扣留禀請懲辦毋稍徇隱等因奉此除分移外札縣遵照嚴行查禁如有私運出口米船卽行扣留通稟務使有犯必穂所獲米石准予分别充公給賞一面將奸商船戶嚴拿訊究並治以應得之罪勿稍姑息徇隱等因下縣奉此合行出示嚴禁爲此示仰闔邑軍民諸色人等一體知悉自示之後不准將米私運出口倘敢故違定將該奸商船戶嚴拿禀辦並將米船扣留充公不稍寛貸其各凛遵毋違特示 
[暫停發落]  
　　昨日係冬至令節法界讞員朱森庭明府先期咨照捕房暫停發落一期所有應訊各案俟下期再行帶訊 
[租房糾葛]  
　　西門外居民薛裕卿因欲嫁女向鄰近之金正其轉租樓面一間屆期金不允所請以致互相口角扭至蕙芳閣茶館評理旋扭入巡防局控訴局員諭令地保代爲調處不知因何復又涉訟法界公堂何繙譯咨照讞員朱森庭明府出票飭提金正其及蕙芳閣店主陶錫榮到案訊究昨日捕頭准予交保俟堂期解訊 
[觀察虚衷]  
　　蘇松太兵備道兼江海關監督余晉珊觀察前日特傳二十三七鋪巡防局員盛雨村二尹到轅詢以二十三七鋪之名何所取義二尹答稱是處二十三二十七兩鋪壤地毗連故倂爲一局觀察頷之 
[美租界捕房紀事]  
　　昨日積竊桂生闖入頭壩路某姓家竊取衣被適爲包探劉阿炳所見拘入捕房捕頭命押候解送公堂禀請讞員翁笠漁直刺訊辦○昨晨跑灘賊王阿四潛至蘇州河某姓航船上竊得衣服携往某押鋪求質適爲巡街捕所見因卽帶入捕房捕頭令押候解送公堂禀請訊懲○十八日淸晨十點鐘時西華德路餘慶里某姓家被賊犯某甲乘間闖入竊取白鉛水烟袋一枝當卽投報捕房捕頭遣新充包探邵潤初嚴密緝查未幾卽在彼處鄰近某押鋪查獲告知某姓卽投捕房認領一面嚴緝賊犯務獲究懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭試先聲]  
　　杭州訪事友人云浙江提督學政文叔平大宗師按臨嘉興後接考杭郡舉行科試於二十日取齊已列前報兹悉宗師於二十一日由禾起馬來杭定於二十四日開考三學生員應考者由各學師示期於十六七日赴學塡册商籍童生由四所甲商傳集各考童於十八日在薦橋鹽公堂親塡年貌三代籍貫并由各引商畫押送考仁和文童於十九日錢塘文童於二十日均在本學塡册考棚内外已由兩首縣飭差打掃淸潔靜候宗師按臨 
[禾試初誌]  
　　嘉興訪事友來函云本月某日浙江提督學政文大宗師按臨禾郡旋卽懸牌開考兹將各題照錄於左初九日考生童經古生員經解題盈缶鼓缶用缶解鄭康成他注與箋詩異同考左氏採列國史作傳其文多方言考不克詘於富貴解古學題寒夜聞霜鐘賦以題爲韻詩題賦得洗心常得近氷壺得氷字性理論題今之學者有三弊溺於文詞牽於訓詁惑於異端說進脩之術何先論策論題足食足兵策通經致用論時務題時務之要當以正人心爲本論開源節　說史論題陸宣公論通鑑紀事本末考生員補考題女爲君子儒無爲小人儒經題君子所其無逸詩題賦得一之日觱發得寒字五言六韻童生古學題文以載道賦以文所以載道也爲韻詩題賦得淸水玉壺冰得冰字算學題今有官司招兵但云於額内加五分之一减六分之一得五百一十八名問原數幾何及流數說性理論讀書者知其所言莫非吾事而卽吾身以求之論學者大要立志論史論題史有三長論先讀語孟諸經然後可以觀史說初十日考善海平桐四學生員正塲題子曰麻冕禮也策題問朱子於學庸論孟集注用功最多其取舍之精脩攺之勤能詳言之歟詩題賦得林疏野色近樓臺得疏字五言八韻十一日接考府嘉秀石四學生員正塲文題耕也餒在其中矣學也祿在其中矣策題司馬温公有十科取士之法試詳其目又宋時宋士得失若何能臚舉之歟賦得魚網橫拕漾日晴得晴字十二日考優生題躬自厚而薄責子人賦得鴛鴦湖邊月如水得源字貢監題信以成之策題問房謀杜斷何以見稱試歴舉其事蹟以實之賦得數點暮山靑得靑字十三日正塲題嘉興許子必種粟而後食乎秀水許子必織布而後衣乎嘉善許子以釜甑爨以鐵耕乎海鹽許子以爲不自織平湖自織之與石門許子冠乎桐鄉奚冠通塲次題有業屨於牖上通塲詩題賦得詩餘和氣生談麈得詩字 
[控騙候查]  
　　丁小萬卽丁筱帆投英美租界公廨控已歇車夫鞠阿福冒刻圖章向伊妻某氏騙去金約指及皮馬褂等物經讞員翁笠漁直刺訊供飭將鞠押候覆訊前晚直刺倩襄讞委員張柄樞司馬提案研鞠丁投案供稱前由阿三薦麴至小的處拉車因見平日不安本分不久停歇揭欠工資半月阿三心懷叵測卽令鞠乘小的在雲龍紗廠辦事時乘間冐刻圖章揑寫字條向妻騙去金約指一枚及馬褂一件經小的查知報知捕房拘送至案叩求究追鞠供被丁圖賴工資向之索取並無冐騙情事小的若有不端願甘重辦尙求明察司馬謂曰爾等供詞各執且原告控爾騙物並無贓證未便根求著押候飭差查明禀覆核奪 
[上海縣署瑣案]  
　　浦東董事秦榮光湯學釗函送流氓康阿泉一名到縣函稱因鄉民顧惟昌夫婦行經三林塘鎭被康等六人攔路攫去首飾送請訊辦等情前晚經監雲峯大令提訊之下康供小的並不在内惟見張某攫洋銀一元餘不知情實遭波累叩求恩釋大令以其刁狡判鞭背一千下仍不供認飭收押再究○本邑南卡自開辦米捐以來外間時有船戶揚言卡中有勒索情事卡員樊司馬訪知卽將巡丁周升送縣請究前晚經縣主藍大令提訊周供小的向在南卡充當巡丁謹愼當差不敢婪索緣樊老爺辦事認眞有時親自下船查艙以致冐充巡丁者無從藉此爲生活因在外向米船硬行滋詐船戶不察眞僞致被波累求恩明察大令著押候函覆司馬再核○英公堂函送楊夏氏與龜奴錢淸和爭奪養媳阿囡一案前晚亦經藍大令提訊氏供年四十四歲夫主楊世貞在日係捐職縣丞曾當洋藥局帮辦病故時阿囡已三歲由婦人撫作螟蛉女至七歲作爲養媳前年阿囡回家探視母病被開妓院之錢淸和誘去欲逼令爲娼求斷阿囡供年十二歲係楊夏氏養媳被錢拐去教習彈唱已攺名高小寳掛牌爲妓求鑒杜汪多供當楊夏氏領阿囡作養媳時是婦人爲媒詰之錢淸和供領阿囡爲養媳不敢令其爲娼大令謂不令爲娼何必學唱攺名褂牌惟查楊夏氏卽楊秀雲亦是鴇婦之流杜汪氏旣認爲媒何以英公堂傳訊多次抗不到案顯有串揑又查得錢淸和前已揑造劉大人信丞央人送至道轅闖入内署殊屬可惡已極喝將錢重責一千板具不領阿囡切結楊夏氏亦不能給領姑將阿囡發堂留養並候查明楊夏氏現在究竟是否良家再行核奪 
[上海巡局瑣案]  
　　斛司蔡杏泉竊去挑夫李金泉爲萬順米行運送之白米二石被李尋獲扭控十六鋪巡防中局局員文斌臣二尹訊據蔡供由其姪阿順所爲遂予限三日令將阿順交案已閱數日置若罔聞前晚二尹提蔡覆訊問爾姪因何尙不交案蔡供現已不知所之尙求寛限當卽尋交二尹知其託詞搪塞判令掌頰五十下笞責一百板具結交保開釋贓給李領去○前日有張春林者冐稱某沙船耆舵之名持函至南市毛家弄恊盛京貨店騙取貨物被店中人察知其僞立卽扭送十六鋪巡防中局局員又二尹提訊之下張供此事係陳阿橋所爲小的惟供驅策而已二尹問陳現居何處爾能將其人交案否張一味游移二尹知非善類命笞責五十板押候交陳到案再行訊究 
[南市捕房紀事]  
　　昨日上午增祥馬頭烏山船戶俞榮才與同泊是處之某貨船上人竺老沛不知因何起釁致相爭毆俞夥王阿小助兪行兇致竺略受微傷工程局水巡丁某甲見之一倂拘入捕房捕頭令將竺交其子錦昌舁回醫治俞王押候竺傷痊然後解送馬路工程局禀請會辦司徒貽芬司馬訊究○昨日亭午時匪徒朱阿寳在新馬路十六鋪橋左近見婦人奚氏抱孩經過以爲懦弱可欺卽向前攫取孩臂上所籠銀鐲某號巡街印捕見之立卽拘入捕房捕頭令押候解送馬路工程局禀請訊究○前日崇明船戶顧榮春與夥費阿三將鹽城船戶陳廣友毆傷水巡丁某甲見之將顧拘入捕房捕頭令押候解局請究旋由錢選卿將顧保去稱願爲陳養傷請免送究捕頭允之令各具結開釋 
[英美租界公廨紀事]  
　　英界觀音閣馬頭全泰協磚灰行係李湘洲吳幼松等股開與久大源利承裕等莊往來積欠銀二千六百餘兩屢索不還久大等遂聨名具禀公廨請爲究追讞員翁笠漁直刺准詞飭差往提昨晨將吳提獲奉諭押候傳同原告質訊○日本人岩田永吉控祝如龍用虧洋銀一千元前經直刺訊供因祝牽涉吉慶公棧主朱玉泉施子培　因卽飭差拘提昨日由原差將施提到禀知直刺押候訊究○婦人王氏控被劉毛毛借去洋銀二百餘元向索不還反遭挫辱求提訊究直刺飭差將劉提到押候訊核○金阿金向在某捕役名下當夥役日前至英租界提人不先知照捕房事爲包探朱阿高查知惡其違章立卽拘送公廨禀明直刺諭令押候訊辦○前日夜深人靜時四百九十二號巡街捕見周和旺徘徊浦灘旋卽聳身躍入淸流意圖自盡因卽　人設法撈起帶入捕房捕頭令送至公廨請爲安揷 
 
 

Page 10

 
 
[蘇省官報]  
　　十一月初十日同知李前晉禀謝奉委海運津通局差並蒙在淮涂海賑捐局獎叙運同銜又左念慈禀辭回滬又陳官慶稟知由吳江會審案件件回府經歴俞訓恭稟知止寗見制憲辭署嘉定縣縣丞程柱禀到卽辭並謝奉飭調補常熟縣縣丞缺縣丞陳秉中南匯巡檢李　丹陽從九朱鍾球丹徒均禀謝奉委帮辦淸丈沙洲差典史梁伯怡禀知奉督銷局憲委赴瀏河一帶巡查卽辭○十一日知府許星璧由寗見制憲回署崇明縣沈專丁來省禀謝奉委海塘工程提調差州同應德亮由寗回縣丞徐開棻禀知奉撫憲飭知派蘇差委府照磨汪自立禀知到齊門水關差巡檢李頲辭赴丹陽帮理沙洲差又胡善元禀謝奉委帮理南匯淯丈沙洲差指分江蘇遇缺先補用典史楊永康江西人由京騐看領照來省禀到帮帶撫標中營水師補用都司夏大明禀謝奉部覆准補蘇州城守營中軍守備缺○十二日藩轅牌示照得丹徒縣知縣王芝蘭開缺另補遺缺查有候補知縣張德迪堪以酌量請補又嘉定縣諸翟司巡檢張溥病故遺缺查有候補從九品陳維樞堪以酌量請補又金壇縣典史員缺前以遇缺先補用典史卓煊請補業已奉部復准自應飭令赴任候補道韓慶雲通知奉督撫憲調回省卽辭赴寗見制憲正任儀徵縣張樞由寗來知縣章萼銜禀知奉府委赴常熟公　卽辭府經歴張蘭芬禀謝奉委雪鴈橋厘卡差又丁乃菑由寗來禀謝奉委赴金壇催兌差縣丞李錫年禀辭赴滬見道憲又常壽嵩由寗見制憲回府照磨梅祖培禀謝奉委帮辦江陰淸丈沙洲差從九李芳烈禀知到　　稽查漕船差州吏目馬家桐禀謝奉委赴金山縣催提漕項差卽辭指分試用府經歴李楚楨湖北人由京領照來省禀到○十三日新選昭文縣張瀛禀知奉首府委赴昭文公幹卽辭知縣周恩楙禀知靖江縣任内交代遵於初限算結知縣王希禹禀知奉府委赴吳江會審案件卽辭巡檢朱鍾球禀辭赴丹徒帮理淸丈沙洲关常州營遊擊朱連勝辭回常州○十四日總辦寗滬蘇浙淞滬鐵路駐滬官書局二品頂載軍機處存記江蘇候補道潘學祖通知在院上禀到由滬來並奉督憲委兼辦吳淞開埠事宜卽辭回上海知府黃家瑋禀知巡卡加署太湖廳何禀到通判潘世杰由滬見道憲回又陳熊由京引見回省禀到又李樂善由車　厘局來卽用知縣王濟甘肅人由京起復回省禀到震澤司巡檢林韶貽禀知交缷任事回省並謝奉委海運津局差巡檢胡善元禀辭赴南匯縣帮理淸丈沙洲差又王紹燕禀知文缺署吳江縣典史任事回省又江巨楨禀知奉撫憲飭知派蘇差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十一月初八日京報全錄]  
　　宮門抄○禮王奏循例酌保章京摺○又奏爲修理漢檔各員懇恩獎勵片○皖撫命奏爲對調知府摺御史彭奏澄叙官方片○越撫劉奏遴員署理臬道各篆片○十一月初八日内務府國子監廂藍旗植日無引見○濓貝勒恩公各假滿請安○榮中堂前往東陵請訓○泰寗鎭總兵準良請訓○署山東巡撫袁世凱到京請安○徐郙續假十日○江雲龍預備召見○掌儀司奏十三日祭奉先殿恭王行禮○召見軍機江雲龍準良袁世凱○○臣世鐸等跪奏爲循例酌保章京懇請奬勵恭摺仰祈聖鑒事查向例軍機處行走滿漢章京每閱三四年遴選當差勤奮者請旨量予鼓勵歴經遵辦在案兹查光緒二十二年保奏之後至今已愈三年臣等留心查看於各章京内擇其資格較深及辦事勤奮者數員公同酌擬儘先卽選道理藩院郎中志樸請仍以道員分發省分遇缺卽補理藩院員外郎豐陞額請以本院郎中無論滿蒙題選咨留遇缺卽補刑部候補主事來秀請作爲本部員外郎無論咨留遇缺卽補内閣候補侍讀桂蔭請作爲候補郎中簽分戶刑二部遇缺卽補戶部候補郎中胡祖謙請仍以本部郎中無論題選咨留遇缺卽補戶部員外郎凌福彭請以本部郎中無論題選咨留遇缺卽補吏部卽補員外郎孫笥經請俟補員外郎後以本部郎中無論題選咨留遇缺卽補刑部卽補員外郎何葆麟請仍以本部員外郎不論題選咨留遇缺卽補合無仰懇天恩俯准照所請獎勵以昭激勸所有循例酌保章京緣由理合恭摺具陳伏乞皇太后皇上聖鑒謹奏奉旨依議欽此○○禮親王等片再查歴屆繕辦漢字檔案告竣所有派出總司校對之軍機章京及尤爲出力之供事均經懇請鼓勵查光緒十年十二月十三日奉旨軍機處歴咨請獎向有專案可循與别項保舉人員不同毋庸援照新章核議等因欽此光緒二十二年繕修漢檔保奏總校之章京鄭炳麟等及尤爲出力之供事蘇玉海等均經奉旨允准在案此次派出總校之工部卽補員外郎甘大漳禮部卽補員外郎王慶平總司校對頗爲詳愼平日行走亦皆奮勉自應叅酌成案量予鼓勵合無仰懇天恩准將工部無論題選咨留遇缺卽補員外郎甘大漳爲本部郎中仍無論題選咨留遇缺卽補補缺後作爲歴俸期滿禮部卽補員外郎王慶平仍以本部員外郎無論題選咨留遇缺卽補均毋庸議叙並請將尤爲出力之承辦供事知縣用分省補用布庫大使陸慶敷以知縣仍分省歸候補班補用俟得缺後在任以直州知州升用先換頂戴候選鹽大使常冠羣以知縣分發省分歸候補班補用俟得缺後在任以應升之缺升用六品銜分省補用縣丞張崇勳以知縣仍分省歸候補班補用俟補缺後在任以直隸州知州升用先換頂戴分省補用府經歴李錫恩以知縣仍分省歸候補班補用俟補缺後在任以直州知州升用分省補用縣丞郭宗鎬以知縣仍分省歸候補班補用俟補缺後在任以直隸州知州升用候選從九品曹燕慶以鹽大使分發省分歸候補班儘先補用並加同知銜分省補用縣丞張嘉楨以知縣仍分省歸候補班補用俟補缺後在任以直州知州升用候選府經歴于振苞以知縣分省歸候補班補用俟補缺後在任以直州知州升用供事王淸錕以縣丞分發省分歸候補班補用並加六品銜分省補用縣丞苗滋田以知縣仍分省儘先卽補并加同知銜候選從九品王正道以鹽大使歸議叙卽用班選用并加五品銜候選布政使司理問王善寳以知州不論雙單月遇缺卽選得缺後以應升之缺升用候選未入流高宗瀚以縣丞分省歸候補班補用俟補缺後以知縣用以示鼓勵謹附片具奏奉旨一道○○頭品頂戴安徽巡撫臣鄧華熙跪奏爲揀員對調知府員缺以資治理恭摺仰祈聖鑒事竊查知府職司表率地方之治忽繫焉其責任旣重則人不得不審若才尙可任而缺有未宜亟應量爲更調俾得盡其長而收其效查安徽廬州府一缺管轄一州四縣地方遼闊又屬通衢近來政務殷繁時有緊要案件飭發審辦該正任廬州府知府文瀚廣西臨桂縣進士由泗州直州知州於兩屇安瀾案内保以知府在任候補光緒十九年十二月十四日奉旨依議欽此二十二年請補廬州府知府二十三年二月初六日先行任事復於兩屇安瀾案内保准俟補知府後以道員用二十四年五月初二日赴部引見奉旨題補安徽廬州府知府保舉在任候補道文瀚准其補授照例用欽此領照回省於七月十六日回任旋因人地未宜調省留心察看該府謹愼安詳堪資表率惟於廬州府情形不甚相宜未便再令回任自應量缺擇人以之對調庶不致用違其才查有太平府知府陳文騄順天大興縣人原籍湖南祁陽縣由附生中式舉人甲戍科貢士攺翰林院庶吉士光緒二年散館授職編修十年二月京察帶領引見記名以道府用五月奉旨補授浙江金華府十三年調補杭州府十四年丁憂開缺回籍先在浙江辦理海運出力保俟服滿得知府缺後以道員在任補用十六年服滿起服十七年補授福建臺灣府遺缺知府旋補臺灣府二十一年内渡二十二年經吏部奏准作爲應補知府仍以道員升階在任候補是年八月初二日奉旨補授安徽安慶府遺缺知府領照到省准補太平府知府十二月二十四日到任二十四年十月調署廬州府於十二月十八日到任該府精明幹練爲守兼優以之調補廬州府知府洵屬才稱其缺所遺太平府知府缺卽請以文瀚調補亦堪勝任如此一轉移間人地各得其宜地方良多俾益據藩臬兩司會詳前來合無仰懇天恩俯准將太平府知府陳文騄廬州府知府文瀚對缺調補如蒙俞允該二缺均係選缺今請對調毋庸送部引見謹會同兩江督臣劉坤一恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此○○彭述片再查被議人員近日起用甚多雖從前被人奏叅復經欽派大臣查辦得實似均不足爲憑且有本省督撫所叅而别省爲之保薦者前任督撫所叅而後任爲之剖辨者賢否是非幾莫由辨而起用之後旋又被議者不一其人此中情僞夫亦可以曉然矣臣伏思朝延用人原不求全責備然此項被議人員如奉特旨仍用原官或以别項職官用選者均歸五缺後選用候補者酌量補用該員如曾任實缺猶得謂償其所固有儻原係選補無期之員因被議後復經起用欽奉特旨得官五缺後易選酌補不入輪次隨時可補在朝廷本棄瑕錄用而該員乃轉難爲易不以被議爲禍而福且隨之是循分供職碌碌無所短長猶不如起用於被議之後便捷更多查新章先經捐納復保薦奉旨以原官卽選或以原官選用之員均歸於雙單月各積各缺除各項卽用不計外俟輪選各項班次用過五人之後選用一人不積各項班次之缺亦不得接連遷用等語現在被議人員奉旨得官仍歸五缺後選用與新章五缺後班次難易迴殊以曾經被議與未經被議者較自應次之而選班更優殊不足以昭公允擬請飭下吏部查明被議人員嗣經欽奉特旨仍用原官或以别項職官用候選者應照新章五缺後辦理候補者妥定輪補班次不得酌量補用以免倖進謹附片具陳伏乞聖鑒訓示謹奏奉旨一道○○劉樹堂片再准軍機大臣字寄光緒二十五年九月二十日奉上諭李光久出省籌辦海防勢難兼顧浙江省臬司一缺著劉樹堂奏明派員署理等因欽此應卽欽遵辦理查有調署杭嘉湖道正任温處道陳允頣通達政體器識宏深堪以委署臬司印務所遺杭嘉湖道印務查有候補道時慶善學優才裕明練篤誠堪以接署除分劄飭遵外謹會同閩浙總督臣許應騤合詞附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十五年十一月初九日京報全錄]  
　　宮門抄○諭旨一道錄前○江督劉等奏爲揀員請補淮揚海道要缺摺○贛撫松奏爲體察妥定漕糧展限加價章程並嚴禁糧差墊納勒索摺○江督劉奏購辦軍米請定限制片○十一月初九日理藩院鑾儀衛光祿寺八旗兩翼值日無引見○澤公由西陵回京請安○意公銘公各請假十日○那公熙敬各續假十日○袁世凱預備召見○值年旗奏派稽查火藥局派出廣忠○召見軍機袁世凱○○頭品頂戴漕運總督臣松椿頭品頂戴兩江總督臣劉坤一頭品頂戴江蘇巡撫臣鹿傳霖跪奏爲江蘇淮陽海道要缺揀員請補以重職守仰祈聖鑒事竊淮陽海道謝元福欽奉上諭開缺送部引見等因欽此應以光緒二十五年七月初八日奉旨後第五日行文按江蘇省程限五十日减半計算扣至八月初八日作爲開缺日期歸八月分截缺所遺員缺例應由外揀員請補伏查淮陽海河務兵備道一缺經管河湖工程及分巡淮安揚州海州等處地方最爲繁劇且辦理運河各閘壩宣蓄關鍵是其專責必須精明幹練講求吏治熟諳河務之員方足以資治理臣等於通省各項候補道員内逐加遴選惟查有特旨儘先補用道任玉森年五十六歲浙江蕭山縣人由監生報捐通判改捐知縣分省試用投効陜甘大營於盪平甘肅金積堡賊巢案内保以本班分省歸候補班前補用捐指廣西光緒三年到省歴委署理北流靈川臨桂等縣知縣八年於剿辦土匪案内保以同知直隸州補用是年准補永福縣知縣九年委署賀縣知縣於擒獲關外逆匪案内保以知府儘先補用十年交缷賀縣到永福縣本任旋調署靈川縣事十二年交卸飭委修理梧州平樂河工十三年補授龍州同知十七年捐助順直振捐獎叙花翎是年四月交卸委辦善後局兼洋務局提調差十八年於邊防案内保俟補知府後以道員用十九年兩次委署桂林府知府二十年委署潯州府知府旋准補太平府知府二十一年遵例報捐離任歸道員班補用於中越界務案内保加二品頂戴嗣經前廣西撫臣張聨桂保奏奉旨任玉森著交吏部帶領引見欽此領咨赴部於十二月十四日引見奉旨任玉森著以道員儘先補用並交軍機處記名請旨簡放欽此遵例捐離原省攺指江蘇補用二十二年二月到省六月接准部咨以該員係欽奉特旨著以道員儘先補用之員應俟到省後遇有應題應調之缺准由該督撫酌量先儘補用其候補班應補各項選缺亦准酌量補用均不積各項班次之缺等因在案覆查該員心平氣和識優才裕於河工修防事宜亦極熟悉前在廣西歴任府廳知縣各缺卓著政聲疉經該省撫臣張樹聲倪文蔚沈秉成馬丕瑤張聨桂具摺保薦上年復經臣劉坤一奏保奉旨交軍機處存記有案該員篤實廉明人才最爲出色創辦銀元局務已有成效可觀至於吏治民生在在均屬諳練以之請補是缺實堪勝任覈戶部咨酌量先儘補用之例亦屬相符臣等往返函商意見相同合無仰懇天恩俯念員缺緊要准以特旨儘先補用道任玉森補授淮揚海河務兵備道員缺實於地方河工兩有裨益如蒙俞允仍照河工道員例試署一年期滿再請實授謹合詞恭摺具陳伏乞皇太后皇上聖鑒訓示謹奏奉硃批吏部議奏欽此○○江西巡撫臣松壽跪奏爲遵旨體察情形妥定漕糧展限加價章程並嚴禁糧差墊納勒索恭摺覆陳仰祈聖鑒事竊臣承准軍機大臣字寄光緒二十五年七月二十六日奉上諭有人奏江西漕糧加價請展限期並嚴禁糧差墊納以蘇民困一摺據稱江西漕糧向係九月開徵按一月爲限逾限照章加價該省晚稻必至十月成熟九月尙無米榖可售民間無錢完納漕米糧差墊納勒索數倍小民不堪魚肉請飭變通舊章展限一月等語著督同糧道體察情形妥定章程奏明辦理其糧差墊納勒限情弊卽行一體嚴禁以恤民隱等因欽此臣查江西漕糧原於同治四年定爲三限徵收以九月爲初限十月爲二限十一月以後爲三限二限每石加價銀五錢三限以後每石加價銀一兩迨至同治七年部議攺爲二三兩限每石各加銀三錢同治十三年又攺爲仿照江蘇辦法年外完漕每石加價錢五百文光緒十一年六月内前撫臣德馨因江西丁漕欠數過鉅漕糧加價限寛民多因循拖欠設法整頓請規復三限變通加價初限一月内不加二限加錢三百文三限加錢五百文奏奉諭旨江西丁漕積疲已極據奏淸查糧戶勸復義圖變通三限各節著卽督飭所屬認眞整頓實力奉行等因欽此欽遵在案卽經恭錄轉行通飭嚴禁糧差墊納勒索一面督同糧道藩司詳加體察漕糧自規復三限以來輸將稍見踴躍民戶相安已久今原奏内稱江西田土性晚必至十月始能成熟等語伏查江西民間耕種有早晚兩禾之分播種早稻者十居其六栽揷晚禾者十居其四並非一律栽種晚稻是以向定限期有九月十月開徵之别近年庫儲支絀需餉孔殷向來十月應解漕折四批赶於年前到部兌收若不論收成遲早概展一月不惟致花戶觀望之心亦且京餉必致遲悞臣查白漕各屬收成較早者如南昌新建高安新昌淸江廬陵吉水泰和萬安蓮花臨川金谿東鄉南城新城上饒玉山廣豐鉛山弋陽貴谿興安鄱陽樂平浮梁德興萬盺都昌等二十八廳縣擬請仍以九月開徵爲初限十月爲二限十一月以後爲三限其收成較遲者如豐城進賢義寗武寗奉新靖安上高新喻新淦峽江永豐安福龍泉永新崇仁南豐餘千安仁建昌安義等二十州縣擬請准展一月仍以十月開徵爲初限十一月爲二限十二月爲三限至逾限加價均仍照光緒十一年定章辦理以收成之遲早定開徵之先後於民間旣無所妨於京餉亦不至遲誤庶幾官民兩便至於糧差墊納勒索事本病民久經飭屬嚴禁現復重申禁令普隨時認眞查察倘敢陽奉陰違立卽行提究懲並將該管州縣分别撤叅以恤民隱據督糧道李岷琛布政使張紹華會詳請奏前來除咨戶部外所有遵旨體察妥定漕糧展限加價章程並嚴禁糧差墊納勒索緣由理合恭摺覆奏伏乞皇太后皇上聖鑒訓示謹奏奉硃批戶部知道欽此○○劉坤一片再江蘇偏災屢告米缺價昻上年五月間沿江一帶貧民聚衆攫食之案層見疉出幾至釀成事端疉經嚴飭各屬辦理平糶並飭司籌備欵項派撥輪船赴江西等處購米十餘萬石運來江寗接濟地方始得安謐而民間食貴已覺困苦難堪本年夏間暘雨應時禾苗豐茂可望八月秋糧價較前漸减詎意收割之際雨水過多連宵達旦低窪之處多被淹没秋成頓形减色米價亦因之遞增又以近日各處紛紛採運益見飛漲浹旬之内每石加價洋銀一元以外小民已覺爲難來春靑黃不接之時更宜豫爲籌計不得不酌定限制俾免缺乏之虞伏思武衛五軍及北洋淮軍拱衛京師非他處防軍可比允宜源源採購俾資飽騰惟是需米甚多似應酌定數目分向江蘇安徽江西湖北等省購辦以期無礙民食又准北洋大臣裕祿咨北洋淮練各軍採買食米奏准照武衛軍一體免完稅厘等因查江蘇省撥欵浩繁全賴稅厘以資挹注所收厘稅向以米榖爲大宗今北洋軍米業經一律奏准免納收數已不免短絀自應認眞稽查以杜夾帶影射之弊究竟各該軍每年需用食米若干某軍赴何省探買若干亦應由該大臣先行查明開單咨會並嚴飭該委員經過關卡務須遵章聽候查騐庶可稍資稽考以上兩端臣爲體恤民艱維持厘稅起見合無仰懇天恩飭下節制北洋各軍大學士榮祿北洋大臣裕祿一體查照辦理除分咨外謹附片陳請伏乞聖鑒訓示謹奏奉硃批著戶部分咨該大臣等查照辦理欽此 
 
