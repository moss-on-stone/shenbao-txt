# 1887 - 233 - 4905161

 

Page 1

 
 
[新印淞濵花影出售] [  申報館帳房啓]  
　　上海爲名花薈萃之區來游者如入辜玉山頭衆香國裏往往以未得遍觀爲憾　影樓主人爰於花叢中選得解語花百人索取小照延名手　　成圖玉貌花容栩栩欲活每一圖後附以賛語用石印照成分釘上下二册外用錦套裝潢極爲雅致每部碼洋一元二角滬丄南北申昌各經賣申報人西園帳房俱可購取各外埠均由申昌書畫室及賣申報人經售倘欲躉買則請　移玉至本舘帳房面議可也 
[新出石印試宜出售] [  點石齋代啓]  
是書廣搜近時舘閣試帖佳作各省試犢曁新出稿本積數十種之多精選　千首分春夏秋冬四集附以四時總集其題皆關時令而兼天地人物之廣飛濳動植之繁上而朝政下而民俗　至名勝古跡無所不有詩取新警工雅凡庸舊者不錄編法以題未一字分韻爲次最便檢閱其精選工鈔詳校尤爲有目共賞現　點石齋石印訂五本裝綾套定於本月望日出書每部價洋一元躉售從廉　賜顧者至三馬路申昌書畫室面議 
[又一邨補視百花祠香尉生日記]  
又一邨者徐園雙清别野之西新闢之園也雙清别野布置裝點已極　壑之勝而主人猶以爲屋多地少　極奥所曲折之致尙少空曠　趣且别墅山石嶙峋樓臺掩映虹橋低跨池水淵渟全似園亭景象而無村野氣因於西偏闢得地數弓經之營之復成奇境借昔人山窮水盡疑無路柳暗花明又一村之意卽以又一邨三字名之其地較别墅　低兩邊各有池其一面置略彴以通别墅之徑水中則種芙蕖池岸雜種薜茘蘅蕪青怱可愛由别墅西面小門度略彴卽望見有亭翼然亭上茅龍聳然有凌風遐舉之態亭内置惠山泉水貯以碧磁甕一登其亭卽覺　氣灑然中間一石磴置紅泥小火爐於上客至則有垂髫小童烹茗以進因卽以甌香名其亭四周皆花鼓墩錯置水甕間隨意可坐地　鋪以細沙踐之柔輭立亭中四望以高臨下景物皆在目前亭之東西南三面皆有階級而獨缺一面東西兩面階際覆以板以蔽　亭之外四面皆植竹成林想見明月來時清風過處雅興正復不淺惜乎新裁之竹正在發榮滋長忽遭中伏時風潮灌入致與新種之荷同時淹没至今惟餘　竿尙青　如故而已凝眸亭外俯首池邊不禁惋惜不已然天定者可以人勝屈於此者未必不伸於彼也亭之東爲吟雲草廬編竹爲麂眼籬而悉植各種藤花於籬下漸延而上燦爛如錦屏籬以内爲遊廊南臨池水坐石磴間可以觀水廊内草廬兩間清幽絶俗一儿一榻位置天然室中置詩韻及紙筆遊客有吟興勃發者卽可隨意揮寫初　釣詩處後攺今名視其案頭則佳什名萹已頗不少以是知來此者雅人居多也甌杳亭之西則爲琳瑯山館與草廬叅差對峙樸野之氣撲人眉宇亭之南面有花廊一帶皆以竹籬編作各種花樣而以藤花編布籬眼一望如入懷素緑天香氣襲人襟裾廊之外則曠地一片草色綿芉茸茸可愛地之邊際倚牆處則有花房爲時花處隔以謹籬奇花初胎如在烟霧中婀娜作態於房之左植兩杆長二丈許爲豢猴之所蓄兩小猴　活無比索於頸而圈於柱猴下上則圈亦隨之中間相離數尺置一竿而上承以圓板如承露盤則爲猴憇息之所杆之旁爲兎窟又有右軍所愛之鵝魯望所養之鴨西域之火雞以視别墅之孔雀白鶴止覺位置怡宜盖主人之竭盡心力經　締造者非一朝一夕矣荷花生日余友百花祠香尉招諸同人宴於别墅爲蓮花壽同人咸欲爲香尉補祝生辰乃　余及園主人爲之經營擇七夕後二日在又一邨作雅集今年秋後驕陽逼處猶甚於夏是日晨興視寒暑表九十三度伏案作數字卽汗出如瀋止無奈此酷吏何迨午後忽覺凉風習習雷聲隆隆心　爲之一爽然猶恐其雨也急登車馳往至園則香尉亦以是時至相將入園逕至又一邨則園主人指揮園丁懸燈設桌頗極勞瘁香尉謝之甫坐而煮琴室主擅夢生先後俱至相與周歴園中登亭品茗清談歡甚旣而魏塘再再生郭君少泉偕兩人至一爲陳君洪珍一爲蔣君定甫園主人一見鼓掌笑曰數君皆擅音律可以聞妙音矣隨命人取笛及鼓板至陳君先吹蔣君繼之再再生高唱大江東曲音調之響眞可遏雲余向惟知郭君以書畫名今復聆此妙曲益心折矣諸同人有善謳者亦各度一曲相與笑樂傍晚衆客畢集仍卽前此祝荷花生日諸君惟增出小樓主人問楳山人蓉波仙子三人共得二十八宿之數折柬招名花亦卽前此諸美不復贅述惟意琴則以素蕤閣主人適以是日脫籍别情離緒悒悒寡歡故不樂招閑花以侑酒痴情也而多情亦甚矣筵設於花廊聯十餘桌俾諸客列坐其次而奉香尉南面坐以伸祝嘏筵前無以爲樂則招一善　法者顚倒播弁於草地幻化出奇聊相娛悅陸氏黛玉夢蕖兩小尤注目不置歎爲得未曾有斯時也園中各處皆以琉璃羊角燈遍懸於上花間則挿杆而繫燈焉余以身在燈光中初不之覺因至花房外回顧亭上廊間以及各處燈光高低掩映璀璨焕發誠大觀也余欲慰藉意琴因招之出席共於暗陬觀之少頃秋月皎潔直射席間如在廣寒宫殿於是咸起執爵爲香尉壽盡歡始散高昌寒食生曰此不可以不記遂書之 
[本館接奉電音]  
　　昨日清晨七點鐘後四十分時本館駐京訪事人由電飛傳本月初十日上諭一道敬謹　登○七月初十日奉上諭邊寳泉奏秋審絞犯悞行處斬請將監刑員弁交部議處一摺據稱上年臨漳縣處決秋審情實絞犯張羊仔一名經該縣知縣徐本立會同汛弁王廷楊監刑悞將該犯處斬徐本立事後復砌詞推諉等語處决重犯該員等漫不經心致誤絞爲斬荒謬糊塗實出情理之外僅予議處殊屬輕縱臨漳縣知縣徐本立着卽行革職該汛千總王廷揚着卽撤任交倪文蔚提集人証嚴訊確情按例定擬具奏此案係上年十一月間之事該撫全今始行具奏實屬遲延邊寳泉着交部議處該部知道欽此 
[京畿載筆]  
　　新任詹事府少詹事裕少詹德於六月二十七日已刻莅任該署主簿筆政等官悉服補褂恭迎先呈紅柬請簽陞字然後回他件云○兵部行文各衙門謂莊王府現懸長史一缺應卽揀員請補輪應咨取上三旗人員揀選相應行知侍衛處等衙門於上三旗之頭等侍衛冠軍使參領前鋒參領護軍參領中擇其諳練有爲者保送一二員造具履歴清册咨覆送韻以備本部會同領侍衛内大臣揀選○恭辦大婚典禮處以需欵過鉅庫儲未甚充裕不得不籌權宜之策暫開捐輸所有原捐各項花樣班次及翖枝　銜貢監等項仍照部定海防捐輸章程報准免四成以六成寔銀向　大婚禮儀處報効然未見有明文也○由内傳抄　皇上明日乘轎出乾　門走後左門至中和殿閱視祝版畢仍由舊路還宫所有應行執事備差各項均於卯正預備○六月廿九日奉宸院堂官帶領司員人等往 
 
 

Page 2

 
 
南海豐澤園查看各處臺亭宫殿裝修陳設字畫玩器並令洒掃清潔於初一日將周圍山石甬路興脩○鑾儀衛行文各處略云現在懸有整儀尉等缺咨取各處人員務擇滿漢通逹弓馬嫻熟人品端正家道殷寔之人抑或大員子弟務於十日内造具履歴細册保送到衛以便彚齊奏請 
[欽派揀選]  
　　宣武門内大街迤北甘石　北路東杜某向　執御營生妻子則傭工於外日前有粉子胡同某姓家資雇　車遂驅車而往行至中途帳杆墮落骡身騾驚而奔杜奮力揪勒甫十餘步卽被拉倒車輪自臀至頭碾過鮮血迸流登時殞命經本地官兵將車截住飛往某姓家告知杜之妻子妻子見夫已慘死願具甘結求免相騐本管步軍校允之令其舁回買棺成　並代覓隂陽生書榜以便掩理云○兵部行知侍衛處查三旗漢侍衛呈報期滿其中告假回籍往返程途回京銷假原呈報部常　日期不符之處現有漢侍衛張夢麟嚴廷華呈報期滿相應行知貴處飭傳該二員赶緊赴部聲明核對以憑辦理○六月廿九日爲奥地利亞君主生辰駐京各國欽差館驛悉於清晨高扯彩旗以伸賀悃○本年節氣過早各色菓品刻已成熟桃梨蘋菓香菓沙菓葡萄諸貨甫屬孟秋巿中堆積如山非僅碩大美好價亦其廉諒中秋節不至價值　長已 
[氷雹成災]  
　　距九江六十里湖口縣地方于上月底某日炎威似甑礎潤如蒸居民相與揮汗不止至午後匡廬一帶雲峯層出如戴絮　倐忽之間雲之白者變而爲黑電光閃閃雷聲隆隆飛廉氏揚威跋扈勢不可當鄱陽湖邊雪浪高捲林木怒號屋宇窗格震撼有聲旋有白龍蜿蜓雲表由廬山而東所過之處雹子亂落巨如碗口打傷禾稻人畜無算湖口縣在廂内外吹坍瓦屋茅房數十家一時號泣之聲聞於遠近尤可慘者湖口總釐　前所泊逃荒難民船十餘艘被風浪顚簸招駕不住或走脫錨鍊或碰碎船身同時傾覆數隻孫誾如太守孚侃見而憐憫乃冐雨督率長龍舢板各水勇乘風破浪極力援救比時救起　婦老幼百餘名撈起屍身三十餘具聞尙有二十餘人屍首無着想已隨白馬素車而去矣孫太守一面捐廉按名賑濟一面飭巡役地保購辦棺木收殮各屍此次之災實爲罕見而太守之打撈屍身撫恤災戶洵是莫大隂德也 
[粤東新鴈]  
　　前日清晨佛山火船行抵碼頭船未泊定有搭客某急於登岸縱身一躍失足墜入河中經救生船打撈茫無蹤跡想與波臣爲伍矣○日前有婦人年約四十許誘拐某孩行至小馬站旋爲營勇緝獲某孩如醉如痴知係用藥所迷乃將孩灌醒將婦送縣審辦想邑宰爲民除害自當執法嚴懲也○清平三界廟側有賭館一間恃有某署差役包庇於是明目張胆絶無顧忌一日有營勇紏率黨類协索陋規賭徒靳而不與口角之餘繼以鬪毆該勇寡不敵衆馴至受傷該勇始欲請縣騐視後念營　不肅恐干未便遂隠忍而罷○西砲臺成　豬頭肉店夥伴某甲往餘慶街步頭汲水有小艇泊於岸邊甲唤令移往别處以免阻礙艇家不允彼皮口角遂起爭端甲孔武有力將艇家毒毆受傷復舉而擲諸海内立時斃命街鄰見釀成命案將甲擒住送縣究治殺人償命律有明條中以一時之忿而結不角之寃後雖悔之庸有及乎○沙基招商局日前有甲乙丙三人悮認爲花烟館直進局門登樓呼唤開燈局中人大爲驚訝向伊詰責而三人尙不肯認　反脣相稽該局見三人均非善良之輩遂扭送縣官懲責郭大令判枷號一月發回局門前示衆期滿責釋○河南地面盜風猖瘚刼掠頻仍督憲訪聞該處汛官區文江巡緝不力并有縱匪情弊徹任查辦遴委儘先把總李如瓜代李君業於前日接印任事矣○早稻經已登塲晚稻又將播種惟天久不雨田疇坼裂待澤孔殷南番兩邑宰因于六月廿二日同詣城隍廟設壇祈禱不出兩日果見隂雲四布迭沛甘霖農家者流無不欣然色喜 
[芝罘瑣紀]  
　　初三日酉刻關道盛觀察帶同各營兵勇由成山來烟拿獲案犯多名監押榮成縣聽睺候審問○今屆科試之期登州於上月廿八日舉行府考各屬文童經古正場分期考試以免擁擠之虞○奇山所東門外演劇數日城樓上舊有二郎神像欲傳神管轄立瘟神使上月廿六日爲神誕辰故民間醵資祝嘏藉以邀神福而避災祲也○有自西路來者言及大辛店迤西地方有刦案一起其人似行客裝束身受刃傷該處濵臨大道向來每戒夜行近因烈日炎蒸行人皆於日中憇息故往來者亦復稀少不知此人何以在此被盜打刼天荆地棘　路難　時始有坦途耶○離威海二十里之遥有蔡家屯地方上月中旬夜間有匪黨二十餘人先闖入蔡姓之塾師屋内逼令導入内室主人翁固粗通拳棒者也聞賊至悉率家人抵敵一賊腿受义傷無意中义傷塾師之臂當相持時賊分黨至他屋乘隙刦去財物值二三百金相率揚長而去事後赴縣報案緝拿平明差役行至長房地方遇一策蹇者云適纔雇乘一傷腿人至一澡塘内隨往拿獲嗣供出夥黨廿八人内有土人三名餘皆散處營盤煙館及小本買賣鋪中現己按名搜捕未知能悉數歸案否○威海劉公島停泊之各兵輪擬在該處作孟蘭盆會日前威遠輪船來烟邀請緇衣黄冠之流至彼設壇諷經作法超度○自春徂秋亢旱異常雖間有得雨時亦不過片時卽止入土數寸而已初三日午刻雷雨交作溝澮皆盈土脈始能融透不但慰三農之望卽關心時事者亦略釋杞憂矣 
[四明大疫]  
　　寍波自入秋以來燥熱異常民間疫癘流行多有朝發而夕死者邇來疫氣傳染更不可以數計甚且片時遲緩卽赴黄泉城廂内外大街小巷之殯殮者殆無虚日行路之人往往病發仆地寳豫碗行門後外河干每日航船到來船上客人患此而倒斃者日有數人有以門板招屍首出靈橋門者一日之間約有十餘起某錢莊及雲章綢莊烏樓廟鄭姓大廟前趙姓等家各出重貲置備救急痧藥散給人家日間旣不暇給夜深更靜後亦有叩門而乞者所望官紳士庶修德以禳之耳 
[之江秋雁]  
　　入秋後凉颸歛跡驕陽逼人溽暑薰蒸較庚伏時有加無已雖在深房複室摇扇靜坐汗珠尙滴瀝不已自前月二十四晚得雨數寸後迄今未見膏澤故農民咸深盼望云○衛中丞定於初六日仍在學院考棚考試敷文書院七月朔誅崇文紫陽亦飭同日考試並以考生等一人每考數院又考廉甘作生童生童冒充孝廉故於同日在學海堂考試孝廉俾不能兼顧云○蕭廉訪極意整頓保甲以官憲耳目難周董司見聞較確故飭保甲局董事司事認眞辦事如能有功無過身任勞怨加意振興　當請中丞從優奏保以示奬勵○東嶽朝審者好事者爲之也自七月初一日起按日分班結隊赴廟其船　停泊松木場會中人至松木場登舟徑抵水口上岸大約總在午前各逞供設之華美香燭紙錠之繁多陳設旣定午餐盡畢各以香燭膜拜祈福以獻私忱至晚燈燭煇煌香烟繚繞晚膳畢羣集殿上行朝審禮男女雜沓冠裙交錯有不止呵氣成雲揮汗如雨者迨禮畢則已四鼓或假寐或坐談待黎明時盡坐原船回城而出城者則又絡繹如昨矣今屆天氣酷熱異常聞朝審時多有中痧猝倒者雖不殞命然亦危矣且聞今年人數較往年幾增一倍亦足見杭城好事者之多矣○杭俗呼無賴爲鑤王瓜自衛靜帥開藩時雷厲風行嚴拿重辦後或歛跡或攺過地方已稱安靜今年四月間又有此等人在留下湖上各處小試其技漸至城關以内办有之幸保甲局正在晝夜梭巡朝夕查拿故尙不敢横行倘值查拿稍懈此類必滋蔓矣當事者其早留意於此乎 
[茂苑涼飇]  
　　前月二十日有匪徒在蘇省冒充捐局可巡攔搶鄉人絲斤當往扭解吳縣並獲同黨鮑某等六人起出原　此皆已詳前報者也事經馬漁珊大令迭次訊鞫供稱皆係失業家丁因將鮑站立木籠示衆其餘潘姓等五人先行枷示再擬核辦鮑站至初七日晚間斃命籠中至翌晨騐明收殮○星會之夕姑蘇混堂巷某木作失火焚去房屋兩椽當經鄰右奮力撲滅不致殃及池魚○殺害兄嫂一家五命之凶犯經崧大中丞提　後照謀殺一家非死罪三人以上律卽於初八日恭請王命凌遲處死並委員傳首犯事地方懸桿示衆 
[高國購船]  
　　日本新聞云朝鮮政府現向德商世昌洋行購得汽船三艘擬往來上海長崎仁川等埠其價銀分作三分一分由王室内庫開支二分由國庫開支云 
 
 

Page 3

 
 
[騐無傷痕]  
　　昨報列龔仰蘧觀察札委寳山縣來申相騐徐君瑞屍身一則昨晨上海縣蒯大令飭差將通案人証帶往屍場伺候英公廨蔡太守照會捕房派中西捕四名到塲彈壓毋許閒雜人等入内縱觀及鐘鳴十下寳山縣葛明府帶同刑仵人等抵滬卽命駕詣老閘西首福仁里屍場升座上海縣差將原卷呈閱明府閱竟飭仵作將君瑞屍身如法檢騐旋據仵作喝報該屍實係急痧而死並　傷痕明府離座親騐無訛遂有屍親具結屍姪徐元林并屍嫂屍妻帶領六小孩跪在案下同稱一定有傷務乞騐　伸雪明府謂本縣業已騐明無傷爾如執定有傷究竟傷任何處可指出再行覆騐元林供滿身青黑實是傷痕明府謂屍身業已朽腐自然作青黑色安得指爲有傷爾叔旣說受傷曾請傷科醫　否元林供稱醫治無效而死明府謂旣曾醫冶可將醫方呈閱元林供稱所服藥丸並無方紙明府謂豈有醫病而不開方者乎顯係朦混不肯具結意欲何爲元林供稱叩求嚴辦丁沈姚等諸人明府謂辦理此案自有　大老爺作主本縣惟奉道憲札委騐屍刻　騐明爾自應具結雖係無傷丁等亦必嚴辦元林遂具結自行棺殮明府卽飭上海縣差將通案人証帶回乃命駕入城禀覆道憲又折至縣署與蒯大令晤談良久然後回寳山署 
[押解朝人]  
　　今春有朝鮮人三名由睆省遞解來申請遞回該國等情時莫直剌方綰上海縣篆卽飭差倪耀將該三人解至天津交朝鮮會館遞回原籍該差令副役沈朔方起解行至烟臺三人意圖私逸沈役兩手拉住兩名致被咬傷手臂其一卽乘間遠颺沈役祗得將兩名起解於五月初抵津投文天津縣宫玉甫大令給予回批並給護照俾該役卽得回申一面將兩朝人交朝鮮會館董事遞回前日該役回申禀覆蒯大令稱在路經過四十四州縣幸有護照逢縣給費惟一路餐風宿露備歴艱辛大令慰以好言該役遂叩謝而退 
[支吾被責]  
　　前有王松泉投縣控陳阿計誘伊胞妹巧林求提追究陳訴稱王妹與小的素不相識今之所控實係被誣蒯大令飭提原 
被請帮審委員宋二尹庭訊王伸訴前情陳子名金文者供稱父親臥病在家故遣小的投案備質父親並無誘拐事情如有叩求從重冶罪可也二尹謂王曰爾妹究在何處王稱在陳處陳聲勢浩大二尹謂何謂聲勢王不能對言語支吾二尹怒喝令掌嘴二十下着將兩造分别交保限王於十日内自行尋至巧林交案究辦 
[押繳欠銀]  
　　洋藥掮客潮商馬盈合郭犂合等控開大和豐土行及生泰盛烟館之大埔人楊阿沛結欠虧價鉅欵由蔡太守飭提楊阿 
沛訊供押令繳銀等情疉列前報昨據馬盈合等投案請爲嚴追并稱前有西人訴楊曾將生泰盛及南生泰盛抵銀請准管業此事實係楊串西人出面並非眞抵太守飭差將楊帶案問爾之監照如何尙未繳案答稱再遲兩禮拜可以交案又問幾時捐監塡寫之三代履歴着自寫呈楊卽寫明甲申年斯時監生　十六歲在鄭家木橋山東賑濟局捐監自已塡楊兆棠父親洪疇祖父之名已忘曾祖爕英呈閱又問銀兩何不繳案答稱業已央人向馬盈合調停事已可了太守曰旣構可了何以馬盈合現在催追隨飭嚴行管押如再躭延干比 
[領銀免辦]  
　　包探寳東生查獲山東人干樂齡帶有元寳二隻現洋二十七元四角解由蔡太守訊得十在烟臺堂兄干夢九股開之東震源號内私取元寳三隻在該處兌去一隻計洋七十餘元來滬購辦衣服時辰表及付船資等項尙存如許太守命該包探將干及元寳銀洋衣表等帶回捕房着令函知干夢九來滬投案再行核辦已列前報昨據該包探將干及元寳銀洋衣表送案并稱曾電致干夢九今己投案用去電費洋五元卽在二十七元四角中提出干夢九申訴前情并稱十　齡是堂弟旣被取銀幸　獲　求請免究容帶回交伊父管束干樂齡認夢九的係堂兄裁縫某請追工洋一元斷給木領太守姑准干夢九具領元寳銀洋衣表并着給裁縫洋一元又諭爾被堂弟私取元寳來滬若非該包探見疑拘拿定致花消淨盡今幸拘獲甚速所辦之不表等件併歸於爾所缺無幾爾當酌賞　包探以酬其勞干夢九叩謝而退 
[英界公堂瑣案]  
　　開牛乳棚西人密司沙處管門之陸阿毛控有車夫楊巧連在我門内小便喝阻不依反將我右手臂毆傷請爲提究蔡太守卽傳楊巧連到案昨晨庭訊陸訴前因并稱初因喝阻不依持斷馬鞭打伊一下頭額稍有微傷他卽糾人來將我倒拖出外毒打以致手臂傷尙未愈請爲驗傷楊供因小便遭毆頭顱受傷我未毆伊反被控告太守騐　陸受傷屬實楊無傷痕隨判押楊十四天以示薄懲○包探戴金寳稱積竊馮子仁又在老閘張姓家　門圖竊被張知覺呼喊捉賊馮卽奔逃看明面貌報捕請拘豈知馮又在法租界犯竊解經法公堂管押現甫期滿帶歸請辦馮供前犯　竊該死現因患痢疾王大老爺施恩開釋並未在老閘撬門圖竊察太守謂如未撬門圖竊彼欲誣爾冋爲判押二月以儆○鉛捕頭稱積竊陳蘭芝今又行竊吳左廷等各家之鵰翎扇衣物等件由包探顧阿六緝獲吊齊各贓送案請辦該包探禀失主吳左廷周蘇和陸慶和陳愛鳳楊　裕等均投案領贓該竊犯陳蘭芝供疉次犯竊原是該死惟求施恩蔡太守謂陳蘭芝屢經懲辦不改前非又復連竊五戶可謂怙惡不悛實堪痛恨判笞三百板再發捕房管押一年半以儆起案之贓給各失主當堂分别認領○天仙戯園管門西人稱嚴阿桂來看白戯囑令出外彼又進來我又阻住被伊持石擲我幸未擲中爲此拘拿送案嚴竊桂供在元芳洋行爲下灶昨往戯園　人被阻出外並禾擲石蔡太守判嚴阿桂管押十四天○徐阿生稱開客寓因妻房内失竊水烟筒揆度情形知曹生發持桶經過房門或被取去卽向究問曹忽糾人將我拘至掛心毆打由捕拘案曹生發供前在陳竹坪善士處爲轎夫今已辭歇信居伊寓　散轎夫逐夜回寓持桶　脚昨夜不見提桶問徐則言在裏面囑自取用詎徐忽言失去水烟筒指我爲竊故與理論並未糾人行兇蔡太守謂徐因失竊詢問並未指實曹竊何致糾人尋　今姑從寛斥釋如再饒舌定當懲辦○乾生酒店夥沈恭亭稱有某甲等飮酒過醉將我頭顱打傷且有酒菜錢五百餘文未付報捕拘案請爲騐傷甲供昨往飮酒因菜變味向　口角並木行兇蔡太守騐得沈恭亭受傷屬實判罰甲洋一元給沈養傷再着付酒菜錢五百文完結○　道忠稱在新開之天台園酒館爲夥曾荐南京人胡忠友到　生理言明苟能勤謹每月工洋八元豈知初九日進來毫不做事東家卽將伊辭歇　伊反與我尋釁報捕拘案請令具保以後不來尋釁又稱已被支錢五百文鋪蓋尙存胡忠友供向在縣署燒飯蒙彭荐到酒館　幾卽將辭歇須索半月工資蔡太守謂初九迄今爲時無幾旣不合用聽憑辭歇如何要索半月工洋着彭將鋪蓋交案俟胡覔保具不再尋釁結給還鋪蓋開釋○吳進先稱友人王安三持有西文致麥加利銀行取銀之票囑我兌洋我轉訐他人看是僞票要究來原是以尋王交捕僞票呈閱王安二禀稱現在仁記釘書坊爲夥有姚全福拾得西字票託我轉託吳問是否銀票並非僞造害人蔡太守閱得票乃如華商之使票無論何人可寫致銀行惟有存銀則可付無銀則如廢紙隨將王安三管押令將姚全福交案再訊西字票存堂○包探顧阿六　外科醫生閔小槎家之婢女尤春喜昨從披屋跳下貼隣之天保棧報捕由我往查　婢因遭主人毆打背有藤條痕手指有針刺痕兹恐又遭毆打情急跳屋到該棧足已受傷爲特解案尤春喜供四川人被父母賣與謝姓計錢四千文謝將我帶來賣與醫生閔老爺計洋四十元今年十五歲主人家有太太除我外尙有一家丁前因在太太床上略睡老爺以我帶臭虫到床將我鞭背剌指且被吊起昨老爺又　我有心捉臭虫移到床上深恐如前次之毒打受苦不起情急奔逃乞求恩斷不再回閔家否則性命難保供畢涙如雨下太守騐得該婢背有微傷刺指之傷宛然殊堪憫惻飭差送善堂醫傷候示 
[法捕房瑣事]  
　　某兵船水手某甲於前日在法馬路與東洋車相撞不知如何爭競致事　鼻孔出血據云實被撞傷扭入捕房捕頭着暫押繼有某某等出塲將水手保出不知以後如何也○某甲不知何許人前日投捕房訴稱曾娶妻某氏忽被捲逃現偵知伊住居法界請爲飭 
 
 

Page 4

 
 
提免被遠颺捕頭得詞卽飭包探將該氏并物件一併提到於昨晨詰問據供現在情願隨夫回家從此不生異念捕頭以該氏旣肯隨夫回家着其夫領回管束○法包探於前日獲到積竊一名搜出當押票三十餘張一併解人捕房經副捕頭着將該竊暫押候解公堂認問 
[丁亥初秋敬題步庭老伯太守大人知足圖卽乞教政]  
　　昔觀魏史知足傳今見先生知足圖立說五千周史李行年六十衛臣蘧纏腰不羡揚州鶴適意惟駒湖上驢好作放翁團扇看流傳佳話遍三吳[  棉陽世愚姪鄭學書拜稿]  
[乞巧後二日補祝百花祠香尉公讌徐園卽席恭呈]  
　　名園祝嘏失追陪重酌葡桃且舉杯詩滿奚囊羅錦繡花飛蓬島現瓊瑰亭臺綺麗留春住裙屐蹁躚入座來天命斯人任風雅月華長照北山萊[  吳興滋升氏拜稿]  
　　 
[喜晤秦膚雨吟丈蒙惠伏鸞堂裁雲閣詩詞大著並示畵册復賜題海外鴻泥拙稿因塵一律錄請高昌寒食生夢畹生同政]  
　　詞華異 
域仰鄒枚花月春江識而纔筆底孱顔囊底句胸中磊塊掌中杯名山落落千秋業腹笥便便八斗才淮海風流君可繼瓣香我願執鞭陪策鰲遊客新儂氏求删草 
[悼鷳孫殤逝二律錄請烟波釣徒曁弢園遯叟霧裏看花容郢政時在丁亥夏五]  
　　蹉跌先幾露摧柯兆式微方期三鳳集倐見一鷳　謀食椿枝遠離羣棣萼稀炎蒸憐不寐何以慰重闈昔歲育寍馨雛孫喜滿亭神清心印月額廣眼如星那料風成痼難教藥奏靈開籠驚讖語愁對數峯青[  萸菴退叟未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[飛函告災]  
　　少欽先生大人閣下敬肅者前由每宴輪船帶到賑捐公砝銀五千兩藥丸四箱照數收到怱怱泐覆諒荷送　籖掌頃接到令郎子英世兄寳坻發來飛函并派寳坻紳士以及隨辦賑務沙玉堂兄來津並囑培協同在津飛速接辦雜糧以備急賑誦來函云於六月二十六七等日大雨如注兩畫夜不止更兼通州等縣數次决口平地陡漲水五六尺所有寳坻香河冀州通州玉田武清等縣竟成澤國一片汪洋高下田疇並皆淹　房屋廬舍沖折無算竊思上年水災雖大其時尙晚高阜處稍有收穫然被水灾民流離待斃矣今年之水愈大而時愈早已成澤國其悲慘之情不堪回首雖有韓潮蘇每之宏文難詳苦况龍睛虎頭之名畫莫　傷情伏思閣下在無可籌畫之中而集有巨欵已屬精疲力盡今年跂望豐收原可停捐不料天意難於臆度灾尤倍子　者也囑卽代爲詳報卽日另行具禀培己向巨興和票號劃銀四千兩　緊購買小麥維粮以防物價之翔貴惟求閣下廣籌集捐大聲疾呼俾億萬哀鴻均感再生之德臨穎神馳曷勝盼禱肅此飛告祇請鈞安　天津廣仁堂教弟楊培頓首七月初一日發 
附啓者接到楊殿臣兄來函悉順直新又决口一波未平一波又起奈何奈何山東今年水灾亦爲不小連登報章均來追欵接濟敝公所前月杪湊解山東五千兩順直五千兩已屬精疲力盡　奈籌勸日久鉅欵難集躊躇至再術乏點金惟有沈疴求挽者善昌血心代求有力之家病愈完願助賑者卽當果欵分解能多集一分捐多救一分灾命恭讀邸鈔李中堂奏請議處俯恤民艱於此可見嗟乎易地以觀顚沛何堪設想回首有術轉旋端賴醵資用特迫切列報以告天下仁人焉　上海北巿絲業會館籌賑公所愚弟少欽施善昌謹誌七月十一日 
[上海四馬路高易籌賑公所接奉廣東藩憲覆函照錄]  
　　敬覆者頃接手書并附到萬家生佛康字捐册二百本均已收悉山左上年水災今歲河溢下民昏墊之餘何堪遭此其流離蕩析之慘自不待言諸君子飢溺爲懷樂善之誠孜孜不倦殊堪欽仰弟遐瞻泰岱軫念災黎救災卹隣義無可諉現將捐册札發各屬趕速就地募捐特是待賑孔殷深恐緩不齊急昨經面奉兩院憲諭飭先由善後局籌欵銀二萬一千兩交百川通商號尅日電淮至東交兌並已電逹東撫院張請俟收到後卽酌量分撥被災各屬查賑庶民困或可稍蘇至此次寄來之册俟各屬捐募集有成數再行陸續匯寄知系厪懷特此奉逹手復卽請台安唯照不次[  愚弟高崇基頓首六月二十九日]  
附啓者拜讀鈞諭敬聆壹是上年奉呈順直山東賑册蒙荷督撫藩憲分發各屬勸募共捐集庫平銀三萬餘兩經先後分别湊解在案今重以山左新災告急復蒙將册分發各屬諭令赶速勸募并先由善後局籌欵電匯以救急賑仰見各憲公忠在抱保赤爲心洵畛域之無分復救災之恐後下忱感戴瞻望益深惟祝各憲台萬戶圻封三公爵錫是則一瓣心香遥向鈴轅而䖍爇者矣謹登報簡敬叩仁慈晚生李朝覲秋坪頓首敬誌 
[七月初九日鴻印主人高昌寒食生集同人觴百花祠香尉於徐園之又一村敬呈一詩錄請諸大吟壇同正]  
　　又一村中宴早秋翩翩 
裙屐盡風流花明柳暗醒春夢酒緑燈紅快夜游如此盛筵千載少問君奇福幾生修賞心樂事關心事報道池蓮開並頭　意琴室主草 
[素蕤閣題扇詩未盈一册素心人已玉容有主矣賦此誌感并以爲前之和詩者告卽以謝夫後之和詩者]  
　　忍問河　滿縣春舊時潘 
令不如新護花無力空惆悵十二金鈴讓與人[  意琴室主月舫甫草]  
[上海四馬路文報局内協賑公所經收賑捐七月上旬清單]  
　　初七日使君受福册澎湖宏字軍銀錢所林景周先生募無名氏洋十元卞叔翁四元馬峻庭青惟堂李寶珊 
寶子俊鄧必舉何炳三王智禮七戶各二元臧靜山七元胡小齋孫小村孫宜翁孫誼記四戶各一元孫長發劉福林馬兆升趙金庭張迁楝姚宗浩朱泰成周榮盛王金標九戶各五角朱盛容吳廣發牛士倫王學明劉家章王錫高六戶各二角李子丹吳玉泉吳翰卿吳臨川四戶合助一元以上實收爐胚洋四十五元七角内銅洋二元○作善降祥册吳山謙裕行募羅石樵四千二百文乾德奎福記安記三戶各二千文張固臣吳星垣本立行玉成行同昌行德祥廣陸麻行晋豐麻行思勤堂庚吉堂五福堂十一戶各一千文以上實收英洋廿元○又册衆興裕和號募張玉記王儉臣馬利亭三戶各五百文隠引來保平安蔣漢臣周漸雲王汝寳德成無名氏補不足劉象山劉小山王兩亭他記十二戶各三百文吕炘　彬王樹滋趙元師劉占臺宗中鍾六戶各二百文以上實收英洋六元○又册還願子爲母微疾已愈　願二元○又册丹陽魏和貴善士完願一元○受福册公字四百廿四號龍游飯顆山樵募杜四太太叢桂生杜壽人不書名朱鶴年程大源求裕後朱謙益陸表儀九戶各一元思九堂仰山氏二戶各五角○救災單杭城陳敬之先生募樂善氏等陳頤記等二戶各一元陳籌喬陳敬之心禱神知三戶各虚對開洋二元隠名氏不書名二戶各銅洋一元勉力子無力人二戶各銅銀一兩○本埠同康庄募誦芬堂廿元○梅園書屋蝸角居求合家平安二戶各四元崇德堂求合家平安二元○無名氏規元八兩○黎里毛旦安先生募鶯湖濬明氏爲子病痊完願十元長田殷寄寄二元○三日共收英洋八十三元爐胚洋四十三元銅洋四元規元八兩銅銀二兩虚對開洋六元小洋七角 
[上海四馬路文報局内協賑公所經收賑捐七月上旬清單]  
　　初八日本埠啓昌洋行交來漳州府愼德堂魏大善士助洋五十元○本埠祈安民求保合家平安助洋五十 
元○湖南慶記大善士十元○武林陳公舘完願二元○馮翌子祈保平安五元○本埠安裕莊銅洋三元同康庄安裕庄合助銅洋一元瑞亨庄宏裕庄合助銅洋一元○作善降祥册蘭言屋募節省氏馬錦春陳穗記陸子卿四戶各二元來泰質顧上卿二戶各一元方俟功銅洋四元炳記銅洋一元○救災單下沙塲鎭蒔蘭逸史募十勿山房一元七角康子修一元蘭痴子六角慕貞女史四角蒔蘭逸史虚對開一元胡本仁堂五百文鳳貞女史三百文無名氏一百五十文閔徐氏一百四十文不留名松記八齡煮子三戶各一百文又傳豫桐先生手募奚平壽奚姓二戶各二元瘂巴子一元傍水廬二百文以上共實收英洋十元另二角虚對開一元錢十五文○有感斯通册德字浙寗珍豐號交來浣花草堂杜募楊禮華高聯芳鼎記行阮培庚四戶各一元浣花草堂二元○又册錯字漂陽日生德號募郭源深五百廿文戴慶齡程初發徐紀鈴宋康記四戶各二百文實收洋一元錢二百八十文○本日共收英洋一旦四十四元銅洋十元虚對開一個小洋二角錢二百九十五文 
[上海北布絲業會館籌賑公所施少欽經收山東順直賑捐七月初二至初五日第一千四百五十一至五十四次清單]  
　　澄　楊爲慈親榮痢症求速愈由南巿泰潤豆行 
米洋五十儋元石硯齋爲子求病速愈五十元南沙奚子諤祈保　家庸健三十元　西居士由謙吉申平友漁交來十八元錢四百文陳兌淇求子病愈由漢口太古晋局來洋十元邵雲卿完愿五元俞門朱氏求身體康健五元慈谿朱唐氏求病速愈由長沙寶成寄森昌局來五元太邱後裔求胞兄病速愈二元仙源隠名氏省曾費求合家人口平安由蕪湖億大局來二元沈大姑求病速愈由大通江防署寄全泰盛局來二元蛟鎭氏求合家平安延年益壽一元世德堂饒一元以上初二日○丁經笙觀察募退思主人洋三十元夏善士二十元二戶由蘇州通裕局來無名氏求病速愈十六元鎭海李蓮生患瀉症弔脚痧求愈十元蘇城徐錫霖求妻病愈十元王廣金求祖母親病速愈十元船戶作弊羅欵一元二戶由江隂全盛局來武林汪炳藻求病速愈五元求海行誠子由海鹽協源局來五元章氏病愈完愿四元戴咸弼爲孫等等入泮蒙胡練溪太尊賜芹儀移助由蘇州老正大局來三元東山子求病卽愈三元平湖祈保安子由恊大局來二元四角順來義源俞二元無名氏來病速愈一元謝朱氏求病卽愈由蘇州謝藹然　寶順局來一元浙寗劉咸梯銅洋三元○救命摺第六千八百二十六號不留名洋二元採蓮生二元花居一元以上初三日○皖南遺名子求慈恙平安由同裕公來公來洋五十元張克仁由嚴駱濱兄交來十元張松山求問家平安十元桐溪逹叟求病速愈十元五玉堂侯求母愈愿由金陵江義和寄元源庄來十元杭城隠名來嗣人由陳敬之寄正和局來十元無名氏十元昭文縣董浜鎭徐福祥求父病愈十元崖鏡節省湯餅資十元丁無名氏一元九江祥發元節省孟蘭會費六元鄞縣郭順益爲繼母郭陳氏求病速愈五元王鼎記由無錫王源隆寄通裕局求五元　朱氏求壽由蘇州寶順局來二元戴友石來病速愈二元陳志善堂求子病速由烏鎭全盛局來二元求安胎人張一元吳席朱氏求家安由南翔寶順局來一元丹陽愼行堂愼行不愼　人一角湖北漢陽府署敬畏堂嚴命將舘資移助由漢口老福興局來規元三兩二錢蔡文照爲外祖黄相林公九十蔭壽桶經移助以祈冥福洋八元又送痧藥責移助一元又送榻介眉壽分錢二百文○昌字册第一千六百十四號程光銘添孫完愿求保平安由太倉永義昶局來洋十元○鄭集梧洋一元張大興葉福元各銅洋一元由崑山老正大局來以上初四日○古潤知晨子由郭豐太木行洋五十元汪廷楨因病愈完願續助三十元鄭蒲僊求母及子病愈并合家平安由浙省老福潤局來二十元巢善士病愈完願十二元庄善士求病速愈十元敦厚堂潘求病速愈十元胡方鎰求合家平安十元余采亭五元童煜求三子宗華病愈由蘇州通順局來五元無名氏五元知非子求目疾速愈五元四明竹林杜同人潤資移助由浙寗協興局來四元無名氏求病速愈并閣家平安四元印溪勉力子求室人分娩平安諸事順遂四元湖城盧鶴堂由永和局來三元洪敦裕裕堂完願三元陸先生完願二元延陵信士吳載豐爲妻完願由吳巿大正當寄支塘永義昶局來二元無名氏保估人口平安二元劉紹向求妻病愈由瀏河全盛局來一元嘉定縣人朱葉氏求　痊二元裴開基一元二戶由南翔全盛局來○馬洲彭誠子募新安潘雲卿求速愈洋四元昆陵乞士胞兄康健二元隠名張氏一元銅洋元銅銀三塊重四錢七分三戶由靖江全盛局來以上初五旧 
 
 
 

Page 12

 
 
   
 
