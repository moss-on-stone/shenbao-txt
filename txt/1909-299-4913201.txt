# 1909 - 299 - 4913201

 

Page 1

 
 
   
 
 

Page 2

 
 
上諭 
[監國攝政王鈐章九月十九日内閣奉]  
　　上諭誠勳額勒渾奏查明章旗被災情形懇恩撫恤一摺西林果勒明旗阿巴嚘阿巴哈那爾浩齊特烏珠穆沁等八旗游牧地方連遭亢旱上年冬季又復大雪成災牲畜倒斃實多蒙民困苦情形殊堪軫念加恩着賞給帑銀三萬兩由度支部給發交誠勳等派委妥員馳往災區查明戸口被災輕重分别妥爲散放母任失所用副朝廷撫恤蒙艱之至意該部知道欽此軍機大臣署名奕劻世續鹿傳霖那桐戴鴻慈 
　　監國攝政王鈐章九月二十致内閣奉 
　　上諭鹿傳霖著授爲大學士陸潤庠著以吏部尙書協辦大學士欽此 
　　上諭陜西榆林府知府員缺著張啓藩補授欽此軍機大臣署名奕劻世續鹿傳霖那桐戴鴻慈 
宫門抄十九日二十日召見軍機良弼王漢池 
代論 
[資政院議員選舉章程]  
　　宗室王公世爵選舉資政院議員章程 
第一條本章程所稱宗室王公世爵賅左列各爵而言一和碩親王二多羅郡王三多羅貝勒四固山貝子五奉恩鎭國公六奉恩輔國公七不入八分鎭國公八不入八分輔國公九鎭國將軍十輔國將軍十一奉國將軍十二奉恩將軍第二條前條所列各爵合資政院院章第九條之規定無左列各欵情事者得選充資政 
 
 
 

Page 3

 
 
院議員一奉特旨停止差俸者二因疾病或其他事故自請開去一切差便者第三條宗室王公世爵議員額數按照資政院院章第十條第一欵所定依爵級分配之如左自和碩親王至奉恩輔國公十人自不入八分鎭國公至奉恩將軍六人第四條毎届選舉由資政院於前一年九月内行知宗人府就宗室王公世爵内查明合格者造具清册於選舉年分二月以前咨送資政院由資政院照第三條所定分别開單於是年三月以前奏請按額欽選第五條前條宗室王公世爵清册應載明左列各欵一爵級二名三年歲四現居職任第六條宗室室公世爵現任軍機大臣叅預政務大臣及現充資政院總裁副總裁者均於單内註明無庸選充第七條宗室王公世爵議員有缺額時由資政院隨時行知宗人府將本届清册覆加修正仍咨由資政院按出缺人爵級將應行選充者開單奏請欽選補足之修正時應將原册内現失選充議員之資格者按名註明並將現在合格者一律補入第八條補缺議員之任期公補足前任未滿之期爲限第九條本章程與資政院院章同時施行 
[滿漢世爵選舉資政院議員章程]  
　　第一條本章程所稱滿漢世爵以滿洲蒙古漢軍旗員及漢員之有三等男以上之爵級者爲限第二條前條各爵合資政院院章第九條之規定無左列各欵情事者得選充資政院議員一奉特旨停止差俸者二因疾病或其他事故自請開去一切差使者第三條滿漢世爵議員額數按照資政院院章第十條第二欵所定依爵級分配之如左三等侯以上八人一等伯至三等男四人第四條每届選舉由資政院於前一年九月内行知各該管衙門就滿漢世爵内查明合格者造具清册於選舉年分二月以前咨送資政院由資政院照第三條所定分别開單於是年三月以前奏請按額欽選第五條前條滿漢世爵清册應載明左列各欵一爵級二姓名三年歲四籍貫五官職第六條滿漢世爵現任軍機大臣叅預政務大臣及現充資政院總裁副總裁者均於單内註明無庸選充第七條滿漢世爵議員有缺額時由資政院隨時行知各該管衙門將本届清册覆加修正仍咨由資政院按出缺人爵級將應行選充者開單奏請欽選補足之修正時應將原册内現失選充議員之資格者按名註明並將現在合格者一律補入第八條補缺議員之任期以補足前任未滿之期爲限第九條本章程與資政院院章同時施行 
[外藩王公世爵選舉資政院議員章程]  
　　第一條本章程所稱外藩王公世爵指蒙古回部西藏有左列各爵者而言一汗二親王三郡王四貝勒五貝子六鎭國公七輔國公第二條前條所列各爵合資政院院章第九條之規定無左列各欵情事者得選充資政院議員一奉特旨停止差俸者二因疾病或其他事故自請開去一切差使者第三條外藩王公世爵議員額數按照資政院院章第十條第三欵所定依部落分配之如左内蒙古六盟毎盟全人外蒙古四盟毎盟一人科布多及新疆所屬蒙古各旗一人青海所屬及此外蒙古各旗一人回部一人西藏一人第四條毎届選舉由資政院於前一年九月内行知理藩部就外藩王公世爵内查明合格者造具清册於選舉年分二月以前咨送資政院由資政院照第三條所定分别開單於是年三月以前奏請按額欽選第五條前條外藩王公世爵清册應載明左列各欵一部落及爵級二名三年歲四現居職任第六條外藩王公世爵議員有缺額時由資政院隨時行知理藩部將本届清册覆加修正仍咨由資政院按出缺人部落將應行選充者開單奏請欽選補足之修正時應將原册内現失選充議員之資格者按名註明並將現在合格者一律補入第七條補缺議員之任期以補足前任未滿之期爲限第八條本章程與資政院院章同時施行[  （未完）]  
專電 
[電一（北京）]  
　　駐藏大臣聨豫溫宗堯電奏達賴喇嘛不知感戴時蓄陰謀遇事阻撓現竟結俄仇英俄見英得三埠通商亦思染指極力籠絡達賴亦甘爲俄用恐將生事西藏改設行省事若再欲達賴相助斷難就緒 
[電二（北京）]  
　　郵傳部外務部會議粤川漢路欵仍向英法美德四國分借 
[電三（北京）]  
　　桂撫張電覆政府孫逆並無舉動 
[電四（北京）]  
　　攝政王諭催編訂皇室典範 
[電五（北京）]  
　　吏部陸尙書奏請起用廢員攝政王將單留下諭商樞臣圈定五人再交吏部核議錄用辦法 
[電六（北京）]  
　　黔撫龐鴻書失察處分經吏部議定降級留任 
[電七（北京）]  
　　江督張奏陳伯陶請修墓假三月 
緊要新聞 
[電諭海軍大臣勿遽訂購械艦北京]  
　　籌辦海軍大臣洵貝勒薩軍門電報行抵香港後政府卽奉攝政王諭電寄兩大臣略云興辦海軍巡艦實爲始基關係重要該大臣等有鑒於此不憚煩勞親往東西洋考察所有兵艦以及鎗械何種爲新式何種最合用當不難得其要領應俟考察完竣再行訂購勿稍冒昧致涉糜費 
[電寄趙爾豐普及藏民敎育北京]  
　　川藏邊防大臣趙爾豐電奏請退曾紀前報近聞政府接電甚不謂然前日寄諭趙爾 
 
 

Page 4

 
 
豐略云整頓藏務興學爲先藏衆風氣未開全賴多方誘掖竭力推廣期於普及該大臣向來辦事認眞際此時事艱難務當振刷精神力圖報稱母得遽萌退志 
[澳門界務將歸梁如浩辦理北京]  
　　澳門勘界一事外務部以葡官堅執北山青州等處爲界損失主權過甚議與駐京葡使直接磋議等情經紀前報現悉外部接高使來電葡官仍堅持不讓故已决計提京商辦並以梁如浩素諳外交且籍隷奥省故已電飭津海關道命梁如浩迅速銷假到部意將令其專辦界務也 
[江蘇紳士呈遞補救銅元條陳紀狀北京]  
　　江蘇紳士呈遞補救銅元條陳疊紀前報專電兹悉此項條陳於本月初十日由青浦張繼齊孝廉項君萼明經華亭廖鳳閣主政等十餘人同赴都察院呈遞當時由副堂陳名侃都憲收進陳副憲披寛一過以該條陳抉剔獘病至詳至盡而於補救一方面亦言之成理極爲嘉許遂於十七日代奏奉旨著度支部議奏 
[戴軍機辦事之認眞北京]  
　　戴尙書鴻慈自入直樞垣以公事過勞四肢行動更覺不便趨朝時常需人扶掖某日適爲攝政王所見遂諭内監隨時招呼故近日毎由内監扶至階級及進殿後内監始退亦特恩也戴尙書到樞後雖遇事不甚作主而頗認眞所有諭旨廷寄悉歸擬稿此蓋向例須由末座者執筆之故惟遇有密件調派章京到大堂繕辦者亦均由戴監察故戴尙書進直固早巡亦獨後 
[魯省第二期籌備憲政成績北京]  
　　魯撫孫寶琦具奏略稱山東本年上届籌辦大概情形業於六月間會同正任撫　　樹勛臚列奏明在案臣自接篆任事以來迄今不過兩月餘稽核案卷考證事實於已辦者依次督催於未辦者切責舉行敬爲我皇上縷柝陳之如諮議局選舉本年五月間複選已畢現已選定侍讀銜翰林院編修楊毓泗爲該局議長其副議長二員選定進士候選道前安徽靈璧縣知縣于普源翰林院編修前直隷補用道王景禧建築工程業將告竣一切布置均皆次第辦齊至於地方自治事宜則公劃清城鎭鄉區域爲著手辦法限於九月辦竣省城自治研究所本年正月即已設立嗣後酌定變通章程於各府各設分所一處限明年正月一律開辦其濟南一府提前舉辦附設省城研究所已於五月中開課並將歷城縣之研究分所亦附其内均限年終畢業他如調查全省人戸總數本年四月間經巡警道擬定清查戸籍施行絀則分飭各府州縣一體遵辦限九月初十日前將應行具報戸數册照章彚報一俟禀報到齊即應彚成總册分别咨部備案又如調查通省歲出入總數頭緒甚繁關係亦大本年三月間照章設立清理財政局擬定辦事細則分派員司分頭清查現據司道局所等詳報經管正雜各項節經妥派專員依限清理造具日報季報表册交由財政局審定詳咨至若籌辦省城及商埠等處各級審判廰則自五月調立籌辦專處首議以養成審判人材爲入手辦法現在法政學堂附設夜課一班通飭各屬發審委員及曾任州縣候補道府均入夜課專習民商刑訴各法及外國審判例俾有經騐者加以學問復將法政畢業人員发别考試派充局署帮審俾有學識者藉資練習以備明年開廳時推事檢察之選其他補助機關莫要於司法警察及檢騐吏二者現已飭巡警學堂增設司法警察一班并擬於高等學堂附設醫學一班其次則爲設置法庭分配法官明年開辦雖止以省城及商埠爲限然上係國家法權下關人民利病豈能輕心將事即如濟南一隅旣屬省城又爲商埠自無需各設高等廳丞至若烟台濰縣周村等處雖同爲商埠而商務繁簡各殊情形自是不同究竟各級審判廳應設若干所各級推事等官共設若干員現已遴員分赴各商埠調查一切爲將來設置地步限十月内回省報告若創設廳州縣簡易識字學塾本年五月間經提學司擬具簡章十二條先行通飭各屬按照開辦首於省城設立十處公爲之倡近據各廳州縣陸續禀報辦理漸有端緒如齊東蘭山等邑尤能切實經營學生就學亦較踴躍復經提學司於本月派員分赴各屬會同地方官曁縣視學諄切催勸又廳州縣巡警限年内粗具規模查東省百餘州縣舉辦巡警已届三年巡官區官雖照章增設多苦於經費難籌未臻完備近據巡警道呈送各屬調查表册尙待逐細稽核分飭一體改良至巡警敎練所已於省城設立一處其省外各州縣現已嚴飭認眞辦理依限擴充九月初十日奉硃批該衙門知道 
[直督奏派連甲兼查各國敎育北京]  
　　直督端午帥片奏立憲以敎育普及爲本按照第九年籌備章程人民識字義者須得二十分之一自非提前豫備届期必難實行惟敎育方法條理至繁東四各國推行次序均有成迹可尋宜派員前往調查方足以資借鏡兹查有丁憂安徽布政使連甲精研敎育學術通明經憲政編查館奏准派赴日本及歐美各國考查財政擬派令就近兼查各國推廣敎育辦法以爲北洋籌辦普及之用於憲政不無有裨除咨倍外理合附片具陳九月初八日奉硃批知道（按此條略見前報專電） 
[雲貴鐵路决定官商合辦北京]  
　　雲貴鐵路因無處籌欵迄無成議現聞郵傳部徐尙書以該路連接湘桂各線關係緊要已决定改爲官商合辦以期早成聞滇督黔撫均經徐尙書電商頗表同情云 
[張綏京奉津浦三路分委人員北京]  
　　郵傳部徐尙書以張綏一路决定明年展修總工程師已派詹天佑觀察倛副工程師現派陳西林充辦其他各叚工程師由詹觀察調查派用惟尙書之 
 
 

Page 5

 
 
意擬仿照京張路辦法所有工程概用本國人以求撙節經費 
　　徐尙書前委盧濂陸緒聲二員充當京奉鐵路總辦當將委劄發交盧濂收執陸緒聲甚爲不悅嗣徐尙書恐有意見仍各發給箚委一紙分爲洋漢文總辦詎前月盧濂在部隨徐尙書考授學員事畢回局並未與陸君商議因此又形不睦現徐尙書因盧君熟悉洋文辦事得力頗加信用陸緒聲遂上禀辭差聞徐尙書已准其辭退所遺之差將委郵傳部路政司長阮惟和接充 
　　津浦督　辦徐尙書沈侍郎因津浦總公所事務殷繁昨又添派前奉天叅贊錢能訓總理文案事宜並派吳士鑲太史爲帮理 
[京師近事]  
　　管理軍諮處大臣濤朗兩貝勒前日散值後親至貴胄學堂閱看内外一切課程并飭該堂職員加意整頓聞該大臣等因奉攝政王面諭俟孝欽顯皇后奉移事畢當駕臨該堂親騐該學員等功課成績云 
　　民政部現經札飭警廳傳諭内外城各戲園作樂塲於奉移前期五日一律停止演戲作樂等事以誌哀慕 
　　度支部清理財政前曾通咨各省及京内各衙門將所屬經費列表咨報該部以憑辦理現據學部咨覆已將各學堂經費編列統計表式咨送查核惟該部所屬國子監衙門經費業已於奏銷案内咨明勿庸另造 
　　度支部現在盤查庫儲計存庫平銀四百萬兩有奇赤金四千三百萬兩銀元十一萬三百元銀幣二百二十五萬元此外尙有寄存練兵經費内地上稅共銀七百萬兩 
　　都察院堂憲會商各道掌道御史如有條陳新政摺件於跪遞後是否蒙恩准駁留中均以發抄日爲準將所陳事由清抄呈閱備查 
　　兩江總督張安帥現將翰林院編修江孔殷奏保以道員候補并調充該督幕府已奉諭旨准如所請故江幕府已於昨日出京南下矣 
　　張文襄公薨後政學各界之前往弔唁者無日無之現京員之屬文襄門下者咸經集會醵資公祭計已丑科定於十四日十時倊祭庚寅科定於十六日十二時公祭其甲午壬辰戊戌各科亦均分期前往致祭以伸哀悼 
　　王捍鄭太史江蘇元和人向在禮學館辦事亦爲張文襄公所識拔者其輓文襄一聨云天下樂而樂天下憂而憂人之云亡其何能淑夫子趨亦趨夫子步亦步斯文將喪吾誰與歸出語渾成外間頗傳誦之 
　　此次考試留學生工科最占便宜法政科最受虧聞工科中竟無一下第者然尤以留學西洋爲最占優勝留日學生蓋猶望塵不及云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省籌解京欵之艱難廣東]  
　　粤省應解各項京餉甚多歷年因庫欵支絀積欠餉需已達四十餘萬疊奉部催遷延未解昨日又接度支部咨開廣東尙有未解鹽課銀十五萬兩海關洋稅贏餘銀十萬兩地丁銀八萬兩釐金銀八萬兩太平關常稅銀四萬兩五項合共四十餘萬兩均限本年内如數清解聞司局各庫目下極力籌措異常艱困云 
[中國全國實業研究會成立天津]  
　　北洋學界在津組織中國全國實業研究會已經成立上星期開會時公舉温君世霖王君法勤爲會長孫君洪伊林君文瀚等四人爲書記員李君成章潘君方耀等爲庶務員何君雅羣石君瑛爲調查員不日禀請督憲曁農工商部存案 
[日本開辦間島領事館吉林]  
　　日本駐劄間島領事永瀧久吉偕同副領事近藤愿吉吉岡彦一兩君日前行抵間島龍井村擬於間島四處商埠開放之日卽本月二十日在龍井村開辦總領事館刻正準備一切所有韓國統監府官吏定開館前一日一律撤回以符條約 
[江蘇諮議局第七次議事日表南京]  
　　二十日下午一時開會一開審議會二宣布修正制台限制銅元案（錢以振提出）三制台交議限制銅元案開第二讀會四公决陳官彦調查戸口修正案五制台交議調查戸口案開第二讀會六公决于定一清查荒地修正案七公决張延壽清查荒地修正案八撫台交議清查荒地案開第二讀會九宣布審查撫台聨合農會組織農林公司案報告討論應否開第二讀會十酌定州縣公費以紓官民之困案（凌文淵提出）十一劃一幣制案（方還提出）二十一日下午一時開各項審查會 
[浙江諮議局第五次提議事件杭州]  
　　浙江諮議局於十七日開審議會已紀昨報現悉該局定十九日下午三時開第五次正式會一時至三時仍因内部事宜開審議會其正式會提議事件及順序探錄如下（甲）完納漕糧通省照市作價草案三時二十分起至三時五十分止（乙）改良征收錢糧方法草案三時五十分起至四時三十分止（丙）南漕改折草案四時三十分起至五時止 
[閩省諮議局會塲紀事福州]  
　　十二日諮議局提議閩督提出之議案由尙方伯代表到會已紀前報兹悉提議時先經各議員質問第一條師範敎育是否專主籌畫經濟尙方伯謂辦法爲第一層經費爲第二層至提議第四條根柢敎育各議員僅辨論數語而已其結局議員以籌經濟爲請尚方伯謂先籌辦法次指定的欵則籌措自易且謂若就輕易不費力者舉辦一二端尤妙遂由副議長劉君公宣言舉審查員五人舉定林輅存黄乃裳施景琛黄邦懷李迪瑚專查此項議案又議員提出議案三條撤内河砲船以興辦水上警察（議員黄乃裳等六人提出）請飭册胥改造魚鱗册以除飛糧之獘（議員周壽恩第六人提出）請速奏定閩礦辦法以保礦權（議員盧初璜等六人提出（ 
　　開議之第八日是日係星期三經法政家研究以某國地方議會星期三例應停會遂於開談話會時經多數議員表决星期三停會且著爲例分類新聞政界 
[整飭各衙署幕友辦法天津]  
　　直督端午帥訪聞直省各上司衙門幕友頗有圖得多金兼包州縣衙門之館或令學業未成之徒前往辦理事件而緊要公牘包送核辦各廳州縣利其交通無不應允卽間有一二强項者未遂其欲輙即於公事多方批駁必使其遇事掣肘而後快似此上下勾串何弊不可以爲亦安望其於地方事宜認眞整頓昨特札飭各州縣限於文到三日之内先將該州縣幕友係何姓名籍貫是否自延抑係何人所薦有無兼包之事據實禀復查核倘敢陽奉隂違冀圖勾串一氣一經查出定將牧令撤參幕友驅逐决不姑寛 
[旗人創設旗興公司之計畫廣東]  
　　粤省駐防滿漢八旗向有操塲地方甚多邇來生齒日繁現因建造諮議局將東校塲餘泥盡行挑去故騰出餘地甚多其燕塘砲營地亦寛廣近年已停止演礮因此旗官禀明將軍三堂批准創設旗興公司建築東校塲舖屋燕塘種植畜牧毎股收銀一元其股份不拘多少先在旗庫借墊銀四千兩以爲開辦之用就公衙門開辦收股各事并擬就章程八條刋發通知矣 
[村族自治研究所出現廣東]  
　　沈村六鄉自治研究所現經成立選送社員四十五人報名附入粤商自治研究所爲校外生寄讀講義日昨第三期會議選舉正副所長經舉定沈植生爲正所長易友鄉爲副所長并定本月二十五日行開幕禮又香山義門鄭族日昨該族舉行開 
 
 

Page 11

 
 
幕禮公推鄭汝熙主席宣佈關會理由次由鄭彬然宣讀開幕詞隨請該縣沈令及各界演說極爲痛快至六句鐘茶會而散 
[蘇屬釐金加增比較辦法鎭江]  
　　蘇屬各口釐局應徵釐金向定額解若干爲公家指抵之的欵兹悉蘇撫瑞中丞以司局各庫欵項異常支絀各釐局卡實徵之數頗有盈餘至數成以上故又札飭督辦釐金司道傳諭各該局員務將原定額解銀數外均加若干成以差之優劣定數之多寡此次加徵銀數概作辦理新政之用日昨鎭江奔牛各釐局委員均奉札遵照矣 
[武陽籌辦城鄉方里之區畫常州]  
　　日前自治籌辦處札飭武陽兩縣將城廂鄉圖方里繪圖列表呈核兩邑令奉文後卽照會籌備自治公所曁兩邑鄉董公所照辦現三公所將武陽原額不等田總數遵照農工商部奏定度量權衡畫一制度圖說總表推行章程以五百四十畝爲一方里計算武邑城鄉全境共一千五百六十餘方里陽邑城鄉全境共一千六百六十餘方里已造就圖表呈覆兩縣聞鄉之大者有一百七十餘方里圖之大者有二十五方里零城内坊廂共五方里有奇不及一圖五分之一云 
[未騐看人員不准到省蘇州]  
　　指分江蘇試用縣丞李正維以情殷嚮學呈騐捐照實收籲懇蘇藩先行到省並請投考裁判研究所以供驅策等情經陸申甫方伯查得該員報捐縣丞指分江蘇尙未遵章捐免騐看取結註册所請先行禀到投考碍難照辦實則江蘇先行到省捐免騐看尙未核准者不知凡幾目下因仕途擁擠遂定章不准先行到省云軍界 
[札飭分别安置隨營學堂學生天津]  
　　陸軍部奏裁隨營學堂直隷第二鎭自應遵照辦理直督端午帥昨飭該鎭統制督飭隨營學堂監督將應授功課赶緊教授完畢禀候派員赴鎭考試畢業擇其最優者留營備充下級官長未派差以前仍食原餉稍次者留營遇有正副目缺出卽以升補再次者撥入講武堂學習弁目學課其已届退伍之期不願入講武堂者聽其退伍仍將隨營學堂裁撤日期具報以便咨部查核 
[詳報剿辦南雄竄匪近情廣東]  
　　南雄州牧近以州屬各地與江西贛州南安接壤下連北江韶英清遠各處五方雜處匪徒易於竄匿迭經道憲鎭憲派營至州屬各處剿辦匪風稍戢詎至本年夏間又有匪徒在州屬源頭洞一帶竄集查係由下游清遠之匪率黨上竄並與外匪勾合在該處會集謀亂當即馳禀道憲遣派營隊到州勦捕並由道轉詳添營助剿已先後在源頭洞附近及近城萍田上下各洞剿捕數次擊斃匪黨甚多並獲快礮新鎗多件現源頭洞一帶餘匪已漸解散並一面留營偵捕匿匪及沿途接濟軍火各事務卽設法清除不令再行竄聚現已將辦匪各情一併詳報來省矣 
[遷移儲藥局之計畫寗波]  
　　甬郡前因鎭海藥局失愼人民受災各官紳以郡城藥局儲存四大防火藥爲數甚巨且局在西門外人烟稠密之區一有不測爲患何堪設想特行禀准省憲擇地遷移延宕數月迄無頭緒日昨撫委宋天仕大令到甬籌勘現已議定北門外青林渡地方離城不遠民居稀少已由鄧太守督飭鄞縣鄒大令會同省委親赴該處履勘不日卽可動工約於年内告竣云 
[營官私販軍火之牽涉杭州]  
　　杭垣城隍牌樓永順京貨店販賣軍火事發後奉撫憲密飭拿辦等情兹悉内河水師營何汝成管帶日前補禀撫院其措詞隠約閃爍與各犯供詞大相懸絶原禀略云本年八月二十四日准巡防局委員沙函送民人陳永泉（即京貨店主）在路扭獲營中勇目黄輝章供稱彼伊騙去現洋一百三十餘元并酬謝洋兩元此洋係該勇目當時勸民人兌換銅元致被騙去等情訊據黄輝章直認不諱謂此事實受彭哨官指使故洋存在彭老爺處等語移送前來當查彭弁名潤森卽錫藩現充右哨二號杉板副哨官駐紥德清縣大麻地方當即往傳不到據舵工稱已上省領餉即派探四出密查詎該弁已與同鄉吳鳳章雇小船欲遁當將彭吳二弁獲住並在船内搜出銅帽二十三箱毎箱一千顆計二萬三千粒現已送交杭府訊辦等因未悉中丞如何批辦也 
學務 
[浙江敎育總會特别大會紀事杭州]  
　　十八日下午一句鐘浙江敎育總會開特别大會假座大方伯中學堂計到會人數百數十人振鈴入座首由會長夏滌菴先生報告開會詞當請褚君輔成宣讀意見書並代表主席公决修正會章遂逐條朗誦請衆會員討論議决修訂各條其組織分四部一評議部二調查部三庶務部四編輯部評議毎府二人由到會會員中分府選舉調查十八人由到會會員用連記法記名選舉庶務編輯由會長委任不用選舉及至討論選舉會長公决廢區域目的兩說由評議員選舉再叅用江蘇敎育總會章程選舉會董四人由會員投票用連記法記名公選修訂畢即分票選舉會董檢票以湯蟄仙劉澂如兩京卿陸春江中丞陳介石議長得最多數當選時已傍晚由會長報告所有未及議定各事定下星期二十五日下午一句鐘仍假中學堂接續開會遂摇鈴散會 
[札發籌辦實業學堂大綱揚州]  
　　揚州各屬奉寗提學使陳札奉學部文開上年奏准兩年之内毎府應設中等實業學堂一所毎州縣應設初等實業學堂一所先將課程辦法報部核定在案且查奏定預備立憲按年籌備事宜有宣統元年應由各省督撫飭提學司體察該省情形就師範敎育普通敎育實業敎育專門敎育四項預定分年籌備事目按年列表附加解說限年送部等語實業敎育最爲富國裕民之本頭緒至繁非通盤籌畫循序辦理必至顧此失彼粗舉大綱開單劄行照錄如左一開辦實業學堂宜訂明等級種類及科别（甲）審察本處地方情形（乙）審察本省敎育情形（丙）審察學科情形（丁）審察學生程度二實業學堂宜辨明係屬實業分農工商三種三實業敎員宜愼重選擇四實業敎員宜及時養成不可遷就五課本宜愼擇六注意實習各項目令學生分别實騐七實業學生宜忍耐勞苦懇摯誠篤修繕掃 
 
 

Page 12

 
 
除必親身逕理八授課時間宜詳愼編擬九豫科功課宜分别注重十學堂性質宜辨明奏定章程設實業補習普通學堂藝徒學堂兩種十一實業學堂宜由提學司認眞攷查 
[啓東初級女學之批奬揚州]  
　　揚屬東台縣趙女士玉山等創辦啓東初級女學塾並簡議章程禀縣轉詳提學使司批示略云女學爲家庭敎育基礎該女士等集合同志各盡義務創設啓東初級女塾並以向日針線之資協力贊助製辦器具書籍等項女界有此偉人敎育可期發達嘉慰良深所擬簡章尚屬妥愜應准如詳立案仰卽轉諭認眞敎授以期逐漸進步是所厚望 
[實業]  
[武漢勸業奬進會開辦武昌]  
　　陳制軍以武漢勸業奬進會爲協贊南洋賽會將進商業鼓勵商材起見故不惜籌挪鉅欵督率經營力求規模宏博爲鄂省興商之誘掖十五日爲開會之期制軍於清辰到會司道府縣文武各官漢口各國領事洋商旣武漢紳富商董亦依次到會十句鐘時行開會禮有軍樂隊奏樂陳制軍命該會總辦黄道以霖代演說訓詞勸業道高觀察與武漢兩總商會總協理均有演說詞車水馬龍頗極一時之盛十六日起卽准士民人等購入塲劵進會游覽毎人須銅元三枚云 
[松郡物産會展覽紀盛松江]  
　　松郡物産會自初九日開幕至十六日爲男賓展覽期參觀人數計有一萬三四千人蘇常鎭通四屬物産會及杭州協贊會等均派職員到松參觀十五日嘉興府英太守雨亭亦親自涖松經監督戚太守引導入覽十七日休息一日十八日爲女賓第一日展覽期售劵二千數百餘張連童孩計約至三千餘人當十七休息時事務所並邀上海英昌照相館將會塲全體攝影七張以誌紀念 
[派員赴汴採購羊毛武昌]  
　　湖北善技廠自開辦以來所製物品精益求精銷路頗形暢旺刻因製造氈呢需川原料總辦李觀察寶洤特委楊令滋培前往汴省周家口等處採辦細羊毛以資應用 
[武陽出品所添舉幹事常州]  
　　武陽出品所幹事長惲北生莊誦先兩君以担任事務過多日不暇給籌備物産又刻不容緩日昨添舉史錫搫君爲副幹事長以資臂助聞已函達兩邑令加給照會矣 
雜記 
[通飭地方官保護修理電線江西]  
　　贛省南昌樟樹吉安贛州南安一帶電線因年久失修傳遞間有阻滯於交通大有關碍現由各局聨名禀奉郵傳部派員監修所有工程浩大需用桿木業由當道派員在贛採辦運屯沿途地方以便隨時取用並由採辦委員禀經稅務局通飭沿途關卡遇有此種桿木免稅放行並經馮中丞通飭地方官選派幹役妥爲保護以昭鄭重 
[ [官紳集議警務述聞松江]  
　　松郡籌辦巡警事宜舉定楊紳蔭安而副以錢伯藍鄭子和兩君昨日府縣官紳又集議於普照寺大旨擬招巡警百名定期十一月初一開辦月需費用約九百千文從米捐籌起毎石進出十四文責成米行代收俟董事商妥米業出示曉諭 
[江忠賡辭差之原因江西]  
　　贛省官紙刷印所總辦江觀察忠賡辦理有年尙著成效現因結保糧道錫恩戒烟斷癮由京調騐多方夾帶奉旨次部議處現觀察禀院辭差擬即束裝赴都力爲運動以兾開脫處分云 
清談 
[編訂名詞之價值]  
學部近奉添設編訂名詞館之旨。從學部願問官某道之請也。某道固長於訂名詞者。數日定一字。數月譯一文。其技固不惡劣也。抑知一館之。設有重譯有審定。有提調。有總裁不知又容許多之官吏。容許多之官吏。不知又將費許多之銀錢。而毎年不知能得幾何劃一之名詞。今當財政困窮之際而特設此編訂名詞館。將以助長敎育也。但恐所訂名詞少。而所委人員多。則此種名詞之價值。不免太館耳。 
[議員與李德順之價值]  
　　天津諮議局提議議員旅費。有某。議員力持旅費毎日三兩之議。謂李德順吞欵至百餘萬。吾儕議員。甯惜區區云云。洵如是說。則李德順吞欵百萬。議員旅費不當幾百萬。我不知議員爲何等之人格。李德順爲何等之人格。李德順居何等之地位。議員居何等之地位。李德順數百萬。爲何等之資錢。議員二三兩爲何等之資錢。某議員言此。雖未必果欲得數百萬金。而其羡慕李德順。姤忌李德順之心理。已如見其肺肝然。然則以彼例此。其愈幾何。 
雜著 
[明夷草（錄國粹學報）]  
　　余於壬申元旦。以六甲抱蓍問易。而得升之川爻余曰。此余之三男也。後得男乳名升。升亦易長養。九歲通春秋。近以父難流離。不親紙筆。然余猶慮其不知巽順柔升之道也。升乎。未有順德不進。積而不高。巽順而升。百般。動忍。不知其益。有時而大。斯日進元疆矣。讀易至困大象。又復了然自得曰。某體先君命名。一生存心不苟。然心以水爲活。今澤无水困。正旅臣釁鼓之時。致命遂志之日矣。固不宜倡率義師。與興朝爲難。然故國情深。爲西山東海之鬼。余之志也。今始遂之。幸早畢吾事。 
　　鴻飛冥冥。弋者不能慕。而羽儀可風。百世猶將仰之。眞可想而不可即也。然腸太熱之人。必能澳之以冷。乃能出世。覺博浪椎勞勞自苦。不若西山石之飃飃欲仙也。於漸之上九卓有取焉。 
　　守節則苦。聖人何云古節不可貞。曰人各有志。志遂則苦亦甘。西山之薇。千古猶芬齒頰。聖人謂不可貞者。慮其不可繼耳。 
　　小人之伺君子常巧。君子之待小人常疏。小人之害君子常刻。君子之待小人常恕。今有滑手殺人之人。與處不疑。可謂智乎。然彼寶生於鬩牆刑。其叔父兄弟而不之怪。與處者謂身處事外。不知无其事而使人疑者。殆也。小過之。時每事當過。九三以剛居正。衆隂欲害者也。不背過爲之備。聖人曰。弗過防之。從或戕之凶。豈欺我哉。 
　　天地之秘。洩於圖書。由无文之易。至於有文之易。竭數聖人之精神。何等宏深。何等奥渺而其道盡於易簡。猶道理千條。貫之惟一也今人說理談元。繁瑣艱深。豈知聖人易簡之道。 
　　吉居一。凶悔吝居三。可見舉足畏途。聖賢所以戒愼恐懼。无咎僅能補過。今人求福之心勝。寗知聖人五十以易學。只曰可以无大過矣。天未假我以年。敢言无過哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[議案]  
　　馬士杰運河東隄改修石工案 
　　淮楊水利全在運隄以東數十萬頃民田享湖河灌溉之利然水大之年必以運河東提爲保障工員歷辦修防挖隄補隄迄無完策今議從寶應以下邵伯公上運河東隄一律改修石工以爲切實禦水險辦法欵由隄東各州縣分别擔任此淮揚人民百所之利也 
[張鶴第通籌地方自治經費議案]  
　　開辦地方自治毎苦經費難籌擬將烟酒稅及房捐等項由審查曾派員向行政官廳查核地方認捐解庫各項實收數目截留經董設局濫支中飽等欵以充經費 
[王以昭趙承霖支配敎育經費草案]  
　　敎育經費各屬多不平均而淮屬尤甚而淮屬之阜寗尤甚若能支配平均以彼有此不足庶幾欵不虚縻一舉而得 
[周樹年治淮議案]  
　　治淮宜兼緩急二義急則治標緩則治本治標公保堤爲主保堤之法求一勞永逸莫如以石工代土工北起界首南至邵伯大加修治復於寶應高郵邵伯之間酌設石閘公利宣洩而代壩工連類而及則修治西堤以爲外障疏濬運河而便通航治本之法宜師古人大治陂塘之意濬湖使深禁居占墾以謀百年之利而節宣機宜在於閘壩一啓一閉要有定則若於洪湖南北設法疏導以分水勢當詳加測量考察利弊始可着手不容輕言 
[請議審查會報告應行提議清淮災荒請願書]  
　　今年吾淮災荒原因與光緒丙午年不同故結果較丙午年尤甚丙午水災已耳米麥價至春三四月毎斗六七百至八九百文已耳今大荒之後元氣未復車邏早啓秔稻失收此爲外界源泉壅塞之原因光緒丙午未有之也今年三月苗甫懷新蝻蟲爲孽捕撲月餘苗亦俱盡繼以苦旱播種不生蝗誤於前旱誤於後無麥無禾災象已成而高燥之區尤甚光緒丙午未有之也高地無望下者或存補救桑榆未爲過晚乃五月初旬勾萌甫逹淫雨匝月根抵未深淹没殆盡雨水未退山水湧來清安桃地本污下雖有溝渠反爲溝壑清河之南鄉洪湖灘若和泰時世等號口工續涸復涸等漲方數十里水深一二尺至七八尺不等北鄉之楊莊縣西口等鎭承清桃界河下流之水口水口至今不絶及夏家湖蔣家港（受鹽河塲岸之水）牛皮鎭黄家蕩黄家蕩金家口漁溝鎭（受六塘河塲岸之水）平地水深二三尺皆沈没月餘始涸以致他處雨水停滯無從宣洩淤濘徧野晚禾亦不及種矣至佋桃源安東亦羅此患此爲内界失收之原因總此數因遂成今果秋成未畢食物飛騰斗米一元斗麥千錢薪價稱是是光緒三十三年春間所未有而今秋已過之矣此則淮人士所共聞知者也清河丁糧向係縣署坐支湖租則屬提轅財政向來凡有災歉皆在縣署及湖租局呈報轉詳今歲六月亦由南鄉總董張香山及王光弼北鄉總董仲紹周張品金吳鍾驥張坦劉立等按先後禀報凡七起當經縣尊曁湖租局委分别履勘詳辦在案今上憲委查江北災區清邑災黎咸有更生之望乃現已深秋尙未查及衆庶嗷嗷不堪久待夫請蠲請賑本人民非分之求物力艱難紳等詎不籌之已熟但比戸旣無宿儲鄰境又皆遏糴夫一夫向隅舉坐不歡清邑同被災荒似應一體撫恤倘交冬令流亡就食雅可裁留一旦聚而不散其亂離可慮其死喪更屬可憐素仰諸君急人之急造福地方今當議會成立有收受人民請願之權用敢瀝陳地方災荒情形乞爲請命設法救濟生肉災黎紳等幸甚民生幸甚具名七人介紹議員二人略 
[凌文淵酌定州縣公費以紓官民之困議案]  
　　政事當從根本上着手方於官民兩無所損所謂根本者即裁汰陋規酌定公費二端以所裁之陋規爲州縣之公費盈則歸公歉則補助官不賠累而民不加賦此實兩便之法也兹述辦法如左謹俟公决 
　　一查核州縣缺分之優瘠以定公費之多寡 
　　一查核州縣支出之陋規如書吏規費委員程費及其他雜費約數若干一裁汰各項陋規而爲州縣分别製常年預算表以確定支出之欵項并請藩憲核奪後動用至年終决算詳報 
　　一以所裁之規費留爲地方官公費盈則歸公歉則再請藩憲另認他欵分别補助 
　　以上各節實行後凡征收地丁錢糧及關於財政事宜悉由藩憲另委專員掌管而州縣不攝財政則凡向之恣取求者其視綫必不屬於州縣之一身故裁汰陋規不至病官以所裁者爲補救之資亦不至病民舍是而曰補救難矣贊成人周紘順梁菼汪秉忠周樹年孫啓椿趙鉦鈜 
[沙元炳請改釐金爲認捐議案]  
　　釐捐獘害盡人皆知其弊害之所生由於無法章程凌雜名目繁多絶無一定之標準務多出其途以眩商民之耳目於是局員得以依緣爲奸司巡得以上下其手議者謂加稅免釐之說尙未實行於此籌救急之法以改辦統捐爲宜乃寗省除米糧外悉辦統捐矣而獘害更甚於前名曰統捐實非統捐陽爲體恤商民隂爲局員增無窮之利若寶應若口泰若口口若猪隻統捐遂爲官塲萬目注射之地悉由貼補二字開出無限法門商民所輸何止加倍當事者亦審知局員之肥不探本原但以多取爲天職比較之數歲有增加長此不改吾民尙有噍類乎蘇省釐捐情形容有不同弊害恐亦難免議决本省稅法爲諮議局權限内事亟宜將通省釐捐一律改爲認捐採集各國相當稅法並他省統捐辦法妥定章程使公欵不致短絀民困得以稍舒詳細情形别具理由書請公决建議贊成人沈臧壽孫寶書張蔭榖于振聲夏寅官 
本埠新聞 
[南洋勸業會致駐滬各國領事函（徵集各國出品）]  
　　敬啓者敝國籌備南洋勸業會係爲振興南洋各省實業而設其規模在全國博覽會及地方博覽會之間惟邇來東西各國商業發達足爲敝邦 
 
 

Page 19

 
 
先導且外洋商人在敝國營業者甚多故於會塲特設參攷館兩區地面三百丈專備各國農工商出品陳列一以增長各國商品名譽一以資弊國人之效法第此次陳列之品以採礦冶金染織製作機器電氣各工業最爲歡迎而奢侈裝飾等品則限於面積未能廣爲招徠兹將該會事務所議定之參攷館規則錄成中英文各一道及出品分類大綱送請鑒閱如貴國有物品赴館陳列則請查照此項規側所各項方法日期人辦理是所深荷再者該館面積已有定限分爲兩部專爲歐美及亞東各國陳列而設所有貴國出品約需佔地若千方丈務於中歷九月二十以前預定一數逕行照復勸業會事務所案照各國需地總數通盤核算可以如數招待抑或預當酌减之處統俟本會奉復貴領事後再由貴領事轉向貴國通告徵集以免臨時扞格之虞明年開會已有定期並希通告貴國商民一律到塲觀會不勝榮幸 
[湘路公司致滬道電]  
　　上海蔡道台湘路公司定於十月初九日開股東會舉權理董事及查帳人股東五千元有一議决權並有被舉爲董事權三千元有被舉爲查帳人權請知會各股東先期持股票赴會盻電復王先謙余肇康皓印 
[申明收受呈詞之定章]  
　　滬道蔡觀察照會總工程局略云奉蘇撫憲札開詞訟案件原告控訴須按被告住址以原就被乃近來時有不遵定章動輒收呈致多糾葛如在英法租界亦宜一體照章收呈違者駁斥仰即分飭遵照等因奉此除分行縣廨外希即查照 
[西人糾黨横行之駭聞]  
　　西人某甲住居北四川路數日前曾至三路二三區境内横行滋閙毆打崗巡旋即逃往租界未經拘獲前晚一時半該西人糾同黨羽復至虬江橋三路二區境内與某西人家侍者韓炳仁尋釁扭毆崗巡司馬坤上前阻止突被該西人以鐵棍迎頭痛擊一下血流如注該巡急吹警笛鄰崗巡士徐桂生李玉松趙京祿黄新元等聞聲而至亦均被毆傷司馬徐李三巡傷勢較重該西人又復率黨向北而去至三區境内林家花園將巡邏退士戴煌頭上連擊三鐵棍昏倒於地血流不止又該處十七號門牌某西人家雇用之守夜人陳國昌亦被毆打陳大聲喊救洋東開聲奔出該西人等始一哄逃逸嗣由三路二三區巡官飛禀總局昨日戴巡士亦自投總局禀稱因身受重傷求准告退當經叅事官善言撫慰命送院醫治一面立派課員前往查勘以憑核辦而住居十七號之西人亦已偕同陳國昌投報美捕房請爲緝辦矣 
[禁革割稻攫花之惡習]  
　　本縣田大令出示云據十六保二十一保等圖董蔣世俊等禀本年入春以來天時失調農民種植禾棉竭力補救工費較鉅現届秋深收成在望朶花粒米生計攸關無奈有等無業游民三五成羣游行隴畝間毎當白晝無人夜深人靜見稻則剪割見花則搶捉且向來過十月朝無論土客游民大小男女十百爲伍沿途搶取俗呼拾稻捽捉落花所過一空尤爲凶横幾至防不勝防莫不恨深切齒董等同居桑梓不忍坐視爲敢瀝情並擬草章環求示諭嚴禁等情並黏章程五條到縣據此查攫花割稻最爲惡習農民終歲勤劬惟冀棉稻收成藉完租賦並償工本豈容無賴男婦任意割取該董等現擬簡章五條足資防守除批示並札行閔行圑防局查照外合行出示曉論爲此示仰軍民人等一體知悉自示之後無論土客游民不准結隊成羣攫去田中花稻及混稱拾稻捽捉落花等名目如敢仍蹈前轍准由該圖董等隨時指名禀究其各凛遵母違（計黏章程五條）一各圖均有界限此次防守無論晝夜不分畛域遇見無賴結隊成羣攫取田中花稻同聲喊捉當塲務獲必須先行咨照田主轉告該圖董保將人贓就近交閔行圑防局輕則由局懲罰重則送縣究辦惟不得挾嫌誣陷致滋事端一人贓並獲喊捉之人似宜分别給賞惟多寡應聽田主酌給不得任意需索如在途扭獲贓物無主認領須交明該圖董保變價充賞不則送官懲辦一拾稻捽捉落花大都鄉村婦女居多陋俗相沿殊爲可惡自示以後無論男女老幼永遠禁止如違一體送官究懲一現届收成之際鄉間流丐益多動索花米名爲求乞實則沿途偷竊嗣後乞丐但當給以錢文不得率與花米以防混雜倘見籃袋中藏有花稻如果查明確切實係偷割而來送官究懲一豢養牛羊須由主家牢拴不得散放嗣後如查有任意縱放蹧蹋田中花稻者由田主訴知董保將損失花稻秉公估價着令賠償豢養之家並酌量示罰如敢故違送官懲儆 
　　又出簡明韻示云農民種植禾棉　費盡工本氣力　滿望刈穫登塲 
藉以仰事俯蓄　有等無賴男女　結隊遊行阡陌　沿途割稻攫花 
實屬有害農業　此等惡習相沿　亟宜嚴加禁絶　示諭董保農佃 
彼此守望相協　倘有遊民故違　嚴拿解送究責　其各一體凛遵 
切勿仍蹈前轍 
[留學生請究空盤買賣]  
　　留美印定納博利司商務大學堂學生陸昌烺具禀道轅略謂生自幼業儒生父幼堂向在上海開設德記絲號經營商業生於光緒三十二年分往美國印定納博利司商務大學堂自費留學今年七月間父以時疾殁生回滬料理一切詎有店夥戴其章善鈺者奸刁性成罔恤大局乘間與各錢莊作空盤買賣串弄銀洋拆利而風潮所簸尤以寗波規元爲甚生一再告誡戴等置若罔聞近更大肆毒燄盈虧出入動輒百餘萬如此膽大妄爲殊屬駭人聞聽若不嚴行懲創則後患何堪設想生爲大局計叩求恩准飭公共公廨嚴提戴其章到案訊供懲辦 
[秋賽初誌]  
　　昨爲寓滬西商秋季賽馬之第一日計賽九次第一次十六馬祥茂代小馬立師粉紅衣帽青馬勝第二次八馬祥茂代馬提藍衣黄帽黑馬勝第三次二十四馬祥生代怡和黑衣黑帽白馬勝第四次六馬祥茂代馬提藍衣黄帽黄馬勝第五次二十七馬師奴自綠衣綠帽白馬勝第六次十四馬克明代裕泰客紅衣綠帽白馬勝第七次十五馬克明代裕泰客紅衣綠帽白馬勝第八次十馬祥茂代馬提藍衣黄帽白馬勝第九次十三馬馬竦代麥邊綠衣綠帽黄馬勝 
[謝贈]  
　　虹口西華德路塘山路澄衷學堂定於二十五日下午一時始五時止開學藝曾又西門外上海貧兒院亦於是日午後開第一次與 
懇親會昨均承貼入塲劵書此誌謝 
 
 

Page 20

 
 
城内 
[差夥之言]  
　前充縣署代書之龔琴生因揑造僞單串賣灘地由法公廨送縣後前晚經田大令提訊龔供入京二年不知此事大令曰本縣飭差王福傳汝問話何以反扭該差至捕房同押龔不承認訊據王福之夥供稱小的是日同王福往傳至夜始見囑其來署龔稱必須回家一次再行進城王福不允彼此爭閙致被巡捕一併拘押大令以此案同謀諸人尙未到案飭龔釘鐐還押 
[道批]  
　　王子良禀批此案王杏生等已據縣詳批廨交保赴塘工局清事兹據具禀前情能否照會局董一併料理之處仰上海縣核明辦理並移會丈局知照仍即報查 
[宫事]  
　　吉林警察畢業生試用縣丞陳增瑞昨日到道禀見新委道轅發審兼收呈詞委員試用府經歷張崧翰禀知今日到差撫標滬軍營左哨哨長拔補千總王福泰現奉道憲札調至轅下當差昨日詣轅禀謝到防小南門盤查委員候補府經歷陳文斌在無錫旅次病故昨飭家丁陳升到道禀報 
南市 
[畫影圖形]  
　　公共租界老巡捕房第一百四十七號印捕於本月十三日即西歷十月廿六號抛差逃逸昨由捕頭飭探將該捕照像送至工程局禀請一體恊緝 
[更夫滋擾]  
　　水更夫沈阿狗前晚在浦江内查見山東人吕光聚深夜行船形迹可疑當即將船扣住搜去銀洋一元七角銅元一百九十枚昨日由吕將沈扭至工程局控被吞没錢洋詰之沈抵賴不認陳副裁判以吕駕船未領牌照有違定章飭赴水利局領牌沈交夫頭限繳錢洋及被扣之船以便給領 
[冒取皮衣]  
　　談久如將王朱氏扭至南區控被談氏之子王琴生冒名取去狐皮袍五件共值洋二百八十五元當由該區解至工程局訊明判氏交保限交伊子到案訊追 
[不懷好意]  
　　住居三角街之朱龔氏昨扭二房客秦子詮至南區控秦私臥伊女牀上當由該區解至工程局訊明判戒責一百下限令遷移出境 
閘北 
[衆怒難犯]  
　　三路一區寶山路天主堂對門有日本人開設軋花機器皮棍店前日下午有鄉人某甲在該店墻脚邊小便被日人揪入店内任情拷打後由行人報徛崗巡劉洪林前往查詢亦破拖入毆打於是行人羣抱不平一擁而入將甲及巡士救出並拘獲日人五名解局經德正巡官略詢該日人等姓名即行釋出候禀總局請示核奪 
[巡士不端]  
　　巡邏隊巡士王岳生與茂盛里王立寛之妻金氏姘識前晚被本夫在姦所捉獲扭入四路一區昨奉黄正巡官集訊判氏交夫暫行領回候將該巡士解送總局再行傳案訊辦 
[英租界]  
[違章罰洋]  
　　甬人羅子標前日手携佩刀行經三馬路印捕以其違章拘入捕房昨晨解廨請究判罰洋一元充公刀存捕房著羅自往領取 
[不耐閒居]  
　　妓女洪月仙前與王姓狎客圖逃被鴇婦吳阿金控奉公堂判發濟艮所留養在案兹該妓在所圖逃未成昨由所董送廨判改押女所候核 
[私售烟灰]  
　　老閘捕房九號西探查見沈鳳池王阿四在廣東路設攤出售烟灰均無捐照因即一併拘入捕房昨解公堂請究判各押一禮拜示儆 
[撞傷和尙]  
　　僧人慧明前日在福州路被王阿寶所駕之馬車撞傷當由巡捕將王拘入捕房昨解公堂請究判押候原告傷愈於禮拜四訊核 
[行兇收押]  
　　胡春揚控被沈阿二持刀砍傷昨由捕房解廨訊實姑寛判沈收押三月 
[累及保人]  
　　陳聚香因私收東洋人貨洋由廨提訊判令交保料理在案詎陳延不清理昨又傳訊因陳避不到案遂將陳之保人奚寶生提案略訊一過判令退去候提陳到案究追 
[過犯復來]  
　　方桂泉陳阿二均因屢次犯案逐出租界兹又濳來被包探查獲昨解公堂訊實判方陳各押西牢半年期滿仍一併逐出 
[非其罪也] 　 
　　姚友坤之子姚連生於本年五月某夜在黄浦路游行被老閘捕房七號西探查見以姚誘人鷄奸拘入捕房解奉公堂判押西牢半年在案昨由姚友坤延律師上堂聲稱姚子實被寃誣已押四月現因婚期將届請爲開釋寶讞員諭候會商核奪 
[氣忿圖盡]  
　　住居漢口路九號門牌之余仁初向爲出店前晚與妻王氏口角用刀自刎當經隣人徐阿通將刀奪住喚捕將余拘入捕房昨解公堂請究判余開釋諭令以後勿再輕生 
[寓客失竊]  
　　松江路長春客棧寓客薛履清失竊票洋四十五元綢衣十五件控由捕房派探將該棧經理人蕭慶云茶房李阿二鄧對眞任文進馮阿二陳阿金等一併拘入捕房昨解公堂請究判一併交保限一禮拜料理 
[堅持不認]  
　　海天春潘菜館控章石林竊取鈔票洋五百元一案昨由捕房將章解廨復訊章仍不認判押候補提人証再訊 
[小竊收押]  
　　工部局控唐珠藩李阿二竊取捕鼠籠等情昨由包探解廨經中西官訊明實有其事判李押二禮拜唐押七天 
[遇人不淑]  
　　紹興婦人任林氏被夫任寶康押入廣西路四百八十六號雉妓院爲娼由氏姑控秦捕房將任與氏一併查獲解奉公堂訊明判任押三月氏留候其父領回在案昨晨氏父林小九投案求領中西官准即將氏交林領圖　 
[騙十還押]  
　　耿佩仁因騙源豐號花緞十疋被探查獲解廨判押在案昨解復訊判仍還押候下禮拜二訊辦 
[私用保費]  
　　華洋人壽公司控顧聞喬私用保險銀兩一案兹由差探至杭州錢塘縣境將顧移提來滬昨解公堂請究判顧帶回捕房候照會英領會訊 
[欠銀不理]  
　　何覲林控黄阿長欠銀一千一百二十兩昨由包探將黄傳至公堂判過堂候訊 
[不付木價]  
　　怡和洋行控蔡晉臣不付木價昨由差探將蔡傳至　廨請追判蔡交保候訂期會訊 
[因案率涉]  
　　怡昌洋行控葉書樵虧欠貨銀案内之葉蔭根昨由包探傳至公廨請訊判葉交保候訂期會訊 
美租界 
[酗酒滋事]  
　　某西人前晚飲酒大醉至百老匯路横行滋閙毆擊行人經印捕拿獲解入捕房押候究辦 
[情節離奇]  
　　住居伯頓路張雨生之子年十三歲任某學堂肄業前日忽然走失張疑係妻妹某氏所匿昨報捕房捕頭允爲查究 
[酒店違章]  
　　西華得路三陽泰酒店深夜賣酒違犯定章昨被捕房查悉禀請公堂傳案訊罰 
[女孩被拐]  
　　住居裏虹口之殷順峰家有一女年纔四歲前晚被人拐失昨報捕房請爲緝辦 
[有礙衛生]  
　　昨有許唐氏沈茂鴻二人在西華得路設攤售賣病死鷄鴨肉被捕查見拘入捕房押候解究 
[賠洋了事]  
　　趙阿四昨日　油一壜行經西華得路破某號東洋車撞跌油提墮碎由捕將車夫拘入捕房飭令賠洋一元了事 
法租界 
[停訊原因]  
　　前日法公堂應訊各案因西官歡送法欽使馬格利君及天主堂舉行瞻禮故又停訊知照捕房於禮拜三解審 
[保單改良]  
　　法捕房招充華捕向由總巡練選合格錄用者須取具租界内店舖蓋戳保單以備查考兹麥總巡以各華捕所出保單俱係任便自寫不惟不能合格且有别字殊非甚重警政之道因此傳諭以後新添各捕應向捕房領取印就之空白保單塡寫年歲籍貫姓氏持往店舖蓋印以歸劃一而免參差 
[病犯脫逃]  
　　法捕房患病押犯自改發廣慈醫院醫治後派有華捕兩名輪流看守從無貽誤乃自上月起改派安南捕看守即於前日有病犯二人掘墻逃逸現看守巡捕已禀明麥總巡飭令通班包探四出緝拿术識能弋獲否 
[包探獲賊]  
　　積賊李阿六行竊衣服數件楊某在新租界某里圖竊均爲包探查見拘入捕房押候解送公堂訊辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件江蘇諮議局議案理由書 
[革除徵收積弊（唐縻昇）]  
　　徵收之弊罄竹難書惟櫃書欺壓小民尤爲令人難受毎見鄉曲愚懦或出售口糧或典質衣飾赴櫃完糧而櫃書對於此等小民視同草芥任意剥削銀元一枚必較市價抑短百數十文二百文之多縱與爭論置之不理竟使鄉民側目莫敢誰何銅元爲國家製造弊品說明完糧納稅一律通用而櫃書則見有以銅元上櫃者疾如讐敵不肯收納甚至官爲出示祇准搭用一成二成仍覺是調停其間使銅元之濫賤未必非由於此又州縣毎有荒歉於災黎呈報後由上憲委員履勘量災情之輕重合全邑上下忙通扯准免幾成列入災緩牧民者理合統計全數分别准免被災之區乃攤災之權官毎假手漕總一聽其輕重顚倒漕總則視得規之多寡爲攤災之準則以致報災之區毎於所准災數挖去規費沾惠無幾在國家已免去正供不少在小民竟欲沾惠政無由善哉王君錫爵等所謂虧國帑而病民生者誠切中時弊之言也擬由諮議局呈請督撫通飭所屬各州縣嗣後鄉民赴櫃完糧銀元祗能照市作價不准抑短分文銅元銀元聽便搭用不得任意摒棄災免一層一得上憲批準數目即合兩忙通算本邑秋災共計准免漕銀若干兩某處災情較重應得免完若千兩某處災情較輕應得免完若干兩一一榜示災區俾衆週知使胥使無從舞弊而小民幸福多矣謹陳蠡見尙賴諸君子有以脩正之 
[整頓商會（干定一）]  
　　商業之興衰一國之存亡係之自中外通商商戰劇烈東西各國經營商業不遺餘力英美最繁盛日本後起近亦致力於東清南滿而國日富强中國向不重商商民自待亦甚薄邇者農工商部雖提倡商會數年以來商業仍無起色蓋由於商民智識淺短情勢渙散不明商會之性質若何責任若何效用若何在辦理商會者旣無目的之可言卽無以動商界之觀念江蘇水陸交通物産饒富爲天然良好之商塲顧何以年復一年商力日困市面日衰生計日蹙不誠大可懼大可危哉欲謀挽救舍整頓商會其何自兹舉最重要者數端亟待敦促施行條目列左 
　　一規定商會之事務（甲）設立商品陳列所（乙）籌辦共進會（丙）編制商業統計 
　　二組織商業研究所（甲）研究關於商業之法令（乙）講求土貨改良之力法（丙）研究各業盛衰之理由（丁）關於商業必要之科學設補習科 
　　三商會經費按年預算决算 
　　四明定期限令各廳州縣之未設商會者一律組織成立 
　　（附說明）奏定商會章程第二十六欵凡商人有能獨出心裁製造新噐或編輯新書確係有用或將中外原有貨品改製精良者均准報明商會考核後由總理具禀本部酌量給予專照年限以杜作僞仿效而示鼓勵等語非設立商品陳列所無以引起商界之觀感非籌立共進會無以鼓舞工商之精神卽無由講求土貨改良之方法非編制商業統計無以知商業盛衰之理由此商會必要之事務亟當規定實行者也各種商業法令之頒行於商業有利害密切之關係而於各地方商業情形習慣未必周知盡合非經研究何自奉行吾國商業向無法律之規定非取東西各國關於商業之法律學科擇要講習則商智不開商業何由進步此研究會之亟宜組織者也各地方之商會欵目充裕者任意虚糜竭蹶者無從籌取非實行預算决算無以昭信用而令商界擔任經費至各廳州縣本不必僅有一商會凡市鎭屯集皆當有集合會議之機關今各廳州縣尙有并一商會而未經設立者限期設立曷可緩歟提議者于定一贊成者方還雷奮孟昭常楊廷棟錢以振王楚書 
[租界外民地買賣停轉道契（潘鴻鼎）]  
　　查條約所載外國除敎會公産外並無在租界外置業明文一予通融則主權旣失交涉横生勢且不可收拾試舉寶山與上海租界歷年之關係以概其餘洋商於租界外寶山境内私購地畝爲時已久然未經明許禁阻非難自光緒二十六年前蘇松太道蔡奉前江督劉蘇撫鹿允准洋商在寶山境内租用田地給發印契嗣復以美領事之要求將原定租用界址一切限制之方法准予通融並改用華洋文契紙此契署縣銜用縣印示寶山與上海略有區别實卽道契之代用品也現在洋商之置産於寶境者計跨十六圖佔地三千二百畝之多尙駸駸乎有加無已極其獘害之所至則界浜塡没矣界石界牌多半剗除矣北四川路竄入寶境旣三里有餘而嘉興橋北首之馬路復接築矣凡工部局勢力蔓延所及稅捐之權警察之權靡不隨之以去於是推廣租界之議迭起循生本省大吏疲於應付一則曰寶山非通商口岸不准售地於洋商再則曰飭令洋商遷回上海租界以符約章不揣本而齊末慮終無濟夫種種交涉之棘手出洋商在租界外置地而起而准轉道契卽爲明許租地執業之證據爲今之計宜請督憲按照條約將前此關於租界外洋商租地及允轉道契一切通融辦法概行停止一面迅飭上海道通知各領事布告各洋商此係照約辦理並無庸待其答覆權操自我更無所用其瞻顧此議實行然後責成董保嚴杜奸民私售種種之方法可得而施要知上海寶山之關係卽全省之關係亦卽國家主權之關係及今挽救猶勝坐視請議决 
國外新聞 
[伊籐死後之瑣聞]  
　　十九日東京電云韓國太上皇今日拜會統監大臣曾稱子爵弔唁伊籐之喪韓廷以日洋十萬圓爲伊籐奠敬伊籐家族却而不納大久保將軍等前擬巡遊韓國各道兹已展期舉行現留駐漢城 
[美國巨商大獲]  
　　十九日倫敦電云美國芝卡戈富翁裴登君前於西五月間曾壟斷麥市近復屯買棉花頗爲得手綜計可獲英金二百 
 
 

Page 27

 
 
萬磅 
[英國霪雨爲災]  
　　十九日倫敦電云倫敦至海斯汀士之鐵路因久雨之故隄岸鬆坍現已暫停開車唐脫勃萊及愛虚福特一帶之低地皆爲水淹由吕和斯向海一帶已成大湖廣約十四方里二十日倫敦電云斯温西凡萊之塔利里煤礦爲大水淹没救起者一百五十人並撈獲屍首三具惟礦内未出者尙有一百五十人現水勢漸漲恐將盡爲池魚矣 
[野番食人之慘聞]  
　　二十日倫敦電云小吕宋電稱鈕幾内島之北愛特米萊的羣島之野番近捉獲小艇一隻内有英人三名華人三名除英人一名逃出外其餘盡爲所食 
[德國名員赴意] 　　 
　　十九日栢靈電云前任德國首相蒲羅親王現赴羅馬别墅意國各報歡迎頗爲誠摯 
[希臘内訌難靖]  
　　十九日栢靈電云希臘内訌無法平靖英俄軍艦已奉調駛往彼拉厄斯保護希王家旅 
[俄后擬赴度冬]  
　　十九日栢靈電云開俄后擬赴意國度冬以增體力 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
