# 1932 - 56 - 4921158

 

Page 1

 
 
時評 
[和平果有望乎杉]  
頃近英法公使鑒於戰事之日趨激烈。重新斡旋和平。日本東京亦有要求停戰。主張和平解决之空氣。日使重　且曾親往前綫與　田商談。因之和平。空氣。又一時驟見濃厚。重復鼓起一般人土對於悲慘時局之新希冀。上海戰事非上海之局部問題。而爲關係整個世界之嚴重問題蓋爲任何人所不能否認。故今日不僅我國人一致希望和平。世界人士莫不希望和平。即日本之大多數平民亦無不希望和平。所不願和平並且竭全力以破壞和平者。則惟日本之貪婪財閥。暴戾之軍閥及一般爲虎作倀之政客耳。我民旋之酷愛和平。爲世界人士所夙知。去年一九一八禍變突發日軍閥野心畢露。暴行日增。而我終始忍辱負。重爲和平也。此次日軍閥變本加厲强佔東北之足。復進窺淞滬此種野心與暴行使我忍無可忍無可忍奮起抵予野心之軍閥以有效之敎訓亦爲和平也。吾人自始至終。固未嘗背乎和平之原則。抑且巳不惜鉅大犧牲以赴之故吾人今日之。抵抗。不僅爲自衛之正當而且爲必要之手段。又恰爲維護公理與正義之義舉。吾人不僅愛和平希望和平且。巳竭盡全力以維護和平。然而其如日本之軍閥財閥之必欲破壞何。　　自戰禍爆發迄今。和平運動。旣巳數起。然而每一次之和平運動。恰爲日人緩兵之手段。怡爲日軍等待援軍改變戰略重新佈置準備之騙術。每一次和平運動提起之後。日軍必大舉進攻。徵之過去數次。莫不如此。蓋强悍横暴貪婪險詐之軍閥。早巳無信義可言。是則此次之和平運動。又安知非此種騙術之重新試行耶。如其不然。則日之菱刈與白川。曷爲而兼程來滬督師。日之援軍。曷爲而陸續開來。日之大砲與飛機。曷爲而仍繼續其極慘毒之破壞。我自始至終。固未入日領土一步也。亦未入日軍作戰根據地之租界一步也。 
不僅此也。邇近國際間對日空氣極爲惡劣。英美各國人士。都主對日施行經濟抵制。國聯且將於三月三日舉行特别會議。對日本侵略上海作有力之制裁。或者日人爲緩和國聯空氣計。故唱和平之調。以渡過國聯特别會議之難關。 
　　抑尤有進者今日之和平運動。究爲不惜任何犧牲以致和平乎。抑必須循正義以爭取和平乎。今日之事。誰爲違反正。義誰爲破壞和平。三尺童子。皆可作答。是則欲維護和平。必先問正義之安在今正義巳爲强暴踐踏於足下。而世人乃欲向强暴商談和平是以正義殉和平也。是不惜任何犧牲以致和平也。此種和。平果有若何之價値。又果能維持其永久耶。國人於其三思。世界人士於此其三思。 
上海事件 
[敵軍日夜攻八字橋]  
　　攻十餘次均經撃退 
　　廟行江灣我軍順利 
　　吳淞方面比較沈寂 
[敵屢攻八字橋]  
旅進旋退者十餘次 
　　我軍堵截固守原防 
　　我軍於昨晨撃潰進攻敵軍後、追撃一陣、以戰綫關係、仍守原防、詎敵軍見我撤回固守、即收拾殘部、又向我八字橋來犯、敵方砲轟又起、漸發漸密、至下午二時左右退却、三時許重向我進攻、旋又敗退、至四時半再度來犯、亦被我軍撃退砲聲同時稍息、入晚八時三十分左右、敵軍又向八字橋方面進攻、發砲連續不斷、至十一時卅分左右稍殺、發砲不下六百餘響八字橋民房及海寗路南林里因起大火、係被敵機抛擲燒夷彈及中敵彈所致、敵軍進攻八字橋時、被我轟燬敵鐵甲車兩輛、其情形如下、昨日正午十二時敵軍收拾殘部並以鐵甲車八輛、向我軍衝來、飛機十二架在我軍陣地飛繞、我軍初沉着應戰、繼起與肉搏、相持半句鐘、敵不支而潰、當塲被我軍撃毁鐵甲軍二輛、日軍死傷無算據前綫負傷兵士歸來云是役、並有上海靑年學生義勇軍一部份參加作戰、勇敢異常、聞該學生均受長時問軍事訓練、内有某中學學生何志仰殉難、惜哉、敵軍於敗退後即在離我軍約百碼處、扼守至三時　敵又來攻、敵鐵甲車仍增至爲八輛我軍用小　砲、於相距不遠處射撃、敵鐵甲車幾經射中、遂又退逃、惟敵軍與我軍血戰猛烈、以飛機六架開機關槍向下槍射我軍奮不顧身、死力抵抗是役、敵死亡約三百餘人四時半敵軍數百人、自戰壕躍出、鐵甲車三輛、向八字橋花園鐵絲網我軍防綫衝來、我軍神、勇百倍、與敵肉摶、敵不得逞狼狽奔退、敵方砲彈於下午二時至三時半最密、我軍亦以砲還撃八字橋後方民屋遭殃者、全日火焰四起延燒極廣、八字橋之戰開始後、其在閘北賓興路、天通菴路、及相近北站之　江路、同時亦有敵衝出、人數約在千人左右、並以鐵甲車十三架銜鋒、當有兩車陷大戰壕、我防守士兵、如法泡製、並毁一鐵中車、敵見有備戀戰二小時即退、不敢出、敵砲亦由密而疎、在虹江路方面死敵約四十名以上、聞敵方傳出消息、將在三日内向我軍總攻、設再攻無效、則退回罷戰云、入晚八時三十分左右、敵軍又遺大批陸軍約三千餘人、集向天通庵路及八字橋猛攻、砲聲接連而起、機關槍聲時起、敵用大砲威脅我軍、仍靜伏不動、待敵行近、乃始還撃、敵旅進旅退、終不得逞我軍不久即躍出追逼、敵軍紛以機關槍手溜彈抵抗、我軍予以猛烈之還撃、敵卒不支而退未幾、又復重來、我軍以手提機關槍迫撃砲射撃、敵仍頑强前進、我軍奮起與之肉摶、敵即奔潰、但不久又來、敵軍沿天通庵路及八字橋兩處旅進旅退者十餘次至十一時許、敵仍絲毫未逞同時以我軍反攻甚烈、乃向後潰退但我軍固守原防線未子追撃、敵方砲轟亦漸平息、至十一時四十五分左右、斷續砲聲又起至繕稿時未停止、 
　　昨晚八時至十一時之問、敵軍又在虹口公園、用大砲向我八字橋及靑雲路一帶陣地轟撃、我軍以不見敵方步兵前進故置之不理、且敵軍砲火、約每過數分鐘開放一砲、全係示威性質、蓋敵人歷次短兵相接、均被我軍神勇所却退、創深痛殊、心膽俱寒、昨晚記者晤我方團附某君、據謂我軍應付敵人、處處出以鎭定、敵軍每日於早晨五時許、午刻一時許、及傍晚時、照例用大砲擾亂一次、我輩習以爲常、有如日進三餐、不足爲奇也、且爲敵方計、每日如此消耗彈樂而結果一無所得實屬無聊之至、我軍嚴守自衛原則、故常望敵人前來拚死、俾得我軍迎頭痛撃、以稱快也、 
[廟行江灣戰况]  
　　嚴家宅激戰敵敗退 
　　敵傷亡四百人左右 
　　江灣方面之敵軍、昨晨三路攻撃失敗後、即在大沈宅左右、集中殘部萬餘人、於下午一時許、藉飛機之掩護、向我小塲廟、與嚴家宅兩陣地衝攻約二十餘分鐘後、敵進止砲轟、步隊衝出、我軍當即奮勇應戰相持及一小時我軍另抽步兵一大隊、由側面抄撃同時俟敵軍前鋒逼近我距正面約三百五十米達時、我軍遂即猛烈進衝、將敵軍前鋒步隊約可二千人、截爲數段、敵幾潰不成軍同時更見我側面軍隊殺來、乃向後潰退、至二時四十分一部突園而走、其餘太多數被我軍撃斃、至三時許、被我完全解决、其中鋒步隊、見前鋒步隊之失利、亦未敢深入敵喪亡至四百餘人左右至廟行方面昨晚七時後時有小接觸我軍陣綫稍有進展 
[吳淞昨較安靜]  
　　前晚敵軍攻墳山宅失敗 
　　昨無戰事但敵運輸甚忙 
　　吳淞方面、昨日上午起至下午止、除敵軍飛機數架飛往偵察外、甚爲沉寂、敵艦十餘艘、均停泊於口外甚遠之海面、亦無特殊動作、惟黃浦江内沿蕰藻浜及張華浜楊樹浦一帶、敵軍運輸佈置、似覺十分忙碌、觀此大戰之期、又在目前矣、又前日下午八時許、敵軍曾向季家橋南首之墳山宅進攻、當晚即被我軍撃敗茲將昨日情形及前晚戰况分紀如下、 
 [P吳淞昨日無戰事吳淞方> 
　　面、昨日沉寂異常、蕰藻浜正面、敵我兩軍、依然隔河而守、沿泗塘河雙方陣綫、亦並無變化、吳淞口外有敵艦十一艘、均遠在我砲臺火線外之海面、自晨至下午三時、絕未向砲臺開砲進攻、 
　　又據報告稱、昨日下午六時許、敵艦十五艘、仍在白龍港海面、並無出動模樣、惟另外尙有運輸艦兩艘泊於艦旁觀其吃水程度、似覺十分沉重、聞其中均係我方住民、被捕殺死之死屍、預備載回日本、對其政府及國民、詐稱係華兵便衣隊、作爲勝利之證據、 
[大批敵軍開前綫昨日上]  
　　午八時許、有敵淺水運輸兩艘、又金星丸拖駁小輸、拖帶大鐵壳駁船六艘、各船均滿載敵兵、約計四千餘名·及大砲機關　迫撃砲等軍械甚多、先後駛至殷行水電廠前面登岸、即由預俟該處大批卡車、裝載敵兵、由水電路而去、中有敵兵約五六百名、則沿軍工路步行、聞赴張華浜方面、上項敵兵之輜重極少、除軍械外隨身所帶軍屆物品殊爲簡單、 
[敵機九架來偵察昨日上午]  
　　九時許、有敵機九架、分爲三組、自滬飛凇、在我軍陣地偵察許久、但未擲彈、嗣即向西而去、 
[前晚敵攻墳山宅侵踞淞南]  
　　黑橋趙家浜侯家木橋等處日軍、忽於前晚（廿八日）八時、向西北猛攻、冲至季家橋南三里許之墳山宅地方、我軍因其突然而來、未作準備且來勢兇猛、沉著不應、俟其接近時、拚力抵禦將敵撃退、不料日軍　厚實力、復作第二次冲鋒、同時並有轟炸機三四架、飛翔天空、抛擲硫磺火球炸彈等、引導助戰、聲勢異常激烈、日軍陸戰大砲、均以飛機爲標的、但我軍早有準備、故應付頗能得手、先以全團兵力、公佈於正面及左右翼三路、俟敵軍侵近防線陣地時、我軍左右兩翼突出、正面則奮勇前攻、作大包園勢、將敵圍入垓心、以大砲機關槍猛轟激戰一時餘、直至九點二十分、始將敵轟斃約千名左右、餘均不支而遁、是役我軍受傷尙不甚巨、聞此役戰事之烈不亞廟行曹家橋云、 
屈家橋民房中炸彈大火（一）（王小亭攝 
[十九路軍告全國民衆書]  
　　受國家豢養願以身殉 
　　謀長期抗拒以待變化 
　　十九路總指揮部參謀處告全國民衆書云 
、滬案發生、及今匝月矣、我軍以血肉之軀、與敵重兵利器相激盪、卒能迭挫兇鋒屹然不動國人創痛之餘莫不躍然而興、色然而喜、以爲我國從此可抗强敵、躋高位、與列强分庭抗禮矣、而一部分人士之心理、則適與相反、皇皇焉恐戰禍之延長、貽國家萬刦不復之境夫逆來順受、萎靡不振、固爲國人之通病誇大之心理僥倖之希望亦非吾人所應有、拯民族國家於危亡伸公理正養於世界、此種艱鉅之工作非一蹴可致、尤非可以畏難而退者也、同人受國家豢養以身殉國義所應兩、及今以未死之身、願貢一言爲國人告、 
　　吾人欲知滬案之肇因懸揣將來之結果、必須明了日本之國情及世界之大勢、日本自山縣有朋·面田中義一·遞及現在之犬養毅、其所謂大陸政策、始終一貫而不少變、甲午之役奪取朝鮮、實爲北進之發端、日俄之戰樹立大陸政策之基礎、加以二十一條件之保障、郭松齡張作霖之被殺、日本在東北之勢、遂益形鞏固、其第一步之侵略乃告成功、於是　機佔領東北　及中國内部之志、益不能忘懐、 
　　歐戰以還、各國經濟衰落、工商　敝、關稅戰爭之劇烈、賠欵問題之僵化、世界經濟恐慌之現象、益趨嚴重加以蘇俄崛起赤化大防、時虞潰决而國際之間復不减少其嫌猜、無論對内對外各有其難言之痛苦、至於中國之混亂衰殘則更無以况之虎視　　之日本、豈肯放過此良好機會、於是去年九一八、一聲　　　摧陷瀋陽、　括三省而去矣、 
　　瀋案發生、我國政府、隱忍退讓、信賴國聯、以謀和平正當之解决、惟是國聯之於各國、非能如臂使指、蓋國聯爲腦、列强乃爲腦細胞也、細胞不健全、而欲腦之有能力也難矣、是以瀋案發生之初、國聯固不乏人仗義執言、但不久即由噯昧而軟化、由軟化而袒日矣、 
　　反觀我國社會、則爭奪者如故、依賴者如故、加以民衆憤激越出常軌、輿論龐雜、莫衷一是使執政者忙於應付、無所適從、旣不能　復不能和、日帝國主義者、看透事實、更毫無疑義、而伸鐵腕於中國内部、一二八之滬變遂以爆發、 
　　敝軍衛戍京滬首當其衝、矢守土禦侮、爲軍人天職、且上海爲吾國經濟中心南京爲中央政府所在、京滬不保、國脈即斷、是以毅然决然、以自衛之目的、與暴日相週旋、一月以來、敵之兇暴行爲、日益加厲、吾國同胞、慘死於鐵蹄之下者、奚啻萬數、物質之被毁滅者、其價値且不可估計、然而吾國同胞、毫不因損失鉅大、而减少其勃躍情緖、且增加無限之希望、世界輿論、亦因日宼之兇殘、及不惜擴大戰禍、而提出抗議、英美等國、積極干涉之態、且漸趨於具體而明顯、然後知惟有奮鬥、乃足以發揚民族精神、延展民族生命、惟有自助、以求自力之生存、乃能博得世界之同情、暴力雖强、終不能壓倒正義也、 
　　雖然、中國之前途、即可告樂觀乎、英美各國、果爲正義出而裁制暴日乎、暴日即能翻然而變更其一貫之「國策」乎、吾人皆不能無疑者也、吾國物質利器之不及人、自無庸諱言、欲一戰而屈强數、在理在勢、均有所未能、英國則素以穩健外交、著稱於世界、美國則鞭長莫及、望洋興嘆、且皆因國家經濟恐慌、不能自拔而於對日問題、破壞其反俄陣線、亦不無顧慮、謂能出而積極制日豈可遽信、至於日本軍閥之　武主義正如旭日之升、吾人遙聆出淵在美謂美日兩軍、當在滬作球戲、及日軍閥謂十九路軍未知日帝國之威力、故敢與之拒抗之語、其氣燄之高、不可一世、即其國民大多數亦未减其信賴武力之心理此次總選、政友會仍佔勝利、即可以覘之欲其將所謂關係日本存亡之大陸政策一舉而更張之、尤絕無希望者也、 
　　顧於另一方面以觀察之、則英美正以挽救其經濟恐慌、需賴中國巨大之市塲而不願中日戰禍之延長、尤不願坐視其東方商業根據地上海之陷於危險、更不願日本稱覇東方、破壞門戶開放機會均等之局勢、故雖有種種困難終必有爲解决自身利害而奮起干涉之一日、再以日本未來之難關言之、日本自瀋案發生後、海外貿易、一落千丈國家財政、巳陷於極困難之境、加以侵滬軍費總選舉會之臨時支出、美國名流更倡言對日經濟絕交、蓋足令社會恐慌·金融混亂·且嫉視者衆、外交孤立國内輿情漸趨非戰、勞師費財、持久作戰、不戢自焚豈可倖免、　 
吾人從此可知對日應取之方針矣、日方利在速戰、挾其利器重兵、欲一舉而屈服我國作城下之盟操宰割之柄、我國則應謀長期之拒抗、以待國際之變化、及敵國自身之崩潰、毌以目前軍事之勝利、期僥倖之成功、毌懼戰禍之延長、生苟安之妄念歛其氣而不肆、持其志而不懈、日本一日不罷兵、外交一日不勝利、則我國一日不停止武力拒抗、至暴力屈服於公理之日、即吾國民族復興之時夫法謀獨立奮鬥百年、勾踐復仇臥薪廿載、我國四萬萬同胞誠能立下决心誓死抗日、則或可不俟諸百年也、 
[敵欲壞我交通]  
　　托詞我國利用運兵 
　　實欲擴大戰事狀態 
　　市府昨巳嚴詞駁覆 
　　此次日軍犯境、屢次總攻、均歸失敗、於是迭調援軍來滬、最近以我軍固守抵抗、計不得逞、竟藉口我國利用鐵路爲軍事運輸、於昨（廿九日）由日本駐滬總領事村井致函市政府、聲明將破壞蘇州與上海、及上海與嘉興間之鐵路線、其横暴殊無比倫、市政府接函後、立即嚴詞駁覆　　 
並重行聲明、因此所發生之一切責任、應歸日方負擔、同時將此事能通告駐游各國總領事、並佈告週知、茲錄各文件如下、 
[日領來文逕啓者據各方面]  
之確報、貴國軍憲近日以來、陸續由各地方增派援軍、集中此間、而此種援軍多係利用鐵道　運來者此種舉動、足以使事態日益擴大、如貴國軍隊仍繼續增援、日本軍爲自衛上不得巳之措置、將於一月二日以後、對於自嘉興及蘇州至上海之間、供貴國軍隊使用之鐵道線路及軍用列車、將有破壞之企圖、因此爲預防般住民之危害起見我方自富設法通知各方、並望貴市長亦立即通知上海附近住民注意相應函達、即煩查照辦理爲荷、此致、 
[市府復文逕復者頃准二月]  
二十九日來函、閱悉一切、查自一月二十八日夜以來、貴國軍隊繼續侵犯我國疆土、屠殺我國人民、其違反公法公約、蔑視人道之種種慘暴行爲、節經本市長向貴總領事提出嚴重抗議在案、本國軍隊之一切行動、皆不出於自衛範圍、而事態之所以日益擴大者、皆由於貴國屢派援軍、增加戰禍所致、倘貴國軍隊仍復攻撃我國軍隊、則我國軍隊自不得不採取相當自衛方法、而因此發生之一切責任、仍應由貴國負之、准函前由、相應復請查照 
爲荷、 
[市府致各國駐滬領事函]  
　　逕啓者、頃准日本國駐剳上海總領事來函略稱（見前）等因、查自一月二十八日夜以來、日本軍隊繼續侵犯我國疆土屠殺我國人民、其違反公法公約蔑視人道之種種慘暴行爲、節經本市長提出嚴重抗議、并函達貴總領事知照在案、本國軍隊之一切行動、皆不出於自衛範圍、而事態之所以日益擴大者、皆由於日本屢派援軍、冀達到其侵略之目的所致、本市長細繹日領來函意旨、無非爲掩蓋其轟炸斑人民之藉口、茲爲顧及貴國僑民生命財產之安全計、相應函達、請煩查照并轉飭貴國僑民知照爲荷、 
[市府佈告爲佈告事、案准日]  
本總領事來函、藉口我國當局利用鐵道爲軍事運輸聲明將於三月二日起、毁壞自蘇州至上海及自嘉興至上海各段之鐵道等語、查自一月二十八日夜以來、日本軍隊違反公法公約、蔑視人道之種種慘暴行爲、雖經本市長疊提嚴重抗議、仍復有加無巳、准函前由除分别函電外、合亟佈告仰沿鐵道之居民、一體週知、尅日設法遷避、以策安全切切此佈、 
日海軍兵士在租界 
[捕我軍官王賡]  
市府向領團嚴重抗議 
前日（二十七）中午駐滬警備師獨立旅旅長王賡、因事路經公共租界黃浦路、忽爲日本海軍兵士所捕、並由虹口捕房交與日海軍兵士帶去、至今生死不明、市政府據報後、即於昨晚向領袖領事克寗瀚及各國領事、提出嚴重抗議茲將抗議書探錄如后、逕啓者據報二月二十七日、有本國旅長王賡因事路經黃浦路忽爲日本海軍兵士所追捕、該旅長乃避入該處附近之英商禮查飯店後、經工部局巡捕到來帮同扭送虹口捕房、該管捕頭雖詢明該軍官來歷、竟將彼交與日本海軍兵士帶去、至今生死不明等情據此、查該事發生地點、係在公共租界當局管轄範圍何以放任日本海軍兵士、對於中國人民濫加逮捕、此不可解者一、該旅長經工部局巡捕帮同日兵拘送捕房以後、如查無達警犯罪行爲、理應即予省釋、及將私擅逮捕行人之日兵扣留、交由該國當局依法懲處、即假令該旅長有違警犯罪行爲、亦應移送主管法庭裁判、何以竟置法律及恊約之規定於不顧、謬然徇該日兵之請交其帶去此不可解者二、案查租界當局雖疊有維持中立之宣言、而關於日本破壞租界中立之行爲、迄未採取有效方法加以制止、本市長節經提出嚴重抗議在案、乃工部局巡捕、今竟變本加厲、在租界當局保護區域之内、帮同日本海軍兵士、將我國軍官非法拘捕交由日本軍事當局自由處置、維持中立之謂何、保護人民生命財產之謂何此不可解者三、據報前情除當經派員向貴總領事交涉外、茲特提出嚴重抗議、請貴總領事迅予設法將該軍官釋放、並將負責人員、治以應得之罪、至於要求賠償權利、並聲明保留、相應函達、即煩查照辦理見復爲荷、此致、 
大美晚報云、上星期六日在禮查飯店爲　　 
日水兵拘去之王某、今悉乃中國第八十七師中第二獨立旅旅長王賡將軍、十餘年前畢業於美國西端陸軍學校、當被拘時、曾爲工部局警務人員所見、因商諸日水兵、將王解至虹口捕房訊問、但到捕房後、仍由日水兵挾之而去不知所往、按日當局曾與工部局當局非正式商妥、凡公共租界内跡近嫌疑者、應由日本陸軍或海軍衛兵申請捕房中人拘之、但此次　　 
拘王、匪不依此手續據日人聲稱因王係閘北華軍司令之一故王則堅稱、渠至虹口、乃訪美領事署而不知該署巳移江西路、因日水兵向之盤問、故避入禮查飯店、不意日兵竟追入拘之、十九路軍參謀處今日（二十九）巳向駐滬各國領事提出抗議、請不携武裝之中國軍人、在租界内得以任意逮捕、則此後中國傷兵入租界、亦可由日海陸軍加以拘禁矣、領事團與工部局、今日正午、尙未接到此項正式抗議、但聞各領事署與工部局今巳從事澈查矣、 
吳市長 
[招待外報記者]  
　　公道正義必能獲得最後之勝利　　吳市長昨日下午一時、在華懋飯店招待外報記者、計到各國新聞記者四十餘人、由前外交部長顧維鈞·王正廷、及市府兪秘書長等作陪、至下午三時、賓主始盡屈家橋民房中炸彈大火（二）李子洋攝 
　　歡而散、席間吳市長致詞、略謂今日得與諸君相聚一堂實深欣幸、現在上海方面有兩個團體、一個團體是侵略上海的日本軍隊、一個團體是保護上海的中國軍隊、我們知道上海在經濟方面占世界的重要地位、以如此重要地位的上海、居然有人加以破壞此種居心實不可恕、自戰事發生以來、忽巳一月無辜居民、慘遭犧牲、數以萬計、戰區内之一切公私建築物、悉被砲毁、以上僅就直接受戰事之影響者言之、損失之大、巳足駭人聽聞、凡此結果、其責任固當完全由侵略上海之軍隊負之、其行爲實爲世界人道所不許、我中國人民酷愛和平、在過去歷史上可以證明、但在此被壓迫的時候、中國人民不得不實行自衛權加以抵抗、開戰以來、各國人士、尤其在上海之各國人士率皆主持公道、將眞相宣示世界、喚起公論、余護代表本市民表示感謝抑余猶有言者、中國人民現正在無理的强暴的壓迫之下、準備一切的犧牲、以求最後的和平、余深信公道正義必能獲得最後之勝利云云、 
大陸報懐疑 
[日方休戰建議]  
　　每易司令輒提一次 
　　準備完畢又食前言 
　　大陸報今日（二十九）社評云、就五個月來之往事觀之日本政治家之有交議異的策略、實令吾人不敢深信兩日前東京方面傳出之休戰建議、日軍每次到滬或將抵時、東京政府　作上淮休戰運動、如植田司令一星期前猶以其休戰建議煩勞英美法意四國公便、而一方面則積極從事 
 
 

Page 2

 
 
作新攻撃之準備準旣畢、乃發哀的美敦書、要求華軍撤退、並下令取總攻勢、而將四國代表和平之努力置諸腦後、植田作戰準備、需一星期許告竣、在此時期中、植田曁其外交同僚對善意之歐美代表、虚與委蛇使其不　他顱、迨日本再需遺派更衆之援軍赴華時、東京政府勢必有所重作、以和平建議　世界之注意俟援軍盡數登陸、佈置大定日本總司令白川大將、恐復將提出哀的美敦書、蓋東京固能隨時藉口、取銷其休戰建議也、茲據東京與日内瓦消息、日本又作休戰之企圖矣、惟惜語焉不詳但吾人希望日政府鑒於前途之完全無望、此次提議、或較有誠意、東京之誠意僅能由和平條件之全文研究以得之、如條件同於植田前所提出者、則上海之和平仍遙遙無期、如日本果有停戰之誠意、則至簡單之方法、爲接受四國代表前所提出而早經中國接受之五項提議四國代表公允無私、中國旣能接受、日本如確有誠意何以獨不接受、曩者日本拒絕此項提議、自信能不用多大武力而安然步入中國、植田之十日大戰、當可使日政府覺悟以武力征服中國、决非如其陸軍參謀部所料之易易也、如日本此次和平建議、爲東京對華政策改變方針之先聲、則吾人希望日本當軸表示闊大之胸襟、勿斤斤於保存體面與威望、庶不致空費時光、勞而無功噫世界之公論今日見仇日矣唯氣度恢宏之政才、始能挽回日本之厄運昨日大批 
[敵機横飛亂炸]  
敵機多架、昨日自晨抵暮、飛往閘北·眞茹·大塲·一帶擲彈擾亂、殺我平民、毁我房屋、一日之間多至十餘起、尤以閘北方面人民所受之損失爲更、大潭子灣河中有難民船四艘、完全炸毁、失踪者有十八人之多、暴日殘忍可見一斑、 
[閳北閘北方面昨日上午九時至]  
　　九時三十分之間、日飛機三架時在新閘路愛文義路一帶飛翔、繼在成都路口大王廟對過、投卜炸彈四個、均落華界二彈在河灘邊未炸兩彈在馬路旁、轟然作聲、屋宇皆動、、炸成二穴、深及三丈餘、幸未傷人當彈落下時、該處有守望之英國兵、因恐落在租界皆相率逃避十時許、永興路西落下炸彈三枚一彈在田未炸、一彈在新建之大興菜塲料房門前亦未炸、一彈落在永興路共和新路附近永興玻璃廠屋面、炸毁房屋十餘間、并傷管屋一人、十一時三刻沿京滬鐵路、自共和新路至北車站一段、擲下炸彈甚多均未爆裂、一彈落在太陽廟鐵路口、炸毁鐵軌約四五丈、一時鐵石横飛撃傷行人、王小獅子年三十一歲鹽城人當經紅十字會救護車救去滿面流血受傷甚重恐有生命之虞、 
[眞茹（一）敵機三架、於昨日下午一]  
時十分、在車站後方擲彈三枚、（二）下午二時一刻、敵機又在眞茹西市梢擲彈十枚、五枚在河之南五枚在河之北、炸毁房屋　　 
四間、計一係理髮店、一沈龍山家、一蔡某家、共死三人傷十餘人（三）眞茹鎭上紅十字會施種牛痘之房屋、亦被炸毁、受傷者二三人、（四）昨日下午三時有日機六架、投彈八枚、於東觀音堂田中及附近、經我軍高射砲轟撃後逃去、計傷五人、（内一女一孩）死二人（内一係產婦）傷者由市商會童子軍担架隊冒險搶救來申送院云、 
[大塲大塲方面、昨亦有三機於]  
　　上午九時、抛擲炸彈並開機槍、在大塲鎭西、亦炸毁汽車道路、並傷十二人、死三十人聞死傷均屬民衆、於軍事絕無影響、 
[浦東浦東近浦地方、連日淸晨八]  
　　九時許、必有日機四五架、結伴飛行、稍作盤旋、即行過境駕駛甚速、但並未擲彈、 
[敵機又飛入租界空中]  
運日敵軍飛四出偵察擲彈、平民死傷房屋毁壞、不計其數、且其來時、常從楊樹浦方面起飛、經由公共租界而入閘北等處、租住民、近日所見之日飛機即是也但昨日上午十一時許、日機三架、忽在南京路空中盤旋、來往飛繞於先施永安新新三百貨公司之間亘一小時之久、始向北而去當時馬路中人翹首佇望、莫不謂日人又將故意來擾租界治安云、 
[河泊司能告會員]  
　　不爲敵艦引水 
　　違者即取消執照 
　　上海泰晤士報云、昨日午後日總領事署某員聲稱、上海河泊司曾致函領事團秘書、謂引水員領有中政府所發之執照、而爲向中政府作敵對行爲之外艦引水入港、於理不合、故請領事團通告上海引水公會會員、如會員以後仍有爲此種軍艦引水者、則將取銷其執照、以示懲戒云云、又據聲稱日總領事巳致函領袖領事、謂按照上海引水事務特别章程第一條、唯該會當局有權處理此項章程如需修正、須由該會當局允准、河泊司無權頒發與章程抵觸之任何命令云、 
[粤人捐助鉅餉]  
　　現巳募集一百十六萬元 
　　廣東全省各界募集巨欵捐助十九路軍作長久抗日軍餉、茲巳先募集現欵一百十六萬元由粤各界公推代表二人來滬、與蔡廷楷軍長接洽、匯付妥善方法、兩代表昨乘太古公司慶元輪抵滬、即赴前線、面謁蔡軍長矣、據該代表言、粤中聞我軍迭摧暴日、各咸願毁家紓難我們現擬籌募援助前敵軍餉一千六百萬元、第一批可先繳一百十六萬元兩代表切囑不必宣布姓名、 
[關稅解交國庫]  
　　今日起實行 
　　中央銀行江海關收稅處、昨奉江海關稅務司羅福德令、本關征收進出口稅、向分新舊兩項、舊稅解匯豐備抵賠欵、新稅解中央、聽候國府支配、業經列强表示贊同、停付賠欵一年本關定於今日起實行、 
　　德稅務司梅樂和、對於停解賠欵之事列强旣經贊同、業巳電令全國各海關、所征之進出口稅、毌分新舊稅、悉解中國政府亦定三月一日同時實行、 
[銀行聯合準備]  
　　廿六家銀行大聯合　 
　　準備財產七千萬兩 
　　上海銀行業同業公會聯合準備委員會、爲本市二十六家銀行所組織、辦理聯合準備事宜、以調劑金融爲設立宗旨、前日舉行委員銀行代表大會、討論簽訂公約事宜、經將原案略加修正、一致可决通過、俟日内一切事務、籌備齊竣、即可開辦、茲蔣該會大略情形、摘要錄左、（一）委員銀行、該會委員銀行爲中國·上海·四行儲蓄會·交通·郵政儲金匯業局·中國實業·四明·中南·金城·大陸·鹽業·浙江興業·浙江實業·中國墾業·東萊·中匯·通商·明華·國華·中國農工·通和·中孚·女子·永亭·江蘇·及中華等二十六家（一）準備財產、委員銀行以財產繳存委員會爲準備財產、並照認繳額、負隨時十足繳存之責、聞二十六行認繳總額、計在規元銀七千萬兩以上云、（一）各項單證、委員銀行、以所繳財產爲擔保、向委員會按財產估價七折、領取各項單證、計公單四成、公庫證二成、抵押證四成、公單巳由委員會訂具章程、得由領用銀行簽名發行在市面流通代替現金委員會對於公單負見票即付之責、公庫證得爲發行鈔票銀行、之保證準備、抵押證得爲委員銀行間借欵之抵押品、委員會平時應付公單、基金則由委員會另行籌足之、（一）重要人員、該會設執行委員十一人由委員銀行代表、互選李馥蓀·胡孟嘉·陳光甫·胡筆江·貝淞孫·吳藴齋·徐寄廎·錢新之·唐壽民·陳蔗靑·孫衡甫·諸君擔任、設常務委員五人、由執委互選李馥蓀·貝淞孫·唐壽民·胡孟嘉·錢新之·諸君擔任、設主席一人、由常委互推李馥蓀君擔任設保管委員組及評價委員組、分掌準備財產之保管、及評價事宜、除於執行委員中推舉二三人外、又延請宋漢章·徐新六·兩君爲保　　 
管委員蕢延芳·胡筠庵·吳申伯·黃首民·孫仲立·Ｎ·ＬＳｐａｒｋｅｉＪ·Ｅ·ＳｗａｎＡＭｕｇｕｅｔ·諸君爲評價組專家委員設經理一人、巳聘由朱博泉君擔任、上述諸君或爲銀行界信譽夙孚之領袖、或爲各業之專家、孹劃進行、不遺餘力、預測開辦以後、於調劑金融之本旨定能貫澈也 
 [P債券持票人會低利延期之建議> 
　　中華民國内國公債庫券持票人會、昨電政府當局云、洛陽國民政府林主席、行政院汪院長、財政部宋財長鈞鑒、暴日破壞國聯盟章、與九國公約及非戰公約、侵佔我東三省、擾亂我津膠汕京各地、又憑藉上海公共租爲作戰根據地、於一月二十八日晚襲撃我閘北駐軍、將我國經濟中心中外貿易樞紐砲撃機炸、化爲灰燼、醫院·圖書館·災民收容所·遭其厄姦淫擄掠無所不爲幸我十九路等國軍遵守國府守土命令與維護　章公約及國際聯盟會之威信、採用正當自衛、苦戰匝月暴日之爲曲爲非巳大白於世、乃暴日仍復怙惡不悛、源源派遣大兵、一若約章公約非盡成廢紙不可一若國際聯盟會非從此打破不可、八十八年來上海中外商人所慘淡經營而成之繁榮、非人之毁滅不可、在此形勢之下、我國旣負維持世界和平之任務、自非有積極之準備斷難與暴日作期之抵抗、準備之道固非一端而戰時財政尤應從長籌劃下令爲内國公債庫券持票人之集團當此國難、權衡至再、國信旣不可失同胞負担、尤不可不顧因思减低債券利息、延長還本期間、旣可騰出經費以應戰用、又可免發戰債、以輕同胞負擔、見義勇爲豈容退避當仁不讓、請自隗始是用將露佈之宣言草定之辦法、並所擬國債基金管理委員會條例草案各一份、特電隨陳仰祈察照施行不勝感戴之至、中華民國内國公債庫券持票人同叩、 
[江灣傷兵醫院被焚] 　 
　　昨晨十時、江灣紅會第十五傷兵醫院、忽被敵軍縱火焚燒、内藏大旗一面、亦被焚毁、幸該院傷兵及醫生等、早經遷避、未遭殃及、綜計該院房屋器械藥品等損失、約二萬餘金、現由院長王漢禮君開單、呈報總會、電請萬國紅會詰問、 
 
 

Page 3

 
 
   
 
 

Page 4

 
 
   
 
 

Page 5

 
 
上海事件一 
[日對停戰無誠意]  
　　中央社接路透社廿九日下午十二時消息 
、今日顧維鈞與日海軍司令野村、在英巡艦　康特號會晤、由英海軍司令凱萊任主席、討論上海停戰事宜、惟聞會議並無若何結果、因日方仍堅持原來之華軍退二十啓羅米突·及撤消吳淞及獅子林砲臺之主張、現盼和平會議在最近數日、仍能繼續進行、由英使藍溥森及日陸軍當局、參加談判、吳市長及其他中國當局、對日方提議皆表示不信任云、 
[槍决漢奸三名]  
　　蕭德勝·孫子賢·黃受益 
　　市公安局於昨午飭派大隊探警押解問諜三名由局出發在中華路民國路等游行一過即將該三犯槍决於方板橋陳英士紀念塔下尸身由普善堂給棺收殮今將該局布告錄下爲布告事案查憲兵第六團在斜橋及南車站地方先後拿獲間諜蕭德勝·孫子賢·黃受益·等三名訊據供認、受日軍所僱、刺探我方防務情形、每日所獲酬金八元或十元不等云云經解局訊同前情、應即遵淞滬警備司令部本年二月十日核准、對於軍事罪犯、得便宜行事之指令、依照海陸空軍刑法第二條第二欵第十八條第二欵之規定、判處死刑、茲於本月二十九下午二時、提同蕭德勝等三犯、騐明正身、綁赴刑塲、執行槍决、除呈報淞滬警備司令部備案外、合行布告闔境民衆、一體週知此布、計開蕭德勝·年二十歲徐州人孫子賢·年二十二歲、鹽城人黃受益·年二十歲、揚州人、 
衛國陣亡將士 
[遺族撫育會募得巨欵]  
　　衛國陣亡將士遺族撫育會、昨由　州旅滬同鄉會翁千光君募得香港商會惠洋一萬元、作爲基金、又前日報載潮州會館認募基金二千元、係潮州同鄉會之誤特爲更正、 
[白川卽將抵滬]  
　　大美晚報云、日援軍第一批、巳於上星期杪抵滬、其第十一師團與第十四師團之主隊、今夜（二十九日）均可開到、於是在滬作戰之日軍、共有一軍團之衆、白川大將與其參謀人員旦夕將抵、白川將代植田任總司令、由日開出之日軍行動現嚴守秘密、惟悉迄今在張華浜鐵路碼頭登陸者、僅有兩三聯隊、援兵登陸旣畢、上海日軍共將有陸軍中將五員其二即隨十一師團與十四師團同來者也、 
[日方軍訊彚聞]  
　　兵屍堆滿碼頭昨有自匯山碼頭回來者云、碼頭上用油布遮蓋之大批蔴袋如山堆積初以爲軍裝、繼有人往視、見其所裝者盡爲日兵尸骸、足有八九百袋、往看時爲日兵用槍逐走測其情形、似守候輪船裝運者、然此項兵屍前日尙無、顯係昨日由陣地搬到、可見其傷亡之多云、　 
　　軍械運往長江日淸公司長江輪、停在上海巳久一部分船專供運兵之用、尚有多艘自前昨兩日起、突由日軍司令部調用、係載運軍械内以槍彈砲彈兩項居多、裝載後即令開往揚子江各埠但行踪詭秘、其目的地無人能知、 
[捷克公使館之聲明]  
　　斯可達工廠無售毒彈事 
　　本埠駐　　克公使館昨按政府訓令、聲明斯可達工廠、並無將任何作戰物品供給日本之事、且該工廠亦並不製造毒瓦斯藥彈、故日前本埠各報所載、捷克工廠與日本訂立合同、供給毒瓦斯藥彈及猛力爆炸彈之消息、實屬訛傳並無根據云又據斯可達工廠遠東經理來函聲稱、海通電訊社發出之二月二十六日巴黎電謂斯可達廠工廠、曾以毒瓦斯砲彈等物、售與日本云云、鄙人即電致捷京總行詢問詳情、茲據二十七日覆電稱海通社所傳本廠承造大批戰品毒瓦斯砲彈等物、此說絕無根據、本廠未接日本方面任何戰品之定單、此類謠言全由赤黨方面傳出、本國外交部將正式否認之、請將此情、刋登貴報爲荷、 
[慰勞消息]  
　　工部局華員五分捐自各報 
　　刋載工部局華員發起五分捐、（前誤五厘）後、本埠各公司洋行華員、紛向該局華員詢問辦法者日有數起茲據該局華員稱、現發起之五分捐以百分率計算、即月薪在五十元者、每月捐洋二元五角、一百元者每月捐洋五元、多寡以此類推其辦法每至月底、由各處負責人員分頭收集、聞三月份巳開始收集、其數當有數千元、 
[苦力工人熱忱愛國黃曾養]  
　　、一苦力工人富愛國心、又具思想前曾節衣樎食捐助洋十五元今又捐洋三十元、交由律師公會轉送十九路軍、又伊前見報載敵畏我大隊欲以石灰洒瞎大刀隊目光、伊即發明一布罩、中嵌玻璃紙、藉以抵禦石灰、將樣送呈大刀隊、未審曾否採用、 
[販報盈餘捐助將士茲有城]  
　　内晏海路成才英文補習學校敎職員張春樹·吳雲先·劉兆鵬·朱效亮諸人組織國難期中臨　販報國於南京路河南路口專售申報·新聞報·時事·等各種夕刋及救國書籍、將售出　報所得盈餘之欵悉數捐助我前敵十九路軍將士作爲慰勞讀欵每日交由申報館存積轉送前方、其熱　甚可嘉也、 
[鍾英中學贈指南針首都鍾]  
　　英中學抗日救國會以十九路軍連日殲敵、迭獲勝利、曾製軍　一面並敎電慰勞業　各報、最近因報載前方將士殺賊雖勇奈敵方屢用烟幕作戰對於指南針甚感需要故該會於前兩日即組織募捐隊、出發募捐俾購置指南針、以濟眉急、聞巳　各界人　踴躍捐助募得捐欵約百元遂於共和書局贈指南針二百四十枚於二十五日由該會派代表送往十九路軍駐京辦事處、、 
[南貨業職工之慰勞本市]  
　　南貨業職工朱一案·李仲達·周復蘇·周雲旗·等組織上海南貨業職工慰勞國、分向本市各南貨號職工、勸募慰勞金、計募集七十九元、於昨日採購傷兵思食之雞蛋橘子等物、由朱一峯·李仲達·周復蘇·送往中國紅十字會第十四傷兵醫院·大華醫院·慰勞傷兵由傷兵代表之十九路軍六十師一百廿旅四團二營火連連附鍾英甫表示感謝、朱一峯致慰勞詞、對於十九路軍、忠勇殺敵、捍衛國土、極表欽佩、末請爲國珍重、而鍾連附在言詞間表示願傷勢尅日全愈、即往前線殺敵、乃稱謝而别聞該慰勞團定於今日、將續往其他傷兵醫院慰勞、 
[北貨業按月認軍餉自本市]  
　　發生戰事後連日捐助餉糈及慰勞將士者、　續不絕、茲聞北貨業同業公會、亦於前日召集全體會員代表、一致議决、（一）就本業恤嫠會餘欵下撥洋一千元、以四百元捐助軍餉、三百元助紅十字會救濟傷兵三百元助救濟難民收容所、（二）每月認捐軍餉六百元、直至對日軍事結束日止、由同業各行號分别擔認當塲認定足額、現聞該會業將認捐之第一期二月份捐欵六百元、及一次援助之一千元於昨日下午、分别送中國墾業銀行及紅十字會與難民救濟會等各機關、 
[内河輪船工會月捐上海内]  
　　河輪船上會鑒於被災同胞流離失所、情狀殊慘、特於昨日召集會議討論救濟辦法愈以災情嚴重、决非短時所可　决、爲持久起見决定按月將所收會費、提出二成、送交市民地方維持會應用、並爲便利收解起見、巳函請該　　業大會通告各局、于支付工資時、預爲扣除該會每月收人會費、約在三百元以上二成計算每日祗有六十餘元持久解付、對於救濟探有補助、聞該會恐少數　方、發生誤會故巳函請市民地方維持會請予切實協助督促實現、 
[七十八師需用棉被十九路]  
　　軍七十八師需用棉被頗急、希望各界　助、請送市商會童子軍團（臨　辦事處在寗波路三百三十四號福源綢莊内）每日有人專送前線、 
[本館經收慰勞物欵外灘某]  
　　大公司華職員六十餘人、捐助洋二百五十元、並願以後每月捐助薪水百分之十、以戰事完了爲止、其毅力殊屬可嘉尙望全國各機關商店倣而行之天生布廠洋五十元、毛巾手帕六十打、（沈觀成·俞英龍·一君各捐傷兵弗洋五十元、徐鍚齡君洋五十元、送紅十字會）無鍚雲報局由商業儲蓄銀行滙來洋三十元五友合捐洋十二元一角、河北崇義皮莊·石成金·同興降·鄧鍚庵·楊鏡濤·伍相輝·謝裕如·王必生·孫貞康·　殿珍·郭友松·周　興·陳立芳·鄭慶豐·君等各洋十元、張桂森君洋　元、韓宗純君洋八元、趙連芳君洋七元曹駿白·吳辛齋·二君各洋六元裴屏西·高鏡淸·楊炳生·俞英秀·汪廉記·俞如玉·杜仙洲·揚子和·王叔龍·翟友松·張子銘·蔡璧如·徐瑞亭·馮卓亭·禹子脩·燓耀光·張炳元·胡毅和·君等各洋五元李光皓·汪柳門·黨新民·各捐洋四元全寶琛·王志中·許文俊·馬國傑·君等各洋三元項宗漢·陳文華·葉勝琦·　會彬·潘繼恩·皇甫志道·朱寶珍·戎瑞良·董思洪·汪木淸·徐才生·胡安再·畢裕堂·徐靜雲·君等各洋二元·汪韵秋女士·張有德·唐竹平·張邦仁·施惠德·全元甫·徐長發·管琪仲·毛仲儉·陳金玉·復禮仁·臧興九·王文彬·張達臣·君等各洋一元王興禮·楊開印·商敬瑄·田春茂·四君合洋一元、小洋四角錢八百文、以上共計洋九百念五元一角小洋四角錢八百文、交國華銀行、潘越深君捐藥水棉花十七包、周映霞小姐捐望遠鏡一具周綠霞小姐捐唱片二打、宏大鞋帽莊捐跑鞋五十雙、戴成祥君炒米五十袋、每袋附香烟一包、自來火一盒又舊汽車胎二貝、只三廉製藥社萬應止咳淸肺露三十二瓶、吳江縣盛澤鎭良友社捐指南針十三個、内衣褲十八套以上物件、交十九路軍駐滬辦事處、 
[市黨部創設傷兵醫院]  
　　院址在天后宮 
　　今日正式開幕 
　　上海特别市黨部鑒於前線受創將士、亟待儘量救護、　設立傷兵醫院於天后宮、並請顧南羣醫生主持院務、隸屬於中國紅十字會總辦事處、如愛國志十具有醫生經騐與護士常識、而願前往義務工作者、均可直接向天后宮内該院接洽、 
[救護工作]  
　　穆藕初譚傷兵醫院穆藕初 
　　君來函云申報大鑒報載紅十字會常議會鄙人提議一節尙有遺漏、鄙意（一）傷兵宜有集中地點與各傷兵醫院時通消息有空位若干、即送若干、俾免傷兵沿途逗留誤事（二）由十九路軍派高級軍官每日調查各醫院、遇有將愈之傷兵、即轉送後方醫院俾空位較多、治療更有效力、至於請求熱心慈善家慨助捐欵一節非鄙人提議、用特更正、以昭實在云云 
[婦女救護傷兵醫院蔣夫人]  
　　宋美齡·孔夫人宋藹齡·鑒於後方救護傷兵醫院爲目前最重要事宜特發起主辦一大規模之臨時醫院命名爲婦女救護傷兵第一醫院院址假九江路大陸商塲四五樓是處房屋寛廣約可容納千餘人實爲旡量功德内部設置有條不紊極爲完備聞巳公舉宋藹齡女士·張樂怡女士·施美利女士·鄭毓秀女士·孩用慧女士·姚玉蘭女士·王秀英女士·盛稚因女士·爲理事公推宋藹齡女士爲理事長張樂怡女士兼任總會計並公請宋美齡女士爲院長劉瑞恒先生爲副院長盛　臣先生爲　長其餘重　職員分别聘任僅於日内組織完全定　　一日開院誠可謂滬　　時醫院之模範 
[禮和洋行捐贈藥品和洋]  
　　行鑒於傷兵醫院需用藥品昨特捐加利米膏·矮羅納爾·消毒　·腎上　精·友特米林針藥止痛片·來倫針藥·特來可明眼藥膏·配林納爾炭粉·腦敖沃！等藥三十餘種請新藥業公會代爲分送以資救護 
[販賣報資救濟難民有大晚]  
　　報社工友以戰地難民衆多、立待拯濟、以資捐助、曾將一日所得報費、計　元一千四百六十枚悉數函送戰區難民臨時救濟會查收、以爲救濟難民之用該工友博愛爲懐、救人急難此舉實足以風世、 
[胡阿毛烈十家屬應予厚恤]  
　　巳有人捐欵賻贈 
　　各界速起而贊助 
　　汽車夫胡阿毛烈士、於前日被日軍强令開駛滿裝軍火之卡車一輛赴公大紗廠、胡烈士佯爲允許、迨車抵目的地、即開足速力、向浦江直駛、一霎時浪花四濺人車並杳、胡君仇日心切犧牲報國至堪欽佩惟君尙有年邁老母、家境甚爲蕭條、業誌本報、胡君爲國犧牲甘以身殉各界極願厚予撫卹、並聞小補齋同仁捐洋二十元委託中華職業敎育社楊崇臯·趙寒影·兩君代爲轉送并調查胡烈士家况、以便廣爲勸募務望各界熱心士女提倡捐助而慰忠烈、如有咨詢及贊助斯舉者、可與本埠華龍路八十號中華職業敎育社楊·趙·兩君接洽、 
　　朱熙君來函云、敬啓者、頃閱責報二月二十八日登載汽車夫阿毛、被日軍拘去代運軍火、將全車人物駛入浦江爲國捐軀、極爲欽敬、但阿毛旣肯以身殉國、則其家蕭條老母無靠、自爲莫大遺憾、最好各界熱心人士、募集銀洋交由乃母作爲養贍之需、俾巳故者無後顧之憂繼起者有踴躍之望、茲特函達尊報即希斟酌進行、如能實現弟當隨衆量力補助、藉資鼓勵朱熙啓、二月廿八日、 
[馬迪汽車公司無爲敵利用事]  
　　本埠美商馬迪汽車公司、近以報載該公司種種不利之新聞、特來函聲明、外傳種種之不確、查馬迪汽車公司爲美人馬迪氏所創辦、在滬營業、巳有年所、且範圍甚廣、與吾華交通事業、大有裨益且美人與華人交誼深切、故該公司絕無代敵置備卡車及裝置　軍各種設備之事、並據馬迪公司來函昨日各報所載、該公司代日人裝置汽油池及帮浦等事、亦槪屬子虚云、 
[日兵欲入禮查飯店搜查捕房堅决拒絕]  
　　字林報云昨日午夜禮查飯店有人自窗口擲一空牛奶瓶至百老匯路、頓起軒然大波、巡　該處之日本陸戰隊堅欲入飯店搜查、經飯店報告虹口捕房由副總巡坎納台親自到塲力拒武裝兵士人内、日人不得巳乃派一下級軍官率兵士多人、包圍該飯店、一面從事交涉直至深夜、談判猶不巳捕房方面則堅持非英領事同意不允人内搜查云、 
[敬告採購棉被諸君]  
　　近日滬上各慈善機關收容難民、以及受傷兵士、爲數衆多、熱心士女捐助棉被褥棉衣者甚多、邇時小補齋同仁購辦棉被褥分送醫院、竟發見所用棉花、係舊重彈、查此種破舊棉花、不但毫無暖氣、且非常齷齪、微茵甚多難民用之易染疾病、傷兵用之、創口更難見愈、該齋同仁、巳責令該舗改裝二號新棉用特敬告熱心同志、此後購辦棉被等件、務望切實留心、並告承辦店舗幸勿貪利用此舊棉、功德無量、 
[圖賣免費船票被拘罰]  
　　公泰船票局主粤人高某冒領廣東同鄉救濟會所� 
發給遺送難民之非賣品免費船票十張回局公然兜售事爲法捕房偵悉於二十五日拘送特區地方第二法院刑庭請究問官以其係屬初犯姑從寛辦、罰金釋放、 
[訪尋朱嘉祿]  
　　朱嘉祿十二歲住虹口香烟梧二月十日由其叔往領出險、行至四川路遇日兵攔住檢查、畏懼逃散、當經尋覔無着、連日紛向各處查訪、亦無踪跡、如有人知其下落者可函知南市小南門九華路一七二號朱鴻泉、 
[顧恩晋徒刑三年]  
　　前常熱交通銀行支行經理顧恩晋、在經理任内、因有侵佔行欵行爲經該總行發覺、於去年夏間、送請檢察廳起訴、聞現巳由江蘇高等法院判决處有期徒刑三年、併科罰金一千五百元、 
[天氣報告]  
　　徐家匯天文臺昨日午後四時三十分氣象豫報云、揚子流域與揚子南面海濱一帶天曇而晴寒、山周圍有旋風風向無定馬鞍島南面勁峭之風來東自北方至東北方不等又昨日午後三時前二十四小時内本埠氣温最高五○·二最低二三·○、去年同日因天氣劇變無最高最低度、 
[來函]  
　　逕啟者日來各報均載有日俄齟齬漸顯、與日人招致白俄、準備侵俄邊境、及俄國增兵邊界等新　　 
聞、吾國不明國際内容者、羣以爲日俄戰事之發生、或有可能性余則以爲此等新聞、均係日人之反宣傳作用决非事實吾國新聞界、萬不可受其　　　意刋登致移轉歐美人士對於上海戰事之現線、緣日人襲奪我東二省之始、即預向國際　　　、謂俄之五年計　完竣、世界各國將同蒙不利、能制之者非我日人莫屬然必先得滿蒙以爲根據始能覓充分水久之爭持、列　　 
强此時正惴惴於赤禍之蔓延、苦乏應付之良策、聞日人之建議適中所欲、　對於日人之進兵滿洲、事先實不無諒解、我國施公便前於國聯所 
以迭作秦庭之哭、而毫未生效果者、職斯故也、孰知日人竟得際望蜀愈演愈烈、見我揚子　方面、抵貨之聲勢日益進步、業破素來五分鐘熱度之紀錄而英美各國之貨物、反因是日見暢銷、憤妬交榮、遂不惜設法摧殘、作孤注之一擲即不幸失敗亦可使中外商業、同歸於盡、幸而勝　　 
、則可獨握我揚子江商業之霸權矣、列强至此始感覺受日人之愚弄而同時日俄諒解之說亦宣傳於國際間故列强外交之方針、不得不從而變更國際間之輿論亦隨之逐漸改變、日人知國際間形勢之不利、特又勾結俄國、揑造日俄齟齬·及日人招致白俄·俄國增兵邊境·等新聞希圖轉移歐美諸國之目光、和緩世界人　對於上海戰事之義債其外交手叚之狡詐實舉世無出其右、要知俄國在其五年計劃未完成以前、决不致有任何軍事行動、妨碍其發展、其所希冀者正在中日戰事延長、各自疲困、彼之共產主義得以從容散佈耳、（日方亟應覺悟、吾國民衆尤應堅定、）至日人之招致白俄、組成軍隊、實因彼在　之軍隊、死傷過多故不得不借助白俄、以補其軍力之不足、絕非用以侵擾俄國、觀於日來日方輸送白俄來滬之新聞即可得一左證、望愛國之　隨時予以辯正免墜日人之狡計、則於我對日戰事前途、必大有裨益也、陸仲亮啟、二月二十八日） 
國内外要電外委會擬定 
[應付滬案辦法]  
　　並討論撻伐東北僞國　 
　　及對蘇俄恢復邦交案 
　　將提請二中全會公决　 
　　（南京）二十九日上午十一時、外交委會開緊急會議出席蔣作賓·羅文幹·陳紹寛·彭學沛·朱兆莘·列席謝冠生·沈覲鼎等、蔣作賓主席除擬定應付滬案辦法外、對討伐東北僞國等問題有詳細討論、結果擬定意見書、提請二中全會公决、（二十九日專電） 
　　（南京）二十九午外交委員會對滬事續有討論、（二十九日專電） 
　　（南京）外委會會議、除討論應付滬案辦法外、並對討伐東北僞政府及與俄復交問題亦討論甚久、將擬定意見書提交二中全會公决、（二十九日中央社電） 
　　（南京）中俄邦交於一九二九年中俄戰爭時斷絕、中現决議與俄　交、今晚外交部正武宣稱、國民政府今晨舉行外交特會、討論滬案並議决二事、爲討伐新成立之滿洲獨立國、一爲與俄復交、（二十九日路透電） 
[英法兩使在京商洽停戰]  
　　彼此交換意見 
　　尙無具體辦法 
　　（南京）英使藍溥森來京、向外部商停辦法、希望中日雙方各退兵若干里未說明退兵先後羅外長答中國可接受但須中日同時撤退、又如日本保持以前最後通牒條件時則絕對不能接受、英使允向日方續商定二十九晚赴滬（二十九日專電） 
　　（南京）法使韋爾敦二十九日上午十一時抵京先訪使藍浦森、談約半小時、旋偕赴外部謁羅外長、商洽和平、（二十九日專電） 
　　（南京）法使韋禮敦以兵艦在滬延誤、二十九日晨八時始抵京、下午四時偕參贊赴外部謁羅文幹、接洽上海停戰問題、談一小時始出、聞英美法一使對調解滬案、在滬巳與日使重光葵數交換意見、此次英法兩使來京仍屬交換意見尙未有外間所傳之具體辦法（二十九日中央 
社電） 
　　（南京）法使韋理德今晨十時三刻抵此（二十九日路透社電） 
[國聯特别議會有展期召集說]  
　　日政府一紙密牒 
　　轉變日内瓦空氣 
　　（日内瓦）日政府巳以機密牒文致國聯行政院十二理事、其主要點爲在滬召集圓桌會議、而特注意保衛外僑、凡有關係各國均宜派代表舉會、文内瀝述日軍在滬作戰之理由、並謂俟華軍作相當之撤退、以保全滬地安寗時、日政府願準備與列强協同處理大局、日本不欲和用時局實現其任何政治野心、或在上海設立日本租界、日本完全信任工部局之行政、並願 
 
 

Page 6

 
 
維持與鞏固上海之國際性質、該文又否認日本提議在中國主要口岸　　　中立區域之說、聞松平與佐藤均曾口　補充日本願達停戰目的之意、三月三日國聯議會特會現有展緩舉行之可能、蓋當利强與中日雙方在滬進行停戰談話之際關　匪細、若容各國代表在國聯議會隨意發洩　對中日爭案之意見、反不足因以獲解决方法也、英外相西門爵士對於此節甚、形活動今晨曾與國聯秘書長德魯蒙商榷一切、（二十九日路透社電） 
　　（日内瓦）外交之重心、目前巳移至上海、日本嘗試停戰之成敗、繋於當地之談判員故日内瓦現靜待此舉之結果、下屆十二理事之行政會尙未确定開會日期、法總理泰狄歐今晨抵此、但今夜仍須返巴黎、（二十九日路透社電） 
　　（日内瓦）國聯會特别大會在物質上之籌備業巳告竣、其第　次會議將於星期四日午前舉行、因軍縮會議正在開會各國代表均在日内、瓦故召集甚易而會塲亦可供兩會之用、至政治上之準備亦在進行、軍縮會議法國首席代表泰狄歐所以遄返巴黎者、遠東問題即其目的之、泰氏將於本日下午與英代表西門晤談、對於可能各事、均當從長計議、比利時外長希孟曾爲國聯六會主席、極受重視、此次不必出而應選、即可一致惟定、至匈牙利代表阿波伊尼　爵　將完全退讓、行政院主席彭古將於今接召集中日兩國代表以外之同僚十一人、以研究上海時局、並協商辦法、俾指日召集之國聯特别大會得以改善遠東時局、今晨西門與國聯會秘書長德魯蒙晤談、亦係同一事件、總之、特别大會開會之期近在咫尺各方面倍加努力、俾中日爭端得以結束至少亦得暫行中止、此蓋無可置辯之事（二十九日哈瓦斯電） 
　　（日内瓦）法國内閣總理泰狄歐今晨抵此、即與行政院主席彭古晤談、尤注重遠東事件、并國聯會特别大會壽　情形、旋即會同彭古接見德國代表那多尼·捷克代表伯萊斯·并與被蘭代表柴勒斯基共午膳、彭古亦於晨間　見美國駐瑞士公使達維斯、（二十九日哈瓦斯電） 
[美政府不贊成對日經濟封鎖]  
　　但内部意見尙未一致 
　　（華盛頓）據今日消息、美政府不贊成對日抵　、但當局對此問題顯、未意見一致、胡佛總統與政府及國會中人、多不以抵制爲然、歐洲之美國視察員亦通知國　院、謂歐洲各大國與美國態度相合美國負責方面言及日本新提出停戰之議、謂美國不允承認日本在上海或滿洲違背現有條約而獲之任何結果、美國高級人員爲抵制容易引起戰爭、而使有關係各國工業停頓、聞國務卿史汀主以其一月七日致日本之牒文副本、送交歐洲各國者、實奉胡佛總統之命令、此牒引用九國公約、並通知日本告美國不能承認事實上任何局面之合法、亦不能承認妨害美國或其人民條約權利之中日間任何條約、（二十九日路透社電） 
[倫敦人士注意上海停戰談判]  
　　倫敦英國駐華艦隊旗艦坎特號上之談話會、倫敦　注重之、談話之結果、目下雖尙未有消息、但據路透社由某要津方面探悉巳有切實之進步、可使對抗雙方間獲一諒解、衆意日方援軍巳開抵上海、而國聯議會開會在即、雙方皆覺有停戰之必要、免使戰區擴大、故現信坎持號艦上之談話、必注重於停戰並注重於休戰之條件、艦上之談話大約明日將繼續進行、日内瓦方面則於日代表與列强代表會談後、行會十二理事巳定今日午後開會、（二十九日路透電） 
[俄人心目中之日本宛如霍亂病菌]  
　　赤軍十萬集中烏蘇里 
　　遲早難免與日本衝突 
　　（東京）聞蘇俄有二軍團集於海參崴周　、烏蘇里區現有兵十萬名左右、此數字載見有關　區域之日領事報告中、據謂該消息得諸外人可靠方面、此項軍隊自去年十二月起由歐洲俄境源源開抵、該領事又謂糧食彈藥盡夜　運不絕於途、阿穆爾灣西丹加地方現正趕築新砲臺另有一報告謂沃爾迦灣之顏料廠一家、巳改爲製造毒瓦斯廠烏蘇里鐵路現由共產黨義勇軍守衛此項　動、别意何在、雖未經說明、但據領事報告稱、俄人皆以爲俄國爲　洲問題或堪察加漁業問題、早遲終難免與日本衝突、俄人且謂「日人之可惡、如虎列剌病菌」云（二十九日路透電　 
[英報詆薛西爾多事]  
　　謂滬局可聽其自然結束 
　　倫敦英國薛西爾愛狄牛等要人、本月十八日曾在泰晤七報發表函、論上海事、指日本在遠東之軍事狄克
推多制、將在印度及英帝國　處發生不良影響並主張英國應　取美國之合作、國聯應用外交與經濟壓力、迫令日本尊生條件尊嚴之集合制度、薛西爾又於星期六日演說、要求國聯　美國之後援正式勒令停戰並設立中立區域、今晨長郵報與每日電聞皆著論詆斥薛西爾此種態度、晨郵報稱、吾人以和平與條件尊嚴之名義、反對此種威脅與武斷、如日本眞正不是、則第步應逐出日本、而將其所佔據之地交還中國如中國果是、則其他各國不得以中國土地爲中立地、亦猶日本不得侵略中國也、但惜中國有匪亂等事使他國不得不採强有力行動耳云、每日電聞謂如所傳日人停戰條件有在監視委員下撤兵及召集圓桌會　等之、說果屬眞確、則希望南京政府接受之、日本所以有此條件者則華軍之顯著勇氣、與東京因此而發牛之不寗有以致之也、如好事者若薛西爾輩不喋喋多事、則時事自將有其自然之結束云、（二十九日路透電） 
[日本自趨絕境]  
　　泰晤士報評日軍侵滬之失策 
　　倫敦星期泰晤土報可稱爲發表當局意見之報紙、今日痛詆日本關於滬案所抱之政策、謂日本之行動、大有自陷於失敗之氣象、該報對於此次戰爭中喪失之生命財產與戰費、表示遺憾繼謂日金之大落使日本經濟地位日見惡劣、各銀行巳有難於招架之勢、日本工商業因此所受之影響、將日趨嚴重凡比數端、在世界其他各國目光中、皆足暴露日本軍閥孤注擲之失策故今日時局雖危、而仍有希望云、（二十八日字林報專電） 
[蘇俄對日屈服]  
　　允借中東路運兵 
　　（莫斯科）蘇俄政府巳允日本在中東路運有限數額之軍隊至一面坡等處、但不得越過海倫以東、（二十八日國民社電）　 
（哈爾濱）日軍之擬步行赴面坡者、今因莫斯科巳允日軍用中東路　段、故决計改乘火車前在、（二十九日路透社電） 
[日人窺榆甚亟]  
　　秦皇島情勢嚴重 
　　（北平）榆關電日人窺榆關愈急、昨僞奉山路局長竟派員　收榆關車站、日憲兵并揚言日軍將大批來榆以相恫嚇、我方不爲所動、秦皇島開到日艦四艘載陸戰隊千餘人、意在威脅情勢嚴重、我方對日無理要求、决拒絕（二十九日專電） 
　　（天津）據山海關電、僞奉山路派員坐索車站管理權、自二十八晚至二十九我方不交代形勢嚴重、由佐世保開出日艦四艘廿九到秦皇島陸隊登岸巡視晚間放探照燈、對我示威、（二十九日專電） 
[駐津日軍一再演習野戰]  
　　以津市爲想假敵 
　　天津駐津日軍二十九午在八里台演習　師、定一日晨至晚在河東旺道莊小王莊陳林莊帶演習野戰、一天津市爲其想象敵人、（二十九日專電） 
　　天津北寗路巡道　二十九晚五時餘、在老站迤東見有兩便衣人、手提包裏、在鐵橋下徘徊、顯係企圖破壤橋梁、道夫急返站報告、派路警在捕業巳逃走、（二十九日專電） 
[日人利用溥儀]  
　　擬採行中央集權制 
　　（北平）瀋陽來人談、儀在瀋住大和旅館、日方確擬利用此傀儡、採行中央集權　市、政署爲新執政者辦事處、僞都决設長春、日人爲收買溥儀歡心、迫省府組織整理前淸遺產委員會並令各縣澈查僞國仍採跟本位制統一各省幣制東三省官銀號與邊行歸併改中央銀行總行設瀋、吉林官銀號及江省永衡官銀號改中央銀行分行（二十九日專電） 
　　（瀋陽）今日正午滿蒙代表約六百人、在瀋陽女子高等學校禮堂開會行禮、結束滿洲新國成立三日之慶祝、禮堂中滿懸紅黃藍三色旗綵、各代表均臂纏紅黃帶、開會程序單上印有大同元年二月二十九日字樣該會由瀋陽縣長主席、代表演說者頗多且有二韓人操日語演說、卒乃通過印就之决議案内容未經發表行禮時日人到者頗衆、（二十九日路透電） 
[日機飛杭擲彈]  
　　（杭州）日機二十九下午一時飛寛橋擲彈三枚一彈未爆發、傷泥水匠、復至七堡擲彈八枚經我高射砲還撃、敵機一架兩翼受創、旋即逸去（二十九日專電） 
　　（杭州）午後日機又飛至在筧橋擲彈數枚落荒未炸我方空防嚴密、鐵甲車晝夜梭巡地方安謐（二十九日專電） 
　　（南京）外部因日飛機迭擾杭蘇派情報司科長范漢生向駐京日領上村提口頭抗議、據答以後可再無日本飛機往杭州等處擾亂秩序、（二十九日專電） 
[武漢警備嚴密]  
　　日租界形勢緊張 
　　（漢口）連日武漢人民、因日軍登陸演習及日僑返國日租界形勢緊張、發生謠諑據當局表示、武漢驚備嚴密、雖在任何情勢之下、不使影響治安同時努力護僑、外間所傳全不足信（二十九日專電） 
　　（漢口）日租界設飛機塲、現停飛機三架日僑一部份雖漢返國、聞將全部東下並傳日領通知日僑、各備乾糧用意未悉、（二十九日專電） 
[中央十次常會]  
　　今日舉行全會開會式 
　　（洛陽）在洛中委於二十九日上午十時半在洛陽西宮東花園開第十次常務會議出席中委汪兆銘·顧孟餘·于右任·居正·陳果夫·葉楚傖·列席中委邵力子·朱培德·林森·　振·張繼·何應欽·褚民誼·白雲梯·陳　君·馮玉祥·石靑陽·郭春　·朱家驊·　立夫·蕭忠貞·段鍚明·蕭吉珊·繆斌·程天放·谷正綱·陳肇英·楊杰·李次温丁惟汾·洪陸東·戴愧生·克興額·李宗黃·王祺·余并塘·石瑛·王法動·李烈鈞·鄧飛黃·潘雲超·鄭占南·曾養甫·同啓剛·王懋功·黃少谷·王柏齡·黃吉宸·苗培成·丁超五·謝作民·周佛海·由于委員右任主席决議、明日上午九時在西宮東花園議塲舉行第四屆中央執行委員第二次全體會議開會式、推汪委員兆銘致開會詞（二十九日專電） 
[各中委纷赴洛出席二中全會]  
　　粤委定今日啟程 
　　（北平）李濟深陳公博今晚離平赴洛何競武同行（二十九日專電） 
　　（北平）并電閻因事不赴洛擬派趙戴文趙丕廉代表出席全會（二十九日專電） 
　　（北平）中委恩克巴圖今晚赴洛、（二十九日專電）　 
　　（北平）孔庚今日抵平談、閻對本人表示、因由河邊到并車上震動、胃病復發、暫不赴洛必要時亦可前在閻對時局主抵抗到底、從速解决對日交涉一面佈置中國十年後計畫（二十九日專電） 
　　（洛陽）二十八日續到洛出席全會之中委、爲示培德·何應欽·褚民誼·陳　君·顧孟餘·曾仲鳴·鄧飛黃·王法勤·潘雲超·黃少谷·石瑛等十一人（二十八日中央 
社電） 
　　（廣州）廣東中央執行與監察委員會委員五人、今日啓程赴洛陽參與二中全會胡漢民等未往、（二十九日路透社電） 
　　（香港）粤中委程天固等數人、定一日啓程赴洛、（二十九日專電） 
　　（福州）方聲濤定明日坐萬象赴洛出席二中全會、（二十九日專電） 
　　（杭州）二中全會在杭設招待處便各地代表·田杭溥洛（二十八日專電） 
[華僑報効飛機]  
巳由美輪載運到港 
　　（香港）美洲總統輪二十七載到華僑報効飛機數架即將運省、張惠長俟新購飛機到粤、即率領赴滬、（二十九日專電） 
[遼義勇軍反攻]  
　　（北平）遼南盤山義勇軍千一百餘名、二十六日由前盤山公安大隊長某集合、預定某時期收復被佔領之某鎭、遼二十二路義勇軍三百餘名、在本溪南與日軍激戰時撃斃日兵二名俘一名奪獲步槍五支、（二十九日專電） 
[何成濬電請財部撥欵]  
　　（漢口）何成濬二十九日電財部、以中央協欵積欠五個月、請先撥五十萬元濟急（二十九日專電）　 
[陳珪璋巳被扣]  
　　（北平）蘭州電、新十三師巳在蘭州平凉解除武裝師長陳珪璋在蘭州被扣川軍由隴南潰走、總指揮黃隱率殘　百餘竄入川邊荒山深谷王友邦投誠後、請率隊追撃、十七路新編騎兵第二團巳在天水點騐、開往西安訓練、（二十九日專電） 
[閩匪迫近蕉嶺]  
　　鍾紹葵部集上抗峯市 
　　（汕頭）閩匪羅炳輝部二十三陷武平、二十四陷中赤墟下壩墟迫近粤邊蕉嶺、新編獨立第一旅鍾紹葵部集上杭峯市、派參謀　引士向潮安李揚敬軍長乞援、（汕頭）張瑞貴師奉命移駐潮陽·揭陽·普寗·惠　·四縣、第三軍黃廷視師駐汕、二十八譚朗星團抵汕接防、聞張瑞貴黃任寰兩師將入閩、惟尙未奉到命令、（二十九日專電） 
[津市水電工潮]  
　　（天津）自來水工會接受黨政勸告、一日先行復工、一切條件由黨政負責調解、（二十九日專電） 
　　（天津）電車公司加價、市府並無制裁辦法、電車工人甚憤、會向公司提出加新及改良待遇等條件、乃公司二十九發放二月份新水仍照舊章、工人大憤、聯合電燈工人一致拒絕領薪、定一日晨十時推代表謁周市長、請　白宣示對於電車加價之　度、如下能制止加價則工人當採自由行動、同時並向公司警告促其覺悟、自來水怠工二十九第一日、公司能度仍崛市黨部下午二時開會調解因資方無代表三會致無結果周　光因本市巳發未發之工潮、應付棘手、二十九下午謁王樹　請示方針、（二十九日專電） 
 
