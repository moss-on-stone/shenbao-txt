# 1911 - 131 - 4913746

 

Page 1

 
 
   
 
 

Page 2

 
 
上諭 
[四月十九日内閣奉]  
　　上諭資政院奏據議員等呈請開臨時會請旨遵行一摺朕披覧呈詞似於預算借款兩事不無疑慮茲特明白宣示本年試辦預算案度支部兩次奏請維持均經嚴飭京外各衙門遵辦自本年起試辦全國預算亦由谇部籌有切實辦法奏准施行朝廷主持於上部臣復稽核於下此預算之無可疑慮者也至特借兩欵前巳降旨申明專備改定幣制振興實業以及推廣鐵路之用並諭令該管衙門竭力愼節不得移作别用即係爲預防危險起見此借欵又無可疑慮者也以上兩事雖屬重要尙非緊急自可於開常年會時從容詳議着度支部將内外各衙門應造全國預算及借款用法各項表册分别嚴催尅期辦妥一俟九月開常年會卽交該院議决毋稍延誤所請開臨時會之處着毋庸議欽此監國攝政王鈐章奕劻那桐徐世昌署名 
　　宮門抄十九日召見内閣總協理大臣 
[論說]  
[聞歐御史參劾内閣總恊理感言（嘉）（言）]  
　　吾觀權奸擅政之時莫。不以沮塞言路。箝制輿論爲政策者故。吾國非無資政院爲代表民意之機關。而不知其爲物也。雖爲將來國會之。基礎。而民意之所由以表示。曾不如專制政體上之一御史臺。何也。資政院之性質爲合議。制故爲議員者。非經召集開議會時。不能發一言。此莫可如何者也。且可言之時亦甚暫。三月期滿之後。縱又有所欲言而已無。言論之權。範圍於議院中者其狹小如此。遑論上書奏事。得以達下情。而邀天聽哉。蓋議員若欲上奏。必經全體議决。由議長署名而後可無獨伸之議論。 
 
 
 

Page 3

 
 
也。故都察院御史之一官階。以今日而言。固已不容於立憲政體之官制。而當此眞正之議院尙未成立之秋。其任言責。以監督政府。而糾察官邪者。仍唯臺閣諸公。不畏疆禦詪詪敢言。彈違糾慝之是賴。誠以千人之唯唯。不若得一士之諤諤也。迺自江春霖被逐後。趙啓霖又復閑散。時人所謂三霖者。僅趙炳麟一人矣。今趙亦特賞四品京堂以去。而全臺數十御史。幾不復敢少伸其辭說。即有一二言者如胡思敬輩。不過聊以解辱台之嘲。而猶且不得志。而以告退聞矣。烏嘑。其能激昻慷慨。如朝陽之鳴鳳以諍臣著於時。風力骨鯁有古大臣之風者。吾不知其誰與繼起矣。 
　　日前聞御史歐家廉。參劾内閣總協理竊位要挾。貽誤内外要政十欵。原摺雖留中不發。然不可謂非一有力之言官矣。按歐御史前月方轉補。而即上摺奏請。愼訂閣制。預防流弊其忠言讜論。令人逖聽。今雖未獲讀其章疏。不識其立言如何。而第就其竊位要挾而言。歐御史固有以窺之矣今茲之新内閣。雖爲吾國政治上之產物。其能當此樞軸者。一時難得其選然欲蘄其將來之設施。去窳而就良。則當此組織新内閣時。昔日之樞臣。其資望閱歷。縱有足以膺此新内閣總協理之可希望。亦當翩然辭職於前。以待簡授之後命。即不日再就斯職。非特可以昭君上任免大臣之公。而亦可以示天下與後世也。乃必於簡授降諭之後。而始請收回成命夫豈閣制未頒布以前。總協理之席。未經會商乎。抑樞府竟不與聞也乎此將誰欺哉。其竊位之心理。固如見矣且吾聞總協理三大臣辭職之摺稿。與慰留之諭稿。同出軍機處章京一人之手筆。而第二次慰留之硃諭。與第一次慰留之上諭忽異。則其出於要挾而來。亦可想而知矣。夫所云貽誤内外要政十款。吾未敢一一比附而列之。與御史同意而一言以蔽之。今日内閣之總協理。不足以弼成憲政而締國交。此無可諱者也。今新内閣成立矣爲問有定百年之大計。籌一國之全局。以立完全之一政。綱乎。吾見其國務之傾向。且因之以益淆。致議會之衝突頻頻。而新内閣之人物。仍不得不時時更迭。使中央行政最高之機關。視官如傳舍。而繼其後者咸懷五日京兆之心則將來雖有此内閣。如無内閣等耳。則其開此第一政局之先聲。而以舊政界腐敗之老廢物入於其中則雖新制度亦將化而爲無用之官廳以終。後雖欲如何之改革。而終不能收其效。則豈特貽誤今日而已也。而其障碍立憲政治之進步莫大矣。迺環顧内外臣工。無敢言此者攘攘國民。雖言之而不能達於天子之前。使無歐御史發其覆以上陳。則前途眞無復有一線淸明之現象矣。今雖留中未下。然旣言之當再言。之必期其得達宸聰而笔已。御史其毋一擊不中。而遽箝口結舌以不言尸位也。 
來稿 
[鄭蘇戡京卿覘國談三]  
　　中國將來之情狀若何乎。吾能預言之吾不知當爲誰言之。無巳。則願以告新學之志士。中國有可憑之勢力三。一曰國土。二曰人民。三曰專制習慣之政權此三者。皆世界各國所不能企及。合此三者以爲利器則可比之爲世界第一機器快砲。苟得尋常之砲兵用之。雖以霸天下不難今所乏者。炮兵而已。然以此等利器。付之不諳砲法之人。則必爲敵人所得蓋敵人。正利用其閉塞易制。取其砲機。則礮不可用故也。今日有志之士莫不欲挽回於未敗之前。欲挽回於未敗之前。則必藉政府之力。然彼政府者。忌共迫已有寗我自敗。不願從人之私見。而所謂志士者。又挾政治改良。之政策輒以正本淸源。爲下手之法。論愈正而術愈踈。心愈熱而勢愈戾嗟夫。此則剖心而不見信。彼則自戕而不求生。日復一日。同歸於盡。豈不痛哉。吾以局外之眼力觀之則政府之蔽塞。猶爲恒人之情。而持術之迂踈實爲志士之誤。何也。世界之趨勢。已日就於開通。中國之人心猶日抱其閉塞以閉塞之人心。戰開通之趨勢。則必激成滔天之浩刧。其初必有成羣之志士。因欲挽回於未敗之日。而政府與之爲仇。於是前者仆後者繼。鷸蚌相持。漁人得利。而政府與志士。遂成兩敗。而莫能獨存其終必有多數之志士。因欲恢復於旣敗之日。而外族與之爲仇。於是一夫呼萬夫應膏血染野衣冠塗地。而外族與志士遂成相厄。而卒有一敗。凡此未來之刧運。誠有必至之勢。可瞑目而逆睹者也。（未完） 
專電 
[電一（北京）]  
　　三多電奏庫張路工緊要邊防危急恐擾要工請撥毅軍駐紥控制奉密諭著廕昌姜桂題妥籌 
[電二（北京）]  
　　浙撫電奏省城搶米閙事多織機帮已獲首要嚴懲現趕購二百石平糶人心安靖奉旨著督飭文武隨時愼防嚴緝匪黨毋再肇變 
[電三（北京）]  
　　度支部議准浙省新漕緩到秋後補運 
[電四（北京）]  
　　攝政王面諭盛宣懷國家辦理幹路務訂妥章毋使指摘致失朝廷厚望 
 
 

Page 4

 
 
[電五（北京）]  
　　駐俄薩使電告俄日協約細探實爲保存遠東固有之權與中國睦誼素敦决無意外俄日各報已登明此意中國報載實係誤傳 
　　按薩使此電當是俄人授意與西報所載俄京電同一口脗 
[電六（北京）]  
　　内閣總協理定於第二次會議政務日公議在案　一决定弼德院顧問員　二决定收回幹路辦法　三翰林院改制事宜 
緊要新聞一 
[新内閣與弼德院種種]  
　　自新内閣發表後那徐一辭慶邸再辭以是對於各疆臣詢有要公均延置不辦至十二日下午一鐘始寄電粤督飭仍嚴密防範始終無懈以防黨人濳居港埠隱謀報復 
　　協理那徐兩大臣爲製造關防日昨在樞垣商請慶邸核示謂前議之篆文字樣係比照正一品大臣印信銀質四十八兩蹲獅鈕現在是否卽照前議抑或酌加崇飾慶邸意尙須酌爲改訂 
　　昨日新内閣總理與弼德院長會商謂院中所設顧問於行政前途最關重要各國充任是職者必須洞達世務學識優深始克獲選我國組織伊始必簡政治學術兩有經騐者方於憲政有裨不蹈向日虚名之誚擬以京内外大員開列銜名奏請欽選派充聞已列名者如李殿林伍廷芳陳寶琛嚴修于式枚沈家本張人駿陳夔龍等共有四十名之多日内卽行奏請充任按此條與昨報所載略異 
　　陸鳳石中堂蒙恩特簡弼德院總裁以來以弼德院有輔弼皇上之責任係關甚而禁烟事務現亦正在吃緊之際恐難兼顧擬奏請開去禁烟大臣差使以便專辦弼德院 
　　吏部尙書李蔭墀中堂因該部已在萬難保存之列而已之名位已臻極品現于新内閣旣屬無望塵疆吏又非其素志日前在雲仙别墅宴飲曾對三晋老京官數人談及時事欷歔感慨若不自勝并云余必先吏部而去不願作弼德院之老古董云云不料昨日新官制發表其老古董之資格尙夠不上也 
　　新内閣簡任之内閣總恊理及各國務大臣不過就舊日軍機大臣各部尙書與以新内閣頭銜並未從新組織惟外務大臣則去鄒嘉來而用梁敦彥今探其原因係鄒平日有一種特病其口中吐出之炭氣臭穢不堪令人不可逼近西人與之對談必口銜雪茄或以防疫衞生布掩鼻始能支持以故鄒任外尙時西人嘖有煩言故以梁敦彥代之耳 
[臨時會暗中取消之確因] 　　是誰之過歟 
　　資政院議員倡議請開臨時會一事三月之久除上書之外一無準備政府見其易與故始而請旨宣布外債以爲陳請書理由之取銷繼而提前宣示召集常年會之上諭以爲臨時會根本之取銷茲聞此事於新内阁未發表以前政府一再硑議原擬提前一月召集開會仍至十二月閉會提前之一月即爲臨時會樞府中已多數意見相同嗣因議員對於此事淡漠異常態度疲玩政府廉得其情故將前議取消免去諸多紛擾前日頒布召集常年會之上諭係專對臨時會一事而發其時議員所遞之陳請書尙在資政院秘書廳併未出奏云 
[何京師謠言之多耶] 　　疑心生暗鬼 
　　近來京中陰雨連綿因这謠言四起咸謂奏夏之交京中向無陰雨惟庚子年始有之其狀態與令年無異以昔証今則今年京中必有兵事云云一犬吠影百犬吠聲内外兩城居民遂至一夕數驚發現種種恐慌之情狀警界中人深恐人心不靜由懼生擾聞民政部不日奏請明降諭旨禁止此項謠言以定人心 
[幹路收歸國有之主動力] 　　嗚呼始作俑者 
前日明發上諭將全國幹路收爲國有確係盛宣懷所主張盛自入 
郵部後卽建議收各幹路爲國有並力請明發上諭以資鎭壓監國初尙遲疑嗣盛因湘鄂兩省官紳於粤漢鐵路借款籤押一事紛紛反對且兩湖士紳均預俻遞公呈於都察院反對皮事故即假石長信之一摺在監國前極力慫恿收回國有遂有前日之諭或謂石長信一摺即由盛所主使并聞摺上時適軍機辭職内閣諸人未到任盛先擬好上諭求監國鈐章然後再送軍機署名云 
　　另函云十一日郵傳部奏請全國幹事收歸官辦取銷從前批准商辦之案時新内閣發表之第二日也聞盛尙書以此種問題按照内閣官制係應經閣議之件但一經閣議恐生他種阻力故乘總恊理辭職未就之時先行入奏以便川粤漢路及開海路兩項借款交涉早日了結說者謂十一日署名方法已照新内閣制郵傳部此舉之爲破壞閣議制度不以總協理辭職與否而異也 
 
 

Page 5

 
 
[粤省防匪用欵三十萬] 　　六個字奬勵之代價 
　　此次廣東匪黨焚燬督署據粤督張鳴岐電奏刻已一律肅淸其保案亦於日前奉旨依議奬勵之優實爲前此所未有惟此次釀亂之由及事前防範之疏外間不免人言嘖嘖日聞該省初次電奏匪亂情形曾奉諭旨奬以事前巳有防範等語因之該省文武公然居爲奇功日前電保各員時聲明預防匪黨一切布置需費三十萬兩之鉅并請作正開銷不知政府亦允其核銷否也 
[粤省革黨何日閙罷] 　　越閙商務越壞 
　　大鵬都司于龍勳十三日具禀大吏現聞革黨早已分人濳入惠屬地方候時起事懇請添撥勇營俾資防禦搜緝大吏得報立派營勇前赴鎭攝矣是日增城忠叅將亦禀報大吏略稱現據新塘商務分會及厘廠陳委員函稱近日謠傳有大帮會土各匪來攻之說雖屬子虚之言惟縣屬勇少兵單急請迅飭新營來增分紥各處以壯聲威十二日張督李提均接有革黨匿名函件内容甚爲秘密外間不得而知 
　　革黨用頭髮藏匿軍火一事已誌昨報茲據東路巡警第四區區官柏年具禀略稱訊據該同居人鄧李氏供向賃德鄰里第三號屋居住本年正月二十六日有無辮人鄧國華夫婦二人到來同居係做頭髮生理詎鄧國華於本月初二日出街不回伊妻亦于本月初六出外未返現在存下頭髮多件故來報明點交此屋業主係梁祝田正住隔壁敎書鄧國華租賃此屋係洗涌廣榮生頭髮店担保鄧國華年約二十餘歲等語查鄧國華私藏軍火逆跡昭著實屬罪大惡極鄧李氏係同居婦人見鄧國華私行逃去存貯頭髮報請點交尙非知情除將該婦人先行遣釋並由偵緝隊長周翰怡稽查委員黃維鈞前往洗涌廣榮生店查明該店有無串通藏匿及認眞搜查防範外合將槍枝子碼列單禀解憲台察收施行 
　　目下亂事已平烟銷雲散而城内荒凉之色依然如故其華寗里制台前司後街小東營史巷二牌樓狀元橋天平蓮塘大石厚祥及旗界各街巷幾如鏖戰處所街石紛碎桁牆崩烈彈痕燦爛血迹糢糊民居掩門閉户居多全行關鎖者亦不少商店則寂寞異常不特交易稀少而貨物陳列亦爲之頓减無論東主夥伴各懷一種憂悉慘淡之色若交申牌時候所有行商帳客肩挑背負梳傭婢女輿台走卒莫不僕僕於途傍徨道左爭相跑走惟恐城閽之關閉也迨抵城闥時則兵勇排立鎗刀森嚴來往行人仍然逐一搜查無論貴賤男女有無携帶包裹均須檢查 
[鄂省官塲魂夢中之革黨] 　　一日三驚 
　　鄂省官塲近因粤亂戒嚴並探得漢口德租界庽有匪黨現正偵其舉動預備得有確據即行逮捕詎昨日巡警道黃祖徽又訪聞漢口法國租界内長慶里第七號有朱姓者新由南洋羣島來漢僞云開設洋行隨帶夥伴數人皆西服洋裝形跡殊爲可疑當已密商法領事派捕偵其舉動一面飭與法界附近之巡警四區警官巡長易服潛入租界調查其屋内有何密謀來往者係何處人俟有確據卽會捕拿辦故日來長慶里弄口晝夜有偵探監守有人出入均跟隨暗探究竟是否革黨終必水落石出也又前日墨西哥國答謝大使巴君由京覲見後乘火車返漢於十三日乘立茂輪赴滬鄂督本擬親往迎送因匪黨謠傳有在武漢起事之說爰派交涉司施炳燮關道齊耀珊代表招待聞巴使於十二日乘快車到大智門車让時司道各官均在让恭迎忽來偵探警報謂聞有匪人將於車让施放炸藥衆司道立發電話調到新軍防營兩旁堵截層層護衞所有閑人均不准窺探嗣衆司道至洋務公所休憩又謠傳有人欲燬洋務公所故是日公所亦調兵駐紥保衞風聲鶴淚大有草木皆兵之勢 
　　鄂督昨致函張統制誥誡各兵云迭接部電謂此次粤省之匪黨實與國民軍有密切關係此語是否屬實不得而知惟訪聞國民軍近有聘陸軍人員爲該軍敎習以俾該軍得以練習兵操熟習戰術而造成完全之軍隊等語措詞雖無悖謬氣勢甚爲激迫其一番隱藏煽惑之心最易使一班無知識之軍人萌思亂舉啓暴動之行若不預爲查禁恐生意外之虞查法部新訂法律所載軍人不得干預外事我鄂軍隊素受敎育久已號爲有勇知方之師其一切自陷法網之行爲固不必過慮但恐有年幼軍人血氣未定誤聽伊等籠絡之語致入於陷阱之中是以本督不得不嚴爲防範以杜隱患云云刻張統制已通傳各營遵照查禁矣 
[京師近事]  
　　初九日政務處接得監國手諭一則其内容謂會同郵傳度支農工商外務等部將歷年有案外債各項作何開銷作何抵押及借用年限行息幾釐分别造具表册呈覧其外省各債飭各督撫亦如式趕速進呈聞擬 
 
 

Page 6

 
 
於今歲資政院開會時即將此次外債宣布 
　　日昨樞府電致粤督大致謂澳門界務已否派員密勘長此延宕總非結局且聞近來葡政府屢來詰問故樞府擬嘱張制軍將所有關於澳界之交涉案卷檢齊送京以備參考說者謂此案前曾提議交由海牙保和會公斷大約目前朝廷已經决計云 
　　此次郵傳部所借之大東公司及大北公司欵五百萬磅經外間攻擊太甚聞盛尙書近亦頗不自安欲求弭謗故擬於京奉間先創設一長距離之電話日來正在計畫中其他尙有應設電話數處一俟斟酌妥協之後即當實行着手 
　　趙次帥與盛宮保議商即在四國借欵撥歸東省動用之二千萬中提出若干修築洮南府聯接錦州之鐵路以絶外人覬覦 
　　近日京中傳言甘肅蘭州地方又有匪徒數千人乘機蠢動回回敎徒和之聲勢甚爲浩大官軍一時尙未得手是否謠傳容俟探寔再誌 
　　皇太后原擬於本月十五日駕幸頤和園駐蹕後以粤亂再起警電紛來隊擬作罷所有預備園差各員已由内務府調回現以粤氛已靜仍擬於二十日後啓駕前往已飭民部提署恭備道差矣 
時評（希夷） 
[其一] 　　消弭主義之内閣 
　　内閣必空言負責任也。將以消弭上下之衝突。内閣必設副大臣也。將以消弭樞臣之衝突。總理大臣必兼管外部也。將以消弭外交之衝突。弼德院長必簡陸潤庠也。將以消弭滿漢之衝突。各督撫必欲。兼國務大臣銜也。將以消弭内外之衝突。朝廷之用心苦矣。 
　　雖然。此遂足以消弭種種之衝突乎。哉 
[其二] 　　保存發祥之東督 
　　東三省爲祖宗發祥之地。然而從前之治東三省者。每以不祥之人。演出種種不祥之事。不祥之胡匪不祥之交涉。不祥之鼠疫。不祥之大火不祥之大水。環生迭起遂成一極不祥之世界。雖以發祥之人如錫良。治此發祥之地終不能免此不祥之事實。 
　　監國親筆交諭趙爾巽曰。卿抵奉後須竭力保存祖宗發祥之地。嗚呼趙爾巽果能挽不祥以爲祥哉。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[閙事後之米業大會] 　　米儈弄鬼 
　　杭垣大閙米店後經官廳會同商會公議善後飭令米業將起價米减讓兩角向售每擔六元一律改爲五元八角不料衆米商被打迄今籍口損失修理需時至今半未開市復於十七日下午在總商會續開大會由業董韓錦畇韓吉生等報告同行損失情形且資本不敷勢將歇業並謂各報館袒護莠民有意煽亂致謠言蠭起謂各米店如不再减每担四角勢必復打同業人人自危云云要求府縣嚴禁謠言維持善後均經杭府英太守據理駁復所可怪者商會協理王君某附和米商揚言並不袒護（按該協理亦係米店居停上年囤米二千担爲衆指摘現在訪聞尙有五千擔未售）惟報舘煽縱莠民誣衊米業致使匪膽愈張實屬有妨治安等語次報告近來杭滬各報揭載米商來襄（卽來老相）通同僑商私運米糧出洋一節並奉撫憲及勸業道公文當由敝會派員密查復經湖墅各同行結保並無其事云云（按來某私運漏海米石多至數十萬擔由震泰銀號經理韓淦堂所開之禾豐碓坊爲總機關韓某担任接濟巨欵人言鑿鑿通省喧傳惟獨商會之密查則否）次議决由米業公禀杭府轉詳各憲咨行江督蘇皖等省要求弛禁仍由太湖趕運（按米儈目的注重此條前次陳請諮議局被報紙揭破致無效果此次籍口風潮重申前請）又議决仍請府縣轉禀巡警道通諭各局區嚴密保護又擬要求商會移請地方審判廳嚴辦在押貧民置之重典勒令先行游街否則一律歇業或將存貨售罄爲限因府縣未允復由吳子卿設詞調停謂今日宜廳雖未明允深慮報界指斥將來必有後命以平米業之憤勸令於十八日起一律開市 
　　四豐泰米舗前被搗毀呈報損失欵目最鉅茲已探悉該舗確實情形當初八夜十二點鐘時小民聚打將該舗内米拿出沿途抛擲均被貧民拾去約計不過二十餘石道傍觀者無數皆所親見時該舗經理及衆夥知事已破壞乘此暗將舗米遣人私送該各親友以爲市恩之計共計有五六十石該經理已預存混報虚帳之意是夜該店牆門未及二鼓早經關閉該店内銀洋一切已先整理密藏及至被打之時雖衆多喧雜並未遺落外人之手後來該店經理竟以糊塗揑成巨欵禀報上憲未免狡猾過甚也 
　　又聞該業日前有上諮議局陳請書一通經該局於昨日協議會議决以關係訴訟事件照章返還故不錄載 
按報紙之不直米店不過推究其禍之所從起並非以小民打店爲當行之事也今該商積憤於報館謂爲縱煽誣衊豈不可笑 
[漢陽調查自治之大風潮]  
　　　　　　　糞尿可澆　鬚髮何罪　婦女可拘　耕牛何罪 
　　漢陽自治調查員李方葆日前至縣屬陶家嘴地方調查户口壯丁鄉民疑係抽收人丁稅訛言四起該員又不善開導有違抗者即以送縣懲辦之語相恐嚇於是大觸鄉民之怒羣起朋毆除將該員鬚髮全數拔脫外且遍體鱗傷滿澆糞尿該員即奔至縣署投訴漢陽縣張振聲大令立委承啓官楊文軒帶同差勇前往捕拿痞棍以便懲究詎鄉民等早已聚集二三百人預備抵抗遂將楊委所乘肩輿搗毀差勇等亦多頭破血流跟蹌奔回縣城張大令得信立請巡防營派兵排隊親往赴援而鄉民則已紛散僅獲男女各二口耕牛兩隻帶回縣署訊辦聞該牛係某劣紳所養因其全家已逃特捕牛到官以備來領時根究現漢陽人咸鬨傳縣令以牛代人稱爲奇事殆不知張令之别有用意耳 
[常府各團體抗議蘇賦抵借日款電文]  
　　常府武進陽湖兩縣農商學自治各團體因郵傳部以江蘇漕糧抵借日本欵項損害甚大日前會議　開大會籌議辦法旋經議定先行電致郵傳部及資政院議員請示辦法茲將兩項電文錄下 
　　北京郵傳部盛大臣吳侍郎鈞鑒日款合同名曰鐵路借款並奉諭旨不得移作他用乃報載部奏五百萬撥還海軍如確殊相矛盾蘇賦作抵關係全國預算人民負擔未經院議是何憲法且衣租食稅所以表示服從移抵外人民心慮渙明知國家大勢借債苦心然用款不可輕移正供不可輕抵敢盡忠告並盻明示以慰翹望武陽商會農會敎育會城鎭鄉自治公所勸學所叩 
　　北京達智橋憲報館孟轉資政院江蘇議員蘇賦抵借與全國預算人民負擔有絶大關係資政院臨時會計巳無效是否靜待九月從容追認乞示辦法又蘇議員維持預算江督朦奏已自行解散無待勸告事關大局亟圖善後武陽商會農會敎育會城鎭鄉自治公所勸學所 
分類新聞 
政界 
 
 

Page 11

 
 
[程中丞洞見南匯官紳之心理蘇州]  
　　蘇撫程中丞批南匯縣朦詳匪徒鬧事禀云查前次川沙焚毀自治公所一案半係該縣鄉民所爲該令身任民牧平日與地方匪棍漫無鈐束致令擾害鄰境而已則若無其事旣未聞帮同解散吃緊之際亦並無隻字禀陳反以袖手旁觀爲得計試問國家設官何爲該令所司何事乎業經可撫院面囑藩司嚴行申飭在案乃仍不知懲警妥籌善後曾幾何時該縣轄境又出此案而察閱來禀核以沈管帶所禀該令語多含糊其意若惟恐實在情形盡爲上官所知者便一已趨避之私圖貽地方無窮之隱患似此居心殊堪痛恨且漁業公司結怨漁户當非一日豈竟毫無聞見何以不先事預防該公司章程如展佔河道等情本有未妥儘可隨時商令酌改何以聽其任意執行該令種種掩飾謂爲釀成此案當亦百喙莫辭惟近來民氣囂張地方官辦理固多未善而被毀各紳董亦當思所以自反即如此案在漁業公司豈不自謂係爲講求實業發達漁業而設而業漁貧民翻疑爲從此謀生無計適與該公司心理相反推原其故皆由於紳民情意素未相孚而開辦公司迹又近於壟斷愚民旣難於圖始復各慮身家安有不起而反對者至於焦頭爛額兩敗俱傷致煩兵力爲保護似亦非賢士紳圖謀公益之初心也仰松江府嚴飭該令申明此意照會自治公所會同農務公所將漁業一事從長計議應如何永杜後患彼此相安迅速設法改良禀報以惠窮黎一面查拿滋事首要務獲懲辦用戢刁風並隨時嚴行防範毋令再滋事端致干參處 
[江甘自治公所之通告揚州]  
　　揚州江甘自治公所昨接江蘇預算維持會通告諮議局議長議員爲寗屬預算無效全體辭職事現在上海組成預算維持會共謀進行方法等情查此事關係寗屬一部分而蘇屬員紳竟能同具熱心出爲倡議凡我寗屬人士似難坐觀日昨刋發傳單在自治公所開職員會共同討論以便答復 
[禁烟公所委員激戰武昌]  
　　湖北禁烟公所坐辦沈道秉權提調金守煥章稽查施令貽淸日前在所談及本任襄陽道傅嘉年入所調騐事金提調謂稽查各員總當認眞將事凡遇調騐期内萬不能出所查初七日施令出所爲違章下次必須恪守定章以免貽人口實施令回稱初七日係因要公出所已得坐辦允許如謂違章則咎在坐辦太尊應向坐辦詰問金提調答云今日之語係儆戒將來並非追究旣往身任提調應得勸誡詎施令不服此語竟至大怒將茶碗擲碎且出言輕侮金提調當時祗得忍氣退出沈坐辦亦不歡而散次日金遂上院禀陳此事且求銷差鄂督深以施令賦性乖張剛愎魯莾除慰留金守照常供職外特將施令撤差停委三年以示懲儆 
軍界 
[贛省對於匪黨之布置江西]  
[嚴防私購硝磺]  
　　贛省撫州建昌兩府屬地方人烟稠密商務繁興該處所產硝磺大宗極多業經勸業道傳春官詳定章程委員分駐抽稅現値粤亂黨羽衆多聞巳分布到贛誠恐私購軍火勾結起事實屬有碍治安除經馮中丞電飭軍隊嚴密防範外現經勸業道奉到院諭電飭撫建兩局委員督率司役加意稽察嚴防匪黨混跡私購 
[嚴防竄入嘯聚]  
　　贛省南安府大庚縣屬上鄉内良河洞沿邊一帶地方與南雄毗連路途崎嶇林木雜錯宵小最易濳藏前年曾有土匪滋擾業經大軍掃除殆盡地主得以安寗近因粤東嚴禁賭博而一般賭匪無處安身乃三五成羣聯隊而來匿於此處山中現聞有千餘人夜行晝伏勢甚猖獗當由巡防隊偵探得實飛報該府速卽派兵彈壓毋使滋蔓即經該府陳太守電請後路防營統領劉槐森撥兵駐紥以備勦辦 
[永嘉縣匪勢猖獗警報杭州]  
　　永嘉縣民情向以柟溪爲最蠻種烟亦以柟溪爲最盛西溪次之而柟溪之嶺頭南與陳黃坦半山大貢下岙等處皆危崖絶壁地勢險惡向爲土匪出没之區現聞該縣陶大令瑗於前月間在柟溪地方查勘煙苗忽有著名匪首周明存一聞縣令到境心懼萬分於某日在直堂設法會盟連合台匪地痞嘯聚合衆上山向各種煙户收費代爲伊等保險其黨匪二頭目潘六迪率領二百餘人各帶槍械在嶺頭地方截路陶令帶隊查勘預備抵拒且於大路凉亭張貼條告大書某日與官軍大戰字樣其時陶令正在鶴乘地方搜拔烟苗距嶺頭尙有七十里一聞此信隨帶營勇二十名就近調兵兩棚並會同防營哨弁尹玉生呂建標帶兵星夜進勦本月初三始抵該嶺山腰匪衆先行開鎗彈丸如雨營勇等奮力還擊該匪等藥彈不足見有二匪爲營勇中傷餘衆逃散旋由柟溪轉入西溪與大帮閩匪聯合衆徒以紅燈爲號復思起事各匪並擇於村口要隘之區横懸大木架以巨石名曰千斤閘專伺官至截繩下壓目下梅統領雖已竭力進勦而匪勢愈集愈衆兵力單薄商民恐慌異常刻由陶令將此情飛禀省憲乞卽救援未識省憲若何籌辦也 
學務 
[日人注意閩人舉動福州]  
　　近日閩人因國事危急稍稍覺醒各學堂及各團體紛起組織體育會商團等名目聞日人非常注意連日有日本警察長許某（台灣人）及日籍林某（省城門鄉人）等奔走城臺各處查察消息但各學堂及各團體除謀救家國外並無他項之舉動云 
[鄂提學請奬學務人員之限制武昌]  
　　王次籛學使現擬將辦學著有資勞人員擇尤奏請奬給實官特派六科科長汪元秉馮汝簡姚汝說畢惠康諸君彙列表册分别異常尋常兩項呈請核定並面諭該科長等謂簡易師範初級師範部章例不准請奬管理員亦不得列保又部章載成就學生以六七十人爲衡其不能及格者亦不能仰邀奬叙又初等小學敎員與縣視學勸學所總董等奬勵部中巳另訂奬勵專章亦不能請奬至敎員先後在兩學堂供差者如係同在一省或一府一州縣之内先後皆由提學使派委者准其接算至同時任兩堂功課仍以年限爲斷不得僅以成就學生牽算致違定章刻該科長等已遵照指飭各節分别擬辦矣 
[安豐學界衝突續誌州]  
　　東台縣境安豐初等小學敎員徐碩儒與堂長袁承勛屢起衝突迭次禀訐均誌前報茲經徐碩儒續行禀控奉提學司批示云該敎員徐碩儒迭據堂長袁承勛禀控挾嫌滋閙孕怨破壞等情業經前署司批飭東台縣秉公具復在案現尙延未一復殊屬疲玩該縣有監察學堂之責何以堂長敎員攻訐尋仇近在咫尺絶無聞見豈眞聾瞶如此其極耶據禀前情仰東台縣澈查核辦以定曲直而息紛爭毋稍延徇 
 
 

Page 12

 
 
實業 
[浙路公司甄别職員之恐慌杭州]  
　　浙路公司全體職員照章每年甄别一次本届正月例應舉行因股東常會期近董事局五日京兆展轉覊延洎會後百務倥偬方擬舉辦又發生幹路國有問題衆心惶惑無暇顧問嗣據代表朱桂老捷電浙路永歸民有全體騰歡大局抵定董事局乃會商副理擬將全局進行悉心整頓知照各局部處各長統限本月十五日止將所屬員司勤惰品行功過破除情面秉公舉發連日愼重匈稽遲迴審察迄今尙未發表據個中人傳述謂此次甄别異常認眞决擬開除者多至八十餘名并有局長部長及工程師在内其尤甚者如承包科此次股東會指斥營私舞弊之條查有實據擬卽全體撤換其次如工程處營業局等皆有更動以故近日公司百執事莫不私心惴惴大有秀才望榜一日三秋之景象 
[勸業道提倡出洋貿易杭州]  
　　上年南洋勸業會浙屬工商已經增中丞正式加奬一面由勸業道通飭各府接續查報並勸導工商出洋貿易以謀商戰之勝利原文略稱東西各國無不以振興商業馴至富强其爲商人者皆能以經營貿易遠涉重洋無往不利今洋貨之輸入中國日益增加其所以銷行無滯者蓋視華人之嗜好習尙而投以精良之製品我國商人聞有一二出洋囿於自守主義不察其所好而雜遝以投此商業之所以失敗也本年憲政籌備淸單其關於商業者曰出洋貿易曰調查出產商品浙省地大物博百貨殷闐徒以販運未廣利無可興今若以精良之商品輸出於外洋考察各國之市情增進交通之智識商業勃興尙堪企望除分札並照會杭寗商務總會外合行札飭札到該府立即移行各廳州縣照會各商會先將各該縣出產商品遂一調查淸楚列表呈報一面提倡各商工出洋貿易事關憲政進行毋得視爲具文　 
[提議儲蓄議案福州]  
　　商務總會擬辦儲蓄银行一事集議已久茲將該會提議原案錄下處民生凋敝之秋欲爲平民裕生計必先爲平民謀儲蓄此不易之理也日本廣設儲蓄銀行法良意美近各省多有仿行之者吾閩地瘠民貧生計日蹙自商界夥伴工界匠徒以及小本營生肩挑負販之輩一日所入祗求一日之用往往終歲勤動僅足贍養其身家一遇婚喪大故卽不免沿門托鉢俯仰求人皆平日不知儲蓄有以致之鄙人爰擬聯合同志招致紳商社會各界鳩資設立儲蓄銀行期爲平民利便不論數目多寡自數百文起點以至盈千累萬均可隨時交入銀行立摺付執按日核計子金急需則聽其取用俾使量入爲出積少成多事事力戒奢華人人競求勤儉留有餘以補不足由不足漸及有餘舉凡父母喪葬費子弟敎育費兒女婚姻費自已養老費以及營商資本均可先事豫籌隨時寄積旣可免慢藏誨盜之險又可免被欠涉訟之虞去奢崇儉轉移風俗利便商民無逾於此聞此案賛成者甚多不日當可實行也 
雜記 
[得毋懼爲孚琦福州]  
　　近有某國人來閩擬假南校場地方試演飛艇經該國領事照會交涉司并請妥爲保護略云此次試演與往時電戲性質不同彼係以營利爲目的此係以發明奇巧爲目的交涉司業已允許定期舉行試演遍請各官塲寓目聞松督樸將軍尙藩均擬不往云 
[鄂藩革除舞弊書記武昌]  
　　湖北度支公所各科書記員多係藩署舊吏改充無弊乃其慣技迭經歷任藩司嚴禁需索規費不啻三令五申而若輩仍敢故違茲有田賦科書記員符潤承辦此次奏銷册竟敢向黃岡縣令需索二百金經余壽坪方伯查覺大爲震怒當將該書記革除並行黃岡縣明白禀復以憑澈究聞田賦科長趙太守以符書記在署幾三十年平素尙無大過如將其革逐奏銷賬目頗難淸算無訛爰命該科科員書記繕生人等公禀懇留符潤効力贖罪詎余方伯不允且面斥趙科長云如無符某本署卽不辦事耶趙知難以挽回無言而退 
[葉蔚蘭身後遭刧武昌]  
　　鄂紳葉蔚蘭太守於前歲在吉林府任内病故去臘由公子赤豪大令扶柩回鄂安厝於望山門外下新磯堤内面上只略舗黃土詎匪徒窺其殉葬之器類多珍貴遂於日前潛往掘墓劈開棺板將含殮珍珠血玉珊瑚頂戴及掛背赤金錢一切珍物盜去約共値數百金昨由家屬偵知禀請地方檢察廳追緝 
淸談 
[瞎說]  
　　别有天小報本定十六日出版届期不見發現未知何故 
　　或曰彼不已明言别有一天麽。 
　　中外日報忽改爲中外。報不知何故 
　　或曰目今有天無日之世界。我人不敢。說是。日。曷喪殆該報去一日字。之微意也。 
　　時事報今日忽改作時事新報。不知何故。或曰。目今各業改良。無不標其目曰。維新。維新大約總是此意。 
紀事 
帝都嫖界十大王之蕊榜（續） 
[某八爺]  
　　河南人。已革翰林院編修顧瑗之子。平日藉公益銀行名義。以搖動花界姊妹。花界姊妹爭歡迎之。然脾氣最大。又爲花。界。所畏正月。大閙天樂茶園。亦係與樓上女。客弔膀子。指手畫脚。致啓　端。近其父被革。伊猶在八大胡同自稱頋八大王云。 
[某九爺]  
　　安徽人。已故長江水師提督程文炳之第九子性温厚。因受其一班淫朋之傳染。在花界中以嫖大王自命。花界亦從而大王之。近雖在。喪服之中。而酒地花天。無夕不有　九爺之一席云。 
[某十爺]  
　　籍貫未詳。一名朱小瞎子。今年正月以三千金買　映雪于松翠。未一日而　出。重張艷幟朱無如何蓋朱富有。金錢而不善。於用。花界中。又呼爲曲辮子云。 
　　此外如江四盛二盛四等皆在嫖界大王勢力範圍之下。雖時或騷擾花城。然仍遠不如十大王之。勢熖云。 
雜錄 
[短篇小說一夕夢（選）]  
　　微月一鈎。靑燈如豆一人枯坐室中。萬念俱寂。惟聞室外狂風刮屋瓦作怪聲。自覺毛骨悚然。心中恐怖特甚急趨亂書堆中。拾敝卷一册。倚枕邊翻視。以破寂聊未幾。神經恍惚若受有最大之。激刺也者乃抛。書就枕閉目安神。少頃即昏昏至一。異境爲。生平所未曾經歷者。其荒凉僻凈之况。不禁心爲之。一悸正徘徊四顧間。有一少年人。迎面至乃揖余而言曰。子非吾友乎胡自來也此間少世人足跡子盍從吾來。。余茫然不知所答但其人似曾相識者惟不能憶其姓字。 
　　少年復曰。子請勿疑從吾來。無慮也。余乃唯唯稱善。少年先導。余尾隨之行約數十武稍見人跡。然觸目所見者。皆使人。生怖又行數里。餘則遙見最大之都市一座。勢甚巍巍余偕少年急行及至。人烟稠密處。則見市中一切風景。皆與世俗殊異。少年曰。此間。無足遊者。少行當。有所見子。其勿恐且勿多言。言將罪汝也。余唯唯（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[防遏對付瓜分之舉動]  
　　江督電致滬道略謂接奉政府電開前因各省學界聚集會議創辦國民軍敢死團義勇隊等即經通電飭屬查禁在案近聞各省仍有匪人造謠瓜分紛紛開會演說實與地方治安國際交涉均有妨碍究竟此等舉動何處最盛何人發起亟應查究除派員分赴各省嚴查外希卽飭屬嚴密氓查仍隨時認眞防範具報等因合再轉行該道一體嚴查隨時電告 
[蘇藩維持民食之文告]  
　　本縣田大令昨奉蘇藩司頒到告示多張飭差分貼其文曰照得蘇省本爲產米之區雖上年秋收稍歉米價亦不應如是之貴推原其故良田奸商牟利私運出洋行户屯積抬價居奇所致米穀爲養命之源一日不容缺乏疊奉督撫憲出示申禁分别查辦原期米價平落接濟民食乃本年入春以來又復逐步增漲斗米幾及千錢貧民生計艱難甚致不獲一飽現甫四月米價已昻貴至此轉瞬靑黃不接設再繼長增高後患何堪設想深恐仍有前項情弊若不從嚴查禁何以重民食而杜漏巵除通飭地方官會同營汎關卡分别查拿外合特查案出示諭禁爲此示仰行販諸色人等一體知悉爾等須知食爲民天關繫至重私販囤積禁令綦嚴自此次示禁之後務各安分營業切勿大宗囤積以及偷運出洋自羅法綱至貽後悔如再有意抗違一經查出或被告發定行從重懲辦决不稍事寛貸至内地米穀零星糶糴以及此縣運至彼縣此鄉運至他鄉接濟鄰境並非出洋者仍准照常流通不在禁令之内各營縣勇彼亦不得誤會妄拿致干併究 
[標本兼施之賑務談]  
　　華洋義賑會於十八日下午五時開常會先由會長福開森報告略謂河南永城災情屬實現撥高梁六千担苞米二千担經臨淮入渦陽由民船運汴定日内開放又江皖災區五年四災籽種過劣爲善後計急須散放秧種現己購定黃荳菉荳靑荳苞米等數萬担迅運災區想不至有誤農務云云次由會長沈仲禮演說謂捐户捐來多少即趕買秧種多少運往散放乃標本兼施至善之策云云次由坐辦江趨丹報告謂近接本會駐臨放賑兼轉運專員蘇小齋太守電函謂災區時疫盛行速辦藥品濟急大水之後益以大疫民何以堪放賑敎士罹熱病者有七八人埀危而復生者二人已死者南從周一人是時沈會長答曰所需藥品已托蘇葆生君配製並由醫家定方製合正氣丸三合丸韓氏五瘟丹數萬服尅期運送福會長又謂美商丕吉及紅十字會敎務報續捐麵粉五百包白米十六袋布一箱蔴袋八包及荳麥種籽等業於十五日裝江輪運皖繼又由坐辦江君報告購買黃荳靑荳菉荳苞米等總數並將裝輪細數縷述計上月二十七日大通裝高梁二千十六包又隆和裝高梁一拮九十二包初六江裕裝衣料牛肉沙門魚共六十一箱至鎭江初七隆和裝山芋秧二百萬株初八大通裝高梁五千七百二十九包十一德和裝黃荳一千包十二金陵裝高梁五千六百六十一包十三江永裝靑荳二千二百五十八包襄陽裝苞米三百三十六包十七江寛裝黃荳三百九十七包又苞米九百五十九包江裕裝高梁九百七十四包十八隆和裝高梁一千七百包十九江孚裝菉荳三千五百包大福丸裝苞米三百十八包現尙擬再購靑荳菉荳四五千包運往散放末又由福沈兩會長同謂江皖灾區二麥已損接皖撫電須延長至秋熟吾同人疲精勞神在所不惜惟來日方長沿門求乞恐難爲繼現中外捐款已達百萬原非始料所及如能再有數十萬救人救轍俾江皖三百萬飢黎得慶更生咸沐仁人之賜云議畢時已七鐘遂散會 
[製造局嚴追元源莊欠欵]  
　　製造局總辦張觀察以已閉元源錢莊曾欠局中公款銀三萬七千四百餘兩現聞該莊股東擬將收集外欠先繳三分之一歸南市商務分會攤還欠户但局中被欠者係屬製械公款未便照商款一例攤派爰於前日函飭上海縣如數追還刻聞田大令除飭原差嚴催外並於昨日派差持文至南市裁判所請卽派探恊傳該莊股東沈上之執事趙松坪到縣從嚴追繳裁判員接函後卽諭來差自往查提毋庸恊探 
　　按製造局之款固公款也但旣與商欵同一生息則性質已變與商欵有何分别乃利則爭之而害則避之其款雖公其心甚私矣 
　　又按官民債權不一甚欠平允北市商會巳禀請商部督撫明定章程矣張總辦豈未之聞耶抑趁此章程未定之時而急欲一施其專制之手段耶 
[信義存户請提馬湘伯之督批]  
　　　　已閉信義銀行存户高素恒等五百十三人公呈江督請飭滬道提回已釋該行總董馬湘伯押追欠款原禀已載三月二十八日本報茲己奉批照錄如下查此案現准農工商部來電並據上海縣先後具禀業經電飭該道速即集訊秉公辦結具報曁分别批示在案據禀前情仰上海 
 
 

Page 19

 
 
道遵照另電并批辦理禀抄發 
[嚴彭齡徒勞運動] 　　彼意出外方能理帳　我恐理帳仍不能出外 
　　北市德源錢莊經理嚴彭齡前因倒欠華洋各商鉅款由江督張制軍電飭滬道轉札公共公廨將嚴提案從嚴押追嗣因嚴母病故禀准寶讞員派差押回料理喪務三日後卽仍還押茲有嚴良勳者具禀蘇州撫署請將嚴彭齡取保出外葬母理帳程中丞閱禀大怒以嚴彭齡敗壞滬市罪狀昭著前次回家治喪已屬格外施仁今又藉詞營葬希圖保釋萬難照准除批斥外昨又札飭滬道轉札公廨嚴追懲治禀復核奪 
[洋商與劉問芻涉訟續誌]  
　　駐滬德副領事師謀君於前日午後代表西巴領事與英副領事康斯定君同蒞公共公廨與讞員寳明府會訊英商泰隆洋行與西巴商茂和洋行同控森源莊股東劉學詢不付票銀一案先由原告西人堤培爾偕代表律師哈華托譯稱去年西歷七月間由慶餘洋貨號主陳逸卿付來森源莊票銀二十一萬八千八百兩詎到期往收無著迄未淸理應請追繳並據沈少甫投稱商人係由慶餘號擔保在泰隆洋行爲買辦此項票銀曾由洋東與慶餘號直接商人並不經手求鑒茂和洋行亦延哈華托律師爲代表據稱本行買辦陳逸卿即慶餘洋貨號主因欠往來銀二十餘萬兩付下森源莊票銀十萬兩到期往收不付應請併追被告劉學詢延律師德雷斯辯稱本律師爲信大莊股東劉學詢之代表查森源並非匯劃莊森源資本祗有一萬兩劉曾得股三千兩已於去年拆出所有森源莊進出各事均由周友蘭擔其責任原告指劉爲森源莊股東試問有何證據旋經寳讞員商之康師兩君判劉交原保候再復訊核奪 
[參藥業商團之進行]  
　　十六晚參藥業商團事務所邀集同業决議商團進行方法同業到會者自店東執事以至夥友學生人數甚衆首由王君李君戈君等宣告大旨謂商團之益首在發達體育以淸晨職業之餘暇循序漸進由徒手以及兵式可以輔助自治保衞商業於無形之中詞未畢衆皆鼓掌贊成次由參藥業董事徐炳輝君演說謂舉辦公益經濟與人才並重今先由本店與阜昌德昌葆大元昌等號捐助洋四百元繼由藥業公會會董童性齋君代表各會員意見於公會名下擔任洋四百元末由發起諸君議定凡與操者只取保證金三元操服等由會中置備並議定章程數條推舉暫行職員預備操服以便卽日開操議畢散會時已十一點鐘矣 
[老成人亦竟受愚耶]  
　　陳夢周誣指鄉自治議員梅蕚吳紹基史恩及胡文達等均有嗜好經本縣田大令判照傳騐用費加罰二十倍撥充貧兒院經費已誌前報昨日午後復由大令研訊陳哭訴此事實係受愚今已知悔惟因無力不能照繳罰欵求恩寛免大令姑念陳年老龍鍾腰曲不伸判令减罰洋一百元交案即釋 
[本非稍明事理者]  
　　本縣田大令批賈鳳麟禀云蔡氏原控隱匿前案情殊可疑惟爾子身列學界自應顧全大局力保名譽乃查閱案卷訟根所種只在一押再押僅未絶賣之房屋數間爲數不大爾子何苦堅執致貽忤逆惡名時受訟累稍明事理者當不出此旣據具禀着邀族親將房屋儘數交還蔡氏聽其自便限七日禀復如届限不到照案飭提 
[賭棍殺妻駭聞]  
　　住居閘北之虹口著名賭棍姚金奎素性兇橫前曾鎗傷姚金泉經巡警總局訊辦有案前日又向其妻陳氏强索衣飾該氏稍拂其意即被持刀連砍六七下髮髻面龐均被削落氏大聲呼救姚即棄刀逸去旋經氏父陳根寶得悉報告三路三區巡警分局立飭長警人等將姚拘獲並抄出單刀一把鎗彈數粒一併解送一區分局請爲訊辦一面將陳氏車送仁濟醫院醫治聞受傷過重恐有性命之虞云 
[索討宿債肇禍]  
　　江北寡婦張倪氏前欠梁張氏借欵十餘元因貧未還近倪氏與小工倪仲甫姘識住居嘉興路某號屋内昨日由梁張氏前往索討致起口角倪及倪氏因被逼無奈同至嘉興路橋投河圖盡梁張氏見己肇禍亦卽躍入浜内當由各船户一併救起車入捕房轉送醫院療治 
[日員遊興未盡]  
　　駐滬日本正副領事永西兩君同赴寗波温州等處游歷茲因抵甬後另有要公不及赴温巳於昨日返滬 
[報告戒烟成績之批詞]  
　　本縣田大令批浦東董事謝源深朱日宣禀云來牘閱悉據呈第一次報告計六個月戒凈人數六十二名並呈叙留戒走戒常有逾額施醫就診月至千百人之多足徴辦理認眞至深欣慰至浦東各典代步按月捐款希候轉詳道憲一并照催典董分勸此復報告本存 
[縫紉女學開展覧會]  
　　虹口海寗路三德里勝家縫纫女學校刺繡科首期普通班各生於去年畢業轉入高等班現與二期刺繡普通班同届畢業成績甚夥茲定於本月二十二二十三兩日開展覧會二十二招待女賓二十三招待男賓聞每日自上午九時起至下午四時止均可隨時入覧云 
城内 
[私賣燈吃]  
　　顓北馬橋巡局押送私賣燈吃之焦鴻興並烟盤八只烟盒四只烟燈四只烟槍七只到縣昨奉田大令升訊焦供烟具係王阿四之物烟間亦王所開小的祇往吸烟並非店主求宥判焦鎖示頭門一月仍飭查提王阿四到案究 
[遇人不淑]  
　　俞朱氏昨偕伊女蕭俞氏投縣喊控經田大令傳訊俞朱氏供女兒憑媒嫁於蕭阿四爲妻詎蕭不顧家用時將女兒凌虐阿四現在潮州會到附近某領事公館看門另有姘婦故置髮妻於不顧求請究辦大令諭候傳到蕭阿四再行訊斷 
[道批三則]  
　　宏德股東王譜琴等禀批此案王譜琴與王濟人互相訐控迭經批縣訊究今來禀謂王濟人經理人何憇棠買劍冉侵吞鉅欵串抗不理而王濟人呈訴亦稱王譜琴與何憇棠串通妄開化户匿用私收開具存欠淸帳懇求飭追前來究竟孰是串呑 
 
 

Page 20

 
 
仰上海縣迅即提集全案人証秉公澈訊核斷具報勿任纏訟續禀黏發萬鍾安禀批該職經理當質虧挪如是之鉅豈容挺押不繳即使所管三舗未領紅利何難查帳結算更不能藉此推宕惟據稱所置地產各據已經交出究竟地產等項時値若干能否作抵實短幾何此外有無别項產業寄頓隱匿仰上海縣迅速提訊究追理結具報原禀並發黃安禀批此案迭經批縣提訊究追據禀前情仰上海縣速遵迭次批飭提訊嚴追具報勿任挺延切切 
[道轅記事]  
　　前工部郎中吳炳生昨至道署辭行赴鄂籤分山東補用知縣錢衡璋補用知縣陳綱均至道署禀見 
南市 
[保衛行旅]  
　　十六舗大達碼頭時有匪徒潛匿其間擾害行旅現由自治公所警務長派令偵探鄭標多帶夥投在該碼頭專司巡緝免再擾累 
[斥革巡士]  
　　自治公所警務長查得東區一百五十號巡士桂智林站崗時擅自毆人甚至不服上官命令昨即飭令革退以儆其餘 
[鄉民訛詐]  
　　鐵匠姚小寳前日淸晨携一衣包行至西門外徽州會館附近被鄉民多人見其形迹可疑上前圖詐以致互相爭執旋由四十八號巡士追獲趙新泉一名解至西區姚稱被其攫去洋六元請爲追究當由區長移解裁判所研訊姚供家住斜橋所携衣包内俱小孩衣服被趙等多人誣指行竊攫去洋元詰之趙供實由王新堂王子英所爲小的並不攫洋判戒責五十下留候查明再核 
[交保料理]  
　　民記水菓行執事蔡雲德將杭州水菓客商楊炳榮扭至裁判所控被欠去貨洋當時交來四百元之匯票一紙至期無從收取訊楊供認欠洋三百五十元無力料理判楊交保限一月繳洋 
閘北 
[展限理債]  
　　瞿子林前至巡警總局禀控陳靜山以田單押去銀三千五百兩逾期不贖奉判交保限半月理處在案刻因逾限由瞿投案催繳昨經孫裁判著保交案覆訊一過判再寛限半月如數料理 
[中人賠償]  
　　潘定軒前向吳竹軒租開恆源雜貨店由崇明人周益三爲中嗣因潘無力開張祇認租洋三月將店退還缺少六元現在潘已避匿由吳將周扭控三路四區解送總局經孫裁判訊判着周賠償了事 
[擅賣小孩]  
　　潘榮和至四路分局控稱小的前因患病將四歲之子寄養於吳二處詎被吳擅行賣去後向詰問據云賣洋二十元收過十三元尙少七元圖賴不還請即追還昨經蕭正巡官訊實判吳押繳 
[有無惡意]  
　　江北婦人紀傅氏來滬求乞後由同鄉張夏氏留住在家被巡士查知疑係拐賣拘入四路分局押候查明核辦 
英租界 
[拖累保人]  
　　美商開乾洋行控式拉夫陳保泰欠洋一百六十元逃逸一案前日午後由廨將保人福昌衣莊司帳人呂松年經理人俞瑞齋傳案訊追原告延費信惇律師投訴前情請飭赔償俞等亦延律師上堂代辯經孫襄讞商之美仇副領事判呂開釋俞係經理人未便推諉着即交保限一禮拜賠還原告洋一百六十元如違提案嚴追 
[所託非人]  
　　金隆街已閉全閩旅館股東陳瑞康串同茶房戴錫麒宗阿二鄭勉之私將庽客寄存之古畫衣物付質被捕查獲昨解公堂復訊明白中西官以郭薇垣亦係該棧股東判與陳瑞康一併交保餘人各押三天贓存捕房候原主到案訊核 
[毆打巡捕]  
　　流氓陳連生因將楊樹浦捕房一百十五號華捕毆打當被拘獲昨解公堂訊明判陳押一禮拜示儆 
[追繳房租]  
　　英商老沙遜洋行控何亞仁欠租不付昨經公堂訊明判何交保限三禮拜繳洋三十五元五角如違提案押追　 
[客棧賣烟]  
　　張金生在西上林街開設小客棧私設烟榻售烟被捕查獲昨解公堂訊實判押七天烟具銷燬 
[探覔花魁]  
　　妓傭陳王氏等控陳張氏唆使妓女花中魁捲取値洋一千四百元之金飾逃匿一案昨經公堂復訊中西官以前堂判氏交保限交花妓因無保人是以收押着仍照原斷交只限七天尋交花妓到廨再核 
[一時之忿]  
　　周陳氏前日與姘夫口角至提藍檣附近投河圖盡由捕救起送至公廨昨由官媒解奉中西官訊明判即開釋 
[押解被告]  
　　英商卜内門洋碱公司控粤人卓源記欠銀五千兩不還由廨訊明因事起烟台判卓覓取妥保隨同原告赴烟理處在案茲因無人具保復於昨日經寳讞員會同英康副領事提訊判卓留候派差押赴福山縣轉解烟台交地方官訊理惟解差川資着原告酌給並諭原告自往投質 
[房客留難]  
　　英商費立門控房主顧廷芳不將房屋修理等情昨晨由廨傳訊顧供早已雇匠修整詎被該洋人擊毀求鑒判顧交保候今日下午四時前往勘明再行核奪 
[侵佔地基]  
　　翁順生控李和尙王阿虎侵佔地基昨由捕房將李王兩人傳至公堂一併過堂候訊 
[屢圖自盡]  
　　揚州人吳仁恩前圖自縊由捕送至公廨訊係貧苦無依當堂賞給川資洋二元着即自回原籍在案詎吳改名朱宗壽逗留不返洋已用罄前晚又在新閘牯嶺路弄内自縊圖盡由捕查見救下送至捕房昨解公堂訊供支吾判押候查明再行訊核 
[何必當初]  
　　山東路帶鈎橋堍德豐烟紙店夥何幼堂因竊店内鈔票現洋四百餘元由廨訊明追出二百元判何收押西牢半年如能繳洋再行酌核茲何將洋如數繳淸昨由捕房解案請示判改爲押滿六禮拜開釋 
[銅匠本領]  
　　某畫坊出店沈來雲沈金泉前竊該店現洋鈔票四千餘元沈等已由公廨押辦茲又由探查得當時係由銅匠王金鰲鑿開鐵箱串竊逃逸昨即將王拘解公堂押候提同兩沈到案於下禮拜一質明併究 
[聚賭受罰]  
　　虹口武昌路五百九十二號陳趙氏家因容留陳阿榮聚賭昨由捕房將氏傳至公堂判罰洋十五元充公 
美租界 
[幸未燎原]  
　　天潼路靑雲里一百八號粤人鄧紀恆家灶披内前晚起火由鄰衆帮同救熄焚燬板壁什物昨經捕房聞知飭探查明禀覆核奪 
[日人賴債]  
　　江雲卿昨向吳淞路某日人家索討欠欵詎該日人圖賴不認互相口角由西探併送捕房捕頭諭赴日領事署控告 
[流氓淫兇]  
　　住居西華得路二千一號之張蔣氏昨至捕房控告流氓王小娘調戯不遂逞兇肆毆捕頭允爲查辦 
法租界 
[不累一人]  
　　無錫人陸培炳控陸小弟誘拐伊妻周氏賣於川沙鄉民金某爲妻即經公堂將陸之同黨蔡國香倪阿大拘案訊明並將周氏關提來滬于昨日集訊氏供因丈夫貧苦無依且時被凌虐故自願出去另隨金姓過活所得身價洋三十元亦由婦人親自收用與倪蔡陸等人槪不相關亦無牽引爲媒情事現在不願再跟培炳受苦求恩成全判氏發堂候核蔡倪二人從寛開釋 
[移提竊賊]  
　　陳阿三行竊南市毛家弄某姓家棉被兩條持往租界銷贓由探獲住送廨請辦旋由工程局偵探姜木偕同原告王春元投案請予提回經聶司馬商之顧副領事判交該探帶去惟訊明後仍須送回再枷一月押二月期滿驅逐出境 
[匪徒示衆]  
　　匪徒吳仲明時常紏黨在碼頭上持刀偷割各行家裝儎之貨包今因偷竊芝蔴被捕拘獲送廨請究判枷號七天發犯事處示衆 
[海上閒談]  
　　名刹古寺。前人所藉以淸遊嘯傲。詩酒風流。而寄託其幽情逸致者。今無一不變爲齷齪 [/T ]。宣淫之塲所。亦可占風俗之偷薄矣。龍華寺近議拆毀。誠爲一大快事。然吾知不肖紳士。將來必有。以保存古蹟爲名。而代淫惡之僧侶。迷信之婦女運動者。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇撫署顧問員沈恩孚楊廷棟呈撫台文（續）]  
　　下級目治之議案初無宏謨遠略其問題大都臨時發生其效力亦祗一隅關係事情瞬息萬變若如戚守所云緩至一月兩月執行未晚時異勢殊行之豈尙有當或反有害果有違背之處與其閣置不如早駁且議事會照章每季開會一次緩至一兩月而次期之議案又至該監督眞乃日不暇給矣故求事實上之有濟查核期限卽使略展不宜過長轉令各種議案盡成明日黃花此宜辦者三也凡提議之案必經全體通過對外方生効力提議時個人對於團體負責不受局外訾議通過以後其責乃屬於團體不專屬於個人此中界限至易明瞭乃今之論者於個人團體往往併爲一談輙以個人發表之意見視爲全體所主張甚且以個人私德之瑕疵　及全體之名譽憲政推行方始法人與自然人之區别首宜剖析戚守以自治等各團體與土知縣相提並論似尙未見及此此宜辨者四也若戚守請限制苛罰一禀尤有足資討論者戚守謂昔時刑人之權一縣惟知縣一官今之罰人者城鎭鄉巡警城鎭鄉自治禁烟分所皆有章程規定以伸其罰人之權云云巡警係官治事宜其由紳辦者必經地方官委任禁烟分所官主之紳佐之斯二者其有無苛罰事由地方官主持可勿深論其亟待討論者則城鎭鄉自治會有無罰人權之一問題也細繹城鎭鄉自治章程兩見罰則字樣一爲第七章之罰則所以處自治職員非自治職員無與焉一爲第一章第七條之罰則其文曰城鎭鄉地方就自治事宜得公定自治規約自治規約内得設罰則以罰金及停止選民權爲限夫所謂自治事宜者第五條學務衞生等八欵是也例如設公園而凡毀壞公園器物者得罰之防護靑苗而凡踐害靑苗者得罰之自治各事宜非必有規約而得定規約非必設罰則而得設罰則罰非必用金而得用金皆規定之於章程者似自治會有罰人權矣乃查章程第三十六條三十七條本城鎭鄉自治規約屬於議事會應行議决事件之一必呈報地主官查核然後移交執行是其有效與否權仍操之於官規約果有不妥或執行不依規約均可照章糾正果在規約外有所濫罰營私肥已並可依第一百四條以犯贜私論且按自治規約所科之罰金最多不得過十圓明著於章程第七條第二項正爲嚴防淫濫地步戚守附禀稱第三十六條第二項第九十條第三項流弊甚大規約旣由其自定而又明許其科罰等語殆未悉規約之必經監督查核也鈞批定章限制不爲不嚴廳州縣放棄監督權云云洞見癥結足釋羣疑總之戚守所稱種種淫濫果其有之要非立法之過乃官紳不善執行之過卽使發見於自治乃自治職員個人之過而非自治團體之過未可率詆部章之有流弊致疑自治之難實行國家設官治民官一而民萬在昔地方官往往寄其耳目於紳董爲紳董者安能盡人皆賢官又安能盡得賢紳董而寄之耳目目頒行自治章程選舉有資格職權有範圍任事有定期員額有限制而仍付地方官以查核糾正之責正名監督以維持國家統治權城鎭總董鄉董之設正立法者恐地方有如戚守所云之土知縣而特設此以代之也蘇省創辦自治最先藍篳啟山事倍功半全賴賢大吏提倡於上僚屬奔走於下羣情鼓舞計日程功不幸二三地方相繼滋事戚守感於一時辦理困難思爲懲前毖後之舉致有偏宕過激之談信筆爲文未根事實所慮聞者誤會斯旨因原禀極詆鄉曲苛罰擾民自治科罰流弊於是紳董之賢者苦無以自白而相率灰心其不肖者因不便私圖而藉詞反對其阻自治進行者一（川沙高昌鄉禁羊之議本於該地習慣詳廷棟調查禀報中今斥爲不近人情且加周内語未免失實）因原禀痛論地方官但患草率不患疲玩於是官吏之庸者相顧遲回莫敢可否其黠者且托名鄭重一切漠視其阻自治進行者又一譬之治疾因療癬疥反致麻木而不仁譬之行路因防磋跌反以却步而失足此則恩孚等所引爲杞憂不忍終默者也夙知戚守通達治體實是求是法令研究官紳咸與有責貢其所見以相參證冀其言之利於推行區區微忱如荷鑒納應否批行戚守並通飭各屬之處祗候裁示伏乞鈞鑒 
國外新聞 
[美孚煤油脫拉斯解散消息]  
　　十八日倫敦電云據華盛頓電稱美國初等裁判所前判斷美孚煤油公司一案謂其違背反對脫拉斯律之二節該判詞已由高等裁判所承認並諭該脫拉斯於六個月内解散 
[西班牙與日本之新商約]  
　　十八日倫敦電云據買特里特電稱西班牙外務部大臣巳與日本公使簽定商約 
[暹羅儲君罷游日本]  
　　十八日東京電云暹邏儲君却脫萊本公爵决議不游日本按公爵因赴英國賀英皇加冕禮道出遠東近曾赴北京游歷（以上譯字林報） 
[英國停止上院否决權議案通過]  
　　十八日倫敦電云停止上院否决權議案已在下議院第三次宣讀通過贊成者三百六十二人反對者二百四十一人十九日倫敦電云否决權議案已在上議院第一次宣讀 
[英女皇紀念碑開幕]  
　　十九日倫敦電云維多利亞皇后紀念碑已於昨日由英皇喬治第五親臨開幕觀禮者甚衆英皇深感德皇德后之蒞止並盛讚維多利亞皇后之美德後乃以爵位錫與彫刻師 
[法國大隊往救摩都]  
　　十九日倫敦電云馬華里愛將軍已親引法國縱隊七千人加速向番士進發十入日栢林電云有法兵五十名將於西五月二十號開抵番士城 
[德國飛船失事]  
　　十九日倫敦電云據特賽爾杜甫電稱德國飛船特區倫特號已遇險毀壞惟乘客八人均遇救按該飛船爲齊泊林伯爵最後所造近用以載客游歷德國各處 
 
 

Page 27

 
 
[英國豫算案呈院]  
　　十九日倫敦電云財政大臣喬治君昨在下議院提出豫算案案内並未議徴新稅一千九百零九至零十年及一千九百零十至十一年總餘英金五百六十萬七千磅僅茶糖兩項入稅不及豫算之數喬治君宣言本届豫算案已將給付議員俸金一事載在案内計每員歲付英金四百磅共費英金二十五萬磅大臣則不在内今豫料下年可以盈餘英金四十三萬磅一千九百零九至零十年之豫算案曾增極大之入項今方有漲無已又謂今擬將柯柯及楂古萊脫兩食品之稅更動以去保護稅則性質此舉須傷失入稅英金四萬五千磅云 
[土耳其廢皇厭世]  
　　十八日柏林電云已廢土皇阿皇克爾哈米特近圖自盡未成（以上譯文匯報） 
小說 
[殖民小說華僑淚（十三）]  
　　原來不是别人。就是値上房的家人盛福。邵太太見了孫金標被盛福刺傷。一時間烈火攻心。顧不得别的。呌人把盛福綑綁起來。送到嘉應州衙門裡去。那盛福到了堂上也。不用州大老爺用刑拷訊。一五一十的把這些故事。都背出來。背得個一字不遺。一句不漏。又說自已實是因奸釀妬。欲圖謀殺孫金標。並無别情。聽得滿堂人役。一個個都掩口匿笑。州大老爺也忍不住笑起來。連忙拍著驚堂木。把他叱喝了幾句。只說他挾嫌誣主。要重重辦他的罪名。雖然没有準他的供却已經沸沸揚揚的。傳得一地裡没有一個人不知道。這個信息傳到范公子耳朶裡。頭范公子那裡肯信。只說是别人誣衊他的。如今黃知白勸他去和邵太守商量盤費。忽然想起邵太守的爲人來。如今的樣兒。好像不是那以前的模樣。恐怕他不肯答應。白白的折了自家的志氣。到了後來。又轉念想道。如今的邵太守。雖然不是以前的模樣。却究竟還像是有些骨氣的人。况且我撫心目問。在他身上。也著實的有些好處。就如今問他告借幾千銀子。也不算什麽。想定了主意。便坐上轎子。逕往邵太守家來。見了邵太守。慢慢的提起這層說話來。要問他借三千銀子。作出洋的盤費。邵太守呆了一呆。方才開口。向着范公子訴說自已如何的貧困。虧累如何的重大一時實在弄不出錢。但是你來和我商議。無論如何。我也要和你竭力設法。你請略略的寛等幾天。聽我的信就是了范公子聽了。謝了幾句。辭别出來。暗想邵太守的爲人。畢竟還好。就是這幾年來。沾染了好些的官塲習氣。見了一個人。開口就是告貧說苦。竟成了做官人的通病了。從這一天之後。范公子一連到邵太守那裡去了幾次。都没有見著邵太守的面。范公子焦躁起來。便寫了一封信去問他。又隔了一天。方才得了回信。只說現方竭力張羅。俟有眉目即行奉達。就是這般的又隔了幾天。還是杳無音信。好似那石沉大海的一般。范公子只得耐心守著。又去邵太守那裡探問了三四次不是去得早了。没有起來。就是去遲了已經出去。范公子心上已是十分詫怪。想要當面去見了邵太守。問他一個明白。便自已一個人。也不坐轎。步行到邵太守家門口看時。只見掛燈結綵的。陳設得十分濟楚。 
[來函]  
　　昨閱時報龍華鎭董吳胡兩君復僧敎育會松屬事務所公函不勝詫異現漕河涇區自治公所業已成立四月十六日特開臨時會提議龍華寺僧不法事件經多數議員議决禀呈道府縣憲嚴辦吳紹基胡文達兩議員獨不贊成查本會規約第三十九條議案經多數議員議决後不同意之議員不得有意反對吳胡二君擅具復函爲寺僧竭力洗刷其爲有意反對可知各議員均不認可爲此函達貴主筆先生希將前情登入來函一門爲感漕河涇區鄉議事會議長唐祖瀛副議長張秀峯敬啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[東督趙爾巽奏已故大員史念祖懇恩賞還原官摺]  
　　奏爲已故大員功績昭著懇恩賞還原官照例議卹以彰忠藎恭摺仰祈聖鑒事竊查副都統銜前廣西巡撫史念祖於上年冬間在籍病故業經江蘇撫臣程德全奏報在案查史念祖起家戎幕隨前安徽巡撫英翰身經百戰削平江淮髮捻諸逆著績最多在中興名將中允推上選其生平戰績業經臣於上年密片臚陳至其才能行誼則英翰稱其忠信孝友根於至性僧忠親王稱其驍勇善戰爲東南諸將之冠岑毓英稱其奇才異能並世無兩固已歷登薦牘非臣一人所敢阿好昔臣赴率時史念祖蒙孝欽顯皇后德宗景皇帝恩命隨同辦理賑撫復經奏委督立財政因辦理善後論功蒙恩以副都統記名旋於查辦奉天財政案内奏參部議革職先朝鑒其勞勩仍留副都統原銜該故員身在里閭心懷君國每以時局日艱不克自効爲憾今竟賫志以終竊爲朝廷惜之現在東三省總督一缺仍以微臣承乏並荷諄諄訓諭前在將軍任内所辦各事不以爲罪而以爲功自分庸愚何敢當此亦惟羣策羣力藉効馳驅而當時經理財政所以克著微效者更惟史念祖一人是賴今臣復膺重寄卽財政案内被劾諸員亦多蒙恩錄用惟史念祖辕報之心未遂飾終之典猶懸無以昭旌勸而資觀感况現在中興名將悉數凋零身後之榮朝無遺賞史念祖生平戰績實不在多隆阿鮑超諸人之下彰其晚蓋愈足以旌其舊勞臣上顧國是下審羣情公道宜彰不容縅默合無仰懇天恩俯准賞還已故副都統銜史念祖巡撫原官照巡撫例賜卹以勸忠勤出自鴻慈逾格理合恭摺具陳伏乞皇上聖鑒訓示謹奏宣統三年四月初七日奉上諭已錄 
[東督趙爾巽奏選調人材以資佐理摺]  
　　奏爲選調人材以資佐理恭摺仰祈聖鑒事竊臣受命督東深恐不克負荷亟須徴求賢俊調東委用以收集思廣益之效查有調補安徽勸業道蕭應椿江西吉南贛寗道俞明頤安徽候補道許鼎霖留學德日陸軍畢業生蔣方震江蘇會議廳參事楊廷棟臣或與共事有素或由周諮而得均屬治東必不可少之材仰懇天恩准將以上各員發往東三省分别差委補用其蕭應椿俞明頤二員並准開缺發往東三省補用東事艱危至今而極避難就易人之恒情此次所調各員頗多熱誠愛國之士諒不致託故不前虚勞延訪惟各處同一乏才誡恐此調彼留多費周折應請明降諭旨飭令各部各省轉飭各該員迅速遵照赴東　論何項要差要缺不得藉詞規避並請仍照前例所有奏調咨調人員京官准免扣資俸外官准免繳離省銀兩不拘差缺酌量差遣補用其有應行續調各員容俟到東後再行分虽奏咨調用臣爲東事需才起見謹恭摺具陳伏乞皇上聖鑒訓示謹奏宣統三年四月初七日奉旨已錄 
專件 
[廣東巡警道條陳粤亂辦法呈文（續）]  
　　查此次亂黨半由汕港各埠而來素與外洋華僑或屬桑梓之親或有半面之舊因此展轉援引亦與内地公司行棧不無相識之人近聞米包及洋貨箱等件多有夾帶軍火者水陸關隘防不勝防除派守城員弁留意盤查外謂宜於挑連人店或搬遷進屋之時察其異狀不時搜查以杜絶其來路擬將此節出諭通曉一面登諸報章廣爲傳丰庶免行商誤會阻力橫生至西關一帶工廠林立如小機房花梨玉器等行工作之徒動以萬計並擬札飭工團總理會同區巡官傳集各行行長聯同查檢免致歹人禁物混入其中旣衞人户这治安亦保工團之名譽此關於工團界之淸查者一也總之非常之原黎民所懼茲事過於繁重暫行猶易持久爲難但以事變迭經之後來軫方遵任怨任勞均非所計職道惟有督飭員警切實執行毋稍鬆懈總期稽　不嫌嚴密干涉仍主和平以副憲台防緝奸宄撫綏閭閻之至意至於淸查户口而外其最要者如以上　陳鐵路輪船輪拖三項必須扼其變通之路絶其運輸之途庶内外兼防始足以臻周密除鐵路各站請由憲台　派專員舉辦鐵路警察彈壓保護梓站盤查外擬將港澳來省輪船靑成管帶巡防第八營兼巡警偵緝隊長西關汛都司鄧瑤光就近檢查其四鄉來省之輪拖責成　河水巡局總辦知府褚光宗添派員警分段查緝併即飭令妥擬章程呈候察核不得稍涉煩擾以便遵循似此節節提防則彼黨覬覦嘗試之念無自而生始於地方上保衞治安較有把握抑職道更有請者城内爲各衙署林立之區防範尤關緊要現各處　門由藩司分派委員會同職道輪派員警逐日檢查而旗營防營各有弁兵前往彈壓究之權責不專互相觀望誠恐曠日持久難保無漸形鬆懈且慮人無統率流弊易滋擬請憲台派委總稽查一員專管檢查城門之事所有各城之稽查委員及弁兵長警一律歸其監督指揮如有疏忽滋擾等事惟該總稽查是問似此事權有屬責任旣專則辦理自易得力是亦與分飭各區淸查户口互相爲用而不容偏廢者也所有職道縷陳各項善後事宜擬淸查户口辦法並訂臨時淸查户口簡章各緣由是否有當理合繕具淸册連同章程詳請憲台察核批示祗遵爲此備由具詳伏乞照騐施行須至詳者宣統三年四月初九日 
 
 
 

Page 35

 
 
   
 
 

Page 36

 
 
   
 
