# 1934 - 316 - 4908833

 

Page 1

 
 
[長江各阜赶早發報告白] [  申報館主人啓]  
　　長江數千里埠頭林列本舘所銷申報向來依期寄送惟歴來有人在滬收取閲過之舊報寄至各埠求售往往祗幅破壞附章不全購者憾之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閲過之　報可向經售報紙人該　點禮拜日無輪船開發須於下一日并寄閲者鑒之 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蟤頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[讀湘撫陳中丞遵旨訪查據實陳覆曁閣學陸參政瀝陳下情二摺書後]  
　　丹鳳來儀宇宙春中天雨露四時新世間好事惟忠孝臣報君恩子奉親此宋人詩也忠孝爲倫常至行無人不知而自古至今不愧於忠孝兩字者卒無多人則以浮文末節之易循而至性眞情之難强也忠孝雖屬兩途君親俱無二上故古之人曰移孝可以作忠又曰求忠臣必於孝子之門可知自來無不孝之忠臣亦無不忠之孝子特是疾風知勁草板蕩識忠臣爲臣子而以忠孝名非家國之幸也然必值家國之不幸而始以忠孝名則所謂忠孝者亦僅矣承平之世拾遺補闕進賢退不肖庸詎非忠生存之時服勞奉養先意承旨庸詎非孝在當局祗自盡其爲子爲臣之職初不欲以忠孝名究之有眞性情而後有眞事業中庸之德民久鮮能何必奇節偉行卓著人口而後足以炳丹青光史册哉兹讀近日邸鈔於湘撫陳中丞寳箴閣學陸參政寳忠兩摺不禁肅然起敬焉按中丞此摺蓋因桂撫史中丞以徇私殃民蒙奏釀亂各節爲言官糾叅特奉寄諭派員訪查據實陳覆者也國家軫念民瘼凡遇外省大小官吏因事被議之案或派大員馳驛前往查辦或着同省大員隣省疆臣就近查覆所有膺此命者大率帝心簡在之員原期事無鉅細在遠不遺所以澄叙官方整齊庶政者法至善也無如近世積習相沿上下蒙蔽爲大員者平日不能正身率屬遇事不免瞻狥顧忌故於奉旨查覆事件往往曲爲廻護巧爲掩飾不曰事無實據卽曰語屬訛傳或僅將柄用私人下僚末弁劾去一二員以爲缷責了事此等奏疏亦幾數見不鮮在朝廷用人弗疑不復深求其事或其人内不自安卽行乞退或異日仍以他故去位聖明黜陟自有權衡原不至以蒙蔽爲慮而在狥私廢公之員内返諸心豈不大負委任哉若陳中丞於此案則旣先派妥人前往密察旋又遴委道員微服馳往廣西省城及外縣等處周諮博訪月餘之久而復論以藩署卷查各案回省開單禀覆後參以前派密查呈覆各件類皆符合中丞可謂兼聽則明者宜其於原叅各案洞若觀火一一臚舉如數掌上螺紋其於實係訛傳各節以及不足深求者固不深文周内其他則證據確鑿罔不水落石出宜前署臬司何昭然前署桂林府向萬鑅等各員並奉嚴譴而史中丞遂亦因之罷職也如陳中丞者庶幾不負委任者歟假令各省疆吏皆能以中丞爲法進思盡忠退思補過卽天下何難平治哉若夫陸參政一摺則係典試山東揭曉日傳奉電旨新授浙江學政因母老臥病瀝情陳請回京供職者也失是本年八月朔徐侍郎樹銘以浙江正主考奉命視學浙中至九月初奉旨徐樹銘着來京供職浙江學政着陸寳忠去俟出闈後卽赴新任毋庸來京請訓欽此　而陳侍郎學棻又拜浙江學政之命方疑陸學使因何他往兹讀此摺始覺釋然摺中言臣母廖氏今年八十有三病在牀褥已逾一年近接家書知病勢日增若經歴三四年去京數千里迎養旣勢所不可遠離則心實惶惶冉四思維竊恩另簡浙江學臣俾臣回京供職庶退食之暇少盡烏私云云情眞語摯如讀李令伯陳情表此眞古今有數文字合之陳中丞一摺皆可入古名臣奏議中中國大員尙有如此人材運會雖衰未衰元氣雖弱未弱貞下起元剥窮反復此其一綫之延乎盍禁額手而禱焉 
[本館接奉電音]  
　　昨晚公點鐘京師飛電傳來上諭二道敬謹譯登○十月十七日上諭昨日道旁叩闔之福建監生岳步蟾著交刑部嚴行審訊欽此同日奉上諭奉天府府丞兼學政著貴賢調補欽此 
[郵政風行]  
　　武昌訪事友來函云郵政創行之初各信局每妄造謡言肆情詆毁鄂人士少見多怪遂相率裏足不前邇來風氣漸開推行日廣居人見其寄帶妥速取費甚廉又不覺趨之若鶩惟鄂省郵政分局設立人字街地甚偏僻往返頗覺不便税務司穆君有見於此爰仿照滬上章程在各街鋪面分設信箱逐日派人收取從此寄書者無跋涉之勞郵務當更蒸蒸日上矣 
[京卿赴鄂]  
　　總辦鐵路大臣盛杏蓀京卿由滬赴漢於本月十四日渡江至督署拜會張香帥商議開辦一切事宜想不日卽可興工開築從此輪車絡繹捷於風雷長房縮地之術昔托之虚言者今可徵諸實事矣 
[銀行將開]  
　　漢口訪事友人魚素云中國分設漢口通商銀行現在將次開張漢上各銀號咸備禮餽贈以期聯絡聞該銀行存儲鐵路經費甚鉅將來鐵路開工後可以隨時撥給庶銀根可以活動而百項商務亦藉以生色云 
[添設洋行]  
　　漢口東接吳會西通川蜀南逹湘湖北控秦豫商賈雲集百貨駢臻自通商以來各國西商尤鱗集羽萃不可勝計刻下又復增添洋行三蒙一爲佳和一爲光昌一爲元豐順漢皋商務之盛於此可見一班矣 
[太守勘盜]  
　　姑蘇采訪友人云郡城王廢基左近槐樹巷祗園禪寺被盜一案前已屢紀報章兹悉長洲縣汪大令所獲是案之正盜二人一爲張　鵬一爲王漢漳已訊實口供備文詳請蘇州储桐子霑太守覆勘本月十八日太守升堂推鞫二犯皆俯首無詞太守令書吏將供單朗誦一遍訊以是否親供二犯皆連連稱是太守飭復畫供二犯同稱請問大人小的等尙有命否太守　哂曰汝等試思所犯何事尙思幸免刑誅耶遂飭差赴帳房内取出番佛四尊賞給二犯諭解差曰爾等可將此項洋銀爲彼購買食物勿任他犯攘奪解差唯唯二犯含淚領賞叩謝太守飭仍還禁獄中聞不日將就地正法矣 
[邑尊接篆]  
　　禾中訪事友手畢云新任嘉興縣楊邑尊於本月十五日頒到紅諭擇定十七日接印該縣書差等准備迎迓并悉楊邑尊因公子婚期在近赴省禀見各大憲後尙須赴滬暫賃公館以辦公子吉禮故至十日始能到禾接印至署事劉邑尊交缷後卽赴寗履新云 
 
 

Page 2

 
 
[屢獲巨匪]  
　　前報紀嘉興宗郡守不動聲色密往海鹽縣屬獲得客匪六名帶回發秀水縣監禁待訊兹悉該犯搶刦販鹽無惡不作因爲鄰人所知恐被出手竟敢將隣人剌斃抛棄滅跡幸經郡守訪確往拿聞已經金邑尊疉次嚴訊已得口供後在報忠埭續獲三犯亦係同黨馮統領近亦拿獲兩犯解縣監禁待訊太守整飭捕務不遺餘力從此或可盜風少息矣 
[懸牌撤牌]  
　　廣州采訪友人云連日許仙屏中丞在撫署箭道中校閲武生步箭技勇并懸牌示衆云如地毬不中者無容接試技勇武生中之自命爲武藝超羣者心多不服藩臬兩司亦以歴科武試並無地毬不中不准接試技勇之令卽向中丞婉言商懇將牌徹回 
[江藩牌示]  
　　九江訪事友來書云十二日藩轅牌示鄱陽縣員缺以新城縣譚榕墅明府紹裘調署所遺新城印務以候補縣何葆園明府應逹署理又浮梁縣任筱園明府玉琛調省差委以候補縣汪荃香明府培署理 
[從容殉節]  
　　閩省瑯玡鄉有節婦忘其姓氏閨名鳳鳳節行甚奇頗有足以風世者爰亟述之節婦生長福州倉前街少失岵母某氏平日以女紅爲生有瑯琊鄉人某甲以賣鹹魚爲業嘗過其門氏見其性情和厚善之詢家世以節婦許其姪某乙聯姻之後往來益密氏家素寒甲時時周給之如此者數年甲因病謝世乙爲父丐諸梨園中後始得娶節婦成婚年餘乙遽以病卒節婦痛不欲生絶粒者數日嗣經人勸慰始進飲食顧婦雖矢志守節而姑以家貧欲奪其志議得身價爲其次子授室計節婦知之遂歸母族不敢回夫家催歸之信不下數十次節婦卒不允日夕治女紅閲八九年許存錢二百餘千某日忽出貲托其戚友代購棺木衣衾問之云將爲姑壽與其母哭拜而别言歸夫家以餘金奉其姑曰此可以爲不郎訂姻之資矣遍告戚族歴訴辛苦忽一日仰藥而死死之日顔色如生遠近往觀路爲之塞咸謂節婦生長小家廼能以節自守尤難者計决於數年之前苦積餘資俾夫弟得成家室以視猝然捐軀者處心尤苦而殉節尤難嗟乎世道不古士大夫多兄利而忘義谷求臨難情身者尙不可得風以節婦之從容殉死不知將愧死否乎 
[准配碱鹽]  
　　兩淮通泰兩屬各場灶所産碱鹽爲數無多向來各岸皆係搭配銷運如江西岸歲銷兩綱每綱止搭配碱鹽三成半前年該岸因碱鹽不敷分銷經西岸督銷局咨請運司禀准督鹽憲自辛卯秋網起至壬辰秋網止三綱暫行加配半成合共四成刻聞三網業已届滿亟須開辦下網兹又經該岸運商裕全隆等具禀督銷局略稱西岸配運碱鹽四成萬不能减可否請永照四成配運否則仍請援案自癸已春綱起至甲午春網止續行配運三綱俾敷銷售等語當經局員據情咨商淮司酌核江都轉隨卽扎飭准南總局查復旋據局員覆稱查西岸歲銷十七萬引每網搭配碱鹽四成須六萬八千引詳核各塲摺報碱鹽現存數目以存抵配尙屬有餘惟永照四成一節此後收數多寡實無把握云云當經都轉禀詳督鹽憲請示祗遵刻奉劉峴帥批示大吉謂西岸續請配運碱鹽自癸已春綱起至甲午春綱止三綱每綱配運四成旣據飭局查明存數抵配有餘應准如詳辦理所請永照四成一層俟三綱届滿再行察核仰卽轉咨江西督銷局遵照都轉接閲之下除備文移咨西岸督銷外已札飭准南總局抄示曉諭想西岸各商聞之定當欣感無涯爭先訂運也 
[厘捐易委]  
　　俞明謙明府向辦高郵厘捐到差年餘徵收厘金屢蒙總辦穆少若觀察記存盈餘邇者明府因勞成疾禀請總辦委員庖代江寗藩憲與穆少若觀察熟商委候補同知李文濤司馬接辦司馬奉檄之下親詣謝委翌日卽禀辭買棹前往 
[領事回杭]  
　　杭州采訪友人云日本領事速水氏一孔游歴各處於本月初七日回杭沿途有親軍小隊中營哨長劉君五春護送舟抵新關各兵船均燃砲申敬速水氏登岸後卽乘轎入城赴馬所巷公館次日杭嘉湖道陳養湄觀察親往拜會聞觀察前駐東瀛時與速水氏訂文字交兹者舊雨重逢宜其倍形繾綣也初九日撫憲及兩司均往拜會十一日速水氏命駕答謁觀察復備筵爲之洗塵 
[擬作停工]  
　　安慶采訪友人云省城前由某某諸紳聯名具禀議立店夥條規八則勒碑建立以便永遠遵行工夥等人大爲譁口相率閧閙某紳之店又赴城隍樂王二廟及各會館集議抗違懷寗縣袁大令聞之恐釀巨禍立卽出示曉諭令各安義命至章程則儘可核改此示一出波浪稍平然而衆忿猶未釋也某日本帮工夥又設席於縣城隍廟邀請七學紳衿聚議至本月十五日午後忽又傳送印刷之字條云皖城各店同事人等准於十六日告退於是槽坊水作皆准備停工十六日晨大分頒出六言告示云紳商具禀八條前縣已給告示現據該紳呈繳本縣已經銷去凡爾工夥人等不得再行生事尙有刁徒故違定卽提案究處此示一出衆怒稍平特不知其後能免掀風作浪否也 
[火未成災]  
　　金陵采訪友人云某日城南聚寳門外某姓家延空桑子誦經禮懴追薦先人梵唄喃喃喧擾人耳比至鼉更三轉炊粥供僧悮遺星火於積薪中當時未及覺察迨翌日天將破曉忽黑烟縷縷灼及屋椽其時家中人均深入黑甜鄉無從得悉直至街隣羣叩其門始各驚起急汲缸中蓄水澆之雖飽受虚驚然尚不致化爲焦士也 
[覆訊巨竊]  
　　姑蘇采訪友人云前經總捕同知劉少峯司馬破獲巨竊姚金亮迭經會同前任長洲縣王大令嚴加訊鞫供認西笑橋汪紳家一案旋經陽湖縣張大令查得境内惲宦家曾失巨贓疑是姚竊爰命駕至省將姚帶回訊究姚積慣熬刑堅不吐露犬令爰於本月某日飭差役將姚解回長洲縣署十七日汪摇庭明府升堂提訊姚供稱小的年三十有七江寗府屬某邑人向以販售洋藥爲生嗣因土税過昻難覓蠅頭之利不得已而出此下策前由陽湖縣張大老爺移提訊鞫然小的並未在是處行竊得贓惟去年十月初九夜竊取治下葑門内西笑橋附近汪大人家小銀錠十枚及朝珠衣服旣與楊老九至北街某典鋪質去朝珠金表各一得洋銀若干圓楊分去九十一圓明府飭拘楊研訊楊供稱小的係安徽某邑人向在本省某營當勇嗣經營官移送鎭江營某大人處當差祗以癖嗜烟霞耽誤公事因之革去卯名某日携眷口來蘇在養育巷太平橋畔開設小烟館與姚素不相識此事實係被誣明府飭一併還押獄中候再訊核 
[祥述夜渡蘆溝緣始]  
　　譚生秋闈下第在京賒取皮貨玉器約值千餘金不别而行由肆中人獲其從者躡蹤至天津控請緝拿追給此已列諸報簡而標其目曰夜渡蘆溝昨又得天津采訪友人手書云潭係粤中人其嗣父以臚唱第二人及第迭筆文衡詩禮傳家交游頗盛翩翩裘馬驛路生輝當在津時與同鄉人梁其尤莫逆洎到京後闤闠中人以爲貴介子弟極意逢迎旣而眤比淫朋日徵逐於花天酒地銷金有窟點石無方迨至深入窘鄉不得已而賒貨典質後竟頓生妙計潛赴津沽并雇上海人陳某爲之料理琴書旋令在寓守候閲數日貨主察知其事邀同陳赴天津尋至紫竹林某客棧中叩譚蹤跡棧夥以不知對繼復訪悉與梁在縞帶交爰請梁至棧面商不知梁語云何遂致互扭至法界捕房聲訴捕頭話知梁係貿易中人此事毫不相干遂釋之使去陳則解送津海關道署發縣訊追而譚已事外逍遥遄回故里矣 
[准補首縣]  
　　姑蘇采訪友人云現任丹陽縣知縣趙大令以煥前經上憲奏請調補吳縣兹已奉到吏部覆准所遺丹陽縣缺自應遴員調補本月十八日藩司聶仲芳方伯牌示以卽用知縣劉大令炳青酌補 
[召充醫學]  
　　揚州采訪友人云郡城醫學某君因事開缺郡尊沈碧香太守卽出示招充旋有夏祥墀者願承其乏未久忽將鈞記呈繳自行禀退太守批示云據禀呈繳鈐記自行禀退尙屬見機所有繳呈代理揚州府醫學鈐記一顆存候另行選充並仰江某兩縣再行示諭城鄉各處嗣後如有府醫學在外藉事開賀歛錢等事卽係詐僞准被詐之人指名控縣禀請提案嚴究該縣並將示諭情形曁前發籖帖帳薄等件一併吊回呈候覆奪江甘兩邑宰奉此已會同出示招充矣 
 
 

Page 3

 
 
[修塔罷工]  
　　紹興采訪友人云城南東武山有應天塔焉高與大善塔並峙拾級而上計共七層塔旁有清凉寺經董事舉諸曁某僧住持邇者僧借修塔爲名募諸本郡及諸曁等處得金若干擇日鳩工庀材大興土木青烏家之嫉之者妄謂此塔冲尅牛兔凡遠近四十里内皆有妨礙修之必致人口不安於是信之者咸與僧爲難勢將羣起而攻迸不許其卓錫僧知衆怒難犯遂不復興工 
[遊戎回任]  
　　正任江隂營遊擊仇志鵬遊戎前奉兩江總督劉峴帥檄委署理蘇撫中軍叅將兹已交缷回省親詣督轅禀到旋奉劉峴帥飭知速赴本任遊戎接札之下趨詣憲轅叩謝爰於月之十一日首途赴任 
[大帥酬庸]  
　　本年四月某日距吳淞口二十餘里之獅子林所駐淞防營裁减勇額以致各勇羣起滋事兼之章字營所裁遊勇從中煽惑祭旗倡亂幾不可遏統領班福齋軍門見事勢己急立傳德律風至駐紥吳淞之自强軍營務處求沈仲禮觀察出師彈壓觀察卽會同洋統帶立率馬步砲隊十一營前往先將爲首滋事之五勇拿獲正法然後分别遣留各勇遂帖然安靖此己詳載報章矣事後南洋大臣兩江總督劉峴莊制軍查明自强軍洋將弁於此役派勇分扼橋梁要隘圍守火藥庫梭巡吳淞鎭凡百調度悉合機宜乃親書泥金楹聯一副并製金銀奬牌十餘面頒贈當時出力之洋將弁本月十九日觀察在海防公所廳事結綵懸燈遍張各國五色旗仿泰西法舉行給奬之禮並傳齊全軍列隊大操塲同候鐘鳴九下哪門輪船抵吳淞洋將弁之友如奥國使臣領事德國領事上海各西報館中人各國商人俱乘之而至觀察偕會辦張華農軍門薩副戎鼎銘公服西面立洋統帶洋營官洋哨弁均戎服佩刀東面立觀者則設座兩廊旣而觀察操英語宣頌詞洋洋千餘言宣畢軍樂齊奏砲隊更鳴砲三聲各洋將弁依次領取奬牌佩諸襟上仍趨東面立統帶來春石泰子爵操英語答頌奏樂鳴砲如前儀各洋將弁齊聲鳴謝旁觀之公使領事作嵩呼者三薩副戎率同華營官戎服佩刀齊立廳階下操英語道賀舉手至額爲禮洋將弁齊聲稱謝舉手加額答之各華哨弁率全隊鵠立擎槍奏樂爲賀少焉洋將弁偕中西賓至操塲觀全軍走陣計各營二千餘人步伐之聲與軍樂相應答西國官商咸鼓掌稱賞者久之觀察復操英語邀各洋將弁並西國官商赴海防公所讌飲全軍乃收隊回營説者謂華官之仿行西禮者是爲創見使非觀察調度有方烏能得此其觀察頌詞譯以華文曰維光緒二十三年十月十九日本道奉南洋大臣劉峴帥鈞命代行奬給德國爵游戎來君曁各守戎千戎諸君功牌用表褒嘉之意按勲階而慶賞增海國之光榮禮至隆恩至渥也厚貺遥頒洵堪稱賀先是本年四月有鄰近吳淞之某軍聞奉遣裁匪徒嘩噪一時煽誘閧集多人並有傷統領戕哨官劫餉銀搶樂庫之謡羣情洶洶幾成巨變然非我自强軍之事諸君卽守局外之例不欲與聞亦屬本分乃當聞信之頃洋操統帶來君立卽傳令親率馬步砲隊馳往彈壓彼處距淞約將二十里時值濃雲潑墨白雨跳珠衣盡沾濡路尤泥濘而諸君率隊前進電掣星馳往來指麾嚴整不懈若忘其在風雨中者飢不遑食寒不遑衣我華弁兵亦俱用命彼軍亂黨聞如驚霆反側以安幸而無事然猶恐匪徒復逞也晨夜隄防三日乃已彼軍統領賴此往援感激無地諸君急公好義肯於合同未立之條不分畛域具免悃忱前經本道禀奉南洋大臣飭備功牌分别奬賞計德遊擊來春石泰一員奬給金牌一面泥金箋對一副守備南爾都福齊百凱柏登高森喀索維基那漢斯馬斯凱六員各給金牌一面外委季太德崑特麥太思克羅納伏來思倍德勒福斯宜安伏德利西德百克愛斯基十員各奬給銀牌一面並咨請出使大臣吕照會德外部大臣奏聞德廷准予佩帶我大帥之恤勞褒功至優極渥今本道遵札轉發亦與有榮諸君其各祗領佩帶自時厥後中外飛聲福祿駢蕃是則本道所欣頌焉來春石泰君答頌曰敝統帶等自奉召來華渥蒙大帥恩遇同深感激前者某軍之役敝統帶等率隊彈壓本屬循分應爲之事何足言勞乃蒙大帥優待遠人俯加厚賞又蒙貴道禀請給奬拜領之餘益增愧赧謹率同將弁等遥瞻帥座叩謝鴻施惟祈大帥富貴壽考震古鑠今貴道功名顯赫洋溢中西是敝統帶等頌祝之微忱也 
[西人自盡]  
　　太古公司北海輪船第一管機器人法古兒忽然自盡按北海輪船向來行駛牛莊來滬後下碇法界太古馬頭前日清晨法古兒乘人不備忽用手槍自擊立時殞命船主急報知英總領事官領事卽邀同醫生及襄騐之人前詣船中騐視查得死者年二十有八係英國蛤蜊諾埠人傳訊第三管機器人供稱是日清晨七十二刻時方步行船面法古兒出自房中與之互語旣而言欲頮面遂重復入房至船中一切事宜悉照定章毫無弊病不知其因何忿不欲生醫生博其稱今晨有人傳德律風相延適醫生不在家中未經前往及回家得信旣驅車來此察閲死者身上之衣當心部有血蹟明係槍子中心以致立時斃命觀其情節似是自戕當醫生來騐時約在十一點鐘時候領事轉訊太古行總察各輪船機器之人供稱北海第二管機器人來言法古兒用槍自擊因之立時上船查察見法古兒房門方由内扃鐍急設法開鑰入視則法古兒早經氣絶細視身下留有手槍其中一彈已放出爰卽重復扃門用德律風延醫到此查法古兒素守規矩從無酗酒等事第二管機器人供稱先一日之晚法古兒曾令於六點鐘時將機器逐一料理洎自戕之日清晨又互語如常并以洋犬見贈實不料其有意外之事大副供稱初未知法古兒自盡之事後由第二管機器人告知船主則稱法古兒平日辦事甚妥實未明其自盡之由領事乃商之襄騐諸人作爲自盡案了結 
[出殯路由]  
　　前任江海關道憲劉康侯觀察及其繼室曹夫人擇於本月二十一日開弔二十二日出殯將靈輀送回湖南梓里安厝因天雨連綿爰改期於二十四日起行如届時仍不放晴只好再行改易其路由走火神廟過𥲑笠橋朝西過彩衣街轉灣過太平街由三牌樓過畫錦牌樓過陳市安橋一直過舊校塲北香花橋出新北門往北天主堂街過法馬路出四馬路一直至黄浦灘至金利源碼頭上船製造局子藥廠衆工人平日感觀察隆恩製就素色萬民傘二十頂昨日送往道轅在署叩首行禮本縣黄大令飭令在城各地甲督領清道夫凡觀察靈輀所過之處一槪打掃清潔毋得疏忽 
[訪事待懲]  
　　朱銀生王茂祥自稱蘇海彚報館訪事人聞美租界漢璧禮路新虹橋東首乾元萬春茶樓搬演影戲以其有違禁令向之訛詐洋銀十圓茶樓主不給分文連日將穢語讕言登入報紙昨日忽爲蘭副捕頭所見立派二十三號西包探前往訪查旋據覆稱蘇海彚報所登之事均屬子虚乾元萬春樓惟有搬演影戲事情然亦並未閙事捕頭遂於午後派韋阿友土阿虎二包探將朱拿獲押候解送英界公廨請懲王則先逃未獲 
[暫停讞政]  
　　昨禮拜二法公廨堂期緣前任關道憲劉康侯觀察舉喪法讞員鄭大令理應赴轅襄辦先期咨照捕房暫停讞政一期 
[失物請缉]  
　　新任五庫卡委員蔡小溪明府之姪公子向隨明府在南市籌餉貨捐局内帮辦事宜明府交缷後卽在附近萃豐弄假某姓房屋暫居前日之晚公子因事行經老白渡外灘轉角處忽身畔所携之對時表一枚不翼而飛爰告知明府於昨午函致十六鋪巡防中局請爲查究局員蔡蓉卿二尹立傳捕役嚴加跴緝未識能爲藺大夫之完璧歸趙否 
[售田轇轕]  
　　前者咪吼洋行呈控黄子卿延不交出所租之地前日黄邀同代筆人陸鳳林投英界公堂候訊讞員張賡三直剌於前晚升堂傳訊黄供稱小的係本邑人充當二十四保二十一圖地保前咪吼洋行執事人托小的租得本圖田五十四畝均已交割内有黄桂祥之田一畝一分九厘二毫前年八月間憑黄鶴卿介紹付下洋銀一百圓未立憑據不料桂祥己先將此田售與洋人威金生今奉大老爺飭傳小的爰偕陸投案求准交保出外清理陸供稱代書賣劵曾許代筆洋銀四十圓嗣以未經過割尙未收取分文直剌著分别交的實人保出候補提桂祥訊核 
 
 

Page 4

 
 
[分肥不匀]  
　　有楊某者向操岐黄業近見八仙橋迤西一帶市廛日闢地價日昻乃與大餐司談某商議向廿七保五圖靜安寺左近鄉民某甲購買糧地六畝議價每畞一百數十元爲壟斷居奇之計逾時卽有人向楊某轉買願出重價約計可得盈餘二百元事爲談某所聞以前次應得中金分文未付今旣售得善價理應分肥楊一味支吾繼有知其底藴者到塲質証楊無詞可對不發一言於是同人中和園茶肆評理後欲以穢物奉贈楊懼始挽人出爲排解願酬以番佛數十尊其事始寢 
[情節不符]  
　　前有顧裕玉投縣喊控林仲華徐炳卿各欠貨銀求追昨經蔣剌史提訊顧供向做牛骨生意林向小的定牛骨一千五百担每担定價一元四角八分先收定洋一百元後陸續交去牛骨五百數十担除收外尙欠洋一百餘元又有徐炳卿亦賣四十担每担一元三角分文未付因將兩欠户扭案求究質之林仲華供係職員定顧牛骨已有二次共三千担每担價洋一元當付定洋一百四十元收過貨三百餘担後因價漲未交照定價核算尙應找職員英洋一百三十餘元收貨付銀均有簿據實係顧無端誣控求鑒徐炳卿供顧因收貨無資向小的商墊每担給盈餘洋一角六分嗣因墊銀被欠無著伊將牛骨四十担作抵除扣除外尙欠銀二十八兩將帳呈電剌史以三人供詞情節不符所呈帳據難以憑斷判令差保會同理算明白禀復候核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丁酉科廣東武鄉試題名全錄]  
　　黄龍章香山徐國揚博羅葉崇標信宜德威滿洲王滔旗籍孟廣才漢軍林逢春廣府麥慶廷新安黎祁順德劉展朋東莞善政漢軍李子榮肇府陳大勲番禺關龍韜肇府濂勝旗籍高發榮南雄楊柳青吳川謝翹勲遂溪劉福勝旗籍何煥章番禺鄭桂聲南海羅長齡順德鈞良漢軍張殿昌新會梁應元清遠關鴻均南海龍標騎英德徐朝安惠府朱馨博羅扈振邦旗籍張朝镳茂名林成春文昌麥瑞年東莞羅鴻彬廣府陳北墀旗籍邵廷槐南海陳紹修歸善蘇錫桐海陽黄鴻恩嘉應陳壽年番禺馮政寅瓊山陳炳均番禺劉炳才新興麥定邦鶴山周汝鏞香山楊錦彪嘉應温楫點增城陳殿章旗籍陳世俊興寗馬應元朝陽鄒廷章博羅黄晉高歸善王覲光化州魏庚颺長樂李鴻高揭陽鄺廣田香山關兆其開平陳翰瀛番禺胡鴻斌東莞張鑫恩平王玉龍堯平謝撥南清遠黄殿安博羅何詠匠新會 
[槍孀被責]  
　　松江府屬某邑歹人樊菊人曾强搶虹口人沈范氏　某號巡捕拘入捕房捕頭令解案張賡三直剌訊供之下著押候覆訊在案前日沈范氏之母范王氏投案備質至晚直剌升堂提究樊供稱小的在松江府城開設吉利園浴堂上有老母妻子某氏素有隱病不能生育因與比鄰烟館主沈范氏姘至去年五月某日央媒説合以洋銀百圓納沈范氏爲妾至今年四月某日育一男孩此事親族皆知如大老爺不信願將男孩滴血爲證直剌命叱令退下提訊沈范氏供稱小婦人於十四歲由父母許字與沈迨十八歲婆婆亡故遂循俗例於未成服前完姻甫經半載丈夫卽於去年十一月某日病亡至今年四月某日生一遺腹子所苦夫家一無親族故隨鄰人來申欲至某繅絲廠做工度日今被樊强槍爲妾心實不甘叩求大老爺恩斷直剌問爾所遞禀詞何人代繕答稱小婦人倩拆字人繕就直剌怒其游供喝令掌頰始供稱實由隣人王祥生倩人代繕去年十二月間小婦人與樊姘識如今願傭工餬口不願隨樊直剌問爾願嫁王否答稱願其母范王氏所訴略同直剌命交官媒看管又提樊至案下叱令笞一百板交差管押候飭差往松江查明實在情形再行定讞 
[竊板罰鍰]  
　　水巡捕唐寳榮解安設電線之船上小工周阿龍至英界公堂禀稱此人竊取電線船上木板四方投報水巡捕船後水巡捕頭卽令小的查獲解案請懲電線公司某洋人投案訴稱此人尙有工貲洋銀八圓未領周供稱此板本無所用故由小的帶回讞員張賡三直剌判罰洋銀八圓 
[牝賊又見]  
　　包探洪阿寳投英界公堂禀稱賊婦車王氏以傭工爲名串同混名小脚妹妹之匪婦某氏竊取陸金榮陳餘氏兩家綢布衣服及零星器物報捕後捕頭令小的將氏拘獲弔出陳徐氏家所矢各贓及向薦氏至王氏家之松江薦頭某氏誥知一切旋被小脚妹妹之夫張叔工擁小的至楊家巷某茶肆爲難是以告知捕頭將一千人解案請究陸投案訴稱小的賃屋治下關設番菜館車王氏傭工甫及八天卽被竊去各物陳徐氏稱小婦人家被竊之物聞旣起獲求准領歸車王氏供稱小婦人係太倉州屬寳山縣人行竊該死然並不知小脚妹妹之夫冐犯包探叩求大老爺格外施恩讞員張賡三直剌著押候備文提張及小脚妹妹訊究起案之贓先給兩失主具領 
[蟻媒宜懲P ] 
　　著名蟻媒談三屢次犯案經公堂懲辦怙惡不悛此次又在江北拐誘良家女子鬻於小東門外裕興街烟鴇鳳仙所開之花烟間内作皮肉生涯取名金珠該女之父自失掌珠各處偵緝前日尋至滬上與女相晤始悉前情卽欲領回旋由鴇婦告知談三將女父領入某烟館開燈許再給洋蚨數十元女父不允紛紛擾擾未知作何也結也 
[均非善類]  
　　浦東人湯丫頭扭族人湯一齋到縣喊控行兇求騐昨由蔣剌史提訊湯丫頭供一齋前借小的洋十元錢二千文屢討不還現伊充當地保日在鄉間開賭小的向索欠欵不但不還反敢著人兇毆以致足膝受傷求請騐究質之湯一齋供係地保並無開賭行兇情事蔣剌史飭仵騐得並無傷痕且兩造供詞亦均不合一再盤詰始供先因口角挾嫌誣控剌史判令各責一百板具結完案 
[上海巡局紀聞]  
　　浙江寗波府屬某邑人陳秋英向業鹹貨數年前與同鄉人邱明德同爲鹹羅葡干生意被邱欠洋六元有餘一别數年無從索取邱現在南市大東門外萬祥鹹貨行爲夥陳知之遂於前日踵門索取數語之後卽相口角旋互扭至十六鋪巡防中局當經地甲詢明情由代爲排解令償還洋蚨五元數角其事遂息○南市大東門外毛家弄韓公館内傭婦某氏曾有洋蚨九翼假與附近朱萬和襪店主婦某氏許以一月歸還玆已逾期多時祗給還洋銀三枚屢次催索延不交付傭婦怒甚遂於前日之晚奔至店中將其櫃上所置之標布數疋挾之而去主婦追出奪之互相扭結適被巡街勇瞥見遂拘解至十六鋪巡防中局蔡蓉卿二尹以事起細微飭地甲勸以息事令朱萬和主婦給與傭婦洋銀兩枚該傭婦深夜至店攫取物件亦有不合著具香燭服禮不得多事 
[英界公堂瑣案]  
　　包探施奎江禀稱斜橋之畔西人總會中時時失物屢經司事投報捕房此次捕頭命小的查得朱福生陸續竊取自來火玻璃照片之類分售與華耀奎徐阿木陸鶴順許元銘沈啓祥劉坤山胡阿根等家爲特一併傳案請究總會司事某洋人遣管事人陳子祥投案禀請將朱重懲朱供稱小的係本邑人竊取西人之物自知咎不容辭惟求大老爺恩典華等七人同供稱小的等實不知竊贓故敢收買讞員張賡三直剌商諸衞繙譯官然後判令將朱枷號一禮拜押令游街期滿後管押一年收贓之七人各罰洋銀二十五圓○包探倪順泉解賊犯陳阿喜至案禀稱此人前曾犯竊解經前任某大老爺遞解回籍今又潛來竊取徐甫定陳阿榮王阿二徐葉章葉亭記等家綢布衣被諸物爲數甚多各失主次第報捕後捕頭令小的拘獲吊出原贓解案請究徐等各失主同投案下領贓陳供稱小的係浙江寗波府屬某邑人家無恒産無以爲生不得已而重至滬江以圖餬口如蒙恩宥以後定當改過自新矣直剌判令笞責五百板管押三月期滿之後遞解回籍贓物分别給失主領去○包探孔阿才禀稱賊犯姜瑞棠不知在何處竊取牝鷄一隻經二百四十八號華捕當塲拘獲帶回捕房捕頭令小的解案請究姜供稱小的稱浦東人直剌判令笞責一百板 
[美界捕房紀事]  
　　孫子龍携妻蔡氏由姑蘇附某木輪船來滬鮑雲山夏生發二人疑其來歴不明中途向之滋擾孫以孤掌難鳴大遭侮辱及舟抵虹口戴生昌碼頭鮑夏突將孫所帶行李扣留孫不得已喚令二百七十七號華捕將鮑夏拘入捕房捕頭令押解送英界公堂禀請訊究○有混名江北臘子者偷鷄剪綹之流亞也屢經包探拘獲解請讞員笞責遞解昨日彳亍於裏虹口經包探洪阿寳緝獲帶入捕房捕頭令押候解送英界公堂禀請訊辦 
 
 
] 

Page 10

 
 
[蘇省官報]  
　　十月十八日藩轅牌示照得丹陽縣知縣趙以煥調補吳縣知縣現以奉部核准所遺員缺查有卽用知縣劉炳青堪以酌補又請補鎭江府經歴海齡業已奉部核准應卽飭赴新任又金匱縣望亭司巡檢陳其怒署事年滿遺缺查有鎭洋縣典史李承蓮堪以調署又華亭縣典史蔣朝琛調署遺缺查有候補巡檢陳時夏堪以委署滬遺鎭洋縣典史員缺查有分缺先巡檢沈廷楨堪以署理吳縣賴禀知下鄉查勘封禁同知黄琪禀辭赴淮徐海各屬稽查鋪遞差又周懋鎬海州屬又嚴恭壽海門崇明直州判朱德魁高湻句容溧水均禀辭赴抽查保甲差通判陳以屏由同里厘局來知縣張沐慶由常昭内河釐局專丁來省禀謝奉飭查大宗倫漏蒙記功一次又江錫珪上南奉川又鍾進賢通如泰又何榮烈銅蕭宿睢又程慶明江屬江甘儀泰均禀謝奉委抽查保甲巡卽辭同知查燕緒梁孝熊程良馭新選溧陽縣曹宗周知縣黄傳祁林鈞澤張恭彛張祖綸林毓菁凌邦璽蔣子蕃沈祖燕馬枚楊炳震均禀知在撫署卷閲從九孫臯禀謝委署丹徒縣丹徒司巡檢事管帶蘇防右營遊擊周遠明到卽辭管帶撫標巡緝快船營儘先遊擊任毓山由江震太湖一帶巡哨回○十九日同知王秉璋禀辭赴長元吳江震太湖各屬抽查保甲差又梁孝熊通判吳汝繹均禀辭赴江北公幹又陳以屏禀辭回同里厘局提標右營遊擊周英桂列管帶蘇防後營正任常州右軍守備徐誠檀禀知帶隊赴常昭 
[申報館恊振所經收順直山東川東卾省賑捐十月十一日至十月二十日止第廿八次清單]  
　　十月十一日求安氏洋一元○十二日蘇州正大來徐傳卿洋五元延州來季子洋一元○十三日維則堂銅洋廿元○十五日無名氏求三兒關煞關通洋一元五梅氏洋一元銅洋一元李瀛洋一元樹德堂助川鄂票元一千兩　贊臣票元二百　黎茀臣洋二百元燕翼堂洋二百元范潤之洋一百元袁榖亭洋一百元雙槐書屋洋一百元植芍軒洋五十元隱名子洋五十元○十六日鴻福來遞來恆泰孔小洋三十角○十七日全盛局來常熟無名氏洋六元銅洋四元裕興康來京口周愛蓮洋一元○十九日李萊山禧筵助振洋五十元竹筠書屋趙爲三兒還願洋廿元松江汪恊源來張介堂爲小兒榮忠患病求神保佑速愈助川東洋五十元蘇州通順局來隱名氏寄來阜東還願子洋三十元以上總共收洋九百七十元票元一千二百兩銅洋廿五元 
 
 
 

Page 11

 
 
   
 
 

Page 12

 
 
   
 
