# 1891 - 282 - 4906641

 

Page 1

 
 
[  新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節以及信而格式行輩稱呼羅羅清疏無體不備又恐初學家于書中典實未能一覽而知因復愽攷詳稽逐加註釋人苟悉心披覽則飛箋染翰自能右有左宜本舘因取而印之以分同好每部分装四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[望榜説]  
　　國家右文稽古重道崇儒凡不以科目進身者謂之雜流於是韋帶之儒莫不以帖括爲進身之具童而習之至白首而未已上以是求下以是應此唐宗明祖之所以束縳英雄自神其驅策之用也歴來以時文名家者代不乏人而愽聞强記之儒葄史枕經之輩與夫出将入相旋乾轉坤之偉人亦皆出諸科目中此　國家所以重視科目而未敢輕議變更也三年大比聚一省之人才而試之以制藝試帖五經策問苟得厠名榜末便可脱却利市藍衫鳴鹿一賦摶鵬有期方丈瀛洲去人不遠卽使計偕北上依舊鎩羽南歸然遷延十載例得大挑上者百里花封得以操刀小試次者一盤苜　亦可忝擁皋比此外如考試中書考試教習捿徑亦正不少此士之所以摩厲以須激昻奮發而不能自己也當其應枓舉錄遺才搜索盤川整理行篋呼朋結伴覔寓省垣如項羽渡河擊秦軍有沈舟破釜之志及其苦吟矮屋之中握管宵深以後長吉之心肝欲嘔子安之腹稿難成得失之見亘於胸中又如石家郎欲與光武並驅中原正未知鹿死誰手迨夫出塲以後各以且夫嘗謂之文互相傳示互相標榜酒酣耳熱拍案大呌謂某某當不作第二人想某某當是奪魁好手意氣之盛横絶一時又如崔灝題黄鶴樓詩目空千載夫以三年雪案之鑽研嘗九日風檐之辛苦捫心自問孰不願一鳴驚人衝霄飛去固不僅父母妻子同盼捷音宗族交游欣聞吉語也然售者百之一名落孫山外者比比皆是将謂文字無靈耶則能文者未必盡售獲售者未必能文文章自古無憑據惟願朱衣暗點頭古人已先我言之矣将謂樍德始可通顯耶則規行矩步之士累世通德之門未必盡登甲榜蒼蒼在上安能排閶闔九重而一叩窮通之故耶失意者多得意者少旣不能一榜盡賜及第使呫嗶吚唔之輩咸邀釋褐之榮而擔簦挾策于于而來者仍不免延頸跂踵喁喁而望則甚矣名字一關之未易打破也歲科試揭曉不過二三日尚易漠然置之鄉試揭曉大省小省遲速不同極遲不得過一月旬日之中主試之棄取已定而士子之痴心妄想猶輾轉顚倒於胸中時作一得意想則五城十二慺平地湧起昇仙成佛彈指卽是時作一失意想則面目都非形骸欲朽九幽十八獄無此寃苦此亦人生極難堪之境矣昔蓮池大師嘗言一切塵俗緣皆能勘破惟聞試塲放砲三聲輙覺此心怦怦然動蓮池尚如此何論他人要之科名得失莫非前定國家旣以此爲論秀書升之典士卽以此爲家脩廷獻之資逐隊觀塲隨班應唱此固分内之事不必有希冀之見存其中也飛騎傳人報條無我此亦分内之遭不必有怨尤之見梗於胸也譬之於射射而不勝不怨勝已者反求諸巳而已矣存得此心卽使終老青衿窮經白首亦不失爲膠庠之碩士若熱中之念太過則奔競夤緣之習将自此而開其弊有不可有勝言者矣而一二有才不遇者甚或訾主司之無目寄怨謗於詩歌在當局者憤激過甚不覺有觸而言以洩其牢騷不平之氣然自有識有視之已决其非遠到之器矣夫惟瀟灑不羣之士胸襟絶俗之人爲能應物而不囿於物同俗而不徇於俗當榜花未卜泥金未報時或携朋挈侣放浪於山顚水涯或命酒徵歌流連於芳時勝地雲中白鶴天尘朱霞豈與尋常培塿等量齊觀哉比來玉露圑秋金風薦爽菊艷則離披而放蕊榜已次第而開走馬于門好音迭聽戯拈此説以質觀香若目爲過來人則吾豈敢 
[京師叢談]  
　　今歲雨水調匀所有近畿一帶農田種植玉米榖粟棉花等物俱十倍豐收惟自秋分以來甘霖未曾一降南阡北陌到處揚塵恐明歲麥秋不能一律播種故現在農夫望澤孔殷云○京邸榖粟麥豆價值自秋收以來每石减銀三四錢現因秋麥不能播種業已加漲辛洋麥販運來京者甚夥一切糧食價埴尚可賴以平糶不致居奇○有名小不點者係武旦中著名脚色親丁三四口雇用兩僕婦寓居大外廊來上月廿七日夜間有妙手空空兒三四人踰垣而入将屋内陳設器具曁衣服首飾等件席捲而去小不點天明醒視驚懼不已轉思半生樍畜實非易易遂放聲大哭親丁等再三勸慰始止痛收涙開具失單呈報本地文武官署各派兵捕前來騐看慰以緝獲等語顧未知何時敬獲也○京邸五營秋季大操由步軍統領衙門諭定上月廿八日在得勝門外将軍教塲内看演是日大金吾三堂憲曁五營副叅将站至教塲閲看五營遊都守千把外委等官員督率哨开帶領隊長演放鎗砲曁各項技藝陣式洵屬訓練有方遵照向例每兵一名賞銀一錢以示奬勵由步軍統領衙門放給作正開銷想大金吾三堂憲閲畢散歸卽行具摺入奏也○吏部爲移會事考功司案呈本部具題請将造册不明之工部郎中清樸等議處一本於光榰十七年八月一十八日奉旨依議欽此欽遵到部相應黏抄移會工部查照辦理○國史館示傳准吏部送到漢膽錄譚宗晉梁廷鑾葉炳章等知悉務於九月初六日親身赴館騐到毋違特傳○禮部示頭傳八旗官學　補教習項樹森李夢庚限三日内赴部騐到携帶筆墨以備當堂塡寫親供核對筆跡毋違无施家胡司恒通店内寓居　商客上月廿九日行至東長安牌樓北皇城犄角地方遺失紅紙包一個内有紅契紙一張白契紙兩張不勝着急赶爲開寫送還謝銀啓　黏貼各處以冀完璧歸趙迄今尚未何璧返者○中正司署押收庫房經承樊某一事兹　由縀疋庫掌印某君絀心查究　日開庫並無漏未騐封一事　於别項舞弊情由亦俱無有業經禀請管理户部三庫事務堂憲恩准一面奏陳黼座一面行知中正指揮卽将庫房經承樊某釋放出署如樊某者可謂无妄之灾矣 
[白下縉紳錄]  
　　胡式嘉太守辦理文闈供給事将告竣又經上憲札辦武闈○北　通判劉别駕文澈委署海門廳同知遺缺以程司馬文鑫署理司馬因病繳還委札遂攺委慶司馬錫壬署理○河北保甲分局凌子久别駕委辦樊　厘差所遺河北保甲經瑞方伯札委王大令治觀　辦河南保甲羅大令宗美另有委差札委董大令汝誠接辦○向年冬賑均給倉氷前者善後局總辦奉督憲面諭一律煮粥以施並飛咨湖北女徽各省飢民不准由境就食以免滋 
 
 

Page 2

 
 
生事端 
[案涉武員]  
　　私販洋鎗一案經洋關查出取閲公文係鎭江易統領治中所購註明三十六箱而統領亦無私辦軍火之權云只三十六桿胃目不識丁爲舞文者所賣現已撤差候質所遺鎭江防營已委李軍門占椿接統並聞海軍衙門已飛咨來寗提京訊辦矣此係得諸官塲未知確否 
[京口瑣聞]  
　　鎭江來信云儘先游擊焦游戎安邦借補鎭江營守備未幾卽署理叅将篆務本月初四日正任鄭叅戎捧檄莅任聞游戎交卸後卽須送部引見云○王可荘太守蒞任後卽遣丁回籍迎太夫人初八日舟抵皇華亭午刻排列儀從入城太守乘馬前導○初八日上午八點鐘時金雞嶺某姓家火起立時撲滅得未延燒○本月初七日鼉更初起風神廟江邊某姓整容店門尚未關忽聞有水激聲驚而喚之岸旁數舟子急以竹篙撈江中則一翩翩少年隨篙而起事聞於廟内木税局司事囑權置諸廟出乾衣令換之先控其積水後灌以薑湯逾時始甦詢知爲某綢鋪小夥遂於初八清晨肩輿送去鋪主隨交保荐人携歸聞是夥不守店規好作狹邪游執事者偵知立卽辭退嗣經親友説合復入店中詎怙惡不悛久之復萌故態是日有親族遠來苦勸巽言法語不憚諄諄夥自覺無顔故尋短見云 
[池秋浪]  
　　清河縣翁邑尊以劉三虎昆季毆傷某甲之妻以及其妹判令荷枷示衆旋經親鄰以其母抱病在家哀求交保開釋邑尊乃釋其兄而械其弟俟母病告愈提兄補枷○翁邑尊以小民因口角細故動輙輕生爰查例出示謂被毆後服毒自盡傷輕者滿杖傷重者徒流從無擬抵之律且親屬知而不救亦有應得之罪若訛詐誣告厥罪尤重云○翁邑尊欲度地靈應祠旁創建待質公所住持道士抗不肯遵邑尊怒甚提案重責驅逐出祠○上月二十九夜二鼓時河北元市巷某竹器店失愼延燒九家始經撲滅○落花生下種較遲而收成頗好市上陳油每擔貶價八百文○某司馬乘輿過船橋適上流有一船下駛勢猛不能支拄撞斷橋纜橋幾漂去幸司馬之輿疾馳而過得免墮入水中旋喚船橋夫至公庭重責以儆 
[電傳順天鄉試副榜]  
　昆　涵旗籍　馬守諶直隷　侯汝雲順天　廖　標廣東　涂宗瀚江西　胡其焜廣東　唐　　直隷　范德徵直隷　劉志瀛河南　劉名植順天　魏其恭湖南　陳恩增山東　戎　金順天　劉晋藻順天　張　聲直隷　龍　圻旗籍　李繼祖浙江　劉鴻宛山東　張樹和直隷　鹿學熺直隷　武恩詔順天　施衍緒江蘇　于青生直隷　鄒國植直隷　朱耀奎江蘇　何元勤江蘇　蘇儀洵廣東　戴綸閣直隷　劉　增廣東　鍾國英廣東　徐連峯直隷　鄧若銓廣東　廉　慈旗籍　吳玉鳴旗籍　劉國琛直隷　陳光瀚直隷　陳兆棠廣東　劉溶圖直隷　賀　整直隷　李登瀛順天　關鼎勛廣東　喬瑞平直隷　魏明海奉天　壽　昌旗籍　魯　寳旗籍　蒋師轍江蘇　陳汝豐湖北　王夔麟順天 
　　順天鄉試題名錄昨已譯電登報千佛名經人咸以先覩爲快兹又遞到副車四十八名譯錄如右雖未奪瀛洲之席猶得揮博浪之錐此亦差强人意耳[  本館附誌]  
[湖北鄉試官板題名全錄]  
　熊恢鋆沔陽廪　徐先逹安陸廪　朱映清大冶貢　魯之曾沔陽附　張俶蘭武昌附　江瑞鍾黄陂附　陳世昌黄岡附　蒋焱典黄梅附　桂天香黄梅附　廖昌焱羅田附　嚴正煒黄岡附　孔廣泉江陵附　黄龍驤大冶附　陳克焜荆州優　曹集容黄岡附　陳廷敝　城附　陳宏恩黄安監　李延眞麻城廪　陳崇禮武昌附　江　益羅田附　陳　常圻州附　馮廷貴圻水拔　童錫齡江夏增　叚懷清襄陽附　迎　安荆州附　盧濰雝漢川附　王鳳岐黄安附　黄生茂興國附　柳焱春黄陂附　齊　崑江夏附　陳瑞蘭孝感附　姚晉埏羅田附　魏蔚華大冶廪　李希白孝感增　項暉遠黄梅廪　謝寳琳沔陽附　彭炳華黄安廪　榮　賞荆州駐　余澤霖浦圻廪　夏繩武沔陽附　劉榮楚黄陂附　萬　寅沔陽廪　鄧兆南江　監　黄炳乾武昌附　劉博文孝感增　王樹瀋孝感拔　王鍾麟當　廪　張　藻武昌附　夏章漭黄陂附　喻世漣麻城廪　陳培庚德安廪　吳國輔隨州廪　占　元荆州駐　劉鞏乾鍾祥廪　陳作猷安陸增　余日華咸寗附　童耀焜黄岡附　夏良材江夏廪　楊會康沔陽附 
　　　副榜 
　劉壬林東湖附　舒廷清崇陽廪　陳曾望圻水廪　孫映奎黄岡附　徐海瀾通山廪　柳承坤黄陂附　連德瑩孝感附　曾景瀾黄陂附　卓奎元安陸廪 
　　湖北榜信前據電傳已登報簡兹接到官板題名錄並無訛字用再照登以供衆覽[  本館附識]  
[閩事雜俎]  
　　侯署大堂久未修葺勢将傾圯經邑令禀請上憲借欵興修經營土木已有月餘迄今輪奂一新兩旁科房亦巳落成觀瞻有耀可免樸陋之譏矣○南嶼鄉有蜆埕焉依渚而生緜延十餘里蜆形比花蛤小味清而俊閩人喜食之鄉人将此地租與某甲每年收租金二百千閲十數寒暑矣甲積欠租金鄉人無如之何去年将埕收回另租與尚幹某乙甲情不能甘揑詞控官而乙因有訟事亦無力付租鄉人遂邀妥人接佃鷸蚌相爭漁翁得利其謂是乎○内税釐局提調李小山司馬春輝旣委署建陽縣篆司馬接札卽於本月初二日親詣督轅謝委所遺提調差聞委侯太尊接辦惟尚未見明文也○閩縣丞趙立峯二尹從豫在任十餘年素孚輿論上月因病逝世於廿四日開吊附近官紳均以一束生芻藉申吊唁素車白馬絡繹於途 
[古吳閒話]  
　　蘇州訪事人云近　不僧不道之流數十成羣　門行乞見有第宅之輝煌華美者輒一擁而進信口索錢不與則恣意窮搜一哄而散本月初七日清晨若輩十一人各穿薄底快靴擁至半環巷楊孝廉家手持名片口稱拜會門者答以主人尚未起若輩卽闖入内室各抽利刃挿於地上傾箱倒篋搜括一空臨行置名片於桌上　刀而去不知将報案緝捕否也○初八日午後忍有茅山道士三人闖至閶門外戲館街山東人燒餅店拱手而語剌剌不休店中人卽以饅　燒餅等各點心陳列桌上三人狼吞虎嚥飽食一空食畢店中人又子以大錢各一千文三人並不作謝大踏步而去嘻異已○馬海曙大令綰吳縣篆時延吳姓辦刑名吳家住侍其巷梅妻鶴子相對怡然今者大令調署寳山吳獨自隨之赴任某日回蘇挈眷夜己央矣正将就道忽聞簷際倐然一聲如飛鳥墮潛自窓隙窺之見月色模糊一人渾身衣黑植立庭間自思此必梁上君子意将呼人掩捕轉思此賊具此本領難保不身藏利器姑靜以窺其動靜俄見此人入内吳故作𠻳聲賊卽聳身一躍頓無影蹤細查箱籠已失去衣飾等約值錢數千文嗣以急於起程隱不報案○某日午後見一惡少騎馬至船廠巷中加鞭飛駛適當路有一小犬狺狺然榣尾而吠馬足一踹五臟俱出而斃行未數武一老嫗手提大油瓶滿載菜油蹣跚而過馬不及讓避撞倒於途登時頭破血流油瓶擊成虀粉惡少乃策馬飛奔而去旁人将嫗扶回雖不致性命之憂然受虧己不淺矣 
 
 

Page 3

 
 
[皖垣官報]  
　　調署安慶府知府王子範太守諏吉於月之初八日午時接印任事前任聨太守須俟月望後起程入京其瀛眷現仍住署中云○原任陜西巡撫葉冠卿中丞靈柩經其公子於月前扶回安慶坷里兹聞筮期九月十九日開弔○月之初十日爲皖撫沈仲復中丞七旬榮慶中丞先諭文武巡捕官傳示凡有呈送壽禮一槪璧辭各屬員均遵憲諭故轅門上絶無有送禮者中丞誠有古大臣風哉○安徽候補道許觀察景壽委辦皖南牙厘總局袁觀察秉楨委署太平府兼辦皖南保甲墾務署廬州府知府寳徐謙於八月十四日接印廿二日親赴各屬查勘秋成並舒城蝗災吳太守廷選特授池州府知府文太守明委署宣城縣知縣陳明府兆慶調署天長縣知縣歡陽大令靄廣德州知州何剌史慶釗寗國府通判錢别駕應豐均於月之初七行抵省城隨赴大憲衙門禀安 
[金陵官報]  
　　九月初八日都統致麟會候補道　陽霖南洋兵輪右翼長兼帶環泰兵船吳安康提督李新燕李榮發鄧榮昌彭煥彰袁長有副将石紹全叅将王太山李傳經劉國勝傅義祿均謝委督轅差遣提督蒋本榮委辦太湖水師支應所直隷州魏彦辭赴鎭江公幹通判李士彦銷河運差回前六合縣王賓知縣方道濟朱江但　翼教習知縣沈唐奉蘇藩司委解公費老湘營餉來鹽經歴劉益由京騐看到省均見知縣董汝誠到代辦河南叚保甲差廣西補用知縣張義澍赴蕪湖海州惠澤司巡檢葉廷赴蘇均辭劉應元謝委如皋西塲司巡檢初九日委署淮揚道劉佐禹辭赴任督辦金陵洋務局候選道曾丙熙帮帶福山鎭練兵右營總兵李華清到由福山來委署海門同知劉文澈禀知交郋北捕通判事委署北捕通判慶錫壬禀知任事同知朱其煌銷何花池釐捐差回松滬厘局委員向知樊炳煦辭回　郋署懷遠縣試用知州錢文驥到交卸回均見知縣羅宗美銷河南叚保甲差黄在福辭赴蘇巡檢沈福厚銷水師學堂醫官禀知奉司委山湯縣典史試用典史湯鼎臣到由蘇分寗 
[湓浦漁歌]  
　　九江郡城内外保甲委員李明五朱明齋二尹現奉大憲檄令清　德化縣屬教堂若干處洋人傳教者若干名華人奉教者若干名赶急造册禀覆○德化縣奉憲檄飭拿匪徒龍姓等八名於本月初三日上午八下鐘時由水路派兵解赴省垣内有吳林張三犯父母妻子尾隨其後悲天搶地極口呼寃吳妻更投江尋死者數次均經旁人援起隨雇船跟送至省各犯亦呼天慟哭幾不欲生 
[珠江秋浪]  
　　東莞縣屬石襲埠自上月十一日起至廿一日止連日賽會　　並雇優演劇省中士女聨袂往觀如水如雲極形熱閙所有儀仗彩色頂馬皆簇簇生新寓目者咸歎爲觀止聞此十日内共費去數萬金以有用之錢爲無益之事夫亦未免太過矣○增城縣屬新塘地方日前有一渡船開行來省甫至中途突遇海盜多人駕駛長龍船過渡行刧渡中水手與盜相抗多有初傷者所刧贓物約值銀五六百兩盜賊横行毫無顧忌彼有緝捕之責者将何以靖萑苻而安行旅耶○西關疫症流行迄未止思初時僅一二處近則傳染愈多凡一經染病卽成不治之症醫生皆爲束手藥材店棺木店生意日盛一日無不利市三倍耀華坊西華坊等處連日醵　舞獅以驅癘疫鳴金擊鼓喧擾異常是亦古者大儺之意與○文闈将次完竣接辦武闈各屬武生均已到省每日赴東較塲習射大憲恐若　滋生事端除添派兵役彈壓外並貢成各縣教師嚴加管束如有生事惟該教師是問云○繙譯舉人廣東駐防例中四名十七日入闈考試十九日出塲其試卷經監臨劉大中丞當堂封固委員解送至京恭候欽派王大臣評定甲乙○新會縣監生張某情槍　替入塲在塲内　人指攻遂於二塲交卷時将該槍手拿獲發交番禺縣審辦現聞審得該槍手係順天副貢　認頂冐不諱至張某見事情敗露先已逃匿刻下大憲飭下新會縣責成張姓房族交出張某　　以爲科塲舞弊者戒噫如張某者眞可謂求榮反辱矣○近日西關地方時疫間作人民之以暴疾傷亡者頻有所聞好事者遂造作謡言聳人聞聽謂日前曾有神仙下降諭以九十兩朋瘟疫盛行如欲趨避當攺九十月爲正二月或可得免是時杯中蛇影人人皆有自危之心一聞此言信以爲實卽以八月三十日爲除夕九月朔日爲元旦桃符競換爆竹齊施道路相逢者莫不曰恭喜發財大有新年景象當三十之日各家均市肉祀神爲辭年之舉以至市上猪肉頃刻沽盡在後屠户聞之皆恨不多宰數頭冀得多沾微利夫正朔定自皇家豈容妄改愚民無知竟至於此誠不值識者一笑也○大塘街某試舘上月廿七日上午時候因煲茶遺火於積薪内致兆焚如警鑼一傳水龍齊集幸時當曰晝人力易施僅燒去一間祝融氏卽歛威而退迨是晚二更時候警鑼又報登高瞭望見東北方火光熊熊上冲霄漢事後查悉東門外錢局門首燒去茅屋二間此等茅屋係貧民之藉以棲止者不知因何失愼致兆此禍當起火之時地方官分投保護異常出力局中工匠人等亦幫同撲救故不致延蔓也○清平高橋脚有番攤賭館一間係各衙役所包庇明目張胆顧忌毫無昨日有營勇數人索取規費賭徒靳不肯予口角之餘馴至鬥毆鎗砲　攻　臨大敵適有乞丐行過其門竟被賭黨放鎗誤傷鮮血淋漓登卽斃命該乞丐並無親屬後由地保報請善堂施棺收殮賭黨恃械行兇誤傷人命罪有應得幸死者孑然一身無人出頭控告故遂得逍遥無事云 
[營口叢談]  
　　今年奉省農田頗稱豐稔現在市上高粱每石價銀二兩三錢秫米則尚售至三千一百文○新油刻巳開盤計每擔三兩零五分後忽漲至三兩一錢五分陳油仍三兩六錢所謂新油者非新出之油乃先付定銀來春交貨者也○邇來市面頗爲平靜惟各油坊大獲其利餘皆有赢自虧不復如上年景象矣○七厘捐自九月初一日起自行查騐開辦市人咸稱不便因投報請騐更費一番忙碌也○河神廟係三江帮衆船商建造每年元宵仲秋兩次演戲前年營口大水好事者咸稱河神力護聨名禀請道憲轉詳大吏奏請勅封曰靈感河神御賜匾額一方春秋致祭因此三江帮紳董議将廟宇重建使煥　一新恭上封號匾額以壮觀瞻定於明春開工現已購定磚木石等料矣 
[邑令祈晴]  
　　近數日來秋雨連綿上海縣袁大令恐於秋收有損特於昨日起赴各廟拈香求晴特未知碧翁翁有掃愁雲萬疉早露晴曦否 
[押解匪犯]  
　　上海縣捕役拿獲會匪　目陳金龍董三到案訊供收禁巳列前報　日清晨袁大令飭将陳董及曾小旺曾丁氏等各乘小轎並派通班捕役及勛勇等在前護送出大東門至大碼頭上登灜洲兵輪解赴金陵 
[定期詣騐]  
　　昨報錄浮屍報縣一則兹悉前日傍晚時南十二圖地保投上海縣報稱今晨小的見圖内河中有無名男屍一具頸有蔴繩右手兩足不知如何失落小的查無親屬爲此來案報騐哀海觀大令　報　定於今日前往相騐 
[有傷風化]  
　　野雞妓女徜徉於烟館茶寮勾人誘客謔浪笑傲靡所不爲久爲風俗人心之害近日花樣翻新凡素作野雞者以門庭冷落遂改爲女堂烟館於是吐霧餐霞之地幼作行雲夢雨之場不僅銀釭斜倚偷解羅襦也如法界小東門外以及洋涇浜一帶小烟館林立悉　十七八女郎蹀　往來伺應主顧此亦花國之附庸藥义之變相也彼有整頓風化之責者其亦有所聞否 
[鴻飛冥冥]  
　　馬夫蘇榮華去年誘引孫某之妻行非禮事被人覷破扭送捕房經葛同轉訊明懲辦旋由洋東将馬夫保出仍理舊業以爲自此以後當痛改前非矣不料蘇揮霍姓成視錢財如土芥所得傭資不敷用度私将洋東及同夥之物携出典押前日洋東查悉有油衣兩件帽子兩頂不知去向通報捕房由包探孫錦榮在英界和興押店查到原贓盤問來歴押店夥言明其人尚在中年身長面墨口操本地音見面卽能認識包探告知捕頭令押店夥於昨午至該西人處指認蘇得聞消息竟於前晚将鋪蓋携出一去不回洋東疑其行　屬實遂告捕房請其　緝懲辦 
 
 

Page 4

 
 
[縣案彚錄]  
　　前日有周士昌投上海縣控稱遭顧司務兇毆懇請究辦袁海觀大令於晚間升堂提訊周訴稱小的係本邑人現在引翔港泰昌南貨店爲夥前日顧司務向小的借錢不遂反敢行兇小的心不能平告知該處保甲局蒙局憲派勇将顧拘獲行至中途忽有顧之羽黨陳和卿等蜂擁而來将顧刧去揚言欲将小的置之死地因此情急來案喊控大令得供着候飭提顧等到案訊究○虧欠棉衣花價之瞿紹球經袁大令訊供收所此己列報前日晚堂袁大令飭提至案問爾欠花價八十四千如何挺押不交答稱如蒙交保出外卽可交案大令准如所請着覓保人准其人錢並保○臬憲訪拿誘拐案内之吳王氏經哀大令研譸管押前晚大令升堂提訊吳王氏俯首求恩並稱小婦人原籍青浦屢次犯事惟求恩典大令喝令鞭責二百下押候備文遞解 
[英界公堂瑣案]  
　　包探顧阿六禀稱顧錦齋前曾犯案奉老爺遞解回籍今又來滬拘案請辦顧供稱小的係浙江烏桯縣人如今不敢再犯矣宋二尹判令笞責一百板押候備文遞回原籍請地方嚴加管束勿任潛來滬上○包探顧阿六禀稱戚　三於本年八月二十八日至捕房報失綢布衣四件今由小的拘獲賊犯張金生詰之　認竊衣二件是以吊贓送案戚訴神在治下開某木行被竊之衣服除起到雪青紡綢長衫焉褲外尚少藍布長衫及綢馬甲張供稱小的係松江人紡綢衫褲用竹竿挑取卽切口中所謂戳天表也至藍布長衫綢馬甲實未竊得尚乞施恩宋二尹判令笞責一百板管押一月贓給戚領去○包探徐雲湘禀稱小的見朱芝軒携有珠飾形蹟可疑盤問來由稱在南潯母舅某甲家竊得隨在身畔搜出金約指二枚銀約指一枚珠花一枝計珠五十五粒銀表練一條並質券廿二紙查得伊之母舅現在治下天保　比隣前往告知據言並不知原籍家中曾否失竊當修函查問然後來案禀陳朱供稱小的係浙江烏桯縣人金珠　物私從表兄張雲臺家取出券質所質係自已之物並未犯竊何至被誣宋二尹飭押候甲來案核示贓暫存○　探王阿二禀　楊樹　朱春家失去乳牛一頭經小的查知陳金根所竊售與王阿明家因将牛及陳王拘案朱訴稱小的於失牛後遍處找尋費去銀錢不少現由　探查獲請准領歸陳供認竊牛叩求恩宥土供稱小的向陳購牛先付洋銀二元實不知其竊取宋二尹判令将陳笞責一百板遞回崇明原籍土罰洋銀八元内提　三元償朱費用並飭領牛尚餘五元撥充棲流公所經費○陳阿香訴稱小的係潮州人現在治下開烟餘秦阿山吸烟滋閙向之喝阻被揮拳擊傷右眼胞因之交捕送案秦　稱小的與陳偶因　故以致口角如今只乞施恩宋二尹判罰洋銀一元給陳爲養傷費 
[法廨停訊]  
　　昨禮拜四係法公堂訊案之期因捕房中押犯不多田捕頭告知代理讞員朱森庭明府停訊一期 
[法捕房瑣事]  
　　某甲前日在法界誮城　畔舊貨店内行竊釘靴一雙當被失主追上人贓並獲送押捕房○偷兒某乙在舊貨店内竊得舊布衣一件踯躅途中爲巡街　所見立時拘獲送入捕房管押 
[閨媛孝善]  
　　謹啓者今有婁東海石書屋大善士函寄善女劉淑姑祈姑病安痊樂助山東賑洋七十四元又海石洋一元由朱葆珊善士交來敝堂囑解災區以孝養之心發慈悲之願求之鬚眉殊非容易得之巾幗無任欽仰行見吉人天相福壽康寗勿樂占有喜之爻積善得餘慶之報請登報牘　祝馨香海石書屋前曾助賑此次又抱飢溺之念樂善不倦可佩可嘉合并附誌以勸來者上海六馬路仁濟善堂籌賑　所施善昌等謹誌 
　 
 
 

Page 5

 
 
　　 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊振所經收順直山東賑捐九月初一日起至初十日止第一百廿九次清單]  
　　初一南陽氏洋一元○初三日朱葆臨還愿洋一元○初四日愛古艸盧善士洋二元方光裕洋五角○初五日福州府傳節子太守洋八元又萬憙齋印譜卽六家印存拾五部馬雲記洋一元○初八日陳大善士洋四十元皖湖童子劉家憲念洋二元○初九日王壽延求母病速愈洋十元共收洋六十五元五角又萬憙齋印譜拾五部 
[上海北市絲業會舘籌賑公所施少欽經收順直山東賑捐九月初一至初八日第二千九百五十五至六十二次清單]  
　　初一日浙省萬承志堂馮聽五翁募知白齋主人助棉衣洋五十元長興王仁壽堂歸太原張氏求保長男承湛病體速痊洋五十元篾省記患瀉症求速痊由馮谿橋先生來洋十二元無名氏四元隱名氏由鎭江廣義和寄來四元南匯馬寳庸求母痢疾速愈二　義利二元楓涇河署阮惟勤求神保佑長男尚恭病速痊一元李風雲還願　二元隱名氏求消災六角　初二日吳興不列名庚寅膏火　糧並日移助求保身健家安出門順利由杭垣寄來洋廿元海石書屋十八元某隱記保家平安十六元馬澤記求老親病痊還願洋十元無名氏爲先父完經移賑四元又祈病速愈四元太倉吳保滋一元○初三日浙紹周善士由豐泰荘交來洋一百元謝慶麟求妻病速愈洋一百元正　恊興土行諸友求安康廿元永興土棧求合店平安銅洋念三元北洋海軍採辦所雙榴堂葉由烟台寄來曹平銀九兩三錢　分如臯孫堯欽求内人紅痢速愈洋三元嘉郡姚埭放生室求郤病延壽二元廬江陳殿元一元唐門陸氏助願心對開洋一元○揚州方宗儒寄來周君募無名氏洋一元又二户各一元又錢二百文又八户各一百文餘慶六百隱名氏四百文文融氏松蔭山房各二百文徐金桂賈魁年倪瑞珠吳學林唐月湖高奶又六户各一百文湊記六十文共廿三户合洋七元○初四日杭州祝詩庵因母病全愈完願並求起立康健由愼餘荘來洋一百元無名氏求身體平安四元又求合家平安二元蛟川劉夢熊爲二兒松筠寒熱求速愈二元崑山無名氏一元蘇州金鼎一元定海吳德茂銅洋一元○初五日蘧　由招商局來洋五十元如臯孫纘禺募尤善士洋廿元楊義森洋十元銅洋五元丹陽趙念曾求速愈洋十元直塘凌慰椿爲母傷寒求愈洋五元盛澤朱仰記朱嵩坡求大兒瘧瀉速愈洋五元泰州頴川堂主人求病愈二元鄧啓源二元姑蘇坤記朱氏求病愈二元○初六日無名氏洋十二元製造局廣方言舘節省中秋各敎習筵資助十二元杭城按經廳包山補讀老人求病速愈十元汝南寅伯　完願五元吳門省過齋還願五元汪姓求母病愈四元富陽通義徐勝眉爲慈七旬冥壽燄口費移助以資冥福四元璜涇陳逹夫爲媳産後病求速愈四元漢口海兹黄藩之二元叔水氏一元○初七日蘇垣陸伯英求室人病愈洋十元常熟顧提鎭五元葛巨卿程福元二元劉河徐有備求母病速愈二元高家行宏源諸友二元坦直橋朱秋塘爲室人畢　病愈五角蔡子良求平安百元○初八日嘉興許應三洋廿元王榮植求病速愈由無錫老天生寄來十元無名氏十元黎里保嬰局梁蟾香募毛養素書屋四元又隱名室一元　張氏錢五百文馬門邵氏求咳嗽病速痊洋二元盛忻元病愈還願二元盛耆元求病速愈先助二元 
 
 
 

Page 10

 
 
   
 
