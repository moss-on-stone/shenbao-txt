# 1890 - 147 - 4906148

 

Page 1

 
 
[賑物求售] [  申報館協賑所啓]  
　　本舘開辦賑捐以來蒙海内諸同仁捐助各種貴物早已製成彩票售完矣兹又承陸續助下七俠五義世部每部一元二角隷有五十部每部六角吳都法乘一部石印小耕石齋晝諸廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[二百二十六號畫報告白] [  點石齋啓]  
中國婦女索尚以帛纒足作新月狀若酉人則不槪見乃近聞古巴亦有此風凡國中婦女自幼卽著窄履以限其足不令長大雖未能纖小如蓮鈎而京可見時尚之不同也今繪爲圖以供均覽後仍附閨媛圖說准於十六日岀售此佈 
[論青溪縣雨粟事]  
　　貴陽來電謂青溪縣於三月三十日上天雨粟民間持以報縣已由縣尊將所雨之粟禀呈撫憲矣此電一傳人間遂紛紛議論以爲是何祥也吉凶焉在有好諛者謂杰米乃所以養人之本天之雨粟必有養人之心則豐年之兆也有好奇者謂粟本非天上之所有今乃自無而之有則必有意外非常之變有論理者謂此乃理之所必無或者因風飄至偶然聚在一處人遂指以爲怪事其實不足怪也有論數者謂天機本不可測此亦數之所先見日後自有應騐此時固不必私意妄猜也而西人之說則又謂此由於天空吸力不知從何處積榖之處吸起然吸之不能常留譬之於人一呼一吸其勢相乘則吸起之後自然墜下其吸之也在一處其墜之也又在一處兩不相見則人第見其爲天之所雨焉耳彼被吸之處則又不足庻災必無人焉報之於官或且以爲被大風刮去故天之吸粟初未嘗有所見聞而雨粟則人人皆樂道之且報之於官由下逹上或並將直逹　九重稱爲瑞兆此　人之或而非西人之所信也夫華人則亦何嘗爲所惑哉彼見其惑者乃其人欲以此惑人而旁人見之殊覺　自惑焉耳如彗星之見皆知其爲妖而竟有人奏稱含譽吉星率百官以致賀天書時見若帝謂之不憚諄諄而實則明知爲奸人僞造而故爲不知若此等者不一而足其爲此者其心固未嘗不知之也然明明見爲彗星而强指爲瑞明明知爲僞託而猶以爲天書此其理猶易見也若雨粟則固明明有粒米狼戾又豈同僞託者比而其爲象亦與彗星有間則又將何以决之余曰雨之非大上所有者豈止一粟而已哉有時而雨金有時而雨玉有時而雨豆雨麥有時而雨血雨毛又有雨人面豆者則其豆粒粒皆如人面又有雨氂者如毛而長且勁此外若雨沙雨石則又不足以爲異矣相傳倉頡造字旣成鬼夜哭天雨粟厥後史册所載皆歴歴可稽而雨之最奇者則雨人不過所雨僅有其一或者亦如西人之說不知從何處偶然吸起而墜下者也故論此事者言吉言凶皆不必辯而以其他其人按之則有與古相合者當爲表而岀之青溪屬貴州省去省垣五六百里余友種榆山人胡君悅彭新由是處旋滬談及此地地瘠民貧山重水複其地方之樸陋無異於獉狉之俗胡君以醫見知於潘鏡如觀察觀察爲該處煉鐵礦總辦前年邀胡君挈眷以去繼而觀察之孟氏偉如中丞有恙延胡君治之應手而愈名聲鵲起一住二年今以其孺人思鄉情切胡君亦欲一返故里與二三友人話數年别緒乃於三月廿四日啓行其行之日距雨粟止數日耳到滬之後杯酒言歡暫卜居於英大馬路之德仁里時相過從因言及初到青溪之時荒蕪特甚方圓數十里之地一物無可買惟遇巿期則鄉間稍稍有携以求售者然鷄魚肉食之類則不啻爲山珍海錯其名貴非常迨礦局旣開工匠畢集所用之匠人俱係南邊帶去其中動手運用裝缷全用華人並無一西人參與其間會辦諸人亦皆匪自動手深悉機器之奥窔當此百物無所購眞覺其苦萬狀迨人衆旣集赶巿者亦日漸加增迄於月前則已成爲巿集一岀局門百物皆備特不如上海之使不如江南之美已耳小爐早已試過頗稱靈妙惟以燋炭不多轉運未便故大爐尚未能開倘大爐一開則本地之人其爲局中所用者當更不少必有見其一年成巿三年成都地方風氣於是乎轉移甚易也天中國之用機器者多矣然要皆不能無西人今貴州之機器司其事者竟無一西人在内是亦爲中國通商泰西以來所初創之局面或亦天監之默注者也倉頡造字而天乃雨粟說者謂倉頡創從來未有之奇故天亦以從來未有之奇兆應之今青溪忽焉而雨粟要知非蒼蒼者因其所創之局面亦爲從來所未有故亦以此兆示之也胡君部署稍定尚欲爲青溪之行數月之别該處氣象當更有不同者然則此時之雨粟卽謂天之專爲該局而雨亦何不可之有哉 
[本館接奉電音]  
　　昨由京友電傳　上諭二道敬謹譯登○四月十四日奉　上諭會國荃奏臬司著有政積宣付國史館立傳一摺已故福建按察使徐文逹前隨曾國藩李鴻章軍營卓著勤勞嗣在江南迭任監可並護理漕運總督均能盡心職事其在淮揚海道任内講求水利尤著成效着將生平事蹟宣付國史館立傳以彰勞勩該衙門知道欽此同日奉　上諭福建按察使着許鈐身補授欽此 
[恩詔謄黄]  
　　三月廿二日　皇帝升　太和殿　頒發本年恭逢二旬慶典　恩韶謹錄於後○奉　天承運　皇帝詔曰朕寅紹丕基誕膺　景祚仰荷　慈闈垂訓　列聖詒謨臨御以來於今十有六載雨暘時若遠邇又安贊襄則槐棘輸誠翼戴則芸林徧德文經武緯國家幸值承平仁育義征海宇常昭靜謚拯鴻嗷於澤國永慶安瀾敷駿惠於茅檐頻蠲正賦溯自冲齡踐阼逮乎大政躬親凡兹海晏河清悉本宵衣旰食思定功而保大益納諫以求賢單心於無怠無荒式度於克勤克儉深維長治久安之策倍勵承休垂裕之謨今歳六月令辰爲朕二旬慶節握機蹈矩方深儆惕於冰淵保泰持盈敢移升恒於日月惟是一人有慶臣民並切　軒萬福攸同朝野久殷瞻就矧景福長延於黼坐卽　慈廣上慰於　璇宫親賢旣荷殊施中外宜蒙闓澤爰頒盛典酬庸於百職庶司特沛綸言綏福於並天率土所有應行事宜開死於後　一五嶽四瀆等祀應遣官致祭着察例舉行　一歴代帝王陵寢先師孔子闕里應遣官致祭着察例舉行　一自王以下至入八分公俱加紀錄四次　一宗室覺羅俱賞養瞻銀一月　一滿漢大臣年六十以上者俱加紀錄二次　一内外滿漢文武各官俱加一級　一内外大小各官除各以現在品級已得封贈外凡升級改任者着照新銜封贈　一國子監貢監生及各官學教習免坐監期一月　一各省儒學以正貢作恩貢以次貢作歳貢　一 
 
 

Page 2

 
 
漢漢孝子順孫義夫節婦該管官細加諮訪確具事實奏交禮部核實旌表　一八旗滿洲蒙古漢軍兵丁及内札蕯克喀爾喀等蒙古年七十八十九十以上者分别賞齎至百歳者題明旌表　一軍民年七十以上者許一丁侍養免其雜派差役八十以上者給與絹一疋錦一斤米一石肉十斤九十以上者倍之至百歳者題明旌表　一各直省有坍没田地其虚粮仍相沿追納者該地方官查明咨部奏請豁免　一從前各有偏災地方所有借給貧民耔種口糧牛具等項查明實係力不能完者着予豁免　一各處養濟院所有鰥寡孤獨及殘疾無告之人有司留心以時養赡毋致失所　一内外官員有因公罣悮降革留任者該部杳明三請開復　一旗緑各營兵丁等俱賞半月錢糧　一太監等俱賞一月錢糧　一各省軍流以下人犯俱着减等發落　一各省監禁人犯着將上年秋朝審緩决至三次各犯仍照節次查辦之例查明所犯情節分别减等發落其緩决一二次人犯内有案情本輕可予矜原者亦着該部查明請旨定奪　於戲宣上德卽攄下情共沐鸞綸之寵渥迓天庥先孚民隠從占鳳籙之靈長布告天下咸使聞知　光緒十六年三月廿二日禮部謄黄　詔内條欵前已刊登兹將禮部謄黄敬謹照錄俾率土臣民咸得快誦　綸音曉然於太平雨露沾漑彌深忠君愛國之忱不且因之而益勵歟 
[京畿雜綴]  
　　皇太后於三月二十二日起臨幸頤和園六日　上亦於二十四五日　駕幸所有步軍營派岀修墊道路之官兵兩翼八旗派岀打跕道之前鋒護軍官兵步緑營派岀打街跕道之官兵尚屬勤愼當差不辭勞瘁仍照客夏幸湖成案每名賞銀二雨由廣儲司給發以示體恤卽由各營將派岀花名數目咨報查核以憑傳領○此次隨侍　皇太后前往頤和園及御營恭備湖差之御前亁清門大門等項各侍衞巳奉　諭旨特賞綢縀校尉拜唐阿親軍武備院車甲等每名賞給銀二兩由廣儲司照案給領○湖北施南府捕盜同知駐劄府屬利川縣治之建南地方以資治理歴有年所該縣治本隷府之西北與蜀交會建南向稱重鎭故設同知巡檢二員分防治理近年來事務就簡而利川縣治汪家營一區商販日集漸成重鎭誡恐富庶之區良莠難齊且川省匪徒難保不潛跡而至緝捕彈壓非官不足以資控制擬將捕盜同知移駐汪家營地方建南仍留巡檢分防足資治理汪家營駐有同知坐鎭其間呼應亦靈緝匪捕盜地方自昭靜謐等情經張香濤制軍據情入告已飭吏部議奏矣○神機營馬步隊伍駐　苑期内向由閱兵大臣閱操其不在苑之隊届期亦往備操以重大典本年春季駐苑因軍政紛紛調回考騐故南苑閱兵之事暫行從緩現在軍政已竣閱兵大臣伯邸等定於本月十三十四等日前往南苑校閱各隊操演而神機營已檄令未撥入苑之左右驍拾槍捷字勝字洋槍八漢礮等隊均於十一日入苑暫駐五日以備校閱仍照章按日加給口分以示體恤 
[河圖告成]  
　　黄河自鄭工合龍後經河帥奏設河圖局咨調各處精於測算河學丹青各員來豫襄辦此舉俾將全河形勢某處險要某處易於寛窄里數山形水曲注河支流一切情形瞭然可見庶於汛漲時得知修防之要現已將全黄河圖測算繪成引證著說經暫署河帥倪豹臣中丞差弁齎圖入京由奏事處進呈奉　旨留中備覽 
[江右雜錄]  
　　西大街某板底鋪一夥執鋼鑿在手一夥與之相戲漸至街中一夥强欲奪鑿一夥强執不放手作抽掣之勢用力太猛鑿傷背後行人小腹頃刻腸岀斃命奪鑿夥見釀命案立卽狂奔逸去僅獲執鑿夥到案經新建縣相騐想當按律治罪也語云戲無益諒哉○賜福巷某公館失去金飾一件徧覔無蹤主婦厲聲曰垷無他人入室僅有傭婦兩人非此卽彼罪有攸歸一傭婦氣忿私吞阿芙蓉膏自盡夫家聞之赶來吵閙旋經許以厚殮始得了息○兇惡之徒逆倫滅紀戕及骨肉爲天理所不容王法所不宥近有吉安府屬兇犯一名解省護送兵差多至二十餘人該犯係殺死伊叔一家三命案情甚重伊武藝高强專慣飛簷走壁深恐中途兔脫故派多兵護送俟大憲提審卽飭就地正法梟首示衆○保甲總局查夜素嚴某烟館爲營兵所開自恃護符往往通宵逹旦未嘗熄燈一夜爲總局憲查見將該館主扭岀當街笞責該館主自稱營兵局憲曰我責烟館主非責營兵也重責二百板諭令三更閉門如敢再違重責不貸○鄉人畏差如虎自昔已然日前有某鄉人被差捉入城中行經城隍廟前帶進茶館啜茗鄉人乘間脫逃急不暇擇遁入某鋪鋪夥以其面生大呼止之鄉人再三求其暫容鋪夥執之誣指搶物適差尋至將鄉人飽以老拳紥以索如牽羊然後不知所終 
[江西官報]  
　　縣丞胡永逹由饒河察探浙私回省禀謝本班儘先補用行知成富春由臨江府屬未入吳祖昌由奉新等縣章錫朋由鄱陽等縣俱催地丁回省從九尉庚生由廬陵催雜欵朱蓉由鄱陽催减平郭昌會由金陵解鹽餉俱回省錢汝燮往贑州措資贑城都司易洪卸事禀到補用縣王繩祖委往德化查堤南安府周浩禀謝加級紀錄並卓異保舉補用府王鳳池卸辦吉安分局卽用縣劉步元禀銷估修府義倉工程閻尚良禀謝拔委一次行知福建候補同知郭榮禧由閩回新建籍新選寗都州下河司沈鼎現已到省應行赴任東鄉外委高洪仁缷事湖北候補府經李堅回鄂候補遊府黄壽山委往武寍閱操 
[滿橋滋事]  
　　僧道賣牒歛錢婦女宿山坐夜屢經前任寗波府邊宗兩太守嚴禁在案無如日久玩生禁令漸弛兹聞蜜郡有好事者罔顧禁令藉天寗寺修橋爲名廣貼招單擇於月之初七日爲始滿橋七天先期橋上高搭彩牌樓天寗寺前東西兩街上漫五色幔帳下懸各式燈彩哄動男婦多人老的少的村的俏的莫不約件前來燒香拜佛宿山坐夜而輕狂子弟結隊成羣故意捱近身邊耳鬢厮磨以爲得意甚至評頭品足肆意譏嘲内有縣署前某鞋店姑嫂兩人及其隣女三人艷服盛裝抹粉塗脂亦結隊來此坐夜有無賴子弟見其如此裝束故以淫穢之詞謔之隣女大駡無賴子故意擁擠將女推倒在地人聲鼎沸男女莫辨以致簪珥盡去髮亂如麻身上衣衫亦被撕碎當經董事岀來彈壓而女及鞋店姑嫂已不能行走矣諺云閙處莫入况其爲年輕婦女哉 
[諭禁漏捐]  
　　捐項以絲業爲大宗必須認眞稽查嚴緝倫漏方足以裕餉源近日蘇省牙厘總局高貼示諭略謂今年二月間錫金局清名橋地方有奸商曹某裝載絲斤多包闖關倫漏及被該卡查獲竟敢懇請免罰瞻大妄爲莫此爲甚若不嚴懲恐此風一開效尤紛紛現届新絲上巿該商等務須遵章報捐給照岀運切勿自干重咎一經蔡岀决不姑寛勿謂言之不早也 
[糧價奇漲]  
　　臺北米石雖仗内地接濟然淡屬之大家蚋拜爵堡一帶水田産稻之區不知幾千百頃歴届雨暘時若禾榖豐登去歳秋收亦稱稔熟平時米價每石不過兩元數角至三元不等及前月初粮價忽漲每石需洋四元有奇大約多財善賈者除閉糴外復於産米之區盡數搜羅以致城鄉震動巿價高抬雖經淡水縣李麗川明府岀示平糶不准囷積居奇妨害民食無如誨者諄諄聽者藐藐日内米價不見差跌每石反漲至四元六七角没鹽百貨相繼昻貴小民謀食倍覺艱難若不嚴行遏糴設法招徠正有不堪設想者酌盈劑虚是所望於民之父母 
[腦價已漲]  
　　全臺腦務由官設局派員坐辦凡民間置一寮一灶須先陳明地址由局註册立案或先給予腦本或以繳腦之多寡分别發價大槪銷路暢旺時每石給價十元零五角積滯時每石給價八元八角此係向定章程也倘有私設寮灶越局販賣情事經官察岀或辦或罰不稍姑容誠以上關　國課立法不得不嚴乃邇來往往有人潛赴雲林臺灣一帶購辦私腦運往他埠發賣鄉愚不諳律例以客價較官價略優遂私相岀售卒之奸情敗露與受同科後悔無從噬臍莫及大府深悉此中積弊現已檄令中路營務處林蔭堂觀察嚴行查禁并以今春香港銷 
 
 

Page 3

 
 
路得價飭局酌加各民灶價值以符公允刻已由總局岀示曉諭遞衢其略曰查現在香港腦價已漲自應加給各腦户價值同沾利益準自四月初一日起無論何處繳腦每石槪以十二元發價爾等各宜趁此價值加增多加熬煮多一分繳官之腦該灶户卽多獲一分之利倘再有攙假走私查岀定卽重辦如嗣後繳腦石數不見加多以及香港腦價减色亦須隨時禀請酌量遞减 
[彛陵瑣志]  
　　宜昌設埠以來從未有見三輪一時並泊月初某日江通固陵寳華次第抵宜泊於码頭一時巷議街談俱以爲得未曾有○江面水勢日漸繼長增高亦因邇來陰雨殊多之故然向未及往年之大想黄梅時節水汛尚當一往而深也惟入川之船趁此波平如鏡買舟運貨眞可曰時哉時哉○街後某宅房屋甚多而且寛大望之空空洞洞𨶑其無人近日居者疑心惶惑謂屋内有鬼物憑陵並有言目睹一白衣人岀入者於是居之不安思作遷地爲良之計嘻古人不云乎見怪不怪其怪自敗某宅又何惑焉○宜昌鎭之中衡府蒯游戎近奉憲札調署施南協臺已於月初啓行前往履新其中衡一缺已調興山縣左營游撃某君來接署矣 
[雙鳬將至]  
　　上海縣裴邑尊將赴升任省憲委陸春江大令署理上海縣篆已登平報兹悉陸大令于本月十一日禀辭大憲卽於十四日卯刻乘坐官舫用小火輪拖帶先至松郡禀見府憲然後來滬約計今日可以抵埠聞擇於二十日接印視事昨日午後二點鐘時瀛眷由蘇來滬卽由隨從人等接入本城敬業書院暫駐 
[相騐無傷]  
　　昨報紀人証送縣一則兹悉中死者之祖母沈姜氏投縣禀請相騐裴邑尊定於昨日詣騐下午時二圖地保曹金堂在屍塲預備供案英捕房派中西巡捕及包探唐寳榮顧阿六等到塲彈壓鐘鳴四下邑尊帶同刑仵書役人等命駕而至旋卽升坐公案地保投案候示沈姜氏稱蘇州吴縣人今年六十八歳祗此一孫靠伊度日今遭毆斃求請騐究抱呈胡直山稱亦爲鴻文書局生意與沈有戚誼上月十八日沈掌生到局交仵忽與經管描字之秦杏坪沉意亭並楊永泉等口角爭毆係小的目覩楊永泉稱紹興人在鴻文局描字今年二月間沈向局中取去字樣四紙直至閏二月間尚未交還局中着小的向索至上月十八日沈將描成三張交還秦呇坪沈意亭以沈不應拖延迄今兩相口角其時小的在内大便聞聲而岀見沈意亭在沈掌生頭上打一下後各散去廿四日由掌生邀同多人在一層樓喚秦沈兩人吃茶評理至廿五日經人調停令秦等岀洋兩元給掌生所有餘紙令掌生交還事已寢息且沈掌生尚欠小的錢一百廿文於本月初六日付還小的十三日忽由胡喚小的至沁芳園烟館旋被拘至捕房叩求鑒察邑尊着仵作如法檢騐施卽喝　委係因病身死邑尊離坐親騐無悮命沈姜氏細視如掌生有傷當卽指岀該氏察閱之下答稱求請公斷邑尊問衣棺何在答稱均已備齊問價值幾何答係賒欠來者邑尊謂旣係賒欠當由本縣給發價值又問現在爾欲回里否答情愿自行回籍邑尊命退去旋將各項書役人等飯食錢按名給發命駕回署楊由差帶回縣署時已六下鐘矣 
[虹口火警]  
　　前夜十點半鐘時自來水橋北堍靠東之西式洋房内某西人家因火油燈炸烈以致冒穿屋頂延燒左右房屋捕房鳴鐘告警英法美洋龍及保險行洋龍捕房藥水龍齊集灌救麥總巡捕頭督同中西巡捕包探分叚彈壓計焚去房星十六幢聞此房係沙遜洋行之産曾經保險所有傢伙大半亦皆保險云 
[滬江零拾]  
　　滬人某甲住居城内火神廟左右近向無恒業兇横異常時將其妻毒打其妻忿不欲生吞烟而斃今年二月間申又娶某氏以續鸞膠方謂新歡宜勝舊好不料甲本性難改捶鳳鞭鸞不少愛惜某氏飲泣吞聲不敢與之計較然而愁腸白結涙眠難亁前日乘甲他岀私購阿芙蓉膏吞服以圖畢命幸知覺甚早赶緊施救不致香消玉殞然好花枝已未免憔悴矣夫也不良可爲薄命人放聲一哭○浦東人某甲耕種餬口娶妻生子儼然成家正月間其妻因有外遇私取各物遁逃來滬甲遣騎追尋已無蹤跡方謂好花已落缺月難圓前日來滬購買零物在縣橋北首與妻相遇立卽扭住定欲同歸家内其妻異常倔强堅不肯行觀者如堵後經人岀爲解勸令婦隨夫回家後不知其所終旣已生子育女尚復淫蕩私奔水性楊花可賤已甚甲又何必戀此雞肋乎 
[縣署瑣案]  
　　鄉人朱錫榮控沈阿狗掯欠牛價一案奉訊收所限追在案昨日午後帮審委員宋二尹提沈訊比沈阿狗供求寛限二尹着限三天措繳仍着還所○前據英公廨送販售小錢之甘念橋至縣訊供收所候究昨經宋二尹提訊甘供在老閘頭圖地方開設錢鋪小錢係友人所寄二尹念甘係生意中人保全體面從寛交頭圖地保周關寳保去 
[英界公堂瑣案]  
　　朱雙壽控金潘氏拆梢由捕房先將該氏送案暫發官媒候訉已列昨報兹悉朱雙壽係瑞典國領事署之侍者昨日投案聲稱該氏到來妄言其女在我處擅搬自鳴鐘并索洋十元其實並無女子在我處金潘氏遞禀聲稱本邑人丈夫爲漆作生理長女名阿金今年二十歳已配人家因伊時常岀外嚴加訓斥稍改前非施有本邑口音侍者模樣之人時來引誘我留心防範前日下午女忽不見我手抱幼孩訪尋至大橋堍問照相店中言及有人領一女同進洋行問知面貌相同因卽入内適見女在侍者房中伊等胆敢逞蠻縱令我女逃遁又誣指我圖竊繼又指我拆梢銀洋然我手抱幼孩如何能搬自鳴鐘等件况我女衣卽均已典押祗存質票皆被侍者所用其女阿金供是日岀外買物並未到侍者處蔡太守廉得其情諭該氏曰爾女與朱旣有曖昧事儘可控告今朱之主人瑞典領事以爾去吵擾知照捕房拘爾姑准從寛開釋俟商瑞典領事核辦爾女阿金飭發官媒看管朱雙壽俟查明引誘情形尚須照辦該氏又將押票呈堂請閱太守發還○粤婦何禮初稱昨夜自來水橋北首失火我家失物不少有王阿五取自鳴鐘一架被英捕所見獲住人贓送案今請給領王阿五供貪小拾取蔡太守判枷號十四天發犯事地方示衆贓交失主○徐榮軒稱在招商局棧房生理被陳阿鳳同啞巴竊米四斗由捕阻獲人贓送案請領陳阿鳳認竊求恩啞巴做手勢不能取供捕頭禀啞巴年未成丁前曾犯竊送案蔡太守判陳阿鳳管押二十一天啞巴發棲流公所收管候示贓交徐榮軒領去○字林西報館西洋人稱雇用王文楚爲裝燈者每日將晚前來裝齊各燈不過二點鐘時卽去每月工洋七元伊昨夜行竊火油四瓶岀外被巡捕阻獲人贓細察塞瓶之物係舊式顯見行竊已非一次我處用人甚多請枷號門首以儆效尤巡捕禀見王文楚身藏物件搜查之下有火油四瓶王文楚供取火油回家點用蔡太守判王文楚枷號半月期滿再押半月贓交失主領去○夏陳氏稱雇坐小車被陳福桂所駕馬車碰撞致在車上翻下被馬踏傷右脚背由捕拘陳一面送我到西醫院醫傷尚未痊愈今請騐傷究辦陳福桂供在日昇馬房爲馬夫駕車岀外該小車見馬車將至先自慌張致將該氏翻落在地馬蹄並未踏伊六十七號巡捕禀未見如何磁撞惟見該氏跌仆在地被馬踏傷右脚背蔡太守飭陳福桂留候該氏仍投醫院醫治痊愈再行訊辦○包探何瑞福稱緝獲積竊王星生楊中軒二人伊等專慣混竊見人家有餘房召租卽託名看房子或送信尋人乘間行竊今起到衣服零物失主均已承認特將人贓送案周雲春劉鳳生夏阿元金之山陳文生吳子雲周竹三田子卿朱夏氏等投案請領贓物王星生供湖北人楊中軒供湖南人均認連次犯竊蔡太守判王星生發捕房管押二年楊中軒押一年期滿各笞二百板贓交失主分别認領○西人某在英租界各洋行住宅乞求佈施被三十號西包探瓊所見拘送公堂該西人有大小銀洋呈案據稱向在日本之長崎現從臺灣等處來滬流落求乞並未爲非蔡太守商之代副領事愛君將該西人資遣往長崎再行回國銀洋給還○副巡捕頭稱馬車夫楊阿紀撞傷奥國女子由陳 
 
 

Page 4

 
 
善昌號具保銀一百兩准楊保去今陳善昌退保故將楊阿紀交案蔡太守飭將楊阿紀押候照會奥國領舉訂期會訊○新關緝私局六號巡丁羅阿三見陳阿炳手持漏捐川土三包協捕拘拿送案陳阿炳供向義盛押錐主翁郭稀處買　蔡太守　修　提翁義和　　已殊齒報　　　房傳到翁義和供有人持川土來要押洋我已辭却適有陳阿炳在旁見而向買陳阿煩稱實向翁義和買來不知其漏報捐稅蔡太守飭將翁義和押候禀明道憲核辦陳阿炳開釋川土存堂 
[法界捕房瑣事]  
　　前有女子張翠娥遭母之姘夫江子香凌虐一案當將母張鍾氏提訊交保與限將江尋到再核江因前在吉祥街開設申吉祥女堂倌烟間經前讞員訪拿有未結之案故畏罪早已避匿張鍾氏以限期將滿急託人四處找尋昨始將江獲送捕房備總巡略子訉問卽飭管押待解公堂○巡街西捕行經自來火行街見江北人某甲門首堆有汚穢物件當查門牌報知捕房岀票收取罰捐詎甲不肯認罰竟與收捐人相爭當將甲與乙拘至捕房管押待解請訊究○游方僧某借宿小客棧内被薙髮匠某甲將僧衣一包吞没屢索不還因致爭閙爲巡捕所見將薙髮匠拘押捕房待解公堂　究○包探王榮培昨日行經陳家木橋見有賭徒當卽上前捕捉詎已經望風人通知一時四散奔逃祗將擲骰子之某乙拘住並賭具一併送入捕房押候解案究辦 
[澤被羣黎]  
　　本館協賑所昨接北泥城橋東首華童書院來函云敝書院英文教習交來英洋十二元囑代送貴館江浙協賑所檢收彚解云云以教習之循循善誘華童夙荷裁成固已同深感佩今復分束修之羊拯車轍之鮒其意愈誠其澤愈漙矣書之以誌欽仰○仁湖賢正賢直賢聰賢明賢一賢善爲生父六十生辰各集英洋二元合十二元助江浙賑虔求生　生母高壽本協賑所拜　之下想見高堂養志愛日承歡善氣所蒸椿陰萱幃老而彌健其理固有可信者詩云孝思不遺永錫爾類可謂賢棣蕚誦之○前由再生子慨助規銀一百兩業已彚解災區兹又承再生子送來英洋二十二元似此慷慨好施源源資助洵非　常所能个及飲和食德災民之幸也表善揚仁本館之責也誌之以昭激勸 
[招認屍骸]  
　　啓者寳清輪船在狼山洋面失事所有被難屍身兹由拖浦　輪撈獲十三具已載至新閘牛皮作附返所搭廠内凡有屍親速卽赴廠認明遲至十六日晚六點鐘無人來認本堂卽代收殮因天時漸熱不　久待也此輪現卽岀口再去打撈　保安堂啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[來啓照登]  
　　謹啓者敝局裴將光緒十五年分報戒之上中次三號戒過人數綜計三百八十五人蒙各大善士捐洋及戒烟諸客捐助經費按季登報諒荷俯閱兹將本年春季所收捐項並戒客捐助洋元理合登報用希公鑒祗領得前江南分巡蘇松大道憲龔月捐正二閏二三個月戒　局經費洋一十五元又領得山東登萊青道盛觀察月助春季連閏四個月規銀四十兩又收正月分戒客姚善民捐洋十二元甯月樵捐洋四元戴錦山蔣玉坤陸少州各捐洋三元二月分戒客姚太太捐洋二十元張太太張瀾孫各捐八元吕佐卿捐洋四元張春起楊少甫陳致和各捐洋三元閏二月分戒客李春生沈梅亭吳濟堂張炳炎劉僡福趙長清各捐洋三元三月分戒客盧長庚捐洋五元周振罔王芳清胡壽榮潘耀亭朱得標徐桂芝傳朝楝各捐洋三元其餘李長明等七十三人報戒次號不取分文查敝局春季報戒上中兩號諸君籍隷半屬滬中非惟本已信服敝局法宗津方兼有挈眷報戒想閨緯婦道錢財爲重居然有志戒烟助捐鉅欵可謂女中豪傑也董等何敢自徹其術形諸子墨惟有素抱一片赤心以待有志之士則私心所頌禱者也业荷大憲源源惠濟用伸謝悃謹誌表揚[  上海培元堂戒烟局董事顧福基楊佑青吳承遠謹啓]  
[廣益堂清單]  
　　竊惟鮒涸待蘇全賴仁人利濟蚨飛旣集當由司事鈎稽敝堂疉荷隆施節經附報固已不遺鉅細自應無閒遐陬刻值三月分更新之時仍當遵循向例清厘其欵薈萃以登除俟年終彚刋徴信分送外用先甲明俾資考核凡在同誠尚其鑒諸○唐茂翁六元陳善翁五元吳渭翁楊榮不書名三户各四文朱寳翁徐棣翁黄佐翁王欣翁吳春翁闕鳳翁談　翁七户各二元韓兄周漢兄張金兄何瑞兄趙馥兄五户各一元不書名胡一元二角莊源大六角協興復泰王仁泰三户各五角洪記二角五分崔林記一角應寳翁錢一千二百文徐雲一千金鄭氏太太一千恊豐八百金合順三百恊盛舘恊與舘二户各二百永愼一百洋布衆商號洋三十二元四角五分錢一千五伯另一文○共收洋七十八元二角錢六千三百另一文 
 
 
 

Page 10

 
 
   
 
