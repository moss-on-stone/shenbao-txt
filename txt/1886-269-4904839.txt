# 1886 - 269 - 4904839

 

Page 1

 
 
[新印道聽塗說出售] [  申報館主人啓]  
　　道聽塗說十二卷係涇　　　漁先生所著先生才高學愽足跡半天下惜無所遇平生著作等身俱未授梓兵　後復多散軼近從其猶子處覓得是稿亟付手民聊以爲吉先片羽云爾排印卽竣都爲六册準自今日起出售每部價洋三角正售處照舊 
[開印石印雲程必備] [  點石齊主人代啓]  
　　自石印之法行各家選印大小題文往往愽採廣搜以多爲貴誠盛舉焉然愽而雜何如約而精蕉綠軒主人藏有名輩窗稿及近時試　千篇同人幕而讀之果皆詞意輕靈理法縝密而題之纖巧偏全截搘凡足以窮手法者則又無不備誠小試穿楊絶技豈可聽其湮没視尙覆　乎爰商付石印以供同好然文藝而外古學爲尙放復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精異纸墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹定於九月内出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[加價招股石印佩文韻府告白] [  點石齊主人代啓]  
　　啓者本齋代晉記招印佩文韻府一書業已出有様張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石　南局帳房代收○揚州元亨利錢莊○天津針巿街恆道里源豐潤匯票莊○京都煤市街興隆店内源豐潤匯票莊○漢口郭家巷復源盛纸號均可代售如願躉買准至上洋大馬路集賢里天保棧内長順晉號面議此佈 
[九十號畫報出售] [  點齋主人啓]  
印度深山内有長蛇與虎鬥互相搏噬聲出林表爲出獵洋人所見洋人懼其害已發鎗兩斃之事屬創聞特圖之以供衆覺報首仍登告白一纸後附淞隠漫錄圖說一則准於初六日出售此布 
[西藏宜改省會論]  
開關以來中原疆域言其廣大以元世祖奇渥温忽必烈爲最分封予姓如内外蒙古及俄羅斯等國迄今譜系猶北溯其淵源而卒不若我大清臺灣則二千餘里新疆則二萬餘里皆以天威神武撫而有之近緣琉球緬甸爲他國所并吞屏障藩籬迥非守在四夷之舊於是仿十八行省例添設巡撫及司道以下諸員臺灣則于福建新疆别於甘肅經管草創示久安長治規模而衛藏與滇蜀相鄰逼近五印度古今形勢有不得仍恃駐防者試借箸述之按四川雲南邊外與準噶爾唇齒者曰前藏中藏後藏覊縻勿絶叛服無常康煕時番酋蠢動聖祖命十四親士允禵爲大將軍噶爾弼爲副率威信公岳鍾琪等征之岳先進至察木多探知有準噶爾使者在其地誘各酋守三巴橋以遏我師岳念二巴橋者進藏第一險也賊若斷橋扼之我兵勢不能進其時兩將軍相隔數千里不相聞乃選能番語者十餘人衣番服飛馳至落籠宗擒準使五人殺六人羣番皆警以爲將軍自天下遂鼠竄無敢抗顔行與副將軍會師將鼓行入藏忽大將軍以調蒙古兵未至飭諸將各就所到處屯兵以待毋輕動岳請於副將軍曰我師携兩月糧自察木多米已四十餘日若再待大軍糧且盡聞西藏有公布者爲其右臂最强能檄其前驅當無俟蒙古兵也副將軍然之岳卽渡江招公布殺逆番七千餘遂以平靖迨乾隆朝其酋頗羅鼐頗忠勤高宗寵之封爲郡王聞有兩子許其自擇立後爰以次子珠爾默特那木札布嗣頗兇暴其兄爲僧襲而殺之私運砲械至薩海暗通準噶爾謀叛時駐藏大臣忠壯公拉布敦興帮辦大臣忠烈公傳清議以爲待其變我二人固死未變而圖之亦死死等耳盍先諸計紿那木札布至通司岡署登樓手刃之其黨縱火焚樓二公俱徇難後爲川督策楞戡定竐四噶布倫以分其權而駐藏大臣於民事仍不盡與聞焉夫西藏古稱佛國蒙古俗每歲進香名曰熬茶布施恒山積今則其教衰替有入天方教者有入天主教者風會漸以貧弱鄰邦緬甸又併於英難保不更闢蠶叢接連印度雖隔有準噶爾諒不能搘柱其間不若收入版圖改爲行省徐策富强卽可杜旁伺之心復不至前功盡棄時哉勿可失庶幾先發制人歟或曰西藏之地大半不毛自征服至今歲輸數十萬金以贍兵士雖分郡縣如獲石田何如東取朝鮮猶爲事半而功倍不知朝鮮固屬國也世有君長朝聘以時一旦歸掌握之中卽以君爲守府不至宗社邱墟無異日本之滅琉球中山舊壤易號沖繩卵之育之忽毁其巢豈以大字小之天朝而忍出此若夫衛藏從前旣勤遠略糜餉勞師始得邊隅靜謐臥榻之側不容他人鼾睡且將爲他人之臥榻萬不可因循坐誤致悔噬臍况乎天道視人事爲轉移臺北生番現亦漸歸銜勒玉門關外竟度春風向所謂雪窖　天一望皆戈壁者屯田置驛非同鑿空張騫而行蹤之曾至伊犁者復有小杭州之比則西藏改省而後安知不天運有變遷地靈有感化加以勞心者君子勞力者小人上下勤劬磽瘠可期於饒沃識時務者爲俊傑其毋河漢斯言也獨是南望安南固我之頰輔也今且僅有其名　東顧朝鮮則我之股肱也今且屡瀕於險矣其不爲緬甸琉殊之續者唯在悉心以保護之竭力以維持之無滋他族日偪處此豈徒一西藏哉宜設爲省會與否亦不過淺近之謀耳 
[親政盛儀]  
　　禮部奏聞光緒十三年正月十五日舉行皇上親政典禮例應前期祭告天地宗社等壇廟由太常寺具題遣派於正月十三日敬謹將事届期皇上率王公百官詣慈寗宫於皇太后前進表行禮應派大學士二員捧表禮成皇上升太和殿受賀王公百官上表行慶賀禮禮成頒行詔書宣示天下奉旨依議欽此欽遵刻已由禮部咨行各衙門一體查照辦理矣 
[帝京脞筆]  
吏部傳行中書曾紀壽等十五員於上月二十四日赴部過堂二十五日黎明赴午門前預備掣簽○欽派覆核朝審一事由刑部改於上月二十八日在天安門外朝房閱看朝審册二十九日刑部押帶朝審人犯入西長安門内預備覆審計官犯五名民犯五十八名女犯一口○伊犁將軍委派官兵護送貢馬八匹來京於上月二十八日晨牽赴内廷經御前大臣閔看暫交上駟院俟明日奏請諭旨○阜成門門領等官奉劄八月二十六日致祭夕月壇之期是日如有送葬棺槓不准由是門出以昭誠敬應由該門官兵等遵照禁止是日出殯者皆繞道出西直門槓房不免稍有吃虧蓋京師俗例槓夫應出此門而改出彼門者謂之過關過關力錢照數應加一倍云○亦巡捕 
 
 

Page 2

 
 
緑營三成隊練兵于上月二十九日卯刻在安定德勝門外兩黃旗教塲合演槍砲各陣大操○前報紀中朝擬用機器鑄錢一事刻天津機器局已造就錢様呈送總署總署堂官閱後轉送户部户部堂官以錢孔大而薄不合舊式尚須加重鑄成再呈錢様云 
[丁沽雜錄]  
　　喜舵輪船于八月十二日開行回滬沿途擱淺十三日將近界口碰壞衛船一艘淹斃一人經列前報該衞船係牛庄之復德號從牛庄載高粱來津死者係管船之孫某綠船被碰時孫入艙收取薄據不及出外故被淹歿當經控案據稱船上尙有銀兩若干現需設法拖起沈船以騐虚實喜舵船頭受傷後入塢修理聞已工竣矣○某孝廉在途行走被某洋行帳房某君之馬車撞倒孝廉怒責御者御者揮以鞭誤傷孝廉孝廉訴於天津縣請拘坐車及御車者懲儆天津縣准詞拘某某亦訴於洋東轉禀領事函致津海開道恐不能免對簿也○大王莊與李公樓村落相連兩村交界處有棧房村人卸貨其中往往爭奪春間鬥毆傷人之案至今未結八月二十七日有大王莊人李同裕因事到津行至襪子胡同與李公樓之孫三立張德卽張七等遇孫固懐有利刃抽出便砍餘人棍棒交下李頭上一刀受傷最重徧體並受木傷當經舁至天津縣請騐姚鐵山邑令立拘張七到案掌責四十墩責五百絶不呼痛求饒又加棒責八百釘鐐收押再訊李於騐傷後飭卽舁回恐李公樓人於半途截刧復派差役持刀護送時已傍晚矣○德國水師提督率領兵船五艘到津四船在大沽停泊提督隨坐一船于八月二十六日晚入口拜會傅相二十八日復開至大沽傅相亦隨之前往閱看兵船情形以爲將來倣造地步又西班牙欽差某君亦于二十七日抵津○天津府七州縣新生報故者計有三人學憲均調該州縣佾生覆試取其文理清順者以補學額 
[拒絶請託]  
　　衛静帥調任浙撫以來接見僚吏考察詳明前開藩時委任之員詢問舊蹟又能歴歴如繪羣服爲神明浙中本有撫院鹽院兩種抄報撫抄記地方官事事多而行廣鹽抄則僅記鹽務中事事簡而行窄八月初九鹽抄大書鹽庫大使某某呈送京信一封傅間係中丞飭令發抄者此其拒絶請託之意不誡婉而嚴乎 
[閙衙再紀]  
　　初四日本報所登鄉民閙衙一事係得之該處友人函述兹又經本館所派訪事人郵告情節不免稍歧孰是孰非無由臆斷惟删潤登報以符新聞體例云爾據稱富陽縣屬鄉民歴遭差胥之虐積怨成仇上月二十三日糾集各社至縣禀求稍緩催科是日邑尊以封翁棄世悲痛幾不欲生忽聞外面有聚衆事情叱令家丁驅逐而傅命者又狐假虎威大聲叱咤以致激成衆怒拽坍大堂外小屋數間其時聲勢洶洶幾欲閙至宅門以内邑尊見勢不佳急帶印從後濳逃赴省禀諸各憲衛靜帥以小民作亂必係激之使成未可造次因委吳太守會同唐叅戎略帶親兵馳往稽查彈壓恩威並用寛猛兼施卿民懐德畏威立時解散太守隨卽回杭至富陽縣已報丁憂卽日交卸其下忙錢糧當歸新令尹辦理云 
[太守善政]  
　　署理川沙廳黃芝生太守於本月初三日交卸闔境恭送匾額一方曰勤恤民隠牌兩副其文曰敬恭惠義公正廉明興歌來暮載　去思此足見太守之善政實有足以感人者故能當此而無愧也 
[甯郡辨志文會九月分課題]  
　　漢學讀劉氏發墨守評讀劉氏箴膏肓評讀劉氏廢疾申何○宋學左右逢原說窮理說述陸桴亭先生學術○史學兼掌故問班氏議史遷先黃老而後六經退處士而進奸雄崇勢利而羞賤貧果確論歟鬼谷子考辨志精舍擬祀明州宋九生議○天文兼算學問春秋書九日食者三次試以捷法推其交限干支果密合否實朔時刻果在晝分否今歲九月上旬木水同度下旬木金同度有無凌犯試以　術推之勾股有和同積而三邊不同者能縷述其數歟○輿地之學轘轅考華不注考武夷九 
曲考○詞章之學秦王爲趙王擊缶賦以題爲韻論李杜兩家優劣南唐宫詞七絶八首 
[示期放告]  
　　蘇松太道龔仰　觀察遷入道署後隨示期本月初八日放告 
[水手控案]  
　　有美國哈洛艇帆船上之水手赴美總領事署控被二副凌虐用胡椒粉撒入眼中請爲提訊美領事准卽提人訊問該二副初時不認凌虐後經該水手邀到見証多人皆謂二副實將胡椒粉撒水手之眼該二副又言水手欲拔刀相刺而見証人等則謂未嘗拔刀於是領事知曲在二副謂其以胡椒粉撒人之眼罪比毆打較重判該二副監禁二十天罰洋十元並令繳出訟費完結 
[領媳被阻]  
　　陳范氏住居虹口鄉間前日同予桂林投上海縣署喊稱憑媒娶某氏爲媳已生二女詎媳於去冬逃遁今得尋見知被江北人名輕生者誘匿欲往領回又被范錦堂瞿金金覇阻求請提究莫邑尊准卽飭差往拘范瞿到案訊究 
[索債轇轕]  
　　妓女王素雲之大姐金阿金前日向嫖客孫壽恒索討嫖帳一百三十餘元不付爭執間由捕拘送英公廨蔡太守着分别押候訊辦 
[不准冐牌]  
　　夏間汪雲從水烟袋店主汪鼎控間壁蔣德龍頂冐招牌一節經翁太守傳到蔣德龍諭令改換招牌在案事隔兩月汪鼎查得蔣仍用汪雲從三字刻於水烟袋上又有興聖街周鳳池所開之水烟袋店掛老雲從牌號烟袋上亦刻汪雲從三字復投法公堂控告經葛同轉傅到蔣周兩人申斥並吊到周店招牌當堂毁去再吊兩店仿帖圖章業於前昨兩日先後吊到蔣稱現在招牌實是蔣雲從翁太守謂爾貼開張駿發四字將蔣字掩過實屬逞刁且爾何以舍自已之姓而從他人之姓念爾生意人覓利艱難另做招牌須費多錢着將舊牌汪字鑿去改換蔣字豈不簡便蔣德龍稱招牌現未做好現在不用汪字亦不加蔣字周鳳池稱老雲從招牌已掛二十餘年太守謂現在有人控告自當迫究姑念爾等無知不予深究着蔣周兩人具結蔣供待城内各家具結時我等同具可也太守謂但顧牟利不記祖宗姓氏實屬不法蔣稱現願將店閉歇將貨賣與汪姓緣定貨有三四千盡刻汪雲從若必改換如何銷售太守謂别人生意被爾等搶去爾試易地以觀於心安乎蔣周兩人始遵斷具結 
[英界公堂瑣案]  
　　昨禮拜六英公堂輪應夏正領事會訊夏君因事未到故由蔡太守獨判各案包探張阿五稱昨夜三點鐘時一百十二號華捕在路見陸武九楊阿金雇車裝天青小呢十四疋棉被一條形跡可疑拘至補房詰得在陸世德所開之西國成衣鋪内竊來并搜出千里鏡質票吊贜後知照陸世德認贜陸世德到案申訴并稱寗波人曾用堂弟陸武九作夥因不改過辭歇現因索借不遂串楊行竊楊前亦在我處拉東洋車請免辦願送堂弟回籍該包探又稱千里鏡質錢千文質鋪夥請追押本陸武九供從前我家照應堂兄陸世德今蒙兄函邀來滬又不代荐生理欲回原籍又無川資故取小呢等件楊阿金供陸武九囑我代爲雇車蔡太守謂陸武九旣稱與陸世德同爲昆季且有情誼豈容犯竊本應懲辦姑念陸世德求免着與楊同具嗣後不再犯竊結保釋千里鏡着陸世德備本向贖餘贜給領該捕梭巡認眞着陸賞洋二元以示鼓勵○張阿和稱向袁小利索欠無着反被用長凳擲傷頭額由捕拘案袁小利供甯人在洋藥局爲巡丁日前同陳瑞等四人緝獲私土三隻得賞洋後在茶館分派張阿和向我借洋四元不遂自將頭額撞破明係誣詐張又稱實被欠錢並無借洋之事蔡太守問捕房曾將張送醫院否據禀曾送醫院騐得的係木器傷太守飭將袁小利管押俟張阿和傷痊再訊○捕送爭毆之劉宣和唐錦亭請訊劉供開木匠作唐來定做木匣曾付 
 
 

Page 3

 
 
定洋一角已經配料尙未做好唐嫌太遲索還定洋爭執間被毁物件唐供爲伶人因唐製匣延遲故索定洋劉自抛壞物件蔡太守謂劉唐以細故擾釁各有不合判各押一天釋放餘置不論○陸天壽稱失竊衣服由捕阻獲該竊華桂如及贜送案請訊蔡太守隨判華管押七天贜交陸領○二百七十六號華捕稱昨日見管玉山持衣包一个内有縐紗女馬甲棉襖稱在王蔡氏客寓内竊來知照該氏認贜蔡太守隨判管押兩禮拜贜交該氏○陸阿福稱林才洲雇我東洋車忽又不要與論遭毆由捕拘案林才洲供先雇伊車後因友人朱阿金雇到别車將伊辭却被駡不休致與爭執朱阿金供與林同蔡太守以林才洲不應因細故毆人判林管押兩天 
[法界公堂瑣案]  
　　某洋人偕出店王扣群訢稱有賊撬門而入竊取銅香爐獲往送案法包探禀該竊在捕房說有一和尙令伊偷竊翁太守訊該洋人香爐值價若干答稱值洋十二元太守隨判行竊之徐厚生笞八十板爐給失主○某船主偕出店馬懐德訢稱有狗一頭前次失去曾出告白尋訪今見狗在法捕房西捕處詢其來歴據云從袁興順漆匠店主袁阿四買得出洋三元爲此將袁送案翁太守詰之袁阿四據供此狗係友人於去年送來太守謂須將友人交出否則出洋三元繳案袁供洋則願繳惟須店中取來太守著包探帶袁取洋俟取到再行解案○前報列花烟舘妓徐愛寳被客董士清竊去金鍊條金戒指並現洋一百元一案因董稱原籍有房屋兩間情願變產歸償葛同轉限董半月内了結昨因限期將滿提董再訊法包探將金戒吊到徐　寳投案請追翁太守詰問之下董一味游移翁太守謂照前斷限期尙有兩日今再寛限三日如到期再不料理當卽笞責着仍交捕管押○前報列法捕在天主堂街獲到一人并鋪盖竹箱等暫押捕房招人認領一節因兩日來無人往認昨將其人解案其人仍不能言以手作勢似欲往輪船詰其家有何人則伸兩指詰其父母妻子又仰天作死狀翁太守因無可究詰着將物件一槪給還飭法包探泒一夥隨之觀其下落○法捕在鄭家木橋捉獲賭徒孫阿壽卽沈阿才一案昨復解案翁太守研詰之下阿壽供認賭愽太守斷責一百板枷號一個月 
[善士尋人]  
　　陳君竹坪慹心古道樂善好施自今春代譚士元尋獲幼孩凡遠近失孩者無不　求尋訪陳君則無漠視無怠心勞瘁不辭泉刀不惜務必遂其所請而後得安於心殆深得古人爲善最樂之意者乎兹有山陰福來地方人阿庚者素患瘋癲于八月十八日由天津附保大輪船來滬在招商局碼頭走失又朱胡氏家在老閘南首寳豐里孀獨可憐側室生子福全六歲時隨生母逸去至本年七月間思欲歸宗問之潘聚恭南貨店店夥辭以不知福全遂怏怏而去現二家皆哀懇陳君縷述詳細緣由登諸本報告白世間不乏好善士倘或得知下落尙其明告陳君俾二家皆得骨肉團聚也 
[海外善緣]  
　　昨承與昌棧主人陳竹坪大善士惠示西貢陳小雲諸君募捐小引及捐數清單悉陳君現任是處吏部譯員今春陳善士曾以勸賑名片附本報流傅陳君見之不覺回首中華惻然憐憫因偕商人吳君蓉齋教習邊君夢酣商諸吏部及總巡官多方諄勸集得　餅若干郵交賑所竊思西貢淪于法人久矣卽有一二流寓華人亦大抵支處重洋不復思復我故土獨陳吳諸君繫情桑梓慨念哀鴻不憚口舌之勞得以聚沙集腋倘皮後源源接濟振欵不窮則恒河沙數飢民不將賴　而得延喘息乎所有捐啓清單照登於左兹接友人交來上海陳君竹坪善士募啓爲山東重遭決口被灾綦重需欵浩大委予等在本埠竭力勸募以資接濟而拯災黎爲此面禀本埠西官吏部大憲曁六省總巡旋奉諄　旣係善舉無不可行竊思本埠各帮紳商惻隠爲懷痌瘝在抱諒當不分畛域一視同仁定蒙慨發嚢金係億萬災黎重慶再生功德實非淺鮮伏念上蒼有好生之德卽諸大善士爲善必昌積德隆祥則感荷鴻慈予等代億萬灾黎先以百叩禱之也一俟募有成數卽當彚寄上海陳君賑局轉解災區除掣回上海賑局收條外並將諸大善士台銜捐數分晰登明申報以憑徴信謹啓寓西貢史部繙譯陳崧商人吳蓉齋繙譯學堂唐文教習邊夢酣拜募計開區書記捐銀二十大元江萬豐捐銀二十大元福基行捐銀二十大元柯性初捐銀二大元祥發源捐銀十五大元陳金利捐銀十大元廖耀垣捐銀五大元萬成號捐銀二大元廣怡昌捐銀半元陳小雲捐銀五大元吳蓉齊捐銀五大元邊夢酣捐銀五大元高一大元潮州公所捐銀三大元共捐銀一百二十二元半所有續捐俟收到再行奉繳 
[上海絲業會館籌賑公所接到山東金苕人觀察四百里排單來書]  
　　少欽尊兄大人閣下七月初間奉到賜書並第六批銀一萬兩藥丸八箱卽經專函叩謝排遞貴公所投呈頃又奉七月二十一日手示敬諭德履延綏秋祺萬福胞與開心孳孳無已數千里外被澤灾民得延殘息於洪濤泛濫之餘皆出仁人之賜如弟之代宣德意者深恐一不得當自貽無窮之孽上爲知已之羞悚懼何以言齊河查户將完約於放銀四萬餘兩放糧仝銀一萬兩在外極貧大口可得足錢一千文最苦之處尙擬酌加月底月初可放災民得此暫過今冬此第生計尙難籌措章邱歴城兩縣已放竣又續查禹城三十七村久淹水中往來大道過渡五六十里可想見矣大率此三縣不過二萬金現擬酌做棉衣二三千金上年尊處存棉衣四千餘件昨電商可否由弟及時代放俾各災民得以早沐恩施度蒙心許南中續欵如何嚴佑翁先有壽張東阿之約有欵卽往否則本年直災甚重尙擬向津一行解到足庫銀第七批一萬兩藥九八箱前後兩批與佑翁恰好分半齊河放賑濟用謹代貧民九頓首以謝此次最得濟者餅糧待此延命者多矣接放大賑三冬可活惟仍難爲久計耳務望閣下籌賑多方源源接濟俾流離者不至啼飢也是所感盼手復敬請秋褀愚小弟金福曾頓首八月十八日 
[讀天南遯叟病中詩依韻奉和卽乞指政]  
　　江上芙蓉採未遲勸君休　好花時病來數日何須悶身似浮雲總不知元亮文成先自祭司勳老去懴相思從今悟徹蒙莊旨一任旁人笑叔痴[  潄蘭室主求是草]  
[紫詮先生偶嬰清恙戱奏遺音輒和原韻呈正]  
　　交轉恨識君遲河朔風流年少時著述常馳天外想聲名何止域中知不須富貴翻新様華竟文章仗巧思示疾維摩占勿藥延年符莫笑吟痴雙古　齋主人青浦沈增理拜稿 
[六十自壽仍用五十述懷韻錄呈薄海内外諸大吟壇郢正並乞報章]  
　　分明現得宰官身蹝　胡爲類隠淪周甲光陰抛去易艱辛况味領來眞不逢知遇虚前席恥雑庸流逐後塵一任黃花騰冷笑年年沽酒累清貧嘯月吟風六十秋承家愧說好姱修釣游酒國兼詩國寤寐山陬更水陬早歲先甞泉石趣老來翻累稻梁謀賤能不謟貧能樂敢詡人間第一流歴盡迍邅志弗昏全憑清酒滌詩魂自知涉筆遭時忌莧不登朝有數存楊柳幾行爲件侣樓臺一角抵園林塡胸多少難平事未敢狂言上至尊頻年潦倒臥江城掉首能輕域外行踏徧灜寰前哲少閱殘桑海壯懷傾殷勤載筆書難了安穏歸舟夢不警一事思量獨惆悵故山此日尙榛荆亦夷亦惠佩韋弦雋語能教客囅然我自放懷聊作逹人皆欲殺未須憐漫疑仙竟眞行地似此翁堪號信天眼底稱𫍫無别樂萬花如海酒如泉祇緣無子一身閒肆志徜徉絶附攀薄有才名傳宇内偏饒恨事在人閒慙逢舊雨矜騰逹儘結新知任往還自壽自歌先自解萬千煩惱合全删丙戍重陽前三日倉山舊主袁祖志翔甫稿 
[恭介袁翔甫先生六旬榮慶]  
　　清白家聲繼祖風名山一席震江東世憎志大難容我天畀才多又忌公浮海敢忘籌國策讀書甯爲作詩翁壽君自有千秋業著述年來老更雄丹徒嚴鍾爵吉人拜稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[覊棲多感拉雜成篇錄請高昌寒食生夢畹生諸吟壇指教]  
　　擊節狂歌缺唾壺少年習氣未能無星河西轉宵將半烏鵲南飛月乍孤肯與萍蓬共飄泊誰知草木有榮枯無端攪得秋心亂蕭颯風廊一枼梧青燈又借半宵閑舊稿詩篇手自删　氣欲霜磚上面秋聲疑鬼樹中間書生動輙傷時事逹者原應混市闤漫自嘔心將影吊可能解得此愁顔探嚢豈有買山貨倒簏室餘覆瓿詩若不傲人應富貴原來如我亦憨痴蹉跎莫補死何恨老大無成命又奇四顧蕭然還一笑貧同范叔竟誰知北邙山上古墳臺旁有女功蘿山鬼買大家寃枉殷富遭千人駡是奇才壯懷未已頓看劍壘塊欲消聊舉杯身死何人名不朽莫憑權貫戀塵埃碌碌身生萬感攅酒醒一哭涙汍澜病蠶聲死空齊壁明月光寒古井闌隋處我今宜宴樂誰期日後是艱難算來半世多憂患幾得尊前一解顔寒徹西牕七尺牀　言髩影未全霜朅來骯髒無知已若說遭逢定斷腸一事無成君莫問九泉有母我向忘鐙前灑盡天涯涙修夜蕭森易濕裳海上浮查客鷗所生率草 
[小藍田懴情侍者招飲散後訪陸斐卿詞史書此卽請高昌寒食生指政]  
　　漫逃名士酒又聽美人歌雖似鍾情甚原來發興多髻花頽 
[夜玉扇影障秋波笑我狂奴態纏綿奈爾何] [  浮槎散人戱稿]  
[友甫先生挈令郎節齋兄完姻於白下詩以送之]  
　　客中送客最魂銷且送君歸認六朝好把湖山搜筆底吟將佳句付蘭橈三十年來始買舟秦淮風月助吟謳故鄉猿鶴應相笑却笑歸來已白頭菊花天氣正良時却値郎君合𢀷期寄語先生應一笑催粧先索阿翁詩海上種榆山人社愚姪胡仁壽　稿 
[鎭江電代收直東兩省賑捐八月分中下旬清單]  
　　湖廣總督部堂裕發鄂平銀一百兩○江　府憲孫助洋五十元又募發旬容縣張五十元江浦縣程四十元又句容縣張募源裕典二十元張信泰從善堂兩户各十元合太和八元又記六元無名氏四元徐元裕徐秋池無名氏三户各二元陳正隆乾豐仁兩號萬豐楊興秦宋廷華湧盛宫松壽王恆源王裕大章裕順長聖洪昌元昌裕盛復盛李榮興翟東昇十七户各一元王履泰榮泰東盛義泰四户各半元○蘇州牙厘局查攷廷太守募有懷堂凑二元三槐第芙蓉舘主無名氏寳華堂積厚軒主五户各一元拙齋主人洋二角○强五雲堂來德懋堂曹鼎臣募一百九十六號册德懋堂三元曹鼎臣一元五角陳湧茂于怡盛萬隆裕朱默之胿松甫謝立泰順昌衣店謝生泰震昌陳雲松于雨文于子服曹晋秩吳恆隆超紹聞堂十五户各一元于允幕錢五百四十文此册共兩扣來洋二十元又崇本堂募一百九十九號册崇本堂三元善記偶　道人無名氏不留名可記耕硯齋六户各一元無力人樂記兩户各半元此册共來洋十元又紫薇書屋募一百九十七號册無名氏啓宇堂無名氏有必乏力人閙春詞舘主人梅花書屋六户各一元三槐堂松雲記彥記無名氏紫薇書屋里爲善子六户各半元惜陰軒五百文無名氏同泰兩户各三百文無名氏輳數同壽萬和同興隆孫元盛坤和合茂林復興九户各二百文王大有戴萬盛王正昌三户各一百湯文此册共來洋十二元又務本堂募一百九十八號册務本堂三　袁先春本袁雲官無名氏武品三無名氏袁長春趙邦瑞尤敬齊王鶴庭九户各一元湊數七百四十文王寳慶三百五十文此册共來本洋一元英洋十二元○聚茂隆綢號陶景江求母病愈藥金移助三十元浙西無名氏因子病愈十元賣鞋子先生無名氏吳郡無名氏三户各二元○共收鄂平銀壹百兩折二七寳九十六兩一錢九分本洋一元折二七八錢一分二厘英洋三百三十元二角六八三合二七二百二十五兩五錢二分六厘六毫大共收二七寳三百二十二兩五錢二分八厘六毫連前仍墊解二七寳銀二十八兩一錢三分三厚四毫○再直隸水灰異常困苦寳氓武清香河尤甚各口漫决勢如排山倒海廬舍牲畜資糧器血盡行冲没水面浮出屍身到處皆有均係壓死淹死之人柳行百數十村一片汪洋間有土阜高文老病者零星露宿庵庵待斃永平府城亦可行舟敢再敬求不厭不倦之大善士俯念畿轉重灾非他省可比交相勸勉慨解義嚢於萬無可設法之中數目不拘多寡擲交敝所匯解灾區由袁敬生徐贅廷施子英諸君核實散放功德量功德無量鎭江電局同人百叩 
[上海四馬路高易公舘籌賑公所經收八月廿五至三十等日賑欵清單]  
　　廿五日致大及局交來常熟柳仁仁洋三元虞陽北山西嶺四本堂洋八元○蘇記洋一元○皖省節幕劉何顧節省月餅洋三元銅陵縣陸節省月餅洋二元○全盛局交來孫正和汪茀翁募孫正和本洋二元英一元銅洋一元鳳利記胡廣大李漢記程茂讠二户合助姜子記福泰來汪昌鵬魏秉植二户合助程惠記曹禮記二户合助朱玉記黃義源二户合助八户各洋一元泰和號王祿成二户各銅洋一元余錫記錢三百文程應記錢二百孫榮記錢一百以上十四户共洋十四元錢六百銅洋三元○廿六日吕城鎭阜興號月餅洋二元○政大源局交來磘灣元升號同人節省月餅洋九元○乾昌局交來江蘇吳多福堂節省月餅洋二元銅洋一元○廿七日楊銳山翁交來長沙楊報本堂洋十元吳麗光求保平安洋一元○元芳帳房銅洋一元○麥林氏節省月餅洋四元五角麥吳氏求病速愈許愿洋二元七齡子八齡子求母病愈并本身清災二户各一元○廿八日葉氏還愿洋十元雙福堂洋五元○廿九日由温州總鎭符張其光大人交來福字二千零零九號册李思經洋十元王瑞章黃加恩二户各二元二角張慶庚王錫榮二户各一元一角陳祥高江殿選林佑功傅長瑞四记各一元劉宗茂干萬鐘黃玉印陳芳耀陳世彪五户各五角黃炳寅陳長壽萬樹青三户各三角方以德四元徐秀欽龐則準二户各二元沈振揚三元張允元吳震元二户各五角以上二册共二十二三户洋三十六○道南氏節省藥資移賑洋二元○三十日自慚力薄人代求友人陳氣裕兄之父清恙速痊洋二元○恆利信局交來浙衢王小愚節省中秋費洋四元○以上統共收洋一百二十七元五角洋五元錢六百文 
[上海四馬路文報局内恊賑公所經收賑捐八月下旬清單]  
　　廿七日○同册一萬二千八百另四號另四號史仲甫太守募上三元銀三兩時順軒三千文德蔭堂四千文學善主人恨不知非齋悔過　祈自新居土四户各京錢二千文無名氏一千零五十文隠名氏一千文無名户五户各一千文敬善堂四千文祈善　三十文無名氏二千五百文平心堂悔罪人擯惡居士祈祥軒自勵軒恩濟堂迎善軒無名氏四户共十一户各二千文實收保平銀廿兩○許紳佩交來錢江逐萍子十元安定氏女三寳還愿灶君書移二元毘陵章氏隨山樵者逐日節省膳　二元又泰生順號節省中秋筵費二元王新之先生潤資小洋一角○廿八日不　名齊洋四元沈逋梅先生畫潤洋一元六角○廿九日北京輪船交來漢口吳朗珊先生募攸記規元一百兩○立記號交來信成興爲裝布沙船安抵營口洋三十元○温州汪蓮緣先生洋一元小洋二角○梅里恆盛元號募同册四千六百九十三號東海氏病愈餘洋一元補過子一元無名氏六百八十文十二齡童子省點心錢五百文徐姓董子省點心二百文信眞女折香錢四百文十二童子省點心四百文實收洋四元○法界億中吕宋粟行主人爲遇火獲救神香移賑洋五元○前南匯縣學趙米孫廣文洋二元○隠名氏洋二元○○三天共收規元一百兩保平銀廿兩洋六十五元小洋九角 
　　上海北市絲業會舘核獎籌賑公所施少欽經收山東順直賑捐八月二十一二三日第一千一百十五六七次清單○趙大鎔求自病速愈洋一百元蛟川陳曰記求家門和順五十元尤門吳氏求病速愈由順元庄　五十元孫安臣求醫藥有緣宿病卽愈由蘇州通裕局來十元柯氏六元武林不肖子爲母陳太宜人十週忌辰將八月分脩敬移助求資冥福五元唐筱廷求病速愈由西塘江鼎懋號寄全盛局來五元張葉氏爲父母資冥福四元孫光奎求父病速愈由朱翰周交來四元廣昌與三元慈壽平安室由湖州全盛局來三元慈谿徐耕書求子病速愈二元無力小民一元無名氏一元薛氏求子病速愈由大塲吳懷周奇老正大局來一元粤東梁廣陞求免災疾祈保平安由京口梁寄鎭江全泰盛局來十元銅洋一元武林金述華洋三元銅洋二元老海得利錢二百文程和之節中秋香斗資由蘇州恊源局來二百文○紉佩大德齊還願洋十元天保堂還願十元二户由武林平翁交來洋二十元○寄鶴居馮求合家平安洋六元陸倫叙求病速愈二元二户由松江鹽公堂寄順成局來八元○皖桐姚佐平求母外症速愈洋四元又平安一元二户由鎭江全泰盛局來五元○振昌益昌節中秋宴飲　六元同心居二元隠名氏節藥資二元三户由　石永和局來洋十元○天涯漁人募紹裘自得人祈諸事順遂紋銀三兩四錢陳氏求身體平安三兩二户由蘇州楊公舘寄恊源局來紋銀六兩四錢○巨　庄交來一萬三千三百九十四號救灾圖同字一次册補不足洋五十七元捐輸餘欵三十七次隠名六元陳姓一元無名氏錢五千五百合洋五元四户合來洋一百零六元○平湖同人集募隠名氏節藥資洋十二元思勉書屋寳桂書屋魯太記三户各十元留有餘軒平湖釐局新德子求兄病速愈德新子求弟改過從新四户各五元同裕莊玉帶生二户各四元冶記陸敦記二户各三元不留名陶祥和與同濟典有心無力人徐銘勲徐登甫六户各二元祝壽慈東湖釣者祈安氏怡然敏記嚴炎卿江左寒儒通濟莊無力子學不羨齋義昌木行秋爽書屋時新奚十二户各一元共三十户由全盛局來洋一百元以上二十一日○安昌裕德堂吕萃泰銀爐漕平二七寳一只計五十兩兌見九八規元五十三兩七錢八分四厘　業卿卓然爲二十一晚間貼鄰失愼蒙諸親友保護卒獲無恙本欲送禮答謝移資助賑代爲造福由全亭號來洋三十元晉泰杭莊爲二十一晚鄰居失愼蒙諸親友保護無恙本擬設筵答謝移資助賑代爲造福十元慈邑馮榮芝求保病體全愈十元李買津求母病速愈十元吳發椿十元謝光福求病速愈五元江西萬敦五元通州馮肇啓求子病速愈由天昌號來四元周若望求病速愈二元無名　爲火未成災以酬神佑資移助二元安廬道者硯耕子求合寓平安由安慶全泰洽局來二元蔡棠藥求諸事順心就緖由杭州全盛局來一元名士隠樽節香　月餅資移助一元無名氏一元馮森林求病速愈由南通州福潤局來一元東陵未學氏由仁和典來銅洋一元○方長庚洋五李照卿五角二户由金壇增記𢮎寄全盛局來洋一元○程則高求子病速痊洋五元蔣九叙銅洋三元二户由森州全盛局來洋五元銅� 
洋三元以上二十二日○王松臯洋二十元秦蔭墀爲妻病漸愈還願先助由杭州全盛局來二十元錢慶增求妻病速愈十元朱煒爲内子分娩平安還願十元平　補過子八元平湖無力氏求病速愈四元源　隆節中秋酒席四元新安李柳溪求女病速愈二元謝簡庭求女病速愈由招商局來二元無名氏一元李徐氏求保合家平安一元孫永康病愈還願一元○崑山全盛局來五千三百三十四號救災圖同字一次册無力氏洋二元以上二十三日 
[上海四馬路文報局内恊賑公所經收賑捐九月上旬清單]  
　　初一日○滬上公平易洋行交來錫山無事山家募孫滋蘭屋書屋洋廿元孫硯思室孫潤亭孫經畬孫寳綸四户各十元孫杖朝十五元孫峰記四元孫敏記一元又交來錫山寳儉堂十六元○惠泰庄交來蘇垣潘仲溪先生募第四十三次賑捐江　韶募不留名求父親身躬康泰廿元自交來趙其昌二元華勤分一元乾泰和染坊募沈森伯沈逢春金祥豐徐鳳山四户各一元盛寳祥五角補不足五角○杭垣吳清士先生募壽狗洋二元吳汪氏何吳氏何　氏連官四 
户各一元○常熟鹽公堂募寄淮堂求合家平安洋四元○無名氏節省一元○無名氏交來沈逋梅先生書潤洋一元小洋二角○三馬路滬報館分賬房交來負薪社第十七次潤資洋一元小洋八角○初二日○林少筠太守交到孝豐縣正堂王嗣詰明府洋廿元又募蔣愼修蔣春第二户各二元天目巡檢朿鵬翥典史汪龍光朱善甫陳烈圭朱磊房孫氏周寳堂練璞珊江仁卿吳煥珍劉漢章李源茂周春煕吳鳳岡李笑峰楊禮齋魏文彬陳厚載湯通元十八户各一元又烏程縣徐振翰明　募中州致遠堂十元陳少記四元蕉蔭　振振閣二户各三元挹蘭齋愛竹山房東海吏隠同泰典恆有典恆裕典存德堂七户各二元河朔居士潄芳書屋碧梧齋自省齋藴古書屋敬義堂毓麟堂筆花軒知足齋飬菊室集古齋王加三菊壽軒二愛堂十四户各一元又銳册深承益善士募樁宣書屋四知堂王顧氏三户各一元聽　書屋廖風人鉅也僑陳晴　陳岷江盛宅補不足齋許芷卿遺薏苡齋陳績照補不足齋十一户各五角宋秋泉俞曾卿倪堆梅王序東周雲卿不書名六户各二角五分李國　善士募孫也秋趙榮德陳渭川兆成公劉恊記五户合一元鴻鼎敬記貽榖堂二户各五角柳萬昌朱士賢二户各二百又黎錦紱募黎耘綠堂一元共實收洋一百另三元錢四百○無錫知仁庄募孫保滋先生十元○　興周楷生漆號來姚紫封翁爲麟兒祈禱洋五元○福州裕昌行莫譪樓先生交來吕嘉模兄募吕賜錦堂保室人病體尘安爐胚洋廿元○恆利由交來朱慶生翁　聖寳六百文王文祥朱詠晴一户各五百文崔棋楨孫定成沈本户各四百文劉永康陳仲蘅丁義淡三户各三百文陳忠明林連梅王德順三户各二百文陳兆福任新儼陳得香鄭周成胡新春林供欽李依清李四黃春保九户各一百文又另户廿户各五十文實收洋六元○安慶福興潤信局交來楊第善士募立雪山房求父母康健錢一千文楊景氏求濕痰速愈楊蕙姑求頭昏速愈二户各一元楊巧女求目疾速愈二百文○無名氏交來沈逋梅先生潤資小洋二角志成信交來沈逋梅先生畵潤小洋二角○○二天共收英洋二百六十三元爐胚洋廿元小洋十四角錢一千六百文 
 
 

Page 11

 
 
[光緒十二年八月二十九日京報全錄]  
　　宫門抄○大臣穆等奏暫緩舉辦屯田摺○尙書錫等奏遵旨議覆摺○大臣慶奏按律定擬摺○八月二十九日吏部翰林院鑲白旗值日無引見○煕貝勒假滿請安○江蘇按察使　富年到京請安○八額駙續假十日○鳳山請假十日○召見軍機張富年○○奴才穆圖善奴才希元跪奏爲會議吉省屯田事宜擬請暫緩舉辦恭摺覆陳仰祈聖鑒事竊奴才穆圖善奴才希元十光緒十一年十月間各承准將軍大臣密寄光緒十一年十月二十二日欽奉慈禧端佑康頤昭豫莊誠皇太后懿旨前據軍機大臣總理各國事務衙門會同神機營王大臣遵議東三省邊防事宜屯田如果辦理得宜爲天地自然之利各該將軍身任地方均屬分内應爲之事並着確切商辦原摺片均着抄給閱看等因欽　欽遵旨寄信前來仰見皇太后皇上思深慮遠維持根本之至意跪讀之下欽佩莫名奴才穆圖善於到吉後交奴才希元遵將王大臣等原奏各條逐一會商除練兵應辦事宜另行具奏外查原奏内稱從前伊犁飬兵之費半資屯田其法以旗兵漢兵每年分撥四成屯田六成差操　番爲之故可持久吉林荒地　多借使於經制兵内仿伊犂成法抽調若干成授田墾荒鑿渠灌溉以資生計雙城堡卽其明騐應由簡派大臣會同該將軍等察酌情勢奏請施行等語竊思守邊備塞可以紓民力而省轉輸者固莫善於屯田漢趙充國行之北邊已有明効卽富後之經營雙城堡亦無非古人寓兵於農之意但今昔情形不同其中之緩急輕重有不得不熟慮焉從前吉林荒地本多嗣因流民日衆始議招墾迫光緒四五年舉附近可墾之荒盡行放出已無餘地卽如伊通敦化馬延河等處所放荒地現時已届升科年限而該佃户等或因沙石磽确或因地土瘠薄已領之荒墾熟者十僅二三並棄地潛逃者各州縣禀請核實勘辦轉限緩征者亦足見墾荒之非易事也至甯姓琿東邊一帶非典間荒然欲移經制之兵往墾其地仿雙城堡辦法其房圉井道牛具耔種一切經費正復不貲亦且無從籌措奴才希元前年於議覆編修朱新摺内擬將甯姓　防軍撥往開墾似較便而易行已蒙聖明採納但邇來邊防緊要地方伏莽未淨各處防軍均係扼中駐紥近復抽撥馬歩三營交奴才穆圖善重加精練設將各路防軍再行分撥墾荒遠或離營四五百里近亦二三百里深慮顧此失彼以墾務之急反致防務之疏殊非所以愼固持守也奴才等再四商酌竊謂備邊籌餉屯田固不可不興而審時度勢究有未易遽行舉辦者俟一二年後防務稍　地方安謐再由奴才希元體察情形奏明辦理所有吉省屯田事宜擬請緩辦緣由謹合詞恭摺覆奏伏乞皇太后皇上聖鑒訓示遵行再此摺係奴才希元主稿合併聲明謹奏軍機大臣奉旨知道了欽此○○吏部尙書臣錫珍等謹奏爲遵旨議奏事内閣抄出大學士直隸總督李鴻章奏稱據藩司松椿禀稱該司現奉飭赴任惟新授大順廣道鐸洛崙係該司妻之胞弟誼屬至親同官一省鐸洛崙尙未出京應先由該司禀請照例廻避前來臣查定例外官有關刑名錢榖考核若外婣中妻之兄弟應令官小者廻避人員如非總督兼轄省分應以鄰省員缺對調今新授大順廣道鐸洛崙廻避出省以鄰省之缺對調以符定制大順廣道係請旨之缺鐸洛崙係節放之員擬請旨揀員對調等因光緒十二年七月廿一日軍機大臣奉旨吏部議奏欽此欽普鈔出到部查定例外官有關刑名錢榖考核糾叅者外姻親屬中妻之祖妻之父妻之兄弟妻之胞姪妻之姊妹夫俱分屬至親同在外官不能無所瞻顧亦應令官小者廻避至現任外官如督撫兩司及統轄全省之道員有至親應廻避　俱食廻避另補凡應行廻避之員如係有總督省分或兼轄兩省三省者本省雖無可調之缺其所轄之隣省亦准酌量改調如無總督兼轄省分卽以連界省分改掣若連界省分又無相當之缺吏部卽於有缺各省統行掣簽定一省前往遇有相當缺出先儘題補各等語今鐸洛崙正白旗滿洲監生由歩軍統領衙門員外郎於光緒十二年六月二十日奉上諭直隸大順廣道員缺着鐸洛崙補授欽此該員未經赴任兹據該督奉稱據藩司松椿禀稱新授大順廣道鐸洛崙係該司妻之胞弟分屬至親同官錢省鐸洛崙照例廻避前來臣查新授大順廣道鐸洛崙廻避出省以隣省之缺對調擬請旨揀員對調等因欽奉譣旨交臣部議奏臣等查直隸布政使統轄全省考核糾叅之責新授大順廣道鐸洛崙係該藩司松椿妻之胞弟分屬至親自應照例以鐸洛崙廻避查定例内載𢌞避人員應以總督省分或兼轄省分可調之缺改調並界連省分有缺省分改掣掣定一省前往遇有相當之缺先儘題補係指由部選授中简缺曁　外題補煩簡各缺而言並 
[京報第二千一百十號丙戍九月初六日申報附張不分文]  
　　無奉旨簡放之缺作何調補明文歴辦成案均係以兼轄及界連省分相當之缺請旨揀員對調在案查直隸並無兼轄省分直隸界連山東山西河南三省按照定例應以山東山西河南三省相當請旨簡放之缺揀調該員係奉旨簡放人員應于三省請旨簡放實缺人員内揀員對調理合將山東山西河南三省揀放實缺人員開單進呈請旨揀員與該員鐸崙洛崙互相對調恭候欽定遵章施行謹將臣等查明請旨緣由繕摺具奏伏乞聖鑒謹奏軍機大臣奉旨已錄○○奴才慶裕裕長跪奏爲審明因姦殺死三命燒屍滅迹内有二命係屬一家按律定擬恭摺仰祈聖鑒事竊查遼陽州知州張錫藩詳報客民孫汶幅因續姦不遂逞忿故殺姦婦滕遲氏並遲王氏于詳等三命燒屍滅跡一案前據勘騐審擬學勘因案情未確驛巡道督同讞局委員提集犯證覆審去後兹據驛巡道興陞督同委員候補知府景桂等審明按律擬解前來奴才等提犯嚴鞫緣孫汶幅籍隸山東掖縣因貧無依向在遼陽州屬傭工與滕荃才之妻已死滕遲氏妻母遲王氏並屯民王詳先不相識均無嫌隙滕荃才因遲王氏孤身獨處携妻滕遲氏幼女小胖會笑前來相依開設伙房夥度王詳年老無依在其伙房寄住光緒十一年九月間孫汶幅因乏工作投寓滕荃才伙房與遲王氏等始相謀面滕遲氏習見不避同屋居住孫汶幅與王詳住在比炕滕荃才與妻女妻母均住在南炕十一月不記日期孫汶幅乘隙與遲氏調戲成姦滕荃才與遲王氏均未知情嗣因滕遲氏時與孫汶幅談笑滕荃才疑有姦情卽向滕遲氏駡斥並令孫汶幅搬出另住滕汶幅延不搬走迨十二年正月廿十九日滕荃才回家探母留住未歸二月一日夜三更時分王詳與滕遲氏遲王氏並小胖等先在各炕睡息孫汶幅在北炕獨自飮酒乘王詳與遲王氏均已鼾睡潜至南炕拉滕遲氏䏩膊欲與續舊滕遲氏不依喊駡王詳與王遲氏等當各驚醒孫汶幅續姦不遂心懷氣忿意欲致死卽取炕上夾把刀向滕遲氏頭上很砍幾下未及看清部位滕遲氏受傷滚動小胖起向拉救致刀尖劃傷頂心偏左並左手腕遲王氏卽伏在滕遲氏身上攔護嚷駡孫汶幅因想滕遲氏之不允續姦由與遲王氏等碍眼所致遂遷怒起意一併致死卽用刀將遲王氏腦後迭砍連下滕王氏倒在滕遲氏身旁當各殞命維時王詳下炕開門欲走孫汶幅恐其在外喊拿上前拉回用刀迭砍傷其額門王詳負痛上炕亦卽殞命孫汝幅因殺斃多人心生畏懼起意放火燒房假裝失火燒斃卽赴西屋搬取秫稭豎在炕前用火點燃燒及旁頂本欲將小胖等燒死屋内因其求救姊妹二命孫汝幅禁弗聲張卽抱曾笑領同小胖携帶夾把刀出屋濳逃當夜無人撞見比及黎明行至首山堡地方小胖腹餓骽酸行走不動孫汶幅領至吳家店打尖乏錢花用欲將會笑價賣得錢作爲盤費揑稱鄧姓因嫂新亡遣此兩女　依擬至邊外送其兄撫飬又以小女抱持難行欲行價賣之言向店夥崔連山商及崔連山聽其並非本地口音又見小胖頭用帶有傷痕形跡可疑濳向小胖詢知里居姓名盤悉各情派人將孫汶幅看守赶卽往查而滕遲氏等被殺後旋經保正金萬川出屋望見火光疑係滕荃才伙房失火喊同會首人等赶救房屋已燒燬無仔查其人口均無踨跡料係燒死屋内遣人找回滕荃才正在刨看之際適崔連山赶至告述前情金萬川等與滕荃才往將小胖等認領獲犯報州騐訊詳批飭審嗣據審擬解勘因案情未確飭據驛巡道督同讞局委員提集犯証覆審明確按律定擬解勘奴才等親提研訊據供前情不諱詰無起釁别故及在塲帮同之人究詰不移案無遁節查例載殺三人而非一家内二人仍係一家者擬斬立决梟示斷給財產給與被殺二命之家飬贍等語此案孫汶幅因向滕遲氏續姦被拒喊駡致將同屋睡宿之遲王氏等驚醒未得遂意懷忽莫遏意欲致死並以滕遲氏之不允續姦遷怒於遲王氏在塲碍眼又恐王詳開門喊拿起意一併殺害輙卽用刀將滕遲氏與遲王氏王詳等先後砍傷斃命放火燒屍滅跡携帶女孩濳逃實屬淫兇不法查十　　日伙房與滕遲氏並非一家而遲王氏與嫁女滕遲氏服屬期親同居夥度較諸雇工奴婢情誼倍爲親密照律應以一家論自應按例問擬孫汶幅除與滕遲氏通姦並故燒房屋焚燬死屍及領帶屍女同逃各輕罪不議外合依殺三命而非一家内二命仍係一家者斬决梟示例擬以斬立决梟示左面刺兇犯二字此外訊無起釁别故及在場　同之人應毋庸議該犯訊係赤貧無從斷給財產所燒房屋並免追賠保長金萬川等訊係事後查知並無赶救不力情事應免置議崔連山盤獲案犯投保報騐並無不合餘屬無干槪行省釋名屍棺飭屬領埋兇刀發回存庫備照除將全案供招咨部查核外所有審擬緣由是否允恊理合恭摺具奏伏乞皇太后皇上聖鑒勅部核議施行謹奏軍機大臣奉旨刑部速議具奏欽此 
 
 

Page 12

 
 
   
 
