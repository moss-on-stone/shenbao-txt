# 1899 - 12 - 4909250

 

Page 1

 
 
[裱成着色五尺衆神圖出售]  
　　送　酬神迎年祀灶門楣集慶氣象萬千風月更新　光百五莫不換桃符於當户翦華勝以遺人藉迓庥祥用增光彩本書室爰　名畫師精繪五尺幅衆神圖付之石印加以五彩鮮色爲諸紳商新歲供奉之用每軸取價洋一元六角賜顧者請速至三馬路申昌書室購取可也此佈 
[新印東萊博議初二三集及三才略出售] [  圖書集成局代啓]  
　　東萊博議一書識見高遠議論明通久已膾炙人口惟坊本流傳訛字脫簡不勝枚舉今由掃葉山房倩本局用新鑄鉛字排印讐校精詳紙張　白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申南北掃葉山房發售此佈 
[新印大字古文雅正告成] [  圖書果成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋　　閣發兌此佈 
[報紀日本歉收系之以論]  
　　本月二十五日本報登日本來信云本國歲需榖米約三十四兆八十二萬石有奇以本國所產供本國之用向皆有盈無絀至歴年荒歉則以西歴一千八百八十九年爲最是年民食不敷大半賴外邦接濟不意今歲早晚二稻核其成數約又少於上年十分之一少於前年六分之一卽較諸一千八百八十九年亦覺短少蓋通國所產除臺灣米不計外祇得三十三兆石計口授食不敷一兆八十二萬石專望外邦挽粟飛芻以濟民食但上半年進口之米僅得七十一萬石其中尙有四千石轉運他處故下半年東來之米須較前增數倍方免人呼庚癸乃自早稻收　市價頓廉商販卽裹足不前是以數米而炊者無不興嗟仰屋也執筆人閱之不禁嘆日本核昇之周且密也日人自仿行　法以來專事不遺餘力今歲所出之米今歲已核有成數計口授食盈絀瞭如指掌旣知其不敷一兆餘石必多方運販斷不肯使民間缺乏是則力求進口之不睱更何致販運　口如此辦理雖暫時缺乏亦不至後來米價昻貴民不聊生未雨綢繆在乎胸有成竹也中國爲產米之區且地大物博向無不足之患乃近來荒歉頻仍去歲至今春夏價貴至數倍且有不濟之虞民心皇皇　難終日推原其故中國之米　僅供本國民食卽偶有荒歉之處尙無不敷今者奸商竟公然販運出口皆因不知預核成數先事防維直至價目過昻始爲查察吁已晚矣且卽使能杜絶出口而内地之倉廪已空人皆有燃眉之急偶有米石進口無不居奇或且爲外人窺悉底藴阻遏來源不更束邑待斃乎若預爲核數知今歲缺米若干得以設法連販價卽不至過昻米亦不至驟缺且旣核知其數則一邑　　若干一邑食米若干朗若列眉各處私販自不能施其朦混之技此正本淸源之法也中國今年雖皆不能滿車滿　而尙稱中稔向來中稔之年每石價不過三四元而今年秋收之後雖較春夏之時不爲不减而尙過於往年之價眞有令人莫測者矣現在市面有增無减豈販運仍不能絶耶去歲及今春米缺皆因奸商連往日本之故今年日本歉收又少於去年十分之一勢不能不望外邦接濟中國之米恐仍不免漏巵殊爲可盧蓋民爲邦本食爲民天中稔之歲不使留其有餘别偶有荒歉必至更形不足前日本報曾譯倫敦報云　士打農務局聚議時有人問曰我英國交戰時糧草從何而得局員梳打臣君答以我國所需　麥多由某某等國運來今某某等國與我交淸日淡深恐因戰務而絶來源則我國土產之米麥勢必不敷宜設一例使民間設法存儲每年三月二十五號至六月一號由朝廷備價購歸如是則農人加意種麥米所產自然遞增傅蘭思士君亦云當務之急莫如蓄糧草昔人有言麥米不能存過一年麫粉不能存過六月今已有法將麫粉厭縮可久而不變爲今之計宜盡力　農人加種米麥並重稅入口之米麥麫粉觀此英人之計畫較日人不更周且密耶中國積榖之法行之已久惜有名無實故偶逢荒歉與不積無異現宜求其厭縮之法可免霉變之虞較之積榖更爲穩妥然欲　　積必先遏漏巵欲遏漏巵必先核成數是所望於有牧民之責者 
[本館接奉電音]  
　　昨日午後京師飛電傳來旨二道硃筆一道上諭三道敬謹譯登○十一月二十九日太常寺題歲暮告祭太廟後殿奉旨遣凱泰行禮中殿遣溥靜行禮欽此又題歲暮致祭太歲壇奉旨遣訥勒布行禮兩廡遣貴昌龎鴻文各分獻欽此同日奉硃筆溥興補授大理寺少卿欽此同　　上諭直隷津海關道著劉汝翼調補李岷琛著調補江西督糧道欽此同日奉上諭劉坤一奏瀝陳玉情籲懇開缺一摺前因兩江重地劉坤一在任有年平素辦事認眞惟時局艱難用人一端尤關緊要諭令留心考察不可偏信並當振刷精神力任艱鉅以副期望此國家禮遇舊臣殷殷垂戒之意該督自應感激知遇益加奮勉方不負大臣共體時艱以身報國之義兹據覆奏以兩江政務殷繁本非衰庸所能勝任懇請開缺是以退閒爲卸責之地殊屬非是朝廷待下以誠臣下亦不可有一字之欺劉坤一所請開缺之處著毋庸議卽著凛遵前旨於用人行政各事加意講求悉心辦理以副疆寄而濟時艱欽此　日奉上諭劉坤一奏請將武舉武生挑入學堂酌擬辦法一摺據稱學堂功課如兵法營壘等藝門類旣多肄習匪易非文理明暢姿質聰頴難期領悟尤非兼習畢業未必能收實效等語武生期於有勇豈能人人盡屬通才該督所請將武舉武生講習文藝之處語多窒礙至咨送兵部考騐酌予出身亦與奏定章程未符著毋庸議卽著凛遵九月十八日所奉懿旨辦理將未經挑入之武舉武生等就近挑入學堂學習格致輿地及砲隊馬隊工程隊以　實事求是之意另片奏請飭各省緑營馬步箭藤牌雜技一律改習槍砲等語武備應習槍砲行陣等法營伍中未可偏廢所請專習槍砲亦著毋庸議欽此 
[俄國訂船]  
　　俄京聖般得羅堡友人來信云近日俄政府議定此後添造戰船不向英國廠中訂購因英國工人每相約罷工恐不能按期交付且因東方之事海部人員嘖有煩言爰另就德國訂造巡船三號毁水雷艇四號在法國訂造大巡船一號在美國訂造頭等巡船一號戰船一號 
[輪船失事]  
　　香港循環日報云華歴十一月十七晚五點鐘時渣甸洋行忌連拿雲輪船由香港　輪出口取道新嘉坡遄回英國船中八十六人内五十四人係船上夥伴三十人係華客鐘鳴六點半船過仱仃洋時月色微明陰雲漸合迨七點一刻途次三門洲附近猝擱於礁舟師欲轉舵出險而海水奔注船首漸低舟師見勢不佳命水手放三板船逃生連放四三板滿載搭客水手而鷁首已漸沈越一點鐘之久卽隕於深淵旋有二三板抵香港合計逃回者只 
 
 

Page 2

 
 
三十五人餘尙不知蹤跡聞此二三板一由漁船拖帶而來一由中國緝私船帶至船中帶有郵信五包據言當失事時舟師偕大副及司舵人立吊橋上燃放號箭冀過往之船見而赴救至午後中國緝私小輪船名長洲者帶船中被難人數名抵港舟師亦與焉詢之則稱大副司舵及水手數人於水過船面時猶留連不忍去其時第四司機人及司燈人偕華人十二名駕三板駛返岸旁又有數人鳧水而逃有西人姓杯鳬者登岸時氣力已竭僵臥沙灘詰朝始能行動旋遇舟師等於茅棚内司舵人亦鳬水登岸乃因操勞過甚越刻云亡茅棚中華人見諸人狼狽情形解衣推食欵待甚殷後復載以小船送至長洲然後遣回香港攷此船册載容積二千九百八十六墩製於西歴一千八百八十一年 
[照登湖北出洋肄業學生名單]  
　　武昌來信云張香帥遵旨遴派學生赴日本武備學堂肄習鈐刻已就兩湖書院選派劉生邦驥湖北人圖學算學俱頭班田生吳炤湖北人圖學　學俱頭班鐵生良荊州駐防圖學頭班算學二班劉生賡雲湖北人圖學算學俱頭班顧生臧廣東人圖學算學俱二班吳生元澤湖北人圖學頭班算學二班吳生茂節安徽人圖學算學俱二班盧生靜遠湖北人圖學算學俱頭班吳生祖蔭湖北人圖學算學俱二班又就湖北武備學堂選派高生會介直隸人二班徐生傳篤江蘇人二班易生中鷼湖南人頭班傅生慈祥湖北人頭班萬生廷獻湖北人二班吳生紹璘湖南人二班鄧生承拔湖北人二班杜生鍾岷貴州人二班吳生祿貞湖北人二班文生華荊州駐防新班此外又有張生厚琪係香帥之文孫向日肄業兩湖書院以算學鳴於時年甫一十八齡早已升堂入室此次亦相偕赴日我知一經陶育必更粲然可觀也 
[嚴防竄擾]  
　　武昌訪事友人來函云自蜀省閙教事起大足縣土匪余蠻子挾法國傳教士華司鐸爲負嵎之計地方官投鼠忌器只得虚與委蛇從未出兵　剿邇日湖廣總督署接得四川藩司王芍棠方伯密電知撫局現已决裂余匪黨羽甚衆一經勦辦深恐蔓延郡貽害鄰封云云張香濤制軍以川鄂壞地毗連不得不爲思預防之計特檄調督轅護軍全營馳往宜都以防竄擾護軍統領某君奉檄後已卽日拔營赴宜矣 
[宜昌近耗]  
　　武昌訪事友人來函云宜昌府屬長樂巴東長楊等縣教案迭出并有土匪戕害教士情事月前湖廣總督張香濤制軍檄委朱惠之太守馳往查辦并派武愷營隨同前往閱數日督署接太守電禀知合軍已抵宜昌卽日移駐野三關是處有匪徒聚集勢甚洶洶官兵已到猶復負嵎抗拒現方出示招撫如仍負固不服卽當以砲火從事矣至前報所登李竹虚觀察曾帶兵前往此係道路傳聞之說未足信以爲眞也 
[日員蒞任]  
　　沙市訪事人來函云前日本駐沙領事永瀧君奉召回國代理者爲横田君三郎現在永瀧君調駐意大利沙市領事已簡派二口君美久承其乏前月某日二口君持節抵沙挈瀛眷並繙譯官一員學生二人入居使館中東寅僚互相拜會又以日本公司船年内將駛行沙宜一帶因設筵邀請三分司中人以聨交誼而齊規例馬頭則擬定明春開辦按二口君前曾代理駐滬總領事熟於中國言語兼通漢文今兹奉命駐沙必能與中國官塲和衷共濟也 
[振捐展限]  
　　湖北訪事人來函云鄂省開辦振捐業經三載本年臘月捐限届滿藩轅按准户部來文飭卽於年底停止署理藩司瞿賡甫方伯因鄂省入冬以後雨澤甚稀來歲春荒恐所不免因禀商湖廣總督張香帥請將振捐展限一年扣至來年歲暮停止聞香帥電商户部部中業已允准矣 
[倒帳駭聞]  
　　寍波來信云甬東三里邨人李姓面團團富家翁也昔年以巨資開設廣興廣茂協兩號并設分號於揚州仙女廟等處旋又廣置帆船若干號行駛南北洋闤闠中咸推爲長袖善舞焉不料邇者各號同時倒閉虧欠莊欵三十 
復分文不付日内主人旣懼罪逃避其從子更遍尋門路意圖减折以償噫市道之衰竟至江河日下不知爲人上者亦思設法以杜巵漏而濬利源否也 
[研訊米販]  
　　蘇州訪事人來函云上海米商張靜臣私販米石出洋案發經江蘇藩司聶仲芳方伯委員至滬拘提來省管押待質公所連日經蘇州府產詠之太守率同發審委員在府署發審局提訊供稱職員籍隷太倉州屬嘉定縣寄居上海向以糧米爲業此次天津客商某甲囑職員代辦糧米四千石職員卽至常熟等處照數購齊經某報關行代爲報稅運至天津並非販往外洋惟不應貪利匿稅以多報少今已知罪情願照例罰鍰叩求恩典太守謂旣係天津客囑汝代辦必有信函合同等憑據遂予限十日著將該客及一切証據交案以憑核奪違干按律嚴懲 
[查勘官洲]  
　　武昌訪事友人來函云天興洲爲江夏縣官地向由縣署征租以充公費近年因水衝沙壓洲地不能耕種而應收租課仍照常征納追呼甚迫農民若之代理江夏縣李淸溪大令關懷民瘼特於月前檄飭縣丞王二尹親詣官洲詳加察甚轺實不能墾種卽加恩將租課豁免是亦體恤窮黎之至意也 
[蓬萊靑鳥]  
　　日本來信云政府議築砲臺於勢州之伊良古崎簡陸軍少將攖井氏勘查海陸形勢按伊良古崎在勢州之角扼尾張　爲日本中部咽喉○臺灣總督以經費不敷擬榷鹽以補其缺已申請政府裁奪施行矣○自甲午一役後海外貿易出入不相償以致甚多巵漏本年秋收大有商務始覺可觀十月中出口貨之多於進口者計九十六萬圓十一月更多至一百三十六萬圓左右○中國人之旅居横濵者計有三千二百五十一人 
[沙渚冰紋]  
　　沙市訪事人來函云本年三月間湖北候補府洪太守超奉大憲札委督辦沙市釐金總局現届瓜代之期繼其任者爲周大令上月某日已入局視事矣○咸豐時粤匪煽亂蔓延東南各省各處土匪亦聞風興起大吏飭沙市創辦團練以靖地方分爲元亨利貞四團承平後盡行撤退現値時事艱難大憲復令舉辦其法就每架水龍出夫二十名充作團丁闔鎭水龍約五十架統計團丁千名頗足保衛閭閻已於上月初四日舉辦矣 
[滕王閣題壁]  
　　江西訪事友人云本夏秋之交民食維艱大憲籌辦平糶動撥省城各倉積榖約有四萬餘石迨秋稼登塲之後理應買補足額以備不虞前護撫憲翁筱山中丞特委應華臣明府赴撫州建昌兩郡廣爲採辦無奈爲數過多未能尅期告竣松鶴齡中丞聞之因又委翁少村别駕詣吉安臨江等處多方採購俾實倉厫蓋亦有備無患之道也○天久不雨風乾物燥易肇火災保甲局總辦謝太守若潮　然憂之特出六言告示頒貼通衢俾居民鋪户觸目警心知所防範其文曰照得時値冬燥火燭各宜小心所有太平水桶儲水務須滿盈洋油更易悞事人燈必要留神平時收藏當愼夜間從早息燈爾民身家各保如違立予重懲似此諄諄告誡言簡意明正不得以老生常談而忽之也○賭博害人久干禁令無如此輩不事生業依然設局于小街僻巷陽奉陰違近經營官某君拿獲二賭棍褫去上衣將手反縛押令遊街示衆嗣復送南昌縣署管押訊懲未知若輩見之亦稍知儆懼否 
 
 

Page 3

 
 
[鳩江雪浪]  
　　蕪湖訪事友人云馱米小工類皆四方無賴此爭彼競竟日喧囂本年皖北鳳㯋壽毫各屬年榖不登飢民扶老携幼羣來覓食紛紛爭攬工作時肇事端十一月十二日下午某米棧有落花生數百包經某甲包攬雇夥挑運忽某乙從旁爭奪不遂所欲卽飛擲巨石洞穿甲之頭顱花雨𦆯紛猩紅萬點甲夥不服羣起而攻扭乙飽以老拳並褫其所穿破衣赤體綑送保甲總局請懲並將甲擡至局中求騐局員許� 
太尊謂乙擲石逞兇罪固應得惟甲夥旣知擡騐不應先自攅毆更不當褫其衣服遂飭差笞臀四百板責畢著差保押令將所褫之衣如數追到給乙領回○北門源慶典鋪與長街同和錢莊先後被竊禀由蕪湖縣吳邑尊會同緝捕局李副戎拿獲積竊二名訊出端倪押候嚴辦又以此二犯曾供出餘黨若干名願爲眼線爰交差帶押班房某夕忽乘人不備穴隙而逃四路兠拿杳無蹤影遂另派線勇分赴長江各埠加緊跴緝不識冥鴻高舉尙能再入網羅否○匿名揭帖挾制官長本干例禁前者候補道張曼農觀察卸署蕪湖道篆時忽有匪人遍張揭帖或詩或詞信口雌黄毫無顧忌觀察知必挾嫌者所爲大度包容姑置不究不意事後此輩又用蕪湖宫保第出名抄齊各揭帖寄呈撫轅撫憲鄧大中丞以此風斷不可長卽飭省垣地方官嚴加查究旋查知由郵政局遞寄無從根問來由遂飛檄蕪湖縣吳邑尊著速將造言之人訪拿懲辦○本年靑黄不接之時民食幾將不繼四鄉餧養牲畜之家相率屏棄以致秋稼登塲而後剛　身價陡昻市中花猪肉每斤貴至一百二十八文誠爲三十年來所未有直至近日始逐漸减至每斤九十六文而米價則異常騰貴居大不易豈獨長安爲然哉 
[金焦寒翠]  
　　鎭江訪事友人云常鎭通海道長久山觀察蒞任之初慮保赤之無方也特在新河街創設牛痘局俾四方幼孩皆得保全性　數年來奉行弗替邇以時届隆冬循照向章定期開辦嗣因來者甚衆頗有應接不暇之勢爰在小街南門東門小碼頭等處添設分局以便居民就近傳種是亦一善政也○鎭郡賭風甚熾歴經地方官由示嚴禁雖一敢明目張瞻而深堂密室之中陽奉陰違在所不免十一月某日有王某者被賭棍趙詠之串同戚姓等設局誘騙以致虧負多金嗣此輩以分贓不匀互相爭論事遂洩露爲道憲長觀察所聞卽飭丹徒縣王大令拘拿嚴辦並出示曉諭不准再蹈前轍○邇來米價忽又增漲道憲長觀察體恤民艱深恐奸商私運出洋札飭所屬海口各州縣及各關卡認眞查禁以塞漏巵並出示曉諭各米商不得居奇擡價貽累貧民違干查究想　等奸儈當不敢以身試法矣 
[吳下衢歌]  
　　蘇州訪事人來函云上年夏間震澤縣糧差張秋山因浮收錢糧逼死人命經各紳董聨名投蘇州府署控告前府尊桐太守准詞飭差提張訊押旋經震澤縣主以催糧需人暫時保釋迄今案懸一載尙未訊結現經府尊彥太守查閱卷宗以此案未便久懸因飭原差將張提省十一月二十七日下午升堂研鞫張供詞游移不肯承認太守怒飭釘鐐收禁候再核辦○上月某夜吳縣所轄某鄉楊姓家被盜刦去贓物二三百金捕役戴阿大聞之卽私往甚視囑楊無須報案如能賄銀若干當爲爾破獲楊如數予之事爲總捕同知劉司馬訪悉面詢吳縣賴葆臣大令大令怒甚卽飭差下鄉查詢屬實遂將戴阿大拘案研訊戴俯首無詞大令喝責一千板釘鐐收禁爲匿報巨案藉端索賄者戒○布庫大使沈叅軍現丁外艱遺缺經藩憲聶方伯於上月二十七日牌示以籌餉捐納試用布庫大使馬炘請補 
[獵塲雪景]  
　　松江訪事友來函云華亭縣南鄉亭林鎭等處時有臬匪勾串土著棍徒開塲聚賭爲害閭閻前經紳士禀請華亭縣主劉謙三大令轉請中營帮帶蘇守戎發兵兩哨前往捕獲賭徒若干名解案懲治此風爲之稍息邇際秋稼登塲鄉民蓋藏略裕若輩又支棚開賭忌憚毫無鎭紳葉姓等惡之就近禀請金山營遊擊某君札飭汛弁吳把戎於十一月二十六日親率巡丁突往掩捕得以拘獲殷某一名餘衆驅令散去旋由反戎雇舟將殷押解來松送入華亭縣署收押待懲○華亭縣劉謙三大令於十一月二十六日之夜三鼓時乘輿出署至西門外竹竿匯碼頭登舟詣亭林鎭聞因二十八日糧　卵期故須親往諭話又彼處現擬舉辦團練須與紳董面議籌欵招丁一切章程藉以保衛閭閻緝捕匪類也 
[禁錮惡鴇]  
　　今秋滬北英租界香粉弄花烟館鴇婦朱顧氏凌虐烟妓李桂寳以致呑烟斃命命控經前任上海縣黄愛棠大令相騐屬實卽提朱鴇及知情之房主周王氏到縣訊供明確并查明桂寳係麻皮阿四之養女寄存朱顧氏處作皮肉生涯因不善逢迎以致被虐自　殊堪憐憫爰將兩犯婦發官媒管押旋經新任王大令據情禀請上憲核示擬辦兹奉臬憲朱竹石廉訪批飭朱顧氏實係惡鴇逼令賣娼不從逼斃律有明條本擬發充黑龍江給官兵爲奴恐淫惡之婦或再漏網故改擬永遠監禁以敦風化其知情租屋之周五氏卽係窩娼亦擬徒罪援例收贖麻皮阿西尙未到案飭卽催提訊辦等因王大令奉批後已於前日將朱顧氏收入女監備文申覆矣　　　 
[大令騐屍]  
　　前晚二十六保十一圖地保潘迪鈞帶苦主山渭元至上海縣署報稱山父如泉前將田三畝賣與武生徐承孝後又找價杜絶由徐納稅過户後如泉向贖徐不允前夜如泉掩入徐之柴房自縊求恩詣騐王大令略訊數語卽於昨日上午帶同刑仵書役護勇人等前往升座後地保供稱如泉向徐贖回賣絶之田徐不允是以自縊山供父親前將田三畝賣與武生徐承孝雖曾加找田價並非賣絶今向贖回不允反被勒死叩求騐視伸寃徐供武生買田三畝後又找價十一千文立有杜絶文契十一月二十三日之晨如泉來家堅欲取贖武生不允卽率其子渭元到來肆毆旋由鄰人勸散武生卽於是日到城不料如泉於二十七晚掩入武生家柴房内雉經大令飭仵騐得屍身無傷委係自縊而斃屍子訴稱小的願自行備棺收殮求免標封大令准之取具各人切結飭將原被帶回縣署復訊騐畢回衙時已鐘鳴四下矣　　　　 
[請勘佔河]  
　　前有馬翰章者投上海縣署控譚麗記越界佔河一案經前任黄愛棠大令往勘旣而馬以所勘未能詳盡因又繪圖貼說禀請復勘黄大令批准後未及施行卽受代交卸及新任王欣甫大令接篆後馬復禀請履勘王大令准之遂定於十二月初四日前往勘丈以便秉公核奪 
[請逐匪人]  
　　本邑南鄉閔行鎭董事顧姓等投縣署禀稱本鎭自創辦團練以來市肆安靜惟近有流氓數百成羣沿途騒擾甚至擁入人家强搶硬奪現届歲闌擾害更甚並有梟匪在上海華亭兩縣交界之處大開博塲雖蒙派差驅逐但若輩皆係亡命之徒深恐公差力不足以彈壓惟有禀求移請駐紥此間之鹽捕營派出哨兵協同團勇驅逐查拿俾流氓梟匪望風生畏相率解散四鄉得以又安云云縣主王欣甫大令閱禀後已准如所請矣 
[遞解賊犯]  
　　前由樊王渡聖約翰書院卜教士函致上海縣署内　顧教習家被竊贓物請卽飭捕查緝等情王大令准函飭捕役緝獲賊犯陳阿寳吊出贓物笞責收押前日令原捕從所中提出遞解揚州原籍核請該管地方官管束　　　 
[操演巡捕]  
　　前日禮拜二爲南市捕房各巡捕初次操演之期午後三點鐘時捕頭王經提合僔务華捕肩荷洋槍由印度教師在旁指示所操陣式大致與租界捕房彷佛其新選之印度捕亦於前日爲始每二點鐘爲一班梭巡馬路務使匪無托跡之所是處類居民其庶得高枕無憂乎 
[傳諭舟人]  
　　南市沿浦一帶帆檣雲集前經工程局總辦朱森庭明府擬按船抽捐充馬路經費業已禀請江海關道蔡和甫觀察允准前日明府飭傳各船户到局諭話未知能踴躍輸將否 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幸未燎原]  
　　前晚本埠美租界北四川路仁　里第十一弄一百十八號門牌沈姓成衣鋪諸夥互相口角以致扭毆不陽防將火油　潑翻立時火勢上炎幾致不可收拾幸經人竭力灌救始得熄滅然已險矣 
[不願再醮]  
　　張玉山投英界公廨控妻周氏逃避來申前日署理讞員鄭瀚生大令提訊之下張供松江府屬婁縣人年二十二歲耕田度日十月十六日無錫媽媽領周氏至家欲嫁與小的爲室小的遂與議定財禮洋銀八十元如數交周氏收取當塲由無錫媽媽出立筆據閱數日周氏出外不歸嗣悉匿跡滬上因之尋蹤而至得於十一月二十六日相遇是以扭案請懲周氏供本邑人年二十五歲前夫周姓徽州人向在上海源大當鋪爲夥今春三月某日因病逝世前月松江老虔婆謝氏將小婦人誘至張處强逼成婚小婦人意頗不願是以復倩謝氏伴同回滬當時並未收過銀兩大令著張於十日内尋交謝氏到案周氏暫飭官媒看管候核 
[上海巡局瑣案]  
　　前晚南市二十三七鋪巡防局委員邵子怡二尹命地甲錢昇將賭徒潘有祥解案謂爾到此受懲已非一次今釋出甫閱二日卽已故熊復萌實屬可惡已極隨命笞責二百板問爾今尙有何辭潘泣涕求恩二尹詰其黨類共有幾人供稱某某等前與小的爲伍現均不知何往二尹大怒命褫去衣服鞭責竹梢三百下判令荷枷示衆一面飭緝同黨嚴行究辦○游方僧知緣南市小普陀禪院某僧之徒也前因不守淸規被師揮諸門外嗣以貧無聊賴衣鉢蕩然遂流爲探囊胠篋之煗去秋潛至院中竊取熟師陳姓之物被二十三七鋪巡防局勇查獲解請局員懲辦近日竊得局員邵子怡二尹之衣逃至城内又竊取保息局中零物被局中人扭送是處巡防北局局員吕二尹訊明情節判責籐條三百下邵二尹聞之復飭捕帶回搜其質劵原贓具在遂飭役吊齊提案覆訊知緣合十南無口誦大慈大悲救苦救難菩薩二尹大怒命掌頰二百下交捕役管押大約尙須嚴行訊究也 
[英界公堂瑣案]  
　　本邑人陸永增前因在租界喚賣牛奶未向工部局領取執照經捕頭查知解送公堂禀請究罰已非一次矣邇者陸故態復萌致被包探趙銀河拘拿送案陸供爲人代送並非自賣署理讞員鄭瀚生大令商之　繙譯官判罰洋銀八十元諭以此後如再獲案尙須加重判罰○蘇州人王孝芝混號小猪狫積年巨棍小黄牛之黨也横行不法顧忌毫無前晚行至浙江路忽見一女郎珊珊其來突伸巨靈掌將王山推倒適爲包探趙銀河所見以其兇横已極殊出情理之外立卽獲住送入捕房昨晨解案禀訴各情並稱被王推跌之女郎因念顔面攸關不願到堂備質王供無心碰撞不敢推跌大令謂王稔惡已久未便從寛判責二百板發回捕房管押一年○積竊張永柱迭經犯案受懲前日又向某姓家竊得布衣三件携至虹口正欲付質被包探竇如海查見因卽獲住送案請究張供揚州人衣服係向友人處借來暫典並非行竊大令判責二百板管押三月期滿遞解回籍贓存捕房待領○小竊李永昌孫阿玉串竊趙德大家布衣等件由包探胡瑞龍緝獲人贓送案請究趙投案請領失贓李孫同供寗波人偶犯不端尙求寛恕大令判各責二百板發回捕房遞解回籍○包探陳根寳拘解顧芝卿到案禀稱此人向在楊柏餘所聞帽子店爲夥今竟竊取洋銀十六元小洋銀一百六十角及毡帽十三頂貶價求售私購皮袍等衣服終日裘馬輝煌在胡家宅一帶恣情游蕩經小的查獲今特送案請究楊投案請追失贓顧供因有急需暫向供用並非行竊大令判令發回捕房管押半年○包探李星福拘解剪綹賊李子卿到案禀稱前夜此人在石路天仙戲園門首竊取李子金之水晶眼鏡一副由小的拘獲送案請究李子金投案請領失贓李子卿認竊求恩大令判責二百板管押一禮拜○包探顧阿六解送遞籍復來之吳阿寳到案吳供湖州人來滬探親不敢逗留大令判責二百板管押三月期滿再行遞籍 
[法界捕房紀事]  
　　昨晨菜市街居民某甲扭乙丙二人至捕房訴稱被彼等誣姦剪去髮辮請爲究辦乙丙同稱甲與某孀婦有染鄰居咸抱不平于其至也大呼捉姦我等聞聲入視甲自將辮剪去實非我等所爲捕頭以情節支離著將乙丙暫押候傳甲與孀婦解請讞員朱明府訊究○英界泥城橋西首靜安寺馬路祥福洋行細崽某丁竊取洋酒二瓶携至洋涇浜南某酒店求售被包探拘獲送入捕房捕頭派某包探前往查問則稱所失不止二瓶因卽押候解送公堂訊辦並傳收贓人嚴究○某車寓失去東洋車一輛報捕查緝昨日巡街捕見車夫某戊所拉之車與所報號數相符遂拘入捕房押候傳車寓主到來認領 
[美界捕房紀事]  
　　本地人吳某住虹口壽椿里某號門牌屋内今春納同鄉沈某之女爲妆前晚妾心懷不良俟吳他出竟將家中所有細軟衣服及首飾席捲而逃及吳回家查知奔赴捕房請緝捕頭卽飭包探胡瑞龍至吳家中查甚以馮拘送公堂禀請核辦○流氓李光榮甬產也前日紏同羽黨多人擁至百老匯路浦東人某甲所開外國成衣店藉端婪索中不允致被曳出兇毆甲向爲美領事署縫衣事後至領事署禀訴領事函致虹口捕房捕頭卽飭包探沈生全將李拘獲候拘齊餘黨然後解送公堂禀請究辦○昨午崇明還俗僧人楊尙卿不知在何處竊得銅鑄佛像一尊持至吳淞路沿途求售爲包探沈生全所見向詰支吾知係來路不明送入捕房押候解送公堂禀請究辦○昨晨錢阿金混入裏虹口漢壁禮路某姓家竊得衣服多件正欲携之而逸適爲包探所見拘解捕房押候轉解公堂禀請訊辦○昨日小竊高雲卿在裏虹口某鄉民家竊得衣包一個携至西華德路某押店質錢爲包探所見拘入捕房管押候解送公堂禀請訊辦 
[茀祿爾康]  
　　頃蒙趙似梅大善士因病求愈樂助賑欵洋四百元又助施粥洋一百元崇厚百賑捐洋五十元聽松子洋三十元怡樂居洋三十元陳蔚卿公來沈藹卿求賢郎病愈洋二百元浙紹張正裕線莊來求平安子等五户洋一百三十五元沈祖蔭爲子嵩齡求保永無疾病樂助施粥洋三十元善欵紛來惑同身受慨輳赤瓜堪追指困之風誠格蒼穹自有與齡之夢吉人天相勿藥可占拜領之餘謹此誌謝 
[上海六馬路仁濟善堂籌賑公所施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年十一月十二日京報全錄]  
　　宫門抄○皖撫鄧奏爲遵旨設 
增奏甄别知縣照例序補片○燕督裕奏道員到省飭赴新任片○十一月十二日理藩院鑾儀衛光禒寺廂黄旗値日户部三庫引見八名翰林院二十九名侍衛處六名頣和園七名光祿寺一名正黄蒙二名廂紅滿十三名○裕庚假滿請安○懷塔布由西陵回京請安○山西臬司錫良請訓○姜桂題謝開復原官恩○景灃謝授閣學恩○英信續假十日○英俊假滿請安並謝毋庸扣俸恩○端王　寳華慶福各續假五日○値年旗奏派値年之王大臣派出克王○召見軍機錫良裕庚○○頭品頂戴安徽巡撫臣鄧華煕跪　爲遵旨設立武備學堂謹陳籌辦情形恭摺仰祈聖鑒事竊臣以經武整軍實振奪自强之首務明恥教戰在多培　將以爲師矧今時事之　艱尤必安懷之並策中外臣工疏陳武事惟冀將才輩出請設武備學堂臣欽奉諭旨飭將如何設立之處奏明辦理已於六月間遵議武科摺内陳明悉心籌辦在案臣維周官司馬祁政有經坐作進退之方旂物金鼓之節行　教於四仲言教而學在其中兵事非學不精古今理無二　近來泰西各國皆挾兵力爭雄其將領盡由學堂出身其士卒悉在學堂肄業兵陣技藝練習俱精又有馴砲快槍精雷巨艦供其運用故能日進於强水師以英國爲最精陸軍以德國爲取勝輿論昭著確有明徵中國外患疉生兵防緊要返弱爲强之策在采其精而習其長凡彼之紀律　規槍法砲表及測繪營壘戰陣等事節目繁多非專設學堂分門教練不可而此堂之設意在儲備將才爲宗蓋必有將兵之人而後可收治軍　效雖安省帑項支絀亦亟宜量力經營必自省城先立規模以期拓擴臣督同司道詳細妥商查看臣署東偏原有演武廳一所操塲寛廣爲平時校閱弁兵之區尙有餘地空閒已經委員勘定就舊屋重爲修改再添造四十餘間於八月内興工催䟎速辦限以冬間　竣卽作爲武備學堂　生擬以四十人爲額招考責監生貢及文武候補候選員弁以至官紳子弟性質聰頴形體壯足者本省人由地方官加結保送其外省人取　　鄉官印結保送考騐合格取入學堂教授兵書一切市井麤人不得投考安省財力所阻且緩延聘洋員擬卽咨請北洋大臣在陸師武備學　　派由學生出身歴練成才堪充教習並通曉泰西語言文字及測算圖繪之華士二人於來年正月到皖分充教習另選通史事兵書及曉測　　圖者一人爲漢文教習叅酌南北洋教法訂立章程定期開學每列内堂課程外塲操演各限晷刻分班指授循序研求派知府一員爲總辦再　州縣佐貳二員分司稽查管堂支應各事堂與臣署密邇亦可就近查察堂内功課在讀中外之軍書究奇正之兵法考槍砲之遠準速率審　　輿形勢而兼測算圖繪之工講求戰守機宜而明台疉濠塹之制外塲操練在步伐整齊槍砲命中通知變化陣法濠壘工程兼嫺擊刺跳縱技　教習如盡心訓課成效昭彰應請由臣選擇其尤酌量保奬學生月課季課年終亦由臣督同委員教習分别認眞考校就其學業淺深以定　　等第而行賞罰升降之差自可由粗及精次第卒業請予照章奬叙量能錄用藉儲將領之才以備干城之選遇有出堂空　隨時考選補充以　日就月將裁成漸廣至目前修造房屋工料購置中西圖籍儀器製備各項器具從省約計需銀一萬數千兩　常年應發委員教習薪水學生　食操衣鞾帽以及書役辛工考課奬賞曁紙筆油燭一切雜支等項亦不下一萬兩安省庫儲竭蹶籌措維艱然事關講武培才與選兵改操同　籌防要圖相爲表裏與其另撥正欵重煩文移不如仍就防軍設法挹注臣於覆奏挑選練軍改習洋操摺内陳請應加餉項將派還英法俄　本息撥湊之支應局防餉裁節銀六萬兩全數留局以充此兩項之用另由司庫籌補洋欵不致貽悞而學堂用欵有著庶期措置合宜仍當　　動支皆求實濟歸於防軍報銷案内另册造銷其餘未盡事宜容再隨時奏明辦理除咨總理各國事務衙門曁户兵二部查照外所有遵旨籌設武備學堂緣由謹繕摺具陳伏乞皇太后皇上聖鑒訓示謹奏奉硃批該衙門知道欽此○○革職留任雲貴總督奴才崧　　奏爲揀員調補省會首邑要缺知縣以資治理恭摺仰祈聖鑒事竊查昆明縣知縣史建中於光緒二十四年七月二十四日在任病故當　具題開缺照例以該員病故本日作爲開缺日期歸於七月底截缺並聲明所遺昆明縣知縣係省會首邑衝繁疲難四項兼全要缺例應　　揀調在案查定例首縣缺出應於通省現任正途人員内揀調又調補州縣以上官員必歴俸三年以上方准揀調選補之員以到任之日起　　之員至實授後亦准以到任之日起俱扣至具題到部之日計算如已滿三年堪勝繁劇者議准各等語該縣地居省會政務殷繁且時有發　　件非精明幹練爲守兼優之員不足以資治理奴才督同藩臬兩司於通省現任正途人員内逐加遴選查有定遠縣知縣張銓年五十三歲係　隸淸苑縣人由廪生考選同治癸酉科優𧴨光緒丁丑科考取實錄館謄錄復中式已卯科順天鄉試舉人嗣因全書告成奏請議叙七年十一� 
月十七日奉旨以知縣分發省分試用欽此簽掣雲南蒙欽派王大臣騐放堪以發往覆奏奉旨依議欽此十一年正月十八日到省　於攻克越南廣威府不拔縣城出力保奏請加知州銜歴委署理巧家同知晉寍元謀祿勸等州縣旋經題署定遠縣知縣奉文覆准光緒二十一年九月初六日到任試署期滿業經報請實授在案奴才查該員張銓才優識練勤愼盡職核計此次具奏到部歴俸已滿三年任内並無降調　　其餘因公叅罰例免核計請以調補昆明縣知縣實屬人地相宜洵堪勝任與例亦符據署雲南布政使陳啓泰兼護按察使林紹年會詳前來　無仰懇天恩俯念省會首邑員缺緊要准以定遠縣知縣張銓調補昆明縣知縣實於地方有裨如蒙兪允該員係現任知縣請調知縣　　相當毋庸送部引見所遺定遠縣知縣選缺滇省現有應補人員應請扣留外補除咨部查照外所有揀員調補省會要缺知縣緣由理合　　具陳伏乞皇太后皇上聖鑒勅部核覆施行謹奏奉硃批吏部議奏欽此○○崧蕃片再署東川府知府馮譽驄請假遺缺　　　補開化府知府蹇念咸堪以署理又鎭沅直隷同知尹元亮據報病故遺缺查有補用同知王國江樸實耐勞堪以署理又實缺景東直隷查有　炳堃准補姚州知州蔡之模准補彌勒縣知縣陳立逹新選河西縣知縣楊志體應各飭赴本任又署新平縣知縣黄咸煕署雲龍州知州黄　　均　省遺缺查有試用知縣鈕承植辦事穩練堪以署理新平縣知縣截取試用知縣鄭玉麟明敏有爲堪以署理雲龍州知州據署藩臬兩　　後會詳前來除分檄飭遵並將鎭沅同知尹元亮病故日期另疏題報遺缺照例揀員調補外謹附片 
知道欽此○○增祺片再勞績捐納分發各員自到省之日起試用一年期滿例應詳加甄别歴辦在案兹福建試用知縣趙雲崧高凌漢　後試看期滿俱應甄别據藩臬兩司會詳前來前督臣邊寳泉因病出缺未及具奏經奴才查該員趙雲崧高凌漢均堪以知縣留閩按班序補　履歴咨部外理合附片具陳伏乞聖鑒再奴才兼任未及三月例不加考合併陳明謹奏奉硃批吏部知道欽此○○裕祿片再新　大順廣道龐鴻書業已到津應卽飭令赴任以重職守除檄飭遵照外理合附片具陳伏乞聖鑒謹奏奉硃批知道了欽此 
 
