# 1891 - 336 - 4906695

 

Page 1

 
 
[彚解山東臥牛山紡織局捐啓] [  申報館恊振所席裕祺謹啓]  
　　啓者潘君振聲在山東臥牛山創爲紡織局收養流離婦女教以紡織法至善也惟是經費浩繁頗難爲繼敝所蒙委勸募以結善緣渥承遠近仁人傾囊佽助適潘君出外辦振是以遲未解往日前接潘君手翰悉已遄返局中因將捐洋五百元彚同文報局寄去所望各處善士陸續輸資俾局務可垂永久則不特潘君之所深幸亦敝所禱祀以求者也肅此布陳伏維　慈鑒 
[論約束兵丁]  
　　兵丁之宜用約束也固今古不易之論中外不變之方也然而約束之法雖嚴而兵丁之肇事者仍多所不免卽如日前洋涇浜英國兵船水手在酒肆徜徉突與法國兵船水手相遇口角滋閙旣而法水手去而復返各持刀斧將英國水手驅逐出外店主店夥亦被赶走遂將店内什物盡情斫毁一閧而散比及巡捕到來早已去如黃鹤惟見店中打成雪片而已若該水手者固法國水師兵船上之兵也其横乃至此豈法兵官之約束有未盡善者乎夫法亦泰西强國用兵亦早著名豈有不善約東兵丁之理其所以若此者則亦以船停無事偶爾登岸暫且逍遥是亦一時寛大之政而孰意其卽由此閙事也西兵之閙事往往受害於酒西國酒禁最嚴平日不准飲酒在船上則更無論矣而西兵又往往嗜酒平日旣不得飲則偶値星期無事或偶然登岸之際一見麴秀才不覺流涎每見必飲每飲必醉旣醉之後卽無可收拾有醉後打人者有醉至不知人事爲東洋車夫摸去身邊銀洋各物者諸如此類書不絶書說者嘗言西人治兵最有法由是觀之其法又安在乎中國之陸營兵其有事出外必由營官給以一籖以爲之憑凡出入皆准此其籖有用木爲之者亦有用竹製成者携帶頗爲不便較之鄉試時照出籖尚覺略大然無籖卽不能復入營中以故雖笨重而不得不携之以行故其出也不敢有酗酒滋閙之事其時在街市中閙事者大都皆游勇遣勇别無拘束者也若有汛地者則更不敢在汛地閙事其兵輪上諸水手兵丁則管束尤爲認眞在中國從未見有水手滋事惟前年在日本肇事則其咎在日人初非申國水手之罪不過中國以寛宏爲重旣經肇禍不歸咎於日人但自約束其兵船從此不得再往東洋以故日皇及政府知之深抱不安今夏力請於傅相令中國兵輪再赴東瀛而東人亦格外盡其東道之誼以是見中國度量之大規模之宏而水師兵丁之恪遵約束絶少滋事之一証也夫古人有罕譬而喻者謂治民如治目治兵如治齒治目者莫妙於靜養不可多事雖有奇方妙樂不過不得已而用之切不可多用尢不可妄用盖人之目中固不可着泥土屑亦不可着金玉屑優游授潤以滋其養而後可以保其目猶之治民者第一在乎行所無事苛暴固有所不可卽操切亦有所不可故詩曰敷政優優者卽行所無事之謂也至於治齒則與治目不同矣洗之剔之潄之擦之惟日不足不可一日遺也齒中不令有絲毫積垢而後可以常保其齒設失而不治則齒將剝蝕蠧損摇動脫落一齒作梗全口之齒皆牽連作耗是何異於營中之兵日日而操之時時而演之不今少得休息而後其兵可用兵至於可用則亦斷不至出外閙事矣是以古人當無事之日在軍營日日嚴備如聞宼至者然其軍中戲嬉爲樂者亦無非投距桀石超乘搏力所以謂之戲者不過不爲之程尺任其意之所適然戲之果能出類拔萃亦默識之或加以奬賞故軍中之戱初非戲之無益者也雖李將軍用兵不以紀律令各就善水草處隨其行止人多便之程不識則刁斗必嚴稽察必密紀律嚴明號令齊肅人多苦之而後人之言行軍者每以程不識爲善而不敢效李廣唐時郭子儀李光弼其寛嚴之不同亦如之夫李廣郭子儀之名聲威望高於程不識李光弼遠甚而獨其治兵之法若有不足法者則兵之宜於嚴古昔聖王早已言之曰威克厥愛允濟愛克厥威允罔功盖行軍之道固不僅恃煦煦之仁孑孑之義也苟能知此則平日自能約束其兵丁不令其出外肇事怯於私鬥則自能勇於公戰又何至驅人毁物大殺風景如日前法國水師兵船上水手兵丁之所爲哉近日以來各國兵船在滬寄椗者十數艘中國兵船亦有在浦中停泊者最易肇事用敢献此芻蕘焉 
[諭旨恭錄]  
　　十一月二十六日奉旨國子監司業員缺着高釗中補授户科給事中員缺着胡泰福補授山東道監察御史員缺着文博補授刑部主事謝配鵬工部主事克昌俱交部記名以直隷州知州用保舉江蘇候補道羅嘉杰着照例用交軍機處記名以道員遇缺請旨簡放保舉福建在任候補知府福州府福防同知徐承禧山東候補知縣王朝恩河南補用知縣韓思濬俱照例用已革候選知府江西臨川縣知縣汪以誠着開復原官翎枝發往江蘇補用吏部考功司郎中員缺着齊蘭補授吏部考功司郎中員缺着戴錫鈞補授所遺員外郎員缺着何剛德補授所遺主事員缺着李嘉瑞補授京察官昭西陵禮部員外郎長昀景陵禮部員外郎玉潤孝東陵禮部讀祝官全安惠陵禮部讀祝官烏爾恭額俱准其一等加一級景陵禮部賛禮郎熙昌着照舊供職欽此同日奉旨着派載瀅烏拉喜崇阿果勒敏貴恒看視奬賞欽此同日奉旨兵丁等借支庫銀内應扣利銀本年十二月次年正月着加恩展限兩個月欽此 
[本館接奉電音]  
　　昨由京友電傳諭旨十一道敬謹譯登○十一月初七日奉旨着派容貴管理鳥槍處事務欽此同日奉上諭刑部尚書着貴恒補授欽此同日奉上諭都察院左都御史着懐塔布補授欽此同日奉上諭直隸承德府知府員缺着崇祥補授欽此同日奉上諭立山着在總管内務府大臣上行走欽此同日奉　上諭孫毓汶着兼會典館副總裁欽此○初八日奉　上諭崧蕃奏草員欠繳銀兩請飭查明勒追等語己革貴州靑谿縣知縣張偉堂欠解地丁等銀一千七百六十六兩零迭經嚴催迄未完解逕回四川原籍又聞其赴臺灣報効實屬任意玩延着劉秉璋沈應奎查明該革員現在何處迅卽解赴貴州勒追欠欵以重庫儲該部知道欽此同日奉　上諭山西河東道員缺著宜麟補授欽此同日奉旨立山着補授總管内務府大臣兼管奉宸苑事務欽此山是奉　旨廂白旗漢軍都統着桂祥補授欽此同日奉旨那彥圖載漪均着加恩在御前大臣上學習行走欽此 
[嶺南近事]  
　　廣東應元書院係闔省孝廉肄業之所每逢大比之年揭曉後由學院考取會試决科分列内外課酌給公車費以示鼓勵兹樊介軒文宗示期十月十六日親詣書院扃門考試無論新舊科及曾否在院肄業者一律 
 
 

Page 2

 
 
准其投考○曲江縣鄭大令守昌在任多年前月奉調來省派充同考官撤闈後調署新甯縣篆務日前曲江人士來省禀請藩憲飭回本任藩憲以格於成例礙難照准卽將原禀擲還○藩臬兩署公事本極繁多近復奉撫憲札委帮同校閱武闈每日淸晨卽須前赴較塲看視直至日暮回轅○瓊州府知府缺大憲札委另補知府佘松南太守培軒署理太守前月甫由高州交卸回省○河南大觀戲園前因資本虧折遂卽停止刻又有商人出本承充業已雇定名班筮期演唱但觀者仍屬無多恐亦難以持久也○省河連珠街口有花船數十艘内貯雛姬專以皮肉爲生涯無絲竹絃管之聲而有旨酒嘉肴之樂乃珠江中之别樹一幟者也某日忽有暴客多人明火執仗上船刦掠小妮子胆碎心寒紛紛逃避龜鴇亦縮頭屏氣不敢與爭中有妓女三人玉貌花容艷名卓著匪徒欲擄之以去三妓誓死不從投入河内匪黨旣散龜鴇始四出打撈然已蹤影全無諒必葬身魚腹矣慘哉○某縣武生考試技勇時自恃力大將石置諸胸前不料立脚未牢忽然傾跌胸際被石壓傷急由人舁回試館調治聞受傷過重卽於次日身亡噫未登金榜之名先赴玉樓之如亦可哀矣○瓊州府齊太守普森於上月初十日在署仙逝按太守在京供職多年始得補授是缺今夏銜命南來履任未久修文遽赴聞者無不太息深之○上月十九日淸晨順德恊鎭戴副戎朝佐解一巨犯來省交督轅訊辦有見者謂此犯乘轎而行前後有營勇數百人持械護衛氣象森嚴聞在澳閂附近拜盟聨會謀爲不軌春光洩漏以致被拘云○新選廣州理事府同知文司馬山業蒙上憲札飭赴任司馬遂涓吉十月廿一日辰時接篆 
[淸河書畫舫]  
　　河連各起回空漕船頃己陸續行抵淸江浦○前任廬州府張子儀太守扶朗帥靈櫬南回上月二十三日行抵浦上漕憲率屬祭奠恪恭將事○老嫗某姓爲鄰人代質衣物順道携之向某鋪購取零星一轉瞬間衣物已杳急赴某質鋪探問果已被賊質錢若干爰覔保人取贖窮苦小民何堪遭此意外耶○某客棧有二客投宿衣服修整不類盜賊不料比隣某甲家卽於夜間被竊失去衣服首飾銅錫器約値百千一日客棧主偶過客所見銅錫器具宛然疑而詰之支吾以對因喚差捕認明贓物獲二客至官舍官飭重笞之○督辦淸江轉運局呂太守賢彬沉疴不起於上月廿六日卒於寓邸○山西臬司張漢仙廉訪承辦鹽務時曾創興一集於新淸漢有灘若干頃爲菽水資兹將此項灘捐充崇實書院經費白傅大裘杜陵廣廈不得專美於前矣○翁邑尊於上月十七日赴各鄉鎭查辦保甲催徴地漕至廿三日乃返署 
[試辦關務]  
　　鎭江關創立時適富宼亂初平諸事草簡並未設立官銀號所有關稅銀兩統歸張君復秋經收彚解十餘年來毫無貽誤官商便之十月下旬張一病不起張甥吳姓素諳洋務方欲禀請接辦議未成而病殁張之女以悲慟過甚致以身殉後先不過十日門庭凋謝至此可歎也關務一席衆所垂涎道憲委候補縣丞王君增楣核議王秉公淸釐和盤托出將張經手欵項悉數淸繳並無絲毫虧短議以事權歸之委員奔走責之司事薪水從優酌給仍有贏餘提存道庫撥充本地善舉道憲以持論允恊卽派王君暫行試辦 
[辛卯科中式各省駐防繙譯舉人題名錄]  
　　山東靑州駐防中式繙譯舉人二名第一名鍾文年二十二歲靑州駐防廂白滿毓昇兼佐領下繙譯生第二名廣祿年二十六歲靑州駐防廂黃滿順會佐領下繙譯生福建福州駐防中式繙譯舉人二名第一名慶年年二十四歲福州駐防廂紅滿烏勒西佐領下繙譯生第二名端品年二十四歲福州駐防正藍滿祥祿佐領下繙譯生湖北荆州駐防中式繙譯舉人三名第一名愛星阿年二十四歲荆州駐防正藍滿有壽佐領下繙譯生第二名德炳年二十八歲荆州駐防廂黃滿長存佐領下繙譯生第三名鳳凱年二十六歲荆州駐防正白滿榮秀佐領下繙譯生陜西西安駐防中式繙譯舉人三名第一名文煥年二十七歲西安駐防廂藍滿阿察本佐領下繙譯生第二名恩榮年二十四歳西安駐防廂紅蒙全壽兼佐領下繙譯生第三名吉勒哈本年四十一歲西安駐防廂曰滿倭克精額佐領下繙譯生廣東廣州駐防中式繙譯舉人三名第一名楊鎭昌年二十九歲廣州駐防正黃漢文炘佐領下繙譯生第二名嚴鎭煐年三十九歲廣州駐防正白漢宜惠慶佐領下繙譯生第三名左桐年二十五歲廣州駐防正黃漢忠山佐領下繙譯生四川成都駐防中式繙譯舉人三名第一名金鑑年三十六歲成都駐防正藍滿炳煜佐領下繙譯生第二名錦續年三十歲成都駐防廂白滿穆隆額佐領下繙譯生第三名葉肯額年二十六歲成都駐防廂白滿穆隆額佐領下繙譯生甘肅寗夏駐防中式繙譯舉人二名第一名景慧年二十四歲寍夏駐防廂藍蒙諾諾歡佐領下繙譯生第二名托錦年二十三歲寍夏駐防廂紅滿忠慧佐領下繙譯生 
[名花薄命]  
　　從來女子最易鍾情大抵男兒類多薄倖此王魁李益所以誤盡蛾眉面縱剝而無皮心欲嘔而有血紅顔薄命自古皆然不意西國亦竟有之觀英京某歌伶之玉碎香銷洵足令千古恨人同聲一哭矣倫敦有某商者家僅中人夫婦相居己慰兒女成行之念有長女某貌殊艷麗雪膚花貌洵足傾動一時雖荆釵布裙已令見者爲之心醉然女之貌雖美含貞抱璞人未之奇也嗣女以色可傾城且擅鶯喉婉轉爰作炫玉求售之計託跡於某歌院以鬻歌爲業女之色固稱絶代加以嬌喉淸脆能令聽者魂銷於是傾動一時所有墮鞭公子拾翠王孫以及膏粱貴介之儔莫不傾情於女得其一盼遂以爲畢世之榮而女雖寄跡風塵志趣不凡此輩紈袴少年實不足以當其一盼有世襲爵臣某固翩翩濁世之佳公子也承祖父之餘蔭富甲倫敦某固生長朱門且復年華甚少風流自賞顧影無儔一日因慕女之艷名爰命輕車往爲聽曲不意春風一面陡結不解之緣某固一見銷魂女亦傾心相向定情之夕某卽親解碹石練一條爲贈計値二萬磅之多於是兩小無猜雙飛雙宿儼如眷屬風前月下己不知訂多少香盟女自得某後卽洗盡鉛華閉門謝客與某往來情逾琴瑟乃不意彩雲易散好事多磨某固省年心性難馴每有見好思遷之志與女往來旣久蹤跡遂覺漸疎女由是幽怨無竊玉容憔悴兩彎眉黛不知壓上多少閒悉矣一日某與女約期廉會乃素手作羹殷勤以待詎某竟緣他事爽約不來致女一片濃情銷歸烏有女於是不勝悲忿自念桃花命薄今復遇人如此更復何主回思當日初識之時不殊一夢焦思再四究不若以一死謝之旋卽仰藥而亡迨家人知覺之時早已一縷香魂悠然逝矣事後某聞之雖慟哭不勝痛加自悔然已無從補救現英京因此一事一時人言藉藉議論紛如云 
[日人志大]  
　　日本自步武泰西而後凡事爭奇鬥勝必欲高出人上而後已兹閱日報言日本水軍省决意倩英國暗士當郎公司製造新巡船一艘可載三千六百墩機器馬力一萬五千匹每點鐘行二十四西里果爾則航海戰船當以是爲巨擘矣 
[火車失事]  
　　叻報得孟買來信言制府兀禮近日率同前鋒隨員及兵丁一隊乘國家火車往揑波地方行至中途距揑波尚有十一英里之遥不知車何故忽然出軌以至陷於路旁深坎中頭尾兩機車均經損壞而制府所坐之車則屹然竪立是役也死傷甚衆計有管理機器之西人土人各一名管理坐車之人一名另西人一名兵丁五名均及於難另有兵丁三十一名土人四名受傷輕重不一所壞各物計値銀十三萬勞卑之多所幸制府尚無傷損失事之後親助諸人拯救死傷之衆忘其尊貴亦殊難得云 
[法京多盜]  
　　叻報得法京信息云巴徐都城及附近一帶近來盜風甚熾每至入夜匪徒羣起謀財害命之事層出不窮前者盜賊不過志在得財今則其勢尤兇先害其命而後取其財此等盜每黨約有十餘人先命數人出而窺察然後引其黨類以相刦奪甚至白晝之中亦敢肆其　倆年均約十七齡以至二十一齡男女皆有之而其售贓也則又甚易蓋已預謀銷路贓一到手卽能售去故其勢燄益狂此等盜風實爲亘 
 
 

Page 3

 
 
古以來所未有故法京諸人咸以巡差爲未足謂非大增差役爲之密察恐不足以靖其害也盜風之盛如斯可勝浩歎 
[火災迭見]  
　　十月十六日下午兩點鐘時廣州河南福龍新街羅姓宅因煮茶遺火積薪中致兆焚如之禍幸時當白晝人力易施僅焚去房屋半椽卽已撲滅迨晚上更魚四躍鑼警又鳴登高望之火光燭天幾如白日事後查悉西關福星街某店失愼是時北風大作火藉風力猛烈異常歴時兩點鐘燒去鋪户八家祝融始收威而退同時源昌街某店因傾翻火油燈幾於肇禍猶幸登時撲滅然已受盡虛驚矣一日之間火警數見丙丁神何不憚煩若此耶廿二日下午西門外某機坊又因午炊遺火積薪中幾致釀禍幸食指繁多立卽救熄 
[宜昌火警]  
　　十月廿三夜十二點鐘時宜昌大南門外龍王廟失愼但聞鑼聲鏜然分投號召俄而南閂外洋龍及鎭臺署内所備水龍風馳電製而來得以應手撲滅焚去草房瓦至共十一間詢其起火之由據云有某甲夜煨羊肉因爐火過熾延燒蓬壁其時東北風大作一霎時頗有拉朽摧枯之勢迨甲從夢中驚醒則已不可嚮邇有一老嫗睡眼朦朧從火中衝出鬂髮均燬於火肌膚亦多焦灼後請西醫療治未知能保全老命否此役也誤於起火之家並不高聲呼喊左隣右舍懵然罔覺後幸保甲局巡夜丁役鳴鑼告警隣人始倉皇奔避不然幾何不葬身火穴也是夜城内文武各官均出城彈壓次日將火頭帶入縣衙治以疏忽之罪 
[杭垣火警]  
　　初五日午後杭垣三元坊某姓家失愼烈焰横飛延燒毗連房屋火龍萬道光燭層霄約燒一點餘鐘杭府李太守仁和縣高大令錢塘縣伍大令曁保甲局委員皆乘兩人肩輿飛馳而至分投操壓各叚水龍齊集竭力澆灌祝融始歛威而退是處衡宇喧闐爲精華薈萃之所遭此浩刼嘻呈慘哉至燒燬若干家若何起火俟探訪確實再行登錄 
[虎林早雪]  
　　初二日杭垣天氣晴和宛似三春時候入夜濃雲似羃驟雨如注翌晨雨仍不止瀟瀟淅淅濕徧纎塵午後稍霽傍晚陰雲復合北風怒號魚更一躍忽覺虛室生光小窓映白推閂四望迎面打頭而來者整整斜斜不啻搓棉扯絮知天公已玉戲矣是夜氣候寒甚倦擁孤衾幾如潑水次日杲杲日出簷牙屋角積雪空明喧鵲語於長林撥獸爐於密室當又添幾許詩情畫意矣 
[上海官塲紀事]  
　　卸任江蘇學政楊榮圑宗師頤於前日來滬行轅在三洋涇橋北堍泰安客棧○江南正主考金忠甫太史保太試竣過滬小住英公廨西辦理賑務之胡觀察公館中○江海關道聶仲芳觀察於昨日下午六點鐘時在天后宮旁出使行臺筵宴駐滬各國領事官 
[恩同挾纊]  
　　時屆冬令天氣嚴寒城内更栅各夫通宵伺候亦宜格外憫鄦現聞道憲捐製棉衣褲二百十四套於前日由朱森庭明府給賞從此禦冬有其不至中夜號寒各夫沐此降恩更不知如何感激於冬防當更爲認眞也 
[會訊僕人]  
　　西人美生之細崽徐春亭徐春山避匿福州由該處地方官拿獲委謝都戎押解來申前報已紀之矣前晚由兩江督憲派委來涙之余司馬乘輿至縣與大令晤談片刻遂坐内花廰命提兩徐至案研詰徐春亭供稱兩旁人多小的等未便道說請屏退從人始敢據實供訴大令喝令站班書役原差一併退出再向詰問徐春亭等供稱小的等係九江人在美生處爲細崽已有多年美生與關差某某等相識素稱莫逆時時往來密語會時俱在樓上小的等在樓下伊等所言何事小的實不能知大令得供飭令兩徐還禁退堂時已三鼓矣 
[大令騐屍]  
　　上海縣待質所押犯趙阿生患病身死袁大令飭候相騐等情已列昨報昨日原差在所前預備公案鐘鳴二下大令帶同仵作書役人等鳴騶莅止旣升坐詰問同號押犯胡渭元朱東生二人同供小的等與趙同押二號房内日前趙忽惠病服藥無效遂登鬼籙叩求明鑒看役彭春供稱趙阿生於八月二十日管押所中至上月二十八日忽患痢疾藥餌無靈奄然物化小的並無凌虐情事大令飭仵作如法檢騐旋據喝報騐得趙確患痢疾身死並無别故大令離坐親視無悞着善堂棺殮發封遂命駕入署 
[具限淸理]  
　　源開庄經事馮厚民投上海縣呈控發昌鐵行主方逸侶虧欠往來銀五千四百餘兩又有董崖甫等欠銀二千零五十兩王藴山欠銀二千九百六十兩向索無着求請提究袁海觀大令准提到案於前晚升堂集訊原告馮厚民投案求追並稱方除欠銀外尚有押欵等件方逸侣等同供欠銀是實一時無力歸償叩求寛限措繳大令得供判將各人交保限於年内如數淸理王藴山著覓的實保人來案具保 
[英界公堂瑣案]  
　　包探禀稱同德利呂宋票店主顧榮卿投捕房報稱十月初三日被歇夥金琴生竊去洋銀一百十一元呂宋票五十條今小的查得金祗竊洋銀五十二元呂宋票五十條除買新衣外尚存三十餘元將衣作價祇少十一元呂宋票亦已如數起　送案請懲顧訴稱原籍蘇州現在治下開同得利呂宋票店金辭歇後時時出入店中不防其乘間開櫃竊去洋銀一百十一元呂宋票五十條現經查獲請卽究懲金供稱小的亦蘇州人現在他處呂宋票店爲夥實祗竊取同得利洋銀五十二元除買衣服十餘元零用十一元外尚存三十餘元已連呂宋票五十條交出如今只乞施恩宋二尹判令發捕房管押一月期滿交人保出再追所少洋十一元起到之洋及衣服呂宋票給顧領去○粤東人吳慶生訴稱已入英吉利籍現在老巡捕房當繙譯寓居某處土行昨日有人持鄒振朝名片來行拜會言卽辭行因與素不相識設辭却之其人去而復來持一字條似乎欲求帮襯仍不理伊至第三次鄒自來乘間竊取行中皮袍穿在身上經出店人扭獲送請究懲陳阿春訴稱小的在土行當出店見鄒連次來行身上穿棉袍後出閂時棉袍内忽露皮袍情有可疑扭問支吾是以交捕送案鄒供稱小的係廣東人實因尋同鄉告貸誤走入土行情急糊塗竊取皮衣一襲如今只乞施恩包探禀稱捕頭以鄒冒名撞竊恐非一次請帶回細查宋二尹准之諭令查明有無别案俟禮拜四解候覆訊發落○華捕禀稱葉順生等深入醉鄉沿途打架小的見之拘請發落葉及陳仁錦同供稱小的等被麴秀才所悞此後誓不再與交遊矣乞稍從寛深銘大德宋二尹判令各押一日以爲酗酒者戒○江灣人王振生訴稱小的在鄉間耕種爲業與王杏全同村昨日杏全糾小的至花烟館尋歡小的勸伊及早回鄉不可遊蕩伊非但不允竟將小的兇毆致傷右眼泡等處杏全供稱小的係江灣人向在治下爲小生意振手糾小的吸花烟爭毆時亦伊先動手宋二尹判今將杏全管押三日以爲戀色者戒○包探禀稱大藥房細崽王長生前已辭歇現由藥房主查得曾給王洋銀二元令付洗衣工錢王扣去半元祗付一元五角是以報捕拘案大藥房西人訴稱王不應侵吞洗衣工洋請爲究辦王供稱小的曾在大藥房當細崽自己亦有衣服交洗衣作洗滌作中人延不交來因之扣洋五角現在衣已交楚洋亦付淸矣洗衣作主何阿生訴稱此次大藥房恐王經手衣服或有差誤是以交案現在衣服均已交淸宋二尹判令將王管押三日以爲貪財者戒○華捕禀稱尹阿二等沿途打架拘案請懲尹及洪坤華蘇阿生同供稱小的等偶然口角以後不敢再滋事端矣宋二尹判令各押一日以爲尚氣者戒 
[法界公堂瑣案]  
　　唐錢氏宋金茂抵押田單一案前已屢登詳細情形昨晨唐錢氏偕女婿方文奎中人朱張氏証人金仁方及金茂之兄朝春出借田單人王恩狗投案各訴前情朱明府詰朱張氏曰宋母前冋王借得田單押與唐錢氏是否由爾作中供稱是朝春訴稱前者朱張氏稱其夫因病逝世是以不得來案然小的現已訪問明白朱張氏之夫刻在某行爲秤柴經紀請大老爺傳問可也明府謂朱張氏曰爾夫明明在世爲何揑稱亡故朱張氏晚不知羞恥公然供稱丈夫確已去世目下在柴行者係小婦人之姘頭問作中之時由誰出面供稱小婦人親自作中並無别人出面問朝春曰田單由爾故母向唐錢氏抵借洋銀七十元目下須由爾料理供稱母親在時小的兄弟數人業已分析每人各得田一畝半惟胞弟金茂多得半畝爲娶妻之費問爾母向唐錢氏抵押洋銀爾必知曉供稱母親已去世十年借洋迄今惟九年實係胞弟金茂與王 
 
 

Page 4

 
 
串詐務求明鑒問唐錢氏曰借洋之時有圖甲爲証否供稱有廿三保十六圖地保朱正祥目覩明府著將宋王一併管押飭傳地保到案核辦○義合公司收租人陳夢蘭偕司閽人陸永章訴稱新北門外楊樹弄小烟舘主婦王許氏積欠房租洋銀廿七元屢索不還目下已遷往他處務請究追朱明府訊究之餘王許氏供稱是處房屋向來每幢月收租洋六元獨小婦人所居者每幢收七元日久月深以致積欠如許陳訴稱　年安南變起時上海客商紛紛旋里租界中空屋甚多故將此處房租稍减但所减者皆窄小之屋烟舘並未减收王許氏稱向來收租由屋主自行經理陳陸並非收租人明府問陳曰爾往收租必有房票答稱今日急於投案未及帶來明府著將王許氏押候三日内理處○通事稱沈阿松手持鐵梭往某處小烟館向李金和尋釁經巡捕拘押捕房今特送案請究朱明府問沈曰鐵梭係兇器爾如何帶在身旁答稱並非小的之物不知何用問爾有何行業供稱小的向業鞋匠明府轉向李訊李供稱小的在新閘附近之名利花衣打包公司爲工匠與沈相識明府謂兩下均非好人遂判令將李笞責四十板沈笞責一百板枷號半月按此案卽昨報所記某甲携女郎吸烟謔浪笑傲某乙斥其違禁致肇釁端也特不知小烟館何以敢容留男女同榻吸烟豈疑地方官已忘却從前禁令耶未加懲罰明府眞格外寛容已○崇明人嚴秀橋王吳氏放租東洋車爲業昨日同訴稱車夫包關貴王小侯租車出外盜賣車照送案請追朱明府詰問之餘王供稱小的因病將車轉租與包日前因停車碍路經小東門外捕房扣住其車句遂私取車照售錢並非小的舞弊包供稱車照由王取去小的並未私售魯繙譯官檢閱工部局定章謂有照之車如違章拘入捕房當判罰洋兩元無照之車則祗須罰洋一元此車拘入時有無車照尚未得知着候查明冉核朱明府謂定例罰歸車主遂判令將包押候笞責六十板王笞責八十板車主須重捐車照○未羅洋行買辦陳子康訴稱行夥徐茂記在行二年今忽恣意輕浮浪蕩以致虧欠洋銀廿七元七角辭歇後邀同無賴守候尋仇是以送案請究朱明府問徐在行中薪水若干由誰舉存答稱從前每月洋銀五元繼加一元由成豐洋買店陳姓舉荐明府着將徐押候傳荐保人核辦○鄷阿生在太古碼頭竊得驢皮一方經巡捕拘送公堂朱明府詰問之下鄷直認不諱遂判令押候笞責二十板○通事稱張桂林在新橋畔竊得枯柴一束送案請究朱明府著押候笞責二十板○通事稱舟子王杏元滿載私鹽駛至小東門外浦灘登岸巡捕見有巡船一艘從後追來欲將私鹽取去是以解請訊供朱明府謂巡船歸兩浙運司所轄通事稱據云未見巡船恐其假冐明府著將王押候查明再核○包探禀稱前日淸晨有廣妝女孩迷失路途經巡捕拘入捕房詰知家在虹口姓陸名金龍年十一歲繼又有十一歲之男孩方根泰亦失路無歸今特一併送案朱明府訊得方家在城内金家牌樓硝皮作遂飭包探送往西門内交廿二鋪小甲轉送陸押候失主認領 
[接電解欵]  
　　謹啓者山左水災瀕河飢民奔集臥牛山就食潘君振聲爰於該處設立紡織局招集流亡數千家僦屋而居隠寓以工代賑之意開辦以來頗著成效所慮經費不數勢難久持昨接藩君來電以欵項告罄需用孔亟囑爲赶速籌解接濟以全民命敝堂遵卽由電局解往英洋一千二百元聊作杯水之助惟望四方仁人俯念災黎棲止有所養命攸關慷慨解囊保全異常善舉功德更無限量心香一撥泥首禱祝頃奉到楊子萱善士交來上海瑞生洋　浙江上虞縣鄉下人宜昌電局謝燕翼堂三户各洋十元敬事齋樂助洋十元一併謹發報章布昭公鑒上海六馬路仁濟善堂籌賑公所施善昌謹誌 
[鉅欵遥頒]  
　　盖聞神惟德輔福自天申善念所萌鬼神皆鑒孝心感格福壽宜膺　蒙謾華善士爲病痊慨助施　贈藥一文願陜平銀二百兩詠琴善士爲母求壽慨助陜平銀一百兩由協同慶票號交來衍　莊票一紙合伸上海規銀三百十五兩正拜登之下欽感奚如當卽掣付收條備函申謝外並肅具衣冠恭繕禀疏在本堂神前焚呈叩求默祐兩大善士禔躬介祉慈範延齡具莫大之慈祥岡陵算永錫無邊之福祿海屋籌添謹誌報章奉揚盛德尚祈同志樂繼芳徽[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兵部右侍郎福建督學部院沈奏請名賢從祀文廟疏]  
　　竊臣於科試建寍府時据紳士刑部主事劉師洛等呈稱宋時閩中人文蔚起道學昌明得濓洛之心傳闡孔孟之絶學迨及紫陽遂集大成一時名儒濟濟稱爲海濵鄒魯而溯其淵源則自游楊從學二程載道南來始今楊氏以下諸儒多從祀廟廷而游氏獨闕考荐山先生爲程門高弟與龜山並稱程子嘗謂其德宇粹然問學日進政事亦絶人遠甚朱子亦謂定夫事業獨有中庸語孟說垂于世觀其師友所稱述則其造道之深可知且所著中庸議論孟雜解易說詩二南義嘗採其說實足以羽翼經傳發明聖教職等先生儒桑梓之區沐皇朝菁莪之化夙讀遺書久沾教澤睹兹闕典深用歉懐乞採輿議上達宸聰俾薦山得與從祀之典斯黌序咸愜仰止之忱等語並據呈送游酢遺書前來惟我朝列聖相承崇儒重道凡有功聖教未曾祔饗文廟者歴經奏准從祀咸豐十年大學士等議定章程凡奏請從祀以闡明聖學傳授道統爲斷必立說著書羽翼經傳眞能實踐躬行者方准奏請兹查宋儒游酢字定夫建州建陽人少有志聖賢學至京師程頤一見謂其資可與適道言於兄顥酢偕將樂楊時報弟子禮見顥於頴昌盡棄所學而學焉復與時從頤授學益進徽宗召爲監察御史屢疏陳言忠直之概溢於楮墨歴守四郡時百姓方困征歛而朝廷市材調夫無虛月所在騷然酢處之裕如民不煩而事集去則思之不忘學者稱爲薦山先生楊時誌其墓曰予受業明道先生兄弟之門有友二人焉謝良佐顥道公其一也公得邑河淸往見之伊川謂予曰游公德器粹然問學日進政事日絶人遠甚其在師門見稱如此則其所造可知矣朱熹嘗云游定夫淸德重望皎如日星其流風餘韻足以師老範俗又云定夫事業未得大施獨有中庸語孟說垂於世考其師友所稱味其話言所傳則夫造道之深流風之遠有可得而推者矣又云程孑游稱其頴悟温厚謂楊不及游而亦每稱其頴悟御批歴代通鑒輯覽紀程酢爲成德尤著所著中庸義易義詩二南義論語孟子雜解各一卷其文集十卷今多遺軼臣悉心查核程門高弟游楊并稱顥最愛時頤最愛酢又游酢與謝良佐楊時呂大臨號程門四先生道光二十九年禮臣議准謝良佐從祀疏中曾引其御批歴代通鑒輯覽書一法禀睿裁紀程頤門人稱酢爲成德尢著是酢之德行爲　高宗純皇帝所嘉許朱熹於酢深致推重酢所著述嘗採入四書章句集註與闡明聖學羽翼經傳之定章相符建陽荐山爲酢故里流風餘韻至今弗衰據該紳士等以楊氏以下諸儒多從祀廟廷游氏獨闕專情合詞呈請具奏謹抄錄原呈恭呈御覽擬請飭部核議可否以宋儒游酢從祀文廟伏俟聖裁除將游酢遺書咨送禮部備查外謹會同閩浙總督臣卞寳第恭摺其陳伏乞皇上聖鑒謹奏 
[上海四馬路文報局内恊賑公所經收順直東賑捐七月份淸單]  
　　蘇尋署鄧從善堂經寡第十六次直賑捐英洋八百八十四元由本埠百川通票號交來細户已另登○台北新竹縣署周子薌募周王氏爐坏洋十元○仙女　鎭王陶菴募四户月捐善士五月份四元六月份洋四元七月份四元○本埠寳和莊交來揚州福和祥莊　聲和翁募五六月份捐規元七十正另錢六分四厘細户巳另登○仙女廟鎭恆升行金水居士求家宅人口平安洋丸元銅洋一元○本埠城内萃華堂鄒銅洋　元隆記英洋五元○漢口電局募不留名求母精神康　洋四元○蕪湖招商局交來隠名氏洋一元○本埠邑廟保嬰局桶捐洋九元八角銅洋五元一角○申福銘洋一元義橋謝製　翁洋二元○太倉金品菊山房主人洋二元○仙女廟鎭王陶菴翁募求事平允人洋十元母親病愈完愿人洋　元○高郵武廟丁玉軒翁募辛記洋一元陳善士洋四元王　　洋二元○招商總局許承之翁爲幼子堯年患仙求病速愈未遠除根洋十元○汪廷魁義士洋一元○申江朱姓洋一元○常卽凝善堂徐監之兄墓無名字因孫患恙告痊完愿洋十元○漢口無名氏洋一元○嘉定祥泰成號募保安氏洋十二元○揚州復茂恆莊恊賑公所募　元一百廿九兩五錢八厘細户巳另登○嘉定祥泰成號銅洋三元○仙女廟鎭帮錫堂募病愈完愿人洋十元○九江電局募求安氏存心居士合助洋二元○木埠源源莊來旡名氏洋一元○揚州余少書募交泰州歐吉卿翁募東邑無名氏洋十元○仙女廟鎭王陶菴翁募爲故父求冥福洋三元爲止妻求　冥福洋三元四户月捐善士八日份洋四元○嘉定祥泰成號募求安氏洋一元○○本旬共收英洋一千另廿一元八角計規元七百四十五兩九錢一分　厘規元二百兩另另另七分二厘爐坏洋十元洋　規元七兩一錢銅洋十一元一角洋　規元二兩四錢三分一厘○四項共合計規元九百五十五兩五錢一分七厘○又收戌子年皖北賑餘撥東庫平銀三萬四千三百五十三兩八錢一分九厘八毫以一另九六申合規元三萬七千六百五十二兩十錢八分六厘六毫○又收錢莊往來餘息規元六百十一兩五錢○連　大共收規元一百廿四萬五千七百五十一兩二錢四分四厘六毫○一　解順賑　找規元一百九十六兩六錢五分潘振聲先生來函劃解還通永道相藝芳觀蔡收○一　解已丑年日本佐賀大分福岡等縣水災助賑洋五百元合規元三百六十七兩七錢五分此項與絲業會舘解由駐日出使大臣轉交○一　付已丑年夏間製合萬應丹一百料正氣丸一百料其露茶四萬服解往山東計洋一千三百元庚寅夏製合萬應丹十料正氣丸一百料解山東計洋二百三十元兩共合規元一千一百十六兩九錢○連前共解　過規元一百廿四萬四千六百八十一兩三錢四分六厘○揭餘規元一千零六十九兩八錢九分八厘六毫作爲東賑第三十二批如數解交烟台東海關敝所收解兩訖俟刋印徴信錄成再行分呈公鑒 
 
 
 

Page 10

 
 
   
 
 

Page 11

 
 
[光緒十七年十月廿六日京報全錄]  
　　宮門抄○諭旨三道錄前○教職單○侍郎祥等　奏保奬辦運出力人員摺○又奏請仍照原保給奬片○閩督卞等奏揀員請補知府摺○粤督李奏查明歴年修築抱屬等項分别造册報銷全案完竣摺○大臣升奏據情代陳籲懇恩施摺○又奏據情代陳籲懇恩施片○十月二十六日理藩院鑾儀衛光祿寺正白旂値日理藩院引見十五名咸安宮一名○成公假滿請安○淸安請假十日○岳琪續假十日○兵部奏派磨勘弓刀石派出徐中堂徐用儀鳳秀○内務府奏派紫禁城内値年派出巴克坦布○掌儀司奏初一日祭一奉先殿澤公行禮○提督衙門奏拿獲偷竊太平倉米石賊犯張二格等三名請交刑部○召見軍機麟書慶福文秀○光緒十七年十月分教職單教授江蘇揚州詹坦淮安拔吉林長春李喬年保定甲安徽徽州吳振勳寗國副山西潞安曹和銘温州拔湖南辰州湯越凡長沙舉正諭直隷肥鄉王振聲順天陜西隴州張鳳勳西安甘肅寗州王式金蘭州俱舉訓導安徽貴池江敬宗滁州挨山西朔州王抱二平定舉陜西華陰李連新榆林挨江西都昌郭文蘭南昌舉廣東惠來梁廣業高州舉復諭山東寗陽趙汝寅登州江西興安諶炤奎南昌湖北枝江黃毓煊安陸四川鄰水朱餘慶成都南江汪炳星成都俱廪湖南漵浦周漙正永州拔廣西來賓蔣炳元桂林舉廣西興業雷敷雲南寗　復訓安徽太平黃裕後頴州廪山東荷澤李佑昌萊州廪山西高平張應濟汾州解州李上林代州副陜西韓城趙頲奎西安徽湖北孝感杜宗預荆州廪武昌王文潔荆州挨雲南河西葉含雲雲南廪○○臣祥麟臣許應騤跪奏爲本年漕務竣事謹將出力人員照案奏懇恩施恭摺仰祈聖鑒事竊照江浙海運糧米攺由糧道徑行起剝連通交納直𨽻應辦事宜經直隷督臣曁臣衙門核議奏咨章程天津連州兩處辦運委員書吏核其勞績奏保每處以六十五員爲度等因循辦在案本年江浙兩湖海運江蘇江安山東河運湝白正餘採辦各米曁奉天額運米豆先後挽運到通經前任侍郎曁臣等督率坐糧廰隨時騐收飭令派出在事各員認眞經理隨到隨卸轉運入倉業於九月初八日奏報在案所有任事各員不無微勞足錄臣等詳加酌核除出力較次員弁兵丁古臣等酌給咨奬外坐糧廰滿監督吏部郎中常裕擬請俟得道員後賞加二品銜　監督吏部專中沈錫晋擬講賞加四品銜此外辦運出力之咨調委員書吏六十五員地方文武印官漕務專員十九員臣衙門派出監督筆帖式十員大通　所調京營巡糧武弁十四員分缮淸單三件恭呈御覽可否照擬給奬之處出自聖主鴻施除飭取各委員履歴咨送吏部備查好所有辦理海運出力各員弁書吏請奬緣由理合恭摺具奏伏乞皇上聖鑒謹奏奉旨已錄○○倉塲衙門片再上年臣衙門奏奬辦運委員案内有六品銜　　用試用訓導劉書山請給六品封典吏部以該員所得六品銜並未聲叙何案保奬應俟查明覆奏再行核辦等因當經轉飭查覆去後兹據該員劉書山禀　光緒十四年調赴通　辦運事竣保加六品銜吏部於是年十二月間核淮轉奉飭知在案　語巳等檢查案卷核與所禀相符應請仍照原保給奬伏乞聖鑒　議施行謹一奏奉　旨已錄○○頭品　戴閩浙總督兼　祠建巡撫事臣卞寳第頭品頂戴護理弼建台灣巡撫布政使臣沈應奎跪奏爲揀員請補海疆要缺知府恭摺仰祈聖鑒事竊　吏部咨稱題調三項要缺福建台灣台　府知府攺設等因查此缺原係台灣府知府攺設爲現任知府程起鶚隨缺移補所遺查照光緒十五年十月初七日奉旨之日辦理以奉旨後第五日行文按照限减半計算扣至十五年十一月二十二日　爲出缺日期應歸十五年十一月分截缺業於十六年八月分截缺案内補報詳咨在案所遺台南府知府係海外衝煩難要缺現値分省不久事多創始且撫番事宜在在均關緊要非廉明勤幹資望素著熟悉海疆風土情形之員不足以資表率臣等督同台灣司道於閩省應斤應調知府人員内逐加遴選非現居要缺卽人地未宜一時實乏堪調堪升之員復於候補知府班内遴選查有現護台灣道篆候補知府唐賛袞年三十九歲湖南善化縣人由附生應同治癸酉科本省鄉試中式舉人十二年在本籍協黔新捐分局報捐内閣中書雙月選用光緒四年在浙江晋豫賑捐分局加捐同知雙月選用五年甘肅新疆肅淸案内奏保免選本班以知府分省歸候補班前補用六年正月三十日奉上諭依議欽此是年浙江起運五年分海運出力案内保加鹽運使銜七年七月初七日奉上諭依議欽此十一年在浙江海防捐輸總局報捐指發福建省分十二年五月二十八日赴部騐看六月十一日奉旨照例發往欽此於九月初四日到省試用期滿甄别奏咨留閩以煩缺知府補用委署福建邵武延平等府篆務順直賑捐案内奬叙花翎調台委用旋經奏委護理台灣道篆光緒十七年七月二十二日任事臣等會查得該員唐賛袞講求海防諳習史治在閩年久於海疆風土民情甚爲熟悉現護台灣道篆表率有方措施不苟實爲知府申不可多得之員以之請　台南府知府人地實在相需足資治理與例亦符台無仰懇天恩俯念海疆要缺需員准以候補知府唐賛袞補授台南府知府俾要缺得人而理實於地方有裨如蒙俞允該員係候補知府請補知府銜缺相當毋庸送部引見併免核計叅罰據署台灣藩司唐景崧具詳並聲明該員唐賛袞現護台灣道兼按察便銜篆務今請補台南府例應廻避會銜等情前來臣等謹合詞恭摺其奏伏乞皇上聖鑒勅部機鑿施行謹奏奉硃批吏部議奏欽此○○頭品頂戴兩廣總督臣李瀚章跪奏爲查明光緒九年起至十四年止廣東海防善覆案内修築砲台等項分别造册竊銷全案完竣繕具淸單恭摺具陳伏乞聖鑒事竊查光緒九年起至十四年止廣東省籌辦海防善後案支用各項奉上諭仍着督飭局員迅速造具細册報部核銷等因欽此臣因欵目繁雜册籍甚多奏請分案造銷光緒十六年十一月第一次奏報水陸巡防等項光緒十七年正月第二次奏報調募勇營等項光緒十七年五月第三次第四次奏報製購軍械等項均經造具細册送部　銷在案此外未銷一切用欵經臣嚴催查辦併作第五次造銷完竣以淸全案據管理廣東海防善後局署廣東布政吏王之春署廣東按察使德泰兩廣　　使英啓署廣東督糧道周炳勳詳稱遵經督飭局員將光緒九年起至十四年止修築炮台等項一切用欵共銀三百三十八萬八千六百七十九兩五錢七厘五毫九絲二微造具細册繪具圖幅詳請奏咨前來臣逐細查核均係查照成案並節次奏咨立案章程核實支銷並無浮冐謹繕簡明淸單恭呈御覽所有光緒十四年以前造銷各欵均已完竣仍飭該局員　將光緒十五年　後應行造報之數接續查辦不准遲延　壓除將册圖送部外謹會同廣東巡撫臣劉瑞芬繕摺具陳伏乞皇上聖鑒飭部核銷謹奏奉硃批該部議奏單併發欽此○○奴才升泰跪奏爲據情代陳籲懇恩施仰祈聖鑒事竊札什倫布札薩克喇嘛汪曲楚稱禀稱第八輩班禪額爾德尼之父班勒墊頓柱與第十一輩達賴喇嘛之父策旺頓柱均蒙恩賜公爵寳石頂戴雙眼花翎各在案此次班禪額爾德尼之呼畢勒罕幼而無父出世奇異性多靈敏僧俗悉衆誠心頂敬受外祖父母期美汪布撫育恩勤不辭勞瘁今因擇吉坐床懇請查照歴輩班禪之父蒙賞爵銜之例此次請以外祖父期美汪布懇　恩賞給爵銜頂戴花翎以示光榮等情懇請代奏前來奴才查此輩班禪額爾德尼之呼異勒罕生而無父卽受外祖父期美汪布撫育恩勤備至請以封親之例多封外祖父自是報本實情維歴查前後藏達賴喇嘛班禪額爾德尼之呼畢勒罕坐牀後並無移封外祖父之案此次該呼畢勒罕請援照恩賞封親之例移封外祖父期美汪布可否仰懇天恩准其移封抑或降等移封或賞給職銜或只酬其本身之勞身故後免其襲封應如何酌予恩施之處統俟飭下理藩院核議施行伏乞皇上聖鑒謹奏奉硃批該衙門議奏欽此○○升泰片再據禀稱前輩班禪額爾德尼之呼畢勒罕曾蒙恩賞賜金玉印册欽遵諭旨億萬斯年供奉札什倫布寺内並賞用黃轎車黃扯手黃鞍座黃紅日罩御棍執事及黃布圍城遵用在案此次班禪額爾德尼之呼畢勒罕坐床時謝恩奏書可否賞淮照例鈐用金印以及黃轎黃車等項仍准照例使用之處禀請代奏仰懇恩施前來爲此據情附片代陳謹奏奉　硃批另有旨欽此 
 
 

Page 12

 
 
[光緒十七年十月廿七日京報全錄]  
　　宮門抄○發抄硃批五道○豫撫裕奏審明叩閽案犯按律定擬摺○護新撫魏奏揀補都司守備各員缺摺○又奏揀員借補叅將摺○大臣升奏據情代奏片○護新撫魏奏揀員借補叅將摺○十月二十七日吏部翰林院正紅旂値日無引見○鄭王等搜檢覆命○徐中堂等磨勘弓刀石覆命○補用道府羅嘉杰等謝恩○葆公請假十日○許庚身請假五日○宗人府奏派考試翎縀派出漪貝勒烏拉喜崇阿煕敬德銘○召見軍機羅嘉杰崇禮奕杕○發抄魏光燾奏請以谷振傑借補提標遊擊奉硃批兵部議奏欽此○又題奏總兵穆特本等留江補用奉硃批着照所請兵部知道欽此○志元奏開割火道完竣奉硃批知道了欽此○又淸理河道奉硃批知道了欽此○劉永福奏巡洋情形奉硃批知道了欽此○○河南巡撫奴才裕寛跪奏爲審明叩閽案犯按律定擬恭摺仰祈聖鑒事竊據宜陽縣民張海湧叩閽呈訴王國凈等覇地毆母等情一案經刑部訊供奏請發交河南巡撫提集人証卷宗秉公研訊照例辦理卽所控得實仍治以衝突儀仗之罪奉旨依議欽此欽遵咨解回豫經奴才行司飭提人卷至省兹據藩司廖壽豐臬司長祿督同署開封府知府濮文暹審明擬議解勘前來奴才親提研鞫緣張海湧籍隷宜陽縣與李營首事未入流銜王國凈等同村素識無嫌張海湧有祖遺地十畝零四分坐落李營興同族張三來等地七十餘畝毗連緊貼洛河同治八年水漲被淹旋卽消退厥後旋淹旋涸並未成災亦未報官勘辦張海湧與兄張興弟張煩仲張永洛赴周口等處貿易地交張海湧長兄張起經管張三來等因張起誠實亦將地畝交給耕種並將印契令其收執以便代納錢糧光緒十六年六月間地復被淹適張起病故其母函囑張海湧回歸照管張三來等不願張海湧經管另招崔任王維貞等承佃往向張海湧通知索契適張海湧與母探親未回張三來等旋卽出外貿易二十七日張海湧回歸往看地復佃出崔任等在地耕種不依崔任等告知前情張海湧不信彼此口角王國凈路過詢知理斥各散張海湧往尋張三來等未回憶及印契尚在伊家何至不令耕種因王國凈向斥疑其偏護並恐崔任等耕種地畝係王國凈等仗勢串通覇佔八月十三日張海湧卽以王國凈令崔任等逞强覇地等情控縣批令呈騐印契糧票二十三日將印契呈縣批准票差束玉振查傳張海湧向房書解東木索看卷宗解東木以卷經門丁武老大調呈縣官之言答覆時値門丁陸味香催差傳訊束玉振至房將張海湧找獲禀經該縣訊悉前情斷令張海湧地畝自行管業下餘地七十三畝六分旣非張海湧之地輒行混爭薄責示懲諭將印契暫存令王國凈轉飭張三來等赴縣具領結案張海湧因不能代種張三來等地畝又被斥責心不釋然復疑束玉振解東木等有帮訟賄弊偏斷情事卽以前情控府批縣票差捕總姜孝往傳張海湧在府誤聽傳言伊弟被姜孝等黑夜抓去伊母亦被摔跌待斃並搶去衣物一時情急由府控道因未准提起意京控仍以上控各情添砌瑣碎情節央過路不識姓名人寫就呈詞赴京在道旁叩閽呈訴解送刑部訊供奏奉諭旨咨解回豫飭發審辦兹據藩司廖壽豐臬司長祿督同開封府知府濮文暹審明擬議解勘前來奴子親提訊據供認前情不諱應卽擬結此案張海湧所控王國凈霸佔地畝勾串書差朦弊及姜孝等搶奪抓毆各情訊係事出有因悞聽傳言所致並非有心誣告惟不查明輒敢添砌情節進京在道旁叩閽呈訴自應按例從重問擬張海湧除控詞抢實輕罪不議外合依聖駕出郊衝突儀仗妄行奏訴者杖一百發近邊充軍例擬發近邊充軍到配杖一百折責安置王國凈訊無覇佔情事應與並未搶毆之姜孝曁未經受賄矇弊之陸味香等均毋庸議崔任等訊係承佃種地並無聽糾覇種情事亦免置議張海湧與張三來等印契發回該縣分别查傳業户給領各管各業張三來等願否招人另佃聽其自便案已訊明未到免從除供招咨部外所有審擬緣由理合恭摺具陳伏乞皇上聖鑒謹奏奉硃批刑部議奏欽此○○頭品頂戴護理甘肅新疆巡撫開缺新疆布政使臣魏光燾跪奏爲揀員請補都司守備各員缺以重操防恭摺仰祈聖鑒事竊新疆新設喀什噶爾回城恊營左旗中軍都司阿克蘇鎭屬烏什協營左旗都司撫屬瑪納斯恊營右旗守備喀什噶爾提機城守營中軍守備各缺業經奏准作爲題缺亟應揀員請補以專責成查有留甘肅新疆儘先補用都司張鴻疇樸勇勤幹堪以請補喀什噶爾回城恊營左旗中軍都司員缺副將銜留陜甘儘先補用遊擊劉克俊明白强幹堪以借補烏什恊營左旂都司員缺留陜甘儘先補用都司楊柏材辦事實心　以借補瑪納斯恊營右旗守備員缺總兵銜留甘儘先補用副將倭恊春巴圖魯李金良勇敢勤樸堪以借補喀什噶爾提標城守營中軍守備員缺以上各員均在新疆從片有年邊情極爲熟悉以之請補各缺實堪勝任合無仰懇天恩俯准以張鴻疇等四員請補都司守備各缺以裨營伍如蒙俞允並懇飭部發給劄付楊柏材李金良二員照烏魯木齊等處補放守備定例應毋庸送部引見以符定制除飭取該員等履歴淸册咨部查照外謹會同陜甘總督臣楊昌濬喀什噶爾提督臣董福祥恭摺其陳伏乞皇上聖鑒訓示謹奏奉硃批兵部議奏欽此○○頭品頂戴護理甘肅新疆巡撫開缺新疆布政使臣魏光肅跪奏爲揀員借補要缺叅將以重邊防恭摺仰祈聖鑒事竊新疆喀什噶爾提屬新設英吉沙爾營叅將員缺業經奏准什爲題缺亟應揀員請補以重職守該處東達葉爾羌西南緊接奈曼布魯特彈壓巡防均關緊要非幹練有爲之員難資得力查有留甘肅新疆儘先提督現署喀什噶爾提標前營遊擊芬臣巴圖魯周添才安詳篤實勇略兼長在新疆帶隊年久邊情熟悉自署缺以來巡防操練均能認眞以之借補斯缺洵堪勝任台無仰懇天恩俯准以周添才借補英吉沙爾營叅將員缺實於邊防有裨如蒙俞允應請勅部先給署劄俟防務大定卽行給咨送部引　見以符定制除飭取該員履歴淸册咨部查照外謹會同陜廿總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此○○升泰片再據札薩克喇嘛汪曲楚稱禀稱班禪額爾德尼之呼畢勒罕擇吉光緒十八年正月初三日坐床懇請奏明遵照佛規迎請第穆呼圖克圖阿旺洛桑稱勒拉普結先期前往照料受戒傳授經典查咸豐十年第八輩班禪額爾德尼之呼畢勒罕坐牀受戒彼時因達賴喇嘛年幼未能傳授經典迎請掌辦商上呼徴阿齊呼圖克圖奉旨飭赴紀什倫布寺院遵依佛規照料受戒傳經在案現在達賴喇嘛亦尚年幼且未受格隆大戒查與淸規不符未便請迎伏查光緒十四年掣定該呼畢勒罕後經第穆呼圖克圖披剃更取法名均屬吉祥適値坐牀受戒仍請第穆呼圖克圖先期至後藏札什倫布寺院照料受戒傳經小的札蕯克喇嘛及後藏大衆僧俗實深歡欣禀請據情代奏前來奴才查該札薩克所禀以該呼畢勒罕坐牀擇吉受戒傳經之期不敢違悖佛規又因達賴喇嘛年幼未受大戒不便相迎仍請第穆呼圖克圖前往照料受戒傳授經典核與成案相符應否准如該札薩克所請並飭令第穆呼圖克圖依期赴札什倫布寺院照料呼畢勒罕坐牀受戒傳經之處奴才未敢擅便謹附片據情代　奏請　旨奉硃批着照所請該衙門知道欽此○○頭品頂戴護理甘肅新疆巡撫開缺新疆布政使臣魏光燾跪奏爲揀員借補要缺叅將以重邊防恭摺仰祈聖鑒事竊新疆喀什噶爾提屬新設和闐營叅將員缺業經奏准作爲題缺亟應揀員請補以重職守該處防守彈壓最關緊要非明幹有爲之員弗克勝任查有頭品頂戴留甘肅新疆儘先補用提督現署該營叅將奇臣巴圖魯張宗本老成幹練任事勇敢歴在新疆帶隊著有戰功自署任以來操防一切尤能認眞經理以之借補斯缺洵堪勝任合無仰懇天恩俯准以張宗本借癍和闐營叅將員缺實於邊防有裨如蒙便允並懇勅部先給署劄俟防務大定卽行給咨送部引見以符定制除飭取履歴淸册咨部查照外謹會同陜甘總督臣楊昌濬喀什噶爾提督臣董福祥恭摺其陳伏乞皇上聖鑒訓示謹奏奉硃批兵部議奏欽此 
 
