# 1915 - 211 - 4915261

 

Page 1

 
 
   
 
 

Page 2

 
 
時聞 
[調查（冷）]  
　　前清之末調查大行今此象又復現矣夫調查者實行之始國事將有舉措先事調查誰得而非之雖然余於歷聞調查之已往經驗而略言其故 
　　第一每舉一事而必調查則政界中人於平日國事之漫不留意可知也第二每一事調查之後其成績之最佳者唯得一二調查錄以爲紀念蓋他國以調查爲行事之始而中國則以調查爲行事之終何則事有其名甚正爲人所申請而不能駁者則以調查對付之迨調查旣終時日已久而事亦忘矣不然試舉一例若各省之人民生計各該省官吏豈不當知之亦必由調查而始得旣調查矣試觀其有若何舉動否也 
[命令]  
　　八月四日大總策令王濬剛給予三等文虎章此令 
　　又令據駐日本公使陸宗輿呈稱僑商吳作鏌捐助神戶僑商公共學校等欵項三萬四千餘元兹復因浙粤水災捐賑一萬元懇請特予奬勵等語吳作鏌累捐鉅欵資助僑民及國内公益事宜洵屬好義急公惓懷祖國著給予四等嘉禾章以資風示此令 
　　又令李文運授爲陸軍少將此令 
　　又令外交部呈請將特派奉天交涉員田潛免去署任應照准此令 
　　又令任命馬廷亮爲外交部特派奉天交涉員此令 
　　又令參謀本部呈請任命胡文藻爲大通蕪湖鎭守使署參謀長應照准此令 
　　又令陸軍部呈請將廣東獲匪出力之鄭潤琦授爲陸軍步兵少校應照准此令 
　　又令廣西巡按使張鳴岐呈稱桂平縣知事傳作霖調省另候差委同正縣知事朱杰請假回籍省親均請免去本職等語應照准此令 
　　八月四日大總統申令蒙藏院呈稱秘書襲銘鳳身弱多病屢次請假僉事馬爲瓏性情躁妄不孚衆望請蝥免職等語龔銘鳳馬爲瓏着卽免去本職此令 
　　又令普孔子與子張論政曰居之無倦行之以忠使先存一五白京兆之心則職務尤多曠廢是以唐虞考績必及三年漢時令長得人往往增秩賜金不輕遷調以致風俗淳美吏民畏懷非偶然也民國初元銓法破壞吏少靖共之意人後僥倖之心京外各署長官每易一人曹椽爲空文書積壓朝三暮四靡所適從不知各國事務官本不隨長官爲進退故人心安定政局不至動摇今文官考試任用各法已令政事堂飭局修訂除各省廻避本籍人員仍須隨時辦理外均應制定升轉年限俾各久於其任以重公職而絶私圖庶日計不足歳計有餘人人各盡其長以副久道化成之治理有厚望焉此令 
　　八月五日大總統策令方哲二給予二等文虎章此令 
　　又令張培勲江紹沅王金鈺孫錫聲何國華均給予三等文虎章齊寳賢給予四等文虎章此令 
　　又令范可愚給予四等嘉禾章此令 
 
 
 

Page 3

 
 
　　又令湖南巡按使韓國鈞特别委令監督該省財政事務此令 
　　又令安徽巡按使李兆珍特别委任監督該省財政事務此令 
　　又令任命馬振濱爲廣西柳江道道尹此令 
　　又令陸軍部呈准鑲白旗滿洲都統瑞豐咨擬以廣祥補公中佐領存厚補驍騎校請予准補等語應照准此令 
　　又令陸軍部呈准鑲白旗滿洲都統瑞豐咨擬以普泉世銘接襲世管佐領請准予承襲等語應照准此令 
　　八月五日大總統申令吉林巡按使孟憲彝呈考核屬吏請予分别奬懲等語試署濱江縣知事于芹懲治盗匪無枉無縱正任琿春縣知事署理長春縣知事彭樹棠辦理交涉因應曲當著均給予五等嘉禾章吉林縣知事李廷璇整理警務緝捕迅捷代理依蘭縣知事張曾楹賑災招墾邊治振興著均給予六等嘉禾章正任長春縣知事代理五常縣知事瞿方梅勤政愛民寛猛相濟榆樹縣知事李奎保聽斷勤能嚴於治盗試署穆稜縣知事楊培祖學謙兼優勇於任事均著傳令嘉奬已撤代理雙陽縣知事梅鎭丞積壓訴訟行止不檢著交文官高等懲戒委員會議處交内務部查照並交政事堂飭銓叙局查照此令 
　　又令廣西巡按使張鳴岐呈稱署融縣知事楊道違法受贓一案導令交高等審判廳訊明確情依法懲辦去後兹據該廳轉據桂林審判廳覆稱該知事因案婪贓不免爲親信所惑核其情跡尚非極端貪殘者此擬依刑街第一百五十條第四十六條褫奪公權處斷核其酌減之理由似欠充分可否依照官吏犯贓條例懲辦以伸民憤等語該知事身膺民社其審理各案或犯枉法贓或犯不枉法贓以及侵佔罰欵多至數十餘起實屬貪黷殃民罪無可逭若不按律嚴懲何以儆官邪面伸民憤楊道着按照官吏犯贓條例處以死刑以昭炯戒並交内務司法兩部查照此令 
[專電]  
　　北京電政府擬定巡按監督財政權限如下（一）預算外之支出須先得財政部許可（二）徵收人員舞弊如未經財政廳長查實不得遽奪其職（三）新稅如有窒碍非先咨明財政部得其允許不得遽行變更（四）巡按於國稅辦法如欲變更須得財政部允可然後實行（五）巡按廳長在定期内均負中央解欵之責 
　　北京電政事堂新設調查員三人專調查重大政務及重大參案孔昭焱林萬里均在其列 
　　北京電生計委員會派員分赴各省調查久有此說兹聞已經認定耆奥凌福彭湘徐佛蘇蘇向瑞琨魯胡商彝 
　　北京電某外報載東邊鎭守使馬龍潭被參係因辦事失當致賊匪猖獗攻陷縣城政府已電張錫鑾就近查辦張已委其軍務課長陶治平前往調查 
　　北京電外交部因英使抗議津浦路貨捐在甯交涉久未解決昨特咨財政部商議辦法 
　　北京電蒙藏院參案經高等文官懲戒會議决李詵公罪解職文斌私罪降等已呈袁總統卽發表 
　　北京電奉吉公賣局長聶汝魁周總長頗怒其辦理不善恐將撤換但各省局辦理亦頗困難 
[戰電]  
　　其一（英人路透電） 
　　彼得格勒電維斯土位河之俄軍奉令由白洛尼至拉逹齊拉陣線退至華沙陣地未爲敵軍所擾（四日） 
　　亞姆斯特丹電今日德公報謂巴伐里亞邦里哇波爾特親王之軍昨夜攻克華沙砲台内外防線俄軍後衛抵禦甚力今晨德軍已占據該城（五日） 
　　彼得格勒電波里維資東面之德軍聚集兵力續取回攻勢近十日内該處戰事互有進退拉里夫河陣線柯爾洛及洛母柴方面有敵軍從事猛攻屢爲俄軍擊敗惟哇斯得蘭加之俄軍已退至新陣線退時曾沿路交戰在華沙伊凡哥洛中間美齊維資附近渡過維斯土拉河之德軍本月二日屢次攻擊未能前進伊凡哥洛附近之俄軍依戰事計畫逐漸縮短維斯土拉河左岸之陣線恰爾姆與佛洛逹伐間維泊里士河右岸之大隊敵兵本月三日希圖擊破俄軍陣線該處戰事之劇烈幾爲從來所未有俄兵三師終日處鎗林彈雨之中扼守戰壕垂暮回攻擊敗密集之德兵德兵紛亂退走（五日） 
　　巴黎電今晚公報謂本日前敵殊形沉寂西面陣線砲隊活動之勢已減亞貢有炸彈戰事伏愛巨有劇烈之砲火（四日） 
　　巴黎電今日下午公報謂亞貢仍有手擲炸彈單事及猛烈之砲火德軍在未斯河高地進攻殊易敗之伏愛巨德軍猛轟蘭巨相夫繼於昨晚猛攻法軍陣地法軍除失山巓戰壕數部分外仍固守各陣地（五日） 
　　倫敦電孟鳩斯特市政會通過决議請政府宣布棉花爲違禁品（四日） 
　　倫敦電英美兩政府之往來文件關於英國封鎖事者已於今夜發表其最近之一幕乃美國不承認英國捕獲品裁判所之有效及尼支斯號商船一案美國謂美人有權可以中立國船隻從荷蘭運出貨物卽使該貨原由德國輪出然美人亦有轉運之權英外相葛雷致牒答覆詞甚和平謂英國願以頋全中立國利益之精神考察因難事件及尼支斯號之貨物德人在西南斐洲投毒於井在戰地施用毒氣擊沉魯西台里亞號破壞文明規則協約國遇此敵國惟有施行種種方法以勝之耳至於美國所爭敵國貿易藉中立國口岸以爲出路一層英國斷難接受此非國際公法所應有者也美國貿易往來於中立國者美國當愼重不干預之美國雖失德奥市場然開戰以來美國貿易陡增所得較所失爲多捕獲品裁判所之辦法英美適同如當事者不服儘可訴諸樞密院並可付諸萬國公斷以爲最後之判决但英國對於美人利益有誠意合理之讓步當事者當不致有此種呈訴之必要也（三日） 
　　華盛頓電當道顯欲將英國封鎖德國海面問題付諸公斷美政府預備向法國提出拘捕台西亞輪船之抗議且欲以此爲中立國有權准交戰國所有輪船註册之試驗案德國最近之牒文對於擊沉維廉佛里號一事不認違背普美條約之美國權利 
（五日） 
　　彼得格勒電陸軍大臣波里伐洛夫氏在國會演說謂戰局刻如鐘錘摇擺不定尚無一定之趨向目下戰事利於德軍其人數極衆之軍隊已入華沙之境但須知俄國西界深入德奥疆土絶無天然險要在軍事上本屬難守之地故俄軍不得不退出華沙而守易於接應之地位將來俄軍當可前進逐出敵軍今俄軍之棄維斯土拉河不得謂爲失敗蓋一八一二年俄軍棄莫斯科後猶能重創敵軍也波氏言及此乃稱讚英法聯軍之勇略叙日軍佔領青島事及塞孟兩國之戰績又謂此戰乃長久困難之戰事故政府必須提早召集預備軍及年紀較輕之國民軍以厚兵力計新軍共有八百萬人但目下並未須全用此數僅需其一部份耳俄國收成甚佳軍食甚可令人滿意俘兵这從事於田野者約有三十萬人今陸軍部所最注意者乃供給軍裝籌畫工廠以造鎗砲彈藥之問題敵國如不完全傾覆則戰局决無了期否則德國之箝制必再引起全世界之戰事也 
　　倫敦電巴位勞君今日在福克斯同演說謂前途縱崎嶇而遥遠而聯軍之勝利則確無可疑德軍求勝之機惟單獨媾和然德軍斷難望此蓋聯軍之契約非一紙空文也（四日） 
　　上海消息煽惑印人於七月底在香港作亂之謀今已破露已有二人破獲（六日） 
　　其二（德人德文報專電） 
　　柏林電德國外交部宣布八月五日大本營分報如下德軍已於今晨攻陷華沙巴伐利亞邦之里哇波爾特親王之軍昨日晝夜轚破内外砲台線俄軍後衛抵禦極猛旭爾資及加爾維資二將之軍現向洛姆沙·哇斯特洛夫·維資柯夫大路且戰且進勢甚劇烈俄軍在哇斯特洛夫至羅商大路兩面奮死抗拒未獲效果被俘軍官二十二員兵三千八百五十名失機關槍十七枝德國馬隊在古爾倫其萊資·白希·哇尼克斯蒂·附近擊敗俄國馬隊前昨兩日俄兵被俘者二千二百二十五人伊凡哥洛附近及北面之戰局未變德軍仍在維斯土拉河上游及布格河間追擊敵軍德軍馬隊已入布格布東佛拉地米爾伏尼斯克伏斯巨蘭巨柯夫附近及南面有新戰事（五日） 
[東方通信社電（日本人組織）]  
　　北京電中日青島海關條約已於今日午後五時調印其内容尚未發表大約與前德國青島海關條約無大差異又聞青島海關歐洲戰亂終結以前歸日本管理（六日）　 
　　北京電七月分解還庚子賠其由七月分鹽稅餘欵撥付一百五十萬（六日） 
　　東京電大隈伯爵今日至目白訪山縣公旋並往訪加藤外相蓋伯爵似已傾聽山縣公留任勸告也惟加藤男爵之意志甚固故實際留任問題恐難如願云（六日） 
　　東京電内閣旣經辭職復有留任之議國民得此報告頗爲憤激（六日） 
　　東京電傳聞大隈伯爵如果留任則加藤外相八代海相均决辭職並有以都築馨六氏補外務大臣山縣伊三郎氏補内務大臣海軍某大將補海軍大臣說（六日） 
　　東京電内閣留任之傳頗盛致招在野黨之非難有擁護憲政運動復起之勢（六日） 
　　東京電日來大雨東京市街河川水溢少有損害（六日） 
要聞一 
[法國之輿論]  
　　美國月報百年雜誌第五期載有巴黎通信員之專函一件其函曰近來法人談話之材料所最盛行者即愛爾薩斯人對於法軍之侵入愛爾薩斯有不期而至之敵愾是也他且不論今姑先就其事實言當去歳八月第一個星期襲擊米爾豪森失敗之後德國即施行報復之舉於南愛爾薩斯故該處居民始終隱匿其眞意而不言如難保法國必勝即其一也脆觀作戰於愛爾薩斯法軍之士卒將校等所來私函則法軍嘗實行抵抗並往往爲其地居民所陷害乃確無可疑法軍自以爲救其地居民脫離德國之壓制必備受其地居民之歡迎而不意其地居民裏應外合私通敵人是此種信息余所拜讀者多矣職是之故現在法軍對於愛爾薩斯人甚形怨憤新近法總統特派專員赴愛爾薩斯允示其地居民實行開戰伊始霞飛將軍於公告中所許之事件惟有法軍之視愛爾薩斯人一似其他之德人耳法政府責曾允許媾和以後尊重愛爾薩斯地方上之風俗習慣及其將來政治上之志願而法國人民與報界則欲其地按富郎克福爾特和約以前之條件乃爲法國領土社會黨要求援照法國遺傳之政策當使愛爾薩斯人自有能力開國民大會以决定其將來究爲誰屬但此問題甚難解决假令法人春季在愛爾薩斯之大戰多佔勝利則此問題之解决亦將如波蘭問題與奥匈益形急切困難矣 
　　俄人之進窺柏林也當營深爲法人所信仰爾今此種妄想則已全然消滅卽對於俄國之援助如牽制德奥大軍不得西下一事亦持消極之態絶非舊日之興致勃勃矣傳遞消息檢查雖嚴但俄人哄騙加里西亞路屯恩族人之事已漸漸有所洩漏當初加里西亞路屯恩人之國籍感情深爲俄政府之代表欲普及希臘教一事所激動緣咸視俄人此舉欲削弱波蘭人也爾今當路屯恩人在東加里西亞歡迎俄人之時（此卽當時俄人侵佔萊姆堡甚易之秘密並非以武力所得）俄人忽然倒戈而揮反轉面皮以圖撲滅當初自爲其政治目的所唤起之路屯恩人之國籍感情是此出乎爾反乎爾之手叚誠難取信於天下故現在法國最急烈派之黨人業已質問英法兩國政府於戰事結局後究思如何進行以保俄皇實行對於波蘭所允之條件及所救出各地方人民之自由政治但余嘗聞人言今兹大戰絕非爲自由乃欲置歐洲中原東部他國於壓制政治之下也 
　　今者吾人若討論戰事尚需幾時可結之問題則與答覆下列二問題大有關於焉（一）英法將自食其所謂爲保護人道被壓之國民性及文明等端而戰之言乎（二）英法實已預備償付釋放比利時之價値並渡萊茵河以進窺柏林等端乎（未完） 
雜評一 
[華沙破矣（無名）]  
　　華沙破矣於戰事上之若何關係我且勿論也特以俄皇重申擔保波蘭自治之諭不及數日而華沙已非俄所有矣甚焉亡國人民之欲得絲毫權利而終落於空想也亡國之人民之無此幸福歟抑情勢不至此之不易得也嗚呼亡國人民之權利 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國民學校與高等小學區分之要旨]  
　　高等小學校令與國民學校令已於前日公布頃聞此項校令草案係由教育部擬訂具呈兹已覔得原呈分錄如下 
　　國民學校教育部呈文云案照奉交教育綱要總綱第四項内開變通中小學學制名初等小學校爲國民學校以符義務教育之義等因嗣經由部擬具議務教育施行程序呈奉批令准如所擬分别次第呈請辦理等因各在案查程序内列第一期應辦事項第一欵改訂小學校令係應由部擬訂呈請核定公布事項自應查照先行改訂以爲施行義務教育之根據迭經化龍率同部員詳悉討論擬將現制高等小學校另定規程分别設置至現制初等小學校擬即改爲國民學校仍以四年爲修業期限定爲全體國民一律應受之義務教育關於設立之要旨經費之負擔以及就學督促教科編制監督管理等事項均經逐節釐訂擬爲國民學校令草案視現制初等小學大體雖無甚變更而規制似較爲完備謹將此次改訂之要義爲我大總統陳之生存競爭爲人類不可逃之法則而人類競爭於一國以内與國民競爭於世界以内者範圍不同競爭之情形則亦大異吾國前此之國民歷史大都由一部分優秀特殊之人物構造而成在競爭範圍域於一國之時不過比較一部人羣自爲優劣海通以來競爭之情勢與國民生存之地位爲之一變而國家曾無相當之教育以應之於勢安得不危竊謂今後生存之計惟有以全國一致之决心養成全體國民之品性與其生活能力以從事於世界之競爭庶幾國民得以保持其生存而國家有鞏固健全之望此其事必自國民教育始國民教育者對於全體國民爲之修養其品性發展其生活能力以適應夫世界競爭之趨勢者也國民之生存於世界也各視其品性之優劣以爲等差蚩蚩食息之衆任其自然而動生來之品性無發揮之鑰僅恃習慣傳說以爲幾希之保存一旦對於傳說失其信仰之必幾希梏亡壞舟靡届在民質上已無復存在之資格倘更進而與世界國民等蚩公共之行誼與秩序之動作寗能有立足之地是故現時無論何種教苟非取全體國民之品性濬闢而陶冶之不足以收根本刷新之效此國民教育關於國民生存者一也 
　　高等小學校教育部呈文云竊照呈准義務教育施行程序内開改訂小學校令一項前經由部查核現行小學校令將關於初等小學各條逐節改訂擬具國民學校令草案繕摺恭呈在案其關於高等小學各節自應賡續改訂同時頒布以資遵循當經化龍率同部員迭次集議關於改訂時之疑問業逐項解决謹爲我大總統陳之其一爲高等小學之名稱問題查兩等小學制度始於前清民國成立名稱仍舊而以初等高等並爲一令由部頒行此次旣將初等小學改稱國民學校是此項高等小學之名應否存在不能不加研究竊察各國學校定名或規定性質或揚　作用本無定例吾國高等小學係緣國民教育之程度遞引而生本非與初等小學之名義相對而起戰是之故對於高等小學自無改定名稱之必要兹擬仍照現制稱爲高等小學校薠幾於歷史上具有蹊徑之可尋面於作用上尤足爲引起進修之且將來義務教育延長年期即可將高等小學課程以次消納有同條其貫之旨而無改弦易轍之勞此其先决者一也其二爲高等小學之系統問題案照奉交敎育綱要總綱第四項内開於中學校得附設預備學校以爲升學之預備等語查各國預備學校大率自成系統與吾國單系之小學制本屬不同前此部中擬訂國民學校草案對於此點即經詳晰討論竊維吾國義務敎育年期至短所修學科均屬普通敎育基礎上之必要且與各國預備學校前三四年之教科大致相符無可增減實質旣同自無庸分列系統致滋事實上之困難惟高等小學本含有兩種作用一以完成國民敎育一爲預備升學地步兩者各不相蒙現擬遵照敎育綱要將高等小學分爲兩種一爲仍緣舊稱單獨設置之高等小學校一爲附設於中學校之預備學校俾施行之際名義瞭然此項預備學校旣附設於中學於設置範圍經費擔負尤不至别生問題此其先决者二也至其他關於高等小學之要旨以及設備經費管理臨督各事項均經查核現制逐節改訂關於教科目曁預備學校之教科目並經酌核性質分别規定以示教噖而課實效云云七月三十一日奉批令呈悉前頒敎育綱要已指定初等小學校爲國民學校則高等小學校之名自應仍舊其預備學校仍由該部遵照教育綱要規定辦法另行擬具呈候核定此批 
[封爵草案之修正說]  
　　封爵制草案早經法制局擬就詳由政事堂呈請總統鑒核奉交政治討論會會議於前星期五日曾經討論一次外間有傳其已提出於參政院求其同意者殊屬不確聞該草案中如分等問題冠字問題襲封問題等應行討論之處甚多原案對於襲封問題本擬世襲罔替今已删去此條大約無論王公侯伯子男均以及身而止并不取隨世遞降之制矣此項草案輿論頗加指摘今尚擱置府中未知是否須待參政院代行立法時方與交議也 
[採金局建議金礦國有]  
　　傳聞採金局近有全國金礦國有之建議其理由如下（甲）中國金礦到處皆是若收歸國有實行開採實國家莫大之財源（乙）中國金鑛在邊疆者最多尤以在川邊滇邊新疆及漠河等爲最著若收歸國有可以杜外人之覬覦並可弭人民與外人種種之糾葛（丙）中國幣制旣預備採用金本位則金本位實行之際需金必多若將全國金鑛收歸國有設法開採則進行上殊多便利 
[以清明爲植樹節之原委]  
　　農商部近因節令關係與前清時欽天監所造訂各節候微有不同特擬定清明爲植樹節請頒申令宣示全國聞已奉批令准如所擬舉行原呈云竊自虞衡設職周官垂董勸之方斧斤以時戴禮重山林之典誠以林政一端爲用最廣舉凡固堤防消水旱除災癘皆爲森林之利益而於人民生計關係甚鉅尤其顯然者也惟成效固可預期而造端亟資提倡本部迭承鈞諭激勵維殷業將遵議林林辦法並本部提倡造林情形縷陳具覆奉批令呈悉所擬責成各道尹曁各農會分别籌設苗圑之處應准照辦即由該部通行遵照此批等因奉相自應通飭遵辦切實進行惟自造林事項須酌量寒温之度適合燥濕之宜非由政府宣示定期不足以樹風聲而資觀感故歐美各邦植樹有節推行全國成效維昭查普通植樹之期當以每歳仲春之月爲最適本部現爲提倡植樹起見擬請申令宣示以每歳清明爲植樹節京師爲首善之區人民觀瞻所繫届時擬由本部呈請大總統諭定地點特上植嘉樹緬親耕之遺意著應候之新猷昭示來兹垂爲令典京兆尹各巡按使都統曁道尹縣知事縣佐均應敬謹遵照如期舉行至全國學校地方紳董亦應祗遵植樹節廣爲種植庶幾四方動如所景從林業前途實多裨益 
[兩法師開講楞嚴之駢啓]  
　　日前諦閑顯珠來京後沙門居士開會歡迎迭誌本報兹聞沙門澄海智果純悅等居士樊雲門李仲仙梁任公等虔請諦閑月霞兩法師自八月八日起每晚八時在江西會館開講楞嚴經發出小啓一則文云蓋聞神無方體非器象所載道有凝寂非轍軌所傳是以動寂同遣無愼乃宣言象相濟因聲亦說况復楞嚴上法大乘遺經迦葉闡其靈文肇師私其科旨雖理絶稱詠實跡顯權蓋覺本無明形名所以俱寂實資意造生滅所以相輪至於昭曉物緣通發本末因果之業旣申感應之途蔽足令究止觀者洞湛寂之源研神要者測幽明之故宋元以降經疏繁與粗綴津條罕備宣導慮乖霜露之實易滋河漢之惑興言淨業良用憮然法師亞迹黃中超聲繫表仰尋玄旨實會神衷澄海等至道無聞妙梯幸接感嘉契之難會慮幽塗之易陟伏願導以正乘示其津逮用開三逹之朗俾悟四衢之幻庶玄波逸響郢斤韜其神鋒五音希聲洛鐘均其契感云云 
[東三省政譚（六）（化險）]  
　　籌辦滿蒙善後策之種種 
　　中日條約業經締結以三個月爲準備時期至八月二十五日以後南滿東蒙之中日間種種條約問題將接踵而行矣張巡按使對於滿蒙善後策有種種之籌備兹據所聞拾誌如左 
　　張巡使以東蒙自前清時代即欲改設行省及至民國成立業已四年而迄未實行今欲開通商埠則人民繁雜東蒙一帶雖不改省而縣屬分布若無上級官長則官吏無所統轄聞已保薦某爲東蒙道尹不日即可發表 
　　新約未實以前居留奉省之日人雖經規定非商埠地點不准營業然散處内地者亦所在多有此次新約雖准雜處惟仍須寓以規律當局已令各縣調查現在境内有無居留日僑居留者之狀况并有無購買士地租賃屋産合辦營業等情如爲法律所許則飭與以相當憑據不爲法律所許卽須先期交涉撤去 
　　張將軍與巡按使昨奉中央來電略謂中日條約未施行以前應行籌辦滿蒙内務司法警察土地軍防各政前已逐件電飭妥爲核擬中是條約實行之期轉瞬即届飭迅速電復以憑核奪又以該約中關於土地商租權將來頗爲重要非事前訂定專章恐日後易滋糾葛請各抒意見以使採擇 
　　張使又奉政府來電謂内外蒙均已訂定新約應行籌備之政務甚夥已飭陸參交内四部與蒙藏院組織蒙政會定期八月中旬開會籌議一切仰即選派熟諳蒙政之大員二三名如期蒞會等情聞巡按使已擬定派遣蒙古協領榮錦廷卓里克及蒙荒局長黃仕福二員前往代表 
公署前准政府電以東省接近内蒙必有熟諳蒙務之人才著保薦數員以資中央應用當經將軍及巡使會同保薦副都統恩澤協領榮綸榮德及前奉天府都林布蒙荒局長黃仕福等在案旋又奉中央電以蒙政急須籌備仰令所保各員來京備詢故恩都統都太守已於日昨進京至榮協領黃局長均有經手事覊身一時尚難起程 
參謀部特派參議應千里氏於日昨來奉調查滿蒙要政並連日與軍民兩長磋議一切聞所查之要政有五（一）三省軍隊額及防務之分配（二）沿邊軍事要點之地圖（三）三省合設軍械製造廠事項其餘二項關係軍事秘密一時未便發表 
　　日本駐奉領事除總事虎在省城外尚有鐵嶺遼陽等處兹據外交界人言現値中日條約將届施行特將領事館管轄區域重行變更計鐵嶺開原柳河輝南龍東豐西安西豐昌圖遼源康平法庫各縣屬鐵嶺領事管轄四平街以北之地則移歸長春領事管轄遼陽遼中及新設之台安三縣則編入遼陽領事區域内管轄業已照會我外交署知照並經我當道轉照各屬知事矣 
　　巡按使以將來中日雜居外交事件日益繁賾日前曾電請中央擬在公署添設外交佐理員二三人聞已邀准現除陸軍二十七師顧問于雲章氏外尚須物色人物云 
　　外人來往本省根據歷次訂定條約均須持有護照惟此種護照祗限於游歷考察不適於居留營業新約告成華洋雜處爲便宜外人居留營業起見特製定一種執照基此以行保護現正斟酌程式擬將簡單約章摘錄背面上蓋省印但須期滿實行否亦不負保護責任也 
[南京瑣聞駐寗特約員]  
　　蘇省自去歳江北蝗災遺患未已今春蝗蝻復有猖獗勢幸撲滅尚早豫防極爲出力致未成災近由各縣詳報麥季收成平均尚爲中稔可謂幸事 
　　江北地方有災固賑無災亦賑名爲例災蓋地方瘠苦農民惰荒清季歳勘遂成爲例許鼎霖督辦江皖籌賑計江北散放各欵約四十餘萬元入夏以來賑務停止其機關設舊糧道署内與齊使公館同居一衙現亦無多事可辦風災縣分已分委履勘聞濱海田禾略受損失於全局無礙然塘工則爲吃緊蓋修塘已紛議年餘迄無定法近甫江帶征决定尚未動工水利局刻已籌商辦法以促進行 
　　敎育廳設置一時紛傳昨中央來文以經費及行政統系之故暫緩設立請通飭知照云云刻已通行各縣知悉矣 
　　總統四誡令發布後齊使以身作則服膺甚至於上月一日即召集僚屬申告一切並著爲例本月一日適爲星其各員多不到齊使原定十時演講候至十一時方到十數人異常不悅演講時即謂公衆缺乏信德方之歐美殊爲可愧言下慨然 
驗契文告迭頒而前後矛盾實爲可異所謂新章忽而施行忽而廢止前定倍罰之例以來驗者裹足遂即取消近又以驗數疲敝復規定罰則通飭曉諭施行江蘇驗契欵前後已解三百萬元以上猶苛責不已可歎　　英婦被傷案兇犯未獲馮將軍奉總統嚴諭務獲究辦已出賞千元緝拿有一已革巡警爲人挾嫌告密指爲正兇將軍署副官處即責令警廳於三日内拿解訊問到案方悉原委現尚覊押未釋 
[雲南之水災匪禍]  
　　雲南今年入春以來卽雨暘時若大有豐年之望造至陽歷五月中旬突然隂雨連綿浹旬弗止以致已經成熟之麥子亦被雨水毁壞其餘迤南之開化臨安迤西之騰越永昌一帶均因雨水大漲田畝被淹更有河水溢入城中淹毁房屋衝去人畜不少人民嘆息之聲未已詎至七月四五號起省城又復隂雨連日不稍晴止直至十二三號始見太陽不惟近河之田畝多被淹毁而東南城外一片汪洋各街道亦爲河水漫入深有數尺西邊田畝道路亦被水淹不通往來其由滇至阿迷鐵道更被雨水衝斷十餘處現在交能阻滯火車只開至宜良郵件已十餘日未來聞毁壞之軌道修復尚需二三十日云 
　　續函云雲南省城近自陽曆七月三四日起至十二三號大雨連綿不已近城之盤龍江金汁河水勢暴漲洶湧而來不及流瀉致大白廟村堤岸潰决河水冲流所有東城外大白廟小廠及南邊各村寨所栽田畆均被淹没其餘東南城附志各街道亦爲河水漫入深有數尺北城之北較場馬村大函洞諸村亦接連被淹火藥局及民間房屋被水衝倒者亦難計數 
　　宜良縣附近省城兼係滇越鐵道經過地方素　熱閙惟本地人民專以農事爲生不料此次大雨滂沱山水　發將該處河流名赤江者河堤冲潰河水洶湧而出到處奔騰澎湃不惟全邑已栽田畆被其淹没即城内居民亦爲水淹房屋牆壁爲其冲倒者難以計數人民淹斃千餘人屍横遍野慘不忍聞 
　　宣威縣向爲迤東繁盛之區在昔人民本賴栽種罌粟爲生禁種後雖尚倚恃醃製火腿然亦多講究農事近聞該處知事有電致巡按使略云宣威永樂村民報本月大雨成災田禾盡傷查該處距城遥遠除往勘續詳外合先電聞知事王楨叩眞 
　　騰越縣屬小辛街係滇緬交界之處本年隂曆四月内因大雨數日已經被災一次近日始趕將秧苗補下尚望挽救詎近又接小辛街電云近日大雨撒巷一帶江水突漲丈餘路途冲塌尚途電桿淹没並冲倒民房甚多田禾亦爲水淹云云 
　　尋甸縣近日連遭大雨間雜冰雹水逾鷄蛋以致所屬已栽田禾均被打毁無遺受災極重 
　　雲南近年因禁種罌粟人民不善營他業幾幾無以爲生窮迫之象日甚一日兼以箇舊錫廠大錫不能出口砂丁多半解散因之匪徒日增到處爲患近日如近省之㠄峩縣老魯關一帶乃迤南通衢行旅時常往來之地均有匪徒數百人盤踞日則攔搶過客夜或燒刦村寨良民受害不堪言狀而該管地方官雖屢接警報亦莫可奈何只好視若罔聞而已 
[三誌東省水災]  
　　本夏吉省雨水頗多以致松江汜濫到處成災兹將種種狀况彙誌如左 
　　吉垣近城水勢較大者已如前報所載惟近又探悉城西乾溝子黃旗屯孤鋪子一帶亦多遭水患田地被淹者約逾五十餘晌而窪下之地一片汪洋雖大道間之水亦常没脛該處十有七八尚未能鏟除二遍故青草直較小苗高起數倍鄉人相顧嘆惜恐秋成又須減色也 
　　據上江消息本年額河蛟河及小磨磐山等處鄉人時聞牛吼聲浪而各山奥又有崩烈情事故近處居民惴惴以大水爲懼 
　　巡按使公署近據依蘭道縣詳報謂前次屬境災情業經詳報在案兹將所有各地水淹狀况分别拍成照片以便查核云云所拍該處淹没狀况房屋坍塌人畜漂流縱横散亂令人目不忍覩有甚於鄭俠之流民圖者 
　　依蘭水災年年有之惟今歳特甚往歳地方所經營之防水木壩悉爲冲毁現任張知事以水勢兇猛凡木壩之處均用蔴袋盛砂堆堵聞所費已在二三千元之譜 
　　聞公署近又據琿春來文詳報該處發現水災考其來原雖由於本年雨水較大然圖們江近來水勢横漲流灌該處實釀此災地畝被淹不少人民忍饑露宿者隨地皆有亦一浩刧也 
地方通信 
[蘇州]  
　　警廳長到任續誌新任警察廳長崔鳳舞君於八月二號由寗到蘇先謁見　　尹　至各紳處　會後暫　寓　門　　　 
 
 
 

Page 7

 
 
中旅館三號赴警廳會晤孫廳長遂商定四號接篆任事後崔君當於是日快車赴滬即於四號午車返蘇即經孫廳長派各區署長各隊長等率隊至車站迎迓崔君進城即至警廳大堂由孫廳長將印信文卷各册當面交接崔君即向上行三鞠躬禮畢各科長科員各隊等分班謁賀本城各官員亦紛紛前往道賀一時頗爲熱鬧 
　　高郵上訴案之判决高郵縣人馬士杰因同源昌錢莊賬務糾葛與孀婦陳謝氏（該莊管事陳遠齋之妻）涉訟馬士杰不服縣判來蘇向高等法院提起控告各情已記前報兹悉此案前日高等審判廳宣告判决民二庭庭長陳君宣布判詞後卽向陳謝氏云此事照控告人之律師所請要將爾押起勒交物件現在本廳因爾是女流不來押你從寛着爾回郵速將押包物件交出陳謝氏（係被控告人）回稱庭長依馬士杰所請而判斷卽屬不公我不服陳庭長云不服聽你上告可也此際頗有爭論旋由庭長顧庭丁云呌他出去遂退庭 
[松江]  
　　革除老少鹽松地産鹽之區向有老少鹽名目不在禁例蓋老者少者肩挑背負以謀升斗非可視爲走私也自鹽務改章後此項老少鹽名目已由財部鹽政處呈由總統明發通令一例革除而小民無知視爲習慣易滋事故蘇省浦巡鹽捕中營馬管帶日派兵弁在四城門嚴緝步擔並恐人民誤會因與李知事會銜出示向各鄉鎭張貼俾衆週知 
　　孔教會核實之報銷本日下午孔教會職員在明倫堂開特别會商量報銷等事計半年中疊次開會祇費洋六七元之譜故决議公家年二百八十元津貼費俟領到時一律製辦祀服 
　　大風吹折古柏縣學孔廟古柏多株直幹參天濃隂匝地均數百年前舊物也本届大風潮計内外吹折者至十二株之夥昨李知事蒞視一週以便改植新柏 
[南通]  
　　各沙圩水災之損失劉海沙孤峙江心每遇潮災必較他處爲巨此次風潮瀕江五六十圩均被冲潰田舍漂没人畜流離死亡不可計數狼山東西沙近江各圩堤亦盡行衝失居民房屋悉受淹没計死襄邁幼孩約百餘人大成沙孤懸江心此次江潮泛漫全沙盡成澤國水淹民房計八十餘家聞有鄉民朱二夫婦及一十二齡男孩當潮淹時扒上屋頂詎屋被潮衝坍朱二及妻均淹斃其兒由屋跌下墜於厝棺上棺又淨入大江向東浮至海門尖沙圩港經港内某船撈救將兒灌醒詢悉此棺係已死多年祖母之遺材現由其姊唐姓收留 
[杭州]  
　　酒醬業停市紀詳自烟酒公賣章程發表後杭城一般經營酒業者咸以近十年來之酒上捐稅重疊負擔　輕若再征收公賣費營業之損失益大故迭次籲求酌滅現在酒業全體以公賣局已於八月一號成立是公賣費卽於一號起征而以前店中存酒當然母庸征費兹以公賣酒捐局長對於各店存酒在章程未施行以前仍須一律補繳征費前日有某棧壜酒出門警察責令補繳與之爭辨又被將酒扣留於是該業同人連日在酒業公所會議定於五號起不論大小酒店及兼賣酒類之醬園一律停止營業籌議維持方法如果私行售賣一壜者罰洋百元一斤者罰洋一元故昨日各酒店醬園均雙門緊閉實貼維持營業停止交易之紅條一面聯名具禀巡按使曁財政廳長烟酒公賣局長瀝陳本省酒醬兩業近年困難情形籲懇減收公賣費以恤商艱擬俟奉批後再行照常營業惟聞警察廳以酒雖屬消耗品而醬油一項實爲菜蔬所必需已勸令從速開市以免城墅居民有淡食之虞又聞杭城酒商王赤周陳誠實丁濟裕等以烟酒公賣係奉大總統批准自應勉力負擔但歷年存積在店底貨有氣出質壞者有味酸色變者有存貯過久一壜不及半壜者有開出酒劵已歸飲戶隨時支取者此頂店内存貨亦須報繳公賣費未免平空受損現在聯名具禀財政廳擬在紹未曾運杭各酒且俟紹地章程定後再行遵辦至歷年存積各酒一律免納公賣費以恤商艱而紓民因未識能邀准否 
[廣東]  
　　銀店私藏炸彈爆發上月二十六號下午香水小欖大廟前兆安銀店忽有炸彈發現訇然一聲將該店之當樓炸去一邊至將右鄰之遠來什貨店壓倒斯時該處一帶舗戶疑爲賊匪行刧紛紛閉門後始查悉該店係自行失愼者各坊衆到場查察復於瓦礫中檢出尚未爆炸之炸彈二枚當即交與警察第三區署查區署與兆安銀店相隔咫尺同時亦受虛驚故立派警兵將各處街閘關閉以備不虞李區長即到該店細查始知該店係因滿貯銀物故暗藏炸彈三枚於更樓上以爲防護賊匪之用詎知連日驕陽如火熱度侵入故有一枚爆炸幸藥力上升未致傷人 
　　巡按來去之怱怱新任巡按使張堅白到粤日期人各一說茲聞張使行旌已於一日下午四時抵粤繞道東門晉城現在觀音山上駐節當入將軍行署之際守衛軍士見其經裝減從衆坐尋常肩輿初未知爲使節後見隨從投下名刺始行舉鎗敬禮李國治所統親軍已有頭帮一營到省分駐舊廣府署及舊稽查公所二處其除一營因沿途保護瀛眷早晚亦可抵省又一說則請張使卽午尚未抵省惟全省官吏早已預備一切總之即未到省而到省亦在旦夕間也李使已經預備行程擬俟張巡按到省卽實行交卸其瀛眷頭帮於一號派吳宗禹由省搭招商局廣大輪船送滬 
[雲南]  
　　財廳長到滇接任雲南财政廳長陳介任事一年財政益窘幾有不可收拾之象嗣經中央另簡籍忠寅接替籍君於七月三日到滇因庫空如洗不敢接事後經巡按便極力慰勉始於七月十二日到任視事 
雜評二 
[植樹節（默）]  
　　森林足以固堤防消水旱除災癘關係於人民生計至大且値此水患頻仍之時提倡造林固不容稍緩矣然提介當以實而不當僅以其名歐美各國造林之方法若何關於造林各方面之籌備若何造林人材之培養若何一一悉心研究實力仿行所謂以實提倡也若僅僅師前清親耕遺意專以此植樹節爲提倡則前清之親耕非所謂空名而視爲告溯餼羊者耶能獲提倡之實效有幾何哉 
[國有金]  
　　中國之言國有者多矣以爲有利益之事業民有而民終不能有者歸國有而國可以有也然而鐵路國有而後所虧甚鉅有不如不有矣以此爲例則金礦之歸國有國果能有此金哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[用國貨會執行會紀事]  
　　八月五日勸用國貨會開執行行到省爲方椒伯洪承祁畢雲程席玉書盛丕華王祖德趙林士諸君首議改良稅則請願事件　席課良玉君謂此事本會函致事圑體請其列名已逾　　　園寥寥應如何進行旋由多數議定准由該會獨自具名直　呈請北京政事堂及農商部次提議調查部組織問題方椒伯君以調查不必立部應改稱調查員不限員數定期開會商酌進行方法衆贊成三演說圑問題洪承祁君主張在本會演做影戲俾各界人士都能前來影戲演畢繼以演說趙林士君以由本會邀人演做未免太費不如向各茶樓各小圑體商酌凡遇演做影戲時由本會演說員前去演說爲妙衆贊成惟本會演做一節亦不可少擬於星期夜先行試辦散會時已十一點鐘矣 
[救國儲金紀要]  
　　昨日之收數昨日（六號星期五）爲中國銀行收受儲金之第九十八日計收銀洋一百四十四元連前共計已收銀行七十一萬九千六百十元銀五千四百四十六兩五錢七分八釐 
　　儲數之稽核各處儲金分所之報告成立者截至陽曆七月三十一號爲止共有二百五十二處昨經上海總事務所稽核儲數之已經并報者計一百二十一處連上海現繳及認儲之數一併計算共有銀元七百十九萬五千三百八十元之譜 
[滬濱大風餘聞]  
　　省委下鄉視察江蘇齊巡按使所委調查風災損失之王瑲君昨晨又至上海縣公署因沈知事微恙未愈仍由地方警察所警佐領袖景毓華君出爲招待茗談片刻景君即率領長警及偵探等隨同王君先往浦東一帶鄉間調查然後再赴西南各鄉視察 
　　安危間不容髮本埠紅十字會昨接丹陽裕大綢莊經理蔣德卿來甬略謂僕於上月二十七號在甬趁甬興輪船來滬登輪後倚欄凝眺倐聞風聲來自海中廻蕩盤旋愈逼愈緊忽覺惕然心悸神經中受有絶大之激刺一似此行與生命重有關係者遂携行囊重復登岸身甫離舟而該輪號筒已鳴解纜上駛矣旋聞該輪駛至崇明洋面猝遇颶風擱淺沙灘乘客死者八十餘人漂失發物無算感觸前情至深喟嘆昨閱報章知貴會派遣汽船辦理該輪善後事宜拯溺救危曷勝欽佩伏念僕此次航海固已自蹈危機乃幡然變計遽脫難境不可謂非徼幸於萬一爰警助洋一百元即希核收以充經費聊盡微忱并爲出檢之紀念云　　漂失駁船致訟浦東張家浜婦入祝吳氏有一駁船裝載貨物於上月二十八號遇風漂失嗣在薛家浜查見爲陳廣福趙和尚等撈獲當向索討陳等勒索酬勞以致爭執由警一併拘送地方廳昨經檢察官提訊以兩造供詞各執判令交保候查明實情再行核辦 
[犯案一百二十八起之劇盜]  
　　劇盜馬小全迭在上海嘉定南滙崇明等處糾夥搶劫前爲毛永等案内緝獲正法之盜犯嚴阿毛蔡慶全等供出即由鄭锼守使通飭軍警一體查緝未經弋獲兹爲上海地方警察所偵悉該盜近在浦東陸家嘴祥生造船廠附近姘婦某氏家販賣牛肉當即派探王桂生陳金趙杏生阿松等帶同探夥密往掩捕時適該盗在彼操刀切肉當場擒獲解所昨經司法員提案研詰該盜直認爲盜多年共犯刦案一百二十八起請卽嚴辦自知死有餘辜云云司法員飭乃還押候禀明沈知事再行核辦 
[再紀起獲盜匪私藏之軍火]  
　　上海地方警察所在華涇鄉緝捕盜匪陳桂全王阿東未獲起出鎗枝子彈多件已略紀昨報兹經詳細調查知王阿東之母爲已經正法盜犯理道（即陳濤）之姊王阿東向隨其舅陳道及陳道之兄桂全等爲盜夥刧此次因地方警察四區所轄之張家塘蔡姓家被刦拒傷兩人經地方警察所偵探王阿東起意糾劫故特偵探王桂生孫阿松胡杏山陳金等前往華涇鄉該盜家内查緝未獲向其母陳氏嚴詰下落據稱匿在附近母舅陳桂全家該探等即往其家掩捕詎陳已他出王亦圖逃該探等見之立偕警察追捕王盜開鎗抵拒致被逃脫旋搜檢陳盜家内起獲槍械乃將王母陳氏帶所經司法員訊問其子現若何處供不知悉遂餫管押勒交伊子到案再行省釋訊問旣畢旋據偵探戴逢春等報告王阿東之同夥李全金等住居徐家滙外石暉橋地方請爲查緝該所景警佐當飭該探前往掩捕當場擒獲李全金及伊弟李某兩名帶所提訊據供聽從王阿東糾邀夥刦張家塘蔡姓得贓事後分得洋三十六元飭卽分别禁押俟緝獲王阿東等質訊併辦 
[槍决屢次搶刦之强盜]  
　　上海鎭守使署有判决死刑之盜犯四名已於昨日（卽六號）午後三點一刻鐘在營倉提出派兵押至西砲台槍斃宣布罪狀如下上海鎭守使鄭爲示諭事案據淞滬警察廳詳解拿獲積盜陳龍虎王根生戴桂榮朱桂林四名到署經飭軍法處審訊據陳龍虎供稱於本年舊曆正月間聽糾夥衆八人持槍行刦北新涇居民得贓一次又於二月間聽糾夥衆九人持槍行刦曹家渡附近居民得贓一次又於四月間聽紏夥衆十餘人行刦靜安寺附近鄉民家得贓一次又於同月内聽糾夥衆七人行刦太平橋鄉民家得贓一次又先後聽糾夥衆圖刦北新涇及周王廟並浦東洋涇等處居民未遂二次計共犯强盜案六次又訊據王根生供稱於本年舊曆三月間聽糾夥衆五人持槍行刦南翔附近居民得贓一次又於同月二十五日　糾夥衆二十餘人持槍行刦無錫境内居民得贓一次又於是月二十八日聽糾夥衆十餘人持槍行刦蘇州虎邱山居民得贓一次又於四月十五日聽糾夥衆二十餘人持槍前往周王廟附近連刦米店雜貨店兩家得贓二次又於同月二十七日聽糾夥衆圖刦浦東居民未遂一次計先後共犯强盜案六次又訊據戴桂榮供稱於本年舊曆正月間聽糾夥衆十餘人行刦黃渡附近民家得海一次又於二月間聽紏夥衆十六人行刦浦東嚴家橋銀匠店得贓一次又於四月初五日聽糾夥衆十餘人行刦浦東朱家觀音堂附近朱姓雜貨店得贓一次又於同月内聽糾夥衆二十餘人行刦浦東牛角尖北首陳姓家得贓一次又聽糾夥衆前往浦東圖刦居民行至半途被捕到案計共犯强盗五次又訊據朱桂林供稱於本年舊曆正月間聽糾夥衆六人行刧崑山附近郭某家得贓一次又於二月間聽糾夥刦蘇州金鷄河邊鄉民家得贓一次又於四月二十四日聽糾夥衆五人行劫靜安寺鄉間小劉橋民家得贓一次又於同月二十七日聽糾夥劫浦東某姓家正欲行劫時被拿到案計共犯强盗案四次各等情不諱查陳龍虎王根生戴桂榮朱桂林等迭在蘇滬一帶結夥三人以上侵入民居商店强刧財物不計次數各有實犯刑律第三百七十三條第一二兩欵之罪同時俱發積惡昭著罪無可寛按照懲治盜匪法第三條第五欵一併處以死刑用昭炯戒業經電奉馮上將軍復准照辦除飭緝逸盜務獲懲辦外應將陳龍虎王根生戴桂榮朱桂林四犯依軍法執行鎗斃爲此示仰軍民人等一體知悉此示 
[尚賢堂記事二則]  
　　（一）報告會前日（五日）法租界寳昌路尚賢堂開第三十四次半年報告會下午五時許本埠中外紳商曁該堂董事等齊集即推朱葆三君主席該堂總理李佳白君報告半年中堂事經過大略及經濟現狀謂至本年四月終止收到特别捐款凡五千元要皆爲北京各省所捐助而本埠無與者此外又得美國友人特助千元本堂因此諸欵辦事經費不至支絀諸公之熱忱洵爲可感云嗣由主席提議本堂董事會會長比國總領事薛福德君旣以期滿告辭本堂夙荷維持應由同人羣致感謝并應另舉會長以繼任當由西董某君贊成并提議卽舉本堂董事本埠鄭鎭守使爲會長全體贊成通過嗣復由本埠奥國總領事曁西班牙國商人某君等相繼起立演說深贊該堂宗旨之光明正大謂合十八國之人士相與往來無間允爲今世界所難得若教務聯合會之辦法則尤爲大公無私眼光獨到因請該會積極進行以收宗教界從來未有之效果云云全體一致拍手極秀歡忭比散會已六句鐘矣 
　　（二）星期會明日星期即隂歷六月二十八日下午四時半該堂教務聯合會開會由李佳白博士演說耶穌教之正門派應贊成宏量派之理由按耶穌教除分設各教會外並有正門宏量二派宏量派惟認眞主獨一無二之說對於各教靡不贊成正門派不第認眞主獨一無二且認三位一體之說對於各教靡不反對今耶蘇教徒以正門派爲多宏量派爲少有志研究該教内容者大可一聆李君之言論也 
[中學堂託購消防器具]  
　　江蘇齊巡按使前因徐州省立第六中學校全校被焚特邀全省省立學校校長到寗會議善後方法當奉齊使面諭凡省立學校均應購辦消防器具全付門就學生中組織消防隊六十人保衛學校兹蘇州省立第二中學校校長汪鼎丞君以消防一項以上海救火弜合會辦法最善業已函請該會會長毛子堅君代購洋龍一架及零星器具全付並請酌派會員二人到蘇教授一切毛君接函後當即照辦約四星期運蘇昨先函復該校長查照 
[祗可自籌方法]  
　　上海市學務員賈豐芸復鐫刻業小學校創辦人俞宗周函云本月一日接誦大札藉悉一切承示自問熱心興學苦心孤詣等情無任欽佩至謂道視學余君足跡未至一次以豐芸所知余君至貴校視察時曾晤國文教員惟其時先生不在校内故未知悉亦事之所或有先生聯合鐫業同志擔任經費興辦小學實爲難得負教授之責者果能仰體先生及鐫業同志之盛意辦理得善余君方將爲之援例請奬何至報告上有停閉之批評蒙囑由豐芸詳報縣知事轉咨道視學請爲保護幸勿摧殘等情是此次之奉道飭停閉先生認爲催殘而欲豐芸强爲辯護實難從命應請先生自籌方法切實改良將校中情形及章課程等逕禀縣知事公署候核方爲正當辦法（下略） 
[范永增學成囘國]  
　　邑紳范麟書之子永增早年游學美國入波士頓麻省理工大學習衛生工科去夏已得碩士學位後轉入紐約哥倫布大學兼習商業及理財各科現於前日由美回滬聞於土木工程頗有心得此次畢業回國當可出其所學以餉社會云 
[公廨檢察員囘國從戎]  
　　公共公廨檢察處西員毛鼎君近因歐單未已奉英政府電調回國從戎定九號起程所遺檢察處一席由麥總巡諭令管理西牢捕頭司賓令斐接辦昨日午後四時毛鼎君至公共公廨辭行由關讞員等迓入領事憇息所贈以祝辭毛鼎君一一道謝至六時握手告别 
[圖董明日集會]  
　　上海市區域各圖圖董已由市經董陸續詳請縣知事委任在案現定本月八日即舊曆六月二十八日下午二時在尚文路市經董辦事處開第一次全體圖董會昨已遍發通告屆時一體蒞會 
[建築馬路之預備]  
　　上海縣公署及地方審檢廳房屋基地俟實行召變後須由工巡捐局建築三丈六尺闊之馬路一條自該署頭門口起往北直逹廟東街其中經過之胡桃弄一帶民房均應在拆讓之列按畝給發官價前日已經該處地甲向各業戶分别知照矣 
[預防接觸電線之危險]  
　　法捕房以沿城河浜現已行馳電車竪有電桿上懸電線而沿浜店舗居民每至炎夏搭蓋凉棚兼有晒衣木架均與電線距離甚近一遇暴風如擱在電線之上危險殊甚故飭包探分投傳諭搭有凉棚木架各戶限三天内一併拆除除如違干罰 
[觸電誌聞]  
　　昨日（即六號）午後二點一刻鐘雷雨交作之時有住居浦東周家渡附近陳姓家之九歳女孩觸電致死遍體焦黑又龍華西首吳家塘河邊有百餘年之古樹一顆亦於二點餘鐘觸電倒下事後該處鄉民傳言謂樹根之下爲電擊斃青色蛇一條長約丈許身有鱗甲云 
[互相仇視之惡結果]  
　　住居北四川路十四五號門牌之鍾阿良與沈華卿素有仇隙前晚在虹口某飯店内遇有互相扭毆沈因力不能敵被鍾繫傷要害登時倒地身死旋由巡捕查見將鍾拘入捕房昨傳見證丁金生等將鍾押解公共公廨經王襄讞會同英領卓君略加詰問判鍾押候驗尸再核 
　　另一訪員報員崇明人沈華慶等多人前日午後在北四川路横浜橋老德和館内午膳忽起衝突沈華慶被鍾阿良痛毆倒地一息奄奄當由巡街捕到來一併帶入捕房捕頭飭將受傷人送往同仁醫院已不及醫治氣絶斃命將屍車送驗屍所惟昨日中西官驗得並無傷痕而證人紀狗郎丁金生季文光孫阿二姚阿四等則均供目睹被毆受傷判着死者之舅王阿二代爲棺殮聽候核辦 
[惡姑凌虐媳婦]  
　　新閘路一千一百二十號門牌住戶毛佐臣之妻侯氏將媳陳氏兇毆以致陳氏墮胎受傷當經捕房查悉將毛夫婦一併拘解公共公廨分别押候訊究在案昨晨復訊被告延費信惇律師上堂代辯要求堂上展期訊問並准被告交保中西官以毛陳氏受傷屬實未便交保判毛夫婦仍分别押候下禮拜五再訊 
[巡捕毆人受罰]  
　　滙四捕房二百十三號華捕王國良於昨晨尚未上差之與鄰近某藥店世車夫吳阿二口角扭毆被四百零五號華捕查見一併帶入捕房吳卽存洋一元保出王捕旋經捕頭諭送公共公堂由王會審官會同英繙譯官研訊明白以王身充巡捕應守警章不應毆人着罰洋五角吳阿二臨訊不到保洋充公 
[馬夫被人戮傷]  
　　北山西路某馬車行馬夫許德順昨與同伴某甲細故口角被甲用刀戳傷左腿而逸許卽投報捕房捕頭派令華捕送往同仁醫院醫治再核 
[阿哥帮助妹子續紀]  
　　繅絲女工陳薛氏因與王和尚之妹口角起釁糾事同廠女工將和尚之妹肆毆遂被和尚毆傷頭面已紀昨報前日下午經李檢察官提起公訴由孫推事判决王和尚罰洋十元以儆 
[小孩不能作證]  
　　住居閘北沈界路之鄉人沈亞堂前日扭王錦松至檢察分庭控稱有七歳女孩名鶯鶯上月被王串同姘議之常熟婦人誘拐出外當由鄰孩江郎目睹請求究追等情經李檢察官預訊之下據江郎供當時見王與姣婦偕沈女同行問其何往王即嚇禁聲張而王之姣婦給我銅元二枚囑勿多言質之王堅不承認判江郎尚未成年所說不足爲憑案註銷一併斥退 
[不認誘拐女孩]  
　　王文祥至法公堂控稱民人每日出外耕田留養媳蘭寳在家看守門戶詎有收買舊鍋之顧阿四兩次來家引誘被民人回家看見交捕送案求究顧供民人在途喊收舊鍋因一時力乏在王處暫坐詎被王指爲拐孩不問情由動手行兇民人心不甘服自己鳴捕到來隨至捕房是實聶讞員判從寛管押七天以儆 
[註銷舊案查究新案]  
　　陳福生原名陳漱石前因與婦人張老三迭至孫輝智家吵閙經孫控奉公共公廨將張老三提案訊明省釋陳因逃匿奉飭提究在案兹因陳與沈濟民串騙粤人黎湘惠之妾朱小二寳金珠飾物由探將沈陳一併獲案訊押闪日經捕房查悉陳尚有前案未了故昨將陳帶堂經中西官詰悉前情以原告孫輝智不到遂判將孫之控案註銷陳因新案還押候核 
[攫取烟土案之質證]  
　　王啓文控魯人宋繼舟串黨攫取値洋一千餘元之烟土一案昨日上午由公共公廨俞代襄讞會同美領郭君升坐特别刑庭復訊原告延律師上堂譯訴前情請究並由兩造律師先後詰據見證李揚生供稱當時在法租界永安街與原告及宋繼舟等同雇黃包車因我車在後迨至法大馬路名利棧轉角即行失散至烟土如何被搶並不知情後到英租界山東路同成公報關行詢問宋等均尚未到復至益順恒報關行始知搶土之事云云復由原告代表律師向李詰問爾前次在堂曾否供過爾與宋等在法租界同乘黃包車爾車在前宋等之車在後迨至中途忽聞後面警笛聲前供能否記憶李答稱並未說過此等言語可以對天立誓言畢亟下又據楊錦松上堂證明由李揚生介紹購土各情訊供至此時已過午中西官判被告仍交原保候再復訊 
[婦人追獲匪徒]  
　　匪徒王四全前日在福建路攫取楊王氏家十歳女孩雪珍之金耳環圖逃被氏追獲鳴捕帶入捕房昨晨解至公共公廨經中西官會訊屬實判王押捕房兩月贓交原告領回 
[誣控案不能成立]  
　　滬海道尹公署課員顧有容因被蘇仁欽挾嫌指爲私通黨人分别具禀北京統率辦事處及江蘇巡按使公署有意毁壞名譽禀奉楊道尹飭屬通緝去後嗣因蘇匿居公共租界由顧扭控公廨訊供並因蘇係日商用人由日領西田君蒞廨觀審各情已迭紀本報前日午後由王襄讞會同陪審之美副領事升座復訊日領亦仍蒞廨觀審由兩造代表律師互辯良久並因有瞿桂榮以被蘇代薦報館生意爲由在邑廟豫園内春風得意茶樓騙去洋五十元控由地方檢察廳備文派警投廨聲請移提中西官互商之下以顧有容所控被告誣控私通黨人毁壞名譽一案未經受理公庭傳訊案未成立遂判將案註銷所有瞿桂榮在地方檢察廳起訴被騙一案判令被告蘇仁欽交一百元人洋並保著原告瞿桂榮於兩禮拜内來廨聽候預審證明再核如逾期不到即將保單註銷被告開釋 
[復訊因賭糾葛案]  
　　方積順鄭鴻猷朱錫泉陶新福與四川人董雲招張原玉因賭糾葛被控於公共公廨並經阿梅逹律師代表洪稚可以方與吳松廷等曾虧欠伊督鉅款投廨聲請附追已將方等各被告及牽涉之蜀人劉範卿先後逮案判各存銀五千兩保出候訊在案前日午後由聶襄讞會同美領畢君升座復訊捕房代表牛門律師前因請假離滬避暑現已假滿返滬上堂請究繼由原告代表禮明律師向原告董雲招詰問董卽供明前次堂訊未竟之詞並稱由另一原告陳原玉談及因賭曾受被告等之愚故被告等糾我賭博恐蹈利車覆轍爰卽告捕房云云並由被告代表穆安　　爲理兩律師相繼向董盤詰良久復經劉範卿之代表　傑律師詰據董答稱被告紏賭時劉範卿雖不在場然前次陳原玉受愚後由伊出場理勸此次我報捕房伊又出面向我商勸是以一併禀請拘究此次羅傑律師即向堂上譯稱據原告所供劉範卿不過嫌疑牽涉應請察核中西官因時已晏宣佈退庭判被告仍各存銀保出候再訊核 
[保人追償墊欵]  
　　魏元泰前投法公堂控稱房客诏少蘭虧欠租洋六十元逃逸請向保人楊宏秀訊追後楊將唐尋見扭案判令管押楊交保照據賠洋在案今楊已自向房東料理清楚並投公堂請求向唐追還唐稱祗有將店中生財售去歸還保人墊欵聶讞員判唐還押限七天還楊宏秀洋六十元了事 
[上訴並無理由]  
　　前用迷藥圖刧人財之吳金山及誘拐男女小孩出口販賣之陳施氏張劉氏徐王氏與竊賊高香如薛小弟等均由上海地方審判廳訊實判决監禁在案兹悉吳金山等男女各人均不服判决先後遣人至蘇州高等廳上訴奉諭將該犯等分别解省訊辦去後業經高等廳訊明該犯等上訴毫無理由飭令發回仍照原判執行昨日該犯等已押解回滬分别收禁候示 
[控告冒牌之辯論]  
正廣和汽水廠控眞廣昌號主李榮記出售冒牌汽水一案昨經公共公堂傳訊先由原告代表沃沛律師上堂聲明案情繼由原告西人投案訴明被告冒戤情形訊之被告延費信惇律師到堂代爲辯明並不冒戤中西官會商之下諭令被告於此案未訊明之前不得再用眞廣昌牌號出售汽水如將來訊明被告得直所受損失由原告賠償並着被告交保候示 
[菸酒公賣分局之函牘]  
　　公函江蘇第二區菸酒公賣分局長謝惠塘君致南商會函云菸酒公賣一事自敝分局開辦以來黃白紹酒三業已遵章組織分棧次第禀報成立惟烟業中僅據西菸商認繳　　　　承充其餘皮絲淨絲潮旱烟及烟葉各商至今尚　　　　經　分局詳准定期八月十號實行開征凡在十號以内承認者公賣費産銷各征一次過境不再重征如逾定期即定各省及運銷各處重疊散收省局意見如是敝分局前之所以迭次函勸各商者職是之故今開征期迫皮絲各商仍置若罔聞用特函請貴會速行勸令尅日來局承認否則自取重疊散收致令敝分局一片顧恤商艱之誠意歸諸泡影殊爲各商不取也 
　　批示（一）黃酒業商朱錦康禀請組織分棧並繳納押欵懇予給照承充及陳南北市酒業偏枯情形由批稟悉查該商設肆租界獨能勉爲其難遵章組織南北市黃酒業公賣分棧呈繳押欵三千元具徵熱心愛國出於至誠披覽之餘曷勝佩仰至該商殷殷以南北市商業偏枯务求本分局設法維持所見亦甚正大本分局對於國課商情自當雙方兼顧姑候酌擬辦法詳請省局核示再行飭遵押欵存解此繳禀存（二）西菸業商雷松亭孫步先禀遵章組織分棧呈繳押欵懇轉詳給照承充由批禀悉查西菸爲菸業大宗該商等仰體時艱遵章組織公賣分棧並呈繳押欵洋一萬八千元毅力熱忱深堪嘉許所有該分棧辦事細則應即從速擬具禀局核辦仍候詳請省局註册給照再行飭遵押欵存解此繳禀存 
雜評三 
[例災（訥）]  
　　江北有例災之名因清季年年查勘遂成定例此亦中國之奇聞他例災之故因地方瘠苦農曲惰喻乃不於根本上謀所以補救而惟年年放賑有災賑無災亦賑致使人民以喫賑爲應享之權利此尤可異这事也然觀近來中國之現象幾幾無省不災無年不災全國將成例災矣夫一地方之例災國家尚有賑之之能力若全國成爲例災其將何以賑之耶苟不奮起精神速籌弭災之法則例災殊爲可危願當道勿再因循坐誤也 
 
 
 

Page 11

 
 
來函 
[滬海道尹公署來函（）]  
　　逕啓者奉内務部支電開北京國是報於七月二十八日北京日報於七月三十日登載大總統密諭一件准外交部函詢經本部查係揑造現已飭警察廳嚴查究辦請知照各報館母得轉載如已轉載連卽聲明更正爲要等因奉此即希貴館查明更正爲要 
[祥記號來函]  
　　報載小號金鴻奉沙船滿載貨物開赴牛莊行至崇明海面遇風危險幸將桅桿斬去云云不無傳聞失實查小號金鴻泰船行至崇明銀鎭幸該舟耆舵觀天色有變知有颶風故即轉篷回至吳淞口外停泊平安無恙於十九日風靜之後安然開往牛莊爲特備函告聞祈即登入來函欄内爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[讀游戲先生傳傳見上月二十八日自由談]  
　　世嘗傳游戲先生善駡人人　故效之而　　　文以登於京滬之報嗟乎先生詩詼諧滑稽之　耳豈足以言駡人不然擅良史之才有販類　宜可以秉　而直　當何取詼諧滑稽之談哉詼諧滑稽之出其口此人之所以無如何也（四） 
[戲迷詩集京劇名（續五日）] [  西柳村夫]  
　　萬里尋夫杜丁娘儉柴　　　　郎探親相駡關王廟殺廟怒沉百寳箱 
　　永樂觀燈風儀　黃忠帶箭射紅燈焚棉山設三疑計火燒　營獨虎營 
　　浪子踢球劉　　九　娼　　湖船芭蕉扇撲花蝴蝶蝴蝶夢中得意緣 
　　五老聚會五行山大閙江州獨森關打漁殺家雙　箭轅門射戟反長安 
　　翠香寄柬　下　　　　縫　膺中　　裝　　火棍　　袍　打嚴嵩 
　　羣英會議獻西川大伐子都五丈原赤壁塵兵焚紀信莫成替死落花園 
　　化子過關小上　　碑　畔　　陵赫蠻詩　生死板遇龍封官金馬門 
　　　天師到兩狼山大捉妖精綠牡丹打子旋逃洪羊洞雙跑馬趕汾河　 
　　獨占花魁二度梅玉堂春滿黃金台紅梅閣上青梅宴九美奪夫蝴蝶盃 
　　百花點將畫春園跨海征　　　原虎將招親金鎖陣天河配就巧姻緣 
　　余還救主岳家莊殺女報恩小磨坊打棍出箱連環套算糧登殿打城隍 
　　武松打店　胭脂遺失翠花明月珠十道本章告御狀清廉訪案柳林池 
　　四郎探母舉　天天　　　　密瀾趕會凉亭遊十殿顯魂殺嫂鍘包冕 
　　五人義立黨人　八大鎚敲石十回三字　　長　坡　花溪畔釣金　 
　　伍申相會白門樓大下江南游巼邱落車湖中無　洞孟良盜骨　　　 
詩選 
[夏夜懷蜨仙用顔延年呈散騎車韻] [  東園]  
　　蘭池清夏氣雨後花繽紛香風滿庭戶懷人當夜分　北有今雨江東多暮雲嬋蜩催暑至蠙蚏先秋聞何處采芳草從此美奇芬浮海棲　孔書空咄咄殷神交　千里携酒願論文 
筆記 
[蠻荒慘劇（六續）] [  指嚴]  
　　榮女旣從亦愛至榮家榮父懼禍不敢留萬傳憤然曰妹旣不願安可聽鼠子壓迫彼敢來篡取者吾　當以耰鋤斵其骨父急掩其口曰石卵不敢爲人所聞吾父子虀粉矣即救彼者亦當秘密亦　乃以姨母　藏身之計進榮父　　處　自已有焚修靜室在山洞中外人不易覔其徑顧奈彼不允何亦愛曰此無慮飲食衣服之費吾當力任之諒彼亦當自愛其甥勿令遭荼毒也榮父　　　遂　　　往該處雖　常山　　屋而至後　　　山　懸崖絶壁人迹俱窮而一線天後忽有石屋宛若洞房牀竈椅櫈器皿之屬皆備云係古代仙人　蹟舍本局入外幾無知者村約距祿氏居五十里許一日不能往還旣入姨謂亦愛曰吾家佃人數十亦足以自衛特非綠氏之　　當愼之且愼勿頻來此間待汝父與祿死始可得出頭地否則請母相累也亦愛唯唯顧與榮女牽衣話别眤眤如不勝情榮女曰君歸後當作絶不念妾狀設姑意欲别婚他室君自當委曲從之若有固執疑　轉生矣且姨言當蹤跡疏遠妾雖以爲非已願而接之　　理所宜然君當以妾爲業已焚死則此心耿耿兩地無差他日自有相見期也亦愛握女手良久始哽咽而言曰吾非不欲勉力聽從奈重婚一事終與初心相背况淑美賢能如卿者猶爲父母所不容而啓人之覬覦設更娶一婦而一切惡劇仍相逼而來吾忍戕賊人家之好妇至再至二乎吾不爲天所佑命宫磨蝎終不能解脫吾便忍苦痛　愛卿　　不　吾二　者當有逢凶化吉之機　否則人　雖臧猶無益也榮女曰妾一貧家女罔識世事但知心本無他行吾素願　祿非所敢求苟機緣不集横禍相乘不難一死以謝君特君處家庭若彼而眷戀妾身若此妾斷不忍一死自潔以嫁禍於君故輾轉求出兩全之計君以爲可妾何敢違但心所謂危不足以福妾而反足以禍君則大非妾之所期望也亦愛始有所悟曰卿之才過於吾十倍故能料事始見吾當勉力克己以從卿遂各汛瀾忍痛而别 
小說 
奇情小說 
[秘密汽車] [  東埜譯]  
　　第五章（續） 
　　他正看得出神忽聽外邊門上電鈴丁零零亂嚮起來忙把書桌旁邊暗設的一個機括用力一旋只見桌面裂爲兩半向下一側所有文書信件登時盡入彀中不留片紙隻字再一旋桌面仍合而爲一他另取一張箋紙提起筆來假作伏案　　的様子那時室門忽啓一個久經訓練的小厮手托銀錢盤有一個名刺　　祥祥的走進來把銀盤托到逹而登身前　　　　逹而登取過來一瞧面露驚異之色低語道咦挨周到這裏來　别來没有多日他那機械一定未告成功那是人力做不到的事情一定未告成功成而　你告訴我他　自一個人來　那小厮道不止他一個人還有一位少年紳士一個車夫駕着一輛汽車等在外面說是專誠來問候主人的逹而登點點頭說道你把外衣授我把那扇小門鎖上了再旋滅那燈火小厮依言逹而登便匆匆扣上外衣鈕子走到門口瞥眼瞧見　然一隻怪物蹲伏地上兩只眼睛有西瓜大小放出光芒萬丈借着這兩道白光又見一個人當門立定伸出手來說道來者是密司脫逹而登我猜得一定無誤 
短篇小說 
[愛河一波] [  小青譯]  
　　茅屋之前櫻樹盛着花花色作淺紅明麗動人杏側密昔司葛利　方負手閒行密昔司已中年頭裹白巾作農婦裝行時輒引領從籐落問外闞盼其姪女來歸爲狀至懸懸須之欲有所見舉一手近額蔽陽光疾趣籬矣此時有身材窈窕之女郎姗姗自田塍間來舉步絶沉滯金絲之髮爲斜陽所浴閃閃作光顔色乃益嬌逞旣近密昔司立　短　有人言曰美　汝歸耶吾望眼穿矣女郎點首曰姑母兒歸矣兒歸本早惟出村時兒小憇道左是以遲遲密昔司曰汝胡爲於塗中休息詎疲行耶女郎曰否有所屬思耳密昔司微哂答曰胡思之深然吾或能猜度而得汝之所思非　　　　　　惠耳哈立遜兩人事耶女郎曰如姑母方吾正思是二人言時微頳密昔司復曰兹事吾固讅之且汝今午不與特根有交閧事耶顧是人良佳彼之愛汝一本眞誠即其靈魂亦似息息戀汝身彼見汝屢屢與哈立遜調笑自不禁媚嫉之生汝乃不諒復嚮之呶呶諠爭彼又何堪適間彼舉情愬吾鬱懑之狀直類狂易望之令人　却實則凡少年情人苟覩其所歡有外遇者其狀匪不如是無足深怪矧汝等旣有成約烏可濫愛更及他人汝宜自省也女聞言輔頰盡絳囁嚅曰彼乃臨此耶密昔司曰汝言彼者得母指特根渠固於一小時前蒞此然至時而目獰張似欲搏人而噬意將尋釁於哈立遜果爾則哈立遜寗能有倖後此相見汝當疏解其意弗令孤惜至於癎作不則或且有意外之變其禍滋難測也美搿似震移身近密昔司一手把其臂言曰姑母彼究何狀密昔司曰無他惟渠離此時乃迅行嚮山麓初不歸村似趣哈立遜屋將甘心某人吾以是稍有疑瞿顧以理卜之特根匪癎或不致竟有是事毋憂也美搿顔色立變似斗憶一可愕之事答曰兒意惟恐其然以兩人素水火平日互相銜憾特根尤疾之次骨謂哈立遜工内媚僉壬也果兒心爲彼勾取者誓必攫殺其人而今日適經齟齬脫特根誤會吾意竟爾出此則又奈何語後深碧之雙眸忽呈露誠象若至悸慄密昔可覞狀大懼因以温言慰寛之曰否美搿此　無之事汝咈過慮也言時老農葛利甫亦歸遂相將引將郎入屋美搿快快從之嘿然無語而腦海中思潮乃歷落奔湊念適與特根之爭殊屬無謂以己心本坦白雖有時與哈立遜間作雅謔顧虛與委蛇一無成心彼縱極意暱近而已意落落如恒初無情愫可言中懷固昭昭也然特根之諄諄勸誡令勿近是人庸意亦良是自不應盛氣斥之致多生一重障膜蓋經此一閧特根疑懷益滋兩情轉形間梗矣因深自引悔内疚不已又念特根此行爲事滋險使不爲尋仇者胡爲於暮藹沉夕中力趣山趺適姑母揣狀謂將甘心於哈立遜此言料正近是而行時方挾盛怒在勢尤惡果不幸兩憾相値又將若何此時百憂麕集轆轤萬狀書思此事宜潛趣哈立遜屋偵一消息苟兩人幸未　　事尚足挽當以原委陳之特根則疑圑旣破前憾亦足消融　　　一濡緩禍且遄發彌救亡術矣計定遂助密昔司治晚餐佯若無　已而聚食美搿仍　之弗宣且矯爲懽笑之容揜其迹象以宵行之事苟爲老姑覺察者必阻梗也食已美搿先退作　　狀始老姑離後悄然　　（未完） 
 
 
 

Page 15

 
 
   
 
 

Page 16

 
 
   
 
