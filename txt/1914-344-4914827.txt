# 1914 - 344 - 4914827

 

Page 1

 
 
   
 
 

Page 2

 
 
時評 
[招商局（冷）]  
　　招商局之命運自革命以後隨政權而變遷者也政權在南方時則欲以招商局抵押以招商局改組政權在北方時則不許抵押不許出售股票於外人蓋一則改革一則保守也 
　　夫政權之人爲改革派則招商局亦受改革之潮流政權之人爲保守派則招商局亦受保守之影響而局之中實亦有改革與保守二派焉股東多改革派也辦事人多保守派也亦猶國會議員多改革而政府乃保守今政府已戰勝國會矣於是招商局之辦事人亦戰勝股東 
　　雖然以招商局抵押與以股票售於外人此誠改革派之咎然若長此不加整頓使辦事人船踞其中而一無改良之法雖僅保存於事無益對於航業前途豈不深可惜哉願政府更爲之進計之 
命令 
　　五月十九日大總統命令齊齊哈爾俄領事署二等騎兵大尉貝哥甫駐昂昂溪車站二等騎兵大尉塔拉麻齊均給予五等嘉禾章此令 
　　又令吳鴞給予四等嘉禾章此令 
　　又令烏爾圖納僧給予九等嘉禾章此令 
　　又令成愼柴得廣均授爲陸軍少將此令 
　　又令南元超加陸軍少將銜此令 
　　又令胡仲麒加陸軍少將銜此令 
　　又令據署綏遠城將軍潘矩楹電呈歸綏民政廳長劉炤因病辭職劉炤准免本官此令 
　　又令任命張志潭爲歸綏民政廳長此令 
　　又令教育總長湯化龍呈請任命覃壽堃爲秘書應照准此令　　又令陸軍總長段祺瑞呈請任命陶制治爲科長應照准此令　　又令陸軍總長段祺瑞呈稱熱河巡防營哨官王桂盛約束不嚴藉端逃避請先行褫革所得陸軍騎兵少校銜騎兵上尉嚴緝懲辦以肅軍紀等語應照准此令 
　　五月二十日大總統命令茲制定地方保衞團條例公布之此令 
　　又令王克敏給予二等嘉禾章此令 
　　又令贛北鎭守使陳廷訓著來京另候任用此令 
　　又令任命馬繼增署贛北鎭守使此令 
　　又令蒙藏事務院總裁貢桑諾爾布呈請任命陳毅文斌爲參事范其光史賓笙張仁壽黄恭輔馬吉符祥桂爲僉事應照准此令 
　　又令前據交通總長朱啓鈐呈稱招商局倡議變更舊股虛增新股恐有情獘請派人督理稽查當派楊士琦爲督理王存善爲稽查業經明令公布茲復據該總長呈稱王存善到局後迭次電告各情隨時與督理楊士琦會商電復現董事會已願遵所定辦法於兩種股票上分别加蓋戳記所有股票戸名積餘産業均不得分離爲二旣可恊衆商之公意亦可杜後日之獘端等語並附陳股票式樣前來查招商局開辦以來原係完全華商資本因中國航權所係三十餘年間幾經蹉跌全恃官力維持得以漸臻鞏固本大總統猶以故步自封不能大加擴充爲憾比年責任不專局務日紊所分股息率多取給成本幾於　肉補瘡不可收拾今徒加增股票粉飾外觀自欺欺人於事何濟設　輾轉售賣浸至暗棄航權試問該董事會何能當此重責本大總統爲顧惜全體股商資本起見不欲遽爲已甚旣據該總長轉據王存善聲稱該董事會業經　照部定原文分别蓋戳可杜獘端姑准免予審查著卽責成王存善實力奉行並常川住局稽查隨時報告督理嗣後該董事會倘仍有陽奉隂違情事定惟該董事會是問懍之愼之此令 
　　又令蒙藏事務院總裁貢桑諾爾布呈請任命李詵任除沆爲司是龔銘鳳王翊堯爲秘書馬爲瓏李芳春蕭颺曾開元吳燕紹爲僉事曾繼儀隆茀柏銳馮汝玖爲編輯張文桂樟王錫恩汪海淸爲繙譯官應照准此令 
　　又令海軍總長劉冠雄呈請任命方阜鳳丁士芬爲科長應照准此令 
專電 
[北京電]  
　　新官制展轉七六手易稿十餘次近已成不日發表大致二級巡按使官等視總長觀察使視次長近袁總統特將存記之觀察使名單發出令開詳細履歷大約官制發表後地方官必大更動 
[北京電]  
　　昨日政事堂堂諭派定各分科科員並各參僉及參僉上行走 
[北京電]  
　　大學校前由嚴復押抵借欵後已償還今又復出紙高等工業學校日前將校産向中法實業抵借萬金充校費 
[北京電]  
　　勘畫蒙界事前由俄使要求蒙代表不必列席庫因此生意見外報載恰克圖俄領事往見活佛佛託病不見 
[北京電]  
　　新督楊增新近頗不見信於中央以其專用雲南同鄉並有意誣陷楊纘緒帕王等擬以袁大化代之一得袁同意卽欲正式發表 
[北京電]  
　　贛南鎭守使李廷玉非法逮捕進步黨員多人經旅京贛人公呈總統請予昭雪總統已批交戚民政長查辦 
[西安電]  
　　漢中兵變牽連甚多聞有一營兵士收檢槍械全數轟斃另有中立二營其官長亦在懲辦之例聞張昉師長辦理此事非常嚴厲 
[蘭州電]  
　　匪蹤大股均在階州預備入川如不得志改入靑海張督現在電請中央承候堵勦之法省防現况甚安謐 
[哈爾濱電]  
　　齊齊哈爾防軍改編陸軍早有所聞茲以國際上之關係及其内部之複雜恐不能達目的朱護軍使日處危難之地辦事非常棘手頗有求去之志 
[張家口電]  
　　陶林等四縣劃歸綏遠察防行政大受損色何都統運動地方紳商代請中央以爲不便但案經公决何都統無力挽回聞中央内務部主張歸綏陸軍部主張仍舊究竟如何解决現尚未定 
[杭州電]  
　　昨日英領會勘事竣回杭對於浙省禁烟頗嘉許 
特約路透電 
[北京電]  
　　美國皮塞爾海姆鋼廠與中國訂定合同曾預付美金洋二百萬元一節官中准北京路透訪事宣布此說之不確 
[成都電]  
　　當道派張基（譯音）統領率兵五百餘名開往秦隴川交界處之碧口鎭以資鎭懾 
[成都電]  
　　警署集乞丐流民入工藝廠習藝禁在沿途乞食革命之前本有此舉 
[成都電]  
　　川南傳來消息謂官兵曾與匪開戰某次有匪四百名佔據山巓之堡壘官兵縱火焚之匪始遁走六縣知事曾會商勦匪辦法成都平原現頗安靜旅行四處全無阻碍 
[武昌電]  
　　郵務局辦事異常認眞信差皆着號衣並於城中各通衢竪立鐵柱箱取便人民 
[庵州電]  
　　當道不願禁賭有公民數人請檢事調查關於此事之法律 
[廣州電]  
　　當道復准大公嶺南兩報出版乃出於公民黨之運動華洋報（譯音）被封之說不確 
[貴陽電]  
　　警署將日公司在此間所開商店之日旗及招牌除去經理及店夥並未拘押 
[貴陽電]  
　　民政長出示禁吸紙烟並謂其害與鴉片相埒違者當重懲 
[東京電]  
　　據時事新聞載倫敦訪員來電謂英國殖民地對於日人惡感日深此實喪失英國對於聯盟之信用此問人士現極注意此說 
[東京電]  
　　北海道基台米（譯音）森林大火長六十英里闊六里現因乏水殊難遏止蔓延居民全出撲救聞已死十三人迄今損失已達日洋三百萬元 
譯電 
[北京電]  
　　美國懷愛特公司派陸軍大佐西　特君來華調查淮河情形俾定開濬計畫美國紅十字會現備美金洋五萬元以爲預先測量經費西白特君之報告如可人意則懷愛特公司將籌應用經費實行開濬按西白特君爲巴拿馬運河委員之一曾由戈塞爾斯君責成築造加登堤岸及運河其他重要部分之工程 
[北京電]  
　　北京日報已依從陸軍部將徐樹錚簡任陸軍次長訪稿交出其上未署投稿人姓名陸軍部允不追究是事 
[北京電]  
　　據北京日報載稱財政總長周自齊將於日内辭職改任直隷都督 
[北京電]  
　　伍廷芳將於日内抵京 
[北京電]  
　　縣知事考試應試者二千人及第者三百四十四人尚有一百二十八人須於法律學校肄業若干時 
[墨京電]  
　　現局極危旦夕恐有意外貧民奇窘皆賴富民給食度生日來盛傳官軍在京城以北各城戰敗英使加丹君今日曾與烏爾大總統會談三小時之久 
[維多利亞電]  
　　此間漁業中人因拂拉塞江鮭魚之利現用日人所奪今特組織保護白種漁業會力阻發給執照與亞人蓋日人售價廉於白人每年於該江漁業獲利英金二十萬磅有奇泰晤士報載士郎士消息論印人將抵英屬哥倫皮亞維多利亞一事謂該處英人决議阻之登岸國會中哥倫皮亞之議員聯合贊成絶對排斥印人華人日人諸議員現信太平洋濱各省一致之要求當無政府可以拒絶之 
[柏林電]  
　　國會今日閉會各議員皆三呼德皇萬歲社會黨議員靜坐無附和者經議長痛斥之社會黨議員反脣相稽乃喧譁而散 
要聞一 
[國務院（卽政治堂）欠欵之大轇轕（一記者）]  
現在之政事堂公所（卽前國務院）本係前淸攝政王府卽所謂集靈囿是也現經作爲民國公署已久而承辦之興隆等木廠商人則以工程欠欵尚欠領銀三十九萬一千零五十一兩餘爲辭歷向當道交涉並有聘請律師以法律解决之說而前國務院在熊總理任内派員勘估則堅謂工程不實且未完認取付之欵已有贏無絀雙方懸隔太甚故孫總理時又復派員勘估並會同審計處財政部内務部所派之員公同審查其結果雖尚未悉不得謂非法律上一大問題也茲訪登此案兩方面重要文件如左 
　　（一）熊總理派員勘查該院工程之呈覆文查原奏工程未竣作九年開銷原估工銀一百五十五萬五千四百十九兩三錢六分二釐八毫以九折計算應付銀一百三十九萬九千八百七十七兩四錢二分六釐五毫二絲已付銀一百四十四萬尚多付銀四萬零一百二十二兩五錢七分三釐四毫八絲應撥入續估工程項下開支其續估原奏核需工料銀十一萬八千一百七十五兩三錢八分二釐四毫又原奏預備德儲寓所工程銀五萬二千五百三十九兩七錢九分六釐二絲四忽二共銀二十萬三千四百二十九兩三錢六分二釐零二絲四忽以該工程未及六成計以六折計算應付銀十一萬四千零五十七兩六錢一分七釐二毫一絲四忽又查領結已付銀八萬兩再撥原估多付銀四萬零一百二十五兩七錢三分四釐八毫又付洋三萬三千元七二合銀二萬三千七百六十兩三共已付銀十一萬四千三百八十八兩二錢五分七釐三毫四絲八忽除付兩抵外尚餘銀三千三百零六兩四錢零一釐三毫四絲又國務院添做東西大牆及甬路月台欄杆汽車池秘書廂淸蔭齋廚房等處工程計洋一萬零一百五十八元一角一分七二合計銀七千三百十三兩八錢三分九釐二毫八折合銀五千八百五十一兩零七分一釐三毫六絲除以上餘銀三千三百零六兩四錢零一釐三毫四絲兩抵外尚短付銀二千五百四十四兩六錢七分零零二絲惟原估未建蝠式殿十三間南羣房十五間大元寳鏡三十二間其工料銀應行扣除又續估改建大元寳鏡十七間並各處内檐裝修及甬道油漆其未工竣者均應如何核減作抵之處出自鈞裁 
（二）興隆等木廠呈國務院文 
查商等前修淸攝政王工程除已領到銀兩外共計欠領銀三十九萬一千零五十一兩零零三釐零四絲經前估修大臣奎於前淸宣統三年十二月間奏明並咨行前度支部有案民國成立後迭經商等呈請國務院撥發在案本年改爲國務院復經趙前總理飭程科長經世傳知商等繼續修做並飭迅將所欠未完工程趕爲修理當以需欵甚鉅請發鉅欵經程科長告以庫欵支絀令商先行墊辦彼時國務院正待遷移商等遂日夜赶做迨國務院遷移後僅由庶務科兩次借領到銀洋一萬元而商等續墊之欵實不敷尚鉅迭經呈請籌撥迄未發放九月二十七日因赶修工程復由國務院領到銀洋二千元現在所欠工程業已無多而欠領之欵爲數尚鉅（中略）查攝政王府第工程原估工欵除奉堂諭覈減八萬兩外計原估工料銀一百八十五萬五千四百十九兩三錢六分二釐八毫當經前估修大臣奏明請旨時復奉監國攝政王硃諭再行覈減銀三十萬兩奉諭後商等以覈减太多不肯認修經前估修大臣奎屢次勸勉謂此係攝政王出於儉約起見不肯以自居之府第糜費部庫之重欵並謂一此項工程無論如何廠商應勉爲其難以俟將來好處等語彼時商等亦以親貴用事希望將來是以承認興修庸知政體變更希望盡成泡影然以上係就原估一項而言之實在情形也至續估各欵亦經一再覈減且係臨時赶辦者如預備德國太子來京寓所備辦陳設木器鋪墊等項均因期限迫促臨時趕辦者其中尤以玉器磁器爲最難購辦之物品或價值過昂或供給甚少蓋一時需要過多而供給自少店肆搜羅幾遍則價值必昂然期限攸關亦不能不赶爲購辦其木器鋪墊等項亦復相同此係續估各欵之實在情 
 
 

Page 3

 
 
　　形也此項欠領之欵屢經呈請籌撥迄未蒙發正欵究能何日給發務請明白批示 
[國務院之批詞]  
　　批前據該商人等以墊欵甚鉅請賜撥欵籌情具呈到院當經送交財政部查明核辦在案茲據續呈各節應仍候交該部詳查前案酌核辦理可也此批 
[實施總統制之分析譚]  
[親裁政治之現象]  
　　今之所謂總統制者其實質之卽爲總統施行其親裁政治是也此政治施行以後其發生之現象如左 
　　（甲）政權集中政權集中一語往昔多指權集中央而言今則用爲集於總統個人茲舉二事証明之先時軍　問題陸軍參謀二部皆得與聞今則非在統率處人員不得參與機密向來各部對於各該管事務得發通電今則非經總統核准不得自由發表其意思換言之自總統親裁大政後軍政兩部分皆停止其活動而一以總統之活動爲活動 
　　（乙）總長閒散行總統制之各部總長固非如内閣制時代特規定其爲政務官然而非有一種法律限制其與聞政務也現在各部總長惟財政内務陸軍三部每日到政事堂其餘非關於各該管事務有緊要陳述及與他一部事務生連帶問題被傳呼入政事堂皆限以每禮拜六到堂一次卽到堂亦僅能爲該管部務之陳述意見而不能涉及於全局之政務故各部總長現在惟每日上午到部餘則無所事事較之内閣時代閒散多多矣 
　　（丙）事必躬親依上叙之情形各部總長不得與聞政務當必尚有疑政事堂爲大政發源之機關而得與聞政務者殊不知事大不然卽政事堂其實際上亦不過一承宣機關耳而大政源泉仍在總統個人故近日用人施政大抵皆由總統下條或授意機要局擬稿後經國務卿閱看親請總統蓋章而已雖問亦有所諮詢要亦屬於總統之自由以此之故一切政務皆總統躬親料理甚至通常命令亦親加筆削據聞十四日之布告曾經秘書數易稿總統终不愜意最後親自動筆删改其大半而後發下 
[親裁政治之弊端]  
　　親裁政治之運用吾人固知有所以致此之原因一由於總統制之實行若有一個之事務不由總統親裁卽爲名實不符二由於人材之缺少總統前在北洋時對於用人一節持極端滇重主義屬員中有稍露鋒芒者往往謂其人材具過高吾不能用而此外之循謹者流一入總統雄材大略之眼中未免又一覽衆山小此所以有今日親裁政治之現象雖然亦不能無弊 
（一）官吏放任吾人近日直接間接訪問客部總長政事堂之政務官卽以政府施政之方向無一不含糊其詞甚且有意答以絶未有聞者政務官及各總長不聞政務則其終必皆不負責任於是一切責任皆集於總統一身而各官吏無一不放棄其責任又總統事事親裁各官吏旣不得與聞在事實上卽莫敢爲發言建議其結果政府有如許官吏除奉命唯謹而外無餘事而此風一開必至養成唯唯諾諾之惡習是總統名爲總攬政權實則無異孤立於上在昔之君主尚且以此爲忌而况爲民國之總統乎 
（二）精神過勞總統事事躬親雖曰精神過人要不可不因時休養以從事於大者遠者往時閣員新進總統因不放心故一切皆須照料今則政務官及各總長皆總統深信爲有經驗學識者則總統但持大體爲已足事必躬親殊未見其可也 
（三）國民懷疑總統制施行而後政歸親裁固爲事實上所不可掩秘者雖總統自信力堅强始終自負責任而國民究不知政府施政之方向不無時時懷疑卽如總統制雖取法美國而立法部之權限究尚有遠不如日本之處用人一節雖間登庸一二新進而實際並未注重他如立法院議員之選舉是否仍依約法議員之選舉辦法憲法起草是否一照現行約法之規定施行憲法開設國會爲期究在何年凡此種種皆國民懷疑日久無法轉逹於政府者故亦從而守其緘默須知此緘默之現象非政治上之好現象卽國民與政府社會與國家互相猜疑之見端也現政府若欲對國民取大信用除爲現行具體的政策之宣布並普告國民以親裁政治之施行期間恐終難免除國民對政府之懷疑也 
[總統府與政事堂之政務一覽]  
[總統府之政法兩會]  
　　總統府政治討論會業已成立日昨舉行第一次會議所有議案均係交呈總統特分述於下（一）籌備參政院事務案（一）政事堂組織政務會議案（一）各部總長列府會議規則（一）國務卿左右丞及參議俸給案（一）政事堂參議審議法令權限案（一）各部參事駐府辦事章程又聞總統除於政治討論會業經成立外並擬再組織法制討論會一種機關研究各項法制案組織該會之人員大約卽以向日府中法學鉅子及東西法律顧問諸人充之刻總統已與國務卿計議此事聞不久卽將着手組織云 
[政事堂之人員分派]  
　　政事堂各項人員辦事時間本於該堂辦事細則中規定自早九鐘至晚六鐘刻聞徐國務卿以每日發生緊要事件本無定時非特派一股人員守辦此項要公深恐有貽誤事機之弊現特别指定數員專辦緊要事件此　人員　　兩組第一組辦事時間自早七鐘至午後二鐘第二組則自二鐘至六鐘此兩組人員凡在辦事時間之内均不得片刻擅離以重要公至該堂人員之由府院兩秘書廳選任者前下堂論派定茲聞日前派定各員均爲參僉上辦事至今仍未分職惟於派定各員中分派十人在政事堂内辦事二十五人在公所内辦事云 
[各省官制發表之動機]  
[不日發表新省制]  
　　省制確定爲實三級制省設巡按使道設觀察使縣設知事均已確定茲聞此項制度凡八易稿此次旣經確定不日卽可發表其巡按使一職多以民政長改任云 
[更動各省民政長]  
　　各省荐任以上官吏不用本省人一節早經總統以命令規定原期卽日實行爲整頓吏治張本凡各省民政長之爲本省人者先行一律更換之說喧傳已久嗣因各省地方時多不靖各該民政長尚均實心任事且此項接替人員一時頗難其選遂致擱置故目下如吉林陜西等省民政長均尚係本省人未嘗更動刻聞總統對於此事仍主早日實行免生流獘已决定俟外省官制頒布之後所有各省民政長一席凡係本省人承乏者卽行一體另簡人員更替用符前令藉資整飭云 
[財政部新擬之有奬公債草案]  
　　財政部因庫帑支絀借欵無成擬借振興實業爲名發行有奬公債一節聞此項章程係由該部籌辦新稅所起草刻草案雖已告成日内尚須經過稅法委員會通過方能實行茲調查其内容約略如左一債額一萬萬圓二名義振興實業三利息週年三釐四奬額共分五等一等當籖者當籖者爲原章程規定名詞）較原額加一千倍二等者五百倍其餘依次遞减五票價分甲乙二種甲種每張十元乙種每張五元（每張分十條）六募集時期每年四期由財政部以部令定之七抽籤時期每年四次亦由財政部以部令定之八當籤者除照奬額得奬外退還原本並加以三月利息九不當籤者十年外付利五十年内還本以抽籤法行之 
雜評一（無名） 
[地方新官制]  
　　地方官制日言改革而日有所未决所謂改革者自革命以來去道與府其成績也其外則交涉使之忽設忽去觀察使鎭守使之或添或减國稅廳之忽設忽兼以及民政署之忽司忽科擾擾不休而已而今則所謂地方新官制者行將出現矣其制爲三級曰巡按使曰觀察使曰縣知　其制之善與否我不敢知所可知者視淸制似少一級而視今制則多一級也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吾所遊之鳥托邦（本報旅行記者抱一）]  
[誰謂吾國俗壞誰謂吾民自治力薄]  
　　余之通信嗟貧道苦使人於邑無懽者十古八九此誠不得已非好爲無病吟也今天特予我懺罪之機會　得以簡淡之筆墨寫一男驩女愉之世界熈天皞地之春秋將使閱者諸君情移而神王焉 
　　目景德陸行入皖南景德浮梁地也瀕行友人告余行浮梁宜少留意一入嫠源其高枕可也此告我之友非他旣負有浮梁地方行政責者作大異之澄心以觀其變行竟日浮梁地盡而婺源至 
　　　入境無他異惟覺終日行康莊大道道用大條石砌成無一石傾欹無一步𠨜𡰈 
　　行三里或五里必有亭方棟而斜　其棟之大雖富家廳事不是過兩壁設檻以坐客亭之隅有竈陷　其中茶香一縷旣温且淸以竹爲杓任客飲不索酬亦無人司也 
　　度溪必石梁寛曠夷坦側石爲闌下　作圜門極樸實渾堅度嶺石級秩然有嶺曰冲田試以尺度級高三寸級石長八尺每二三十級得平地若干步以節行者勞行八百八十八級而足不感疲歎廬山山徑自蓮花洞至牯嶺竭租界七國之力以成尚不克望此山項背焉　過村無茶肆無博場某日度浙嶺宿莊前村景德來輿夫背余博逆旅主人正色走告若曹知之此問非可博者衆肅然 
呆日就亭少息村人擔柴者同坐叩以此間有盜賊乎答盜惟去秋匪徒來自浙圖劫掠不數日逐走舍此無有賊從未有之君試棄物於地明日來物如故也言次若深鄙余之問者 
村亦無飯店惟逆旅主人備燃料以供客之携米就爨者學童之就宿於校亦携米往日一升 
　　山皆材木其　種茶途次得句（千村春穀雲邊碓一路輕輿茶裏行）紀實也 
　　凡所聞見皆令余感不絶心入休寧稍變入歙益變皖南地盡而余心始復常度 
[庚子賠欵之最近調查]  
　　日來懇讓庚子賠欵各方面尚在進行結果如何不得而知茲將該欵本利總數及　還交納擔保各項詳細誌之 
[總額及攤還法]  
　　庚子賠欵共四萬萬五千萬兩外加逐年應償利息合計本利共九萬萬八千二百二十三萬八千一百五十兩分五期攤還第一期本利七千五百萬兩三千九年内還淸自淸光緒二十八年起至民國二十九年止第二期本利六千萬兩三十年内還淸自淸宣統三年起至民國二十九年止第三期本利一萬萬五千萬兩二十六年内還淸自民國四年起至民國二十九年止第四期本利五千萬兩二十五年内還淸自民國五年起至民國二十九年止第五期本利一萬一千五百萬兩九年還淸自民國二十一年起至民國二十九年止此外自淸光緒二十八起至淸宣統二年止九年間每年應償利息二百四十萬兩自淸光緒二十八年起至民國三年止十三年間每年應償利息六百萬兩　淸光緒二十八年起至民國四年止十四年間每年應償利息二百萬兩自淸光緒二十八年起至民國二十年止三十年問每年應償利息四百六十萬兩茲將庚子賠欵各國所得之數列下俄一九五七五○○○磅 
德二二丶五○○○○○磅法一○六○○丶○○○磅英七丶四二五丶○○○磅日五丶四○○丶○○○磅美四丶七二五丶○○○磅（按美國已於一九○八年退還二丶一五七丶○○○磅）義四丶○五○丶○○○磅 
[交納之分配法]  
　　賠欵本利均應以金交付或按應還日期之市價合成金價還本於千九百零二年正月初一日起（卽淸光緒二十八年）至千九百四十年（卽民國二十九年）終止年村一次利息每六個月付一次一切交欵事宜均在上海辦理由有關係之各組織一銀行委員會各派委員一員收存中國所付還之賠欵利益分配之 
[本利之擔保品]  
　　賠欵本利之擔保品共分三項（一）海關稅（所有海關收入除付還以前擔保之外債本利外一倂列入）（二）常關稅（各通商口岸之常關均歸海關管理）（三）鹽稅（所有鹽稅收入除付還以前擔保之外債外一倂列入） 
[已付及未付額]  
　　庚子賠欵本利結至民國二年止共已付過二萬萬二千九百十六萬三千四百兩未付者尚逹七萬萬五千三百零七萬四千七百五十九兩茲將自後歷年應付之庚子賠欵本利總數表示如左民國三年一九丶八九九丶三○○兩民國四年三三丶二八三丶三○○兩民國五年迄二十年每年應付二四丶四八三丶八○○兩民國二十一年迄二十九年每年應付三五丶三五○丶○○○兩 
[第四日知事口試分數之披露]  
　　知事試騐委員會昨已將第四日口試特送人員分數照章公佈茲錄如下陳酇八十七分吳豐年八十二分彭贊璜八十二分李立成八十二分蕭褚鐘八十一分馮成八十一分趙華漢八十一分馬憲章八十分劉國楨八十分馮釐颺八十分朱介曾八十分吳應丙七十七分周燾七十六分陳海瀛七十六分陳贊唐七十六分張賡麟七十六分張增堯七十五分高汝淸七十五分兪聲谹七十五分李維第七十五分兪廷藩七十四分周鴻恩七十四分董秉淸七十三分趙祖望七十二分沈銓七十二分劉超七十二分方衡七十二分陳毓康七十二分陳修齡七十二分王杰七十二分楊培祖七十二分胡恩溥七十一分蔡泉淸七十一分王嘉會七十一分王秉璋七十一分吳巽七十一分蒙兆柳七十分魏堃七十分萬成春七十分黎之彦七十分汪壽鋆七十分粟學昌七十分翟寳祚七十分鄭耀烈七十分許守廉七十分熊道琛七十分朱之照七十分黄克修七十分蘇裕孚七十分孫纘緒七十分李寳樹七十分王瑲七十分杜芳七十分趙宗瀚七十分陳與椿七十分龍良變七十分丁文瑜七十分張鍾璜七十分周振先七十分毛丕恩七十分費道源七十分董塏七十分汪蔭孫七十分許紹銘七十分劉興七十分陳壽芝七十分蔣中覺七十分趙雲椿七十分潘毓岱七十分姚貴岱七十分魏希古七十分夏曰　七十分凌璧七十分王淦七十分朱景霓七十分陳懷七十分毛慶年七十分虞明武七十分陳玉龍七十分李蔭嵐六十五分楊斌六十五分董英森六十五分黄彭壽六十五分阮家雍六十五分胡駿業六十五分楊春霖六十五分屠治平六十四分洪楨六十三分劉紹基六十二分馬培照六十二分駱斐六十二分陳新爕六十二分何承澤六十二分安恭己六十二分湯文煥六十一分沈秉彝六十二分梁維新六十一分萬光復六十一分甘澤沛六十一分董延褘六十一分陳執　六十一分胡嗣寅六十一分劉秉陽六十一分孫孝祖六十一分陳樹年六十一分王曾述六十分黄允直六十分邱毓驄六十分董春魁六十分李哲昌六十分戴　六十分范迪明六十分陳鑑周六十分盧觀球六十分鄧林柯六十分王鴻藻六十分李芳沛六十分徐重禮六十分郭正六十分吳季賢六十分孫銀元六十分蔡峴六十分 
李　　六十分謝秦榮六十分右計特送者一百二十四名 
[進步黨開會討論政務]  
　　進步黨自去歲三黨合倂迄今年餘政務部尚未成立殊碍進行特於日昨（十七號）開會討論茲將是日開會情形略誌如下 
　　是日午後二鐘開會到者八十二人首由王理事印川報告開會宗旨及本黨經過歷史之困難政務部未能成立之原因幷聲明湯理事長本日未能到會暫推林長民君爲臨時主席頃由政務部副長張樹森君陳述意見略謂本黨原定有政務部規則祗以分科辦事組織不易又兼國會解散本部職員多不在京以致政務部迄未成立現擬仍根據於政務部原定規則而以簡單組織之通力合倂不必分科辦事以期進行較易幷宣讀所擬之草則數條請衆討論而林長民君之主張則因政務部成立不易擬於政務部外設一政務研究會以本部在京職員組織暫不分科但設幹事三人料理會中事務而亦將所擬暫行規則請衆討論於是牟琳君陳善君胡峻君及某君等先後發言互有辯駁大約不外根據原規則及另設研究會兩派後經公共討論舊規則本有倂科會議一條現旣謂分科不易不如卽實行此條不必另立章程以免與政務原定規則抵觸胡峻君因請主席付衆表决於是主席宣告贊成原定規則倂科辦法不必訂規則者請起立多數起立後又接議開會日期擬每星期開會一次亦得多數贊成主席乃宣告散會時已四鐘後矣 
[刺謝汝翼兇手之供詞]  
　　雲南滇西鎭守使前護理滇省都督謝汝翼被刺情形迭詳前報茲聞謝君因月前曾自請裁缺奉大總統電調入京故於五月三號刷滇乘坐頭等車北上不料行抵祿豐村時午後四點鐘忽有回教何榮昌由三等車攔入頭等車用最精利之小手鎗向謝君胸部連擊五槍當中四槍有一鎗中胸部附近心坎處謝受傷後已不能言語只略哼一二聲卽斷氣死後謝君屍首暫停於婆兮車站旋由法人用專車送省至十二點鐘由紅十字會以一行床自省車站抬入南城停於忠烈祠内四日午時乃入歛棺木價值一千二百兩由興文當購來者自謝君屍身入城後軍政各界前往看視者絡繹不絶 
　　當謝君被刺前約二時許在車内卽與凶手何某相遇凶手尚向謝君行一立正禮謝君卽問該凶手現做何事要到何處凶手答稱未得事不過營一小買賣以謀生活現將赴蒙自云云謝卽歸頭等車内同行者有姜參謀梅齡謝隨與姜在車置酒小飲略醉酣眠該凶手乃乘機入頭等車内行刺姜聞槍聲驚醒用力由後抱住凶手喊叫謝君護兵往救奈車聲隆隆謝之護兵係坐四等車不相聞幸有法人適往驗票見此情形乃入頭等車内帮同將凶手手鎗奪去令人捆綁旋於凶手身旁搜出毒藥一包（卽砒霜）並親筆家信一封係與其妻者略云伊現定將謝擊死大仇已報頗慰私忱伊將服毒身死死後汝可另嫁他人以了下半世之生活云云凶手被擒後卽先在車站由路警訊問並言伊本讀過書何做出此犯上事據凶手云范文正公以天下爲己任何况今日擊死一謝汝翼卽可驚駭他人伊甚值得隨後卽經路警解到省垣都督民政長及司法寇君等諸君親自開軍法會審連訊三次俱供何榮昌本省人講武堂畢業學生前充步一團三營九連連長無故爲謝使撤差並發模範監禁半年查軍人犯法應交憲兵懲禁突然監禁禁軍人資格並毁盡榮昌名譽無處謀生且每得一事必被其破壞是以積恨已深蓄意行刺屢欲下手均恐波及他人昨始聞伊乘車北上故爾尾行至祿豐村窺其帶酒酣眠始攔入用鎗連擊登時斃命幸遂私願並無他人指使情事云云研訊三次矢口不移 
[臨安亂事平靜續誌]  
　　雲南臨安府所駐陸軍於四月十七日被土匪勾通變亂各節迭紀前報其變亂原因各營軍隊均有被匪勾通亦不只一營惟第三營最占多數但是晚起事時團本部軍隊暴動副團長宋駱二君出而彈壓首被亂軍用鎗擊斃又掌旗官賴君亦同時被難又有謂實由於團長與營長互相不合致有此變但現在團長歐君謂係營長李植生主動李營長又謂係團本部軍隊變亂伊實受寃屈當起事時團長歐君用電話調李君赴援李又疑歐君有他意彼此悞會致互相爭鬬又起事時聲言第三營全體變亂而三營中曾連長卽率隊與匪對敵曾亦被匪人槍斃其兵陣亡亦十有八九其餘營長因不明匪情潛逃無蹤　　又一消息此次臨安變亂先省城曾派測繪員多人出外分頭測勘地勢有測繪員王致中等十餘人正行至臨安現在亦無下落不知此十餘人是否亦同時被匪所害 
　　又此次臨安變亂官軍死二百八十餘人人民被傷害二十餘人團甲死者亦甚多尚未查出人數又聞仁和堂被搶被燒損失約十七八萬富滇銀行四五十萬臨城巨戸張德家被搶損失約五六十萬其他二三萬人戸不計其數民間房屋被燒者或言有八百餘家或言係八十餘家 
探聞該叛兵土匪被攻出城後隨繞山林樹分竄狗街攀枝花等處復勾結土匪意欲進擾蒙自個舊阿迷等處又叛兵與土匪在倉戸寨約數百名有警察巡長陳某率警往捕反被該匪將巡長巡警擊斃八名匪兵亦死多名屍身藉現在省軍已在臨城甚多鄉兵自請遣散地方秩序已復張參謀已於昨日到臨大衆出城歡迎都督已令張參謀長密查此次起事原因及歐團長興李營長之關係云 
[日男爵游歷武漢紀詳]  
　　日本澁澤男爵游歷到漢後當赴漢陽鐵廠考查卽在該廠午餐旋興辭回漢周游各街視察市况是晚七時在日本俱樂部筵宴日領請有漢口總商會總恊理諸君相陪席間演說頗注重聯絡中日商務十六日午前渡江至省赴都督府午讌日總領事高橋及第三艦隊長土田司令均伴同往段督招待極爲優禮特派軍警與樂隊在江干歡迎吕省長及各機關長官亦均齊集府中相陪欵洽盡歡讌畢由段督派參謀長宋玉峯交涉員胡朝宗吕省長亦派實業司長陳希賢引導參觀紡紗織布二局模範大工廠勸業場各處及黄鶴樓諸名勝午後四時至官錢局茶會小憇旋又往行政公署拜會省長至暮渡漢復赴總商會歡迎會日本諸大實業家亦經商會柬請列席計中日名流共有一百餘人夏口縣知事各官均到會頗極一時之盛十七日男爵因已將武漢實業局廠閱畢是日乃專往視察日人在漢經營之商業如果亞製粉會社作山工廠各處均臨游覽是夜日商復在俱樂部開僑民全體歡迎會並未延請中國官商參列次晨（卽十八日）男爵卽乘快車北上中日官商均至車站送行 
[鄂省禁烟成績譚]  
[烟苗廓淸之電告]  
　　鄂省烟禁於種運吸各事已嚴厲進行收有實效至烟苗一端迭經省長派員履勘剷除前月電由外交部與英使交涉會勘經英使令委駐宜昌英領康君會同外交部員及鄂委專員分赴各屬産烟之區查勘周歷山徑未有寸苗發現刻下會查已竣吕省長特再電致中央外交内務二部與英使交涉停止印土輸運入鄂諒可辦到也 
[私土輸入之嚴查]  
　　鄂省烟苗旣已盡淨印土亦將停運是鄂屬决不容有此項毒品輸入惟武漢交通利便上海存土每由輪船夾運來鄂而山陜積土又由火車潛裝輸入查緝殊爲不易昨民政長特再令飭武漢警廳及水警總廳各縣知事仍須嚴行查拿勿稍玩忽一百致函漢口宜昌兩關監督飭知關員協同搜查私土入境以除流毒 
[查緝專處之裁倂]  
　　禁煙查緝處原係每縣設一機關前因財政困難烟禁將終各縣查緝處一概倂歸知事兼理惟漢口爲印土西土輸入之地老河口爲陜汴鴉片運鄂要隘宜昌沙市爲川雲烟土下運之區查緝較爲紛繁因此四埠查緝事宜仍設專處辦理其經費卽於罰欵内動支茲吕省長以烟禁現將終絶此四埠查緝目前已無多事爰令一律裁倂於夏口光化宜昌江陵四縣知事兼辦以省經費 
[粤省關於紙幣之兩會]  
[焚毁紙幣會開幕]  
　　本月十五日西關第八甫焚幣會已開收奬票一時投票者頗多蓋因該會有一元半元劵苟有銀毫三角餘或一角餘卽能與會也至其派出之所謂謝教單各等其形式均與昔時舖票廠派來者無異刻下該經已懸掛大光燈電燈門前且已懸掛企身日字樣大燈籠甚爲輝煌該會開彩抛球地點仍在往時舖票杯卜處之逢源中約街尾並有特務警察二名在門口守衞聞該會擬再在老城東關增設支廠云昨早更於會内懸出萬年紅紙大牌三面内有一牌中書有公推愛育善堂總商會廣濟醫院管理財　諸字　增刋一種傳單飭人分頭派送該傳單上截則謂維持紙幣雖投變公産開設銀行亦屬緩不濟急故設斯會各等語末又謂當經致贊同由九善堂院總商會自治研究社維持公安會紳董會同組織並借領公欵在省城第八甫設立總所定期開辦云云茲將自治研究社聲明否認之函錄下廣東地方自治研究社致焚燬紙幣會函云焚燬紙幣以濟時艱諸公具此熱誠本堪欽佩惟於此事並未預聞蓋敝會共五百餘人未經集議何敢冒昧附驥十一日曾致函貴會聲明敝社未派代表想經賜鑒頃閱傳單仍列敝社名不勝駭惑尚祈卽日更正爲盼 
[維持紙幣會解散]  
　　十五日維持紙幣委員會集議李會長主席（一）宣布全體辭職呈文（一）决議會員辭職後除從速　理塘魚欄投變公産發照及淸理用欵外其餘一切事項概不負責任茲將辭職呈文錄下爲呈請辭職事前奉令組設維持紙幣會並蒙委任心靈等爲會員在案開辦以來如籌辦銀行投變公産各節均經呈核次第舉行無如遷延數月訂章變産則　　需時籌設銀行則招股匪易以致人懷觖望紙價不漲反落撫躬内疚亟思辭退免誤大局現幸王行長輦金來粤定能負完全責任俾紙幣復回價格以慰粤人數載之焦忠委員會旣類駢枝理合全體呈請辭職懇卽俯賜照准實爲公便伏念本會成立全爲公益絶無權利委員等薪水夫馬固不開支卽一切酬應亦由同人醵金除辦公需費外無毫釐累及公家實堪自信惟投出塘魚欄之公産執照未經交執手續未完本會當趕造淸册函請國稅廳照發俾得交總商會轉給各業戸一俟交割淸楚卽將投價全繳金庫核收以淸首尾至會同一切開支數目當另行造報請准作正開銷合先聲明此呈都督省長五月十五日 
[粤省之三刧盜刧仙刦疫刧]  
[泰安劫案之近訊]  
　　泰安輪船刦案發生後外人甚爲注視鄧廳長以案情重大易滋交涉特廣　線眼會同洋員先後獲匪二十餘名多係行刧泰安曹參等輪船案内首要此次破獲神速於交涉捕權兩事極有關係特將鄧廳長電錄下都督省長鈞鑒昨會同港警道過澳先與澳官妥商隨卽返港各派差探星夜押線專輪馳往會同澳警團捕三巴仔地方擒獲泰安等案 
 
 

Page 7

 
 
要犯　牛國石衆　七李縣李耀山盧蓮生譚桂廷盧禮基石老梁茂威等九名　在港查獲何蘇李總二名此次幸藉聲威中外合力首要各犯先後事數就擒似足以寒匪膽而快人心瑤今晚返省謹先電聞瑤光叩 
[惠州譚仙之遭劫]  
　　粤中自胡陳去後惠屬神權恢復本城各坊　醮之踵事增華一若彌補前去年之冷淡也者近　一般神棍遂得從而利用特由多祝用船載來所（譚公仙聖）初　浮橋致迷信之頂禮者肩摩踵接嗣卽遷入　城南門内訌舊曆四月二十三四等日出會於是逐日向街衆歛錢事爲本處督辦隆世儲所聞特發命令於卽晚四點後鐘派兵士二十除名　譚公仙聖拿回其時駁壳手鎗如押重犯哄動各街均出觀看隨擁到舊府衙前用火焚化當　付火時督辦會辦均在列並宣佈其罪狀曰爾　世迷民歛財滋事理合鎗斃惟念爾屬土木姑付焚如色相胥空母再爲　示云云其時人山人海有後生學子高聲狂笑而迷信之老婦則失聲大哭曰聖公聖公何辜至此公其　靈雪茲漫辱種種色色頗覺可笑是亦可云惠州政界半年來所　之第一快事也 
[肇城疫症之浩刧]  
　　此次肇城疫症自正月起傳染至今已死二千餘人最著者睦民里死七八十人明直里死五六十人草場死四五十人其餘東門街塔脚廠排西門城内南門新舊街學前五經里三聖宫等處無不傳染殆遍前自治會議長邱雲鶴及家人共死六七人商會總理劉振升亦死東門百福堂藥材店死數夥伴雇人看舖死之再雇又死三雇又死現已鎖閉東門街爲最繁盛地方現冷淡不堪一交申牌家家上舖晚上絶少行人其殷富者紛紛落鄉逃避各街無人倒糞狼藉不堪此次核症十不救一僅一晝夜已不治矣初起微熱一息間大燒大熱迷懵氣喘或疴嘔不等迷信家已於去月恭請包孝肅公出遊現又扛抬關帝城隍華光白馬朝龍觀音佛經天后各偶像出遊云 
地方通信 
[松江]  
[遠客不服檢查]  
　　西人兩名狀似西班牙籍帶同洋裝粤人四名乘火車來松在西車站月台北軍稽查員令遵章將行李開看詎彼等口噪洋話堅持不許口角之下繼以手毆移時一粤人面部受傷遂大爲憤怒投鎭守使署陳訴以不能逕入折赴執法處有人告以服從檢查某等尚當盡職保護若梗令肆毆則爲正當之防衞受傷殆類自取復將誰尤云云各粤人詞窮退去識者謂其將往佘山遊歷也 
[令給區員奬章]  
　　前省長派警務視察員來松查視城鄉警務以上下整肅頗爲奬借回省禀復後昨復頒到訓令稱内務司呈視察員報告松江縣警察現辦情形該縣楓涇市第五區員尹祖鑒選練長警整齊可觀鄉鎭有此尤不易得應由本民政長奬給三等奬章以資鼓勵云云已由李警務長轉給尹區員矣 
[鎭江]  
[組織商埠菜市]  
　　鎭郡街市窄狹魚肉菜蔬買賣每日塡塞街道大馬路政障碍警務長張謹庵君蒞任後查前淸時有常鎭道郭一樓在西門外沿河一帶建築房屋百餘問以便設立菜市嗣 
因詞任未及進行茲擬將舊有房屋重加修理卽飭魚肉菜攤一概遷入買賣不得沿街擺　現在籌議欵項及組織手續不日當可實行 
[陸警長被控續聞]  
　　丹徒前警務長陸振違法營私被控一案曾由丹徒地方檢察廳呈請移轉管轄當奉高等檢察廳批示此案移歸江寗地方廳辦理茲聞日前江寗地方檢察廳已函請省長飭令被告陸振到省以備卽日開庭與原告質訊云 
[揚州師範生要求畢業]  
　　縣立師範講習科本定一年畢業現已期限將屆忽奉省令改辦甲種師範學堂畢業之期例須二年學生中有唐某等數人要求校長焦汝霖爲之設法焦以省令如是無從轉圜後經再三商酌乃由焦呈准縣署將其中年齡過大不能久待者准其一年畢業而仍令唐等修業云 
[小搶案迭出]  
　　城中近來有一種無籍流民專以託名買物搶取錢物爲事受搶者多屬寒苦之家甚或懼其報復隱忍不敢呈報昨晚十句鐘時羊巷有一小雜貨舖已將收門忽來穿着常人衣服者購買紙烟闖入櫃内搶其銅元該店中人甫欲聲張此匪已出風砲相向且其門首尚有該匪同黨十餘人在外把守巡風防其呼救以故任其抄擄無法可阻然該店資本甚微僅有銅元千餘合錢十千之數悉爲匪徒取去聞日來類於此種搶案已有數起矣 
[杭州戲院增捐之訓令]  
　　日昨警廳長夏定侯訓令西湖歌舞台第一台總經理文云照得戲園有受警察之權利息應盡納捐之義務現在　　困難達於極點他項地方稅籌捐匪易卽有可以徵收者爲數其微無濟於事不得不將戲園捐酌量增加以資　助茲定本城兩舞台自本年七月份起每家每年捐洋五千元除令知歌舞台第一舞台外合亟令該經理卽便遵照於本年七月份起照此次新定之數按月分繳本廳長素知該經理關心公益當不致不遵也 
要件 
[政事堂法制局官制]  
　　第一條法制局之職掌如左一擬定法律命令案事項二審定各部院擬訂之法律命令案事項三撰定及審定禮制案事項四調查編譯各國法制事項五保存法律命令之正本事項 
　　第二條法制局置局長一人承國務卿之命管理本局事務監督所屬職員 
　　第三條法制局置參事十二人承局長之命掌擬定撰定及審定法律命令禮制案事務 
　　第四條法制局置僉事六人承局長之命分掌本局文書會計庶務 
　　第五條法制局置編譯六人承局長之命掌理編譯事務 
　　第六條法制局置主事十人承長官之命分理繕校及其他庶務 
　　第七條法制局因調查法制之必要得聘任調查員 
　　第八條法制局視事務之繁簡得酌設辦事員 
　　第九條本官制自公布日施行 
[政事堂銓叙局官制]  
　　第一條銓叙局之職掌如左一關於文官任免事項二關於文官陞轉事項三關於文官資格審查事項四關於存記人員註册開單事項五關於文官考試事項六關於勳績考核事項七關於恩給及撫卹事項八關於爵位勳章並其他榮典授與事項九關於外國勳章受領及佩帶事項　　第二條銓叙局置局長一人承國務卿之命管理本局事務監督所屬職員 
　　第三條銓叙局置參事二人承局長之命審議本局事務 
　　第四條銓叙局置僉事六人承局長之命分掌本局事務 
　　第五條銓叙局置主事十二人承長官之命分理繕校及其他庶務 
　　第六條銓叙局因事務之繁簡得酌設辦事實 
　　第七條本官制自公布日施行 
[政事堂印鑄局官制]  
　　第一條印鑄局之職掌如左一製造印刷官文書及其他用紙事項二刊行公報法令全書及職員　事項三鑄造勳章徽章印信圖記及其他物品事項 
　　第二條印鑄局置局長一人承國務卿之命管理本局事務監 
督所屬職員 
　　第三條印鑄局置參事二人承局長之命審議本局事務 
　　第四條印鑄局置僉事四人承局長之命分掌本局事務 
　　第五條印鑄局置技正二人技士六人承長官之命分掌技術事務 
　　第六條印鑄局置主事十人承長官之命分理繕校及其他庶務 
　　第七條印鑄局因事務之繁簡得酌設辦事員 
　　第八條本官制自公布日施行 
[蒙藏院官制]  
　　第一條蒙藏院直隷於大總統管理蒙藏事務 
　　第二條蒙藏院置左列各司第一司第二司 
　　第三條蒙藏院置職員如左總裁副總裁參事司長秘書僉事編纂繙譯官主事 
　　第四條總裁一人總理院務監督所屬職員 
　　第五條副總裁一人輔助總裁整理院務 
　　第六條參事二人承長官之命掌擬訂關於本院主管之法律命令案事務 
　　第七條司長二人承官之命分掌各司事務 
　　第八條秘書二人承總裁之命掌機要事務 
　　第九條僉事十二人承長官之命分理各司事務 
　　第十條編纂四人承長官之命掌編纂事務 
　　第十一條繙譯官十人承長官之命掌理繙譯事務 
　　第十二條主事二十四人承長官之命助理各司事務 
　　第十三條蒙藏院因繕寫文件及其他庶務得酌用雇員 
　　第十四條蒙藏院各司之分科職掌由總裁定之 
　　第十五條本官制自公布日施行 
雜評二（默） 
[政事堂議案]  
　　各部有各部會議若軍事會議財政會議等是也總統府有總統府會議若今政治討論會法制討論會等是也說者謂其近於駢枝吾謂此中尚有别各部會議召各省曁本部人員組織之可稱爲高級會議而總統府會議則召各部曁本府人員組織之尤爲高級會議中之最高會議也故會議雖多猶不害其爲駢枝所最可異者總統府政治討論會開幕後第一次會議卽提出組織政事堂政務會議之議案今日之政事堂卽設總統府中非若前國務院之另立機關也旣有總統府之政治討論會而又設政事堂之政務會議總統府與政事堂一物耶二物耶政治討論會與政務會議孰重耶孰輕耶所傳果確詎非異事哉 
[官制案發表]  
　　官制案一提於臨時政府之參議院因各方面意見不合而擱置之再提於正式政府之國會又以各方面反對而擱置之其間草案之編擬不知幾易文書之往還口頭之辯論又不知若干次而卒無一定之解决今新政府甫改組未聞有若何之商榷所謂政治會議約法會議又皆不聞有若何之提議而忽傳有發表之消息焉總統制之精神於此不大可見耶前此官制案阻力以疆吏爲最大今之發表官制且將於疆吏大有更動而不聞疆吏有所反對焉是則非但見總統制之精神而更可見總統制之作用矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[稽查私運軍火進口]  
　　上海鎭守使鄭汝或君得中央來電　查有大批軍火私運進口等情日昨特派幹員前往吳淞口一帶稽查並函達海關施監督查照其函云逕啓者頃奉陸軍部電開准外交部函據特派直隷交涉員報稱駐津比領以比人格來孟彌賚報運炮彈及炮子引火等材料二百九十七箱炸藥四箱由費利西亞那輪船裝運天津上海等處請中央政府查照等因當經本部立電該交涉員查詢如無准運憑照卽行禁阻並由本部往詢駐京比使嗣准比使稱彌賚輸運大宗軍火本館未准本國政府命令亦未悉此人係屬何籍現已飭駐京比領轉知以輸運軍火來華須有中政府准運憑照方可等語查軍火子彈禁運綦嚴除由本部電知沿江海各關嚴禁輸入外相應函達貴部查照轉飭等因除電各省嚴密禁阻外合電嚴防等因奉此相應函達貴監督查照轉飭禁止輸入如有此項軍火進口而無特許憑照者卽希扣留查明以杜隱患至感公誼云云聞施監督同日亦接有此項部電云 
[鎭守使注重海軍之防護]  
　　鄭鎭守使前晚在署設筵柬請駐泊製造局浦江上下游之海圻巡洋艦湯艦長海容杜艦長南琛運船林艦長鏡淸兵艦李帮帶永翔砲艦吳艦長建威炮艦温艦長列字魚艇沈艦長楚有聯鯨等各艦長到署會議以製造局防守重在浦江一方面全恃海陸兩軍聯絡嚴防務請各貴艦長督令水手兵士謹愼防範日間凡有駛　船隻如見船脚沈重者卽飭小輪跟蹤搜查每日自傍晚七時爲始至天明爲止無論何項船隻禁阻駛過製造局浦面晚間停泊民船亦不准泊於製造局浦灘以杜匪患 
[偵探以外之偵查黨人者]  
　　鄭鎭守使因上海爲黨人逋逃淵藪非嚴行查緝不足以遏亂萌而禍根特令飭駐局北洋陸軍第四師第七旅旅長臧和齋君在於所部各營内挑選精密强幹之排長目兵二十名各給憑照派往城鄉各處便服偵查以補偵探之不足 
[朱督鎗斃曹錫圭呈文]  
　　直隷民政長兼署都督朱家寳訊明上海石油公司總理曹錫圭藉辦實業暗通黨人實屬罪無可　應照章鎗斃特具呈總統請鑒核施行其文云爲呈請事竊據兼理北洋發審處處長楊以德摺稱案准天津警察廳函開上年十一月間由廳派探調查上海石油公司總理曹錫圭以倡辦實業爲名暗設亂黨機關爲滬上匪黨頗有關係之人亟應設法消除以弭隱患旋有與曹錫圭素職之陸熙願爲介給據稱必須用五千金始能得其証據等語當經具報會議軍事處奉諭彼若眞情歸順確爲國家辦事則所要求五千元亦所不惜但須見有功效方能信實密示到廳當經派弁隨同陸熙前往上海招致乃曹錫圭竟騙去洋六千元始經陸熙等伴解來津連日詰問曹錫圭自認與滬上亂黨往來通氣不諱嗣又呈奉會議軍事處來涵令卽解處嚴訊擬辦合將一干人證連同卷宗西解請訊辦等因准此當經處長督飭審判員趙　祺項惠年提訊據曹錫圭供係江蘇上海縣人年四十五歲向辦實業在南京創設墾植公司又在上海設立石油公司業無私通亂黨情事迭次研訊　報異常質之陸熙僅稱曹錫圭暗通亂黨未能指其實據黨卽分别調查去後旋准上海鎭守使函復並抄錄前獲亂黨劉震寰供稱曹錫圭係民黨之總機關爲最有資本者石油公司表面係經商暗則與黨中重要人在公司會議寰承其接濟過洋二百五十八元又亂黨陳猛供稱去年黄興獨立時曹錫圭認欵十萬元凡在上海之亂黨如陳其美李烈鈞胡經武季雨霖詹大悲等均與曹往來去年亂事曹擔任籌欵石油公司係亂黨機關各等語又奉軍事處函開准江蘇馮都督送到獲犯曹錫璋供詞一紙照印函據三件均與曹錫圭通匪有關希卽質訊明確擬辦等因查曹錫璋供稱與曹錫圭是堂兄弟曹錫圭與黄興有交情伊子曹國斌是黄興門生我只知有洋鎗三十餘桿刺刀子彈十餘箱接濟黄興這箱子是曹錫圭寄存公司其箱内信件我不知道等語又江蘇討袁軍總司令部致曹錫圭函云聞尊處存有鎗械子彈甚多現值戒嚴不若借歸公用望卽悉數交出母延又收據云今收到貴公司撥來快鎗三十枝刺刀全子彈八箱計一萬一千三百餘顆此據蓋有江蘇討袁軍總司令副官處戳記各等因復提曹錫圭嚴加推鞫據曹錫土供認前當二次革命之時身卽赴滬其南京墾植公司事務均交方姓及堂弟曹錫璋看管至將公司衞隊鎗械交付討袁軍收用身曾去信令其如此辦理但未見過此項收據其石油公司原有經理係陜西人曾與晤面身只擔任招股事宜至劉震寰陳猛等曾經先後接濟過洋三百元等情不諱查此案曹錫圭非眞正大資本家不過身入亂黨中遂假借陜西人舊設之石油公司名目明辦實業暗設機關據一適中地點與各省黨匪潛通聲氣因該黨多方需索無以應付復以架空撞騙接濟匪人爲籠絡之計其於干犯法律重咎在所不計近年以來事機敗露久爲中央所洞鑒處長前經派員調查徒以溷迹上海租界苦無證據未能查拿嗣經陸熙報告亦知曹錫圭爲亂黨重要人物但未與共事不能一一指實旋經派弁招致來津致被騙去洋六千元之多而因此得其眞相關碍大局之處實有難於掩飾者茲以各處搜獲供證該犯始無可狡賴惟求速死各等因案經迭次研鞫並有軍事處曁上海鎭守使迭次發來憑據案證確鑿應卽擬結查暫行新刑律第一百零一條内亂罪第二欵執重要事務者死刑無期徒刑或一等有期徒刑此案曹錫圭除詐騙洋六千元輕罪不計外訊係亂黨總機關屬實自與執持重要事務相符擬請照章鎗斃以遏亂源而消隱患是否允恊伏乞查核批示袛遵等情據此查曹錫圭係與亂黨通謀亟應嚴予懲辦除批來摺閱悉據稱曹錫圭藉辦實業爲名暗設機關接濟亂黨供證確鑿實　罪無可　盜此案係軍事處函令解交之件候呈請大總統核示遵辦至案内之陸熈旣係共同騙欵是否與亂黨通謀應一倂訊質明確呈擬候核再行飭遵外理合具文呈請大總統鑒核伏乞批示祗遵謹呈已於本月十四日奉總統批准如所擬辦理矣 
[露香園路拘獲黨人續誌]  
　　昨報載鎭守使署偵探恊同滬南警廳軍事偵探　小北門左近露香園路拘獲黨人一名由警廳預審後解送鎭守使署核辦等情茲悉被獲者爲洪萬通未捕之先曾因友人相召在某餐館飲酒不意貪杯過量遂致酩酊大醉同飲者因其酒醉卽代其僱黄包車意在車送彼之寓所乃因醉眼昏花走錯路徑及至該處適被警探撞見當卽拘獲由警廳解送鎭守使署核辦聞黨被捕之次晨警廳預審之際洪尚宿醉未醒一派糊言尚不知身在何地至洪關係何黨正在研訊尚未得確實消息也 
　　又一訪函云十九號晚鎭署偵探在小北門附近露香園路拘獲黨人一名送滬南警察分廳預甯後轉解鎭守使署訊辦等情已誌昨報茲悉被獲者名洪濤馮都督以其在揚州謀亂經通令緝拿在案滬南警察分廳軍事偵探郝靑萍自奉通緝令後卽在各處偵查是日據眼線報告遂偕軍事探金殿臣探目宋鳳鳴等前往九畝地露香園路將洪濤拏獲檢搜身畔並無危險品物及秘密證據當解警廳收押前日午間由崔分廳長親提洪濤研訊供認在揚州謀亂未成逃滬被獲不諱崔分廳長因該黨人係馮都督令通緝者應否解寗歸案訊辦抑由上海鎭守使就近訊明懲處未敢擅專除將洪濤暫留警廳嚴行管押外昨已呈請鄭鎭守使轉電馮都督核示遵行昨報所紀洪濤已於二十日午後二時解送鎭署一節實係誤傳 
[續獲大帮黨人之同黨]  
　　法捕房探目黄錦榮沈德福等於十四號晚上在法新租界福開森路及善鐘路之間拘形跡可疑之吳子卿陳開銀朱敬軒等七十六人内除誤拘之鄉農曹阿新一人開釋外吳子卿等七十五人管押候究在案昨經藍總巡飭提該黨人等嚴訊又據供出與此案最有關係之趙斌一名匿跡英租界藍君立飭包探前往恊同英包探將趙斌拘獲提回法捕房嚴行管押聽候澈究 
[盜黨自投羅網]  
　　盜匪張永卿張根泉於上月廿六號夜糾黨持械夥刧公共租界芝罘路四號洋房西洋商奚蘭卿家值洋二百餘元之衣飾圖逃經奚飛報老閘捕房將兩張拿獲抄出原贓現洋二十九元銀徽章一個並該盜等所棄手鎗三支一倂解由公共公廨迭經中西官訊供屬實判送觀察使署轉解鎭守使署按例懲治並着捕房查拿在逃同黨解究在案詎至昨晨有張等同黨陳雨淸潛至公堂門首雜於觀審人内希圖探聽消息適被新閘捕房包探朱子藩查見卽將陳拘解公堂請究關讞員商之美領博君判陳押候下禮拜二解究 
[蘇省出品展覽會之預備（五）]  
[商店承租之踴躍]  
　　蘇省籌備巴拿馬賽會出品協會定於六月一日在陸家浜圖書公司舊址開展覽會一切籌備情形屢詳本報茲悉會場後面空地自季總幹事規定召租章程招商承領開設商店後日來承領者非常踴躍現已丈放完竣並無餘地承領各商擬開之店茶酒果點番菜等項食品無一不備現經各商紛繳租價繪具圖樣呈請鑒定俟會中飭工用煤屑將地鋪平後卽由各商照圖搭蓋蓆　以備開設 
[飼獸地方之另備]  
　　黑龍江運來鹿狐附屬陳賽一節已誌前報茲悉季總幹事因此項活獸出品將來各處送會陳賽者當必不少『必須』另備地方以便侗養並可任人縱觀現已勘定會場後空地（招商設店處）内東偏搭蓋廠棚以備畜養各種動物 
[南京出品之輸送]  
　　各縣赴會出品昨日又有南京商務印刷廠出品一木箱由滬寗火車轉運公司輸送到會 
[六角軍樂亭之完工]  
　　會場門内空地中間所搭六角軍樂亭現已將次完工式樣頗爲玲巧聞其工料價約需五百元云 
[物産會閉幕後之茶話會]  
　　上海縣物産會正會長洪伯言知事昨日致南北商會及各勸導員函云敬啓者物産會雖已閉幕應辦手續甚多前次會議訂定本月二十三日（卽星期六）下午二時在本事務所開茶話會討論一切用特奉邀台駕務希賁臨賜教爲盼 
[勸令商民切勿搬遷]  
　　上海鄭鎭守使查悉邇來滬地謠言蠭起民心又生驚疑且因浦江之中禁阻民船夜行海軍防守各兵艦時有開放驚鎗聲息高昌廟一帶商民聞之心生畏懼疑爲戰事在卽每有遽行遷徙情事爰於前日函致巡警薩督辦通令各警區布告境内商民照常安居樂業一面令飭海陸警察隊轉諭軍兵凡遇舖戸商民遷徙家室者務須善爲勸導令其切勿搬遷以免徒耗遷費 
[楊師長派員檢閱軍隊]  
　　北洋陸軍第四師師長楊善德君以本師所部步炮各軍因去夏滬地戰事均已陸續南下駐防松滬吳淞等處惟各該軍隊之軍械服裝是否整齊衞生清潔與否其學術有無進步軍需銀錢是否實放官長兵士有無缺額自應派員檢查爰特派委參謀長王瀛齋參謀官安輔泉二等參謀周和齋軍需官郭竹茗總軍醫官史廷贊等五君來滬檢閱第七旅第八旅兩旅所部之十三十五十六等團管轄之各步兵營業經第七旅臧和齋旅長等派委七旅參軍王雅泉八旅參軍馬乾乙十三團教練官鄭堯臣十五團教練官趙會堂十六團教練官鍾雅軒等諸君爲陪閱官已於十九二十廿一三日在於制造局考察各營軍械衞生學術軍需點名五事聞名營均甚整肅云 
[查獲身帶鎗子之閩人]  
　　福建人吳阿章身帶鎗子六排前日欲搭吳淞火車被二區查土巡警搜獲解送警廳司法科提案研訊據供現在羅店鎭賣糖爲業此項鎗子在途拾得問官詰其從何處拾來阿章口操閩音難以辨别判還押候查昨聞有吳之同鄉王某在鹹瓜街開桂圓店爲業投廳請保奉諭案關私帶軍火應候查明再行核辦 
[調查盜犯如何懲辦]  
　　公共捕房麥總巡查得前在泗涇路越台旅館緝獲搶刦顔王氏楊王氏沈寅生錢兆俊胡金聲等家案内之盜犯錢進發錢少江李桂萬商樟淸刑永標張根順等六名訊認搶刦不諱曾解鎭守使署已將錢進發錢少江李桂萬三犯於四月十八號鎗斃在案惟商樟淸刑永標張根順三犯究應如何懲辦迄未宣布罪狀茲因捕房急欲明悉該三犯應得之罪故於昨日派令探目李星福前赴鎭守使署軍法科詢查商樟淸等三犯應處保等徒刑請將辦法宣告以便終結此案 
[編纂自治歷史之手續]  
　　自解散自治會命令發布後本邑市政廳及各市鄉自治機關同時解散所有本埠地方公益事宜移交上海工巡捐總局繼續進行在案嗣聞自治會各董因辦理地方自治係上海首先開創經辦地方一切捐稅工程路政衞生警務等各項事宜成效卓著自總工程局起後改城自治公所繼改市政廳辦理九載經任事諸君　幾許心思耗若干腦血而始得有如此之成績現旣移改官辦前項歷史未忍湮没經穆杼齋君等發起擬編纂自治歷史以遺久遠但編纂時須將各種案卷存錄彚集成帙聞刻已商准工巡捐總局長朱壽丞君將各種成案擇優抄錄以便編輯 
[官産丈放局之批示兩則]  
　　上海縣城濠官産丈放局昨發批示兩則照錄於下批朱厚菴呈云呈悉城濠基地係屬官有財産仰候部頒新章到局後再行核奪母庸先行註册也摺存批盛慶記呈云呈悉已於二十日通告内諭知矣仰卽遵照 
[函催各鄉民騐契]  
　　上海縣洪知事致各市鄉經董函云逕啓者查騐契一事疊奉省令展限無非爲保護民間業産起見乃屈指展期又將及限而貴鄉之照章呈騐者尚居少數深恐一經截止於民間産業權關係匪淺茲特委騐契主任員朱友周親赴貴鄉接洽一是尚祈諄勸業戸及早呈騐勿再觀望致貽後悔 
[南警廳調派科員]  
　　滬南警察分廳長崔怡庭因總務科一等科員陳學詩辭職查有司法劉科長堪以調充所遣司法科長一缺以行政科長顔璧城君調補昨已分别到差任事矣 
[俄總領事銷假]  
　　駐滬俄總領事格九如君曾於去年請假返國今已假滿乘輪回滬昨已到署視事矣 
[法總領事眷屬回國]  
　　本埠法總領事甘世東君之夫人現携男女公子等乘坐公司船起行返國 
[寰球學生會試騐催眠術方法]  
　　寰球中國學生會定本星期六日晚八時敦請日本著名催眠學大家鈴木楢翁君試驗催眠術方法按催眠一術發明未久吾國人研究者少且更難於實騐鈴木楢翁君係日本精神學會會長深于此術夙有經騐屆時當將催眠術中種種變約逐一騐之被術者之身頗有可觀凡講求心理學者亟宜往觀焉 
[通俗宣講社宣講預誌]  
　　通俗宣講社定於五月二十四日（卽隂曆四月三十日）午後二時在新閘和樂里新民學校開第四十九期宣講會敦請梁天柱宣講尊孔之要旨汪春鑑宣講勤儉與儲蓄之關係袁頌豐宣講岳飛軼事徐惠施宣講勸用國貨朱稼甫宣講子女受教育之必要周少葵宣講破除迷信朱文華宣講公德心之必要届時並有各種印品分贈各界男女均可往聽母良入座劵也 
[旱烟業請求减稅]  
　　烟酒牌照稅第一期限五月底爲止經縣公署布告着各烟酒業等一律納稅領照逾期處罰在案茲有旱烟一業出産雖廣而銷數無多該業各商店舉定代表魏醉光等詣知事署呈稱吾業商困稅重請將應納之稅酌量减輕以體商艱云云洪知事得禀後以此次經辦烟酒牌照稅係奉令承辦該商所呈各節尚屬合理姑候將情轉請江蘇國稅廳核示辦理昨已明白批答矣 
[愼防廣東鼠疫之蔓延]  
　　字林西報載有中國南方近來疫症甚劇上海不得不嚴緊防範近來廣東鼠疫躉延患者百無一生以故遷避至香港者甚衆查鼠疫本自雲南發生由雲南傳至北海（譯音）一千八百九十四年傳入香港是年死者計二千五百四十七人以後歷年難免一千八百九十九年死者一千四百八十六人一千九百零一年死者一千六百五十一人一千九百十二年死者一千七百人本年五月十九號止已死一千六百五十一人可見本届鼠疫實較往年爲烈云西報所載如此滬上與香港一水可通往來如織若不嚴爲之防恐疫氣傳染將有不堪設想者聞中國公立醫院善治鼠疫如有自汕頭香港來滬染有疫症望速送該院療治庶疫氣可期撲滅也 
[澈究被竊支票之來歷]  
　　南京英商和記洋行與滬北順利號素有交往曾於去年七月間將計銀六千二百零二兩二錢九分之支票一紙匯交順利當因數目不符退回詎日久並不寄滬復經順利電催始經該行查悉票已被竊報請該處警署及公共租界捕房查緝嗣經捕房查得該支票係西洋人羅石利竊取卽將羅拘解駐滬西洋領事署訊供之下業已判羅解送澳門西洋領事署訊辦在案茲經和記洋行查得該支票係由南京路亨達利洋行代收且有冒順利號名義簽字不應不究來歷特延高易律師代表在公共公廨呈控業經照准昨由捕房將被告亨達利洋行經理人胡少堂傳案請究經王襄讞會同英德兩副領事康裴二君升座特别公堂研訊先由原告代表高易律師偕見證原告司賬西人克來司順利號經理徐通浩上堂訴明前情請究被告亦延律師高福來上堂辯護並據胡少堂供稱去年七月十六日上午有西裝一人口操華語來行選購金表鑽戒等物計洋八百二十六元付下滙豐銀行六千二百零二兩二錢九分之支票一紙當令與該主客接洽之王子才持向匯豐核對而匯豐所蓋圖章改換新式恐有不實復倩西人白都至該銀行對明月出支票一紙找交該主客取去至銀行簿上之字係行夥朱瑞生所簽等語復據高易律師聲稱王係案中要證應請堂上傳訊胡接稱王已於西曆二月間辭歇現不知何往高律師復稱此案曾經西洋領事署訊問胡在該處公堂並未供及王姓敝律師查核胡所供情形與在西洋領事署所供不符請堂上注意又據胡供當時西洋領事署第一次開審曾帶王到堂候示未經訊及現堂上如定欲傳王到堂作證亦可訪其下落囑令到堂復經兩造律師向王盤詰良久因時已過午堂上宣諭退庭判候下午於三時繼續研訊 
[押店夥通同行竊]  
　　新閘成都路新興押店主翁經記控夥李根生嚴接如倪松壽學徒兪金生串同在逃司賬八林安祥竊取值洋六百餘元衣飾質洋分用等情昨由捕房將李等四人一倂拘解公共公堂請究原告投訴前情據李根生之保人及在逃林安祥之保人許榮林等上堂禀稱此事據學徒兪金生在捕房供認惟祗查出皮衣一件之質券餘無下落等語中西官會商之下判被告各人還押候令許榮林將林安祥交案於下禮拜四再行訊核 
[琴瑟不和演成慘劇]  
　　本城小南門内花園弄十七號門牌爲泥水匠之徐順林因家務細故與妻張氏口角經鄰人勸和不料日前（卽陽曆十九日）晨間徐出外工作該氏卽入臥房懸樑自縊至午刻由順林之母前往呼喚良久毫無聲響情知有異卽招呼鄰人將房門撬開見該氏懸掛床畔當卽將繩解開已奄奄一息當時徐適回家午膳見妻形狀不禁大駭急爲救治無效延至前日（卽二十號）旁晚時氣絶而死昨日尸父張坤咸前來探望女兒始知前情見事已如此不欲興訟將爲棺殮事爲該處二十舖地甲邵梅生得悉當卽投報地方檢察廳請求相騐而張坤咸同婿徐順林亦投該廳具詞請求免騐當經汪廳長准如所請諭令張等具結備查 
[氷廠水池内之浮屍]  
　　昨日閘北龔家宅附近頭圖地保龔福祥投地方檢察廳禀稱該處新益記氷厰水池内今晨見一裸體男尸年約十五六歲查無家屬爲此來廳請爲相騐當經汪廳長諭令候次日（卽二十二號）派員前往相騐 
[九畝地倒斃男屍]  
　　滬城小北門内露香園路（卽九畝地）地方昨晨倒斃無名男尸一口年約三四十歲經該處地甲徐春橋查見投報地方廳請爲相騐當由汪檢察長於午後委派徐檢察官等前往騐明該尸委係病死因無家屬判由善堂收殮發封厝壇候屬認領 
[虐待畜類之判罰]  
　　虹口西華德路某馬車行内馬夫鄭阿才前日因將一猫用繩缚住後足倒懸空中毒打被匯山捕房八百十九號西捕查見以鄭不應虐待畜類卽被拘入捕房昨解公共公堂請究經聶襄讞會同美領畢君訊明判鄭罰洋三元充公示儆 
[養犬無嘴套之判罰]  
　　長浜路三百七十五號門牌李福記紅帮成衣店主李湘泉及貴州路十五號居戸許芝洪均因養犬不用嘴套被捕房查悉以其違章昨將二人倂傳到案訊明判許罰洋四元李罰洋三元一倂充公 
[奪收房租案判决]  
　　法商白蒲前延福履理律師投法公堂控稱蔣某之妻蔣陳氏將房産抵銀八十兩不付利息請將房租斷歸白蒲收取以抵利息奉判准如所請在案前日福律師又投法公堂控稱陳氏遵諭派人收租時有蔣某之妾蔣沈氏出場言此房屋已抵與鄭喬記别人不能收租並糾同沈仁林等行兇將收租票　打失鄭喬記又登報反對堂諭請堂上一倂訊究况白蒲受抵係房單沈氏抵與鄭喬記係印諭旣有方單印諭豈能作憑請察沈氏供此房産以印諭爲憑婦人與大婦陳氏因分産不匀已在高等審判廳涉訟奉判着親族秉公調處發交上海地方廳訊决因陳氏延不到案以致尚未分派此房産應歸何人所得尚難預定惟前向鄭喬記抵銀四千兩是實鄭延蒲石律師代辯稱鄭登報事本律師並不干涉惟沈氏將印諭等據向鄭抵銀四千兩有憑有據請堂上追銀四千兩鄭供見陳氏又將此房抵與洋商恐有後患故登報聲明聶讞員商之法副領事德君會判前者白蒲具控時不知内中 
 
 

Page 11

 
 
有如許糾葛故准原告收租現今陳氏沈氏已在地方廳涉訟未了該房産尚難斷歸何人執業須俟親族秉公分撥白薄被欠銀八千兩須向陳氏控追沈氏欠鄭銀四千兩着人銀兩保限交行兇一案罰洋二十元以儆鄭喬記理應投案訴明候斷不應登報反對着罰洋五元充公 
[奪租屋大家脫手]  
　　荳腐店主秦悅卿前投法公堂控稱房屋因火災翻造商人仍向原房東長利洋行定租房屋三幢當付小費洋三百元並房租洋八十四元領有房票爲憑後有陸桂卿向商人轉租去房屋兩幢開設陸順昌新衣店收陸定洋一百元並代做擎門樑一根商人墊去洋七十元詎陸向該行謀挖租屋商人反無房屋可租心實不甘求請訊斷等情在案昨日傳到收租人許駿發供秦曹某某之名付來房租被秦朦領去房票是實陸供托秦租屋交伊定洋一百元並非挖租並呈正二三月房票請鑒聶君以正二兩月房未竣工豈有先付租洋之理顯見所供不實判陸所付定洋註銷並償還秦悅卿損失洋八十四元再罰洋二十元充公交保限交該房屋秦陸兩人均不准租着房東另行召租陸卽行將店遷去如違干究 
[周翰臣央中料理吞欵]  
　　孫友康控周翰臣吞没代繳松江檢察廳之欵洋一千零四十元由公共公廨訊判周送觀察使轉解松江歸案訊辦嗣因原告之父到堂代求判押候原告本人到堂再核在案昨晨由廨復訊卽據孫友康投訴被告現已央中料理尚少洋五百餘元等語中西官以旣據原告代求准將刑事案註銷判被告交五百元人洋並保着原告另行具禀歸民事案訊理 
[結欠貨銀之限繳]  
　　恒泰玻璃店主賈恒久控同業陸順記不理結欠貨銀六十一兩七錢二分並洋一元五角而陸亦以賈不理舊欠代付稅餉銀兩等詞投廨互控一案前晚由公共公廨傳訊原告賈恒久延律師上堂請追並稱被告互控一案前曾在公堂涉訟業已禀請註銷有案可查實係有心朦混毁壞原告名譽應請察究質之陸順記供詞支吾王襄讞核供與觀審西官美卓副領事判陸順記互控一案查閱卷宗已於前淸宣統元年十二月二十八日具禀銷案今復朦混再控殊屬不合應卽將案註銷賈恒久控追欠銀訊據陸順記認欠屬實應着改交人銀並保限一個月將欠銀連同堂費一倂遵繳違干未便 
[滋補身體之藥酒]  
　　英京倫敦費萊乾公司所製之維白洛那藥酒爲滋補身體孱弱之品久爲彼邦人士所贊許茲聞輸運來華歸華英大藥房經理如有欲購補品者盍往試之 
雜評三（訥） 
[自治]  
　　自内務部有請復辦自治局之議而人民於絶望之餘遂有一線之餘望矣夫此一線之餘望果能逐漸放大而至於復活乎抑幷此一線而終歸泡影也終歸泡影則上海自治歷史之編纂將來可作爲紀念品倘果復活也則此編纂又可作爲模範品矣然則斯篇之作亦烏可以已哉 
[政黨]  
　　近來政黨態度亦於極冷靜時現一線生機北京之進步黨已屢開會商議進行方法而各省亦有稍稍提及者此殆政黨之希望未絶乎雖然所謂政黨者必有兩黨對峙今進步黨雖熱心進行而與之對待者何黨歟唱獨脚戲之政黨世界各國未之前聞 
專件 
[行政訴訟條例第一章行政訴訟之範圍]  
　　第一條平政院除法令有特别規定外對於左列各欵行使審理權一中央或地方最高級行政官署之違法處分致損害人民權利經人民陳訴者二中央或地方行政官署之違法處分致損害人民權利經人民依訴願條例之規定訴願至最高級行政官署不服其决定而陳訴者三平政院肅政史依 
[第十一條第十二條之規定提起訴訟者]  
　　第二條平政院不得受理要求損害賠償之訴訟 
　　第三條對於平政院之裁决不得請求再審 
　　第四條平政院因審理之便利或必要除地方最高級行政時官署之行政訴訟外得由平政院長囑託被告官署所在地之最高級司法官署司院官並派遣平政院評事組織五人之合議庭審理之其庭長由平政院長指定 
　　第二章行政訴訟之當事人 
　　第五條行政訴訟當事人得委任訴訟代理人行政官署得 
命屬官或聲請主管長官特派委員爲訴訟代理人 
　　第六條訴訟代理人須提出委任書証明代理之事實 
　　第七條平政院得命有利害關係者參加訴訟其自願參加者 
亦得允許之 
　　第八條法律所認之法人得以其名提起訴訟 
　　第九條肅政史糾彈事件經大總統特交平政院審理者或由肅政史提起行政訴訟者以肅政史執行原告職務 
　　第三章行政訴訟之程序 
　　第十條行政訴訟自中央或地方最高級行政官署之違法處分書或最高級行政官署之决定書逹到之次日起六十日内提起之限期之末日遇星期日慶祝日及其他休息日無庸算入 
　　第十一條肅政史依左列規定於陳訴訴願限期經過後六十日内提起訴訟一人民依第一條第一欵之規定得提起訴訟經過陳訴限期而未陳訴者二人民依訴願條例得提起訴願經過訴願限期而不訴願者 
　　第十二條肅政史對於中央或地方行政官署違法之命令或處分得於六十日内提起訴訟 
　　第十三條第十條第十一條第十二條規定之限期内遇有事變或故障得由平政院許可展限 
　　第十四條行政訴訟未經裁决以前除法令有特别規定外行政官署之處分或决定不失其效力但平政院或行政官署認爲必要或依原告之請求得停止其執行 
　　第十五條行政訴訟之訴狀應載明左列各欵由原告或代理人署名簽押一原告之姓名年齡職業住址若原告爲法人則其名稱及住址二被告之行政官署及其他被告三告訴之事實及理由四證據五年月日有證據書狀者須添具繕本其已經訴願者須附錄訴願書及决定書 
　　第十六條肅政史提起行政訴訟之訴狀應載明左例各欵署名鈐章一姓名二被告之官署及其他被告三告訴之事實及理由四年月日 
　　第十七條第十五條第十六條之訴狀及其他必要書狀須具副本提出（未完） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[敬告王湘綺] [  東埜]  
　　史臣貴乎直筆而世人偏多曲辮史筆之與髮辮爲曲爲直不可同年而語明矣異哉王壬秋規定史臣資格以留辮者充之豈以是爲曲筆之代表耶昔者馬遷作史先受腐刑彼豈不愛惜是纍纍者良以史臣秉筆義取諸直苟有一物焉忽剛忽柔能曲能直無一定之標準者卽不惜毅然去之以表示其直道而行之素此千秋直筆所以必稱腐史也乃馬遷不畏宫刑壬秋獨怕黥首抑何古今人之不相及有如是耶寄語王先生不爲史臣則已如以史臣自命則留辮不如割辮割辮尤須割勢（二） 
[敬告廣東焚燬紙幣會]  
　　粤東紙幣濫發至數千萬當道擬收集而焚燬之此笨計策也此項紙幣雖信用薄弱然其紙張之價值固自若也今付之一炬不且分文無着乎愚以爲與其焚燬不如收集一處開一紙鋪充作草紙出賣以每張一文計算尚有千分之一之價值也如此一舉手問不特廢物利用抑且舉止奢華彼世界第一富豪如美國之煤油大王其人者亦何嘗夢見此鈔票揩屁眼之濶綽乎哉（四） 
[敬告上海西商]  
　　西人鑒於上海租界以内華人之居住者日衆提議一種建築新　以後上海租界之内祗准建築西式房屋爲减少華人之計字林西報創之中法彚報和之將來必有實行之一日然而未盡善也華人雖貧然力能建築西式房屋者尚不乏人豈足以示限制爲上海西人計如欲限止華人者須推廣此議例如華人住居租界者須入外國籍一日三餐須吃番菜撤屎須盛以外國便桶嫖妓須入外國堂子（鹹水妹及東洋藝妓不算門房須雇用紅頭黑炭結帳　打外國算盤滬諺稱計算舛誤爲打外國算盤）引而伸之觸類而長之限制之道其庶幾乎（三） 
[敬告征勦白狼諸軍]  
　　兵法云知己知彼百戰百勝官軍征勦白狼旣不知彼又不知己徒以性命相搏豈有益哉風聞白匪過處姦淫擄掠無所不至知乎此則平狼之策在是矣何則白匪旣志在婦女卽可以美人計勝之是宜在上海漢口等處搜集烟妓之染有梅毒者若干人導入泰隴扮作良家婦女令官軍佯敗俾白匪大肆淫掠不出三月梅瘡大發匪黨從此無瞧類矣又何必折一兵而費一矢哉拿破崙云三千毛瑟不如一家報紙吾則謂十萬精兵不如一隊蚌將軍（三） 
[批夏思恭請建女厠由（原呈見十六日申報）] [  天虛我生]  
　　據呈請建女厠以救尿急就衞生上言自屬正當惟在交通上不無妨碍查原有厠所本不限制男女小便厠所雖不適於婦女之用伹該婦女儘可設法不此之圖乃請本廳爲之特建女　無此閒欵碍難照辦至請派警保護亦無如許閒　惟警察所能示人以威之處厥惟木棍旣據　求准將警察所用木棍懸掛厠所聽憑各該婦女自行指揮使用可也並於厠所門首添掛虎頭牌云婦女小便母許擅入仰卽　照辦理此批抄由發（三） 
尊聞閣詞選 
[岳祠銅爵] [  閩中翁莘老]  
　　諸君痛飲黄龍府三字獄成寃終古此爵幸未淪灰土三百斤弓八石弩背嵬軍勇如處蘄王亦有金鳳瓶傳酒行間助戰鼓中興蔣略誰斷武爵乎胡不化爲戈與鋌先鋒河北擊胡虜區區　酒折忠魂老檜參天醉且舞 
[訪唐六如桃花庵]  
　　杜曲棃花灞淸草生不逢辰死便好誰將杯酒酹詩魂幾欲　金購畫稿西園雅集龍眠圖先生妙筆世所無淒涼夢墨奇何在露電泡影眞須臾玉章小字没塵土風流第一自千古行人莫唱悵悵詞花開花落爲謙主 
[題葉質夫文彬松竹圖]  
　　松之下竹之邊中有人兮仙乎仙左有圖右有史百城坐擁烏皮几畫師下筆工寫眞爲君遺貌而取神蒼髯老叟結雅契圓通居士呈前身元亭撫松子猷看竹君能兼之殊絶俗贈形答影成三人身心與之相往復一存其本性一表其虛心一則送抱而推襟竹有韵兮松有隂宜嘯宜奕宜鼓琴君獨對之長披吟有酒詩還招我斟索詩　許爲知音笑矣乎益封三千戸執産百萬金不如藥向圖中尋 
自由談話會 
　　耳不聞人之非目不視人之短口不言人之過庶幾爲君子也儉視聽以養神儉嬪嬙以養壽儉虛詐以養德儉服食以養生此華子心錄語也儉德會諸公但知儉金錢以省糜費孰知以上四者均在儉之範圍以内凡我同會諸公亦宜加之意焉[  眞州趙二]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者四明陳祖蔭劉伯年　李孫邨兒餘姚魯啓鈍魯裘忠然夫人 
小說 
[哀情小說滿園花（九）] [  天虛我生]  
　　予此時獲覩漱花之面心目中不知幻爲何狀極欲與讀者一言其美然吾遍舉天下之好花一一自心頭輪過直無一種花朶足以比擬其嫣必不得已則將擬爲出水之芙蕖亭亭之態娟潔之致庶乎近之然芙渠又嫌其太腴耳故吾殊無術以彼姝之貌告諸讀者卽使當時攝得影片亦不過得其規模而一種流麗婉妙之態任令仙筆爲畫亦不能傳其神也則吾心目中之漱花小影惟有請讀吾書者於不着一字間尋之而已維時吾與漱花俱在髫齡天眞爛漫絶不知人間有所謂嫌疑者太夫人年鬢旣高愛其嬌女無所不至特以兩兒皆蠢且非已出故其視我不啻已出而我之球術實足爲全園冠嘗與漱花琴兒書兒香兒列爲梅花之陣我居其中四人各擊一球以我爲的同時並發而我旋接蹴手舞足蹈身如陀羅之轉百無一失而四人接球則往往錯落應接不暇笑聲譁然而我從容不迫益形活潑目光四轉如電而羣女繞我三匝彷彿登天女散花之場我乃大樂一日之中讀書晷刻不過十之一耳於時漱花已共予讀其人聰俊雖不亞子然讀書究予爲多凡有疑點則皆就質於予轉視吾父爲多常背吾父與予小語曰若翁殊惹厭年不過三十而老氣横秋動以辭色加人致令汝不獲與我長日而嬉苟如我意必將標而出之我嘗請於阿母謂汝學術倍於若父果去若父而以汝爲吾師者則吾讀書必當倍於尋常而吾父斥爲妄說吾母乃不我依然而我之對於尊翁則覺其人之言語舉動百不一當吾意故渠命我讀者我必反而掩卷渠固無如我何予曰吾父乃受尊甫之囑所以督責汝者正爲尊甫期望之深耳奈何暴棄且書不讀何由而熟漱花聞言則嗤然一笑立取其書琅琅而誦抑復宛轉其音有若流鶯之轉而窗前鸚鵡以爲求友則亦巧弄其舌歌而和之予心則知漱花之亟讀其書者實以表示其愛我之心以爲凡我有言彼無不聽吾父亦漸知其然故凡令其讀書令其習字輙復由我間接晨起入塾漱花攤書於几輙弗讀癡癡而坐不知作何想吾乃引吭先讀彼聞吾讀則流眄視予而笑尋亦讀矣（二） 
[家庭小說浮生恨（十）] [  浮生]  
　　嗚呼不如意事常八九可與人言無二三自余父没後而余家家况遂一落千丈而余之一身爲鄉里父老所不滿意者半由於不知自愛半亦由於破家之速蓋未悉内容而徒以理想出之無怪其然第我家自析産後早已入憂患困頓之旋渦赫赫觀察第一變而爲窶人家此實勢理所必然者特余當日支撑門戸一切費用較諸弟爲鉅以結婚之費耗至千金所以不五六年遂至一貧如洗至今日天涯淪落幾如失羣孤鴈無家可歸痛定思痛輒復自尤對於此事儘可不再曉曉也然今者吾弟破家亦在目前矣吾弟庶出者四人分析以後家政歸庶母一人主持財力較厚於我而内中衣飾之在庶母處者當時實未分撥值茲窘鄉亦可少資挹注而庶母治家又復井井有條凡我族　莫不深知一旦不幸而蹈我覆轍盲從者或且以各我者咎諸弟更或以縱容愛子厚誣我庶母故我將一已每年出入之數略略敷陳俾閱我者連類推測少憐我弱弟之不幸至我之一身雖未十分浪擲先人之産而内人嫁奩揮霍一空以香奩之金供纒頭之錦薄倖之誚百口莫辭往事而今休說起阿儂原是負心人此余自懺之詞蓋紀實也二十日本篇題下號碼八誤爲九廿一日九誤爲十 
文字因緣 
[懷人詩有序] [  東園]  
　　風雲臭味聲氣自通翰墨因緣疏逖無間神交四載契濶八賢一面雖慳寸心如結此懷人之詩所由作也萬里唱酬一函問答海外知己天涯比鄰則徐郁兩公也碧山嗣響白石抗宗月旦品評風流宏奬則陳王兩公也袁公有窺人之靑眼論道義則今之孔北海也陸公爲曠代之紫髯論文章則古之蘇東坡也高公則書轈鍾王律轔李杜沈公則體摹漢魏胎息齊梁類皆炳炳麟麟彬彬雅雅蜚文苑之英聲　儒林之茂實伊可懷也侯其褘而烜敢追拜石之南宫附爲雲之東野屋梁落月灞岸曉風爲賦八詩深情一往 
　　徐公黍初（光瑋）安徽桐城人今自日本歸 
　　飛出蓬萊一朶雲（謂庚戍年間自日本長崎函索余所譜之蜃樓記）鄉情桑梓社榆枌蜃樓幻記三山事（謂蜃樓記中詞句有黍初及浴蘅事蹟）虎觀雄談兩漢文（謂與詩汝論古文洋洋萬言）陶令琴書皆夙好崔家筆硯敢輕焚再過海市尋徐福草綠瀛洲滿鶴羣 
　　郁公曼陀（華）浙江富陽人今在日本 
　　客舍靑靑柳色新且從絮果問萍因孤鴻渺渺扶桑谷雙鯉迢迢析木津（謂今年自日本寄詩辛亥自天津寄詩癸丑自京都寄詩索和余均答之）東海有詩先寄我（謂作詩皆寄和）北樓得句總驚人（詩才高出同人）官廚今日多櫻笋（謂日本櫻花會（抵否鰣魚饋富春（富春鰣魚極美曼陀之珂里也） 
　　陳公蝶仙（栩）别號天虛我生浙江杭縣人 
　　我愛龍川是妙才錢塘江水日瀠洄一時豪傑都推倒萬古文章盡拓開不棄葑匪勞採擇自慙覇櫟借栽培栩園多少神仙蝶帶著花香入夢來 
　　王公鈍根（晦）一字耕培江蘇靑浦人 
　　一笑澆書食蛤蜊蕭樓攤飯選文時逸情倂入蘭亭序詞癖渾忘竹屋癡靑浦舊游三弄笛（鈍君之珂里辛卯間夜泊）碧山新譜幾彈絲（謂近有游戲雜誌彈詞極工）撫琴目送飛鴻遠不料焦桐爨後知 
　　袁公述之（世傳）河南項城人 
　　記曾孤櫂泊蕪城（謂辛亥夏六月二十六日舟泊揚州鈔關外）尺素相招夜四更（是夜漏聲三下由丁君子韋處函招同舟赴滬余未能往）知已感深虛薦鶚（謂薦焉教習）懷人坐久覺雞鳴味先　菜經秋淡（謂辛亥秋光復余北行）心共葵花向日傾嘗上書）每讀草翁風必舅臨文不諱尚之甥（謂丁君是其外甥） 
　　陸公野枘（雲僧）江蘇上海人 
　　德音金玉陸忠宣白石三生有夙緣投李投桃新樂府埀楊垂柳老屯田碧紗題壁籠今日紅燭歌樓夢少年影片載膽如舊識（今寄照片來僧裝）蛤中佛子蜃中仙（余蜃樓記仿李笠翁蜃中樓而譜） 
　　沈公師隱（六）浙江嘉興人 
　　鳳凰幾度問山名不盡區區仰止情滄海雲開黄　遠大江月湧碧天淸張先詞句傳三影沈約工夫在四聲屢爲彩驚唐韻寫（謂爲余抄三較多）雜花生樹亂飛鶯 
　　高公太痴（翀）江蘇長洲人 
　　聲氣由來重應求私衷久願識荆州傳書何處尋黄耳對鏡無端惱白頭招我陶潛催入社（謂招我入希社）依人王粲怕登樓江南徧地生紅豆兩字相思嵌采骰 
（以上八公均未謀面以通信後先爲次第非敢軒輊乞諒之） 
 
 

Page 15

 
 
   
 
 

Page 16

 
 
   
 
