# 1893 - 82 - 4907158

 

Page 1

 
 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早已寰海風行爭先快覩矣茲又有咸豐朝續錄備紀征討赭寇及與泰西諸國通商互巿事宜尤爲賅括詳明足資稽考亟川鉛板排就印以雪白連四紙校讎裝釘罔不精良刻已告成分爲一十六册外加紅木夾板每部碼洋兩元五角欲悉我朝堂故者請臨申報館帳房及各處申昌書室購取可也 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅清疎有條不紊誠講求洋務　不可不讀之書也茲巳由本局印成分裝四册每部碼洋八角諸君子有以先覩爲快者請移玉椇盤街平和里董熙記及各書坊購取可也 
[論救急]  
　　客有問於余者曰先生之不作勸振文也久矣曷不述及山西山東災樞之苦大聲疾呼以代鄭監門流民之　俾聞之者或慨解仁囊庶幾稍蘇涸鮒乎余曰上海之辦振也非伊朝夕矣助振者非一人籌振者非一處卽所　之地亦不止一方自山東辦振爲之創山西旱患繼之自是而籌振者愈形踴躍地振者亦不憚冉三水旱偏災靡歲蔑有有則辦振諸公莫不應之如響旁及火災蝗災無不思有以助之人心之好善也如此意者天心必亦爲之感格而使之大有頻書泛舟不事矣去年臘底渥霈祥　父老輩咸額手稱慶以爲此時之雪無處不遍卽年豐之兆無處不徵或者振濟之事可以稍緩乎而不知雪固爲瑞寒則又爲害秋成之豐所屬望者尙在下半年而春花之被害則卽在上半年刻下餘上等縣又有告糴之書矣有自故鄉夾者談及奇寒所中不特凍斃之人不可以勝計而春花所種惟麥尙無恙其他如油菜豆無一倖生今春油菜之價貴至每斤四十八文則白數年來所未有也雞鴨皆不生蛋以故蛋價驟漲至有以十六文購一蛋而不得者寗波亦復如是當此青黄不接之際具將何以爲生此則急之宜救者也山西之地素無楨蓄有自三晉來者問其風土人情則云山西之諺曰人有三靠　田則靠天造屋則靠牆有病則靠命蓋該處農田雖有初無人焉講求水利但得夏間時有陣雨則年歲豐稔若無雨卽易成旱災去年夏間少雨天不可靠遂致赤地千里民問眞有易子而食析骸而爨之苦其云造屋靠牆者則彼地房屋柱脚極少以梁　於牆上牆坍則屋壓焉而卒無人爲之更張是亦相沿之陋俗也有病靠命則其地無講究醫理者昔日之和緩皆求之於西秦蓋晉之無醫自古已然於今尤甚卽有之人亦莫之信以爲死生有命何須服藥故其地無醫藥之費顧不服藥爲中醫靠命之說猶可言也有梁無柱專以牆爲靠雖非泰山尙不至爲冰山靠牆之說猶可暫也獨至於種田靠天之說則未免自暴自棄之甚夫江浙兩省之所以能源源籌振以濟災區者以其地之富庶也而地之所以富庶則正以講求水利致力農田之故欲致力於農田必先究心於水利若不通水利而求農田之有穫無異求穫於石田也昔晉議遷都舍鍓瑕民之沃壤而遷之於絳絳地瘠而民貧人皆非之而秉鈞者以爲民貧則知奮地沃公室乃貧君子韙之意者三晉之人至今猶狃於此說故不復講求水利皆願處乎瘠土不願處乎沃壤也然而固矣山東之災患在黄河黄河之思其勢竟無己時議者以爲小清河旣開則河流自可順軌故急所先務者莫不欣然和之踴躍樂輸正復不少孰意至今未能告竣而黄河則又决矣且黄河之决往往在於伏秋兩汛乃今年方在春初冰泮之際卽已崩潰傷人此何故哉殷室五遷地在河南自由河南障之使注於山東而山東遂受其累近年北地京津屢有河患談者謂黄河之水愈障愈北故北地受其災然障之而使北則共勢逆由河南而導之北則山東受其害而河南之害仍未除也更障之使北而京津受其害而山東之禍終未泯也愈障愈北亦愈障愈高一旦而從上游潰敗决裂横溢而來直衝而下恐受其害者且不止山東河南而已言之可爲寒心而辦河務者則未遑籌及於此也何處决則卽何處壅之何處漏卽於何處塞之蓋自塞宣房築瓠子漢代作俑而後世無不遵而守之其藴毒於天下者已數千年於兹矣小清河之議有合於神萬疏瀹决排之義而工迄未成意者天心尙未悔禍乎總之天意遠而難測者也人事近而可徵者也人惟盡夫人事以默挽乎天心則當此汲汲待救之災民正不得謂爲天之所棄遂坐視其宛轉流離而不一援手雖曰博施濟衆堯舜猶病儋盡　一分心卽救得一分命人人皆有此念卽善氣所蒸天亦未有不爲之感格者矣至於山西之水利宜如何議興山東之河患宜如何議治此則自有主其事者在無煩我輩之苦口者也 
[觚棱日麗]  
　　本年二月初五日請倭庫車至堂子奉設匮殿内竪竿大祀是晨皇上率王大臣入坤寍宫敬食神餘正月二十四日經奏事處開具王公大臣銜名清單呈覽奉旨派出二月初五日進坤寗宫吃肉和碩禮親王世鐸親王銜多羅克勤郡王晉棋多羅慶郡王奕劻喀拉喀札薩砍親王那彦圖郡王銜多羅貝勒載漪郡王銜多羅貝勒載瀅正白旗領侍衞内大臣容貴郡王銜多羅貝勒載濂多羅貝勒載澍奈曼札薩克郡王瑪什巴圖爾喀爾沁札薩克貝勒熙凌阿科爾沁多羅貝勒温都蘇貝勒銜固山貝子奕謨固山貝子薄倫奉恩輔國公載澤不入八分輔國公載瀾科爾沁輔國公那蘇圖科爾沁輔國公博迪蘇固倫額駙符珍 
和碩額駙札拉豐阿鎭國將軍載津鎭國將軍載瀛鎭國將軍溥個頭品頂戴溥僎大學士額勒和布大學士張之萬大學士福錕兵部尙書許庚身刑部尙書孫毓汶恊辦大學士吏部尙書麟書恊辦大學士吏部尙書徐桐户部尙書熙敬户部尙書翁同龢禮部尙書崑岡禮部尙書李鴻藻兵部尙書鳥拉喜崇阿 
刑部尙書貴恒工部尙書松溎工部尙書孫家鼐理藩院尙書松森都察院左都御史懷塔布都察院左都御史徐郙和碩恭親王賞肉一盛○户部爲咨行事倉塲坐糧廳漢監督吏部郎中沈錫晉期滿一缺例應咨取各漢郎中等員帶領引見請旨簡放相應咨行貴部卽於一等人員内出具切實考語保送一員如一等不得其人或有經手未完事件准以二等人員出考保送務於三日内開送過部以憑覈辦○吏部示傳勞績保舉山東補用知州張世卿一員本部於正月廿八日帶領引見相應示傳該員於廿六日午刻衣冠赴部演習口奏履歴於廿七日晚在内城左近歇宿廿八日丑刻穿天青褂備帶補褂元青褂並佩帶對子　包手巾赴西苑門六項公所吏部公所内書到伺 
 
 

Page 2

 
 
候點名帶領引見如排班時不到卽將緑頭簽撤下○管理太常寺事務禮部尙書臣宗室崑岡等謹奏爲題奏請旨事恭照光緒十九年二月二十日孝哲毅皇后忌辰應行遣員恭詣惠陵讀文致祭謹案臣寺祀典則例應遣王一人主祭惟近年俱奉特旨改遣近支王公一人恭往行禮兹准宗人府將和碩莊親王載勛銜名開送過寺臣等照繕題本進呈御覽是否卽令載勛致祭抑或改遣近支王公前往行禮之處恭候聖裁俟命下之日再由臣寺知照屆期恭往將事謹此題奏正月廿二日奉旨改遣郡王銜多羅貝勒載濂行禮欽此○吏部爲咨行事騐封司案呈本部議覆湖廣總督張等奏以湖北漢黄德道孔慶輔所遺之缺例應由外揀員調補擬請以湖北督糧道惲祖翼調補是缺等因查湖北漢黄德道係屬調補要缺督糧道係屬部選簡缺今請以惲祖翼調補之處核與例案相符應准如所擬補授請旨遵行一摺於正月二十日具奏奉旨湖北漢黄德道員缺著惲祖翼調補欽此欽遵到部合將原奏抄黏分咨湖廣總督曁湖北巡撫查照○吏部爲知照事所有翰林院滿侍講一缺本部於正月廿八日帶領引見相應知照貴翰林院轉令擬正翰林院編修惠純擬陪翰院編修瑞洵等二員穿天青褂備帶補褂並佩帶衙包手巾於是日五鼓赴西苑門六項公所吏部公所内書到聽候排班帶領引見勿得遲誤因用印不及徑行白片○克中書侍郎們泰升擢工部左侍郎所遺稽察本章一缺任重事繁應卽派員接充以昭愼重經内閣開具滿洲内閣學士銜名清單請旨派充正月廿四日奉硃筆鈐出内閣學士兼　部侍郎銜宗室壽廕欽此○蒙古各盟旗年班進京朝賀循例賞給綢縀數百疋並加給鹽菜川資旅費 
賞項銀一萬四千數百兩例由户部照數發交理藩院分放倘部庫尙未發給而蒙古王公回牧在卽未便躭延照章先由理藩院如數墊放俟部欵領出再行歸還兹由理藩院造具蒙古王公應得各欵數目分晰清册咨付户部查覈開放朝廷優眷蒙藩可謂恩明誼美矣○吏部爲知照事所有俸滿截取煩缺知府禮部郎中吳景祺一員本部於正月廿八日帶領引見相應知照貴部傳令該員於是日五鼓穿天青褂備帶補褂並佩帶對子荷包手巾赴西苑門本部公所内書到聽候排班帶領引見萬勿延悮○新授鴻臚寺少卿田少行人志肅涓吉於正月廿七日午刻履新經主簿廳示仰闔署官員書吏以及皂役人等知悉至期一體謁見○江西巡撫委試用知縣李大令光表管解續撥厘金京餉銀五萬兩於正月廿六日抵京經原解丁役赴户部當月司挂號堆存庫院聽候示期騐收 
[蘇臺火警]  
　　本月初八日午前蘇州葑門内平橋昭忠祠後面某姓家失愼紅光照耀幾同天半晚霞城内各水龍飛馳而往竭力澆灌馬卒馳往各衙門報警地方文武各官鳴騶戾止督同差役勇丁四面彈壓時値狂風大作祝融氏益肆其威幸時在日間救火者尙易從事至一點餘鐘火勢漸衰各官遂呵殿而返是役也計遭刦者十餘户焚去瓦房艸屋二十餘間究其起火之由咸謂某姓母子二人向藉小本營生其母雙目失明一絲不見是時子出外貿易嫗獨在廚下作炊致肇此禍幸鄰右人手衆多倉卒中將瞽嫗曳出不致葬身火窟所可怪者失火在昭忠祠之後不知何故竟將前面照墻拆去聞此墻工程頗巨云 
[祀典脩明]  
　　初四日爲上丁釋菜之期温處道趙展如觀察親臨主祭肅恭將事邇年來禮樂廢弛每遇丁祭時司鐘司磬率以門斗濫厠其間執事諸生皆穿元青套不復見利巿藍衫今屆趙觀察極力整頓飭朱眉生學博傳集諸生先期演習樂章禮節彬然可觀令各屬員於三點鐘齊集觀禮之人接踵而來圜橋璧水間雍雍肅肅恍登闕里之堂一聽絃歌之奏惟隨從僕役率皆箕踞殿隅喧譁笑謔未免美猶有憾耳 
[戀奸反噬]  
　　温州倉河巷某甲之女明眸善睞顧盼動人曾與朱某結野合因緣兩意綢繆幾同膠漆父母不知也客歲招某乙入贅欲藉半子以倚終身而女不忘心上人伉儷之間不甚相得每乘藁砧出外乘間赴約巫山雲雨暮暮朝朝久之醜聲四播乙微有所聞自以爲堂堂男子豈肯被一頂緑頭巾牢牢壓住遂糾集黨羽誓得朱而甘心朱不肯稍讓招緊身窄袖者數十人各逞威風如臨大敵幸爲地甲所見竭力解散令朱敬備花燭爲乙服禮夫燭之名目不一洞房之中樂意融融是名合歡燭罷鬥之餘棄怨修好是名和事燭特不知燭燼香消之後牀頭人將何以爲情耳 
[天津客述]  
　　北地向少樓房自紫竹林起造後效顰者日益衆星題月　一望雲連日來崇德堂復擬將廟左住房拆去翻盖高樓月斧雲斤聲聞數里○陸明府汝成籍隷粤東昔年由閩浙總督楊石泉制軍委赴船政局差委去歲因公至天津臘月黑龍江將軍伊軍帥電調前往督辦輿圖局務日内擬隨帶學生十餘人束裝就道矣○西沽北倉兩處婦孺粥廠刻已裁撤俾就食者相率歸農男廠設在西門外各小店中每日晨昏挨門給粥兩次上月二十四日亦卽停杓○北方之强袵金革而不厭故械鬥之案幾至罄竹難書然兩陣交綏均係血氣力剛之從無所謂成童以下者也侯家後馮徐兩子年各十四五齡上月下旬互聚黨羽百數十人稱戈比干欲爲楚漢之爭以定滕薛之長馮勢不能　被徐毆破目睛遂投縣控請訊究聞馮徐均非善類語曰其父殺人其子必爲盜洵然 
[潯江煖浪]  
　　新正某日九江府崇濟川太守馳赴皖省叩賀上憲年喜二十七日坐紅船遄返二十九日抵潯德化縣羅少垣明府曁城内外保甲各員俱至江干迎迓○正月二十八日下午一點鐘時對岸小池口有巴斗船一艘滿載榖米五十餘石舟子及搭客共七人風正帆懸翦江而過旣而飛廉作惡長年捩柁不靈偶一傾欹舟卽翻覆有四人拉住船板隨波標泊經小划船援救得生其三人則如石投江杳無蹤影矣○每月初二日砲臺試燃巨砲鎭道必親臨監視先期示諭來往船舶暫停片刻以免轟傷上月鎭軍復頒發六言告示云砲臺初二打靶操期向有定章商船往來如織開花彈子飛揚現派砲船攔阻行舟稍停無妨示諭軍民人等各宜凛遵預防○本月初四日爲上丁釋菜之期九注道鎭府廳營縣學官先於初三日祭朝日壇文昌宫是日五鼓從事於至聖先師廟駿奔執豆致慤致誠初五日祭社稷壇而祀事以畢 
[臺疆仕版]  
　　總辦臺北硝腦局務之程玉堂大令森以中路彰化一帶所出磺腦離臺北較遠兼顧爲難因卽禀准上遊另委現辦頭尾厘金之何柏舟司馬前往督辦所遺頭尾厘務委前辦雙溪石門厘金之某員因事交卸另委前辦宜蘭撫墾局之吕二尹接辦 
[武林氣候]  
　　杭垣於正月下澣薰風南來六橋楊柳倒映湖唇嫩緑如烟隨波蕩漾嬉春士女已有打槳衝波尋詩載酒者至二十五日溟濛細雨午雞啼後漸露晴光二十九日封家姨自南而北復自北而東濃陰似暮閣住花心至二月初一日自朝及夕如酥小雨濕物無聲但聞簷前鐵馬風過處叮噹作響起視階前苔痕半濕大好養花天氣也 
[人鳥誌奇]  
　　客自南海和順鄉來言去冬大雪後有大鳥翔於樹上鄉人聚觀者咸以石擲之鳥卽高舉而不越五六丈卽止鄉人復逐之集於田間鄉人恐其猛鷙欲以槍斃之時有牧豎在側奮然曰此物雖大不過無技黔驢耳奚以鎗爲乃上前擒之鳥果甚馴權之重三十斤人首而鳥身兩目閃閃有光髮長六七寸高三尺有奇足脛大如嬰臂飼以牛豕薯芋等物日盡五六斤豢之數日似解人意有生人來看則背㐲俯首若畏羞狀主人唤令朝客始敢仰視時官窰適有會景豎乃携鳥全會塲招人觀看日收錢十餘貫滿載而歸似此異物是蓋人頭而畜鳴者耶而背面避人尙知羞惡世之忘廉寡耻者對之能無自愧 
[營口電音]  
　　昨接營口發來電音云河巳開通本日有輪船駛進此亦營商者所宜知也故誌之 
[滬上官塲紀事]  
　　常鎭道黄觀察與江南鹽巡道吳觀察由金陵來滬舟泊英租界觀音閣碼頭本邑道營廳縣諸官均往拜謁聞二觀 
 
 

Page 3

 
 
察均擇定卽日起程云○督轅營務處曾觀察光照因公來滬已記報端兹聞將解維回白下矣○廣西巡撫張丹叔中丞北上暫以洋涇浜長發客棧爲行轅兹亦將乘招商局某輪船赴天津矣 
[指拿流氓]  
　　有沈巧寳者回在瞎子阿狗所開妓院爲娼祗以門庭如水錦少纒頭遂欠男女傭人洋銀六百餘元邇來該妓爲出谷遷喬之計移居施湘雲妓院中另雇男女傭人各㨭帶擋洋銀料理舊時欠項截長補短所少無幾事爲各流氓所聞遂欲從中漁利令以六五折歸還舊欠其餘均匀分派盡入腰槖舊傭不服遂於昨晨投捕房訴明情節並將各流氓姓銳抄呈求請指銳提究捕頭卽飭包探何瑞福顧阿大等拘獲道士錦堂賣魚丫頭及曾充地保之姚文彩等三人暫押捕房候拘拿餘黨解送公堂懲辦彼好管閒事者亦可知所儆戒矣 
[沙船失火續述]  
　　金治泰沙船失火已記昨報兹悉該船共載青浦縣糧米二千八百石業巳裝齊正擬擇日出口由萃豐碼頭排擋至北首鹽碼頭左近停泊前日午後船中敬備牲醴致祭神明遺火於頭艙中當時未及覺察至四點三刻鐘濃烟縷縷由艙板中冐出船夥見之大聲呼救耆舵水手均各奮勇當先汲水澆灌另由船夥奔至岸上請以洋龍赴救俄而豆業錢業兩處洋龍飛馳而出聞已熄滅中道折回祗焚去頭艙一處及零星繩索等物中艙所裝糧米尙無大碍誠不幸中之幸也至其起火之由聞係水烟煤墮入艙蝇延燒别物遂致猝難撲滅云 
[火未成災]  
　　南碼迤南南鄉間某姓家前夕煮膳遺火積薪至二鼓後光燄飛騰不可遏抑急呼隣右竭力取水灌救得以應手而滅亦云幸矣 
[失而復得]  
　　滬城彩衣街某洋貨店主以風日晴和春遊興動遂往邑廟遊玩迨回家檢查身畔所帶鈔票失去五張計洋九元又失現洋二元數角知爲扒手所竊四處訪查迄無影響遂報知捕役囑爲查緝前日由該捕將扒手拘獲起出原贓給該店主收領合浦明珠居然復返喜可知也 
[巡局瑣案]  
　　僧人仁桂托跡空門塵根未凈性喜揮霍曾向大東門外小林山寺某住持借洋十七元日久不還某住持再四催索仁桂無以應命不作菩薩低眉反效金剛努目每日在寺中盤踞滋擾某住持不堪其累遂於昨日午後將仁桂扭送廿三七鋪巡防局請辦旋由局員備　送縣値日差禀明後卽奉諭收所候訊○前夕四鼓時有張阿玉至滬南洽興街聚順雜貨店撬門而進乘店中睡熟竊取大小碗十筒移至街心僱蔡阿鶴之小車裝運行至十字街口適被栅夫所是上前盤詰言語支吾遂將張蔡解送十六鋪北局視翼雲二尹於昨晨升座研訊張供哉作小本經紀初次犯竊察供推車度日昨晚張雇車裝貨不知碗是竊來二尹以張犯竊可恨判笞八十下蔡夤夜裝物亦有不合掌責四十下開釋贓給失主具領○有張泉榮者浦東人也現住陸家渡向以操舟爲業放浪江湖生涯不惡其子名貴發年已弱冠性甚兇横片言不合輒攘臂而前泉榮䑛犢情深恐貽門户羞向之訓斥貴發大肆砲哮不受訓誨泉榮怒不可遏舉棒擊之傷及頭面貴發飛步奔出泉榮竭力追赶至中途跌仆在地昏迷不醒旋經人扶起忿不可遏遂以兒違忤等詞投爛泥渡保甲局喊控高介臣二尹卽飭勇丁前往將貴發拘到押候訊辦嗣經張姓族人出爲解勸令貴發向父母叩頭請罪赴局求請免究二尹允之 
[英界公堂瑣案]  
　　包探沈金隆禀稱林金緒投捕房報失衣服兹由小的查獲竊賊梁洪全吊贓送案蔡太守判令管押三禮拜贓給林領去○三百九十七三百五十五等號兩華捕同禀稱昨日小的等巡至浦濵某碼頭見陳東明李金福互相打架拘獲查問知因賭錢起釁其黨有陳娘子楊毛毛等人見以一併送案陳李同供稱小的等在碼頭上趁錢餬口暇時聚賭原自知罪無可辭望乞施恩誓圖報効陳娘子及楊同供稱伊等打架之事與小的等毫不相干蔡太守判令將陳李各管押一禮拜娘子及楊各管押五日○包探沈金隆禀稱林渭山投捕房報失衣服經小的查得吳金榮串同楊壽山竊取今特吊贓送案林訴請領贓吳供稱小的係粤東人一身作事一身當任憑大老爺重懲决不敢將楊扳出楊供稱小的與吳生同鄉井兹雖同客滬上並不串同竊物想大老爺明同秦鏡斷不令小的同受官刑也蔡太守判令將吳管押一月楊交人保釋贓給失主領去○二百二十號華捕禀稱昨日小的巡路時見馬車停歇路旁無人典守有違工部局定例故將車帶入捕房旋有高福生者前來領車是以解送案下高供稱小的駕車出外與客議價是以暫離鞭鐙决不敢有意違章蔡太守判罰洋銀二元如數撥充某處西醫院經費○一百四十一號華捕稟稱陳根慶李寳興沿途設攤售　薺誘人擲骰賭博適爲小的所見送案請懲陳李同供稱小的初次犯賭且輸贏甚細求大老爺姑寛一次如下次再犯任憑嚴辦可也蔡太守判令各管押一禮拜賭具存候銷毁○某號華捕禀稱昨日小的出巡道路見王晵仁顧少卿乘馬飛馳爭先恐後蒼黄急遽幾肇禍端爲此拘拿送案王顧同供稱小的因恐髀肉復生偶然一試自知未諳罄控以後不復敢廣陌揚鞭矣蔡太守判令各罰洋銀三元如數充某處西醫院經費○包探張九意禀稱王阿大前曾犯竊送請大老爺訊懲遞籍今又來滬仍不痛改前非昨夜撬毁余大寳家大門意圖竊物經余知覺拿送捕房今特解案請辦王供稱小的係江北人前者確曾竊物今則圖竊未成如許自新戴德無旣蔡太守判令笞貴一百板管押一月期滿仍遞解回籍○包探唐寳榮禀稱昨夜張茂生扭汪阿二至捕房聲稱被汪掩入家中圖竊當塲獲住人贓捕頭令管押一宵今特照章送案徐阿香張阿桂同訴稱小的等與茂生鄰居前數夜家中皆失去衣服曾經投報捕房今茂生將賊拘獲恐小的等失贓亦伊所竊請大老爺嚴加追究汪供稱小的係江北人昨夜圖竊未成卽被拘獲的係初犯前者並未竊衣蔡太守判令笞責一百板管押二月期滿遞解回籍○林庭芳訴稱陳阿時掩入家中竊取絲縧飛奔而逸立時追獲送案請懲陳供稱小的係粤東人落魄江湖備嘗辛苦無衣無食飢凍難熬是以學作偷兒以冀暫時飽煖蔡太守判令管押三禮拜贓給林領去○酒保賀致貴訴稱小的在治下某處當壚昨有羅桂生等人前來沽飮各帶醉意譁擾不堪臨行向索酒資答以腰纏巳罄與之計校羅最恣行兇横欲將小的扭毆不得巳而投報捕房拘案請究羅及王三虎顧三三同供稱小的幼續唐詩尙記莫漫愁沽之句是以鯨吞牛飮深入醉鄉不隄防摸索慳囊竟如未飲墨汗之秀才其中空洞無一物並非圖賴酒債尙祈格外施恩蔡太守判令將羅管押一禮拜王顧各管押五日並令照給酒資○包探孔阿才禀稱賊犯朱渭昌濳至湯金全家圖竊經湯拿獲交與小的送案湯申訴前情朱一味游移並無確供可錄蔡太守判令管押五日○某號華捕禀稱昨日小的在泥城外巡邏見劉阿金高駕馬車追風逐電是以拘拿送案請大老爺援例罰鍰劉供稱小的駕車至泥城外適前有野雞馬車行駛過緩甘讓小的向前小的並不敢與之爭先乞恩鑒宥蔡太守判罰洋銀五元如數充某處西醫院經費○包探孔阿才禀稱藩增全前曾犯竊有案可稽昨見其持眼鏡至某押店質錢盤詰由來云係竊諸某處然不能指明失主姓氏今特送案請懲藩供稱小的係蘇州人眼鏡竊自路人身畔無可交還蔡太守判令管押一月期滿遞解回籍贓存捕房以待失主認領 
[法界捕房瑣案]  
　　蘭谿人林阿銀竊取萬茂火腿店中火腿兩條經某包探查獲送請葛同轉訊明管押情形巳紀報端昨日下午二點鐘時同轉始命駕蒞捕房旣升座卽有英大馬路胡益生火腿店夥馮端進偕萬茂夥趙錦元投案由馮訴稱此項火腿前向萬茂批得毛胚重行製就本月初五晚林行過店前托言口渴乞取杯茗飮之其時小的適在櫃上應酬主顧一回顧已被竊去火腿兩條今知己由包探拘拿特來具領林供稱火腿由唐家弄人吳阿林囑小的求售同轉曰現在馮已訴明初一更爾至伊店求飮乘間竊取尙敢抵賴不承乎林堅執前供同轉竭 
 
 

Page 4

 
 
令笞責四十下林宛轉呼號幾如屠豕同轉喝令停責林遂供稱小的悮聽友人陳雨生之言同往行竊由陳取交小的問陳其人現在何處供稱業已逃颺不知去向矣馮稱林行竊時獨自一人大老爺莫聽其花言巧語同轉判令將林掌頰二十下贓給失主領去○某小烟館主吳林坡訴稱某處鞋底作夥盧金堂陳三串竊烟槍請爲追究葛同轉訊明管押此前日事也昨日鞋底作主王金松投案訴稱竊槍之事已由小的出爲料理賠賞洋銀一元問爾等鞋底作工匠爲何皆如此行爲答稱盧陳本在小的作内做工此次甫由蘇州回滬同去吸烟迷迷糊糊睡鄉深入不知槍被誰人竊去尙乞鑒原同轉飭將盧陳帶案指王問曰爾等可相識否盧陳同稱此是小的等之老大哥同轉笑謂例應賓主相稱何謂老大哥此非流氓口氣而何復問押票若干張皆是何人之物陳供稱所質均妻子之首飾同轉著王將盧陳保去○去年鼎和錢莊學徒吳望元盜取往來憑摺向某匯劃莊冐支洋銀三百元逃往香港經莊主林海珊追回送請葛同轉訊押此已屢列報章矣昨日林又偕中人張慶詳投案訴稱望元父紹田前曾允還洋銀一百元旋復避去兹在寍波尋獲求卽訊追紹田供稱小的失業頻年目下無力料理兒子所作不端之事實由趙文良指使得贓之後初與瓜分現悉趙已經回家小的去過數回並不見面同轉著將望元提案謂爾年尙幼稚何以竟贍大如天累父及中人於心安否遂喝令掌頰二百下謂紹田曰爾子之欵去年爾曾在堂承認何以限期旣屆竟往寍波延至於今案懸未結遂亦喝令掌頰一百下著交張帶去限三日内理還二百元尙餘一百元另立期票旋據林稱求限三日内繳還洋銀二百元其餘願甘讓去同轉著出外自行料理○鮑占侯卽鮑子仁又卽鮑坤元因慶記衣莊爭産案與陳松濤等咆哮公堂經葛同轉訊押此亦已記報章昨日同轉飭將鮑及子梅生帶案謂鮑曰爾前道曾屢犯巨案今仍怙惡不悛殊屬目無法紀著照原斷先枷號二十日期滿責釋梅生代父受押尙有孝心從寛免枷改押捕房二直十日 
[上海北巿絲業會館籌賑公所接潘振聲先生告山西災象書]  
　　少欽子眉蓮珊子萱諸大善長大人閣下去年曾奉一緘臘底又接一電祗因病後倥總未及作覆爲歉辰維春棋集祜潭祉多佳濟世之心與時俱進救人之念因事倍增遙仰德輝曷勝欽佩表去歲臘初重病二十餘日直至廿一因災民領票望賑情殷不得不勉强就道先至章邱之張家嶺將被災各莊放完繼至濟陽於廿九日散放賑錢原擬於新正初二折赴利津惠民齊東等處次第散給期於今正二十前後竣事乃臘底濟陽正將放完適接盛杏翁觀察來電以晉省關外積年歉收人多餓死屬前往查放情形甚重勢不得不移緩就急因於除夕起身正月初一至清河鎭初二找回查賑各友原擬卽時同至省垣得以從速起行不期爲水所阻輾轉奔馳至初八始抵省垣各友於十一始到遂將東事料理一切託妥友卜敬隨何子貞李升甫諸兄接辦因利津尙未放錢惠民則各友驟回亦有數十莊未查齊東城垣冲塌臘底水圍無從下手現於春間一律補查此皆因去臘一病躭延今正又迫欲西行是以未及放完敬隨兄等人手較少大約須二月中旬方能告竣十三日偕友六人起程十九到津謁見杏憲及夔臣兄諸君知山西關外七廳災情奇重草根樹皮均已食盡去冬天寒之日歸化等處聞每日死者千餘現均拾馬糞爲食人巿林立婦女每口不過三四千文幾幾乎有從前豫晉奇災之象所少者人相食耳然恐亦不能久待情形之苦幾於筆難盡述徧詢諸人大約以歸化爲最重豐鎭聞亦相同是以表卽認辦歸化其地離張家口尙有六百里四面災區地又寥闊災民徧地皆是深恐無從下手然耳聞奇困情形不得不先從極重處着筆以冀早到一日可早救一日民命嚴佑翁之世兄雲樵合姪筱武均於念一日同各友起身大約到時尙須半月五中焦灼欲速不能更可慮者聞該處死亡枕藉户口繁多米價高昻地方寥遠現僅携帶杏憲所籌五萬金萬萬不敷散放特恐身入重地錢已放完欲退不能不得不早爲之計杏憲囑到彼將實在情形切實函告更恐彼處旣無電報專差往返有稽時日觀現在情形竟有遲放一日卽多死無數生靈表自去冬病後未得一日休息至今咳𠻳稍愈而精神尙難復舊馳驅千里憂灼萬分然旣蒙諸君委任要亦何敢言勞惟有仰求諸大善長早爲籌募鉅欵俟表到察看實情果係極重信到卽行電匯緣此時歸化以上河冰堅凍糧不能來北地嚴寒野無青草窮民迫命正在此二三月間惟仁人鑒而憐之肅泐敬請善安不盡潘民表百叩新正念二日自揚村旅次發 
[善量彌宏]  
　　本館協振所昨接同新洋布寳號來函云小號年例請各客帮并各友春酒一次兹聞北地被災甚重特以洋銀一百元助振爲諸君子造福囑擇最重處散放敝所拜登之下備見大君子慈祥在抱節宴賓之費爲種德之資此誠一舉而二善備者也此後鴻猷丕煥駿業聿新固有可操券而俟者又接蓬記號内劉君承光來函云本月初旬次小兒偶然患病繼以痧症變爲紅瘢命在呼吸舉家惶恐僕因屢見貴報有助賑獲佑之事恭燃香燭對天默告一面赶延兒科王杏卿先生前來醫治果得無恙實神靈默佑所致也特以鷹餅五枚助賑云云此亦好行其德者故樂得而類誌之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　正月廿八日候補直隷州王大慶銷假本任蒙城縣胡肇祺到潛山縣周鳳梧辭太增府通判丁汝霖辭委辦華陽厘卡本任頴州府通任棠辭蕪湖洋務保甲土藥局同知吳乃斌辭稅務通判吳德懋辭九月初一日浙江候補鹽運判姜誰湯到准補霍山上土司唐錫桐到由蕪湖差遣回候補縣閻恩培謝奉飭知過班分缺間補用卽用知縣廖光珩辭赴宿松閱卷牌示宣城縣陳兆慶調省差委遺缺檄委調署懷寍縣本任涇縣包宗經調署遞遺懷寍縣一缺以無爲州章維藩調署又遺無爲州一缺以調署南陵縣賴同宴調署本任六安直隷州劉宗海調省差委缺委本任太湖縣德愷署理調署太湖縣金士翹飭回祁門本任所遺太湖縣一缺以本任壽州張克華調署調署壽州陸顯勲飭回宿州本任遞遺壽州一缺以候補通判袁保晉署理准補南陵縣趙煦新選廬江縣侯原洲均飭赴新任 
[滬北鐵馬路廣益善堂施醫給藥集福捐第三次清單]  
　　忠厚堂助洋一元六角積擾堂至德堂無名氏愼德堂合助洋五元劍南氏吉記乾順行阜豐行　泰姚聽記紀題橋陸吉菴張翼軒金又記悅來行江先生無名氏邱榮記載完記吳如記十六户合助洋十元張光霽堂助銀作一元七錢百讓堂助洋三元旌直堂鳳集堂蔡李氏各合洋一元敦仁堂何無名氏愼德堂張各助洋二元無名氏無名氏合助洋一元隱名氏助洋五角芝山人助洋四元以上共助洋卅五元一角請登報章以誌善果功德于無窮矣○第四次清單莘學耕堂助洋四元唐育珍助洋十元福蔭堂助九十八元十兩勉力子助洋十元吳心相林懷庭合助洋一元無名氏助銅洋七元恆記店助銅洋七元無名氏助花洋一元盧福春補拙居江萊官江青官四户各助洋一元懿德堂助洋二元共填收洋三十二元九十八元十兩銅洋十四元謹登報章以誌善果福壽綿長功德無量矣 
[上海六馬路仁濟善堂經收咸有一德施醫給藥一文愿册新正月初一日至廿五日止清單]  
　　王心容大善士戴希恩吳少圃涇西小舍存德堂德潤堂陸户各助洋十元潘恆泰陸元銅洋十一元張傳芳求子病愈五元保安堂求病愈源通銀號二户各四元陸位善士三元一角錢十六文席馥齋祈少君平安聰强隱名氏黄二十一位善士三户各三元綺園諸友减省移賑二元五角巽森八位二元四角楊浩庸求人口平安盛鏘如求父病全愈三山黄氏求母病愈隱名氏求病全愈隱名氏劉河無名氏無名氏無名氏無名氏無名氏無名氏高氏陳隱名不具名有心欲爲無力杏花樓楊燦生太三恊張冠卿吳楚堂鄭在儀二十一户各洋二元不書名一元五角五分無名氏德潤堂二户各一元五角無名氏六位合一元二角金志仙朱渭光二户各一元五分杭州吳耳侣翁經募吳繼賢堂許澤經堂范潤德堂吳蕙堂周渭川王慶明夏賢祺應養正汪國桂梁日初王耕甫采玉嵋初雨村雪瑩齋華彰號森生雲寳隆施善士周隱名鴻記袁聲記寳記潤記袁王氏麗生氏許夏氏惟心氏查顧氏無名氏無名氏隱名氏隱名氏求平安人求補缺人成大無名氏三十五户各洋一元隱名氏七角雲州玉峰雲州芸閣氏雲州無名氏雲州無名氏無名氏無名氏隱名氏顔隱名廣患和鎭昌莊袁廣成紹美堂萬豐東山楊炳著李增桂沈少菊丁沙山汪良甫汪福康朱嘯山陳象州求平安子銘吾書屋無名氏二十五户各五角張英畏王永興坐月軒范陽氏寗波無名氏五户各四角楊鍾氏楊郭氏楊黄氏揚大姊二姊楊轉什楊姑什楊海堂楊浩端楊家樞十户各洋三角六分樹葉松柏軒趙記周蔭亭舒乾福楊仁榮洪炳照許添森鄥松林李成馴十户各洋三角五分鄭岳婁王章生二户各三四分北公所總博陵堂無名氏心記程氏金　氏吳周氏王門閨媛王聘聞吳緝甫吳調甫吳賡齋吳子成吳心許吳眉最吳耳似十六户各三角綺園罰欵移賑幼童王乃章幼童王乃炯錢康甫吳小筠洗心弟子陳隱名衞潮記榮記平記粗工人葉氏無名氏隱名氏十四户各二角力與心違萬瑞和袁維甸沈倫室李麗泉孔心田劉遜圃林與金黄張氏蔡文記湘記康記十二户各一角劉燦標黄彩石黄熾培蔡俊階江夏氏五户各五分湯善士銅洋十七元劉河無名氏進思退補各銅洋五元蘿補草堂銅洋四元無力子無名氏二户各銅洋二元昭無名氏楊建翁懺悔子無名氏無名氏五户各銅洋一元姜忠堂錢七千二百文　孝鴻孝棟二户各錢一千八百文無名四位合一千四百四十文不書名陸百文無名氏三百文知止軒無力子金斗氏木易氏補過氏回心氏改過氏祈安氏無名氏知過氏悔過氏十一户各錢一百文○以上共收洋二百十二元八角八分銅洋五十一元錢十四千三百五十六文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
