# 1888 - 121 - 4905405

 

Page 1

 
 
[附送捐册] [  申報舘代啓]  
　　　易籌賑所因鄭灾需欵浩繁特刋捐册廣爲勸募又蒙同文局徐宏甫翁助印遂克迅速蕆工適粤灾又告故於册面蓋印紅字俾樂助者隨意書捐兹託本舘隨報分送倘能竭力籌募早日繳册灾民幸甚 
[事類統編出售] [  點石齋代啓]  
　　古勘類書故研京十年揀都一紀攟摭乎羣籍躭騖乎三上其結搆若斯之難也嗣唐歐陽詢藝文類聚後駢儷精贍者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二册俾閱者瞭如指掌朗若列眉几案舟車取携良便洵人間第一有用書也刻已出書每部碼洋四元在三馬路逢源里愼記書莊發書此佈 
[音註小倉山房尺牘出售] [  申報舘主人啓]  
　　隨園太史才名滿天下等身著作久已流布瀛寰尺牘一書雖係信手應酬之作而亦滔滔淸辯意義翻新中間論政論文諸篇洋洋千餘言尤能發前人所未發山陰胡又廬先生恐其引用典故非後生小子所能一覽而知因爲句櫛字梳逐加註釋至于審音辨字精切確當更足使讀者一目了然誠太史之功臣後學之津逮也兹用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[論西學生廣額]  
　　中國此時之培養人才可謂至矣盡矣自與泰西各國通商以來深知西學之不可不通於是遣學生出洋以資學習原欲令其學有成效以備他日之用無如學生出洋之後西學雖日有所進而西國習氣之不合於中國者亦皆日與之習遂至有學猶未終遽爾召回之舉蓋出洋諸學徒半多未通中學者旣至外洋飲食起居行爲性情皆易學步則學之惟恐不眞而於中朝所以命之學習之道則除語言文字而外别無所得此則非西學之誤人不通中學而先習西學之足以誤人也試觀出洋回華之諸學徒中其中西兼通者約計若干人歴歴可指類多有用之才而目不識丁胸無點墨者則稍識愛皮西提卽自以爲不世之能略熟温都的里卽以爲天下無敵而且置中國聖賢相傳之忠信孝弟禮義廉恥於不顧而惟西法是贊而其所謂西法者則又不過食則必以大餐衣則必以短窄出則必以馬車居則必以大厦遊戯則打彈也抛毬也口中烏烏則歌西曲也足下槖槖則登西履也舍此數者而外問以西學之奥妙處則茫然矣習算學者高言天步而於弧三角之精藴則不免於訛習重學者侈語製作而於壓千鈞之法則不免於錯以此類推而中國之所謂西學者可知矣夫以華人　出洋所謂喜新而厭故好奇而鄙常此其出見紛華而悅宜乎入見道義而不悅吾獨怪其所沾染者專是外洋之弊習而於好處則無之其所厭者獨爲中國之正道而於壞處仍不能屏絶彼出洋之人旣經回華事事稱西法事事鄙中法雖倫常日用一若皆可以西易中者而嫖也賭也拆梢也胡閙也此等中國之弊習則又一毫不肯棄去故前人以荀子性惡之說爲不然吾則謂此說也亦未嘗不然觀乎近日出洋回華之人而可信矣雖然諸人之中如馬江之役在揚武船上燃砲擊斃湯姆生等六人臨危而不撓見險而不懼此其人可敬可羡惜未得重用使之前敵猶爲未竟其才此外回華之後分隷於各局以及分派隨同出洋用資得力者曾不乏其人然則謂華人之習西法悉歸無用則又不然第出洋之人宜愼其選西師之請宜擇其人如此則中國人才何患其不輩出耶上海自廣方言館之設其一二批貢入京都尚有量才擢用者近則此舉寂無所聞卽有所貢而部中視爲不甚緊要之件竟可以遲遲不覆置若罔聞如是而欲求學者之有所觀感有所奮往詎可得乎昨聞臺灣西學堂額設學生二十名而其額已滿懸缺僅二名而來報名赴考者多至二十七人主其事者因念報名赴考者情殷向學不忍槪令向隅乃變通辦理增廣學額四名作爲候補此則曲爲成全其所以加意於人才者無微不至倘各處皆能仿而行之則習西學者日益多而國家將來足以收指臂之助其效豈小也哉昔人指終南山謂此乃仕宦之捷徑今日之世且不必在終南山矣苟能通西學工西文知西語卽爲捷徑之尤人亦孰不樂競爲奔赴惟是習西學者不患無人而用之者則不可不擇耳中國此時海軍振興船艦廣備若輩不患無位置處第恐用違其才才不副用則殊爲可惜竊謂此等取去皆宜留心於平日尤當决擇於最初最初者何報名赴考求請肄業之時是也西學分爲數科粗者粗之細者細之文者文之武者武之此固然矣而所尤要者則必取其稍知大義蓋孝弟忠信禮義廉恥治天下之大經也於此八者而全無體認雖栩栩然自以爲西學無敵於天下而他人視之不值一錢此八端者雖無形跡可見而尋常日用之間每流露於無心之表隨時留心無不立見此八端之中有一二端可取則收入學堂中以栽培而作養之俾得漸充其類以成全才若於此八端中有一二端早已梏亡則急屏諸門墻之外弗令他日爲學堂之累如此則决擇旣精去取亦愼而西學多一人才卽國家得一實用其所關豈淺鮮耶非然者僅以情面之厚薄爲去取之張本今日之始基已壞他年之成就可知矣詎不大可惜哉詎不大可歎哉 
[太液晴波]  
　　國史館示傳吏部送到漢謄錄官何爾誠張永楨方濬覃蕭潤森曹明黎開湘等務於本月十九日親身赴館騐到勿得違誤○鑲藍旗護軍統領宗室謙光爲咨行事印務處案稱本旗護軍參領八十一身故遺缺例應先儘奉旨以護軍參領坐補人員扣補如本旗並無此項人員知照七旗卽以此項人員借補俟該旗出缺卽將借補之員撤回還缺歴經遵辦今本旗現無此項坐補之員相應咨行景運門轉行七旗護軍營查明有無此項應補人員速卽咨覆以憑核辦○西四牌樓南磚塔胡同李某於初十日爲伊母一週祭期延僧　經以資冥福一時戚友紛集李某之子年僅六齡出門觀看熱閙竟未回家偵騎四出杳無蹤跡李於次晨至宣武門卦攤卜卦卜者問明來歴謂李某曰今晨適有一梁某言於昨晚領得六歲幼孩衣服相貌與汝所言相似梁某曾言住在彰儀門内大街如有失主尋找可往質認汝盍往視之李聞言長揖而去赶赴梁家叩門尋覓果係此孩孩初覩李不哭亦不語梁恐冒認不准携去李卽回與孩之母嬸等同來孩見伊母抱哭不休梁始信以爲實任其領回欲酬梁梁辭不受李乃將此子認作梁之螟蛉俾得隨時往來以點心茶葉往贈卜者所以報指示之功也○西華門外北池子地方舊有刻字館内廷刊修書藉工匠卽在此鐫刻近數十年來棗梨之事未見舉辦此館遂無人居刻經總管内務府諭將此處改爲外膳房俟皇太后 
 
 

Page 2

 
 
皇上駐蹕西苑卽於是處恭辦膳饌屋宇應行修葺並安設爐竈等事卽由該膳房章京首領墊欵籌辦俟工竣核實呈報請領經費○侍衛處咨行宗人府所有新賞三等侍衛宗室載烋應由本處帶見六堂領侍衛内大臣以便分旗當差相應咨行貴府轉傳該員務於本月十九日五鼓進内以備帶見○神機營銳字洋槍步隊犎操二品頂戴護軍叅領八十一身故經總理營務處開列該員生前事略禀請醇邸旋經批諭以該故員從前出力甚多一旦遽故殊爲可惜卽由本營給發該故員卹銀一百兩以示飾終之典○德前鋒統領福於十九日出景運門班行至東華門内見一人身穿藍綢坎肩靑布大袄頭上未戴官帽向熙和門而去當飭戈什哈追詢何人旋將此人揪至口稱係廣恩木廠工頭現在内廷咸安宮率匠工作詰其何不戴官帽據稱官帽落在工程處因昨散工甚晏怱忙落下惟求寛宥此後再不敢忘言畢連連請安又問東華門值班官兵何得放入章京回稱已報過門單是以放入德統領遂放工頭而去並諭該官兵此後務當認眞搜察不得以門單已報致形懈怠○内廷議以蠶池口一帶圈入中海擬將舊有福華門一座遷於蠶池口適中建蓋以便出入蓋舊有福華門偪近御河橋且在新建琉璃門迤内於往來出入諸形不便應俟蠶池口一帶房屋騰凈後卽行起蓋○阜成門外驢市口黄大年家於十八晨失愼幸鄰右人等竭力灌救加以取水甚易得卽撲滅僅焚去土房兩間 
[尚衣行程]  
　　新放江南織造莊尚衣山繕摺於十八日晨進内呈遞請訓並呈交膳牌於樞垣以備召見聞莊尚衣請訓後尚須拜辭戚友前跕人丁先抵天津雇舟以備航海蒞任尚衣首途定於二十二日云 
[鹽員接署]  
　　前紀泰屬新興塲大使因病出缺由該管分司暫行派員代理一面詳請上憲委員接署等情兹悉運憲已遴委候補大使文經甫鹺尹綸往署於本月二十日牌示按新興塲境最爲遼闊浜湖近海港分岐産鹽數目極多煎鹽　竈甚夥非精明練逹之員不足以資治理矧今年適逢大比稽查火伏巡緝私梟尤關緊要文鹺尹在淮聽鼓有年老成勤愼故有是委也 
[粤災補述]  
　　東莞惠州等處水災已詳前報目今水已消退不復一片汪洋核計溺斃之人數以百計前云數千者蓋傳聞之誤也連日大憲廣購米石解往平糶故被災之人尚不至飢寒交迫云○吳淸卿中丞由東莞查賑回轅卽會同督憲司道步行至神祗壇關帝廟求晴連求三日果露微曦咸謂各憲至誠格天故能有求必應也隨於十二日同詣各廟焚香行禮以答神庥○西北江各基圍因雨水過多河流頓漲均有崩决之虞迭經大憲委員查勘設法興修張香濤制軍又恐故事虚行反貽地方之害遂於十五日乘坐輪船親臨查勘 
[佔地被殛]  
　　廣東來信云前報謂有兩旗人在北門外某山邱被雷震斃云云兹悉該旗人因有母喪向五層樓後山尋覓牛眠地是地爲梁氏祖塋旗人以爲風水甚佳强行覇佔潛將舊棺移去而下窆焉時適梁氏來省暮見而大驚相與爭論旗人置諸不理梁氏自念勢微力弱難與計較遂仰天長嘆曰强横如此容有天理乎語未畢忽霹靂一聲兩旗人倒地而殞說者謂彰善癉惡天道之常然未有報應如此之速者彼佔人墳墓者盍以此爲殷鑒歟 
[東粤官塲紀要]  
　　委署南海縣張大令璿筮期十五日未時接印按大令歴練老成經猷卓著前在靈山縣任内善政頗多今又首邑榮膺想治劇理繁定有一番展布也○新授高廉道王觀察景賢田京來省卽赴兩院禀見呈遞履歴○督轅牌示和平營都司缺委廣恊左營都司杜金衢琼州鎭右營都司缺留粤儘先補用遊擊龎玉璞署瓊州鎭左營守備缺委督標中營儘先都司陳才業署陽江鎭左營遊擊缺委現署萬州營遊擊事黄崗恊副將黄才廣署萬州營遊擊缺委現署瓊州中軍遊擊事留粤儘先補用副將黄義德署瓊州鎭中軍遊擊缺仍委現署和平營都司留粤儘先遊擊陳坤署 
[夏口春聲]  
　　漢口蔡家巷某甲革工也近年輟其舊業赴牌洲另覓生涯工作之餘與某氏婦繾綣婦夫常在外甲遂得入此室處居然鳩占鵲巢後相約偕遁至漢口蔡家巷地方雙宿雙飛儼然伉儷日前爲氏之夫族偵知邀集多人逕赴甲家捉住解送漢陽縣署想須按律嚴懲也○二十一二兩日大雨傾盆上游水漲連日不絶致兩岸船隻走錨纜斷碰撞堪虞有遽爾沈瀹者有無端粉碎者兩岸居民頻聞呼救之聲祗以深夜無能爲力二十三晨有一渡船載客十五人放乎中流忽被漩涡旋没猶幸救者齊至始得援起十人○前有法國兵船名飛白者駛抵漢臯灣泊四馬路江邊○漢口某委員帶役至某處拿獲賭犯二名連贓具一并帶回行不數武驀被羽黨在街心刼去委員大怒飭役狂追役怱遽之餘悞將孝感縣童生二人抓住及見委員白其所以委員急慰以温語將役當塲笞責而二童生不肯干休謂被拘時失去墨晶眼鏡對時表且鞋襪被汚不便回家委員無柰將自己眼鏡除下賠之表則許以飭役緝查二童始各退出○江漢關裴正稅務司向總稅務司請假回國兹接來札允其所請裴君遂將漢關榷務交副稅務司暫行署理已於三月十五日交卸一淸矣 
[茶山近况]  
　　漢口友人來信云每年二三月莊客卽分赴各處産茶地方收買山户毛茶向來開稱之初每斤必售靑蚨三百餘翼後逐漸跌落至百餘文秤則加二加三今年開秤時祗值錢二百二十文山户大失所望爰四處鳴鑼不准出賣莊客無奈加價二十文此咸寗縣柏墩地方近事也他處雖不得其詳然大率亦不相上下噫茶業陵夷竟至此乎 
[丁亥年格致書院冬季課卷出案]  
　　丁亥年冬季格致書院課題係水旱災荒平日如何豫備臨時如何補救論乃由院中董事所命所有課卷送呈蘇松太兵備道憲龔仰蘧觀察鑒閱區别優劣甄分甲乙共取十有一人計超等五名特等六名超等首名趙元益二名孫景康三名鄒紹會四名彭瑞熙五名殷之輅特等首名孫廷璋二名鍾天緯三名葛道殷四名汪及光五名章戒六名葉永孚正奬銀二十二兩加奬銀二十一兩五錢皆由書院存項撥給加奬中傳蘭雅先生自行捐貲十兩今計超等首名正奬十兩加奬五兩二名正奬七兩加奬三兩五錢三名正奬五兩加奬二兩五錢四名五名各二兩特等首名一兩五錢二名至六名各一兩準於三月二十九日在三馬路格致書室按次分給凡列名案上者到彼領取可也 
[築路續聞]  
　　前日報登改築馬路一節聞路從十六鋪橋南沿灘築起迤邐逹龍華鎭外鰻鯉渡以便馬車東洋車往來飛駛路成之後當逐叚派壯丁照料一切事宜均歸工程局經理并申請上憲另委妥員勷辦刻下水利局前已雇船載泥塡平起築惟自北至南其間沿浦蓋有房屋難免拆卸然刻下尚未見明文也 
[滬北火警]  
　　前夜十二點一刻鐘時英界吉慶里内第三百六十六號房屋失火冐穿屋頂向東延燒是處離英會審署不遠蔡二源太守首先赶到英捕房麥捕頭督同中西包探巡捕用藥水龍并開自來水管竭力噴救及英法美洋龍先後馳到卽行將火撲滅然已延燒右隣第三百六十五三百六十四三百六十三等四幢房屋當火之初起也包探陳阿九路經該處見屋中濃烟縷縷從門隙中出叩門詢問闃其無人又問管房人據言此房空閉不過有人暫堆箱板赶卽同往察看火勢已熾遂報捕房鳴鐘告警究不知其如何遺火也 
[徒餔啜也]  
　　某日之晚法大馬路寳仁里中某姓婦人至里口寳泉樓茶肆聽平話及聽罷各人紛紛下樓有匪人混雜其中隨婦而回將至門前卽將所揷金珠簪搶去竄入對門同榮里飛奔而逸婦無可如何旋於次日報捕房并託人四處查訪業已多日消息杳然有某甲者得 
 
 

Page 3

 
 
知此事隨至某姓家自言與四國書館某君熟識可着包探認眞查緝不致落空婦卽寫失單交彼兼欵以茶飯甲自此常至其家或茶或飯至前日言聞物已查到被人　没某姓遂于昨晨擬投捕房查問虚實云 
[上海縣署瑣案]  
　　浦東楊師橋人楊三因妻薛氏逃逸無蹤疑係隣人陳關關私匿向之查問牽去耕牛陳遂投縣控訴裴邑尊訊鞫情由令楊將牛交還薛氏着自行尋覓此已見諸報章者也兹悉薛氏藏匿租界中由楊尋見交案昨午邑尊升堂質訊飭將薛氏交楊領回管束楊稱尚有鷹洋五十元在陳處叩求追給邑尊着自去向索如其索之不還再行禀案提訊楊乃領妻具結而退○前有引翔港人張春春將田一畝三分售與寳源祥公司輾轉售歸機器織布局局中查得田無着落乃函請裴邑尊淸查前日邑尊飭差傳到地保并地主張張氏經中張淵隆等着差帶往機器局問明實在該地主等稱當售時雖已立契而價洋祇得二十元其餘未經收到是以復售與别人局中執事以契劵鑿鑿何得諉爲價未收淸因請邑尊着將地一畆三分歸楚張等唯唯遵命○前日英公堂送到閙事之小車夫賈大明子繆日同宮六成等昨日午堂裴邑尊庭訊之下飭將繆宮兩人荷以巨枷發租界示衆賈等交差候核○二十二保十四圖民人張桂華控稱族弟錫麟强佔地基叩求提究裴邑尊傳到該圖地保孫得於昨日午堂研訊諭令明日禀候核辦 
[英界公堂瑣案]  
　　包探顧阿六稱近來民家常報孩子被人剝衣緝獲陸阿泉認剝孩子衣賣與王錫榮所開舊貨店内同往吊到孩之衣褲又胸袋等十八件據錢張氏等認明四件外尚有十四件無人承認又有王雲山等報失孩衣尚無着落并查明剝衣情形殊爲可惡盖若輩在夜間見孩在門口卽硬　至僻靜處剝去衣褲任其啼哭小孩不識路逕不能歸家由捕領送者有之由自己父母尋見者亦有之今將人贓送案錢張氏供我孩被抱至大橋北剝衣後由捕送歸今昨認贓勞强氏徐李氏沈張氏各報孩被剝衣請爲領贓王雲山張金發各稱旣獲剝衣之人請爲究追陸阿泉供洞庭山人年三十七歲向爲帽子生理因失業無聊剝取孩子衣褲事在去年十一月間賣與王錫榮約得錢二三千文王錫榮供徽州人向爲典當生理失業後遂開舊貨店陸阿泉疉將孩衣賣與我處據說是親友處討來現在所存孩衣均已交出其餘業經賣去蔡太守問王雲山等孩子能否認陸之面該包探禀報失之家雖均帶孩上堂然孩皆二三歲或四五歲不能認面太守謂陸阿泉專剝孩子衣且棄孩在僻靜處設再遭歹人拐賣爲害更甚商之賈副領事判陸阿泉發捕房管押一年期滿再笞二百板再罰土錫榮洋十元以儆起案之孩衣着失主分别認領無人認領之衣十四件存捕房以便失主來領○包探秦少卿稱昨有姚庭章乘馬飛奔撞倒福建人兩太陽均受傷血流如注當卽拘姚并舁受傷人至仁濟醫院據醫生言傷勢頗重今將姚先行送案姚供上海人年二十三歲現在法工部局中帮收捐錢昨因無事偶向馬房租馬乘之遊玩適在路中遇見友人招呼誤撞别人包探稱馬房有人投案請領馬匹蔡太守准其將馬領去姚管押看受傷人傷勢如何再行核辦○包探張松樵稱陳吉甫投捕房訴被楊永春拆梢硬取衫褲爲此拘楊送案陳供新開豆腐店楊言我店盤來伊要作中須給錢千文情同拆梢與論恃蠻硬取衫褲質錢楊供曾經帮伊作夥被欠工錢千文向索祗付八百文口角起見陳稱並未用伊爲夥蔡太守判將楊笞責百板以儆○華捕稱薙髮匠錢來生初與錢郁氏姘識今又與王阿妹私識昨到錢處被郁氏所見兩下爭毆又扭至茶舘擾釁王阿妹受傷今將各人一併送案王阿妹現在醫院不能投質錢來生供與郁氏姘識原已多年昨有鄰婦王阿妹來閒話郁氏指爲我新姘者遂致爭閙錢郁氏供與錢姘識已有十年曾生子女不料錢又與王阿妹私識與論爭閙茶館婦人供伊等到我處爭閙與我無干蔡太守飭將茶舘婦人釋出錢來生錢郁氏分别押候受傷之王阿妹到案質訊○晉源西字報館控在李阿祥處認見失去之鉛字一節昨據包探秦少卿禀稱晉源西人認明鉛字有四種其中三種有數十字是晉源之物然我不能分别式樣晉源報館西人申訴前情李阿祥稱我出錢買得鉛字今被指爲竊贓覊押捕房三日寃莫能伸我亦欲尋經賣之人或查明晉源之失贓庶可雪恥西人稱我處之字與法文報館字均有記式豈容混指太守商之賈副領事飭將晉源認明之字領去餘還李阿祥着具結帮同再查晉源之失贓○開酒店之西人稱我處常失洋瓶昨見收買洋瓶人在我處見瓶有九個皆是我處之物因問侍者張阿川張不服爭閙交捕送案然張平日爲人甚好我不欲辦伊請加訓飭仍要用伊張供收買洋瓶人在别處買來洋瓶洋東指我行竊賣與伊我與爭論被毆受傷洋東常圖賴傭人工洋我亦不願再帮伊請追一十二天之工錢每月工洋言定六元收買洋瓶人上堂供與同蔡太守商之賈副領事謂該西人旣不指定張爲行竊而張亦不願再帮着該西人照給工資完結該西人請着張同去照給工錢太守允之○三百廿四號華捕稱昨夜十一點鐘時在祥春里門口見野鷄妓所雇傭婦王李氏招呼二客入内故將該氏送案該氏供蘇鄉人不在妓處帮傭昨夜出外買點心確隣妓傭婦招客與我無干該捕堅稱該氏招客並無别婦蔡太守隨判該氏暫發官媒再行備文遞籍 
[法界捕房瑣案]  
　　前日下午有銀樓夥某甲携銀飾數事至北門外護城河邊某押鋪質錢押鋪夥指爲贋物以致兩相口角將甲扭送捕房昨晨備捕頭研詰之下甲稱實是銀質惟成色欠佳耳捕頭着將各物暫留捕房出外喚店主到來領去○吳淞某營中甲乙兩勇銷差回籍暫住數天一日相約至飯館充飢乙急於動身舍甲先走回去下處收拾鋪陳繼而甲亦至見自己箱籠依然鎖好因卽送乙起程至晚甲開箱取物而所藏洋銀二十五元已不翼而飛隨於昨晨至上海將乙尋到扭入捕房捕頭着將乙押候解案○巡街捕見東洋車上有方玻璃四塊形跡可疑因之拘入捕房車夫供稱出錢八十文買得捕頭以車夫鳩形鵠面安用玻璃况非八十文所可買得着押候解案訊供○小東門外福建路某小烟館男婦兩人扭某甲至捕房訴稱甲來吸烟計錢一百數十文非但不給反攫去烟鎗兩支捕頭詰訊之下甲語言吞吐捕頭着押候送案○小東門外巡捕見某甲竊取自來水管上鐵物因之拘入捕房捕頭着押候解案○小東門外某客寓客人扭寓夥某乙入捕方稱被竊錢一千八百文捕頭詰之寓夥堅不認承諒必押候送案也○公館馬路西某東洋車行主某甲送車夫某乙至捕房稱被竊去車上油布乙不肯認捕頭着暫爲管押 
[勸戒殺引]  
　　原天天本好生常示下民是以人修善事戒殺放生則年歲豐登疾疫不生若殺生太重雨暘不時災患疉起必須上順天心下悲物命網開三面積德累仁救護羣生以保自生然當此時世而欲不殺生命誠覺其難矣惟祈量爲减除遞相勸化遇有孕之鳥獸俟生而後殺有卵之化生俟生而後捕至於魚蝦之子剖腹時卽行取出勿沾鹽水用泥拌匀荷葉包好埋入河漢離水一尺高之土内免浪擊雀食之虞俾得化生生生不已旣不花錢文又不費事隨手積德陰功無量如古之宋郊救蟻出穴狀元及第王祥取魚放子位兼將相小者如此大者可知雖報應之說儒者不道然亦有天理存焉尚請世人廣勸是幸[  來稿]  
[上海陳家木橋電報總局豫皖賑捐處接任畹香先生皖北來信]  
　　善長仁兄大人閣下十二日接初二日手書具承一一此間春賑日内可一律竣事沿河各屬去年到穎後卽經通飭勸令民間各辦船筏以備水來濟渡之用現據禀報雖各處均允遵辦惟民力拮据人心不齊聞船隻一項所辦無多弟刻擬添造划船二百號已函告水師各營託其飭匠議價如伏汛以前可以造成嶼浩二君來皖時擬先以此事託其承管現在地方情形均屬安謐麥苗尚好足慰藎忱弟自去年臘底周歴災區回頴時卽起腰酸之症閱五旬而未愈前月二十後尾閭骨上忽生一疽痛楚兼旬近來濃血日多稍見輕减而右邊又有繼起者正在作痛恐亦須破頭旬日來轉輾牀褥情形甚爲狼狽病軀任事深以貽悞爲憂病不 
 
 

Page 4

 
 
能作書因口授以逹近狀不盡百一敬請道安[  弟任蘭生頓首三月十五日]  
[上海高易公所振務撮要]  
　　粤東頓被水災情形甚慘當經電致天津烟臺九江揚州鎭江漢口等埠諸鄉臺廣爲勸募頃接潯埠黄梅西黎雲生兩善長賜函并匯到先墊英洋二百六十元囑解粤振等因夫水災莫重于急賑捐欵卽宜于速籌敝所正擬解濟忽荷仁施具見梓桑念切大義克明同人等無任欽仰○何君小山於月之初六日得弄璋之喜自念大小平安神恩莫報特助豫賑英洋三十元報恩情切不援世俗浮文種福綿長允卜英華秀發順綴數語用誌謝忱○三月廿六日解出直隷第七批賑銀規元五百兩會同絲業會館振所彚解赴振諸公兌收散放[  詠南陳德熏等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄黑龍江漠河籌辦礦務章程]  
　　一機器宜購置也産金之處地氣嚴寒夏秋之間積雪始化掘地四五尺堅冰如鐵金生於沙沙凝於冰須先融　而後得沙淘沙而後見金工作非易若全賴民夫則費力多而見功難佐以機器則吸水淘金事半功倍且人夫少用則良莠易辨不使無業游民聚而成黨其利一人夫少用則稽察易周不致有藏匿影射偷漏等弊其利二人夫少用則工價可省且該處無煤而有樹或用木柴或燒木炭皆極便易惟此項機器必須購自外洋幸漠河之沙金與礦金不同所用機器無多僅需吸水淘金鑽地等件每副價值亦不甚鉅但定購之時宜加詳攷須求其至精至堅可適久者以免停工待修虚糜貽誤一用人宜愼選也開辦一事尤在襄助得人惟黑龍江爲郔遠苦寒之地漠河更遠更寒内地有用之才孰肯謀食於負罪謪戍之而鉅細諸務非賴羣策羣力不克相與有成今欲任用得人非豐薪優奬不足養其家而得其力所有監工稽查辦糧押運文案收支等項事宜均關重要俟三年有成實效昭彰擬請擇其尤爲出力者照異常勞績詳請從優保奬以資觀感漠河一帶千餘里無人烟艱險勞苦勝於内地十倍且開辦金廠旣藉以防邊又可押助軍餉二者均關軍國大事非破格奬勵實不足昭激勸也一流民宜招回也查工作之役應招土著之民漠河金廠地屬遐荒民無土著前有流入俄境之華民卽昔日俄人盜挖時招集之華民也當時俄人從海參崴恰克圖等處雇覓山東直隸之民若輩開礦尚稱熟手自官兵驅逐後絶其歸路俄人仍收作傭工蚩蚩之衆誰不思歸不得已而易服從人以圖生命凌辱威嚇困苦備嘗今擬招回此項流民仍爲我用並優給工食勤加約束賞罰嚴明若輩久思仍回父母之邦今一旦遂其所欲其悅服可知倘流民不敷遣用所有愛琿等處八旗苦寒之　願充斯工者亦一體招入一陸路宜開通也查齊齊哈爾省城至愛琿計程八百五十里自愛琿附俄輪至漠河有江道千五百里水陸兼程共二千三百五十里若省城徑至漠河由墨爾根取道入山本有陸路可通因山深林密向爲人跡所不到卑府親率員弁冐險直入探明捷徑漠河去墨爾根一千五百里墨爾根距省四百五十里共一千九百五十里復又另探一路由齊齊哈爾逕逹漠河旱路僅止一千四五百里照向來水陸兼程可近八九百里是開通運道爲急務也惟雇募夫役經費較巨擬請撥兵一二千人除底餉外量予犒賞開路寛以一丈爲率分哨定叚限日興挑其監察一切及設渡造橋因地制宜另議細目斯役約一年可竣工竣卽可安設電線置卡房次第舉　且道路旣通卽以　項兵丁分布要隘人烟漸集邊廷日益强固亦足消外人覬覦之心卽不開礦亦是邊防要圖一保護宜募勇也查開辦後招集流民動千計日夕相聚加以地極邊遠在在堪虞存廠之欵旣必不少挖出之金尤關重要漠河口現有五百兵以之駐防尚慮不足勢難調遣入廠必須另募一營卽在金廠内自行籌給口分由總辦爲統領用西法西械勤加訓練庶内可以資彈壓外可以與防兵聯爲一氣聲勢旣壯礦務邊務兩有裨益此稿未完 
[淸明偕袁茂才昆仲曁予弟遊靈巖]  
　　杏花村裏酒家忙路上遊人醉欲狂萬頃麥田蹄襯緑好風時送野花香自昔蘇臺勝景傳空留陳蹟遍山　吳宮花草今安在一話當年一黯然[  味道館主子成]  
[上海三馬路與昌恊賑公所陳竹坪經收山東直隷河南皖北賑捐十二月十五日第八伯九十四次淸單]  
　　普濟册免灾氏二元○又册袁花潤生典節費十元恆潤衣莊翁幼白花三户各二元潘承德銀一兩又五户各一元又二户各五角以上共十二户共二元銀一兩申規銀一兩另三分一厘○靈册蕪湖同興號隱名氏來六户五元○汪士楨求妻病速愈四元顔巷張紹銘五元鄭義盛二元又銅五元○○另收河南賑○水灾圖玉堂生日積資移助三十元○又册津衛能容氏又怡怡堂水氐二户合五十元○又册黎以炤等六户各五角共三元○又册温州府署來敦素堂孫又淸德堂楊各一元又四户三元以上共五元○又册興合號佛山萬順號合二元○又册公平棧來庄承德二元朱蘭生五元藹友記一元公平棧周銅洋一元共八元銅一元○又册常州府署來常中營朱四元六角隱得逸仙一元一户錢五伯三户各二百四户各一百以上共七元○又册蕪湖同興號來廿户二元銅一元○又册李士正虚對一個趙燦寅四角甘雨倉潘錦榮梅瑞源三户各二角以上共十角虚對一個○又册同源成一元傅肖巖禾愼則各半元以上合二元○又册沙松蔭子一元○水灾振捐册盤記棧内劉思九先生交來寓常德府左松珊善士第三批續募憑天發愿補過自新齋助常平銀二百兩合來規銀二百十三兩○行道福册榮泰號無名氏四十户合來規銀十兩另五錢○又册大通鑑豐來六户合三元元○又册黎里殷芝眉湘泉延鴻三户各一元殷蔭周殷各半元一户二角以上共三元虚對二個小洋二角内估出銅洋一元○源豐潤交來王蔭梅客邸遷居諸君子惠賜隆儀移賑四十元章洛卿一元嘉興申昌號來鮑君花洋五元廬江縣安素生萬無節省欵中翰出移賑曹平銀七兩南陽郡六錢槐陸書屋四錢四錢平陽郡二錢以上共銀兩二錢申規銀九兩錢七分一厘○普濟册淸江謙裕號經募九十六户共四十三元銀五錢五分○保命延生册楊天祥玉器號交來東洋南熊太卽十元板井奇一元○新冊海門怡和坊鄭日豐無名氏三户各二元永昌懷德堂懷靑堂敦裕堂倪萬壽九房倉沈洽豐姚天成萬生俊郭渭源黄馥堂汪甯和汪鴻勛祝鶴華十四户各一元朱天源積善氏春林堂張合茂茅曉峰李信大鄒子方邱益豐八户各五角以上共廿四元○蕪湖道署胡文祥善士募來程合興鍋坊無名氏本洋一元程紹德堂一元宋炳南五角張義門三角朱蓉軒二角以上共二元本一元○救災圖册裕大號交來四十户共四元三角錢一百另八文以上共收河南賑洋二百四十六元内花洋五元本洋一元規銀二百三十三兩六錢四分二厘銅洋三元虚對三個小洋十五角錢一百另八文○○本日共收英洋二百八十六元規銀二百三十四兩六錢七分三厘銅洋八元虚對三個小洋十五角錢一百另八文合併聲明 
[上海三馬路與昌恊賑公所陳竹坪經收山東直隸河南皖北賑捐十二月十六日第八百九十五次淸單]  
　　利城信十元靑溪主人六元恆泰錦銅洋五元日昇昌號交來浙江無名氏十元四明願學酬愿兩元月中桂銅洋四元無名氏求合家平安四元又求生意興隆六元又二户各兩元又一元共十五元○秀山縣署來紹興山陰易莘農四元○○另收河南賑○四川保太和西安張欽明二户共規銀一百兩吳氏及壻曹典晋四元半覺人禮洋移賑七元○虹口順泰棧交來無力子代募各户二十元張榮申惠記周銘甫三户各洋一元龔漢記林談忠王湘洲趙仁四户各五角無人緣四元謝錫記洪任乾林得樂三户各二角以上共廿六元○金澤福興楊吟三錢仰士八人共七百○海鹽張修經二元求母康健姚一元○烏鎭寳生典募十二户共二元二角○嘉興補拙居師翠軒合二元○吳松貨捐局募十八人共五元○沈崇如角元錢無名山三户共一元五角○皖城周孝友堂十元○宜興縣署隱民三元又荆溪縣署王韋如十人六元○周浦節省餘兩元錢一百六十怡怡書房河間居各半元寄　室三一百六十一微力子三角無求子五百錦行士二百靜思居　角不名一角不書若彼子各一百洋五元○以上俱水灾圖册○有福册杭嘉湖道巡道科募張質慕一元竹園居士匀七生四百三十劉雨山五角沈少蘭錢四百華仁甫二百以上三元又册同和義范正聲鄭耀唐周吳凌沈閔蘭齋陳鐵山沈佐堂十户各二伯三十各一百以上共洋四元錢醉伯卿十○又福建臬署中盛增庸善人募馮菊農林日金各二元王龍安馬復生森桂一名兩户陳岳子潘齊卿黄立菴鈕耕孫許省齋婁夢生沈鳳生唐際雲高吟方周巨生高四將彭鏡夫張靜峰孫惠亭張逵卿十九人各一元林幼修李孝其各五角王壽其二千葉寅林袁季衡瑞子欽韓理庭四户各一千一百龍惠田潘西園莫庭勳王張三錫宗何衢范日六人各一千錢秋堂五百五十李介彭盧欵夫賴夑臣春樹堂孫開復初施芝軒鄭壽臣陳西銘王小明婁汝封曹吉人十一户各五百來小亭王祗丞謝子常茅來本福四户各生官明卿李希白孫瀛生朱昌林四户各二百程爲臣一百以上共洋四十一元○普濟册九江王建亭慕廿三户三元錢六伯○又常州不書名二百以上共二元錢五伯余伯十本錯子不書名四户各五伯余根錢三伯○正棧還平安愿憫隱氏各二元救灾圖册憫子六元○以上共收河南洋一百三十七元規銀一伯兩小洋八角錢二千五伯六十文○○共收洋一百八十四元銀一百兩小洋八角銅洋八元錢二千五伯六十合併申明 
[上海三馬路與昌恊賑公所陳竹坪經收山東直隸河南皖北賑捐丁亥臘月十七日第八百九十六次淸單]  
　　吳味根因兒患痧子求愈一元陳龔士求病全一元無名一元又錢一千五百東海書生三百○零收河南○有福册本埠夫記四角燕齋馬林好周緒文鄭阿全無名黄氏恊泰七户各二角以上一元八角○又無名沈二元誠意堂四百○福直塘楊甘堂善士募十二户四元○又册德安陳仁壽布棧經募王從裕二千四百衆姓二千五百王從基二千四百長裕祥一千六百陳金坡彭作權各一千二百長裕砃永發茂又恊泰萬順桂永春允復順魁王正盛何華亭張質夫裕太和義信盛劉祥亭其德通順成敬信義永恆昌復興德益順正周恆山悟初王長更李品之廿二户各一千李振璽薛岐山公恆盛張振權四户各五百以上合來銀廿一兩七錢由源豐澗號來○又西覇浦香氏寄來板浦崇德堂唐廿元又四經堂馮程恆裕各一元顯承堂一千七伯廿樂知堂一千桂興主人八百六十茅祥興胡蘆道人三槐堂王燕翼堂許隆禮堂方王藻記六户各五伯紫記亭記子記廷記四人各五角以上共三十圓○本發水災圖册百勉氏求平安廿元○又册無名二元○又晋生來阜生莊十元○銘恩册江西張紫虚善士經募四十七户共廿元○義記洋行來福建馬尾船政局董子三善士算學書七本豐記五角周浦德大號戴炳生六百同昌泰四百廿以上合一元裕春茶棧交求徐公舘一元無名氏五元熟參號交來蔣秀翁五旬大慶承諸親友寵賜隆儀卽以助賑爲諸君造福八十元内花洋七元善練隱名氏助源縐土羊皮馬掛一件漂陽郎環書陳一元顧麗生銅洋一元公記廿元莊舜庭二元黄順德求子病速愈一元無名氏病愈十元寗波求解堂續募十元○爲寳册製造局交來七户共九角以上共收河南賑洋二百廿五元内花洋七元規銀廿一兩七錢銅洋一元小洋十七角錢四百縐紗土羊皮馬掛一件算學書七本○本日共收英洋二百廿八元内花洋七元規銀廿一兩七錢小洋十七角錢二千二百銅洋一元湖縐土羊皮馬掛一件算學書七本合併聲明 
[上海三馬路與昌恊賑公所陳竹坪經收順直山東河南皖北賑捐十二月十八日第八伯九十七次淸單]  
　　無名氏銅洋四元同康豐泰恊茂三莊合銅洋五元不書名三角○另收河南賑○本發水灾圖册鎭江石林舊隱來鎔記三元陶記二元共來五元○又册常熟乾泰恆號來無名氏一元○又册蘇州廣順昌茶棧募敬恕草堂養和齋各一元怡怡居士悟華居臺安居士雲石書屋四户各半元壺山漁隱碧雲書屋各銅洋一元以上共來四元銅洋二元○又册桐蘆無名氏榮德堂無名氏三户合三元○又册武穴椿茂兆記號來十三户共一元銅洋一元○又册大通怡然室本三元麟春金氏末能軒各本二元同孚莊杯水氏鶴僊氏三户各一元共合來洋十一元○又册如臯洪班香室梅溪女士各五角蓮薌女士一元○大豐洋貨號許春榮先生交來法公司規銀二百兩天順祥寳號陳潤夫先生交來四川萬安縣友人無名氏廿八元楊益記紬莊交來三多爲祖父痛恙祈求速愈並復原廿元楊州申昌號交虎阜范陽主人因妻武宮氏病愈完愿三元新場葉輔臣募五户共四百舊飾銀五錢湖北朱師善堂寄來劉雨臣銀二兩六錢二分申規銀二兩六錢五六三厘蘇州蕙匀廬二元常熟蘭珍求保平安一元晋介無名氏五元公記十元隱名氏一元四角陳孫木方水卿徐延齡方維屏四户各一元王樹材二角○普濟册鎭江華陽書院同人經募嘉福堂二元田循之黄賓階張錫之王步瑞張雨人孔耀南宋廷華田潤生劉新甫徐秋池陳鴻春十一户各一元雪香書屋陳仁德堂張餘發詩禮堂乘長少伯孔在勤三槐堂赤松山房孔在曉中和堂葛小舒廿修堂孔肺山十三户各半元以上共來廿元○又册德淸來能子因左足患癰立願醫請封移助果卽止痛漸愈五元○又册常州官鹽公棧寄來將就主人一元四户合一元以上共二元○有福册德泰莊交來顧鳳池求妻目疾速愈二十千無名氏公三千三百不留名大興隆各二千述古堂敬修堂各一千以上共來規銀廿四兩一錢五分半○又册浙紹福昌德銅錫鋪來十户共四元○靈册錦升成紬莊交來五户銅洋八元小洋四角錢一百九十○以上共收河南賑洋一百三十二元規銀二百廿六兩八錢零八厘銅洋十一元小洋十角錢五百九十舊飾銀五錢○本日共收英洋一百三十二元規銀二百廿六兩八錢零八分銅洋廿元小洋十三角錢五百九十舊銀飾五錢合併申明 
 
 

Page 10

 
 
   
 
