# 1887 - 123 - 4905051

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終已印過原書三千八百五十六本尚存未印者一千一百六十四本約至八月間全書可以排竣擬定分裝置　其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齋因本局所用排手多至數百人排時不能挨次未免前後叅差其餘之書約至十月間可訂齋第二箱至明年正明間可訂齊第三箱届時望交第三批銀五十兩領全書一部計三箱如刻下欲先領明倫彚編並目錄一箱須即繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單即須繳還倘未將第三次銀交到者未便取書特此率聞 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉緣軒主人藏有名輩窗稿及近時試藝千萹同　幕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆諏乎爰商付石向以供同好然文藝而外古學爲尚故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠　　向滬上掃葉山房及各書坊暨南北申昌各埠申昌如躉售希至申報舘帳房及鎭江申昌書畫室面　價更從廉此佈 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一繼乎清眞風氣必宗諸時尚得　　千餘首萹之尾備列評語俾文之妙處易於藝繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售　可購取如　　祈至新北門外天主堂街大順行及還讀樓面議可也 
[新出石印典制分類文稿告白] [  點石齋主人啓]  
　　近來石印小題文之多坊間不下數十種從無别開生面獨出新意者宜畫樓主人仿四書類典之例分類四十有四專選名稿窗作得文二千餘　精抄精校交本齋石印一切數見不鮮之作概屏弗錄既足以資揣摩之助亦足以補類典之缺自是一舉兩得想海内文人當亦有目共賞焉約　月中旬成書裝訂十册價洋兩元五角上海售處在法在法大馬路南申昌蘇城在婁門内平江路魏家橋南潭子里吳宅如欲躉購面議可也 
[譯西報言中國内地廣種鶯粟事書後]  
　　有西人遊歴中國内地興盡而返致書於西字報曰所歴之地如嘉興乍浦以及甯江橋等處華人所種鶯粟最爲衆盛亦且暢茂異常凡有繡壤一望皆此花西人之言止此玩其詞不過道其所見之物産初無褒貶於其間而華人之喜種此花其意可想而知矣余譯及此函而不禁有感於中國之禁烟焉今夫中國之禁烟不自今日始矣其在道光季年鴉片初入中國爾時防之如盜賊禁之如毒藥禁令之嚴無過於此聞其時都中吸食者多故搜查之舉幾乎思無遺策常有深房邃室掩映一燈忽焉而番役自屋而下取其具而拘其人一經捉將官裏去無不斷送老頭皮蓋竟有立正典刑者何其嚴也迨後海禁既開鴉片一物亦既定有稅則販入内地又有厘捐漸覺此物足以爲國家增餉項雖亦仍前示禁而吸食無人稅捐安出則亦惟有爲痴聾之阿家翁其禁乃漸弛矣顧官憲而苟關心民瘼則未有不以禁烟爲先務者前者譚序帥在蘇藩任于禁烟之事最爲認眞不恤人言不辭勞瘁卒能令出惟行内地人民皆不敢稍有違犯雖不免以上海爲隣國之壑而城中南巿則亦一律閉門是可知草上之風其偃可必迨序帥陞授湖北巡撫於是移其所以治江蘇者以治湖北漢臯烟館之禁雷厲風行不准添開以期日漸减少爲拔本塞源之計不啻三令五申其大烟館如五霖閣同人泰等類或將房屋封鎖入官或改爲公所或歸入書院聞者莫不凛然刻下序帥雖去而關憲武觀察亦踵其道而行之近日回任以後復出示諭並飭委員按坊稽查或有從前將房屋租與他人開設烟館或有自已房屋售烟開燈一經查出均令各具以後不再開燈及不再將房屋租與他人開設烟館切結存案如有陽奉陰違仍前違犯定必子以重懲云云又何其嚴也前此左文襄奏請將烟捐加增户部議准舉辦以爲開源節流之計現則又統歸海關抽收不若從前之各設洋藥局致多弊竇國家之意豈專爲裕餉計哉盖亦欲使烟價日增則吸食者或嫌其價貴而不敢復食貧民更無力可以吸食將來或有根株得絶之一日其用意可謂深且遠矣山西大旱之後張香帥巡撫其地念該處地土本亦饒沃祗以民間貪利多種鶯粟少種五榖以致備荒無術流離飢莩觸日堪虞乃大嚴鶯粟之禁吾意以爲自香帥有此一舉或者有開必先當有步武其後者若中國十八行省皆如張香帥之所爲仿其意旨變通其法制則鶯粟之花將必銷聲匿跡舉凡洋藥而外所稱謂南土西士象漿台漿等種種名色一埽而空直指顧間事耳而孰意張香帥移節兩廣而山右之所謂禁烟者亦不若前此之風厲民間拔去麻麥改種鶯粟者漸不乏人張香帥之一番苦心化爲流水致可慨也夫已禁者猶且漸弛其禁則未禁者可知禁種鶯粟之舉僅見于山右他省闃其無聞而江蘇漢口之所禁則又專在於開設烟舘夫與其由漿而已成爲土由土而已成爲膏由膏而分置於烟舘就其已成者而禁之其勢逆而難何如就鶯粟甫種之時不但無膏并且無土不但無土并且無漿及此時而禁之猶爲易易不此之務而但操其末吾恐烟害未必可以遂絶也雖然不能握其本而但操其末猶爲關心民瘼者也若一任其播種鶯粟連阡接陌一望無垠而地方官乃一隻眼開一隻眼閉一若弗知此物即爲鴉片之本源也者而絶不稍稍申禁俾民間知官憲之所重者不在乎此用是而愈種愈廣愈推愈多如該西人所言直是該處以桑麻茂密之地變而爲漿土叢生之區如此而猶曰吾將禁烟吾不知其所禁者若何也嗚呼英國以毒物害中國而近來尚有禁烟之會或可望有轉機若中國則不但受人之害而且自生其害甘心流毒於無窮是不亦大可哀哉安得世有龔遂其人一變民間之積習也夫 
[上諭恭錄]  
　　四月十三日奉上諭陳彝奏神靈顯應請頒匾額並加封號一摺安徽安慶府城隍神及懷寗縣城隍神夙著靈應前經逆匪竄擾仰賴神靈默佑得以轉危爲安每遇地方水旱災疫祈禱輙應實深寅感着南書房翰林恭書匾額各一方交陳彝祗領飭屬分詣懸挂以答神庥至所請勅加封號之處着禮部議奏欽此 
[本館接奉電音]  
　　昨接在京友人發來電音有本月十七日旨一道敬謹譯登○四月十七日奉旨文治補授内閣學士兼禮部侍郎欽此 
 
 

Page 2

 
 
[厦門茶汛]  
　　三月二十九日海龍輪船由淡水載來旗昌洋行所購之茶一百五十件此爲本年新茶到厦之始聞日前淡水茶莊以茶樣郵寄厦門瀹而試之色香味較去年俱勝惟山客成本昻過去年是以淡水各茶莊咸不敢冐昧從事相與徘徊觀望以待價值稍平獨英芳茶棧首先裝運百餘件云○本月初七日福建輪船由淡水運來茶葉一百數十件均係上等之茶爲英人所購其價甚昻聞淡水茶商議至四月望後始準向山客買茶如違議罰旋有義吉茶棧首先背約私付洋銀數萬元與山客定購各茶各庄公議罰鍰以儆云 
[府試紀事]  
　　十六日松江府恩太守初覆上南青三邑文童四書題左右皆曰賢至國人皆曰賢經題好賢如緇衣詩題賦得花落訟庭閒得閒字翌日發華奉婁金四邑初覆案華亭前十名爲張葆香楊葆龢陳立權張葆祥沈調陽沈琨朱璋趙際澄陸鳴盛倪俊奉賢爲吳振逵吳振海阮尚時錢承濟吳宗俊屠兆熊錢鋪藻程殿元曹祥俊陳泰心婁縣爲張作楫夏樹樟姚前瀛吳廷璋張聨珠楊鴻儀岳有岍候功枚姚前芬沈元章金山爲徐承祖張桂祥朱增禳姚後上馮大垣莊育慶姚恩湛徐法祖王渭清俞秉璋 
[押解卹銀]  
　　長崎命案讞定後日本政府以卹洋三萬元解交徐孫麒星使騐收星使即委張君實生協同商人林德裕附輪押角來華本月十一日駛抵津郡並帶來二十四墩重之銅砲一尊紫銅若干担聞此砲係日廷餽遺我國者旋於十二日交軍械所收存 
[津沽摘要]  
　　津郡河防同知一缺大憲於本年正月間札委邵筱亭司馬署理旋由藩憲詳請以馮司馬清泰奏補現經部中核准矣○河東小鹽關一帶堤防被水冲刷岌岌可危倘遇大雨時行或河流漲發不特沿堤房屋勢必盡付東流即鹽垞一帶地方不免亦成澤國前經紳民環向天津縣籲乞興修宫大令正擬據情禀請各大憲定奪而紳民復向道憲乞恩胡雲楣觀察委署理河防同知邵筱亭司馬候補知府桂勵堂太守後先履勘情形妥籌良法但工程浩大約計非二三萬金不能集事現當欵項支絀不得不鄭重出之觀察遂於初九日親詣覆勘云○車利尼馬戲班於十二日午後乘尾臨丸輪船到津岸旁觀者環若琽墻聞已於十四日開演矣○初六日長蘆運憲賀幼甫都轉閱垞時有京引鹽包觔兩稍輕當將管垞人重責示儆嗣於某日掣秤某商鹽包或重十數斤至二十餘斤不等都轉怒將垞役孫二並管秤之岳三發交批騐所陳子實鹺尹究處盖鹽包向有一定觔兩應以部頒注碼爲憑重則虧課輕則病商不容弊混也鹺尹奉飭當將孫岳兩人分别笞責說者謂經此小懲大戒不特垞役均知畏欋即引商人等亦不敢畸輕畸重而鹽商委員每於鹽船經過時認眞監掣不復如前之奉行故事矣鹽務之興拭目可俟已○津郡圍墻歲修一次初十日胡雲楣觀察詣騐後擬即擇吉興工○泥城外引河水流汜濫下注南窪南窪原係水鄉百姓蕩析流離幾不堪命李傅相痌瘝在抱特委天津道胡雲楣觀察會同製造局龔魯卿太守興築隄防以免其魚之嘆刻已工竣南窪居民均額手稱慶 
[滇電工成]  
　　川滇各設電局前已登列報章是役也先由盛菊生通守於前年十月督同洋工師勘路從湖北至蒙自邊境復由吳曉滄太守採運川境木桿謝佩孜大令採運黔境木桿李蘭生太守採運滇境木桿舒籍齋太守轉運材料既集事蔣月垞大令馮頌南刺史始由東路湖北開工盛菊生通守復自西路蒙自折回開工至黔滇交界而始接合時爲光緒十三年二月初七日也盛通守始終其事勞勩最著通守名富懷係盛觀察宣懷之兄盛太守宇懷之弟本館十二日所登邸抄岑宫保奏疏中富字誤作宣字他報又誤作宇字合即更正 
[槜李瑣聞]  
　　秀水縣朱明府日前往南揚埭捉賭及至彼處賭徒早已聞風四散朱邑尊祇得回署時已二鼓矣○東栅口各絲行於十三日傅大雅班就栅口搭臺演戯此係常年舊例也○郡城洋藥捐局業於日前裁撤所有稽查私土之事併歸厘鹽總局辦理矣前有兩信局運來大土一百餘件被洋藥局巡丁拿獲遲至前日經宗太守斷將原貨交還但原貨内有已被該局售去者估價給洋乃始了結○蠶汛刻己大眠桑葉已照向例開秤葉價仍祗每担洋一元後至九角五分○近日時症仍不稍減患此者皆不能開口醫家爲之束手十人中難活兩三緣頃刻不及醫治也 
[金陵奇災]  
　　金陵數十年來似與吳回氏有香火緣故雖風乾物燥而所燬不過草屋一椽竹籬一片從未聞有以咸陽一炬泣楚人之焦土乾乃月之十一日日晌午人聲忽鼎沸謂三山街失愼時鳴警者仍馳驟有聲金陵最重火政一聞警無論晝夜司水龍事者必以水龍爭先擁至遲者有罰是日龍至者以百數以春水未生汲於井多呼綆短而該處南距新橋北距錦繡坊皆在千武以外局例以水桶十担隨一龍至是七上八下不敷噴注雖有利器無所用之因此起兩點鐘至五點鐘仍用斷火道成法將當火屋拉倒數幢火始熄尤奇　風從東北方來而火反迎風盤旋而上風愈逆火愈烈内有風牆高處火即繞牆後透出冥冥中若有人爲之指揮也者又街道于亂後多侵佔加以雨搘突出簷牙數尺是日遇雨搭處竟似互相遞引忽政而南忽焉而北以至兩邊門面一齊燒著無一存者火後查悉共燒去門面七十二間係閙巿多一廛而兩肆者因是被難家所喪甚鉅惟皆燒至第二進而止其燒及第三進者只兩家此殆不可角者入夜餘燼猶熊熊雉雉驢子巿口兩面可十家門槅皆已卸盡意謂必不爲祝融君所唾棄矣詎火頭南至某鞋店北至某土店竟寂然而止其止處有板片一排並未焦北亦不可解者次早許方伯親履火塲飭將街面丈量以五尺爲界違者令改造所有雨搭一概禁止不准再搭又令理問廳查明被難人家准每家給制錢十千文仰赴江甯縣照領緣内中有骨角銅鈕椅墊等藝被難尤慘故同難各大鋪議將此欵領出後仍照數攤貼各家俾沐恩施於不置是日幸在日中無罹火坑者詎次早有某姓延瓦匠理其敗壁壁忽圮壓匠一斷其　一傷其腰聞斷脛者將不救時火塲觀者甚衆咸謂是必刼灰中物故欲不伍紅羊蒼兕而不能聞諸父老云金陵自同治三年僞天王府蕩燬後當以此火爲觀止火時烟燄横亘天半作金絳色仰望日光竟爲之蒙蔽閱兩炊許三足烏始發楊蹈厲而出此眞所謂氣燄薰天矣 
[江右近聞]  
　　李顯之中丞傳諭各營官逐日認眞操練所有空額切須招補毋缺一名並飭城守營照章駐守城上各城門員弁見有形迹可疑者出入務須稽查誠實事求是之意也○刑部通飭各省令將每年斬絞各犯摘叙案由列示通衢使人知所儆戒日前南新二縣已將上年所决各犯姓名案由張貼曉諭通計數十案勾决者不下百許人行者見之咸生戒懼心意者此後刑戮其將少衰乎○江右各屬晴雨應時油菜荳麥各雜粮皆極豐稔邇日油價大賤每百斤祗售銀三兩六七錢米價每石祇二千三四百文小民久苦糧食昻貴至此皆欣欣然有喜色云 
[花國長春]  
　　紅雨送春緑陰結夏畫長掩卷兀坐支頤西友謂子曰今日爲賽花會之第一天盍往一觀以破岑寂乎予曰諾乃相約驅車而往甫入門西樂鏗鏘奏於亭内宫商互答盈耳可聽江水漸漸然若爲之應既而入花幄次第流連裙屐履綦於焉畢集或邀勝侣或挈幼孩散步於錦天繡地中宛若天然圖畫幄長十餘丈闊半之中列各種嬌花紅瘦緑肥金迷紙醉如入衆香國裏幾於目炫神迷四圍則芳草如茵横藤碍路葱龎鮮媚一望無垠更有以奇果佳蔬盛諸筐筥者惜鈎輖格磔言語難通不能一問其名實爲芳游之憾事耳既復轉入北首一幄幄較小而精雅過之中列桌數十或長或方不一其式上皆排列折枝花鬥角鉤心各臻其勝云皆泰西閨秀製成或更以纎草排成西字緑窗靜女愛好天然宜其妙緒絲抽出人意表也驀聞林際歸鴉啞啞然知日已暮角相與歌陌上花開之句緩緩而歸回望浦中己烟水蒼茫炊痕四起矣噫一年勝事無過花時美景良辰切莫錯過諸君子尚其閒携雅侣趁今日一賞芳菲莫待緑葉成陰子滿枝始恨尋春之晚也 
 
 

Page 3

 
 
[辨認西屍]  
　　撈獲西屍已登昨報旋經麥捕頭查明該屍係德公司船上水手船泊浦江醉後失足墮水因告知駐滬德領事派人騐視屬實隨即棺殮掩埋云 
[獲私兩志]  
　　目前洋藥厘捐局元號巡丁在法界永安街查得馬阿義身藏小士六塊的係走私因之拘押昨日和泰土行洋人反納句投法公堂候示馬央人保出竟不到來祁繙譯謂該洋人係隷英籍和泰亦開在英界可送歸英公堂辦理王司馬曰可隨將腰牌給還該巡丁命投英公堂候示○又巡丁金云協同法捕捉獲吳阿米身藏走私川土二塊昨弳解訊供稱小的在小東門外開烟館土從英界馬吉記買來王司馬謂既開烟館豈不知私十犯法本應究辦姑且從寛着將土送洋藥局充公吳具結交保 
[船埠受笞]  
　　前紀船埠殷保仁赴縣叩賀莫邑尊惡其鹵莽管押候懲云云兹悉殷管押之前一日先有綢船帮聯名控殷勒派船捐邑尊諭令靜候核示至前晚陞堂提訊殷惟俯首求恩邑尊着笞臂八十板又掌頰二十下命還押勒令交出諭單再行核辦 
[縣署紀]  
　　升授太倉州上海縣墓善徵大令刻將擇吉履新所有太倉各紳董紛紛至滬叩賀太令以日來公務紛繁概不接見至署中因案管押之人日來已逐漸發落或交人保去或量予省釋蓋亦歴任交卸時之常例也 
[水手溺斃]  
　　前日有寗波　船停泊爛泥渡浦江中水手某甲在船作工偶不小心失足墮浦各水手見之赶急打撈無如時逢潮漲水勢湍急異常甲遂順而去不知所之迄今已越三天屍身尚無着落云 
[英界公堂瑣案]  
　　包探戴金寳禀稱昨日胡克清飮酒過醉拾取磚瓦抛擲路人喝阻不依拘拿角案胡供小的係安徽合肥縣人與哥子俱隷本城九畝地婁大人麾下爲勇丁偶與友人沽飮醉後滋生事端叩乞施恩後當痛改蔡太守問胡曾否傷人該包探答稱幸未傷人太守飭值日差送歸婁營管束○楊阿平禀稱小的現在鈞和船主處爲轎班昨經四馬路轉入弄中小便突被吳金春碰撞與論遭毆適逢巡捕到來將吳拘案吳供小的在北益泰烟館前擺設水果攤偶至弄中小便無心鐸撞並不與伊尋釁且扭毆之下小的亦受傷蔡太守以兩造釁起細微各受微傷因飭吳央人保釋○金芝齋徐才興等訴稱各失綢縐馬掛等件由包探緝獲人賊爲此投案請領包探禀稱積竊陳阿大前經法公堂笞臂管押甫經釋出隨又行竊陳供疊次犯竊原是該死以後自當改過不敢再蹈前非蔡太守判發捕房管押六月期滿再責二百板贓交各失主分别認領○包探李金堂禀稱倪炳和前以犯竊管押期滿釋出又竊戴運來之舊鐵中小的拘獲人贓送英請究戴稱小的現開鐵店被倪竊去舊鐵二塊已由包探緝獲人贓倪俯首求恩蔡太守判管押六月期滿笞責百板以儆贓交戴領 
[法界公堂瑣案]  
　　捕見陳春生王東生拆梢訛詐請訊懲旋有保民兵船水手王保記偕某差官遞呈名刺由王訴稱昨日小的至吉祥街又新園洗澡解衣入内時將洋八元表一枚交櫃上收管陳王二人見而起意佯與小的口角譁爭守候浴堂門首俟小的出扭住兇毆小的力不能支逃至吉人樓弄口突有多人自該樓擁出手持鐵尺木柴撃倒小的腰肋足踝頭額均被撃傷表與洋銀均被搶去後幸嫂嫂前來扶至棧中小的認明拆梢之人因開列姓名報捕查緝現由包探將王陳拿獲叩請訊追懲辦尚有鬵拳人阿五的係爲首尚未獲到陳供小的姓張伊所開名字是馮春生昨夜伊等與阿五因吸花烟起釁漸至鬥毆小的並不動手惟知伊姊所開福生客棧實是臺基備捕頭稱陳疊次犯專到過公堂與王東生俱係著名拆梢無惡不作請即重懲可也司馬謂陳曰爾爲何改姓張顯見非安分之徒爾既與王不相旘何以知伊姊開福生客棧想爾别有隠情旋復將王詰訊王稱小的向爲酒保現在無事暫住寄父所開寳順客棧内並不打架叩求明察司馬謂兩造各不相旘如何平空打架其中諒有别情因着包探協同原告到又新園查問是晚王有無洋表寄存並傳福生棧主婦到案覆訊核奞陳仍還押○李阿奎與妻席氏互毆由捕拘拿送案李供小的在同安里妓院爲傭女兒與同居之女口角妻以受虧近令小的前去評論小的不允遂與吵閙遽被鳴捕拘押捕房席氏供稱小婦人在格致書院對面傭工丈夫與姘婦賃屋同居彩視街昨日長女前去探望驀被姘婦打駡小婦人前云亦然爲此交捕拘送王司馬以該氏爲此細故竟敢呼捕將丈夫拘押捕房實屬蠻潑可惡判候掌頰二十下交夫領回管束○李三在飯館午餐將堂棺右目毆傷送捕解案堂倌徐三和訴稱李欠飯錢二文口角之下毆傷小的右目現在紅腫流血李供伊店中有五六人攅毆小的司馬騐得徐目傷屬實着一併送縣騐傷訊辦 
[上海四馬路浦灌文報局内協賑公所接潘振聲先生四月初四日山東來信]  
　　啓者前月十五日曾肅一函藉抒積悃兹於二十日到濟晤胡贞卿大令知蔣友三兄處將尊函早寄濟陽因不知定所復寄回省當即專差取回弟又往齊東青城兩堤之間閱被災區計自间邱東西邢家起直至青城李家集止共百數十村自去年正初被水冲　直至今年未見籽粒刻下水雖全退種麥尚不甚好情形最苦擬俟濟陽查有眉目即行帶查弟於昨晚回濟接讀正月廿一廿二暨二月初九三次惠函並佑翁綏翁各電各信藉悉諸大君子樂善不倦三次共匯寄銀二萬九千兩由工賑局轉交東省災黎感恩食德何可名言弟於前月中惠民黑峯口下船路過去冬所賑各莊仍復一片汪洋毫無邊岸登岸與災民相語莫不形容憔悴相對唏嘘謂去歲尚稍有麥收今年一無指望變賣早已告馨借貸又苦無門室廬半就泥封集巿竟成虚設携另帶女少婦乞食於遠方負耒荷鋤丁壯求傭於異地村中祗有年老貧病不能遠出以看守破屋斷椽恐人竊去一遇風大便懔懔自危恐水漂室廬被其壓倒如此情形言之亦爲可慘然統計被災之區除姚家口合龍後惠民之綱字號等莊濱州之西岸各村均可種麥外其餘如濟陽之東北鄉經去年十月之大風房屋大半冲倒各村多有壓斃又加以今年之凌汛竟有室廬冲盡已成墟落者現尚一望竟無邊岸惠民之東南直至西南凡去歲有水之地今年仍復如故星羅祺布村落宛在水中即間有涸出之地災民亦恐水復至不敢種麥濱州之西鄉房屋大半倒塌村中幾已無人霑化海豐各庄離口門較近水有所洩比以上稍輕然村莊雖或可保田地京皆淹没且海水所開房屋日塌河中不可勝數縱邀天之福伏秋兩汎不至旁溢即此灾區冬賑斷不可緩今年南捐斷不可停想諸大君子拯溺爲懷東省災區食德已經五載諺云救人救澈既已拯之於前當不棄之於後也如蒙賜信乞將歴次所解賑欵開示以便與工賑局核算是禱肅復敬請善安諸惟雅照不宣遇小弟潘民表頓首四月初四日 
[奉題節烈鄭夫人百花圖應積餘仁兄大人台命并請指正]  
　　名花自古方美人蕙心蘭質松筠貞美人愛花或成癖杏雨梨雲紛一室有時勾出花中魂生氣拂拂腕下奔是誰具此生花筆節可凌雲心貫日手澤留遺自足傳凡卉安足與比肩維揚曾歴紅羊刼桃花源裏無安宅鄭家有女樱賊鋒甘心一死完大節竊幸夫婿反里閭妾死一身不累夫飮刃縣梁甘如薺欲死不死涙沾濡已拚花落隨流水暫存一息徒然耳避榖豈爲學長生絶粒無非求一是貞魂烈魄古流芳寸楮驚看萬丈光盥薇何日重開卷願奉心頭一瓣香古越高昌寒食生拜手 
　　　　注文選爲攷據詞章家及　舉衆者必不可少之書諺云文選熟秀才足自明以來以汲古閣康煕丙　原刻爲最　究不免有譌脫字翻刻及集評各本無論矣何義門批校本 
亦取汲古闖爲主殊未盡　維乾嘉間胡果臬中丞覆刻宋淳煕本聞卽以初印者之原書上板故點畫無訛精麗如顏書小楷兵燹後傳本絶稀今覔得白棉紙初印眞本見者詫爲 
珍品不欲終秘因用石印照成　色紙張均極精雅訂成六本外加交木夾板每部價洋四元定於閏四月中出書所印無多恐遠近書林未能徧應爲特預行登佈俾同好者得以先 
 
 

Page 4

 
 
覩爲快至於躉售價　則有交易常例本局亦不敢居奇請至四馬路西鴻文書局法大馬路醉六堂書坊面議可也○清嘉集爲江蘇王大宗師丙戌歳試校士各屬所取文及經古 
雜著其名清嘉者節士衡文賦土風清嘉意也學署　板外問罕見宗師屡掌文衡所得俱知名士其文清眞雅正足供　摩今排成鉛印四月中出書每都洋八角躉　從亷乙　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月十三日京報全錄]  
　　宫門抄○諭旨一道錄前○發抄硃批四道○雲督岑奏爲操演兵丁整頓營伍片○又奏爲總兵陛見擬分别展緩情形摺○直督李奏請借補遊撃片○將軍希奏爲琿春都統就近回籍省墓片○大臣世等奏請充補章京片○晉撫剛奏爲借動銀兩作爲本年京餉委員赴部交納片○閩督楊奏爲遴員請補沿海陸路都司員缺摺○晉撫剛奏未結京控案件飭催訊明擬解片○漕督盧奏爲緝獲要犯就地正法並飭嚴拿各逸犯片○四月十三日内務府國子監廂白旗值日内務府引見十二名宗人府五名正藍滿六名咸安宫一名南苑二名○廣州副都統尚昌懋致京請安○大額駙續假十日○掌儀司奏十五日祭奉先殿載瀾行禮○召見軍機尚昌懋畢道遠德峯成端○發抄謙禧奏飭催理藩院員外朗恩霖赴任奉硃批該衙門知道欽此○慶裕奏派員管理宗室奉硃批圈出侍郎阿克丹钦此○裕祿奏鄂省開辦鼓鑄章程奉硃批户部道知單併發欽此○繼格等奏同文館館長另核改奬奉硃批議奏欽此○○岑毓英片再滇省營伍尤宜認眞整頗以期造就人才查營制月箭與鎗砲並重雖射以觀德固不可廢而鎗砲尤爲制勝之要臣擬除弓箭靶式照舊外其鎗炮所打之靶製爲横直一尺以三百步爲準自副將以下至外委以上無論候補實缺凡在省各員弁由臣每月親校一次外標亦應輪流調考如能鎗法優嫻命中有準者酌量奏請補委題升或能操練兵丁精熟確有把握者亦請超升倘怠惰自安槍法拙劣者亦即分别叅革並令隨時操演兵丁責成各營送考亦由臣親試明定賞　嚴加勸懲似於營伍不無裨益是否有當謹會同雲南提督臣黄武賢附片具陳伏乞聖鑒訓示再雲南巡撫係臣兼署毋庸會銜合併聲明謹奏奉硃批着照所請兵部知道欽此○○降二級留任雲貴總督兼署雲南巡撫臣岑毓英跪奏爲總兵陛見擬分别展緩情形恭摺仰祈聖鑒事竊臣准兵部咨開查雲南省除昭通鎭總兵何雄輝曾經陛見尚未届限毋庸陳請外鶴　鎭總兵朱洪章自調任雲南後迄未陳請其開化鎭總兵蔡標調補普洱鎭總兵鄧榮升補授己逾五年調補臨元鎭總兵何秀林騰越鎭總兵奏署貴州古州鎭總兵張松林補授已逾三年古州鎭總兵奏署雲南騰越鎭總兵丁槐補授已届二年均未陳請陛見應即轉飭各鎭陳請陛見以重覲典等因咨行到滇臣即轉行去後旋據朱洪章蔡標鄧榮升何秀林張松林丁槐等均以戀闕情殷先後禀請委員接署俾得交卸起程等情前來惟查該總兵蔡標何秀林丁槐等均係帶兵防邊正資得力而張松林係屬署事之員於上年十一月閒甫到署任爲時不久未便驟易惟總兵朱洪章鄧榮升二員均未帶兵在防自應由臣委員接署鶴麗普洱總兵雨缺俾朱洪章鄧榮升得以及早北上遂具戀闕之忱所有開化鎭總兵蔡標臨元鎭總兵何秀林署騰越鎭總兵丁槐等三員合無仰懇天恩准令暫緩陛見一俟防務稍鬆再行飭令赴京署古州鎭張松林請俟年滿交卸署任亦即飭令北上是否有當謹將總兵陛見分别展緩情形　由恭摺具奏伏乞皇太后皇上聖鑒訓示謹奏奉硃批着照所請兵部知道欽此○○李鴻章片再大名鎭標中營遊撃鍾邦喜告病遺缺前請以記名總兵李大霆借補部議此係題調之缺應揀現任合例人員升調等因臣查該遊撃爲鎭屬營汛領袖有經營兵馬錢粮整頓操防之責營務甚爲煩重且大名壤接豫東素多盜匪緝捕尤關緊要必須熟悉情形辦事勤幹之員方可勝任現在實任各員或居要缺或人也未宜一時無可升調惟該員李大霆勤明幹練早經奏留值隷補用歴在大名管帶練軍馬隊巡防情形極熟兵民相安以之借補洵屬人地相宜查題調缺出如無員升調向例准補候補人員即如此缺前係記名提督鍾邦喜借補又該鎭標左營遊撃題調缺係儘先副將玉鴻賓借補均經兵部覆准有案今事同一律應請准以記名總兵李大霆借補大名鎭標中營遊撃期於營伍地方有裨亦與例章成案相符理合會同直隷提臣李長樂附片具陳伏乞聖鑒訓示謹奏奉硃批兵部議奏欽此○○希元等片再據帮辦吉林　務事宜琿春副都統依克唐阿咨稱副都統世居吉林伊通河距省城二百八十里光緒六年於呼蘭副都統任内聞訃丁憂回旗甫經安葬遂奉命帶車赴琿七年蒙恩調補新設琿春副都統員缺其時防務吃緊末敢顧恤身家迄今數年先人墳墓並未修里兼之家無次丁祭掃久廢現在邊防敉靜因有面商書件於二月二十一日到省擬就近回旗省墓藉資修理往返約需二十日即可竣事赴琿等情代奏前來　合據情附片具陳伏乞聖鑒謹奏奉硃批着照所請欽此○○禮親王世鐸等片查軍機章京太僕寺卿馮光勛因病開缺所遺章京一缺應以刑部額外主事吳魯充補並添傳記名在前之吏部候補主事孫朝華在額外行走謹奏奉旨知道了欽此○○剛毅片再據布政使張煦詳稱遵於司庫暫攤平好鐵等項内借動銀十萬兩差委候補知縣馬克紹管解於光緒十三年三月二十日起程赴户部交納作爲本年奉撥京餉以濟要需所借之欵應俟上忙地丁收有成數照數撥還又於光緒十二年地丁項内　動銀一萬三千三百三十三兩作爲光緒十三年　　二城前一半常年經費又於前欵内籌動銀五十兩作爲光緒十三年添撥　城加增鹽菜前一半之項均飭委試用從九品葉兆揚管解於三月十八日起程赴　綏道衙門交收聽候提用各等情除分咨查照外理合附片具陳伏乞聖鑒謹奏奉硃批户部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補沿海陸路都司員缺恭摺仰祈聖鑒事竊照浙江平陽恊右營都司丁椿榮年老休致所遺係沿海陸路題補第二輪第三缺輪用揀發班人員當經請以補用都司處州鎭標中營守備徐飛熊補授准到部咨議覆查徐飛熊原保單内保奬以都司補用官階相符惟前送守備履歴時竟將保舉都司之案匿不註明是以擬補守備此次請補都司始行聲叙自應照章將保都司之案註銷以杜取巧所請以該員補受平陽恊右營都司之處應毋庸議仍令另揀合例人員請補等因定例都司遇升補時如員缺與本員距籍在五百里以内例應迴避者仍行升補於本内聲明在于現任合例人員揀選對調等語准咨前因浙省現無揀發人員自應仍以應歸揀發　　之已收標陸路補用各都司内復加遴選惟查有補用都司陶錦華年　十八歲浙江臨海縣人由行伍隨軍歴在江浙等省剿匪著績　保儘先守備續於克復武康德清各城案内出力保奬同治四年十月三十六日奉上諭着以都司補用等因欽此光緒七年十二月仍收浙江提標前營候補咨經部覆註册歸　序補在案該員年强才健營務精詳歴委都司守備事務辦理裕如以之補授此缺可期勝任雖前摺聲叙人地稍有未宜惟該員本籍與此缺係在五百里之内例應迴避照章先行請補應另揀員對調庶人缺各得其宜此外亦屬乏員堪補是以聲明奏請與例相符合無仰懇天恩俯准以該員陶錦華補授浙江平陽協右營都司以重營政如蒙　俞允俟部覆至日即行照例揀員調補一面給咨送部引見恭候欽定除飭取履歴另行咨部外謹會同浙江撫臣衞榮光浙江提臣歐陽利見合詞恭摺具奏伏乞皇太后皇上聖鑒飭部議覆施行謹奏奉硃批兵部議奏欽此○○剛毅片再查晉省前准部咨京控交審案件無論奏咨每年將已未結數目兩次開單具奏並摘錄案由註明交審月日及未能審結緣由聲明咨部等因歴經遵辦在案兹自光緒十二年七月起截至十二月底止舊管京控五起新章一起業經訊結分别奏咨者四起實在未結二起據按察使嵩昆會同布政使張煦詳請具奏前來臣覆核無異除將未結各案飭催赶繁訊明擬解外理合開單附片陳明伏乞聖鑒謹奏奉硃批刑部知道單併發欽此○○盧士杰片再光緒十一年冬間匪犯任秀玲等糾衆滋事拒傷官車經前漕臣崧骏先後拿獲陳爾富等及首犯任秀玲訊明懲辦具奏在案其逸犯周玉山等屢拿未獲十二年冬間訪聞周玉山在宿遷睢寗泗州交界地方潜勾黨與意圖復逞經馬隊營官鄭永泰步隊營官唐高斗署清江城守營都司郎桂林購覓眼缐飭派哨弁勇丁四路跴緝追至柏家湖地方將周玉山拿獲並有地方營縣兵役協同緝拿由淮揚鎭總兵章合才禀報前來臣娵飭徐州道段喆提犯嚴訊據周玉山供又名周鳳山先與任秀玲等紏衆行劫得財拒傷官兵後又糾夥行刦拒殺事主並放火燒屋各等情不諱臣查周玉山即周鳳山係任秀玲行刼拒捕案内要犯事發在逃復敢糾夥肆搶殺人焚屋實屬兇惡性成愍不畏法查光緒八年刑部奏定章程土匪馬賊會匪游勇等案情罪重大均准就地正法當將該犯周玉山即周鳳山就地正法傅首犯事地方懸桿示衆以昭炯戒仍飭嚴拿各逸犯務獲究辦除將供招咨部外謹附片陳明伏乞聖鑒謹奏奉硃批刑部知道欽此昨天津船來滬祗接到十三日一本尚有十二日京報俟後寄到即行補錄 
 
 

Page 12

 
 
[痔愈助賑]  
　　孫君夔石樂於爲善滬報館蔡先生之莫逆交也前後所助各處賑欵不下五六百金春間患痔甚劇知敝所報章上載登裕通恒報關行丁春翹善士善於醫治不取謝儀病愈量力助賑即往求治果獲就痊特備英洋五十元托蔡先生來助賑此誠賑務中一佳話也因略陳顚末以彰孫君之盛德兼以揚丁君之盛名云[  三馬路陳與昌恊賑公所煦元竹坪氏謹誌]  
[棲流公所司事來函]  
　　謹啓者昨奉英廨讞員蔡二源太守以虹口犯賭之粤婦東有等四人罰欵洋五十元撥助所中經費又承侯生記助洋十元悅生號助　氣九紅靈丹各五百瓶請登貴報鳴謝 
[上海三馬路陳與昌恊賑公所陳竹坪經收山東直隸賑捐四月十五六日第六百廿九三十日清單]  
　　畢先生交來吳門成器子祈保眷口平安洋十二元謹記寳號葉子筠先生交來德潤堂程十元恆豫錢莊交來綿方子三元義大求保平唆十元花先生續交來平心子廿元十齡童子五元古歙無名氏求母病速愈二元清何氏爲妻生産甚險向灶神前許愿助賑即愈完願二元吳氏求保臨盆平安二元戴嘉賓五元楊無名氏續助洋十七元吳姓善士一元古梅源主求保平安二元許靈士求病速愈兩元順記十元成德豐洋貨號交來葛不留名銅洋六址九元許翰伯錢四百十六文○皖省全昌仁信局寄來春和寳莊焦桐書屋募新册第六萬七千三百廿九號蔡建侯戴履亨陳熙之三户各英洋一元李厚卿本洋一元王仁翁舒仁長方仲成許立成方幹臣羅鑑華六户各錢六百孫思遠汪雲孫各五百武傳賢周鴻慶各四百武書堂汪靜中牛善登鐘濟成王霳侯五户各三百載康裕夏雲洲方文耀費紹文王友仁載燮丞劉積和汪耀章項基祥西圍十户各二百許連逹李宏茂劉肇玉程昌來汪高福汪友懷項昌世汪承運戴正氣九户各一百以上三十八户共來英洋三元本洋九元三山王瑞麟求三男賢武病愈平安五元鎭江使君受福册松泉氏兩元侯耀光一元○兩日共收英洋一百廿三元内本洋九九元外銅洋六十九元錢四百十六文合併聲明 
 
 
