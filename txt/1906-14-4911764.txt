# 1906 - 14 - 4911764

 

Page 1

 
 
[電傳上諭]  
　　十二月十九日奉上諭甘肅西寗鎭總兵員缺著馬進祥調補李永芳着補授四川川北鎭總兵欽此同日奉 
　　上諭山東兗沂曹濟道員缺著胡廷樞補授欽此同日奉 
　　上諭山東濟南府知府員缺緊要著該撫於通省知府内揀員調補所遺員缺着玉構補授欽此同日奉 
　　上諭湖北武昌府知府員缺緊要著該督於能省知府内揀員調補所遺員缺着張履春補授欽此 
[電傳宫門抄]  
　　十二月十九日召見軍機那中堂 
[諭旨恭錄]  
　　十二月初五日奉旨廕生羅勝煛著外用佘壽鏞著外用兵部司務著祝毓清補授浙江甯海縣知縣著張煊補授陜西吳堡縣知縣著孫藎卿補授陜西三水縣知縣著吳立亭補授廣東東安縣知縣著夏若魯補授湖南沅江縣知縣著傅國俊補授廣東恩平縣知縣著周幹臣補授四川瀘州直隸州州判著周紹文補授截取舉人王春華著以敎職用尹東郊著以敎職用張兆渭着以敎職用王思會著以敎職用崔蓮峯著毋庸截取劉彬著毋庸截取理藩院筆帖式著祿全補授截取江南道監察御史陳曾佑山西道監察御史張學華工部郎中萬理清俱著照例用擬補湖廣道監察御史吳保齡著准其補授截取翰林院典簿張毓麟著照例用升補黑龍江将軍衙門銀庫主事慶常著准其補授擬補黑龍江将軍衙門銀庫筆帖式榮信山海關副都統衙門筆帖式惠年俱著准其補授保舉雲南補用知州陸飛鴻江蘇補用知縣鄭光弼山東補用知縣吳師程四川補用知縣王中鎰俱著照例用太廟五品官二缺著懷塔納定存補授欽此 
 
 
 

Page 2

 
 
[歐洲之新形勢譯萬朝報]  
　　日俄戰爭之開始也歐洲外交界亦岌岌不安有動摇之念及戰爭之結果使日本帝國一躍而並肩於歐洲一等國於是國際政局遂生出尤可注目之一大變化卽俄國侵略政策之蹉跌與其陸海軍弱點之暴露經濟及社會方面之破綻使世界一二等國之政策不得不重行整理是也其關涉英國之處尤多英國以日本新列於世界强國之班决意與之改訂同盟條約此尤可爲英國適於時宜之大政策也日英兩國之聨合海軍力在極東之方面結成最大不可抗之勢力不但可使過去二十年間曾留特别記錄之極東諸島爲之安全同時又以日英同盟之新動機於泰西促英法之邦交爲之親近芟除從來英法間蟠互之惡感情使二國不特以單純之友情相酬酢且進而爲刎頸相誓之親交往日形勢翻然一變此日本及法國之恊力忽使歐洲之國際政局重爲整理極東之形勢亦隨之而生新變化豈非彰明較著者乎 
　　按向來之形勢一面則法國與俄國作一大圑結其又一面則德奥意三國成一大聨盟故英國不得不立於孤立之地位勢使然也法俄之關係今雖尚未見有暌離之象然俄國已自知當窮困之時不能以有力之援助望之於法國况俄之兵力何時可以恢復難以預期現政府之地位亦屢瀕於危殆俄國之失敗常使法國有感於不可不造成有力之新興國而利用英人對於法國之好感情尤其所切望也至於爲法國不共戴天之德國今以外交界上立於孤立之地位而法國可以緩其東方境界之警備反而觀之尤立於不利之地位者爲德國如意大利者有興法交好之形勢故德國皇帝不能拱手而晏如極力欲挽回旣倒之否運其苦心經營之跡歷歷可徵也如坦奇牙德帝之演説宣言德國之國際政局間不可膜視其於　洛哥問題以英法兩國離間爲得策德皇之胸底已於此暴露矣唯德皇之苦心以如何之程度而可酬乎此亦現時之一疑問今欲以已傾倒於英國之法國人心一變而爲傾注於德國不可謂非難事中之至難者也 
　　更觀英國之形勢近時頗期望與俄國親近盡力於兩國接近之事不少然俄與德之利害關係較多於英國故俄人亦有歡迎德國好意之形跡就此點論之德國可稍强其意然俄國之政策今後數年無論爲英爲德不爲公式之同盟而取所謂不卽不離之政策則爲計之最得者使隈得而長保其勢力於俄國政界也其必以此政策爲俄國外交之秘訣其理由蓋有不可欵者此等諸點在研究世界之國際政策者尤可爲有趣味之材料也 
[外務部堅拒英國要求]  
　　十八日北京電云英國因上海罷市之亂擬向中國要求賠償外務部仍以此事當責諸駐滬各國領事爲對不允所求想可堅持到底也譯字林報 
[中國注意利權之一斑]  
　　十八日北就電云黑龍江将軍曾電告政府各大員謂俄國當日俄開戰時已在黑龍江省開鑿金礦五處及他種礦産數處惟此等礦産當歸還中國請於中俄會議時爭回云云伊犂省之撥魯洛哥山曾由中國租與俄國十年爲期現在限期已滿俄國仍有兵隊派駐該處故中政府已向俄國詰責催其将兵隊撤退譯字林報 
[山東開埠事中國已咨照各公使]  
　　十八日北京電云中國政府已於西正月十號（卽華十二月十六日）咨照駐京各國公使謂山東省之濟南濰縣周村三處業已開作商埠譯字林報 
[决議建築廣南鐵道]  
　　北京電云商部近與兩廣總督岑雲帥又復電商敷設自廣東以至江西省南昌府之鐵路决議後卽将調查財政及線路各項云譯大阪朝日新聞 
[集議力爭廣西路礦權廣東]  
　　廣西路礦法人久已垂涎兹聞穗學會員接到西省來電謂法人要挾西省路權甚力故由該會幹事佈告集議上書大府與外部直接爭阻一面電告海外同鄉與北京同鄉合力亟圖自辦以免損失利權（谷） 
[張宫保督辦京漢鐵路消息漢口]  
　　日來官塲傳述謂鄂督張香濤宫保近接京電派令督辦京漢鐵路差消息宫保已委馮韻軒司馬清查軌道一切情形矣（民） 
[札員駐局辦理鐵路廣東]  
　　粤漢鐵路工要事繁非多派幹員勢恐不敷辦理現岑督物札委朱咸翼蔡康朱祖蔭馮嘉錫爲該鐵路局提调以資辦公（冬） 
[議加台砲經費充鐵路經費廣東]  
　　粤督札行厘務總局傳諭七十二行商酌加台砲經費爲鐵路經費釐局奉札後當經移會善後局商務局及札一府兩縣預日函知廣濟醫院紳董訂期十三日午在該醫院傳商惟爲期已迫是日到者僅得三十餘行姚道紹書陳守望曾廖守子琅陳令柏侯胡令銘盤柴令維桐曁商務局總辦左小竹京卿先後蒞臨宣布理由各商初不願加後經各員殷殷勸導曉以路權利害之關係併聲明發回公共鐵路股份票舉辦地方公益各商始不執抗惟多數人意見均欲股份票歸回各該行各員不敢面允仍須請示岑督而各商亦須取決衆意定於十六日在廣濟醫院開特别會議十八日回覆當道云云（冬） 
[詳誌會議湘省學生投海事長沙]  
　　湘省學界因日本頒布取締規則致新化學生陳天華有自投東海之事故於接到留學界來電後卽約定本月初五日各學堂派人至學務處曾議聞是日與會者均係各學堂正副監督及有職務之人僉謂此次投海者爲湖南人須将湖南部分之畱學生全班退學而湖南各學堂所聘之日本敎習亦一併辭退以圖抵制至留學生退學後須派人東渡率同回湘如有不願退學或　遛該處不與同回者異日卽不認爲湖南學界中人議定後卽公舉郭桐伯太史宗熙馬仲吾孝廉鄰翼等四人卽日赴東擔任其事於初八日啟行會議之次日學界中人相約至南城天心閣行追悼會遥祭陳天華到者數百人 
 
 

Page 3

 
 
陳設酒菓宣讀誄辭祭畢復有數人先後演説歷四句鐘始散（篤） 
[两淮鹺商組織商籍學堂揚州]  
　　兩淮業鹺各商類皆父子相承世居邗上其間以鄂湘西皖等處人爲多本郡儀董學堂初立時章程中雖准商籍附學然僅得十成之二占額無多現各岸運商公同集議擬組織高等初等商籍小學堂一所專爲旅揚業鹺諸商子弟肄業其開辦經費及常年學費均由衆商籌備現已議有端倪於前日倩代表商闻郎中靈晋恩内閣中書河振彝江西舉人李約至運署拜會趙渭卿都轉聲明一切並請轉禀督鹽憲及江南總學務處立案将來該堂學生畢業准與官設學生一體申送都轉竭力贊成目下各商已訪聘敎員購辦書籍儀器擬先賃合格大厦開辦隨後再爲建屋擴充（化） 
[鄂督擬設能容千人之中學堂武昌]  
　　鄂督張宫保以近日風氣大開畱學東西洋者日衆然往往中學尚未畢業遽行出洋深恐未能合格因擬在武昌城外塘角地方設一極大普通中學額設千名聘請中外宿儒授以普通之學認定一國方言無論何省人一律收費卒業後授以文憑爲他日自費出洋預備但局面閎闊不知能實行否也（文） 
[湘省法政學堂将次開辦長沙]  
　　湘省大憲擬就原有之仕學館附設法政學堂考取候補人員入堂肄業並優予津貼其肄業各員或仍留仕學館或專入法政學堂或兩處兼習悉聽自便現已添築房舍大約明春卽可開辦云（初） 
[浙紳求入蘇省警察學堂蘇州]  
　　浙省職監貢生嚴克岐等十人以願習警察集資求請入堂附學禀經蘇撫陸春帥批飭警察學堂議詳察奪此事現經警察學堂總辦朱廷勵觀察以該職監等籍隸外省本難進堂肄業惟核禀稱係外省士人畢業後並不在蘇當差惟兾學有成就仍回浙省以開風氣係專心攻業似未便阻其嚮學之心察勘本學堂房舍照現定額數增加學生十名尚堪居住應請将脩膳資洋五百元先行呈繳由撫憲牌示俯准年内擇期補行進堂一體附習以遂其求學之志現已詳復撫憲核示矣（榮） 
[英德商捐助優級師範學堂廣東]  
　　前英商旗昌洋行捐助優級師範學堂工程費銀一千元近又有沙面德商禮和洋行亦捐助該學堂工程費銀一千五百元交由電報局温道宗堯轉繳云（冬） 
[常備軍二標三營之鬨閙安慶]  
　　安省常備軍二標三營係去歲武備練軍改辦與顧管帶時起衝突本月初九日下午該營某隊兵士向護兵房借火盆不允以致齟齬告諸排長排長遂至護兵房强奪彼此遂致大鬨時顧管帶正在海洞春番菜館會飲聞此消息立卽馳返諸排長向管帶要求重辦護兵顧答以須俟查明曲直諸兵士卽向護兵毆擊重傷二人次日舁至同仁醫院求治不知有性命之虞否連日顧管帶屢至督練公所陳説此事現尚示悉如何調停也（可） 
[革道上省運動鎭江]  
　　常鎭道郭觀察此次革職離任由於報銷不實然觀察實已另具清册詳由督憲轉咨户部察核不意咨部之文未發而部議處分已定觀察因已有清册存諸督轅可備稽查故於日前上省力請周玉帥代爲剖白以圖挽回（言） 
[連州敎案議賠修理費廣東]  
　　連州敎案現已議結兹聞焚刦美敎堂及醫生牧師住宅議由當道補償五萬元爲修復費至被殺五人之卹欵刻下尚未議妥（谷） 
[日本在潢口擬闢租界漢口]  
　　日本領事官决計明春在漢口經營本國界務籍擴權利（民） 
[日本磋商購買廠基漢口]  
　　日本領事官定於明正在漢口展闢租界擴張商權惟壤地偏小不足與英法諸界爭勝故一再與洋火廠執事人磋商将廠基重價承買因該執事人未允所請故已照會華官代辦矣（民） 
[通飭各州縣興辦墾牧廣東]  
　　粤省善後局通札各屬畧云查墾荒畜牧爲利滋大旣可擴張利益立工商之根本復可以安置窮黎使不流爲匪類洵爲目今切要之圖尤爲粤省刻不可緩之舉前龔升守仙洲議立章程經通飭辦理迄今三年之久並無上處遵辦現經遵札特設專局督率舉辦事在必行斷不能再任玩延應以奉文之日起勒限三個月查明列册具報倘各廳州縣復視爲具文延擱不辦逾限一個月卽記大過一次兩個月記大過二次三個月詳請撤任以爲玩視要政者戒除呈督憲立案外札飭各屬一體遵照云云（冬） 
[六續梁啓超記東京學界公憤事並述意見]  
　　七第十條性行不良一語其意義誠失於廣泛但彼文部省説明書引（中學校令施行規則）第五十一條爲證吾覆查其原文確爲（性行不良）四字然則此亦彼中一般中學校規則通用語非特爲我學生而設也但彼説明書中又有紊品行觸刑律等不良之行）云云則亦已下解釋矣限於觸刑律則範圍甚狹矣又云（性行之良不良由學校審定清國公使及文部省非所與聞）則亦無慮牽及政治問題矣誠如是則此爭點毋亦可以已耶其與日本　例異者則彼中規程無甲校認爲不良乙校不得收容之語就此點論之可謂之特别待遇可謂之稍侵求學自由然使（性行不良）一語從狹義之解釋以條文確定之則所謂不良者必觸刑律者也如此人則學界方且當以公意逐之歸國而此條所規定抑非苛遇耳 
　　（附）文部省説明書以上七條鄙人當此問題初起時所懷抱之意見卽如此後見文部省所頒布於各學校之説明書正相發明今譯錄之（據十二月十六日東京朝日新聞所載） 
　　一文部省令第十九號（關於令清國人入學公私立學校規程）其精神並非欲拘束清國留學生之自由不過監督此種類之學校而以圖留學生之利益耳此規程中有關係於留學生者實與明治三十四年文部省令第三號（中學校令施行規則）及同三十六年同省令第三十四號（私立學校認定規則）中關於日 
 
 

Page 4

 
 
本學生者正同日清人之間毫無差别不寗惟是且其中尚有特别便宜爲日本學生所不能得而特許諸清國留學生者（譯者案此語不知所指殆指該省令第二條中國學生得選科缺科歟）外間或稱此規程爲清國留學生取締規則實由誤解而生耳 
　　一同省令第一條言明入學者須添附清國公館之紹介書雖然非必公使館及領事館之直接紹介書也凡清國公使所認爲確實之清國人（如留學生會館幹事等）之紹介書在文部省皆認爲有同一之効力故此規定對於留學生無絲毫之不便 
　　一該省令第三條有（往復書類綴）一語學生或以爲侵害書信之秘密此大誤也據條文所明示則凡關於學校校務上之往復書類須保存之私信一毫無涉中學校令施行規則第三十四條第七項參照 
　　一該省令自第一條至第六條爲一切有中國學生之學校而言其第七條以下則專以監督彼特别之學校專爲中國人而設經文部省認可者（譯者案此指弘文同文經緯東斌等故此種特别學校以外之學校毫無關係 
　　一第七條以下有關係於留學生者不過第九第十第十一三條實非有妨於學生之自治今逐條説明之 
　　一第九條專爲欲使　學生得安全勉學故使學校取締下宿屋此規定之適用不過就於衛生風紀之點而監督下宿耳卽學生自行開釁及用他種方法共同住宿者文部省亦認爲適當故留學生依於此規定未嘗有何種之不自由 
　　一第十條之自的原因恐有紊品行觸刑律等不良之行爲或致有感化及於他學生故不許入學即對於日本學生亦有此種規定（中學校令施行規則第五十一條第一項）而所謂性行之良不良由學校所審定清國公使及文部非所與聞 
　　一第十一條之規定與專收日本學生之私立學校認定規則第三條同一旨趣亦非於日清人之間故設差别也 
　　右説明書其中容有一二屬於强詞之解釋者然即强詞而已可因其解釋以爲摺利之保障竊以爲苟如是是亦足也（未完） 
[續東京劉學生總會全體學生上楊公使禀（爲取締規則事）]  
　　（一）於經擠有損害吾國來此留學者現已至數千人其中官費少而私費多私費之中裕餘者少而貧困者多以貧困之人勉留於此其衣服居住飲食等事自不能不以價格低亷者爲便利使得自居於下宿屋或數人賃屋合居則可以已意爲節省若必欲使居於學校之寄宿舍或其監督之下宿等則食宿料即有一定之價格凡同校者必皆一律而無差等雖欲擇别以爲去留勢必有所不能如東京各學校寄宿舍之學生尚不過其食宿料價格無貴賤之殊耳除食料以外其餘衣服冠履等類尚皆由學生依其校制自行購備精粗美惡任各人之自由然如某學校者則無論其爲校内或外塾亦無論其爲官費與自費一月必須二十五圓其所以如此之昻貴者名爲食宿料及敎科書衣服冠履等類之費一槪在内皆由學校代辦其實則敎科書等應發者不發衣服冠履等應製者不製皆必以價亷而粗惡者以與學生學生因書籍之不足以　研究也衣服冠履等之不足以閲寒暑而蔽風雨也求其改良彼殊不問無可如何仍須自出資費别自備辦甚至於洗濯衣服等事按月亦限以次數若欲求多則亦當口出資凡在彼校者其書籍衣服冠履等事之代金已每月照繳於學校而究竟仍須自備凡官費之不得已而居其寄宿舍者已無不因其種種計算而甚苦之若将來自費生亦依文部省之規程而逼以不得不入居則試一計算平日可以支三月之費用者勢必僅以供二月之費用而猶嫌不足學校得此文部省之規程愈可以迫挾各學生使盡入其範圍以遂其營利之目的将無以異於專利之下宿屋而學生則以經濟之受傷損雖欲不棄其求學之目的以失志而歸國亦爲勢所不能矣夫西洋各國留學外國學生其兼充工人以爲學費者甚多日清兩國學生留學外國者亦多如此外國留學生之多貧苦原爲事所常然此當爲所在國敎育常事者之所憐護而不能以荘嚴之格式求之若西洋各國政府而亦如日本文部省也則日清兩國學生之在西洋者以必居寄宿舍等之故而不能作工勢必不能更留其影響之所至與驅逐外國學生者無異矣且日本國内學生現今猶多兼販賣牛乳等事以爲求學之費者此日本敎育界當事者所其知是學生之貧富不一未能以一律遇之而强相齊者此内國與外國學生所同然而非吾國學生皆爲裕餘可不慮及經濟上之損傷也 
　　（二）於學問無補益學校之有寄宿舍必其關於學問上之設備完善使學生入居於此者可得學問上之補益與居外者逈然不同而後於學生爲有益東京所設各學校其學問上之設備不完全如前論敎科書應發者不發等事即其一端也此外各學校管即若能嚴肅整齊亦可使學生養成善良之習慣然如數月前某省官派學生數十人居某學校外塾諸學生見其管理太無秩序要求改良彼仍不顧其後諸學生乃擬自治規則以自約束求學校之承認其校長乃不得已而許之如此等之寄宿舍則不特於學問無補益且以養成不良之習慣學生即入居之亦何益也（未完） 
[考察政治大臣展期出洋]  
　　出洋考察政治大臣澤公及尚李兩大臣本擬昨日秉節出洋因公司輪船改於今日開駛故改定今日起節或謂須二十一日并聞李欽使因有要公有另期就道之説（合） 
[韓皇優待法使]  
　　十八日東京電云駐韓法公使覲見韓皇時頗蒙韓皇優待 
[俄頒行新憲法期]  
　　十八日倫敦電云俄國頒行新憲法之國會須遲至西四月杪始可舉行緣布置擴張選舉權之一切新章頗費時日也俄政府曾傳諭須俟罷市及叛亂等事全行消滅時開此國會此後上議院之議員将有一百七十六人云 
[俄國之新債]  
　　十八日倫敦路透電云法國利登姆潑斯報載稱法國各銀行主已議定再以佛郎克二百六十六兆圓（合英金十兆零六百四十萬磅）借與俄國週息五厘半此項債欵與法國金幣出口之事不致有傷現在該借欵因俄國匯票事未妥尚存各銀行中譯字林報 
[俄境安靖]  
　　十八日柏林電云俄國各處之亂勢刻已衰熄譯德文報○十九月倫敦路透電云俄國沿波羅的海各省勸和之事現在頗有進步譯文匯報 
[法選舉總統期已改]  
　　十九日倫敦路透電云法國定於西正月十七號（卽華十二月二十三日）選舉新總統譯文匯報（按昨報記二十二日選舉總統今日復言二十三日想已改遲一日） 
[德外部大臣稍豫]  
　　十八日栢林電云德外部大臣力克蜀芬男爵前因編纂白皮書過勞頓患痿痺之証刻下該大臣病體已稍痊可譯德文報 
[法人對於現任首相之感情]  
　　十八日柏林電云巴黎人心之趨向咸欲以新總統之位置歸諸現任首相魯浮君譯德文報 
[各國注意法摩交涉]  
　　十八日栢林電云列强對於摩洛哥交涉有求爲主盟國之意見異常注意譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　江蘇海運滬局總辦吳子佩太守觀樂昨至道轅禀商公務○城汎周千戎至道禀銷病假○江海北關新郵政司嘉君昨日函知袁觀察訂期拜會並商公務觀察尚未答覆（近） 
[封印例志]  
　　昨爲封印之期本埠印委各員咸於午刻齊集道轅伺候道憲袁觀察升座恭封道關兩篆各官排班參謁然後分道散歸縣尊汪大令仍循曩例暗封並不排衙受賀（近） 
[紀立上海中學堂年假註行卒業禮]  
　　十九日下千两時民立上海中學堂年假並行卒業禮儀等如下（一）奏軍樂（二）監院報告（蘇潁杰君）（三）來賓演説（沈容齋先生）（卜舫濟先生）（四）總理贈言（蘇筠尚君（五）學生演説中文（陳有豐英文（金慕萱）（六）給憑（上海縣敎諭杜廣文）（七奬賞（八）奏軍樂卒業學生名次列後（陳有豐嘉定縣人）（蘇庭衛上海縣人）（金慕萱吳江縣人）（金一新吳江縣人）（張近樞嘉定縣人）（仇光曜寳山縣人）（外） 
[畢業生禀謁關道]  
　　在日本陸軍學堂之畢業生嚴慕清字梓邨楊振鴻字秋帆竇維藩字作人牛星輝字燦甫均籍雲南刻上東京返滬昨日同至道轅禀謁（近） 
[道賀俄國年禧]  
　　關道袁觀察西歷正月十四號係俄國元旦之期昨日照會俄國闊總領事訂於是日午後三句　率同印委各官往賀（近） 
[訊究包攬漕米]  
　　米掮客張靜臣以德大行出名高抬米價包攬漕米居奇前日奉縣尊汪大令提訊堂判略謂查德大米行係前爲把持壟斷奉憲拿辦具結不再承攬漕米詳請立案乃張靜臣毫無資本野鷄掮客又復以德大行出名攬米故智復萌高抬米價壟斷居奇包攬本省生意已屬復蹈前轍而更向浙省各縣出信兜攬越境擾害以致彙興源益各商已定之漕米紛紛悔議貽害非淺該奸商喪盡天良先行将上海抬價五元五角之白米退回價洋並核案通禀嚴辦勿令奸商有壞大局而誤漕運云（宜） 
[函請追繳認捐]  
　　本埠出口捐局委員查得認包洋紗出口捐税之關書羅彦甫短繳捐欵頗巨刻因别案牽涉拘押縣署該委員因函請縣尊汪大令從嚴追繳聞羅已先繳洋五百元矣（近） 
[傳領火器]  
　　滬南留防隊第一至十四隊隊官袁魏等四都戎日前禀請道憲轉移製造局給發車砲上所用火鉗火扞等各器魏觀察刻已飭匠製成前日傳各隊官到局具領（捔） 
[上海縣案]  
　　鄉民王鑑金控族人王關桃父子拔去壻女前晚經汪大令訊問鑑金供招贅錢露雲以壻爲子改名王晋發於十月初十成親忽被王關桃率伊五子将壻及女强拔出外迄未交還求追錢錫耕供露雲乃是胞弟被拔無蹤求請訊辦質之關桃供昔由族叔議将小的之第五子杏林承繼不料鑑金撫養朱姓之女招贅外人是以向論大令斥以承繼無據姑判交保著交晉發夫婦至案候核○朱來金喊稱妻被姦拐亦奉訊究朱供上月二十六夜小的回家撞見對鄰鞋店主蒋大海與妻陳氏姦宿本欲扭案因蒋哀求並自剪髮辫當卽釋放不意妻今被蒋拐去藏匿求請提究髮辫呈電大令判候飭差查明是否確實禀復察奪○文生曹鍾奭控追羅晋康欠銀亦由大令質訊羅供嗣父敖豐借欠曹姓銀洋不敢圖賴實因失業無力措還曹供敖豐同治年間借洋四次約共四百餘元俱有借據已呈案下大令以事閲多年曹與敖豐必係至契是以今始控發判羅交保限兩月内還洋二百元了案如不能照繳分四年拔還洋四百元○石新寳控被支姓借洋一百餘元立有期票今注索討圖賴逞凶求請提究期票呈電大令判候飭差協同往收如違提訊○英廨打掃夫喬蘭亭前将鄰居孀婦盛王氏姦佔數年不名一錢王氏再醮俞姓喬向訛詐不遂改名盛喬和赴　誣控俞拐伊妻奉訊将喬責押在案前日提案覆訊判具誣告結保釋（近） 
[總工程局記案]  
　　萬裕碼頭五康烟帋店司帳陳錫甫扭陳同順漆匠店主陳星園控稱担保作頭楊春森以田單抵銀二百兩日久不還求追陳二尹判陳十日内交楊到案理楚○桂圓同業控蘇方聚店主黄增福不繳公所存項一千兩當堂繳過五百昨由保人黄炳禮續繳五百兩孫明府飭傳原告吳芝卿等赴案具領○無錫人朱阿二在某飯店與值堂人朱阿發毆打由巡士拘究明府訊得俱有不合判各責手心五十下○竊賊祝廣荘在碼頭登岸被包探查獲解局供出前同小南京小鴿串竊開泰木行及大酺樓住宅内各案明府判責手心一百下押候指拿小南京等訊辦○陳阿才在十六浦擺水菓灘與餅灘王東林索錢口角互毆陳受微傷扭局請究陳二尹以王不應行兇判責手心二百下罰洋五角給陳醫傷該段二十三號巡士陸雲卿並不喝阻判責手心一百下罰洋两元○扛夫吳阿明在馬路撞損人力車由巡士拘局二尹判責手心五十下（欣） 
[訂期會訊各案]  
　　信昌洋行控鴻升洋貨號定貨不出一案訂二十一日午前會訊○信餘洋行控俞富記定貨不出案意商魯意師摩洋行控楊允之抵繭糾葛案均訂二十一日午後會訊○錢毛毛控朱海郎王毛毛案訂於二十二日午後會訊○道勝銀行控宋仲蘧案二百十一號華捕吳阿榮等十四名控胡和尚案均訂於二十三日會訊○徐石氏控翁徐惠吉逼娼案訂二十四日午後會訊○利康洋行控陶子卿租船轇轕案匯廣公司控嚴成記造屋轇轕案均訂二十八日會訊（見） 
[公共公廨晚堂案]  
　　趙蔭堂控徐啓標兇賴欠洋前晚由襄讞金大令復訊趙投案請追洋一百二十五元徐供洋已交還王和芝代收所有借劵在帳箱内遺失曾經登報聲明不能再還二次有朱少堂可証質之傳案之張少泉供徐曾借洋二百餘元向王和芝還過一欠大令判涂交原保候傳朱少堂復訊再核○吳顧氏控沈恊洲等誘拐女兒阿盤珠賣與瀏河鄉間一案前晚亦奉提訊阿盤珠供年十七歲實由沈與在押之王小送至瀏河賣與鄉人得洋七十元王小供由沈恊洲同送下鄉大令判吳領女完聚王仍還押候辦○藍昆控荐頭徐金氏荐人串竊洋元衣物亦經大令提訊藍供在新閘李亮丞家傭工荐頭徐金氏荐來之阿金未及一月竊李洋元衣物逃避應請究追質之徐供此人混號麻布阿三現聞避在常熟因知上海案發吞烟圖盡暫由地保看管大令以供甚含糊判交官媒候補提人証訊追（見） 
[公共公廨紀事]  
　　和商德昌洋行控韓惠儀欠銀不還關司馬正在飭傳韓因另案提廨奉飭押候過堂訊核○美國古太太控徐貴祥欠銀不還一案前日由原告将徐尋交到廨奉諭押候訊追○四馬路妓女王文蘭昨日投廨喊稱不願爲娼關司馬諭交官媒看管候訊○病民錢殷泉倒臥路隅爲捕送至捕房轉解公廨安插關司馬飭役持片送棲流所醫治（見） 
[英租界捕房事]  
　　汪信榮寓正豐街新長發棧前日趁德和輪船上駛有已革七百四十九號華捕某甲偕行汪於行李下船後囑甲代爲照管已復上岸購物不料回船時甲已不見檢查行囊被竊去洋三百三十元因復登岸投報捕房捕頭飭探邊槐洲認眞尋 
 
 

Page 10

 
 
緝○　生陳瑞卿住九江路一百八十六號門牌前在新墅之時曾向張子祥借洋五百元於光緒二十八年歸楚取有收清票爲憑前日張忽持當日所立借劵向陳饒舌張以欵已還清口角之餘繼以扭毆爲巡街捕拘入捕房奉飭張押候解辦昨早捕頭重復詰問判張開釋着陳自赴公廨禀控（見） 
[法租界捕房發落]  
　　許阿福投廨禀太陽廟地方有祖遺墳地二畞有零故父在日活賣與郭姓處計錢三十六千今郭已故伊子掯不放贖求提究追等情奉陳大令准詞提訊郭寳大呈遞絶契聲稱此田早已賣絶原告堅稱契係僞造大令著郭将歷年糧串及田單呈案候核迄今日久未結昨日被告投案求訊大令著下期傳同原告復訊核奪○張楊氏控李春林朱春寳串竊洋二百元朱已交保繳洋八十元李春林在押脱逃原告迭次求追昨日大令飭探傳到朱之保人著将朱及李母交案候訊○葉紀發陳掌生串竊黄豆爲巡丁送究判各押五天○王金榮竊絨毯由失主拿獲請辦亦判各押五天○陳榮千偕同黨包炳泉龔瑞福竊衣爲包探獲究判陳押五天包龔覔保開釋（居） 
[美租界捕房事]  
　　英美工部局查得西華德路周阿生所開洗衣作未領執照禀請關司馬出單昨由包探張才寳協差往傳候訊○西華德路一千七百四十五號門牌某姓家前晚烯放花爆違章被捕查悉禀知捕頭函請公堂出單傳究○某甲冒稱義泰荘夥至西華德路朱木生所開米店内騙去小洋各餘角昨日店主朱姓查悉報捕請緝捕頭准之○有恒路鴻文書局釘書工頭方惟德於前月罷市時勒衆停工迄今已逾匝月由該局投報捕房飭探倪順泉拘押候究○狄思威路朱阿六家被張虎生竊茶壺錫器等物由探拘獲押候解辦○沈舟生竊唐家弄沈仁元家綢衣由探劉阿炳拘獲候辦○元芳路弄内昨有路斃丏屍一具由捕咨照地保報堂棺殮（古） 
[杭垣官報]  
　　十月廿二日候補府潘祖頤縣丞李遇甲巡檢程秉鈞典史鄒世恩均禀見大挑縣尹溎禀奉飭知請補本司經歷缺叩謝廿三日候補道李鶴臯拜會候補府劉蔚仁府經歷陳根仁嚴鎭寰縣丞黎澤耀黄壽慈巡檢江德昭杭府司獄趙均禀見候補同知周延祚禀奉憲委署海寗州缺叩謝廿四日候補道楊葆銘拜會候補府潘祖頤宗舜年通判孫子元調署仁和縣龔候補縣瞿鴻獲惲福同縣丞宋景祁均禀見候補同知陳蕃詒禀辭赴乍浦釐局差通判曾永昌禀奉憲委曹娥釐局差叩謝未入陳葆誠禀奉憲委紹郡釐局聨票差叩謝廿五日候補府許星箕楊毓璋宗舜年通判徐恭立知縣陳光豫劉如煇均禀見署仁和縣龔禀知本日接印任事候補縣秦承穆禀奉憲委防軍局文案差驛丞朱頤禀奉憲委銀銅元局帮辦新廠稽查差從九王慶庚禀奉憲委署錢塘縣典史缺叩謝廿六日候補府湯仰暉知縣涂道康府照磨潘誦輿縣丞曾翰章均禀見候補縣唐繼勛禀知前署開化任内地丁掃數解清廿八日憲駕午時陞堂接印首領官堂謁八座司道候補道杭中二恊武職統領旂務紳士均親賀杭州府宗杭同知孟杭理事同知斌乍理事同知柏中防同知蕭西防廳季分司萬胡通判陸仁和縣龔錢塘縣汪湻安縣屠餘姚縣湯泰順縣朱德清縣黄署海寗州周山陰縣瞿現任候補府同通州縣鹽務曁首領佐貳等官均親禀賀廿九日杭州府宗候補縣劉如煇均禀見三十日候補包發鸞禀奉憲委會同杭府宗守盤查庫即銷差通判孫子元禀辭回寗郡現任候補府同通州縣鹽務曁首領佐貳等官均親禀賀 
[蘇省官報]  
　　十一月初一日二品頂戴分省補用道程增瑞通知西北路粥局一律開辦知州黎明禀謝奉委農務局提調差正任長洲縣縣丞善啓禀知接印任事委署崇明縣縣丞朱租恩禀辭赴任委署丹陽縣主簿葉承霖禀辭赴任潘嘉馴禀謝牌示委署鎭江府經歷事元和縣周荘司巡檢孫逢陽禀謝牌示請補長洲縣主簿缺從九吳棣昌到婁門旱關差初二日知縣楊蔚光禀謝奉委寳蘇鑄錢局差請補嘉定縣典史楊永康禀謝奉飭赴任王桂墀禀知今日到銅元局差沈學書禀知到督練公所收支差初三日候補道朱廷　通知奉撫憲札委警察局總辦差首府許禀知赴常昭秋勘知縣劉興仁盧懋善均禀謝夺委發審局差按經歷金述彤禀謝奉委新廠銅元局印花廠差縣丞高奎光禀知奉奉天賑捐局憲札委赴滬勸捐從九吳繼孝禀謝奉飭分松差遣初四日辦理吳淞沙釣船捐局調補元和縣吳鏡沆禀辭知縣劉興仁禀知今日到發審局差巡檢程炳奎禀謝奉委署崑山縣典史事何熺禀謝牌示委署奉賢縣南橋司巡檢事俞樞禀謝奉委新廠銅元局司員差初五日藩轅牌示照得太倉知州州謝陶撤省察看遺缺查有長州縣知縣蘇品仁堪以代理所遺長洲縣知縣員缺查有即用知縣陳景韶堪以代理又金壇縣知縣吕慶堂撤省察看遺缺查有即用知縣胡調元堪以酌委署理管帶飛划副左旗沈葆義辭赴吳　華亭婁縣青浦一帶巡緝知縣張宗良禀　奉奉天賑捐局憲札委赴松屬一帶勸辦奉天實官賑捐差巡檢趙之華禀謝奉委署嘗州府照磨事典史汪及麟禀知奉駐滬奉天賑捐局憲札委赴滬勸捐差初六日委辦江蘇土膏緝私查騐候補道黄秉湘辭行赴滬調辦裕蘇官銀錢局知府李厚礽禀知到差知州黎明禀知到農務局提調差委署太倉州州同傅振海禀辭赴任初七日候補道朱廷勱通知到警察局總辦差長洲縣蘇禀謝牌示代理太倉州事辦理北路總察知縣胡調元禀謝牌示委署金壇縣事賴家祥禀知奉撫憲傳考甄别江南陸師學堂畢業生許炳藜奉委督練公所差遣初八日委辦發審兼督審局直隸州陳彭瑞禀謝奉委北路總察差辦理銅元局舊廠總稽查兼收支知縣陳景韶禀謝牌示代理長洲縣事右營米占元辭赴常州查哨仕學館學員候補從九周思績禀知奉飭由内班改就外班留辦小學堂文案差初九日委署漂陽縣宗能述禀辭赴任委辦寳蘇鑄錢局知縣楊蔚光禀知昨日到差劉有光禀謝奉委赴太倉會估修改學堂　置器具經費差姚文傑禀謝奉委管解京餉赴都初十日　隸州沈翌清禀謝奉委軍装局差管帶巡警飛划水師左營知縣鍾鴻鈞禀知在安徽廣德州訪獲梟匪陳家才並後膛洋鎗十五桿即辭赴太湖巡緝知縣宋乃謙禀謝奉委海運京沽局提調差辦理上海出口捐局知府朱　瑩專丁來省禀謝奉委調辦捕盜局差分缺間用主簿胡其溶禀謝牌示請補丹徒縣主簿缺 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
百七十餘兩外實收東省統捐銀五十萬一千八百七十餘両據道員丁乃揚會東西藩司胡湘林張廷燎等辦理情形詳請奏咨立案並懇将出力各員擇尤保奬前來臣查此事改章之初論者每謂東省洋藥充斥有淵魚叢雀之虞西省商賈戒途值匪竄兵連之會深恐來源不旺成效難期乃綜計試辦三月以來較諸東省全年釐金長至數倍實爲初料所不及現旣辦有成效理合奏請 
敕部立案以憑查考其承辦各員仰體時艱潔身将事不無微勞足錄自應擇尤請奬以資鼓勵廣西補用道丁乃揚器識閎遠謀慮精詳此次創辦統捐裨益餉源厥功最著擬請仍交軍機處存記遇缺開列在前請旨簡放廣西試用直隷州知州另案擬保知府彭清范擬定章程深資得力擬請俟補知府後以道員在任候補湖北試用直隸州知州徐元瀛盡心招來不辭勞瘁徵収爲各卡之冠擬請免補本班以知府仍留原省補用知縣江西補用府經歷陳敬方稽核徵收勤勞無懈擬請免補本班以知縣仍留原省補用候選知府沈秉權廣東大挑知縣趙惟鐸辦理局務勤奮認眞沈秉權擬請俟補缺後以道員用趙惟鐸擬請俟補缺後以直隷州知州用以上所保僅止六員實無冒濫合無仰懇天恩俯如所請奬勵出自逾格鴻施所有試辦兩廣土膏統捐已有成效及奬叙出力各員緣由除咨部外謹恭摺　陳伏乞皇太后皇上聖鑒訓示謹奏奉硃批財政處户部知道欽此宫門抄十月初三日刑部都察院大理寺鑲紅旗值日無引見甘肅新疆巡撫聨魁到京請安崇勳台布各假滿請 
安江南副将韓元孔謝恩江南叅将何師程謝恩尚其亨預備召見興伯成章各續假十日召見軍機尚其亨聨魁 
[外務部尚書那等奏爲京師外城貧民過多擬仍援五城成案籲懇恩賞米石散給各粥廠以振窮黎摺]  
經筵講官管理工巡局事務恊辦大學士外務部尚書會辦大臣那桐等跪奏爲京師外城貧民過多擬仍援五城成案籲懇 
恩賞米石散給各粥廠以振窮黎恭摺仰祈聖鑒事竊查按管卷内五城御史每届冬令貧民生計維鞙奏請恩賞米石計中城之玉泉菴東城之育嬰堂南城之普善堂西城之磚塔胡同北城之圓通觀及梁家園等六廠均由紳士凑集經費開辦等因臣等伏查自接辦外城以來考查五城原有之敎養局僅能收管罰充苦工人犯各處習藝所尚未開辦是外城貧民仍恐乏食惟有援案籲懇天恩俯准飭部發給米石以資振濟謹将各廠應需米石查照五城成案另繕清單恭呈御覽所有援擬開辦粥　懇恩賞給米石緣由謹恭摺具陳伏乞皇太后皇上聖鑒訓示謹奏奉旨一道 
[兩廣總督岑奏爲運庫報解京餉及内務府經費銀數日期摺]  
　　頭品頂戴兵部尚書銜署理兩廣總督兼管廣東巡撫粤海太平兩關事務臣岑春煊跪奏爲運庫報解京餉及内務府經費銀數日期恭摺祈仰聖鑒事竊查光緒三十一年分京餉奉文奏撥廣東鹽課銀二十萬兩已解十萬兩又内務府經費擬撥鹽課銀五萬兩已解三萬兩先經奏報在案兹復在鹽課項同籌撥京餉銀五萬两隨籌一五加平飯食銀一千五百兩又籌撥内務府經費銀一萬兩隨籌平餘抬費銀三百三十兩共銀六萬一千八百三十両作爲光緒三十一年運庫第三批京餉及内務府經費飭委候補通判許縉卽用知縣范鐘督同商號百川通等匯解於本年七月十三日起程航海進京分别投納據兩廣鹽運使恩霖詳請奏咨前來臣覆核無異除分咨户部内務府查照外理合恭摺具奏伏乞皇太后皇上聖鑒謹奏奉硃批該衙門知道欽此 
[署理兩廣總督岑奏爲粤省歲認籌解大員出洋考求政治經費摺]  
　　頭品頂戴兵部尚書銜署理兩廣總督兼管廣東巡撫粤海太平兩關事務臣岑春煊跪奏爲粤省歲認籌解大員出洋考求政治經費恭摺具陳仰祈聖鑒事竊臣准直隷兩江湖廣督臣來雷轉准外務部户部電開奉上諭物簡大員分赴各國考求政治所有經費著外務部户部議奏欽此轉電各省通籌匯解等因當經檄行司局遵照籌解去後查粤省庫欵奇絀近年實已羅掘俱窮惟此大員出洋考求政治自强鴻業實基於此無論如何爲難均應合力籌濟現與各司道公同商酌擬留藩運善後釐務四庫每年各認解銀一萬兩共銀四萬兩並粤海關庫每年認解銀二萬兩統共粤省歲認解銀六萬両由司局詳請奏咨立案前來臣覆核無苏除咨外務部户部外謹恭摺具陳伏乞皇太后皇上聖鑒謹奏奉硃批該部知道欽此 
　　宫門抄十月初四日工部鴻臚寺正藍旗值日無引見吉陞假滿請安記名協領春山謝恩江南參将周明清謝恩貝子亨公鍾靈各續假十日崧蕃續假二十日召見軍機本日已刻皇太后皇上升勤政殿日本使臣内田康哉偕同前宫内大臣伯爵土方久元覲見 
[署貴州巡撫林奏爲審勘誤殺命案按律定擬摺]  
　　頭品頂戴署理貴州巡撫臣林紹年跪奏爲審勘誤殺命案按律定擬恭摺仰祈聖鑒事竊准部咨嗣後外省命盜死罪案件除例内載明應專摺具奏者不計外其餘無論凌遲斬絞立决監後舊例應會題者應由各該省遵照諭旨一律改爲專摺具奏仍備錄供招咨部於光緒二十七年十二月十二日具奏奉旨依議餘此等因咨行遵辦在案臣前據邱江縣知縣馬惟瀛騐報田應發救父情切放鎗誤傷無服族人田石明古身死一案當經批飭審解去後兹據該縣審解由思南府知府曹宗彦按察使全楙績履審解勘前來臣提犯親訊無異緣田應發籍隸邱江縣與已死無服族人田石明古素好無嫌田應發之堂兄田應書係安化縣民婦勾何氏上控案内要証經安化縣要差張慶沓提無獲田應發與其父田有明四先均不知情光緒三十年六月内田應書在田應發家借住兩月有餘始行轉回九月二十九日張慶等探知田應書在邱江縣屬毛壩頭田有明四家藏匿因距城窵遠未及禀報帶同散役勾洪走至田有明四家喊瘦掩捕時已夜靜適田石明古在彼寄宿與田有明四開門查看該役勾洪當将田有明四扭住追問田應書田有明四恐係匪人大聲喊救田應發聞聲驚起一時情急救護順用防夜鳥槍由壁縫内向門外空處施放祇圖嚇散 
 
 

Page 16

 
 
不期誤傷田石明古左眉叢等處倒地並帶傷勾洪左腿胞田應發趨出查看問明情由田石明古旋卽因傷殞命田應發等逃逸經該役具報安化縣知縣劉雲衢轉移到縣詣騐差緝旋准安化縣獲犯解經該縣審擬解由府司嚴審解勘臣親提嚴鞫據供前情不諱迭詰不移案無遁飾查律載同姓服盡親屬相毆致死以凡論又因鬭毆誤殺傷旁人者以鬭殺論又例載爭鬭擅将鳥鎗施放殺人者以故殺論又故殺者斬監候各等語此案田應發因聞其父田有明四被扭聲喊並不知係縣差情切救護用鎗嚇放致将田石明古誤傷身死並帶傷勾洪平復應以鬭殺論係擅用鳥鎗施放應照帮殺定擬田應發應如該縣府司所擬除槍傷勾洪平復輕罪不議外合依因鬭毆而誤殺旁人者以鬭殺論係鳥槍殺人依故殺者斬律擬斬監候遵照新章改爲絞監候秋後處决並免刺字田有明四因其姪田應書在家借住兩月有餘而回係屬律得容隱之親其不知有勾何氏上控查提之事並無不合應毋庸議安化縣差役張慶等承提要証田應書越境掩捕並未赴該縣管衙門呈請派差恊提致釀人命實屬不合應照不應重杖八十律與未到之勾洪均折責革役無千經縣省釋屍棺已據飭屬領埋兇器烏槍儲庫案結彙報變解鳥槍已經該縣起獲失察職名邀免開送田應書已提解赴府應由該府傳同勾何氏集証訊明另行詳結是否允協除全案供招咨送部科外所有審勘誤殺命案按律定擬緣由謹遵章恭摺具陳伏乞皇太后皇上聖鑒敕部核覆謹奏奉硃批刑部議奏欽此 
[國子監奏爲考查學制以求全備摺]  
　　國子監跪奏爲考查學制以求全備恭摺奏聞仰祈聖鑒事竊臣等歷奏臣監南學添設科學並添設滿蒙文學堂均奏旨允准在案滿蒙文學堂仿照小學堂規模以作将來升補基礎八旗兼收業經考錄查奏定章程小學堂卒業升中學堂卒業升高等學堂以次考騐給予出身旣奏明詔停止科舉此後出身皆在學堂則中學堂在所應設以備升補階級惟南學已添科學滿蒙文學堂亦經就緒中學亟須添設小學仍宜擴充必須廣次博覽以資則效京外各學堂皆屢經損益而後完備甚且隨時故不厭精詳查學堂以直隸天津爲最盛規模較備足資取法臣等公同商酌擬由臣監督司業臣柯劭忞隨帶司員前往直隸天津考查學制以爲改良進步之階俟奏旨後當卽恭請聖訓束装起程臣等爲學堂改良進步起見謹恭摺奏聞伏乞皇太后皇上聖鑒謹奏八月二十四日奉旨學務大臣議奏欽此 
　　宫門抄十月初五日内務府國子監鑲藍旗值日無引見鐵良由河間府回京請安傅侗阿克東阿各續假十日春山劉嶽雲預備召見内務府呈進九九盒關防衙門奏十五日大高殿拜表恭王行禮内務府奏署致祭火神廟派出增崇又奏派致祭内外城隍廟派出英瑞文煦又奏派致祭四廟派出恩輝德壽慶麟承蔭召見軍機春山劉嶽雲 
[成都将軍綽等奏爲提臣親率諸軍進克巴塘勘平邊亂並前後攻奪關隘擒剿逋竄各情形摺]  
　　成都将軍奴才綽哈佈頭品頂載四川總督奴才錫良跪奏爲提臣親率諸軍進克巴塘勘平邊亂並前後攻奪關隘搜剿逋竄各情形恭摺縷陳仰祈聖鑒事竊查本年二三月間巴塘喇嘛造言煽亂嗾使番匪紏衆生事戕害駐藏帮辦大臣鳳全等並殺斃法國敎士土司又復助逆以致全台變動邊境騷然奴才先因鑪邊迭有事端奏派提臣馬維騏躬率所部赴鑪至是遵旨遴委建昌道趙爾豐添募勇營會同勘辦惟川兵關外首慮饋餉行阻尤慮蠻荒響應特委道員文緯督理糧運夫騾缺乏百計經營而宣諭之員履險于瞻桑番寨之中順逆漸明始得解其附結布置粗定馬維騏趙爾豐乃能振旅西征後先馳抵裏塘維時巴塘喇嘛土司等誓衆祭旗出而抵禦節節關隘阨險設伏圮橋掘塹拒我師徒馬維騏以爲殄寇必貴速也亟於六月十一二三日親率五營次第開拔分道並進十八日師次二郎灣其山後頭殿喇嘛寺地勢高峻已有悍匪嘯聚意圖横襲我軍馬維騏先派中營黄啟文馬德昌帶隊往攻砲石雨下我軍張炳奎等受傷次日馬維騏親往應援摶戰軍士攀木猱升而上斃匪數十名陣首要喀珠大哇惻忍吉村三名而且珠等二名亦屬魁酋並爲鎗斃餘匪始各逃散奪獲鎗械並有開墾官物在内是日後營馬汝賢右營李克昌靖邊營張鴻聲會師於雲南橋逼匪漸却甫至三壩關諸營合圍兜擊勇氣百倍酣戰兩時之久陣斬逆目日根彭錯喇嘛因勾夾夥等四名遂奪其關二十日副中營馬德又在喇嘛了突遇賊隊三百騎刦取官粮該營奪其精鋭以敗之於是羣匪皆退據大所關併力遏守關本石壁峭峙盛暑猶積冰雪當恐仰攻不易密遣馬德曁帮帶汪定邦馬榮魁等繞道六十里以拊其背馬榮魁於二十三日丑刻途遇匪粮奪獲糌粑八馱是日午刻諸營湔後夾擊匪等擁衆撲犯把總陳天恩等連發巨　衝分中道因各突馳而上克取雄關要逆喇嘛工布汪阿那等俱殲焉是役也斃匪數百名我軍亦有傷亡由此迭破要隘直搗奔察木二十四日各營克復巴塘喇嘛本踞丁林寺爲巢穴及是勢不能支舉火自燔飭衆渡河拆橋而遁我軍追逐江干槍斃淹斃者百餘名二十六日馬維騏抵台詰究倡亂本末安撫被難商民解散脅從分别良莠立将正士局羅進實副士司郭宗札保一併從嚴拘禁查知戕害鳳全之喇嘛阿澤番匪隆木郎寺並寺中堪布壩哥未格以及稔惡最著之阿江及格桑洛朱阿松格斗等尤多竄逸月肇亂之由原因溝内七村之番燒毁墾塲而起該番現由散伏象山一帶若不痛加懲創将虞灰燼復然馬維騏分派營員帶隊四出期於剪巨憝而清餘孽七月初三日至初十等日馬汝賢搜匪於毛奶西生擒格桑洛朱羅戎却本二名惟林莆深密馬汝賢遇伏受傷甚重裹創以返而張鴻聲則於三岔路擒獲阿江李克昌則於象山生擒澤昌汪學馬德則於阿西嗎呢熱山生擒阿澤與汪定邦賈廷貴等均多斬馘各營搜勦殆徧日有殍獲共奪繳九子槍七十餘桿並在阿澤身旁搜獲鳳全頂珠翎管澤昌汪學身旁亦有殉難各員衣具又在土司處搜獲敎堂銀物兩驛屍骸均經尋獲辨視無誤主敎倪德隆單開最要之匪玠休硬不又往鹽並調兵打毁敎堂之喇嘛格桑吉村先後弋致其有擒到各匪熟爲凶逆悉經當時目擊之權員吳錫珍等指認的確旋獲隆木郎吉供認槍中鳳全腦後不諱而阿松格斗等亦多就獲經此懲創以後蕩滌瑕穢遐荒震警人心胥安全台底定迭據提臣文電咨報前來奴才等已将要略電陳仰紓宸念一面復致 
 
