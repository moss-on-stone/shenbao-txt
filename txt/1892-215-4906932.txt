# 1892 - 215 - 4906932

 

Page 1

 
 
[重印經籍籑詁出售] [  點石齋啓]  
　　是書爲儀徵阮文達公所輯公當視學浙江時以經術倡迪士子恩治經必先通詁訓庶免鑿空逃虚之病爰集經生若干人分籍籑訓依韻歸字而公復以精心卓識總其大成可謂經學之統宗詁訓之淵藪矣木齋前用横行三層式縮成五本頗蒙士林稱賞迄今銷售久罄而賜顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部碼洋二元五角今躉售與雪印汗主人此佈 
[新印永慶昇平告成] [  圖書集成局啓]  
　　是書爲京師某名士所著歴記我朝隙滅會匪故事其中寫名符之英毅狂宼之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無刋本兹本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請跪三馬路申報館帳房及各處申昌或經售申報處購取可也 
[雅辯]  
　　嘗與友人戲論古來雅人當推蘇東坡爲最於何見之於其詩而見之其詩曰寗使食無肉不可居無竹無肉令人瘦無竹令人俗傳云肉食者鄙肉爲鄙夫所食鄙斯俗矣詩品云坐中佳士左右修竹竹爲佳士所賞佳斯雅矣東坡之品於是乎見之友人曰嘻子之爲此言也將使舉世之食肉者何以爲情乎僕則最喜有人續東坡之詩曰若要不瘦又不俗除非頓頓筍煮肉妙哉下此轉語足以解頤非特不覺其俗且亦不傷其雅其善處於雅俗之間者乎雖便東坡復生當亦爲之絶倒而自悔曩言之過激者蓋雅雖美稱俗雖庸行天下事過猶不及失之太偏卽不能無疵累是故造物者有光風霽月又必有滯雨痴雲有名山勝地又必有僻壞遐陬有正人君子又必有僉壬小人大令無私聽其自然此造物之所以爲妙也以造物之妙猶且兼容并包顧人也必恃己之雅傲人之俗齗齗焉如冰炭之不相投如枘鑿之不相入殆無有不爲俗物所忌者夫浮沈俯仰原爲識者所譏炫異嗚高亦屬衆情所惡忠如屈子懷荃擥芷清潔不渝世所稱爲騷雅之祖也而何以見讒於上官子蘭致蕉萃行吟自沈於汨羅豈不以沐蘭彈冠浴茅振衣不忍以世之汶汶污我皎皎嫉俗太甚乃至於斯乎東坡以一官遷謫萬里飄零亦正同此病耳且夫天下至雅者書至俗者錢顧每見謂書者撑腸萬卷曾不療飢迫而至於賣文鬻字以謀餬口措大生涯終不免寒酸之誚而多財善賣者持籌握算操奇計贏往往日致豐亨富敵王侯由此觀之相形見絀多矣尚欲好雅而絶俗乎故僕嘗謂凡人宜俗而不宜雅功名富貴都從俗之一字中來若自頂至踵全是雅骨其不至窮愁潦倒者幾希矣余笑曰子謂東坡之言過激我謂子之言乃眞激耳夫雅何負於人或綸巾羽扇緩　謂之雅致絲竹東山琴樽北海謂之雅望烟霞結契泉石爲隣謂之雅趣花月清娛笙歌豪宕謂之雅興古今相望代不乏人逸韻高風有令人企慕追思於不置者王夷甫爲江左風流人物生平羞稱阿堵力爭雅名卒不免與和嶠王戎同貽後世以笑柄目下海上居人無論爲商販爲屠沽爲醫卜星相爲倡優隸卒亦多喜招摇結納裝點斯文甚至胸無瀋墨目不識丁者或倩人捉刀或剿襲陳本詡詡然自命爲當今名士此固不值明眼人之一笑若與之不相上下者且五體投地甘拜下風則甚矣雅之爲人所重也如此從未聞有厭雅喜俗如子之說者殆將使天下之人相率而歸於庸俗其誰與扶大雅之輪者我恐從此元規之俗塵拂面雖障扇亦不可禦子且爲風雅之罪人矣雖然子豈無所見而云然哉人固不可不雅惟不可以過雅袁簡齋詩曰有好都能累此身好雅之累殆尤甚耳老友李芋仙以拔萃從戎作宰西江罷官游滬遇鄙俗之人輙唾駡之卒後搜其篋祗圖書琴劍而己生平揮金如土臨殁不名一錢是豈雅之果足以累人乎今使執途人而語之曰子雅人也必欣然喜曰子俗人也必艴然怒然苟語以雅人之結局如此則且有去雅而就俗惟恐不及者己吾則以爲雅誠何負於人人自有負於雅耳夫鶴雅禽也比之高士仙人翯翯乎不可尚己而衞君好鶴乃以亡其國酒俗物也而劉伶畢卓之輩且藉此以永其名以是知雅與俗亦貴各適其宜而己張葢而游山俗不可耐然蓑笠以列於廟堂之上則又焉得謂雅之然則彼能盡其雅致養其雅望尋其雅趣暢其雅興而始終成爲雅人者夫亦可以雅而雅非必强俗以爲雅也天下之人非雅卽俗而天下之雅人往往不屑爲俗人而天下之俗人則未嘗不欲爲雅人雅俗之分於是乎可以見矣子又何嘵嘵爲哉 
[竊銀讞語]  
　　湖南長沙人楊榮華在金陵竊取銀票一案業己兩紀報端某日署江寗縣藍雲峯大令飭提人証覆訊原告寍波絲客馬某訴稱先住評事街萬源客棧第五進屋内後有楊大人來卽下榻於對面客房一日有事赴城北扃户而出午後歸棧見鎖己扭斷駭而奔入查點衣物知皮箱中衣服夾層内所藏裕昌錢莊銀票六百兩己被人竊去棧主追問茶房云未見有人來往急至裕昌知照據云有松茂室紙店夥偕人持票來取去二百兩矣復聞老福興信局中人云此銀取去存在鼎茂錢莊因偕裕昌夥戴姓赶至鼎茂詢簡鼎茂莊夥云有楊姓者存銀二百兩取去鷹銀五十枚現在不知何往憶及尚有盈太莊期票四百兩卽抽身至彼處關照盈太夥云業有人取去鷹銀一百枚並給以摺子一扣四處探聞始悉取銀者爲同寓之楊大人遂邀同松茂室主人尋至釣魚巷龜子大三子妓院娼婦繡林房内晤楊面詢顚末楊自稱此銀係滬上大通洋行由老福興匯寄來此何干爾事及偕往閱老福興帳簿並無此項銀信顯係竊取無疑因之報明保甲局局員飭親兵扭楊送案大令飭差帶回寳銀三錠給馬具領復提盈太莊主訊供據稱被取去之鷹銀一百枚摺子一扣係楊大人差官陳姓絲手現在陳己逺颺大令查核盈太出入細帳是日並無此一百枚之欵殊難憑信深恐不實不盡命暫行管押候下期再訊老福興司帳人邵某供稱原籍寍波胞兄在大通洋行爲夥曾有信來謂楊大人轉瞬卽得南洋兵輪船總統差使訂期在大通行購辦軍裝此人局面甚闊須小心招呼故來時代渠製買被褥官紗褂褲等物渠曾約往金德功家綺筵小叙此外並無深交竊銀一事更不知情大令不欲拖累無辜卽令取保而去松茂室夥供稱楊大人差官陳姓來店購鵰翎扇一柄定印名片一千張字大如拳知係達官有心攀附遂帮同向某衣莊賒取各物及往錢莊取銀先後共收鷹銀十七枚尚有首尾未清一日陪楊大人至莫愁湖啜茗談及差官二人因事開去其一囑代覓補適遇南門外初相識之安慶人陳某卽向楊大人言明收用刻己逃避無蹤矣大令因彼 
 
 

Page 2

 
 
同往取銀是案中要証著卽收押後亦保釋及將獲案之陳差官提案甫上堂差役等均與之面面相覷緣楊初到省垣拜會文武各大憲陳曾至縣署借用大轎後又爲楊片送老元緒大三子未經嚴懲與本署稿案家人口角故一見卽似曾相識也訊供之下據稱原籍寍波向在某輪船執役經人薦至楊大人處當差官爲日無多不知主人是何功名小的只管拜客執帖擋駕掛號諸事餘均不甚了了竊銀之事想係在逃之陳夥與主人動手小的實不知情尚有効力差官督標候補把總本地人朝來晚去不進上房諒亦不知情大令謂非用刑必不招認喝令重責五百板仍矢口不移不吐一字遂命收外監再訊隨呼楊到案見楊身矮無鬚旣黑且瘦一目斜視年約四十餘頭戴一品頂戴供稱先年在水師營立有戰功歴保頭品頂戴遇缺題奏提督賞穿黄馬褂達春西林巴圖魯號子清與前陜甘總督楊厚帥爲一旗此票係陳僕於途間拾得因不識字憶自己亦有此樣銀票特床辨明店號以致悞往取銀耳大令笑謂爾客棧中行李一肩之外别無長物何朱提如許之多竟難辨認清楚且係職官拾物亦應檢還原主况下而出於竊耶其功名眞僞尚不可知著將頂帽封完存庫交李木生少尉先行看管俟電詢楊厚帥之大公子印溍儀者請查明此人蹤迹接有覆音然後禀請劉制軍辦理 
[驅逐報館]  
　　廣州沙面爲西人租界去歳有華人開設嶺南日報館萬言日試一紙風行月初某日英國領事官忽飭洋差數人將館中人一律驅逐不准在租界内再開誠不解其何故也 
[中暑倒斃]  
　　杭垣紫竹林地方支更夫某甲年逾不惑因天氣炎熱每逢午後必至蕭王廟廊下坦腹而臥廟中人亦習以爲常聽其自來自去一日傍晚猶作袁安之高臥呼之不應近視之則見面如土色四肢青紫氣己絶矣有某善士知其中暑急用開關散辟瘟丹投之無如牙關緊閉藥餌不能爲力聞甲並無親族由左右隣人湊集銀餅買棺成殮嗚呼慘哉 
[茂苑新秋]  
　　撫憲奎大中丞前以天時亢旱率領地方官在滄浪亭設壇祈雨並禁止屠宰十一日果得大沛甘霖三農望慰此己登諸前報兹聞中丞於翌日八下鐘虔誠齋戒率同文武各官詣壇叩謝時則翎頂輝煌衣裳濟楚肅恭將事寂靜無譁叩謝畢卽命撤壇一面傳諭各肉鋪開屠○邇來氣候炎熱患疫瘍者時有所聞官醫局施診給藥幾於應接不暇閶門内神仙廟藥局向例不捐民間分文近有某甲串同局中司事某乙私繕捐册一本至各鋪户勸寫捐欵計得青蚨四百餘千事經總捕府惠司馬訪聞飭差將甲乙拘案提訊二人自知罪戾泥首求恩司馬謂爾等藉善堂之名在外勸捐吞没公欵殊屬目無法紀遂各贈以竹笋煨肉數百斤獨桌酒一席發犯事地方游行示衆嗚呼今之借名善堂誆騙資財專脩五臟神殿者正復不一而足安得盡如惠司馬雷厲風行從嚴懲辦使若輩稍知畏懼哉○沈馨堂者藩庫之書吏也歴任藩憲頗信任之撫憲奎大中丞蒞任以來勵精圖治凡一切舊案無不核實整頓某日翻閱藩庫各案見光緒十五年分有某案一起被沈馨堂藏過迄今安懸多時尚未有破其隱謀者中丞檢閱之下不覺大怒立傳蘇州府魁太守飭差於本月初十日將沈提案聞己連訊三堂尚未供實又聞此案關繫甚大中丞尚須親自提訊云○某甲家住大石頭巷娶妻某氏丰姿妍麗圖畫中人也岳家在附近馬連市橋堍本月初以細故遽占反目之爻氏乃翩然偦母家幾如黄鶴之一去不返甲屢遣人往迎氏矢之曰歸語郎君不及黄泉毋相見也家人返命甲怒不可遏立卽奔至岳家欲問妻何出此言氏一見夫至卽趨至後河向波心一躍蕩漾中流漸漸滅頂幸時尚未晚經人極力拯救得以誕登彼岸然腹己膨朜氣息奄奄矣甲乃垂頭喪氣而歸以佳耦而變爲怨耦殊不可解未知畫中人出水以後能免香消玉隕否也 
[捕務勤能]  
　　廣東新寍縣邇來盜風熾甚其在鄉居者更無論矣卽居城店户時遭刦掠苟非有捕務勤能者爲防護則居民難安枕矣提標調補新會右營新寍城守歐楊把戎捕務勤能不避艱險今夏五月初二日夜帶同記委袁弁及兵丁等梭巡至新寍城西門通濟橋外時約三更後適有筋坑堡鵝翼村事主李阜文奔報伊鋪永順酒米雜貨店三更時候突被賊匪十餘人手持槍械劈開伊鋪後墻而入搶刦銀錢貨物一空等情把戎聞報卽督同記委兵丁飛馳該鄉救援當時該匪己携贓逸去把戎飭兵丁分散四處跟蹤搜尋至五更後搜至西門南閘外牛屎塘地方果見賊匪三人持鎗而至把戎喝令兵丁兠擒該匪等胆敢施放洋鎗拒捕把戎身先士卒上前拿獲刼匪駱亞有一名並獲該匪肩負行刦永順店防禦之大火槍三桿青布籠口袋一個内裝俵分銅錢二千及刼得蠟九午時茶等物餘匪奔逃追捕不及回汛詢據該匪自認行到本案不諱且供窩匪分贓係　東門外林亞保卽生瘋保之家該弁隨卽帶同兵目前往林亞保家搜捕無如各匪於天曉時先己逃去祗起出李姓事主並從前被刼事主梁奕泮等原贓另洋鎗一枝油稔鉛碼火藥賊具等物立將窩匪林亞保拿獲回汛自認窩匪數次得贓不諱當將駱亞有林亞保二犯並起出原贜就近移解新寍縣憲收審並傳事主領回原贓迨後由縣審實確供將二匪解交本營叅戎轉解猪頭山鄭軍門行營審明發回己於五月廿八日恊同本營叅戎在新昌下阜將林亞保駱亞有就地正法欲使人人知所儆戒勿流爲匪徒矣想歐陽把戎緝捕如此認眞時以除暴安良爲心非等諸尋常者謬膺斯職也不誠爲地方之幸哉 
[迷拐難防]  
　　邇來拐匪以誘拐易於敗露施以迷拐藥氣所中無論壯夫少婦其狀如痴左之右之惟聽拐匪所使而己佛山上觀瀾街人和履店與林合記坊者對門而居人和店東某甲其弟乙年方十四歳今春棄儒在省某履店學賈上年於解帳之暇曾到人和度歳合記圬者某丙遂與稔識昨内由仙槎建造屋宇休工回店路經横塘基見乙呆坐於賭館門首丙怪其似曾相識行近再三察看而乙口呆目瞪形神若痴内知其有異急回告於人和店東甲以弟現居省何忽至此急往看視果弟乙也呼之弗應惟垂頭喪氣而己甲携之以手仍呆坐不起時行人停足環觀如堵甲悉告顚末該處人知甲爲鎭内店東急代購甘草片糖等物啖之徐徐甦醒問乙何以來此乙茫然不知乃携之回店又附近佛山沙口村落某家婦年約二十許素以販布爲活佛山海旁店户並船艇蛋户無不識之日前蛋婦見婦隨一老翁疾行形神喪惘蛋婦私忖此老斷非其夫何以相隨如斯之急遂疾聲連呼買布該婦竟若罔聞隨走如故蛋婦知其被拐三四人追至執婦之手婦雖停足惟狀若木偶衆蛋婦或以掌撻之或以片糖啖之俟其醒後乃詳問焉婦曰適在前街一老者與吾買布口中吸烟被其烟迎面一噴遂茫然不知語際隨手急探囊中幸布銀兩餘尚存因隨蛋婦下舟送之回鄉隨以家鷄豚肉致謝蛋婦焉 
[歐墨雜聞]  
　　意大利承羅馬之後爲歐西大國就其外而觀者孰不謂其富强之效自足以觀而孰知竟有大不然者有客曾遊其地據其所述謂意國所抽稅餉之重實爲天下所無以至官民交貧其狀實殊支絀尼不勞一地庫儲竭匱不惟空無所有且覺欠項纍纍加以今年所入之項復微較諸去年尚少有十二萬磅之譜而羅馬都城及弗羅連等各地亦均空乏大抵皆如一轍且民間更爲支絀有承接國家工役者亦無力墊欵爲之興辦須由國家給以上期費用方能動工此緣稅餉大繁以至民無所蓄卽欲興作諸事而苦於措手無資也因查其國内所抽稅餉之重天下各國均莫能相及如國内擁有產業之殷户卽核其歳中入項抽取四十三八仙之多然則每歳入項百元則己抽至四十三元之數所取之項己將及半則其苛刻之處可想而知此外如門稅一項則抽至三十四八仙而生理塲中入息亦抽至十三八仙甚卽雇工者流若月得辛資至廿五磅以上者卽抽取七分之一以歸國家甚至日常食物之類亦須按物抽取以至物價騰貴而白糖一項每斤亦至價銀三角其他各品可以類推矣至於工藝中人其工值亦殊微薄每工每日所得不過僅約四司令之譜惟銀匠銅匠石匠等則工值尚爲略厚所更難堪者則婦 
 
 

Page 3

 
 
女等流以任耕稼之事每日手胼足繭作工約至十二點鐘之久而所得工值多不過五弁士且有僅獲至三弁士之間者入息旣微片抽復厚居民於此實不聊生是以紛紛徙居他邦且以異鄉爲樂土而所適之處尤以美國爲多蓋美爲富足之邦故意人遂趨之若騖也觀此各節則意國難居之處可想而知噫稅重民貧則其國安得不日流於弱乎德國前相卑士麥自解組以來久己高臥林泉不復作簪纓之想近因其公子訂婚於奥國維也納都城某姓之女現届榮娶之期卑公前往料理一切婚儀乃行至地理士甸地方該處居民有聯上頌詞歌美卑公之德欲爲勸駕者卑公婉言答之曰承諸君之美意感荷良多惟是老夫暮景頻增自顧衰年己分終老林泉不復預聞政事卽使皇上下詔起復亦不願作出山之想也其言如此殆亦勘破夢幻浮生者歟○華人之到美國者久被美人禁逐其苦己不堪言矣乃不意近來日本國人之到美者亦爲美人所惡思欲設法以禁逐之噫何彼美人其惡客也如斯其甚耶頃閱舊金山西報言近來日本人之到美者日多一日凡諸輪船到美莫不有日本人在於其間其勢直與華人相同查此日人多由横濱等處地方至美者有西人名加立係製造衣箱局之主其言謂近來日人多在下羽因然島中居住觀其情景諒不日卽能滿佈於美邦是宜及早訂立律條以阻止日人到美此緣日人來者漸衆若不及早爲之設法將來必有不可收拾之虞今宜卽行邀集諸商妥籌善法庶其人不能再爲多到不然則將來其人日衆卽有喧賓奪主之患勢成尾大有如華人之患卽如今日禁逐華人之例可謂嚴矣諸船到美雖任期若何盤查若何驅逐而到美者依然以千百計今日人亦如一轍且其到　而後與人工作其價復覺大廉以致土人之利盡爲所奪然則若再姑容漸成支蔓卽有難圖之處是實不可以不籌之也該報所言若此噫何其没理喪良如斯其甚也歟 
[榷員撤委]  
　　營口海關委員劉君乾初因事撤委聞庖代者爲凌君望洲云 
[閩督啓行]  
　　新簡閩淅總督譚制軍抵滬後暫駐滬北天后宮旁行臺己列前報兹悉制軍於前晚乘坐閩省琛航兵輪啓行預飭家丁持片請各官員概勿送行聞南洋兵輪本欲護送制軍赴閩亦經制軍力辭至琛航兵輪於昨口黎明時鼓輪出口矣 
[東戲四志]  
　　梧桐一葉又送秋來適遇星期遂多暇晷午後思約友爲茗戰之舉友曰屢閱子所紀安達搮一鐵子媽戲覺出神入化幾於巧過偃師子盍導往一觀以恢眼界乎應之曰可及入門惟聞鼓聲逄　然絃聲錚錚然其時戲未登塲伶人方在帷中奏樂也鐘鳴二下有半術者徐步而出就臺之東西設二圓桌一置洋鐵筒滿盛清水一置空酒杯而罩以巾術者喃喃數言取紙條就兩桌連之筒中水漸漸由紙條過及杯滿而溢而筒己空空矣旣而一人持小空箱出令客信手書數字捲而納其中扃以鑰置座右術者在臺上凝思半晌忽大聲曰哈拿生他克山别並東語花爲哈拿凡稱人必殿以樣字其音如生他克山卽最之義别並言美蓋班中有藝妓名花者嬌艷絶倫客故戯之也洎啓箱則紙上端書花樣最美四字意殆精於射覆者歟否則何以能靈奇若此鐘鳴四下戲己演至六七折花乃凝妝而出妙舞清歌投袂應聲廻腸蕩氣頭戴假面具或爲宮嬪或爲將軍或邁步以疾趨或側身而欵步或如鴛鴦之戯水或如飛燕之穿花及眞面初呈櫻唇微啓而翩然而入不復以色身示人矣末爲殺人之戲一女子年可十三餘潤臉羞花圓資替月術者取長繩縶之密若蠨蛸之網然後納入木箱内出小救駕十餘事次第刺入歴亂如麻迨刺畢啓箱而女己持繩而出不特略無覊紏且己易縑素爲絳綃衣有向之叩姓名者女乃細囀鶯喉曰奴小字曰操郎君幸毋向人前輊喚也時則花復易水墨衫繫鵝綾帶就臺上彈箜篌一曲廻身側坐義甲調絃厥聲泠泠動人幽緒彈至四絃入破處星眸微轉欲語仍含别具風流益饒娬媚雖宋廣平心腸鐵石亦應心醉梅花豈必温尉關心到錦鞋始足爲香籨韻事哉至曲終而戲亦罷余乃偕友遄歸 
[大令閱城]  
　　新任上海縣黄大令示期昨日閱城午後三點鐘時由敬業書院公館中排齊全副執事會同城汛李千戎往西過縣橋折而往南至大南門登城迤邐往東以次閱小南門大東門復往閱北門西門然後相約下城分道回署 
[捕頭逝世]  
　　本邑法界巡捕房捕頭備德祿自西歴一千八百六十二年來華迄今己届三十年所有捕房一切要公頗稱熟手昨日下午四點鐘時忽溘然而逝捕房及法領事公館咸下半旗以致哀悼按備德祿年五十六歳生有兩子長者年約二十餘現在龍州新關上辦公其次年幼尚在滬上西塾中習學文法云 
[嚙指服禮]  
　　前日本邑小南門外三官堂左近某鐵店學徒某甲向對門洋鐵店主之女借飯籮一用女不允遂致口角旋卽爭毆女忿極難言將甲中指咬去一節甲痛極倒地旋由鄰人出爲排解令洋鐵店中人向甲備香燭服禮始各無言 
[案犯解回]  
　　去冬王秦氏菜餅船至婁縣境鬥富浜被松江張富寳所駕三號航船撞沈氏起初誣嘉興船主陳世發所撞迨致陳飽受非刑迨經訪明陳始得釋心不甘服控諸省垣詞中牽涉上海縣差楊洪顧裕生曹錫榮葉友悔經前任袁大令解省備質此己屢見報章兹悉此案業經省中發審局訊實禀明大憲擬定顧曹等充軍楊從寛發落遂於前日將四人發回滬上由解差押解到縣黄大令飭將顧曹收人内監聽候備文起解葉收入自新所楊交人保出 
[刃傷請騐]  
　　前日浦東人姜云山倩人舁伊父姜秀芳至縣訴稱父親被堂兄姜德山操刃戳傷請爲騐視晚間黄愛棠大令在敬業書院公館中升座提訊秀芳訴稱小的係本邑人家住浦東二十四保十八圖父子二人耕田度日德山以屠豕爲業素行無賴屢向小的稱貸昨日又來纒擾辱罵不堪向論之餘卽被戳傷左膊隨卽飛步逃逸是以控請究懲云山所訴略同大令飭仵作騐視旋據喝報受傷屬實大令著云山將父舁回自行醫治候飭提德山到案訊究 
[縣訊命案]  
　　徐阿木卽徐木觀因宋新香竊物糾衆毆斃由屍叔宋光華投上海縣具報黄大令下鄉相騐前己兩見報章前日縣差薛貴又將二十一保五圖地保秦蘭泉何安成解案至晚大令在公館中升座研訊光華投案哀乞伸寃秦禀稱昨日大老爺下鄉騐屍適小的有事來申並非有心却避新香被伊等毆傷後抛入浦中以致受傷溺斃屍身浮沉浦面無人顧問由小的撈起埋瘞田中此係實情餘不知悉馮琴齋所禀與前略同何禀稱小的係本地人現充五圖地保新香素爲竊賊大衆咸知附近居民恨之刺骨本月十一日黎明時又在徐家竊取衣服等物打成一包行至李家橋附吳春金航船意欲來申銷售其時船尚未開新香在船守候旁有搭客某甲素知新香爲賊見其手持包袱諒是竊贓不問情由私刑吊打俄而徐得悉奔到認贓將新香曳至家中痛毆一頓並有某乙者將其手指砍落某内將其綑擲水中當卽溺斃屍身浮起由奏保掩埋大令一再駁詰各執前供遂判令將徐收自新所秦馮二保所禀含糊著將秦掌頰十下馮掌頰五下何免責一併交差看管限日交見証人到案 
[人証送縣]  
　　前報紀虹口地方有寍波人王阿多被戕一案先因緝兇未獲由捕房拘到張阿榮等訊無憑據現復由包探王阿二等續獲寍波人洪寳林以其向與王阿多同寓解阿表處是夜與王阿多同出未歸情有可疑因將解阿表夫婦送縣候訊此外尚有同做小工及見証王金巨等五名先經捕房訊取口供嗣經蔡太守逐一查訊與捕房原供大略相同遂諭候抄錄捕房所取各供將洪寳林同解阿表夫婦送縣查訊其餘見証概予釋回 
[英界公堂瑣案]  
　　捕房包探黄四福緝獲裝假肢辫之和尚友蘭富在烟館看出破綻盤向來歴初則支吾以對繼稱在崑山西寺出家 
 
 

Page 4

 
 
行竊師父洋銀一百二十元逃至滬上所有贓洋己置買對時表金戒指衣箱等件祗剩三十六元包探將對時表衣物起案解奉蔡太守會同梁副領事詰訊友蘭供稱係崑山人年祗二十四歳自幼在崑山西寺出家六月廿八日行竊師父洋銀一百二十元逃至滬濱置買對時表衣物太守諭候移送崑山縣查辦正在備文移送時友蘭忽改稱在太倉行竊師父洋銀實非在崑山太守遂諭令改送鎭洋縣訊辦如果訊明在崑邑卽請就近轉解起到贓洋三十六元提出十元賞給包探又給解差兩名川資每名各兩元另有小洋十元給還友蘭其餘尚餘二十二元並所買對時表一隻金戒指二枚綢布衣服八件小皮箱竹箱等件一併送去聽候發落○包探孔阿才緝獲賊犯鄔阿幅起到原贓衣服旋有事主吳達生投案領贓當經蔡太守訊明鄔阿幅認竊不諱諭飭管押三禮拜以示懲儆○王如學者常州人曾在四馬路看買洋貨富有店夥兪元生指爲行竊東洋玩鏡一個昨由巡捕解訊供稱因買零物己付價洋四角八分繼欲取東洋鏡央人估看未取買成之物誤取不值四角八分之鏡何得混指行竊蔡太守查看手巾包内尚有餘洋問兪曰有無買成未取之物兪稱並未深悉太守謂曾否買物旣未深知何敢來案混控判將王釋放如己付貨價四角八分卽著取還○湖北漢陽縣人郎宗元在公和祥碼頭相近投河自盡爲巡捕救起昨解公堂訊問據稱二月間來滬先曾在西門外茅山堂同鄉處學做道士現欲回籍苦無川資因患痰迷有時昏暈現在典盡衣服不能再至茅山堂致圖自盡祭太示見其情形可憫允爲資遣回籍惟赤身露體殊不雅觀飭差帶往同鄉處設法衣履再候資遣 
[法界捕房紀事]  
　　某甲者癖嗜紫霞膏日顚倒於芙蓉洞裏前日至法界八仙橋附近某小烟館内横陳短榻呼吸多時時適亭午光隂熱如熾炭頓覺腹申煩悶氣鬱不舒乃向購取西瓜一枚剖而吞嚼凉沁心脾食畢將西瓜抛棄門外烟館主某乙見而向阻謂地當租界須照定章否則工部局查知恐不免於判罰也甲不依向乙嘵嘵置辯乙亦勢不相下以致杻作一團適有巡街捕到來以甲不應如此逞兇拉入捕房管押○大塲鎭人周全銀投公堂控徐金生誘匿其妻并向勒索葛同轉訊明原委以此事由徐之姘婦某氏而起遂於昨晨飭包探孫錦榮將婦拘獲送押捕房候解送公堂歸案質訊 
[正悞]  
　　昨日報記大令騐屍事此次因宋新春至小的家中偷竊什物句悞書宋新香爲徐木觀合亟註明以清眉目 
[饋藥鳴謝]  
　　昨承本埠信昌號以蘇城王樞密巷金仁壽堂所製辟瘟丹一百塊見惠囑爲隨時分送日來氣候炎熱患疫癘者時有所聞得此回春良藥自無虞二竪爲災除代爲分送外合綴數言藉鳴謝悃 
[慷慨好施]  
　　敝協振所昨接吳門庸德主人來函云兹有吳縣蔣君聚之因去秋得子許願助振祗以逺在天南未獲卽酬夙願現聞天津急振用措英洋二十元屬爲寄助振需自謂勺水輿薪無裨於事然人之好善誰不如我當有聞風而起者尚希貴所察收列册掣付收票由原局遞回並摘登貴報目不没其樂善之忱亮亦籌賑諸君子所心許也敝協振所廻環雒誦欽佩無量除掣付收條外亟列報端藉揚盛德又承惠泰莊交來無名氏洋二百元當此得振孔急之時又得巨欵頻頒仁恩逺沛車中個鮒慶活水之重來澤畔嗷鴻喜和風之再被有不鑄金以事賈佛買絲而繡平原哉一瓣心香當爲災民敬爇矣 
[救命功德]  
　　謹啓者敝堂昨奉陸錦照大善士求母病愈立愿樂助永定河賑由電報局楊子萱仁翁先父來洋一百元又奉隱名大善士求保媳產後病愈康健樂助永定河賑洋五十元又奉補拙子大善士由王植三仁翁交來樂助永定河賑洋七十元仁孝慈祥吉人天相長宜福壽永保平安目下山東熱河賑務未了隴西又復告災而永定决口待賑尤亟大善士廣積福緣一錢不落空地矧兹救命之錢功德更鉅此時望澤情殷正如景星慶雲爭先快覩天從人願百福千祥敬叩鴻北惟祈公鑒[  上海六馬路仁濟善堂籌振公所施善昌等謹誌]  
[申報舘恊賑所經收順直賑捐閏六月十一日至十五日止第一百六十次清單]  
　　十一日保恩子洋五十元浙紹王恩熙洋二元向德堂銅洋一元○十二日無力予銅洋一元二雲氏洋五十元三七氏洋五十元無名氏洋五十元怡和棧房隱名氏各洋一元無名氏洋二元隱名氏患疾求愈洋四元無名氏十二户合助洋二元二角大豐洋一元四達無名氏各洋二元曾立庭求母平安不留名各洋一元不留名洋五角隱名氏銅洋一元甬夢士等洋二元一角無名氏一角臨池書屋二角壽石生香港櫻湖子布衣子延齡氏福自天申求安氏和益氏黑炭氏莫釐山民等十一户各兩角思利軒主無名氏無心道人三户各洋一角慶雲氏足善居士各洋兩角袁聲氏洋一元姜忠堂規銀五兩無名氏洋二元一角九溪氏洋十元無名氏洋二元史繼祖趙慶山各洋一元陳漢卿陳子卿陳氣雷三户各洋二元無名隱氏洪友記各洋一元無聊子求母壽誕洋二元金利源洋二元銀洋二元慶思堂費銅洋十八元天順祥洋五十元陳潤夫洋五十元無記名氏又無名氏不留名樂儉居氏隱名氏浦左馬致福居士浙姚蔣力不足齋高橋沈同心居士徐增記謝志記十三户各洋一角恊和成洋十元王春華洋二元蘭生財洋五角李献琛洋一元張彥榮閣興昌嚴韻甫三户各五角無名氏九户洋一元時香居士洋十元德茂洋二元承恩堂吳一元量力子求免口舌消灾洋十元沈福祚求妻病速愈洋十元無名氏祥源漆號衆友郭子修三户各洋一元黄有德堂洋一百元星江長慈氏規銀一百　大興兆銅洋三元世德堂喬樂善堂張寳善堂吕三户各洋一元徐貴欽湯餅助賑洋十元又洋四元天水徐氏洋二角新開河聽訓齋錢一百廿文○十三日壽藧子放生移助洋四元銅洋一元免苒害人銅洋一元崔多壽錢一百文仁記義記各洋一元周衡堂洋一元二角師竹生代醫費藥金洋二元退思堂三角王景星洋二元中興和洋一元勉力子洋廿元無名氏洋二元不留名洋二角鶯隣主人南陽居士苦上閑人百認家風紫陽山人城北公陔南小樂襲修主人八户各洋一角無名氏洋二元太原氏因眼疾求速愈洋一元不留名洋二元求安氏洋十元求安氏洋二元辛氏洋一元一角五分無名氏洋五元張鄧氏洋二元揚穉梅求母病速愈洋二元無名氏銅洋一元李敦厚洋一元○十四日鹿隱山人洋十元周錫鋐求令愛疳疾全愈無名氏明目子吳興寳儉堂四户各洋一元扶風氏洋五角不庶名九户洋一元虹口何鈴豐銅洋廿元亦記洋十元芷記洋一元堃琴葉章畫五户洋十一元不留名虚對洋一元潤記汝南女氏太原女氏三户各洋二角義興號洋一元虞靜山虞竹田各洋五角益昌興洋二元從心氏洋一元胡桂生洋五角金孝安洋二角乏力子洋三角邱煒堂洋二角無名氏求萱親身體康健洋十元廣方言館衆師兄洋五元錢十一文嘉定趙永泰洋一元銅洋六元王孟理十二元于鴻齊陳寳各洋二角瀏河查業田求安子各洋一元保平氏洋二元吕音氏洋五角柳少甫陳容人各洋一元崔姓洋五角李珊庭西湖子洋七元七角敬業堂洋四元李步賢盧醇安各洋二角浦介生戴祥壽各洋一角李湘洲王曹堃各洋五角錢記銓李清如王順發三户各洋二角戴慈壽洋一角無力子病愈產安洋五元支梅山房和庵主人各洋一元隱名氏洋一角袁羅氏洋十元振聲子洋五十元○十五日勉力子洋四角問梅山人康山居士各洋二角桐蔭書屋洋三角金錢氏孫有文嚴鴻翬劉芷水四户各洋一角不庶名十二户洋一元二角陸少村羅嘉楨翁鶴舫何珍之四户洋一元勉省氏洋五元無力求平安洋一元允記銅洋一元不留名鑒泉無名氏三户各洋二元甬江吳葵卿任品三無名氏三户各洋一元葉振衍洋五角吕以湘洋一元育秀草堂洋六元蓮花主人洋五角住太開張筵資助賑洋六十元葛姓洋二元顧姓劉姓葉姓新塲不留名四户各一元黄勤志堂虚對洋一元京口耳鳴氏銅洋十元崧記顏子明各洋一元恆森源虚對洋一元蘇州有心無力子求子病速愈英洋十元湖南周易氏洋四元吳姓洋三元蔭椿培桂軒洋五十元雷誦芬堂洋五元燮記洋一元明性太師海琴大師各洋五角羅中成交來不庶名十二户洋一元二角無名氏銅洋三元保安氏銅洋七元江氏洋五十元半寄鸛洋二元○以上總共收英洋九百六十元零六角五分規銀一百零五兩虚對洋三元錢二百三十一文銅洋七十六元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　閏六月初八日牌示仰試用府經歴湯仰煇未入流朱威知悉於本月初九日來轅聽候本護院騐看毋達特示又示仰嘉協右營候考期滿雲騎尉金祖培知悉本月初十日備帶馬步射赴本署箭道聽候本護院派委中軍官考騐給憑毋違特示候補道任禀奉委辦書局差進見禀謝李禀奉委查城門差進見禀謝並本日到差中恊白禀安楚軍水師後營副將范銀貴由紹興防次來省稟到禀見杭理事溥禀銷腹瀉假候補同知包鳳章程恩堃王慰祖桂冬榮繆鈺姚景夔錢鴻策陳懋采通判葉元芳江蘇候補通判陳官縉俱稟見卽用縣紀驤禀安胡裔麟稟奉藩司委署樂清縣缺禀見叩謝正任會稽縣兪鳳岡准補上虞縣儲家藻大挑縣鄭遇夔潘志枬並銷功服假候補縣陸爾昭華尊訓王澤民惲福同左元鼎秦國均馮兆松張炤吳喜孫忠滿陳爲鑑俱禀見縣丞趙長保稟請嘉興就醫假典史胡保勳禀見 
[蘇省官報]  
　　初八日署常州營遊擊許和生到蘇同知朱文熙禀辭回宜荆厘局通判管清佐禀辭餉赴金陵青浦縣錢禀辭縣丞江惟鍠禀謝飭知十六年分閶門水關案内蒙記功一次巡檢岳廷幹禀謝飭知請補崑山縣石浦司巡檢缺指分江蘇試用縣丞黎耀森漢軍正黄旂人巡檢舒法培安徽人府知事周邦楨安徽人均由京騐看來省禀到初九日江隂縣劉專丁來省禀謝飭知十三年分海運案内蒙保在任以直隸州用同知章乃縉禀辭回滬閩浙督標營務處委員補用知縣郭承桂由閩來初十日署常州營遊擊許和生辭行知縣范樹恒由昭文公幹回中書銜試用訓導叚紹襄由陽湖籍來禀謝委署元和縣訓導事請補崑山縣石浦司巡檢岳廷幹禀知奉臺灣撫憲因案出力蒙賞給五品頂戴十一日同知王用龢禀銷海運津避總辦差並謝飭知發審結案勞績蒙給歸州縣班酌委署一次李玉方辭回上游厘局委署元和縣訓導叚紹襄稟知接印任事從九徐銘勳服滿回省禀到十二日分發江蘇卽用知縣林頤山浙江人由京引見來省禀到部選長洲縣教諭錢福煒禀知接印任事十三日藩轅牌示照得南匯縣知縣袁樹勛據報丁憂所遺海疆三字要缺例應在外揀員請補查有　特旨卽補知縣汪以誠堪以請補知縣周清溱禀謝甄别加考留省補用李瀚鋆禀銷海運津局差分發江蘇卽用知縣莫鎭疆駐防廣州鑲藍旗人禀到 
[江西官報]  
　　補用縣陸垣委往上高縣公幹委辦皖岸緝私候補道許元章由皖來江卽回奉新原籍周應熙委往安仁縣公幹石守謙代新建下鄉相騐署湖口典史盛如松卸事回省代理親兵副營周國玉禀謝札委卽赴義寍州駐營吳國珍委往興國公幹胡乃勳委往星子公幹瑞金縣鄭照良禀謝酌委調署優缺一次行知截取知縣楊國璋禀到係廣東丁丑進士通判陸用儀周景祁俱往豐城公幹縣丞首樹藩委寳昌局内巡從九李名揚由京起服張贊霖咨補鄱陽典史 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
