# 1898 - 118 - 4908994

 

Page 1

 
 
[珍物待購] [  申報館恊振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉既能廣積隂功且可增輝藝圃誠一舉而兩得也計開朱漁珊帖一部高澹游山水一幅 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜卷帙繁重定價甚昂寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人　得初印善本倩本局用大號新字　印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[論南匯縣紳士呈請另聘山長事]  
　　書院之稱始於唐初張說作集賢書院應制詩所謂東壁圖書府西園翰墨林是也然其時書院祇爲禁禦秘省藏書之地而非學校士子肄業之所至民間之有書院大約盛於宋時鹿洞鵝湖並峙千古爲學者宗元明以來增設精舍精舍與書院名異而實同今姑不暇詳考惟考書院主講一席有明以來稱爲山長明代山長之任最重均由朝廷除授有品有秩與命官等而以告歸林下之人先其選則與他項實任官微異本朝文治之盛遠軼前古自京師以至各省府應州縣名城大鎭莫不由官紳鳩資增設書院其中最著名之大書院如江寗之鍾山浙江之紫陽福建之鰲　等均經奉旨給帑以資膏火蓋每省皆有一二處焉惟主講之人則由地方官敦請而不煩朝命其束修膳金亦由地方公項致送此其制與明代異乾隆四十三年曾奉諭旨改山長之稱爲院長而今世仍有稱爲山長者沿其舊也大率地方長吏爲士林擇師敦請院長必屬意於正途紳士中之品學兼優年尊望重者庶期造就人材足以匡學校之不逮而又先儘本地紳耆俾與肄業諸生情誼浹洽語言熟習必本地無可擇師或所擇之人固辭不就而後擇之他邑焉擇之他郡焉更遠而擇之他省焉總期樂育薰陶克副斯任則諸生受師長之益不異受地方之益而又何患乎師不賢於弟子而更何至以弟子而不滿意於師也哉無如世風日降士習益偷爲鄉先生者類皆重利輕義不足爲後生小子矜式其有一二自好之輩品端學粹則又慨江河之日下不屑與噲等伍翛然高舉於塵埃之外而爲地方官者又多簿書期會俗狀塵容不識境内有澹臺子羽其人且一行作吏視官塲如壟斷爲兒孫作馬牛不憚淸議惟畏長吏不恤良民惟愛虎而冠之僕隷以送迎爲要務以夤緣爲至計至於學校諸務以爲奉行故事云爾初何暇審擇名師爲生徒教學地哉一邑之中書院幾處院長幾位先諾上司之推薦次顧已身之私誼近世士大夫退歸林下暫奉諱家居者祗須徧致書函於同年故舊得遥領書院講席便如狀元一生吃著不盡而又得其一則又顧之他用其二尚多多益善至於何者爲誅持何者爲評隲直腦後置之世風靡靡天下皆然以致後進英髦羣焉不服聚吾徒以鳴鼓儼入室而操戈如數年前金陵諸生具禀督院　易山長蒯太史光典其事已屬罕聞不圖又有繼此而起者如本月初二日報記上月杪江蘇瞿學憲松郡行轅牌示南匯學詳轉貢生倪金報等呈批略云書院主講旣經地方官聘定本無率請更換之理惟據稱山長夏紳旣爲華婁兩縣義倉及全節堂董事又兼有金山大觀書院一席一人數事兼顧不遑甚非教學相長之道仰該縣卽設法辭謝另行延聘方今時事艱難需才孔亟屢奉諭旨飭各省督撫學政整頓書院講求有用之學該縣務當破除情面爲諸生擇聘賢師聘定卽行禀報觀此可仰見學憲樂育英才之至意凡爲　長者皆可惕然内省而凡爲地方官者亦可知此事之宜鄭重矣按南匯地濱海居松郡東南隅士尚經學如張學博嘯山先生文虎曾膺南菁書院講席今先生雖殁豈此邦之人竟無年高德劭足以繼先生後者而必求之他邑乎聞松郡科第中人夏姓者有二今所聘者不知何人倘其人果足以饜羣望則如郡城新設南菁書院之院長陸太史何嘗非遥領非兼攝者顧何以彼則相安而此竟不然也抑或以甫經聘定之院長尚未到院與諸生無所謂師弟名分故可以呈請易聘乎書之以爲各書院之主講者鑒 
[美攻砲臺]  
　　本月初九日倫敦來電云日斯巴尼亞國政府鳩工至古巴馬打煞埠興築砲臺工甫及半忽來美利堅國兵船數號用開花砲猛攻 
[美艇被攻]  
　　本月初九日倫敦來電云古巴馬打煞埠海面有日斯巴尼亞國兵船遇一美利堅國水　艇以致互相攻擊旣而美艇飛逃想已遭日船擊敗矣 
[日船備戰]  
　　本月初九日倫敦來電云日斯巴尼亞國駐泊小吕宋之兵船刻巴屐輪出口以便與美利堅國互相鏖戰 
[日截美船]  
　　本月初九日倫敦來電云美利堅國商船六號行至地中海被日斯巴尼亞國兵船攔截隨卽一倂帶回 
[添設稅司]  
　　蕪湖訪事人云安徽大通淮鹽督銷總局並各分局前奉兩江督鹽憲覈飭自閏三月十一日起改歸蕪湖新關稅務司接辦一切率由舊章惟大通總局由稅務司添派西官一員前來主政卽作爲蕪湖新關副稅務司駐紥大通專理鹽茶二事所有督銷分銷各局現辦委員司巡銜名並各局開支薪水工食等項業經無關許稅務司派人前往抄列淸單郵呈總稅務司批飭照章支給卽督銷徐觀察在總稅務司之意亦可仍引爲臂助故新關所奉　札首條卽引中國舊辦熟手爲前驅惟須和衷共濟誠慤相與俟各口副稅務司悉心摸索深得此中三味然後再舉舊章而損益之所有蕪關新添之副稅務司聞係德人吳樂富君刻已由滬捧檄首途準於初七八日抵蕪小作勾留卽蒞大通任事日内蕪關已函致總局請卽代賃寛大公館一所俾吳君扃止藉資辦公並聞副稅務司隨行僅帶繙譯及服役數人至皖南屯溪茶釐總局大約亦同此辦法其餘沿江名口岸凡爲淮鹽引地均添設副稅務司一員此外胥不更動卽以中國之熟手爲彼發刃之新硎也 
[鹺政更新]  
　　武昌采訪友人云湖北鹽務改歸總稅務司經理後所有督銷事宜已由總稅務司遴委江漢關稅務司穆和德君就近兼理定於本月十二日頒發章程先行試辦以便四月朔日接手連日鹽法道孟觀　與督銷局劄覲察籌商交替諸事說者謂鄂中善舉如官渡局敬節堂育嬰堂以及江漢書院諸經費向皆恃鹽　挹注今竟將鹽 
 
 

Page 2

 
 
厘改歸稅關征榷未知尚能照常籌撥否也 
[振興算學]  
　　金陵采訪友人云爾者各省風氣大開地方賢長官僉以培人材講實學爲要務去年柯遜菴太守權江寍府篆時剏集鉅金生息設爲時務課以勵人材今江寗府劉嘉樹太守以木天淸望爲江左夷吾尤以培植人材爲當務之急特每年從時務課内提出兩月膏火花紅假文正書院西齋開明算小學堂禮延精於疇人之術者爲教習招選淸白聰頴子弟日課　學以爲將　探討西學之始　　經費無多僅以十人爲額不料聞風興起願留受業者竟多至一百數十人本月初六日太守親臨考試以定去留似此雅化作人振興四學眞古之良二千石哉 
[學堂節費]  
　　武昌采訪友人云湖北武備學堂前因裁减膏火致諸生與總辦提調齟齬連日張香濤制軍與提調錢念劬太守一再籌商大旨以學堂經費不敷急須力求撙節因將諸生調齊考試汰去四十名祗留八十名在堂肄業自本人爲始膏火亦一律作發諸生仰體時艱無不唯唯從命惟被汰者不免多所怨望耳 
[軍門出殯]  
　　松江訪事友人函述云本月初七日爲原任江南全省提督譚靑崖宫保出殯之期先一日在提署前教塲中焚化紙紥房屋自轅門吹鼓亭大堂官㕔至宅門以内計十餘進外有紥就水師座船一號規模具備刻劃如生當學火時其檣上所標銜旗被風捲入雲霄一路向東南角冉冉而去萬頭仰視詫以爲奇及期舉殯前導爲松防新兵正副兩營隊伍刀矛雪耀旗幟霞烘隊伍旣盡卽見紙紥開路神高與簷齊次則欽命江南全省提督軍門太子少保統領太湖留防水師及三代誥封一品廕生等銜牌又次則馬上執事全副儀仗借自用神廟中黄亭内恭設御賜珍物繼以容亭旐亭主轎頂馬及翣牌功布等件應有盡有雜以僧道法器喧闐淞南北及松五營各員千把等弁皆素衣冠執香步送輿前布帷中孝子八人麻衣如雪靈輿罩以緑縀繡金帔用龍頭槓舁者三十二人其後則憲眷多人乘輿隨送由提署出東轅門過新兵正營北經縣橋走大街出西門至祭江亭登舟沿途五營各員設席路祭鱗次櫛比不下十餘起城中紳士及全節堂各董西門外紳士　張温和公府第前敬謹設祭至松江府恩太守及華婁兩縣主劉屈兩大令則均執紼赴碼頭一路觀者如堵均稱羡宫保福澤之隆生榮死哀亦云盛矣 
[接篆有期]  
　　金陵采訪友人云江寗縣趙筱帆大令因豫昌刼案奉飭撤任遺缺以卽用知縣劉冠一大令德元署理先是劉大令于役滁州由江寗藩司松方伯飛檄飭回兹者大令已於本月初六日由滁旋省赴憲轅謝委筮期十七日吉時接篆履新 
[示當本]  
　　寗波訪事友人來函云寗波江東晉泰典被火後典商張濟頖等具禀道轅道憲吳觀察除批示外復出示曉諭大旨謂查此案已據鄞縣詳報由該典商具禀援照光緒八年本省遵飭章程按　四四賠償辦理並無錯誤惟本道姑念近日米價翔貴錢價短少貧民度日維艱寗令當商吃虧貧民稍資賠補爲此格外體卹以八折扣利賠償現經本道面諭該典商而該典商深明義理情願遵諭賠償定於本月初十日起一十日止在靈橋門内都神殿内設櫃賠償如過期自行延誤　不賠償已滿之貨本不准取贖無庸論賠現據該典受　漁戸之拖錘錢一時無處措辦情願照當本一半賠拖錘靑錢一半賠通用制錢各漁戸已可敷用毋得滋閙又據禀稱有空白票及印票刻板均被遺失不得偷塡希圖朦混如查騐號數筆迹不符贖時拿辦如無質票一概不准前往混跡如違一經查出　照匪徒一律嚴拿究冶本道屆時酌派員弁帶勇前往彈壓地方衙門應一倂妥爲照料其滋事匪徒仍嚴飭鄞縣確查會營嚴拿從重懲辦以儆刁風而免效尤除札飭府縣遵照外合亟出示曉諭爲此事仰該典商及寗郡軍民人等一體知悉屆期該質戸等持票前往該處照賠毋得擁擠喧閙本道如此辦理正格外體卹貧民倘再肆意滋閙卽與亂民無異立卽調營捕拿勿謂言之不預也其各遵照毋　特示 
[米犯駢誅]  
　　蕪湖采訪友人云上月初九日某船戸從宣城裝米百餘石行至上游新河關正擬投關報稅忽有靑皮吳得才趙老小等糾衆百餘人聲稱販私違禁蜂擁而上將米刼掠一空紛擾中復踏翻關前所泊巡船二號榷員鄭仲常二尹無從彈壓星夜移知宣城縣轉禀寗國府桂太守太守札委候補縣丞徐雲舫二尹會同鄭二尹秉公查辦將爲自糾衆之吳趙二靑皮擒獲解縣訊懲旋玉宣城縣陳雲溪大令訊取確供解府勘訊太守卽定擬罪名飛詳各大憲三月二十七日接奉兩江總督劉峴帥釘封回批飭將吳犯及同日所詳雙　刦米之棍徒周榮順一倂就地正法以儆其餘太守卽飭縣主會同城守營如法斬决二十九日委武弁李君將首級解　雙橋及新河莊分别懸竿示衆至蕪湖接壤之方村張姓米行被刦一案曁新河關刦米　内之在逃要犯王有生頃由蕪湖道袁爽秋觀察檄飭宣城縣與會辦此案之鄭二尹加緊嚴拿務獲　若輩平時廣聯　黨荼毒鄉民正不第此次白日搶刦也至新莊同時所獲之趙老小卽趙長子一犯聞已定擬監候從此皖南一帶當可萑苻歛迹耕市無驚矣 
[禾中火警]  
　　嘉興采訪友人云本月初八日郡城鍾家橋畔精嚴寺旁高姓香作内不知因何失火各坊水龍飛馳而至吸水狂噴計燬平屋三椽餘幸無恙而精嚴寺中諸釋子已受驚不淺咸格格作秃鶖啼矣 
[滕丨蝶影]  
　　江西訪事友人來函云省垣自同治初年經沈文肅公仿照西法創設牛痘官局於百花洲三十餘年以來保全嬰命不知凡幾前年翁筱山方伯添設牛痘官局於藩轅内本年推而廣之復於四門各設分局俾四鄉來者就近引種無風雨之苦跋涉之勞功德誠非淺鮮當此春陽氣暖天花盛　凡城鄉各處有嬰之家莫不相携到局種痘旣不費分文又不勞心血較之中國舊法實爲穩妥○洪都書院歸南昌府江訒吾太守主政本年聘定程雒菴主事坐擁皋比閏三月初四日由太守在南昌試院甄别府屬各生童來院肄業者不下千數百人莫不伸紙舒毫懷才欲試蓋極一時之盛焉○江省西南門外犁嘴街某茶鋪日前有某甲者因不付茶錢與鋪主口角竟將器物搗毁一空適南昌縣孟子卿明府因公道經是處衆遂環跪呼冤明府詰悉情由降輿入内騐明滿地狼藉迨回署卽拘甲到案訊明笞責數百板枷號數日管押候懲民情爲之大悅 
[御史北上]  
　　慈溪葉子川御史慶增前曾乞假返珂鄉兹者假期已滿航海至申江小住數天並不謁客昨日已附新豐輪船赴天津以便入都供職矣 
[開辦鋪捐]  
　　上海縣前奉撫憲札飭起辦房捐黄大令奉文後照會同仁輔元堂董事曹寄耘率同各叚董定於本月初一日起辦昨日午後三點鐘大令呵殿至堂典各董會議令地甲查造各店鋪房租淸册呈核並傳四鄉地保來縣聽候諭話聞所議章程住房不捐店房無論大小每年抽捐一成撫憲又委陳明府來申設局收捐明府於前日至縣署拜會大令大令延入花廳晤談良久而别 
[會同勘地]  
　　本邑南市沿浦灘興築馬路後官憲議就十六鋪橋南首給價購取陳恊豐張大成兩水果行房屋改建巡捕房如有馬路中口角打架諸瑣事由捕勇拘獲暫行管押其中迨臨訊時解歸馬路善後局前日午後江海關道蔡和甫觀察率同上海縣黄愛棠大令馬路委員朱森庭明府善後局會辦孫星垣直刺約會督辦裏馬路工程委員湯觀察至馬路中履勘一周旋察視擬造捕房之處飭亭耆丈明註册聽候傳令業戸領價著將房屋迅卽　移勘畢始分道而回 
 
 

Page 3

 
 
[解犯過堂]  
　　太倉州解道勘訊命案犯人陸裕寄禁縣監昨日午前江海關道蔡和甫觀察飭差赴縣監提犯候訊上海縣黄大令飭書差人等赴道轅站班鐘鳴十下蔡觀察升坐二堂親訊陸裕供小的年十九歲太倉州人自幼習醫鄰婦某氏欠錢七百餘文向索無著反被肆駡以致口角婦欲扭小的髮辮小的乘勢推開婦卽倒地痰湧氣塞不省人事醫治無效而死叩求施一線之恩觀察查閱來文所載相符遂令在供單上蓋印指模仍寄縣監候轉解蘇垣請臬憲勘招定擬 
[查閱團丁]  
　　江蘇撫憲奎樂峰中丞派員來申查閱本縣團練勇丁昨日委員某君赴縣署拜會黄大令大令訂期十一日傍晚至縣署請閱並照會各團練董事預爲整備 
[違章受罰]  
　　本邑法租界萬盛寳泰乾豐湧源各押店因號簿不冩質物人姓名住址有違工部局所定章程由讞員鄭大令傳案各罰洋銀二十元並罰停貿易五天各押鋪遵斷繳洋叩求免停交易昨日大令飭傳各鋪夥到案面諭再罰洋五元格外從寛允如所請倘再不遵一經查出定予封閉不貸 
[吞烟可異]  
　　本邑南市萬裕碼頭滬南第一茶樓兼以鴉片膏餉客書其市招曰聚興順烟館上月二十三日有一衣履翩翩者躡梯而上呼值堂人某甲開燈吞雲吐霧之餘復令甲往購點心詎料其人卽乘間將烟槍藏衣袖中翩然而去比甲返察知其事飛步窮追而其人已蹤影全無　從弋獲不得已據情告知烟館主烟館主令賠洋銀七圓甲無可如何惟有自認晦氣而已至前日有相識者述及生義碼頭東來小客棧中有某乙者形跡可疑甲聞之恍然曰其殆竊槍之人乎卽喚十六鋪汛捕前往查問乙和盤托出略不隱瞞幷稱此槍質在南倉石街某押店得錢七百文質劵尚在捕遂帶往烟館將質劵交與館主持往押店贖出辨之確是原贓隨縱之使去其人忽取紫霞膏吞服俄而毒發呻吟倩人舁送北市某醫院施救不知能轉危爲安否也訪事人所述如此然細察情節頗覺支離殆其中尚有别情歟 
[上海縣署瑣案]  
　　徐劉氏前控敷阿和父子强搶伊女成親一案李二尹兩次提訊供詞各執前晚覆訊徐劉氏同夫徐瑞鄉堅稱女兒並未受過敖姓之聘實係平空搶奪求辦敖阿和及子敖小毛媒人敖海雲地保金玉亭俱供確係早年聘定二尹以兩造始終各執飭傳親鄰人詰問隨有耆民王嘉賓何汝田張玉川馬良俊張俊卿等投案同供此案原被均住近鄰徐瑞卿之女昔時憑媒受敖姓之聘願呈公禀求斷又有張顧氏者訴稱與兩造誼關親戚徐女許字敖姓確有其事現在徐嫌婿家貧苦執意賴婚二尹判令將徐女小妹暫發普育堂准敖阿和擇日爲子迎娶並令衆証各具供結呈案徐夫婦狡詞賴婚本應究辦姑念鄉愚從寛飭令具結呈案○本埠提船甲向係趙福生充當兹屆三年期滿由縣另行召充金松茂沈松濤傳炳奎三人各具呈投充前晚李二尹傳齊訊問各稱向在船埠當差熟悉公務二尹察核案卷謂金松茂曰爾所呈保結係奚元良作保奚元良曾投詞稱爾不安本分前奉府憲訪拿不願作保照此情形不予究辦已屬格外施恩焉能准爾投充金供此由沈爭充亦邀奚元良來案具保之故沈供金松茂卽前充之孫金榮改名朦充二尹著沈松濤准充頭囤提船甲傅炳奎准充二囤均候給諭當差金松茂如能邀奚來案再核否則究揑不貸○鄉民王金全訴稱小的被王關元毆傷求騐經李二尹提騐土供本邑廿二保七圖人耕田爲業本月初四日淸晨來申賣布至下午回鄉見著名流氓王關元在小的田内搭臺演唱花鼓戲田内所種菜苗蹴踏無遺因而喝阻王以爲敗伊之興令同黨將小的肆毆受傷賣布之洋亦卽失去二尹飭仵騐得頭額肩背俱有微傷著回去醫治候查明核辦○前者同源燭店主沈璜呈控黄寳成等四人霸工滋閙一案沈璜供伊妻生産受驚致病李二尹諭候病痊再訊在案前晚提案復訊被告黄寳成黄生堂黄金有許元豐同供燭業例有行單不准私做夜工沈店勒令司務私做夜工故往理論不敢吵擾沈妻亦無驚恐致病情事求鑒沈洪妻病已愈黄忠供在沈處爲作頭店主並未囑做夜工二尹以兩造均有不合並予申斥所呈行規並未禀准當堂塗銷著各具切結呈案 
[法界公堂瑣案]  
　　沈和卿投公廨控金三子經手借洋三千零五十元立有借據向索不還求提追給等情經鄭大令提案訊供據稱此欵代兪蘭生經手求准交保出外理處旣而兪蘭生被控縣署禁押待質所潛逃出外避匿無蹤原告屢次求追大令飭提保人馬子祥魏子餘等著將金三子交案昨禮拜六堂期包探將一干人解案請訊沈遣抱投案伸訴金供沈和卿在工部局爲通事去年貼票盛行小的代沈經手貼與兪蘭生每百元扣利八元請提兪到案究追馬工祥魏慶餘同供爲中大令閱視借據係金三子出名謂金曰爾與兪蘭生狼狽爲奸藉端圖騙借票旣　爾出名惟爾是間著押候嚴比馬子祥魏子餘父保○孫南昌前赴公廨控梅彩堂誘妾捲逃經大令訊供責比押候交出旋由梅之表兄小銅匠偵知孫妾昭雲係　桂生誘出匿跡錫金公所左近五十八號房屋爰報知捕房將男女一倂拘人英界公廨復移解過堂經鄭大令訊供責懲押候定讞昨日堂期孫南昌偕伊妻陳夏氏投案遞禀大令閱視之下問妻妾向來和睦否夏氏供稱小婦人有女嫁在日本因時往東瀛探視去年十一月始回滬上從未與之口角屋主金和夫婦受潘桂生賄托與昭雲勾引成奸在又給金和洋八元囑代昭雲置備衣服金和之女向以薦引婦女至人家傭工爲業此次唆使昭雲捲逃所有衣服首飾一倂騙去求請追還昭雲供潘桂生與金和爲親戚時常來往是以認識相約潜逃梅彩金先與小婦人有私梅處寄存衣服三件大令判將孫昭雲鞭背二百下交孫昌南領回管束潘桂生枷號二月責四百板梅彩金前已責懲著再責二百板另候發落○包探禀稱前日有女孩一口迷失路途由巡街捕帶回捕房解案請訊女供稱姓士名巧紅不願回去欲往鎭江問上海住何處女不肯說出大令命帶回捕房再核○包探禀稱王阿三由英界雇李根榮東洋車至帶鈎橋南曾被流氓陳厚全攫去踏脚布一方口角爭毆致王阿三失去洋銀二元數角被巡街捕拘獲查得李車並無捐照是以一幷解案請訊王阿三供陳厚全係著名流氓羽黨甚多大令著押候嚴比○包探禀稱陳桂春在馬頭上拾得草帽邊一捆爲巡捕回案請訊大令判責五十板贓存待領○包探禀稱長江一帶扒竊陳阿明李善德徐三大由周小舟帶之來滬行竊爲夥經役拘獲解奉大老爺訊供後帶至城内吊贓無著解案請判大令問周小舟鎭江一案如何破獲周供小的不敢實說恐性命難保徐三大供向在江隂接客並不犯竊李善德供代售贓物大令判將陳阿明枷號一月責二百板周小舟笞責二百板李善德交保徐三大從寛釋出○諸學堯控陳月湖陳已生串同晉源莊執事范炳華糾股開設乾昌源錢莊薦殷安之司帳通同舞弊侵吞各欵未及三月莊卽閉歇吞没股本存項兩共銀一千餘　迭經大令訊供押繳旋准　保出外勒限淸理迄今案懸日久延不淸理諸遂赴案求追昨日堂期大令飭探著保人王金林將陳月湖交案王金林投案聲請　保人令查閱原卷以此案自去年六月延宕至今尚未淸理顯見玩延著押候嚴比○陳仰之控陳子明欠租二月求飭飭遷等情經鄭大令訊供以陳子明被毆受傷拉落頭髮飭將仰之押候飭探查明復核昨日堂期包探查得兇毆屬實大令以陳仰之不應糾衆行兇判令重責二百板陳子明著將欠　如數淸還○鮑國祥保劉成光出外理處分項旋由劉母赴道轅上控大令飭提保人將劉交案昨日接到縣署來諸將二十人文歸案辦理大令著將鮑國祥解案與何繙譯會商之下著還押覓保 
[福報同膺]  
　　連日本館　振所承大善士萊子爲母壽七十助淮徐急賑洋銀一百圓又廣東香山縣知縣蔣大令鳴慶莅任未幾眷念江北災黎助洋銀一百圓又埭溪繆山氏大善士惠函云敬啓者頃又從日用節省洋銀三十圓父本鎭信局寄上至希代收彚解淮徐災區核實散放聊表鄙忱又沈仲　大善士代募王硯記洋銀四圓萬姓洋銀二十圓不留名張善士洋銀十六　共計洋銀四十圓由汪恊源局寄來助振之數君者或花縣鳴琴憫哀鳴而解　工萊階舞綵憐涸鮒而傾囊以及集成百衲之衣屢貺千鍾之粟善心共發福報同膺矣敬志報端以申謝 
 
 

Page 4

 
 
　　 
[西人好義]  
　　敬啓者謙於去歲冬月奉公赴法本年三月五日由馬賽乘法公司船羅士回華本月五日行至漳泉海面忽見一破舟隨波漂流舟中八人拜手求救羅士船主移船就之風急浪大倐近倐遠水手紛紛擲繩繩甫及則羣躍攫繩而破舟覆矣被難諸人精力已疲握繩不同復一一墜水惟三人得及救生環而人多環薄環又折斷復以數繩同時俱下三人得援繩而上餘五人則不知所之三人旣上船其一已奄奄垂斃幸醫士加意調冶始得無恙詢之知爲吾閩泉州府惠安縣張姓漁者八人於本月三日已刻出口酉刻被風在海中漂流已兩晝夜八人中或有父母或有妻子其情狀至爲可憫船中有新任蕪湖稅務司辛君盛船政監督杜君業爾出爲鳩　以給死者家屬計共得　銀一百五十元由謙轉交泉州地方官代爲散給生者三人交上海地方官資送歸里是役因拯救漁舟停輪頗久水手等亦極力救援辛君殷殷鳩資尤屬可感謙於船主醫士及捐資諸君旣一一深爲致謝復將情節繕達請卽節錄登報以誌西人高義俾被難　屬得悉救援情形並捐欵數目貴報素重義舉於賑捐各節登載靡遺此舉事同一律當亦不吝爲之表揚也[  高而謙頓首]  
 
 
 

Page 5

 
 
[英商立生内河各埠輪船洋行]  
本行自備堅快小輪行駛内河鎭江蘇州淸江等埠逐日往來抬客拖貨水脚格外克已抬呼一應週到擇日卽行開班　本總行設於鎭江二馬路　經理人鄧築之費冠卿告白本行係英商自辦並無人在外招股如有人借名招股謀事等情與本行無涉特再白 
[續招電報股份啓]  
中國電報創辦十有八年行徧二十二省先後與丹英依法四國接綫以通外洋備歴艱難已著成效本公司股票一百萬元歴年公積稱是皆爲添綫修綫所用並無現銀存儲上年與海綫公司訂定出洋齊價合同電利更有把握現在興辦恰克開電工以通陸綫出洋電報又須由天津至上海由上海至廣東加添一綫以免内地電報遲連湖南及各省均函添造枝綫約共需銀六七十萬兩除借墊之外自應續招股本銀洋六十萬元分作六千股每股仍英一百元照元章本應先儘老股惟電局從前招股之時各省風氣未開練商多抱向隅之憾此時招股若不先儘老商不足彰公道若不准新商酌附又不足示鼓舞現擬老股六成新股四成無論老商新商均准於限期之内就近赴各省電局掛號先付掛號一成時銀十元給予各電局收條註明老商新商字様自本年閏三月初一日起至五月底止卽爲截止之期如果逾額照泰西招廢章程按照掛號數目攤派以昭平允至續繳丸成銀洋丸十元限一個月内向原經手掛號各電局換給印收隨後換給總局股票股摺中國電報總局公啓 
[程裕和茶漆號聲明假冐]  
竊思以僞亂眞本干例禁圖章假冐律有明條不意目今正有無恥奸商串通申地某號不顧天良希圖漁利胆敢耑辦僞貨運至烟台等埠各處兜銷私造　號圖章掩飾蒙混受主偶不留意必遭哄騙之術似此利已害人情難容忍况且本號開設上海歴今百有餘年自運各省名茶徽嚴生漆無不精益求精以圖久遠向承　諸貴紳商推稱貨眞價亷遠近劃一允昭誠信以廣招徠詎知出此藐法之徒不顧亷恥以魚目而混珠以碔砆而亂玉不思口食只賴囊况茶葉作僞不過味有叅差若漆之僞必傷其本不但不雅其觀瞻而必有暗晦之色一旦受之愚惑豈不累之無窮若此鬼蜮蠅頭何堪顧問是故本主人菲因防已之貿遷猶恐　貴紳商悮遭其騙術耳以是特登報牘以杜將來本號現加紅字圖章認明勿悮只此一家並無分出　本店主人謹告 
[瑞樂辦理棧器行]  
啟者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種器物凡製造五金木質石質所用之品出售又專辨紡織機器造紙機器造磚機器造糖機器春米磨麥機器製油機器造氷機器造荷蘭氷機器印書機器開礦所用大小各種機器查礦機器礦内所有抽水機器礦中起物機器用鐵繩拉坐人裝貨各車之機器又專辦水力汽力電力人力起重物之機器又代人承辦造鐵路所用各種機器及火車船隖各要程物料如有人欲知一切者請即函問可也此布 
[匯豐銀行告白]  
啓者本行收足資本洋一千萬元公積洋八百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戶長崎意陸伊羅禮容呂宋紐約檳榔冷宮西貢舊金山新加坡蘇拉巴啞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光緒二十四年三月二十三日　 
[商辦厦門南太武金永和煤礦公司招股]  
本公司自前年禀奉各大憲批准接辦興工以來于客夏鑿通煤源已得數萬担之多其苗甚旺因欲便于開鑿故去冬來滬購定機器今將落成卽欲運往以興大工第是欲圖大利必費巨　今本公司購置機器及建築碼頭鐵路需費尙巨故議定須招集三千三百股爲率每股洋銀一百元先交五十元其餘五十元限至十月交齊當給換股票息摺倘　貴紳商樂從集股請至南巿外鹽瓜街建興隆號號内公司有一切章程可以詳閱此告　本公司啓 
[新開惠濟大藥房　各種妙藥减價發兌]  
本藥房專運泰西神效藥材聘請頭等文憑醫士隨時設診痔製一切藥物格外細心考究精益求精與華人體質合宜照前减價發兌以廣招徠今有新到頭等香水香皂生髮香油花露香水各種萬應藥水藥酒膏丹丸粉並一切雜物等件均各减價　仕商賜顧請　光降試購方知本藥房價亷物美　方函購原局回件不悮上海四馬路中巿麥家　北首　惠濟興號大藥房啓 
[簡明藥目價目二]  
京都同德堂　Ｏ藥目第一 
十全三貴人參衛生丸蠟每一元小每四元單科參茸衛生丸每個洋二角半十全三貴人參白鳳丸蠟每一元小每四元十全人參養血回天丸蠟每一元小每四元眞正老山人參再造丸每個一元加重二元五鞭參茸種子丸大瓶四元中二元小一元卸製方生生丸大瓶一元六小瓶洋八角參茸扶陽乾剛丸大瓶一元六小瓶洋八角柔濟陰婦科種子丹千金必孕丹每丸一元痴狂定天王補心丹每粒五角每兩一角人參赤白帶下丸大中瓶四元二元烏鷄婦科白鳳丸每匣十丸二元綢經止帶止痛丸大中瓶四元二元婦科玉液金丹大瓶二元小瓶一元神效安胎得意丸大瓶二元小瓶一元經騐保產催生丸大匣四元小匣二元極效四製益母丸每匣洋四角神效善治遺精丸每兩五角景百補岳全鹿丸每斤一元六角人赤脚參大仙丸每斤一元六角神效參桂鹿茸丸每斤洋八元極效十香止痛丸每盒一員每粒一角 
婦科　勝實金丹每斤三元二角神效婦科三逹丸每個洋一角婦科烏金寗坤丸每盒五角粒五分興陽龜齡集每兩八錢一員廣東兒科回春丹每盒一員粒一角眞蘇合長善丸每顆五分每兩一角眞四鞭三鞭丸每兩三角二角種子仙枕退油漬藥每對四元每瓶二角益智孔聖枕中丹大瓶一元小瓶五角暈船頭昏平安藥大瓶二元小瓶一元秘方八寳犀黄丸一服包好每兩八元珠珀五淋白濁丸大瓶二元小瓶一元極品花柳搜毒丹大二元小一元三日五淋白濁丸大瓶二元小瓶一元外治花柳萬靈丹大瓶二元小瓶一元楊梅結毒回生丸大瓶二元小瓶一元十全百寳珠黄散大瓶二元小瓶一元花柳下疳横痃散大瓶八角小瓶四角花柳同德回春丸大瓶二元小瓶一元獨步流注至寳丹大瓶二元小瓶一元珠黄疳散每瓶洋七角眞坎離宫錠洋一角十五製淸寗丸每兩一角神效第一英神丸大小瓶一元五角内治還魂跌打丸每粒二角半外治跌打刀傷藥大瓶四角小瓶二角文房壽字香末每斤八角盒每具二元八寳珊瑚鍊金印泥每提二元龍延香安息香每盒洋二角龍涎香油每錢洋十元眞薄荷玉桂油大瓶一角小瓶五分眞丁香艾葉油大小瓶一角五分福禄壽喜香珠二元一元六二角閨閣香珠每洋串一元辟瘟香珠脾每匣塊四角百花露香水大瓶一元小瓶半元眞白平安散每瓶洋一角秘製八寳藥墨大匣四元小匣二元銀瓶加味八神丸每瓶洋一元梅花點舌丹大瓶一元小瓶五角太乙紫金錠大盒二角小盒一角神效一笔勾大盒二角小盒一角眞正蟬酥錠每錠洋一角神效飛龍奪命丹大瓶四角小瓶二角靈寳如意丹每瓶洋二角諸葛行軍散大二角半小一分半八寳紅靈丹大二角半小一分半時症白痧散大二角半小一分半　香痧氣丸大瓶二角小瓶一分通竅臥龍丹大瓶二角小瓶一分人馬平安散大瓶二角小瓶一分萬應天中救急良茶每百包六角藿香正氣丸百包洋六角純陽正氣丸百包洋六角八良太極辟瘟丹每塊洋五分萬應如意油大瓶一角小瓶五分廬薛昌午時茶每盒洋一角眞福建神麯每盒洋一角蠟壳藿香正氣丸每盒十丸洋三角正極效萬應保和丸每盒四角應保和丸每粒四分神效太乙菩提丸每盒三角每粒三分神效六合定中丸每盒五角每粒五分五音散時症對臍膏每瓶一角每張五分白靈丹每瓶五分　螺痧藥每瓶四分眞萬壽香茄楠香油每盒一員每瓶半員 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典保委銜名單]  
　　五品銜兵部堂主事文翰請賞換四品頂戴内務府候補郎中增德請俟補缺後遇有應升應轉缺出開列在前兵部筆帖式鳳凌請作爲本部主事遇缺卽補内閣中書兆珍請作爲員外郎分部遇缺　補三品頂戴禮部員外郎景樞請賞給二代三品封典工部候補郎中海康仍請以本部郎中無論咨留遇缺卽補内閣候補侍讀廷恩請以郎中分部遇缺卽補内務府員外郎繼銘請開復革職留任處分免缴捐復銀兩工部員外郎英志請俟升郎中後在任以知府不論雙單月遇缺卽選○收掌官武職四品銜世襲雲騎尉戸部銀庫司庫倭恒額請俟年滿調補後作爲六部主事遇缺卽補並賞換文職四品銜侍讀銜卽補侍讀内閣中書恒謙請賞換四品頂戴並隨帶加二級翰林院七品筆帖式榮興請賞加五品銜内閣中書裕隆請作爲侍讀遇缺卽補並賞加四品銜内閣中書榮寛請作爲侍讀遇缺卽補在任卽選同知内閣中書連兆請俟選同知後在任以知府歸候補班前補用卽補侍讀内閣中書毓書請俟升任後賞加四品頂戴卽選主事翰林院筆帖式保在請作爲員外郎分部遇缺卽補卽補侍讀内閣中書松茂請俟升任後賞加四品銜内閣候補中書齊增請以中書無論滿漢本堂不計旗分遇缺卽補翰林院筆帖式玉山請作爲主事分部遇缺卽補内閣中書阿克敦布請在任以侍讀遇缺卽補卽選主事翰林院筆帖式長壽請作爲員外郎分部遇缺卽補翰林院典簿澂厚請以六部漢字堂主事歸科甲不班儘先前卽選内閣中書松壽請在任以撫民同知不論雙單月遇缺卽選候補侍讀内閣中書崇亷請俟升任後賞加四品銜内閣中書毓隆請在任以撫民同知通判不論雙單月遇缺卽選内閣中書謙補請在任以撫民同知不論雙單月遇缺卽選内閣中書智銓請賞加五品銜卽補侍讀内閣中書穆津請俟升侍讀後在任以六部郎中選用翰林院筆帖式承英請在任以知縣論雙單月歸議叙班前選用内閣中書吉順請賞加隨帶二級内閣中書潤昌請賞加隨帶二級内閣候補侍讀錫庚　作爲郎中分部遇缺卽補内閣候補中書廷林請以中書無論滿漢本堂不計旗分遇缺卽補此單仍未完 
[巖壑游]  
　　紹興訪事友人云浙江提督學政陳大宗師按試越郡業已竣事上月二十八日已刻排齊儀仗自試院山西郭門至馬頭登舟各官恭送如儀山隂縣任大令送憲舟至錢淸然後回城○紹興米價日昂郡尊傳少卿太守因念貧民度日維艱特傳各米鋪商人齊集府署諭以去秋本郡尚稱中稔祗因金　巖三府來源偶阻以致米價見騰貴然聞各行存米尚多照現在市值總須平减不得居奇各米商均唯唯遵諭退現已每石减去洋二角矣○紹興存留公欵中備荒項下聞尚有錢一萬餘千傅太守擬動撥一萬千派賢幹之員赴上江購米到紹平糶連日官紳商議尚未定見如果舉行則米價更可平减矣○上月二十九日天氣驟暖鬱悶非常居民皆知必有風雨午後三點鐘果見黑雲蔽天雨師風伯相繼而至飛廉氏尤耀武揚威城中錫箔坊有載錫箔紙船行至距西郭門十餘里河面最闊之處適遇暴風將船逢揭去嗣卽浪湧波騰稿工把持不　頃刻間船已沈投稿工鳧水登岸雇舟打撈而錫箔紙均已濕透矣 
[甌東春浪]  
　　温州訪事人云温標裁倂官弁一節早經劉鎭軍妥擬開摺具詳已綴前報兹聞上憲以裁未及額批飭鎭軍會同王觀察復將瑞州恊劉藜山副戎興邦請裁城中營則補裁守備施久之守戎　敬及姚外委温左營則遵杜倂歸中營管轄林蓮坡守戎世濤亦須裁撤○候補同知郭外峯司馬近奉道府憲諭辦中西時務學堂擬聘中西教師各一收學生三十人訓誨西國語言文字瘘中國時務凡郡内聰頴子弟自十三歲以上至將冠止如願入學肄業　須先期報名入册聽　挑選館設九栢園頭郭公館左近館中諸事由郭司馬主政聞道府州及五邑尊各捐廉俸每月約得一百餘圓現已酌有成議由郭司馬借用府印出示招考筮吉閏三月朔日開館門前桃李頃刻成蹊想從此寒畯子弟又多一進身之階矣○永靖小火輪船管駕郭眉齋把戎近奉道憲派往台州護送米艘順便巡洋拿獲海盜四名解送來郡由朔門小馬頭起岸裝入囚籠派兵護解至道轅由道發　永嘉縣監禁訊辦 
[車夫受責]  
　　本邑法界工部局在南市蕭家廠購地八十餘畝創造自來水公司並在新馬路旁另築一馬路接至公司門外以便車馬通行業經工頭承攬雇各車夫運泥前日胡二張阿二兩車夫與工頭王老大結算車資以致毆鬥王忿甚喚令方十二圖地保張惠忠將胡張拘解高昌廟巡防保甲局局員魯介朋二尹升堂研訊胡供稱小的係泰州人張供稱小的係如皋　人又同供稱邇　小的等承裝自來水公司塡築馬路之泥每日約得錢二百餘文工頭少算若干故與理論二尹判令將張笞責二百板胡掌頰五十下 
[行兇受責]  
　　咪吔火油池機器房工人朱錫林張德興朱榮全同投英界公堂訴稱前因有事倩張順順庖代兩日主人以其工作　愼卽行辭去後屢次强索工資小的等見其兇横異常借給數次某日又來堅索緩言却之詎料伊竟懷恨於心次日放工時糾約鄉民數十人將小的等兇毆主人聞信到來將張及其黨王海生王阿虎三人送案請究張及二王同供稱小的等並不逞兇叩求恩赦讞員張賡三直刺商諸德繙譯官法君然後判令將張及二王各笞責五百板枷號一月 
[遞解竊犯]  
　　竊犯王春生陸阿榮葉德標前經英界公廨讞員張賡三直刺判令管押後遞解回籍昨日咨會藍捕頭飭包探金立生李佩芝將三犯押送至法界金利源碼頭乘北京輪船解回寗波原籍 
[英界公堂案]  
　　張熊氏訴稱兒子榮金不務正業時時竊取家中之物質錢叩求大老爺懲警榮金俯首無詞讞員張賡三直刺判令從重笞責三百板交其母領回管束○包探禀稱賊犯王瑞蘭前曾犯竊送請大老爺懲辦今又竊取　金彩家衣被　小的緝獲帶入捕房捕頭令送請究辦羅投案領贓直刺判令將王笞責一百板遞回原籍○某包探禀稱某西人家失去鐵器報捕後捕頭令小的杳得賊犯王阿福所竊售與李生寳因卽起獲原贓送案請辦西人投案聲訴被竊情由王所供一味支吾未經訪事人照錄李供稱小的不知竊贓是以誤買直刺判令將王笞責二百板管押一禮拜李罰洋銀五十圓贓給西人領去○某包探禀稱賊犯王金桂竊取唐夏連家衣物兹經小的拘獲帶入捕房捕頭令解案請訊唐投案領贓土叩乞施恩直刺判令笞責一百板贓給失主領去 
[美界捕房紀事]  
　　昨日下午有洞庭山人某甲某乙手携紡綢洋傘二頂至虹口西華德路張大生洋傘店修　論價不合致起爭端始則口角繼竟用武旋爲三百四十九號華捕查見將兩造一倂拘入捕房押候解送英界公廨究辦○虹口公和祥碼頭某姓前晚夜半時被妙手空空兒掩入竊去寗綢袍褂等件翌晨報知捕房請爲查緝捕頭准之飭探巡緝務期將偷兒獲案究辦○裏虹口老虹橋東首土地祠内前日下午有衣衫藍縷之無名男屍一具經巡街捕查見報知捕房藍副捕頭卽傳二圖地保奚坤寳前往查無屍屬報請善堂給棺收殮擡至義塚掩埋 
 
 

Page 10

 
 
[省官報]  
　　三月三十日通判德山禀銷解南河工需銀兩差回縣丞湯東輝禀謝奉委北路一叚夏防巡查差典史范鴻錫禀知奉委圓胥門外二叚夏防巡查差江隂縣顧山司巡檢吳廷勳禀辭○閏三月初一日知州洪爾振禀知由崑山公幹回知縣翁有成禀銷　河工程文案差回總捕劉閶胥門外總巡同知吳其昌東路總巡通判任汝霖南路總巡知縣錢國選西路總巡知縣孫寳穀北路總巡知縣胡調元中路總巡知縣李筠均禀知撤冬防開辦夏防府知事陳鈞禀知奉委秋審執事差巡檢沈恩湛禀銷　河河工監工差回又莫源中禀銷瀏河河工監工差並謝奉飭卄二年分盤門水關案内蒙記功二次又　朗禀謝委署長洲縣典史事並禀知本日接印又孫繼陞禀銷胥門旱關差典史謝本偉禀知到胥門旱關差府　　朱寳禾禀銷盤門旱關到水關差巡檢吳敬師禀知到盤門旱關差又陳占祥禀銷盤門水關差又余祖培由委　　　來並謝飭知留蘇差又夏防委員均禀知到差委 
[中官報]  
　　三月初一　知縣兪秉焜禀辭赴泉永官運局○初二日署祥豐塲鄧駒　事到省○初四日德化縣陳其煃禀明溢解二十三　　　地丁記大功六次○初五日知縣王金城缷長樂漳港保事府經朱世棠丁父憂○初六日知縣陶書勛禀辭赴上海查探米價○初七日知府秦炳直禀明兼辦股票局縣丞虞景濂缷辦江口釐卡○初八日海壇恊李維實禀謝委○初九日署霞浦縣寇宗華禀辭赴任○初十日候補道延年禀謝奏補延建邵道行知縣丞牛元愼禀辭赴白湖厘卡○十一日知縣蔣唐祜禀謝前在甌寗　任内溢征錢糧蒙記大功三次○十二日府經余凌州自京來閩○十三日大田縣柯先春缷事○十四日管帶金牌砲台周振南禀到○十五日署惠安場祝錫璋缷事○十六日奉　茶稅各委員俱禀開辦○十七日鹽　沈宗約缷辦洋墩官運局○十八日縣丞　維周自京來閩○十九日知縣郭承桂專丁到省禀謝辦建陽厘局記大功二次○二十日知縣張雯奉委赴侯官鄉被水各鄉極貧戸口差○二十一日府經係繩武縣丞淸廉縣丞馮汝霖縣丞王鈞巡檢陳藩從九陳元靖俱禀明督憲於本月二十四日已刻會審秋審絞犯延惠各起序班差遣○二十二日布照磨王恭壽禀謝俸滿保荐行知○一十三日藩憲牌示本月二十五日親往西關外勸奬農民合行牌示爲此示仰所屬官員人等至期一體遵照特示鹽道牌示照得蓮河塲大使方略請假回籍修墓查有惠安塲大使張世紱堪以調補特示○二十四日署三層嶺巡檢饒光榮缷事禀到○二十五日司道分往各關外勸奬農民署興泉永道楊缷事禀到○二十六日戴學台起程赴下游巡試○二十七日同知黄運昭奉委墈估城河差○二十八日巡檢徐　瓊缷辦厦門支應差○二十九日同知何宋嶔缷辦泉州府局府司獄張著錦自京來閩禀到○三十日藩轅　示照得本轅廣積庫廳彭立中丁憂遺　　大挑試用知縣陶書勛借補又准補霞浦縣典史朱景濂應卽飭赴新任特示○閏三月初一日同知張重颺缷辦汀州爐市厘局○初二日知縣張雯禀銷會查被水各鄉差○初三日督轅牌示照得泉州城守營叅將篆務以陸提中軍叅將張定太兼署○初四日新選督右恊鍾啓自京來省 
[金陵官報]  
　　閏三月初二日支應局　補道吳籌防局候補道唐均傳見首府劉見候補道王立浦銷木厘局差新兵右營簡以和禀知奉派帶隊赴三河彈壓漕米差知縣武麟禀知奉委赴三河正催渾漕米差卽辭又曾祖樑辭赴大通又黄在福禀知候補府經歴徐瑞麟丁父憂○初三日首府劉禀知扃試鍾尊兩書院通判崔貞叩謝咨文卽辭　引缷署崇明縣竇鎭山到知縣汪如瀚銷冬防帮巡差又禹崧齡辭赴皖又劉燡府經歴　邦彦均奉委解送饑氏赴淸江辭理問許庭森禀知州同胡瀛病故南河試用閘官任錫蕃鹽巡檢汪圻裔襲嚴在權均奉小騐看澄波輪船王金相到丹徒接貢回鹽巡檢童榮春到由淮來○初四日揚州保甲局候補道朱候補道曾丙熙統領親軍等　劉缷署崇明縣竇鎭山叅將陳毓淞均見首府劉禀知查並育堂○初五日　臺松籌防局候補道唐兩江營務處候補道　均　見釐捐局候補道歡陽儲材學　候補道由滬回同知高繼昌由蘇來委署江寗縣劉德元禀知由滁州公幹回謝委鎭江木厘分局知縣丁楨到巡檢莊國棟何如棣阮賢煦均奉示騐看均見知縣徐樹鍔黄彝凱均禀知在糧道署閱卷又蕭仁暉禀知由宿遷訊案回運判王家棟奉示冩履歴福安輪船黄友勝裝沿江砲台餉回巡檢馬守　到由江西解鹽餉來鹽巡檢曾維燮到揚州來　安輪船劉德輝辭赴太平　李　臺官眷知縣游毅之到　十二圩公幹回○初六日洋火藥局候補道蔡陸師學堂候補道錢均見巡道胡禀知赴幕府山看礦首府劉禀知屬試明算小學挑選生徒上元縣陳均禀知遺散難民回籍江南水　運解鹽餉長龍守備周春台到江西解鹽餉來平鏡輪船馬廷樹送鄒山長靈柩回新選廬州營都司長　叩謝飭知赴任十二圩木釐分局　判歐陽臨翼到見知縣游毅之禀知在糧道署閱卷○初七日藩臺松首府劉均傳見巡道胡見看礦回知縣胡廷琛蕭仁暉保民兵船楊永年由上海裝軍火來均見糧道吳禀知上新河催船金陵營叅將彭源洽禀知巡江放餉通判慶謙知縣徐樹　黄彝凱均禀知在糧道署閱卷畢運判王家棟辭回揚平望營都司許和生到　充江南　省堤塘徐人驥叩謝請假措資 
 
 
 

Page 11

 
 
   
 
 

Page 12

 
 
[光緒二十四年閏三月初二日京報全錄]  
　　宫門抄○諭旨兩道錄前○熱河都統壽奏爲稅員在任因病出缺委員接署並請旨簡放摺○又　奏爲揀員請補口外要缺知縣摺○又奏爲要缺知縣試署期滿擬請實授摺○兼川督恭奏甄别知州照例補用片○吳撫奎奏爲甄别知縣劉省補用片○又奏爲遴員接署知縣片○閏三月初二日理藩院鑾儀衞光祿寺廂黄旗值日無引見○啓秀等各謝署缺恩○卓公耆齡各請假十日○松溎請假五日○召見軍機○○奴才宗室壽蔭跪奏爲稅員在任因病出缺委員接署並請旨迅賜簡放以專責成恭摺仰祈聖鑒事竊於光緒二十四年二月二十九日據烏蘭哈達司員文成之次子裕鐸禀稱伊父文成在任偶得寒疾於是月二十三日因病出缺禀請核辦前來奴才查該處稅務詞訟在在緊要不可一日無人若俟奏請簡員前往接辦誠恐有需時日自應先行派員接署以重職守兹查　奴才衙門理刑司員理藩院員外郎恒鈺心地樸實辦事認眞堪以前往署理除經檄飭遵照外其所遺管理哈達稅務理事司員一缺相應請旨敕下理藩院照例帶領引見恭候簡放以專責成所有稅員在任因病出缺委員署理緣由理合恭摺具奏伏乞皇上聖訓示鑒謹奏奉硃批該衙門知道欽此○○奴才宗室壽蔭跪奏爲遵照定章揀員請補口外要缺知縣以資治理恭摺仰祈聖鑒事竊查承德府　平縣知縣晉昌前因三年邊俸期滿所遣之缺經奴才會同直隷督臣王文韶具奏請以前任豐寍縣知縣徐體善調補嗣奉部覆查豐寍縣知縣徐體善調補斯缺核與例章不符行令另揀合例人員請補以符定制等因咨行前來奴才按照定章卽在熱河揀發及保留各官内揀員請補查　補用知縣霖康現年五十三歲係正藍旗蒙古誠志佐領下人由監生報捐筆帖式改捐縣丞同治六年調赴直隷軍營差委於梟匪肅淸案内保奏七年正月初六日奉旨選缺後以知縣卽補欽此八年指分直隷試用七月到省十年三月調赴通州隨辦海運出力保奏俟歸知縣後以本班儘先補用奉旨依議欽此十一年三月續辦籌備完竣保奬隨帶加二級十二年三月調辦江北漕米河運完竣保奬歸知縣後加同知銜十一月二十六日奉旨依議欽此旋復委辦口外糧台十三年正月在湖南恊黔局報捐免補本班以知縣仍留本省歸本班儘先前補用又因該員胞叔承恩公崇綺捐修圓明園工程案内移奬加二級是年十一月委署懷安縣印務光緒元年二月交缷三月二十四日丁承重孫憂服滿起復引見　欽派王大臣騐放四年三月領照到省十月派委承德府差遣委用一年期滿甄别奏請以原班照例序補五年閏三月初九日奉旨吏部知道欽此六年七月調赴宣化府差委七年九月代理獨石口理事同知因委辦張獨多三廳馬廠荒地出力保俟補缺後以直隷州知州在任遇缺卽補奉旨著照所請欽此九年八月委署樂亭縣印務十一年八月委署西寍縣印務因拿獲隣省斬决盜犯咨部議加一級紀錄二次十五年十一月代理完縣印務十七年六月委署臨榆縣印務因熱河朝陽縣教匪滋事轉運餉械出力保奏奉旨交部從優議叙欽此十八年正月兼理山海關通判日務二月交卸旋經咨調熱河差委十二月十五日交卸臨榆縣篆務十九年二月到郡是年三月經前任都統奎斌奏留熱河補用三月二十一日奉旨著照所請吏部知道欽此是年十二月委署朝陽縣印務二十二年六月交卸旋經委署濼平縣知縣十月二十九日接印任事查該員年力正强風土熟悉前經委署各缺後委辦一切事件均無貽誤以之請補灤平縣知縣員缺實堪勝任核與定章亦屬相符現在委署斯缺熟悉地方情形據熱河道湍多布詳請具奏前來合無仰懇天恩俯念邉缺緊要准以補用知縣霖康補授灤平縣知縣洵於地方有裨如蒙兪允該員係補用知縣請補知縣銜缺相當按照定章毋庸送部引見所有遵章揀補灤平縣知縣員缺是否有當謹會同直隸督臣王文韶合詞恭摺具奏伏乞皇上聖鑒敕部議覆施行謹奏奉硃批吏部議奏欽此○○奴才宗室壽蔭跪奏爲要缺知縣試署一年期滿遵照定章擬請實授恭摺具奏仰祈聖鑒事竊查所因建昌縣缺出經奴才會同直隸督臣王文韶奏以補用通判何安邦試署聲明俟該員一年期滿果能辦理裕如再請實授等因具奏由吏部議准覆奏奉旨依議欽此當經轉行遵照在案兹據試署建昌縣知縣何安邦詳報該員自光緒二十三年二月初二日奉文試署之日起扣至二十四年二月初二日試署一年期滿造具履歴淸册詳經承德府知府福謙加考轉由熱河道湍多布加考詳請具奏前來奴才查該員何安邦現年六十一歲係浙江紹興府會稽縣人由監生遵籌餉例報捐通判指分直隷試用並加鹽提舉銜於同治十二年十二月經吏部帶領引見奉旨著照例發往欽此遵卽領照到省於同治十三年正月分發熱河委用一年期滿甄别加考留直補用於光緒元年隨同朝陽練軍拿獲積年巨盜案内出力保奏留於熱河酌量補用經部議覆核與章程相符應行照准於是年五月二十二日具奏奉旨依議欽此又因核算交代出力給予加一級復經奏請委署豐寗縣篆務於光緒元年七月接印任事交卸回郡後因公被誤奏叅革職旋經查明原案全誣奏請開復仍以原官原銜留熱補用請咨赴部於光緒十七年十一月初二日經吏部帶領引見本日奉旨何安邦著開復原官原銜仍留熱河補用欽此卽於是月十九日到郡當派發審局當差並派赴建昌辦理賑務完竣復經委署圍塲糧捕同知篆務於二十年二月二十日接印二十一年閏五月二十七日交卸回郡當差二十三年二月委署建昌縣知縣旋卽奏請試署斯缺計自光緒二十三年二月初二日奉又試署任事之日起扣至二十四年二月初二日試署一年期滿查該員何安邦老成穩練辦事精勤試署建昌縣缺一年於地方公事均能辦理裕如以之實授洵堪勝任與定章亦屬相符謹會同直隷督臣王文韶合詞恭摺具奏伏乞皇上聖鑒謹奏奉硃批吏部議奏欽此○○恭壽片再查通行内開嗣後道府以至未入流凡曾任各官保舉並非應升之階行令試看扣留一年分别奏咨　别後方准按班序補又業經在省人員勞績保舉補缺後以升階用者如係咨補以堂稿畫齊後第五日行文按照限减半計算以奉到准補部文作爲升階到省日期各等因兹查有在任候補直隸州知州南充縣知縣柴作舟在任候補直隷州知州夔州府通判黄紹勳均試看一年期滿例應甄别由藩臬兩司造具各該員履歴清册塡註考語會詳請奏前來臣查該員在任候補直隸州知州南充縣知縣柴作舟才具平穩在任候補直隷州知州夔州府通判黄紹勳人尚安詳均堪以照例補用除分案咨部外理合附片具陳伏乞聖鑒謹奏奉硃批吏部知道欽此○○奎俊片再准部咨道府州縣無論何項勞績保歸候補班人員卽以到省之日起予限一年詳加考核奏明分别繁簡補用等因循辦在案玆查候補知縣陳其壽自光緒二十年十一月初六到省之日起連閏扣至二十一年十月初六日止又候補知縣朱福潛自光緒二十二年九月初一回省之日起扣至二十三年九月初一日止均試看己滿一年據藩司加考詳請甄别具奏前來查該員陳其壽　練精明留心治理朱　潛才長識練奮發有爲均堪以繁缺知縣留省照例序補除將該員等履歴咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○奎俊片再署華亭縣知縣趙鴻署事期滿調省所遺華　縣員缺係附郭首　政務殷繁必須　委幹員　署方足以資治理查有正任江隂縣知縣劉有光堪以調署據蘇藩司會同具詳前來除批飭遵照外謹合詞附片陳明伏乞聖鑒謹奏奉硃批吏部知道欽此 
 
