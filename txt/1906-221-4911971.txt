# 1906 - 221 - 4911971

 

Page 1

 
 
   
 
 

Page 2

 
 
[户部奏駁商業模範銀行平議]  
　　再續二十五日稿雖然吾爲此言吾知聽吾言者必仍有所不服彼固曰中國辦公安有所謂學理安有所謂法律何須是曉曉而溷乃公事也則請更爲質直之疑問而解决之 
一商部應否有倡辦銀行之權據户部之詞直謂銀行乃其專責商部旡此責此言非特不爲公衆所承認卽政府亦未嘗承認觀林爾嘉之承辦勸業銀行周廷弼之創設信成銀行一經商部批准卽予開辦未嘗問之户部也此可謂商部得管理銀行　鐵証且當時政府對此二事曾無異言是政府己認商部有此權也户部對此二事亦無異言是户部亦早認商部有此權總是數端吾得竊從諸先生大人之後而同斷曰商部有此倡辦銀行之權也不謂於昔日之勸業信成銀行則承順之於今日之商業模範銀行則反難之於昔日之林爾嘉周迁弼則承順之於今日之王清穆熙彦則反難之果何說以處此豈誤會勸業信成皆屬公立銀行商業模範銀行則近於國家銀行旣爲國家銀行便易與户部銀行相混因慮後此競爭之將爲所絀耶若是平則聽吾前此之解說其惑可祛矣 
一户部應否有統轄銀行之資格六部本爲隋制今户部職司不必考其沿革何若但問政府何故另設財政處是其於財政必無責任也明矣户部旣無財政之責任更安有銀行之責任銀行者屬於經濟範圍且不屬於財政範圍者也財政詳收支以理財爲主義經濟詳生産分配以生財爲主義二者雖有密切之關係而界限則截然不同今觀户部駁議若未知銀行爲何物大約則以銀行混入財政又以財政混入户部故於外國之財政省通同譯作户部復繼之曰銀行爲户部專責末又曰中國當整頓財政銀行尤關緊要其視銀行財政户部三者若算學家之所謂囫圇个化學家之所謂混合物夫是駁議固代表彼中人全數之言論者也不意其於計學之理與術昧昧若此則但以户部銀行相託且不知何如而猶欲總攬全國銀行皆歸其管理卽於經濟前途绝無愛惜求事者乃不以擿塡冥行爲苦耶吾敢正告曰户部無統轄銀行之資格也 
由是觀之户部旣無此資格卽不應阻閼商部而侵佔其行爲商部旣有此特權卽母須受成户部而甘聽其裁制此誼甚明卽户部亦何嘗不自知然則奏駁之意果何在乎商部奏辦之始旣熟商於鐵尙書則主駁非出自堂官可知然觀商部原奏言順而名正户部駁議氣嗇而詞遁自非切己之利害則誰歟恐慌飾拒如是乎揚子曰大寒而求衣裳不已晚乎商部奏辦銀行欲收回貲本之外溢善乎其猶知求之也舉國寒貂狐不亦燠乎奏駁之者擁其自有之貂裘至寒舉國而不恤果哉（已完） 
[釐金局將照常關章程辦理之風說]  
天津西報云督辦海關稅務大臣擬卽以常關章程管理釐金局譯字林報 
[葡萄牙報章評論廣澳路約之受損]  
西八月四號葡萄牙某報著論述及香港電信報曾登上海來電謂澳門政府己將欵項籌齊以備開辦廣澳鐵路一說未能深信不疑在澳門之葡萄牙人得此消息皆甚歡迎惟此項路約係盛宫保與葡萄牙公使亞叙維圖君所立利益悉屬于中國不知葡萄牙政府能否允准耳夫葡萄牙公使與代理公使非皆食葡萄牙國家之俸者耶今該公使旣不能爲國家出力反于條約受此損害且代理公使亦始終未辦一事多見其不智矣譯文匯報 
[楊京卿赴粤調查電政之傳聞]  
　　廣東日日新聞云幇辦電政大臣楊杏城京卿卽現任山東巡撫楊蓮帥之弟近曾由滬前往京津調查該處電話之辦法當奉直督袁宫保諭令相機整頓改良迨事畢回滬尙須赴粤一行倘廣東省城及香港兩處商務公會俟楊京卿到粤時呈請于港粤兩處裝置電話以便交通當可邀准此誠一機會也譯文滙報 
[政務處會議立憲條陳京師]  
　　政務處大臣以近日各處所上條陳計有二百餘件之多察閱頗不易易至各官員專論立憲摺件亦復不少終日議論紛紛幾至刻無暇晷（樂） 
[政府議刋發會議清册京師]  
　　十五日政務處議添設會議章程後雖據各衙門官員次第呈遞說帖而所議事件從未宣佈衆知現各王大臣擬嗣後將會議事宜無論議准與否一併彚編清册刋刻頒發俾人人得以攷求政要其自議准之事更須查明原遞摺奏說帖官員傳知到處面爲討論以便考察眞才藉備將來任使（諸） 
[議在江蘇添設分科大學堂京師]  
　　日前學部各堂憲會商以南數省學堂學生日益增多若畢業時紛紛送至大學堂不惟學舍擁擠而且道路跋涉諸多不便因擬在江蘇地方適中之處添設分科大學堂以備南省學生畢業升入之階俟由大學堂卒業再行來京聽候考試擬電商江督妥籌辦理（樂） 
[議定攷試畢業生條例北京]  
　　學部堂憲議定考試大學堂畢業生時須調查其歷年所學課程分數及其平素之名譽再考當日之論說而定優等不專僅以一日之文字爲高下其應給出身官階尙須詳細計議（以） 
[議飭各省以增加學額改爲選舉權北京]  
政務處王大臣近日會議以現在將行立憲之時擬飭各省將地方捐欵增加學額之例改爲擴充地方人民選舉權惟諸鉅公意見不一是以尙未决定可否（貴） 
[飭司興辦實業學堂杭州]  
　　浙撫張筱帥近奉學、 
部咨稱實業係學務要端必須盡力提倡因卽札司遵籌核具覆札文中略謂本年五月二十九日准學部咨開照得敎育大旨厥有三端曰高等敎育所以培養人材曰普通敎育所以陶鑄國民曰寔業敎育所以振興農工商諸寔政敎養相資富强可致中國地利未盡工藝未精商業未成推求其故由於無學本年三月欽奉上諭 
 
 

Page 3

 
 
示敎育宗旨以務講求農工商各科寔業詔告海内本部以興學爲專責自應及時籌畫以期逐漸振興查奏定章程學務綱要中有各省宜速設實業學堂之條高　中等初等農工商寔業學堂寔業補習學堂藝徒學堂皆經分别訂有章程又訂有寔業敎員講習听章程並于初級師範學堂章程内訂有農王商各科課程果能寔力推行自足爲振興寔業之基爲此通行各省一律遵照奏章籌設各項寔業學堂按照地方情形先設中等初等寔業學堂及寔業補習普通學堂此外尤應多設藝徒學堂收招貧民子弟課以粗淺藝術俾得謀生之資應轉飭各府廳州縣無論城鄉巿鎭皆應酌量籌設預儲敎員尤關重要應丁各省城先立寔業敎員講習所漸次推行飭各府廳州縣設法分立以廣師資到初級師範學堂農工商諸科原係酌量加習今擬改爲必修科令師範學生各認習二科亦可備將來初等寔業學堂寔業補習學堂藝徒學堂敎員之選要之注重寔業實爲普及敎育中切要之圖其敎授之法重寔習不重理論由淺近入精深其敎授所取材宜就本地所有隨時採輯遇事發明務使全國人民知求學卽所以謀牛欲謀牛必先求學庶國民不至視求學爲高遠難能之事而各能自振其業以爲致富圖强之基至經費所出純恃官欵必有不敷查奏定章程于實業學堂通則中特立專條各省官員紳富有能慨捐鉅欵報效實業學堂經費者或籌集常年的欵自行創設寔業學堂者量其捐資之多寡分别奏請從優奬勵自應援照辦理以資激勸除各省己立上開各項學堂及高等實業學堂即行查明咨部外餘均於文到之口爲始限六個月内統將籌辦情形咨部立案並請飭提學使司將辦理詳情各學堂學生實習成繢各府廳州縣實業衰旺比較繕具圖說表册按照學期詳報本部查核除分咨外相應咨行貴撫查照辦理見覆可也等因到本部院准此合行分别札到該司立卽移飭一體遵照辦理將己辦及籌辦情形會同學務處依限詳候核奪母延（的） 
[吏部擬設仕學館北京]  
　　日昨吏部尙書鹿大軍機與政府諸公談及户兵工三部均己添設仕學館刑部設立法律學堂惟吏部尙付闕如前雖擬設講政學堂嗣以欵絀中止現在將行立憲改良政體勢難再爲延緩自應設法籌欵在部添設仕學館一區廣購各種書籍調查各省地志飭令司員肄習其一切章程按照計學堂參酌損益辦理慶邸亦極賛成俟商議妥恊卽行奏請開辦云（貴） 
[德員被匪圍攻湖北]  
　　德國水師員配磋德君前赴湖南游歷行至中途被匪人圍攻勢甚危險幸地方官聞警竭力保護始出重圍否則不免釀成交涉矣（千） 
[電飭嚴防長江匪黨京師]  
　　日前政府電致鄂督張香帥畧云近聞鄂省沿江一帶有革命黨匪匿跡務飭地方官會同水陸各營嚴加防範並派兵駐紥要隘勿使竄入内地云云（貴） 
[電告派兵防𠞰鬍匪北京]  
　　日前黑龍江將軍電致政府畧謂前因北團林子一帶突有鬍匪搶刦擾亂正在派兵勦辦問又有多匪在奉吉兩省滋竄過江勢燄甚烈現己加派兵弁防守要隘並飭分投追剿而遏亂萌（存） 
[鄺工程師回粤電文廣州]  
　　十七日得黄埔行轅來電粤漢鐵路公司總辦鄭觀察昨又電催鄺守回粤頃接袁宫保覆電云已飭令尅日起程公司似應籌定一切鄺到卽可勘路興築免誤要工督篠印○十七日致北京電京引鐵路總局鄺太守删　悉昨禀請督憲電奏催公返粤定開辦人已留令弟芹生幇忙公起程需費若于候電匯上粤路公司鄭篠（來） 
[粤省鐵路公司致商部電誌畧廣州]  
　　十七日鐵路公司有一篠電致商部其大意不外研究選舉董事之問題并聲明改期七月初一舉董事及公司股東务多於選舉董事之處不得不將商律畧爲變通辦理等語電文約數百言惟此電未經宣佈盖因選舉董事請將商律略爲變通辦理未悉商部俯准否故必挨批准覆示然後將來往電文一併宣佈也（寒） 
[紀吳御史被漢口土膏分卡毆辱事湖北]  
　　日前荆門州學堂監督吳御史兆泰携眷晋省乘小舟過橋口土膏分卡停舟請騐該卡劉司事帶巡丁數人登舟搜查闖入内艙眷屬退避不及僕婦遂推之使出司巡人等遷怒於御史揮以老拳辱罵不休後竟將御史衣箱强搬至卡形同刧盜御史立卽禀明鄂督飭梁署臬專札查拿而柯大臣以該司巡係應辦之事不肯交案茲將查拿札文錄下照得荆門州學堂監督吳御史此次帶同眷屬坐小船回省行李甚少經過橋口土稅分卡吳監督飭令停船候查并云已專人到欽派土膏大臣户部左堂柯公署通知等語乃該卡分委司事人等不由分說率令各勇入内搜查眷屬躱避不及吳監督與之和平理論不特不從該勇等竟敢將吳監督拳打足踢出言辱罵實屬駭人聽聞成何世界以省城最近之地尙敢如此何論遠處吳監督係前官翰林御史近充學堂監督尙敢如此何論平民本署司身任全省地方之責無論何處局卡有敢暴虐横行者必當拿辦以靖地方竊念欽派土膏大臣户部左堂柯籍隷武昌接見本省官長最爲恭謹於吳監督乂係同鄉同官前輩至所佩敬該卡分委司事人等不能仰體此意胆敢如此横行若不嚴懲不獨有失本署司整理地方之權亦違柯侍郎恭敬梓桑之意爲此札飭飭到該令卽刻將橋口胆大横行之司巡查明押送本司衙門聽候審訊發落該令係湖北候補人員曾經本署司差委辦事不苟當不敢欺飾遲綬致干未便切切此札（八） 
[淮揚道電告堤工局禀報水溢情形揚州]  
淮揚道蒯觀察續電蘇撫畧謂揚州一帶搶米案已就緒俟供齊核辦民情安堵足紓厪注連日迭接堤工局揚軍廳緊報水己至一丈四尺七寸危險之至職道山揚卽日赴工察看情形容續陳報河工敗壞非伊今日若處暑前竟致漫溢或不得己而開壩大局何堪設 
 
 

Page 4

 
 
想職道不過盡其手足之烈而己卽果幸免不敢貪功來日大難尤當毖後米案其小焉者耳（甲） 
[議將郵政歸稅務處管理北京]  
　　政府王大臣會議邇來中國郵政日見推廣惟無統轄之所殊難以一事權應卽商之總稅務司將各省郵政歸於稅務處管理以便查核而挽利權 
惟稅務大臣鐵大司農以甫經接辦稅務頭緒紛繁一時不能兼管郵政大不以此舉爲然（貴） 
[札委陸觀察辦理車站馬路工程蘇州]  
　　蘇撫陳筱帥以蘇滬火車業經開行所有閶門外至齊門車站現在開築馬路一條工程浩繁自應加派大員督辦查有蘇州關監督陸申甫觀察堪以派委令卽會同商務局陸純伯觀察督飭馬路工程委員汪守妥爲辦理并聞此事因馬路經由李基宗巷一帶有購地涉訟互　爭執之事是以特派道員督辦云（吉） 
[日本營漢口租界之經費湖北]  
　　日本在漢口開闢租界地勢　寛經費計需銀行三十萬兩如有不敷再行籌畫所有工程事宜係舊橘三郎辦理卽太倉洋行大班也（亦） 
[滬寗鐵路簡明總帳]  
　　滬寗鐵路工程用欵浩繁帳目𤨏碎京外官紳無不知共浮濫顧此中究竟非調查清帳逐一鈎稽不能知其詳細茲先將光緒二十九年九月十三日起至三十二年四月初七日止全路各項收支簡明帳畧調查如下以見一斑舊管無 
新收一收倫敦借欵小票售價英金二百二萬五千磅合銀一千五百七十萬七百五十五两二錢一分 
一收存欵等項利息銀五十萬九千四十一两錢一分 
一收行滬路移撥工程材料項下銀一萬六十三两四錢八分 
一收淞車盈餘欵銀三萬八千九百六十一两一錢 
一收匯兌洋餘項下銀二十一两一錢七分 
共收一千六百三十萬八千八百四十一兩七錢七分 
開除一支測勘門銀一萬八千二百三十八两二錢六分 
一支購地門銀一百八十三萬五千六十五两四錢三分 
一支又買鎭江地銀一千三百五十二两三錢一分 
一支土工水利門銀四十七萬六千六十九两六錢四分 
一支橋工門銀九十七萬九千五百六十四两七錢五分 
一支築界立號門銀五千四十九两二錢六分 
一支電報門銀一萬二千三百四十八两二錢四分 
一支軌路門銀一百九萬一千八百五十四两四錢九分 
一支車站廠屋門銀二十三萬七千九百八十一萬一錢四分 
一支工程處動用機器船隻車輛門銀九十一萬三千一百四十二两三錢一分 
一支普通門銀八十一萬三千三百六十一两二錢六 
一支借欵利息銀九十八萬七千五百九十一兩五錢八英金十三萬五千磅一支倫敦購料行用銀八萬六千三百四两五錢九分 
一支中國購料行用銀五萬八千九百三十二两二錢三分 
一支他項行用銀三千二百五十四两八錢二分 
一支淞滬路移用工程材料項下銀二千六百十四两八錢五分 
一支捐助南洋公學派往外　留學生學費銀二千五百两 
一支匯兌貼水項卜銀二千四百十五两九錢八分 
一支暫墊厘金罰欵銀三千九百六十八两一錢 
一支淞滬價値銀一百萬两除舊存材料銀三萬四千一百三十五两外銀九十六萬五千八百六十五两 
一支購地欵磅虧銀九千二百四十七两三錢四分 
共支銀八百五十一萬六千七百二十三兩六錢八分 
實在一存倫敦英金五十六萬二千二百五十四磅十八先令一本士合銀四百九十四萬三千八百八十六两三錢三分 
一存中國通商銀行英金二十萬磅合銀一百八十六萬九千一百七十四两七錢四分 
一存中國通商銀行利息等項銀三萬一千兩六錢六分 
一丰匯豐銀行銀十一萬五千五百四十三兩六錢二分 
一存匯豐積聚銀行銀一百五十一兩五錢九分 
一存各處留用存款銀七萬六千四百五十一兩二錢五韋 
一存各處材料等項銀七十六萬五千九百一十兩 
共存銀七百八十萬二千一百十八兩九分（容） 
[俄國平和改進黨立會之宗旨]  
　　廿四日倫敦電云俄國平和改進黨傳布　文組織一重見太平會有國民院會員在内即向不與社會自由黨聯合者該會宗旨在建一立憲君主政體以國民人人平權爲基礎並欲將俄皇於去年西十月三十號所降變政之諭文遵照施行該會又主張用强逼之法削奪富人之田産 
[德皇忠告俄皇預防日本之偵探]  
　　神户西報載倫敦電云德皇在瑙威海而于船内接見搭客法人多名據法人云德皇曾忠告俄皇留心察看日本人之偵探　德皇謂日本商人工人武員三項甚難分别日本武員當不在本國時其裝東有類工人商人彼黄種之進步共大要實由於考察力之機　所致也 
[英法開博覽會於倫敦]  
　　倫敦中國報云英國梅恩巿廳開會提議一千九百零八年英法兩國在倫敦開愽覽會一事衆皆贊成 
[英法不願承鐵路工程]  
　　神户西報載巴黎電云法國資本家不願投資于巴葛達德鐵路英國亦不允合辦故此路工程毫無動靜據辦理鐵路老手所云則此路殆將無日完工矣譯字林報 
[俄國民院會員之失計]  
　　法報云聖彼得堡消息謂國民院會員組織内閣之計業己不成 
[土皇病勢]  
　　法報云土耳其京城消息謂土皇患病甚劇二十四日柏林電云土耳其國皇　勢漸輕尙不至於不治 
[俄叛將認罪受戮]  
　　二十四日栢林電云俄國史維巴葛地方兵變一案内有將校兵士多人己自認與聞其事均巳槍斃 
[土耳其拒絶英國之要求]  
　　二十四日柏林電云土耳其政府拒絶英國要求鐵路利權以其於巴葛達德鐵路之利益有　故也 
[德派海軍令官之說不確]  
　　廿四日柏林電云所有德國普魯士親王奉派　德國戰門𨊔隊司令官一說並不確實 
[兩國相爭之爲害]  
　　二十五日倫敦電云希臘人與勃爾加利安人在勃爾加利安國境内安某路斯地方相　該處之城巿大半告　希臘人舉火焚燬傳聞首郡己成灰燼矣 
[希臘人恐遭他國之反對]  
　　廿五日倫敦電云旅居土耳其京城之希臘人皆以反抗希臘人之舉動不獨爲種族之相爭且將爲勃爾加利安人與羅瑪尼亞人聯合之效果甚爲驚恐衆人以　爾如利亞國效法羅瑪尼亞　重徵希臘進口貨物因之頗爲注意譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
金山合邑勸學所草章 
[第一章總綱]  
　　第一條遵照部章參酌地方情形由本邑學務公會籌設勸學所以期合邑學務之發達 
第二條本所總董一人卽以學務公會公舉之總理任之隨禀地方官詳請札派爲縣視學主持本所一切事宜 
第三條本所謹遵部章有籌欵興學責任特設經濟員一人核計出入欵項如有特别用欵須經勸學員認可總董簽字方可支付 
第四條本所爲各區造具表册及其餘應辦文件特設文案員一人掌理往來書信記事記言草擬公牘函稿惟必得總董認可方可施行 
第二章學區 
第一條本邑學區即以學務公會所分六鄉爲綱領中鄉九區東鄉三區南鄉七區東南鄉七區西鄉四區北鄉三區共三十三區 
第二條每區勸學員卽以學務公會之各鄉議員任之由總董禀請地方官剳派 
第三章籌欵 
第一條凡地方公欵前經學務處撥歸興學之需者其應收應領統由總董聯合勸學員悉心經理 
第二條凡各鄉公産公欵及一切閒雜欵項應撥歸學務者由各鄉勸學員報告總董參酌辦理 
第三條學務出入各欵由本所造具表册彚報本地方官一面榜示各區以昭核實第四章廣學 
第一條本所爲普及敎育起見擇本邑適中之地先行組　小學師範講習所設監督一人主之 
第二條本所擬隨地隨時組織宣講所閱報所以開風氣 
附則其餘未盡事宜悉依部頒勸學所定章理本所暫設朱涇鎭藏書樓 
按各邑勸學所總董部章無公舉明文而金由勸學所則由現在公舉之學務公會總理充勸學所總董蓋以學界事務關係甚大非經大衆决議斷不足以昭公允也并擬自後選舉總董永以投票公舉爲例藉防流弊此非與部章有背正所以補部章之不及也記者喜其立法之周密故特表而出之俾各屬知所仿行焉 
[寳應縣陳祖懿禀省憲文（爲山東軍米被刦事）]  
　　竊于五月十八日奉揚州府札據採辦山東軍米委員候補知縣韋宗渭候補縣承張承藩禀稱奉山東撫憲楊委赴江蘇鎭江仙豪等處採辦軍米六千石嗣以軍米不足復委添購二千石委員等因仙鎭來源不旺赴寳汜洪錦源等米行購定秈米三千石請賜示諭並飭寳應縣一體曉諭保護等情札縣示諭妥爲保護等因奉經知縣分别示諭派差彈壓並飭槐樓司及各鄉董保一體保護旋准韋委員函稱在劉家堡碾坊購買軍米先運四十餘石詎有棍徒阻撓請簽差保護提辦當卽派差傳諭董事開導鄉民母許擱阻並協保彈壓保護一面查提阻撓棍徒懲辦去後續准韋委員函稱經該處朱王二董將軍米四十餘石如數繳局卽請銷案忽於二十一晚接韋委員函稱早間鄉民因搶洪錦源米行將敝局辦存之米搶去爲數若干此時無從斛查并焚燒麻袋二千個麻繩二千三百根己請槐樓司看明情形請卽勘辦知縣隨即傳齊差役小隊正欲起行間據紳董來署面稱十九日城内滋鬧餘波未息刻有復鬧之謠公求緩赴氾水知縣商之至再堅求緩行不得己先行札飭槐樓司王巡檢會督董保彈壓保護並密查滋事爲首之人知縣將城内防置周妥隨於次日馳往氾水勘明（中略）據韋委員面稱所失之来約一百餘石包繩未被全燒等語隨傳鄉保訊據供稱鄉民因洪錦源米行專辦軍米不辦平糶羣向該行滋鬧牽及軍米此係實情等供知縣隨卽督飭王巡檢四處兜拿奉督憲派委候補知府施守曁揚州府榮守來寳查辦城内及氾水鬧米兩案帶兵至氾知縣隨卽面禀情形請留兵彈壓幇同獲匪並蒙提憲派兵來寳彈壓乂蒙淮揚道憲親臨查辦督飭拿匪旋卽拿獲要犯華小東等數名帶回城慛訊供狡展一俟訊定卽行禀辦所有毁失軍米包繩知縣在汜切實擠查僅少軍米三十六石三斗九升又燒燬麻袋一千五百七十七條麻繩六百根並准韋委嗣開摺前來各數相符米價共洋一百五十三元九角九分四厘袋價共銀二百二十八两六錢六分五厘繩價共洋九元六角由知縣認賠（下略） 
[議改筆帖式爲書記生京師]  
　　日前政府王大臣擬將各部院筆帖式量加考試一律改爲八九品書記生嗣後無論滿漢均收以資效用惟於升階尙須詳議耳（下） 
[提學使到奉確期奉天]  
　　新任奉天提學使張鶴齡因其太夫人抱恙畱滬醫治久未蒞任嗣又有出洋調查學務之說趙次帥以奉省學務急須整頓迭次電催速臨前接提學覆電准定月内到奉（右） 
[洋務提調丁艱更代杭州]  
　　浙江洋務局提調繆守鶚起近丁外艱由撫憲飭司札委候補府嵩允中太守瑞接辦（的） 
[調員接統長門各營福州]  
　　長門口爲福州要區所有營台先係閩安協何紹志分統歸常備統領孫靜珊鎭軍節制現水陸提台洪軍門永安接事後商之軍憲請將浙江補用道黄書霖奏調來閩業已奉准到省由軍憲檄令統領長門各營台黄觀察己於本月十一日接印其前分統何紹志仍回閩安本任惟黄觀察此次接統長門不歸孫鎭所節制云（中） 
[招考速成武學生清江]  
　　江北提督劉延帥自奉旨創練陸軍一鎭以需才孔亟由練兵處特准倣照速成科辦法設立速成武備學堂招生學習高級兵學以備陸軍初級官長之選遂於日前出示招考無論本籍客籍官宦士商子弟有志投考能合取定格式者可逕赴淮城漕署報名註册限期截止聽候考試錄取後須由該生家屬照式出具切實甘結保人具保結然後人堂肄業（要） 
[飭營交出犯賭匪徒蘇州]  
　　長洲縣陳翊臣大令訪拿著名各賭棍數十名當時拿到陸太臭猪頭阿連吳侃如歐陽老四陸新寳等數名訊供詳奉上憲批飭分别監禁收所惟歐陽老四則神通廣大由某某等理妥釋放其餘各賭徒大平係差役得賄縱釋獨上海阿玉一名屢緝無縱近經上憲訪聞上海阿玉卽係武弁周魁榜曾充齊門旱關差使己飭縣提訊臭猪頭阿連供認確實並起獲玉記圖章爲憑特諭飭長洲縣移營勒令交出周魁榜解辦並催令訪拿具餘各棍徒按名懲辦（永） 
 
 

Page 10

 
 
[公禁洋油福建]  
　　閩中公禁洋油　城而台挨鋪勸禁團體頗堅日前南街某洋商分行及三捷橋德記洋油棧因違鄉約仍點洋油里人爲之不平欲將該店打毁地方官聞之卽馳往彈壓得免肇事（史） 
[志人妖廣州]  
　　六月十五日有女扮男裝者在靖海門龍王廟前擺攤賣膏藥好事者見其形迹可疑擲以沙石并嘲笑之巡兵恐滋生事端立將該婦帶回東南關正局審問據稱名張彩虹江西人本某家青衣主人以其不男不女斷難適人遂聽其自主曾在鳴鳳巷娼院當寮口婆與陳某交好遂認爲夫妻因陳向賣膏藥放辭工同居日以擺賣膏藥爲生等語局員立飭老婦騐得該婦具備男女生殖器其似男者長不及半寸在陰户之下其似女者深祇數分而有腎囊上身之乳與男子無異當卽轉解總局復審無異立飭影相者將具撮影而影相店私令其分影裸全體裸半體不裸體三張局員怒之欲將影相者重究云（來） 
來函 
[補助興復海軍社第二次報告]  
五月廿九日在坦　橋鎭試演收到零星捐小洋六角銅元八十三個錢五十二文○六月初一日在周浦鎭試演收到零星小洋七角銅元八十九個錢三十一文○六月初五日在沈莊鎭零星捐大洋一元小洋廿八角○六月初九日在松江懷新學堂試演收到中營何師程協台捐洋十元謝宰平錢選青衞秀峰閔瑞之各一元李景膺姚詠華各二元葉炳耀及汪君合二元顧臣盧何伯龍各一元郭淑之女士五元王雙薇女士張葵寳女士各一元另零星小洋四十九角銅元六十六個錢廿三文○六月十一日在松江婁縣城隍廟演說會塲上收到楊至文楊仲文各三十元朱救黄葉潤春各十元余仲臯張叔淵合十元以上係開明女學校職員又開明全體女學生十元前營余志斌遊戎龔鏡清各一元張壽之二元范雲深一元岳少江范錫增合一元錢選青四十元錢周氏女士岳吳氏女士張瑞琛女士徐素珍女士朱婉芳女士各一元周韻珊女士五元姚湘雲女士二元汪鍾驚鐘鳳合一元袁蓉生五元○六月十五日閔行務敏學堂演說會埸上收到捐洋李焦軒五元李鏡海夏甸畇各二元鄭公卿朱祖修各一元董公益十元王舜夫楊友孚陶少春李宗荃各一元蔣雲屏二元張啓賢陳紹顔王大炎蔡景濱吳志本劉鏡清陳紀良凌芹舫陳鹿君陳彩苞潘子卿各一元胡希翼三元馬泖江朱理卿各一元務敏學堂學生小洋廿二角錢五十文夏韵謳二元周新溪一元張輪香碎銀三錢一分趙君梅一元又零星小洋十二角銀五十文以上統計大洋二百四十九元小洋一百廿四角錢二千五百八十六文又碎銀三錢一分合大洋二百六十六元五角七分六釐己存信成儲蓄銀行[  會計部啓]  
[商會經收舊金山賑欵第三十三次清單]  
　　上海道台瑞觀察函開頃間收到九江道台玉觀察經募舊金山華僑賑捐第二批解到洋四百七十元正捐册十七本一併封送到會當即掣奉收照仍煩道署轉寄外用特登報以揚仁風商會經收湖南水災賑欵第十三次清單杭州許道多先生捐助龍洋十元正除當掣收條外謹特登報以揚仁風 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[兩江師範學堂案揭曉江寗]  
　　兩江師範學堂於去年十月考選新班十月二十日覆試又於十月十六日考補蘇贛缺額及曾列備副取覆試各生今因添建堂舍冬間可以告竣此案未便久懸現卽作爲考補最速成班缺額茲將試卷評定去取分别正備列榜宣示并出示仰寗蘇皖贛四屬覆試正取各牛於七月十六日暑假開學時一律入堂如逾限一星期不到卽行扣除以此次備取挨次傳補無文者仍當由籍備文以符定制 
（寗屬正取十名）智貞益柳大經王秉衡孫漢三陶隆謙朱振宇胡光煒葛家偉　俊才陸長庠甯屬備取八名）盧文虎邢超曾黄奎輔陳雜國陳景星朱昌言鄭廷模楊彭臣（蘇屬正取二名）吳懷林金望巔蘇屬備取二名）王丹序蔡爕臣（皖屬正取四名）季光藻朱克誠吳席珍劉壽曾（皖屬備取四名）萬恩煦任熙春倪則均王宗鏡（贛屬正取八名項正純張炳馴張起權羅藻黄聖時李兆曾王之屏黄繼農（贛　備取四名）徐安石周化南蔡大枋王朝楨（蘇屬曾經正備取補覆各生）黄鍾槐王夢蘭（贛屬曾經正備取補覆各生）彭育才李健劉祥鍾吳駿吳世昌范惲桂彭學幹鄧文輝又去年二三兩次投考新班各生因添建齋舍工程完竣尙需時日前案未便久懸最速成班尙有缺額擬按空額選補若干名現經監督將試卷評定去取列榜宣示仰錄取各屬學生准七月二十日來堂聽候覆試不得逾期一再瀆請補覆 
（寗屬列取三十四名）賈先甲楊承均王郊麟吉世隆施應生劉榮椿張楫凌壽昌薛沐清劉鍾璘李丙　張培陳連孫魏琳脫樹　杜廷紳黄金科汪壽序徐庭貽朱瑞年易春宇徐庭瀾吳振遠貢長泰王杰冒興王啓錦左友松喬竦鮑慶霖王光福揚蔚宗顧炳麟卞季昌（蘇屬列取三十二名）吳式鑫錢青華襄治高士英潘守權貢儒珍吳良澍徐則林戴濂周徵蕚周廷鸞朱煥章周禎杜文泳鮑長敘瞿祖雄袁之翀朱惟章唐鳳采羅蓬瀛孫似康徐均張瑛歸曾祚俞殿華李修則周國南楊定補席德馨張傑程廷晉羅鼎新（皖屬列取三十三名）朱長庚金壁王典章鄭震谷胡炳麟陳書傅鹿曹雲桂紹烈方東程策勲張樹榮程海　王鍾　章尙璜沈達曹琳馮景榮莫如漢余汪崇瀛吳鍾璐汪迪哲謝瑩凌　孫大材桂　余鴇書倪國華穆海鵬王宗蘭章光泰鄭銘濬（贛屬列取二十四名）周久恆歐陽咸鄒繼龍蔡震離葉世楷夏振清陳贊成謝　龍宋福羣胡鄂勛屈軼湯壯飛王國輝徐致和張世英易景中蔡禎夏景復艾毓蕃夏欣泉蔡師襄葉炳蔚陳師亮李道覃（京口駐防取列二名）炳元延昌露 
[上海官事]  
　　江蘇試用知縣曾婁舫明府楫張錫田孝廉杰府經歷劉芳洲參軍芬等昨均到道禀安（事） 
[同慶萬壽聖節]  
　　今日爲皇上萬壽聖節上海縣汪大令飭七鋪地甲至萬壽宫打掃潔凈懸燈結綵以備届時隨同吕盛二大臣及道憲瑞觀察等叩賀並傳諭各商鋪高掛龍旗遍懸燈綵同伸慶祝（宜） 
[華商體操會恭祝萬壽]  
　　念六日爲瀑皇上萬壽聖節華商體操會定於是日上午八點鐘全體會員會友齊集操塲奏樂升旗恭祝禮畢攝影八點半鐘茶會晚間六點鐘起奏樂懸燈至九點半　演放東洋烟火凡體面商人俱可入觀同申賀祝（南） 
[將派民勘修沿江四砲臺]  
　　江南沿江一帶四砲臺所有軍械槍砲等件現俱塤壞由各營統領移請江南籌防局撥欵修換曾經籌防屬禀奉江督批准飭局札委鈞和兵輪管帶馬榕軒千戎廷樹前往勘修嗣因鈞和救生兩兵輪適在修換機爐等器未能卽赴現己一律修竣道臺瑞觀察己派委騐收不日卽可駛往長江一帶勘修四砲台各　軍械槍砲矣（宜） 
[核定奬勵巡警章程]  
　　滬城九畝地添設巡警學堂招募巡士到堂學習俾便畢業後派往閘北巡緝現經滬道瑞觀察會同閘北工程局總辦徐觀察核定開辦章程如有巡長勤於巡查准可　充局長敎習弁員等派往各營錄用并於昨日將章程諭飭巡警書記錄摺俾便詳禀督撫憲核准施行（事） 
[爭執菜攤案請美領事迅速核辦]  
　　本月初三日虹口天通菴巡防局巡兵飲蔚年謝均森因爭菜攤爲美工部局工人訴諸管理洋人邱舌將欽謝洵入捕房轉送公共公廨讞員關司馬會同美安副領事會訊之下判欽謝交保候禀請道示核辦一面函致工部局請將美租界地圖交廨查閱司馬察閱一過卽將該圖備函送交美副領事白保羅君請將此案迅速　辦（力） 
[厘局批詞二則]  
　　淞滬厘捐總局督辦陳觀察前日發出批示兩道於下猪業張源順等禀批據禀該業等請認鮮猪落地釐 
金統年呈繳規元七萬兩逢閏照加並預繳捐欵洋一萬元究竟該行商等是否同業認繳之數比較局收是否日盈能否照准仰貨捐局卽速查明妥議復奪母違此批又吳蘭馨等禀批查此項漏捐絲線前據南卡查　禀請悉數充公當以該商等日久並不赴局禀認捐罰由局彚入同船查獲之盛綢併案詳奉撫憲批飭分别加罰充公在案今案己詳定未便翻異此由該商等自誤所致所禀應母庸議著卽遵照此批（事） 
[南巿火災]  
　　昨日午前八點鐘時萃豐碼頭记不泰洋貨號棧房内倩工匠銲火油箱不愼遽肇火災頃刻問延燒比鄰各家遠近各洋龍到場援救奈自來水忽爾中阻祗能就浦中擔水灌澆約歷兩點餘鐘火始熄滅計燬去對面面北金鳳樓茶館迤西翁義發烟舘萬泰米店其面南之保昌火没棧鴻生廣貨棧均貯火油不及搬移火更猛烈燬及沿浦面　之某粥店森裕烟紙店後面洞庭山碼頭己閉之萬康糟坊等共計約燬樓房念餘幢當火熾時總工程局董因與局逼斤卽命將敢過局寄押人犯派巡士押解　區　禁迨火熄解回照常收押新　稅司則　德律風至北新關知照英法各捕房急驅皮　龍蒞　保護聞起火之永泰曾保火險銀三千両附近鄰居以火起可疑將執事人朱某扭　總工程局收押候訊（尺） 
[押查冒官撞騙]  
　　寓本邑西門外皖人鐘上峯　官撞騙爲縣尊汪大令訪聞正擬查提旋　該處圖董商民縣名請究前來大令准提研訊鍾供安徽合肥縣人前在北　管帶銘字右營中法一役與法法交戰失地被議落職到滬謀事不敢冒官撞騙大令判押候查明再究（宜） 
[嚴查虐待妓女之惡鴇]  
　　英租界捕房八十一號西探查得廣西路苐一百三十號妓院内妓女桂寳彼惡鴇霸阻從良又查得廣東路二百五十四號妓院内有凌虐妓女文蘭等事爰卽　明　頭恊同華探石金榮禀請公　出票拘辦（力） 
[流氓用刀傷人]  
　　英租界　蕪湖路六號門　老虎灶荼館於前日下午時突來流氓多人互相爭毆竟至用刀戮傷一人臥地不 
 
 

Page 18

 
 
起後　巡捕到來用車將受傷人送入捕房轉送仁濟醫餘療治一面飭探石金榮嚴拿肇事之人再行訊辦（力） 
[拘究藉屍圖詐]  
　　英租界三馬路某馬車行主與鄰人鐵店主口角互毆竟將鐵店主頭顱毆傷由捕將馬車行主拘押捕房聽候解究此三日前事也前日　車行有甫生十月之嬰孩因病夭殤車行主婦陸奚氏以孩　爭毆時受驚致斃卽將死孩抛于鐵店内店主大駭投報老閘捕房捕頭以氏跡近藉屍圖詐因卽拘入飭探王寳生轉送公廨請爲管押於禮拜五送案請究（力） 
[鄰右代控兇毆庶母]  
　　三太等十三號投公共公廨環控探夥小王卽王桂　率同　婦吳桂多將庶母王氏違忤兇毆一案前晚堂奉慶讞孫耳三明府提訊三太恆泰等號執事投供鄰人吳王氏因被次女桂多與姘夫小王卽王桂福藉細故兇毆商人以有關風化因之聯名控究訊之王氏供傷痕業已平復茲經親串出勸求恩免究訊之吳挂多供嫁十桂　爲妻前日因小孩細故偶然爭論不敢違忤以後更不敢再犯訊之王供曾將妻子訓斥叩求恩典明府以女與婿旣己悔過從寛判具改過各結斥釋（力） 
[續誌印人輪姦華婦]  
　　新垃圾橋附近某洋棧司閽二印人將無錫婦人用强輪姦各情已紀昨報茲悉婦係楊姓昨由彚司捕房將楊氏傳到並証人二名一併送往英領事署質訊（似） 
[控究翻印小學唱歌書]  
　　龍門師範敎員沈慶鴻投公共公廨控新學會書坊主周世棠翻印新小學唱歌書籍出售一案襄讞孫明府提訊沈供職商所編新小學唱歌集被周抄襲翻刻出售内中有收一二句有抄全歌者亦有用職商之名出售者如此妄爲與名譽有關况此書曾經禀奉道憲備案請有版權爲特呈書請究訊之周供職商　售之新小學唱歌集與沈書不同亦請察騐明府逐件檢閱所編唱歌似與沈書大同小異遂諭兩造謂爾等均係體面中人何必涉訟因判令准沈所請自奉斷之日起將所印之書山沈蓋章出售以後所出之書如無沈章卽係翻印須罰銀充學堂經費飭周具結備查完案（力） 
[控追圖賴書洋]  
　　商務印書館投公共公廨控陳在人圖賴書價洋元一案昨日襄讞孫明府提案研訊商務印書館經理夏瑞芳遣夥投案供前者福州益記書莊陳在人向本店取去書籍計價洋五百五十一元五角三分至今不還情急請究訊之陳供福州益記主人不嶈書價寄申以致迤延求恩寛限措繳明府判人洋並保限十四天還洋如違押追（力） 
[請查寳石]  
　　英界四川路第三十號門牌公發洋行主人函致老巡捕房稱有藍色寳石一壽塊置於案間忽然失去請飭探查緝捕頭卽飭十五號西探恊同華探徐榮珊前往嚴查（力） 
[誘拐宜懲]  
　　松江人某甲誘拐張炳元之妻來滬匿於英界天津路開泰客棧第五號房内山張投控於華亭縣程大令於前日飭姜偕原告到滬投公共公廨請爲移提讞員關司馬立即簽差至捕房協同包探至該棧將　與　一併拘獲帶回捕房分别管押於禮拜五堂期解案嚴行究辦（力） 
[訂期會訊不付拍賣用金案]  
　　英商壳件洋行主克拉克投公共公廨控華人朱培初不付拍賣用金一案茲聞道憲瑞觀察已訂期七月初二日午後　在洋務局會訊（力） 
[上海縣案]  
　　南巿荳腐阿根被流氓阿六寳即沈六寳糾衆戳斃報由上海縣汪太令蒞騐屬實至晚即提沈妻李氏並養心園茶館主任老炳到縣研訊陳供開設荼肆前日阿根來肆啜茗忽有阿六寳阿九等多人到來將阿根曳出兇毆旋用刀戳傷一哄逃逸即報局來拘未獲一人祇有巡士搶獲抛下手槍一支故即恊同地甲陶升將受傷人舁縣報騐至晚傷斃乞鑒李氏供去故後再醮於沈六寳爲室己逾十年阿根與夫曾在沈長茂沙船爲夥　曾狹有仇隙故有此次之變大令得供判均交保候　並限交兇手到案訊辦○竺慶　　　　嘉興匿女不交　　　　曾 
令判　追在案前晚復胡訊詰胡供女兒實不知去向禮洋無力　　求保　　　交大令列　交保尋交違則提辨○　京　經巡局函送毆傷李子卿　張氏之　　　到縣訊押後前晚復訊判責二百下　具　過病交保省釋○　攫挖耳匪徒賈四福訊責禁押前晚亦傳至案判從寛交保不得　犯○查振鋆　告　　賴　一案　沙醫生陳春江爲媒等情刻由陳投禀縣署稱周係金陵人向租生屋居住有無　查振鋆多方勾引周女不成　遭呵斥因此懷恨近周身故其妻畢氏盤柩回籍女亦隨往查因此失望遂誣生爲媒妄控賴婚求請澈究大令以所禀如果屬實則查胆大妄爲自應飭提究辦以儆刁　○務　女學堂經理人吳馨禀稱二十五保十圖内有民田二十国畞前曾駐有勇營自　裁撤即　原價接柤以便建造校舍今有地主張耀宗張祥麟從中梗阻圖賣洋商請爲訊究大令准詞提訊耀宗供有田九畞餘除出租營基尙餘一畞餘在濠溝之外向仍小　　種學堂紳董并欲圈入不遂致　禀控　麟供有田四畞餘半爲營　半在濠溝之外不　并被圈租地保葉過　供　溝以外之地向由原業管種　無圖　洋商之事大　判令葉保將營基及　外之地　圖呈候核奪两張退去候示○鄉棍陸阿鑑屢辦不悛前由洋涇巡局觸縣責押日昨提案判責二百板交保再犯嚴辦不貸（　） 
[南巿工程局案]  
　　商船會館查得浦東白蓮涇有鈔泥囤一方鄉人毛順昌擅允美租界垃圾　在　處通倒垃圾因將毛　至南　轉解工程局押候訊問○朱錦堂下王家嘴角開刻字店挽楊徐氏爲媒聚婁袁氏之女爲室付去　　洋三百元擇吉迎娶旋知氏女係有夫之　當　媒人等扭至駐防所並將　妨夫徐文奎徐袁氏夫一并轉到解局候訊○殷趙氏之姪女楊殷氏與　匠　莊落　住千蔡楊弄翁湘州家日前被殷趙氏尋獲　控駐防所解局命　行發堂留養夫屬認領○甬婦盛雲卿至升吉里尋所歡蕭國香不認因之口角扭控駐防所解局押候訊質○李長宗前晚至梅園街徐關全家行竊被徐扭　兇毆　傷鼻　巡士拘解駐防所轉解局中候訊（尺） 
[公共公廨會訊案]  
　　英商增裕麵粉公司控和記　手局子琦不照合同交麥等情前日午後讞員關　之司馬會同英德副領事升堂復訊原告律師高易投案呈騐各據請堂上究追　告律師侯魯公伷辯　　司馬以供詞各執商之德君判一并退去禮拜五再訊○義商婦人喬斯登延律師担文　陸道生賣地　照合同一案己紀本報前晨關司馬與義國會審官穆安素君升訊原告古柏律師傳見証梁鈺堂供陸道生所稱收租洋元不符前　等情請堂上飭令交到帳　查閱即明陸延哈華托律師將前後各情述　中西官判退去候復訊再奪（力） 
[法租界公堂案]  
　　沈才寳前竊各家衣物由探一帶往西門　贓披其半途兎脫昨由包探張順生在　租界拘獲解案官判押五月○夏福嚴　顧阿喬李春生至案禀稱小的在洋行街某海味行爲夥前日被顧李竊去淡菜一包　方扭　請究官判各押二十天○李仲記經租賬房飭丁高金云扭房客郭鳳鳴至安擊高積欠房租洋八元四角議究官判押追○應蘭生扭車夫季阿三至案稱　　　　昭季堅不供認官判開釋○朱省山前盜胡增祥欠洋二百回十元陳大令迭　研訊胡供無力措還判交保措繳在案旣而朱將胡之借據遺失刋登各報告白胡知朱失據朦禀公堂謂己還朱洋一百元了事昨日覆訊陳大令駁詰再三胡語　大令判將胡押追○前者王華氏借徐金元地保曹方臣控　陳各香與其姘婦朱傳　拐匿媳婦等情昨日覆訊朱傅氏供向不至王華氏處前日因有事過華氏家即被誣拐請鑒官判交保候查再訊（深） 
[美租界捕房事]  
　　陶阿元丁昌恆在嘉興路乘凉與隣人奚三之吕古之細故起釁將奚吕毆傷由二百九十九號捕一并拘入奉飭奚吕送醫求治陶丁押候送辦○粤婦陳阿鳳報稱姘夫梁利生前願按月給洋三十元以資食用迄今數月不給向索被毆請究捕頭飭八十四號西探會同華探朱桂生前往查辦○陳裕生手持錫噐多件在西華得路某押店求質包探以其形跡可疑當即拘入捕頭知實係己物著即釋去○陳協興皮鞋店主報稱有同居夫婦二人不知何故吞烟圖盡請予飭查捕頭當飭先行送醫求救再核（似） 
 
