# 1895 - 108 - 4907902

 

Page 1

 
 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久巳閏閣名馳洛陽紙貴今特倩名手增圖人畫付許石印字蹟端妍紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌書畫室曁各書坊售報人處均有發售 
[論美國之盛由於學校]  
　　美國立國不過百年而其興浡焉推其由來則以教養之道得焉故能著效如是之速也國之初建不過十有六邦今則倍之矣土地之廣袤人民之衆庶物産之充裕財用之豐富甲於泰西諸國其於練兵講武造船製砲雖未極意講求遠出乎諸國之上而亦得與諸國抗衡諸國皆不敢與之校長絜短其立意惟知自守其疆圉初未嘗經營遠略興開疆拓土之思而諸國亦莫敢侵犯以一矢相加遺其在南北美洲高執牛耳爲之領袖保大字小安危定傾美洲大小諸邦咸畏威懷德而聽命維謹焉其國自華盛頓以來人才輩出克循衆舉之例迭爲民上期滿則奉身而退罔敢或有異圖其視天下爲公而非私未聞有妄干神器竊據非分者揆之唐虞郅治之世亦如是而巳考其前時實爲英之舊屬於我朝乾隆四十一年始分畫疆域自立爲國其時民數不過二百五十萬越至百年人丁加至十五倍有奇休養生息蕃盛乃至於此論其武功初非所尙而文教漙博德化涵濡實有迥越乎尋常者其國定制所立學校之多少視乎人數之衆寡故學校之興亦歲有增廣每越十年則編户造册一加考核以一千八百七十二年計之通國人丁男女共三千八百五十萬今則巳逾五百兆其載請册而可稽　計國中男女大小書院共十四萬一千六百二十九所歲需經費九千萬五百四十四圓其中三分之二出自國帑由此觀之美國於培植人才之道不亦周詳賅備也哉夫人才出乎學校而致用在乎實學尤貴立其始基美國之制六七歲卽須入學遲至八九歲及歲而不就傳者予重罰學制分大中小三等小書院中分四班肄業者以四年爲期所設課程爲淺近史記文法拼寫文字等學第一年入末班二年升三班三年升二班四年升頭班旣列頭班再加考選拔入中書院其或末班子弟資秉愚魯學問不能加進者第二年考試後仍歸末班學習不得升入三班三年再考不加進者仍不得升至再至三務令輾轉升入頭學有成就然後令習他圖非一讀不成卽從而攺業也此小書院之規制也由小書院考入中書試事三日始畢所試爲天文地理淺近　法史記風土人情歐洲各國史略取者拔入中書院不取者仍歸小書院凡小書院中諸生經中書院三次不取者則其才巳難造就始由其父母領歸别習他業更有子弟在家塾讀書學成後徑由家塾而考入中書院者中書院亦分四班肄業亦以四年　期功課爲希臘臘頂文字羅馬臘頂文史記并爭戰紀略大算法成篇文章詩歌每讀一年升進一班三年不能升則黜之其可讀可不讀者爲德法西班牙語言文字此外課程所列及操練身體各藝皆在所必學中書院頭班諸生按月必有功過單一紙按月必作大文章一篇如中國論辨之類是也脫稿須向衆宣講互相質證以明就正有道之意院長必視諸生之功過以定諸生之優劣功多過少始得列於前茅功不敵過卽難冀　拔准此以平日之操修爲據而非以一日之短長所能徼倖也中書院之制子弟在中書院後考成後往往别習他業以圖餬口故由中書院而復入大書院者爲數無多入大書院每年須繳束修一百五十圓優於才而絀於資者國家另有津貼或令作文評定甲乙予以奬缺猶申國書院之膏火也凡考入大書院者試事十四日始畢所試爲策論歐洲各國史論美國史論羅馬臘頂史記希臘又字幾何測量各種算法天文地理文章詩歌考額約十五人中取一人各題全作而無錯誤者爲正取各題有三題錯誤者爲備取題未全作錯誤又多者不取正取者當年入院備取者踰年入院或止取人數不足則以備取補其額惟補額時須集備取各生將前時差誤各門另行命題考試無誤者卽得補額誤者仍須聽補下期有正取學生仍當先補正取後補備取每屆試期院中各教習皆居高臨下輪流監視約考生十五人卽有監視者一人赴試者亦有搜檢之例片紙隻字毋許携入違者黜退考例綦嚴故試時諸生皆肅靜無譁悉心搆想取入大書院後每年讀書三十六禮拜大書院中亦分四班肄業亦以四年爲期功課以臘頂希臘古文算法爲最要天文地理法文次之四年學成可以出院自擇一門如律例醫學傳教等事各就其性之所近惟欲學習律師者須在律師處學習帮辦三年醫生教師亦然三年期滿而無過誤始由國家給予文憑可以游行各國博取薪水此大學之制也其餘農政工務水陸武備等學院各有專設其數多寡不等民間自行設立男女學塾更不可勝計凡此幼而學者皆可壯而行以實學呈實功以實功呈實效從無有所學非所用所用非所學者此泰國諸國之所以强也卽就美國一國其教養之法盡美至善不亟當則傚乎然則美國之盛豈不由於學校哉 
[諭旨恭錄]  
　　三月十七日奉上諭巡視中城御史恩順等奏遵旨籌議五城粥飯各廠擬請展限两月一摺著照所請准將五城粥飯各廠一律展放两月以惠窮黎餘著照所議辦理該部知道欽此○二十日奉上諭國史館奏謄錄不敷辦公援案變通議叙章程以期踴躍一摺著吏部議奏欽此 
[本館接奉電音]  
　　昨日深夜京師飛電傳來上諭四道敬謹譯登○三月二十六日奉上諭松蕃奏特叅尅扣兵勇口糧各員請旨革職一摺雲南選用知州曾紹枚等管帶營勇扣餉不發雖經飭令補發清楚未便稍事姑容所有管帶副右營選用知州曾紹枚管帶臨平右營副將銜補用遊擊張顯福總兵銜補用副將崔金斗著一併革職以示懲儆該部知道欽此同日奉上諭御史李念兹奏叅山海關副都統宜貴貪劣各欵當經諭令劉坤一查明覆奏兹據奏稱原叅該副都統巧立名目恣意開銷各節雖查無確據惟奉旨添練新軍輙以額兵湊數舊隊頂充巳屬不合至勒派免閱操費需索行旅錢文實屬妄利營私貪婪無恥宜貴著卽革職發往軍臺効力贖罪山海關督糧通判夏詒垣支發兵米按照定章亦無饋送宜貴銀两情事卽著毋庸置議餘著照所議辦理另片奏請飭山海關副都統衙門革除蠧積等語嗣後行旅過關應仍照章稽查不得需索留難致滋　累該部知道欽此同日奉上諭胡聘之著調補浙江布政使山西布政使著貪鳳林補授趙爾巽著補授安徽按察使欽此同日奉上諭劉坤一奏侍衞所部兵勇搶奪車輛滋擾巿面請旨革職等語飭統神虎營之侍衞依勒洪阿尅扣車價致車輛聞風逃避該兵需索無度任令兵勇勒換銀錢種種擾累殊屬荒謬侍衞依勒洪阿著卽革職以示懲儆該部知道欽此 
[倭主畫諾]  
　　昨日東京來電云中倭議和條約於本月二十六日經倭主在廣島蓋印中國大皇帝何時鈐 
 
 

Page 2

 
 
用御寳俟有續聞再錄 
[議和津信]  
　　昨晚本館派赴天津專偵和戰情形之友來書云本月二十一日此閒得李傳相由馬關來電謂和議克成其和欵係償銀三萬萬两並割臺灣以及東三省巳失之地爲倭有又准倭人於長江一帶擇地通商如果英俄两國互相允從則本日卽可畫諾惟未悉英俄意見是以稍緩須臾耳先是傳相拜全權大臣之命立意除償兵費外斷不肯以列祖列宗所貽之寸疆尺土輕易與人比至馬關倭相伊藤氏要求割地是以日前有和議難成之電嗣念北洋戰艦巳悉數被忍恥降倭之丁汝昌獻以媚敵陸軍又輒望風而潰以致迭失巖疆若再與爭持不知禍結兵連將何底止爰據情電奏請旨遵行皇上恭奉皇太后懿旨格外大度包容以免生民塗炭傅相欽奉電旨後始勉從其請惟商議時曾由英俄等國使臣居間英人思深慮遠謂中國若失臺灣於英之印度不無可慮　臺灣爲南洋樞紐倘爲倭人所割不特中國通商利益半爲倭有且恐英之商務亦在倭人操縱之中故請於中朝力保臺灣不得使倭人占據俄人則謂中華非戰爭之國東三省隷入圖籍歴數百年倭若力征經營恐開邊釁因亦阻使勿畀倭人現在和議巳成正不知英俄將如何設措耳 
[粤東防務]  
　　廣東各大憲籌辦海防固巳不遺餘力而將軍繼述堂留守亦會同左右两統制將老城堞樓密爲布置派定旗兵輪班駐紥無論晝夜均不許擅離民人固不得登城卽旗兵之無守城責者亦不許在城上遊行以防奸細而昭鄭重○駐防軍憲傳各旗官進署面諭謂國家有事之秋正臣子効忠之日爾等世受國恩當思所以圖報如敵人來犯愼勿退縮畏葸致負朝廷豢養之恩各官咸悚然而退近又頒發告示誥誡旗兵勉以忠心鼓其勇氣旗兵捧讀之卜莫不感激奮興大有氣吞狂虜之勢省中有此長城居民當可高枕而臥矣彼紛紛遷徙胡爲者○聞有某官日前拜會軍憲繼述堂留守面商要公談及防務極言倭人兵精砲利難以抵禦如果來犯宜將城池退讓以免生靈荼毒留守拂然不悅直斥其非某官亦自覺失言抱慚而退此係得諸傳聞未知確否 
[密訊會匪]  
　　漢口訪事人云本月二十日駐守漢口之漢防營會同漢陽協丁恊戎游擊高都戎各帶勇士線人至大夾街壽香樓澡池拿獲會匪三名一爲樓主人二爲薙髮匠旋又至沈家廟河干拿獲駁船水手二名某處拿獲若干名約共七八人押送江漢關道署中惲菘耘觀察升堂嚴訊喝令各責荆條竹板數千各匪均極口呼寃不肯招認隨有由街鄰保釋者惟案情秘密外人無從問悉實情俟有確聞再當續報 
[招勇不易]  
　　粤友信云臺灣大憲迭次委員來粤招募勇丁從前選擇甚苛非膂力方剛者不克入選繼因海氛日棘急欲成車不得不寛其格以相待無論强弱一律收用十五十六两日募得數百人卽押下船中起程赴臺現尙四處招募而粤地健兒皆以臺灣有開仗之耗頗有戒心故應募者寥寥無幾云 
[漢協陞任]  
　　前任漢陽恊樊恊戎國泰調署他缺所遺恊篆上憲廉知現任漢閫府高都戎精明歴練委令護理二篆兼攝夙夜辦公幾無暇晷近因春夏之交各貨上市誠恐不肖之徒混跡市廛因委丁副戎貞劉署理漢陽恊篆高都戎仍回本任巳於本月初六日到任視事 
[武林火警]  
　　杭州訪事人云本月二十日戌刻華光巷某姓家因晚炊失愼遺火上炎比鄰板木行内人夫較多急將房屋拆坍火遂告熄○二十四日寅刻忽聞警鉦四起各水龍咸飛馳而出天明始掌號遄回詢之知銀洞橋趙姓家失火焚去房屋二間是處四面皆空地且近水口是以施救尙易不致蔓延也 
[白下火災]  
　　金陵訪事人云本月十一日黄昏時驢子市永成鞋店庖人方料理晚餐不期鍋中煠菜之油忽然火熾延及柴炭以致上炎附近水龍如飛而至急向宅後太平缸吸水四面圍澆雖不致一炬成灰然究亦受驚不小矣 
[國法難逃]  
　　本月廿一日午前江蘇撫憲奎大中丞飭於長洲吳縣二縣監内提出重犯二名恭請王命該二犯姓陳係徐州府沛縣人同胞昆季也昆名二柏年四十餘季名三六年三十餘按沛縣陳姓本係巨族二陳之父與其叔陳某因分産啓釁以致同室操戈竟被陳某毆傷斃命告發後卽經地方官訊實科以流罪詎出門未久卽得遇赦歸鄉自此膏粱坐享居然作富家翁而二陳則家計蕭條粗糲布衣猶虞匱乏去年正月合族致祭宗詞見叔陳某大摇大擺目空一切不覺怒從心上起私相議曰彼與我有殺父之仇不可不報遂同詣族人某甲處商議甲固邑庠生也二柏語甲曰某乃我之仇人也旣據我産又傷我父此仇不共戴天我意將伊殺却旣報我父之仇又洩我胸中之忿君以爲何如甲曰如此方不愧爲大丈夫若此仇不報他日九泉之下將何面目見先人二陳聞之計遂决卽向甲家取菜刀一柄忿忿而去當糾同族乙丙二人爲助於夜深人靜時叩門而入其叔陳某　問深夜叩門有何急事二柏並不回答突取菜刀當頭砍去三六在後助力連砍數刀當卽斃命嬸菜氏聞聲出視亦被二柏　斃開門之家人意欲出外呼救亦被砍斃時某之子媳四人皆巳熟睡二柏謂一不做二不休不如放火焚燒以滅其迹於是在廚下放火烈烈轟轟霎時間將一座房屋化作灰燼子媳四人皆遭焚斃一家七口登時死於非命翌日經地甲投沛縣署報案縣主臨塲勘騐飭差赶緊緝拿詎二柏在傍大叱曰殺人者償命我爲父報仇豈全軀畏死者哉遂由縣差拘回縣署提訊之餘從頭至尾供認不諱當卽飭差將三六及文生陳甲與帮兇之乙丙二人拘案訊取口供備文申詳迨解省過堂則頓翻前供歴審四十餘堂始得供實文生陳甲巳於去年在長洲縣監内病斃撫憲奎中丞以案情過巨不可僅以斬决了事遂於二十日懸牌廿一日恭請王命是日清晨由差役等在長洲縣監内提出陳二柏一名吳縣監内提出陳三六一名解至撫轅俄而蘇州府桐太守長元吳三縣宰以及两中軍四守備皆呵殿而至少焉撫標中左右三管兵丁數百人排隊而來旗角飄風刀光映日俄聞鑼聲鏜鏜然蓋臬憲黄廉訪亦排導而至藩憲鄧方伯以另有要公不及陪審特飭家丁持片禀覆俄聞砲聲隆隆然中丞升坐大堂飭劊子手將二犯如法綑綁當由東轅門轉護龍街一直至北寺大校塲將陳二柏凌遲處死陳三六身首異處迨各官回署時巳鐘鳴一下沿途觀者人山人海擁擠異常二犯一路呼寃喃喃不絶然巳悔之不及矣至帮兇之乙丙二犯聞須俟刑部釘封到日再行處决 
[學使按臨]  
　　湖北訪事人云督學使者龎大宗師鴻文德安試竣後卽按試漢陽府屬本月二十日棨戟遥臨闔城文武各員齊至大東門外江干迎迓宗師迤邐直貢院駐節示期二十二日開考 
[丹旐還鄉]  
　　前辦楊屬堤工歐陽觀察霖之太夫人去歲仙逝後當將靈輀寄厝城外崇林寺中彈指光陰條將一載兹觀察擇期本月十九日扶柩回江西珂里奉安窀穸是日辰刻用龍頭獨槓舁柩出寺儀從一切與去歲發引時略同無庸再贅本郡自都轉以次均各衣冠恭送一路沿護城河迤邐而至徐凝門碼頭登舟安位旣定印委各官復詣靈前恭伸叩奠冠裳濟濟極盛一時两岸觀者亦頗熱閙觀察瀛眷刻亦一同旋里計大號江船及划船共五艘聞觀察尙須登岸謝客大約月杪方可解纜開行云 
[冐考閙娼]  
　　邇來漢陽文武生童寓居城市者不下數千人漢口各娼寮久巳杜門謝客不復似昔日枇杷門巷車馬喧闐矣近有一種流民酗酒打降遇事生風冐充考生四處捕風捉影慣與娼妓爲難雖七十鳥深避林中老元緒穩藏泥裏若輩竟能搜獲肆其伎俩訛索行竊大張鸳焰龜鴇娼妓惟有承顔順色毫不敢忤興盡出門方得一時清凈此誠花中之蠧也初三日漢口孫祖閣左近某檔子班内忽來粗衣布履之村人冐充考生酒氣噴溢嗔燕叱鶯大肆鴟張雛伶驚慌失措吞聲歛氣惟有各獻所長以饜其心約閙四點鐘之久始興盡而去出門時猶口出 
 
 

Page 3

 
 
穢言南腔北調指東駡西鴇家俟若輩去遠各携一陌紙錢於門限上焚燒齊合十日送瘟神送瘟神 
[鹿城官報]  
　　温州訪事人云徐乃秋太守接奉徐季和文宗行知定於四月初八日舉行縣試五月初八日府試但時值啓徵上忙未悉禀請展緩否也○温處道宗湘文觀察抵任後卽有永嘉各都紳民稟稱近年永嘉櫃書往往將零星小户作爲銀三米六申算庫串則每副索錢七八十文不等洋銀則每圓照時值壓捺三四十文奉批一律革除嗣後不得浮冐需索○宗觀察因温郡爲通商口岸消息必須流通加之海防戒嚴轉運軍裝尤當迅速爰禀請上游創設電線想從此傳消遞息不復有濡滯之虞矣○邇者倭宼跳梁各營籌辦防剿機宜不遑啓處福山裕臺山谷公山各處砲位均巳布置齊全劉吉緣軍門復於本月十三日清晨親上城頭督率勇丁將舊砲十餘尊舁至火神殿修整○瑞安協劉藜山副戎興邦年老致仕所遺篆務上憲委梁箭三副戎廷爵接署○温標右營守備朱鳳臺守戎朝陽於本月十二日交卸十四日俶裝就道接署樂清都司○温標右管千總劉列臣千戎建功升署守備於三月十三日辰刻接篆○前任樂清都司楊煥卿都戎文蔚經劉軍門委令管帶防營小隊於本月十五日交卸都閫篆務○防營前哨管帶陶捷三叅戎向駐龍灣等處兹經上憲檄令於望後交卸回郡○温中衡遊擊胡星貫遊戎碩功現奉上憲飭知升署提標中軍叅將所遺中營遊擊缺委沈秋亭遊戎馥署理約在暮春下澣定可履新矣○新任温州右營遊擊李遊戎　林日内將次蒞甌現署右營遊擊閻儀韶遊戎麟趾仍回瑞安都司本任現署瑞安都司林蓮波都戎世濤仍回温左營守備本任現署温左營守備蔡岳西守戎殿華仍回中營千總本任○鎭轅巡捕候補千總林祥卿千戎委署右營千總○温標五哨練軍旗兵丁向來分駐郡城各門現經劉軍門調赴狀元橋茅竹等處海口巳於十五日開差出城矣○駐防小隊五哨親兵現經鎭軍飭調回郡分駐七城門防堵○添造魚雷水雷現巳一律告竣本月初八日派勇舁赴海口布置 
[白下官塲紀事]  
　　三月十一日江寍藩轅牌示上元縣湻化司巡檢許紹炎前經請假就醫現巳病痊銷假自應飭回本任以尃責成通州吏目蔡延煕巳准補小河司巡檢應飭赴蘇候飭赴任遺缺查有候補從九品第五杰堪以署理○前報紀上海耶松船廠主謁見張香師攬造鐵甲兵船祥和洋行主康立斯攪造子母砲云云今詢之官塲中人僉云耶松船廠主來此另有要公康立斯並非祥和洋行主特此更正以存其眞 
[江右採風]  
　　江西上月冰雹雨雪皆慮油菜不無損傷兹聞各屬油菜皆巳花謝子成棧粗幹勁尙無大抵蓋自正月以來　两應時由菜倍覺長養至是不畏雪雹今巳一律結實轉瞬登塲可望八成油價當漸减跌又大麥小麥蕎麥亦芃芃暢茂較盛於往年無非天時晴暢根葉滋培偶有氷雹雨雪亦不致太蹙生機遽傷元氣也將來刈獲可望八成青黄不接之時貧民可賴以活命諸父老咸慰藉深之○南安營叅將徐靜山叅戎壽樁由武榜眼起家前署撫標各營兹奉調署中軍叅將兼管左營於十二日接篆例應披堅執銳策馬馳驅是日在撫轅頭門外擺列方桌陳設鎧仗旁掛弓矢是亦餼羊造意也○江省各城門例有歲修工程本年奉大憲委勘估修業巳竣事復委同知王司馬祖蔭親往騐收皆能如式○牙釐總局之外復有分局差遣需人計總局督辦之外復有帮辦及文案等近調候補縣胡德齋明府欽辦理文案鄭曉涵明府由煕帮辦局務聽鼓諸君有差委者尙豔羡有加無差委者益駑歎不置矣○江右各屬解到秋審人犯向應四月初旬由司親勘謂之過司由院會勘謂之過院始行定案本愼車辦理之意也是日關防嚴密委員多名在四處巡查彈壓以免疏虞本年秋審尙未定期巳委狄二尹如椿彈壓東路蘇巡司振貽巡查東大街王叅軍朝賀童二尹必江王叅軍官駿巡查南昌監吳巡司雲芳劉巡司蔭福巡查新建監劉二尹樹　巡查首府監洪巡司家衍巡查各街道洪巡司國光搜杳呈詞復恐途中或有事故巳委吳巡司清雲前往荏港彈壓李叅軍煕徵前往樂化彈壓各委員奉札後巳料理一切準備登程云 
[桃渡晴波]  
　　金陵中正街有江北人王阿新向習皮匠業其藝黄氏則以縫窮爲事十九日氏與鄰婦胡陸氏因細故口角被陸氏搶白一塲憤不能平忽嘔　　數升而絶當夜陸氏知黄氏身故料阿新必不輕恕深恐到官難逃法網且又被其夫胡長裕毒責一頓愈形悲慘乃於三更後自縊於牀柱上幸其夫留意登時驚覺急爲解救得慶更生阿新本欲與胡理論聞陸氏懸樑未敢造次專待岳父母前來再行處議延至二十一日死者三朝阿新正在屍邊焚香僥紙忽見妻雙手齊動两目頻翻疑是走屍急以苕帚拂之移時口内漸漸有聲阿新知是返魂大喜也望急爲扶上臥牀雇以竇湯隣衆以两造未釀大禍貽累地方越日置酒相賀遂寢其事○十八日安堵門外村民演戲酬神有棍徒綽號海瑞者率衆開局當有李寳林亦係此中魁首馳名上下江且精拳棍因海瑞開塲過於藐視遂邀無賴子百人手執槍棍擁入局中亂行搶刦時海瑞正在烟館呼吸烟霞知寡不敵衆不敢與敵然憤恨難平於次日暗約多人結束停當以雪前仇移時戲始開塲仇人果至瑞卽乘其無備突飛一足播李於地以鍋煤塗其面蒲包套其頭始紛然各散好漢威名一朝削盡矣○二十一日有某公子策馬將入絨莊巷忽豪興猝發疾揮以鞭不意馬性執拗狂奔亂竄將入館學生衝倒幸未踏傷而頭巳撞在石上鮮血直流公子自知釀禍旋卽下馬親將學生扶起問其門户姓氏著馬夫攙扶送至其家一面延醫療治並贈洋呋四翼爲調養之費並謂區區者不足言謝日後當另行補報學生父母見公子温厚和平料兒子不致殞命卽請公子上馬得得而去 
[冠蓋如雲]  
　　閩浙總督調任四川總督現調两廣總督譚文卿制軍由福州起程將次過滬黃大令飭差在金利源碼頭預備供張巳誌前報刻下黄大令飭差向前站探悉制軍乘琛航輪船不日可到矣○湘撫吳清卿中丞日前由滬返棹蘇垣巳紀報章兹悉中丞於昨日午後二點鐘由蘇乘官舫以小火輪船拖帶蒞申就觀音閣碼頭下椗本城文武各官均在碼頭恭迓○江蘇督糧道吳廣涵儲憲承璐將次蒞申爲前報所巳紀聞儲憲於昨日午後與吳清帥分道楊鑣同抵春申浦畔在觀音閣碼頭下椗各官恭迎如禮 
[新兵過滬]  
　　两江督標滿字營統帶金守戎滿奉督憲張香帥飭派哨弁陶副戎寳登方都戎策前在浙江温州台州一帶招募新勇日前滿字中營方都戎帶勇五百名陸續附船來申暫駐高昌廟前晚方都戎赴上海縣投剌請備船隻載往金陵黄大令卽飭船牙赶備船二十號伺候開差昨日午後滿字左營陶副戎亦乘輿赴縣拜會適黄大令在滬北觀音閣碼頭恭迎吳廣涵儲憲故由家丁持片擋駕陶都戎謂前日由浙帶來新勇五百名暫駐江灣鎭現聞該鎭於廿八日賽會甚爲擁擠恐有滋事等情意欲移駐滬上煩爲禀知貴上家丁唯唯而退 
[情殷報効]  
　　息借商欵原屬國家不得巳之舉凡在商民自宜踴躍從事近聞關道憲劉觀察知烟膏一業爲滬上生意之大宗故特飭某甲勸辦各烟膏店主聞勸之下甚形慷慨旬日之間巳集有五千金之譜各店並欲趁此機會籌集公欵建立公所以便有事時可以開所集議誠一舉而两得也 
[移提船主]  
　　臺灣後路糧臺局之吉安輪船在釣板山洋面失事一案迭經英界讞員宋莘樂通刺訊供其詳細情形早巳登諸前報兹悉臺灣撫憲唐薇卿中丞以此事尙須澈底根究故於日前行文來滬飭將業經交保之吉安輪船主朱寳隆派差解赴臺灣以憑訊究通刺接文之下巳著原保赶緊將朱寳隆交案以便移解 
[查拿賭棍]  
　　江海關道劉康俟觀察訪聞滬上賭風甚熾除設檯聚賭抽頭漁利外尙有一等刁棍雇就船隻赴各碼頭設局引人入賭 
 
 

Page 4

 
 
前在乍浦今移松江忽東忽西萍蹤靡定殊堪痛恨現查有向爲裁縫之本城人王某爲首嘯聚同黨數人擬俟訪實後按名查拿以除賭害 
[水府招魂]  
　　前日下午四點鐘時水巡捕船在美界順泰碼頭南首浦中撈起西屍一具查知係英兵船水手於前禮拜墮浦登諸本報者也旣獲屍身當卽報知船主至鐘鳴六下又在公和祥碼頭撈獲美兵輪水手屍身一具此屍巳入水一月有餘腫脹不堪腹大如五石瓠一併投報補房當卽舁至西墳埋葬 
[失女控追]  
　　吳應梅生有一女不知如何失去嗣查係被沈阿狗誘令藏匿故於昨日將沈扭至公廨控稱女確被沈阿狗藏匿是以扭案請究值日差詢明情節入禀宋通刺旋奉内諭著將沈阿狗押候訊究 
[巡局瑣案]  
　　南訕高洪發因欠擺荳腐攤之王坤成錢四十文日久不還王屢次向索因而口角繼以毆鬥各有微傷扭至十六鋪巡防中局控訴局員李蘭史二尹以事甚細微呵斥不理○南市裘乾泰水烟店主某甲之妾游蕩性成每喜勾蜂引蝶與間壁某鞋店夥某乙訂歡喜緣秦樓彩鳳比翼高飛渺不知其所之甲失妾後偵騎四出頗費搜尋前日始得緝獲遂將乙送交十六鋪巡防中局請辦李二尹訊供之下笞責二百板著具以後不得再犯切結 
[美捕房瑣紀]  
　　美界漢璧禮路後面磨坊橋相近有荒地一區由江北帮人搭蓋草棚聊蔽風雨秦老大老二昆季也有妹年逾花信未賦桃夭隣近有劉大之妻某氏每喜饒舌揚女醜名秦恨之刺骨前晚工畢回家又聞氏作申申之詈由是忿不可遏握拳攘臂欲得而甘心偶一失手竟至悶絶經巡街捕至將秦昆季拘獲並雇車將氏送至捕房轉送同仁醫院施治諒可無碍二秦命押候解送英公廨究辦○北河南路裕豐錢店門首掛有兌換小洋之招牌並書明每元貼水洋五分三等字樣前日下午有曹某者以銀餅一枚兌得小洋十角貼水錢四十餘文曹謂爾店掛牌書明五发三何以祇給區區我不願換可將洋銀退還店主某甲不服大聲曰吾店雖小出入頗多豈獨欺汝一人由此口角甲一味蠻横將曹之洋傘扣住曹不得巳喚集巡街捕將中並所懸之招牌帶至捕房申訴捕頭以甲跡近哄騙姑念生意中人不予深究從寛罰出小洋銀數角給曹爲修整洋傘之資○偷兒費麻子籍隷江北去秋在泰和輪船上竊取某氏衣服某氏訴諸捕房尙未破案前晚經包探竇如海將費拿獲送入捕房原贓亦巳吊齊捕頭命押候查明失主核辦惟泰和船巳於去冬失事未知失主現在何處恐一時難以查明也○寗人馮阿南操三隻手生涯前晚十點鐘至西華德路溷入二百六十四號屋内竊得女半臂一領携之而出失主瞭見狂呼捉賊馮乃捨命飛奔後經包探竇如海奮力窮追將人贓一併送入捕房捕頭命押候解送英公堂訊究○昨晨十一下鐘粤人徐阿豐在武昌路小遺經三百九十七號華捕縶送捕房捕頭命罰小洋三角可卽釋出徐倔强不依捕頭大怒命押候核辦 
[一舉两得]  
　　昨有自署再生者投書本館以洋銀十圓屬充紅十字會醫捐又助急賑捐洋銀二十圓如此急公好善不特執銳披堅之士感激同深抑且鴻嗷鮒涸之儔生成永戴矣除分别塡奉收條外書此以表欽遲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署水濵]  
　　核垣候補從力請某甲吳人也隨行　　　　　　欠不得差典質旣空妻孥嗷嗷待哺　無　施二十一日悵然出門　晚不歸翌　聞運司河下有浮屍一具與甲之年貎髣髴其家丁往探果見甲巳赴龍宮之召急告甲妻及子奔赴水濵將甲撈起遮以席篷無如棺殮無資徧乞同鄉湊得番　三十餘尊始得草草成殮嗚呼慘哉 
[英廨晚堂案]  
　　粤東亽朱錫元控寡嫂張氏席捲潛逃與陳阿弟私姘求賜差提訊究宋通刺准詞於前晚升堂集訊朱供小的籍隷　州　在原籍耕田度日胞兄錫堂出外營生曾在吳江縣境盛澤鎭地方開設廣益昌烟膏店光緒十二年娶孀婦張氏爲室生有一女乳名小　今巳九歲至十七年胞兄病殁　氏並不通知小的幸有同鄉某甲回籍言及胞兄逝世緣由小的始買舟至盛澤將胞兄靈柩盤送回籍上年春間小的復至盛澤見嫂氏巳將胞兄所有積蓄及店中生財等移匿一空旋經小的緝悉嫂氏與歇夥陳阿弟私姘曾投吳江縣分司署控告司官正提訊而嫂氏巳挈同姪女偕陳潛逃不知去向日前小的由盛澤偵知蹤跡來滬尋見姦夫淫婦同居一室儼如夫婦且胞兄所遺磁瓶烟鎗生財等件均在陳處當時向索反遭逞兇爲此投案控訴張氏供小婦人係盛澤鎭人前因本夫棄世依倚無人不得巳再醮與粤人朱錫堂不料　堂於十七年逝世當曾電知夫弟錫元至盛澤將屍棺盤回廣東埋葬所需盤費由小婦人籌措約計洋四百元上年夫弟復至盛澤未及數日卽將小婦人逐出不容片刻逗留小婦人不得巳挈同兒女小寳來滬賃居在舊鄰陳阿弟所開烟館樓上小婦人日在繅絲廠作工並未與陳私併亦未有捲逃情事陳供潮州人曾在盛澤開設小烟館與張氏爲鄰上年二月　彼處生意清寥遷至治下仍理舊業並未與張朱氏私識朱又稱小的與憲差至陳處指提時曾見陳臥在樓上嫂氏在櫃上收帳其爲併識無疑况憲差亦目覩情形通刺以供詞各執無從懸斷判將陳阿弟及張氏分别管押候飭差詳細查明實在覆候再訊朱錫元遵諭而退○諸祥論控無賴王阿金卽王小辫子誘拐其妻捲物潜逃一案宋通刺於前晚研鞫諸供小的素以縫级餬口現開小客棧光緒十四年在棋盤街么二妓院作狎邪遊適有娼婦張氏卽才寳以鴇婦阿李因欠各傭人帶擋過鉅無從措還私行逃遁當時各龜傭等欲將才寳變賣冀得重價小的見而憐之曾將所久各龜帶擋洋數百元代爲理楚巳有九載生一子乳名金生今巳五歲不料該妓楊花水性與著名無賴王小辮子通姦繼而捲物潛匿爲此控訴求恩究懲張氏供年二十六歲籍隷金閶自幼由父母鬵入平康因不慣送舊迎新曾嫁慈谿人陳汝南爲妾光緒十二年陳因病棄世大婦見氏年輕交還鴇婦張沈氏卽阿王姐仍理舊業迨至前年由鴇婦將氏嫁與蔡文連卽王小辮子爲室今巳生有一女小婦人實未嫁諸爲室王阿金卽蔡文連供小的曾娶張氏爲室執有婚據餘不知情今將岳母邀案張沈氏供買女才寳由氏撫養成人曾嫁慈谿人陳汝南爲妾陳物故後陳之大婦將才寳交還小婦人另行擇配前年經氏將才寳許嫁蔡阿金爲室小婦人將藉爲半子之倚藉以養老官謂才寳曾否嫁過諸姓供詞一味游移通刺以供詞各執惟據供才寳卽張氏旣經　過慈谿人陳汝南後因陳逝世是否由大婦休退與張沈氏本委無從查核著將才寳卽張氏及張沈氏交官媒候備文移解慈愁縣署就近訊明核辦諸蔡斥釋 
[法界捕房紀事]  
　　前日松江府恩詩農太守之幕友某君買舟來滬擬附乘禮裕輪船北上箱籠器物安置艙中夜半時被匪徒乘機掩入竊取寳銀四錠對時表一枚及查知立飭家丁投縣署禀報請卽緝查黄大令允之函致捕房請爲稽察捕頭遣包探帶同　役分投跴緝務獲原贓○裕新店主某甲偕丹桂樓主某乙赴城内親串家喜筵回時行至小東門外魚行街突遇流氓數人借端尋釁始攫　　繼又强取身畔洋銀十圓鈔票一紙事後乙投捕房經某號西捕拘獲名和尙者解入捕房克捕頭令押候堂期解請讞員嚴究并查拿同黨送懲○包探在途拘獲積竊一名詰之供稱曾在某處碼頭竊得對時表一枚遂解入捕房押候堂期解訊○丙丁二人不知因何起釁以致互毆内將中指挿入丁口中被丁嚙破指頭丙忿極用力拔去丁二齒旋互扭入捕房呶呶聲訴捕頭令各械片時一併釋出 
[民物胞與]  
　　葉瞻青助順直賑洋三十元又助育嬰經費洋二十元金仰孫助救狗經費洋四十一元又募十四位合助洋十九元先後祗領敬謝宏慈　　　[  上海六馬路仁濟善堂籌賑公所施善昌等謹誌]  
 
 
 

Page 10

 
 
   
 
 

Page 11

 
 
啓者本藥房開設上海英大馬路第十六號門牌又設分鋪于中國各處計香港小吕宋等埠零躉出售各藥并代客定辦外洋各貨本藥房所有各藥皆向英國倫敦一處辦來因此各藥較東方各鋪格外便宜且皆上等之貨貨眞價實與衆不同不比他家之價亷而貨亦低也今可代客辦貨用錢不多而貨皆上品如貴客現錢躉購折扣可分外從豐茲有安眠藥出售係陌法崙思迷司等所製本藥房逕向有名製藥師處購來並不托人轉手所以服之可保無虞倘貴客欲託辦此藥或來購若干均無不可惟此藥有危險之處故必須擇提清眞質毫無他物攙雜者如不留神購用低藥服之必致壤人蓋此藥如攙雜僞物非明于化學者不能試騐而知故進貨時必愼擇誠實可靠之家始敢購致本藥房尋常醫病各藥便于應客外另有提金提銀諸藥并照相所用最上藥料照相玻璃片本藥房更經理外洋英爾鏗所製鎔化金銀等物之罐現在大小各式均有留存合意者請來選購可也如貴客欲閱藥單及欲知本藥房買貨折扣章程請臨英大馬路第十六號門牌面叙此布 
 
 

Page 12

 
 
[光緒二十一年三月十六日京報錄]  
　　宮門抄○諭旨二道錄前○皖撫福奏審明姦殺案按律　　　○粤督　等奏起解各項　銀　費摺○浙撫廖奏奉明司道 
庫動用銀數　○又奏籌解第一批地丁京餉摺○又奏籌解餉銀片○又奏壽解各項銀數片○三月十六日○理藩院鑾儀衞光祿寺廂白旂值日無引見○成公續假十日○召見軍機○○尙書銜安徽巡撫奴才福潤跳奏爲審明姦夫姦婦同謀殺死親夫分别按律定擬恭摺仰祈○呈鑒事竊夥縣詳報犯婦黄胡氏因姦起意商同姦夫周洸得謀　　夫黄寳慶身死一案先經該縣孫履材詣騐獲犯訊供通詳批飭審解旋　該縣將犯覆訊議　山府解　署臬司丁峻核恐案情未確委據署安慶府知府邊保檉審明由司解飭到奴才正在提訊間據報該犯周洸　寄禁安慶府　患病　故卽經批司飭委署懷寍縣知縣黄國成騐明該犯周洸得實係因病身死研訊刑禁人等並無凌虐情弊繪具圖結由司詳請核人正案擬辦前來奴才隨提該犯婦黄胡氏親加研鞫緣黄胡氏周洸得均　隷該縣黄胡氏係巳死黄寳慶之　平日夫婦和睦周洸得篾匠手藝與黄寳慶隣居肅觀時相往來黄胡氏習見不避光緒十九年八月不記日期周洸得至黄寳慶家閒逛因值黄寳慶外出　　向黄胡氏調戲成姦以後遵便續舊不記次數給過黄胡氏洋銀一元黄寳慶先不知情是年十一月初間周洸得復往黄胡氏家黄胡氏在房洗脚周洸得進房間坐談笑被黄寳慶　回撞見周洸得走避黄寳慶當向黄胡氏盤出姦情茄加責打禁絶往來因有關顔面未經聲張是月二十八日黄昏後周洸得探知黄寳慶並未在家復往黄胡氏家續姦黄胡氏告以姦情敗露日後不便往來起意欲將黄寳慶謀害可作長久夫妻並囑周洸得幫曰下手周洸得戀姦情熱亦卽我從約定遇便行事二十九日早晨周洸得正與黄胡氏在牀行姦適黄寳慶由外回歸見向喝駕周洸得下牀欲逃黄寳慶赶攏將周洸得扭住不放周洸得狠力掙扎互相推　黄寳慶　立不穩仰跌倒地周洸得一　帶跌乘勢騎壓黄寳慶身上用膝蓋撳住其左右黄寳慶右手揪住周洸得衣褾仍不放手周洸得喊救黄胡氏携取菜刀砍傷黄寳慶右手背黄寳慶鬆手轉向奪刀致刀尖劃傷其咽喉黄寳慶不能動彈登時殞命周洸得與黄胡氏一同逃避經黄寳慶族姪黄華文往探查悉情由投保報經該縣詣騐獲犯訊供詳批審解旋據該縣將犯覆訊議擬由府解司委審勘轉到奴才正提訊間據報該犯周洸得寄禁安慶府監病故批司委騐訊取圖結由司詳送前來奴才親提研鞫據供前情不諱詰無起寡别故及另有同謀加功之人究鞫不移案無遁飾查律載妻因姦同謀殺死親夫者凌遲處死姦夫斬監候等語此案黄胡氏因與周洸得通姦經本夫黄寳慶撞獲禁絶往來輙卽起意商同姦夫將本夫黄寳慶謀殺身死實屬淫兇不法自應按律問擬黄胡氏應如縣府司所擬合依妻因姦同謀殺死親夫署凌遲處死律擬凌遲處死周洸得聽從姦婦謀殺本夫黄寳慶身死亦應按律問擬周洸得亦如所擬合依因姦同謀殺死親夫署姦夫監斬候律擬斬監候　巳在監病故應與訊無凌虐情弊之刑禁人等均毋庸議該犯婦黄胡氏恭逢光緒二十年八月十六日恩詔惟係因奸謀死親夫在不准援减之列照例毋庸查辦黄胡氏所得洋銀照追入官册報屍棺分别飭屬領埋兇刀案結儲　　　所有監斃斬犯一名管獄官職名係安慶府照歴沈錦相應開報附叅除全案供招圖結咨部　里合恭習　　伏斤皇上聖鑒勅部核覆施行再此案情罪重大應請攺題爲奏合併陳明謹奏奉硃批刑部速議具奏　　　　　　　　　　　　　　　總督臣李瀚章頭品頂戴廣東巡撫臣馬丕瑶跪奏爲籌解光緒二十一年分京餉及内務府經　　　　　　　　　　　　　　　數及委員起程日期恭摺奏報仰祈聖鑒事竊照承准軍機大臣字寄光緒二十年十月二十八日奉上諭户部　　　　　　　　摺擬在地丁鹽課等欵内指撥銀七百萬两著於來年分批赶解另片奏光緒二十一年内務府經費擬撥廣東鹽課銀五　　　　來年關印後陸續管解内務府交納等因欽此並清單一紙内開擬撥光緒二十一年分京餉廣東鹽課銀二十萬两又内務府經費鹽課銀五萬两此欵應以三萬五千两批解部庫歸墊以三萬五千两徑解内務府應用等因當經恭錄轉行欽遵籌解在案惟查粤東運庫回於應解京餉難籌現銀解部向係奏請交商匯兌應仍循照辦理兹據两廣鹽運使英啓詳稱在於光緒二十年分省河鹽課項内　銀五萬两並隨解一五加平飯食銀一千五百两作爲本年奉撥第一批京餉又在鹽課項内籌銀二萬两遵照文行以一萬两批解都庫歸墊以一萬两徑解内務府應用各照章隨解平餘抬費等銀三百三十两作爲本年奉撥第一批内務府經費合共銀七萬二千一百六十两飭交殷實商號百川通日昇昌新泰厚蔚泰厚源豐潤恊同慶蔚長厚承領匯兌入京避委候補鹽大使金振候補鹽知事軍玖猷領齎匯單文批於本年二月初八日起程附搭輪船進京照章支取足色紋銀分赴户部内務府投納詳請具奏前來臣覆核無異除分咨户部内務府外理合恭摺具陳伏乞皇上聖鑒謹奏奉硃批該衙門知道欽此○○頭品頂戴浙江巡撫臣　　鹽跪奏爲查明浙江省光緒二十年秋冬二季司道各庫籌撥餉需動用銀數恭摺奏報仰祈聖鑒事竊查浙江省司道各庫　撥餉需動用銀數截至光緒二十年六月底止業經奏報在案兹查光緒二十年七月起至十二月底止藩司庫動支光緒二十年地本撥解二十年鐵路經費銀二萬两又光緒二十年第一批籌備餉需銀五萬两共銀七萬两又連司庫在於綱票項下動支銀一萬两移解藩庫協濟織務江綢料工之用又糧道庫二十年起運十九年分海運節省項下動支銀七萬三千九百一十三两五錢九厘移解藩庫恊籌奉撥慶典織務經費之用據該司道等具詳請奏前來臣復核無異理合恭摺陳明伏乞皇上聖鑒謹奏奉硃批户部知道欽此○○頭品頂戴浙江巡撫臣廖壽豐跪奏爲籌解本年第一批地丁京餉銀两恭摺仰祈　聖鑒事竊准軍機大臣子　欽奉上諭户部奏撥光緒二十一年京餉限五月前解到一半十二月初間全數解清不准截留攺撥籍詞延悮等因欽此並　　　　撥浙江地丁銀四十萬两卽經恭錄行司遵照籌解去後兹據布政使趙舒翹詳稱應解光緒二十一年第一批京餉動支　　　　　存各款銀二萬三千五百二十四两零並湊支本年地丁銀二萬六千四百八十五两零共合銀五萬两派委候補縣丞周錫　　　　　路解京交納等情詳請　奏咨前來臣復核無異除分咨查照撥護並取起程日期咨報外理合恭摺具奏伏乞皇上　　　奏奉硃批户部知道欽此○○廖籌豐片再准總理海軍事務衙門咨南北洋　防經費奏准撥　　　衙門　　　　　　　　之用又准户部咨各關應解抵閩京餉攺爲加放官兵俸餉銀两仍於四成洋稅項下每結提銀五千两自光緒十二年正月　　　　解在案旋准海軍衙門咨浙海關四成一半稅銀撥給南洋充作光緒二十年分一切用欵等因當經行關遵辦去後兹據護　　　　寍紹台道吳引孫祥稱浙海關第一百三十七結自光緒二十年九月初三日起至十二月初五日止共收華洋各稅銀十五萬八千一百四十两九錢三分六厘除於四成銀數内提解部庫加放官兵俸餉銀五千两外尙餘銀五萬八千二百五十六两三錢七分應提南洋一半銀二萬九千一百二十八两一錢八分五厘現巳照數兌足發交號商楊源豐照案匯兌於光緒二十年十二月二十日　解起程前赴南洋大臣投納等情詳請具奏前來臣復核無異除分咨查照外理合附片陳明伏乞聖鑒謹奏奉硃批該衙門知道欽此○○廖壽豐片○再准部咨光緒二十年京餉案内撥浙海關常稅銀四萬两巳於上年五月間解過銀二萬两當經奏明在案兹據護理浙海關寍紹台道吳引孫詳稱奉撥前項京餉尙應找解銀二萬两同隨解添兌銀三百两飯食銀五百八十两共銀二萬八百八十两又内務府葠價銀二千五百两並平餘銀六十二两五錢抬費布袋劈鞘等項銀二十两共銀二千五百八十二两五錢照數發交差弁拹同關書於光緒二十年十二月二十八日領解起程赴部分欵投納等情具詳請奏前來臣復核無異除咨部查照外理合附片陳明伏乞聖鑒謹奏奉硃批户部知道欽此 
 
 

Page 13

 
 
[光緒二十一年三月十七日京報全錄]  
　　宮門抄○諭旨四道錄前○陜撫鹿奏審明定擬摺○署江督張奏叅革武弁審辦片○浙撫廖奏籌解經費銀數片○三月十七日○吏部翰林院廂紅旗值日無引見○徐中堂等塲内專摺請安○信公守護西陵請訓○瑞洵假滿請安　年等彈壓覆命○吉恒請假十日○侍衛處奏派保和殿監試之王大臣派出領班那王六額駙漙僎全福毓麟二班濓貝勒煕貝勒志公松壽忠清阿○召見車機麟中　○○頭品頂戴陜西巡撫臣鹿傳霖跪奏爲審明聽從謀殺胞兄重案首從各犯按律分别定擬恭摺仰祈聖鑒事竊查前據署佛平廳通判朱承恩具報民人詹世沅聽從詹世耀邀同宋興發謀殺胞兄詹世銀身死將屍埋移被獸殘食一案當以案情重大批飭提省發委審辦兹據西安府知府文啓督同局員審明議擬詳由署臬司松壽勘轉前來臣親提研鞫緣詹世沅詹世耀均籍隷該廳傭工務農度日宋興發原籍四川營山縣寄居該廳向在詹世耀家傭工巳死詹世銀係詹世沅長兄與簷世友詹世耀均先無嫌隙與宋興發亦素無嫌詹世銀等之曾祖孫紹乾因母湯氏攺嫁詹世耀之高祖詹本成帶養過門隨攺姓爲詹中仁與詹世耀曾祖中信同毋異父詹世沅與詹世耀素好與宋興發認識詹世銀素性凶横人皆側目其弟詹世鳳詹世才詹世廣均因其刻薄早與分居另爨出外謀生惟詹世沅先尙與其同居後因詹世銀相待刻薄時常毆罵難以忍受亦欲分家詹世銀不允並恃强將詹世沅赶逐出外霸産不分詹世沅畏其凶惡隱忍未較光緒十七年二月間詹世銀將其山坡地一叚招人佃種詹世沅與詹世耀各向種佃得一半議明夏秋两季各給租課二斗迨後詹世耀等均甫種收一季詹世銀卽估向訛賴名多索去租榖一斗十一月間詹世銀見詹世沅詹世耀業將地内麥耔種畢復欲估加租課詹世沅等未允詹世銀逼令退地詹世沅等懇俟來年麥收後歸還詹世銀不依屢次尋向閙駡詹世沅從此與詹世銀挾嫌愈深詹世耀亦自此與詹世銀有嫌十八年正月初間詹世沅之妻詹劉氏歸寍母家十七日詹世銀因燒山坡荒草將詹世耀連界地内茅棚燒燬詹世耀尋令賠修两相爭吵詹世銀卽扭按詹世耀髮辫拳毆未傷經人勸散詹世耀屢被欺凌心懷忿恨知詹世沅亦與其有嫌起意商同詹世沅將詹世銀致死洩忿當往向詹世沅相商詹世沅觸起前嫌氣忿允從約俟乘便下手各散二十七日下午詹世銀復至詹世沅家閙要加租詹世沅卽揑稱情願添租令詹世銀在家等俟伊出外現覓人與書立加課字據詹世銀被誆信實詹世沅卽往通知詹世耀前去下手詹世耀因詹世銀力大人少難敵隨向伊傭工宋興發告悉情由邀其帮助並稱有事有伊承當宋興發先未肯允詹世耀生氣斥駡嚇稱如不相帮立卽攆逐若事發仍要將生扳宋興發被逼畏懼無奈允從詹世耀尋得柴棒與詹世沅宋興發各袖藏一根同往詹世沅家中見詹世銀在竈屋炕上項忱炕沿横帶側臥睡熟詹世耀恐宋興發退避令宋興發上前毆打宋興發先用柴棒毆傷詹世銀右額角詹世沅亦用棒連毆傷其右太陽穴詹世銀驚醒滾轉聲喊詹世耀連用柴棒狠毆數下致傷其鼻梁右耳根並被炕沿横帶墊傷其右太陽穴相連左耳根詹世銀當時殞命詹世沅慮恐到官問罪商同埋屍滅跡卽與詹世耀等將屍身抬至詹世沅前山　内用鋤挖坑掩埋詹世沅因炕上炕沿均有血跡央同詹世耀等將炕拆毁各散二十九日詹劉氏回歸見炕拆去當向查問詹世沅告知實情囑令隱瞞詹劉氏恐怕張揚牽連詹世沅辦罪亦卽容隱嗣詹世銀屍身不知何時被野獸爬出殘食十九年正月十八日下午詹世耀赴碥内尋挑草藥瞥見殘剩屍骨告知詹世沅同往檢拾用草包裹撩棄藏石洞三月二十日詹世鳳由外貿易回歸因尋詹世銀不見當向詹世沅詹劉氏查詢詹世沅用言文吾心中畏懼形色荒張詹世鳳心疑再三盤問詹世沅等知難隱瞞告悉前情毋聲詹世鳳不允正投約報騐間業經該廳訪聞勘騐獲犯訊供通詳因案情重大批飭提省發委確審兹據西安府審明議擬詳由臬司勘轉前來臣親提覆鞫各供前情不諱嚴詰詹世耀委係挾嫌起意商謀致死詹世沅亦因挾嫌宋興發實因被逼均聽從加功埋屍滅跡並無起釁别故及另有同謀加功之人詹世耀逃後亦無行兇爲匪及知情容留人家再三究詰矢口不移似無遁飾查律載謀殺期親尊長巳殺者凌遲處死謀殺人造意者斬監候從而加功者絞監候律載共犯罪而首從本罪各别者各依本律例首從論各等語斯案詹世沅因挾胞兄詹世銀刻薄毆駡赶逐覇産併估令加租之嫌輒敢聽從詹世耀將詹世銀謀殺身死該犯雖係聽從加功謀殺期親尊長律應不分首從自應按律問擬詹世沅除埋移屍骨輕罪不議外合依謀殺期親尊長巳殺者凌遲處死律擬凌遲處死詹世耀因屢被詹世銀欺凌心懷忿恨起意商同詹世沅併逼令雇工宋興發將詹世銀謀殺身死查詹世銀曾祖原係孫姓隨母攺姓爲詹與詹世耀曾祖同母異父并無脤制自應仍按凡人謀殺本律問擬詹世耀除埋移屍骨輕罪不議外合依謀殺人造意者斬監候律擬斬監候惟查謀殺期親尊長正犯罪應凌遲案内加功之犯例應擬絞監候請旨正法今詹世耀因挾嫌商同詹世沅謀殺其兄以致詹世沅罪干十磔該犯造意爲首較爲從加功者情節更重應請旨卽行正法該犯詹世沅詹世耀恭逢光緒二十年八月十六日恩詔事犯雖在二十年正月初一日以前惟案情均重毋庸查辦宋興發聽從詹世耀謀殺加功係聽傭主謀殺外人並非聽從詹世沅謀殺胞兄詹世沅雖罪應凌遲究非此案正犯宋興發自應仍照凡人謀殺爲從科斷宋興發除埋屍輕罪不議外合依謀殺人從而加功者絞監候律擬絞監候該犯事在赦前謀殺從而加功尙無貪賄挾嫌别情在條欵不准援免酌入緩决之列例應不准其援免酌入秋審緩决辦理詹世沅詹世耀均照例先行刺字詹劉氏事後查知因恐張揚致將其夫詹世沅辦罪固屬不合惟律當應隱應請免議鄉約閻世福失於覺察請均照不應重律擬杖八十事在赦前所得杖罪應准援免係公罪免其革役詹世銀霸産駡毆燒燬茅棚罪有應得業巳身死毋庸置議所燒茅棚並免賠修所遺産業飭令詹世鳳等查明詹世沅應分之産交詹劉氏收管餘爲詹世沅議立繼嗣承受以免爭端無于省釋骨殖飭埋兇器柴棒供燬免起再此案事出在光緒十八年正月二十七日維時該署廳朱承恩尙未到任所有失察人命别經發覺應照例减議職名前署　坪廳同知雷天蔭相應開送聽候部議除全案供招咨部外所有審明定擬緣由理合恭摺具陳伏乞皇上聖鑒敕部核覆施行謹奏奉硃批刑部速議具奏欽此○○張之洞片再查接管卷内據江蘇上海縣知縣黄承暄禀有籍隷順天大興縣之馬道隆誘拐來滬覺工之崑山縣孀婦朱蘇氏同至租界客寓嚇逼成姦希圖嫁賣由包探禀經英公廨委員解縣訊據朱蘇氏供稱屬實質之馬道隆供詞狡展且自稱前曾在營得保花翎遊擊銜留閩浙儘先補用都司恃符咆哮不服審訊禀請斥革委員審辦等情當經本任督臣劉坤一批准奏叅斥革並飭蘇臬司親提審辦劉坤一未及具奏移交到臣相應奏明請旨將花翎遊擊銜留閩浙儘先補用都司馬道隆卽馬長需卽行斥革以便照例嚴訊究辦理合附片具陳伏乞聖鑒謹奏奉硃批著照所請該部知道欽此○○廖壽豐片再准總理海軍事務衙門咨南洋海防經費奏准撥歸海軍衙門作爲常年餉需經費之用又准户部咨各關應解抵閩京餉攺爲加放官兵俸餉銀两仍於四成洋稅項下每結提銀五千两自光緒十二年正月起按結提解在案旋准海軍衙門咨浙海關四成一半稅銀撥給北洋充作光緒二十年分一切用欵等因當經行關遵辦去後兹據護理浙海關寗紹台道吳引孫詳稱浙海關第一百三十七結自光緒二十年九月初三日起至十二月初五日止共收華洋各稅銀十五萬八千一百四十两九錢二分六厘除於四成銀數内提解部庫加放官兵俸餉銀五千两外尙餘銀五萬八千二百五十六两三錢七分應提北洋一半銀二萬九千一百二十八两一錢八分五釐現巳照數兌足發交號商楊源豐照案匯兌於光緒二十年十二月二十日匯解起程前赴北洋大臣衙門投納等情詳請具奏前來臣復核無異除分咨查照外理合附片陳明伏乞聖鑒謹奏奉硃批該衙門知道欽此 
 
 

Page 14

 
 
[光緒二十一年三月十八日京報全錄]  
　　宮門抄○摺江督張等奏請准前任撫臣在蘇城捐建專祠摺○川督劉○奏查明學政閱文幕友摺○又奏後藏呈責遲延緣由片○　○奏交卸成都將軍護篆日期摺○晉撫張奏調補中軍叅將摺○蘇撫奎奏籌備耗羡銀两片○署江督張等奏報銷崇明縣海岸工程用過工料銀數摺○三月十八日○户部通政司詹事府正藍旗值日無引見○睿王等搜檢覆　○豫王專摺謝賞壽初恩○澤公嵩山各假滿請安○恭王懔塔布各續假十日○德魁續假五日○召見軍機張蔭桓長萃○○頭品頂戴湖廣總督署理两江總督臣張之洞頭品頂戴江蘇巡撫臣奎俊跪奏爲前任撫臣功德在民懇恩准於江蘇省城捐建專祠以彰藎績恭摺仰祈聖鑒事竊據蘇省紳士前山東巡撫任道鎔等呈稱巳故前任江蘇巡撫崧駿於光緒十二年七月履任勤求民瘼興利除弊殫竭血誠十三年鄭州决口黄水下注揚州府屬之湖河堤壩各工關係下河數十萬生靈故撫遣員周視地勢相度情形凡應堵築挑挖蓄洩灌溉有益於農田水利者倡議興工爲一舉两得之計至十四年秋鎭江府屬之丹徒丹陽等縣被旱成災蘇常两屬亦多被旱故撫提撥欵項辦理急賑會同前督臣專摺馳奏懇恩截留江北河運漕糧以資賑撫倡捐銀二千两手書札飭勸諭紳商士民分别捐助情辭肫摯使人嚮善之意油然而生故能踴躍輸助湊集钜欵並延公正董事核實散給不使吏胥侵蝕全活飢黎無算蘇省瀕湖界海向爲販私梟匪出没之所故撫愼選將弁扼要駐紥分叚梭巡而梟匪歛跡水路肅清浙鹽之行於蘇地者日有起色商賈便之又加意教養培植人材書院常課之外增設學古堂卽廢園基地建造購置經史略仿胡文定經義詞章分齋故事使諸生肄業其中不數年間士子蒸蒸日上咸知實學登甲乙科者率由此出又通飭各州縣實行保甲曰苟得其人率由舊章足以集事由是奸究遠颺閭閻安堵雖在蘇未滿三年而其設施巳足深入乎民心聞其調任浙江相率遮道攀送成妄意請留如嬰兒之失慈父母去年在浙撫任内因病出缺耗音甫至闔省士民咨嗟歎息謂無望復來有感泣數行下者亦以見故撫德澤之入人深也伏查湘省巳蒙　恩准建祠蘇省思慕同殷用敢援湘省成案擬請自行捐資於蘇州省城内建立專祠列入祀典由地方官春秋致祭環請據情入告以彰忠藎等情前來臣等覆查巳故前任江蘇撫臣崧駿撫吳三載亮節清風於各屬地方利弊無不實力請求鄭工黄水下趨則力籌堵洩鎭江旱災告警則廣謀賑濟餘如嚴緝梟匪以靖閭閻整頓書院以育人材凡關繫國計民生知無不爲爲無不力嘉謨善政聲施爛然故士民感戴之忱至今未泯今據蘇省紳土任道鎔等臚陳政績援案請奏臣等不敢壅於上聞可否仰懇天恩俯准巳故前任江蘇撫臣崧駿援照浙江省奏准淤蘇州省建專祠由地方官春秋致祭以彰藎績而慰輿情出自鴻慈逾格除咨禮部曁廂藍旗滿洲都統查照外理合恭摺會陳伏乞皇上聖鑒訓示謹奏奉硃批另有旨欽此○○開缺四川總督臣劉秉璋跪奏爲查明學政閱文幕友循例具奏仰祈聖鑒事恭照乾隆三十八年欽奉上諭各省學政務須多擇閱文幕友卽極小省分亦不得不及五六人其人數籍貫著該督撫查明奏聞仍不時留心稽查如有惜費誤公辦理周章者隨時入告毋稍徇隱等因欽此欽遵在案兹准新任四川學政臣吳樹棻將所延閱文幕友施文煕等六人籍隷江蘇山東湖南等省開單咨送前來臣逐加訪察均屬文行兼優之士襄校可期妥恊除俟該學政開棚考試再當隨時留心稽察不敢稍事徇隱外謹將該幕友等姓名籍貫另繕清單恭呈御覽理合恭摺具奏伏乞皇上聖鑒謹奏奉硃批知道了欽此○○劉秉璋片再據署成都縣知縣沈炘代理華陽縣知縣錢菁禀稱案查後藏堪布等赴京朝貢行抵省垣因正堪布羅布藏丹增患病身故業經該两縣查明病故日期通報並禀請二堪布卓尼爾羅桑爲正堪布接齎前進在案兹復據僧人中譯貢布等禀稱二堪布卓尼爾羅桑亦因不服水土染患寒病醫治不愈於光緒二十年十二月初九日身故所有貢物皮包一俟藏中夷札來省再行運解起程等情由司詳請奏咨前來臣覆查無異除分咨查照外理合附片具陳伏乞聖鑒謹奏奉硃批該衙門知道欽此○○開缺四川總督臣劉秉璋跪奏爲成都將軍恭壽業巳回川謹將交卸護篆日期恭摺具陳仰祈聖鑒事竊臣前准成都將軍恭壽咨成都將軍印務欽奉硃批著臣暫行護理欽此臣當卽具摺叩謝天恩並將護理日期奏報在案兹成都將軍恭壽巳於光緒二十一年正月十六日進省臣卽於是日檄飭恊領塔斯杭阿中軍鄧全勝謹將成都將軍印信並敕書及鑰匙等件齎送恭壽接收除成都將軍接印日期由恭壽自行奏報外所有微臣交卸護篆日期理合恭摺具奏伏乞皇上聖鑒謹奏奉硃批知道了欽此○○頭品頂戴山西巡撫臣張煦跪奏爲揀員調補中軍叅將以裨營務恭摺仰祈聖鑒事竊臣標中軍叅將方致祥前經奏叅奉旨革職所遺係題補之缺業經准部咨行令在外楝選調補在案查該叅將駐劄省城爲各營首領彈壓操防均關緊要必須精明幹練之員方能勝任臣於通省現任叅將内逐加遴選查有平陽營叅將桂芳現年四十二歲係鑲黄旂蒙古希拉布佐領下人由侍衞處學習筆帖式於光緒二年補放藍翎侍衞六年補放三等侍衞十一年補放二等侍衞十二年補放侍衞什長十五年二月十九日因大婚慶典禮成保奏奉旨賞加三　銜欽此十八年十一月初十日蒙欽派大臣揀選山西平陽營叅將員缺二十年引見奉硃筆圈出山西平陽營叅將著桂芳補授欽此十九年二月十九日到省三月十五到任該員年力富强明幹有爲任内並無違礙處分以之調補臣標中軍叅將實堪勝任合無仰懇天恩俯念員缺緊要准以平陽營叅將桂芳調補臣標中軍叅將實於營伍有禆如蒙俞允該員係對品調補毋庸送部引見　該員履歴送部查核外理合恭摺具奏伏乞皇上聖鑒再所遺平陽營叅將員缺晉省現有合例人員應請扣留外補合併聲明謹奏奉硃批兵部議奏欽此○○奎俊片再蘇省前因歲徵耗羡不敷濟用奏有在地丁銀内按年酌撥支　嗣奉部飭蘇省耗羡不敷准借蘆雜等欵不准再動地丁等因業經先後在於蘆課等欵内共借撥過銀八萬四千八百两收入耗羡支放均經附片奏報在案兹據署蘇州布政使黄祖絡詳稱耗羡一欵司庫存數無幾不敷支放應再於光緒二十年積脚欵内提借銀一千五百两舉人盤費欵内提借銀四千五百两共銀六千两收入耗羡以資支放等情詳請具奏前來除仍飭催各屬將荒田一律開墾復額俟解欵充裕卽行停止不得視爲常例並咨户部查照外理合附片陳明伏乞聖鑒謹奏奉硃批户部知道欽此○○頭品頂戴湖廣總督署理两江總督臣張之洞頭品頂戴江蘇巡撫臣奎俊跪奏爲堵築崇明縣東南一帶海岸工程用過工料銀两造册報銷恭摺仰祈聖鑒事竊照太倉州屬崇明縣東南一帶海岸被風潮衝嚙坍近城垣勢甚危險先經飭司委員會縣勘估亟　堵築以資保衞估需經費銀一十二萬一千餘两經臣奎俊會同前督臣劉坤一先後奏明飭由两淮運司及江海鎭江两關並善　局蘇藩司分　籌解督辦工程江蘇候補道劉麒祥兌收核實支用在案兹據署蘇松太道劉麒祥詳稱督同印委各員按照原估叅用西法購料　　自光緒二十年二月間開辦起至八月初旬一律工竣共用過工料等銀一十一萬三千七百六两零較原估節省銀七千二百九十餘两委係撙節動用並無浮冐奉委騐收如式亦無草率偷减情事先後取其保固年限甘結繪圖造册詳請奏咨前臣等查崇明　海岸要工關繫城垣民命若不及早興築將來愈坍愈近其患不堪設想上年春間臣奎俊親往查勘力籌堵築奏准撥欵興工總計工長五百六十餘丈據報共用銀一十一萬三千七百餘两較原估尤爲節省委係實用實銷並無浮冐除將餘剩銀七千二百九十餘两批飭解存蘇藩司庫以備歲修之需並將圖册分咨户工二部核銷曁另行影照該岸工程全圖咨呈軍機處備核外謹核繕清單合詞恭摺具陳伏乞皇上聖鑒勅部查照謹奏奉硃批該部知道單併發欽此 
 
