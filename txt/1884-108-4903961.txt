# 1884 - 108 - 4903961

 

Page 1

 
 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一丹裱成每副洋二角顧惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有未盡愜心處故又不惜重資倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閲一過眞有宗少文臥遊之趣現巳印成準於二十八日出售仍訂六本外加鐫字紅木夾板計價洋一元一角惟所印無　賜顧者尚祈早臨爲盼售處悉仍其舊 
[招延訪事人]  
　　本館現欲請一友人在福州採訪時事如滬上建帮中有願膺斯聘者望罄玉趾夾本舘面訂或福州有人肯承斯乏亦可信來酌商此布>申報館主啓 
[辨謡] [  桃源鈎叟來稿]  
　　前讀貴報謡言質疑大論恰合鄙意不勝欽佩其中尚有未盡之意不揣固陋更爲引而伸之蛇足之譏知不免焉法越之事傳説紛如訛言四起殊足爲中國之大患是不容不爲之一辨者也派救富有輪船之小工謂爲法蘭西買去充頭陣以當黑旗每人賣洋五十元以小工頭目爲兵官一似實有其事者此固然矣近日復有無知之輩三三兩兩互相傳説謂法人專在租界俟夜深之際見有行人卽拖之以去勒令當兵送往越南以助法軍而敵黑旗并更有令之變成黑人者此等謡言茶寮烟榻時有所聞余欲闢之則口衆我寡徒勞無益也本埠愚夫至有動色相戒約十二點鐘後不敢夜行者至入僊橋四明公所等處僻靜之所則八九點鐘卽無敢經行其地者以至人心惶惶咸懷疑懼此豈好事也哉且不特本埠爲然也汕頭來信言該處近來紛紛遷避實繁有徒約計一月之中附輪船以至新加坡及暹羅等處者已不下數千人究其所由亦以法越交爭法蘭西將欲與中國啓衅已有兵船兩艘停泊厦門恐有占虎厦門之意以是人心惶惑咸思趨避凡若此者實皆謡言之煽亂足以爲害於閭閻也夫法人之開釁中國求償兵費固意中事汕頭地當海道之衝法船若侵擾厦門汕頭必被其禍因而紛紜遷避猶屬情理之常雖難保無匪人故爲危詞以聳聽欲使富厚之家亟思搬運而彼得以從中取利然其所造之謡言究尚有可以動聽之處至於法人買華人以爲兵則必無之事也法國之兵何等鄭重卽曰黑旂鋭不可當而欲以華人作前驅以代法兵之死而不知用兵之道全在鋭氣如法人己則畏死而以新雇不知兵之人爲之先驅是眞驅之死地矣從來前軍喪氣後軍必將不支又安用之如曰以所雇之華人變作黑人冀以先聲奪人則黑旗豈有竟墮其計一見卽退避不遑者若一與接仗則假情全露竊恐黑旗且將乘瑕蹈隙以蹙法軍而覆之法人又何利焉如曰以此誘敵則又未聞法人用誘敵之計此皆事理之所必無者也至於賄買恐不可得而夤夜捉人以充兵數一經傳揚誰復有被其捉獲者法人雖愚必不至此此殆卽前此四明公所泥城橋等處截路攫奪之匪徒爲此謡言以求逞其所欲而特以法人爲藉口耳此等匪徒專以有事爲快顚倒播弄安其危而利其災一有事變彼卽得以張牙舞爪到處揷脚此等人一身之外本無長物何地不可得食何時不可覔錢特苦於太平無事則王章可畏官法難容不得不稍稍歛迹耳若一遇變亂則若輩正中下懷所謂愁太平者正其人也近日英兵官下鄉遊獵爲鄉人所窘現在官憲已派員前往辦理此事雖與謡言無涉然西人下鄉行獵事所常有從未聞有爲鄉人毆辱情事今而忽出此事安知非有人暗中布散謡言潛爲播弄以至鄉人疑西人之不懷好意而遂起而與之爲難也　鄉人安知何者爲法國人何者爲他國人但見異言異服者統謂之外國人而巳因聞法國欲捉中國人以當兵之説遂痛恨法人人人欲得而甘心焉彼又安知事理之若何苟有可以洩憤之處則不顧利書而率意行之現當中法交涉恃事艱難之際一法國之尋仇已費多少心力如再關罪於他國則辦理更形棘手彼外國人倘遭華人之欺侮必且詰責夫華官然則華官之責任不更重而且難耶爲今日計亟須明白曉諭使城鄉百姓咸昭然於謡言之斷不可信輕舉妄動之最足爲害凡事當憑官辦理軍民人等皆不可任情妄爲而於造作謡言之人一經查出必須嚴行懲辦以杜内亂而安民心如此則上下可以一心中外仍敦輯睦而官長乃得以專意於法事而别無掣肘之虞且别無肘腋之變矣詩云民之訛言寗莫之懲謡言之興雖若事屬細微而又烏得視爲無甚關要而置之不論不議也哉 
[本舘接奉電音]  
　　昨由通州電局專發電音到本館有三月二十六日諭旨四道敬謹譯登○三月二十六日奉上諭貴恒現在賞假刑部左侍　着松溎兼署欽此同日奉上諭各省抽收厘金迭經諭令該督撫等據等報部力杜中飽乃近來厘局委員往往徇情濫委任用非人以致貪婪侵蝕百弊叢生殊堪痛　當此庫款支絀之時自應涓滴歸公實徴實解若非認眞稽查將使億萬厘金半飽私槖實屬不成事體嗣後該督撫等務當激發天良明查暗訪設法整頓尤以擇任委員爲第一要義並將各該省厘局徴税數日隨時稽核嚴杜弊端該委員等如有侵漁及擾累情事立卽嚴叅懲辦倘敢瞻徇情面袒護屬員或被人叅奏或别經發覺定將該督撫等嚴懲决不寛貸將此通諭知之欽此同日奉上諭各省設立驛站遞送文件原期迅速而限行摺報尤覺緊安乃各該省積習相沿州縣於支發款項尅扣侵蝕馬匹丁夫諸不足額文報致多遲滯實屬不成率體着各該督撫嚴查州縣夫馬必應如額隨時督催稽察遇有緊要文件照章速遞不准稍遲以肅郵政如該管各官任章玩誤卽着從嚴叅辦不准稍涉徇隠將此通諭知之欽此同日奉旨胡瑞瀾補授通政使司副使欽此 
[倫敦電音]  
　　昨日倫敦發來電報云前有英將二員在埃及地方爲匪黨所敗刻下英廷已將此二員召回矣 
 
 

Page 2

 
 
[西人論法將]  
　　昨晤西友之夾自越南者言及法將迷祿與尼格禮也頗有意見不合之處　尼格禮也之材能實高出於迷祿而官階則居尼格禮也之上以故尼格禮也頗形不樂至劉提督永福則實係智勇足備武略無雙法國諸將中除尼格禮也而外皆非劉提督之敵手也惟法人之鎗炮精良是則劉軍之所短耳 
[譯西報論略]  
　　昨觀晉源報載有一論言及近日中朝樞部諸臣大爲更動窺此情形大有主戰之意李傳相素以持重爲事現在亦不得不幡然變計故近來整頓防務勤如操練亦欲與法人相見以兵戎云云西報所論如此譯其大略以見西人之意見焉 
[法夾滬]  
　　昨日法國兵船都樣得祿音由厦門駛至吳淞該船有三千七百墩之大船内有砲十尊聞此禮拜内尚有法兵船四艘陸續駛至不知有何詭計也 
[出殯盛儀]  
　　壽莊固倫公主薨逝皇太后皇上親臨賜奠前後均經列報兹悉公主金棺於三月十九日出殯安定門北郊外順義縣屬之沙淤地方預派　公至期奠奈前三日各叚官員督飭兵夫將經過道路一律修整布以黄土工部官夫在得勝門外預演抬槓步伐是日卯正恭奉金棺出府臨街店舖一體關閉京營兵　各執籐條驅逐閑人大小巷口仍以帷幕攔遮鑾儀衛四十八名旛桿前導次則鑾駕等執事如金瓜鉞鈇朝天鐙之類又有阿呼槍數對京營弓箭手數對　帶旗幟數對馬隊排列而行次列金鍁玉鎬及剗馬單鈎並有龍頭皮搠品級封典賓封各色又有鑾駕龍旗御棍執扇掌扇龍鳳日月等扇紅字勅封廟號黄牌皆兩行分列勅封龍亭前有提爐氤氲馥郁香溢街巿後有坐馬樣車宫輿小轎共十餘乘俱係宮裝盤内盛御賜古玩及品服鳳衣翠飾珠鈿皆罩黄縀綉袱樂部鼓吹排列步行設而不作嗣聞太監齊聲舉哀送殯之王公大臣咸赫赫遥臨繼見校尉八十名服紅駕衣頭戴絨冠上嵌黄翖肩荷御槓上罩金頂黄縀綉藍團龍棺罩内安金棺緩步徐行靈轝前有承祭公喪服導引步軍統領督同監員前後衛護卯正奉棺由靈所出北至西直門大街東過鼓樓再東至交道口北轉迨辰正方抵安定門該處謹備路奈蘆棚陳設香供羅列幢幡祭軸禮懴唪經比金靈到時濓公首先奠祭次醇邸次徴貝勒次裀貝勒奠畢金棺卽出安定門直至沙淤地方暫安醇邸曁諸貝勒還府是日安定門外聚觀之士女約有萬幾蓋以該處不似城内之森嚴也然人雖多皆肅立無敢譁亦足見典禮之重矣 
[穗垣近事]  
　　督撫兩憲十四日坐輪船先到獵德看砲台及沿海形勢次到長洲查點兵勇分别駐守然後出虎門相度砲位務期布置周密隨飭漁團保甲頭目前來面諭勉以敵船若到須竭力從公等語十六日復乘輪船返署○現調楚車二千名在東閂外駐紥所築四營盤係用沙石疉成高有丈餘與砲台無異營盤外開一大濠以爲環護○交春以來陰雨纒綿輕寒料峭官塲十三日換戴凉帽而羅袍之内襯以重裘十七日辰刻雨勢更大西關街道積水五寸有餘城内花塔街傾倒房屋四間光孝街倒屋八間幸非樓房墻不高大不致壓斃人口也○金溪石湖二渡船十二日由省開行夜半在文教地方被賊十餘人於水底湧出各持兵器上兩船行劫所有銀物一欔而空聞金溪渡船夥受傷兩人石湖船夥傷一人是處海面本有一巡船鎭守次早欲向巡船告知乃見船上兵勇皆爲繩索綑住大砲亦被石頭壓住急詢其故據云昨晚人皆熟睡被賊匪入船先用重物壓住隨以繩索綑之知必有行劫之事其如不能轉動何噫盜之猖獗乃如是乎或謂巡船實與盜串通故作此態以掩飾人之耳目是則非所知也現已禀縣聞官卽飭巡船回省訊問矣 
[袁江雜錄]  
　　　河工之有大王將軍方首而有角體燦燦具鱗甲云係有功河務神靈所化老於河工者能辨之且識其姓氏約共三十餘位河工兵弁則肅然起敬無敢妄議焉近年每届漕艘蒞浦卽有附棹而來者或三或五幾若督運是更大可異矣初四日漕艘抵浦初五日大王卽爾降臨十六十八又到大王兩位故連日漕帥親赴拈香供祀絃管嗷嘈香烟繚繞廟祝亦厚利獨擅云○三月十五日秋審之期所有淮海兩屬人犯例由道憲過堂計是日淮海兩屬共八起内山陽一起桃源二起海州三起沐陽二起均命案也聞自桃源某甲其起衅之中因某甲嗜賭不事生産其母氏恨之一日賭輸歸家母氏痛毆之有從弟相爲附和甲心憾之蓄忿未紓翌日蹈隙遂抉弟之目而殘其生訊實問擬噫賭之爲害固若是歟○在理教肇始於天津現因漕船往返浸及江淮雖無邪語惑人形跡然入其教者必禁絶烟酒且能爲人斷洋烟之癮彼有一種藥膏使人食之則見洋烟不得下咽矣卽烟酒亦不禁自絶浦上吸食洋烟者得此妙藥而除痼疾聞已不少推食藥後所瀉多黑水體漸碩貌亦漸腴眉宇間則有一股邪氣隠隠約約不言而喻是何故耶○十六日午刻有藍縷客彳亍於龍王閘背瞻望徘徊俄而就閘背便旋詎足蹶腿軟竟倒栽而下作雀躍作鳬　漁舟聞之卽集救迨登岸腹脹氣微霎時間從屈君遊於水府矣○前報花剝船滋事情形兹悉並非四岸鹽局脚夫乃邳宿運河築堤士夫因工雖告竣尚未騐收故攔阻間口角爭毆兩敗俱傷幸解散得法已相安無事矣○西岸官鹽自某商認辦後價值日增前每斤售錢十四文今己增爲十八文其中一因五河厘卡新設分卡專收四岸厘金一因邳宿地連皖岸靈璧一帶皖岸亦某商之鹽彼處價值視此懸殊非四岸鹽價抬貴彼處幾無過問者故某商己禀蒙批允無如桃宿邳唯地方瘠苦民情剛勁程進之觀察察悉其情於謁見曾制軍時述及其事制軍飭作罷諭是誠小民之福也　零丁者今之尋人招子也齊諧記云有失兒女零丁謝承今者街巷之間此物觸目而來不可以更僕數或尋遠出之親友或尋逃匿之妻子至尋覓小兒女則尚不多覯然拐匪之惡如此地方官其何以處之○漕標淮揚鎭標河葦營衛所候補貧員由漕憲支發邦資原以周其涸轍今春支應局禀諸漕憲請將溢額之薪水槪行减半於是河葦營淮揚鎭標各員未免有向隅之歎兹徐仁山觀察交卸淮揚海道篆時各員竭誠禀求始蒙轉達漕憲照常支發矣 
[秋錄大典]  
　　各省臬司每年於三四月間例行朝審大典其日期則由藩臬兩司會詳候撫轅批定各縣人犯則先期陸續解省寄監浙省共十一府惟温處兩郡人犯以解省路遠且多陸路恐有疎失故就近於温處道署錄審以免跋涉若杭嘉湖寗紹台金衢嚴等九府人犯則皆須至撫轅過堂點名發落給發扇席錢食等物蓋自中丞以下至府縣凡有公座者無不各有賞賜也今歲秋審之期現奉院批定於三月二十七日舉行統計九府人犯共有五十二起赭衣絡繹黑索琅鐺設神禹見之定又當下車而泣也 
[山長來省]  
　　德清俞曲園太史掌教西湖詁經精舍已十有七年矣先生買宅蘇垣久作寓公之計因仿袁簡齋隨園故事購造曲園一區評量花木備置亭臺奉母家居於此每年春秋例必到杭一次今春甫於三月初抵省拜謁各大憲後隨卽出城至俞樓小住越日至三台山展墓卽在右台仙館住宿一宵而返至十四日登舟回吳下云 
[算竊財物]  
　　寗郡近有一種外來流氓口稱難民成羣結黨散至各鄉强討硬乞不但葱韭菜蔬榖米稻草見卽圖搶甚有銀錢首飾多被算竊近如東鄉天童莊李姓被算約值二十餘金二十一日西南鄉千丈鏡地方觀音閣有大錢四十千堆疉樓上霎時亦被算去鄉人莫不痛恨現聞各鄉邨互相守望如再有前項流氓至此將羣起而攻之第鄉愚不知輕重流氓不顧生死若不預爲驅禁恐難免釀事也 
[凌斃養媳]  
　　寍郡凌斃養媳之事屢有所聞近出一事更足令人髮指石碶路頭楊姓前挈象鑑橋徐姓女爲養媳已數年矣楊母平日 
 
 

Page 3

 
 
視媳如婢妾鞭　之聲無間晨夕以致媳無完膚徐某聞之心甚不安意將迎回向楊理論楊以爲旣許楊姓不涉徐姓之事徐怏怏血去由是楊母更銜之不特日事夏楚且以針刺其膚徧身潰孄外貼膏藥詭稱患瘡前日偶爲細故楊母又撻之不止隣人竭力勸解楊母不允且將門緊閉不令人進拳打脚踢登時殞命又疑其裝詐復連撻數下見其絶無聲息始知斃命恐徐來吵閙當雇坄塘船匠數十人以待動靜徐固儒弱又畏生事此次聞女屈死不過欲其厚殮超度而楊則執一不允反被毆辱徐欲控告楊始畏罪挽人出理願出洋銀又許厚殮事始得寢 
[操防嚴密]  
　　昨有友自姑蘇來滬云及月之二十四日道經白蜆江地方見旌旗蔽日帆檣如林俄聞號炮一聲各炮船立時起掟魚貫而進捷若飛鳬旋見紅旂一招巨砲齊發最後施放連環尤絡繹不絶進退變陣瞬息而成兩岸村民觀者如堵　係淞太營葉綦兩恊戎會合裏河五營督操晨夕兩次如此防堵誠可謂嚴密矣 
[賽馬停公]  
　　四月初四初五初六等日爲寓滬西商春季賽馬之期此三日内英領事公館及各銀行一槪停辦公事銀行祗於上午九點鐘至十一點鐘開門付銀云 
[府試告示]  
　　上海縣正堂黎爲科考事光緒十年三月二十三日奉本府正堂博札奉學憲通飭考試文童等因奉經轉飭在案今本府擇於光緒十年四月初四日開考所有華奉婁金上南青七縣文童應飭於四月初二日齊集郡城聽候分場考試除出示曉諭並飭學遵照外飭卽一體出示曉諭等因到縣奉此合行出示曉諭爲此示仰闔邑與考文童知悉遵照示期齊集郡城聽候府憲分塲考試均毋遲延自悞持示 
[籌辦鄉團]  
　　松屬各縣奉憲　練皆已遵行惟上海尚未舉辦曾奉憲札嚴催等情經己列報兹悉裏虹口外虹口一帶鄉間現由圖　鎭董按名造册報縣聽候挑選聞每堡須設練勇白名是否屬實容俟探明續報 
[拘查水手]  
　　虹口捕房之捕頭新出一令傳諭各夜班巡捕出差巡街時途中遇見酒醉水手西人乘坐東洋車欲往鄉間者一槪拘入捕房盖前有車夫將醉漢拖至鄉間剝去衣服等事惟恐仍蹈前轍也前夜有夜班巡捕見一水手乘坐東洋車一輛似有酒醉意該捕上前拘問稱欲往吳淞兵船該捕不許一併拘入捕房捕頭飭將水手西人送水手公館安揷俟天明再向該車夫詢無剝衣倩事遂卽斥退 
[機器運廠]  
　　　和公司輸船由外洋載來大件機器存積虹口怡和碼頭昨日用駁船運往浦東之祥生廠據稱係車床機器大小共有二十餘件云 
[醫院善法]  
　　虹口同仁醫院屋宇寛廠求治者日衆惟夜間遇有急　叩門殊多不便現在門外新設一小門設在夜深可將小門扳開内有圓木柄以手抽之則管門人房内之　驟響卽可出視不致遲延悞人此亦該醫院之善法也 
[邑尊騐屍]  
　　上年有信局失洋案内之葉阿言因案己訊結病未痊愈故黎邑尊飭發普育善堂養病詎延至本月二十七日在堂病故由堂報縣請騐黎邑尊甫於昨日下午由金陵回署聞報立卽帶同書役仵作人等臨善堂相騐據仵作喝報葉阿言的係因病身死邑尊查得葉在滬並無家屬卽着善堂棺殮發壇標記 
[推跌致斃]  
　　二十七日據二十二保四圖浦東陸家行鎭人徐阿英同地保徐文耀投上海縣報稱因有隣人陸丫頭之弟媳陸羅氏夫死二年前日陸丫頭忽來家聲稱我與陸羅氏有姦已有身孕數月現欲打胎無錢故將我耕牛牽去我母徐周氏上前攔阻詎被陸丫頭推跌身死求請詣騐黎邑尊着卽補詞核奪 
[拆梢初訊]  
　　前報嚴辦流氓一則二十七日又經北局金委員獲到陳耀卿楊良卿二人送縣請訊卽經黎邑尊與金委員會訊據陳耀鄉供稱浦東龍王廟人因楊良卿之叔父分家不均故楊於二十一日央我邀同友人王阿商等至浦東與伊叔父理論二十四日因楊酬謝衆友在廟東聽月樓請泗共吃酒菜錢九千餘文因錢不敷我欲出小東門向友人借錢適過馬姚弄看見香粉店有人爭毆我惟駐足觀有旋卽出城餘不知情楊良卿供與陳略同邑尊詰之王上奎干阿商二人供稱因陳楊二人邀我吃酒路過該處悞被拘來至咬委員手指之人實不認識金委員曰我路過時俱見你門一黨十餘人似醉非醉摩拳擦掌口中辱罵我來喝阻詎爾等將我圍住聲稱我等之事不與你相于及旁人謂爾等曰此係北局委員爾等反大聲曰打死委員亦惟一人償命我卽上前拉住爾二人雖咬我手指係一麻面高顴之人但我看得明白確係爾黨究竟此人及餘黨是何名姓從直供認陳等均稱不知邑尊問王阿商究屬如何起衅王稱因有友天津人余姓向該店買物因其衣服藍縷該店誤爲乞丐給一小錢因此口角金委員曰我先在旁見王阿商向店中一年老人趙姓索洋五元並稱誰不知爾欠我錢趙不認爾卽動手將櫃檯上所擺之玻璃盒子先行打碎並拖趙姓將其掌顂故趙大喊拆梢此係我目覩毋庸狡賴速卽招出同黨姓名邑尊再三研詰陳等堅稱不知邑尊喝將陳笞責三百板楊一百板王阿　掌頰六十王上奎二十仍不招邑尊喝打藤條始稱有王姓余姓等五人但不知其名審至此時己逾三鼓邑尊飭將四人仍行管押限三日着交餘黨逾限嚴比 
[英界公堂瑣案]  
　　報列竊銀嫖院一節昨由捕房包探秦少卿將取洋三百元之某甲解案該包探禀稱彼帶洋到富仙堂妓院置辦甯綢馬褂馬甲縐紗夾衫套褲鞋襪帽子穿着一新又辦墨晶限鏡時辰表金戒指共值洋一百五十元光景身邊尚存洋四十五元據言向存妓虚洋五十元餘則　一切嫖帳荳行執事人稱我行學生共有三人彼是去年到行是夜我不在行中及到行始知櫃内失　三百元又不見此學生明知被取當卽知照荐保及其父皆願賠償料理旋悉在妓院由捕拘案銀洋則已購辦衣飾花消今蒙送案衣物均在請給與伊父我惟向索洋三百元而已并請免辦甲父供亦略同甲供年十八歲在荳行習業取洋三百元除辦衣飾物件與起案之洋四十五元外尚有洋五十元寄於該妓至花消計三十餘元尚有十餘元係零用者該妓王氏卽大寳供並無銀洋寄存花銷幾十元則有之鴇李薛氏供與同翟副領事謂該學徒年紀尚輕胆敢取洋嫖　請辦以儆黄太守謂旣由其父認償其師求免究辦應准所請惟飭妓繳洋五十元連起寒之洋四十五元併歸充公示罰至衣服均穿在身上飭甲又領　以家法處治金　眼鏡時辰表給領完案○捕房續獲慶竊電線之周掌生李勝發石榮先等解案因黄太守與翟副領事商科其罪未　發回捕房管押俟詳道憲冉行候示核辦等因己列前報昨由捕房復將周掌生等解案翟君又商之太守隨　判周掌生枷號三个月期滿再押十五個月李勝發石榮先各枷一月期滿再各押三个月均發捕房示衆○高易洋行控代四人密司連放銀有開眠雲閣之沈小痷將法界之老店英界之新店生財兩共抵銀二千五百兩法界之抵欵控由法公堂訊斷英界由黄太守諭令沈妻沈蔡氏趕緊措辦銀兩料理如延則將生財拍賣等因已列前報昨由密司連投案聲稱奉限已逾應得拍賣償本沈蔡氏傳案稱將店内生財召　雖有人來議價尚未定妥至抵銀時係憑保險單交彼者所有洋烟筒水烟同等件均不在保險之内今彼旣欲拍賣應照單定拍餘物當歸我收管並稱可否再求寛限半月錦名洋行經收房租人　案稱去歲底已被該氏欠一月半房金計洋一百零八元嗣於正月間被高易封屋迄今又有三個月每 
 
 

Page 4

 
 
月租洋七十二元請爲照追該氏又稱前欠租洋是實然被封後之房租應得高易認償密司連又稱保險之各生財抵銀外尚有物件甚多房租均應該氏承認太守商之翟副領事謂沈小　將生財抵借銀兩旣因無力歸銀而致拍賣其吃虧可知至封房亦應禀明公堂發封今高易擅自封房則封後之房租應斷高易認付翟君辨論至再始照太守定斷○太平　行東投英領事　訴有地基出租與魏梧記而被債欠租銀一百八十七兩請爲傳追等因翟副領事據情照會黄太守飭傳到魏梧記昨晨會訊太平洋東投案申訴前因魏琛供魏梧記是牌號曾欠太平行租銀無錯現在惜辦銀兩求請寛限七日卽可如數交租云太守商之翟君應准所請寛限七日着具保限翟君謂旣欲寛限應令魏梧記認償一月之利息太守以未便再加利息商之至再魏則情願加息惟須請示加息幾何太守謂洋行利息自有規例爾自照給可也上海絲業會館籌賑公所施少欽解山東第五批賑銀電禀照登○山東撫憲陳大中丞電鑒前具電禀請塡撥四兒則敬領放諒照行今裝招商局海晏輪船解第五批賑捐申公砝銀二千兩裝一箱計寳三十九隻一零封另具禀一併函托登萊青兵備道方佑民觀察轉解到轅請飭知四兒知悉海絲業會館籌賑公所施善昌上三月二十八日午刻在滬發電 
[浙省撫轅抄]  
　　三月廿二日候補府吳唐林辭赴各海口公幹運副王瑞年辭赴嘉郡帮辦鹽局差 
[蘇省撫轅抄]  
　　三月廿五日候補縣易子亨禀知奉藩憲委解京餉差○廿六日候補道沈玉麒現奉南北兩洋札委總辦蘇州電報局差鹽運使銜缷署松江府楊峴禀知交缷署松江府事回○廿七日候補同知陳步高禀知交缷署常總捕通判事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[混星子悔過歌]  
　　混星子到官衙多蒙教訓混星子從今後攺過自新細思量從前事許多頑梗一樁樁一件件自己問心想當初父母恩一言難盡受盡了辛合苦養育成丁原指望爲善良可以上進原指望承祖業可以守成原指望孝父母報答養育原指望保妻子買賣營生誰知我喪天良全不務正　了些壞朋友狗黨狐羣有的是圈鞋底不安本分有的是挑鮮貨假托良民倚仗着衆潑皮一呼百應吃娼賭佔市口訛詐錢文有時節在街頭持刀弄棍打羣架立鍋伙一味横行打傷人生合死全然不論只顧得不義財按股均分只道是結黨羽無人敢問却原來鍋伙會律問斬刑　然間逃法網一時僥倖　有日被訪拿捉到公庭　枷鎖上鐐銬五刑受盡千般苦萬般罪難熬難撑有的説能忍刑纔成光棍那知道饒受罪好漢不成役奈何也只得從寔供認纔知道錯走路後悔難名也曾見作混星立斃杖挺也曾見作混星發配邊城也曾見作混犀站籠喪命也曾見作混星身首兩分連累了父合母一家餓困連累了妻合子孤苦伶仃這都是耍混星收緣結果千人垂萬人駡辱没家門自古來有血性忠孝爲本那有個作賤類誇耀鄉鄰世界上謀衣食豈無門逕何苦來當混　身犯典刑這都是染惡習被人誘引這纔知念歌詞感動良心從今後發誓願囘頭猛省不爲非不作歹不做混星倘若是不悔過天人共憤望恩官速赦我去作良民金　曲鏡清詞友乍逢卽别爲倚此解以誌雪泥並希政和○又聽驪歌唱劇消魂十里柳花三春桃浪春色已經留不住忍見怱怱祖帳疉陽關凄凉萬狀握手重逢知有日最難禁一霎雲飄蕩臨别語毋相忘飄蓬斷梗增惆悵祗説是錢江轉舵水流花放誰復道重聨風雨一例行藏骯髒翻自笑葫蘆依樣空谷幽香惟自惜莽天公積慣多魔障志堅定休躁枉星江鈍菴主人潘鶴齡偉堂譜於蛟川營次前調偉堂舊雨錯詞贈别情致悱惻步韻奉和並乞拍正○渭曲怱怱唱看江關落絮飛花飄風逐浪萬斛閒愁無處著贏得魂消客帳更那堪漂萍情狀南浦無端舟又買儘傷心雲水空摇蕩揮手處情雖忘江湖回首同惆悵問何時載酒西泠畫船重放海上謫仙歸未得積了許多骯髒　又似閒隔模樣落拓生涯天不營訊青天都被浮雲障春已負空呼枉甲申莫春梁安浣花舘主章志鑾鏡清拜稿上海陳家木橋金州礦務局内願直山東核獎賑捐公所經收三月廿一至廿五日第五十四單○碧樹山房五元琴鶴堂代募四元一百七十四文香港安泰公司潘樂門翁募潘桂群五元禮溪棣華堂念元周佐求巳病全愈十元怡雲氏募五十元浙寗朱安山爲慈母七旬壽辰念四元天水稀餘女史太原氏求起居康健五十元榆蔭軒主人十二元林應求十元黄培元求母病速愈十元居心士敬天后聖母費念元○嘉興吳源潤來申字冊四十一户共十六元四開六個○預保産平安人朱伯庸各一元廣東錢俊臣四元公泰恊節席費三元無名氏盧陳氏求母病愈椿萱堂臥梅氏求病速痊四户各二元思過子三元鄭品芳香資移賑二百文江右豫章汪氏爐坯洋四元江右四齡童子羅文彬振年錢合共爐坯洋四元姚沈氏爐坯洋二元○紹興賀漁鏡募同字冊志謨子酬願四元陳姓杜通兼各一元○立茂號募申字册朱茂湘一元方恆豐蕭束興顧藝園王藝珊蔡本初吳耕餘六户各五角夏九峰李月如湯南山湯德興徐芝蓮胡瑞記不記名李鳳山姜子雲九户各二角陳錦棠陸子棠各一角張怡記四開一個○浙杭勉力學好人募申字冊幻覺予張隠居士　清泉三户各一元周子沅金高氏高炎生高遹生四户各半元○附核奬蘇電局解來第一批核獎庫銀三百七十六兩六錢六分五厘孫俊周炳憘邵文濓三名各庫銀四十六兩八分吳渭姚世顯姚世正余家禧余家祺五名各雖銀十二兩八錢李宗璡庫銀七十四兩九錢六分汪元詵朱立中各庫銀十六兩一錢六分沈鴻謨庫銀三十四兩五錢六分○以上廿一起第五十四單共收賑洋二百七十二元銅洋一元爐坯洋十元錢一千四百七十四文又核獎庫銀七百念兩另七錢四分五厘今次共收賑奬兩共合規元九百九十九兩九分六厘連前五十三單共收規元十七萬二百十五兩五錢六分八厘○付解徐翰翁第二批震澤　洋五百元合元三百六十三兩五錢連前統共解過規元十六萬七千一百八十一兩七分六厘○存核奬部飯等費庫合規元五千二百念二兩一錢分凈墊賑欵規元二千一百八十七兩兩六錢六分厘 
[上海抛球塲後街楊泰記辦理直賑捐輸總局第二十次收欵]  
　　浙紳湯味齋經募隠名氏專衆姓英洋八十元鋤月軒主人五十元松鶴道人三十元樂施同人合嘉二十四元李陸氏募二十元魁矯書屋募二十元無名氏六元善慶堂十四元知非居士十二元愛琴處士十元殷屏翰十元十齡董子八元兩齡董子公盛號任鍊霞各二元共計洋三百元○徐前伯司馬經募戚家汊總避陸元鮑壩袁小菴十元厚德堂五元雙慶堂五元松心堂徐蘭生無名氏嘯月主人可久長子徐芝生丁孟隅丁景韋丁景周丁黻庭陳企堂徐仲年丁用夫丁湯丞韋芷衡丁萬森顧蒼波顧小蒼何俊卿何福霽以上各二元楊體之叚笏林共二元何炳森何懋森共二元何壬森何桂森共二元何瀛森何煃森共二元共計洋七十二元○江蘇候補縣丞王肇嵩經募劉玉記十元楊賡人五元敬恕堂懿德堂承樸堂貽德堂各四元温親睦堂二元同德一元共計洋三十四元○曹德堂助洋四元陳理庭助銀六兩五錢一分以上統共收洋四百零六元銀六兩五錢一分再敝局疉接天津各當道來書北地賑務仍無已時而近日寄到捐項甚屬寥寥雖奉杭府吳春泉太守長洲金螺青大令並江西顔小雅太守來書均已有陸續所收捐欵允俟彚總解局而直省災黎待賑綦殷所望大君子救災救撤已收者從速匯寄其未收者代爲轉催又有前懇湖南潘中丞轉發捐册亦奉復諭力爲籌書現在中丞移節粤西尤望各當軸一視同仁仍賜迅速籌勸早日源源解濟又江寗梁方伯前署江寗府現任楊州府宜太守轉發捐册各十本並前署安徽懷寗絲現調合肥縣譚仲修大令太和縣鄒雋之大令代募捐册各五本惟梁方伯業荷還章早經設法代籌其餘未蒙賜復究竟曾否捐齊亦望迅賜惠寄好音並將捐欵從速寄局俾資轉解散放盼切禱切 
 
 
