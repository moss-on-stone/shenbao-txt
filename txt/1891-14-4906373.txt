# 1891 - 14 - 4906373

 

Page 1

 
 
[股] [  書集成局主人啓]  
　　本局排　　　圖書集成早經　蕆　遠近　　所　股　有迄今尚未取書者兹特限至年底爲止如再不持票來取明年概　　　　祈諸　原諒爲幸 
[勸直山左急振] [  申報館協振所同人拜乎]  
　　順直山左洪水爲災自四月迄今一片　洋數千里盡成澤　災民　　轉　死亡男女　骸蔽江而下其幸而不死者當此寒　　　霜信　　　　俱無難禁奇　加以飢腸轆轆全無粗　下咽有不視息難延　　告斃者乎伏念本舘勸辦賑捐而後江浙　　　省俱蒙大君子　勸　　　　　畿輔巖疆　魯名境遭兹　　何忍不　解　特肅短　附陳苦狀如肯玉成美事巨欵慨施則作善降祥福報可操左劵巳 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論砲船紅船亟宜整頓]  
　　子輿氏有言曰人皆有不忍人之心夫曰皆有則無論貧富貴賤賢愚强弱無一不有可知也曰人皆有則不有此心者之不足謂之人可知也盖天生蒸民有物有則懿德之好盡人所同雖俗有盛衰時有隆汙而此天降之衷之伏於中者隨遇而發不期然而然如飢之求食渴之求飲疾痛之有啼歡樂之有笑皆有出於不覺者不必其有意爲之也而吾觀於上海輪船之事諸砲船紅船中人何其與此言大相悖哉上海輪船在大河口遭焚本報有聞必録凡訪事人之函報與刼餘諸客輪船諸執事之所述均一一詳載報端并發爲論說凡船中之宜若何預防諸公司之宜若何整頓亦已詳哉言之矣今者各公司已有鑒於前車各籌善策可無事贅言惟觀失事之時諸砲船紅船袖手其旁不一援救一似甚利夫諸客之死者不禁慨然焉夫自有輪船洪濤巨浪之中破浪乘風久矣視爲常事乃今年中外輪船之失事者屢有所聞說者謂輪船失事若在大海之中巨浸汪洋四無涯涘設有不幸殊屬可危若沿江上下離岸不遠卽有錯誤尚易爲力今上海乃獨失事於此且受禍更烈是眞出於意外者矣外國行船規矩船之安危繫於船主設有僨事而船上諸人之性命因而盡喪則船主之罪最重倘能將全船諸人一一救起無一死亡則爲有功而無過故爲船主者一遇此等不虞之禍必不容先自逃生須先將在船之人急爲救援或下之小艇或送之别船或移往岸上如船中人多小艇不敷裝載則亦必往返數次裝盡而後止迨諸人皆逃船主遣散水手人等方可孑身遠害盖雖不至船存與存船亡與亡而定例如此固有不敢自便者其救人之時凡有搭客惟準空身逃出行李什物一毫不準携帶盖多帶一物卽少載一人少載一人卽少救一人之命故情願棄物而不顧然此皆船主之規矩若岸上之人與旁邊停泊之船則見有失事者設法救援各視其力之所及惻隱之心人所同具固不煩成規之告戒也彼洋人之重人命也如是不謂堂堂中國竟有此　於蛇蝎凶於豺虎之人也夫輪船被焚人之不死於火者卽死於水當諸客之赴水也豈不知水之亦足以死人　亦曰旁有救者或可希兾於萬一耳際此存亡危急之秋各有天良孰不傷心而慘目而諸砲船紅船乃爭撈什物甚且剥具衣物而復推之於江是其心直不知惻隱爲何物吾知聞諸盜賊當亦有惡其貪殘而羞與爲伍者夫殺人奪貨厲禁綦嚴而此等曠職營私視人之死以爲利者反不問治以重罪按其兇殘之性實較刼盜爲尤甚路諸站籠置之江滸以示中外之人以祭沉淪之鬼誰曰不宜夫停泊砲船原以衛民而吾觀今之砲船實以階厲往來商旅有不及至市鎭者烟水蒼茫孤蓬寂寂前村尚遠鼓棹已遲見有砲艇而傍焉以爲可無憂緑林豪客夜知聞矣乃行舟之被搶者往往在砲船之側如昨報所載嘉興端平橋木船被盜一事該處停有砲船盜黨行刼時竟不一爲援手吾不知砲船之所司果何事也倘無此砲船孤舟必不敢停泊於此數船團聚一處尚不至有刦奪之憂今以恃砲船之故反以起匪黨之心是不啻砲船爲之媒也又安用此爲然砲船固以防盜爲本務若救生則本紅船之事乃紅船以貪賞之故竟謂救生不如救死而必待其人已死而後撈之是該船中人遭刦之時不啻卽紅船中人發財之日天下有此善舉乎夫紅船之不救以幸其人之死則受賞加厚不至如救生之尚多周折也是直損人利已之心也人方　危亡之時而我猶以爲利其大良之澌滅爲何如於此而不有以懲之則天良泯滅之人又何事不可爲乎雖然事無幾時官憲或尚未發動或當有待而舉以昭炯戒未可知也吾且拭目以俟之 
[神京紀事]  
　　南營叅府票飭東珠西珠東河西河四處汛官知悉恭照皇上大祀圜丘於十一月初十日宿齋南郊所有蹕路兩旁事宜着派巡緝官帶同巡緝兵等按照後開各件赶卽前往通行曉諭一體遵照毋違計開一石路兩旁如有泥土磚瓦壅塞積聚速行則余淨盡附近各巷口黏貼藥方字帖均須撕盡用靑灰水刷盖一層一石路兩旁所屬菜攤魚盆肉架等類生意須令於初九初十十一等日遷挪他處營作所有支搭棚帳板木等亦須令其一律騰挪淨盡一附近各廟店於初九初十十一等日不准施放鞭砲敲打響器所有居住人數姓名省分趕卽開具甘結呈遞方便查閱一石路兩旁酒飯鋪户於初九初十十一等日不准售賣酒飯以防比匪因醉滋生事端一石路兩旁所屬各舖　於初九初十十一等日一律懸燈掛彩不准施放鞭砲敲打響器並不准容留閒人卽令其出具實無容留閒人甘結　遞以便查閱至聖駕過往務須關閉門户切勿放出喂犬○會典館示傳吏部送到測繪謄録官張丕承馬寶箴　樹銘文裕存燾安德心黄星瑞等知悉限於十一月十五日務須親身赴館騐到毋違○户部爲批示事據南皮縣民人高秉鎭呈稱身祖於乾隆年置買滄州城北高官屯民地十六頃六十餘畝樹株房間石軸等物身有至親李廷讓原任河南許州知州任内漫工攤培自產不足身祖高鵬揆將滄州城北高官屯莊田一處當給李廷讓入官報抵房間樹株身三次共交銀一千兩又有錢鋪銀條二千兩一併存庫身回家聽候數日未見賞文赴部請賞文兌給地畝房間等情呈遞前來查李廷讓報抵滄州城北地畝一案前准直隸總督咨據滄州許民人高秉鎭呈請備價回贖嗣後李廷讓家屬　李氏亦請回贖究應歸何人領贖詳請示覆等因本部檢查李廷讓報抵地畝原案前因光緒六年本部河南司不戒於火案卷被焚無從核斷已由本部咨行直隸總督轉飭滄州將報抵原案赶緊抄録送部俟原案録送到時再 
 
 

Page 2

 
 
行核辦○禮部示頭傳人旗官學候補教習金榖元宗室　學候補教習袁楷二傳咸安宫官學候補教習薛沅陳恩棨景山官學候補教習張槐三傳覺羅官學候補教習張夢月限三日内赴部騐到備帶筆墨當堂填冩親供核對筆跡毋違○刑署修葺各司各監獄圍墻等處業已粗具規模兹因承修官孫少司農病故開缺所有估　銀兩未經領出只得暫且停工俟續派承修大員到工領得銀兩再爲擇日興造○近畿災民甚衆雖已量爲賑撫無如時　冬令衣食俱無杯水車薪終於無濟其安分者惟坐以待斃否則肆行搶刦甘犯王章人數過多實屬辦無可辦某日有人路經張家灣見一中年男子赤身倒田間兩手反縛用舊襪塞其口急爲解救詢問情由始悉行路時突遇災民二十餘人將伊行李銀錢曁身上衣服搶刼一空而去因贈以布衫一件布袴一條令其赴官署呈控又某署差役往保定府公幹路過良鄉縣屬五里莊突遇災民十餘人手持鐵鍁木棍等物向前扭住攫取所負行李銀錢差役赶往良鄉縣署禀訴滯留多日終未拿獲人贓又某處二套大車裝糧食至京路過琉璃河迤北突遇災民紛紛攔阻或剥　衣服或刦奪米麥約片刻許卽已空諸所有雖往官署控告而官以此亦飢餓所致實難擬以罪名爾旣有贏餘卽伴爲賑濟可也其人乃廢然无返○車夫某甲驅車而出悮擊某乙車輪佯作不知加鞭飛駛乙忿而追上撕破甲之車圍於是各逞雄强互相毆擊　流被面扭赴提署喊寃提署司員素知車夫無善良者一同收入監中聽候研訊○伶人　龍文老生也芳齡十六色藝俱佳隸名小榮春頗馳聲譽說者　與　長勝實一時瑜亮各有所長不料數日前午戲未開竟爾濳遁遍處尋覓蹤跡杳然問之伊兄亦云不知所往後有知者言有人來自滬上　伊兄銀若干言明帶往演劇特未知確否也 
[皖垣得雪]  
　　安慶來信云上月二十日風雨兼作至廿一日天氣驟覺嚴寒翌日淸晨滕六君贸焉稅駕先之以霰繼而瓊霙亂灑曰遍荒郊騷客文人方安排烏帽紅衫向灞橋驢子背尋詩思不料廿三日銅鉦高掛積雪已融惟遥望大龍山猶是白黏一片云 
[嶺南寒景]  
　　廣州來售云候補副將莫副戎善喜前曾因案被叅張香帥綰粤督篆務時見其勇敢有爲奏請留營効力現由李筱帥奏請開復原官歸班序補業已奉旨允准矣○大北門等處城樓上蓋有官廳爲守城官弁駐宿之所近形頽壞傾圯堪虞遂禀請大憲發欵興修以期鞏固刻已委員勘騐得實筮　破土興工矣○商人許某禀准大憲在南關新築長隄内建設同樂　園於十一月十四日興工限年内落成以便明春開演大憲以事當始創難保無刁紳劣棍滋生事端遂札委補用直隸州判林刺史含靑帶領兵丁馳往彈壓○四會縣屬大沙墟陳姓聚族而居家道殷實某夜有盜十餘　明火執仗破門行刦傾箱倒篋搜括靡遺連刼五家始飽其欲壑而去計所失約共千金說者謂近日盜賊猖狂比前尤甚推原其故無非恃香港　巢穴故敢肆意横行不知有緝捕之責者能照會洋員聚而殲之以除地方之害乎 
[四明談助]  
　　甯波市面淸淡異常各店以過問者稀往往入不敷出推原其故皆因小民貧苦是以皆存省儉之心云○錢色之壞至斯而極各現兌店往往攙用次錢且洋銀一元止換得錢一千一百文而其中可用者不過十之六七小民受虧非淺無可如何何官斯土者　瞶瞶然無所聞見耶　邇來銀根日緊拆息日昻贸易中人頗難支拄時至年底恐難保無虧倒之虞也 
[閩嶠霜鐘]  
　　閩省下鄭鄉董姓被人殺斃形狀甚慘經官籖差查出凶手係林姓并搜出血褲血蓆証據確鑿立將林夫婦及其兄嫂拘獲分别刑　村供認董與小的妻通姦小的氣忿難平將董殺死當時并欲將妻殺却因二嫂冉三婉說妻有孕俟分娩後再殺未遲等語次日覆訊林與妻嫂忽又翻供口稱前堂所供皆是縣差所教并令鄉中耆老具呈公禀爲之剖雪冤誣未知高坐堂皇者如何辦理也○花會最爲閭閻之害前　地方官認眞杳禁業已一律掃除閩中人士以爲自此以後可以相安無事矣近日城外鄉間忽有匪徒死灰復燃故轍重蹈卞頌臣制軍莅閩以來以禁賭爲先務而於花會嫉之尤甚一聞風聲立札營汛會同地方官懲辦絶不稍從姑息而屬下各官亦能仰承憲意格外認眞辦理有江口鄉宋禮禮服敢在鄉開設花會公然以會首自居一時入夥者有施淸枝宋跛跛等諸人共一百六十股每人或十股二三十股不等每十股出洋一元開巴約有半月附近愚民爭相猜壓如蟻附羶如蠅逐臭城守協樂協戎查知立檄營兵會同侯官縣幹役前往密拿會首禮禮早已聞風遠颺經鄉中耆老將伊兄裝影捆送并拘施淸枝宋跛跛到案樂協戎訊責後立卽移送侯署侯官陳大令升堂提訊淸枝跛跛始尚狡供不認喝令責頰數十下方肯吐實裝影口稱小的之弟禮禮素不安分乞限十日根交懲辦大令俯如所請交差看管淸枝跛跛兩人則拘押候訊○鄧某者席先人遺業頗可度日然不善理財曾不數年家室蕩然盡爲他家所有有鍾姓者與鄧有戚誼素以財雄一鄉鄧之田產多歸之由是鄧日以瘠鍾日以肥相形之下益覺難堪近日鄧因所賣田產尚未滿價趁鍾到鄉收榖時雇人奪取榖六百餘斤鍾不能甘赴竹崎司署呈控經古黼廷少尹訊明原委判笞鄧百板將全卷申送侯署陳麗生大令斷令賠償了事鄧尚嘵嘵置辯大令從嚴申斥鍾始遵諭而退○江西人某甲販鐵小鍋到閩售賣閩販某乙以甲之奪其生意也卽赴閩署呈控經王委員提訊察悉各情謂甲所販之鍋並無領照照例不准售賣姑念跋涉遠來從寛懲辦飭差帶去於下堂覆訊 
[水手跌斃]  
　　九江義渡局紅船兩艘每日在江面循環渡人往來如織分文不取行旅均沾實惠現在隆冬水涸江岸壁立順風可以挂帆若遇西風江中摇櫓江邊背縴榜人未免辛苦日前有四號義渡船載人過江甲乙兩水手由九華門背縴至西門行至磯灣縴繩忽斷甲倒地乙跌下江墈扛至局門醫藥罔效立時斃命死者之妻奔詣局門哀求拯恤局中司董等深爲憐憫當給大錢廿四千文交其妻領回棺殮 
[禍兆焚身]  
　　杭州上城旌德觀西牌樓居人某姓因怯嚴寒以手爐温被窩頃刻間夢繞梅花早與羅浮美人同領黑甜鄉之樂不隄防火延棉絮一霎卽然紅焰著身夢魂驚醒急起撲滅幸免焚如惟下半身已盡烏焦兩腿紅腫如庭柱呼號徹夜痛苦不堪恐難保無性命之憂矣 
[淸河雜録]  
　　道憲於前月由省赴江蘇隨復折至省垣謁見督憲事畢於十一月二十五日回轅○近日河水漲起尺餘底水亦較大○淸河縣於十一月二十五日升坐大堂飭從獄中提出盜犯一名會同都戎押赴市曹處决○某生紏成一會復藉泰水力湊得錢數百千適友人某君委署武昌衛延爲入幕之賓由鎭江乘上海輪船赴任所竟罹大河口之厄噩音至浦親友罔不爲之咨嗟云○某甲子年甫成丁性耽遊冶近與玩戲法之某乙爲友昕夕追逐且時時寄宿其家家人檢視資財略有損失急向玩戯法者追索而高飛黄鶴早已蹤影全無矣○候補各貧員衣食艱難無以卒歲爰集十餘輩禀請漕憲將往年减發之二成度歲資一律補足漕憲以事關重大未克俯從○三段保甲委員某君散放衣米票貧民團團圍住恐後爭先擁擠之餘衣服竟被撕碎甚矣善事之難做也 
[皖省官塲紀事]  
　　前報紀撫署興工修飾云云嗣阿大中丞以各處不甚頽敗諭令停工蓋體恤屬員不欲多所糜費也○鳳潁道王觀察督辦皖北牙厘局錢觀察俱因公赴省禀見阿大中丞面陳一切現於十一月二十二日辭行翌日淸晨束裝就道○安慶協劉煥章軍門蒞任迄今已逾數載日前標卜各武弁製成匾一方聨一副牌四扇淸道旂四面以頌德政額曰羊公惠愛聨曰越石負雄才溯昔日枕戈磨盾馳騁縱横半壁江天勞轉戰皖山標偉望慶此時緩帶輕裘從容坐鎭萬家烟火樂承平牌曰宣威布惠肅伍安良江淮藉鎭草木知名 
[禾中雜說]  
　　前報紀嘉興北門外壇弄某菴女尼名寳順者逃避無蹤經里紳延某老尼暫司香火云云兹悉里紳已與秀水學兩廣文 
 
 

Page 3

 
 
商定將菴改爲義塾以焚修之地作絃誦之塲桃李門墻春風廣被質諸我佛當亦一笑無言也○有無錫快船暫停厘卡北首蘆席行前厘卡巡丁囑卽開去舟子不見致與巡丁齟　旣解纜矣船中有一孩子復戟指罵巡丁卡上某司事聞之飭巡丁放船追上巡丁卽不分皂曰將舟子毆之司事見舟子受傷知事不了卽往總局訴諸總辦未免張大其詞總辦楊君遂赴秀水縣請飭往查劉邑尊提到舟子及船埠頭廉得其情諭令赴卡賠罪本舘按厘卡每不免倚仗官勢欺壓平民然邑尊固明察如神者奈何以賠罪責之舟子恐此中尚别有曲折非外人所得知也 
[英界火災]  
　　昨晚九點一刻鐘時本埠四馬路西首胡家宅大興里内某姓家失愼火勢上炎將穿屋頂諸鄰驚慌無措紛紛箱籠物件遷移巡捕房立卽鳴鐘先命中西捕舁藥水龍前去並由近處人開自來水管灌救得卽熄滅不致成災 
[預辭賀歲]  
　　昨爲俄國元旦本邑諸官照章須至俄領事署賀喜俄領事先行辭謝是以並未往賀云 
[滬上官塲紀事]  
　　出使德俄意奥大臣許竹篔星使前已定期乘德公司輪船出洋昨日預飭家丁將箱籠物件裝運上船星使則於今日登舟本埠各員想又必赴江干恭送也○新任江蘇臬憲陳舫仙廉訪已由金陵起節乘輪船來滬上海縣陸邑尊飭家丁在英租界廣肇公所預備行轅○調補福建臬司張笏臣爵廉訪將次赴閩預飭家丁將衣箱物件携帶來滬暫寄招商局九號棧房至晚八點鐘時道營㕔縣各官紛紛出城迎迓 
[縣署瑣案]  
　　昨日下午法公堂解送竊犯陸正祥至縣請遞回川沙原籍值日差據情禀明陸邑尊飭收自新所候訊○昨日亭午時陸邑尊自外回署有章某者攔輿遞禀聲稱友人某甲於去年借去錢二十餘千文迄今尚未歸還向伊索取一味蠻横竟敢行兇爲此來案呈控求請提究等語邑尊閱禀之下以所控並無實據將禀擲還斥退不准 
[英界公堂瑣案]  
　　樂阿銀訴稱唐秀如言有史阿四者願薦工人至轆轤快船工作須先付押櫃洋銀六元小的當卽照數付伊不料偕伊到船並不收用顯係誑騙因卽將唐扭住唐尋史同至捕房今特訴請追究唐　稱史言及船上欲用工人每名須存洋銀六元樂願做工將洋交與小的轉交與史史供稱小的名福春梁雨生欲荐工人小的知之　唐說及唐轉荐樂作工所付洋銀已交與梁不知船上如何不肯收用蔡太守飭將唐史一併　候傳梁覆訊核辦○包探顧阿六禀稱陸阿寳投捕房　被陳紅郎戳傷小的因拘陳送案陸則送在仁濟醫院療治據醫生言不能透風故未來案陳供稱小的不敢行兇蔡太守問該包探曰陸閱幾日可以投質禀稱須閱兩禮拜太守飭將陳管押俟陸投案覆訊核辦○包探王阿二張九意同禀稱各西國洗衣作工人往往將西人衣服私穿或紥於頭上或束在腰間今小的查見張桂生錢世榮等又違禁穿西衣是以拘送案下張錢同供稱小的等在馮阿春所開華勝祥洗衣作爲夥馮曾知照小的等不許私穿西衣小的等偶然束在腰間以後不敢再犯矣蔡太守判令荷枷三天以儆○傅阿大訴稱族弟傅阿生吸食洋烟不務生理時時來寓借擾不勝其煩今又因借錢不遂以致逞蠻無奈報捕拘案阿生供稱小的並不吸食洋烟向作小工近因患病初痊無力工作已將衣服典盡無奈向兄商借錢文蔡太守飭發棲流公所留養如無烟瘾則給以棉衣做工度日○西人密司好禮能訴稱有衣七件交周桂蘭修補周祗交還五件尚少二件向索不還爲此交捕送案周供稱小的與西人修補衣裳早已如數點交今索工錢西人非但不付反稱衣未交齊與論紛爭同至捕房申訴蔡太守一再研詰各執一詞遂與易副領事熟商然後飭捕房查明實在情由定於禮拜四覆訊核斷 
[法界公堂瑣案]  
　　錦名洋行收租西人偕華人吳明山訴稱甯波人張馮氏前在英界仁濟堂附近租屋開設小南貨店積欠房租二十元嗣將店閉歇乘夜脫逃今得相逢扭案請究葛同轉商諸祁繙譯官飭包探送往英公堂辦理○包探土榮培禀稱陳阿寳竊取女布棉馬甲行經護城河畔經小的所見拘案請究陳供稱前日小的見鄉人担上掛馬甲一件行至某槽坊前忽然墜落是以順手拾取葛同轉着押候比究○振豐恒京貨店夥陳玉雙訴稱十月初失去布招牌兩方查無蹤影前日見桂榮生等兩人乘店中熱閙時濳竊竹布兩疋小的追至鴻運樓門前方得獲住搜出原贓送案請究桂供稱周桂榮往彼行竊令小的代爲携取包探王榮培禀稱小的在桂身畔搜出押票數張諒係竊物桂供稱押票中有風帽係父親之物其餘棉袄等件亦非竊來葛同轉判令笞責二百板押候查吊票上諸物○富順蛋行夥潘阿德訴稱前日午膳時竊賊金阿七濳入棧房竊去棉衣四件釘鞋一雙人贓並獲送案請究金供稱小的向伊求食被伊悮指爲竊葛同轉謂行竊有憑無用抵賴着押候笞責二百板贓給失主領去○同春樓主陳生福訴稱茶博士張松林失去水烟袋六支銅盆二具茶碗十二只約值錢七千餘文不肯賠償送案請究張偕引薦人趙阿榮投案供稱小的於八月初三日進店陸續失去物件本應賠償惟外間所欠之茶貲尚未收取一時無力照賠葛同轉着將張交趙保去自行理處○包探王榮培禀稱王阿四秦小星串竊會德豐洋行出店人李春生之衣箱一口質在城中安生典得洋七元押票藏匿無蹤因將兩人拘案原告稱此有同業人陳啓星卽寳大與秦等通同行竊葛同轉問秦曰究竟如何行竊從直供明秦供稱十一月初一日陳云及因有急需意欲紏一小會若不得成只得向友借些衣物暫時應用至六點鐘時令小的同往會德豐棧房搬運皮箱一口及棉被鋪盖等物雇車送至小的家小的當將鋪蓋掮至小東門外典押待至次日復將衣箱及箱内衣服廿七件一併送往城中安生典質得洋七元原告投案請追並呈失單一紙同轉將秦處搜出之恒德當票一紙恒豐質票三紙給李觀看問是否贓物李稱此票實係小的之物同轉問秦曰爾等行竊斷非一次今可直供秦供稱陳等前次曾竊棧中白漆一箱約銀三兩餘售與三茅閣橋鐵釘攤上得洋一元一角同轉命將當票給還失主秦王一併還押○包探王榮培禀稱積竊沈阿生於前年正月因案經大老爺訊辦諭令不准逗留前日復來租界中特此送案請核沈供稱小的現在新閘工頭張錦生處當廚司安　營生不敢犯事請大老爺傳租界中鞋店主沈東狗來保可也葛同轉允之○羅洪盛金鋼鑽鋪夥崔瑞生訴稱店夥楊士明侵用客帳洋廿二元楊供稱是洋由友人借去購買皮衣可向索還旋有裕泰號楊某持保單具保自限三天料理○京貨攤主張培貞訴稱攤夥張桂芳私將貨物出賣並欠錢一千數百文送案請究桂芳供稱八月初十日起每逢月杪查點貨物並無缺少至十一月十二日因生意不佳將攤停歇照算應找給工資洋一元五角小的並未虧欠伊錢兹因工資無着故將梅鹿竹烟槍五支售出計得洋六角法藍烟槍銅箍十二副得洋八角又用去定貨洋五角合計共用洋一元八角有奇另有客托小的經手售水烟袋鬚帶一包約洋二元曾付過洋五角尚餘洋一元半未曾找付培貞稱陸續失貨甚多曾向桂芳詢問據云如果查得原贓方可講話小的當在他處京貨攤上查得烟槍兩枝爲此送案請究葛同轉謂爾旣用伊爲夥必有薦保入候查問薦保可也○新寳園浴室值堂人施榮貴訴稱僧人谷安來浴失去銀表洋銀現已由小的賠洋八元可以了事惟替工人徐濤濤實有圖吞情事務乞嚴追徐尚有堂兄徐初泉一味胡言請提重責葛同轉判令將徐笞責二百板候補提初泉究辦○積竊陸正祥脫逃後經汛捕夥王三拘送公堂葛同轉着送縣遞解川沙原籍不准再來上海○鄉孩張錦全訴稱前日小的挑賣蘿蔔得錢三百文行經褚家橋忽有孩子周瑞元等四人將錢搶去小的當卽飛追獲周送案周供稱小的見江北孩子四戔子等搶得錢又抛棄在地是以帮同拾取葛同轉判責手心二百下押交四戔子訊辦○包探王榮培禀稱沈招福前竊桌裙經大老爺訊辦前日復竊得油一鉢經人追赶將鉢擊破巡 
 
 

Page 4

 
 
捕見而拘獲解案請懲沈供　小的現在車主小五處帮工向人索錢反被將鉢擊破葛同轉着押候傳小五訊明再核○某號巡捕送丁德寳至案禀稱小的見伊撬東洋車上銅皮請賜研究丁供稱銅皮由英界垃圾大橋相近車上撬卜葛同轉謂竊物是實無用推諉着押候笞責二百板○易萬興機坊主易曉良欠孀婦張陶氏期票銀三百兩旣控案經葛同轉訊明情節諭令憑中理還此已備詳前報者也昨日張陶氏偕易投案先由該氏訴稱日前已憑中人沈瑞林胡子林理明於初一日還銀三百兩他項往來俟回金陵理算豈知易忽反覆又云刻下無銀同轉謂易曰爾憑票付銀無用别說着交原保限三天内交付銀兩如違提究 
[一舉兩得]  
　　三字經本童蒙必讀之書或有嫌其次序雜亂者經周蓉裳廣文更定便覺井井有條易其名曰三字箴示不敢妄附聖經也共有九百部託三馬路北申昌售去全數助賑現因葛直卿善士求母延壽交洋四枚購存二百部仍託申昌分送童蒙需用者向取可也尚餘七百部倘蒙樂善之士源源來購藉以資啓迪而救災危洵一舉而兩善備焉矣 
[催趕掩埋]  
　　啓者本堂常年春冬兩季奉憲收埋城廂内外暴露屍棺有主者限冬至節前自行遷葬逾限不葬由堂一例收埋義塚先已遍貼告曰兹奉道憲委員并照會善堂諭令城鄉一例收埋務使凈盡是以本堂於前月廿二日起飭司事將城内北三鋪八鋪九鋪十二鋪城外九圖四圖及浦東爛泥渡二十三圖二十四圖等無主暴露棺木大小共計二百十三具先行收埋義塚尚有未埋者均是主到塲懇求寛限情願自葬遲至臘底爲止如再遲延不葬定卽收埋義塚或就地掩埋本堂誠恐各棺主未及周知特此登報幸勿視爲具文自貽後悔果育堂啓 
[鉅欵彚登]  
　　本局於十一月分所收募啓分勸之順直賑欵照册登報外尚有鉅欵如日本横濱理事官羅少耕太守拿獲賭案提充賑欵洋三百四十元又通州鹽運分司項書巢分轉墊解賑洋一千元其他若江右潘文軒求保兒子壽命延長永無災害助洋一百元並祈安氏助洋一百元以上四欵彼則急公好義此則樂善好施敬請分别登報以昭殊異江蘇籌辦順直賑捐滬局謹識 
[浙江杭州陳太尊仲英之太夫人輓聨]  
　　事繼母繼姑曲得歡心自從夫子云亡辛苦支持歴三十三年五夜靑燈常飲泣教諸子諸女蔚爲鼎族甫幸曾孫在抱團欒歡宴過九月九日七旬黄髮遽歸眞兪曲園樾○身爲節婦夫是忠臣泉路倘齊眉靑史姓名應共認父擢南宫子趨觀金閨嫻雅範絳紗詩禮有淵源知縣張束修○命外舅館甥教養兼施不作另人看待聽女孫哭嬭悲泣欲斷也應一樣情腸孫壻朱邦彦○有子可稱梁棟材頻年禄養相娱東野已酬寸草慕爲吾久廢蓼莪詠此日哀音遠告南州親抱束芻來前吏部侍郎吳仁傑○大郡懋鴻猷看陶士行勛名懿讥教忠垂兩浙榮封承鳳誥溯韋文宣丰範壺型樹德足千秋知縣楊東田○拊我我無成記曾燕歐寢承羣玉班中呼宅相抱孫孫有子豈料烏啼血盡孤山頂上失雲外孫鄭光璧 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　十一月十六日大挑縣趙增奉委漢陽鐵廠局事務禀見謝候補縣視汝嘉禀見奉委帮辦襄陽土藥局朱世守禀見奉委會辦沙市土藥稅局俱赴兩院禀謝署撫右游擊陳金元禀謝牌示候補從九侯　奉委帮辦野三關土藥局禀謝十七日候補縣唐殿華大挑縣蘇貽英俱奉委管解京餉赴兩院禀知謝委辦荆州城釐金分局候補巡檢常濟見辭赴局准補利川縣建南巡檢郭燦章禀辭赴任署理興山縣典史方功蒼禀謝赴兩院禀知解荆州將軍俸廉各項銀兩十八日候補通判王作霖　服來省禀到候補縣胡豫輝自黄岡查勘隄工回省並禀知前在賑捐局報捐同知升銜分發卽用縣劉延坦由京來省禀到調署漢陽縣仁義巡檢本任應城縣長江埠巡檢吳元熥　事署漢陽仁義巡檢鄒培德卸事俱赴兩院禀知准補宜昌府同知史醇禀見謝候補縣陳壽椿　有寛謝元祖候補同知何錫章俱禀見謝記大功三次酌委一次候補縣張銘新奉委讞員額外學習禀見知漢陽縣丞黄新鍔禀見謝奉會散發各州縣桑　十九日藩憲牌示羅田縣典史事務詳委分缺先補用巡檢李振新署理二十日新授安襄鄖荆道朱其煊來省差人赴兩院禀到藩憲牌示竹山縣知縣員缺飭新選之葉維藩赴任廿一日候補同知李雯奉憲台委赴麻城一帶查訪案件禀謝赴兩　禀見知廿二日候　　王開福禀謝奉委密查事件赴兩院見辭候補典史協振謨奉臬憲委留查城外南路保甲局俱禀知候補布經歴馬麟奉臬憲委赴宜昌施南兩府查驛站赴兩院禀知從九涂經緯巡查江南禀知辭 
[淮上官報]  
　　十一月初九日漕轅牌示浙江台州衛員缺委正途獎勵衛守備馬占鰲署理補用副將賈立成自臺灣來招新勇於十一月初十日抵浦分發河南補用道吳次瀟觀察於十一月初十日自揚州原籍來浦候補閘宫姚繼善　漕憲委赴東門稽查候補衛千總袁鼎奉漕憲委赴南門稽查候補外委章士榮奉漕憲委萬壽宫管視差 
[上海四馬路麥圈仁濟醫舘施少欽葛蕃甫黄春甫經手代收京都染家園圓通觀合賑局粥廠捐十一月初一至廿九日止第四次淸單]  
　　姜馮氏病愈完願二元姜孝揀病愈完愿一元寶應安育堂五元恆豐五角王松記二角無名氏顧廷記吕兆記馮季鈞各一角無名氏求妻病愈五角無名氏二元昨非子二元義和行一元有心無力子一元順德唐五角　誥求病速愈廿元林家奎二元杭州來十户無名氏一元金壽祺八角陳四七角曹逸甫五角自娱子五角無名氏四角高子巢胡華舫武陵氏各三角安定氏二角杭州夏朱氏一元同新一元　康莊來　安氏一百元不留名十六元　係英六角無名氏病愈完願六角鹿樵主人規銀一兩零二分景鎭來十户方秀文一元詹怡遠　仁裕各三角詹雲衢項鴻　汪友生　特璋程赤馨程玉生朱太全各二角鄧小亭一元陳松泉二元又續四五元周　山李文虞各一元蘇雨田十元蔡秉光一元姚連奎四角姚茂豐祥豐各一元王生仁五角陳茂標二角沈公順五角徐　　周雲耕王金榮徐　善各一角怡泰號虚對開一元江西贑州强恕　莊紋銀四兩升規銀四兩一錢一分○本月共收規銀五兩一錢三分英洋一百九十元另三角虚對開一元○敝所承諸大善士慨囊解付謹敬彚解入知竊以順　災逼多得一分賑欵卽可多活若干性命諸大善士於此造福食報當無可量前接京電以災廣賑長所以望接濟者不僅粥　而巳倘有鉅　樂助尹憲允爲一律奏獎囑卽登報所望厚施上邀宏獎陰功旣　異數寵承洵一舉而得也 
[上海六馬路仁濟善堂籌賑公所施少欽經收十一月廿一至廿一至廿九日各賑捐淸單]  
　　第十七批順直賑捐淸單○季九思堂頴川子記病愈完願江西鮑星槎求符固本願得佳兒三户各洋十元蔣朱氏病愈完願洋七元張茂記　五元無名　求病速愈謝文裕求病速愈二户各洋二　無名氏二户各洋一元陸文彬病愈完願五角張秋田爛板洋十四元張秋田先生服符完願經募春和堂五爛板洋　元宋文茂彰美堂二户各爛板洋十　朱榮興爛板洋三元徐松記吉子記二户各洋二元郭錦培梁次譜二户各洋一元○以上共收洋四十八元五角爛板洋六十三元正○　三十五批山東賑捐淸單○嘉和莊父來金召人觀察九八元五百兩正 
[上海六馬路仁濟善堂經粥洋米第二次淸單]  
　　敬畏齋洋一百元錢荷靑王克明正裕行三户各洋五十元無名氏洋三十元程宗恩洋二十元藩錫堂裕記張德澄德新號淸心堂羅有濟堂梅　書屋七户各　十五元愼昌號洋十二元方松記頴川氏楊鏡塘義昌懋四户各　十元務本堂陳恊泰源正茂順怡春棧四户各洋九元葆和號愼成泰二户各洋八元邱玉恩洋七元五角延陵　喜廣利生振和安素居森記行五户各洋六元修養氏義生祥誠大德興隆愼餘新立昌新茂昌申和成豐九户各洋五元金鯉庭振大萬愼祥仁茂文匯舘長生氏六户各洋四元東源寶源永泰梁積峰四户各洋三元百忍堂李愛堂　惠伯邵鹿平吳小松宗炳炎誠記鄭敬如無名氏三户十一户各洋二元王沈氏張榮生二户各洋一元徐　董洋五角無名氏洋四角張募留銅洋十元正裕行銅洋五元朱定記銅洋一元豈香閣交來王月亭米六石張秋浦交來安仁堂米六石張楊氏米二石王金生米　斗○以上共收洋六百五十二元四角銅洋十六元米 
[上海北市絲業會舘籌賑公所施少經收淸單]  
　　二月廿三日全亨號江靈丹沙氣九一千瓶四月初二周藴輝由蘇鄭祥寄船來純陽救急丹三千三百六十服五月廿五　常熟同慶堂藥號蟾酥丸臥龍丹一千瓶六月十一日胡芸臺觀察將蘇浙賑　移助沙氣丸十五盒計一千五百瓶午時茶二百盒計四千塊藿香丸二千包　提丸二千包十二　漢鎭敦實善堂救生局由　商局來純陽正氣丸八千服十五日皖南愛育　沙氣丸一百六十瓶八月十九日蘇州　名氏七液丹二百服九月初二日杭省和濟善堂由　　霖　察交來太乙救苦萬　神丹十　混元萬應丹廿兩純陽丸五十斤以上藥丸統巳解出 
[江蘇籌辦順直賑捐滬局十一月分淸單]  
　　黎敦善堂怡壽堂各洋二元無名氏一元不書名二元洽記棧諸同人四元三和二元樂善堂一元竭薄棉氏二元隱名氏力不足齋生氷　席上珍處士餘霞散成居觸目警心人各一元樹屋後起第一房二元聞動心人不書名聊自盡齋心淸開香室景仙居士慕便便處士無名氏各一元柔　濟齋三元濟美典節省伙食十元潘翰亭束子　各二元李金　汪旭堂各一元百勉氏十元麥吳氏麥補蘭各一元五指山人范陽氏各五角天壽室三角無力氏二角藉蔭子二元嘉應謝雙桂堂謝藍氏各五角　子先人薦懺資移賑十元金生記李芝卿錢秋孫潘吉初周小谷侯駿昌各一角金鑑記朱進昌各二角爲父母求冥福人五元銅洋一元求免腰痛人二元兪訓方兪訓淵胡寶臣鋆寶各一元何慰農六元桐蔭書屋一元慧榮氏四元星如氏一元庚源氏二元庚培氏秀嫺氏各一元庚楊氏二元和記一元五角補過子李氏一元殷茂庭殷裕皆殷少齋各二元周寶之禱求咽喉速愈六元裕康洋行一元無名氏二元黄春齡吉祥子黄春壽黄永光各五角楊吉甫六角劉日新二角孫增連二角槐蔭堂王十二元崔同孚十元陽和義胡恆昌各一元和裕五角信昌一元崔謙和一元徐恆泰五角纘述堂廣源同大崔魯池隆昌各一元無名氏三元德泰布號銅洋二元兪步記潘氏各五角兪孫氏一元蒲上無名氏八元程履安四元王文伯不　書名各三元不忍氏棉力氏潘仙牙潘步靑潘西園主人順昌允朱蘭馨　泰號潘煥輝各一元勉省氏大有全各二元吳眉森三元　馥亭四角湯少杉汪奇圃李子鄉十三角王駿如樂善各二角陳竹君三角　川堂二元壽藹堂一元嶽記五角　記二元春輝堂四知堂作舟氏各一元世德堂五角黄少庥一元樹德堂四元二角無名氏五角歴榆軒八角逸仙氏一元常瀛堂一元五角翰宛一元鴻記一元隱氏手楊海全罪欵洋一元一角許以禮求兒子保養成人十元無名氏四元葉敦厚堂本洋二元葉留餘堂本洋二元葉桐軒本洋一元黎懋昭黎以炤黎以銘黎以輝黎以其黎玉寶等方姓各一元寶山縣陳五十元陳聶氏二元陳筆畊錢一百五十文朱子謙一元孫賜民潘端甫無名氏各五角施爾平一元陳福星堂一元三角陳禄星堂三十八元七角又銅洋二元陳安氏求保病愈十子陳安氏一元陳禮畊一元吕子眞一元朱唐欽王博也無名氏袁公輔各五角趙錫之王流之曹世權各一元雷炳奎五百文　月甫一元周若明三百文睦志功十元張星齋三百文陸集鐸四百文無名氏一百五十文金德　二百文張　發二百文柳晴光四百文韓　四五　文胡　卿一百文不書名一元江記潢平記映記無名氏各五百文無名氏二元崔孫氏十元同泰行一元德順祥梅吟　煥吳喬汪從各二角敬畏齋六元悟生一元鹿樵主人九八元二兩另四分顧潤夫九八元　兩江右姑山公寓十元蔡鏡芙一千文高兼庵洪達源成德興各五百文季永昌四百文丙右記三百文恆昌四　文王合興二百文華　興三百　丙德順五百文苗恆源三百文馬連國二百五十文孫郁齋三百文將保如二百五十文此單未完　 
 [ 
 
 

Page 10

 
 
   
 
 

Page 11

 
 
[光緒十六年十一月十七日京報全録]  
　　宫門抄○發抄硃批五道○直督李奏叩閽妄訴審明按律定擬摺○東撫張奉委署知府片○豫撫裕奏恭報接印日期摺○東撫張奏飭臬司赴任片○豫藩廖奏恭報交卸護篆日期摺○豫臬賈奏爲恭報交卸藩篆日期摺○直督李奏保舉人員片○十一月十七日户部通政司詹事府八旗兩翼值日無引見○慶土假滿請安並謝管新舊營房恩○阿克東阿榮禄容山嵩山各假滿請安○雲南叅將鄒位　謝恩○豫公續假十五日○桂公慶福各請假十日○烏拉喜崇阿楞額各請假五日○續昌續假一個月○召見軍機皇上明日辰正至吉安所麗皇貴太妃前奠酒行禮畢還海○發抄沈秉成奏交卸安徽撫篆日期奉硃批知道了欽此○又藩司阿克達春護理巡撫奉硃批知道了欽此○又省城練軍每年加支銀數奉硃批着照所請該部知道欽此○張曜奏主事梁廷棟丁憂服闋送部奉硃批吏部知道欽此○又各海曰應徵糧稅暫予寛免奉硃批着照所請户部知道欽此○○大學士直隸總督一等伯臣李鴻章跪奏爲叩閽妄訴審明按律定擬恭摺仰祈聖鑒事竊准刑部咨兾州人州同銜陳文熙之妻陳王氏以伊夫與總兵高振海因獻疏運安黄之策遣伊叩閽呈訴一案由部審擬奏奉諭旨將陳王氏解交直隸提同陳文熙等究問明確照例辦理等因當經飭據臬司檄委候補通判章乃身等前往會同該州分别關提陳文熙等質究擬辦旋據查得陳文熙係南宫縣人提案訊供將其州同職銜詳經咨革面移提高振海到案集審明確議擬解由臬司勘轉前來值臣駐津飭委藩司裕長代審無異臣覆加確核緣陳文熙與妻陳王氏籍隸南宫縣陳文熙行醫度日報捐州同職銜與儘先副將因病乞休之開州人高振海平日認識道光二十八年陳文熙因見運河不通改由海運黄河又復漫决爲害思欲設法疏通常赴各河察看形勢光緒十六年正月間陳文熙至毛子莊南陽湖鐵門關等處查看多日自謂胸有把握擬在該縣遞呈獻策嗣聞聖駕出郊擬就呈詞繪具河圖因高振海係武職大員卽將其名揑冩呈内希圖朦准親自赴京呈遞行至中途因病折回遣陳王氏至京在道旁叩 
閽代訴由部訊供擬罪奏奉諭旨解回飭司委員會同該州審辦先將陳文熙職銜詳經咨革一面集證審供前情不諱案無遁飾查例載聖駕出郊衝突儀仗妄行奏訴者追究主使揑冩本狀之人俱問罪各杖一百發近邊充軍等語此案陳文熙妄憑臆見獻策疏河輙敢揑冩呈狀令其妻陳王氏在道旁叩閽妄訴陳王氏亦敢聽從代遞查閱原遞呈詞欲請决黄入湖誠如部議迂謬難行自應按例問擬陳文熙陳王氏合依　聖駕出郊衝突儀仗妄行奏訴例各擬杖一百發近邊充軍陳文熙至配折責安置陳王氏係婦女照例收贖追取贖銀入官册報查該犯等恭逢光緒十六年三月二十二日恩詔核其情罪在部議條欵不准援减之列均不准其援减高振海訊無商同妄陳河務應毋庸議除備録供招咨部外所有審明定擬緣由理合恭摺具陳伏乞皇上聖鑒勅部核覆謹奏奉硃批刑部議奏欽此○○張曜片再萊州府知府惠志現因卓異請咨引見所遺篆務自應委員接署以重職守查有候補知府崔鍾善才裕年强辦事幹練堪委署理據藩臬兩司會詳前來除檄遵外謹府片具陳伏乞聖鑒謹奏奉硃批吏部知道欽此○○河南巡撫臣裕寛跪奏爲恭報奴才到豫接印任事日期叩謝天恩仰祈聖鑒事竊奴才欽承恩命補授河南巡撫仰蒙召見二次訓誨周詳莫名欽感陛辭後當卽束裝起程於十月初四日行抵河南省城初六日准護理巡撫布政使廖壽豐飭委開封府知府吳重　中軍叅將玉壽將欽頒河南巡撫兼提督銜關防並王命旗牌文卷等件齎送前來當卽恭設香案望闕叩頭謝恩祗領任事伏念奴才滿洲世僕知識庸愚仰叨知遇之隆荐歴封圻之任前此蒞官東粤未報涓埃今兹忝任中州彌深兢惕查河南界連七省地廣事繁激濁揚淸須恩威之並用整綱飭紀貴文武之得人當此地方災祲之後民間元氣未復亟宜加意撫綏舉凡蔡吏整軍防河籌餉一切應辦事宜胥關緊要自維檮昧深懼弗勝惟有振刷精神破除積習虚公集益勤愼倍加遇事寔心整頓以期仰答高厚鴻慈於萬一所有奴才接印任事日期並感激下忱除恭疏題報外理合繕摺叩謝天恩伏乞皇上聖鑒再奴才出京經過直隸山東一帶民情綏靖入豫境後訪知二麥均已播種各屬地方均臻靖謐堪以仰紓宸厪合併陳明謹奏奉硃批知道了欽此○○張曜片再新授山東臬司曹秉哲現已到省經臣卽飭赴任供職署司王作孚飭回濟東泰武臨道本任各專責成除咨部查照外理合附片陳明伏乞聖鑒謹奏奉硃批知道了欽此○○河南布政使臣廖壽豐跪奏爲恭報微臣交卸護篆並回藩司本任日期叩謝天恩仰祈聖鑒事臣前奉諭旨暫護撫篆數月以來地方事宜均經隨時奏報在案兹新任撫臣裕寛行抵河南省垣臣於十月初六日將巡撫關防曁王命旗牌文　等件派委開封府知府吳重　撫標中軍叅將玉壽齎送撫臣接收臣卽於是日奉到撫臣行知飭回藩司本任並准署布政使買致恩委員將印信文卷等件移送前來當卽恭設香案望 
闕叩頭祗領任事伏念臣三吳下士疉荷殊施暫攝疆符愧乏涓埃之報重膺屏翰彌深兢惕之懷查豫省爲繁劇要區藩司乃旬宣重任舉凡察吏安民籌餉赡軍諸事均宜悉心考核加意講求檮昧如臣滋虞隕越惟有矢勤矢愼遇事禀商撫臣認眞辦理以期仰答高厚鴻慈於萬一所有微臣交卸護篆仍回藩司本任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品銜河南按察使臣賈致恩跪奏爲恭報微臣交卸藩篆仍回臬司本任日期叩謝天恩事竊臣於光緒十六年六月二十二日署理河南布政使當將接印日期恭摺具奏在案兹奉撫臣裕寛行知藩司廖壽豐業經回任飭臣仍回臬司本任卽於十月初六日交卸藩篆准署臬司糧鹽道鍾瑞將印信文卷移交前來當卽恭設香案望闕叩頭祇領任事伏念臣三年陳臬兩攝屏藩荷稠疉之隆施幸無隕越愧涓埃之未報彌切悚惶兹飭仍回本任愈當勉竭愚忱查豫省當南北要衝臬司爲刑名總匯舉凡愼刑察吏除莠安良整頓地方淸查保甲在在均關緊要自維檮昧益懍　兢惟有遇事禀商撫臣實心實力認眞經理以期仰答高厚鴻慈於萬一所有微臣交卸藩篆仍回臬司本任日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○李鴻章片再臣等前奏派出洋監督肄業事宜福建候補道周懋琦請保一品封典經吏部議駁並准咨稱周懋琦所保二品銜於光緒十三年十二月二十五日具奏撤銷等因查此案續經吏部核准照給二品銜於十四年八月十九日具奏奉 
旨依議欽此咨行有案惟一品封典旣與例不符該員恭逢四次恩詔已給與正四正二品封典現實無可再保查出洋係尋常勞績調核該員履歴自同治十年九月補授福建台灣府知府光緒七年五月吏部以俸滿調補保升併案帶領引見奉旨准其調補回任照例用欽此八年八月交卸台灣府計在台灣俸已十年以丁憂起復後在船政差遣兩年又出洋四年有餘按其資勞應卽補題實缺以示激勸歴任閩省督撫如左宗棠英桂何璟玉凱泰等均以該員心精力果識裕才長操守淸亷士民愛戴等語見諸奏報前巡台大臣沈葆楨丁日昌察吏最嚴頗加委任現任督臣卞寳第來函亦甚獎與溯同治三年臣在江蘇巡撫任内粤逆竄陷漳州前福建撫臣徐宗幹飭該員來蘇求調淮軍援剿料理周至嗣該員晋京道出直隸每來謁見深知其人廣東撫臣劉瑞芬出使西洋極稱該員督帶南北學生練習船務造就人材辦事勤愼今差竣面加考詢於西洋學術精微均能認眞講求實屬資深才練堪勝監司之任擬請將二品銜福建候補道前俸滿台灣府知府出洋正監督周懋琦由臣咨送吏部帶領引見應如何擢用之處出自逾格恩施是否有當謹附片具奏伏乞聖鑒訓示謹奏奉硃批着照所請吏部知道欽此 
 
 

Page 12

 
 
[光緒十六年十一月十八日京報全録]  
　　宫門抄○發抄硃批五道○直督李奏審明定擬摺○閩督卞奏委解各欵京餉起程日期摺○大臣額奏遵旨覆奏摺○大臣奎等奏保留總管摺○直隸李奏請准建坊片○又奏請獎給頂戴片○十一月十八日禮部宗人府欽天監侍衛處值日無引見○謨貝子恩晋各假滿請安○文興前往東陵請訓○靑州協領瑞善謝恩○裕公德銘各請假十日○大額駙請假五日○安興阿續假十五日○岳珙請假二十日○薩廉續假十日○召見軍機○發抄魏光燾奏卽補知府李慶棠請補英吉沙爾同知奉硃批吏部議奏欽此○又遊擊彭桂馥借補濟木薩營叅將奉硃批兵部議奏欽此○嵩崑奏接署安徽藩篆日期奉硃批知道了欽此○丁峻奏接署安徽臬篆日期奉硃批知道了欽此○希元奏吉林機器局報銷奉硃批該部議奏欽此○○大學士直隸總督一等伯臣李鴻章跪奏爲懷疑叩閽審明按例定擬恭摺仰祈聖鑒事竊准刑部咨寗津縣民人楊鳴泰以妻父王洛五霸女不歸賄差私押毆斃父命等情在道旁叩閽一案將楊鳴泰審定罪名奏奉諭旨解交直隸提集人證秉公訊辦卽所告得實仍治以衝突儀仗之罪等因當經飭司親提審辦兹據臬司周馥督同保定府研審明確擬議勘轉值臣駐津委據藩司裕長代審無異臣覆加確核緣楊鳴泰卽楊二籍隸寗津縣務農度日自幼聘娶同縣人王洛五之女爲妻光緒三年楊鳴泰逃荒外出數年無信楊鳴泰之父楊淸文乏錢過度商同王洛五憑媒立字將王氏賣與王成杰爲妻得受京錢二十八千十四年六月楊鳴泰回家查知往找王洛五商說欲將伊妻贖回王洛五因已年久囑令另娶楊鳴泰生氣卽以王洛五霸女不歸等情控縣未准是月二十二日楊鳴泰與王氏途遇將其拉回家中王洛五王成杰聞知於二十三日找向不依因楊鳴泰他出致與楊淸文口角揪扭楊淸文被王洛五等抓擦致傷拉進城内王成杰赴縣呈控楊淸文投寓仇鳳山客店楊鳴泰聞信進城與楊淸文赴縣擊鼓鳴寃該縣將楊淸文取保回店楊鳴泰押候審訊次日楊淸文在店患病旋卽病故楊鳴泰疑被王洛五等毆斃呈經該縣帶領刑仵騐明楊淸文額顱左額角各有抓傷一道左肩甲有擦傷一道均甚輕淺不致戕生委係因病身死楊鳴泰因見楊淸文身有靑色多處指係傷痕該縣手按靑處皮轉不硬係因天熱屍變並非傷痕楊鳴泰懷疑不釋堅不具結差役于中山勸其不必再狡楊鳴泰更疑王洛五等賄買差役共毆斃命並以串囑刑仵不報重傷等詞控府飭委吳橋縣移提審訊未結楊鳴泰又以前情控經臣飭府審係虚妄姑念控因懷疑從寛免究王氏斷歸王成杰領回團聚取結銷案楊鳴泰仍不輸服赴京在道旁叩閽經部審擬遞回訊悉前情案無遁飾查例載聖駕出郊冲突儀仗妄行奏訴者杖一百發近邊充軍等語此案楊鳴泰迭控王洛五霸女不歸並賄差役毆斃父命等情前經審虚免其深究已屬從寛乃復不知悔悟輒於蹕路經由處所在道旁叩閽妄訴訊明均屬子虚惟係懷疑並圖准添砌所致並非有心誣告自應按冲突儀仗例問擬楊鳴泰卽楊二合依聖駕出郊冲突儀仗妄行奏訴例擬杖一百發近邊充軍至配折責安置事犯在光緒十六年三月二十二日恭逢恩詔以前核其情罪係冲突儀仗擬軍在部議條欵不准援减之列應不准其援减差役于中山等訊無受賄共毆亦無賄串刑仵人等從中舞弊應毋庸議仵作劉鳳林刑書張殿昇相騐屍傷訊無受賄揑報亦毋庸議王氏業經該府斷歸王成杰領回團聚楊淸文委係病斃均無庸議除備録供招咨部外所有審明定擬緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈聖鑒事竊照光緒十六年分部撥内務府茶稅京餉銀五萬兩户部茶稅京餉銀二十萬兩東防邊防經費銀八萬兩籌邊軍餉銀十四萬兩固本京餉銀每月五千兩又海軍衙門鐵路經費銀五萬兩當飭司局籌解先已籌備内務府茶稅銀四萬兩户部茶稅銀九萬兩東北防費銀一萬兩籌邊軍餉銀三萬兩固本京餉銀四萬兩委令候補通判丁策勳候補直隸州周傳輝張樾雲本任厦防同知唐寳鑑候補鹽大使張雯先後督同號商匯解赴京投納經臣具奏在案兹再籌解内務府茶稅京餉户部茶稅京餉東北防費籌邊車餉固本京餉各銀一萬兩並海軍衙門鐵路經費銀五萬兩一併委令候補同知沙福厚督同號商如數籌墊進京役納該委員定於本年九月二十日起程仍俟報到上庫日期再行由閩提欵發還據福建稅厘善後兩局司道具詳前來除分咨查照外臣謹恭摺具奏伏乞皇上聖鑒謹 
奏奉硃批該衙門知道欽此○○奴才額爾慶額跪奏爲遵旨覆奏事竊奴才前以塔爾巴哈台風神廟素著靈應懇恩頒賞匾額並請飭部撰擬封號以答神庥業經恭摺奏明在案兹於本年六月二十日奉到硃諭所請給匾加封前已諭令各直省分季彚題卽着遵照辦理欽此自應欽遵辦理惟查塔爾巴哈台向係行營章程凡應行具題之什皆無題本以故循照舊章暫於本年秋季仍歸奏案辦理以資簡便請俟改設駐防規模大定後再行照例具題以昭愼重兹塔爾巴哈台　風神廟禦災捍患功德及民已詳奴才前奏不敢復贅惟有籲懇天恩俯准賞給匾額一方發交奴才祗領敬謹懸挂仍請飭下禮部撰擬封號以昭靈貺而順輿情之處出自逾格鴻慈所有遵旨覆奏緣由謹恭摺具陳伏乞皇上聖鑒訓示謹奏奉硃批匾額一方照所請頒發餘着禮部議奏欽此○○奴才宗室奎瑛意普志元跪奏爲保留總管恭摺奏聞仰祈聖鑒事竊查各陵總管五年期滿例應咨部引見惟陵寢重地總管有督率巡守之責每届期滿察其平素當差果能勤愼管轄嚴明者歴經奏請留任荷蒙恩准在案兹據昌陵總管旃盛呈稱現年五十七歲於光緒十二年二月十七日奉旨簡放總管是年三月十一日到任連閏扣至光緒十七年正月十一日五年期滿應行前期三個月咨報部旗等情前來奴才等查總管旃盛自蒞任以來於陵寢一切差務均能奮勉矢愼矢勤約束官兵洵屬嚴明謹援案奏請仰懇天恩俯准將昌陵總管旃盛留任五年以資熟手如蒙兪允俟命下之日照例咨行兵部註册理合恭摺具奏伏乞皇上聖鑒訓示遵行謹奏奉硃批着照所請兵部知道欽此○○李鴻章片 
再接署兩江督臣沈秉成函稱繼妻嚴氏素懷忠愛之誠前聞畿輔水災仰荷深宫軫念每代焦籌近交冬令北地饑民號寒可憫因添製棉衣以備散放時已抱病迄於瀕危猶諄諄以此爲念現將所製新料棉衣四千件委員搭解前來臣查署兩江督臣沈秉成繼妻嚴氏毓自名門夙嫻書史賢明之譽族黨咸稱兹於垂殁之時猶切救災之志好行其德始終不渝洵堪嘉尚沈秉成前次捐助直賑銀一千兩棉衣四千件奏明不敢邀獎業經奉旨勅部核給獎叙在案今又續解棉衣四千件亦經飭局點收分解順直各屬搭放當此隆冬嚴寒各處勸籌之際一再捐助足濟急需定例捐銀千兩以上准其建坊現計續捐件數較例銀實已加倍未便没其好義之忱合無仰懇天恩俯准爲已故一品命婦沈嚴氏在於原籍自行建坊給予樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○李鴻章片再據籌賑局司道詳稱本年直屬水災奇重工賑浩繁電商各省多方協濟據在任候補道廣西忠恩府知府劉恩濬捐助賑銀六千兩河南陜州直隸州知州趙希曾捐助賑銀三千兩解局兌收濟用該員等均籍隸直隸念切梓桑慨捐鉅欵洵屬好義急公勇於爲善雖據稱不敢邀獎第爲數較鉅自應照章給獎以昭激勸查賑局推廣新章道員捐二品頂戴例銀一萬八百兩按五成實銀五千四百兩現任直隸州知州捐三品銜例銀六千一百六十八兩按四成實銀二千四百六十七兩二錢該員等所捐銀數均屬有盈無絀詳請奏獎前來應請旨俯准賞給廣西在任候補道思恩府知府劉恩濬二品頂戴河南陜州直隸州知州趙希曾三品銜俾資觀感理合附片具陳伏乞聖鑒訓示謹奏奉硃批該部議奏欽此 
 
