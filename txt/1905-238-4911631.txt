# 1905 - 238 - 4911631

 

Page 1

 
 
[電傅上諭]  
　　八月初三日内閣抄奉 
　　上諭錫艮奏甄别庸劣各員請分别懲處一摺四川准補大寗縣知縣蕭宜元志趣卑陋縱丁貪利試用知縣阮德沅操履不謹素有劣聲均署即行革職南江縣知縣魏鴻儀信用家丁辦事愚謬新津縣知縣楊錫澍行多夸詐不洽輿情惟文理尚優均看以敎職歸部銓選桐梁縣知縣種爾榖識闇才庸紀綱懈弛天全州知州吳福同年力衰頽政事廢弛候補知縣郭鏡清年力就衰難期振作均著勒令休致壁山縣知縣程矞雲聽斷無能民多拖累著以府經歴縣丞降選忠州直隷州知州桂天培忠厚有餘不勝煩劇安岳縣知縣戴雲璧才力竭蹶人　不宜均著開缺另補另片　南江縣敎諭吳才矩行同市儈常寗縣訓導余正倫行止粗鄙試用縣丞李大鏞家政不均著一併革職試用縣丞朱安瀾舞弊營私著革職永不叙用餘著照所議辦理該部知道欽此　同日奉 
　　上諭錫艮奏保薦賢能卓著各員等譒四川候補道吳佐署夔州府知府高增爵署資州直隷州知州宋聨魁試用知縣周士杰高縣知縣熊廷政蓬溪縣縣丞端秀均著傳旨嘉奬欽此同日奉 
　　上諭前經降旨諭令各省選派學生出洋　學該督撫己陸續遵照辦理所有派出之學生皆應審定實學専科以期大用毋得避難就易徒託空言著各視其性之所　責令分門肄習殫心研究務底専精畢業回華者試合格優子出身用備器使現在留學東洋者己不乏人著再多派學生分赴歐美裨宏造就各該學生遠涉重洋將爲國効用朝廷深爲嘉許各出使大臣皆有監督之責當視學生如子弟隨時考察無論 
 
 
 

Page 2

 
 
官費自費如能堅苦嚮學志正品端應一體認眞受護其有資斧不繼及患疾病者卽酌量情形分别體恤如有不守範圍之生亦卽嚴加約朿冀廣成才母得膜視用副朝廷培植人才實事求是之至意欽此 
[電傳宫門抄]  
　　八月初三日召見軍機端方 
[武陽同鄕爲滬寗鐵路致盛杏蓀宫保書代論]  
杏蓀宫保閣下瞻望風采久矣以吾鄕文勿所萃嚮所津津人口者大抵巍科耳高第耳内而宰輔外而封彊耳我朝二百餘年間前後輝映亦云懿鑠矣我公步鄕先生之後吐棄恒徑怵心世患不屑屑與尋章摘句循資按格者流較短絜長於光緒初元載贄津門獨服膺合肥合肥亦深重我公當時招商電報各事宜内外臣僚駭愕疑沮惟公眞知灼見一替合肥之成至今談者猶以爲中國自闢利源競爭商界咸於此乎濫觴三十年間朝廷駸駸嚮用由道員陟卿貳加少保尙書銜近且恩賚朝馬是我公於諸鄕先生後獨闢畦町爲桑梓光使吾鄕否塞晦育之風氣　稍稍轉移而武陽兩邑之名譽爲江蘇六十餘州縣之冠不斤斤以科第仕宦照耀耳目是我公大有造於吾鄕而亦不僅大有造於吾鄕也庚子之　公且與東南　督撫立保護之約沿江海數省賴以保全士民喁喁以爲舉數十百萬之身家性命得　倚託我公扶持之刀居多夫公旣扶持之維力矣則凡關係我同鄕之身家性命者而謂一旦盡奴隷他人衣食他人朘削吞噬亦聽之他人俾數十百萬之身家性命數十年後且不知有死所毋乃與我公扶持之心相刺謬乎某等忝共鄕里不爲我公惜名譽能不爲武陽兩邑之名譽惜乎此則躊躇再四不敢默爾而息焉者也寗滬鐵路議者紛如與粤漢同一指摘其章程曾載報紙有爲之糾辨者兹姑勿贅但撮舉此事之大槪爲我公忠告之助議者日路長五百里借欵五百五十萬外國金磅每里合六萬金癸卯处政要内載寗滬借欵係八二扣卽借百金實得八十二金（按借欵各合同内第一欵借欵實價訂允按照虚數九折與議者稍有不符）此合同實行則以十五萬英磅賣寗蘇松常鎮太五府一州之要地以五百餘里之路工使江蘇人負五十年三千餘萬元之洋債五十年以後三千餘萬元之洋債不能清償則五府一州之永以怡和匯豐兩洋行爲地主（以上尹中書克昌致江蘇同人函）何其言之絶沉痛也某等與公同爲江蘇之一分子公不爲五府一州之人計獨不爲公自留餘地乎印度之屬於英也其世家大族夷於下賤公共利益印人均不得沾丐（如印人不許充議員之類）今公年六十餘矣上壽不過百歳度五十年後公固可以幸不及見公之子若孫尙有被一命之榮者平素經營生産尙有在此五府一州之内者公豈以今日路權爲媚英餌英之具冀五十年後或藉英之勢力範圍可庇佑公之子若孫與所經營之財産乎印度覆轍可爲寒心計公明逹當不出此自粤漢廢約之議起論者或疑公有所昵於美且染指焉謗書累百宣布中外某等私心竊議以爲辦事之難萬方一槪盈車薏苡尤易傳訛中國之事往往有不知局丙任事之苦心立人背後摭拾短長以快其雌黄之口自居於清議者某等閱歴世途稍有甘苦非惟不敢附和且必攷察之研索之而果也粤漢之約可以議廢是我公昔之受誣者今可大白於天下寗滬鐵路僅長五百里較粤漢則輕而易舉五府一州非父兄即子弟較粤漢尤親切而宜圖粤漢約廢而寗滬不廢公何薄於五府一州論者必謂粤漢之約公實刧於公議且迫於堅忍不撓湘人士之口而又有南皮主持之力故不得不廢若然則粤漢之廢大非公之本心公之所受誣於天下者仍不可以自白也某恥之某重爲公恥之未完 
[請賀和議告成之公電]  
　　昨日江督周玉帥致滬道袁觀察電云接北京冬電本日梁　東汪伯棠來電謂日本巳允俄請不索賠費欵巳成議請發國電致賀馥得（外） 
[日俄開議和局二十誌]  
　　字林報接初四日東京電云得卜兹墨斯報告和議告成後該處禮拜堂皆鳴鐘以示祝賀之誠即停泊該處之輪舶亦皆施放汽笛以表欽佩小村男爵及高平君進寓時居民皆歡呼示敬同日東京電云此處各報章皆不甚滿意於和約而目爲謙讓之舉日人亦皆以不得賠欵而驚異國民報言此次日本允和實是受萬國之慶賀使日本於此次巳經簽允各欵外他有所求亦不可謂爲非禮故此次日本之允和堪稱之曰有榮譽之允和捨棄賠欵及不割庫頁島全部頗不爲輿論所稱許然日本固不爲錢銀而開此次之戰爭故卽不受賠欵亦不足以失戰勝者之威望也和議之成當感謝小村男爵而不可全然歸功於美總統駐日西人無不賛頌日本之公正有理同日東京電云得卜兹墨斯最近消息知和議條欵之大綱巳經訂定和約當可於一禮拜内告成同日東京電云停戰之說不確同日倫敦電云和約之信息日人盼望甚急俄聖彼得堡則得有和約破壞之訛傳同日倫敦電云法總統曾電致俄皇稱揚此次和約上智慧並謂法爲俄之聨盟故觀於俄加威武之戰蹟並公允之和約頗深歡悅云同日倫敦路透電云得卜兹墨斯電信知小村男爵巳允卽日停戰同日倫敦路透電云俄聖彼得堡之政黨曾議及和議之歴史云當和議勢將决裂之時美總統特立新欵請俄皇以日金一千二百兆元贖還庫頁島之北半部旣爲俄皇所却日使臣遂將賠欵捨棄僅索庫頁島之南半並應承不在該島建築砲台及作爲軍備之區而以蘭潑斯海峽開放云云文匯報接初三日倫敦路透電云探聞日和議大臣小村男爵將於九日二十號（卽華八月二十二日）從亞脫爾起程返國並不再往加拿大 
　　德文報接初三日柏林電云聖彼得堡及莫斯科之報章均異常失望謂現在俄國旣巳失敗遠東之第一强國當推日本云同日柏林電云日俄兩國刻皆極願從速將俘虜互相交還並核定其於俘虜上所費銀錢之多寡 
[商民堅持不用美貨漢口]  
　　漢口志士在友文社人鏡社沈家廟諸處演說美人虐待華工及禁用美貨實在辦法巳有數次結成圑體極力拒絶因之目下美貨頗爲滯銷（商） 
[南洋工會籌議抵制美約章程廈門]  
　　南洋工會抵制禁約議定章程佈告各埠其文云美設苛例續禁華工我國人憤不能平力籌抵制之法夫美人暴虐不講公理拒絶華工且虐商人學生等各報記載旣詳且盡第族美之人我閩廣居其多數倘此約續行閩粤人首遭荼毒日昨上海各紳商齊集商務總會暨廣肇公所籌議抵制辦法電奉商部並駐美梁使及二十一埠商董協力抵制嗣泉幫各商亦在泉漳會館籌議不購美貨滬上學會以 
 
 

Page 3

 
 
及商界中諸熱心紳董亦集衆開會演說籌議抵制辦法條目雖殊要皆以不用美貨爲主現美人所設各學堂如上海南門清心書院全學解散昨接我旅美十萬同胞公電到滬道謝囑我等仍須竭力抵拒現梁使己始終堅持不肯簽押彼族施此慘無人理之辣手我華人竟坐視而不思拯救乎此次美人之迫我簽押續約係彼曲而我直彼禁華工我禁美貨各自圖存事平理正非爲浮議妄動之舉况圑體榮辱國民休戚之所關我國人尤當上下一心堅持不拔至學生乃國之主人翁應如何開會研究抵制方法及佈告内地商民同心不用美貨足以感動熱誠愛國諸君或曾受美人虐待士商及留學生等到各内地演說以鼓動民氣必使禁工之事婦儒咸知引爲國恥合力　非若無知識者仇敎滅洋之暴動因此事間不容髮毫釐千里凡有血氣者不忍見宗邦受辱種族被戕均當振臂一呼爲我同胞肩一分子之責任至此時猶心如槁木志等死灰者是直非人類也特此佈告一爲士者擔任作淺近論及俚歌等發明此事協力抵制不用美貨原因及赴内地演說或就各報紙上有關係此事論說演成白話在村鎭廟社内講與衆聽至廢約日而後止一爲農者相戚不用美貨裁衣之布純用土布不用美國所制之布所點洋油不用美孚牌號如不能辨識牌號可暫以桐油茶油代之更可免火燭之虞煤烟之毒至於美國麫粉可以本地大小麥代之一爲工者尤關切膚之痛如甲頭挑夫等担任不扛上下水美貨日間所用香烟不用美國牌號如廠工技匠多有行所圑體本大尤易集議抵制一切如出洋工作此後誓勿前往免受其毒如遇有漢奸在本國拐騙帶領工人出洋者卽公禀地方官拿辦爲自戕同種者戒一爲商者如大商小販坐店行賈堅持不採辦美貨至弛禁工人而後止一說諢話講古書賣曲本唱蓮花者擔任各盡愛國保種之心將美國虐待華工情形及各埠羣起抵制相戒不用美貨良法演成小說或編成俚歌隨時講演以鼓舞民氣一爲學生者擔任聨絡學界如在美人創設學堂肄業可籌議聯名公遞意見書於掌敎限本年暑假後如禁工未廢則全行退學以全師生私誼目下凡一紙一筆之微均相戒不用美國所製或聚會研究禁工問題傳告各處學堂各舉一代表人會議後即報告同人並選派有名望者赴商界聯絡相與維持始終不懈至經理學界諸公曾經聘請美人合同尚未滿限者可决議送給朿修即行辭退如一時不能備欵滿限後槪不聘請至各操主外罩毡毯槪不採辦美製一基督會當擔任籌議自立中國教會一切經費均由中國佈道會自備不受美人供給至於内地傳教由我自派華人擔任即遇民智未開地方偶有教案華人與華人交涉自不難持平了結不致再蹈膠州覆轍因兩教士被害竟至失地失權之辱以此一舉以表民敎一體協力愛國可泯教禍于無形不特救人靈魂至天堂且渡同胞眼前超地獄若上海慕爾堂各會敎友之熱誠然（因） 
[政府擬新設攷查幣制督辦]  
　　清政府以近日改良幣制事關重大擬設督辦人以考查各省貨幣其官階則以正二品之譯大阪朝日新聞 
[饒廣傷命放火巨案江西]  
　　贑省饒州廣信兩府民風素稱强悍上年六七月間饒州樂平縣有閙捐滋事巨案又有程姓殺弊汪姓三十餘命縱火燒屋巨案至今辦理棘手縣尊一掛誤一撤作案仍莫結本年六七月間復有張姓殺斃童姓四十二命房屋悉散焚盡張大令飛禀省憲奉札饒州府弼太守帶同續備右軍馳往查拿兇犯己紀本報兹又有廣信貴谿縣與饒州安仁縣兩處人民殺傷人命營縣彈壓並有毆官捉兵巨案現經府道委員確查擬定辦法滋事地方旣在貴谿境内即飭令貴谿就近勒拿毆官捉兵正犯從嚴懲辦命案首要兇犯均在安仁卽責成安仁縣勒限嚴拿務獲並關傳屍親提同人証訊取確供解候提勘嚴辦似此分别辦理雖屬兩縣仍各任有専責然辦結究不知果在何時也（可） 
[帮匪聚衆劇鬥紹興]  
　　餘姚濱海等處向多私販梟匪動輙械鬥近於上月二十八日復有匪徒兩帮各集黨類赴沙堤對壘始則以刀棍相持數小時後西帮忽開手槍互相呐喊聲震數里於是兩帮皆放槍互鬥居民悉皆蜷伏不敢外出聞傷斃六七十人各負屍登舟而去梟匪横暴如此殊足以養癰成患也（牙） 
[酒業加捐閉市揚州]  
　　揚郡酒捐定例向由做酒槽坊認定數目捐納現甘泉縣白大令忽又禀准厘局復向賣酒店每斤加捐四文經董王鍾灝聲稱此項酒捐由各酒行收匯槽坊再由各坊解局不給憑照且覺周折因此各酒鋪於上月念四日一律閉市而酒行馮德茂與亦陳行同和義意見不合捐未辦成己在甘署互相訐訟（任） 
[節省京師學堂贛省學生津貼江西]  
　　京師大學堂凡贑省人士肆業其中者每生每月由贑津貼銀十二兩其進士館肄業庶吉士經學務大臣咨定每年各津貼銀二百四十兩贛省復加津貼每年三百兩現因經費支絀贑撫胡中丞電詢江寗亦因欵絀人多覆電批駁日前贑省學務處禀請胡中丞節省津貼每年籌備銀三千兩解京分上下學期預存本省京堂代爲核計人數儘數按月匀攤以本年七月爲始庶吉士格外津貼三百兩除補發甲辰科六庶常一年外後均停止業經中丞批准咨照學務大臣查核辦理矣（可） 
[五城學堂將歸學務處管理北京]  
　　五城學堂向歸商埠陳侍郎管理此次五城地面交與那中堂及壽張兩公接管陳侍郎當即面商之於那中堂定期交代五城學堂事務兹聞那中堂不欲接管擬歸之於學務處云（日） 
[貢院將攺學堂南京]  
　　金陵貢院内師範傳習所監督梅道光遠近日與各敎員商議以科與停廢在卽俟明奉諭旨即將東西各號一律拆毁攺建附屬小學三四所（望） 
[詳請寺基攺設中學常州]  
　　常州府許東畬太守詳請堂鎭道以羅漢橋北護國寺舊址攺建中學堂如不敷用即價買民地數畝造充寄宿舍每畞酌給銀洋二百元刻己蒙批准立案矣（安） 
[廷寄各省籌欵津貼翰林院北京]  
　　翰林院籌津貼一事係由掌院學士孫裕兩相國奏陳翰林院編修各員皆爲異日大用之官不可不令其熟悉中外情事兹擾多購書籍聘請敎習以便各員講求一切學問但以經費難籌未能舉辦請令每省常年經費若干以資津貼日前巳奉旨允准并奉廷寄令大小省分分别籌解此項經費矣（日） 
[督練公所分派醫官查騐新軍鎭江]  
　　東 
 
 

Page 4

 
 
[第四版]  
西洋之軍士必經醫官查騐發給保單方准入伍江督周玉帥以現在南洋攺編十二標添募新勇仿照辦理須派醫官查騐諭飭兩江督練公兵備處督辦朱菊撙觀察選派醫官若干員分赴沿江各處察騐新軍如有暗疾及肢體殘廢各病即予剔除鎭郡常備第四第七兩標各營己派吳王二醫員於日前查騐矣（此） 
[補紀長江小師營餉被刧鎭江]  
　　長江水師營砲艇載得巨數餉銀於上月某日駛至上游江面某處停泊至三鼓時突來盜匪多人明火執仗一齊躍八艙中大肆搜掠該營官陳參戎起與爭抗被傷頭顱各砲勇以寡不敵衆躱避後艙所載餉銀盡行被　當即移請水陸各營暨　方各官一體協緝刻尚未經弋獲（此） 
[北洋機器局將興大獄]  
　　北洋機器局前議整頓情形查北洋機器局設於德州自壬寅開辦凡購置機器蓋造商局房屋均由新升浙臬王廉訪仁寳在天津道任内所經營然廉訪當日不過總集其成　一切出入欵項則悉委該局提調候補知縣馬滸經理緣馬令最爲廉訪所信任此次因子藥未能合膛直督將總辦雷觀察記過會張觀察撤差於是雷觀察來津禀見袁宫極言該局之弊　因到差淺未能查究目下始澈底查清該局提調馬令依勢攬權諸端舞弊起蓋之房屋材料均不堅固所購機器計日應出子彈四萬顆因圖賤價買入殘敗之機器故日僅能出子彈一萬七千顆大抵所購物件多係包攬包收所謂包收者無論料如何腐敗騐收時决不挑剔故商　皆放膽腐敗之物售局而該令此中受賄無算務請宫保派員切查云云直督聞之大怒當卽因飭署天津道周緝之觀察學熙總辦永屬鹽　張觀察振芳前往調查一切如果屬實卽將提調押解　津按軍法從事緣周張兩觀察均爲直督所寵信斷不至碍情面而含混禀覆也而王廉訪逢人力辯馬令並未作弊大不以雷道之禀爲然且謂馬令不善酬應致觸總辦之怒兩邊各執一詞究不知誰是誰非然一經根空諒不難水落石出聞周張兩觀察巳往德州查辦矣（日） 
[兩淮部餉將次解靖揚州]  
　　兩淮運司恩都轉因奉大憲行知户部需欵甚亟飭將取屬司道應解本年部餉提前赶解等因都轉遵卽設法分批解往兹又將第七批餉銀檄委褚鹺尹繼銘解送己於日前貫餉起程北上聞淮餉本年應解共五十餘萬兩除解往外現儘存十三萬餘兩大約日内須卽派員解清矣（化） 
[詳辦私鑄銅元蘇州]  
　　溧陽舉人知縣周仁壽在籍私鑄銅元爲彭某告發己由省憲發交蘇府許太守審訊刻聞蘇撫擬奏革功名照例懲辦（愛） 
[商部札查土貨商會先以絲米綢布等項調查鎭江]  
　　日前商部札飭調查土貨業經署丹徒縣郭子華大令移知商務總詳細辦理惟此事繁瑣異常非倉猝所能告竣故商會中人擬先將絲米綢布磗瓦藥材棉花等物調查清楚然後議及其餘（此） 
[輪商擬請稅司載客加額鎭江]  
　　鎭地輪商自奉赫總稅司核定小輪載客逾額罰銀五百兩之新章深懼日後難免此弊爰公議禀請稅司義里邇君酌加額數後如再違章情願罰辦云（定） 
[滬上風潮肆虐彚志]  
　　前日滬上風潮大作風力之狂潮頭之猛實爲歴年鮮有不特農田花稻受損所有房屋樹木及船隻之被風吹倒被潮激没者幾難僂計兹將各處受患情形彚志如下英界人馬路德仁里賽馬塲等處多有房屋吹塌潮盛時福州路一帶深可没踝路斷行人法界大自鳴鐘花園吹折大樹一株沿浦灘吹折樹木無數岸上水深及膝菜市街一帶亦然美界江西路蜜勒路湯恩路西華德路吹塌第一百零三至零六號及一千四百四十號至四十一號二百八十七至八十八號圍墻楊樹浦等處楊樹小者十去其七自來水公司前快興石作坍倒棧房四間壓斃一人五福里房屋倒去無數公興鐵廠漂去小輪四艘尋覓無蹤新租界泥城外電綫吹斷南市一帶晚間潮水積溢街頭竟逾尺餘浦灘各棧房所堆米麥棉花等貨均爲浸濕氽失不少大小東門等處水阻難行浦中船隻失事一時不及詳探惟悉下海浦有航船一艘載客百餘由浦東駛至全船傾覆幸由救生船二號竭力援救僅有一人不知下落餘俱獲慶更生周家嘴麫粉廠前覆去麥船九艘祥泰木植漂去無數楊樹浦捕房前失去游船一艘絞花局前翻去黄豆船一搜黄豆千餘扣俱遭沈没其餘各處走錨斷練之船不計（　） 
[英日聯盟續聞]  
　　初三日倫敦路透電云倫敦報對於英日聯盟續約之成均非常滿意而深信其極爲重要譯文匯報 [P摩洛哥問題> 
　　初三日柏林電云辦理摩洛哥問題之種種欵項現己消解惟會議之地尚未妥定譯德文報 
[卜兹墨斯地震]  
　　初三日倫敦路透電云卜兹墨斯曾有極猛烈之地震議和會場及他種房屋皆受大震動惟損傷尚不甚大譯文匯報 
[訊結張園因虧涉訟案]  
　　張園公司經理洋人人摩賽控經潤山挖夥造謗敗名損利一案兩次會訊各情己詳本報前日　後仍由美副領事安君蒞廨與孫明府覆　先由被告所延候魯公律師傳訊經潤山供西八月八號至張園遊玩並未與人言及抵約之事卽先後數日偶至該園雖有一二堂倌熟識並未誘令辭歇至於手持西報勸阻游客商人不諳西文豈能譯述所有前堂見證惟陸李二人曾經同事此外皆無一面之父各人所供不一揑詞則一况商人現在派克處經理購地事宜亦係美商安有與聞抵約之舉摩賽本是舊交前奉其兄摩兆欲　商人墊銀四千兩至旅順聘請馬戲來申後以派克阻止未果欲罰商人銀二萬有筆據司騐博律師聞言起辯曰此非案内關係且據非摩賽所出隨將前供摘問數言侯律師又傳訊堂倌孫廷芳供述辭歇之故無人主使實與摩賽意見不合之故訊至此鳴鐘五下中西官傳諭退堂於昨晨十點鐘再訊届時通案人證役案博侯兩律師先將案緊要關係辯論一過侯律師傳訊堂倌顧根桃供在張園巳歴九年此次辭歇實因摩賽接手之　出息微細所致所供各詞侯律師遂將被告供詞約略聲明且將經之挖夥造謗敗名損初四層逐層詳駁謂原告所　盡屬　誣照一千八百六十二年所定會訊章程原告所控不實當田中西官秉公判罰並請堂上將案注消明府與安君會商之下謂兩造律師曰原被各供迭經集訊皆巳詳悉俟與安領事秉公定判結案各律師均唯唯而退（見） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　上海道袁觀察以本轅日來乏人管辦機密要事故於昨日札委前施粥廠委員唐别駕惪勛至轅　辦别駕奉委後昨日到道禀謝○製造局總辦魏觀察昨日因公命駕至道轅拜會（近） 
[札飭給賞壽民]  
　　昨日本縣汪大令接江蘇布政司效方伯札文一道照錄如下爲飭知事據試用教諭蔣翰勲等禀丹陽縣壽民王焜之現年九十二歲引懷卿現年八十二歲陳晉山現年　十三歲溧陽縣壽民朱潤生現年九十三歲應起麟現年九十二歲　海縣壽民趙金生現年九十一歳程翰伯現年八十四歲崑山縣壽民秦伯甫現年九十一歳丹徒縣壽民錢桂生現年八十二歲林啓廷現年九十二歲陽湖縣壽民强巧生現年八十三歲尤燧卿現年九十二歲昭文縣壽民姜本廉現年九十一歲沈少甫現年八十　歳均請給恩賞絹綿米肉折價取具里鄰親族供結呈祈核放等情到司據此查該壽民等年逾八旬在應邀恩賞之例自應查照上届成案給發王焜之陳晉山朱潤生應文麟趙金生秦伯甫林啓廷尤燧卿姜廉各銀三兩六分張懷卿程翰伯錢桂生强巧生沈少甫各銀一兩八錢三分共給銀十二兩九分在於三十年地丁欵内如數動放以廣皇仁除於七月十八日堂期動放外合行札知札到該縣卽便知照此札（近） 
[制造局紀事]  
　　製造局砲隊營帮　張十戎查悉本營中哨營書胡某係司事吳　胞姪攺姓充當故即禀請總辦魏觀察開除以肅營規○　鋼廠内日前失去鋼板數塊由該廠委員查係船塢中洋工司取去惟當時並未知照昨故禀請魏總辦轉函船塢總辦吳副戎詳查並飭庫房委員登記簿册（欣） 
[禀留帮審]  
　　滬南馬路工程局帮審委員黄衡　二尹因辦理讞務得力　總辦翁子文太守禀請關道袁觀察轉詳上台免爲更調以資熟手兹悉巳奉藩憲效方伯批准矣（欣） 
[飭查房捐]  
　　前日上海縣汪大令飭派陳姓司事至南市十六鋪協同地甲查對南北中三叚春夏兩季所收房捐並添開閉歇等事是否符合禀覆核奪（欣） 
[縣尊禁賭]  
　　本邑西北鄕一帶近　匪徒設　誘民事爲縣尊汪大令訪知特於前昨等日飭差分往查禁（近） 
[摩弄電線慘斃]  
　　前日滬上風潮大作新租界泥城外被風吹斷電線翌早有年約二十餘歳身穿藍洋布衫褲内襯白竹布馬甲之某甲拾線摩弄竟被燒去三指頓時倒斃由某西人所見車送新閘捕房捕頭飭傳十圖地保育堂收殮所有身畔之天津帶及大洋四元銅圓六枚存儲捕房待屍屬認領（見） 
[永年公司請究造謠]  
　　永年人　公司主人投英總領事署控華人　哲夫藉祇制美約之事在外謠稱本公司係屬美商各華人裹足不前一月之内生意大爲減色請查究等情英副領事德爲門君據情照會公廨讞員關絅之司　請即查明提案訊辦司　飭差密赴各處查訪有廨造謠之事再行核奪（見） 
[各小輪移泊杉板廠]  
　　滬北蘇州河内小火輪船近來　泊俞多兼之　河輪局馬頭林立以　河身被佔甚鉅新關河泊司因著各小火輪此後一律移泊新閙杉板廠地方以免有礙水道（見） 
[押限交夫]  
　　生昌板木行主甘吉昌前投法廨控螟蛉子桂生違忤　兇等情奉大令提訊據族長甘兆鴻等聲稱桂生並不違忤因吉昌納妾生子意存驅逐之故大令諭令秉公理勸分給家産在案不料吉昌以兆鴻等偏袒劣子私帮插訟爲詞報縣歧控事爲兆鴻等所知迭投法廨求提吉昌到案訊究大　准詞屢提未到將其妾拘入捕房押交吉昌到案訊究（居） 
[覆訊不付票銀案]  
　　德商福來洋行主福來德偕買辦沈志雲控己閉和餘錢莊執事王守坤圖賴　票銀一千五百兩一案王延律師穆安素聲辯各情己詳本報昨晨復訊福來德投請追究开言此莊開設未久旋即閉歇不無串騙情弊穆　師稱此票究孫何人付沈道請堂上查究况照華商往來向章期票不付應即退還付票之人不應　追莊　　員關廻之司馬商諸德麥繙譯著一併退去俟傳供出之人到案再訊（見） 
[上海縣案]  
　　胡王氏前控地保姚錦山圖賣鄭姓祖墳近又控姚挾嫌串誣等情經汪大令於前晚提訊鄭師儉供係生員在西門外十三圖地方有曾叔祖父墳墓墳旁餘地向由胡王氏完糧耕種近悉有人盜賣特向地保姚錦山詢問據云胡王氏同媳屈氏所爲唆控法公廨將屈氏管押生員後閱申新等報始知姚欲盜賣曾經王氏投呈備案是實胡屈氏　租種鄭姓墳地十餘年忽姚錦山來稱奉杭州撫台來文著將歴年代完糧串交出婦人與姑察伊有弊云須當官繳呈姚猶百般恐嚇旋竟挾嫌唆鄭在法廨誣控求察王氏供亦略同大令以鄭不應誣控本責懲姑念受愚自行酧謝屈氏姑媳鄭供願償零費洋一百元大令准之飭各退去傳訊該地保姚錦山畏罪不到遣夥阿多至案大令斥退判限阿多三天將姚交案訊辦如違一併嚴懲○陳永康深夜扒入萬年春藥店圖竊由巡士拘至　局解縣訊究陸供曾在該藥店充當下灶大令判責二百板交捕帶往該店查問曾否在店執業再核○假冐貨捐局巡丁訛詐商販之嚴文奎枷滿解究請示判從寛交保再犯戰辦（近） 
 
 

Page 10

 
 
[會審公廨晚堂案]  
　　同德公司經租人傳東楚控甬人邱開森賴租一案奉訊各情己詳本報前晚又由關司馬覆訊傳投訴前情請追欠租二月計洋二千元質之見證郭明甫許孝恩亦如傳供邱開森供所租該公司棧房當時未立租契曾與蘇姓言定隨時退租不能照付司馬判邱交人銀並保出外向原告理處明白禀覆核奪○寳善街宏茂錩襪店主王雲樵控同業孫阿大串同歇夥陳鴻生挾路毆傷等情前晚亦奉司馬研訊王供前月杪夜半時出外購食點心孫自背後猛批一掌未及回顧又被陳拳擊胸前以致　臥地經賣水菓之沈福籌報知店中扶歸臥床半月有所服藥方呈騐質之孫陳供詞閃爍司馬以王被毆屬實判孫戒責百下陳戒責二百下各具安分結完案（見） 
[會審公廨早堂案]  
　　江北人郭登發控劉雲生同母勾引伊妻戴氏捲逃經關司馬飭差協探於上月十二將劉與氏一併解　緣劉在德商某洋東處服役向洋東謊稱郭因不能瞻養其妻寄頓伊處並被借去洋元該洋人因投案代訴并請將案註銷經孫明府與德繙譯師謀君判將原被一併開釋己登上月十三本報昨日早堂新閘捕房包探李星福將劉雲生郭戴氏送案請究　副領事麥令豪君會同關司馬研鞫劉之洋東仍投案代訴一切原告郭登發供家住江　與劉素識本年五月由劉將戴氏拐去小的探知帶往漢口追尋至漢又往鎭江赶至鎭江詎己携氏歸家旋又來滬路經鎭江時又拐别處十八歲女子一同來申前曾到過公堂一併開釋現聞此女爲家中領去小的自娶氏後巳生數孩求恩斷將該氏給領俾全骨肉訊之劉雲生一味抵賴包探李星福禀稱劉在捕房己經承認將氏領出中西官頷之質之戴民亦認與劉同出不諱而劉之洋東尚嘵嘵置辯不己司馬商之麥君將劉笞責二百板郭戴氏鞭背二百下著伊夫當　具領狀領去○新關洋人控日前乘舟由蘇回申行至中途爲　三林潘阿謀之船撞傷二尺有零估計修費需銀三十六兩求追船老大華根壽供同盧潘同供無力賠償司馬判减去兩著賠二十六兩完案○洋人拿白生控傭人葉阿明林阿　抛工請究提訊葉供實因洋東兇悍屢被責打故而辭業　該洋東向欠小的工洋求爲追給林供與葉相同司馬著押候查明於下禮拜一再訊○洋人控馬夫張連源駕車不愼碰壞車輛求請示懲官判罰洋四元枷號三天○薛胡氏控馬夫徐時明以開水燙傷脚骨向論不服訴捕拘究判責二百板押十四天○馬夫陳金生碾傷朱王氏足踝由捕解辦判罰洋二十元枷示三天（見） 
[法捕房展期發落]  
　　昨爲法捕房發落之其緣上期判責人犯無讞員陳大令咨照捕房暫停（居） 
[美租界捕房事]  
　　大成廠西人乘東洋車至斐倫路被流氓陳喜江搶去金表金練戒價值三百餘元由行人許阿三王阿二兩人帮同拿獲獲送入捕房押侯解辦○李阿二在西華德路某押店質衣爲某我探所見同詰支吾拘入捕房押候查辦（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
