# 1920 - 214 - 4917051

 

Page 1

 
 
   
 
 

Page 2

 
 
時評 
[職與權（冷）]  
　　有是職乃有是權權屬於職非屬於人也故權不得出於職外亦不得廢於職内今之人則異是一踞其職則弄權而不盡職以職之權供我報復好惡供我見好示威供我一切之便利於是職以内之權每放棄而不用職以外之權又假借而僭竊於是權離乎職而所謂職者具名矣試觀今日官私之各機關其現狀無不如此其所以致爭致亂者又莫不由此此而不變欲求政治社會之進步難矣專電 
[北京電]  
　　靳署閣令已蓋印今晚决下（八日下午三鐘） 
[北京電]  
　　組閣令尚未下因所定閣員中張志潭顔惠慶范源廉均辭現又另擬須商妥再發（八日下午三鐘） 
[北京電]  
　　府議討論南北統一先催蘇李積極進行某使主從陸請將兩粤官吏正式任命結果交閣議取决（八日下午三鐘） 
[北京電]  
　　周自齊潘復經向英美方面商墊欵三宗（一）爲五百五十萬（二）四百萬已成議（三）六百萬因抵約品關係京綏路收入蔡都統來電反對尚待磋商（八日下午三鐘） 
[北京電]  
　　靳拉周葉入閣純爲善後借欵關係（八日下午四鐘） 
[北京電]  
　　七日晡刻府議結果（一）通過靳閣（二）國員决定外交顔惠慶内務曹鋭財政周自齊陸軍靳兼海軍薩不動敎育范源廉司法王迺斌農商葉恭綽交通張志潭（三）解散新國會召集國民大會均否决（八日下午三鐘） 
[北京電]  
　　二批罪魁减至六人爲方樞光雲錦康士鐸鄭萬瞻臧蔭松張宣分别褫緝王揖唐另令嚴緝李盛鐸由張勳代求免列 
[北京電]  
　　將有一大政黨出現係劉恩格出面組織（八日下午三鐘） 
[北京電]  
　　本日令敎育爲國家要政前以經費支絀亟應備設基金明令交部籌辦茲據敎育部呈稱華俄道勝銀行股息原俄專作敎育經費應請明令將此項股本定爲敎育基本金等語應准如所請辦理其關涉路政事宜仍歸交通部主管以清權限（八日下午四鐘） 
[北京電]  
　　三時公府緊急急議邀曹張靳列席商閣員及善後案 
　 
 
 

Page 3

 
 
　　中華民國九年八月九日星期一（申報）舊曆庚申六月二十五日（三） 
[北京電]  
　　靳商曹張俟善後各欵辦畢酌撤兵張命二十七八師先出關曹亦允分期撤退（七日下午三鐘） 
[北京電]  
　　本日三鐘府開聨席會議徐主席出席者爲曹張靳及吳笈孫郭則澐王懷慶張懷芝鮑貴卿王廷楨聞關解决時局及中東路事（七日下午三鐘） 
[北京電]  
　　今日總統在懷仁堂設讌爲曹張洗塵（七日下午九鐘） 
[北京電]  
　　午後四時總統又請曹張在後樂堂會商時事聞靳亦列席 
[北京電]  
　　靳以前此財交非己屬大受累此次故全力爭持願將内法讓曹張支配於是周張曹王入閣議乃定（八日下午三鐘） 
[北京電]  
　　京畿衛戍司令張使保馮麟閣繼馮已應召來京（八日下午三鐘） 
[北京電]  
　　直曹將先回保定（八日下午三鐘） 
[天津電]  
　　張作霖有不日來津回奉之消息（七日下午十一鐘） 
[南京電]  
　　李辭總代委朱蔭棠充寗幣廠會辦（八日下午八鐘） 
[北京電]  
　　權量爲田所保某方反對權辭田亦辭（七日下午三鐘） 
[北京電]  
　　直軍司令部移太平湖安福部吳佩孚回鄭州（八日下午三鐘） 
[北京電]  
　　劉詢所設德彰銀號爲奉軍查封（八日下午三鐘） 
[北京電]  
　　胡景翼已由西安返三原對陜事仍以逐陳爲前提 
[北京電]  
　　張派將總裁幣制騰出鹽署長缺位置潘復（七日下午三鐘） 
[北京電]  
　　東海對於國民大會有無利弊將請在京軍政各老輩先爲研究（七日下午九鐘） 
[北京電]  
　　張作霖以西北軍宋旅原係奉軍要求歸奉收撫（七日下午九鐘） 
[北京電]  
　　吳佩孚派錢錫霖至日使館交涉引渡小徐等（七日下午九鐘） 
[北京電]  
　　徐復西南電所陳解散安福懲辦罪魁已見明令段係有功民國雖此次未能辭咎然已解除其職自應曲予矜全（七日下午六鐘） 
[北京電]  
　　院電許沅查阻饒聴任許復饒已放洋（七日下午三鐘） 
[北京電]  
　　黑孫電今早由赤塔開來日兵車三十五輛内俄人甚多（八日下午三鐘） 
[天津電]  
　　今日天津各界聨合會通電云新國會非法組合不能代表民意並助紂爲虐應速解散徐世昌身爲元首至使國將不國稍得殘喘不思急求法治而乃袒護非法國會延不解散以周少樸組閣圖達未行目的段祺瑞不以明令宣布罪狀任安福分子權量長交通吞贓未結案之陸錦爲師長置民意於不顧並定辦法數條徴求全國同意（一）請曹張吳主持速開國民大會嚴拿老段小徐等俟國民大會成立組特别法庭治罪（一）清理各逆財産俟國民大會處分（一）解散析國會依元年選舉法改選議員俟國民大會成立後再選正式總統（一）國民大會代表以未掛名安福者爲最要（一）國民大會未成立前所有政事由曹張吳協同臨時總時辦理（七日下午十一鐘） 
[北京電]  
　　鄂王電馬良仍任意稱兵乞澈底懲辦（八日下午四鐘） 
[南京電]  
　　沈金鑑頃抵寗晚車赴滬（八日下午八鐘）公電 
　　北京近畿農民救濟會電申報館轉各報各團體鑒近畿農民旣罹旱災復遭兵燹備極慘傷本會宗旨在助以子種耕畜車輛農具使得自謀力食需欵急迫伏乞各界慨賜捐助就近交浙江興業銀行代收百萬災農翹首候命北京近畿農民救濟會江天鐸景學鈐惲寳惠叩世界路透電 
[華沙之危急]  
　　五日倫敦電過激軍距華沙砲臺僅三十哩波蘭情勢極爲嚴重數方面消息料華沙將於星期一日失陷柏林且傳華沙居民現已奔避之説但據每日新聞消息華沙尚未十分危迫英國援助波蘭至何程度今未有表示但據人推測俄國各大城邑現缺乏必需品英國最能扼制過激黨者厥爲厲行封鎖路透電社巴黎訪員電稱駐波蘭之協約國大使有被召則高等議會將於今日集議　　六日倫敦電據華沙最近消息布格河過激軍攻勢業已被遏波蘭軍自北面反攻頗爲得利波蘭軍已奪回白羅第鎭據君士坦丁電稱藍格爾將軍在克里米亞激戰數日大敗紅軍俘敵四千名獲砲三十九尊機關槍一百五十架武裝火車四輛及戰品甚夥現正追擊敵軍 
[俄國對於波蘭戰事之牒文]  
　　六日倫敦電勞農政府代表所接本國政府之牒文送交英相喬治氏内謂七月二十日克松貴族之牒文七月二十二日波蘭外交總長致莫斯科之電報均建議談判休戰媾和迨波蘭代表抵巴拉諾維支時勞農政府代表探悉彼等僅有商辦軍事問題之權彼等所得有限制之職權殊不適合依照英俄政府建議開代表大會商辦之事業勞農政府之主要要求爲擔保解除一部分下裝及停止募兵等事俾免波蘭利用休戰時期重興戰爭牒文又稱按照國際公法商訂代戰條約以前無庸停戰過激軍之繼續前進固無傷於和約性質也文末重行聲明勞農政府願尊重波蘭之獨立並予以較高等議會所决及七月二十日英國牒文中所開更大之疆土惟倫敦大會應僅由勞農俄羅斯與主要協約國會議云波蘭使署發表文告批駁勞農政府牒文中之言謂勞農政府希圖以延宕休戰談判之責卸諸波蘭之肩如照牒文建議由俄國與波蘭在倫敦單獨開會媾和則實失倫敦大會之本意云云 
[英國輔助波蘭之軍事行動]  
　　六日倫敦電英國所取輔助波蘭之陸海軍行動外間傳説不一惟所傳政府决議召集陸軍四師及全體海軍之説已經當局否認謂今尚不必出此但重施封鎖之計畫已有準備矣每日紀事報稱政府已以關於施行封鎖之命令致海軍司令政界對於波蘭大會殊乏樂觀每日郵報稱内閣今日正在討論過激黨之覆文聞將請俄代表離境每日紀事報政治訪員之意莫斯科現僅圖玩愒時日以便博得充公最大之利益泰晤士報徴實過激黨之條件中有俄德兩國間得假道波蘭自由運輸一條泰晤士報謂今日時局之嚴重僅較一九一四年八月差一籌耳吾人唯一之保障乃在英法兩國之堅决提携赫德森氏致電全國各處工黨勸令組織公慰威運動反對英國參預波蘭戰事及以子彈接濟波蘭一面要求與俄開媾和談判取消封鎖恢復商業關係 
[英俄間對於波蘭之近情]  
　　六日倫敦電英代表與勞農政府代表會商五小時後勞農政府克拉新等即致電莫斯科謂英法兩總揆及維爾森上將與福煦上將將於星期日在波洛業或福克斯通開會最後决定協約國對俄態度請於該會舉行之前詳示辦法 
[英國工黨反對助波]  
　　六日倫敦電國會工黨議員八人及職工聨合會著名領袖八人會同簽定一宣言書於今日午後發表措詞嚴厲警告民衆防杜陷入第二戰爭並責波蘭自大召禍末稱英國勞工决不以波蘭之同志自居助同作戰云 
[俄德間之密約説]  
　　五日倫敦電泰晤士報探悉勞農政府於進攻波蘭之需糧食俟征服波蘭後由俄國派員赴波蘭管理出口貿易於是俄人將嬄出波蘭而以德人爲代德國以貨物工人供給俄國而據波蘭爲俄國付欵之擔保品 
[英議會愛爾蘭案]  
六日倫敦電今日午後下院開愛爾蘭恢復秩復序案之審查會時場中呈擾亂氣象議員台夫林氏發冗長之演説指斥此案經過之手續謂係欺詐行爲衆因其言不適當令其就座台氏不允仍滔滔發言不止衆乃召入議長以二百二十九票對四十三票通過台氏暫停職務之提議議長遂諭台氏出外台氏默然退出其他國民黨員亦繼之而出内以工黨議員居多數此外有獨立自由黨員數人而政府黨議員則議侮之 
[奥匈間之抵制風潮]  
六日維也納電奥國職工同盟抵制匈牙利之風潮於六月二十日因匈政府壓制而發生者今已終歸失敗國際職工同盟總會現已决定於八月八日停止抵制行動 
[國際聨盟事件]  
五日桑塞巴斯興電國際聨盟行政會决議於九月最後一星期内在比京開國際財政大會與會者共三十國德奥亦在内所致兩國之請書等於照會兩國如自行申請加入國際聨盟則國際聨盟將許其爲會員也今將請各國提出出入盈虚清單並止續發紙幣專家委員會將商訂與德奥通滙兌之公允辦法行政會昨日考慮聨盟會之財政聞聨盟會月需經費英金四萬鎊且有增無己太平洋路透電 
七日海參崴電俄國義勇艦愛斯特拉昌號船長發無線電致海參崴謂鄂爾資克房屋全爲黨人所毁該處臨時政府代表遂請此船載難民五百回海參崴赤塔代表團頒袖稱彼等與海參崴及阿穆爾代表談判現不過六換意見談判進行甚緩所議及者惟晃方統一政府問題耳雙城子中國領事請俄員許華僑携帶武器以資保護而防盜賊俄員已允此請但規定華人須與俄民兵互相提携八日北京電昨夜發表懲戒罪魁命令内有國會議員六人即刻在上海之北代表之方樞辦理倪嗣冲機關國是報之光雲錦萬國新聞俱樂部會計員之康士鐸邊防督辦處參議員之陳某衆議院秘書長之莊某安福部會計員之張某又邊防軍師長曲同豐陳文運魏宗瀚劉詢張樹元皆在其列曹鋭有入閣任内務長之説頗令人訝異聞由文烈將任外省要職張作霖定明日拜會各外使張擬撤退奉軍但徐總統以爲時機太早政府前因中東鐵路日兵增多牒致日使交涉茲聞小幡業已答覆謂過激軍危害未減中東路沿線日軍斷難撤退國内要聞一 
[北京通信（志）]  
靳閣復洛聲中之政局徐段之鬭完全結束懲治禍首僅其餘波段旣敗亡一方抵抗之力消滅無餘從此政出一門宜若可就軌道矣然以日來政局觀之則不祥之徴層見疊出未敢遽作樂觀質言之東海之態度殊不近情耳徐段之比較徐爲平穏此固夫人而知之者也然其用人也有所利用而無所信任其臨事也不負其責而欲陰握其權換言之則曰不居其名而欲得其實也其惟一之手段曰人進我退人退我進循是三者以行之雖世無老段亦莫能與相安無事也曹張之討段誰不知爲爲徐而戰者而東海於此乃一令息兵再令息兵一若於己全無關涉而全出於曹張之自動者老段爲其絶不相容之中心乃其日來告人之語開口老友閉口老友不勝其摯戀之情即老段失敗後之辭職平心而論不失爲光明之態度要亦必不可復留乃猶一却辭呈兩却辭呈必待張曹之提出要求而始批准然則今者安置湯山之議終將以迫不得已之態度而見諸事實未可知也豈惟對老段爲然當二次息爭令之後欲發兩不追咎之布告矣（大致謂兩方業已停戰從此當和好如故前事槪免置議云云嗣以有人反對故未發）亂臣十人之懲治令欲加其餘槪免株連之六字矣（張曹謂訊究之下勢不能無所牽涉乃删去）今者又將特發脅從罔治之令矣（以張曹反對擱置未决）當迫發褫懲吳曹令時吳炳湘握拳抵几大發不遜之言恒人之情宜無不怒乃段敗而後猶慰吳留任奉军旣捕吳矣猶必列諸十亂之外而免其懲究蓋於衆所必不赦者己樂得務爲寛大俾被罪者感我哀矜惻怛之恩謂其眞不欲懲究乎我知其决不然也古人有恥獨爲君子者今乃惟恐不獨爲好人夫人誰樂居凶暴之名乎我所謂難與相安無事者一也段系旣敗靳旣免職東海於此無復牽掣曹張吳等皆有不干預組閣之宣言斯時欲誰組閣令誰组閣只要擯除安系可耳乃東海則不欲如此其直捷也於是爲相對之宣言謂後此用人當徴各督軍之同意云云明知爲敎猱升木之言而不卹故犯之者蓋所以卸責任而示無私也旣有是言宜若必踐乃周樹模同意案之咨催突然提出夫吳佩孚反對周閣之表示尚在直皖决裂以前明知張曹之不喜周却又不顧其同意與否者何也我固做我之好人而破壞我之好意者咎有攸歸也且張曹吳方有解散新國會之要求而咨催一舉不啻爲新國會添一保障是明與張曹吳背馳尚何徴其同意之足云非直此也也懲吳曹之將軍府會議田文烈首先發言謂我曹當惟段上將軍之命是聽言猶在耳也乃令兼長交通未聞有徴取同意之舉權量之於安福爲其輸入日債莫大來源最近且以四洮路售取日欵四百餘萬供定國軍之用（六月中旬曾毓雋電告徐樹錚謂謹堂與南滿接洽借欵已有眉目云云即指此事）爲張曹所洞悉乃令爲交通次長尤可異者河南省長一缺王印川交卸已久初不聞有簡放之必要突於此時畀諸安福議員之張鳳臺説者謂如權如張者明知正式組閣而後决不能通過於國務會議故趁此青黄不接之際爲逃關漏税之行爲此雖未必爲東海之本心（或謂東海左右有乘機射利者確否不敢妄斷）然人已不能無疑於其對於擁護之誠意我所謂難與相安無事者又一也非安福之周内閣雖咨催而無通過之望於是張曹吳等力主反安福之靳内閣蓋非安福者其視安福爲狹義的若曹陸之新交通系固不在排斥之列也張曹等所謂反安福者則曹陸輩亦在所必擯因此而第二批禍首名單之問題起而東海又須做好人矣昨聞二批名單張曹等猶在爭持之中此其所以不肯來京也就目前而言旣爲靳内閣則曹陸本不致入閣所爲難者仍在權量耳蓋自曹至曾之數年間新交通與安福早已併爲一談而據交通部爲己有一旦完全脱離則此中不可告人之隠必將大白於天下故借非安福之牌子不惜出死力以爭冀揷一權量於内爲之次長俾有維護舊事之地步東海於安福於新交通固無關係而對於曹陸則未必脱然此所以不能悉與張曹吳等一致也張等欲一切解决然後入京東海對於其主張拒又不可從又不能則日遣一使空言勸駕而迄不肯表示解决之要領但謂到京後一切都可熟商耳説者擬東海於橡皮球壓以强力立扁一鬆手又龐然大矣此蓋日來京津間鈎拒往還之眞相也雖然所謂靳内閣者猶幻象耳張曹意中之閣員東海迄未一置可否更不知東海意中尚有幾個預備閣員倘東牽西扯勉强湊合自萬不能奏支持危局之功而東海之厚禮卑詞亦只是利用以對付張曹之作用其親信之勸弗上臺者爲其個人計固非無見也（八月二日下午十一時） 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月九日星期一（申報第二張）舊曆庚申六月二十五日（六）國内要聞二 
[北京通信（般若）]  
　　和平統一問題之現狀愚　曾言之戰後之最大問題在南北統一同盟派督軍與西南早有接洽然近十日來但聞懲辦罪魁組織内閣之　而統一二字又似冷淡聞者得毋疑愚言之無據乎請述其中之曲折　　當張曹未到天津以前津保方面有一種主張名曰先統一後組閣而主張此説者卽爲吳佩孚蓋此次戰事旣爲同盟派督軍與西南間所預定則有順流而下之趨勢且爲之於組閣以前少一種主持之機關亦較易爲力而統一以後事實上必有改組内閣問題以組閣爲後圖又可省一番手續也然自張作霖到津主先行組閣且力爲靳氏推毂曹氏繼至又主以此項先後之序電徴各省意見最後結果則吳氏犧牲成見以服從張氏而組閣二字乃爲首要之問題南北和議遂置後矣　　雖然置　云者並非不進行之謂也湖南譚延闓之代表左某早已到津陜西于右任之代表王某於戰前戰後亦奔走京保不絶軍政府之岑陸旣與李純吳佩孚張作霖有使命之往來一切辦法早已交換意見故天津方面南北和議之醖釀其空氣依然濃厚近則岑陸所派代表某氏已在長辛店與吳接洽旋於昨晨赴津正式與曹張相見矣但張作霖之主張以爲粤桂湘已無問題所須進行者即在滇黔方面到津以後卽曾致電唐繼堯陳述和平統一之意見且請其派代表赴津就形勢觀之大有在京津方面開實際的和平會議之象聞唐氏之復電亦與之敷衍並無十分决裂之語與外傳之唐氏態度不同故張氏以爲南北和局之進行尚非一二星期以内之事而首置重於組閣也　　目前和議中之要項只一法律問題以愚所知直隷方面其旗幟最明顯即吳佩孚通電所主張之國民大會是也首先贊成者爲張一麐曾藉此發表意見以引伸其省議會聨合合之説且親赴長辛店與吳氏交換意見一次研究系之意見亦大略相同該系機關晨報之著論可爲明證特所謂國民制憲等又與吳氏主張似是而非耳此外則對於國民大會懷疑者亦頗多有謂手續類難君則曾面語吳氏謂何妨先行善後會議解决事實而以極細密之研究定一極完善之辦法將法律問題付之國民大會吳氏亦頷之矣然曹錕對此則始終無一言奉天方面則最初有一未發表之主張主以各省代表會議議决法律上問題且制定柔性憲法可以隨時修改奉督幕中之某氏曾與其友言之而張作霖則未正式發表惟對於國民大會之論始終未表贊同昨日所聞且謂張氏將自發通電反對國民大會之説則又吾人所冀其早日披露以供研究者也西南方面對此主張如何以未正式接洽尚未有表見而東海方面則又趨重於去年李純向西南提出之五條謂此係北方各省多所同意者故法律問題之主張不一亦和議不能迅速進行之一因　　（新國會究能解散否耶）此爲人人欲知之問題蓋吳佩孚所提六項解攻新國會實居其一然東海實中於先入之言謂與本身之地位有關未肯遽允且藉口任期已滿人又星散欲待其自滅而爲調停之論者亦主張分子之剔除昨日上解散安福部之明令又顯然以解散安福替代解散新國會者或謂此事北方不肯先爲將待議和時爲索價還價之用則又一説也然新國會之存廢爲南北和議之大關鍵參預和議者殆無不望此問題之先决今旣形式尚存在（實際上已不能開會）而安系分子因有不株連之明令日來又漸事活動欲率其殘部投降於或奉或直之一方以副座爲餌而行其在逃魁率所授離問之陰謀北京方面此種聲浪已震人耳鼓則時局上之大暗礁於南北問題之外又足引起其他風潮者甚望時局中之有力者加以覺察也（八月四日） 
[外人之中國時局觀]  
　　大陸報七日北京電云吳佩孚怱怱出京曹錕聞亦不願久留非安福系之領袖間意見參差可以槪見吳氏與張作霖之分裂尤無可疑張氏現指揮一切口授解决條件曹錕僅逡巡其間而徐總統荏弱如常唯唯聽命　　戰後之攝影　　（一）長辛店之直軍第三師總司令部且因自己在法律上之地位不甚穏固故不得不贊助張氏於是吳佩孚召集國民大會之議遂爲徐張二人所否决而張氏授意之内閣行將成立矣吳氏現赴河南將集中其軍隊以備日後之行動不久必公然决裂蓋吳氏透澈改造之主張張徐一致反對吳氏對之今已有憤怨之表示也　　日人通信社七日北京電云本日午後三時半在總統府開聨席會議協議内閣問題及關於時局之重大事項出席者爲徐總統薩鎭冰靳雲鵬張作霖曹錕張懷芝田文烈兩院秘書長等約十名又電云本日發表四種命令如左（一）列舉王揖唐之罪狀取消北方總代表並褫奪官職勳位勳章捕縛之後照法律處分（二）褫奪光雲錦康士鐸鄭萬瞻衆議院秘書長徐某之官職並卽捕縛（三）褫奪曲同豐陳文運魏宗瀚劉詢張樹元之軍官軍職及勳章交陸軍部懲罰（四）凡司法官皆不准入政黨其已入政黨者須卽脱黨八日北京電云昨日總統府聨席會議决議國會之處分要求引渡禍首並决定組織靳内閣閣員中已决定者如左外交胡惟德陸軍靳雲鵬兼任内務曹鋭財政周自齊交通葉恭綽農商張志潭其餘將於下星期二日第二次會議决定 
[曹張抵京之盛况]  
　　總統以解决時局問題特派專員赴津邀請曹張兩使到京面商一切聞曹張兩使於前日下午先後分五列車抵京每列車距離約半小時第一列車係張使之衛隊由張景惠率領四時半抵京第二列車卽爲張使五時抵京第三列車係曹使衛隊五時半抵京第四列車卽爲曹使六時抵京第五列車則爲蘇贛鄂預熱察綏各省區代表六時半抵京政府爲愼防奸人入站起見先期特發歡迎入站劵以故入站歡迎者均係各機關重要人物該券上面所載係（曹經略使張巡閲使現由津保來京凡我軍商學各界均應赴站歡迎以表敬忱茲印入站劵以爲證據）計在站歡迎之要人有總統代表徐邦傑衛戌總司令王懷慶代理財政部務潘復警察總監殷鴻壽經濟局副總裁王迺斌軍警督察長馬龍標等百餘人開入月台之汽車計有二十一輛停於站外者六十餘輛任警戒者有直軍第三師步兵一營步軍統領步隊一營曹張兩使抵車站時卽由軍樂隊奏樂歡迎官兵舉刀舉槍行禮致敬張使所乘之列車有機關砲四尊衛隊一營隨張使後者有寳刀手槍各一均紥以紅綵頗爲奇觀此外尚有大旗兩面上書東三省巡閲使張隨曹使後者有大刀十餘把威儀極爲嚴肅曹張兩使下車後曹使即乘汽車逕往帽兒胡同馮宅張則下榻於舊刑部街奉天會館以故由帽兒胡同及舊刑部街兩處起至車站止沿途軍警密佈皆襟懸紅花一朶小綬上墨印歡迎二字夾道鵠立頗極一時之盛又一消息昨日下午三時京師警察廳通飭各區舖住等户一律懸掛國旗表示歡迎之意下午四時半前門内外東站左近即遍布軍警臨時暫禁交通除赴站歡迎人員車輛外槪禁通行是時到站歡迎者有大總統代表吳笈孫各部總次長軍界各要人等爲數極多據警察報告所乘汽車有八十九輛馬車等亦不少四時二十分開到專車一列全係兩使所帶衛隊下車後卽亦散列站中四時四十分又開專車一列即係張使所乘同車尚有隨員車旣抵站張使下與歡迎人員寒暄畢即行乘馬自前門東洞入城馬前有綠邊紅緞上書東三省巡閲使字樣大纛兩面並矛戟四十支馬隊兩大隊爲導引入城後先赴衛戌司令部暫憇五時址分又到專車一列即係曹使及隨員所乘歡迎儀式亦與張使抵站時大略相同曹使下車後亦有衛隊隨扈到衛戍司令部所有歡迎人員均相繼入城曹張兩使到司令部後一面與各要人决當即傳知兩使即晚十時入府接見 
[曹張入主洋中之靳閣説]  
　　靳雲鵬重任内閣已成决無更易之事實聞靳氏鑒於安福系完全失敗諒無掣肘之虞故於三日在天津向曹張兩使表示允就之意曹張並允嗣後無論有何難辦事情均願作爲後盾此一説也據公府某職員云靳氏署理國務總理命令於四日午間由東海蓋印倘不生别項枝節一二日間定發表惟曹張兩使來京時靳氏並未偕行一説謂靳氏對於重行出山一節頗持愼重態度雖經曹張兩使之敦勸勉以國家爲前提惟近日默審各方面尚未澈底覺悟故對於組閣一事頗視爲畏途聞前日於致某要人長電中頗有不願就之表示惟曹張兩使與天津各團體則尼之甚力靳氏於公義私交均有擺脱不能之勢聞靳氏曾致電公府聲明偶受感冒日内稍愈卽當入覲等語故或又謂其來京須在派署令發表以後茲曹張兩使旣連翩到京俟謁商元首之後當可完全决定是靳氏之來亦只在今明間耳至閣員問題天津方面已有决議據聞交通一席確經内定王迺斌氏並聞葉恭綽氏因受某種打擊無望入閣現復不得已而求其次已在運動中 
[南北携手之先聲]  
　　政府撤回王揖唐更換李純係京保問原定之步驟初不因王揖唐圖亂長江致有此結果當王氏未撤之時　　（二）直軍第三師在長辛店遣散段軍之情形李純轉來岑西林一電謂軍政府之護法原爲對段而設對賣國者而設今奉直軍投袂興起撲滅賣國黨則西南共同目的已達此後和議毫無問題惟請將王揖唐從速更換其他無不能解决之事等語李氏以王氏圖亂長江有據遂將詳細情形派何恩溥在天津會議席上作詳細之報告曹張此時亦接有西林武鳴來電與上大同小異遂由靳雲鵬轉達總統决定撤王易李前日並由天津致一電於岑略謂王氏已撤改聘李秀山爲總代表此後接洽一無阻碍請卽令知温宗堯逕與李督接洽總期於極短之時期内辦理此事藉免糾紛惟盼明敎等語曹張發此電後並聞將電稿呈請政府備案矣至政府直接與西南通電之舉擬俟自式内閣成立時行之（三）邊軍遣散後運回保定之情形 
[北京學生聨合會宣言]  
　　北京學生聨合會近發出一種宣言茲照錄如下民國成立於茲九年喪亂頻仍生民塗炭以言大法則萌芽無存以言自由則生命無託言財政則鼠雀全空言軍隊則豺狼遍野國亡無日民不堪命長此遷延將何收拾今幸段徐自斃安福夭亡國事轉機尚餘一線此而坐失淪胥終古學生等蒿目時艱愴懷大難此心匪石有口如荼外考前型内有國亂爰將國家根本大法時局解决方針擇其主要而須特别注意者别爲四項述之俾與我國人相策進（甲）立法民主國家首賴立法大法不立衆亂之源我九年無憲之民國實世界希有怪狀今對於立法手續有數點須特别注意者（一）此次國民大會之責任除解决時局問題外並須刻期制定憲法及選舉法然後根據新選舉法召集國會（二）國民大會及正式國會之選舉由國民嚴厲監督軍人及行政長官不能干涉（三）憲法須由人民總投票批准以昭愼重（四）憲法須規定議員有不稱職時選區有召回權則遷徙無定者旣不能在任何處皆永爲國民代表而奸黨把持者亦非僅由總統解散外人民竟毫無監督之權（乙）司法數年以來司法黑暗神奸在位則法可隨心特令紛張而民不知死苟欲永爲共和民治國民自當受嚴正法律之保障今有數事全國宜一致促成（一）（確立人身保護法）不能使任何機關有拘人之權或任何處有人民喪失自由之事苟有此等現象則被害者或其相知者均可立即向法庭請得出庭狀當歸法庭依處理法庭亦當遵狀不得遲延審問（二）廢除一切剝奪共和國民應享自由之（治安警察條例）（出版法）（管押印刷業條例）（預戒條例）及（戒嚴令第十四條）等（三）使司法機關永遠不受政潮牽涉除肅清法妖外並嚴厲訂行司法官保障條例（丙）行政民國成立政如亂絲以武人之好惡爲政制之轉移憑國蠧之協商爲設官之標準本末倒置弊藪無窮今欲挽回宜重四事（一）民政在軍政之上各國垂有常型而財政及警務等權軍人不得士與（二）歐美（巿政會議）之组織實爲民治發展之基礎現宜速參歐美新式之條規於一年内一律恢復僵全國巿區及鄉區地方之自治（三）凡機關及官吏數目均有定額非先經國會或省會通過不能增加（四）審計大理平政三院職務重要而目前則反等於虚設宜另定法規由國會嚴重監督之（丁）政務大亂初平百端待理而軍隊林立小民之擔負何堪財政奇窘全國之抵押將盡外交危迫敎育荒蕪有一於此不亡何待目前政務之急莫過於下述八端（一）按照政府最近記載全國軍隊多至一百二十九萬人直屬中央者五十四萬人全國歲收僅三百七十兆而費於軍隊者共二百零九兆計佔全數百分之六十至於特别軍事行動之費尚不在此數中有此畸形即能亡國現幸段軍敗潰和議將成裁兵時機莫過於此此後全國軍隊總數至少須裁去一半據西國軍事家精密調查謂統計全國軍隊虚額此舉實屬可能此後軍費至多僅能佔歲收百分之三十（二）將一切軍隊全歸中央直接統率調遣劃分軍區廢除督軍制度以重國防而免内爭（三）軍費預算每年由國會通過一次增減之權悉歸國會此制爲一六八九年英國成立之良規亦爲近代各國所採取（四）近來財政久屬借欵生涯抵押已罄何以爲國除力爭以後借欵不能以地丁爲抵押外當從速清理經界整頓田賦苟能弊絶奸除則收入必倍於此至於裁釐加税一案宜速爲籌備提出於十一月間之國際聨盟况每年關餘二十三兆兩鹽餘四十兆元庚子賠欵復停付五年在此時而財政猶不速謀整頓將來更何以爲國（五）一年來國民痛苦政治罪惡悉由秘密借欵安福當國二十二月聞借欵可數者二百兆元此種秘密誰能知之以後一切借欵須由國會預先通過條件預布公開不然不得認爲成立（六）秘密外交直接亡國數年來由少數奸人秘密所定之條件恐賣盡國人而國人不知國人有何義務須作彼輩商品今當由國民全體宣告凡未經國内法上正式程序通過之條約當一律廢除（七）全國財政係乎預算而民國成立九年僅有五年度與八年度之預算案兩次且係事後追加傳諸各國久爲笑柄此後預算案當於預算年度前製好提出國會通過（八）敎育爲立國基歴乃政府竟置之不圖不特國事因此無改革之機且民族因此有墜落之患此後敎育當局當局當完全脱離政潮而對於敎育計畫亦有三點可述（一）增加敎育預算辦理全國義務敎育（二）指定確實欵項爲敎育基金（三）增加大學及專門學校以培養專門人材就現狀而論祇須每年減一師之兵即可作二三大學之常年經費國人之研究根本計畫者當不漠視斯言以上所陳或爲補弊一時之言或爲立國百年之計聨布蠡測謹作芻言另有説明再供商榷務望一致主張造爲輿論人心可轉國豈難爲嗟夫秋茶當甘凍雀猶樂抑生抑滅爲主爲奴之願與全國國民討逆將士及政府當局其圖之 
[近畿農民救濟會續聞]  
京師自段軍敗北潰兵騷擾以後戰地延長至四路農民受禍慘不忍言經慈善家陸濚唐有恒邀同馬湘伯馬鄰翼劉錫廉諸君組織近畿農民救濟會因散放急賬已有糧食救濟會紅十字會等各善團辦理宗旨在發給種籽協助耕畜體恤農民疾苦使農民戰後自救恢復生活原狀籌辦未及一星期中外慈善家如農商部長江天鐸司長黄藝錫曁全部人員税務處督辦孫寳琦琦辦（四）卸砲於保定軍站蔡廷幹交通部司長蔣尊褘總統府侍從武官長蔭昌武官李和楊紹寅公府庶務司長楊葆益審計院長莊藴寛京兆尹王達敎育家如北大校長蔡元培農專校長金邦正法專校長王家駒工專校長洪鎔醫專校長湯爾和高師校長陳寳泉敎育部陳次方北大敎授王兼 
 
 
 

Page 7

 
 
　　中華民國九年八月九日星期一（申報第二張）舊曆庚申六月二十五日（七）善傅佩青等實業家如景學鈴汪知非等銀行家如梁汝成等女界如丁錦夫人等美國慈善家如步濟時先生等農學家如謝恩隆地方行政官如宛平知事湯銘鼐　均擔任發起已於本月一日假法政專門學校開成立大會炎天酷暑之中到會者竟異常擁擠當經公舉江天鐸爲正會長惲寳惠景學鈴爲副會長陸濚爲文牘部主任唐有恒爲技術部主任馬鄰翼爲交際部主任金邦正爲調查部主任汪知非爲會計部主任劉錫廉爲庶務部主任所有喬麥籽種已首先由副會長景學鈴籌墊數千元購辦今日已購到三百五十擔由錢寳鈞善士偕同農林傳習所各分所長分三路運出一至固安一至龐格莊一至禮賢鎭並已由京兆尹派警備隊護送以便發給農民赶於三伏時期播種步軍統領王懋宣已俯允陳君等所請切實保護并代爲分函察哈爾都統曁奉直兩軍隨時保護江將軍朝宗亦竭力襄助進行現在該會以宣内象來街十八號爲通信處並已擇定石達子廟歐美同學會爲會所自會長以至各部主任各部幹事日夜忙碌據該會中人云吾儕於揮汗之中多盡一分進行之力卽災農多受一分之惠記者對於段派亞兵爲受禍災農痛對於該會之救濟又不禁爲百萬災農幸也 
[曹張等感謝西南電]  
　　指日南北仍爲一家廣州莫督軍楊省長林總司令成都熊錦帆先生長沙譚延闓先生南甯譚督軍鑒拜讀諸公馬日通電曁林總司令率駐粤海軍全體官佐號日電莫督軍養電楊省長漾電氣求聲應赫若驚霆伸大義於春秋賦同袍之偕作導統一之先機舉國歡騰下風鼓舞自津奉兩軍出發以後連戰克捷順逆所在勝負已難爲諱仰體諸公救國之意正爲根本解决之謀要當竭盡智能澄清妖孽以不負錕等擁護元首鞏固邦家之初志藉可副諸公數年撑拄同仇敵愾之苦心並請轉告海陸軍諸同人備荷聨援共深銘感今者戰事已息免勞跋涉長途指日南北仍爲一家同心衛國弟昆痛飲何幸如之謹佈愚忱希維察照曹錕張作霖王占元李純陳光遠趙倜蔡成勳馬福祥卅叩 
[中東路形勢可危]  
　　北京益世報云據駐博站俄營長原某至交涉局面稱西伯利亞俄舊武官本年被激黨戰敗後潛來哈埠一千餘名該武官等爲謀佔根據地恢復勢權起見迭在秦家岡花園街秘密會議前此議决宗旨首先勾結謝氏聨絡公司趁日本撤兵時求日本之援助恢復路權并剷除華人勢力所有進行手續係假保護本站倉庫爲名向我官府聲明招集俄國少數軍隊然又恐我官府窺破奸謀特許華官統帶該軍俄派人副之該武官等已得謝氏同意現在公推高級軍官一人倭拉勒果駐哈辦事又舉中將二址四人少將四十八人分任各站擔任招兵帶兵各事此外尚有營連排長官等八九百名分往各站暫充上中下三等兵俟將來招齊再將此兵改充武官起事時期約定日本兵車撤入中東各站之際秘密遣人至東路交界車站以西炸燬橋路幾段僞稱係激黨炸燬者故意緩修以便日兵停車各站彼時該武官等向我要求發還武裝並讓出護路權我如抗議日人卽以炸燬橋路一事藉口出而干涉謂我旣無護路能力當然交出護路全權並由日人迫我發還武裝迨武裝發還後該武官等即在各站響應謝軍入境然後再迫我軍退出路界我如强硬卽以所有后僌援助俄人此種奸謀密議妥協如日軍撤退時應請中國格外注意等語奉天軍署會發冬電抵京原文略稱查閲日本對俄宣言書内稱激黨盤踞哈站爲防禦起見哈綏哈長兩長軍隊均不撤退等語此種措詞難保非陰謀覬觎路權自應嚴密防範以昭愼重擬請由部向日使交涉令其將綏長兩軍隊一律撤退以保國權云云又東路督辦宋小溓亦有電抵京内容略稱俄舊黨戰敗齊赴滿站一帶有死灰復燃之勢將從擾亂路務着手冀圖恢復除嚴飭實力防範外特聞 
[豫省西北軍變後之收束]  
　　駐洛西北軍於三十日譁變一旅向西南逃竄旋經豫奉各軍剿捕當卽撲滅未致釀成巨禍茲將近日所得詳情縷述如下此次該旅譁變主使者實第四旅旅長宋邦翰於事變前一日招集全旅各軍官告以吾輩在此不可坐以待斃今夕與諸君痛飲每人贐洋十元作爲不時之需遇不得已時即請各自爲謀我也隨諸君之後被髮入山言已泣數行下衆皆泣軍士退後私議以旅長旣明示去意我們何不趁機發財潰變之意遂定譁變之夕宋邦翰與第一旅旅長張某往晤直軍王孝伯司令接洽繳械事宋回營後知事變已成佯欲制止變軍即大譁曰（旅長嘗説勝者王侯敗者賊寗死不令我們繳械今聞旅長暗暗乞降將我們遣散我們矢不答應）於是槍聲四起卽强刼宋某而去計該旅除某團兩營未變外餘均譁潰並將一旅馬隊二營勾變大肆搶掠該軍素與洛陽人民積有惡感多欲藉此洩忿且洛陽爲豫西名城商務亦繁有資可掠初欲入城搶刦業將大砲架起欲行轟擊幸中有砲隊軍宫數人係軍官學校畢業暗中將大砲砲拴卸下該軍毒計乃不得逞聞該軍官等已赴豫軍投誠矣　　豫軍趙傑丁香玲駐兵洛南豐樂鎭龍門一帶變作時先爲毅軍馬營長所知一面力拒潰兵一面馳報趙丁及直軍遂與變兵混戰於運莊一帶趙以兩連敵一團傷連排長各一人兵十餘人變兵亦傷亡數十人後得馬隊一營馳至始大獲全勝聞宋邦翰及其弟（爲一營長俱殁於亂軍之手餘黨多逃散刻已派丁統領率隊追勦搜捕豫期淨盡張旅長於宋旅譁變時極力鎭壓本旅未至波及刻知勢成孤立已與直軍商妥條件陸續繳械宋旅未變之兩營亦取一致行動現直軍已開駐洛陽城西西宫地方與趙傑協辦善後事宜　　洛陽迤南毗連嵩登伊郟數縣萬山重疊道路崎嶇夙爲盜賊出没之區白狼曾潛伏此處釀成巨患此次若非勦捕得力宋旅竄入山中與現有土匪相勾煽豫西匪患固非旦夕所能平也 
[湘局之現在與將來（燕燕）]  
　　湘省政客中分元勳派與非元勳派二種凡民國七年隨湘軍退往郴永一帶者皆號爲元勳派其留省及避地滬漢者則屬於非元勳派兩派比較自以元勳派爲占優勢元勳派中又以馬嘶團爲最得志政務廳長劉嶽峙礦務局長蕭仲祁督署秘書長吕葉生榷運局長唐支厦皆團中重要分子此輩團結力極堅固儼有攻守同盟之形勢又挾有擁護組督之功故能有今日之地位該團招牌至爲奇特人多不解其意實則馬嘶二字係衡陽城中之地名當吳孚威駐衡時譚組庵派有駐衡代表就近與吳公接洽此種代表皆寓衡陽馬嘶巷今軍事結束駐衡代表均一變而爲聲勢煊赫之政客人遂上以馬嘶團之名號故馬嘶團三字遂成爲一種流行之新名號矣該團人物雖皆顯要然近與武人不洽日前趟師長對客言及劉政務廳長趙公忿然作色以拳抵几事爲劉所聞遂亦知難而退刻聞政務一席以鍾才宏呼聲最高鍾爲政學系健者又爲湘籍舊議員倘得各方面之同意當不難指日發表也至榷運局長唐公近亦不知何故憂形於色神情蕭索對於本身之地位大作鷄肋之想蓋唐雖爲局長凡外縣之正辦收支皆由該境駐軍長官委任再由總局加委其未駐軍者亦多由軍事長官推薦積牘如山礙難峻拒故唐僅擁虚名毫無實權而一般淡食老饕垂涎三尺窺伺其後故唐地位亦極摇動日前有某司令推薦一人唐因無可位置婉詞推却某司令大怒則唐之困難已可想見矣礦局長蕭仲祁手段較爲圓滑然近受四周空氣之壓迫亦不免黯然神傷蓋蕭對於用人一途抱定孟羅主義非親非友難嘗一臠局外人不免嘖有繁言近且發現湖南實業維持會傳單力數蕭之罪惡詆誹不遺餘力或謂此種傳單係實業界負有盛名之某君授意發布此中率奥明眼人自能鑒之昨蕭亦已呈請辭職故馬嘶團之聲勢昔爲奇葩燦發今則垂萎之形矣此外尚有財政廳長陳炳煥亦帶馬嘶彩色此公浮沉宦海允推老叢待人接物尚無盛氣凌人之態對於各要人所指派之局員科長予取予求未嘗稍持異議且有公子（陳嘉祐司令係陳長子）爲之扶助當無覆餗之虞也至督署秘書吕葉生君雖亦爲羣矢之的然得組督之庇護尚能抖擻精神勉强從事前有某公晋謁組督有更換秘書長之請求組公微呈不豫之色曰吾爲督軍寗不能用一秘書長耶某公無詞可答唯唯而退可知譚吕相得正如魚水之歡也記者泚筆至此忽憶一事頗堪發噱某旅長日昨入署謂譚公曰近聞湘省政避有所謂馬團專講包辦主義不知是否確實某素性直率敢請督軍勿爲宵小所惑吾輩身冒矢石出生入死始有今日寗能作三數政客之機械耶譚公微笑無語某旅長人目爲湘中福將雖急不擇言亦足耐人尋味也而譚公微笑無語人亦稱其大度能容也 
[湘省敎育界之新潮]  
　　湘省敎育自去歲各校實行罷課以後即幾無敎育之可言此次湘軍攻克長沙敎育界各優秀分子即紛紛回省譚組菴爲重視敎育起見特組織敎育委員會委易培基爲委員長朱劍凡方維夏彭國鈞等九人爲委員以爲敎育建議機關期收集思廣益之效乃自該會成立後其所建議之件省署敎能科不惟不予容納且與之背道而馳即以最近所聞如通俗敎育書報編輯所委員會以其爲湘省惟一之社會敎育機關故主張繼續辦理而政務廳則以爲無關重要擬將其併入政報處又如商校校長委員會提出者爲蔣國輔而政府廳則請委彭彝又如第一女師校長委員會提出者爲童錫翰女士而政務廳則請委馬晉羲其意見之相左諸如此類因之雙方暗潮時起委員會以建議悉歸無效故全體提出辭呈譚氏以各走一端非敎育界之福因一面極力慰留一面將敎育科長易以敎育委員會中之方維夏冀以消融意見通力合作乃更易以後仍洜相謀蓋方氏雖能與委員會一致進行而政務廳長及其他各科員則仍意見相左至所以相左之故則緣譚氏以主持敎育人員注重實驗所委之各敎育委員皆從事敎育有年經驗豐富故使其任建議之責而交敎育科執行敎育科則以辦理敎育本科自有權衡乃以實權畀委員會而本科不過負一書記兼收發之名未免偏枮因此每不以委員會爲是現在有人建議請仿照民國元年舊制組織敎育司而以委員及敎育科各人員擔任其事俾彼此鎔化一爐庶免再有意見上之衝突聞譚意不以爲然將更求他法以解决此事又聞更有人主張將委員會解散以全權畀之敎育科者譚氏亦决不許故此事尚未有解之法也 
[杭州快信]  
美議員團准明日（九號）上午十一時乘花車由滬到杭預訂軍政兩界在陸軍同袍社公請午讌畢陪游西湖晚七時敎育會省議會總商會公讌於綢黹觀成堂九時專車返滬並於城站高搭彩樓經過處加派雙崗甯紹温處台五屬水災奇重經縣會委散放賑欵除由各團體募捐接濟外擬再派員查勘災區分别量予蠲緩平湖官紳議决辦理平糶墊欵頗鉅擬請加賦償還軍民兩長已會呈中央核辦杭總商會今日（八號）午後開會選舉會董三十二人每人須投三十二票今日將不及開視省敎育會因接錢宗翰等來函許會長二次辭職請日召集臨時評議會協議故今日已發出通啓知照鳥青鎭商會請設摇經工場命名義昌仿塘棲例抽捐經財廳飭烏鎭統捐局查復事屬可行不日即可核准東陽知事陳培珽調省遺缺委吳豫清署理 
[南京快信]  
李督現不願任和議總代明昨已電京堅辭府院派徐世章送委任證南下尚未抵寗義議員團來寗游歷齊省長派李文濱赴滬租賃汽車四十輛運寗聞交通部昨已令飭滬寧路局免取往返運費該團現定星期二來寗星期三晨由寗乘江輪赴漢李齊兩長昨復天津戰後災民救濟會電云沁電悉此次直省兵災人民痛苦慘不忍聞前接曹省長來電當經令飭籌助銀四萬元陸續滙解電復在案除再設法籌措以資救濟外特復施愚應李督電召昨日午車來寗海軍杜司令駐下關昨午晉謁李督會商江防李督昨委代理常熟縣知事楊夢齡加給軍法官銜又委李經緯充要署稽查官郭福有充浦口稽查官地方通信 
[松江]  
盛議員請澈查發還私米案北京大總統國務院鈞鑒日前滬杭路楓涇站扣留大宗私米經江蘇齊省長派員兩次查騐按照本省米禁全數充公并以松江米荒俯准松民請求將該米三分之一撥充松縣平糶以三分之二分惠上海江寗兩縣電令煌煌萬目共睹詎料得浙督一電而令復騐得浙督再電三電而遽發還禁米之令旣自撤藩籬在耳之言復取消夫口血以之臨上則何以矢寅恭以之馭下則何以昭威信元音竊以齊省長對此私米出爾反爾處置乖謬以地方最高行政長官面罔知政體拂逆輿情實所不解用特據情電陳鈞座准予澈查宣付懲戒以肅官方面勵民治蘇省議員盛元音叩虞奉賢將科長被控奉賢國民校長屠某等爲義學田租事致南京電云齊省長胡敎育廳長鑒奉賢第三科長蔣道謙於西三鄉義學田租案所有國民校陳德培等十一校長於一月呈縣公文請將用租分給各校該科長於彚案呈廳辦稿時均屏棄不呈今已發現匿卷朦稟確證應請省廳兩憲飛飭孟知事將該案暫緩處分並請迅賜派委覆查以維學校奉賢西三鄉國民校長屠寖昌等十二人叩公民電訐平糶局平糶局船運秈米發見混運杜米茲山公民王某等致南京電云督軍省長鈞鑒松江平糶局樹立旗幟公然販米業於八月三日在本邑大漲涇地方扣留請飭縣嚴究以平公憤松江縣公民王烈文蔡光耀吳廷秀陳鳳儀等同叩陽 
[金山]  
汆來廟搶米案之波打主　志成於横潦涇口　搶米船出事後賄使莊友良借買猪爲由於初二日在四十一保十三不共同往取以濟饑荒顧等不悉詭誘直對以曾得六石之譜莊即將情告知顧志成遂於初四日揚聲恫嚇當由沈吟秀顧伯怡並地保陣阿友等説合令顧全達等將米如數交出并勒索三十六元以作罰欵均歸顧志成收入説者謂被刦米船果係滬商販運則顧全達等所出罰銀不應爲顧志成獨佔其間情節離奇不無可疑云 
[蘇州]  
劉統領尚難接篆新委蘇屬緝私統領劉之潔日前來蘇寓金間鐵路飯店原定八月六日履新嗣因移交手續不及趕辦故擬改期現聞前統領宋明善前赴長蘆預備領憑到任詎至天津直督曹錕已另行委員接統致宋落空故劉接篆亦因此中擱當即據情電告李督請示矣 
[鎭江]  
揚中發現螟蟲揚中縣屬二洲沙頭新壩等處發現螟蟲爲害田禾該縣農會恐其延害已會同各區自治人員設法撲滅矣江北新榖上巿江北高郵興化襄下河一帶早稻業已登場收成豐稔鎭埠各米行均派人赴下河等處採辦聞高郵新榖開盤每石售銀三元四角 
[嘉興]  
國語講習所停講嘉興縣敎育會延請劉李二敎師擔任敎授國語上月十九日開講小學敎員之前往聽講者日約八十餘人現註音字母及四聲清濁音等均已先後授畢即日停講聽講員五十餘人均由敎育會授以學習證書云米行舉辦公糶城區平糶局業已停辦南北兩門米行現已公决舉辦公糶每升售錢一百文每人准糴三升已於前日起開糶惟因不限貧户故眞正貧民無力多糶致多向隅云雜評一 
[懦弱與非眞懦弱（默）]  
　　當國者而懦弱不能有所作爲結果必至授權於武人而事事不能由己則政治之前途可想見也當國者貌似懦弱而實則圓滑取巧事事欲見好於人又事事用手段而不以誠意結果非人心叛離即反予人以隙而被人挾持則政治之前途亦可想見也以此二者此較之與其貌爲懦弱也無甯眞懦弱蓋懦弱人猶諒之而有願爲之助者至貌　懦弱則雖失敗而無人憐之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月九日星期一（申報第三張）舊曆庚申六月二十五日（十）本埠新聞 
[總商會選擧大會紀]  
　　上海總商會昨日（八日）舉行第三届選舉大會晨十時滬海道尹王芷颺除派滬海道署敎育主任余芷江先行到場外並親自來會縣知事沈藴石亦往監視開匭其秩序如（一）振鈴開會（二）推舉開匭檢票報名記數各員（甲）開匭員江湘浦（乙）檢票員馮少山馮溢源（丙）報名員沈九成江確生（丁）記數員嚴漁三等十人（三）報告當選職員及次多選（錄後八）（四）封存選舉票（五）振鈴閉會此次計共發出入會各會員選舉票三百七十三張又華商義勇隊選舉票七十四張共四百四十七張開匭檢得實投票數爲三百零二張已合三分二以上自上午十時後開匭直至晚八時始唱名計算畢茲將當選職員三十五人次多數十五人姓名票數按次錄後聶雲台二百十六票秦潤卿二百十三票陸維鏞二百零九票田時霖二百零一票錢新之一百七十七票樂振葆一百五十三票薛文秦一百四十九票穆藕初一百四十八票沈潤挹一百四十二票葉惠鈞一百四十票盛丕華一百三十四票吕耀庭一百三十三票孫梅堂一百二十八票湯節之一百二十五票榮宗敬一百二十五票顧子槃一百二十二票莊得之一百二十票錢貴三一百十八票石運乾一百零九票陳文鑑一百零七票江湘浦一百零六票方椒伯一百零五票黄伯平一百零二票吳麟書九十九票馮少山九十八票王紹坡九十六票周佩箴九十五票朱子謙九十四票簡寅初九十二票鄔挺生九十二票潘澄波九十一票沈九成八十九票孫衡甫八十八票陳炳謙八十八票趙林士八十六票（以上三十五人照章當選職員）袁履登八十四票簡照南八十三票樓恂如八十三票方樵苓八十三票趙晋卿八十一票田祁原八十一票盛筱珊八十票黄縉臣七十八票曾少坡七十六票董蘭舫七十二票姚慕蓮七十一票徐冠南六十九票穆抒齋六十八票張延鍾六十八票張雲江六十八票（以上十五人爲次多數） 
[各路商界總聨合會開會紀事]  
　　昨晚九時各路商界總聨合會因討論國民大會問題召集董事會各路到會董事三十五人來賓約十五六人首由主席陳則民報告開會宗旨略謂國民大會關係重要前次曾以本會主張通電各省所有國民大會組織法亦應共同討論云云報告甫畢四馬路商界聨合會董事趙南公起立反對謂前次通電未經各路承認試問前電列名五十七路茲主席所報告是日到會者僅二十七人似此假託借名不啻强姦民意本路現已提出彈劾案連署者在十人以上總聨合會旣已違法應請於董事中舉出五人組織委員會先行查辦前電不根本推翻此次無討論之必要當有漢口路董事某君相繼發言主張調和先議國民大會組織法主席謂本席旣受彈劾請退席聽候委員會解决彈劾案後再行討論國民大會組織法但今日之會早已列入議事日程必須先解决彈劾案變更日程亦應先行表决趙君謂連署在五人以上彈劾案無不成立之理語尚未畢來賓中有某某從旁發言與趙君辯論彼此誤會致起劇烈之爭執遂有多數董事退席其餘董事略作討論而散聞擬修改會章另行擇期開會云 
[福建路商界聨合會之公函]  
　　福建路商界聨合會頃因國民大會事特函詢各路商界聨合會總分等會原函如次各路商界聨合總會曁各路商界聨合分會鈞鑒謹啓者民國擾攘於茲九年安福議員結黨營私更有無恥議員得賄受賣朝秦暮楚惟利是圖把持政柄强姦民意種種罪惡罄竹難書國民痛心疾首恨之久矣幸吳將軍義旗突起掃除妖氛主張國民大會采取眞正民意以解决時局此誠爲吾中華民國造福非淺其誰曰不宜惟宜討論者國民大會之組織應用何類手續須合公共之團體多數之心理集思賢益研究辦法勿爲政客官僚所利用况吾商界聨合會自去歲成立有五十餘條馬路三萬餘千店號百餘萬商民以此絶大之團體人才濟濟欲作有爲正宜乘此時機融洽意見共謀國是討論國民大會之確實辦法是有望吾商界同志積極進行本路自當追附盼甚盻甚云云 
[留美學生昨晚公讌外賓紀]  
　　本埠留美學生昨晚七時半在東亞酒樓公宴美議員團領袖前美國駐京公使芮恩施博士及美國駐京商務參贊安諾特君並邀請中美人士甚衆由任筱珊穆藕初郝伯陽君等招待共餐席中未有演説但叙談一切並商及商業問題约十時始散 
[美議員今日赴杭]  
　　美國議員團自五號抵滬後迭經各界宴會歡迎除一部分已於星期六乘原船回國外其留滬者計四十人准定星期一（今日）晨乘滬杭花車專車赴杭然後赴甯滬寗滬杭鐵路局長任小珊已於八日特備花車二輛頭等臥車二輛頭等車三輛三等車一輛車長車一輛共計九輛停於三號月台上預備送美議員團於今日（九日）上午七點三十分鐘由上海北站特開專車直達至杭州聞美議員團在杭遊歷西湖天竺等處後决定並不勾留當晚由杭州開專車於（十日）上午一點鐘到滬即於（十日）二點鐘換滬甯路專車北上約於十日九點鐘抵甯經過各站並不停車任局長並通告各站長於九日美議員團經過地點一律穿制服須清潔站上升掛中美國旗惟滬寗杭三大站滿掛各國旗幟以表歡迎杭州車站（即城站）對面空地於昨日（八號）起由杭州歎迎籌備處建有綵亭一座遍懸花木正在連夜趕造以表示歡迎杭州王交涉員因美議員團赴杭在卽已於七號由滬乘晚間七時二十分之夜快車返杭以備先期佈置一切（一説王交涉員派員回杭）又聞盧浙督已預備上等酒肴八十餘桌在陸軍同袍社開歡迎會宴畢將導美議員游覽西湖風景云 
[南京歡迎美議員之滬聞]  
　　南京江蘇省議會因美議員團定於十日至寗參觀名勝特於日前派專員來滬接洽一切並聞歡迎宴席由西藏路一品香旅社承辦云 
[十人團致美議員團書]  
　　中華救國十人團致美議員團書云美國議員團公鑒謹啓者本會係平民團體會員皆商學工界中人今聞貴團諸先生惠臨異常榮幸惜迫於時間無所聞敎今謹代表本會全體會員陳情於諸先生这这前幸諸先生賜察焉前者我國國權皆託於官吏平民從不過問以爲官吏能代民謀福也乃官吏自薄不盡職守内不能治盜賊外不能抗强權以致國危民辱國人大懼乃力謀自救於是會社之起一時爲盛同人不量組織是會會以團爲單位每團十人以一人爲代表宗旨凡三曰抵制日貨振興工業提倡敎育會員五千人皆能切實履行除抵制日貨已自勸勸人外已組織毛刷工廠一所義務學校一所義務夜校一所拳術學校一所學校不取學費專爲會員及非會員之貧苦者而設經費由各會員捐集此爲初步後須日求增廣本會之進行如此他會之進行亦如此且有過於此者則十年以後經濟敎育之力必能導中國入强域也本會固努力於業努力於敎育爲人民自覺之運動矣乃東方之德意志竟不相諒依恃强權阻我進行吾人猶弱不能相抗此則以義相助不能不切望於美也歐戰初起美曾號於衆曰美之戰德非惡德也惡德之强權剷而去之將進世界於和平今者德之强權雖去而日之强權仍在且盡力侵略盡力挑撥直接擾亂東方間接擾亂世界果日之强權足以擾亂東方擾亂世界則德之敗猶未敗也此吾人關懷世界不能不望美之竟其初志本公道之主張爲東方之努力庶强權無從展發中國得以自安並得順序進行則若干年後四萬萬自覺之人民必能從之後剷除世界所有之强權不僅東西兩方之德意志己也若是則世界眞正之和平始可實現區區之誠敢望容納並望散之美洲使吾人敬愛之友邦及主持公道之人民知中國之民意也 
[美議員波特氏臨行時之談話]  
　　大陸報云美國本塞爾凡尼亞州共和黨國會議員兼外交委員會長波特氏昨於起程回國之前聲稱美國駐華外交代表應改爲大使渠返華盛頓後即將設法促成此事數年前國會通過議案規定美國駐外各使須與駐在國所派來使同一等級他國派大使來則美國亦派大使往他國派公使來則美國亦僅派公使往故美國駐外代表之階級問題亦定於各外國之决議今議員來華游歷以其所得之見聞當可使改駐華公使爲大使一層易於辦成也上海美總領署地點雖佳房屋則不壯觀甚願其改造新屋仿白宫形式爲黄浦灘增一特色查赴美護照費本爲美金兩元今已增至十元國家此項入欵每年可得六百萬至八百萬元不妨提用一年入欵爲建築上海等重要口岸領署之經費以上兩端皆爲重要事件他日返國後自當設法以觀厥成云 
[美報紀韓人籲懇美議員援助]  
　　大陸報云此間韓人昨傳説俟抵滬之美國議員團游漢城時全國韓人將又有光復祖國之運動其性質和平與去年同昨半數議員團乘運送艦大北號起程返美之際韓人獨立會上書美議員陳述朝鮮現狀並籲美國助其恢復國家獨立之行動留滬美議員定星期一日赴南京取道漢口而往北京然後由京赴奉天大約八月二十四日可抵漢城 
[唐蓂賡之時局談]  
　　寓滬與雲南極有關係之某君昨接唐繼堯卅一電云迭電均悉段氏不道其敗也宜以暴易暴今已見端後之視今恐不如今之視昔也吾人唯本素旨　依據民意以策進行而已吳佩孚昔受段命而刦湘今奉民意而討段勇於自立誠不失爲北方之强其所主張之國民大會亦未始非一辦法如今日之外交密約廢督裁兵及解决南北間之糾紛各問題能假國民公意自由判斷以行之自較和會爲善但法律問題則有國法之統系在焉雖曰民國之主權在民立法宜以民意基礎然不經法律手續而訂之此端一開其流弊將與袁段之亂法等耳兄以爲何如日來各方情形尚望隨時函告第赴渝之期當亦不遠也併聞繼堯卅一印 
[四團體請懲曹陸電]  
　　中國花邊同業聨合會等四團體要求重懲曹汝霖陸宗輿電云北京曹經略使張巡閲使吳子玉將軍北京日報益世報晨報公鑒此次懲辦禍國罪魁不意舉國共指之賣國賊曹汝霖陸宗輿等始則漏列其名後雖二次加入而報紙喧傳亦謂有人欲爲開脱羣情駭憤奔走相告僉謂政府雖云善忘但去年國民討賊之犧牲當能記憶二凶不去國無寗日苟有庇縱同罪是視國人痛心往日姑息養奸貽禍之烈不忍除惡不盡重罹其害尚乞尊重民意一併懲辦以絶禍源而儆將來中國花邊同業聨合會四川旅滬同鄉中華民國留日學生救國團中華救國十人團聨合會 
[地方自治研究會職員會紀]  
　　討論李右之辭會長問題上海地方自治研究會以本會會長李右之辭職特於昨日上午十時假本城也是園開臨時職員會到者除該會副會長沈潤挹吳叔田外有賈粟香曹幹臣沈儉侯胡益甫周采臣高硯耘姚玉蓀陸介孫朱伯華謝純如程幼甫楊東山等十餘人由吳叔田主席將李會長辭職書及各會員質間書宣讀一過即行交議經衆討論至再僉以會長由會員選出其去留問題亦應付大會公决結果决定於月内開一臨時大會再行交議以便表决 
[全國學生會二届理事會開會]  
　　學生聨合會總會第二届理事會於昨日開會列席者爲南京上海江西浙江等四處理事舉定上海理事江億平爲理事長繼討論對内外諸重要問題約二小時始行散會至北京留日福建等處理事尚未來滬决再分别具函催促云 
[金巿反常之原因]  
　　近三四日間大條共長起三辦士先令星期五長一辦士星期六又長一辦士循例東滙及標金均應跌小東匯照算應跌二分半現巿僅小半分標金自星期五後統計反漲起三兩左右烚赤昨巿較前日亦漲起二兩業此者咸詫爲罕見茲聞所以反漲之原因其標金烚赤因滬上現貨存底不多之故至於東匯因安福部人失敗預備將欵匯往日本俾作終老之資其數甚鉅紛紛購買東匯日本現銀充裕故日金巿價得以穏固云 
[崑山崇明來滬購米]  
　　崑山縣各事因該處米價飛漲會同地方紳士詳奉省公署核准在該縣境内設立平價局開辦已閲數旬每日糶米四十餘石現採運之米石已將告罄爰擬招商赴滬採購秈米三百石接濟惟恐沿途關卡查騐留難不免多需時日當即塡給護照來申採運一面由該縣函請上海縣沈知事轉飭所屬凡遇前項採運秈米務請查騐放行沈知事接函後除分函外昨特轉函滬上商會請爲查照　　崇明縣境食米向賴無錫常熟等縣接濟近因該兩處禁運出口以致境内食米告匱米價飛漲人心浮動由縣召集地方紳士開會集議補救之策决定派員赴滬採購秈米五百石趕運接濟一面由該縣函請江海關監督轉知税務司於此項秈米運過關卡時免去關税昨由該縣商會函咨上海縣商僵會請爲轉知滬地米商凡遇崇明縣派員來滬採購秈米時務祈接洽爲荷 
[白鶴港附近之搶米案]  
邇來内河米船經過船港往往被客民與土民搶刦船户視爲畏途前日有曹春大船裝載白米一百六十石由唯亭開行來申駛經白鶴港該　有客民叙集圖搶有石子船迎面駛來告知曹春大令勿前進曹遂轉頭擬由小港抄過詎又遇小船四五艘鄉民二十餘人手持籃筐及蔴袋攫去白米二十餘石一哄而散曹乃於昨日開駛來滬報告貨主李姓一面將搶刦情形函知唯亭行家開具失單報請官廳緝究 
[公共租界重定地價表（北段）（三續）]  
地籍號數每畝地價地籍號數每地價畝五五八七·○○○五五九六·五○○五六○六·五○○五六一七·五○○五六二八·五○○五六三六·五○○五六六七·五○○五六七七·五○○五六八七·五○○五六九九·○○○五七○六·五○○五七五九·○○○五七六七·○○○五七七七·○○○五七八八·五○○五七九六·五○○五八○七·○○○五八一九·○○○五八二八·○○○五八三八·○○○五八四八·○○○五八五一一·○○○五八六九·五○○五八七九·五○○五八九九·五○○五九○七·○○○五九一九·五○○五九七九·○○○五九八八·五○○五九九一一·○○○六○○一七·○○○六○三二三·○○○六○四二二·○○○六○五二○·○○○六○七二七·○○○六○九一八·○○○六一一一六·○○○六一四一八·○○○六一五一七·○○○六二五一七·五○○六三二一二·○○○六三三一六·五○○六三七一一·○○○六三八一一·○○○六三九八·五○○六四○一○·○○○六四一八·五○○六四二八·五○○六四三八·五○○六四四一一·○○○六四五八·五○○六四六一一·○○○六四九八·五○○六五○八·五○○六五一八·五○○六五七二三·○○○六五九一二·○○○六六○一○·五○○六六一一○·五○○六六三一○·五○○六六四一○·五○○六六五一○·五○○六七一八·五○○六七二一三·○○○六七六一七·○○○六七八一七·○○○六八○一九·○○○六八二一四·○○○六八四一三·○○○六八五一三·○○○六八七一二·○○○六八九一一·○○○六九○一一·○○○六九一九·五○○六九二七·○○○六九三七·○○○六九四七·○○○六九五八·五○○六九八七·○○○七○一六·○○○七○三七·五○○七○四六·五○○七○五六·○○○七○六六·五○○七○七八·五○○七一一一○·○○○七一二八·○○○七一三六·五○○七一四一○·○○○七一五八·五○○七一六六·○○○七一八九·○○○七一九六·五○○七二○六·五○○七二一一○·○○○七二三六·五○○七二三Ａ六·五○○七二三Ｂ六·五○○七二三Ｃ六·五○○七二三Ｄ六·五○○七二三Ｅ六·○○○七二三Ｆ六·○○○七二三Ｇ六·○○○七二三Ｈ一○·○○○七二三Ｉ一○·○○○七二三Ｊ一○·○○○七二三Ｋ九·五○○七二三Ｌ六·○○○七二四八·○○○七二五六·五○○七二六六·○○○七二七六·○○○七二八六·○○○七二八Ａ六·○○○七二九六·五○○七三○六·五○○七三三七·○○○七三四二○·○○○七三五一九·○○○七三六一九·○○○七三七一九·○○○七三八六·五○○七三九六·五○○七四○八·○○○七四一六·○○○七四二八·○○○七四三二一·○○○七四四六·五○○七四五九·五○○七四五Ａ七·五○○七四五Ｂ七·五○○七四七七·○○○七四八七·○○○七四九七·○○○七五一七·○○○七五二七·○○○七二三七·五○○七五四七·○○○七五五七·五○○七五六七·五○○七五八七·五○○七五九七·五○○七六○七·五○○七六一七·○○○七六三七·○○○七六四七·五○○七六一七·○○○七六八七·○○○七六九一七·○○○七七○一八·○○○八○○三○·○○○（未完） 
[一星期之熔銀調查]  
北巿泰亨源方記等各銀號本届烊見寳紋八千七百五十只較之前週爲多核規元四十三萬七千五百兩此種熔品乃麥加利所出計大條三百九十一條聞各銀行尚存大條三百餘條云 
[照錄江海關之佈告]  
新訂浦東存儲鉀綠養及燐質棧房章程江海關姚監督會同賴税務司出有布告云爲布告事查鉀綠養燐質兩項爲各處火柴廠必需之品欲保全商務利益及免除港内船隻危險必須設立專棧存儲本關亟宜思患預防藉以雙方兼應早訂浦東存儲該兩項棧房專章以便保護該處居民平安經本監督本税務司會商意見相同特訂浦東存儲鉀綠養及燐質兩種棧房章程定於民國十年一月一日實行爲此照錄章程附粘於後布告商民人等一體遵照此佈中華民國九年七月三十一日計開江海關核准在浦東存儲鉀綠養棧房執照（棧名）（棧房設在地點）（棧房章程）（一）此照不准借與他棧使用（二）棧房須用經火不燃之材料造成並須離開其他各棧房至少有七十五英尺之遠（三）設棧地點須先呈由本關勘騐核准（四）凡入棧之鉀綠養必須裝入金屬罐内或裝入用金屬襯裡不透氣之堅固箱内免致搬動時碰撞有滲漏之虞每件外面須有二寸大之紅色華英文標明内係鉀綠養危險物品字樣並不准在棧内開箱（五）棧内不准存儲他物（六）存棧之鉀綠養至多不得逾五十噸江海關核准在浦東存儲燐質棧房執照（棧名）（棧房須用經火不）（棧房章程）（一）此照不准借與他棧使用（二）棧房須用經火不然之村釆造成並須離開其他各棧房至少有七十五英尺之遠（三）設棧地點須先呈由本關勘騐核准（四）凡入棧之燐質必須加水裝入不透氣不起銹之罐内再用堅固木箱裝釘成件方准入棧（五）存棧之燐質至多不得逾二噸（六）離棧相近之處須多備沙土以防遇險應用 
[紀怡泰洋行之擴充營業]  
　　建造新洋房增加兩新輪英商怡泰輪船公司係經理英國皇家郵船公司及格林輪船公司之在東方行駛而兼辦進出口貨者近年來營業上頗爲發達以廣東路原賃房屋不敷應用特在黄浦灘之北京路口前德商禪臣洋行舊址内拆建新式洋房已在興工建造且於輪船方面又極力增加擴充該公司經理格林公司之輪船原係十二艘本年因擴充噸量又新造格林泰來ylentara輪船一艘載重四千噸第一次已開行來華業於昨日運貨還國矣而英國皇家郵船公司現亦增造行駛中歐間之新船一艘其重量爲六千五百噸定名曰蒙谷末曉Montgomergshire大約工程已將完備在本年内即可開行來華而英國公司之卡而定南砲臺KiedinanCostle號輪船亦歸該公司經理矣 
[上海物價指數表（四十二）]  
財政部駐滬調查貨價處本月第三週（十八日至二十四日）上海物價指數云本週指數爲一○九五比前週小去千分之一比前月本週仍高上千分之十七此一週間政局形勢略見平靜長江汕閩各帮銷路略好出口貨亦微見發動但内地交通迄未完全恢復時局善後亦諸待解决各路商帮鑒諸運輸之困難風雲之變幻遲疑觀望者尚所在多有故本埠巿面仍極清淡不易遽言活動又對外滙兌稍見順利本期倫敦電滙曾放長至五先令四辦士照此結算先令華商方面雖猶未免虧蝕而轉機旣見亦足使洋貨巿價暫歸平穏也本週指數表列下類别期間九年七月前月第三週前週本週糧食一一七·八一一六·二一○八·六其他食物一○六·八一○五·八一一九·一疋頭及其原料一○○·四一○二·六一○○·一金屬一一六·八一一七三·一一三·七雜貨燃料九七六·九八九一·○二·○建築材料一二一·一一二○·五一二○·三工業用品一○○·二一○二·三一○一·九其他物品一○三·六一○二·九一○六·○雜貨平均一○五·六一○六·一一○七五總平均一○九五一○九六一○七·八 
[中國無線電報之發展（續）]  
無線電事業發達後需要華人有訓練之人材於是北京郵電學堂自一九一三年至一九一九年特設專科敎授此項學術已有三班畢業此等畢業生現均在政府所有各電站供職該校現又有一班學生三十二人亦將畢業擬再送至倫敦馬柯尼公司之工場或日本實習現在已通過考試之無線電技士共有七十人中政府之無線電管理局中不用一外國人惟用外人敎練學生而已郵電學堂中於一九一三年設一無線電站令學生實習一九一八年又在朝陽門外電站舊址設一訓練站此站電力可達全世界據其技士云曾聞得威爾遜總統在大西洋中與勞合喬治在英倫以無線電話相接之談話歐洲和議告成及中國不肯對德簽約之消息均係此站首先接到上海之交通部工業學堂中亦設有一敎授站一九二○年四月間中國各無線電站均開始接收公衆電信吳淞之站獲利最豐每月凈賺四千元交通部近曾頒布無線電報營業章程如下（一）無線電報分馬陸（甲）陸地無線電報凡在陸地電站間往來而不經過船舶或航空電站者認爲陸地無線電報（乙）船舶無線電報凡經過陸站船站或往來於船站間者認爲船舶無線電報（丙）航空無線電報凡往來於陸站及航空站間或往來於船站及航空站（凡飛機飛船及氣球裝有無線電機者均爲航空電站）間者或經過兩航空電站者均認爲航空無線電報（二）凡陸站電報收或經過數站或由陸地電線或海線轉遞者均照有線電報收費章程收費（三）船站或航空站電報每字收費三十生丁惟船舶或飛機等屬於他國者當照該國之定章收費（四）凡一船站或航空站之無線電報必須由陸海有線電局轉遞者其收費按照有線電報辦理其在吳淞上海間武昌漢口間及廣州沙面間轉遞者不收費（五）凡船站或航空站電報不論在一省或經過數省者無線華文外國文密碼明碼其收費均經過一站每字五十生丁（六）陸站電報收費照電報章程其船站或航空站收費則適用陸海軍部拍發無線電報之章程八條（七）陸站間之信號及報紙無線電報照有線電報收費（八）若無線電報遲延至四十八小時以上尚未送到者則當將費退還其爲外國電站可躭誤者則不在此便（九）有綫電報之章程不與本章抵觸者仍有効力 
[蓮英案中之閻瑞生移提來滬]  
小花園妓女蓮英於本年夏曆四月二十三日被狎客閻瑞生以偕乘汽車爲由誘至徐家滙路荒郊麥田内用繩勒斃並將所戴值價洋五千餘元之金珠瓚石等飾物悉數竊取棄屍逸去經該處路警報告地方檢察廳派 
 
 
 

Page 11

 
 
　　中華民國九年八月九日星期一（申報第三張）舊曆庚申六月二十五日（十一）員蒞騐攝影招認由尸母王張氏往認無誤分别呈請捕房與警局縣賞洋一千元緝提兇徒閻瑞生未獲等情迭詳本報茲悉閻瑞生案發逃逸後輾轉至徐州府屬之隴海鐵路車站持有畢業文憑擬在該處車站謀幹差事致被該處鎭守使白寳山部下所獲拍電來滬經該管老閘捕房捕頭禀請公廨繕就移文派令探目王潤甫包探陳維坤星夜馳抵該處陳請白鎭守使派兵將閻護送至浦口前晚在寗換乘夜車於昨晨七點三十分鐘移提至滬暫押老閘捕房今晨解廨請究 
[五誌虹橋東首之仇殺案]  
　　賣牛肉之李長卿（卽李尚金）遭流氓高阿二挾仇報復糾合錢鴻康等將李用斧砍斃於虹橋東首太平街一層樓茶樓門前並由偵探李金標將高等立時拘獲函送法庭派員將李騐明棺殮候究等情迭紀前報茲悉此案連日由檢廳郭檢察官將高阿二錢鴻康等提案研訊高直認行兇不諱惟不肯供出同黨姓名問官謂曰是日爾等前去同黨頗多究竟爲誰高供含糊當判分别還押候核聞官廳訪悉有住在梅家弄之洪阿甫與裁縫阿連等亦係案中共同犯除飭警查拿外並移請一區二三兩警所加派探警帮同協緝 
[照料義軍官之預備]  
　　江蘇特派交涉員許沅前接外交部電准駐崴林代將電稱據駐崴義大利軍事代表面稱派軍官一員帶俘虜四十人由崴起程經哈爾濱取道京奉津浦路前往上海附輪回國請予放行等語許交涉員曾經函請松滬護軍使查照飭屬一體保護在案昨交署續接南京軍民兩長電云准外交部電以駐崴義軍官帶俘虜四十人業已由崴起程約於本月十五號前可抵滬希查照飭屬妥爲保護云云合函電仰該交涉員於義軍官抵滬時派員妥爲照料云云聞許交涉員業已函致淞滬警察廳届時派警到站照料云 
[浙督署參謀長來滬]  
　　浙江督軍署參謀長范毓麟因有要公須與松滬何護軍使會商故於昨日上午由杭乘坐頭班快車於十二點一刻時抵滬即赴軍署晋謁會商 
[電工聨合會選舉會紀]  
　　電器工界聨合會昨日午後八時在白克路八百五十號開第二次常年選舉會先由執行長李恒林報告本月中籌備選舉手續刻已就緒係根據前次職員常會議决辦法後由張茂生否認主會人先將各會員來函開拆將選舉票預先露而云云繼由李恒林向衆宣言謂選舉票上均係註明姓名而投選衆多若再加以函件恐難容納此乃文明辦法鄙意似無可疑乃由胡裕庭馬家木汪孝康陸巖鹿等主張今日當然正式開票衆皆贊成付表决通過公推蘇祖圭主席曹菊人速記衆起立歡迎當由主席報告開會宗旨及經過情形并宣讀往來信件復請衆推出唱票監票記票各二人嗣由陳旺根推李恒林陳鹿巖唱票馬家木推汪孝康胡裕庭監票張榮堂推蘇祖圭曹菊人記票當即向衆公開計當選理事部十一人爲胡崇崑張茂生邱阿三何德顯華對寳張鳳樓孫光耀俞錦榮畢雲章陳鈐模趙金木復由被選票最多數爲理事長應係胡崇崑當選又評議部十一人馬家木張榮棠胡裕庭蘇祖圭陳嚴鹿張福生勵錫樵朱小賡李孫麒鄭安坤劉久華票之最多數係馬家木當選評議長又執行部李恒林爲最多數應當選爲執行長選舉畢主席請衆起立互行一鞠躬就職禮主席又謂將來本會如有介紹進出工作事項需照介紹科細則辦理年會日期及地點請衆討論衆定本月二十二日（卽禮拜日）下午八時假雲南路慕爾堂開會主席又報告前任名譽理事曁執行部各科科長是否更動衆謂仍舊供職無需更動下次再行討議時已十一時主席遂宣告散會 
[抵制劣貨聨合會開會紀]  
　　上海抵制劣貨聨合會昨開常會汪醒齋主席張志鵬紀錄（一）報告各處來函（二）報告民國路商業會補派徐運新爲本會出席代表（三）主席報告與學生會接洽印刷國貨調查錄情形由本會印刷（四）張震洲提議本本職司抵制劣貨對於國家政爭等本會槪不參與以免紛歧表决通過（五）繆稽陰提議本會應再發宣言警告全國對於抵制劣貨振刷精神勿貽外人之譏表决通過遂散會 
[證券物品交易所消息]  
　　上海證券物品交易所巿塲第五十八號揭示云第三十六號經紀人匡啓墉專做棉紗　　又第五十九號揭示云雜糧油類部自八月六日起芝蔴交易暫依左列各欵試辦標準品毫州芝蔴淨貨有正税無半税相等品牛莊芝蔴大連芝蔴等級下宿遷芝蔴減五錢臨淮芝蔴减一兩買賣單位五百包每包重量一百六十斤司碼秤新袋連皮在内舊袋不收呌價單位一擔呌價貨幣九八規銀以分爲限們金每擔四分内經手費一分期限三個月本證據金每單位二百五十兩　　又第六十號揭示云雜糧油類部自八月七日起豆子交易增添河南豆一種暫依左列各欵試辦標準河南豆等級下碭山豆每擔減五分毫州懷遠豆每擔减一錢半頴州豆每擔減一錢漢口火車塘豆每擔減二錢半買賣單位五百包每包重量一百六十斤司碼秤包皮在内呌價單位一擔呌價貨幣九八規銀以分爲限落地税票在内如輪運連正半税期限三個月本證據金每單位一百五十兩佣金每擔二分内經手費五釐　　又第六十一號揭示云茲有祝伊才願爲本所第四十七號經紀人專做棉紗交易業經本所承認　　又第六十二號揭示云糧食油類部經紀人之號次姓名業於七月二日揭示第一巿場現在該部經紀人有自請取消者有新行加入者有以他部經紀人兼做糧食油類者茲特分别揭示如左　　（一）糧食油類部經紀人自請取消者（一五）程際雲（三九）吳涵卿（五七）張復初（七○）孫永年七五朱麗生（七五）陳壽生（七七）陳甘棠（七八）顧士章（八○）蔡裕焜（八四）陳焜明（八五）陳介臣（八七）趙秉衡（五○）朱允長（五一）朱崧生（九二）嚴筱泉（九七）傅曉生（九八）吳慶昌（九九）孫永海（一○一）蔣國琴（一○二）印漁村（一○三）李子鳴（一○四）孫瑞生（二）糧食油類部經紀人新行加入者（三九）葉景樵（五九）張佐君（六八）黄萬興（七○）華炳甫（七三）葉惠鈞（七五）陸少卿（七七）朱志罷（七八）吳廩山（八四）邵桂秋（八七）鄭潤之（九○）朱大吉（九二）何介春（三）他部經紀人兼做糧食油類者（一）張繼芳（九）鄭壽芝（二一）孫棣三（二五）洪善强 
[公衆閲報社週年紀念]  
　　法租界嵩山路少年宣講團總部昨日爲公衆閲報社成立週年之期舉行紀念式午後三時全體團員陸續齊集遂振鈴開會首由幹事汪罷超報告開會宗旨繼而奏樂全體向國旗行一鞠躬禮又次由顧雲翔致紀念詞略謂本團成立九年如宣講學校日刊皆積極進行未稍自懈公衆閲報社係於去年成立逐日閲報之人雖多然總以未能晋及爲憾現正籌備建築團所將來逐漸擴充若能多設一處閲報社即多一公益之地此後本團同人各宜自勗云云次由來賓張乘槎演説略謂中國二十餘年以前報紙甚少更無所謂閲報社光緒乙未年北京五城各會（即救火義集）始在前門天橋騾馬巿崇文門大街東西單牌樓等處大街之旁搭蓋蘆棚派員講報所講之報亦祇上海廣州蚌埠等處所出版之三數種於是北京下等社會始知世界之上有所謂報紙者自講報團體成立即爲中國通俗講演之起點較之一味宣講聖諭者有上下床之别矣近年報紙發達閲報社亦因之加多如寰球學生會青年會均設有閲報社然總是局部範圍於公衆二字似未脱盡限制今如貴團之辦法無論何人皆得自由來社閲報用意爲普及平民敎育至爲欽佩惟冀貴團所早日覲成逐漸推廣則鄙人甚希望於貴團諸君努力急進云云次由團員相繼演説陶寳生謂閲報之利益人人皆知而公衆閲報社之利益甚大有助其經濟者其功非小胡硯香謂近來有種人閲報專看戲目及遊戲場廣告本團若不拒絶實有負本團創辦閲報社之本旨設希望新聞界設法加增材料俾閲者多所進益甘梅嶺謂紀念所以勉勵進步武尚先謂愛國當重社會敎育等語最後由陳子如報告今後之進行辦法遂攝影散會 
[四明公所募捐消息]  
　　四明公所募捐昨開職員第五次常會到者葛虞臣周湘雲陳文鑑孫梅堂陳蓉管陳良玉石運乾袁履登劉星耀孫衡甫等二十餘人提議募捐進行並月終結束事宜首由主席葛虞臣報告昨日止實收捐欵十六萬二千九百九十四元距定額相近惟截止之日祗有五天應請積極進行衆議未滿定額之各團由交際員分别擔任分頭勸集從速繳捐並議定陰曆本月二十九日假大東旅社宴請同鄉募捐諸君特開募捐告成大會敦請名人演説並備各種餘興又議定繳捐期限以二十九日下午七時爲止在此時間前繳捐者得列入分數又議定由公所辦事員分向團長處抄錄募捐員姓名以便備柬邀請至散會已鐘鳴六下矣 
[天津北洋大學在滬招考紀]  
　　天津北洋大學在滬假城内縣立第一高小學校招收新生已誌前報嗣因前定報名考試時期適津京間發生戰爭交通阻滯不能履行致將試期展緩旋該校遴派蔡陳二君來滬聲明緩期原因並登報布告更定本月四五兩日報名六七兩日招考茲已考畢聞報名者共有二百餘人内有騐不及格與無證書被屏除者二三十人兩日間考試其准應試本科具有大學預科畢業程度者有十餘人考試科目爲德文英文繙譯數學應試預科有中學畢業與相等程度者一百數十人考試科目祗英文數學兩種次日上午本預科試物理化學下午試國文題爲中國實業現狀論俱限下午四時繳卷所有試卷俱交由蔡君收集封固帶回津校送請校長核評後錄取與否准在八月二十五日以前快信通告登報廣布 
[漢口明德大學在滬招生]  
　　漢口明德大學在滬招生借寰球中國學生會爲報名考試塲所計招大學科預科新班生及第一年級第二學期揷班生專門科銀行科新班生考試學科爲國文英文算術代數幾何揷班生加試量雅司之上古期歷史及德文報名自八月十日起至二十五日止考試爲八月十二六二十七兩日詳章可向寰球學生會索取 
[籌設國粹醫藥學校]  
　　嶺南鄭炳南近創立國粹醫藥專門學校於滬聘請醫士沈詔笙主講并爲普及計先辦義務函授科已設事務所於盆湯弄祥興里一百七十號並已付印章程宣言書及各科講義暑假後當可開學矣 
[同義義務學校設補習科]  
　　法租界打鐵浜中華同義義務學校開辦已八載該校長陸良政在此暑假期間開補習專科不收學費請戚飯牛張增浩授中西文字每日午前三課八時至十一時止按級講解舊有學生外報名來學者約數十人 
[陜西災民慘狀之報告]  
　　昨日旅滬陜西義賑會接三原來函云旱象日甚一日秋苗補種殆已絶望鄉民乏食有全家服毒者有夫婦二人相約自盡者耀縣淳化富平高陵等縣之災民或扶老携幼赴甘肅以就食或　妻賣子投溝壑以自殞較諸光緒三年及二十六大飢其慘狀尤不堪枚舉緣彼時闔境安謐所憂惟旱此則兵戈連年民不堪命彼時尚有官賑紳賑兼多蓄存之家今則城巿如洗積儲全空而富室豪商又皆逃亡殆盡災民深知覓食之無所得也故全家自殺之風日甚一日若再無挽回補救之法以延災民一線之希望則異日全村全堡羣起效尤陜局糜爛尚堪問乎敢請海内仁人君子一垂憫焉云云 
[洋涇鎭防疫醫院開幕]  
本埠廣濟醫院因應洋涇鎭士紳之請派遣醫隊出發該鎭救疫已誌前報昨日上午九時由該院顔伯卿院長偕同西醫主任陳家恩及畢保羅周祥豐華醫胡作屏顔玉書黄壽平率領看護人等隨帶中西藥品並救疫機器至該鎭西洋涇源昌布廠内設立防疫醫院行開幕禮該鎭紳董來院參觀者頗衆 
[平民醫院施診給藥]  
近有慈善家在法租界南陽橋裕福里十一號開辦平民義務醫院每日上午九時至十一時中醫下午二時至四時西醫藥資診費一槪不收並製有防疫藥水送人云 
[國貨維持會消息]  
前日星期五（六日）下午三時中華國貨維持會在新會所開第九届第二十九次常會由汪星一主席報告各案請衆公决各案列后（一）催印第五期國貨調查錄案議决函致邵廷玉促其編製就緒後速送本會付印以便開幕時分贈來賓（二）本會經費不敷尚須募集案議决通告入會各團體及全體會員請其羣策羣力　慨輸將共襄義舉（三）三和工藝社函請轉啓福建實業廳飭卡免徴案議决先函知該社農商部批准函件抄送來會後再轉咨閲省實業廳飭卡照行（四）愛工社函請呈部註册案誦决函後該社請即派人來會先行接洽以便入手進行（五）第一工廠寄來毛刷樣書一本請編入國貨調查錄案議决准如所請（六）本會開幕在邇急應徴集各種國貨樣品以便陳列俾衆參觀前經通告各商廠現爲日已近再行致函催速送會並推定徴品主任案議决公推汪兆麟爲主任以專責任（七）何甘棠徐海平寄來電報主要藥品色拉莫尼二瓶請爲提倡並乞呈部註册案議决請徐枝春轉請專家調查該品原料後再行提倡代呈註册（八）磁業公所函陳　省長官自夏曆六月朔日起加百分之十五附税請爲抗議案議决先行函致景德鎭商會窰業帮公會速向該省官廳據理力爭取銷新税以恤商難俟商會復到後再定辦法議畢散會已六時許矣中華國貨維持會昨致國貨公司各廠號函云逕啓者敝會自遷入新會所以來對於建設方面擬重加整齊務使國貨蒸蒸日上以副各界熱心國貨之盛意故於新會所中陳列各種國貨樣子俾大會時各界蒞止之際見而生感以提起愛用國貨之觀念素仰貴公司出品精良銷路日廣用敢函請將尊處新出品第種揀選一二份於陰曆七月二十日前送至敝會以便佈置陳列在貴公司不帝立廣告在敝會則可以藉此增光矣敬此藉頌日祺 
[絲綢機織聨合會將開會董會]  
江浙絲綢機織聨合會昨發通啓致各會董云逕啓者本會前於夏曆四月十九日召集各團代表特開大會舉定正副會長並公同議定章程在案當茲成立伊始百端待舉急應照章組織俾可進行爰定於陽曆八月十二日即舊曆六月二十八日下午二時在上海九畝地高墩墩八號國貨維持會新會所内舉行全體會董大會集議各項緊要事務届時務請早時賁臨萬一未能親自到會請派代表列席共抒偉見以利業務而維大局至深盼禱專此佈達即頌台祺 
[嚶求曲社之十五週紀念]  
崑曲由來已久其字句音調之雅逈異秦腔京劇提倡者固不乏人近今滬上研究斯道者漸多而歷時最久並無間斷者首推嚶求社昨日爲該社十五週紀念假座西門内關帝廟特開大會先期柬邀鈞天潤鴻各社故到會者甚衆共詠三十餘齣頗爲熱閙 
[保壽公司擴充營業]  
北京路康年保壽公司係莫厘嚴俊叔聨合華僑投資組織開辦九年純粹爲華人股資近年營業頗爲發達今因總經理嚴　玉另就他事辭職經蘒事會通過另調前任厦門經理之孔仲榮接替業於昨日交接孔任事後對於公司内營業與董事等商議再加擴充另增股欵數萬元以便加營保險種類云 
[慈善副劵第七次開奬紀]  
昨日慈善副券第七次開奬仍在南巿久大碼頭利濟舊址内舉行上午八時半起至午十二時止茲將各大奬號碼錄下頭奬二萬一千三百五十八號本埠天來福售出二奬五千七百九十號南昌中國銀行代理三奬六百七十六號杭州義記四奬二萬一千三百○九號本埠有利源又三千三百九十三號本埠廣匯源五奬三萬四千○六十九號杭州大吉祥又二萬四千○三十八號松江廣源祥又一萬七千七百○五號杭州義記又二千七百四十四號寗波廣鑫源 
[北蔡鎭修建橋梁續誌]  
浦東北蔡鎭附近典當橋爲上南兩縣交通要道年久失修擬行修建等情已誌昨報茲悉此事昨經發起人王一亭傅佐衡高德甫蔡頌堯衛誠甫等邀集紳商在滬南浦東公所開會討論進行辦法公决典當橋改建水門汀橋需費約七千二百元由到會各紳商擔任勸募倘經費有餘即以撥作修香花橋之用即日起開始募捐一面呈請上南兩縣出示佈告並請轉運工料免予課税聞將尅日興工云 
[裘子怡責難救火會員]  
上海救火聨合會接滬城太平街商人裘子怡來函略謂舊歷本月十二夜十一時敝寓大門口汽車房内所儲汽車戤司令爆發以致一時濃烟四佈當經僕督飭工人將車拖出撲滅故房屋四周無恙迨貴會各區會員驅車趕來早經烟消火滅當有四區火會中之潘某非但汲水澆灌且指揮會員登樓將星亂拆僕向之力阻彼稱須助救火捐欵否則尚須拆卸僕即應允始各分散但四面牆壁已經損壞不可收拾伏查救火會員慈善爲懷今潘之行動實屬令人不可思議爲此具函前來請爲查明賜復等語該會正副會長接函後以來函所稱各節殊與火會名譽大有妨礙因發通告於前晚召集各區火會主任並領袖等到會討論辦法良外議决着四區火會派員隨同第一區火會主任前往裘家道歉 
[浦東拳場主就獲]  
浦東龍王廟長田岸一帶地處上南交界有陳志雲者在該處設立拳場號召徒衆專事拆稍打架魚肉鄉民年來所犯各案如擄人勒贖案二件開賭拆稍案十五件兇毆案二十九件迭經紳商等控訴該管第七區警局飭警拘捕遭陳糾衆拒捕已經數次由該警局周署員及商民等呈訴南滙縣公署飭令衛排長李得標於前晚率領衛兵二十名密赴陳之住所搶獲並抄出兇器數件盟帖十餘個連夜押解南滙縣公署訊究 
[敎員作古]  
曩曾代理縣立第一高小學校校長現任該校三年級主任敎員之汪季航君現年六十三歲住小南門内王家弄在該校任敎務已十七年其所敎學生畢業者已達六七百人茲汪君忽於本月三日傍晚（即十九日）無疾終於庽次本埠敎育界遽聞噩耗莫不悼借擬俟秋凉後邀集同志開會追悼 
[施材會收殮屍身二則]  
虹口梧州路上海聨益施材會昨據西藏路上海時疫醫院公函云陽曆八月二號靜安寺捕房一千一百十一號華捕送來江蘇崇明人員敏行年三十歲身患疾病醫治無效於六號下午十一點零二分病故查無家屬應請殮埋云該會據函後當即殮埋於引翔鄉會家又據上海時疫醫院函有安徽歙縣人張兆發年二十四歲於同日在院病故雖有屍屬因貧而無以爲殮請給材一具以資棺殮該會據函後當發施材一具殮厝於揚州會館 
[周合卿吞烟殞命]  
本邑人周含卿向住法新租界愛來格路六十一號門牌内與蕩婦某氏姘識邇來該氏嫌周貧苦又與無賴某甲結識周心懷忿恨乃於前晚十點餘時出外購得洋烟一盒回家背人吞服旋因烟毒攻心斃命後由二房東得悉報告霞飛路捕房捕頭飭派包探前往將屍車送同仁輔元堂騐屍所昨日上午十點時報告中西讞員蒞所騐得該屍實係生前吞服洋烟身死塡明屍格着令屍兄周和卿收殮聽候核奪 
[跳電車跌傷殞命]  
江西奉新縣人温主如前日下午搭乘法商徐家滙電車欲至貝勒路探望朋友電車尚未至站温竟在中途躍下立足不住跌傷太陽穴血流如注不省人事後由巡捕到來將温車送醫院醫治因傷過重不及醫治氣絶身死後由該捕回稟捕頭旋有温之朋友劉鄭等三人投稱情願代爲成殮一面飭探將屍車送同仁輔元堂騐屍所昨晨十點時報經中西讞員蒞所騐得該屍委係跌傷身死諭令屍友等收殮聽候該奪 
[狹路逢仇]  
昨晚八時許法租界興聖街有鎭江人孟子祥途遇與有夙嫌之某甲遭某甲糾集同類圍住攢毆受傷倒地某甲等遂一哄而散嗣由大自鳴鐘捕房一百零四號華捕查見雇車送孟子祥投醫院醫治一面稟候捕頭核示 
[小工吐瀉獲救]  
住居浦東張家浜北首康家宅之張某小工爲業前晚飽食後僅喫西瓜半片頓時吐瀉轉筋肢冷音啞螺癟目陷多方醫治勢甚危險幸老白渡中西醫院僅隔里許邀往診治始獲轉機現聞幾成時症據此以觀可知油膩與瓜果不可並食也 
[汽車肇禍]  
晝錦里謙吉旅館六十一號房間寓客寗波婦女三人於昨晨一時許僱乘大新街有利汽車行五百八十二號汽車駛經提籃橋平陽路適有一千四百八十一號汽車在前駛行將一人力車夫撞倒受傷該車即疾駛逸去五百八十二號汽車夫恐巡捕錯認係被撞傷欲上前追查獲車號碼不料駛行過速翻入路側河浜中三女客皆自車中跌落於水衣履都濕且皆觸石受傷年長者尤重當由提籃橋一千二百四十二號華捕到來援救上岸將該兩輛汽車號碼抄錄另僱車連同受傷車夫分别送往虹口同仁醫院麥家圈仁濟女醫院醫治即據情歸報捕頭請究 
[汽車違章疾駛]  
汽車夫邱子林楊和尚前晚十二點時駕車至法租界疾馳而行事爲法捕房八十四號華捕查見以邱等有違定章抄錄號碼回稟捕頭昨晨飭探將邱楊兩人傳入捕房略詰一過諭令退去聽候傳堂訊奪汽車夫沈文奎前日在靜安寺路開駛五百二十九號汽車鼓機疾馳機乎將某西人所乘之汽車撞壞經巡捕查見即摘錄沈車號碼歸稟捕頭轉請公共公廨出單傳訊 
[巡捕攔獲溜韁馬]  
崇明馬夫王小明昨牽馬一匹行經南成都路其馬怱然溜韁而奔横衝直撞王不能收勒經一千二百二十六號華捕急鳴警笛召到他捕帮同將馬攔獲連王帶入捕房稟明捕頭准王存洋作保着自投公解候訊 
[妓女養狗違章]  
昨有一狗未戴嘴套在湖北路上游蕩經一千二百十號華捕瞥見即查明該狗之主人係湖北路三百零七號門牌妓院内之妓女范梨花所豢以范妓不應違章據情歸稟捕頭轉請公共公廨出單傳究 
[寗波女子迷路]  
十七歲寗波女子王巧林昨在北浙江路界路附近迷途徘徊經人告知二百五十三號印捕將女帶入捕房稟明捕頭派探陸連奎往查女之家屬再核 
[各被告交保候訊]  
顧聨純在公共公廨呈控朱環春不付票銀二萬二千兩又周芝控顧應伯不理賬洋七千六百九十元又美商吉時洋行控洽愼號經理洪新田不理貨銀一千六百三十八兩六錢八分又王俊記控傳榮澤不理擔保王乾記工料銀一千一百餘兩又阮生揚控阮炳江不還賑欵各案前日均由駐廨中西包探將各被告傳案着令照章覔具舖保聽候排審 
[警廳限緝竊案]  
淞滬警察廳向章每逢月終由司法科將所屬各區署所詳報由地方人民報告之竊盜案件連同所附失單彚總列表印刷（内分已破未破各案）分發木廳偵緝隊各隊士責令上緊緝破茲徐廳長查得上月份各該署所詳報之竊案鮮有破獲且爲數甚多爰特照案列表印刷並通令所屬一體嚴緝外復傳諭偵緝隊隊長督率各隊士趕緊將地方人民所報被竊各案限日破獲毋得玩延 
[淞滬警察廳批示七則]  
張阿美呈爲挾嫌尋釁請求備案由呈悉查張阿根前以帮助他人行兇業經飭科拘留以儆當期滿之日亦即具結保釋經此懲戒自可收其樂驚不馴之氣如果不知悛悔再有遷怒尋釁行爲儘可隨時報警拘究可也仰即知照潘寳林呈爲走失人口請求查獲由呈悉查爾妻陸氏迷路走失日久未歸難保不受人之愚發生姦拐情事准即通令查緝可也彭超衆訴凌小三子圖害由呈悉案經警區訊明罰結所訴一面之詞未便准予受理仰即知照民婦沈金氏呈爲請求保釋由呈悉業已移送法庭所請應毋庸議姚秋泉呈爲請求傳案律辦由呈悉查該民與施安康因開窗糾葛前據警所單解到案當經順從雙方意思爲之和解今施安康旣恃　覇阻前議悔翻則事已陟於民事範圍應由司法衙門依法辦理仰即逕往起訴毋庸多瀆柳桃氏請求偵緝私逃由據呈寡媳周氏捲物私逃各節准予　　並仰隨時自行訪查報警解究可也　　　生呈爲請求查緝由呈悉查爾妻李氏無故失蹤難保不受大誘匿准即通令查緝可也 
[誌謝]  
昨承平民醫院送事防疫藥水四十瓶謹當代送書此道謝來函 
[源興鹽號致工巡捐局淞滬警廳函]  
工巡捐局長鈞鑒謹啓者本城老西門口肇浜路自開闢馬路以來人烟稠密巿面日盛路政衛生急宜注意茲以馬路兩旁設攤售物者比比皆是旣碍路政又妨衛生即據敝棧門首而論向有一水菓攤往往腐潰之物陳於前蚊蠅之屬集於上舉手一揮聲若隠雷飛奔四散麕集人身即或該攤捐領照會諒貴局斷不於行人要道令其設置阻絶交通瞬届秋令傳疫易生而敝棧適當其衝爲特專函懇請俯准咨會警廳飭警限令他遷毋許侵佔公共道路以重衛生而利交通综爲公便（致淞滬警廳函相同從略）雜評二 
[告總商會新會董（訥）]  
商會以發展商務爲惟一天職非爲官廳附屬之機關也亦非爲應酬世故之機關也更非爲少數領袖謀擴張個人權利之機關也况乎上海之總商會職任更重焉有餘暇以謀商務以外之事乎然而向來之上海總商會對於其應爲之事未聞有絲毫成績也對於商務以外之事則又欲各方敷衍疲於奔命於是其機關遂成爲供人利用之機關而大不理於衆口蓋今日之總商會暗然無色也久矣刷新而發揚之是在新選之各會董 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[消夏閒話（下）] [  許冠羣]  
　　昔聞友人談佛乘謂有二僧因風颺刹幡相與討論一僧曰風動一僧曰幡動往復辨難無所决六祖大師曰非風動非幡動仁者心自動今日著文（境由心造）即主述此意想普天下之物境幾無一樣非心造即如消夏時節衆人皆呼類署我獨不覺則於靜穆中我心地已造成一種清凉境界矣苟觸塵念雖當月白風清之良夜亦彌覺其悶熱也著文之餘瀏覽小説秀水陳藴齊之燕山外史以駢體演稗乘自是别創一格且寓單行於排偶之中而能圓轉自如可爲能手間有眉目未清愚意擬將竇生傳穿揷補入註中標明片段偶有鋪張無味之處但以駢儷文寫言情小説尚不爲過　　浦江中有外國兵艦駐泊宵來旗竿上懸電炬如長蛇眞奇觀也惟臥榻之旁容人鼾睡爲可歎耳　　浦東廠巿林立晚間電炬放光閃爍於翠樹叢中若隠若現猶在新世界樓頭望跑馬廳西面之街燈寂寞中亦有壯觀也 
筆剳 
[花因記（中）] [  少游]  
　　憐有稔客顧子卿者丰姿翩翩擬於靈和之柳者也以憐吹氣吐芬儼然蘭也戲謂憐曰蘭其卿之前身乎憐亦自以爲然則祝於蘭曰憐此身榮瘁一如此蘭蘭忽大茂是年憐之生涯日孟進花間諸姊妹無有足與抗手者而憐之心乃益苦對人輒白訴所懷不願以殢雲尤雨終老客有悲其遇者有笑其機詐者而解人終不可得以憐視之惟子卿可稱知心故待之亦逾渥因與訂終身一日子卿握憐手輭語曰我欲有語告卿然頗囁嚅防言之傷卿心也憐曰第言之子卿靦覥曰父母將諏吉爲我娶婦矣憐聞言身驟仆良久氣甦哭倒子卿懷曰郎將何以處我我雖蒲柳之姿然清白之躬守如圭璧爲郎固有言故珍重此身以待郎也今竟渝前約郎之心一何忍耶子卿曰卿之愛我我固知之我亦嘗以言於父母父母謂吾家世清白不當匹敎坊其將奈之何憐曰子女婚婣操之於父母吾不爲郎責也然事之創議時何遂不告我而至今日始吐其寳郎試自問苟有人心寗復至此子卿惟垂首無言憐注視久之始長嘆曰此生休矣負心郎幸善事新人今後願勿復來此吾之生死不復預郎事 
諧著 
[暑天貧富之比較] [  楓隠]  
　　（富）住着高堂大厦尚嚷着天氣熱（貧）許多人擠在一間又矮又小的屋子裏呼吸都不能自由　　（富）喝了荷蘭水冰其林尚嫌不凉啖着浮瓜沈李冰桃雪藕尚嫌不甜（貧）路上遇見施茶不管他髒不髒捧了一碗骨都都的喝下如飲甘露瓊漿　　（富）御輕紈服細葛終日無所事事惟以麻雀擈克爲消遣（貧）奔走於烈日之中作工於火爐之旁自朝至晚無一刻休息　　（富）有了電氣風扇尚要用人打扇（貧）毒日頭裏偶吹着幾陣熱風已覺得非常爽快　　（富）坐了摩託車到游戲場裏去乘凉（貧）拖了人力車跑得滿頭汗出坐車的人尚嫌他不快　　（富）臥在碧紗帳裏牀前放着一盤冰點着幾枝辟蚊香一切蟲豸俱不能近（貧）露宿在矮檐底下蚊蠅蚤虱終夜纒擾不休　　（富）肥魚大肉旣嫌口膩魚翅洵參又嫌腥氣（貧）當了一件破棉襖糴到三升平米八口兒纔吃得個半飽 
雜錄 
[縹囊碎錦] [  雲舫]  
　　口蜜心劍者正如糖衣藥丸甘而可口旣沾津液便覺其苦故與此等人結交易絶交亦易　　方今奢汰者流窮口腹之慾下箸直萬錢而一般啼饑之輩哺糟啜醨欲拾其唾餘而不得天地間至不平等之事莫此爲甚　　世人眞情每不易見惟天眞爛漫之小兒女吐屬之中不帶絲毫虚僞氣其眞情乃畢露　　享清福者如嚼佳果其味淡而彌久享艷福者如啖珍羞其味濃而愈暫　　情人Sweet |heart朝夕相處形影弗離一旦作别其依依不捨之狀正如藕中之絲不絶如縷此情此景最爲傷心不平之氣惟吟哦足以抒之是故詩樂皆爲消愁妙品 
新聞拾遺 
[惡少年出租愛妻] [  裕]  
　　揚城東鄉惡少倪某嗜賭成癖近因負債纍纍忽異想天開將妻吳氏租與隣村孫某爲妻孫出一百二十元以五年爲期逾期卽不得取贖雙方立約爲憑刻聞妻父得悉向倪大起交涉尚不識若何結局也 
[闊公子大捉秋] [  隠厂]  
　　南京某官長之公子喜　蟋蟀每年秋季與人鬥勝輸嬴甚鉅動輙千金近因蟋蟀已生特雇工人六名日夜捕捉至白露日止每名辛資十元若提着上等者另有奬賞云 
[怪胎] [  聲]  
　　本埠新閘新康里有馬夫李阿桂之妻陸氏懷孕年餘迄未生産前日上午忽覺肚腹疼痛少頃産一異胎男孩兩眼生於額際鼻連於口頭頂無髮腦後有黄色長髮少許手足俱全遍體作青黄色聲音儼如馬嘶約二小時即斃一時觀者門爲之塞莫不嘖嘖稱奇云 
[奇婿] [  頑石]  
　　浦東洋涇西鎭有陳某者開設肉店爲業有女年十七已於去歲病故當時妄稱實係東涇廟之城隍迎去成婚陳本欲爲女塑一偶像送往廟中以實其言後被某紳所阻致未果行昨逢該城隍誕辰陳即備就酒筵送至廟中藉爲女婿祝壽誠奇聞也 
小説 
[社會小説醉獨醒（一一九）] [  瞻廬]  
　　他説這兩句話是陽貨所説的陽貨是一個大大的人物論語小註云夫子貌似陽貨貌似兩個字不專説面貌相似便是夫子的道德文章也是貌似陽貨可見陽貨這般的人物實在没人及得他就是孔夫子也不過貌似他一二具體而微未必十分相像陽貨是老牌的聖人孔子只算得冒牌的聖人陽貨是眞正的先師孔子只算得仿眞的先師古人不説陽貨貌似夫子卻説夫子貌似陽貨可見夫子比着陽貨程度相差還遠夫子旣稱至聖先師陽貨便該稱極聖先師即就陽貨説的爲富不仁爲仁不富兩句話眞是大圈而特圈又精而又妙一部四書裏面只有這兩句話可以壓倒一切休説孔孟的弟子説不出這般爽快話便是至聖先師料也見得到達不出陽貨的氣象實在是遠遠的勝過孔子人家只知崇拜孔子不知崇拜陽貨却是絶大的謬誤孔子口中最喜與門弟子論仁然而終究不曾把這仁字講得清楚只爲誤把仁字看得極高所以説來説去不免隔靴搔癢惟有這位極聖先師獨具眼光把仁字看得透澈知道這個仁字不是一件好東西卻是討飯的祖師破家的魔鬼所以爽爽快快道出這兩句話做富翁的一定不能做仁人做仁人的一定不能做富翁不仁的是造物所喜仁的是造物所忌我聽了伍老夫子一席話才曉得這位陽貨先師實在是一位大聖人他的見解同先祖筱山公的遺訓算得一鼻孔出氣筱山公説的（不殺窮人不成富翁）就是爲富不仁的注脚（回顧第一回）我們三代相傳的祖訓無非遵守陽貨先師的敎訓陽貨先師委實是一位極聖先師各處都替孔子立廟不替陽貨立廟未免不合情理我便請伍老夫子沐手焚香寫了陽貨先師的神位寫得又方又正不歪不斜委實是寫神位的好手（第三回青巖自誇替荳腐店婆子寫神位事與此映射） 
自由談之自由談[  鵑]  
冰至冷之物也吾人苟能於常日之喜怒哀樂與其他身外百事一一以冰的態度處之則可蠲除種種苦痛忻然自得矣吾心太熱觸處遂多熱惱每自恨不能到此地步 
 
 
 

Page 15

 
 
   
 
 

Page 16

 
 
常識 
[公與私（私本當作厶）] [  漸]  
　　自營爲厶背厶爲公此古義也自借私字爲厶字之用而自營之本義晦矣私者禾主人之名非自營之謂也自營者築營以自衛之意故厶象築營自衛之形公字從厶從八八象分别相背之形與自營之意相背故曰背厶爲公然則公與厶之别在一則專爲自身而一則反乎專爲自身之意也古今中外一公厶交戰之世界而已公者常受歡迎厶者常遭反對此人類好公不好厶之明證也孔子之大同主義爲公之極則克魯泡金之互助主義爲公之初步　　今亦其心甚公而遭少數人之反對者矣要未有雜以厶見而不遭多數人之反對者也然厶見之遭反對必爲多數公心之遭反對必爲少數蓋反對厶見者即爲公心而反對公心者即爲厶見此仍人類好公不好厶之明證也　　例如今日之主張國民大會者公心也當其但有主張未有辦法而人皆懷疑於其不易著手者亦公心也及旣略有辦法而贊成其大體欲其辦法有所商榷者亦公心也至有少數人以自身之關係而表示其反對之態度則不免雜以厶見矣而此表示反對者乃復遭多數人之反對則彼之反對爲厶見而此之反對爲公心　　公乎厶乎我國民其以良心鑒别之爲國爲民則公矣爲自身則厶矣居爲國爲民之美名而不免有自身之見存則似公而實厶矣絶對不爲自身而一意爲國爲民則公之至矣 
法律談 
[刑網] [  莘民]  
　　現行刑律中有爲普通人民最易誤犯而罹刑網者約舉數端於左以告不知法令之國民幸注意焉　　一搶親鄉間小民每有搶親之舉或因女家嫌貧賴婚或因男家無力迎娶以致發生此種事實在一般愚民無知無識蹈習俗相沿之惡例以爲所搶者乃其所訂婚之妻絶不致犯罪不知一經女家告訴即須受法律之制裁（大理院統字第一九○號解釋拐取已聘未婚妻婦仍搆成略誘和誘罪但依其情節得酌量減輕又第四七一號解釋一女兩聘先後兩夫家率衆搶婚均應以略誘論惟得酌減）　　二殺奸從前律例規定本夫於姦所當場格殺姦夫姦婦者不論民國以來世俗愚民多不知法令變更仍沿舊習徒洩一時之忿而誤觸刑網者比比皆是（大理院統字第一一二四號解釋本夫於姦夫姦婦有現可行姦或續姦之情形當場殺死姦夫者皆應以緊急防衛論不專以將行姦或行姦未畢爲標準若姦夫姦婦之一方已離姦所姦夫復無其他侵害事實即不得適用該條至殺死姦婦應論殺人罪但得酌減）　　三强索一般人民有因債務糾葛屢討不遂而强取債務者之財物以爲抵償者照法律處斷仍爲犯强盜罪（大理院統字第七七六號解釋雖因錢財糾葛奪人所有物若具備强盜條件應以强盜論酌情減等）　　四雙娶前清有兼祧雙娶之慣例國體改革以後實行一夫一妻之制於是有妻再娶法律規定重婚之罪（大理院統字第四二號解釋兼祧雙配在刑律施行後娶者以重婚論（乙種酬） 
商業叢話 
[商業道德] [  蓮士]  
　　商業道德的健全和信用及貿易的穏固均有極大的關係這是人人曉得的不但如是商業道德亦影響於普通人民的道德所以商業的道德和國家的道德底關係也是非常的大因爲普通一般人的説道德雖然口裏天天説着但終察不出他的眞相而商人的道德却是明明的顯現出來所以我可以放大膽子説一句（商人的道德是全國人道德的代表）照此説來商人的道德敗壞關於他貿易的不發達還是小事還有最大的是妨碍國家的興盛　　現在中國商人的道德有幾種缺點（一）虚價這個毛病差不多中國商人是都患着的現在舉一個例前幾天我跑到一家理髮處這店規模很小别家軋髮定例一角六十文但此家平時祗一角我的朋友曾經去過也只有一角我去軋髮的時候却帶着些外路口音等我髮軋好我問他幾個錢他就説（照例一角六十文）後來我也不去和他計較給了他一角六十文這是我親身經歷的實在情形不過這種的没有信用還是很微小的至於大的失信還很多哩（二）營私這也是中國商人的通病往往有許多公司或店家的經理人如有幾個大股東和他認識他就藉大股東的財力謀私人的利益使他股東或投資之人暗中受了許多損失甚或至於破産這實在是不合人道的行爲（三）欺詐現在社會上有什麽假洋僞票假貨等弊都是一般奸商陰行欺詐的現象甚至有幾家商店撞着幾個鄉下買主就行施奸詐欺騙的手段把價錢抬高或用僞貨當眞貨這都是很普通的事情（四）假冐假冒的事情也是常見的大約可分二類（甲）冐貨例如某公司出一種貨物銷場很大就有一種奸商以别種貨物來冐充改變些外觀使和他一樣以掩飾買主的耳目（二）冐名冐名也和冐貨一般還有一種冐店名的如使店名的字或聲音相仿使買主混雜了弄不清楚例如（亨得利）（亨達利）（恒得利）又和（孔鳳春）（札鳳春）等（乙種酬） 
[敬告資本家]  
　　當此商戰時代莫不以商爲貴商者非有多數之資本家爲之不可觀乎我國之商業不振利權損失皆由於有資本家而懈於經營也或則有心經營而懷抱畏難主見甚至於家擁百萬終身坐享恒不以國弱爲憂誠可恥也其次者雖有金錢而願爲守財虜余不知其財産可能留於子子孫孫世世享受否故撮數言投在常識增刊寄語我國諸富翁或是設個大商號或是組個有限公司創爿工廠一則可在商界中佔個重要地位二則藉以提倡國貨抵制非中國貨豈不是大受社會歡迎嗎（不受酬） 
道德叢話 
[西方格言（二○）] [  謝介子選譯]  
　　一握之常識與數斗之學問相若（英吉利諺）　　人能審念他人之失斯可益智（土耳其諺）　　美人之嬌笑能令金囊涕泣（意大利諺）　　無友者不啻爲半人（英吉利諺）　　人宜友年較長於己者（烏老扶斯）（Ｗolofs）　　火水用於人固有益反之則爲害（英吉利諺）　　眞獅之猛不及畫獅之半（西班牙諺）　　欲洞悉世事之眞相必需多年之研究（英吉利諺）　　高山之陰必有深谷（荷蘭諺）　　囊空而治經濟晚矣（薩納卡）（Seneca） 
衛生叢話 
[女郎之答問] [  鳳賓]  
　　一日余坐醫室中忽聞小曫鞾聲得得然震余耳鼓視之有年約二十之女郎蹀躞入室以攖疾故來乞治也診察之餘余告以凡有隠疾祗須早醫醫者不能爲君諱疾君亦知此痛之侵襲已深乎　　女答曰我薄命人也病之所由何用諱言猶憶幼失怙恃爲姨母所紿誤入勾欄備遭蹂躪適某氏子僅二易寒暑旋即離婚今之夫我者乃又一人先生或知之渠曾謂與先生稔識也言畢又嘆余爲之惻然詢其再適原因得母情分有傷乎　　女答曰男子入花叢者往往貌似鍾情實則祗因縱慾以余所見儘有甘言蜜誓宛然心口相齊類多見異思遷歎息恩情薄倖倘竟認爲眞終必棄如敝屣所謂情海者直苦海耳余曰所言良是但女郎今已脱離苦海矣奚爲悒悒如斯耶女答曰先生試思涉足香巢之男子甯有健全之輩試思潔身自好者何必戀戀於青樓擇人之難古今同嘆况所擇者不外狎邪之流又安知不重蹈覆轍乎　　余曰然則取締娼妓之事君以爲何如　　女遽答曰此乃快心之善舉深願其行之務速以免多數姊妹受無窮之害也　　余早此事果能有效否　　女答曰以我所聞有恐取締而從良者有因註册而圖閉業者已數起矣寗得謂之無效耶　　余曰或謂此事與商務攸關仍恐有人發生阻力　　女答曰倘若輩祇以商業爲藉口不恤女子之犧牲可謂全然昧良况妓女何裨商業但見商人之揮金如土而未見妓之有益商人也　　余覺女郎之天性未汨没吐屬中多針砭世俗有益於社會衛生之言因記之以示同志 
識字捷法 
[應用字] [  濟滄]  
　　心臟名在肺下有四房篆文作　古文作　中象心形外兼象心包絡也又凡屬思慮者曰心又中也以心在身之中故　　尸陳也篆文作　象人臥之形横看之卽明白故人死未葬曰尸又主也　　日恒星之一古謂之太陽篆文作　外象其形　則日中所有之黑斑也俗謂三足鳥蓋附會又一晝夜也又晝也　　月地球之衛星古與日並稱篆文作　月圓時少缺時多故作半圓形以象之）係地影｜係月面低下不能受光之處小説家乃造爲玉兎桂樹之説又歲月也一歲今分十二月 
小説 
[模範商人（五四）] [  瘦鵑]  
　　羅品生猛見生爾格到來早已吃驚不小退坐在一邊壁角裏忒楞楞地顫個不住一會已復原了悄悄地探手到衣袋中去摸他的手槍打算冷不防向山爾格開放一下只是手已着在槍上却總不敢取出來因爲紅馬鎭中都知道警察長是個非常乖覺的人背兒上好似生着眼睛一般倘在他背後做事他也知道因此上羅品生雖要發作總躊躇着不敢動手心中又想嘉德此刻旣出現了回頭把那夜的事宣布在大音報上紅馬鎭中人人知道如此自己那能在鎭中立足不先逃走就須捉將官裏去自己的計畫旣完全失敗性命也很危險了到此他已陷進了個失望的境界再也不想弄沙伊士的錢他向那嘉德瞧時腦中已熱熱的起了個報仇的念頭五個指兒兀在那衣袋裏的手槍上牽動着這幾天來他以爲嘉德一定死的了睡夢中也常見嘉德的尸身躺在魔鬼洞裏心想去了這障碍物那小桃礦定能成交眼見那沙伊士的一大筆錢飛到自己袋裏來了誰知正在這千鈞一髮的當兒嘉德却驀地出現把他的黑幕一起揭穿沙伊士的錢旣分毫不能到手反把名譽體面做了犧牲加着還有這謀害人命的罪案還得坐長監去他想到這裏咬着牙齒恨得甚麽似的心中霎時間起了個殺念决不放過嘉德兩眼也紅紅的彷彿　做了兩個血球停注在嘉德身上　去直好似一個惡魔咧那時節旅館中旁的旅客們早聽得了手槍兩響都詫異着想要一唯端的那人語聲和脚步聲便漸漸近來羅品生聽了活像是海中的怒潮向他身上冲過來他知道這些人一到自己的罪惡便須給他們知道或者就把自己擁到警察署去立時治罪一時他神經大亂切齒自語道我决不給他們拿去須先死戰一場殺出一條血路來沙伊士聽了這話就冷瞧了羅品生一眼問道先生你有話和我説麽羅品生破口駡道天殺的誰和你説話你把你的臭錢保住了怕保不住你的腦袋如今待我先和小無賴算了賬再同你説話説完刷的跳起身來把身邊一盞燈打落了又提起一把椅子抛向空中又把第二盞燈打成粉碎燈油澆了滿地一着火頓時燃燒起來嘉德正待逃走却見羅品生已從火光中撲將過來手中握着一柄短刀霍霍地亮着嘉德怎敢怠慢等他撲過來時便做了個虎跳跳在一旁卽忙握了一個鐵拳用足全力向羅品生劈面打去羅品生立脚不穏一個倒栽葱跌到窗外當下就没命的逃去了大衛也逃出了紅馬旅館像驚鹿般向黑暗中逃去回頭瞧時但見火燄撲天紅光照得四面雪亮鳥亂中聽得許多人在那裏同聲大呼道（火｜火｜） 
 
 
