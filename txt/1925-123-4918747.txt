# 1925 - 123 - 4918747

 

Page 1

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 2

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 3

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 4

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *時評 
[告誡學生（冷）]  
　　官僚與學生不相能也官僚與學生亦不相涉也何爲不相能官僚祗知世故學生爲不知世故者以不知世故之人與熟於世故者相遇宜其枘鑿之不入也何爲不相涉官僚志在功名與利祿學生心在學業志在功名利祿之人何暇涉及學業心在學業者又何暇與功名利祿之徒爲緣今乃不然學生與官僚每多相涉之事即如此次北京學潮旣經衝突又事告誡抑又何也 
　　推其原因旣多宿業語其事實則又以官僚與學生不相能之根本而發生且以官僚與學生不相涉而强行相涉而實演干預强制憤怒固執之念皆其資料也 
[國内專電]  
　　北京電　閣議决明令誡學生令警廳防範教部令各校制止（九日下午九鐘） 
　　北京電　頃令·據朱深呈七日學生侵入章士釗宅毁物傷警長警當獲十人送法庭近年學風敗壞各校停課集會此次公然侵入閣員住宅毆警毁物擾亂治安顯干刑法有未成丁者盲從附和準情酌罪能無憫惜青年光陰可貴諸生正求學未遑何得騖外干政不知自愛政府應愛之教之何忍博寛大之名長淩囂之習著教育部嚴申誥誡嗣後各校學生務專心向學勿旁涉他務倘再有上項情事著警衛總司令警察總監嚴切制止以整學風而肅綱紀（十日下午十鐘） 
　　北京電　教章要金欵内提百萬清算八校積欠北大醫專工專不允派代表 
　　北京電　使團對此次五七學潮頗有國際背景揣測（十日下午一鐘） 
　　北京電　昨地檢廳聲明學生並無身死者蔡世璿改名王雲南現在押（十日下午一鐘） 
　　北京電　地檢廳允被捕學生九人可原情取保當有李炳章李炳文祝匡永陳宗大胡天民孫小鹤王雲南即蔡世璿等七人家長具保領回其周景文周子英二人因舖保未到緩釋餘九人須公訴後再釋中有朝人唐從周因傷送首善醫院監視訪者地檢長戴修瓚函各報地押學生待遇極優偵查後可保釋又謂朝大林世璋慘列一節查無其事亦無其人滙文失踪之蔡某即改名之王雲南等語（十日下午十鐘） 
　　北京電　鹿鍾麟下午三時招待各校長調和學潮可望和緩（十日下午十鐘） 
　　北京電　此次學潮北大僅個人參加人數極少明日各校罷罷課北大不罷 
　　北京電　昨申刻七校長蔣夢麟等見地檢長戴修瓚戴允提前公判至保釋於法律上辦不到（十日下午一鐘） 
　　北京電地檢廳傳世界晚報由警廳傳該報經理囑嗣後記載學潮應愼重即囑回館　　北京電　章士釗移住六國飯店（十日下午一鐘） 
　　北京電　鹿鍾麟否認任學生在景山開會又向段表示萬無袒護妨礙秩序者之理 
　　北京電　京奉路洋員云奉軍由關外開赴徐州及直魯者十天内僅兩旅因直魯蘇奉軍本多（十日下午一鐘） 
　　北京電　陜駐京辦公處否認陸洪濤病故且謂無病（十日下午一鐘） 
　　北京電　近謠多數發生於公債市塲因銀行號聯合抛空九六七百萬利用壓低補貨　　北京電　使團抗議軍人扣車係義使領銜外長明白提閣議討論答覆辦法 
　　北京電　金佛郎案義比兩國均照法國先例辦理外部與義比館員商妥日内提出閣議决定後即行換文（十日下午十鐘） 
　　北京電　法制院擬國政商榷會條例八條呈府爲安置民八及安福議員（九日下午九鐘） 
　　北京電　王揖唐報裁兵減費情形月祗軍費四十一萬（九日下午九鐘） 
　　北京電　匯豐第一批金欵二百五十萬分張作霖百萬盧永祥六十萬餘爲馮玉祥張宗昌李景林（九日下午九鐘） 
　　北京電　鹽稽核韋爾敦因查察東三省鹽務定元（十三）晨八時離京韋對東三省扣留鹽税仍示放還謂直系當國張言對直今段到京張仍不解（十日下午一鐘） 
　　北京電　劉鎭華前日赴津待張學良 
　　北京電　農部函外部日禁華商登陸請提抗議（十日下午十鐘） 
　　北京電　張之江請將寶昌康保設治局改縣治段令各部會核（十日下午十鐘） 
　　北京電　交行改選總協下理以梁士詒盧學溥當選事前接洽妥協（十日下午十鐘） 
　　北京電柴雲陞憨玉琨等歌（五日）電率隊回陜抵商縣龍駨寨（十日下午十鐘） 
　　北京電　江西寗都瑞金石城農教會快郵致京同鄕方本仁勒收烟税派員赴各縣名爲剗烟實則勒種請呈當軸制止 
　　北京電　朝岡青（九日）夜回國關於文化事交太田及重光擔任接洽（十日下午一鐘） 
　　北京電　李景林請將滄石路歸直隸官商協籌興辦（十日下午十鐘） 
　　北京電　葉恭綽遊湯順訪曹汝霖 
　　北京電　灰（十日）夕八點十分葉恭綽赴津　　北京電　荷蘭述得銀公司迭向海牙龔代辦抗議謂隴海車輛多充軍用債票不能出售交部覆龔將改善該路辦法告龔在荷宣傳（十日下午一鐘） 
　　北京電　交部咨財部四洮短期借欵又届期貴部應負本息金如何辦請復 
　　北京電　交部派徐洪出席内務部關税附賑委員會（十日下午一鐘） 
　　北京電　吴佩孚覆張紹曾有心養晦不願預聞國事（十日下午一鐘） 
　　北京電　吴新田電府請飭岳維峻對入陜各軍撤退以踐原約（十日下午一鐘） 
　　北京電　駐丹代辦徐兆熊病重於巴黎搭船回華新任胡襄馳丹接事（十日下午一鐘） 
　　北京電　烟酒署請以夏啟瑜任蘇局長 
　　北京電　韓國鈞庚（八日）電報交卸省篆 
　　北京電　毛祖謨請闢瀏河爲商埠府駁 
　　北京電　滬善後救濟災民平糶局盧殷民請發運米執照内部以其毫無根據迹近招搖行江浙兩長查辦（九日下午九鐘） 
　　北京電　滬海軍開砲事使團謂僅此殘破數船尚争奪應依蘇紳請滬不駐艦鴉片自較少（十日下午一鐘） 
　　天津電　津海關查禁運輕質銅元 
　　天津電　李督灰（十日）晚在署演劇宴客 
　　天津電　佳（九日）晚劉鎭華由京專車來津灰（十日）曾毓雋來津陳寳琛由津晋京 
　　天津電　津浦局呈部擬調車專用長途電話辦法（以上十日下午四鐘） 
　　奉天電　張對王正廷用人頗不慊謂帶親俄彩色對俄事擬自籌欵聘專員辦理對京中俄會議取監督態度前王聘高清和爲督辦署參議張國忱周尚友爲諮議現承張意璧回委狀 
　　奉天電　參謀旅行團八十四人定删赴熱　　奉天電　張爲維持京畿治安擬决令高維嶽率第七師駐京供衛 
　　奉天電　張對齊昂鐵路交涉意極堅絶不讓步（以上九日下午十鐘） 
　　奉天電　張學良赴津改定一三軍駐紮地點　　奉天電　張宗昌電元（十三）由魯起程來奉　　奉天電　梁士詒代表高雲軒蕭耀南代表顧某佳（九日）來奉 
　　奉天電　張選海官十三名派日本留學　　奉天電　京奉路員姜子新等七人擊獄 
　　奉天電　郭松齡奉令檢閲京奉線軍隊 
　　奉天電　新任中俄交涉會辦李垣來奉疏通對俄外交（以上十日下午八鐘） 
　　吉林電　張作相明日閲十五師 
　　吉林電　巨商升字號倒後銀行經手貸欵之營業主任紛逃押金融界均受大影響 
　　吉林電哈税局長五賢彤過長被日警槍傷頗得王係王永江姪經榮兼交涉員向日領嚴重交涉未解决榮因須稍緩來接財廳任烟酒局長省委榮兼（以上九日下午四鐘） 
　　哈爾濱電　今日國恥紀念各報公團均放假　　哈爾濱電　紹興輪在富錦被哈爾濱船撞沉哈船亦受傷惟人無恙 
　　哈爾濱電烏鐵建議木赤站至興凱湖築支路俄政府派員測勘年運糧豆可千萬元按此爲烏鐵直接伸足北滿之嚆矢 
　　哈爾濱電　九四命令漸緩和歸理事會自决　　哈爾濱電俄新生活報攻計地畝局違法警處今日判罰三十元（以上九日下午九鐘） 
　　哈爾濱電交銀案獲四俄人探訪局偵查中内二俄人係在張家口青島領欵者欵由遠東正金朝鮮各外國銀行滙哈 
　　哈爾濱電紹興輪撞沉事戊東議先載回搭客搬濕貨損失約三十萬元 
　　哈爾濱電　九四命令伊局長知手續不合但仍未决六月一日恐難實行（以上十日下午七鐘） 
　　青島電　工潮經中日官商調停大致解决條件已簽字原定今日開工昨因工廠不得辭通代表一條又生波折尚須疏通 
　　青島電　温樹德昨晚由濟回青與魯張接洽已有相當妥協（以上十日下午三鐘） 
　　濟南電　　張宗昌以所部到濟尚未部署就緒入京擬從緩 
　　濟南電　二批移民大半集濟將日内赴緩　　濟南電　奉軍查獲滋事兵士六名迭執法處訊辦市面已漸平静（以上十日下午五鐘） 
　　重慶電　陳洪範在榮縣與省軍岳部激戰頗獲勝利眉州方面亦已發生戰事 
　　重慶電　楊春芳與周西成經王天培調停已經妥協并提出協約㈠取消以前條約㈡大安塲彌陀宕等處雙方均不得駐兵㈢周部進援中路不取道瀘城富順由賴軍何旅收回現賴進駐富順前六十里沿灘（以上十日上午十一鐘） 
　　長沙電　黔督王天培以川軍及林蔡各殘部恐竄黔邊铜仁特派何師率部分駐湘黔邊界酉水秀山防止並與陳渠珍聯絡夾擊以殲餘孽葉琪旅由常德觀音寺向沅陵七甲坪開技 
　　長沙電　軍務交涉兩司定新省憲公布日取消兩司現正結束辦理移交 
　　長沙電　賀耀祖劉鉶兩師長電保唐生智弟唐叔沅繼任株萍鐵路局長 
　　長沙電　女界聯會力争參政權反對國民會議剝奪女權進行本省下届選舉電促各縣組設女聯分會 
　　長沙電　吴佩孚支（四日）覆趙電並未抱病　　長沙電　滇軍羅旅率部兩千人上月儉（二十八）抵江口進窺辰溆已於東（一日）在大江口與省軍第五旅劉重威部接火激戰兩小時滇軍敗分向譚灣黄溪口兩處退却省軍已於東午進佔大江口渡河追擊又省軍劉旅東電趙據辰谿李團電告本日譚灣到有滇軍約三團人與陳滿棠部接觸陳部敗退陳渠珍部指揮戴斗垣支（四日）佔領高村即向麻陽圍攻戴並派員到辰谿與劉旅李團聯絡協攻麻陽之敵 
　　長沙電　議會咨趙請制止湘西各師旅提取川軍在常時勒借之五十萬未繳全之欵以恤常民（以上七日下午一鐘） 
　　香港電　瓊崖旅省同鄕會通電反對鄧借欵　　香港電　汕市廳垂涎善産現開一同濟善塘善産研究會想研究後該塘即須報効鉅欵　　香港電　劉震寰部師長黎鼎鑑昨在邕有記酒樓宴各界席間推林俊廷爲省長 
　　香港電許軍援閩聲浪漸寂因廖仲愷苦勸許回師席州驅客軍聞許已分派代表與林虎熊略等接洽實行粤籍軍人大同盟驅楊希閔劉震寰（以上十日下午七鐘） 
　　厦門電　省軍蔣團陽（七日）午攻洪瀨戰二時即佔領同日左右翼佔領溪尾河市高義全軍分向安溪退郤並不力抗省軍追擊據泉軍界息已佔詩山金淘南安全境又有仙遊省軍攻永春已佔領吴威退安溪説（十日下午九鐘） 
　　滁州電　津浦上下客車現均誤時甚久路局防徐濟扣劉客車必待京津南下一三次車到津始放二四次客車開行（十日下午九鐘） 
　　南京電　鄭謙蒸（十日）晨九時接省長印盧使曁駐寗各國領事均往賀鄭對省署各處科有合併改組消息（十日下午五鐘） 
特約路透電 
[北京時聞]  
　　十日北京電　政府已草擬命令任梁士詒爲整理財政委員會會長以黄郛楊永秦副之内閣並决議任王士珍爲軍事善後委員會會長 
　　十日北京電　據半官消息甘肅辦陸洪濤病卒　　十日北京電　示威學生所舉代表昨謁段執政由副官出見允於星期一由警備軍司令面告政府對諸生要求之意見今日諸學生静待答覆未有舉動惟警察仍作戒備據司法界消息被捕之學生已有五人取保開釋 
[法國之財政外交]  
　　九日巴黎電　財政總長凱勞今日在内閣詳述理財政策歷兩小時之久内閣贊成其議定五日十二日提交衆院財政委員會故其内容須届時方可公佈凱勞出國務院後告新聞記者謂内閣許其於必要時得在國會内以其財政提議爲信任問題云總理班樂衛對於新聞記者發表一文言摩洛哥戰事謂渠决計以甚嚴峻之手腕抑制部落之作亂以免亂事延至法屬西斐法國刻在摩洛哥行事得英國與西班牙政府之完全同意現狀尚屬穩定故日内當無大戰俟援軍到後法軍將以時局所需要之全力施行决定勝負之大攻擊云外交總長白里安今日在内閣會議時聲明渠所擬致德之牒並不强令德國加入國際聯盟會以此爲討論保安公約之初步但僅通知德國非俟德國已加入聯盟會後法國不能有所决定再保安公約亦與和約相應合云 
　　十日巴黎電　凱勞氏財政計畫範圍遠大期限將及數年凱勞擬即創立新税並加重現有之税使國家收入增多三十萬萬佛郎德國依照道威斯計畫繳付法國之欵將移充災區善後經費 
[特羅資基之張主文]  
　　九日莫斯科電　外報傳特羅資基主張中級社會民政及商業自由特羅資基現指此説爲純粹杜撰特氏發表一文仍擁護勞工狄克推多之蘇維埃制度並認國家專利對外貿易達到社會主義之必在條件又謂趨向社會主義之運動須以合於農民經濟與心理之方法行之不可驟變歷史之過程可證實此勞工革命之根本原則今英倫之繼續發展與中級社會的及國會的民政所造成之經濟政治情形不相適合渠現著一書討論此事云 
[德國之殖民會]  
　　九日柏林電　各政黨之國會議員有從前殖民地之經驗者今日開會組織各黨殖民會並舉前殖民部倍爾博士等爲委員以草擬在國會内外應辦各事之程序 
[英國展覽會記事]  
　　九日倫敦電　帝國展覽會今日復開會會塲佈置視去年爲佳處處呈美術景象殖民地各館多已改易展覽品或增加新品先由約克公爵演説謂開會日期所以擇定本日者因此爲英皇登極十一週紀念日全國代表之與展覽會有關者又乘此進祝願英皇福壽無疆此次展覽會仍維持上年之性質且爲帝國之新教訓其目的匪特使此成帝國完備之大學並成廣大游樂之塲云云公爵演説畢英皇起而演説時忽大雨壇上頓成傘海英皇演説約十分鐘之久乃宣布開會聽衆皆起立歡呼不已開會時鳴砲二十一響且有飛機一架翺翔天空 
[南斐英屬之金標準觀]  
　　九日開浦鎭電　南斐政府關於恢復準之意見雖尚無確聞但衆信政府現擬以七月一日爲恢復金標準之期脱蘭斯哇之商界與金融界現正討論此事之是否可行 
[美國工程師之遇禍]  
　　九日美國孟菲斯電　中部及南部各州工程師聯合會會員多人携眷參與機務大會後乘拖船歸時在密西雪宓河獨礁沉没船中共載五十人溺斃二十一人當時幸有一黑人駕摩托船駛過救起多人否則死者將更多 
[各國近事]  
　　十日東京電　日皇今日舉行銀婚禮朝野慶祝甚盛　　十日惠靈吞電　紐絲綸首相梅謝現逝世年六十九 
[公電]  
　　北京通電　各省衙門鈞鑒臨時執政令財政總長兼鹽務署督辦李思浩呈請將鄂岸榷運局局長王毓芳免去本職另候任用應照准此令財下政總長兼鹽務署督辦李思浩呈請任命曹元森爲鄂岸榷運局局長應照准此令陸軍部呈准正紅旗滿洲都統衡永咨請以文治陞補印務參領全興陞補參領連福陞補副參領延樹陞補印務章京松全陞補公中佐領均照准此令京佳（九日）印 
　　吴縣來電　上海各報館南京盧宣撫使韓省長崇鑒近見上海各報登載蘇州有利還本獎劵廣告註明頭獎一萬元四月初八日上海開籤字樣閲之殊覺駭然查獎券原爲彩票變相外埠發行各省獎券内地歷禁行銷迭奉部省通令飭屬厲行禁售獎劵有案蘇州官廳遵令取締票券絶跡罔敢嘗試詎今公然發現蘇州有利還本獎券之廣告並聞有人在蘇銷售而創辦何人駐所何地遍詢不得其詳其爲詐欺無欵但蘇地自遭兵災之後十室九空民生憔悴而顓愚無知往往見獵心喜不免爲所誘惑乃廣告登載半月之久開獎之期旋又游移詞意閃爍顯係空中樓閣行同謊騙若不切速查禁則受其害者必非少數宗棠等旣有所見忝爲全縣人民代表萬難緘默爲特聯名據實瀝陳叩求分令蘇州淞滬警察廳吴縣上海縣知事查明禁止開籤嚴密拿辦以杜好謀並行交涉員一體遵照實爲德便吴縣參事會參事員柳宗棠陸錫疇俞武功王宗保汪炳台丁鵬馬乃斌周之耆叩 
 
 

Page 5

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *國外要聞 
[東京通信（續）（之圭）]  
　　日政黨大合同之實現各方面之觀測 
　　㈠政友本黨政友本黨對於政友革新中正三派之合併大體爲以下之觀測略云政革中三派合併問題已經就緒之説上月天末已有所聞革新中正兩派之大部分大抵均趨向合併然即能依預定計畫合併政友會到底仍不能爲第一黨也且名義上雖爲合同事實上則革新中正兩派無異爲政友會所併吞其合併之動機非爲政策主義之一致不過爲一種政權争奪之運動而已即放逐高橋前總裁而迎田中新總裁之政友會苟此時不從事開拓活路必至潰滅其活路維何即獲得下次之政權是已然以現在之政友會究竟難達目的故爲政友革新中正三派之合併討畫也田中新總裁對於政友憲政革新三派之協調其忠實之態度究竟能斷續到何時實吾人所堪注意者也田中氏就任總裁未及一月即爲獲得下次之政權而策合併實爲對於憲政會之陰謀非忠實於三派協調者所應爲也故政友會政權獲得準備就緒之時即爲企圖脱出協調破壞内閣之日要之政友革新中政三派之合併實現後以此問題爲動機政界各方面不免發生若干之影響也 
　　㈡憲政會憲政會對於政革中三派之合併大體爲以下之觀測即憲政會以爲政友會現在之方針一方面維持現内閣他方面則行非憲政系之合併使政友會之勢力盛大以備下次之政局一俟準備就緒即破壞現内閣此種步驟明眼人不難想象也然政革中三派之合併即能依預定計畫實現議員名數尚不能及憲政會故政局之波動尚不至於發生也政革中三派合併實現後不過向來政憲革三派之内閣成爲政憲二派之内閣政憲革三派之協調成爲政憲二派之協調而已蓋政友會須負協調之責任仍無何等之變更也且政友會旣誓協調於世界苟爲欲奪取權而出於破壞内閣之舉則内閣破壞之責任當然須歸政友會負責故現内閣即被破壞後政友會組織後繼内閣恐不易實現也㈢政府方面政府方面對於政革中三派之合併後大體爲如下之觀測即政府方面以爲革新派能否全部合併於政友會尚未判明即假定全部合併於政友會政友會員之數殆與憲政會之數相伯仲并無大差且此合併亦以向來政憲革三派協調之同一方針而合併者也故合併後恐不至於即改變此方針即政友會由其他政黨拉集黨員而成爲大多數之政黨亦與現在之憲政會取同一之提携主義故政友會倘能得好藉口之口實有不失天下同情之良方法或出於破壞恊調傾覆現内閣亦未可知否則恐不至於即出之以反逆之態度也且爲政友會着想亦宜以暫時隱忍自重較爲得策故政革中三派合併實現後政局仍屬平穩也（五月四日） 
國内要聞 
[奉軍開拔入關説（孤帆）]  
　　根據奉天會議之决定 
　　北京通信在倒曹前奉方軍人分新舊兩系舊系主持重而新系主速戰迨戰事結果奉方獲勝於是新系在奉軍中遂打破往日新舊對立之勢而爲中堅凡屬軍事計畫必諮新系而後行舊系則鑒於前次主張之失敗亦幡然一變其從前之態度對時局時露强硬之主張期與新系一致而新系自倒曹成功後轉主保持現狀暫時休息以豫備軍實不主張於短少期間内對任何方面作軍事行動王永江氏亦鑒於財政困窘民力疲蔽與新系軍人表同情主張先團結實力注重生聚教訓因之新舊之間仍未能一致最近奉天會議舊系軍人主張於奉軍極盛時代解决關内異已軍隊而新派則謂關内異已大河以南敵軍太衆後防太空解决殊爲不易大河以北所謂異已者不過國民軍耳今若追之太甚勢必兵戎立見亦非得策蓋新系在今日只要監視國民軍使不能發展足矣此事在會議席上争持頗烈結果張採取調和政策决開拔五師（約九萬人）入關協同在直隸之李景林布防京漢京津兩中之保定大名固安廊坊張莊落垡等處對國民軍取包圍與監視之勢並决計駐兵京畿南苑等地不讓馮玉祥獨佔京兆自本月四日起已陸續開動五日午已有李景林屬兩旅開抵離京數十里之豐台國民軍系之京師警備總司令鹿鍾麟本（六日）午謁段段以奉軍未事前通知對説者謂奉方此次决派兵入關表面爲實行前次提議奉馮兩軍共駐近畿之要求而目光則注意於此次河南方面繼續圖陜蓋對岳維峻加以威脅使其停止對陜用兵也惟據今日下稡方面消息則否認奉軍有入關之説究竟奉方是否實行此議决案尚未敢必至外傳奉張調兵係爲倒段則更屬揣測之詞矣 
　　北京報紙今日（七日）對於此事亦多記載茲轉錄如下突如其來之奉軍入關消息頗引起各方注意昨（六日）據奉方消息最近奉天會議結果以近畿有駐兵之　必要决調五師入關四日已令李景林將駐在楊村之兩旅開駐豐台前昨兩日到豐台分駐各廟宇公共處所及租左近民房所遺楊村防地調馬廠等處駐兵塡防將來五師駐地西路則沿京漢綫保定大名一帶中路則固安黄村廊坊張莊落垡等處遇有必要時將分駐南苑其用意如何尚無表示惟據悉奉方内幕者談張作霖因馮軍大部分均已移防西北孫岳所部已開河南京畿地方重要直隸治安在在可慮轉瞬青紗帪起奸宄易於藏匿加以邇來謠諑紛乘奸人鼓煽爲京畿地方計直禁治安計均不得不調兵入關以資鎭攝並聞執政府方面亦已接到此項報告 
　　據華北明星報稱張作霖已將在瀋陽調集貨車之命令取消但軍隊通過唐山前往天津一帶者現仍絡繹不絶據報告云張作霖要求京奉路每月應予若干萬元惟據鐵路當道聲稱貨車如改爲運兵之用收入减少恐不能如數也 
　　據交通界方面消息京奉通車現並無窒礙津浦前因運輸司令子國翰以運煤之故於前日確有一支電來京逕致交通部請飭津浦局將車輛南段集中徐州北段集中濟南以利輸運云云業經交部去電阻止昨日已得津浦局報告此項車輛完全放還外間所傳與事實眞相微有不符云云 
　　東方時報載稱辛博森君昨（六日）日自奉回京據其述稱外傳奉軍調動一節實爲不確京奉路改造雙軌一事原則上業已决定惟應需欵項目下尚未籌妥將來各段當同時添造雙軌惟欵項將由各方面供給交長葉恭綽在奉十日現已返京彼已决定統一各路之管理事務京奉局長唐文高業奉批准請假一個月繼任之人亦已派定展長洮南府齊齊哈爾間之鐵路問題目下尚未决定蘇俄對此曾表反對現正彼此舉行談判東省人士對於哈爾賓方面情形較他處爲注意該處華官封閉俄報（托利勃那）一案如俄官能允華人在莫斯科創辦一報可絶對自由批評蘇俄事務者則亦可解决於俄方有利中東路理事争執之情形極爲嚴重該路於六月一日開革不入蘇俄籍之俄國員司一事或將引起公然之破裂至東省各種情形就大體面論均較前有進步也 
[豫陜間題解决難]  
　　政府此次特任劉治洲爲陜西省長事前頗費考量迨發表以後國民軍又力持異議昨（六日）日雖有將劉（治洲）孫（岳）兩省長互調以解糾紛之説但有人晤劉詢以如此辦法是否妥當劉答頻年以來東奔西馳精力疲憊現擬赴豫祭胡後即轉赴西山休息數月豫省軍事甫定百端代表省長職務重要何敢擔任且禹行有兵在手尚且推辭我何能幹等語玩其口氣足見此事之困難劉本訂前晚（五日）赴豫代表段弔胡臨時因無專車改於昨日（六日）下午十時赴豫劉頻行時曾向某要人表示本人今後願致力農林事業此次赴豫除代表執政致奠胡故督外當與岳督辦計畫維持陜局之和平辦法因豫省當局對陜局之方針無從得知本人旣提辭呈祗好以陜省公民資格周旋一切云云 
則此事前途如何應俟岳晤面後方能决定但國民軍方面對於陜西地盤無論如何不易從前主張聞執政府方面昨日又接到岳歌電大意稱陜西久陷於水深火熱之中務請速任禹行督陜以解倒懸並可以解决豫陜一切糾紛等語是不獨不贊同劉孫互調即對於吴新田之督辦亦有微詞豫陜問題一時誠不易解决矣 
[直魯兩省長問題]  
　　直長奉方保薦閻澤溥一節喧傳已久以後李景林兼長之説又復突起故近日楊以德得以苟安省長問題一時沉寂惟昨據接近閻澤溥者傳出消息直隸省長問題最近李景森兩次赴奉業與張作霖商定以閻澤溥繼任但彼時閻氏以本人現奉使命入京向財部索還奉直戰争中奉軍墊付各欵在此事未圓滿解决以前雅不願與中央政府發生關係以免索欵任務上諸多礙難之點此其用意頗爲張李所諒解故保薦之電暫緩拍發現在關於奉軍欠費問題財部方面允爲儘量籌撥大體已告一段落閻氏因於日前回奉復命於報告索欵交涉經過情形後奉張舊事重提又以直長一席勸其担任閻氏至此自不便再持異議遂即完全定局據聞張之保薦電文日内當可抵京其發衷之期决不出一星期左右至楊以德免職後之位置張李方面亦已籌及擬請中央畀以直隸治河督辦名義以相敷衍云 
　　魯長魯督命令發表後各方對於魯省長一席競争甚爲熱烈龔積炳雖明知靠山已倒然不肯即行放棄竭力作戀棧之謀但各方對龔多難信任以大勢觀之龔之去位成分殆居多數也張宗昌方面第一步希望自兼此層若不能達到目的則擬保其參謀長林芷香繼任但無論屬於前者或屬於後者總須待本人抵魯之後方能着手此時尚談不到魯人對此態度約分爲兩派㈠擁張派此派以濟南紳商聯合會爲主體前日曾由趙玉庚領銜致電政府内容略謂魯省善後萬端待理省長一席應由督辦自兼藉收指臂相聯之效一俟軍事完畢再行軍民分治等語㈡擁馬派此派以山東十府三州聯合爲中堅前亦有電來京大意略謂魯省新舊交替在鄭督未去張督未來之前應派聲望素著之大員代表一切政務以資過渡查前師長馬良聲望素著此次調解曹州事件勳勞卓著堪充此任乞予主持云云此外又有杜尚潘復亦在競争之中將來鹿死誰手現時尚難斷定也 
[贛長問題解决之趨勢（直道）]  
　　執政對方本仁之態度 
　　不准方兼謝徐有望 
　　北京通信江西省長潮之發動自客歲贛人反對胡思義始遷延紛擾已將半載迄無正當之解决惟前自胡思義被逼去位後已日緊一日有不能再懸之勢乃較此嚴重百倍疆吏問題今皆已結束而此區區一省長何以如是其難此其原因昨據贛籍某要人所述可以知其大槪矣 
　　據言方本仁對於贛長用心約分二期第一期則初得督辦及與胡思義齟齬時頗欲陽市歸政贛人之名陰行操縱贛政之實故見胡氏行勳難如已意乃又極力保薦文羣以爲文氏旣合資格復能恭敬聽命不意段執政謂其跡近要脅不允所請第二期則自政府拒絶任文之後遂幡然變計欲將省長實權完全據爲已有故胡氏出走時迫令印非交李定魁不可蓋李由方一手提拔以之當任决母慮其抗命因初爲保護繼爲保署一月來其駐京代表何葆華日向政府催促下令無如段始終認李資格太淺識字無多堅决不肯准請雖經方氏請得奉張説項段亦不爲所動方氏至此愈爲憤慨上月下旬忽致電執政府秘書廳略謂（文李旣均爲中央所不許其他又未必能與本人合作再四思維實無妙策祗有懇請執政准予兼長以定贛局）等語段氏閲後亦頗不悦立命由秘廳電復告以（中央對於各省正努力實行軍民分治以期全國一致贛省何得獨異所請兼長之處應母容議）云云最近内長龔心湛對贛人請願代表宣稱亦言（政府對於贛長問題可作三種保證一不使方氏得兼二不令李氏改署三不以文氏升任凡此三者皆爲方氏所想望而贛人反對者也政府之對贛長主張旣如此而繼任人選所以一時不能决定者亦以方氏屢受拂逆若遽由政府另任他人恐將激於意氣出而擋駕只得漸從緩議故段執政之意甚願贛人稍安母躁弗徒逼政府爲難尤望方督與贛人雙方覺悟不再各走極端將來如由方舉一二合於贛民心理之人請中央任命則贛人亦不宜不問是非凡方所舉者一律反對如是贛長問題始有解决之望）云云據上所述則政府一面旣拒方請一面又慮方負氣不敢自行任命其進退維谷之苦想見矣近據新由南昌來京之葉先圻（贛人前年充憲法起草委員會秘書長）言曩在政府甫經拒絶任文時彼曾進謁方氏談及省長事方即謂（中央太不予我面子我實有不能再幹之勢）倖倖之氣見於詞色而此間段氏每與人談贛事輒謂（方耀庭初作督辦對贛人對中央之聲明俱矢口民政悉聽贛人自主不願過問軍隊僅限三師軍餉不過五十萬曾幾何時而前腔盡變不惟軍費驟增一倍且又力攫省長至不惜以絶無資格學識之李定魁登諸薦牘軍閥之不顧信用如此）然則段氏不滿於方之程度亦可窺見厓略矣（以上全係某要人所談） 
　　主氏强硬態度雖甚鮮明而贛人運動曾不因以稍懈但前此盛傳有希望之人物如湯漪則參政開幕在邇未能分身李盛鐸則似望而生畏意興消極目前形勢集中於謝遠涵徐元誥二人蓋謝表面雖稱赴九江商埠督辦任實則返省疏通方氏至於徐氏則坐守京中周旋各方段氏見贛人擁徐熱烈其意亦已活動對於謝徐之間每相提並論所以未曾决定者即龔氏所謂須稍和緩方氏爲其眞因將來必看方氏之同情誰何以定取舍矣（四日） 
[察張再請移治康保]  
　　察哈爾都統張之江此次來京又第二次上呈執政府擬將張家口都統署移治康保請按照前案將遷移建造各費代一千九百九十五萬餘元分期撥給以鞏固國防而發展邊疆茲覓錄原文如下謹呈者竊查察區移治一案前經呈請核准發給經費以利進行在案嗣准秘書廳函開經國務會議議决目前中央財政尚未充裕仍暫緩實行等因之江聆奉之下理當緘默惟身膺疆寄職責難辭用再縷悉以陳敬乞垂察按經營察區重在開關八旗之外尚有錫盟土寺縱横達數千里現在設施政治之區不過興知道所轄之九縣二局而已其所以不克兼權並顧者即囿於政治機樞僻居南隅鞭長莫及開拓維艱况旗地蒙境類皆榛荒墾牧移民均爲要政土地沃衍遼闊千里物産豐盈諸多遺棄天府之國失之經營殊爲可惜若急起直追期以十年不特政教所被易於感化而財力有餘可資富强是欲謀蒙疆之發展舍移治不足與謀往者張前都統錫元擬遷康保最爲適當足資開拓發展至所擬之遷移建造等費修築張康鐵路之需共計洋一千九百九十五萬有奇實屬萬不可少而每年恊濟財警兩廳經費四十六萬餘元亦爲遷治之初勢所必需者之江任事以來察情度勢爲鞏固國防發展邊疆計深以遷移之舉實有刻不容緩者謹再籲詞呈請務懇執政垂念邊政重要准於仍照原案所請欵目酌量分期撥給俾資進行並請飭下主管各部陸續籌撥實爲公便所有懇請撥欵移治原由是否有當理合摺呈俯賜察核訓示祇遵 
[財部實行徵收所得税]  
　　財政部通令各省徵收各項所得税其原文如下查本部辦理所得税一實通令各省區就地方情事將全年收徵確實估計並訂定所得税徵收規則由部通令遵照各在案現在俸給所得一項已陸續辦有頭緒近來財政 
日益支絀需欵尤殷極應切實徵收仰即遵照所得税規則先將原定徵收五項税目㈠官吏之俸給公費年金及受公家給予金这所得㈡依律註册之公司銀行工廠㈢由官廳特許之商號行棧㈣銀號錢莊金店銀樓㈤普通商店資本約在二萬元以上者就照最近所得確數分别估計逐項列表尅日送部核辦如有關於條例章程等項發生欵義並應隨時呈部解釋與小民無關務須剴切勸導母滋疑慮除分别咨令外合行令仰該廳長即便遵照迅速呈核云云 
[六日之使團會議]  
　　昨日（六日）上午十時除俄大使加拉罕外凡與海關賑捐附加税問題有關之各國公使在義使署開會討論㈠海關附加税問題㈡義比兩國庚子賠欵問題㈢關於廣州政府截留監税之抗議聞僅開議第一件未終即行散會致無結果所以如此者據某使館人云乃由於中國對於使團兩星期以前之照會尚未答覆之故蓋使團兩星期以前曾發一牒文與外交部爲某種之提議將以外交部之答覆是否滿意爲承認附加税與否之標準今外交部旣未予以答覆自無從决定允否之方針也 
[王正廷關於中俄會議之談話]  
　　昨日（六日）午前十時半某通信社記者訪中俄會議督辦五正廷於中俄會議籌備處叩以種種問題均獲懇切答覆茲將雙方問答情形記之如左（間）中俄會議何日始可開會（答）日期現尚未定但余可斷言不久即可舉行（問）此會遲開之責任究在中國方面抑在蘇俄方面（答）雙方均負有責任（問）遲開之理由焉在（答）因此爲極重要之會議故雙方均執愼重態度以事準備余自四月九日始就督辦之任邇來爲籌備此事極形忽忙（問）會議前途果可樂觀耶抑屬悲觀耶（答）會議之目的深信其必能貫澈（問）會議之期間何如（答）日俄會議須四個月方成則中俄會議期間想亦非三四個月不爲功也（問）東省敷設中東路支線自洮南至齊齊哈爾經俄國反對將來會議時對於此事應若何處置（答）此事不在本會議範圍之内係外交部職權内之事（問）民國七所日俄恊定内俄國承認日本有航行松花江之權將來應若何解决（答）此約對中國不能適用當然無效 
[全國商聯會第二次大會紀（尊庸）]  
　　副長問題可望解决 
　　商聯會今日（六日）下午二時在京師總商會開第二次大會到十八省區三十五人會長張志良主席先報告文件㈠貴州總商會來電加推張維鏞爲代表㈡河南總商會長馬元杰因事回汴來函委託馬香孫代表列席㈢曲阜商會來函爲已除名之會董劉緒崑等擾亂會揚請轉達主管官廳依法辦理㈣上海總商會來函爲大連日人擬開辦勸業賽珍會殊與我國民歷年力争交還旅大意旨相背請勿加入以保國際人格㈤張家口商行聯合會臨時辦事處來函爲政府擬實行新印花將舊票作廢表示否認（六）綏遠總商會公函爲所提議案均關重要請提前付議（七）綏遠總商會來函爲在庫青年黨妨礙營業請轉呈政府速予設法維持（八）商聯會京兆事務所爲前推代表劉存英胡丕烈凌瑞祺三君因事未能出席特補推景祜卿爲代表報告畢即依議程開議㈠提倡振興工業出日减輕運費案（山東博山縣商會梁緒恩提出）由梁説明略謂博山出産除煤炭外即以陶器料器爲大宗煤由博山運至青島每輛僅三十餘元陶料器則需六十餘元應請滅輕陶料器應與運煤同價又博山至青島八百餘里出口陶料器每噸運價四元有寄由博山至黄台橋站二百餘里出口陶料器每噸運價五元有奇應按路程遠近規定運費議决交付審查㈡維持印花舊票案（太原總商會提出）由王秀山説明略謂山西頃奉部咨擬定整理印花票辦法於本年七月一日實行新票即將舊票停止使用一案查各商積存舊票由於中央强配各省各省强派各縣各縣强配各商各商所存舊票原非得已一旦取銷盡成 
 
 

Page 6

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *廢紙商人血本攸關應妥籌維持辦法王瑞莆卞蔭昌高聘陞孫鴻翥俱有討論大致分兩種主張甲以新票換回舊票乙所存舊票有效寛定年限以使完爲止議决交付審查㈢減輕菸葉負擔案（太原總商會提出）由王秀山説明略謂去年十一月奉省令附加菸酒税二成查此案係王克敏發行庫劵六百萬呈准通令各省附加菸酒税二成爲擔保現軍事業經收東各省附税已經取銷惟晋省尚仍加徵查晋省正税原每觸徵洋一分零八毫加增二成二現每觸按一分三厘徵收附加原係一成現在附加三成商人負擔不堪無法支持等語僉謂此係該省單獨之案應咨行該省長官核辦旋决即咨行山西省長體恤商艱請將該項附税取銷㈣請政府取銷印花税處長歸併財廳辦理案（李東萊何宗瀚提出）决與第二案合并交付審查㈤修正本會選舉規則請將熱河選舉增爲十權案（何宗瀚等提出）郭漢英等略有討論决與上海所提修改選舉規則實合併交付審查（六）提議限製軍隊擾商案（李東萊等提出）王文興韓毅王秀山俱有討論僉以此案關係重大各省所受困苦情形不同應請各省同行提案再行討論决先交付特别審查（七）請撤銷鹽務保運案（陜西王執　張繼宗提出）由張繼宗説明略謂陜食潞鹽向取給於山西運城所謂釐金商税加價諸名色靡不俱備民國成立抽捐更重每斤由三十文漲至一百文民十冬間馮玉祥前督設立鹽務保運局抽收保運費每鹽一裝抽洋一元每年增加人民擔負三十餘萬無鹽不抽捐無處不設局保運費之外各處駐軍復有保險費往往藉端留難現陜省潞鹽每斤需錢四百文貧民均皆淡食應請設法救濟僉謂此係一省單行案决咨陜長請爲核減以維民食（八）請撤銷棉花包捐案（張繼宗等提出）由張繼宗説明略謂陜西每棉一包約重二百餘斤原征厘銀五錢加以常關税三成商税成本已重迨至民七陳樹藩前縣藉口剿匪籌餉每棉一包抽捐一元迨至十年馮玉祥前督又加爲每包二元此外復有保險保運諸費各縣復有學捐雜出故陜棉滯銷商業大受影響請設補救辦法僉謂係陜省單行之案决咨陜長請减以蘇商困（九）請將山東當業貼用印花减輕案（濟南總商會提出）由梁緒恩説明略謂當業貼用印花各省皆自四元以上起貼山東一省則自一元以上起貼按國税平等不能山東一省獨異應請設法救濟僉决合山西提案併付審查（十）請由沿河之商會協力籌設黄河小輪案（山東濼鎭商會提出）該提案人未出席説明僉議保留再議并推定王文典關中敷孫逹甫高保卿卞月庭李東萊王秀山七人爲審員謝天錫王萫亭苗沛然張紹庭韓毅張吟請郭漢英黄德堅甘仲琴程鳴鑾爲特别審查員始散會時已六鐘 
　　至副長問題日前推李東萊等四代表往徵安迪生意見安謂若以關税關係大家一致推重虞和德亦甚贊成對虞讓去副長已爲候補副長原無不可但衆欲將副長攻去使合法當選失效則於心有所不甘尚須考量再答是安讓虞已表示願意張志良昨散會後復集各代表鄭重宣言謂副長問題請公同設法如長江各省另去組織則亦通電辭職不作半邊會長各代表復致挽留并再推代表與人安協商似可圓滿解决至甘鋐程鳴鑾等與張志良約暫待一星期不出京俟副長有解决辦法仍當扶助正會長維持會務否則惟有各行其是態度極爲堅决又攻擊安迪生問題并已牽及王文典有人在京登報稱王虧空殖邊巨欵昨日有殖邊銀行舊債清理處致函聯合會爲王辯白附錄於下（惠霖會長賜鑒昨閲報載有以殖邊銀行索債團名義登報誣衊王君文典情事殊非事實緣王君文典經濟才長老成練達前在殖行并未虧欠欵項迨停業後亦非迄無下落綜計從事敝行先後十載事前旣贊襄最力辛苦異常事後復勞怨不辭堅忍共濟敝行倚畀正殷奚容稍滋誤會除登報聲明外用特專函奉聞即請鑒察并懇轉告同人俾明眞相）此皆由安牽連之攻擊者安如再不見諒將更有人牽入被人攻擊之虞商聯會恐將從此瓦解矣（五月六日） 
[政府禁止學生五七紀念運動]  
　　七日爲國恥紀念日京師警廳方面探聞北京各校學生將於今日舉行一遊行講演並散放各項傳單之五七紀念運動深恐因此擾亂社會治安乃公函教育部預爲防範嚴加禁止教部已據此訓令各校遵照並令各校不得於本日任意放假茲探錄教部致各校之兩項訓令於下訓令一教育部一一五號令開案准京師警察廳公函内開據探報五一·五四·五七·等日本京各校學生擬擇地集衆露天講演並結隊遊行散放傳單等語查京師治安關係重要如果所稱屬實誠恐奸人乘機擾亂所關甚巨應先事預防除飭各警署一體注意外相應函達貴部即希轉行查明各校學生如有前項情事應請預爲防範嚴加禁止以維秩序而保公安等情到部合亟令行該校仰即遵照此令訓令二教育部第一二零號訓令内開查學校有例定及校定假日此外學校不得任意放假學生亦不得任意要求乃聞京師各校有於本日放假舉生遊行講演之事殊屬不合爲此訓令該校仰即傳諭本校學生一體照常在校上課勿得故違２致於究詰切切此令 
[吉林雙城縣之大火災]  
　　延燒一千百餘户 
　　吉林雙城縣本月二日上午十時暴風之際西南城脚根李宅不愼於火將稽稭垜焚着一時烈焰飛騰風助火威沿東北延燒至縣公署西胡同火塲長约三里餘至下午七時餘始熄共焚燒一千三百餘户房六千餘間損失約四百餘萬元爲吉省空前之大火災人命損失現猶未調查明晰但居民無家可歸者已遍處皆是矣 
[魯張接任後所聞]  
　　濟南通信新任督辦張宗晶於本日（七日）早四點在督署接任視事鄭士琦任内之一切交代事宜槪由軍務帮辦施從濱辦理各廳道進謁之時張慰勉有加訂八日早十一點再分班傳見本日自早八點起軍政各界賀者盈門自津浦軍站以至督辦署均密佈奉軍督署門首架機關槍二·迫擊砲二戒備森嚴兩商會會長往道賀時張謂現吾東省亢旱異常糧價昻貴貧民衣食至爲困難吾意擬由東三省運紅糧小麥來魯舉辦平糶以救飢荒所有販運等事貴會須擔負完全責任兩商會會長以事關救荒滿口應允全埠商民聞之更異常欣慰各家懸旗結彩歡迎新縣辦張部奉軍本日陸續來濟者又有五列車計爲二十九旅·守備隊·俄軍鐵申車砲隊等以無處駐紥尚未下車已下車者城廂内外旅館閒房殆已住滿省教育會亦被佔據魯軍第五師由外縣集中省垣者均在辛莊大營紥賬蓬暫住張擬稍事備置即行北上故所乘專車一列三十餘輛猶在車站生火待發新任江蘇省長鄭謙於六日夜十二點專車過濟南下張宗昌乘汽車赴車站與鄭在車上秘談一小時之外鄭始開車南下張宗昌秘書長林芷香已隨張來濟雖有省長呼聲然大約非張赴奉與奉張作一度之磋商後不能决定此外連日津浦路因兵車絡繹機車缺乏交通大受影響本日南來二次特别快車應於早四點到濟而延至下午二點始至其他三四次普通快車則誤點更多商旅咸稱不便云（五月七日） 
　　另一通信張宗昌於昨晚（六日）七時許到濟以歡迎往見者衆至夜深猶未安息及至今（七日）日下午三時許侍者報已届寅時張即出乘汽車駛入督署接印後龔省長與廳道等均來道賀張延衆至珍珠泉大廳作簡單之演説云宗昌前在上海奉張雨帥令叫我撤兵徐州到了徐州中央又命我來山東我一再辭去未能邀准在中央意思藴卿（鄭字）調安徽我來山東皆是本省人辦本省事可算兩得我恐怕將來藴卿弄得好我弄得不好因地方黨派複雜一方酬不到這就不好了不能像張雨帥在東三省令出惟行事事順手即如此次我來山東未來之前一般人即説將來省長是某人財廳長是某人警廳長是某人云云究竟龔省長服官山東一切很好我怎能令其他去望諸君好好帮同龔省長整理民政即同帮我的忙一樣云云移時施帮辦與魯軍官來賀張令團長以上軍官在廳稍候當即向衆演説云我與藴卿至好與施帮辦孫師長亦多年袍澤此次藴卿調皖各軍有願隨之赴皖者可見諸公對於舊時長官一切很好將來不隨藴卿赴皖隊伍帮同宗昌辦事我一定從優待遇因爲大家對於本省情形至爲熟悉我更望大家在此不要聽信謠言奉魯兩方隊伍遇有事故不妨兩方見面談談人有見面之情免去許多障碍兩下不生衝突將來地方亦不至糜爛云云 
（五月七日） 
[兵匪不靖之豫省]  
　　鄭州通信孫岳因病請假固爲事不從願所致然其兵力所及已自鄭州而洛陽而陜州沿隴海路節節西進識者固早知其用意所在但葉荃之兵開至陜州不能再進因陜州至靈寳　鄕潼關一帶爲李虎丞旅駐防李部原有六團之衆自豫西戰後增兵四團總計兵力在一萬三千以上故國民第三軍如欲通過該防地必在有條件商酌之後方能無阻而在陜之二軍田玉潔亦正在利用時機近日馮子明且帶兵返華陰防地觀其態度如吴心田爲陜督劉治洲爲省長田氏必須有相當之位置而後能稍安其心否則首先發難爲孫岳之前導固意中事也然各軍皆自謀發展土匪乃乘機蠭起鄭縣西南二十里之馬屯村日前有匪數十人將李振乾之子架去勒贖縣西之西岡村宋其鑑家及鐵爐寨西汪莊之汪老四汪大根家同時亦遭匪刦昨聞豫西之新安·洛陽·澠池·宜陽·孟津等處匪勢尤爲猖獗如盤據新安五頭鎭之匪首釐老五王庭林聚匪二千餘人四出搶刦姦掠燒殺無所不爲又據新安附近之商村一帶有匪二十餘股每股五十人著名匪道王光治何剛等兇戾異常四圍數十里均被搶刦並架肉票數十人而婦女　架後且不許贖辛莊井溝仁村鎭沙鍋嶺諸處且被焚燬一空云 
　　臨汝失陷乃四月（陰曆）初三日之事當初五六日時省中已有傳言岳督辦出示禁謠并按天檢查郵電以爲嚴守秘密之計今則臨汝之代表已到省矣并在省議會言其失守之情形據云此次失守乃縣知事王某串通鄭幹臣袁英王老五三人所爲王之意見聞省中業已委人署理不願交卸始串通三大桿佔據臨汝以爲維持勢力之舉如果能收撫王亦可得一軍職并云該軍入城以後焚掠較上兩次爲尤慘云（五月五日） 
[湘軍收復辰州詳情（萍）]  
　　湘趙通緝蔡鉅猷 
　　長沙通信湘軍確已於一日收復辰州先入城者爲第三師鄒鵬振蔣鋤歐兩旅旋第一師鄭鴻海旅及龔仁傑張輔兩團相繼從辰龍關下游趕至故辰州秩序遂以大定總指揮葉開鑫爲便於指揮起見前由安化東坪進駐淑浦花橋茲以辰州克復遂於本月三日移節辰城肅清餘孽湘趙以蔡鉅猷盤據湘西使數十縣人民肝腦塗地三日發布命令通缉令文極簡文云（查蔡逆鉅猷連年禍湘天人共怒着前綫官兵一體拿緝仰即轉飭所屬知照爲要一聞蔡鉅猷部已紛紛向芷江方面退却省軍劉重威旅刻正窮追至於川軍熊克武部則於辰州未克前即由大庸開駐保靖蓋川熊深知腹背受敵進退失據滇軍逗留觀望不能援助乘川局發生變化擬即由保靖回川如或不能則改道入桂陳渠珍以力量薄弱暫予容納倘袁祖銘不詐川熊回川則保靖亦不能久驻也湘西軍情大致如是茲將前綫來電附錄於下以明眞相㈠鄒蔣兩旅長電職鵬振鋤歐奉令進攻辰州前月憸日鵬部由花橋歐部由底莊分途出發艶日據報毛炳文部及許長勝之一部扼守凉水井五里亭之線川軍李萼旅蔡逆顔游擊隊·及楊再傑之一部扼守江坪二林溪鋪一帶鵬即飭劉團經東園土坪進擊江坪飭王團經揚名溪進攻麻溪舖歐即麄飭二十四團經楓溪土地㘭進攻凉水井之敵飭二十三團經水田溪鷄公坡及二十二團之一部經石坪張家坪邊山坡·分途包截凉水井之敵陷日午前十時鵬部劉國擊破江坪之敵王團亦於本日擊退麻溪舖之敵鵬歐等速飭所部兼程進追該敵聞風遠竄遂於五月東日午後四時克復沅陵（辰州）現該敵均紛紛沿酉水向烏宿方面逃竄刻正在追擊中是役職等所部虜獲敵人消耗子彈另行詳報謹先電聞職鄒鵬振蔣鋤歐同叩東印㈡鄭旅長電職縱隊佔領界亭驛後比以一部追擊敵人於三十午達到楠木鋪其馬底驛之敵毛許盧各部分向辰州北溶潰退又電毛盧均派員來我方接洽請願受編并云已促蔡劉下野惟求師長擔保其生命財産我已電呈師長允可比令其即率部退至酉水岸朗塘同宿㘭停戰待編目下尚未接毛答復據辰州幹部學堂逃生云辰州城尚有川軍部隊蔣團蔡部千餘殘兵現熊蔡不能合作各有意見川軍有開向保靖蔡軍向芷江撤退之計所有幹部隨營學生自行解散又電云職部與鄒旅幸托威福於東戍復辰城川軍喻部向永保退走蔡劉向芷江潰退職冬抵辰城謹呈電聞職鄭鴻海東亥印㈢龔團長電我團與張團已於本日辰龍關向辰州師擊前往現敵軍紛紛向麻陽鳳凰等處·及川貴邊境潰退我團官兵無恙餘續電告仁傑叩卅（五月五日） 
[南京快信]  
　　交代在民國雖創舉亦立憲國補救之方不算清不納税六十縣之父老兄弟有此决心否如有之良何敢後　　蘇人郭泌請願善後委員會列舉整頓財政村制教育禁烟四項建議案待大會公决 
　武進商會會長盧正衡以該會支用收容潰兵經費三千元係由兵站司令部索取並非地方招待之用請予作正開支省令武進縣知事如數撥還 
　　昨（九日）國恥紀念日各學校均在本校開會由上午十時至下午五時分組在各街市演講 
　　財政廳長王其康以前任所發各機關領欵通知書多未能取得現金東抵西借收支易朱統系現正設法清理在清理期内通知書槪行停發 
　　財廳所設省欵經理處現改委阮毓麒充該處主任　　漁商鴻安公所代表許一鳴等電省反對部委朱禮琦爲保衛沿海漁業事務處處長已由省長資請海軍部查明制止 
　　江蘇水陸警備將校補助教育團代理監督趙經世通告錄取各學員限五月十一日以前赴團報到 
 
 

Page 7

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *㳺藝叢刊 ] 
[（父子罪）漫評] [  大嗤]  
　　上星期卡爾登影戲院演（父子罪）（Hellie　theBeautiful　Clock　Model)乃一冒險性質之愛情片劇中述耐麗爲衣店模特兒受店主華爾德之侮弄耐麗憤而絶華爾德乃設計害之終以女友卜蘭喬及情人賈克卡綠爾之營投得免於難中間復雜以詼諧故觀者於憤激之餘時發狂笑 
　　片中精美處如耐麗生父及假父兩人均爲何大德北土華斯（Hodart　Basworth）所攝同時現於一片握手照鏡藏匿諸幕不露絲毫拼接痕跡天衣無縫非國産影片所能望其項背也 
　　最後華爾德黨徒置耐麗於火車軌道而司機人忽失其鑰致不能停止此時觀者俱爲着急後雖得鐵匙停車而車停處與有耐麗間不容髮尤爲險絶 
　　飾耐麗者爲女明星克拉温莎（Claire　Windsor）　描摹不解世事之女子刻劃入微初見華爾德時見其甜言密笑以爲善人及至華欲强吻始知彼傖居心不良自此對華亦聲色俱厲剛强婀娜兼而有之 
　　飾華爾德者劉可迪（Ｌcw　Cody）描摩機詐男子如見其人常向人微笑俗語所謂（笑裏刀）也表情深刻使觀者無不恨恨則其藝術之高明可知 
飾卜蘭喬者梅勃許（Ｍae　Bnsch）活現一胸無城府熱誠豪營爽之女子對朋友能盡其忠忱足以諷世之惟利是趨者 
　　飾賈克卡綠爾者爲愛特蒙葛禮斐斯（ＥdmondGriffith）爲一勇毅多情之少年烈焰猛張時猶奮不顧身衝入火窟以救耐麗入後聞耐麗呼聲尋踪而往雖與華爾德惡門受傷猶奮力圖脱耐麗於難英雄兒女安得令人不服膺哉 
　　劇中結束團圓一幕幕上現舞台背景而劇中人均踞台上其意殆欲使觀者知此爲舞臺劇耳惟鄙意以爲此片一結似嫌失眞蓋片中前此所演决非舞臺之佈景而爲眞實之攝影編者爲引起觀者興趣起見遂未憶及此層致有予盾之處然因無關劇情亦無所損惟以愚意測之則多此一舉似未免蛇足之譏耳 
[藝術消息]  
　　電影週報三期出版晨社發行之電影週報其第三期已於五月九日出版封面爲聯合影片公司張美烈小影内容有張美烈入電影界之小史遊龍戲鳳之兩種藝術電影小電報談殘花淚撰述字幕之小經騐范倫鐵諾小史銀幕雋聞等每册售洋三分云 
　　影戲春秋十一期出版該報於印刷方面已經大加改良内容均爲有關於中國影片之文字及督察外國人攝製中國影片之評論十餘篇每册仍售洋三分以後改每逢星期六出版云 
　　卡德戲院開映青年鏡青年鏡係大發影片公司出品攝製達半載之久費金及萬前在恩派亞開映適值天雨致抱向隅者頗衆現於九日起在卡德影戲院連映四日夜云 
[表情新劇考] [  悔庵]  
　　表情新劇又名白話戲劇嚆矢於歐美清季昉 
自東　留學諸子求之舊劇惟賣絨花一劇差具雛形以其無笙管之嗷嘈無钲鼓之喧聒而表情眞切平易動人識者謂有轉移社會感化人心之力故文人學子皆樂予稱道焉 
　　滬地首以新劇著者爲王鍾聲字熙普嘗畢業於日本工科爲人敏辯多能善飾旦角所編新劇躬自表演頗能動人後嘗下海舊劇繼之者爲任天知亦留日學生也嘗廣招同志以相研究年編新劇多取材歐美小説迦菌一劇其最著也嘗數假座開演劇中主角多自飾之其表演激烈鼓蕩其徒稱天知派焉後數年而正秋一派遂應運而興 
　　正秋鄭氏優於文學夙擅評劇頗負盛名非其志也每以新劇不事歌唱而以白話表演婦孺皆能領悟感人尤易爰集同志相與揣摩自編劇本假座表演熱心毅力孟晋不已嘗假座ＡＤＣ大戲場開演三日大受觀衆讚揚遂租賃謀得利劇場長期開演會以癸丑戰役中輟戰後復續演偏重家庭戲劇如家庭恩怨記尖嘴姑娘等又嘗取材聊齋志異編爲馬介甫青梅等劇益受觀者熱烈之歡迎其間尤以婦女爲甚明年春遂就天仙戲園舊址設新民新劇社聘著名新劇家汪優游（小生）淩憐影（悲旦）王旡恐（老生）諸子於外省而新劇遂極一時之盛焉 
於時民鳴新劇社繼踵而起力與新民抗衡未幾春柳開明等社聞風興起一時多至六家其 
間推春柳爲品格最高如今負盛名於舊劇之歐陽予倩即其劇員之一皆曾留學於日本者也天知一派亦以其時復出新民劇員朱雙雲著新劇史一書行世而小報則有戲世界一種專言新劇右謂盛么惜未逾年而各社次第停歇最後僅存法租界歌舞台舊址之民新新劇社迨民新停闭未外而笑舞台興繼續至今由正秋主持力求革新並精製新奇佈景而新劇駸駸乎復興矣 
[中國繪畫淺説] [  友于]  
　　我國之畫秦以上少所考漢時乃有石刻之流傳至晉顧長康善畫人物高雅奇古可稱畫家鼻祖唐則閻立本吴道子曹霸韓幹諸人相繼以貫名然尚無所謂宗派也厥後李思訓王摩詰一重鈎勒一重渲染始分南北二宗北宗李思訓其傳有趙伯駒（字千里）長珪（字瑀玉）馬遠輩南宗王摩詰其傳有荆浩（後梁人）關同（同上）董源（字北苑南唐人）巨然（僧也南唐宋初人）米元璋及子友仁各有擅長互相柄鑿自是而後由宋而元則有倪瓚（字雲林）黄公望（字子久）吴鎭（字仲圭）王蒙（字叔明）四大家自元而明則有文待詔徵明吴梅邨偉業（字駿公）陳老蓮洪綬（字章侯）楊文聰（字龍友）諸巨子代有傳人不勝枚舉迄明末董香光（名其昌字玄宰）出集諸家之大成其畫純以韻勝風神超逸骨格靈秀古今獨步允有開繼之功迨至有清王烟客（名時敏）王元照（名鑑）王鹿台（名原祈）王石谷（名　）並稱四王而耕烟散人（即石谷）尤臻神化雖南北二宗自古相枘鑿亦能一一鎔鑄而陶冶之南田翁（即惲壽平花卉第一作家）許爲高不可 
　　此圖爲本埠宛米山房書畫陳列所合作書畫之一名王瑞圖作者爲李芳園枇杷魯少坡艾徐曉春菖蒲袁天祥蒜許鑄成榴花沈益齋題字 
及乃專事寫生精心細研以北宋徐崇嗣爲指歸其後以没骨花卉翎毛獨行今古他如趙子昻以馬名顧野王以人物名文與可以竹名徐熙以鳥虫名畢宏以松名載嵩以牛名神乎其技者指不勝屈至手吴麻（字漁山）張風（字大風）李流芳（字長蘅）蔣廷錫（字南沙）金農（守壽門）李鐸（字復堂）鄭變（字板橋）諸名家更更難僕數矣藍田叔（名瑛）稱最於浙派是又之别支總之北宗主勾勒故其山石多峭拔有奇氣南宗尚渲染故其筆墨多秀逸無縱横氣雖係派别要亦南北人生性之不同使然也雖豐骨神韻者其人必和氣味淳厚者其人必福沈鬰磅礴者其人必壽縱横排奡跌宕淋漓者其人必才淵雅静穆蕭疏簡遠者其人必高固無論其南北各宗一見即能裁判也今則歐畫東漸好畫者多倣效之以言乎舊法固又夐乎遠矣 
 
[宛米山房之合作畫]  
[程艶秋南游配角談（三）] [  非禪]  
　　諸如香諸如香曩與姜妙香陳葵香同師幼習老生後改花衫常演打櫻桃入侯府雙搖會一疋布等戲後嗓音恢復較前愈亮藝遂益精能戲甚多二路角中第一流人物而配角中不可多得之才也 
　　張春彦張春彦之作工老生與李鳴玉爲同工其工劇之多尤爲難能可貴與名伶配搭正劇每爲生色不少其所演之劇如醉寫馬鞍山等極瀟洒之緻其造詣之深較之高慶奎李鳴玉似無多讓不過嗓調徵有不及耳 
　　文亮臣文亮臣之老旦喉音沉着扮相絶佳所有正工戲如遊六殿吊金　斷太后打龍袍哭襲駡曹等皆其傑作雲甫老矣將來老旦一門舍福山亮臣外更有何人 
　　吴富琴吴富琴净角吴玉林子也身材窈窈容貎娟秀旦角中可稱上　艶秋以其戲學淵博得其配演間共研究必有可觀者以餉滬人焉王又荃王又荏爲票友下海者竭九　倣朱素雲尚有幾分似處特此人性情做工有時失之瘟然小生人材日益零落繼起者實少究人叩此已覺可貴矣 
[共舞臺顧曲記] [  熙字]  
　　程艶秋之汾河灣予已聆過三次日昨（八日）自蘇來滬知程艶秋仍唱此碼乃往觀之欲以騐其進步也是夕賣座甚佳予以八鐘到台上長坂坡已尾聲張春彦演打嚴嵩唱做悉遵老派願受觀聽上殿時俗伶多有一段二六板腔絶油滑春彦則無之以老派脚本如是耳定場白似嫌太慢不易使人注意侯喜瑞去嚴嵩咬字遒勁火候亦郝壽臣爲佳蓋呌天之乾坤圈其手脚之干净在南伶中要稱難得惟藉舞圈見長終非大方家數壓軸戲爲郭仲衡之文昭關腔墓大頭氣力稍弱出場搖板（虎穴中）之（虎）字雖亦吸入鼻中究不及鳳卿着勁（中）字欠圓（一輪明月）一段頗稱平穩餘段亦皆不壞惜念字尚欠研究如（不好了）三字好字讀成去聲了字讀成平聲皆不眞切（思想起來）四字（想起）二字都應拔高仲衡平念之宜其不能沉着矣大軸子汾河灣艶秋之柳迎春迎簾彩幾全場一致足見顧客歡迎之熱烈艶秋相貎艶麗態度端莊引子及坐場詩均佳（度光陰）之（陰）字極着勁定場白字字用心能全部送入耳鼓（看今日天氣晴和）一句先抬頭稍望情景逼眞（兒的父）一段（無音信）之信字無數小腔刹那唱出殊非易易（奉養娘親四安差參有致排列尺寸極其危險而收煞自如無怪彩聲之雷動也（一見丁山）四句搖板均平穩進窰身段亦頗好看二塲上場雙眉深鎖與頭場大不相同狀盼子之慌急絶稱深刻生唱（家住綘州縣龍門）一句倒板時艶秋雖坐窰内而仍略點頭他人斷無是細腻也以後（薛仁貴）一段原板艶秋面部皆有表情認眞達於極點閙窰一節將婦人慕虚榮之心及賭氣之狀描寫得無孔不入表做臻此神乎技矣總觀全劇艶秋嗓音如昔行腔則新運用尤得巧秘做表亦有進步享盛名而不生驕傲心殊非一般名角所能及貫大元之仁貴亦尚得體間有疵病然極細微且胥爲一般名伶所共犯者似不足獨爲大元責也 
 
 

Page 8

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 9

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 10

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *國内要聞二 
[滇軍假道湘西之形勢]  
　　長沙通信唐繼虞所部滇軍擬假道湘西轉武岡一帶入桂湘省政府議會均竭力反對經屢電唐氏阻止前進趙炎午並派定省議員黄钺爲代表前往洪江與唐氏交涉請其母取道武岡旋得唐氏電覆允即出境故該代表亦中止前進最近滇軍分三路援桂擬一路經靖縣通過入桂之長安一路經綏寗城步入桂境之龍勝一路則仍有趨武岡新寗轉東安入桂全州之意除武岡方面已由第三師之十四旅劉旅長就花園一帶嚴密布防外並令劉團克家張團琨嚴加戒備如滇軍必經武岡即以武力制止東安方面由湘南善後督辦唐生智分派重兵豫備堵截外趙氏並特電唐氏嚴重交涉請改路綫仍令黄代表即日取道寳慶前往洪江與唐氏交涉請顧全兩省交誼迅速改道惟刻下形勢已日趨嚴重滇軍於改道一節似不能行唐生智復經加派第二旅之周惟賓唐哲明兩團開往武岡花園一帶恊同第十四旅及第五旅之一部妥爲防阻就此形勢觀之此路能否不發生戰事殊未可知 
[蕪湖織工罷工]  
　　蕪湖機坊織布工人罷工醖釀已久前此雖有巢縣帮一部份工人因要求坊主增加工資未遂相約罷工嗣因團結不固未幾即已照常工作不意昨日（七日）廬巢本三帮工人其中除有與坊主親戚關係及學徒未附和外全體又已一律罷工並散布白話傳戰大致謂我們織布工人今天（十五）實行罷工了爲什麽要罷工呢就是要求加增工價一天不加工價洋五分我們就一天不上工請各界主張公道云云是日上午七時許即有工人吴世發等手持白布大旗一面上書示威運動字樣站立於東門外鐵路埂意欲號召全體工人作大規模之示威游行當被警察一署探悉即派警馳往將吴帶署轉送總廳核辦茲聞罷工緣由蓋此間織布機坊大小共有數百家工人約計四千餘人向分廬州巢縣本帮三帮以廬州帮佔多數惟廬巢兩帮早已設立公會會長爲李經榘本帮因範圍過小故未設有公會至工人每日所得工資向以織布多寡爲標準織布一疋工資僅有一角二分至六分不等工人以年來米珠薪桂生活程 
度日高所得工資不敷糊口乃要求坊主增加工資於是上月二十二日有巢縣帮工人因要求未遂而相率罷工也但當時各機坊即報告機業公會開會討論僉謂各工人事前未提出加價條件今竟以罷工爲要挾公决暫取不理主義各工人見坊主堅决不理復召集在東門外某廟内開會除公推代表徐志南梁正發宋邦仙余有勝等具禀警廳請求作主外一面分派多人在未罷工之各機坊門前大呼停止工作要求加薪警廳方面得訊因該業工人衆多恐有軌外行動除令該管警署妥爲防範外並批令各工人自向機業公會請求開會解决當時工人雖議有辦法擬要求各坊主每布一疋加洋五分但各坊主堅持不允加以工人團體不堅未幾多數已照常工作至此罷工問題似已告一段落惟其中尚有少數工人人仍復暗中聯絡進行於是有昨日之大罷工矣但聞機坊方面對於此次工人罷工始終置之不理官廳鑒説該業工人分子複雜且人數衆多故派有軍警在各機坊附近地段输流梭巡頗爲週密又聞木業工人及鞋業鞝鞋工人亦有開會要求增加工資之舉崗警已將爲首者帶署勸導一番旋即開釋警察廳長趙雲龍以現在戒嚴期内工人紛紛罷工恐釀成意外風潮業已出示嚴禁未悉有無效力否（五月八日） 
[蕪湖米業因米捐引起争端]  
　　蕪湖廬和米業行商因省政府實行續徵輪運出口附加米捐每石五分内徵賣商每石一分五釐業於四日開會否認除議决於五日全體暫行停止營業以示消極抵制外並分電省長曁財廳收回成命即飭取消以蘇商困詳情已誌本報茲聞廬和米業行商公會現已接到省長復電略謂查米捐七分經馬前督理定以一年爲期現在軍事善後在在需欵事關定案未經届滿何以任意停納前運商呈請减繳七分爲五分業經格外變通照准以示體恤商艱之意此外仍照舊章辦理並未有額外加徵賣商之意所請取消米捐一節礙難准行云云該公會接電後遂於七日下午召集廬和米業行商及碾米業礱坊業等代表在江廣米業公所開會討論到者爲湯善福·陸廷楨·丁幼平·顧厚甫·殷保之·袁斗樞·周仲餘·萬濟甫·方子逸等二十餘人由某君宣讀省長復電後羣情異常憤激僉謂省長復電謂並未有額外加徵賣商之意顯係此捐出自買商賣商無認捐之必要而廣潮烟寧各帮米號（即買商）業已强硬加收賣客王純斌等二十餘家於是賣商羣起詰問當據江廣公所執一事人云此項捐欵係存儲廣肇公所月底方始彙解米捐局公决致函廣潮烟寗米業公所請自夏歷本月十一日以後所收之一分五釐附加捐如數退還以便轉交賣商並電請省長財廳根究主張從何而來勒令買商將已收賣客捐費繳還以輕擔負又聞礱坊業對於此次買商苛派賣商一分五釐之附加捐亦主張反對致省長財廳電文其措詞大致與廬和米業相同不過尚未停業態度頗爲堅决大有不達目的不止之勢（五月八日） 
[徐菲劫械之駭聞]  
　　刦去機關槍三架····步槍八十餘枝 
國聞社徐州通信駐徐西之某軍屢傳有不穩消息徐西人民民心懷恐懼多移家徐城以避之前日（六日）有碭山友人來徐接其避兵家眷甫欲拚擋起行其碭山之家人又續派人至謂碭之南迴龍集兵變回碭之議即以中止茲調查兵變詳情知出事地點係迴龍集附近之邵樓非迴龍集本寨係匪刦非兵變原邵樓駐有某軍一連其長官因恐兵士有軌外行動每於夜晚將兵士槍械收置一處以防意外五日夜有大股土匪掩至先將門前守衛兵士擊退一擁進内此時在内兵士以槍械先被長官收去無法抵禦只好聽匪徒所爲結果被匪徒戕傷排長一名刦去機關槍三架步槍八十餘枝兵士逃散或云五六十名或云二三十名因該軍諱莫如深故不能知確數惟徐州土匪雖向稱兇悍然從未有機關槍等利器今竟爲其刦去三架將來警備隊保衛團皆不敢攖其鋒施行剿辦更屬不易矣（五月八日） 
[浙省自治法會議紀]  
　　浙江省自治法會議九日上午八時開六十次大會出席代表嵇文等七十五人由褚輔臣主席繼續討論省自治法草案第一百十五條監察院之職權第一欵范焜提出修正案（對於本省各民選長官有違法行爲時經監察院四分三之同意得提出彈劾案由特别法庭審理之特别法庭之組織以省法律定之）主席諮詢有無附議起立五人以上潘振揚云范代表之同意在監察院旣有彈劾省長之權省議會須彈劾監察員有互相牽制是很好毛蒙正附和其説馮中鈞云本席贊成范代表修正案之意思（不過審計院是否民選要否彈劾須保留至人數問題要明白規定九人邵宏志則贊成原文韓寳華云昨天成立之修正案條文貪贓凟職是刑法範圍可不必規定蔡信芳云本席主張人數須規定四分三不能規定幾人尹廷輔主張四分三改爲三分二姜恂如主張監察院彈劾權只可限於省長一人王廷揚云現在監察院之有彈劾權就消極方面想易受運動不易成立不如分開規定一部分在省議會黄强云民選長官四字太含糊知事民選有縣議會彈劾殊欠明晰潘上罃云違法行爲與刑法抵觸亦覺含糊邵夢同云特别法庭審判是審查其確實違法宣告免職朱采貞云本席主張彈劾案須要列舉省長名稱共同規定一條潘上罃云行政制裁須要分等另行規定莫永貞云列舉與槪括都可以彈劾權之同意須放寛主席諮詢表决手續莫永貞云彈劾權規文一條特别法庭之組織須另定一項尹廷輔云彈劾權規定須將省務院分定一條馮中鈞云同意二字之解釋在不必開會不妨明日寫出連署就可以黄强贊成其説王侃反對連署馮中鈞解釋連署二字王簡廷主開議黄强不贊成其説李次九云監政委員會是會議的現在改監察院是不同意的邵夢同云不取會議制僅用連署易資包辦不如取合議制潘上罃修改同意二字用署名萬和蔣希召張廷霖姜恂如汪瀾莫永貞均互有討論表决方法主席以討論修改之（對於省長省法院長省務院長有違法行爲時經監察院總額四分三之同意得提出彈劾案由特别法庭審理之）付表决在席七十八人起立六十八人多數照修正案通過邵夢同主張第一欵下加審理結果認爲有違法行爲時宣告免職付法庭審理之潘上罃修正案主張定懲戒法阮性存主不必規定懲戒法韓寳華贊成邵代表主張王廷揚張廷霖反對懲戒法姜恂如等均主張以免職爲止如有違法行爲時當然受普通刑法制裁葉鐸主張特别法庭之組織要明白規定阮性存云照抄原案邵夢同撤回下段意思主席諮詢審理結果如認爲確有違法行爲應即宣告免職衆無異議通過旋即改開談話會决定星期一起改爲審議會研究條文保留法定會期遂散會 
[杭州快信]  
　　此間拒毒恊會曁農商教各法團以上海華界發現販賣烟土機關深慮毒物流入已擬設法堵截運輸而聯名電京迅令制止 
　　外海水警來廳長頃因海盜猖獗特將護迎班禪之永平永績兩艦飛調游弋以資緝捕 
　　一師毒案帮兇俞章法經院發回更審高審廳開庭兩次尚未確定現又飭傳證人姚琨三並師校學生俞成效等定十三日公開審判 
　杭州光華火柴有限公司股本二十萬元奉部註册在案現經股東會决議添股三十萬元共爲五十萬元擴充營業昨已遵章備具各件呈請杭縣陶知事察核轉詳註册給照以資執守 
　　省公署昨令實業廳據國立廣東大學公函以敝校現設製糖科欲採資料請轉飭調查蔗糖狀况彙寄以資借鏡仰即遵照逕復 
[鄭省長十日接印]  
　　鄭鳴之省長已於八日上午八時由浦口渡江入城先至宣撫使署晤盧略談半小時便道答拜各紳耆當即至甘露巷本宅休息其最巧者鄭省長歸宅之時適産一孫鄭即命名爲雙喜江寗縣知事吴耀椿將省長印信遂至鄭宅鄭云可先由吴知事暫行保管候與盧宣撫使酌議接任日期盧使催鄭立即接印鄭以九日爲國也紀念乃改定今日（十日）接印此兩日中請竭之客車馬盈門鄭對於政界及紳耆每爲自謙語曰（肯負責任不避勞怨是我之長氣盛不願下人量淺不能容物是我之短）又鄭對於親故謀事者云（我來將有大批裁員之舉希望謀事槪謝不敏·） 
　　新省長鄭謙今晨至署接印由奉同來之隨員不過十餘人對於署内掾屬凡韓免職後所添委者十九無效原有職員須考核其資格經驗再定去留現所擬改委之諮議長科長科員約在十人以下機要統計財政等處有改組或裁員之訊政務廳長鄧邦造亦於十日任事 
[善後會中之整頓警政案]  
　　警務處提議增加經費 
　　蘇小警察經費之巨爲全國冠現在國税項下所支之警費總數爲二百八十七萬餘元善後會議財政審查會又將省防軍餉歸入警費每年計六十九萬餘元各縣警費分五道金陵道屬二十萬五千元滬海道屬三十二萬六千元淮揚道屬二十五萬一千元蘇常道屬四十五萬九千元徐海道屬一十七萬九千元合共一百四十餘萬元此係省署財廳據縣知事册報備案之數他若各警察局署所收違警罰金及臨時警捐無可稽考之警費不知若干萬惟省税支出警費其數甚少只有銅山警局五萬元南通警局五萬元淮陰警局三萬三千六百餘元省警廳拘押所五百元省警廳捐務處及消防隊等二萬五午餘元合計不滿十六萬元江蘇警務處長王桂林特向善後委員會提出議案請在省欵項下年撥一百二十萬元以擴充警費將來此案成立則江蘇警費合共爲六百四十萬元矣王案原文如下（查籌辦本省善後事項經緯萬端祇就警察一項而言與善後委員會會章第三條甲欵規定實有密切之關係查民國元二年間本省各縣警費本由省　　配按縣份之大小事務之繁簡分别等級各領省欵每年度約計總總數有一百萬元之譜三年因以第二師團改編警備隊將該欵提作餉糈而各縣警費改就忙漕附税項下支給不足則以各項捐欵抵支其實各項捐欵種類雖多收入亦殊有限附税之欵則各縣平均計算警費不過佔十之一二統計之歲約九十四萬元有奇所有挪用之自治經費亦在其内當茲地方多故整理内政之際若不即使警費擴充而確定之不但不能以謀警政之進步而無米爲炊警力薄弱實亦不足保持治安况值軍務善後之秋如果移墾修道開河庽兵於農於工等事見諸實行將來爲之維持秩序保護安全者亦唯警察是賴處長自民國九年三月警務處成立以來鑒於各縣警費之不足警權之不專疊經擬具辦法呈請核行如各縣警欵擬由警察局所征收實請恢復省議會議决警費預算由全省貨物税帶征實各縣警費無出請原有經費保留實請查照十年省議會議决預算就地方田畝折半增加征收附税作爲警費基金實各縣警費不敷擬就捲烟營業特税撥欵補助案擬請生年撥給省欵補助各縣警察官警薪餉公費案又規定各縣警察官警薪餉案籌劃各縣警務應興應革辦法案查明各縣警務腐敗原因統籌辦法以資整頓案莫不反復詳明痛陳利弊惟是處長若心孤詣數載經營徒以省欵不支等諸空談撫躬固增内疚而省政施設恐亦難策安全今擬請查照元二年間各縣警費由省給領之成例在於省欵項下年撥銀一百二十萬元由職處連同各縣原有警欵查照前經擬具辦法成案通盤籌畫擬訂支配數目呈請省署核定施行俾警費得以確定不虞無米爲炊警權得以實施不致再生牽掣警政之幸亦方之幸也是否有當敬希公决 
[地方通信松江]  
　　拐匪設計誘孫松江縣公署發貼布告一道略謂漢口拿獲拐匪張炳楊據供拐匪平常在舖面門前要小錢或打蓮花頑馬戲牽猴子名曰東西兩行往來長江一帶每遇小孫即行誘拐並有拐匪張二在上海等語查本邑交通便利拐匪最易混跡除咨警所通飭防範查拿外合極出示仰居民人等一體知悉須知拐匪化裝獻技引動兒童往觀設計工巧爲害最烈爲家長者自宜格外注意以期防患於未然 
　　縣賞購緝盜匪浦南亭林黄士璋家曾於三月七日被盜行刦後迄逾兩月贓盜未獲業經該事主縣實洋一百元呈縣緝眞贓正盜務獲嚴懲以戢盜風而安閭閻 
[] 崑山 
　　國恥日之情形國恥紀念日本邑第三初級小學等校合組遊行隊並在縣前高唱國恥歌街上亦有少數（苛刻的條件不取消那就是亡國的根源）（臥薪嘗膽誓雪國恥）等字樣之紙條 
　　整頓户籍崑山户籍自創辦以來除調查户口之外迄未能照章實行去夏曾擬先辦出身死亡報告嗣因戰事中止近因清鄕吃緊户口雖已查過而人民狃於積習對於遷徒死亡並不遵章報告難收實效現經劉知事督同户籍主任王維屏先從出身死亡及遷徒報告入手按次照章舉行以期辦到眞正户籍之精神刻聞内部漏夜赴造簿册一俟就緒即頒布告實行 
[蘇州]  
　　韓紫石來蘇紀已經卸任之江蘇省長韓紫石於九日晚抵蘇業由昨日專電報告茲悉韓氏專車抵蘇時爲下午八點三十七分鎭道警廳各官長並保安隊一隊均赴車站歡迎韓氏下車後即乘馬車赴鐵路飯店寓十四號房間中同來者有其眷屬及隨員多人聞韓氏將在蘇小住本人則寓葑門内彭榖蓀家其眷屬及隨員則寓顔家巷五十二號當晚蘇地官塲即就鐵路飯店宴請韓氏士紳定於昨日公宴韓氏聞韓須遊覽吴中名勝後赴杭遊覽 
　　藉故滋擾攫洋葑門内烏鵲橋仲三珍肉店於九日下午四時許有身穿灰色制服者三人上前以兑洋爲由不知因何而起争執穿制服者遂指該店藏有烟土謂須搜查不問情由闖入店堂將錢筒中之四十元左右 
一併倒出納入囊中又復上樓搜尋搜獲烟槍一支乃將該店主拖之而出當由崗警上前干涉若輩即謂自有辦法不必警察過問崗警不敢與較若輩嗣將肉店主扭至水警廳即經水警廳門崗拒絶膀又扭至密蜂洞荒野處始縱令肉店主返家若輩亦即逃逸現仲三珍已報警區矣 
[無錫]  
　　善後局總辦辭職之慰留無錫兵災善後局總辦蔣曾燠本係第一届國會議員近以局内善後各事雖已粗有頭緒然事繁欵絀辦理爲難爰於六日分電宣撫使省長請求辭職并定即日晋是京向政治上另謀發展自蔣電發布後想總辦一席者已有三人均設法布置昨日（九日）縣公署奉盧宣撫使來電對於蔣總辦之辭職懇切慰留如果有事北上儘可自請委代以免更張　　申新廠工潮之餘波西門外申新第三紡織廠工人因反對工程師改變工作制度及一部份之新進職員聚衆罷工將職員住房打毁無算又復煽動他廠工人作爲後援幾成絶大風潮後由警察第三分所所長胡左泉等向雙方調停而該廠總理榮德生經理榮鄂生亦已諒解遂訂定條件和平解决事後該廠被毆各職員以工人無理要求動輒用蠻若非加以薄懲以示儆戒則工人氣燄益張將愈難抑制當時雖曾訂定於暴動行兇之工人不與追究惟旣已赴縣驗傷應悉聽官廳處治亦不宜自起自滅前日縣署出票拘捉工人領袖王阿四到縣詢究工人重復暴動集衆於廠之左近欲與廠中爲難後由該廠報告警區前往彈壓並允將王阿四請官廳即日釋放風潮始平於前日夜工照常上工 
　　永盛典私運衣包之風潮無錫城鄕共有典業四十餘家去歲被兵搶刦者約有半數除城内濟通等數典開 
 
 

Page 11

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *市外尚有馬路永盛永大保與等典受災較重前日由兵災善後局總辦與典業董事商定夏曆本月十五日開始查票有號准贖無號不贖日昨永盛典主串通典夥暗將號碼解去打成衣包二十餘個於昨（十日）早六時私將衣包十三個運至城内恒盛提莊暫存不料事機不密被各當户聞知蠭擁至永盛典持票洋贖衣并不准將尚未運出之衣包十餘包運出一面交涉一面報告警察第一分所朱允中所長处信後遂即率同巡長劉得勝警士八名前往彈壓奈一時愈聚愈衆人聲喧譁至發稿時尚未有如何解决辦法也 
[常州]  
　　縣議會重行補選武邑縣議事會議員出缺已逾三分之一按制應辦補選縣署早將出缺議員事由區域並規定補選事宜期限各表呈報省署存查並分令各選區着手調查旋因軍事緊張中止通行茲值兵隊聞拔時局和平縣署已繼續辦理定於八月一日投票二日開票分别令知鄕董佐辦理矣 
　　市公所之區董會議武邑市公所於九日下午召集區董會議到林俊保等十七人總董錢琳叔主席議决事項㈠清鄕調查由各區董率同地保辦理以十天爲限查竣報告市公所㈡修理各街巷坑厠以重衛生㈢新建栅門新加桐油白鐵㈣沿街建築及修理房屋應照章讓進區董隨時報告市公所㈤改平大小兩浮橋先由區董籌捐如有不敷由市公所酌量補助（六）各街巷道路由區董籌欵修理五時許散會 
[鎭江]  
　　知事催繳分認籌借欵項丹徒縣傳知事因此次軍隊調防供應給養需用浩繁一時無從籌措曾在商會迭邀各業會商分認籌借業已多數繳清惟尚有數業屢請未到攤借之欵亦不具繳此爲給養所需軍隊在境無欵辦米乏食堪虞地方安寗關係極重故昨特分函各該業無論如何爲難務將攤認數目儘三日内繳清商會應用萬勿稍稽 
　　請撥躉船費之指令丹徒縣城廂市總董王振文因洋商躉船經費爲河工專欵不能移作他用特具呈縣署請求函致税司撥交縣署轉發昨已接奉傳知事指令略謂此項躉船經費前已改師監督署收存現因接替問題尚未解决正及洋商交欵之時河工需用甚急可否暫行變通仍行交縣給領之處姑候函商税務司核辦仰即知照 
[揚州]  
　　統領查察防務淮南緝私統部雖設揚城而所部之水陸十營軍隊則分駐通泰兩屬塲境現任統領方維新恐各營士兵有疎懈職務情事特於八日禀知淮運使前往各屬查防其目標先及通州 
　　省警隊駐防宜陵宜陵市爲江都大鎭現少垣警備隊司令部特派警隊一排開往駐防以資鎭懾並悉該隊已於八日過揚前往矣 
　　電燈公司近訊本邑振揚電燈公司營業部經理王大勸迭請辭職由董事認可推任技術部兼工程部主任遺缺另以殷學煒接充殷已到揚任事並悉董事會又訂前日（九日）下午開會討論進行事務 
[六合]  
　　髑髏亦遭匪患安徽潛山縣民儲善修僑居六合西鄕寳貢寺堡歷有年所前因匪風大熾不能安居儲遂移住竹鎭暫避匪亂該匪徒胆大惡極突於日昨（六日）上午至儲祖墳内破開儲父墳墓割去儲父頭顱勒令儲善修備價回贖儲得信後旋至縣署報案請緝　　張營長至縣領餉省防一團第一營營長張仁輔抵六換防後營本部駐紥竹鎭現聞該營餉銀業奉省令批准在本邑縣署徵收税銀項下按月劃撥四千元以免轉折昨日（七日）張營長已至縣署請領餉銀矣 
[湖州]  
　　懲辦不法軍人陸軍毆傷市警一案業誌本報事後由市政公所致函汪旅長請予依法嚴懲以儆不法現由汪氏先將爲首之一名從嚴懲辦以肅軍紀一面向市政公所道歉寢事 
　　春蠶已同三眠吴興蠶事素以東路爲較早所産絲繭亦稱最豐茲查該路正在三眠大帮則須略晚葉行業於立夏節開秤葉價仍無上落每擔約須二元三四角預測歷時半月新繭當可登塲至於市盤尚待繭業公所議訂 
[寗波]  
　　國恥紀念大會記甬埠各國體各學校於九日上午八時半在小教塲開國恥紀念大會到者八千餘人由李琯卿主席致開會詞次向國旗行三鞠躬禮次金夢麟陳器伯賀威聖干翔青等九人相繼演講次全體唱國歌次汪子望陳器伯提議發出通電兩則（甲）反對臨時政府解决外交權及債欵（乙）反對章士釗禁止學生入會衆皆揮旗贊成次齊聲呼（打倒軍閥·打倒賣國賊反抗列强侵略·民族解放萬歲）口號次散會分十六組向城廂内外游行演講并分發傳單又四明高級初級兩校學生於同日上午九時起至十一時止借江北岸鼓舞台表演新劇往觀者約一千餘人寗波市民近來對於國事之熱心及踴躍於此可見一斑矣 
　　大衜頭坍屋傷人甬城内大衜頭自陰曆二月間火災後所有重建房屋將次第竣工不料於八日上午十時許該處郭滋生酒店後進之大墻忽然崩倒壓毁時香豐德興協理等數家新造房屋又壓傷店夥及路人十餘人其中以二人受傷最重恐有性命之憂餘皆徽傷可以無虞 
[來函松江縣公署來函]  
　　頃閲本月九日貴報松江通信所載復委催租警長一節謂徐泉林開革復委劉勗繼任諒劉不致再蹈徐之覆轍云云查徐泉林因事斥革另諭高培忠接充時已月餘並無復委劉某繼任之舉此係訪員失實亟應聲明正訛松江縣公署啟五月十日 
 
 

Page 12

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *教育消息 
[專電]  
　　吉林電　職業校生毆逐張校長廳主嚴辦 
各校醖釀聯合根本改革學潮又將擴大 
　　吉林電　此間日僑今日開運動會教廳長贈銀杯（以上十日下午五鐘） 
　　青島電　小學教員鄧恩銘已由警廳允許釋放（十日下午三鐘） 
[要聞教育改進社第四届年會前之通告]  
　　報告年會於八月十七日至二十三日在太原舉行 
　　介紹同志入社延至五月底止 
　　請各社員就原籍地方設法提倡義務教育 
　　徵求圖書館中西書報 
　　中華教育改進社將於本年八月十七日起至二十三日止在太原舉行第四届年會昨致各會員通告云逕啟者本社定於八月十七日起至八月二十三日止在太原舉行第四届年會各會員赴會所需火車輪船等票現正與交通部招商局接洽一俟商定當即奉告會員到會手續歷届年會均於開會日臨時辦理繁重需時雙方均感困難本年爰特變通辦法將會員到會註册手續於未到會前辦妥茲奉上註册表一紙如先生决定届日赴會務請即行按項詳塡於本月内連同應納膳宿費四元（不膳宿者除外）雜費一元本年社費五元（已繳者除外）一併寄社本社俟此項手續完全辦妥當即將赴會證等寄奉至希朗照其有以前積久社費者亦望繳楚是幸再前届年會前各處同志隨時加入本社於辦理年會手續亦感困難去年年會後董事會特行議定本年年會前各社員介紹同志入社以陽曆四月底爲限茲以開會地點决定較遲展運一月截止一併奉告又函云逕敬者本社去年年會義務教育組提議推請專員分赴各省區提倡義務教育案議决由本社董事會推請聲望素著熱心教育者分赴各省區提倡本當即行如案執行惟社中近受時局影響經濟異常困難推請專員勢屬不易擬照議决辦法略爲變通改本社全體會員就原籍地方設法提倡並爲長時期繼續不斷之運動較之推請專員赴各地提倡僅鼓動一時者收效或轉宏遠而節省經費轉爲細事先生明達當亦以此項辦法爲然也所有提倡義務教育一事尚望鼎力進行是爲至幸其他各項年會議决案應由各處相機關及本社各委員會執行者亦已分别函請酌量推行一併奉告又函云敬啟者本社爲研究教育學術增進教育智識起見特在京師本社總事務所設一教育圖書館徵集國内外之專門普通各種書報俾便研究閲覽曾蒙海内外學校及圖書公司陸續寄贈中西各書報計共三千餘種敝社同人至深感荷竊思敝館地址設在京師首善之區國内外之研究教育學術者往來不絶需要實殷茲爲擴充敝館起見特再徵集專門普通各種書報以資陳列夙稔先生著作書籍最爲豐富敝館同人深望將大著或庋藏書籍賜寄若干以便陳列任人閲覽敝館收到出版物時當即登載敝社新教育雜誌内以廣聞知其於教育有關係者敝社當請專家介紹批評以引起讀者之注意藉申謝悃云云 
[浙教廳令各學校實行崇儉]  
　　浙江教育廳昨訓令省立各學校·曁圖君館·運動塲文云案奉督辦浙江軍務善後事宜公署浙江省長公署第三五一號訓令内開案據省會軍警茶會呈稱竊維禮文所以將意節儉所以養廉晚近士風日漓官常不飭酬酢乃繁於交際餽送或近似苞苴一席之費百金　物之儀十鎰往返宴酢乃足以廢時彼此贈遺餽享旣頻於無謂虚文缛節何取於斯殄物傷財尤無足道實則交際厚薄奚重乎儀文幣帛往來將流於貪僻非所以重謙而飭官方也書曰享多儀儀不及物曰不享惟不役志於於享孟子曰恭敬者幣之未將者也古人達意惟藉物以表誼朋友感情亦竭誠而道欵康子餽藥孔子受之暮夜兼金楊震不取蓋取與之間不苟於一介而致送之際尤貴乎適中方今時局蜩蟾生民板蕩閭閻之創痍未復閥閲之奢靡何安矧初級官吏月俸不豐疲於酬應室家之啼號未輟饋宴之費用遽增勞人於杯斝之間耗財於酒肉之費仰事俯畜無以自瞻此酢彼還志爲物蔽其情至苦其實可憫尤屬事實之所宜改良而爲長官所宜矜恤者也職等僉謀及此是以仰體鈞座德意公同擬議崇儉公約十四條隨文錄呈伏乞鈞座鈞核通飭本省軍政兩界各官佐吏職共同遵守崇儉之風啟之自止則戒奢之務力行於下草風必偃聲影相同則於風紀軍規土行吏治裨益殊非淡鮮矣所有職等公議崇儉規約緣由理合具文呈祈鑒核批示祗遵實感公便等情並附崇儉草案一件據此查儉爲美德古有明訓世俗日漓奢侈成風若不力崇節儉將何以矯侈靡而礪廉隅本督辦省長有見於此曾有崇儉戒奢之通令飭知在案茲閲該會所擬草案頗屬妥善亟應通令公布凡我僚屬咸宜切實遵守以期見諸實行方收實效勿得視爲具文致干斥責切切此令附抄崇儉規約草案一件等因奉此除分令外合行印發崇儉規約草案令仰該校館場行照此令 
[浙通俗教育研究會常會紀]  
　　浙江通俗教育研究會前日（八日）下午四時在浙江教育廳開第二十七次常會到尹志仁·蔡孟謀·沈柏民·高幼蒓·范效文·凌獨見等首由代理主任尹志仁報告上届常會凌會員獨見提議印貼格言當向計廳長商洽請欵計廳長對於第一種辦法極爲贊成並允撥欵舉辦次蔡會員孟謀提出改良説書計畫大綱第一步㈠選輯材料分㈠散文的（二）韻文的㈡調查説畫人㈠召集説書人開會㈡審查説書原本㈢供給材为㈢定獎勵説書人規程㈣實行獎勵㈠調查説書實况㈡由會給與獎狀第二步㈠籌集經費㈡創辦改良説書講習所第三步㈡停止不良説書人營業㈠獎勵　良説書人照案通過并决本年度先做第一步 
[國立東大易長風潮之昨訊]  
　　湯用彤等致沈信卿書信卿先生大鑒前在各報廣告　質問東大前常務校董袁黄沈三先生以東大八年無决算及用軍民兩長名義取消工科之理由請於三日内在各報廣告欄答復乃候至今日杳無聲響惟見先生個人具名一函以（欵目繁多）爲八年無决算之解釋取决撥費官廳爲利用軍民兩長名義之理由强辭奪理竟不能自圓其説先生謂東大（决算除業經報送官廳者外有） 
尚未請繕者）不知所報送者何年决算何處官廳以同人所調查則蘇省長署教育部及審計院皆自郭氏長校（七年七月）以來未得東大决算先生明知而故作誑語耶是曰欺僞不知而仍曉曉强辯耶是曰昏瞔先生將何居乎國立省立學校經費莫不取自官廳如皆須聽命撥費官廳則中央政府但設財政部各省政府但設財政廳可矣置教育部教育廳於何地先生等曰以教育尊嚴法律問題聒人者其見解固如是乎同人食公家之祿不忍見萬民血汗之資百年樹人之業供少數人結黨營私之用故以改革校務自任先生以（食祿不忠）責人儼然視東大爲私産教授如家奴頭腦如此宜其不能了解主張改革者之動機而但知以已之心度人也三復來書辭窮思遁先生之心良苦矣東大前常務校董本爲三人日暮途窮竟使先生獨受責難袁先生抛頭露面獨任奔走而先生之益友發號施令之黄先生反逍遙事外默不一言平素以責任心勗人者固如是乎誦（臨財母苟得臨難母苟免）之句不禁感慨係之矣承以内訟良心努力自愛相期廑謝盛意願與諸先生共勉之專復敬頌教安東南大學教授湯用彤等十五人廑啟五月七日 
 
[上海七報館予遠東運動會之銀杯]  
　　五項運動錦標棒球錦標隊球錦標 
　　楊杏佛致東大教授陳逸凡等四十八人書東南大學陳逸凡鄒秉文孫洪芬等四十八教授公鑒前閲五月五日申報載君等拒胡理由書涉及賤名加以醜詆桀犬吠堯本擬一笑置之近聞君等以此書印散各處竟欲以吠影者收吠聲之效居心如此不能不一言矣君等詆銓之點有二㈠因謀上海商科大學教務主任不得而在報端抨擊郭氏㈡次夏本不擬續聘因在祖餞郭氏席上當衆呌蠶始得擔任工廠管理課目以上二點不特與事實不符並時日亦顚倒銓任南高商科主任由民八秋間至民十暑假商科遷滬因病肺不欲居沪辭去主任仍以商大籌備員任籌劃與曁南學校合辦商大事嗣因郭氏非法議决合辦案商科全體教職員登報責以違法郭氏復函道歉今郭書尚存銓處㈡僕自來南高即授工廠管理課目十一年夏郭氏復請兼任工廠主任因其一再函請始允之原函俱在可以爲證郭氏與行政委員陰謀不繼續聘約事在十二年夏經銓在上海一品香面詢郭誓言絶無其事當時不特無當衆呌囂之舉且並無争執可言在座者有王顯華·朱經農·芧唐臣諸先生皆可爲證以上二點關係個人名譽君等旣具名攻訐應請於三日内宣布證據以告天下銓對校務主張改革向不諱言五年來日言講學自由教授治校財政公開君等有耳當亦聞之熟矣教授反對校長是何大事值得如許驚慌君等皆自命學者各有千秋願勿更爲郭氏作孝子忠臣也勿上敬頌教安楊銓謹啟五月十日 
[蘇教廳釋修正學校發給證書條例]  
　　江蘇教育廳據東臺縣知事呈爲據情請解釋學校證書條例以便遵循蔣廳長已指令該縣云呈悉查修正學校發給證書條例第四條内開國立各學校及公立私立之中等曁中等以上各學校之經教育部認可備案者發給證書應用教育部所頒之證書用紙等語尋釋此項條文業經明白規定中等以上學校之證書應用教育部所頌之證書用紙小學校證書應依第三號證書式説明規定之紙幅及紙色由各校自備仰即轉領遵照 
[蘇教廳發表省視學視察奉賢報告]  
　　江蘇省視學費玄輼報告教育廳視察奉賢縣教育狀况蔣廳長已訓令該縣知事云查該縣本年度内學校數及學生數尚能略有增加縣市鄕教育費預算亦能較上年度增多該縣教育行政人員服務均見認眞殊堪嘉許據呈該縣雖經戰事影響教育經費幸能設法維持尚未短發惟該縣所徵二成中資捐旣稱充作義務教育經費自不得移作他用應即飭令教育局迅將此項捐欵增收之數訂定用途規劃進行辦法以免虚糜而收實效舊有之縣立高等小學校亦應飭令遵照施行新學制標準更正名稱改辦完全小學以符部令據查該縣學校教學情形惟公立第二小學校辦理具有精神教管亦均合度頗有發達氣象其餘各校優良者甚少蒙範學校旣係區立初級小學其校名自應定爲某區區立第幾初級小學校僅稱蒙範學校殊近含混應速飭令更正並令將教管各端力加改善以圖進步區立啟明初級小學教授設備均屬欠妥應令該校校長徐鹿賓負責整理冀收良效至縣立第一高級小學及縣立第一女子高級小學兩校校名編制均屬不合應一併飭令教育局查照新學制之規定迅予更正其他各校各稱以及應行更正改進之處應遵照該視學所呈辦法飭令教育局查照辦理除仍派遣省視學隨時前往視察外令將視學評語抄發令仰該知事轉飭所屬學校一體遵照 
[蘇省立五中校長童斐辭職]  
　　武邑所設省立第五中學去年蘇軍駐常曾提早放假一星期今年又因戰事遲開四十五日學生各存膳費六元八日學生向童校長要求退還當蒙允許又去年江浙戰事英文與體育教員未到校長童斐即將其子致騫充體育教員其媳黄同嘏充英文教員學生以校中已有校長親戚數人今復加其子媳大爲不滿故於八日罷課聲言童致騫不去决不上課現童校長已命其子媳離校學生於十日起照常上課惟童校長受此打擊擬於日内赴寗向省廳辭職云 
[科學教員暑期研究會之籌備]  
　　得學教員暑期研究會創始於去夏協作者爲中華教育改進社美國羅氏駐華醫社·及北京清華學校今歲則易清華學校爲東南大學而已辦法仍仿照舊章會所附設在南京東南大學内開會時期訂七月十七日至八月十五日會務主任一席公推東南大學文理科主任孫洪芬所有應有籌備事宜如撥定學程及其内容修函延聘中外科學專家擔任指導編印課程綱要備贈與各砥究員以及將來開會期内之一切設備預定計劃等等均由孫主任積極進行又印有中西文説明書及報名單各若干份分别函送各省教育廳教育會及中等以上各學校及外國教會談立之中等以上各學校以便有志研究者早爲預備云 
雜訊青島 
[青島大學校董委員會之議案]  
　　青島大學去冬發生學潮校董等提議捴推臨時校長及副校長校長職務已經公議由校董宋傳典維持校内現狀副校長問題至今未能解决以致籌欵一項無人負責茲提議公推校董全紹清爲副校長以便進行募捐事宜按副校長或臨時校長須有籌欵能力且須每月到校數日促進校務若有特别事由不能如期到校須由校董會委員臨時維持校務若校董全紹清不同意時則提議公推校董委員會特别委員李薈棠爲臨時副校長助理維持校内現狀並籌備募捐事宜敦促青島女子中學迅速開學之四種辦法草案（甲種辦法）由青大校董會同原發起人等遵照舊章辦理迅速開學（乙種辦法）㈠青島女子中學更名爲青島大學附屬女子中學㈡由青島大學校董委員會負責籌備迅速開學㈢由青島大學校董會公議撥給常年經費（丙種辦法）㈠重新組織青島女子中學校董會㈡由新校董會籌募經費㈢由新校董會積極籌備迅速開學（丁種辦法）由青島大學校董會與文德女子中學教職員等共同負責辦理中華民國十四年五月三日 
[金山實行新學制會議紀]  
　　金山縣施行新學制問題前在勸學所時代經縣教育會議議决十四年度始所有高小與相當之國民學校合併成爲完全小學現在十三所度轉瞬將終教育局以案關重大經於四月二十一日提交董事會議决定前日（五日）特臨時會再議並參照縣視學意見届時邀請各有關係學校校長及教育行政人員共同出席與議計當日到會人員除董事蔣昂·葉心嚴·丁瑞珍·楊世恩外尚有教育局長張本載三科主任吴鋭教員委員蔡權·褚士超高小校長張作邦·宣猷·莫鏡涵·葉嘉樹·曹紱·蔡模初小校長朱念曾·張本清·亦均與議主席葉心嚴先由出席者陳述竟見繼經會衆詳加討論議定此案應由教育局長參照本日到會者所陳竟見撥具施行新學制辦法交下届董事會核議並定本月二十日爲下届會期 
[松江縣教育會開會紀]  
　　松江縣教育會於昨日十日上午開職員常會到會者二十人推沈玉旋主席茲將議案照錄於下（一件）重申前議沿路設置格言牌案議决請楊繩武君選錄格言由王子彝書就後交付漆作用洋铅皮製成按電木分釘接開小學教育研究會仍由沈玉旋主席（一件）確定二師區小學教育聯合會開會日期案議决由會再行函催各縣研究會迅速答復俾便遵行（一件）徵集各學校國語成績彙送國語成績展覽會展覽案議决通知各學校先期預備以便届時彙集展覽（一件）規定聯合會籌備會日期案議决六月中第一星期日上午十時舉行 
　　教育局董事會於十日開會到紳事謝葆鈞·耿葆　·陸規亮·楊文鳴·孫家相·倪宗伊等六人推陸規亮主席是日因議案遇多一時未能竣事明日續錄 
[嘉獎興社會教育指導員之視察]  
　　江蘇教育廳社會教育指導員陳君家　於前日（五日）由省來泰寓城内第一旅館連日由該縣教育局長封君激雲陪往城鄕學校及社會職業各教育機關視察昨日（八日）午後四時應通俗教育館主任朱君路九之邀在該館講演廳演講二小時之久題爲社會教育的大意聽者頗多約有六百餘人講畢復攝影誌念晚餐後又在教育局討論該縣社會教育進行事宜列席者爲教育 
行政人員及辦理社會教育各職員聞陳君擬即回省參與省通俗教育研究會職員會議云 
 
[歡迎遠東運動我國選手上輪時之攝影（虹口匯山照相館攝）]  
[蘇州女子職業中學之積極進行]  
　　蘇州女子職業中學校自董事長朱琛甫君調任江寗鎭守使後即由校董會公推潘子義君代理經濟方面仍由潘子起君曁蔣季和餞梓楚等諸校董共同負責故對於校務仍積極進行現該校電告中華職業教育社謂有畢業生二十餘人將於本月十一日到滬參觀著名美術商業機關託該社先爲介紹并爲代借務本女校爲膳宿之所云 
[ 
[遠東運動選手上輪後之攝影（虹口匯山照相館攝）] ]  
[本埠遠東運動我國選手昨晨赴菲]  
　　職員選手七十七人 
　　昨晨九時四十分離埠 
　　十五晨可抵馬尼拉 
　　名界歡送贈品 
　　日選手前往者一百三十六人 
　　本届我國遠東運動選手及職員等七十七人於昨晨九時前在招商局北棧登格蘭總統號啟程赴菲日本選手指導員百三十六人亦同往船於早晨九時四十分啟椗將於十五晨抵馬尼拉上海申報·新聞報·時報·時事新報·新申報·商報·民國日報·七家所贈予五　運動·棒球·隊球之獲錦標者之大銀杯三只由代表潘毅華君帶往茲將昨晨出發時之各種情形分别詳錄於后 
　　㈠職員及各項選手之人數職員及各項選手共計七十七人内中總幹事一人各區代表四人醫生一人教練員六人護送員五人特派新聞記者一人合計十八人其餘各項選手網球二人棒球四人游泳九人田徑賽三十人籃球十人女子隊球四人合計五十九人 
　　㈡職員處理之整序此次人數甚衆手續又異常複雜聞在前一日職員中已分别擔任在埠上及輪中之職務故昨晨職員非常忙碌但其處理手續整而有序 
　　㈢選手蒞埠時之狀况華東華北華中等區各選手因居住未在一處故蒞臨先後不齊每選手至時襟上各佩一國徵氣槪軒昂觀瞻雄壯容光煥發笑容微露似勝利可操左劵在處置物件或與親友談話之間咸欣欣然能爲祖國争光以自豪也 
　　㈣艙位及飲食等之優待此次赴菲以經濟關係選手等所居之艙位均爲三等艙職員亦然經職員與該公司商酌蒙許優待如每人舖位加闊飲食從豐並能於船尾上之甲台得自由散步　　㈤女選手之特别待遇隊球女選手四人及女教練員二人本亦同居三等艙後由該公司特别待遇得遷住頭等房間並享受頭等一切權利以三等船資得頭等待遇尚以此爲第一次 
　　（六）各界之歡送昨晨各界至埠歡送者未見踴躍到者有江蘇省政府代表曹文瑞君中華全國體育恊進會名譽會計郝伯陽君約翰教授蔣湘青君吴邦偉君及學生數十名尚有滬江南洋青年會日校學生及民立裨文女學生亦二三十人報界到者時事新報蔣介民·時報戈公振·新聞報汪伯奇·及本報張竹平·唐世昌·孫道勝等數人合計僅有五六十人其餘人商各團體代表似不多　　（七）江蘇省政府之贈品江蘇省政府特派代表張元柍君出席第七届遠東運動會昨晨並派曹文瑞君代表歡送又贈每一選手國旗一面國歌一本東大體育教授趙秉恒編之運動員衛生須知一册 
　　（八）慷慨激昂之分離九時後選手及職員待均已登輪埠上歡送郝伯陽徐振東等諸人乃羣起歡呼三祝中華民國萬歲及選手萬歲船上選手亦同聲和之一時慷慨激昂之氣盪漾於空氣間艙上選手在擲以五色彩紙與埠上歡送者各取一端似握手言歡久久而不捨至九時四十分鳴然一聲巨大雄偉之格蘭總統號滿載我國健兒於羣衆歡呼鼓掌聲中漸漸而去昨日日本選手亦同乘一輪並與中國選手同居三等艙其職員等則分居頭等到中國職員則與選手同住三等此種美德至可贊美日本歡送人數較多且有組織兩相比較稍覺遜色憶前六届之選手均有外人領率國人羣不以爲然今由中華全國體育協進會出而主持事屬創舉成績竟亦頗佳惟國人予以贊助者尚不普及至該會辦事員沈嗣良·蔣湘青·吴邦偉君等之日夜辦事確屬熱心其他辦事諸君亦均認眞故能造成本届之成績也 
[第七届遠東運動會消息]  
　　菲選手要求足球决賽二次日選手不與贊同 
馬尼拉來電云遠東運動會菲島選手向中日選手提議將足球一項於今年起改爲决賽二次（前均决賽一次）日本方面討論之結果因勝敗宜决於一次主張本年仍照曩例决賽一决已以此意電復菲島選手矣 
[上寳平教促進會歡迎會紀]  
　　上寳平民教育促進會昨日下午三時在職工教育館開會歡迎北京平民教育促進會董事長熊朱夫人及總幹事宴陽初君到會者有朱省屏·傳若愚·顧静一·馬崇淦·何雅蘭等百數十人主席沈信卿君報告開會宗旨韋痕漚君紀錄熊夫人演説略謂吾國共和已十餘年而國之公民常識全然缺乏識字人民僅有十分之八社會趨勢日漸墮落余因鑒於救國之妙法無過於灌輸人民智識故於十二年來滬時爲平民教育有所貢獻並請各教育專家討論教材及畢業時間於各地籌設平校促進會再設全國平校促進會於北京爲各省倡導最近調查據開辦平校者已有十六者促進會已有三十餘所在此短少時期中已將此種禮物送遍全國發達之速殊抵樂觀可見吾國人士對於教育已在覺悟惟望諸君子勉力進行有所改建使吾國無一不識字之人民則吾最終之志願也况上海爲吾桑梓之邦凡有所設施尚望時加指示尤爲歡迎云云繼由宴陽初講演略謂我國古代以農立國全國人民散居於鄕村者爲多故設施平民學校不僅注意在城市尤須注意於鄕村羅素謂中國各省當視爲各國而以全中國視爲一洲其意謂各省之人情風俗互異不能以一隅槪括全國故辦理平校尤須實地試騐親自參加做鄕村的工作先從附近的一村試辦再推行到其他鄕村之中故全國試辦平校分區之大計畫係定爲五大區㈠東區南京㈡南區廣州㈢西區四川㈣北區吉林㈤中區長沙或武昌進行之方法則分爲三種㈠由本地長官倡辦㈡由本地領袖紳董自辦㈢與公共團體或慈善機關合辦在直隸之獲鹿縣余友曾舉辦鄕村平校該縣共二百零八村小村百餘户大村五六百户凡縣中之小學教員先組織一鄕村平校講習所並與村正副研究該村之生活需要因地制宜以求適合於獲鹿縣之鄕村現已成績斐然京兆尹十二縣中今亦限期舉辦余曾與其事可以附帶報告鄕間生活係以村爲本位者故聚集甚易且有上古忠實之風若講演關於讀書之事尤垺喜悦開辦平校頗爲易易云其舊日乾燥無味之生涯而使與古聖賢爲友故至鄕村辦理平校校址設置可無問題並自於通縣設立一大規模平校爲澈底的改良關於農業改進生活改良衛生方法均加研究一方促進鄕村教育再一主努力於城市教育吾國社會後對於政治則有愚民政策一語余今日有八字以贈諸君㈠（舍我其誰）若平校之事係爲吾人所應盡之責無所推諉有勇往直前之精神㈡（臥薪嘗膽）日日以吾國不識字人民太多爲恥爲根本救國之運動使國民皆有共和之智識而洗滌一切之恥云云末傳若愚郁瘦梅報告上寳平教狀况而散 
[新任沈教廳長之最近態度]  
　　江蘇省校長於本月五日在滬開會議經費問題并以新任沈教廳長彭年辭職舉動可佩令致函謂其有本犠牲利祿之精神爲解决糾紛之長策等語沈接到省校聯合會函隨時自崑山復函表示本人意旨及以後趨向函文大致　省校來函　　　　愧不敢當本人因　質薄弱不　繁劇　俟上峯　　　　後即北上云云 
[滬海道童子軍教練會紀]  
　　代理總教練王英超通函各校滬海道童子軍教練會昨（十日）日下午三時在江蘇小教育會舉行到者王英超褚士超張江泉等議决案如下㈠本届總教練會在南京開會議决今年各道會操改爲聯合露宿惟本道會操從未舉行應否乘此聯合露宿兼比賽各種課程以覘各縣成績議决准照省教練會議决舉行本道各縣聯合露宿在此期内各團得加入比賽規定初級結紐三人規律三人本級救護二人訊號四人每團每種各出一組爲限不加入者聽㈡露宿之日期地點議决定六月四五六七四日在上海龍華大操場舉行㈢各縣各團之人數是否由本會規定抑由各縣各團自行酌派議决各縣因經費關係出席人數得自由酌定㈣議定露宿時之作業諸决在露宿期内之作業如左四日報到及預備露宿塲地一切事宜五日參觀上海童子軍分團比賽六日上午預備表演課程及各項比賽下午請來賓校閲及表演課程七日由上海縣童子軍引導至各處參觀 
　　代理滬海道童子軍總教練王英超昨致各縣聯合會函云逕啟者茲據四月十日省總教練會議議决本届滬海道屬各縣童子軍應舉行聯合露宿事因於本月十日在上海江蘇省教育會開本道各縣總教練會議議决關於聯合露宿各實相應函達貴縣童子軍聯合會請即通知各團從事籌備於本月二千五日以前將到會之各教練姓名童子軍人數及加入比賽項目報告鄙人以便規劃一切是所至盼此致縣童子軍聯合會台鑒又關於露宿費用川資及用具等均歸自備露宿場側有空營房數百間如缺乏營賬各團儘可借住來示請逕寄上海公平路東西華德路惠羣女學王英超收 
[小學教育自然科研究會紀]  
　　上海小學教育研究會於昨日上午十時半開自然科研究會到者二十九人由楊聘漁主席議决如左（一件）報告尚公小學送到自然科研究槪况縣立第一第三小學送到自然科教育槪况（一件）議舉行自然科標本比賽會議决在下月内舉行推請沈嘉徵先生擬訂比賽規程徵集方法等於一星期後印發各校徵集標本（一件）議將現在提出自然科研究問題印送各校請求答復議决照辦 
[四校開會追悼顧珊臣君]  
　　顧珊臣君於十二年赴德游學去年五月以喉症殁於柏林國中學者莫不痛惜由同濟·大同·民立·浦東四校·發起追悼大會昨在南站大同大學開會首由曹惠羣致開會緣起次同濟大學校長阮介藩述顧先生事略謂顧先生十七歲赴日入物理學校學業輒冠其曹日本人託爲天才念一歲畢業歸國赴兩江師範任教席繼赴清華民元與胡敦復等創辦大同後復兼同濟教授民立教員浦東校長奔走勞瘁而授課之暇復致力學業孜孜不倦其於數學搜羅難題研究興趣卓異常人記憶會悟復絶儕輩使先生生於科學發達之邦不難追蹤奈端愛因斯坦也云云 
次浦東中學民立中學大同大學各校長相繼致悼詞並由阮君發起爲顧先生家屬募捐末由顧先生哲嗣致謝散會 
[南洋中學校友會開會紀]  
　　昨日午刻南洋中學校友會假四馬路一枝香聚餐並開三部聯席會議到二十餘人由會長吴藴齋主席所議各案如下㈠校友廳建築案由催欵委員長朱少屏述説近月開會催欵情形吴會長提議圖書館方面捐欵亦望各同學相助能於一萬元外多捐五千元則進行當尤便利衆議請朱少屏聯合各同學加力進行㈡致送母校同學運動獎品案議决獎品分二種一爲團體獎製一優勝旗存之校中一爲個人獎製銀質獎章可由得獎者任便携帶經費即席由吴藴齋朱少屏兩君慨行捐助㈢楊大力君函請入會案議决由書記查核章程婉覆楊君㈣程中行君函告在復旦之同學設分會案議决交評議部審核照章辦理㈤雜誌經費問題案議决此期用臨時捐欵法辦理即席由吴藴齋朱少屏鄭初年莊達卿等多人捐欵一百元以五十元還前期尾欠之欵以五十元作第四期印刷費從即日起徵集稿件三個月後出版以後如何指撥欵項及確定範圍之處暫爲促留俟暑假大會再議（六）三十週紀念案提出後以時間不敷未及詳議散時已三時有半矣 
[學生會將開會援助北京同志]  
　　上海學生聯合會昨發通告云謹啟者本會定於本月十三日（星期三）下午二時假西門方板橋勤業女子師範開緊急代表大會討論援助章士釗驅使軍警傷并逮捕北京爲生案事關全國學生務希貴會代表準時出席又附上執行委員意見書一紙望貴會先召集全體大會提出討論并將議决案交付貴會代表以便在代表大會提出爲要上海學生聯合會啟（執行委員會意見附後）㈠組織北京學生援助委員會㈡電執政府（甲）釋放被捕及撫學生（乙）章士釗革職查辦限期答復（丙）各校組織游生演講隊喚起工商界致進行㈢電各省工商學界一致援助㈣改組學聯會執行委員會案㈤經費案 
[聖瑪利亞女校近訊]  
　　梵王渡隔瑪利亞女校於前晚（八日）八時在該校體育室舉行本年春委音樂大會師生到者極衆濟濟一堂娱樂爲歡節目頗多有鋼璈獨奏和音合唱等直至夜深盡歡而散昨日上午早禱後八時舉行升旗誌哀禮先由體育室整隊至旗杆由學生會會長致詞及解明國恥之歷史等後升半旗並向國旗行三鞠躬禮而散下午二時十五分又在體育室開國恥紀念會該校依例每年五月舉行跳舞會現已積極預備由顧伯女士教授主導聞將於本月末一星期舉行 
[江灣青年會之籌備]  
　　江灣青年會於前日（九日）下午六時開籌備會到籌備員八人由王選之主席先報告籌備經過情形次通過會章並議决兩案如下㈠徵求會員應如何進行案議决分六隊徵求㈡籌欵設立公共體育場案議决規定場地三畝地點在本鎭花園弄北所有經費擬開游藝會　募之並推顧善璋接洽明星影片公司試映影片及辛酉２社表演新劇議畢散會 
 
 

Page 13

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *本埠新聞 
[北京學潮之上海援助聲]  
　　留日學會等之兩電上海留日學會及中等以上教職員聯合會昨爲北京學潮致北京兩電如下㈠（致執政電）段執政鈞鑒教長强阻國恥游行唆使兇毆學生拘囚囹圄死傷無數消息傳來同深憤慨乞即罷免章朱釋放學生已死者厚予撫卹受傷者給欵調治無任企禱㈡（致北京學生聯合會電）報載諸君以國恥游行受辱罷課請願而同學被囚如故要求亦未容納風潮激蕩愈演愈烈是國恥未雪而先予日人以笑也豈不可嘆雖然章朱一日不去學潮一日不平務懇堅持到底同人願爲後盾除電呈段執政外特爲電慰乞賜覆　　上海學生會之通電全國各報館各法團公鑒本會頃致段執政一電其文曰（北京段執政鈞鑒教長章士釗·警總監朱深嗾警毆辱學生請嚴重懲辦並釋被捕學生上海學生聯合會叩灰） 
　　全國學生會之會議全國學生總會昨爲北京學潮特開緊急會議僉謂章士釗妄命禁止國恥游行嗾警慘殺學生若不反對國亡無日遂一致議决速謀聯合全國民衆恢復六三精神一面通告上海學生聯合會召集各校代表緊急會議討論對付方法一面接洽各團體要求一致切實援助並發出三電㈠致段執政請速查辦章士釗撫恤傷亡學生釋放被捕學生須於二十四小時答覆㈡致北京學生會望奮鬥到底湔雪國恥本總會决率全國學生爲貴會後盾㈢致各地學生會請一致奮起 
[馬相伯董綬經致京津蘇同鄕電]  
　　聲明監算交代會之範圍南京監算交代委員會所推審議執行之馬湘伯董綬經兩君昨致京津快郵代電云北京審計院莊思緘院長·並轉顔駿人總理·趙劍秋院長·凌植支·言仲遠·楊味堂·諸先生及留京國會議員·京津江蘇同鄕會諸公均鑒蘇省舊稱富庶近年以負債將瀕破産之期凡屬蘇人能無心痛近省垣有監算交代委員會之舉並公推良等審議執行其事良等以爲蘇省財政確應由蘇人一究其實狀乘此次大亂之後民政財政第一次正式交代時將歷來財政内幕正式公而不特爲蘇人士誼不容辭亦爲正要交代之當局年藉以大白之機會以故一致贊同渴望此會之有效諸公身處京華情殷桑梓愛蘇人並愛治蘇之當局度與良等無殊特電相聞祈共予監視維持以符此會組織之本意務使不以阻撓中輟亦不令以激烈沽名對於政府應如何道達民意以助進行使政府不爲遠道傳聞疑蘇人有對人報復之見惟諸公是賴總之以披露已往鞭策將來爲主旨良等以引爲監算會之範四毫不參以恩怨派别諸公如亦謂然祈公商策應輔助之道迅予賜覆不勝企禱待命之至馬良董康同叩蒸 
[各界反對公賣烟土之激昂]  
　　數十團體開聯席會 
　　華界賣烟土行日增各方反對亦愈激烈昨日中華國民拒毒會等五十餘團體開聯席會議當場宣布賣烟證據及賣烟之鄭某包庇者之姓氏至烟商方面昨日派員四處探聽消息如各團體派代表往查則先期將大同行烟土預運他處故各團體祇搜羅證拋暫不往查茲將昨日開會情形及反對電文等分誌如下 
　　各團體之聯席會昨日下午二時各團體假總商會常會室舉行聯席會議討論華界烟土問題到中華國民拒毒會·女青年協會·市鄕聯合禁烟會·全國學生總會·滬西商業公會·潮州會館·滬北工商學會·中國工會·江蘇駐滬勞工會·上海學生會·山東路聯合會·北山西路唐家弄商聯會·旅滬閩人三一堂·台州同鄕會·紹興同鄕會·中華工商研究會·愛克界三路聯合會·無錫駐滬勞工會·自由黨總部·閩粤和平促進會·上海圖書館協會·閘北市農會·煤業友誼會·揚州同鄕會·慕爾堂·滬北商聯會·河南路商聯會·五馬路商聯會·青年會·傳道聯會·海鹽旅滬協會·上海羣社·江淮同鄕會·南市工商學社·南市公民恊會·店員聯合會·寗波同鄕會·漢璧禮路商聯會·滬北五區商聯會·福建同鄕會全國各界聯合會·淞滬市下促進會·中華基督教自立會·等團體代表數十人公推張惠文女士主席次由到會代表發表意見林炎夫主張㈠電請政府將上海所有海陸軍一律撤退㈡從速收回市政㈢請上海所有團體分隊調查確實報告徐春榮主張㈠撤退海陸軍㈡警察收回市辦并由市鄕禁烟會楊心正將所獲烟土呈供衆覽并由自由黨總部王大痴報告調查華界烟土情形極詳當經議决㈠電請段執政實行明令撤退海陸軍㈡聯銜電請執政府查辦淞滬警廳長㈢發表中文宣言㈣推派代表楊心正·周霎光·劉燕青·徐春榮·責問兩商會至將警察收回市辦一層保留至下次開會再議致執政府電當經擬就復推請兩人審查但結果不發表至五時許散會 
　　對付販運烟土之一主張市民翁國勳昨函市民拒毒大會發表取締烟土主張函云逕啓者近悉華界鴉片竟然公賣華洋相距咫尺膽大妄爲可恥孰甚茲就吾見所及述之即請提出公决施行㈠請華洋當道恊作者（甲）私賣私販烟土機關一經果獲訊確即發封其房屋並將生財變賣充公（乙）私賣私販烟土之罪犯不處罰金而科徒刑無論何人不能交保（説明）凡業此者神通廣大預備處罰非此不足寒其心（丙）私販私賣烟土之罪犯一經判决即將本身最近照相及履歷籍貫詳開披露各報或交通要區以儆效尤㈡市民自動合作者（甲）决定一日通告各教堂各學校各團體休息作一大規模宣傳運動如演講演劇傳單等均可從便舉行（乙）編輯俚歌圖盡分送分貼藉以勸告有則改之無則加勉（丙）舉行全埠各校分段大游行一次請華洋各當道保護派警彈壓（説明）值茲烟禁森嚴之時青年犯吸者不乏其人甚至以鴉片作酬酢之品學生固以學業爲重然將來亦必投身社會因此可示警惕且定期於星期六下午舉行星期日休息於學業仍不放棄對於官廳旣無政治之作用又無暴動之行爲上下合作想無反對之理云 
　　學商公會等三團體電上海學商公會·上海地方自治研究會·上海市農會·昨致北京段執政南京盧宣撫使電云疊閲報載本埠南市一帶近日發現售土機關公賣毒物迭經各界反對而仍開設如故惡耗傳來無任驚駭查鴉片流毒之深爲害之烈婦孺咸知販賣種吸皆干禁例以中外觀瞻之上海豈可任其死灰復燃毒氣蔓延用特電懇鈞座從速查辦清除以弭烟禍不勝迫切待命之至上海學商公會·上海地方自治研究會·上海市農會灰 
　　湖北路九江路商聯會電北京段執政内務司法兩總長鈞鑒滬上鴉片公買證據確實無庸掩飾上海爲華洋雜處中外觀瞻所繫若不從嚴查禁有關國際信用亡國滅種之禍可立而待淞滬警察廳長常芝英職責所在竟充耳不聞陽禁陰放違法溺職民怨沸騰應請派員來滬查辦或立即明令罷免以平民憤謹此電懇伏乞賜察（下略） 
　　江陰旅滬學會之會議江陰旅滬學會昨日下午二時開緊急會議到二十餘人何亞塵主席先討論會務繼由徐一飛提議華界公賣烟土雖經各界竭力反對但仍開設如故且其機關有增無减顯係有官廳爲護身符故敢倒行無忌國民拒毒會正商對付辦法本會亦當有表示公决㈠擬印反對公賣烟土之傳單分送各界促起羣衆之注意㈡電請段執政·盧宣撫使·速令淞滬警廳查禁嚴懲並有明白之呈覆㈢函請車站輪船有司格外注意旅客有無携帶烟土以絶毒物去路電稿信稿從速起草議畢散會 
　　閘北市民協會電閘北市民恊會昨致北京段執政南京盧宣撫電云鴉片流毒之深禍害之烈婦孺皆知海牙會議村於先國民拒毒斷於後方冀烟毒得以廓清不圖上海華界驟發現公賣烟土機關且有軍警保護惡耗傳來駭人聽聞淞滬爲中外觀瞻之區竟敢明目張膽公然售賣喪心病印没却人格一至於此查去年江浙之戰表面雖别有原因實則烟土爲之作祟也人民受兵燹之痛苦無可告訴今戰事雖平地方元氣未復而復有公賣烟土之舉豈欲置東南人民於死地而後快耶此事不特將此起國際交涉抑爲和平之障礙應請迅予禁止以清烟毒而維國運不勝待命之至閘北市民協會叩灰 
　　閘北開設土行之預備南市開設土行公賣烟土業經各公團查明反對迭紀報端詎該土商等又擬在閘北分設售賣機關前日夜深運來大批烟土有裝木箱者有貯麻袋者共約有二百件左右在光復路小烟囱絲廠附近碼頭上登岸沿途有人保護現在此項烟土暫存在某處一俟土商賃定房屋即行開辦云 
[常之英對於烟禁昨又有兩函]  
　　致李平書函平書先生道席昨承手教當即肅函奉覆計邀澄覽之英匏繫斯土原冀有裨地方是用競業自持無敢㗇暇豫至於禁烟一可蒞任伊始即申嚴令迭經破獲機關當爲各界所聞方期毒品廓清稍堪自慰不圖連據密報竟有挺而走險之徒爲死灰復燃之計即經嚴飭警探迅密查抄業已查獲數處正予澈究及奉惠書開示詳明瞭如指掌即行派員逐抄果亦獲得多處外亦破獲數家深佩我公留心地方之英自愧不逮甚遠此等奸商祗知牟利罔顧害人擬即從嚴訊究以昭炯戒所獲毒品誠如尊論所云應擇繁盛地方當衆焚燬藉以昭示擬即照辦抑之英更有進者查鴉片爲害重在吸食若僅有販賣而吸食無人其害亦無從而施環顧滬地染此痼疾之人甚多即名列士紳之流每亦有此嗜好如不將售吸併禁仍難絶其流毒擬除對運售之徒示以厲禁外如有購買吸食者亦予以併懲庶可源流併絶成效易期區區之忱統希道鑒專肅祗頌台安常之英啓 
　　覆滬西商業公會函逕覆者頃准大函以日來報紙宣傳城内老北門九畝地等處紛設鴉片機關粘貼印花公然售賣者達二十餘家之多囑迅派警查封秉公辦理藉平輿論而保國顔等由查敝廳對於烟禁一層迭頌布告開譬百端並不時嚴令各區隊勵行查拿案牘可稽報紙照登詎係一時飾詞惟滬區犬牙華洋奸宄視爲佳藪此戢彼逋用此輩之恒技以故連日來經已查抄十餘家訊之皆爲新由租界遷來者准函前因除再飭屬嚴密查拿外嗣後遇有此種不法機關探聞所及尚祈隨時指示俾便查拿究辦而清餘毒爲荷此致滬西商業公會江蘇淞滬警察廳啓 
[太湖流域聯合自治會開會紀]  
　　太湖流域聯合自治會於前日（九日）下午四時假北京路敦頣里沈宅開會討論成立大會籌備事項到沈田莘姚公鹤方燮尹陶紉千等由籌備主任沈田莘主席先報告會場借省教育會三樓已經該會允許日期决定於五月二十四日次傳觀姚公鹤擬撰之宣言後即擬定成立大會秩序於下（一）推舉臨時主席㈡報告籌備經過情形㈢通過會章㈣選舉理事㈤選舉評議員（六）推舉監票檢票員（七）開票（八）宣布當選人（九） 
議定總事務年地址（十）定期召集理事評議互選正副理事長評議長（十一）提議事件茲錄該會致各縣法團代表及發起人函件如下㈠敬啓者太湖流域舊府三十八屬同人在滬議設聯合自治會業經迭次會議組織籌備處分函各縣法團徵求同意推定代表報告籌備處定期召集大會茲承各縣法團同意居多數並推代表函復到處現經同人集議准於五月二十四日下午二時借上海西門省教育會三樓開成立大會合極通函知照即祈尊處推定代表蒞臨無任盼禱㈡附啓者本會 
簡章第十條開列會務八條擬先從庚條自衛事宜入手現草具綱要將以大會成立之日共同研究務乞貴法團代表到會指教一切至所禱切茲錄所擬宣言稿如下本會今已經過籌備時期而成立矣竊惟人類以生存爲目的政治與社會以扶植人類之生存爲目的我太湖流域各地方在蘇爲蘇松常鎭太五屬在浙爲杭嘉湖三屬以地理上有天然聯繅之關係於是人民間遂發生永久共同之利害徵之歷史考之現狀蓋行省爲政治上後起之規制决不因地跨兩省而謂人民共同生存之要素必應隨人爲的政制而割絶分裂之也此本會成立最正確之原理於太湖本身無關於兩省政治更無關一言以蔽之就太湖流域内人民共同之關係以合作之精神謀自身之樂利而已旣不與兩省當局争政權復不與八屬人民争私利鑒於已往毖此將來則惟一之目標從消極方面言以東南財賦殷　之域江浙蠶桑魚米之鄕人盡文柔地非形勝當然無駐兵之必要其義一也自去秋以迄今春兩次兵燹八屬首受其衝旣困誅求復遭焚掠民窮財盡言之慘然實已無養兵之能力其義二也若就積極方面言自治必先自衛已成今日之名言人謀不如自謀實爲應有之覺悟故客兵縱云盡撤警隊或已編設而地方治安之維持社會秩序之保安無事之日何以寄金湯之固有事之秋何以資捍衛之防徵之於古傳所謂郊内自比閭以至州鄕鄙野自郯里以致縣道出入相友守望相助大小相維遠近相統就民力之自籌即以輔官力之不及而始於民之自衛其終且可以衛國則自衛團之編練實爲自衛之首務尤自治之先决問題也惟茲事體大應如何規盡如何編制衆擎易舉仍屬望於同人之熱心推究本會發軔伊始决未易以一蹴而竟全功仍視我同人之毅力如何耳顧尚有一言爲各界詳陳者本會應時勢之需要而發起而籌備以迄今茲之成立外間或不盡詳悉本會之眞相不知以太湖流域各屬爲結合之份子乃原因於地理的歷史的而實則人民有共同之利害市鄕制有縣共同組織之規定上海閘北市公所即其一例應請各界諒解者一也本會之職責在消極方面爲撤兵在積極方面爲自衛悉如上述矣旣非特區之要求别有組織者可比則與兩省行政上祗見有互助之必要决無可資爲衝突之引線且偶因一時政局上之影響疆吏或不免稍有誤會得虞芮之間田反可作和平之保障應請各界諒解者二也瞻念水鄕即須有俟中流所届敬篱南針惟本會同人曁各界賢哲有以教督之幸甚 
[縣聯會呈請監算各縣知事交代]  
　　江蘇縣議會聯合會因前日開大會時公同議决具文呈請省長通令所屬嗣後各該縣知事交替由各縣縣議會遴員二人會同監算茲錄其呈鄭省長文如下呈爲各縣知事交代請通令六十縣由縣議會遴員會同監算以昭鄭重而符法意事查縣地方經費爲辦理縣地方自治事業之專欵知事僅負經征轉撥之責並無支配移挪之權在自治停頓期内流舞叢生財政廳長有鑒於此曾於十一年十月間擬具縣知事整理縣地方欵簡章呈奉省公署核准通令遵行查該簡章第四章第十八條曰接任縣知事接到前任移交縣地方欵册依限盤查清楚訂期邀同欵産經理處總副董曁勸學所長公同會算結報揆當時定章用意無非因在自治停頓時期使執行地方公務者有參預監算之權杜朦混　濫之弊用意固善惟查縣地方經費之收支縣議會平時尚有檢查賬目之權循名核實於新舊知事交替之際縣議會應有監算之職責爲特公同議决具文呈請鈞座准予通令財政廳曁各縣知事查照嗣後知事交代應由各縣縣議事會遴員二人會同監算以昭鄭重而符法意祇候示遵謹呈 
[溧陽兵變後之旅滬同騀呼籲]  
溧陽旅滬同鄕會致盧宣撫韓省長快郵代電云宣撫使省長鈞鑒頃接溧陽急電駐軍第十五團自微日譁變至魚日未止城廂内外被刦一空甚有搶至六七次者闔邑人民流離失所慘不忍言室家已罄鴻嗷尤亟爲此伏懇鈞座速戡亂事並予設法拯恤災黎以重民命不勝迫切呼籲之至 
[總商會保衛團舉行授旗禮紀]  
　　來賓到三百餘人 
　　總商會保衛團昨晨十時在公共體育場舉行授旗曲禮曁閲兵式先期由團長江政卿柬邀各界士紳觀禮到有總商會會長虞洽卿·方椒伯·縣商會會長姚紫若·南市保衛團正副團長姚慕蓮·穆杼齋·葉惠鈞·閘北保衛團司令尹邨夫·浦東保衛團團長許奇松·率領隊伍一排曁兩商會會董朱臨江·沈田莘·顧韾一·陳良玉·孫梅堂·及來賓張振遠等約三百餘人 
　　會場之布置大門前站有武裝團丁八人會場正中設演武廳廳中設有座位正中爲會長席兩傍爲來賓席廳前揷有新製團旗場北爲授旗台台北爲升旗桿場之中内劃有白粉作半月形場南爲隊伍集隊處　　授旗之曲禮團長江政卿曁全體軍官一律武裝整隊時由團長司令均乘馬入場隊伍行敬禮後各隊長報告到操員丁人數（司號）先迎接會長曁會董入場舉行升旗授典禮會董在隊伍前面向國旗中間立會長在會董前面向國旗中間立行升國旗禮國旋上升時會長會董向國旗行三鞠躬禮同時隊伍舉槍致敬奏國樂禮畢會董退入演武廳會長仍在原地中間立行授旗式當由總商會特派員孫籌成呈團旗於會長會長迎團旗時行一鞠躬禮（奏樂）繼將團旗躬授團長團長行撇刀禮次由掌旗員率同隊士四名迎團旗歸隊隊伍行禮（司軍號三次）會長退入演武廳 
　　會長之閲兵式隊伍向右轉行至演武廳左首（行走司號）向左成横隊形團長隨同會長會董檢閲隊伍團員行敬禮（奏樂）繼爲分列式走排走往演武廳時軍官行劈刀禮隊伍行注目禮次爲閲操由第一隊隊長率隊至場中立正行禮報告履歷畢肅請會長命令虞會長令操連教練操時動作整齊頓見純熟一時掌聲雷動操畢隊伍成方形預備請會長會董訓話 
　　訓話之儀式隊伍曁成方形由團長躬請虞會長曁會董訓話當由虞會長訓話謂本會奉執政令將上海兵工廠改爲商業工廠以達永久和平之目的於停止軍用品工作後先交本會接收保管本會以責任綦重不得不組編保衛團以資防護查本團各官佐團丁多數由陸軍出身富有軍事知識是以自成立以來用能指揮如意紀律嚴明協力同心克盡厥職鄙人忝長會務今日見步伐整齊軍容嚴肅深慰下懷今日舉行授旗禮敬以一言爲全團告嗣後對於防務務望益加奮勉勞瘁不辭以增進全國及本會之聲譽鄙人亦與有榮焉云云末由團長報告由會長獎洋四百元云 
　　次爲會董代表陳良玉訓話多贊美語次舟抒齋演説期望團員認明途徑恪守紀律永爲人民可愛可敬之軍人次葉惠鈞演説深望團員自明地位自盡職守爲國民信仰之軍人次浦東保衛團團長許奇松·閘北保衛團司令尹邨夫·相繼演説語多鼓勵次團長答辭云今日爲本團恭行授旗典禮之期蒙會長親蒞授旗曁各界人士光臨參觀實爲吾團極有榮舉之日團長謹當矢愼矢勤以赤忱保護此旗爾官兵等應專心一志以毅力尊重此旗尤須競奮從公盡厥職守使商民愛戴士庶騰歡增吾團團旗無上之光榮藉以副會長期望之忱曁各界勉策之意團長有厚望焉旋即攝影禮成爲游行進西門出大東門回兵工廠觀者塞途 
[籲請保護繭市之文電]  
　　今年情形不同保護應更周密 
　　繭市將届江皖浙絲廠繭業總公所昨特分電三省軍民長官飭屬保護其文云呈爲新繭上市洋商按照約章准赴内地投行採辦循例籲懇飭派軍警嚴密保護事竊照烟台馬關兩次通商條約准各國洋商赴内地投行採辦土貨而蠶繭一項上市時間短促携帶現銀洋商然躬親到行必派親信夥友前往更有借欵於華商保險於洋商中國擔承保護載在約章歷年繭市由總所呈蒙軍民兩長通飭水陸軍警盡力保護以敦睦誼而弭交涉各在案現届舊曆小滿之節新繭將次登場迭據上海各絲廠洋商來所聲稱上年携資赴江浙皖三省境内投行辦繭曾蒙各省長官派撥水陸軍警分投保護毫無疏虞商等異常感激本年新繭上市而江浙兩省兵燹之後軍事雖告敉平盜匪到處潛伏甚至擄人勒贖目無法紀即皖省地方亦復不靖今年繭市大不如前以致欲赴内地採辦蠶繭各洋商莫不視爲畏途 
 
 

Page 14

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *擬請援案呈請各省長官特别注意照案派撥水陸軍警分投保護藉免疏虞各等情前來查三省境内情形旣與曩昔有異而保護辦法應請更爲嚴密總所旣據各絲廠洋商之請責無旁貸理令照案擬具保護條陳呈請崇座察核仰祈准予通令各地水陸軍警長官曁各縣知事於管轄境内凡有開設繭行以及繭欵運送之處查照條陳各節通力合作格外嚴密保護擔負完全責任以安外商之心而全睦鄰之誼實爲公便除呈外謹呈（附本届保護三省中外繭商銀貨條陳） 
　　謹將本届江蘇全省保護中外繭商銀貨事宜循例條陳刋印附送伏祈軍民兩長鑒核迅賜隨令分别發交各縣駐在軍隊及水陸警署縣公署照章保護一體施行無任公感（計開）㈠後開各縣境内設有繭行之處本届保護時期開列於後自陽曆五月二十一號即小滿日起至六月三十號止凡此四十天爲全省繭商請求保護之期其運送現銀出發繭貨全賴各該地方水陸防營警察衛隊隨時隨處妥爲保護遇有繭業公所繭董繭行繭商及招接投行買貨之中西客商赴各該處軍警縣各公署有所請求伏祈通飭准予照辦俾得官商連絡不致隔閡㈡保護事宜分爲六節第一節吴縣之洞庭東西等山向由上海火車裝運現銀到蘇請派淺水兵輪一艘於陽曆五月二十一號駛至蘇州火車站守候繭商現銀裝到爲之護送大約往來其間有二十天之久必可運竣其後二十天出運乾繭至蘇即在蘇地交卸或由車運船裝至别處交貨均請隨時保護第二節陽曆五月二十一號至六月十六號此二十五天爲各縣市鄕城鎭繭商運送現銀之期凡蘇州無錫横林常州丹陽鎭江南京及江松江金山楓涇各車站以及常熟江陰靖江南通海門吴江平望各輪埠均有現銀悵卸均請飭派軍警照料其無軍警之處由該縣知事酌派衛隊至車站輪埠防衛以免疏虞第三節南京鎭江蘇州常州無錫丹陽宜興溧陽金壇松江金山常熟江陰靖江南通海門等處城鄕市鎭設有銀行錢莊繭市市必有現銀出人存儲伏祈飭行水陸防營警察及縣知事不分晝夜嚴密防範（未完） 
[全浙公會幹事會紀]  
　　爲浙財政事及鴉片問題 
　　本埠全浙公會昨日下午三時在會所開幹事會到者十餘人由褚輔成主席先由主席報告謂吾浙省之事關於政治軍事兩項現在自譚不到惟財政一端則積虧日鉅長此以往將不堪設想查浙省財政在盧永祥臨去之時虧空總數爲四百五十萬至去歲年底已增至一千萬目下則已在一千萬以上危險不堪設想孫氏現舉募公債三百萬名爲彌補虧空惟各縣勒派極爲嚴厲而本省之保安隊警備隊亦在積極圖謀擴充應如何對付當經衆討論議决㈠以浙省財現狀通告省内外各團體㈡電請省中各法團推代表組審查會次提出淞滬售賣鴉片問題僉以此事爲江浙戰源現在戰事甫平又有此種情形發生恐足引起風波議决一通告各團體由人民自組禁烟會二電司法部高等檢察廳請懲地檢廳失職議畢散會 
[各方紀念國恥之續訊]  
　前日本埠各方面紀念國恥情形業誌昨報茲錄昨日續得之消息如下 
　　各學校（國立自治學院）國立自治學院於五九上午舉行國恥紀念由該院教教務長金井羊博士致開會詞畢乃介紹曾琦演講略謂吾人欲圖雪恥不在空言而在有共同一致之報讐雪恥之心現在國内思陵亂旣達極點有倡和平論者有主無抵抗説者共同之計盡無由造成而全國一致之精神亦無由表現長此以往不特已往之恥不能雪而後此之恥將有十百倍於五九者余今日所欲爲貴院諸君告者即吾人旣欲雪恥必先强國欲强國必有一致之主張故國家主義實爲雪恥之唯一途徑也今人每謂國家主義即侵略主義使我國果採國家主義將來必將傾向於帝國主義其實不然帝國主義有必要之兩條件即（甲）在思想方面要有濃厚的鼓吹之學説（乙）在物質方面須其國之生活必需品缺乏與工業原料之不足若吾國素稱地大物博帝國主義之物質上之條件旣不具備而在思想方面則孔子主大同孟子謂善戰者服上刑孫子亦曰兵·凶器也戰·危事也帝國主義之兩條件吾國旣皆不具故國人可無慮吾國採用國家主義後將傾向於帝國主義也繼由何公敢講演末由該院金教務長歸納諸説作一結論乃致謝來賓而散（上大平校）本埠西摩路上海大學平民學校於前日（五月九日）晚間七時在校内舉行國恥紀念會到者除全體學生教師三百數十人外尚有來賓數十人其開會順序㈠振鈴開會㈡唱國民革命歌㈢教務主任韓步先報告開會宗旨㈣來賓及職教員學生等相繼講演等等（青年會中學）前日本埠青年會高等中學學生組織之公民教育運動隊第四隊十餘學生在大場鎭開會上午借樂雲茶樓下午在警所前空地上演説五九國恥須永遠銘刻我同胞心上到場聽講者頗衆並有雙簧戲法新劇等游藝數種以娱來賓（國民公學）閘北寳山路鴻興坊國民公學前日舉行國恥紀念全校教職員率同學生齊集禮堂先向國旗行三鞠躬禮繼由校長劉鐵主席宣佈開會宗旨痛陳中國受二十一條之害後由各教職員及來賓相繼演説共唱國恥歌分散學生週刊散會後又演警世新劇晚間該校又演新劇各學生家屬共到五百餘人至十二時始散會（華東公學）新閘橋北華東公學於五九日上午十時在該校禮堂開國恥紀念大會由吴春波主席張復雲·張梅庵·馮曉亭·曹婉如·及學生傳又新·等演説痛述國恥由來及雪恥要義聞者動容下午全體加入閘北示威運動沿途高呼母忘國恥萬衆一心云（上寳一校）上寳平民第一學校於九日晚八時開國恥紀念會男女生到者九十餘人由校長許競公報告并詳譯二十一條之内容繼請來賓陳寄塵等演説大旨以教育爲救國要圖平民教育尤爲當今急務云 
　　兩團體（少年宣講　）本埠小西門少年宣講　前日游行宣講畢後回國即在通俗演講塲舉行定所宣講來賓甚衆由理事長陸文韶報告歷來國恥並講（提倡國貨）次顧君梅講（　雪國恥）范大璋講（亡國痛史）申夢世講（國民之責任）顧九如講（危岌之中國）丁福保講（求人不如求已）陳賢本講（救國勝似救家）末共化裝表演醒世新劇（竊國賊）淋漓盡致來賓均爲感動云（勵志團）本埠公共租界牯嶺路勵志宣講團宣講員顧泉生·吴兆麟·周少葵·徐惠施·等於前日（星期六）下午二時至城内分部會齊出發隨同學生二十餘人在小東門新老北門一帶游行宣講先同學生高唱雪恥歌繼由講員宣傳五九國恥之由來及提倡國貨之必要等題講畢已鳴鐘七下矣 
[東三省旅滬爲生又對日本要求續訊]  
　　致奉張電 
　　國聞通信社云東三省旅滬學生同鄕會反對日本要求八條件事業誌前報日前學生等復召集全體加入市民大會作游行示威運動沿途發散宣言今日該會又通電全國請求一致援助茲錄其致奉張電云奉天張督辦鈞鑒頃據本月三日各報載稱駐奉日領提出下列條件與當局交涉（中見前報從略）等情披閲之餘駭憤莫名年來國家多故災禍頻仍惟吾關外之省重蒙福庇得天獨厚四民安業百廢漸興但地處强鄰時受宰割廿一條之案未終而八條件之要求又至一波未平一波復興欺侮情形莫此爲甚良以我愈頽唐人愈强横我愈退讓人愈進逼今之條件實吾民之催命符凡屬國民能不憤懣塡膺付思鈞座造福鄕邦歷有年所愛鄕愛國爲天下先對此無理要求自有相當辦法何須生等曉凟祇因國權與桑梓存亡所關詎能坐待危亡火已及身能弗攘臂愛國之誠匹夫有之心所謂危不忍不言爲此籲懇鈞座以國家爲前提以民意爲後盾對此八項條件毅然决儋嚴詞拒絶據理駁斥誓不承認東省幸甚萬民幸甚臨電迫切無任悚惶待命之至東三省旅滬學生同鄕會叩庚 
[内外紗廠之工潮]  
　　各方均主調解 
　　日商内外紗廠第三第四兩廠工人最近又共同罷工經捕房維持尚稱平静工會所提出條件之工資及待遇廠家方面認爲不能容納是以第三第四兩廠暫行關閉現絲繭女工會長穆志英及省議員吴彝白擬偕滬西第六區署長顧繼雲出任調停云 
　　前日（九日）第十五廠工人因該廠發給賞銀不照大洋更改成例遂即怠工昨日停工男女工人約數千人陸續赴潭子口三德里工友俱樂部籌議條件三項㈠儲金賞滿小洋十角者應據原例照發大洋一元㈡怠工時間照常發薪不得折扣㈢遵照商會原約不得無故開除工人推舉代表盛松林·李端清向岡田磋商卒被拒絶開工會方面竭力主張調停力勸工人於今晨一律上工以顧廠家營業所有條件從緩磋商云 
　　大陸報云日商内外棉株式會社罷工潮昨又蔓延第十五工場罷工者約二千人據該會社上海經理岡田氏言現有三所工塲罷工人數共五千五百名又據該會社職員及廠主聯合會人員言此次風潮雖不致如上次之大但恐在解决前尚有數廠加入昨日廠主方面仍堅决不與工人磋商對於增加工資之要求亦不讓步岡田氏稱内外工資已較他廠爲優有數方面且勝過本埠華洋各廠工人不能再存奢望外間謠傳工潮由於激黨宣傳之之結果更有謠稱由於華商所指使者皆事可信此次實因去冬大罷工後工人方面猶未穩定之故現有許多證據表示罷工首領即上次之激動風潮者工人離廠時未起暴動亦無示威舉動故無請捕房保護之必要宜昌路之第三四兩工塲及戈登路之第十五工場現均閉門三四兩工塲工人於上星期四離廠已允星期一回工第十五工塲工人昨晨（星期六）罷工若輩表示不穩定狀態後立於上午九時許離廠第十二及第八工場自上星期一閉門第均於昨晨回復工作就目前論工潮蔓延遲緩渠輩不難應付所可慮者唯恐三萬工人一時罷工出於渠輩控制之外云云 
[提倡國貨大會之第七日]  
　　宣告閉幕 
　　昨日爲十一次提倡國貨大會在閘北慈善團舉行之第七日來賓到者因是日爲星期較前二日尤爲擁擠約有五千餘人下午二時開會由陳翊廷主席翁國勳報告王俠峯紀錄來賓沈雄等相繼演説詞極激昻次爲各項餘興有邑廟義務學校之新劇·國技家朱國福率領女子武術團表演全套武藝·及勵志宣講團化裝演講（眞假愛國）至下午七時許散會該會遂告閉幕 
[周至誠抵滬]  
　　今日赴電話局履新 
　　第一軍滬寗路軍事管理局局長周至誠日前赴徐晋謁張軍長稟承該管理局撤消事宜兼領餉糈茲經公畢業於昨晨（十日）由寗乘車來滬周氏近奉交通部令任爲上海電話局局長一俟軍事管理局結束完竣即將正式就職云 
　　又訊新奉交通部委任電話局局長周志誠氏於昨晨由京來滬茲悉已定今日上午九時前往電話局到差視事云 
[總商會改正兵工廠投標簡章]  
　　兵工廠監理委員會因招商承購物品在即函請上海總商會將前次徵求同意之投標簡章從速寄回以便付印等情業誌三日本報茲悉商會方面已將此項簡章詳加討論略爲損益以期完善昨特照錄改正之簡章一份隨函附送監理委員會查照矣 
[公共租界放寛馬路計畫之進行]  
　　上海泰晤士報云預算四千萬兩之放寛馬路的偉大計劃日來愈見發展尤以公共租界中區一帶顯然可見數星期來有數處大房産先後翻造皆足以使馬路放寛四川路旁産業之轉移及其改建銀行等情已見昨報此外與放寛馬路最有關係者則爲南京路北首自别發洋行起與浦灘及仁記路間之産業不日亦將改建届時將讓進三十呎俾南京路有七十呎闊聞其計劃擬將全部改造新式十層樓商用房屋不過此時猶在計議中大約須至明年動工也北京路舊作郵局之房屋及四川路博物院路間數所房屋已開始拆卸而四川路與博物院路亦將放寛他如愛多亞路棋盤街口之房屋改造後兩路亦將放寛蓋據公共工程處去年報告其預算之四千萬兩經費將以二千七百萬兩用於中區及北區充購地及鋪築路面之需也 
[無線電展覽會紀]  
　　大陸報云萬國無線電會組織之無線電展覽會昨晨在虹口救火會開幕展覽者極衆入晚尤甚今日將續開一天並於下午傳播音樂會場陳列者爲各式之無線電收音器及遂電器更有各式放大聲音器所列收音器多爲會員所自製中有一具僅如火柴匣大小最稱奇特云 
[悮認盜船毆傷船夥之查究]  
寗波釣船金順興於前晨（七日）由泗礁岙販運冰鮮小黄魚到滬駛至淞口三夾水外鴨窩沙附近海面因迷霧悮駛入高橋某魚行所泊綱船之側戮破魚綱該綱船當時悮認爲盜船刦取魚綱鳴鑼號召各鮮魚船將鈞船圍住擁上釣船用斧將頭二桅辭砍船户上前阻止亦被毆打致釣船上魚販舵工等各受重傷當經各船夥向衆哀求始將釣船上鐵錨三只錨練三節半方桌一只小划一只取去作抵該釣船駛回吴淞後報告協大昌經報税行曁浙寗同鄕會據情轉呈駐淞水警第四區署前日派令稽查員孫某率同探員水警等帶同原告乘船往出事處查獲被扣鐵錨鐵練外尚少鐵錨小划等物遂將該綱船及船夥兩名於昨帶回吴淞禀呈何區長核辦 
[强借戒指不遂開槍傷人]  
　　昨日上午十一時許有前在四明公所作茶房之寗波人葛承裘走過盡錦里遇見曾作馬夫之某甲等五人向其借錢葛拒絶不允五人即跟隨至九江路强拉葛入弄内欲將其手上戒指捋下葛大呼救命某甲即出手槍向葛開放彈中左肩痛倒於地行凶者即相偕逸去旋由人雇車送葛往仁濟醫字院醫治一面報告捕房當經捕頭飭中西探緝凶解案懲辦 
[西倉路白晝索詐巨欵案]  
　　中外通訊社云西門内西倉路六十號孫某與城内計家弄孫芝田（即最近被刧甚鉅者）爲叔姪行家小康向執業於某公司前日下午三時許突來暴徒二人聲言欲借洋二千元限三天内答覆否則以相當手段對待言已揚長而去事主恐乃據情飛報警廳允密派警探保護聞孫姓門口平時本設有崗位而鄰居某債券局門前亦然相去咫尺而匪徒竟白晝侵入住宅勒索巨欵聞者爲之咋舌云 
[法國商團試砲之張宗昌布告]  
　　吴淞昨日見第一軍軍長張宗昌佈告因法國商團至淞口三夾水試砲事茲錄佈告如下第一軍司令部佈告爲佈告事據交涉公署函稱法國商團携帶新小砲尊定期五月十三日在吴淞砲台灣六英里外向揚子东面試放請飭該處軍隊知照等情除令該處駐軍届期妥愼保護外合亟先期出示曉諭仰商民人等一體知悉母稍驚恐此佈軍長張宗昌 
[總商會募捐改建大門]  
　　分函各會員擔任 
　　本埠總商會爲募捐改建大門事分函各會員云逕啓者本會原設大門因公共租界工部局得建天后宫橋其橋址增高數倍發生障礙嗣與廣益善堂互商交換地址改建大門開關行路議定由本會代募銀一萬五千元聊爲資助原定每會董擔任四百元並送捐册各在案現在應付地價及建築經費相差尚鉅約共需洋四萬元茲於第九期常會議决按照商會法會中必要經費原可由會員分擔爰議假定每會員捐助一百元或代募亦可以冀集腋成裘衆擎易舉將來捐欵各户均當鐫刻銅碑爲之表揚用特另具捐册叙述崖略統希台察並望將捐欵早日惠撥俾早觀成無任企禱 
[虞洽卿昨又赴京]  
　　魏伯楨等同行 
　　虞洽卿於前日由甬返滬昨晚搭夜快車赴京接洽淞滬事件同行者有魏伯楨等多人 
[中國婦女協會職員會紀]  
　　中國婦女協會成立後各事亟待舉　因於星期六日（九號）午後三時開職員談話會職員到熊朱其慧康同璧·張默君·沈儀彬·歐譚惠然·梅雲英·蔣張楚·舒蕙楨 
蔡漢俠·王啓潤·梁慧君·談社英等十餘人由熊朱其慧主席討論及規定進行一切事宜並將章程文字略加修正進行事宜議决設立事務所及宣傳科舉辦月刋爲第一步是項經濟爲經常費暫定每年二千元以福幼股爲第二步俟籌有經費再行舉辦經常費與特别費俱由經濟委員會負責籌募籌募辦示每次欵額至少以五千元爲限度以半年爲期第一届由七月一日起至十二月底結束並推舒蕙楨君爲會計主任談社英君兼月刋編輯主任云 
[紀念徐孝子之昨訊]  
　　閘北慈善團等團體爲表揚徐孝于子曾假慈善團爲籌備處並訂本月十三日下午召集會議磋商進行茲聞徐孝子墓埤之字已請定康有爲擔任繕寫至勒石一事已由唐駝擔任據唐君之意擬用金山麻硾鑿成極精細之墓碑以垂久遠云 
[吴淞税務所長之撤調]  
　　吴淞税務所長郭燊曾經曾前財廳長撤調赴省另候任用郭奉諭後即行赴省新任税務所長則委趙湯趙係常州人曾充國會議員聞將於十六日蒞淞接事 
[創辦婦孤工藝院之籌備]  
　　本城清節堂保節堂自發起以來已歷數十年堂中留養之節婦數百人其中尚有携帶小孫來堂守節者爲時已久數亦不少近該堂各董爲提倡婦孤工藝俾在堂婦稚得資生活故已議决發起組織婦孤工藝院在斜徐路杜木橋附近購地十四畝創造偉大工藝院將來落成堂中所留節婦遷往該院施以教養得以自謀生存業已推定凌伯華·楊東山·郁子甘·王稚眉·郭硯樵·陸崧侯·賈栗香·張效良·朱允升·等爲籌備員擬訂章程從事籌備矣 
[税所函促認商預繳税欵]  
　　江蘇財政廳長近因省庫空虚一切公欵需用正急查照前次向認税商家預借税欵三個月成案今知上海税務總公所曹所長轉函商會向各認商提前借取税欵兩個月以應急需經上海縣商會轉知後各該認商有已經繳納者而未繳者亦復不少近曹税所長又奉財廳長令催故又函致縣商會請催促各認商將允借税欵兩個月仍送交華大銀行收領後以便掣取收條事關公用幸勿遲緩云 
[粤僑今晚開聯席會]  
　　本埠粤民以廣肇公所不能代表公意及謀同鄕幸福乃於上月十五號組織公民大會公舉五十人爲籌備委員負責一切迭次開會討論進行茲定於今晚（十一日）在籌備處召集滬上同鄕公團學校及個人舉行第三次聯席會議昨日分發通函云逕啟者本會籌備處經已數次開會荷蒙各界同鄕關心桑梓熱心出席共同討論積極進行今准定於是月十一號（星期一）午後八時半特開臨時緊急聯席會議在北四川路仁智里第九弄一五七號務希工商學界及諸位同鄕届時撥冗列席共策進行云云 
[許窺豹結婚紀]  
　　昨日下午四時本館職員許窺豹君假城内大富貴酒館與周志琴女士結婚主婚爲許仲芳（許文溯代表）·周志宏·兩君介紹人爲姚麟君·沈之經·兩君田嬪相爲唐世昌君女嬪相爲金耐軒許文慧·兩小姐由姚紫若君證婚來賓到者有汪伯奇·畢倚虹·戈公振·張竹平·周瘦鵑·及歐陽予倩·等二百餘人結婚時有來賓願肯夫君演講人生觀與生人觀饒興趣聽此大笑晚間即在該酒館設筵觥籌交錯盛極一時云 
[縣商會昨開常會未成]  
　　上海縣商會昨日午後四時開常會到者各會董因不足法定人數遂改開談話會將所有提議各案由略事討論改歸下届常會期再行提交公决遂即散會 
[漢口路商聯會選出新職員]  
　　漢口路商聯會昨日下午二時開全體大會公推沈承甫主席張慕岐記錄首由主席報告一年來之經過次由會計股報告收支賬略復由王延松代表各股詳述經辦各事畢主席宣告本届選舉開匭當推監票徐湘波檢票李晴帆唱票金慰農·潘久香記票邵雪麟·吕樸山結果當選者正會長張秉鑫副會長王延松·朱殿元董事長沈承甫副副董事長鄒曉秋總務股主任范楚臣文牘股主任張慕岐會計股主任潘久香交際股主任陳筱蓀調查股主任王堯臣教育股主任金慰農慈善股主任顧薇卿衛生股主任顧南羣庶務股主任吕樸山董事吕静齋杜秉權·陳静安·許仲箎·大豐張子卿·孫伯英·馬希賢·金福全·李晴帆·陶桂青·范筱雲·唐拾義·陳菊存·徐孟園·徐湘波·張文煥·顧洪培·張劭棠·姚佐頓·等並即席議决本星期六開會歡迎新職員受任議畢散會時已八時矣 
[三友實業社股東會紀]  
　　三友實業社於昨日午後三時假法租界束新橋街洋布公所開股東大會到三十七人計一二一九權茲將開會秩序及提議各事如下㈠振鈴開會㈡推舉樂振葆爲主席報告上年營業收支賬略及目前出品發達情形㈢提議發給股息及紅利議决紅利六釐股息八釐共發一分四釐訂定於閏四月初十日起請各股東向本公司領取㈣推舉監票員發票選舉監察員開匭結果虞畊霞得九二八權劉廷黻得八六一礶當選爲監察員陶文棟得一五六權爲候補監察員㈤分送本公司十三年份賬略各一册（六）茶點散會 
[滬南慈善會昨年會]  
　　滬南慈善會昨日下午二時　常年大會到者一百餘人推王一亭主席孫一善報告賬略朱善昌報告義務學校收支狀况次提議建築會所事宜推張效良規劃會場有該會義務學校學生唱歌歡迎來賓旋全體攝影而散 
[洋涇市水爐公所成立]  
　　浦東洋涇市水爐公年昨日午後二時在爛泥渡第一　開成立大會到者六十餘人公推五開源主席報告開會宗旨及籌辦經過情形次同方仁卿等提議進行事宜議决事項如下㈠公推潘先盛爲董事長方仁卿·王春發·張德祥·宋振錫·徐海春·爲董事王開源爲領袖周雲龍爲文牘王雲松·周斌·朱國璋·薛大義·等爲調查員㈡洋價飛漲而所入者純係小鋼錢核算虧耗頗鉅擬按照滬西現時水價每杓加一文計共三文呈候縣公署核准施行㈢從前公議臨時簡章登報公告作廢另給正式行單以資遵守㈣暫假爛泥渡鎭第一樓宅内爲公所辦事處議畢散會已五時餘矣 
　　尚有本埠新聞轉入後頁 
 
 

Page 15

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *本埠新聞二 
[上海春賽第四日之成績（續）]  
　　第六次半哩頭馬勝半乘二馬勝一馬頭（時間）五十九秒二線 
　　馬名騎師重磅獨赢馬位 
　　㈠薩而門得羅Salmon　Trout小美登一五五二九八三四六 
　　㈡White　TrCopper一五七一三五二九九 
　　㈢格來古路司Clengrose求百利一六０二四三四三０ 
　　共三十匹馬起步總共五一五五七九六一（獨赢）七十七元八角（馬位）㈠三十四元三角㈡三十八元九角㈢二十八元六角 
　　第七次一哩四分之一頭馬勝三乘二馬勝二乘（時間）二分三十八秒四線 
　　馬名騎師重磅獨赢馬位 
　　㈠塘矮方叔Don　Aphonso司必林飛一六一一二八二一二五０ 
　　㈡福來司蘭Ｆoreslland小道勒斯一五五二二０七一六六七 
　　㈢羅馬啞利啞Ｒoman　Oriole小麥邊一五二三一０五五八 
　　㈢White　Ensign一五０五七二九一五 
　　共九匹馬起步總共四九五七五五九九（獨赢）十七元三角（馬位）㈠五元八角㈡五元六角㈢五元九角五元三角 
　　第八次一哩四分之一頭馬勝一馬二馬頭二乘（時間）二分四十三秒一線 
　　馬名騎師重磅獨赢馬位 
　　㈠鮮衣軋兒Sea　Eagle小美登一五五二二六四九五 
　　㈡地亞多倫The　Ortolan小麥邊一五二二００一二０四九 
　　㈢得夫蘭Ｔurfland小道勒斯一五八九０二一二０九 
　共十一匹馬起步總共五一三七六九四一（獨赢）一百○二元二角（馬位）㈠十三元四角㈡七元㈢八元四角 
　　第九欠半哩頭馬勝四分之二三乘二馬勝一馬頭（時間）五十八秒四線 
　　馬名騎師重磅獨赢馬位 
　　　㈡格倫地拿ＣrandedelNorte克路根一五八一０八三一三七一　 
　　㈡露路Ｒollo司必林飛一五五七四一五一 
　　㈢萬特路克Veterock小麥邊一五二四九四四七五 
　　共十三匹馬起步總共五０七一六三七四（獨赢）二十一元（馬位）㈠九元五角㈡四十六元八角㈢十八元一角 
　　第十次半哩頭馬勝三乘二馬勝半乘（時間）五十八秒三線 
　　馬名騎師重磅獨赢馬位 
　　㈠蘇旦Sulron小道勒斯一六九二二一八一八三三 
　　㈡兜古典Ｔhe　Kooti白克納而一五八五一四九三０ 
　　㈢曼克乃Mac　Nab吼達一五五五八一六五二 
　　共十一匹馬起步總共五０七二六０三九（獨赢）十元二角（馬位）㈠六元八角㈡八元六角㈢十元一角 
　　第十一次哩四分之一頭馬勝一馬頭二馬勝二乘（時間）二分四十一秒三線 
　　馬名騎師重磅獨赢馬位 
　　㈠楊葛雷Young　Grey馬夫一０七五一０七六 
　　㈢海來愛母HarryM馬夫六二六六三九 
　　㈡愛來壁克Arabic馬夫一二一三一一一三 
　　總共七四八六五００七（獨赢）十八元七角（馬位）㈠七元六角㈡九元三角㈢七元五角 
[浦東同人會昨開職員會]  
　　浦東同人會前日下午四時開全體職員會龔匯百主席通過二十週紀念徵求大會簡章訂定徵求委員會簡章推出委員十七人專辦徵求事宜計文書股四人陳驚座·潘振聲·龔匯百·吴菊畦·交際股三人傳佐衡·陶禹門·沈頌芳·宣傳股四人黄鹤翔·季慶仁·王玉書·陸不如·會計股二有黄頌平顧文生·總務股四人韓友德·黄漢民·嚴尚園·沈葆賢·繼開第一次委員會傳佐衡爲主席複選黄頌平爲委員長末由各職員演講國恥事實至散會時已鐘鳴十下矣 
[烟案併解警廳訊辦]  
　　昨午十一時許二區一分署巡官趙秉魁督同長警並稽查鄭子良等至九畝地定安里本地人徐德明家抄出烟土十五大塊計重十九磅該巡官等又至老北門晏海街元和里三號廣東人陳鼎卿家抄出烟土四包計重十七磅半當將烟土連同徐·陳二人先後押解到署龔署員分别提案略詰判令一併申解警察廳訊辦又一區二分署楊署員昨午十一時飭派巡官長警至小東門中華路敦厚里十一號陳金泉家抄獲烟土一大塊又華字報紙包一大包十二時半該巡官等又至新北門民國路元龍里六號張翼如家抄出烟土一大塊又日報紙包二大包又紅紙包九包又黄紙包九包四時半又至中華路敦厚里十四號鄭文庭家抄出紅紙包烟 
土二十四包又黄紙包四包楊署員飭將陳金泉張翼如陳文庭等提案研詰一過判令連同獲案烟土一併申解警廳訊辦 
[吴淞區保衛漁業處佈告]  
　　吴淞區保衛沿海漁業事務處區長姚鳳岡昨發第三號通告云爲佈告事案案奉海軍保衛沿海各省漁業事務處函開庚代電悉在未經頌發帆貨船旗照之前如遇南北號帆貨船請領旗照時應暫行借用漁船旗照所有旗照各聯内之漁字均改爲紅色木戳帆字又此項船雙隻如係十尺樑頭即塡寫甲等八尺樑頭即塡寫乙等餘則類推相應函達即希查照辦理可也等因奉此查此案本區長前以塡給帆貨船旗照略有疑義經電呈請示在案茲奉前因除飭塡照書記遵辦合行佈告仰請領旗照各帆貨船户人等一體知照特此佈告 
[釣船上查獲械照不符之槍彈]  
釣船金新康號於上月三十日裝運木植駛經淞口被水警查出雜種槍械七支雜式子彈二千六百餘粒當檢閲護照祇有浙省水警廳所給且照上塡明槍式子彈等均不符合即將是項槍械子彈扣留旋經大商公所曁寗商經報税行證明具保外又經蘇省水警官廳加給槍砲護照一紙并將槍械子彈發還前日（八日）該釣船由滬放空出日在淞鎭東碼頭搬運下船時又爲崗警瞥見正在檢查憑照時適被宣撫第一軍三十一旅稽查員查見視察護照所列槍械支數不符且子彈係屬近時新式快槍所用與現執之三十年鑄舊式雜槍口徑均不適用因此將槍械子彈護照並該釣船出海黄阿多一名一併扣留翌晨由寗商蓬萊公所董事將黄保出現由陸軍稽查處將護照及查獲槍械子彈情形備文申送鎭江旅司令部請示核辦 
[江淮公所自發運柩執照省准立案]  
　　旅滬江淮公所前因自發運柩執照事曾推派代表韋伯成赴省請願業由韓省長批准立案昨該公所復接到江蘇省長公署佈告第九號保護運柩通行全文照錄如下 
　　江蘇省長公署佈告第九號爲佈告事案據旅滬江淮公所代表韋伯成呈稱竊淮屬六邑旅滬居民十萬餘衆向無丙舍爲死者厝柩之所自清光緒三十三年經同鄕熱心捐資先後購買寳山縣闕字三圖荒字圩内則田三十六畝有零建築丙舍六十餘間爲淮屬旅滬寄柩之處又蒙鹽城故董陶湛春撥鹽邑海東圖樵地二百餘畝阜寗故董金紳撥鳳谷村已地六十餘畝爲貧寒無力自遷者義塚之地皆於民國三年由故董丁寳銓呈請程都督核准立案是後每年凡有寄柩家屬領回原籍安葬或敝所代貧寒遷回鹽阜義塚埋葬至滬警廳領取執照祗繳印花税洋一元塡明棺柩幾具當日發出并無留難情形刻因常廳長頒發新章每張護照運柩一具繳費須四四元時間須十餘日種種痛苦不便搬運寄柩家屬因此困難時常涕泣即敝所積存貧賽之柩與應遷骨壜數以千計實亦無地可容是不得不環請鈞座幸發慈祥澤及枯骨援揚州八邑公所自行發給運柩執照成案俯允敝所備案施行凡敝所寄存棺柩搬運時由敝所自行發給執照仍遵前例每紙照貼印花税洋一元并乞鈞長通飭沿途各官廳關卡查照遇有敝公所執照運柩者一律准予放行以維善舉即惠幽冥實爲公便等情據此除批准備案並令行淞滬警察廳知照外合行佈告仰沿途經過各地方一體騐照放行以維善舉此佈江蘇省長韓國鈞 
[陳志剛又被弟控]  
　　控其不分故父遣産 
　　停止律師職務之陳志剛因假鈔票案在押法捕房待質茲其弟陳志祥以不分遺産等情於前日上偕律師投公共會審公廨控告據陳志祥稱父故有遺産四十萬槪由志剛掌管僅分給與伊地皮一小塊價值六千兩中西官以陳志剛前因某案曾到堂供彼係生長香港入智利國籍等語故向陳志祥質問其父母籍貫及其兄弟二人生于何處志祥答稱父母向住上海北京路渠兄弟二人亦皆生長在滬志剛從未去過香港等語堂上即命原告退候飭傳被告陳志剛到案訊核 
[法國貞德節之紀念]  
　　上海泰晤士報云今日（星期日）爲法國貞德紀念節法僑商特於昨晚在法國公園兒童游藝會以誌慶祝代理法總領事梅理靄及公董局諸局董等亦均到場云 
[儀器文具公會改選職員]  
　　上海儀器文具公會於昨日下午在四馬路太和坊該會新事務所舉行第三届年會改選職員三時開票計商務印書館·中華書局·實學通藝館·科學儀器館·合記教育用品社·華新公司·美生書館·大豐公司·上海儀器公司·振益儀器館·益新文具儀器號·等十一家爲董事王季眉·王德旭·沃蒓莊·王友三·王竹亭·何子敬·沈廷芳·滕克勤·王蕙蓀·朱肖琴·許功甫·等十一人爲評議員沈學文·胡季千·謝錦堂·沃錫齡·趙廉臣·胡介堂·林蓉卿·王堃全·等八人爲幹事員及散會已鐘鳴五下云 
[游民債劵開籤記]  
　　游民工廠基金債劵昨日又届開籤之期開出中籤號碼及經銷票號如下一等一一七二九號漢口中和二等一九一七七號本埠萬利全三等○七六六三號南昌福順祥四等一九六一四號本 
埠大發祥四等二○六五○號蕪湖來得利五等○八四五五號本埠有利源五等一三三二○號杭州行記 
[警廳招領迷路男孩]  
　　警廳昨收有男孩一口不知姓名與年歲小圓面孔言語不清穿蟹青色條而褲褂一套赤足黑布鞋和尚頭於五月八日在途迷失現留養新普育堂候家屬認領云 
[二區一分署新屋落成]  
　　二區一分署前因房屋破舊不堪由警廳令飭在沉香閣旁改建洋式房屋以資辦公現新屋工程告竣昨日各長警已遷入辦公一面由龔署員定於四月二十五日舉行落成禮業已發東邀請各機關來署參觀 
[身帶槍彈被拘]  
　南京人陳茂榮前日行至滬西被二百八十五號華捕與包探吴春榮在其身畔抄出手槍一支子彈六十六粒連陳帶入戈登路捕房由捕頭詰問一過飭令收押候解公共公廨訉究 
[誘拐女子爲娼之分别科罰]  
　　江西女子張淑珍前被親戚周王氏誘拐來申托徐老五介紹至法租界陳黄氏所開之妓院内借房間爲娼現因該女子不願迎客於前日自投法捕房求援故由捕房飭探曹安昌前往將王氏等一併帶入捕房前日解送法公堂請究先據張淑珍投訴前情詰之周王氏供實係張淑珍自願爲娼不敢勒逼餘供支吾徐老五供張淑珍由周主氏介紹到來向婦人借去洋一百餘元言明情願爲娼歸還故由婦人送至陳黄氏處迎客陳黄氏供張淑珍由徐老　領來借房間是實姦讞員商之法副領事葛　　周王氏押女所兩個月以儆黄氏罰洋五十元老五罰洋三十元充公張淑珍送濟良所 
[汽車撞傷行人併誌]  
　　昨上午十一時某號汽車駛經霞飛路撞倒寗波人錢子静頭部　處受傷由法捕房三百三十八號華捕拘汽車入捕房另雇車送受傷人往仁濟醫院醫治又昨日下午四時某號汽車駛經勞合路撞倒七十二歲無錫人蔣裕春碾腿骨由老閘捕房五百零三號華捕送往仁濟醫院醫治一面拘汽車入捕房請究 
[汽車撞壤汽車之罰賠]  
　　汽車夫陳文和於前日駕車至法租界地方司機不愼致將葉阿香所駕之汽車撞壞當由三百九十一號巡捕查見抄錄號碼回稟捕頭於前日傳至法公堂請訉先由三百九十一號巡捕稱是日巡捕派在霞飛路地方上差葉阿香之汽車由西至東吾即扳動紅牌並舉手阻止後面之車開駛詎被告陳文和不聽指揮向前直駛致將葉阿香之汽車撞壞是實葉阿香所稱各節與巡捕相同陳文和供詞支吾中西官判陳罰洋二十五元再着賠償原告之損失 
[私設賣土機關分别罰儆]  
　　周福之·藍竹三·陳阿三·等邇在法租界私設烟土機關秘密售賣事爲捕房查知於前日至各該處抄出烟土證據帶入捕房旋解法公堂請究奉訉屬實判周罰洋四百元藍罰洋三百五十元陳罰洋一百元充公烟土没收 
[指控誣竊私禁案之供詞各執]  
　　陳阿三投法公堂控稱民人前在輪船上爲廚司前日有素識之錢有生串通姚文卿·費志永·等誣指民人行竊伊等烟土將吾禁閉在小東門洋行街二十二號客棧内二十四小時派人輪流看守勒令將烟土交出並稱如不將烟土交出定須置之死地且遭百般毆打幸被民人乘隙逃出投報捕房將被告等拘案請求訊究詰之錢有生供民人對於此事毫不知情實被誣控費志永供原告前在輪船爲廚司時民人托伊照顧搭客不料被原告乘隙竊限客人行李等物後由民人賠出今始在途遇見向論有之不敢私禁姚爾卿供與費志永朋友是日適與費同行餘不知情中西官判以供詞各執着被告等還押聽候查明實情再行核奪 
[謊報賬洋被搶交保候訊]  
　　住居勞合路二百三十五號門牌之寗波入翁永甫在中法實業銀行爲收賬員八號下午三句餘鐘翁向美孚銀行及工部局收得賬銀二百八十兩又洋一百七十四元並未交賬迨至六時翁投總巡捕房報告謂所收賬欵行經新康路被盜匪三名悉數搶去當由捕頭派包探婁生·西探亨特·往新康路調查得其時並未發生盜刦之事歸禀捕頭以係翁揑詞謊報飭令收押前晨解送公共公廨請究翁延律師到堂聲請交保中西官諭被告交五百元保候訉 
[鴇婦以幼女頂替妓女之科罰]  
　　漢口路二百十七號門牌書寓妓女艶美日前因事離滬鴇婦林老四遂將其十五歲女兒彩鳳領入妓院頂替艶美應客爲專查妓寮之中西捕查出將林鴇拘入捕房旋准存洋五十元保出彩鳳送往濟良所前日禀請公共公廨中西官質訉之下判林老四罰洋五十元充公並着具結將彩鳳領回以後不准容留幼女 
[兩旅館違章之傳訊]  
福州路鼎新及廣東路高陞兩旅飽均因容留私娼與寓客住宿被老閘捕房包探周桂生與西探查見以其違章業已禀由公共公廨出單將該兩旅飽主徐良生·陸潮泉·傳案訉罰 
[東吴法科法學季刋出版]  
　　本埠崑山路東吴法科之法學季刊本年第一號業已出版内容仍分中英文二部中文方面有董康之（民國十三年來司法之回顧）·陳霆鋭之（論離婚）·及孫祖基朱鴻達等之著作英方面有吴經熊著之（四鐸查之法律哲學）·梁鋆立譯之（五十年來之法制）·及社論·書評·大理院判例·選譯等每册仍售大洋五角可向該校直接購買又該刊年職員業已舉出中文總編輯爲林振鏞英文總編輯爲梁鋆立云 
專件 
[胡景罠翼傳（續）]  
　　餘杭章炳麟撰 
　　戰數月敵不能進會麥熟令前軍固守民得刈麥敵亦不敢逼胡陳兩軍久相持渭北諸縣因於鐸饟盜賊乘間起適于右任自間道來景翼以兵柄讓之而身赴固市與樹藩所部議和被始入長安幽之景翼辭色不撓樹藩亦重景翼破建章功不忍害至九年秋乃得出時直隸吴佩孚始盛也十年夏閻治堂入關樹藩軍潰景翼知力不敵恐重傷人民亦會治堂所部旅長馮玉祥善附軍乃與相結助收陳部餘衆受編爲陜西陸軍第一師師長明年夏直隸關東戰起河南督軍趙倜與關東有連玉祥東征景翼從及鄭敵攻玉祥急景翼令鄧寳珊李紀才弓富魁進戰大破倜軍五月九日景翼至軍前令岳維峻李雲龍等攻其郊外累克多莊八郎砦金臺子諸壘俘斬甚衆十日自鄂河進逼上岡楊邨姚莊諸壘敵殊死戰景翼出奇兵繞其後敵大潰乘勝遂下開封商丘河南大定當是時吴佩孚以兩湖巡閲使兼直魯豫巡閲副使開幕府洛陽勢耦國恃材武欲盡并南北諸部識景冀才而惎其自民黨起不敢委任令以二十四師屯河朔爲京漢道守有衆二萬與饟甚少將士皆嗟怨景翼忍之不與校陜西諸將獨景翼最有聲及歸佩孚衆以爲貳景翼亦不自明佩孚嘗欲令征四川景翼辭曰身起民軍與南方將士有瓜葛將焉用之若東征者遲速惟命於是衆始識景翼風采然佩孚驕未以爲大嗔虞也十二秋大總統黎公以逼狩於上海直魯豫巡閲使曹銀者即六年稱兵迫散國會者也緣間被選爲大總統景翼與戲下語曰亂且至吾　宜宿戒母徒飽食蹴鞠爲也明年秋佩孚集諸道兵攻關東徵調徧南北景翼知錕可乘也則密令李仲三劉　中張　往來玉祥軍中謀因　除曹吴謝天下洛陽動員令下景翼率所部至通頓兵不進佩孚數促之以軍實不繼辭佩孚自出與關東軍戰於臨槍不勝復遺使促景翼景翼以一旅駐通其餘絡驛度喜峰口至平泉爲小勝以堅佩孚而玉祥已還收京師與直隸旅長孫岳縶曹錕府中景翼馳歸與玉祥岳改軍號曰國民軍設攝政内閣佩孚聞返至天津令旅長潘鴻鈞等　楊邨京師震愯景翼令維峻趣唐山紀才雲龍爲左右翼會玉祥軍迎戰紀才夜龑破鴻鈞禽之關東軍亦入冷口至灣佩孚軍大崩浮海自江道入夏口歸至洛陽謀北犯景翼南行至安陽與敵遇轉戰至鄭佩孚走十二月景翼入開封就臨時執政段祺瑞所在督辦河南軍務善後事宜職也佩孚嘗令鎭嵩軍劉鎭華憨玉琨引兵下洛陽至是　琨陽言受執政命景翼與戰大破之是時國政久不綱景翼以民黨以民黨少年特起慨然有澄清之志海内鄕風景翼亦自發舒期以河南爲根本次第匡復病丁疽甚十四年四月十日卒於開封景翼爲有　達痛快士大夫有志略者無少長皆與盡歡未嘗記小過性不獨食疱人或爲獨設饌必移就客盡之諸義故來與兒御短衣不過髁遇儒行先畏者即訪政俠少年也即與角抵歌舞爲樂聞一善言即呼參佐下書行之體肥重喜臥作書到百字輒三四寐及覺覺書未嘗失次或時賓友滿座上景翼隱几寐寐中盡能識入語與外人食至没頭乳酪中少頃復語笑如故少善馳後肥不時跨馬每戰筍將以前至戰處即輿步指麾終日意不衰戰罷即又臥外若無訾省者故遭吴氏得全（始所部二萬人比至河南（新舊逾十萬部勒甚　而士皆樂爲用戰時未嘗謹斥候身在前敵後百里不戒嚴不檢私書不苛索閒汋部將入謁皆字呼笠僧未嘗責以禮然持法嚴禹縣士民嘗小拒命團長王祥生縱兵擊殺之即斬以徇河南人士初聞陜軍至警怖欲走及至乃更如遇平人軍壘所在乞兒釐婦環求食悉下錢及黍飯與之故劉憨不能誘也旣善技擊視財幣尤輕與故人交散萬金立盡而囊中無餘錢妻林氏猶日續紉事親孝卒時其父撫之曰汝身已付國家吾不得私悲失孝養之子耳景翼卒時年三十四少能文辭誦太史公書皆上口稍長能草𨽻繪盡積日記至尺餘始兼延威將軍卒以陸軍上將卹 
 
 

Page 16

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *商業市况 
[星期日釐拆略漲]  
　　昨日早市洋釐市價掛七錢三分一釐較上日高二毫半午市又高一二五價七錢三分一釐一毫二五比較前日收盤共漲三毫七忽五銀拆早午兩市均懸掛二分銀行封開故市面稍形帶升 
[上週釐拆堅漲]  
　　洋釐上週洋釐初即逐步升漲最高曾至七錢三分二釐五原以本年絲繭各廠往産地收買尚猶預不定以是期洋交易不旺蓋各廠商以上年浙省嘉湖等處出産較佳　折結果尚能獲餘故今届趨於該方者爲多四月半期洋方始買進不少遂致提升連日滿期之後又稍回軟矣現洋（星期一）午市收盤七錢三分○二五（星期二）大一釐一二五價七錢三分一釐三七五（星期三）大一二五價七錢三分一釐五（星期四）大一釐價七錢三分二釐五（星期五）小一釐七五價七錢三分○六二五（星期六）大一二五價七錢三分○七毫半（星期日）即昨日大三七五價七錢三分一釐一二五四月半期洋（星期一）午市收盤價七錢三分○七毫半（星期二）大一釐二五價七錢三分一釐六二五（）星期三）小一二五價七錢三分一釐五 
　　銀拆上週來銀拆稍有參差不若前届之呆木自星期一至昨日常懸二分蓋西商賽馬銀行休息半日爲多惟星期六午市曾掛白借 
[上週外滙平疲]  
　　上週外滙市况週初均趨平定週末則漸疲計先令賣價賤至三先令一辦士一二五買價三先令一辦士一八七五美滙賣出鬆至七十四元八七五買進七十五元日滙最軟五錢五分八七五賣出五錢五分七五買進較前週結果先令賣價賤○六二五買進賤一二五美滙賣價疲小六二五買價亦小六二五日滙賣買兩價均鬆半分茲將逐日市况之開收盤及最高低各價列後 
　　（先令）開盤最硬最軟收盤相差 
　　星期一賣三·０八七五三·０八一二五三·０八七五三·０八一二五０六二五 
　　買三·一辦士三·八七五七·一辦士三·０八七五一二五 
　　星期二賣三·０七五三·０七五三·０八一二五三·０八一二五０六二五 
　　買三·０八一二五三·０八一二五三·０九三七五三·０九三七五一二五 
　　星期三賣三·０九三七五三·０九三七五三·一辦士三·０九三七五０六二五 
　　買三·一辦士三·一辦士三·一０六二五三·一辦士 
　　星期四賣三·０九三七五三·０九三七五三·一辦士三·０九三七五０六二五 
　　買三·一辦士三·一辦士三·一０六二五三·一辦士 
　　星期五賣三·０九三七五三·０九三七五三·一辦士三·一辦士０六二五 
　　買三·一辦士三·一辦士三·一一二五三·一一二五一二五 
　　星期六賣三·一辦士三·０九三七五三·一一二五三·一辦士一八七五 
　　買三·一一二五三·一辦士三·一一八七五三·一一二五 
　　（美匯）開盤最硬最軟收盤相差 
　　星期一賣七四·三七五買七四·半同上同上同上 
　　星期二賣七四·一二五買七四·三七五同上同上同上 
　　星期三賣七四·半買七四·七五同上同上同上 
　　星期四賣七四·半買七四·六二五同上同上同上 
　　星期五賣七四·六二五七四·六二五七四·七五七四·七五一二五 
　　買七四·七五七四·七五七四·八七五七四·八七五 
　　星期六賣七四·八七五買七五·同上同上同上 
　　（東滙）開盤闻緊最鬆收盤相差 
　　星期一賣五六·五五六·八一二五五六·五五六·八一二五三一二五 
　　買五六·三七五五六·六八七五五六·三七五五六·六八七五 
　　星期二賣五六·八一二五五六·八一二五五六·六二五五六·六二五一八七五 
　　買五六·七五五六·七五五六·五五六·五二五 
　　星期三賣五六·三七五五六·三七五五六·一二五五六·二五二五 
　　買五六·二五五六·二五五六·００五六·一二五 
　　星期四賣五六·三一二五五六·六二五五六·一二五五六·五五 
　　買五六·一八七五五六·四三七五五六·００五六三七五四三七五 
　　星期五五六·三七五五六·六二五五六·０六二五五六·００五六二五 
　　買五六·二五五六·四三七五五五·八七五五五·八七五 
　　星期六賣五六·００五六·一二五五五·八七五五六·００二五 
　　買五五·八七五五六·００五五·七五五五·八七五 
[星期日標金回漲一兩三錢]  
　　昨日星期日標金有一小時市况大條近期長一二一遠期長○六二五均掛三十一辦士五美滙兑開盤小三七五收盤小一二五銀價小一二五六月份標金開盤較上日漲七錢爲二百七十五兩三錢全日市况人心頗有轉佳之象初時因抛者略多曾小至二百七十五兩爲最小之價後得買者較旺故即回升至二百七十五兩九錢爲最高價是後稍有降升結果仍爲二百七十五兩九錢收盤計全日最高低相差九錢較上日則漲起一兩三錢 
[上週標金疲跌]  
　　上週標金市况週初尚稱平平至週末爲最疲計（星期一）開盤爲二百七十八兩四錢初時平定先令揭曉各滙雖均改賤然日滙内盤堅穩故金價未致跌小是日最小價爲二百七十七兩七錢將收盤時東滙内盤較上日爲緊以是金價升至最高爲二百七十九兩三錢收盤較小一錢爲九兩二錢（星期二）大條近遠期均縮一二五美匯兑開盤弗動收盤大六二五銀價小一二五日美英均弗動標金開盤二百七十九兩三錢初時人心頗佳故即升致二百七十九兩五錢爲最高價亦爲全週之最高價先令揭曉均無更動因内盤均鬆跌至二百七十七兩四錢爲最小價收盤回漲二錢爲二百七十七兩六錢（星期三）大條近長一八七五遠長一二五美匯兑開盤大一角收盤大二五銀價大二五日美日英仍然未動標金開盤二百七十七兩四錢先令揭曉東束美印三匯均賤二五以是即有跌無漲雖間有回好終未升至開盤之價故最高亦即爲七兩四錢後跌至最小價爲二百七十五兩八錢收盤亦祗二百七十六兩（星期四）大條近縮一二一遠縮六二一美匯開盤小一二五收盤小二五銀價小一二五餘仍未動六月份標金開盤較漲六錢爲二百七十六兩六錢上午平平午後東滙内盤稍緊人心轉佳金價升之最高爲二百七十八兩二錢最小價於上午東匯最鬆時曾到過二百七十五兩四錢午後收盤爲二百七十七兩四錢（星期五）大條近遠期均弗動美匯兑開盤小五分收盤大一二五銀價大一二五日美小一二五日英弗動標金開盤爲二百七十七兩一錢先令揭曉祗香匯小一二五餘均未動各内盤亦稱平定之局金價略有升降最高至二百七十八兩七錢午後日匯漸鬆人心亦疲金價跌至二百七十四兩八錢收盤較漲一錢爲四兩九錢（星期六）大條近遠期均仍未動美匯兑開盤大二五收盤小二五銀價等均弗動標金開盤爲二百七十五兩三錢先令揭曉東匯小二五餘祗法滙略貴金價因東匯掛小人心頓疲跌小至二百七十四兩二錢爲全週最小價後日滙内盤略緊金價稍升結果仍難見好爲二百七十四兩六錢收盤（星期日）大條近長一二一遠長○六二五美匯兑開盤大三七五收盤小一二五銀價大一二五日美日英弗動標金開盤二百七十五兩三錢全日市况平定人心略見好象初時到二百七十五兩後升至最高價爲二百七十五兩九錢與收盤價相同茲將上週逐日之開收盤及最高低各價列後 
　　（標金）開盤最高最低收盤相差 
　　（星期一）二七八·四二七九·三二七七·七二七九·二一２六 
　　（星期二）二七九·三二七七·五二七七·四二七七·六二·一 
　　（星期三）二七七·四二七七·四二七五·八二七六·０一·九 
　　（星期四）二七六·六二七八·二二七五·四二七七·四二·八 
　　（星期五）二七七·一二七八·三二七四·八二七四·九三·五 
　　（星期六）二七五·三二七五·五二七四·二二七四·六一·三 
　　（星期日）二七五·三二七五·九二七五·０二七五·九·九 
[上週公債回跌市况稍佳]  
　　上週各債期現貨市况週初二日續仍寥落自週三迄週五期貨交易較前稍旺市場人氣略見踴躍惟現貨仍屬不振市况依然清淡計全週期貨成交總額四百零四萬元内整六占二百三十六萬五千元比前週多一百十八萬五千元金融一百零六萬元亦多五十四萬元七長獨較前週少三萬元計六十一萬五千元合較前週超過一百六十九萬五千元現貨交易全週共一百零九萬三千元較前週少三十一萬六千元九六比前週多八萬三千元計八十萬零七千元五六計三萬四千元多二萬七千元七長二萬七千元亦多三千元其他均遜於前週如整六計十二萬四千元比前週少三十二萬六千元金融十萬元少六萬九千元整七祗做開一千元較前週計少三萬四千元至上週各債市價趨勢在週初數日呆定異常每日均祗上落一二角許自後以市况稍佳價亦略見變動惟週三四日期現貨均下跌頗巨七長金融市價均跌下一元以上整六金融亦跌下七八角惟至週五咸各回漲半元左右結果較前週俱稍回跌内如金融期現貨七長六七月份期貨及九六現貨平均比前週回跌七角七長本月份期貨跌下五角半其現貨及整六期貨平均亦跌三四角整六現貨略縮二角獨整七漲高三角五大亦回漲二角華商證劵股續降頗巨比前週復跌一元有半茲將上週各債最高低價並計其差額較其漲跌列表於後（單位元） 
　　公債種别期或現最高價最低價差額漲跌 
　　金融公債現貨八八·二○八七·三○·九○跌·六○ 
　　金融公債五月期八八·七五八七·四○一·三○跌·七五 
　　金融公債六月期八八·八五八八·一○·七五跌·六五 
　　金融公債七月期八九·八○八八·二○一·六○跌·六五 
　　整理六釐現貨七七·七五七七·二○·五五跌·二○ 
　　整理六釐五月期七八·三五七七·四○·九五跌·三○ 
　　整理六釐除息六月期七五·八○七四·九○·九○跌·三○ 
　　整理六釐七月期七六·三五七五·三○一·○五跌·四五 
　　七年長期現貨七○·三○七○·○○·三○跌·三五 
　　七年長期五月期七○·八○六九·六五一·一五跌·五五 
　　七年長期六月期七一·○○七○·二○·八○跌·七○ 
　　七年長期除息七月期六七·九○六七·三○·六○跌·七○ 
　　九六公債現貨三二·五○三一·四○一·一○跌·七五 
　　五年大票現貨八四·二○八四·二○漲·二○ 
　　五年小票現貨八二·三○八二·二○·一○跌·一○ 
　　整理七釐現貨八一·九○八一·九○漲·三○ 
　　華商證券股現貨四○·○○三八·五○一·五○跌一·五○ 
[星期日紗花平疲]  
　　昨日星期日美棉期貨跌三至十二磅音現貨跌五磅音英棉期貨跌七點現貨不動印棉孟加拉跌三羅比七八月期白羅溪跌六維比四五月期白羅溪跌八羅比本埠紗花市勢平疲市上現紗由江西汕頭寗波等帮購進百餘包價與上日相仿市價如左　　十六支大發一六六·二五二十支立馬一七八·００ 
　　十六支水月一七二·五０二十支水月一七六·００ 
　　十六支日光一七０·二五十支人鐘一五五·００ 
　　十六支藍鳳一六八·二五十支雙喜一五四·００ 
[上週紗花步跌]  
　　上週纱花市况因外棉連跌現銷清淡日紗有運滬銷售之説市氣非常虚軟週末雖略回堅然仍不足恃蓋疲弱已久例有反動非市勢有轉機也茲將週間期現紗花市况分列於後 
　　期紗週初因外棉疲弱日紗有運滬銷售之説賣氣甚旺旋因外棉連跌現銷清淡三品毫無進展市氣續疲週末因賣方抵補略呈堅勢全週以星期五本月期之一百六十八兩五錢爲最高同日十月期之一百五十八兩爲最低共成交十四萬八千五百包較前週增一萬三千五百五十包市價如左 
　　週初價週末價最高價最低價差額 
　　五月期一六七·五０一六七·六０一六八·五０一六六·二０二·三０ 
　　六月期一六五·七０一六四·五０一六五·七０一六三·一０二·六０ 
　　七月期一六四·六０一六二·九０一六四·六０一六二·一０二·五０ 
　　八月期一六三·九０一六二·一０一六三·九０一六一·四０二·五０ 
　　九月期一六二·二０一六０·三０一六二·三０一五九·八０二·五０ 
　　十月期一六０·四０一五八·四０一六０·四０一五八·００二·四０ 
　　三品期紗在週内依然混沌本月期最高價爲二百九十六元四角 
最低價爲二百八十五元九角 
　　現紗客帮方面頗形清淡廣帮進七百五十包漢口帮進七百餘包北帮進六百餘包江西帮進五百包川帮進三百包其餘蕪湖汕頭厦門寗波内地野鷄等帮共進一千包以上各帮共進三千八百五十包較前週减六千一百包市價如左 
　　十六支最高價最低價差額二十支最高價最低價差額 
　　人鐘一六八·二五一六六·００二·二三雙喜一七二·００一七一·００一·００ 
　　大發一六七·五０一六六·００一·五０鴻福一七九·二五一七七·五０一·七五 
　　汽球一六八·００一六六·００二·００立馬一七九·００一七七·七五一·二三 
　　孔雀一六七·五０一六七·００·三０歡喜一七七·八五一七七·二五·六０ 
　　水月一七四·五０一七二·二三二·二五水月一七七·九０一七五·七五二·一五 
　　日光一七二·００一七０·００二·００五福一七二·００一七０·００二·００ 
　　豐年一七二·二五一六九·五０二·七五牧羊一七二·五０一七０·五０二·００ 
　　藍鳳一七一·五０一六八·００三·五０仙桃一七九·五０一七六·五０三·００ 
　　丹鳳一六九·００一六七·五００一·五０豐年一七八·五０一七七·二五一·二五 
　　雙虎一六七·七五一六六·五０一·二五雲鵬一七五·五０一七四·五０一·００ 
　　十二支　十支 
　　天官一六二·００一六一·五０·五０人鐘一五六·００一三三·二五·七五　 
　　金鷄一六四·００一六三·七五·二五大發一五四·００一五三·二五·七五 
　　荷蜂一六二·七五一六二·五０·二五金鷄一五七·五０一五六·００一·五０ 
　　十四支三十二支 
　　藍團龍一六六·００一六五·七五·二五福島二三九·００二三八·００一·００ 
　　期棉週初因外棉疲弱紗市不振市况趨跌旋因外棉連跌賣氣旺盛逐步下落週末因補空關係稍見回漲全週以星期一七月期之四十一兩四錢五分爲最高星期四十月期之三十八兩三錢五分爲最低共成交十八萬一千七百担較前週增一萬七千五百担市價如左 
　　週初價週末價最高價最低價差額 
　　五月期四一·二０四０·五０四一·二０四０·二五·九五 
　　六月期四一·三０四０·七五四一·三０四０·五五·七五 
　　七月期四一·四五四０·九０四一·四五四０·八０·六五 
　　九月期四０·二０三九·八０四０·二０三九·六五·五五 
　　十月期三九·０五三八·五五三九·０五三八·三五·七０ 
　　外棉情形逐步跌落茲列表於後 
　　最高價最低價差額 
　　美棉現貨二四一五二三三五八０磅音 
　　英棉現貨一三０四一二五四五０點 
　　孟加拉三九六三八二一四羅比 
　　白羅溪七八月期四六三四五六七羅比 
　　白羅溪四五月期四六六四五五二羅比 
現棉全週成交四千九百七十九件一千三百四十担較前週增三百四十五件减二千一百六十担市價如左 
　　最高價最低價差額成交數 
　　陜西花四二·００三九·二五二·七五三八二九件 
　　火機花四二·五０四二·二五·二五一三四０担 
　　白羅溪四四·六０四三·五０一·一０七五０件 
　　印度花四三·００三００件 
　　西南湖三九·五０一００件 
[上週絲市步趨堅暢]  
　　歐美需要並起···各經存底日薄 
　　全週共計成交二一二九包···價益堅俏 
　　上週本埠洋莊絲市雖值春賽期中各歐莊循例於星期一二三等日下午停止辦公無如歐美需要並起電報紛紛轉滬各洋行類均於假期中照常與華絲商談判絲交全週共計成交滬川魯黄白廠經輯里乾大經川搖經黄粗絲上中身灰經等二千一百二十九包行市均甚堅俏查紐約絲銷沈寂已久現因秋綢定貨發動需要轉殷里昂各經進胃未衰續起競辦英倫增加奢侈進口税之議尚未允許取消絲綢商仍在積極搜購是以交易益趨暢達而華絲商手中餘貨大致有限廠經乾繭原料日缺白經中下身已售罄祗存上身貨二三百包黄絲灰經均屬稀薄故市面步趨堅俏茲將上週中絲市經過情形分類詳述於下 
　　新陳滬廠經上週滬白廠經新陳交易均仍不弱全週共計成交新貨四百八十包陳貨二百五十包絲價均趨堅漲上週新廠經美銷忽起陳貨英法需要仍殷並起抛購而滬埠乾繭存底有限無錫等處存繭更形减折新繭收成尚難預測故均不敢儘置承抛市面日趨堅穩 
　　輯里乾大經上週乾大經交易益形暢旺全週共計成交上中等乾大經及烏鎭細絲等四百四十七包價亦堅挺查英倫議增奢侈品進口税雖經英意等國絲綢商分電反對而英政府尚未遽允取消故英莊白經仍在搜購加之紐約高等乾經忽臻活動法莊亦起競辦以致交易轉盛滬埠中下等貨悉數銷清上身貨存儲亦已有限市面益形堅俏 
　　川魯黄絲經上週川魯黄絲經交易均不寂寞全週共計成交川黄廠經四百五十包山東黄白廠經一百六十四包川搖經十二包粗黄絲二十五包價均堅定查美法川魯黄白廠經需要均殷英印搖經黄絲進意本濃惜滬埠存絲不充花色不齊以致銷路不合而成交減折惟各經行市均形堅定 
　　上中身灰經上週灰經交易頗形暢達全週共計成交上身貨二百十一包中身七十包價益穩定查紐約灰經銷路漸起各歐莊手中揑貨均已銷售無餘進意復殷而灰絲商手中餘貨漸薄態度堅挺故市面日趨俏利週末所談之交易行市已有轉漲之趨勢 
　　本週中預測本週洋莊絲經交易如紐約里昂新廠經進胃均起電報轉滬則成交當不致减折惟魯廠經白乾經等存底均薄交易當難過暢而行市當益堅漲耳 
[上週粉市初跌後漲]  
　　上週中期粉市面仍形混亂週一洋粉已到多頭積極反賣粉價趨跌本月份跌度尤甚計跌四分左右其餘亦均有分餘之跌度週二市氣一蹶不振本月份已進四錢各月市盤均跌二分餘週三多分競賣益力本月份計跌六分餘閏四月亦跌四分半遼期亦有发餘之跌度週四廠商與多頭並起吸收盡力高抬本月份適成前日大跌之反動計漲六分餘其餘亦均漲二分左右週五近期漲勢仍勁遠期因天時轉佳而轉疲本月份續漲二分其餘平疲週國恥紀念停市上週最高市價在星期一最低爲星期三近遠期高低差度本月份計差一錢三分餘閏四月差八錢餘五六月份亦相差四五分結果近期祗小三四分遠期僅祗二分餘之跌度期粉成交額全週共四百零一萬八千包股票成交二百九十五股價由五十七兩五錢漲至六十兩六錢旋跌至六十兩二錢現粉輸出僅祗二千一百包茲將最近兩週中之週末市價曁上週中高低兩價以及中日市場現粉市價分别列表比較於下 
　　最近兩週中本埠麵粉交易所期粉市價比較表（單位兩） 
　　月别上週中上週中高低前週上週比較 
　　最高價最低價差額末價末價漲跌 
　　四二月二·四　一三二·三一七五０２一三三０二·四五二五二·四一五０跌０·０五三七五 
　　閏四月二·二一五０二·一二七五０·０八七五二·二０五０二·一六００跌０·０四五０ 
　　五月二·０八二五二·０三二五０·０五００二·０七五０二·０五００跌０·０二五０ 
　　六月二·０六七五二·０二五００·０四二五二·０六五０二·０四二五跌０·０二二五 
最近兩週中日市場現粉市價比較表（單位日元） 
　　神户現粉前週末價上週初價上週末價比較漲跌 
　　最高等級四·六五四·七０四·六八漲三分 
　　本街現粉（單位兩） 
　　紅藍車牌二·四九０二·四九０二·四七０跃二分 
　　綠兵船牌二·四九０二·四九０二·四七０跃二分 
 
 

Page 17

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *常識 
[常識增刋投稿新例]  
　　一本增刊之材料包衛生經濟道德法制及教育科學禮俗宗教市政家政藝術時箴字説雜錄問答各項投稿者請於篇首標題前將某項標明并請於信面標明申報主館常識部 
　　一本增刊自十三年六月二十八日起每逢星期六改印平民周刊其文體分短論大事記傳記詩歌筆記書信短篇小説七種專備曾讀平民千字課者之閲覽篇幅須簡短文字須淺顯并宜注重興趣投稿信面請標明申報館常識平民周刊部　　一投稿有語涉攻訐個人者恕不登載其篇幅過多或字跡潦草不易辨認者佳構亦從割愛 
　　一選登之稿甲種酬二元乙種酬一元名人特約稿件不依投稿常例 
　　一選登之稿本增刊得酌量增删其字句 
　　一投稿願取酬者須記名蓋章於篇首標題下每句自加單圈并於篇末黏附名片詳註通信處不依此定例者以不願取酬論 
　　一選登之稿如一月後無人指摘其轉錄他稿者（指摘轉錄之稿須附寄其原本）至隔月（陽曆）四日即可向本館取酬其領酬時之簽名蓋章須與投稿時同 
　　一間答一項專爲喜閲三增刊諸君實有疑義者藉便討論起見當擇要登載恕無酬資 
　　一投稿者如不願取酬或一願將眞姓名發表者請於原稿註明 
　　一投稿附函恕不作答不登之稿恕不檢還 
衛生 
[兒童和成人身體構造作用的不同] [  顯]  
　　兒童的身體自外形觀之頭胸腹四肢耳目口鼻諸器官都和成人一樣並没有缺少也不增多好像是一個（具體而微）的成人然而從内部構造細考之却大相徑庭差不多没有一件相同的所以他的作用也隨之而異了這個問題對於家庭和小學的教育非常重大故負有教育兒童的責任者必須要先把這問題研究澈底那末對於兒童教育上才有一家的軌道可循兒童教育的重要第一在身體的教育要想使兒童身體得到適當發育必須順應兒童生理的程序施教助其充分發達才有造就完全有用公民的希望我現在把他的各部構造及作用的異點説一下 
　　㈠各部骨格大小的不同 
　　小孩頭骨特大軀幹較長而四肢短胸部亦較爲龐大其各部長度之比例（以小孩爲單位）爲頭長二和一胴長三和一腕長四和一脚長五和一 
　　㈡血液循環系的不同 
　　㈠紅白血輪血液中有紅白兩種血輪小孩的紅血輪比成人少而白血輪比成人多這是因爲各各功用的不同紅血輪專主輸送外界的氱氣於體内小孩體質薄弱故輸送氱氣少而血液不濃厚白血輪爲抵抗傳染病減殺一切毒菌小孩白血輪的能力遠不如成人故特别加多這是紅白血輪構造功用的不同 
　　㈡心臟與血管成人的大動脈要比小孩在三倍心臟大至十二倍可見小孩心臟小而血管大了因此小孩血液循環不能得到適當的壓力了所以心臟必須跳動得非常之快血液才能運行全身成人却血管和心臟大小相稱心臟跳動就很均匀了這樣看來那對於小孩的游戲運動很該注意了若使他作長久劇烈的動作則心臟跳動更快心臟就要受很在的損害這是何等危險的事情呀 
　　㈢淋巴組織淋纠液在小孩身體中能助食物之消化抵抗各種傳染菌之作用所以比成人尤爲重要但淋巴液之流通全賴身體之運動故欲小孩身體之發育必須使用適宜之運動切不可硬叫他終日坐在凳上不動以阻礙淋巴液之流通 
　　㈢消化系的不同 
　　兒童和成人消化系不同的地方有四種　　㈠兒童初生時無牙齒大約周歲後始生乳齒然不甚堅固故助食物消化之效力小　　㈡初生嬰兒的口液腺没有助食物消化的功用 
　　㈢兒童的腸直而蠕動慢成人的腸横而蠕動快 
　　㈣小孩的新陳代謝作用甚快所以食量甚大 
　　有以上四種的關係我們對於兒童的食物當該注意宜選擇易於消化且多營養分的爲佳食物時間宜一定不宜太長久閒食少吃 
　　㈣呼吸系的不同 
　　肺量的大小和身體的大小成正比例故兒童的肺量比成人的小那呼吸的速率亦當然比成人的小了又女孩的肺量比男孩的還要小一點這大槪男孩比女孩多會運動的緣故我們應該叫兒童常做呼吸運動養成喜歡新鮮空氣的習慣睡覺時不可被覆頭項緊閉窗户則可以免除肺病的發生 
　　㈤筋肉系的不同 
　　㈠小孩一二歲時筋肉重量占體重百分之二十三成有則占百分之四十三故小孩筋肉細小成人粗大 
　　㈡小孩的筋肉多水分而成人則甚結實　　㈢兒童各部筋肉的發達速率不同如腿臂及背上各部筋肉發達速率比其餘各部特别快 
　　㈣兒童細微筋肉的發達比别部筋肉特别緩慢些 
　　筋肉發達與否和兒童作業最有關係如讀書寫字要用眼力和手握這全是細微筋肉的作用故小學教師對於兒童作業尤宜注意呵 
　（六）神經系的不同　 
　　小兒頭腦特林才生下的頭腦之大即占成人四分之一七歲時占十分之九到十四歲就和成人一樣大此後不再生長只會增多腦紋腦紋的繁簡和智力的好壞有關係兒童腦紋簡單故智力不及成人我們須要叫兒童多到外邊去活動可以增加自然界的知識的經驗就是這個意思做父母的做小學教師的可不注意嗎（乙種酬） 
經濟 
[蘇省歷年財政盈虧狀况（二）] [  天夢]  
　　蘇省歷年財政狀部前已貢獻諸君積虧數爲三千萬元以上此乃指國欵方面而言尚未及於省欵也我省人民對於省財政關係尤重更應詳知以謀救濟茲將總數列后請我省人民一注意之 
　　民元二時省與國之財政畫分最清且無積虧二次革命以後國省之欵因之混淆直至民七省財政尚未劃分納於國税範圍内然未聞有虧欠者有之自民八始 
　　現以民國十三年十二月爲止據省欵公開報告所載即可知省欵方面積虧總數共爲四百九十六萬三千餘元以一省之財力而虧欠竟如此之鉅抑亦不可驚人者矣 
省欵之支出大部分爲教育經費積欠至五百萬元而弱無怪教育經費之大受影響今雖教育經費獨立然已杜已涸之源何從挹注耶殊堪殷憂焉 
　　以江蘇上省而言國欵竟虧至三千萬元以上省欵又虧至五百萬元而弱哀我省民其將何以負擔此重債乎是眞無以善其後也（乙種酬） 
[道德]  
[五月裏的三個紀念節] [  化我]  
　　王月裏的紀念節眞多如（五一）（五四）（五九）（五一）是勞動紀念節世界各國都舉行的（五四）是中華歷史上的一點榮光（五九）是中華歷史上的汚點也是國民的恥辱到了這一天各地學生界和工商界等持旗游行或露天宣講或化裝演講非常的熱鬧但是紀念是紀念國恥仍舊是國恥我不是反對這紀念也不是歡喜這紀念我以爲這一日的形式上的紀念猶如曇花一現有何價值呢我們應該進一步把這（國恥）二字刻在心頭直到洗雪了方休要洗雪這（國恥）必須先圖自强咳現在的政府一天壞一天怎麽能夠自强呢諸位同胞吓靠政府是靠不住的靠外國帮助更是靠不住的我們應當自已靠自已自已靠自已怎樣的靠法 
　　第一戒絶嗜好以强身體 
　　第二戒奢惰宜勤儉 
　　第三捐資興學以達教育普及的目的（願有財産之家加意注意將來國亡你們的　財産難保請看朝鮮的亡國史） 
　　第四互尊人格 
　　第五以百折百回的精神努力向萬惡的軍閥奮鬭 
　　這樣的去做萬衆一心的去做不數年後這（五九）國恥就没有了（乙種酬） 
時箴 
[惡政治之毁壞人才] [  覺]  
　　惡政治如洪鑪任何人才入之無不如毛髮之立時燒毁此非憤時之言也蓋經數年以來冷眼之觀察而深信其必然 
　　余嘗有素年認爲較有學識之人偶一投身政界無不立改其初步或退而在野則昔日之曾爲人所唾駡者亦漸覺其頭腦冷静而言論風采之間且時有動人之處此其故何也一朝權在手則學養稍有不足即易濫用其權或心本無他自以爲是甚且明知其非而不肯認錯聰明人尤易犯此病所謂當局者迷旁觀者清也及權勢旣去則干求蠱惑者少而環境旣清神明自復此又當然之理無可疑者 
　　於是歎諸葛武侯之澹泊明志寗静致遠誠不可及也以彼如此之修養工夫而旣出隆中尚不足以廓清三國之紛亂而偏安一隅况今之人本無澈底救國之志願與才能不過遭逢時會於瀘火之上分嘗一臠曷怪其本相易露而爲人齒冷哉 
 
 

Page 18

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *   
 
 

Page 19

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * *本埠增刊 
[先施减價贈送保安刀]  
　　先施公司樓下五金部减價期所售了夫厘地EverＲea刀片每包六片减售八角今爲歡迎顧客推銷營業起見凡購了夫厘地刀片一包即敬送保安刀一張云 
[廣洲襪廠開始營業]  
　　南京路五福弄口廣東廣洲襪廠係廣東省西關總廠分設聘專家織造老鷹鐘牌絲線襪式樣美麗行銷多年該廠發行所已於昨日開始營業自早至晚營業甚旺並舉行大减價二十一天云 
[長城白煤到滬]  
　　直隸臨榆長城煤鑛所産之白煤質地堅美物品優良久爲各處用户所稱許上年月樣煤千噸運滬備受歡迎茲因運輸便利業經陸續來滬由九江路望平街口濟大公司經銷同業前往定貨者甚多該公司之發展殊未可限量也 
[民生新出半絲襪]  
　　民生實業公司自設民一牌發生所於浙江路偷鷄橋口四層洋房開始營業所出品之民一牌各種絲襪絲襪牙劇等均係上品惟民一牌半絲襪因該公司經理汪君費數載之研究始有此項精美定價每雙祗售大洋三角五分三雙一元每打三元八角近日往購者頗多云 
 
 

Page 20

 
 
1;第一萬八千七百四十七號;中華民國十四年 西曆一千九百二十五年五月十一號
星期一 * * 
[婚禮誌盛]  
　宛米山房書畫陳列所會員葉渭莘潘石年兩畫家於昨日行結婚禮葉君乃名畫家葉指發之公子禮堂設在南倉街滬寓潘君爲邑廟東轅門口星心美術公司主任中西畫皆甚精究禮堂設小東門烟業公所聞昨日到者畫家爲尤多云 
[出版界消息]  
　　三支實業社出版之三角之光第七號係國恥紀念特刋已於昨日出版十分精采所論問題均係切實而非浮文函索者附郵一分面索者不取分文云 
　　南陽橋中華救國十人團爲宣傳宗旨研究文藝起見發行季刋請黄滌之君編輯内容分時事論文社會教育小説文藝及雜纂等項著作者如鄧鈍鐵許茸餘童禹君陳知禮原憨珠陳野鷗顧雙呆等均係滬上知名之士云 
[集會表]  
　　陽曆本月時間地點召集者事　 
　　二十三日聖約翰攝影研究會約翰攝影研究會比賽會 
　　二十四日總商會上海商業儲蓄銀行股東會 
[天氣報告]  
　　徐家匯天文台昨日下午四時三十分氣象預報云天熱或晴馬鞍島以北有南風南方則風微而無定向又昨日下午三時前二十四小時内本埠氣温最高七五·六最低五二·去年同日最高六七·六最低五二·七 
 
