# 1934 - 359 - 4908876

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢巖先生所輯計書十二種曰醫學眞傳曰質　錄曰醫家心法曰易氏醫家曰正　　草存案曰　氏聚亦余　趨曰痎瘧　疏曰逹生編曰扁鵲心書曰本草崇原曰侣山堂賌辨曰學古診　集前明及國朝諸名　者　彚輯成編誠醫學之導　　人　宜率爲老臬者也原板久已　糊兹本局承博文書　之　排印成編賜購者請臨上海　文書局揚州點石裕記選取可也計書八　　部價議一元六角 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遺人藉迓庥　用增光彩本書室友倩名　帥精繪五尺幅衆神圖付之石工加以采色爲諸紳商新歲供奉之用每軸取價洋一元六角賜顧者請速至三馬路申昌　室購取可也此佈 
[再書英俄警電後接前稿]  
　　余嘗謂西人雖性情誠實凡事以信義相孚而慮遠謀深每於未事之先默爲佈置若當行軍用兵之際則機械尤深變詐莫測始我中國士夫聞歐西人創爲瓜分中土之說未嘗不斥爲謬談乃觀於今日之時勢則羣雄蠭起惴惴可憂補袞諸公毋以是爲妄言而不早爲之計當膠事未起時俄國先派巨艦名勞力者駐紥東方英人知之遂亦命　　鐵甲巡艦豹亞虎於西歴九月十二日由砵士毛埠開行繞道阿洲好望角蓋以此船碩大無比不能從蘇彝士河經過故多歴海程三千里繞道前來與俄國巨艦勞力相對壘嗣俄於琿春調駐陸軍八萬名此後之陸續調至者尚有加　已俄船運糧至琿紛紛麕集并聞香港亦有運船兩艘入口由是英人亦添派鐵甲船至中國海面有英船名咽架者於西十一月二十八日由亞甸埠開至香港是則英俄兩國欲有事於東方其端倪固已顯露特中國如在夢中未之覺察耳卽在德國先嘗明降諭旨命戰船之在東方者當以日本爲薈萃之區於是德國駐紥東方水師提督命各戰艦皆至横濱聚會識者皆知德人此舉必有深意存乎其間特此時中德輯睦卽德與日亦無違言究不知其調遣戰船將何所用乃未幾卽有東省教案德人遂以戰艦奪我膠州此雖會逢其適然亦可見東方時局必將又有兵革之事矣迨自德人據膠後英俄各國遂皆如箭在絃上不得不發旅順舟山之警無論確否固意中事耳卽使今日彼處尚安堵無恐而德人久據膠州不萌退意則中國各處要隘必皆爲西人所覬覦英人明目張膽言欲爲中朝扼守長江一帶其意以爲保護本國商權而實則卽是佔據之意矧近日之由舟山來滬者述及目睹口外泊有英國兵船而倫敦電音亦言旅順口目下由俄人爲之整治由此觀之旅順舟山兩口果否已爲英俄所據雖今尚未敢斷定而已不啻爲英俄所據矣何則蓋自中日一役後我之海軍已焚燬殆盡雖有存者以之防一海口尚形不足何足以防各處海口更何足以禦敵於海上且前此日本一島國我海軍猶有戰艦多艘而尚不能與之相抗則今此當海軍已燬之時而欲與諸國敵不待智者已早决其必不能矣故今之歐洲各大國視中國雖受侮甚深而不能一動惟不能一動而各國臠割之心乃由是愈熾俄與英已繼德而起彼法亦豈能淡然置之哉觀其添調將搭克及巴新加立兩快船航海來華用心不已可見耶抑更有說者前者德人嘗以戰艦測量福建厦門諸海道其意蓋垂涎於三沙灣金門島諸地考三沙灣在福建厦門之間形勢極佳灣口窄狹日本國民新報嘗以是地爲優於膠州萬萬倘於此蓄煤停艦則一旦海上有事起而應其變形勢最爲相得非特中國南方一帶之利皆可歸諸掌握卽臺灣南洋諸島以及香港以北之海岸無不可控制自如各國皆所注意而英又寢饋不能忘故欲佔據九龍地方蓄此雄心已非一日亦以據有是處方能保護香港諸地今旣各國皆　焉欲動則三沙灣九龍等處爲各國所必爭豈　旅順舟山而已哉嗟嗟中國之孱弱至於此而極矣欲圖振作已苦不能往者中東之役中國人民多有激於血性憤懣不平者今則漠然並無人焉激昻而起其殆人心之將渙乎是尤可爲之長太息已 
[蓬萊靑鳥]  
　　俄國有兵船三號寄泊日本長崎港東歴十二月十五日同時望高麗進發○日人之流寓高麗元山埠者男子八百七十六名婦女五百四十五口可謂衆矣○神户棉花商石井氏素以多財善買聞於時近日忽然倒閉共虧欠各華商銀幣十一萬圓其中怡生永被欠至六萬五千圓之多德新亦不下七千圓○明治十年日廷倩英國著名船廠製成兵艦三　其式相同好事者因以姊妹船呼之數年前先已沈没其一至明治二十七年黄海之戰又被我中國擊沈一艦惟扶桑艦雖壞而尚可修補然亦已影隻形單矣不料前月駛至豫州長濱沖又觸礁而破沈入江心於是三姊妹無一存者噫其亦如紅顔之薄命耶 
[瓊島奇災]  
　　廣州采訪友人云省垣各善堂接瓊州紳士來函内開十月十一日風雨大作夜以繼日山水陡漲海潮隨之以致海口上沙村沉没商船三十餘號淹斃者多至百餘人文昌縣境鋪前港亦有二百餘船同時沉溺人口屋宇蕩然無存臨高縣亦淹斃二千餘人田禾悉遭摧毁向來每米一斗需錢四百文災後增至八百數十文以致人心惶惶朝不保暮流亡日衆待振孔殷云云想各善士飢溺爲懷當必源源佽助也 
[分設銀行]  
　　重慶采訪友人云此間新設一銀行牌號源豐潤頗爲在渝各商所信任是以生意日見振興有知者謂係上海中國通商銀行之分枝開市之期官塲咸往道賀 
[募勇述聞]  
　　漢口訪事友來函云聞官場傳述謂楚督張香濤制軍以時事多艱邊釁迭起鄂省地處衝要不可不多募壯兵以資防守併謂此次所招選者擬長年駐守田家鎭砲臺一帶云云究竟確否當俟訪明續錄 
[俄營租界]  
　　俄人在漢口英界五碼頭尾續闢租界藉以振興商務等情早誌前報兹聞俄廷已派馬君來漢主持闢界修岸等事併聞有華人陳君爲之承辦一切想不日卽當開工興辦也 
[委員修隄]  
　　湖北襄陽老龍官堤逼近河沿水勢湍急異常春夏之交時虞潰决鄂藩王芍棠方伯欲作一勞永逸之舉恃委幹員數人前往培修工料一切務極堅實想此後鞏固金隄該處居民永享安瀾之慶矣 
[文旆過禾]  
　　嘉興采訪友人云新任安徵提督學政徐季和宗師交缷浙江學政關防於本月初二日由省垣乘官舫帶以小輪船赴皖蒞任禾郡各官咸於初三日淸曉乘舟往杭州塘恭迓嘉協兩營汛兵曁嘉防後旗親兵亦皆在塘邊站隊楚湘水師砲艇則以次排列江千午後憲舟鼓浪而來各官遂紛紛投遞手版各兵亦槍砲齊鳴及憲舟抵西門外官碼頭宗師接見各官茗談片刻旋解維望北麗橋進發各官仍恭送如儀 
 
 

Page 2

 
 
[文星照皖]  
　　皖江訪事友來函云新任安徽學院徐季和宗師文章經濟久爲海内宗師自奉量移皖江之命皖之人士卽皆欣欣然有泰山北斗之思翹企幨帷已匪朝夕頃聞新任浙學銜命南下已將次履新徐宗師俟將浙學關防交代後定於本月某日起程用小輪拖帶由浙江逕渡洞庭繞道蘇台復由鎭江直抵姑孰據聞已諏吉臘月十五日接篆所有節轅房舍已修飾一新至前任學憲李筱岩宗師則俟徐宗師蒞止交代完竣卽回山左珂里度歲來春再赴神京覆命 
[司馬履新]  
　　紹興訪事人函云前由武林官塲傳言謂紹郡薛幼梅司馬缷篆後上憲委總巡秦叙齋大令兼代後知代者爲高司馬積勛前所言乃傳者之訛也司馬已於上月二十三日接印視事說者咸謂司馬歴任名區循聲素著當此下車伊始必有一番新政措施於稽山鏡水間也 
[掌教卻聘]  
　　杭州訪事人云大凡爲書院掌教者每有不滿人意之處其故由於院中課卷甚多而按月膏火有限不得前列者率多忿忿不平杭州紫陽書院某山長主講六載諸生嘖有煩言今秋染恙甚劇幾至不起以致七月望課卷延至十月始行發案而評定甲乙又不免有草率之憾其長公子本屆高列鄉科蜚言四起山長因是不樂遂力辭講席所送關聘已命監院齎還聞明年掌教已由撫憲廖中丞敦請餘杭褚伯約侍御接主矣 
[西塾請考]  
　　杭州采訪友人云美國教士裘君度地省垣上皮市創建育英書塾已二十餘年華人子弟之貧不能讀書者果係身家淸白准由人薦保入塾肄習中西文字塾課分上中下三等上者課以格致化學算法中者命作詩文其下一等惟讀書識字而已邇者中國一洗因循大興西學裘君因就晋慈寺另設求是書院上月二十九日特請杭州府林太守命題考試計算學題有圓尖錐高五尺底徑得高三十二分之三問積若干甲乙内三角形已知甲角三十度甲乙邊四十二丈甲丙邊三十丈問餘角餘邊及垂綫各幾何杭州北極出地三十度十七分問冬至日日出時方向并午正立竪表八尺臥表五尺其影長各幾何論題政在養民論四書文題其爲人也好善限當日繳卷計塾生五六十人除年幼不能應考之十餘人外共繳進課卷四十六本是夜裘君卽打疉成包飭人送入府署 
[杭郡歉收]  
　　杭州訪事友云錢塘縣屬西鄉一帶居民皆以務農爲業所種之田大半皆係城中人之産本年因秋雨連綿田稻收成歉薄聞所收租米高田每畝僅三斗有零低田不過二斗左右除完納錢漕外實無盈餘卽上等沙田所收亦祗二斗餘故業田者無不爲之愁眉雙鎖也 
[女犯解省]  
　　杭州訪事友手畢云上月某日江干螺螄埠地方有上江女犯一口在彼登岸由差役等押解入城至臬署投遞公文犯婦身披赭服裝入囚籠年祗二十有餘解役等將籠停置轅下一時觀者如堵牆詢諸公差知爲處州府靑田縣人因謀斃親夫審實解省旋經臬署值日差傳諭暫發錢塘縣監禁再候提訊原差等遂將囚籠命夫役擡赴錢塘縣署交缷 
[會閱旗營]  
　　廣州采訪友人云督撫二憲會同鎭粤將軍定期十一月二十四日在東校塲簡滿漢八旗兵士合操連日北風甚寒淫雨不止各營官見難以開操爰禀請改期 
[開辦報捐]  
　　重慶采訪友人云去歲巫山大寍酉陽各州縣飢饉成災渥荷皇仁頒帑以卹迨至今歲各屬皆慶有秋而災民有流亡未歸者有無資新作者以致仍枵腹需賑前四川總督鹿芝圃制軍曾奏准開辦賑捐仿照順直章程奬給虚銜封典貢監如有捐至千金以外者准予專摺請旨褒奬以示優賞目下川東各州縣已遵章勸辦矣 
[錢店被擠]  
　　北通州訪事友來函云錢鋪行使錢票原爲便民近因錢根短少市面不能流通於是謡言四起輒稱某鋪行將閉歇藏有錢票之人紛紛爭往取錢其中有實因取錢不得情急喧嚷者亦有好事之徒隨聲附和者并有借取錢爲名乘間攫取鋪内錢物者以致冬月十六日掌燈時起至次日早晨止共擠倒蔚增元泰裕源德通錢鋪四家嚴邑尊聞報隨帶六班差役前往各處彈壓當將各該鋪東帶案鋪門封閉並將混亂攫取銀物者當塲拿住數人鎖帶回署邑尊旋出示諭遍黏通衢略云現將關閉蔚增元泰裕源德通四家鋪東帶案竭力比追如有此四家錢票者限三日内來案掛號登記聽候訊明查抄各該鋪東家産核實變價定期開付此示一出人心大定以爲死灰尚能復燃也計四家錢鋪所拖欠者共有通制錢二萬七八千吊至匪徒之攫取錢物者各責數百板枷號游街鳴鑼示衆 
[錢價仍昻]  
　　金陵采訪友人云邇日市中錢價仍昻銀洋愈形减縮計墨西哥銀一餅僅易錢八百六七十文日斯巴尼亞銀一餅僅易錢一千一百文寳銀每兩僅易錢一千二百餘文而柴米蔬菜油酒烟紙等項則無一不昻貴異常節近歲除錢荒如此小民固不敷用度市面恐更易衰頽是以道府各官會同上元江寗兩縣主出示禁止運錢出境并傳諭錢業兌換銀洋只准增價不准再减以濟民艱說者謂條告雖極煌煌而靑靑者蚨一時從何飛集深恐空言仍無補耳 
[購運小洋]  
　　漢口訪事友來函云鄂省銀元局所鑄龍紋小洋久已通行各處兹有天順祥諸票號專向該局購辦小洋爲數甚鉅大約運往鎭江上海等處轉售於人以圖獲利是亦可謂多財善賈者矣 
[繳呈經費]  
　　揚郡本設有粥廠以濟貧民邇因經費不敷經廠董禀准運憲勸令場運各商於常捐外各再暫加一千五百千文曾紀本報兹因天氣驟寒粥廠亟宜開辦運商認繳之數已於前日如數呈繳當由淮南總局轉給廠董等具領濟用一面又將運商雲豐恒周裕記等禀批牌示局門其批云據禀呈繳粥廠經費足西制錢一千五百千文具見急公好義殊屬可嘉候卽轉發經管粥廠紳董接收濟用賑食貧民可也一時鶉衣百結之流聞之皆感頌不置 
[米行被刼]  
　　紹興采訪友人云會稽縣境東關村離郡城七八十里之遥村中某米行傳者失其牌號上月某夜被盜行刦行中向有掮米人夫名曰袋頭班是夜工畢散歸並不在行止宿迨聞盜警徒手而起益覺英雄無用武之地致被將行中貨物刼掠一空想事後必報官請緝也 
[刼絲案破]  
　　重慶采訪友人云上月某日招商渝局掛旗船行至木洞江中被盜刼去川絲二箱雖經報官久未破案刻始在洪姓機房及某帽鋪將原贓查出送縣追訊縣主飭交出正盜及餘贓方能脫累 
[匪人肇事]  
　　重慶采訪友人云上月某日江巴兩邑考試武童騎射畢接閱步箭技勇適美國醫生烏君赴城内施醫突有匪人尾隨滋擾及其返也又有以沙石擊中首背諸處者重慶關監督任逢心觀察聞之飛飭該處地方官查拿匪人訊究並妥爲彈壓以善其後 
[挑人蠻横]  
　　鎭江訪事友魚素云前日有安徽新科某孝廉由緑揚城郭間乘舟來鎭繫纜風神廟碼頭斯時挑夫多人爭先上船意圖挑取行李物件内有甲乙内三人素性兇悍因事與孝廉口角扭住孝廉髮辮痛毆不已孝廉寡不能敵正在爲難之際適水陸總巡周錦堂都戎道經是處目覩情形勃然大怒遂命局勇上前將甲乙内拘獲持名片送至保甲總局請辦局員劉大令訊問之下以其逞兇毆人無禮已甚飭各重笞一千板荷以巨枷發江干示衆孝廉則乘輪回里去 
 
 

Page 3

 
 
[鄉民攫斗]  
　　紹興采訪友人云離郡城三十里路之柯橋鎭米行密比如林上月二十七日近鎭各村民藉口於米貴如珠聚衆攫去行中之斗有知者謂今冬新米入市每升貴至錢四十餘文較往年增十文之譜以致羣起譁噪欲與米行爲難也 
[快雪時晴]  
　　杭州采訪友人云上月三十日瑞雪紛飛自午至晚菘畦菜圃一白無垠至次晨紅日一輪長空高掛瓦上殘雪大半銷融惟北檐略有白暈而已蔀屋窮民得此祥霙無不欣然心喜 
[迎親糜費]  
　　廣州采訪友人云邇者省垣百物騰貴生意艱難比户小民皆憂如長安之居大不易而嫁娶之事則反奢侈於前向之鋪墊用大紅呢金線花者今則改爲紅縀顧繡矣向之桌椅用椐木者今則非紅木卽香楠矣卽小而鏡盝脂籢亦無不取諸外洋務極鬼斧神工之妙某日白周鄧三宅迎娶儀仗之盛固不待言所奇者前導有美女十餘人戎裝執刀花團錦簇中隊更有女頂馬明裝艷服高踞連錢轎旁復用艷婢十餘人扮作旗裝手持玉唾壼五彩花瓶白玉如意宣德銅爐之類後則女郎四十餘輩均盈盈三五姿首絶倫較之大觀園中晴雯襲人雪雁紫鵑當亦不相上下嘻是眞生面别開者耶然亦足見其糜費不貲矣 
[寳婺騰輝]  
　　湖北漢陽府余堯衢太守之太夫人於本月廿四日八旬正壽特傳梨園子弟舞綵稱觴省中司道以下咸渡江趨賀馬龍車水絡繹於途聞太夫人康强逢吉精神步履無異中年八座起居板輿日永誠可謂五福兼全矣 
[專祠告成]  
　　寗波采訪友人云原任浙江提督馮壯勇公奉旨建立專祠地方官遂拓地郡城湖西虹橋下中營教塲畔裝塑神像現已告成擇於上月二十五日開光屆期文自道憲吳觀察武自提憲陳軍門以下印委各員及合郡紳士均衣冠往拜惟府尊程太守適考試鄞縣文童正塲是以未到 
[浙省官塲紀事]  
　　前辦中城保甲總巡候補縣趙大令長保辦公勤愼於緝捕事宜不遺餘力久爲上憲所倚重現奉藩憲札委署理仙居縣事以酬其勞○嘉興府屬之海鹽縣平湖地方築有捍海石塘近因潮水冲激致有損壞現由杭巡道陳樓源觀察札委塘工局提調李小亭太守前往勘騐工程以便興修○前辦濮院厘務薛大令應樞現奉調委南潯厘局一俟交缷後卽行履新又大挑縣潘星巖大令志頴奉委常山厘捐總辦○新篁局總辦錢司馬汝安現因留辦期滿已委候補通判李别駕鏡接辦○靑陽匯厘局劉别駕舜年刻屆瓜代之期委李别駕傳組接辦又蘭谿總局委現辦徽州鹽局之薛太守邦和調辦○候補縣程榦臣大令忠詔於前年六月請補餘杭縣缺甫經上詳卽丁外艱現已服闋來省禀到聞大令之先德由名翰林改官江左歴任繁缺卓莉循聲大令隨侍任所襄理政務總司出入矢志淸廉兹者起復來杭補缺諒亦不遠他時飛鳬所至定能克紹家聲花封滿縣當拭目俟之○調補錢塘縣陳吉士大令希賢現由金華會算交代來省禀到送呈府結想履新之期當在新春時候矣 
[茸城試事尾聲]  
　　松江訪事人云華婁兩縣考試文童兹已竣事初四日傍晚發出正案黏貼學宮兹將前列二十名姓氏錄左華序　姜世豪　胡毓臺　沈　傑　耿善勛　張　騏　瞿秉常　廖宇燮　沈　澧　施開文　顧鍾岱　顧道輝　蔣光祖　宋景純　吳　驤　宋樹屏　顧永澂　錢廷樑　楊煦春　逃賢瀛　潘熙純　婁縣　陸祥雯　張樹勳　沈平康　丁繼庠　沈家振　張作邦　張忠淸　陳世鳳　朱　俊　章本衡　褚昌傑　沈葆藩　陳葆章　程雲鵬　張永沅　程　震　金端法　俞文翰　唐傳定　王佐元 
[海運局示]  
　　總辦江蘇海運滬局爲出示曉諭事照得各屬徵辦光緖二十三年冬漕仍由海運在滬兌裝開行所需承運商船業經雇辦取攬派員查騐外合行出示曉諭爲此示仰攬運各船商耆舵人等一體知悉本屆在浦商船較之往年更形缺少爾等具攬之船聽候委員秉公詳加查騐如果船身堅固摃具完全堪以裝運者卽行照章鋪墊齊整出具保結候派裝糧倘騐係船身朽舊帆檣破損及醎艙不堪承運者應卽剔除騐退之後准其請放照常貿易切勿輕信招謡撞騙之徒復以重整爲詞率請覆騐希圖朦混反取咎戾其各凛遵毋違特示 
[太守回省]  
　　貨捐局司事陶季園串通鼎豐執事丁子坤豐泰執事祝金堂等偷漏稅捐爲厘捐督辦福和笙觀察訪聞禀請撫憲札委前署山西大同府現署蘇州海防同知王幼賡太守來申會同上海縣黄大令訊供判罰各情已列前報兹悉太守業已事畢於前日赴各署辭行昨午乘坐大號官舫回蘇禀覆銷差 
[讞員請假]  
　　英界公廨讞員張賡三直刺偶沾淸恙爰商諸英美德各國領事每日改遲至午後兩點鐘許會判案情昨日復飭丁赴道轅請假一日 
[南市火災]  
　　南市小南門外董家渡天主堂對面朱姓與宋姓同居向在鹽公堂司事前晚九點鐘時朱姓僕婦在廚下煮晚膳偶一不愼遺火薪中閱一刻時毒燄飛揚濃烟羃　家中人疾聲呼救天主堂司鐸急飭人夫舁洋龍至吸水狂澆祝融氏始興盡而回不復延燒别處祗焚去披屋一椽然左右鄰家已受驚不淺矣 
[淸官難斷]  
　　萬雲卿在某洋行當買辦歴有年所囊資充牣性好漁色出入於花天酒地視黄金如土壤意有所屬必羅而致之其第四妾小字月仙最所歡愛近忽患痘以致滿面裝花斑斑然如玳瑁焉萬心存厭惡置之間房前晚偶以購物出門不知因何有一人尾其後適爲他妾所見譖之於萬萬不禁怒從心起揮令僕役蜂擁至月仙房將器物搗毁一空而散月仙遭此挫折怨忿難宣昨晨奔投英界公廨呼冤旁人告以須令人繕寫呈詞方可控告比月仙去而萬妻挈二妾至瀆訴不休語云淸官難斷家中事不知張賡三直刺將何以處之 
[案懸未了]  
　　上月二十七日報紀票提賭棍一則兹悉吳松濤所控之嚴桂卿雖經總巡局鍾明府飭差羅貴協同地保徐士義至虹口提案嚴以未見捕房照會不肯隨行嗣經捕房查知以越界拘人有違租界定例將徐保拘入捕房管押片時釋出吳見事不諧倩某委員多方恐嚇且索孔方酒席爲酬嚴遂自湊洋銀八十八元向瞿姓處將單據贖出並戕酬儀託某委員如數送給與吳方冀斬斷訟籐可以息事矣不意猶以爲未足故刻尚案懸未了也 
[控竊無憑]  
　　文生韓某原籍金陵現寓滬城蕭家棋杆相近其父韓秋蘭在日時曾充本埠提標右營中鋪汛弁病故後遺産甚豐今年十月間韓見北市貼票生意頗獲厚利因亦效尤迨各錢莊陸續倒閉韓受虧甚多大有外强中乾之勢至上月十八日將所雇之傭婦楊吳氏辭歇越日韓忽稱内房失去金銀首飾銀洋等物當時各處找尋查無蹤迹遂疑該氏行竊立將氏喚到家中盤問不認當卽扭送保甲總巡局請究鍾受百明府提訊之下該氏供稱經主人辭歇後已有半月之久今忽以失物等事來案誣控求請明察韓則執定爲氏行竊務求比追明府以韓控竊無憑斥不准理韓堅求送縣訊辦明府准之立時傭函飭差役將兩造一併多送上海縣署值日差據情禀報黄愛棠大令大令諭著收管候訊 
[控欠房租]  
　　浦東人顧某在本城賃屋二間開設羊肉麫店近因生意淸淡虧欠甚巨房主汪某亦被拖欠租金五六十千文迭次向索分文不給汪遂具詞赴上海縣呈控黄大令准卽飭差往提前日原差協同七鋪地甲將顧拘獲押解到縣大令諭飭小心看管聽候傳到原告再行訊究 
 
 

Page 4

 
 
[控姪行凶]  
　　王董氏前日投上海縣喊控姪兒王桂香行凶毆傷等情當晚黄大令倩帮審委員蔣刺史升坐提訊該氏供稱本地人同治四年及光緖六年兩次承買夫姪土桂香田一畝三分計大錢六十九千文近因田價飛漲王桂香頓起不良聲稱田單係小婦人竊取小婦人得悉後向之理論反被行凶打傷爲此來案喊控叩求騐究田單呈閱氏之幼子王修全供詞略同刺史得供飭仵檢騐喝報該氏背後略受皮傷刺史親視無誤判令自行醫治候查訊究辦 
[出洋了事]  
　　寍人某甲素有烟霞癖昨至西華德路一千七百十七號潮州人所開之小烟間内開燈過癮偶不經心將芙蓉膏一盞潑翻在地以致互相口角繼復各揮老拳甲寡不敵衆竟被毆傷頭面血流不止濕透衣襟扭至捕房請爲究辦捕頭詰問之下令烟館主出洋一元爲甲養傷費不必多事兩造各應允而出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江試事]  
　　寗波采訪友人云程稻村太守府試鄞縣正塲於本月某日出案兹將前列五十名錄付　簡計林欽陳受謙陳時夏謝行溎李芳年馮墀颺林紹梓孫家楣董詩緯傅宜茵陳蔚然陳祖光李頤年梁錫瓚張尚絅徐士琨張翊均鄭錫璇江宙永朱之照洪壽椿胡繹美徐正坫郁桂芬王恭槱施國祺金葆光張其賢袁邦彦張暐陳作森陳振鐸汪益朋李毓英張塏王鎰車以庸陳彭年茅雲瑞鍾灝董世潤曹鼎煒俞汝襄傅廷諤樓寳彝董鴻謝傳鴻董襄徐掄鈺江錫冕韓潮 
[鏡湖試事]  
　　紹興采訪友人云十一月某日郡尊舉行府試正塲山陰縣已冠首題信而好古至何有於我哉次題如此則無敵於天下詩題賦得先冬至三日懸土賓得先字未冠首題回也不改其樂至非不說子之道詩次題皆與已冠同會稽縣已冠首題誨人不倦是吾憂也次題如此則無敵於天下未冠首題無爲小人儒至女得人焉爾乎詩題與已冠同 
[淸查貧户]  
　　鎭江粥廠將次開杓已紀前報現在各處貧民就食者麕集地方官恐人衆易於滋事爰會同保甲局曁揚州營遴派員弁分駐各城門一概不准入城以防滋擾城内偏僻隙地所有草房現經保甲局出示曉諭復派委各叚巡員率同司事地保人等挨户編查並令具五家連環互保切結方准照舊安居如無人具保及面生形跡可疑者概行驅出境外此亦保衛閶閻之道也 
[藉免飢寒]  
　　北通州訪事友人來函云時屆嚴冬貧民無食無衣艱苦萬狀前由順天府府尹胡大京兆奏撥通倉粟米一千餘石交王恕園等五處粥廠煮粥散放刻已陸續開杓復由直隸藩憲札飭順天府所屬州縣傳諭各當鋪自十一月朔起至十二月三十日止一律减利原當三分者减去一分原當二分者减去六厘子錢輕則取贖自易貧民沾此浩大之恩庶免啼飢號寒之苦矣 
[誘逃受責]  
　　本邑人包張氏之子包關榮在滬城西門内莊家橋開設豆腐店娶車氏爲室有紙紥匠趙金林者家於城内小橋左近日妻則在英界會香里作倚門賣笑生涯趙向與車氏相識近忽百般勾引囑令席捲私逃氏允之遂於上月三十日夜打疉衣包越墻逸出由趙在外接贓事爲蔡慶全所覩上前攔阻趙懼賄洋銀數圓蔡遂不復聲揚旣而趙携氏至新閘賃屋同居次日天明包察知其事四處偵尋至前日始控悉藏匿之所遂奉母後總巡局控訴鍾受百明府立飭局差往提趙蔡及氏至局晚上升坐提訊包訴稱小的在治下莊家橋開店妻子另居小橋附近與趙爲鄰趙平日專誘良家婦女其妻現在租界賣娼因見小的出外日多時到家中走動小的得悉卽將妻接入店中趙復誘令席捲私逃叩求訊究車氏供稱小婦人年二十有四此次實受趙愚現願隨夫回去趙無可狡展俯首求恩蔡供稱小的不敢得賄亦未知情明府判令將趙鞭背一百十下掌頰四十下枷號一月蔡枷號十日一并押令游行示衆車氏掌頰一百下責至六十下包母子代爲求免明府准之交包領回管束 
[賓東互控]  
　　陳富文扭陳叔英至上海縣署以私收各帳透支俸欵等情控訴前日之晚縣主黄愛棠大令倩帮審委員蔣壽林刺史升坐花廳提訊富文訴稱小的係江蘇南通州屬某邑人現在治下大東門外新太平碼頭開設某煤炭行由友　薦叔英當跑街之役咂因不守行規端午節停歇查點帳目被透支辛俸及私收客帳共欠洋銀七百餘圓向之索取初允淸卽繼忽一味支吾邇來反在外揚言圖賴因此情急扭案請追叔英供稱監生係浙江嘉興府屬平湖縣人向操煤炭業去歲之冬富文邀至某處啜茗言及有資本洋銀二千五百圓又糾得某甲入股亦出二千五百圓共五千圓開設煤炭行但甲欵須俟行開後交付可否暫假洋銀二百圓如可玉成則開張後定必用爾爲夥監生信之將洋銀如數付去至今正開行卽用監生爲跑街夥後借欵雖已歸還至五月間忽將監生停歇其時外間由監生經放之帳約共洋銀三百餘圓監生協同富文挨户知照言明日後與監生不涉迨六月中監生恐富文設心不良先墊付洋二百元取有收條爲據富文果係理直氣壯及早來案具控何以上月中無端將監生扭入十六鋪巡防局中並不禀報串同勇役私用手銬錮監生雙手押至十餘日經監生知照胞兄欲投總巡局喊控事爲富文知悉卽行先發制人之計將監生扭至大老爺案下兹將收條呈閱且日來友人胡姓出勸令監生還伊洋銀七十圓監生因無洋銀可付事遂中止刺史將收條細閱問富文曰此條可是爾繕供稱小的並未出過收條此條係叔英自繕胡姓雖與小的相識然此事並未勸過刺史卽命叔英照收條再繕一紙合對筆迹大不相符遂著將叔英交差役收管限三日交胡姓到案再行訊斷 
[軋斷手指]  
　　邱善卿者臨菑卽墨間人也僑居滬上在楊樹浦華盛紗廠工作度日昨日偶不留心被機器軋去二指昏暈倒地經同業各工飭人舁送同仁醫院求治雖無性命之憂恐此後不能自食其力矣 
[何事逃避]  
　　西人某甲向在某兵船上執役不知所犯何事忽逃至虹口百老匯路四十二號西捕見其東張西望形跡可疑爰卽拘入捕房送該管領事署核辦 
[查獲小竊]  
　　小竊黄大毛前在揚子路竊得鐵練一條昨爲包探查悉將黄拘入捕房押候吊到原贓然後核辦 
[上海巡局瑣案]  
　　前日午後有甲乙兩人戲將南市沿浦灘馬路鐵欄杆上髹漆刮去適被工程局委員朱森庭明府所見立飭差甲拘送十六鋪巡防北局請懲局員楊聘俟二尹升堂研訊甲供稱小的在北市虹口某雜貨店爲夥因在浦中所泊船上起貨解意中將髹漆擦去尚乞恩寛乙供稱小的在東溝航船上當篙師二尹判令各掌頰四十下○某姓水果行夥主愛卿之甥陳小弟年僅弱冠游蕩性成時近殘冬尚衣衫如敗葉時向王告貸不與則滋擾不休前日王將情訴知十六鋪地甲令拘往巡防北局請懲局員楊聘俟二尹提訊之下令王給以小洋銀四角着具改過切結始准釋歸 
[英界公堂紀事]  
　　徐炳全投英界捕房報稱夏和尚無端尋釁以致失去所佩對時表捕頭令包探石金榮將夏拘獲解送公堂讞員張賡三直刺著押候訊奪○施永發張松茂因索取會欵沿途口角爭毆經二百八十一號華捕拘入捕房捕頭令解送公堂直刺著押候訊斷○華永興扭王銀壽至公堂訴稱妻子某氏被王誘匿請卽訊追直刺著押候訊究 
[法界捕房發落]  
　　昨日午後鄭大令駕蒞捕房會同鈕副捕頭升座發落命提竊斧頭之張松堂照原斷責二百板開釋○又提竊燈罩之田　狗照原斷笞一百板斥釋○又提拐騙小孩之趙春祥詳細詰問趙供詞含混原告高阿二帶同小孩阿毛並偕費芝林投案遞禀大令問阿毛如何被拐供買糍飯與食遂隨之同去大令飭將趙拖下重責五百板還押送上海縣照例嚴辦○朱殿揚陳寳卿誘拐郎張氏至滬昨日提問供稱該氏自願相隨亦飭各責三百板還押再核○又提倒帳之蔡徵麟陸漢章倪愼齋至案訊間蔡供小的祗欠銀五百八十餘兩餘是倪陸所欠大令謂爾等互相推諉可惡之極喝拖下笞責蔡等再三叩求始免着具五天限狀如再逾期定比不貸 
 
 

Page 10

 
 
   
 
