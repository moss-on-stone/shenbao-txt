# 1889 - 98 - 4905740

 

Page 1

 
 
[重印尺牘集錦出售] [  申報館主人啓]  
　　　擅集錦計有雙柱軒夢花亭蓬萊舘三種或駢四而儷六或抽秘而騁妍雖皆贈答往還之作而其戞戞獨造簇簇生新固是有目共實特用鉛舉重印紙色潔淨字蹟分明每部二本價洋一角五分卽日出書售處仍照曩例 
[新到木板書籍寄售] [  申報舘主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元光西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素　臨事猶易張皇預置案頭隨　隨讀則臨用之獲益更我而人旁我　矣今定碼洋卅五元○大題觀海初二集○實文三萬六千篇本屆各省鄕試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新顯美備無踰於此碼洋八元○五鳳樓試帖○得詩一萬二千首塵龑土飯概不闕入碼洋　元○御算七經先印五經○直行宋字精校精印碼洋八元○廣治平略○采輯史臺有體有用洵經世必護之書碼洋一元其除種類　多不能　　本埠外埠俱之分鋪士商就近購取可也此佈 
[論典業利弊擬請移欵濟急] [  浙西逸民漫稿]  
　　前日曾見貴報論典業利弊情形其於典業近來苦况己能窺見一斑然猶有未盡者請爲續陳如左查近來開設典業者富商大賈甚稀以視爲畏途也大概中人之産合股開設居多無不賴此生息之微以爲一家衣食之咨奈數年來滿貨出售前數年不但無利且照本尚須虧折　各衙門之陋規經承之年規季規以及地方上一切橋梁廟宇恤嫠惜字凡以善舉爲名無不勒令照典業興旺時捐輸絲毫不能減少猶未也如蘇省尚有月捐一項城典每典月捐錢三十千又鄕典每典月糧錢二十千文合計蘇省所屬二百餘典每年捐項實屬可觀而各典之力益　矣猶未也則有如各公項發存之欵前論亦曾及之而尚未洞徹情形其勒令利息之重無論矣所苦者現在各典架本逐年減少而公欵逐年加多竟有架本不過四五萬串而存欵亦如其數者如嘉定縣屬只有四典每典架本五六萬串三四萬串不等而本縣積榖等項發存此四典生息己有十五萬餘串之多尚有省中發存善後等欵其利均按年一分二厘或一分四厘不等求退欵不允求减息不允且積存利項又復另行起息如此日增月盛試問典業何以支持耶且典中遭火遭盜无須賠償而存欵生息安坐而收其重利絕不虞有風險近年來各典年終結利極好益不過按年一分其下有按年四五厘二三厘甚至無利可計且虧耗成本者皆公欵之利害之也上憲體恤民艱先須顧及典業蓋貧民實與典業相依爲命若任令無從支持逐漸傾倒其情形直不堪設想矣查蘇州一府所屬積存善後積榖等項公欵共有銀一百十餘萬兩其松常鎭太等府州所屬數亦相將此外各府州雖未悉其詳要亦存儲公欵不少推之浙江江寗安徽江西四川等省所存公欵每省總亦不下數百萬兩夫欵名善後所以辦地方善後之事也普天之下莫非王土地方善後之事孰有急於海防乎現在海軍需欵甚鉅或擬挪借洋債尅期歸償每年利秘實屬不貲卽盡提各省所存善後公欵以辦海防何嘗不名正言順卽不肯竭澤而漁而於每省酌提五六成亦　足濟海軍之用而無俟向外洋借債也或虞善後公欵不數則無論何項公欵國家均可借用由各省藩司出給印收或由各官銀號出具借票其利卽照洋債算給分期歸還週而復始則海軍需欵二千萬兩可以立致於民無損於國有益而其銀利不致逐年流入外洋尤爲中國之利此事只須飭下各省查明公欵存數阖部自可立卽核辦何所顧忌而不爲耶文順直東豫各省水災甚重賑款所需甚鉅東南紳商捐輸至再至三其勢己成弩夫籌賑諸君舌敝脣焦墨乾筆秃無如來源將竭涓滴之微終無濟事竊思春秋列國紛爭猶有救災恤隣之舉今天下一家率土之濱莫非朝廷赤子此盈彼歉豈容漠不相關夫款名積榖原以備荒也本省不足無不可取資於他省以民皆爲一國之民錢皆爲一國之錢耳應由東南各省封疆大吏查明本省各屬積榖存欵若干奏明提撥四五成以爲順直等省賑飢之用事在必行無任劣紳飾詞聳聽借端把持如此則集欵較鉅且速於大局甚有裨益於本省並無妨礙將來本省設遇偏災被各省豈能漠視從此互相通融無虞壅遏尤爲上策若僅捐廉助賑爲數有限小惠難遍非爲政之大體也當道諸公幸蒙垂察 
　近來豫皖奉直各省災荒洊至饑饉頻仍窮民之流離載道者慘目傷心而邇日山東各州縣又見告矣甚至掘食靑　草麥苗苟延殘喘且亦將殆盡矣其情形急迫較之各省爲尤重余去秋自烟臺逹濟南冬杪回滬又自濟南逹袁浦　陸行二千餘里親見東省窮民家少蓋藏食荼茹辛窘苦萬狀卽無水旱之災尚且朝不保暮况又重之以荒歉耶歴　來捐賑皆由東南以濟西北今東南之民力竭矣施者己倦待者孔殷宜如何畫萬全之策勢不得暫借别省之積榖　倉善後局諸存欵藉救燃眉聞上海鉅紳正竹鷗方伯擬通禀各省大憲奏請於朝合各省之民同力捐輸無論積榖　積錢存作公項豫備於平日以便拯救於臨時如是則各省畛域無分患難相恤似於荒政大有所裨此事若成誠善　舉也不禁拭目俟之天南遯叟土韜附識 
[諭旨恭録]  
　　三月初五日奉旨廣東惠州府碣石通判着宗振補授安徽宿松縣知縣着趙廷瀚補授四川江安縣知縣着沈秉堃補授湖北通山縣知縣着劉煥章補授廣西陸川縣知縣着劉詒曾補授店知源着以教職用起居注筆帖式着慶寶補授刑部筆帖式着雙緒恩椿補授大理寺筆帖式着文鍾補授理藩院筆帖式着文嶲補授錫麟着授爲察哈爾游牧員外郎俸滿副指揮陳禮森着照例升用截取知府陳兆奎着照例用塔爾巴哈台印務章京員缺着恩隆去卓異知縣薛福祁着准其卓異加一級仍註册回任候升吳匡着回任准其卓办加一級仍註册候升袁鎭南着回任准其每次卓異加一級仍註册照例用開復知縣楊崇銓着准其開復原官仍發原省照例用欽此同日奉旨都察院滿都事着長慶補授欽此同日奉旨崇志着准其留院欽此○初六日奉硃筆這收掌試卷等所官着圈出 
 
 

Page 2

 
 
齊肇敏李坦鄧福初彭惟墉姜子珍王步瀛閔何生陳子芳凌福添維倫袁楚潘梁旭培閻錫齡張丕基十文毓張登瀛楊文春張履　陳瀏范濕廉譚國恩秦樹聲賴淸鍵去欽此同日奉原筆這塲内督理稽查着左翼副都統英信右翼副都統承綬去欽此同日奉上諭昨日神武門外叩閽之護軍平安着交刑部嚴行審訊欽此○初八日奉旨貴恒現在入闈所管廂藍旂蒙古副都統着符珍署理欽此 
[本館接奉電音]  
　　昨接在京友人發來電音有本月十三日上諭二道敬謹譯登○三月十三日奉上諭前杭州將軍古尼音布由協領洊升將軍宣力有年克勤厥職前因患病准其開缺回旗調理兹聞溘逝軫惜殊深加恩着照將軍例賜卹任内一切處分悉予開　應得卹典該衙門察例具奏欽此同日奉上諭前任禮部尚書畢道遠老成恪愼學問優長由翰林洊擢止卿兼管順天府府尹克勤厥職前因患病准其開缺調理兹聞溘逝軫惜殊深加恩着照尚書例賜卹任内一切處分悉予開復應得卹典該衙門察例具奏伊子工部候補郎中畢念承着俟服闋後以本部郎中卽補用示篤念耆臣至意欽此 
[總署摺稿]  
　　總理衙門謹奏爲遵旨議覆事光緒十四年十一月初十日軍機處抄交出使大臣洪鈞奏洋務儲才一摺本日奉硃批該衙門議奏欽此欽遵到臣衙門臣等查原奏内稱每科館選庶吉士不下七八十人若令掌院學士就新科舘選中擇派出洋畀以二三等叅贊三年期滿有能嫻習交涉事體考究富强功效及明於製器開礦算學化學諸務者由使臣保奏授職編檢請飭詳議章程奏明辦理一節查吏部奏定章程翰林院庶吉士無論何項勞績不准保免其散館所以重淸班也庶吉士初膺館職多係少年聰頴之才若使研究西學講習自較易爲力果有熟諳洋務堪備出洋之選者應准出使大臣隨時奏調以資歴練如届散館之期其願回華考試者仍聽其例所請保免散館之處似未便更攺舊章應請毋庸置議其庶吉士業經留館之編檢及正途出身之部員果有才能出衆者卽由出使大臣自舉所知奏明調帶又原奏内稱總署爲洋務總匯之區請就己經考取章京止途出身人員擇派叅隨俾得先期閱歴一節查臣衙門章京向有調派充當叅贊者應如所請嗣後於己經考取及巳經傳補之章京内擇其才識通逹者隨時由臣等酌量選派前往襄辦交涉事宜以資臂助又原奏内稱遺使駐紥歳糜巨欵請飭下臣衙門明定限制一節查出使叅賛隨員人數向由出使大臣奏調遣派報之臣衙門查核惟公事旣有繁簡之别卽人數宜有多寡之分况出使各國程途寫遠川資薪水諸多煩費隨帶員數不可漫無限制致滋糜費上年二月間臣衙門奏減出使經費摺内曾令各出使大臣於所帶員弁人等有可裁减之處自行酌定以節冗費奉旨允准通行知照在案兹該大臣請定限制自係爲樽節經費起見查前出使英國大臣郭嵩燾奏帶隨員摺内酌定叅賛二員繙譯四員其餘隨員武弁醫生分别調派未經定數臣等公同商酌除各國各口應駐領事之處業經奏明商定有案毋庸遽議增减外擬請嗣後使臣館中准設叅贊二員繙譯二三員隨員二三員供事二員武弁醫生各一員其兼攝他國設有使舘者准添叅贊繙譯隨員供事各一員作爲定額不得再過此數俾一人得收一人之用庶歳費不多增功歸實際至所稱以游歴經費併入度支一節查上年臣衙門請派出洋游歴人員章程内奏明於出使經費項卜節省四萬餘兩以供派員游歴之資經費本不充裕故不得不限定人數現在游歴人員尚未期滿回京是琐它有制器通算測地知兵之選難以懸揣一俟游歴人員期滿後再由臣衙門酌核情形奏明辦理所有臣等遵議緣由理合恭摺具陳伏乞皇太后皇上聖鑒訓示遵行謹奏光緒十四年十二月十五日奉硃批依議欽此 
[漢皋命案]  
　　楚人某甲曾習錢業貌頗痴肥巿中人皆以溜滑呼之邇年有某上舍就漢口設錢庄命充管事一朝權在手不覺心計頓粗每當月地花天燈紅酒緑翩翩裘馬自炫豪華盖較昔年之殘衫破帽仰面乞憐者己顯分霄壤矣久與蜀中某妓稔盟堅嚙臂生死不移妓以厭棄風塵遂賣屋於石碼頭泰生典巷中春色深藏不復如章臺柳枝任人攀折失邇日甲因事假旋鄕里妓僅留一傭人作伴傭亦蜀産妓以其同鄕也而信任之出入略不稽察初九晨鄰婦入内爲刷凈桶見重門虚掩妓與傭上皆己被人殺善妓屍横臥桌旁一指己砍去白皚皚利刃架於口邊傭工屍在廚屋中室中箱簏所儲盡行刼去不覺駭而狂呌一時聲逹十外觀者如堵墻屋主彭某急偕地保投報有司衙門一面拘借宿巷内之賣水果人某乙在家以便邑尊查問初九日午後邑尊委黄二尸過河檢騐奉知如何辦法或曰甲家樓上有二三縫工借宿當妓死之前日縫工曾與妓賭博而負猶未淸償官疑此事出自縫　因拘住數名以待訊鞫然人命事大本館斷不敢妄置一詞姑録所聞以符報章體例 
[宜昌火厄]  
　　上月二十三日之夜宜昌南門内外均遭回禄之災城内蒲包街某甲家有一小孩未及睟週葬身火窟是時火光上燭一片通紅救火之人有斷腿者有焦頭者勢若燎原不可響邇某姓新遭父喪棺木停在中庭扛抬不動轉瞬前後門被火封住一家十餘口無奈國立柩旁呼天號泣少焉風色忽轉火及屋旁而息說者謂夫之所以報其孝也中衡蒯游戎奮不顧身親執水管噴救是以各勇皆爭先汲水略不畏縮云至火之起自何家焚燬若干房屋訪事人未經詳述姑付闕如惟悉　火之次晨城内善堂及殷實各戶中丁琯商俱捐助錢米蘆蓆以賑飢寒更有好行其德者製成寒具施與災民一時荒原敗瓦之間頓覺歡聲雷動云 
[宜昌零語]  
　　上月二十八日午後鼓樓街某藥店因熬膏藥下硫磺松香於鍋中一時火燄上冲燃及梁柱店夥急用被絮在水缸中浸透撲上正梁得以息滅亦萬分之幸也○固陵輪船於二月二十九日淸晨開在漢口有四川候宝道丁觀察附之而往城内外各管皆燃鎗恭送○宜地水龍甚少一經被火施救爲難現有人募捐錢文置備洋龍一架亦防患未然之意也 
[雨雹交加]  
　　揚城各鄕田畆麥苗葱翠正當滋長之蔡全資雨澤灌溉三農無不仰天望澤本月初九日薄暮雨師果惠然稅駕由是比戶歡聲如逢榮歳說至夜半忽降彗珠浙瀝終宵寒氣砭人肌骨又雜以冰雹一陣擊地有聲大如桃核翌早有從城外來者曰雨則佳矣惜冰雹略傷田麥示免令人嘆美中不足也 
[礦務述問]  
　　比利時國領事官古貝爾由申赴臺謁見劉省三宫保口稱欲往基隆看視煤務宫保特派撫轅文巡廳楊潤槎貳尹隨同前去己登前報古君周歴各礦見其工程之精煤産之旺歎賞不置并向張瑾卿督辦前勸其速開新井以大規模且云似此礦工外洋實不我得可見基隆爲各國垂涎良有以也返郡後當卽面見宫保禀辭前赴厦門又基隆礦局前曾電致開平唐景星觀察請其代聘頭等礦師一名來臺應用兹經聘定英人名扣克者乘輪來臺聞己謁見劉省三宫保云 
[上海北巿絲業會館籌賑公所三月十三亥刻接到册東登萊靑道盛觀察來急電照登]  
　　施少翁鑒周少逸來電高樂少翁鑒周少逸來電高樂博壽至少補放極貧折實大口十二萬又粥廠留養外來難民二萬口每口放一千錢需十四萬千利津濰縣等六縣在外義賑各所均無力矣惟公聲聞天下非公大發慈悲靑民不能全活求公無論如何速籌萬金寄下遲則不及救宣當卯神哲嗣必獲厚報宣叩○復電烟臺盛杏翁鑒昨晚接急電拜悉公請嚴佑翁赴東問電己允弟盡力代籌萬金交佑翁帶上以慰慈念昌叩 
[上海絲業會舘接到山東告災來信照登]  
　　謹啓者接劉烟台盛杏蓀觀察來函述及接奉撫帥來電謂東省億萬姓待斃之窮黎承蒙南紳連年籌勸鉅欵救活其功德無匹上年黄水南流又遇旱蝗去秋不卽告援者以江皖災重不敢再煩藎畫耳乃秋荒至今竟有垂斃之勢不得不求春賑以拯餘生然欲求各省義賑之來非有聲望素著之人來此總辦不足以招徠義粟仁漿伏思子英姻兄在山東經辦查放水災全賴 
 
 

Page 3

 
 
閣下在滬籌集鉅欵源源接濟子英兄不辭勞瘁極盡心力至今東省道路口碑恭頌賢喬梓萬家生佛今回春賑特己禀請中堂并撫帥調來總辦附上照會一紙卽祈迅速專寄春日巳深麥苗己盡西欵將罄人死不能復生如蒙仁人肯加援手尤以速臨爲妙若非至於萬不得己子英兄現方辦理漂陽賑務弟豈肯奪梓桑之生佛以惠齊魯之蒼黎哉公函同列名者孫係山東統領駐紥烟臺章係登州鎭駐紥登州因在同座議賑故列名也再頌福綏姻小弟盛宣懷再叩三月初六日 
附啓者敝會舘奉到山東烟臺孫章盛三憲公函又盛杏蓀觀察親筆再啓告災急信抄登報章當卽籌撥規銀三千五百兩與文報局等併湊電匯去庫平銀五千兩來函囑子英小兒速卽到彼查放刻因漂陽放畢卽轉徒陽查放以濟靑黄不接之需目前萬難脫身照會另函當卽轉寄丹陽知蒙慈念先行登報奉慰現據東省災民誠有朝不保暮之勢望賑情形急於星火若不赶速籌撫勢恐不堪設想務求四方善士迅沛恩膏以救垂斃何啻重生父母謹代東省災民九叩大聲疾呼不勝急切待命之至施善昌百叩謹啓三月十一日 
[上海四馬路文報局山東賑捐收解處接到揚州嚴佑之先生靑州周少逸太守天津金苕人觀察東災電信]  
　　滬上各公所諸公鑒東災究來四府十八州縣聞之酸鼻霖去應先到何處賑款尊處己集有若于乞示復以便料理速往嚴作霖○滬上賑所諸善長公鑒冕自初二由烟台起程至初七抵沙河卽遇流亡遍野慘不忍覩及抵濰縣又遇先往密查之鍾君與管洋賑之法教士知靑厲高樂博壽遭災己六七年近則先旱後潦今自正月起不特拆屋賣孩卽草根己將食盡幸賴洋賑每人十文然苦難遍及且向來牲口所不食之高梁皮麩每斤至四五十文每一村庄日斃數十人現約除洋賑外至少須補賑十二萬口非得十餘萬金不能救此四縣乗斃之民倘能銀粮並賑尤沾實惠若冕現帶之萬金實難起手伏望速賜援救不勝丸頓百叩之至細情另函詳謹代高樂博壽災民泣懇周冕叩○竹少綏心詠蕃運萱翁均鑒頃奉朗帥來函黄水復東南岸齊東以下向無民埝數百里村庄皆被沈浸官賑不足加以歳荒貧民轉壑填溝賣妻鬻子慘不忍言較前兩年被災更重屬懇大善諸公可否速籌義賑爲東省殘黎請命倘蒙分撥若干梁擷翁嚴資翁薛霽翁皆可商往查賑另函縷陳金福曾叩以上均三月十三日發 
[南梁竊案]  
　　奉賢縣屬有南橋鎭焉綿亘數里烟火萬家貿易生涯夙稱極盛鎭上有典肆二一曰德昌一曰德隆本月初九日黄昏時德昌執事人將就寢以火燭各處　庫房門己下鍵而司庫者尚在廳事閒談異而叩之寂無應者心知有變急訴請汛弁派營勇將門圍住毁扃而入則己闃其無人查檢銀櫃中失去洋銀三千八百元飾箱中失去首飾約當本四百元翌日請南橋可踏勘則並無賊之來縱去跡惟見牆頭遺有鐵鈎草繩雨盖各一而屋瓦無一踏破者嘻異矣夫竊洋至如許之多斷非一二人所能携帶旣己身帶重物則飛行瓦上安得一無破碎之痕豈賊竟能揷翅而飛耶抑其中别有事故耶聞日内己由奉賢縣親臨勘視勒捕緝查想不難有水落石出之一日也 
[搶孀周惡]  
　　寶山縣屬之南三鎭有某甲者虎而冠者也二月十一夜竟敢强搶某孀婦與某乙成婚婦尚有遺腹子抛棄路旁呱呱而啼聞者爲之心惻搶孀逼醮律有明條賢有司宜如何禁暴以安良耶 
[邑尊騐屍]  
　　英租界二擺渡如意里口粤奴家被人放槍行凶等情己列昨報惟情節尚有錯誤兹探明粤妓姓朱名阿平僱有傭婦張翁氏并使女蘭根當夜八點鐘時適有傭婦相識之粤婦伍朱氏前來玩耍突有該妓認識之同鄕人蔡阿榜現在禮和洋行爲侍者向該妓借洋不遂在袖中取出手槍正欲開放伍朱氏見之上前勸阻蔡己扳動機關轟然一聲彈從伍朱氏後腰旁穿過立卽倒斃傭婦張翁氏跳窓圖遁右腰亦受彈傷跌斷右手當卽暈倒良久始甦使女蘭根乳旁亦受彈傷蔡乘間奔逃當經巡街捕報知麥總巡捕頭親往查看并傳三圖地保一面將張翁氏及蘭根舁送至仁濟醫院救治一面飭中西包探緝拿兇犯昨晨由該地保報請上海縣相騐包探陸阿祥先將蔡之荐保人某甲拘住下午三點半鐘時六號三道頭西捕同陸阿祥拿獲蔡阿榜及五點鐘時上海縣裴邑尊由漕河涇勘視河工回卽臨屍場地保申訴前情伍朱氏之夫伍阿寶挈同年祗十二歳之女孩阿鳳到案訴明妻遭横死求請伸寃旋經仵作騐明該氏彈傷身死邑尊親騐無誤命其夫備棺成殮所有隨從人等飯食錢均由邑尊照章開發不費民間分文順道至仁濟醫院騐張翁氏及蘭根之傷頗覺沈重難保無性命之憂仍留醫院醫冶捕房將蔡阿榜帶案邑尊略詰數語仍交捕房管押候禮拜一解到公堂會同蔡太守訊供核辦 
[邑令騐工]  
　　開濬漕河涇一事迭紀報章日前圖董禀請收工裴邑尊遂於昨晨命駕下鄕查勘 
[上海縣署瑣案]  
　　慶豐錢莊經手人周柏林控稱錩記綢莊股東徐紀華倒欠莊銀探蒙訊押勒追徐久押所中分毫不繳至上月初忽患病由魏肯堂保出醫調現己告痊叩求提比裴邑尊着候批示施行○丁岳氏求釋丈夫一案己見報端前晚裴邑尊飭差提丁到案訊究岳氏一再哀求丁稱小的自監禁後妻兄度　艱難務求恩釋以全一家生命邑尊飭差將丁鎖帶至金利源碼頭犯事處示衆數天再行發落○前報記王雲南控姪見陶滋詐裴邑尊提訊笞責枷號游鄕前日滿期邑尊升堂訉究見陶一再求恩邑尊令將枷開去着具改過切結然後開釋○管錢氏訴稱小婦人家居治下廿三保七圖有田租與許承祖耕種積欠租錢向索不付反使伊子福生富生等將小婦人毆辱裴邑尊着候飭地保理處○陳全福控稱族人永升將小孩屍棺抛直家中聲稱孩由小的咒駡而死滋擾不休叩救提究裴邑尊着候查明核辦 
[英界公堂瑣案]  
　　雷脫司輪船管火艙之西人稱被邵炳如行竊煤鈔二把當獲人贓交捕送案請辦邵炳如供江北人年三十一歳會在輪船做小工乘間竊鈔尚求恩恕蔡太守判將邵炳如管押二十一天以示薄懲贓交西人領去○二百四十三號巡捕稱昨在路見王永林與張合琪門毆土凶横己甚將伊帶至捕房由開振隆鋪之人具保出外今特解案保單呈閱張台琪未到據聞張王曾在法公堂涉訟土永林供寗波人張向我買鴨旋因鴨斃致相口角扭　法公堂判我繳償死鴨洋二角旣己償洋死鴨理合還我張竟避匿昨日在路相遇與之理論不敢逞蠻蔡太守以張未到堂釁起細微無庸深究姑將土斥釋嗣後務須安分營生振隆保單存堂備查○日本人土杏國乃才及華人顧金鶴陸寶林等各報失竊衣物由捕房緝獲人贓远案該竊犯陳德生供認犯竊蔡太守判將陳德生發捕房管押一月以儆贓交各失主分别認領○陳陸氏稱又夫陳夢香失竊棉被一條查被關阿利行竊今得尋見關阿利問明被己質錢將關交捕房搜出押票吊贓送案祈請給領關阿利俯首求恩蔡太守判關阿利管押十四大贓交該氏領去 
[法界竊案彚登]  
　　西　巡至洋涇浜見一人形跡可疑拘入捕房在身畔搜出牛乳二瓶洋酒一瓶詰以此物何來其人供艢姓王名阿升現在三洋涇橋浜外國酒店當細崽餘語一味含糊捕頭令暫行管押昨日解送公堂卽有洋人名及埃者投案聲稱王係我處絀崽竊取牛乳洋酒藏匿火爐内乘間運出王認竊不諱朱明府謂觀爾年紀尚輕竟胆大妄爲如此若不懲儆恐此後賊膽愈大可以無惡不爲矣遂判責一百板荷枷七日贓交洋人領去○積竊張靑經官懲辦後諭令卽行出境不准逗留昨包探見其竊取絨單一條又行拘送朱明府詰其竊自何處供稱從英界竊來明府惡其怙惡不悛判責三百板諭以如再獲住定當加等治罪○陳成坤前因竊取東洋車上銅皮獲案枷責甫經釋因又竊東洋車一輛由包探獲住解案朱明府判責二百板○朱春雨竊取烟鎗一支質得錢二百文獲案訊明判責一百板○顧阿四供小的拉包車爲業昨日停車粥店前入内啜粥突有楊華州將車上所放之錢竊去是以送捕解案楊供陜西人窮苦無聊是以作賊倘蒙恩宥誓當革面洗心矣朱 
 
 

Page 4

 
 
明府判責一百板○積竊李桂榮懲辦後依舊逗留滬上昨日包探見其綾羅被體渙然一新因又拘進捕房解送案下朱明府謂爾釋出未久衣服陡然華美究從何處竊來李供詞支吾明府判令笞責三百板 
[法界公堂瑣案]  
　　吉祥泰酒店夥包阿有訴稱昨晚有施信元來沽飲順便竊一錫燭臺經傭婦所見獲送捕房朱明府詰訊之下施供山西人來滬謀事表兄王吉太現在日昇昌票號爲夥昨晚偶少酒資酒保將　攫去反以行竊見誣明府謂包曰生意中人終以和氣爲貴旣將伊帽抵押何又誣伊行竊下次不可如是復諭施曰爾數千里至此務須安分守己諭畢叱令一并退出○昨紀聚和盛漆鋪因熬桐油延燒比鄰烟間葉阿三家衣服禀請着賠一案作日朱明府飭堤聚和盛夥到案着賠洋兩元給葉領去諭以失火延燒本當重罰姑念爾事出無心格外從寛隨揮令退去○本年二月小東門外有鹽梟等將烟妓二口刼至浦東勒贖祠由包探獲　王廣紀胡小亭兩名搜出鐵尺銅丸屢訊不承迄今管押由烟搗出洋一百餘元贖出一妓尚有一妓不知下落昨日捕房將王胡兩人解案王包探禀稱小的查該花烟館業己閉歇贖出之妓現在棋盤特賣娼朱明府詰訊王胡兩人供稱來滬尋親刼妓之事並不得知明府謂爾等均係同黨决非安分之徒判各責三百板荷枷兩月期滿遞回原籍並諭令包探補提花烟館龜子到案冉核○巡捕禀稱小孩陳阿毛中宵飲泣路旁帶進捕房解案朱明府向之廚問據供小的在爛泥渡唐德全所開同昌鞋店習業偶因失誤深恐師父見責是以脫逃明府着帶回捕房通知唐來領取○昨阖紀張芝亭控妻不守婦道一案牽涉王阿松卽施阿松由包探拘獲解案朱明府看帶回捕房管押候發落各案時傳張當面懲辦○前日有周楊氏控英界帶鈎橋河沿開設振隆羊毛店之尹寅階欠銀九百兩朱明府提尹至案詰訊之下供稱此事業由周楊氏禀控英公堂奉諭交保出外理處明府謂周楊氏曰旣己英公堂有案理應靜候訊斷何得來此歧控本應懲辦姑念婦女無知從寛免究着將原被一併解送英公堂核辦○前有劉仁山控陸阿春吞没烟袋一案管押己久尚未斷結昨日解案劉伸訴前情陸供伊借小的洋銀立有借據今特呈案兩人嘵嘵置辨朱明府謂兩造均有不合將借據擲還一併逐出 
[虐女宜懲]  
　　旁觀惻隱人投書本館云昨午後偶過盆湯弄絲業會舘後東新街成衣鋪前見有十數婦人相聚互語有垂隣者有問訊者異而視之則一小女兒面白如紙骨瘦如柴氣弱聲微奄奄將斃項際繫粗紅頭繩約之甚緊詢其故云此孩係某廣婦所買年己七歳數日前遷居至此每晚必鞭貢數十下痛極聲嘶耳不忍聽隣居或相勸解必撻益甚一日兩餐每餐祗與飯半茶鐘許不令果腹曰恐其飽則骨大身肥也頸際繫繩者恐其項粗而不美觀也噫共旣養瘦馬之流亞歟查滬上虐女惡習時有所聞而粤婦則尤慘酷無人理昔年保康里某粤婦將買女日夕楚毒經捕頭流包探往查　卽盡室以行移居他處鞭鸞笞鳳益肆淫凶迄今一片飛花不識飄流何處兹又遇此虐女之婦其摧折尤覺不堪會館中不乏分止紳耆平日樂善好施全活人命無算何此等事而竟置之不聞不見乎然則拘而懲之不得不有望於捕房及會審公廨己 
[日期正悮]  
　　前紀漢口各西商賽馬日期兹悉尚有訛悮實則三月十二日開養照例仍賽兩日云 
[減潤助賑]  
　　嚴君承蔚字季霞浙江湖州人也年逾弱冠天分極高生平最愛丹靑翎毛花卉兼擅其長設色鮮明吹毫欲活兹因各處水旱偏災减潤助賑另有倣單一半收回顔料筆資一半助賑一俟收有成數卽送協賑公所彚解災區明知杯水車薪無濟於事然果能聞風興起前途亦可少補請登貴報以供衆覽硯設棋盤街豐和吕宋票行[  白沙老人具]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十五年三月初五日京報全録]  
　　宫門抄○諭旨四道録前○江撫德奏爲神靈顯應請加封號並請頒匾額摺○又奏甄别知縣片○又奏委署州縣片○川督劉奏爲循例具奏摺○皖撫陳奏爲循例奏懇恩施摺○大臣溥奏報接收印鑰日期摺○川督劉奏飭道員赴任片○又奏委署知縣片○大臣載奏報交卸印鑰起程日期摺○三月初五日工部鴻臚寺八旗兩翼值日無引見○熙敬等謝署備查壇廟恩○康數謝授山東泰安府知府恩○工部奏派查估健銳營火器營工程派出錫珍孫詒經○召見軍機康敉○太常寺奏派分獻之大臣派出遷公榮公豐公皇上明日卯初二刻出西苑門進西華門熙和門出午門大淸門正陽門至先農壇上祭扶犁畢仍由舊路至南海○○頭品頂戴江西巡撫臣德馨跪奏爲神靈顯應素著功德及民請旨分别勅加封號並懇頒發御書匾額並列入春秋祀典恭摺仰祈聖鑒事竊案據弋陽縣知縣蔡體乾詳稱該縣城隍廟建自前明素著靈應光緒十三年夏秋間天時亢旱禾苗將稿經地方各官率同紳民虔誠步禱甘霖立沛田苗勃興秋收藉獲中稔十四年自春及夏雨水過多早稻成熟之時大雨滂沱低田多没水中高阜田禾亦將霉爛官紳人等仍詣城隍神前祈晴次早雲開日出水退甚速迨秋問復久晴不雨又經祈禱大雨時行早晚兩禾獲慶豐收闔邑同深敬感又據德化縣知縣金時宣詳稱該縣城隍廟建於西門旱乾水溢祈禱立應光緒十三年六七月間雨水缺少迨九十月雖得微雨土膏未能深透農民望澤孔殷該前署知縣鍾體志率屬親詣虔禱立獲渥沛甘霖復得普霑瑞雪菜麥藉以滋豐迨十四年暮春之時霪雨積旬農民苦之復經虔誠詣禱卽開晴霽轉歉爲豐百榖蕃滋三農歡忭又據泰和縣知縣高廷楨詳稱該縣城隍廟建於宋端洪二年歴代因之國朝列入祀典咸豐五年冬縣城爲粤逆所陷該前縣吳曾泰由贑州繞道興國與紳士陳寶善等商謀攻復當時以潮勇三百八助之成行始與賊遇於雲亭鄕繼戰於仙槎涇賊皆望風披靡城遂復詢之被脅逃歸者皆云賊因見我軍先鋒有城隍神字樣以故不敢交戰厥後靈應大著光緒十一年冬城内大火勢如燎原經該縣率同紳士恭詣城隍神前祈禱立時反風滅火民賴以安十二年春夏間縣境久旱不雨禾苗將稿曁十四年五月連旬大雨早禾止在揚花深恐有傷結實復經該縣恭詣虔禱均獲雨暘時若年榖豐收至於民間禱病卽瘳禳災立弭尤屬靈應昭然又該縣龍神朝每遇天時亢旱一經祈禱輙能立沛甘霖四鄕均獲霑足查弋陽德化泰和三縣城隍並泰和縣龍神均尚未請有封號匾額又泰和縣龍神並未列入祀典經該紳民等公懇請予封號並請頒給匾額及列入春秋祀典以答靈貺由該縣等詳經各該府轉詳藩司核明先後請奏各等情前來臣查廟祀正神實能禦災捍患有功德於民者例得請旨勅加封號並請頒宸翰襃揚並入春秋祀典今弋陽德化泰和三縣城隍及泰和縣龍神均著靈應近年以來凡遇旱乾永溢或癘疫火災經地方官紳虔誠祈禱無不仰邀庇佑得免災祲寔能禦災捍患功德及民合無仰懇天恩俯准將弋陽德化泰和三縣城隍並泰和縣龍神分别勅加封號並請頒發御書匾額各一方敬謹懸掛並將泰和縣龍神列入春秋祀典以光廟貌而答神庥除淸册咨送禮部外理合恭摺具奏伏乞皇上聖鑒訓示謹奏奉硃批另有旨欽此○○德馨片再准部咨嗣後道府州縣保歸候補班人員應於到省一年後察看考核分别補用等因歴經遵辦在案兹查有簽掣江西歸候補班前遇缺儘先卽補知州洪籛生試看一年期滿據署藩臬兩司詳請留省照例補用前來臣詳加察看簽掣江西歸候補班前遇缺儘先卽補知州洪籛生安詳穩練相應請旨留省照例補用謹會同兩江督臣曾國荃附片具奏伏乞聖鑒謹奏奉硃批吏部知道欽此○○德馨片再署義寗州知州黄壽英署分宜縣知縣劉憲仁均經臣調省差委所遺義寗州印務查有新喻縣知縣朱寶常幹練有爲堪以調署又分宜縣印務查有德安縣知縣賈鉅明白穩練堪以調署又萬載縣知縣徐鳴皋老成謹愼堪以調署會員縣知縣所遺萬載縣印務查有會昌縣知縣陳兆棻年富才明堪以對調署理朱寶常等任内並無盜刦三叅屆滿己起四叅及錢糧未完叅限將滿有關降調之案據署藩臬兩司會詳前來除分檄飭遵外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲查明學政閱文幕友循例具奏仰祈聖鑒事恭照乾隆三十八年欽奉　　上諭各省學政務須多擇閱文幕友卽極小省分亦不得不及五六人其人數籍貫着該督撫查明奏聞仍不時留心稽察如有惜費誤公辦理周章者隨時入告毋稍徇隱等因欽此欽遵在案兹准新任四川學政朱善祥將所延幕友方霆等七人籍隷安徽浙江直隷江蘇等省開單咨送前來臣逐加訪察均屬文行兼優之士襄校可期妥協除俟該學政開棚考試再當隨時留心稽察不敢稍事徇隱外謹將該幕友姓名籍貫另繕淸單恭呈御覽理合恭摺具奏伏乞皇太后皇上聖鑒謹奏奉硃批知道了欽此○○候補三品京堂開缺安徽巡撫臣陳彝跪奏爲鄕試年老諸生三塲完竣榜發未經中式循例奏懇恩施仰祈聖鑒事竊照鄕試年老諸生年屇八十九十以上三塲完竣榜發未經中式例應詳查年歳開單具奏由部覈明請旨分别賞給舉人副榜歴經遵照辦理在案兹届光緒十四年江南省舉行戊子正科文闈鄕試臣入闈監臨榜發後查明應試看第諸生三塲完竣未經中式年屆九十以上者安慶府附生余星等十八名年屆八十以上者涇縣歳貢生就職訓導王藻江一名又年屆八十以上者太湖縣附生張旣高等二十四名調閱原卷均各正草完全文理明順飭據江甯布政使行查諸生年歳均與學册相符取造册結具詳請奏前來伏乞典重掄才作有際昌期之盛禮隆尚齒恩榮昭文治之華江邦旣多士風蒸耆宿亦觀光雲萃該生余星等靑衿奮志皓首窮經未荒佔畢於芸窓彌切觀摩於棘院幸涵濡夫聖教誦習久安允鼓舞夫儒林寵施合沛除造册咨送禮部外謹會同兩江總督臣曾國荃護理江蘇巡撫臣黄彭年安徽學政臣錢桂森江蘇學政臣楊頤恭摺具奏並將諸生姓名年歳籍貫另繕淸單恭呈御覧伏乞皇太后皇上聖鑒勅部核覆施行再此外尚有安東縣附生左俊良硃墨試卷尚未檢齊應暫扣除如己滿三科並將試卷檢齊另行奏請合併陳明謹奏奉硃批禮部議奏單併發欽此○○奴才溥齡跪奏爲恭報接收印鑰日期仰祈聖鑒事竊奴才前於光緒十四年九月二十五日蒙恩派出守護東陵接代奉恩輔國公榮頤三年期滿之差奴才遵卽於十一月初九日由京起程十二日抵任十三日恭謁各陵當經具奏在案今奉恩輔國公麟嘉於二月十三日到任接代奉恩鎭國公載遷守護期滿之差經奉恩鎭國公載遷於二月十六日照例將東陵承辦事務衙門印鑰派委司員齎交前來奴才遵卽祗領任事所有奴才接收印鑰日期理合恭摺具奏伏乞皇上聖鑒謹奏奉硃批知道了欽此○○劉秉璋片再升補建昌道黄毓恩己於本年十一月十发和日到省應卽飭赴新任以專責成除檄飭該道遵　外謹附片陳明伏乞聖鑒謹奏奉硃批知道了欽此○○劉秉璋片再署理邛州直隷州知州龍錫光年滿遺缺查有准補叙永廳同知英溥老成練逹堪以調署該員英溥正署各任内並無經徵錢糧未完展叅及承緝盜劫己起四叅案件據藩臬兩司會詳前來除批飭遵照外謹附片具陳伏乞聖鑒謹奏奉硃批吏部知道欽此○○奴才載遷　奏爲交卸印鑰並起程日期恭摺仰祈聖鑒事本年二月十三日奉恩輔國公麟嘉到任接代奴才三年期滿之差伏查奉恩鎭國公溥齡爵秩在前照例應行佩帶印鑰當經派委司員將承辦事務衙門印鑰移交奉恩鎭國公溥齡接收佩帶奴才擬於二月二十四日起程回京跪請聖安所有奴才交卸印鑰並起程日期各緣由理合恭摺具陳伏乞皇上聖鑒謹奏奉硃批知道了欽此 
 
 

Page 11

 
 
[光緒十五年三月初六日京報全録]  
　　宫門抄○諭旨七道録前○發抄硃批四道○雲督岑等奏查明己革知州尚無浮徵錢糧縱差擾民請開復原官緣由摺○大臣溥等奏爲昌西陵月台地面情形重要請派大臣查勘摺○熱河總管錫奏爲苑丞潛運倉米請飭究辦摺○又奏爲收倉米石另議章程辦理片○總管内務府奏爲奏聞請旨摺○三月初六日内務府國子監侍衞處值日無見○果勒敏陳學棻各假滿請安○景善因伊子補筆帖式謝恩○陳争奎預備召見○召見軍機○發抄岑毓英奏查明武定州古黑等村寨被擾請豁免錢糧奉硃批戶部議奏欽此○譚鈞培奏請以補有和牧曾樹榮更補新興牧奉硃批吏部議奏欽此○又試用守劉春霖等署東川守各缺奉硃批吏部知道欽此○又補用守凌應梧等試看期滿甄别奉硃批吏部知道欽此○○雲貴總督臣岑毓英雲南巡撫臣譚鈞培跪奏爲查明己革前署鎭雄州知州吳光漢尚無浮徵徵錢糧縱差擾民情獘請旨勅部核議開復原官仍照例議處恭摺仰祈聖鑒事竊查雲南保山縣知縣吳光漢於前署鎭雄州任内有任意浮徵每納條銀一兩秋糧一京石徵銀五兩一錢並縱差擾民情事經臣毓英訪聞專摺奏叅於光緒十三年閏四月初六日奉硃批吳光漢着先行革職撤任查辦該部知道欽此欽遵當經行司飭委署昭通府劉春霖署恩安縣知縣韓再蘭密往確查去後兹據雲南布政使曾紀鳳按察使鄧華熙糧儲道松林詳據該委員等先後禀稱鎭雄州地處偏隅條糧正雜向章係統徵分解每糧一石徵銀一兩隨徵坐平銀六分每條銀一兩隨徵耗羡州平銀三錢因該州巿用銀色最低俗云撒係祜計僅只八成平砝名祗九五六民間每完條銀一兩隨徵耗羡州平三錢應補平銀五分二厘補色銀二錢六分傾銷火耗等銀八分一厘共應收巿銀一兩六錢九分零每米一石折銀一兩隨徵坐平銀六分應補平色銀二錢六分四厘二毫共應收巿平銀一兩三錢二分四厘二毫至光緒十二年九月間經前撫臣張凱嵩與臣毓英會同奏明每糧一升抽收夫馬津貼錢三文又昭通添設考試專棚每糧一石抽收經費錢一百三十文均係按糧抽收分欵報解此外並無浮收惟該州有應徵支放雲南鎭雄營兵糧向因山多田少偏種雜糧所有米榖全賴鄰封運售近城者則自行買運交倉其僻遠鄕村花戶多願折銀完納由官採買歷係聽從民便仍隨時準酌巿價不能多取該革員於光緒十二年九月開徵之初巿價尚平每石連條耗各欵收巿銀二兩八九錢至三兩五六錢不等迨後鄰近各處均因秋成歉薄逐漸增昻至十三年三月掃數之米價驟漲每巿米一石約重三百斤值錢八千零每倉米一京石重一百四十斤外加鼠耗搧卽盤量折耗等米二十八斤須銀四千四百八十文每錢一千四百四十文兌巿銀一兩共合巿銀三兩一錢一分加以條耗正雜銀一兩六錢九分又夫馬經費銀三百文考棚經費錢一百三十文合銀二錢九分八厘統計需徵巿銀五兩一錢但照此數完納者僅祗尾數一百餘石隨卽照巿採買收倉並無餘羡當時因事從民便並非浮收肥己未經先行申報致駭聞聽該革員於三月錢糧掃數之際適值米價昻貴之時循例比差嚴催完課在民問被其追呼未免怨恨　語卽興實無滋擾確據該司道覆查該革員徵收錢糧照巿價折收採買係屬聽從民便並非浮勒私肥追比錢糧亦分内事並無不合惟於米價昻貴時照巿價折收爲數較鉅並不先行申報上司以致人言嘖嘖咎實難辭可否將前署鎭雄州知州保山縣知縣吳光漢開復革職處分以知縣留滇歸另補班補用仍照應申不申例議處等情詳請查核具奏前來臣等覆查無異相應請旨飭部核議將前署鎭雄州知州保山縣知縣吳光漢開復原叅革職處分以知縣留滇歸另補班補用仍將該員照例議處以肅官方所有查明吳光漢尚無浮徵錢糧縱差擾民情弊請開復原官緣由謹合詞恭摺其陳伏乞皇主后皇上聖鑒訓示謹奏奉硃批吏部議奏欽此○○奴才漙芸意並跪奏爲昌西陵月台地面情形重要應請欽派大臣查勘恭摺奏聞仰祈聖鑒事竊據内務府郎中連喜禀稱昌西陵寶城前大月台一座墁地磚塊大半酥鹻台帮職閃寶城前迤東沉陷一叚寛五丈長六丈餘迤西沉陷一叚寛二丈長三丈深皆數寸每當大雨之際積水不無滲漏等情禀報前來奴才等恭詣詳查沉陷處所切近寶城情形極爲重要其餘酥鹻膨閃之處亦與所報相符案查光緒八年工部奏准行知嗣後除夏秋大雨各處殿坐如有滲漏情形准其奏請急修其餘各工一概歸入另案辦理奴才等註譯部臣之意以各處殿座地當緊要回准專摺奏請急修其餘各工如近年所報房間墻垣衙署樓房庫房等項均非緊要之處自應一概歸入另案是於撙節之中仍寓愼重之意今昌西陵月台地面甎塊沉陷爲寶城附近處所每當大雨積水不無下滲較之殿座滲漏尤爲緊要奴才等公同籌議未敢拘泥應請欽派大臣查勘辦理倘經估准應請卽於春令興修以便夏秋大雨之時一津工竣用昭愼重謹此恭摺奏聞伏乞皇上聖鑒訓示再内務府大臣係奴才溥芸兼署合併陳明謹奏奉硃批另有旨欽此○○熱河正總管奴才錫麟副總管奴才徵麟跪奏爲苑汪潛運倉米請旨飭下熱河都統衙門究辦恭摺具陳仰祈聖鑒聖竊奴才等於光緒十四年十二月十七日准熱河都統咨光緒十四年十二月初七日片奏有人潛運宫倉米石一片本月十六日奉硃批知道了欽此相應恭録硃批並抄録原片咨會查覆以憑核辦等前來查此案前經苑丞五福五岱毓純聲稱園内綏成殿圍墻各處橋道並值班房間多坍圯滲漏情形甚重禀經奴才等躬詣查勘屬實隨卽督飭該員等補砌黏修完竣其所用工料經費統由生息項下動支屆期彚報嗣據該員等面禀以前項工程經費曾經墊發尚未歸欵而生息項下又復存欵無幾且時屆歲暮應留爲預發次年春季兵餉等項之需未便動用請按向章由宫倉厫底土木米及解餘米石内酌量動支變價抵補等語奴才等因該死丞等旣稱冒經辦理有案此外又無閒欵可籌一時疎忽未及詳查底藴令其照章辦理該員等遂於上年十一月十八並十二月初二等日兌收莊頭等差米時將米石盤運出倉時值奴才等较辦理奏銷因見淸單内並未開列前項工程其中恐有影射情事正在訪查斟辦間卽准熱河都統咨查前因當卽諭令該苑丞等檢查成案迅速禀覆乃該員等任意因循　之又久迨嚴加詰訊竟以並無辦過此等成案等詞率覆奴才等聞之不勝詫異伏思宫倉米石關係匪輕該員等遽行盤運田倉借工折變始稱援照向章繼云查無成案一口兩詞自相矛盾難保無侵蝕情弊雖據稱係因公挪移究難憑信相應請旨將苑丞五福五岱毓純飭交熱河都統衙門詳加查訊究竟是侵是挪據實叅劾至至和等失於覺察亦屬咎有應得合無仰懇天恩飭下總管内務府衙門照例議處除咨會熱河都統查照外謹合詞恭摺據實陳明伏乞皇太后皇上呈鑒訓示謹奏奉硃批五福等着交熱河都統歸案訊辦錫麟徵麟均着交該衙門照例議處欽此○○錫麟等片再查宫倉收放采石均係苑丞等赴倉監督查騐奴才等向不監視而收發册檔又不標畫由來己久以致米石細數無從查核擬請嗣後看守巡查等事仍歸該員等遵照舊章辦理其收放米石各事宜由奴才寺自行赴倉監收監放免滋流弊至餘米一項除發放蘇拉孀婦口糧外擬以年爲率通盤核算餘剩若干另厫存儲俟積有成數再爲咨會熱河都統妥議章程請旨遵行以昭愼重而資核實理合附片陳明伏乞聖鑒謹奏奉硃批知道了欽此○○總管内務府謹奏爲奏開請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查江南造莊山由營造司員外郎於光緒十四年二月二十七日奉旨補放江地織造該員於光緒十四年四月二十日到任按到任之日起扣至光緖十五年四月十九日係屬一年期滿理合先期具奏可否更換之處伏候訓示遵行爲此謹奏請旨奉旨己録 
 
 

Page 12

 
 
[光緒十五年三月初七日京報全録]  
　　宫門抄○諭旨十道録前○發抄原批四道○提督崔奏報接印任事日期摺○河督吳奏爲擬設河圖局咨調測繪人員以資辦理片○陜督譚奏爲委署總兵副將片○又奏報被災月口並委員賑恤片○豫撫倪奏爲貢使過境委員護送情形片○又奏爲叅革通判片○粤督張奏揀員請補游摺○大臣額奏爲委署守備片○三月初七日理藩院鑾儀衞光禄寺廂黄旗值日理藩院張　見九名正藍蒙四名○嵩申淸安福森布惲彦彬崔國因各假滿請安○遷公等謝分献大臣恩○前雲南學政戴鴻慈到京請安○前浙江學政瞿鴻禨到京請安○陜西副考官周錫恩到京請安○阿克敦謝授廣東南韶連道恩○截取知府陳兆奎仍預備召見○錫珍請假十日○烏拉喜崇阿請假五日○霍穆歡請假二十日○吉恒續假五日○召見軍機戴鴻慈瞿鴻禨周錫恩陳兆奎崔國因阿克敦現換銀鼠褂白袖頭○發抄張煦奏上年正賦銀兩己未完實數奉硃批戶部知道欽此○又己革病故總兵魏添應親子魏春澍等在陜枉安康縣入籍奉硃批着照所請該部知道欽此○又冬季分拿獲盜犯懲辦奉硃批刑部知道欽此○又上年冬季分陜安道唐樹楠等委署臬篆各缺奉硃批吏部知道欽此○○記名提督河南河北鎭總兵奴才崔廷桂跪奏爲恭報接印任事日期叩謝天恩仰祈聖鑒事竊奴才於光緒十四年十二月二十六日奉河南撫臣倪文蔚咨稱前因總辦鄭工引河事宜所有地方營務未暇兼顧曾經奏明檄委記名提督李承先署理鎭篆在案現在引河事竣大工業己合龍自應移咨仍回本任供職以專責成兹於光緒十五年正月十二日准署河北鎭李承先委弁將河北鎭關防一顆齎送前來當卽恭設香案望闕叩頭祗領任事訖伏思奴才一介武夫渥蒙恩遇撫躬循省感惕交縈惟有於訓練巡防事宜矢愼矢勤益加奮勉以期上逹高厚生成於萬一的有奴才到任接印日期理合繕摺叩謝天恩伏乞皇太后皇上聖鑒訓示謹奏奉硃批知道了欽此○○吳大澂片再輿圖之學古人不如近世之精海道長江各圖與海防江防大有裨益輪船管駕測量水道賴有輿圖以爲表則畫山必及四址山麓所占之區非實測不知其寛廣繪水必及沙灘河脚所占之地非實騐不知其淺深而旗河之曲直寛窄與河防關係尤重向來繪圖多出吏胥之手僅知大略並不開方記里河臣沿河求一詳細河圖百不可得中州官吏士子亦無精於測算之人風氣未開難求實效臣擬於汴省設立河圖局咨商南北洋大臣兩廣總督船政大臣選調津滬閩粤各局熟諳測繪之委員學生二十餘人咨送來豫分叚測量自河南之閿鄕縣黄流入境之處至山東之利津海口止繪畫全圖刻成精本亦河工善後之一端雖河道時有變遷而隄岸之寛狹何處頂衝何處坐灣隄内之老灘嫩灘新壩舊壩隄外之水塘土塘官地民地大小諸河之會合南北各山之毘連城郭村莊之遠近疎密皆可一目瞭然有定之界址旣可按籍叅稽其無定之灘河亦可隨時添注實爲講求河務不可少之圖惟該員等航海而來沿河跋涉與創辦電線之員勞績相等非酌予奬叙不足以鼓勵人才而精於測算圖繪之學頗難其選不致冒濫如蒙兪允俟咨調到局將各委員學生銜名咨部存案以昭核實是否有當謹會同直隷總督臣李鴻章河南撫臣倪文蔚山東撫臣張曜合詞附片陳明伏乞聖鑒訓示謹奉硃批着淮其咨調數員辦理繪圖事件至所稱設立河圖局及酌予奬叙未免先事鋪張着毋庸議欽此○○　鍾麟片再甯夏鎭總兵馮南斌奉旨補授湖南提督業經奏請陛見新授總兵衞汝貴到任需時所遺鎭篆自應委員接署查有頭品頂戴記名總兵請補永昌協副將雲騎尉世職湯仁和營務練逹勇敢有爲堪以署理又署西寗鎭屬鎭海協副將龔俊宜調省另有差委所遺員缺查有提督銜記名總兵葉占魁年力尚强辦事勤愼堪以委署除分飭遵照外理合附片具陳伏乞聖鑒謹奏奉硃批兵部知道欽此○○譚鍾麟片再甘肅省城本年九月二十九日地動頃刻卽止施據各屬報到情形相同惟靖遠所屬之蘆塘營城垣震塌衙門及居民房屋多有傾倒損壞人丁三十二名被災戶二千四百餘戶次則平番及皋蘭所轄之紅水堡情形略重旋飭司委員分往查看携帶銀錢會同各地方官親詣被災處所分别賑撫現據印委各員禀覆被災各戶照章賑恤均安堵如常謹附片陳明伏乞聖鑒謹奏奉硃批知道了卽着該督飭屬妥爲撫恤毋任失所欽此○○倪文蔚片再臣於上年正月間將廓爾喀貢使進京入境出境日期專摺奏明在案兹該使臣自京回國經臣預派文武大員彈壓迎護並檄飭經過各州縣遵照定章妥爲應付各去後現據該印委各員先後禀報該使臣等於光緒十四年十一月十一日入豫省安陽縣境於十二月初一日護送至閿鄕縣出境交陜西委員接護前進沿途應付無悮行走均爲安靜等情由藩臬兩司會詳前來臣覆查無異理合附片陳明伏乞聖鑒謹奏奉硃批知道了欽此○○倪文蔚片再衞糧通判秦培居心險很衆論譁然上年經前河臣成年派令估挑引河一切分叚派工任意欺誕迨李鶴年到任旋卽撤差該通判有管河之責當此黄流復故之後若仍令劣員在任罔上營私必致貽誤宣防爲地方之害相應請旨將秦培卽行革職所遺賆缺容會商河臣揀員調補以重隄防謹會同東河河道總督臣吳大澂附片具陳伏乞聖鑒訓示謹奏奉硃批秦培着卽行革職餘依議該部知道欽此○○兩廣總督臣張之洞跪奏爲請補遊擊員缺以實營伍恭摺仰祈聖鑒事竊廣西新設龍州城守營遊擊缺先經臣等以裁缺之前任廣西的標前營遊擊任嘉桂請補旋准部咨議覆廣西龍州城守營遊擊缺以嘉桂補授議駁一摺光緒十四年七月十一日具奏奉旨依議欽此抄録原奏内開廣西龍州城守營遊擊請以裁缺提標前營遊擊任嘉桂補授查該員係裁缺候補並非現任人員請補調缺核與定例不符應毋庸議仍令另揀合例人員升調以符定制等因當經轉行遵照查定例題調缺出先儘現任人員揀選調補如無合例堪調者准於應升人員内保題升用又題调缺出照例揀選具題其有員缺緊要人地實在相需而所保之員與例稍有未符者將不合例之處詳細聲明請旨交部核覆各等語廣西龍州城守營遊擊駐龍州城係五年邊俸烟瘴題調之缺該處地當冲要接連越疆必須熟悉風土能耐烟瘴之員方克勝任粤西内地遊擊非現居要缺卽人地未宜實無堪以調補之員應於現任人員内揀選升補兹臣與廣西提督臣蘇元春詳加揀選查有　纛營都司伍起祥現年四十二歲桂林府靈川縣人由勇目投効軍營節年隨剿出力經兵部題補梧州協右營守備遞升今職於光緒十年四月二十三日在部接札是年六月二十一日到任嗣於克復諒山案内保奬光緒十一年八月二十一日奉上諭着以都司在任升補遊擊並賞加叅將銜等因欽此該員精强練久歷戎行且熟習風土能耐烟瘴龍州城守營遊擊距該員本籍五百里以外以之升補此缺洵堪勝任惟調請補與例稍有未符第人地實在相需例得專摺奏請合無仰懇天恩俯准以馗纛營都司伍起祥升補龍州城守營遊擊於地方營伍均有裨益如蒙兪允俟接准部覆再行給咨赴部引見以符定制其所遺馗纛營都司員缺係題調之缺容俟接到部覆另行照例辦理合併陳明除咨明兵部外臣謹會同廣西提督臣蘇元春合詞恭摺具奏伏乞皇太后皇上聖鑒勅部核覆施行謹奏奉硃批兵部議奏欽此○○額爾慶額片再奴才查署理塔爾巴哈台城守左營守備孟玉奎署分防南路兼遊擊中軍守備唐潤泉均因署事期滿請假回籍現值改守營制之際員缺未便久懸自應派員署理以重職守而期得力所遺塔爾巴哈台城守右營守備員缺兹查有都司銜補用守備陳福玉操防勸奮堪以署理所遺協防遊擊中軍守備員缺查有副將銜補用叅將李孝龍營伍熟習堪以署理除分咨檄飭遵照外謹會同伊犁將軍色楞額陜甘總督譚鍾麟甘肅新疆巡撫劉錦棠合詞附片具陳伏乞聖鑒謹奏奉硃批兵部知道欽此 
 
