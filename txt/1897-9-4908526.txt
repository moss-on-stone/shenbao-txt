# 1934 - 9 - 4908526

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏　生碼洋三元二角○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公　疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補駐洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證　南碼洋一元五角○花月痕碼洋四角○　霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清書典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世酒緣碼洋一元四角○　芳録碼洋一元二角○中東　　本末洋一元五角諸君欲購者請移玉至三馬路申昌書畫室或申報館帳房可也此佈 
[公利説]  
天下之大要曰利天下之大害亦曰利蓋自孔子言小人喻於利孟子對梁惠王言何必曰利而後世説國之士説言功利利之一字遂爲儒者所詬病廟堂之上計及度支者則訾之曰言利之臣市井之中較及錙銖者則薄之曰牟利之徒彼豈不曰重本而輕末抑財利而尚道德仁義也然亦思周公大聖而官禮實開夫利源管子名臣而山海咸探夫利藪古之謀國者未嘗諱言利且必先興乎利而後道德仁義可得而施是故兵農禮樂非利不行教訓正俗非利不成不行賦税以貢於上所以貢者利也上有蠲振以逮於下所以逮者亦利也且也甘旨之奉子非利無以事父母羡餘之進臣非利無以媚君后室家之赡夫非利無以畜妻妾推之財産相釀惟利足以内睦夫兄弟有無相通惟利足以外交夫朋友五倫之内無一不恃乎利以隐爲固結顯爲維持又何論乎觴酒豆肉之往還桃李瓊璠之投報凡所以篤宗族和鄉鄰聨姻娅通世好者胥於利乎取資至於爲政臨民先養後教所謂倉廪實而知禮節衣食足而知榮辱惟利足以道之使行即仁義道德之施亦不能以空言取效也所患風俗日偷人心益薄一切機械變詐之事獄訟争鬥之端大率多因利起甚至臣子之犯上盜賊之作亂大小强弱之驅脅并吞皆有所利而爲之則以知利之爲利固天下之大要亦即天下之大害其要害之分云何則曰公私而己矣利爲公利雖薄海不啻一家利爲私利雖骨肉無殊敵國良以心術至幻事變至微而其操縱成敗之機固至捷也近人雜説中載乾隆時一朝官將赴外任詣其座師處辭行師問爲治之道何若其人以去弊對師曰弊者養民之源何可輕去是言雖不足爲訓然亦頗有見地蓋公事之所謂弊即私事之所謂利人不能無利心故世不能無弊端是以聖人言因民之所利而利之誠能化私利之心而爲公利之心即可易私利之事而務公利之事竊見今世西人實得此意中國向以士農工商爲四民士居首者謂其雖無恒産而有恒心故也農次於士者以國本所在故也工商次於農者以其逐末故也是皆輕利之見也自通商局啓近廿年來工商漸重或者謂中國未受通商之益而人心己隐受其害廉恥捐而大防潰實惟重利一念爲之厲階至於税釐益重民財將匱猶其害之顯見者蒙謂此固中國人心之害而不能歸咎於通商夫西國之重商也有商務學焉必使之學而後可以爲商是西國之商猶中國之士也豈惟商猶之士即各項工藝以及兵農無不有學校以育材能是工與兵農皆猶士也中國工商凡所以操技藝計什一者初未嘗有學校以育之所以私利之心囤樍而不可拔觀西國商務由國家設立商部經理其各項商人名曰公司顧名思義可見利爲公利而非私利中國工商之心與之相反即官紳士庶之心亦多與之相反人人存一自私自利之見而欲事之集也得乎今欲洗刷中國人心之積弊首宜廣設各項學校教習少年子弟令其明白公利道理而又歸於核實他日此輩出而用世庶幾不蹈舊習否則名講仁義道德而其心實繫於利即欲步武西法挽回公家利權而其心不離乎以私利爲重則天下事終不可爲蒙故謂今日而欲振興中國自不諱言利始而必自人各存一公利之心始 
[本館接奉電音]  
　　昨日午前京師飛電傅來硃筆一道敬謹譯藻補授十二月初五日奉硃筆李紱藻補授簷事府少簷事欽此 
[給賞緝拿]  
　　金陵訪事人云秣陵關江寍縣屬之巨鎭也人烟稠密屋宇比連日前忽有地甲蔣元來城投縣禀報附近所屬之南旺玗周橋村有不知姓氏之女屍一具身爲利刃所傷倒臥於水溝中求請蒞騐胡大令准詞帶同仵役人等前往相騐委係面受刀傷四處以致斃命遂令地甲備棺收殮以候屍屬認領一面飭捕訪拿兇手迄今己閲多時而兇手終杳如黃鶴大令恐其聞風遠匿因出賞格遍貼通衢曉諭軍民人等如能將是案兇手拿獲者賞給洋銀四十元報信者賞洋二十元天網恢恢疎而不漏想兇犯必不能倖逃法外也 
[宵小横行]  
　　蘇州訪事人來函云江蘇候補知縣陸大令嘉殺公館同在蘇城修仙巷大令現任發審局委員之職上月廿九夜四鼓時突被梁上君子所算竊去贓物甚鉅當被竊時家人等皆己就寢睡夢中聞屋瓦窣窸聲立時驚醒披衣起視則見簷際聳立數人皆夜黑色短衣窄袖手持兇刃不覺驚駭欲絶大聲狂呼賊非但不懼反以刃遥示曰有不怕死者請來嘗試此物因此家人輩不敢上前一任若輩穿堂入室任意往來倒篋翻箱將貴重物件搜括一空旋即呼嘯一聲仍由屋頂飛躍而去事後檢查所失約值六七千金之譜現雖飭捕跴缉未識即能破獲否也 
[火災續述]  
　　甯波訪事友人云甯郡章耆巷弄王姓火災己録前報兹聞是日之火實係王姓嫗因積忿而縱嫗年四十四歲當光緒十四年間以族姪王申爲後當時甲僅年十三旋爲甲聘某姓女爲媳至十八年迎娶入門詎知甲專務嫖賭媳又違忤嫗積恨己非一朝一夕未火之前三日媳又與嫗口角嫗仍揚言縱火媳以其屢出此言非特並不隄防且以不經之語相激不料嫗積忿難消是日上午將所摺錫箔爲引火之物其時適有碓工在大門旁舂米突見黑烟從樓窓冐出因狂呼救火媳聞是言心知嫗所縱遂携取首飾箱奪門而遁碓工即登樓欲圖撲滅嫗見碓工上樓遂緊閉房門且相告曰我自廿殉火汝毋同罹是厄碓工猶欲劈門以救之因火己及身急從烟燄中下樓而逃火熄後嫗之昆季欲將中夫婦扭送請地方官署治以不孝之罪後爲親族勸阻而罷知其事者咸謂甲夫婦之所爲縱陽律可 
逃恐陰讉終難免也 
[告示照登]  
　　九江采訪友人郵寄整頓保甲告示一通除莠安良誠善政也爲録其文曰欽加同知銜辦理潯城内外保甲總局補用縣正堂加三級紀録十次吴欽加同知銜署德化縣事大挑捕用縣正堂加十级紀録十次 
 
 

Page 2

 
 
梁爲出示嚴查保甲以嚴地方事昨得安良莫先於弭盜弭盜首善夫保中蓋保甲之設所以澄本清源安靖地方之良法也查化邑數省通衢幅員遼闊華洋雜處良莠不齊難保無匪徒溷跡歴奉各大憲頒發章程迭經各前縣出示嚴禁不啻三令五申唇焦穎脱果能實刀奉行不惟外來匪徒無虞潛蹤即本地奸民亦難托足無如地方居民日久現生視保甲爲故套並不實力奉行言之殊堪痛恨現值冬防吃緊之際宵小易於竊發又奉道府憲分派委員嚴密稽查乃盜賊竟敢肆行無忌近來偷　撈摸案件層見迭出種種不法實爲地方之害若不會同重申禁令嚴查保甲不足以清盜源而安閭閣除會督城内外保甲巡役畫夜輪流嚴密稽查有犯必獲外合亟會同出示曉諭爲此示仰闔邑軍民客商鋪户諸色人等知悉爾等須知清查保甲最爲地方受益之事嗣後務須查照各前縣頒發章程恊力同心互相稽查遇有外來匪徒面生可疑之人立即詢明分别驅逐送究不得窩留容隠自貽禍累至飯鋪客機烟館以及菴堂寺觀最易藏奸尤應設法隨時嚴密稽查烟館定二更息燈客機飯鋪責成設立循環號簿將來往客商行蹤生業年貫一律問明登　簿内接日呈繳查核菴堂寺觀不准容留匪類所有街巷栅欄務須修整齊全雇募更夫每夜擊柝巡邏依時啓閉不准昏夜私行如延接醫生稳婆及有緊要公事説明來歴仍准開栅放行毋許留難阻滯倘有牌甲棚夫人等藉端需索挾嫌報復許即投保公同禀究本局縣爲綏靖地方起見凡我子民各宜守望相助實力奉行倘敢仍前虚應故事一經訪聞察出或被告發宅行拘案嚴究决不寛貸其各凛遵毋違特示光緒二十二年十一月二十七日 
[粤海寒濤]  
　　廣東訪事友人云惲學憲巡試惠潮嘉准期十二月初一二起程十一月十八日督撫兩憲會同將軍統在廣雅書院恭請　　一時車馬喧闐途爲之塞直至夕陽西墜始散○南海黃色尊特懸賞格云刻聞花縣增城逸匪潛來省垣欲行刦掠并聞陳村之著名巨匪白來香者亦匿跡省垣如有人偵悉禀報營勇指拿交官審實行劫三次者賞銀三百元行刧一次者賞銀五十元○前報丁財街馮媪被搶女子四口當即捉獲賊匪三名解府審訊有一匪愿指爲引將功贖罪故隨勇至增步搜拿詎料匪與四女等己逃至沙貝地方被此處鄉勇查出扣留賊匪見機各自逃去惟將四女領回交原主領去○同德大街香粉棧雇艇裝載貨物艇户頗有蓄積欲爲其子娶親合有會銀百餘兩放在艇内被匪徒偵悉某日有客四人身穿湖縐長衫搭渡往黃沙新橋訂價銀二元駛至半途二人上岸又招呼二人下艇即將艇中男婦三人一齊縛住不許出聲開艙搜掠席捲而去○省垣旋下各大紳雖將賭館一律查封而横街小巷番攤牛館則依然如故某日瓊花直街攤館被匪將席上錢銀搶掠一空賭徒等即糾黨窮追至於木欄兩相攻擊致轟斃過路者一人街勇當即將賭徒一人拿獲賭黨中己愿出銀了事死者之父不允故禀報南海縣黃邑尊委員相騐想必照例懲辦矣○有安勇二名出城購物經過塘魚欄地方被緝捕廠線人悮認指拿一名帶歸竹橋緝捕廠訊究其一人即回營禀報營官大怒即赴緝捕廠理論廠捕自知錯誤賠禮愿罰勇弁等責令沿途燒爆竹將勇送至本營始肯了事一時沿途爆竹之聲不絶於耳聞所費己二百餘元云○榖米出口素懸萬禁日前省河盤米被港客采買一空是以今年四鄉雖豐收而米糧轉貴大憲爰復申禁令不許出口有米船二隻裝米三十三萬餘斤被抽厘廠扣留補抽厘税己懸牌示旋奉藩憲示諭該米本應全數充公姑從寛辦著將一半充公 
[吴山風雪]  
　　杭州訪事友人云浙江衢州府城内設有至聖後裔博士官一員其衙署己年久失修本年七月間由藩憲札委卸辦衢府釐局委員胡太守晉甡估工修造現己竣事於十一月二十七日到省銷差矣○現届冬令杭州舉辦冬防密益加密惟河道中尚有鳬水行竊之事刻由局董添造水栅雇用水路巡勇以防宵小混迹船隻到埠必須查察方准停泊○隆冬水涸之時潮水漸平海塘之上須加修葺故巡道鄒渭清觀察於十一月二十七日禀辭赴塘查勘工程○辛酉年粤逆擾亂杭城陷於十月二十八日是日爲省中官紳士民殉難之期諸大叢林如昭慶净慈海潮長慶白衣等寺均啓建醮壇禮懴一日設放燄口一堂以度忠魂其懴資及供品香燭皆由方丈捐給所需冥鏹則向諸大檀越募化○杭省今冬銀根甚緊錢莊拆息頗重三日掉期每百元需洋三角五分十一月己掉七期按月莊息統扯己在二分五厘左右借本營生者頗爲支絀現在各貨騰貴米價每石又增二角菜油每擔十二千文刻下官錢局兌價比照市面略增每人祗准易洋一元以杜錢儈取巧之弊錢價現擬五日一定不隨市面爲轉移并因搭換銀元民人持至錢店貼水較重年關伊邇居民需用愈繁是以於十二月初一日起至封印日止局中概換制錢不搭銀元如有欲換銀元者亦聽其使故近日市上洋價不致過於短小也 
[彛陵談藪]  
　　宜昌采訪友人云前者快利輪船抵宜時新任川東道任逢辛觀察附之而至至十一月十九日快利又開往漢皋附去原任川東道某觀察之靈柩及眷口數十人貨物共裝五千數百件○宜昌晴川書院新造戲臺各帮之演戲醉神者絡繹不絶某日有洋碼頭諸神夫及各輪船執役之人捐集錢文演戲一日丁歌甲舞春滿大千矣○邇者江水漸退己露危坡鎭川門外之小本營生者争籖支搭茅逢以權子母鳬茨一望密比如林○近日天氣嚴寒冰凌厚結某日雪珠亂灑碎玉聲清市中米價稍廉貧民不憂艱食惟錢色大壞竟有整串中無一黃奸銅錢者人皆以猪肝錢目之推原其故皆由各銅鋪將制錢私毁以致鵝眼日多聞毁制錢一千文可得銅六七斤獲利不啻數倍所望地方官嚴申禁令援照康熙雍乾間成案不准民間用黃銅製器皿或者尚可以絶私毁之源歟否則再閲數年欲求一白銅錢而不可得圜法不自此一敗塗地乎 
[黃岡眺雪]  
　　湖北采訪友人云漢口洋務委員董幼維明府治勛己奉憲札署理恩施縣篆所遺差使經江漢關道蔡毅若觀察委候補縣何明府蔚紳接辦○上月下旬某日有香爐山甲乙二鄉民同駕漁丹携青錢二十餘千至沌口購物時己斜照銜山乃就舟中作膳山雞麥酒一醉陶然忽有内丁二匪人冐稱砲船勇丁來此稽查倫漏言未畢突抽白刃村令不許聲張然後搜索舟中盡携所有而去旋被鄰舟所見一聲號召帮同拿獲押解縣署請懲縣主薛誠伯大令施盡五刑始克供招現方收押待辦也○上月二十五日之晚十點鐘後漢口半邊街上叚簷正泰帽店諸夥出外閒游僅留兩幼徒守門漏盡更深睡魔肆擾乃相約抺竹牌爲戲以遣良宵甲乙丙三流氓聞之連叩其門僞稱購物兩幼徒拔 
擾放入甲乙内遂傾筐倒篋攫取所有而逃適諸夥自外歸得以一鼓成擒解送都閫府請究○漢上有楚班公所者蓋梨園諸妙伶集腋成裘經營締造者也刻下楚勝班子弟橋寓其中具柬邀賓每夕登塲演劇附近擋子班諸妙選皆有先覩爲快之心入夜即指柳穿花姗姗而至子弟欲博美人之一笑舞裙哥扇無不盡態極妍鄰紳許元圃聞之深恐釀成事端遂不惜煮鶴焚琴爲殺風景之事前往禁止不許開塲一時燕燕鶯鶯東飛西散座上諸客亦皆通避不遑許君復將班主帶赴官廳請官飭令具永遠停演夜戲之結始得釋歸○南皮張孝逹制軍整頓圜法鼓鑄銀圓於是龍紋鷹銀漸有並駕齊驅之勢惟小銀錢行諸市上周折良多所冀官斯土者加意維持庶得銷塲日廣乎 
[牛斗星光]  
　　江西采訪友人云自德静山中丞嚴查保甲驅逐娼寮賭窟後署臬司裕竹邨廉訪復踵而行之迄今一月有餘省城淫窟五十餘家前之氣燄薰天横行無忌者兹皆潛鱗戢羽不復敢縱令花枝招展引蝶邀蜂矣特不知以五木訣作生涯者亦能革面洗心勉爲良善否○江省城外向祗有天主教堂講書傅教至本年始有美國二女教士來傅耶穌之教賃屋進賢門内勸人信奉不憚手拮据而口卒瘏冬間復購得羅家塘地基大興土木雲斤月斧邪詐聲喧亦可見風氣漸開不分畛域也○南昌府江訒吾太守考試南新豐進奉靖六縣文童既蕆事即於十一月二十二日頒發正案計南昌録取一千六百餘人前十名爲楊緒昌胡拱烜劉朝鈞雷紹周胡楫劉朝鑾黃緝熙吏紹鑑虚毓鳳李景祺 
 
 

Page 3

 
 
新建録取一千一百餘人前十名爲左源胡然胡銓杜閥曹柘眞熙奎陶緒泰程翰書張文溶葉驥豐城録取八百餘人前十名爲胡鼎新陳明景王世澤陳繼紹孫祖仁雷紹祖羅紹欽熊文焯胡啓宗謝興讓進賢録取四百餘人前十名爲易振鵬李希蓮陳端謨章照藜艾旗張榮珂朱大年温綸萬起鵬于志勁奉新録取八百餘人前十名姓氏未詳靖安録取三百餘人前十名爲熊園芬潛夢龍熊立勳陳允琪舒炳堃舒有壬張家榘羅繼倫邱鍾彦程道南○省城育嬰堂當同治初年由沈文肅公恢廓而振興之著爲章程盡善盡美洎崔第春觀察綰南昌府篆復捐廉數千金刻意經營規模益加閎遠日來忽有某紳士指控種種弊端事之有無非局外人所能洞悉惟聞翁小山方伯曾批飭南昌府　訒吾太守查明辦理太守遂擇附貢生萬立唐附生趙志湘監生李聨芳黄邦懋四人將堂務接管并約以兩人管理一載期滿則更易兩人 
[彭蠡雁聲]  
　　九江采訪友人云卸署端昌縣沈幹臣明府維楨於上月某日抵潯謁見各憲請假數日隨於二十二日買棹返省垣○長江水師湖口鎭中軍遊擊王吉階游戎洪陞乘長龍船出外巡查上月二十四日行抵潯陽標下龍開河汛王彩庭守戎率領哨官李君兆廷等人迎接遊戎隨登岸謁見鎭道拜會各寅僚小作勾留即行解纜○前任吉安南安營叅將升任南昌恊統帶安字營簷松圃鎭軍鴻寳德化縣人上月某日在會昌縣防次騎箕而去哲嗣湖北候補縣少圃明府道鎔聞訃之下匍匐奔喪扶柩回籍擇期二十六日在府第設幃祭奠凡屬年世戚族及潯城文武各官皆親臨弔唁素車白馬絡繹於途 
[白下官塲紀事]  
　　出使美國大臣伍秩庸星使廷芳由津南下道出滬濱因有要公偕同隨員候選知縣錢明府樹滋乘開濟兵輪船至金陵謁見劉制軍制軍迎入花廳細商中西交涉事件歴二點鐘之久始命駕回舟翌日即解纜下駛各官均往江干恭送○邇日朔風怒吼寒氣逼人無衣無食者流飢寒交追托鉢無門雖經上憲開辦粥廠以濟窮黎然飲和食德尚未足惠澤徧沾兹查得聚寳門外茅屋林立貧民尤多故制軍又添委税課大使陳榷尹崇榮及從九趙少尹經綬兩君前往隨辦粥廠以期無一夫之不得所陳趙兩君奉札後遂於次日趨轅禀謝蒞差視事○新授徐州鎭總兵劉總戎青煦入都陛見後早己抵省兹經督憲牌示轅門飭赴新任總戎遂於上月廿九日詣轅禀辭束裝就道○新授安慶營副將劉副戎先文到任後以人地不宜禀請開缺調補上憲准如所請己委記名提督邱軍門時成暫行署理斯篆○藩轅牌示新選句容縣丞劉鼎元現己領憑來省自應飭赴新任又海州高橋司巡檢陳發春現己領憑來省自應飭赴新任又句容縣典史嗣缺前經請以新海防遇缺先補用典史吴棟請補在案現己奉部覆准自應飭令赴任委署海州直隸州吴直剌增瑾亦奉藩憲飭知赴任直剌詣轅禀辭擇日就道 
[上海官塲紀事]  
　　前署婁縣同知銜林明府鈞澤奉解蘇省牙厘局捐欵來滬交卸後於昨日命駕入城赴敬業書院拜謁吕鏡宇觀察由觀察之家丁擋駕○辦理北洋轉運委員雲南候補道翁觀察壽籛因事來滬假寓滬北昌壽里公館於昨日乘輿進城赴署關道行轅拜會亦由家丁擋駕○署道關憲吕鏡宇觀察因公赴蘇謁見大憲面禀楊樹浦著名巨棍張桂卿一案兹於昨日午後回滬本邑文武各員均赴碼頭恭迓○蘇撫趙展如大中丞之太夫人來滬等因曾紀本報兹昨日清晨太夫人乘官舫用小火輪拖帶赴蘇本邑官塲均至江干恭送○署關道憲吕觀察卸任在即本埠文武印委各員擬假滬北雙清别墅設筵祖餞訂期於月之初八日午刻齊集恭候憲駕惠臨届期樽酒聨歡驪歌聽唱想必有還我使君之意也 
[求請免騐]  
　　著名巨查棍張桂卿一案牽涉沈雲亭一名因在逃未獲將伊父咸全獲送案黃愛棠大令飭押俟將伊子交案釋放詎料伊子未及尋覓而咸全自經身死現由沈咸全之妻張氏及屍兄沈楨楨等到縣求請免騐情願自行棺殮值日差據情禀明黃大令准如所請准其免騐自行棺殮　 
[流氓宜辦]  
　　前日浦東爛泥渡著名流氓高林及黃皮阿弟糾同羽黨數十餘人身藏兇器擁至瑞記火油棧向工頭包毛毛訛索洋銀數十圓包置之不理遂被扭赴僻處欲施毒手包急挣逃而脱旋訴知洋人禀請該管領事官照會縣署究辦 
[也洋了事]  
　　錢瑞賓投法界公堂控朱竹君吞没田單迭經鄭大令訊供押交旋爲劉長順嫁妝店主劉松巖保出之後屢傅不到大令將朱妻周氏及子文彬一并禁押捕房依舊不了又將保人押候嚴追兹悉此單業己輾轉售出無從追繳經人理勸朱姓出洋四百元償還錢瑞賓了案錢己首肯是以在押之朱周氏等現己一并釋出 
[竊案彚登]  
　　前報記大東門外藏瓜街寅泰藥材行收買成泰行所失沈香一百餘斤事爲成泰行主查知控諸十六鋪巡防北局昨日局員祝翼雲二尹飭提寅泰行主並行竊之葉紹元及小東門外登樓萬里春值堂人俞阿才升座訊問葉供認竊取沈香八十餘斤售與寅泰行寅泰行主仍未承認收贓二尹飭將葉俞發交捕役陳金看管待辦○費姓者住居本邑西門内夢花樓前晚突有妙手空空兒掩入任意行竊致被將堂中所設錫事件等竊之而去約值洋二十餘元當時傭婦高聲呌喊未經獲住後由家主喚地甲勘明情由一面投報巡防局後又赴上海縣請爲飭捕嚴緝 
[上海縣署瑣案]  
　　前有爛泥渡巡防局函送袁和尚控陸掌華吞没身價洋一案經蔣剌史升堂提究收押在案前晚仍由剌史提究盛阿林供本地人撑駁船爲活前憑媒陸掌華娶張氏爲妻當出身價洋一百二十元當時曾再三詰問掌華有無糾葛情事陸堅説妥當故小的不疑娶之爲妻現被提案求請明察袁和尚供稱小的之妻張氏既嫁盛阿林旋被韓阿八即生堂硬佔又遭掌華强姦屢欲控告今奉提究叩求公斷質之張氏供稱小婦人情願跟隨韓姓過活且在韓家己生兒子當盛阿林欲娶小婦人時小婦人曾説明不愿既奉提訊乞恩公斷韓阿八即生堂供稱小的憑媒娶張氏曾出身價洋四十元又被伊前夫袁和尚屢次借去錢不少求恩訊斷陸掌華供稱小的並不與盛阿林爲媒亦未與張氏有姦所有張氏再嫁韓生堂之身價洋元求大老爺寛限再繳蔣剌史得供謂韓生堂娶張氏爲妻其中顯有不合並無憑據著再繳洋四十元袁和尚不應將髮妻價賣本應嚴辦姑念貧苦斷給洋三十元盛阿林並不查明張氏來歴實屬咎由自取俟陸掌華將洋繳案著爾具領陸掌華將盛阿林所付之身價九十一元速即交案如敢延玩嚴比不貸各具遵斷切結存案○前有范如卿投上海縣控告盛日晉借洋不還一案由蔣剌史提訊范如卿供年四十九歲寍波人盛日晉於光緒六年央趙望卿借去洋五十元有田單一紙抵押立據時載明按月分半起息自借後本利分文不交是以投案控請訊斷趙望卿供稱職員所借之洋係日晉之父出面職員爲中向范如卿商借後因年久不還范欲職員理處職員屢向日晉索取日晉以父己故世置之不理故此涉訟盛日晉别無他供惟求恩斷剌史著盛日晉具本月十六繳本利洋八十五元之切結届期一併繳呈范如卿具領狀呈案 
[英界公堂瑣案]  
　　包探何瑞福禀稱小孩胡玉增屢次犯竊曾經懲辦近又竊取王松亭李梅汀兩家金絲圈綢衣等件報捕後由小的緝獲起到原贓送究王李二失主投案請領失贓質之胡玉增供常州府屬之無錫縣人年一十有三實因流落滬江無資過活故出此下策惟求大老爺格外恩典　别駕商之薩副領事以胡玉增年甚幼穉竟取屢屢犯竊情殊可惡判令笞責五十管押一個月後遞回原籍一面諭令兩失主分别領贓○包探沈金隆禀稱乞見張子祥至丁寳和所開之小烟館内過癊私將烟槍一支藏之而逸被丁立時查見扭送捕房解案請訊丁寳和投案領贓質之張子祥供鎭江人在滬爲薙髮匠近來失業無聊流爲乞丐竊取烟槍擬暫質錢餬口求恩别駕判責五十板遞籍○童阿毛 
 
 

Page 4

 
 
竊取王松林之布衣兩件爲包探倪順泉拘獲送案請究王松林投案領贓質之童阿毛供認行竊不諱惟求恩典别駕判責五十板以示簿懲○積竊王喜太竊取胡阿三家之布衣一件水烟袋一枝被包探石金榮緝獲人贓送案請究王喜太供揚州人實以貧苦無資不得己竊取布衣以圖一飽别駕判交巡捕房押送回揚○包探竇如海禀稱流氓詐阿三向在虹口一帶拆梢打架魚肉鄉愚昨見鄉人奚阿喜懦弱可欺又敢冐充探夥向之索詐洋銀適被小的查悉因特拘解請究吴阿喜投案供小的係江灣人來滬購物行至虹口地方忽與素不認識之許阿三相遇堅指小的形跡可疑需索洋十元否則帶入捕房究辦幸爲包探查獲解案求大老爺察斷質之許阿三供不敢拆梢求鑒别駕以許冐探拆梢情實可惡判責二百板管押一月○包探黃四福禀稱二月間陳阿三失去包車一輛現查在瞿炳元處據瞿言出洋二元向陳金記買來故傅同陳金記一併解案請訊瞿炳元供包車一輛實向陳金記處買來陳金記供亦係買來因車損壞故轉售與瞿别駕以供詞各執著押候查明冉核○包探孔阿才禀稱竊賊翁金生先後竊取陳友生俞阿來各家綢布衣服經小的緝獲送究陳俞投案領贓質之翁金生供認行竊惟係初次求恩饒恕一遭别駕判責五十板以儆○包探孔阿才解沈柏生到案禀稱此人竊取張桃桃家之布衣三件正欲付質適爲小的查見因拘送案下請爲訊判張桃桃投案領贓質之沈柏生供是貪小所致所後不敢再犯矣别駕以物甚細微判責五十板○水巡捕唐寳榮拘解船户沈阿大吴阿林盛彩泉趙杏春盛成林等到案禀稱各船户於前晚滿載火油在浦灘夜宿有違工部局定章故一併拘送請判沈阿大等同供駕船度日本不敢裝載火油停泊過夜因潮水不順無奈暫停出於萬不得己如今只求寛宥别駕判令各罰洋三元以儆 
[祭資助振]  
　　張廉泉先生世祁昔年曾偕李秋亭謝綏之諸善士襄辦振務活人濟世深荷仔肩時施大善士少欽封家　以救災恤鄰提倡善舉爲各籌振所之巨擘與張君深相契合許子産爲惠人今年施大善士遽歸道山而張君適在鄂垣綜理大冶鐵道鐵礦煤礦輪船火車各分局事訃音郵遞輾轉遲延比及噩耗傅知己逾開吊之日張君深爲抱歉特移祭資洋十二元函寄本館恊振所囑代捐助振欵因思施大善士存時己飢己溺澤遍窮黎張君此舉深有得於施大善士之心九京有知想亦爲之首肯也爰綴數言聊當覆簡 
[卒歲有資]  
　　朔風凛凛窮黎之凍餒堪憐雨雪霏霏載道之流離可憫兹蒙徐棣山翁助棉衣二百件交敝堂代送貧民信厚助洋一百元貼補堂中各項經費庶幾冰天雪地聊免飢寒殘老遺孤藉兹撫養惟是綆短汲深終虞不及還祈四方信善源源接濟則敝堂所深望焉滬北廣益善堂唐廷桂嚴信厚施則敬啟 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣事]  
　　禮拜五法捕房發落之期鄭大令别有要公飭了咨照捕房　　　政一　統歸下禮拜發落○租界設有清潔局每日清晨由頭自今道挑糞夫至各處頓倒以十點　爲限不得過期邇因挑夫連日不至以致居民糞穢無處積儲前日八仙橋左近一帶婦女紛紛投捕房控所捕頭令各歸家候傅諭糞頭即來傾倒○前日某包探在小東門外拿獲形迹可疑之甲乙二人帶回捕房捕頭研訊之下因無　竊實鉦禁押元宵即予釋出 
[美界捕房紀事]  
　　前晚有甯波人某甲在北河南路某弄内小遺爲四百六十號華捕所見以其違章當即拘住　力大於捕捕爲所窘遽吹呌號他捕到來始得拿住即解捕房禀明請究捕頭以其毆捕令送廨懲辦甲再四求饒始從寛判令罰洋一元釋放○前日下午黃浦路二號洋房内有西孩年約十歲左右騎馬飛馳至打靶塲附近翻身落馬迨扒起馬己疾奔而去不知影響矣孩即喚車投告捕房旋經人在乍浦路將此馬扣獲送至捕房酬一枚○江北甲乙丙三小工某日在公和祥碼頭串竊某輪船上之白臘數十磅售與英租界廣東路蠟燭店早經事主控諸捕房昨晨經包探張隔五查悉當將收贓之店主及甲乙丙悉數拿獲拘解捕房押候送公堂訊究○昨日上午有整容匠甲乙二人駐足北四川路索取欠項數語之餘遽即用武兩不相讓適某號華捕巡邏而至一併拘送捕房捕頭詢悉原由謂錢債瓜葛非捕房應理既在租界鬧事判禁押半天釋放自行理處○甯波人葉亢增前往篷路順林馬車行爲夥早經辭歇賦閒日久殊形窘迫漸入下流昨日上午潛入順林竊去翔毯棉被各一條行主告生捕房請爲查緝 
 
 
