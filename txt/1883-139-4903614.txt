# 1883 - 139 - 4903614

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論日本近事]  
　　有國者不務聖賢之學行帝王之道徒事富強而能安其人民保其境圭國祚靈長者未之有也斯道也何道也正心而修身仁民而愛物凡有備氣之倫莫不尊其所尊親其所親所以維擊人心者固結而不可解國勢雖貧弱猶足以自存邦基雖傾危猶足以延世周之東也王室卑微不能自振而五霸迭興桓文爲盛莫不馮藉靈寵以令諸侯相率尊王而不敢去臣節者且四西年無他其道得也今之世去周遠矣日本之爲國也遠在荒服然攷之古史其地隸禹貢靑州域時有今昔之殊國有大小之別而其道則一也按日本於漢爲倭繼惡其稱轉音曰和最後易今名一姓相承歷年三千自開闢以來享出綿延未有若斯之久者意其立國之始必以忠厚開基德澤之及民者深而其法制表裏相維　柔輕重盡得其平無過不及之失兆民賴之克長厥世書云民爲邦本本固邦寍又曰七世之廟可以觀德不其然乎依政尚寬和其流弊極於柔緩柔緩者弱政尚嚴峻其流弊極於殘酷殘酷者亡昔者太公治齊伯禽治魯齊嚴而魯寬齊強而魯弱而魯之亡也後於薺此其明騐也日本自唐宋以降勢成積弱公室日卑魁柄下移國君擁虛器僅同守府政在將門當國者曰關白曰太政府將門或失去柄政在家臣當國者曰執權甚或擁強兵據關以東遙執事權中外惶惶視其喜怒以爲慶弔一舉手一搖足海上滬洲不難翻覆名位雖微權傾人全然必假王家威福以令四方而俊刑足以懲賞足以勸惟名與器不能自爲者以人心猶未去王者自有眞也近歲大更國制罷封建爲郡縣以守令易列侯今又汰官并地分其全境爲五部三府縣四十有一其甲部東京一府神奈千葉茨城朽本琦玉五縣隸焉乙部大版西亮二府兵庫岡山德島和歌廣島愛媛高知山口島取九縣隸焉丙部長崎熊本福岡大分鹿兔冲繩六縣隸焉丁部山梨峻阜靜岡愛知三樓磁賀島根本縣隸焉戊部羣馬石川宮城長福鷓井秋田山形福島巖手新瀉靑籐箱館扎幌根室十四縣隸焉其理財製器料民備兵立約通商諸大端胥取法泰西是則是效於是大增兵艦耀兵於臺澎我中國以二十五倍之地百倍之衆是豈不能以一戰乃養威持重不屑與爭受犒而還未幾以兵力脅琉球王納土請降縣其國曰冲繩而經略朝鮮之師又見告矣日人以爲天下事高下在心操縱自如其志意彌驕不可一世曰國之貧富強弱存乎人因循百年轉移一日霸圖克建吾其爲東英乎觀其所爲固有志於富強而盡棄前型求效太速識者病之加泒開採以求富而富殊難立至也造船購砲以圖強而強又未可必也且富而不克致強者有之矣貧而不瀕於弱者未之有也然爲國者貧而弱之害小因求富強而底於貧弱之害大僥倖而富矣非強固無以保富旣富且強矣無道以存之取禍尤烈茍失其道貧富強弱兩無所居得其道則貧可也弱可也富強亦可也曩者日人徒事富強欲速不達吾甚爲日人危鳥乎西國之富強豈一日而可躋乎昨閱東報日君近時頗知崇尚聖學屢召元田侍講入宮講論語明湖子不禁爲之色喜曰窮而知歸疲而知返日君其有悔心乎悔則生懼懼則善心生大哉孔子之言曰道千乘之國敬事而信節用而愛人使民以時治國者事能敬信人愛而用節以時使民所謂悅以犯難民忘其死也領畧此數語己不可勝用彼中令之言豈足信哉 
[諭旨恭錄]  
　　○三月二十一日奉　旨秦鎔喬震生程滮劉松鶴竇文翔陳鶴鳴張甝魏馴黃秉鈞吳振江孟尚志蕭騰驤雷登閣王德輿謝裕楷高增讓李瑄宗韶李熾張勵行俱着以知縣用魯珍雷維斌李庚乾冉履元劉慶嵩黃景仁雪萬里關時榮于麟書劉演祖吳雅懷榮續熙玉盧濵王伯乾徐士元胡增祥馬沛登王自得温以忱王際周林曉東俱着以直絲州州同直絲州州判用宋琳劉振鐸路在衝甘士楨范烱謝廷翰徐鳳書王雲漢王樹萱劉銑汪心源王貴卿夏盛曹允之姚萬傑詹金式焦子辰謝裕恩王振聲蔣尚弼閻蘭馚康奉華高鶴鳴宋維樟席豐王春魁廖秉孚魏安海張盡性袁乃傳薛邦棨張文修李緝熙廖秉乾李維馨張春山馬中皆李瑞恩石清泉俱着以佐雜等官用劉恩田方炳離陳善孫建策張照性子滉叚昭融劉學易朱煥章賀昇平張遠光蔡常松陳凌雲李昌曾郭清達劉耀昌陳其鎭周之德李翰臣鄧昶劉繧陳珍方朱姚京誥戴以輔王萊峰何三省李奐吳克敬彭烱光俱着以教職用欽此同日奉　上諭前據游百川奏察看黃河酌擬辦法繪圖噖覽游百川陳士杰奏查明黃河下游情形各一摺當經諭令再行通盤籌畫會同熟商妥議詳細具奏玆據奏稱擬亟築縷隄藉資保障開徒駭馬夾河以分水勢並擬開濬小清河及遙隄窒碍難行各摺片着戶部工部速議具奏摺三件片二件圖一件併發欽此同日奉　旨白桓補授太僕寺卿欽此○二十二日奉　旨祟禮補授光祿寺卿欽此同日奉　上諭卞寶第奏故員虧短錢糧逾限不完請查抄備抵一摺湖南已故知縣王國賓劉如玉陳時瀚李煒于各縣任內虧短錢糧正雜各欵爲數甚鉅前經勒限飭令各該故員家屬如數清繳迤今未解實屬玩延著涂宗瀛彭祖賢潘霨倪文蔚飭屬將各該故員原籍家產一律查封備抵以重庫欵該部知道欽此 
[詳述汕事]  
　　○汕頭爭地一事屢列于報兹閱外國新聞紙載有倫敦西人郵來一信言之更詳爰再錄之據云該地聞係德克洋行買辦之產而轉售于該行該行爲德國駐汕頭之領事官合股所開中國規例凡產業稅契契尾必有官府印信今該地之契尾則無印該行不知華例以爲有契可憑而海關上人則謂此係海關之產欲歸憶管業編籬以界其地該行因是忿念稟諸廣東德總領事派繙譯官一人至汕與華官商辦此事而未經照會粵督故繙譯官兩次謁見汕頭華官迄未議及而返厥後廣東領事乃告知粵督請飭知汕頭地方官將派繙譯至汕商辦粵督尚無回信繙譯官已至汕頭議仍未成駐京德使亦知此事乃令在京之繙譯官至總理衙門請速爲辦理總理衙鬥答以汕頭路遠 
 
 

Page 2

 
 
須三禮拜方可理清此事而繙譯官則云必請從速辦理否則本國當自行辦理也未幾卽發兵土岸以守該地旣而德廷知之大爲不悅發電報與駐京德使斥其不應如此輕舉妄云云該信中又言德廷於汕頭之發兵上偉一事旣滋不悅會不數日而廈門又有發兵上岸之舉誠不解公使究屬何意殆或華人迫之使之不得不發兵歟至其將來如何定局容侯續錄 
[齋匪近聞]  
　　○淮上居民因齋匪一事心甚惶惶是以淮揚鎭憲帶隊巡緝各屬見安東清河鄕民已稍平靖所謂教匪則毫無形跡爰酌留數隊而鎭憲於十一日返旂孰料訛言四布南高寶一帶時有傳教之人篛隙騷動鎭憲又撥兵巡閱以遏亂萌而稍知王法者平日雖吃齋念佛此時早歛跡弢聲乃街巷間忽於初九初十連日清晨遍貼黃紙中間大書南無阿彌跎佛兩傍小字均勸人吃齋急佛同生西方等語並係印板所印帋墨簇新無識愚民共相驚詫咸謂是教匪所爲也一日正値鹽河通工所雇民夫散歸之際各鄕農人遂設傳爲齋匪已起或云曾見火光或云曾見哨馬謠言紛紛人皆惶惑携子負女而避難者絡繹於途沐陽安東贑榆桃源以及清河北鄕比比皆是初九午後已有由鹽河北而徒家王家營與清江浦者故浦上民心亦遂囂動幸翌日道憲卽出示安民稍形鎭定然縣考之期因又攺於四月二十日矣淮郡城門曁清江城門現均嚴緊異常並聞是日湖嘴板閘尢覺紛擾山陽縣近日拿獲一貼揭帖之人帖上寫人自反三字訊其供詞頗似瘋顚笞之亦無呼痛聲尚有一人被其逸去尚須嚴緝也又聞安東桃源二肥民問又復傳說齋匪現已三五十人成捻或巳携帶軍器或於十六十八二十八等日將豎旗而起民心因更大亂二邑尊飛稟至浦各大憲籌商於十七日撥隊四出又十六日清江保甲總局獲到一放帋人者搜其身畔毫無形跡據供實在貨賣洋藍洋綠者於街間檢得紙人數个塞之墻隙因被誤獲委員恐卽齋匪之類特買肉包數枚食之彼亦人噉不辭乃暫押取保旋經保出矣以上皆係袁江友人陸續函示彙而錄之亦關心時事者所欲覩也 
[墓道橫屍]  
　　○蘇齊門外木匯之北有某姓祖墓在焉突於本月二十六日墳丁見墓道羅圈內有女屍一口橫臥其間登卽通知地保前來看視見該女屍年釣二十歲以內布衣纏足似鄕間小家女模樣腰脇腿間均有傷痕週身皮肉巳腐面目畧可辨認然蛆虫綠肌上下已蠕蠕而動卽經地保報知長邑尊於二十七日出城檢騐似係通奸不遂毆傷斃命者富飭塡格棺殮釘封一面飭捕跴緝此等窮惡巨奸所賴賢有司雖拿痛懲以儆否則鄕間弱女子皆爲強暴脅之向復成何世界哉 
[雷擊電木]  
　　○本月二十三日常州九里浦地方雷電以風雨勢亦驟忽焉迅霆震耳則該處電綫木桿已被震塌三株其一僅木皮焦黑尚無大碍其一則凌空直劈至根而止其一則攔腰兩截當時觀者如堵騐得一係木之文理有雙心者僉謂此等木植最易遭雷凡木工船匠購料時皆棄而勿取也旋經該管薛把總赴郡城購木兩根如法換去以利報務而重工程聞擊壞木杆不日須解蘇騐過方可給價仍須派人前赴察看是否如法更換然後可以照准也 
[諭湖北官紳薦舉篤行樸學異才並上遺書教]  
　　○使者奉　命提學楚北夙夜兢悚抱不職之懼自維提學之實專司學校學校之本首重人材使者束髮受書竊慕以人事君之瓖鐵月壯邁有志莫逮頃者荷　朝廷之知校士南國區區初心期於無負然則振興學校激揚人材匪異人之責使者之責也楚北據東南之上淤山川雄麗甲於天下江漢之秀靈育奇鍾異名臣碩儒古今彬彬相望咸同之際兵爕頻仍此間十習　風稍委替矣前學院張孝達中丞拂拭整齊加之噓植一時瓖異穎拔之士朋興輩作流風所扇莘莘至今盖楚北人士才勁氣銳易於鼓舞使者旣慕張公之盡職而又嘉楚士之勇於進德也使者按部所到凡考校文藝之事不憚殫心竭目以拔眞才不因人言爲進退不隨舊册爲高下由衷之言多士當能諒信然提學閱藝校士所得衡量者皆能文就試之人耳若不識字之農工商賈不應考之逸人畸士雖高賢異能於何知之且器識文藝顯分先後拘末遺本所得尤隘漢制有賢良方正科孝弟力田科有明經科又詔舉茂才異等及可使絕域者使者隱仿其意分爲數類竊願與各州縣官學官及紳士諸生等劃切言之一曰舉篤行也先行後文聖賢之恒言實取人之要道　功令　皇上御極令天下撫臣舉孝廉方正典至重也然舉者不能盡當富者不能盡舉潛德幽光匿山遯林者往往而有康熙間禮部侍郎胡煦請博舉孝弟一疏詞義切當　朝廷嘉之今與各官紳及諸生等約該地有能孝於親者友於兄弟者篤尚友誼者特著簾行者恭儉可風者大創義舉者婦女孝烈者僕婢奇節可稱者其悉舉之毋隱此皆於庸行之中若有創見之事宗族鄕黨翕然無間言者廼得舉之一曰薦樸學也近代學人門戶劃然兩途尚考據者宗漢學講性理者宗宋學入主出奴詆諆交作使者惡之盖眞漢學必窮理眞宋學必讀書卽使尊聞行知各樹一幟要皆宗經述聖無愧儒者之　索般攻瘠是誠何心楚北咸同以來若漢陽劉先生椒雲之小學理擊監利王先生子壽之史學曾文正左恪靖列之奏牘炳炳尚已今尚有據通訓詁聲音爲六書之學者乎有辨古今文家法及漢唐人註疏爲羣經之學者乎又有篤實厲行羽翼傳註爲理學者乎茍邑有眞懦而堙鬱不章是亦地方官及士大大之恥也一曰保異才也十人專攻帖括不講經世之務一旦出身加民舉措茫然趙匡所謂習非所用用非所習當官少稱吏職是也方今需才孔亟曩年國家因外患未靖亦嘗不求賢之　詔矣楚地規方數千里奇材異能當不乏人然必情通乎韜畧乃爲兵家熟練乎測天制器諸務乃爲天算家洞達乎外國語言文字兵情地勢汔化諸學乃爲西學家文章詩詞宏博高古乃爲詞章家熊鍾陵有言曰才倍於己者吾俯之才十倍於已者吾俯之至地使者不才然愛才之心油然出於本性若官紳等各舉所知毋濫毋漏則使者之願也一曰徵遺書也古者輶軒之使觀采風俗夫風俗所託實在文章然則搜一方之箸述騐風習之盛衰亦使者事也楚北先正箸作或稿成而書未刻或書成而板已亡子孫門第吉羽自珍或無力發刊或鴻寶自秘歲年旣久兵燹鼠蠹遂付烏有甚可惜也使者行部所至其令已刻者呈書未刻者呈稿使者必加觀覽可刊者發刊可不刊者發還其餘藏書之家有善本孤本秘本古本赴使者呈送亦如前例凡此四端各州縣官學官及紳士諸生等敬謹遵照曲體使者之意使者令出維行愼勿疑爲具文也此間總督涂公巡撫彭公留意人材皆與使者有同心愼勿負使有並負兩院也蘇軾曰得人在於知人知人在于責實使者蒞楚未久耳目難周由責實而知人舍官紳諸生等奚賴焉願汝等應使者亦以實不以文也若夫徇私濫保任意毀譽舉者阿好不公所舉者夤緣求進此使者之所深惡當重懲之無少貸也使者之殷氯於人才者非獨爲學校計爲楚北計也爲　國家計也夫純厚英強之彥一日而並進霧起而星奔豈獨楚北之幸哉亦　國家之光使者之榮也使者實有厚望焉爾官紳及諸生等其何以副使者之望 
　　光緒九年二月日楚北督學使者高諭 
[鄂省官報]  
　　○新授臬憲黃子壽廉訪印彭年已卸襄陽道任於初九日抵鄂新授浙江臬台陳廉訪印寶箴於十一日過境十四日藩憲牌示宜昌符通判缺以試用通判三多署理 
[美國開會]  
　　○西歷本年九月一號起美國波士頓城有賽奇會之舉專賽各國土產技藝現在已經總理會務董事商諸各國公使各國皆樂與斯會是以中國鄭玉軒星使曾經咨報並先專函通知各關道衙門籌辟赴會之物因爲期己迫也聞此會至少須賽三個月上海關道憲 
 
 

Page 3

 
 
邵觀察已接准來函分別詳報想當曉論商民俾握瑜懷瑾者聞風興起也 
[賽馬紀餘]  
　　○二十六日賽馬至第七次因雨而止擬於昨日補賽等情巳列前報而昨日適遇天睛午後二點鐘時開賽第一次五馬西人名談門騎工部局書信館內西人密司羣之馬勝第二次十馬仍係談門勝第三次八馬齊入裏圈跳浜躍花萁架順全隆爲首拉古次之怡和又次之此皆連越五浜及躍諸築架環繞二周疾於飛烏惟有一馬墜落河中四爲瞠乎其後作壁上觀者不覺目爲之眩第四次三馬載生　勝第五次七馬係馬夫共賽拉古之馬夫阿掌勝第六次十二馬又係西人所賽沙遜勝第七次八馬又係馬夫共賽怡和行之馬夫李玉　第八次五馬又係西人所賽仍係順全隆時時已將暮中西人紛紛散歸 
[保全狗命示]  
　　○近日租界各捕房捉狗愈嚴獲狗亦愈多是豈狗之盡無主哉亦由蓄狗者之不善收管耳陳太守以愛物爲心諄諄告誡諺云打狗要看主人面大守其知之矣玆將告示錄左　欽加三品銜辦理上海租界事務會審分府陳爲出示曉諭事照得租界巡捕房拘獲在途無家收管之瘋癩等犬原因每當音令毒墊發洩之際旣無人收管易於觸染病瘋一經噬人甚可致命在西國本有此例雖搜羅過甚木免過忍然因愼重人命不得不然豈僅爲深夜狂吠不便緝捕起見耶故遇家畜而項間繫有牌號者巡捕卽不過問其非任意拘捉可知本　府先以此次被拘較夥曾准救生局董隨時收養亦所以惜物命惟近聞局中日積日多查諸巡捕所獲者類皆並無牌繁記識未必盡屬無人收管若時向索回更屬周折殊不思與其被獲而錯怪拘捉之嚴何憚一舉之勞不繫以牌乎現尚在拘除限內合亟出示曉諭爲此示仰租界商民入等一體知悉爾等凡有畜犬者如染瘋癩應卽自行圈鎖不使外山或卽立時擊斃免致傳染釀禍其餘家畜常犬應各照章擊以項圖或爲懸牌記識免被誤獲肇衅其各遵照毋違特示 
[黃狼拖鼠]  
　　○江灣鎭每年三月二十八日迎神賽會甚爲熱鬧而所謂黃狼黨則無事生波以兾漁利黃狼黨者卽上海之拆梢黨也前日賽會虹口某洋行之某侍者爲友人所招欣然願往詎江灣鎭有某婦在虹口洋行傭工與人有私不肯歸家鄕人啣恨在心是日黃狼黨見某卽指爲某婦之拚頭始則刺刺私議繼則堂堂振臂而某孤掌難鳴遂被蜂擁而去觀者笑曰此所謂黃狼拖鼠也黃狼黃狼尚其善藏爾鼠勿爲餓鴟所攫 
[板橋朽圯]  
　　○由鐵路至江灣之馬路中有板橋數架年久失修橋本朽壤行人過之尚有戒心况車馬乎前日有某甲雇馬車一輛載其眷屬往江灣看會甲則自行拉韁馳至板橋車輪爲木所軋車馬與人滾滋而墮幸河浜水淺未受重傷後將車馬扶起踉蹌返轡試問某甲前日之游樂乎 
[緝捕綦難]  
　　○松屬金山奉賢等處自查辦私臬議將民間私燒販賣之鹽一律由官秤買然聞近來私販尚結黨成羣金山境內時有盜竊等案因無眞贓正盜之據故亦不能指實地方如是緝捕難矣 
[英界公堂瑣案]  
　　○陸世珍稱在虹口開設縫衣店有嚴春年向我定做布衫一件言明價錢六百文昨來取衣祇給錢三百五十文致與理論由捕拘案布衫及錢三百五十文一併呈案駁春年俯首無詞當有林文坤上堂稟稱嚴春年係福州人現在靖遠兵輪擊爲水手頭目近惠痰迷之症故不許其登岸今不知如何上岸致有口角由捕拘案我得信後特代投案申訴太守問林是否亦在靖遠兵輸船林答稱亦在靖遠船太守隨令林文坤代找陸之衣錢卽領衣件嚴春年回船○黃阿四稱被賊竊衣七件當卽知覺追赶此賊又將衣遞與同黨辛巡捕來一併阻獲請究捕稟王利土行竊衣服轉交於金阿川者王供行竊該死只求施恩金供做小工度日王姓亦曾做過小工因此相　　將衣服轉交與我然不知其是竊贓太守判行竊之王利土枷號半月金阿川管押七天贓交黃阿四領去○周福生稱在致遠街地方開設小茶舘有王順甫每日清晨必泡茶一盌時來時去至晚始可收其茶盌且常糾人吵鬧昨日午後伊又糾人前來與論被毆爲此訴捕王順甫供昨與友人合泡一盌茶周卽有不遜之言故與爭論並無糾人吵鬧之事惠捕頭稟王素不安分者請辦以儆陳太守判責王六十板開釋 
[法公堂瑣案]  
　　○昨據捕房解張培記到案言張在馬立師尖行惠利船上當水手因欠韓錫均錢文韓向張索討在小東門爭論張卽將刀戳韓計傷三處惟陰囊一刀最重皮破而睪九幾乎落出經捕將韓送仁濟醫館經醫生將皮縫好據稱雖無性命之虞然須多延時日方能痊愈馬立師洋人欲將張保出捕頭不允令該洋人到堂侯示經翁太守研詰據張培記供稱與韓爲好友實因酒醉戲謔以致誤傷伏乞從寬太守謂誤傷者祇有一處今連戳三刀并戳要處尚將謂誤傷耶雖云無碍究未知能否醫痊不准交保着仍管押于譒譯官乃將情通知該洋人云○法包探稟稱有三人在大自鳴鐘西首之某店共吃去煙酒錢一千九百有零分文不付故將該三人送案翁太守研詰之下據王達夫供做藥材店生意路過該處被人招呼上樓孫丙全供是漆近今年十九歲爲友人朱內卿約往伊竟一去不來胡阿丙稱是皮匠被伊等剝去衣服帽子翁太守着將孫丙全管押王達夫交保出外先將錢取到再核胡阿丙釋放 
[奉懷徐逸生詩以代柬卽請賜和]  
　　○徐侯吾舊雨聚首憶蕪城雉堞今重隔鴻儀益仰傾無由詢下榻有願待班荊豕句當郵寄聊申契闊情 
　　珠江杜鳳岐邠農甫脫稿於虹口曹公館 
[矣未暮春之初偕友人乘馬車游靜安寺申園]  
　　○煙花三月暮春天結隊尋芳古寺邊無限穠桃無限柳何妨攀折舞風前　東風吹綠徧垂楊紫陌紅塵拂面香駿馬如飛芳草地一鞭遙指杏花莊　名園花木鬥芳妍烏弄歌聲雜管絃士女如雲憑眺望阿儂爭說散神仙　溪花野草淡烟低滿眠風情了不迷鞭影歸途須緩緩夕陽斜掛小樓西○柳絲　蘇小門前萬鏤斜撚靑搓綠映三又鵝黃因待霜刀剪細雨綿綿春更賒○柳絮　似雪開成幾樹花隨風飄舞滿津涯如教質並吳錦暖不惜平分寒士家○柳線　料峭東風滿壩橋依來綠樹擊千條莫嫌貧女難供用爲愛濃堆雨後饒○柳衣　東君於此最鍾情映杏依桃入畫屏寄語藍袍因可得安排聞喚狀頭聲 
　　古零吉渠氏王磨清未定草 
[贈久安里姚寶菱校書]  
　　○體態輕　淡雅妝丰姿絕勝杜韋娘含情脉脉春思起一種温柔壓衆芒　寶髻新妝最可人晏花模樣玉精神簾前携手勞相間倍覺盈盈笑語親　春來曉起更嬌妍柳擺腰肢步亦蓮知道文君心緒亂長卿琴韻寄怒然　知卿誤跡寄靑樓萍水相逢兩意投一縷春情消未得故將詩酒當纏頭 
　　護花居士未是草 
[江督轅門抄]  
　　○三月十九日直隸州謝陶見赴吳淞會佔艇船工程　從九方燮分寗　○二十日新任上元縣楊到謝委交缷銅山縣事回　通判丁健相知縣閻寶祺均分寗　○二十一日同知桂林查靑龍等山回通判朱廷佐潥水查案回　○廿二日署江防廳倪任事南捕阮交缷江防事　上元絲楊任事署上元縣郝交缷均稟知　○念三日督轅牌示四月初一日拘戴凉帽　○廿四日張瑾回籍守制稟辭　柏壽奉巡道委瓜埠緝私　○二十五日江浦縣朱辭赴任　知縣陳玉斌由當塗高淳潥水查勘河道回 
[浙撫轅門抄]  
　　○三月二十三日候補府童光澤稟知率同蔡備赴東應勘工稟辭　○二十四日直隸補用府佘　江西候　縣張銘俱稟辭 
 
 

Page 4

 
 
[蘇省撫轅抄]  
　　○三月二十七日候補通判朱昌壽勘估崑山署工程回　縣丞俞明謙稟知奉臬憲委赴江北緝捕差　○二十八日二品銜新授浙江臬臺陳寶箴到蘇卽開行赴浙江　候補道韓慶雲現奉委總理蘇防水陸營務處　正任挑原縣許之軫引見加　陳鋐稟知奉飭派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百零六號]  
[光緒九年三月二十一日京報全錄]  
　　宮門抄○諭旨兩道錄前○缺單○將軍崇　奏查明請升補同知摺○又　奏請暫緩道員北上夾片○滇撫杜　奏查明請叅革知縣夾片○授鄂藩蒯　奏恭報接篆日期摺○署廣東藩龔　奏恭報接篆日期摺子○署廣東臬周　奏恭報接篆日其摺子○將軍穆　奏起解京餉日期夾片○大臣溥　奏恭報接印日期摺子○三月二十一日戶都通政司詹事府正藍旗值日無引　見○恩福假滿請　安○福錕等塲內專摺請　安○克蒙額等各謝署缺　恩○永順請假十日○召見軍機○○光緒九年三月分缺單　郎中禮部精膳孟傳金革　署正光祿寺珍饈署朱葆光升　小京官刑部司務吳其昌丁　知縣福建漳平羅葆元丁河南鎭平馬翥革江西興安羅翥宜春唐肇祥直隸容城羅經學湖北南漳譚爲霖甘肅平羅明邦忠俱丁　典史廣東普寍趙祥恩丁　○○奴才祟綺松林跪　奏爲查明知州現已俸滿仍請升補省會要缺同知恭摺具陳仰祈　聖鑒事竊查前因奉天府軍糧同知楊桂年告病題報開缺係冲煩難題調要缺且地居省會管理旗民詞訟時有發審案件並辦理考試應於現正正途人員內酌量　調當查奉省並無卓異應升人員雖有勞績應升同知並非正途出身亦無歸候補班內正途出身之員惟有正途出身現任遼陽州知州徐仲三年五十九歲順天東安縣人由廩生中式咸豐己未科舉人在部候挑同治五年三月初一日引　見奉　旨徐仲二着發往奉天以知縣差遣委用六月初九日到省九年正月由陝甘局報捐同知升銜光緒四年二月初二日准補鐵嶺縣知縣到任八月在晉賬分局報捐花翎五年三月在協黔分局報捐運向銜奏補遼陽州知州赴部引　見六月初十日經　欽派王大臣騐放堪以升補奉　旨依議欽此九月初七日到省十二月十三日到任該員才具穩練辟事精詳以之升補奉天府軍糧同知洵堪勝任卽歷俸未屇三年應令照例捐免等因具奏於光緒八年十一月初七日軍機大臣奉　旨吏部議奉欽此嗣接准部文以該員未捐歷俸核輿升補例章不符令卽另行揀選等因奴才等覆查該員徐仲三自光緒五年十二月十三日到任起連閏扣至八年十一月十三日歷俸已滿三年典升補之例相符無庸再行捐免合無仰懇　天恩俯念員缺緊要仍准以遼陽州知州徐仲三升補軍糧同知實於地方有裨如蒙　俞允侯奉准部覆再行給咨送部引　見所遺遼陽州知州一缺係煩疲難要缺例慶由外揀選升補所有查明知州現已俸滿仍請升補要缺同知緣由理合恭摺具奏伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○崇綺等片　再接准吏部咨會因奉錦山海道續昌自光緒二年十月補授直隸霸昌道四年八月調補今職連閏歷俸已滿六年例應調取引　見令卽檄飭該員交代清楚出俱考語給咨赴部等因前來查該道續昌現在營口修築砲臺工尚未竣正値春融興辦之際未便遽易生手相慶聲請展緩以重要工除侯砲臺工竣卽行給咨該道赴部引　見外理合附片具陳伏乞　聖鑒謹　奏軍機大臣奉　旨吏部知道欽此　○○杜瑞聯片　再查雲南羅平州監犯杜虧甲越獄脫逃一案前經臣將管獄有獄各官會摺奏叅分別革審議處並聲明有獄官馬錫蕃據稱奉委出境是否屬實並接審已逾二叅分限是否難結查明另行辦理一面飭委該管曲靖府親詣查勘曁提審去後玆據該府施之愽稟稱遵卽束裝前往該州親詣監所查勘越獄情形及提訊刑禁人等供均與該州原稟相符惟據該州馬錫蕃面稟監犯杜虧中實係光緒八年八月二十八日在監越獄脫逃該州一時情急適於九月十三日奉府委赴陸凉州相騐病故盜犯遂將越獄日期改於九月十九日公出期內具報今奉親查不敢始終欺飾等情由府查明稟由藩臬兩司會詳前來臣查該署州馬錫蕃於越獄重案始則隱匿不報繼復藉奉差委挪攺月日揑稱公出實屬巧詐相嘗有心規避未便稍事姑客除咨部將此案越獄日期更正並行司催提刑禁人等來省研審究辦外相應續叅請　旨將署糴平州事同知銜通海縣知縣馬錫番卽行革職仍照例留於地方恊緝並俟原案審明有無應行歸案審辦之處再行分別辦理謹會同署雲貴總督臣岑毓英附片具陳伏乞　聖鑒訓示通海縣知縣選缺滇省現有應補人員應諸扣留外補合併陳明謹　奏軍機大臣奉　旨着照所請該部知道欽此　○○新授湖北布政使臣劃德標跪　奏爲叩謝　天恩恭報接篆任事日期籲　　陛升仰祈　聖鑒事竊臣接奉督撫臣行知光緒九年正月十二日內閣奉　上諭湖北布政使着蒯德標補授欽此旋奉督撫臣先飭到任二月十六日准前藩司王大經將印信文卷移交前來當卽恭設香案望　闕叩頭祇領任事伏念臣皖江下士識淺才疎由湖北鹽道升授按察使去年三月到京兩蒙　召見訓誨周詳莫名欽感玆復渥承　恩眷簡擢鄂藩任鉅才輇悚惶無地查鄂省爲水陸要冲藩司乃旬宣重寄理財用人在在均關緊要如臣檮昧懼弗克勝惟有籲懇　天恩俯准臣趨詣　闕廷俾得親聆　聖訓獲所遵循以期仰答　鴻慈於萬一所有微臣任事日期並感激下忱籲請　陛見緣由理合恭摺叩謝　天恩伏乞　皇太后　皇上聖鑒訓示謹奏軍機大臣奉　旨着毋庸來見欽此　○○二品頂戴署廣東布政使按察使臣龔易圖跪　奏爲恭報微臣接署藩篆日期叩謝　天恩仰祈　聖鑒事竊臣於光緒九年正月初八日接奉署兩廣督臣曾國荃廣東撫臣裕寬會札飭知奏署藩司篆務十二日准前藩司姚覲元將印信文卷移交前來臣當卽恭設香案望　關叩頭祇領任事伏念臣閩中下士知識庸愚由庶常散舘從事戎行歷任山東府道　恩擢蘇臬旅署蘇藩前年起復蒙　恩補授廣東臬司蒞任逾年毫無報稱正深惶悚玆復委署藩司任鉅才輸彌慙夙夜竊查廣東爲濵海要區藩司乃財賦總匯催科旣虞具玩節用當制其通况現値清查庫欵嚴核報銷之始設局開辦在在均關緊要如臣檮麻深懼弗勝惟有殫喝愚誠于應辦事宜隨時稟承會撫臣實心經理俟本任藩司剛毅前來接受斷不敢暫時攝篆稍涉因循以期仰副　高厚鴻茲於萬一所有微臣接署藩篆日期並感激下忱謹繕摺具陳叩謝　天恩伏乞　皇太后　皇上聖鑒謹奏軍機大臣奉　旨知道了欽此　○○二品頂戴署廣東按察使鹽運使臣周星譽跪　奏爲恭報微臣接署臬篆日期叩謝　天恩仰祈　聖鑒事竊臣奉督撫臣札行廣東布政使姚覲元奉　旨革職應行交卸所遺篆務奏明委臬司龔易圖署理遞遺臬司篆務委臣接署等因隨於光緒九年正月十二日准臬司龔易圖將印信文卷等件移交前來當卽恭設香案望　闕叩頭謝　恩祇領任事伏念臣中州下士知識凡庸前由禮科掌印給事中於同治九年蒙　恩簡放廣西左江道分巡踰紀建樹毫無旋何　恩擢兩廣運司未報涓埃難安寢饋兹復委署臬篆才輕任重兢惕彌深查粵東爲濵海要區臬司乃刑名總匯舉凡安民察史禁暴詰奸在在均關緊要如臣檮昧深懼弗勝惟有益矢愼勤遇事稟承督撫臣實心經理斷不敢以暫時攝篆稍涉因循以期仰副高厚鴻慈於萬一所有微臣接署臬篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○穆圖善片　再奴才承准軍機大臣字寄光緒八年十一月初八日奉　上諭戶部片奏光緒九年內務府經費撥閩海關常稅銀十萬倆請飭依限完解等語欽此欽遵奴才伏查閩海關奉提內務府光緒九年分經費應卽設籌趕解以慶要需玆將徵存常稅項下先行撥出銀五萬兩照案發商匯兌查照部文責成匯號兌解毋須另派委員僅卽塡具文批發交號商協同慶阜康等承領定於二月十四日由省起程兌解內務府投納並咨明戶部查照外合將批解光緒九年分內務府經費起程日期緣由謹附片奏報伏乞　聖鑒謹　奏軍大臣奉　旨該衙門知道欽此　○○奴才溥豐跪　奏爲恭報接印日期叩謝　天思仰祈　聖鑒事竊奴才於本年三月二十九日恭閱邸抄光緒九年二月二十四日內閣奉　上諭文秀着留京仍寂授有翼總兵馬蘭鎭總兵兼總營內務府大臣着英廉署理英廉未到任以前着溥豐署理欽此當經桂昂於三月初二日將內務府大臣關防一顆馬蘭鎭總兵關防一顆併籌備庫淪匙委內務府郎中和璞標下中軍游擊趙喜義多交前來奴才恭設香案望　嗣叩頭祇領任事所有馬蘭錢總兵兼管內務后大臣事務謹遵　旨署理奴才惟有倍加謹愼以期仰副　高厚鴻慈於萬一謹將奴才接印日期並感激下忱理合恭摺具奏再桂昂現經奉　旨革聯未便繕摺奏請交印謹合併陳明伏乞　皇太后　皇上聖鑒謹　奏軍機大臣奉　旨知道了欽此 
 
 

Page 10

 
 
[京報第四百零七號]  
[光堵九年三月二十二日京報全錄]  
　　宮門抄○諭旨三道錄前○發抄　旨四道○浙撫劉　奏恭報接篆日期摺○護浙撫德　奏恭報交卸撫篆仍回本任日期摺○又　奏籌銀京餉片○晉撫張　奏委署知府片○閩督何等　奏請酌减鹽厘摺○粵督曾　奏委署司道片○直督張　奏甄別知縣夾片○大臣姚　奏爲循例據清代奏摺子○三月二十二日禮部宗人府欽天監廂藍旂值日無引　見○白恒謝受太僕寺卿　恩○召見軍機○皇上明日卯正至　奏先殿　壽皇殿行禮○發抄　文緒等奏戍員降補都司陳國瑞傷病身故奉　旨知道了欽此○又藍翎侍衛依克塔春不服水土請開缺留於本旗富差奉　旨着照所請兵部知道欽此○又哲爾精阿補齊齊哈爾正黃旗協領奉　旨着照所請兵部知道欽此○又請將誤差之雲騎尉常徵斥革奉　旨着照所請該部知道欽此　○○頭品頂戴浙江巡撫臣劉秉璋跪　奏爲恭報微臣抵浙接印日期叩謝　天恩仰祈　聖鑒事竊臣蒙　　補授浙江巡撫於本年正月十二日　階辭仰荷　訓諭周詳莫名感戴玆於二月十二日行抵浙省十六日准護撫臣德馨委員齊送浙江巡撫關防一顆兩浙鹽政印信一順並　王命旗牌文卷各件前來臣謹設香案望　關叩頭謝　恩祇領任事伏念兩浙爲東南都會地屬海疆政務殷煩措施莫易矧經兵燹時勢變遷昔稱財富之區今　頗形凋敝撫綏安集治理維艱至於籌餉練兵尤在往胥關緊要臣忝膺疆寄懼弗克勝惟有勉竭駑駘不辭勞怨將應辦各事分別輕重次第舉行固不敢操切圖功亦不敢因循誤事期於國計民生兩有裨益藉以仰答　高深於萬一所有微臣接印任事日期謹俱摺叩謝　天恩伏乞　皇太后　皇上聖鑒謹奏軍機大臣奉　旨知道了欽此　○○護理浙江巡撫布政使奴才偽馨跪　奏爲恭報奴才交卸撫篆仍回瀋司本任日期仰祈　聖監事竊奴才仰蒙　恩命護理巡無印務當經繕摺叩謝　天恩並接印日期奏報在案玆新任撫臣劉秉璋行抵浙省奴才卽於本年二月十六日謹將　欽頒巡撫關防一顆鹽政印信一顆檄委杭州府知府林祖述寍紹分司運副季綸全中軍叅鈄唐湘遠齋送撫臣劉秉璋接收並將　王命旗牌文卷等件一拼侈交奴才卽於是日交缷仍回本任富卽恭設香案望　闕叩頭接印任事署藩司寍紹台道瑞璋亦於是日交卸除題報外謹將奴才交印撫篆仍回藩司本任日期恭摺陳明伏乞　皇太后　皇上聖鑒謹奏軍機大臣奉　旨知道了欽此　○○德馨片　再戶部奏撥光緒九年京餉案內指撥兩浙鹽課鹽厘銀二十二萬兩又內務府經費撥兩浙鹽課銀五萬兩於開印後分發起解限五六兩月前解到一半十二月初間全數解清等因恭錄　諭旨行文到浙卽經前撫臣轉飭欽遵籌辦去後兹據署浙江鹽運使事杭嘉湖道豐紳泰詳稱在于縣塲灶課曁網票課厘項下撥解戶部京餉銀六萬兩丙務府經費銀一萬五千兩委候補運副儲鴻勳鹽大使李榕年管解仍照成案飭令該委員等由浙至滬榙坐輪船運　天津由陸赴都妥速趲解等情詳諦奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞　聖鑒謹奏軍機大臣奉　旨該衙門知道欽此　○○張之洞片　再寍武府知府王守愚人地不宜難資表率應行撤省察看所遺員缺查有候補知府欒以緩堪以署理據蕃臬兩司具詳前來當經檄飭遵照旋據該府王守愚呈懇回籍葬親由司轉詳開缺除照例題報外理合附片奏聞查晉省選缺知府係澤州寍武二缺按例一咨二留上屇寍武缺出咨送部選此次應歸外補晉省現有應補人員遵例聲請扣留合併陳明伏祈　聖鑒謹奏軍機大臣奉　旨吏部知道欽此　○○閩浙總督臣何璟署理福建巡撫臣張兆棟跪　奏爲閩者鹺務疲備難支懇　恩酌减鹽厘以扶綱局而恤商艱仰祈　聖鑒事竊閩鹺自同治四年攺行票運課耗厘三項並徵法簡課增果能今昔時勢相同則恪守成規自可久行不敝無如時勢不同竟有未能逆料者溯自攺票之初適値鄰疆多事江浙粵東鹽政未復茹淡之民悉取給於閩地販鹽獲利數倍不慮無銷祇慮無票是以初屇徵收譚耗厘三項共銀四十萬五千三百餘兩今則承平日久引界各清銷路奇絀此籌銷時勢之不同也閩省各塲濵海滴水成鹽梟徒貪利販私趨之若騖在時軍務未清勁旅雲集防匪兼可防私是以私梟潜跡今則地方安謐各屬駐勇無多販私張膽堵難遍堵防不勝防閩商本薄資微又未能厚集哨力處處梭巡此緝私時勢之不同也初改票運截清陳引商販待票行鹽又得會逢其適隨運隨銷隨銷隨完無虞蒂欠今則歲有定額時復艱難上屇之票尚未運銷下屇之票又須接買更兼勸買額外有票無銷日積月累竟有積票至數十萬兩未赴塲捆運者官運代辦倒商懸額己買未運之票且積之六十萬兩良以票運奏定章程買票時先完一半課厘餘俟鹽運到帮銷清再繳夫課從鹽出鹽待銷疏鉗滯課絀自然之理以故運票課厘自第三屇起雖按屇照數清完而頻年拖欠遞積遞遲官運尢甚蓋官運販銷鹽斤有似民間經紀必須將存貨現銀併計以定盈絀與州縣丁耗專以現銀解司爲準者情形本不相同故奏銷時截清屇限以現銀計雖未清完以積票存鹽合計則並無短絀惟必須票運鹽銷始得現銀歸補報撥官運情形如此商帮亦不能不稍示通融以免藉口此買票繳課時勢之不同也綜此三端而論不能議昔日改票之非實則由今日時勢之變値此帮局瀕危之際如再不思變通一旦運停商倒全綱卽有渙散之虞查前當攺票之時前任鹽法道吳大廷議詳各商販慶完課銀一兩隨徵厘銀五錢原爲暫充軍餉起見計邵武等縣官運商販二十三帮年額應徵厘金銀一十萬四千七百四十九兩六錢除第三屇起准减二成銀二萬九百四十九兩零外每屇尚應徵八成銀八萬三千七百九十九兩零同治十一年前兼署督臣文煜及十二年前督李鶴年均經會同前撫臣王凱泰先後奏請自八屇起再行酌减三成以紓商力奉部議駁自八屇起至現辦十七屇止又歷十屇臣官商年額應完譚耗厘銀三十九萬八千一百五十九兩零又須勸令認買額外販票以顧道庫雜支總須徵至四十萬兩以上方敷造報此十年中又加水患頻仍災來意外請緩徵課厘請補給失票又請展緩奏銷雖多方調劑而負重難支終不濟事官商交累籌補殊難復據商販鄭安遠等赴道屢廩顚蹶情形籲求全免鹽厘藉舒殘喘言詞懇切實理眞情據福建鹽法道解煜會同藩司沈保靖具說請將西路之邵武光澤建寍泰寍建安甌寍建陽崇安南平順昌將樂尤　永安沙縣古田縣之黃田埠並能巖漳平寍陽及南路之閩縣候官羅源壺江閩清等二十三帮應徵八成厘金如照該商等所請全免撥餉有關斷難照准惟有懇請自十八屇起查照額徵十成厘數再爲量减二成庶於恤商之中仍寓兼籌庫欵之意其餘縣澳等大小數十帮尚能勉強支持者仍當照舊收徵全厘以慶額支會詳請窒前來臣等查改票之始籌議加納鹽厘本係權充軍餉許侯試辦一年另行酌籌並未明言著爲定額計今已歷十七屇之久官運商帮疲憊如此臣等目擊情形毫無揑飾合無仰懇　天恩府念閩商本微課重痼疾已深准如該司道等所議將西路之邵武等二十三帮額徵十成鹽厘除已减二成外自十八屇爲始再爲量减二成以恤商艱而裔補救臣等爲保衛全綱起見謹合詞恭摺具奏伏乞　皇太后　皇上聖鑒勅部核覆施行謹　奏軍機大臣奉　旨戶部議奏欽此　○○曾國荃片　再現准吏部咨欽奉　上諭廣東布政使姚覲元着革職卽行回籍等口欽此當經轉行欽遵現在新授廣東布政使剛毅尚未來粵所有廣東藩司篆務應卽委員接署以便姚覲元交卸起程回籍查有臬司龔易圖穩練勤能堪以署理遞遺臬司篆務查有鹽運使周星譽廉明練達堪以署理遞遺鹽運使篆務查有肇陽羅道潘駿猷勤愼安詳堪以署理遞遺肇陽羅道篆務查有侯補道勞文高任事實心堪以署理除分檄飭遵外謹附片陳明伏乞　聖鑒謹　奏軍機大臣奉　旨知道了欽此　○○張榭聲片　再道府州縣無論何項勞績保歸候補班人員慶自到省之日起子限一年詳加察看出具切實考語奏明分別繁簡補用兹查有候補知縣賀瑞霖到省一年期滿例應甄別由藩臬兩司具詳請奏前來臣查該員賀瑞霖才具明練辦事動能堪勝煩缺俟有應補缺出照例序補除履歷咨部外理合附片具陳伏乞　聖鑒謹　奏軍機大臣奉　旨吏部知道欽此　○○奴才姚田跪　奏爲同城將軍丁艱循例據情代奏並暫護印信恭摺具陳仰祈　聖鑒事竊准江寗將軍一等繼更侯希元咨稱希元親母愛新覺維氏於光緒九年二月十四日酉時在任所病故例應請假百日扶柩回旂穿孝其江寗將軍印信文案卷宗勘合火牌令箭循例飭委務協領金昌齋送奴才暫行謹理並請將希元親母病故日期及請假百日回旗穿教緣由據情代奏等因伏查該將軍旣因丁艱請假奴才謹　例暫行護理印信相應請旨派員署理以重職守所有將軍丁艱循例據情代奏並暫護印信緣由謹恭摺具陳伏乞　皇太后　皇上聖鑒訓示謹軍機大臣奉　旨知道了欽此 
 
