# 1934 - 337 - 4908854

 

Page 1

 
 
[另招訪事] [  申報館主人啓]  
　　本館所用虹口訪事人與電報局中人陳芝生及生員周金祥在倡院中互相扭結同入捕房旋被以毆傷等情控訴本館詳加查訪　係訪事人與陳芝生同狎一倡各懷醋意以致勢不兩立　此訟端但訪事人旣在本館辦公自應束身自好豈可與人滋事者懷　名是以立卽開除不　容隠如有妥實可靠願承其乏者請來本館面談再行訂定可也此啓 
[蘇城批發申報處] [  本館告白]  
　　本館近日銷售蘇州之報日增月盛并趕緊送蘇俾閲者皆能當日見報專請友人在蘇經理批發閲報者祈移玉蘇城包衙前鳳凰衖申昌分店購取不悮 
[重印蜃樓傳出售] [  圖書集成局代啓]  
　　蜃樓傳一書筆法新奇所著皆嚴嵩父子擅窺國政鄢趙諸人依權附勢曁戚繼光及楊忠愍之公子德明蕩平倭宼之事前由萬選樓主倩本　鑄板代印久已不脛而走兹仍托本局重印出售每部計洋四角祈向三洋涇橋萬選樓及各書坊購取可也 
[論報紀匪徒掠人勒贖事]  
　　治天下之道何爲要要在仁民仁民之術何爲貴貴在除暴以安良除暴安良之方何恃恃有國法執法乾大吏也奉法者有司也民有以暴欺良者卽爲犯法犯法者官得以法繩之此古今之通例亦中外之同情也然而天下事有實斯有名名實相副爲中道名過其實則不稱甚或僅有虚名而無實濟則非其實者亦得冒其名而名將不爲天下信乃中國近世所謂老爺者官之通稱也民所仰賴以爲生者也嘗聞明季之謡曰天高皇帝遠民少相公多今自捐例盛行幾幾乎民少老爷多矣老爺之稱愈濫其頭銜稍貴得從大夫之後者必加一大字以别之又其上則更尊之曰大人而老爺乃相形而見絀不謂流極旣衰每况愈下竟有以匪徒而自稱老爺者則民將安賴哉事見本月十三日本報所紀掠人勒贖一則略謂松郡金山縣境劉家圩地方與浙省平湖縣接壤鹽梟賭棍出入其途鎭董沈子垣慷慨能任事約鎭民守望相助并請某營員每月到鎭巡哨民賴以安而匪黨則銜之甚月初忽有口操皖音自稱袁老爺者統船數號至鎭欲物色得沈衆料其非好相識不以實告沈有子年方十五自塾上歸適與匪黨遇諸塗竟被脅之登舟揚帆逕去嗣聞遣人關説欲勒洋一千元取贖奈沈素貧一時無從措手欲禀官求緝旣恐輾轉稽遲未能得力又恐逢彼之怒子命難全眞有進退維谷之勢噫匪黨横行至於如此爲民父母者更何顔高坐堂皇與若輩同膺老爺之稱耶夫刼人勒贖之事赂惟浙東粤東等省海盜恣横之處或間聞之若江浙之間民俗良懦固向所稱爲樂國也近數年來鹽梟光蛋及　兵散勇結黨騷擾爲患閭閻其取財之方則以販賣私鹽及聚賭抽頭爲二大宗説者謂此輩不散他日江浙間必有大患焉幸前中丞今少司宼趙公撫蘇時嫉惡如仇愛民如子督飭地方文武官吏認眞緝匪禁賭迭獲匪徒盛長子等置諸法此患方得少殺乃曾幾何時而死灰復燃勢復加熾甚至有掠人勒贖之事則若輩心目中豈復有國法在耶又豈復有執法奉法之大小官吏在耶或者謂鄉間鎭董大率武斷鄉曲非自好者所爲匪黨苟不得人從旁指點何從而知其子沈苟平日洽於輿情無人結怨豈肯爲匪黨指點似沈之失子或者咎由自取不知君子小人勢難並立沈旣爲鎭董則任勞任怨豈能盡如人意觀彼等未得沈子時鎭衆不肯以沈蹤跡實告亦可以見衆心所向矣否則掠刼之禍沈已躬自當之豈特孺子之入虎口已耶至於控官求緝固是遠水不救近火然亦不可無一紙具文此外尙宜熟籌良法竊謂從旁指點之人或卽後來爲彼關説之人此人實爲禍始宜卽將其人拘留互相爲質如能减數了事未始非宜否則逕以其人送官究辦特恐沈愛子情切以致首鼠兩端不克决斷耳然思自來作文之法急脈緩受作事亦然漢高分羹之言雖碍情理實合事勢有明于忠肅力戰禦敵而正統乃得生還惟觀所失者爲無足重輕而後彼挾持之技乃窮否則劉項相持之勢固不可知卽　先亦詎無大志耶家國雖殊其理則一膽大心小智圓行方此眞盤根錯節之時乎至於匪黨之不知畏法與官吏之不能安民非自今日始亦豈特一鎭一邑然哉是可略而弗論 
[土希畫諾]  
　　本月十三日倫敦來電云土耳其與希臘罷戰議和訂成約章刻已由兩國朝廷畫諾矣 
[德兵添調]  
　　本月十三日倫敦來電云德國調至中國海面之快船載有海軍中之善於陸戰者一千四百名前往膠州并携帶陵地所用之巨砲及格林砲各若干尊 
[兵入膠城]  
　　本邑字林西字報登本月十二日山東濟南府來電云初十日德人調兵二百名携巨砲二尊迤邐入膠州城按城離膠州灣約華里三十六里德兵旣入卽將城中衙署倉庫之類及各城門嚴加管守距城不遠之華兵望見德人卽行退避德人遂得長驅直入並無阴攔 
[軍事倥]  
　　升任東撫張中丞汝梅籍隷江西奉命後豫省同鄉京官約十月二十六日公餞於嵩雲草堂執事者預招庖廚優伶敬備東道中丞以鄉誼難辭勉從其請本館已紀其事於報端兹又得京師訪事人來函謂德人在膠州啓釁軍機處於二十五日函致中丞催促起程中丞卽日命僕從往執事處力辭宴會次日天明已束裝就道執事者以爲時太促不及遍告同鄉二十六辰刻多有衣冠至嵩雲草堂者及門則雙扉緊閉寂靜無人相與駭怪詢之關人始悉中丞大駕已怱怱出都矣前報謂張筵祖餞賓主盡歡蓋係傳者之失實也 
[添設會審]  
　　京師訪事友人云近因天津洋務日繁經總署會商户部奏請於紫竹林碼頭增設通商會審公所派候補人員一名與西官叅辦交涉案件遇重大事仍由縣署審辦此奏已奉旨依議刻已行知直督王夔帥照辦矣 
[越城大火]  
　　紹興訪事人云本月初九夜三點鐘居人方在黑甜鄉中與漆園叟游戲忽聞鑼聲大振蝶夢驚回急卽披衣出視則一片紅光不異鏖兵赤壁詢知火起於大街之北水澄橋附近或言源興線店或言寳華銀樓誰是肇災之人因兩店毗連莫衷一是是役火勢甚猛雖有水龍澆灌不甚得力直燒至初十早十點鐘始息約共焚燬房屋二百間其南之左至王永裕線店右至茅萬祥蘇花店後街北之左至錦昌盛帽店右至鄔恒泰塑佛店得獲保全其西則至西營口止東則至台門茶館後面止四面焚燒蔓延不息是誠非常之災也 
[鳩兹火警]  
　　蕪湖訪事友人來簡云本月初三夜蝦蟆更轉蝶夢方酣忽聞警鑼亂鳴共報河南岸失愼披衣起視但見紅光上燭霄漢通明水龍洋龍捨命狂奔竭力灌救約歴三刻鐘之久始熄事後查知火起於道轅西首某姓 
 
 

Page 2

 
 
茅檐延燒十有餘家並焚斃老嫗一名面巨焦黑慘不忍睹又初七夜北門外斗崗子旁亦焚去茅屋四五家時正夜午居人皆鄉入黑甜吳回氏猝然惠臨大有男不及衣女不及舃之勢幸飛廉氏未與其役得免殃及池魚亦幸矣哉 
[振興算學]  
　　泰西各學以算術爲總綱蓋謂天下萬事萬物皆根於數故當垂髫之年卽使之持籌布算精究疇人之術俟學旣卒業然後就其性之所近分授一學如天文地輿光學化學電學重學之類是以人材蔚起無愧專家中國雖亦嘗研究算術而粗知梗概致用綦難去春金陵省垣由前署江寗府柯太守禀請督憲創立時務書院每課先以算學次以時務策論中西兼貫意美法良惟開創以後應課者殊覺寥寥延及今年只作時務策論一道亦以完卷論江寗府劉嘉澍太守目擊情形以現在海疆多故朝廷需材孔亟非精於勾股開方三角八線幾何代數之理必不能因體達用宏濟艱難遂擬於時務書院内另創算學堂籌集巨款延師教授專講筆算曁聲光化電武備海防等學欲使此邦人士聞風興起蔚爲濟世之英所有堂内一切章程均由太守躬自釐訂期於簡便易行現已具文禀知督憲一俟批准卽當開辦從此我中國之人材將蒸蒸日上矣然則太守此舉其關係豈淺鮮耶 
[開礦虧折]  
　　金陵近年以來風氣大開自乙未迄今省垣紳商集貲禀請開礦者多至二十餘起凡禀請地方有礦苗者督憲卽飭礦務總辦胡芸臺覯察前往察勘一經勘實卽諭興工乃年來開礦之人雖接踵而起而無如獲利者少折本者多省垣朝陽門之東有靑龍山前經該處紳耆禀稱該山煤産甚旺經胡芸臺觀察雇工試採時有朱某者向在某信局爲寄書郵夤緣得某宦薦函謀充該礦司事開採數月所獲甚微觀察見此情形知難獲利諭令停止朱某希圖微利依然畚鍤相從又歴多日仍無所得以致虧折官本數百金並欠夫役工貲甚距各工紛紛追索朱無以應所虧官本又奉憲諭追索朱某至此頗有進退兩難之勢云 
[小輪停駛]  
　　厦門訪事友來函云小輪船行駛泉州東石安海等處已經與邱姓彼此議妥附股合曾惟前公司吳某因辦理不善遲延迄今未將帳目算繳清楚以致新置小火輸二隻先後到厦停泊港内未便開行往來泉厦各埠商客殊爲不便云 
[輪舟利濟]  
　　鄂省與漢皋遥隔一江招招喚渡者日以千萬計間遇風狂浪駭彼岸難登雖有官渡紅船亦苦未能普濟覆舟之厄時有所聞前擬仿照洋式鐵橋因籌欵維艱迄無成議近有富商胡君籌集股本四萬金擬定製小輪四艘於武漢兩岸常川往來以資利濟禀奉江漢關道瞿觀察批示允行一俟奉到院批卽可開辦從此大川利涉迅捷異常一葦可杭無復風波之險亦便民之善政也兹將道批照錄於左職員胡鈞等禀批據禀及章程均已閲呈該商等集資四萬兩購小輪船四艘擬請專在武漢兩岸往來濟渡行人酌取船資旣不奪小划之生意又可輔官渡之不足實爲利濟行人且不裝載貨物及拖帶貨船臺無弊病似可准予試辦仰候詳請督撫憲查核立案俟奉准批示另行飭遵將來如果生意暢旺自應酌提二成報効以資公用著卽知照此批 
[歡聯秦晉]  
　　天津訪事友手書云袁慰庭廉訪之姪公子締姻李菊生觀察之愛女十月廿六日爲合卺之期廉訪由營次回津小住三日卽遄回小站蓋以邊隅有警軍事正不可稍疏也 
[倒閉又見]  
　　漢口銀根甚緊匝月以來如春發德生昌益生諸錢店已先後倒閉乃本月初六日翦子街恒發錢店又作鴻鵠高飛恐年關伊邇此後猶多倒閉之慮也 
[錢價又漲]  
　　金陵訪事友函告云省垣因制錢短少價日昻貴屢詳報端本月以來英蚨一元僅易錢八百八十文較前又短數十文曹平一兩僅易錢一千二百五十文市儈居奇又蹈前年故轍似此錢價日漲貧民生計維艱未識賢宰官軫念民瘼當如何善持其後也 
[愼防宵小]  
　　烟臺采訪友人云此間五方雜處良莠不齊奸宄之徒往往以烟寮爲逋逃淵藪東海關道李觀察下車伊始卽以整頓地方爲首務某日頒發告示曉諭商民人等大略以大小烟館每夜二鼓息燈不准留人宿歇客棧小店日送循環簿以便稽查各巷口栅樣届時關鎖勿得任意啓閉 
[盜刼鄉村]  
　　寗波采訪友人云本月初七日之晚突有强盜多人明火執伏擁入寗波西鄉黄公林左近吳龔戴地方戴某家毁門而入恣意窮搜家中人不敢阻攔致被刼去衣箱若干口約值千餘金次日事主開列失單投鄞縣署報案適劉大令校閲試卷例應迴避特委典史首少尉於初十日下鄉履勘飭捕緝拿 
[整頓冬防]  
　　時届冬令宵小叢生行竊縱火之事時有所見漢上文武官憲防患未然嚴飭更役人等每於燃燈之後卽將栅門扃閉遇有形跡可疑者卽行嚴詰似此防範維謹彼宵小者流想無從逞其技倆矣 
[門丁藐法]  
　　九江采訪友人云蓮仙校書早脱風塵經茶商余姓　之金屋本月初六日突有德化縣典史署家人劉炳坤等叩門而入余忿甚謂清平世界何得不分皂白亂入人家劉竟大肆威風搗毁器物并將蓮仙及余扭至典史署閉諸空房處以私刑勒索洋蚨六十翼次晨余之家屬奔赴德化縣署喴冤縣主楊少庭明府勃然大怒立拘劉等到案拍案大駡諭令從速將人放出違則詳請嚴懲 
[竊賊還票]  
　　紹興采訪友人云塔山下何姓向開竹器店積有資本遂於近年兼操錫箔業將完頁包儲藏小缸中完頁包者卽打薄錫片由貧家婦女取以砑在紙上售與各户糊作冥貲者也某夜有賊穴壁而入竊携至洞口令外間守候之同黨接去計共一百九十二包每包價洋銀一圓有奇次晨何姓察知其事四出偵求而賊已將一百包質諸偏門外懷德典鋪尙餘九十二包亦俵分銷售越數日將質票封固書明俵分各情由乘夜靜時揷入店門縫内及店夥晨起開門拾得驚喜參半向何告知大約須備本取贖矣 
[甌郡官塲紀事]  
　　温州采訪友人云新委温州狀元橋釐局吳守之二尹保生於本月初六日未刻附乘招商局豐順輪船來郡下榻道署前連陞棧定於初十日禀見道府及局憲十一日進局任事○温州鎭劉吉園鎭軍祥勝年届古稀精神矍鑠本月初六日爲懸弧令旦其夫人亦七秩齊眉公子輩先期來署萊階舞綵晝錦堂開將弁咸公製壽幛壽屏趨轅祝嘏道府州縣及外邑印委各員亦莫不登堂拜祝馬龍車水竟日喧闐鎭軍大開酌兕之筵并貲雇三連陞老榮陞二班登臺演劇笙謌繚繞響遏行雲○温處道王心齋觀察受篆後暫就試院辦公兹聞正任陳養源觀察已由臬司調署杭嘉湖道因將道署修整一新當卽筮吉遷入○前署玉環廳同知徐菊生司馬於上月杪交卸篆務本月初八日携眷附招商局豐順輪船至滬以便取道赴省垣○温州總捕同知吳健侯司馬禀請大憲建復官衙前月之杪親詣衙基逐一勘丈○泰順縣城守千總程耀廷千戎政體違和請假三月劉吉園鎭軍查得泰順縣境僅千總駐守碍難久曠職守遂檄委花翎守備銜候補千總徐筱韶千戎德元暫行代理千戎捧檄之下示期本月初六辰刻履新 
[鄂省官塲紀要]  
　　江蘇候補道志仲魯觀察曾辦漢口督銷局日前由秣陵來鄂聞將謁見張香帥面商要公也○鐵路開辦伊邇事煩責重經理需人盛杏蓀京卿特函招前廣東雷瓊道楊彞卿觀察文駿來鄂襄辦觀察慨然允諾日前已乘輪蒞漢矣○宜昌鎭傅弼卿軍門因公晉省已見前報兹軍門公務告竣連日赴各署辭行卽趁招商輪船上駛 
[江蘇海運委員名單]  
　　滬局總辦候補知府舒體元僵辦候補知縣高彦冲委員蘇管糧劉朝鑾新選溧陽縣曹宗周候補同知黄琪直 
 
 

Page 3

 
 
隷州周煦山知州朱之模知縣范一福沈唐周景瑗理問孫傳準道庫大使吳陛鏞府經歴黄桂仙縣丞李錫年邵鼎巡檢鄭興貴從九徐銘勳蔣裕鈺典史潘友成津通局總辦候補知府陳遹聲會曾候補同知明瑞知縣杜仁榦委員候補同知梁孝熊直隷州黄安謹通判奇齡鍾壽康知縣施沛霖潘宜經全善李輔燡馬枚陶聯琇徐清鎭高積政倪曾鎣林廷堦倪文范直州判胡顯勳府經歴張國英馬彬謝瑞麟州判高士彬縣丞孫鼎釗陳昌先劉芳曜沈丁文陳守杭蔡錦鎔鍾瑞堯主簿厲玉驥陳寛潤巡檢福涵姚祖詒謝壽彭韓國楨孔憲猷典史項森徐之楠楊遠徵請補金山縣典史韓鼎 
[官衙闢路]  
　　英美租界會審公廨興造以來已歴二十餘寒暑邇者見各西員因到廨每在大門外下車殊多未便因擬自頭門起開築馬路直達二堂至二堂花廳亦須次第攺造已於昨日雇匠興工嘻在西員誠便矣其如不合官衙規制何 
[諭飭照料]  
　　每届縣試於放牌時接考之人爭先擁擠以致老幼文童時虞傾跌本縣黄愛棠大令有見於此爰於昨日發出諭單一道飭令各差於放牌時留心照料今將諭單錄後爲諭飭事照得十一月十六日本縣考試文童在敬業書院考棚扃試查開門放牌之際每有接考人等擁擠門首以致考童傾跌合行諭飭爲此諭仰該頭役各帶夥役多名每遇開門放牌之際在於考棚左右多持火把傳諭接考人等遠站兩旁以便考童行走倘有恃强不服立卽拿解究曾該役毋稍玩延疎忽亦不得藉端滋擾致干重咎切特諭 
[縣試須知]  
　　本月十六日爲本邑縣試文童之期刻經上海縣黄愛棠大令發出條約一道飭頭鋪地甲黏貼敬業書院考棚門前今將條約照錄於後欽加鹽運司銜在任候選道江蘇松江府上海縣正堂黄爲歲考事案奉憲行本年十一月十六日縣考等因業經曉諭並移學遵辦在案現已届期所有考塲條約合行列榜示知須至榜者計開一考試童生首嚴保結以杜頂冒凡與考諸童務各先期赴學報明面禀廪保親塡年貌三代從師姓名兩鄰五童互結保生認確畫押毋許狥情濫保吸匿喪冒籍槍替等弊亦不得挾嫌阻抑違者立拿分别究辦一考試正塲後另行示期專考性理孝經凡與考諸童先期赴學報名親塡公座册送縣扃試各該童愼勿自悮一各童自備試卷臨考之日四鼓聽放頭砲各童起身五鼓聽放二砲各自檢點考具聽放三砲各童齊集考棚靜候點名給卷務照牌次魚貫而入不得擁擠喧譁一出題後各童務須凝神靜思不得越位閑行限於酉刻交卷不准繼燭違者不錄一縣試頭塲文詩後各童遵照恭默聖諭廣訓此係奉行特飭之件如違概不錄送一賣飯人等不准入塲以杜傳籧懷挾之弊如違立予嚴究以上各條係爲愼拔人才特先條約切勿視爲具文 
[火頭被押]  
　　法界火災已登昨報事後包探將火頭王子香及蕭義盛烟館主蕭阿榮拘入捕房昨日捕頭令解請讞員鄭景溪大令研訊王供稱小的向在治下開設酒肆於兩月前閉歇借居蕭義盛烟館樓上傭工餬口昨日上午十一點鐘時方煮午膳偶遺星火旋復因事至英租界迨聞鐘聲赶回則已不可收拾矣蕭供稱小的烟館開在樓下及見樓上起火早已不及施救祗得携鴉片數缸而出大令與法國何繙譯官會商之下判令將王禁押五日蕭禁押三日 
[累及保人]  
　　滬南各碼頭有等無業流民託稱籌餉貨捐局巡丁串同車夫在外訛詐曾經孫玉裕明府訪知後出示嚴禁並飭人四處緝拿拘獲野雞巡丁李秀崗卽李阿虎一名解局訊辦旋由明府發押十六鋪地甲處限令將同黨文奎等人交出以便一併訊究嗣有凌某者在某署充當捕役赴局請將阿虎保出帮同查拿羽黨明府准之限令迅卽拘獲交案毋得遲延詎李釋出後逍遥自在並不赶緊緝交被明府查知以李逾限多時有心玩法飭令地甲將李及具保之人解局嚴訊 
[不准保釋]  
　　縣書金希生前因盜賣新閘地方漲灘田地經省憲訪實札飭上海縣提案訊供收禁在案近來金以在監患病請母到案求恩保出　治黄大令閲禀後以金係奉憲禁押之犯未便取保如果有病儘可撥官醫診治批飭不准 
[勒限清理]  
　　陳永寍偕杜啓泰投案禀稱願保天福戲園主武春山出外理明大令謂此欵已延宕二年之久著交保出外限於十日内理明延干追比 
[留存空票]  
　　前日某洋行主人至英界巡捕房訢稱行中夥友陸續將各小錢莊所出空票積至洋銀一千七百圓聞各莊多係包探所開設未知確否捕頭答以私開小錢莊之各包探業已斥革殆盡現皆管押會審公廨儘可控追或將票留存候送交讞員附追亦無不可行主頷之遂將存票檢交捕頭而去 
[諭追空票]  
　　前得施　甫以陳也方欠銀逃避深夜往周李氏家訪尋爭閙之餘被周李氏扭入捕房捕頭令某包探轉送英界公廨襄理讞政之邵虎伯大令訊供之下令將施暫釋候傳陳覆訊前日差役將也方解案大令未及提訊而也方之夥陳益生徐洪慶又將施扭解至晚大令升堂研詰施供稱小的爲也方介紹將伊所設益康小錢莊本票貼取現銀計共有一千三百圓内有一百元由某寡婦貼去昨日到期無從收取致欲吞烟自盡小的無奈代伊措付一百圓收下此票前月陳因轉運不靈曾向小的暫借二百五十圓至今益康已倒不得已訴請嚴追陳供稱小的開設益康小錢莊有資本洋銀二千圓借出本票計共有三萬圓之譜票根均有保人現在各小錢莊主方在公議一經議妥便可理清至施所稱小的借伊二百五十圓實無其事益生及洪慶同供稱小的二人同在益康爲夥施亦曾借去本票五百三十圓叩求追繳大令飭將施及地方押候核奪餘人揮令退下 
[呈控欠銀]  
　　婦人王月英投法界公廨控翟瑞卿作中代張文斐借洋一百五十元現欲圖賴不還鄭大令准詞出票往拘一干人證張避匿不見祗將翟解案請追王有英供連利共欠一百七十六元求請追給質之翟瑞卿供作中屬實求准交保出外將張交案大令准如所請著交保出外限三日内將張交案訊追原告斥退憑票發還 
[違章受罰]  
　　工部局定章凡租界内典押各鋪均須於簿上注明押物之人姓名住址近有啓元晉豐兩押店不遵定章經捕房飭探傳到店夥夏彩卿王錦峯並吊到帳簿呈騐之下著各罰洋五元以後務須遵照夏王遵諭而退 
[枷號糞夫]  
　　洋人摩蘭扭糞夫沈銀福至英界公堂訴稱此人遲至午前十一點鐘時始至各弄中爲人傾倒糞穢有違工部局章程是以送請究辦沈供稱小的事出無知叩求恩典襄理讞政之邵虎伯大令判令枷號一禮拜 
[虐徒被控]  
　　文興隆店主尹文瑞走失學徒吳國才爲其父吳芹香具控法界公廨鄭大令提訊後飭傳學徒石七羣到案再核昨日堂期方江氏偕其子方留記並邀同石七羣投案據石供本年六月間師父因小的工作偷懶織帶不多送還家内大令問現在吳國才匿於何處石供國才連遭師父凌虐不知逃往何方大令以尹文瑞不應凌虐學徒著交原保限三日内將吳國才找尋交案逾限不交定予嚴辦王小牛卽交尹文瑞帶出 
[善氣彌綸]  
　　連日本館恊振所承浙湖許滋泉善士助川鄂賑濟洋一百圓爲其尊人嚴春榮觀察五十九壽辰祈福又吉羊樓來不留名善士助急賑洋二十元另銅洋一元撥賑何處望擇賑務急處爲要隠名氏助洋廿元代介川東求産婦平安樂安氏求分娩平安助湖北賑洋二十圓聞之古人救蟻理蛇尙膺福報矧以百千萬被災黎庶廣施闓澤殘喘同延此其善氣彌綸直足充周立合上天垂佑自當慶集門楣矣請 
 
 

Page 4

 
 
志我言騐諸後日 
[善欵彚登]  
　　余基桂善士求病愈樂助施粥洋一百元又施衣欵洋一百二十元吳稷卿求病愈洋五十元十六鋪北局憲楊撥來罰欵洋五元均經分别祗領查敝堂施粥甫及旬日而每晨就食者蟻聚蜂屯已有二千餘人之多深恐將來人數過多經費支持不住爲再登報叩求務祈遠近諸善長設法佽助曷勝感感又潘門石氏求病愈助賑捐洋五十元懋賢氏求平安洋五十元泰州不留名集募洋四十四元徐柳亭求病愈洋三十元合併聲明卽希公鑒[  上海六馬路仁濟善堂董事嚴信厚葉成忠楊廷杲黄宗憲施則敬等謹誌]  
[推食解衣]  
　　敝堂前月承杭州介福堂李爲太夫人六旬榮慶親友祝貺本擬答席緣宦遊江蘇目覩時艱謹具洋銀六十元以充善舉卽爲諸君造福又戴綏翁助施藥捐洋廿元金太太助洋十元徐棣翁爲二小姐患恙助藥洋五元並二小姐助養老民洋五元馮錦泉李慶瀾各五元德厚記蔣義成陳宅阿育等三户各四元省經堂李同泰漢口遇安堂三户各兩元金冶臣鼎昌莊各友各一元陳海平黄培生張士泉三户各五角陳華芳宋玉印各三角余寳生周和尙唐滿朱龔德山四户各一角周沈氏太太助孩衣褲十套筱舫自助棉花五百斤以作老民房乳房被頭之用　彼諸善士善女誠知醉酒何如飽德推食恩深拯已卽在救人和九情摯或慈幼養老惠非示以有心或給藥施醫功有資於集腋將見耳熟者聞風致祝婦豎亦解隆施豈徒身受者負曝獻忱寤寐勿忘厚報也哉[  廣益善堂董事嚴信厚葉成忠施則敬唐榮俊啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊　　官塲早所深信現在格外赶緊印出　人皆先覩爲快閲者鑒之 
[江漢師課]  
　　湖北江漢書院爲闔省士子肄業之所本月初四日值師課之期由山長黄祥人太史雲鵠命題扁試兹將試題照錄於左文題子貢方人一章詩題不薄今人愛古人得人字 
[書院課題]  
　　杭州采訪友人云本月初六日爲省垣沽經精舍官課之期監院禀請運憲世都轉考試經文題明作哲聰作謀論題立愛惟親論詩題賦得菊殘猶有傲霜枝得枝字 
[難民過潯]  
　　九江北岸一帶今歲俱被水淹不能耕種居民均出外向各處謀食本月初一日有難民船數十艘道出潯陽赴關求恩免税委員吳翔卿别駕據情禀報誠觀察憫之准給免税單放行 
[失孩自盡]  
　　金陵有某甲者年逾不惑始舉一子愛若掌珠詎料前月出户嬉遊竟被匪徒拐去偵騎四出蹤跡毫無甲忿不欲生遂購芙蓉膏避人吞服比及家中人知覺則受毒已深醫救無方矣傷哉 
[冬防加嚴]  
　　九江采訪友人云此間辦理冬防保甲道憲委文員分叚駐守以防宵小横行鎭軍復委武弁若干員以爲之輔計城内上叚秦千戎鼎魁下叚張把戎志銘城外文字叚余把戎起龍行字叚吳把戎振國忠字叚郭把戎樹森信字叚殷把戎發 
[會銜示諭]  
　　松江訪事友來函云邇届冬令宵小繁多華亭縣趙婁縣夏中鎭張城守爰會銜出示曉諭云現届冬防期内每有外來遊兵散勇勾結地痞爲害民間查得城内小户人家因貪圖微　轉將餘剩房屋租給來歴不明之人居住以致匪徒溷跡稽查爲難除諭飭地方保甲人等隨時稽查外此後如將餘剩房屋租人居住必需先詢明何縣人氏作何事業再覓的實保人方准居住云云想此後旣無窩留之處或可稍爲歛迹也 
[誘妻控究]  
　　張文彬以施文錦藏匿伊妻扭控英界捕房捕頭令某包探轉解公廨前晚襄理讞政之邵虎伯大令提案訊究張供稱小的係南通州人妻子袁氏成婚後已歴二十四年生有二子長者年方一十有九今忽被施甘言蜜語誘令至申小的四處偵求苦無消息至本月十一日始經友人遇諸施家歸告小的及小的請領又被藏匿爲此與伊子扭案求追施供稱小的亦南通州人在治下某客棧執役張妻袁氏前由伊子引至棧中借宿現方傭於西門外閔姓家小的並無領匿事情如今願交袁氏到案大令著仍還押所俟飭差前往尋到袁氏再核 
[上海巡局紀事]  
　　武弁裘弁梅僑居南市小南門外前日片送秦咸坤至二十三七鋪巡防局中請究局員姚殿卿二尹升堂研訊秦鳩形鵠面蒲伏案前訴稱小的生長浦東向以小販爲生邇因失業多時無資餬口是日在裘家弄地方竊得木料一根正欲荷之圖遁不意爲裘姓所見拘獲辭案小的雖係行竊然是初次可否格外施恩嗣後决不敢再蹈故轍二尹見其　觫之狀惻然憫之諭謂本應重責姑念一再苦求從寛戒責一百下具呈攺過切結并諭　　押逐出境不准逗留起案贓木存局候領○前晚十六鋪汛捕夥在王家碼頭巡察見有一人在黑暗中東張西望圖作穿窬捕　工前盤問知張其姓長生其名詢問在此何故支吾以對當卽解至十六鋪巡防南局由避員鍾偉臣二尹升堂提訊張供浦東張家　人年三十有六向爲竹器生意邇因癖染烟霞無力工作風餐露宿漸至流爲乞兒并不敢爲非作歹竊人財物求恩鑒核二尹以所　不能憑信判責二百板驅逐出境 
[英界公堂瑣案]  
　　龜子楊相仁著名流氓曾在麥家圈開設野鷄倡院旋以向人訛索經包探拘解公堂訊究判押一年期滿之後遞解回籍今又潛來滬上依然胡作胡爲適經包探趙銀河查見拘入捕房捕頭令解送公堂請究楊供稱小的係蘇州府屬某邑人因事來滬不敢逗留襄理讞政之邵虎伯大令商諸衛繙譯官然後判令笞責一百板再行遞解回籍○包探顧阿六解流氓張阿時至案禀稱此人在路攫取朱士海所提籠中畫眉鳥一頭適經小的查見因卽拘入捕房今者捕頭令解請究辦朱投案申訴前情張供稱小的係本邑人此鳥本是小的所豢故向取還大令判令笞責一百板管押兩禮拜○包探陳阿九解賊犯王子雲至案禀稱此人專在行駛長江一帶之各輪船上胠篋探囊近又竊取招商局江孚輪船上某客所携綢衣數件正欲上岸適經小的查見因之拘入捕房兹者捕頭令解請究辦王供稱小的係鎭江府屬某邑人曾在某營當勇裁撤後無可依棲以致流而爲賊求恩赦宥以後自當戢羽潛鱗矣大令判令笞責二百板管押一月期滿後遞解回籍○昨日廣東某邑歹人馮阿瑞至虹口李發昌成衣店購衣服正在論價間突攫取綢衣一件飛步奔逃旋經三百七十三號巡街華捕拘獲帶入捕房捕頭令解案請究李投案訴稱被攫情由請領贓物馮供稱小的異鄉落魄窮極無聊自思與其餓死此間不如犯法被拘或可望遞回故里大令判令笞責二百板管押一月○包探韋阿友解賊犯張可卿至案禀稱此人所犯竊案悉數難終近又竊得丁松泉家綢衣烟袋鉰錢報捕後捕頭令小的拘獲吊出原贓解案請究丁投案領贓張供稱小的係本邑人家業蕭條有口難餬冒死犯竊尙乞哀矜大令判令笞責二百板枷號兩禮拜 
[法界公堂瑣案]  
　　王阿泉在飯店内騙取翁吉生等鋪蓋質洋二元五角經包探拘獲吊到原贓解案請辦鄭大令着押候笞責一百板贓交翁吉生領去○小丐王阿新在途搶奪鄉人草履廿三雙經包探　場拘獲解案請究王阿新供草鞋係丐黨阿夯取去大令着押候提到各丐再核○陳阿金用竹竿挑竊楊氏家所晒之衣由包探拘獲解案請訊大令判責一百板贓還失主○日前磚瓦公司某西人寫字房中失去鈔票銀二百現洋五十圓遂將細崽陳阿來及已歇出店人池桂松扭送捕房捕頭令包探解請讞員鄭大令訊鞫押追昨日西人投案催比大令命傳公司中茶房趙朋高研訊趙供稱小的在西人處服役僅三閲月失去鈔票之事實出不知惟當日見有客與主人閒談此外無人入寫字房内陳供稱當日小的有事回家臨去曾告知主人池供稱小的向當出店之役後主人嗔小的到遲早經斥出大令謂公司中旣失洋銀鈔票本分府惟爾　三人是問隨著各交人保出從速跴緝延干追比○前者陳寳卿控陳友祥之父借去洋銀五十圓及其父逝世友祥圖賴不還大仅訊取口供著交人保出將帳簿檢呈昨日寳卿投案求追並呈遞憑票友祥供稱父親故已多年家中曾被火災以致帳簿悉行焚燬矧此事已隔三十餘載其時小的未生安能知其中曲折情形大令謂諺云父債子償爾豈未之聞乎著交人保出理處○宋廷香挈其姪六生投案訴稱兄長炳華　城内開設豆腐店積有餘資遂遷至治下開設生有一子年僅六歲名曰六生迨兄長去世伊所姘之婦宋王氏忍心將六生抛棄欲將生財器物給與女婿小的心有不甘因之邀同族長宋裕昌來案叩求公斷大令問爾意若何答稱小的鄉間向有住屋如宋王氏不忘兄長請飭伊隨小的下鄉情願供給衣食所有生財器物開單呈電叩請斷還大令飭包探將生財查檢明　著宋王氏隨其夫　回鄉 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十一月初三日京報全錄]  
　　宫門抄○諭旨一道錄前○蘇撫奎奏恭報江海關徵收華洋船鈔等銀數目摺○又奏恭報鎭江關徵收華洋船鈔等銀收支數目摺○將軍恭奏爲恭報兼署督篆並謝恩摺○奉錦道王奏恭報接篆任事日期摺○東撫李奏爲知府患病呈請開缺並請旨迅賜簡族摺○又奏爲知縣捐助軍餉懇恩照章核奬片○十一月初三日禮部宗人府欽天監廂紅旗值日無引見○端王等看視奬賞覆命○卓公假滿請安○薜允升謝授宗人府府丞恩○浙江正考官徐樹銘到京請安○湖南臬司李經羲請訓並請假兩個月○常明等得保奬謝恩○裕興請假十日○宗人府奏派考騐應封之王大臣派出那王麟中堂榮中堂啓秀○内閣呈進勾到本○召見軍機徐樹銘李經羲○○頭品頂戴署理江蘇巡撫奴才奎俊跪奏爲江海關第一百三十九結期内徵收華洋船鈔等銀數目恭摺仰祈聖鑒事竊准總理各國事務衙門咨京師同文館經費應於外國船鈔銀兩項下均提三成按結批解其餘七成交　税務司收領嗣准咨稱華商船鈔與洋商船鈔一律照撥又奉札開子口税一項聖税務司照約章所收之項與銀號照補税舊章約外徵收之項分晰開列等因行關遵照在案兹據江海關道劉麒祥詳稱自光緒二十一年三月初七日起至閏五月初八日止第一百三十尹結期滿共微洋船鈔銀六萬一千八百四十五兩一分又華船鈔銀二千八百八十八兩七錢應解總理衙瘦三成經費銀一萬九千四百二十兩一錢一分三厘又交總税務司七成銀四萬五千三百一十三兩五錢九分七厘又徵洋商内地子口半税銀七千八十五兩四錢九分八釐又徵華商内地子口半税銀六萬四千八百一兩二錢七分五厘又徵各國商船及長江船復進口半税並暫存半税銀四萬七千七十五兩二錢九分七厘除以暫存半税抵完進出口税銀三千三百七十三兩六錢六分五厘又抵完復進口半税銀二千二百八十四兩三錢四分一厘實共徵收半税銀四萬二千二百一十七兩二錢九分七厘均已湊濟餉需並聲明所收華商半税與留關正税銀兩一併湊放各餉無存至内地子口半税一項向章係按銀號收數詳報是以較税務司單開之數稍有叅差等情前來奴才復核無異除應解總理衙門船鈔三成銀兩先已給咨解投外謹會同通商大臣兩江總督臣劉坤一恭摺具陳伏乞皇上聖鑒謹奏奉硃批該衙門知道欽此○○頭品頂戴署理江蘇巡撫奴才奎俊跪奏爲鎭江關第一百四十七結期内徵收華洋税鈔及支解數目繕具清單恭摺仰祈聖鑒后竊照鎭江關徵收税鈔截至一百四十六結止疉經按結具奏在案兹據署鎭江關道曾内熙詳稱自光緒二十三年二月三十日起至六月初一日止第一百四十七結期滿共徵洋商船隻進出口正税除存票應行提存銀三千五百四十五兩零外凈銀二萬四千五百三十七兩零進出口半税除存票應行提存銀二千八百九十四兩零外淨銀一千一百七十二兩零洋船鈔銀一千八十五兩零子口半税銀四萬九千五百四十一兩零華商船隻進出口正税銀二萬二千四百五十八兩零進出口半税除存票應行提存銀三千七百六十一兩零外淨銀九千七百三十兩零華船鈔銀六百六十八兩零洋商正税内提解部庫四成華商正半税内提解部庫五成二厘華洋船鈔内以三成解交總理衙門其餘七成提交總税務司收用以上徵存各項税銀除開支司税經費鎭江關經費委員薪水子卡司事巡丁薪水工食傾鎔火耗出便經費並解奉撥江南織造奉辦料工銀兩固本京餉旗營加餉淮軍恊餉鐵路經費奉撥息借商欵及軍火抵價銀兩等欵外連同上結存税計實存銀四千四百二十四兩零所有歴結借撥未經提歸洋藥鹽税等銀仍俟下　再行分别歸欵造册詳請具奏前來奴才覆核無異除將原册分咨總理衙門曁户部查照並令將是結徵收税鈔洋船往來各數目造册送查外理合會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道單併發欽此○○奴才恭壽跪奏爲恭報奴才兼署督篆日期叩謝天恩仰祈聖鑒事竊奴才恭承恩命兼署四川總督於九月二十日准前督臣鹿傳霖將四川總督兼巡撫事關防一顆並王命旗牌文卷等件派委署成都府知府唐翼祖署督標中軍副將佟在棠齎送前來奴才當卽恭設香案皇闕叩頭祗領任事伏念奴才滿洲世僕知識庸愚久鎭川旗正愧涓埃未報兼署蜀督乃蒙高厚頻施聞命自天感惶伏地查四川地居邊鄙民尙浮華現值川東飢饉之餘關外多事之際艱難民庶亟宜加以綏反復夷情更應示之恩信至於飭吏弭奸以培根本練兵裕餉以圖富强尤屬當時之急務奴才惟有竭誠棉薄統全局而兼籌益凛冰兢答聖慈於萬一除將兼署總督接印日期循例恭疏題報外所有奴才感激下忱謹恭謝天恩伏乞皇上聖鑒訓示謹奏奉硃批知道了欽此○○花翎二品頂戴奉天候補道署奉錦山海道兼按察使銜臣王頤勳跪奏爲恭報微臣接篆日期叩謝天恩仰祈聖鑒事竊臣於光緒二十三年九月二十一日奉盛京將軍兼署奉天府府尹依克唐阿檄委署理奉錦山海道等因遵卽由省起程馳赴營口於十月初二日准奉錦山海關道廷雍委員將關防文卷齎迅前來臣當卽恭設香案望闕叩頭祗領任事伏念臣津門下士遼海備員由州牧而薦摺監司涓埃未報收邊税而記名政府薦剡謬應正懷悚感之私適捧權篆之檄查關道職司筦榷營口地重海强當此時事孔艱度支奇绌睦邦交而講求产務要在和衷徵税課而力裕餉源務歸實濟策籌防海修武首　整軍兼攝提荆安良必先戢恭舉凡緊要懼弗克勝惟有遇事禀承北洋大臣盛京將軍府尹悉心經理斷不敢以暫時攝篆稍涉因循以期仰副高厚鴻慈於萬一所有微臣接篆日期並感激下忱理合恭摺具陳伏乞皇上聖鑒謹奏奉硃批知道了欽此○○升　四用總督降二級留任又降二級留任山東巡撫臣李秉衝跪奏爲知府患病禀請開缺先行遴員署理請旨迅賜簡放以重職守恭摺仰　聖鑒后竊據泰安府知府康　畋　畋稱該府氣體虚弱素患痰喘之症近來加劇舉步便喘往往徹夜不寐深恐公事廢弛實難勉强支持禀懇奏請開缺調治並先委員接署等情臣查康敉勤愼從公尙無貽悮而所禀情詞懇切飭司委騐相符自應准如所請先行遴員接署俾得開缺回籍安心調養以冀速痊查有候補知府李馨老成隠練堪以署理據藩臬兩司會詳前來除批飭檄遵並將該府患病開缺緣由另行恭疏題報外所遺泰安府知府員缺緊要相應請旨迅賜簡放以重職守謹會同河東河道總督臣任道鎔恭摺具陳伏乞皇上聖鑒訓示謹奏奉硃批另有旨欽此○○李秉衡片再臣准户部咨議覆彚奏報効海防軍餉案内有前署南山縣事招遠縣知縣朱鍾琪捐助軍餉銀二千兩所請移獎伊堂叔朱世美及堂弟朱鍾　等實　均不及藹兩之數核與奏章不符應令攺照　餉新捐章程請奬等因當經　行遵照去後兹據藩司張國正詳請照章給奬前來臣查推廣章程逾品推捐頂戴不准逾品捐銜該員等前請按照新海防例移奬實官旣與奏章不符自應攺照籌餉新捐章程請奬本任招遠縣調補嶧縣現署單縣知縣宋鍾琪奬叙四品頂戴山西分缺先補用府經歴朱世美移奬五品頂戴俊秀朱鍾　移奬監生縣丞職銜三共折實銀一千六百三十九兩二錢又俊秀朱曜木暉各移奬十成監生共實銀二百二十六兩以該員朱　　原捐銀二千兩核計尙屬有　無絀部飯照費另行補繳彚解除飭取履歴清册咨部查照外謹附片具陳伏乞聖鑒訓示敕部核覆施行謹奏奉硃批該部議奏欽此 
 
