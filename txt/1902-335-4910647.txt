# 1902 - 335 - 4910647

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徵集同志分類編纂數　而成最錄典章政治之書旁及奏諸集部都八百三十二種其大恉自開圖以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然　章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷帙繁重購　匪易私集事　靡雜抉摘尤　是編總裒諸書来輯精要而芟煩冗每條注明原書出處無敢增易一字讀者執偏見全　端振緖不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典这淵海矣稿本由本局火號鉛字鑄印導明年三月初旬出書裝訂一百厚本每部收回工本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閲樣本可知全書之厓略矣 
[政務處外務部覆奏振貝子條陳摺]  
　　奏爲遵旨會議仰祈聖鑒事光緖二十八年九月初十日軍機處片交本日軍機大臣面奉諭旨載振奏敬陳管見一摺著政務處會同外務部覈議具奏欽此並將原摺抄交前來查原奏條陳三事一曰商務内稱西人賽會爲商務最要關鍵國家不惜津貼鉅資使商人挾赴他國賽會收效至速美國將以甲辰三月日本將以癸卯三月開設博覽會皆力勸中國選派工商赴會日本近在咫尺使中國富商載物帶匠明年前往試行賽售並體騐行銷利鈍之故考察式樣仿造之宜請由商務大臣各直省督撫出示曉諭並選派官紳認眞勸導富商良匠赶造備賽工商偕行詳細考騐所有專爲賽會出口之貨照各國通例免税明歲試辦之始並由招商局派船造送免收川資運費如商本不足由官借墊折閲太鉅由官津貼其製造精美爲外人歆賞暢售者給匾旌門果能辦有成效一二年後卽在吳淞設立會塲統照各國遣商來華賽會仿照外洋成法妥爲經理保護各等語臣等伏查各國互市以來進口之貨日增出口之貨日滯漏巵外溢流極安窮實由於工商方域自拘不能開通之故該將軍載振所籌整頓商務先辦賽會意在鼓舞商業挽回利源查法國一百四年前設博覽會於巴黎是爲歐西賽會之始當時法之内務大臣曾言此次開會爲英國工業第一戰爭其製造品爲排擊最强之兵器拿坡崙武功文治震動全歐獨注意經營於此呈始終不懈迹其有國之日曾舉六次大會於巴黎其先機器製造之物幾爲英國所專此後法國遂進爲地毬中之工藝名國歐美各國知其功效相　踵行日本二十年來仿照舉辦至明年大阪之會已爲第五次駸駸與歐美爭勝矣中國地大物博出產之富工藝之良久爲外人所歆羡特以相沿政教視商爲末務上無振興之意故下無精進之心從前閉開原可自治今與列國開門通市競爭雄富號爲商戰之時人皆開通我獨自守斷無能勝之理今日舉辦賽會實爲當務之急該將軍指陳各節均是實在情形其賽會貨物出口免税及載送人貨减收川資運費均係各國通行呈例應由南北江海各關及招商局詳定章程至如何分派官紳廣爲勸導選擇工匠精爲攷求及體察商情能否借墊成本酌給津貼各節應請飭下南北洋大臣商務大臣各直省督撫迅速妥爲奏明辦理其有工於製造爲衆所稱卽由該大臣察實奏聞請旨頒給匾額以示優異將來辦有成效卽可倣照各國於中國大都會或通商口岸設立會塲風會旣開羣情自奮因勢利導人必爭趨亦不必定以年限也[  此摺未畢明日續登]  
[求分華利]  
　　英京日日報云此次德皇來遊求英允德略分中國揚子江權利而願以非南葡界尼朥華海灣權利讓與英人報中並發爲議論云我英若允德人所則卽與前者法人在亞東花梳打情形無異矣 
[瑞王公斷]  
　　南洋新加坡實得力太晤士報登英京倫敦來電云前者英法美三國因沙模島事互相齟齬旋推瑞典國王秉公裁决兹者瑞王刊佈斷詞所列各條德國皆占利益至於罰欵若何則刻猶未定云 
[摩人倡亂]  
　　南洋新加坡實得力太晤士報登英京倫敦來電云月前摩洛高國智敦部匪人忽然倡亂謀奪摩王之位刻下亂黨首領某人已在碧士地方禽獲矣 
[帥節過鄂]  
　　武昌訪事人云直隷總督袁慰帥由珂里航海赴津上月二十五日道經漢皋小住一日一十六日清晨渡江至鄂撫憲端午橋中丞設筵洗塵並請各書院各學堂各軍營慰帥以假期迫促不克稍留卽於二十七日辭行二十八日清晨乘某輪船東下午帥以次均至文昌　恭送行旌 
[帥節蒞寗]  
　　金陵訪事人云直隷總督袁慰庭宮保請假回籍期滿後由珂里抵漢皋乘招商局快利輪船而下十月二十八日節麾過白門與督憲張香濤宮保會商緊要一日而畢隨卽駛赴申江 
[帥節過潤]  
　　鎭江訪事人云直隷總督兼北洋通商大臣袁慰亭宮保乞假回汴葬親事畢由珂里抵漢皋小作勾留卽乘快利輪船東下十月二十九日之夜鐘鳴十二下道出京口維時常備續備新兵各營勇丁均在江千站隊鳴槍志敬常鎭通海道長久山觀察以及文武各官齊赴馬頭迎迓脚靴手版忙碌異常宮保旋卽鼓輪赴申江航海北上當舟過焦山時象山砲臺鳴砲恭送 
[鄂學譁囂]  
　　各省自奉旨剏設學堂後學生多惑于自由平權之謬説紛紛擾擾恣意譁囂其中南潯學堂及上海南洋公學諸生尤决裂至不可收拾本館正欲發爲議論以端學術而正人心忽於昨日得武昌采訪友人來函知彼處武備學堂肄業生亦有羣聚驛騷情事學堂總辦乃于上月下旬某日懸牌曉諭曰爲牌示事照得十月二十三日三班學生劉昌明在内號房因爭看籖捐票對號單扭毆提調家人當經提調將該家人斥逐不究該生擅毆師長家丁之咎已屬大度包容顧全學生體面乃該生劉昌明竟敢要結同班多人鬨至本總辦臬署求見其勢洶洶經本總辦再三開導該生不知悔悟輒敢于本日挾制二三班學生不上漢文講堂似此膽大妄爲實屬目無法紀現奉兼署督 
 
 

Page 2

 
 
憲端諭學生聚衆滋事動輙擁至衙署此風斷不可長亟宜分别懲戒以儆效尤查三班有贍銀學生劉昌明情性乖張屢次閙事三班無贍銀學生柯夢飛帮同滋閙平日且多疾病難堪造就三班無贍銀學生王葆森質地平庸所學毫無心得往往遇事生風均著開除勒令即日出堂二班有贍銀學生錢祖元年輕喜事平日功課不肯用心著開去贍銀留堂察看俟年終再定去留三班有贍銀學生李文彲闊昧不明隨同胡閙姑念平日尙肯用功從寛罰去贍銀兩個月二班有贍銀學生朱和中金光灼三班有贍銀學生傅作霖夏國楨均不辨是非隨聲附和各罰去贍銀一個月三班無贍銀學生江之靈萬治紀聽從到署各記大過一次合行牌示爲此牌仰知悉嗣後在學諸生各宜恪守禮法以期學成致用愼勿再蹈前轍自貽伊戚切切特示 
[建立專祠]  
　　武昌訪事人云湖北官文恭公木主向附胡文忠公祠内兹者署湖廣總督端午帥擬將胡文忠公祠前餘地爲文恭分建專祠現已飭員估計功程想月斧雲斤不日當可從事矣 
[鼓鑄銀圓]  
　　武昌訪事人云湖北官錢局憲因市中銀圓缺乏周轉不靈因令坐辦高太守禀商署總督端午帥請由本局撥出銀二萬兩交銀圓局開爐鼓鑄以濟市景之窮午帥允之刻已札飭銀圓局辦理矣 
[懲匪判詞]  
　　聞之廣州友人云南海縣劫犯吳亞六被捕緝獲解經縣主裴大令於十月某日訊實供詞飭卽在犯事地方站籠處死有議其時逢皇太后萬壽不能擅自用刑者大令乃援筆書判語曰或謂萬壽月内不能辦匪鄙人甚不謂然夫皇太后固以安天下爲心皇上更以安天下爲孝者也現値十月冬防吃緊城鄉搶刧之案日有所聞匪徒舉手輒槍斃事主毫無忌憚而地方官拘牽侷促終月不敢辦一匪果何爲耶且唐虞三代金膆顧命詳載尙晝而聖壽龍興不聞列諸輕典禁忌愈多政治日漓於民生疾苦利病視同秦越而浮文未節飾行維謹殊失朝廷責望臣子之意况萬壽聖節已過十數日爲除暴安良起見迫不可待與遇國忌而飲酒作樂干犯名義者迥乎不同如有以違制糾予者竊願身任其咎速辦勿疑 
[示催房捐]  
　　杭州訪事友人云浙省舉辦房捐迄今尙有未經淸繳者總局憲遂出示曉諭曰照得前因賠欵甚鉅庫項空虚各省開辦房捐以補不足浙省開辦之初由局詳定章程專收鋪户凡租價每月洋銀在三元錢在三千以上者按月抽收一成主客各半其鄉間小鋪不成市集者槪行免捐按照四季收取乃開局以來各户欠解未清者不知凡幾計春夏兩季積欠者尙有多户秋季呈繳尤屬寥寥似此觀望不前未能踴躍輸將者實皆由匪徒混造謠言謂房捐早已停止或云鄉鎭槪不抽收以致居民誤聽傳言不能如期措繳似此造言生事阻撓捐項等情實屬有干法紀除飭縣訪拿究辦外合行出示曉諭爲此諭示各鋪户房主一體知悉速將應捐欵項早爲繳清以濟要需切弗誤信謠傳致干查究爾等食毛踐土尤宜各發天良省城爲諸郡之冠尤多急公好義之人務期互相勸勉早爲輸助幸勿稍存觀望致誤償欵各宜懍遵毋違切切特示 
[京師火警]  
　　聞之京師友人云十月二十五日之夜三鼓時順治門外迤西草廠胡同某姓家不戒於火各水會一聞警信立卽馳往救援噴激移時回祿君始廢然面返計焚去房屋十餘椽 
[鎭江火警]  
　　鎮江訪事人云近日天氣暢晴風高物燥城廂内外疉見火災十月二十九日城外鮎魚套某姓家失火時在夜深赴救人稀致焚去瓦屋三椽燒斃幼女一口 
[燕筑餘音]  
　　聞之京師友人云鐵路學堂考錄學生已於十月二十六日出榜共取九十名擬於年内傳前五十名入堂肄業餘俟明年續傳○大學堂第二次考錄學生已於十月二十五日午刻張榜計仕學取中胡子明等三十四人師範取中谷鍾秀等四十二人著於二十八日已刻衣冠齊集聽候點名覆試○自聨軍交還京師後當軸者在前門内太僕寺街設立巡捕總局並於所轄一十八叚分設分局晝則按叚分巡夜則結隊巡緝至本月初一日起一律裁去攺分三十叚均歸官廳値班稽察盜匪並於各局安設德律風以通消息 
[津郡述新]  
　　聞之天津友人云此間官塲得烟臺來信悉袁慰庭宮保於十一月初五六日可抵烟臺因卽預備迎迓○自巡捕攺爲警察軍後西南隅五局槪歸劉守戎節制月初某日守戎傳集所統警兵在西門外僧王祠操練槍步○此間按叚設有巡警局其宗旨首在稽查匪類保衛閭閻目下時値隆冬宵不易於生事總辦曹遊戎因札飭各局巡員每一頭目頒發洋刀一柄以便防身○北馬路樂壺洞立達錢鋪忽於十月二十八日之夜倒閉事經警弁查知立飭警兵數名前往彈壓 
[吳下委談]  
　　蘇州訪事人云本月某日宜興縣解到兇犯一名兇刀一柄當經上憲發交元和縣收禁聞此犯姓楊與某姓婦有私情逾膠漆不料婦近復與李姓有染楊知之向李尋仇李突出利刃剌楊被楊奪刃還刺適中要害而斃致遭縲絏之灾云○有流娼名阿寳者向在盤門外某花烟館作皮肉生涯旋與羣仙戯園當雜役之某甲姘識賃居城内金獅河沿宓姓家甲近隨園主至漢口阿寶遂另與某藥鋪乙丙二人及某某諸無賴私相求往宓姓子惡之每以冷語相侵上月二十六日之夜阿寶出外不返是夜被梁上君子所算失去衣物約値洋銀二三百元隨指名宓姓子投吳縣署及西路總巡局控告縣主田大令總巡王明府先後命駕履勘以其指竊無憑諭令捕役另行跴緝旣而宓以阿寳挾嫌誣控繕禀投縣訴請澈底根求不知大令如何審斷也 
[戎旌指滬]  
　　昨日江南狼山鎭總兵顔梓琴鎭軍因公至滬舍館粗定卽命駕詣上海縣署拜會縣主汪瑤庭大令大令迎入花廳淸談良久然後辭别 
[滬南火警續述]  
　　滬南靑龍橋左近許芝田家失火房屋悉化刼灰並焚斃許及親戚女傭等五人已紀昨報兹悉尙有女傭某氏灼傷面部許子炳生許妻朱氏由樓窗躍下均受重傷現在英界仁濟醫館療治昨日族人在瓦礫塲中搜獲各屍見許已腹裂腸流僅辨面目其餘則肢體不全無從辨認矣 
[火劫未成]  
　　前晚兩鼓時滬南小橋東首唐恒泰棕榻店學徒某甲手執洋燈樓就寢不知如何墮於樓板以致火勢蔓延幾兆燎原之禍幸爲夥友所見率衆撲救始得熄滅然牀帳被褥已悉化劫灰矣 
[日本郵船會社紀略]  
　　日本郵船株式會社自日歴本年四月一日至九月三十日所有貿易情形刻已在滬上刊印淸單以供衆覽計此六閲月中共贏日銀三百五十四萬二千四百十二圓除去一切開銷外各股友應獲官利一分二釐社中原不輪船七十號依期往來各埠現 
 
 

Page 3

 
 
又定製大輪船六號小輪船及拖船三十九號以期推廣利源將來商務之隆可卜蒸蒸日上也 
[馬路工程局瑣案]  
　　嘉定航船户楊某應洪記布號之雇運布一百二十疋至滬上毛家弄口協盛元布店交納旣繫纜卽令車夫趙成甫送往中途某號巡街捕見其車上並無捐照遂連布解至捕房及趙納捐領照而出悞將布送至英界大馬路協盛乾布店旋經船夥汪泉守查知將趙扭送捕房捕頭令轉解馬路工程局總辦翁子文太守倩襄讞委員黃衡堂一尹研訊汪聲請究追趙供小的向不識字以致誤認招牌尙乞恩恕二尹予限五日將布交還○大馬頭祥興桂圓店主連榮芳前有友人寄存桂圓一箱被店夥黃阿良竊取適爲同居之張氏所見訴知連榮芳連卽向黃理論黃不自引咎反指連裁誣肆行胡閙隨被四十號巡街捕拘至捕房捕頭命解至工程局二尹研訊之下黃供詞味含糊二尹子限五日交還原物如延重究○前日湖州人楊渭生在王家馬頭景恒茂粥店果腹不知因何忽與値堂人周全卿口角被六十六號巡街捕拘至捕房捕頭令解至工程局二尹訊得事起細微申斥一番叱之使去○上月十九日明富漳所駕之船在浦中走錨失去水櫃一口後知由同業王洪裕撈獲旋被水更夫謝同康冐名取去出售與人遂投工程局控請究追總辦翁子文太守提謝至案倩二尹研訊謝供稱小的將水櫃賣與舟人陳姓現陳船駛往他處未克贖回求鑒二尹予限五日交還原物 
[英美租界公堂瑣案]  
　　包探竇如海解周星海周成之周云仙周鄧氏至案禀稱星海之妻鄧氏前被流氓李阿新由金陵訊至上海意圖押入野雞妓院經小的解請大老爺訊明管押在案乃伊等妄稱小的借端索詐洋銀實則鄧氏尙在押所何從索詐是以解請訊究鄧氏供小婦人被李帶來圖押爲娼叩求超豁讞員張柄樞司馬商之德總領事署繙譯官麥令豪君飭一併押候備文遞解上元縣原籍○包探孫阿星解奚銀全至案禀稱此人竊取吳大朗家銀對時表一枚報由小的吊到原贓解請究辦奚供認行竊惟求恩典司馬判責二百板○包探錢盈棠解縫人孫吉根至案禀稱伊將李新隆囑製之衣質錢浪費向索避匿報由小的拘解請究孫一味求恩司馬判責手心二百　○包探錢盈棠解范阿金至案禀稱此人竊取楊壽華處烟槍四枝報由小的吊到兩枝送請訊究司馬判責手心三百下○賭犯王阿四前經某包探解請懲辦兹又在天后宮前設攤誘賭被包探顧阿六拘案司馬判責三百板逐出租界○包探石金榮解王金安至案禀稱伊設計騙取沈友清處珍珠數十粒報由小的在某押鋪内吊到原贓送案請究王供認不諱司馬判責五百板發押捕房三月吊到之贓給還原主 
[法租界公堂瑣案]  
　　某學堂體操教習張筱琴販運銅質僞洋銀被包探緝獲搜出僞洋銀一百五十元解經讞員孫建臣大令訊鞫張稱此項僞洋銀由林士前交下因令押候將林交出昨日某學堂西教習譚雲投案求准保張出外大令准之仍著交林追究並取具不再犯事切結僞洋銀存候銷毁○洽記魚行主孫厚卿控沈雲芳沈桂林沈正福積欠錢一百餘千昨日大令飭提三沈研訊著將雲芳所繳洋銀五十五元給孫具領正福共欠四十餘千著先繳一半其餘按四個月拔還尙有沈桂林在逃未獲著聽候緝獲訊追○浦東女郎巧雲所甫十七上月初旬某日來滬求醫迷失歸路被巡街捕帶入捕房解經大令略訊口供諭令留候蒙屬認領迄今無人投案捕頭遂於昨日令某包探解請核示巧雲供自幼字與殷家宅陸家爲童養媳翁名新泉未婚夫名毛毛向業製鞋大令著發普育堂留養候家屬來案具領○安徽潛山縣學文生彭維和携帶寶銀十七錠販運藥材附江永輪船來滬途中被賊竊去報捕後查獲積竊曹淸和詰悉寶銀三錠已倩新街某舊貨店主袁淸山黃耀廷兑得洋銀二百五十元遂一併拘送至案大令以諸贓尙未吊齊著押候追繳在案昨日彭投案求追大令命提曹復訊曹供餘贓已被同黨瓜分實難交出大令將寳銀三錠給彭具領所少之贓著袁黃二人照賠曹身畔搜出之洋銀四十元併歸袁黃賠欵内隨飭包探將曹送縣辦理○月前褚家橋左近歸安里孫姓家失去金銀珠寶約値洋銀一千餘元報捕後查獲竊賊陳長生吳福生解經大令訊供押候追繳迄今案縣日久孫迭次呈催昨日大令提陳略訊著卽送縣辦理一面諭令孫自行投案備質○方哲卿控沈康源將契據抵押糾葛不清昨日大令提案略訊著方邀中同人周榮桂來案訊核沈交人保出候訊○周子善欠夏少堂家銀九百餘兩被控到案大令訊究之下惡其架詞汚衊當道判令另罰銀五百兩迄今日久挺押不理昨日英美租界公廨讞員張柄樞司馬困周被别案牽涉派差投案移提法總領事署費繙譯官不允請大令諭令仍還押所旣而夏投案求追大令遂著周赶緊設法先將罰欵繳淸延干追比○積竊周阿元因案被獲昨日大令嚴加訊究著重責五百板發攺過所監禁五個月期滿另候發落○竊犯徐桂生經包探解請大令訊明判押攺過所二月昨已期滿由管所委員某君解案請示大令著速回松江原籍不准逗留在滬 
[美租界捕房紀事]  
　　前日工部局小工頭目杜阿美串同小車夫倪阿寶等行竊四門町三桶昨經包探倪順泉將杜拘入捕房捕頭令押候轉解公堂禀請讞員張柄樞司馬訊辦○前晚小竊吳阿仁混入寄居唐家弄之甬人某姓家行竊衣物携之而出適爲某號巡街捕所見連贓帶入捕房捕頭令押候解送公堂禀請懲辦○昨晨江北小工劉雄仔等在西華德路某茶館中核算工資一言不合互相扭毆某號華捕見之一併帶入捕房捕頭令各押乞丐牢半日以儆 
[新書快覩]  
　　昨承四明友人王惕齋上舍由日本寓書媵以國際公法總綱一册披而閲之知係肄業東京大學之温州人王鴻章所箸總綱維何一國際公法之大意及定義二國際公法之性質三國際公法之沿革四國際公法之淵源五國際公法之主格六國家承認論七國家變更所生國際法上之效果八各國今日之現狀大略九羅馬法王領土之地位其中又分子目數十欵書中雖多襲用和文字面而其命意所在要不外以泰西公理輔益我朝廷誠講求經濟耆有用之書也特跋數言以酬雅貺 
[奏辦山東工振捐輪]  
　　啓者則敬前奉山東撫憲周玉帥電開東省工振需欵業經奏請將常例收捐項下各捐免補本班捐免坐補試俸歴俸捐免實授離任離省分發指省七項准由東省收捐一年卽發司印實收其貢監銜封翎枝等項并請頌發空白執照分别照章塡給已奏派台端駐滬勸辦章程執照實收卽飭津局供察就近寄滬祈設法廣勸源源接濟等因奉此查本年東省黃河南北兩岸漫溢兩口附近州縣縣如濟陽商河惠民濵州利津陽信海豐霑化薄臺各屬同遭巨浸災民露宿風餐亟需及時振撫其漫口處所尤應設法堵合使田畝一律涸復窮黎得以次第歸農各謀生計値此庫欵支絀之時全賴樂施君子時艱共濟慨助囊金上紓君父宵旰之憂下慰溝壑餘生之望其爲功德正未可量如蒙賜助請仍交盆湯弄絲業會館六馬路仁濟善堂兩振所兑收卽當儘數報解一面并請開示履歴及願得何項奬叙以便塡掣照收隨函附奉其有捐助銀二萬兩者卽援案具詳奏請恩賞舉人一萬兩以上奏奬應升實官一升兩奏請建坊以示寵榮而期推廣謹鈔乞刊登貴報惟四方仁人鑒憐爲幸[  施則敬子英甫謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　著名惡棍打鐵連生卽朱連生橫行不法罪　如山前被文生孫步　等控諸縣署縣主汪瑤庭大令飭拿未獲兹由某包探拘獲解由英美租界公廨讞員張柄樞司馬訊明飭差送縣前晚大令升堂研訊朱供小的前因犯案奉提懲辦收押攺過局後因病保釋今已手足殘廢不敢妄爲近來浦東一帶頗多小流氓常常犯事均諉爲小的唆使其實小的並不干預叩求明察大令問孫控爾持刀訛詐　有此事乎供稱此事實因有某甲者娶一孀婦費去洋銀五十元被孫悉數呑沒金阿海趙和尙恨之糾同小的向孫索取以便瓜分不料伊祗給洋銀十元各人不允致起爭端並非小的起意大令喝令重責一千板釘鐐收押自新所候出示招告以便按律究辦○前者本城四牌樓毛姓家失去金珠首飾因疑傭婦鄔姚氏及子鄔木壽所竊一并送縣經大令訊押在案毛旋又將顧兪多送請訊追前晚大令升堂研詰顧兪氏供小婦人籍隷嘉善縣本年八月傭於毛姓家服侍太太厥後太太病故至九月中旬某夜鄔姚氏持燈至太太房中行竊小婦人見之鄔姚氏卽分給小婦人珠飾四件囑勿洩言未幾小婦人辭歇回家是以一切細情均不知悉今由小主人函追來此嚴加　問小婦人直言不諱并將首飾交還小主人至鄔姚氏所竊各物窩頓之處小婦人略有所聞大約存在某煤炭店鄔姚氏供小婦人在毛家服役已歴年所迨太太病故見匣中首飾頗多因此起意竊取數件忙亂之際藏在外面煤炭店煤堆内次日由店主婦檢去至共有幾件小婦人未經細看未能供明鄔木壽供小的實未同竊求宥大令著將鄔姚氏釘上脚鐐與顧兪氏一併交官媒管押木壽交人保出候查弔贓物○前日王永淸投縣訴請騐傷大令研訊之下王供小的在仁大靛靑棧執業棧中與永昌號往來被欠銀一千餘兩前經出立期票兩紙每紙五百兩後僅還五百兩其餘延約至今意圖呑賴前日小的向之索取反被毆傷叩求騐明提究大令飭仵役細騐並無傷痕因卽叱之使退欠欵候再提追○前者徐瑞春控徐紀全糾約武生王克昌等擄人勒贖經大令訊供斷令王克昌將所得洋銀繳案王遵諭措繳前晚大令升堂復訊瑞春供小的本邑西南鄉人耕田度日前者徐紀全挾恨糾同王克昌等將小的乘夜拽至船上閉諸艙底勒索洋銀九十元小的不得已知照地保借欵給之叩求訊辦紀全供小的前被瑞春迭次欺侮飲恨已久故糾約王及朱小弟等拽至船上所得洋銀九十元分給各人小的祇得二十元業已繳案叩求恩典朱小弟供小的分得十元早經用罄無力措繳尙乞開恩王供武生由紀全糾去將瑞生拽至船上所得洋銀奉諭繳案今遵繳票據洋銀六十元大令判責朱二百板交人保出限十日内繳銀紀全及王均發攺過所收押兩月繳案之八十元當堂給瑞春具領 
[上海巡局紀事]  
　　前日浦東爛泥渡巡防局員某君飭汛捕帶竊賊錢阿三至二十三七鋪巡防局請移提同黨耿松亭局員高文軒二尹允之派勇至南馬頭平安街將耿拘獲交捕帶回歸案訊辦○前者車夫計秋泉行竊其主徐某之衣被徐察知扭送十六鋪巡防南局局員賈叅軍研訊之下飭卽交還原物免予笞懲 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
