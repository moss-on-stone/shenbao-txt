# 1901 - 74 - 4910029

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱監易知錄白紙價洋一元五　竹紙一元二角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○　圖三十六　責洋五元○刑案匯覽洋七元○景岳全書硫洋三元○資治新書碼洋一元五角○繪圖三國演義碼洋一元六角○駁案彚編碼洋二元○　　　北　碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○　　戰義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彚碼洋二角○自本　　碼洋二元五角○徐氏十三種醫書碼洋一元六角○大清會興碼洋一元六角○何興碼洋一角五分○六科準綱六套○洋六元○　門法律碼洋一元○醒世姻緣碼洋一元四角○繪芳緣碼洋一元二角○紅樓夢補六角○閱微草堂五角諸君欲購者請移五里二　　申　書　室國申報館帳房可也此佈 
[鐵路文牘序]  
　　中國之於鐵路或以爲是或以爲非國謂可行於異邦而不可行於震旦或謂宜行於腹地而不宜行於邊陲自同治以來爭持交閧逾三十年於兹矣近歲始斷自宸衷特命大臣董理其事肇始於津榆擴充於蘆保戊戌以後建議立名殆以十數茅擔蔀屋之氓章甫縫掖之彦蠲除故智待闢新機而鐵路之利乃嘖嘖人口向之爭持交閧者至是若將論定焉顧吾以爲鐵路之利害正未易一二言决也或曰秦築長城隋開汴渠並害在一時利在後世吾寗忍一時之善以博萬世之利詎爲失計然利必在已成之後而害則宜防於未成之先使不顧一時之害而率意徑行將事且不成利於何有縱刑驅勢迫勉强集事而所傷不已多乎然則權其利害而不至於因噎廢食當必有道矣嘗聞昔人指陳也路之害者不過曰蔑古也變夏也勞民傷財也傭工失業也敵國生心也不知今人之衣冠宮室文字風俗悉與三代以上迴殊胡獨於鐵路而異之泰西創行鐵路未及百年非是本俗華人酷嗜洋貨競尙新奇衣被如洋布酖毒如鴉片玩好如鐘表瑣細如鍼線莫不惟洋是喜胡獨惡乎鐵路且也傭工給值弗派民夫奚云勞民籌欵招商未加賦稅奚云傷財火車暢行轉徙執事需人孔多則失業不足戄軌轍攸殊聞警撤毁易於反掌則外患不足憂凡村學究所斷斷藉口者久爲通儒碩士所唾棄無待深辦獨是委任不得其人則無論諸害未必盡除將無形之害轉有出於所慮之外者吾則謂鐵路無一定之害能得人而害自免也且夫今之談時務者輙曰利權利權誠以謀利必有其權而惟得權乃可獲利鐵路之利在於出土産通懋遷速轉運便振災省行程捷征調旣已夫人知之第今日者中國風氣初開未諸製造未習汽機勢必需借財於異地抑欵項支絀發帑則後難爲繼集股則緩不濟急勢不免稱貸於外洋此固權宜之計不得已而爲之然而用西人則務使盡其所長而爲我所制借洋欵則但當照章納息而惟我欲爲假令太阿倒持授人以柄若俄之於關東意之於山西則利其所利於我何與即或染指鼎臠稍分餘潤而反客爲主利亦僅矣是則權之所在即利之所在當事者可不愼歟吾友顧君勴堂宰治萍鄉歴有年所嘗靖匪亂振旱荒押患禦災政成民信會朝廷籌建盧漢鐵路鍊鋼鑄軌設廠漢陽鑪冶所需緊惟萍煤是賴大理寺少卿盛公承命督辦薦用陽湖張詔甄大令專治萍鄉煤礦俾仿大冶之制設鐵路於礦所以顧君忠實廉幹輿論翕然飭辦萍境購地事宜而蘆漢之條例大冶之成規實未嘗相示也顧君曰運用之妙在於一心不必前有所師也非常之原黎民所懼吾惟有以安吾民而已乃首倡保全水利之策力陳優給田價之請遴紳士之賢者設局於鄉大旨以不傳鄉民入城不容胥吏經手爲主張君志同道合相與有成期年工竣自安源煤礦至宋家坊止計程十四里名曰萍安鐵路蕩平正直民以大和先是前湘撫陳公創議築湘粤鐵路與蘆漢接軫未及行而去官至是盛公以萍安鐵路旣著成效復議設軌於萍鄉醴陸之間名曰萍醴　路　爲他曰接湘粤幹路地也薛太守叔賓實任期役旣蒞萍知顧君之賢請一切依萍安成法然自宋家坊至揷嶺　外壞錯醴陵凡六十餘里道塗遼闊倍蓰於前其所佔田業無慮千餘户顧君雖有恤民之心勢不能家喻而户曉也　取前辦萍安鐵路一切公牘鑒其大綱都爲一卷又自萍醴勘路之先以迄歲除文移禀牘之可存者汰其重復别爲一卷以代文告余力從中丞俞公展覲入都臘盡甫返星沙聞萍鄉鐵路事頗井井欲諮其詳而顧君適郵寄公牘至發函快讀肫然藹然仁人之言也而釐然秩然又能斷之以義盛公之委任可謂得其人矣張薛二君推賢讓能無掣暫官之肘可謂不失其權矣雖萍醴鐵路履勘甫定視萍安之已成者有間又縣官但有購地之責工程非所與聞且顧君量移有日能否躬蕆其事尙未可必要之始基旣立踵事非難則由前例後其能諸害悉除以自保利權而無失者不有預信乎爰是自攄胸臆就平昔所論鐵路者箸之於篇以弁是編之首彼斷斷焉爭鐵路之利害者其亦可以息喙矣善夫顧君之言曰天下無不可辦之事而利害相兼亦無全有利而無害之事但能多盡一分心斯少减一分害耳信斯言也雖治天下而無難鐵路云乎哉光緒庚子孟陬月古蓨弋履微靑侯甫序於湘南節署 
[俄軍雲集]  
　　日本長崎埠訪事人云俄國陸續派出水師多至三四萬名陸軍多至十七萬名此外由滿洲直達西伯里亞一帶亦駐兵二十萬名聞今夏尙有大隊陸軍調出 
[日艦調回]  
　　日本長崎埠訪事人云高麗馬山浦附近現有俄國兵艦十餘膄往來游弋東歴三月一日泰西來電言英日德三國合議略謂中國若别有權利讓與俄人則我等三國必協力以抗以故日來日本游弋各處之失艦已悉數調回分泊吳宮島及佐世保竹敷等處以待軍令地行矣 
[巨災可駭]  
　　日本長崎埠訪事人貽我雙鯉云此間得俄人來信悉近日俄國排枯地方忽肇巨災焚斃人民有五百餘名口之多眞可謂駭人心目矣 
[土費浩繁]  
　　日本長崎埠訪事人云土耳其國宮中服御之費每年須英金一百十萬磅君主衣服每年須八萬磅犒賞之費每年須一百五十萬磅宮監費用每年須一百萬磅濟貧費用每年須一百萬磅預備各費每年須六百萬磅後宮妃嬪多至一千五百餘口似此費用浩繁國安得而不貧國貧矣兵安得而不弱哉 
[俄建病院]  
　　日本長崎埠訪事人云近日俄羅斯人於高麗馬山浦及月影島兩處各購地三百餘　起建病院蓋以兩處地氣温和最宜養病也 
[韓設巡署]  
　　日本長　埠訪事人云朝鮮政府因邇來外侮頻仍特於北方邊界設立善務署一所其中警務 
 
 

Page 2

 
 
官三員總巡四員巡檢二百員已於東歴上月二十一日開辦矣 
[述東撫袁慰帥善政]  
　　徐家匯匯報云去年拳匪之亂始於山東迨袁慰廷中丞量移來此下令驅逐凈盡匪人遂闌入直省到處蔓延今得東友來函歴述此事始未節錄於報當亦有心人所樂觀也來函云去年七月初旬怱有一人至曹縣自稱職官孫鵬霄奉莊王剛相札來此招集義和拳到處張揚聲勢煊赫其時知曹縣事者爲湖南人曹大令見有王大臣憑文不敢逮閱中丞聞之飛飭拘拿孫懼率衆逃至兗州府屬陽榖縣旋被縣主葉大令汝源拘獲禀請中丞核示中丞親筆批回略謂彼旣自稱老義和拳試以火槍撃之若有神奇必不致死死則一無伎倆可知矣大令乃縶孫堂廡撃以手槍應聲而斃觀者如堵有爲中丞及大令危者有鼓掌稱快者閭巷相傳知若輩平日所言皆爲盧詭因而脅從之解散者甚多大令旋將孫所持札文當衆焚燬被獲之黨分别遞籍交保於是匪黨大懼迨七月德州駐防營統帶孫少襄軍門金標因匪類孔多特派武弁徐靑山帶勇稽查二十日見有甲乙丙三人詰之知係拳匪乃解入營中庭訊據供一爲蘇九林年三十五順天宛平人一爲穆得山年四十三直隸清河人於本月初三日奉總管義和拳之莊王剛相及壇主榮普之命偕張廣厚范清貴等九人赴東昌府一帶招集老義和團入京舉事問京中現有同黨若干供稱現有四團一住阮府胡同榮普宅中一住十景花園　某宅中一住四條胡同聚錢局一住北新橋苛宅團中大師兄蕭姓山東平原人今已招集老義和團千餘由西大道入京令某等三人先去送信并支領經費迎接大隊云云因即備錄供詞報知中丞中丞飭將孫鵬霄就地正法幕友及麾下將弁咸進諫云彼旣係莊剛所派目下莊剛正用事不宜故觸其怒中丞正色云苟有利於國家當毅然爲之禍福聲名在所不計如有後患某一人任之與公等無與也陳者遂不復言自後匪類咸畏而遠避齊魯各郡百姓得以相安皆中丞之賜也 
[舉措無私]  
　　姑蘇訪事友人云近聞官塲傳言撫憲聶仲芳中丞奏叅屬下文官十七員内有候補道一員現任道一員現任知縣六員其餘均係候補人員至保舉卓異六員閱現署吳江縣宗介眉明府能述列名亦在其内 
[請免裁兵]  
　　蕪湖訪事友人云安徽巡撫王芍棠中丞以目下京師和局已成餉源非常支絀遂將皖南北新募各防營勇裁撤五營向駐蕪湖之精健營亦在應裁之列蕪邑各紳士聞之以近處伏莽甚多端賴此軍鎭懾爰擬聯名具禀陳請免裁 
[築路述聞]  
　　松江訪事人來函云邇有某西人擬由上海西南鄉徐家匯至佘山天主堂築一馬路以利遄行蘇松太兵備道兼江海關監督袁海觀觀察允之札委上海靑浦兩縣主會同前往丈量所過之處揷立標誌聞需用民田每畝議給官價六十千文果爾則興築之期當不遠矣 
[禁革陋規]  
　　廣州訪事人云廣東撫憲德靜山中丞恐署内公役人等有向各賭館私索規費情事因特出示曉諭云爲嚴禁事照得闡捐緝捕經費以及小闈姓基鋪小票等項原屬隠耗民財有干例禁當此時事多艱用宏帑絀與其禁猶未禁曷若化私爲公本部院體念時艱實因餉絀用繁萬不得已姑准商人承辦以裕餉需所有署内辦事人役不准沾染絲毫倘有置辦規費等項名目一經查出定干革責嚴究不貸并准各商人禀究如敢故違與受同科其各凛遵毋違 
[防患未然]  
　　姑蘇訪事友人云蘇州火藥局向在閶門外十里亭邇者中軍叅將章貝川叅戎防患未然禀請撫憲聶仲芳中丞准於周圍開掘濠溝以免意外之禍中丞允之已於上月二十九日委候補知縣許大令會同溎祥叅戎前往察勘矣 
[軍節回轅]  
　　松江訪事友人云前者江南提督兼自强軍統領李壽亭軍門乘舟赴姑蘇賀護理江蘇巡撫聶仲芳中丞眞除之喜旋於本月初一日天將破曉秉節回轅標下正副兩營管帶督率兵士整隊郊迎駐松四營將備以及千百把總等弁亦皆叅謁如儀 
[杭試續誌]  
　　杭州訪事友人云正月下旬某日杭州府宗子材太守考試所屬各縣童生仁和已冠首題曰仁也君子亦仁而已矣何必 
同次題和爲貴詩題賦得江流吳越兩山間得山字未冠首題何事於仁次題詩題同上錢塘已冠首題原泉混混不舍晝夜次題唐虞之際詩題賦得州傍靑山縣枕湖得湖字未冠首題而不及泉次題詩題同上杭紹商童已冠首題苟日新次題擇其善者而從之詩題賦得泮宮初采魯侯芹得芹字未冠首題又日新次題詩題同上嘉松商童已冠首題及是時明其政刑雖大國必畏之矣次題君子和而不同詩題賦　兵氣銷爲日月光得光字未冠首題過也人皆見之更也人皆仰之次題詩題同上二十四日出案仁和招覆一百二十七名錢塘招覆一百四十八名杭紹招覆八十八名嘉松招覆四十二名示期二十六日初覆 
[松試初志]  
　　松江訪事友人云本月初一日爲華婁兩縣縣試之期四鼓時華亭縣林爵生大令婁縣屈吉士大令先後鳴騶至校士館小憩迨更魚五躍升座點名計華亭報名應試者二百十二名臨點不到者五十六名婁縣報名應試者二百零四名臨點不到者二十餘名華亭已冠首題信以爲人之親其兄之子次題某在斯首句未冠首題館人求之次題欲速成者也通塲詩題賦得中和令節得春字五言六韻婁縣已冠首題好謀而成者也子曰富次題凡有血未冠首題子之所愼齊次題明睿通塲詩題賦得士先器識得先字五言六韻 
[試塲防弊]  
　　松江訪事友人來函云本月初一日華婁兩縣奉文考試闔屬文童先期華亭縣主林需生大令婁縣主屈吉士大令會銜牌示試院前略謂考試爲掄才大典各項閒雜人等定例不准入塲以杜槍替傳遞之弊近來聞有販賣食物之人擔負而入排列廊廡混雜其間保無懷挾傳遞之弊此次應試文童需用茶湯本縣均已捐備其糕點自備至一切販賣食物茶湯之人概不准溷入塲中如違定當提案嚴究不貸 
[粤省官塲紀事]  
　　廣州訪事人云上月十八日督憲陶芷芳制軍排導赴比國某兵船拜會船主叙談良久至三點鐘許始登岸回轅廣州府施太守示期上月二十七日考試羊城書院○近日高州雷州陽江等處每有奸商販運洋藥走漏稅金有某甲者將洋藥分儲衣箱内行至陽江被營勇拿獲交陽江廳轉解省垣釐務總局局憲發縣管押札委王司馬樹櫆前往查勘情形禀覆核奪 
[浙省官塲紀事]  
　　杭州訪事友人云新任江山縣典史翟少尉志榮前奉藩憲榮伯衡方伯札飭赴任旋於正月二十六日禀辭擇吉任事○候補知縣曾大令壽現奉臬憲許豫生廉訪札委辦理督審局事汝大令夢庚奉委讞局帮審差均於正月二十七日到局視事○撫憲余晉珊中丞前患内痔腸紅之症近已將次告痊矣○省垣下四叚分巡保甲委員現届瓜期經臬憲許廉訪札委候補縣丞鳳二尹錫　接辦○寗波船貨捐局事務現奉藩憲榮方伯札委候補知縣鄧大令心芬辦理○委署嘉興縣巢大令鳳儀于上月二十五日禀辭赴禾履任以便升補乍浦同知劉司馬矞祺交卸後即赴新任○上月二十七日藩轅牌示温州府知府員缺現飭准補是缺之王琛赴任杭州府中防同知缺現飭本任是缺之胡嗣福回任太平縣松門巡檢缺委現署太平縣典史張承錫調署所遺太平縣典史缺現飭正任是缺之項沅回任 
[皖省官塲紀事]  
　　安慶訪事人云正月某日安徽藩司湯小秋方伯牌示試用府照磨王　委署巢縣典史知縣伍芳　委辦籌餉捐輪局○請補鳳陽府經歴滕叅軍忠請補無爲州黄雒司巡檢上官少尹松均於正月某日接奉行知詣轅禀謝○南陵縣保甲事務經臬憲聯星樵廉訪札委候補典史馮少尹金綬辦理○楚軍正後營管帶鄧遊戎因病逝世所遣營防經王芍棠大中丞札委撫標親兵中營柳協戎暫聶旋復 
 
 

Page 3

 
 
另委李總戎管帶總戎蒞差未久忽又病故現已由中丞委歐總戎吉魁接帶矣○督銷局總辦朱察觀皖南鎭黄鎭總兵軍皖北牙釐局總辦鄭觀察候補道喬陳二觀察以及方太守連軫均於正月某日到省賀年 
[蘇省官塲紀事]  
　　蘇州訪事友人云本月初一日爲上丁釋菜之期先由蘇州府學及長洲元和吳縣各學廣文傳集佾舞生將一切禮儀演習純熟届期撫憲聶仲芳中丞率同文武各官親詣行禮雍雍穆穆肅靜無譁誠盛典也○江南提督李壽亭軍門於上月二十六日由江陰防次來省拜會聶中丞面商機要旋詣各憲轅投剌至二十八日遄返○省垣施粥廠於上年九月開杓至正月杪已滿四月之期由督辦局務之廣東候補知州程直剌瑋禀知上憲上律裁撤○上海松滬釐捐總局督辦錢怡甫觀察現經撫憲聶中丞調辦省垣中西學堂所遺督辦一差另委朱觀察宜振接辦朱觀察奉札後卽於上月二十九日禀辭赴滬○湖北轉運局委員前署元和縣知縣葉潤齋大令懷善於上月二十九日因公來蘇謁見撫憲聶中丞面禀要公 
[粤海濤聲]  
　　廣州訪事人云上月十六日西關汛弁憑線往竹橋畔緝拿著名匪犯詎料匪犯瞻敢持械杭拒槍傷勇丁數名中有一勇因傷重斃命匪犯竟得乘機兔脫未獲一名○上月十七日清晨有客擬乘某輪船往香港行經逢源約附近突被匪徒三人將包　攫去客大聲呼救街勇追上拿獲一匪解歸觀音廟公所嚴訊搜其身畔有六門洋槍一枝遂押候轉解南海縣禀請縣主裴大令訊辦○上月十六日南海縣裴大令接奉某領事照會卽往河基新興街查封廣曜綸洋莊聞與某西人因定貨糾葛故也○日前下九鋪廣茂隆欄杆莊因欠找某西人貨銀數十兩控由領事照會南海縣裴大令查封○上月十六日之晚新城舊部前街煥記缸　店不知如何失火一時毒燄熊熊幾成燎原之勢附近各水龍齊集施救而熄僅焚燬房屋一間亦云幸矣 
[耶溪波鏡]  
　　紹興訪事人云紹郡茶市素爲商務大宗每年運銷出境共有數千箱之多去歲北方匪亂非但運往京津等處之茶概歸烏有卽洋莊亦因之滯銷故茶棧無不虧耗現已茶市將開而洋莊尙未訂購以故各棧不敢多收想今歲茶市必難生色矣○偏門内方某家於上月十九日傍晚遺火積薪中立時烟燄四射當即呼集鄰人施救幸未冐穿屋頂惟室中器物已遺失殆盡左近鄰亦不免飽受虚驚矣○上虞餘姚二邑接壤之沿海一帶向有鹽梟麕集滋生事端且其中半係游勇信息靈通遇有鹽捕緝私等軍到來卽先期遠遁正月十八夜各梟假社廟聚飲中有甲乙兩匪醉後口角乙被甲連砍數刀倒臥血泊中不省人事後由同類舁至舟中解維而去○元夜迎燈最易肇事今正由府縣出示嚴禁即各鄉鎭春臺演劇亦一律禁止節民財而免滋事誠地方之善政也○紹君標防各軍已於正月十六日一律開操兼習西法步伐頗覺整齊 
[致祭文昌]  
　　昨日道家者流謂爲文昌帝君誕辰清晨蘇松太兵備道兼江海關監督袁海觀觀察提右營叅將廖楚材叅戎松海防同知劉乙笙司馬上海縣汪瑶庭大令以及在滬印委各員先後至也是園蕊珠宮在文昌偶像前拈香行禮禮畢退入藥珠書院小憇片時然後分道回署 
[灜眷入轅]  
　　日前蘇松太兵備道袁海觀觀察之夫人某氏由湖南珂里乘舟來滬擇于昨日入署午前道署執事諸人排齊儀仗至舟次恭迎撫標滬軍營道轅親兵營督標奇兵右營提標右營各勇皆列隊隨行道屬文武各員均往道賀 
[移解票匪]  
　　前日鎭江府向子振太守丹徒縣莫嶼香大令訪悉富有票匪伍小亭匿跡申江遂移文上海縣署請縣主汪瑶庭大令派差協拿移解歸案訊辦等因大令立派差役將伍拘獲昨日備文交鎭江來差帶去 
[懸匾酬神]  
　　楊文駿楊崇伊二人均於去年由議和全權大臣李傳相檄調入都派辦救濟善會事宜迨去年十月初旬携帶避難官商乘某輪船南下當駛出大沽口時適逢冰淩膠阻再三向海神祈禱始得暢行及南旋後製就匾額一方涓吉昨日清晨雇備清音送懸南市海神廟以答神庥 
[唆訟宜懲]  
　　有梁根壽者係梁玉山所私蕩婦蘇氏所生蘇氏故後經人唆令改姓爲蘇前日以梁玉山吞没家産爲詞投英美租界公堂呈控至晚讞員張柄樞司馬升堂集訊梁根壽供小的係蘇州府屬元和縣人幼年失怙母親帶有二萬餘金携小的來滬傭工嗣即開設妓院與玉山私識兹者母親已故臨殁遺囑小的改姓爲蘇將靈柩扶回原籍玉山掯勒不允爲此投案控陳梁玉山供梁根壽實係小的所生近日在我遊蕩併被人唆使砌詞誣控叩求明察司馬謂梁根壽曰爾旣稱爾母來滬傭工何得帶有多金顯係刁狡喝令掌頰八十下始供認玉山實係父新小的年幼無知被人唆使務求恩宥司馬詰以何人唆使答稱此禀由陳子勤繕寫遺囑亦陳所繕倩錢金桂與狎客楊師爺代爲投遞小的實被伊等所愚叩求明察司馬喝令笞臀一千二百板掌頰二百下發棲流公所管押二年並諭令梁玉山助飯食經費洋銀二百元陳子勤錢金桂飭提究辦 
[江南機器製造局紀事]  
　　去年本邑南市大南門外江南機器製造局總辦藩芸蓀觀察在滬招集團勇三百名駐紥局前藉以防者邇因經費不敷裁撤一半其半留於廠中派充工作○日前兩江總督兼南洋通商大臣劉峴莊制軍派委前江南機器製造局提調王太守來滬查明去年建築照墻鐘鼓樓共需經費若干太守到滬後卽命駕至製造局拜會總辦潘芸蓀觀察并就各廠查閱一周然後乘某輪船返江寗赴督轅禀覆 
[申報館恊振所經收陜西振捐正月二十一日至二十九日止第三次清單]  
　　正月廿一日汪星如蕪湖全泰洽局來小洋廿角知過氏通州森昌局來洋一元施系茗洋一百零四元許眞記求戴吳氏冥福洋十元○廿二日泰州學署經募四十七户恊興昌局來英洋十六元又小洋二百八十三角○廿三日聚順煤號近憐失愼天佑平安洋卅元吳氏洋五元埭溪繆山氏節省年節席費來紋銀十一兩一錢二分二厘兌見洋十五元一角五分○廿五日公合銅洋七元陳姓洋二元鎭江耕心書屋劉爲室人錢氏病愈還愿洋五元○廿六日無名氏洋五元新會隠名氏求合家平安洋一元四合氏洋四元永茂蓬行洋二十元同茂號十元正定無名氏洋一元正定無名氏洋一元北野希渠氏洋二元朱兆麟先母朱門馬氏洋二十元又銅洋二元正祥同洋十元正祥興洋五元萬順恆洋五元永茂號洋五元世昌德洋二元浙江秀邑吳毓靑洋一元廣東潮邑陳洋一元無名氏求病速愈洋五元泗水隠名氏洋四元無名氏洋十元無名氏洋一元筆耕主人節省蘇州恊源局來洋三十元恊大洋布號英洋四元又花洋一元何錦甫洋一元無名氏洋二元三角○廿七日壽萱室主人爲萱堂祝壽並祈身體康健永義昶局來洋十元德記洋廿五元朱國禎因得中金移助順成局來洋四元王姓洋五元金耘記洋二元恆順泰猪鬃號洋六元又銅洋八元杏花樓洋四元新興福洋一元有名氏銅小洋三十八角麥張氏洋一元無名氏洋二元九角許潤泉爲四男貴生病求速愈洋三十元寄漚洋十元有心無力子合宅十人洋一元永利茶號洋四元南恊興各友洋三元恆　竹尹山莊洋一百元恆震竹尹山莊同人洋十元陳氏洋四元閣竹園洋二元○廿八日免意思洋一元不留名銅洋二元無名氏洋一元無名氏洋一元人壽者主人求病解厄速效洋二元無名氏洋四元柳壽軒五十生辰荷蒙親友惠賜隆儀將筵資移助洋十元存仁堂洋四元求安氏洋一元衆求安小洋五十二角信善子洋四元袁子　洋二元無名氏洋二元不留名洋一元如錦氏洋一元○廿九日杭州仁義堂杜祈保平安順遂洋一元浦室蔣氏求病速痊洋十五元姚暉吉洋十一角不留名洋四角朱　德洋一元不留名洋一角不留名洋四角鍾養生洋一元周德記洋一元立成號交來無名氏洋五十元又浙甯同善堂洋二十元又浙甯承餘堂陳洋十元無名氏洋二元大北電報公司經募麥梯埃生洋人等共三十四户英洋三元小洋九十一角五分泰和館鳴謝蜀商洋四十元廣陽陳氏日生盛局來洋四元施紫茗五十晉四壽　資移助洋十五元又銅洋一元甬上好生子全盛局來洋十圓無名氏銅洋一圓董宅母女洋一圓方朱氏洋兩圓洪不留名父子小洋八角洽昌洋二圓胡姓洋一角各善士洋六角不留名洋七角朱董氏洋五角無名氏銅洋一圓邱子記得子助賑洋十圓施紫茗洋五十圓施紫卿洋五十圓施省之洋五圓施成之洋五元以上總共收洋九伯四十四元七角花洋一元銅洋廿二元銅小汙三十八角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考童被訐]  
　　杭州訪事人云正月二十二日爲杭州府屬縣試之期仁和縣文童汪某家居塘棲鎭尙未服闋貿然報名應試致被某孝廉等攻訐童稱前經出嗣胞伯所丁降服憂已於去秋七月届滿並無匿喪情事攻者則謂其並未聞有出嗣之事縣主黄大令以兩造供詞各執均無實據暫時扣考俟傳集里鄰親族訊明如出嗣屬實准其補考又錢塘縣有甲乙丙三文童雇人頂替入塲亦被各童指名攻訐縣主某大令飭暫逐出候傳訊廪保再行核奪 
[上海縣署瑣案]  
　　前日陳桂松控弟桂堂奪産毆辱縣主汪瑶庭大令研訊之下陳桂松供小的向在籮間執役自幼由義父陳阿榮撫爲螟蛉子迨後義父生子桂堂今義父已故桂堂竟將家産據爲已有不容小的入室向之理說驀被兇毆叩求核斷大令謂陳阿榮旣已有子爾係螟蛉子例不應分得家産今旣被毆姑候飭差傳諭親族妥爲理處○前日嚴阿寳控顧勝和覇贖田單當晚汪大令升堂研訊嚴供父親前因急用將田一畝二分之單據向顧抵借錢數十千文今小的備齊本利向之贖取顧初稱此單業已轉抵他處繼稱賣絶無可贖回向論被毆叩求提究大令諭候飭差查明再核○浦東三林塘衆鄉民環控巡防局差孫緒生串同董事湯姓任情勒索藉端苛罰汪大令准詞飭差提孫及陳阿蘇訊究孫供小的在局當差案中罰欵均由局員老爺與圖董主裁小的未便干涉日前小的患病在家局員老爺籖票傳人小的託陳庖代並無勒賄情事求鑒陳供小的向當籮間夫曾爲代孫送信兩次並無提人之事求大令著一併交差看管候傳各原告到案質明再核 
[英美租界公廨會訊案]  
　　英商雲龍軋花廠主投本管領事署控平湖全泰豐棉花行不交定貨等情領事據情函致翁廨　員張柄樞司馬准卽移文平湖縣將全泰豐執事人盛春亭提到前日午後會同英正領事班德瑞君研訊原告投案聲稱全泰豐係全樂山全岐豐二人所開去年向定棉花三千二百五十包除前後收過若干外尚少八百六十包延不交出統計被欠洋銀一千六百六十六元一角求即究追盛春亭供稱定貨之事小的並不知清現在全岐豐被平湖縣地保藏匿乍浦武舉吳子玉家司馬商之班君諭令將盛還押候移提吳子玉及全岐豐等到案再行訊奪 
[英美租界公堂瑣案]  
　　前者公平洋行某西人被細崽王杏橋竊取大餐所用刀义及女式銀器約值銀三百餘兩報捕後經包探沈阿岳將王拘解至案讞員張柄樞　馬諭令吊贓復訊昨經沈包探帶王杏橋至浦東高家行陳金言家吊到原贓連陳解案禀稱尚有金練一條質於川沙某典尙未吊到司馬與梅繙譯會商之下諭令帶回捕房候吊齊贓物再行解訊○葉冕卿前控老妓胡寳玉騙去鑽石二粒等情業經胡妓浼人調處并律師代請緩訊司馬判限禮拜五復訊在案昨日律師林文德呈出葉冕卿信函聲稱胡妓已將鑽石送還葉亦不順追究請即將案註銷司馬准之旋商請梅繙譯知照捕頭嗣後如再有此等案件可無須准理○瑞生輪船司事楊韋九虧空客帳銀若干經欠户姚阿瑞等投控公廨讞員張柄樞司馬准詞飭差協同包探孫阿星將楊拘解來案嗣經瑞記洋行某西人投案具保出外料理司馬准即將楊交其帶去諭令原差知照原告俟將欠欵理清禀復核奪○無錫人章方氏之媳章毛氏被莊王氏蕭梅記等藏匿報經包探石錦榮將一干人拘獲解案請訊司馬令一并押候過堂復訊核奪○流氓陳阿三至王寳林花烟館内作狎邪游不知因何口角將房中器物撃毁甚多經包探李四春拘獲解案請訊司馬判令賠洋一元四角○積竊朱仁福竊取陳春甫家衣服等物報捕後由某包探拘獲解案請訊司馬判責五百板押捕房一年以儆 
[法租界捕房瑣案]  
　　慶昌祥洋貨店蔣文明虧欠法商保納貨欵銀四千餘兩被控到案迭經讞員杜枝圓大令訊供追繳去年僅繳洋銀六百元餘竟延宕至今原告屢次求追大令爰於昨日命提到案訊追蔣供小的現已函致胞弟文逹在外設法擬先繳若干餘求寛限大令著還押赶緊清理延干未便○唐朱氏控龔玉如弟兄圖賴供欵一案迭經大令訊究押追旋經伊兄琴生措資代繳求提串借分肥之吳榮生嚴究大令准之後因吳狡展不承押候再訊昨日復提研詰仍執定前供琴生投案訴稱吳與玉如串借唐朱氏一欵分用洋銀一百元充暢言報館股本有暢言報館簿據可證大令著將吳還押候過堂復訊核辦○前者流氓姚阿根因向人訛詐被控到案經大令訊明判令枷號一月昨已期滿命提案疏枷重責二百板釋之使出○偷兒王阿二魏朝生張阿二由包探拘獲解經大令訊明押候笞責昨日命提到案各責一百板從寛開釋 
[美租界捕房紀事]  
　　前日歹人李小炳攫取顧費氏銀臂釧氏投訴捕房捕頭令包探倪順泉將李拘獲向之詰究李稱被欠洋銀八元向索不還反遭誣控今願浼人保出自投公堂質訊捕頭允之○前晚偷兒陳小三闖入下海浦某姓家竊取衣服一件携之而出適爲民探張阿五所見拘入捕房捕頭令押候解送公堂禀請讞員張柄樞司馬訊辦 
[上海六馬路仁濟善堂籌振公所施子英經收陜西賑捐庚子十二月十五至三十日第七十五次清單]  
　　十五日蘭鹿氏求人口平安洋十元甯波大亨通衆客十元寓如臯衍餘堂賢頌滿齡童子三元○十七日懷杜氏一百元奚仲侯洋十元陳源珊二元浙西十齡女濟陽氏求平安順遂一元陳廣盛現回幼科醫書四部洋一元○十八日培根氏裕源成號各洋三十元順成公號同記各洋廿元陳竹齋黄鳳立許純慶許金來顧起旺五户各四角馮景山沈炳文許耀仙三户各三角高文　陳大鴻馮紹志戴長發吳殿餘吳殿魁倪抑之周元順許金彪許金龍金大成十一户各二角吳雲興一角○十九日章存德堂龍洋八十二元花洋十八元章聚興葉水雜角一百四十角日本洋一元銅角銅洋十五元詹嚮五求母病愈洋十元馬援隆寄來湖北趙松亭求保寄子馬慶年却病消災延年平安小洋五十角袁經記洋二元李佑之現回幼料醫書一部計洋二角五分○二十日胥臺不留名氏元六百兩無名氏洋十元無名氏啞洋一元○廿一日錢翰臣昆仲奉母命求消災解厄洋五十元錢紹起奉母命求全家平安洋五十元錢鴻福鴻緒奉母命求平安洋四十元錢仲珍朝棟梅珍合洋十元潘熙庭十元同和當五元卜友松二元逐窮氏一元○廿二日湖南高陽堂有心無力子洋五十元仙鎭錫堂求慈親陔嗽速愈存心堂求人口平安生意順遂汪樨亭求岳母並妻病均速愈李方焄四户各洋十元元裕號爲南市泉漳會館鄰近失愼建醮餘欵移來洋九元五角○廿四日陳盧氏求資冥福洋廿元趙克卿節度歲移資助趙芸孫各洋十元魏生折席移助京口無名氏各洋八元應生折席四元○廿五日千乘朱氏洋七十　上海五旬無刀子洋五十元有心培植濟陽子三十元勉力世善子廿元臣頁氏十元方草軒五元補拙軒一元○廿六日追悔子楊洋十元○廿八日懷橘氏洋廿元○廿九日壽記　過子洋十元仰桂坡三元○三十日程知恥小洋五百角愼友氏懷杜氏各洋廿元○十二月份共收元七百五十兩○洋二千零三十八元扯七三二五申元一千四百九十二兩八錢三分半龍洋九十四元七二五申元六十八兩一錢五分花洋五十元七一八申元三十五兩九錢小洋六百廿三角五分六六申元四十一兩四錢六分三厘藥水小洋一百四十角作元六兩五錢一分銅洋銅角廿元零三角烊見元四兩另六分以上共收元二千三百九十八兩九錢一分八厘自丙申年四月初一至庚子十一月分止共　元十一萬零零零五兩零一分六厘又銅洋一百八十元零六角烊見元三十六兩一錢二分連十二月份總共收元十一萬二千四百四十兩零零五分四厘除解各賑欵　凈存元一千八百廿六兩六錢三分一厘又存晶石圖章二方晶石鼻烟壺五隻珊湖頂珠一座湘誘屏四幅九成宫舊法帖一部歴代統系歌四百部勸學窩一千部幼科醫書除售出五部人本月振欵凈存一百九十五部 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
