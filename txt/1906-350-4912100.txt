# 1906 - 350 - 4912100

 

Page 1

 
 
[電傳上諭]  
　　十一月初八日奉 
上諭朕欽奉慈禧端佑康頤昭豫莊誡壽恭欽獻崇禧皇太后懿旨端方陳夔龍廕昌等電奏本年蘇省水災以徐海淮安三屬爲最重現在江寕揚州鎭江淸江浦等處留養飢民人數甚衆等語覽奏實深憫念前已頒發帑銀十萬兩又准撥給漕折銀三十萬兩並諭令度支部續籌接濟著再賞給帑銀十萬兩由度支部發給該督等務即督飭各員妥爲散放並將各處賑務盡心經理安集灾黎母任失所欽此 
[論江督創高等模範小學校（守）]  
　　昨報登江督創辦高等模範小學。江督此舉。其知本矣雖然我不能無疑焉。請論列之如左 
 
 
 

Page 2

 
 
　　一高等之名稱果得當否耶按東西各國大抵滿六歲入學（卽吾國之七歲）吾國學堂。章程七歲入初等小學。（詳奏定學堂章程初等小學堂立學總義章第一節及計年就學章第一節。計四年畢業。入高等小學堂然則江督所定自八歲迄十一二歲者。乃合於初等小學者多。而合於高等者少。果其學業程度。有適當於高等者其必分。而敎之而成爲兩等。若强八九歲之兒童。而授以高等小學之學問。稍知敎育者所不爲曾以江督之明達事理而竟出此。且江督之立此學。果明明以模範自任也。模範者則。傚之對待詞也。使江督立此模範。而大江南北之辦學堂者。不則傚之。江督其何以自處如其傚之。則而今而後。吾竊恐躐等二字之名詞。將絶迹於江督所如之區域之敎育界。而名不副實之學堂。且接踵而起。鳴呼吾其奈此模範之高等何。或曰。　督官也官之爲事。有高等而無初等。故明明其初等或兩等也。而官辦則必高等之。是説也。吾未之敢信 
二專選官場子女果得當否耶。興學而先籌及官塲子女江督用心周矣。雖然。肅王之設嘉憲學堂也。不分官民之子弟。均得入。之無他。破階級之習慣的社會性質也。江督反之。其以階級的習慣　不當破除耶。抑以爲官塲之習氣最重不欲使人民之子弟因同學而染其習耶由前之説。則吾敢斷之曰謬。由後之説。則吾敢斷之曰過慮。謬之説不待言矣過。慮之説。吾以實驗得之往來江浙間。覘敎育之成績。而得二原則矣甲、民人之子弟入官辦（卽官爲總辦或校長及札委敎員文案等者）學堂者。有官塲習氣乙、官塲子弟入民辦學堂者。脱官塲習氣。於是觀之江督之設此學堂。其于一般社會果不能有若何之影響。卽對於官塲社會而言其改良之希望。亦難於遂矣。非特然也。江督卽無造成階級觀念之本心。而其事實則磪有可以造成一般人民之階級觀念。蓋官民之隔閡久矣。官塲子女之不知民間情。形幾成爲第二之天性矣。及今而溝通之。猶慮其不濟。而况於特設一學堂。而定其界曰專選官塲子女。則彼學生者。方得傲然自大。以爲吾輩固有異於常人之子女。方得入此設於督署　學堂。童而習焉。則將來之影響當何如。鳴呼。是亦弗思之甚矣。且江督之權力。及於三省。而午帥又素稱明達者也。以素稱明達之人握三省之中樞。登高而呼。衆山響應。江督行之於上三省之撫藩提學則之於下。列鼎而爲烹。則享之者廣。而官塲子女。乃永永隔絶於民人之子女矣。歲月代謝。彼子女者。復進於官塲而謬種之滋。乃以不絶。其流毒可勝言哉。春秋譏世卿。江督此舉。其猶有世卿之見者存歟 
嗟乎。風雨如晦。雞鳴不已。此其時也。江督其愼之哉 
[○專電北京]  
　　振徐兩使被鬍匪圍攻振徐兩欽使在東三省途中被鬍匪圍攻經衛隊力爲保護始得出險（食） 
[鄂軍剿匪近况湖北]  
　　江西萍鄉與湖南毘隣之瀏陽醴陵一帶因匪黨起事勢甚猖蹶張宮保當派步隊二十九標三營曁過山砲二隊由王協統得勝統領前往復慮匪衆兵單昨又派遣三十二標並砲隊一隊先後用小輪拖帶星馳前進會勦已誌前報現據王統領來電第一次所派各營因湘水淺涸舟難暢行初二日始抵長沙省城俟與後遣軍隊會集再行相機進勦云（典 
[鄂省拿獲匪黨詳誌湖北]  
　　鄂省拿獲匪黨已詳前報茲悉此次獲匪係由漢防營陳都司士恆會同警察局弁勇在望山門城内外拿獲會匪李金友孫鴻鈞二名並起獲飄布三十張内已塡姓名者二十張未塡姓名者十張曁僞印名戳逆語簿據等件當將該犯送交夏口廳審訊旋即提省發讞局嚴審督憲張宮保察閲飄布内七言字句暗藏湖北常備軍字様誠恐勾串軍隊爲患不堪設想已密札張統制轉札各標營設法認眞淸釐嚴密檢查並札臬司會緝今將鄂督札臬司文錄於左（旣） 
　　爲札飭事據督帶漢防營漢口都司陳七恒禀稱在省城望山門外知會警察局昌派警兵會同拿獲會匪李金友又在城内拿獲孫鴻鈞並起獲李已塡姓名飄布十張未塡姓名飄布二十張並僞印名戳及逆語簿據等件已將李金友孫鴻鈞解交夏口廳審訊送呈空白飄布一張等情據此查此等會匪胆敢潛藏省城内外放飄誘惑實屬不法且察其飄布内七言字句暗藏湖北常備軍等字是其注意專重在勾串軍隊尤爲蓄謀兇狡亟應嚴拿懲辦以遏亂萌除行吳統領元愷張統制彪黎恊統元洪自行設法認眞淸釐禀請懲辦務絶根株勿任容畱隱慝煽惑日多至成鉅患恐該統領統制恊統不能當此重咎也懔之並行一體嚴密查拿外合就札行札到該司卽便遵照轉移江漢關道並飭各地方官一體嚴密查拿務獲究辦母稍疎忽並飭夏口廳將已獲兩犯再行嚴訊一次即將兩犯解交武昌府讞局督飭讞局密切研訊務得磪情究出匪首悍黨及一切密謀蹤跡迅速禀復以憑緝拿防範勿任狡展含糊此札（出） 
[蘇撫陳覆編制館議改外省官制電]  
　　蘇撫陳中丞電覆外省官制辦法已略見十月十六日本報茲由京師友人寄來原電特再照錄於左 
　　接奉效電以改定外間官制垂詢利病謹就管窺所及妄擬數則其中有叅附末議者有引伸尊指者有通計大局者有專言蘇省者縷述如左以備採擇一地方分府州縣三等不相統屬事尙易行惟府城有二首縣三首縣者是否一槪裁撤抑酌留其一似宜計及至以巡道監督並酌量增添查巡道或兼關務或兼鹽河監督州縣恐成具文似可不必添設如慮地方官無人監督或不改知府特重府權 
 
 

Page 3

 
 
第三版 
　　但將直隷州廳及散州槪改知縣作爲五品官仍以府監督之只司監察不管承轉巡道一律裁撤關河粮鹽各道均仍其舊不問地方此叅附末議者也一三等地方官增設佐理員分掌各事特佐貳雜職非昔之州長黨正可比增設過多誠恐得人不易且開請託之門如准地方官自辟僚佐或較得力否則事權不一流弊宜防擬將所有佐員責成本官監督但不得安坐伴食如從前之名實不符至一署辦公似專指稿件與日行政治無關不必懸之令典一府州縣别設審判廳乃分行政司法權爲二東西立憲各國皆甚措意惟於我國政治尙須逐漸開行或暫由本官督同辦理一面實力講求法政養成裁判人才一設議事董事等會查現在各處口學等會風氣已開而衝突牴牾往往不免然程度以漸而進亦未便因噎廢食惟須明訂規律以昭嚴肅而杜弊端以上皆引伸尊指者也一省城院司第一層辦法果能辦到誠足豁除癥結氣豫一新惟目下程度急切似多窒礙若行之以漸莫如先用第二層辦法而於各局所中擇其事關新政最宜便捷者改設數司先行試辦以爲推廣地步或於院署設一議政公所院司道局各官每日定時聚會將各署局緊要事件公同議决施行至一切例行文牘可删者多但機關繫乎各部如能由部芟繁就簡則外間推行無阻矣此通計大局而言者也一改設行省衙門督撫即畫疆而治無庸會從銜前雖有督治軍撫治民之説實則同城者由督主政不同城者卻各治其軍各治其民現無同城撫缺督撫大都分治會銜本屬具文惟江蘇雖不同城卻居一省若分而爲二按察司尙須增添果照第一層辦江蘇似應提議若照第二層辦只可一切由舊此專指蘇省而言者也抑鰓鰓之慮古今法制雖極精密不能有利無弊惟有愼之於始先求無目前之患而徐可期遠大之功改官原爲治民然過涉紛更恐於民轉多滋擾况洋債賠欵償期計三十餘年若改官辦法稍有未善必致擾民恐洋債亦受影響誰執其咎葢新舊過渡自有天成階級非一蹴所可臻培元氣而轉新機悉惟藎籌是賴夔龍一知半解無補高深仍乞熟思而審處之如有未盡容隨時續陳（承） 
[議改外官官制近聞北京]  
　　聞此次議改外官官制大約無甚更動府州縣皆不改惟道缺少有更變而已（呂） 
[奉省奏請添設廳縣分防奉天]  
　　奉天將軍趙次帥日前其奏略謂奉省前請添設法庫門等廳縣各治欽奉硃批著照所請欽遵在案茲復詳加體察尙有應行設治者數處一岫巖州屬莊河地方擬請添設同知一員（案莊河在州西南地濱黃海旁有大莊河）另於石城島設立分防巡檢一員以輔該廳之不逮一廣寕縣屬盤蛇驛地方請設通判一員一遼陽州屬本溪附近一帶另設知縣一員一柳河縣屬様子哨地方暫設分防巡檢一員以上各處係因地方緊要不得不先設民官及分防之員以期端治本而淸盜源云云奉硃批該部知道（宮） 
[議撤各部堂官兼差北京]  
　　政府王大臣以此次改定官制專重責成爰議定以後各部尙書侍郎除外務部外其餘一槪撤去兼差以便專管部務云（呂） 
[民政部與巡警廳分立之問題京師]  
　　内外城巡警總廳各員會議改章與民政部畫分權限大略謂巡警爲民政之一端巡警部旣改設民政部應總轄全國民政不應專管京師警察則京師警察廳當離部獨立擬合内外城兩總廳爲一名曰京師警察廳設正監一員秩從二品副監一員秩正三品總務處簽事一員秩正四品保安司法衛生三處簽事各一員秩從四品其下分十八科各設科長一員秩五品警官以下仍用舊制其内外城九分廳併爲五廳名曰中城東城南城西城北就警察署又於城廂以下推廣四廳名曰東郊南郊西郊北郊警察署各設知事一員升爲從四品警察署之下設警察分署升區長爲署長秩六品其大峉如此聞徐尙書頗慮民政部無事可辦不允部廳分立之設恐難望其有效果也（王） 
[各部丞參補缺之風説北京]  
　　近日各部丞叅尙多未揭曉者聞禮部擬由太常光祿鴻臚三衙門裁撤京堂内開單請旨簡任吏部則擬定寳銘劉元璧二員度支部則擬定瑞豐張允言傅蘭泰李經野等人惟須俟溥尙書到任方能定局又聞匯豐銀行買辦候補京堂吳懋鼎候補道姚福同沈瑞麟諸人亦紛紛鑽營輦多金於某邸之門求得丞叅奉旨三日内付欵故都下傳爲異談云（王） 
[補錄端戴兩大臣奏陳軍政事宜北京]  
　　探聞出洋考察政治大臣戴尙書端制軍回京時曾會奏海陸軍辦法九條近此摺已發交陸軍部議奏其大要如左 
一請皇上戎服以振士氣 
二請釐定陸軍行政機關 
三請施行全國徵兵制度 
四請示明軍事敎育之方針 
五請速卽派員出洋學習最高等兵學 
六請重興海軍 
七請多設製造局廠自行製造軍械 
八請籌備戰時計畫 
九請優待軍人以祛董文輕文之習（呂） 
[禮部奏併三寺四司北京]  
　　禮部日前上奏爲太常光祿鴻臚三寺合併事略謂禮部向設四司曰儀制曰祠祭曰精膳曰主客今旣併入三寺自應酌其繁簡量爲變通並就其事之相類者合併之以免其紛歧鴻臚寺主客司擬均併入儀制司光祿司併入精膳司更其名曰光祿惟太常寺典禮攸關擬設專司名曰太常至祠祭司之事與太常寺似同實異擬設專司以仍其舊併擬有章程八條已奉旨依議（外） 
 
 

Page 4

 
 
[軍機處擬考人員北京]  
　　軍機處章京近年出缺甚多考取紀名之員將次傳補完竣現擬考試人員惟考試之法須酌改舊章並定爲實缺凡傳到之各員均一律開去本部差使云（伏 
[電請派員赴萬國農事會北京]  
　　日前出使奥國大臣李星使經邁電致外部以奥將開辦萬國農事大會請即派員來奥參列外部當轉咨農工商部聞擬奏楊左丞士琦前往云（呂） 
[袁督之近况直𨽻]  
　　袁督近來因交卸兵權從前虧空餉款約百餘萬又歷年舉辦新政挪移各欵不下三百餘萬擬設法還補以長蘆鹽綱抵押借洋欵六百萬惟袁督不願自已擔承出面欲令鹽商與洋人交涉不知能辦到否也（伏） 
[外務部致雲南總督電（爲義人爲華人毆斃。事）]  
義使照稱畢約迪被華人歐斃現剩無倚靠之家眷應收領䘏欵以資養生蒙自道早經令人問領事賠欵若干領事謂按月領薪水二百元估算淸給賠欵三萬元詎道台不欲商酌請電云南大憲照公允之道理准賞給該家眷所請赔欵之數等語查此事前經本部於八月效電詳達尊處飭關道與領事議結迄未據復茲該使復照請䘏欵三萬元爲數太鉅即希轉飭關道與義領妥爲磋商迅速議結並電復外（臣） 
[河南開礦之發端開封]  
　　河南張撫聞河北懷慶府產礦甚　委韓觀察國鈞等查勘茲聞河北礦產以鐵煤爲大宗淸化所產尤多聞張撫頗有開採之意云（外） 
[示諭遷讓路綫内墳墓房屋鎭江]  
　　滬寗鐵路第九叚自鎭江至丹陽常州一帶刻已定於十二月初二日開工墊土惟路綫所經之處仍有坆墓房屋未盡遷移拆讓者日前滬甯鐵路總管理處司道札飭該管地方官凡在路綫所經之内如有坆墓房屋有碍路工者皆另行搬遷初四日丹陽縣陳大令已出示曉諭飭令刻日一律遷讓母得稍延而撓路政（再） 
[新昌縣籌防股匪紹興]  
　　新昌東鄉之芭蕉山眞君廟於上月二十二日演戲娱神大開賭場以致匪盜混雜隣近各鄉劫案迭出民間報案勘緝反啓差捕需索咸皆隱忍因之匪勢益張在外私張揭帖謂有大股帮匪將由台州到新擾掠黃澤鎭互相喧傳民心惶惑故由鄉董投縣告急蘇朗亭大令亦甚焦慮當即照會董赶辦民團朱識果能抵禦否（桐） 
[江督通飭嚴杜勾結接濟鎭江]  
　　江督端午帥札飭沿江各關道以萍鄉匪亂正迫恐有輪船民船暗運軍火從中私濟應卽照會税司及貨捐局卡一體淸查日昨鎭道榮星莊觀察奉札之下已札飭稽查長江商輪委周君德標曁各局卡嚴密搜查矣又聞鎭道榮觀察接到上台密電略言湘贛亂黨所派間諜遍佈各省亟應嚴拿等因初五日觀察派偵探隊長周錦堂協戎等購線四出跴緝（要） 
[蘇撫密飭防守火藥庫蘇州]  
　　蘇撫陳筱帥昨得江督電文略謂沿江一帶近有一種票匪散放飄布日前在南京等處意圖搶劫火藥局庫深恐愈聚愈衆混入内地請飭嚴防等語現筱帥已通飭各防營及火藥局差弁等嚴加防範矣（悦） 
[鎭江賑災事宜彙誌]  
　　一楊道派員赴鎭設局辦米淮揚道楊觀察文鼎以淸淮兩處現到徐海飢民三十餘萬人曾奉江督電飭籌欵留養惟開廠施粥需米甚急因禀准大憲遴派候補知縣唐大令元馳赴鎭江假江邊大觀樓棧設局採辦振米陸續運浦接濟並札委縣丞周少堂照料一切初四日先購秈米二千餘石雇船運往矣 
　　二關道議設籌振局鎭道榮星莊觀察以徐海飢民紛紛到鎭計有萬餘人設廠留養辦理賑務頭緖紛繁特設籌賑局一所專辦賑撫事宜並委周副將德標爲提調已於初五日開辦矣（再） 
[洋員條陳開河工賑鎭江]  
　　鎭關税司義理爾君據理船廳呈報准北運河爲土貨洋貨轉運之樞紐現在淤塞已甚 
如不及時開濬恐有貨船阻滯之虞等情義君當查淮北飢民聚集淸江浦一處者已不下四五十萬人無食則易餓斃無事尤易肇禍莫若報令開河爲以工代賑之計已條陳江督端午帥批准照行矣（任） 
[通飭議復匀攤平餘公費杭州]  
　　浙省通屬各州縣缺優瘠不等均以經征糧賦之平餘耗羡等欵藉爲辦公經費每於更調時因上峯懸牌不得其時故意稽延曾奉浙撫張筱帥嚴諭著於接到札文後限定二十日務須蒞任奈仍互相觀望因由汪半樵大令以情詳細禀陳奉准札司通飭各府核議具復然至今迄無禀報故又札催如左 
　　再行札飭事案奉撫憲張札開據錢塘縣汪文炳呈遞説帖據稱州縣辦公全藉地丁平餘一項連年奉提學堂經費練兵經費已屬竭厥萬分近更銅元遍行洋價迭漲幾於無缺不累而各州縣征收地丁有分上下兩忙者有上忙征八成下忙征二成者有上忙征二成下忙征八成者有旺在正二月者有旺在十一二月者交接不得其時受累更鉅於是取巧規避賢者不免一遇交接有减折櫃價抬高洋水先裁串票以冀取盈者有延不到任規避空日用度致累前任者彼此效尤弊非一日查奉提各項經費係按在任月日匀攤所有地丁平餘可否通飭照征收實數按在任月日匀攤照算交代不准先裁串票及延不到任以除積弊而照大公之處伏查電核施行等情據此查交缷裁截串票希冀多得平餘委缺延不到任藉可少出用款均屬積習應行禁革至請匀攤平餘按日照算係爲調劑均平起見均由該司查明征收情形妥議章程詳復核定施行札司即便遵照等因當查各屬所征地丁將得平餘按照在任月日匀攤最爲均平此議果行則裁截串票延一到任各弊不禁自絶節經札飭杭州府督飭仁錢兩縣查明通省大局情形悉心委議章程通票察辦並通飭嘉處等十府責成各該管知府體察所屬情形一併妥議復奪在案迄已多日並無一處議復寔屬玩違除再札催杭州府督飭　錢二縣查明議復並分札飭催外合再札到該府立即遵照先今札飭查明各屬征收情形尅日悉心妥議章程通禀察奪至漕南耗羨項下除開支外應有羨餘應否一併匀攤並即併案　復立等核詳毋再片延致干未便特札（委） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀准開駛小輪船寗波]  
　　甬郡周孝廉振翰糾集股本購置惠濟小輪船一艘設立輪局行駛象山寗海二處日前具禀道署呈請立案寗道喻庶三觀察批示云據禀擬購置惠濟小輪一艘由寕波行駛象山寗海二處搭客裝貨等情核與定章相符應准開辦候移請藩司頒給船照並照會税務司塡給關牌以便開行其司照未經頒到以前不得遽先行駛著卽知照（具） 
[詳革糾衆毁學之廩生廣州]  
　　日前饒平縣龍大令朝翌以該縣紳敎職羅繡堂禀控廩生劉祥章陵乃淸等毁學擄紳糾衆滋事各情具禀督轅奉批謂據禀美停墟創辦學堂廩生劉祥章等因爭市利胆敢糾衆滋事毁學擄人實屬凶暴藐法仰廣東按察司會同提學司飭即會營選派兵差嚴拘該廩生劉祥章等到案訊明究辦一面查明補廩入學年分通詳斥革仍督飭差勇隨時彈壓查探王厚儒等被擄下落赶緊吊放具報均母玩縱云（列） 
[庫書罰洋充作學費寗波]  
　　鄞縣庫書王沛然前經浙撫密飭寗府拿押縣署現由勇郡商會總董並紳商鄭賢滋等一再具禀道署請准罰洋三千元充作學堂經費當奉喻庶三觀察批示云鄞縣庫書王沛然即全焱前奉撫憲密札飭拿業經發縣看管在案本應從嚴擬辦茲據該商等聨名具禀並經商會總董爲之陳請僉以該庫書母年八旬患病垂危念子情篤深堪憫惻因勸其　援金作贖刑之議籌繳洋三千元藉充本郡學堂經費懇予保釋以全孝養而令自新等語惟案關訪緝能否准如所請姑候據情禀請撫憲核示飭遵（具） 
[贛撫嚴批兵斃民命禀報不符江西]  
　　贛撫吳仲帥據陸軍李協統禀報駐饒常備兵與德興縣居民鬨鬧一案請將滋事兵丁送縣懲辦隊官撤差各節當奉嚴批其牘尾曰查此案前據德興縣具禀八月初六日傍晚據報舒董氏家被常備軍勇丁滋鬧毁壞器具該氏率同婦女多人往常備軍寓所理論並據警察巡丁禀同前由該縣前往彈壓解散驗明笪立堵傷痕八月十一日又據報笪立堵因傷身死將理訊大槪情形先後具禀到院業經批飭查辦在案茲據申報釁起該軍隊伍於初六日早操回營路遇痞棍當街聚賭不便行走令讓不遵將逞强之舒永珠送縣究治該賭棍等因此啣恨見兵赴舒董氏家購物口角輙出言不遜激令爭鬧復仇經街隣解散二更後舒董氏忽糾多人撞斷門杠擁入滋鬧兵民互毆受傷經縣委來營彈壓始散等情與縣禀情形不符旣據查出兇犯王運洪革除兵名送縣歸案訊辦並將龍俊傑等看守隊官李光楚先行撤差管帶袁楚英記大過一次辦理尙是仰饒九道迅將前飭委員磪查此案起釁致斃人命實情禀復并飭該縣立傳屍親街証人等提同該犯王運洪研審磪供照例通詳擬辦勿許違延如須將龍俊傑等三名解縣質訊卽禀由該道移飭遵照至舒董氏因何黑夜糾衆人營滋鬧以及舒董氏家被毁物件曾否經該縣勘估應俟該道委員查復到日再行核飭遵辦並候分行查照（用） 
[贛省禁止運米出境江西]  
　　省屬各府縣中而南昌西而瑞袁南而撫建西南而臨吉各郡皆爲產米之區今年秋收中稔本應價値減低因湖口准運米穀出口各奸商市儈遂放價爭買富户復深閉不糶以致價値飛漲初冬之時瑞臨撫建各郡鄉愚目擊情形自知絶糧苦危勢所難免乃自行禁止運米不約而同者縱橫不下千里云 
[米穀騰貴揚州]  
　　揚郡各屬秋收尙稱中稔近日奸商因飢民麕集又屯積居奇致米價飛漲故上色米賣至六元以外極次亦索價五元數角而平糶局早經裁撤故小民度日甚艱（引） 
[添築馬路蕪湖]  
　　蕪湖輪船上下碼頭向未修建馬路以致東洋車難于行駛茲巡警總辦黃潤九觀察特由天主堂巷至新安 
碼頭另建馬路一條直達江干以便行旅聞已興工建築矣（起） 
[郵局遺失公文蘇州]  
　　蘇州盤門外郵政局於本月初旬有北洋某大吏遞來公文數件不知因何遺失業已禀奉蘇撫陳中丞先將該局管箱之人撤換並飭看守局門之巡捕七名各罰洋銀一元一面即備文申報至京請示核辦（且） 
[上海官事]  
　　駐滬採訪各國交涉及南洋偵察事宜江蘇候補道字林西報主事曾盤昨在洋務局謁見道台面商在公試用縣丞伊鏗額高壽增昨日均到道禀見新委署理崑山縣知縣戴運寅禀辭赴任試用道庫大使錢昌訓禀辭九江四路砲臺總敎習高大用昨到道禀辭回籍葬親（宜） 
[集議籌墊賑欵]  
　　昨日午後五點鐘呂都統海寰盛宮保宣懹袁京兆樹勳鄭京卿孝胥李京卿經方上海道瑞觀察澂劉京卿錦藻曾觀察鑄施觀察則敬李明府鍾珏張殿撰謇許觀察鼎霖等在旅泰館邀請旅滬紳商籌議淮徐鳳頴及隣近齊豫一帶州縣水災工賑到者數十人分别承認籌墊欵項藉資急賑簽名者頗爲踴躍云（外） 
[安徵旅滬學會歡迎提學使]  
　　初七日安徽旅滬學會特開歡迎會於閘北徐園歡迎新任提學使沈子培學司午刻全體會員及旅滬官商學生先後到會二時學使蒞止迓以軍樂入座後學生唱歡迎歌繼奏文星曲復由全體會員隨同學司在曲榭鑑亭之間合攝一影乃人席飲宴三爵後副會長方守六君代會長李侍郎宣讀頌詞繼由周品珊君代誦全體會員頌詞畢學司起致答詞并於席閒演説日本進化由智育體育德育之遞進乃能達於極點故舉此爲會員勉主賓歡洽至六時始散去今將學會頌詞及學使答詞綠後 
[頌詞]  
　　我公昔膺京秩夙著令名繼治洪都覃敷政績今幸奉命提學安徽邦人七聞之墝首跂趾咸謂公必將以福贛者福吾皖也夫皖省襟帶江淮筦鑰吳楚俗崇儉德士守陳編邇者濡嚌歐學校舍廣開第學術雖具初基而社會須謀進化今秋同人等糾集同志組織旅滬學會對於内則盡調查報告輸入文明之責任對於外則通招待聨合互換知識之情欵數月以來規模略備尙待提倡今逢公使節東歸道出滬濱俾同人等得瞻顏色暢聆宏論甚願公履新之後出輶軒所採爲後進師資吾道庶乎不孤敎育於焉普及築自治之基礎啟立憲之先河均於此行卜之謹晋一觴以爲公壽 
 
 

Page 10

 
 
答辭○曾植忝承簡命視學大邦在省在東並緣盛會寵嘉得聞敎益今茲來滬復荷歡迎自顧迂疏於敎育家理論實驗兩途　無心得才輕任重兢惕方滋而諸君頌不忘規諄諄於實業之振興綱常名敎之維持敢不祇拜善言肩茲責任日本近來敎育注重道德基礎與保存國焠固與吾邦綱常名敎之説語異而理同至於萬國競能必先具正磪之知識鍵全之人格百科分究三育兼脩統小學中學高等爲一系而後由學界而發達於政界於商界於農工界理想克實行文明克漸進鄙人之見今日事求要莫先於普及尋常小學以定皖學初基學開之道繼長增高日異而月不同初基有憑則中學程度之增加高等專門之脩習固有按表而稽屈指可計其歲月者惟是茲事體大困難現象不獨吾邦有是雖日本亦然賢士大夫多聞俊造熱心興學者其何以迪我新知匡所不逮乎 
[道批德員被華人攫物案]  
　　上海縣王大令日前會同道委候補縣丞王篤基將奉委審訊德員西曼迷路被華人攫物各情錄供禀道請示遵行○昨奉瑞觀察批示云據禀並摺均悉現已函准德總領事函復定罪過輕請再斟酌少洋五十元必須追賠褚阿炳口供照錄送查等因查褚阿炳業經拿獲發縣收訊未擬禀辦除酌復外合將往來函稿抄發仰上海縣查照辦理迅速具復以憑核轉並移王委員知照此繳（宜 
[請核修理庇寒所款項]  
　　新閘北首之庇寒　每年冬令收養無業貧民本年夏間該所董徐鍾槱以房屋年久損壞禀請道憲撥欵興修嗣奉道憲札飭公廨讞員關太守臨所估價修理太守核計需洋四百五十元禀道照數撥給現在該所修理工竣所董開具報銷淸單呈明太守統計用去洋七百四十三元九角三分一釐該董自籌洋二百元用去外尙不敷洋九十三元九角零暫由該董墊付俟仁壽有公欵再行歸還太守將帳核算無誤已於昨轉禀道憲核示（力） 
[懸賞購盜]  
　　南匯縣李大令於本年十月十一日據十九保一圖事主何湘濤何金濤何榮林等禀稱身等同宅居住本月初七日夜三更時分湘濤外出未歸金濤夫婦等均已熟睡突有匪黨多人擊毁後門進内執有火熖金濤驚起喊捕有塗面持刀之盜嚇戳妻薜氏亦被拒傷匪即分赴各房搜刦衣飾洋銀開啟大門逃逸追赶不及拾獲匪遺插子鐵尺各一把報請勘緝等情並據地保金碧橋同報到縣除會營詣勘飭緝外又移會鄰封懸賞緝拿如能拿獲眞盜者賞洋一百元拿獲夥盜賞洋五十元知風報信因而拿獲者賞洋半獲盜之數云云現公共公廨關讞員已接到此次移文矣（力 
[米董集議米價]  
江蘇海運漕粮將次開辦上海縣王大令 
遵章飭知米業董事開呈米價該董卽邀司年月在龍王廟集議各行執事咸到塲開議其價尙未定盤（尺） 
[提議改良火政]  
　　本埠華商火政現由總工程局董發起决議改良在城内外適中要道分造警鐘樓及添設各種器　先行調查各龍捐欵已紀前報茲悉現由該董等定期初十日邀集各業洋龍董到來再行提議（尺） 
[建造醫所]  
　　上海醫務總會會董李平書顧賓秋前禀道署擬將城内醫學研究所改移沉香閣餘地建造病院收養病人一節嗣因該地大半租出不肯遷讓故現在租餘之地先行起造洋樓房一所作爲研究中西醫理送診施藥管理地方衛生之處又將辦有成效之正誼小學堂附人爲將來醫學堂之豫備日内已大興土木矣　外 
[集議開辦游藝會]  
　　昨日城内養正學堂開職員會集議游藝會事宜並定於十二月十一日開游藝會（宜） 
[請禁西鄉烟館]  
　　西鄉董中王豐玉等函致縣署略謂垷下城廂内外各烟鋪由總工程局總董禀請道憲限六個月内一律勒令閉歇已奉瑞觀察核准而西鄉各鎭烟鋪林立殊爲地方　害請爲一體出示嚴禁勒限收閉以靖閭閻而蘇民困云云（宜） 
[禀請嚴禁棍丐索債]  
　　本埠西鄉虹橋一帶所有烟間酒店賒出帳欵每　冬間專雇土棍流丐至鄉逼索名爲坐債設不能淸償若輩即百般恫嚇或攫取門窗物件作抵且於止項以外尙須另加二三成作爲坐債費惡俗相沿視同成例昨由該鎭董王豐玉蔣家鳳顧鏡淸聨名公禀到縣謂該棍丐等到鄉索債其威逼之狀甚於悍吏之叫囂該店户掗賒於平日逼討於一時其殘忍亦爲太過經前縣黃升憲出示嚴禁後此風稍戢近又故熊復萌請即援案示示禁以挽頽風云云（宜） 
[斥革巡士]  
　　巡警總局長程明府明理諭令西局警員朱叅軍着將辦公不力之三道三道頭巡士王德雲胡炳榮羅新田等三名及巡士施子怡王光中李濯祥魏桂山丁永福唐梅生榮新桂等八名一併革去卯名以儆（宜） 
[匪棍解歸南匯]  
　　著名匪棍唐福全出道探楊錦山拘獲後昨奉觀察飭令楊探將該犯解歸南匯縣歸案訊辦（宜） 
[英界火警]  
　　昨晚六點一刻鐘時英界四馬路東華里口戴春林香粉店失愼延燒間壁懋昌照　店及馬車行經救火會到塲取水澆滅其詳細情形查明再錄（力） 
[法界火警]  
　　昨晚九點鐘法界興聖街對面廣其昌烟間失愼延及賴天生皮絲烟店稻香村茶食店後面房屋幸經皮帶車駛往救息（深） 
[新租界火警]  
新閘成都路卽大王都路卽大王廟東首河沿協泰煤油棧于前夜九句鐘失愼計燬左右隣房屋十六幢捕房查知協泰遷入未久且保有火險銀若干故昨已派據李星福前往查辦矣（力） 
[上海縣案]  
　　夥搶秦鶴其等數户拒傷事主之盜犯楊三等九人由英公廨解縣即經襄讞洪明府研訊劉長文供阜甯人探夥俞立堂命小的作線捉獲楊三後因此挾嫌誣指小的同黨徐二供因郭三倩小的代常衣服不知是刦贓致被包探拿獲郭已脱逃楊三及徐如松劉如山陳芳吉光六周洪樹單炳操等俱因無贓推諉狡頼並稱尙有張良喜一名已在西牢病斃明府飭帶另案夥搶唐蔚生家之喬福康到案指認供稱槪不認識明府查單炳操一犯今正初一夜搶刦浦東陸姓米店早經在監之劉家延等供出今又不認顯係狡供判楊三等九犯釘鐐押候公廨移到原供再行嚴鞫喬仍還押○三林塘巡局函解被拐之李沈氏到縣訊問供年廿二歲華亭華莊鄉人在李紀林家爲養媳夫名關濤尙未成親今被夫叔李柏華與金老五將小女誘拐出外並帶出衣服十一件布五疋衣布先被質當復領至浦東三林塘欲賣於開豆腐店之王桐生爲妻小女子語以已有夫家及被拐根由乞王報局拘拿金老五訊後被逃故將小女解案黨票刻在局差某甲處明府判交官媒候解華亭就近傳領○洋涇巡局函解竊姪衣服燒燬布機之韓緖堂到縣訊究供堂姪長根挾嫌誣竊布
 
 
 

Page 11

 
 
機損壞不堪良根命小的拆作柴揑情妄控求提質對明府判押候查究（宜） 
[總工程局紀事]  
　　陶經昌帽店主許長根控潮州客鄭根來欠銀四百餘兩一案孫明府訊判交保理楚茲又有天成源周宏來順記張興記恆興等絲線莊附追欠銀八百餘兩又信和報關行追欠銀廿八兩萬聚銅鍚店追欠洋一百廿元祥生布號追欠銀三十二兩明府復訊之下鄭供願照四成歸還餘立期票官判五成歸措餘限五月分期淸繳著具結交保○純泰錢莊夥張石生前控恆興布莊主高松卿欠銀一案已訊奉繳洋二百五十元昨復訊判限本月十四日先還五十元餘限明正歸楚○源昇公炭行扭鳥山船户夏子士到案控被去年四月代同業借洋一百元立有期票到期向索不歸等情官判限交原欠户到案訊追○朱姓馬夫吳阿五在馬路中溜韁碰壞張流水之頭張補科之東洋車由巡士解案官判賠還補科修車洋七元張流水判給傷費四元不允著即斥退再訊○包探解竊舊船料之王香郎傅阿小陸友根到案判各戒責四十下逐出（尺） 
[公共公廨紀事]  
　　匯四捕房送瞎丐莊阿六至廨請爲安插太守飭差送棲流所留養因不肯收留復送入庇寒所○華捕送腄路病民張三郎陳阿星到廨太守飭送棲流所醫治○四百十九號捕送迷路男孩顧福慶到廨太守著看管候訊○郁見文前因掩入華承澐家行竊拿獲解訊不認交保開釋華又道轅上控奉札究辦由襄讞孫耳三明府會同西官將郁訊明發押捕房半年昨讞員關太守飭承將究辦情形禀復道憲○吳阿才前控陸桃桃糾同馬夫阿二等搶去洋銀解奉中西官訊明押候移进黨羽在案昨讞員關太守飭承備函飭差至天通菴巡警局請派地甲恊提云○張阿福以妻胡氏避匿公共租界投上海縣喊控奉准移廨恊提昨讞員關太守接准文移當即簽差恊深查緝（力） 
[英租界捕房事]  
　　四馬路西首大興里二弄門樓下倒斃婦人一口隨由巡捕報告捕頭飭探石金榮者前往查得死者係松江人年二十五歲惟不知其姓名由石探槪助洋五元交三圖地保至保安堂交洋領棺收殮厝壇招人認領○前晚夜半二點餘鐘英捕房之一百十九四百九十三二號華捕巡差至洋涇浜路見一人手携綢衣敷件訽其何來其人稱姓玉名阿根衣由浦東携來餘言支吾搜其身畔尙有大錢六千數百文捕等以其來歷不明解入捕房未幾又經三百七十八五百十三二號華捕解到孫小三黃三寳陳阿四三名禀稱此三人在途巡獲搜其身畔各挾有大錢八千數百文自鳴鐘水烟袋等物並一尺許長刀一柄捕頭訊其何來三人均含糊以對捕頭飭即押候飭包探竇如海王阿巧等查明解辦○工部局小工名介貞者購得羊一頭訪知爲廈門路西牢印捕某所失即將羊送還該捕不服復投捕房探告捕頭飭探石金榮查得實情禀訴捕頭置諸不理○法界包探某查得有某案盜贓帽子一頂質於英界某押店昨日協同英界包探石金榮將帽吊去矣○　良所女董查得六馬路松盛衙衕王阿桂家有虐待生女連弟情事函告捕房查辦捕頭餘探石金榮前往查問據云連弟年已十八本月十一日爲出閣之期並無虐待情事該探據情禀知捕頭核覆○袁正隆混入山東路三號門牌洋貨店竊取洋傘外國櫗等物報由包探何阿春拘獲押候送辦○山東路二百八十三號門牌某錢莊於前日被人竊去金銀首飾値洋五百元報捕查緝捕頭飭探徐榮珊查辦該探查得並非外人所竊遂將店夥馮生楊錢榮慶帶入捕房押候押究○出店李竹庭行竊香港路一號洋東之金鋼鑽一枚値洋五百元又現洋七十七元爲二十七號西探查出當將李押於捕房候今日解辦○貴州路陸施氏於前日失去女帽一頂値洋一百二十元報捕查緝捕頭允之○張小山行竊山西路席寳成烟館布衣一襲由捕拘入捕房候辦○十五號西探見有小孩手持銅壓髮簪一支在途求售因即拘入捕房飭探徐榮珊查究（力） 
[法租界捕房事]  
　　高連仔在丹徒原籍被人誘拐來申鬻入娼寮賣娼經女父母訪知具控該縣備文派差來滬關提法公堂陳讞員當即飭探將高連仔協提捕房押候訊奪○賈慶慶前娶再醮婦馬氏爲妻未幾氏即捲逃前日在寳興里某氏婦處爲賈尋見鳴捕拘入捕房奉飭押候解究○石榮華扭許雙寳至捕房訴稱被竊馬褂經捕頭詰訊不認命押候查明訊辦○沈德標沈義高串竊某姓大小洋金四開及錢十千陳阿培竊立大輪船搭客考籃張法和偷某姓廚房雜物陳春才强搶東洋車墊子陳阿四竊金耳環吳學全偷柴均拘入捕房押候解廨訊辦（臨） 
[美租界捕房事]  
　　汪春豐違章在蘇州河畔强曳輪船搭客由三百八十二號捕拘入押候解訊○章成生陳松安被曹阿生兇毆受傷將曹扭入捕房奉飭押辦○沈銀道竊北福建路夏文炳家衣被由探陸恊庭拘入押候送辦○周阿榮昨在甘肅路與龔榮坤互毆由五百八十二號捕併送捕房各存洋保出候訊○林阿昌王仁昌何連江昨在發興鐵廠索欠互毆並扭至捕房聲訴捕頭以各有不合著即一併押下當由各人存洋保出候訊○瞽丐周福興昨至吳淞路向某西人求乞被西人拉住髮辮並刀傷面部由旁人將周送入捕房轉送醫院求治一面飭中西探將行兇西人查辦（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
