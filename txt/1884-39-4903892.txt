# 1884 - 39 - 4903892

 

Page 1

 
 
[招請賣報售書及採訪時事人] [  申報舘主人啓]  
　　廣東爲極大省會什商雲集本館現欲請一友人在穗垣代銷申報及點石齋申報館兩處所印之書籍如有粤友願辦此事祈來本舘面議一切惟須在上海覔一殷實大　佁儏方可訂定也又欲另請一友在粤垣採訪新聞務須嗔實不虚措詞明順修洋面議此布 
[書容觀察禁條欵後]  
　　中國鴉片之害甚於道光年間粤東之釁一開林文忠鋭意屏除外洋阪者及内地奸商無不　憟渃更假以事權寛以時日則雅片指掌可絶惜乎物議沸騰事機中變將成之功隳於一旦然繼林公之任者苟能體察情形不盡反前人之所爲則和議雖成洋貨充溢内地而鴉片流毒亦未　釀成今日之局也蓋林公採之太嚴洋商外有要挾之意而内實惶恐後聞林公謫成知中朝有講和之志事可轉圜喜出望外以爲林公所搜查燒燬之烟價本有著而於禁烟一事則私計中朝旣出此厲禁必不便於反汗絶不料議約之中竟不提及禁烟二字而烟土價本又十成賠足也相傳旣和之後英人置酒相慶當日發船回國報喜坐是鴉片爲入口洋貨第一大宗而印度産之英人税之利權之重胥歐洲十數國而莫能相奪富强遂爲四大洲之冠諭者謂繼林公者初出京時已奉　朝廷意旨胸有成竹但恐外洋多所要挾和議齟　不能成大功膺上賞故汲汲焉欲議約之速成而不敢再申禁烟之說以啓洋人口實蓋不顧天下後世之利害而專爲一時一事之成敗計罪首禍魁至今日猶不免　名之被顧吾謂此事亦關氣數中國人民應受外洋之荼毒而拳然三島之英吉利合以富强雄長於歐洲是以當事者如此昧昧也且鴉片之盛在嘉道之間而其要荄實在有明中紫葡人以五百金爲　鏡歳息估帆雲集西方諸國接鐘而來珍奇寳貨當萬歴之世已苦中涓之徴求則雅片一物亦與藥材並進惟五印度尚未隷英販者稀少則産者亦不多而華人又未得吸食之法故不至漸染日深頓成痼疾耳乃不意數千里之印度五國分王竟無一足以自振致令英人誔足海隅一旦成席捲囊括之勢而國中所有惟英人之所爲遂得以鴉片餌中國而深受其害也此豈非氣數使然哉雖然物極必返否極泰來英國收印度鴉片之利自道光辛丑壬寅以前姑不具論但以此四十年中計之已不知幾千萬今一旦翻然變計首創禁止之議倘亦天心悔禍故牖其衷耶中國於粤東議和之日畏忌英人不敢以禁烟請久而知和約不載此條英人得之意外乃始悔從前失著而苦於民間積習受病太深又因設關榷税歲收巨欵練兵購船一切洋務經費如取如携一旦棄之誠爲可惜而且政府條告雖未明弛禁冷榷署章程不啻導民吸食因而奸民牟利曠廢良田改栽嬰粟地方官不能嚴禁流傳愈廣銷售愈繁而洋土入口之數更有歲增無歲减是傳染癮疾已成因勢利導之爲充類言之不至於婦女童孩無一不吸不止有心人推原究本徒切隱憂事權在手聊爲掩耳盗鈴之計不能禁洋土之不來而或禁本土之自種不能禁官紳之機臥而偶禁平民之嬉暇擾　紛紛自謂見解高人一等而究之於禁煙一事曾無分毫補救也　嘗謂目下禁烟難於道光年間彼時吸者十三　之厲禁人猶以吸烟爲可恥但就林公之本意而稍事紆徐洋土不來卽無可吸今時吸者十九習見常聞人固不覺其異如林公之嚴厲則尩痼者　所苦不如林公之嚴厲則萌蘖者不能除時異勢殊迄無善全之法所幸者英人先有此議但　中國妥定章程詳求善後欲禁洋土之來而并先禁尊土之種欲英人棄商販關榷之利而肯先捐洋關歲入之財如是則英人無所藉口而會中人之徒托空言者乃得見諸實效切勿如近來賢有司之封閉驅逐專與貧民爲難不探其源而欲絶其流也僕亦嘗著論說謂英國旣有禁烟會之舉而中國反無與會之人揆之政體亦覺不合然欲與英國議禁而於國中吸烟種烟二者禁之殊未得其法與其有初鮮終無寍不聞不見之爲愈矣乃今觀容君所陳始知事歸簡易法極公平於他國無所忌於吾民亦無所苦救一時以及萬世自有盡善盡美者在不禁喜而爲之書 
[官塲近聞]  
　　○近聞官塲傳言左侯相奏請開缺蒙　賞假四個月以皖撫裕壽帥護理兩江督篆而皖撫則以盧方伯士杰護理云又聞浙臬憲國廉訪英廣東運憲周都轉星譽廣東糧道李觀察培祜均有開缺之道浙泉以孫廉　翼課補授廣東運使以寍紹台道瑞都轉璋補授而寍紹台道一缺則以薛觀察福成補授其廣東糧道缺以王觀察之春補授云 
[日民不靖]  
　　○日本岡山縣大庭郡上德村下長田村等數十村落近來民情多有不靖往往羣聚山中出没不定議論多端大半因米價烟葉　過賤向來該處出産烟葉每担值價十七八元今則跌至三四元以致村民愈形困苦生計惟艱而同村有富戶遠籐者向以放債爲業各村民多有借欠今值此因苦之年各欠戶哀求債主欲將所欠之欵分作十年拔還　主不但不允反迫索過甚因此各村民集議會齊至遠籐家再爲懇求如不允卽將債主拉去岡山縣求縣令開導寛緩於是各村民均如所議並携帶鍬鋤約同而往不料遠藤早已聞信飛報地方官卽派巡查多名前往彈壓並拿獲數十名嚴行審究訊出倡首者係上德村之山口佐吉下長田村之山名瀧田兩名業已收押聽候嚴訊矣又鹿兒縣下伊佐郡之佐志鄊近傍一十七村農民亦聚衆會議其所議何事雖禾甚詳然據謡傳亦因近來市面米榖多受虧折民不聊生皆欲向債主求免十五年利息如債主不允所請卽當恃衆挾制等語雖欠戶如此横强亦時勢所迫有不得不爾也 
[日船近聞]  
　　○前報稱日本派扶桑金剛兩兵船率領天城日進兩船開往中國近海之說兹探悉只派扶桑天城兩艦前往安南金馴艦因公不往目下兩艦正在多載煤炭糧食等物預備開行矣 
[鐵路興工]  
　　○日本政府頒布告諭集股金二千萬元建築東西兩京之鐵道早經登報兹聞議定事在必行將此二千萬元分作二百萬股每股百金先集二百萬金不論内外官商皆可收買目下買者接踵業已滿額不日動工興築期於五年之内一律竣工此項股本按年七厘起息限二十年内抽籖償還也 
 
 

Page 2

 
 
[領事抵任]  
　　○駐紥日本長崎之中國領事官余太守瓗業於去臘初六日由原籍新寍縣至香港乘英公司船馳抵長崎初八日接印視事而代理郭中翰萬俊將經手事件交代後大約念一日回東京使署供職矣 
[定造戰艦]  
　　○東瀛新聞紙云日本近英國定造鐵甲船兩艘每艘計洋二百萬元又在本國自造一艘其講求戰備抑何汲汲乃爾 
[套圈迭見]  
　　○去冬上海盛行套圈賭曾經捕房查禁乃近得長崎信息知該處所開套圈店殊屬不少人皆趨之若鶩扒手小竊雜出其中何效尤者之多也 
[汕頭風災]  
　　○汕頭來信言本月初七日下午五點半鐘該處忽遛飛廉之虐風從西北來波浪洶湧雨勢滂沛雨助風威愈形猛厲大小船隻之停泊在彼者計約三百艘悉送至上岸其中遭損壞者不少傷斃人口尚未能詳查又有洋船兩艘亦已走錨爲風刮離埠頭爾時適有三西人由他島來正值封夷怒肆之際幾顏危殆後竭力支持得免於難亦云幸已 
[法語流傳]  
　　○英國新聞紙言法人因近來整頓屬地故糾集多人内有體面官商等創成一會欲將法國語言流傳各屬地俾得習知法語一切俱便經營貿易亦各便利雖在荒野之人亦將設法傳以法語以行教之人爲之引進到處傳流務使咸知法語而後已卽法人之在外行商者去國旣久或忘上音兹得聞國語亦可感勘鄉情也 
[輪船錫名]  
　　○十七日本報譯登法報有中國在德國定造鐵甲船已有一艘下水之說兹悉中國係在德國崎而地方之後挖而得船廠定造兩艘其下水之一艘錫名曰南琛該廠前於秘魯及智利兩國交爭之時曾爲秘魯造鐵甲船數艘據云現在爲中國代造之船當與前此所造一樣堅穏便利也 
[臺灣近信]  
　　○臺灣近辦防堵發兵船三艘約有兵三千餘人駐日曾列前報兹閲字林西字報登有臺鸞西人來信言臺灣新到之兵第一日卽有滋事者在西門與民人爭　致毆死民人一名嗣經道憲出洋三十元給死者之家事始得了乃近日該處居民大爲不服以爲兵本以衛民而乃反以害民三十元便了一命何民命之廉耶噫民情如此不知將來能無事端否也又云本年該處所出之糖大爲豐收榨上所用之輪軸等物製造日不暇給緣産蔗多而製糖繁也且貨多而價仍今聞少跌然則業此者其獲利厚矣 
[提號付銀]  
　　○鷹豐銀行登告白於西字報云一千八百七十八年中國所借之欵其第十次所提號欵已於去臘二十五日在香港開提兹定於今日爲始由本埠匯　銀行連本利一併付給其號單卽可向匯豐取閲也 
[兵船醫平]  
　　○香港西字報言近日港中各國大小兵船停泊甚多殊形熱閙可稱大觀蓋各國爲保護商局發船前來日後續至者尚復不少行將益加閙熱目不或往或來升炮爲禮已覺有耳目一新之勢也 
[勁旅移防]  
　　○江陰鷄翼嘴駐防銘字武毅馬步全軍向殿福建提督唐俊臣軍門總統去歲唐軍門因病請假調理左侯相卽改委章泉園軍門代統其衆現因法越事急特　章軍門率領親兵兩營移駐台灣以資鎭守至江陰總統之任現由張少誠軍門暫行攝理如唐俊帥一時不能銷假侯相卽擬咨商北洋大臣李傅相另選威望素著之員俾資接統而　防務云 
[石下有人]  
　　○距金陵六十里之龍潭地方向産麻石　供准瓀堤　之用山下以鑿石爲生者不下數百家莫不使子孫世　業故江南北之棒符采石者悉連醫問津焉該處有碎石局去冬有甲乙二人　局承攬辦石局内以工程須在春水未生以前用石頗急故催督尤嚴一日甲正率役夫縋一穴如大庌從此自上而下可以事半功倍相顧色喜不料土凍　疎彼巖巖者以槌　齊施震動傾墜恰似覆盂罩三人於内正當隙處可容坐臥三人初　絶旋定而蘇相視均無損折但一隙如竇僅透光明覆石又甚高大急切無計可出不得已卽由　出熟飲食令其静俟毋躁近日已加工鑿石或者不致終身爲　　矣 
[禁止誃言示]  
　　○欽加府銜署理上海租界會審事務江蘇卽補分府黄爲出示曉諭事准美國署總領事來函據自來水公司禀稱竊公司創行自來水中外人民購用已經數月皆喜清潔現聞有人揑造謡言以致華人觀望不敢食用　乞轉請出示以安衆心而可通行等情將禀陳各條抄送精錄出示等因准此合行出示曉諭爲此　仰租界居民人等知悉爾等須知自來水本係有益於民且挑食與否均由自便務勿輕聽謡言致滋疑慮切切特示　計開　一謂自來水係屬新創從前未有之舉華人不敢輕用二謂創行此水妨碍中國水夫牛業三謂此水有毒水塔中有人淹死或云此水爲天上電光所壞又云此水用過一次不可再用等語以致華人觀望不敢食用查所云自來水向來未有之事此言誠是但今已創行可知此水不致如向日居民食水有諸多之害用之可以蕩滌街　地方潔淨食之能免疫癘萬民　益上海爲通商大埠需水甚繁曩日擔水食用須調以礬石工鉅費繁不如此則易致人疾故外國醫家嘗云自來水法至美力至大也此邦人士久望其有成取彼清流供人汲飲並可使各處惡濁溝渠及路上一切積穢便於冲却盖地方清潔食水澄清居民可免災疫之忠此醫家知之較確言之久矣敝公司於每段路　築立水管如遇火　卽就近啓動水門取之左右便於撲滅其噴激之力與救火水龍無異英界設有管頭一百七下六個法界設有九十七個美界六十四個　又查所云有碍水夫生意一節敝公司亦知不免於此輩微有關碍惟天下事須　其大者遠者自來水之行於地方人民旣受和甘之福又免疫癘之災其利甚大其惠無窮未可沾沾於水夫有限之計而阻其無數人民大利若云奪其生業則又非敝公司之意况自來水亦須出賣與人將來買水之家如果踴躍敝公司仍可雇用若輩挨戶挑送但須視食水之家自使或聽人挑送或自行取携而後酌定人數縱有其餘閒散之輩尚可另圖别業是自來水一項所碍者小所保全者大也　又查第四所云敝公司本可置之不辨今爲華人利益惟有請官出示敢妙俾華人咸知謡言而疑團立釋矣　又查所云有人淹斃於水塔中之說更屬子虚現在此水忆經查騐極爲清潔計自創行以來中外人民食用數月並無不喜爲便利從前民間用水日挑幾担已屬周章並不能如自來水隨處可以取携用之不竭水清價廉相去不啻天壤光緒十年正月日示 
[憲節將臨]  
　　○本埠官傷傳言兩江制憲左侯相約於二十一二日莅滬縣署辦差人等已在金利源天津码頭及製造局码頭兩處舖設煥然一新并聞道憲邵觀察製造局總辦等擬卽乘船至吳淞口恭迎憲節云又江蘇督粮道王觀察不日亦可抵滬昨日縣中已派差在英租界觀音閣码頭預備迎接矣 
[兵船開行]  
　　○前報中國有兵船三艘在製造局對面招人學習水師陣法兹聞一艘於昨日開赴吳淞矣 
[華捕會操]  
　　○英工部局前議令西捕操演兵法此已列報兹復議令華捕一律操演昨日有華捕十餘人在工部局空地先演步伐日後再習兵法以收折衝禦侮之效云 
 
 

Page 3

 
 
[局勇捉賭]  
　　○平總巡至英公堂稱鐵路大橋北首巡防分局内之勇丁昨因追趕朱錦雲至捕房門口當由朱之友人薛和生陳阿鄭阿生喊捕出外該勇丁擅在租界拘人情有不合爲將勇十三名解案内有一勇手持洋鎗頭上之尖刀呈閲朱薛陳鄭四人亦　質朱供經過局門不知何故被勇等毆傷又被追赶幸友人代我　捕　陳鄭三人供與朱同郁長林閔玉龍廖照林等同供在巡防分局當勇昨據什長稱近處空地有人　攤聚賭命我等往拘賭犯賭具解局因朱錦雲奔逃遂卽追赶適逢巡捕攔阻薛等亦係朱之同伴十七號華捕册查得朱等確係聚賭被局　拘去時朱在路出洋二元得釋朱又往看巡防局員審問解到之各賭犯並不受責卽行開釋朱遂有悔意在局門前詬罵勇勇欲拘之朱逃至捕房由其友呼喊遂與勇丁一併拘進捕房哲領事謂貴國兵勇往往藉端生事請辦以儆黄太守謂兵勇亦有好歹並非盡屬歹人惟郁長林旣係奉公捉賭不應得賄釋朱致生枝節現在巡防局當差自有統領管轄本分府未便懲辦朱本因聚賭被獲且行賄得賄均干咎戾亦當分别懲辦哲君又言朱不認犯賭至朱之友人薛陳鄭等　朱嗔捕更不相涉并查去冬該處設立巡防局之後曾經工部局董禀由德總領事照會道憲派陳太守與貴分府詳查覆核迄今尚未回覆租界地方何勞巡防局干預今姑判朱薄罰足矣太守謂朱之犯賭非僅出於勇上之口華捕亦已禀明定須科罪哲君又言本領事亦深恨賭犯然未聞華捕之言太守飭傳華捕而華捕已退隨飭差帶朱而朱已由捕房帶去太守命將該勇郁　林等三人暫押函問局員再行發落洋鎗頭上之尖刀存堂俄而差傳捕至太守已與哲君退堂矣 
[棧夥賠銀]  
　　○豐泰洋行控龎珍　托震泰繞棧夥丁硯林將綠寄販至外洋嗣得外洋信應再向龎找耗銀六百兩由黄太守飭差傳丁龎到案龎不認寄販太守斷龎繳銀四百兩丁亦賠繳銀二百兩等因　列前報兹悉龎又禀曾托丁代銷繭莞繭衣並非寄販旣稱繭衣係寄販信到應償耗銀然則先有繭莞緣何並無信來豈非盈餘則作爲銷貨虧本則作爲寄販乎太守又傳丁到案抄有細帳呈閲升稱繭壳實因外洋奇有信來至繭衣確有二起一係銷售一係寄販太守謂抄帳難憑着將帳簿呈閲嗣因丁延不呈閲太守飭差傳丁則稱震泰絲棧主　肯將帳　交案太守怒丁情虚隨效斷洋商所控之六百兩盡着丁硯林料理兹因延不料理洋商又投催昨晨復飭差傳到丁硯林着卽趕緊掝銀丁稱我之苦衷一言難盡至龎珍記之繭衣實係寄販太守謂龎亦由汝保去者丁答稱龎奉押後其眷屬向我拚命不得已而保伊太守又謂汝不將帳簿呈閲實屬取巧丁答稱並非取巧斷我賠償洋商耗銀只得遵斷惟我爲震泰棧夥已有十餘年並無辛工惟代客消售或寄販得有用銀與東家均分凡有交易務先告知東家登帳至代龎寄販之事所得用銀亦與東家均分旣遭賠累亦應與東家合賠况不交帳簿亦係東家之故容商之東家湊銀賠償設或不依只得求請提追太守謂爾當先將洋商之銀料理理白冉論東家之應否合賠斥退 
[法界公堂瑣案]  
　　○魏起元涉訟一案在英公堂訊斷情由已列昨報昨日法捕房將在押之徐炳生解案槐起元投案候示而徐介眉未到經其洋東到堂稱徐介眉由我保去恐被管押不敢到案且與徐炳生非弟兄法捕頭以徐到案可覓華人作保並不管押該洋東允於禮拜六看徐到案語畢先退翁太守見除炳生所遞禀内稱田畝本抵于魏時在五月間迨九月内欠徐介眉銀兩徐介眉到家吵鬧在妻徐謝氏手逼去田單并勒寫契據已經過戶承粮其時我不在家魏起元處已付銀二百四十八兩太守問魏收過多少銀兩答稱未曾收到一兩伊妻子現在外面太守着傳進請問該氏供與夫同太守又問之　炳生答稱有殷庭和欠我銀一百七十五兩將産業賣與徐介眉此銀劃與魏起元而我自已之房屋兩間亦醫與徐介眉抵銀七十三兩合計有二百　十八兩又據魏起元稱徐介眉在英公堂控我欠伊銀三百兩曾允於月底還銀然我與徐介眉實不認識銀兩係徐炳生交我者太守詰徐炳生現在之田爾意中究歸何人答稱先抵與　自應歸魏徐謝氏又稱請　到徐介眉卽可着其將田單取出太守謂爾等轇轕甚　今日稟詞諒與殷庭和商酌而出徐介眉旣於禮拜六到案着原告　退徐炳生仍交捕下期與殷庭和併解候訊○蔡開　蔡開文訴稱去年與顧品香合開乾興舊貨店顧出洋二百元我出洋三百元今年正月初八日頋將店中帳簿取去不許核算請爲傳案翁太守准詞於昨日傳到顧品香之父顧春桂據稱帳簿抵與親戚處太守謂帳簿非貨物可比何可抵銀實屬荒謬顧　桂求限四日是案太守謂爾欲將帳簿攺造乎着於下期檢呈顧春桂尚住乾興店中免其交保　原　照料○嚴桂榮控稱在滬傭工取妻馬氏去年五月間被范春泉之妻誘去與莊而三同處莊又名寍波阿三卽　桶阿三十一月底我在鐵馬路將妻尋到租屋於法　路同榮里與王張氏合住詎十二月十八日范春泉之妻假索討裁縫錢爲名又到同榮里與妻絮語我妻卽於當日又遲至今無蹤故將范妻尋到送案并邀王張氏到案質對翁太守詰之解案人供稱王許氏在四馬路富潤里住家甯波小姐寳林處爲傭不知伊等之事我不姓范翁太守詰汝夫何名答稱范春泉又改口稱王春泉太守謂不必裝腔做勢嚴桂榮之妻現在何處爾當實說否則嚴比王許氏堅執不知翁太守着押候追究 
[上海陳家水橋賑所稟報九年分代解賑欵數單]  
　　○敝處承各處托解賑欵隨時將托解官紳銀數禀報順直東督撫尹憲以資核實而免攘善兹將歴次禀報數目開列總數於下○禀報順直賑款八批共報粤閩江浙紳士徐道潤等訏解銀二萬六千五百兩衣四千件鎭江柳紳昕張紳世祁等託解銀五千兩蘇州王紳熾昌謝　庭芝等訏解銀七千兩衣二千件揚州嚴紳等托解棉衣二千件浙蘇揚滬公所請撥存欵銀四萬一千七百四十四兩共計順直賑銀八萬另二百四十四兩衣八千件○禀報山東賑欵八批共報粤閩江浙紳士徐道潤等托解銀四萬三千兩棉衣九千件鎭江柳紳昕張紳世祁等托解銀七千兩蘇州王紳熾昌謝紳庭芝等托解銀七千兩衣一千件絲業會館施紳善昌托解解七千兩怡順昌善士甚解銀一萬一千兩揚州嚴紳作霖李紳培松等帶解銀一萬六千兩共計山東賑銀九萬一千兩棉衣一千件○兩共敝所代解銀十七萬一千二百四十四兩棉衣一萬八千件 
[上海陳家木轎賑所聲明粤省嬴郵兩處代收賑捐啓]  
　　○啓者敝所及蘇州公所於上年秋間函求粤省代收賑捐之地計六處一爲東 
華醫院一爲香港安泰保險行一爲香港招商局一爲廣州　育堂一爲　州尹仰衡司馬一爲廣州招商局兹又函懇廣東電報局周少逸太守香港電報局祁翰牛太守代爲就近勸收又高郵一處前由蘇州函懇周恂卿无生代收嗣承丁鏡齋善士來函願代領募當卽函請代收彚解仰荷諸君子埀　災黎廣爲募欵吹枯嘘瘠所全實多如有善士解囊幸乞就近交付諸君處彚總擲下災區蒙惠功德無　敬與待斃災民日夕祈之 
[上海陳家木橋賑所雜述]  
　　○頃承敝所首董招商總局總辦唐景星徐雨之盛杏蓀張叔和鄭陶齋諸公執事嚴芝楣先生示知新加坡招商局陳金鐘翁共薰規元四千另三十二兩仰江恊壧號蔡金玉翁共募規元二千九百四十兩香港招商局張祿如翁共募規元三千九百九十兩另五錢八分其銀陸續匯到卽隨時將細戶刊入清單兹將總數登明以揚太德日問籌解賑欵正因來源漸竭急切呼　乃承大惠續　感激如同身受語云救人一命勝造七級浮圖並項約共萬金足可救活五千人性命無量功德難　揄揚尚求源源接濟俾災民共獲生全之慶翹首海雲千叩萬祝[  經理人开啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
