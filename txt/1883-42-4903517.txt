# 1883 - 42 - 4903517

 

Page 1

 
 
[增刻紅樓夢圖詠出售] [  點石齋主人啓]  
　　紅樓夢一書膾炙人口有昔人才輩出競爲踵事增華靑山山崖爲乏評論題詠著爲廣養華亭改七藏居士分繒爲圖筆墨精妙海内珍之兵燹後傳本絕少澄江王蕓階先生爰將書中諸美分繪百二十圖各系以事視七薌本幾倍之益足珍賞本齋取其原本用照相石印法縮印成書刻已工竣訂成兩本綢面錦套裝潢精雅卽日出售每部收回工本洋八角售處仿照囊例諸君幸卽賜顧爲盼 
[烟舘有宣先禁說]  
　　客有入烟館以徜徉領臥游之意趣者出而告余曰光緒初年僕嘗至上海友人相邀吸煙以素不嗜此辭旣而爲言煙舘之勝乃勉强從之借一榻以叙情話時許而返但覺入其室者呼茶讓烟有堂官奔走其間買小食市水果縱所欲之無不如志雖茶坊淸話酒家對酌無此欲坐則坐欲臥則臥之適宜乎居上海者羣以烟館爲樂地而趨之若騖也然其時烟舘猶不甚華麗而片時假坐頃刻逍遙巳足令人樂而忘返今則精緻工麗無出其右飛樓畫閣藻檻雕闌宛如游名山胜蹟入古剎禪林不特嗜烟霞之味者有意流連卽向來爲門外漢亦竊慕其結構之工供奉之侈時於飯罷茶餘招邀勝侶作數刻之淸游饗個中之滋味其甚者鄕間婦孺慕名而來三五成羣相將流覽但覺門加潮湧樓梯之上下擁擠往來密如蟻織此固人情之好奇也彼聞洋塲烟館有如是之富侈愚無知者亦以得見爲榮耳去年有築三層樓者自竣工開市以至於今無日不有千餘人入其門而各處煙舘改建門面增築房廊趁歲除而蕆事者更有十數家新正天氣晴朗游人蜂集五日之内馬路處處擁塞然別項賞心樂事皆未見其極盛惟烟舘則榻無虛設且有徬徨半日欲贳一燈而不得者噫鴉片之盛可謂極矣顧烟禁自道光季年始弛而開設烟館與吸烟之人则二三十年來未嘗見有明文蓋彼時當事者欲議約之速成慫商及禁烟必與外洋齟齬是以不申其禁意在可進可退日後徐圖不妨權自我操而初不料其流禍之至於此也近來洋關收稅内地各卡抽厘而開設烟舘則就江蘇而論各屬均尚嚴禁獨至上海踵事增華日盛一日有癮者姑勿論其誘無癮之人以至於有癮作孽非淺鮮也專爲吸食鴉片而往者又勿論其非吸烟而假吸烟之名奸拐盜賊以爲起意聚謀之地者爲禍正不小也蘇省大憲雷厲風行檄所屬禁止而獨不能行於上海意者其眞有萬不可禁之势乎余曰此疑誠是然烟館之盛其華麗之至於此與禍害之又如彼在居上海者知之最詳憂之最深而官憲則未悉也微特蘇省寍省之大憲耳目有所未周卽上海之道縣騶從經由洋塲無非見烟館之招牌與其房屋之高大而已初未信其禍患之甚也假令知之則今日正處不得不禁之勢而又在不難盡禁之時諭者謂洋塲有巡捕捐每月烟燈所輸以充工部局經費倘一槪禁絕則此欵將以何項代之顧余謂第爲巡捕捐計亦易事耳目下辦理洋務皆以洋關稅金充用烟燈之捐雖鉅不過每月二三千元極多五千元以上海關道之權而辦理通商馬頭之事又爲中外交涉雖在洋稅項下月提數千元以貼工部局而代燈捐其細已甚南洋大臣旣將允行卽咨請總理衙門亦無梗議者將來如洋士加稅立有定章不難提撥歸欵卽謂繁華地面必霸烟館以聚游人然戯館酒樓妓寮書寓何者不可以消遣乃必以烟舘之有無卜市面之盛衰乎故僅爲燈捐計而未嘗無可代之欵也但年復一年禁者自禁而盛者益盛果欲行此自宜通籌熟計而後無可籍口至若如大烟舘之外又有別開生面以淫湯婦女爲館主招引無賴少年通宵達旦窩賭窩奸之處則其害尤甚於著名之大烟舘而不可使一日有者也從前官憲嚴禁女堂官今則易堂官爲館主而差役流氓包庇擁護幾至官憲不敢過問始則冷街僻巷開設一二家漸而三四馬路畫錦里一帶游人稠密之地居然列肆而居毫無顧忌上年法租界曾有罰鍰之事此法自可推行乃英界從未聞一查是可慨也夫此等婦女寡廉鮮恥以羣雄而逐一雌原不足惜而招搖句引少年子弟之入彀者無知婦女之被紿者赶野雞者上台基者豈皆生而無恥之人特有此等烟館爲無賴聚會之所以媒孽於其間而此風乃不可問故烟館猶可以緩禁而婦女所開之烟館宜在所先禁也物極必返盛極必衰雷厲風行之舉卽在旦夕間耳吾子試觀其後勿遽以不禁爲欵也客曰唯唯 
[諭旨恭錄]  
　　○光緒八年十二月十七日奉上諭鴻臚寺少卿延茂奏景山官學亟宜整頓請飭妥議章程並籌捐修置學舍器具及指撥各省閑欵爲八旂官學經費各摺片着泒廣壽閻敬銘張之萬會同寶鋆李鴻藻徐桐　書與會議八旗官學摺一併妥議具奏欽此○十九日奏上諭禮部等部奏順天府請增建貢院號舍會議覆陳一摺昨據給事中鄧承修奏條陳科塲事宜請飭愼核錄科等語鄕試錄科送考例有定額近年以來順天鄕試錄送太濫以致號舍不敷嗣後着國子監及順天學政嚴行考核分別棄取毋得稍涉寛濫該部所奏增建貢院號舍之處着毋庸議欽此○二十二十一日奉　上諭前因京師入冬以來得雪稀少朕迭次親詣　大高殿拈香並派惇親王奕誴等分詣　時應宮等處拈香同申祈禱連日得沛祥霎麥田滋潤此皆仰賴昊慈埀佑朕心寅感實深本月二十四日親詣大高殿拈香　時應宮着泒惇親王奕誴　昭顯廟着派惠郡王奕詳　宣仁廟着派貝勒載澂　凝相廟着泒貝勒载瀅同於是日分詣拈香用申報謝仍冀頻邀　鴻眖渥沛普沾以慰農望欽此同日奉　上諭考試爲掄才大典功令森嚴原期拔眞才而杜倖進乃日久弊生在事官員奉行不力應試士子賢否不齊甚至作奸犯科僥倖嘗試於人才士習大有關係亟應嚴行整頓昨據給事中鄧承修奏條陳科塲事宜不無可探據稱近來考到錄科每有搶冒頂替京官濫出印結或藉端訛索鄕會士子入闈及交卷日　來攙亂換卷傳遞各情殊屬不成事體着各該衙門並監臨知貢舉大臣實力整頓嚴密關防倘有前項獘端卽行分別懲辦毋得玩泄從事仍前寛縱各省鄕試同考官着該督撫遴派品學兼優之員並嚴加查察如有通賄薦卷者照例治罪各省學政錄科送考一體從嚴甄錄毋稍寛濫鄕會試覆試着閱卷大臣認眞考核不得意存遷就其所請添派謄錄對讀各官量加獎叙一節着該部議奏各項考試惟在秉公校閱不在變更成法嗣後殿廷考試讀卷閱卷大臣務當精曰乃心詳加遴選力杜情弊該給事中所請殿試及考試拭差揀選供事書吏謄寫之處着毋庸議欽此同日軍機大臣面奉　諭旨御史秦鍾簡奏請將節婦旌表等語節婦沈周氏凌胡民徐 
 
 

Page 2

 
 
覃氏李羅氏李吳氏劉王氏均着准其旌表禮部知道欽此同日奉旨着泒伯彥訥謨祜閻敬銘馳驛前往東陵查辦事件隨帶司員着一併馳驛欽此同日奉上諭御史劉恩溥奏各省請免騎射武職人員請飭部妥議章程嚴懲取巧等語着兵部議奏欽此○二十二二十三日奉上諭給事中唐樹楠奏各部院衙門保送御史請飭認眞考察一摺台諫爲朝廷耳目之官選用得人方能稱職近來科道中竟有劣跡昭著之員實屬有玷台班嗣後各部院堂官保送滿漢御史務當認眞考察擇其才守兼優者出具切實考語以備簡用不得濫行保送如所保非人定照濫保例議處欽此同日奉上諭給事中孔憲榖奏捐納人員過班指省兩項請飭停止等語着戶部議奏欽此同日奉上諭正藍旗漢軍副都統索布多爾札在由侍衛洊升副都統補授護軍統領克稱厥職咸豐年間曾在直隸山東等省帶兵勦賊歴著戰功本年因病迭經賞假調理玆聞溘逝軫惜殊深加恩着照副都統例賜卹任内一切處分悉子開復應得卹典該衙門查例具奏並賞銀五百兩治喪由廣儲司給發伊子那蘇鳥勒濟伊孫德爾森均俟及歲時由該旗帶領引見欽此同日軍機大臣面奉諭旨給事中唐樹楠奏請旌表烈婦等語烈婦單甘氏着准其旌表禮部知道欽此同日奉上諭前據林肇元奏請將捐資帶練殄擒首要之降謁候補道員夏聲律等開復降革處分當令該部議奏玆據孔憲榖奏夏聲律蕭兆芬周尚文吳澐卿謝世貴羅應堂等皆係獲咎被議之員請將保案徹銷等語着該部卽將夏聲津等保案確查具奏欽此○二十四二十五日奉上諭裕祿奏在籍知府辦賬積勞病故懇請優恤一摺前直隸保定府知府馬繩武因丁憂回籍於本年正月經裕祿奏委辦理該省賬務該故員畫夜奔馳不辭勞瘁以致歿於差次殊堪憫惻着交部从優議恤钦此 
[東瀛瑣錄]  
　　○西歴二月初四東瀛報言聞陸軍省向來額定步兵十四大隊兹添募十隊以成二十四隊之數砲兵額定十七隊添成四十中隊此外如旗工等隊悉照步炮等兵之式定議一律添募云又言大坂府各警察署長官因福島縣下人民騷動各當道甚爲注意嚴密盤查隨時申報至巡查之人亦不時面禀向例凡新充巡查者長官不拘何項必訓示一通目下則訓以不准將原稿抄寄各新聞舘爲第一要務云又言向來稽查戶籍之法尚未合式以致舛誤不少此次新定查取民籍條例業已編成行將頒發矣又言大坂府示諭管下各人凡業刀劍利器生意者嗣後買賣授受必須保人間明來歴將姓名住處詳記帳簿以備稽查云又言朝鮮政府前買印字活板機器卽擬試用特至大坂並長崎招雇善於排字之人前赴該國充職其工資平常每月十元者則可得二十元云又言西正月二十四日日皇召各鎭將人宮陛見因此次盛增兵額各賜諭旨一道召對畢於午刻賜各將領陪宴現聞美國議院議將應償日國之金准卽送還且有五分利息一併附來近日駐中國之櫌本公使不知因何事用暗號電報傳至外務省者絡繹不絕英公使於二十三日亦來外務省與外務卿不知所商何事也又言聞此次知府縣令内有建言凡通國獲利之欵盡行擴充海陸兩軍餉項云又此次通飭内外官署凡交涉事件務須留意秘密不准洩漏云又言海軍有招募水兵之舉其條例當在陸軍徵募時一併頒發云又言日本民間每設講堂又在街坊講論時政此次岡山縣下演說會騷動民心因此人心咸懷不安時與地方警官抗拒各處少壯之徒不時集議是以警官於夜間十分戒嚴警部蒲地氏於兩三日前不知因何事前來大坂云又西歴二月初三日報言此次因擴充武備查取各地方煤炭礦山實在出數以俻考核大坂砲工廠日夜赶造軍械今已暫停製造別項軍器專造彈丸又造幣局專造金銀圓錢亦暫停鼓鑄云又連日衙門嚴查誘居之外國人不知因何事故又言現在鎭台鎭將因謠傳之事擬以中將充補且調動將校不少云又言前報山縣叅議兼陸軍中巡視九州地方察看守禦情形兹聞派遣叅事元老兩院長官前赴四國中國等地方察看適此時事務繁冗各長宮因公在外故以同院公務泒委議官補暫行兼理所有不敷調遣之員尚須增添云又言朝鮮國在位臣工崇尚中國者日見其多祟尚日本者日爲所擠其中立者惟國王一人函已聞其王妃甚賢日佐國王親總萬幾十分得力云又言近時大坂各電線分局不知因何故往往遲延誤事故已行文確查矣 
[戯園燔馬]  
　　○俄國馬戯園乃係板屋飾以彩布觀者頗衆華去臘初七日該戯園突遭回祿惟時戯已將終施放烟火偶不小心火星落於布上以致延燒觀者約有八百人見火起一閧而走大門係向内開者怱促之際競欲爭先擁出遂反將門掩住急不得開旁有兩小門衆人舍此適彼則小閂又封釘不得啓有自窓間跳出者其時火巳延及衣服跳窗諸人大半帶火躍出園中之馬亦驚竄縱橫馳驟比及大門開處外人望進園内各人身上皆火計焚至兩點鐘始熄該戯園主及馬皆死觀劇諸人死者約有四百人是亦慘已 
[袁江雜錄]  
　　○丟臘十六七日大雪迷漫路途滑澾漕憲赴淮弔張大宗師之夫人喪塗遇潦水儀仗人等均繞越而行惟轎夫意圖便捷竟超而過之轎子朱免顚蕩是以漕憲歸大怒當着荷校數日以示薄罰○去夏楊邑尊詳請旌表節孝百餘人計時雖已半年然撫憲恐尚未出奏近有無賴輩書一紅帋註以姓氏年分向各家詐騙錢財謂撫軍具奏後已邀部覆索取報資或三百或五百每窺其家僅婦女卽施其伎倆聞己被誑去數家云○丟歲邳宿一帶秋榖豐熟民情安謐乾麵每石一千五百文秫每石九百文二者民食所關其賤若斯餘可推焉故沿途行客坦然住宿不甚畏懼也 
[鄂省官報]  
　　○調署江陵縣多祺卸圻水縣回省署荊宜施道曹十二月十六日赴任署武昌縣典史郭維城十二月十七日赴任藩憲十二月十九日示沔陽州知州印務詳委試用知縣鄧焯煐代理安陸典史員缺詳請以候補班補用與史路步衢咨補 
[參賛回華]  
　　○日昨法公司船來滬聞有中國派駐法京之參賛廉君及派駐俄國英國兩參贊同舟回國諒必各育公務也 
[吉期停公]  
　　○英會審員陳寶渠太守之少君擇於明日行納釆禮是以知照捕房停解公事一日併歸於十三日解候發落云 
[捕房禁狗]  
　　○法界巡捕房之捕頭登告白於西字報云街路上見有狗之項無皮帶並無主名者拘人捕房限一天之後無人認領卽當殺死云云其意蓋恐畜狗之家不自豢養致有噬傷行人情事故有此舉畜狗諸家其愼自照管可也 
[變生不測]  
　　○黃波鎭鄕人王某幼在裏虹口新記雜貨店内學習生意今則年近四十矣其弟亦已娶婦與兄嫂同居惟兄在虹口生理弟則在家營生相安無事而孰意禍患之來竟有出人意外者緣該處鄕間有某甲不知於何時在上海娶婦而歸巳生一兒去臘王某之弟到某甲家索債適甲不在家未遇而歸甲之婦於是晚携兒潜遁離家未遠卽棄兒於花田中甲歸忽失婦稚尋訪無蹤後忽聞人言某處花田内一兒凍僵矣年往認東巳子婦則不知所往遂疑王某之弟拐逃欲向理論王某之妻恐其夫因新年無事或囘里一行則反罹無妄之災矣爰於初四日帶一十四歲之親生女雇車來滬密囑其夫不可回家詎鄕間之車以無照會不能至租界到新閘而換車及至虹口而車夫不知店號婦女又未識路徑徘徊路隅厥狀可疑巡街捕恐有他故將母女二人拉入捕房詢問明確捕頭遣捕至新記店查問王某知信卽投捕房認領婦告知前事卽欲辭歸王某乃雇一舢板送婦回鄕及抵鎭則已晚間七點餘鐘母女上岸携手同行道途昏暗至魚湯港地方不知如何失足落水手携之女亦被拖下此港之水絕底淸澈明日行人見水底有二女屍大骇呼衆比捞起則母女相携兩手猶緊握也衆人細認知爲王某妻女遂趕報其 
 
 

Page 3

 
 
家王某弟聞信慘然且慮禍及亦赴淸流幸旁人知覺趕往救甦現在王某已聞信回家不知如何了結也俟有續聞再錄夫甲婦之棄兒田中奇矣王某妻女海夜行而雙雙落水則更奇而奇矣事之出於意外者大率類此 
[自身難保]  
　　○初九日報法公堂瑣案内列保人交保一節經城中北局將王周氏送到昨歸法公堂請訊原告洋人阿三到堂呈上金鐲質票請紙翁太守詢及王周氏據稱情願先爲低贖侯交案之後再尋金福請追惟求寛限時日交保出外俾得措資等語翁太守謂不用交保限於本月二十日先贖還一只二月　十日再贖一只王周氏稱必須出外方能料理太守謂爾乃開棧之人着爾棧夥料理交到手鐲卽可無事旋有椿記棧夥陳榮州投案太守亦着赶緊料理王周民再三苦求太守謂須有保還金鐲兩只之人始可保去云 
[車數太多]  
　　○邇來東洋車甚多以致街衢擁塞聞近兩日英美租界各巡捕將該車照會撬去二百餘張惟所撬者皆係敝車或車夫齷齪是以汰除耳 
[着交賢辦]  
　　○日本三菱公司行東於去冬控買辦錢靜涵虧空各項帳銀避匿不見將司帳人及繼平收銀之人送案由陳太守訊供着司帳人等交　淸理帳目究竟錢靜涵虧銀若于等因已列前報玆據該公司行東訴請日本領事品川忠道照會華官請緝錢靜涵到案訊追日本領事官轉托奧國領事官夏君照會陳太守夏君訪得錢靜涵雖已避匿尚有胞兄錢秋涵在滬請太守提案着交昨巳傳案經太守會同夏領事庭訊錢秋涵　與靜涵固係弟兄然早已分　且伊去年出外並不回家現尚未卜生死我確不知其下落該行東亦投案申訴前因請爲着交夏領事商之陳太守着錢秋涵具限五日尋交錢靜涵逾限則當押交錢又稱我亦願靜涵卽來今實出於無可如何太守隨飭錢具限尋交云 
[揑詞誣控]  
　　○去臘本報載法租界紫來街眠雪閣烟館内吃烟猝斃之湖北人一案當經屍弟劉三及其友王耀并開泰陞棧主之陳炳生等買棺成殮後因誤聽人言將屍棺停在該烟館大門内意圖詐擾經該烟館主孫凱投訴法公堂翁太守傳到劉三王耀陳炳生開導着將楣響春同仁輔元堂待其原籍屍屬到來再爲核斷等情在案不意有陳玉亭者投上海縣署控告謂其兄陳炳生　該烟館主等私押不知所往請爲傳案黎邑尊准詞簽票泒差投法總領事公廨請簽字盖印協　往傳而法公廨以此案曾由公堂訊　故昨日法公堂復飭法包探嚴頌眉將劉三王耀陳炳生　挑痧之馬桂興店主馬阿紀一併傳到眠雲閣主孫凱亦投案候示翁太守詰及馬阿紀據稱是日有烟客到來喚去挑痧到時業已氣絕故未動手伊等已呌薙頭人挑過太守問然則可曾看過究竟是痧與否答稱看及指甲的是痧氣此症名爲脫撲在病人一無苦處遽爾溘斃去年同泰昌烟館中亦有此事翁太守詢及孫凱挑痧人係何人去喚馬阿紀可未動手答稱挑痧是彼等喚來馬阿紀來時其人已死故未動手旋據泰陞棧之陳炳生禀稱並無兄弟從未有人投縣控告一切情形我不得而知須問死者表弟劉三諒必知其底細翁太守問現在屍屬可曾到滬答稱有死者之姊於昨日來滬現寓法租界太守問劉三曰陳炳生旣自行具禀稱無兄弟然則在縣署投控之人定是爾等串出可從實說究是何人劉三答稱不知旋據孫凱稱聞解此人乃四川人名李鈎子本租界流氓係劉三等串出誣告陳炳生又稱王耀知屍姊住處并屬相識愿爲領棺回籍太守着陳王兩人仍交原保出外將屍姊邀同到案具領棺木劉三交保限三日將所謂陳玉亭者交案馬阿紀無干先釋孫凱叩謝而退 
[賭案類誌]  
　　○法大巡捕頭皮君親自訪得法馬路一枝春茶肆間壁弄内烟館中有聚衆賭博情事當卽不動聲色　到西浦幾人前往掩捉及至該處彼等正開牌大旋獲到十二人及開煙館之楊朱氏一并解歸法公堂審訊據西捕稱去時有一百多人紅翁太守研詰據楊朱氏稱開煙館度日並無聚馬之事太守謂李已捉到多人尚不認賭復據該氏稱有名來順者素到我處吃煙伊初仝其友人挖花繼而推牌九其時我適外出太守訊及所獲之人據吳阿喜供賣永菓度日因見裏面吵鬧故入内觀看誤滋拘來徐阿勝供住彩視街現在失業到此吃烟並不賭博陳阿春稱有戯舘燒　度日因到彼吃煙聽見裏面有賭但我並不在塲邱金海供在老虎灶挑水進店吃烟窮苦異常無錢賭博王阿大供聽見弄内我席故進去觀看旅被捉来陸永昌供在老北門内做銅匠生意今年失業欲託人薦引故到煙館尋友胡志二供在八仙橋開老虎灶因素有烟癮故到彼吃烟亦不賭錢莫元浦供稱本在小錢庄生理欲與友借洋是以在彼姚阿桂供在江天輪船生意與莫元浦去吃花烟因被彼一仝捉　翁太守詰楊朱氏所租房屋若干烟鋪幾隻如何有花烟舘之說答稱租屋一幢樓上乃是花煙館我住樓下設烟榻四十餘隻太宇謂一間樓　已擺四十餘只煙舘尚可擺設賭檯實屬不符太守又訊其餘三人　楊阿淘供吃烟進内葉海林供向　砌街生意亦是吃煙進内王阿二供做小生意無錢去賭翁太守謂爾等十二人中並無一人犯賭今祇得一概枷責如肯從實供認只須悔過尚可從寛爾等可自思之各人忖度片時合糊供認太守着將姚阿桂莫元浦胡老二陸永昌各罰洋兩元葉海林王阿二兩人旣供窮苦着各罰洋一元徐阿勝陳阿春暫押候斷吳阿喜邱金海兩人不願罰着各責八十板枷半個月楊阿陶實卽楊陶陶與王阿大兩人連次犯案到堂今尚不知斂跡着各責一百板枷號一個月所有開煙舘之楊朱氏聚衆糾賭實屬　惡本應車責姑念婦女從寛掌責一百下楊朱氏叩求開恩情願罰洋太守准子寛典着罰洋五元下次再犯定當重懲云又捕房　典當街小客寓中獲到賭徒金保生曹内榮徐錦文張竹友陳春林等五人并開寓之婦人王周氏據稱往捉時各賭徒竟推倒墻壁而逸修整之費約洋一元翁太守詰及王周氏據供有名阿大者趁我不在店中推小牌九後見捉賭推墻而去今獲案者俱是客人並非在塲賭博者翁太守判責王周民掌頰一百下金保生曹丙榮兩人姑念無知着各罰洋一元徐錦文張竹友陳春林三人均属窮迫着該三人將墻修整云 
[英界公堂瑣案]  
　　○粵人蔡悅亭投英公堂稱在煇記輪船公司司帳曾於前年被濟成庄夥夏增培到我帳房借去洋五十元屢索延約詎夏於去春回紹興以致躭延　今現知其來滬又往催索不料夏竟稱借洋早已還淸且執有煇記圖章之收條然我行銀洋出入由我一人經手並未寫給收條明係揑造踵賴　與爭論訴捕傳案請迫夏供在濟成庄爲夥曾向住來之煇記借洋五十元係該號之袁小亭經手我於去年二月　間確囘紹興九月間來滬卽令出店送還煇記號洋五十元袁寫收條交與出店帶回收條呈閱詎該號之蔡悅亭復來索　與論恃蠻爲此訴捕同投憲案陳太守謂兩造各執碍難定斷然夏增培旣稱係向袁小亭借洋已經付還執有煇記斷章之收條係袁所寫姑將收條存堂着蔡悅亭邀同袁小亭投案以　質謂又諭蔡夏均須明白具禀云○包探陳阿九稱居住老閘地方之蔡馬氏失去眼鏡一副查　請家之孩予听竊賣與傳阿尚之舊　攤上故來報捕請究我卽間明孩子鄭阿狗係粵人父歿母存在高昌廟地方帮庸　孩由母寄養於新泰興洋行庖人李姓家曾竊葉馬氏眼鏡賣與傅姓是實及同至傅處傳則堅不承認一併送案請訊葉馬氏與鄭阿狗供詞同傳阿尚則仍不認收贓陳太守謂鄭阿狗雖認行竊然傅阿尚不認收贓揆度情形此種孩子沒猾可知飭發棲流所留養俟傳到李姓究問再行核辦傳阿尚斥釋如奉傳喚卽行投案候質○曾在西人慮帮傭之肅婦鄔傳氏因丈去鄔阿四時徒索錢尋釁由西人同該氏控請陳太寺傳鄔到案着鄔不得再往擾釁等因已列前 
 
 

Page 4

 
 
報昨由薜捕頭同該氏投案聲稱奉斷着鄔不得再往尋釁然該氏所得之工洋一半須養母及翁姑一半給與丈夫鄔阿四豆知鄔阿四吃食洋煙子務生理所取不敷仍復吵鬧去冬抱出天花之孩子到四人處此西人亦有孩子見出天花之孩殊爲煩惱現又逐日與妻尋釁西人本欲將該氏停歇奈該氏窮苦不堪故而不舍且伊丈夫亦太無理故特再請傳案訓斥該氏供與相同供畢　哭陳太守謂該氏遇人不淑情固堪憐但妻亦不應控夫該氏又稱小婦人不應控夫奈夫狼心不顧艱難一味要錢實難支持太守乃俯准傳鄔到案爲之開導云 
[更正]  
　　○前報楊慶和銀樓夥與出店於除夕在尚仁里收得帳洋出鬥幾被流氓刼去等語玆聞實係慶雲銀樓非塵和也 
[題羅麗孫龍樹話秋圖]  
　　○爲補重陽節宜南紀膀遊蘆花千頃雪黃葉　山秋進興爭　　凉飇欲上楼乾坤幾黃客我輩獨勾留得失都不管登樓來賦詩維　輸畫筆昭諫動秋思韻事追蓮杜閒愁付菊巵人生行樂　風味幾人知 
　　羊渠王鼎元螢雲題 
[再題華陽羅麗蓀龍樹話秋圖]  
　　○何處堪排悶幽林絕俗情壺觴佳節令邱壑小蓬瀛人在書中坐秋從計裏生蕭蕭窓外竹似帶不平鳴策馬風鏖裏春明　度過奇才天卜少名士佛門多黃菊意伺淡白雲心若何來朝分手去別思繞關河 
　　江右李乘時再題 
[題華陽羅麗孫龍寺話秋圖]  
　　○策馬重來賦北　西風　羽暫句留故鄕人物他鄕聚　寺蒼茫話九秋 
　　舊水馬湘作於都門 
[題華陽羅麗孫龍樹話秋圖]  
　　○西風獵獵客衣凉選勝登臨一舉觴宣武重來醒昨夢才鋒磨盡老文塲遙山淡抹憲煙白斷葦平分夕照黃蹝跡廿年同梗泛偶留鴻爪耦絲鄕 
　　古渝茂芝巫文彬題 
　　舟次河西務麗孫出圖共玩八日之隔朋好分張情感乎重重賦二律以次秀峯之後他日披圖共話棖觸別離更當續有題詠也手版飛投作選人本無文字話前因名塲幾輩餘風漢仞會三秋値令長壯歲客多湖海氣淸遊時負綺羅身尊邊老樹應疑我繞頰霜痕認未眞兼葭黃緑影成堆都向荊關筆底來結夏燕台虛想像話秋龍寺喜追陪揮鞭分指西南路判襼還思磊落才此日掃舟頻展對又添新詠賦高槐 
　　惟也再題 
[天津喜晤酉陽襲讓泉應廉同里楊次麔玉書各贈一律]  
　　○都門揮手去期子赴春申底事仍覊客相看儼放人連床情話洽訂譜世交親明歲應重晤觀光上國賓尊酒京華聚相思又六年重陪良夜飲莫解舊時綠愛士逢時宰知君出世賢好襄中外憲勳伐一門傳謂君猶子虑勤公 
　　蜀西樵也稿 
[將出都門留別諸友]  
　　○策馬肅關日未斜西風作態無蒹葭十年踏遍宣南路誰信征夫不憶家西山一角畫中看連袂登樓暮色寒何似陶然亭子上萬花圍繞錦城團也似巴山話雨時更堪心事怨將離無情任說枯槐老未許臨歧折一枝怱怱返棹客江南小坐禪房　共龕明歲秋中人又至可能佳士結淸談 
　　華陽王增祺樵也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百三十號]  
[光緒八年十二月十七日京報全錄]  
　　宮門抄○諭旨六道錄前○太常寺題　旨四道○大學士寶等　奏爲遵　旨擇尤請獎摺子○又　奏請獎勵夾片○又　奏爲請　旨夾片○尚書麟等　奏爲請　旨摺子○川督丁　奏審明定擬摺子○雲督岑　奏獲辦首匪緣由片○大臣杜等　奏查明奏　聞片○十二月十七日吏部翰林院値日無引　見○志和假滿請　安並謝管犧特所　恩○召見軍機　○人常寺題光緒九年正月初一日元旦祭　太廟後殿奉　旨遣奕詳行禮欽此○又題正月初九日祭　祈榖壇奉　旨遣奕誴恭代欽此○又題正月初十日孟春時享　太廟奉　旨遣隆懃恭代　後殿遣晉祺行禮東廡遣載瀛西廡遣文壽各分獻欽此○又題同日祭　太歲壇奉　旨遣載勛行禮兩廡遣懷塔布白桓各分獻欽此　○○大學士臣寶鋆等跪　奏爲請　旨事竊臣等奉　命恭辦　穆宗毅皇帝　聖訓前經具奏將校妥正本全行送交　武英殿發潢進　呈其尢爲日力之提調等官仰懇　天恩俯准從優保奏一摺于十月二十二日具奏奉　上諭寶鋆靈桂廣壽奏　聖訓恭校完竣請將出力各員保奏等語　穆宗毅皇帝聖訓現經試英殿刷印正本十一分該大臣等督率在館人員詳細恭校一律完竣所有出力各員着寶鋆等擇尤保奏候旨施恩欽此欽惟　穆宗毅皇帝　臨御十三年　皇猷丕煥儀型億萬載　帝訓宏敷如綍如綸　溥仁言於一世有倫有要　垂德範於千穆洵　聖道之時中實釋倫所莫外允宜書成卷秩偕典誥以俱傳俾得昭示寰區於日星而並耀凡居　覆幬罔弗軒鼚臣等伏思辦理議叙必須核實其等第之優絀以功課之多寡差使之勤惰爲程查上屆成案恭辦　聖訓與承修　實錄事同一體均係襄辦　典禮與辦理尋常書籍者不同例准優叙他舘不得援以爲例等因在案此次恭辦　穆宗毅皇帝　聖訓恭校正本一千七百六十卷副本六百四十卷歴時未及三載卽能蕆事荷蒙　恩旨准臣等擇其尤爲出力者從優保奏仰見　聖主錫類推恩至優極渥在舘各員無不感激歡忭除臣等不敢仲邀議叙外其在舘提調等官自應遵照成案核計功課擇尤請獎奏懇　恩施惟此次恭辦書籍卷頁較繁需員較衆出力人數似比上屆稍多經臣等嚴加甄核旣不便使有向隅亦不敢稍涉冒濫以仰副　朝廷愼重名器之至意謹將尤爲出力各員分繕夾片淸軍恭呈　御覽其餘各員應由臣等造具等第淸冊移咨吏部遵照上屆成案議給獎叙所有臣等遵　旨保奏各員懇　恩獎叙緣由理合恭摺具　奏伏乞　皇太后　皇上　聖鑒訓示遵行謹奏奉　旨已錄　○○寶鋆等片　再查臣舘提調官四品銜内閣侍讀全喜精明穩練辦事勤愼總辦舘務始終其事極爲得力擬請　賞戴花翎並加隨帶三級花翎四品銜工部卽補卽中錫桐練達勤明辦事詳愼總理一切悉臻妥善領辦功課始終其事擬請仍以本部卽中無論題選咨留遇缺卽補並加隨帶三級花翎四品銜卽補員外卽戶部主事如松安詳穏練辦事勤能協理一切館務最爲得力擬請俟服闋補員外卽後以本部卽中無論題選咨留遇缺卽補並加隨帶三級該員等均能始終奮勉尤爲出力理合附片陳　奏伏乞　皇太后　皇上聖鑒謹奏請　旨奉　旨已錄　○○寶鋆等片　再臣館督催官花翎詹事府少詹事祥麟在館年久精詳謹愼督催一切極爲得力惟係現任四品京堂臣等未敢擅擬據該員聲稱受　恩深重不敢仰邀議叙仍應聲明請旨其應如何獎勵之處出自　皇太后　皇上天恩謹附片具奏請　旨奉　旨已錄　○○奴才宗室麟書等謹　奏爲請　旨事據奉天錦州鑲白旗閒散于永陞以正黃旗佐領文奎挾嫌唆兵串賊誣扳伊父于池不從隨用刑逼供以致伊父因傷殞命等詞來京控訴奴才等督飭司員詳加訊問據于永陞供我係奉天錦州府鑲白旗滿洲貴森佐領下閒散年二十三歲在本府城内德勝廟居住同治十三年正月間正黃旂佐領文奎墳上被賊伊帶領官人將賊拿獲因挾嫌用刑逼賊供咬我故父于池無辜添入案内令兵關福順威逼口供用木棒拷打亂傷無數送在副都統衙門班上卽刻身死文奎等揑寫假招矇蔽稱說因病身死移文錦縣騐出有傷詳送驛巡道衙門伊等舞弄朦蔽致案詳銷我赴本旗及協領衙門副都統衙門錦縣本府並府尹衙門呈禀未准我情急具甘結一紙來京呈告的等語查于永陞控因佐領文奎久挾前嫌唆使兵丁串賊將伊父于池供指歸入案内復又逼供用刑拷傷以致伊父因傷殞命嗣經文奎揑稱因病身死移文錦縣驗明有傷後被文奎多方朦蔽致案詳銷伊歴控本府及各衙門均未准理情實不甘是以來京瀝訴等情餘與原呈大畧相同如果屬實亟應究辦以儆官邪而重人命謹抄錄原呈恭呈　御覽伏候　訓示遵行再遵照奏定章程取具該原告于永陞結稱曾赴本旗協領副都統錦縣錦州府府尹各衙門控告均未准理並未在將軍衙門告過合併聲明爲此謹奏請　旨奉　旨已錄　○○太子少保頭品頂載四州總督臣丁寶楨跪　奏爲審明故殺一家二命兇犯按律定擬恭摺循例具陳仰祈　聖鑒事竊據署合江縣知縣王宜綬詳報客民蘇元興故殺趙曰倫趙何氏夫婦一家二命一案當經批司轉飭審辦嗣據審擬由州解司提訉犯供游移發委審辦去後兹據署成都府知府黃毓恩等訉明仍照原招覆解由按察使張凱嵩解勘到臣當卽親提研鞫緣蘇元興籍隸永川縣平日在該縣地方賣烟生理與趙曰倫趙何氏去婦素識無讐趙曰倫向在附近古廟設館教讀朝去暮歸其子貴三分居耕業遠隔八里時常歸家省親光緒七年十一月間趙曰倫陸續賒買蘇元興烟錢五百文屢討無償八年三月初九日一更後蘇元興往趙曰倫家索討前欠路遇曾玉階問向何往蘇元興告知前情分路各散蘇元興卽至趙曰倫家向索欠錢趙曰倫無錢推緩蘇元興不依趙曰倫斥駡簡情蘇元興回詈趙曰倫拾起地上劈柴鐵斧向毆蘇元興閃側乘勢奪斧過手用斧背毆傷其左耳竅側跌倒地滾駡辱及蘇元興父母蘇元興一時氣忿頓萌殺念用斧刃連砍傷趙曰倫左腮脥下唇吻等處殞命維時趙何氏病臥在床聞聲喊拿蘇元興恐其投隣報官間罪起意一併致死滅口當卽赶進房内解下足纏布帶先將趙何氏兩手腕綑縛致綑傷其左右手腕趙何氏掙札亂駡蘇元興復用布帶纏勒趙何氏項頸用力拉勒登時氣閉殞命蘇元興走出門外將門關閉乘賣跑逃次早衆學生久候舘師不至往向查探富卽掀門進内查見趙曰倫趙何氏夫婦各被砍勒斃命衆生往告黃世興等通知趙貴三同往看明當在堂屋内拾得布鞋一雙認係蘇元興舊穿之鞋並經曾玉階告知曾見蘇元興往向伊父索帳等情報縣勘騐獲犯訊詳批飭審解嗣據認縣覆審定擬由州解司内提訊犯供游移發委審解兹據訊明仍照原招由臬司解勘前來臣親提研鞫據供前情不諱詰無預謀及起衅別故逃後亦無行兇不法與知情容留並帮同下手之人案無遁飾查例載殺一家非死罪二人者擬斬立决梟示酌斷財產一半給被殺之家養贍等語此案蘇元興因向趙曰倫索欠口角將其毆傷倒地起意迭砍致斃復將趙曰倫之妻趙何氏勒死滅口係屬故殺一家二命自應按例問擬蘇元興合依殺一家非死罪二人者擬斬立决梟示例擬斬立决梟示照例刺字該犯蘇元興訊無財產無憑斷付趙曰倫欠錢身死勿徵無干省釋屍棺飭理兇器鐵斧布帶騐發案結飭燬除供招咨部外所有審明定擬緣由理合恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部速議具奏欽此　○○岑毓英等片　再查上年昭通土匪滋事謀襲郡城一案尚有首匪趙潰新在逃未獲兹訪聞該首匪潛來省城經臣等密泒員弁拿獲發司審辦據雲南按察使司李德莪督同雲南府提犯研訊據供聽從卯招詳入夥滋事等情不諱錄供按擬詳請核辦前來臣等覆核無異除飭照土匪章程卽於十月十四日將該犯就地正法示衆外所有拿獲首匪懲辦緣由謹合詞附片具陳伏乞　聖鑒謹奏軍機大臣奉　旨知道了欽此　○○杜嘎爾等片　再查鳥里雅蘇台所属各台及巡邏蒙兵歲需羊隻向由四盟孳生羊内照額分撥下餘羊隻發放滿漢各營官兵折粮食用年終造報核銷同治十二年問經前署將軍長順等附妻各路台站差徭絡繹蒙古困苦請將四盟孳生廠分給滿漢官兵羊隻酌量各台差徭輕重改給各台應用其餘羊隻留俻賞需至每　應給滿漢官兵羊一千四百餘隻按照例價每隻折銀八錢由經費項下支發等因在案嗣因屢年各盟孳生羊隻除分放各處外餘存羊隻均經迭次奏明分放旗緣兵丁食用亦在案兹查車盟每年孳生羊隻僅敷庫倫恰克圖各路台站之用其圖札三等三盟每年孳生羊隻除照依加添額數分放各台及巡邏蒙兵外按冊勾稽自去年起至本年止共餘存羊七百三十五隻奴才等伏查現在鳥城經費支絀旗綠各營兵丁尤形苦累擬請將前餘羊隻仍照向章折粮儘數分放旂綠兩營兵丁食用以示體恤除俟牟終造冊報部核銷外理合附片具　奏伏乞　聖鑒謹奏軍機大臣奉　旨知道了欽此 
 
