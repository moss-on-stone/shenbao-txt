# 1911 - 29 - 4913644

 

Page 1

 
 
   
 
 

Page 2

 
 
論說 
[今年籌備之憲政（四）]  
上年十二月十七日。憲政編查館因縮短立憲期限。奏定修正逐年籌備清單。將各項事宜。提前辦理。此誠宣統五年以前立法行政之標準。而國家生死存亡之所攸繫也。前年所訂之九年籌備清單。無論其内外臣僚。敷衍而塞責也。卽使實力籌備。而其臚列之條目。編排之次序。本末倒置。先後失宜。枝枝節節。亦必無成績之可言。何也。無内閣以專責成。無國會以盡監察。故雖籌備三年。而效卒不睹也。今此修正清單。首先設立内閣。足以補前年之關而矯正之。而編纂各種法典。仍爲館部等處責任。無復資政院容喙之地。且釐訂議院法。必遲至明年。猶有靳而不遽予者。袞袞諸公。豈尚保守一二年專制之餘燄耶。今除早開國會别爲議題外。姑就今年應行籌備事宜。條列如下。 
一頒布内閣官制設立内閣此條爲原單所無。今始添入者。建設責任内閣。爲憲法與政治上最重要之機關。昔無而今有之。良堪慶幸。惟立憲國家。有擔負行政責任之内閣。必有監察政府之國會。相繫相维。然後能各盡厥職。去年督撫電奏。人民請願。皆主張閣會並設。誠以閣會二者。如車兩輪。如鳥兩翼。不可缺一而偏廢也。今之籌備案。僅有内閣而無國會。則所謂責任内閣者。果將何所附麗耶。能保其不爲私意所爲轉滋流弊耶。夫吾儕所夢想之國會。旣尚有待。而現居要津之人。將開始組織内閣。果其有主義。有系統。以與天下人共見。斯亦足矣。苟不爾者。吾願似是而非之。資政院暫行監督。其勿忘去冬軍機大臣咨覆之言。而使新内閣之必負此責也。（資政院說帖質問軍機大臣對于内外行政是否完全負責據軍機咨稱此種問題俟内閣成立後方可解决云云） 
二頒布弼德院官制設立弼德院原單列在第九年。今提前辦理者。弼德院如日本之樞密院。行政立法事宜。雖皆得承旨顧問。而無施行之權。非行政官廳也。然行政裁判所與司法裁判所爭議權限。該院得裁定之。依此條文。又似有行政官廳之作用者。日本法規。該院顧問大臣及顧問官之資格。須年在四十以上。或退老之大員。伊籐博文。其最著也。我國大員。昏頽衰朽者。實居多數安得有伊籐博文其人。起而膺此任者乎。技予。 
 
 
 

Page 3

 
 
望之。 
三頒布施行内外官制原單分釐定頒布試辦實行爲四截。久爲世人所詬病。今則併列一條。同時並舉。此亦館臣進步之一徴。雖然。吾國官制複雜案亂。本不適於憲政之進行。一旦改革官制。中央與地方之權限。最難解决。將畫分内外爲二級耶。則各省領地極廣。一切政務。舉而悉隸于中央。旣慮鞭長莫及。將畫分内外爲三級耶。則内閣各部爲第一級督撫爲第二級。州縣爲第三級。級數過多。更恐有危及統一之慮。綜此兩說。實爲我國施行憲政之最大問題。非急切所能解决者也。館臣釐訂行政綱目解釋地方間接宫治。於行政則委任以權。於立法則取消其權。左張右皇。旣未决大疑而定大計。而一般士夫之論列者。或謂宜存省制。或謂宜廢省制。又各衆說紏紛。而淆亂民聽。吾不知今年憲政館諸臣。果採何等制度。規定各種行政機關之組織也。（未完） 
要件 
[法國貝林述甘變相侵略論序言]  
（駐和欽使陸徼祥） 
貝林迹甘君。爲法國當世公法學家泰斗。每一論著出。舉世爭相傳誦。自奥收坡士尼赫士戈維納兩省後。著有變相侵略論。刊布於國際法學雜誌。都萬餘言。分十四節。於近百年來羣雄侵略人國。而又工於彌縫。種種離奇詭譎不可思議之政策。及其最後之事實。詳徴博引。列舉於篇。若有慨於被侵略者之冥然罔覺。千古一轍。特爲之大聲疾呼發聾振聵也者。其第八節以後各篇。於現今各國規畫中國之深謀遠慮。與夫中國將來所以自處。尤往復致意。深切著明。余讀竟。欷嘘於懷。不能自已。爰囑陳君式之亟爲筆述。並付排印。爲邦士大夫之留心時論者告焉。抑余尤有深慨者。貝君此論。爲坡赫問題而發。該問題之遠因。實肇於一八七八年栢林條約。而其果乃結於一九零九年土耳其立憲之初。方今吾國籌備憲政。著著進行。轉瞬即將成立。惟環顧膠威旅大廣九各問題。果何術而能免爲坡赫之續。或不幸近東之覆轍。竟再見於遠東。則更將何策以應其變。而盾其後。倘亦朝野上下所亟應預爲注意者乎。宣統二年十二月識於都門 
專電 
[電一（北京）]  
攝政王以續進内閣官制仍多牽混舊制樞制亦權重責輕逐條批駁諭交樞臣速訂勿遲 
[電二（北京）]  
責任内閣草案呈慶邸閱不贊一詞某軍機頗示反對意 
[電三（北京）]  
資政院奏預算尚屬核實惟實有爲難處開單請旨 
[電四（北京）]  
裁汰巡防隊事奉諭著各督撫體察情形會同陸軍部詳細查察請旨核辦 
[電五（北京）]  
某奏報律十二條窒礙甚多資政院仍執前議請旨裁奪奉旨其他政治上秘密事件改爲政務字樣 
[電六（北京）]  
某御史奏參廣州府嚴家熾訊案枉縱民不聊生一摺現經增祺奏覆謂調查案卷毫無憑證該守官聲尚好輿論翕然請毌庸議奉硃批知道 
[公電（雲南）]  
各報鑒英人派兵據我片馬勢將北進扼蜀藏咽喉窺長江流城大避危甚擬先文明對待不□□貨請轉各商協力實行藎籌希復滇議局儉叩緊要新聞 
[過渡内閣之新組織北京]  
　　改訂籌備清單己於去臘發表其新内閣成立之期在於今年秋季惟聞日前憲政館編定之内閣官制經某樞臣删改大致主張於軍機處已裁責任内閣未成立之時組織一過渡内閣其一切辦法則似軍機非軍機似内閣非内閣大約届時發表仍是一不驢不馬之内閣也前資政院議員請明定軍機之責任今政府又組織過渡之内閣天下事可謂無獨必有偶矣 
另一函云新内閣官制業已定稿而政府中人閱之謂如此辦法則内閣總理之權太重恐非中國君主制度所宜故此事暫時未能發表 
[錫督與東省之關係北京]  
　　東督錫清帥去志甚堅經該省紳民電請政府慰留各節均紀前報兹聞奉天諮議局又致同鄕京宣函云敬肅者清帥督東以來公忠體國誠摯愛民凡屬地方要政無不竭誠規畫早在諸公洞鑒之中其螢螢數大端尤爲中外所注目者如開葫蘆島商港以利便交通奏設清鄕局以絕盜源而治内籌辦移民實邊以固邊防而對外皆與國際民生有極大關係至儉以率屬嚴以察吏延攬人才維持輿論尚屬事之小者焉乃甫經着手尚待施行正賴仔肩忽思引退雖經温旨慰留而去志頗堅際兹時局人心非常皇恐當舉各界代表叩轅懇留未蒙賜見嗣經公上一函陳述懇留意見亦未笞覆自愧 
 
 

Page 4

 
 
綿力無術轉圜查我省自改設行省後四年之中數易督撫如次帥菊帥少帥雪帥皆以設施未竟中道而去追念前轍可爲痛心現在東事較前尤急設再更動疆臣東事將不可問語云臨敵易將兵家所忌重臣去位敵國之福是清帥一身之去留東省之安危係焉東省士民咸以爲禍福關頭奔走呼號以求逹此挽留之目的而又自愧無能不能不仰賴於鄕先生之大力以爲轉旋者也除逕電軍機處懇爲代奏外特此函請左右俯念梓鄕廣求當路務期堅留清帥督東以維大局臨楮不勝禱盼之至 
[魯撫請籌烟濰鐵路辦法北京]  
　　上臘山東巡撫孫寳琦有致農工商部郵傳部公文各一件略謂烟台近年商業大减巿面蕭條前經電請即速修築烟濰鐵路接連膠濟等處以便沿海之輸運而挽烟埠之商務至今一年之久未奉部復若該路再延緩不修恐將來外人生有他端轉致棘手仍請貴部速籌辦法卽行電復以便遵照實行 
[川督確有簡授度尚之信北京]  
　　政府電召川督迅速來京一事外間紛紛傳說東督錫制軍决意乞休將簡放該督爲東三省總督以資熟手又有一說則謂監國欲令其在軍機上行走帮同徐中堂辦理東省一切要政近聞個中人云吾國財政困難己逹極點若欲清理財政非從撙節入手不可監國素念該督前任奉天將軍不但内政外交悉臻完善其離任時盈餘欵項多至三百餘萬故决意簡爲度支部大臣命其辦理財政事宜緣澤公將爲内閣總理大臣故也按前二說均與該督近似究不若度支部大臣一說尤爲確切也故彚誌之以覘厥後另一訪函云川督趙次帥此次奉召來京實緣度支部澤尚書將簡充内閣總理大臣度尚一席某公力保趙督精於核計堪勝其任故特召該督來京惟聞次帥之意頗不願離川督本任前曾電致某樞老略謂度尚一席關係全國財政斷非輇材所能勝任若以川事一方面責成切實整頓或尚可告無罪云云 
[度支部奏裁寳泉局北京]  
　　上臘度支部奏稱臣部奏定幣制則例其國幣種類爲銀幣四種鎳幣一種銅幣四種一氣啣接以十進位現在各省造幣分廠除酌留數廠預備鼓鑄新幣外餘均一律裁撤惟制錢一項在從前爲易中要需各省旣設分局京師特設戸工二局專司鼓鑄而比年以來銅元暢行制錢多被銷毁各省舊有錢局久經廢弛京師錢局於光緒三十一年間奏請裁撤惟留寳泉局西北兩廠專供改鐵六分制錢之用每月所出不足三卯鑄錢工料等項歲虧甚鉅當此欵項奇絀凡可省者自當力求撙節况劃一幣制此項制錢縱一時未能停用究未便再行鑄造臣等公同商酌擬請截至本年年底將實泉局鑄造制錢即行停止所存堪用銅鉛飭由造幣總廠點驗接收作爲鼓鑄新銅幣材料其餘不堪用者查照向章招商變價至光緒三十四年收回之當十大錢除歷年改鑄外尚餘二百餘萬斤其中所含浄銅不過五成此時旣經停止改鑄惟有照從前煎煉銅斤之例提取浄銅並交造幣總廠收用所有爐頭匠役人等均責成駭局長妥爲遣散至該局局長副局長大使等應俟交代完畢飭令仍回本署當差十二月十八日奉旨依議 
[試辦宣統四年預算之大略北京（續）]  
（一）謂歲出預算遇有廉俸公費餉千役食之類應注明員數名數及每員名月支之數其有採辦工程等項應將工料價值分别注明（一）謂截曠扣建等項應以近三年扣收之數平均估計列入歲入臨時門雜。收入内减平减成之欵應按實收之數開列仍于摘要格内注明額支扣减各若干以備查核（一）謂京外各衙門因辦數年成功之大。事業不得不用繼續費時必預定每年支出之額並將繼續費總額註於摘要。格内（一）謂主管各衙門因沿革上政浥上財政上官業上之理由必須編製特别豫算時得由各部編製物别預算在會計法未定以前應按照此次所定暫行規則辦理（一）謂國家補助省預算特别預算之欵應於國家歲出預算表册省預算特别預算歲入表册内分别開列並說明必應補助之理由特别預算贏餘之欵應如數作爲特别歲入（一）謂度支部得就國家歲入情形酌設中央及各省預備金編入總預算册（一）謂京外各衙門收放本色米榖豆草等項應另編豫算專册及比較表隨同正册送度支部並將支放本色表册另造一份咨送主管衙門（一）謂宣統四年所指豫算歲入歲出比較表暫以宣統二年預算宣統三年之數列比（一） 
謂京外各衙門如於預算編造後因籌備事項有意外之出入得爲追加預算分别送部核辦（一謂京外造送各種預算表册惟雲南貴州四川廣西甘肅新疆六省及烏里雅蘇台科布多阿爾泰伊犁塔爾巴哈台西寗西藏庫倫等處到部日期可以較原定期限展緩十五日（一）謂本章程未經規定事件仍按照清理財政章程辦理 
[陸軍部咨行武官更調新章北京]  
　　陸軍部通咨各省云近畿及各直省陸軍編練業已完成其在營新軍各官佐皆有訓練辦事專責全賴各鎭協長官平時處置得宜黜陟公平該官佐自能久居其職使訓練成績日起有功倘辦事不洽人心用舍祗憑已意紛紛更調以便私圖則弊端從此而生軍律由此而壞本部總持戎政有考核各軍隊訓練之責近來疊接各處某某軍隊報告廢弛情形皆由該管長官任用私人挾持舞弊所致本部虚衷考核所揭各禀難保均屬子虚兹應先行通飭各鎭協統制遵照如有此等積弊富即立行悛改矯正如有故 
 
 

Page 5

 
 
違經本部訪查確守定即指名嚴參懲戒查陸軍自管帶以上各官隨時遇有更調應由各督撫奏明辦理外其餘軍佐各員弁遇有撤換更調按季彚册報部一次以憑查考業經通咨各省嚴飭遵辦在案然年久疏玩各鎭統制多不切實遵辦逾延遣漏甚多現本部應再詳擬章程以資遵守凡各省統制統領旣經選充務令久居其職倘有更調撤換照章應由各督撫奏明辦理統帶管帶各官此後如有更換須將原充之員是何事故是何劣迹及接充之員臚舉其歷事成績加具切實考語由該督撫電明本部辦理其餘隊官以上各員弁則仍照舊章按季彚册報部叙明撤換接充原由以便考核並上季報册應在下季首月内即須到部倘有如前逾延遺漏則惟該統制統領是問且本部不時亦派員前往密查以資印證 
[粤省賭餉抵欵仍不可恃北京]  
　　上年臘月初二日李家駒等奏粤省賭餉抵欵有著請旨迅禁以革秕政一摺有旨著度支部速議具奏初四日即由該部奏覆略云查原奏内稱粤省歲收賭餉四百四十餘萬兩除監務新增餉欵二百萬兩牌照捐酒捐七十餘萬兩所差不過一百七十萬兩近據資政院豫算股報告粤省豫算案經院議核减者合之部核盈餘欵爲數甚鉅欵或鹽餉酒捐驟難足額豫算减餘之欵不能盡數提撥然以之相抵終屬有盈且部核盈餘一欵雖經督臣追加豫算仍可移緩就急藉資挹注惟有籲請准將粤省所有賭博自明年爲始一律禁絕等語查該侍郎等所奏與資政院原奏大槪相同現復電令該督查明鹽務酒捐牌照捐究可歲收若干預算欵項能否移緩就急賭餉何時可以截止迅速電覆以憑核辦臣部前於議覆御史温肅奏内亦聲明將粤省預算溢欵抵撥賭餉一節應令該督奏覆誠以綜核收數通壽欵項自以身任局中者考查較爲詳確應統俟該省具覆至日由巨部詳細核酌再行奏明辦理奉旨依議 
[滬寗鐵路虧欵又須借撥北京]  
　　郵傳部上臘具奏云滬寗鐵路中經蘇常鎭三府皆商務繁盛之區特因外江内河平行並進而路線又僅長六百里加以釐捐比照水卡道數統征尤爲繁重商貨不前進欵遂少而借欵成本旣鉅年息爲多比年以來節飭鐵路總局裁省局用薪費設法招徠客貨凡有可求發逹之處一息未敢或疏計該路行車進欵比較往年雖漸有增益除開支所餘尚不敷支借欵利息兹據該總局將宣統元年即西歷一千九百九年分收支大數轉呈前來綜計全年行車進欵共銀元一百七十九萬六千餘元行車支欵共銀元一百二十一萬四千餘元收支兩抵應存餘利銀元五十八萬一千餘元以之撥付借欵全年利息銀元一百六十六萬二千餘元實不敷銀元一百八萬一千餘元由臣部暫向交通銀行如數借撥應付十二月十二日奉旨知道 
[北方鼠疫記]  
津函云上臘奥租界華人劉姓染疫身斃當時皆以爲非鼠疫詎至十九日劉姓同屋之一婦染病下午五點鐘忽斃德國醫士徐賴牙因劉姓死亡時不用顯微鏡試騐此次直剌死者心贜取其血液用顯微鏡試騐之則液中多有鼠疫菌於是知天津實有鼠疫現方日謀撲滅之法 
德國醫士徐賴牙函致日本防疫所謂奥租界發生鼠疫二名因是奥界罹疫者共有五名十九日罹疫死亡者之鄰家某姓亦有一人於二十日身斃必係染疫無疑 
津埠各國領事因防疫氣傳染議决杜絕租界交通惟各領事之意以此項杜絕交通辦法雖已準備然如租界外無疫症發生卽不實行而今界内且有疫症發見則此舉萬不能免也 
保定通函云保定省垣近日亦有發生鼠疫之說幸當道極爲關心已竭力設法防疫或不至於蔓延又云保定某客棧寓有哈爾濱客二人其中一人忽發鼠疫而斃因之傳染又死十七人現在保定各學堂中之日本敎員甚爲惶恐聞將避往漢口矣 
吉林函云吉林交涉局有衛隊一名因每日往來道裡道外傳染疫症而死聞黑龍江交涉局日前亦有薙髮匠一名病疫而死兩局人員如知生命之危險亟宜預爲防備乃該局上下依然鎭靜毫不爲怪何也 
南滿公司爲防止鼠疫蔓延起見自十五日起由長春南往之火車一律禁阻苦工乘載然苦工等因不能坐車均沿鐵路徒步南行分住范家屯公主嶺地方者爲數甚多但長春以南各村莊染該疫斃命者己所在皆有若再傳播及於内地農民則其慘害之所及將有不堪設想者是非設法嚴阻苦工之南下不可 
長春鼠疫日益猖獗每日因此斃命者實有一百餘人自發現以來迄今統計斃命者約逹五百餘人其慘狀殆與哈埠傅家甸相同聞日城裡各華商恐慌異常咸欲捨財而逃卽居住城裡之日僑等亦擬遷住路界以冀保全生命又路界隔離所於上臘十七日晚同時發生疫病者四十三人就中十三人十八日早均卒是日上午該所發生是病者又十八人又東清火車由日站駛抵俄站聞有華客二人染疫卽時死於車中 
 
 

Page 6

 
 
奉天函云百斯篤疫蔓延南滿路線一帶以長春奉天等處爲最慘刻已傳播各村莊若距開原十里之某鄕自去冬十二日起染疫者已逹十二名其餘勾臺子等處亦有染是疫者多名各鄕民因之異常惶恐聞開原知縣己與鐵嶺交涉局長會同趕赴該地方調查一切並設法預防又距公主嶺約二十五里之某地點（自長春至買賣街間）客棧内發見染疫死屍有二十四具之多嶺街華官聞信當卽急赴該地查驗 
東督錫清帥因哈埠瘟疫傳染太甚誠恐蔓延不可收拾特照會南滿株式會社所有南行之火車槪不准搭坐行客 
東督前派駐防奉省之北洋陸軍九十二標第一營及淮軍後路第五營來哈防疫昨經地方衙門派差將傳家甸街之大店均行貼號以備駐紥又吉林陳簡帥由哈旋節時擬由吉省調撥陸軍兩營以助防疫聞不日亦可抵哈矣 
[京師近事]  
聞憲政館已將弼德院章擬妥准於開印後宣佈並聞院長確係慶邸顧問四缺即以四大學士任之 
上臘某日軍機大臣朗貝勒又在監國前力保前直隸總督端方爲變通旗制處大臣俾資襄辦一切聞監國頗有尤意惟須婉禀皇太后方可定奪 
禁衛軍大臣濤貝勒决定在該軍内添設飛艇隊以圖軍備之完全現己在南苑内修建飛行艇收停塲並派飛行機研究家劉佐臣李弼卿兩君組織一切編練事宜 
自郵部盛尚到任後四國借欵代表屢次催訂正約盛尚初以數日後妥商辦法决不再延爲答十九日四國代表復至部面開談判二十日盛尚親抵那中堂宅面商許久日來各代表又至那盛兩宅密議現有於年前後十日内簽立正約之說然則此問題之解决當在旦暮間矣 
陸軍部前日接有陸軍第八鎭統制湖北提督張彪條陳擴張軍備辦法主持宣統三年先添練新軍一百萬其經費請酌收人丁稅聞廕大臣與濤邸會商恐此舉不免擾民頗不謂然擬另商妥善之策 
陸軍部廕大臣擬定宣統三年正月二十日在本部設立軍事講堂命各鎭武官輪流逐日到堂研究軍事每月命該堂監督將該堂一切情形呈堂評訂以來軍事之進步 
新授三品京堂朱恩紱呈遞封摺一件控係保舉考察軍械之隨員十人惟王運長存厚及四川某君以異常勞績保薦其餘七人則均係尋常勞績 
日前吉撫陳中丞電請陸軍部在吉添設陸軍全省翼長一缺並力保陸軍第六鎭統制吳祿貞堪繼其任聞蔭午樓大臣接電後已咨請軍諮處大臣濤貝勒定奪 
時評 
[軍事之希望]  
西諺有云。武力立法律之先。法律在武力之後。國家原始。利權接觸。各推酋長以保其羣。羣與羣爭。相互發逹。而成現在之國家。故其隋力。常以擴張權利爲主。吾國武力。遠遜各國盡人所知矣。然自尼布楚以來。所訂條約。往往以不知國際公法故。而貽誤者多。然今日法學家日多。而國際交涉。益不可問。日俄條約滇越界務。外交棘手。而咨嗟終日何也。法律在武力之後也。今廢尚以德國陸軍留學生。爲管部大臣。果能洞察情勢竭力整頓。而使將來有武力以爲後勁乎。 
[文官之希望]  
去年學部。爲考試事。忙碌一年。今年文官考試。又將實行。聞各部司員。及外省舉貢學生。喜者喜。急者争。有詡詡然自負者。有惴惴然自恐者。有稳坐室中温講義者。有游行街巿買新書者。有購紙筆。習楷書者。有就朋友講法學者。京師法政講義。購買一空。夫考試爲文明法律所應有。預備考試。爲各國應試者所同。其不同者。旣受試而官矣。又爲升官之考試。前次考試所得。人浮於缺。官而非官矣。又爲汰官之考試。有新考試而舊考試不足重。雖然考試新矣。應試者不猶是若輩耶。徒使大官嚇殺。小吏熱中。何政府之善作弄人也。 
[外交之希望]  
譎哉某國之外交政策也。其對於歐西各國。則曰我爲各國謀東方之利益。且爲各國在東方商業上之保障。列强其應感謝我。對於我國。則曰我與爾睦誼素敦。同舟共濟。當力負排難解紛之任。中國其應感謝我。嗚呼。若某國者。果爲中國耶。抑爲他國耶。實則爲已國耳。非然者。何以東三省之經營。如此其急迫。鐵路也。兵備也。商務也。晝夜營赶。着着進行。我國之外交家。可以猛然省矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇屬酌中折定之漕價蘇州]  
　　去臘江督蘇撫會奏酌定蘇屬漕價略云兹届征辦宣統二年新漕案准部咨飭令江浙兩省於本年所征本色仍共留漕粮京斛一百萬石白糧在内由海運京其餘仍全數改折等因查蘇州松江常州鎭江太倉五府州屢征漕各廳州縣本年五月下旬連日陰雨江河陡漲低區積水禾苗被淹受傷高平田畝因交秋亢晴缺雨滋培迨揚花吐秀更遭風雨摧殘在田禾稻結穗未能飽綻以至收成减色兼以江北淮安徐州一帶及鄰近湘皖等省同告災祲客米絕迹來源驟涸并因各屬平　倉榖殆盡提欵購補出數少而銷路廣米價因此飛漲查蘇省冬漕折價前經言官陳奏應照巿價折收現在開漕期近調查錫金兩縣及省城米價每石均五元四五角遞漲至六元有奇不等由會議德公司議决按照錫金兩縣查報米價并裕蘇局逐日以洋易錢巿價平均計算每石折收錢七千五百文隨收公費錢一千文完本色者以石抵石外循舊將餘耗改收公費錢一千文遲至年外無分本折每石加收錢五百文其减賦案内奏明抵補减缺南粮之隨漕脚費每石錢五十二文仍照章按數帶收似此辦法核與現巿有减無增再隨漕帶收公費錢一千文係抵支各州縣一切辦漕要需恐刁頑之戸視爲無關緊要任意抗延則州縣公用無出勢必貽誤漕運應請循案奏明倘糧戸交米而不交公費卽此照抗糧例懲辦以儆效尤十二月二十一日奉硃批度支部知道 
又片奏嘉定寳山二縣向種木棉地不産米應完漕糧歷經民折官辦所有收漕折價由官紳會議詳定征收查上届宣統元年分連同公費脚費每石折收錢八千文年外加收錢三百文本届宣統二年分征辦新漕據布政使陸鍾琦糧道惠綸詳請每石連公費脚費年内折收錢九千文年内完不足數遲至年外者一律加增錢三百文其糶變一欵仍照通屬定數提解似此辦理尚屬平允謹合詞附片具陳同日奉硃批覽 
[浙省准設粮庫大使專缺浙江]  
　　上年十二月政務處議復浙撫請設糧道庫大使專缺摺云查原奏稱浙江糧道庫大使向由布政司理問兼管兹布政司理問業經奏裁惟糧道庫大使關係重要必須仍有專員管理請予專設浙江糧道庫大使缺以重庫儲等語竊維設官分職各有專司而糧道庫儲關係綦重自應准設庫大使專缺以重職守至應如何咨留選補查吏部定例佐貳等官補缺均有一定輪次如本項無人始准將應行借補各員統較先後以到省最先之員借補今浙江糧道庫大使初議設缺該省向無此項候補人員自應先由該撫於通 
[]  
 
 

Page 11

 
 
云今日據報長城以南疫患己見减輕滿洲大局仍無變動 
德調駐華公使字林報載初三日北京電云德國駐巴利維亞公使哈克斯沙森君己簡爲駐華公使 
俄報臆測之言日本日日新聞載前月二十五日倫敦電云俄國某報載有哈爾濱電音謂滿洲瘟疫恐將引起排外之舉而使日本藉口占據關東云 
分類新聞 
政界 
[指駁資遣飢民之統計揚州]  
　　揚州府嵩太守上臘詳送江甘兩縣資遣飢民報銷各欵一摺奉財政公所批云據詳已悉現奉督憲批示已如數動撥銀四千五百八十八兩零札發該府轉給歸墊矣惟查册列裝載飢民民船錢五百六十三千四百餘文據稱陸續雇船八十一艘每船水脚多寡不齊又民船守候多日給發飯錢五十八千零又散給麫餅價錢二千一百五十千文核與大口給餅二斤小口一斤每斤五十六文之數不符據稱因查極貧之戸按篷酌發餅糧等情其餘如賞飢民病故錢二十八千零及司事員役飯食等項槪係籠統開列究竟每船水脚若干某船守候幾日飯食如何發給極貧之戸若干放給麵餅若干病故飢民共有幾名每口給錢若干所用司事幾人書役幾名飯食如何開支均未詳晰聲明支銷之欵共八九千串之多豈無簿籍似此含混開報憑何核轉仰再逐欵查明開報無違 
[城區編釘門牌之手續常州]  
　　武陽城董事會調查戸口大致告竣依照各叚號數編制白鐵門牌凡局前街大街西雲里千秋坊等處已於年底編釘其他各處則定於正月續行辦理 
[藩署辦公之新氣象杭州]  
　　浙藩司衙門自上年淘汰胥吏改分總務釐稅田賦審計俸餉銷算六科遴選員司考用書記另行建築辦公廳嗣因庫藏支絀委無閒欵可挪工程因以遲滯誤又因全省行政經費部駁過鉅各署額支不得不極力樽節現聞辦公廳落成後業經吳方伯禀商中座决擬裁去俸餉銷算兩科歸併四科擇期正月初八日行開幕禮即日將舊有科長科員書記寫生一律新頒委札給諭如期入廳辦事應裁减之兩科十三員亦於是日揭曉云 
[畢某生請辦鎭鄕巡警安徽]  
　　安徽恊標巡警學堂畢業生丁烈楊等以舉辦鎭鄕巡警均列爲籌備憲政期内不容置爲緩圖而皖屬懷甯縣石牌鎭潛山縣之黄泥港均爲該邑首善之區人烟輻輳商務亦極繁盛况值冬防吃緊難保無匪黨棍徒溷跡其間兼之近年皖南北各處水旱奇災逃荒災民結隊成羣紛至沓來地方居民舖戸驚恐異常實難安枕若不迅速趕辦巡警招募巡士分叚站崗輪流巡邏不足以消隠患而保治安日前該生等已上禀撫台懇予札飭該縣妥速設法舉辦如經費不充願效棉力以盡義務 
外交 
[官商預備德儲游杭之忙碌杭州]  
　　普魯　皇儲來華游歷所至各省業經大部通電飭令從豐預備歡迎上臘商務總會復又接准勸業道文開案查本年南洋舉行勸業會浙省出品恊賛會陳列展覽旋蒙審查總長督同審查各員評定等次分别給奬頗爲中外屬目現在下會品物除已在會塲售去各件外業經一律運回原擬俟分類清釐後卽招集來請領回之各出品人分别給還正在辦理間適奉撫憲札准郵傳部咨德儲定於明春來華游歷並由水路先抵杭州之文西國最重商務浙省此次出品旣有足觀而下會之陳列相櫃又己一併運回則於明春德儲來華之時自宜仍前陳列以示浙省商業之美備現距明春爲時已近擬卽就此項下會品物全行暫留陳列以便尅日部署齊全用備展覽其有爲該出品人自欲領回者則俟德儲抵杭叅觀以後再行給領爲時祗三數月於該出品人旣無出入而我浙出産之豐盛製造之精良可期傳播遐方推廣銷路實於商界前途關係甚大計各出品人定能共曉此意樂於贊成相應備文照會貴總會卽速行知各分會分所一併接洽其未設分會之處所則逕由敝道札飭各府州縣分别傳知云云現聞該總會以待年迫促内地郵傳尚未普及特改定新正初五日開班轉行矣 
[駐汕和領改派英領兼署廣東]  
　　駐京和國公使昨照會外務部以和國駐紥汕頭領事官現在改派英新任汕頭領事官竇爾慈兼署請轉行粤省知照等情外部據此己咨行粤省大吏轉飭照章接待矣 
軍界 
[局紳呈請派勇防範匪徒廣州]  
　　南海鹽步河中局近日接到匪函兩次向該局打單五千兩局紳接信後將原信禀呈縣令並請移營派扒船在該處駐泊以資保護王明府據禀後當批示云禀悉匪徒膽敢打單勒索不法己極候立卽移行飭差認眞查緝並咨呈廣州協速派弁兵前往駐緝防範務獲本案打單匪徒訊明盡法懲辦以戢盜風而安閭里 
[射擊學員解散之原因湖北]  
　　講武堂射擊班學員原訂一學期畢業該堂總辦以陸軍部校閱在邇（三月校閱）誠恐各官長荒廢兵學致多淘汰殊於全鎭名譽大有關係因而去緩從急權將該班暫行解散一俟校閱竣事即令重事學習其該班日本敎習木村則仍聘在該堂敎授各禁官長戰法戰術學云 
[緝私帮帶因狎妓被辱鎭江]  
　　某緝私營張帮帶因赴長江下游一帶查緝私梟道出鎭江每日皆在花天酒地中其實不名一錢後街各妓寮甚恨之然又莫敢如何也日昨又在小街羣仙戲園挾妓觀劇被人唾罵幾致飽以老拳而張仍無媿色至今尚留戀該處不去 
[駐鎭標統因細故被控鎭江]  
　　駐鎭南洋陸軍第三十五標統帶敖正邦君現與鎭紳某因事啓釁勢難解紛刻被人羅織多欵在督轅控告江督昨己派員到鎭密查矣 
學務 
[松郡女校畢業聯誌松江]  
　　松郡清華女校成績最著去臘年假行畢業式由敎育會長蒞校授憑其畢業許生姓氏如左（師範正科）朱振亞李東英黄承龍曹支厦（師範預科）莊醒黄葉文明（初等畢業）高永珍周錦袽陳枋吳芳蓀陸志賢張吟俊朱振華楊效讓陸志賢王杏林謝恂如姚鍾俊沈端方徐織玲徐挹芬又西外聶氏女校自甲辰創辦至 
 
 

Page 12

 
 
今已歷八年亦於上臘行第二次畢業姓名如左張文錦顧季才朱蓉城孫雅賢錢潤身沈文傑耿肇池周叔蕃 
[單級師範生推廣敎育之宏願廣東]  
　　粤省小學單級練習畢業生近日互相聯絡發起一會名廣東單級敎授研究會自行捐資公立單級學校一所爲風氣倡逐謀推廣城廂河南各處擬定爲第一第二等校業經在新城植基學堂再次集議赴會者均極踴躍云 
實業 
[湘路試演新車紀事長沙]  
　　湘路長洙一叚由洙洲至昭山一帶工程久已完竣於上月初八日試演火車極爲稳速已誌前報兹聞由省垣北門外至南湖港工程亦己次第告竣復於十九日試行工程車各處居民前往觀覽者絡繹不絕綠女紅男異常擁擠並有各處工頭鳴鞭致賀惟聞開駛之時機件裝配未能完好以至開至東門外即不靈便隨由工程師飭令停止以免别生危險 
[農業監裁减辦事人員長沙]  
　　湘省官立農業學堂自開辦以來甚無起色其常年經費向不豐足加以本年財政較前尤爲支絀故辦事時形拮据自上年下學期歸沈讓溪大令接辦後卽將辦事人員大加裁减以節糜費而圖振興 
[四會縣組織農會被駁廣東]  
　　粤督昨准農工商部咨開以四會縣設立農務公會改正章程公舉總理董事由勸業道詳請咨部察照立案發給圖記式樣委札等因並章程一扣前來查閱所擬章程第三條所稱本分會擬公舉總理一名董事兩名擔任會内一切事務等語核與本部奏定章程第四條所開分會董事約自十員至三十員爲率等語不符第五條墾荒等語應先禀明地方官核准辦理以免紏葛第七條内所稱凡願入會者均書街名住址至本分會註册歲繳會份銀一兩四錢四分以爲種種墾荒經費照章准其試辦十年俟有成效然後升科並由地方官任保護至遞年所得溢利則撥二成歸本分會爲常年經費餘照會份均分等語查農會非營業可比所興利益非爲個人起見詳核所擬各節如註册繳會份以及會份均分字樣仍如公司招集股欵辦法應即飭令詳加改正另行呈部核奪以符定章相應咨覆貴督查照飭遵張督准文後當札行勸業道轉飭遵照矣 
雜記 
[賭徒大戰駭聞鎭江]  
　　鎭屬太平洲地方獻以來賭風極熾初三日有周某推莊因骨牌均有暗認骰子又嵌水銀竟被王某窺破機關對衆宣揚遂致周王各糾多人猛鬥一塲此拳彼踢一時賭塲變爲戰塲聞周王二人甚致各樹旗幟大書鬥戰勢不相下必釀巨禍云 
[首令出缺誌詳松江]  
　　華亭趙豹文大令蒞任未久循卓著忽於去臘二十六日晚因病出缺合邑士民同聲悼惜遺缺由松府戚太守電致湖州促發審沈聯棣大令馳回代理業於除夕夜接印任事 
[董祠重修有欵松江]  
　　松郡董文敏文采風流照耀寰宇而祠屋頽圯不蔽風雨松府戚太守衋然憂之以興復爲已任客歲適住天馬山之董裔因爭産互控當於廿八日太守升座研訊判罰董仲生洋四百三十元田十畝董正祥田三十畆董子帆港租一百數十千作爲修葺祠堂之用其不敷之處由太守督同紳董倡捐云 
[卡員苛懲被控安徽]  
　　皖省泗州宿州靈璧懷遠鳳陽等縣紳商學各界林公福等因本年水災較重米榖缺乏民食堪虞當會同設法籌欵赴鄰省産米之區購辦米糧以爲籌備平糶之需惟載運米石行經鳳陽關所轄泗州境洪口分關報完關稅詎該口祝委員任意勒索苛徴旋經該紳等向該委要求稅章閱看據稱渠得此差花用黑禮爲數頗鉅所有額外抽納稅捐並非私加凡於各關人員無不盡知任爾上控可也該紳等問言知難理論業己聯名赴省上控究不知省中各大吏如何秉公查辦該委員如何結果也 
[清談]  
　　風流京官 
從前京官之作狹邪遊者。一人胡同。則疾行遽步。惟恐途遇熟人。迨至妓門。必徘徊四顧而後入。其出也。亦必徘　徊四顧而後出。今則不然。其光降八大胡同者。必高車駿馬。前有頂馬。後有跟隨。挾帖包。執烟袋。左右護衛。一遇車多擁擠不得進。則大聲呼叱。馬鞭立下。迨至門前。則從容下車。昻然直入。如堂官之。到部然。嗚呼闊矣。 
記者曰。闊誠闊矣。特恐如劉家□遇討嫖帳。被妓院惡作劇耳。 
[風雅統制。]  
客歲菊秋記者因參觀勸。業會作。白下之遊。事畢泛舟後湖。遊僧寺及陶公亭等處。縱目一。覽全湖在望。敗荷枯荻間。負山面郭。風景極佳。忽舉首前視。異境天開。有西式樓翼然。亭臺環之。頗扼全湖之勝。因與朋輩遵徑前行。至該處則。管鑰扃然。似有人執洒掃役於内。叩其門默然不應。因退詢其附近鄕民。遇一老。兵則曰不可去。不可去。是乃徐統制遊觀處也。統制有命。不許他人擅入。余曰曾是徐統制而不與民同樂乎哉。則又對曰余不。知余不知。掉頭不顧而去。 
噫嘻。統制之威力。果如是耶。雖然抑何風雅乃爾。余無以名之。名之曰筦領湖山之統制。新語 
[臘尾年頭之小紀念]  
蘋光綠轉。斗杓春回。鶯啼燕語之中。時時有動魄驚心之事。觸我見聞。風潮接疊。際此臘尾年頭。殷憂或以啓聖。撮舉大端。用當遒鐸。 
一北方鼠疫之蔓延也。鼠疫之起。由哈爾賓而長春。而吉林。而大連。近且越關浮海。波及京津烟台矣。政府責成民政部及奉直兩　。設法撲滅。然水陸之交通頻繁疫勢之傳播。殊難少殺。時交春令羣蟄萌。動後患正方興未艾也。 
一漢口暴動之風潮也。漢口變亂之。生不過以一車夫死於巡。捕房耳。卒至羣情憤激。紛紛詰難。外人小題大做。竟至號召商團水兵。向我手無寸鐵之愚。民開槍轟擊。連斃十餘人。傷者更屬無數。嗚呼外人其眞視我國人爲非類矣。如此重。大交涉。不知將來。結果又將何如。 
一俄德日協約之傳聞也。俄德日締結協約之說。去臘業已。紛紛傳述。且駐京日使。携眷回國。同時駐京德使亦蒞日本。其中顯有秘異。令人可。疑外交風雲。瞬息萬變。自日。俄締結協約以來。滿蒙情勢。已日趨於。危迫。倘更有俄德日協約發現於世。吾不知其侵略之舉動又將何如。而我國介乎其間。眞有事齊事楚左右爲難之槪矣。 
一上海减租之遷延也。上海去歲銀根緊急。巿情冷淡。各商店因人不敷出。維持爲難。相率面爲請减房租之舉。呼號數月。毫無。影響。卒至罷巿要求。嗣經官紳出而。調停始歸平定。有靜候商辦。不可紛擾之說。第滬巿金融虧虚已久。斷非一時所能恢復。年來商業。殊無起色之望。各房客迫於生計之日艱迫不能忍。以求一逞。倘遷延復遷延。仍無良好結果。則挺而走險。後日之情况不知何若。未卜當局者有以弭患於無形否。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李家駒奏考察日本財政編譯成書呈覽摺（續）]  
其四爲行政之原則卽課稅之正確便宜及徴收費用之節省是也我國關於納稅者課稅物件與賦課徴收之監督以及濫收之處罰滯納之處分訴願訴訟之規程皆無精密法令以規定以故胥吏得上下其手使人民生額外之負擔是謂之不正確且納稅者或以榖或以錢納錢者又因幣制不一展轉折合其不便者一納稅之地未經法定往往斗粟尺布使人民提携負荷逾百十里其不便者二納期雖有定制而胥吏輒意爲先後以便私圖其不便者三徴收之程叙旣煩收支之機關無别催科之吏因緣爲奸其不便者四又吾國向行包徴包解之法督撫責之州縣州縣復委之吏胥所耗之數不止倍於正供之數在國家耗其二而僅得其一在人民貢其一而實耗其三是爲徴收耗費與行政原則不符者四也今將欲增加收入必先改良稅制而改革之根本則首在釐定租稅之統系考租稅統系各國不同有所謂單稅制度者有所謂複稅制度者據今世財政家之評論率以複稅制度爲優蓋此項租稅賦課所不及者則以他項租稅賦課之又行某稅而此類人民負擔過重者則更行某稅以課他類之人民彼此相調輕重相劑在國家可得大宗之入欵在人民又可保負擔之均平此複稅制度之所爲優也特所謂複稅者决非濫加稅目爲無藝之誅求也必循租稅之原則整理而畫一之以成有統系之稅制而後可歐洲十八世紀之末稅制紛淆其用意專以收入增多爲主至於稅源之保護分配之均平皆所不計所謂無統系之複稅制也厥後卒至紊亂乃變計更張至於今日統系秩然矣我國稅制首重田賦而地丁租課漕糧漕折糧折耗羨等項名目不一此外有釐金有鹽課有海關稅有常關稅有十藥稅有茶稅等項又有雜捐而牙稅當稅契稅油稅酒捐漁捐豬捐船捐車捐舖捐妓捐賭捐等項不勝枚舉殆無統系之可言蓋自近年國債迭增新政繁舉每遇一事輒籌一欵又無通行全國之法令以統一之於是直省各自籌欵各自開捐與日本藩制時代及歐洲中葉稅制紊亂情形無異故卽以租稅一端而論已足兆分裂之危機爲今之計非通盤籌畫迅速清理不足以救財政之窮清理之策有五其一舊稅之當改良者如田賦如鹽課如關稅是也此項稅目我國沿用已久各國通行亦廣惟舊制疏舛流弊滋多以致收額日减允宜及時改良如田賦則當用純益課稅之法不當用計畝課稅之法無論宅地田地一律賦課不可偏廢此外丈量地畝編製台賬皆改良田賦所有事也如鹽課則當行國家專賣之制不當沿鹽商包賣之法所有引地之改廢鹽塲之限制皆改良鹽課所有事也如關稅則以收回稅關管理權及改正稅率爲主惟事關條約亟應爲改正之準備其未經改正以前則當先行返稅法消費稅法及政府收買法以圖目前之抵制彌縫此改良舊稅之策也其二舊稅之應歸併者如地丁租課漕糧漕折糧折耗羨等項自日本制度言之皆屬於地租所宜裁併畫一不宜多立名目徒滋紛擾其餘各稅变宜審其性質以類相從釐而一之此歸併舊稅之策也其三舊稅之應廢止者如釐金如統捐如常關如茶稅以及煩複之雜稅皆是釐金一項外人稱爲内國通過稅阻工商之發逹助客貨之暢銷其應廢止自不煩言統捐常關亦復相類茶稅一項前有茶引之制度後有茶釐茶捐之别名此亦有礙茶業之發逹且收額無多廢之　便此外各項雜稅亦宜分别存廢如牙稅如當捐如鋪捐如漁捐將來可歸併營業稅如契稅則或歸併入田賦或改爲財産承繼稅如船捐如車捐如妓捐仍可列入雜稅一類以充地方自治經鄪此外則宜一律删除以省煩苻而賭稅一項尤宜痛絕此廢止舊稅之策也其四舊稅之當擴充者如酒稅如烟稅如印花稅之類是也此項租稅各省或經試辦或未實行允宜及時擴充以增收入各省酒捐辦法不一亟宜釐訂稅章通行全國現行土藥稅以禁烟之故斷難久存近已稅額銳减宜以烟草稅代之烟草固以專賣爲便惟恐尚難遽行可仿日本故事先行烟葉專賣之制印花稅章程尚多可議宜重加釐訂此外登錄稅登記稅如一時未能實行可先擴充印花稅之範圍以資彌補此擴充舊稅之策也 
小說 
[幻想小說縹緲觀（春）]  
海天一色。四望淼然。虚無縹緲之間。高山壁立。直接雲表。高山之顚。有至大之沃壤。黄白交錯。草樹葱縟。其地勢之廣袤。蓋不可以道里計。 
在沃壤之東隅。有千里馬在焉。遍體作青色。昻首獨立。神駿無倫。鳳臆龍睛。蹄輕耳峻。覘其狀態。若眞具超羣絕倫之能力。睥睨四顧。不可一世。千里馬之上下左右。烏獸紛然。鷹　盤摶於上。熊虎蹲伏於下。左有箭猪。右有豐豹。咸聳視思勸。欲得千里馬之隙。以肆其攫之伎倆。 
白駒皎然。齕草於千里馬之左次。依依不忍去。千里馬舌舐其面。若甚愛其恭順。突箭猪自旁騰起。力嚼白駒之足。白駒大創而奔。千里馬大怒。躍然而起。欲爲白駒復仇。顧前蹄觸石而蹶。箭猪立噬千里馬之腹。裂膚見血。千里馬亦被創而逸。 
千里馬旣逝。一絕大之白鼠。發現於沃壤之中。伏居鷹鷲熊虎。勢力圈之内。屏息不敢動。不一時許。白鼠忽倏然而怒。一躍去地丈有咫。舉爪以撲熊鼻。熊受疻亦怒。則合鷹鷲虎豹之羣力。以摶白鼠。白鼠力抵諸鳥獸。不少郤。諸鳥獸輩或啄其睛。或掣其足。或跋其胡。或疐其尾。終以衆寡懸絕。力不能敵而白鼠亦大北鷹鷲熊虎輩旣奏大捷。呌號跳擲。樂不可狀。驟見一怪異之巨人。自叢樹 
 
 

Page 19

 
 
中躍出。肩戴兩首首各三身。二首而六身。五官四體皆稱是。鷹鷲熊虎輩見此怪人。則大囂亂。無復紀律。巨人縱步而前。奮其敏妙活潑之手腕。或擷。之或掊之。或攫而仆之海中。或踣而挫之地。上一轉眴一舉手之。頃諸鳥獸垂翅曳尾。紛竄而去。不知所之。 
巨人獨立山顚。搔首向天。發聲而笑。山谷響應。林木震動。 
記者曰。此夢中之縹緲觀乎。抑國民之理想鏡乎。或亦竟實有其事乎。記者不敢知。願以質諸今日大言炎炎之君子。 
本埠新聞 
[奉天交涉使電告患疫情形]  
　　滬道劉襄孫觀察昨接奉天交涉使韓國鈞來電云承派史醫員及學生二名刻己抵奉隨帶藥品各件亦經收到深感無旣奉省疫事年前十二月初二起至廿九止共計疫死三百七十五人正月初一死十四人初二死三十四人初三死十九人雖未加增亦未稍歛至籌防之法關於車站等處特派醫員辦理城廂各處均由我防疫事務所實力主持所有死亡之人惟車站爲最多因北來苦工俱集於此聞上海於奉省疫事頗多謡傳難免人心惶惑有特將實情縷陳倘蒙鑒照登報申明尤所感佩國鈞支 
[南北錢莊大半上巿]  
　　南北兩巿各錢莊昨已大半上巿兹將調查所得者先行刊錄（北巿）彚康晋和瑞昶森康兆豐恒興志慶順康福康敦和豫源恒祥存德餘大瑞大永康升大志大森和承大衍慶怡大元甡源餘益和賡裕義善源宏大承窜崇餘衍大鼎康寳和永豐（南巿）元大衡九安康元春元昌愼德通泰立餘元益安裕乾元義昌叙生源昇 
[巡士索賄逞兇]  
　　向在小東門城門口擺設銅器攤之張寳堂昨至縣署禀稱前有工程局六十四號巡士蕭勝祥向小的索洋二十元保護小的將攤遷入月城内詎甫及三天蕭又索賄不遂其欲卽將小的扭毆受傷攤上銅器亦被旁人搶去約值洋二十餘元當時並召六十二六十六六十八等號巡士到塲帮兇將小的拖至工程局幸卽釋出小的因小本經紀受虧不起爲此禀案求究是時田大令適己公出由原差傳知須俟本官回署補詞候核 
[縱火圖賠之勾當]  
　　僑居西門外仁慶里之蘇州人戴子卿去臘因保險縱火由西區查出實據將戴及其寡嫂金氏移解工程局訊究戴供實因失業出此下策判戴收押改過局五年氏押善堂一年詎正欲移送收押時戴與氏忽極口呼寃爰由裁判員提案復訊戴供小的實未保險事由保險掮客陳某與董某串合囑令小的在仁慶里保有火險之林正清家隔壁空屋内租住金氏亦非寡嫂係由董妻在蘇州招來先住北巿客棧後即遷進同居所有引火之物均由董等取來詰之金氏供丈夫姓王業已故世婦人向在蘇州針繡度日由董妻招之來滬密商此事許酬洋一百元求鑒裁判員當飭偵探提到林正清質訊林供寗波人在大昌洋行爲軍裝掮客小的之妾於十月遷居仁慶里曾在義源行保有火險銀四千兩詰其縱火一節堅不承認判林拘留限交人証再行訊究旋於除夕有素爲細崽之陳耀基見其逃妻賀氏由北巿行至仁慶里扭住詰問始知與林姘識同居遂即扭至西區移解工程局亦飭留候研訊 
[海運局又將開斛]  
　　浙江海運滬局總辦黄朗軒太守自去年歲暮停兌漕米後卽於除夕返省度歲昨又乘車來滬蒞局視事聞定期初八日開斛兌漕已諭令各屬解米丁胥斛手人等一體遵照矣 
[車運漕米之畫餅]  
　　浙江海運兌漕事宜前經滬局總辦詳奉上台核准在禾郡車站設立分局將附近各州縣漕米就近騐兌兹因車運之米爲數不多是以不復設局仍用船隻裝運 
[客帮商人倒欠莊欵]  
　　駐滬青島順聚誠號客紀申卿因虧欠久大衍大森和寳和兆康元甡瑞大志慶德源等九錢莊往來銀三萬餘兩於去歲杪潛逃無踪現己由各莊報請捕房查緝矣 
[利興棧貨拍賣償欠]  
　　已閉正元錢莊經理何兆政曾在道署控告利興號股東關禮中馬辛農不理往來欵項迨經蔡前道札飭公共公廨查提追繳關等已因虧欠海參崴俄總領事公欵逃匿廣東原籍當時卽將利興號發封備抵旋又由滬道劉觀察札廨嚴催復經寳讞員飭將廣東路一號門牌利興貨棧一併發封備抵在案去臘二十六日又派廨差協同包探將該棧啓封所有貨物檢交壳件洋行拍賣得價若干著即送廨以便禀請滬道核示給發 
[巡捕改期種痘]  
　　英美捕房華捕正巡官張君於去臘二十六日發出法諭一道照錄如下照得各華捕傳種牛痘未免稍有寒熱當此節届歲暮本正巡不忍便爾等愁眉度歲因此各捕房華捕未經醫官驗種者准即改期於二星期後一律傳種仰各知照 
[謝贈]  
　　去臘承英美烟公司惠贈五彩月份牌多張又承中國合衆保險公司惠贈四張華成保險公司福安保險公司藻文公司中西藥房各贈二張五光十色均有可觀又商務印書館昨贈辛亥袖珍日記四册併書於此以誌謝忱 
[城内]  
驟難返駕○上海縣田大令赴蘇賀年已紀前報兹悉大令須再赴寗至江督憲張制軍處賀年大約初十左右始可返滬 
代拆代行○本縣田大令札捕廳趙少尉文云本縣於正月初五日赴省函禀地方事宜所有倉庫獄囚均關緊要合行札委札到該典史立即遵照刻速多撥捕壯小心防範至上下公文照例代拆代行仍將行過事件摘由開報毋稍懈怠 
枷犯脫逃○汪長生偷竊小南門内永興橋堍應姓家車夫衣帽等件當由崗巡查獲帶至南三區轉送一路分局判令枷示十天在案詎該犯甫枷三天乘隙脫逃事爲德正巡宫查悉恐有賄縱情事特傳該舖地甲到忌案訊訊判限三日將逃犯尋交如違嚴比迷信兆禍○夏阿全費榮生互扭至一路分局經德正巡官提訊夏供妻子生産時同 
 
 

Page 20

 
 
居費榮生之妻黄氏在廚房内括鍋小的因俗例最忌向之阻止詎氏不服以致口角扭毆詰之費榮生供夏妻分娩時小的之妻不知俗忌致觸夏怒將妻毆傷求令夏貼償養傷費洋十四元以後死生各聽天命情愿具結了事巡官得供冋夏開導姑念費實貧苦夏亦情愿遵斷遂即了案 
道批五則○紀月帆禀批該商究被何人控案提押與洪佩卿有無運帶責任仰會審官寳令迅即查案禀復察奪抄黏並發魏宗萬禀批案旣由局訊諭因何旋不准理仰四路一區巡官資案禀復察奪孫士奎禀批案旣由廨訊諭應着禀廨聽候核示毋得來轅率請備案畢汪氏禀批此案上年據該氏具呈經前道批縣錄取訊共情形迄未復到據禀前情仰上海縣迅即研訊確供錄報察奪毋遲親供抄發詹大有駿記墨店詹堃禀批旣已赴縣剖陳仰上海縣迅予核明秉公辦理仍將訊辦情形具復察奪鈔黏並發 
一路巡局批詞○周嘉福禀批該民夫綱不振致　入室不見之兇此次原媒韓王氏旣將爾妻伴送回家在先是否串逃豈能憑虚揣測惟旣稱被捲衣物無着是否屬實候飭提案集訊分别究懲此批抄單附陳王氏禀批據禀螟蛉子增祥該氏撫如已出及長游蕩違忤甚至紏同妻黨逼賣房産纏擾不休實屬形同梟獍應准如禀備案如再有前項情事即扭局訊究嚴懲可也 
[南巿]  
定期開關○滬南江海關自去年歲暮起暫停征稅現經稅務司巴君擇定於初十日照常開關征收稅餉除諭令書舍人等一體遵辦外已禀明滬道劉觀察查照矣 
車捐改章○城自治公所經收車捐處查得小車一項向章每輛每月捐錢三百二十文今届已由所董議改洋碼每輛捐洋三角爰特佈告各車夫一體遵照其餘車輛仍照常例 
[閘北]  
逃過歲關○粤人徐子秋因欠木作頭魏澄孫澒等造價洋三百元被控經四路分局黄正巡官判徐交保限三期繳清詎徐保出後兩次繳洋二百元餘欠延至除夕祇繳六十元當奉巡官諭飭寛限五天如數繳清若再逾限惟保人是問 
不及追繳○錢景星與北四川路賫美洋行買辦金文標合夥紏葛　金拖欠借洋三百元去臘扭控四路分局由黄正巡官訊判交保限兩期繳洋在案詎金保出後逾限日久分文不繳除夕復由錢投局謂追巡官飭令退去候傳保人到案再核 
分期償遠○李鴻源控協綸絲廠股東茅廷奎欠木料銀二百兩去臘經四路分局黄正巡官傳訊判還銀一百六十兩先繳八十兩餘着正月底繳清具結開釋 
賭棍行兇○住居胡家木橋之楊阿榮去臘至三路分局控被賭棍包茂祥包海全拆梢不遂紏人行兇並被毆失其妻楊瞿氏之金簪金環等物請爲究辦巡官諭楊退去候查明提訊核辦 
[英租界]  
何甞滋擾○去臘二十九日三馬路醉翁樓酒館主關某投報老閘捕房稱有張李兩人在店滋擾捕頭准飭包探沈阿岳前往查知實係經租人向關索租起釁沈探即回禀捕頭諭飭自行理處 
西探遊歷○英美捕房五十號西探目安姆斯脫郎前日請假一星期赴内地遊歷拔升包探○總巡捕房四百七十三號華捕因辦公勤愼業奉卜總巡升爲試用華探仍留本捕房當差 
包探調差○楊樹浦捕房五號華捕邵和鈞業奉卜總巡調至西虹口捕房當差總巡捕房六十三號華探陸阿壽亦奉卜君調赴楊樹浦捕房辦公 
查獲賊贓○南京路公興里公平洋行經租帳房内失竊古磁花瓶一只值洋九十元昨經包探張寳榮在北海路鴻源押店内查獲原贓吊存捕房候認 
人贓並獲○李阿二昨日竊取二馬路二百八十一號馬車行橡皮車輪兩對當被包探王梅生查獲人贓拘入捕房押候究辦 
又竊賊李二昨在英租界竊得張連記之小車一輛推至法租界圖消當被六號法包探查獲連贓送至總巡捕房押候究辦張有生昨在四馬路四海昇平樓茶館内竊取水烟袋一只當被包探沈阿岳查獲拘押捕房候究 
竊案何多○顧家弄一百四十一號張姓家失竊綢皮衣一箱勞合路王益記失竊錫器九江路甘順成家失竊綢皮衣服江西路永年洋貨店失竊銅元三十餘千及紙烟香皂等物均先後報告捕房請派包探查緝 
[美租界]  
聚衆賭博○北四川路靶子路口紅帮成衣店主周阿根前晚聚衆賭博六百三十五號巡捕向阻不服反被兇毆該捕即喝警笛召集他捕將周及錢全福陳阿四等拘送捕房押候訊辦 
賭徒搶洋○陳全福前晚在信大馬車行内因賭起釁搶取王阿法洋數元由王鳴捕拘送捕房捕頭以兩造均有不合斥不准理女棍又來○女棍陳阿姣陳阿娥前因犯賭經公堂懲辦驅逐前日又來租界由探緝獲送廨收押候辦 
小孩待認○前日有年約六七歲之男孩在西華得路迷途啼哭由捕送廨留養待認 
[法租界]  
勒限遷居○鄕民周德順前將租於某姓造屋之基地一方倩地保黄世明蓋戳押於某洋商得銀二千四百四十八兩後因届期不讀由該洋商控奉公堂將地拍賣抵償在案惟該地原建之屋逾限未遷兹復由原告禀請公堂傳案限遷如違押辦 
變産抵債○鄕民王金生前將坐落楊尾橋地方之租遺田單向朱姓抵押洋一千元延宕日久向催不贖朱即具控公堂將王傳訊據稱此田值價一千二百元祇能變賣料理求請寛限判王交保限十四天理清 
勿再延誤○樊順田前將道契抵押於某洋商計銀六千兩嗣因逾期不贖控奉公堂傳訊樊供已向原告商妥允緩取贖所有利息已付到西歷二月二十六號求鑒聶司馬謂原告現欲返國不能再延旣稱利息付到二月二十六號姑准寛限至該日爲止備本取贖如違准由原告拍賣歸還 
捉拿惡丐○法捕房總巡以時届新正往往有種乞丐成羣結隊向店舖居民及行路之人强索錢文稍有不遂即肆滋擾爰特停諭各捕遇見此等惡丐須即拘捕收禁因此連日拘進捕房者有一百數十餘名之多聞管押期滿均須逐出租界云 
海上閒談 
本報臘尾停印時。記者曾告。諸君。謂俟各界人士。淬厲精神。與時俱新。然後再與諸君子相見。曾不轉瞬。忽忽新年矣。 
今記者已磨墨吮筆以待。願以各界之形形色色。盡摹繪於尺幅之内。以供社會之視聽。不知各界人士。果能淬厲精神。與時俱新藉以一新諸君之耳目否乎。 
諸君須之。我知各界人士。必不肯使記者蒙食言之誚。而騰笑於社會也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[王清穆籌擬蘇路進止敬告股東]  
立憲國家有事則謀之國會股分公司有事則謀之股東此不易之理也吾蘇路之發起後於浙路兩省紳商痛心於滬寗鐵路之失有損國家主權而又聞蘇杭甬草合同有可以作廢之說也於是不避艱虞奮然興作朝廷亦明詔許之吾鄕伯叔昆弟不以清穆不肖推任總理五稔以來風潮環起而吾蘇財力又不如浙亦旣情見勢絀無可諱言憶公司創辦之初原定集股二千萬元爲南北兩線並舉之計乃綜核收入股欵不足四百萬元固由清穆聲望未孚不足招徠足額而於南線開工後二年蘇杭甬草合同可廢不廢改爲部借部還轉存於江浙兩公司兩公司亦仰體朝廷爲難與郵傳部另訂章程承受存欵自此吾蘇路認股者以拒欵未遂羣焉解體各經招股處將己收者給還未繳者截止是存欵實招股之一大阻力亦爲天下所共見頃者南線滬嘉雖於去年告竣營業尚未發逹北線清徐雖經測勘僅築清江西壩楊莊間之三十餘里詎能中止然股欵不繼存欵不來公司坐困不得不借用銀行錢莊之欵旣受重利之虧又阻進行之計默察時機豈郵傳部齮齕公司之意猶未饜乎存欵逾期一年有半曾會同浙公司合詞請廢章程冀以謝吾股東仍行催繳前認之股而部又靳不之許現在浙路公舉代表赴部力爭亦無眉目而吾蘇路忽傳爲收歸部有忽傳爲私借洋債風聲鶴涙草木皆兵照此情形猶冀海内同志投資於吾公司雖五尺童子亦知其不可得矣夫吾江浙公司以愛護朝廷主權之故不惜竭其汗血經營路事而郵傳部有管轄路政之責旣不能爲朝廷維持商路促其進行而又以浙路之故變更公司律使各省商辦之路咸爲寒心夫豈國家之福就吾蘇路論處此至危極險之時不得不求最後自全之策擬於新威開股東大會公同籌議惟欲討論於會塲者必先研究於會前清穆謬荷吾伯叔昆弟之委託竭蹶從事百無可言而於公司内部事宜知之較悉用敢述其槪略以備吾伯叔昆弟之預爲研究計事之屬於已往者一則布告公司之用欵是也（宜參看歷届報告）屬於將來者二則一爲保存南線之計畫一爲重定北線之方針是也謹分叙如左 
（一布告公司之用欵） 
公司用欵以南線爲大宗開辦之初延聘詹眷誠京卿爲工程顧問其時郵傳部猶未立詹君以主辦京張未能蒞工分遣蘇人徐士遠文洄任領袖工程司一切建築法悉秉承於詹君以昭愼重 
[照錄滬嘉工程估單]  
今將測勘滬嘉路工計長一百二十五里約估建築工程材料土石方數及橋梁軌道房廠電報轉運車輛薪工等項費用價目分晣開其清摺送請台覽詹天佑核估計開 
一測量項下一測量傢具及經費約估洋一萬五千元 
二土方項下一正遠土方三十九萬零七百七十五方每方六毫約估洋二十三萬四千四百六十五元一車站土方三十六萬九千方每方六毫約估洋二十二萬一千四百元 
以上兩欵共計洋四十五萬五千八百六十五元（此因取土遠近不等其價有多寡之别勢應扯平約估故均按六毫計之） 
三橋梁項下一大河橋三處計吕岡涇二百六十六尺横潦涇八百尺黄泥涇二百九十尺共一千三百五十六尺每尺約估洋坧百元共約估洋四十萬零六千八百元（此項惟横潦涇橋工費最鉅若暫從緩造用小輪通渡嗣後客貨暢旺再修現約可省洋三十四萬元一小河橋並涵洞約長三千一百九十二尺每尺二百元共約估洋六十三萬八千四百元以上兩欵共計洋一百零四萬五千二百元 
四軌道項下一軌道約長一百廿五里用七十八磅綱軌每里連配另件五十九噸五共六千四百三十七噸五每噸八十元共約估洋五十一萬五千元一分岔路六十六付每付四百三十元共約估洋二萬八千三百八十元一枕木十萬塊每塊一元共約估洋十萬元一石渣三萬七千五百方每方八元共約估洋三十萬元一釘道工鋪石渣一百廿五里每里四百元共約估洋五萬元以上五欵共計洋九十九萬三千三百八十元（未完）小說 
[軍情小說湘纍怨（廿六）]  
王大老爺把地形都看得明白。回到衙門裡頭。忽然想道。不好不好。如今那班革命軍。要在萍鄕一帶殺來。若是他糾合了那班礦丁。一同作亂。雖然人多可慮。却都是些烏合之衆。沒有什麽利害處。萬一個他在萍鄕先期起事。預先占了萍鄕。萍鄕的那班官吏。那裡有什麽防備。自然是唾手而得的了。萍鄕一失。這時湘贛兩省的交界要地。非特兩省震動。人心驚惶。就是皖鄂和寗蘇。也不免都要牽動。那時革命軍占了萍鄕鐵路。醴陵和萍鄕又是近在懹尺。肘腋之患中在腹心。而且匪勢。乘了火車。長驅直下。萬一個省城撥來的援兵。支持不來。醴陵一失湘潭瀏陽。必定保守不住。湖南全省的大局。就不可問了。如今總要想個法兒　。呌他不敢占踞萍鄕。方才可以保得住湘贛兩省的大局。我久已聞得萍鄕地方的礦丁頭目。呌作什麽林德康。本來是個會匪頭目。在長江一帶。極有勢力的。素來又和革命黨有些牽涉。只要先稳住了他。那班礦丁。就都不敢動作。 
那時革命軍便去了一條右臂。再想防勦的法兒。就容易了。想了一回。忽然想起如今礦務督辦藺富伯藺觀察。現在萍鄕督辦礦務。兼統威字三營。駐紥萍鄕郤是我的拜兄。爲人甚是粗直。不如我姑且用一個聲東擊西的法兒。呌他和我抗一個木梢再說。想著便立刻發了個明碼急電。去給那位藺觀察。只說探悉革命黨十九在醴陵起事并。會同煤礦總夫頭。林德康尅期舉事。此間已先有預備。特此電告請速設法辦理。這封電報發了過去。不到一天早接了那位藺觀察的復。電大大的埋怨了王大老爺一頓。電報裡頭。只說這樣緊急機密的事情。爲什麽不打密電。洩漏風聲。不是頑的。如今已通電湘鄂皖寗各省。求發援兵。又電禀贛撫。求發兵接應。王大老爺看了這一封回電。哈哈的笑道。我這位老把兄。今天郤。上了我的當了。 
 
 

Page 27

 
 
國外新聞 
[譭謗英皇之奇案]  
　　初四日倫敦電云愛德華買哀利曷斯因在報章譭謗英皇爲放縱者已在中央刑事裁判所由總裁判官判定監禁十二個月之罪其譭謗之言謂英皇與英后曼麗之結婚實一騙局也一不名譽之重婚也一宗敎之罪過也被告供稱一八九十年英皇喬治在買爾泰時曾娶海軍大將西摩之女逮至一八九十年立爲儲子即棄是婦並其所出伊薩克斯君乃宣讀英皇之書内謂彼擬呈出證據奈格於憲法不能出此耳又電云愛德華買哀利曷斯係由特别陪審官訊問實出於總檢事長伊薩克斯君及大律師西芒君之意國民觀審者甚衆律師排列左右不可勝數被告開始要求英皇到堂總裁判官答曰余不能召皇到此伊薩克斯君聲言被告之共和意志今無詞反對之惟被告之責咎英皇已三見於文章之中伊薩克斯君爲招西摩海軍大將作証據稱其女在買爾泰時英皇並未抵臨該地總裁判長乃向被告曰此種攻擊乃尊貴之男女所耻爲者今之科罰實較所犯之罪爲輕堂諭旣布伊薩克斯君宣讀英皇御書謂與結婚者僅皇后而已此外絕無他人被告無方而退 
[美國炸藥爆裂之巨禍]  
　　初三日倫敦電云路透社鈕約訪事電稱桀賽城有炸藥二十噸由鐵路埠頭搬往船上忽然炸裂全城爲之震動周圍三英里之房屋悉行坍塌有船兩艘踪跡全無死者共二十人爲震落玻璃擊傷者數百人四十英里之内皆覺震動儼如地震云 
[英國新戰艦落水]  
　　初三日倫敦電云奪雷諾脫式戰艦森特納號業已安然落水又電云森特納號裝有臥輪引擎每小時行二十一海里排水量二萬二千六百八十噸並有砲塔五架安置十三寸半口徑之大砲十尊 
[荷蘭决意築造砲臺]  
　　初二日柏林電云據荷蘭各報載稱荷政府不願與各國討論拂納興築造砲臺問題卽比利時亦在擯列 
[德儲回國之行程]  
　　初三日柏林電云德國皇太子將由哥倫布乘坐德國公司郵船特拂林格號啓程前往埃及 
[膠州預算案近聞]  
　　初三日栢林電云德國國會預算案審查員討論膠州行政經費已將所請撥用之船港工程經費馬克一萬五千枚駁絕議將此欵用以建造法律裁判所一處所請津貼膠州　員租屋費一節業己批准 
 
 
 

Page 28

 
 
   
 
 

Page 29

 
 
[送閱新出版小說]  
敝社自開辦以來新出各種小說久爲各界歡迎同人愧無以報用特訂於今日起凡購本社新小說滿現洋一元者奉送新小說碼洋二角多購照數遞加以助閱者之興外埠函購郵費自理書目列下 
本社出版小說新上海十冊二元新西廂二冊三角半新西湖佳話一冊二角半新官塲現形二集四冊八角新蘇州上集三角六路財神二冊五角文明强盜一冊二角半温柔鄉二冊五角鴛鴦劍二冊三角五分新中國二冊四角豈有此理二冊三○新三國五冊一元二角○新列國四冊八角○新西游二冊四角新水滸五冊一元四角半○新石角半○頭記八冊一元五角○新兒女英雄二冊四角半○新聊齋二冊四角○新笑林廣記一冊二角○新三笑四冊七角○新今古奇觀四冊八角○新官塲現形記二冊四角半○新鬼話連篇二冊三角半○新子不語二冊三角○新花月痕二冊五角○新七俠五義四冊七角騙術翻新一冊二角女銅像三冊六角風流道台一冊二角青樓鏡一冊三角半○女界寳二冊四角○女學生一冊二角○杜軀血二冊四角半○錄林　相二冊四角半○河東獅二冊五角○鬼世界二冊三角半○滑頭世界二冊四角半斷腸草五冊一元○情界囚一冊二角半○花中賊一冊二角○醋鴛鴦六冊一元一角○電幻奇談一冊二角半○奈何天一冊三角○幻夢奇寃一冊三角○機器妻二冊四角○地下旅行一冊一角半○飛行之怪物二冊三角半○滑頭現形記一冊二角半○李春來一冊一角○荷蘭水氷其林自造法一冊二角○色界之惡魔三冊五角○黑藉寃魂三冊六角○學堂笑話二冊四角半○學堂笑話二集一冊二角半○五日緣二冊四角○僞票案一冊二角○失珠案一冊二角○惡少年一冊三角○櫃中尸一冊三角○姊妹花一冊三角○女俠博一冊二角○女豪傑二冊四角○白頭鴛鴦一冊二角半○傀儡偵探一冊二角○官塲笑話二冊四角○官塲笑話續集一冊二角○還魂草二冊五角○官塲風流案一冊二角半○官塲風流案二集一冊二角官塲風流案三集一冊二角○學界風流案一冊二角○軍界風流案一冊二角半○恨中恨一冊二角半○秘密自由二冊四角○狐假虎威二冊四角半○醋海波一冊二角○鶯粟花一冊三角○女魔術一冊三角○遊戲結婚一冊二角半○上海暗殺案一冊○藍橋别墅二冊七角○醫界鏡二冊一元○二角新杏花天二冊五角○桃花新夢一冊三角寄售法帖○清愛堂法帖三元　渤海藏眞法帖六元○昭代名人尺贖續刻法帖二元○欽定三希堂法帖十二元○續刻三希堂法帖四元上海麥家圈元記棧後廳改良小說社總發行所啓分售處外埠各大書坊 
[盤店聲明]  
啓者前由蔡文標所設正陽館品記飯舖在英大馬路大新街因今蔡姓不　開張現將生財什物招牌聖堂等盤與陳東岳開張貿易更換興記牌號前正陽館品記所有各項欠欵及軫轕事類均向蔡姓自理不涉陳姓之事特此登報聲明　正陽館興記特白 
[江南高等學堂通告本年來堂諸生班次姓名如下]  
第二類丙班　于寳甲　楊立濬　周光魯　陳習譯　周福寳　張貽志　夏建藩　謝止瀾　王銓鋆　朱昌麟　周繼光　金震東　　繆家駒　張景澄　梁宗鼎　趙　開　羅　猛　袁　瀛　范迪智　王長慶　劉常治　王鳳誥　洪維熊　李實琛　沈　沅　潘封祝　靈繡虎　杭　斌　丁班　李毓庠　邵繩武　惲福森　朱聲鳳　盧壽試　朱基樹　程晉勳　譚翼璋　楊樹屏　戊班　朱　城　繆鴻俊　樓袒迪　沈國璋　金殿屏　孫國珍　馮　霖　陳裕菁　郁　鑫　廖鴻猷　胡寳鈞　周埀章　章　懋　張振銘　劉紹誠　劉隆濟　張　瑛　靳　燡　丁寳賢　盛　虞　張飛熊　楊　源　陳　綱　朱維訥　程　霖　張樹垣　張頌聲　楊國瑞　第一類甲班　李齊瑾　王官鼎　王官彦　陳　言　徐謙芳　劉在璣　蔡濟杓　劉隆溥　戈愛羣　吳本鏐　薛昌貽　李毓昌　張成周　蔡濟　　朱晉庠　趙廷贊　朱　聰　王國樑　許達泉　馮欽乾　劉恩銘　乙班　李毓英　楊亮基　李有樞　程　萬　莫俊農　朱晉序　馬　鈞　于貽清　楊輝藻　劉　鍾　貴　綿　　莊展光　姚承基　王海筠　以上三名補習期滿准其升入本科　補習科乙班　陳希亮　張國華　彭　火　彭源衡　湯克明　王國柱　鄭光燮　包敬銘　掌維漢　葛盛章　王金鑑　嚴裕寛　朱晉麐　國　勳　余　崐　吕鴻聲　陳蔭昌　錢壽甲　吳鴻鼎　朱　鸞　瞿信臣　郁魁春　楊　濱　謝鴻渚　潘銘新　束定邦　王文柄　任宗爕　汪家驥　陳裕業　劉準　法政甲班　余夔臣　宛天爵　以上二名降入新班　格致丙班　盧本權　戴銘馨　以上二名降入丁班　格致戍班　朱　炎　以上一名降入新班　丁憂未考四名許子龍　瞿達　陳之寳　彭　傑　因病未考四名　楊國瑞　唐偉勛　林鵬萬　杭　斌　因病曠課太多降入次班者二名　張祥熊　倪性初　欠費生姓名如下　楊樹屏　胡寳鈞　馬　鈞　張頌聲　廬繡虎　李毓庠　盧壽試　朱晉序　徐謙芳　戈愛羣　于貽清　楊輝藻　吳　競　歸眷詐朱基　　程　萬　憚福森　劉在濬　朱　城　余　臣　唐　達　薛昌貽　許子龍　盛　虞　孫國珍　戴銘馨　馮欽乾　繆鴻侯　劉恩銘　楊國瑞　宛天爵　金殿屏　陳　言　靳　燡　朱維納　張成周　李齊瑾　盧本權　莫俊農　樓祖迪　朱有樞　楊亮基　周埀章　蔡濟杓　蔡濟鶴　郁　鑫　邵繩武　吳本鏐　于龍雙　于龍超　邱宗吉　楊　洋　孟昭汶　唐信成　劉　準　包敬銘　束定邦　葛盛章　陳之垚盧作樞　寳秉章　以上欠費諸生必須學費繳清方准入堂 
[雅圖士紅血補丸已到]  
每瓶壹元五角每打拾五元　上海四馬路五洲大葯房谨告 
[内外痔瘡連根脫落]  
必須認明○京都天寳齋○始創珍珠人參蘆八寳消痔散此散獨重珍珠熊膽人參蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致實由肝脾腎三經虚損而成日久則生管成漏破孔穿腸膿血淋漓痛癢難忍本齋不惜工本修合家藏秘方以真正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便毫無艱苦最奇者愈後非但永不再發且喜身體强健飯量加增屢試屢驗凡醫藥不能見效但服此丸藥到病除眞化痔之仙丹也如症輕者二三盒重者一料絶根每盒二元每料六盒洋十元加外搽珍珠熊膽八寳化痔散每瓶二元▲如散丸並用效驗愈速雖十年廿年之惡痔可一敷立刻止痛切勿輕視▲遠埠函購郵政妥速信力自給舖分上海二馬路西鼎新里京都天寳齋啓 
[賞格聲明假冐]  
近有無恥之徒假冐本行肥皂牌號製造市上混售務望客商切勿受其欺朦以購僞皂今本行查訪冐牌子人察出立即究辦 
如再有冐製本行肥皂在市混售等情有人能指出冐造肥皂之處或扭送售賣肥皂之人知照本行隨即酬賞 
蓋本行所造肥皂係用特别方法擇其頂上料質製造日久則直而不灣分兩尤不至輕减所用質料均極潔凈本行之皂每條每塊上均有樹牌爲記兼固本字様必須認明牌號以辨眞僞勿爲假冐者之所欺朦也製造固本肥皂廠駐滬經理上海瑞嘉洋行謹白 
 
 

Page 30

 
 
   
 
 

Page 31

 
 
   
 
 

Page 32

 
 
   
 
