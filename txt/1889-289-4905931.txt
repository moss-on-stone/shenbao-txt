# 1889 - 289 - 4905931

 

Page 1

 
 
[本館經辦江浙賑捐啓] [  申報館謹]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子顧　江浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘掣奉收條隨時登報以昭信實一面彙解災區妥爲散放早辦一日多活數命不勝盼禱之至 
[己丑湖北闈墨告成] [  申報館啓]  
　　漢陽黃岡之間名士挺生代有作者其爲文也大抵根柢六經網羅百氏才華恣肆風骨高騫蓋熊劉諸大家之浪風迄今猶未泯焉本科秋試揭曉後本舘專托友人購求闈墨讀之喜其骨力可繼天崇而設色敷詞則又不背乎近時花樣鴛鴦繡出洵乎可度金針因亟付手民以公同好首冠同日　名諸錄後附五言八韻詩則　例恪遵斷不稍存苟簡刻已印釘蕆事分存本舘帳房申昌書室待售每本收回工料洋銀六分至各外埠則可就近向各申昌及經理申執人購取云 
[新印順天浙江江西闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省諱墨印釘成編其所告成者計有順天浙江江西三處類皆扶質立幹埀條結繁花樣嶄新宜於今而不悖于古洵乎投時利矢足供芸案揣摩焉其價計順天每本碼洋七分江西浙江各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[與西友論賑]  
　　本館經辦江浙賑捐之第二日有西友問於余曰中國之災救不勝救中國之民賑不勝賑先生亦有良法以持其後乎抑將以勸募散放爲先務之急而終其身於賑務中乎余曰天災流行國家代有災止則捐可以停收賑可以停辦安有終身於賑務中之理西友曰中國地廣人稠此處方可告停彼處又報災狀水旱偏災何年蔑有不見於南則見於北不兒於遠則見於近故不辦賑則已一辦賑則不能厚於彼而薄於此故自山西大旱東南各賑所開辦賑捐以來接二連三屈計十許年並無停止之日夫辦賑諸人心力交瘁且有公無私一切經費每多自備所收捐欵涓滴歸公登之清單歴歴可考夫亦何樂乎爲之而卒不能告退者則以不忍二字有以動之也旣不忍於北而辦賑鳥能忍於南而不辦然而今年北明年南今年齊明年豫永無了結之時至於今年則被災之地更多如瀘州之水災江浙兩省之水患皆辦賑者所不得不爲之援手而連年辦賑山東尙未有歇手之日何中國賑務之難至如此哉余曰泰西亦有辦賑之舉乎西反曰有之惟西國辦賑與中國不同爲事速而爲期短未有如中國之連年不休者也盖中國之人農之子恒爲農凡種出爲生者除耕耨外别無所能不若泰西種田之農民皆有他藝可以餬口故一遇荒年田禾無收便至束手無策而中國官憲又别無以工代賑之法假如吾泰西有水旱之災除擇急施賑外或開某處之礦或修某處之河國家發曰帑興大工而使災區之人奔走供役於其間以工代賑民則可以得食並可以贍家國家卽可藉此以成大工一舉兩使迨大工告成而荒處已有轉機災民仍回故土可以安居樂業矣此事中國不知何故不行以中國地方之大可開之礦到處皆有設亦照吾西國之法行之則不但可以救一時之災而且可以收萬世之利而自開辦賑務以來見報中亦嘗屢論及此而卒因循遷延以至於今初無有人焉議及於此者是何怪乎辦賑之永無了期也余曰作工之地未必卽在被災之區卽如開礦治河中國固亦可以此代賑然或所開之礦所治之河去災區數百里遠或去數千里則彼災民又豈能枵腹以行若官爲之出盤費則所費不貲又將奈何西友曰此中國無鐵路火車之所以苦也移民就食古已有之特路近有可移路遠者卽不便於移壯者可移老弱又不便於移獨吾泰西各國隨地皆有鐵路到處皆有火車千里之地半日可逹所費每人不過數辨士核之華數錢數百文而已彼災民欲就食於彼自出車資尙屬可以勉力卽官爲之給亦尙輕而易舉若中國則費自鉅矣夫中國之擬辦鐵路亦旣久矣而遷延至今迄未見有端緒今年聞中朝已採兩廣督臣張香帥之言擬籌辦巨欵决計興辦然非一時所能速蕆乃事故此時之災民尙不能沾鐵路之光比者祈年殿災言官又多以鐵路爲言奏請停止不知朝廷允否若果停止則甚可惜或者又謂中國之停止鐵路亦非專爲遇災而停實以如此大工何來巨欵故不得不停然以吾思之中國而果欲成此則不妨借資於他國吾泰西各國何一國不有國債視爲尋常無足爲恥况以中國尙稱殷實譬如富貴人家高車駟馬向人貸千金可立致不比寒儉者之開口告人難也吾西人深願中國之成則庶乎所以便民者在此所以便商者在此推而至於所以富國所以强兵莫不在此而辦賑者不至如今日之久而且憊正不知有以副吾願焉否也余曰鐵路之辦中國固懷之久矣今年决計舉行自必不至中輟特恐外洋鐵路之成亦必由漸而來未必一舉數千里或其辦法尙當斟酌耳然卽使卽日開辦鐵路亦止可以便後日之災民而不及便今日之災民矣就事論事惟有姑辦其近在目前者江浙之災最近則先辦江浙是之謂急先務 
[葡皇晏駕]  
　　昨日本埠大西洋總领事接得大西洋外部來電云九月二十五日十一點半鐘時大西洋皇晏駕云 
[鐵廠失火]  
　　昨日臺北發來電報云該處鐵廠於二十五日失火延燒所有軍械焚毁不少發電時火尙未熄至其餘細情及焚毁若干俟接續信再行登報 
[繅局被焚]  
　　高麗來信云該處有國家所設繅絲局於本月十五日失火焚毁物件不少是亦大災也 
[星使噩耗]  
　　前日駐滬日斯巴尼亞領事接到京中電信知署理欽使何君已賦仙游云 
[北平寒色]  
　　工部節愼庫每年奏請由户部撥銀五萬兩以備支放千金以內小案工程名曰備用刻下工部以今年小案工程較往年倍蓗其由户部所撥五萬兩所存已屬無多且各處小案工程尙有未經支放者遂於九月初奏請由户部再撥三萬兩以濟要需奉旨依議欽此嗣經户部遵旨旨照數撥往矣○客歲九月內務府查明南苑等處工程未竣者甚多因奏請將各欠員交一免三章程再展一年限期刻聞內務府因限期將滿仍有多處尙欲興修遂會商户部奏請自本年九月十六日起再行續限一年當日奉旨依議欽此隨由户部行文各省督撫轉飭各關道並 
 
 

Page 2

 
 
知照八旗滿蒙漢各都統一律遵行矣○九月十五日清晨福箴亭協揆率同司員書吏等人親入天壇丈量勘估祈年殿工程以便會同工部司員核明工料若干開列清單入奏 
[騙術敗露]  
　　京友云九月初育二人至文鎭軍第宅頭戴紅纓帽身衣元青褂狀類僕入手中各捧一圓盒盒內滿盛桃梨諸果品自稱爲醇王府內當差者王爺在花園中散步見桃梨已孰遂親摘數枚特命小的送與大人宅上鎭軍受之并賞給白銀八兩洎二人去鎭軍思醇邸如此寵渥不可不親詣府中拜謝遂卽命駕而往接見之下道及謝　醇邸茫然不解其故鎭軍始恍然大悟知被騙子所愚弄怱怱告辭而回甫下車忽又來一人手持福箴亭協揆名片及紅全柬向閽者言係某科長班奉福大人之命修某廟特求大人捐助白銀一百兩閽者面禀鎭軍鎭軍鑒及前車心頗猶豫命閽者帶此人入內面詰適有五營箭手某甲在鎭軍旁一見此人卽謂汝係前門外著名騙手恒冒長班撞騙綽號爲黃一刀今敢在大人前施其伎倆乎其人面如土色抽身欲遁卽經箭手多人拿獲鎭軍大怒飭速交北署嚴訊連日北署刑訊數堂其人以受刑不過招出多案得以拿獲同黨四人大約不日將解請刑部擬罪矣生 
[揚州苦雨]  
　　䢴上友人云陰雨兼旬溝澮皆滿江潮陡漲繼長增高鄉各處　田連日經水灌入所有已割未割之稻莫不浸没水中鄉民各出重資雇人就水中撈刈然亦得不償失已日來仍苦雨凄風氣象愁慘據占者云上月某日金星過度應歴四十日始能雨霽雲開果爾則城野居民將不堪其苦矣 
[靈櫬回津]  
　　廣西巡撫高大中丞崇基疾終任所經列前報中丞於四月間赴任時津郡宗族交遊均以附鳳攀麟爲幸詎履任甫二十日竟騎箕西去　由家人扶柩於本月十四日附海定輪船回津按中丞係靜海縣人寄住青縣其塋地在距津數十里之南窪十六日靈柩抵三岔河口地方官聞信預備祭棚李傅相率同司道前往奠醊靈柩卽於翌晨遄歸青縣 
[漕剥抵津]  
　　歴届漕糧由津運通向用剥船兌艙交納其剥船例由南省造就送津以便撥用今歲由湖南造就剥船三百艘雇備水手駕駛於十三日到津停泊芥園水次重新油艌由委員禀　騐收惟水手人等野性難馴間或滋事云 
[電傳已丑恩科湖南鄉試題名全錄]  
　　羅維垣馬瀛煥岳璋桐尹名敦徐彬夏壽田向希敏陳建寅陳顯治唐筠應紹植司馬漢劉友蓮劉一經胡汝霖洪汝冲周懋遷唐哲人孫文炳鮑文俊劉忠源張百鈞陸承宗廖雲漢劉鍠范有慶郭敬祝羅潤璋徐恭斗李華英伍鈺麟羅長倚易宗耀江宗漢梁炳光王錫寵歐敬洪陳洪甲丁傳霖陳宗皓張廣榮廖漢章周聲儀蕭昌世范錫祥蕭存成張翼明譚先節左延齡黃正南兪集慶譚愼劉俊杰盧金瀛楊宸起許壽龍王耀文王室輔劉桂儀夏　勿黎正光李邦屏吳允治楊顯階劉式和唐永龍劉宗訓馬文井楊開福徐唐陽石廷圭 
[副榜]  
　　龍綸沛侯昌定盛元愷楊玉清周漢陳由翼黃柱勳馮翼祥毛家典 
[安慶官塲紀要]  
　　新任兩廣總督李筱筌制軍於本月十四日下午四點鐘時秉節抵皖垣向西門外官碼頭寄椗各員紛紛至江滸投遞手版請安是晚制軍就舟中小住一宵次晨始入城拜客十五日沈仲復中丞率同司道各員設宴八旗會館爲制軍洗塵至十八日制軍卽解維上駛各員仍恭送如儀○蕪湖關道成端甫觀察因公赴省隨於十六日之晚乘招商局江裕輪船鼓浪回蕪　事○安廬道丁濳牛觀察奉沈仲夏中丞札委查勘各屬秋成諏吉本月十九日輕車減從乘招商局江孚輪船赴蕪湖遵陸至和州次滁州次廬州然後折而至天長一帶所有道署日行公事檄委安慶府聯仙蘅太守代拆代行○沈仲復中丞本諏吉九月初十日鶯遷入署嗣以兼旬陰雨修飾未克竣工遂改遲至十七日届時水陸兵丁齊集轅門鵠俟洎鐘鳴十下中丞排導而來文武各官次第衣冠恭賀轅門左右熱閙非常○安慶府聯仙蘅太守前奉大憲委赴各屬縣查勘秋成旋於本月十八日午時回省次第赴各憲轅禀見面陳各屬豐歉情形 
[鳴鎗止雨]  
　　自上月下旬以後霪雨連綿直迄如今猶復淙淙不息不特米珠薪桂貧民度日艱難抑且道塗泥滑難行行者俱爲之繭足安慶練軍營統領宋軍門佩珍飭各營主諭令兵勇於十六日辰刻各執洋槍猱升雉堞向烟霧中扳機燃放以散鬱蒸一時響若連珠聲聞遠近果見宿霾四捲頓露晴曦至十七日依舊濃雲密佈惟雨師則不復降臨矣按泰西天文家謂雨係地中濕氣鬱而蒸騰被雲吸之乃致散而爲雨故但得將雲轟散自然雨勢可停也 
[白門瑣事]  
　　上江兩縣均于九月初間一律開徵仍設櫃大堂令百姓自行封投櫃内所有應完銀價均遵向章每兩作制錢二千二百四十文外加串費每紙五文揭　通衢俾得共聞共見其有災田畆曾經呈報轉詳者已於上月由藩憲另委幹員下鄉履勘酌其輕重之宜以定豁免之數盖災多則上司不准災少則下民不願酌盈劑虛全在實心爲民者方得損益之中吁堂上一點硃民間一點血况不肖者持其符更擾及俯仰無關之鷄犬哉吁可畏已○奇望街街道俱青石板光可照物天一陰雨便油滑不堪駐足婦女傾跌尤甚前日有婦左抱孩右挈盖以入巿一男子脫其孩手上之銀鐲而遁婦初不覺也孩舉手以示且指前踉蹌不成步者謂卽其人婦方喊叫則賊已入行台西首之小巷去矣白日而膽大至此豈非欺鳳頭鞋不能追人於滑路耶○江寍候補之文武員弁每月向有調劑文曰吏治期以初十武曰月課期以廿四八月分因文闈停止九月初十已扃試文官於下江考棚矣聞試題係張江陵論一篇是日武官亦提前在小營內試鎗緣武闈已届無暇循此具文也頃又傳說本月二十五仍補試八月未考之吏治云○爲貧而仕仕而更貧此匏繫一官者所以抱隱憾於含辛茹苦也許方伯初理藩條亟思以人飢人溺爲己飢已溺時適冬仲顧中小班無可爲計乃創設冬防一差分委馳趁各州縣帮辦保甲名爲捧檄實則令其分廉泉以濟涸轍耳上年先由江寗府傳見騐其人在省與否乃按資格之先後次第委用間有到省在前而惠風不被者亦有聽鼓在後而湛露先沾者孟子曰莫非命也現在李太尊知嚴寒將届無衣無褐何以卒歲故不能不爲嗷嗷者借箸一籌焉○飛芻挽粟粮道之職也現在馬儲憲止料理此事聞典籖已收到條子四百餘張有人云儲憲之意若照漢時塞瓠子河之法令宫自負薪則四百餘員不足以濟事故祗得請示於宮太保想宮太保藥籠中夾袋中早有東南竹箭西北杞梓可以備王後盧前之用者其所選又更在牝牡驪黃之外矣往歲如是未知本届何如○武監生願赴省試向由該管之州縣起文申送學院或撫院錄取遺才方淮入闈頃見上元縣出示凡此項監生現已報捐千把等職者起文時須將監照呈請繳銷以免歧考等讑因愈一紙監照不但南北鄉試並可文武鄉試特囿於一方者不知耳○三年一大批驟增二三萬人於一垣之內無論巿者宅者負者販者莫不利巿三倍比之銅山金穴計八月以前巿上青菜毛荳每斤均須三十餘文刻下售至八文十文足矣以此類推夫豈尋常之索增求益哉惟米價以水漲仍舊柴則因水反倍於前云 
 
 

Page 3

 
 
[江水驟漲]  
　　京口地方入秋以來陰晴倐變陰雨纒綿晴光罕露檐溜之聲通宵徹旦江水爲之陡漲拍岸平隄較夏令大汛漲時更高五六尺新河一帶地勢稍低已成澤國至於西路點魚套一帶南北兩岸俱已被水淹没居民皆鋪木板以便往來高原下隰在水中央人或於水中刈稻奈無烈日曬晾依然發芽窮苦之農莫不仰天號泣望蒼蒼者早放晴曦也 
[鎭江近事]  
　　某日之晚京口駐防某旗人夜膳已畢小坐清談時則宿雨初晴月光皎潔瞥見有人從後院短墻踰人知係穿窬之類急掣手槍擊之意在驚使遁也不隄防中彈倒地宛轉而死旗人知事不諧當卽投該管官自首次晨丹徒縣王邑尊接奉移文臨塲相騐仵作喝報該屍的係槍彈擊斃邑尊視其人年約二旬以外身穿藍布腰裙衣履均係京式不類鷄鳴狗盜之流因無屍屬前來遂飭令爲之收殮○西門外小閘附近郭姓婦偶與小姑口角幾致揮拳翁姑又偏袒女兒將媳痛駡婦忿極至晚私購紫鴉膏服之以圖自　比及衆人知覺赶急覔藥施救早已毒發而斃魂返重泉矣母家接得訃音興師問罪謂女死實緣威逼所致定須涉訟公庭幸經親友調停方免鼠牙雀角令郭從豐棺殮多延僧道超度亡魂論者謂郭雖免于官刑然人財兩空未免愁眉緊鎖矣○今有人焉綊重貨走通衢貿貿然思避關津之譏祭彼有巡邏之責者早巳耳而目之必使之循例罰鍰而後己於是有桀黠之商出賄託鄉村傭婦專携重物俾巡丁之耳目難周此亦可謂妙想天開出人意外者矣某日有孀婦由某處乘舟至鎭江私携西土二百兩旣抵鎭泊舟新河碼頭巡丁知之登舟搜仕隨卽將船扣留一面據情禀　　藥局總辦總辦飭勇提土騐視果無印花遂　將土先行充公然後照例究辦孀婦憂忿交集急欲輕生經人救止遂自嚙其臂鮮血直流總辦知之深恐釀成變故遂格外體恤令照土完稅姑免究懲婦遂叩謝而去 
[穗城雜紀]  
　　張香濤制軍於十三　爲新舉人簪花是日各舉子先赴學署脫藍換青後到撫署隨同各憲望闕謝恩並赴鹿嗚宴領宴畢各舉子分道揚鑣馳回第宅沿途觀者十分熱閙是日制軍大開筵席請兩大主考學憲司道等官宴飲並雇名班開檯演劇魚龍曼　水陸雜陳直王蓮漏將殘始各命駕而返○官塲接到新任兩廣總督李筱帥發來電音諏吉十月廿二日接印等語潘憲遂派文武員弁多名馳赴南雄大庾山　迓嶺南人士亦無不翹首而望福星也○署番禺縣楊左槐大令莅任數年勤政愛民口碑載道現在奉札調署羅趙州篆行將去任紳民感念舊恩有依依不舍之意間有餽送牌傘以誌愛慕者大令一槪謝絶可謂深知大體者矣○雷瓊道朱亮生觀察十二日偕同眷屬人等起程回任由大碼頭下船省中各官均赴河干恭送永清門外一帶車馬如雲頗形熱閙○督轅武巡捕某甲當差勤愼素邀憲眷前日奉督憲命往查海珠巡船甲立在船頭偶不經心以致翻身入水是時水流湍急拯救難施遂致溺斃屍身打撈無着次日流至鴨墩開前始得撈起備棺收殮制軍聞之憫其因公殞命發出銀若干賞給家屬以示體卹死者有知當亦銜感 
[蜀岡薤露]  
　　揚州營牛叅戎之夫人遇患外症醫藥無功延至本月二十一夜駕返瑶池隨擇期二十三日已時大殮届時在城官紳員弁無不前往叩奠至晚六點鐘時叅戎命公子恭請夫人魂轎至郡廟謁神名曰送魂輿前排列全副儀仗並紙船紙輿紙糊僕婢等人甚衆葢北省風俗如是也○揚州流水橋向有官井一口左近居民咸於此取汲焉本月某日清晨有人携桶汲水綆竭而桶不得下審視之有一屍首足上頭下倒植其中蓮瓣纎纎似是女子不覺駭然譁噪一時哄動多人爲之設法撈起騐之嫗也而腹已膨脹氣息全無無奈置諸木板橫放井欄之上以待屍親來認嗣有識者謂是嫗某姓住此不遠孑然一身别無親屬隨告知地保喚其房主至細認無訛衆遂集資收殮或云是嫗貧苦無依有某公子憫其老憊月給青蚨若干近日公子逝世嫗遂無人津貼日食艱難或者竟因此而自尋短見乎 
[記徐孝女殉母事]  
　　昔齊有孝女曰北宮嬰兒子撤環不嫁以養父母漢有孝女曰曹娥父沈於江號慕哀吟自投以殉卒得父尸嗟乎忘身奉親一生一死賢士大夫之所難而蓬門弱息獨能毅然爲之宜其名聞當時光耀奕世若吾所聞徐氏女者盖又可述焉女儀徵鄉人母劉氏青年而寡遺腹生女髫齔卽以孝聞稍長勤女紅佐饘粥母女零丁孤苦更相爲命逾二十年有爲女議姻者輙泫然曰女非母無以生母非女無以養女嫁母焭焭何依耶母隣其志亦不忍奪於是鄉里長者謂劉氏之若節而得女之至孝蓋天所以曲成之也今年憂母病篤女刲股和藥以進不效禱天請代亦弗效母殁一痛　絶誓從地下親黨知女之孝且烈也百計守護之殯殮旣　卒蹈隙沈於河年才二十有四嗚呼可謂孝矣觀徐女之依母相生死雖不能方古列女要亦可以表異末俗風勵閨闥女之祖炳南述於子曰女母之節已旌於朝而女之孝行人罕知者恐遂湮没不著乞一言爲家乘光因掇記其大略以俟他日采風　有所考云光緒己丑九月善道王錫綬記 
[嚴禁買空賣空示]  
　　上海縣正堂裴爲重申禁令出示嚴禁事　得上海爲通商碼頭各業會集而絲茶米棉各業洋欵出入尤鉅前因有射利奸徒胆敢虛做拆息空盤并將巿面現洋囤積居奇私立洋拆名目重利盤剥大爲巿廛之害業奉各大憲曁本縣訪聞節次示諭嚴禁永革洋拆名目訪拿慣作洋拆之姚彩明等獲案究懲俾昭炯戒並經本縣秉公酌定洋厘巿價永以七錢三分爲度不准故意高抬以平巿價而恤商民又據錢業董事等傳集南北巿各庄公同妥議僉稱嗣後愿將洋拆一資名目嚴行禁止等情禀覆前來經本縣批准立案給示永遵各在案乃竟日久玩生訪聞近日姚彩明濳行來滬勾串奸商買空賣空私　洋拆復敢囤積居奇以致洋厘漲把持壟斷貽害無窮殊堪痛恨現奉道憲示禁並札飭查明核實禀辦除本縣會同嚴密稽訪查拿究辦外合亟查案重申禁令出示嚴禁爲此示仰各錢業及各業商民諸色人等知悉所有從前已作空盤洋價本縣因巿面洋釐較大格外體卹照前定七錢三分之價酌增五釐槪以七錢三分五釐結算不得任意低昻至南北兩巿錢莊現洋出入亦須隨巿平價以保巿面自示之後倘有仍前私作洋拆及買空賣空囤積居奇各弊端無論何項人等准該同業指名禀縣以憑立提究辦按律治罪决不姑寬如有徇私容隱不報察出并子嚴懲本縣令出惟行愼毋輕試其各凛遵該錢業等果能齊心恊力自己互相保護恪遵禁令永守定章勿壞巿面則弊源自絶較之官府示禁尤爲認眞也并共勉之毋違切切光緒十五年九月二十三日 
[鄉孩失路]  
　　前日下午有一鄉間孩子迷失路途由巡街捕帶至英巡捕房捕頭令移送公廨蔡太守飭差盤詰孩自言姓管小名阿弟年十四歲家在寳山縣屬眞如鎭迤北里許父親管阿二向爲茶博士今日隨同來滬途間父親購取蒲鞋正在論價之時我暫往他處游觀一轉昫間父親忽然不見云云該差據情禀諸太守太守因囑本館登諸報牘俾其父見之卽可投案認領云 
[上海縣署瑣案]  
　　陳咸林因集水碼頭挑夫互毆一案經裴邑尊飭拘訊責管押所中前復傳挑夫裘四曹象山張在德錢錦陳榮韓賢林周德陳茂山等到案諭令酌定客商行李自某碼頭挑至某箎應需挑力若干詳細禀明以候查核旋有張二者投案禀稱咸林向藉賣魚爲業當日挑夫打架時將魚踏壞以致口角爭毆今蒙訊懲管押業已自知悔過上的情願其保叩求釋出邑尊着具保狀呈案准予開釋○劉寳林之妻楊氏被李慶誘逃當卽偕其舅父視長庚尋獲扭赴二十三七鋪巡防局控訴局員訊供之下飭勇將李送請縣署究辦并令祝劉自行投質○紀　　挈姪媳　比控紀金和糾衆逼婚叩求提究咋日裴邑尊升堂　究土全訴稱姪媳青年　獨矢志全貞金和竟敢糾人拉去意圖逼令成婚實屬目無法紀叩請究懲朱氏訴稱小婦人夫故守志不願冉醮不料竟被金和拉往僻靜處所竟圖勒逼成婚小婦人情急逃回得免污辱朱　立訴稱朱　係小的之胞妹旣願守志金和不應硬逼成婚求賜嚴懲以爲之儆金　供稱小的不敢逼婚實因土全謀奪朱氏家貲小的囑 
 
 

Page 4

 
 
伊不可受其愚弄土全遂串誣小的逼　叩求大老爺明察裴邑尊反覆推鞫着朱氏具自甘守節切結金和交差看管限令將同黨交案訊辦○生員陳德俊控馬販放馬踏壞禾稼等情曾登本報旋由馬夫頭陳晋華勸令該馬販賠償洋銀八元德俊隨投案求銷裴邑尊以事旣理明准予銷案 
[英界公堂瑣案]  
　　邱雲福訴稱小的向藉縫紉爲活現任治下開設裁縫店有蔣子桃者令製衣服由小的代購綢料連工資計需洋銀二十九元先付期票洋三十元將次届期忽見日報中登有告白聲言此案曾經遺失急向理追蔣竟置之不睬無奈交捕送案請賜追償蔣供稱托邱製衣議定價洋二十九元原許十月初照數付給邱執定不依以致口角蔡太守命蔣覓人保出須　保狀上繕明十月初交付洋銀二十九元○孩子吳掌福訴稱小的係上海人年甫八歲偶與周掌發閒玩被周强褫衫褲質錢向索不還與之爭閙由捕一併拘案叩請究追周供稱小的亦係上海人年十七歲終日喚售盧粟得錢以餬厥口有名蘭生者亦以賣盧粟爲活將吳衫褲褫去吳竟指鹿为馬以致小的苦受寃誣蔡太守問吳曰當爾衣被褫時蘭生在塲否答稱蘭生吳周同惡相濟太守飭將周押俟飭捕房補提蘭生到案再行訊辦○掮客沈榮甫訴稱昨日收得洋銀兩元行至中途突遇陳崇德借端訛詐與之爭扭致將洋銀失去今旣由捕拘案尙乞訊追陳供稱素來與沈相識昨曾向之借貸不敢逞蠻蔡太守判將陳笞責二百板以儆陳玉卿訴稱路遇王仁生向小的索舊欠西瓜價洋一元五角但小的並不購伊西瓜安有欠洋之事架詞訛詐不問可知爭執之間王不肯讓是以交捕送案叩請究懲王供稱夏間陳購西瓜尙欠洋銀一元五角今旣被控只乞施恩捕頭稱此事實係王向陳拆梢蔡太守判將王笞責二百板○童長慶訴稱偶將衣褲脫下被李定福竊去衣袋內有鈔票洋銀十五元昨得相遇見其將衣穿在已身辨認無訛因之問及鈔票洋銀及褲子何在伊不承認是以送押捕房今蒙解送公堂叩請嚴行追比李供稱小的與童是友童前曾借去洋銀三十元未立憑據向索無著是以取伊衣褲願俟還洋後一律交還惟衣袋內並無鈔票蔡太守判將李管押一月着交還票洋及褲子至衣服則先行給領○張蔣氏卽徐蔣氏訴稱小婦人本籍上海現居治下廣東路第三百五十七號屋內生有二子次子福生忤逆不孝前已送案請懲今又竊取家內烟槍及水烟袋錫茶壺各一衣服二件此雖自己之物然將來倘竊向他家將如之何是以投報捕房拘送案下請爲永遠管押小婦人情願貼補飯資福生供稱小的　行竊自家衣物不敢忤逆向乞施恩蔡太守怒謂爾忤逆妄爲可惡已極判押兩月察其能否攺過自新再行核辦飯資着該氏自給所有典質之衣物諭令該氏備本向贖○包探張松樵禀稱江北人主小六行竊某法人之馬鞍一副意圖出售由小的獲住人贓知照失主認明無誤今由其細崽投案備質王供認不諱泥首籲恩細崽某甲叩請領贓蔡太守飭將人贓移送法公堂請葛同轉訊辦 
[法捕房瑣事]  
　　有某中行竊東洋車上油布押在某烟館計錢三十文被車主名計生者查悉情由將甲扭入捕房並言尙有照會二紙失去諒亦被甲所竊備捕頭着押候解訊○蔴球阿榮扭店夥某甲至捕房訴稱店中失布十餘疋找尋無着今在樓梯下拾得當票騐係原贓明係該夥所爲備捕頭着將甲暫行管押以待解送公堂訊究 
[法繪助賑]  
　　山陰兪君逹夫爲任伯年先生高足弟子精通六法妙繪通神兹因浙省水災惻然動念特繪就大小畫九幅託花縣後人送交本館籌賑所願照潤格减半出售共需價洋十元悉數充入賑捐以濟江浙被災黎庶世有樂着好施之君子旣可得墨寳又克濟飢民一舉而二善兼謂非不可失之機會乎而兪君之義漿仁粟出自硯田利濟爲懷　足令欽佩已 
[寳山荒災啓]  
　　竊維禦災捍患土得育物之心周急濟貧君子愛人之德寳邑僻远海濵地瘠民窮温飽之家頗少卽豐歲亦鮮蓋藏每届夏秋不免颶風數十年來屢屢荒歉惟此爲多吾邑逼近海隅他　離海較遠無此災也今夏梅雨淹纒匝月稻苗水遭滅頂木棉草長過頭深恐滋蔓難圖大都典衣物爲工本心力倍於往年至七月底陡起颶風兼雨雹棉稻被傷因之倒地顧此後若無折挫尙存四五分收成正當稻熟花開之候豈料八月廿四日起迄今綿綿霪雨溝澮皆盈粒實俱爲萌蘖柴莖悉屬污萊已開之棉花核發芽未開之棉花鈴腐朽不特化爲烏有卽來年種子無存詢之父老實古來所未有也嗚呼慘矣農民懇懇懃懃　　　塲空夢　耶命耶抑被蒼故降鉅災陷斯民於飢溺耶所慮者一届隆冬諸項交迫老弱仰天隕涕壯者避債無臺嫠婦少生活之謀頓移志節嬰孩無養育之本猝棄適途加以錢糧急切不免追呼剜肉醫滄時猶無補析骸易子勢所必然又慮一種無賴土棍成就賭塲或依烟館拆梢扒竊無所不爲甚則　孤兒以私鬵逼孀寡以再婚卽或偶罹法綱差役處暗央總中以塞賄遂糊塗了事縣令未嘗聞之當無衣無褐何以卒歲種種不法瞻人於常更慮沿海一帶近有游勇假充　伍曰晝巡行黑夜搶刦巿面街頭畏具尋釁値此巨災或將糾合土棍釀成不測禍端非獨他方受言抑且風化攸關志斯民而懷不忍之心者諒能設法以補救之則億萬生靈庶不至於涸轍矣貴報所登之事皆有美必臻無微不至而於荒歉情形尤爲致意凶以敝邑災狀據事實書祈急登是幸其字句欠順處又能潤色之不勝感激之至寳山拙耕老人謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬駱文報局內恊賑公所經收山東拳天賑捐六月下旬清單]  
　　廿八日○本埠蔚長厚票號來荆宜施道方觀察經募第二批賑欵九九八沙平銀五百兩實申規元五百廿三兩七錢五分細户俟到再登又順記東洋莊來神户理事府署躉虚甫太守經慕第三批賑欸洋二百八十二元細户業巳另登矣○常詶吳寄來馮徵英善士求　速　英洋八十八元爛板洋十二元章門太僕第王晋記洋五元爛洋二元本埠張朗甫爲祈求水而平安二元進修堂一元無名氏二元但求諸事如意人　元無名氏三元泰桑永茂　洋六角經募劉師爺陳源興胡賑興三户各五角蔡在效陸瑞甫李仲　　　各三户各三角王德董劉金元　春帆三户各二角史漢卿翟瑞符李雲生康楚卿王希廣榮王炳恆陳懋春桑兆熊桑兆螯王賑哉哉　餘　潤亭劉文圃十四户　一角○○本日共收規元五百廿三兩七錢五分英洋三百九十三元爛板洋十四元合併聲明 
[上海四馬路文報局內恊賑公所經收山東奉天賑捐六月下旬清單]  
　　廿九日○本埠元豐九票號來開封電局趙廉翁何雨翁兩君經募汴平銀五百四十九兩另四分　　軍申合規元五百八十九兩三錢九分細户業已另登矣又蔚長厚票號來南昌電局何梅閣翁經募第二批賑欵規元三百兩細户業已另登報章矣餘州天和信局沈松甫翁求程修德堂平銀十兩另四錢八分批合見規元十兩另二錢二分二厘○本埠百川通票號來隱名善士募張星垣銀二十兩王瑞麟者崇忠祝小蘭三户各银十雨以上實收电規元五十二兩七錢常熟凝善堂賑所來第十五批募無册張怡順英洋二十元無名氏十二元陸泰銘心愿一元又趙士才翁經募武林勉力人四元心竹慮心長力矩人經捐無力　二松居四户各一元以上共實收英洋四十一元○　郵武廟賑所丁五軒翁浙省朱善士十元又募無名氏三元沈公舘愼行堂兩户各二元具因銀四錢八分又錢七百文求病速愈一元昌漢貞女一千文子記求平安四百文以上實收洋十元銀四錢八分○泰州都添廟彌天大帝洋十元杭州勉力學好人募同刑共姓人一文愿移賑錢一千五百四十文王門花女節省點心錢移賑五百四十文實收英洋二元嘉興恆潤園來沈源善士五元浙虞陳繪堂翁一元又小洋四角○泗安何萬隆號代交來隱名善士一元蘇城恊茂線號來王榮堂翁祈病速愈三元本埠寶成銀樓來席惠疇翁一元○劉張氏小洋五氏○本日共收規元九百五十二兩三錢一分二厘英洋八十四元銀四錢八分小洋九角合并聲明 
[上海四馬路文報局內內恊賑公所經收山東奉天賑捐六月下旬清單]  
　　三十日○高易賑所彙解第七批賑欵規元三千兩○安徽銅陵縣正堂姚明府經募第二批賑欵英洋三百零九元銅洋三元以上細户連第一批一併另登矣○漢口電報局陳次旌翁來湖北襄陽提督程從周軍門樊平銀一百兩○朱房山善士求次女病速愈洋一百元朱印候翁求至女病全體壯十元朱述卿翁求子孫輝病痊體壯十元○常熟凝善堂賑所來十六批募散捐澄心居士二十元鐵硯家翠記十元孫伯函無名氏兩户各一元求消災錢五百念文又甘露惜穀局經募章環清回元錢八百四十文　守仁四元華無名華豐泰兩户各二元南利盛一元錢九百六十文沈少岩一元衆姓善士日捐九百四十文何三興五百文張肇昌三百念文陳石霞恆源兩户各三百文以上共實收英洋五十一元銀三錢四分五厘○温州府瑞安縣儒學邵梅生廣文四元○金匱縣署來張叔明善士二十元○無錫徐允大號來隱名善氏五元南通州敬梓軒翁募無名氏求子八元木石居敬信志兩户各一元生生堂同人公捐銅洋二元及古閣小補過修竹亭三户各銅洋一元○南通州樂善堂三角又募繆幼蘭二元繆藥善小補軒兩户各一元皎交居氏九角敬止堂水月居月方氏知足齋四户各氏角稱德軒四角深柳堂種竹軒松雲居馬爲駒四户各三角鶴雲軒無倦齋勉力氏退思齋惠花亭獲花樓六户各二角○本埠信昌隆報關行來江西永寗縣署帳房募謝永昌求平安三元汝溪氏門僉曹共無名氏共三户各一千文宋玉堂張海如兩户合一千文無民氏五百文長鳳森四伯以上實收爐丕洋八元淮安書室來羅正鈺邱松生二人募書潤移賑九元積善堂五元吉星秋經手一元新陽鄒春擣翁求兒病愈四元揚州季受之兄募愼行堂五元無名氏三元本埠陳蔡氏祈去災保安五元金陵史一峰翁爲先慈蔣太孺人以資冥福爛本洋一元○本日共收規元三千兩英洋五百六十一元平銀一百兩另另三錢四分五厘批申規元一百另二兩六錢二分二厘英洋三千另六十五元計規元二千二百四十五兩一錢一分二厘爛亞洋日本洋爛丕洋一百五十元計規元一百另二兩花本洋建板九元計規元五錢八分六厘小洋廿三角五分計規元一兩七錢二分一厘錢一千九百十七文計規元一兩三錢二分二厘碎低銀六錢三分合規元三錢七分八厘十項共合規元一萬九千八百十二兩七錢八分七厘連前共收規元六十二萬二千二百六十二兩二錢三分三厘○本旬解東海關道萬應丹正氣丸四百料甘露茶四萬服計洋一千三百元合規元九百五十七兩九錢連前共解規元六十四萬四千八百十七兩四錢七分一厘○淨實墊解規元二萬二千五百五十五兩二錢三分八厘合併聲明 
 
 
