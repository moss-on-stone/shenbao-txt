# 1911 - 162 - 4913777

 

Page 1

 
 
   
 
 

Page 2

 
 
上諭 
[五月二十日内閣奉]  
　　旨正白旗蒙古副都統着那晋補授欽此 
　　上諭奉天奉天府知府員缺着都林布調補欽此 
　　上諭此次京察一等覆帶引見各員巳經召見完竣所有圈出之吳炣何作猷李端棨林東郊尹慶舉鐵格孫笥經毓厚饒寳書恒文張鍇榮厚蔡中爕如銓郭集琛謙棨王士傑王季烈晏孝儒崇耀劉嘉斌成允吉同鈞陳棣堂顧祖彭冒廣生榮凱裕芳文俊有芬王金瑢惠銘樂善顧紹鈞春常樸奎均着記名以道府用欽此監國攝政王鈐章奕劻那桐徐世昌署名 
　　二十日召見内閣總協理大臣常連春常昆敬樸奎謝緒璠 
代論 
[直省諮議局聯合會呈都察院代奏增練備補兵爲徵兵預備文（續）]  
　　第四須縮短訓練時間。今擬練備補兵。期以六個月練成。其列爲續備及 
 
 
 

Page 3

 
 
後備者。期亦如之練成之後續編續練第。五須明定餉數備。補兵旣輪班敎練。則每名給餉可仿續備軍例。月給銀一兩。若有緝捕彈壓。或徵調各事始給全餉事平仍復其舊。第六須備多數之軍械。續備軍制各府州應按各屬兵數。預先請領鎗械及號衣等件。今擬略仿其制。先儘各省存儲舊槍。撥給廳州縣練用。一面暫向外國多購新機關槍。新式鎗新式山野砲。及造子彈機器。自行趕造子彈。一面擴充兵工廠。添購新機改造最新式之鎗。以爲取不窮用不竭之計。如此則常備不足。而有以應徵。續備無兵。而可資留守。所謂增餉不多增兵無限。器械充足。練一兵卽收一兵之用者也。准此籌練。則三難可免。而四利興焉。夫徵兵之所以難遽實行者。一由於徵兵之不確實。二由於人民不知當兵之義務。今直省各廳州縣增練。備補兵由各牧會同自治團體選送。則無土著職業不確實之虞。循環編練。逐次選送。調查户口之事實。巳因之而釐然。一日實行徵兵。則不待另行調查。而巳有着手之方。且人人必知有自衛而後可以防國家今就地練兵。而曉之以國家大義。則愛國之思想可生。而人民對於當兵。乃視爲應行之義務。而非爲月餉權利而來。則兵乃始盡可用而何有於逃匿。而何有於滋擾其利一也。軍制以國民皆兵爲最優。則實行徵兵。又安可緩今不爲實行徵兵之議者。則尤以國勢瀕危。迫不及待爲一大原因誠增練備補兵。以六個月爲期而可補充常備。而可列爲續備及後備。以三年訓。練原期計之。所練兵數。可增六倍。以直省各廳州縣統計之。所增兵數。殆相千萬以最短之時期。得最多之兵額。無招募之煩。而收民兵之用。其利二也。練軍必籌費。故各鎮難遽成立今練備補兵。而用續備餉制則但提常備軍裁曠銀兩。及議裁備補兵餉銀外稍。有添籌卽敷挹注。以一鎮練兵之費。可練無數倍之兵。其利三也。邇者腹内邊徼。時虞不靖。外人藉詞恫喝調兵調艦。輙不崇朝而集。我國兵。備旣單。各省大吏。明知防營之不足恃。不得不留此形。式之兵勇。以爲鎮攝守衛之資。而爲地方籌畫者。又主復團練鄉勇之舊。夫團練勇。昔日本以之中興。而或慮其滋弊者。則以無軍事上之紀律。而少實力之敎練。防營無用而不可裁。又虚糜此浩大之欵。今練備補兵。一方面爲國防。一方面爲留守。取鄉團之義而得多數預。備之兵將來兵實漸充。防營可以次裁撤移兹鉅欵。擴充軍備。計無有善於此者。其利四也。議員等熟察各省之情形。深維國家之大局。以爲今日國家。不敢諱言覆亡而救亡之政策。舍增練備補兵外。均有緩不濟急之憂。用敢合詞籲請。飭下軍諮府陸軍部。電商各省督撫各鎮統制。詳定直省各廳州縣增練備補兵辦法。尅日實行。以救危局。無任戰慄屏營之至。伏乞代奏。謹呈。（完） 
要件 
[常州各團體意見書（續）]  
電又稱如該院將來質問及此亦不患無辭答覆。據此則班府視資政院爲對敵經年預備對抗之事。夫因議案不同意。而政府視資政院權限内之對抗。分所應爲。若事未發生。先以敵國外。患之意防之。政府何以知資。政院之必右諮議局。必不和同政府。而强來質問乎。此應質問者四。 
　　且答覆資政院之有辭無辭。係政府自巳豫備之事。何以先告督撫。以示其有。恃無恐之意。政府號令全國之命令。是否有此體裁。此應質問者五。以上五端應向資政院陳請質問。現時問奉行之督撫。督撫不必任咎。問違法之内閣内閣豈能自違法而自判斷之。又何必徒費電牘。擲會費於虚牝乎。 
　　糾舉督院三罪。質問政府五端。皆待資政院會期内陳請。則此時不必别有請求。夫請求解散。猶是以正當職權。與行政長官。今觀督院挾政府一電互爲欺罔之行爲。是必非能用其。職權者。解散二字終不敢出口。自棄其職權。請之無益聽之足以見政府與疆臣自暴自棄之狀態。爲將來憲政史上之笑柄。吾人民請求解散之電巳先發。忠告不爲不盡不可則止。於心無歉。解散不解散之柄在彼。應召集不應召集之權在我。吾省以督院能得違法之政府。爲之輔助諮議局章程。無一條可據。夫議會有何權力。所憑者法律耳。法律旣非吾省所能援。用復何必有諮議局。故非將政府正月佳電。質問分明。人民無從定信仰諮議局之意向。自應宣告江蘇人民。暫時無需有此諮議局也。 
九月以前。吾省旣無諮議局。即陳請質問之主體。不得不由我人民自當之。此次大會。宜决定推舉代表。草具陳請書等事。待八月望後入都。吾會基本金。應移作此時之用。勿浪費於無謂之電牘。 
　　說者謂宣統四年之預算。必於經年九月議决。諮議局不可不於九月以前成立。此論其常理則然。政府旣反汗憲政。預算亦復何爲。諮議局旣不能依據章程。議决又有何益。且因江蘇諮議局。而爲政府與資政院之爭。非推翻内閣。即解散資政院。義無兩全。此俱全國前途之事。尤非蘇人士可意爲解决者也。國事離奇。至此而極。資政院之　能否存立。以此一質問决之。且會議政府之名乃昔日内閣軍機各部之總名。亦卽今日内閣國務大臣之全體。似此鄭重之通電。而督院隱匿於前。又宣布於後。起滅自由。早應勸告而不勸告。早不應開臨時會而又爲之召集。是何用意。真令人百思不得其解矣。（完） 
 
 

Page 4

 
 
專電 
[電一（北京）]  
　　各督撫聯名電奏力爭陸軍集權中央事謂督撫無兵權卽失保守地方能力請將水陸巡防各營仍歸外省統轄 
[電二（北京）]  
　　粤省商民因抗路抵制票幣内閣巳電粤督准借外款五百萬交銀行備付現款並飭造幣廠晝夜速造銀角以維巿面 
[電三（北京）]  
　　督辦鐵路大臣端方因粤人抗爭國有風潮劇烈連日與内閣總協理曁郵傳大臣商議辦法總協理擬稍變通以慰衆心盛宣懷主照粤督所陳第一端辦法速籌巨款付還商股現銀 
[電四（北京）]  
　　攝政王因廣東抗路風潮劇烈諭令内閣責成盛宣懷迅速議定辦法具奏施行 
[電五（北京）]  
　　廣東湖南旅京官紳集議要求政府收回幹路國有成命並嚴懲盛宣懷免激巨患 
[電六（北京）]  
　　天津代表到京謁澤公請撤銷官辦長　鹽務政策澤有允意惟屬速籌妥善辦法料理所欠洋債 
[電七（廣州）]  
　　張督出示力勸商民勿逞一時之忿自貽伊戚並諭官紳分投勸導又派軍隊防範黨人布置甚嚴故抵抗路事兌換票幣風潮可望漸靜 
緊要新聞一 
[聯合會仍思監督借債且觀下文分解]  
　　諮議局聯合會因政府濫借外債貽誤國家曾屢次提議請宣示借債之方針及監督用債之方法現聞該會以十六日巳届閉會之期特由會員湯君化龍王君振堯提出質問政府借債辦法一案大致根據歷次上諭質問其幣制如何整頓實業如何振興鐵道以何方法建築始不虚糜債項又該會會員謝君遠涵亦提出外債質問書其所要求者有四項（一）宜詳列用欵項目交於資政院及有關係之諮議局（二）資政院特派議員及有關係諮議局之特派議員得入各該官署查察用項（三）宜令資政院及各省諮議局特舉議員參與審計院借欵事項（四）宜尊重議會彈劾之權 
[外國人之債權熱有錢樂得用]  
　　日俄兩國政府近日往復籌商似有重大之交涉外間紛紛懸揣莫衷一是兹得其最確消息因俄國見四國借欵巳告成立日俄不便旁觀遂提出日俄兩國共同借欵問題且以日本先有一千萬之借欵特向日本政府交涉迫其一同要求初時日政府因外交之關係主張從緩乃至今日聞巳向我國政府出面交涉提出新借款問題矣 
　　我國外債之輸入以今歲沸度爲最高現有德國商人來京創設普華銀行專辦中國借款無論官私皆能接洽承辦但各債務者必須有不動産或土地作抵押物至少須以五萬元爲起云 
[中俄新交涉將出現來了]  
　　聞内閣總理慶親王近因中俄風雲異常迫急漸悟駐俄使迭次報告均係實在情形又知伊犁俄兵不但不肯撤退且又日事增添因此頗形憂慮現巳催促修約大臣陸徵祥尅日赴俄與薩使協商一切務令兩國一切困難交涉從速了結一面又催志將軍速赴伊犁新任令其相機籌畫並聞慶邸前日所遞封奏二件其一即關於中俄外交事件 
　　中俄界務交涉我國特派呼倫兵備道宋小濂爲勘界大臣會同俄人查勘乃時近一載俄使徒事延宕近該俄使巳請假回國尚無東來消息故中俄界務一時尚未能解决近來俄國逐日運送兵士於伊犁新疆方面頗足引人注意據黑龍江來函云此事於黑省界務頗有關係將來彼國難免不活動於犁方面而爲示威之舉動云修改條約大臣陸徵祥不日卽起程赴俄聞我國所要求於俄國者亦有數事一爲駁拒添設領事問題二爲黑龍江松花江行船問題此外尚有數端因此舉秘密非常外間無從探悉 
[蘇諮議局轉圜之希望]  
　　江蘇諮議局全體辭職之後尚未得有解决方法蘇人士所主張者則甚决絶謂如以諮議局所主張者爲是則應公布預算如以爲非則應卽時解散重行選舉日前該局議長張謇來京謁見慶邸亦以此爲言慶邸似有轉圜之意且曰若公布預算不是張安圃輸了官司麽張對以 
 
 

Page 5

 
 
督撫與議局同是國家之機關但求有益於國在議局旣不自以爲勝在督撫亦不得謂之屈伏慶意稍解因擬辦法二項一由内閣諸人致函張督令其公布一由度支部行文江督申明預算不可不公布之理由未知政府果克 
　　江蘇資政院議員雷奮孟昭常諸人以江蘇諮議局辭職一案久懸未决日昨特以議員資格具呈資政院請即轉咨内閣從速解决其呈詞甚有决斷略謂此事惟兩種辦法一則速將預算公布一則照章解散重行選舉尚未識政府採用何種辦法又聞雷孟諸君曾爲此事謁見世李兩總裁陳述議員辭職理由及江督侵奪諮議局權限之實狀世李巳允其日内即咨行内閣云（此節略見前報專電） 
[閣臣壓制議會之新策挾天子以令諸侯]  
　　聞督辦鐵路大臣端方日前請訓後在内廷閣臣辦事處與總協理大臣計議收管鐵道辦法深以資政院開院時各省議員對於鐵道國有政策必起反對之怒潮爲可慮請預籌妥善方法以免政府與議會間之衝突某閣臣曰此事旣定爲政策無論如何决難改移惟有預先請降明諭申明業經奉旨之件資政院祗有恊贊之責無駁議之權如妄行干預卽照前旨以違制論端聞之默然而退 
[新定外官制一斑]  
　　外官制大綱經憲政編查館擬訂草案略紀前報兹聞此項草案由館員一再修改業巳妥定專俟内閣議决連日政事堂均提議此事大致不外减少階級聞府道概行裁汰以廳州縣改爲五品直接督撫辦事其關於民刑訴訟事宜劃歸審判廳辦理巳設之巡警道概行裁撤關於務警務應辦各事改歸民政使職掌藩臬各司一律改換度支使及提法使名目並議以現任之巡警道資格較深辦理警政著有成績者升授各本省之民政使云 
　　新外官制現巳訂妥自應將各省支配妥協免致紛更不定十三日政事堂提議以直隷省疆域遼闊管轄殊形不便早有分疆設治之議今當外官制改訂之際直省又爲近畿重地不可不亟謀改革以期行政上之便利當經議决直隷添設一巡撫省治設於承德府定名直北以朝陽永平察哈爾屬之又大興宛平兩縣治决議移出京城順天府尹亦在裁汰之列 
[皇室經費可望從儉]  
　　皇室經費原歸皇上自定監國早諭内務府斟酌擬訂乃繼祿奎俊等以内務大臣爲其子孫萬世之業任意多立名目預爲濫支中飽地步月前奏請撥欵經度支部於十一日具摺議覆備陳部欵支絀羅掘無方而内務府任意濫支幾無一非虚糜之欵監國大怒立召繼奎等面加嚴斥並令對於皇室經費之擬訂概以必需者爲限並於具奏時陳明必需理由勿得再如此次支銷蒙皇室以奢俴之惡名爲爾等便肥私之奸計繼奎聞諭赧然謝罪而退說者謂有此一舉時來當不至以皇室經費之故重吾民之擔負而繼奎等則勢必自請辭職云 
[袁項城竟不容於政黨諸君試猜目的何在]  
　　年來内憂外患風雲日緊而政界之稍具才望堪支危局者實屬寥寥近時輿論頗屬意於罷職閑居之袁世凱即當國者亦有棄嫌召用之意無如阻力迭生終成虚話此次端方起用後閣部及親貴大臣乘機保袁者不下六七人如慶那朗澤廕濤洵等均曾在監國前面奏而錫李兩督尤表同情機緣幾將成熟不意近日又生多數之暗礁卒致擱淺不行據寗確消息此暗礁實爲新成立某政會之黨員蓋因政府本有召袁爲内閣協理之議若果一旦起用簡任斯職與該會運動某事之目的恐有妨害故欲去此障礙物以期達其目的云 
[滬埠審判權將開談判試看外務部之下塲]  
　　外部鄒嘉來因接江督電咨謂滬上各國領事阻設審判廳不認奏定章程請由部極力交涉等情查此事實於司法獨立之前途妨害甚大日前特錄原電咨商法部隨與該部紹昌及沈家本面議一次昨巳照會領袖公使訂期赴部開正式談判惟當局謂此事頗形棘手逆料將來必大費唇舌也 
[憲政實進會歡迎張殿撰]  
　　十五日上午十二時帝國憲政實進會開會歡迎張季直君是日會員到者六十餘人來賓二十餘人先設午餐僅備五簋不循宴會之例以示崇實而符實進之意開會後先由會員公推許君鼎霖演說歡迎之意并略叙張君近十數年之事蹟謂張君講求實業在國家未設農工商部之前提倡敎育在國家未設學部以前聞者無不起敬許君演說畢又由會員宋君芸子致頌詞旋由張君致答詞語長當别起紀其大致係注意於中美銀行一事蓋所謂國民外交社會經濟均於此事係之故 
 
 

Page 6

 
 
三致意焉末又謂棉花一項即爲社會經濟之一大宗政黨事業必有調查部然調查實非易事蓋其經騐語云詞畢復有會員演說然後散會是日雷君奮孟君昭常設茶會於八角琉璃井帝京法政學堂介紹諸政客晤談故實進會散會後即赴茶會云 
[京師近事]  
　　據内廷消息吉撫因省垣失慎一事政府决意着其開缺來京候簡用刻運動是缺者頗不乏人聞外務部右丞施肇基最有可望周少帥在黑撫任内對於俄國種種交涉頗失機宜擬調署江西黑撫一缺將以熊希齡暫行署理又奉天財政副監理官丁憂所遺該缺著黑省財政副監理官甘鵬雲調補張國淦則補授黑省副監理官 
　　墨西哥革命黨在都黎安城慘殺華人二百餘人經代辦墨使與該國政府交涉聞駐京代理墨西哥公使赫笪君巳受國政府命令向外務部道歉並允詳細調查賠償一切損失 
　　聞湘撫楊文鼎之大公子日前因事與某觀察赴滬一日某觀察外出公子在客棧内忽接京師瞿某來電謂公債票巳向部議妥乞速帶票來京云云公子莫明其妙意謂湘省舉辦公債此電當有關係遂卽電詢其父湘撫得電知係巨騙所爲當即致電民政部告知其事且謂此事必係匪徒串通不肖洋商希圖撞騙若不查究恐生意外交涉日昨外城總廳特奉堂諭巳將瞿某緝拿到案矣 
　　田際雲一案自奉旨交地方審判廳訊辦後該廳特派推事三人爲預審員日於密室中將一干人犯輪流研訊其各犯口供因在預審期内無從探詢就表面測之惟職官某及婦人李氏情節較重均巳釘鐐下監而田際雲則僅拘於尋常拘留所現巳定爲罰鍰約五百金之譜俟呈堂後由法部轉奏請旨定奪施行大約七月間始可了結云 
　　直督陳制軍以疫氣消滅所有防疫人員不無勞苦特奏請獎叙該摺業於前日到京計共異常尋常約五十員之譜攝政王覽奏頗滋不悅卽批其摺尾云所保太濫著另行核减具奏單發回 
　　國史館供事高季舫與朱某串同將該館所藏祕版經史講義竊出賣與某國人現經院長查知本擬重辦後恐釀成交涉堂司各官亦獲失檢之咎昨日祗將高革斥而朱則安然無事不知何意 
　　禁衛軍全恊之留學生隊官日前各遞手摺辭職探其原因係爲第二標統帶應龍翔升充河南統領其遺缺以毫無知識之崇林充當人心大爲不平蓋該軍有統帶之資格者二人一爲林調元一爲金永炎資格最深學問亦優今竟未獲與選故留學生皆自請辭職以表示不平云 
　　我國必改練新軍以來仿行洋操耳目爲之一新外人之觀光我國者亦日多一日然各營所用槍砲巳成舊式陸軍部現擬於京都組織新式機關砲隊一營以爲各省改革之倡現巳議有端倪不日可以發表主其事者爲軍制司司長易廼謙 
　　聞英國銀公司代表人梅爾遜君昨赴郵傳大臣盛宫保宅中商議滬杭甬借款廢約事當時提出條件甚多又聞日本駐京公使伊集院君亦於昨日親往盛宫保宅中商議某事盛門如巿盛哉 
時評（東吳） 
[其一]  
　　我見社會上之貧民。往往欲貸數百文而不可得。卽一二大商店。有時周轉不靈。亦往往以無可貸借。至於擱淺。誠恐其無抵當還債之本金也。 
　　今我國貧困。巳達極點。債累之重。高如山積。即罄其全國度支之所入。幾不足敷還債之用。而東西各國。願輸入外資者。猶爭先恐後。此非極可怪異之事耶。 
　　記者曰。社會上之貸借。不過求利。故無利可圖則止國際上之貸借。有債權焉。利輕而權重。權大則利自厚。是故中國國權非至剥奪淨盡之日。則外債之輸入。當無止期。豈獨日俄兩國要求共同借欵而巳哉。 
[其二]  
　　袁項城之專制手段。誠不足取。而袁項城之才具。未始不可用以今日中國時局之危。誠可得一大刀闊斧之人。而爲振懦起衰之用。則於國事或稍有裨補。未可知也。 
　　使某黨員之反對而爲公也。則記者於項城行事之專制。亦頗不表贊成之意。使僅爲該黨崇拜之三數人計。則此三數人之名譽之。品行更在項城下矣記。者竊爲該黨羞之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津鹽收回國有大風潮續誌]  
　　津鹽收回國有之風潮巳誌昨報兹悉津蘆鹽商舉行外債後近狀益爲窘迫各銀行洋商巳知鹽商窮累願分年减息以資維持（此項息率有至一分三四釐者）自張運司慫恿鹽政處澤公由大清銀行籌欵七百萬備還洋債作爲接收長蘆代價洋商之减息分年四字遂歸烏有地方人民聞此消息後驚惶激憤輿論大譁以各鹽商除欠洋債外所有拖欠本埠錢商緞店以及各行商之欵爲數尚有一百數十萬均在商會呈遞說帖請爲催討而張運司則以接收長蘆之大清銀行欵盡在洋債一面償還置該商於不顧惟長蘆旣歸官辦鹽商各家一敗塗地毫無希望遂組織維持會以爭回官辦懇說洋商仍以减息分年爲宗旨孫仲英李渭占劉伯年孫子文諸君舌敝唇焦今洋商巳有從長計議之答乃四君謁張運司則以官家一氣償還免得後來麻煩爲言迄無轉圜之望兹將近日情形錄左 
[維持會手續]  
　　天津維持會以鹽務官辦妨害商民生活懇說各銀行洋商將鹽商欠債減息分年以資維持乃張運司堅持不認此項辦法因又於十三日下午在議事會開會研究維持手續是日紳民到者五百餘人會犁幾無插足之地首由會長劉伯年及會員孫仲英二君報告連日辦事情形次由胡鹿泉君宣讀張運司將最累商引地收歸官有次累商限月底償還洋債殷商每引加一兩五錢各種辦法之諭帖又讀長蘆全體請求該會維持之意見書及紳商人民哀懇該會維持巿面大局人民生計之函件讀畢遂互相討論張運司自發給借債諭帖起至現行辦法止本諸事實法理始終不無錯謬以致有今日敗壞商業摧殘生計之現相大衆激憤異常幾致紊亂秩序經會長及孫仲英諸君極力維持方始就緒遂公决一面禀請督憲一面陳請諮議局并舉代表晋京哀懇鹽政處澤公撤銷長蘆官辦政策代表擬於十四日卽行晉京先於十三日夜致電澤公文云北京澤公爺鈞鑒長蘆鹽商因欠中外債欵各商經運司威迫巳認隨引擬交一兩五錢後仍擬將引岸收歸官辦置鹽商所欠私欵於不顧將來直豫兩省因而失業者數十萬人其間接受害者不堪勝數巿面恐慌人心浮動全局堪虞是以剏設維持會公舉代表即日到京叩求賞見俾得面陳一切庶不致壅蔽悮會全局幸甚天津紳商士庶同泣叩又致徐相及同鄉京官電云徐中堂曁各鄉長先生鈞鑒鹽債風潮運司擬將引岸歸官巿面牽動民情恐慌公舉代表准日到京請督鹽憲挽救中堂諸先生關懷桑梓希扶持天津維持會元當是晚閉會後並由劉伯年李渭占孫仲英孫子文四君上院面懇督憲陳筱帥扶助云 
[城議事會抗爭]  
　　天津縣城議事會於十二日爲鹽務事再開臨時會議員到者四十餘人旁聽二百餘人首由議長李子鶴宣讀近日張運司諭帖大致李子鶴王竹林等十家所人洋債六百五十萬共引地六十五州縣除高線公司佔款二百萬所虧爲數尚巨决將該十家家業查封作抵引地接歸官辦高線公司充公衆議員咸謂該十家欠洋欵雖陸百五十餘萬除高線公司二百萬家業及引地存鹽約值若干並不詳核純用專制手叚將引地收歸國有且高線公司辦有成効豈可充公該商欠巿面之私債並不聞張運司一字道及洋債固應償還值此商業疲敗豈巿面之債可不還乎諭帖中次累鹽商二十五家共欠債一百五十餘萬似無礙於大局頗可通融何以張運司限至五月底勒令各商一律償還否則將引地收歸國有此等辦法殊屬無理諭帖中又勒令無論累殷商每引加增一兩五錢新課驟增擔負有益於長蘆大局則可旣六十餘州縣收歸國有何以又加增鹽商擔負本會有保全商務大局及人民治安之義務張運使如此舉動頗與治安商務有碍至鹽商濫借洋債死有餘辜無足爲惜遂公决照諭帖逐條指駁陳請諮議局北洋大臣及鹽政處請示核辦 
[巿面之恐慌]  
　　長蘆運使張鎮芳辦理鹽商欠洋款案手叚非常嚴厲其宗旨係擬漸次將引案一律歸官聲言係督辦鹽政大臣澤公命令津中商民以鹽爲津地出産除此别無他項特産倘一日歸官津民實無生活之道且鹽商除欠洋欵八百餘萬外尚有巿面私債約三百餘萬引岸歸官私債無着各商必至牽連倒閉大局可危一時頗有罷巿之消息各鹽商當張鎮芳與黄鳳池於十四日乘二次車進京時在車站曾遞一禀不知係何内容惟聞張與黄云鹽商如此要求然我之政策巳定未便反汗等語黄亦極贊成張說因此外間益加惶恐云 
[民政部之防患]  
　　民政部堂肅親王因天津人民激憤鹽務官辦一事恐有意外暴動運電警道葉觀察嚴加防範並委員來津秘查以防不測 
[運司之轉圜]  
　　張運司以鹽務官辦案連日人民爭議不認異常激昻有著前分府袁少明分司阮崑林祝少堂黄鳳池（卽黄四出爲調停之說 
 
 

Page 11

 
 
[行政官蹂躪法權之結果]  
　　寗波自地方審判廳被毁行政官將方得勝正法後浙撫增中丞己將情形電達内閣請爲代奏旋奉電旨以情節支離另行查明具奏欽遵在案兹悉十四日浙撫將委員復查情形電奏十六日奉廷寄一道照錄如左 
[增撫原電]  
　　北京内閣總協理大臣鈞鑒寗波府城游勇方得勝糾案持刀白晝搶刧得贓經該管道府縣會營正法一案當經一面電奏一面札委道員宗舜年馳往查辦旋奉電旨又經恭錄札飭該道詳細確查去後兹據覆稱（中略）等情增韞查核此案原委法官職在守法自不得因人民無理要求而壞法律以求息事該審判檢察兩廳辦法均屬相合至該道府營縣等以寗郡華洋雜處伏莾極多值此米貴銀荒人心不靖愚民聚衆莠徒滋擾禍機迫切深恐别釀興端因出此權宜因變之計其事非法其心實爲綏靖地方起見似尚可諒目下寗郡正在籌辦平糶人心甫定審判廳亦照常開廳應否將該道府縣及統領免予置議出自聖裁除逸犯葉福標等俟緝獲日另結并嚴拿毁廳搶米首要各犯按律懲辦曁由增韞擬定維持司法善後辦法分飭遵辦外所有遵旨查明此案詳細情形謹請代奏增韞寒印 
[内閣覆電]  
　　奉旨增韞電奏查明寗波府城游勇滋事辦理詳細情形等語此案該管地方文武及審判廳員辦理均未能妥恊姑念事起倉猝從寛免議仍着該撫嚴飭所屬將逸犯及毁廳搶米首要各勒限緝獲分别按律懲辦並著隨時嚴密稽查防範毋再滋生事端以靖地方欽此内閣諫印 
分類新聞 
政界 
[鄂督電詢高等廳提審抗告辦法武昌]  
　　鄂督昨電致憲政館法部略以查館覆吉撫呈請解釋六條内開未設審判廳地方未結之案准於高等審判廳提審作爲抗告所云抗告者卽未結上控之謂也惟從前外省提省審辦案件不盡出於抗告有因審理遲延者有因案情重大者有因例須廻避者種類不一今之高等審判廳須論審級與從前發審局不同此等未結案件尚屬第一審不在高等廳權限之内所有未設審判廳地方遇有此等案件是否亦歸高等廳提審請核示遵辦比准憲政館復電謂未設審判廳地方未結之案前咨准高等審判廳提審作爲抗告係指未定新章以前巳經提審而言原屬接引新舊權宜辦法現在審判制度逐漸成立核與從前情形不盡相同雖未設審判廳地方亦不得將未經判斷之案紛紛提審致紊審級嗣後府直隷州廳州縣未設審判廳以前無論案情重大與否應責成該管地方官按律斷結如有不服始准赴高等檢察廳呈訴照章提省審辦倘地方官於未結之案審理遲延逾違審限可由法司行文督催勒限斷結至律應廻避案件得由司遴派推事或委就近鄰封前往審訊均以地方官斷結爲第一審高等審判廳爲第二審除咨法部通行外希卽飭遵 
[新十車梵自治職員解散重選松江]  
　　新十車梵自治所在華境東北鄉新橋鎮自被淺蒲涇鄉民打毁後職員卽全體辭職嗣經華邑沈大令提肇事人到案飭罰洋三百元爲賠償修理之用現奉蘇籌辦處札飭重行選舉等因縣自治所遂預備傳單賫發到鄉日内當會同士紳另費一番手續矣 
[牧令違背議案處置之慎重杭州]  
　　湖郡城内鼎昌土棧前月有孝豐同行向該棧批購雲土三百兩而所持執照僅填一百兩漏捐違章突被該縣分所調查員查獲立將人貨扭送烏程縣經王孟雲大令迭次提訊私售屬實照章移知孝豐縣將買入之店發封私土充公惟賣出之鼎昌棧由居停運動幕府援照杭州其昌議罰成案繳洋一千二百元詳請上峯銷案事爲該府議員訪聞以土商本省購上章程上届議决早經撫院公布原案第四條土商請領執照時須報明購土分兩填註明白不得私行增加違者買者賣者均照二十倍罰出充公今該縣並不照章罰辦顯違公布議案由協議會提出具呈質問現聞增中丞以此項處分應如何規定當卽交由會議廳審查科訂期念五日會議施行以昭慎重 
外交 
[法兵因醉毆傷華人之風潮漢口]  
　　漢口華景街如壽里内有法國人某開設酒館往來聚飲者大都係各國兵艦上水兵不免因醉滋事致起糾葛聞十二日晚又有法國兵艦水兵十餘人在該館内飲酒舞蹈且奏西樂華人少見多怪齊擁門前張望該叚巡警恐肇事端正在用言勸散忽有一洋兵酒醉薰薰由内衝出將巡警手中木棍奪去將小貿王某毆傷於是外間訛傳如壽里洋兵打死中國人頃刻間聚集數百好事之徒大聲鬨鬧途爲之塞該處巡警四區聞信立即派巡官率警十餘人飛奔而至一面彈壓衆華人一面向該館主索交該人正談判間忽有好事之徒倡言曰巡官巳入内與洋人服禮矣此語激動衆怒當將該酒館門窗等物搗毁該酒館主法人見衆滋閙復奔出執槍頭逢人亂擊且欲施放子彈衆華人見狀反奔鬧聲如雷幸其餘飲酒未醉之法人十餘人齊出將館主手中鎗枝奪去拖之入内始未釀成人命巨禍時彈壓警官知事不了因當衆宣言暫將受傷者帶區送醫院診治然後請洋務公所向該官領事交涉衆始散去聞如壽里中居民因該酒館開在此間時常鬧事有碍公安亦擬請洋務公所照會法領飭令搬遷免釀交涉 
軍界 
[陸軍學生赴法學習飛艇武昌]  
　　湖北陸軍第三中學堂開辦巳歷三年成績甚爲優美其堂規之整肅功課之嚴寗鄂省各武學堂均不能及兹陸軍大臣蔭午帥以飛艇與軍事大有關係擬派學生赴法國學習飛艇製造及駕駛術特電飭第三中學總辦挑取最優等學生十名送京以憑考騐送法留學昨該堂總辦李君巳選定第一班法文學生十名給資令其乘車赴京矣 
[廬桐匪勢猖獗之一班安徽]  
　　皖屬廬江桐城接壤一帶素爲匪徒出没之區幸有防兵駐紥藉資鎮攝前將防營撤回以致桐城一帶匪 
 
 

Page 12

 
 
風尤熾昨有大股匪徒明火執仗將黄泥河興舖肆行刦掠該處舖户一夜數驚居民亦難安寢饋刻經廬江縣馬令文錦電禀撫憲請電飭防營張管帶迅派羅哨官兵隊前往拿辦以資保護 
學務 
[僧人抗繳學捐之下塲蘇州]  
　　江蘇僧立敎育（在鎮江金山）日前電禀督轅以海州僧所長平譯被毆帶傷來會赴訴初一夜暴亡臨騐遍體鱗傷云云當經江督飭海州杳復昨由海州牧陳直刺宗雍以查明延壽菴僧平譯抗繳中學堂捐欵差提平譯中途被刧奪去現巳查封廟産另選妥僧住持等情禀復各憲後江督以此案前據江蘇僧立敎育會先後具呈以該僧平譯因州差徐金等催收學捐被毆後於三月初一夜傷發暴亡等情業經批司飭州確查訊辦在案據禀前情核與僧禀互異究竟平譯有無被毆如何身死即係該僧等抗捐糾奪串囑僧會飾詞聳聽仰蘇提法司飭即確切查明勒集一干人証提同潘學中及差役徐金等質訊確情秉公詳辦等情昨奉蘇撫批云據禀該州延壽菴劣僧平譯抗繳捐欵迨經差提竟敢嗾衆持械劫奪實屬目無法犯亟應嚴拿究辦仰提法司飭速會營嚴拿劣僧平譯並刧奪之昌樹等到案嚴行訊究詳辦一面先將該廟田産查封交董督行收管另招妥僧住持照舊繳捐以濟學費至劣僧平譯如果來省上控卽行押發該州究辦可也 
實業 
[漢商請改路線之意見漢口]  
　　漢口商總理蔡君文會前聞郵傳部擬將川漢鐵路改由應山縣廣水站起點有碍漢口商務之發達業經電致盛端二大臣請免改線仍由漢口劉家廟起築尚未奉到二大臣復示兹漢口商人之囤有後湖孫家磯劉家廟等處地皮者聞知改線之議與其地産大受影響將來車站在廣水漢口地價必爲大賤是以各地販大爲恐慌開會公舉張國本等呈請商會勸業道轉呈郵部不可改線以免窒礙一面舉人携資赴京運動聞漢商會蔡张畀以川漢路線改道不特種種窒碍且統盤計算於建築費旣不能省而於漢口巿面則大受影響利害相形自應設法力爭以期挽回本會前巳據情電禀應再禀請督院轉咨大部仍照原勘之線辦理以顧大局 
[飭議和大倒票辦法之原因揚州]  
　　揚州和大銀行倒閉後夥友逃避一空十數萬公款全歸無着計該行行用鈔票布散於外者不下數千元南京分行散出之鈔票早經勸業道禀請督憲諭令裕寗等局設法籌款於三月十五六日在商會墊發揚州一埠雖經勸業道咨行運司籌辦兩月以來然無聞近由藏有該行鈔票之家聯名具禀運轅奉批飭商會籌議具復矣 
雜記 
[鄂省又將去一著名大惡棍湖北]  
　　漢上無賴等竊取貨物均於大小架子樓銷售各行店主人不勝其防一般學徒及許多少年子弟因此弄壞流土匪僻者幾難指屈王順父子籍隷咸寗在漢口首創架子樓尤爲漢口銷贓之巨擘兹經荆襄水師統領陳主政得龍派弁查實禀蒙督憲飭馬都戎光啟拿獲發交江夏縣訊明收入内監並飭馬都戎將漢口大小架子樓一律查拿究辦聞王順與子王福係漢口著名地痞均曾在夏口漢陽等廳縣充當捕役因與各江湖盜匪勾通聲氣頗有幹差之名夏口廳前任馮亦甚信任該痞等卽恃勢横行開設架子樓保娼庇賭無惡不作去年曾藉某洋行被竊訛詐某洋紗號現銀八百餘兩該號擬具控督轅不知如何竟得狡脫該父子平素常盤踞於老周家小寳粧閣父子聚麀日前被拿亦係　該妓處捕獲自拿交武昌模範獄連日函請各親友囑令代爲運動各親友均恨其平日爲人紛紛回絶其尤可惡者王每於良家之女稍有姿色百計調弄如果難達目的囑令巳獲之賊指爲窩户被害之家只得使婦與女相從以圖了事王共四子長子王大元上年經各憲訪拿未獲今巳病故次子王福因强姦誘拐於光緒二十八年由升任廳陳訊實判充三千里寄禁四川萬縣三子王松保因冒充武弁敲詐良善聚衆賭博經各憲訪聞拿案訊實判處交模範監獄監禁十年四子王小元亦業架子樓被各憲飭由夏口廳王司馬拿案訊實發回咸寗原籍監禁十年此王順架子大王綽號之由來也聞上憲以王劣跡昭著較之徐升略等日來即出示招告訊實嚴辦 
清談 
[說風潮一]  
　　風潮非無自而成也。必有人以釀成之者。今日者北自天津。而湖湘。而交廣或以鹽務。或以路事。民人之風潮。大有銅山東崩洛鐘西應之象。夫果誰實致之而至於斯者。 
　　或者曰。此殆由於民性之喜事也。嗚呼寃矣。 
[說風潮二]  
　　國爲民而立者也。設官分職。所以臨民。吸民脂。享民膏。固宜乎其以安民爲心。而非以擾民爲事者。 
　　然試問今日之人民。風潮四起諸大老於此其果以安懷爲心耶抑亦以驚擾爲事耶。獨使至尊愛社　。諸君何以答昇平。吾　斯言。吾不禁穆然其長思矣。 
文苑 
[沙巿水漲竹枝詞（辛）]  
　　蜀江一日到江陵。電駛雷奔逸驥　。巳是三更驚夢醒。船頭忽聽水漰漰。五旬大雨似盆傾。檐溜時聞瀑布鳴。兩岸畔田千頃稻。一齊都付水中萍。鄭公築後又舒公。保障荆江此鉅功。億萬生靈虧蟻穴。隄工甚勿視濛濛。小艇撑來屋角邊。鋪牀鍋灶一窩連。王爺廟側尋陳迹。　尺量來二尺添午後游人似蟻屯紅男緑女笑聲喧。可憐共指波中屋。都把樓窓作大門。姊妹相邀一葦航。風來四面水中央艶妝豈爲隄防到。半欠郎看半看郎。扁舟一葉急如梭。搭客人來　一窩。兩槳擇開衝浪去。半穿屋角半　坡。大水襄河又外河。五旬苦雨更滂沱。誰知甘肅三年旱。天氣　來太不和 
雜錄 
[醋海奇談]  
　　光緒初年。吏部司官有兩雷姓者。一陜西人。一浙江人。陜則拔貢。浙則甲榜。皆官吏部主事。皆在文選司。一住南横街。一住魏染胡同。浙雷有眷。則正室也。陜雷亦有眷。則新納之妾也。一日浙雷之僕謂主母曰主人有外室矣。在　染胡同也浙雷妻聞之大忿。即命　至陜雷寓。一至門。見門封告條皆符。逕卜車入内。陜僕問拜誰。浙僕曰。爾告爾姨太太。太太來矣。速出迓。僕飛奔入。陜雷妾以爲嫡室至也。急出拜浙雷妻一見。即大罵無恥淫賤且批其頰。陜雷妾大哭。正喧閙間。陜雷自外歸聞喧鬨聲。詢之僕。以太太來告。陜雷以爲正室至也。大駭。及入視。則非巳婦乃。大惑不解。因問妾曰。此何人。妾曰。非爾妻耶。陜雷始恍然曰。爾殆浙江雷某夫人乎。至是浙雷妻。慚甚遽無人色。恨不　入地穴中去。陜雷妾又調笑之曰。旣是大婦今夜不必歸與主人共枕席可也。於是浙雷　復大哭欲覓死。且欲執報信之僕而送官焉。而僕則望風早遁矣。浙雷聞之。親向陜雷負荆請罪。挾妻而歸京師轟傳以爲笑柄。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[預算維持會開會記事]  
　　江蘇預算維持會昨在西門外江蘇諮議局調查事務所開會到者百餘人上海縣田大令亦奉滬道委任蒞會午後二時三十分開會首由吳懷久君報告開會旋由大衆公推吳懷久君爲主席主席報告（甲）成立會議决之進行方法及現在辦理情形（乙）收到辭職議員第一二三次宣告書由辭職議員黄韌之君報告江督公布册中頗可奇異之點（另發印刷品）（丙）吳懷久君報告入會團體代表及會員至今日午刻止巳有一千四百十七人内寗屬九百餘人蘇屬四百餘人次宣布各屬意見書之大要計常州南匯桃源丹徒鹽城常昭崇明各處大致有主和平者有主激烈者次袁叔畬陸規亮諸君相繼演說次提議事件（甲）决定向兩院陳述意見聲明諮議局預算遵照資政院通電辦理裒多益寡酌劑盈虚自是諮議局分内之事並未逾越權限應請督撫院將寗屬預算案完全成立公布施行如不能俯順輿情應請從速解散重選免誤九月之期研究至此更决定本會進行之次序如六月十五日以前預算不能完全成立亦不解散重選應即通告各屬開大會决議最後之辦法次報告本會經費由入會團體或個人自由認捐並不定額次公推代表王志瀛朱正言盧承沛宣時雨曹家鱗吳漱吳鴻璧顧琪沙志衡伍達陸瑞清蔣鳳梧邵松年吳馨陸日基任璪陳錫明朱蒔馨黄守學朱廷祿摇鈴散會時巳六句鐘矣 
[反對蘇藩查封李氏産業之大會議]  
　　蘇藩查封李氏惇元堂産業一案迭詳前報昨日復由南北巿商會總協理議董曁各業代表高董等在愛而近路總商會開特别大會討論對付方法到者五百餘人其秩序議案曁所擬電稿分别錄左 
[開會秩序]  
　　一總理宣布南北巿錢業董事公函討論永豐莊受押惇元堂房産事二推舉臨時議長三報告事實四討論五决定實行辦法六閉會 
[議案]  
　　一總理宣布南北錢業董事公函請討論惇元堂押欵事二公舉蘇筠尚先生爲臨時議長三蘇筠尚先生宣布蘇筠尚先生宣布蘇藩倚勢欺商必須有切實辦法以作後盾斷非今日開一會所能了事請到會諸公各抒偉論四南北巿錢業董事起言商人押欵必須官家立案方能作准南北巿錢業每年受押産業出入不下數千萬試向此欵向何人著落關碍滬巿大局實非淺鮮此種命令商界斷不能承認應請用全力爭執五公議分電農工商部度支部法部曁蘇撫憲再將詳細情形呈報請部於六月底止必須有美滿之批示將種種違法侵權命令一律取銷六公議請嚴漁三金雪滕先生酌擬電稿七公議兩江督憲兼有南洋通商大臣銜亦應通禀八公議請南北巿商會總協理赴各當道處伸說勿再用强硬手段激生事端再請上海道縣勿再出牌票九公議請蘇筠尚先生一同前往十公議南北會總協理及議長赴蘇不得效力卽行登報函告接續開會 
[電稿]  
　　度支部堂憲鈞鑒蘇藩爲裕蘇事牽涉李氏早巳分析且經出押之惇元堂房産實與國家法律反抗衆商開會萬難公認伏乞大部立案法部農工商部堂憲鈞鑒蘇藩爲裕蘇事牽涉李氏房族早巳分析月經出押之惇凶堂房産妨害商務大局違抗國家法律關係甚鉅本日衆商開會公議環叩鈞部電咨蘇撫憲飭下取銷以安衆心急盼電復蘇撫憲鈞鑒藩司爲裕蘇事牽涉李氏房族早巳分析且經出押之惇元堂房産妨害商務大局違抗國家法律本日衆商開會公議環叩憲台飭下取銷以安巿面而慰衆望上海南北巿商會總協理陳作霖具仁元王震臨時議長蘇本炎曁南北會議董各業代表商董等公叩號 
[任錫汾劉體乾通報各部各督撫立案呈稿（續）]  
　　清理義善源等號賬欵 
　　李右丞又於光緒二十九年與臨川桂氏各出資本漕紋一萬兩在徐州府開設衡豐銀號由張同鈺即張相甫經理至今三十一年又各出資本銀一萬兩在清江浦添設衡豐銀號由汪錦卽汪鑑澄經理至今後又添設濟南分號由張相甫轉邀尤亮卿經理至今並添設張口分莊李氏桂氏兩次訂立合同均與義善源聯號往來本年二月義善源京號先停收付影響各埠各號同時收歇江海關道以豐裕官銀號之故專派印委至義善源號查取一切帳本單據等件提歸道署該號存款債主因更惶迫公舉代表出而爭執又將帳本等件移交商會理處巿面因有牽掣迄今尚在紛爭滬埠各國領事洋商又執持號票干涉輿論滋繁職道等奉飭前因互相體察擬議該號情形與源豐潤號略異現應清理情事則同其入手辦法自以不掣巿面免滋交涉爲第一要義擬仿源豐潤號公私各欵一併清理之意卽就源豐潤號清理處添設清理義善源 
 
 

Page 19

 
 
帳務處由該號東遴舉職員詹世善爲會計長職員任漣等佐之仍以候選知州嚴廷楨兼充書記長職員王邦慶等佐之並以該枝號較多債主現又日相逼迫遴派職員李祥許其瑞等爲接待員並其餘各職務員均與源豐潤號清理處互相爲用藉資得力略節虚縻其李氏獨資之寳善源號由江寗勸業李道就近主持會商職道等清理其合資之義善源等號並獨資之寳善長蕪號五河正陽兩處順康號均由職道等清理職道體乾另奉要差即須離滬職道錫汾駐滬商同李右丞代表李道等理此巳棼之亂絲分條析縷就其有著之的款隨處權衡邀集合資號東各號經理俾先籌備辦法各該經理仍應各專責成勿得諉卸各自檢送經手存欠實帳或押借物産劵據等件聽候核查勿得稍有隱漏以期官商公私各欵一併清理有著職道等與江寗勸業李道仍彼此互相商酌和衷共濟遇有重要事件隨時互商酌擬禀請憲示核飭遵行所有奉委清理義善源等號帳欵緣由除分呈並抄槁移行外理合會同江寗勸業李道呈乞憲台察核批示立案施行再江海關豐裕官銀號一案官商各執一詞現尚相持查該號係光緒二十九年設立是年及三十年該號商等均曾具結送由前關道札飭松海防同知復查具結詳送兩江前督憲江蘇前撫憲核咨大部在案部院卷檔具在擬懇憲恩飭承檢查鈔錄全案隨批發下俾可照案清理以重公欵代表李道經滇與衡豐股東桂前道運熙均爲勳勤之後李右丞與李道家産久巳分晰李道於各該號亦無暗中附股等事職道等屬在累代戚世交好均深知之李道辭差來爲代表無愧風詩鶺鴒之義足以矜式一時此案係職道等會商定稿借鈐上海商務總會關防繕發職道體乾離滬赴差後由職道錫汾王稿會銜仍借鈐上海商務總會關防辦理合併聲明須至呈者 
[陳昌年勿遽灰心]  
　　信義銀行倒欵一案紏　兩年迄無歸宿幸有陳太守昌年仗義允將自巳名下水泥廠應分紅利代爲擔任無着之欵十七萬金俾存欠租符以資結束巳於四月初一日由各代表承受推抵定期發給憑單將次完案不料各墊户固執成見仍請將鎮江紙廠交各銀行拍賣儘先提回墊欵以致辦理掣肘陳太守乃以義舉難爲仍擬遵照鄂督分界辦理之諭不再擔任滬鎮兩行欠項業巳具禀滬道註銷前案兹奉批示云據禀巳悉該守待友熱忱不惜犧牲十數萬之巨金代償信義欠項當今之世實難其人惟紙廠抵押信義在紙廠各股東尚未承認驟行拍賣必不甘服兼之信義償欵辦法業巳大定祗墊欵一項能否一律攤還稍待磋商至信義賬欵早經商會查明即各存户亦皆有摺可憑無待復查該守既巳慷慨指囷申大義於各埠本道爲全局起見自當切實轉告商會敦勸各墊户從長計議以期轉圜其事只須紙廠抵押信義一節查有真實賬據此案便易議結尚希該守始終勉力擔任力底於成是所厚望 
[四誌英皇加冕慶典之預備]  
　　本月二十六日爲英皇喬治第五加冕之期連日浦灘各商行各裝五色電燈連成西字或冠冕或寳星或國旗等式招商局門前亦裝木板製成之黄龍兩條上綴各色電燈匯豐銀行門前裝一大盾牌上綴紅白藍三色電燈下懸白十字之小盾牌數面邊緣顔色電燈匯中旅館門前裝白色電燈綴成巨冕一架江海北關巨屋之四周上下咸緣以白色電燈其餘各行簷下柱間無不燈球纍纍届日夜間浦灘之電燈映照水上者將有四萬盞之多通宵燦爛自必大有或觀也 
　　十九日晚間租界預備英皇加冕祝典各團體在英按察司署開會集議推英總領事法磊斯君爲會長議决事務甚多届日舉禮完全秩序表一兩日内當可宣布今將簡表先行錄下上午十點三十分鐘在禮拜堂行特别祝讚禮正午在浦灘升禮砲二十一門下午十二點十五分起至一點十五分鐘止領事署接待來賓兩點三十分鐘水手運動四點至七點鐘孩童運動七點鐘給發獎品晚間九點鐘提燈游行九點三十分鐘在跑馬廳演放燄火附錄提燈游行之路程如下晚八點三十分鐘在蘇州路排隊起行沿黄浦灘過洋涇浜橋至法大馬路經天主堂街轉灣過洋涇浜九江路江西路回至黄浦灘沿南京路至跑馬廳爲止 
[西報紀載地震之猛烈]  
　　捷報云十九夜十點半鐘時上海曾遭猛烈之地震歷時十秒至十二秒鐘之久繼之以洪大之響聲初如遠處獅吼後隱隱如海浪觸岸乃漸弱而止所挂之燈大爲摇動離原位中心點約滿一尺摇動兩分鐘始巳地之動浪頗足使人眩暈如受暈船之患屋内之人多出外竚立數分鐘之久地震之時天氣煥熱黄霧彌天月色朦朧旣而雲開霧滅星月燦爛此次地震之猛烈雖爲二十五年來所未有然未聞有實在之損傷聞其動浪係自東往西云據徐家匯天文臺報告云十九日晚間十點二十七分鐘本埠曾遭地震離地震發源處頗近勢極猛烈其震動爲天文臺所記最劇烈兩三次中之一甚至有儀器一具於紀錄之時因震動而失其部位有鐘一架其指針行動遲緩約十四秒鐘之久地震後一分鐘本館以電話詢聞電話總局 
 
 

Page 20

 
 
據稱彼等並無所覺世界地震事務處近皆豫料本月之内太平洋兩岸將有猛烈之地震云 
　　譯者按是夜地震本館中人無一知者即翌日亦未聞隣近之人談及此事想動浪劇烈之處係在租界西北也 
[新簡警道蒞滬三誌]  
　　新簡江蘇巡警道吳觀察肇邦於昨午十二時乘雙馬轎車至閘北巡警總局由總局長姚太守率同各課長課員各隊隊官曁各路區長區官等迎入花廳欵以茗點觀察詢問一切然後入城赴道縣各署答拜 
[寰球中國學生會開會]  
　　寰球中國學生會定於今晚五句鐘特開第三次交誼大會並備茶點佐以音樂文明游戲想具樂羣思想者届時必欣然而往同襄盛舉也 
[外甥控告娘舅之主動者]  
　　西崽陸泉林控朱文華朱田華兩舅父串吞合買地産一案前晚由公廨孫襄讞提訊陸供於光緒二十九年八月間與兩舅父合買地皮三畝九分五釐半共計四股小的得一股曾出洋一千三百元旋被朱田華將自巳之地一畝二分併入向業廣公司抵銀六千兩本利均被吞没求追訊之兩朱供稱陸先後取去洋九百零四元現因其母病故聽其妻弟葉長根從中播弄致起訟端判朱等再給陸洋四百元地歸朱姓管業陸不遵斷葉長根亦上堂干涉襄讞大怒以葉不應唆使成訟即交駐廨八十五號西捕帶去管押捕房候解早堂治以唆訟之罪餘人開釋聞昨晨捕房巳將葉解案請究判仍還押候訊 
[查究軍火來歷]  
　　行刦常熟縣境莫城鎮時姓家贓物之盜匪楊銀泉張阿元李阿明周阿海馬阿大鄧阿桂左阿弟並左之姘婦張楊氏與楊銀泉之子楊長根楊才寳等匿居英租界牛莊路五十九號及成都路三百八十八號屋内經江浙水師兵輪張管帶偵悉派艦長林鵬並哨弁王樹奎等來滬投文公共公廨協同老閘捕房中西包探將以上各人連同槍械衣飾一併拘獲解奉公共公堂訊供收押在案昨日復由捕房將一干人証解廨復訊即經寳讞員會商英康副領事判仍分别還押候查明軍火來歷於下禮拜五再訊 
[捕房驅散難民]  
　　前日有難民張才田張洪福等男女老幼約一百五十餘人　集靜安寺附近金司徒廟内該處捕房深恐人衆肇事立飭中西探捕人等前往詢問據稱由江西逃荒來滬當經探捕驅至徐家匯路迤西華界内聽憑地保暫爲安插 
[巡弁突被看管]  
　　閘北四路一區巡弁石砳前日奉總務科長張主政傳至總局諭派課員看管其所以看管之原因秘密不宣詢之警界中人或謂因案被人告發或謂該弁平日待下太苛致被仇人攻訐又有謂其素有嗜好尚未戒絶故特傳局調騐云 
[調查牙帖之影響]  
　　蘇省度支公所派委來滬調查牙帖曾紀本報兹悉本縣田大令近接該委員函稱查有陳順泉無帖私開沈阿九舊帖隱戤請卽提究等情大令准即飭差將陳妻馮氏及沈於昨日提案押候訊究 
城内 
[勒緝逃犯]  
　　戳傷法租界巡捕石金生之流氓王太平即張泰平）龔梅仙（即龔厚生）任阿金（即信壳阿金拘縣收押後尚有同黨陸小狗大餐桂生慎卿等在逃未獲昨經總巡捕房函催到縣田大令即飭原差勒限立提各逃犯到案按律訊懲 
[分别清理]  
　　謝陳氏前投縣署禀控木作頭蔡源生誣控氏夫謝月江致被寃押城自治公所求請移縣訊究等情當經移傳人証到案昨由襄讞承明府升訊先據謝月江供稱小的承造某處房屋工程尚未及半忽被蔡源生中途謀挖將工續完以致小的所墊之工料洋未有着落求追又瑞昌木行夥莊慶之附控蔡源生結欠貨洋七百餘元又鼎記磚灰行夥王俊附追欠洋九百餘元詰之蔡源生俱稱此項房屋先由謝月江包造工未及半謝即不照承攬純用低次木料混充當由屋主察出囑令換料不允是以賓主齟龉謝即半途抛工以爲挾制屋主不服改喚小的接續完工現在造價尚未收清至瑞昌木行欠欵係由謝與之往來與小的無涉鼎記欠欵係是前欠並非承造此屋所用求鑒判瑞昌之欵由謝月江清理鼎記之欵另再控追未便牽混所有造屋工料價銀著謝蔡二人同向理算找結禀復核奪 
[婦人流血]  
　　劉秦氏與阮芳元在張家弄口爭閙由該處崗巡勸阻不服帶至一路一區警局經德區長訊據劉秦氏供稱行經三牌樓正義昌零剪店門首忽有阮姓乘坐東洋車自北而來車上放有籐椅致將招牌碰下擊破婦人頭額血流不少求請驗究阮供實出無心求宥德區長察得劉秦氏受傷屬實本應送縣驗究姑念阮姓自愿貼償該氏傷費洋二元判各具結完案 
[不戒於火]  
　　昨晚六句鐘時新北門内福佑路邑廟後門聽雨樓茶肆後面某廣貨店起火經各叚洋龍到塲救熄焚燬房屋三幢詳情探明再錄 
[道批兩則]  
　　賈文富等禀批候照改正奉直字樣另繕告示給發懸掛仍著將前示即行繳銷並候札行上海縣一體查照可也 
　　周廷弼禀批此案前據張良謹來禀業經批縣核案吊據秉公訊斷在案現據稱此案自張夢周故後業由商會邀　三次其子張潤之　良謹屢邀不到輒由俞雪岩到會刁　情殊可惡而張良謹前禀抹煞商會邀　情形輒以被該職勢偪控傳爲言尤見訟棍把持伎俩所有泰昌欠欵該職旣稱執有憑據應即呈案由縣立予傳案質訊究追倘俞雪岩仍敢從中主唆任意抗延即予併提嚴行訊究以杜纒訟而清積案仰上海縣遵照辦理仍具報察奪 
[道轅紀事]  
　　新簡江蘇巡警道吳肇邦會丈局總辦周靖芳候補通判王嘉熙寳山縣知縣胡調元昨均到道拜會禀見江蘇試用直隷州州判平步隆現奉滬道委充本轅收發員昨日到道謝委松海防同知查燕緒到道禀知赴小羊山監哨事竣銷差 
南巿 
[弔杳示據]  
　　裁判所批清凈菴尼順蓮禀云查前據張吳氏具禀到局檢閱抄黏縣示確係菴東　廠房共兩進八間兩披並隨屋基地八分八厘七毫並非菴西一方即使菴東房屋現皆出租自應　商辦法何得　東爲西致與原案不符據禀各執一詞仰即投案聽候傳諭張吳氏帶呈示據質訊核辦 
[亟宜整頓]  
　　外灘新馬路一帶電燈内之煤精前被工匠任意偷减以致燈光倐明倐滅曾由自治公所路政處查知函告電燈公司請爲整頓乃近日又有工人孫生私行偷减輪流熄滅且將開電時刻逐漸遲延殊於行人大不便利故又函請總理張逸　明定規章竭力整頓不知能有效否 
[勿再冒牌]  
　　滬北東信軋花機器廠經理傳采芹廠主袁雨田在裁判所控告吳長　機器作主吳鴻德私造錨牌機器一案湯　判因吳供係同業聚德泰店主丁順發托　於昨日著吳將丁交案研訊丁供被原告查出之鐵板樣子一方未經照樣做出求宥湯裁判諭丁以後不准冒牌並諭原告自行訪查如查出巳有冒牌機器售出准予隨時呈驗實據照例科罰 
 
 

Page 21

 
 
[捕房弔贓]  
　　公共租界捕房昨派中西探帶同竊取威靈電燈洋行内電燈罩三枚之張庚全至裁判所禀請派探至王家碼頭盛昌小洋貨店内查吊原　裁判員准即派探吊獲次付來探解回 
[養媳私逃]  
　　寗波女子李阿娥童養於虹口提籃橋美華里第五十號門牌某姓家爲媳因被其姑時常凌虐於昨晨携帶衣包逃至南巿欲乘寗紹輪船暫回外祖母家被探查見帶至裁判所經湯裁判研訊供年十二歲父母俱亡迄巳過門四載因被翁姑虐待是以逃出判留候函送公共公廨就近飭傳該女翁姑到案訊明給領 
[人洋並保]  
　　西門外王仁泰經租處派代表謝芝麟至西區控告某雜貨店主李錫蕃包租房屋六幢拖欠租洋二百十三元並私收潘同茂米店客帳洋一百二十元請爲追究當由該區移至裁判所訊實判交人洋並保限三天理處 
[試演洋龍]  
　　昨爲分龍之期城廂内外協濟社等各洋龍因三月二十六日未經隨同救火聯合會各社洋龍試演是以裝置五色彩綢導以軍樂列隊游行旋至隙地操演噴射逾時即返 
閘北 
[累及乃弟]  
　　王天榮前央高學成張立夫爲　聘定梁鈞之女爲媳出洋六十元刻因梁不知去向由王扭高至四路分局控告昨經蕭區長提到梁鈞之弟梁棠訊供不諱判令交保限一月尋交其兄再行核斷 
[勒限交洋]  
　　協義恆米行夥顧啓元控陳少漁結欠米洋九十餘元一案昨經四路分局蕭區長覆訊陳求寛限判令交保限三天繳洋 
[不認誘拐]  
　　許才生扭控袁國新誘拐十九歲女子文如昨經四路分局蕭區長集訊因袁不認還押候查 
英租界 
[賴婚誣控]  
　　鄉人顧汝林控周翁氏賴婚誣控昨由捕房將兩造傳至公堂請究顧偕見証陸慶福顧阿二投稱氏女巧林由衛姓爲媒許顧爲養媳曾出茶禮洋卅四元詎氏忽反悔至捕房控拐其女求鑒訊之翁氏供並未將女許於顧姓判一併開釋出外自理 
[補領捐照]  
　　吳淞路一千五百五十二號門牌劉怡泰所開之外國　包店未向工部局領照昨被查捐西人查悉將劉傳至公堂訊明判罰洋三元充公並着補捐執照 
[不付地租]  
　　德和洋行控朱寳珍不付地租昨由捕房將朱傳至公廨押候訂期會訊 
[竊賊收禁]  
　　沈文泉伍興發發沈金千串竊華洋各户值洋五百餘元之衣飾各物均經包探查獲於昨日併解公堂訊明判伍與文泉各押西牢一年期滿驅逐出境金千押三月贓交各原告認領 
[尋獲逃妻]  
　　揚州婦人史金氏逃出巳久前日被本夫史文奎來滬尋獲控由捕房昨解公堂訊明判交史領回管束 
[超拔妓女]  
　　清和坊四百號門牌鴇婦陳錢氏所設妓院内之妓女金玉鳳因不愿爲娼逃出欲投濟良所當經陳鴇追回旋被捕房得悉派探張寳榮將該妓並幼女秋菊妓女顧英囡與陳鴇一併拘獲昨解公堂訊明判顧妓暫留棲流所着其母顧王氏交還身價洋一百元將女領回金妓秋菊併發濟良所陳鴇押女所半年示儆 
[串竊舊鐵]  
　　日清公司控張阿三海林成何大郎周三余阿才張德星黄泰和等串竊舊鐵托陳汪氏俞錢氏消贓於梧州路洽泰源鐵店主龔梅根（即蠟燭小開）被捕房查獲昨將各人並龔妻朱氏一併拘解公堂經中丁官略訊一過判龔夫婦合存捕房洋二百元暫准交保餘人分别押候下禮拜三再行訊究 
[違禁售烟]  
　　王阿三在六馬路七十五號屋内私設烟榻售烟被捕查獲昨晨將王拘解公堂訊明判罰洋十元充公如無力繳洋改押十天 
[方始尋回]  
　　浦東鄉民朱掌寳之妻邱氏私逃巳久前日被朱在虹口愛兒拷克路二十號屋内尋獲扭控捕房昨解公堂訊實判氏交朱領回 
[阻礙電車]  
　　英美電車公司控愛文司洋行内之送貨馬車夫王阿四在西華德路電車軌道内行走阻礙電車昨由捕房將王解廨訊供不認判押候查明於下禮拜一再訊 
[限期理清]  
　　寡婦周吳氏控新隆興客棧主婦張氏不理借洋前晚由廨提訊原告稱被欠洋一百元向之索討反遭兇毆訊之張馬認欠不諱判交保限至中秋節理清 
[託詞行騙]  
　　甬人范　生控水耀明以薦至招商局安平輪船上充當工頭爲由騙取洋三十元一案前晚由廨訊明判水與經手人王粹甫各還洋十元完案 
[補傳人証]  
　慶裕軍裝號執事忻士卿控金岱雲不理担保巳閉慶豐厚號股東何縵伯等貨銀七千三百兩前晚由廨傳訊判金何一併押候補傳人証再訊 
[曾否拆卸]  
　　木作頭戴常卿因被吳耀記控告不理墊欵由廨判押在案兹戴在押遣妻黄氏控吳不遵堂諭私拆房屋六間前晚由孫襄讞集訊因吳供不承認判吳退去戴還押候勘明再核 
美租界 
[縣令相兒]  
　　車夫吳慶福急病猝斃報縣請驗巳紀昨報前日下午經田大令蒞所驗明委係發痧身死由屍戚張裕卿求免發封自行棺殮 
[小販猝斃]  
　　前日下午有小販某甲行經楊子路忽然倒地吐血不止由捕車送同仁醫院不及醫治而死該捕歸禀捕頭轉送驗屍所飭保報縣請驗 
[何用出頭]  
　　住居西華得路之陳戴氏昨至公廨控稱姘夫張大昌被鄰婦陳馬氏等毆傷求請究辦捕頭因詢無見証斥退不理 
[索欠衝突]  
　　胡阿順陸阿全二人昨在楊樹浦路索欠起釁互相兇毆由捕併送捕房請爲核辦 
[吞没布疋]  
　　胡桂文昨投捕房稱有土布多疋寄存百老匯路某姓家向取圖賴反遭兇毆捕頭允爲查辦 
法租界 
[並非誑騙]  
　　顧金華報告捕房稱有郭壽田來家誑騙磁花瓶一個值價甚巨請爲提究等情即經捕房將郭拘獲解廨訊究郭稱商人向爲古董掮客與顧來往此次託銷花瓶係顧親自交來早巳付過洋三十餘元因伊奢索七十餘元商人不允揑詞誣控聶司馬以原告所控情節不符且兩造俱非界内居民未便深究判一併移送城内警局訊辦 
[投河遇救]  
　　湖州人王錫堂前日投河圖盡由舟子救起喚同巡捕送入捕房轉解公堂請示王供帶洋三十二元來申圖覓生意不意被賊將洋摸去出此下策聶讞員惻然憫之遂商之顧副領事在罰欵公項内提出洋六元給充川資以便回籍 
[女匪送縣]  
　　招商局巡丁頭目在碼頭截獲拐帶男女小孩四口之王李氏王陳氏兩拐匪經公堂押候查究在案昨日捕房將是案一干人証解廨請訊聶司馬商之顧副領事將匪及各孩一併飭探移送上海縣究辦 
[薄罰示儆]  
　　工部局衛生處西人查得寳昌路時常有人傾倒拉圾正在查訪詎昨日又有看管房屋之朱阿泮將垃圾擅行傾棄當被撞見拘入捕房轉解公堂請辦朱供無知初犯求請寛宥判罰洋五角充公示儆 
海上閒談 
　　英皇加冕之期未至。而赴英觀禮者。倫敦巳無插足地。大有萬姓臚歡舉國若狂之現象。即以上海一埠論。其國官商各界之預備祝典。亦莫不出其熱誠。鈎心　角。以備盡一日之敬。由是觀之。立憲國民之親愛尊敬其君主。遠勝於專制國民萬萬也。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏編定京外各級審判檢察廳辦事章程擬請頒行摺]  
　　奏爲編定京外各級審判檢察廳辦事章程擬請頒行以資援用而昭畫一謹繕清單恭摺仰祈聖鑒事查法院編制法第四十七條第九十六條分載高等以下各審判廳總檢察廳以下各檢察廳辦事章程由法部奏定通行等語臣部本年二月奏定籌備事宜清單聲明應於本年頒布各級審判檢察廳辦事章程先後各蒙俞允欽遵在案竊維立法事項屬於法院者大别凡三一規定審檢各廳之組織及其權限由法院編制法主之一規定審檢各廳訴訟之手續由民刑訴訟法主之至於司法行政期歸統一則又必有一種規則可循其規則專以明定事務標準爲宗旨卽辦事章程是也方司法改制之初編制法遲而始成訴訟法久猶未定僅有臣部奏定各級審判廳試辦章程通行各省而又略舉大綱不賅細目是以各省所擬辦事規則節據咨部覈查只能據編制法及試辦章程爲定而以訴訟律未頒之故往往取材外邦法制其所爲規則乃不啻以彼之搆成訴訟兩法合搆而成入彼出此混無界限故文成巳傷繁賾而義例終嫌盩戾爲取便一時計又不得不過而存之固其勢然也現在各省法庭次第開辦法律館所編民刑訴訟兩律業於上年奏交憲政編查館覈議此後司法者不患無所遵循卽應將辦事章程及時編定頒行以昭法守兹謹擬爲十三節都五十八條凡爲編編制法所定及應爲訴訟律並其他章程所有者概不闌入而爲本章程不甚詳備者另以專章補助之尚容陸續編定謹繕具清單恭呈御覽伏候命下卽由臣部通咨各省遵行以歸畫一所有編訂京外各級審判檢察廳辦事章程各緣由理合恭摺具陳伏乞皇上聖鑒謹奏宣統三年四月二十一日奉旨依議欽此審判廳及檢察廳辦事章程 
　　第一節總則第一條本章程以規定審判廳及檢察廳事務標準爲宗旨第二條審判廳自高等以下檢察廳自總檢察廳以下其辦事方法除依編制法訴訟律及與本章程相關聯之他項章程所定外悉照本章程辦理第三條本章程所稱各廳長官爲左之各項（甲）審判廳一高等審判廳廳丞二地方審判廳廳丞或廳長三初級審判廳監督推事或獨任推事（乙）檢察廳一總檢察廳廳丞二高等檢察廳檢察長三地方檢察廳檢察長四初級檢察廳監督檢察官或檢察官（丙）各分廳之監督推事監督檢察官 
　　第二節職權第四條各廳員應於法定範圍内各行其職權第五條關於司法上行政事務應各受本廳長官及上級廳長官之監督者悉照編制法第一百五十八條之規定 
　　第三節事務之分配及代理第六條高等及地方審判廳訴訟事務應按各廳分期承審由該廳長官預定該年度分期開庭表於該廳署内公衆易見之地揭示之第七條置兩員以上推事之初級審判廳於承審訴訟事務有應行分期辦理者適用前條之規定第八條審判廳分配事務應按事務之種類或土地之區域定之分配事務得酌量繁簡令甲庭之推事兼辦乙庭事務或令獨任推事兼庭長庭員第九條前條第一項之規定初級審判廳如置有二員以上之推事時亦適用之第十條由各廳長官交審事務其次序當從各廳或各推事承辦事務之號數定之但有緊要時得變更其原定之次序第十一條檢察廳有檢察官數員時其事務之分配由該廳長官定之但初級檢察廳及分廳應照編制法第九十七條第二項第三項之規定如遇重要事件應由該廳長官自行處埋第十二條各廳書記官應辦之事由書記官長從該廳長官之命令分配之第十三條各廳長官遇有事故時以庭長或廳員之資深者代理之各廳員之代理量事情形分别照編制法關於代理各條之規定（未完） 
國外新聞 
[中國留學美日之人數]  
　　日本時報載稱中國學生赴美國留學者近來日見其多據最近報告現在美國大學及高等學校肄業者共有男學生五百九十八人女學生五十二人由廣東省來者二百五十一人江蘇一百零八人浙江四十五人直隷廿一人福建十八人安徽山東各十人湖北八人湖南四川廣西各五人江西二人貴州陜西各一人留學日本者目下共有三千二百三十七人又有女學生二十人 
[大冶礦局將設支局於日本]  
　　據日本官報載稱中國郵傳大臣盛宫保所管之大冶礦務局擬在東京設立支局歸三井洋行礦務部長高氏代管聞設局之目的欲便日政府及他處用此銅鐵耳 
[萬國水手同盟罷工三誌]  
　　十九日倫敦電云昨日倫敦西印度船塢之外有水手三千人開會集議水手公會書記員韋爾森君蒞會演說謂彼今豫料罷工之舉必可發達使全國輸運貿易爲之停阻彼等之旗號將於四十八點鐘内揭示其結語曰今卽此宣戰格拉斯戈之水手亦具同一熱誠惟鈕開塞爾南希爾斯赫爾白利斯托爾及培爾法斯脫諸處開會後均巳失敗同日倫敦電云昨日晚間英國各口岸水手宣布同盟罷工者巳有多處韋爾森君謂此次罷工以英國比國荷蘭三地爲限豫料再過數日後罷工風潮將達極點因各水手現巳奉命勿棄未了之職務也（以上譯字林報） 
[法國治摩新政策]  
　　二十日倫敦電云據巴黎電稱法國外務部大臣克吕璧君在議院宣稱法國擬在摩洛哥練一陸軍實行改革組織警隊恢復摩王之權力維持商業之自由馬華里愛將軍俟懲罰去冬謀斃法兵之犯後卽率軍回駐海濱 
 
 

Page 27

 
 
[法國香餅酒問題近聞]  
　　二十日倫敦電云法國内閣近會議多時政府乃决議罷行分畫香餅酒出産地段之計畫而聽法廷裁斷作弊混充各問題外間咸信内閣諸員意見未能合一 
[希臘政界將有風潮]  
　　二十日倫敦電云希臘旦夕將起風潮希皇巳簽定修改之憲法 
[卸任總統之不自由]  
　　十九日柏林電云前任委内瑞那總統卡斯特洛近乘哈底共和邦政府之船前往哈底該船係向意國所購而挂德旗行駛者美政府因該船並無挂用德旗之權利故巳阻止卡斯特洛君在哈底登岸此全係哈底之事務與德國毫無關係 
[土國對付阿爾巴利亞之政略]  
　　十九日倫敦電云據君士坦丁電稱土政府巳下諭准阿爾巴利亞及買里沙利斯亂民於十日之内降伏及繳出軍械彼等如能遵諭則將下詔大赦土皇並諭撥土金十萬鎊重建行軍時所毁之房屋十九日栢林電云土政府巳將對付阿爾巴利亞之和平策略及將下詔大赦事宜照會列强並請列强勸戒芒台里格洛政府勿持好戰之態度列强將依土政府之請照會芒台里格洛政府維也納拂萊姆丹白拉脫報討論土政府之策略詞極和平並以誠詞箴戒阿爾巴利亞之民（以上譯文匯報） 
小說 
[民小說僑涙（四十三）]  
　　范鳳洲大喜道。女士此番舉動。真是新女界的偉人。從來有志竟成。我們只要拭目以俟。就是了。鄭國昌聽了一回。便也開口說道。張女士旣然担任了這個製造競爭的義務。這個農事上的競爭。大約定要我來擔任的了。家嚴在爪哇多年。最喜研究種植上的學問。如今瓜哇一島的農業商業。都推我家爲第一。就是這裡星加坡和澳洲各島。也都有我家的地産。如今要廣集貲本。開個農事試騐塲。料想也還不是什麽難事。一切經埋集股各項事務。都由家嚴和我兩個人一力擔承就是了范鳳洲聽了。更覺喜歡道。旣然如此自然是再好没有的了。這個法律競爭的問題没有人擔任。自然要我來擔任的了。有了農工上的競爭。没有法律上的競爭便免不得要飽受外人的凌虐。有了法律上的競爭。没有法律上的競爭却又缺少了富國强種的根基所以這三個問題。都是相輔而行。缺一不可的。鄭國昌張月華聽了。都點頭贊嘆。極口稱是。三個人又細細商定一番。方才一個個的分頭行事。張月華果然把所有家産。都撥作機械廠的資本。又招了六百萬銀子的股。張月華的父親張仲奎在日。原是在各埠狠有信用的。不想張奎死後。張月華崇拜外人。去嫁了個弗蘭脫。大家都不以爲然。登時就失了平日的信用。直到如今的時候。張月華幡然改悔。和弗蘭脫絶了婚約。收回家産。大家都是知道的。如今又聽得張月華這般舉動。犧牲了自巳的一身。棄擲了巨萬的財産。做出這般絶大的事業來。大家都十分敬服。崇仰非常。有錢的人。一個個都爭着要附股。幾個月的工夫。六百萬股額。巳經滿足。張月華略略的布置一番。又公舉幾個熟諳機器學的人。充當正副經理。自巳便逕往德國去了。鄭國昌也回到爪哇。和他父親鄭柱臣商議。也集了一千五百萬資本。在南洋各埠。購了無數土質肥饒的隙地。慢慢的推廣起來。范鳳洲便入了星加坡的法律學校。專心實力的研究各國的法律。范鳳洲本來是英國高等學堂畢業生。中外各國的律意。本有幾分明白。如今一意的用心研究。真個是獨探秘鑰。深造精微。比那著名的律師。還覺得精警些兒。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[南斐洲杜省華僑五年抗例血涙書（續）]  
　　卽如客歲本社披押出口僅廿餘同志幾將週年不特本社用去英金千餘鎊且用去印度會館盧布五千餘元除仰光孟買同胞義助三千餘盧布尚耗去印度會館二千餘元若印度人被押出口奚啻數百人所有被押出口者皆外埠同人料理復回斐洲獨不聞我華人本省及各省同胞一爲援手豈切膚之痛視爲等閒抑無休戚相關之念竊喜被押出境同志回至那他不准登岸兩次往返孟買蒙印度會館曁仰光孟買西洋埠及那他等埠諸仁人君子解囊相助熱誠欵洽敝社同人永矢弗忘第大律師冰印度律師乾地常憐憫問本社耗消如許血汗財政如此困乏究竟本省各省諸同胞有無臂助本社同人慷慨答應曰有其實有無本社同人自知之曷敢爲外人道况西人常誚華人如一盤散沙無愛種保羣之觀念卽華人亦有詠南人餓死北人笑南部烟花北部荒句殊令英雄氣短也諸君因内地工商不興以致謀生異域被欺直幾同無告而且瓜分警告監督財權之聲浪遍播五洲祖國憂時之士咸思挽救吾儕僑居海外心懷故圭豈忍恝然置之淡然忘之今日者滿蒙伊旣入他人掌握中列强大勢旣均行將侵掠神州赤縣殺人不見血矣敢還質諸高人碩士任聽世界浮沉乎抑奮袂而起乎英雄造時勢亦時勢造英雄願我同胞一熟思有志者在自爲也咨文照錄敬啟者昨敝署接奉李大臣本年十月十四日來文内開准外務部咨開准粤督咨擬香港嘉屬商學公會温灝等禀訴英屬杜蘭斯埠新設苛例驅逐華人詳閱僑商所刋苛政錄内苛虐情形深堪憫惻請咨駐英公使與英政府磋議删除等因查杜埠所頒新例現經該政府宣佈實行顯背中英商約於華僑實多不便自應切商删除以蘇僑困相應抄錄來咨咨行查核辦理等因前來本大臣准此查杜埠所頒新例於我國僑民大有妨碍自應切商英政府轉飭該屬地政府早日删除前據該總領事歷次申報有案兹准前因合就札知等因奉此爲此特行函知貴值理等知悉此請合安弟劉毅頓庚戌十一月二十一日西一千九百一十年十二月二十六號 
　　客冬本社僅接咨文一道並未聞欽差領事如何交涉噫嘻當今之世重實行非片紙空文不識公理不諳公法者所可望其删除苛例若本同人不致如放豚焉入笠從招乃爲幸事至咨文内稱前據該總領事歷次申報有案本社亦不知其如何申報回憶去冬劉領事到本社演說同人有問其如何報告當時劉領事答稱報告是我的事幹我不須話你知商民自有商民等語嗚呼所謂立憲時代非曰民智不齊輙曰民氣未盡開通彼身作朝廷官吏者胡不反巳自思徒以官氣凌人巧爲脫卸若此但本社同人無怨無尤安其所素惟所親愛者我同胞所寳貴者我民氣所戀戀不能去諸予懷者旅港商學公會正會長温道灝副會長曾主事伯諤及海内外邦人士或爲前驅或爲後勁猶如銅山頽而洛鐘應則中國其庶幾乎本社致劉領事書西一千九百一十一年三月十五號華辛亥二月十五日 
　　上杜省維益福曁同人等敬禀者交葡領事代理爲中國總領事官一事以本月十五號本社同人再公同討論始終堅持不認葡領事爲中國總領事官其中理由容當報告謹此敬覆 
　　本社再致劉領事書敬禀者本社同人不認葡領事爲中國總領事官之理由有兩則一澳門界務無端而侵佔我土地無端而轟斃我同胞故葡人對華人有惡感情一去年本埠因抗例被押出口各同志均向葡領事親手發給有護照俟我同志抵葡界則葡領事故意電達以作廢紙此葡人對華人無親愛心之鐵証本社同人所以不公認也今復接憲台函示又欲交託美領事代辦等語夫政權授受外人本出於萬不得巳而有時權宜變通亦非長治久安之策倘政府不再簡放斐洲領事也則不如裁撤果政府而再簡放斐洲領事也則宜其速來第未悉朝廷意見若何商等明知國家設官分職各有專司亦用人行政自有權衡本非商庶所得忝參末議惟領事與僑民有直接之關係以其久假外人權不巳屬則本埠華僑衆多良莠不齊難保日後不無串通舞弄其流弊將有不可勝言者卽如客歲因抗苛例本社被押出口各同志在杜省拘囚累月不得不據情主控乃竟有在本埠衙署充繙譯之黎佳公然遞禀杜政府稱我輩盡屬貧窮無賴之人言皆虚僞等語嗟嗟杜省苛例能抵抗而删除固中華一國人享之非本社同人獨享之杜省苛例即抵抗不删除亦中華一國人受之非本社同人獨受之若黎佳者奚必戕同媚異落井下石一致於此本社同人爲中華爭國體爲同胞謀幸福一巳之身家性命可勿計一國之甘苦榮辱不宜忘尚望憲台深憫愚誠回朝覆命時上達天聰此固本社同人區區之苦衷勿在外洋爭自由反爲外人所推許勿爲中華爭體面反爲中國所不容新架坡領事左秉隆檀香山領事梁國英等誣揑搆陷前車其可借鑒能不令人言之酸心刺骨者哉想憲台久蒞斐洲熟悉華僑民情斷不慮演此怪劇旣有口碑載於前母貽禍根留於後使甘棠遺愛千載下尚留佳話况抗例五年此中顛連困頓領憲固親見親聞本社主席及諸同志因公罪在獄者大不乏人當此茹辛含苦之候旣不便驛亭祖餞杯酒流連又無能餽物輸誠果瓜致敬但前任劉領事玉麟在南斐洲回朝擢用由丞參而侍郎皇皇然陞爲欽使矣今本社同人等亦願祝憲台回朝擢用由丞參而侍尚疊疊焉陞爲閣學也雖此日居亭話别父老非無攀轅之戀倘他時舊旅重臨兒童應有竹馬之迎望風遥想不勝待命之至謹此敬禀西一千九百一十一年三月二十五號辛亥年二月二十五日上禀 
　　本社致中華會館諸君書竊思兄弟鬩牆本遭家之不造而聲氣相應乃人生之慶幸本埠中華會館因抗苛例存積有欵九百磅後分黨以致互訟公庭當日言明抗與不抗兩黨均不支取迄今數年來僅存有欵四百餘磅兹有主張廢去中華會館者本社同人則主張存留中華會館第未悉諸君意見如何果有才識兼優之人出而維持中華會館以不敝則聖帝在天有靈莫不欣髯大笑曰中國庶其有豸乎謹訂本月二十三號星期日三句鐘在中華會館大集會議以定去留仰廟祝宜早日掃除潔淨是所切盼謹此敬達五洲萬國普天同胞鈞鑒杜蘭斯埠維益社同人頓啓西一千九百一十一年四月五號辛亥三月初七 
　　嗟呼望五洲之遼闊何地容身送九原之沉冥問天不語陳陳代謝去日疎而來日親咄咄迫人後視今尤今視昔青燈有昧逝水無情聊付數言不禁痛哭之至旅居南斐之好望角省意史倫頓埠窮而無告之華民僑哀子拜上 
 
 

Page 35

 
 
   
 
 

Page 36

 
 
   
 
