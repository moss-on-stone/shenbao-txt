# 1884 - 275 - 4904128

 

Page 1

 
 
[籌海初集出售] [  本舘主人謹啓]  
　　關滋圃軍門天培道光年間名將也揆文舊武智勇兼全其駐節粤東時適值海疆有事軍門運壽帷幄卓著戰功海外强鄰氣爲之奪曾自裒生平奏議文移等類爲籌海初集本舘取而閱之覺指陳羊務洞中機宜所繪戰陣及形勢各圖尤歴歴如覩纖悉不遺馬伏波聚米爲山當不是過况目下海氣不靖正當講究邊防之際此書尤爲切要因用活字板排印問世其圖則託點石齋攝影印成附入卷内分訂四本准于本月十九日出售價洋三角正諸君子有志籌防當亦先覩爲快乎 
[第十六號畵報出售] [  申報館主人啓]  
　　兵凶戰危傷亡軍士實意中事而馬尾則禍起倉猝傷亡之慘幾不忍言聖人厪懐南服知之頗深特發帑金萬兩到防查給傷亡將士用急圖之傳薄海周知國恩之高厚再本埠西商於華官照會堵淞一節集衆會議時着友前往觀看繪成會議情景圖中人數近百而面貌無一相犯者大是奇觀兩圖編入此次十六號畫報准於十六日出售仍於畵報之末附送淞隱漫錄圖說一則閱者鑒之此布 
[福防尚無可恃說]  
　　用兵之道不過勝負二字勝固可喜敗亦不足爲憂而當夫事先必求有制勝之策閩江前月初三日之戰目前痛定思痛皆謂失於布置讓法人以先著而中其狡謀以致砲響所到一敗塗地倘法人示戰之後秉信踐約待至明日兩軍相見則我軍業巳準備斷不至如此糜爛然以戰之前後觀之竊謂閩防本未周密卽使法人有信不先期而遽戰亦未必足以制勝盖砲臺基址不固堆築不堅臺上之砲旣非西　上等軍儲而又無操練習熟之砲手臨陣施放響無虚發則雖有砲而幾於空放法船堅厚中且不能洞穿何况偶爾一二中耶至於兵船大半久泊閩洋年久不動管駕諸人歲食厚俸又有經費隨時修葺而積習相沿以一報十徒事虚文不求實濟又島足以摧　耶張幼帥摺稱原擬以　翰船與艇船等相雜而泊庶幾臨時船　參差尙能趨避此亦明知我船之不如敞船而欲以巧掩拙也顧以時不及待不及指揮倉卒之際竟爾連檣被燬然卽以輪帆雜處亦恐不能保全盖富時省中大憲猶兾幸法之不卽果戰惟幼帥調度一切而惜乎兵備之空虚日期之短促徵調之掣肘事事補救巳覺稽遲耳目前各處海防當以馬江爲殷鑒如謂法人狡詭處處占先我雖預備總屬落後一着自宜於舉動之際稍叅權變之謀所謂兵不厭詐者卽中國之與外邦亦何嘗不可存此意乃昨觀諭旨以彭欽帥出示　勵沿海居民忠義報效令在海面將法船帶水淺擱食置毒物意在以大義激勵華民　無不可惟食置毒物等語措詞轉失正大且諭及新加坡等處華民恐展轉傳訛别滋事端與七月初六日諭旨之意不合故彭釚帥與督撫兩憲均奉申飭之旨誠以法人渝盟無理中華人民自能衆志成城　仇敵愾不必藉秘計詭謀致失仗義興師之意天語煌煌凡我薄海民生無不奮然並起但法人詭計百出　暴性成我愈以堂堂正正行之而彼之隂險更甚如閩江示期交戰數點鐘之久卽聞砲聲隆然見紅旗高扯如此狡詐自覺防不勝防譬如儒者方巾幅袍規行矩步望大道而趨而桀黠之子短衣結束隂如鬼蜮疾如猿猱竄突於路旁小徑或出其前或隨其後究之必讓伊先至也近來朝廷以閩省防務爲最重持命左中堂督師南伐而副以楊漕帥石泉此豈　省所可同語哉除閩中本有軍兵駐紥省城接連馬尾當亦不少此外左楊二公現在移調招募之兵輙增數十營取道江西兼程入閩軍勢不可謂不盛顧海口所需閩江所有者果何在耶法人毁敗水師之後衝出長門艤　蕉山其志在修整損漏購辦各物己有明徵矣夫蕉山去長門口外不遠自是華人所屬洋面法船泊此華人顧不能濳行窺探一任外國商船與内地奸民私相接濟而中國往來之船貨反被法人攔阻以致臺灣車火空虚不能繼至此獨非中國大吃虧者言防務者何不及早計議而乃至今日而徒差不及乎臺事昨有警電未知確否謂傳言芭蕉山聚泊之法船開行南向則臺固不能無事矣至昨報又云長門軍報稱十七日午後五下鐘川石山下有法船十八艘後有續電則言法船現在長門口外僅大者三小者二校此兩說則是法人攻臺未能得手退回閩界旋有他往之情形也又厦門來電則稱基隆淡水實巳失守惟官塲尙無確信第鄙人竊意無論臺事勝負如何福州殘破之區法船衝出之後修理砲台卽己完竣亦不過仍前粉飾粗具規模恐不禁法船之再打彼如以專注臺灣之故而姑舍福州事尙可幸若臺北驟難攻拔或我有援兵渡臺法慮不支則必游奕海面時窺馬江以爲牽制之師倘再被大帮兵艦駛泊内江我此時惟伏波藝新未經燬壞之兩船其能禁敵船幾砲耶防務如此亟亟招募如此紛紛而砲台不堅兵輪無有則固無法可籌無處可撥然則雖有數十萬陸路精兵亦止合禦從前之髮捻而己豈法人所畏哉我正不知鰓鰓焉言閩防着果何所恃也 
[諭旨恭錄]  
　　八月十三日兵部題考試八旗繙譯文童監射大臣監試御史開列請點各一本奉旨着派伯彦訥謨祜崑岡監馬步射欽此同日奉旨這監試着舒普去欽此○十五日奉旨沙克都幾壑着作爲科布多叅贊大臣就近馳驛前往欽此同日奉旨正白旗漢軍副都統着巴克坦布補授欽此同日奉上　岑毓英奏臬司因病懇請開缺一摺李德接着准其開缺雲南按察使着史念祖補授欽此同日奉上諭松溎著轉補吏部左侍郎吏部右侍郎着熙敬調補淸安着補授工部右侍郎兼管錢法堂事務未到任以前着敬信兼署欽此 
[東京要電]  
　　昨日本館接到香港本日十二點鐘轉發東京來電云中國兵力攻福蘭東地方法人力禦却之法兵死傷十九人華兵死傷八百人觀此電報知華兵刻巳遵諭出關恢復東京此其第一次交綏之情形也然則本報日前所登海防來信稱法人此時但圖堅守並不遠出雖北寍盗賊繁興亦不出勦以作以逸待勞之計其說爲不虚矣華兵往攻尙其加之意哉 
[西友津信]  
　　前報述美國駐京欽差楊大臣至津會晤李傅相一節兹接天津西友續信知楊大臣特爲中法一事而來蓋楊大臣願相爲中法調處但尙須候法廷覆電如得允許卽可出爲調停不至兵連禍結也來言又言招商局售與旗昌一事現亦議妥可由中國收囘惟目下法事未定暫由旗昌收管一俟法事平靖卽當歸還中國此事聞係前在上海之美領事丹尼從中說合盖中國願以開礦及鐡路等事交美國經辦故美同亦願將招商局讓還此係四友 
 
 

Page 2

 
 
來信所述確否容俟續聞再錄惟丹領事則巳於前日坐太古公司之武昌輪船由津回滬矣 
[法人狡計]  
　　法國新聞紙有申明法將孤拔之意者亟錄之俾中國知所備焉據云孤拔之意欲俟攻燬閩洋水師後進攻臺灣以兵據守俟中國肯償兵費然後交還基隆之煤則將開取以供戰船之用此誠所謂一想情願者巳該報又言中國未必與法兵開戰設如開戰則法人購辦食物修理船隻等事一任各國守局外之例而早巳自爲預備矣按法報此等語多係恫唱之辭我中國惟有厲兵秣馬以待來則殲之無再計矣 
[意船誌盛]  
　　外洋新聞帋言意大利近來製造鐡甲船惟日不足前巳有一艘製成下水名獨意留六月十九日又有一艘下水名魯者陸地勞里耶其船長三百二十八英尺寛六十三尺深三十六尺吃水二十六尺可裝一萬零六百墩船身以鋼爲之中間最厚處有英尺一尺五寸船上活砲臺置後膛巨礟兩尊每尊重一百零六墩前後各置四墩重之砲兩旁小砲十尊此外又有法　米得力也司砲二十六尊放水雷機器有副用雙暗輪雙機器其機器每副有五千匹馬力一點鐘可行十六至十八个諾脫尙有續造之兩艘則一名多里育一名摩羅西尼水雷船四艘一名愛得奈一名未如未育一名斯得浪收里一名保勝意國之究心水師可謂不遺餘力矣 
[日下紀聞]  
　　葉爾羌辦事大臣派員呈進貢馬四匹以備御用有旨着交上駟院餵養聞係靑馬二匹黃馬二匹云○内廷太和門外橋旁河溝近有閑人圂入釣魚經正黃旗長司鑰長帶領護軍校護軍十數人前往該處將釣魚人等盡行驅出西牌樓門外並囑東西牌樓門前左前右門值班官兵嗣後如見有在此垂釣之人卽行查拿送究云云查内廷各河渠俱係重地例不准閒人進内遊玩而此次長司鑰竟疎而不拿亦可謂之寛容矣○十二日皇上出宮謁壽皇　行禮時理藩院官員帶領札蕯克土司等在神武門外東邊跪迎跪送該土司等衣冠濟楚挨次鵠立以面謁大皇帝爲幸也○禮部准欽天監咨送選擇封印開印之期經禮部開單於本月初六日奏請圈定奉旨圈出本年十二月二十一日夘時封印次年正月十九日夘時開印欽此○皇太后以皇上年届志學卽宜學習騎射傳令武備院趕緊制造鞍韉一分馬架子一個呈進内廷已令總諳逹王大臣爲教習一俟習有成效卽赴西廠子乘馬演練云○聞善大總統慶現在烟台辦理防堵事宜如有緊急軍情再札調駐南苑之旗緑各營並黑龍江察哈爾馬隊云○通州新設洋藥稅局奉户部咨撤回經列前報現聞京師洋藥大爲减價每土一包價銀十五兩上下云○前禮部扭獲偷竊官册之韓春山現經刑部審　供稱五部科房均曾偷竊册簿易錢使用現在刑部己行知五部令各科房詳察所短舊册咨發刑部以　該犯罪名云○户部議定將各直省解交吏禮刑三部飯銀户部截留一半充公　用各衙門公費錢停放三年京官津貼銀兩亦暫停止以上各項均留備軍務海防之需京官淸苦殆有甚於從　者矣○聞左侯相出京時皇太后由廣儲司内庫撥給撙節項下銀四十萬兩以待將士之有功者想諸將士各有血誠能勿踴躍赴敵與 
[甬江近信]  
　　奉化縣唐岙各紙廠工人聞自法人搆釁以來停工不作餬口維艱現在各動公憤聚集三千人約期上郡環請道憲給發口糧器械力圖投効未知此舉克成否○衛安營公館現在北門内初九日午刻該勇九人正在午膳屋忽坍卸壓斃三人傷六人○風潮前○述及兹悉西城門亦被風吹倒當經城守營松叅戎飭　修理又聞初四夜起更時四門内團練局勇未得標往虹橋頭江紳家領錢歴久不歸局中人莫不懐疑難欲往控被風所阻延至次早尋至三板橋河下則見屍浮水面撈獲之錢猶緊握在手又同日傍晚老江橋上有一人連傘捲入江中雖有救生船亦難爲力隨風逐浪而去矣此次風潮間甯之鄞江橋一帶以及奉化等處爲尤甚水有六七尺之高人皆以船爲家廬舍飄蕩厝棺冲塌人畜亦有淹斃云○定海貝總戎日前在寗郡相去之勇紥守羅頭地方内有二勇忽乘航船將逃回寗波當被貝總戎聞知立飭管帶拿到正法此亦懲一儆白之意也○寗郡各常舗自本月朔日爲始接踵閉歇者計有公泰生泰致和豐長四家其未閉者每日止開半日貧民遇有急需無可通融大爲不便刻聞廣源洋行之西人擬在江北岸地方開設質當以便民生六月爲滿三分起息禀請甯關道給不未悉　叔耘觀察能准其所請否也○浙江提督歐陽軍門移駐鎭海防營巳近兩月兹悉本月十七日因公回甯云○沿海各府州縣舉辦團練章程各有不同兹聞鎭海北鄉每十人立一尖旗而團總以方旗領之以宣號令每逢一五日講演武事每鄉於適中處設立公所有事彼此通商由鄉公所以逹縣公所聲氣聨絡相通總公所另雇鎗手數十名爲團丁之領袖此外如靈巖泰邱海晏三鄉東西沿海共有二十廟每家各出一丁巳集二萬餘人再於緊要地方添募勇夫以濟團丁之不足一遇有警鳴鑼立至如此辦理不但可以自衛兼可以禦外侮而沿山一帶民團不日亦可辦成惟願各自努力則衆志成城當可以寒敵人之膽也 
[冰雹傷禾]  
　　客有自竹西亭畔倩波底雙鱗代傳尺素云本月初八日曉起天氣淸朗秋高日晶午後忽有片雲自西北來霹靂一聲大雨如注翌晨有農人入城言是日觀音山迤西三五里内天雨冰雹大如盆盌損傷田禾甚多按此鄉地擅膏腴爲西北兩鄉之冠農人終年肵胝滿期願慰篝車目下忽遘飛灾咸不免仰屋而歎云 
[鹺務瑣聞]  
　　淮北新引票價現經都轉禀奉曾制軍批准給還一半本月初十日出示定期十一日由淮南總局發銀七成計十一萬兩有奇其餘三成銀四萬兩有奇給發期禀俟庫儲有欵再行蒰給云○張屺堂觀察權署運篆絶不存五日京兆之見體恤商民無微不至前巳出示各塲凡一切匣費等項盡行禁止保全成本商情靡不懽然邇來各錢莊倒閉後所欠公欵私債多有以塲鹽提重提售抵還者觀察以其有碍輪章遂於本月初十日出示曉諭嗣後遇有此種事故均提店東管事監追不准提重提售盖觀察封翁久任塲廉洞知鹺務利弊故較歴任都轉尤極精明也○聞新任續都轉於九月初旬來揚視事總局巳在花園巷預備公館矣 
[皖省遺聞]  
　　皖垣新募安山兩營巳於月前募足蟣和口糧營官終日訓練各勇皆技藝精純現分紥西北兩門外聽候調往下游鄉人某甲性黠而詐巳充該營勇丁嗣聞某營官欲新募數營思爲移花接木之計密約本營數勇私自逸出前去報名本營官連日　哨訪緝本月十二日在獅子山將甲拿獲卽欲以軍法從事闔營弁勇環請從寛遂責軍棍一千下割去兩耳以爲私逸者儆云○懐甯縣縣丞李二尹精明勤奮勞怨不辭蒞任以來日飭事役協保梭巡城外汛境遇有酗酒打降等事立卽提案嚴懲固不以祿薄位卑但擁黃綢被酣臥也日來各路兵勇皆取道省中二尹遂加意嚴巡以免滋生事故十二日午刻二尹公幹出署道由八卦門正街見居民在路滋閙旋有人奔至輿前喊請伸寃二尹飭差查問緣起據稱有某營勇强買民物掗用小錢賣者不願該勇卽將貨物打壞以致口角扭毆二尹當將兩造帶回訊供後責滋事之勇二百板枷號示衆同營不平聚衆百餘名將二尹衙署打毁一空并毆傷公役人等二尹至轅面禀中丞中丞親臨勘視諭飭防營統帥劉協戎帶勇緝拿一面傳出令箭議該營官送交滋事之　聞巳獲住五名發縣管押聽候訊辦矣古云勇於私鬥者必怯於公戰懲一儆百實有望於統率之人巳� 
○聞孫樹人觀察交卸蕪湖道篆後上憲巳委其督辦保甲總局事務矣○皖垣今歲秋成尙稱豐稔米價亦極公平每洋一元可購上熟米六斗 
 
 

Page 3

 
 
有奇菜蔬之顚較春夏時减去兩倍菜油三四月間每斤售錢百文刻已跌至七十六文各項交易俱極寥寥操奇計贏者皆不免興嗟折閱云 
[通州瑣紀]  
　　初六至六九日倉帥提騐奉天米豆刻己委員斛收掃數完竣轉運京倉尙須數日云○通協左右營自上月祭纛後每逢三六九夘期張李二司應帶領營兵在守備畧内演習槍刀藤牌等技認眞較問賞罰　明營務日有起色矣 
[吳淞近事]  
　　寄泊張華浜之美　艦細納叨於昨日午後一點鐘啓輪他往駐泊滬江之奥兵艦愛而挑出雷司於昨日午後二點鐘由滬開至淞口並不停輪隨卽出口○慶營曹肯堂軍門近日接奉憲諭着各防營切實嚴防軍門因每晚駐宿砲台飭所部各砲勇輪班守望無一兵一卒敢懈怠者卽遇風任雨驟亦必終夜巡邏云 
[媒妁悮人]  
　　寳邑南門内有向設茶肆之沈阿華積得鵝眼錢百餘千思欲鼓求凰一曲白螞蟻張沛順窺見其隱擬於有以魚肉之飾詞語沈謂有某氏女鄭韶顔稚齒楚楚可人爾旣不能與畫中人朝夕相對得此小家碧玉亦足琴瑟娱情且肯捨番　八十尊卽可玉成好事盍以嚴合山委諸我乎沈聞之喜而不寐卽將洋如數付張由張涓吉過門竊謂一嘗裙帶餘香玉天仙當不啻也詎合卺之夕見新人年逾不惑貌若無鹽知悮聽鴆媒言遂悮了百年眷屬然巳如俗語云啞子吃苦瓜有口說不出因不與計較惟囑張將女珠還索償財禮而巳張首諾領女轉售于盛家橋某姓遂一舸鴟夷遁入五湖深處沈人財兩失澳恨欲絶卽將拐騙情節具控琴堂王雲莊大令得悉隱情立卽簽差提究然巳鴻飛冥冥不知去向矣燕婉之求得此戚施沈亦太自鹵莾耳否則何至入其彀中哉 
[鄉民毁局]  
　　昨晚七點鐘後有客自南匯縣屬大團鎭來述及該鎭新設之貨捐分局鄉民以爲不便竟於十八日午後二點半鐘糾衆四五千人蜂擁上前將房屋什物打毁無遺局員及司事人等均落荒而走但本舘於該鎭並無訪事友人時巳昏黃又不克發人往探因先照錄報中以俟續聞 
[不准辦團]  
　　上海廣肇公所董事致信於英工部局稱近來中法搆釁市面淸淡宵小潛生擬爲守望相助之計廣帮中舉辦團練令每舗出夥友二三人約計可得千人由公所發給軍械無事則仍安生業有事則合力兠拿獲到匪徒送官究治曾以此事禀皇道憲蒙批地在租界當與西官相商爲此函致義爲允許等語十一日工部局議事之期局董議定後作函答覆謂此事不能核准因租界巡捕與西商團練巳屬不少且有西人管理之權宵小自不敢竊發不待廣帮團練相助爲理云 
[城中走水]  
　　前晚十二點鐘時上海縣署西首天福樓茶肆對門倪瑞記雕花作内不戒于火登時烟霧迷漫冐穿屋頂四磷聞瞥呼救俱從睡梦中驚起極力灌澆逾時卽滅尙未延及他家云 
[控拐無憑]  
　　前日有嘉善縣人陸友蘭扭傭婦顧徐氏及嫖客余蔭亭至英會審公廨喊控黃太守命一併管押於次日午後庭訊陸供有買女愛囡在福仙堂妓院爲娼曾　帶擋借項約共洋七八百元妓忽遁逃查間傭婦顧徐氏始知被余姓客領去因着該氏尋見余姓一併扭案請　該氏供在妓女愛囡處爲傭有余姓客言欲娶妓將男女傭人借項如數淸還餘項亦欲料理明白囑　回家我搬鋪蓋義欲對院再搬衣物行至抛棄塲北蔡同德藥鋪門事撞見妓與客同行我問何往彼等均言游玩我亦不虞具有他及到院始知妓女遁逃陸亦趕來向我索人我復往尋巳無蹤影今被陸尋見余姓客併將我扭案余供職員確與該妓相識憐妓家苦借給洋四百元光景分還各傭入之債詎妓藏匿不出我不知其下落突有不相識之陸友蘭控我領　殊屬荒謬然陸旣認妓爲買女　請追妓借之洋太守謂余娶一妓費洋如許巳不爲少倘控案核斷當不致此如果領妓儘可照說至請追銀洋殊難准理余堅稱並未領　太守一併斥退又諭陸尋有妓女下落可再向諭 
[押錢涉訟]  
　　孀婦趙吳氏投上海縣控稱前有住在姚醫馬弄之奚玉堂憑中唐子其王沈氏等將住屋一所向我抵借錢八百千言明子錢按月一分二厘當將田單契據交執詎借至數年本利全無向索恃蠻爲轉黏據卽求提訊黎色尊准詞飭差　集人訨由帮審婺員蔣明府升堂　訊原告申訴前因中人同供當日言明收取房租以抵利息詎奚暗囑房客不付租金以致子錢無着求恩公斷奚供現實無力還本請飭該氏按月向我處收取利錢决不再有缺少明府謂現經涉訟自應將借欵措還奚堅執前供趙吳氏稱旣巳控追尚不交付按月至伊家中豈有利錢交我求請押追明府廉得其情諭奚曰爾旣無錢交案可將單契存堂兩造各覓售主將房售出歸還此欵該氏等俱遵斷出具切結存案 
[同室操戈續述]  
　　昨報列同室操戈一節兹悉爭閙之時適盧都戎因公出外各勇如相較武繼遂門毆致悮將小工兩名一傷額角一傷左耳正在擾　之際盧君公旋各勇始皆歛手盧君見此情形卽將爲首之人斥革受傷人給資療治事始寢息 
[船户集議]  
　　昨報列虹口各杉板在申江樓茶肆集議一節兹悉議得各碼頭所泊杉板每船須捐洋一元二角此碼頭之船不准往他碼頭攬載庶客貨遺失可按户稽查如同業攘奪生意者罰洋五角議事時不到者罰洋一元二角并聞捐罰二宗俱存作公欵以備小虞之用云 
[拔樁打樁]  
　　虹口大橋下所立木樁陸續拔去並將縮進丈尺插標爲誌各情曾列前報兹悉外面木樁尙未盡拔至插標處則己於昨日動手打樁矣聞嗣後須隨拔隨打以免曠悮日期云 
[英界公堂瑣案]  
　　張阿連稱粤人鄭阿六雇我東洋車非但不給錢且打傷我頭請爲究辦鄭阿六供爲輪船生理在大馬路雇車言明推往虹口怡和碼頭及抵該處併不肯推上碼頭致與爭執悮傷伊頭車錢巳經照給黃太守騐得張阿連受傷屬實隨判罰鄭阿六出洋兩元給張養傷○錢雲發稱被竊賊陳阿金竊去衣服報捕缉獲人贓今蒙解案請領又有馬正和請領贓黃太守商之施　譯判陳阿金管押三月贓父二人認領○袁阿春稱推車餬口被同業陸大保借錢一百五十文向索不理且持小刀傷我手臂請爲驗傷陸大保供碰傷伊手原是無心黃太守騐得袁阿春受傷屬實判責陳阿金百板春袁自投醫院養傷○莖捕稱查得張雨亭所推小車旣無火烙印又無捐照拘案請罰黃太守商之施　譯判罰張雨亭洋半元充公再令自投工部局補捐領照盖印 
[法界公堂瑣案]  
　　海關洋人投案訴稱昨晚十點鐘時雇坐東洋車至寗波會館附近車夫欲攫找身畔時辰表幾將衣服扯破爭執之下臉上亦被碰傷爲此鳴捕送案車夫楊阿元稱昨晚此洋人在外大橋花園外雇車至甯　會館西首木橋堍聲言仍要回北小的肚中飢餓無力拉行故請該洋人不拘給我若千錢另雇他車伊竟將手中短棍冋我背上亂擊因之呼救並不敢攫取表物說畢脫去衣服請騐果有傷痕長三寸許中西官互相斟酌以該洋人旣雇伊車車資自應照付着補給錢三百文車夫在路爭毆亦有不合著管押一日以儆○前報列孫新甫欠西人銀兩將西門外花園房屋等拍賣作抵一案嗣新甫庶母蔡氏執定物件祗有三車新甫執定雇車五輛蔡氏遂於前期將二十五保十二圖地保楊桂生邀到楊稱當日與該洋人一同往北至甯波會館回來捕頭謂當日華捕亦曾到塲因將念三號華捕傳到質問新甫稱貨物呌至七 
 
 

Page 4

 
 
十餘號卽被庶母　來搬去共有五車旋據經手拍賣人張茂奎携呈呌貨底簿兩本稱拍得銀一百三十八兩七錢五分尙應扣除拍用及聞新紙告白錢文翁太守閱竟間爲何有許多物件不登價目張稱卽係蔡氏搬去之物太守詰華捕是日究有幾車答稱是日亦捕房看門洋人報案後捕頭卽飭往拘其時車子巳推往東去及到眠雲閣前見停有三輛貨物未卸當卽飭原車推至八仙橋捕房蔡氏行至大自鳴鐘而止太守謂巡捕眼見三輛諒必的確惟現在所欠西人之銀應先了結除去的得之銀尙短七十兩之藉當限期歸楚孫稱請限兩禮拜歸楚太守　着交保孫稱有原保人在太守謂　人保爾所欠之銀今當另立保人蔡氏嗣後不必管理新甫之事待孫小庵到滬再理又將新甫申斥一番新甫俯首無詞太守又謂蔡氏藏起兩車現可直說日後查出恐于未便蔡氏矢口不　亦卽退出○前報列小東門外陳從得烟館虧欠避　一案昨收租人郁昌駿遞禀請追房租洋四十餘元稱保租者係一泉樓茶肆夥周景高因卽將周邀到翁太守向存逐一駁詰又謂周旣己保租當耶將人交出否則務須賠洋周稱實情無處找尋生意人斷斷無力賠累旋有某土行洋人投案稱被陳欠銀二百數十兩字據呈案太守又諭周須將人尋到周堅稱難尋太守仍着赶緊尋訪并着包探將該店所存裝修貨物查點登帳估計所值再行核辦○婦人陸蓮福訴稱本住八仙橋　近八月十六日遷至同德里内遷時曾着楊又村帮助十八晨適逢火警忙亂之中有洋二十元放在褥下忘未取出有小女巧金愛林二人見楊至我樓上將褥拖在地下嗣尋洋元不見諒必是伊取去因卽尋到送案楊堅不承認翁太守謂小女子諒不撒慌着管押　道○禮拜六楊嘉山禀稱家住金山縣屬珠涇鎭光緖五年八月十六日憑媒娶醮婦某氏爲妻本年二月初八日忽然逸去查得在滬因卽找尋到此現悉在法界復興里内請傳給領翁太守准詞飭傳去後昨日集訊楊供訴情由該婦亦遞禀呈訴稱並未嫁楊丈夫陳杏春去世後遺下一兒現己十八歲名茂榮在平湖縣屬新澤鎭爲夥家中尙有邁姑吳氏楊曾將我硬佔並思賣出現實不願跟隨太守問楊娶婦時可有主婚之人答稱因婦並無尊長故無主婚所說邁姑實係謊語太守謂可有媒証答稱媒人陸陳氏現在珠涇太守問該婦在滬作何勾當答稱在李宅傭工太守謂兩造各執均難憑信着將該婦送縣以便行文查訪再行核辦 
[輓杜西鳴刺史聨]  
　　詩書畫三藝皆奇半生攻苦孝友信五倫無愧一代完人孝子安乎千里魂　猶念母 
傷君鏡海道生鍾煥庚○四載結交情雅訂知心髣髴甘霖滋植物中秋成永訣言猶在耳蒼茫夜雨速歸魂哀 
母死生關氣數最憐幃下泣親兒愚弟何錫光頓首拜輓○楚化訂知交連袂廣陵聚首淞濵廿載師資雅意　拳 
絶蟲鳴讖成硯破一塲噩夢傷心揮淚感燈殘白露節日西翁偶咏秋蟲極其悲怨竟成絶筆月前臨池　硯頓破旁 
淡如也迄今思之爲之黯然 
[浙省撫轅抄]  
　　八月十三日王啓甲　知厘捐局委濮院兼桐鄉厘卡差禀見叩謝卽辭黃岩縣歐陽禀見叩辭赴任○十四日候補府李景曾銷江蘇督銷局差回省禀見 
[蘇省撫轅抄]  
　　十八日委署婁縣林殷臣禀辭赴任有於二十五日接篆候補按經歴馬永到禀知奉藩憲委充學院考試蘇屬文巡捕差○十七日撫轅牌示於八月十一日換戴暖帽候補縣程桂林禀知奉飭分寗差委卽辭赴金陵五品銜浙江試用鹽大使王國華由浙江來蘇公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十年八月初十日京報全錄]  
　　宮門抄○上諭一道錄前○發抄旨四道○陜督譚奏請補知縣摺○又奏請補都司摺○廣西撫潘奏請優䘏片○皖藩張奏恭報接篆日期摺○皖臬丁奏恭報接篆日期摺○閩督何奏委調署府縣片○江督曾奏道員飭赴新任片○又奏騐收快船並酌給薪糧緣由片○大臣文等奏對調協領片○又奏遵咨編入旗襠緣由片○江撫潘奏調署府縣片○八月初十日刑部都察院大理寺侍衛處值日無引見○李德泂謝授河南汝甯府知府恩○郭勒敏布謝授太常寺少卿恩○杜春融謝授監正恩○奎潤請假五日○恩全請假十日○許應騤續假十五日○内閣奏派騐放之大臣派出靈中堂馬拉喜崇阿尙賢薛允升○掌儀司奏十三日祭奉先殿載瀛行禮○刑部奏派朝審之大臣派出靈中堂烏拉喜崇阿嵩申景善敬信熙敬畢道遠翁同龢周家楣徐用儀○召見軍機○發抄李鳩章奏天津練軍添募哨勇奉旨着照所請該部知道欽此○岑毓英等奏永昌府同知劉賜齡蒙自令鳴泰暫緩引見奉旨着照所請該部知遵欽此○張凱嵩奏請將被控糾黨行兇之石屏州舉人革訊奉旨張思敬着卽行斥革提訊按律懲辦該部知道欽此○倪文蔚奏另募親兵派弁管帶奉旨户部知道欽此○○頭品頂戴陜甘總督臣譚鍾麟跪奏爲揀員請補知縣以裨地方恭摺仰祈聖鑒事竊據藩臬兩司詳稱甘肅古浪縣知縣陳善病故業己截缺報部所遺係冲疲二項中缺便應由甘揀補前奉部章甘肅升調缺變通辦理部選各缺道府以至未入流亦照請補要缺章程無論何項缺出擇其人地相宜之員請補今古浪縣缺該司等查有揀發甘肅委用知縣周良玉年三十五歲廣東高要縣附生同治癸酉科舉人甲戍科進士卽用知縣簽分安徽光緖三年補蕪湖縣缺五年丁母憂回籍守制服滿起復赴部投供候選經欽派王大臣揀選騐放發甘差遣委用查該員年富才明安詳練逹以之請補古浪縣知縣實堪勝任且與變通章程相符會詳請奏前來臣查周良玉年力富强才具開展仰懇天恩准以該員補古浪縣知縣缺於地方有裨如蒙俞允銜缺相當毋庸送部引見是否有當謹恭摺具奏伏乞皇上聖鑒訓示謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員借補都司要缺以裨營伍恭摺仰祈聖鑒　竊臣據署陜西漢中鎭總兵姚文廣呈稱鎭屬華陽營都司劉得志病故遺缺揀選　升用叅將揀發遊擊常興精敏幹練久歴戎行堪以借補造具履歴淸册呈請酌補前來臣查華陽營都司員缺地當南山要隘巡查防範最關緊要非精明幹練之員難資治理查升用叅將揀發遊擊常興久歴戎行營務嫺習以之借補可期勝任合無仰懇天恩俯准以常興借補華傷營都司以期得力如蒙俞允俟接准部覆後再行給咨赴部引見以符定制除該員履歴淸册隨摺送部外謹會同陜西固原提臣雷正綰恭摺具奏伏乞皇太后皇上聖鑒訓示施行謹奏軍機大臣奉旨兵部議奏欽此○○潘鼎新片再安徽補用副將固勇巴圖魯黃玉賢自分領六營後自帶兩營駐紥那陽臣以其所部相距太遠又因時有警報遂飭該營調赴觀音橋以厚兵力並派員督率黃玉賢等趕紥營壘堅築長墻故有閏五月初一二日之捷該處山深林密瘴氣尤甚黃玉賢苦戰苦守竟積勞身故臣查該副將自從淮軍轉戰各省歴著戰功及調赴粤營隨正關外於收集潰亡之後猶能激以義憤轉敗爲功遽因瘴故實堪憫惻自黃桂蘭故後左路各營散漫無歸徐延旭於潰敗將弁中獨擇黃玉賢爲之分統臨敵制勝可謂得人相應籲懇天恩俯准飭部將安徽補用副將固勇巴圖魯黃玉賢照軍營立功積勞病故例從優議䘏以勵忠勤理合附片陳明伏乞聖鑒謹奏軍機大臣奉旨着照所請該部知道欽此○○二品銜署安徽布政使按察使臣張端卿跪奏爲恭報微臣接署藩篆日期叩謝天恩仰祈聖鑒事竊臣於光緖十年七月初一日接奉督撫行知署撫臣虜士杰現奉諭旨署理安徽巡撫本任藩司印信文卷齎送前來當卽恭設香案望闕叩頭謝恩祗領任事伏念臣滇南下士知識凡庸仰荷聖慈備員皖水甫陳臬事慚未報夫涓埃晉攝藩條益懐夫兢惕查藩司有旬宣之責皖省爲冲要之區舉凡整頓吏治愼核度支政事殷繁在在悉關緊要如臣愚昧懼弗克勝惟有勉竭駑駘益矢勤愼一切應辦事宜隨時禀承督撫臣悉心經理斷不敢以暫時攝篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○布政使銜署安徽按察使安廬滁和道臣丁峻跪奏爲恭報微臣接署臬篆日期叩謝天恩仰祈聖鑒事竊臣於光緖十年七月初一日接奉署兩江督臣曾國荃署安徽巡撫臣盧十杰飭知按察使張端卿現在委署藩篆所遺臬司印務委臣署理卽於是日交卸安廬滁和道篆准張端卿將臬司印務文卷移交前來當卽恭設香案望闕叩頭謝恩祗領任事伏念臣一介菲材備員皖水迭蒙聖澤未效涓埃前權臬事之時毫無報稱甫返監司之任正切黾惶兹復再攝刑章益深悚惕查安省當長江冲要臬司乃總匯刑名舉凡設險布防明刑弼教整紀綱以察吏除奸慝以安民在在胥關緊要如臣檮昧懼弗克勝惟有勉竭庸愚實事求是隨時禀承督撫臣勤愼辦理不敢以暫時攝篆稍涉因循以期仰副高厚生成於萬一所有微臣接署臬篆日期並感激下沉理合繕摺叩謝天恩伏乞皇上聖鑒謹奏軍機大臣奉旨知道了欽此○○何璟等片再福寗府知府袁聞柝因病出缺所遺福甯府篆應卽遴員接署以資表率查有候補知府雷其逹穩練老成堪以委令署理又汀州府屬之寗化縣俗悍而刁頗稱難治本任知縣朱葆熙辦事穩愼惟與此缺人地未宜查有大田縣知縣邱錫璋才具老練堪以調署所遺大田縣缺卽以寗化縣朱葆熙調署該二員任内並無承緝盜案將届四叅限滿以及經徵錢糧有關降調處分據藩臬兩司會詳前來除批飭遵照一面咨部並將福寗府缺先行題報外臣等謹附片具奏伏乞聖鑒謹奏軍機大臣奉旨吏部知道欽此○○曾國荃片再江寗鹽巡道員缺前准部咨以田國俊選補兹該道業巳來省應卽飭赴新任以重職守除檄飭遵照外謹會同江蘇巡撫臣衛榮光附片陳明伏乞聖鑒謹奏軍機大臣奉旨知道了欽此○○曾國荃片再前督臣左宗棠飭由泰來洋行商人福克向德國船廠定購南琛南瑞快船兩號業巳開駛來華經臣派員前往詣騐機器頗覺靈捷砲位亦尙清利當將未付之船砲一切價銀飭由江海關道邵友濂在於借用出使經費項下如數找給淸欵惟該兩船馬力均係二千八百匹比較至大之開濟快船馬力加增四百匹今若仿照開濟章程僅配募一百八十三員外管油升火水手各項工等均有未敷現當防務吃緊之際船上軍務尤繁自應仿照開濟章程略爲加增每船擬配官弁人等二百一十七員名月支薪糧銀三千兩有奇公費銀四百二十兩均於募齊到船之日卽在南洋海防經費項下起支據江南籌防局司道造册詳請奏咨前來臣查該兩船馬力旣比開濟較多則人力薪糧亦宜加增用兵之道無他妙巧必須先得其心而後可資其力今核所配員名銀數均係酌中定擬自可照行除巳札委總兵袁九皋管帶南琛輪船叅將徐長順管帶南瑞輪船以期得力並飛咨總理衙門户兵工部查照外理合附片具陳伏乞 
聖鑒敕部核覆施行謹奏軍機大臣奉旨該衙門知道欽此○○文緖等片再查齊齊哈爾廂黃旗恊領德昌阿係呼蘭人呼蘭恊領巴彦孟庫係齊齊哈爾廂黃旗人擬請將該員等調轉各歸本城當差人地均属相宜如蒙俞允該員等係對品調用毋庸送部引見卽飭各赴調任以重職守除咨兵部查核外謹附片具奏伏乞聖鑒謹奏軍機大臣奉旨着照所請兵部知道欽此○○奴才文緖祿　跪奏爲遵照部　請將軍營出力保升旗職官莊壯丁援案編入旂檔緣中恭摺仰祈聖鑒事竊奴才等接准户部咨開議奏伊犁將軍金順奏稱所部黑龍江馬隊花翎佐領銜卽補五品官委筆帖式常太係齊齊哈爾官莊壯丁自同治十一年奏調出征迄今十有餘年轉戰數省得保今職惟該員旣在軍營立功而旂籍仍無所歸請照案編入漢軍旂檔等因核與同治三年前任湖廣總督官文請將烏拉壯丁歸入吉林旂檔咨由該將軍奏准成案事同一律應令該將軍據實查明聲奏以昭核實等因於光緖十年二月二十五日具奏奉旨依議欽此遵抄錄原奏咨行前來奴才當卽飭據該管屯官報稱常太實屬壯丁合將該員三代户口查明前來奴才等伏查前據該將軍以墨爾根官莊壯丁關壽在軍營出力巳補授驍騎校站丁長春巳補馬甲奏經户部核議歴經奏明歸入漢軍旂檔等因在案今花翎佐領銜卽補五品官委筆帖式常太旣與關壽等編入旂檔成案相符自應援案辦理以昭激勸除將送到該員三代户口造册咨送户部備查外所有奴才等遵咨援案編入旂檔緣由理合恭摺具陳伏乞皇太后皇上聖鑒謹奏軍機大臣奉旨户部知道欽此○○潘霨片再吉安府知府鍾珂經臣撤調回省聽候查辦所有該府印務查有南康府知府王延長老成練逹堪以調署遞遺南康府知府印務查有候補知府姜秀瀾才練資深堪以署理據藩臬兩司會詳前來除分檄飭遵外謹會同署兩江總督臣曾國荃附片具奏伏乞聖鑒謹奏軍機大臣奉旨吏部知道欽此 
 
 

Page 10

 
 
[光緖十年八月十一日京報全錄]  
　　宮門抄○上諭五道錄前○發抄旨五道○皖撫裕奏籌賑被水災民片○西撫潘奏裁革陋規以濟辦公片○晉撫奎奏道員俸滿給咨北上片○尙書額等奏爲請旨摺○豫撫鹿奏請飭部更正片○又奏請建坊片○西撫潘奏請優　片○大臣吉奏接辦課試片○大臣桂等奏爲奏聞摺○内務府奏爲奏聞摺子○八月十一日工部鴻臚寺廂黃旗值日無引見○黃永安由白龍潭回京請安○善慶李德泂預俻召見○廂黃漢奏派蘆溝橋演砲之大臣泒出淸凱國俊○欽天監呈進月蝕圖○召見軍機醇王大善慶李德泂○發抄張之洞等奏興寍令沈春輝署新寍令奉旨吏部知道欽此○又大挑令胡汝淵期滿甄别奉吏部知道欽此○又服闋令王楙官留省補用奉旨吏部知道欽此○又拿獲盜犯訊明正法彚案奏報奉旨刑部知道單併發欽此○恩林奏淮安關一年期滿短徵銀兩援案减免奉旨户部議奏欽此○○盧士杰片再據署徽州府祁門縣知縣崇福禀報該縣於六月初二日卯時起大雨傾盆不停晷刻至初三日卯時山洪驟發城廂内外一片汪洋城内惟縣署地勢最高受水至五六尺之深其餘低處竟至丈餘當卽督同典史先將監禁人犯提禁派役嚴加看營一面親詣城廂查勘救護至是日亥時水始退盡勘明縣署頭門墻垣監獄曁文廟圍墻以及東門城垣多被冲壞舗户民房亦多被冲傾圮幸時在白晝城廂人口尙無損傷巳將被水居民商同紳耆妥爲安撫惟據西鄉十六都紳耆禀報該都民房被水冲没者百餘間被傷二百餘人田畝多被水冲沙壓又西鄉石門村三四兩保被水冲没房屋二十餘間此外墻壁什物被傾淹不可數計其餘各鄉探聞被水情形輕重不等請委員查勘撫恤等情接閱之下殊堪憫惻臣於藩司任内卽在庫存上年籌辦皖北賑撫餘剩欵内先行撥銀一千五百兩飭委候補同知丁壽愷兼程解往會同該縣崇福查明分别輕重妥爲撫恤如有不敷卽速禀候續發務使不致失所一面確勘被水實在輕重情形以及冲壓田畝實有若干能否卽時挑復詳細禀候核辦至徽州府屬之婺源縣與祈門縣毗連有無波及尙未據婺源縣禀報除巳飛札該管道府一體查覆外所有祁門縣被水大略情形並籌欵賑撫緣由謹曾同署兩江督臣曾國荃附片具陳伏乞聖鑒訓示謹奏軍機大臣奉旨知道了卽着查明被災户口妥爲撫恤毋任失所欽此○○潘鼎新片再臣前於四月間路過梧州府詢及該府梁俊據稱該府每年撥解銀二萬二千兩作爲巡撫藩臬鹽道四高門辦公經費歴經遵辦在案查各衙門除七成養廉之外一無所取亦實有辦公不敷之處故歴任皆未能裁撤臣與藩臬兩司均到任未久尙未及收受此欵及臣抵關外軍營後臬司李秉衡勦辦思恩峒匪因思粤西内地防勇餉項較少誠恐多延時日則所費實多而邊防吃緊亦别無閒欵可以分撥當飛飭梧州府趕解銀一萬兩李秉衡行營藉充犒賞該司隨卽懸賞購線士卒踴躍迭破堅寨生擒逆首未始非此項賞銀之所致然在軍營爲犒賞在各衙門究屬陋規臣與該司道等旣未敢收用梧州府缺分較優梁俊亦深知自愛亦不願廢積年之成規飽一巳之私槖臣擬將此項銀兩仍飭該守每年備文徑解善後局以備不時軍需如各該衙門實有因公動用之處亦准以公文提取不得私相授受如此則辦事有資庶不致因公賠累而於軍需亦稍有補助是否有當理合據實附片陳明伏乞聖鑒訓示遵行謹奏軍機大臣奉旨覽奏尙屬急公着照所請該部知道欽此○○奎斌片再雁平道廣蔭奉旨調補奉錦山海道准吏部咨發文憑當經轉給本應依　赴任惟該道廣蔭初次六年俸滿經吏部調取引見因查禁鶯粟正資得力禀經升任撫臣張之洞批飭暫緩兹己交卸雁平道篆務復據禀請給咨前來當由臣繕給咨文交該道親齎赴部投遞俾得仰覲天顔稍伸瞻戀理合附片陳明伏乞聖鑒謹奏軍機大臣奉旨知道了欽此○○經筵講官恊辦大學士户部尙書臣額勒和布等謹奏爲請旨事光緖十年七月十六日准崇文門正監督宗室延煦咨報於光緖九年十一月十九日到任接前任正監督宗室瑞聨自九年八月初三日徵收商稅起扣至本年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督宗室延煦自光緖九年十一月十九日接前任正監督宗室瑞聨自光緖九年八月初三日接管起扣至本年八月初二日一年期滿例應更換理合專摺具奏請旨簡放並將上三届崇文門正監督各員繕冩名單恭呈御覽伏候命下行令到任管事仍俟一年期滿豫報臣部奏請更換爲此謹奏請旨奉旨巳錄○○鹿傳霖片再香港局紳同知銜候選州同張蔭孫前因親赴南洋各島勸助豫賑出力經前河臣李鶴年前撫臣涂宗瀛彚案會奏由同知請加知府銜經部核准在案兹據張蔭孫禀稱該員係同知銜候選州同原保底銜舛　擬請聲明更正攺給四品頂戴前來合無仲懇天恩俯准將同知銜候選州同張蔭孫前加知府銜攺給四品頂戴飭部更正核覆施行爲此附片具陳伏乞聖鑒謹奏軍機大臣奉旨吏部議奏欽此○○鹿傳霖片再據籌勸直東賑捐事務司道詳稱東河候補同知王曜今補許州直隷州前祥符縣知縣方胙動各捐東賑銀四百兩原武縣知縣吳思釗捐雜糧五百石以上三員並又各捐棉衣一千件彚解山東分撥散放在案當經查明棉衣每千件值銀六百兩雜糧五百石值銀六百兩該員等所捐賑項均在千兩以上飭查如何請奬旋據各該員禀稱王曜故祖父四品封職王依仁故祖母王曹氏方胙動故父訓導殉難䘏贈助教方培基故母方恭氏吳思釗故父二品封職吳晉故母二品命婦吳俞氏在日均樂善好施每以救灾恤隣諄諄勸諭是以謹遵遺命稍助施濟不敢仰邀奬叙等情先後呈覆由局查照士民捐賑千兩以上者請旨建坊給予樂善好施字樣之例詳請核辦前來臣查巳故封職土依仁等深明大義垂教有方似未便没其好善之忱旣與建坊定例相符合無仰懇天恩俯准分别建坊以昭激勸爲此附片具陳伏乞聖鑒謹奏軍機大臣奉旨着照所請該部知道欽此○○番鼎新片再各營前在思恩剿辦土匪及越南觀音橋打仗陣亡員弁雖内外戰狀情事不同究係臨陣捐軀均屬忠勤可　又越南諒山及惠梅谷松各路水土惡劣瘴癘交侵將士冐暑從征忍飢受疫病亡勇丁爲數甚多卽營員哨弁保有官階者人數亦復不少合無仰懇天恩俯念轉戰瘁勞殞身異域賞准飭部分别陣亡瘴故各按原銜照軍營陣亡及在營立功後病故例從優議䘏以慰忠魂除　陣亡勇丁花名照例咨送兵部核辦外謹將陣亡瘴故各員弁銜名開列淸單恭呈御覽伏乞要鑒訓示謹奏軍機大臣奉旨着照所請該部知道單併發欽此○○吉和片再查左翼副都統奴才溥偀前護理將軍印務時會同右翼副都統奴才聯恩奏准西安滿營設立書院按月課考八旂生童巳於本年五月初二日開課奴才到任後自應按課接辦於每月朔望齊集八旂官兵宣講聖諭初二十六等日課試淸漢文燕選文理平順字畫端楷者分别等第照章奬賞以示激勸其中堪以造就者頗不乏人自此可望人文蔚起觀感奮興以期仰副聖主敎育人才之至意理合附片陳明伏乞皇上聖鑒謹奏軍機大臣奉旨知道了欽此○○奴才桂祥那遜綽克圖跪奏爲奏報前調委員到庫日期並由綏遠城將軍派來委員官兵數目恭摺奏開仰祈聖鑒事竊查奴才等前因庫倫事繁人少需員襄理於上年十月初四日請調綏遠城駐防恊領音得泰大理寺筆帖式松蔭兵部筆帖式玉照等三員來庫差委等因一片於是年十一月初四日接到原摺軍機大臣奉旨音得泰若桂祥知照綏遠城將軍調往松蔭玉照二員己諭令該衙門發往矣欽此欽遵在案奴才等當因庫倫乏員差委曾經函懇綏遠城將軍祈揀派耐勞善寫官兵數名一併發往庫倫以資得力等因亦在案茲松蔭玉照二員巳於五六月間先後到庫音得泰一員亦於七月初一日來庫並　綏遠城將軍咨稱選擇該城通曉潘譯諳練公事之四品頂戴卽補防禦祥紳等二員六品頂戴馬甲貴忠等十名交恊領音得泰帶同到庫奴才等察看得該委員祥紳等均屬年力精壯兼能通曉滿蒙文義尙堪驅策合無仰懇天恩俯准留庫差委奴才等藉收指臂之助除造具淸册咨送户兵二部曁各該衙門查照外謹恭摺奏聞伏乞皇太后皇上聖鑒謹奏軍機大臣奉旨該衙門知道欽此○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其副監督賆缺應行文内務府辦理等因前來伏查光緖九年七月二十五日由内閣抄出奉旨崇文門副監督着克蒙額去欽此嗣於光緖十年閏五月二十五日内閣抄出奉旨崇文門副監督着崑岡去欽此欽遵各在案今崇文門稅務監督於本年八月初二日一年期滿除正監督由户部照例其題外其副監督員缺臣衙門或於司員内揀選二員帶領引見抑或恭候特簡差委之處伏乞訓示遵行謹將前三四届崇文門副監督各員另員另　淸單恭呈御覽爲此謹奏奉旨巳錄 
 
