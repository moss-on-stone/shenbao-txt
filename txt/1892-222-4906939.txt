# 1892 - 222 - 4906939

 

Page 1

 
 
[第三次印快心編告成] [  申報館主人啓]  
　　快心編一書蓋天花才子所撰章回小說也雖同一叙才子佳人之禦際而和平雅正絶無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如顧長康頰上縊毫神情栩兩欲活以故緣窻麗質青瑣才人酒尾燈　一緼閒展頗足鉤綺思遣驕魔實近時說部中妙品也前經二次排印購者趾錯於庭塞　未更篋笥己罄兹截重加讎校付諸手民刻己告成照常出售計每部十本碼洋五角諸君子有說部之癖者請臨本埠申報館帳房申昌書室琢各追申昌或經理申報人處購閱可也 
[新印永慶昇平告成] [  圖書集成局啓]  
　　是書爲京師某名士所著歴記我朝繼滅會匪故事茶中寫名　之英毅狂寇之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無刋本兹本　用新式括字板排就印以賽連紙分釘六本裝潢古雅鎰校精詳核定每部碼洋四角卽日出　諸君子欲於酒後茶餘籍贅消遣者請　三馬路申報　帳房汲各處申昌或經售申報處購取可也 
[斆學客問]  
　　今年自立秋以後天氣酷熱較之中伏爲尤甚雖晚聞亦不能安坐斗室中有時與海上琴師撫絃一弄卽奚童執五明之扇手不停揮猶覺汗流浹背古人所謂瑶琴一曲來舊風雖非欺人之談要亦會逢其適耳幸而有客戾止揮塵清談頗足驅睡魔而却酷吏昨日之晚正在課琴之際有苜蓿生造余生新館於某宦家久不晤相見之下略叙寒暄卽詢以館况何如賓主想必水乳師弟曾否枘鑿生拂然不悅曰僕之擁臯比固非久道化成者今來過訪者本欲有所言於吾子而子啓口卽以此種通套世故語相問慰不亦與僕之來意刺謬乎且子之所問者則又何謂也哉余曰子爲師吾與子言師爲師之道必處館先生處館賓東師弟水乳交融毫無枘鑿者上也次則賓東水乳而師弟枘鑿若師弟水乳賓東枘鑿則又其次也時門人聘三侍側曰敢問何謂也曰爲師之道必在乎嚴其功課此弟子之所惡也師能嚴定課程不肯放鬆一步則弟子必不免腹誹而東家見之則以爲此良師也如是者所謂師弟枘鑿而賓東水乳者也若爲師者置功課於不問與學生嬉皮笑臉絶無威嚴於蒙童背書之時或提其頭或接其尾對課寫字皆先生爲之潤色而妝點之其有開筆作文詩者則弟子或尚未成而先生爲之修飾而後謄眞謄眞之後呈之於師則爲之濃圈密點加以美批如此則弟子之於先生必異常親暱其在外行東家則師騙其子弟子弟騙其父兄冷板凳且可蟬聯而下其東家而爲内行則偶一試出其子弟之所作有不惡先生之不認眞而誤人子弟者乎余前序訓學良規一書己詳哉言之近者跋康先生長興學記言之更詳學記爲康長素先生所著以勸學者友人以一本見示見其所言皆探原正本之理與訓學良規相爲表裏閱未竟卽索之去云流傳海上者止此一本思求闕齋主人遂爲之翻刻以廣其傳印成後以數本見惠因取一本以示之苜蓿生乃益怫然曰僕亦何至於此哉僕自膺講席跬步不敢錯按程作課學生雖幼亦頗能聽從至於居停主人固官塲中人彼此相敬何至有枘鑿之慮卽未必其水乳又豈敢誤人子弟者子之此意得毋謬乎余曰夫如是則亦己矣顧子長於說文工於隸篆亦曾以此爲教乎生曰及門皆稚子尚未可教以此也次子雯亦嗜說文乃取數字以求教於生余於此爲門外漢見其中有一斆字余向讀作效生曰按說文則此字讀如學卽古學字也余曰若據此一字則說文不足信尚書說命篇曰惟斆學半蓋言教者亦得學者之益之半則其義固與教字同若以爲卽古學字則斆學半解作學學半將作何解釋若以爲此乃古字則書之中莫古於尚書豈有尚書不足信而反信說文之理乎或者謂傳寫之訛此則尤不敢信古書以傳寫而訛安知說文不以傳寫而訛乎生曰子不善說文故有此駁論抑亦知許叔重以此垂名於後世後人奉其遺書以爲圭臯者或多附驥而彰子之說不更謬耶余大笑而起曰謬與不謬請以質之當世之洞明此道者且說文之學小學也若必究心於此心且令童而扭之今若於發蒙之始先授以此書則爲弟子者勢必苦其艱深而枘鑿焉不相入東家亦必視同别調而水乳乃不相融以此爲師師之道苦矣總之師嚴　後道尊爲師之道不外嚴之一字而己教法之同異不必計也苜蓿生曰子之解嚴字得毋誤耶天子循循善誘何嘗一味從嚴所謂嚴者蓋謹嚴之謂謂爲師者當整躬以率自治從嚴而後師道乃尊倘誤解嚴字之義而但知扑作教刑夏楚二物以收其威終日岸然道貌不假詞色以爲如此學生乃畏我乎此則非僕之所敢出此者也余乃避席而起長揖以謝曰此解確以嚴字眞髓子誠所謂讀書得間學古而有獲者矣客旣去入室則牀席如洪爐不能成寐因記其問答之語以質天下之爲師者 
[本館接奉電音]  
　　昨由京友電傳上諭一道敬謹譯登○閏六月二十二日奉旨蘇州織造仍著榮廷接管欽此 
[上苑延秋]  
　　新授鴻臚寺少卿舒少行人普擇吉於本月十一日午時履任經主簿廳示仰闔署官員書吏以及皂役人等知悉至期進寺伺候一體謁見各宣凛遵毋違特示○吏部示傳所有光緒十八年六月分分發直隸州州判高式檉等於本月十一日發給執照相應示傳該員等務于是日親身赴部承領毋得自誤特示○廂藍旗護軍統領恩爲咨行事印房案呈本旗隨同辦事護軍叅領瑞崑病故遺缺揀得護軍叅領福課擬補於光緒十八年閏六月初七日帶領引見奉旨廂藍旗隨同辦事護軍叅領著福諏充補欽此相應咨行景運門兵部查照○盛京將軍裕爲咨送京旗引見事據遼陽城守尉咨呈遼陽正白旂蒙古佐領慶泰調任一缺當經本將軍等於蒙古巴爾虎兩項人員公同揀選得遼陽止白旂巴爾虎慶泰佐領下驍駒校寳春年五十歳食餉俸三十六年堪以擬正遼陽廂黄旗巴爾虎額爾德蒙額佐領下驍騎校樹棠年四十六歳食餉俸三十二年堪以擬陪相應開造履歴細册咨給該正陪齎投京旗正白蒙都統查照以憑帶領引見○趙某者刑部皂役也月初行經大堂突有一狗向趙擺尾摇頭若素識狀追隨其後形影不離趙甚異之及趙回石虎胡同家内狗亦隨之他人喂以食不食趙與之則食不與則作乞憐狀趙之子女欽啖狗在其旁眈眈怒視趙叱之始俯首及睡時狗亦伏於坑下家人逐之狗則撬門不出次日趙至刑部辦公繞道而行棄諸半途迨趙由署回家狗己俟乎門首無讑趙往何處狗必隨之如此者三日趙恐其中必有蹊蹺令丁姓將狗鎖去 
 
 

Page 2

 
 
錮繫院中使不得出始免纒擾此狗與趙殆亦三征石上夙訂因緣耶○前報紀兵部咨取送揀肅親王門上長史貝勒奕絪門上長史等缺兹經兵部定於本月十四日辰刻在西苑門外宗人府茶房會同宗人府堂官揀選己傳知各衙門前經保送各員務於是日辰刻各備弓張前往該茶房報到聽候揀選勿誤○山東巡撫福大中丞以己故安徽合肥縣紳士從一品封典按察使銜候選道李鳳章每遇各省偏災勸捐不遺餘力前於光緒十六年山東青州武定被災民多飢寒捐製棉衣一萬件交由上海恊振公所解東散放堅稱世受國恩不敢仰邀議敘兹據調任登萊青道盛宣懷具詳以該紳捐棉衣萬件爲數甚鉅現己身故推其好善之忱未便湮没查該紳本有從一品封典乞恩賞給己故按察司銜候選道李鳳章正一品封典以昭激勸等因專摺入奏閏六月初八日奉硃批著照所請吏部知道欽此○廂藍蒙副都統景少宗伯善定於本月十二日辰刻在東安門内南池子正白旗侍衞教塲挑補廂藍蒙領催二缺馬甲三缺養育兵一缺己由該印房傳知應挑人等是日赴彼預備挑缺莫誤○月部爲片傳事俸餉處案呈准銀庫付稱所有各旗等處應領閏六月分官兵馬乾等銀本庫於本月十二日辰刻開放等因應行片傳各旗營等處飭知承辦人員於是日辰刻以前赴庫承領○管理太常寺事務禮部尚書臣宗室崑岡等謹奏爲題請遣派事恭照光緒十八年七月初九日孝靜成皇后忌辰應行遣官恭詣慕東陵讀文致祭謹案臣寺祀典内開應由陵上守護公等中題派一人就近恭詣致祭准宗人府將守護公載卓載遷銜名開送過寺臣等恭繕題本進呈御鑒伏乞欽遣一人俟命下之日再由臣寺知照宗人府轉行遵照謹此題奏請旨閏六月初十日奉旨遣奉恩輔國公載卓行禮欽此○守衞西苑值班八旗滿蒙漢各固山及技勇營官兵前經神機營奏准按照本營官兵保奬年限章程准保升階升銜花樣虚銜項戴實階兹届四年保奬之期按照前經咨送奏定奬額由八旗步營各將守衞西苑值班官員尤爲出力之營總章京隊官辦事人員按額叙保開具擬請奬叙官階虚銜頂戴各員銜名咨由神機營彚總於本月初五日奏保奉旨依議欽此聞保奬人員共有一百餘名之多 
[訊明匪黨]  
　　湖南人楊榮華冒充楊厚菴宮保之公子至金陵招摇撞騙并竊取同棧馬姓絲客之銀票致馬氣忿成疾而亡此己屢登報簡矣本月二十一日江寗縣藍雲峰大令嚴加訊鞫并提前者哥老會案中監禁之革弁范松亭對質始供稱本姓王名榮華安徽人以軍功保舉至副將旋在京師犯事革去功名曾收刑部獄上年大江上下哥老會各處起事曾投入其黨名列九華堂中大令遂解府過堂以待禀明上臺按律懲辦 
[積土成橋]  
　　金陵現值修補城垣工匠搬運土木内外隔絶殊多不便現用餘土堆積如山邱直達城外累成階級數百餘層立同雁齒臥若長虹來往如飛疑履平地土人呼爲便宜橋凡緑鬢女郎烏衣子弟羣欲一擴眼界每日往觀者不下千百餘人往來擁擠不異長安水邊聞此橋一俟城工告竣卽當剗去也 
[甌海摭聞]  
　　温郡入夏以來火傘高撐流金鑠石雨師尚未稅駕溝澮將涸四鄉農民咸以桔橰從事幾於力盡筋疲永嘉縣邵布棠明府關心民事特於本月十一日起禁止屠宰三日十四日起在郡廟設壇求雨至十五日午後果見隂雲密布急雨飛來十六日午夢方回又聞枕畔濺玉聲喧片刻卽止得雨不多高下田疇尚未霑足德太尊及邵明府依舊薰壇齋戒虔誠祈禱民之所欲天必從之會當倒瀉銀河大慰三農盼望也○近因雨壇未撤屠禁尚嚴衙署差役有利可圖十七早有某役窺見眞君堂某屠户高懸秦檜後身役卽恊同地保闖入内軒操豚蹄而去屠尸大驚旋經和事老許以番佛五尊事乃中止○十四晚魚更兩躍有潑婦數人在通道橋口義成藥鋪盤踞滋閙隣人麕集看視幾疑娘子軍獨樹一幟有知其事者謂義成店東沈啓鵬之堂姪榮南本係甬人從幼來甌由叔父撫養成人學習銀業及壯又爲之授室給以資本令開銀作鵬之待南可謂仁至義盡矣不逾時南因資本告罄將銀作閉歇瞰叔有餘貲計圖反噬連日在店纒擾鵬惡其忘恩負義將南扭送琴堂南乃縱令妻屬至鵬店中胡閙噫人非草木豈遂忘恩似此行爲眞令人聞而眦裂然案經扭控其中有無别情自有公斷非外人所敢知也○府試馬箭時有駮馬牌號狀元紅夙有千里駒之目考童均喜騎坐是日炎熱異南馬往來馳驟幾無停晷汗淋氣喘己不勝鞭策而牧夫谷某貪得無厭復任考童接連騎射週而復始至四十餘人之多以致良馬力竊逼以火威登時倒斃嗚呼有良馬而不惜其力遂致斃於奔馳之下世無伯樂此騏驤所以甘心伏櫪也○初八日未刻有十餘歳童子携青蚨六枚至考棚前乾寍藥店購　藥物店夥裏以予之該童謂尚有東洋參何不給我店夥執定祗收錢六文何得强　增加口角之餘童拂然逕去有頃糾集瑞邑武童數十人蜂擁而來不由分說擅將乾寗招牌負去乾寗以事屬細微不應輒負招牌當卽訴諸琴堂旋經和事老妥爲理處初九下午始將招牌送回該店以鼓吹花紅服禮可免雀鼠之爭矣○十一日己刻有八齡女子在道前街行走被馬銜住左脇奮足飛馳是處居人羣起逐之馬聞聲驚躍將女抛入路旁衆趨視但見頭破血淋面如土色脇下齒痕入肉三分幸不在要害處延醫調治日就痊愈不致有性命之憂也○東門官鹽棧歴年每遇稻鹽不免滋事幸地方官善於調停自捐廉俸將刈稻夫工鹽按照觔數給錢賈回仍歸鹽棧無非曲全鹽商體面至去夏酌定章程出示曉諭與許稻工每人挑鹽一肩不得乘機攙越鉅知稻工竭生平之力每人挑至四百餘斤之多本年鹽棧又不放行以致聚衆滋閙紛紛擁人縣堂未知邑尊如何發落尚待續聞○郡城東北隅慈山天寍寺係前朝勅建相傳逆川大師曾開戒於比嗣因代逺年湮雨淋日炙棟宇不免傾頽前年由方子穎觀察佽助巨木經營締造重復舊觀現經住持僧局諸暫越募化添塑釋迦如來一尊高一丈六尺又塑阿難迦葉金身不日開光想善男子善女人當相率偕來皈依恐後也○斜橋頭有瞽者之妻　隣人某中之妻四細故口角中妻羞忿交加僭吞　芙蓉膏自盡瞽妻知之知人命關天必遭官譴亦服鹽滷以圖畢命幸隣人覺察赶卽施救瞽妻幸得洩吐得慶更生甲妻則一縷幽魂己昇上界矣婦有長舌惟厲之階其信然歟 
[廬山眞面]  
　　九江西門内煤炭坡入烟輻湊車馬雲屯蓋熱閙廛市也其地有一古井深可九仞素波不興本月十九日下午六點鐘時有某甲者玉虎牽絲汲泉溉釜驀見井中有一物浮起不覺駭而大譁衆人趨視之咸以手下指曰人也人也急雇人撈起捫之氣弱如絲如法灌以熱陽之頃手足蠕蠕然閱一時許得復活詢之魏其姓薙髮其桓業因與牀頭人口角故欲自尋短見乃送回家内勸令和好如初○西門外正街王宏義錢紙店主王某江西武寍縣人浮梁茶賈也近雖操蔡侯之業然仍不廢茗舜生涯今春就城外某茶棧之聘令帶數夥往湖北興國通山一帶購茶後以銀錢轉運不靈被山户將夥扣住惟王脫身而出未被覊留棧主疑其與山户私通勃然大怒用生麻紥其手足處以私刑洎保用局紳董往查始得釋去訪事人所述如　意者其中别有曲折歟非執筆者所能知己○鄭祖兒者家在郡城胭脂山年甫九齡怙恃俱失零丁孤苦甲影焭焭白米紅鹽時憂匱乏雖有期功之戚亦皆貧不聊生詎料本月十七夜有竊賊穴其敗墻匍匐而入半絲半粟囊括一空迨清晨則赤條條瑟縮於破絮之中呼天號泣嗚呼慘哉 
[蒜嶺晚鐘]  
　　沈李浮瓜南皮韵事紅霞一嚼凉沁心脾正不必以清水滌白龍皮始足消除炎暑也鎭江各鋪户往往將瓜皮抛擲街心行者蹴之最易顚越一日有一肩輿疾馳至某處舁者踏瓜皮滑倒身受重傷輿中人亦大受虚驚幾釀怔忡之症事爲道憲黄觀察所悉立諭保甲局雇募夫役分叚檢取置諸筐中亦以見民瘼關懷無微不至己○蝗蝻樸盡後近又滋生繁衍多逾恒河之沙王大令出示通衢令民搜捕論 
 
 

Page 3

 
 
斤計算給以錢文一百積都統公出回轅見道旁蠕蠕者甚夥乃飭巡捕傳諭貧民捕捉并捐廉給之二三日間計收買不下幾千百斤亦可謂仁心仁政矣○官吏於禱雨時嚴禁屠宰並魚蝦亦不粥於市酒樓飯鋪一律閉門惟後街某姓餃子店暗售猪肉餛飩人爭購之以爲雖不足消我饞涎亦聊可當屠門之嚼十四日開屠後人有詢其何從得肉者店主私告曰海晨購大西瓜二枚負之渡江至六七濠口買肉旋將瓜瓤剜去實肉其中裏以手巾提之而返連日迄無知者故能獨握利源也嘻計亦狡矣哉○雨澤雖經沾足然高田己無可插秧近水田疇又遭蝗患王大令特出簡明告示令農民趕種麵麥菉豆且謂惟此二物爲蝗蟲所不食不知何所據而云然 
[賭棍逺颺]  
　　嘉興化門内某甲父子慣以誘賭爲生涯凡年輕子弟一經煽惑往往破產傾家近復與牌九司務莫五串通一氣引誘中街顧恒源徐陞泰兩鋪小主人雇絲網船開至僻靜處通宵聚賭共騙得鷹銀三四百元後被顧父偵知欲將不肖兒送官究辦其母有舐犢之愛再三阻止始免匍匐公庭事爲邑尊所聞飭差查辦莫五己聞風逺颺甲亦匿跡銷聲不敢復出聞城廂内外設局誘賭不一而足勞民傷財莫此爲甚安得大申禁令力挽頽風乎 
[金陵官報]  
　　閏六月十八日藩臺瑞營務處候補道曾請令卽繳總辦沙漫洲緝私鹽厘候補道楊鍾琛辭候選知储曾紀壽謝委帮辦洋務局新選安徽滁州齊肇敏試用通判管清佐由蘇解餉來二位均到知縣但祖翼謝委神策門保甲差南匯營都司陸珍璠六品廕生周鼎泉奉示騐看各位均見前京畿監察御史徐家鼎辭行進京首府兩首縣三大營四都守均請令卽繳補昨日期滿雲騎尉周開驊由京引見回藩轅牌示署江浦縣典史吕賢詢期滿遺缺查有試用從九品黄僑署理又甘泉縣邵伯司巡檢前經請以候補從九品吕賢詢咨補現以奉部復准自應飭赴新任○十九日辦軍裝火藥局候補道蔡世保見試用通判管清佐禀辭二十日指分江蘇卽用知縣盧維雝試用從九劉桂芬騐看到省均由京來候選從九王有左禀到藩轅牌示新選江寍府江東司巡檢齊沾現據禀繳文憑到省應卽餫赴新任 
[嘉賓式燕]  
　　滬南製造局帮辦委員潘觀察於昨午在局特設盛筵請新任上海縣黄愛棠大令赴讌水陸紛陳簪裾畢集誠一時之盛會也 
[東戲八志]  
　　穹然者其天乎赫然者其日乎燦然昭然者其星辰乎至謂見以爲天而忽不穹然見以爲日而忽不赫然見以爲星辰而忽不燦然昭然苟非再造元黄斷無有顚倒錯亂若此者乃安達操一所演之戲則獨以顚倒錯亂顯其奇一伶假客金約指庋諸盒内覆以手巾及巾去盒開忽己空諸所有伶驚訝曰我將何以返客哉回顧旁有香蕉在乃取其一奉客客食之則約指在其中蓋杳不知其何以出亦何以入也異哉舌人語座客曰瓶之罄矣鹽米俱無諸君有一諾千金者乎請以鈔票暫假客曰可出一劵授伶伶遽就火爇之爇將燼檢其灰兩手揉搓之忽化爲千百蛺蝶上下翻飛栩栩風情如入漆園之夢旣而將手一展則二紙條隨之而出如匹練然旋將紙條收回搓之成圑化爲一雞卵擊卵使破則鈔票出自卵中固客之原物也此其倐忽變幻豈人意料之所能知哉其演影戲也陸離光怪神化無方人能忽高忽低忽大忽小有自天而降者有入地而没者知者謂其技出自光學然非如達摩之十年面壁亦烏能若是之游戲神通至於米雅諾烏都利則更生面别開其人面的星圓髮垂肩際腰欹柳弱臉暈花嬌雖未必貼地金蓮潘妃步窄而臨風嫋哪實有令人一見魂銷者意者蓬島仙人久慣餐芝餌术故能使身輕如葉仙骨凌風歟演至此報時鐘己鳴十有一下術者以空箱示客任客所欲取之不窮客有悞得麻鞋者不覺艴然不悅予曰此吉讖也戚戚胡爲者客問以故則笑語之曰此特祝君青雲平步寵何黄麻耳客乃持之以去而戲遂終 
[啜墨奇談]  
　　吳淞江上西樂園方演泰西技術晚凉如水觀者塞途有華人就園外支布篷效文君之臨邛貰酒者鐘鳴十下臺上戲暫停客皆徐步出園赴壚頭沽飲有一西兵船水手呼細崽取巴德酒細崽啓缾傾杯内釅釃然作深黑色笑謂此葡萄佳釀也君試嘗之當不讓梨花桑落水手一吸而盡喉中頓作忠嘔吐盈衣襟見者皆笑不可仲通有巡捕至細　杯中餘瀝知係泰西寫字之墨汁異而訛酒所自來則曰此酒購自洋涇浜雜貨店中不虞其竟雜以河豚本也水手乃取水潄其口跮踱而去客有喜作詼諧者曰僕嘗見泰西水手往往一拂其意卽任意毆人兹何以竟默默無言不與細崽計較乎則應之曰彼己飽飲數升墨汁自然舉止斯文豈尚似昔時之性情粗暴乎客乃笑而不言 
[賭徒肇釁]  
　　山東人董某與同業人　甲爭佔碗攤基以致口角經某號法捕扭入捕房己詳昨日報簡謝捕頭以董等均未向工部局輸捐領取攤基照會故一併開釋諭令嗣後若無照會不准在彼設攤一面飭各包探隨時稽察事後有乙丙等故違禁令設攤於三角地左近並邀集無賴添設十八門轉糖攤藉以欺騙鄉愚獵取財物前晚有丁戊二人約伴前來賭博屢博屢負丁戊疑之取視賭具乙丙不許以致忿爭初時各逞舌劍唇鎗繼竟以老拳從事適包探郁庭湘道經此處立呼巡捕至將兩造一併拘入捕房捕頭訊知兩造均非正人叱令退出時有乙黨山東人某姓身藏利刃守候尋仇當有和事老出爲解紛邀至英租界德興樓茶寮後不知其結局 
[追蹤屈子]  
　　昨午有一人不知何故奔至老閘左近投河自盡旁人上前拖救勢己不及遂占滅頂之凶旋船户將屍撈起知照頭圖地保訪查有無　親再行核辦 
[受傷請騐]  
　　江北人陳四寳向在某商船爲水手日前該商船抵埠忽有浦東人卜寳寳至船上東張西望陳以爲疑查點之下缺少零星物件及石灰等當卽向卜詢問卜以其冐昧大肆咆哮當經人勸散卜尚不肯干休約於次日與陳喫講茶至前日兩造各邀多人在南市十六鋪某茶肆互相評理唇槍舌劍各逞雄鋒繼竟揮拳從事陳弟陳五仔上前解勸被卜踢傷腎囊五仔昏暈倒地四寳遂將卜拘住扭交十六鋪巡防局一面恊同其母陳江氏投上海縣喊控由四寳作抱呈並將五仔擡案請騐十六鋪地甲聞信立將卜押解到縣值日差據情禀明黄愛棠大令於薄暮將在敬業書院公館升堂提訊陳江氏投案訴稱係江北人四寳五仔均係小婦人所生四寳現在沙船上營生五仔推車度日小婦人向依二子度日不料卜寳寳不認竊物反敢與四寳尋釁五仔上前解勸被卜踢傷腎囊恐有不測爲此投案喊控求請騐究四寳供稱五仔係小的之弟求請伸理餘供與陳江氏同大令提卜研詰卜供稱係浦東人向以駕舟爲業是日在商船上並示竊物横遭誣指心實難甘是以向陳理論偶不小心傷及五仔現在惟求恩典大令命將五仔擡至案下令仵作檢騐旋卽喝報騐得陣五仔腎囊受傷大令親視無悞遂命家丁入内取大　二千文富堂給陳江氏領去著將陳五仔舁回赶緊醫傷卜寳寳行兇可惡判令掌頰四十下卜倔强異常大令命再責籐條二十下責畢著具保辜結一紙收所候核 
[縣案彚錄]  
　　閔瑞卿行至小東門外鹹貨行偷竊衣服三件大錢一千五百餘文經縣捕拘獲解案請訊前日薄暮時大令升堂研詰閔供稱小　向作小本經紀初次犯竊叩求施恩大令判笞二百板收所起案之贓候傳失主具領○沈春桂王阿四楊月琴陳金全蔡松林姚沛吾姚瑞昌張道生等八人雇張永生渡船裝載私鹽當有杉板船户爭攬生意以致肇釁由華捕拘送英公堂蔡太守飭送上海縣訊辦己紀昨報前晚黄愛棠大令在敬業書院公館升堂研訊張永生供稱係本邑人駕舟爲業素來安分不敢肇事前日有陳金全等八人共挑鹽十二包雇小的之　其時小的不知伊等販運私鹽允爲裝載不料杉板船上人爭奪以致肇釁杉板船人當時逃逸小的與陳等被捕拘送公堂轉解案下求請 
 
 

Page 4

 
 
明察陳金全供稱係浦東人不敢販運私鹽此次因家中需用食鹽與沈等往浦東龍王廟地方購買共十二包意欲分派帶回家用叩求明察沈春桂土阿四姚沛吾楊月琴姚瑞昌蔡松林張道生同供小的等均係寳山人往龍王廟購鹽各出二三百文往購巳有二三次並非販賣大令得供謂陳金全曰爾等聚衆販私有干禁令今日若照販售私鹽例究辦情罪非輕陳等一再苦求大令曰姑念鄉愚無知從寛發落判將陳金全等八人各笞二百板一併收所張永生亦應懲責姑念並不知情從寛斥釋俄而英全堂將私鹽十二包飭差解送到縣○顧德生與姘婦顧藍氏刃傷繆德勝一案當經前任上海縣袁大令訊供判將繆送往醫院療治嗣因傷己痊愈由代理上海縣竇明府訊供交保己列前報邇來繆及鄧紹江益齋經人先後保去惟顧德生顧藍氏無人具伿前日由黄大令查閱前卷於晚間升堂訊問判將顧德生顧藍氏押候備文解回蘇州原籍 
[英界公堂瑣案]  
　　包探王阿二禀稱范六福竊取何阿大之小洋銀五角及朱富江家小狗一頭後經小的拘獲查明小狗己售與黄阿榮是以連黄送案何訴稱小的將小洋銀五角置某茶肆桌上被范竊去旣由包探拘獲請准領贓朱訴稱小的家中豢小犬一頭被范竊去黄供稱小的在治下小本營生范曾牽狗前來求售兹己交出范供稱小的係崇明人行竊被拘乞恩寛宥蔡太守判令笞責三百板黄訓斥一番卽行開釋贓給何朱兩失主分别認領○某號華捕禀稱昨夜小的分巡百老匯路見陸胡氏與陳王氏爭毆各受微傷一併送案陸胡氏供稱小女人原籍蘇州素在某西人處傭工同事庖丁陳某借去洋銀若干屢索不還昨又往索匿不見面其妻陳王氏反口出不入耳之言致與爭論扭毆同鄉蔡徐氏婉言勸之亦遭毆擊蔡徐氏訴與相同陳王氏供稱小婦人原籍寍波丈夫在某西人家治庖如何欠陸胡氏洋銀小婦人並不知悉忽地來家吵閙故與忿爭現己由丈夫向之料理矣王任氏供稱小婦人亦係寍波土著因念同鄉之誼故勸令息爭蔡太守飭均交人中出○包探陸阿祥唐寳榮同禀稱粤婦吳李氏竊取同居人黎生科家衣物經小的查獲人贓解送案下黎訴稱小的與同鄉人吳阿平同居小的住樓上時時有事出門不料竟被吳妻李氏竊取衣物現己由包探吊出原贓矣吳投案聲稱小的在治下傭工度日妻子竊物現始得知惟乞施恩以全顏面吳李氏亦供認竊物泥首求恩蔡太守判令將吳管押半月吳李氏如能向原告求饒卽行開釋贓給黎領去○包探顧阿六禀稱小的見陳金出形跡可疑拘拿盤詰自言曾在嘉興與宋友仁及不知姓之阿狗誘得女子正欲挈來求售被是處流氓攔住將女子扣留恐受官刑逃來此地搜其笛畔帶有小刀一柄宋向在某客棧爲夥本不安分現不知逃往何方今先將陳解請訊辦陳供稱小的係嘉興人曾在原籍與宋及阿狗相遇言及販得女子意欲挈至上海求售并囑小的偕來其女口操鎭江音不知姓氏確係販賣並非誘來及由嘉興出南門約行十四里之譜至地名時賢埭者遇有墾荒之湖南人指爲誘拐出頭攔阻將女扣留阿狗卽捨命奔逃小的及宋輾轉來滬旣被包探拿獲宋卽不知所之蔡太守著暫行管押候備文派差解至嘉興請縣尊添差至時賢埭指交湖南人查究女子行蹤一面補提宋究辦○包探黄四福禀稱施小隆駕馬車而出將羅朱氏撞傷解奉大老爺訊供飭查究竟現在小的查得施照章駕車並無失悞羅朱氏自不留意致被撞傷兹己告痊禀求察奪羅朱氏申訴前情施亦堅執不移惟求省釋蔡太守將施釋歸復賞給羅朱氏洋銀一元俾資苦度○洞庭山人張武鏞訴稱與張鳳鳴同族去春鳳鳴向父親强借洋銀不遂所求持刀擲石角奉遞回原籍今又來此纒擾不堪無奈報捕拘案鳳鳴供稱原籍吳縣洞庭山惟向商借錢文不敢恣横如蒙恩赦感戴終身蔡太守判令笞責二百板管押三月期滿仍遞解回籍○金三六訴稱小的在虹口藉薙髮爲生有某烟館夥吳阿大者喚小的前去鑷髮旋稱挖傷伊耳糾人前來尋釁毁壞雜物約值洋銀兩元是以奔訴捕房拘拿送案吳供稱小的在某烟館值堂耳被挖傷故向爭執蔡太守著賠毁物洋銀兩元 
[清單更正]  
　　本館恊振所順直振捐情單列本月十七日奉賢尹程氏助賑包金荷花千一支包字係悞刊此荷花扦實係赤金己兌與慶雲銀樓計重一錢四分半去水分半兌見洋四元五角三分持爲更正以昭核實 
[助賑摭要]  
　　時事維艱愴告災之靡己慈祥所被俾霑患而弗諼拯濟多方率循有準矣悔過子交來無名氏袁規銀一百兩梯雲閣善士完愿由陳心翁交來洋一百三十六元武林曹善士政平因尊閫病愈了願並求合家平安由厚康莊來洋一百元揚州保吉堂仁丈由彚康莊來洋一百二十元常州恒慶正朱繼山翁經手朱門趙氏求病速愈洋一百元青浦縣署帳房募培德堂善士洋一百元委解災區善惟力積適有悔過而來德乃亟培實以匡時正摯劇羡堂開保吉救世攄誠欣瞻閣敞梯雲回天有術一則症痊了願一則病擾求痊同此閨闈胥修福澤藉增觀感用特表彰[  上海北市絲業會館籌賑公所施善昌謹誌]  
[跋綺窗吟草]  
　　綺窓吟草武林浣清女史之遺稿也女史姓申氏志廉爲宜軒大令之女公子幼值匪擾隨父母閒關閩嶠至九歳始返隨宦吳中繡餘輙喜吟咏所爲詩多閒淡似不食人間烟火者適同里施訥盦茂才十年而殁乃弟斗樞痛深棣鄂奉母命選其遺詩付之剞劂昨蒙由杭寄惠盥薇雒誦愴然悲其有才而無命因書數語於其後並以慰斗樞及訥盦兩人女史之遺稿足以永世則死亦不朽矣壬辰閏月古越高昌寒食生拜識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌賑公所施少欽經收山東順直臥牛山賑捐閏六月初四五六日第三千二百五十三四五次清單]  
　　初四日蘇城沈門王氏求久病速痊四十補無名氏十二元昭文老吳市大正典嘉善齋十元王匯瀾求病愈十元單春漁求母病愈十元周振庭求内人病愈平安六元源豐潤樂善居二元無名氏椿蔭堂余易安堂王元拙氏四户各一元揚州緘金室二元三省主人三影閣各一元不列氏二元雙琴無名氏各五角太倉繆季豐童馥堂同募桶捐五户一元錢三百四十七無名氏一元朱攸松一元平安氏三角蕪湖不留名銅洋四元福興祥銅洋一元○初五日舜湖七十九叟祈合宅平安諸事如意洋一百元隱名氏十元無名氏由日昇昌來十元無錫王宗銓求病愈五元鄭元增四元隱名氏三元陳嘉甫二元胡煥章史致和秋樵居士三户各一元武林致雲軒主人因左鄰失愼幸獲平安四元無錫鹽總棧來青氏二元巢坤一元遐居一元厲二角朱范劉三户各一角無錫浦正昌求合家平安銅洋五元○浙寗大關吳葵卿募許洽壽堂二元怡然草堂吕芷薌怡怡老人三户各一元試墨草廬方敬嫩花書屋三户各五角共七户合大六元對開一元○外蕩德茂絲行募李門王氏李小韓求祖母壽各一元李小韓求考妣冥福一元李詠記李慕記李六明記三户各三角陳亮生王雅記各二角周席之一角共九户合四元四角○　和泰蘭鄉寒氏鄧石軒各二角羅靜記周鴻記羅紹基羅潘氏陳何氏陳夏氏羅錫圭唐廷記龍祥户胡顧氏十户各一角無名氏二户各一角共十四户合洋一元六角○秀水縣署王幼蓮二角又募王餘慶王德慶各二角王子記王秉記王衡記柏醉山房四户各一角共七户合洋一元○初六香港福和行蔡修德堂由振興來洋廿元唯亭恆生祥沈子威永病愈十元杭州江門楊氏五元鄞縣署蔣蘭階二元汪子愼周洛如周月根倪曉樓四户各一元無名氏二户各一元三户各五角餘慶堂五角杭州織署無名氏思補齋敬善堂三户各二元滸浦無名五元不留名一元錢不濟有心無力袁氏瞿九甫陳松泉五户各二角沈敬之二元盈豐泰二元五角頭裏痛多病子神昏子無名户四户各二魚無名氏二户各一角節省藥資人一元無名氏一元上虚鹽公堂一元高郵祀廟丁玉軒草無名氏一元程姓病愈平安一元泰記雙梅居二角退園隱居無力子綿力子四户各一角○汪不書名二元不書名二角又八户名一角不留名四户各二角五分又二角無名氏二户各三角又八户各二角又六户各一角無書名二角共卅二户合洋七元二角 
[上海北市絲業會館籌賑公所施少欽經收山東順直臥牛山賑捐閏六月初七八九日第三千二百五十六七八次清單]  
　　初七日邳署楊激雲募九十五元邦江吳伯華翁募隱名善士困妻病愈完願五十元常州西廟溝守署朱德軒十元常州營許筱菴遊憲十元横經錢本杰因室人方氏病求愈六元銅洋八元求子病愈五元張永耀爲次子培齡病求速愈四元湖北黄筱舫幼舫三元隱名氏求父病速愈三元漢口章裕隆九八平九九銀一兩零六分杭垣李門譚氏二元無錫南濟順典不書名二元海寗陸乾大不留名求病愈一元隱名氏二户各一元又七角又二户各五角又四户各三角又一角無錫世昌無名氏七户各一元又六户各五角漢鎭壽昌對　三元同安氏對開一元通州德記無名氏銅洋十二元○鎭江寳盛裘半赶一元朱諭字朱孝子頭禹疇朱忠漢王景福宦寳生王彬章徐甫生八户各二角朱才甫沈忠明郎榮堂王萃生方瑞雪郎岳記周全生七户各一角共十六户合洋三元三角○初八日無名氏願平安洋三十元又求母病痊十元漢口不書名由恊康莊來廿元吕芷薌由甬大關吳葵卿寄來十元慈水耕餘軒吳爲兒福葆諸病求愈五元錢塘戴耕書病愈還願四元寓蘇筆耕主人二元無錫望亭厘卡武林隱氏二元楚北隱名氏一元嘉善陳徐淮求病速愈三元燕詒堂合記由恊康莊來各二元又恭詵當笏記姨記三户各一元南京不留名一元潯陽求解堂一元無錫長無名氏一元嘉定祥泰成成記一元上谷氏怡生氏各五角徐仲記朱記各三角繼記炳記春記生氏四户各一角彭麗生一元常熟怡昌無名氏不留名各二角不知名保安康求太平力不從順直堂虞山里愛月山人七户各一角○松江曹誠謹莫三秀居士超度先荆資移助洋十元不留名曹彭花紅移四元環秀山莊省補劑藥餌二元天香深處德善堂積針線餘資二元兪樹本保慈親常健心餘生保母安康各一元不等姓零資湊助二元雪鴻生及留名等一元八角○鎭江電報局來楊見田洋四元六角六分七厘無名氏二元八角三分三厘又一元六角六分七宋記一元儆齋主人公記各五角吕記四角三分三厘不留名無名氏各錢二百文共九户合洋十二元○初九日蘇州武威氏保佑合家平安出門人平安洋十元無名氏求母康健增壽十元不書名二元石氏季子　齡求讀書長進對開一元杭州省胡詞福大令由吳江歸寗十元無名氏五元恊昌成銅洋四元燕南布衣居士一元嘉善堂二元懷德堂三元勉力士一元蘇臺退思齋一元吳淞南街無名氏銅大十元銅小洋廿二角○蘇州張同順募張齡洋十元德大昌二元天盛昌一元王世麒錢六百文葛一泉五角吳銘泉王彰榮陳顯桐王德安邵正義五户各二百文共十户合十五元錢三十三文○揚州阜成典阜記錢一千零五十文愚人無名各洋一元不知足錢六百文無名同志相求各五百文我江氏勉力朱鉅記四户各三百無名洪修任蛾術居佩箴室無力氏五户各二百文無名三户各一百文戴振發一百文共十九户洋七元○茂裕申紙棧募不酬神洋一元不看戲不吃藥不碶花烟不聽書省吃酒坐車劉記保平安保病愈保女兒病愈保内外平安保姪兒安保兩弟平安保清健保杏記省吃西瓜省做衣工十七户各一角茂記錢三百廿文裕記八十共廿户合洋三元一角○太倉恊成號王桀如無名氏均求平安各一元郁松堂求平安錢三百文陸友蘭求生意好二百文共四户合洋二元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
