# 1922 - 102 - 4917655

 

Page 1

 
 
   
 
 

Page 2

 
 
   
 
 

Page 3

 
 
時評 
[北京中立（冷）]  
　　北京軍隊組同盟宣言中立是誠可異之事也以一國都會之區而對於國内作中立之地其何以自命爲政府乎 
　　雖然此何足異北京取中立態度者不自今日軍隊始矣政府之對於奉直兩方無事不以中立自命始則授一官任一職必取兩方同意繼則兩方有所要求無一不奉命維謹故奉直兩方之爭攘至於今日之甚者皆北京政府取中立態度之故也更推而言之北京政府之中立亦不自此次奉直之爭始當直皖未戰將戰之時對於直皖事事中立亦如今日故此數年之間北京早爲中立之代表詞矣世安有以中立治國而不生國内之戰爭者乎故以我言之内亂之多皆北京中立之咎也 
命令 
　　四月十八日大總統令國務院存記之費保彥蔣繼恒着交財政部酌量任用丁乃澄着分發江蘇交該省長酌量任用此令 
　　又令陸軍總長鮑貴卿呈請任命玉錦榮爲陸軍第十七混成旅砲兵營營長常鳳儀爲襄鄖鎭守使署副官長李兆珍爲陸軍第十七混成旅少校副官均照准此令 
　　又令陸軍總長鮑貴卿呈請任命王汝珍爲陸軍第八師騎兵第八團少校團附應照准此令 
　　又令陸軍總長鮑貴卿呈請任命朱榖爲吉林陸軍憲兵營營長應照准此令 
國内專電 
　　北京電趙爾巽電張達徐寗人意張覆令吳辭副使張勳督皖由梁自動的銷假始有磋商餘地 
　　北京電保息吳覆徐擁護民國非遇敵迫决不先發和平人心皆同非片面退讓所能致 
　　北京電張學良率作霖衞隊卽入關良十七夜先到津電話催喬賡雲赴津密議喬覆卽赴廊房勞軍後來津（十九日下午二鐘） 
　　北京電直軍前衞到琉璃河全步兵奉軍前衞步兵到長辛店將由津運兩團增加長辛聞關外來電比衣態度稍緩（十九日下午二鐘） 
　　北京電張覆外部奉軍入關係得中央許可在京奉線係經過非久駐請駁覆（十八日下午三鐘） 
　　北京電張電令喬賡雲赴南苑勞師并下出發命令爲掩護北京城之目的進駐長辛店（十八日下午三鐘） 
　　北京電蕭耀南電吳使與趙恒惕商定交還岳州由湘軍接防卽派員會勘界線馮玉祥請辭陜督以陜交陜民自治本人帶兵到豫爲吳後援（十八日下午四鐘） 
　　北京電十七下午奉軍馬隊佔領長辛店民户陸續避京（十八日下午三鐘） 
　　北京電王承斌帮辦直隸軍務鎭守保定直軍前衞司令孫岳擔任篠（十七）夕師次竇四（十八日下午四鐘） 
　　北京電津議外交空氣不好主緩進但洛陽態度轉硬（十八日下午九鐘） 
　　北京電十六有舊會議員赴鄭見吳佩孚請召舊會吳曰我不主張新會故未辦但舊會能否召集尚需考慮（十九日下午二鐘） 
　　北京電周梁會商擬於一星期内公布恢復舊會已派員分途接洽 
　　北京電鮑十六日在津訪靳請靳調停直奉靳云在東海未言之前予已自動的馳函數次迄不見聽奈何（十八日下午四鐘） 
　　北京電奉軍全部入關預定六萬人現已運者四萬人尚有二萬約一星期亦可運畢（十八日下午四鐘） 
　　北京電趙倜張文生因常德盛之關係已訂聯盟歡迎張勳南下張仍在天津待機會報載赴青島之說不確（十八日下午四鐘） 
　　北京電昨京漢車均誤點南行僅開兩次由保來車均裝避亂婦孺 
　　北京電昨夜十二點周自齊到京今日閣議可勉開（十八日下午四鐘） 
　　北京電顏昨回京（十八日下午三鐘） 
　　北京電十三師第一師第九師駐京軍隊組同盟各守中立態度如有侵害北京治安者卽以公敵論推王懷慶爲總司令 
　　北京電閣議煙酒銀行派張壽齡監理官實業銀行紙幣限止辦法許繼祥爲海道測量局長謝學霖爲魯教育廳長又議時局奉張諫電聲明安全大局辦法已電曹使約同在津會商最後辦法但曹未必赴津張復有諫電覆楊以德說明奉軍入京係元首派員並曹銳出關挽留（十八日下午九鐘） 
　　北京電十八午後美裴參贊訪曹雲祥問時局又英使偕巴爾敦見顏商威海交還合組委員會問題并訪問時局（十九日下午二鐘） 
　　北京電艾斯頓向外部提交威海衞條件五（一）該港永逺作商港（二）每年夏季准英艦入口打靶海軍軍需上陸免稅並保海軍一切資產（三）地方公益外人得參預之（四）外人在威合法取得產業及權利保留之（五）中國應自港口至内地築一鐵路以利交通查此五項爲克遜外相所授意政府攷慮再覆 
　　北京電外部訓電馬建亮向日外部抗議張宗昌由大連運匪到魯參陸處并依據田中玉請要求青島負責日員引渡張宗昌 
　　北京電各部罷工内法農三部亦踵行近來省區文電極少卽不罷工亦無事可做（十九日下午二鐘） 
　　北京電部派唐德萱代京漢局長 
　　北京電大連日俄會議十六破裂 
　　天津電王士珍皓日（十九）准由正定赴保緩和吳佩孚徐派袁乃寛劉恩源往迎 
　　天津電曹鍈辭職師長改吳錫成署理 
 
 

Page 4

 
 
　　天津電奉軍各旅欠餉一律發足並發新餉兩月（以上十九日上午十鐘） 
　　天津電魯田篠（十七）日開緊急軍事會議結果奉直兩不相袒 
　　天津電陜馮欲出潼關又不放心劉鎭華故尚在徘徊顧慮中 
　　天津電中牟尚駐宏威軍一團并未退回開封 
　　天津電現學界擬聯合作大規模運動請願曹吳釋爭 
　　天津電京師毅軍餉歸奉軍支給直軍總兵站設石家莊張學良刻在獨流鎭 
　　天津電奉軍人關預定五梯隊二十五旅　　 
　　天津電段祺瑞近與浙盧通電甚多（以上十九日下午四鐘） 
　　成都電劉成勳等通電俟軍費用着再行提撥肉稅作教育費 
　　成都電陳樹藩與但懋辛晤面後卽由綏定返萬源並令張金印張寳麟由陜移駐萬源近委党仲昭爲前敵總指揮又調各軍集中紫陽甎坪城口等縣（以上十七日下午一鐘） 
　　漢口電駐宜三師十團巧（十八）由快利商輪運漢在劉家廟轉車北上 
　　漢口電吳擬調孫傳芳部二師回直以十八師長盧金山代理長江上游警備司令 
　　漢口電蕭擬以岳宜餘留輸送隊改編補充團隸於二十五師已派旅長陳嘉謨選編 
　　漢口電吳電漢巡署組織兵站以副官長宋芝田爲總監宋已在劉家花園内着手籌備 
　　漢口電邊守靖巧午後到漢當日渡省謁蕭 
　　漢口電徐派侍從武官周斌巧到鄂調停時局 
　　漢口電吳夫人巧同二十五師補充團專車赴洛聞係整理家事二三日仍須返漢（以上十九日下午六鐘） 
　　漢口電曹主和平如至决裂時卽將軍權交吳辭職南下 
　　漢口電吳電鄂限十日内財廳解洛二十萬元印花處烟酒局各五萬造幣廠銅元十萬 
　　漢口電吳電漢陽兵工廠趕造械彈廠長楊文愷請蕭撥十萬作夜工資已令官錢局撥五萬元巧日始開夜工 
　　漢口電蕭函兩商會直奉戰爭能否可免尚難必惟可信不至波及武漢至岳防嚴密决無意外 
　　漢口電長沙謡盛富商多搬家來漢趙出示謂粤軍决不入湘勿信謡言 
　　漢口電省議會六期常會延會二十日巳滿皓閉會（以上十九日下午十鐘） 
　　香港電伍朝樞廖仲凱鄒魯謝持由梧回粤巧（十八）謁陳炯明述孫中山各種計畫并希望陳親赴梧與孫面商聞陳首肯但行期未定 
　　香港電孫以赴韶軍隊太多擬分三路前進一由封川江口二由三水出新街三由黄沙車站現已封僱港梧輪和貴省梧輪梧州廣威及民船數十艘趕速運兵出發 
　　香港電有人叩鄒魯北伐進行近况鄒答仍前進行惟作戰計畫略變更至孫行止俟與陳商妥計畫方定奪（以上十九日下午五鐘） 
　　香港電陳光逺代表夏同和篠（十七）抵省謁各當道聞携數條件於時局極有關北伐軍入贛否亦於此解决當道隨開緊急會議一次内容未詳 
　　香港電昨有十餘民船滿載北伐軍抵省將乘車赴韶各機關接梧電孫定皓（十九）早起程回粤孫派員擇韶舊鎭署爲大本營 
　　香港電國民銀行行長梁長海由梧携各種紙幣來省俟有適宜地址卽在省開行（以上十九日下午十鐘） 
　　福州電福州小學爲運動加薪不成昨日起一和律罷課（十九日上午十鐘） 
　　揚州電吳佩孚派沈銘三勸韓國鈞就魯長任效日（十九）來揚 
（十九日下午八鐘） 
特約路透電 
[日諾瓦會議俄德條約之紛爭]  
　　十八日日諾瓦電協約國與羅國及南北斯拉夫國已聯名函致德代表聲稱在大會進行之際締結俄德條約實破壞德國憑以參與大會之條件德國故不能再參加俄國與他國間條約内容之討論 
　　十八日倫敦電巴黎消息謂法内閣已考慮俄德條約所造成之時局决定法國不單獨退出日諾瓦大會又日諾瓦法人半官電稱法國將請協約國要求俄德條約之取銷以其破壞凡爾塞和約也此舉爲法國不退出大會之一條件日諾瓦會議現暫不開以待協約國代表與專家集會之决議羅國輿南北斯拉夫國之代表亦出席會同討論 
　　十八日日諾瓦電協約國代表在萊卓館終日討論最近之發展故萊卓館爲人所注意之集中點新聞記者百人兩次被召往聽討論結果之佈告但皆空手而返集會延久出人意外推測者遂謂所討論之辦法必較致德代表函中所言者尤爲嚴峻按致德代表之公函原文今晚發表詞頗堅决追述德代表韋士氏上星期所發願與他國合作以解决俄國未了問題之言論公函又稱協約國以好意友誼貢獻德國而德國則報以破壞互信精神之行爲竟於同會諸人之背後締結密約違背大會依以進行之原則云云協約國將仍准德國參加一般討論惟關於俄事之委員會概不許德國加入目前最不幸之景象將使大會黯然减色者卽各國對於俄德將愈起疑念尤以法國爲甚致大會諸人希望所繫之和諧空氣爲之不靖也 
　　十九日倫敦電日諾瓦九協約國已有對德之一致决議凡主要委員會皆屏除德人德代表仍可出席於其他三種委員會惟議及俄事時德代表不得加入德代表或將因此種限制德人參與大會之辦法而决議退出但協約國已决定無論德國或俄國有何舉動大會仍當進行英相喬治稱德人已犯大不忠之行爲而德代表則否認之謂德國並未欺瞞協約國上星期曾與英代表談及此約前後共有四次云俄代表李維諾夫氏稱此約全文皆已公布並未附有軍事條欵法代表辯稱德國在此約内放棄其對俄債欵此層與凡爾塞和約第二百六十欵牴觸因該欵規定德國在俄資產歸協約國收取也倫敦各晨報有以協約國對付辦法爲失之太温和者而獨立自由黨報紙雖指斥俄德手續但並不抨擊其條約 
　　十九日紐約電華盛頓消息哈定總統及其顧問現凖備接受現所發表之俄德條約視爲財政與共和之解决而無重大政治意味哈定總統並青示意見認俄德條約與德美條約不相抵觸不干涉美人在俄之利益亦不大變俄國之地位 
　　十八日紐約電紐約世界報評論俄德條約謂德國不能供給俄國恢復所必要之資本故世人久以爲慮之俄德聯盟未必能實現紐約講壇報謂俄德皆欲脫離其債務乃借此着以引起西方之恐慌捷報謂衆所不理之俄國與被人箝制之德國其互相提携乃勢不可免之事 
　　十八日巴黎電巴黎迴聲報指俄國條約爲休戰約簽字以後之最重要事件各報皆謂日諾瓦會議繼續之無益於此可見有謂協約國宜改變其方針一致懲治狂妄不忠之國者有謂俄德現尚未有之軍事盟約他日或將成立者有謂俄德皆爲戰敗而思報復之國居然聯盟當可促成西歐諸國聯盟均勢之恢復故吾人對此俄德條約當自慶幸者菲加洛報以英意兩國對此德國挑釁舉動將抱何種感想爲問 
　　十九日倫敦電日諾瓦消息波羅的海諸國代表皆信俄德條約含有秘密條欵其性質無異另一新約專言俄德互借兵力之條件聞波蘭擬提抗議反對此約並聲明波蘭政策以對法盟約及波羅的海諸國條約爲根據者不因俄德條約而變 
[印度事務部之雅片談]  
　　十八日倫敦電印度事務部發表印度鴉片事之眞相一書述印度政府限制鴉片出產·銷費·與輸出之辦法普謂印度所已行者逺出海牙公約所要求者之上又謂中國產鴉片七倍於印度而不在公約範圍内之波斯輸出鴉片視印度多百分之三十再未簽定公約之土耳其亦輸出與印度同量之鴉片故印度實有充分理由以拒絶公約條欵之修正如欲修改之以期禁烟更力則必使印度確知修改果有良好效果而後可山產鴉片之國其能實施限制鴉片用途僅以製藥及科學需用爲限之束縛條例者厥爲印度其結果將使波斯·中國·土耳其產烟愈多散佈於世界耳印度欲見他國將公約條欵施諸事實否則限制印度種烟之議使印度代人受過者印度必不承認之 
[各國近事記]  
　　十八日柏林電土耳其人前任特萊比松總督柴密倍氏及進步黨要人定查金氏昨夜在柏林西部爲三少年槍擊斃命暗殺家想係阿米尼亞人在逃未獲警局巳懸賞二萬馬克緝兇 
　　十八日柏林電一九二○年反革命之著名領袖加浦博士由瑞典返國在薩斯尼資地方被逮將在里浦齊格由高等法庭審訊 
　　十八日日内瓦電德·瑞士·英·法·印·日·荷蘭·暹羅將於明日出席於鴉片委員會之二次會議討論毒品出口須以輸入國所發輸入執照爲憑之提議 
　　十八日倫敦電棉廠與梳棉工人代表在孟却斯德集議已有效果棉業爭端已有一部份之解决工資問題已决定辦法俟其他工團同意後即可發生效力 
　　十八日芝加哥電伊里諾伊·印第安那·阿堪薩斯諸州有颶風經過損毁產業不少死二十人傷數百人 
　　十八日東京電大連會議失敗各報多著論評之視爲極可憾之事傳說大連會議之失敗與調換戍兵事有關而政府儘早撤回西比利亞軍隊之主張將因以更變但陸軍省發一長文否認此說 
　　十九日東京電幣原男爵已抵東京 
[奉直作戰中之調停]  
　　十九日北京電王士珍趙爾巽現分赴保奉維持和局代理總理周自齊·以爲直奉戰事可因王趙之調停而不作但據半官報告張作霖確已籌畫擬在京漢路線與吳佩孚相見以兵大約戰事或在北京附近發生張作霖電楊以德謂派兵入關得曹錕曹銳之同意但奉軍直入京漢路線乃直接挑戰行爲吳佩孚現已凖備應付之吳似以琉球河爲戰地該處已駐兵六千置砲七十五尊而其軍械根據地則爲高牌店其地駐有第十三旅但吳之主軍仍在鄭州與洛陽奉軍行動現無續報 
[公電]  
　　北京第三届議員通電各省省議會巡閱使督軍省長都統護軍使各團體各報館均鑒本届衆議院議員同人依照約法第二十條之規定業於三月十七日遷入舊議院辦公接收案卷印信並咨達政府在案嗣後各處函電即希逕達本院爲盼第三届衆議院議員同叩巧印 
國外要聞 
[朱爾典之禁烟意見]  
　　字林報十八日倫敦電云前任駐華公使朱爾典爵士今日啓程赴日内瓦代表英國出席國際聯盟之鴉片委員會爵士首途前曾語路透社員云此次委員會將圖决定世界鴉片之醫藥需要但限制一層惟有藉輿論之壓迫方能使有關係各國予以同意爵士之意鴉片問題全繫於罌粟之收成世界禁烟運動從未有加一九○七至一九一七年間中國停止種烟時之雷厲風行不幸一九一七年中國罌粟業經禁絶而英國製造家輸運嗎啡六十萬兩於日本其大半當然轉輸於中國今英國輸出額雖巳减少而美國製造嗎啡反見增加中政府大權旁落各省軍閥苛征農民以養兵士於是農民迫而種烟區域日廣今者渠輩可值收穫期矣爵士又謂吾八對華態度應予以同情及協作中國輿論方受壓抑希望幾絶故激勵西方輿論及培養中國較有希望之理想的勢力以期减消世界鴉片之毒乃今日急要之圖也 
[奥國煤業金業之發展]  
　　世界新聞社云據維也紷消息奥國經濟現狀雖極衰頽其礦業則有日漸發展之勢煤業情形大見進步本年（一九二二）前途頗堪樂觀自一九一九年以來煤鐵砂硫黄黑鉛等採出之數大增前數月間據礦家考察知煤之存儲未採者其數過於一般人所揣測尤以硬煤爲多但雖儘量開採尚不敷國内應用必須輸入外煤以資補充現在唯有多採本國煤礦使至少足應國内要求三分之一以减少舶來品一九二一年產出褐煤二百五十萬噸今年可望產出三百萬噸以後五年内可再增至六百萬噸褐煤礦區所用工人一九一四年爲一萬一千一百二十六人一九二○年增至一萬七千七百○四人現苦缺乏住屋否則尚可多用人工硬煤礦區内之礦一九一四年僅開五處用工人五百三十人產煤八萬五千噸去年增開至十八處礦工二千零六十七人產煤十三萬三千噸今年此等數目當可續增俟奥國上下兩區新煤礦全部開採之後則產額當繼續擴張至煤之銷路一九一九年合本國外國煤與炭併計每月平均爲四十萬噸一九二○年增至五十四萬噸現又增至八十萬噸等於全部要求百分之六十五各項大工業現均開始存積煤料各國有鐵道所儲之煤定供九個月之用維也納市煤電燈廠存煤充足卽到煤偶缺亦不足慮民家用煤之供給雖大受限制然並非眞正缺煤乃因奥幣克崙之價大跌用煤者不易購煤之故故目下奥國之煤問題不過金錢問題而已政府因煤產情形大有進步已决定取消政府管理辦法現在買煤賣煤皆可自由不受制限惟本年一二兩月内對於私家用户及小工業仍依定額給煤價由政府管理煤產局核定藉以保護此輩小量用煤者不至受抬價之若　　奥國之有金礦世罕聞知但並非絶無如在齊勒河及拉文脫河流域間之中央阿爾泊山間有一金礦當十五世紀時卽經開採惟未發展耳現在薩爾士堡省内著名搿司登浴泉附近之霍喜韜恩山間有十年前曾經開過之金礦數處將重行開採當一九一○年開採時係用舊法覺其所含金質頗富其礦脈延及霍喜韜恩山之南北兩端除大宗礦砂外每石一噸約含金十格蘭姆今將用新法開採可望獲利奥政府巳與礦主立約將工作擴充每日出砂至一百噸其費用由政府擔任所產金三分之一歸政府作爲酬報預算每年產金總額在二百五十及三百格蘭姆之間云 
 
 

Page 5

 
 
   
 
 

Page 6

 
 
國内要聞 
[英報對直奉軍佈防之觀察]  
　　奉直兩面調兵塡防不特爲國人所注目而在華外人亦甚注意日來各外報對於此事多著文評論塡防之形勢其所觀察亦有足資參考者如英文京津泰晤士報四月十七日之社論是兹譯之如下一般輿論雖謂奉天洛陽因爭執問題决裂爲不可免之事然迄今戰事尚未發生雙方對峙之軍究竟結果如何現時殊難逆料奉軍方面截至上星期六日下午正開入直境者共有四十六列車其中二十八車由津浦路開往良王莊人數共計二萬五千名在灤州下車者五千人在良王莊下車者爲三混成旅約一萬五千人餘五千人則駐紥軍糧城上星期四奉軍下動員令以前奉軍之駐紥直境者計熱河之第二十八師京畿一帶之第一第十六師及一混成旅小站通縣廊房各駐一混成旅現時奉軍之在直省者共三師八混成旅（約七萬人）外間喧傳尚有一百七十五列車之奉軍將陸續開到直隸一節是否能成事實尚在不可知之數至吳軍部下之人數非俟直豫兩省軍隊態度明瞭後則不可預計惟聞津浦路線馬廠德州之第二十六師鄭州之第二十四師豫省之第三師馮玉祥之第十一師（舊有之第十一混成旅聞其中已有若干開往保定方面者）駐湘鄂之第二十五師第四混成旅（現已撤回）保定之第二十三師（聞正開往長辛店）等均在吳氏指揮之下此外尚有京畿附近之第一第九第十三各師及涿縣保定正定之各混成旅是故除趙傑之河南第一師不計外（趙氏之行動有服從奉天方面命令之嫌疑）吳氏可有八師四混成旅之衆（十萬人）惟北京附近之三師直軍能否歸入吳氏範圍之内尚在不可知之數又山東安徽江蘇等省之軍隊對於吳氏究持如何之態度此時尚不易言吳氏業經聲明非至受人攻擊時决不開釁觀其近日之行動尚可證明吳氏言行一致若由軍事而言吳之不取進攻計畫實屬失計如吳氏聽奉軍之佔據京奉路一事奉軍雖未有由津開至北京之事然原有廊房通縣及京畿附近之兩師奉軍已可控制京津一帶直軍如欲取得此路之勢力非致用武不爲功此吳氏之失計者一吳氏又使奉軍取得津浦路則駐紥馬廠之第二十六師即不能由該路線退回保定德州兵廠亦因之而入奉軍之手此吳氏之失計者二至於趙傑所統第一師近日之行動與時局亦具有莫大之關係爲吳氏計一面應將直軍開往德州抵制北方之攻擊一面將直軍之精銳由西方開至徐州以便利用津浦路北上此事如果成功即可截斷天津西北及南方之奉軍又京畿附近駐紥之三師直軍如果可靠其力固可保障長辛店以南之京漢路至於趙傑之第一師極須設法對待軍事之進行方無障碍傳聞吳佩孚軍隊集中於京南一帶第十「師軍隊現已開至保定將來不幸發生衝突當在北京附近駐京畿附近之三師直軍終歸吳氏指揮則其人數與入關奉軍比較當爲二與一之比至奉軍由熱河開來之二十八師無論其到北京或天津至少有兩三星期之行程在今吳氏欲操勝利非先下手不可：：：而路透電亦謂直軍若不離天津則尚有一綫和平之希望今直軍業已退出：：：殊不知雙方縱發生衝突天津因受辛丑條約之拘束二十里内絶無戰事况各面衝突之點至少亦距天津三百英里不幸兩方發生衝突大約總在北京附近也 
[奉洛間之軍事行動（六）]  
　　近數日來奉直兩軍塡防之形勢迭經報告現兩軍仍在調兵遣將積極布防中惟聞此次吳佩孚調遣駐鄭直軍由京漢路北上大感不便其原因則爲車輛缺乏至車輛缺乏之故據交通界人云「實由交部於兩三月前卽將貨車北來者按日扣留數輛並將損壞不全之貨車調換完好者計留京貨車之數達五百餘輛而往來於京漢路者不過二三百餘輛且多損壞不堪運送者在平時未有調兵塡防之舉吳佩孚亦不注意及此迨至今日塡防急迫之際吳始咸覺車輛缺乏然已晚矣」此係得諸交通界中人所言又不敢斷定其不確伹此事而果屬實則是交通部在兩三月以前卽預知今日有奉直軍塡防之舉故意惡作劇而與吳開玩笑然吾人以常理度之交通部必不然也又聞吳佩孚日來雖感車輛缺乏苦痛然調兵遣將仍是積極進行聞日昨已將十三十四十二各旅由鄂豫循京漢路開至保定以北昨日良鄉琉璃河涿州各處已有直軍開到一面並將在豫二十四師及馬廠二十六師集中保定並聞奉軍方面亦有軍隊若干開抵長辛店駐防 
　　又日前各報均傳曹錕兄弟辭職昨據政界方面消息前晚府院確接有直省長曹銳由保定來電據稱日前來保會高要公適因積勞罹疾未能回任擬懇給予病假二十日藉資調攝所有省長職務請以省署秘書長陸長佑暫行代理伏乞恩准施行等語同時曹錕亦來一電請以明令簡派二十三師師長王承斌帮辦直隸全省軍務原電如下北京大總統鈞鑒昌密竊錕忝膺兼職勢難兼顧查直隸曾設有帮辦軍務之職現擬仍設此職以二十三師師長王承斌充任仍兼第二十三師師長伏懇俯賜核准任命以資佐理曹錕叩感印聞東海接到該電後已批交國務院參陸處核辦矣 
[再紀外交團對奉直運兵警告]  
　　奉直兩方塡防日益接近外交團特爲此事於本月十三日在荷蘭使署召集會議决定對我國提出警告書次日（十四日）由領袖荷蘭公使向我國外交部提出已略誌昨報兹由外交團方面覔得該警告書之原文譯誌如下外交團頃悉中國武裝軍隊擬佔據秦皇島火車站又塘沽警察長六號通知該處法軍司令官擬占據該處火車站查一千九百零一年條約第九條中政府讓與各國駐兵某某數處之權利以期維持北京至海通道各公使以此係一種專獨權利故中國武裝軍隊如占據此種地點即係破壞上述條約之規定本公使聲明此層時又鑒於華盛頓會議第六號議决案之關於駐華軍隊問題應同時請貴總長嚴重注意於因此項破壞條約舉動而發生之結果並希將此種結果警告有關係之司令部爲盼」據聞外部接得此種抗議後即轉達府院參陸等有關係各部現外部尚未據院部議覆辦法故對於外交團亦未答覆大約參陸部等亦惟有再轉達於奉軍方面自己不能决定辦法前傳參陸辦公處會議情形似爲不確又據外交方面消息外交團提出警告書後更分兩步辦法一方再向中國作最後之警告一方即將調兵自衛日昨使團方面更推英美兩公使聯袂赴外交部向外交顏總長爲最後之忠告略謂中國武裝軍隊在京奉津浦兩路陸續運兵且駐兵於通商各區域實與各國僑民多所不便中政府若不能切實阻止各國公使爲維持各國僑民安寗起見恐將出於共同派隊自衛云云並聞英國艾公使語某當局請速設法阻止由京奉路運兵否則英國爲維持治安及履行條約起見將派艦赴津保護僑民云 
[查債案敷衍了結九六債不日發出]  
　　短債委員會自受政治臭味之感化後對於經手各案已决定從速了結趁風收帆對於九六公債亦不求甚解隨便發行聞財政部於日前有函致償債會對於内國各債權人先按百分之六十三發劵並同時按百分之六十三收回原押品並請該會將議决之各項鹽餘借欵飭中交兩行遵照辦理原函略謂查發行九六公債劵償還鹽餘借欵一案現經本部訂定對於内國各債權人先按百分之六十三發劵並同時按百分之六十三收回原押品並應逐欵分别辦理以清界限各項鹽餘借欵現經貴會陸續議决應請貴會飭中交兩行遵照上項辦法逐欵按　收回原押品並照六三發給債劵所有該項押品於收回時立卽送繳本部」聞該會現已照此辦理隨便了事除通知中交兩行卽日發行九六公債外該委員會已定期於下星期三日完全結束宣告閉會 
又據財政界消息九六債劵封鎖後一般債權者之銀行頗爲焦灼並擬有種種抵制方法周自齊登臺後對於九六債極謀進行連日與鍾世銘協商發行辦法周氏主張將九六債額改爲一萬萬元利息改爲七釐九五扣囑鍾氏向某方面疏通至董康方面周自齊自謂可以面說聞鍾氏對於九六債意見與周氏尚無出入並允竭力帮忙 
[中俄通商交涉將續議]  
　　中俄通商問題我國主張擬將中東路及交還庫恰撤退駐蒙俄兵劃清國界各事先行解决然後方能議及商約乃勞赤兩代表對於我之所提先决事項一味支吾以致此項談判時斷時續現赤代表柏考勤勞農代表巴伊開斯又向我迭次要求繼續開議且柏氏刻有宣言但求速定商約願以無條件交還庫恰外蒙俄軍亦擬分期撤退並願將前提賠償駐蒙軍費之議取消外部以該代表所稱各節尚屬可行特定於十九日再行開始交換意見但勞農代表巴伊開斯之意見則與赤代表大不相同對於赤代表此等讓步深爲不滿已向我提出兩項條件（一）中東路准由駐蒙俄軍協同防守（二）庫恰問題現俄軍將即撤退勿庸列入會議之内外部當軸以勞農代表之　種要求無異拒絶會議之變相除將俄軍隊協防東路一節正式拒絶外並經决定將交還庫恰列入議程之中不再受其欺朦至於十九日交換意見之討論聞勞農代表業已提出五項聲明（一）根據前中俄聲明文件爲談判之標凖（二）恰克圖中俄蒙三方之恊約仍繼續有效（三）承認中國之宗主權（四）明定内蒙與外蒙之邊界（五）禁止華民移殖外蒙此五項我當軸對之目下雖無所表示然十九日交換意見之時雙方必有一番爭論以情勢測之恐將仍無結果也 
[京畿恐慌中之糧食問題]  
　　北京市民對於政治問題本不十分關心比來時局混沌之象經時許久初未爲一班人所注意最近略呈明瞭之開展咸知各方面調動人馬然究竟是何情形大抵仍復莫能明言正如風雨夜行猝見燈火注目乍驚旋復暗滅其因疑生懼之念自然乘機發生故購貯糧食兌換現洋者所在多有因之金融糧食頗受影響地方官吏責任攸關不能不以保持治安爲要務昨日（十七）提署警廳因近一二日以來京城謡傳極盛互相傳播以致市面金融頗受影響加以奸商從中搗亂竟有對於各銀行鈔票不願行使及故意抑勒特價情形曾經協商維持方法除巳發出佈告解釋謡傳外並派出便衣偵探多名分佈於各街巷遇有不逞之人故意摇惑人心者即行逮捕至糧食一層與地方治安至有關係各方有見於此曾屢與軍警當局商議王懷慶薛之珩秦華孫振家等乃邀集各方人物於昨日下午二時在中央公園董事會開會討論維持京師糧食及市面金融問題議决組織京師糧食救急會推舉王懷慶王芝祥爲正會長薛之珩與北京總商會會長爲副會長會同籌備北京糧食事宜由官紳商與交通界銀行界糧食行等各推舉數人帮同辦事以公園爲辦事地點查北京現尚有五十日之米糧據糧食行人言謂車輛爲軍隊所扣糧不能運又恐運糧爲軍人截留故不敢辦貨是以京師恐有斷絶糧米之虞有人提議一方面推舉代表分向雙方軍事長官交涉勿碍糧運一方面如糧行無現欵辦貨則由銀行界貸與欵項其後又由鄭洪年提議改用海運請以海軍艦艇代爲運輸最後則商議維持市面金融辦法定明日（十九）再開會討論 
[王懷慶請規復京師倉制]  
　　京師米糧向由各省接濟年來北省荒旱江淮水災運京糧食旣形缺乏京中糧價遂漸昻貴雖經交部呈准减收運費而目前市價仍日見增高聞步軍統領王懷慶京兆尹孫振家京師警察總監薛之珩籌商根本維持方法昨特會呈公府請復倉制備儲食糧而防荒歉並派大員董理其事兹錄原呈於下竊維國以民爲本民以食爲天而足食之計莫善於設備倉儲蓋古之立法者因滯於民用則買之糴之適於民用賣之糶之原以酌盈劑虚救荒備患意至美法至善也查有清倉儲之制頗稱完備各直省則有常平倉鄉村則有社倉市鎭則有義倉而首善之區倉厫林立制度尤極完善以故年歳雖至荒歉京師從未聞有乏食之虞迨民國肇造軍事煩興加以財政日絀倉政遂廢民國九年北五省大旱爲災難民就食就師麕集數十萬糧價暴漲生機幾絶乃瘡痍未復又遭上年江皖浙鄂湘黔六省水災被難之處荒歉固不待言卽米產之區亦以供過於求價格騰貴京師糧食向由他省接濟而京外各省連年水旱頻仍運京糧食旣形缺乏糧價因亦驟增雖迭經交通部呈准四路運京糧食减成收費而目前市價仍有增無减若不設法酌劑預爲籌備則京師市民日益貧苦商情日益凋敝於貧民生計國家財政社會經濟影響綦巨懷慶等一再籌商救急之法惟有將京城原有倉厫擇其完善適用者先行規復三四處略加修葺用備積儲而防荒歉並請特派大員會同地方行政長官董督其事明知庫帑空匱籌欵奇難惟以倉政爲民命所關亦國家元氣所繫此項經費似不容緩查民國九年以北五省旱災經國務會議議决於海關稅額之外增收一成提歸振務現已期滿擬懇再行繼續展期一年即以增收之欵悉數撥購糧米儲倉備急以紓民困一面由外交部照會駐京各國公使查照如蒙採擇乞將此項議案提交國務會議一經議决即行籌畫辦理 
[辛博森建議裁釐加稅]  
　　辛博森顧問日昨向政府上一改革關稅裁撤釐金建議書内中所陳頗爲詳盡原文如下中國今欲修改關稅已在上海開會矣現今急圖似應改革内地稅蓋内地稅制之不良影響外國商務者甚大故内地稅制之更改於關稅之修訂大有利益如不更改則恐不能完全爲中國之期望或至中途發生波折並二五附加稅亦難辦到亦未可知憶前盛宣懷嘗有言曰中國如不將外貨仙地徵稅改革則關稅增加恐無成算二十年前已然今日亦何獨不然一九○二年中國與英國磋議修改關稅英國並不與有關係之列强商議逕與中國開始磋商此實與中國以莫六之一重要根據故當時締結之馬凱條約實爲各國所側目然各國對於該約中之第八條均表同情歷年以來因馬凱條約第八欵所演出之定則已有三項（一）中國已計擬廢除外貨之内地稅（二）英國願贊同並力助中國之辦法（三）進口稅加至值百抽七又二分之一不以爲過高因以上三原則故此次華會之議改修中國關稅即本此而生故馬凱條約之第八欵實大有注意之價值也但今日所應討論者（一）爲釐金所包含之稅項有若干種何者應廢除（二）中國因裁釐之故而收入減少宜如何彌補之（三）此彌補之方法可由外貨進口增稅負擔至若何程度（四）裁釐後專關於内貨而不涉及外人者之收入減少應如何另籌欵項抵補之據余所聞中國之釐局爲害商旅稅率酷重無比致中國之工商各業未能發達故裁釐一事中國政府亦知爲當務之急然始終不即實行者則藉口於積重難返及恐收入減少余曾與中國之財政大員論及此事均以裁釐之時機未到不知如果裁釐不特關稅增加可抵收入之减少且可發展工商凿昔南京政府成立之時曾宣言廢除釐金然延至今日仍未實踐實昩於大勢者矣裁釐一事余考察頗久竊以爲如果廢除釐金則所短之收入應如何彌補欲討論此問題須知由釐局所徵收之貨物約分二類（一）進口之外貨（二）内地產貨之運送出口者（三）純係本國人所消費由生產地運赴消費地者欲補償進口之外貨所短收之釐金可以增進口之稅率此議已有人提議及之而由本國所消費各貨所短收之釐金按照馬凱條約應由消費稅抵補蓋謂貨物運送時沿途所收之稅應代以運送完畢後在市塲發售時所收之稅而已余甚信消費稅可以徵收且甚信消費稅足抵釐金廢除後收入減少之一部分並信其徵收方法簡而易行甚便利於商民至外貨之能抵補釐金廢除後之損失者可至若何程度此問題頗難解决余曾詳加考察當一九零六年全國釐金收入七十兩然政府所得者僅二十兆兩至一九一一年清廷預算釐金總數爲三十五兆兩一九一二年民國預算釐金收入僅爲二十四兆兩蓋因胥吏中飽之故耳故裁釐之後外貨增抽能否抵補頗堪研究按值百抽五及裁釐後進口貨增至值百抽七又二分之一之時則進口貨爲值百抽十二又二分之一則中國進口稅可增至九千萬兩與現在之四千萬兩較之則加增一倍矣且中國旣廢釐金則出口悅亦可改訂或增加及實行徵收消費稅足以抵補廢除而有餘且可用以付還現在之内外公債謹不憚煩試爲推算如左當一九一九年之中國海關收入進口稅總計四千七百十六萬兩試依此比例果照華會議决增加值百抽二又二分之一計算則應爲六千八百二十萬兩如果廢除釐金按照值百抽十二又二分之一比較可增三千二百萬兩共計爲一萬零二十萬兩内應除去徵收費及噸稅約六百七十萬兩實凈得九千三百五十萬兩如出口稅實行修改物價重加評訂實行增加值百抽五之時則可增三千四百七十萬兩如再實行徵收消費稅又得增五千萬兩之收入不特可抵裁釐之損失且可得凈增五千萬兩旣無擾民之弊又輕而易舉如中國不趁此修改稅則會議開幕之時相機提出實於修改會議之精神違背且失與會各國之期望也 
[日俄大連會議之經過（續）]  
　　第五次會議（九月三日）赤塔代表彼得羅夫外交次長可哲尼可夫外交顧問阿諾興秘書加沙林秘書本察斯摩羅夫斯基等第一次列席會議雙方代表初次爲會面寒暄彼得羅夫說明赤塔政府現况極力要求撤退西伯利亞日軍並力言赤塔政府當負責維持逺東之治安第六次會議（九月四日）彼得羅夫聲明願先聽取日本要求之内容松島氏對此有所質疑以爲說明要求之前提乃責備從來共產派所作所爲之違反人道行爲及其不信舉動並說明日本爲維持逺東治女及保護僑民之必要上不得已派兵駐紥西伯利亞之理由對於廟街事件尤力責赤塔之不當第七次會議（九月六日）此日之會議漸入具體的關於締結日俄通商條約兩國代表交換意見後赤塔代表遂提出二十九條通商條約草案於日本代表第八次會議（九月八日）日本代表要求赤塔代表說明二十九條機案理由彼得羅夫乃縷述　提案之趣旨日本代表對於勢難承認之條項預先表明其意見以爲反駁地步第九次會議（九月九日）是　繼續交換關於二十九條通商條約草案之意見結果雙方主張不同之點發見如下（一）赤塔政府之主張謂赤塔業已召集憲法會議逺東之統一亦已贊成日本應即承認赤塔政府以爲對等協商並希望迅速實行撤退西伯利亞駐兵（二）日本方面之意見謂赤塔政府不能承認其爲完全之逺東統一政储又西伯利亞駐兵因有不得已之理由不能即日撤退第十次會議（九月十日）日本方面提出質問六項要求赤塔方面切實答覆引十一次會議（九月十二日）日本代表松島氏對於是日之會議内容發表如下本日對於赤塔代表提出之二十九條通商條約之形式及主要事項等六點曾經詳細討論惟因兩國代表對於其中某事項前曾電請本國政府訓令者刻尚未接兩國政府之訓令故决定目前暫行停止會議則頗爲順適也云云大連會議自是日起至九月二十五日止十三日間均以未接訓令之理由而休會惟迄第十一次會議止雙方已得諒解之原則要項計有五件即（一）商業及產業之自由（二）生命財產之保證（三）長期土地租借權（四）旣得權之尊重及承認（五）沿岸航行之自由等五項是也但黑龍松花兩江自由航行問題則未能解决第十二次會議（九月二十六日）是日會議日本代表對赤塔代表提案二十九條提出修正對案十七條交與彼得羅夫代表赤塔代表謂日本提案有詳細研究 
 
 

Page 7

 
 
之必要要求即時散會散會後赤塔代表委員召集緊急會議决定將此十七條對案向本國政府請示並派哥哲尼可夫齎此對案即日遄返赤塔而彼得羅夫亦宣言將停止會議退出大連且要求變更會議地點會議遂遷延多日自九月二十六日至十月十四日之二十日間完全休會第十三次會議（十月十五日）赤塔代表正式要求變更會議地點謂大連與赤塔本國之交通過於不便難得順適聯絡日本代表當塲反對謂如變更地點於日本亦甚不便故不能贊同會議因此又復停頓大連日本新聞記者團乃起而爲促進會議之運動十月二十九日舉定委員遍訪日本代表松島氏·赤塔代表彼得羅夫氏·及日本軍事委員等要求發表意見結果知會議不能進行之理由在（一）廟街事件解决不易（二）西伯利亞撤兵不易實行（三）勞農政府代表不能參加會議（四）各種協定上相互意見參差且不免衝突而赤塔政府因華盛頓會議開幕在即已派代表赴華盛頓宣傳赤塔陸軍總長卜留黑爾氏爲援助赤塔代表起見又復前來大連十一月十二日抵大連後即與彼得羅夫商議一切因决定十四日再開會議（未完） 
[財政部罷工未解决]  
　　財政部自十五日一體罷工後鍾世銘本定於昨日（十七）先發一個半月薪俸以爲恢復原狀之交換條件而各職員昨早到部仍無發薪消息因此各職員復將各司科房屋一律關鎖并聯合全部科長科員辦事員在第三樓關稅改良會地址開索薪大會司長方面亦於昨日紛紛召集會議羣起爲各職員代謀據云庫藏司司長潘承業昨日曾在東興樓宴請各司司長商量發薪辦法會辦陸定亦於昨日在私宅接續開議其所議情形分兩欵（一）由各司長代籌十五萬元現欵趕於二十日以前補發一個半月薪俸請各員於明日（十八）即開始辦公（二）此十五萬元之借欵由次長及各司長量力分擔其分擔數目如左（甲）庫藏司司長潘承業向正金銀行借到支票五萬元此欵業經過付日内卽可提出（乙）次長周家彥向中孚銀行商借二萬元（丙）公債司司長衛勃向道勝滙豐銀行商借三萬元（丁）泉幣司司長王世澄向大宛農工銀行借到一萬五千元（戊）賦稅司司長李景銘由印花稅項下撥出一萬五千元（已）會辦陸定以統稅作抵向國内銀行團商借二萬元計合十五萬元之數凖於十九日提齊二十日發給並將此意向各職員代表說明惟聞職員方面仍堅執先發薪後辦公之成見一面復要求須發給兩個月薪俸其理由以庫藏司潘司長除籌到職員薪水五萬元外尚能籌給錄事薪水二萬元公債司事同一律且係保管有價證劵之主任人若僅籌三萬元未免太少擬請衛司長再勉籌四萬元以足兩個月之數往返確商數次截至昨日下午五時止尚未解决今日能否恢復辦公尚難說定也 
[東三省通訊（隱）]  
　　奉方軍事之進行吉黑剿匪之結束 
　　奉軍入關現正積極輸運惟統軍將領尚言人人殊兹據軍界消息吉督孫烈臣前固爲奉張所失懽近頃奉直潮起孫氏力主用武深合奉張之意因之復甚信用孫氏在未任黑吉督軍以前曾任奉軍副司令職在奉張初意擬親自出馬入關嗣經部曲勸阻乃决派孫烈臣代表入關督軍前進畀以奉軍副司令銜以收駕輕就熟之效張則自任總司令遥總軍務張作相張學良湯玉麟李景林輩分任隊長黑督吳俊陞於五日返任稍事佈置又於十二日來奉足證奉方籌備軍事之忙碌矣孫氏旣受命入關當然非短時間所能返任而吉省軍民事繁又未便多所貽誤日前有向中央請任政務廳長王樹翰護理吉林省長·參謀長吉興護理吉林督軍之說業已漸成事實吉軍奉派入關者爲第六七兩混成旅由延吉鎭守使張相忱統領刻已陸續集中哈爾濱預備出發東路哈長線因連日運回奉軍商貨已積滯不少現奉軍將次運畢繼之以吉軍路局受其影響實多又聞黑省業經吳督派定騎兵第一旅全部聽候奉張調遣日内亦將開拔來奉矣 
　　吉黑兩省因匪患猖獗去秋經奉張委任許蘭洲爲兩省剿匪總司令率領奉軍分路進剿原以三個月爲肅清期詎因種種關係事倍功半擒獲者寥寥無幾此次奉張因急於抽回奉軍遂改剿爲撫收得數股降匪地方稍見平靜現剿匪奉軍巳全數開回許司令亦經改委爲入關奉軍參謀長吉黑兩省剿匪責任由各該省自負巡閱使署刻已分咨吉黑軍民長官遵照辦理矣原文錄下爲咨行事案據吉黑兩省剿匪總司令蘭洲呈稱竊職猥以菲材謬　重寄受命以來盡情督剿恐或無成效有辱明知幸上託我巡帥之威福下賴諸將士之奮勇迭獲勝利屢殲巨魁匪氛於以减殺地方漸抵安寗雖不無漏網餘生竄伏草莽要皆懾威膽寒縱思再逞野心而力弱勢孤無足深患以吉江二省原有之兵游擊分防儘可維護治安除清醜類似不必另設剿匪機關重糜國帑而勞兵力兼之時氣向暖解凍在即道路泥濘行旅尚多不便大軍移動尤感困難亟應早行收束從事教練是以不揣冒昩敢請將剿匪機關明令撤消以節虚糜而行教育是否有當伏乞鈞裁等情據此除指令呈悉查該總司令自督剿以來迭獲勝利屢殲渠魁雖由於將士之奮勇亦賴該總司令督飭進剿不遺餘力之所致也深堪嘉尚惟旣據稱查核現在情形該兩省兵隊足勝防剿之責請將剿匪機關裁撤以省糜費各節事尚可行應即照准所有未結各案均即移交就近軍政各機關分别辦理仰候咨行吉林黑龍江督軍省長嚴飭軍警實力剿捕勿任滋蔓爲要等因印發並分咨外相應備文咨行貴署請煩查照施行 
[魯聞紀要]  
　　王正廷視察青島魯案督辦王正廷於昨日（十五）午前八時二十分到青中國人到站歡迎者約近萬人日本方面引田參謀長·大橋憲兵隊長·入澤總務部長·中村副官·及其他各高級官亦均到站歡迎交涉署科長崔士傑則先迎至四方站又隨同下車王督辦下車後即投宿青島大旅館至十一時半到日本軍司令部拜訪其司令官由比光衛十一時回庽十二時赴山東銀行之午餐會席間與總商會職員會談許久晚間復臨日本軍司令部之晚餐會是日市内中國人門首皆懸掛國旗表示歡迎亦有書歡迎二字於旗上者聞昨日視察市内各所後復臨青島總商會及寗波同鄉之宴會預定十七日即行返濟聞王氏此次來青視察純爲個人行動絶無政治意味對於市政問題已在北京交換意見有具體的成案故現在與日本方面無會見之必要大約今日（十七）即可回濟又青島之中國市民處外人積威之下者垂二十餘年無論其教育缺乏思想陳腐幾不知國家爲何物卽間有熱心國事者而逼處外人宇下亦難於發揚自魯案解决以來商會方面亦有所謂討論會請願團之發起然尚不過少數人之組織惟於十五日王督辦到青自晨七時各華商皆懸掛國旗藉表歡迎而赴站親迎者絡繹不絶車站内外至達萬餘人均佇立以待及于八時三十分汽笛一鳴車旣抵站而歡呼萬歳之聲震動天地王氏亦殷勤致謝一時如蟄居黑暗者復見天日生氣於以畢呈據土著云自青島被人佔領後此爲第一次之盛况雖係形式而民氣之難以終遏亦可見矣 
　　韓國鈞再辭省長新簡山東省長韓國鈞發表後屢次辭不就職日前曾經政府去電促駕聞韓氏昨復自海安覆一元（十三）電仍一再懇辭略謂文電悉國鈞退居已久精力日衰救時已乏良謀孱軀復苦多病前電所述非敢飾詞謹再瀝陳伏希諒鑒云云政府以韓屢次不就未便相强山東省長一席又不便久懸擬另覓替人現何宗蓮呼聲頗高 
　　覃壽堃辭教育廳田中玉因包辦選舉與王洪一發生惡感王携眷赴京運動倒田以示不達目的不回山東之决心而田對於王派人物鋤除不遺餘力民國元年王曾充教育司故在教育界頗佔勞力如第一師範校長于丹絨第一中學校長完顏洋卿教育廳第一科長熊冠民皆王心腹田屢示意覃使其一律撤換覃頗爲難未肯照辦日前田氏進京覃撤換第一女子師範校長李蘭齋而易以劉次簫李爲天壇派（卽政府派）而劉則爲民治派（卽王洪一派）也田極爲不懌强覃收回成命覃以廳中威信攸關不肯服從昨（十五）已提出辭呈矣 
　　自治社反對預征田中玉預征丁漕惹起激烈反對國民大會百七縣代表聯合會已連電反對而田仍雷厲風行嚴催各縣趕征昨地方自治促進社又有通電反對原文如下吾東連年旱災歉收户鮮蓋藏遍野哀鴻嗷嗷待哺值此青黄不接之時官廳并無卵翼勞來之法而鹽斤加價附征工欵種種重負任意增加顧念民間實已不堪其苦然完納本年上忙仍未敢稍落人後誠以國家地方兩稅及教育敬團附捐待用孔急不敢不竭其膏脂及時供應乃省署江日代電竟據財政廳長周家琛聚歛謬議預征明年全年丁漕不問閭閻疾苦遽思竭澤而漁輿論大譁羣情反對况此等重要案件旣不提交議會又未經中央核准竟悍然不顧强制執行萬一勢逼力驅鋌而走險匪勢方張之際隱憂尚堪問耶心所謂危難已於言除分電籲懇緩辦以恤民艱外因念諸公眷懷桑梓必能代表民情擬請鼎力主持俾民困得以稍蘇齊魯人民之幸皆大德之所賜也臨電依依曷勝企盼山東地方自治促進社 
　　省會將選舉議長自去年軍警包圍省議會後延擱至今無聲無臭久矣近三角（民治社誠社正誼俱樂部）方面鑒於時局不靖思促成議長之產出以期議會早日成立藉事對外因於前日在中和大飯店宴會磋商一切遂定於十九日召集大會討論選舉議長問題聞已由孫維藩等七十九人聯名致函議會秘書科請其先期召集外傳將於本星期六選舉議長 
　　夏運使調查鹽田膠州沿海鹽田已於日前組織接收機關並飭令夏運使溥齋就近派員調查情形呈復核辦夏氏對此於前年履新之時即以青島鹽田多歸日人經營暗中輸入内地不納鹽稅一般奸商每代爲販賣公然無忌似此殊於稅務有礙當以此意呈請鹽務署向日領署交涉未得要領及魯案解决夏氏以收回在即曾派員數人赴青島各處鹽田切實調查對於鹽田之畝數及經營費用皆有詳細之呈報迨鹽務署來電調查夏氏卽以報告清册上呈並於王督辦來濟之後迭次磋商據此次青島日當局聲明鹽田之代價約二千萬元而夏氏派員調查之結果其估價額數與日當局所稱相差太逺夏氏對於此事極端愼重聞已隨同王督辦赴青將親身實地調查云 
[北伐軍已不假道湘省]  
　　湘南北伐兵站已撤銷 
　　湘省各界前以西南北伐勢在必行其軍隊旣紛向湘邊進行其必假道湘中殆無疑義湖南不僅爲自治省分不容他省軍隊侵入卽就此次災情之慘重言之亦萬不能再經戰事曾迭電粤中當局請北伐軍改經他省萬勿取道湖南趙恒惕亦特派高審廳長李漢丞前往桂林謁見孫中山及北伐軍各將領曆陳湘災慘重人爭相食各情形請求改道北伐中山以次各要人對此亦甚憫惻已許北伐軍不經湘境以卹災黎李漢丞旣得有圓滿結果卽詳細電呈趙氏並報告卽日由桂林首途返湘中山旣許北伐軍不經湘境卽將己在湘境組設之各機關人員撤回總司令部昨得道縣知事來電報告該縣所到之北伐軍隊已經撤退聲言將移向贛邊所設兵站亦正在收束該主任羅煜臨並已電知零陵祁陽各站一體收束又得衡陽電告亦謂北伐軍已移向贛省原駐衡陽布置前方事宜之胡參軍已經赴滬王道則已返粤云云又聞李漢丞此次赴桂雖已得有完滿之結果惟孫中山曾語李氏謂余此次改道北伐實爲顧全湘省自治體念湘省災黎伹君必一力擔保不使北軍入湘擾我後路炎武爲首倡自治之人於西南之北伐主張必能贊助幸爲我致意好自爲之云云就此觀之湘省人民或可安枕矣 
[中州之風鶴驚炸彈：：兵變]  
　　鄭州快訊云河南因直奉形勢緊迫加以吳趙衝突人心益爲惶惑現經當局布告闢謡開封各報披露眞象稍爲安靜近已查悉各報所載鄭州中牟事件確係交通系及某國人所辦之通訊社故意揑造謡言現吳趙雙方均電京聲明惟一波未平一波又起十七日上午開封南關演武廳附近之宏威軍突有炸彈爆裂聲震十數里儼如青天霹靂一時人心大恐城内外勢如鼎沸紛紛探聽消息城外住户爭向城内逃避城内人則反向城外逃避市面商店爭先閉門擾亂約三小時之久始有人傳說係該處軍隊搬運炸彈偶一不愼致觸機爆發計同時炸斃九人其二人血肉横飛屍骸無存其三人則尚能呻吟已抬往醫院救治餘四人雖死而復甦然亦一息奄奄不可救治矣當此炸彈聲中同時又發生一駭人聽聞之事即嵩縣所駐之宏威軍𨺗行譁變該軍駐縣城兩連駐西鄉大章村者兩連營長劉天順日前來省領餉城内軍十僞云下鄉剿匪出城與城外軍士會合四連軍士同時譁變沿途搶掠合隊入山推賈玉才爲首領賈爲豫西巨匪於去臘始行收撫與以連長名目今竟煽惑全營叛變具見狼子野心不可復馴兵變時擊死排長連長各一人軍需官亦受重傷軍醫官某先期入城營長因公赴省倖免於禍趙已電豫西丁司令就近剿辦矣至叛變日期或云係十六日或云係十四日此舉頗與豫省軍事上有極大影響官府方面竭力掩飾豫中各報亦不敢登載然私人函件言之鑿鑿固已滿城風雨欲蓋彌彰矣（四月十七日晚） 
[直軍佈防中之鄂訊]  
　　十六日漢口通訊云吳趙交惡其形勢似已由緊張而入於和緩當吳令趙倜捆送趙傑至洛時趙倜左右爲難曾於十日午後六時召集紳商軍政各界在署緊急會議討論對待方法僉以吳氏壓迫過甚極爲憤慨均欲忍痛一時與吳决裂趙雖外示謙遜而心中蓄憤已久固欲與吳一决勝負也主戰議旣定十一日趙倜即通電宣布與洛陽斷絶關係又調陸軍巡防各營集中於中牟扶溝間數約二萬四千人足與許洛直軍相持十日若關外來援勝負卽未可預料不意駐鄂直軍星夜馳歸而奉張來電雖極表同情但無充分援助之表示外援旣已失望而己軍又處於包圍中乃不得不變更原定計畫輸誠求和凡此皆爲趙所不及料亦吳之所深幸者吳深恨趙傑本欲先予免職再行解洛嚴辦現經居間者調停免予處分而解其師長職所部一師由吳編作數小隊開赴徐州保定名爲助防實則監視其集合於中牟扶溝間之巡防營則令各回原防督省兩長亦不更動聞已協商妥洽昨十五日即告解决但豫事就平而豫事發動似爲某方伸足中原所定計畫現趙以勢窮力蹙而屈服而某方之能否隱忍極有注意之價值據目前形勢觀察時局危險似較前尤亟但其重心則不僅在一豫連日奉軍大舉入關布滿直境且有一師旅開抵徐州謀奪隴海路之傳說又據外人方面消息唐山方面巳有戰事雖未徵信而時局緊張之象已自可見直方召還各師旅並不因豫事就平而停頓且有急遽開拔之情况據聞吳此次抽調直軍返豫事前並未得鄂蕭同意及各軍奉電開拔蕭始知之雖欲犒賞酬勞而勢已有所不及遂改贈各旅千元以作酒肉之資於此亦足證時局之嚴重雖在鄂蕭亦有所不及知者直軍十二混成旅據外人所得鄭州電業已通過鄭州抵保定十三十四兩混成旅連日分批北運十三夜由岳開來五列車十四日四列車昨十五日自晨至晚共到十二列車均在余家壪徐家棚轉車北上該旅所附屬之輸送隊數千人亦運到徐家棚待車北上又聞陜西閻治堂所部第二十師已由隴海路向徐州進發馮玉祥十一師吳心田第七師亦各抽一旅開抵滇關刻下奉直大軍分峙於琉璃永定兩河將來决戰地點或卽在此奉軍旣布滿直境曹氏兄弟地盤不免發生危險且形勢日急决裂終難幸免因是曹吳眷屬同於十五日午後六時花車到漢蕭督派副官長勞炯光軍需課長王連城赴站歡迎漢黄鎭守使杜錫鈞漢口警察廳長周際芸及夏口知事侯小汀均到站照料曹氏眷屬携帶汽車十餘輛箱籠六十餘件下車後卽乘自備汽車駛至特别區達留里租定之公館吳氏眷屬因公館尚未覓就暫寓於華界大同旅社因是引起多數人注意且以爲奉直將有戰事之一證雖屬揣測然亦可見形勢之不佳矣昨日京漢票車到漢人極擁擠以豫人避難者爲多貨車雖可通行乃因戰雲瀰漫運貨者甚少豫省商業全在停頓中卽武漢亦大受影響鄂蕭爲愼重省垣防務特設警衛司令部委陸澐爲司令並於十五日在軍署開防務會議責令軍警愼重布防維持治安又函武漢兩商會謂汴洛並無戰事武漢决無危險請轉告各商勿相驚擾云云至蕭對於此次事變之態度頗不易測據某方秘訊蕭因洛陽壓迫自身竟無絲毫發展頗爲恚恚且吳誅求無藝應付維艱而易督風傳時落時起不免懷有脫離洛陽覊絆之意聞其措詞則以服從曹使爲名昨晚有某要人詢蕭以豫省情况蕭頻摇其首良久始答我只維持鄂境治安他非所問言下頗露消極是其蓄意服曹已非一日又據另一消息蕭對河南及奉直問題擬聯合蘇贛陜魯各督向政府建議三事（一）免趙倜督軍職（二）組織超然内閣（三）無論何方面有首先開釁者即忍爲内亂罪公同討伐之此外對於吳之索餉索械尚在竭力供應似彼此感情並無隔閡服曹之說當不可信惟武人之隨其地位而易其趨向者比比皆是未來變化又何可預測也 
　　十七日漢口通訊云奉直之形勢最近益見緊張據聞奉軍分布於軍糧城良王莊一帶其關防文曰欽軍總司令部至其何所用意則不可知奉軍中路總司令爲張作相副司令爲張敬堯擔任永定河正面南路總司令爲張學良擔任津浦路北段北路總司令爲張景惠擔任北京方面又以張宗昌爲徐州方面總司令擔任隴海路方面刻下張勳已赴蚌部馬良張樹元已赴濟南各負聯絡發動之責任至直軍方面運往涿州一帶者約有三萬餘衆定興高碑店安肅等車站共停兵車軍火車近二百輛聞由曹錕任總司令王承斌副司令擔任涿州正面吳佩孚爲南路總司令擔任隴海路方面吳已於十六日抵鄭州直軍第三師及陜軍均向隴海路前進至其布防計畫聞以近畿爲第一防區保定至順德爲第二防區郾城至信陽爲後方預備區武勝關至漢口爲供應區域其大本營則設在洛鄭均已派員分别布置發動之期當不在逺直軍十二十三十四三混成旅今日可掃數運完據聞只有十四旅一部留駐郾城下之駐馬店保護京漢南段輸送事宜餘皆通過鄭州開往保定涿州一帶至沿路之豫軍均已調開由靳雲鶚部第八混成旅擔任護路連日因運兵忙碌隴海路遂又不通京漢路十六日南下票車亦因中途讓車故遲到三小時至貨車自十四日起北上者阻在鄂境南下者阻在郾城據聞今日午後七時三十分郾城貨車可以開到沿路並無戰事外傳直魯兩軍已在德州接觸但未證實據各方面所得確報似奉直戰爭終不免鄂省處京漢路之終點設戰事一起無論任何勝負必將蒙莫大之影響蕭督昨語省議會劉李兩議長以保境安民爲職志但恐非蕭之所能做到目前所最感困難者即爲直方之軍餉聞吳又來急電索欵百萬已由漢商會承認六十萬串漢口内國銀行團承認四十萬串將來有無需索尚不可定一般人鑒此情勢多有主張鄂省嚴守中立以重兵扼住武勝關無論何方面軍隊均不准闖入鄂境並有某某等團體將根據此意見向蕭請願但蕭宿爲直系所卵翼决難有此快舉也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[全國銀行公會在杭開會紀（三）]  
　　全國銀行公會聯合會十七日上午開審查會出席者審查員秦褉卿王璧侯孫景西周作民王毅靈羅雁峯吳藴章潘履園王奎元等對於編製職員錄變通銀行入會修正銀行公會章程保障支票冒名簽字等案均巳審查完竣十八日上午九時開第二次大會由金百順主席議至十二時各案尚未議畢宣告延會各代表赴省署應沈省長之宴會於下午一時半繼續開會所有提出之十案就審查報告分别修正至五時半始振鈴散會第四次聯合會議地點經大會决定在漢口舉行本届會議至此已告結束矣 
[杭州快信]  
　　盧督以時局日趕謡諑頻興已飭屬誥誡母得輕信 
　　吳興東西各鄉土豪葉士奎等鳴鑼聚衆抗租縣警彈壓無效沈省長已飛令該管警備隊查拿首要從嚴懲辦 
　　昨晚十一時候潮門外炭橋邊某茶店失愼各義龍及消防隊飛馳往救因爭奪水道起衅雙方衝突隊長滕瑞祺被毆各義龍夫如永息集之黄榮生兪金昌等十餘人亦受傷今日下午救火聯合會開緊急會議 
　　浙江通俗教育研究會成立後定每月開常會一次二十四日下午開臨時會又中等以上各校校長本月份會議二十二日在之江大學舉行 
　　江干木業三公所代表詹仰堯等與紳董王伯珊等因沙地糾葛案纒訟年餘開會多次官廳决定行政處分該公所不服層控至大理院决定應受司法裁判昨已發回更審 
　　沈省長昨委應磬馮裕恩汪武陽羅錦標等二十二人赴寗紹台温舊屬縣查勘烟苗 
　　紹屬省議員王以銓僞照案杭地審廳定二十七日續審傳證至二十餘人之多 
[南京快信]  
　　省會議長徐果人昨（十八）日下午二時又晉謁齊督談三小時辭出聞齊督語徐蘇决不加入奉直兵爭 
　　魯田中玉昨（十八）又派第五師第九旅長徐鴻賓來謁齊督接洽軍事據徐云魯軍有三萬數千現均佈防各要隘當奉軍入關時田曾電奉張詢奉軍駐紥地點張復事前未便宣布如須駐魯境當預先電徵同意現奉軍開駐靜海獨流鎭馬廠楊柳青等處爲數頗衆如奉直發生戰事魯首當其衝並謂田督確與直一致對奉云 
　　齊督以時局不靖防務重要特訓令本城各軍隊内外各機關官佐士兵一律暫行停止請假並諭本署各處課值此防務吃緊時局多故事變莫測凡在職人員無論官佐傳達夫役等自十八日起概不准擅離職守星期日亦停止放假以愼厥職 
　　齊督派中校參謀閻振聲軍務課員吳松濤軍需課員夏秉鈞副官聶金魁赴清江檢閱江蘇陸軍第三師全部 
　　前倪嗣冲之參謀長李鳳山來寗公幹昨（十八）辭齊督轉車北上 
　　閩李厚基派檢查郵電處長曹建庭赴皖謁張文生接洽軍事昨（十八）過寗轉車赴蚌 
　　省議會臨時會開會已五日而議員到省者尚不足法定人數以致未能開議聞實由副議長問題甲乙兩派有爭執云 
　　淮隂勸學所長王義成等電稱鄉民把持官產聚衆滋鬧縣署警局置之不理請飭彈壓兩長以究竟是何實情特令淮隂朱知事劉警局長迅速會同查明核辦具報毋任激變 
　　官產處呈宜興劣董周元錫等廣散傳單謂官荒内有民荒阻撓人民繳領請飭縣依法懲辦兩長以此案前據省議員蔣丙華等呈稱駐辦員鮑觀辦理宜興官產串人包領朋比分肥等情當經令行該處派員前往確查核辦具復在案據呈前情候令行宜興縣知事詳細查明核辦具報並候分行溧陽溧水金壇三縣知事遵照 
　　下關紳商楊懋卿等呈觀音菴老僧定松圓寂三年肉身不懷擬裝金供奉齊督以事屬迷信批令不理 
　　前（十七）昨（十八）兩日泰倉巷劉姓坊口振華公司馬府街保姆養成所三坊巷協興昌等處均不戒於火致兆焚如幸消防隊撲救得力損失尚不甚巨 
　　岑西林已於昨（十八）由湯山携眷偕哈同夫人赴滬 
　　省署昨（十八）日牌示署丹陽縣知事范鍾湘調省察看遺缺以分蘇任用縣知事王景韶署理 
地方通信 
[松江]  
　　議改廣育院制育嬰堂附設之廣育院學制舊分爲預科本科研究科等三級預科本科各三年·研究科二年·預科生第二年卽須兼習工作現該院錢劍石院長以預科生年齡太幼强令工作諸多窒碍爰於十七日午後邀請各堂董開聯席會議擬將院制略爲變通是日到會各董有姚斐如吳伯庚李芑香子仲墀宋少沐周葵忱等六人議决三級年期暫不變更惟預科年齡幼稚决將工作廢除俾專習學科本科研究科之工讀時間照舊制增二小時改爲八小時各科學額仍沿舊制至本籐縫傘四工場消售日旺材料缺乏准向育嬰堂息借資本隨時歸納院舍不敷自應籌建惟堂中現正增添建築費用鉅萬暫時無欵可撥應緩至年底再議 
　　會緝毆警烟犯前日有胡家橋二十圖地保徐良士密報亭林警察分所稱有蔡祥顧阿書等在胡家橋河南西十一圖私售燈吃當經派警至蔡顧兩處將人贓一併拿獲正擬解回亭林忽有人報告徐保稱徐父亦在被拘之列徐遂糾合多人尾毆警察刦回烟犯烟具亭林警察分所長宣杏帆得報後於昨午率同通班長警會同水警巡船兩艘馳往緝拿詎肇事者均己聞風逃匿奉賢縣境致無所獲現宣分所長已詳請縣署轉咨奉賢縣按名關提矣 
　　鄉區演劇肇禍連日附郭之得勝港北前兩處有鄉人捐集戲資搭臺演劇四鄉觀者如蟻極爲熱鬧昨得勝地方有水警巡勇與緝私丁壯因觀劇衝突釀成鬭毆幸未成事同日北前地方有某紳族人亦因爭佔凳子被鄉人圍毆成傷業經該紳函警禁演並請將肇事者按名嚴拿務獲法辦 
　　三中定期旅行省立第三中學校定本星期四日起舉行春季旅行期間以一星期爲率目的地爲杭州學生分兩批出發第一批爲三四年級一二年級爲第二批須俟第一批回校後再由教職員率第二批前往 
　　教育參觀團出發松江縣教育行政會議議决組織參觀團分投出發考察一切業誌前報兹聞除廣州組錢魯詹張慰丹楊繩武卽日出發外所有南通組陳雅巖陳劍亞郁昻青三人已於昨日乘大達公司輪船前往矣 
[蘇州]  
　　板箱工人之衝突蘇城板箱業向章外帮客籍工人來蘇工作者須入蘇帮公所每人應繳規費錢三千六百文作爲補助公所經費歷無異議近有外帮工人三十餘名來蘇工作該業公所中之司年司月特邀集全體同行會議之下因體恤外帮起見每人僅需繳公所入行香金一元即可發給行單於昨日下午約同雙方在泰伯廟橋下塘聚鳳樓茶店解决此事詎客籍工人始則言語衝突繼竟互相毆打一時飛壺擲杯聲勢洶洶器具被毁甚多各人面部亦均打破經人報告崗警到塲一併帶至北區第四分所解往總署經署長遂一訊供後因兩造毆打成傷並損失茶館生財遂即備文移送縣署辦理 
　　二中十五週年紀念會預聞江蘇省立第二中學校開辦以來已届十五週兹該校定本月二十八日上午開紀念會及成績展覽會下午舉行春季運動會二十九日餘興昨已遍邀各界届時蒞會參觀矣 
　　藍十字會成立西醫柏樂文發起組織之中國藍十字會迭經開會籌備所有内部一切事宜均已規劃妥善現定於本月二十六日下午二時至五時在南顯子巷安徽會館開成立大會聞該會成立後擬先辦義務施種牛痘並勸種牛痘兩項俟有成效再行辦理他項慈善事業 
[無錫]  
　　建築廣勤圖書館先聲無錫廣勤路中市近由董事楊翰西捐資建築一大規模之圖書館建築費及圖書費約需十萬餘元地點在廣勤公園後面現雛型已具外牆塗以粉紅色與廣勤飯店同一粉飾聞外表内容俱臻美麗云 
　　南菁學生旅行回澄江隂南菁學校學生七十餘人上星期由學監董伯豪等率領赴杭州旅行前晚由滬來錫寓梁溪旅館乘昨日上午早輪回澄云 
[常州]  
　　續獲政成鄉刦案盜犯政成鄉前樹村宣友濤家正月間被盜行刦報縣追究已將案内盜匪老包劉三李小喜子捕獲收押在案日前又緝獲徐三一名當晚開庭徐三供認行刦宣友濤家不諱並謂同黨共十一人首領係顧秀甫伊僅分得破衫袴等數件承審員得供後即諭令收押候究 
　　鄉倉整頓積榖武進鄉倉積榖處以積榖時被侵吞疲欠值兹米價騰貴青黄不接之時急應嚴行整頓昨特具函縣署申請催促歸還如查有人侵挪疲欠情事隨時提究勒限收繳足額由鄉董佐驗明定期查户散發俾資救濟 
　　縣農會開評議會縣農會於昨日（十八日）開評議會到者承逺軒白靜齋等君議决案二件（一）擬訂會中職員辦事細則（二）通過省農會所訂保牛會簡章此外對於省道問題亦略加討論 
　　暗殺犯數案並發卜弋橋暗殺案捕獲兇手唐根寳直認不諱各情已誌昨報兹悉唐根寳幼時係乞丐由傷科名醫凌鴻法之子某甲收爲螟蛉子嗣某甲又有一子至十歳時忽被人殺於後門外桑園中（距今適十年）當時疑根寳所爲惟毫無證據故未深究凌妻以根寳性情惡劣擬卽逐出爲根寳所悉某日小北門城牆附近忽傳凌鴻法妻被人暗殺當時檢察廳前往相驗偵騎四出捕獲嫌疑多人惟終未能破案兹唐根寳於前日捕獲後經法警等盤詢均已承認謂鴻法之孫恐其奪我財產鴻法之妻欲將我逐出故均殺之現旣被捕獲罪無幸免不妨直陳云云刻地方士紳以唐根寳罪大惡極擬聯名呈縣請予盡法懲治云 
[鎭江]  
　　通令驅除蟲害蘇省昆蟲局函請實業廳通令各縣知事將關於農作物及果樹害蟲設法捕獲連同被害苗葉枝梗送請昆蟲局研究致害原因實行驅除之法云云各知事奉令後均已轉飭所屬縣市鄉農會遵照辦理矣 
　　知事察勘圩工揚中縣知事刻以圩務春工吃緊現届農忙之際特令各洲圩董加工修築並定二十日親往新洲老圩新壩二洲老洲等處察勘圩工約二十二日方可回署云 
　　米價又漲鎭江米市十七日開盤價格又漲計開十一元六角現届農忙之際存貨無多來源日少價格續漲經紀小民呌苦不已 
[揚州]  
　　預防阻撓工程運河工程局施行運河善後工程分段築隄取用就近民屯各田土在所不免誠恐人民誤會藉端阻撓特令江都各縣出示曉諭以利工程 
　　呈報農會選舉上水市農會由該處公民戴文科等呈經縣署委該處警察湯巡官前往蒞塲監視選舉結果姜克元潘旭增當選爲正副會長已呈報縣署轉呈備案矣 
　　購路適用土地條例江都縣署昨奉高　審檢廳訓令謂奉省令准司法部内務兩部來文據全國道路建設協會電稱修治道路爲内務行政大端關係重要詎民間風氣未開迷信風水購地築路動生糾葛於路政前途大有阻礙請通令全國行政司法各官廳遇有前項案件悉遵收用土地條例迅速處理等情仰即查照辦理 
[南通]  
　　議組義教期成支會縣教育會長張孝若君現爲促進地方教育起見特議設義務教育期成支會刻已擬訂辦法大綱商同勸學所積極進行 
　　通知海交通之發展南通海門縣路早已告成刻如臯劉知事式譔爲便利交通計業就境内倣築縣路俾資聯絡預計六月内竣工三縣紳商組織之長途汽車公司現就西公園設總車站各鎭分設支站准於本月二十七日開幕 
　　各輪議徵同鄉會捐大慶大和大德大濟大順等輪昨奉總商會轉瞿知事函開略謂通如崇海旅滬同鄉會擬於夏曆四月初一日起就行駛四縣各輪每客帶徵銅元兩枚以供會費曁辦理各種慈善事業之用請轉詢各公司尅日見復俾憑分别立案給示實行等情刻各輪主巳開會協議矣 
　　通地糧價之步漲通地米糧來源稀少價格逐高昨開上白米十四元六角糙秈已售至十二元民食頗爲恐慌 
[南京]  
　　江蘇義教期成會近訊江蘇義務教育期成會十七日下午四時開第二十次職員會由袁會長主席首報告事件（一）省教育會復函允借房屋由本會設分事務所（二）關於臨時開會籌商義務教育經費事項高郵邳縣嘉定溧陽海門江隂淮安上海崇明如臯丹徒興化泗陽金山南滙泰興青浦高淳等縣復函已推定代表人員（三）章伯寅君來函報告上海縣計畫師資已决定下半年在閔行鎭乙種農校内設師範講習所（四）問漸逵陸規亮蔣伯陽君交到阜寗興化高郵東台江都六合等縣調查報告（五）調查員王景虞張景齡史可興張雅煌余瀚秋袁牧諸君寄到崑山興化溧陽江都泰興東台等縣義務教育調查表（六）泗陽泰興鹽城等縣支會函告成立並附簡則職員表到會（七）前呈教育部請准特别提撥義務教育補助金奉批籌撥特别欵項補助各省義務教育自屬必要所請俟關稅增加及各國退還賠欵時特予提撥一節届時自當交由主管機關及退欵興學委員會詳審核議（八）丹徒勸學所函復災况（九）崑山銅山兩縣勸學所贈送學事年報各一册（十）前呈請省長就省立師範學校添設鄉村分校奉批事關編製十一年度預算應俟發交審核教育預算委員會統籌全局審核辦理（十一）袁會長報告無錫錢基厚諸君來函提議於第三師範添設鄉村分校請爲贊助業已函復次提議事件（一）阜寗鮑存禮諸君提議關於義務教育事項案議俟大會時交會公同議决（二）楊平疆君提議由會呈請省長行廳飭縣將應行推廣義務教育經費列入十一年度預算至籌集經費方法應由縣知事召集縣行政會議公同决議案議照辦 
　　南京中學歡迎女校長南京中學張校長逝世已誌昨報校長一職羣推李瑪麗女士繼任女士亦旣應允故該校一面呈報教廳核准一面迎李到校十七日午後女士詣校該校教職員學生全體開會歡迎致歡迎詞學生代表陳某歡迎詞中有希望女校長實行男女同校語蓋男子中學旣能有女校長卽亦可有女學生實踐中等學校男女同校之理論該校長其有意乎 
[徐州]  
　　改期檢定教員之廳令銅山勸學所長楊勉齋近奉教育廳訓令本年暑假期内舉行第五届小學教員檢定試驗楊所長以徐地年荒匪亂道途梗阻遂連同舊徐屬各縣聯銜具文呈請教育廳改於本年寒假期内舉行兹奉教育廳指令云據呈已悉所呈暑期道阻檢定困難尚係實情仰候據情轉呈省長核示飭遵等語刻聞銅山勸學所已分函各縣勸學所知照矣 
　　籌組義教期成支會銅山勸學所近奉縣署轉奉廳令從速組織義務教育期成會銅山支會聞銅山勸學所長本擬早日組織成立惟因辦振未暇積極進行刻旣奉令籌辦且振務亦漸已就緒現擬四月三十日發函召集籌議矣 
[嘉興]  
　　銅元充斥之痛苦嘉興銅元充斥洋價日增最近每元可兌銅元一百六十枚小洋每角可兌一百三十九文一般以錢欵計算之小商號因此暗虧不少故近日之改洋碼者已有多家獨沿街呌賣之小販仍算錢碼受虧尤屬不堪云 
　　燒酒價格之日昻燒酒一物今年因受米貴影響致境内槽坊以無利可圖相率停閉因此市價增漲兹將最近市情錄下足申每百斤（連公賣費）洋十二元頂大申洋十二元六角半大申九元二角香大糟十三元頂秃十四元錫秃十五元零二分蘇秃十八元高粱二十四元牛莊二十二元據業此者云日内尚須看漲 
　　禾邑蠶訊南鄉人民以天氣和暖桑葉漸大蠶子已多孵化故已於前昨大帮收蠶北鄉一帶亦將蠶種分别孵化以期日内收蟻現育蠶鄉民以今歳所抽桑葉不甚暢茂深恐他日葉少價昻故多籌欵預爲購存以便届時採用云 
[杭州]  
　　中轼衛生會消息中國衛生會幹事胡宣明在松江嘉興等處籌備各該縣衛生會事宜現胡君昨日又到杭是日下午四鐘由青年會總幹事馬文綽君邀請杭州紳政商學教醫各界領袖假青年會開會到三十餘人胡君報告中國衛生會籌備經過情形以及該會宗旨及將來擬辦事業與夫該會對於地方種種密切之關係等語聽者大爲感動旋即散會 
[廣東]  
　　銀店關閉鐵閘營業廣州市各銀店自風潮調解後已一律啓門復業西關各處貿易照常惟城内一帶因發生携槍挾逼兌現故至今尚關閉鐵閘始行營業惠愛路清風橋之大德銀店鑒於通泰店被逼竟密上舖門完全停市永漢北路之恊興則遷出西關以免與恃强勒兌者多所齟齬查省行紙幣市上購物均十足行用而强項者不携赴省行兌換勒令銀店代兌不免爲銀店藉口但銀業中之淡友仍諸般壓抑間接低折亦爲商塲之害一般人民咸望政府多設兌換機關使淡友無所施其技云 
來件 
[中國宜自定曆法議王清穆]  
　　余閱報有署名天方者揭曆書改造問題略謂自一九一四年五月各國曆書改造家天文學數學家會議於比之列日後該問題遂受一大激動若無歐戰則吾人今日早用改造之曆書矣世界天文學家兹定於明年四月間集議於羅馬討論此問題英人亞腦爾氏論述橷曆簡約而詳明新曆之特點乃將一年分爲四季每季三月其第一第二兩月皆三十日第三月則三十一日即每季共計九十一日四季共三百六十四日惟每年應有三百六十五日所餘一日揷於除夕與元旦之間謂之聖誕日如是則除夕爲聖誕夕年年皆禮拜日也且耶穌新教徒之除夕禮拜與天主教徒之半夜祈禱皆在聖誕之夕而一年之始亦是聖誕每季之第一日必爲禮拜一每季之末一日必爲禮拜日年年禮拜日皆有一定如遇閏年則於九月三十一日與十月一日之間另揷一日作爲公共体憇之日（中略）亞氏此項提議頗受歡迎奥郤博士題其書曰人定勝天云云余讀之而竊有疑焉余所以致疑者請先揭明之俾夙諳曆法者或當有以釋余之疑余以爲曆法者天文家之事也禮拜者教會之事也雖西人習天文者大率是教會中人然曆法自曆法禮拜自禮拜不宜併爲一談今以天文曆法而在在牽合禮拜以匀配之尚何曆法之云是直教堂排演之禮拜日期單耳焉能强全世界人悉用之此致疑者一也一年分爲四季余所權端贊同惟四當按中國之春夏秋冬節氣分之時令常正不相綾奪恐亞氏所謂四季者仍就陽曆之一年起訖而言與中國以春夏秋冬分四季者截然不同即使歐美各國能行而不適用於喜國與現行之陽曆同此致疑者二也辛亥南京政府於陽曆年終突發通令明年改用陽曆在南京政府不加思索亦不爲國人留討論之餘地此項曆法在吾國祇可謂之試用今試用而不能推行於民問已閱十年恐再閱十年以至百年其不能推行如故假使亞氏之暦法實行而吾國又率然從之其不能推行亦必如故也隂暦合晦朔弦望而成月故正月至十二月皆稱月今用陽暦亦假稱月細思之實不通之甚者也余以爲吾國曆法當以春夏秋冬分四季每季六節立春爲孟春一日驚蟄爲仲春一日清明爲季春一日夏秋冬以此例推而皆不用月字至節氣之日數互有短長大致夏令日行遲故節氣微長冬令日行速故節氣微短如去年辛酉春季九十一日夏季九十四日秋季九十二日冬季八十八日共計三百六十五日今日王戍春季九十一日夏季九十四日秋季九十二日冬季八十九日共計三百六十六日有閏適與隂曆同而與陽暦不同中國舊時曆法節氣之日數皆平分謂之恒氣清初採用西法節氣乃有短長謂之定氣是推步之術較精矣然駕置䦌地固應以恒氣註曆若旣改定氣註暦而置䦌如故諒係當時欽天監拘守成例不敢以廢䦌改暦請耳蓋論恒氣當注重合朔論定氣當注重歳實春夏秋冬四時代序而成歳一歳共三百六十五日有奇積四歳而䦌一日依此法改曆日數與陽曆同所不同者陽曆近似殷正建丑此法則猶是夏正建寅焉夫曆之爲用推步日月五星之行度以導民率作興事故於農之關係至爲切近吾中華以農立國幅𢄙之廣人口之多實有自定曆法之資格近來歐美舉子頗有研究吾國古籍者此說本發於宋人沈存中見沈氏補筆談第一卷沈氏嫺習象數而未必能如今日暦算家之精時代限之無足諱者然能毅然主張廢䦌改暦并謂異時必有用我之說者其自信如此可謂特識矣惟云十二月常一大一小相間縱有兩小相併一歳不遇一次是猶拘泥舊法將節氣按季平分所當用今法以修正之者也余深願國内通人達士將余此議詳加研究如謂此項曆法果適用於吾國亟應另編節略并譯成西文諸政府照會各國公使分達各國曆算家共加研究明年羅馬之會吾國自應派員出席各國而共以此法爲然則各國通行之足稱世界大同之盛事各國不以此法爲然則吾國亦當自用之不必以立異爲嫌總之暦法貴乎上符天運亞氏强分九十一日爲一季以餘一日插人冬之後遇䦌又於秋季之後插一日如此武斷稱之曰人定勝天信乎其爲人定勝天矣余前數年見東方雜志載西人議改曆法擬分一年爲十三月每月四禮拜計二十八日歳共三百六十四日餘一日加於元旦之前爲休息日遇䦌再加一日其計畫皆以禮拜爲前提故不惜嬌揉造作强天以合人與亞氏用意正同吾國而欲求適用之暦法未可專以西法爲從違願國人共起而討論之并以質之天方君 
來函 
[李今英張佩英來函]  
　　申報館轉各界公鑒今英佩英肄業　高此次參與基督教同盟會本係女生中基督徒團體名義與學校無關當塡赴曾履歴表時以學校行政方面一再聲明東南大學與南京高師名雖兩校實合爲一故塡寫東南大學特此聲明李今英張佩英啓 
雜評一 
[奉軍之目的（庸）]  
　　庚申直皖之戰爲倒安福也安福之在當日確爲全國人民所獻惡今國民之對吳佩孚雖已非如直皖戰時之好感然以視安福則固有間况乎張作霖所表示者爲爭張勳督皖與梁士詒之復職彼梁張者固帝制之功臣而與民國不相容乎 
　　且卽如奉派所宣傳此次張之調兵入關乃欲解决根本問題使南北復歸於統一藉曰有之張氏何不將所謂解决根本問題之竟見明白宣布以聽國民之裁奪使國民認爲正當而直方阻撓然後臨以兵力庶可求諒於國人今張氏並未出此然則奉軍入關之目的實唯殉梁張私人之地位而已 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[納稅外人之特别會與常會紀]  
　　特别會不足法數·增收碼頭捐取締印刷業等各案無形打消接開常年會議 
　　星報云公共租界所定今日接開常年會議午後一點四十五分召集之納稅外人特别會議到會者僅五百七十人因不足法定人數故工部局所擬提議之增收碼頭捐取締印刷業證劵或物品交易所領照三案均未能提出主席史密斯氏請待至兩點鐘開會届時所到之人仍未滿七百九十人之法定人數故由主席宣布特别會議不能成立接開常年會議 
　　常年會議於二時稍過開會由史密斯氏推舉駐華英國按察使格萊恩氏爲主席由馬凱氏贊助次乃推舉亞蘭氏爲書記亦由馬凱氏贊助次乃採納會議規則於是史密斯氏提出第四議案「通過該局去年之報告書與帳目」史氏發簡短之演說首述上届常年會議主席已故英總領事法磊斯爵匡助工部局之功績次述米店領照風潮並訾議馬路聯合會前後行爲自相矛盾次述去年下半年房主任意加租有請工部局加以限制者工部局考慮之後覺未能施行此舉但近來新造之屋日見增多加以會審公廨對於勒遷轉租等案不輕發牌票封條故加租之風已爲稍平次述自華顧問就職後工部局於米店領照風潮及教育中國女童銅元携械搶刦鴉片各問題嘗屢向華顧問徵求意見次述工部局與電車公司歷時甚久之談判至去年年底時業巳完全議妥所未定者僅該公司應納之修造橋路費及無軌運貨電車與夫其他數小事耳次言工部局與自來水公司之談判雖歷多時仍無切實之進步上年六月工部局得悉四月間工部局所提出之建議在該公司董事部觀之可爲修正一九○五年自來水合同之基礎該公司後復提出重要意見工部局審愼考慮後已於本年二月間答覆後又接該公司覆函預料不日當可商定談判之基礎外間有訾議工部局辦理電車公司與自來水公司談判過於延緩者但工部局事務繁雜不能擱置諸事而專辦此二事且電車公司與自來水公司似未能深悉擴張車務及食水供給問題之重要工部局若遷就股東之意見匆遽解决恐負諸君之委託次言吊銷妓寮執照巳經抽籖兩次第二次乃在上年十二月間舉行工部局於一九二○年預料此舉之結果不幸竟中往日淫業與他業隔離受工部局之管轄今則逐漸蔓延行將逾越吾人管轄之界限次言一九二一年衛生成績不若一九二○年之滿意蓋以天花盛行華人死者頗多之故花柳病患者甚多醫療之設備殊嫌不足此後擬逐漸擴張之次言浦灘海關檢騐所業已遷地建築此與旅客大有便利市民公會於上年六月間上書反對放寛浦灘改變公家花園計畫工部局未加允可其理由已見七月七日公報上書者見今日該計畫之實行狀况必能承認與公衆大有裨益次言工部局新屋今巳築成不日將邀請納稅人行正式開幕禮工部局各部之成績不必細述而團練隊與警察後備隊之盡職尤爲吾人所當感謝次言一九二一年之財政經常收入超過豫算二十六萬六千兩各部經常支出所超過豫算者爲團練隊救火隊衛生處音樂隊教育處財政處書記處及雜項經常豫算案所餘之欵滾存一九二二年者計銀三十萬零九千三百八十七兩豫算爲三萬零七百八十八兩特别支出豫算爲七百四十一萬七千零十五兩支出實數爲六百四十二萬八千七百六十七兩豫算案中所開列之用項多未動用但未開列而經支出者計有十二萬七千二百二十九兩其最大之二項一爲西區溝渠之基地需銀六萬五千兩一爲南洋路兒童游戲塲需銀三萬兩自一月一日至三月六日止共發行一九二○年七釐息僨劵三十八萬四千三百兩上年四月納稅人所許開募之債額爲七百萬兩豫算將以三百七十萬兩供電氣處之用工部局審愼考慮後决議發行八釐息不記名之銀元債劵及八釐息之記名銀兩債劵銀元債劵於四月二十六日開募五月二十一日截止共得一百萬元銀兩債劵分四批開募每批一百萬兩均得足數又工部局儲蓄銀行至年終結算共收銀一百零九萬六千四百兩故所許發行之債劵七百萬兩巳募集六百十三萬四千八百兩特别豫算案缺乏之數滾入一九二一年者計二十一兩四千八百九十五兩豫算爲一萬二千七百十五兩電氣處事稍緩將由白基爾氏演說今須聲明者工部局深知電氣處費用之鉅大一致主張後此數年内不再擴張發電機即須爲之亦當先由諸君贊成也云云史氏演說畢第四案遂經一致通過於是主席請克拉克氏向衆演說前任工部局總董裴爾斯氏得爵士銜爲上海外人全體之光榮應向歡呼致敬衆乃歡呼第五案爲「核准與通過工部局所擬豫算案中之支出諸項並依照該局所擬辦法准令該局徵收各項捐稅並於該局認爲適當時由該局用適當辦法籌募公債以不過八百萬兩爲限或等於此欵之數以供豫算案中所列特别支出之用」史密斯氏於提出該案之前曾發演說略謂本年預算案已載見年報兹不贅述除由一九二一年滾存之餘欵外預料本年經常收入將增三十一萬八千兩計市政雜捐二十三萬八千兩汽車執照費四萬五千兩包車執照費二萬三千兩電車報効欵一萬一千兩包車之數日見增加今議自七月一日起將季捐自四元增至六元上年十月公報所載小車輪寛三時或三吋以上者减收執照費一節已獲滿意之結果今議自七月一日起凡輪寛不滿三吋之小車其每月執照捐應由二兩增至二兩五錢滿三吋或三吋以上者仍收一兩五錢希望藉此可促車主放寛車輪本年各部支出比較去年增多者約略如下團練隊一萬三千兩救火隊五萬兩警察隊十二萬三千兩衛生處十萬一千兩公共工程處二十八萬六千兩教育處一萬四千兩財政處二千兩書記處連收捐處在内一萬五千兩所减者爲音樂隊二萬兩雜用七萬七千兩材料處四千兩其增減之理由已載見年報中今專述二端一爲教育費之增加因朿修過低不易聘得教員故不得不酌增一爲寳隆醫院津貼事一九一九年納稅人會議通過議案該醫院之津貼費二千兩若不得有該醫院董事適當之保證聲明不雇用任何德員則應停付上年年底曾聞該醫院已交還德人故此費應否繼續照付須由諸君决之吾人之意該醫院甚與公衆有益似宜續予津貼故已開入預算表内特别支出巳詳列年報兹舉其重大之數端蘇州河上之各橋早應改建但困於財政且因曾撥巨費擴張電氣處以應近年來實業之發展故遂一再延緩直至上年始開始改建四川路之橋梁其他各橋亦關重要卽舍所議擴張之無軌電車須經過諸橋於不論而改建亦爲急不容緩之舉洩水溝渠計畫需費亦巨西區一部須需二十九萬二千兩中區大約尚需七萬三千兩北區東區共需十三萬七千兩東區工廠日增宜施新式衛生制度故須在該區覓購洩水溝渠間之地基一方蘇州路之壩岸有數處急須修築西區維多利亞看護院新址巳在大西路購得惟外人隔離醫院地址尚未覔得相當之所楊樹浦極端附近日見發達該處地價尚未翔貴今議購地一方將來興築公園以供中外人游憇之所至於建築房屋之計畫今議於本年在地豐路愚園路建造救火處以供西區之用此外靜安寺路捕房及監獄均須添建新屋上年工部局曾在莫干山購入新地三十畝及房屋一所需銀八千兩今年預算案開列經費一萬五千兩以供建造該處療病院之用餘如建造虹口公園露天泅水池地豐路愚園路女童新公學擴張西童男書院漢壁禮養蒙學堂·聶中丞書院·工部局育才公學等舉已經發表無庸再述所可感謝者上述之擴張費當愛里斯爵士逝世之前遺囑供給半數本年公共工程處對於修路一節將特别注意其經費亦須在三十萬兩左右本年所需之借欵八百萬兩其中四百五十萬兩供電氣處之用一百萬兩供贖回一九一七年短期借欵之用二百五十萬兩供各項雜用史氏次乃述工部局職員養老金問題述畢請白基爾氏演說電氣處事白氏陳明電氣處之財政出納及所以須募債之理由並電氣處之計畫後卽由史密斯氏提出上載之第五案卽經一致通過繼乃提出第六案「准令工部局於本年内設法重定租界地價此項重定之價於一九二三年一月一日實行由該局聘請相當人爲襄助以期進行便利」史密斯君起云重定地價之期雖稱每届五年一訂然實際不滿五年即應重定近年歷届估定之期惟一九一一年一次得滿五年餘如一九○三年估定後至一九○五年已增價三分之一至一九○七年復經重定今所實行者爲一九二○年所定今議於本年重行估定而於一九二三年一月一日起實行蓋房捐照租界估計即房主自住之屋亦照通行租值估計而此項租價則時常估訂至地稅則根據於本届訂定之地價若地價實際已增不再修訂則地主與房客所出之稅不復均衡矣且就歷届修訂情形言地價飛漲至速租界東部及西部北首尤甚今日房捐與地稅之比例已不復均衡亟需重行修訂故今乃提出重定地價之議案云云（譯者按此案通過與否星報未載明）繼由霍立台氏提出第十案「工部局董事全體會議時應准令報界代表到會旁聽惟議及購買土地及政治關係時得由議長請報界代表退出「霍氏起述原委略謂此案通過後足爲政治界萬惡之補救最近十五年中租界行政費及各項捐稅已兩倍於昔糜費爲今日工部局各部分之流行病吾人以爲去年已達其最高之度詎今年預算益復增加工部局不復如昔日之受人尊敬無人能知工部局現在之所爲或昔日所曾爲或將來所擬爲者工部局宜使納稅人愈爲信任公開爲對於内外仇讐之保障此案辯論之際有人稱若准報界代表旁聽後恐人將不願在工部局服務霍氏謂此乃極無理由之言工部局或以爲其議董行將因此辭職然此何足慮猶憶二十五年前工部局議董曾全體辭職然在兩星期内吾人仍得新議董九人供職如故霍氏且謂渠寓滬四十五年之久深信公開爲必要之舉西姆士氏起答此案略謂吾人供職工部局固力求工部局事務之公開但若有報界代表之勞聽則足以限制言論自由諸君皆知自由發表起見不啻任何委員之生命倘遇會議時偶或評詆工部局中辦事人員或評論領事團中人或本埠中國官界如竟登之報端不將有妨於外交意義而顯吾輩有放縱之行爲耶此外尚有種種之不便故工部局之意應反對報界代表赴工部局會議中旁聽於是裴爾斯氏起而贊助西姆士氏之言謂如中國訪員亦入會議旁觀則其影響何堪設想故此案實有害安寗云云次由克拉克氏發言反對該案其結語曰如容報界代表旁聽則唯上帝能助上海霍立台氏起而與辯格林氏亦提出諍議謂納稅人於工部局會議較往日更形隔閡工部局公報應格外詳盡云云該案遂付表决而由四對一之多數否决繼由倫白氏提出第十一案「納稅人之年會時工部局總董與電氣股股長宣讀報告文旣非人所樂聞應卽停止此項報告應於開會前數日印就分發納稅人」當由倫白氏起述原委略謂此案根據之原則爲經濟與公開就經濟言工部局今日尚不能得法定人數以上之納稅人出席以討論此租界治安間接所繫賴之議案更奈何使忙迫之納稅人耗一時半或兩時之光隂以聽此報紙早經宣布之報告文乎若於前數日印就分散則得以抽暇詳覽而討論之於會塲矣就公開言此問題較爲難解工部局實有一牢不可破之成例在卽不允給納稅人以報告是倘有納稅人函請工部局報告一切是函必被漠視今此案若通過後則吾人更多一時半或兩時之光隂討論工部局事業矣云云繼工部局總董史密斯氏起稱擬將此案原文修正改爲工部局報告及預算案通過時除工部局欲於業經宣布者加以申說者外不必再行宣讀余提出修正之故蓋因該文所以宣讀者實欲將其内容詳細申釋之故今旣預先公布自毋庸作冗長之演說僅於會塲上擇要申說可矣（譯者按此案通過與否未經星報載明）繼由丕特氏提出第十二案「上海交通日見擁擠實堪驚駭市民極深憂慮應責令工部局立即設法以圖救濟俾應今日與將來之需要並爲此事起見准令工部局與公共租界接壤之工部局與地方當局各派代表互相商榷此事」丕氏起述提案原委略謂救濟目下交通擁擠之亟要盡人知之故鄙人動議使工部局得藉納稅人之後盾迅即策劃寛放及擴張道路之大計竊覺吾人今日已達一種時期有籌及「大上海」全境以代爲狹隘利益所限制各小區域之必要是以鄙人提議與公共租界鄰境各當局派員會商以期通力合作其間雖未免困難之處然正直之精神當能勝之今聞工程委員於報告中提議十年之内提出五百萬兩以救濟交通之擁擠至爲欣慰但鑒於去年工部局仍以經濟問題而使已通過之計劃備受阻難故有另行提案之必要竊恐十年之後上海人口將增加其半則省費及便利之交通實爲切要之圖是以吾人急需寛廣平坦之大道兩旁有眞正步行之邊路以期適合日增無已之交通事業云云更由工部局總董發言略謂就丕特氏所謂使工部局迅即設法救濟目下之擁擠而言一觀前數年之工部局公報及年報已可見工部局對於交通問題之盡力今年工部局並有建築橋樑之大計劃其他如黄浦灘靜安寺路等業已加寛南京路中不禁汽車攙越巡捕房中設有交通科擁擠之馬路中皆建築待車處以及允准推廣無軌電車路准行運貨汽車等皆所以求解决此交通問題者至所謂與租界隣境當道派員會商合作一節法租界當局固可望最圓滿之合作且亦早已實行惟「大上海」之交通問題非僅賴與法租界當局之同意必賴兩租界外中國當局之同意而於此則常受阻礙莫不異口同聲謂將妨礙中國主權故非待本埠華官具有新精神此層决難辦到故余以爲無庸與中國當道會商云云（此案通過與否星報未載明） 
　　第七案選舉本年地皮董事一人舉定韋爾區氏第八案選舉西人公濟醫院董人四人舉定西姆士等四人第九案選舉教育股常任股員二人舉定卜舫濟博士及羅倫教士 
[許特派員勸消附律]  
　　開誠與領團商榷 
　　江蘇交涉署復領袖總領事函云徑啓者接准四月十一日來函所論對於工部局提議增加碼頭捐及取締印刷品附律意見均已聆悉查納捐人會議所提議案領事公會雖無支配之權似可盡勸告之責增加碼頭捐旣非輿情所願卽使通過納捐人會議而中國國家亦不能違反民意遽行批准本特派員意見不如先由領團勸告工部局取消此議以免多費唇舌至工部局因碼頭捐太輕不敷行政費用要知年來貿易增進稅收加旺而物價標凖轉瞬又須重行估定嗣後此項附捐本有自然增加之趨向實無加重捐率之必要又取締印刷品附律雖爲維持公安起見並非禁阻言論自由立意未可厚非第律文苛細一經實行辦印刷者不免動輒得咎營業殊感不便近日西文各報論調亦多反對足見中外人同此心理以上二事相應再行函請貴領袖總領事轉飭工部局再加考慮撤消此議以維商業而順輿情爲荷此頌日祺許沅四月十七日 
[蘇督軍省長復江浙人士電]  
　　力證江浙無搆釁事並負治安秩序之全責 
　　江蘇省教育會張季直先生盛星璇先生並乞轉韓張段陳王陶黄盛袁沈丁葉沈蔣黄章諸公均鑒篠電誦悉諸公旰衡時局悲憫羣生苦口危詞怵心劌目仁言利溥彌用欽遲慨自民國肇造十有一年禍變相尋迄無寗歳外憂内患相逼而來財盡民窮於斯已極凡具天良者當深知再摘不堪之慟略有常識者亦莫不以萬刦不復爲憂頃者北地風雲又起戰禍鬩墻慘劇衋然心傷燮元待罪南疆夙夜競競雖碌碌無所短長而此酷愛和平與夫保全地方地一念自信可以共白於天下故自蒞任以來無日不以保境安民睦隣修好爲應盡之天職卽無論時勢如何斷不能自棄天職而以地方人民之生命財產供時勢之犧牲區區此心可誓天日獨惜人心叵測流言孔多揆厥原因皆緣野心家所播弄蓋共和國政本以民意爲從違地方長官即有服從民意之義務我江浙兩省人民旣無爾詐我虞之心理則此兩省長官何得有芻狗民意魚肉地方之行爲國家養兵之費出於地方一餉一械何莫非地方所授與若乃藉所授與者反爲芻狗民意魚肉地方之資不惟爲諸公所不許抑豈共和國家之官吏所可爲此物此志宜可共諒至於燮元與子嘉督軍論職守有同袍之雅論宗旨有同氣之徵平時旣聲氣貫通有事更信使絡繹本無誤會之點何來非禮之加此種謡言不值一笑矧夫人情莫不愛其鄉里現值北方多故魯直震驚燮元興嘉帥方亟亟以調和北事是謀以各保疆土是任文電具在皆可證明無論江浙兩省當東南江海之衝爲中外觀瞻所繫不宜輕有摇動自召焚如卽本此愛鄉愛國之心亦應有推己及人之道無俟諸公之諉諈也顧謂此兩省者竟將無端搆釁蹈隙乘危是誠何心而至出此敢對諸公披肝瀝膽力證其無更敢明白宣言蘇省父老昆弟生命財產治安秩序一切自衛事宜燮元應負全責並願諸公及兩省地方法定團體匡予弗逮力所能及生死以之此心皎皎有如大江齊燮元王瑚巧印 
[旅滬魯同鄉關心桑梓]  
　　電請田督嚴守中立 
　　旅滬山東同鄉會昨致本省電云濟南田督軍省議會教育會商務總會青島商務會公鑒聞北方謡言甚熾務請田督嚴守中立保境息民勿受他方威脅倘有不顧大局挾外勢以禍我地方者則爲地方之公敵亦國家之公仇也急不擇言伏乞亮察旅滬山東同鄉會 
[旅滬粤人對於時局之要電]  
　　電一各報館各團體均鑒張宗昌吳光新等勾結某國浪人密謀擾亂山東率同紅鬍子二百人自大連乘日輪赴青島擬於交還膠濟路時發生騷擾吳光新之子亦與偕行均穿黑軍衣暗帶軍器另僱日輪三艘陸續載至似此浪人鬍匪結爲一團其衆甚夥其禍甚烈不惜將全國數年所奔走呼號僅得此結果者破壞殆盡安福餘孽與國民何仇張作霖又何愛於安福餘孽而包庇之不至亡國不止也且張勳駐兵徐州之說喧傳一時是復辟罪魁張作霖始終引爲心腹更不知其意何居國民甘願亡國斯亦已矣如其不然彼國賊者人人得而誅之盍亟奮起旅滬粤人吳冕伯·周錫三·黄鴻鈞·連炎川·馮溢源·招燡年·鄭灼辰·李枝湛等皓 
　　電二廣東省長兼總司令陳競存先生鈞鑒奉直交惡醖釀已久誰是誰非暫且勿論今張作霖軍逼津沽並未徵得國民公意弄兵無忌以陷民國以禍國民况冶帝孽復辟安福諸兇爲一爐莊嚴璀璨之共和政體被其蹂躪殆盡閣下爲民望所歸仗義執言號召全國尊國權而定國是此其時矣盍亟圖之（具名同上） 
　　電三奉天張雨亭先生鑒連日報載貴軍隊未奉明令進兵直魯禍國禍民師出無名顯背太會和平議案他日列强責言誰爲禍首難逃公論况凡帝制罪魁復辟巨懇憝安福餘孽收納無遺究竟是何用意如或假借國事爲詞須先將軍隊全數退還關外再談國事否則犯外交而召内亂國民决不寛貸也（名同上） 
　　電四北京徐菊人先生鑒奉張無端引兵入關戰燄洶洶旦夕暴發未見奉有明令究竟張作霖是否脫離中央關係抑或喪心病狂自由用兵甘心傾陷民國如果中央無力制止威信掃地騰笑友邦其將以何面目見國民乎（名同上） 
　　電五天津梁燕蓀先生鑒足下潛跡津門屢請假而不辭職民國無此先例今日奉軍入關人言嘖嘖謂由 
足下挑撥而成豈熱中富貴不惜殘民以逞爲帝制罪 
 
 

Page 14

 
 
魁而不足者再進而爲鬍帥元勳耶足下本一背叛民國之人宇宙雖寛並無足下之彈冠地其速辭職逺嫌尚不失知幾之哲耳（名同上） 
[商帮恊會電請釋放華大輪船]  
　　裕豐航業公司前向政府承租之没收德奥各船雙内有華大輪船一艘曾轉租與招商局行駛滬漢兩載有餘本年由某商接租仍往來申漢專運商貨不意本月十四日忽被吳巡閱使新委駐漢之内河船棧監督扣留昨日旅滬商帮協會特代電呈吳閱使請轉飭駐漢船棧監督速予放行原電錄下洛陽吳巡閱使鈞鑒華大輪船係裕豐航業公司以巨資向政府承租後轉租與商帮行駛滬漢運輸貨物忽經鈞使新派駐漢之内河船棧監督扣留不予駛行一方則商貨停滯一方則坐失租金均屬有莫大之損失夙仰鈞使愛惜商民懇卽諭飭速予放行以維商業而彰公道不勝待命之至旅滬商帮協會叩 
[紅會籌備組織救護隊]  
　　紅十字會副會長蔡廷幹氏因時局危急特與該會醫務主任王培元博士籌備組織救護隊以備戰時救護難民及傷兵該會總辦事處現已着手預備曾電請北京總會撥欵補助經費惟尚未得復該會曾接到天津分會來電彼處正在編置救護隊預備出發又廣東番禺順德香山分會合組之救護隊已隨北伐軍出發至湖南曾亦來電報告又聞該會總會六月間將開會員大會各地分會皆需舉代表來滬業由總會發出通告書矣 
[今日開幕之修改稅則委員會]  
　　訂定議事大綱會辦輪流出席 
　　修改稅則委員會與各國接洽事宜均已就緒各國委員亦已一律到齊故决定今日下午二時一刻在總商會開幕該會今日出席會辦爲郭燊陳海超廖世綸三人議題爲訂定議事大綱又該會會辦輪流出席辦法業已决定計（第一次）郭燊陳海超廖世綸（第二次）嚴家灼高近宸田章燕（第三次）徐森陳海超柳宗權（第四次）郭燊廖世綸田章燕（第五次）嚴家灼高近宸柳宗權（第六次）徐森陳海超廖世綸（第七次）郭燊高近宸田章燕（第八次）嚴家灼徐森柳宗權自第九次起即照第一次依次遞推惟廖世功許金水二人則每次會議均行出席云 
[商聯會廣徵土貨納稅意見]  
　　致各通商口岸商會函 
　　全國商會聯合會前呈請農商部咨商財政部稅務處將土貨進口納稅手續與出口限期釐定劃一辦法通飭各海關遵行業於前月奉到部批矣兹聞該商會聯合會以津滬等處海關管理三聯單貿易現行辦法旣稅務當局亦認爲不妥自應廣徵商民意見俾將來修改時得提出意見書故現在特通函各通商口岸請其對於此問題發表意見函云逕啓者上年臨時大會議决釐定海關土貨進出口納稅辦法呈部一案本月七日奉到農商部批（原批從略）查此案鎭江關先完三正稅出口再退之辦法現奉稅務處令行查明業經以保結辦法替代可無庸論及其上海天津等處海關管理三聯單貿易現行辦法稅務處曁稅務司均認爲有變更之必要將來北京開特别委員會後自亦可希望提議修改惟是項辦法現在究竟窒礙情形若何將來開會時應如何提議修改凡我商人利害較切知之當亦最審相應函達即請審度情形條舉意見見復本所以便彚呈核辦云 
[官紳議設食米採辦處之經過]  
　　地點在南商會二十三日開董事會成立會 
　　上海縣知事公署昨致本邑南北市各紳董公函云敬啓者查上海近來米價繼漲增高每石已達十二元有奇當此春暮米價已經如此昻貴倘届青黄不接民食尤爲可慮業經敝署邀集地方各團體士紳妥爲籌議當經擬定辦法五條呈報督軍省長護軍使曁財政廳滬海道尹在案兹復於四月十六日柬請台端在一枝香續開談話會詳加討論又經議定辦法數條兹特另紙抄送敬祈查照即請執事擔任爲上海食米採辦處董事會同妥爲辦理以維民食並訂於四月二十三日（即隂曆三月二十七日星期日）午後二時在上海縣商會開成立會届時務乞駕臨該會籌商一切毋任盼荷附抄先後議案二件三月二十六日開談話會議案（一）議决先向外洋採辦食米二十萬石分批採運來滬發交各米行號出售以濟民食（一）議决採辦洋米歸朱志堯先生向東方匯理銀行墊欵押匯（一）議决將來墊欵由上海南北商會正副會長向滬埠各匯劃錢莊或銀行借欵籌墊（一）議决採辦洋米接濟民食所有虧耗一切由本埠官廳及各團體籌欵彌補（一）議决此次採辦洋米接濟民食另設上海食米採辦處公推顧馨一先生主任其事由南北商會及各機關士紳會同辦理四月十六日午刻在一枝香開談話會議案（一）議採辦食米濟上海民食（一）通過上次議案（一）邀議諸君全體擔任董事名義（一）上次議案變更之處以運到之米十日内銷出依期交還米欵十日外由南北商會向銀行或錢莊借欵墊還（一）食米採辦處設於南商會（一）董事會議地點第一次在南商會開成立會以後常會以永大號爲一定地點（一）採辦食米還欵拆息棧租等項虧耗由官紳合力募捐補助（一）常會會議日期開成立會時另議（一）定隂曆三月二十七日開成立會（一）向安記號定成仰光白秈米三千噸每百斤價銀五兩期限隂曆四月初十二十及五月十五日分三期每期一千噸又向建記定成仰光米五百噸價銀同上期限五月十五至五月底到滬付銀及棧租期均以到滬十天爲限（一）上次議案預算採辦食米計二十萬石兹議陸續採辦以辦到隂曆七月底新榖登場爲止 
[吳淞商會呈請給發運米護照]  
　　吳淞商會昨致寳山馮知事函云逕啓者據本鎭米商行號協盛豐等七家略稱邇來吳淞自闢商埠以來市廛繁盛居户日多而米糧一項所需更鉅第寳邑素不產米全恃鄰邑買來以資接濟在平時採運米糧原無持護照之必要今者荒歉頻仍米價昻貴產米各縣見報載有禁運出口情事或有辦理平糶者現在調查淞埠存米無多若果產米之區一旦遏糴吾邑米源勢必頓絶恐慌固所不免治安必有妨礙商等一再籌商爲顧全民食維持秩序計不得不請領護照迅赴採運來淞源源接濟旣可以維持民食又可以平準市價一舉而數善咸備查此項護照歷經商等略懇轉請發存商會以便領用而免往返需時爲特具略仍懇轉請縣署發給空白護照多張存由商等隨時請領以免輾轉稽延而於民食不致有停頓之虞等情前來據查吳淞市面確有日盛一日之勢而食爲民天米糧果不可一時或缺該商等略稱各節是爲综在情形合亟據情函請查照希煩印發空白護照十張存儲敝會以便該商等隨時請領由會塡給一俟運米到淞即令該商將照繳消以便彚繳是否可行仍希見復爲荷 
[航務消息種種]  
　　留東學生歸國之多當以今年三四兩月爲最昨日來滬者又有明治大學之程家彝東亞預備大學之孫紹康帝國大學之徐廷蘭正則大學之張第明日本大學之張協邦早稻田大學之范揚葉洪梅等等多半皆卒業返國者 
　　日本海軍少佐町田近一郎教育家田中玄黄外交官鈴木貞次郎昨均搭鎌倉丸來滬現寓豐陽館又有實業家池田福松·小出丑松·益田玉城·與該國新派上海郵便局員前田六之同乘伏見九於昨午至滬又有我國安東關所聘日本稅關員八木茂一等五人及天津關所聘之波斯人稅務司愛爾密洛夫等亦均於昨日乘鎌倉丸抵滬轉道北上 
　　日郵社大阪上海線内更調博愛丸擴增中日航業一節已紀本報兹悉原行該路之春日丸今已添派入大孤青島線内該路從前本祇一輪今巳合西京丸爲二船矣又博愛丸第一次已於本日回抵大阪云 
　　由上海往舊金山航路内之太平洋水脚統艙油及塊鐵兩項現又跌價統艙油在本年一月份每噸計美金洋十元今則減除十分之二祇收八元塊鐵在一月内亦收十元一噸今跌去十分之三祗收七元此外帶壳合桃亦減收十分之三其餘照舊不動 
　　法郵船高爾第挨號本月十四日在滬開行計裝往馬賽有生白絲一百十四包裝往里昻有一百二十六包亞威貢有野絲十包又馬賽有絲頭一百五十六件云 
　　怡泰洋行之格林亞奇爾號即日將從日本返滬定下月一號赴歐上海出口貨無多又有卡納逢曉號原定二十四號進口昨得來電謂今日船可至申由英意裝來機器等二千餘噸又比國玻璃三千數百件又怡和之新金山城號昨在申裝去桐油半皮等一千一百噸嘠　喀噠城號今次赴歐改定航線不往德國而添行鄧扣克一埠 
　　昌興公司之俄羅斯皇后號二十日由港來滬定二十二號赴温哥武小火輪於是日午後四時在海關碼頭送客至吳淞上輪云 
　　怡和洋行之官升號現在修理月底可竣工又景星輪定五月一日修理合生輪定下月五日修理阜生號定五月二十日修理每輪均須二十天皆在香港廠内入塢又有新輪定生號亦已造成本月月底可以開到上海矣 
[昨日之國内滙兌市]  
　　自政局風潮以來京津匯兌價格日高連日來市價步漲蓋津票需要增多之故昨日（十九日）津匯行化又漲二兩半天津銀元又漲三元半京匯公砝銀元漲落與津匯同計價行化每千兩合申元一千零六十五兩銀元每千元合申洋一千零二十元北京公砝每下兩合申元一千零五十七兩銀元每千元合申洋一千零二十一元濟南青島亦因政亂之故上海方面略有需要匯票價計濟南濟平每千兩合申元一千零五十八兩二錢五銀元每千元合申洋一千零十八元青島膠足每千兩合申元一千零七十一兩一錢銀元每千元合申洋九百八十七元漢口匯價洋例每千兩合申元一千零二十八兩七錢五較前日疲去五錢銀元每千元合申洋一千零零二元計疲去一元宜昌宜平每千兩合申元一千零三十一兩銀元每千元合申洋一千零十元蓋隨漢滙而俱疲也其餘各埠對於上海之銀元滙價每千元合申洋數計九江一千零零五元蕪湖一千零零四元安慶一千零零四元半南京一千零零二元蘇州一千零零二元徐州一千零零六元清江一千零零五元無錫一千零零二元杭州一千零零三元半寗波一千零零三元半温州一千零零五元嘉興湖州紹興餘姚均一千零零三元蘭溪一千零零四元半海眼一千零零四元以上除南京清江無錫温州嘉興無變動外餘因滙票頗有需要是以價格均漲自五角至一元不等重慶九七平銀每千兩合申元九錢七十八兩五錢較前漲一兩銀元平萬縣九七平銀每千兩合申元九百八十五兩銀元平與前日市價相同云 
[政象險惡中之上海商情一斑]  
　　洋釐飛漲公債大跌呌貨莊停拍棉紗市見疲 
　　自奉直對持政象勢將破裂以來說者早爲上海商市擔憂其影響所及勢必致市面大見變化近日來風潮愈急雖尚未正式開戰然風聲所播人心摇動客帮鑒於津京路運輸之困頓大率不願辦貨是以市面已受打擊今略述於後 
　　上海市面之首受打擊者厥惟金融界邇日以來釐價飛漲此其最著之現象查洋釐市價目下已高至七錢二分七五邇日來且陸續有現貨裝運京津兩埠是以釐市仍看繼漲考其原因蓋一般人大都收藏現貨而再不願放行於市面是以連日來洋釐需要大旺聞烟臺等帮尚有需胃預料目下市面將有高無跌也銀折因人心見緊是以亦較形緊急雖尚不至過高然已略見恐慌之象錢業長期放欵較往年不下減少三分之二蓋謹愼從事者大率不願爲此危險也 
　　公債票市面與政局更有密切之關係奉直一戰則公債市面勢必一落千丈無復價值邇來公債市面已有日趨下游之概如整理六釐及金融公債等尚有少數交易者市價莫不大疲其餘如五年七年等項竟無交易可言連日來如華商證劵及證劵物品兩交易所公債市面均異常清淡蓋戰亂之時人民爭收現欵若公債票等幾於無人過問矣 
　　洋布市面久受長江一帶戰亂之影響近來方始發動而政象險惡市况又受絶大之打擊按洋布銷行長江一帶及北帮最暢而奉直開釁向銷洋布之區均在戰爭之内致客帮裹足不辦本星期呌貨因客帮辦貨寥寥公平停市於先怡和元芳亦將繼續斯業所受影響之巨於斯可見矣 
　　棉紗市况一月以來異常活動客帮辦貨暢旺已迭經報告不料自西節開關以來市價頓然軟疲現期各紗價均見跌此其原因實亦受政局之影響長江北帮等日來購貨甚稀蓋客帮在此政亂紛攘中大都不敢動辦矣 
[兩日間之標金市面]  
　　共跌九兩左右 
　　期貨標金之看小迭誌本報五月份期金價自十三日收盤三百二十兩零一錢後因耶穌復活節休息四天至十八日開盤價即見疲軟因奉直備戰人心恐怖之故嗣後六月份標金開盤三百十七兩四錢其時五月份價在三百十七兩八九之間移時先令市面頻硬五六月份銀行賣出三先令三辦士六二五至三先令四辦士買價三先令三辦士八七五至三先令四辦士一二五東滙五月份銀行結出六錢四分七五至六錢四分二五買價六錢四分半至六錢四分美滙銀行結出七十三元至七十三元六二五買進七十三元二五至七十三元八七分半故五月份金價小至三百十五兩九錢六月份亦跌至三百十四兩九錢收盤掉期多頭貼進四錢至一兩午後開盤尚穩五月份價係三百十五兩九錢六月份三百十五兩先令揭曉勿動斯時五月份爲三百十五兩二錢六月份係三百十四兩二錢先令市面仍硬五月份賣出三先令四辦士一二五至三先令四辦士零六二五買進價三先令四辦士二五至三先令四辦士一八七五東美等匯亦鬆收盤五月份三百十四兩八錢六月份三百十四兩三錢 
　　昨日星期三近逺期大條均長二五標金五月份交易更覺清淡六月份開盤爲三百十三兩六錢旋稍高至三百十三兩九錢未開先令係三百十三兩先令揭曉法匯小五法郎東匯小半分荷滙小半看德滙小十馬克餘價未動金價爲三百十三兩四錢後因先令益硬五六月份銀行賣出三先令四辦士二五至三先令四辦士八七五買價三先令四辦士七五至三先令五辦士東滙賣出六錢三分八七五至六錢三分買價六錢三分半至六錢二分六二五美滙賣出七十四元一二五至七十四元七角半買價七十四元半至七十五元一角二分半因此一般做新多頭者恐慌亦起均將手貨跌價脫售是以六月份標金最小跌至三百零零八兩七錢收盤午後標金開盤三百零八兩五錢最小至三百零七兩六錢先令例無市面惟暗盤做過數千鎊由某銀行買進價爲三先令四辦士八七五兼由大連帮買進期標金故金價最高漲至三百零九兩五錢後至三百零八兩九錢收盤觀今日情形或冉繼跌至數日後當有小回頭之象云 
[昨日之金融市况]  
　　昨日銀幣上午仍平爲七錢二分七釐七五下午收盤七錢二分八釐五比上日漲半釐三月底期洋午前七錢二分八釐五午後七錢二分九釐一二五大八臺七忽半四月半期洋上午七錢二分九釐一二五下午收盤七錢三分大七臺五現洋仍有天津等去路故尚須看漲 
　　銀拆上午轉賬均二錢五下午相同略大一分滙豐等各銀行收欵三四十萬時局風聲甚緊商業皆有停頓之象 
[友華銀行滙市報告]  
　　昨日友華銀行匯市報告云昨日倫敦大條銀價近逺期俱長二五紐約銀價升至六角六分倫敦紐約間滙價爲四元四角一分二五今日此間各國滙價俱照昨日未動通日市况極硬至收盤時銀行實際已拒絶購買晨問英鎊成交價四月份至六月份三先令四便士六二五美金成交價四月份至六月份七十四元七角五分但此種滙價尚係最短者至收盤時英鎊售開價四月份長至三先令五便士五六月份亦如之美金售開價四月份七十五元二角五分逺期交貨七十五元滬市金融緊急三數日内滙市將全視政局爲轉移倫敦紐約市况俱看硬亦有見長之勢 
[地方自治研究會致交涉員函]  
　　爲遷讓義塜事 
　　上海地方自治研究會昨致許交涉員公函云敬肅者昨閱報端見上海學商公會呈請省公署取銷同仁輔元堂議遷義塜一案業經省長令行貴署查復等因不勝欣慰竊查該堂遷塜原委前後辦法殊爲矛盾如法公董局繪送劃用地圖忽與原議不符哈華托律師質問未復之際遽卽集議表决堂董集議地點又在縣知事公署該堂派往交涉之陸某又即主張讓地之人凡此種種均足啓人疑竇至於違反衆意蔑視主權尤足令人髮指現地方各團體以及公正士紳羣情憤激起而力爭如果實行定必發生意外或且牽動邦交敝會同人不忍任慈善事業之摧殘國家主權之喪失用敢冐昧凟陳懇請鈞座迅將此案澈底清查俾得取銷原議保護主權以弭隱患而順輿情不勝屏營待命之至 
[尚有本埠新聞等轉入後頁]  
雜評二 
[總意戰勝（旡用）]  
　　天下之眞理何在曰在總意天下之正誼何在亦曰在總意故釋法律者謂由人民總意所定之規則也未有不合總意之規則而能成法律者亦未有大反總意之規則而能成爲法律者幸而成其弊不可勝言苟非末世參政者别受利用而爲機械的盲動斷無違反總意而行使其神聖蔣嚴之參政權者 
　　蓋立法將以求治也明知其法不便於民施行之必起大恐慌則不若打消之打消之慮有傷情感焉則别用消極方法使不成立參政者之用心良苦亦參政者之天職應爾爾耳是豈參政者故意見好於人亦以法律賦與參政者應服從總意之本旨宜然以此吾得而狀之曰視之無聲聽之無聲嗅之不得其味觸之不得其體浩浩蕩蕩放之四海而無不凖磊磊落落垂諸百世而莫能更其物維何曰總意總意之所在戰無不勝焉其有徵乎曰清祚之覆覆於總意之所棄項城之死死於總意之所非安福之敗敗於總意之所否奚止區區一二規律然一二規律亦不能逃此公例總意乎神聖也吾人今而知其價值善用之可矣 
 
 

Page 15

 
 
本埠新聞二 
[猩紅熱症未减]  
　　近日猩紅熱症有加無减閘北公立醫院診治此類病人頗形忙碌此症西名ＳcarletＦever爲凶險之傳染症乍起時喉常劇痛庸醫往往以喉症視之其所脫皮屑隨風飛揚最易染人講衞生者當亟注意之 
日華紡織工罷工四紀 
　　浦東陸家嘴日華紗廠工人要求增加工資該廠大班日人不予通融各工人遂相率罷工已三誌本報該工人自罷工後卽印就傳單題爲「浦東日華第一第二紗廠全體男女工休工宣言」該宣言書悉係白話約分三段首述近年來凡百物價無不飛騰而彼等之工資則未增加次述向廠主要求增加工資二成不能邀其允許祇好暫與日華紗廠告别末段請求各界主持公道予以言論上之援助並聲明該廠如不允許彼等之要求誓不做工云云前日下午有該廠罷工之浦東人顧晉發劉學林沈金生王中甫等各持此項傳單在楊樹浦匯山等捕房轄境内散發爲該捕房華探目季立仁包探何慶恩西探搿勃脫等查見以顧等此舉有煽動工廠工人罷工及擾亂治安性質遂將顧等連同傳單拘回捕房昨解公共公廨將傳單呈案請爲訊究顧等延律師上堂辯護以該傳單文字和平並無激烈句語堂上可以研究云云陸襄讞商之英副領事米特氏諭顧等還押展期七天再行訊奪 
　　又函浦東陸家嘴日華紗廠此次各工人罷工舉動頗守秩序故罷工己三日夜絶無滋鬧爭毆情事聞該工人内容組織甚爲堅决爲首數人甘心於事定後遭廠主斥退似頗有犧牲一切之概該廠女工約三千人連日亦頗鎭靜昨晨有工人代表張某等四人投三區警署懇請曾署長出作調人張等備述近日米價飛漲百物昻貴種種困苦情狀非得廠主允許加資决不上工云云署長頗爲動聽當塲勸令聽候與廠主商定辦法再行宣示該代表等唯唯而退聞廠主方面已有酌量增加之意云 
[江蘇縣聯會之進行觀]  
　　代表陸續報到 
　　國聞通信社云江蘇縣議會聯合會定二十一日開會兹悉各縣代表業巳陸續報到該會昨又接揚州江都縣議會議長凌壽鴻函云敬復者准貴會函開訂期於四月二十一日下午一時在滬開會囑推代表蒞會與議等因准此敝會當經推定副議長葛君淞參事員焦君汝霖爲代表如期到滬會議相應函告卽希於二君到會時俯賜接洽足紉公誼又溧陽函云頃奉台函藉聆壹是當即集議由地方公推代表狄君允德届時赴貴會與議一切又靖江范時可　電云前日在滬趨謁未晤留言諒邀台覽兹聞定期召集開會推舉代表赴省會請議時可現庽省垣雖未克赴滬與議願加入請議之列如蒙贊成請所推代表到省時先期通知以便接洽是否有當敬候公决事機迫切急以電聞云云 
[國是會議又來代表]  
　　日昨有廣東龍口總商會代表林大魁至國是會議事務所報到並携來該商會文件一通其文略本月十三日准貴處東日郵電開昨日國是會議開會議决至遲三月十五日開大會盼代表速來希先電復等因准此推舉會董林大魁君爲本會代表刻即首途赴會除電復外相應函達請煩查照云云 
[旅滬皖人與皖財政會議]  
　　聯合通信社云皖省内外各公團因新安武軍餉問題久持不决發起組織清理財政會議在蕪湖集會共商解决已誌各報兹悉旅滬皖事改進會皖民公社安徽自治恊會新新社等團體因接省城各公團聯席會議代電催促速派代表前往與會特於日昨就法界平濟利路鳴和里柏烈武住宅聚商推舉常藩侯姚爵五兩人代表前往列席當即分函省蕪各公團並通知常姚兩人前往赴會矣 
[俄災會之募捐籌備]  
　　俄災振濟會上海部於前（十八日）晚七時假青年會藏書樓開第二次募捐委員會常會楊舞心主席提議事件約分三項（一）黄祖貽唐豪提出劃分區域案議决分路募捐分區照料其如何辦法歸總務科擬具報告（二）翁國勛提出召集代表會議議定於今（二十）晚七時始十時止討論募捐辦法繳付捐欵筒捐條存根方法及保管方法等又日前游行時之電影己由百代公司攝就擬於開會時開演助興（三）翁國勛提出凡各校各團體加入此次募捐隊出力者本會應備名譽贈品並攝影以誌紀念而揚仁風經衆通過歸總務科酌辦末由各科長報告經過情形十時散會至已經該會募捐公員會交際科接洽之各校各團體加入募捐隊者有商科大學震旦大學滬江大會三育大學中法通惠工商學校化學工藝學校專科師範美術學校理亞體育學校中國女子體操學校南洋中學惠中學校靈生中學裨文女校晏摩氏女校民立女子清心女中務本女中惠中女中坤範女中勤業女師進德女校看護學校華童公學樂英公學亞東公會北區公學市西公學民福學校毓賢學校救國十人團水菓地貨友誼聯合會云 
　　又昨日下午四時該會幹事長卓山應省立第一商業之請演講俄災之實况王君略謂振濟俄災前提先有兩種聲明（一）慈善事業與政治無關救濟俄國災民並非援助俄國政府（二）俄災原因確係雨量缺乏因旱成災並非人爲所致此爲兩種必要聲明之事項次述俄國災民兒女自戕種種慘狀及中國人振濟俄災有四項理由（甲）發揮人類同情（乙）表彰國際是非（丙）增高國民人格（丁）聯絡中外友誼末述振濟俄災之辦法學生全體鼓掌表示極力贊助擬請求校長趙師復决定辦法云 
[全國道路建設協會遷移會所]  
　　遷至法租界霞飛路康寗里口二八一號 
　　中華全國道路建設協會現遷會所至法租界其通告云本會中外男女會員曁全國各團體執事公鑒敬啓者本會關於是提倡建設道路注重全國所有一切重要文件及雜誌務使全國千八百餘縣與二十二省及各特别區軍政商教省縣會等各機關團體均得披閱以促進行因而會務日益紛繁原住南京路德韾里五十九號房屋陜隘不敷辦公昨接王會長正廷來函囑早移徙免礙要公兹由本會會員夏君小谷分讓法界霞飛路康寗里口二百八十一號洋式樓房數間租作會所接近尚賢堂商科大學以便執行會長職務之副會長郭秉文君到會主持一切並荷夏君將所置西式家具數件捐助本會公用尤爲感謝准定一二日内即行遷居專肅通告以免郵電誤投致多周折而誤事機敬求注意卽頌道祺中華全國道路建設協會敬啓四月十九日 
[上海學生會之經濟難]  
　　拍賣傢具償債 
　　聯合通信社云學生會之起緣在五四運動後一般熱心學生發起學生聯合會其宗旨原爲抵禦外侮監督内政數年來之成績甚多兩星期前者報紙上尚有學生會籌欵贖路並襄助俄災振濟等文字不意日昨竟拍賣傢具（一百三十元）以償房租等欠欵此犧牲流血幾經艱苦所換來之上海學生會從此消滅經濟因人一至於此不勝浩歎 
蔣瑞寳指控巡捕拆梢案 
　　虹口菜市街八十二號燕子窠之蔣瑞寳偕證人王阿四王阿寳指控閔行路捕房五百零一號巡捕山東人馬文林四百零三號巡捕黄鳳山九百六十六號巡捕陳潤海拆梢洋十元不遂行兇毆打成傷等情前日捕頭派探耿德標將三巡捕拘押蔣送醫院昨解公共公廨請究經陸襄讞會同英米副領事略訊一過以案情頗長非短時間所能訊明且被告代表律師又聲請展期因諭准展期一禮拜再訊三被告帶回捕房收押现證人着各交十元舖保云 
[袁思彥中彈續紀]  
　　能否醫愈尚無把握 
　　昨報所誌袁海觀之第六子仲頤（卽思彥）於十七晚被人開槍擊傷一節兹悉袁年二十二歳是晚被擊受傷送入仁濟醫院後經牛惠霖博士用手術將大小腸被彈穿之十二洞滌洗清潔用線縫補後昨日神志已清略進飲食惟尚不能多言聞牛醫生云倘熱度不高尚可有望否則極危云昨經捕房派西探前往調查即據情歸報捕頭候核 
 
 

Page 16

 
 
[憲兵派員進京催餉]  
　　駐滬陸軍各防營之軍餉除第六混成旅及陸軍第四第十兩師均由浙省核發外其駐滬京師憲兵第三營官兵薪餉向歸陸軍部核給自去年以來中央庫欵支絀以致欠發至四個月之久現因該營汪營長難以維持且積欠商舖賬欵甚巨故於昨日由汪營長特派軍需長赴京催請發給以資維持云 
[滬閔南柘汽車路工程之進行]  
　　滬閔南柘長途汽車公司現擬先將由滬至閔行之馬路開工築造規定行駛汽車之路面須寛三丈路之兩旁各挖五尺寛闊之濠溝即以挖溝之泥塡築馬路業經測量得自滬至閔計有一萬三千五百餘土方業已雇就工匠昨由該公司總理李英石祀土開工矣 
　　又該公司安設之沿路線電話電桿話線已由閔行豎起經北橋兪塘顓橋張家浜至漕河涇爲止日内卽可工竣通電將來汽車開行如有旅客需電話者每次收費小洋一角云 
　　自滬至閔行沿途經過河道須建橋梁者共有五座除漕河涇之橋業經開工其橋洞計寛三十尺面寛三丈均以鋼骨水泥建造外餘如六磊塘兪塘張家浜三座亦已飭匠開工期限本年五月中旬工竣惟北橋鎭應建之橋梁適值經過該鎭之中市故由該公司議定准建旱橋一座刻正繪圖不日亦可招匠開工 
　　又沿路線應須遷讓之墳墓業由該公司議决凡磚葬者每具給遷費洋十元土葬者每具洋六元浮厝每具洋二元均由各市鄉經董飭令地保傳諭墳主限日遷清應給之費亦歸市經董轉發 
　　刻下築造馬路工程業巳開工惟農田内所種荳麥勢必踐踏損毁自應賠償現已議决每畝償給損失洋四元以示體卹昨經該公司分函各市鄉公所知照矣 
[法公廨研訊大批盜匪紀]  
　　王阿二判送軍署懲辦餘盜分别處刑 
　　盜匪王阿二張子卿王阿福毛阿富張阿二等前在法租界地方先後糾黨持械搶刦吉祥街蔡老三家·寳裕里姜步七家·唐家灣瞿曉雲及法大馬路福和祥烟紙店等數户曾經原告報捕請緝在案現爲法捕房督察員黄金榮探目韓邦達楊振富包探張鏡波何土根許培春劃友法李連生等偵悉將王等五人及同黨丁阿三楊維仁朱新發朱桂正並牽涉人張林源王小亭朱玉林沈小狗朱隆華蔡小順沈大文　阿福張文子曹生甫王阿四婦人楊林氏一併拘獲抄出白郎林手槍三支珠彈數十粒帶入捕房昨解法公廨經聶讞員會同法副領事歐君升坐刑庭研訊先由捕頭上堂稟明前情繼由各原告投訴被搶情形詰之王阿二供認搶刦各原告家並公共租界威海衛路白克路處不諱張子卿王阿福毛阿富張阿二供認曾於上年臘月間偕同王阿二至唐家灣地方搶過一次又在英界帮搶威海衛路白克路等處是實丁阿三楊維仁朱新發同供民人等祗在英界犯案法界並未搶過朱桂正供民人雖與該匪等結拜兄弟不敢帮搶張林源王小亭等十二人同供民人等雖與王等相識不知搶刦之事聶讞員將各盜在捕房所供之詞逐一宣讀各盜供認是實聶讞員遂商之法副領事歐君判王阿二送護軍使署訊辦因英界犯案着先送英公廨訊辦張子卿王阿福毛阿富張阿二各押西牢五年期滿永逺逐出租界再送英界訊辦惟張阿二副領事歐君在案單上簽判加押五年丁阿三楊維仁朱新發三人送英界懲辦朱桂正押西牢三年期滿出境張林源土小亭朱玉林沈小狗等四人各押西牢六個月期滿出境楊林氏押一年餘均一併永逺逐出租界 
[聚興誠銀行遷入新屋]  
聚興誠銀行因河南路漢口路轉角房屋不敷施展特在抛球塲西九江路十四號營造三層洋房以備遷往將舊址轉賃與杭州道一銀行遷申之用等情已紀前報昨日爲新屋落成遷入之期在滬軍政商學各界蒞行賀祝及贈送幛聯頌詞者甚夥自晨至暮幾有應接不遑之概 
[復旦大學春季運動預誌]  
　　陽曆四月二十二日（即本星期六）復旦大學在徐家匯復旦中學操塲舉行春季運動聞該校運動員早夕精練已有數月成績頗佳去歳復旦奪八大學聯合運動之錦標後於體育十分注意今年八大學運動之錦標復旦或能再奪歸來也 
[時化學校組織校友會]  
　　西門内洶沙塲時化學校開辦六年先後出校學生不下數千人現由該校發起組織校友會以聯感情籌備月餘刻已就緒定於陽曆四月二十三日（星期日）午後二時開成立大會秩序如下（一）開會（二）報告（三）演說（四）通過會章（五）選舉（）攝影（七）茶點（八）散會又該校爲謀商業科生實習便利起見集股組織校外商店己於日前開幕聞營業頗爲發達云 
[電報傳習所學生參觀無綫電台]  
　　本埠南市交通部電報傳習所無綫電班學生陸慶庭徐繩武朱錫藩等二十人於今日上午九時乘車赴吳淞參觀無綫電台由該級主任徐君指導一切并實習二小時至十二時始返所云 
[北工巡局勒遷棚户]  
　　滬北工巡捐局近查得共和新路爲南北交通要道市面日漸興盛江淮棚户萬不能再任雜處致生危險所有該路鐵道北首之江北草棚應即一律拆遷以飭路政昨函致四區警署專派長警勒令尅日拆遷云 
[海關稅務司之更替]  
　　新關稅務司勞達爾解職回國己誌前報兹聞繼任滬關稅　事己奉北京總稅務司命令滬關副稅務司候禮威護理昨己由勞前稅務司將文卷印信等移交護理候稅務司接受并己函致海關監督查照聞勞前稅務司定本星期六乘輪回國有某某等團體因感勞稅務司在任公正廉明異常愛戴故定星期四（今日）五時在寗波同鄉會歡迎并贈紀念品云 
[兩種奬劵之大奬號碼]  
　　甘肅震災劵與河南副劵昨日爲第五次廿肅救濟震災有奬正劵開奬之期在西門外共和影戲院舉行開出之五大奬號碼及經銷各票號如下頭奬二萬五千二百十四號寗波億中二奬二萬八千三百七十五號本埠善利全三奬六千九百七十八號本埠善利全四奬一萬四千零三十八號寗波億中又四奬三萬二千一百三十五號本埠大有利五奬九千九百四十二號南昌福順祥又五奬一萬一千九百零三號本埠廣萬源 
　　昨日又爲第二十八次河南救濟有奬副劵開奬之期在新北門外民國路該總局内舉行兹將開出之五大奬號碼及經銷各票號錄下頭奬一萬七千三百念二號本埠廣滙源二奬二萬一千九百念七號本埠飛來福三奬二萬六千一百七十五號本埠大利元四奬一萬三千三百八十號本埠大利元又四奬三萬五千三百零七號本埠萬利發五奬六千四百四十九號杭州仁裕又五奬二萬五千七百九十五號杭州大吉祥又五奬二萬七千一百零六號杭州仁裕 
[兩汽車撞傷四人]  
　　昨日下午二時半某號汽車駛經黄浦灘路撞倒本地人紀巧福徐來寳海門人王小卞各跌傷首臂腿足等處由老巡捕房七百七十三號華捕到來抄錄汽車號碼另雇車送三受傷人往仁濟醫院醫治一面歸報捕頭候示又有某號汽車於昨晚七時許駛過文監師路撞倒行人張惠義背腰等處受傷由滙司捕房二百五十二號日本巡捕瞥見前來將汽車號碼抄錄另雇車送張惠義投同仁醫院醫治即持傷狀單呈報捕頭請究 
[下電車碾斷右腿骨]  
　　昨日下午十二點四十分七路電車駛經兆豐路口（由西朝東）有搭客齊修祿下車不愼跌倒於地被車輪碾折右腿骨當由提籃橋捕房二百三十四號華捕前來雇人力車送入同仁醫院醫治一面抄錄電車司機人號碼歸稟捕頭候示 
[引翔港之火警]  
　　引翔港河間路日商大康工商塲營造處飯間本係搭蓋蘆蓆棚前日下午忽爾火起延燒右鄰鄉民住宅經各段救火會聞警立驅皮帶車馳往澆熄計其焚燬大康營造處堆放材料之屋兩間所有有鄰平房十四間亦付之一炬事爲楊樹浦捕房得悉立飭包探前往詳查得起火之大康營造處值價頗巨之材料焚燬殆盡幸向三井洋行保有火險銀五萬五千兩惟殃及鄉民亦小康之家損失亦屬不資該探等遂據情歸稟捕頭核示矣 
[庖人投浦遇救]  
　　向爲庖人之甬人兪桂友前日被人誣指竊物忿無可洩遽萌短見昨日午後奔至元芳路碼頭投浦圖盡經五百四十九號華捕查見設法援起帶入捕房稟請捕頭核示 
[地保請驗屍兩起]  
　　昨午二十八保六圖地保張裕卿投上海地方檢察廳稟稱法華之南約一里許鄧姓墳墓冬青樹上今晨發現一無名男子年約三十餘歳縊斃在彼該屍身穿洋布長衫黑線襪查無家屬爲此來案報請相騐黄檢察官諭飭靜候派員往騐又十六舖地甲盧永德昨午投地檢廳報稱十六舖寗紹碼頭今晨倒斃無名男屍一具形似旅客模樣因無屬人爲此來案請騐檢察廳諭着該地甲前赴屍塲何候聽候派員蒞騐 
[圖姦幼女未遂]  
　　阜寗人倪亭松住閘北义袋角小工爲治昨扭同居鹽城人居幹廷至四區二分所控稱居乘民出外圖姦民十四歳之女適民歸家聞女喊救之聲因即入内將居扭住請爲究辦經倪署員轉解司法科段科員諭將倪女送濟生醫院騐得該女下體稍受損破似係圖姦未遂所致判居還押候辦 
[拐賣張小妹]  
　　嘉定人高阿祥近在原籍串拐張錦榮之媳小妹來滬價賣匿居小沙渡路經張得悉控請該縣知事備之派警於前日投請新閘捕房協同包探王梅生將高拿獲押至昨晨解送公共公廨經中西官預審明白判高交來警帶回歸案訊辦 
[徐玉懷調戲行兇]  
　　住居小西門外大興街西首客民鄭萬權上月間娶同鄉婦人亦住大興街之徐張氏女徐氏爲室有隣人徐玉懷見徐氏頗有姿色迭向該氏調戲昨日徐氏回家將玉懷調戲行爲哭訴乃母事爲徐玉懷得悉糾人趕至徐張氏家擬將徐氏刦奪常由氏母徐張氏氏兄徐大紅徐金紅等上前攔阻即遭若輩毆傷徐張氏受傷較生於是隣人不服鳴警到來將徐玉懷拘獲連同受傷人一併解入二區警署當因訊得案涉刑事立命備文飭警將一干人轉解地檢廳下午由檢察官提案研訊並騐得徐張氏等所傷尚無大礙判令回去自醫徐玉懷收押候查明究竟因何起釁再核 
[妨害自由之請究]  
　　泗涇商會董吳懋仁偕見證李修則指控住居愛爾近路均益里一百十六號徐少樵及徐妻張氏違法拘禁阻止自由行動等情昨晨滙司捕房派包探侯阿保協同四十號西探目將男婦兩被告一併拘解公共公廨請究雙方皆延律師代表出庭旋經中西官諭兩被告各交二百元舖保展期兩禮拜再訊 
[誰教你用不規則之磅稱]  
　　朱周氏罰洋三十元 
　　婦人朱周氏在虹口三角小菜場擺設牛肉攤其所用磅稱殊不規則一般向購牛肉者均受其欺前日被工部局衛生處查悉其弊報告該管捕房派探吳如熊往將該氏及氏之雇夥翁夏根連同磅稱一併帶回捕頭飭該兩被告各存洋二百元保出昨經公共公廨中西官提案質訊之下以翁係雇傭免究斥釋朱周氏欺騙屬實科罰洋三十元充公示儆 
[舊郵票混用押兩年]  
　　何苦貪此小利 
　　魯人于化深因將用過郵票揩去圖章朦混復用前日被北京路郵務總局西員查悉報請總巡捕房派探將于拘押昨晨解送公共公廨先由原告西員到堂譯訴前情並將揩去圖章之郵票呈案請察訊之被告供稱此項郵票係由山東寄滬等語經兪襄讞核供商之英包副領事以于將用過郵票朦混復用違犯新刑律第二百四十二條應監禁十年以下一年以上之刑期姑寛判于押西牢一年示儆舊郵票焚燬 
[身藏大宗鉛角押一年]  
　　吳桂生日前身藏鉛質僞大洋四八開角共數百元行經法租界八仙橋地方適爲探目任水揚以吳形甚可疑當即上前抄出僞洋帶入捕房昨解法公堂請究先由任探稟明前情吳供此項僞洋實係朋友張某囑令民人送至某處餘供支吾中要焉官判吳押西牢一年以儆僞洋銷燬 
[賊偷木排之破獲]  
　　南市某木行有長梢木一百根在日暉港中前晚有窮賊陳壽寳將此工砃木植悉數撑去該木行正在查究間嗣經水警一區三隊巡船在三林塘地方河中查見該木排以其可疑向陳盤詰陳承認偷竊不諱於是水警將木植看管一面將陳壽寳解隊於昨備文飭警將陳轉解地檢廳訊究 
[公共公廨訊案彚錄]  
　　昨晨公共公廨民四庭由關讞員會同美下副領事訊理（一）楊子敷延雷聲布律師訴阮如椿違背所訂代售綢緞合同請追損失案阮亦延許理律師到堂聲明原告呈案之合同原告亦巳承認取消故本案不能成立云云結果被告證明雙方所訂契約業已取消應予將案註銷（二）奚仙嵩訴奚鴻鑫等六人不理擔保借銀案結果應判張錦堂繳付原告銀九百十六兩五錢六分並繳六分之一之堂費民三庭由張襄讞會同俄員儀君訊理俄僑訟案（一）史維羅波夫訴克利馬夫不理食物價洋案結果着被告賠償原告洋一千元並償堂費三十元被告反訴案註銷（二）福和公號訴俄國總會不理貨欵案結果改期 
　　又午後民四庭由李襄讞會同美約副領事訊理（一）王廉章訴僧人寳生售地不交案結果該地旣有轇轕又據海德禮律師代表圓通寺住持稱地係寺產寳生不得作主擅售應令被告退還原告洋一千元利息一百四十七元地保中費一百五十元並繳堂、 
費地產仍歸該寺契約取消收回存案洋一千元先交原告具領餘欵着被告具結出外寛限一個月還清此諭（二）丹徒縣知事署來文聲請協傳己倒豐和元申莊主汪仲賢前往該縣候訊陶鑑等所訴倒欠各欵案結果據梅德禮律師稱汪仲賢已赴徐州本公堂飭傳並未到案應即函復丹徒縣查照 
[介紹新刋]  
　　中華全國道路建設協會編行「道路月刊」現已將該刊第一卷第二號出版内容有「圖畫」「論說」「工程」「紀事」「調查」「文牘」「來件」「游記」「雜爼」「會員錄」十種較第一號尤爲充實而有價值凡爲國民及關心路政者不可不手置一編也該月刊之主筆爲吳山君每册定價大洋一角二分略以補助刷印費耳 
來函 
[松滬護軍使署來函]  
　　逕啓者頃閱本日各報均有本署因奉直形勢日亟滬埠謡諑孔多曾下臨時戒嚴令云云之紀載查北方日來雖有調動軍隊之舉形勢尚不至若何險惡本埠安謐如恒并無特别戒嚴之必要報載臨時戒嚴一節實與事實不符相應函請貴報查照更正以免摇惑而安人心爲荷松滬護軍使署副官處啓四月十九日 
 
 

Page 17

 
 
   
 
 

Page 18

 
 
自由談 
游記 
[遊黄山日記（十九）] [  高吹萬]  
　　十九日隂今日復得乘肩輿矣晨餐畢由湯口行輿中聽四山雨後泉響如奔奎覺耳目俱爽行至胡村與楊村之間又抵來時所過橋斷不能行之大溪今更水漲流急一望可畏輿人乃各置輿於地專其力於一乘以八人者併涉水而擎之或用手舉或以頂代肩而肩之水皆没腰竟次第得渡是晚回洽舍仍宿蔣致仁家贈以一詩返後始爲書而寄之二十日晴由洽舍行五十五里仍至湖田汪氏僅午後二時也余等此次自餘杭而上由陸行而來今壯遊初罷殊覺力困擬由水行而返汪君已爲雇定一舟須明日啓𦩘今尚有半日之暇即就半園草長古一章題爲由獅子林冒雨走湯口宿程品卿家是晚贊勳招飲黄昏爲汪君致和書一箑而睡 
　　二十一日晴是日景澂旋里去吾等亦離湖田汪君謙甫送之各乘肩輿行至洪坑小憩於洪竹潭家又行十里復憩於岑山曹氏洪與曹皆爲汪君之戚少頃曹君味蘅益軒昆仲邀游岑山山在水中名小南海山有寺舟渡而登由山下至寺亦須循級百餘寺屋精潔兩曹君即於寺中以素餐招飲飲罷即於山下雇小舴艋舟至朱家村易大舴艋汪君仍逺送登舟始别去舟人於船首焚香虔祭叩頭畢遂解纜時巳午後三時餘矣下水行新安江三十里兩岸皆山不懈應接晚抵樟沄停宿 
筆記 
[妾禍記（二）] [  智軒]  
　　母不能忍挺身出呼曰織雲我所生若我病死渠合哭是詛我也與阿姨何尤翠鳳縱聲哭爭執甚烈銘生覩狀大怒舍織雲而逕撲蔣蔣仆織雲伏母背願代受罪鬨終日始已蔣由是氣憤塡胸臆飲恨成疾半載竟致不起銘生翠鳳轉利其速死絶不顧恤織雲躬侍湯藥寢食俱廢者數月兩目哭腫而每病時喜怒無當憤時輙遷怒於女屢撻之撻已而後悔復慰之織雲無怨色面目浮紫忍痛不敢聲母視腫處爲撫摩者再且泣曰豈我所撻耶我奈何昏悖至是我其不久於人世乎織雲大哭復强笑以他事亂之然母以憂鬱餘生兼病臥已久臨終時握織雲手叮嚀囑咐曰阿姨之來爲爾父後也今阿姨横暴寗忍辱不與較爾父雖昏憒縱不念我情獨不念弱女之依戀乎女其孝事之母怠女聞言痛哭失聲亟出趨父前道母病狀請父一臨訣銘生陡動天良挽織雲共視蔣蔣旋醒淚下如雨口不能言引手指女又視銘生方欲言忽絶嗚呼弱質伶仃從此更無復庇蔭之望遂大哭暈良久始醒銘生亦大悲治喪已以織雲年少另關一室居之織雲嘗於夜中潛至母墓痛哭一夕方自墓歸忽有無賴子遮其道調謔之織雲懼而哭無賴笑曰幸母懼余名瑞霖爾姨之族兄也織雲夙知新姨有族兄固虎而冠者益大驚狂呼鄰右聞聲集瑞霖急遁去織雲跟蹌歸秘不敢言然鄰右轉輾傳說已爲新姨聞令織雲入痛創之自此不敢復至墓輙深夜雪涕而已而瑞霖每伺之不見遂以妹爲由至翠鳳家翠鳳令銘生厚視之復召織雲出見織雲雅不願顧懾新姨威不得巳見之瑞霖僞爲不識者嘖嘖稱述不絶口織雲怒正色而入 
 
[各走極端躍　欲試]  
曲話 
[西崑片羽] [  藤畊居士]  
　　論角色命名之本義 
　　戲劇一道自傀儡之制遞嬗而爲人演其喬飾劇中人物登場表演者統名之曰角色以崑曲論角色名目煩多然大别之曰末曰凈曰生曰旦曰丑而末有副末凈有副凈生有老生官生巾生二生旦有老旦正旦搽旦小旦貼旦而丑則一耳然細究此種名目何所取義以及昉自何時而談者輒數典忘祖間一二黠者故作滑稽遁詞藉以塞人詰質之門其言曰劇中角色之名目其取義適皆相反末角爲第一上塲之人（按明人院本例于演劇中本事之前有末角上場說明所演何種愽奇那朝故事云云）乃不曰首而反曰末凈須搽臉面目穢黧乃不曰污而反曰凈生須掛鬚乃不曰老年而反曰後生惟丑取正義蓋醜也此等註釋絶無根據識者固早知命名之初决無如此譾陋分明不學無　之徒乘雅樂之淪亡故作無稽之言藉以欺世耳 
　　不才以讀書獵涉所得詮釋各種角色名目之訓詁或較諸上述無稽之言稍爲有當按宋元當日開演戲劇時往往以各種雜劇競技及魚龍曼衍之舞相間並作在演劇之先必有競舞備作各種邊塞胡人珍禽奇獸怪誕謔浪舞態迨及舞罷則繼以演劇而於舞末劇前例有一種人物喬裝出場說明演劇旨趣此種角色名之曰舞末或稱末泥又稱末尼故末者舞末也換言之即劇頭也蓋藉此角色引起以下演劇情節之謂也明人因之故作長篇傳奇院本時開頭必有末角上塲說明演那朝故事那本傳奇其所以如此者蓋藉以表明所演情節係取古人實事而譜之並非平空杜撰也 
雜錄 
[惜花讕語] [  劉豁]  
　　一春無事爲花忙非身有仙骨便幾生修到 
　　美矣哉惜花春起早也蓋春眠覺　有益衛生不必惜花伹惜花情切而惜春花情愈切 
　　緑章遥奏紅燭高燒眞能爲花請命增光 
　　同一桃花此中有人而武陵天台爲人艶羡望若神仙龍華則否將軍之威武不勝於野人風趣歟然龍華桃花命眞薄矣 
　　花發夭桃若人生艶色未必皆爲放浪乃獨罪之輕薄桃花有神將叩天閽矣蓋不禁風雨逐水飄流正不止一桃花 
　　渲染乾坤發皇春色桃花亦有功於造化然任情攀折棄置道旁者何心哉 
　　牡丹濃艶合喻肥環清平之贊美在兹乎 
小說 
[社會小說人間地獄（八○）] [  娑婆生]  
　　第十三回催花小帖細寫嘉謨待燕疎簾不來佳客 
　　薇琴見他們這樣說曉得丢入痰盂的局票是正經文件狠覺得有些抱歉忙向程藕舲道規規矩矩丢掉了可要緊不要緊藕舲笑道說要緊便要緊說不要緊也没甚交關薇琴披披嘴道和你說話總是這樣十句話有九句没有交代說著有些薄怒坐在沙發上不響阿婉揷嘴道三小姐弗要理他他們的話靠不住的局票上不會寫要緊東西的就是寫了我們不知道丢掉了也不算錯處下回他們要緊東西方不敢隨手亂塗呢柯蓮孫道啊唷就是你夾在裏面帮兇你如今反派我們的不是了阿婉用那媚目向蓮孫瞪了一瞪道自然是你們不好黎宛亭走過來打圓塲道罷了不必提了丢掉的再寫過好在全裝在姚嘯秋的肚皮裏局票會丢入痰盂姚嘯秋是丢不掉痰盂裏去的如今你們兩個人也打得吃力了可要吃點點心薇琴摇摇頭不要這時候　藕舲横躺在牀上吸著香烟在那裏養神薇琴霍地立起來向他猛的一推道你到寫意得來你答應我商議的事怎麽樣了難道你和我有仇一定要將我葬送在這老太婆手裏不成你爽爽快快回我一句話如果不能替我設法的我明天早車就回杭州去了何必在上海一天一天和坐外國牢監那般受罪程藕舲一面聽他說著一面仍舊不響阿婉從旁發急道快點想法子㖸那老太婆的面孔莫說三小姐行不下就是我情願天不亮扒起來去做湖絲阿姐也不願意在這裏一天說著指著薇琴道我要不是他前一禮拜早已走出和他不來去了如今實在看他一個人舉目無親交關作孽說著有些嗚咽說不下去掬出一方手帕來拭眼涙姚嘯秋黎宛亭柯蓮孫諸人見了不懂上文見突如其來的一番話不覺全詫異起來 
[餘瀋] [  海吟]  
　　一美國婦人日前去世其遺產全額六萬金遺囑悉作全世界飼貓之費此其遺產之支配法可謂别開生面而較之吾國人以遺產留供不肖子孫揮霍者其旨趣更不可同日語矣 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[我之廢娼運動觀] [  覺]  
　　廢肉體之娼妓易廢精神之娼妓難 
　　廣州有廢娼運動北京亦有廢娼運動遥遥相對皆所以發揮人道主義吾不敢謂非中國一綫之曙光 
　　雖然此其所欲廢者肉體之娼妓耳若北京之官僚社會惟利是圖廉恥道喪在在皆含有娼妓之精神其將何道以廢之孟子謂以順爲正妾婦之道則彼官僚社會之惟利是圖廉恥道喪者固娼妓之道也 
　　如何而能廢精神之娼妓則卽在廉恥之一念而已夫若今日之官僚社會而欲與之講廉恥誠哉其難然苟動於廉恥之一念擴而充之能曉然於義利之辨以破除其但欲爲官不欲爲人之習慣則又未嘗不易微乎微乎其在此人人之一念乎 
道德 
[敬告報恩進香者當自反省] [  徐笑雲]  
　　春二三月香會盛行愚夫愚婦百十爲羣一路諷經膜拜而朝山進香者幾於觸處皆是逺或百里外近亦數十里或十餘里舟行步走達其目的地（指廟言）而後止往返跋涉雖極勞頓而亦不顧夫進香而出於迷信之婦女猶可言也獨怪身爲男子號稱香客手執經卷沿途跪拜甚至忍痛一時以針作鈎鈎其皮肉而幻作種種奇觀曰臂香曰肉身燈試問其意何居則美其名竭其誠曰報恩進香噫怪甚 
　　夫人莫不有親親恩罔極又孰不當報而報之之道即竭頂踵而亦有所不能盡豈僅僅一進香爲巳足盡報恩之能事乎哉使其人在家庭果能善事父母無所爲逆不私妻子不樂鬭很謹身節用以盡孝養使親心常得喜悅則所謂報恩其庶幾矣雖不進香夫亦何害若平日不順乎親即服勞奉養之小孝亦不能盡而徒以每年一進香爲表示其報恩之行爲則吾得直斷之曰是非報恩直不啻自暴其罪狀佛如有靈將怒而唾棄之矣烏肯加以護佑哉嘗見有進香歸者大言曰吾爲老奴老嫗報恩致歷長途之苦夫纔曰報恩而卽肆詆駡則其平日之事親可知故吾敢爲言報恩者正告曰且莫進香當速反省堂前活佛盡力孝養不愈於乞靈土偶乎况焚香膜拜崇尚迷信不事生產作業而爲長時間之浪游於經濟生活關係尤有絶大者哉（乙種酬） 
衛生 
[肺結核症之校中預防] [  楊岷源]  
　　舉凡害人健康奪人生命之病症急性慢性局部全身一時永久其種類之多巧歷之所不能算而其中蔓延最廣殺人最慘良醫之所最束手徒喚奈何者厥維肺結核症矣慬就日本一島嶼論死於此症者歳達八萬人現居痛楚呻吟之間者日以數十萬計血氣最盛之十五歳以上三十歳以下之壯丁之總死亡數中占其三分之一日本陸海軍之現役兵實爲自該邦最强壯體格之國民中所擇尤選拔然其總死亡數中猶占五分之一庸非駭人聽聞之事哉 
　　抑此症更有可懼之點則近年歐西調查之結果臆斷其病菌有潛伏若干年月而後發現之說易言之卽壯年人之罹此症者似於若干年月之前潛移默染所致故死於肺結核者之數就學齡兒童論雖比較的不甚多而不知發生於後日之結核病芽往往胚胎於此學齡中蓋如茶話唱歌多人集合於一室或並坐駢立游戲時於不知不識間罹病兒童與健康兒童相接近之結果致與結核病芽之傳播以良好充分之機會東京明治二十九年至近年之二十年間小學兒童死亡數中呼吸病之比率最占多數於此可見一斑故近日歐西頗嚴厲注意於學校中之豫防據日本衛生雜誌所載德國有「教室内應特别注意母令塵埃發生掃除方法必用濕拭學校中對於犯咳嗽之生徒應特移其座位於唾壺之傍又當使携帶隨身唾壺雖在教師亦應同守此規則」之條文而那威國學校結核豫防規則亦有左之指示條項 
「設備於教室内或通路之痰壺當常傾入砂或濕潤鋸屑或泥炭骨或針葉樹之細片或少量之水其壺中之痰定當燒燬或深埋地中最好投諸海濤中」 
　　柏林市之國民圖書館所藏各書籍上黏貼有如左之字樣不得用沾唾液之手指翻閱書籍（乙種酬） 
經濟 
[農民應利用空暇工夫採取藥草] [  松江陳俊英]  
　　農民旣有稻麥荳棉花等正產物知養蠶養蜂養魚等副產物但是還有一件很有利的副產物農民都不去注意他眞可惜呀什麽呢就是藥材店裏的藥草像本地所產的薔薇花車前子絲瓜絡全福花（及梗）瓜蔞紫蘇（兩面紅）地骨皮：：：等無一非是藥料吾想農民可以利用空暇時間去採集來賣給藥材店裏獲得重利農民何樂而不爲呢而且還有三種利益我詳述於下 
　　（一）不費裁培功夫這種藥草在本地隨處有之或蔓延在牆樹上或河灘邊或荒野草地都是天然生產不費絲毫之力去栽培到了成熟時候就可以採集豈不容易嗎 
　　（二）廢物利用藥草若不去採取勢必腐敗豈不可惜所以農人採取藥草不但有功於病人而且可以得金錢眞是廢物利用哩 
　　（三）藥店歡迎藥店裏批買本地藥草一則取其新鮮再則貪其價廉所以藥店裏很表示歡迎的 
　　我又希望閱者隨時勸告農民利用空暇功夫去採集藥草最好還希望農民平時去保護藥草而使其繁殖那末更是農民的有幸了（乙種酬） 
 
[今日時局之悲觀]  
[商業問題之研究（續）] [  吳東初]  
　　零售業賒欠與買客 
　　商店對於一般買客何者可與以賒欠何者須拒絶賒欠吾於前章已約略言之而商店於賒欠之迎拒本各自有把握似無再事討論之餘地然普通商人之不諳箇中曲折者正多則吾於買客分下列兩類討論固不嫌重複而認爲亟應詳加申論者也 
　　（一）可予賒欠者買客中不乏誠實可靠者因一時急需或因進項未到或因薪金未發不得不暫向商店掛欠貨欵所謂掛欠不過爲暫時的而非永久的經濟貴流通接濟一時取償將來有何不可農民待秋收始有餘資包工之俟工竣方有收入廠家非於製品脫售恐無多資專恃薪金過生活者又非俟薪金發出無以支用開銷諸如此類若商店研究有素儘可予以通融因歸還日期可以預算得之惟賒欠數目須按照買客之情况應有一定之限制更予買客是否携有家室責任心厚弱亦當調查明白庶幾賒欠之危險自可減少多多矣 
　　（二）應拒賒欠者人民之好尚浮華怠弱無能不務正業專喜醉酒入不敷出者商店當絲毫不與以掛欠此外凡無家室及婦女非正式擔任家務者（如婢妾等）以及新到生客投機家賭徒等若予以賒欠危險極大穩健店肆對於上述各色人等概不予以賒欠尤有一應注意之要點卽凡病重臨危而家人不能代負責任者或年逾半日平日毫無積蓄全靠做一日吃一日者均不宜享受賒欠之利益或曰似此吹毛求疵挑剔買客未免太形苛刻但吾在商言商經商爲一事慈善又爲一事果欲施行兹善可另提一筆欵項用之不必視放爛賬爲兹善經商者旣錙銖必較分釐是計豈可不明用途以自誤其營業哉 
法制 
[警察職權] [  竹賢]  
　　警察職權在保衛治安維持秩序以故人民有違反公安之現行犯罪行爲身任警察者得檢舉而逮捕之所以保治安也口角紛爭鬥毆不成傷以及種種違警行爲負警察之責者應依違警罰法而判罰之所以維秩序也至輔助行政協助檢察亦屬其固有之責總之警察之拘罰人民祗可在違警罰法之内行使職權實不能於違警罰法之外任意判罰作者屢見警察官吏對於烟賭案犯擅自判罰是則警察官吏不獨違背法律抑且干犯刑章此蓋警察官吏之無警察學識所致爰書數語望警察官吏注意之也（乙種酬） 
教育 
[女子在學校應當注重的事項] [  養氣]  
　　我有一個朋友娶的妻子是某女學校的畢業生新思想新學識也還豐富但是家庭的生活一毫也不能經理鎭日的唱唱歌看看書報或者和他的丈夫揀一個晴明的天氣到一塊清潔的地方吸收些新鮮的空氣甚麽烹調呢縫紉呢洗濯呢全不知道做他也不屑得去做據說這些科目他從前所在的學校裏都曾有過但不過是掛名練習飯菜是廚夫做好學生去巡視巡視衣裳是别人裁好學生偶然縫兩針就算了我的朋友的父母向來是省儉的人家裏又實在無多財產不能多雇僕役因爲媳婦不能操作倒是婆婆去勞動氣不過父子婆媳中間就生了許多惡感我因而想女子在學校固然要有高尚的思想豐富的學識但是勞働主義也是現在社會學者所提倡無論甚麽人總不可安坐而食的世界不到家庭事業完全社會化如兒童公育老人公養公共食堂公共宿舍各種機關都已設立的時候家庭的生活不能脫離家事的操勞婦女也就不能免除况且就中國現時社會經濟的狀况觀察普通中級資產的人家婦女要不問家政去參與政治上的運動社會上的問題也還不可能奉告女青年就舊道德說不要鄙棄勤儉的生涯就新學說講不要忘記社會學者勞働的主義在學校中對於縫紉烹調以及家庭管理法家庭整理法家庭衛生法小兒養育法一切家政上的問題須要盡心研究不可當作具文將來在家庭裏有了處理家事的經騐自然不致左支右絀更有一言奉告女學校教師學校的科目要和家庭聯絡又要按着社會經濟的狀况實地指示處理家事的方法女學生到了家庭中自然不至有多少扞格我說這話不是專爲我的朋友家庭而發現在女學生像我朋友妻子的恐怕也還不少呢（乙種酬） 
 
