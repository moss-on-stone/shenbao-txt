# 1886 - 94 - 4904664

 

Page 1

 
 
[夢華廬賦海出書] [  點石齋主人啓]  
　　夢華廬主人選得古賦律賦一萬首分爲四集兹先出初集二千五百首交本齋石印業已竣工准於初六日出售凡八本外束錦函定價二元四角所願人置一編揣摩有得則屈宋班揚無難繼軌矣上海南申昌文瑞樓皆可購取如願躉售卽向文瑞樓議價可也此佈 
[石印五經備旨出書] [  點石齋主人啓]  
　　鄒梧崗先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多栻杜伏　指不勝　坊友以石印請爰延名下士悉心核正字仿正韻一律繕寫而白文以下之註講等字皆用隂文俾眉目清闕字之大小適乎其中至於紙張之潔白徒訂之整齊則閱者能自辨之分裝十二本外用錦函取携之便無踰於此准於三月初一日出書售價每部四元本埠掃葉山房文端樓醉六堂　懷書屋南申昌皆可購取此佈 
[七十二號畫報出售] [  點石齋主人啓]  
　　緬甸内山有部民一種徧體皆有毛而面部尤爲蒙茸緬王好之居以别宫以爲玩物今爲英人所得携往歐洲以售觀於人本齋圖之列入畫報以明天下之大無奇不有焉准於初六日出售淞隱漫錄圖說一則仍附畫報之末此布 
[論河間民女蒲愛妮道旁叩閽事]  
　　方今聖人在上宣重光而揚大烈簿海内外悉主悉臣無一夫不被其澤無一物不得其所而又體察民隱無微不至視嘉石肺石尤爲過之小民偶有寃抑詣都察院陳訴立時奏聞請旨交該省巡撫督同臬司等親提審訊或專遺重臣或提交刑部意至美法至良焉乃昨報所列河間府民女蒲愛妮道旁叩閽事不亦異乎二月二十七日皇上奉皇太后祇謁東陵啓鑾是晚駐蹕燕郊北行宫翌晨駕經八里橋此女呈遞寃狀當被侍衛拿住接過狀紙遞與内侍敬謹齎呈皇太后覽畢諭將此女帶至北門外尖營并飭豫備一車載該女至燕郊行宫沿途從優有待足見愛民如子有加無已之至意敬聞駕幸行宫時尚欲親提審訊此女因父被人害死未得伸寃故冒死叩閽于拿住時　衛向之詰問應答如流神色不變嗚呼奇矣吾嘗見夫鄉愚之告狀者一時氣憤蹀𨇾入城市逢人問代書處代書先索謝意細詢情節期期艾艾必再三稱述始明爲之寫一呈詞囑于官府因公出署時伺其回蒲伏路旁口呼寃枉有猝睹威嚴聲勢葸然退縮者有被左右擁護鞭斥而不敢前者幸逢官府慈仁收閱之際隨加詰問以剖說支離仍復擲還再思辯白乘輿已去遠矣官愈尊則威愈甚大憲森嚴更難得近往往欲投一紙費數十金而始能上逹何論蒲愛妮不　一民間弱女子哉况乎蹕路經行尤非尋常官府可比六龍雲擁萬騎星羅　車豹尾間得跪仰天顔已爲萬幸卽使寃沈海底無處可伸亦何敢以瑣瑣女流輕於嘗試聞駕幸北門外東栅栅有墊道夫不及趨避卽跪御路之旁侍衛盤詰以辦差對又問旣係辦差何以不戴大帽答有腰牌爲據復經站道員弁代爲具保始得釋放又有隨駕變儀衛馬夫所騎之馬忽爾跳躍東西亂竄旁人紛紛逃避如鼎沸騰侍衛等恐驚聖駕卽將此馬截回觀此二　則蒲愛妮之在道旁叩閽其瞻其識概可知矣且其所控何事所呈何語此時尚未詳明然苟可以包含斷不至挺身而出命爲此大約案懸已久歴訴各衙門未遇有昭雪之人與其緘忍偷生致其父銜寃于泉下不若一爲冒險庶天日得重見焉而愈見皇太后之慈仁皇上之明聖雖民間女子亦早知之則此一叩閽也不徒嚴蒲愛妮之瞻識益以仰重明離照無覆盆不到之區云昔湻于公因事被逮罪當宫生有五女臨行感歎謂生女不生男緩急竟無可恃其幼女緹縈卽奮然請隨及廷尉上書求身願没入爲官婢以贖父愆帝嘉其孝赦其父并除肉刑史册流傳千古豔稱之今以蒲愛妮相提並論不當使緹禜專美於前該謂古今人不遽相及耶抑近來事由京控經都察院照例將原人解往備質各直省大吏每以懷疑悮控奏結是何民之多疑耶又何民之多悮耶朝廷刑賞自有當軸者秉其成非無位無權者所敢饒舌特恐承審諸員或拘於例案或憚于更張輒照原詳案同纎鑄使民知雖經京控亦不能出入於其間未始非息訟安民之一道耳然乎否乎固不得與聞也唯是天下之含憤莫伸受屈莫訴者未嘗無之亦祇噤若寒蟬終身齎恨旁觀者代爲扼腕或託於不平之鳴卒亦無過問者安得不致敬夫蒲愛妮哉是非曲直且翹首以待其詳 
[恭饋寳星]  
　　英京來電云英皇現欲以大寳星饋送中國皇帝特另簡一使臣齎此寳星來華查此等大寳星英于歐洲各友邦皆有投贈亞洲則惟白頭國王有之兹遣使遠來亦足見中英之輯睦矣 
[電述風災]  
　　昨接九江訪事人發來專電云該處於初六夜狂風怒吼損壞房屋什物不少電音止此其詳俟接續信再錄 
[兵船擱淺]  
　　聞有美國兵船名阿拉者於數日前在廣東海口擱淺乃將船上砲位煤斤設法卸出以冀船身活動未知以後出險否也 
[送往題來]  
　　駐滬德國羅總領事聞將於秋間卸事其來接任者卽從前在滬之傳總領事云 
[輦下紀聞]  
　　皇上啓變後所有内廷蒼震順貞花苑内左乾清中正殿等門全行掩閉人均史内右門行走以昭嚴愼而便稽察○二月二十七日惇邸在内廷値宿諭神機營協巡官兵於每日申刻准内値宿往來梭巡較先尤宜勤謹遞送更籌勿稍間斷○步軍統領衙門牌飭九門門領皇上啓鑾後每日城門一俟日墜西崦卽行扃閉並飭左右翼督飭弁官於夜間嚴密巡邏勿稍懈怠○二十八日特賞隨扈内監以及留京之内廷太監等每名銀二兩○　春巖軍憲擬在神機營捷勝精銳駿驤等字馬步洋槍砲隊中酌派熟悉陣法之官兵帶往東三省充當教習現已經紳機營檄飭各隊遴擇通曉行陣步伐口號堪充練兵教習者保送造册申覆以便交穆帥帶往奉天吉林黑龍江教練新兵○福協揆檄調左右翼技勇官兵每旂酌派一百名備帶鳥鎗火藥鉛丸長矛腰刀等械悉穿號褂戰裙靴帽於二十七日起分赴禁城神武東西華門一帶支搭帳房駐紥晝夜不准擅離以資保衛俟聖駕還宫再行撤去○守護西陵大臣奎公現届瓜代之期經宗人府開具貝子公等銜名奏請欽簡奉硃筆圈出奉恩鎭國公溥芸欽　查東西陵守護大臣每年由藩庫支領養廉實銀六百兩較之備秩鳳城已覺饒裕矣○巡捕五營官兵於二十七日起携帶軍械分紥内外城門不准遠離不特派員前往點名外庶資捍衛 
 
 

Page 2

 
 
[北通州火警]  
　　二月二十三日午刻西街路北以鐵鋪因爐火過旺燃及風箱炎炎上騰隨風而熾遥見濃烟中飛出二火鴿落在路兩煤油鋪柴唯上登時火起兩面齊燒當卽鳴鐘報警各處水龍風馳電製而至竭力灌救燒至兩點鐘始息計焚去舗戶八家亦慘矣哉其時正在辦差接駕文武各官均在客棧中棲宿一聞火警紛紛逃命馬不及整鞍車不及負軛有某大員藍頂花翎兩腋各挾一箱飛馳而去聞因箱内有鉛丸火藥等物恐被火延燒也時有彈壓之營兵誤打水會中人兩相齟齬停止不救邑尊向水會中人再三開導始踴躍撲救事後將鐵舗商人帶案責懲以爲不愼者戒 
[金陵宫報]  
　　新調安徽藩憲張方伯於上月杪抵甯謁見曾沅圃宫保旋於二十八日禀辭乘輪赴皖新授安徽臬憲阿亷訪亦於是日乘鈞和輪船過境登岸禀謁宫保次早卽行揚州府宜子望太守一麾移節瞬已兩年自蒞任天津扣至上年十一月計適俸滿例需送部引見現閱禀請給咨當由江藩司揀員委署以便交卸北上惟尚未揭曉不知誰是謫仙才也 
[蕪湖官場雜誌]  
　　新任安徽藩司張方伯臬司阿廉訪廉訪先後陛見出都方伯自江甯乘江孚輪船於上月二十九日抵蕪廉訪自袁浦改乘官輪於本月初二日抵蕪當憲駕抵境時蕪城文武官弁俱親往投刺請安各營亦如例排隊升砲迎迓○太平府聨仙蘅太守因公來蕪藹見道憲小住二日卽回郡治○朱小塘侍講琛前經請假脩墓兹悉侍講祖塋已經工竣遂於上月杪乘輪化上矣○彭雪岑宫保將至蕪湖巡閱長江水師蕪湖營遊擊陳月樵遊戎遂調集本營兵弁在署西校場操練打靶等技鎗砲隆隆不絶於耳 
[皖省官塲紀要]  
　　新任藩司張方伯謁見爵制憲後卽乘江孚輪船揚帆直上上月二十九日之晚十二點鐘時駛抵大南門外官碼頭文武各員恭申迎迓方伯暫借鳳鳴書院爲行臺擇定本月初三日接篆官眷仍寓臬署大約須擇定吉期遷入薇署也○安慶府成太守以歳試伊邇士子羣聚郡城各項貿易中人亦皆源源而至賢愚莫辨易肇事端因委府經歴楊君兆琛巡檢楊君興增楊君德明吳君季培巡查城内外各街道○藩轅牌示六安縣和尚灘巡檢委候補巡檢方吉升署理渦陽縣義門巡檢委候補按照磨康聨葵署理宿松縣小姑巡檢委候補典史沈銘書署理新選壽州州同宗能徵呈繳文憑應卽飭赴新任供職 
[東甌述事]  
　　向來中東兩書院甄别必扃門考試自去歳援浙楚軍抵甌駐劄院内將考凳考桌燒燬無存本年二月初八日唐稔農觀察甄别時改在中山書院點名給卷是日與考生童共二千餘人　題公西華曰由也問聞斯行諸至聞斯行之賦得花徑不曾緣客掃得春字　題飲水曲肱賦得池塘生春草得春字限二日交卷過期卽有佳構亦不披閱云○二月十四夜永寗殿巷底施放烟火男女聚觀異常擁擠該處向有一小河放畢人皆爭先歸去轟然一聲跌落河中者共有三四十人幸河小水淺均無性命之虞然婦女之墜珥遺簪者已不少矣○永嘉縣周聞之大令蒞任後大張告示訪拿各班痞棍青皮曰賴之流爲之歛跡迄今日久玩生大有死灰復燃之勢連日大街甯豐酒館四顧橋小飯店均被第一橋班及倉橋班地棍搗毁一空雖經地保理處着令賠還並以花紅鼓吹服禮而横行之態仍未稍除也○郡城迤東南東山之顚有亭曰積榖山麓有池曰半月山之腰有洞望之窈然而深者則凌雲洞也相傳昔劉甘修煉於飛霞洞日使二童進城購油均由此小石壁出入其實皆無稽讕語也本月十八夜亭畔山石忽然崩坍謡傳石中有碑文然亦未悉具詳○去年玉環兵丁陳姓等七八人赴省控營官張叅戎派兵赴滇朋扣月餉拆毁兵　擅修衙署等情至冬間省憲札香温味秋觀察提案研訊時値觀察禀請病假是以久未傳提上月廿四日唐稔農觀察示期研審恐官兵未使同訊因將人証分兩次過堂惟事極秘密外人不得進觀一切供詞無由得悉云○八仙樓東嶽廟擇定本月初七日卯時　請温元帥出巡大街一帶遍搭凉棚各項生涯定必日有起色也○沙耀鄉者代甯人應某出洋一百八十元購寳文堂徐某之妹爲妾時徐在樂清家惟母妹兩人沙遂倩一面貌相似者代爲畫押旋徐返得知底細向沙理論意欲控官嘻此何事也而亦可僵桃李　乎設果蒲伏公庭恐沙難免于刑責已 
[潯陽雜誌]  
　　德化縣庫房向出錢票流行市面前數年因持禁兌錢時攙搭毛錢人遂自不肯用庫票者後經某經承整頓概發大錢與各錢店所兌之錢無異庫票又通行城廂今年潯市錢根吃緊錢價驟漲庫房往外路買錢尚未到潯連日持票發錢者或展限往兌或攙發毛錢實爲貿易之累○九江英領事調往鎭江已於上月二十八日乘輪赴任矣○西關外龍池等前有隙地一區每當夕照銜山兒童自學塾歸來　聚於此折花鬥草習以爲常二十七日薄暮有童子數十人結隊成羣各張旗鼓儼如兩軍之相遇此則飛磚擲石彼則擦掌磨拳正紛擾之際隨有某店夥過此被飛石擊破頭顱血流如注伏地不起衆童始驚駭各鳥獸散庭經人舁甲狼狽而歸延醫調治比錢无妄之灾也○九江大關委員沈貳尹登瀛近已調　貴溪縣丞所遺大關差使現經關道李觀察札委安通守廷桂接辦○廣濟人某甲携婦在煤炭坡居住甲以肩輿爲業朝出晚歸絶不防閑其婦婦遂與出店某乙有染朝雲暮雨不避嫌疑而婦之性貪尚以一臠爲未足又與薙髮匠某丙相識前日托故他出在城外十八家某媏家暫作陽臺被某乙偵知邀多人捉姦破門而入雙雙就擒飽以老拳且逼丙出數十貫票據始縱之歸而甲仍若無所聞見豈眞甘戴緑頭巾耶○某客寓來一瞽者善岐黃日前有某寺僧久病目扶錫就診未明言其爲佛弟子也診畢瞽醫戒之曰爾若身絶房事口凈五葷當可復大光明否則恐不能再見天日僧唯唯而去旁觀者無不笑之以鼻 
[雲間近事]  
　　李質堂軍門乞休之章屢上告退之志已堅狼山福山兩鎭軍親率弁兵於初四日敬詣轅門上萬名傘八頂德政牌二十餘對一時衣冠濟楚鼓樂喧闐爆竹之聲從南門直逹提轅轟轟不絶盖軍門建旄江左已歴多年固宜僚屬之愛戴也○姚少續太守之如夫人去歳在署仙逝本月初四日送柩回籍署中瀛眷皆送至水濱○虬涇地方有停棺數具相傳有僵屍爲崇風清月白之夜偶一見之故夜行者皆有戒心某甲素瞻壯不信鬼一夜約喜事少年數輩操杖前往至則杳杳冥冥不見一物乃以手中杖擊棺而棺木枯壞一擊便開棱棱白骨盡委諸荒烟蔓草間汛弁地保聞之曰此我輩生財地也爰勒甲等出洋數十元爲埋葬之費不然以盗棺控於官甲懼如數出洋悉以飽弁保之私囊而朽木殘骸依然狼籍亦忍矣哉 
[委員署篆]  
　　前紀震澤縣趙大令昌言因病出缺後暫由吳江縣代攝斯篆云云至本月初一日薇垣牌示着截取知縣畢奉先署理吳江縣事聞畢大令由甲榜起家爲山左畢東河尚書道遠之姪至此缺海防新班應輪張明府大任補授云 
[元禁小錢]  
　　譚序帥升任時錢禁漸弛市間漸有短串攙私刻大憲示禁綦嚴各錢鋪尚知奉法最可惡者有等烟店煤炭店雜貨烟膏店公然製造錢籌並不入錢業公所而亦收兌銀洋價値略加十文五文而扣短錢串攙和小錢其獘不可枚舉且其成本不過百餘千文若俟兌出之籌稍多卽行関閉匿賴此等鬼蜮伎倆實屬情同誑騙惟願民間勿貪小利墮其彀中有地方之責者嚴飭差保梭查或責成錢業公所一體稽核苟非錢店不准造籌行使卽各錢店行用錢籌亦須預報公所加烙更由殷實同業阰環互保如果閉歇可向公所支取庶有統率而免奸　之私吞云所有兩司禁小錢告示刻已刻板刷印發縣分給各錢店及城鄉各處張貼通衢今特附登於左欽命署理蘇州布政使司正任按祭使司李江蘇按察使司遇缺題奏道朱示錢法關係市面首禁私鑄偷販奸商攙使小錢歴經查拿在案制錢賣買通行民生日用 
 
 

Page 3

 
 
使便現聞積弊滋生亟應認眞究辦未忍不教而誅姑先示諭里閈查出枷號通衢照例從嚴科斷刑訊鑄販由來不容譸張爲幻爾民各有身家守法愼勿貌玩 
[  童試類述]  
　　杭垣商童終覆均於二月廿五日一律竣事杭紹四題趨進侍坐惟酒則食各作一講嘉松四題則文而章子華一國各作一講仁和錢塘兩縣以發案改遲甫於廿一日初覆仁和題政事寳珠經題山有樞全章賦得清風不减社前寒得寒字孝經題移風易俗莫善於樂論錢塘題則學學而優經題廉以立志賦得竹外鳥窺人得窺字學顔子之所學論○二十五日二覆仁和題爲叢盆蘭賦以一箭盆蘭得氣花爲韻賦得青風已煖却成寒得風字補考非敢後也馬惡賦得春眠不覺曉得眠字錢塘題不千里賦得天教看盡浙西山得蘇字楊柳共春旗一色賦以題爲韻錢王祠鄴俟井白公隄蘇公隄各七律一首○二十九日終覆仁和題夫政也者至親　擭兩題各一講下錢塘題問一得三猶白雪之白敬叔父節各作一講於三月初二日發正案補考者計有四人 
[新設紅箱]  
　　近日英工部局在租界内各要路口安設紅箱一隻内有德律風如遇火警不論何人卽可開箱由德律風報知捕房便可立時往救不致遷延時刻此誠火政中之要務也此箱現已安設數處日後各處皆當一律安設云 
[致祭先農]  
　　昨爲本埠各官恭祭先農增之期清晨七點鐘時代理蘇松太道湯小秋觀察率同所屬文武印委各員往南門外先農壇致祭并循例親持農具演耕至九點鐘時事畢而回 
[太守拜客]  
　　松江府姚少讀太守因公來滬等因已例前報前昨兩日太守乘輿　客聞卽欲解維赴省謁見大憲面陳教堂閙事情形 
[因事停訊]  
　　昨禮拜四本係法公堂訊期翁太守因别有正事遂仍停訊 
[命案請相]  
　　昨有浦東二四保二十六圖民人莊樹文協同地保楊永生投縣報稱小的胞弟莊阿土遭陳華華毆傷致斃叩請詣騐伸寃莫邑尊升堂提訊莊稱胞弟莊阿土向以刷布營生本月初二日胞妹姜莊氏邀到家中刷布陳突向之爭刷以致口角紛爭旋經張阿大郁益益兩人勸散詎事後陳竟糾集多人將阿士毆傷阿土遂倩人抬赴陳家理說陳自知理屈延醫診治詎至本月初六晨阿土卽因傷致命陳旋挈眷遁逃小的痛弟無辜爲持投案請驗地保供稱阿士被陳毆傷致斃後小的調停未妥陳卽乘間脫逃邑尊問莊曰爾弟被陳扭毆時可有人眼見否尚有何人帮助否答稱同村張阿大郁益益均經目覩且又在塲解勸現願來案作証邑尊謂張郁旣願作証可卽邀至屍場本縣當於明晨下鄉檢驗也莊叩謝而退 
[請懲索詐]  
　　日前席姚氏挈子席子山投縣訴稱兒子向在公平洋行爲買辦邇有席馥齋周杏橋二人時至行中索詐致兒子生意繼致停歇不得已投案叩請提懲莫邑尊准詞飭提被告由王司馬升堂集訊兩造各執一詞未便定讞遂飭分别交保於昨晚復訊 
[示禁日娼]  
　　欽加道銜并用府正任川沙撫民同知調署上海租界會審事宜羅爲出示諭禁事准日本國領事官河上函開據本署巡捕禀稽省華人文輝王振本陳宗孝等誘雇本國婦女在滬開設東洋茶舘爲名會與娼寮無異敗俗傷風莫此爲甚該婦女等係華人所雇未使擅拿禀請照會飭拿訊辦等情函請飭提該華人等到案勒令閉歇將本國婦女放回一面出示禁止等因准此除飭提訊究外合行出示諭禁爲此示仰諸色人等知悉自示之後母再誘雇日本婦女來滬藉開茶舘賣娼漁如敢放違一經查出定提嚴究决不姑寛其各凛遵出違侍示 
[拆梢可惡]  
　　拆梢黨以滬北爲最多鄉愚初入城市尤易受其欺騙前晚有鄉人某甲將青蚨一千翼裝入甕内携至城河浜適遇拆梢黨謂其來歴不明將錢搶去并將甲毆打甲孤身不敵衆手眞所謂賠了夫人又折兵也嗣拉住兩人送法捕房管押 
[英界公堂瑣案]  
　　昨禮拜六輪應奥國夏　領事會訊夏君另有要公仍請英國佩副領事會判各案○包探陳阿九禀稱緝獲積竊謝阿鶴及初犯王東牛詰得二人串竊怡和洋行噴銀盆及楊阿紀朱隨炳等六家衣物當卽分别吊贓盆盖報失四个據王言三個賣在益豐銀鋪往吊祗有一個因傳該鋪夥一併送案怡和行西人稱失去盆盖四個每個値洋四元今祇起到一個請追餘贓楊等各訴失去衣物今由包探知照領贓吳供是益豐銀舗夥王擕來噴銀盆蓋照價收買今由包探吊贓卽行交出並不存匿餘贓謝認竊求恩王供謝將盆盖囑小的賣在益豐羅太守商之佩副領事判將謝發捕房管押兩个月王押七天益豐着繳洋十二元賠贓起案各贓交失主分别認領○江北人梅開順訴稱小的在輪船生理家住虹口次子阿二今十六歳時携家中衣物出外變錢花用今又將古銅香爐取去盤問之下據言香爐交與何阿三賣價得錢伴同玩耍且查得何唆使我子取物爲此報捕拘何并子送案阿二供稱何囑我取得家内香爐賣在新北門内古玩舗得錢千文何供稱阿二欠我錢五百文向索無着兹伊交香爐囑賣始得歸還羅太守謂何誘人犯竊殊堪痛恨判責百板阿二責五十板再飭捕役吊贓○談士元失去幼孩經陳竹坪大善士代爲找尋車夫范福堂圖得賞錢妄指泥水匠王錦福爲拐犯解由羅太守訊供知范所供不實一併押候發落月前談子已經找得而干范尚押班房爲特函請發落太守允之○三百十一號華捕訴稱昨見錢阿炳手持神衣向押鋪質錢押鋪夥見衣上有字不肯受質爲卽拘拿送案錢供在汀灣下鄉大徐家閣仁壽庵内竊得神袍三套皆係白洋布製成羅太守判管押七天贓存俟失主認領○朱大方訴稱前經周正和竊去衣服二件逃遁無蹤今始在路尋見交捕送案捕頭稱朱將周扭交巡捕帶至捕房盤得朱住法界衣亦押在法界舗中羅太守謂朱旣住在法界飭移歸法公堂訊理 
[分發人員騐看名單]  
　　海防掣籖分發主事高慕禹江西巡檢閻澤民奉天○籌餉掣籖分發郎中歐陽守和湖北主事趙福照浙江大理寺寺丞五品銜潘光祖安徽○海防指省分發鹽大使沈繼厚浙江兩淮直隸州州判潘夢鳳山西四川府經歴高忠恕順天河南徐德剛湖北貴州張翼廷江蘇浙江陸邦炯江蘇四川樓汝寛浙江江蘇張爕陜西四川周鴻飛江蘇江西縣丞何金凱湖北江蘇呂春元山東東河趙鼎臣安徽東河布照磨吳振采安徽湖北縣主簿賈聨桂直隸東河魯　江蘇浙江州吏目孫秉諮貴州四川潛汝椿浙江四川鹽巡檢楊德楨安徽兩淮巡檢吳樹楷直隸江蘇劉仲順天湖北朱肇基順天四川閔繼文直隸河南梅啓煦福建浙江敦成基山西四川陳增沛安徽江蘇呂和聲江西河南王埭陜西湖北潘鍾賢浙江江西劉遠釗四川湖北李丙枏河南安徽張蘭湘四川廣東佘世德四川廣東趙錫齡浙江廣東何其翔河南安徽史久垣浙江江蘇胡慶元山東安徽從九品曹戴鰲順天江蘇土茂甲順天山西彭冠山湖南山東吳金擇江西廣東張隆星河南四川唐忠翰江西湖北徐慰曾江蘇山東典史李芬湖南四川宗嘉楨江蘇浙江徐錫麟江蘇山東錢寳瓊安徽江西阮家璜浙江四川楊宜清四川河南韓棨浙江山東陳文年浙江河南未入流陸德培順天雲南洪長瀅江蘇浙江○籌餉指省分發道呂耀年江蘇直隸通判金兆熊安徽江蘇鹽大使趙煜文江蘇長蘆州同知州銜汪培基順天雲南鹽經歴應蘭階安徽兩淮府經歴徐耀曾河南山東縣丞趙炳文江蘇北河丁宗舜浙江河南華承澐直隸浙江鹽知事黃忠 
 
 

Page 4

 
 
堯浙江廣東巡檢林汝楫順天雲南成邦瀋湖南兩淮侯樹模河南湖北從九品車堮順天江蘇余廷榮江蘇廣東典史吳源魁福建廣西戴堯天浙江河南未入流王繼曾江西山東勞績掣籖分發巡檢吳容江蘇縣丞曾錫璋四川從九品周炳光湖南○勞績指省分發知府花翎鹽運使銜王曜鑾湖南陜西同知馮清泰浙江北河知州花翎四品銜石賡臣奉天直隸書瑞正黃吉林知縣藍翎葉凌雲四川雲南州判王應徽湖北山東府經歴縣丞朱熙浙江貴州縣丞藍翎侯維漢湖南福建巡檢沈承熹正藍福建藍翎劉浚元湖南廣西典史姚希崇浙江江蘇○截取呈請分發知府花翎童德中四川江西優貢呈請掣籖分發知縣曾兆錕福建○孝廉方正呈請指省分發府經歴吳吉麟山東江蘇○應補呈請分發知縣錫元鑲紅山東批驗所大使史惟善江蘇浙江府經歴徐治貴州雲南從九品李鳴和直隸山西馬仁堃四川湖北○分發赴省坐補原缺州吏目謝覲光順天奉天 
[書潤助賑展期]  
　　張緑初先生減潤書聨悉以助賑現已期滿今願再書四五六尺對聨助賑潤皆照舊　外更寫匾額字様五六寸見方者每字三角八九寸及一尺者每字立角尺四五者每字一元尺八九及二尺者每字兩元跋照一字加润神廟不取润以上悉數充賑統限一月爲期期滿不收務祈賞鑒家及時至敝處照潤格掣取聨票以求法書庶可共獲墨寳焉[  陳煦元代啓]  
[挽龍湫舊隱]  
　　海畔鍾靈不易才梅村詩派甚相推爲何遽赴修文召値得西州大慟來詞林此席許先生大呂黃鐘有正聲一日國風吹得惡詩壇從此哭城長聲氣相交結念懽社中得句共傳觀贅　序後君長别要作春秋絶筆看余之借廬贅談君有序語稿成君卒骯髒儒冠孑一身怱怱歸去夢爲塵可憐兒女須婚嫁當有人間未了因社友飄零皆作古近年來誰詞中如汪秋珊齊玉溪湯壎伯陳曼壽秦澹如侖吟香朱益生黃笠雨皆英俊作古中年衷樂及傷心自搔短鬢傷遭際怒碎魚苗七尺琴[  梁溪瘦鶴詞人稿]  
[昨以七律贈陸琴舫詞史其姊月舫見之微愠遂續放此仍希吟壇正和]  
　　隔簾聽唱浣溪紗豓說平原姊妹花蘭麝慣蒸三里霧柳鶯巧引七香車暗傅消息眉稍動戯捉迷藏鬢角斜寄語封　莫相擾金鈴密　錦旛遮[  雙古罌齋主人稿]  
[江督轅門沙]  
　　二月二十七日調補安徽藩台張到見由京來○二十八日翰林院侍讀學士温紹棠到拜 
[蘇省撫轅抄]  
　　三月初三日候補通判俞壽銘禀辭奉委赴徐州公幹李錫蕃服闋回省禀到○初四日候補通判董法中禀知奉委太倉塘工差候補縣畢奉先謝委署震澤縣事縣丞陳鍾潁禀知奉首府委代理長縣丞事○五日准補江隂縣典史孚炳禀辭赴任 
[浙省撫轅]  
　　二月廿九日正任臨海縣薛襄禀辭朴都卽用縣陳其昌　知京餉本日訂　寄存外庫○三月初一日同知趙寳申稟知釐捐局委武康釐卡差禀謝叩辭通判曾熙鈞禀知奉藩司委　新城縣事禀安叩諫陳壽祺禀知釐捐局委安昌釐局差叩謝卽用縣陳其昌禀辭解餉赴都吳近實禀知本日接辨湧金門稽查差主簿宋琳禀銷湧金門稽查差從九品劉壎禀銷乍甫裝運軍火差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[蘇垣決犯]  
　　蘇州胥門外萬盛錢店被劫之案獲犯研訊業經疉次報聞本月初二日清晨撫軍飭提案犯董大高等四名親自勘騐隨卽請令懸首藁街監斬者爲吳縣馬明府當董過司時狡展翻供祗認平日販鹽並非此案盗首無如贓証確鑿無可抵飾雖稍稽時日仍卽明正典刑惟初獲之于姓一犯以其臨時畏懼不行得邀寛典筆下超生當永感馬明府再生之德也 
[秦淮新語]  
　　燕燕鶯鶯而外紅紅翠翠之中别有所謂黃魚者風味頗膩偶一嘗試譬若蘇東坡之食江瑶柱譽不絶口水西門内某公舘女婢雖蓮船盈尺而姿首妖冶楚楚可人盖禁臠也小主性喜　邪眉目送情兩心相印苦不得閒惟作河鼓天孫而已有太平老媪者出入其家專爲天下有情人作撮合山因就嫗舍爲陽臺乃當斷雲零雨時衆忽破罪直入勢將索詐非必定作煞風景也不意小主孔武有力大逞雄威毆傷一人羣抱頭鼠竄而去○土娼二姑娘士女班頭艷名久著年未老大門前冷落逈異昔時因購蓄雛姬教以歌舞爲暮年菟裘計今正買得六歳女孩係江北人尚未裹足値故較廉祗費番佛三十尊孩貌端妍方以爲錢樹子其利當萬倍特鍾愛焉久覺有異祼而視之儼然椎也急向媒販理論已杳如黃鶴矣○朝陽門内劉姓機作於二月十六日晚一偷兒乘隂雨晦黑穴垣入將爲胠篋之謀徑趨簷前伸手一摸堅如木棍觸指鏗然竊喜藉可護身急取之蠕蠕欲活止思棄去已自掌至臂盤繞上下大驚號呼各機匠聞聲躍　啓戶燭之則一廿餘歳男子詰自何來愕然不知所答擁送保甲訊知因圖竊遇蛇喊救被獲云當笞責釋放而究不知何物爲幻焉○兩廣會舘居粤中諸名公日前偶以燈謎爲戲招致都人士中者酬　如管城子松滋侯楮先生各視其宜故觀者頗衆 
[小行窩記]  
　　小行窩者海上狎鷊客所寓也客爲吾鄉知名士多才藝工詩寫生尤妙嘗爲將軍揖客驅馳戎馬間足跡半天下舊臘歸里今春偶來滬上卜居寳善街之桂芳里命曰小行窩有樓曰選夢之樓爲朋儕勾留之所無論識與不識但屬佳士輙相爲樂雖信宿不厭或作畫得潤卽置酒娱過訪者故人亦樂與之游所撰楹帖頗著性情今錄其尤有曰北郭歸來某水某山釣游地西河退老不夷不惠羲皇人曰佳處信堪留來日風光應不負故鄉無此樂我曹襟抱一時開曰樂意頗相關風傳隔巷簫聲雨送對門柳色會心不在遠花悟南田畫趣月鈎東野詩情又集成語曰丹青不知老將至詩酒從教樂未央文人好事可見風雅一斑書以告同調者光緒丙戌三月三日記雲間龔自豪撰 
[助賑彚登]  
　　謹啓者接奉寓蘇四明月旦堂花甲子林善士梅谷來函收到折答席壽筵洋四十元充入山東賑局囑列報章以冀樂善者源源折助福壽緜長可爲林善士稱慶矣○接誦龎竹筠翁印恭禮賜函悉賢昆玉年將五旬望嗣胥殷今歳榖日令弟支三兄喜得文郎吾翁居長令弟將其文郎與吾翁作繼但祝令弟緜緜瓜瓞承各親友貺以湯餅之儀本擬肆筵伸謝因山東一帶春賑尤亟寄來英洋三十元委解災區移助賑需當亦諸親友所樂從也○接得蘇垣幕中同人惠函聆悉今歳花朝同人圑拜共收分洋二百四十二元除開銷外實餘洋二十三元寄來囑彚入山東賑捐解濟如同人中續有分洋再行補交委列報牘以供衆覽蓮花幕下協恭和衷可爲諸君子頌焉○傳桂書屋主人自杭垣來函得悉尊閫自去歳患病滿腹作痛間之以嘔時作時止拕至臘月十八日病勢增劇百藥罔效主人對天立誓許助山東賑洋二十元仰沐大造鴻施立即少减特寄來洋二十元以完心愿囑解山東發給收條并委代爲籲禱關聖前祗荷神庥兼叨福蔭如此虔誠定當喜占勿藥也○揚州尤善士印兆祿來函悉令堂年愈八旬客冬患病已瀕危險當願捐賑求療厥疾由全盛信局寄來洋十元囑卽轉寄山東委詣關聖前叩禱令堂貴恙果愈感荷宏恩再寄賑捐洋十元遵卽轉寄東省答神庥而抒敬喜溢萱幃供子職以伸虔資移蓬牖高堂有福欣鶴髮之婆娑災戶稍紓撫鳩形之顦顇祗登報簡用抒佩忱○甯波大成烟莊來函閱申滬兩報爲災區波臣肆虐年榖不登罹斯浩劫玉粒維艱苜　難恃同儕有相濟之心而媿乏卸囊相贈徒萌惻隱商諸同事店友逐日零用之中略爲撙節不期彌月間已彚英洋三元滴水不足以救烈燄順各寳號諸翁亦動斯懷不　積少成多災區攸賴不勝幸甚善昌循環持誦足徵用心仁厚聖人所謂惠而不費者謂君子已三致意焉厥功豈淺鮮哉上海北市絲業會館籌賑公所少欽施善昌謹誌三月初五日 
[藍田詞并引]  
　　歸櫂梓鄉甫經匝月一昨重泛春江訪周文卿詞史於小藍田吟舘至則雙扉扃閉闃其無人亟詢隣居云於半月前夜間盡室以去或云隨父往太湖掃墓或云其父另爲遺嫁或云姬得暴疾玉殞香消傳述紛歧莫衷一是噫是殆神龍見首不見尾耶而余則十年知已中道分離人面桃花寸腸欲裂爲賦三絶句聊以誌愿行將倩臨邛道士上窮碧落下黃泉索之於海上仙山一詢鈿釵盥約然後被之絃管譜作傳奇以了一重公案倘蒙騷壇吟客寰海詞人鑒此痴衷賜以佳什將來當彚刊成編藉作雪泥鴻印則花下癡生當 
[熱心香以拜也]  
　　者番重到畫樓前人見亭亭出水蓮拙著以姬爲蓮花首冠羣芳遣嫁雲英疑信半夢魂依舊遶藍田懴情轉爲别情牽余喜選緑評紅姬謂余太覺多情每每勸止故有懴情侍者之字今則懴子已成讖語矣往事思量欲問天記否倚欄留密暫願郎雙璧茁藍田姬本姓王終鮮兄弟嘗云願生雙子以承王氏後而今莫賦有情篇人面桃花劇可憐滄海網珠成底事余有遣珠錄之輯姬較緑量紅甲乙頗當追思往事能不憮然吟魂從　絶藍出[  新署離恨天多愁司使小藍田懴情侍者草]  
[敬步高昌寒食生韻藉賀昕伯詞文壽并請斧政]  
　　未獲登堂捧壽巵且拈寸管賦新詩殷勤祝嘏紓丹悃迢遞傳箋託素知落筆每慚成竹少聨緣何恨識荆遲闈僊當日逢京兆手定推敲君草辭○冬日感懷詩錄呈霧裏看花客曁高昌寒食生同政不受人憐却可憐卅年蹭蹬困寒氈班超投筆思今日司馬題橋感昔賢落落何妨招白眼茫茫直欲叩青天若非命合填溝壑此去相逢定有緣蓉艇郁廷光待定草 
[懷藍田懴畢君玉洲卽請吟壇政刊]  
　　北里看花獨按蓮君以蓮花爲百花魁主持風雅小藍田秋風快讀琳琅句午夜相思咫尺天幾度論詩推海上太著海上羣芳譜風行海内何時問字拜堦前寸心久切瞻韓願爲向西窗賦短箋　鴻賓拜手草 
[寄懷小藍田懴情侍者卽和述懷元韵]  
　　磊落才華獨占先茫茫塵海舊連緣余客海上時曾與君有尋遊之樂詩工韋白吟身寄術擅歧黃妙手傳君精醫理久歴繁華增氣骨須知嘯傲亦神仙懷君愧乏瓊　贈聊借心香一辦聯[  鴻門樵隱待定草]  
[上海四馬路浦灘文報局内恊賑公所經收賑捐二月上旬清單]  
　　初二日銳册長春廳李太守經募寛平銀廿九兩九錢一分六厘嘉興張菊溪交來浦東大圑鎭募莘塔顧秋山英洋一元吳海亭四元陳宋氏四元鑑川氏二元張候氏二元于五桂幸平安求是居惜隂居不留名五戶各五角廣恩氏銅洋廿元廣義氏銅洋四十元錢五百五十文○春生鑑號交來金陵恊賑公所募第八批上年十二月捐英洋二百零三元日本洋一元銅洋一元錢六百十八文第九批正月分捐英洋四元錢六千一百文瞿　翁交來高筠溪翁募悔過子新闔家平安英洋二元得似瞿祈諸事順遂二元美招正記三元萃文齋二元太倉正復初先生交來直塘楊蔭堂善士交來上年蓬萊鎭火災捐移賑山東英洋二元錢一千零九十五文成三堂善士英洋四元虛對開二元錢四百文寳應居蓮僊翁交來四胞弟梅僊爲妻求生産許愿平安英洋十元巢湖釐金總局來紅焦書屋本洋二元銅洋三元○金閨福幼册公大莊募英洋一元足對開一員○初二日銳册蕪湖招商局募史忠直堂求母病愈英洋十元知足知不足齋二元知不足齋一元知足齋一元○求痔愈子助愿英洋三十元蘇州錦源公棧内孫益泰善士求病速愈五元○催單蘇州胥門内郭煜興隆號顧世鑅善士募留根書屋以仙開紅吉仁蔭福成實六戶各一元○金閨福幼册瞿朱氏節省零用英洋二元姚王氏節省零用一元朱氏側蝶作價虛對開一員全盛信局交來羅店鎭善士募孫黃氏英洋一元伯泉一元瞿趙氏隱名氏隱名士不留名隱氏合順才元亨利貞十戶各五角雪囝四開小洋一員顧錢氏沈錢氏沈錢氏三戶各錢五百五十文顧金氏二百八十文沈胡氏沈鑑舍二戶各錢二百文金錢氏銀扁方一只計重七錢七分合收英洋八元小洋七角錢六百八十文銀扁方一支計重七錢七分○初四日啓昌洋貨行張少雲　士交來厦門福義號英洋五十元○浙江撫院委解山東撫院第一批賑欵昌化縣胡七十元太平縣三百六十一元黃巖縣一百元寗海縣廿元仙居縣廿一元收另募捐三十三元錢六六百文衢州府劉一百元寗波府胡六百六十四元成大人三十四元七角八分核實庫平寳銀九百九十四兩五錢二分五厘合收伸規元一千零九十兩○銳册湖北有成銀號交來天門縣署募第二次九八半平銀六十六兩五錢二分○初五日無名氏英洋五百元○陳玉珊善士錢二百文漢口人壽豐錢一千文○金閨福幼册杭州同善堂經募二月分清單稼石草堂范酬愿英洋二十四元遼西智記銅洋十五元觀復堂陳英洋十元孫子元五元春暉堂何四元黃餘勇銅洋四元楊春浦三元問心堂張大官蓮塘書屋懷遠堂孫不具名山隂葉朱氏姚任氏了愿氏夢麟人因女咳　病愈九戶各二元穎川普記銅洋二元西河鶴氏爲妻鄭氏懷妊六月忽患咳嗽求速愈夏培生戴素卿傅任氏潘孫氏五戶各一元合收英洋六十九元銅洋廿一元○四天共收規元一千零九十兩九八半平銀六十六兩五錢二分寛平銀廿九兩九錢一分六厘英洋九百三十三元銅洋六十五元本洋二元日本洋一元足對開一個虛對開三個小洋七角錢十千零六百四十三文銀扃方一支計重七錢七分○附收江甯賑捐曹平銀四百八十兩零七錢二分規元二百五十一兩英洋廿元本洋一元 
[上海三馬路與昌絲棧陳竹坪經募山東江寗沙洲賑捐三月初四五日第二伯三十六七次清單]  
　　姚潤輝先生交來越郡隱居善士經募於徐氏求夙病愈吳氏求産平安保記敬記四戶各洋二十元仁壽彭壽二戶各洋十元以上六戶共來洋一百元○全盛局來蘇州古松人參號經募興號銅洋十三元美號銅洋八元麗號銅洋四元松號銅洋三元春號祝號銅洋各一元以上六戶共來銅洋三十元○浙紹菜隱居士售去綵票五十張提洋一半助賑洋七十五元○金華餘泉寳號經募昌字二千四百十二册宋隆裕益生成二戶各洋一元諸順泰洋三角以上三戶共來洋二元三角由老恊興局來○揭邑玉湖鄉規合北門平安洋六元邱陳氏爲臘疾求愈隱名氏銅洋五元鄭兩泉銅洋二元周姓錢二百○温州萃昌和來洋二元○本宅第十七次桶捐補過軒艾記河順二戶各銅洋一元散銅洋一元黃紙包小洋二角散錢二百文○兩日共收英洋一百八十七元銅洋四十元小小洋五角錢四百文合併申明 
 
