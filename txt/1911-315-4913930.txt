# 1911 - 315 - 4913930

 

Page 1

 
 
   
 
 

Page 2

 
 
[閣電]  
　　北京内閣二十六日奉上諭袁世凱面奏請簡各部次官胡惟德著補授外務部副大臣鳥珍著補授民政部副大臣陳錦濤著補授度支部副大臣楊度著補授學部副大臣田文烈著補授陸軍部副大臣譚學衡著補授海軍部副大臣梁啓超著補授法部副大臣煕彥著補授農工商部副大臣梁如浩著補授郵傳部副大臣榮勳著補授理藩部副大臣胡惟德煕彥現署國務大臣外務部副在臣著曹汝霖暫行署理農工商部副大臣著祝瀛元暫行署　梁啓超梁如浩未到任以前法部副大臣著定成暫行署理郵傳部副大臣著梁士詒暫行署理欽此 
評論 
[當今人物評（下）（無名）]  
　　袁世凱以喜功好事之人。久爲政府所擯逐。一日與以全權。籠以厚寵。遽爲之効死力。斷非。其本心。旣掌兵權。復總政權。然猶不敢翻然覆手者。一则禁姜兩軍之可畏。一則尚無借端藉口之資。回翔審視。務樹已蜠乘時岙發者。今日之袁世凱也。進則爲共和之功人。退則爲立憲之砫石。處已之巧。無逾此公。 
　　張勳張勳滿人忌之。而出之江南者也。與清室何恩。忠君愛國。張勳所不識也。革命共和。張勳所不知也。反我意者。是謂之仇。我力能殺則殺之。奸淫虜掠。部下所好也。縱之以爲收拾部下之人心。不顧天理。不問人情。不識國法。不計後來。初無國家觀念。亦無帝皇思想。盜賊而已矣。然其力亦足以殃民而阻共和之進行。 
　　張紹曾張紹曾輩。袁氏之附屬品也。手有利器而不知用凡慕袁氏之巧。而一切悉步其後塵。人以之與吳祿貞同視。其實非也。吳祿貞外不露與清政府反對之言。而實助民軍者。張紹曾輩外雖與清政府要挾。而内實戀戀於官祿者。觀其進退舉動。無果快敢爲之氣。可吧测其後矣。 
　　孫寳琦孫寳琦之仿程德全而獨立也。其事實與程氏大異。蓋程氏之所謂獨立。一切皆從民軍主持也。與民合一也。孫氏之所謂獨立。特防民軍發難耳。心戀戀爲清政府也。 
[專電]  
　　民軍攻伐南京之先鋒隧行抵龍潭與張兵遇卽開戰民軍獲勝 
　　張勳兵六百人徒步抵龍潭遙見民軍即開砲轟擊民軍還砲擊之并開排鎗進攻張兵潰退 
　　蘇浙聯軍統制徐紹楨昨派蘇滬鎭聯合軍馳往龍潭助勦浙軍砲隧带野戰砲六尊先發 
　　民軍軍艦二艘先行開往南京停泊江面預備助戰　　南京至鎭江間火車已停郵電亦不通（以上鎭江）　　鄂軍都督黎元洪照會漢口領事團謂中華民國各行省已派代表前來武昌組織共和臨時政府請卽承認 
　　漢口近日戰事又烈入夜尤甚砲聲逹日不絶　　駐灄口孝感間之北軍以餉彈兩竭有多數樹白旗投降 
　　武昌現有留學東西洋陸軍學生甚多其未編入陸軍將校者悉列陸軍參事部（以上漢口） 
　　粤軍政府電諭全省各州縣一律宣布獨立並令維持秩序保護外人各官員仍照常任事 
　　廉欽道二十五日出示宣布獨立並照會各領事（以上廣州） 
　　袁世凱内閣組織成立二十六日由清廷批准總理大臣袁世凱外務大臣梁敦彥副大臣胡維德度支大臣嚴修副大臣陳錦濤法律大臣沈家本副大臣梁起超郵傳大臣楊士琦副大臣梁如浩 
 
 
 

Page 3

 
 
農工商大臣張謇副大臣煕彥陸軍大臣王士珍副大臣田文烈海軍大臣薩鎭冰副大臣譚學衡理藩大臣逹壽副大臣榮勳學務大臣唐景崇副大臣楊度民政大臣趙秉鈞副大臣烏珍　　魯撫孫寳琦電告各省紛紛獨立朝局已危懇卽設立共和政府若猶貪擁虚名必受實禍釀成不忍目覩之局監國覧奏暈去良久 
　　某親貴痛陳各省獨立并未聯合一氣宗旨互異勢力必弱請以全力注重武漢其餘各省不難迎刃而解 
　　清廷密諭錫良速赴熱河修葺行宮整備一切　　立憲黨楊度共和黨汪兆銘組織國事共濟會議有章程八條俟各省代表到京將開大會提出君主立憲民主共和兩問題由多數取决 
　　北京内城某山密藏綠氣砲兩尊預備危急時一施毒手 
　　姜桂題因聞滿人密議排漢前日告其兵士謂滿人如果仇殺漢人我亦將僵民軍與之開戰 
　　清廷以陳邦瑞王垿吳郁生恩順充弼德院顧問大臣于式枚寳煕充修律大臣 
　　清度部密借外債二百萬卽日簽字　　陜省民軍力攻商南縣已得手將進取豫省直搗京津（以上北京） 
　　藍天蔚遵旨带兵入京因聞吳祿貞被刺折回奉天要求趙爾巽宣布獨立趙謂我不反對亦不贊 
成惟對於清廷不忍主棖此說　　奉省軍火甚足藍兵現駐城外阻截不許接濟駐鄂北軍 
　　趙爾巽新招防勇四千護衞督署此項防勇卽日俄戰時日人招以應敵後乃遣散者故其中以鬍匪爲多（以上奉天） 
　　程都督夫人以金手釧七副金銀器多件珊瑚頂十一故變價助餉估值萬元（蘇州） 
　　聞錢業公票定二十九日軍用鈔票定初三日准發行 
　　財政部長莊某决辭改舉高子白已允任事（以上杭州） 
[譯電]  
　　清廷派出與黎元洪議和之密使已由漢口回京聞黎元洪宣言清朝必亡但彼究贊成共和立憲或君主立憲今尚未决總之無論如何皆不欲有滿人在内 
　　清廷財政日窘國用甚竭現已變賣金條汴撫昨請撥銀五十萬兩撥付軍隧餉銀將來續請者恐尚不止一人清廷設不借債則不久將告款竭不能辦事或不付餉銀則其患更將不堪設相現各國對於中國財政不日必有舉動云 
　　美國公使館已婉辭謝絶代遞伍廷芳請清帝讓位之舉（二十六日北京電） 
　　黎元洪照會漢口各領事謂中國各省己派代表在武昌組織中央政府並請各國承認 
　　日本陸軍省不認派兵赴華之說據謂如中國大局極危則始行派兵云 
　　朝日新聞接海參威電中國民軍我人現散佈東清鐵路 
 
 

Page 4

 
 
带防守該路滿期之俄兵今仍奉命駐營以候變端（二十六日東京電） 
　　據華盛頓來電美國國務部决議自小呂宋派兵一營至奏皇島遵守拳匪議和條約以維持北京交通但聲明並無計畫中國領土之事 
　　每日電報北京訪員電稱横濱正金銀行已借與東督英金二百萬磅以土地作抵（二十六日倫敦電） 
　　北京現組織一保護婦孺會以某郡主爲會長朱邇典夫人允許極力扶助該會凡婦女出費一元即能在美國敎會報名購票凡得票者婦女幼孺皆得入避難所惟男孩至十歲以上不得入會避難會所懸紅十字旗避難人所用米榖煤等物已在豫備北京貴婦多有捐助者亦有豫備房屋以供避難人之用者 
[公電]  
　　都督及各報館鑒揚屬高郵已於二十三日宣布獨立公舉王梗爲軍政事務所長黄國棟爲軍政司令長姚紀衛爲民政事務所長馬士杰爲民政部長各職員亦經舉定被舉人及各界當塲簽字承認連日布置周妥地方安靜合電告高郵自治公所商會農會敎育會公叩（高郵） 
要聞中國光復史 
[孫逸仙父子海外之舉動]  
　　孫逸仙君前日自巴黎電致中國機關部云文已循途東歸自美徂歡皆密晤其要人中立之約甚固維彼人半未深悉内情各省次第獨立略致疑怪今聞已有上海議會之組織大爲欣慰總統自當推定黎君聞黎有請推袁之說合宜亦善總之隨宜推定但求早鞏國基滿清時代權勢利祿之爭吾人必久厭薄此後社會以工商實業爲競點爲新中國開一新局面至於政權皆以服務視之爲要領文臨行叩發 
　　孫逸仙之子孫福現在舊金山宣言中國建立共和國後投票選舉之權悉按敎育程度而定且婦女亦須予以選舉之權凡婦女與男子受同等敎育者皆可得選舉權至將來官制悉倣照美利堅合衆國規定惟上下議院議員之任期當稍延長以五年爲一任云 
[會師攻復金陵之先聲]  
　　張勳二十五日派兵千餘人往攻鎭江先一日派人至滬寗車站關照囑其運兵車站中人以此人非可理喻婉言辭以明日其人信之乃去及二十五日晨張兵行至則寗鎭車已停駛站上亦　其無人張兵大怒聞已將車站拆毁旋即步行向鎭江出發 
　　二十六日下午三時張兵行抵龍潭適遇徐統制部下之先鋒隧遂卽開戰民軍得勝張兵仍向南京方面退去 
　　鎭軍政府因聞前隧開戰消息已派杭州新到之砲隧携砲六尊馳往援助 
　　鎭江民軍守禦頗爲周密現除滬杭兵隧業已開抵外二十七日尚有大軍一千名由吳淞抵此蘇州及他處之軍明後日亦可續到徐紹楨舉爲江浙聯軍統領其部下有熟練之軍萬名過山砲四十尊野戰砲十尊皆江浙兩省挑之勁旅砲隧尤極出色此外尚有敢死隧决死隧多人大約二十八日卽可會集圍攻南京 
　　江上現泊砲艦十四艘俟圍攻南京時當在水上助攻内有三艘已於昨先向上游開駛 
　　第九鎭陸軍歸順民軍者今已姀爲中華民國第一鎭陸軍　　上海除廿五夜已派大軍乘車赴寗刻又續派一軍乘兵艦往寗昨日下午製造局前泊有兵船兩艘皆滿載兵士於深夜開往鎭江又有民軍一隧乘民船由小輪拖往蘇州聯合前進 
[石頭城下之惡潮]  
　　南京至鎭江間電線已斷火車停駛聞張軍在龍潭一带肆意搶掠民人受害甚烈 
　　張人駿鐵良屢次預備出逃皆爲張勳所阻遂不果行然張鐵二人以事事被張勳挾制如同獄囚故仍擬秘密逃出聽憑張勳一人困守孤城云 
　　張勳以砲三十五尊架於浦口城墻之上以抵禦北來之民軍 
　二十五日夜半南京車站人員均已赴鎭站上所有車頭器　 
 
 

Page 5

 
 
具銀洋電機等物全行移至鎭江因恐被張勳兵毁壤也　　張勳之兵目下仍在下關搜殺無辮之人二十五日夜有無辮者七人被拘入城車站人員遂紛紛决定遷移矣 
　　現有張軍三百人駐紮車站之外據該兵言傃防守蘇州鎭江開來之民軍者並謂尚有軍隧散布鄉間迎擊由水陸進攻之民軍 
　　城内各學堂學生張勳刻已准其出城惟無辮者須在身上嚴加檢查必無革黨形跡方可给發照會 
　　張勳負隅守自稱有兵二萬人實則部下惟有山東兵七千名而已身體徫壯外表甚佳此軍前由姜桂題訓練尚非老弱之師而其弱點則在新募之兵與舊軍意見甚深將來必不免内訌云 
　　二十五夜盛傳已在南門開戰外國兵船現均將岸上水兵調回美德領事則巳登巡洋艦避險日本領亦已離寗 
[漢口戰報]  
　　薩鎭氷之水師有巡洋艦三艘砲艇三艘魚雷艇三艘於二十二日在七里河楊邏中間啓椗開往下游巡洋艘先於晨間啟輪駛至中途即行換掛白旗砲艇及魚雷艇則至下午始行開駛觀其舉動似又欲以僞降之策偷過九江礮台也 
　　聞薩鎭氷已於二十一日先行離開巡洋艦改乘砲艇以免爲九江砲台所擊 
　　美利輪船於二十四日晨間八時見巡洋艦海籌海琛泊於九江艦尾均懸白旗旣見海容海琛啓椗先向下游進發駛至九江與湖口砲臺中間兩面均發砲五六十響阻之兩艦乃退泊原處惟艦尾仍懸白旗九江民軍亦未捕之殊覺可異此次開砲未用開花彈故巡洋艦並未受傷 
　　九江現尚有魚雷艇一艘九江之下六十英里有魚雷艇一艘小砲艇兩艘均由漢口逃下並未懸旗 
二十二晚民軍渡漢襲攻官軍官軍敗逃損失甚巨民軍卽將水廠地址奪回 
是夜武昌砲台又開砲轟擊漢口華界二十三日擊沉招商局躉船一艘因船内藏有北軍常開槍襲擊行人也 
來稿 
[闢南北分治之謬說[  （朱綬稿）] ]  
　　自武漢起事以來。曾不匝月。而十八行省。相繼恢復。稍有識者。莫不謂胡運已終。漢族將復。成敗之數。不待詳言。乃者外間紛紛傳述。頗有主張南北分治之策者。其說有二。甲說謂滿人入關。二百餘年。一旦逐之。良復不忍。不若割北方數省以𢍁之。乙說謂中國幅員遼廓。� 
户口繁多。發政施令。周轉不靈。不若劃分南北。使兩國並峙。余謂甲說出於慈善派之政治家。乙說出於消極派之政治家。要皆於吾國歷史地理上南北之關係。未之審也。持甲說者。但知滿人竊踞以來。亦嘗假行小惠。籠絡黔首。亦知彼族入關之初。其虐待吾漢人爲何如耶。其時闖賊發難。三桂請兵。滿人卽乘間直入。踞我燕都。時則宏光擁立於南中。遣使通好。請南北分治。滿人不許。率師南下。攻破金陵。追逐明裔。極於窮荒。彼時滿人。若租具不忍之心。割南方一二行省。還吾漢族。亦何不可。而滿人不若是者。誠有鑒於死灰復燃之說也。豈吾儕今日獨可存不忍之心。行婦人之仁。而誤天下之事耶。且南北分治之跡。吾國歷史上亦嘗有之如晉之於五胡。宋之於金元是已。卒之北能勝南。南不可以取北。無他形勢使然也。今行婦人不忍之仁。而貽後世無窮之禍。其爲滿人謀則忠矣。未見其善爲漢族謀也。持乙說者蓋有鑒於歡洲列邦。壤地褊小。政策靈通。遂謂吾國幅員太廣。不宜於行政。不知治小國有治小國之政策。治大國卽有治大國之政策。徒見歡洲列國。有治小之政。遽欲分裂吾國以就之。是何異削項以就冠。削踵以就履哉。彼歡洲各國。方慮疆土之狹。日求新地。以推廣其版圖。而吾顧割裂神州。分析山河。不求其大。而蕲其小。是何與之相背馳耶。爲是說者。蓋見夫近日南北兵爭未息。欲以是調停其間稍息。戰禍。不知吾中華國土。數千年來。并合爲一合則治。分則亂。前史具在。斑斑可考。今苟分裂。則後日必相呑并。生民之禍。寗有旣耶。雖然。甲說不足論矣。特乙說者。蓋以今日各省紛紛獨立。略無統一之機。與其分爲數十小邦不若聯爲南北兩國。吾於此不能不爲各省軍政府咎矣。夫有破壤之事者。必先有建設之方而後可以言破壤今破壤。之功。行將告成。而建設之策。曾未一覩。循是以往。吾國將蹈瓜分之慘禍而不可救。今宜速開臨時會議。舉定總統。有共同合一之機關。以定共同合一之事業。則南北分治之謬說。將不攻而自破矣。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[天津獨立不成之原因]  
　　不忍失一度支大臣天津於十七日各界會商獨立事宜公舉嚴範孫侍郎主席嚴演說謂獨立之舉鄙人有不甚同意處因獨立乃爲保全津境人民及財產起見今津地並無兵力足以自守萬一京中派一軍來施放槍砲必致傷損人民財產不少似乎還須熟思鄙人專以保全人民財產爲宗旨如所行不能保全雖認我爲國民我不敢領受如能設法保全則謂我仍是頑固官塲我亦甘受云衆然其言遂罷議 
[吳祿貞被刺詳情]  
新授晉撫陸軍第六鎭統制吳綬卿中丞於本月十七日夜間在石家莊車站營次被殺副官周幹臣黄寳蒼亦同時被害身死聞其原因係日前中丞奏請朝廷速定政見疏内有謂祿貞部下現招撫山西混成一協及巡防營二十餘營足可斷絶第一軍之後援倘兵士鼓噪必致不可收拾等語并謂第一軍在漢姦掳燒殺無所不至皆由於蔭昌督師無狀司長丁士源易迺謙逢迎助虐所致請旨嚴懲以安人心政府接閱此奏頗滋疑懼而某大臣聞之惶悚異常於是因懼生嫉因嫉謀殺以故結此惡果當日有由石家莊逃回之該鎭護兵一名言目覩十六日午後一鎭旗兵數人因購食物與商人衝突適六鎭砲兵在旁勸解略謂我等軍人應守軍紀且出防到此原以保護地方何得騷擾商人敗壤我軍人名譽詎料有旗籍排長二人上前𠮟之曰我等奉政府與軍諮大臣并協統密諭來此因爾� 
鎭吳統制要造反特來監督的我等并沒有保護此地之責如再多言先打死爾再殺爾統制言未畢砲聲已響於是互相攻擊中丞聞砲聲隻身彈壓始息竟傷死六鎭兵士十餘名至次日晚間有　一鎭旗籍兩管带到營賀喜來求見中丞即請至臥次坐談二十分時該管带等起身告辭中丞送至樓腰（係借往站長西式樓房）護兵隨從在外但聽噯喲一聲執燈趕來則見中丞之尸身斜倒梯旁追尋兇手朎中丞之首領已杳如黄鶴矣當中丞被殺後所有將士以及收撫之山西軍隊一時哭聲震天且大言日不雪此仇恨不是黄帝子孫於是將石家莊至正定之鐵道及南北電綫一齊撤毁卽保定至正定之電報現已不通嗣又有該車站人云吳中丞首級確已於本日由第一鎭旗兵解入都城去矣茲將吳統領報告官電照錄於左 
　　内閣軍諮府陸軍部資政院鈞鑒新簡晉撫吳祿貞被刺後招撫革軍運到石家莊步馬砲工部隊甚多其後方軍隊亦急輸送來石向本協要求連合破壤京漢鐵路黄河橋滹沱河橋逼迫本協連合速行北上於是間言四布搖動軍心統領不遂其欲兵力又薄深恐陷於危險以及兵士震動將來更難收拾迫不得已率領本協到欒城縣擬繞到正定補充兵力再行迎擊統領偵知革軍將存儲石家莊之彈藥籛𥞊被服等項運送娘子關兵力亦漸退統領� 
乘夜率本協急進現巳復佔石家莊該處商民安靜釋厪念鴻昌叩皓 
[蘇省地方官制之大改革]  
　　蘇省都督府程日昨通行各屬以江蘇都督府成立以來各部組織法業經先後規定亟應頒布地方官制以資治理茲酌定暫行地方制十四條其各一體遵照施行（一）凡地方舊稱爲州者曰州舊稱爲縣者曰縣舊稱爲廳者改曰縣所民政事宜統於州縣民政長從前之道府直隸廳均裁知州知縣均改易名稱同城州縣均裁併爲一（二）州縣民政長直隸於都督府受都督之監督指揮處理各該州縣各項民政事宜（三）州縣民政長應酌設佐治職分課治事如左一總務課掌理該州縣文牘印信庶務會計及不屬於他課之各項事宜二警務課掌理該州縣巡户籍營繕衞生消防等事宜都督府所在地設警務總監不另設警務課三學務課掌理該州縣敎育事宜四勸業課掌理該州縣農工商務及交通事宜五主計課掌理該州縣各項稅捐及一节財政事宜六黄獄課掌理該州縣監獄事宜都督府所在地監獄事宜由提司管理不另設典獄課（四）各州縣佐治職均與民政長同署辦公（五）各州縣佐治職如因地小事簡不心備設者得以一人兼任二職從前之敎職及佐贰雜職均裁（六）州縣民政長及佐治職均三所一任（七）州縣民政長由該州縣議會公擧報請都督府核准委任但有違法及不稱職時除經議會紏舉外都督府得行文免職由議會方行公舉（州縣議會未成立地方暫由都督府委任）（八）各州縣佐治職由該州縣民政長量才授職申報都督府核准委任（九）各州縣别設議會其專章另訂之（十）各州縣設參事會其專章另訂之（十一各） 
 
 

Page 11

 
 
州縣别設審判廳檢察廳暫照舊行法院編制法辦理（十二）各州縣市制鄉制另訂之市制鄉制未頒行以前暫照舊行城鎭地方自治章程辦理以城鎭比於市（十三）此係江蘇暫行地方制俟中華民國地方通制頒行後卽改從通制（十四）地方通制未頒行以前如有應行修正之處由江蘇議會議决 
[蘇州光復後之談片]  
　　蘇州蘇省城自治公所編發通告定於二十六日邀集各界代表開會公議推舉蘇州民政長商務局亦發通告定於二十六日公議維持市面金融流通辦法（按省城農工商局王仁東觀察業已卸職取銷不知此次所稱商務局者主任係屬何人容俟續探）西津橋前日已有西裝二人手執白旗喝令鄉民剪髮該處居民恐慌經某典商禀由軍政府府飭派馬隊前往拿究該二人忽避若無蹤乃近日城内又有西裝者到處偪人剪辮並云三日以後如再不剪定以炸彈相餉云云此種種遇事生風藉端騒擾不識軍政府果將如何查禁以安人心 
　　松江松江財政部通告略謂本部爲集議本年租賦如何徴收方法邀請松郡各善當各紳富在城自治公所會議經公衆議决每石七三烕色再减光復秋每石一斗衆意僉同惟軍事方始經濟無着諸同胞熱心公益自然按户樂檜而本部顧念梓桑熟籌兩善之策准以本年漕米劃抵曾將此中危難艱險情形在塲宣告在座諸君踴躍擔任立時籌集洋二千數百元無如不敷尚鉅霌須分頭勸募紳富各捐共支危局事機危迫間不容髮由軍政司令處派員會同就近紳士登門懇告有洋者借洋有米者借米出立公借執照卽於本年應完漕賦内扣除如再未蒙允許不妨暫借印單并佃額細賬俾本部有確實抵物可向銀行各處抵借日後仍照舊奉還此乃萬不得已之辦法務祈共諒若仍袖手坐視是直自居公民之外轉瞬收租宣布文告惟有按户揭載不任開租比佃及一切保護之責先此布告 
　　按專制時代對於人民苟非叛逆尚無不任保護之言願松江財政部諸公愼重出之 
　　靑浦珠家閣係靑浦縣首鎭商務發逹户口繁盛近因民軍光復百度維新由閤鎭紳商學界於前日開會集議公舉辦事員分司法民政財政當塲選舉計民政長陳一飛君當選次多數爲席康伯君財政長蔡一隅君當選司法長諸書華君當選惟因諸君事繁不能兼顧蔡君陳君亦相繼告辭故由大衆公决司法暫緩外財政民政仍公請二君擔任 
[盛氏財產查封拾遺記]  
　　蘇垣查封盛氏財產情形已見前報茲悉盛氏財產查封後都督府發貼示諭文曰據蘇松常鎭太五屬人民代表公函内開盛宣懹禍國殃民罪大惡極爲全國人民所共憤所有盛氏財產亟應查明沒收歸公以爲剝民肥已者戒現已查得盛氏坐落本省之一切財產開具清單呈乞都督迅飭查封以彰公道等情到本都督據此除將坐落本省財產札飭警道查封外合行示諭爲此示仰軍民人等一體知悉須知盛氏負誤國殃民之罪爲神人所共憤故將其財產查抄以快人心此外毫無株連愼毌誤會驚慌其各遵照切切特示又濟大久大各典當門首巡警總監蔣發貼示諭文日蘇垣武進盛氏所開久大濟大典已奉都督府令查封應即停當候贖凡屬各户應行取贖之衣飾及從前取放生息之款項一俟查明仍應各憑票紙據辦理絶不使當户稍受虧俟候有開贖日期再行布告誠恐各户未及周知合行通示諸色人等知悉務須安靖候示切铁輕信謠言致生疑慮切切特示 
　　盛宣懹庶母盛許氏即張巧珠被抄後遷怒商會一節茲悉該氏前由軍政府派軍看守後當由濟大執事鄭裕亭等四出運動據稱於二十二三日面謁都督呈遞節畧並捐餉銀七百兩奉到都督手諭以該氏孤寡可憫等因不意當夜即奉巡警查封而發貼總監條示文内又有庶母子弟產業應俟商會查明一條以爲警監明有開脫之意遂疑商會總理卽在五屬代表之中是以不問情由放出舊時氣燄带同鄭裕亭迭赴該會潑閙警監派員到會屢用好言勸慰該氏愈肆蠻悍嗣由該會詰其爾旣奉有都督手諭何不逕赴都督府聲訴盛姓家内之事不在商業範圍非商會所應預問鄭裕亭始無言而去現聞該氏心不甘休尚欲到警監處訴寃云 
[贛省新猷種種]  
　　組織聯邦贛軍都督吳介璋二十日上千接到鄂電推倒滿政府清皇逃出當發傳單萬民歡迎復漢大功告成爾後吳都督由高等學堂遷移舊藩署辦公開大會議舉定李國珍俞應麓夏之麒高巨瑗四君廿一日赴鄂會議組織聯邦政府以定大局 
　　收回煤礦贛省萍鄉縣屬安源煤礦開挖以來最稱發逹湘軍 
 
 

Page 12

 
 
起義卽將駐袁五十四標三營官兵逐去而安源煤礦亦歸湘軍所有現在贛軍起義秩序極嚴各事已定規模湘軍守兵亦已調回至安源煤礦本屬贛境現經外務局面禀吳都督將安源煤礦極力爭回以清界限 
　　添募憲兵贛省原有陸軍警察兩隊分駐南潯紏察軍人現因新軍起義籌欵練兵業已成鎭原有兩隊憲兵不敷撥用刻由警察軍管带吳乃楫禀准吳都督添招憲捕一隊以備遣用 
　　撥軍赴鄂贛省新軍起義後業經募兵成鎭所有防軍仍駐外屬以防匪亂現省城收練義勇隊二千餘人亦頗奮勇堪用吳都督以武漢關繫緊要深恐再有戰事擬派步隊一協赴鄂助戰一俟黎都督復電到贛即行開往 
　　處分滿官贛省前候補府承恩歷辦優差宧嚢充足向寓百花洲八旗奉直公所因辦三湖統稅到差後聞風排滿携眷來省預備他往所有家產寄放毛家園同元試館及百花洲蕭姓成衣店現被軍政府查獲預備追繳稅款從寛釋放以重人道主義 
　　保護外人贛省光復後所有各洋商敎士以及敎會財產均經軍政府派員督兵保護並通飭各屬一體遵照保護現聞吳都督擬將擔任保護外人財產等情及光復事實備文照會漢口南京九江等埠各國領事知照嚴守中立云 
　　分兵援寗贛省軍隊近接確實消息皖省業已克復駐潯馬都督擬集皖贛大軍廣備藥彈直下南京以告大功聞贛軍都督極力贊成已派大軍赴潯會同前往矣 
　　徴解錢糧贛軍都督吳爲曉諭事照得本軍政府創舉伊始需欵孔殷辦事練兵經費均宜充裕所有各地方官除自行告退及由本軍政府查有惡劣實跡撤換外均經札委暫留原任勤理民刑事件及一切錢糧公欵以重要公凡爾軍民人等對於地方官務應照常敬重至錢糧正供尤爲國家義務亟應踴躍交納以便該地方官速解來府接濟要需勿稍遲玩致千懲處 
　　整飭官常贛軍都督吳爲曉諭事照得省城光復政事殷繁百端待理所有現任文武大小官吏賢否未及週知均係暫行試用嗣後坉 
派員調查如有才具平常或聲名惡劣者容再卙酌吏換以孚衆望而順與情爲此示仰合省軍民人等知悉須知本軍政府宗旨專以暴安良爲事决不稍涉瞻徇致令貽害地主卽如惡劣素著之（新建縣石守謙（南昌縣）王濬道等縣現正嚴密拿問在案一經拿獲即行重懲不貸切切此諭 
各埠通信蘇州 
[旗人亦蒙錄用]  
　　蘇垣派駐閭門外火車站之陸軍警察隊日昨查見一人口操北音頗似旗人詢其姓名不肯明言旋有蘇人某認識係署丹徒縣文煥彼始說现眞姓名並云已在鎭江交清來蘇各隊兵等以其形跡可疑恐係好細立刻押解進城逕送都督轅即由程都督傳見果是文煥都督詢以鎭江情形如何文答以丹徒任内各事均已一律交代清楚始得來蘇然我此時無可爲生要求都督賞以糊口之事都督以文係杭州駐防旗人現在不分滿漢均可錄用惟須剪髮方可委任文奉命後立將辮髮剪去而出聞都督已同軍政府商　派委文煥充當新招之某營隊官昨日已下札矣 
[蘇蘇垣官民現狀]  
　　蘇省行政各官現在均已實行辦事惟民政司長李君平書現在上海是以蘇地民政各事至今積擱已久學堂亦未開課民間頗爲不便而行政各官及各項執事人等除軍界外均各盡義務不支薪水應俟地方議會公決後再定薪水 
浙江 
[定海支部復舊]  
　　定海支部各科長早經推定惟因日昨林袁紏葛致内部組織無從進行昨由各科長公推劉君組織内部一切事宜業已分科辦理除前推定執法科長蘇君未能擔任外其各科長均無更改茲將推定之各科局姓名錄後敎育課何翊西周曉舲王守鍔警察課倪鶴年何瑞萱裁判課湯爾規俞蕙生樂修臣文牘課蕭金純陸吉甫書記員張丙初總務課金慕魯虚明鏡榷務課何梧卿唐志長總務課　汝敬戎正卿書記員李松卿胡松生交通部金子明裘夢春郵航科甘斗南文牘科胡頌香軍事刑事裁判課裁袁庶務科孫雨階趙昌灝朱雲生招待課費爾周周旭初文贖課陳亦章孫新祐軍需課沈雨蒼書記員陳存審 
　　 
[土匪明正典刑]  
　　杭垣於二十一夜軋村鎭紳士顧杏軒家突被土匪打門進刦爲民團奮力園捕當塲拿獲三人其一曾充防兵遂經民團局連夜禀由軍政分府於二十二日派隊前往將該防兵綁捆南村桑樹上用鎗擊斃以昭炯戒餘二人聞尚在押 
[紹興獨立大會記]  
　　二十五日上午九時王都督子黎在郡城大善寺邀集城鄉交老開相見會到者鈞二千人先由王都督登台演說大致謂現在我同胞已脫離滿人覊軛一切弊政可望掃除本都督由滬而杭由杭而紹無非爲弔民代罪除暴安良起見今大端雖已就緖而待理之事猶多尚望諸同胞協力同心共襄斯舉則吾紹幸甚云云繼由王子餘陳贊卿孫德卿楊紹政及僧人慧風等次第演說至十一句鐘散會 
[清談]  
　　民軍主擬組織中央政府。而清廷偏亦建設立憲政府民軍方擬推舉袁爲總統。而清廷偏亦推舉袁爲總理然。則袁世凱於此。果將扶植滿清以樹漢敵乎。抑亦歸命新朝與華盛頓拿破侖輩把臂入林耶。 
今日者袁果屈膝虜廷而總理内閣矣我漢族於此不又失一健兒也耶。 
或者曰袁公固沈機觀變人也。以故一舉足間而天下卽引之爲輕重。夫不見戊戍之已事乎。子何必喋喋焉議其後爲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[電告孫中山回國]  
　　滬軍都督昨接東京章炳君來電謂探悉大革命家孫君逸仙已於前日乘輪回國不日卽可抵埠請貴處派員妥爲招待以便與之協商北伐攻寗之策俾得早定大局以蘇民困 
[各省都督府代表聯合會紀要]  
　　各省光復後各立都督雖同奉軍政府命令尚少互相聯絡辦法於是有議請各都督府派人聯合商議者適浙江蘇州代表先已奉命到滬遂用兩省代表名義發起電致各省請其卽日派員來會其聯絡之事一對外一對内對外之事因舊政府垂傾所有全國交涉無所匯歸不能不先舉外交繼代以與列强接洽乃推定伍君廷芳温君宗堯爲臨時外交官請各省公認對内之事先求團結仿美國獨立後第一二次會議爲臨時政府或臨時國會之準備該電於本月二十二日發去數日以來已得山東廣東福建鎭江各都督府覆電贊成山東福建鎭江業經派定代表來滬吉林十隸未有都督府先由諮議局復電贊成現在代表已到者蘇都督府沈恩孚雷奮滬都督府俞寰澄袁希洛朱葆康鎭江都督府馬良陶駿葆福建都督府林長民潘租彝浙江都督府姚桐豫高文登諸君山東都督府所派謝鴻壽雷光宇二君現亦在途其已到諸代表每日午前十時起假江蘇敎育總會會議進竺之法暫時定名爲各省都督府代表聯合會前因鄂滬電信不通特派人到鄂請其卽推代表來滬目下無線電已通重復電詢鄂爲起義首功同盟牛耳衆意屬之大約俟代表到後即可提議重要問題云 
[盛宣懹之末路]  
　　盛宣懹在滬所置房屋及實業工廠約共有數百萬之鉅盛知主持鐵道國有政策一味强硬身爲國民怨府除將又新大德等廠已掛洋牌外日來又將本埠各租界所置房產等項亦歸外人保護以免爲軍政府抄沒並聞盛氏因近來布置一切頗費周章焦急恐慌已逹極點故痰喘舊疾復發而且十分劇烈云 
[公廨晚堂規則之改良]  
　　公共公廨向章凡遇錢債户婚田土各案如無洋商紏葛者槪歸晚堂華官獨自主裁茲因民軍光復上海公廨未派專員是以外交團議定公廨押所暫歸捕房管理而西官意見擬將此等華案一律統歸早堂會訊關讞員以關碍主權據理力爭始允仍照常分别訊判惟晚堂訊案規則須一律改良無論原被均免跪訴站堂差役人等吆喝積習亦槪行除去茲已遵照� 
實行俾合文明公庭之制度 
[軍政府選擇偵探人才]  
　　軍政府以滬南製造局爲軍火重地各租界又爲中外人生命財產所薈萃當此軍務吃緊日來又在南北火車站迭獲奸細防範自應加嚴是以除加派特别偵探密布各要隘嚴加偵察外並選耐勞機警靑年學子趕練偵務爲將來分派本外埠探記之需 
[閘北種種]  
預備出發隊昨日有吳淞招來之敢死隊數百名暫駐於南川虹路消毒所之大蘆棚内又有浙西鹽捕營安濤輪船載軍士一標計一千五百人由吳淞來滬浙軍統带係朱君雲亭均俟預備一切卽行開往鎭江進攻南京 
招募女偵探守衞團現擬招募女偵探一隊專派在滬寗滬嘉車站偵探奸細每月薪水洋二十元盤費在外以能通數省方言爲合格 
密訊江防兵鄧國朝丁鴻奎二人亦由守衞團在車站查獲携有現洋數十元衣服兩大捆中有江防營公文封袋形似逃兵銀洋衣服諒係搶來業經孫科長密訊一次供詞若何因關防嚴密無從探錄 
　　黄區長示諭一照得崗警章服軍政府部署伊始未能即時籌辦所有已往舊服每多宵小隨意穿着在外敲詐殊與警察名譽有碍本區長視事之初欲爲地方殷保聚之謀先從民警立區别之法　本區崗着均發白布盖印標誰註明某區某排字樺茲判有一號至六十號西文號碼懸排胸前爲此仰本區商民一體知悉此後如有身著黑呢衣褲冐充本區巡警在外招搖者及胸前懸有標記行爲不正者該民人或卽扭送來區或將號碼記明赴區陳訴本區長自當分别嚴辦决不寛容特示 
　　黃區長示讑二本區排長虚懸兩缺憑衆投票選舉吳君鑄鋮行九票爲最多數次爲徐君植槐六票又次爲王君秀山得五票該以吳鑄鋮徐植槐暫充排長候呈投轉局再爲補實王秀山着以排長記名領班巡邏候缺升補仰各即日分别到差勤愼供順 
[製造局紀事五則]  
　　製造局李總理昨奉滬軍都督命令以攻取金陵需用砲械飭即解往濟用故立將本局新鑄十二磅之管退過山快砲三十尊配齊子彈由火車運往惟由局前赴滬賓車站必須經過租界深恐留難稽阻爰於昨日特雇駁船以小火輪拖至吳淞起岸由淞滬車轉至滬站裝運鎭江以濟軍需 
　　製造局附近一带以邇來時有謠言以致商民人等異常驚慌李總理已飭高昌廟巡防局一面諭禁一面多派兵士嚴行查察昨日巡防局徐經理發出示諭略謂奉民政總理面諭着令本局照舊辦事並飭派留精壯兵士駐局力保地方查拿盜匪本局奉令後自當竭力維持市面不敢稍負委任查高昌廟範圍甚闊良莠不齊誠恐匪徒乘勢擾害公安除派偵探訪拿外不時由本局督率得力兵士日夜輪巡加意防範我附近同胞務 
 
 

Page 19

 
 
须照常安業勿得别存意見　　海軍司令部毛君以停泊製造局前之二魚雷艇及甘泉湖鵬超武南琛等各兵輪旣經歸順所有九月份餉銀現尚未發殊難令其枵腹從公故特商請李總理籌齊欵項定於昨日午後四點時給發九月仍薪糧 
　　李總理以刻值軍務倥偬待用軍火甚殷除礮彈廠已飭加作夜工外尚有鍊鋼廠機器廠生鐵廠銅引廠洋槍樓自應令其一體加趕故特諭各廠工匠於前夜爲始一律開工 
　　機器廠方委員現奉總理委辦局内警察事宜所缺巡士業已招募補足仍照前數以一百二十名爲額業於昨日點騐並將九月仍薪糧給發云 
文告一束 
[江蘇民政司長李布告（爲蘇民致幸福）]  
　　本司長奉滬軍都督照會爲上海民政總長又奉蘇軍都督照會爲江蘇都督府民政司長自維愚拙謬膺重寄益增惶悚查江蘇本財賦之區夙稱當庶向以罹於苛政民氣夷傷今幸東南郡縣次第光復父老子弟復爲漢民本司長旣奉委任即有保衞地方與民更始之天職凡有可以爲蘇民致幸福者皆本司長分内之事無不竭盡以圖現在各府廳州縣民政事宜已漸次推員担任辦理凡各該處舖户居民俱可各安生業如有匪徒滋擾准予聲訴前來即咨行軍政府派兵鎭壓河清可俟勿用驚疑合行布告俾衆周知 
[民政長吳曉諭]  
　　禁止迎神賽會照得神道設敎本屬愚民政策迎神賽會尤爲肇事之由當此百度维新事歸實際萬不容拘牽舊習常此困循况值軍事旁午之際地方初有秩序尤不容稍涉紛擾致碍治安所有迎神賽會等迷信無益之事自即日起着卽一律停止若夫崇德報功之典則建像刋碑立祠紀念自有正當之辦法在絶非崇尚虚無事同兒戲者所得藉口爲此示仰地方居民吏役人等一體知悉毌得陽奉陰違致千咎戾 
[司法長黄布告（革除差役規費）]  
　　照得吏胥積弊向以州縣衙門爲最甚遇有民間訟事則遞禀盖戳抄堂諭買批示種種名目無一不需規費言之實堪痛恨茲當百度更新之際所有從前惡習自應一律掃除此後凡民間訴訟遞禀無須盖戳批諭隨時張貼至房書差役均各優給薪工即辦公需用之筆墨紙張及車資飯食等項亦係本署给發似此體䘏該書役等旣不至枵腹從公即不應巧立名目漁利營私倘再陽奉陰違仍有包攬需索情弊准訴讼人等指名控究查明嚴辦總之自後民刑訴訟本署並無絲毫規費如有受寃被害者可即來署據實控告立予訊理惟該訴訟人如有播弄是非挾嫌誣控情事本司法一秉至公亦當予以反坐之咎决不寛恕 
[司法長黄示（革除當差貼費）]  
　　照得本司法長任事以來清理積弊隨時設法改良茲查得各城門向有羅間夫當差貼費等名目從中瀂利弊賣滋多現當百度維新自應掃除凈盡嗣後本司法及署中辦事人員因公差用穚夫人等悉照民價發給毫不尅减所有前次當差貼費等名目着即永遠革除倘再有混冐頂充情弊一經查悉定即懲辦如本署中丁役人等私行需索尅扣并許指名控告以憑嚴究 
[巡防第一營之通告（添招兵士）]  
　　爲通告事照得本營添招兵額一百餘名際茲軍務吃緊之秋亟宜從速徴募藉資防衛凡有志者請纓投筆卽在此時爲此通知之如有志應募者請到斜橋徽寗會館右鄰巡防第一營報名聽候考取可也 
[敎友發起隨營傳道]  
　　基督敎友龐君同湘鄉曾宦發起隨營傳道擬條陳軍政府仿照歐洲軍制准予敎士入軍播道大致謂泰西名將如惠林呑毛奇輩於用兵之際日則試馬談兵夜則宣諭福音實足以輔助法律之不逮云云業由各敎會在青年會集議極爲贊成 
[城門早閉之由來]  
　　都督府昨據偵探隊員密告謂有暗殺黨人多名在滬圖謀不軌請加意防範等情陳都督因諭各民軍分段密查并飭各門守弁略早閉城非有印憑執照不得開放並囑商團各會友帮同巡緝是以各團友仍在城厢内外軍服荷鎗澈夜梭巡不稍懈怠云 
[守望保安團舉定職]  
　　滬城蓬萊路守望保安團成立經旬已詳前報茲爲推廣持久起見特借公益研究會於二十四日晚八時開特别大會到會有一百餘人志願出隊者得大多數慨助開辦費者亦甚踴躍爰將公舉各項職員開　於下 
　　團董十五員張逸槎姚古孫葉鴻英顧罄一衛芝山陸松侯胡愼堂居谷生錢紳齊艾北屏黃性初吳芹甫曹幹臣沈韵笙張洛君評議十六員衛芝山錢紳齊葉庚三居欲生李佑之張逸槎沈韵笙黃性初姚立人曹幹臣毛吉生翁衡卿龎竹卿張森堂朱曉六黃耐安　司令三員　張詠唐包榮堂葉庚三　隊長十一員　崇品三張詠唐木慕潔包榮堂葉庚三居否紅王賢麟吳其動任國樑浦培根邱紀生　書記三員　錢紳齊張慕君張東如　會計一員　張如東　幹事八員　葉庚三浦培根張詠唐吳其勛王賢麟楊友孫黃友松王笑園 
[紅十字會進行會誌盛]  
　　二十六日下午五點鐘爲中國紅十字會理事假座大馬路工部局隊事廳開進行大會中外來賓計千人由理事總長請英按察使肅海倫君主席首由肅君報告開會宗旨後沈君仲禮演説謂武漢事起本會醫　成績優美頗受兩軍歡迎所設各醫院養傷軍士有人滿之患經黎元洪都督特捐銀一萬兩黎夫人每人賞洋二元及各省光復凡白旗所到之處紅十字旗亦隨白旗後已遍設二十餘處日求進行之法惟是戰殁軍民忠魂義骨屍骸遍地狗雀爭食亟須擇地掩埋惟積屍五六千具需欵甚鉅全賴衆擎月内出發掩埋隊携欵一萬元復由通問報舘吳板橋君演説畧謂紅十字會係救世救人一大敎主凡文明國人所人人應盡之義務李提摩太君謂當世國人不幸之事莫戰事若沈仲禮君所辦之紅十字會爲當今之急務頃經上海中西紳商公舉英按察使爲議長誠紅十字會前途之幸福捐款當日有起色以按察使爲駐滬最高之外交官確於交涉無關耳旋公舉中外名璺董事共數十人又辦事董事六人續由寗波會館沈洪賚君質問前萬國紅十字會之徴信錄曾否刋布由施子英君答復當前次東三省救振竣事後早經刋有中西文徴信錄及圖説分送想諸君未能遍見之耳至所存餘款在徐家匯路建醫院設學堂種種經費甫於上月開幕現正繕造徴信約二月當開會遍送云云沈君復 
 
 

Page 20

 
 
請以後欵項須由沈仲禮君抯其責任臺下掌聲如雷又有川鄂紳商函問捐欵寄存正金銀行愼裕號當按月計息由副大班最上君允以逐月往來二釐計息常期照加朱葆三君亦照允續由英按察肅君報告今日之會人數旣多旣蒙列位公舉鄙人爲議長敢不黽勉從事以無負諸公之盛意衆鼓掌不由沈君將所舉華洋董事遍告一遍並分送職員一覧表戰地冩眞等印刷口時已六點旋散會 
[領事團議定輪流驗屍]  
上海自經民軍光复後公共租界内驗屍一節經軍政諲司法科　定暫由公共公廨讞員會同西官相驗已將屍格文件送廨備用茲悉此事外交團讓決歸英美德三國領事輪流會騐嗣後即以起案之日輪值何國領事堂期即由該領事會同廨員往驗以昭畫一而示大公 
[不准在交保處過宿]  
　　公共公廨定章凡傳案人証無論華洋商原告一經傳案堂上訊諭交保後本由廨差带至交保處覓保茲因於廨押所經駐滬各國領事議歸捕房暫管以故昨晨傳案人証准予交保者即由駐廨之八十五號西捕带入寫字間暫待不准廨差干涉當經關讞員得悉以與主權有碍即與英康副領事力爭仍照向章辦理淮嗣後交保人証限至晚上八時如過時無人具保者即行收押不准在交保處過宿以昭愼重而杜流弊云 
[女子軍事團警告]  
　　祖國存亡在茲一舉重造河山人人有責彼愛國健男兒已熱忱奮發爲所當爲我女子素不乏眞誠愛國者奈何𨶑其無聞故同人� 
等欲招集我女子之抱血誠具好身手而有志軍事者公同組織戰鬥軍醫二大部共襄大業他日直搗黄龍府河山無恙同享共和幸福方無愧色顧我女子追木蘭　玉之芳塵投袂來歸同人等企望焉 
[簡章附]  
　　一定名本團專爲軍事而設故定名軍事團二宗旨本團以驅攘殘惡救助同胞爲宗旨三組織本團分二大部 
[甲戰鬥部]  
　　乙軍醫部（𤺌救戰地之民軍） 
四職員團長一人幹事員二人書記二人會　二人甲乙二部各舉部長一人招待無定額先舉招待長一人五資格年在十六歲以上四十歲以下身體健全能耐勞苦者六經費本團經費由軍政府給發七規則一切規則另詳細章附則一如有宏才鉅識志在救國者或能解囊助餉者請協助本團共謀義舉附則二本團暫訂簡章諸多草率當逐漸修政以副同志者熱望辦事處暫借愛文義路新巡捕房斜對門五十九號 
報名處本辦事處愛而近路均益里兩等女校西門外黄家闕路十二號徐宅 
[余漱芳情願將功贖罪]  
朦領軍餉挾資潛逃之巡警敎練隊員余漱芳緝獲後即於昨晚九時押解至府由司法科正副部長升堂提訊余供並非有心挾資圖遁實係秉性　直受人愚弄所致惟不該遽行聽從出此下策今已知鍇情願將所領之洋三千元限定五日全數繳足並願充作敢死隊求請編入第一隊願衝頭陣出死力以相拼如果陣亡亦足顯投効之眞心實意死亦瞑目萬一得免事成之後亦可將功贖罪且謂此後之性命極願犧牲矿無論調往何種危險戰地無不遵從求鑒問官諭謂領餉私逃大千法紀想爾現充軍人當知軍營律法姑念所領之欵尚未短少即速繳齊或可姑從寛典余唯唯判仍發民政司法署收押候繳欵後再行核辦 
[學生定期賽球]  
　　旅滬武昌文華大學校學生訂定明日即星期六二時在靑年會操塲與倫敦會麥倫書院學生賽球比藝 
[商團操演射擊]  
西門外新組織之滬西商團因恐土匪乘間擾事曾由會長率同各會友每夜巡查以防不測又以斜橋迤西等處地處幽僻而往來行人煕攘不絶恐有沿途搶刦及背娘舅等情事特又加派一隊常川梭巡以故二旬以來該處居户行人得以安然無事惟該會長以團友步伐操法未盡諳練若遇匪徒據招或不能應手奏捷亦爲聯務之缺點故於昨晨六時起至九時止率領會員八十餘人在西門外肇家路操演射擊步伐等事俾將來咸有軍人之資格云 
[松江學生北伐隊簡章]  
　　一宗旨本隊由學后組織以渡黄河搗幽燕犂滿虜之庭穴啓漢族之光榮爲維之宗旨 
　　二資格隊員須具以下之資格甲身體健全無嗜好者乙國文清順具有普通學議者丙年齡在十六以上三十歲以下者三經費開辦經費由發起人擔任器械軍餉等費已請准松江軍政分府發給四卹例隊員死傷悉照敢死團卹例五進行隊員齊集即行訓練預備北伐凱旋後再由政府處以得之職位報名處在上海四馬路丹桂第一臺對門書報陳列所内已報名者准於二十九日上午八時携带筆墨至老垃圾橋北湖州旅滬公學者驗 
瑣聞 
[城内]  
　　籌畵科之辦公忙○都督府署體畫科部長料員日來以寗省張勳縱兵淫掠濫殺無辜天人共憤業已聯合蘇浙皖贛四省各派援軍齊集鎭江會同赴寗克敵俾得早奏庸功而滬上新招之敢死團及舊滬軍營兵弁亦即六續派赴前敵以故籌撥鎗彈調派兵士連日頗形忙碌云 
　　覆訊漢奸○閘北火車站緝獲之漢奸劉連生（即李玉風）張信合亦於昨晚解府覆訊供詞與前堂略同惟一味哀求恩宥問官以所獲之原贓未據閘北警局繳到一時未便判決仍着還押候原携贓件証據弔再行核斷 
[南市]  
　　民政總長之辦公處○江蘇民政司長李平書君已在公共租界成都路賃屋爲辦公所凡關於民發司長往來公文委札以及接見議員等事均在該處辦公所辦理所有上海民政總長之公事槪歸市政廳内辦理以示區别而昭鄭重 
　　李倬雲之狂妄○已革南市商團預　隊操友李倬雲前偕　濟川至南　縣境激成民變致閘北操友俞志偉等慘繫已由家屬赴控滬軍都督府又經衆曾友聲　嚴　當奉陳都督飭將李倬雲押解裁　所拘留移請上海民政總長李平書君親提訊究已紀前報茲李君查得李倬雲此次並未奉調前往核其狂妄情形罪固無恕姑俟拘留數日察其悔悟情形再行定期審訊按律重懲以肅軍紀而服衆心 
　　開釋嫌疑被拘之包探○日前公共捕房五十號西探目特派包探周小弟至閔行　緝訪被民軍疑爲奸細及解滬軍政府發交裁判所會審情形已兩紀報端前日又開特别公堂會訊仍由捕房派五十八號西探　同周小北到案候質當據民國李統領所派閔行鎭探訪員馮兆豐投稱本月二十一日下午一時行至閔行鎭某馬頭瞥見有上海來者二人在彼接談秘密言語不甚明白　略間大旨係民軍幾時到此等語形迹可疑被見後彼即停止不言而走余尾隨至泰安棧但見棧主顧連生招接進内迨至夜半十一時即往該棧嚴密訪問二人是何舉動適周等三人在室私幾民軍之事又是處學堂巡警若干處所當時聞悉各情始知其異報告警局旣而區官察核其中多所疑　遂派巡長李鴻聲偕同局差　松前赴棧丙招同崗巡陳得澤一齊進内見周已安臥佩律師起而駁曰汝在馬頭見此二人談话離開幾許之路汝旣知此奸細歷來辦過此種案件破出　許遇稱離開不遠確係聽明惟未破遇如是之案又據李鴻聲供是夜與陳得　董松進棧後將周喚起盤詰周即從衣袋摸索俄而以　條二帋見示細看所載無非錢上學堂巡警及民軍情形故將該條呈案當時區官問周字條何人所書伊稱不議字情人代寫後令棧主顧連書出二字繼迹相符顯由顧代寫區官以情有可疑故即解案董李二人供亦相同巡員阮滿餘上堂聲稱區官無睱來此候訊派我爲代表將原因歷歷 
 
 

Page 21

 
 
　　訴陳佩律師辯駁良久許課員問五十號西探及捕房譯員馬某據云遣周緝訪軍情並無别項意見許課員謂周　捕房西探目派爾至閔行調查六種要事何以又將以外之事挿入舉動已多不合且爾旣往緝聽何不先赴警局報告明白種種違章情形實在無可諉缷爾之留難實自取其咎爾可知之乎按之軍律應照奸細辦法覊押請軍政府示奪今且不予深究姑念起事以來已留多日即行當衆解决遂會商陳裁判命周顧程三人一併開釋將堂諭宣佈案即註銷 
[閘北]  
　　一併開釋○廣帮守衛團前日在滬寗車站查獲之揚州緝私定字等營帮統張立德及差弁文國游禹珍李安邦張浚明等五人經司法長孫叙齊君詳細研訊並電詢揚州軍政府已載昨報茲口接到覆電知張委已歸順民軍於廿二日辭差來滬令箭係前充駐湖防營統带所用昨日孫科長已奉都督府命令一併開釋矣 
[英租界]  
　　催結宏茂昌案○韓茂春陳履昌同在賓善街開設宏茂昌襪店因牌號相同互相嫉妬在廨頻年涉訟迄未結案茲由英領照催公廨請速飭傳兩造到案會訊斷結以免久延關讞員查得此案係華人控告華人曾經晚堂訊理未便改歸早堂會訊昨已駁覆英領查照矣 
　　提訊不還捐費案○上海爲民軍恢復後公共公廨華務案件至前晚方始開審由聶襄讞便肥升座站堂差役一律除帽原被亦不曲膝均立訴情由即經襄讞提訊李實忠控新閘捕房繙譯王鴻魁不還捐費洋一百元一案先據原告投訴托王代捐出洋護照未成被取去洋一百元不還應請訊追質之王供李托代捐出洋護照當倩友人轉托愽易律師至美總領事請給美領以李所呈禀内有資本洋六千元令李呈出資本實據詎李一去不來其洋已作費用令忽投案控告請察宫以两造供詞各執判王仍交原保候查明實在再行訊核 
　　判結控告伶人强姦案○伶人張季廷控天津人任四與妻任閔氏串同馬夫孔憲嘉孔妻王氏等誣指强姦伊家養媳林小二仔並勒據圖詐一案訊供詳情迭誌前報昨由捕房傳齊一千人証併解公堂請究王襄讞會同英翰副領事提訊一過以任四並無强姦養媳實據查張亦非安分一流着與任夫婦均交保開釋並着任四貼該養媳之父林啓發洋三十元林小二仔准其父領回原籍另行婚配孔憲嘉夫婦開釋完案 
　　覆訊妬奸斃命案○甬婦陳桂氏控美捕房三道頭華捕江淮仁（即江昌桂）妬姦起衅敺斃伊弟桂阿琴一案由廨判將該捕與蕩婦沈倪氏（即倪阿鳳）並帮兇之裘阿星周阿舟馬和尚等分别訊押候辦在案昨日復由捕房掙究中西官以沈倪氏當時並不知情姑寛判令開釋餘人還押候會商核奪　　承辦軍服忙○自鄂省民軍舉義各省相繼光復後本埠向辦軍服各行號如震泰昌則孺製將弁呢軍衣褲一千二百套協和承製洋緞軍帽軍衣褲一萬套又棉被（五斤重）三千條營業均異常發逹 
[法租界]  
　　法領事之示諭○駐滬法總領事喇伯第君昨日發出示諭一通招貼公廨等處文曰爲出示曉諭事照得本國租界民刑訴訟案件向由本署公堂審訊辦理茲經本總領事揆度情形暫留讞員聶宗義會同本總領事所派襎譯官副領事接續審訊辦理各案爲此示仰界内居民人等一體遵照毋違特示　　軍裝扣留捕房○前日有某小車裝載軍械木箱十多口由新小北門運出城外行經租界爲巡捕查見以屬軍裝有違章程爰將車夫一併解送捕房當由捕頭啓箱驗視内係子彈馬鎗等各物旋將押解人某甲研詰甲即將護解執照呈出請驗捕頭閱後命即退去軍裝扣留捕房　照會本城軍政府復到回文再行給還 
　　炸彈爆烈案之尾聲○本月十七晨新租界嵩山路九十七號門牌民軍暫庽屋内炸彈爆烈致將楊某轟　并轟傷二人等情迭乣前報昨日捕房當將是案在押之潘永强王雨興女子王素常尹銳志四人解廨請示經讞員聶榕卿與顧副領事畧訊數語諭曰租界内凡私藏軍械及携带均照違章諭今是案本應重罰姑念已押十天免予罰鍰一併省釋 
來件 
[都督府助餉清單]  
　　何餘慶堂助餉銀一百元　陳懸名氏又十四元九角一分八釐　鄭耀庭又一百元　陳澤三又一百元　孫渭夫又念五元　何進賢又廿五元　張榮記又廿五元　包樂堂又廿五元　孫和笙又廿五元　畢孟郊又廿五元　董振臣又廿五元　徐淇泉又廿五元　俞烱記又廿五元　沈耀奎又十元徐潤記又廿五元　元大號又廿五元興昌祥又廿五元　裕昌號又廿五元　恆泰昌又廿五元　孫仲名又二十元　汪心如又十五元　陳孝記又十五元　巨誠昶又廿五元　韓雲生又十元　朱春生又十元　胡壽康又十元　鉅康號又十元　丁蓮生又五元　魏杏記又五元　丁少山又十元　王聖甫又五元　朱兆龍又一百元仇生源又十二元　胡記順又一元　胡國鈞又二十元　老胡開文助筆墨洋二十元　董蕙芳助三光燈十四打　何秋士助軍用灰色毛毯三十條　四明公所助麵包一千磅　馬家墨助洋六十元　無力子助餉銀十元　車麗生又十元　葉賢剛又十元　葉謀興又十元　應兩均又十元　朱景蓀又五元　周菊棠又十元　楊九如又五元　張全山又十五元　張琴軒又十五元　張立明又十元　徐敦慶又十元　朱衍爲又十元　王家佐又二元　孔厚載又二元　朱老根又三元　陳開泉又一元楊仁金又一元　吳榮德又一元　張福林　　又一元　勞金蓮又一元　何元斌又一元俞康琛又一元　魏國珍又一元（以上廿四廿五日） 
費楚珍捐泰豐餅乾一千磅孫秋泉助餉銀二百元宜荆代表助銀七百元裕豐永助銀一百元莊志英助銀五十元（以上念六日） 
來函 
[蘇路股東致楊了公函]  
　　松江楊了公鑒讀十九日時事新報載公致蘇路股東函不勝欽佩雖然蘇路公司不遇商業之一種耳民國軍對於他種商業並未勒助糧餉公何以獨責蘇路若謂蘇路因民國軍之故另增進欵故當以此爲報然則漢口全市因民國軍之故爲北軍焚掠殆盡亦將求償於民國軍耶公函盛言民國軍亦知民國軍之興意在脫離專制之毒手今不問公司之盈絀而强令自十三日起每日進款除一千之外統助糧餉何其專制而與民國軍之意相反也蘇路股東不止松江一處松江股東又不止公一人乃以松江股東代表六字抺倒全體股東之所有權又何其專制與民國軍之意相反也助餉民軍其名至美人之欲善誰不如松江股東顧公司旣爲股東公有之物則進款之處置自應由股東會主之民國軍方以仁義之師昭示天下公奈何欲以專制抑勒之餘污民國軍之神聖耶區區之意敬遵翕登報聲明伏維亮察蘇路股東王潤之楊玉銘張不感徐雨記同啓 
[海上閒談] [  鈍根]  
　　世界一切人格。以竊賊爲最惡劣。故竊賊之罪。實過於强盜。强盜之刧人也。明火執杖。多取於大户。而竊賊則鼠竊狗偷多取於小户。甚有貧民養命之資。因失竊而殞命者。竊賊則逍遙法外。莫之能識也。此種狡獪。竟令人可恨而不可殺。舊律科竊罪太輕。以致竊風。日熾滬上一隅。尤爲竊賊淵藪。大而刃傷事主。小而探囊胠篋。日有數起。是在新軍政府。嚴刑峻法以懲其後。凡竊物者殺無赦。俾游民知所畏而劇賊之入人家者事主得以槍斃之。不致反爲所傷也。 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[陽主致冥王求借陰兵書] [  愛]  
　　閻羅大王殿下。敬啓者。敝國向見貴國專制政體。極稱美備。刀山劍樹。鬼民隱忍而不較。血污油鍋。鬼民備歷而不怨。助獄黑暗。鬼民未聞有自由之說也。判官兇殘。鬼民未聞有反抗之意也敝國取法施行。祗二百數十年。而百姓怨聲載道。刻不能忍。今秋竟聚衆創立共和。勢如潮湧。連下十城。敝國即遣怕死兵往禦。三戰三北。草要皆兵。日來民兵會合。直逼京師。敝國懦臣怯將。束手無策。不得已二面用厚幣召袁厚皮出山。胡亂延宕。爲緩兵之計。一面特備錫箔一千萬。奉上爲大干壽乞借陰兵十萬。幸祈迅速開發。垂救敝國萬分危急之京師。夙仰。貴國牛頭馬面諸將帥。十有賁育之勇。無常判官諸佐理。操有生殺之權。猙獰鬼卒。足驚戰士之魂。沙影鬼謀。足懾敵人之膽。倘得轉敗爲勝。易危爲安自當以敝國登州之地割入貴國版圖之中。永遠作爲幽冥世界。以報此次相援之德。倘或天不從人。仍難取勝。乞於黄泉路上。留一席地以爲敝國君臣避難之所。則幸甚矣。臨書涕泣不知所云急難相投幸乞埀鑒 
[贈逃督瑞澂] [  悼靑居士]  
　　烽火倉皇渡漢江。楚歌聲雜水聲淙。守陴上將身先走。幕府迎新已受降。 
　　旌旗赫赫擁高牙。忽地茫如犬喪家。亡國何須眞有恨。過江聽唱後庭花。 
　　大好湖山一旦抛方城漢水付同胞。財孥先逐東流去。完卵居然出覆巢。 
　　三朝專閫出其門。（自乃祖耆善始三代封疆）慣失城池報國恩。今日果眞嚴逮捕。須從東海覔游魂。 
海外奇談 
[割舌補舌] [  洗耳]  
　　美國覓勃里省有一少女。名搿萊司。年方十八。面貌華麗向在得利司學堂肄業。敏而好學。故爲該學堂校長最愛之學生。西十月二十一號。搿萊司隨校長遊玩花園。遊畢出而坐車。偶一不愼墜下受驚。誤將自已之舌嚙斷。醫言須别覓一舌以續之。一時購求不得。乃該校長即以自已之舌斷下。以補搿蘭司之舌。噫如此𤍽心之校長。世� 
界上所罕見者也。 
哀棃并翦 
[勵我南北兩軍共復漢土行] [  楚南靜叟稿]  
　　大好河山誰逐鹿風雲日急捲輪軸大好男兒振戎服鼓聲隆隆震大陸漢旗一舉黄鶴樓白光萬丈貫星宿黎黄仗義出卾湘洞識時機今已熟切齒清廷黑暗極日把債臺民間築鴈鴻盡爲羅綱張牛羊盡付豺狼牧銅人見之應淚　怨積民心萬難蓄發之一朝不可收恨將政府立推覆簞食壺漿爭相迎父老婦孺咸相祝城未易幟滇晉恢刀不刃� 
血吳越復古稱湯武王者師恐亦無此之神速三分天下今有二南北兩京當率服休聽罪詔鼓如簧務立民憲共各睦十不見漢臯一炬成焦土千萬生靈遭毒戮子不見白門蹤肆姦殺慘宛轉娥眉十死六毫無人道禽獸行天地哀號鬼神哭九世　讐不戴天一班遺孽快　逐吾渴當飲胡虜血吾饑當餐胡虜肉我爲北軍借　籌須知所棲當擇木我爲北軍操劵思須知此勢成破竹翻然變計未爲晚勿再縳束作奴僕倒我金戈揚我武秉我白旄扶我族勵我滅此朝食心逹我鋤去異種目固振羆羆十萬師直搗黄龍休蝟縮義淇凜凜雲影寒汗馬蒸蒸槍氣　從頭收拾舊河山圖畫天然欣全幅我來用酒唱歌還方慶國　眞幸福大聲疾呼我同胞當把此行痛心讀 
豁廬雜誌[  豁公]  
　　朐南有訟師。曰程百兩。以每狀索酬白金。故有是號焉。其隣張姓巨富也。兄弟已析居。以莊田爭水事相惡。程分往兩家。唆使興訟。兄弟皆從之。程爲兄作狀控弟。復爲弟作狀控兄。兩禀齊上。州牧閱之大駭。蓋同訴一事。而閱兄之狀。則似兄是弟非。閱弟之狀。又似弟是兄非。措詞俱妙。初無微隙可乘。不能判其曲直。遂傳兩造到堂。勸使和好。兄弟皆不願明白程爲兄再作一狀。牧閱之。覺兄理大勝於弟。乃貶弟而褒兄。越日程爲弟續上一禀。牧閱之。覺弟理實勝於兄。乃貶兄而褒弟。勝負屢易。歷數年之久。閱州牧五人。迄無定讞。而克弟家財。已半爲程有矣。後有胡刺史者。權該州篆。閱卷至此案。喟然曰。此心程百兩之鬼計也。張兄弟受其愚矣。遂篛輿并程。程推病不見。使童子辭客。刺史謂童曰。爲語貴主人。張氏家資。銷耗將盡。曷不止其訟。俾兄弟不至爲乞丐。亦一陰隲。 
 
 

Page 25

 
 
也。程大慚。遂止張氏訟亦不再代人作狀焉。 
心直口快 
[袁世凱之八極] [  愛]  
　　袁世凱曾經見逐於清廷。今爲仇敵作犬馬爲。異族作奴𨽻。毫不知� 
恥皮厚極 
受水陸軍馬大臣之任。往漢口勦民軍。縱令先鋒馮國璋鐵忠燒殺漢口全埠良民慘無天日。心毒極統軍漢口。毫無寸進。連次向民軍都督求和。鼯鼠技窮。熊卑極 
　　陽託往任内閣總理。隱施。金蟬脫壳之計。秘密就道。膽慌極。 
　　到京後猶說黎决降。各省民軍。虎頭蛇尾。無慚怍意。言誇極。 
得軍費四百萬。振欵二十萬。賠償漢口人民損失金三百萬糊裏糊塗。油揩極 
　　集軍兵萬人。調文武佐理數十員。一籌莫展。狼狽向京。底藴盡露臺坍極。 
　　設袁不出山。北京早覆。民國早成立生民不致大傷。時日不致久延。今袁作梗其間。旣不利滿。尤不利於漢。不過利袁之一已得些意外之財而已。罪大惡極百姓轉致恨極。及今若不逃避。恐其結果凶極。 
戲攷[  吳下健兒]  
　　三擊薛。平貴接得彩球後。寳川以爲月老多情。早把紅絲繫定良緣美滿。快何如之卽禀告雙親。願隨薛去。而王允則富貴驕人鄙棄不屑。謂女乃相國千金。天上神仙而薛則卑田人物。乞食歌兒。豈可彩鳳隨鴉。自貽伊戚。詎寳川深信一雙慧眼。賞識無差。執拗不從。謂將相本無種。衣貎取人。英雄易失。王允憤不可遏。始而爭執。繼至怒罵。逼女將身上釵鈿環佩。盡行卸下父女之情。從今斬斷須擊掌明誓。聽其自去。寳川一一從命掉頭不顧竟隨平貴以去出門後夫婦二人。棲宿寒窰。裙布釵荆。安貧度日。毫無怨悔。擬之孟光無多讓焉。後西凉人寇。唐王募兵禦之。薛乃立志從軍。投身行伍。從此蛟龍出海。奮迹靑雲矣。 
小說 
[俠情小說奇女子（五）] [  瑣尾]  
　　及夜。又聞　栗聲。漸漸近。女曰至矣。將應用兵器取出。周身結束伶俐。準備劇戰。羣商不敢出。亦不能臥急閉艙門。滅火屏息。團縮榻上。時值下絃。殘月初上。繁星麗空。略辨人影。兩岸蘆葦密布。風行其上。瑟瑟作聲。女念迎鬥則彼衆我寡不易制勝。不如靜待其來。出不意以刺之。乃與婢約曰。昏夜不辨彼此。以髻上明珠。映月光爲記。未幾。賊果先登商舟。前二人不可識其第三人顯然僧也。昂首四顧。自岸上一躍下。遽奪商船門。女手利劍。徑前刺之。僧在暗中。不及格。應手仆。其二人大呌而上。則競趨女舟。女揮劍旋繞如練。婢手雙鐵椎。自女後突出。左右撲刺。光耀上下如毬。賊方跳躍避劍。不虞婢椎之出也。愈惶急。竟無還刃力。但始聞𡂈� 
哧𡂈哧聲。繼聞泊通泊通聲。霎時間。二賊皆中劍著椎落水死。鏖鬥方急商船後艙。忽又呼賊至婢躍登篷頂。左臂適中賊槍。幾顚下。忍痛棄椎易刀。連砍之。賊亦負痛狂奔。東西分竄去。於是發火四出。船頭篷頂。斑斑皆血漬。時諸。商拳伏一隅。如狐聽氷。不敢少有聲息。聞戰鬥聲歇。始敢鑽首出。面皆灰白無人色。復叩首謝。女叱之去。使婢裏創臥。一則獨坐待旦以備之。而賊竟不復至。明日將解纜。逆風大作。江浪　天。不能行。及午有樓船十數。自上游乘風來。劍槊森然。健兒環列。亦泊舟港外。諸商大驚以爲賊衆復讐至探之。始知某營總兵官王姓。巡緝盜賊者也。軍士先詰商船。商曰赴試者。曰赴試何以載貨。毌乃盜平。商曰我非盜。乃遇盜幸免者耳。次詰女船。女示及答商曰。是乃殺盜救我屬命者。軍士見船中除艄工外惟兩女子。無一男丁。羣商又不類士子狀疑其蹝跡盤詰。甚苦。女曰何必多言。我乃手殺左山虎之中州杜憲英也。𤨏� 
𤨏盤問何爲。語未畢。忽有一人自樓船躍登女舟。問曰杜家英孃何在。女茫然無以應。其人又曰英孃不識我乎。女目之方面偉軀。貌似熟識。而頦下鬑鬑有鬚矣其人曰我即河南周生。與卿爲伉儷者也。乃各以當時閨中隱語相問答。悉合。女視生戎裝佩劍。鬚髯如戟。非復前日翩翩佳公子之風度。生視女瘦比黄花。憔悴堪憐。亦大異昔時秀色可餐之姿態。蓋二人如參商之不相見者。已閱十五星霜矣人天揮手。會少離多。今則樂昌之破鏡重圓。王孫之故劍復合。其悲喜爲何如哉。女至此。不覺泣下沾襟。鳴咽而言曰妾爲君子。力已至矣。今幸神明垂祐。相遇於此顧何以不周而王也。周乃縷述情形。告以被虜後。說賊投降。主將王公愛之。使從已姓。授守備。從征江皖間。歷保今職。賞花翎。賜勇號。且以提督記名矣。周亦問女。何時渡江。婢爲何人。女言未半。諸商請見軍門。叩首船頭者再。謂受夫人活命恩。願獻五百金爲壽。女堅不受謝之去囑以後此小心。不能復遇我矣。諸商皆感泣。周生旣了巡緝事。即日引疾解官。携女偕隱嵩山。讀書耕田。轻爲樂婢歸適某千總勇過其夫。而所謂鄭生者。則以秀才終云。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
