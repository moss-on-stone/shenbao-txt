# 1908 - 158 - 4912705

 

Page 1

 
 
   
 
 

Page 2

 
 
上諭 
[五月十五日奉]  
　　上諭國家根本惟在民生而養民敎民之官以州縣最親其責任最爲重要凡撫字催科聽斷緝捕悉萃於牧令之身一邑數十萬生靈於斯託命加以各項新政待舉備極繁難非才力優長素經歴練不足以副委任吏部職司銓選自例章繁密僅以班次資格爲定衡大失量能授官之本意邇來保舉捐納冗濫日多治理民情多未明達法律亦不能通解即係正途出身於吏治亦尙乏體驗鮮能措置裕如此等人員專憑年資人選一日任事大率聽命幕友縱容丁胥百弊叢生小民深受其害聞各省選缺州縣驟膺外任不諳吏事者各居七八該管督撫格於部章日久不能不使之到任及到官僨事雖加撤叅地方元氣巳傷其爲害於國計民生者甚鉅嗣後州縣两途着將部選舊例限三個月後即行停止所有各班候選州縣田吏部分别查明會同軍機大臣迅速妥擬章程具奏請旨頒行其應選州縣依次分發各省作爲攺選班外省原有各項候補班次輪次亦應酌量删减歸併凡攺選人員到省後督撫率同三司量其才性試以吏事或派人法政學堂分門肄業並須勤加考察除有差人員隨時接見外其餘各員每两個月必須傅見一次三司按月傅見一次詳細考詢其才識學業能否造就有無進益如有糊塗謬劣不通文理或沾染嗜好或年力就衰等情均咨冋原籍扣除本班其應補人員該各督撫務須一秉至公認眞甄核不得瞻徇偏執敷衍遷就總期親民之官歷經試驗嫻習治理一洗闒茸倖濫之習用副朝廷察吏安民之至意欽此 
　　上諭廕昌楊十驤奏遵旨校閱陸軍第四標一摺據陳此次須校閱各隊情形頗屬精嫻成效漸著深堪嘉許仍着楊士驤督飭認眞訓練力求精進月異日新逐漸擴充悉成勁旅用副朝廷修明武備振厲戎行之至意餘依議欽此 
論說 
[論中西巡警之衝突（心）（史）（續十三日）]  
　　夫衝突而在巡士。患之小者。耽耽逐逐。日夜伺隙。两不相下。設其非理。則一彼一此。足以相當。彼西人之工部局。亦知此不可以久也。則以推廣租界之說。慫惥領事。夫租界爲羗無故實之舉。又何論推。廣向者吾自棄之則無如何耳。今我旣不欲棄此。則人即憒憒。何至復希我之終棄乎。彼以衞生等事爲藉口。我法旣立亦正得干涉其缺點。彼特狃於前日吾人民之痿痺不仁。而以爲可以長此要索。無弗應者。此西人之愚也。特是權利之。喪失。由於。聚奪者少。由於漸離者多。防虎狼易。禦螟螣難。吾警務至能以巳長形人之短。即不論干涉。凡吾同胞巳何爲而。必求庇於異類。居者相率。而去之。則租界行政之費。愈不繼將愈横徵。愈横徵乃愈驅而使復其天良。惟恐。租界之凂巳。而速去之矣。工部局之惴惴欲急起而爭者以。 
 
 
 

Page 3

 
 
　　此。然若反其道而行之。事事予人口實。假便人。之端朝干涉吾一事暮干涉吾一事。潛滋暗長。太阿落人之手。不推廣自推廣矣。 
三年前上海紳士。主張隳城。自闢市塲。以與租界相竸爭。此固數年來有識之士所深。論半爲朽腐之城紳所阻撓。其半亦爲行政長官。無有能任。此者。今蔡觀察。苟以艱大自遺。提倡華人之市政。欲使上海人民之程度。一躍而。驟踰無數階。級而於對外乂以。實力爲。膨脹。無所用口舌求索之勞。自足以制租界之死。命使戢。然止能以自然人之資格。求庇於我法律之下。具此。魄力乃可以言隳城。若視官如傅舍。視一。城爲狐埋狐搰之物。姑輕。試以爲紛更。則向以。城垣爲限。租界尙有。畔岸。今乃欲自撤籓籬以饜之。而爲阻撓。之城紳所笑。必非明者之所爲也。雖然巡警之。衝突。足以爲隳城之先。聲今日不能伸警權於北市。異日獨能行市政於城基。孰肯信之。故北市毗連租界之政令。萬目睽睽。爲贊成隳城之議者所以堅其信心。即爲阻。撓隳城之議者。所以杜其讒口。其機於華興坊口發之。此固。時會之絶佳者也 
　　然則。謂今日。蔡本居警察督辦之名欲以扶持警權。與彼族爭是非曲直之所在。蔽罪於工部局。以謝巡。士猶非根本之圖也。以隳。城之大魄力。施 
之北市警務之中。租界以内之便。利皆居人所負擔。租界以外。警務方始。衢路。未整闤闠無多。斷不足供其。營養之費。夫外國商民之組織租界市。政止能取。費於所。組織之中勢也吾以多方挹注之財力。助一隅之振興。何事不。可理華興坊。固爲两界之邊線。其西至。新閘方面。居民巳稠。而道路之茀。穢頗難。掩蓋。就中尤有團焦無數。如小說中所謂窮民窟者。夫窮民不能使人之。驅富亦未便驅之。遠徙。以絶其近市食力之路。然亦必經理寮房之法。以棲泊之减其穢而詰其姦。此皆警察之事也其巳成廛肆者。研究外國市政以助其發達本將隱上海城以造都市模範。今適假北市。警務。以樹隳城之標準。自西而東包租界而經埋之。田畝則漸徹其汙萊。廛舍則漸更其湫。隘而要以警局足。以招致商賈。使人去租界之苦累以就我。節節皆有政令之地。何所容其推廣復何所兾倖而試其衝突乎。强比附國際等法。與作。饒舌之資料。謂文人弄狡獪則可。於事實無當也。彼族之会倆恫嚇易。制膨脹難當。夫何以能膨脹。以有窳敗瑕隙以承受之耳。嗚呼。懼矣。然正有厚望矣。（完） 
專電 
[電一（雲南。）]  
　　滇督錫良電奏雲南餘匪四出竄擾搶劫迭聞聚散無常散則爲民聚則爲匪善後辦法須從清鄉入手惟兵力究嫌太單擬再添募五千人所需餉項請部籌撥臣俟布置旣定即行回省 
[電二（北京）]  
　　鹿中堂力保樊增祥進憲政館賛成者祇有張中堂一人 
[電三（北京）]  
　　雲南同鄉京官吳炯等公呈都察院請收回滇越鐵路自辦己於十四日由都察院代奏奉旨郵傅部知道 
緊要新聞 
[上寶界務與路權之關繫南京]  
　　上寳两邑紳士上南洋大臣電云上海各報譯單四月一十九日英美工部局致領袖領事函欲推廣租界以鐵路爲界綫此說若行滬寗總車站一帶盡入租界之内不特曰前收釐詰奸主權盡失即日後贖回全路總站旣歸租界路權亦不完全貽患甚鉅外人得寸進尺蠶食伊於何底附近居民萬分惶急爲特迫請大帥主持會同撫帥電部力拒除電禀外部外上海紳士舉人優貢知縣姚文柟等寳山紳士揀選知縣袁希濤等公叩 
[海清鐵路借欵彚聞]  
　　揚州趙運司致蘇路公司電蘇路公司諸公鹽路事前以欵項未足曾禀督憲核示辦法敝處並未派憚守赴滬商訂洋行借欵且聞電督憲陳明不用洋欵奉電前因巳照轉禀陳督憲矣此復濱寒 
　　宿遷許協理致蘇路公司電蘇路公司鑒海清路歸官辦有無借欵均不與聞霖鹽 
　　蘇路公司再致江督電電南京督帥鈞鑒前電諒達頃接趙運司電力持不借洋欵之說許道鼎霖謂借欵並未與聞查惲守毓昌爲趙運司詳派籌欵專昌宗旨自不容歧異旣無借欵之可言則合同研究亦屬枝葉務乞俯採趙運司之初議迅賜電示以釋羣欵蘇路公司叩删蘇路公司再覆商務總會函日前接奉大函並附到合同稿仵備悉一是貴會於此項合同旣尙未加研究而敝公司對於督帥簽出各條則涳表同情如第七條簽語曰篤信皆可執此合同干預尙復成何事體第八條簽語則曰路事與借欵隱隱合併督帥對於此項合同 
 
 

Page 4

 
 
　　之利弊懲前毖後抉摘無遺敝公司何煩贅一詞總之海清鐵路趙運司不肯蹈借欵之覆轍合同上亦巳載明不用借欵以重主權則此事角决但問欵之應借不應借其餘皆枝葉的也貴會爲商務之樞紐想仰體憲意俯順輿情研究者當不在彼而在此乞賜大敎俾有遵循曷勝盼幸敬頌台安 
　　常府股東致公司函總協理鈞鑒敬啓者申報宣布海清借欵合同此事前見報載股東詰問公司海清經公决讓歸官辦之說究竟是否議案未見答復至所需欵項前聞除運庫八十萬两外尙短七十萬两擬借之户部銀行云云今忽借至五十萬磅幾及原估五倍之多且又係洋欵至購料乂與借欵相牽綴儼然又一銀公司之交涉滬道止問商會是否公司巳置之度外則所謂蘇省鐵路公司名實何以相副請速賜復股東嚴保誠蔣維喬莊俞蔡文森孟森等謹上 
[京師近信]  
　　聖上患　疾己將三月忽愈忽發旬日以來尤劇行起殊覺不便自初六日起未至慈宮請安當奉慈諭明日起停講經史三天 
　　初八日函云昨日囗囗召見時面叅朱之榛趙濱彦有貪暴驕盈不恤商艱等語並牽涉前任某撫嗣經某軍機對他事其言遂止 
　　學部前日在署會議學務張管學倡議以京外各學堂每於三年後紛紛援例求請優奬不惟無以愼重名器并於敎育亦大有關碍擬即嚴定章程嗣後無論京外高等各學堂非滿五年程度功課合格均不得濫請奬勵庶各士子得以安心上進云云左右堂均贊成日内即擬繕摺具奏請旨遵行 
　　法部會同修訂法律大臣議定以裁判員與預備立憲大有關繫應嚴定進身之階此後非高等法律學堂三年畢業不准投考裁判員若充高等法律敎習至五年以上者准入裁判院其餘一概嚴定章程考試任用以上四則均略見前報專電欄 
　　郵部陳尙書特札飭北京電報局調用之廩貢生周宗濂附生徐在鎔監生陳和義舉人吳慈讓等四員（均係四川籍貫）至該局當差略謂該生等均於電學研求有素均著該局酌量給予差使以觀後效云云其周宗濂一員前曾禀呈郵部掁製電料各種經部試驗巳允俟部中設立電料製造所後調部差遣今日先與徐陳等茅彚而升人皆慶川中多才并嘆陳尙書之愛才爲不可及云 
　　叅議高而謙本充郵傅部鐵路監督自商外放雲南臨安道後此席尙虚懸未補袁宮保曾力保梁孟亭叅議兼允斯職商之郵部巳蒙陳尙書允諾大約不久即可會銜出奏 
[會議雲南善後事宜北京]  
　　初八日北洋公所各軍機會議滇事鹿中堂云此剿彼竄匪之慣技防範最難或另派專員獨任桂滇邊防事務庶事權一而責任專并云即飭張勳速赴雲南提督本任兼充斯職一面責成劉春霖專辦善後清鄉最爲適宜當時贊成者頗多惟某尙書則謂張亦不能離奉故未議决 
[河口保案之優異]  
　　收復河口保案巳奉上諭茲聞錫督此次開列保案初擬分两大起一起係電奏特保異常出力員弁六十八一起係彚案咨保異常出力兵丁及尋常出力員弁共一百四十餘人其餘又另行頌發功牌四五百張現銀五萬两分别給奬惟此次隨同錫督出駐通海員弁計趙王两道楊守朱李葉賴各令共七員宋趙等共六弁均一律開列保案至中路王軍及新軍則開列保案共有十餘人西路龍胡趙各軍合共亦有十餘人東路白軍亦十人以外又有王軍哨兵劉馬二人趙統所帶新軍内排長一人兵士數人皆係於逼剿河口時首先率衆直人賊巢血戰十餘次身受數十傷者錫督本擬此項兵士照例應由彚案咨部列奬嗣因各軍力請特别奬勵故錫督遂亦併人電奏案内一律開列且又均越一級請奬以示優異　爲向來未有之保案也 
[崑新士紳上各憲電（爲夏家橋案）]  
督撫藩府憲鈞鑒蘇紳公禀夏家橋案但證有梟殊寃抑且列名申丁紳立鈞巳故乞查核崑新十紳徐夢應等叩 
[補錄貽榖子呈詞北京]  
　　貽榖獲罪後其子鍾崑服官吏部曾經呈請吏部懇乞問缺原呈補錄於下 
　　竊職父綏遠城軍貽榖日昨伏奉嚴旨逮繫法曹捧讀未終魂　飛越伏念職父備歷險難開啓山林充國屯田之策未竟全功伏波明珠之謗翻成大獄職同爲人子具有天良恨不插翼寢門歸命親舍夫電霆雨露之施皆天澤所逮收孥遠坐之律雖聖朝所無顧乃未察盆寃慘遘家難上滯無私之照下臨不測之淵其敢靦茲冠裳安我巢卵昔線縈一弱妇子耳猶能上書漢皇願作官　以贖父罪　雖不才儼然七尺請代不敢擊鼓未能泣血椎心迫不終日職父素性堅剛鋭欲自白萬一望之就吏不苟生活李廣數奇羞對刀筆此恨悠悠豈堪設想伏維堂憲憫非罪之辜垂不忍之愛兼顧公私准開差缺俾得星夜就道奔赴西彊然後將護慈圍束身司敗天日在上誓將申訴天廷泣求昭雪雖死無恨席蒿待罪惟有涕零切赴大人台前明核施行 
西報譯要 
[唐紹儀並未回奉]  
　　字林報北京訪函云奉撫唐紹儀雖經東督徐世 
 
 

Page 5

 
 
昌迭次電促迄未回奉上月二十八日赴津謁見直督後仍於本月初三日旋京唐蓋托詞於各項交涉尙須與日使商議故一時未能回奉云 
[陸軍部實行禁烟]  
　　又云都中禁烟惟陸軍部尙能實行南苑陸軍第六鎭隊官某向有烟癖近被第一三五六鎭黄副統領於某飯館中當塲查出吸烟證據本擬請令正法嗣因第六鎭兵弁代爲哀懇始從行刑處解回責以皮鞭六百立即驅逐出營黄統領並據偵探密告有興泰票號預備密室以供第一第六两鎭員弁吃烟之所當即禀由陸軍部尙書鐵良派員查辦慶邸所訂陸軍吃烟刑律業巳頒發各鎭遵守凡軍務中人如因吃煙被獲無論有癮與否一律正法故目下軍界中自統領下逮兵役無敢再有吃食鴉片者惟外省各軍界則皆未見有實行禁烟如京師者也 
[日俄新使履任有期]  
　　又云日本駐京新使伊集院俄國駐京新使克羅斯均可於本月下旬接任視事 
[美員擬赴内地測量]  
　　又云日前駐京美使咨行外務部謂華盛頓輿地學會近派克拉古君赴華擬在山西陜西甘肅貴州雲南測量各地並須在北京太原平陽西安蘭州重慶貴陽等處借用中國電報以便與他處會員有事磋商電費照章給付請即允准以便啓程等語外部當即轉咨郵部聞郵部巳准如所請並照會各電報局總辦知照矣 
[法國藉端要求]  
　　文滙報十五日倫敦電云據法國年半官報載稱華兵誤斃法兵一事法國向中政府要求各節立意其堅並謂法國如在雲南開採中國許與之礦産中政府不得再有阻撓又法國電云法政府巳决意向中政府要求賠償 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要摺]  
　　束督徐奏設奉天法政學堂並考騐辦法摺竊臣等前准憲政編查館咨會商吏部奏准考驗外官章程六條頒行各省限期設立法政學堂將各項官吏切實考驗等因咨行到奉竊維古者因事設官量能授職故長民者有績可考而入政者所學必優方今朝廷預備立憲百務更新奉天正值攺設行省之始所有行政官吏自應竭力養成多方勸勉使之研究法治之原理以爲推行新政之預備查奉省舊有法政學堂一區係於光緒三十二年就本省仕學館擴充更攺錄取士紳入堂肄業所需經費由徵收稅捐項下動撥作正開銷曾經前任將軍趙爾異奏明在案續將旗員仕學館歸併辦理綜其官費自費生四百名額計分五班其甲乙两班五月内即可考試卒業現在遵照館章攺定辦法訂立章程即定爲奉天法政學堂委奉天右叅贊兼署左叅贊錢能訓爲該堂正監督用資督率凡月選分發到省及原有候補人員自道府以下一律考試一次其應入學者概令人堂肄業惟奉天初攺行省分發到省人員尙少向章准予投効沿襲既久楚材晉用借助頗多以後此項投効人員亦應加以考試與到省人員一同人學俾宏造就以上各項人學肄業人員稱爲學員不設定額其原有在堂肄業之士紳仍附人堂内稱爲學生官費生額定二百名自費生不定額所授課程均以中外法律政治經濟之切於實用必需通曉者爲主藉儲辦理新政人材及添設各屬膸官鄉官之選分爲專科講習科專科两年卒業講習科一年卒業學員學生不必各自爲班第因其程度之淺深分科施敎惟卒業時學員則照此次定章分别委用降黜學生則叅酌從前各省法政學堂卒業給奬成案咨商學部辦理所需開辦曁常年經費仍由本省徵收稅捐項下動撥作正　銷如其辦理雖係以因爲創實屬兼顧並全一面遵行考驗甄别本省官吏詳細辦法有缺人員看司道以致各府廳州縣正佐各官有差人員自省内外各局所以至各府廳州縣所差委者均按照定章切實考驗每三月彚核一次俟年終彚齊開列事實分别等差咨部核辦量加黜陟務期百爾咸就陶成吏治日臻上理以仰副朝廷興學培材綜核名實之至意除將詳細辦法章程咨送憲政編查館曁吏學二部查照外所有遵辦奉天法政學堂並實行考驗本省官吏緣由理合恭摺具奏伏乞皇太后皇上聖鑒謹奏五月初五日硃批該衙門知道 
[察哈爾都 
　　再察哈爾地居邊要興安一脈緜亘長城寳藏藴積不乏礦産是以奴才於上年條陳新政摺内即請設局查礦欽奉硃批即著籌辦等因欽此欽遵在案當以開辦礦務必先有所依據方免浪擲貲財矧在窘乏邊隅尤當竭力撙節爰飭暫緩設局以節糜費一面遴派安員分赴内地各省産礦處所詳晰調查其著有成效者考其利所由興其尙未竟功者究其弊所從出徧抄局廠之章程調取各種之礦質藉資標本以爲揭櫫並飭將應用之書籍藥料模型機器擇要購辦他如選聘學生雇覔工匠均飭一併預備以便興作現巳陸續竣事遵照部頒新章於張家口内設立察哈爾礦務總局爲全察礦政總滙之區查有分省試用道彭汶孫諳曉廾學研究新機堪以派爲該局總辦其餘員司照章分别擇要肖妥並刋發關防以資信守業於二月初一日開局辦公自此次設局之後擬請嗣後凡邊牆以外廳屬各境爲察哈爾原轄之旗地無論巳開未開各礦統歸該局經理以專責成而清界限至應需經費察防財政奇絀無可言籌擬即暫從推廣墾務所收押荒項下撙節動支核實造報除飭將應辦事宜隨時按照定章詳請奉咨辦理並將該局章程咨部查照外謹先附片具陳伏乞聖鑒訓示敕部立案施行謹奏五月五日硃批該部知道 
分類新聞政界 
[政界]  
[不准紳耆禀留縣官南昌]  
　　署江西萬載縣郭調元前因期滿奉飭調省現該縣紳耆辛松壽等以郭署令到任以來勤政愛民地方感戴聨名禀懇劉任等情具禀藩轅現奉林方伯批以官員去留權操自上紳民禀留有干例禁所禀碍難准行 
[禀皖北十藥减種情形安慶]  
　　皖北十藥統捐張守禀皖撫電云皖北十藥現巳減種十分之五刻下分館各卡員會同州縣詳細調查畝數擬令今秋一律減種不必拘定十年遞減以免延期而收效果 
[批奬恩守辦事認愼安慶]  
　　鳳陽府恩鎭以攺良監獄及設立師範等情禀報皖撫當奉批示察閱來禀該守查閱定遠監所均尙認眞面諭汪令之詞亦頗詳切頗堪嘉善師範簡易科下期招足擬定資格以杜濫竽辦法極是開會演說私塾攺良極力提倡具徵興學苦心仰即遵照 
[請辦罪犯習藝所工程江西]  
　　江西省工藝廠專收竊賊痞棍流 
氓人廠學習工藝該廠管理許吉初大令督匠繪圖新造全省模範監獄以期攺良而撫州府王太守亦以舉辦習藝所事專丁來省請該府督匠辦理工程以求合格 
[奏奬地方官助學浙江]  
　　衢州府經歷劉景焯參軍獨力募捐郡中學堂經費先因捐户未繳設法籌墊繼因歲歉節催無收參軍慨然獨任移墊作捐洵屬墊心公益核計捐洋共二千二百五十元合銀一千五百两迭經道府會詳請援照新章按賑捐例五成實銀奬給藍翎同知銜等情經馮中丞核准並於前日附片具奏矣 
[查鹽委員回浙鎭江]  
　　浙運司委查丹徒鹽棧短欠觔两一案曾由委員萬運副方大使邀集醬商在商會驗得鹽秤一毫两眼每百觔短至十二觔之巨各醬商定欲隨委員赴浙上控故該委袛得先行回泊禀復免生糾葛 
交涉 
[敎堂司事華人不准越分請見江西]  
　　安遠縣胡大令禀呈三月 
 
 
] 

Page 11

 
 
分民敎詞訟清册奉洋務總局批略謂敎堂司事華人仍係中國子民應歸地方官管理平時不准越分請見地方官前經平總局載入敎案善後辦法章程内通飭遵照在案嗣後遇有似此案件應遵照辦理以維自治權限仰即知照 
軍界 
[電調督練處參議南京]  
　　徐固帥升署江北提督以來擬將各軍除次第整頓素知兵輪統帶余大鴻觀察熟諳軍務爰再向端午帥電調派充入北督練處叅議茲將電文節錄如下端大帥鑒江北籌派軍隊會操攷查整頓急需幹練明澈之員前懇派余道大鴻相助可否由帥逕札派充江北督練處參議藉資碩畫 
[電飭查防湖口梟匪江西]  
　　贛撫沈護院以長江下游一帶梟匪屢次滋擾經官軍痛剿以致四處竄逃現因湖口地方濱臨大江聞到有梟匪一股約數百人之多行蹤秘密聚散無常電飭該處地方營汛以及砲船官兵嚴密梭巡勤加防範以期地方安靜匪跡盡竊並飭查復云 
[晋撫委員購辦鎗械漢口]  
　　晉撫寳湘帥因編練新軍特委金純如觀察來漢向兵工廠購辦新式鎗砲子彈聞業經辦齊移請漢關道發給護照以便運往太原 
[攺編巡警營制日期安慶]  
　　皖南巡警左右两軍業巳攺編爲南路巡防隊第三營前經皖南鎭咨報在案惟該軍究於何日起支薪餉未敢擅擬刻該鎭吳繼培鎭軍又咨請皖撫核示遵辦 
學務 
[江南高等學堂咨蘇敎育總會文（爲招補學生事）]  
　　查敝堂去年預科學生畢業三十六人尙未招補新生各府州縣亦有空額未補自應及時招考凡來預考諸生或由貴會報名咨送或逕來敝堂報名總以相片爲憑於五月二十六日截止其由貴會備文咨送者免收報名費相應備文咨會貴會希即曉諭招示各府州縣諸生速行報名預考其巳經中學堂畢業考驗合格者即可升科其未經中學堂畢業有一二年程度者考驗後可以留堂補習普通畢業再行升科所有考期程度學齡學費以及各府州縣正課空額一併黏單列後除咨明提學使外爲此合咨貴會請煩查照施行 
[學界詳述地方官阻撓學務書浙江]  
　　山會學界王佐等上總敎育會會長王妥川書略謂山會自去夏大通風潮後學界處消極地位各村鎭學堂紛紛停辦推究原因鄉愚風鶴驚心固所不免而官塲阻力實居其大半山陰縣令李光益蒞任以來一意反對新政千學務尤甚敝府中學堂之建築經前府尊貴募集富捐基礎初定而山邑認定捐欵未繳尙多大令漫不催解工程中輟至常年經費以各縣平餘爲大宗山邑歷任欠解至一千數百串之鉅李令復任便挪移分文未發師範學生之籌辦船捐禀准有案大令詳轉稽遲故意延宕致日久未克舉行然中學堂爲全府範圍師範學堂係两縣範圍置之度外猶可說也若官立高等小學固縣令專責而經費支絀曾不計畫串票錢文一任蠧吏延欠然地方無欵可籌頑書任催不繳咎可推委猶可籍說至於學董之照會學務之文牘具稿繕簽旦夕可了乃必延擱一月或數月屢經催請免强照發尤可異者劃區爲勸學所人手辦法而所董造送回册竟被遺棄及至補送轉詳直延至八閱月之久又如萬安坊小學堂敎員被縣書姚阿林等扭毆事隔四月延不提辦大者如此餘可概見膜視學務達於極點其他如縱賭嗜烟積壓詞訟種種粃政不勝枚舉以與學務無關不復縷述政界黑暗進步何望諸先生位列議紳躬操月旦可否將此情形布諸學務公所俾諸先生一加評論若得鼎力維持則大局幸甚 
[永康縣禀報倡辦學務浙江]  
　　永康縣徐璧華大令通詳省台謂到任後倡導各界添設小學十餘所俾謀敎育之普及惟經費困乏因陋就簡在所難免自當逐漸整頓並先造呈表册乞核准立案等情茲聞馮中丞以該令到任知學堂爲地方要政能留心勸導逐漸添設自非玩置膜視者可比惟辦事務求實在不可徒騖虚名張皇粉飾究經學堂成立後敎科規則是否悉合定章欵項支銷是否毫無糜濫白應切實詳查力求整頓造送表册殊未合格巳札行學司轉飭遵照矣 
[法政學堂委員經理蘇州]  
　　蘇撫陳中丞以蘇省法政學堂現巳開辦亟應分别派員經理以專責成查有大挑知縣劉歌雅堪充文案兼管理課務候補府經歷馬貽謀堪充管課兼管雜務候補巡檢劉鴻鈞堪充會計兼管雜務現巳分札飭遵矣 
[監學呈請出洋留學被駁武昌]  
　　高澤畬學司近據嘉魚縣高等小學堂監學吳鴻藻禀請辭差給咨赴日游學高學司以該監學係師範简易科畢業程度資格與定章不符批示不准 
[頒發攺定學堂章程浙江]  
　　前學部專摺具奏聲明定章酌擬各項學堂分别停止招考及考選詳細辦法章程一摺業巳奉旨允准現該部咨行到浙馮中丞當即札發提學使飭將原摺章程等迅速排印數百本限期分飭各屬官私學堂一體欽遵辦理 
實業 
[移查武穴商會爭權事漢口]  
　　漢口商務總會總理盧君鴻昶因武穴商務分會議董吳竹君與商人郭黻等互爭事權致分會成立無期特移請武穴同知陳夢蘭司馬請爲查明勸諭畧謂武穴地方市面繁盛未立分會查得該鎭商人吳竹君殷實公正堪爲敝會外埠議董即經備文照請並令　武穴商務事宜聨絡各商妥爲整頓一面移請勸業道廣濟縣曁貴分府查照立案隨時保護及據吳竹尹開具自願人會各行號送請入册各在案事甫辦有端倪即有郭黻鄭滋遠等來漢面陳擬辦武穴分會情形當告以武穴地方甫經照會吳竹君充當外埠議董即欲興立分會亦宜彼此合衷商辦不可彼此各存成見爲第一要義郭君等當無異說詎其回去後即擬繕章程以鄭滋遠爲分會總理郭黻爲坐辦開具入會之公和昌等分别造册函請敝會存案旣不與議董吳竹君相商且竟以同知銜李德純鄭滋遠郭黻等出名呈禀前督憲趙批由勸業道 
 
 

Page 12

 
 
　　劉移請核覆似此两不相侔殊非合衷共濟之道應備文移請爲此合移貴分府請煩查照希即就近確查婉爲勸諭總期互相聨絡有益于公幸勿稍存私爲盼並望將勸諭情形切實示復以憑轉覆 
[移請保護商務學堂江西]  
　　江西撫州府商務分會詳奉部准辦理商務學堂現在招收學生擇期開辦牒呈商務總會移請該府王太守督縣妥爲保護經總會總理曾平齋等於初九日開會提議聨名移文該府請爲保護 
[四辦樹藝公司之糾葛浙江]  
　　西醫劉銘之前在艮山門外購民地數百畝創辦樹藝公司以興實業巳禀請各憲核准轉咨商部先行注册立案前　又將暫行簡章擬呈商礦局轉詳批准以便即日開辦現上合忽乂飭委杭府卓太守查勘該職商所購艮山門外各地有無糾葛窒碍情事迅即禀復察辦 
[查勘農業試难驗塲地畝浙江]  
　　杭州農工商礦局總辦王省三觀察迭次禀請浙撫會商藩運两司添籌局費決擬先開農業試驗塲因未得廣漠基址難資試驗現查有艮山外馬王廟迤東荒地約計在二百畝左右就此建築足敷應用惟其地官民夾雜清釐需時巳移請杭府札飭仁錢二縣限十日内分别勘查丈量如係民地一律照市給價迅即詳報雜記 
[漢口後湖地户風潮餘聞]  
　　漢口商會總理廬君鴻滄昨准各幇商董投遞節略謂漢上近日謡言四起人心不靖省中派來駐守之標兵係權宜之舉漢口防兵僅督捕一營漢防一營督捕乂有保守關卡局庫之責其巡緝地面者惟漢防營之二百五十人遇有事故巡警又不敢竭力彈奛擬懇禀詳省中當道請永遠添派新軍一二標駐漢鎭守盧君巳允爲詳請卾督示遵 
　　後肖地户暴動之後市面謡言較前尤甚有謂警局巳獲革黨票布者其實則一貧民劉旺而巳因前月風災時劉領得濟急票數張在途遺失被警勇拾獲送局局員不察疑係匪類所散票布密陳巡道經馮觀察查悉係刋發濟灾之用遂置不論乃市上即以訛傅訛謂有大批匪徒來漢云陳小帥以湖民滋事其咎實在局員辦理操切特於日前面諭清丈局總會辦暫將清丈事宜停止俟議妥辦法再行開辦並出示曉諭嚴戒各色人等勿得再滋事端 
[流氓行兇蘇州]  
　　十二日夜閶門外馬路中有流氓錢和尙秦桂興徐阿桂等七八人將馬車夫周官寳扭住用刀連戳十三下登時血湧倒地奄奄一息經巡緝左隊官方壽山到塲將錢秦徐三人拿獲送入捕房押解工程局陳讞員研訊後移縣請辦 
[所犯脫鐐圖遁蘇州]  
　　吳縣待質所押犯有前當蘇捕水師營領哨之李阿金及錢金生朱某等三人扭斷脚鐐圖逃幸由管所人覺察禀經王竹坡大令將三犯提審判各笞一千板鞭背三百下掌頰二百下攺收外監 
[慈西公益社頌給鈐記寗波]  
　　浙撫批寗波府詳文云據詳巳悉章程亦尙平近易行本部院訪聞該鄉紳衿不乏資本殷實熱心公益學問明通研究敎育之士茲閱列銜諸紳多係知名章程第八第九两節於攺良習俗消弭隱患競競注意果能切實施行雖古者藍田鄉約何以加茲君子觀於鄉而知王道之易此類是也現在諮議局及府州縣議事會部定章程尙未頒行仰該令傅知該紳等循舊辦理爲將來鄉鎭議事會自治圑體基礎請頌給鈐記即由該令刋刻慈西公益社鈐記一方暫給應用母得始勤終怠是爲至要 
[欽天監咨查藉端需索浙江]  
　　日前欽天監堂官咨行浙撫略謂本監奏請各直省解交刋刻御製圖書版片各項經費銀两均係按照各該省認解數目隨到隨收鈐發批廻並無所謂投文費名目亦無每批隨銀帶收四两五两等費各情相應咨照倘是後再有藉口本監以前項名目需索者即飭承解商號當塲扭交本監從嚴究辦以儆詐僞 
[移請减價領銷彩票漢口]  
　　漢口東孚各彩票行以湖北籤捐局所發彩票價值甚貴商人無利可圖特在商會投遞節略請减價領銷以免虧累總協理巳准移請籤捐局察核辦理 
[部復准革校長衣矜浙江]  
　　杭州高等小學堂校長增生孫翼中汚辱學生趙學詩一案經人指控嚴究抗提不到由仁和縣詳請撫台咨部將其衣頂先行斥革日前始奉到禮部復准轉飭提學司查照究辦 
小說 
[庽言小說新三笑（二）]  
　　枝山笑道。倒是阿二没有華太史的勢力。缺小美麗的秋香使女。也是少興。不然你又可到那裏去賣身投靠了。伯虎道休得只顧噴咀取笑。阿二。我且問你。你究屬犯了什麽彌天大禍逃。至上海。阿二道不瞞两位相公說。小的前日因爲與老班鬭氣。巳歇了。荳腐生意。恰好江蘇募兵。小的即往報名。考　了體格。雖小的吃了八九年鴉片烟。報虧尙求驗出。就做了煌煌　　紏紏虎虎的一個營兵。一日小的在街上閑宕。見一家有喜事。頗爲熱閙。他們多少親友。老的小的蠧的俏的。聚做一堆。呼么喝六。正在那書房裏賭得興高彩烈。小的欲想進去討此彩頭。可惡他家管門如虎如狼。被他們哄哄喝喝把我打了出來。小的吃了一塲羞辱。憤不能平。當時邀了一般弟兄們等。到他家裏報復。可笑他們的一般狗男女。多不中用。一經弟兄等七手八脚。一乘拳捧。打得他們落花流水。頓時斃了多命。小的等知不是頭路便造了一句謡言。說他家匪黨聚賭小的等往拿拒捕是以　斃。這樣可以彌縫過去不但可以免於罪　。而且可望得大大的功勞。什個計策以爲萬無一失。那曉得巳被大憲察出。欲澈底　清。嚴拿究辦。帶兵官得了消息。知事不了亦嚇得魂不附體。現在各處運動。不知一隻逆水船還撑得轉來麽。（仍未完） 
清談 
[借欵合同之離奇]  
許道與惲守。同爲趙運司派充購地籌歉之員。則籌款責任。两人同負者也。商借外債。非籌款乎。乃許則曰並未與聞。固巳奇矣。然猶可曰。此事或專責惲守一人耳。若夫趙運司。爲代辦此路之主人翁。籌款責任既巳自認。則商借洋欵之事。必秉承運司之意旨者也。而亦曰本司並未派惲守商訂篤信洋行借欵合同。然則此項合同。何爲乎來。不更可　哉。或曰。彼此推諉。不患無辭。所爲難者惲守耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十一西泠悟痴生譯）] 　　 
福曰君姑先入。如穴内有變。可急吹警叫。鳴氣鎗。予等當入内援應。勞曰。予自見機而作。君等但守於穴口可也。福乃取出電氣暗燈。令持以行。勞旣偕波入穴。約閱數分鐘。即聞其在内呼曰。君等速入。穴中並無變故。於是福與李師德花潑根相繼跳下。甫進穴内。即覺暗處有光射出。曲折行數十步。地勢愈寛。原來穴口雖隘。由隘處入二丈餘旁有一小竇。由此探身進。爲一極大之土室两旁矗立油盞。光明如燃電燈。中一石棺。以玻璃爲蓋。近前視之。赫然一女尸也。用紅巾覆面。福曰奇哉。誰見棺而罩以玻璃者然予扄此棺。一辨此尸爲誰。乃週圍審視。見棺首鑿有圓孔。而其蓋似未合縫以两手輕輕直推蓋忽應手而墮。揭起紅巾。面目畢露。不覺又驚又喜。蓋死者非他。實係屢捕未獲之愛姆生也。但不解其何時自斃。而瘞藏於此。李師德曰。是必戰敗後。自知罪無可逭。故自甘畢命。又恐人窮搜不巳。先以貎似者。故爲逃遁狀。誘余軍向海内追捕。伊遂得從容自盡。其計亦狡矣哉。花潑根曰。李君之言是也。予料此穴。久爲彼所布置。若非福君精細因草尋及。試思如此秘密土室。勞君且不知。予等又烏能知之。惟顔色如生。撫其肢體。亦未僵冷想斃命爲時尙不久耳。福聞言。獨默不一語。暗忖愛姆生之死。有數問題。未能了然。既欲自戕。何以於石碑上。尙書愛來二字。棺用玻璃爲蓋。巳屬可疑。何以棺首又鑿一圓孔。豈非欲透空氣之證。人於死後。顔色未有不攺常者。乃觀其血色。猶然紅潤。如此種種疑竇。伊等全不揣測。但從一方面着想。倘彼用一種秘製藥水。能令人暫時氣閉。僵厥如尸。逾時仍能復活。豈非又中伊狡計正在默運腦筋。忽聞花李二人呼曰。密司忒福爾摩斯。大功告成。罪人斯得。正余輩鼓舞慶幸獨呆立不語何耶。 
本埠新聞要事 
[閘北警捕爭界案八誌]  
　　閘北華興坊口警捕爭界一案迭紀前報昨日巡警總辦汪觀察以該處界邊時有西印各捕携械往來如臨大敵爰餾四路二區分局巡官添派熟悉警章之巡士四名巡長两名亦於是處站崗日夜巡守以備非常現匯四捕房每班仍派西捕二名印捕二名在界邊巡邏惟各不相犯云 
　　又聞汪頡荀觀察以巡士袁玉坤頗明警務前日在華界内與西捕爭執亦能不屈不撓爰於昨日將袁拔充巡長以示鼓勵 
　　又騎巡李富生被匯四捕房十一號西捕拘押初擬昨日早堂會訊兹聞該騎巡自捕房釋放後總辦汪觀察以此案非一訊可了特商請道憲蔡觀察轉商領袖領事緩期解訊故會訊尙無確期並聞中西官議將此案和平了結以敦睦誼云 
[改期會議添闢城門]  
　　上海添闢城門一事前經總工程局函請滬南各商團公舉代表於十六日蒞局會議茲因上海敎育會亦於是日開開祗能攺緩两日定十八日下午两時舉行聞局董以道憲照會内有特開會議之說故十八日僅公同商議如何定其開會集議辦法至决定添闢與否尙須另開特别大會云 
[照請查究私購軍火]  
　　前有匪徒僞造浙江安吉縣印文向上海德商克魯森洋行訂購快槍二百四十支並配子彈等件經滬道檢查僞文印篆核與此次該縣禀復印文式樣相符即禀請蘇撫轉咨浙撫密查澈究旋蘇撫陳中丞以該行未見關道護照輙行給運亦屬非是究竟此項鎗彈當時該洋行係由何人至行訂購亟應查明特札飭滬道根究在案現聞滬道蔡觀察巳照會德領事請即轉飭該行查詢禀候復核 
[浙江旅滬學會大會紀事]  
　　昨日午後二時浙江旅滬學會在三馬路寳安里事務听開全體大會先由副會長劉君澂如如宣布開會緣由時正會長周君金箴因事未到委託嚴君漁三報告第二次大會後之成績并宣示會中請派歐美留學生之撫批及藩學两司會議詳文次由幹事員楊君振驤報告收支欵項次由劉君澂如提議事件（一）本會成立迄機關組備民績昭著文告日繁應特呈江浙大憲請爲立案經衆贊成公推嚴君漁三主稿（二）國會請願事衆議本省業己發起應極力協贊經衆贊成公議函請仁和相國出爲提倡次會員吳復齋金范丞俞宗周相繼演說後由李韻標提議某日某省某協會對於浙人頗有問言宜作向計較周椒卿言宜出以鎭靜葉仲裕言滬杭甬旣有公決相關之利害两公司總協理董事必能善處故同人再三商議爲不可爭執經衆贊成遂閉會 
[電准貧兒院併案具奏]  
　　蘇撫陳伯帥復盛宮保電云曾道創造貧兒院前准大咨即經札行蘇學司移取章程以憑具奏今曾道己故上海紳商擬將其生平所辦各舉補具公呈遵俟呈到再行併案核奏 
[附盛宮保去電]  
　　前因上海紳商公禀曾鑄創造貧兒院咨請奏給匾額頃據紳商面稱曾鑄巳故擬將該帮道生平所辦各舉補具公呈再請併案具奏等語前咨乞暫緩行 
 
 

Page 19

 
 
[籌措中國公學經費]  
　　蘇藩瑞方伯爲籌措上海中國公學經費事會同臬學二司具禀督撫略謂五月初一日奉督憲電開上海中國公學常年經費支絀異常寗庫月助一千金蘇州能否重加協助祈禀商伯師酌定等因查上海中國公學雖非專收蘇藉而於蘇省尤有密切之關繫協助維持義無多讓况寗庫月助千金蘇省情同律無論如何爲難當於無可設法之中勉爲籌撥惟是司庫歲人日絀籌欵維艱即如學署常年經費約需銀十七萬二千两内有蘇滬鎭三關應籌八萬五衙两現奉行准部駁不得再行動支驟少此大宗撥欵焦灼萬分正未知如何籌補第事關興學萬不容緩惟有另由藩司勉任有難擬於清賦項下每年提撥銀三千两分三期解交公學核收藉資補助明知寗庫月認千金相形見絀但值此經濟困難區區三千金每歲認解己屬不易而於該公學常年用欵究亦不無小補云云 
[查拿糾衆刦典之劣董]  
　　川沙曹家路口近有劣董王一清在鎭苛擾商民糾衆搶刦典當情形經該處商民洽泰等二十餘名環禀道憲請飭川沙廳密查提究蔡觀察以所禀如果屬實殊爲地方之害聞即委候補知州姚刺史炳熊前往該處會同川沙廳陳伯昂司馬查拿嚴辦 
[洋機師敎授電學]  
　　上海總商得力風根無綫電報公司現因江卾两省安設無綫電報所有機件必須有專門電學人員職司其事方克勝任遂於上海創立學堂禀明江卾督飭派電生營弁二十餘員來滬肄業該行亦特派洋機師等敎授陸路行軍各項通電之法數月後必能卒業任事兼可備秋操之用 
[札催議復印花稅]  
　　江督端午帥奉部頒印花稅則章程轉發各司道飭屬議辦在案日前又准度支部咨開此項章程頒行日久輿論是否允洽能否照辦應即飭催各屬赶緊議復以便查核現午師巳轉札各司道迅即禀復矣 
[紳士熱心擔任學欵]  
　　浦東漁潭鎭發振學校一切經費向由傅彦瑜傅純傑二君常年捐洋三百元以資應用本届上學期因傅純傑君無力捐助校中經費頓形支絀故校事不免簡陋現由邑紳張君梅生熱心提倡擔任籌欵并另訂妥章若干條禀陳滬道立案 
[謝贈]  
　　昨日蒙天然有音影戲公司惠贈免票劵一纸每日八點鐘起至十一點鐘赴禮拜六及禮拜日則日夜開演其片紙繁多花樣層出不第鬚眉畢現更是有色有聲洵奇觀也書此鳴謝 
瑣事城内 
[道轅審訊炸彈案]  
　　私造炸彈之葉德全由滬道飭上海縣解轅勘訊在案前晚縣尊李大令派差將葉解至道轅候至十下鐘巡警偵探科員汪禹臣帶同同黨張洪到轅與葉質訊蔡觀察面諭少尉審鞫葉供詞狡展堅不承認少尉喝上挺棍跪在左傍即提張洪訊詰張供小的向在葉處後因風聲日緊因於三月初七日逃往蘇州并聞葉前在蘇藩轅當差曾偷過黄花農大人洋鎗押辦有案求鑒葉與張辯駁云前在藩署誤損軍噐並非竊鎗少尉喝令鬆刑退堂禀復道憲即奉面諭命將葉德全張洪一併押解赴寗請端午帥核示 
[縣令親查鳴鑼案]  
　　陳家渡局員到縣面禀前奉派差成裕到鄉彈壓爭奪羅間夫頭至今該差尙未卜鄉昨有無知愚民造謡今日定要鳴鑼聚衆等語李大令聞悉立傅該差成裕到案収押一面即藽自下鄉帶同快頭薛貴坐車出城至陳家渡察閱尙無鳴鑼叙衆情事面諭該圖董保妥爲開導毋任滋閙如有違犯當立提重懲云云大令旋至北新涇靜安寺徐家滙龍華鐵廠各鄉鎭查閱清鄉事宜直至午後五時始返縣署 
[房東難做]  
　　文童沈履中前向一區巡局控失竊銀表衣服房東傅芹祥允賠在案現又請提遊正巡官准詞將傅妻錢氐提訊該氐稱丈夫尙未回害判限三天尋夫交案 
[官事]  
　新授山東藩司朱其煊昨到道拜會截取两淮鹽大使勞熾增湘滬釐捐總巡知府吳煥聲到道禀見浙江府經歷劉嘉樹由杭來滬迎迓浙藩到道禀知新委東溝保甲局員縣丞嚴善增禀知到差 
南市 
[洋員考察製造]  
　　英國船政總社考察洋員易蕯生君來滬欲乘便察視製造局工程技藝前由英總領事照會蔡觀察函知製造局張觀察預備接待前日蕯君到局卽經提調官陪往練銅等廠閱視一週 
[小工貧困可憐]  
　　南區馬路橋站崗巡士前日見有滬嘉鐵路小工趙金林白雲才將衣服在押店求質向查口角由鄰崗巡士拘解總局孫明府姑念貧困哀求不予深究着各罰洋五角斥退 
[債主扭控欠户]  
　　航船户陳湘湘被集水街公和水果行陳仁珍控欠貨洋二百四十餘元訊據借稱愿將船産抵理官判出外理楚鹹貨業徐子貴趙坤和被同業合盛行夥陳嘉生控欠貨洋八十七元陸角判交保限三天理明鞋作主葉阿唐被葉惠生控欠米洋十九元判月拔洋五元限三月歸請 
[木工誘逃鄉婦]  
　　木工徐榮亭鄭榮生之妻俞氐誘匿串令王劍榮偕遁經鄭將徐扭控控區解案明府判交保幇尋 
[舵工私賣黄魚]  
　　聚源祥商船舵工蔡廷珍將所捕黄花魚私賣數十担得價圖吞被章文藻扭控到案陳叅軍訊供不認判出外查明再核 
新租界 
[電車壞]  
　　昨晨十一點鐘聘白耳十二號電車駛至泥城外電氣鐵梗忽然折斷不能行駛由十九號電車將該車拖還公司修理 
[印捕醉]  
　　前晚十一點鐘有落差印捕某甲醉臥成都路傍由華捕車入捕房押候酒醒再核 
英租界 
[一女五十元]  
　　崇明婦人祝王氐將巳許字徐微川之孫女領滬嫁與王月生爲妻前日被徐尋獲控由捕房解廨判祝王氐押限一禮拜繳出茶禮洋五十元再核 
[一命二百元]  
　　華岩揚向在乍浦路一百零五號某西人家爲大餐司因乘聘白爾六十號電車被四十一號收票人奚裕卿推跌身死報請上海縣蒞驗各節巳詳昨報昨晨由探張天林將奚卿裕解廨尸屬胡仙堂投稱死者係小的之内姪婿温洲人年二十三歲今被推死求請伸雪訊之奚卿裕一味狡賴中西官以奚推華下車有同車西人目覩爲証判奚押西牢二年並給撫恤洋二百元示儆 
[蟻媒押所]  
　　蟻媒陸四姐徐董氏與吳福慶因串賣湖洲婦人朱虞氐押限繳出身價洋一百五十六元在案昨日將洋繳到公堂判一百三十二元給原告馬王氐具領陸四姐押女所三年徐董氐押二年吳福慶押西牢一年 
[犯婦哭夫]  
　　犯婦姚張氏顧王氏在押吵閙昨由官媒將該两氏解請公堂訊究姚張氐供因丈夫於本月初九日身死婦人在所痛哭並不吵閙求恩保釋訊之顧王氐供因見張氏時刻涕泣故往解勸判姚張釴准保釋一月回家料理喪事限滿仍著回所照原斷押滿開釋顧王釴還押 
[親夫傅案]  
　　單阿三周順昌因串賣崇明婦人王顧氏訊押在案茲由探至崇明將氏夫王金福移傅到滬昨解公堂王供髮妻顧氐自欲到滬幇傭並非伊等串賣判王償還包探船費洋十元一併開釋 
 
 

Page 20

 
 
[綢莊失火]  
　　昨早黎明三時半漢口路四十三號仁記永綢莊失愼由救火曾馳往撲滅共焚去比鄰劉潤記京緞莊等樓房六幢 
[商學會開例會]  
　　商學會定於今晚七時開例會并請吳讓之君演說對付洋商策 
[公堂瑣案]  
　　地亞士茂生两洋行控正泰祥號主何開嘉定貨不出一案昨晨由探傅至公堂判交妥保候訂期會訊嚴正深等竊取自來火公司舊鐵判押候查明再訊 
戴阿三竊取潘小九衣服判押捕房两月 
胡奎寳虧欠鼎太洋一百餘元無力措還判押捕房三月楊彩卿與工頭李榮記互控欠銀一案昨奉公堂傅訊李延律師到堂代表官判各補禀詞詳細聲明再訊陳阿品在法界竊取衣服逃入英界判送法公堂訊辦姚仲揚控魏阿東孟余氐串拐伊女阿妹訊供不認判分别還押俟禮拜六傅齊人證再訊西洋人控小工李阿福王阿三胡阿六串竊紫銅判各枷示七天再押四月照章送上海縣枷押著名流氓王金財前因挖取錢海松雙目訊押西牢五年茲巳期滿官判送上海縣再辦過犯張阿福李阿根復來租界由探查獲判張押西牢半年李押一月一併逐出王阿金王阿掌串竊朱文才青炭阿金押三天阿掌押四月杜阿福串令孩子魏阿明郭才根竊取李順昌衣表判杜押捕房三月魏郭各押攺良所二月 
美租界 
[松香油發火]  
　　昨午後二點半鐘西華得路十三號洋碱棧内所貯之松香油忽然發火由救火會馳集撲滅時有某店學徒被救火車撞跌致傷足骨由西人呼捕送入同仁醫院求治 
[電氣車肇禍]  
　　三十四號電車昨在西華得路相近地方將六歲女孩撞倒跌傷頭面由孩父送入捕房轉送醫院醫治 
[獲犯]  
　　前晚美捕房入十三八十八號两西探在途拿獲犯事洋人一名押候送請該管領事訊究 
[欠租]  
　　鄧鐵路某西人積欠房租數月圖逃由經租人王阿榮呼捕送人捕房飭赴該管領事署控究 
法租界 
[開報關行大傷和氣]  
　　毛石臣與宗裕春袁寳元張寅松各出資本二千元股開報關行毛爲經理開辦一年遽即閉歇各股東以毛不肯將賑交出聨名禀控毛亦以股東宗姓宕用洋七百零五元等情互相訐控官以所控枝節甚多未便訊理判移商務總會秉公理楚 
[押烟間物頗費調停]  
　　天成昌主張秉鑑前控公順祥烟間股東潘石卿將生財抵洋七百元不贖判交保理楚嗣潘挺押不理聶司馬判將生財交張管業潘具結開釋 
[眞是滑頭]  
　　余茂廷騙取陳希汝王福生馬雲峯張德茂等各家緞莊貨銀一千七百餘两逃往厦門各莊乃將余妾金氐拘捕送究嗣悉金氐實係清和坊妓女金鑲玉亦爲余所騙且己有孕故各莊投案禀請開釋並請先行備案函請商務總曾函致福建拿辦 
[大家上當]  
　　李毛生扭范瑞寳至廨控稱前將灌鉛外國金戒來店質押范供此物是某日人囑小的代當判押候查明再核 
[拐案]  
　　周鑑泉前控蔣世福誘拐女孩經公堂迭次提訊供詞狡賴昨准原告所請移縣嚴追 
國外新聞 
[德國醫學名士抵日]  
　　十四日東京電云德國醫學名士柯區君近乘西伯利亞郵船行抵横濱隨赴東京現有醫學會及科學會二十八處預備開會歡迎 
[巴拿瑪選舉衝突]  
　　十四日華盛頓電云美總統羅斯佛戒巴拿瑪共和會務須秉公選舉否則美政府必加干涉 
[塔虎脫之得衆]  
　　十四日倫敦電云美國其加閣電稱共和會員黨於塔虎脫者巳有多數故總統之席約可預定 
[英國增造戰艦]  
　　十四日倫敦電云日日新聞接撲資茅消息謂現造之新戰艦聖維森脫於西歷十一月告竣落水後又擬預備建造他艦此艦載重二萬一千噸裝置十三寸半口徑之大砲並擬配用煤氣機器可免裝用烟囱聞須電費英金二百二十五萬磅以上譯字林報 
[俄德締結密約]  
　　初六日倫敦電云聖彼得堡訪事電稱德俄两國近在斯温盟提簽定密約俄國如在波爾的海出有急要之舉德國允以海軍相助 
[賽馬議案批准]  
　　十四日鈕約電云美國阿爾培萊賽馬議案巳經批准以上譯泰晤士報 
[摩王回京之重要]  
　　十五日倫敦電云摩王海連幕飛之回摩京殊關大局大約法國及其他各國將出而研究此事 
[英國航輪之速率]  
　　十五日倫敦電云英國克倫特郵船公司之航輪羅雪台里號巳抵森特萊角計此次越過大西洋僅需時四日二十點零八分鐘 
[英俄互保波斯之完全]  
　　十四日柏靈電云據俄國某報載稱英俄决意互保波斯之完全並望馬其頓問題各國能恊同辦理 
[英國預防印度亂事]  
　　十四日柏靈電云英國印度大臣馬萊近在印度政務俱樂部宣言英政府部署己妥設印果有亂事無足張皇 
[新簡越南總督]  
　　十四日柏靈電云法國埃及總領事克洛浦柯斯擾官報載稱巳簡爲越南總督以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜著 
[脩訂法律大臣沈家本答王樹榮篤疾廢疾問（再）（續）]  
　　若今之精神病。徵諸古說。其名亦不一。左傅昭元年醫和曰是謂之女室疾如蠱非鬼非食惑以喪志注蠱惑疾正義曰蠱者心志惑亂之疾若今昏狂失性其疾名之爲蠱又曰晦淫惑疾明淫心疾女陽物而晦時淫則生内熱蠱惑之疾注晦夜也爲宴寢過節則心惑亂明晝也思慮過多心勞生疾又宣八年傅晋胥克有蠱疾注惑以喪志又襄二十四年傅其有惑疾正義曰有迷惑之疾此椎蠱疾惑疾心疾者晋語董安于曰今臣一旦爲狂疾韋昭注猶人有狂易之疾。漢書王子侯表樂平訴病狂易免。注師古曰病狂而攺易其本性也。國語宋庠補音引姚察以爲病狂而易常性也。御覺廷尉决事曰何内太守上民張大有狂病。魏武帝丁幼陽令以憂恚得狂疾。此稱狂疾者。列子秦人逢氏有子少而慧及壯而有迷罔之疾此稱迷罔疾者。說文癲病也廣雅癲狂也王氏疏證云癲之言顚也素問腹中論石藥發癲芳草發狂。王砅注多喜曰癲多怒曰狂字通作顚急就篇疝瘕顚疾狂失嚮顔師古注顚疾性理顚倒失常也此稱癲疾者。一切經音義聲類癲風病也。風病蓋即今例文之瘋病。攷廣韵類篇尙不收瘋字。集韵瘋頭病。正字通字典並引集韵尙别無瘋顚一解。是今例文瘋病。乃沿用俗字。古當作風也。此稱風病者。左傅成十八年周子有兄而無慧不能辨菽麥注菽麥大豆也。豆麥殊形易别故以爲痴者之候不慧蓋世所謂白痴說文痴不慧也。周禮惷愚鄭注生而痴騃童昏者。廣韵騃痴也國語胥臣言八疾童错不可使謀韋注童無知昏闇亂也總而言之。蠱疾惑疾心疾狂疾迷罔疾癲疾風病。皆所謂精神病。而癲狂其總稱也。唐今巳列篤疾之内痴童昏。非病而類乎病。亦由於精神之失常。謂之精神病可。謂之篤疾亦可然古時皆未嘗名之爲篤疾也。王制瘖聾跛躃斷者侏儒而上各以其器食之鄭誩侏儒短人也侏儒與跛躃並言。晉語八疾侏儒與朦膄聾瞶并言。可以見古人重視之意。漢書刑法志。孝恭後三年詔其著令年八十以上八歲以下及孕者未乳師侏儒當鞠繫者頌繫之註師古曰師樂師盲瞽者侏儒短人不能走者。梁律尙承漢法。古人於侏儒常施矜恤之政者。殆以其形體短小。不及常人。與形體不具者無異。北齊時亦有佚儒篤疾頌繫之律。侏儒實與篤疾同論。唐令列於廢疾。蓋己斟酌盡善。輯註所言。非無本也輯註所謂瘋患當指麻瘋羊顚瘋之類。非謂瘋迷。否則俗以癲狂爲瘋。盡人知之。輯註必不至如是之謬。至今日東西各國之刑法。以癲狂爲精神病。若有所犯皆病使之然。故不爲罪。其生而聾啞者。精神實不完備故亦在宥恕減輕之列。其餘刑體雖不具而知。識無異。常人皆不得與有前二者同論與中律之篤疾廢疾。一概可邀矜恤之仁者。不盡相同。此新學說之異於古說者。（完） 
路股報告 
[商辦浙路甬屬集股處旅居日本長崎同鄉巳繳股欵清單]  
　　沈庚堂蘇本立沈本範裕和盛潘達初王文貴俞子常李偉拔簡心茹 
繆鴻基繆琴軒張隱南以上各一百股丁芳萊倪德忠周馥葆張序笙鮑演照黄守庸張子華以上各五十股鄭謁雲柯錫光陳順才桑寳楚邱漁斌王雲鶴施夢配毛益生以上各三十股陳秀峯湖渭照張紫綬李定舫屠祥瑞朱秀山范源記范上鋪范山峯陸菊生吳雲章張夢舟以上各廿股李安官陳煜鄉阮香山以上各十股以上共計二千零六十股 
[旅居横濱同鄉]  
　　三江公所張有舜各四百股張王杏記二百股樓紀棠吳瑞康江　瑯琊 
郭外峯郭孫有魏學勤林雲衢王敬授以上各一百股金安卿仲景生袁巨甫吳最安穆蓮生何珊來龎炳貴張有德魏光燄王敬施史兆豐管茂生楊先玉以上各五十股周茂達林聖鈿林雙全以上各三十股包振宏 
黄瑞清蔡文篇王民周甘盛昌蔡良玉孔文裕以上各廿股鄭來順顧永泉虞顯成黄林卿張厚生以上共計二千七百三十股總共計四千七百九十股 
 
 
 

Page 27

 
 
   
 
 

Page 28

 
 
   
 
