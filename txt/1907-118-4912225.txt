# 1907 - 118 - 4912225

 

Page 1

 
 
   
 
 

Page 2

 
 
宫門抄 
[電傳宫門抄]  
　　三月廿二日召見軍機岑春煊梁敦彦論説 
[哀時篇（爲）（續）]  
　　一哀滿黨漢族之争權也。一百餘載。共戴一君。滿漢之見。雖未盡圓融。蓋已不若胡越之異視矣。近日之軒然大波。忽隨狂風而暴起。兩族之感情。因以大傷。殆如氷炭之不相入。究其戒首。實先由二三志士。主張民族主義者。以爲之濫觴。而好事之徒。復從而推波助瀾。使其説之得行天。 
 
 
 

Page 3

 
 
下於是本來慣壓漢人之少數滿族。至此始一瞿然思恍然覺。如夢豁。如醒解。故亦不得不起而自爲計每遇與漢人共事。固無不防之又防。及至。同據要津。皆握政柄。而其材苟或出漢人下。其威望之繫於人心。再不及。漢人遠甚。則深嫉大仇之隠念。當有不堪設想者矣。其譖之愬之。不容或。緩亦其所也。若鐵良之攘袁世凱之兵權財權。有不啻取諸漢人之懷而豪奪以去者。然此猶得日主張中央集權。至若更與瞿鴻機交惡。則謂爲。滿漢之競。實無可解矣。雖然。其悍不顧名。敢冒天下之大不韙。誠事所必。至。理有固然。斯亦無庸深異者。獨是滿人忌漢族如此。而見忌於漢族。固又當與彼之忌我者作一正比例。然遲之又久。則禍機之發。其烈又何可。勝言耶。况少數者滿人。多數者漢族。而滿漢之外。更有所謂漁人者。將欲。利用鷸蚌之爭。而坐收其利。思之得不寒心乎。此吾之所以興哀者三也。一哀飢民盜賊之可慘也。夫水旱頻仍。飢民之母也。政治不善盜賊之。媒也。然則良民無食。則爲飢民。飢民搶米。便成盜賊。盜賊感化。又成良民。三者循環。本不可以歧視。爲在教化之者有以安之耳古詩云。盜賊本良。民。可謂仁人之言。江北一带大飢。民不聊生。故盜賊多有。夫天災流行。無奈何也。而不修政教伊誰之過耶。是重民之苦刑也。乃所謂官吏者。非惟。不待之如齊民。直欲驅之爲盜賊。蓋鞭撻斥逐楚毒備至。稍有天良者。聞之未有不股慓者也。然而若飢民者。盜賊矣。而官吏亦未嘗非此道中人。也。蓋飢民攘米。爲囤户之盜賊。而官吏中飽振飢之資。是又爲飢民之盜。賊。嗚呼。囤户旣成凉血。亦盜賊也。爲盜賊之盜賊。不足稱盜賊。而飢民。實良民也。爲良民之盜賊斯真盜賊矣。蓋官吏本爲盜國之蠧。而今又盜民。且盜飢民。且欲指彼所盜者爲盜。然則比於盜賊。又當下一等矣。雖然。人竊謂中國之天下。乃官吏之天下由。此言之。直一盜賊之天下耳。吾之所。以興哀者四也。 
凡此數哀。特此平平之四大端。其餘悖理而傷道者。更不可以罄述。但吾書至是。血霏霏以承睫。憂迥迥而襲衷。吾哀時矣。吾行自哀。吾亦望人之。見哀。吾且望天下之見哀者而亦哀予之哀也。 
專電 
[電一北京]  
　　（三月念六日酉刻） 
聞新簡郵傳部尚書岑春煊此次内用係出慈旨俾便在京養疴故朝命下時軍機均甚駭異（學） 
緊要新聞 
電告俄官阻查黑龍江森林黑龍江 
　　日前黑龍江將軍程雪帥以森林爲富國大源亟須調查興辦因即派員至呼倫貝。爾及蘭州兩處調查林業。乃忽有俄官從中阻撓。兩委員遂據情禀覆雪帥轉電外部由那相國一面照會俄璞使。電飭俄官不得干預。一面會商新撫叚中丞。到江後詳細查核。力圖振興（我） 
[外部又允日人在吉林購地吉林]  
　　東省訪函云近來日人迭在吉林長春一带購買地畝行其殖民政策。經逹將軍照約駁阻已非一次乃日商又以鐵路公司購地爲詞指定孟家屯車站延至。頭道溝。一带地方向外部要請令該省地方官幇同收買聞外部已允其。請求矣（木） 
[電飭嚴防拳匪蠢動安慶]  
　　日前恩中丞訪聞皖北一。带傳言拳匪又將起事因特飛電皖北道。略謂聞皖北大刀會近頗萌動泗州黑塔子地方有强搶富户情事幸步隊抵護得稍平定並聞大刀會。妖言惑衆。謂神降則槍刀不能傷。各州縣鄉村愚民。多有練習者。此卽拳。匪之流必須早日嚴防。以免養成禍患。該道務卽嚴札各府州縣赶緊詳查嚴禁並請當地紳董認真解説父詔兄勉同爲良民母入迷途致罹法網此事關係重要該道並當隨時查察勿任各州縣視爲具文等因皖。北道接電後一面密令各營縣隨時防範一面先行電復。文日電謹悉刻下皖北各營注目泗五宿靈職道處又派有四路探馬。常川限日往還居中通報消息據胥戴來函未曾提及大刀匪萌之説現已專委往查黑塔子。一案並妖言各節。俟復到再電聞（千） 
[天津又有迷信左道之謡言]  
　　二十一日天津專電云天津城内前兩禮拜各家門前有奇異之手指紅印。頗足令人注意百姓皆以此爲出之於天且聞天津近有大宗軍裝運。入人亦極爲注意云譯字林報 
[神甫凌辱洋務局委員江西]  
　　天主教神甫安汝東將奉新縣馬令披頰數下馬令卽带印晋省禀由上憲委余守馳往查復等情曾見本報十八日專電乃前事尚未復到了結而安汝東神甫又有 
 
 

Page 4

 
 
與洋務局委員爲難之事緣南昌縣教氏鄧國和挖目成廢一案。兇犯久未弋獲迭經上控近已獲到兇手洋務局委員因即前往天主堂拜會謝。神甫磋商辦法乃一時水乳未融神甫肆意凌辱幾欲用武。幸委員見幾不與計較當卽辭出將情節面禀撫憲。刻瑞中丞。以神甫屢次侮辱華官已馳函至潯命主教郎守信卽日來省面商一切辦法。聞主教已經抵省尚未知作何了結也（存） 
按江召棠被戕不校而有馬令披頰之事馬令披頰不校而有洋務委員受辱之事中國官場將來無完膚矣 
[批斥司詳丁繼瑜供詞江西]  
　　户部候補郎中丁繼瑜。因僞造捐照參革由司訊供等情屢誌前報現兩司將丁供詞摺呈到院當奉瑞中丞批斥云。此案前據籌賑總局司道先後開摺具詳以查核所訊各供於僞造實收監照等件或稱爲想係筆誤或諉爲他人所給一味狡供互相推諉當即附片請旨將該員革職審辦在案茲察閲現禀仍復任意牽扯妄冀卸罪卽如所稱關防。係黄道心渠之關防一節。如果。屬實。何以前次局詳。謂核對黄道來文。與曾希賢呈驗局收内關防篆文。委係不符。且當時盛宫保照會籌賑局文亦有聲明派該員勸辦九江一带刋刻木質關防之語案卷具在。尚何用其狡賴。總之此案該革員係奉委承辦之人蔡濟良等由該革員私自派委乃竟串同一氣假造誆騙上年迭經義寗萬載等處禀訐有案亟應提同研究辦理豈容一味諉卸置身事外。所請交保之處。斷難准行。仰布按兩司會同籌賑總局立卽查照各前批檄督同南昌府提集質訊確供。按律嚴辦。毌稍徇延（存） 
[廣東省城火藥庫失事]  
　　二十一日香港電云昨晚廣東。省城火藥庫炸裂。失事爲禍甚巨已查獲死屍二十一具。受傷者有數百人房屋全毁者有十五所其受損。者有一百餘所。五層古塔亦稍毁。壞城牆震。塌有二百英尺。官員以及醫院之醫生均往救視沙面居民皆爲之震動受驚又電云屋頂飛出火藥庫一英里之外。店舖五家。全被。壓壞管理火藥庫委員屍身業已查獲手内尚執有烟嘴一枝其餘有頭。顱已去。者有四肢殘缺者。男女老少混雜一處死傷之數正不少也譯泰晤士報 
本埠要聞 
[廣艇會操失事警聞]  
　　淞口外海水師吳淞川沙等六營廣艇卄一日在三夾水會操。由狼山鎭李軍門校閲是日南風極大。操畢收隊時掌舵水手力不能支致有七艇失事并有洋商拖爬火輪竟。被撞毁。故新關河泊司洋員亨君親詣　台灣一带查勘以便議賠又有掘港二號廣艇。被風吹撞石岸。艇弁即懸救命旂呼救乃對江有中國策。電兵輪一艘。竟坐視不救。幸旁晚南風稍殺始得出險然有台州釣船之桅檣已被撞折（草） 
[江督允准奏請添闢城門]  
　　滬道瑞觀察前爲上海紳士請闢城門興築馬路。據情詳請江督察核批示以便飭籌經費定期開辦茲奉批示云據詳已悉上海爲商務薈萃之區城内地限一隅勢多隔閡今擬塡河築路並添開四門以通城外馬路聲氣旣能聯貫則商務。自可由漸擴充。且參核圖説亦復具有條理旣據稱詢謀僉同自應照准惟添闢城門必須奏明辦理。仰卽叙具妥詳候核明奏咨立案再行轉飭籌辦以昭愼重（克） 
[堂董請修橋堍欄杆之計畫]  
　　保安堂董事陸文麓等具禀閘北工巡局略稱滬北新閘橋由前堂董瞿開桐等募捐二千餘兩並蒙前道憲劉津貼銀二千兩仿照西式重建迄今十年有餘曾經修葺二次並無損壞不料本月十九日該處迎賽金龍四大王會於申刻行過該橋之時觀者擁擠以致橋北堍東邊沿河之木欄遽爾坍下溺斃多命伏思此次肇禍實緣沿河木欄人多擠脱所致急宜籌一妥善之法。以防後來再蹈覆撤。董等擬於現有石駁之上砌造三四尺高之磚牆或。鑄鐵 [T2 ]欄。以期堅固惟查新閘地方現設有貴局辦理一切工巡事宜該橋堍之欄應否由貴局重行修整抑或仍由董等辦理。伏乞核示再該處係華洋交界若不及早辦理恐洋人又來于預。云云（奏） 
[鄉董又請改移路線]  
　　滬嘉鐵路昨將勘築至莘莊新橋。一带惟原勘之線日前經華庄紳士呈請東移現聞移線又礙及東。偏某家出墓。故近日新橋紳士復　鐵路局呈請再改（此） 
[銀行對于莊票止付之辦法]  
　　上海銀行反對錢業章程第七欵莊票遇有紏葛暫時止付一節會紀前報茲西商各銀行領袖禀知領事公會稱此事各華莊未能領悟銀行不再與之爭論好在銀行收用莊票執有保單倘到期該莊掯不付銀惟有卽將保單擲還以。後該莊之票各銀行不再收用。領事公會以銀行意見均屬扼要辦法因卽由領袖總領事薛福德君照會滬道轉諭知悉（懷） 
[電告西捕截留洋犯情形]  
　　法人和爽前在新疆索。今日論前告白過多尚有本埠要聞轉入後頁 
 
 

Page 5

 
 
詐害民。被新疆巡撫查拿派委成德如明府李仲良少尉於二十日押解至滬翌日解入滬城行經法界被西捕截住。旋經道署繙譯萬翰香司馬赴領事署謁見法繙譯員費亨祿君請將和爽押入西牢費君謂和爽係土耳其人。所犯何案本署未知其詳衹可暫押捕房未便發押西牢。司馬卽將和爽在新省如何索詐害民各情一一詳述並謂此案係奉新疆巡撫查拿解滬今旣暫押捕房請貴署發給文憑。以便查考費君日欲給文憑須候道台先行移文來署方可照辦。司馬隨卽告退現道署已將詳細情形電致南京請瑞觀察核示遵辦泳） 
[義勇隊排長黄勳伯君殯儀誌盛]  
　　　昨日爲商團公會義勇隊排長黄君勳伯出殯之期先由公會同人在操塲搭盖彩篷將黄君靈柩及照像供設中央兩旁陳列輓聯祭幛五十餘事花圈二。十餘架。二點鐘開追悼會滬北體操隊振華軍樂隊義勇隊。（此三隊均係體操會中人）分兩排列站靈前由南市體操會各學堂代表及學生。依次朗讀祭文讀畢行禮隨後各國團練。行禮三點鐘西武員馬德安君。带砲車至。工部局西樂隊馬巡捕中西巡捕。亦陸續至排列操塲越五分鐘本隊排長八人舁靈輛登車。萬國團練會再行禮統領華生。君傳令各隊以次出發體操會會長虞洽卿觀察率體操會全隊隨行（路由次序單已見昨報）沿路設筵致祭者甚多兩旁觀者不下數十萬人西人聯。袂來觀靈輛過時均脱帽致敬行至勞合路有西國軍樂隊在彼迎接。（昨日傳單謂送至勞合路者誤）抵廣肇山莊有日本團練。及廣幇各商董。在彼迎接。時已五鐘。靈輛即登穴上海道特派員關太守行三鞠躬禮。次。英公堂襄讞王明府。法分堂讞員陳明府。商會總理李雲書。部郎電報總局周金箴。觀察商董朱葆三。觀察及各幇商董以次行禮。 
昨日文匯報。亦載此事且謂黄君出殯悉照軍禮其盛爲歷來上海所未。有。並加評語。云日前被廣東惡漢刺斃之華商團練兵已於今日下午出殯但盼被刺者早日得華官予以相當之報酬耳（森） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（續）]  
　　第九條勘礦限期自發給勘礦執照之日起於限定一年期内除原請勘礦執照之人外礦務總局不得於已准履勘界内另准别人請領開礦執照 
第十條呈請開礦執照法凡欲具呈請領開礦執照之禀須繕两分并須將下開各欵塡入甲）該具禀人姓名住趾行業籍隷何省或何國如係公司亦應遵中國法律註册（乙）所請之地共計礦界若干必須塡寫明準（丙）所有礦界坐向（丁）該地坐落縣内何處（戊）所請之地有何種極顯之天然標記以便識已）擬採何種礦質（庚）所覓礦積之形勢地位或　　或　礦或别式均須聲明（辛）所請礦地在該處礦務委員所管界内何處 
第十一條補領礦照辦法礦商如將第五條及第十條之礦照或有毁損或遇意外遺失之事必將其事由禀明礦務總局再行補領 
第十二條接充礦商辦法礦商或因身故覓有合格之接替人限三十日内必將其承充人姓名禀明礦務委員轉詳總局 
第十三條業主自行開礦應立期限凡禀明開採礦章第十一欵内乙字之礦質者若在民地界内該處委員或本省礦務總局應自收禀之日限於十日内行知該礦地業主應自奉諭之日起儘一個月内即須聲明或願自辦或因何故不允具禀人辦理如該業主留爲自已開採之用礦務總局即可酌定期限飭令該業主應在期内興工開採仍將前禀存案以觀該業主是否切實施工然後爲斷如該業主奉諭後於所定一個月内並不聲明其意向如何即爲該業主自已放棄不辦設使該業主並不禀復抑或推却不願自辦又不許别人承辦或聲明自辦又不如期開辦總局可按附章第三十九條妥爲商辦如再不聽商酌可詢訪該地方紳民公論是否宜開秉公定斷 
第十四條業主悔議應償還勘礦人工費地面業主如已得受津貼賠償給予允許勘礦字據自總局發給勘礦執照准予别人履勘之日起於一年期内决定自辦該業主應償還該勘礦人所用之工費設使两造不能亙相妥商工費之數目卽按本附章第三十條所載公斷之法辦理 
第十五條礦務委員有詰問開礦全權如所呈請領開礦執照之禀未曾妥遵本附章第十條章程詳叙明白即不得核准亦不得註册卽使業經妥遵叙明而礦務委員尚有疑惑之處仍可詰問具禀人并將其所答之詞當面記入正副两禀内並註册備案該委員備呈案卷與總局時須將疑惑之原由及與具禀人之問答禀明總局察核批斷未完 
内治部 
[皖撫致李仲帥辦賑要電彙錄。安慶]  
　　號電悉得分親赴滬江重以鼎言斷無不諧惟有勞起居深用感愧今年辦春撫較普冬爲難者一地廣日長二粮絀價貴卽非災區亦告飢饉蔭伯紹周兩公來函卽此情狀焦盼之至 
三馬電悉前電二月以前各省解到賑欵内剔除義捐不請獎之欵由皖另辦外其餘無論勸募墊借各項均按原辦銜封等振捐核獎但不得攙入七項新捐自三月初一日起解到各欵内仍須剔除義捐不請獎之欵由皖另辦外其餘無論勸募墊借均按原辦銜封等項賑捐加入七項新捐核獎應請照此再分致各處並候台端將彙收各捐欵開摺分别註明將某處某人捐欵是否義捐抑須核獎曁歸還尊處墊解若干已解若干下餘若干有此結朿彼此不致舛錯將來核獎亦易辦理以後各處捐欵均請交義善源以便劃撥省費不必匯寗亦不必解皖並希電知各處爲荷 
兩養電承藎籌周摯至可感佩借欵原爲濟急能借多少不可預知總以還期寛緩爲是楚翁擬向粤濟汴各借五萬亦是一法已承商楚翁預爲疏甚其好刻復濟藩電已商及此如允再分電粤督汴藩多方設湊則是衆擎易舉也 
三號電承示借欵等情此事非公不可無論銀行商號重在人而不在官菊翁借欵不諧恐爲官借所累至　行借欵尤重在出借之人承公認捐還息　念災黎愛惜振欵至周至極而借規還規自是定理每届還期應付本銀以所收捐欵撥抵不敷遵由公家挪墊惟還期照分兩屇能每届均以十個月則尤感激但累公多捐利息實抱不安仍請酌行示知（化） 
[批催濬修六脉渠玉带河。廣東]  
　　省城六脉渠玉带河曾經督憲委派王徐二令查勘督修惟遷延時日尚未開工巡警善後兩局因特具詳督憲請示辦法奉批六脉渠及玉带河穢濁汚積旣碍衛生復阻舟行前經委員勘估修濬源爲刻不容緩乃因輾轉易員以致勘估多月始據禀請緩至冬間殊爲延緩仰仍督飭王徐二令擇要先行濬修幾段以期溝澮疏通其向歸民修渠段亦應分飭各街值理酌量挑浚若工鉅費手之處祇得待至冬令開辦仍由巡警局查視勿任各民蹧蹋壅塞河渠是爲至要局員奉批後以委員王令已委代理增城遺差卽委丁令文瑜接辦限日開工（爲） 
[新簡吉林巡撫起程。蘇州]  
　　升任吉林巡撫朱經田中丞於本月二十二日挈眷啓程用内河官輪拖带至滬再行航海北上候補知縣汪德植候補從九徐冠灜均隨同前往尚有補用副將徐人熊亦奉中丞調赴吉林惟須緩日起程又聞代理青浦縣張大令灜代理吳縣張大令紹將來亦須調往吉林差遣云（物） 
外交錄 
[派員密查德艦舉動。九江]  
　　德國窩瓦兵輪日前駛抵湖口縣境避風經九江道飛飭該縣密查有無舉動等情已誌前報茲該處台官已禀報到潯謂該艦已於十六日已刻出湖往潯向例兵輪出湖不應查問無從探詢情形等語文觀察接電後當卽派員俟該輪到潯嚴密查察一面並卽電禀贛撫飭屬防範（百） 
[德國籌議遠東事宜。]  
　　二十一日柏林電云德國議院管理供給委員已將遠東及直隷戍兵豫算用欵核准惟撤退戍兵及北京德使館保護問題尚未斷决譯文匯報 
[密查廣西沿邊窮民入教。廣西]  
　　法國傳教部總司牧籌集巨欵在安南北圻西方與中國交界之處創一大教堂已於上月杪行祝聖基址大禮該堂宗旨專勸廣西沿邊無業人民入教現桂撫以此事關係頗大密派委員前往調查以籌對付之策（人） 
 
 

Page 11

 
 
軍事界 
[設立軍樂隊。安慶]  
　　皖省舉辦混成一協中有軍樂隊半部額設十六名現已編立成排自四月初一日起照章給餉並遴派羅科訓充當排長俾專責成（上） 
[添募鹽勇。松江]  
　　奉賢南門一带鄉民向以晒鹽爲生近來私販甚多緝防不易去冬經紳董會同鹽務中人議將鹽捕營擺港船（按擺港卽防口）撤去令勇丁往廒監視晒鹽如有携私板回家者卽行拘拿惟地方遼闊舊有勇丁不敷派用應添招一百名現經鹽捕中營張都戎就普照寺招募足額聞每人日給小口糧一角云（無） 
[徐統制蒞鎭閲兵。鎭江]  
　　南洋新軍總鎭徐固卿統制紹楨於三月十九日由寗乘輪抵鎭假龍王閣暫駐行旌二十日詣京峴山簡閲駐鎭三十六標第一徵兵演習野操二十一日至大校場察閲巡防隊各營操法聞尚須赴常州江陰吳淞等處查閲營伍云（文） 
[擬請咨還南洋兵輪。安慶]  
　　巡防營務處日昨申詳撫憲畧謂上年南洋咨調來皖之龍驤兵輪一艘原爲巡緝沿江匪盜所用但該輪年久失修已多銹壞且龍驤查係守口之船用之巡緝長江實屬非宜擬請咨還南洋一面另籌欵項備造小輪以資巡防（孔） 
[皖北添招馬隊。安慶]  
　　皖北巡防營務處以派防駐紥　屬軍隊不敷分詳布請添招馬隊五十名爲遊擊之師所有按月薪餉軍裝器械均由該處撥給當奉皖撫批准電飭鳳陽道移行遵辦並飭俟成軍後卽行電禀查核云（化） 
[標統爭執被斥。南京]  
　　陸軍第九鎭協統現值更換之期三十三標統余大鴻三十五標統蕭先勝二人由江督從鄂省調來均有升擢之望乃前日衙叅之期二人竟彼此爭論余謂蕭爲我之學生何能驟加我上蕭謂余雖曾出洋並無學問彼此譏誚各不相下幾至用武事爲午帥所聞當卽傳至内署大加訓斥以故協統一席迄未决議云（向） 
[廣西軍隊兵變警聞。]  
　　二十一日香港電云海南（譯音）地方廣西軍隊兵變似頗劇烈幾有流血之事但盼此變或可消滅耳目前諸事幸尚平靜譯文匯報 
[四鎭請領預備校閲欵項。北京]  
　　陸軍第四鎭校閲之期爲時已邇所有置備各營應用器具及添建米倉養病房修理各營房墻垣等項已禀懇直督轉飭粮餉局撥欵旋奉批示略謂該鎭添置各種器具並建修房屋除動用節存銀兩外計尚需銀一萬二千八百餘兩應准照支候札行粮餉局查照撥發又因校閲該鎭馬騾每日加支乾銀一兩於節存喂食項下開支校閲後卽行停止事屬可行仰卽遵照辦理（玉） 
[駐防旗兵北上漢口]  
　　荆州將軍前接陸軍部咨請挑選駐防旗兵入京肄業陸軍大學當卽挑選文理適順身體强壯者四十人派佐領延福率領北上前日由沙市乘輪來漢當卽附搭京漢火車北上（今） 
[以匪搆匪安慶]  
　　月前靈壁縣境匪首李挺華嘯聚滋亂一節已紀本報旋經皖撫恩中丞電飭卓勝軍胥統領派隊嚴拿業已獲到趙以富趙以柱趙爲道吳小猪等四名茲聞分統戴守禮飭委宋哨弁先將三犯解縣訊究尚有趙以富一名暫留該營使爲眼線以便搆緝匪首（若） 
教育誌 
[飭查揑名誣控學董。杭州]  
　　瑞安孫仲容部郎自被陸志東等進禀撫台控告八大款後温州留杭學界兩次開會集議查得陳志東等温處兩府實無其人係由永嘉縣錢銑一人揑造當由陳範等禀奉張筱帥批示云孫紳辦理兩郡學務勞怨不辭早爲本部院所深知前據陳志東錢銑汪向遠等電禀極意詆毁頗爲可疑業經飭司查核在案據該生等所禀則是陳志東等七名汪向遠一名温處兩屬並無其人均錢銑一人揑冒自非嚴行查究不足以窮奸詭而端士習仰提學司卽飭温州府澈查嚴究禀復弗延（别） 
[嚴懲受聘翻悔之教員。杭州]  
　　金華府中學堂英文教員郁黼祥去年冬間已受關聘訂定今年仍在該堂教授詎去臘回寗波後延至今年二月尚未到堂屢次函催始知已就他聘金華府嵩太尊惡其反覆無常有玷學界因卽禀請提學司予以懲處當奉提學司批云據禀已悉教員首重品行去留任意已屬不合况貪圖重聘因而翻悔情尤可鄙候札飭鄞縣查明該教員郁黼祥現膺何處之聘嚴議懲處以儆效尤（别） 
[府中學堂添招丙班生。鎭江]  
　　鎭江府中學堂監督趙君前擬推廣學額續招丙班生三十名月繳膳費兩元現已禀奉提學司批准聞日内卽須出示招考矣（射） 
[禀辦女子小學之批詞。武昌]  
　　鄂省啓秀女學堂練習女生周志貞等近擬組織一女子小學堂禀請立案奉黄提學批示該女生等禀設女子小學堂教授管理一切悉遵學部新定章程各種科學　原有啟秀女塾練習生分科教授具見該女生等講求有素深知女學爲教育木原且能推廣學堂力求普及各學科又槪由女生教授尤足以發逹智織維持禮教殊堪嘉尚該女生等務須切實舉辦始終不怠乃可以絶流弊而進文明本司有厚望焉至請予立案之處應俟開辦後果有成效再將學科程度學生人數管理員教員姓名開具清單禀由各司查看情形再行具詳督憲核奪（泰） 
實業類 
[粤督壓制公司之傳聞。廣東]  
　　粤路公司十二日會議後周督即傳李敬寛問話李托故不到等情已詳昨報現悉周督次日仍傳李道至署中追究致電郵傳部之全國忠謂其顛倒是非妄行電部責令李敬寛速將全國忠交出從重究辦並謂粤路糜爛已極現已奏准簡派伍秩庸侍郎張弼士太僕暫行維持路事此後如再有藉七十二行之名造謡生事定將何行何店何人指名追究按律從重治罪等語李聞命唯唯不知所對而股東則謂周督此舉未免近於壓制不合商辦辦法云（人） 
 
 

Page 12

 
 
[批准設立商船公會。南京]  
　　金陵鎭江兩關道及商務局總辦日前將各幇董胡學思等請設長江商船公會一案議詳督憲請示奉端午帥批示據詳船董胡學思等請在金陵下關設立上游商船總會旣與朱丞馮壽現辦鎭江下游船曾流域攸分兩無窒碍復經鹽船董事陳緝照與該董等公同妥議願舉各幫鹽船附於長江上游公會事係因勢利導旣得劃一之規亦免向隅之歎洵屬一舉兩得至公舉龍令璋爲總理該令現已丁艱並非現任人員旣爲衆望素孚應即一併照准候據情咨請農工商部查照核辦仰卽轉飭遵照辦理並令詳擬妥章呈道核明轉送（我） 
[移用停辦真絲巨欵。嘉興]  
　　嘉湖兩府向章每年由各絲行採辦貢絲四千斤白棉一百斤進貢上用其價銀水脚均在各縣地丁正項内扣除發給惟歷年以來此項例價槪被委員吏役董事中飽絲商分文無著而又須另送驗收委員每絲一斤解費銀二三元不等絲商受累無窮現度支部因存絲甚多奏請緩辦三年兩府絲商每年計可省銀二萬餘元嘉興商會總理張右企君因於十七日邀集絲商會議勸各絲商卽將此項經費移辦禾郡工藝廠各商大爲贊成聞不日卽將具禀省台立案開辦别） 
[曲屬林業調查。廣東]  
　　韶州曲江縣屬山場樹木最多其大者日海子峰日白石抝日白旗寨日淋漓石日楠木坑日龍潭面查梅峰山塲所産樹木以松樹樟樹爲最盛可作棟樑或器具之用該處相距河道一百四十里估計全山樹木可值價四千兩之譜其餘白石㘭白旗寨淋漓石楠木坑龍潭面各山大木少而小樹多約計價值或二三百兩至數十兩不等惟此項山塲均係層巒疊嶂高聳雲霄山路崎嶇備植奇險且出水太遠轉運爲難所值又不及梅莑之多是以富商大賈罕有過問開採者（人） 
[洋紗滞銷减價。漢口]  
　　漢上洋紗以三馬牌銷數爲最暢上月間因川陜湘汴各省均來購買已漲至一百一十兩零近日銷路忽然大滞陡减至九十二三兩究其原因蓋因從前定價太昻各省農婦無力購買遂廢棄織務也（今） 
[請免紡織公司零紗税。鎭江]  
　　職商朱天爵在常昭交界地方創設裕泰紡織公司其應完税厘擬照通州大生紗廠及湖北紡織局奏定章程凡紗一大包計四十小包照完正税其零銷不及四十包者請槪免税釐日前已禀由常鎭道詳請江督轉咨農工商部核辦（數） 
[札飭保護林業公司。北京]  
　　喀喇沁郡王部設立林業公司前已咨請農工商部立案茲聞該部又咨行理藩部轉咨熱河都統卓索圖盟長轉飭一體保護矣（天） 
[批飭不准開辦石塘。北京]  
　　商人陳雲亭日前具禀農工商部請開辦宛平縣屬紅山口等處石塘當經該部札飭順天府查覆現據覆稱多所窒碍未便開採故該部已批飭著不准行（天） 
[禀准減收蠶繭税。北京]  
　　烟台商會具禀農工商部請減收繭税當經該部咨商税務大臣核覆現准税務大臣覆稱允照值百抽五辦理昨已札飭該商會遵照并令將所收蠶繭烘法曬法均須整頓改良云（天 
[蠶桑學堂增廣學額。河南]  
　　河北中等蠶桑實業學堂前由豫撫咨請農工商部立案并請增廣學額昨已由該部核准立案當卽咨行豫撫查照并請將章程抄送到部以備查核（天） 
瑣事欄 
[杭府再復公司囤米事。杭州]  
　　杭州府卓太守禀復鐵路公司囤米被藩司嚴批申斥責令復查已誌昨報茲悉此事業經卓太守派員復查續行禀復略謂奉批後卑府等再分飭仁錢二縣隨時密查并密札候補知縣洪令錫礽洪令禧分赴城内外各米鋪吊查賬簿陽以調查米舖陰卽剌取公司旋據該委員等禀稱查悉城内存米十四五萬石城外存米九萬餘石均與賬簿不符傳詢各商董俱飾詞推諉不足爲據至鐵路公司囤米一節查無影響惟該公司人數衆多不免易滋疑惑不知該公司工人均係自食并非聚集一處且錢在上海上海米貴於杭斷無在杭囤集之理等情卑府竊維鐵路公司有無囤米關繫重大卑府斷不敢存見好屬僚顧　紳士之意唯迭經探察未得端倪致勞慈　至城内外各米鋪稽諸賬簿統計存米共十八萬餘石核與該委員查悉之數未符難保其中無存放他所未及備查之處唯照現在查出米數加以官紳辦理平糶源源接濟或可無虞謹此呈候察核云云（回） 
[天足會添設分會。漢口]  
　　漢陽萬女士所創之天足曾居民入會者頗多茲女士爲推廣起見復在逍遥塘旁租就民房開辦第一分會旬日之間入會者已有六十餘人之多可見漢上風氣已漸漸開通矣（朱） 
[新道查閲砲台。九江]  
　　新任九江道文卓峰觀察接印後連日赴彭澤馬當等六處閲看砲台并查點軍火十五日府縣及各委員等設席招商局公請筵宴（寂） 
[洋人担保賭棍。蘇州]  
　　閶胥門外巡警局拿獲賭犯陳榮清等十五人分别罰洋四百元充賑已誌前報茲悉爲首之賭棍黄少臣迄尚未獲前日忽有人壽保險公司總理麥聽師君至閶胥巡警局楊嘉午司馬處面稱黄少臣現住公司情願擔保並願繳罰洋求免追究以全體面等情聞司馬已允准轉禀上憲核示矣（欲） 
[英國拒烟會書記在南京開會演説。]  
　　泰晤士報云英國拒烟會書記亞歷山大到南京後勾留數日卽開會演説端方於此舉頗表同情已出示申明五月以後烟館必須捐照或閉歇吸烟之人必須註册卽此可見中國大員之實心禁烟也 
[米帮互鬥九江]  
　　南昌撫州兩幫米船在龍開河爭泊碼頭聚衆互鬥各有損傷經該處汛官黄春遲將起釁之南昌幇笞責三人詎該幇愈形有服現已赴縣控告未識如何定斷也（過） 
[淫凶定罪。松江]  
　　二十日上海縣派差押解斧斫親夫之淫婦郎潘氏姦夫徐濱材到松聞此案係由淫婦起意業已擬定斬决姦夫則定絞罪現因戚升准太守晉省未冋故將該犯暫發婁獄寄禁（此） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃] [  華生筆記（十九）]  
　　余急問日。彼至密特而散格斯。卽下車耶日然。余日。彼宅安在。其門牌爲幾號汝必憶之。速告我。御者摇首日。否否。余未至其宅也。余日。然則彼在何處下車日。是村之尾。有一極巨之森林。彼至此。卽呼我停車。付資訖。隨怱怱入林去。余日。彼入林後。向何處以去。汝曾見否日。我未經意及此。彼旣去。我卽驅車返矣。余日。彼時固甚早。然汝見此近林之田野中。已有村農耕作者否日。甚鮮卽有之。亦弗之憶矣。余問至此。又覺爲難。盖御者旣未至其家。而彼下車後。又未覩其所往。則兇手之果居是村與否。尚不可必。將何從以蹝跡之。繼憶赫迭所居。在密特而散格斯村。而此御者所見之兇手。亦於是村下車。則卽此一端。足與余所預測者。適相符合。余今無論如何。必速至密特而散格斯村。赫迭所居之鄰近一訪。則於事或有所得耳。正凝想間。御者突然言日。君所問畢未。我所答君者。足當此五磅價。值否噫。君固先許我矣。余聞言。始憶此五磅之劵。尚在手中。而忘未與彼。也。因笑畀之卽謂日。汝能於二十五分鐘以内。亦送我至密特而散格斯。村。此老者停車處者。再賞五磅。御者聞言益雀躍。疾騰身上車沿。執鞭以。待。旣登車。輪蹄聲卽驟起。若風發若潮湧。身疑墮五里霧中。但見街市之。兩旁。屋宇高下。碧瓦紅牆。向耳後疾駛而過。一瞬卽杳。街市旣盡。卽經行田野中。未幾。車截然止。御者高呼日至矣。仰首四顧。則斜暉一抺。猶挂樹。梢。蓋止在將落未落時矣。 
余下車。卽步入林中。徘徊疑想。見村農負耜歸來者。或一二人。或三數人。笑語而過。就而問之。則寂無知者。已而天漸昏。乃向林之彼端。信步行去。出枕數十武。卽見大道。是蓋入村之要路。路旁有矮屋一區。一老嫗倚門坐。方事紡織。其旁一十五六齡之村女。與老嫗對作。口中高唱紡織之歌。興會方烈。 
國外新聞 
[英國親王行程]  
　　二十一日倫敦電云英國惠爾斯親王愛華德已抵歐斯本 
[英政府不允批斥亞洲人遷斐之律例]  
　　二十一日倫敦電云英政府不允批斥南斐洲所定亞洲人遷移斐洲之律例 
[英大員會自由貿易政策]  
　　二十一日倫敦電云昨日英大員馬凱與財政大臣亞斯闊士於殖民地公會互相辯論贊成自由貿易之議馬凱詳論印度商務情形之興盛以及出口貨物之日增今英國如征抽殖民地貨物税殖民地亦征抽英國貨物税以相報復其爲害有可預必者財政大臣亞斯闊士謂英政府不能允准破壞自由貿易之議但願協力設法使英國與屬地之商業日盛其法維何一日改良航業二日添派商務委員駐紥各殖民地三日裁撤或核减蘇彝士河船税四日取道坎拿大以便與澳洲交通 
[南斐洲陸軍大員得人]  
　　二十一日倫敦電云前充南斐洲特蘭斯哇國副都督沙羅孟近特國議院成立未能入選已奉簡充特國陸軍大員 
[英法國邦交親睦之一班]  
　　二十一日倫敦電云英皇愛華德與法總統會晤歷時四十五分鐘法總統隨即答拜 
[日本黑木大將赴美]  
　　二十一日倫敦電云日本派赴美國傑孟思城參觀賽會之黑木大將已抵英屬哥倫比亞殖民地備受禮待 
[日俄商約定稿]  
　　二十一日倫敦電云路透電局駐俄京訪員報稱日俄商約底稿以及戰後善後之約外交官來往辯論之公牘均已由兩國全權大臣核定隨後卽可簽押 
[德國銀行代表致書英法使臣]  
　　二十日柏林電云德國亞洲銀行代表葛德門在波斯京城與英法兩國公使文牘往還甚爲密切 
[奥外部會晤德國君相]  
　　二十日柏林電云奥國外部大臣愛倫塞爾男爵與德國君相商議亞洲政策 
[西五月節期已過]  
　　二十日柏林電云西五月節期德京社會尚爲平靜惟巴黎羅馬兩城略有不靖 
[意大利輪船悮期]  
　　二十日柏林電云意大利輪船密蘭諾號載有意人一千名前往美國乃自西四月八號至今尚未到美以上譯字林報 
本埠新聞 
[滬道定期回申]  
　　道轅接得瑞觀察由江寗來電定於廿日五日動身廿六日到滬（軌） 
[禀請催送相驗西捕傷痕單。]  
　　鎗斃西捕茅露案犯劉阿三等解縣訊辦已迭紀前報茲悉上海縣李大令以該西捕曾由西醫相騐所有騐屍傷痕單前經禀由道台照會領袖領事諭飭檢送惟現旣獲犯未仍送到無從此對受傷處所擬議定罪因又禀請滬道照催領袖迅飭該　醫將單送縣以便查核（盧） 
[上海官事]  
　　奉天農工商務局調查委員候補知縣曹福炳到道禀辭向奉護送山西游學生委員江蘇候補縣丞李苑到道禀見（車） 
[嚴究假冒官親]  
　　上海縣李紫璈大令查得有程西品者冒稱與正巡官程明府爲叔姪輩遇事招摇干預詞訟特飭差拘案押候訊穷（車） 
 
 

Page 19

 
 
[巡丁籍捐招徭]  
　　披猪業認捐公所巡丁姚貴在小東門城脚查得恒順鹹貨行駁運醃猪三担並無捐票當向詰問該行夥不服扭控總工程局由陳叅軍訊知該巡丁並無腰牌不應籍捐招徭着與該行夥石金奎併押候查旋有所中司事投局將姚保去參軍准之（夜） 
[局案移縣]  
　　閘北沈家莊張阿四悮將同居李阿根踢傷肚腹臥床不起李母卽偕二圖地保投控閘北巡局由沈二尹着地保調處禀核茲該保以張持强不肯給付醫資禀復二尹著備文送縣核辦（溢） 
[同室操戈]  
　　閘北巡防局勇周桂生與巡警局巡士在新閘橋互相口角當被巡士拘入巡警局由楊明府備函片送南市總局核辦（舟） 
[輿夫倚勢攬權]  
　　南市貨捐局某委員輿夫沈阿狗倚仗官勢招攬事權又有勾同野鷄巡丁代奸商偷運厘金等事現爲總辦志太守訪悉當卽飭查激究矣（永） 
[行凶工匠送縣]  
　　滬南製造局相近居民左姓雇作頭楊毛毛建造房屋有江北貧民前往拾取木柴被工人撞見卽將該貧民痛毆致傷三人經高昌廟巡局員李二尹查知飭勇將行兇工匠十人受傷江北人三名一併解縣請究（疏） 
[路斃可疑]  
　　前晚有一貧民路斃吳淞路某弄爲捕查見疑爲附近某客棧所抛棄當卽回禀捕頭飭探查辦（西） 
訟案 
[再續縣訊鎗斃西捕 [T1 ]案 [/T ]]  
　　槍斃西捕案内男婦各犯前晚經本縣襄讞洪明府復訊屠杜氏仍諉卸不知明府喝令掌頰一百下始供劉阿三於二月初六初八前來住宿兩夜伊云有洋數百元存借在外誘婦人與伊姘識二月後劉有友七人到來每人借給洋一元王夢利曾兩次挑送洋烟與劉吸食伊等如何犯事婦人在家未悉又訊王夢利亦復游供飭鞭背三百下始認由眼線李仁玉之甥老咸紏同小的及李劉等共十一人往搶烟紙店小的與老咸在門外把風西捕亦老咸轟斃劉阿三初亦抵賴鞭背三十下始供由金寶爲首紏搶沈明土堅供並未夥劫明府質之王劉二犯亦供沈實無分李仁玉供無外甥因作線被誣明府核供尚有不符判劉王二犯收禁杜氏仍發官媒李沈收押候再訊究（車） 
[會訊造屋不照合同案]  
　　英商克羅夫控木作頭黄洽記不照合同造房一案已誌前報昨日關太守偕英副領事巴君會訊原告延担文律師幇辦雪門聲稱請補傳作保之鼎興記號主王友材到堂質對否則請堂上前往踏勘所造房屋是否與合同相符務請堂上向被告追透支工料洋一千餘元黄洽記供作保之鼎興記號主王友林在南市新馬頭地方西人克羅夫供係蕭錦記公司造屋打様人黄洽記不照承攬造屋并不認承攬上所蓋之圖章請究蕭錦記供亦相同被告律師高易瓊司聲稱此案係蕭錦記與黄洽記交涉克羅夫不應插訟况蕭錦記前因盜賣人地被人控告至廿七起之多堂上勿爲所蒙太守核供商之巴君判著補傳興記號主王友林到案訂於下禮拜五復訊（根） 
[上海縣案]  
　　本城中局正巡官程明府奉道憲札飭將得賄私緃光棍之巡土等解縣奉李大令訊究原告徐國興供本月初九夜行經顧家弄遇素識之陸小狗向小的借洋四元不允卽拔刀戳傷腰際小的呼救由南局七十二號巡土蕭光全到來將陸拿獲卽由陸之友人再三商勸小的准巡土將陸釋放不得已允之巡土有無得賄實不知情劉開發供陸小狗常來店吃粥故相認識初九夜見陸被巡土拿獲小的出爲排解蕭光全供至南局當七十二號巡土是夜將陸小狗拿住因受傷之徐國興允衆理勸懇小的釋放不敢得賄大令向劉根究陸之家事供陸有母妻其兄在道署當柜書大令判將蕭巡土片送中局當差劉交保查明陸小狗下落禀候核辦徐退候示（車） 
[總工程局紀事]  
　　生盛石灰行主范瑞卿欠黄煥雲存欵洋五百餘元黄向索不理反被范妻毆辱控由南區解案奉孫明府提訊黄呈摺據投訴前官判范從速理處○董山珍扭船主陳萬玉到局控被欠洋二百四十五元孫明府著邀埠頭理處○余永祺扭沙船夥嚴嘉樓王福興到局控被串通盜賣生油一千一百餘斤值價銀九千餘两向舵工追間反被行兇孫明府訊供之下判嚴王押候諭令該船主將盜賣之油備價追回覆訊○司徒驥遺抱王升投挖光涵莊欠租霸房等情孫明府准即立提轉租之同發棧主張鳳儀及棧夥徐三到案訊得該棧主有容留無賴聚賭情事判張徐押候遷屋後釋放（譽） 
[公共公廨早堂案]  
　　鋸匠邊者香邊阿四等將同業馮炳炳毆傷斃命報由上海縣相驗各情已誌前報昨探將邊阿四等解究襄讞王肇之明府商之德師副領事判將邊阿四等一併押送上海縣歸案訊辦○新閘路盈源京廣洋貨號主俞志康違章將煤油自來火柴廣儲店中經探查見將俞傳案俞供門面雖只一間存貨内進實係两間並不違章明府判朱罰洋一百元充公○朱愛珠借方金保金戒向索反被兇毆一案已誌前報昨探將方傳究朱供阿姊亦被方兄打傷斃命曾奉縣主相驗求察方供縣令驗得朱姊係吞烟身死　人無涉明府以供詞各執判方交原保朱押候函致上海縣復到再斷○五十一圖地保周阿桂周祥林將氽來浮屍私行抛棄解奉中西官訊供押查等情已誌前報昨探將两周解訊詎均狡賴不認明府以供証確實未便寛容判還押候函請上海縣飭查復到再訊○老椿記棧主楊欣謀被棧客陸寄生控告在棧失竊值洋九百六十九元之衣飾一案昨由捕房飭探將楊等劉某傳案陳供由營口來申住老椿記初四日带同眷屬出外遊玩至晚歸棧則衣箱中各物均被竊去向楊追究不理情急求究訊之劉供棧主於昨日赴蘇准禮拜回　禮拜二投訊明府判一併退去限七天自行理楚○沈阿金竊取某洋人花盆判押六月期滿再枷一月○王阿雙掩入陳杏生家圖竊判押一月○徐新法先後竊取王德才等家衣服判押一月期滿枷示一月○王嘉金因與席有富爭業口角被王將軋入茶肆勒索洋十一元報捕解究判王賠十一元再罰洋十元各具安分結開釋○王阿二屢引西人作不端事昨日解究判押六月○李洪昌誘拐江陸氏女兒來申報捕解究判押西年一年○夏年順搶取姚雲福衣服錢洋各物報捕解究判押西牢一年○徐松林竊取吳子蓮家衣服烟袋各物由捕解究判押六月○張性怡先後掩入朱寄和等家物判押六月○張阿保王阿二將金表在押鋪質錢由探解究並在身畔抄出信函内有身犯重案等語判押查再訊○茂生洋行控鳳辛梅定貨不出抗傳改提解案判罰洋十元押候禮拜一傳原告訊奪（泉） 
[法租界公堂案]  
　　法商公泰洋行惡夫滿延開逹博土两律師控泰順合奚南增不交定銅一案經中西官迭訊數堂尚未結案昨又集訊被告仍請逹貝拿律師到堂伸辦原告律師仍稱當時之銅雖係盧鶴卿所定先付和康莊票定銀五百两後又付五百两計共付銀一千然盧是公泰買辦彼時泰　全由漢口致信與公泰豈得諉爲與洋商無涉希　推缷地步至於控告英公堂後由意領事穆君將禀詞抽回註銷一説盖公泰隷于法國應赴法廨具控故將禀單收回並非了案所致陳明府得供即將英廨抄來穆安素君致關太守原函文朗訕日此案两造業已和息請貴分府將原禀抽回銷案等語此信並未云及有法商公泰字樣亦無赴法公堂控告等語誦畢商諸費繙譯判各退去後半月下堂論○陳炳榮王文元在途夥搶葉鳳朝金鐕戒控押日久黨羽未獲昨又解訊判各枷一月○董周氏王劉氏行竊木作塲木頭拘訊判各押三天○吳李毛竊沈俞氏衣物判枷一月押攺遇所二月○張德生向竹林田金山在立大碼頭串竊卓吳氏考籃内銀飾洋兀拘究奉判田押七天交保開釋張向押候補拿同黨贓物再訊○王阿毛竊檀香拘獲解究判枷示一月（浩） 
[美租界捕房事]  
　　陳阿美前晚至密勒路某日本人處索取工資無著反被毆傷面部當卽控由捕房飭探將該日人拘獲送至日本領事署訊究○馬夫高生才在黄浦路停車違章由捕拘入捕房訊明姓氏釋出仍候請單傳訊○莊家弄同興昌洋貨店被竊衣物報 
 
 

Page 20

 
 
由包探將竊賊某拘入捕房押候吊贓送究○某西人昨日秉坐汽車行至乍浦路某被號馬車撞損由捕將該馬夫拘入押候送究（西） 
來件 
[農工商部札商務總會文]  
　　爲劄飭事案准外務部咨據英使函稱本國屬地澳大利亞本年秋間擬在梅勒本地方開辦女工賽會中國能否寄送女藝數品請與農工商部籌商示覆等因相應將原送章程咨行貴部查照等因到部查該曾係訪照昔年巴黎女工賽會辦法凡婦女手成之工作如繡畫雕刻紡織燒瓷及其他等類無不分科陳列洵屬有益之舉合應抄錄原送章程劄飭該總會遍告各項商人倘有新奇之品果出於女工之手者務於四月以内由該總會代寄本部仍俟審定後再行設法彙寄藉以表彰中國女紅之成績本部有厚望焉此劄 
　　澳大利亞國女工賽會女工賽會章程分送各國設立此會之意欲得各國女工手作不求賽戰精巧衹求研究工藝所謂女工者或婦人工作或少女工作或舖工或家工或古藏或新作或學堂或住家女工均可其鄉間女學堂工作則更妙此等女工賽會陳列六星期本會會董甚願各本主將交來工作聲明是否惠賜或借或賣惟思各國工作轉運到會煩難跋涉本會賽深感激極力籌度使難轉易倘各處工作直逹梅勒本當包裹嚴密並寫明寄交澳大利亞國梅勒本城女工賽會塲到會之日應在西九月中旬各國女工作大件應由轉運公司保險運來而各該公司住址隨後函逹其小包卽由郵局寄交可也凡女工作或送入會者惠借陳列者其轉運保險等費均由本會支給惠借陳列各件賽畢仍由本會嚴密包裹送還原主轉運等費亦由本會支給所有寄交本會陳列以備售賣各物其運脚等費均由各本主支給今將包皮字樣附列於後俾得照樣塡寫本會經理傳電住址梅勒本澳大利亞國女工賽會塲由某人某處寄聲明給借賣若賣應聲明價值並寄交會塲某科 
一千九百零七年澳大利亞國第一次女工賽會章程澳大利亞國總督訥考特及其夫人在該國振興工藝各事無不竭力講求訥夫人以爲振興工藝之要舉莫如特開專會將婦女之各等工藝陳列於中昔年法京内開辦女工賽會凡婦女手成之工作如　畫雕刻紡織燒瓷成作菓醬食品等類無不分科陳列成效卓著法之工藝因此大訥興夫人有鑒於此故亦擬仿照辦理會塲擬設於澳大利亞國之梅勒本城開會期訂於一千九百零七年十月或十一月英君后允爲護持訥夫人身任總理經理一切爲希德君凡致該會之信件均　寄交希君之住址係梅勒本城克林街二百三十七號 
陳列品 
各國婦女之工作凡以下甲乙丙三條内所載者本會均願代爲陳列再陳列各品分爲三科 
（甲）十八歲以下之少女手做之工作 
（乙）十八歲以下十五歲以上之少女手做之工作 
（丙）十五歲以下之少女手做之工作 
凡寄送陳列品均須將作者之年歲詳開示 
（甲）油畫及水畫（山景水景人物花卉小照）等類凡抄襲古畫者槪不陳列 
（乙）燒磁磁器畫繪灰蜡標本木器雕刻綢緞油畫水畫等類 
（丙）各種縧带如邊齊伯斯樂得翁單號泥潭等處所作者花邊欄杆衣服綑邊綢緞繡花手織各物如桌墊桌毯枕套壺套等類 
振務 
[如臯教育會經收淮海義捐第二次清單]  
　　無名氏洋五十五元祝君舒愷汪君子　各洋十元馬君芷洲馬平田馬氏小學職員學生各洋三元無名氏祝君光　沙君其琛各洋二元賈興君小洋二元馬君保之楊三不惑堂各洋四元王君鍚五洋一元五角沙君鳳標湯君克明馬君子安孫君纘禹孔君瞻武姚君采臣孫君少賓沙君鳳藻張君畟人各洋一元環佩孔君小洋一元陳君富哉孫君鳴臯吳君止善許君蔚生馬君子良黄君家祿沙君顯哉李君鼎臣周君吉甫許君韶九王君茂山各洋八角楊君啓宗洋六角張君恩湛袁君紹璋渴君日新馬君同孫各洋五角張君國煕王君書田姚澤君各洋四角石君煕奎馬君家駒各洋两角以下女學校袁文珊女士洋一元姜　班謝女士洋四角吳桂珍女士楊素娥女士各洋二角趙增榮女士吳淑媛女士各洋一角共收大洋一百六元小洋十七元五角用特登報以惕仁風 
[許久香經收江北振捐第二次清單]  
　　陳潤墻觀察交來江西商會募助洋四千元烏程李聃君交來洋一千元曾少卿觀察籌助海州粥廠經費規元三千两正合特登報以揚仁風 
[徐海實業公司經收皖北振捐第二次清單]  
　　丁价俟君洋二百元金鞏伯君交來西友華脱亭洋四十四元八角三分王鏞高洋十元無名氏洋五元無名氏小洋五角合特登報　以揚仁風 
[蘇省鐵路公司經收淮北工賑第卅九次報告]  
　　河南苗杞生大令洋五十元正特此登報奉播仁風 
 
 
 

Page 21

 
 
   
 
 

Page 22

 
 
　　　　　　　 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（四續）]  
　　（丁）毛製品。此品爲吾國商界所素不注意者。實則此物與今日之市面實大有關繫。試觀外洋流入之品。除布疋外。以呢爲大宗。呢卽所謂毛製品是也。吾國類是之品。祇有洋毡。其出處有三。一出自河南。一出自江浙交界處。一出自膠州。雖不甚爲人所注重。然細按之。實不愧爲商戰上將。因其形式及功用。頗似呢耳。茲將其三種之優劣弊病細言之。 
（丁之一）出自河南者。爲中等品。從前極粗鬆。且形式不佳。現已改良。惟仍不能與呢頡頑。若能造成渾然之衣料。尤爲。人所歡迎。其改良法可與總論叅觀。 
（丁之二）出自江浙交界處者。爲下等。其形式及功用。均無足齒數。欲其發逹。恐非一時所能道及。所造之品。惟毡毯毡疋。尚稱合用。然毡疋之尺寸過短。仍無製衣之資格。改良法詳後。 
（丁之三）出自膠州者爲上上品。頗足與外洋之厚呢相埓。卽現時市上所用之毡帽等。均爲彼處所出。所可惜者長短闊狹皆不合度。法詳後。 
（丁之四）由是言之。此物非不可藥救者。但憂乏人提倡耳。茲特獻芻議如左。以備諸君子採擇。惟此種品物素爲人所不注重。若調查之。未免多事。然吾謂今之調查實業。莫妙於調查此種。蓋吾國實業之徼。實由于不注重此種物件耳。 
（丁之五）改良總論。 
（子）須改其造法也。此品之造法。爲中國最不善之造法。蓋非織成者。係用料和水叅匀。將羊毛攙入。竭力攪之。復少雜以棉質。然後用物擊之使緊。曝之烈日中。候燥。卽成爲毡矣。此種造法。欲造成製衣品。實屬難事。蓋製衣品。每件大衣祇少須縱十三尺。横二尺方可。照此造法。至多不過及此寸尺之半。故亟須改其造法也。（未完） 
雜俎 
[鑿山新法]  
　　美國保的馬城相近。有小山一座。近欲鑿一道。計高九尺。闊三百尺。長一千五百尺。若用人功。縻費甚鉅。乃用水力之新法。卽就山傍瀑布。以鐵管承之。（管徑八寸。其口徑則僅五寸。）使對山噴水。未幾巖石粉碎而下。變爲泥沙。復經一管。流積山麓窪池。遂成平地矣。 
[動物最長壽之鯨。]  
　　動物中最長壽者爲鯨。三百歲乃至四百歲之鯨。外國漁師。時有捕得者。欲判其年齡之長短。可視其骨之層數而定之。 
 
 
 

Page 27

 
 
餘方每方開津錢三百八十文其實每方僅津錢二百文其歸中飽者可想而知一節查自楊柳青後白塔寺起至天津虹橋止共修新埝一十餘里工料尚屬堅實用土十五萬二千十餘方係包給工頭王蘭亭等修築每方付津錢三百八十文共用三萬一千八百餘圓該工頭等自雇小工其中取利或有每方給價三百四十文及三百四十文之説現在工頭皆散無從查詢况包工章程向論工料堅實其有賠賺並不過問工竣之日業已委員查驗稽核尚無浮銷冐銷之事又原叅所修之隄二十七里均上游口窄下游口寛流必不暢貽害方大而所用之欵除作正開銷不計外該局員朋分入已者已三萬餘圓一節查新修之隄埝二十餘里確係上游口窄下游口寛興修時係與衆紳董商酌因地制宜係爲保護民田並無貽害之意清丈局原捐驗費三萬三千八百餘圓充作工價三萬一千八百餘元其餘二千元以及所收丈費並官荒無主租價等項共計三萬四千餘元内中開銷委員司事薪水以及局用一切雜費共七千九百八十餘元其餘二萬六千餘元悉數解歸幼稚園工藝局種植園工廠以充經費其無朋分入已三萬餘元已有明証又原叅縱容紳士石士元之家丁崔桂林土棍趙俊明佔地八頃有餘並强佔高姓十數家零星之地現經高姓在縣控告非押卽打蓋天津縣章師程與該局員亦係同族一節現查天津縣章師程籍隷浙江章兆蓉係安徽人並非同族高觀臨在縣控告崔丹圃卽崔桂林侵佔伊地十六畆傳訊崔桂林不認侵佔該縣斷令高姓赴清丈局查丈尚未完結亦未責押趙俊明查無佔地確據張士逹張士奇等有地二十餘頃少地三頃餘赴天津道控告札局查丈補給一頃張士逹等未允適值陳恩鈺赴局控張士奇强佔地界張士逹等送縣看押由道委員審訊因人証未齊亦未訊結等情禀覆核辦前來臣查該局員候補知府章兆蓉被叅攘奪民産冒銷隄工信用劣紳營私漁利各欵飭據藩司派員查明尚無其事惟該員承修民埝查丈地畆往往追究業主上年老契方予承領雖爲核實起見辦理究嫌稍過怨讟之興諒由於此且時令其姪章蘭芬入局幫辦筆墨縱無别故亦屬不知遠嫌應卽撤差記過以示懲儆高觀臨張士逹陳恩鈺等控案三起應飭調署天津府知府凌福彭候補知府李兆珍會同提訊明確秉公斷結以免纒訟所有遵旨查明緣由理合據實覆陳伏乞皇太后皇上聖鑒訓示謹奏奉硃批知道了欽此 
宫門抄正月二十二日民政部都察院正黄旗值日無引見熙貝勒繼祿各假滿請安密雲副都統德麟請訓秀綸謝賞委散秩大臣恩明啟謝授廂藍漢都統恩成章謝署正黄蒙都統恩召見軍機徐世昌毓朗趙秉鈞德麟 
度支部謹奏爲遵旨速議具奏摺 
度支部謹奏爲遵旨速議奏恭摺仰祈聖鑒事十一月十八日由軍機處交出奉旨岑春煊電奏悉本年江蘇徐海淮揚水災甚重業經迭次發帑並諭令度支部續籌接濟茲據奏請疏治淮河以工代賑籌撥大宗欵項各節仍著度支部速議具奏欽此欽遵到部查原電奏内稱江蘇徐海淮揚一带水災甚重淮河淤墊久未疏治今秋久雨暴漲氾濫横溢徐海淮揚二十餘州縣田廬漂没悉成澤國而宣洩無路至今低田瀦水不能播種州縣狃於成例先不報災仍索賦税紳商辦運賑糶之雜粮經過徐海淮揚一带厘卡留難索捐淮關有扣船月餘始放者豆餅向不抽捐因饑民食此者衆豆餅來者日多而釐卡委員竟敢每斗加抽二文以致商販裹足饑民乏食仰蒙聖恩先後頒發帑銀二十萬兩妥爲賑濟江寗藩司繼昌於被災最重之州縣每屬祇發銀四千兩且責令地方官指欵歸還屯膏不饑民窮困於是相率南下四出覓食現聞災民之聚集清浦者約五十萬人揚州鎭江各有四五萬人安徽鳳頴亳泗災民之來宿者亦有數萬江督端方自到任後將匿不報灾之州縣撤換一二籌欵振濟汲汲補救而災民已四散流亡不可復遏雖蒙聖恩發帑截漕現又准撥桂捐六十萬兩已虞拯救失時若此後無鉅欵接濟哀鴻徧地必致釀成亂端煊日夜焦慮預計弭禍之方惟有赶籌大宗賑欵遣散飢民欲飢民散之而不聚惟有各就原籍責令疏治淮河以工代賑之法惟事不易舉在欵與人江北提督廕昌駐紥清江於工賑一事本最切近惟地方應辦之事甚多不能常駐工所查有侍郎盛宣懷前辦小清河工程頗著成效且素洽商情挪墊工欵易於應手翰林院修撰張賽於疏治淮河情形研求有素辦事又極熱　若派該二員督辦江蘇工賑必能收效至需欵甚鉅必再撥大宗欵項以爲提倡可否仰懇 
天恩特派該二員督辦淮河二帶工賑並飭將滬存磅價盈餘全數撥作工賑之用並速將貽誤災區之州縣辦賑不力 
 
 

Page 28

 
 
之人員及關卡扣賑加捐之委員查明據實從嚴參辦以蘇民困而振人心等語臣等伏維辦賑之要首在籌欵次在查賑查賑之要在於分别極貧次貧然後以户口之多寡酌欵項之盈虚則賑務乃有把握本年各省水旱偏災所在多有而以江蘇爲重疊蒙聖慈賞撥帑項復據兩江督臣及商約大臣等屢次請欵均經臣部分别籌撥在案茲又據新授雲貴總督岑春煊電奏疏治淮河以工代賑籌撥大宗欵項等因查兩江督臣端方等前奏内稱並飭淮徐二道趕修堤堰以工代賑約計工賑需欵二百餘萬又商約大臣吕海寰等前奏内稱臣等勸募義賑二十萬兩並請將廣西溢收捐欵百萬撥交江督充賑各等語是以工代賑之策約需之數該省官紳早已籌及端方等身爲本省大吏責任所籌諒不能不審而國家前後允撥的欵一百一二十萬此外尚有額外銅圓七項常捐及義紳所募約計二百餘萬之欵當已無難湊集至洋欵磅餘現在所存爲數頗鉅但磅價漲落無常不得不留備不虞况各省因近年磅價平减應解洋欵頗懷觀望臣部仍堅持不肯稍事通融者誠以事關交涉惟慮失信外人是以雖爲怨府而不辭至臣部前提之八百萬以一半歸還匯豐以一半備籌銀幣而一半銀幣仍可以備還洋欵蓋非萬分急需臣部亦斷不敢輕爲指撥所有磅餘一項臣部於議覆兩江總督端方請欵案内甫經議駁此次仍難照准至淮河究竟應否疏濬河工究竟需欵若干臣部無從遥度應請飭下兩江督臣切實查勘奏明辦理又原奏所稱該省地方官吏之匿災索税扣船等弊應一併由兩江督臣確查如果屬實卽行從嚴叅辦以重賑務而恤災黎所有速議緣由理合恭摺具陳伏乞皇太后 
皇上聖鑒謹奏奉旨依議欽此 
宫門抄　正月二十三日度支部宗人府正白旗值日無引見經文泰謝授西安左翼副都統恩掌儀司奏二十九三十日併祭奉先殿溥侗行禮召見軍機溥　紹英寶煕 
兩江總督端等奏爲查明鄉紳被叅各節覆陳摺 
頭品頂戴兩江總督臣端方江蘇巡撫臣陳夔龍跪奏爲查明鄉紳被參各節恭摺覆陳仰祈聖鑒事竊臣等承准軍機大臣字寄光緒三十二年九月初六日奉上諭有人奏江蘇紳士惲祖祁恃威肆虐烈婦含寃請飭查嚴究一摺端方著陳夔龍按照所叅各節確切查明據實具奏母稍　隠原摺著抄給閲看欽此伏查上年三月間曾據署按察使朱之榛轉據署陽湖縣知縣王念祖詳以惲紳家人禀控薛錢氏黄錢氏等藉産圖詐訊明斷結在案嗣于本年閏四月據署江寗縣知縣朱枚詳報朱錢氏自縊身死一案聲明該氏親筆遺書有求欵辦葬負恥求嗣均屬徒勞字樣卽經批司核議旋據常州紳十前福建按察使劉翊宸等禀朱錢氏乃黄錢氏之訛其致死之由實因受惲氏之辱並呈該邑士民所刋烈婦慘死記及黄錢氏自作述寃篇前來又據署江寗縣知縣龍璋詳稱黄錢氏誤爲朱錢氏係由該氏堂兄舊僕臧林發與棧主地甲人等誤報請爲更正立案等情正在飭司查辦間欽奉寄諭前因當經會委候補道王仁東會同臬司澈底確查茲據該道禀稱奉札後卽改裝易服先詣常郡密查此案原因本爲典屋找價而起緣在籍紳士前工部侍郎惲彦彬現住常郡麻巷内房屋一所本係錢姓老二房公産兵燹後屋已被燬于同治年間由錢子宣出資重修卽歸其一房居住迨後錢子宣聽鼓湖南將是房出典與劉姓管業計典價銀二千六百兩錢樾生又先後靠借銀一百兩錢九百千文嗣因劉姓轉典與吳姓計修理錢二百千文又議歸錢劉两姓各認一半均經立有單據至光緒三十二年復由錢謹齋同姪春生出名向劉姓贖回加典與惲姓爲業共得典價銀二千七百兩又錢二千三百千文言明五年爲滿立契成交錢樾生之子康侯曁錢子宣之弟子峯亦均列名作中至已故黄錢氏係錢樾生之次女錢康侯之胞妹適同邑黄子芳爲繼室越歲夫故矢志守節事父母翁姑稱孝親族鄰里均無間言三十年十一月間該氏因兄康侯在其姊薛錢氏家染病身故家貧無以爲殮欲向惲姓找借若干開支喪用先邀其戚朱紫蘅前向惲彦彬商懇惲彦彬以氏父錢樾生在日曾向劉姓迭次靠借至千餘串之多致典價因此加增且以立有永不再借票據不允所求另送奠儀洋十元交朱紫蘅轉給黄錢氏以欵少無濟於事卽與其姊薛錢氏偕往惲彦彬家堅欲靠借盤踞廳事兩三日適惲彦彬之堂弟開缺福建興泉永道惲祖祁踵至詢悉前情面斥該氏不應恃寡出頭跡近無恥該氏惱羞成怒順手將儿上水仙花盆迎面擲去幸未擲中惲祖祁亦因此激怒喝令保甲局勇等上前將該氏及薛錢氏一併拖扭送縣請訊旋經前署陽湖縣知縣王念祖查訊黄錢氏復用所带剪刀當堂自刎劃傷項頸幸卽攔奪傷痕尚未深重傳其夫弟 
 
