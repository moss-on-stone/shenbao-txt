# 1890 - 330 - 4906330

 

Page 1

 
 
[彚解山左振銀棉衣] [  申報館協振所謹啓]  
　　南都花月方軟舞以嬌歌北地冰霜早砭肌而刺骨鴻難集澤蟲盡號寒雖曰鐵石心腸見此亦將涙卜矣本館近又集得荳規銀五百兩棉衣一百二十件會同各善士解往山東散給飢黎俾作禦冬之計惟是災區太廣遍及爲難伏祈大發婆心各分家量從心所欲隨分而施則墜露輕塵亦拜仁人之賜解衣推食益銘羲士之恩矣用綴蕪詞藉邀荃照 
[二十四史第一次出書告白]  
[圖書集成局啓]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祗以精益求精不免稽延時日茲已　　二十餘史第一次先出晉書宋書南齊書梁　陳書魏書北齊書周書隋書南史北史舊唐書元史等十三史共書一百六十二本與股者如找　　銀三十元卽可持票前來提取并付第二三次書票各一紙其第二次至本年十月二十左右可出史記前漢書後漢　三國志新唐書新五代史　五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務　速來購取否則　書告　後當另定價洋也其書分盛木箱三口大小一式製極工雅惟取　時每口須另加洋六角此布 
[盡人以補天說]  
相傳共工氏頭觸不周山天柱折地維缺天傾西北地陷東南女媧氏乃煉五色石以補天此一說也荒乎其唐聞者每不之信甚有從而附會之者謂天傾西北故西北多山地陷東南故東南多水此則尤爲井蛙之見蓋彼之所知者於中國且不能見之眞而知之確他何論焉而吾乃獨取其補天之說以爲信而有徵夫補天又何所徵哉無論天之高高在上者不可補杳杳無憑者不能補卽曰女媧氏運大神通施大法力居然有以補之亦究誰見之而誰傳之者實則當時之寓言而作史者誤信以爲眞事耳共工氏無道四方咸被其虐所謂傾也陷也者乃徧乎天之下地之上女媧氏反其所爲施仁政除苛政於是乎前此之缺陷悉補而平之此則補天之說也今人之贊揚人者有曰是有回天之力又曰旋乾轉坤皆此意也今日之天下其傾陷者亦多矣自山西旱荒以來至於今無一歲無水旱偏災之見告山東爲河患此則已爲中國之常例求其有一年安瀾而不可得自昔及今終無良法心補救之姑不之論直順水災則其創見者也流離顚沛莫　名狀已覺言之傷心而各處之告報者或爲火災或爲雹災或爲風災又不可以更僕數噫何天之禍我下民者至於此極耶臺灣孤懸海外本爲富庶之地鄭成功開之於前自隸版圖不甚整治而航海客曾至其處者無不津津樂道之以爲土地之沃饒出產之繁當不但爲福建一省之冠而且他處亦莫與抗衡較之四川天府尤爲過之無不及近經劉爵宫保加意撫循悉心籌措興商務開礦產造鐵路通輪船人烟輻轃商賈雲集竟成爲中國之一大埠内而撫番社墾荒田丈地升科增賦巳多而民無所怨宜乎蒼蒼者有以鑒其誠而降之福矣乃昨　邸抄見有劉保帥奏報臺灣各屬遭風被水情形一摺而疑天心猶太悔禍也臺北府城六月初一日辰刻驟起颱風雜以大雨傾盆倒峽不足以喻直至亥刻始漸止息以致臺北府城内衙署民房坍搨損壞者不少此外則如基隆爲出煤之地淡水新竹各廳縣皆臺北府屬之菁華又有臺灣府屬之苗栗縣均於是日遭風被雨其臺灣府屬之臺灣彰化雲林各縣則於初六日同時遭風臺南府屬之安平鳳山嘉羲恒春各縣直達臺東州則於初五日同時遭風此次颱風徧起兼以大雨滂沱有至五六日始息者以致内山山水陡發奔流横溢近山各縣低窪處所水驟高至丈餘山上沙石隨水滾流積壓田園甚多間有村舍被水冲激竟成溪涧者傷失人口不知凡幾幸而時當六月早稻已收晚禾太種水之驟來者亦驟退不至成災然臺灣恒春兩縣被災最重之區則已慘不忍　矣此次風災當時已據訪事人來信錄人報中而所言不若劉保帥摺中之詳盡且其時辦理情形亦未深悉今乃知當日一經各屬禀報卽由保帥批飭將遭風雨倒坍民房與被冲之村舍淹斃之人民分别妥爲撫卹並將被災最重之臺灣恒春二邑分别籌欵賑撫又令　水冲沙壓之田園督率農佃赶卽設法挑復其有實難墾復之處再飭確切查明禀派委員員勘斟酌辦理以故此次臺灣之災尙不爲大害此則劉保帥補天之手叚有以致之也夫此次臺灣風雨幸在六月災而不害然苟非劉保帥悉心籌措又豈得安然無事由是推之各處水旱偏災苟能辦理得法或亦可以安謐如常黄河之工自古及今曾無已時或者謂非人力所可施而論者尙以爲其失在於先時商六七賢君但知愛民徙民以避水而不亟尋禹之故道引水歸塗是爲第一失着至漢時築宣房塞瓠子則巳開曲防之漸而治之愈難後世更不待言矣若此者仍由於人事之失而不得歸咎於天也若辦災者則其事究易於治河倘人人以劉保帥之心爲心偶遇偏災立時施濟則内地各處較之臺灣之初創省會者似更易措手發積榖之倉則移補可以不淹時日也興代賑之工則補助可以不糜巨帑也是皆所謂盡人事以補天心也昔諸葛武侯曰謀事在人成事在天孫武子曰天定者勝人人定者亦勝天二說之中孫武之說爲尤長竊願與賢司牧之有心於救災禦患者一再籌之 
[本館接奉電音]  
　　昨由京友電傳上諭一道敬謹譯登○十月十九日上諭理藩院左侍郎着鳳鳴補授欽此 
[武宴盛儀]  
　　傳臚之翌日例宴讀卷等官以及新武進士於兵部名曰會武宴本月初六日爲會武宴期欽派乾淸門行走固山員子毓　爲主宴大臣護軍統領長春照例帶正紅護章京二員護軍校二名護軍二十名護宴兵部預於大堂簷前月堦上支搭蓆棚結綵懸花棚内北面設宫闕屏張前設黄案爐一内炷黄藏香一束燈二上燃紅燭筵上各設魚二尾羊腿二隻大饅　四個上皆插以黄紙蓮花菓栗金糕氷糖各二肉饅　二烏眼各四儀門結綵上粘紅紙大書會武二字大門亦結彩綢緑營司坊　役於署内排班嚴禁搶宴喧譁等事狀元張憲周等於八點鐘時先後抵部兵部堂官讀卷徐麟徐陳四大臣曁執事各宫皆朝服赴部迨九點鐘始齊集今將會武宴禮節綴錄於下樂部和聲署陳樂於臺南光祿寺庀饌禮部精膳　官朝服眡布席主席大臣讀卷大臣鑾儀衛大臣席當後楣西向兵部尙書侍郎席當前楣東向均專席左右楹外席各三行左一行爲受卷官席二行爲收掌官席三行爲書榜官席右一行爲　　 
 
 

Page 2

 
 
彌封官席二行爲監察護軍叅領席三行爲印卷官席供給官席於露臺左鳴贊官席於露臺右均相向二人共席一甲　憲周等席於供給官之左八旗武進士吉陞等席於張憲周等之左二甲第一譚鰲三甲第一葉鴻鈞席於八旗武進士之左均專席北向露臺卜以迄儀門内甬路上二甲衆進士席於左三甲衆進士席於右均共席南北相向平明諸進士吉服先會兵部各官朝服會於金水橋辰刻兵部官屬入請赴席橚貝子曁讀卷等官由東長安門詣部兵部六堂官出迎於堂檐卜廼率諸進士重行北面聽贊向闕行三跪九叩畢升堂旅揖和聲署樂作主席爲狀元榜眼探花簪花吏人分俵金花於堂上下席間序班引狀元榜眼探花詣堂檐下東面立傳臚以次諸武進士序立露臺上見橚貝子四拜橚貝子答二揖次見讀卷四堂兵部六堂鑾儀衛一堂四拜讀卷等均答二揖次見執事官再拜執事官均答揖畢主席出　堂檐下西面立光祿寺官酌酒授爵主席受爵揖酹酒三光　寺官以次授狀元榜眼探花酒皆奉爵立飲卒三爵三揖橚貝子答揖各官就位諸武進士咸就位和聲署升歌兎罝之章光禒寺官行酒供饌如儀宴畢各官出席率諸進士詣香案前向闕復行一跪三叩禮席撤衆官退送如初迎禮諸武進士皆隨出而部署皂役人等紛紛搶宴兵役莫能禁阻其間折木聲摔磁聲喧呌聒耳有懷藏者有襟兠者有手携者相率以出而筵宴遂終　　　　 
[日下歸鴻]  
　　總管内務府大臣爲知照事准内總管趙來福傳旨皇后瑾　珍𡣕於十月初六日由内還蹕南海所有應行導引扈� 
從以及跟隨關防各項官員侍衛人等均於是日寅刻在順貞門外伺候等因交出相應知照各該衙門凡有應行傳派預備之處卽希查照向章辦理○景運門値班十處各堂面諭三旗司鑰長知悉禁門迤内理宣嚴緊小心方昭愼重該各門値班官兵晝則嚴禁閒人往來盤詰出入夜則傳更遞籌梭巡無間始足以淸肅禁廷不得因駐蹕南海致生因循怠惰之心本十堂迭經曉諭三令五申誠恐日久生澥爲此諭知　鑰長嚴飭該各項値班官兵務必認眞巡察嚴行守衛倘再仍前泄泴卽由司鑰長指名禀堂從嚴叅辦各宜懔遵云云蓋因衣庫被竊事故復申誥誡云○會典館示傳准吏部咨送到測繪界畫謄錄官王鑒趙子燦周承仁周奭兪鈞傳范初宗室載武高雲程勝林裕昆張壬林楊樾扎拉芬王縉翰宜良汪奎常志兆瀛立保邊樹滋文芳陳朗山延昌梁國溱等知悉限於十月十五日親身赴館騐到毋違○吏部爲示傳事所有藍翎同知銜保舉山東候補知縣范一雙保舉同知銜分省補用捐指浙江知縣華尊訓二員相應傳示該員等於十月初四日午刻衣冠赴部演習口奏履歴聽候定期帶領引見如是日不到定行扣除引見萬勿遲誤○前紀恩相國在内大臣値班處揀選廂藍滿官缺一事兹悉驍騎校一缺將印務筆帖式領催松岫擬　年滿印務筆帖式馬甲文立擬陪委署驍騎校一缺將印務筆帖式領催和廣擬正印務筆帖式恩隆擬陪印務筆帖式一缺將委用筆帖式領催連陞擬正委用筆帖式領催慶福擬陪已交由摺房分别咨部聽候帶領引見○巳故漕運總督文漕帥彬之少君公延部郎因其族祖七旬初度特雇同春　部及外串角色在東安門外王府井本宅内於初四初五演劇兩晝夜藉以賞心娛目是日戚友之前來祝嘏者輿騎盈門献南山之壽開北海之觴頗極一時盛事云○十月十五日辛亥京師月食初虧亥初一刻七秒復圓卽在亥初一刻十分經欽天監行知禮部在案近經禮部以京師每遇日月食例應通行各衙門一體舉行救護典禮惟本年孟冬旣望辛亥京師月食食刻甚速食分甚小統計不及十分謹查照乾嘉年間辦過成案至期在京文武人員仍齊集署内上香照例毋庸舉行救護典禮通咨各旗營衙門查昭辦理○福建漳州鎭總兵侯鎭軍名貴經閩浙督臣代請准覲前已列報兹悉侯鎭軍交卸鎭篆後於本月初三日抵都暫假北池子關帝廟駐節赶備繕安摺二分銜名繕頭籖一隻於初六日子刻賫交奏事軍機二處於膳前呈遞侯鎭軍亦於丑刻進内趨詣乾淸門堦下敬竣少頃傳令於第二起入覲上詢　閩疆防務鎭軍奏對如儀退値後卽赴各當道處禀安○宣武門内安福胡同東拴椿有高某者娶妻馮氏小家碧玉未習閨訓雖姑與妹嚴爲約束而桑間濮上密約私行高屢加訓斥終不悛攺旋被丁某拐去高卽控官緝獲到案經官斷令高某領回此今春三月事也氏復歸於高依舊倚門賣俏游蜂浪蝶逐漸飛來高惡之本欲逼令大歸繼念母老妹幼乏人奉侍隱忍不發惟將氏之衣飾藏過冀其不再誨淫氏因此與高反目舌劍唇槍兩不相讓竟於本月初四日午刻赴本管廂藍漢西廳控告廳官訊以何故氏語涉瑣穢廳官知難了結派役傳高由其母代至案下氏謂夙未失敬於姑所控之事關涉枕衾非高對質不得明白其姑只得回家令高來廳與妻對簿當由步軍校將高某夫妻解送提署訊辦未卜提署如何審訊婦人之義所貴貞靜若該氏者淫蕩性成怙惡不攺已不足齒於人乃復挾汚穢之詞公然與夫涉訟是眞别有肺腸不可不懲一以儆百也 
[江臬抵潯]  
　　新任江西按察使福廉訪陛辭出都於十六晚九點鐘時挈同瀛眷乘坐江孚輪船抵潯九江道府縣以及印委各員均至招商局碼頭恭迓憲旌投遞手版廉訪分班接見後隨卽登岸小住行臺先期經德化縣張明府雇定大紅船數艘停泊江干伺候廉訪晋省廉訪小作勾留卽當啓行也 
[化險爲夷]  
　　潯城西門内外一帶街道係往來通衢又係挑運江水必由之路無如石板甚滑中高而旁低履而過者幾如行金鰲背上立脚不穩往來行人或俯或仰或側或欹頃刻之間三仆三起無論老小男婦蹀𨇾至此每歎行不得也哥哥現經新關委員王鳴軒貳尹等捐貲　� 
二十餘千倩匠人將石板一律鑿成横痕以免滑澾已擇於十八日興工從此南來北往者可免顚蹶之虞矣　　 
[羊城談屑]  
　　新任肇慶府張太守曾敭係湖廣總督張香帥之猶子由湖南永順府迥避調補斯缺前月禀到現在大憲已飭令赴任以� 
重職守太守文章經濟家學相承彼都人士咸拭目以觀新政矣○小南小北兩城門年久失修日形頽圮近由守城將弁禀請大憲發欵興修大憲委員勘騐後卽飭匠人聞工修理以壯觀瞻經之營之不日成之崇墉仡仡洵可保障一方矣○時届冬令火燭盜賊在在堪虞現在城同佫街道由臬憲添委幹員多名分投巡緝臬憲又不時微服出行以察各員之勤惰故邇來宵小濳蹤地方得以安靖且又頒發示諭錦户不得搭盖篷寮棚帳以杜火災各家多置水埕滿注淸水以備不時之需諄諄誥誡至再至三是亦思患豫防之道也○巡撫一缺目吳淸帥升調後歴年由制軍兼署巡撫衙門日久曠閒院宇深沈重尋燕壘亭臺寂靜半罥蛛絲去年游子岱方伯署理撫篆雖移節入署但方伯崇尙節儉未嘗稍事修飾現在新任撫憲劉芝田中丞業巳請訓出都行將履任地方官遂雇匠將撫署興修土木雲興異常忙迫惟是工程　大誠恐赶辦不及刻下又將皇華館鋪設整齊俾中丞到省暫駐襜帷庶免貽悞○天時亢旱已久癘疫因之叢生竟有朝染病而夕逝世者身世蜉蝣良堪浩歎安得雨師早日稅駕普降膏澤庶幾疫氣漸消而下隰高原土膏潤澤亦　播種雜糧也○附城貝底水鄉前日招請名班開臺演劇魚龍曼衍袍笏鮮明往觀者如水如雲甚爲熱閙戲臺上　多人聚集觀看優伶等以臺上爲歌舞所在隙地無多未許雜人混跡遂下逐客之令衆人不服因此爭鬥旦脚某甲被衆人打傷鮮血淋漓奄奄待斃語曰戱無益誠哉是言　 
[古潞述聞]  
　　十月初一日俗傳爲送寒衣節家家焚化冥鏹用彩紙糊成棉衣以爲泉下人禦寒之用富厚者用各色彩紙糊成單夾皮棉紗四季衣服頂帽便帽官靴夾鞋棉鞋以及腰間所佩帶者無一不備置之紙箱内封鎖依然常有人費銀數十兩轉瞬盡成灰燼誠習俗之不可解者也○常年秋季中西兩倉散放王公大員俸米凡有執事者准具入倉循例當差閒雜人等不得混進雷池一步所以昭鄭重也近有秦有　　　 
 
 

Page 3

 
 
郝二劉三等硬欲進倉致與倉役口角經人勸散幸未禀官數日後秦有等又與巡倉更夫因索賭債大肆咆哮　聞於西倉監督當卽派人拘拿送州訊辦何直刺研訊之下委因賭博起釁各責二百板鎖押候訊其中有無别情俟有續聞用錄○趙某者向爲某宅傭工人頗勤愼前夜因地爐煤火過旺竟被煤氣薰斃一睡千年大夢不醒家有老父少妻痛哭欲絶良可哀巳按西國格致家言臥室内須留氣眼以爲出炭氣入養氣之用趙某臥室若有氣眼當　致爲煤氣熏斃耳○時届冬令宵小繁多自十月初一日起在西大街通達店設立緝捕總局每夜張李二司廳帶同營兵稽查客店各給門牌一紙每日住客人數姓名住址塡寫於上以備逐一淸查亦淸盜源靖地方之要務也○理事府官缺極苦衙署傾圮不堪匪人王七以署内差役無多胆敢越墻率衆砍伐樹木常司馬聞知立飭家人喚同差役登時獲住送州責押如王七者可謂膽大妄爲目無法紀者矣○華嚴寺建自康熙年間寳刹莊嚴琳宫幽靜只因年久失修遂致瓦木彫殘墻垣頽圮久矣不成袈裟地矣自某善士捐資重建正殿前後三進每進三楹琳宫貝闕氣象巍峨寺内有掛單僧六十餘名每日暮鼓晨鐘諷經禮懴初八日爲開光之期懸掛燈彩一時哄動遠近善男信女合十拈香多於恒河沙數何侫佛者之衆耶○東關團練素稱精銳每夜練勇出巡以小鑼爲號遇有竊盜鼓鑼三下各巷口齊伏絆馬索四出兠拿從無漏網前夜有趙二劉三陳羣馬玉山等四人夥同行竊均被練勇獲住送州訊辦亦可見該練勇捕緝勤能矣○美國盈醫生僑寓通州施醫給藥歴有年所凡疑難大症無不隨手奏效求醫者百餘人户限幾爲之穿眼科外科尤擅專長有患内障眼者數月不見三光來院求治盈醫生用小刀割開晴珠取出睛石仍以藥敷之旬日後果見日光惟視物下甚淸楚給以西洋眼鏡居然復明如初○小雪節届　不發載貨物前數日河運船隻往來如梭誠以今歲天氣較煖故打槳中流者尙得游行自在一旦風高氷合卽不免有膠滯之虞矣　　　 
[黜邪崇正示]  
　　鄞縣正堂徐爲出示嚴禁事奉府憲胡札奉道憲吳札發舉人范沅等禀稱和義門内報德觀按郡邑誌均載爲祀唐明州刺史黄公諱晟而立自宋迄今春秋崇祀典至重也於光緒二年遭回祿後係昔存今故祝企唐募資建復聽信劉阿定等蔑棄黄公神位塑像供奉稱爲劉大眞人上懸曰雲深處匾額究所自來知爲劉阿定之祖旁更設立神位皆屬在壇弟子非鬼而祭開設乩壇幾使數百年敕建報德觀爲若輩設法斂錢之所風俗人心關係非淺爲此公叩飭縣撤毁泥像牌位匾對並出示嚴禁嗣後不得設壇扶乩等情詞奉批旣據該舉貢等聨名公禀事在可信撤毁永禁各節准卽照辦報德觀原因祀唐明州刺史黄公而立現在自應循舊安設黄公神位以隆報享仰寗波府速飭鄞縣迅再確查前往勘明遵照辦理等因轉飭遵照查辦示禁計發抄單匾字等因到縣奉經親詣勘明業將觀内土偶牌位匾對槪行撤毁仍於中間煖閣設立黄公神位以復舊制而黜異端合行出示嚴禁爲此示仰該處居民地保人等知悉嗣後倘敢開設乩壇再蹈前轍一經訪聞或被告發定卽差提到縣按律懲辦决不寛貸其各凛遵毋違特示 
[儲憲來申]  
　　江安粮道馬儲憲於昨日由金陵來滬暫假英租界長發棧爲行轅滬上印委各員均往恭申迎迓　 
[私販軍火]  
　　洋涇浜南河沿各洋貨店專門販賣洋鎗列諸肆中一若不知其爲違禁之物也者前經中西官嚴加諭禁限以日期而若輩依然陽奉陰違愍不畏法前日黎明時節某包探行經是處瞭見有麻雀三板泊在某洋貨店門前有私販三人從船中運物登岸遮遮掩掩似覺心虚向前視之則纍纍然鉛子數十件約重十八斤遂將三人及物送入法捕房捕頭着押候解送公堂請究　　 
[上海縣署瑣案]  
　　本邑人陸香全以伊媳婦違忤等情控諸縣署陸邑尊諭候飭提伊子寳珍訊辦○顧孟氏控孫世福蔡月卿姚文彩盜賣田地等情陸邑尊迭次訊供已登本報前日之晚飭提覆訊先問顧孟氏曰爾田舊有文契何以並不檢呈該氏支吾不答轉詰抱呈人陳其山陳供稱舊契已由楊姓取去呈繳道轅間楊姓何人答稱楊名義亭原差禀稱小的查知該氏現在復令楊義亭赴道瞏上控邑尊復將該氏再三盤詰始供稱小婦人願將楊交案復詰孫等均與前供相符遂判令將陳還押顧孟氏交差帶出拘楊餘人均叱令退去○棍徒馮炳及孫姓等在二十一保九十一圖開塲聚賭前日有鄉人褚某因賭紛爭群賭徒向之攅毆致褚微有傷損昨日投縣控訴陸邑尊略加詰究准予提到馮等究懲 
[英界公堂瑣案]  
　　徐稚芳僑寓大方棧失去水安息二枚疑被茶房李娘子趙阿測串竊投報捕房經包探陳阿九盤詰李趙均不肯承遂解請宋二尹訊供二尹謂徐疑竊無憑惟茶房有照料之責徐旣被竊咎實難辭着將李趙交保出外緝查並諭令包探稽查贓物　已詳列報章矣昨日該包探禀稱當日小的卽知照各藥材行如有人持水安息兠銷望卽向捕房報　旋有竊賊陳正初持水安息在法租界名藥行求售小的偕徐辨認無悞將陳及贓帶回詰得所竊除水安息二枚外尙有洋烟一缸又在祥春客棧竊取張少山皮袍皮褂李玉亭縐紗衣服質洋花用小的隨將贓吊出傳失主認明旣復供出曾在蘇州同吉祥棧内竊得陳子安袍套一副對時表一枚亦質在滬上現在失主尙未得知至身畔搜出之洋銀八元皆係質贓所得今特一併送案請懲徐申訴前情并請將贓給領二尹允之徐遂呈洋五元請賞給該包探張李訴稱失竊之物已由包探獲贓請爲給領二尹亦允　張遂呈洋二元以爲賞號陳供稱小的闖入各客棧借尋人爲名乘間行竊如今贓已吊出尙乞恩寛蘇州同吉祥棧　已閉歇矣徐稱職員失竊後曾向茶房詰究今旣破案恐茶房不服請派差知照棧主發還匍盖衣物以便回京二尹謂此案本委揆度情形早知非茶房行竊是以前堂令將茶房交保帮同緝查爾今前去携取鋪盖起程諒不致另生枝節徐稱今日大方棧主已來案請公祖當堂諭知二尹喚令上堂曰爾開客棧旣用茶房照料客物客旣失竊理合代查徐客雖欵及茶房本委以行竊無憑令交保帮同查緝今旣破案茶房可免寃誣切勿與客計較棧王唯唯稱是二尹判令將陳發捕房管押半年贓給各失主分别認領洋銀八元給各質鋪攤償質本蘇州同吉祥所失之物暫存捕房俟失主前來認領○包探何瑞福禀稱匯中洋行失去雙眼千里鏡一枚小的查知竊賊陳阿四起到原贓送案請辦宋二尹飭將入贓交該包探帶回捕房俟禮拜三傳失主訊辦○天福戲園管門之印捕麥來葛勒白投英領事署禀稱某夜華人銅匠阿二卽王阿二闖入園中圖看白戲令伊購票入座王卽給洋二角言票已購矣尙須照騐　突將鬍鬚拉住堅不釋手致被拉去甚多及扭至　房捕頭命來此控告查王家居城内請予提懲英領事據情照會宋二尹備文到縣提王昨晨庭訊之下麥來葛勒白禀訴前情並將拉去之鬚呈騐王供稱是夜小的購票而入印捕無端阻住以致口角慌亂之際悞拉伊鬚後被扭入捕房沿途毆擊身已受傷衆華捕皆所目見宋二尹謂該印捕已將拉去之鬚呈騐王旣稱被擊傷痕何在答稱事隔三日傷已　痊二尹謂然則爾所訴無憑判罰洋銀半元以爲之儆王稱小的無力受罰公差禀稱五窮苦已極由小的等給已飯食二尹遂攺爲管押十四天○前日本報紀包探王阿二查得秦阿關雇坐馬車强拔女子因卽拘送案下宋二尹略加詰訊飭將秦管押諭令該包探查知女之　落再行訊究昨日該包探禀稱小的訪聞秦所拔之女寄匿浦東今已交出解送案下隨有某氏婦上堂訴稱是女姓張小字金大母已早亡祗有父親並無戚屬自幼由小婦人撫養今已十六歲本月初二日父又病亡前日將晚時突由秦雇坐馬車强行拔去衆鄰不服報知捕房小婦人向奉天主教恪守教規今已獲秦請照强搶閨女律究辦金大供稱本邑人母已早亡父亦病故自幼由媽媽撫養與賣熟山芋之老婆婆同居日惟藉洗濯縫紉餬口前日偶在老婆婆攤上被秦抱上馬車而去秦供稱女父係小的父親之寄子與小　　　　　 
 
 

Page 4

 
 
的弟兄稱呼如今兄嫂俱亡侄女無人照顧故往挈回此事有老地保顧蘭亭及鄉長瞿吉甫知悉二尹以此案轇轕甚多姑飭將秦押候過堂訊　　　　　　　　 
究○方和生控郁少葵以票銀三百二十兩購取洋藥届期不付請賜提追時蔡太守尙未因病乞假飭差　松江提郁郁避往浙江湖州府屬德淸縣城另行開店隨復移提到案訊供判押着繳票銀方又倩洋東投英領事署請追昨復投案申訴前情並稱票已呈案矣郁供稱職員係松江人向在原藉開同豐源京貨店方夙以西人出名興販私土曾托職員帶銷先由職員出立期票待土送到售得銀兩卽照票付還價銀方因嫖賭欠錢囑職員代出票銀三百二十兩言明待私土到來銷售卽可照票付銀豈知送土時中途被洋棄局巡丁緝去職員是以不能照付方不得已唆令洋人出爲控告方稱本在洋人處爲夥郁已幾次先付期票然後取土及售去卽持票收銀凡洋行售土從無包送之事郁自已被巡丁取去與行中不關宋二尹查閱原卷問郁曰爾旣不應付此票銀當時何必避匿答稱並非逃避因在松江虧本妻子原籍德　是以移往此票原可不憑問何以可不憑旣作憑立此何用答稱此案細情早經歴訴明白蓋先出期票者原俟將私土銷去方可付銀今土旣被拘銀烏可付方稱郁購去之土被巡丁取去與洋東何十且取去者亦祇二十餘件値銀二百餘兩今所欠票銀多至三百廿兩則並未被取之土價亦在其中矣二尹謂　等買賣私土均有不是方旣知郁被巡丁取去二十餘件則其無力全償已可槪見方稱業已有人調處巡丁取去之土價不與深　其餘理合照付郁尙不允二尹飭將郁還押靜候覆訊核斷○包探秦少卿禀稱有陳金林者萬居寳善街來發客棧夜半濳入李阿狗楊來發臥房摸至　　上李將楊喚起與陳理論至天明復取陳衣服質錢花用并逼立服辨據及票洋十元小的查得李楊原是流氓當日謂陳摸　牀上欲行非禮藉此拆梢今特拘獲吊贓送案請辦陳供稱小的係湖北人年十八歲初次至滬與陳韻生同居客棧突被流氓敲詐請予訊懲韻生訴稱李楊兩流　揑情妄指借故訛錢請爲重辦李楊同供稱小的等以陳深夜闖入房中是以令伊服禮宋二尹判令發捕房各押二月衣服給陳領去票據塗銷 
[法界捕房紀事]  
　　紫來街某靛靑行主某甲扭乙丙丁至捕房訴稱三人在行中打牌爲戲正在呼么喝六乙忽濳入媳婦房中調戲是以送請究懲乙内丁同稱偶在甲家閒坐並不賭博更無調戲　媳事情捕頭以原被所訴情節支離令押候交人保出自　投案○車寓主某甲開有　烟館車夫某乙曾欠烟錢數十文日久不還前日貿貿然來向之索取以致互相口角旋復賈其餘勇相與揮拳甲垂暮之年氣衰力弱被乙擊倒極力呼號適某號巡街捕　來將乙拘住連甲送入捕房捕頭察得甲傷勢非輕昇送仁濟醫院療治乙押候究懲○會捕局某線勇在江永輪船見某甲形跡　疑知爲鼠竊當時拘獲送入捕房○丐子數人爭奪某喜事家錢物以致爭閙不休瓢兒杖兒藍兒席兒抛棄塗中無人收拾旋互扭入捕房聲訴捕頭以事　　微一併喝退 
[春回善域]  
　　金菊主人因抱淸恙　結善緣今已告痊樂助山左振洋二十元交本館協振所會同解往夫積善餘慶見於羲經自來行善之家未有不祥和感召者况復生死人而肉白骨壑中餓殍得保餘生有不至諴感神濳消疹癘者哉菊匪延　敢爲主人額手頌之　　　　　 
[浙省撫轅抄]  
　　十月初三日巡檢吳栻交卸南潯巡檢回省禀到○初四日候補同知包鳳庠禀見禀辭赴塘西厘局並奉籌賑案内奬叙花翎叩謝朱錫傳禀知京餉本日釘鞘寄存外庫魏象書由京領照回省禀到○初五日候補運判儲鴻勳禀知運司委調專辦紹屬𥃆局叩謝鄧履中禀知蒙恩給咨此見禀見叩謝並叩辭餉赴都江山縣廣濟驛水� 
鄧麟祥禀奉藩司飭知赴任候補府經歴吳承曾禀奉藩司飭知咨補台州府經歴缺○初六日新授衢州府保禀知藩　飭知赴任禀見叩謝杭同知孟禀知藩司委兼理杭通判事務叩謝候補同知朱錫傅禀見叩辭解餉赴都候補縣丞葛錫爵禀知藩司委赴於濳採辦天生野术差叩謝○初七日阮王彬禀銷關塘河工程差同知吳壽昌禀奉厘捐局委寗郡北門厘局禀見叩謝○初八日運判儲鴻勳禀辭赴紹屬鹽局差山陰縣曾專丁來省禀奉　司飭知升補海寗州缺叩謝 
 
 
 

Page 5

 
 
   
 
 

Page 6

 
 
 
 
　　 
 
 

Page 7

 
 
 [G　　廣東普仁堂蠟丸醫丹略列 
　　參茸衛生丸 
　　治男婦　般　　提神養血每丸洋二角五 
　　龍涎戒烟丸 
　　此丸服後不恩吸烟癮濟經每瓶洋五角 
　　扶陽乾健丸 
　　治男子腎元　損陽事不舉每兩洋二角五 
　　調經坤順丸 
　　治婦人月信不　培　票陰每兩洋二角五 
　　參茸白鳳丸　　 
　　治婦人百矮虧損調經種子每丸洋一角 
　　婦科白帶丸 
　　治亦白帶下及月啓不調等每丸洋一角 
　　經期腹痛丸 
　　治經前經後腹痛服後卽愈每丸洋一角 
　　赤脚大仙丸 
　　治色慾過度又能煖腎壯陽每兩洋一角 
　　四邊壯陽丸 
　　能養血生精兼理命門火少每兩洋二角 
　　金　固精丸 
　　治腎元虧損夜夢　精立效每兩洋一角 
　　九製蒼术丸 
　　治痰醫水飲哮醫咳　立效每兩洋一角 
　　立止白濁丸 
　　治花柳酒濕熱毒水管刺痛每瓶洋三角 
　　花柳搜毒丸 
　　能搜花柳傳染陸般　奪等每瓶洋五角 
　　立消横　未成卽消旣成披毒每張洋三角　 
　　珠珀下疳散 
　　治　熱咸疳花柳傳染爛疳每瓶洋二角五 
　　紅毛醫金膏 
　　治騐陽毒濤貼後拔毒生肌每兩洋一元 
　　珠珀百花膏 
　　治發背　　爛肉去腐生肌每盅洋五角 
　　三陰痣疾丸 
　　治寒熱發　服後塞邪卽散每瓶洋二角 
　　立止牙痛散 
　　治風火牙痛牙肉浮　立效每瓶洋一角 
　　小兒回春丹 
　　專治小兒萬病藥到定回春每丸洋一角 
　　　蛇虎骨酒 
　　能顧風去　兼理骨節疼痛每觔洋八角 
　　分設上洋棋盆街開張○一寄江西省誠磨子　同文醫局○一寄　慶城四牌樓廣生洋貨號發售上洋棋盆街普仁堂啓 
　　第一靈騐 
　　凡有　脫離苦海服别家丸藥錢遺精淋濁踐豆病　生其何故也凡烟瘸之人身髓十有九弱不用人參爲君蔽難戒除别家何不用之因本重　微之故本堂不惜重資用吉林人參用　　二健丸加上等戒烟藥材修合爲丸故北靈騐無匹無騐遠年署癮身髓處躬一原包斷可保百病不生　遺精等症凡有志讀來堂包戒亦可　未便聽　自主每兩收洋一元或購多少聽飛貴客本堂非貪　利以　久遠僞　　人皇天不佑上洋鐵路桃源坊東二衖朝南石庫門廣東益三堂啓 
　　煖腎保眞種子膏 
　　此膏能鎖玉治固精不洩壯陽保眞百祝不竭貼腎　煖丹田子午旣濟百病自除一膏能貼六十日金水相生自用功卽孕久貼返老還童鳥髮行步輕健延年不　有通仙之妙又治腰　塞濕照氣疼痛半身不遂五　内傷下元虚冷不　胎息大有　效第見世之望嗣者深爲可惜因本堂將秘方選料照配以公同好非　爲利是親請試之以爲何如每大張錢八百文小張四百六十文鋪在上海四馬路英巡捕房對門接元堂何垧年啓 
　　看書卽知戒烟法 
　　此書蒙克王爺賜章鑒定倉塲督憲宗室鐘曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顏冬月手足不冷夏天身體不熱髮鬚竟可轉黑旣痿復能種子每兩價銀一兩每　一錢服丸三兩除根惟藥丸無凸凹形卽係假冐藥另有狐騒臭藥每料一元三日除根雀斑藥半元十日退淸髮癬藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　十換鹿茸血片 
　　男子以精血爲健鹿性純陽能通督脉故能補命門之火培精養氣一補有十年之功專治一切虚損耳壟目暗　腎虚冷脚膝無力陽事虚痿面色無光四肢酸痛慶眷痹等又有三姓麋茸末發兌服法另詳仿單粤東百年老鋪分設金陵評事街蘇州閶門内杭州太平坊鎭江銀山門上洋三馬路鄭福蘭堂啓 
　　慶豐土棧批發 
　　上洋打狗橋自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　廣東趙同濤堂 
　　　名龍　待戒烟丸 
　　此丸能以少制多以奇制勝應效如神包房斷内用犀牛黄以去頑痰窮涎香以化烟積正土木人參北鹿茸以培元　補氣眞餘尤　苓草等藥則熬膏去渣取其精液而爲丸是以丸少面力大易减又易戒服丸後如食足烟之精神且能令其　烟反　而心引不生頓悟前非　覺戒烟之爲易耳其初戒也開胃提神固無痰　燥泄半戒則人肥氣壯鑒除枯稿顏容戒斷後轉弱爲强更喜腎元復固是　戒烟之最善法也卽未戒者閒服亦可除　隨時尤能頂引無烟引者氣痛痰　畏寒癊疾夜夢遺精等症服丸二粒立　初神大瓶洋五角小瓶洋二角半另有單料每瓶洋一元鋪分上洋老巡捕房對門開張 
　　仙傅延壽丹 
　　方得自大明此徐春專太醫所　當日兩川有一大人名隙轉運到於靑城山下見一婦人在高山上望南行走如飛　年三十餘歲手執彈一條赶一百歲老兒轉運問婦人曰因何打老　婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方健流救濟世人因取名焉能治五勞七傷陽氣不舉眞氣襄弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮還黑行步如飛久遠服之百病皆除長生不老每瓶洋一元上洋英門廣東接元堂何均年選料置製 
　　新印出商賈三要寳笈 
　　是書專爲商賈入門之必要其第一種係往還信札門類俱全附諸契劵祭祝文帖式第二係歸除算法以淺引深第三看估英本洋並諸　銀色等故名三要寳初商必覺之書每盯四本賈洋角寄上海各書坊寗波三　堂紹興墨潤堂出售望三益齊代白 
　　新開晉昌土棧 
　　開設上洋寳善街中巿坐北朝南自運大小洋藥照箱抄發精製淸膏每洋一兩二陳膏還灰二兩四公膏二兩入冷籠三兩三熱籠三兩入平頭外加仕商認明牌記 
　　上海屈臣氏大藥房發售 
　　百補鐵酒 
　　專治男婦勞傷失養氣血並虧心悸目眩無病常服亦甚補血生精最爲有益 
　　䲄魚肝油 
　　此油最增益氣血滋長股膚飯量弱者服之卽開胃進食能令人身體肥壯 
　　化痰樂水　 
　　此藥水專療内傷痰火破金吐血五勞七傷肺痿乾咳傷風咳嗽哮喘等症 
　　補益藥水 
　　此藥水品性醇和功效神速專治男婦諸虚百損色傷癆傷及心神恍惚等症 
　　發四夫水 
　　此藥水方奇製美品性醇和補而不燥專能滋益精神洵却病延年之妙藥也 
　　固精樂丸 
　　此丸專治男子先天不足陽痿不舉精稀易洩及一切夢遺滑精等症 
　　生髮香水 
　　此香水專生鬚髮能令秃者復生新髮可免髮白過早之弊 
　　固髮香油 
　　此香油專治護養鬚髮不至有脫落之患搽後自見烏潤且無斑白枯黃之色 
　　嫩容玉液 
　　此玉液最潤顔容臨睡用以匀面早起倍覺光昌如玉樹臨風誠修容妙品也 
　　治凍瘃藥 
　　此藥善能散凝滯之氣去積瘀之血專治天氣嚴寒四肢凝凍結成塊痞等症 
　　爆香水拆 
　　此香水專治風雪所侵手足面皮爆裂等弊隆冬時以此水搽之無不立愈也以上各欵服法用法及價銀均有另仿單詳列尚有無數藥料容後續登 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹騙痛肚腹疼痛本堂製煉此丸專治赤白帶之症除宫中之濕堤下陷之氣化痰解鬱漬火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡　房對門開張分寄杭州大井巷鴻昌號蘇州養育巷德記鎭江關後得利行發售 
　　金龍作海丸 
　　此丸能掃惡毒除濕熱專治楊梅疳疔魚口便毒痔漏疽癰等症服之不出旬日立卽全愈永無再發每料足洋一元立止白濁丸婦人白帶丸立退汗斑藥每料半元嫩面香粉固齒擦牙粉立愈凍瘡藥每料三角心胃氣痛藥每料一元不折不扣藥料太多不能盡訴本齊主人包醫外科雜症限日全愈諸君光顧請認招牌上海盆湯衖中巿廣東譚寳宦齊主人存心氏啓 
　　留心假冐 
　　本堂代售呬噶藥草專戒遠年大癮呑服簡便戒時毫無所苦精　反健飲食可加服此藥草戒除者不下千餘人皆稱靈驗每服錢廿一文上洋老巡捕房南四馬路口城濟堂啓 
　　精理牙科 
　　啓者凡人牙齒脫落每多不便自泰西補牙之法行於各國咸稱其便滬上補牙向推外洋經橋森泰洋行主呍牙醫生爲最醫生精理牙科凡遇牙症一經醫治立刻奏效兼善補牙倘年老或他故牙齒脫落或鑲一齒或鑲全口或牙痛爛俱用藥水金銀白金料象皮等物鑲補好最妙者近得新法鑲牙不用托子妙在牙脚生出均奥天生無異永遠不壤飲食如常毫無痛楚予在呍醫生處二十有四年之久盡得呍醫生之妙法近六年來因呍醫生年老凡有牙痛並補牙鑲牙來行者均予代爲如法醫治補好歴蒙中外官商稱道不置今者呍醫生已歸道山予因欲廣呍醫生之傳另購各種新法機器特在上海後馬路廣肇公所斜對門開設如蒙諸君惠臨請卽賜顧此佈牙醫生徐紫峰告白 
　　頭彩誌喜 
　　英十一月份頭彩第四萬另四百七十九號由本行售衆洽興土棧姚翔鳳得一條得洋洋四千五百元雖得主鴻福然小行亦有幸也今售十二月票雙張單張四開分條均照大巿外埠信購指明上洋寳善街中 
　　聯發土棧 
　　本號開設上洋麥家圈多年蒙四海見信今春重換更新提選大小洋藥照箱批發監製淸膏每洋一兩二錢陳膏還灰二兩二公膏二兩六冷篷三兩一熱籠三兩四平頭外加仕商光顧請認不悮 
　　 
 
 

Page 8

 
 
   
 
 

Page 9

 
 
[上海四馬路高易公舘内籌賑所陳詠南經收山東順福建八月廿一至三十日第一百七十九次賑捐淸單]  
　　廿一日不書名洋五元隱名氏保平安各洋一元共洋七元○江陰馬善士洋十○○念二日無錫達源莊寄來蔚溪杏蔭氏助山東洋二十元○蘇恆紗門伍氏病愈還願洋二元○京口王義昌號寄來平江留耕書屋洋二元○淸江勤泰布號寄來周蓮蔭堂洋二元○九江太古行何修　齋洋二元○營口和源號揚永思堂醉竹置蔡高永思堂各四元林亦畊堂拙拙軒各二元共捐洋二十元○林樂中三元○魯家渡啓昌號寄來汪嘉鴻洋二元○求福一元○靑浦源康莊募不留名一元勉力子芝暉堂各半元○平湖豫元莊募倪松齡洋四元○○廿三日吳永泰洋三元○江西寄湘道人募杭州客二元戴敬修堂寄湘道人名一元揚　生揚子餘邱道亥揚德浩沈寶齋吳小齋邵崇明吳　臣各洋半元共洋八元補過子一元王角巢縣柘臯同豐棧募任小萍揚石渠李子霖李琅卿周子遜汪月卿孔憲網春和義姜開泰王德培李殿卿李藍田詹趙珍孔憲典各本洋一元揚禹卿項茂庭王錦春各本洋半元王姓三泰和鄭洪泰各三角無力人中興隆恆聖號金益豐王松茂胡東泰厚德福文成堂周隆泰孫　湖李餘慶萃升恆義興和李　豐大有各二角吳義昌錢一千文司恆興五百文德和仁四百文西洪泰　少甫洪億東各三百文劉開泰二百六十文以上四十二户合捐本洋十四元英洋六元錢三百七十五文○泰亨源銀爐交來山東羊角口稅局何魯生京錢十千又養和居士八千又揚云升張允哲各四千文德隆棧益隆棧義順益昌永盛萬豐同盛公益隆西元豐順興順盛各三千文張子和和大成棧東和順益盛連增各二千文晋隆公順永和豐合各一千文共捐京錢七十千文換紋廿三兩三錢四分合規元廿五兩二錢九分五厘○江天輪船交來黄石港培心堂募汪興珍二元汪恩元謙茂行汪象周汪謙泰陶煥然各一元共洋七元○海門望春齋募無名氏裕病愈洋二元○杭州陳煜趨一元○隱名氏八元隱名氏銅洋二元○○廿四日江西徐理家銀七錢二分無名氏立順乾號兆春祥立順昇各七錢永祥號劉元興汪財茂各六錢傳中和五錢一分永和店張遠興方同盛吳德盛同人廣周萬裕各三錢五分汪吉祥鄒兩儀李福記余義松各二錢鼎茂徐恆聲李添丁各一錢源　號益裕各錢一千文德大昌人和棧信豐晉源同人炳各七百文兩記六百文雷金大德豐公元各五百文周慶南四百二十文德升三百文全　永豐祥和毓各二百又共捐銀九兩另三分錢八千九百二十文兩宗合洋十八元○屯溪奎泰盛寄來存德堂洋六元無名氏二元揚吉甫一元八角揚揀隆暉吉堂揚揀筠陳新農各一元吉子隱名氏黄春齡春壽各半元劉日新四角孫增亷玉錦雲馬松林朱洪甫各二角共捐洋十七元○姑蘇鄭祥泰號募趙有俊一元徐敬廷王志亨周養田高靜齋應開忠各半元無名氏柳松泉各二角五分共洋四元○桂記病卽愈一元○奉賢金珠祈病愈錢五百文此稿未完 
 
 
 

Page 10

 
 
   
 
 

Page 11

 
 
[光緒十六年十月十二日京報全錄]  
　　宫門抄○發抄硃批五道○東撫張奏覆鹽務擬招商辦理摺○又奏運使助賑請給一品封典片○又奏緑營步兵成軍日期片○河督許奏奬河工出力人員片○又奏叅河工員弁片○又奏黄河秋汛安瀾摺○十月十二日理藩院鑾儀衛光祿寺廂白旗値日無引○見○召見軍機○發抄崧駿奏道員李光允署温處道奉硃批吏部知道欽此○又試用守李審言處州守奉硃批吏部知道欽此○又紳士朱智籌辦賑務出力請奬奉硃批朱智着傳旨嘉奬欽此○又紳士應寳時因公積勞病故請卹奉硃批應寳時着交部從優議卹欽此○又道員勸募賑捐請旨優奬奉硃批陳金鏞着傳旨嘉奬欽此○○太子少保頭品頂戴山東巡撫臣張曜跪奏爲遵旨查明沂水縣鹽務擬議招商試辦並嚴禁鹽巡擾害地方恭摺覆陳仰祈聖鑒事竊臣承准軍機大臣字寄光緒十六年四月二十六日奉上諭都察院奏山東紳士揀選知縣傅政源等以鹽歸官辦流弊滋深等詞赴該衙門呈訴將此諭令知之欽此欽遵臣卽督飭藩運兩司確查辦理去後茲據布政使福潤鹽運使豐伸泰查明核議具詳前來臣查沂水縣鹽務先於道光二十九年欽差查辦内因商人引積課懸奏請改歸官辦額設鹽巡五十名專司巡緝梟匪歴年以來並無在該管上司衙門控告擾害之案訪查該縣現用巡役亦無三四百名之多惟該鹽巡等皆係勇悍之夫全在地方官隨時嚴束若　寛縱卽難免藉勢凌人則是巡役之馴擾本視官爲轉移原未可執一而論臣深知其弊久經密訪嚴查申明厲禁不准擾害閭閻卽如上年范縣知縣白桂森寛縱業經臣奏叅革職在案誠以鹽務上關國課官商引地均賴巡投緝私而其中良莠不齊惟有犯必懲庶可收效而祛弊至傅政源等請將沂水鹽課改歸地糧一併徵納一節查東綱鹽務有引地票地之分票地中又有官辦商行民運民銷之别惟登萊靑三府所屬安　等十八　縣蓋因地近灘場鹽價甚賤故將課欵歸入地丁徵收聽民自運自銷其新水縣額票四千張例運濤　官台二塲之鹽沂水以西各州縣皆運永阜塲之鹽均係奏定章程不容紊亂如將沂水一縣改爲民運民銷地居腹裏必致梟　　行無從攔堵隣封十餘州縣將爲私鹽所灌鹽商旣坐受其困鹽務亦立見其疲臣與藩運兩司再四籌維沂永鹽務惟有招令殷實商人先行試辦凡領票納課悉循舊章雇用鹽巡按照定額擇用土著之民嚴加約束不准絲毫擾民惟沂水鹽務自歸地方官兼辦已四十年今驟令商辦誠恐在官人役頓失衣食之資不免暗中阻撓應遴委妥員前往彈壓主持其間庶商人不致瞻顧爲難臣仍當督同鹽運司隨時察看總冀鹽課地方兩有裨益所有遵旨查明沂水縣鹽務擬招商試辦並嚴禁巡役擾害地方緣由是否有當謹恭摺覆奏伏乞皇上聖鑒訓示謹奏奉硃批户部議奏欽此○○張曜片再二品銜山東鹽運使豐伸泰遵父二品封職恒慶之命捐助銀二千二百五十兩查核捐款按照例　由二品職銜加級捐請一品封典銀數有盈無絀由賑撫局司道詳請具奏前來臣查該運司豐伸泰恪遵父命　助銀兩藉以賑濟災黎洵屬急公好義該運司業經得有二品封典可否仰懇天恩俯准賞給一品封典以昭激勸出自鴻慈謹附片具陳伏乞聖鑒訓示謹奏奉硃批着照所請該部知道欽此○○張曜片再光緒八年間前撫臣任道　奏准在於撫標並兗曹鎭標各營抽調步兵一千二百人分作三營設立營哨各官分别酌加津貼認眞訓練所需餉銀卽在裁兵節餉項下核實動支一切營制餉數亦於八年十一年兩次奏經户兵二部核定覆准先後咨行遵照在案嗣因東省工賑繁興庫欵奇絀日久尙未舉辦惟近年勇營迭次裁撤緑營兵丁自應及時先行抽練一營以爲之倡俟有成效再陸續添練以符奏案今在於臣標左右兩營挑選精壯步兵一百名曹標各營挑選精壯步兵三百名共合四百人爲一營配齊軍裝卽咨委曹州鎭總兵王連三統帶已於本年七月初一日成軍駐紥曹州地方認眞訓練期成勁旅至原奏每營應設大旗十名字識二名經部臣兩次議駁毋庸添設現均作爲親兵以符每營四百人之數除飭取官兵薪糧銀數淸册另行送部並照章仍按半年一次奏報核銷外所有抽練緑營步兵成軍日期理合附片具陳伏乞聖鑒勅部查照施行謹奏奉硃批該部知道欽此○○許振褘片再朝廷愼重名器本所以待朋功故有異常勞績之目得以破格請奬若如河工大保向來失之過濫動稱異常勞績顧異常應查實事恐未必有如此廣多異常出力之人臣非目覩不復置議卽部臣亦只能據其所保不合例者而分别駁之至於揑稱有功而合例者部臣無　稽核竟亦不能駁也臣愚以爲此等愼重名器之政應當責之督撫如督撫曲徇人情罔惜名器不知更以何術鼓勵人才臣擬此時整頓河務必當先嚴賞罰未有有賞而無罰者　有賞之當而不足勸人罰之當而不足警人者除查明所屬廳員及文武營汎容臣考實叅劾外若今年委署河北道之衛桂森則應行特保不得以異常勞績論查五月大雨沁河一日水長一丈八尺危　　塌將盡萬衆哀鳴無所逃生衛桂森奮不顧身徑行北渡時已覆溺數舟吏民泣阻不聽冐死前進一面安慰　民倡議拆屋毁墻老幼拚命出力渾身泥雨晝夜搶堵得以保住此奇險者衛柱森一人之首功也臣之所見如此官吏紳民之共見聞如此謂非異常出力而何合無仰懇天恩准以道員歸入候補班儘先補用至開歸陳許道蔭保爲人操守卓然謹愼不苟而於今兹南岸險　亦實苦心維持始終不懈厥功殊不可没河北道明保秋初接任卽能破除積習身親工役後此木欒店未竟之工辦理尤爲周妥亦爲應奬之人蔭保明保二員應乞天恩交部從優議叙以示鼓勵謹會同河南護撫臣廖壽豐合詞附摺陳請伏乞聖鑒訓示欽遵謹奏奉○硃批另有旨欽此○○許振褘片○　河工各廳向有工總以候補佐雜充之專管估工辦事近來積習日深往往挾制廳官濫開浮報不許過問而於所領之欵半飽私槖以至公事日壞聞前此鄭工失事係因一獾洞滲漏當時估用二十餘千可以塡塞已革上南同知余潢業經付錢而工友李竹君扯爲已用不費分文假稱塡築僅以浮土掩盖至令大溜卽由此穿潰流毒千里耗費十萬比經河堤難民責其因此僨事無詞以對萬衆憤恨遂舉而投諸黄河人謂無寃其時上南工總實爲主簿朱鎔庚未入蔣恩培遇事把持貪狠跋扈雖未與李竹君分肥然結黨蒙蔽厥罪亦重幸而漏綱衆謂不平迨鄭工開工二人復充工總益漁厚利且得混列異常勞績朱鎔庚保准過班以直隷州州判儘先補用蔣恩培保准過班以主簿儘先補用道路譁然無不竊笑比蒙皇上天恩責臣整頓河務此等敗類劣員豈容不正其罪相應首霆劾叅請旨將候補直隷州州判朱鎔庚候補主簿蔣恩培卽行革職永不叙用並驅逐回籍交地方官嚴加管束如查出仍留河南盤踞煽惑卽加等從重治罪庶幾人知炯戒以挽頽風伏乞聖鑒訓示遵行謹奏奉硃批另有旨欽此○○頭品項載河東河道總督臣許振褘跪奏爲節交霜降黄河遂慶安瀾恭摺上陳仰祈聖鑒事竊臣於節届白露曾將河勢將定情形縷呈聖鑒嗣後天氣常晴而大溜竟歸入中洪此由仰託皇上福庇非微臣意料所及不僅北岸木欒店險工得心從新赶築堤墻廣添石壩足以保險數十年卽南岸上南中河未竟之工可虞之處亦不下十數段道廳等鑒於五月之險亦皆未停工作力求堅固此次趨事可謂認眞至將來增設河防一局更可有險必防無工不實良由聖主深仁有靈效命天之所助者順故黄河之淸必待聖人國之所乘者時故先事之防應無後患臣敬感之餘僅率屬恭詣省城河神廟虔誠祀謝以報神功所有節交霜降黄河遂慶安瀾情形理合會同河南護撫臣廖壽豐恭摺由驛馳陳伏乞皇上聖鑒至本年在工防汎出力文武員弁遵照定章先行擇尤存記如來歲修防始終奮勉再行彚案奏懇恩施以昭激勸合併聲明再現在豫省正在亢旱人心惶急米料長價幸自初一初二初三等日連得時兩麥田可以下種合持附陳仰紓慈厪謹奏奉硃批另有旨欽此 
 
 

Page 12

 
 
[光緒十六年十月十三日京報全錄]  
　　宫門抄○發抄硃批四道○直督李奏審明京控擬議摺○皖撫沈奏甄别道府片○蘇臬張奏報到任日期摺○大臣依奏暫停舉行冬圍摺○皖撫沈奏各屬水災籌墊銀兩賑濟片○閩督卞奏知州短交稅契銀兩限期追完片○江督曾等奏飭臬司赴任片○皖撫沈奏請紳士捐賑建坊片○十月十三日吏部翰林院廂紅旗値日無引見○游百川假滿請安○召見軍機許應騤○發抄李鴻章奏察哈爾等處都統衙門請由厘金項下撥銀加增公費奉硃批户部議奏欽此○又郎中李光宇爲其故父母捐賑建坊奉硃批着照所請禮部知道欽此○又遭督松椿勸辦順直水災懇賞頂戴奉硃批松椿着賞給頭品頂戴欽此○又已故道員金光筋本籍專祠告成由地方官致祭奉硃批知道了欽此○○大學士直隷總督一等伯臣李鴻章跪奏爲京控各情審係虚妄按律定擬恭摺仰祈聖鑒事竊查景州民人杜老兒京控任大黑牛等謀產絶嗣致斃三　丁書串供濫刑反誣一案經都察院奏奉諭旨此案着交李鴻章督同臬司親提人證卷宗秉公研訊確情按律定擬具奏原告民人杜老兒該部照例解往備質欽此經臣飭司委提人卷來省發交保定府審辦因要証王萬淸屢傳不到咨部展限杜才旋卽在監病斃將人卷發回飭傳要証解訊兹據該州查得王萬淸早經病故將杜老兒等同卷宗解省飭發保定府審明擬議詳由臬司周馥核轉前來臣覆加確核緣杜才籍隷景州杜老兒係杜才胞弟已死任杜氏係杜才出嫁胞妹任成任二係任杜氏之子年俱幼小任杜氏因夫病故今杜才前往照料家務杜才先前好賭經人勸改光緒二年二月二十八日夜杜才因任杜氏夫堂姪孫任柱前來探望邀其飲酒移時村人陳四踵至邀杜才賭錢未允令其同飲二更時分各酒醉走散任杜氏心疑杜才復賭卽向查問杜才分辯任杜氏不信用言譏誚杜才氣忿斥罵任杜氏回罵並向揪扭杜才用手推開將任杜氏咽喉抓傷任杜氏撲毆杜才順拾甎塊毆傷其右肩甲左手指任杜氏撞頭拚命杜才又將其頂心偏左　門毆傷任杜氏愈加撞閙杜才又毆傷其額顱並左額相連左太陽骨損倒地登時身死任成任二瞥見哭喊杜才起意致死滅口卽用兩手分將任成任二咽喉搯住均各氣閉殞命杜才恐其復活又用甎塊將任成任二腦後毆傷逃逸次早經任杜氏夫姪任文表前往查見報騐獲犯訊出實情錄供通詳提犯覆鞫杜才頓翻前供稱係任大黑牛等殺死杜才之弟杜大兒信以爲實並圖准添砌任文表等賄串刑逼等詞赴府道並都察院呈控遞回飭發保定府訊明杜老兒控情子虚而杜才堅稱是夜伊在賣藥之王萬淸處借宿並非正兇屢提王萬淸未到案難依限審結詳經咨部展限杜才旋卽在監病斃騐訊刑禁人等並無凌虐情弊將全案人証發回傳到要證再訊兹據該州查明王萬淸早經病故將杜老兒等解省訊悉前情復詰不移案無遁飾查例載殺死功服卑幼一家非死罪二命者間擬絞决奏請定奪仍查明財產酌斷一半給付死者之家等語此案杜才因與出嫁胞妹任杜氏口角爭毆輒用磚塊毆傷任杜氏身死並將任杜氏之子任成任二一併　死滅口查任杜氏係杜才出嫁胞妹降服大功任成任二係杜才之甥服屬小功雖係一家三命惟二故一鬥究與故殺一家三命不同且毆殺任杜氏身死按照毆殺大功弟妹律止擬流係屬輕罪不議外杜才合依殺死功服卑幼一家非死罪二命者絞决例擬絞立决奏請定奪業已病故應毋庸議該犯赤貧如洗任杜氏家亦無承受之人應免斷給財產陳四訊無殺死任杜氏情事惟邀杜才賭錢肇釁釀命應照不應重律擬杖八十病故免議杜老兒京控任大黑牛等將任杜氏母子殺死賭刑反誣均屬子虚訊因誣信杜才狡詞及圖准添砌所致並非有心誣告以赴京越訴究屬不合應依越訴律擬笞五十逢恩寬免任大黑牛任柱任文表等訊無商同謀害及賄託串供反誣各情事均毋庸議除備錄供招咨部並咨都察院銷案外理合恭摺具奏伏乞皇上聖鑒勅部核覆施行再該原告杜老兒在外控告次數核與在京所具甘結相符合併陳明謹○奏奉　　　　　 
硃批刑部議奏欽此○○沈秉成片再捐納試用道府人員應於到省一年後察看考核出具切實考語奏明分别煩簡補用歴經循辦在案今查有試用知府孫廷林自光緒十五年七月十四日限外到省應以八月初三掣簽之日起連閏扣至本年七月初三日止試用一年期滿例應甄别據藩臬兩司會詳前來臣覆查該員孫廷林年力壯盛辦事勸能堪以煩缺留省補用除咨部查照外謹會同兩江督臣曾國荃附片具陳伏乞聖鑒謹奏奉硃批吏部知道欽此○○江蘇按察使世襲三等子奴才張國正跪奏爲恭報到任日期叩謝○天恩仰祈聖鑒事竊奴才六月初旬恭覲天顔仰蒙召見二次訓誨周詳跪聆之下莫名欽感陸辭後於八月十三日行抵蘇州接奉巡撫臣剛毅飭知赴任旋於二十五日准署按察使臣朱之榛將印信文卷移交前來當卽恭設香案望　　　　 
闕叩頭到祗領任事伏念奴才備職京曹出典郡守旣粮儲之恭領復藩臬之暫權仰沐温綸俾陳臬事受恩愈重報稱益難查江蘇爲財賦煩要之區臬司係刑名總匯之地舉凡安民察吏戢暴除奸在在胥關緊要自維譾陋深懼弗勝惟有恪遵聖訓彌矢愼　遇事禀承督撫臣認眞經理不敢稍形懈弛以冀仰答高厚鴻慈於萬一所有奴才到任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○奴才依克唐阿跪奏爲本年冬圍届期裝銀未到仍擬暫停舉行恭摺具奏仰祈　　　　　 
聖鑒事竊照黑龍江省向届冬令舉行圍獵以資演練俾成勁旅用備一日之需惟官兵應需圍裝銀一萬四千餘兩歴經户部指撥　年冬圍又已届期而圍裝銀兩未經部撥本省向無别款可籌擬請仍舊停止冬圍一俟下年部撥裝銀到時再行奏請照例辦理所有本年冬圍届期裝銀未到擬請暫停舉行緣由理合恭摺具奏伏乞皇上聖鑒謹奏奉硃批着照所請該部知道欽此○○沈秉成片再順天直隸各屬水災重大徧地飢民臣籌墊銀三萬兩分解充賑一面勸捐歸墊前經附片奏明旋卽督同司道率屬集捐臣先倡捐廉銀一千兩業與各員捐項歸淸墊欵在案因念嚴冬將至北地苦寒災民受凍難堪其情甚於飢餓啼號相迫豈敢畛域稍分兹臣復捐廉銀購辦新布新絮製就棉衣四千件派員由海道解赴天津交直隷督臣行署騐收函致李鴻章分撥順天直隷所屬災　核實散放俾資禦寒臣渥受國思毫無報稱値此近畿災重勉力救援出於一念之誠不敢仰邀奬叙理合附片陳明伏乞聖鑒謹奏奉硃批沈秉成着户部核給奬叙欽此○○卞寳第片再丁憂前龍巖州知州葆成　交光緒十三十四十五十六等年分稅契銀一千二百二十三兩零十二十四十五等年分屯米五十二石零十三年分截曠米二十九石零另寄存谷價銀二千八百七十八兩零節次催提未解實屬泄玩據福建藩司劉樹堂督糧道陳鳴志轉准該管汀漳龍道劉倬雲　請叅追前來相應請旨將丁憂前龍巖州知州葆成革職勒限兩個月追完倘再宕延嚴叅懲辦除咨部查照並將各上司應賠職名開單隨送外臣謹附片具陳伏乞聖鑒訓示謹奏奉硃批着照所請該部知道欽此○○曾國荃等片再前准部咨光緒十六年閏二月初十日奉　　　　　　　　 
上諭江蘇按察使着張國正補授欽此當經咨行欽遵在案兹查該司張國正現已抵省應卽飭令赴任以重職守除檄飭遵照外謹合詞附片陳明伏乞聖鑒謹奏奉硃批知道了欽此○○沈秉成片再光緒十四年安徽省合肥縣旱荒辦賑案内該縣紳士四川候補道張華奎捐銀一千兩米五百石經前撫臣彚案奏奉批旨着該部核給奬敘旋准部咨行令按照常例請奬等因轉行飭遵去後兹據該道禀稱故母一品命婦張陸氏好義博施本於天性宗族鄉黨人無間言前項銀米本係遵奉遺命輸捐助賑在其母榮膺翟弗固已渥受國恩而該道感切蓼莪誠願顯揚先志懇爲具奏請旨旌奬前來臣查該道仰承親志慷慨救災合計所捐銀米浮於建坊例定銀數合無仰懇天恩府准四川候補道張華奎爲其故母一品命婦張陸氏在於本籍自行建坊給予樂善好施字樣以示旌揚而昭奬勸除咨部查照外謹附片陳請伏乞聖鑒訓示謹奏奉硃批着照所請禮部知道欽此　　　 
 
