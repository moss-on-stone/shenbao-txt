# 1905 - 101 - 4911492

 

Page 1

 
 
[電傳上諭]  
　　三月十二日内閣抄奉旨毓朗著補授内閣學士兼禮部侍郎銜欽此同日奉旨連魁著賞給副都統銜作爲科布多參贊大臣照例馳驛前往欽此同日奉旨廂紅旗漢軍副都統著壽勲補授欽此 
[電傳宫門抄]  
　　三月十二日召見軍機柯劭忞 
[論洪澤湖鹽梟之蠢動]  
　　嗚呼長江流域内亂之可憂者其惟江浙之鹽梟乎溯自感同軍興以來凡湘薙健兒臨淮子弟皆以勇改善戰顯名　世湘軍淮之威望實足以鞭笞天下陵駕索倫迨後軍務敉平當事者爲節餉計多將防營裁撤其所裁之勇或習於行伍不願回里營生或孑然一身無家可歸游蕩江湖遂不免流爲匪類三十年來海疆屢警時而招募時而裁撤裁後復招旣招復裁年復一年而游勇之多遂充斥於長江南北其中名目繁多各分黨派有所謂哥老會者安清道者青紅二帮者皆以散放票布勾人永黨爲事有所謂巢湖帮者光蛋帮者則皆以販買私鹽誘賭歛錢擄人勒贖爲事上三項各黨其人有職業者居多雖結秘密社會而散佈各處尚濳伏而未發下二項各黨則以江浙之太湖江蘇之洪澤湖安徽之巢湖等處爲窟穴船艇旣多槍械尤利横行無忌出没不常遇有官兵兠拿則公然拒捕砲火轟天如臨大敵渙散之兵卒不敵亡命之悍黨非死卽傷時受懲創故地方官吏皆畏之如虎莫敢誰何如江蘇之蘇松太二府一州浙江之嘉湖二府凡鄕曲小鎮無不有若輩之蹤跡甚至城巿中亦擺設賭檯毫無顧忌串通地棍暗遞消息苟本地有著名富户卽設計劫入船中勒索重金始准贖回或竟明火執仗肆行搶奪或邀截客商攔路劫掠惡黨固結滋蔓難圖蓋非一朝一夕之故矣 
今日本報得安慶訪友函言洪澤湖鹽梟忽然蠢 
 
 
 

Page 2

 
 
動勢頗猖獗考洪澤一湖在江蘇安徽之交界處江蘇屬於淮安府安徽屬於泗州長約七百二十里山陽清河桃源泗州盱眙諸州縣環其旁湖濵漲沙多涸爲沃土中有二嶼曰老子山曰龜山港汉紛歧萑蒲叢雜其西爲淮水上游自河南之桐柏山發源入安徽境至壽州正陽關而會渒水至鳳陽府而會渦水又東流會汴睢兩水始匯爲大湖其東經安東縣由淤黃河口入海南與寶應高郵湖相通分流於揚子江故其地實爲南北之要衝而踞江蘇之形勝加以淮南北民風强悍宼盜充斥如安徽之潁亳山東之曹滕皆爲大刀會匪出没之區苟洪澤一帶騷然不靖則勾結煽動在在可虞淮引地之梟黨旣未易撲滅則浙引地之梟黨難保不從而生心竊發於太湖沿岸長江南北雲合響應如火燎原不可嚮邇其危險情形有不堪設想者矣夫浙鹽引地之梟黨其騷擾本甚於淮北惟趙舒翹撫蘇時令太湖水師鹽捕等營痛加勦辦一時醜類爲之斂跡繼其任者皆柔懦無能養癰不治以致勢燄復張去年端撫蒞任亦首以治梟爲務地方爲之一靜及端受代以去而故態復萌矣近者浦左鹽梟有毆斃緝私砲艇之事黨羽滿布聲勢洶洶故江蘇一省自表面觀之雖若安然寗謐實則厝火積薪奇險萬狀不遇外禍斯隱而未發一遇外禍則篇地皆匪蓄之旣久發之必暴與其爲焦頭爛額之上客無寗弭禍於未成之爲愈也蒿目時艱杞憂日切故敢奮筆書之爲封疆大吏告焉 
[上海總領事小田切君來滬之期]  
　　華三月一日日總領事小田切君偕其夫人自東京至神户遊鑒燐寸製造所造船所及各製産工塲旋又遊江田島兵學校門司製鐵所擬於本月中旬返東京下月中旬至上海歸領事之任 
[德國發行公債]  
　　華三月五日德國議定新公債三億萬馬克以百一馬克二十之價發行譯大孤朝日新聞 
[吉林創設大學堂]  
　　近來吉林風氣漸開創設各種工藝局吉林將軍長順更立一大學堂現已開工建築 
[北京創設兵工實業學堂]  
　　練兵大臣商議於北京設立一兵工實業學堂招集工藝學生研究製造軍器之法不日卽開辦也 
[魏前督補户部尚書之風說]  
　　兩宫以前兩江總督魏光燾多年功績現趙爾巽派遣東三省辦理善後事宜擬以魏前　補户部尚書風聞如是尚未知確否也 
[俄探出獄]  
　　前北洋洋務局俄文繙譯候補知縣劉崇忠與其父候選同知劉開第爲俄探之故拘禁保定現山東巡撫楊士驤有救出之意擬招至山東授以官職近又以劉崇忠之兄劉崇惠候補道任張家口警局總辦與山東巡撫甚親密暗爲運動故直督袁慰帥僅擬褫其官職劉氏父子不日將出獄赴山東云譯大阪每日新聞 
[清廷辦理滿洲之意見]  
　　北京電云數日來余（日本特派員）厪訪各王大臣辦理滿洲之意見括錄於下一日本政府欲得歐美各國之同情故特主張開放滿洲之說　非得策日本旣爲戰捷之門不論開放與否其得壟斷滿洲種種之特别利權自然之結果也今日倡議開放滿洲是不啻與各國以干預滿洲問題之機會則不獨有損日本之利益而已卽中國亦甚不利焉二清國須俟滿洲平和克復後派遣駐屯軍其駐屯軍之訓練已略有成案兵數約五萬人準備訓練尚需數十月之久此數十月内擬令日本之守備兵暫駐其地此事可無異議三滿洲之改革官制卽實行與他省同一之施政非特不覺有所困難且爲今日之最好機會四旅順口青泥漥哈爾濵等從來爲俄國租借之土地今日本旣爲戰捷國自應與俄國同一之條件由日本繼續租借但國内反對此問題者必多故尚須詳細研究五清國當局中一時目爲親俄派者因今日戰局之推移亦已漸絶其迹而反感謝日本之厚意是以商辦滿洲善後在外交上卽或有所牽制而大體則必以日本所希望所要求者爲辦理此事之依據也又中國當局者處今日之勢毫無求第三國出爲調停之意各國苟乘機試其調停及干涉之手叚甚爲可憂故極望日本注意於此點云譯大阪朝日新聞記者按日報之言如此固不敢信政府諸公之有此議論亦不敢疑政府諸公之無此兄識也請　以質之當局者 
[俄國預備第四艦隊烟台]  
　　此間得俄京聖彼得堡消息云俄皇及庽居德國之俄人均有厭戰之意且望法政府出而調停惟森堡乃在部署第四艦隊定於二月間起程（藏） 
[派兵勦辦洪澤湖塩梟安慶]  
　　撫憲誠中丞日前接泗州某縣禀報稱有洪澤湖鹽梟黃金龍陳振峯等在該處蠢動勢頗猖獗刻已飛飭水師營楊參戎速帶歸船前往剿辦矣（望） 
[英領事電請江督資遣裁兵回籍鎭江]  
　　鎭江英領事譚元君因聞武威軍裁兵多名未繳軍械聚衆出營滋擾又據英工部局禀稱此等營兵横行無忌恐於租界治安有害宜電請江督派員資遣回籍以靖地方領事准之初六日電致南洋大臣旋於初八日得復電允卽日派員到鎭押送裁兵遄歸湖南（井） 
[九南鐵路籌欵情形南昌]  
　　江西九南鐵路已籌到的欵七十萬兩李紳有芬梅紳古源陶紳福祖已於本月初二日由江寗赴滬程紳志和黃紳大壎現正竭力籌欵到處覓人售賣股票李紳召來黃紳子修則已派爲支應將來設一錢莊以期呼應靈通云（漸） 
[川漢鐵路集股情形漢口]  
　　川漢鐵路將次開辦所有股本由川鄂兩督分籌目下鄂中殷實富户之入股者頗見踊躍又有某洋商亦願入股香帥知之婉詞謝絶（泰） 
[粤漢鐵路籌欵有成漢口]  
　　粤漢鐵路問題已屢登前報兹悉黃小魯觀察劉幹臣軍門不辭勞瘁分途籌欵黃州漢陽兩屬紳土踴躍助股已有成數想此舉必有成效（泰） 
 
 

Page 3

 
 
[恩中丞另有位置武昌]  
　　鄂督張宫保江淮分省之奏已飭政務處覆議兹聞督轅接得京電謂可望收回成命惟某邸與恩中丞係至戚現擬設法另行位置故已有旨著來京陸見云（比） 
[湘邊防營改歸桂撫節制武昌]  
　　湖南永州駐防江南常備左軍向歸鄂督節制惟以路途窵遠難貲策應張宫保業已咨明桂撫李中丞　　攺歸節制（比） 
[庵産學堂之交涉寗波]  
　　慈溪縣屬半浦赭山地方有大慈甚一所前被附近民人將菴送與耶穌教改設學堂慈城紳士聞之亦禀縣設立赭東學堂因之遂起糾葛日前彼處適值賽會聚集多人紳等意將紏衆與教堂爲難慈邑尊吳大令誠恐釀成教案特親自來府面禀喻太守先時籌維以免巨禍（坎） 
[鄞民與紳爲難甯波]  
　　鄞縣章村茅洋山章應二姓爭奪山地迭次纒訟不休爾日有陸紳出爲排解應姓以陸紳偏護章姓甚爲憤憤鄕民亦羣抱不平十一日聚集數百人相率進城意圖與陸紳爲難鄞邑尊高子勛大令聞之急親往彈壓未知能消弭無事否（坎） 
[禀設製造新廠辦法江甯]  
　　署督周玉帥前飭滬南機器局總辦魏觀察會辦方觀察籌辦萍鄕新廠嗣以滬局係根本之地現仍製造軍械魏觀察未便遠離爰擬方觀察常駐萍鄕措置一切有事則用書函往來互相商議日昨兩觀察先後抵甯趨赴督轅面禀建造局廠事宜（豫） 
[認銷兵工廠銅元漢口]  
　　漢陽珍工饜厭附鑄銅元各情俱登前報繼以該廠亟須擴張不便附鑄勢須另建局廠然工程浩大驟難竣事且鄂省銅元不敷銷數張宫保札飭兵工廠提調暫就該廠從速鼓鑄以資利用俟新廠告成再行搬遷太守已遵示開辦矣目下漢口官錢局已與該廠訂交通之約承認專銷所有帳目向該廠結算與鄂局不相干涉以免支雜云（泰） 
[正金銀行將設支所於烟台烟台]  
　　日本正金銀行派長杉原秦雄氏於初二日由日本動身不日將至烟台謀設支店聞其章程有日本軍票之交換果爾則軍票之信用更加推廣矣（藏） 
[創興紡織公司紹興]  
　　臨浦鎮爲著名繁盛巿集兹有紳商集股創設紡織廠取名厚生公司其機器係向東洋購來計共資本五萬金已就巿面某姓空屋裝飾廠房招雇女工約夏初卽可開機矣（頤） 
[改辦夏布統捐鎭江]  
　　駐鎭運北統捐局總辦李潤齋大令以夏布一項向多偷漏捐欵因據情禀准金陵厘捐總局轉詳江督批飭改辦統捐以除積弊月之初九日大令出示曉諭查得夏布將届暢銷之期各　商自應遵章投報統捐不得仍前偷漏除諭承辦職商請領印花運單設立公所照章收捐如無運單印　　貨一經查明係何行運出卽責成何行照統捐偷漏例加罰（觀） 
[疏通捐務積弊漢口]  
　　漢口捐輸名目繁多一切貨物概有商捐惟此類商捐大都有人承攬或謅年認季認月包　其中不無侵蝕情弊關道繼蓮溪觀察因興學欵項無從籌借擬將　有各商捐不准認繳逐一由官承收以杜中飽（泰） 
[商部調查商業漢口]  
　　湖廣總督張杳濤宫保接商部來文調查内地各埠商人新創各種廠業逐一列表以備核查宫保已札知各屬一律造報報期詳盡無遺（泰） 
[旅日華商捐資助戰烟台]  
　　山東日報云神户華商爲日本慨捐戰地資費一人有捐至萬餘元者并懸旗結彩以祝戰捷云（藏） 
[日人僞票烟台]  
　　前有日本人約年四十餘歲黑面短鬚持日本軍用手票五千元赴廣東街永和豐錢莊兌換日洋四千四百餘元携之而去翌日永和豐將所換軍用票轉賣於同泰利錢莊當經察出俱屬贋鼎到處查訪日人渺無蹤跡永和豐自不愼察伊戚固誰貽之哉（損） 
[黃鎭軍電禀勦辦四堡遊匪情形廣西]  
　　督憲鑒匪首梁萬順卽濫六自全峒竄散無蹤餓斃亦無確據知必有接擠之人飭弁勇於山中獨家村旁近偵捕據各弁勇拿獲通匪濟匪張家七莫金祥莫光亮三名老七屋係里許有桶盛餘米爲匪藏處其家搜出三防王氏贜物轉民稱游匪竄過思恩掘斷五十二峒要道老七乃從間道引去金祥藏有乾糧逼碼光亮經蘇老二等供在其家濳宿一夜濟以糧食均向來歸誠積惡審實同前拿各匪犯冷狗二等均於陽日正法各營續擒遊匪蘇二王四張貴生三名擊斃王三王滿王小弟莫三及不知名二人共六名槍　并獲首級解驗蘇二王四張貴生隨卽審實正法惟留李老滿林三備引拿質認連日礎潤陽蒸知大雨將至徧戒弁勇耐辛苦及時擒渠凡石洞岩隂茅棚可避雨處伏捕并伏山頂望聽響以待圍抽青日雨大作中營於安峒伏内見烟一縷追尋一匪蹲伏棚邊被擊斃驗爲大施滿槍碼帮獲蒸日中營差弁周寶華率二勇一土人至九萬山半霧雨中瞥見一人遽折回寶華隂蹊之至水濠四覔無路爰從濠攀上約數十丈右一洞窺視槍子突出寶華急躍踞洞上同人用火攻適延及洞内乾草風助火勢烈焰内灼二匪冐火衝出寶華以石擊斃一匪從水濠滾落寶華亦奮追正相持土人赶至助擊頭腦斃奪其槍碼攀回山洞撥火細覔見三尸僵臥洞内得無烟槍三桿逼碼二百洋㡌一頂奔告浩遣哨弁李勝榮帶同　再貴林三往騐庚日濫六匪婦亦從水落村拿獲謂据供稱濫六向穿綢得勝掛内襲黑縐衣手帶古玉釧及入洞驗見衣服盡焦左手貼身臥將身翻轉古玉釧尚存身壓綢得勝掛黑縐衣猶可辨細觀頭面的爲濫六正身其餘爲施二小施滿陳五一頭面破裂不能識因地險勢難運下均割 
 
 

Page 4

 
 
　板前來府五　紱排列令匪婦覃氏識認見卽指認爲濫六與前無訛手釧衣物亦確認俟將首級解赴羅城驗視匪婦覃氏同解往騐實後仍解柳州懸示番鬼二亦遵冬示正法梁　忠并解柳州候示懲辦自浩督兵四保約及一月計生擒遊匪首票四等十餘名擊斃三十餘名竊促出降者三十餘名奪獲搜繳無烟毛瑟等槍近百桿向來匪黨恃山峒爲逋藪今轉以自敝足使聞者寒心現在融懷羅柳四屬股匪全數肅清卽間遺遊匪土惡仍飭各營認眞搜捕浩數日内卽赴三防槍支續交柳局一百桿浩川四堡叩（往） 
[蘇撫接篆本館專電]  
　　蘇撫陸春帥於十二日晨抵蘇未刻接印 
[江督振興醫學江寗]  
　　署督周玉帥以江省行醫者大都不明醫理民間有病往往爲庸醫所悮殊非愼重民命之道因擬飭各屬保送著名醫士遣赴外洋留心學習兹又籌欵三萬金創設中西醫藥局於省垣延聘西醫二名每名月給薪銀三百兩並考取中醫七名擬先用四名每名月薪銀五十兩其所取七人中聞有二人素在省垣行醫一係湖北人趙連成一係曩充普育五堂官醫今爲愛育官醫之李鋆號珩甫臨症極多頗有經驗至所委提調沈玉山大令在省年久醫名籍甚可稍委任得人平所派總董正董副董道員多人則俱　糜薪水而已於醫學固茫然未知也（豫） 
[續議修改會審章程]  
　　修改公廨會審章程屢經會商迄未妥貼昨聞南洋副律法官羅觀　誠伯又擬得章程十四條送與袁海觀觀察酌定（鼎） 
[查覆俄艦無圖逃實據]  
　　上海道袁觀察據日領事函以俄船粤斯科裝配拆卸機器暗置煤油二千墩有圖逃情事當卽函致好稅務司查復兹聞稅司業已函復觀察略謂接到來函卽至船邊測量現在該船吃水淺深與正月二十四日二十六號去函想同自無暗置煤油之理至裝配拆卸機器亦已派理船廳裴也師至該船察看一周其所卸緊要砒位仍一一如故謂爲裝配應亦傳聞失實旣經來函切囑以後如有舉動當隨時密查詳告俾便預防去云（鼎） 
[俄醫官未開脉單]  
　　俄國醫官車尼可甫患病擬欲回國日領事以上海道袁海觀觀察未將脈單送去未能深信觀察當卽函向稅務司索取脈單昨接稅司函復謂俄醫官患病　稅務司親視無訛並未派醫往驗故無脉單開示如日領事必欲以脉單爲憑可與俄領函商將該醫官送至法醫官巴蘭格處驗明再行開示脉單可也（鼎） 
[江督周札上海道袁文（爲連方言館改爲工 
業學堂事）]  
　　爲札飭事照得上海所設廣方言館係李前大臣奏報創立嗣以機器製造　開設學堂譯習各國書籍與廣方言館事屬一類田前升任江海涂道宗瀛禀經批准歸併製造局以期一氣貫串辦理以來成效頗著惟此項廣方言館係專爲儲備譯材而設現在各省均已設立學堂頗有兼習各國文字者是機器局毋庸另設學堂查現時工商各業尚無進步所有此項廣方言館自應改爲工業學堂以期振興實業前據該局總辦魏道允恭會創是議應卽責成該局切實籌議一面會商上海道酌定用欵給奬出身章程並將現在廣方言館學生有不願入工業學堂者妥籌安置之法一面訪聘教習愼選聰俊端正已通漢文之學生入堂學習並應另設藝徒學堂妥選識字勤健之幼童授以製造藝術統歸該堂教員教授或添設副教員助教一切經費務須核實估計仍在原估内開支所有課程規則均應遵照奉定學堂章程辦理每年禀候派員考試併隨時由兩江學務處考查除分行外合行札飭到該道卽便遵照特札（有） 
[擬借營房基爲運動塲]  
　　教育研究會教員袁觀瀾考廉等以泰東西各國教法體育本與德育教育　重中國於體育素未講求故國民日就孱弱研究　爲推廣教育起見欲設一體操傳習所并附運動會以鼓尚武之精神苦無隙地兹查有西門内裁撤滬軍營營房基址頗適於用擬卽借是地爲上海各學堂公共體操運動之處已函商袁公子伯撥轉求袁觀察允准允（鼎） 
[請准創立中西醫學堂]  
　　防疫醫院經董朱佩珍等以中國醫學素不講求患病者往往爲傭醫所誤因集同志在滬創立中西醫學堂一所以廣造就而全生命曾釐訂章程禀請南洋大臣立案現南洋已批回照准矣（鼎） 
[沈太史請准設立宰牲公司]  
　　滬北擬設宰牲公司曾請滬道曉諭滬道以輿情未洽未准現沈淇泉太史上設立宰牲公　有七便之說帖擬浼商務局照會滬道重請照准（鼎） 
[俄艦改刷白色]  
　　俄奥斯科巡洋艦去年逃至滬江泊浦東楊家渡由中政府派鏡清南琛兩兵輪在彼防護該兵艦船身本黑色烟囱黃色前日忽將船身改刷白色不知何意（土） 
[再誌巨棍范高頭串通營兵拒捕事]  
　　昨報紀留防副中營管帶李顯亭都戎標勝至通州拘拿惡棍范高頭爲至是處營兵擊傷頭顱轟死哨弁二人兹悉内有許成寶者手臂被洋槍擊傷槍子已經鉗出尚無大礙又聞都戎回蘇後檢點軍裝失去洋槍九被號掛八十（木） 
[南洋公學並未請加學費]  
　　三月初五日本報紀垲洋公學請加學費被駁一事訪友送稿時稱此仵係汪某託送並言於學界略有關繫滬上各報均當紀載此事本館以汪本熟人允爲照錄嗣後查閱各報均不登載此事深爲不解兹詢之商部王叅議謂唐部郎未上條陳何來批語然則本館前登請加學費駁詞必出自他人之臆造假手本館以售其技矣爰誌數語以存其眞（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[師範學堂添設小學州]  
　　師範學堂因速成班學生畢業非遥擬添設小學堂一所招集年輕幼章文理粗通者數十人課以漢文修身淺近筆算柔軟體操卽以束成班畢業生爲教習實習教育之法現於堂北隙地蓋造講堂落成卽將招考（蠱） 
[保送出洋師範生紹興]  
　　越郡奉文考試師範已由各縣造册到府府尊熊再青太守示期校試計取二十名分贈川資送至省中聽候學務處挑選兹將申送姓氏照錄於后　錢遹鵬嵊縣周煌誠諸曁張時新昌胡豫山隂章景鄂諸曁陳寅亮蕭山周一蜚會稽　謝鍾川餘姚廬濬思嵊縣堵福詵會稽張應龍山隂張應麟山隂章鳴玉上虞黃廣餘姚章滌會稽陳簋蕭山吳爵諸曁范肇基會稽黃惟泰上虞陳選庠蕭山（頤） 
[咨取敎養局章程京師]  
　　直隸總督袁宫保擬於保定府設立教養局一所專備輕罪人犯人局學摺工藝已紀前報日前行文都察院咨取五城教養局詳細章程以便仿照辦理（訟） 
[新溝議辦警察漢口]  
　　漢陽府屬新溝地方近來商務繁與漸成巨鎮惟以良莠不齊盜風甚熾是處紳士因整頓地方起見業赴漢黃德道署禀辦警察以衛閭閻道憲繼觀察已准如所請矣（泰） 
[修理火藥局京師]  
　　練兵處以現值振興武備之際一切存儲軍械處所亟宜力加整頓應卽行知工部先將火藥局塌坍之庫房墻垣赶速修理以備存儲藥彈等項（訟） 
[火警傷人蘇州]  
　　本月初四夜大校場演武廳左近忽肇火災事陵查悉曾焚斃六歲女孩一口至肇禍之江北某姓嫗自知咎有應得因卽赴長洲縣署自行投首矣（隨） 
[蘇鄕盜案蘇州]  
　　齊門外陸墓錄蔣姓家於本月初八夜三鼓時突來暴客十餘人用巨石撞開大門明火執仗肆行刼掠至慾壑旣盈始呼嘯而去事後查檢所失約值七八百金當經事主繕禀投長洲縣署報案請緝蘇靜庵大令卽於初十日帶同書差下鄕踏勘想須購線緝拿也（隨） 
[勤求政治紹興]  
　　前署上虞縣何星垣大令因老邁曠公奉藩憲札飭新選之葉墐予大令赴任葉大令履新後清理案牘百度求新現復議籌興農商實業以開利源亦可謂勤求治理矣（頤） 
[少尹循聲松江]  
　　青浦縣新涇司巡檢劉芸圃少尹嘉芷緝捕勤能辦事誠　署任一載有餘地方頗爲安謐現將期滿附近谷鄕鎭紳士多有送牌匾以誌去思者不可謂非庸中佼佼也（鼎） 
[陛見先聲蘇州]  
　　傳聞護無效中丞擬俟新任陸春帥接篆卽須直都陛見（蠱） 
[方伯回寗鎭江]  
　　江寗布政使黃花農方伯前赴袁公浦謁見江淮巡撫恩藝棠中丞事畢後乘舟南下於三月初二日道出鎭江文武各官咸往江干迎迓傍晚方伯換乘招商局江永輪船西上遄回金陵（觀） 
[縣令到任鎭江]  
　　調署丹徒縣知縣正任奉賢縣知縣郭子華大令奉飭赴任遂於本月初一日乘招商局新裕輪船駛抵鎮江卽以貢院暫駐襜帷旋擇於初二日接印視事（觀） 
[織造履任蘇州]  
　　蘇省織造崇尚衣啓已於初九日清晨抵蘇卽於已時接印旋至各憲轅拜會（闤） 
[委署佐雜蘇州]  
　　江隂縣顧山司巡檢程廷献丁憂遺缺經藩憲陸申甫方伯調委現婁署縣主簿補用巡檢郭啓誠署理所遺婁縣主簿員缺則以試用巡檢李約禮酌委署理已於初十日懸牌下札矣（隨） 
[委差兩誌蘇州]  
　　工藝局帮辦董大令潭現經護撫效述帥調委銅元局舊廠管理物料差該局正在擴充工藝添置機器及一切物料需員襄助因另委詹頴生大令樹梅爲帮辦已經到差○候補知府童太守寶善現奉護院效中丞札委監放續備中後二營餉銀太守卽咨照該二營管帶請定放餉日期届時到營驗放（隨） 
[之子于歸京師]  
　　軍機章京祿顯氏之女公子早經裕公爺之少公子文定爲室本月初四日爲迎娶之期粧奩六十四抬無不貴重華麗棹案箱櫃一律花梨細雕洵足徵富貴氣象也（訟） 
[美使啓程京師]  
　　聞美駐京公使康格氏於二月三十日啓程外務部尚書那桐及胡芸楣司宼伍秩庸侍郎並與康使素來交厚之各署大臣均往祖餞（訟） 
[民愛美人福州]  
　　于山格致書院掌教美國弼履仁君來閩已迄四年二月二十九日率其眷屬言旋故國各官府及閩侯兩縣紳士院中教習曁學生等二百多人造廬恭送並聞以公製牌傘等物贈之頌德歌功官塲陋習故當其去也每有獻德政牌 
 
 

Page 10

 
 
萬民傘以誌去思者今乃施之於外國教習尤異聞也（萃） 
[彩票起色江寗]  
　　湖北籖捐票銷塲日廣而寗垣所銷彩票殊不逮他處之旺兹已革上元縣戴令在揚郡設籖捐分銷處函致省垣各彩票店批價視申漢略减省垣售票者旣貪批價之廉又因取票對號亦免跋涉故相率赴揚批售大有起色（豫） 
[禁演淫戲鎭江]  
　　梨園演唱淫戲有干例禁鎭郡羣玉戲園托名洋商近出滬上雇集文伶名日髦兒戲日夜登檯扮演各種淫劇裸身露體備極醜態哄動男婦相率往觀有舉國若狂之勢爲常鎮道郭月樓觀察所聞諭飭丹徒縣曁警察洋務各局員一體嚴禁以端風化而正人心月之初一日起已經停演矣（觀） 
[毆鬭致斃鎭江]  
　　林二山向做小工初一日在義渡碼頭與工頭蔣小三子因爭取工價遽起釁端蔣恃其膂力過人揮拳猛擊林力不能敵竟至殞命報經丹徒縣郭子華大令臨場相驗將蔣帶回訊辦彼好勇鬥狠者其亦鑒諸（觀） 
[整頓關務廣州]  
　　粤海關務自裁併後憲擬認眞整頓分派幹員調查現已將積弊查悉有所謂担頭錢單票錢船頭錢手本錢把港錢查艙錢規費錢各名目或按正稅帶收或按船貨抽取向係書役私肥入已有私給單票者亦有並不給票者欵目碎繁多寡不一大抵書投包辦之弊在於中飽濫支水手查騐之弊在於留難索擾大憲欲爲拔本塞源之計擬盡裁書巡水手撤去包辦名目若能執行不時利商並可增稅誠所謂一舉而兩善備也（宿） 
[商調關胥河南]  
　　河南之鄭州已改爲直隸州目下鐵路開通華洋商賈紛紛麕集爰卽開作商埠保我固有之利權政府議定安設兵備道一員以資鎭治近届開關需用供事扞手稿書人數甚衆豫撫陳中丞爰電致漢黃德道繼觀察商假數名以資熟手（泰） 
[孝女紀略]  
　　孝女四姑劉姓衡山增生劉嶽峻第三女也幼慧多病不食腥血長簡笑言好習篆帖尤喜閱善書父幕遊閩省兩兄從名宿讀負笈他方女佐母理家政出入會計條理秩然壬寅秋父應鄕試於時家多染瘧疾母病甚惟女與伯兄無恙日夜侍湯藥母病夫瘳一夜女默禱於天願以身代旋持小刀刲臂血方泉湧忽聞母呼聲乃以香塵敷傷處疾趨床前母果喘急心益恐刻不離身血浸衣不覺也後其母竟愈而女終秘其事故家人無有知者逮申辰女病瘵母飲以藥見臂有刀痕問之默不語詢再三始以實告並囑勿洩謂事未成而志未遂也自七月至十二月病日篤未嘗言苦一日微作悲痛聲父自學堂歸適聞之謂日聲出則氣舒盍呻吟對曰恐母難寐故忍之於戲瀕危時尚恤其母如此越數日没没之先夕謂伯兄曰妹不幸先父母而逝定省之責在吾兄耳所積布若干某爲母作衣裳某爲父作襖褥再呼仲兄至臥楊前語亦如之且叮寧兩兄若不經理其事母好儉必不肯更新也言訖朗誦多心經逹旦不休俄而寂然遂逝時光緒甲辰十二月十七日距生丁亥閏四月初九日年纔十八（益） 
　　記者曰近世言女子教育者其說均採之東西各國雖曰婦德婦工並重然往往注重手工爲女子謀生計者居多竊嘗讀西國史攷其風俗女子往往有一種堅執不移不性質發之於愛父母愛兄弟創爲特異之行傳之美談其跡近愚其情至眞故近來研究女子新教育者莫不保養此種性質以植女子教育學之基名曰國靈又曰國根實卽所謂國粹也中國古世於女子有關風教之事蹟經世大儒留心世道者亦皆極刀闡揚以維風化歸震川論女子愚孝謂愚乃斯眞非有特異之性質者不能此可見倫理大義中外所同降至近世女學興而斯風稍歇卽偶有其事亦皆略而弗攷然則所謂保存國粹乾何事此記者之所不解也今讀孝女紀略有以見湖南風俗之純美而女學之興湖南爲各省冠又以見湖南之講求女學爲知所本也世之振興女學者盍亦留意於此哉 
[譯担文律師查復扣糖案]  
　　本年二月三十二號糖捐局扣留通寗小輪裝祥茂洋行糖斤一案本律師於查閱函件以及内港行輪原訂曁補續章程後復至好稅務司處議論此事鄙見凡有輪船裝貨赴内地或投海關領取子口稅單或在常關報關均聽其便如領子口單免其繳釐如在常關報關則應照納捐稅釐金自亦在捐稅之内此次祥茂之糖旣在常關報關自應照完釐捐光緒三十一年三月初七日西歴一千九百零五年四月十一號 
[附張繙譯坤德函]  
　　逕啓者昨奉手函承示貴局扣留通寧小輪船在南馬路裝載祥茂漏捐白糖奉管糖之梁曉琴覇阻不服交捕轉送縣署領事以洋糖旣經在常關報關不應抽捐並以私押洋商用人索賠稅務司又以捐避易換華糖事屬可疑等因屬爲查復鄙意此案最要關鍵在洋貨旣經在常關納稅應否抽釐查内港行輪補續章程凡有輪船裝載洋貨入内地有兩層辦法一或領取子口稅單卽可曁免捐稅二或沿途逢關納稅遇卡抽釐此兩層辦法均聽商便此次通寗所裝之糖旣照第二層辦法在南巿江海關納稅目應仍照第二層辦法在糖捐局完釐或謂沿途二字係指裝貨開船之後辦法而言此說無煩辯論或問此次祥茂在南巿江海關報納關稅南巿亦沿途乎何以同在南巿之糖捐局祥茂獨可抗百繳捐總之旣在南巿江海南關納稅卽應在南巿糖捐局併完釐捐此係本案最要關鍵此外如私押行夥以洋糖易華糖索賠等情均應俟應完捐不應完捐之最要關鍵定後再行辯論如洋糖不應完捐或須有另換之弊否則何必易換其行夥亦自不應拘押多日然自應完捐則恃勢霸阻抗不納捐之人例有辦法兹將担文律師查復原文並譯文送覽祈酌裁（　） 
[江督札飭塡注實業表式文江甯]  
　　爲札飭事准商部咨照得本部設立以來首以振興工藝爲要務中國地大物博生産最爲富饒而比年以來財力不充商情益困推原厥故率由實業不興製造未能改良斯商業受其影響歴年出口貿易大率 
 
 

Page 11

 
 
有生貨而無熟貨以致利源外溢洋貨暢銷爲患甚鉅本部已於京師工藝官局首先提倡推廣成效漸著誠以此等工藝局所抵制漏巵教養游惰實爲今日要圖正賴各直省一體極力講求以立富强基礎查各省設立教養局習藝所等冋皆由地方官紳自理未嘗報部有章惟直隸吉林等二三省前經逹部然或僅送章程或僅據奏報於辦理現情有無成效皆略而不詳本部議派各省商務議員章程第八九條内載各省農工商政每年按季詳報年終彚報一次又載各省已辦農工商政各局廠學堂公司等項無論官立私立均須按前次通行表式詳塡申部等語今經歴歲時而遒照塡報者僅有直隸農務局等處且於工藝局廠尚在闕如本部總筦商政自非調查詳核無以措振興實業之方爲此特刊訂工藝表相應備具四本咨行貴總督查照轉飭各屬經辦員紳按照此次部領表式逐項塡註明白刻日呈報彚咨到部是爲至要如此表不敷分布應候咨取再行頒發以免遺漏仍請將收到日期先行咨復來部以憑查核等因並表式到本大臣准此查農工商礦等事前准商部咨令將辦理情形分别報部並准咨送農工商綜計表及攷察土貨表前來均經先後分飭司局照刊分發各屬按照塡註彚送核辦嗣因未據復到又由魏前大臣分札飭催迄今日久仍無一屬塡送造報事關振興實業乃竟如此玩延實屬不成事體准咨前因應將送到表式發小商務局照式刊刷札發各屬飭令切實籌辦一面將前後所發表式分别杳塡限文到一月内呈送查核其有未經舉辦或辦而未成者亦卽據實填註呈送母任漸廷除分行外札局卽便遵照辦理仍印刷表式四十分呈送備查並移送藩可一體轉行遵照（豫） 
[籌辦網業公所禀稿及章程台州]  
　　浙台濱海居民類皆以漁業爲生前曾給　稽查設局保護兹又有黃紳等禀請設立網業公所徐汝臯太守准予通詳各大憲立案兹將詳文節錄於後據該職等請設竊業公所以典商務酌捐盈餘經費以維善舉立意誠爲美善惟其中有無窒碍之處以及所擬章程是否悉臻周妥批飭臨海縣詳細核查妥議具詳核辦去後兹據該縣張令介祿以海鄕椒江一帶所出暇内服網口寗波漁户利用上具亦爲海鄕居民謀生之業而造作之户大都貧民出物零星資本有限非有總售交易之處不足以資周轉而廣生計上年褚維新向從前創設之周順利等私訂合同收買運售權歸一已藉恃官府不聞難免把持抑勒將來網業疲敝殊爲可慮今黃紳等禀擬章程聲請在葭沚地方設立收網公所准原設之周順利四家恊同收買由公所一併運甬於寗波府城外設所發售通其銷路巿價悉憑公估嚴杜抑勒等弊誠於網業有裨且提盈餘歸公仍給周順利等四家專利亦足以維善舉而全商利其所列章程六條均尚周妥不致窒碍難行此後開辦仍由地方官隨時認眞查察不致流弊等情鈔錄章程清摺詳請通報立案前來卑府查該紳黃蒸雲等請設網業公所一事係爲興利除弊維持商藝亦可化私爲公藉充經費起見旣經該縣張令核查明確事與民業地方均有裨益並無窒碍黃紳等禀擬章程亦尚妥洽將來開辦之後仍責成該縣認眞稽察整頓無虞弊竇自可准子照　並開錄章程清摺統祈憲核批示立案一總行之設意在興利除弊化私爲公卽以公利二字爲號旣已歸利入公自與壟斷巿利者大有區别一商部定章凡商家禀請專利必須有益地方經管轄官認可核詐定案方准照辦此次網業總行擬請府縣出示給諭以昭愼重自禀准承辦後並擬請領部帖專注網業字樣旣不容牽扯别業亦不准他人仿照于涉致與公利有碍一台屬漁網向由葭沚各散行收買發往寗屬售銷今議就葭沚及寗波城外各設一總行並於舟山石浦一帶添設分行以期轉運交通兩得便利一收買網口現議整頓新章照巿定價不得稍有抑勒雖准褚恒等四家一律照舊收買然運寗發售之權目歸公利總行不得由各散行偷運出口並不准四家之外私行收買致侵總行利源一每年網數盈絀須視人工之勤惰出産之多寡其勢難以預定今議較數歲之中每年以六百担計算所得盈餘除給褚旦利等四家每担利益洋三元外又認繳工藝局及學堂經費洋一千二百元尚餘之數擬作總分各行辛資夥食及關稅房金等用將來有無盈虧亦難逆料惟旣報効公家無論生意如何所有繳款均向承辦商是問不得稍有短欠議分夏冬兩季均匀繳足一每應發網赴寗議由總行蓋印字號交各輪裝載於每班出口之期由總行到船驗明如無蓋印字號者卽屬别人私帶侵佔總行利益理應議罰藉儆效尤此網每年以六百担約計均係成擔之網外有零星散網仍由總行自行收買不涉褚恒利等四家之事（頤） 
[江蘇官報]  
　　二月三十日督轅牌示江西甯都營叅將胡煦因病請假遺缺查有　先副將戴友雲堪以署理撫轅牌示三月初二日祭先農壇撫憲親詣行禮會辦善後局兼辦霍報局候補道沈玉麒奉撫憲委　務處叅議統領逝西鹽捕等營候補道劉體乾奉撫憲委會辦薊省營務處會辦商務局候補道馮祖蔭奉撫憲委調辦洋務局候補道吳成允奉撫憲札委會辦　蘇商務局縣丞李滋蕃禀謝奉委上海貨捐局查驗差巡檢葛之覃禀謝奉飭分蘇差委長洲縣蘇禀知昨日接兼代理元和縣事三月初一日藩轅牌示照得署元和縣知縣郭曾程丁憂遺缺查有現署華亭縣知縣孫友蕚堪以調署遞遺華亭縣知縣員缺查有候補知縣趙夢泰堪以酌委署理又署江隂縣典史姚紫宇期滿撤冋遺缺前以試用巡檢姚祖詒委署兹據因病繳札前來自應東委查有分缺間補用巡檢姚鴻聲堪以輸委署理委署靖江縣許應奎禀辭赴任初二日統領浙西鹽捕等營候補道劉體乾禀知接會辦蘇省營務處辦理松滬厘捐總局管庫知府榕興禀謝奉委調辦五庫厘局差知縣趙夢泰禀謝牌示委署華亭縣事蘇州府敎授蔣世琛禀知奉委學右堂附課監院巡檢許以莊禀知到齊門旱關稽查差初三日長洲兼代元和縣蘇禀知縣考文童頭塲吳縣李禀知本日局試正場文童守備荆潤章奉撫憲委帮帶續備右營差初四日藩轅牌示照得無錫縣知縣陳詒期滿遺缺查有候補知州趙謹琪堪以酌委署理又青浦縣新涇司巡檢劉嘉芷期滿遺缺查有試用巡檢韓國楨堪以酌委署理辦理宜荆釐捐總局同知聶宗羲丁來省禀知三月初一日接辦到差辦理工藝局提調知縣董潭禀謝奉委銅元局舊廠管理物料庫差委署金匱縣典中殷煥謨禀辭赴任初五日辦理盛澤釐捐總局知州趙謹琪專丁來省禀謝牌示委署無錫縣事辦理黃渡保　知縣詹樹梅禀謝奉撫憲札委工　局帮辦差辦理法租界會審委員知縣陳曾培禀謝奉委松滬釐局管庫差巡檢韓國楨禀謝牌示委署青浦縣新涇司巡檢事初六也委署太湖同知何希曾禀辭赴任長洲縣兼代元和縣蘇禀謝大計保薦卓異 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[禀請奏派代瑣領事廣州]  
　　新金山紐絲綸埠商民公擬籌欵公舉英人代理領事并公舉石漢吕傑文回　代表聯禀督轅請轉咨奏派奉批據禀紐絲綸合埠華商擬目行籌欵公舉英人代理領事及華人商董各恊理各一員取具店名回章聯禀保結請轉咨奏派等情查旅洋華商寄身異域下情暌隔呼籲無從懇請設官保護自係實在情形惟該商所稱得有議院回書確憑查核粘抄洋文與原譯華文不符其詞義係交樞密院核議並無尚合事理喜悅照行等字樣殊屬朦混應俟該商等得有確憑呈驗再行據情分咨外商二部曁駐英欽差大臣查明察酌辦理仰廣東布政司會同商務總局查照云云查中英條約暗中限制中國多設領事官厥後薛督耘侍郎奉使英國據烟台條約力爭遂添設檳榔嶼香港等處領事仍聲明有一二處不能添設經洋參贊馬格利往詢英外部必以民當之埠爲言蓋其意卽指新金山及倫頓也迨龔仰　星使繼任雪梨埠商民舉定某華商爲該埠領事經雪梨總督交議院議准據逹英藩部轉逹外部照會中國公使而華商亦已自行具禀并聲明自籌經費乃龔星使遇病擱寢其議至今爲外人所輕笑紐絲綸與雪梨鄰埠此次之欲設領事大約係援雪梨成案故得有議院回書惜具禀督轅時不知徵引至督批謂查核炶抄洋文係交樞寗院核議與原譯華文不符應俟該商得有確憑呈驗再行據情分咨外商二部曁駐英欽差大臣查明酌核辦理原爲愼重起見然向來英國藩屬議院議准交樞密院核議之案無不照行且有雪梨成案可據當無慮翻異但公舉英人代理此風斷不可開猶憶中國初派陳荔秋公使駐美時陳樹棠爲金山總領事該埠華商因美人傳立卑向肯爲華商盡力而華員又多不諳美國文字語言遂公舉傅爲該埠正領事以佐陳此爲特設之舉總署諸公以爲不便自後一概作爲洋員今照紐絲綸商民之禀請督轅鄭行轉咨外部未必見允何如仍照雲梨成案公舉華商爲領事之爲得乎（宿） 
[善舉阻力九江]  
　　德化黃梅兩縣紳士捐資整頓義渡利濟行人事多掣肘禀請道憲作主現奉批示略謂整頓渡規固爲利濟行人愼重民命然歛費攤捐易啓人疑據呈善舉難成如果多有阻撓殊辜盛意惟畢竟有無流弊因何互相觀望候札飭九江府督縣詳察情形妥議禀復再行覈辦著卽知照云云（　） 
[學生濳應縣試蘇州]  
　　官設各學堂肄業學生定章不准再應各項考試兹届蘇府通屬縣試之期各學堂藍督教員照章禁止諸生不得應試致荒功課乃各學生之籍隸常照等各縣者紛紛托故請假回籍其長元吳三縣學生亦均於此時揑病請假或籍詞掃墓實則均應縣試故近日各學堂大有兾北群空之勢云（蠱） 
[擬改委商務局總辦廣州]  
　　商務周總辦自羅觀察辭差後督撫以此差非紳士辦理不能聯合商情擬委梁小山侍讀或温欽甫觀察或黎孶裴均力辭不就聞現將於左小竹鄭陶齋二人中擇委一人（暌） 
[蠶業發明防濕之法廣州]  
　　入春以來隂雨天寒銅蠶之家每多折耗因蠶感濕氣易生菌病西樵簡村蠶爛研究社得一新法頗著效驗其法飼蠶之初先用榖糠以收濕氣大眼後用石灰匀摻蠶面飼以濕桑自於蠶體無害成繭甚厚蓋石灰最能收濕故蠶病無由而生也（暌） 
[稽查内地稅關簡章廣州]  
　　去年廣州肇慶府等各屬增開通商子口二十餘處梅稅司以洋貨運入内地行銷日廣特訂定内地稅軍稽查簡章四條一凡答項船隻載運貨物領有入内地之稅單者必須赴粤海關之南石頭分廠或大沙頭大坦尾分廠或花地分廠呈報卽由該廠於内地稅單之上加蓋戳記爲據二月貨物領有内地稅單者由給發之時起計限四十八點鐘内卽須赴上文所列各分廠之一處呈如越期除能將其因何遲滯之憑據指出外卽將該稅單註銷作廢三凡貨物領有内地稅單者須由常關分卡卽佛山陳村查驗倘經該卡查出該稅單並無上文所列分廠之戳記者該卡卽不准放行四凡内地稅單從前已由本關發出而該商未經將此單運貨者限二月二十七日以前繳回以便改塡日子並按照上文第二條辦法限四十八點鐘前赴本關分卡呈報（暌） 
[武昌官事]  
　　瞿季恒直剌世玖爲前任湖北藩司瞿賡甫方伯之少子丁憂後寄寓鄂垣刻經張宫保札蚝學務處差遣月支銀一百元直剌奉札後旋得常州家電其嫡母太夫人病危刻已請假回籍矣○候補知縣沈嚴前以所著文集二册呈閱張宫保大加奬許所擬委辦分纂官報沈辭不願就又札委洋務局交涉科文案月支薪水銀五十兩○候補同知黃厚成係黃子壽方伯之孫與鄂督新締姻眷 
 
 

Page 18

 
 
甫委營務處督操所副提調復委洋務局鐵路科專辦皆極優要差也（師） 
[天津]  
　　津埠各銀號自庚子年拳匪亂後倒閉者十之四三其所出鈔票往往不足取信於人而日商正金三井各銀行率皆殷實可靠其所出鈔禀人皆樂用故遂大行於巿近日人知其票之深信於人也乃故昂其值初則每鈔票一元易現洋一元零二三分近已漲至二元七分有奇矣○直督袁慰帥近在津郡設一罪犯習業所凡軍流以下各犯盡發至所學習工藝計有四百餘名之多所中浴室厠房廚房均備其所習工藝亦頗有可觀（升） 
[九江]  
　　補授江西虔南廳同知章司馬家駒現已奉覈赴任所遺九江官銀錢局一差經上憲札委張大令鼎銘辦理已於初五日到局視事矣○上月二十九日潯城西門外同人懋油鹽店私買涂厚生之私鹽八包其陸包已運入店分裝三缸尚有二包舁至店門被九江淮鹽督銷分局巡丁拿獲當將鹽交於地保一面禀由委員周蓮塘明府移文縣署訊究聞同人懋係潯郡富商鄭瑞棠所開銷鹽甚旺乃本年正二兩月僅領官鹽拾引此次售私案發想不免照章受罰矣（遯） 
[甯波]  
　　前報紀甬江北裕順錢莊主徐雙喜由北京輪船私運焰硝來甬一案兹悉徐雙喜實卽施雙喜一名施阿行係裕順錢店主徐某之婿向在江北輪船碼頭撐駕小船是日北京輪船抵埠施邀同屠三寶屠桂生上船兠攬客貨有某客雇施等駁載貨物下船迨至埠頭被左營兵丁查係焰硝當將人貨一併扭住某客見事敗即於人叢中乘間逃逸旣而洋關巡丁聞信前來將焰硝運去施則送交捕房二十二日稅務司諭令將硝充公施等移送郵縣由高子勛大令飭發押刑房江北各鋪房聞之聯名具禀縣署請將施保釋未識高大令如何辦理也○寗郡典當向章質典貨物進出一律均用制錢票上填寫錢數洋價長短隨時隨巿而定現有巨商王月亭開設同大典當邀集同業擬將進出錢數改作洋數質物亦以洋數而計各貧民聞之現已遍貼謗詞並聞有多人聯名禀控當道謂此事若果議定必致激成衆怨云○甬郡中學堂肄業學生前經府尊喻庶三太守考試錄取若干名兹已於三月初一日開堂授課矣○寗郡某姓子平日比於匪人專事賭博游蕩日前由外回家將家中雜物雇人舁赴質肆其母阻之致被行兇毆辱因卽奔赴保甲局喊控由局提甲到案轉解府署府尊喻太守判將甲笞責數千板發押遷善公所三年○日前有四川輪船一艘由香港裝運吕宋糖萬餘包抵埠運儲棧中以便轉發各行售銷○寗郡各釀户前田酒捐局委員挨户查明造册存局以便按季徵收兹因鹽塲地方趙恒茂蔡得順朱同興東鄕地方李廣興等釀户將去年蒂欠捐欵延不清繳迭經委員飭差往催仍直之不理日昨特移文勤縣請飭差役赴彼二處催追以重捐務○寗郡六注保甲差定例六閱月滿期現寅卯柱委員張少尹適屇期滿由府尊喻庶三太守札委萬少伯少尹家選接辦○寗紹交界大嵐山向爲盜藪前由省憲將提票右營移駐彼處以資鎭壓所有右營署賣作民房將房價另在大嵐山造一右營衙署所有地叚早經勘明迄未辦理現上憲又札飭赶緊建造紹興府因札委候補典史尹德卿二尹功廷來甯監造二尹已於日昨捧檄抵甬俟甬郡地方官遴委妥員恊同二尹前往卽日　工○鄞縣高子勛大令日昨出示曉諭衆知凡民間置賣田産現宜一律改用官契每張繳價一百五十文所有以前未經完稅契劵　限二月内補稅（坎） 
[蘇州]  
　　齊門外某木行後河於初六日飭工人撐開木排見下面有男屍一具年約二十餘雙手反縳兩足套於髮内正在喧閙之際忽又浮起女屍一具年相若狀亦如前其因何致死亦可想而知同日間門外楓橋河中亦有男屍一具渾身爲繩索綑縳是處河南遼闊無從往撈祇得任其泳游而去○有王和尚者向與孀婦某氏有私賃居盤門内新橋堍某雜貨鋪樓上邇因氏又與西路警察勇甲乙二人私識前日清晨正當酣睡之際爲王偵悉排闥而入將氏及甲扭住兇毆甲固强有力者王反爲所窘旋經人勸至鴻春園茶肆啜茗評理時乙亦已聞信趨至擬欲將王痛毆適西路總巡吳明府呵殿經過飭將一干人拘帶回局聽候究辦○署藩憲陸申甫方伯於本月初五日清展親臨紫陽校士館命題課士是目題目照錄於下拓跋氏之盛實由樸學其諸儒優劣論問今日西教滋行顯與聖道爲敵然考景教流行中國碑則唐時已盛碑文述教頗詳試與今日西教究其異同參其得失以籌抵禦之策臨頓路懸橋附近復興浴堂於本月初四日下午有一年近七一之老翁入内洗浴到夜深人散尚未見出外浴堂中人入内審視始知已悶斃水中○道前街錦興飯館於本月初四夜忽坍去房屋一角是處爲鋪夥楊某所臥下半身致爲壓傷翌日清晨經鋪王延醫敷治未識能保全性命否（蹟） 
[派選出洋學生來滬]  
　　昨有京師大學堂畢業生數人乘某輪船來滬假寓三洋涇橋同福祥客棧聞由工部主事愈棣生主政挈之而來欲往美日二國遊學出洋學生計共十二人一俟到齊卽須起程（木） 
[請查冐掛洋旗]  
　　前日駐滬意國總領事查得南巿浦江中有一野雞杉板船並未在署掛號冐掛本國旗號當卽致函馬路工程局並附以本國旗式一紙請卽查明扣留等因總辦翁子文太守當飭水巡捕頭在浦細查（土） 
[艙長受傷無碍]  
　　浦東保甲總巡局緝私槍船艙長石關泉羅正興等因兠捕鹽梟爲梟黨毆傷脚骨亦被擊斷由謝明府延傷科爲之醫治聞已可保無虞矣（土） 
[拘獲流氓]  
　　蕃名流氓周錫春在楊樹浦及引翔港等處紏黨向鄕人吳桂春楊某等拆梢不遂並持刀亂戳吳等卽赴捕房控告前晚由捕頭帶領中西探捕將周拘獲並搜獲軍器多仵解至捕房押候究（火） 
 
 

Page 19

 
 
[枷責流氓]  
　　龍華寺流氓湯更泉前奉汪大令訊責枷號其同黨余阿四林榮生妙家里曹阿火等亦經提案訊明判各責三日板與湯一併枷號發龍華寺示衆林亦判枷號發斜橋示衆妙曹二人交丐頭帶回管束所有搜出湯更泉衣服及小洋七十四角賞給獲案各差夥以示奬勵（金） 
[棍黨擊斃]  
　　惡棍范高頭自滬上犯案經中西官捕拿未獲逃至崇明通州一帶依然作惡横行其心腹黨混名　　頭掌華向日隨范爲先鋒聞此次在崇沙地方被某西人以槍擊斃矣（土） 
[依限拆卸]  
　　本縣汪大令前因查得本城各店鋪欄杆櫃檯均裝出門面侵佔官路有碍行人故示諭各鋪户限三月内一律拆卸收進日來大令恐各鋪户有違延不拆情事爰又出示曉諭令依限遵辦（金） 
[查明店産備抵]  
　　本城鳳祥銀樓前因倒欠甬江各錢莊往來鉅欵經各欠户禀由該縣移文上海商務局轉請本縣汪大令飭差恊甲查明該店産業以便備抵等語大令立卽申詳道憲核示聞袁觀察已批飭錢業公所秉公調處矣（金） 
[特製縱火犯衣]  
　　本埠保有火險諸家每有縱火圖賠延害鄰居情事大爲地方之害法界自去冬至令共有縱火案三起拘獲四犯經中西官會判禁押捕房捕頭以此等縱火之犯罪大惡極與尋常案犯有别故飭縫工另製紅藍二色姘就之犯衣給予該犯穿着以示區别（永） 
[孩屍何來]  
　　昨日午後英美公其公廨前有一蒲包經好事者開視内裹孩屍一具旋由地保派夥携至荒地掩埋（木） 
[訂期會訊]  
　　摩素洋人控同義泰案某洋人控陳安懷聞風逃避案均訂於十三日午後會訊○英商美孚控萬昌案克拉克控合泰絲廠案保裕控揚加堂案美商豐泰控馮章友案茂生控乾泰案均訂十四日午後會訊○英商通和控尤子均案訂於十五日午後會訊○英商克明控徐貴祥　訂於十六日午後會訊○英商克明控翁通海案訂於十七日午後會訊○洋商亞歉兒控程松卿案訂於二十日會訊（木） 
[上海官事]  
　　新任兩浙鹽運使司信協民都轉勤由津南下履新昨日道經滬上暫駐法租界泰安棧○管帶北洋海容快艦儘先守備程璧光守戎昨日到道轅禀見○新委鎮江府承太守璋亦到道轅辭行○吳淞工埠局委員何金凱明府又試用知縣朱顯揚明府昨均投道轅禀見（金） 
[上海縣案]  
　　金顧氏偕女高金氏投縣控被流氓逼醀攫洋前晚縣主汪大令飭提訊究高金氏供夫故多年邇有流氓徐加加逼令婦人再醮不遂糾黨來家搶去房内現洋一百四十八元金押髮金戒各一隻求請提追訊之伊母金顧氏與女供同大令判候飭差查明實情提究○高橋司移解佔地糾葛之戴張氏高鳳翔等到縣亦經大令訊究戴張氏供家住二十二保二十一圖内鄰人高鳳翔起造房屋將氏地佔去數分向論反被至高橋司署誣控質之高鳳翔供並未佔地該氏不應糾衆擅拆房屋現將契據呈鑒訊之經勸顧狗狗供詞相同大令判候飭差查明再核○西鄕龍華寺著名流氓湯根泉因向香客索詐被控飭差獲案管押前晚汪大令訊明屬實判重責五百板枷十天發西門外示衆期滿再辦○馮蔭樹遣丁控追彭氏兄弟欠銀縣主汪大令將彭虎臣提案前晚研訊虎臣供係江蘇候補知縣於光緒二十八年到省二十九年告假回奉天原籍去歲日俄交戰財産蕩然十月間避難來滬胞弟相臣前在昌黎縣人張雨平所開永源恒綢莊經理曾借馮蔭樹銀一千餘兩綢莊祇開年餘折本閉歇相臣回鄕措資未回職員現亦艱窘撫力代償乞鑒大令判交保限二十天追相臣到案訊奪（金） 
[公共租界公廨紀事]  
　　德商錦隆洋行控黃耕梅經手保險四户虧欠銀一百餘兩向索不付求提究追屠司馬准卽簽差協同包探將黃提到押於捕房於今晨解案訊追○英商貿興洋行買辦薛姓控朱晉卿央中朱阿根等以廢單抵銀一案迭經奉訊諭令繳銀昨奉司馬諭令朱阿根朱晉卿還押陸大順交原保候補傳人証再訊○六百七十號華捕送在途胡閙之瘋人宋鶴雲到廨奉屠司馬飭差送棲流所留養醫治○某號華捕送病民洪渭壽至廨請爲安插嗣由洪母張氏投廨請領司馬准之遂交其母領去（木） 
[英租界捕房紀事]  
　　全成信局夥陳長華私竊客信十餘封計洋四百餘元投報捕房請緝昨由包探米順將陳拘獲押於捕房俟解公堂禀請訊辦○偷兒顧阿金在某洋人家竊取花盆等物爲包探劉銘芝拘入捕房押候解究○積竊李阿根行竊和昌記木工所用各器亦爲劉包探緝獲送入捕房押候送究○香港路某洋人家雇用之傭婦陳朱氏與侍者名雲江者口角旋至爭毆陳朱氏卽以被打受傷並失金戒等物訴由女東函致捕房捕頭飭包探前往查明再核○北京路一千二百號沈永仙所設之酒店日前有夥王來甫病故早已了事昨由沈投捕房控告謂王之家屬屢來纒擾不休捕房令包探查明核辦（木） 
[法租界捕房事]  
　　竊犯張阿新前因犯案到堂奉陳大令訊供懲責判發改過所監禁兹已期滿由局送回捕房捕頭命押候解堂核示○吉祥街薙髮匠甲乙二人因事口角互毆甲將乙頭顱擊破鳴捕拘入捕房捕頭騐明傷痕著　外自行醫治乙押候解送公堂究懲（水） 
[美租界捕房事]  
　　前日傍晚某西孩行經乍浦路第三十二號洋房門首突被西犬沖出咬傷孩之左腿孩父某甲知之即偕孩投捕房控訴捕頭令包探前往查明養犬之家再行核辦前晚馬夫陳阿林停車黃浦路後卽睡在車上爲印捕所見拘入捕房押候解送公堂禀請訊辦○昨日包探劉阿炳拘獲積竊某乙一名吊出贓物甚多一併送入捕房押候解送公堂禀請懲辦○前晚八點鐘時而頓路某書局内忽然失火幸爲時尚早經鄰人帮同救熄事爲捕房所聞以該書局保有火險銀兩情跡可疑令包控朱桂生前往查明核辦○流氓顧愛生在漢碧禮路萬春樓茶肆内向周堂堂硬行索詐不允膽敢行兇由　包探將愛生拘入捕房押候解辦（火） 
 
 

Page 20

 
 
   
 
