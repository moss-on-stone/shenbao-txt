# 1913 - 194 - 4914512

 

Page 1

 
 
   
 
 

Page 2

 
 
時評 
[最簡之中國政黨談（無名）]  
　　中國今日之政黨紛紛離合幾於令人目迷五色而莫知所適從矣然就其所謂黨綱觀之大抵又不甚相遠也質言之今日中國之政黨其大别只有二者而已 
其一曰理法派又一曰時勢派理法派者一舉一動必納於法律之正軌而無些少之假借時勢派者祗論其與時勢相宜與否不固執其成見然旣曰理法派必自已所處之地位必先無絲毫無理非法之可言然後其黨之精神自顯旣曰時勢派者必其主張之說與法理不致大謬而又無絲毫爲已之心存於其間然後其黨之勢力自張 
若今日之反對政府與擁護政府者旣不能守理法之範圍又不能應時勢之需要主義旣不貫澈而行動又多矛盾無益於黨有害於國雖多亦奚以爲 
命令 
　　六月廿九日臨時大總統命令據湖南都督兼署民政長譚延闓電呈稱湘省湘鄉新甯溆浦永州永順永明沅江衡山道州古丈坪武岡耒陽常德江華寗鄉湘潭湘陰澧州辰谿各屬入春霪雨連緜秧苗損壞本月岳州寳慶等　蛟水暴發衝没田廬數百餘里淹斃人口無算請予撥欵賑濟等語該省受災區境竟至二十餘處之多閱電殊深憫惻應由財政部先行籌撥銀五萬元尅日由都督遴派妥員會同交匯卽由該省各該縣知事分别災情輕重趕速辦賑務使實惠及民母任流離失所一面仍由內務部會同財政部設法妥籌接濟以拯災黎此令 
據護江西民政長賀國昌護軍使歐陽武電稱贛省去歲大水繼以風灾收成歉薄入春以後哀鴻遍野流民載道撫建饒南九廣等處災情尤重懇請撥欵拯濟等語贛省災區廣闊饑民遍野閱電殊深憫惻著財政部先行籌撥銀五萬元尅日滙交該民政長等趕速督飭籌辦急賑以濟灾黎母任流離失所一面仍由內務部財政部設法妥籌接濟所有被災各地方併著該民政長等查明災情輕重呈請分别蠲緩錢糧以示體恤此令 
任命王家彥署新疆內務司長此令 
任命徐士瀛爲江西國稅廳籌備處處長此令 
陸軍總長叚祺瑞呈請授孫錫聲爲陸軍步兵上校徐雄靳明許國卿張金標張家瑞張祖佑田錫珍爲陸軍步兵中校何國球陳光乾羅質薛同齊寳賢王文山凌必逹張涉伸張德煇楊孚恩武毓材爲陸軍步兵少校陳字鈞爲陸軍騎兵少校張仲元李登科劉良弼爲陸軍砲兵少校應照准此令 
六月三十日臨時大總統命令任命柏文蔚爲陜甘籌邊使此令 
任命孫多森爲安徽民政長此令 
任命孫多森兼署安徽都督此令 
專電 
　　北京電近發見升允布告三種自稱幕府謂袁及諸黨類之所爲皆屬夷狄已間道北走庫倫與俄國蒙古國商訂協約共誅叛背清室者文極長自俄約不定口外敗北宗社黨確有蠢動之勢黨人復有利用以推倒袁者故現乃有此種逆文出現 
北京電甯調元熊越山均老同盟會員黎都督來電因其煽亂有據已在鄂拿辦即日楊度劉揆一孫少侯謁袁爲說項北京電近日武漢果有小變如前電豫報但黎電防範甚密小亂决無慮 
北京電近密訊柳人環尚無牽及偉人等情事 
北京電近粤人攻胡漢民提欵者益多袁總統擬概不究 
北京電國民黨所提彈劾案追溯旣往各黨以其近於英國久不行使百餘年前之彈劾條例均反對已修正再與進步黨協商 
北京電昨日國務院續議裁減各省行政經費案决定都督兼領民政長者不領薪提署及執法處有裁撤之說以余所知尚難實行而提署旗兵甚多與禁衛軍有連鷄之勢尤爲難裁 
北京電農部購到美國最新墾地機器四百六十餘具將以分配與該部新設之張家口外模範墾牧塲及各處農場之用 
北京電陳振先尚在反對併部北京電自减政主義决定後現海軍部擬改爲處交通部之郵電兩司改通信司航政司裁去法典編纂會擬裁之說不確財政部本擬裁幣制委員會嗣有人謂此乃財政根本機關無裁理但須換人耳乃中止 
北京電參衆兩院新自德國購到表决電機定星期五休會一日安置此後表决疑義可免北京電京中當商聯請豁免報効銀兩 
南京電程都督因中央裁减經費每年須實裁七百萬元其如何裁減及支配方法並未指明昨特電請中央指示辦法以便實行南京電裁汰冗員一事此間刻已實行昨國稅廳裁撤科員朱壽徵黄中强沈陳疇潘利穀金同文五人其各科長擬暫先裁一員第三科長韓兆鴻有改充調查稅務員之說又財政司昨裁撤科員五人曁助理員五人內務司有擬裁十員之議實業敎育兩司約各擬裁三四南京電程都督電催參謀長韓國鈞回寗 
南京電程都督現飭十二團改爲要塞掩護隊歸要塞司令管轄 
南京電李華田昨已正法祁性初判定永遠禁錮 
特約路透電 
　　北京電英文北京日報登載洪述祖在膠州法庭供詞對於上海所獲宋案證據所述之言略近含混且謂彼致應夔丞之函電並無惡意又述宋敎仁在日劣蹟彼之願望惟期求得證據且卽宋之友人亦欲得此又謂毀字非殺人之謂乃京語毀人名譽之普通詞又可作損傷解如衣破曰毀之類聞膠州當道之意目下尚未便將洪交與華員蓋預審案猶未成立故也 
北京電昨日參議院開會宣讀吉林都督來文請政府速商英使註銷鴉片條約斷又宣讀國務院答覆質問諸事（一）關於軍人干涉政治事國務院謂軍人亦係公民故有以公民資格宣布意見之權且所指軍人并未述明願以何人爲總統（二）關於北京大學風潮事謂學生現因暑假歸家開校之時政府望除開除之學生八人外餘皆照常上課畢業者届時均將給發文憑（三）關於軍隊養成蒙亂事政府查此說毫無根據無答復之價值（四）關於解散省議會聯合會事其解散原由因該會實屬違法且國會無須該會襄助故無成立之必要吉林都督關於鴉片條約之請已編成議案卽時三讀通過 
北京電北京中國電政處監督漢林生君近偕格蘭特君入蒙調查電線電局至庫倫而止茲於六月二十九日返京留格蘭特君於班江聞格之被拘已經官電証實格爲英人前在大東電報公司任職近入中國電政處辦理蒙古特别事務至拘者爲蒙匪抑爲蒙兵今尚未悉現信必係蒙兵大約不致有性命之憂蓋蒙兵必將該員交與庫倫當道也漢林生君及丹麥植物學者華爾夫博士並新聞記者其爾斯君今日同赴張家口以期救出格君如蒙兵兼程北發則恐爲時已遲且蒙兵多不由大路來往故卽傳電亦難有效張家口電班江（譯音）電報局之洋員格蘭特前於本月十七日出外爲北部電報局設法輸運被阻之材料大約已爲蒙人所拘蓋六月二十日有外人一名華商兩名僕人一名在距班江東南二百里之處被擄其情形與格蘭特君所率從人符合該外人因離大路攝取蒙人營壘之影故遭蒙人拘獲向北而去 
北京電巴拉瑪博覽會赴賽預備處已於六月二十八日開始辦公由陳琪管理中國已决意與賽擬在會塲建造特别陳列所並築園林現已向各省廣徵物品 
北京電據續得消息格蘭特君似爲蒙匪所拘或將勒贖張家口已編救生隊定明日黎明出發携有巨欵備作贖金漢林生亦致電庫倫相熟之某大員請協助以救格君出險格君華語頗熟擄伊之上匪雖心嚮庫倫活佛亦皆操華語云 
北京電袁總統命令任柏文蔚爲陜甘邊務使並任孫多森爲安徽民政長代理安徽都督 
東京電桂太郎自三月起患病綿延至今聞日來頗形沉重孫寳琦已抵東京 
北京電梁士詒之子在美國泗水溺斃 
雲南府電此間苦旱斷屠三日 
譯電 
　　北京電袁總統已親自作書請徐世昌組織新內閣 
北京電袁總統命各部豫備組織正式政府應有事宜 
北京電前中央銀行督辦孫多森君茲上改革銀行條陳議除北京總行津滬漢支行外應再設支行十九處並議設立銀行高等學校北京電中政府前請英使將上海等處積存之印藥重行運出中國所需費用當爲照付一節茲由英使覆文駁絶 
倫敦電女權黨日者在某街聚衆示威繼由潘克赫斯特女士爲首與同黨男子一隊以船廠工人居多並閑人二千名欲圖擁至陶林街滋擾該處豫有警察隊防守彼此旋起衝突卒由警察逐散並拘獲五人 
瑪特里特電斐洲台土安西班牙統將因摩爾斯族民併力抗拒致西軍死傷甚衆故已停止進攻候援軍步兵十大隊抵後再爲設法合勦塞京電三十日下午三時布塞兩軍在前敵三十英里一帶開戰聞布軍現已攻擊前敵希軍 
希京電希王已赴薩洛里卡希臘海軍艦隊今日忽遽出發不知開往何處 
柏林電維也納某報謂巴爾幹各邦自有决擇之自由權若有他國出而掣肘實非所宜又謂現有某國志在擾亂歐洲均勢之局各邦不當爲所利用云云 
公電 
　　黎副總統布告搜捕亂黨情形電各都督民政長並轉護軍使司令官鎭守使均鑒本月二十四日據報上海總機關派人赴鄂運動軍隊機關在漢口民國日報館當令飭軍警會同法捕搜獲證據內有迫告湖北獨立組織北伐軍請各省協應並起義宗旨軍人條例等語文電布告多件並拿獲編輯曾毅等四名交法捕房拘禁疊據會審供認不諱各在案隨卽按照警備區域臨時宣布戒嚴派兵分段巡緝本月二十五日探悉亂黨機關多處約於二十五夜在省城南湖地方集合口號成城旗幟袖章均用白布爲號經鄂軍輜重團拿獲爲首指揮人王泉明帮同指揮蕭大滿等三十名寧軍第二團一營四連拿獲陳金標羅漢臣等十八名飭據軍法會審王泉明等供稱改進團在鄂起事有代表鍾姓並退伍黄姓說是軍隊多在聯絡南七省都要動手叫我等招兵到南湖集齊約一點鐘進起義門並有某議員等多人主持等情復據黎師長天才呈報職師駐紥造紙廠後靠河邊二十五夜四鼓時衛兵見有西裝兩人扒越後牆入營搜獲手鎗四桿子彈一百顆又在牆外捕獲接應三名捕時將手槍炸彈抛棄河中據供越牆爲時倚方安漢兩名牆外爲鍾仲衡何作儔黄天監三名係由湖南江西廣東等省來鄂運動軍隊舉行暗殺因欲推倒政府故行二次革命昨在東洋租界松迺家九原公館商定夜三點鐘開船到造紙廠運動軍隊並云革命機關無處不有各等情當此戒嚴期內亂機四起情勢危急已獲各犯未便久稽致滋變故業經循據確供按照軍法分别處决本月二十六日復由交涉員軍警會同德捕在漢口德租界日本所開富貴館拿獲寗調元熊越山兩名搜出日本鈔票三千餘元銀洋三百餘元名册一分內分擔任軍事調查聯絡會計文牘庶務各科並支付各種帳目一本內有派人赴荆沙田鎭及鄰省等處川資其寗熊兩名業交德捕房拘禁復在法租界伊逹醫院第六號抄獲旗幟多件復探悉是夜口號忍耐仍由起義門入攻城內放火接應本夜城內外三處放火均經次第澆滅查此次謀亂導源上海蔓延各省而以佔據湖北爲根據地並據供稱有外國兵船爲其司令機關　固根深已非一日自維寵德旣不能輯奸宄之心復不能安商民之業致武漢三鎭風鶴頻驚幸仗諸公之威屢次破獲慚悚何如現在地方安堵堪紓厪注除一面仍嚴加防範并呈明大總統外特此電聞再近日亂黨派人聯絡鄰近各省往來不絶并祈譚柏張各都督歐陽護軍使陳司令官嚴密查緝以保治安全局所關匪僅鄂人拜德已也黎元洪叩感印 
要聞一 
[六月二十七日之參議院會]  
　　六月二十七號午後一時振鈴開會副議長王正廷主席議員 
 
 

Page 3

 
 
出席者寥寥議長宣告現在不足法定人數延長一點至二點二十分始足法定人數議長宣告開議命秘書長報告中華全國商會聯合會請願書及國務院答覆陳議員銘鑑劉正堃質問書畢議長謂請願書俟院法討論畢再行提議遂命秘書長朗讀院法第五章題目議長謂題目有無討論少有討論終以原文付表决得多數讀二十五條向乃祺修正案五條前加一項主張每星期開會五次陳銘鑑云本員以爲一星期開五次會可以開六次此條不必規定在院法似較活動可以加入議事細則陸宗輿主張原案金鼎勳云一星期開五次會爲前參議院所規定後因前屢不足法定人數遂特别規定每星期開三次會現在國會已開規定憲法選舉總統各重要問題尚待解决若謂每星期開三次會爲開委員會之餘地本員不以爲然本員主張每星期開五次會星期六開委員會並可每日午後開大會午前開委員會陳銘鑑云按照議事細則四十條提起討論終局議長遂以向議員修正安付表决贊成者少數命秘書朗讀二十四條王家襄修正將先二日改爲先開劉彭壽修正將先二日改爲先日章兆鴻云本員主張於此條之後增加但於臨時會議通知者不在此限議長以先期付表决少數又以先日付表决多數又以章兆鴻修正付表决少數遂照原文通過秘書長朗讀二十五條二十六條皆照原文通過秘書長朗讀二十七條金兆倓提議將十人以上改爲三分之二以上劉彭壽主張將得省略三讀會之順序之順序三字删去議長以金兆倓劉彭壽之修正均付表决皆得少數遂照原文通過秘書長朗讀二十八條徐鏡心主張由政府要求政府下加或議員十人以上之提議議長遂付表决少數吕志伊主張將緊急之際四字删去議長付表决少數秘書長朗讀二十九條劉彭壽主張將提出修正之下加或撤銷三字議長付表决少數遂照原文通過秘書長朗讀三十條楊永泰登臺發言云本席對於此條有修正以爲凡在立法機關提出之議案皆含有法律性質非能有法律案非法律案之區别所以本席主張將法律案三字删去至於議會中對於議案提出修正其效力本與議案相等萬不能以一人之提出作爲議題致各國之通例無論議案及修正案大概非有二十人以上之贊成不能作爲議題旣在院法之規定本係參考前參議院法前參議院在南京時每省不過代表一人十八省共十八人所以二三人動議卽作爲議題現在參議院議員二百餘人衆議院五百餘人若二三人即可提出議案則一日之間參議院可提出數十餘案衆議院可提數百餘案可寶貴之光陰盡爲無價值之議案延隔殊於各國原則不合所以本員提出修正云議員提出之議案及在議院會議發修正議案之動議者除别有規定外非有廿人以上之贊成不得作爲議題解樹强云楊君一則云各國之通例再則云各國之原則本席以爲日本已有此規定試問楊君根據何國法律而言楊永泰云本員係比較多數而論劉彭壽云請議長注意登臺發言須有正當理由方可若一二句卽可以說明又何必造謠言使人誤會蔣曾煥主張改爲議員提出之議案除别有規定者外須經議員十分以上之連署議員宣告已至休息時間休息十分鐘至四點十五分繼續開議楊永泰云方纔本員之修正當付表决不得謂之造謠金兆棪云修正各人有各人意見楊君之修正皆有根據不得謂之造謠本員非袒護楊君王鳳彩云本員就事實上論之如比利時西班牙葡萄牙均以二十人爲通例陳銘鑑云本員不甚贊成楊君之說本員之修正案凡法律案須有二十人以上之連署如别規定外仍贊成三人謝書林云法律案可照二十人若臨時動議何限制太嚴如此將不敢發言矣王家襄云修正案成立以二十人連署方可若臨時動議於臨時有三四人附議卽將原文打消殊屬不當故須限制二十人方可彭建標云請議長討論終局議長宣告討論終局贊成少數議長云現在時間已至可否延長三十分鐘贊成者多數楊曾炳云第三十條法律案根據二十七條二十七條旣已表决而三十條當然表決衆云請議長討論終止議長以討論終止付表决贊成多數議長以楊君之修正案付表决少數又以蔣君四分之一付表决韓玉辰金兆棪均反對之又以陳銘鑑之修正案付表決贊成者多數以原案付表决贊成者多數秘書長朗讀三十一條衆議員互相討論議長延長時間已至遂宣告散會 
[六月二十七日之衆議院會]  
　　六月二十七日下午一時開會議長湯化龍主席議員出席者四百七十人延至兩點始足法定人數議長謂本院電燈恐二日不能安畢星期一休會一日大衆是否同意李國珍謂休會一日無妨谷鍾秀謂此事於下星期五辦理亦未嘗不可易宗夔謂前有十人連署請內務總長出席總長不答又不出席是何原因遂開議第一案憲法起草委員本院選舉規則案（審查報告）委員彭學浚報告審查結果衆議院憲法起草委員互選規則（一）民國憲法起草委員衆議院名額三十人（二）選舉憲法起草委員用單記有記名投票法以得票滿二十五票以上者爲當選投票以投滿名額爲止票數相等者以抽簽定之（三）依前條之選舉法選舉候補委員十五名（四）當選爲憲法起草委員不得兼任常任委員報告畢議長謂先討論大體易宗夔謂本員贊成單記議長謂此乃第二條所關此時不得議及衆請付二讀會議長謂贊成付二讀會者起立多數議長又謂贊成今日卽開二讀會者起立多數遂開二讀會第一條徐蘭墅修正文曰本院依國會組織法第廿條憲法起草委員三十人表决多數贊成第二條劉恩格反對審查報告謂兩者互有利弊但於第一條已表明不能用單記投票法因單記投票法手續非常繁難若選舉三十人而用單記投票法恐一時不能選出若以黨派而論則多數黨派應得多數代表郭人漳高登鯉等贊成審查報苦謂以法律而論固單記不待言矣若以黨派論亦宜單記若用連記三分之二則大黨得其三分之二次黨得其三分之一其餘小黨一不能得殊與調和黨見有違故本員贊成審查報告孫鐘則主張限制連記投票法張樹森謂反對審查報告動則曰手續繁難不知憲法乃立國根本若不加鄭重何以爲我四萬萬同胞所共認豈可因畏一時之繁難即輕視立國根本至於二十五票者當選亦可無須本員以二十五票爲當選似可略省手續谷鍾秀謂此問題不過單記連記兩方面本員提議討論終局以單記連記付表決議長謂贊成討論終局者起立多數議長又謂現以單記表决贊成單記者起立少數議長謂現可就連記討論某議員請先表决有限無限時已四鐘遂宣告休息 
四點三十分鐘振鈴開會繼續討論第二條王敬芳主張限制半數谷鍾秀則主張限制連記三分二議長以有限無限付表决贊成限制者少數谷鍾秀請以限制連記三分之二付表决李國珍謂適間表决乃有限無限問題至於若何限制不經討論不能付表决乃登台發言謂所以用限制連記者爲使大小黨派皆有當選者分限制三分之二則最多數黨居其三分之二次多數黨居其三分之一其小黨則三分一當選者大失用有限制連記之本意故本員主張限制半數衆請表决先表决三分之二少數又表决半數（少數）後表决三分之二（多數）議長謂有無記名應否表决衆謂無須表决又表决原案表决大多數贊成又以開票後以比較多數爲當選票數相等者以抽簽定之付表决多數贊成候補委員張耀曾贊成審查報告王敬芳則贊成原案四條但改十五人爲十人胡海麟謂此條審查報告爲第三條用單記而起若用連記則無須費此一番手續議長以審查報告第三條付表决多數贊成又表决審查結果第四條亦得多數贊成衆請省略三續表决多數贊成又表决全文通過遂宣告散會時已六點十分 
[庫倫向俄國借欵之條件]  
　　庫倫由俄國借欵一節茲據俄報云上年秋間庫倫爲整理內政兼補救財政起見向俄國政府開始借欵交涉條件係金額二百萬盧布無利息俄外務部接得照會卽交國務會議磋商允否俄國政府因與庫倫訂有協約且悉外蒙財政情形訂左開條件允諾借欵之要求 
（一）交欵將如上金額二百萬盧布分爲數次交欵庫倫 
（二）用途監督俄國政府爲預防濫支起見特派駐庫俄國總領事監督用途 
（三）清還年期須以二十年間爲期限自第一年起每年匀還十萬盧布 
（四）抵押庫倫須將蒙古所有採礦公司之捐欵充爲清還之用 
俄外交總長薩索諾夫君將如上條件覆答庫倫以求承認嗣由庫倫全行允認條件俄外交總長再交國務會議决定相互簽押借欵合同現已交欵者總計一百萬盧布云 
雜評一（無名） 
　　武漢之小亂余謂今日世界有三種不休之精神病一爲巴爾幹各邦之好戰一爲英倫女權黨之好擾一爲中國武漢間之好亂不問其事之前途如何戰之不已擾之不已亂之亦不已 
柏文蔚之去皖柏文蔚繼李胡之後而又去皖矣柏文蔚在三首中最爲和平故政府處置之亦最爲優異陜邊不及西藏之遠遠矣繼其任之銀行家未知何如 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[工農兩部之合併談]  
　　合併之原因政府近日有裁兵節餉及撙節行政各費之說劉揆一氏首先主張工商農林兩部裁併爲實業部日前提交國務會議現已議决實行茲探錄其理由書如下近日最難解决之事莫如財政問題開源無方節流爲要全國歲出兵爲大宗裁兵最要然就行政機關而論無論屬於中央屬於地方可以裁併廢止之處甚多其非根據法律發生者或承前清舊制或爲臨時所設置固可一律裁撤即就法定機關而論亦有可以合併者揆一曾與本部會議卽如工商農林兩部在前清爲農工商部在南京爲實業部政府北移始分爲二若論事業之發逹則農工商礦署均爲要政分立四部亦無不可若就現狀言之則財政問題先未解决農工各部幾等閒曹計畫雖多著手無術且以事實而論農林工商互相關係之事甚多譬如絲茶兩項爲國貨大宗提倡整理最爲急務兩種直屬於農業製銷關係工商劃歸一部性質旣不明瞭分隷兩部辦理復多窒碍又如農礦兩事同一地也農林部以爲宜於墾荒工商部以爲宜於開礦兩部分管則易啓事端一部統轄則權衡盡利况兩部分立各司以外多設首長以下各官亦嫌糜費欲爲行政便利計爲實業發逹計爲經費節省計均可合爲一部辦理請於會議裁併各項機關節省行政經費時同時提議將工商農林兩部合併爲一另提官制交由國會通過實行合併之阻力自工商農林兩部歸併之說决議實行後近日來兩部暗潮種種（一）法律根據謂工商歸併農林或七實業或名農工商均無不可惟工商農林係經參議院通過官制廢除時亦應仍由參議院表决不能以命令變更法律（二）用人問題工商農林歸併勢必自各汰冗員而　供職兩部之員司以文官保障法論則裁汰之員　給津貼（三）經濟事項工農兩部政策簡單月用不及五六萬之數而現時政府之外消費漫無稽考故日來疊生暗潮將有俟正式政府再行歸併之說矣 
並聞國務院議定合併後昨日下午一點鐘又開會討論進行手續與合併宗旨兩部人員多數極端反對　併理由謂農林工商部前已在南京臨時政府經參議院通過若一時農工合併憑總統一面命令驟廢法律制度異日無論如何事件將遵守命令不必遵守法律矣誓絶對反對云 
合併之影響當星期三日國務院會議討論裁冗員減薪俸併機關三項辦法除農林部已議决實行歸併工商部改爲實業部外是日海軍內務敎育三部總長未到其餘各部總長擬定之辦法 
（甲）財政部該部機關可併者約五六處額外官可裁三分之一並裁各通商口岸常洋關監督以地方行政官兼管 
（乙）外交部裁撤各省外交特派員以他行政署或附近觀察使兼管 
（丙）農林部擬將農林兩試驗塲及墾牧林務　塲局學校均以部員兼管 
（丁）司法部裁撤各省司法籌備處 
（戊）交通部自前日國務會議决定後交通總長朱啓鈐回部開部務會議提議裁併之事以外省各機關此時雖難裁併而部中各司可以裁減合併者不妨從事變通以節麋費决議將路政航政二司歸併爲航路司郵政電政二司歸併爲郵電司昨已將歸併意見書咨復國務院矣 
[鹽政討論會提出二大問題]  
　　鹽政討論會自借欵成後即宣布補救方法三條得全國人心之同意兩院議員入該會者約三百人左右對於該會政見均極端贊成各省支會亦函電紛馳催促照補救方法三條卽日進行會長張季直君函詢進行方法該會幹事諸君特定上月二十九日下午二時在棉花七條該會事務所開特别會除推舉院內各省交際幹事外有二重大問題（甲）鹽法起草問題鹽法草案本係政府與國會之責惟此係根本法關於全國百年之計非合全國具有學識經驗之人才斷不能得有完全之鹽法現在海內深明中外鹽法之人才均聚集於該會兩院議員入會者亦以會員名義向會中提出速組織一鹽法草案預備會爲專門的研究以備政府與國會之採擇魯蘇浙各支會亦推代表加入（乙）鹽務經費保存問題此次借欵用於改良鹽務者號稱二百萬磅實則不過百餘萬磅現在各省運使均注目於此欲思瓜分而去先之以兩浙繼之以奉直兩淮運使亦將入都中央計畫未定此欵一分散不可再得將來雖有極完全之政策而無米爲炊鹽政全權永落外人之手萬刦不復該會主張非將全國根本計畫决定後有精密之預算始能動此欵項惟聞現在鹽政處旣無根本之計畫又不能拒絶各省之要求不得不望人民代表以監督之 
[鄂垣大殺破壞黨續紀]  
　　鄂垣連日破獲亂黨機關十餘處斬决匪犯數十名情形已略誌昨報茲續得訪函數通備錄如下 
第一函邇來鄂城破獲匪黨機關及緝捕匪首情事日必數見然總未若此次之重大此次風潮匪夥甚盛機關亦夥誠各匪團會之巨孹其原動力一由改進團之餘匪第八師參謀侯金安潘祺等分布武漢煽動軍隊運械起事一由湘省第二次革命未果之吳鴻陞陳金魁等大批黨匪潛來鄰省密謀起事幸事前發覺先後破獲機關六處緝得湘匪五十餘人鄂省上五府匪徒三十六人女匪五名經軍法程處長研訊不諱特於二十六號二時呈請黎都督將首要之湘匪吳鴻陞陳金魁等十八人梟首於閱馬廠嗣三時復在得勝廟（卽營防口）處决改進團餘匪侯金安潘祺及首從湘匪柳國斌等二十二人面是晚八時復在軍法課內斬斃女犯王蕙英等三名乃是晚九時至三時許忽發見火警三處一糧道街中段黄家油餃店一漢陽門外正街某雜貨店一涵三宫前雙柏廟一時人心愈慌羣謂匪徒餘黨放火報復黎都督亦恐激起餘黨反噬特分飭江南留鄂軍沿街稽查盤詰行人所有包裹及他可疑什物車轎儲存各件往來者均須搜查而步哨之軍隊徹夜不休且無巷不查憲兵亦齊合糾集警察荷鎗站岡迨至夜分一時即禁止行人往來 
第二函鄂垣連日風聲鶴唳戒嚴異常二十五夜軍府下緊急命令傳特别口號戒嚴益甚係因有匪徒濳謀不軌在外煽惑圖於某日半夜起事次日（卽二十六號黎明）由軍府偵探在保安門外武泰閘附近破一機關逮捕要犯多名炸彈子藥手鎗僞印等件不計其數當由江南軍前往押解進城交軍法處研訊又在武勝門外某處破獲分機關又在平湖門外華皇館左近某姓屋內捕獲數名統計三處共搜獲三十九名黎副總統以此案關係緊要未便延擱令本府軍法課員曁參謀諸君咸往軍法處會訊第一次審出一班十八名其總機關首領係王雲青因黨羽不足急謀破壞以重金招募湖南木幫脚班三十名（湘人二十九湖北公安人一名）僞司令潘老七（前第八師某營管帶）其餘六名率皆退伍人物不肖匪徒俱有僞職至午後一時奉到軍府命令由軍法處電請寧軍第二營將王雲青等十八名押赴閱馬廠斬决復潘老七等二十一名口供極强毫不掩飾證據確鑿至五點半鐘又奉命令押赴營防口得勝廟前一併斬决 
第三函昨二十六號下午一時至五時間鄂省閱馬廠南湖老天符廟共斬决匪五十九名用將其始末情由誌下以供衆覽邇來每日上午七時許及夜闌時南湖一帶時有槍砲聲因此一般偵探調查特别注意六月二十四號夕經劉有才偵悉有大股公民討賊團匪徒俱征夫走卒裝扮在南湖後街比櫛而居希圖滋事是夕特扮作鄉人在南湖一帶密探眞相適值該匪等全體在後街第二家大屋內會議經劉君知覺當跑赴南湖炮隊及鄂軍第五團報告率步炮兵各一營乘其不備將前後圍住入內捉拿當時拿獲六十八人抄出器械子彈關防旗幟二十七箱除將受傷匪徒三十人及一切禁物暫交炮兵團看管外其餘匪徒由第五團於二十五號侵晨四時押解軍法局訊辦一面禀請都督查照黎都督以此次匪案情節較重下午四時卽派軍法課長程君憲兵司令官王君赴局會同程漢卿提出審問該匪等供稱由滬來鄂組織機關定於七月一號起事不諱逐人訊問俱不吐出主犯是以三君特錄供詞禀告都督核辦維時已係夜闌十二時迨至次早都督遂發大令除將最有關係之黄文燦等九人收禁外其餘一律斬决大令下後軍法局長程君以在一處行刑恐釀意外特親赴府禀請黎公同時分三處行刑使餘黨無從措手黎公允之當派第一師長石星川率兵一團在南湖監斬劉槐等三十人第二師長蔡漢卿率兵一團在閱馬廠監斬錢大可等十八名程漢卿親率憲兵一團在軍法局後老天符廟監斬張興等二十一人 
第四函鄂省於二十六日處决大批亂黨茲於二十七日又拿獲亂黨首從七八十人並續斬决十餘名計軍法局前殺八名槍斃五名馬家巷火場中斬决二名（係在屋內擲炸彈放火者）聞二十六夜縱火者數處一城外新馬頭二巡道嶺馬家巷三漢陽河街四糧道街中段張萬順油菓店五望山門白沙洲張祥太雜貨店六南湖地方一小民房（係匪之窟穴）均突然失愼或以炸彈等項危險物引燃惟新碼頭延燒四十餘家他處僅燒一二棟卽熄現獲縱火犯七八名因屬嫌疑未能定罪至二十七日查抄之機關與獲匪之數調查如下（甲）漢口慶安里獲匪二十九名衣服麗都狀殊闊綽由飛翔小輪解來省垣內有女子三名（乙）武勝門外塘角第九十九號孫姓家抄出快鎗一百餘枝子彈十二箱手鎗五枝並來密信一束當將匪黨三名拘案（丙）司湖後街第十一號獲此次風潮之總司令孫洪鈞聞孫供前曾充萬縣總司令官之職係某偉人密令來鄂謀亂又供出青石橋吊樓巷之機關二處當往捕得亂黨十三名有密册一紙如客單式（丁）龍神廟街八十三號捕獲亂黨三名及子彈禁物多件（戊）都府堤華信實業公司係軍界中人所組昨在內拿獲樊純青蔣華甫及其用人共四名（已）武勝門得勝橋張華亭家獲匪首張明甫等六人抄出槍械子彈（庚）四衙巷左中和棧亦寓有亂黨被軍士於寓客某房中抄出僞証劵一箱獲犯一名（辛）國民黨鄂支部內亦有人報告藏匿亂黨二十七日經軍警搜索半日而去該支部職員均星散現一斑著名之人均登報申明與國民黨無關係各客棧旅館住客兩日間走者大半此次謀亂匪首極衆機關亦夥其中派别亦多儼然辛亥八月十九起義之光景故當道戒備綦嚴至其主動之人可分爲兩大派一係改進團之餘匪前第八師參謀侯金安潘祺與嚴坤鍾鼎等分佈武漢煽動軍隊一係湘省二次革命未果之吳鴻陞陳金魁等大批亂黨欲先將武漢摀摀亂再聯合湖南獨立二十六日所殺四十餘人以警察十署所獲者爲多茲將警察廳第十署署長沈君毓鍾報告文錄下今夜晚間南湖有鎗聲發現當卽加派警官長士四面偵察頃有亂黨王清明（卽匪首）等十餘人於十一時（卽二十五號晚）由署前經過適值整隊查班卽攔阻盤問正盤問時又有武太閘警士帶回六人復有栅欄口警士帶回十三人共計三十人當卽詳加調審均供詞刁狡毫無破綻幸內有小孩二名一名余圖成一名楊世訓另行提訊先加温語次用威嚇始供出王清明親至鸚鵡洲招集伊等渡江至南湖當兵每人發餉十元我們二小孩是跟來看招兵的內中詳情非問王清明不能清楚復將王提堂百計審訊並質以兩小孩所供各詞王見事已洩漏始有供云我係敢死隊退伍軍人現在寄居係馬口李宏發飯館數月茲由嚴坤介紹至鍾先生處襄辦機關命我速招兵一百人混至南湖砲隊側集合聽候命令以便今夜一時起事當問鍾嚴兩人現在何處伊等究竟是何宗旨據云鍾先生是湖南湘鄉人會過一面忘記名字他係機關中總辦現住華景街東慶樓嚴坤係南京人年約三十歲住華景街共和旅館十六號房間今夜之事是他發的命令其宗旨是要推倒袁大總統與宋敎仁報仇復問爾等旣定今夜起事軍裝火藥現在何處速交出王云軍火實是未帶言定由砲隊供給鎗彈現事已露何必隱瞞所供是實當將王清明等三十人並在王身上搜出紙洋六元銀洋十一元銅角九十二枚一一點交消防伍署長護送軍法處訊辦 
[湘省二年度預算案總數]  
　　湖南財政司前奉都督令催造具二年度預算表册以便轉咨報部業由楊司長核定國家地方出入總數茲分别彚錄如下 
國家歲入數目（一）經常門（甲）田賦銀二百八十九萬九千一百三十九元（乙）鹽課稅釐銀四百十四萬五千一百八十元（丙）海關稅銀七十九萬四千五百九十五元（丁）常關稅銀一十五萬零八百九十五元（戊）釐金銀二百三十七萬四千五百六十五元（已）雜稅銀九十一萬三千三百零四元（庚）官業收入銀四十七萬二千三百三十八元（辛）雜收入銀七十四萬三千四百九十元（二）臨時門（甲）官業收入銀一十五萬一千一百九十元（乙）雜收入銀四萬五千五百五十八元以上兩項共銀一千二百六十九萬零二百五十四元國家歲出數目（甲）經常門內務部所管共銀一百零三萬五千五百七十一元財政部所管五百一十七萬二千八百四十五元敎育部所管七十四萬一千六百三十三元司法部所管一百五十一萬四千二百八十一元交通部所管三萬四千二百八十一元農林部所管九萬五千四百元工商部所管六萬七千五百零四元（乙）臨時門陸軍部所管二百一十八萬四千零二十一元敎育部所管一十二萬八千元農林部所管八萬六千元以上兩項共銀一千六百一十五萬一千九百一十五元 
地方歲入數目（甲）經常門鹽欵附加稅銀一百三十二萬八千九百六十八元正雜各項銀三萬零八百八十五元公業收入銀二千三百八十一元正雜收入銀二十二萬三千五百元以上共銀一百五十八萬五千七百三十四元（乙）臨時門無 
地方歲出數目（甲）經常門內務行政費銀六十九萬六千六百一十三元敎育費銀十四萬七千二百七十元實業行政費銀七千八百四十二元（乙）臨時門內務行政費銀一百五十萬元財政費銀二百九十八萬五千元敎育費銀三十四萬二千一百五十二元以上兩項歲出共銀六百四十七萬八千八百七十七元就出入預算比較其不敷之數甚鉅云 
[川省會爭論歡迎尹督問題之决鬥]  
　　四川省議會六月十一號開會胡議長登台報告本會每日開會時間過遲如今日開會已有十一鐘矣時間無多而彼此質辯故意挑剔者無日無之諸先生爲全川人民代表責任非常重大乃開會一月有餘議决事件僅有一二言念及此實深愧悚以後請照議事日程所規定早時蒞會將提議事件早日議决國民黨議員郭崇渠動議謂尹昌衡現已克復鄉城備嘗辛苦前日有電向中央乞退本員主張用省會名義拍電歡迎尹氏回都督之職共和　議員何伯雨楊光護等謂省會無歡迎都督之理設使今日歡迎異日不愜人望又將彈劾出爾反爾何以自解今日祇可主張慰勞不必遽爾歡迎且胡都督已辭職中央當然任尹省會似不可掠美衆頗以何說爲然議長欲付表决國民黨員薛仲良何其義劉楊等反對之魯本竹堅稱討論終局伍鋆以拳捶案大駡議長見議場秩序紊亂急搖鈴休會而伍鋆仍狂呼不已魯本竹欲退出議場何其義薛仲良劉楊輩羣起追之竟至揮以老拳幸得多數議員阻止未受重傷次日開會魯本竹提出懲戒議長付表决得多數贊成乃付懲戒股懲戒 
[劉護軍使咨商清鄕事宜]  
　　江蘇行政公署昨接劉護軍使咨云查江北清鄉各局於上年八九月間由本護軍使擬定章程商准都督通飭開辦旋奉大總統命令蘇魯皖豫四省沿邊近匪州縣一律舉辦清鄉後經本軍使督促清鄉人員妥爲籌辦切實進行惟江北各屬地瘠民貧經費無出所有總分局經費均由本軍使飭令軍需課暫行墊發籌辦數月規模已備雖各縣團練經費已經勉行籌措而清江清鄉總局及東海窑灣阜寗三分局曁原設之銅山分局每月經費均需銀六七千元用欵浩繁本府餉需竭蹶無可籌墊卽經通令各屬將所有分局一律取消以節糜費各縣清鄉事宜由縣知事直接總問辦理惟清鄉事務屬於民政範圍應歸貴民政長主持統轄以前暫由本軍使管轄原屬一時權宜之計前經咨請貴民政長别派委員來浦督飭辦理至今未准見復茲准函開旣由省議會議决取銷總局以縣知事爲總辦自可查照辦理將本軍使所轄江北清鄉總局卽日取消惟各屬清鄉團丁成立未久勢力薄弱非有統轄機關爲之支配調遣决難收剿匪安民之效今清江清鄉總局雖經議决取銷而事勢所在不能不察酌情形變通執行方法以期有益清鄉旣屬民政範圍自應遇事商請貴民政長核辦而貴民政長駐紥省垣恐有呼應難周之患擬請貴民政長特派幹員來浦接辦江北清鄉事宜遇事禀承貴民政長辦理作爲貴民政長統轄江北清鄉之代表庶幾對於各屬得以統籌支配對於剿匪得以協力進行於省議會議案亦復不相抵觸否則各屬自爲風氣各不相顧號令上不收統一之效事實上自有阻礙之虞且省會旣議决取銷總局而以縣知事爲總辦則本軍使以前所定清鄉章程即不適用應一律作爲無效此後江北清鄉事宜本軍使未便再行過問應請貴民政長另訂章程頒發各屬飭令遵照至此間清鄉總局現已飭令預備取銷俟貴民政長委員到後即日實行裁撤本軍使有保護地方之責各屬辦理清鄉卽爲保衛治安起見而於軍事上尤有連帶關係當此人心未定伏莽潛滋江北地方實關重要本軍使旣有所見未便緘口不言爲此咨請酌核辦理並希見復施行 
地方通信鎭江 
　　批准遞解游民鎭郡各鄉時有客來夸民下鄉擾害于知事特呈請省長通令各縣流通遞解昨奉省批云察閱來呈該知事擬將滋事客民遞解回籍以免滋擾係爲保衛治安起見應准照辦所有經過各縣自應由各該知事按途遞解免致阻碍據呈前情仰候訓令各縣知事一體查照辦理 
小輪肇禍聞日昨有某小輪自江北邵伯鎭開赴鹽城詎行至中途所拖之船忽斷一纜而該船水手司事等正打麻雀興高采烈未遑計及該船遂卽翻沉聞溺斃者有數十人之多誠意外之奇禍也 
[安慶]  
　　飭查侵吞公欵前任英山縣葉知事到任後卽與劣紳鄭詰甫狼狽爲奸侵吞公款凡遇民間訟案多由該劣紳說合始判輸　以故怨聲載道嗣柏民政長廉得其情將該知事撤任改委鄭知事接替乃該劣紳竟敢盜用正紳多名電留葉知事當經該縣 
 
 

Page 7

 
 
議會議員蕭　等電請民政長查辦刻聞柏民政長已　令新任鄭知事查明鄭　甫有無吞欵情事從速呈復核辦 
磋商實行印稅皖省國稅廳長熊正琦自蒞皖以來未辦一事日昨特派科長董嘉會親謁商會總理蔡錦堂磋商印花稅實　手續當經蔡君召集各商聚議各商以皖省自遭潯軍搶刧元氣未復商力彫敝實不易勉爲其難擬請該總理婉商暫緩實行 
[長沙]  
　　小紙幣擠兌之恐慌湘省紙幣除各銀行錢店發行整票外其餘商店所出二三百文之小紙幣者不一而足甚至一雜貨攤豆腐店亦出有此項小票其原因實由市面銅元缺乏整票購物無以找零而銅元價格太高每串須貼水至一百三四十文則小票益爲利用銷場愈廣發行愈多而倒閉之舉遂時有所聞雖迭　官廳曁商會設法取締禁止濫發卒以銅元不敷無完全禁用之方法故不久而小票之行使如常近日因平糶局開辦一般貧民多用小票赴局購米各平糶局恐受倒閉之累立有限制除鐵路公司和豐火柴公司及幾家素有信用者外其餘小票一槪不收各貧民無可如何紛紛向各店撥兌各店旣無準備又資本無多往往不能應付其因此倒閉者日有數起且因倒閉愈多而擠兌愈甚卽稍有基本者亦將不能支持現經官廳商會設法維持力圖救濟而市面已大形恐慌云 
電飭流通本省穀米湖南譚都督率同內務財政兩司通電本省各府廳州縣知事云糧價漸昻小民受困前已宣布禁止販運穀米出省以塞漏巵並聲明本省境內仍應流通以資接濟乃各府廳州縣誤解此意不獨甲屬與乙屬有無不通卽甲鄉與乙鄉阻撓益甚屯户或借此居奇而貧民遂無所得食馴至互吃排飯羣起搶奪擾亂治安伊於胡底始欲備荒終歸自斃瞻念民艱可勝浩歎特此電令該知事立卽遵照本都督前次布告出示曉諭凡本省境內穀米無分疆域遠近均准一律轉運 
[南昌]  
　　黎副總統電勸受賞贛省警視廳總監周希頤會同憲兵拿獲柳人環等一案憲兵司令官廖伯琅受賞文虎章及洋一萬元當時廖君分給五千元與警察官警嗣因周總監未奉頒賞明文將欵退還由歐陽護軍使轉逹黎副總統核辦茲得覆電云此次軍警拿獲柳犯政府酬庸懋賞一秉大公廖司令請辭寵叙無以勸功應飭該司令仍遵前令辦理至稱當日係同警視總監周希頤率同憲兵巡警破獲等情並據周總監電同前情亟應將周總監會同拏獲情形補報請奬以昭公允 
行政公署會議改組民政長賀國昌接印視事後卽遵中央電令將行政公署所屬四司印信繳銷訂於廿六號在署召集所屬官吏開會集議倣照湖北章程改組行政公署以便分科辦事一俟决定大槪條件卽行分電京鄂實行改組云 
雜評二 
　　四川省會之决鬥自參衆兩院因黨爭之關係毆擊議長議員而决鬥之風遂盛行於議會最近如四川省議會之爭論歡迎尹昌衡而引起決鬥亦其一也 
夫議員有發抒獨立意思之責任意見原不能盡人而同無論雙方辨論至若何程度均屬範圍以內應有之問題然爭論可因爭論而至爭鬥不可議員議事而出於爭鬥是不以理論解决而以武力解决不亦辱議會而羞當時之士耶川會某議員之受懲戒實爲保全議會價值之必要然而參衆兩院竟熟視議員之决鬥而不一制裁之則何也（我） 
鹽務改良金之百萬磅區區一鹽務改良金也號爲二百萬磅實則不過百萬磅耳然而奉直爭之兩浙爭之而兩淮亦將爭之幾若視爲俎上肉然嗚呼良足異矣 
記者曰夫亦知此次大借欵之由來乎其名則善後也其實則救亡而已矣破產之禍聊紓眉睫而尚紛紛擾擾以高掌遠蹠爲能事也吾竊爲鹽政諸公羞之（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[電催引渡洪述祖]  
　　地方檢察廳長蔡季平君以前次公判宋案時因原被津師不服審判長之口頭决定提起抗告致未開審現在高等審判總廳已將抗告駁回飭令繼續進行爰特雷催司法部轉請外交部照會駐京德使電飭膠督速將嫌疑主使犯洪述祖尅日解滬歸案併訊已誌昨報茲將原電照錄於下北京司法部鈞鑒宋案原被抗告現經高等廳駁回亟宜繼續審理除趙程業經催傳外洪犯迄未據膠督交出應懇鈞部電催以免久稽上　檢察長蔡光輝呈陷 
[懲戒楊律師之準備]  
宋案要犯應桂馨辯護人楊景斌律師前因侮辱法官經高等審判廳准同級檢察長之請求由懲戒庭合議决定開始懲戒送逹决定書定期傳訊並函令上海地方審判廳將該律師違法反誣訴各案送省核辦在案茲悉此案定期七月十一日開庭訊判其組織懲戒庭已由高等審判廳議定辦法擬採合議制度除廳長楊蔭杭外並委任民庭第一庭長孫鞏圻第二庭長蕭敏刑庭長周衡推事張庸培共同組織之所有地方審判廳關於該律師舉動違法之案卷已由張清樾廳長檢齊連同調到第一初級檢察廳應薛氏委任該律師誣訴地方審判長違法受理之卷宗於日昨一併飭送高等審判廳核辦矣 
[楊律師借重狄律師續紀]  
　　楊景斌律師因辦理宋案違法由高等審判總廳决定懲戒心不甘服委任狄梁孫律師赴大理院提起上訴曾紀前報茲悉狄律師已於前日進京楊律師亦於日昨乘滬寧火車前往江甯再換津浦火車北上並有徐固卿之子季亭及譚姓等偕行 
[應桂馨患病之空言]  
　　宋案要犯應桂馨之妻應薛氏昨至地方檢察廳訴稱丈夫應桂馨自收禁模範監獄以來每日起居飲食不能自由大碍衛生以致患病近日漸漸增重爲此來案請求准氏帶同醫生入監珍治蔡廳長以應桂馨是否染病未據獄官報告若果有病獄中自有醫官所請碍難允准批示駁斥 
[三萬元保護二人]  
　　湖北某某黨支部長詹某及前充第八師師長之季兩霖近被湖北黎都督查有謀爲不軌情事正欲拘捕已被潛逃旋經探悉詹季二人乘坐日本岳陽丸輪船由漢赴滬是以立派幹員跟蹤查緝詎詹季二人於前日船抵淞口時卽換乘小輪渡岸乘坐火車來滬寓居虹口某旅館現聞跟蹤之員偵悉詹季係在漢口出洋三萬元由某國人保護來滬昨已將情密電黎都督請爲核示矣 
[高等檢察長力爭主權]  
　　揚州第四師徐寶山軍長被炸殞命案內之嫌疑人管復初等三名前經公共公廨中西官傳訊商明將案暫不註銷俟証人到案證明該被告等確有犯罪行爲然後引渡地方檢察廳長蔡季平君以內地移轉人證向無先由公廨預審之例卽經雷請司法部轉致外交部照會駐京英使電飭英領依約交出在案茲悉高等檢察長陳福民君亦已於六月三十日援据條約函致關讞員請商英領照章執行原函錄下查上海會審公堂之設立根據前清同治七年上海洋涇浜設官會審章程本章程第二條云凡遇案件牽涉洋人必應到案者必須領事官會同委員審問或派洋官會審若案情只係中國人並無洋人在內卽聽中國委員自行訊斷各國領事官母庸干預第四條華人犯案重大或至死罪或至軍流徒罪以上中國例由地方正印官詳請臬司審轉由督撫酌定奏咨應仍由上海縣審斷詳辦倘有命案亦歸上海縣相驗委員不得擅專第五條中國人犯逃避外國租界者即由該委員選差逕提不用縣票亦不必再用洋局巡捕等語據以上各條觀之華人與華人案件及華人犯罪由公堂協提之人均由會審委員主政與領事毫無干涉卽以前清及民國成案觀之亦無內地問案衙門之人証移送公堂質證之例貴公廨函稱商允英領事該案暫不註銷專候證人到庭證明該被告等確爲有罪方能交解等語於章程條約兩無根據又按證人到庭證明被告有罪方能交解等辦法係香港交解華人逃犯章程第一第三條之規定第一條凡有控告或華官照會巡理府請將華人逃犯拿獲交領事官審辦云云第三條旣研訊後視該犯確有令人信其果有此奸科者可將其犯監押聽候總督發落或釋放或交解等語與貴公廨商允英領事將該案暫不註銷各語隱相符合不知中英江寗議定條約第二欵所稱英國人民帶同所屬家眷寄居沿海之廣州福州厦門寗波上海等五處港口貿易通商等語與第三欵所稱准將香港一島給與英國君主任便立法治理等語情節懸殊奚啻霄壤蓋上海一埠爲我國闢作通商口岸各國人民之居斯土者僅有租地蓋屋之權絶無主權可行於租借地之上者何得暗據香港交解華人犯罪章程以奪我審理權也又查咸豐八年中英續約第二十一欵下半截云通商各口倘有中華犯罪人民潛匿英國船中房屋一經中國官員照會領事官卽行交出不得隱匿袒庇是在通商口岸之中國犯罪人民卽潛匿英國船艦房屋之中者英國領事當無訊問之權况會審公堂辦理華民與華民之案件設官會審章程第二條已有各國領事母庸干預擴充權限乎本案管復初尤小溪李文卿三人按照條約章程我國法庭斷無令人證等到公堂證明之義務而有無條件請求貴公廨交付之權利祈希貴委員按照章程執行並將上舉條約章程檢示英領以免誤會而息爭執事關民國土地主權尤望持以毅力不稍退讓 
[崇明知事棄職潛逃]  
　　上海地方檢察廳長蔡季平君昨日午後接准崇明地方檢察廳來電以該縣知事王紹曾近忽犯罪棄職潛逃聞已乘輪來申請卽派警從速截留等語蔡君卽於傍晚知會南市第一初級廳吳檢察官派司法警察等持單會同水警至大逹碼頭守候拘提 
[城牆壓斃貧婦]  
　　尚文門外已經拆下之城磚染有泥灰等物經城濠路工事務所每日雇令女工將泥灰刮盡每磚給錢一文昨午有住在王家圈地方之江北婦人耿戴氏等三人在切麫公所附近從事工作不料拆賸之城牆忽然坍下該三婦奔避不及均遭壓傷耿戴氏登時殞命其餘二婦亦僅存一息當經站崗巡士用車將二婦車送警署立送上海醫院醫治一面由署長諭飭該處二十二舖地甲至地方檢察廳禀請相驗旋據死者之夫耿德明投廳請求免驗願自棺殮惟求撫恤蔡廳長諭候核示 
[議員與鴉片之冤愆]  
　　蒲湘市議員張祿張鏐前由禁烟局調騐並無吸烟形跡送回地方檢察廳省釋在案昨日又據張祿投廳訴稱三十保四圖中有朱福山等誣指議員等在鄉包庇私設烟館爲此到廳請求按律起訴蔡廳長諭候批示辦理 
[流氓冐充禁煙調查員]  
　　流氓張根福（卽飯桶根生）許錫春（卽金邊阿根）前日與周梅芳等見有無錫人過培學携帶烟土二百餘兩張等卽冒充禁烟局調查員將過軋至松江路二十四號門牌即許之家內百般恐嚇奪其烟土始行釋出過心不甘服卽赴老閘捕房控告捕頭飭派包探朱阿巧協同一號西探前往將許周二人拘押捕房並至虹口華洋交界處將張緝獲適被四區崗巡查見以該探等未帶正式公文未便遽行帶回遂將張帶區轉解警廳司法科諭令暫留並飭來探趕備公文移提旋經該探等禀奉捕頭轉禀公廨於昨日備文諭飭朱探前往將張提回押候解廨訊究 
[閘北查獲烟犯]  
　　閘北禁烟調查員連日會同各區長警查獲販運烟土私吸洋烟之張金堂王雲卿馬輝裕馬輝炎劉漢銀張根雲單少華王子美范如貴穆沈氏等十人解押警廳司法科於昨日一併移送地方檢察廳分别懲辦 
[抄獲馬德里盜窠]  
　　近有大帮盜匪匿居馬立師馬德里某號屋內前日經新閘捕房捕頭訪悉密飭華探目劉森堂協同西探不動聲色前往拿獲男女盜犯八名並搜出衣箱洋槍等物當有一盜從屋上跳出圖逃奔至法租界被安南巡捕追獲交由劉探一併帶回捕房分别押候解究聞該盜等均係夥刦松江某當舖之要犯云 
[銀樓主不認貪便宜]  
　　住居新閘路之婦人邱楊氏控陸阿大等串竊值洋九千餘元之珠花鑽石等件當經包探馬阿美將陸等拘解公共公廨訊供不諱並稱贜物已託寗波鳳芳館主毛永倫售與該處寳豐銀樓主陳祥林得洋一千餘元判令分别覊押西牢並備文移請甯波檢察廳吊到原贜珠花七件鑽石兩粒並將代爲銷贓以及收贜之毛陳二人提解來滬判各交二千元人洋並保候訊在案前日午後由關讞員會同德裴副領事升座復訊捕房亦將判押西牢之陸阿大等提案備質先由原告代表律師上堂請追質之毛陳二人亦延律師到堂辯護並稱前項珠飾等件陳係按照市價收兌並不知是竊贓貪得便宜應請明察中西官以起案原贓之價值核與原告報失之數相去懸殊被告收兌之價是否照市未可臆斷判陸等還押毛陳二人亦仍各交人洋原保候函請韞玉公所於三天內派人將吊到原贓珠飾鑽石估明價值核與被告收兌之價是否與市價相符再於禮拜六早堂帶案訊奪 
[輪船火夫索加賣命錢]  
　　招商太古怡和及各輪船公司輪船上所用之生火各工人前日聚集會議欲加工資昨晨各舉代表復議因各公司不允增加意欲罷工嗣聞招商局已允酌加故安平等輪仍按期出口惟太古等尚未定議法總巡藍維藹君得悉後當派探捕在各碼頭彈壓以保治安並謁太古行主晤商一切旋因太古等係屬英商故着代表於昨日午後至英領事署聽候辦法 
[發封懼報之手續]  
　　程都督前日訓令公共公廨關讞員略謂上海懼報所刋言論頗不純正自應會同捕房迅卽發封並令拘逮主筆張伯齡等到案訊究等語關讞員奉令後以來文所指該報持論不平各節未將証據宣示碍難遽行發封特於昨日呈請程都督宣示確切証據以便遵辦 
[實行組織農會]  
　　市政廳總董昨致各區區董及各議員與名譽董事等函云前奉縣文奉省令設立農會嗣經迭次函催從速組織此事擬請張士希先生主持茲定於七月六號卽陰曆六月初三日下午四時在徐家滙佘村園內集衆組織以求農業之進步尚乞贊成賜敎準時駕臨開會集商公舉會長等事以資進行無任翹盼之至 
[市議會開臨時會]  
　　上海市政廳議事會議長王引才君昨致各議員函云據董事會移請宣示人名册有聲請更正者照章應由議會公晰茲定於七月三日下午五時特開臨時會公决事關選舉務請台駕早臨爲幸 
[預防行駛電車後之危險]  
　　淞滬警察廳長穆君昨日布告云照得內地電車工程將竣不日卽須開車查電車行駛最爲危險一切預防之道亟應先事籌維茲經本廳釐訂規則七條除通令各該警署隨時查禁外爲此布告周知仰地方人民卽便一體遵照以免危險特此布告計開 
（一）在電車軌道及接近軌道處不得置放木石擺設攤担及其他物件致妨碍電車進行 
（二）不得使旗幟及衣服並其他物件等觸於電線 
（三）電車通過時車馬及行人須避於軌道外適當地位以免危險（四）沿浦各木行棧司掮木出入及碼頭起貨下貨人等見有電車將過應即略停不得冒險横過軌道致遭不測 
（五）重量貨車於軌道外如有相當之餘地可以通行時卽不得行於軌道之上 
（六）電車軌道之上不得站立 
（七）禁止頑童用石子及其他各物嵌入車軌以免危險 
[印花稅與法庭之關係]  
　　上海地方審判檢察廳昨出會銜通告云爲出示通告事照得本廳於本年六月廿六日奉司法籌備處函開案奉司法部第一百六十六號訓令內開准財政部函稱印花稅法第六第七兩條內開應貼印花之契據憑摺帳簿等如不依本法貼用於法庭上無合法憑證之效力實與審檢各廳有密切關係本部爲家喻户曉起見業經將印花稅法曁施行細則函送貴部轉飭京師審檢各廳出示曉諭遵照在案查各省事同一律因復將印花稅法曁施行細則函請轉飭各省審檢各廳遵照辦理出示曉諭以利推行等因除京師地方以下各廳業經布告外茲發給印花稅法並施行細則各一分應令該處長查照會同高等審檢兩廳刷印分發各縣並各級廳迅飭於署前布告俾一般人民得以通知而免違法等因奉此當以蘇省分發行所究竟指定幾處此項印花是否已奉部發到省由本處函詢省行政公署請其查明見復去後旋准覆稱查印花稅法施行細則第二條認郵政總局中國銀行電報總局京師及各省會商務總會爲分發行所嗣又由部另訂細則委託國稅廳海關監督常關監督爲分發行所並准函知目前因稅票印就無多僅頒發郵政總局一處近京各省先行發行等因昨並據南京郵務司曁上海縣知事報告南京上海各郵政局已由總局認定爲支發行所業經奉到印花擬於二年六月十一日開始發售卽經通令各縣知事布告商民就近赴郵政局購買貼用等因到處合將奉發之印花稅法並施行細則照式刋印函送各審檢廳查照希卽分發布告俾衆週知以便依法貼用可也等因到廳奉此亟應遵照出示通告俾衆週知爲此示仰各商民一體知照務須依法貼用母得違悞切切特示 
[法院職員勤務期間]  
　　上海地方審判廳昨出牌示云案奉高等審判總廳函開二年四月四日奉司法部第二百廿一號訓令內開凡七月至八月各法院職員勤務期間以上午八時半至十二時爲率本廳自應照辦以符部令茲准於七月一號起凡審判及收狀等事悉依部令期間辦理仰各當事人一體遵照母得自悞特此牌示 
[震日學院畢業記]  
　　昨日爲羅家灣震旦學院高等文理兩專科及預科畢業之期該院總理特請吳懷疚知事及唐蔚芝李平書諸君到院頒給文憑首由該院總理孔君演說大致謂學問道德宜兼重次吳知事演說大致注重愛情次唐李兩君相繼演說大致謂宜尊重國民資格及振興國內實業等次發給文憑計文科得憑者四人任起莘吳家寶沈祖文蔡福疇理科得憑者五人潘肇邦鄧繼存龐嗣元顧寶璜沈迪家預科得憑者陸少蓮第十一人 
[育才公學定期放假]  
　　上海工部局育才公學定於陽曆七月十一號禮拜五舉行暑假放學禮下午四句鐘在大講堂內頒給奬品並請人演說昨已由監院曁中西敎員柬邀各界届時前往觀禮 
[平湖同鄉會改選職員]  
　　平湖旅滬同鄉會前次開成立大會推舉正副會長曁會董等各職曾載前報嗣因葛君詞蔚決辭副會長之職另訂五月二十五日午後續會改選茲將是日舉定各員列下正會長張石君副會長金籛蓀林依中會董八人葛詞蔚王蘭生張逹卿王遠堂何書農胡戊鵠許奇松王始吾評議員十六人陳菊山馬驥良王叔明徐幼芳蔣已春徐鶴笙朱祖甫張理卿張寅谷吳毓峰包壽伯潘子瑜王質吾莫訪梅陸琴舫陸志清候補四人陳晋軒楊子英朱象甫王雲帆繼由會長提議事務所地點仍假設小花園嘉榮社並勸會員量力樂助共維會務經衆贊成一時認集特捐約三百元之數至六時散會 
[李旅長解職之紀念]  
　　混成第三旅李旅長定於今日卽二號在本司令部特開留别紀念大會並贈紀念章宴會攝影茲將所定開會次序錄下一茶會二奏樂三旅長訓詞四奏樂五贈章六各團營答詞七奏樂八攝影九宴會十奏樂解散 
[水師統領之去思]  
　　滬防水師第一營分統楊松林第二營管帶吳炳南第三營管帶王葆臣曁該營官佐士兵等以滬防水師統領李英石君改編水警不日移駐蘇垣特製匾額一方文曰（是眞儒將）又白緞對聯一副文曰（眼底無歐風美兩胸中羅式緯文經）又陸軍少將禮服全套金牌一方上鐫紀念二字於昨日午刻備一綵亭佐以軍樂鼓號並爆竹等送至城內司令部以誌去思 
[租界又出盜案]  
　　前晚八句餘鐘有盜匪七八人各執槍械擁至北河南路六百六十五號門牌唐泮卿家撞開後門入內嚇禁聲張刦去值洋二千餘元之金珠衣節各物逃逸卽經事主報請匯四捕房立飭通班中西探捕往拿未獲昨又票請卜總巡通飭各捕房中西探捕一體留心偵緝 
[城內]  
　　地方審判廳民庭批○（俞建侯呈訴請求執行批）狀悉案經命令馮桂生履行在案該被告遲滯不繳殊屬非是候再飭吏督促可也（朱玉亭呈訴請求備文移請批）仰候移請北京地方審判廳飭傳到案履行前判如延不到再行核辦（韓榮源等呈訴請求執行批）狀悉案經上訴仰候高等審廳核辦可也所請應母庸議 
地方檢察廳批○（許金氏請求將伊夫許阿堂交保批）狀悉爾夫貪圖小利爲賊牽牛利令智昏殊不自愛惟僅服牽引之勞未得牙保之益情罪尚輕准其覓具妥保暫行保釋聽候核辦 
私種罌粟○淞滬警察廳司法科昨日函送栽種罌粟之顧阿度一犯到地方檢察廳請辦蔡廳長諭令收押候訊 
[南市]  
　　截留米糧○第一區警察署三百五十八號三百五十三號三百四十一號三巡士在大逹碼頭查獲駁船户阿四裝運南市老白渡賢大米行之白米二十担駁至平安輪船當即一併截留帶區報告龔署長請示核辦未幾由行夥薛翔慶投案據云此米係賣與南德潤蔴油作駁往法租界永安街後因不合退回龔署長察閱發票係新德潤牌號與該行夥所言不符着將米石暫存薛送司法科預審核辦 
傭婦慘斃○裕通轉運公司塌車夫梁連魁等於前日清晨車送黄魚至滬杭車站推至陸家浜三角街車忽側轉將陳姓家傭婦陳媽之脚踝及彭陳氏之右手臂壓傷當由巡士查見將梁帶至第一分署察得陳媽傷勢尤重卽送上海醫院醫治彭陳氏着自行醫治延至昨晨陳媽因傷斃命由醫生報告署員將梁送至司法科移送地方檢察廳由廳長派檢察官帶同檢驗吏蒞場騐明卽飭地甲查傳家屬收殮 
[閘北]  
　　保人受累○徐祥記前日扭張初初至四區警署控稱張代冷長林担保借欵延宕不歸請求追繳卽經張署長解送司法科移解審判廳訊理 
女孩待認○蘇州女孩丁小妹年十二歲在三區境內迷路前日解送司法科判送寄養所留養候領 
減折償還○前有柴販沈春茂在審判廳控謝少卿紀大田欠貨洋一百十二元又張寶銀亦控謝紀二人欠貨洋百餘元前日經董推事集訊屬實判被告還沈洋八十五元還張洋九十元交保限期繳洋 
[公共租界]  
　　移提騙子○蘇盛芳與楊明全等在南京路日昇樓後面泰吉里虛設同義興盛記字號騙取各商貨欵甚巨蘇已挾資逃逸楊由捕房拘送公廨訊供收押在案茲悉蘇盛芳已由天津警署拿獲電致老閘捕房禀請公廨備具公文於昨日派探王寶生前往移提矣 
遞解流氓○杭州流氓錢永堂在天津路攫取張王氏金簪由探錢壽生拿獲解送公堂訊實判押一月期滿再核在案前日届期由捕禀奉中西官諭令錢探將該流氓送請地方檢察廳遞解回籍 
印捕酗酒○老閘捕房三百十一號印捕前日飲酒甚醉聞至四馬路永香居宵夜館內奪取賬簿司賬人向論不服一味吵閙經七百四十三號華捕查見上前勸阻該印捕逞兇用手將華捕右額擊傷正在爭持間適捕頭惠爾生經過查見詢悉前情飭將該印捕帶回捕房押候酒醒再核 
對調辦公○公共公廨檢察西員司必林非昨奉卜總巡諭與代理華捕正巡官麥鼎對調辦公昨已分别到差 
奬勵捕頭○總巡捕房捕頭麥搿利搿辦事勤能經卜總巡查悉昨將該捕頭升爲頭等捕頭以示奬勵 
斥革巡捕○老閘捕房五百九十六號華捕抛差逃逸經代理華捕正巡官麥君查悉諭將該捕夘名斥革以符警章 
請緝贜賊○江西路十二號恒祥同號失竊值洋二百餘元之黄絲又仁記路愛字一號洋房內失竊值洋二百四十元之打字機器昨均報請捕房派探分往查緝 
無恥已極○黄包車夫仇月章在泥城外一號花園內與西人某甲作無恥之事經四十六號西捕查見將該西人與仇一併拘入捕房前日將仇解廨卽經王襄讞會同英哲副領事秘密研訊屬實判仇押三月以儆 
挈眷避暑○駐滬德國副領事方海君前晚偕其夫人乘日本郵船赴神户避暑定下月中回滬 
老羞成怒○陳林章前晚投捕房報告家住武昌路新興里娶妻洪氏頃間由外歸家見有任阿桂在房與妻調笑向之理論詎任老羞成怒反遭兇毆請究捕頭准之 
流氓訛詐○船户顧龍坤昨報捕房云被流氓小老虎紏黨拆梢捕頭准予派探查緝 
乘間串竊○馬耀廷顧阿元陳李氏三人昨至西華得路某銀樓佯爲購兌首飾串竊銀器多件當由該銀樓喚到包探將一千人拘送捕房押候核辦 
設攤誘賭○王阿才昨在武昌路擺設賭攤誘人賭錢被日本包探查見拘禀捕頭押候究辦 
[法租界]  
　　無可狡賴○趙利生前控姚四福誘拐胞弟趙狗狗經公堂訊供支吾判令押候傳到狗狗訊明核辦在案昨日狗狗投稱在門外玩耍被姚引誘至客棧住宿多天正欲領往寗波卽被哥哥尋見扭控捕房是實姚供狗狗在途啼哭是以領往棧中嗣因乏錢故欲帶往寧波售賣判姚押三年以儆 
移提蟻媒○地方檢察廳昨飭法警投廨禀稱有人在廳具控蟻媒王楊氏拐賣小孩查得楊氏匿在租界業已協探拘獲特來移提聶讞員略訊之下准予帶回歸案訊辦 
探母送洋○粤婦陳李氏王陳氏李阿二等强入女犯押所並將洋四十元交與押犯某氏有違禁令故由捕房一併解廨請訊李氏供婦人之母因案管押故此入牢探望並無别意求宥陳氏阿二同供與李氏係是親戚因伊年輕故倩婦人等作伴是實判李氏抄出之充公再罰洋二十元以儆陳氏阿二從寛申斥開釋尋見房客○首善堂收租人投廨控稱房客顧林貽虧欠房租二十四個月共計洋三百八十四元於上年底私自搬去因順住在城內故報明審判廳將什物拍賣得洋二十元因爲數甚少故未具領今將顧尋見送案求追訊之顧交洋五十元餘願陸續措還判交保限一月交洋 
外銀內銅○銀樓主李家友被周長生將銀皮包裏之銅手鐲一對到店混兌當場察破交捕送廨請究周供此鐲係在長沙府出洋買下帶來上海適因乏資故向銀樓兌換實非自造判押一 
 
 

Page 11

 
 
月僞鐲銷燬 
及時行樂○法總領事甘世東君之夫人現因天氣漸熱於昨日携同公子輩乘坐太古商輪赴煙台避署 
雜評三（我） 
　　某國人之特别事業辛亥之際前清亡國大夫往往出其鉅金倩某國人爲之保護出險今武漢亂黨又習用其故智我國發生一次之變故彼卽利用之以發一度之横財嗚呼宗社黨二次革命黨之勾結上海北京之發現危險品皆發逹此種事業之借徑也然而其目的猶不止此 
專件 
[中華民國世界語會消息]  
　　紀元二年六月念九第四一號中央事務所在上海西門林蔭路 
本會紀事 
六月十五日 
荷蘭世界語會寄贈第五年第五期報一份 
那威世界語會寄贈第五年第二期報一份 
俄國世界語潮報社寄贈第五十四號兩册 
俄國夸爾司槐地方世界語報社寄贈第一期册 
本會廣州事務所函詢寰球世界語會機關報 
常熟事務所函告世界語研究社事並託辦圖章 
（答）圖章仍請自行雕刻 
南甯鄭愛周君等請補講義 
（答）講義確係遺失准繳銀一角補寄一册 
本埠張玉成君等催寄章程計三件 
泰縣吳林君函告該處英算專修館學生均喜讀世界語 
奉天師範學校敎員文純志君報名入函授部 
六月十六日 
那威世界語會又寄贈第五年第二期會報一册 
俄國世界語雜誌社寄來通告一封 
瑞士寰球世界語會又寄贈第一四四號會報一份 
又伯爾尼第九次大會籌備所寄來通告書 
本埠陳文明君入寰球世界語會 
東臺趙野先君等函索章程計共四十八件 
六合沈子逹君山東沈洗蕪君等催補講義 
杭州趙芝林君等交考巷練習題計三十件 
[本會常熟事務所啟事]  
　　研究世界語之好機會 
　　各界同志鑒本事務所成立以來頗形發逹茲特設世界語研究社於通江橋潘宅凡有志斯語者請速簽名入社爲盼簡約如下 
（一）社員（甲）本會會員（乙）函授學員（丙）有志研究者（二）時間每日上午八時至九時日曜休息 
（三）費用祇須自備紙筆餘外一無費用 
（四）開講期陽曆六月十六日 
（五）簽名處邑廟社會黨本事務所西門外晒麥場陳庽大步道巷張家弄龐宅通江橋潘宅本社常熱事務所啓 
來稿 
[民國憲法論綱（張葆彝）（續）]  
（二）國家之民族 
國家爲人民之集合體一國之中必有多數民族互相結合以逹其共同生活之目的然國內之民族雖多而國家之法律則一法律格言有曰法律之下人人平等盖處一國之中自應受同一之保護享平等之權利意大利合古托日耳曼富蘭克數部落之人民而組成者也其憲法第二十四條曰凡國民在法律中爲平等英吉利由英倫蘇格蘭愛爾蘭三小國而合併者也其憲法卷一第六條曰凡屬王國之民均享平等權利今我中華民國亦合漢滿蒙回藏五大民族而組成然同爲國家組成之分子應受同一法律之支配邊境與內地雖習俗不同語言各異苟交通漸臻便利遷徙任其自由默化潛移久自融洽今雖蒙民梗化自外生成然庫倫一部分之人民非蒙古全體之人民與五族共和之主義仍不相背將來制定憲法時宜用奥地利比利士之渾括主義（奥大利憲法第一條凡王國及部屬之民人皆有奥地利國民之通權比利士憲法第六條國中無種族之區别凡比利士人立於法章之下皆平等）不宜稍存歧視蓋民族與領土有相互之關係領土宜用列舉主義使國家之區域分明民族宜用渾括主義使一國之人民平等吾國臨時約法第五條（中華民國人民一律平等無種族階級宗敎之區别）與此主義正合若國會组織法中蒙藏别爲規定以之爲暫行法則可以之移用於憲法則不可至於寄居外國之華僑其權利是否同等歸化本國之外人其國籍若何取得憲法中皆應規定者也 
（三）國家之統治權 
民主國與君主國之判點卽視統治權之所在而定統治權由君主一人總攬爲君主立憲統治權由國家機關分掌爲民主共和蓋統治權爲不可抵抗之權力自其性質言之爲國家之生命與國家同時存在自其效力言之强制其命令之行使及於國之全部故欲防共和流於專制之弊不可使統治權握於一人然採絶對三權分立主義則又有害於國權之統一近代學者已多非之緣統治權有不可分之性質欲得其完全之效用莫若使歸之國家由國家應事務之分配設置數種獨立機關各掌統治權之一部吾國將來制定憲法時應採最新之立法例如墨西哥共和憲法第五十條謂國家之最高權爲便於行使之故分爲立法司法行政三部此權力之兩部或三部不得集合於一人或一團體並不得以立法權授於個人依此規定旣可免國權分裂之憂又可防一人專權之弊若我臨時約法第五條關於此點以客觀主義定之（中華民國以參議院臨時大總統國務院法院行使其統治權）於法理遂不能融洽至於法美憲法之規定猶惑於孟氏三權分立之說茲姑勿論 
第三章國民 
國民爲構成國家之要素亦爲權利義務之主體專制國之人民祗有義務而已無所謂權利也吾國固然歐美古代亦無不然人民有權利之觀念自西曆一千六百二十八年英國之權利請願始其次則有法蘭西之人權宣言其說之根據謂人民之權利爲天所賦與謂之天賦人權但天雖賦人民以權利而君主必欲攘奪之摧殘之於是不惜冒白刃出死力以奪之於君主之手美利堅之血戰八年法蘭西之革命三次皆爲購此權利之代價也其後權利思想日形發逹將一切權利歸之於已各種義務諉之於人而權利與義務之間仍不能收平等之效於是乃規定於憲法一方爲保護人民之權利一方爲擔負國家之義務故憲法中國民權利及義務之規定亦爲重要之部分也 
（一）國民之權利 
國民之權利有二種存於平等之間者如國民與國民之關係曰私權存於不平等之間者如國民與國家之關係曰公權私權規定於私法公權則於憲法中規定之查各國憲法中雖皆列記臣民之權利而學者之解釋則有積極與消極之二派（一）積極說主張槪括主義謂國民之權利不勝枚舉除國家有法令特别制限外皆屬憲法所允許列舉各端不過爲類推之根據耳（二）消極說主張制限主義謂國民之權利旣列舉於憲法中則列舉以外之權利除有法令特别允許外皆非憲法所認可列舉者卽以示制限之意義也二說對峙各有根據然解釋法律爲憲法制定後之事今於制定之先宜採各國多數之立法例而擇權利之重要者分别說明之 
（甲）參政權民可使由不可使知天下有道庶人不議此專制時代愚民之說也民主國之精神在實行民意政治蓋國家無意思能力必以全國人民代表之故國家之意思不可不爲全國人民之意思欲使人民之意思表示於國家不可不與人民以參政權參政權之種類約舉之有三（一）承受國民之委託處理國家之政務此爲官吏之權也（二）代表國民之意思會議國家之政治此爲議員之權也（三）直接選出代議士間接行使參政權此爲選舉人之權也凡此三種公權除歸化人有特别制限外而於本國人民苟逹法定年齡莫不享有之前清憲法大綱舉而不備臨時約法第十一條（人民有任官考試之權）第十二條（人民有選舉被選舉之權）備而不詳蓋今日女子是否應有參政權亦一疑問觀世界各國之先例與我國民之程度其時間似屬未至今約法中僅曰人民並無何種法定之資格而女子亦佔人民之大部分是與女子以參政權矣試問立法者之初意是耶否耶將來制定憲法時於此點應附加以條件此不可不留意者也（未完） 
來函 
[餘姚禁煙局函]  
　　謹啓者讀六月十八日貴報譯電第七項載駐京英使因浙省所種烟苗已收割故不允派員前往調查中政府之非時申請顯知煙苗已凈乃有此舉外間皆目爲外交上之詭弄不幸英使消息靈通竟未受紿聞浙省新收之鴉片現已銷於滬市爲數頗巨云云惟當此禁令森嚴間不容髮之際我儕辦理煙禁人員罔不積極進行以冀摕清積毒故自民國肇造以來昕夕奔波不遺餘力兼以省令之日益督促長官之疊蒞踏勘犧牲無數鄉民之利益銷耗無數員役之精力在當局雖不敢自謂辦事之果否有效而旁觀應共聞毒卉之有無盡蠲乃英使一則曰浙省烟苗已收割再則曰新收之鴉片現已銷於滬市如果確有其事凡我浙民自當爲鳴鼓之攻否則亦宜合力電陳政府及萬國禁烟會以白其冤願我各禁烟機關羣起爭之並請登入貴報通函門不勝盼切此頌大主筆先生撰安餘姚禁烟局全體職員公啓六月念八日 
 
 

Page 12

 
 
   
 
 

Page 13

 
 
自由談 
游戲文章 
[國會議員俸給之商槯] [  莽漢]  
　　客有問於莽漢曰近見各報載參衆兩院議員之俸給有主張二三千元者有主張四五千元者有主張八九千元者復有所謂出席每次若干審查每次若干旅費酌給若干何物議員其價格若是之昻貴耶 
莽漢曰惡是何言夫議員離鄉井背父母别妻孥不憚間關跋涉數千里奔走而趨於闕下以作我國民之喉舌是區區者而不之𢌿誰復能樂此不疲者 
客曰議員乃名譽職攷英吉利意大利葡萄牙西班牙之議員類皆不受酬金卽有時酌給旅費要亦無損於廉 
莽漢曰惡是何言彼歐美之議員類皆各有職業卽有時投身而爲議員也則將發抒政見謀所以福國而利民若夫我國之所謂議員者類皆懷抱金錢主義視爲升官發財之捷徑道不同不相爲謀烏能以彼而例此 
客曰烈士徇名貪夫死利什一而逐者商賈之事也錙銖必計者市井之行也號稱代表民意之議員而亦貪多務得言利祈秋毫未免太不自愛耳 
莽漢曰惡是何言天下惟權利與義務對等苟但有義務而無相當之權利以爲報酬枵腹從公天下事其誰與共功名耶况乎監督政府指導國民議員之職務綦重雖祿之以萬鍾榮之以千駟庸何傷 
客曰兎在野而衆逐之金在市而人爭之人皆見議員之可以多得金錢也恐將來選舉之時競爭之劇烈必將變本而加厲 
莽漢曰惡是何言天下無不運動而可爲議員者亦斷無求爲議員而不事運動者惟其運動之時耗擲無量數之金錢斯其當選之日不能不操劵而索償 
客曰勤以補拙儉以養廉古之明訓也乃今之爲議員者絶無一舉手之勞而坐致巨萬金之富宜其香車寶馬出入　　酒地花天冶游娼妓取之盡錙銖用［之如泥沙敗俗傷風莫此爲甚 
莽漢曰惡是何言屈大夫託辭哀怨香草美人謝太傅鎭物矯情蒼生女伎人生行樂富貴更待何時名士風流禮法豈閑我輩袞袞議員縱不能爲我國民謀幸福獨不能自快其肉慾耶 
客曰國會開幕兩月餘矣於根本之建設問題未能解决一二以稍稍慰我民望獨聞其揮老拳駡山門擲墨盒舞板櫈叫囂隳突種種無意識之野蠻舉動足以騰笑中外玷辱國民者幾於罄竹難書 
莽漢曰惡是何言議院者政客之舞臺也苟袍笏登場而不演一二齣打店駡曹悲壯淋漓之活劇奚足令顧曲周郎大聲喝彩况乎掉廣長之舌則頑石點頭揮巨靈之掌則斯文變相灌夫以醉駡馳譽俾相以鐵血稱雄我國議員乃能兼而有之亦足豪矣 
客曰今日者民窮財匱司農仰屋點金則有待淮南杼軸久虛無米竟難爲巧婦杯水慨莫蘇夫涸鮒債台痛高築夫赧王而竟坐耗此千數百萬之民脂以豢養此全無心肝之叔保夫亦不如其已耳 
莽漢曰惡是何言我國地大物博號稱天府之雄環瀛各國日思投我巨資以弋厚利雖五國債團條件嚴苛而小數零星來源不絶雖海關鹽稅已屬他人而鐵路礦山尚多主顧是區區議員之俸給曾何難立辦於咄嗟卽令告貸無門我民猶當出賣兒貼婦之錢以塡若輩無窮之慾壑倘他日者我國以逋負莫償致爲埃及之瓜分爲波蘭之破產我族人種或戕沉溺於阿鼻獄中雖遇佛祖慈悲莫能超度然回視一般議員公固已面團團作富家翁矣客聞言相與太息而退 
[賣尸廣告] [  杜鎏煇]  
　　鄙人虧欠萬金家無擔石近因諸債臨門逼迫欲死一般大富翁仍是堅執前言咻咻不已鄙人點金乏術告貸無門除有本身尸體可供醫院解剖及博物院陳列外無可易得代價償還債務爲此廣登告白凡有中西人士願出萬金購買尸體者祈卽前來接洽一經議定簽約鄙人立當自盡交付尸體以完鄙人之債務庶保富翁之利權實爲德便此啓窮鄉陋巷措大啓 
出賣選舉預約劵廣告 
本公民年二十一歲曾在高等小學畢業祖遺財產約在五百元以外並無消極資格之一下屆選舉當然取得選舉權凡有欲爲國省縣市會議員者務希從速前來商議價值母致臨時掣肘盼切預約八折特此聞運動街吳恥啓 
[招登長裙告白]  
　　本女士拖地羅裙久邀邦人士青眼每經道左觀者環如雖未敢以西施自命要不失爲天賦丰姿如有商學各界欲登告白者某願買絲顧繡補天錦於羅裳以廣招徠實諸君之財運其效力較諸戲幕告白車票告白洋傘告白音樂告白等已不可同日而語矣諸君按理推解必當惠然肯來價目極廉每日每方寸取費百元前後幅加倍登全年者減收七折登半年減收八折餘照例此白 
尊聞閣詞選 
[題南湖四美圖四首] [  伯嚴]  
　　已絶朱絃不自持鬢低蒼玉兩三枝襪塵一點鴉銜去海斷天荒更憶誰（馬湘蘭） 
漆雲横塔雪籠湖閱世梅枝伴老逋一縷愁㾗量尺寸花時放鶴此人無（董小宛） 
流水猶摹嗚咽場了無言說不勝情尺墳左右梧桐老雙烏鳴應逹五更（黄皆令） 
背面傷春畫稿存夜樓都冷女郎魂老夫不記挑鐙語别有青溪拾夢痕（方白蓮 
唐多令題馬湘蘭天寒翠袖詩意（乙　） 
飛絮數游蹤拈花幻色空是誰家翠袖西風誰種合歡空谷晚青女影玉烟中墨淡暈眉峯裙深護韈弓畏人知弱熊幽悰莫向板橋尋舊事春自在曲江東（癸卯爲萬曆三十一年此孝升自别一人） 
歸國遙題董小宛孤山感逝圖用須溪韻 
香未歇湖水回舟鉛涙熱霜毫嚙盡孤山雪飛來不是南華蝶家山别影娥自寫前生月 
自由談話會 
　　杭州武問梅女士爲旗婦籌生計慈善事業菩薩心腸吾人那得不崇拜何物議員出而反對我恨不得挖爾腰包充作地方善舉皖人有言議會雖法定機關實金錢所搆造何言之痛快乃爾 
我天天警告你們泣告你們你們若罔聞知你們眞算得全是昏百姓 
或問如何弗做昏百姓我正襟危坐而答之曰亂國逆賊犯殺胚天天不離口就弗算昏百姓了[  熱廬]  
人謂自由談是字紙簏專藏光怪陸離之文章試問此字紙簏用何物製造驚儂曰是青年之心血也 
人謂鈍根是稅務員專括行旅之脂膏試問鈍根是不是鐵石心腸括下脂膏何用驚儂曰投稿像個賈人括去脂膏充自由談之資料 
人謂驚儂像個癡子終日念的（人謂什麽）（人謂什麽）幾句癡話你可換些新鮮說話念念驚儂曰吾實在換不出祇得念念人謂人謂而已[  驚儂]  
劇談[  玄郎]  
京劇中有掃松下書月下斬貂兩劇惟三麻子嘗演之他伶俱弗能一演也掃松下書爲漢蔡伯喈之故事本崑劇琵琶記中之一段也伯喈陳留郡人才學優長貧不得志乃托妻趙五娘侍奉二老往京求名抵京牛丞相重其才學以女妻之伯喈固辭不得遂入贅相府屢欲一省親闈苦被牛相所阻不克如願適有大小騙探悉原委遂冐充蔡之同鄉入府探望伯喈立修家書并以五百金托其帶交家中（崑劇中名大騙小騙爲副凈小丑戲大舞臺之金阿慶間嘗一演）不料被其吞没分肥以去陳留又連年荒歉至於飲啄糠粃二老不能下咽遂餓斃焉（崑劇名糟糠）貧不能葬趙五娘乃以頭上青絲剪下賣得銀錢而　葬之（崑劇名剪髮賣髮）曾憶全福班正旦演此劇失於檢點無名指上帶有金戒於剪髮時被觀者駁謂指上現有金戒儘可典質之以作喪葬之費正不必剪髮也正旦聞此譏剌面紅耳赤乃另插科白談謂（此係菜花銅質所造毫不值錢的呀）遂脫金戒而抛之可見崑劇戲情之萬分講究不容有半點破綻處京劇中如賣身投靠拾玉鐲等往往以小家女兒而帶有鑽戒抑何可笑五娘旣葬二老乃改扮道姑抱琵琶入京尋夫伯喈後以久不得家報之故更遣家　下書陳留僕人問路適遇蔡之隣翁張大公在二老墳上掃去松枝遂歴斥伯喈不孝簿倖之罪一一訴說之三麻子改唱徽調亦頗　聽而白口之清晰做工之傳神尤爲出色當行 
小說 
寫情小說 
[黄金祟（六）（）] [  天虛我生]  
　　予兄弟凡四人長兄旣授室弗復依依膝下予與仲兄及季弟居西院院之東即小桃花舘赴南正院參予母必經小桃花舘與仲姊俱予母之愛仲姊無異所生因愛仲姊而愛及於予予與仲姊承阿母歡則如形影相隨未嘗須臾離也吾母喜讀小說因吾父之喪哭泣過度致患目疾時苦障翳則命仲姊或予誦之聽比仲姊返吳門惟予一人讀於燈下吾母欹枕而聽二三小婢侍予側予每每忘情於弗覺呼婢爲姊輙引吾母笑爲癡兒時予才十一齡未嘗知慕少艾秉天性之至誠故亦罔知所諱嘗聞仲姊言其家園亭之勝甲於吳中某山某水固習聞之矣别久思深結想成幻遂往往於夢寐中見之夢時輙與姊共吟咏往往得一投稿者揚州小杜 
杜煇召年十通處州關街 
鎏字棠二歲信揚東大 
二斷句醒亦無忘吾由是好睡人疑爲病强進醫藥則果病矣病中復喃喃作囈語予初亦不自知及病已小曇爲我縷述始知囈語中無非仲姊與筝兒兩人病凡月餘始瘳比瘳則予季父忽如泰山之頽舉家哀亂不可名狀若一國之亡其主者予在冲齡哀樂莫不因人方寸中初無自主之力於是悉蠲其思慕仲姊之心而哀予季父第覺吾從姊妹素衣雪涕實爲世界中第一之可憐蟲吾不能以何種語言相慰藉則惟伴之哭仲妹柔弱與予同庚予尤憐之向以予與仲姊莫逆渠以爲疎間親也怪仲姊而并及於余及茲喪亂之際渠乃臥病值予季父將殯弔客盈門盡室之人周旋酬酢且弗得暇遑復顧及此空房却膽者展轉於床席間也秋燈一點藥煙滿室舍婢媪外伴此寂寞者惟我而已由是感予之情其待遇我者殊不減於仲姊矣予因之亦以素日親愛仲姊之心以親愛吾妹 
明年吾妹字人而吾母亦爲我納聘於紫陽氏予在髫齡殊不知此舉有如何之關繫　然不以爲意旣而遙聞顧氏仲姊亦字人矣予以爲字人者不過字之而已予從姊字人有年依然共處一堂無所區别以此例彼心殊泰然特怪此舉爲多耳間嘗與小曇討論之小曇則曰男女婚嫁爲人生所不能免之事今日字之者他日即當遣嫁出閣爲人家婦若予長嫂之來歸予家即其例也予思之乃知他之日終不免於别離果然者則凡爲姊妹皆不能爲我終身之伴我乃不禁悄然以悲小曇笑曰爲汝終身之伴者固自有人汝豈不聞太夫人爲汝納聘歟予思之誠然但予所聘之人予殊不相識雖聞吾母言美麗不亞於仲姊然而我與彼未嘗識面毫無情愫我亦何樂而有此也因之謂小曇曰此誠小解吾母是何居心果爲我聘者何不聘我仲姊且仲姊旣字人又何不字我小曇聞言不禁嗤然而笑旣而曰執使汝年齡小而輩分長哉太夫人未嘗不作是想特天下斷無叔姪爲婚之理亦無如何耳予曰然則何不以吾妹字我小曇尤笑不可仰予必窮詰之則曰兄妹爲婚尤爲倫常中所不可予曰所不可者果爲何事且此等制限又孰爲定之者其人殊不近人情小曇不能對第曰汝可問之先生或太夫人予曰姑勿論然則筝兒與予旣非叔姪又非兄妹顧不以筝兒字我者又何說辭小曇亦不能對徐曰筝兒乎太夫人初亦有意第以門第不相當故寢其議予曰何謂門第小曇曰貧富貴賤之相差也予曰咄是何言將以予爲富耶予何嘗名一錢將以予爲貴耶予未嘗得一官詢如爾言則帝王之尊必求帝王之女以爲后然而國無二王舍親姊妹外更無帝王之女則將終身不得妻歟小曇語塞予則力斥門第之說必非吾母所有小曇無以爲解則以不解解之曰筝兒去已六年安知其不早字人如其不然則中國未嘗有多妻之禁太夫人固愛筝兒更使筝兒爲汝小妻亦未嘗不可特恐筝兒未必甘耳（二） 
時事短篇 
[東會（續）] [  贅虜]  
　　此齣特别惡虎村正演得熱閙時不料更有特别之黄天霸出現此黄天覇爲談叫天代表彼不回護與彼同姓之花鬍鬚老頭子却去回護常州老見常州老被人喝打彼卽恃自已勇力一躍上臺將演說臺投票筒一併打翻正揮拳踢脚餘勇可賈間不料虬髯碧眼之西洋巡捕捕紅巾高繼之印度巡捕將黄天霸團團圍住此時人聲鼎沸彼首先發難之常州老已躱避得無蹤無影矣於時西洋巡捕印度巡捕遂提擁此黄天霸請其到巡捕房唱戲去了是非只爲多開口煩惱皆因强出頤可知做股東者總以　口不說反舌無聲爲上策否則恐難免爲黄天霸第二矣 
各股東至此時方知會場中之西洋巡捕印度巡捕乃有此妙用始信辦事人之識見固高人一等也 
常州老旣逃黄天霸又去其餘衆股東自然貼貼伏伏卽有一二桀鶩不馴者亦知前車可鑒不敢再有詰難矣此時將打翻之投票筒拾起派出檢票員開筒檢票不一時間票已檢完會場書記將得票權數最多者一一標示出來有二萬餘千權者有一萬餘千權者有八九千權者有三五千權者共計選定董事九人查帳員五人當選者均眉飛色舞洋洋得意非特這位年高德劭衆望交孚之白　鬚老伯伯巍然首選卽常州老所大駡之奴隷及奴隷之奴隷亦皆得票多數同爲董事此乃出於公衆之投票求之不得却之不能可知公理所在彼少數人之唾駡無論其確當與否與此財運亨通福星高照之大人物固無傷毫末也 
此時演說臺上琅琅之鈴聲又作各股東遂一閧而散 
贅虜曰吾聞常州老之所謂奴隷者爲前清之某宫保其所謂奴隸之奴隸者則某觀察也夫宫保爲釀成革命匡助共和之第一元勳觀察更爲宫保所器重其偉烈豐功清才亮節雖婦孺猶知之宜衆股東爭任之董事而引爲公司光寵也顧常州老乃欲謚以惡名所謂好惡拂人之性者非耶其誣不太甚歟在法誣人者反坐彼旣誣人以奴隸與奴隸之奴隸若反坐之則其自爲奴隸自爲奴隸之奴隸可確定而不疑矣孰知尚有黄天覇其人者乃爲此奴隸爲此奴隸之奴隸出死力而庇衛之若孝子順孫爲其祖若父禦外侮然是又奴隸奴隸之奴隸也夫奴隸奴隸之奴隸已可醜矣今復有奴隸奴隸之奴隸則其醜爲何如耶然且有求爲奴隸奴隸之奴隸而不可得者是更可醜而尤可醜也嗚呼奴隸嗚呼奴隸之奴隸嗚呼奴隸奴隸之奴隸 
文字因緣 
[紀游詩三十首（再續）] [  雙璧]  
　　京師外城十二文 
蘆溝橋上往來紛穀擊肩摩冗似雲却訝槍聲喧夜月旅人枕上不堪聞 
京師內城十三元 
五鳳樓前萬馬屯毒雲妖霧障都門如逢大敵奚爲者當道奇謀不忍言 
茲承槁木子捐五月四日小說潤資（五角三分六厘）震甫捐四月六月兩次投稿潤資（四角四分九厘）趙文瑞捐郵票五十分均助銅版費謹登誌感 
[銅版費收支報告（六月分）]  
　　收入上月存下十九元三角零四厘六月三日血眞捐潤資二角三分五日海帆捐一元蔭之捐潤資三角二分一厘十一日病魔捐一元十三日龐錦如捐二元隱我捐一元十四日士登捐五角二十二日吳　民捐一元周秋聲捐四角二十三日棲梧捐一元三十日趙文瑞捐郵票五十分震甫捐潤資四角四分九厘槁木子捐潤資五角三分六厘本月投稿注明移潤助銅版費　兩篇得潤五角一分六厘（五日鈍民諧文潤二角七分六厘又血眞諧文潤二角四分）以上共收入二十九元二角五分六厘郵票五十分 
支出付文明書局代製銅版費十六元三角八分（六寸版廿一塊每塊七角二分共十五元一角二分十寸零五版一塊一元二角六分）以上共支出十六元三角八分 
出入相抵存銀十二元八角七分六厘銅版五塊郵票五十分 
 
 

Page 14

 
 
   
 
