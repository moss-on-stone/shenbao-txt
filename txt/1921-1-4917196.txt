# 1921 - 1 - 4917196

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[十年如何（冷）]  
　　已閱九年之民國至今日而至十年矣九年中事我人當能憶之然而十年如何有非今日所能知者也 
　　雖然十年之事必由九年傳遞而來今以九年之所知者以言十年則有二事可爲國人吿者則舊參院方有復活之說舊總統復任革命之勞是所謂十年者駸駸乎有復返元年情形之勢假使能成不啻民國歷九年之歲月繞行一周而仍返原位也假使不能成依九年來進行之方向而依然前進則九年之陳跡俱在此十年者亦不過從而甚之耳並其原有之地位而亦難望也 
　　然則十年之生機果無其他途逕之可開發乎是在我正眞之國民 
命令 
　　十二月三十日大總統令南北擾攘數載於兹受禍之烈川省爲最徒以政局紛糾之故致使沃壤隩區久淪兵刼元氣不復民生殄焠眷懷西顧憫惻實深兹幸川局底定重覩和平所有該省善後事宜亟應妥籌措理用慰喁望著責成該省督軍劉存厚省長熊克武重慶護軍使劉湘等督飭所屬遵照前次明令悉心籌畫共策進行謀川局之久安出羣生於水火於以奠定西陲鞏固邦基有厚望焉此令 
　　又令四川省長張瀾着開缺另候任用此令 
　　又令特任熊克武爲四川省長此令 
　　又令任命劉湘爲重慶護軍使此令 
　　又令任命楊森爲瀘永鎭守使陳洪範爲嘉叙鎭守使劉成勳爲建昌鎭守使邱華玉爲忠萬鎭守使陳國棟爲合川鎭守使但懋辛爲綏定鎭守使余際唐爲酉秀鎭守使陳能芳爲襲開鎭守使鄧錫侯爲順遂鎭守使此令 
　　又令任命田頌堯爲陸軍第二十一師師長唐廷牧爲陸軍第二十二師師長此令 
　　又令署財政總長周自齊呈江漢關監督呉仲賢調部任用請免本職呉仲賢准免本職此令 
　　又令任命陳介爲江漢關監督此令 
　　又令任命徐彭齡爲大理院庭長此令 
　　又令署司法總長董康准山西高等檢察廳檢察長鹿學良懇請辭職鹿學良准免本職此令 
　　又令任命王愼賢署山西高等檢察廳檢察長此令 
　　又令國務院存記葉兆崧翁守謙均着交財政部酌量任用陳式諶着發往直隸交該省長酌量任用此令 
　　又令國務院存記丁春膏孔繁杏均着發往直隸交該省長酌量任用此令 
專電 
　　北京電財周約韓玉辰等談話贊成舊參院復活並令韓等與外顔敎范接洽將來提出閣議可合力主張（三十日下午四鐘） 
　　北京電前晚靳宅集閣員及在野要人談話由交葉報吿赴奉接洽經過討論結果仍取决總統昨晨靳因入府請示聞徐　對閩疆防務及更動某省督長仍應徵取直曹同意（三十日下午五鐘） 
　　北京電李鼎新由厦回京謁徐報吿與林葆懌接洽經過另一消息留粤軍艦因爲虎門砲台所扼不易來歸（三十一日下午三鐘） 
　　北京電熊克武劉湘駐京代表昨晚見任命後因政府事前未徵同意相偕出京（三十一日下午四鐘） 
　　北京電農部准外部咨據法代使照稱巴黎組織萬國總商會宗旨列下一爲便利各國交換貿易之交際一爲對各項商業實業問題勉加指導協助各國進行一爲保護和平俾各國人民單獨之交際進爲良善友誼並使企圖商業進步及商業團體均得協力之指導等語查與各國商業至有關係現已决定加入（三十日下午五鐘） 
　　北京電財周所訂一千萬之借欵確於二十九簽字（三十一日下午三鐘） 
　　北京電通電各省區凡地方請設參事會涉及省制不得擅自變更又公民預備自治若碍及約法則應勸止（三十一日下午四鐘） 
　　北京電參謀部員推次長領銜呈請陽曆年内至少發欠薪一月否則難維生活惟有總辭職 
　　北京電陸部薪水至昨晚尙無發給明文部員幾致大鬨今晨决定科員錄事先借一月之薪科長以上再行設法（三十一日下午四鐘） 
　　北京電敎職員聞敎部借欵不成欠薪無着又議提出總辭職現范使人勸止謂一二日内尙當設法（三十一日下午五鐘） 
　　北京電義使照復山海關運津軍火係轉送泊滬砲艦加勃托號請給護照放行（三十一日下午三鐘） 
　　北京電内部商准交部關於選舉發電槪免附收振欵以示優異（三十一日下午三鐘） 
　　北京電關稅附加振欵展期二月十六開放（三十一日下午三鐘） 
　　北京電甘肅國會議員秦望瀾赴院要求撤換甘督靳派强運開接見允轉逹（三十一日下午三鐘） 
　　北京電民國大學校長陳量侵佔公欵僞造私文書經地廳判處徒刑二年（三十一日下午三鐘） 
　　北京電警廳布吿印刷局不准承印過激傳單（三十一日下午三鐘） 
　　北京電段芝貴李思浩運動特赦當局微有允意例由法部呈請部議案未判决無先例可援斷難提出（三十一日下午四鐘） 
　　北京電再令滬閩長官駐日公使加派探員密偵小徐蹤跡（三十一日下午三鐘） 
　　北京電公府五日開外賓游園會柬邀使館人員眷屬由總統夫人出陪（三十一日下午三鐘） 
　　北京電陳遐齡電陳劉贊廷進犯巴安邊防危急請餉三十萬詞極迫切（三十一日下午三鐘） 
　　北京電閩李派代表汪守珍來京名爲報吿防務實在表明心跡（三十一日下午四鐘） 
　　北京電王士珍對人言蘇巡閱總統極意挽留予暫不辭亦不就並云回正定約在陰曆年底（三十一日下午五鐘） 
　　北京電參謀部局長崔承熾因以二萬元娶女伶劉喜奎被總統查悉將明令禠職（三十一日下午五鐘） 
　　北京電唐山礦工慘斃案經農部查明咎在礦師現會商外部向英使交涉務處該礦師以應得之咎並優恤死者家屬（三十一日下午三鐘） 
　　北京電院復滬何使儉（二十八）電滬商因加徵振欵羣情激切經剴切曉導至協機宜已將來電交部妥核辦理仍望加意開導設法防維勿任滋生事端是爲至要（三十日下午七鐘） 
　　北京電直曹怒航空處在津保間設站事前未徵同意來電詰責院因去電解釋謂查擬用飛機助振在保定設航站一事曾有此種建議已飭處切實計畫銑（十六）電所云直魯豫航空處不另設置係指天津而言尊電謂直魯豫航空處無形取消實係誤會現已飭由丁處長通盤籌畫并派陳虹發來接洽（三十日下午七鐘） 
　　北京電府電鄂王設法鎭壓湘亂王督要求先發軍費二百萬（三十日下午五鐘） 
　　北京電魯議員請以周自齊長魯靳不贊同（三十日下午四鐘） 
　　北京電法部變通審判無領事裁判權國刑事訴訟辦法如查其國已廢死刑而依刑律應處死刑者准代以無期徒刑（三十日下午四鐘） 
　　北京電統一會議移滬說因當局於謀和不取對等式已打消（三十日下午四鐘） 
　　北京電吉鮑病體未愈續假七天（三十日下午七鐘） 
　　北京電甘肅一部分議員力保秦望瀾長甘（三十日下午四鐘） 
　　北京電新楊與俄屬土耳其締結之新伊局部商約已批准（三十日下午五鐘） 
　　香港電軍府任李厚基爲閩總司令臧致平爲副司令聞均已受任命狀（三十一日下午八鐘） 
　　香港電政務會議决定惟各總裁總長有發言權次長以下否（三十一日下午八鐘） 
　　香港電海軍艦下令解嚴（三十一日下午八鐘） 
　　香港電李烈鈞以唐意異决獨進行與孫電商援桂計畫（一）由李率十營出駐桂境以俟粤軍（二）餉械由粤助半並開拔費六成捷後利權與粤同享（三十一日下午八鐘） 
世界路透電 
[愛爾蘭繳軍記]  
　　二十九日倫敦電從杜白林官場方面探悉愛爾蘭官楊雖頒布示文限令民間於本月二十日以前繳出軍器逾限後苟於戒嚴區域内藏匿軍火處以死刑然所繳者尙屬無多若就杜白林而言則民間已抛棄其軍器本月内在背街中與荒僻處覓見各種利器與子彈不少大半爲手槍多被打毁而成廢物此外並有槍頭短劍等物而立斐河尤爲民間抛棄軍械之地潮退時輒見手槍子彈又有人將其武器擲入著名擁護英國者之家中或投入其信箱 
[英美之失業人數]  
　　二十九日倫敦電女工失業之情勢較男工失業稍輕家庭職業非不需人但女子顯然不願就家庭生活尤不願居宿於家十一月份女子呈報失業者四萬六千人但三萬八千空缺中尙有一萬一千缺迄未補人工部現擬招失業女子授以家庭操作之訓練因謀事女子多自承認雖洗碗煮芋等事亦不能爲也 
　　二十九日紐約電官場現方調查美國失業之人估計當有二百七十五萬人據洛桑基爾報吿有優伶與影戲業中人約五萬人賦閒無事半因社會財政之緊急半由影戲片少而求精之故 
[英法之工黨與社會黨]  
　　三十日倫敦電倫敦工部總機關今日否認工黨分裂之謠言該黨某員謂目下有求更爲統一之趨勢英國過激黨數人屢次函請許其加入工黨均遭拒絕 
　　三十日都爾電法國社會黨大會宣布以三千二百票對一千二百票之多數贊成加入莫斯科萬國勞工會投票結果宣布後卽有兩團離會大會今仍在會議惟因分裂已分三處同時開會 
　　三十日都爾電右系與中央社會黨同開會議志在融洽意見協力抵制共産派原開大會之主席佛羅蕯氏向共産主義之一般演說時促請發表宣言書反對共産主義之黨員仍留本黨今議員之加入右系者共有六十三人而加入共産派者僅十二人 
[英國對美債務]  
　　二十九日華盛頓電財政總長賀斯登氏宣稱英國財政部之代表不日將抵華盛頓繼續討論將美國執有之英政　所發行之期票改爲長期借欵 
 
 

Page 5

 
 
   
 
 

Page 6

 
 
世界路透電二 
[美國近事記]  
　　三十日華盛頓電參議員波拉氏宣稱參議院外交股員會定於一月三日召集特别會議討論彼所提及請總統與英日兩國商訂縮減海軍軍備條約之議案 
　　三十日紐約電參院財政股員會主任美克姆白氏今日前被選總統哈定氏會談後宣稱海陸軍費均須減輕彼殊欣慰今可覓得由諸大國訂約縮減軍備之方法惟業已開工建造之軍艦恐目下已不及止造云 
[英參贊論中英商務]  
　　三十日倫敦電英國駐華商務參贊福克斯氏投稿於商務報論英國在華商業之氣象福在本國六月行將返滬近曾游歷英國與愛爾蘭工商業繁盛區域文中大意略謂英國製造家今注意於中國其深切逾其預計而對華貿易現亦增多亦爲其始料所不及中國對外貿易今漸發逹而美日等國在遠東之競爭則較前加甚故英國製造家亟宜設法以圖與中國巿場格外接近希望英商仍繼續行其派人游歷中國之法但在華經售英貨以在倫敦或孟郤斯德設有商行並至少在香港上海設有分行之英商行爲最宜若在天津與漢口亦設有分行者則尤佳英國商家一致皆稱讚華人商業之誠信與對華經營之美滿性質此種稱讚就通商口岸前輩華商而言實可受之毫無愧色尙望後起華商知保全此種高尙名譽之必要然此信用亦大得力於在華英商行目前尙未便主張與中國直接交易因尙有事實上不便利者在也以中國事而論不可望其即有效果英國製造家必須準備犧牲以求立足地惟中國對外貿易今漸發逹如國内秩序安寗鐵路擴張則此後數年内當有異常之膨脹故甚願英國製造家亟注其目光於中國也中國洋貨之銷售前以廉價爲决勝之要素近來英貨價昂誠爲英國商業之大阻力顧中國國内實業今旣發展輸出貿易旣較前多故華人所購求者將爲優等商品此乃利於英國商業者也英國旣享平等機會於中國而中國産額又復穏定則可不必以外人競爭爲慮云云 
太平洋路透電 
[東俄近狀記]  
　　三十日海參崴電財政現狀日見窘迫前途氣象殊不樂觀潑里阿穆爾省乞予資助但赤塔不理會之且要求其給付日幣數萬元接濟此間赤塔代表之窘困焉海參崴政府現雖加收捐稅冀支持現局但恐未能多獲勞農政府之錢幣全無價値商人貶價清售底貨後貝加爾與阿穆爾皆患民食不足伯力現採用勞農制度所奇者派一年甫十六歲之幼童爲伯力地方之檢事官此童前因酗酒滋事逐出伯力旋在海蘭泡學習法政後返伯力 
國外要聞 
[英人對英日續約問題之輿論]  
　　字林報十一月十日倫敦通信云英日同盟來年續締之問題局外人雖無所聞而外務部則方討論甚忙顯有專門家若干人組織委員會不獨聽取商界政界外交界之陳述且徵集各個人之見聞較廣者關於此题之意見焉此委員會所最注意者有兩大端（一）英日同盟約之應否繼續（二）續盟之形式以事實言官場皆贊成續盟非僅因英日盟約爲特别有效之了解亦因以同盟之友誼吾人當可較漠然無關者更能左右日本之政策也今有許多人以爲日本苟欲採行一種特殊政策則彼自爲之未必顧及吾人贊同與否第官場則别有見解希望日本在盟約之下總可對於英國意見予以多少同情的注意故英日續盟可視爲事在必行不過須歷若干時後方可有切實宣布耳多數人士主張附以條件續訂盟約英國輿情一致贊成以公允合理正直之辦法解决山東問題英人確知中日邦交中留此不愉快之懸案將來勢必引成鉅患而使中日兩國人民間愈增惡感故英人輿論願以山東問題之解决爲中日續盟條件之一英國屢勸日本公正辦理魯案而日本謝絕之似僅以國内輿情爲慮此英人之所以尤不得不主張以魯案解决爲續盟條件也至於日本帝國主義在滿洲與西比利亞之趨勢吾人應如何對付之此亦多數英人所願見有明白規定者吾人對此帝國主義不表同情尤不願有所束縛致與美國衝突是以甚望日人視英人輿論關於續盟問題認眞注意之點爲英人純粹同情於續盟之證吾人非欲與日本或自己爲難但望對於世界難尃之解决有所補助耳凡此難題急待注意苟吾有不願見其拖延增劇致成噬　莫及之局則吾人甚願其及早解决也 
國内要聞 
[北京通信（梵）]  
　　甘肅督軍問題之擴大 
　　甘肅督軍問題久久不能解决而西北形勢遂日趨險惡政府優柔寡斷意欲長此敷衍以致激出重大變故如寗夏護軍使馬福祥·甘邊寗海鎭守使馬騏·涼州鎭守使馬廷勷·導河鎭守使裴建準·甘州鎭守使馬麟·聯名致電中央宣言與張廣建脫離關係一俟甘席得人再行恢復原狀云云此項宣言直不啻獨立之先聲不知政府將何以善其後也 
　　甘肅督軍問題之發生也適在直皖戰事結局之後在理張廣建一身旣有帝制復辟兩重嫌疑去歲又投入安福系其地位當然搖動加以在甘七年怨聲載道人民切齒向政府控吿文電不知凡幾而寗夏護軍使馬福祥係甘肅宿將此次討伐安福又遙爲聲援奉天保定方面對之感情均甚融浹一致推荐故當時甘督候補者以福祥呼聲爲最高乃其時張廣建之政務廳長許承堯氏忽載寶而朝許氏之來意本爲貢獻段芝貴徐樹錚者比其到京安福已倒許乃借張廣建與東海有師生之誼遂轉而奔走公府府中要人如呉笈孫曹秉章許寶蘅等均各有所接洽而一致爲張氏道地矣 
　　顧其時甘肅易人問題奉直兩系催促甚急國務院已列入議案旦夕即將發表遂由許承堯致電張廣建僞造人民挽留之電拍致中央將此事暫時捺下更揑飾漢將陸洪濤等反對馬福祥之電挑起回漢種族問題將此事永遠打消東海方面遂藉口於漢與回不相容回與回亦不相容之困難力持暫不更動此項問題延擱遂至五六月之久然爲時未幾陸洪濤卽通電聲明發電係屬僞造并謂其視隴上如第二家鄉雲使（即福祥）一舟共濟遇事同心數載以來毫無意見云云又以許氏揑造電文頗多挑撥回漢惡感之語引起西北種族問題致甘肅重要　官均一致仇視張廣建洶洶欲動識者知甘省空氣緊張殊不待馬等聯電發布而始歎其危險也 
　　聞馬福祥等聯電到京昨日閣議迄無辦法僅由内務總長張志潭氏以私人資格向福祥之子陸軍少將鴻逵爲善意之勸吿囑其電甘解釋謂張氏勢在必去但萬勿操之過急致中央爲難云云是否有效誠不敢知但聞諸旅京甘人則謂甘人遂張已成共同目的此次各軍官宣言尙屬表示之初步而事尙有進於此者且馬福祥等電中明請廢去督軍一職以顯其非爲權利之爭措詞甚正尤易得各方面之同情苟中央再事敷衍以對待湖北江蘇安徽各省之手段以對付甘省則亦時局之大不幸耳 
[北京通信（靜觀）]  
　　年假中之京學界 
　　近半年來北京學界可算風平波靜毫無事變矣雖其中有敎職員索薪風潮高師商工易長風潮然僅屬於局部且不久即歸安謐不得謂之事變總之此半年中縱有一二度現出空氣之緊張却未有一日一時演成停課之事實也核其原因所在約有三端（一）因范靜笙爲敎育總長各方對之好感居多旣時存投鼠忌器之意故遇事不願使之難堪（二）因學界同人對於從前種種運動頗有所覺悟蓋求學不廢愛國·愛國必先求學二語已爲一般人所服膺之明訓近則第二語益爲學子所注意以故非遇國家較重之事絕不肯爲無代價之犧牲（三）則從前北京學生運動率以北大爲中心學程旣高人數益衆近因北大學生頗持消極態度而其中心則已分移於高師及燕大兩校有此三因故學界空氣較之以往稍有不同兹則新年將届各校鈴聲不作敎室半掩放假又已數日矣惟在此甫經放假之際京學界却非無可紀之事兹述之如次（一）關係國家前途最重要之事當無過於選舉從前選舉積弊稍有知識無不爲之疾首痛心如不亟圖挽救長此以往將使社會道德國家法律掃地以盡北京學生聯合會對於本届選舉萬分注意前當未放假時即已提議集會兩次日前又復召集各校代表會於高師議决辦法先行組織委員會草擬章程再依章程分别籌備一方並派代表與自治運動同志會聯合以期一致進行日昨同志會開會已有北大學生呉君等數人到會與之接洽其他如各省各縣各校旅京學生會對於某本籍亦大都有所表示或發宣言或聯合本縣本省中等以上學生一致進行或趁年假之便相率返里從事運動在敎職員聯合會方面對於監視選舉事亦有人提議及此但其辦法較學生所主張者爲和平聞不久當有宣言發出（二）自八年五四以後北京學界敎職員中奔走維持最力者首推康寶忠次推馬叙倫康不幸逝世馬則仍在北大講席自客臘全京敎職有索薪之舉風潮澎湃斯時任中堅者即爲馬君迨前月又有索薪事馬仍被推爲北大代表乃不知因何小事不滿於最少數人於風潮平定之時馬君突接匿名揭帖備加訾毁馬氏大憤辭代表職近則北大全校職敎員紛紛致函於該校敎職員會總務會議主席姚恨吾請其挽留馬君姚氏已將陸續所收之函全數發表馬君或可將辭意打消矣（二）北大理科學生組織地質研究會内容極其完備數月以來猛力進行如創設標本室請名人講演實地調查已逐漸辦到日前復邀請本校諸敎師長開一談話會對於進行各端討論頗爲詳盡意在將會中應辦事項限明年一年内辦齊辦齊之後即可由北大地質研究會擴充爲中華地質研究會爲學術上放一異彩（四）北京爲全國首善之區竟無一規模較大之博物館中外之人無不以爲怪事范靜笙此次復長敎育後頗注意及此特派符鼎升爲該館籌備員聞符氏現已擬定籌備進行大綱從事徵集物品明年秋季該館即可成立（五）交通大學自經交通當局認定有籌備之必要後現已開過部務會議兩次决定明年實行計分該大學爲四部一在上海卽工業專校（舊南洋公學）二在唐山即唐山工業專校（舊路礦學校）三爲郵電四爲鐵路管理此兩校均在北京四部各設學長一人四學長上設一校長綜理一切位置極崇據聞校長已擬定爲周詒春郵電鐵路現正招考新生郵校僅取插班生十七人路校則新招一班本月二十六七八日卽爲該校考試期其場規極嚴試卷多用泥封各門功課除歷史地理外均用英文作答案所取人數僅定五十且分北京漢口上海香港四處考試云（六）在北京之外國名人講演以羅素葛利普爲最著近以年假二人均停講兩星期惟少年學會及學術講演會則反趁各學校休假敎員多數無事邀請有名學者若干人擬多開講演會數次以爲新年增進知識之要具此等悅學之風殊可敬也 
[陸代表到京後之統一觀]  
　　陸榮廷之代表陸裕光崔肇琳譚華嵩蔡樹等晉謁總統情形已誌昨報兹聞陸代表等於昨日（二十九）午前八時往棉花胡同晉見靳總理密議解决兩廣事件靳謂中央對於西南各首領毫無偏袒之可言廣西首先表示取消自主中央即以最誠懇之政策接洽無如廣東諸首領不諒苦衷一面重組非常政府一面與桂省爲難其奢望亦不過使桂省保守自主不與中央相周旋幸幹卿上將堅心不二擁護中央誠屬令人感佩此次貴代表來京余無不以誠相見但能做到者必竭力帮忙言畢陸等敬到謝意並將二十八日報吿總統之件又詳述一過並請靳氏迅定方針援救桂局靳允其請惟須慢慢辦理因現在中央庫空如洗故協濟欵項一事不得不稍緩耳靳並擬於日内在私宅設筵與陸等洗塵又據政界確訊陸係於本月二十五日經丁乃揚氏由津伴來寄寓北京飯店是日午後二時即偕同晋府謁見總統當時呈遞武鳴手摺一扣内容所列事項約共十餘欵其最要者（一）援桂計畫之實行（二）軍事費用之指定（三）槍械子彈之撥濟（四）全桂官吏之任命次要者（一）已借外債之追認（二）某項借欵之簽訂（三）選舉經費之籌撥（四）駐京機關之設立此外尙有數欵較爲秘密無從探悉聞總統第一次晤陸允將來件交由靳閣核辦至前日上午陸復偕丁入見會談結果所有上列各項均議有解决辦法而關於全桂官吏任命一欵此項明令昨已發表矣 
　　大陸報二十九日北京電云北京政府今日接到孫中山最後警吿謂恢復上海和會爲和解南北之唯一希望 
[關於琿案之消息]  
　　據外交方面消息政府對於琿春交涉已　駐日胡公使向日本政府提出四項聲明以便積極結束此　（一）中國政府依日本政府之要求將延吉五縣認爲緊要區域增駐大部軍隊保護僑民維持地方（二）汪清和龍日來日軍所剿捕之匪人確係良善居民爲各軍邀功起見故爲揑造者（三）駐紥該五縣之日軍究於何時方能撤退（四）關於此案之收束可否由兩國從速接洽談判 
　　另一消息日軍近在延琿等處之行動逾越常軌卽討伐隊每出發剿匪時竟闖入良善居户任意搜索並勒索飲食及强借騾車運輸軍需械彈其他奴隸人民之行爲更難枚舉故五縣公民刻已公舉劉慶榮（延商會會董）赴省城向鮑督呼籲請速與日軍司令中黔少將嚴爲交涉令其約束龍井及他處各支隊以維民命又中央昨（二十九）接張使來電謂關於延琿日軍不法行動已與赤塜領事嚴重談判該領允卽通知中黔少將轉飭龍井各隊嚴行約束所部以睦邦交而維秩序據東寗縣知事電稱東寗日軍於哿日全退出境又奉天張巡閱使沁日來電謂延吉陶道尹電吿駐琿日軍雲津連隊第二中隊因鮮境不靖奉令調赴該處駐防已于徑日開拔撤退地方秩序由吉軍二旅砲營接防吉省當局昨亦有寢電抵京謂琿春匪黨刻漸肅清地方秩序已漸恢復惟延開墾韓民衆多據本年調查開墾韓民及歸化者在三十萬人以上値兹軍事方終若不先予籌備驅逐出境將來難免發生事端擬將此項墾民准其歸化其餘未歸化我國之韓民不准居留一律驅逐出境以杜危機是否有當伏乞指令祗遵 
[滿站交通問題之近訊]  
　　關於遠東交通問題迭經赤塔代表沙托夫與滿站華官磋商進行方針優林氏特函請中央派員前往參與一切政府據以致電宋小濂督辦墾其核辦具復聞宋氏昨（二十九）有復電抵京内容略謂關於伊滿通車一案前經公司召集會議意見紛岐公司主張封鎖技部主張暫通貨車從嚴檢察而總司令部亦主從嚴辦理至江省則擬查照技部主張先通貨車以救濟華僑爲前提客車加以限制並應另訂檢察辦法現已電請江省派員來哈會議進行辦法惟近閱各報喧傳優林在京商議通車問題已漸接近確否未敢臆斷請卽指示方針俾趨一致云云據新自哈埠回京之外人談及遠東交通事宜頗爲詳盡略謂中國技術代表王景春對於滿站交通問題曾經擬訂臨時運輸辦法六條而東路當局意見紛岐尙未照行王氏頗不以爲然意謂滿站斷阻交通將近一月赤塔一帶難民傷兵以及德奥俘虜數萬餘人飢寒交迫困苦萬狀維持人道主義亟應矜憐况五站一帶自由通車並無若何取締何得對於滿站則格外嚴厲未免厚於東而簿於西矣至運輸德奥俘虜救濟難兵並非公法之所不許亦爲各國所贊同在東路舊黨無非欲將仇視新黨之心嫁禍於中國希望我國對待新黨愈嚴愈妙使新黨仇舊黨之心而仇中國彼收漁人之利若東路當局不察被其利用則東路前途不堪設想矣且海參崴方面各國以赤崴業已統一對於新舊兩黨並不有所歧視故中國亦應互相周旋方不失他日外交之進步云云並聞王氏將本此意致電中政府請示一切 
[庫倫商會代表之條陳]  
　　外蒙華商慘遭浩刧情形迭誌前報乃政府對此束手無策擁兵大員又復漠不關心殊無補救之法兹聞庫倫商會代表高啓運鄭潤嵐呈國務院一文頗　扼要特述之如下爲保護哲佛藉安蒙衆嚴懲禍首以儆效尤事竊查庫倫此次召亂之原因乃自獨立之後已種禍根哲布尊丹巴佛濫頒爵賞輿夫走卒胡匪肉販莫不錫以王公之爵羊頭羊胃之誚實有過之無不及迨取消獨立之後此等新封之王公乃有爵位而無疆土窮無所歸謀生乏術是以每與哲佛之妻長汗逹賴克逹喇嘛繃楚克喇嘛加汗僧車臣王等籌畫二次獨立並遣人勾結俄匪攻打庫倫許以六十萬元之酬資事雖謀定然仍有所顧忌故又遣王公喇嘛等以入覲爲名來都觀察中央動作迨抵都後頗蒙中央優待在稍明大勢者固應知中央之優遇乃懷柔遠人之意理宜感戴無如蒙人知識未開認爲中央無復尊嚴不足畏懼而返庫後遂於陰曆八月十五夜懸旗放砲再倡獨立當時雖被我駐庫軍隊鎭壓平靖然爲防後患不得不加意愼察後乃搜得倡亂名册陸續捕獲禍首若干人按名審詢供認不諱彼時戰亂正劇陳使亦未在任故未加以處治刻下攻庫之匪業經稍退陳使亦已到任而辦理外蒙善後固知尙非其時然庫倫一隅亦當早爲安置哲佛宗敎勢力感人之深對待蒙衆雖極暴虐甚則置之死地而蒙衆尙以爲活佛渡彼昇天不受肉體的懲罰不能逹諸彼岸其感人之深有如此者彼雖皇敎首領而已雙目失明貪酒嗜色闇弱異常未必有何等野心况又爲蒙衆所信仰仍宜憫其受人愚弄照常保護藉示尊崇以安蒙衆之心而懈其離貳之意至近來車臣汗盟仇視華人施以慘害皆係彼有爵無土之閑散王公所爲聞在庫東皇刺克地方已組織一僞蒙古政府假哲佛名義行文各旗凡有華人之處無論人貨一槪戕害收没蒙人知識簡單不辨眞僞以爲確是哲佛命令故盲從者甚衆若能將哲佛一紙印文頒行全蒙使蒙衆明其眞象不致再有如車盟之野蠻舉動則已事半功倍不但可縮减軍隊討伐之勞而亦攻心之策也至於所捕各禍首其迷信早經破除不過假哲佛以濟惡旣無信仰之心亦無悔禍之理况已供認不諱證據確鑿理宜從重懲處以甲國法而儆效尤萬不可輕予釋免因其與衆閒散王公皆係同氣一經釋免不啻爲虎添翼則將來之隠患更不堪設想矣運等爲國家前途計爲華人生命財産計管見所及用敢直陳以備采釋施行庫倫商會代表高啓運鄭潤嵐 
[湘局又大混亂]  
　　大陸報三十日漢口電云程潛謀攻長沙集兵於湘西湘南湘軍總司令趙恒惕已宣布戒嚴令將輸誠於北京戰事將作又二十九日漢口電云程潛今日擬由岳州進攻長沙但其謀不成趙恒惕現派兵赴岳州冀驅散程部殘衆長沙驚擾商業全停店舖閉門居民向漢口逃避又三十日漢口電云程潛會同李烈鈞侵入湘省驅逐趙恒惕之謀爲趙查覺致湘省大員多人已被處死二十五日趙恒惕召集會議吧討論李烈鈞假境過兵之請求同時趙暗中預先伏兵於會場之四周各黨討論此問題彼此意見參差當辯論正烈時趙兵倐入會塲將在座諸人之傾向程潛者一槪拘下醴陵司令李仲麟當場被殺而省長林支宇警廳長周某賑務處長蕭某交涉員曹某等因與趙兵相抗皆在督署前執行槍斃自星期日上午起長沙各城門皆閉程潛黨派已被推翻趙恒惕獨握大權長沙與漢口間之電信曾中斷若干時 
[李烈鈞攻湘聲中之贛聞]  
　　陳贛督前聞李烈鈞有將由湘省率軍攻桂說所部賴世璜李明揚兩軍駐紥雄韶州之間並未調開恐其聲東擊西曾電贛南鎭守使張之傑嚴飭大庾信豐各軍加緊戒備近據採報李烈鈞由黔邊率領滇軍二旅黔軍一旅侵逼湘境攻陷晃縣黔陽麻陽辰谿沅州等縣招匪焚搶所過　墟並有假道入贛之說閣議决定派張宗昌一師開往萍鄉以攸縣醴陵長沙爲駐兵區域又命鄂第二十師閻相文由嘉魚進定湘亂並致陳督急電數起均關防李事指授機宜現在贛西防務較贛南尤爲吃緊陳已電贛西鎭守使方本仁作速準備並請駐袁張宗昌部賈旅酌撥軍隊開萍助防聞張師長已向中央領過餉械不日來省（前報載張到省乃金參謀長之訛）越袁鎭懾廬陵道（治吉安）爲全省之中心點贛西贛南必經之地所屬永新寗岡兩縣均鄰湘境且距萍鄉甚近不可不厚增兵力陳督已令二十三旅長陳寶琮率領砲兵兩連開吉駐紥遙爲聲援已於今晨（二十九）啓行李烈鈞自癸丑失敗日圖恢復當任軍政府參謀總長時即有攻贛之計畫因岑陸不濟餉械事遂中止上年爲李根源所窘避入渝城川人撼之轉之貴州軍界亦被煽亂由黔而湘湘人懼有變亂反對假道尤力卒起最大衝突是亦湘人之不幸也贛人自聞警報危疑惶迫不可終日各公團以近年湘粤不靖贛亦捲入漩渦感受增兵加稅之苦商業凋零人民憊悴擬詳陳利害電請湘趙轉呈李氏切勿自誤誤人極力勸吿而省議會某社議員有倡歡迎李氏實行自治之論者並聞已與某會函商如李戰勝湘人卽將發表宣言書惟大多數人之公意謂當因事以就功勿過激而擾民江西軍阀雖不滿衆意然此時破除黨見推誠布公聯合京會進行民治徐圖補救尙有可爲萬不能假維護桑梓之虚名遺破壞地方之實害且李烈鈞所統軍隊極其複雜並非完全贛軍他日果眞入贛恐曩者粤桂川滇之不幸　又將實現於贛省矣 
[武昌高師學生之呼籲]  
　　催撥校費問題 
　　國立武昌高等師範學校全體學生近致敎育部及總統總理電云北京敎育部總次長鈞鑒屬校經費停發半載職敎員典質已空闔校饔飱不給呼籲無效命如屬絲伏讀鈞部有電仍僅以就近籌借爲辦法而於全體職敎員之辭職又僅空言慰留是絕生等千數百人求學之前途斬國家百年敎育之大計也生等愚昧舍求學救國外不知其他除一面環懇職敎員暫勿離校外急電鈞部迅撥巨欵以拯垂危之屬校倘一月八號以前尙無根本解决則生等失學顚連惟有全體北上鵨候處置而已國立武昌高等師範學校全體學生謹叩沁北京大總統國務院鈞鑒本校經費自民國三年蒙前大總統批令財政部電令鄂省由國稅項下劃撥已歷六年本年七月鄂省驟然停撥致校欵無着屢向敎育部呼籲終不名一錢現職敎員迫於生計擬全體棄職離校敎育破産將自鄂始生等憂惶萬狀特電泣懇俯念敎育爲國家命脈迅令敎財兩部撥欵救急不勝迫切待命之至國立武昌高等師範學校全體學生叩沁 
 
 

Page 7

 
 
[汴潮近訊趙倜之態度與代表之行動]  
　　以趙倜之庸黯無能向抱「不得罪人」主義兹忽將全省社會人心鬧得鼎沸的一般然則趙氏之命運果將如何乎連日由官署方面探出消息並證以政界某公之言論乃知趙氏不但「去志毫無」且反態度强硬自學界接京代表述請願無效情形後熱心者憤激愈增現在省者數居十之七八聯絡奔走各界積極進行河朔民性素稱忭急勇爲此刻大有「與趙不兩立」之槪議會方面聞各議員亦多有與學生表同情者雖少數議員願爲趙氏鷹犬然彈劾趙氏案已將有提議之訊矣記者昨晤由京先回汴之代表某君述府院方面請願失敗情形甚爲詳切蓋學界之主張與府院之主張格不相融當局不惟不加趙氏以懲處且謂學生爲無理取鬧並有電致趙氏温慰有加意謂若遽納學生請求則將來效尤者正多故寗使全省敎育破産督則决不容懲云云某君言下彌形憤惻據聞趙氏於省垣風潮起後一面加派軍警鎭壓各界一面即分派使命奔馳京洛鄭保間力爲洗刷日昨又有急電扺京表明無毆傷學生曁縱容軍警傷害事蓋趙新投直系自謂有靠一方利用豫人治豫之面具大有終身督軍之槪固不料事變之忽來也近曾語其弟云「你說盼望做督軍我看督軍也很苦那一陣小孩子淘氣如此索性惹我趙某翻臉來再論其他」觀此其對待學界之决心已見於言外矣刻聞京代表有全體回汴消息届時將復往洛陽請願撤趙未知效力又將何如 
[川省之軍民兩長問題]  
　　川省之事現在仍如往日軍民兩長尙未有所屬前此重慶軍官會議有舉劉存厚爲督軍熊克武爲省長劉湘爲會辦之說擬議已久迄未實行可　川省政局之難定也 
　　劉存厚氏原係北方政府所任命之四川督軍本無四川推舉之必要因此次回川係熊克武劉湘所迎熊劉現倡川人自治尙未正式表示承認北方政府可治川省因此劉存厚之川督雖居其名（劉氏自綿陽到成都後所行公文均係四川督軍兼靖川軍總司令所出吿示亦係兼總司令隠然以川督自居）而不能得其實（劉氏直轄軍隊防區未能劃定即以附省各縣之用人行政劉氏命令亦所不行遠處可知）據最近政潮觀之二劉（劉存厚與劉湘）實行携手劉存厚之督軍名義本來可望卽日發表然因種種困難又未敢公然揭曉大槪非俟熊系將領接洽妥善後决難實現 
　　熊克武氏在川軍中最工心計者其部下亦多成竹在胸此次靖川之役轉敗爲勝志氣頗高重慶一下熊氏即兼程到渝佔領舊有地盤所有老五師之防地槪經熊氏恢復又委任其部下諸旅長爲師長如第一混成旅喩培棣之改編爲第一師第二混成旅張仲之改編爲第四師第五混成旅何光烈之改編爲第五師種種行動均有深計其意蓋欲據其舊日南方政府任命之督軍名義而不讓最終之讓步亦非得一會辦軍務兼省長不可而重慶軍官會議因各方牽制未能公開熊氏之省長雖經各將領文電推戴而無會辦名義單純省長熊氏又有所不願以致日前特發通電辭其原有督軍職務表面上當然有一部份軍官挽留劉存厚亦有一電挽留首書重慶熊錦帆兄未稱官階可見熊劉競爭督軍之烈矣至劉湘方面一面與熊周旋一面與劉接手大有雙方兼顧之意其實則在圖勢力之擴張與位置之安全熊氏原委其爲重慶鎭守使因未得劉存厚同意尙未敢受現在劉氏特在北方保其爲重慶鎭守使兼四川軍務會辦劉氏亦未就職仍持其川人治川之主張日前曾有通電表示個人位置决無問題希望川中當道諸公實行其自治主張方可一勞永逸旣非推辭會辦鎭守不就又非絕無主張服從中央此人關於川局前途甚鉅大有舉足關係重輕之勢將來川局之變化卽在劉湘個人方面結題現在醖釀復醖釀即因劉湘意旨尙未明白表示故劉熊之督軍省長一時尙不能發表兩劉實行携手以後又看如何耳 
[川將領决議獨立自治]  
　　川中各將領在渝城二軍軍司令部開軍事會議於十二月十號十二號全體議决主張川省獨立自治并於十三號通電熊劉徵求同意原電云飛急成都劉總司令重慶熊督軍鈞鑒川局善後急待解决在渝前敵各將領曁代表等蒸日會議先行討論吾川政治自處之方針慨自民國多故南北糾紛政潮所播川受其敝滇黔藉口用肆憑陵我川人宛轉水火之中呼號刀俎之上北方鞭長莫及南方亦噤不一言成都被圍不絕如綫卒用川人自力拚死始得爭回主權此豈南北有毫髮之力助我哉夫亦川人自救而已回溯歷年身受之痛苦始悟發揮自力之偉大此後善後辦法萬端待理皆當本此發揮自力之精神以促我川及國家之進步或敗利鈍事實昭然以言順　世界之新潮發逹民治之基礎尤屬理論者也夫國家與政府釐然爲二中華民國之爲統一國家早爲四萬萬人心理所公認特政府能否實際統一純屬事實實際統一後政府與地方之權限大小當視政情此皆非一紙空文所能解决者也前者北京政府宣佈統一命令吾川將領亦已通電贊成乃北政府之辦法未定而南方軍政府之組織又成當此國事未定靑黃不接之秋南北意見驟難一致將來事實相激未知舟流所届倘使長此紛擾我川省安能隨人左右故欲脫離南北戰爭之漩渦自當立於超然之地位調解雙方之糾葛促成國家之統一此以對外言吾川之宜實行自治者一也民國成立九年其政治大都趨於中央集權袁氏以還始則假集權推翻共和繼則主集權以釀成分裂推其致亂之原因不從發逹地方民政入手而專注目於少數人之權力此所以覆轍相尋禍亂無已者也今以目前殷鑒之不遠飽受失敗之敎訓羣知希望中央以改良地方不啻倒因爲果何如發逹地方以改良中央乃爲有基不敗總之今日吾國必先有良好之民治而後有良好之政府必先有鞏固之地方而後有鞏固之中央此以對國家言吾川之宜實行自治者二也吾川遠在西僻交通阻梗内情極爲複雜外間莫明眞象即政府統一吿成國家事權劃一吾川以地理事實之關係猶當保留地方特别政情擴大人民自治權限况以目前國家時多混沌川事急待解决内則勢力成各方之對抗外則滇黔冀捲土之重來苟非自求多福何以安内攘外惟有集全川軍民之公意實行自治情感利害無時不可商量義務權利一律皆爲平允務使事事有公道之可循人人得自由之發展化一己權利之私謀多數公共之益此不獨南北所不過問抑亦政府無從代謀捨川人合力自謀實無以維持目前之現狀而圖將來之發展此以對内政言吾川之宜實行自治者三也若夫人民爲共和國家之主體自治實組織政治之精神此在民國亦當然不待贅論特恐當民國發軔之初生他方誤會之慮以爲實行自治脫離國家之統一此則敢爲我川人正吿者吾川所主張之自治者乃於民國統一國家之下當政府未能實行統一辦法以前而實行川人自治以保障我行省組織國家之權能而行使我人民之主權期以發逹地方而促成政府之改良以速統一之實現者也兩公如有政見請即明白宣佈速解川局倘荷贊同即請聯銜直電全國以定吾川施政之方針而與天下以共見佇候明誨請期五日不勝迫切待命之至劉湘但懋辛劉成勳余際唐陳能芳楊森陳洪範賴心輝田頌堯鄧錫侯唐廷牧陳遐齡潘文華劉彬張邦本張秉升喩培棣邱華玉李華李郁生王鹿中叩 
[皖板橋站被刦及破案詳情]  
　　津浦路板橋車站被刦事瞬已旬餘各報所載情形多未詳實事已引起外交界責問兹特從服務該站親歷其事之某君處得悉確實情形用爲披露如下板橋爲臨淮關以南小溪河以北之一小站係皖省鳳陽縣轄境向駐有隸屬蚌埠十七分隊之路警八名巡長一名匪徒以路警於防務素極懈弛每於夜間相率出外游戲賭博故蓄意謀刦該站已非一日適站長王君借出之私蓄數百元於事出之前數日取還亦爲匪徒探悉遂於十五夜間十二時約齊夥匪七十餘人蜂擁而進其時路警多已外出匪徒首往路警住室搶得快槍六支子彈數百粒對站長室及站外發放手持石灰袋遇人便灑路警一名曁該站長伕一名兩目均被灑傷恐將失明所有公欵一百餘元站長王君私蓄約七八百元曁衣服飾物均被刦一空匪徒於站内路徑異常熟悉站長私有飾物衣服雖至小之件亦知之甚清事出後路警申統領曁蚌埠張督軍均異常震怒張督并懸賞千元必期破獲故沿途駐紥各軍隊及各路警均派出密探甚多當由駐滁十六隊隊長劉漢亭所派之探訪黃有貴薛紀勝二名卽在浦鎭拿獲匪首孫得勝一名供稱夥匪七十餘名分作兩班現在淮河大溪河一帶窩藏劉於二十七日下午五時帶機關槍兩支同駐蚌埠十七隊隊長李建初率警兵百餘名前往剿辦匪徒以事前未有知覺分散各處并未抵抗當獲張大鮑三胡得學三名快槍五支子彈百餘粒衣物數十件多係原贓刻該匪孫得勝等四名已由路警送交蚌埠軍署訊辦 
[皖省之重要問題]  
　　聶憲藩有已自津首途回皖說聞爲鞏固本身位置曾親往保定一行爲改編新編安武軍曁改編後軍餉問題曾謁政府某當局某當局對截留蕪鳳兩關常稅曁烟酒印花稅抵付軍餉均竪不准行并云中央無欵人所共知祗要安徽有欵可籌新安武軍改編幾旅中央槪不過問聶以此行未有良好繥果頗怏怏其省長地位亦有動搖之說 
　　皖督張文生前遣李輔廷統領到皖疏通省議會對加徵八分出口米釐案不加反對頗見效果刻此案已由省政務廳提交省議會一部分議員前已旅里者兩日來又紛紛返省頗欲藉此案爲軍閥有所盡力爲交換下届選舉予以助力條件即前此反對此案最力者亦允不到會反對以爲遷就地此案果不遇他方强有力之反對當可易於實行也 
　　皖省敎育會定於新曆元旦日起敦請國内外敎育界名流蒞皖講演原擬請者爲北京胡適之先生杜威羅素兩博士南京高師陶知行先生等昨接胡適之自京來電因病未痊兼以時期太迫陽曆年假内杜威羅素兩博士均須在京講演勢非展期明春不克來皖云云刻僅陶知行約同南高諸敎授准於新曆元旦日前蒞皖自元旦起開始講演所有講題曁講員均經分配妥當陶知行講發逹安徽計畫梅光迪講文學劉伯明講理想之學生張默君女士講解放與改造王伯秋講學生自治張士一講學習英文之方法孫洪芬講科學方法姚文采講生理與衛生其會塲即在省敎育會内 
　　衆議員選舉第一複選舉區監督黃元禎第三複選舉區監督王潛剛第四複選舉區監督李維源均以有人反對辦事棘手向省長曁總事務所長聲請辭職 
[杭州快信]  
　　一月一日軍民兩署各設禮堂舉行新歲慶祝司法機關停止辦公三天學界有發起提燈會者 
　　盧督軍自今日（三十一）起至一月二日止向鳳舞台全包日戲准各軍官督率兵士入座觀劇慶祝新歲宴會犒賞等費仍循曩例給發 
　　杭州靑年會准一月三日開新年同樂會 
　　十年一月一日起司法機關所售民刑訴狀一律增價向章在地審廳購賣之民訴等狀亦改歸地檢廳承管昨併委顧仲林陶芝顔等爲杭鄞金永四地檢廳專司民刑狀紙書記官 
　　時届新年各知事統捐局曁警隊管帶每藉賀年爲名紛紛晉省沈省長已下令禁阻 
　　鎭海管獄員李鎭甲兩次脫逃監犯七人奉令撤差遺缺以安吉管獄員鄭鴻元調充遞遺安吉外管獄員另委周藩接署 
　　硤石商會電省加徵振捐轉飭祗遵據衆商僉稱際此百業凋敝民生瘠苦寧歇業萬難承認一致請轉電除電財政部曁督軍省長外謹電鈞廳察照 
　　餘姚商會代電杭總商會云據衆商聲稱捐稅附加賑欵一事統捐局出示布吿一日實行但餘邑災歉之後商業疲敝已甚何堪再增負擔請轉懇免行敝會開會集議僉以年來商業艱難確係實情已電廳請求轉呈免辦吾浙同屬災區此項加捐擬乞貴會主持反對 
地方通信 
[松江]  
　　核減選民額之經過上届舉辦省會初選時全縣選民祗有七萬本届則驟增至十七萬零方調查之始縣署郎主任限發草册六萬紙嗣各調查員紛請添給有添至二三次而仍請再添者及郎主任不肯添給即各自訂草册附塡送縣此爭彼競致有此十七萬零之結果及由縣署彙數報省經省長嚴飭核減遂由郭知事商同選民最多之松江·楓涇·五庫·張澤等巿鄉委員酌量剔除楓涇五庫兩處初不承認經郭知事再四磋商始允襄步現聞松江巿減五千餘人楓涇巿減千餘人五庫鄉減五百人張澤鄉減千人仍由縣署將核減情形呈報省署郎主任經此挫折深知辦理棘手業已辭職經郭知事另委三科主任顧稼軒主持其事 
　　清查巢湖人之進行水警專署長沈夢蓮呈准廳長省長派委督察員徐亞伯清查松·奉·金三縣巢湖客民以清盗源一節兹悉松奉兩縣業已調查竣事由徐督察員囑令各該客民推定沈老萬爲松江南門客民代表夏子堂爲漕涇客民代表李福山爲柘林客民代表蕭錫侯爲得勝客民代表各令出具連環保結以專責成昨徐已赴洙會同朱宗衡知事着手調查矣 
[蘇州]  
　　愼重復判案件之部令高等審判廳接奉司法部第九一零號訓令内開查各廳處復判核准案件每於判决書理由内僅叙初判依某法某條某欵判處主從各刑等語殊屬含混嗣後製作該項判詞應將初判刑期分别叙明其已判之案如判詞内有上述情形者呈報時須依照刑事案件報部辦法第十四條規定抄送初審判决書以便查核仰該廳并轉飭所屬一體遵照 
　　整頓警察之處令呉縣公署接奉江蘇警務處訓令云照得警察爲保衛地方治安而設其職務無分寒暑固常年所應銳意進行者也乃蘇省各縣警察辦理亦旣有年而四鄉巿鎭尙有並未舉辦者即已舉辦各處亦往往限於經費因循敷衍不成事實無怪各縣鄉民屢有來處呈報竊刦各案試以警察名義言之何以謂之警何以謂之察若任盗賊横行何須此警察爲現當冬防吃緊之際宵小出没　常閭閻屢受恐慌凡身任警察者尤宜加意整頓晝夜巡邏以靖地面如因經費無出尙未舉辦者應援富者出資貧者出力之辦法籌辦臨時警察亦因時權宜之計劃總期於民無擾而於事有濟庶不負本處長諄誥誡之至意 
　　電氣廠二次繳股之踴躍蘇垣原有振興電燈公司因外股嫌疑致地方人士羣起反對經城紳陳則民費仲深潘子起巨商程忐范龐天笙杭伯華陸仲英沈惺叔等發起創辦新廠業已植杆放線定於月内開火接該公司定章於古曆十二月初一日起續收第二次股欵其間大股東程忐范丁春之雷似梅陸仲英等均願將第二次股欵提前繳出其他各股東亦皆踴躍從事合計已收洋二十餘萬元蘇人辦事素乏團結力不意此事得有如此良好結果亦地方前途之幸也 
　　組織觀南巿民公社消息蘇州巿民公社陸續組成者已不下二十處惟觀前迤南一帶至今尙付　如殊爲缺點現由該處里人發起組織觀南巿民公社定於陽曆元旦日下午二時柬邀毘連之觀前·城南·臨南·道養·郡珠中·雙塔各巿民公社社長假座宫苍巿鄉公報社集議一切以備進行 
　　定期集議核增災區田賦呉縣温知事以本年田賦前經核實釐剔全境統減二成二釐實征熟田七成八釐呈請財政廳核示兹奉指令略謂請减二成二釐爲數太鉅務再悉心釐剔核實增加等因查本年各鄉災情輕重不一自應徵集多數意見方能議加乃訂於本月三十一號下午三時函邀各善堂董事旣在籍省議員等在本署開緊急會議以憑公决 
[揚州]  
　　廳令預籌旅費蘇省敎育廳因據江都籍武昌高等師範生諸光熙呈請赴日考察敎育請予撥給旅費等情特於二十九日訓令王知事預籌旅費解廳以憑轉給 
　　魯省購米濟貧魯省德縣　人兪生堂來蘇在淮屬縣　米麥爲平價濟貧之用經該省長官咨請　省長飭淮揚道尹查照趙道尹已通令江都各縣遵照矣 
　　查報外人置産省長令各縣知事文云查外交統計與外交行政上有密切之關係如外人入内地經商成傳敎游歷及設立醫院學堂置産租房等事項均應分别調查俾臨事有所考證前准外交部總務廳函送各表轉文咨復在案仰於文到一月内先儘八年一月起至十二月止查塡以上之事實以憑核轉 
[鎭江]  
　　學界熱心助賑鎭屬丹陽縣絲業高小國民學校其成績及學額均爲全邑之冠現爲北方旱災奇重該校各級學生經校長力勸助賑自一角至一元不等認捐者頗爲踴躍又鎭郡學生團十餘人亦於日昨在新馬路西門一帶演說勸人捐資助賑語皆沈痛頗能動人 
　　雜糧免稅展期江蘇財政廳昨電令鎭屬五縣各釐稅局所文云現奉財政部電開本部現已災區米麥雜糧免徵稅釐三個月一案行將滿期　再展限兩月在展期以内無論何項糧食均須運入被災省分境内方予免征以示限制而杜影射特電查照等因各局所長均已奉令遵照矣 
　　商業最近巿况此間金融界近一星期頗爲活動銀根已逐漸回鬆正値各業添補夏年關貨物之時故規元用途甚廣刻因現欵缺乏規元牌價已降至九百六十兩連日各業收進約有二十萬兩之多米巿因來源不旺加之各路客帮放價收買米客以爲奇貨可居價格有升無降上等白米每石已增至九元三角黃豆一項銷路停滯來源又絡繹不絕巿價因而暴跌每石已降至五元左右尙無人問津 
南昌 
　　贛商請願撤銷新稅江西各商帮因反對統稅一五·賑稅加一·所得稅·印花加貼·四項非法稅案曾組織商帮請願團聯合各業一致抗爭日前該團開會議决第一步先以文字請求督長商會轉電政府取消如無效第二步即巡行警吿第三步實行全體罷巿現第一步呈文已於二十七日分别呈送矣 
[漢口]  
　　豫魯災民抵漢大陸報三十日漢口電云河南山東災民已抵此者數逾二萬現住郊外情狀可憐奄奄待斃中國官塲與慈善家已籌集二萬五千元趕放急賑 
雜評一 
[民國十年之敎育（默）]  
　　國家前途之命運如何全繫敎育欲發展我中華民國舍發展敎育外無他法也然我中華民國之敎育年不如年至今日而幾有破産之象其原因敎育無確定之基本金財部日在窘鄉敎員之腹常不能飽而學校之門幾不能開此其一也年年政局不定禍變迭生受兵災之省固無敎育可言即不遇兵災而因政變影響人心搖搖社會擾擾安有餘暇以謀敎育此其二也外交多故政府官吏这良學生移其求學之念以救國奔走呼號停課運動雖犧牲學業而不惜此其三也督軍將領專肆淫威對於學校則據其舍以駐兵奪其費以養兵對於學生則遇事挑剔絕不體諒其心故年來摧殘敎育之事屢有所見此其四也此外天災人禍種種相逼使敎育日陷於破産之境者不可勝紀然則中華民國之敎育尙有何敎育之可言乎 
　　而今而後國人當知敎育爲國家惟一大計人人肩有國家一分之責即人人負有維持敎育一分之義務敎育不發展而欲發展中華民國之百事業决未之有吾故以十年樹木之喩希望民國十年之敎育 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各界預備慶賀元旦]  
　　軍政界今日爲中華民國十年元旦駐滬交涉公署定上午九時舉行團拜式十時至十二時招待中外來賓并預備中西餐點該署門前滿紥冬靑鮮花升旗懸燈大廳陳設禮堂招待室陳設尤爲精緻并派定陳震東楊小堂爲招待專員 
　　滬城淞滬警察廳上海縣公署並地方審檢兩廳等均先後出示佈吿自元旦日始各停止辦公三天昨日徐警廳長及沈知事並戚譚審檢兩廳長均雇工各就廳署前大門口高懸國旗並掛燈結彩以誌慶賀本日下午各在廳署設筵邀請各科長員及司法界中推檢各官飲宴 
　　松滬何護軍使以今日爲十年元旦之期向例所屬軍警各界長官須到署舉行慶賀禮節兹因地方多故防務緊要故已預行傳諭軍警各上級官佐均毌庸來署舉行慶賀着卽遵照等因淞滬警察廳長徐國樑奉此遵即通令所屬各區署所警正佐一體遵照是以各區署所預備今日元旦在門前懸燈及升國旗以誌賀年 
　　京師駐滬憲兵第三營汪營長以今日爲十年元旦水陸兵士一律放假自應加派憲兵前往熱鬧塲所妥爲照料另調乘騎憲兵十二名分赴各處校巡藉維秩序公共會審公堂循例停理讞政兩天惟以明日（二號）適値星期向不辦公故於三號（卽下星期一）補假一天已由檢察處通知所屬各捕房曁闔署各科辦事人員一體遵照 
　　商界上海總商會以陽曆新年點綴甚忙升旗懸燈上午十二時在會叙餐此外各商家因得商界總聯合會通吿今日升旗休業一全日 
　　南京路商界聯合會昨發通啓云逕啓者本會定十年元旦下午一時假座新世界北部舉行慶祝大會并歡迎聶雲台先生届時請有名人演說并由夜校學子表演新劇等以助餘興云又聞該會開會節目除原有辯論雙簧國技新劇外尙請有少年宣講團合奏國樂新劇名悲慘路與光明路係蔣夢芸君所編云 
　　浙江路商界聯合會通吿云九載韶光易過陽曆新歲又逢本會訂於元旦（即星期六）上午敬備茶點恭迎本路會員駕臨把握共慶昇平並請寶號於是日懸掛國旗休業一天以誌慶祝尙希寶號賢主嘉崈届時光臨無任企禱 
　　此海路工商聯合會通啓云敬啓者本會原定元旦日下午一時假勞合路甯波同鄉會後新屋卽各路總聯合會會塲開成立會兹因陰雨連綿該會修造未竣力赶不及是因改於西藏路一品香南首漢口路商界聯合會會塲開成立大會及辦投票選舉事凡我同人務請撥冗蒞會共同進行以謀公益並該日本會成立之期候請本路工商各寶號一律懸掛國旗以伸慶祝 
　　省敎育會江蘇省敎育會與家庭日新會共同組織本年元旦慶祝會提倡高尙娱樂並表示尊重新曆約略情形已誌前報該兩會連日分頭籌備甚爲忙碌會場即假江蘇省敎育會三層樓遍懸旗彩佈置一新門前並裝紥松花以示點綴是日開會程序中午聚餐與宴者均須預先報吿計商學各界士女約共百人餐畢休息片刻請袁觀瀾君演說蘇少卿君奏樂袁君游歷歐美各國將近一年隔昨始回國届時必有一番新鮮有趣味之報吿蘇君旅京有年充敎育部通俗敎育會會員嘗與美國音樂專家衛西琴博士精研國樂有年此次偶來滬上該會特請奏演俾滬人士一聆妙樂此外又有湯愛琳女士演說唐英女士（唐乃安之女公子）奏琵琶穆抒齋公子演拳術刀棍晚間試演活動寫眞由商務書館借機派人來試其片子則從中華衛生敎育會借來係美國新製關於衛生及動植物發生程序之片子冀於娱樂之中略庽敎育之意聞此次該兩會舉行元旦慶祝意在促進公共娱樂故除聚餐須預定席酒不便臨時加入外其餘演說奏樂影片等等不論會員非會員不論男婦老幼均可入塲不須入場券該會頗爲歡迎 
云 
　　南洋公學南洋公學同學會成立最早會員之散處中外各處者何止數千人每届元旦上海同學會總會例有旅滬全體同學新年聚餐之舉藉以慶賀新歲聯絡友誼本年該會照例舉行早已發出通吿書定今日午刻假座一品香飯店大廳開新年叙餐大會届時由會長報吿會務小學同學編演文明新劇全體會員討論籌建會所及母校改組大學兩問尃並有幻術等餘興聞該校向隸交通部現在葉譽虎總長擬將交部直轄之四校（南洋公學·唐山路礦學校·北京鐵路管理校·及郵電學校·）組成交通大學擴充範圍植人才業已派定次長徐世章等十餘人着手籌備閣議亦已通過該會以母校改組雖有擴大規模振新氣象之望然其中編制情形尙未宣布故乘此大會提出討論各會員皆得發抒偉見以備籌辦員之採納云 
　　中國公學呉淞中國公學定於陽曆元旦日下午起在大禮堂開全體學生新年同樂會以表慶祝故日來該校學生籌備頗忙現已將入塲券分發聞其秩序中有國樂·幻術·技擊·新舊劇·凡啞鈴等十餘節並添演商務印書館之自製梅蘭芳各種電影及最新趣片云 
　　靑年會今晚八時靑年會慶祝元旦舉行會員家屬同樂大會演放第一名劇『賣小囡』是劇各國推爲社會妙劇之一其價値早有定評前在維多利亞開演時賣座三元後至者咸抱向隅之憾其爲觀者歡迎可知該會不惜重資留於元旦演放以助新年興趣其間描摹黑暗社會平民生計艱難階級制度種種不平等足令人興改良社會己立立人之觀念是誠不可多得之好影戲外加趣劇引人入勝入座券祗及維多利亞十分之一每紙三角會員滅取二角持有交換券者特别優待 
　　鐵路局滬寗滬杭甬兩路鐵路局長昨日通吿各機關領袖自新年一月一日起至三日止休息三天仍酌留員司一二人辦理要公並通飭兩路各站自一日起三日止懸旗三天以誌慶祝並着各站車務人員因行車關係仍一律辦公各列車照常行駛 
　　兵工廠滬南兵工廠謝總辦前日傳諭各廠工匠自昨日（三十一日）起休息三天三日起照常開工 
　　中華勞動公會中華勞動公會定元旦日上午九時借座北四川路懷恩堂開祝賀新年交誼大會其秩序有演說新劇滑稽雙簧等等 
　　先施公司南京路先施公司德育部同人補祝耶穌聖誕并賀新年定於上午十時舉行場設屋頂樂園其秩序如下（一）唱詩（二）趙子良牧師祈禱（三）由劉錫基君主席宣佈開會理由（四）德育部詩班合唱英文詩歌（五）鮑九思君獨吹喇叭（六）靑年會學生同唱卿雲歌（七）音樂家畢士華君獨唱詩（八）廣東浸信會音樂隊男女合奏各種音樂（九）李仲覃博士演說（十）靈生工藝學校表演（十一）滬江大學學生音樂（十二）童星門君滑稽（十三）李先生之家庭幼稚團及郇光學生表演（十四）扮演聖誕老翁（十五）歐靈生君聖經班學生唱詩（十六）衆唱愛國歌（十七）祝福（十八）茶話會設在東亞酒樓（十九）散會届時想必熱鬧也 
[何使請緩附征振捐之覆電]  
　　貨物稅附征振捐一案各商人羣起反對曾經商會要求松滬護軍使何豐林轉電政府請緩實行已見前報兹聞軍署已得復電略謂所請緩行加征振捐碍難照准仰該使剴切勸導各商勿再反對一面切實維持治安等語何使奉電後當卽轉函總商會查照矣 
[表示反對附加賑捐]  
　　貨稅附加賑捐南巿各業商一致否認兹已届期各商家先期議定謂如果實行加徵即須罷工罷巿旋由商會等一再勸導謂俟奉到部復後再籌進行以故各業認商已將九年分十二月應繳之各項稅欵一併借齊呈繳稅所以使轉解一面於今日慶加賀國旗外復加懇白布小旗一方上有遵從約法否認苛稅等字樣以表示决心云 
[推定商會聯合會委員會代表]  
　　上海縣商會致赴寗代表湯節之公函云逕啓者十二月二十三日接准商會聯合會江蘇省事務所函開本月十八日聯合會開會提議對於此次北省賑捐貨物稅内地常關加徵一成免稅貨物加徵四成一案雖經電呈院部否認而成命仍未收回不可不妥籌應付之方以資解决公决組織委員會專司其事兼執行本聯合會開會後所有議决未行之一切事宜當塲并公推上海·蘇州·南京·通崇海泰·四總同會曁上海·無錫·鎭江·寶應·宿遷五商會爲委員現在本聯合會旣已閉會所有在會議决設立之委員會自應根據議案從速設立兹訂於十年一月六日開委員成立會用特函請貴會查照届時希即推定代表一人或二人到會以便籌備進行等因到會兹經敝會公决推定先生爲代表赴會與議夙欽熱忱公益並商界尊崇務祈俯允擔任至紉公誼除函知上海總商會轉復商會聯合會查照外用特備函奉懇希請察照爲荷 
[絲綢機織聯合會請爭俄約書]  
　　江浙絲綢機織聯合會會長王介安等因中俄續訂商約一事於綢集關係頗大昨特將意見書分寄本埠外埠各同業請予協爭平允以保實業其書云我江浙綢緞各貨向銷於俄國海參崴等各處每年爲數甚鉅前清光緒間被俄國加重華貨進口稅以致我綢緞頓即絕跡查俄貨運華僅稅百分之五而華貨運俄値百須稅數十無怪我綢緞近年寸疋不能銷至俄國天下至不平之約章莫甚於此現自歐戰公理勝强權以來我國與各 
先决條件十條内中第四條云貨物納稅均照向例云云然向例納稅旣如此不平且此次換訂俄約乃中國與各國之第一次換約開其先例若仍照向例不平等稅則此後與别國訂約勢必援俄爲例不獨阻我綢緞之對外貿易已也除由上海國貨維持會電京力爭並函請各處商按一體力爭外爲此通吿我同業務祈迅賜請求貴處商會速即電致政府請願務將中俄條約中彼此進口貨稅一例平等以明平允而利商務務宜乘此中俄尙未訂約之時迅即電爭以保銷路而免後悔云 
[絲業推派代表赴京呼籲]  
　　滬上各絲廠自停閉以來爲日已久一般女工頗爲惶急各廠商亦以陰曆年關已近銀貨往來卽待結束故亦情急萬狀日踵總公所總協理之門迫請轉求政府維持以解商困該總公所前曾派代表張福增携文到京面請政府維持政府以財政竭蹶羅掘無策迄無的實表示張代表業已回滬而近日現狀益急因於日前邀集同業全體會議公推總理沈聯芳協理黃搢臣親赴北京面陳迫切情形非請維持不可現以沈總理抱恙未愈故改由議董徐可亭及陶仭千偕同黃搢臣協理爲總公所絲廠全體代表於昨日清晨乘滬甯頭班快車出發赴甯即換津浦火車北上向各當道詳陳困難情形以便商酌妥善辦法 
[英美烟公司辯明借欵不確]  
　　昨日（即十二月三十一日）滬上英美烟公司接該公司董事吉弗來斯由北京來電云報載僕與中國政府有借欵之舉此事純屬謠傳僕此次來華僅爲調查本公司營業對於借欵情事從未與聞且與中政府中人亦無過從仰即轉請中外各報更正以免誤會云 
[海軍反對馬尾船政局抵欵]  
　　海軍總司令公署昨接福建馬尾船政局局長陳兆鏘來電　日來風傳李督軍有將船政局向日商三井洋行抵借洋五十萬元等情雖李督軍未經咨照無從徵實但此事關係海軍命脈至鉅萬難承認應請預籌對付方針以保主權除咨照李督軍取消此議外合電奉聞等情藍總司令接電後即呈報海軍部核辦一面電請李厚基取銷前議云 
[太古公司增加兩新輪]  
　　太古公司之航業發逹日見其盛其行駛香港·廣東·汕頭一路先僅有六輪嗣後以原有各輪船實際上不敷支配遂添造四川號新輪一艘今因運裝港粤貨物益見增多已有應接不暇之勢邇日且添開臨時雙班故於本年一月份起又加添新輪船蘇州號一艘專駛香港·廣東·及汕頭上海刻已定一月四號從香港開駛來滬在上海則定八號爲第一次航行出發且於長江班中除現時已有八輪外尙須增加新輪一艘聞已定名爲黃浦號現已在製造中 
[閩省學生被拘後之反控]  
　　旅滬福建公民沈琬慶等延牛門律師在公共公廨刑事科呈訴閩侯地方檢察廳書記官高時鎣（即子倫）率同王兗在公共租界内越界拘捕學生江秀清陳國瑞等九人並指該學生等爲暗殺陳鳴岐父子案内之人違犯刑律請飭提究等情由廨准出提票於前日下午發交總巡捕房派令華探白忠祺與一百五十二號西探開協往將高王兩人拿獲帶入捕房押至昨晨解送公共公廨先由中西包探上堂禀明將高王兩人拿獲情形繼由牛門律師投案譯稱查本案被吿等於十二月二十五號至租界内非法誘捕學生侵越權限案情重大事须詳細澈究請爲展期開審等語並據各學生之家屬延中國律師到堂代表與牛門律師同意聲請展期經李襄讞核供商之英包副領事判高王兩被吿仍帶回捕房候展期七天開審 
　　另一報吿云學生陳國瑞劉開祥許世雄林佑民江秀清林壽昌王希昂劉友賢陳晉昌等九名在滬被獲寄押地方廳候示在案現有人報吿公共捕房謂陳國瑞等九學生實居租界被人誘往閘北三樂里華界致被華官逮捕等語前日捕房飭探至大新旅館二十七號房内將福建派來委員並眼線等傳去問話並派中西包探詣地方廳投文請將陳等九學生解歸公堂審訊當爲譚檢察長所拒却云 
[閩同鄉會營救學生函電]  
　　致北京政府及蘇浙官廳電北京大總統國務院敎育部司法部南京齊督軍杭州盧督軍上海何護軍使鑒閩學生劉開祥等九名因被誤指與陳鳴岐謝翔高被刺案内有關由閩派員來滬協拘於徑日被押滬檢廳内候閩迎提查該生等因熱心禁用劣貨爲奸商所嫉常欲揑詞搆陷此次被捕并無犯罪確證故閩省來文内有該生均屬鐵血團一語以周内罪名閩李督本仇視學界奸商復從而慫動之若解閩審理必成冤獄懇即電飭留滬審釋以保民命旅滬福建同鄉會叩陷 
　　致北京同鄉電北京靈清宫陳弢庵先生並轉趙椿如薩鼎銘李星埜曁同鄉會諸君鑒閩學生劉開祥等九名因陳鳴岐謝翔高被刺案内牽涉（中與上同從略）若解閩審理必成冤獄且該生中年長者僅二十五歲少者僅十五歲此莘莘學子何忍坐視摧殘懇卽電閩營救并請部電飭留滬審釋切盼旅滬福建同鄉會叩陷 
　　致福建李兼長電福州李兼長鑒閩學生劉開祥等九名因被誤指與陳鳴岐謝翔高暗殺案有關被拘滬檢廳内候閩迎提查該生等因熱心禁用劣貨爲奸商所嫉此次并無犯罪確證竟被指捕或係仇人搆陷危詞慫聽該生等皆莘莘學子旣未犯罪何忍加以摧殘懇即飭閩檢廳電滬審釋不勝盼禱之至旅滬福建同鄉會叩陷 
　　致廣肇公所函敬啓者本月二十五日上海地檢廳拘捕學生劉開祥等九人誣爲鐵血團將解閩審理查該生等多係閩籍現由本會函請上海地檢廳愼重辦理并電北京政府及閩督飭廳釋放免累無辜中有陳晉昌籍隸貴省可否亦由貴會一致進行冀圖挽救特此奉布即頌公祺十二月二十九日 
[浦東花業公會開成立會]  
　　浦東花業公會昨日午後二時在南巿浦東公所開成立大會首由傅佐衡代表秦介侯報吿開會宗旨次公推胡雲翹爲臨時主席報吿籌備立案情形次推舉倪菊裳邢志剛奚雲翹爲檢票員即由各會員照章投票選舉董事十一人當選者爲秦介侯胡雲翹傅佐衡黃申錫張文彬奚雲翹鞠少衡張義孚陳星槎葉慶桃姚嘉生次多數爲石子餘康錫元次公决職員會日期定陰歷每月初五日下午一時次王齊川傅佐衡倪菊裳鞠少衡等相繼演說大致以不攙水不做白拉抛盤爲勗應團結團體共謀發展云云嗣由到會者公同討論各項進行事宜而散兹將該公會暫行簡章錄下（一）本公會係浦東各花業軋莊公同組織以振興營業爲目的名爲浦東花業公會（二）本公會暫借上海南巿浦東公所地方附設事務所（三）本公會會員以浦東各巿鄉鎭花行軋莊東夥組織之惟每家以一人爲限會員有出會時須先報吿公會（四）本公會額定董事十一人由各會員投票選舉以得票多數者爲當選（五）本公會設立總董一人副董一人由董事互選之（六）本公會職員均以二年爲任期連舉者得連任但以一次爲限（七）總董副董及董事有事故辭職事須具理由書交職員會議决允許方可退職總副董缺額時由董事互選補充董事缺額時以選舉時得票次多數者遞補均按前任之任期接算（八）總董往來用資得列入每屆會費開支（九）每届開會費用由總董開列欵項報吿公認惟不得超過一月會費收入之總額（十）本公會每年開年會一次由職員會定期通吿全體會員出席（十一）本公會每月定開職員會二次以每月五日二十日行之遇有特别事故由會員二十人以上或董事三分之二請求開特别會時得即召集凡年會特别會職員會均須有過半數人到會方得開會議事否則視議决爲無效（十二）本公會開會時以總董主席總董不能到會時以副董代之（十三）本公會應行事務不論對内對外小者由職員會議决大者召集全體會員公議均由總董執行之（十四）本公會暫設會計兼庶務一人書記兼文牘一人由總董會商副董董事聘用（十五）本公會因營業上之關繫或有特别發生之事實經同業認爲營業之障礙得開會議决臨時添設調查員若干人以調查眞相而爲補救之設施（十六）本公會因同業各軋莊或有貪圖個人利益損失同業之信用於花衣内攙水攙籽和物等弊得經同業報吿到會開會集議取締方法並添設臨時勸導員若干人分别查明妥爲勸導以符本會興利除弊發展營業之宗旨（十七）本公會基本金由同業特别捐集（十八）本公會會費由同業分甲乙丙三種按月擔任甲種按月一元乙種每月半元丙種每月大洋二角（十九）本公會經費之預算及辦事情形每年終呈報地方主管官廳轉報農商部備核（二十）本公會現就浦東同業組織如浦西同業有願加入本公會者權利義務均一律同等（二十一）本簡章如有應行修改之處須經大會公决呈報官廳核准方得有效（二十二）本簡章自呈奉官廳核准後實行 
[雜糧油豆餅業職員開會續紀]  
　　雜糧油豆餅交易所第二次理事會已略誌昨報兹將該理事會公决各案錄下（甲）本所分職辦事大綱案公决本交易所辦事規程推桑丹笙先行擬草俟下次開會議决其大綱分五科辦理當經推定各科理事（一）交際科張樂君葉惠鈞（一）場務科樂文臣顧士章（一）營業科蔡裕焜程際雲（一）會計科陳子彝陳煜明（一）文牘科袁祝三並推舉桑丹笙爲本所駐辦員兼文牘（乙）選雇職員方法案公决本交易所應用所員大約除已到所任事者外祗需三十人而各界及同業來函推薦者計有二百數十人如招考錄取未免遺落太多現議由本所發起人及理事監察人選擇保薦每人如薦一人即由推薦人擔保送所考騐錄用如不合格仍由原推薦人隨時另選調換已經到所各員亦應考騐如能合格卽行繼續委任（丙）經紀人名額用資格案公决經紀人名額定爲一百名凡承充本所終紀人者須以同行之牌號並經理或代表人聯同具名（丁）經紀人保證金及報名期限案公决每經紀人須以本所公司股票二百股爲保證金報名期限以陽曆十年一月一日起至十號停止（戊）辦理股東過户手續案公决股東過户俟本所開業試辦後一日起照章辦理由理事長蓋章（己）規定本行賣買成單式樣案公决成單式樣照所擬格式辦理由營業科長簽字兹先預備成單六種（一）大連豆（一）大連油（一）大連豆餅（一）標準豆餅（一）標準廠豆油（庚）本所投票成單式樣擬先行草印分發同業研究完善再行刷印應用 
[請願禁米出洋之公電]  
　　浙江路淞滬糧食維持會因現在米價更漲本埠當道均允嚴禁查辦已在積極進行然奸商偷運仍層出不窮良以本埠毘連江浙遠逹皖贛湘鄂輪運通行往來便捷深恐奸商潛向本省内地及他省區域囤積或直運出洋今爲預防此弊特請願國務院交通部鄂贛軍民兩長及江蘇省議會嚴密查禁公電如下竊國家鞏固以人民爲基礎人民安甯以糧食爲命脈糧食一物於國計民生有莫大之關係上海爲中國通商大埠華洋薈萃之區人烟稠密甲於他埠端賴江浙皖贛鄂内地産米之區源源接濟以利民食歷年新米上巿米價必賤今滬上來源暢旺乃米價忽漲至十元左右仍有增　減爲從來所未見揆其原因顯係各省奸商囤積居奇打包上棧乘機偷運國外所致長此以往後患何堪素仰鈞座關心民瘼惠及遐邇力籌全局有口皆碑敝會係淞滬公正團體組織定名淞滬糧食維持會專以慈善爲懷道德兼重勸導米商同意爲宗旨業已報明江蘇省長備案深慮見聞未週收效匪易爲此請願「總理」「總長」「督軍」「省長」「議長」俯賜察核迅予分别（提議分咨）（飭屬一體）認眞查禁一面出示曉諭以警奸商而維民食實爲公使淞滬糧食維持會叩諌 
[一週間進口之印紗日紗]  
　　本星期（三十日止）進口印紗計七千零二十九擔計較上星期增加六千四百餘擔自元月迄今進口總額已逹三十萬零九千二百八十三擔（去年同時計三十九萬八千七百零二擔）日紗進口計六千九百六十六擔較上星期計減五千餘擔自元月迄今進口總數已逹十六萬九千九百五十九擔（去年同時計八萬四千九百三十五擔）大阪紗巿又漲故日紗進口因以衰落云 
　　由本埠運往各埠之印日紗計本星期中有往鎭江日紗五十六擔南京日紗三百四十二擔九江日紗十六擔漢口印紗一百三十擔日紗八百十九擔膠州日紗三十一擔天津日紗五百八十三擔孟買日紗六百三十擔香港印紗三百九十擔日紗五百三十五擔本地印紗四百五十擔日紗一百五十擔其餘别處日紗一百六十六擔寗波蕪湖宜昌重慶諸埠本週間印日紗俱無運往云本星期止本埠計存印紗五萬一千一百七十六包（尙有五十包在船上未出）日紗一萬一千五百八十五包云 
[新簡奥公使之行蹤]  
　　新簡奥國公使黃榮良行將來滬已誌前報兹悉黃使於昨日自北通州啓行乘津浦鐵路特掛花車南下明日至南京少作勾留如上海放洋之船起椗尙須時日則乘暇遄返安徽無爲掃墓然後至滬云 
[瑞典公使業已抵滬]  
　　駐京瑞典公使柏古通前有來滬轉道北上消息旋因船期躭擱致遲數日兹聞柏公使已於上月三十號到滬寓禮查旅社即於本星期日（十年一月二號）偕其夫人等乘七點五十五分滬寗早車附掛之花車北上江蘇特派交涉員許秋颿已派員届時到站照料一面函請路局預備花車並函淞滬警察廳遣派軍樂等隊到站歡送 
[分共租界新建築預聞]  
　　大陸報云漢口路與福建路中間之江西路東面地基房屋即面對工部局新屋者現已爲新康洋行愛資拉所購置計地四畝半價銀四十萬二千兩售者爲愼昌洋行該處房屋現尙爲工部局租作辦公處餘爲愼昌洋行等貨棧一俟租期届滿愛資拉即將拆造改建新式大洋房云 
 [P鐵路客票加價後特别快車價> 
 
 

Page 11

 
 
　　滬寗杭二路新加客票價目均誌本報兹將由滬至各站特别快車與快車之新價目錄下（括弧内爲快車新價目）由上海北站至蘇州九角（七角五分）無錫一元三角（一元）常州一元五角五分（一元二角五分）丹陽一元九角五分（一元五角）鎭江二元二角（一元七角五分）南京二元八角五分（二元二角五分）由上海北站至梵王渡二角五分（一角）徐家滙三角（一角五分）上海南站四角（二角五分）松江六角（四角五分）楓涇八角五分（七角）嘉善九角五分（八角）嘉興一元一角（九角五分）硤石一元五角（一元二角）長安一元七角（一元四角）杭州二元零五分（一元七角五分）拱宸橋南星橋閘口二元一角（一元八角） 
[去年歲底之金融調查]  
　　進出銀洋數自上月二十日至三十一日止此旬日間裝往香港去大條銀六十條而國外運來大條銀共九百二十二條俄國角子二百四十萬角出口往國外新金山及日本者計標金一萬零六百十二條國内杭州南京寗波蘇州鎭江温州九江等埠共來國幣一百四十八萬元現洋裝往大連汕頭厦門杭州等處共有五十五萬元現銀出口袛有四萬兩銀洋進多出少皆係陽曆年關與洋商結欵之需故巿上銀根頗爲緊迫兹將逐日進出之確數列下「二十日」通商銀行從杭州來洋十八萬元中交兩銀行各由南京來洋三萬元又兩行各裝去寶銀二萬兩「二十一日」中國銀行由寗波來洋五萬元又南京來洋三萬元交通銀行由蘇州來洋二萬元又南京來洋三萬元「二十二日」中國銀行從鎭江來洋八萬元又蘇州來洋三萬元又南京來洋二萬元本街各銀行從長江各埠來洋二十萬元「二十三日」道勝銀行從大連灣裝來俄銀角三十二箱計一百廿八萬角交通銀行由鎭江來洋二萬元又裝杭州去洋五萬元中國銀行裝大連去洋三十萬元本街某銀行裝汕頭去洋十萬元「二十四日」中國銀行由南京來洋三萬元交通銀行從漢口來洋十萬元正金銀行裝日本大阪去現標金一千零五十條（二十五至二十七日係耶穌聖誕封關無進出口）「二十八日」英公司輪船從歐美來滬運來華比銀行大條銀二十四條中國銀行由九江來洋十萬元又温州來洋五萬元交通銀行由蘇州來洋三萬元本街各錢莊由長江各埠來洋二十萬元某銀行裝厦門去洋十萬元「二十九日」英公司輪船進口　來麥加利銀行大條銀五百四十二條又滙豐銀行三百十四條又有利銀行四十三條中國銀行從南京來洋四萬元又寗波來洋三萬元又温州來洋二萬元「三十日」本街各銀行與錢莊又從長江各埠來洋十萬元又蘇州來洋四萬元「三十一日」道勝銀行又從大連灣來俄銀角一百十二萬角又裝神户去標金四百二十條某銀行裝香港去大條銀六十條正金裝新金山去標金一千六百八十條又和蘭銀行亦去八百四十七條又花旗銀行去一千九百十八條又華比銀行去一千七百八十五條又運通銀行去二千九百十二條 
　　洋釐週來洋釐步鬆杭州南京兩造幣廠新幣運滬日减一日長江等處裝來現洋尙旺蓋欲易銀俾與洋商結賬所以此旬日中最大（二十日二十八兩日）到過七錢一分六釐七毫半最小（三十日上午）跌至七錢一分四釐七毫半昨日上午漲起一釐下午收盤計七錢一分五釐六二五觀此情形陽曆年關雖過陰曆年内恐難升提因今冬各項商業爲國外滙水及國内水旱兵災以致大受挫折之故又聞造幣廠業已停爐云 
　　銀拆近旬日來雖未到過七錢然暗中頗爲緊迫蓋　進口洋貨遭失敗者十之八九業棉紗者十之三四皆因貨價與銷塲曁先令等關係又値陽曆年終華商與洋商有往來者須一律結束以是銀拆最大（二十九日）到過五錢五分昨日午後稍平爲二錢七分然錢莊帮目下放欵異常愼審且有與往來各户提早結束之說云 
　　國外滙率近兩星期中鎊價升縮無常最大四先令二辦士最小三先令十一辦士因大條銀價長多縮少近期最高價爲四十三辦士遠期四三一二五據云此次銀價復高因各國歐事平復以來現銀異常缺乏各國銀礦産額供不應求已久但爲金本位起見不得不籌畫根本之堅固於是各國所需銀輔幣咸鑄半銀質且目今進口貨存滬者尙少恐夏歷年内不易疏通此數天中現金出口共値銀三百二三十萬兩之巨是以先令明緊暗鬆致金價尙難十分提高昨日先令大條銀價雖均縮而各口行結價挍上日相差無幾所以期貨標金之價祇漲二三兩現貨烚赤自三百零四兩跌至百百零二兩 
　　銀洋存底數昨爲陽曆大除夕中外各銀行存銀共有三千八百二十七萬存洋二千八百五十八萬押欵（未到期）六百十萬兩拆出（活期）六十萬兩其中交通中國曁各錢莊與通商等銀行共存銀一千零四十五萬存洋一千二百零八萬元各銀行所存細數如下麥加利存銀二百十萬洋三百四十萬押欵銀六十萬滙豐存銀一千一百二十萬洋四百五十六萬押欵銀二百三十萬道勝存銀一百六十四萬洋四十五萬東方存銀二百三十萬洋四十三萬花旗存銀七十五萬洋四十三萬押欵銀一百六十萬華比存銀五十萬洋三十五萬和囒存銀五十四萬洋九十六萬中法存銀八十五萬洋一百二十八萬通商存銀五十萬洋六十萬中國存銀二百零五萬洋四百八十八萬押欵銀一百六十萬交通存銀一百二十萬洋四百三十萬各錢莊存銀六百三十萬洋二百三十萬有利存銀五十五萬洋四十萬菲律濱存銀四十萬洋十萬友華存銀四十萬洋四十萬安逹存銀三十萬洋十萬滙興存銀九十二萬洋十八萬懋業存銀四十萬洋二十萬拆票六十萬華義存二十萬洋十萬大陸存洋六萬元尙有華商聚興誠四明中國實業大陸中孚永亭金城浙江實業浙江地方中華新華東陸等商業儲蓄等銀行及某國六家銀行之存銀存洋咸不在其下 
[外洋輪船進出口行程]  
　　昌興公司亞細亞皇后號由温古華開來翌日即須開往小呂宋香港定於今日下午三點鐘抵呉淞接客小火輪下午五鐘三十分到新關碼頭送客小火輪禮拜日上午十一點鐘開往呉淞 
　　中國郵船公司之中國號自十二月七號離開上海經日本之長崎·横濱·檀香山昨接來電報稱業於二十九號抵新金山矣日本郵船會社之八幡丸昨日在上海所裝之出口貨共有菜子二千七百包菜餅二千件打包花三百件花衣七百包菜餅屑二千包餘爲鷄子三千餘箱此外悉爲雜貨又法國郵船公司之高爾提　號自十一月二十四號在申開出後昨日接到來電報稱已於二 
業於本月十七日到倫敦又有日本郵船公司之横濱丸自本日星加坡開來上海至遲一月十號可到又太平洋公司之郵船委内瑞拉號自新金山開駛來華本日可到横濱至遲本月七日可抵上海又哥倫比亞號自星期三從香港還申今晨可抵上海當日即欲開赴美國又有提督輪船公司之福利號ＦoyIe係新近增加駛行中美商輪之一於十一月二十二號在美國紐約開出昨日該公司接到來電本月十二日可以來滬又有英公司之貨船彭谷號從哥倫布等處運貨來滬原定昨日到此兹接來電須於一月七號方可從香港開駛來滬又有行駛孟買之笛爾惠弡號昨亦接到來電已於星期四到香港現定禮拜日開行來申云 
[國内輪船進出口貨之調查]  
　　進口貨（寗波）太古公司之新北京輪船昨由寧波裝來乳腐九百壜花餅一千件珠茶一千五百二十二件藥材二百四十一件肥皂一百三十五箱草帽一百四十件銀洋一箱綢子一件雜貨三十二件（長江）大通輪船昨由長江裝來之貨有　蔴一千零九十二件菉荳八百九十四包桐油五百桶小麥六百零九包白米三百零五包糯米二百六十三包黃荳四百二十包煙葉一百二十四件鷄鴨毛一百八十四包棗芝蔴九十二包瓜子三十三包緞子十二箱樟腦油十二桶铜器六件鷄肝二件（港粤）通州輪船昨由港粤裝來各貨有包煤二千包箱毛棕二百六十九件烟絲二百件粉絲二百件紅果生梨二百五十九簍羊皮一百零九件礦砂二百桶黃荳二百包綢子一百四十五件箱油一百桶紅棗合桃九十五包木耳杏仁五十五包麻菇三十五箱絲頭六十九件野絲四十六件大皮二十八件洋瓶六十件蝦魚干二十二件羚羊角二件銀十一箱汽筒十六件草蓆四件雜貨三百十一件 
　　出口貨（寗波）太古公司之新北京輪船昨由裝往寗波之貨有點銅一千四百八十五塊赤糖冰糖二千零六十二包白米八百六十五包麫粉八百包黃荳七百九十包花生六百九十八包靑蔴一百八十件洋臘一百五十七件棗子六十八包皮油五十桶藥材四十七件白籐三十件油二十桶雜貨八十七件又寗紹公司之新寗紹輪船昨日裝往白米二千四百二十六包洋燭五百箱花子五百包花生三百三十五包點銅三百塊赤糖二百九十四包洋布二百五十二箱粉干二百六十二件香爐三百零四件瓜子二百二十七包胡桃一百九十包蓮子一百五十六包紅棗一百零八包黃荳七十四包水泥七十六桶桐油三十桶鐵二千擔雜貨三百三十五件（長江）太古公司之大通輪船昨日裝往長江之貨有糖二千包麵粉四百八十四包疋頭一百八十件煤一百噸肥皂二百箱洋釘一百五十桶洋酒一百桶洋紙一百件棉紗二十八件雜貨七十二件（港粤）通州輪船昨日裝往香港之貨有麫粉五千包黃荳三百五十二包皮油三百九十桶水果一百七十三簍木耳一百二十件紅棗二百五十包洋紗一百十件金針菜二十二簍綢子十件雜貨三十件裝往廣東之貨有花生仁七千三百六十包麵粉四千包黃荳一千一百九十包洋紗七百七十件小麥三百十包明礬三百包棉花四百十包石羔二百包皮油二百桶雜貨六十件月頴州輪船昨日裝往香港之貨有藥材一百八十件草蓆一百二十件樟腦五十件小麥一百包皮蛋二十缸綢子一件栗子十一包參二箱雜貨九十七件裝往汕頭之貨有麫粉四千包生仁四百二十三包土酒三百三十壜黃豆二百七十九包棉花二百零五包小麥一百四十四包洋紗一百五十五件銀子五十三箱粉絲四十四件白果四十七包渣片三十二件金菜二十七簍磁器三十三件棗子三十包藥材十一件雜貨三十九件裝往廣東之货有棉花四百四十九包洋紗八十昨糖八十包黃豆一百七十三包藥材十三件雜貨十三件又怡和洋行之威升輪船昨日裝往汕頭之貨有麫粉四千二百包芝蔴七百九十一包靑蔴六百七十九件棗子二百九十四包土酒三百六十一壜洋紗八十三件洋布二十七箱綢子二件雜貨八十六件裝往香港之貨有烟葉二百七十八件石羔六十四包雜貨八十二件裝往廣東之貨生仁二千四百六十六包麵粉三千包黃豆四百五十四包砲竹四百三十件杮餅八十包生餅一百七十件烟葉六百七十件雜貨一百二十一件 
[美盛公司棉巿報吿]  
　　中美新聞社譯美盛公司報吿云本星期華棉巿况全無活氣變動甚微内地存貨尙未出脫急切過問者亦鮮此後巿價之漲落將視存户是否急於在陰曆新年前脫貨以爲斷但趨勢不至再漲棉紗本星期交易甚多皆本地紗廠售與江西四川及沿江各埠價値漲起四五兩交易共有一萬包十日以來交易情形亦好利物浦紐約巿面穏固孟買軟弱華棉出口自九月至十二月共五萬九千二百零六包 
[火車撞碎汽車續誌]  
　　前日（二十九）晚間滬杭甬鐵路由杭開滬之特别快車在龍華日暉橋附近因一千九百三十號汽車强欲闖入棚門停在該路軌道上被火車撞碎並傷汽車夫頭部等情已誌本報兹悉事後經鐵路人員親往詳細調查知該列車之車頭亦受傷數處而出事處之軌道道木及附近之鐵橋橋攔均有損壞當經分别報吿並由該路工程處機務處立即修理現該路局長已令路警巡官向汽車行交涉至該號汽車係六馬路雲龍汽車行之車坐客三人係龍華護軍使署人幸先行下車故均無羔現因鐵路與汽車行交涉故該乘客三人亦居證人之列聞該汽車係大號據汽車行稱値價二千餘金該行損失亦鉅而鐵路亦受損失此項壞汽車於昨日由日暉橋連往該汽車行以免遺失一俟路局交涉妥當再行處置云 
[續誌串設字號騙貨之發覺]  
　　朱大鈞（又名朱鑑秋）冒英人過而名義虚設英商茂泰洋行於寗波路十一號門牌自稱買辦並串同張如堂林璋生陳仲餘陳春榮童寶堂等在南京路香粉弄永德里開設洽盛公記洋雜貨五金滑頭字號將無欵存儲之東陸蘇州兩銀行支票騙取商民價値一千六百餘金之貨物變賣抵質案發被捕前日經公共公廨開審已有被騙之七戶到堂證明情形業誌昨報昨日下午由關讞員會同英包副領事升座第一刑庭續訊即由其餘之八戶金鐘華證明被騙紗帶二百四十六磅·范建甫證明被騙洋漆四十四桶·陳伯階證明被騙洋漆二十打·周茂盛證明被騙銅質茶壼痰盂各兩件·邵順昌證明被騙紅木器具六十四件·翁根福證明被騙包車一輛·謝順卿證明被騙毛呢六碼半·周聚康證明當時朱大鈞偕一西人同來騙租房屋開設洽盛公記伊因不能西語故未與該西人談話亦不知該西人之名字云云質之被吿張如堂供在洽盛公記及茂泰洋行爲跑街夥不支薪水祗取營業盈餘之三七拆賬洽盛公股東原係四人後併與朱資本若干我不知悉向銀行存欵數目我亦不知向各戶騙取之貨内亦有由我持支單往取者等語林璋生供該號股東四人共計資本六百元我亦四人中之一但因所繳一百五十元之股本蝕盡即欲脫離關係騙貨之事係朱一人所爲等語中西官訊至此宣佈退庭判六被吿還押候再續訊 
[天馬會展覽會今日開幕]  
　　天馬會第三届繪畫展覽會於今日上午九時在靜安寺路寰球學生會開幕任人觀覽陳列中國畫西洋畫兩大部中國畫部有呉昌碩之金屏牡丹·王一亭之魚龍圖·高邕之之花卉·何詩孫汪仲山之山水·程瑤笙之龍·胡鄰卿之虎·李霞之人物·張天帚葉指發之山水·唐吉生趙雪侯之花卉·姚叔平楊東山之山水·會員呉杏芬之人物走獸·共有八十餘件西洋畫部有周淑靜女士之粉畫·會員江小　劉海粟陳曉江張辰伯之油繪風景人物靜物·王濟遠汪亞塵楊清磬洪野之水彩畫·李超士丁悚之粉畫·共有九十餘幀萃中西於一堂誠近日美術界之盛會愛美之士女盍往觀諸 
[派代表請留水電蔣廠長]  
　　閘北水電廠廠長蔣宗濤辭職後曾經當地紳商各團體一再致電王省長省議會實業廳各機關表示挽留現新廠長湯瑤臣已定今日到差視事各團體領袖以事機急迫已於二十九日公推代表赴寗請見王省長請仍留蔣廠長以資熟手不識能俯允否 
[部令加徵訴訟審判費用]  
　　上海地方審判廳昨出布吿云爲布吿事案奉高等審判廳訓令轉奉司法部令開自民國十年一月一日起關於訴訟案件一律依照新章規定另加五成費等因奉此合將新章訴訟費及加徵數目開列於後仰訴訟人等一體遵照特此布吿 
　　（一）民事因財産權而起訴者依訴訟物之金額或價額按左列等差徵收審判費用十元以下三角加一角五分總四角五分二十元以下六角加三角總九角五十元以下一元五角加七角五分總二元二角五分七十五元以下一元二角加一元一角總三元三角一百元以下三元加一元五角總四元五角二百五十元以下六元五角加三元二角五分總九元七角五分五百元以下十元加五元總十五元七百五十元以下十三元加六元五角總十九元五角一千元以下十五元加七元五角總二十二元五角二千五百元以下二十元加十元總三十元五千元以下二十五元加十二元五角總三十七元五角 
　　（一）民事非財産權而起訴者依前條第五欵規定徵收審判費用於非財産權上之訴併爲財産權上之請求而請求之金額或價額超過百元者應按其金額或價額徵收審判費用 
　　（一）本訴與反訴之訴訟物相同者反訴不另黴收審判費用 
　　（一）控訴及上吿案件應按在第一審徵收之數分别徵收審判費用於案件發還更審後再行控訴或上吿者亦同再審之訴黴收審判費用亦以在第一審徵收之數爲準 
　　（一）下列民事聲請或聲明徵收審判費用一元抗吿或再抗吿聲明窒礙聲請回復原狀但就上訴或聲明窒碍已納審判費用者不另徵收本欵費用聲明假扣押或假處分　前項以外之民事聲請或聲明徵收審判費用五角但聲請訴訟救助免收費用 
[船稅認商呈請續辦]  
　　認包滬南工巡捐局捕江船隻稅商人談談香將届期滿曾經陳請縣商會代呈該局姚局長述明辦稅虧折情形請求格外維持能否繼續一年以補暗耗並願按月再行加繳稅洋一百元計年繳三萬四千八百元請爲核示施行等情聞姚局長已據情轉詳松滬護軍使滬海道道尹及江蘇省長等各公署請爲核示辦理矣 
[閘北慈善團近事紀]  
　　閘北裴家橋慈善團空地上蓋造竹屋爲收容北省災民之所計已蓋成三十間第目下收養男女災民已逹四百餘人此項竹屋尙不敷用該團主任王彬彦以庇寒所舊址將開辦施粥昨特雇工添蓋數十間尅日趕築矣又因今年柴米價昂絲紗廠又大半停工逆計粥廠一間必較往年擁擠而需欵亦必較鉅前日特開董事部議决由各董擔任勸募云 
[靑年會消息]  
　　前晚（三十號）六時靑年會董幹兩部曁中學校全體敎職員在會食堂公餞卸任會員科主任徐可陞庶務科主任兼中學敎員朱文瑞二君時正風雨淋漓而到會者竟有八十餘人之多六時半入席除由全體唱愛國歌晏陽初君獨唱西友葵鋼琴外有總幹事曹雪賡中學校長朱樹翹演述徐朱二君服務之勤勞會長王正廷致贈紀念品徐朱二君答辭致謝後全體唱歌八時半賓主盡歡而散 
　　靑年會定於本星期日（二號）晚七時半請習育科主任幹事朱樹翹君演講「萬象更新」朱君掌該會學務有年此題爲其有感而發並佐以廣東浸信會唱詩班男女若干人蒞塲唱歌矣 
[外海内河之水警任務]  
　　江浙交界之黃龍泗洨各洋面時届冬令經過船隻較多保衛航商尤關緊要水警趙廳長前日特派鈞和策電二巡艦配足電械煤斤開赴各該洋面游戈矣又以今年地方多故内地各航路尤應嚴密巡查凡各河道之巡查師船官兵銜名及船隻幾艘並巡查河港地名應由各該區長調查明確造册送查至内河各稅所設立之分卡正値稅收暢旺護卡師船亦應酌量加派藉資保衛昨已分令所轄各區長飭所遵照辦理矣 
[命案嫌疑人具結開釋]  
　　松江人趙小弟呉新裕寧波人袁炳仁均因涉及浦東成衣匠宋小山被人謀斃於楊樹浦齊齊哈路沈姓墳山一案嫌疑由該管捕房拘解公共公廨命各交二十五元人洋並保候飭緝兇手到案再訊等情迭誌本報兹因兇手迄未查獲捕房不欲使趙等常受刑事被吿之束縛爰於昨晨復將趙呉袁三人解廨禀明前情請爲發落經中西官磋商之下判准予該三人各具隨傳隨到切結一併開釋 
[俄人被控案候請領袖領事派員蒞審]  
　　僑居虹口鄧鐵路之俄國人某甲因與在逃之俄婦串竊南京路新利公司値洋五百元之衣服由捕將甲拘解公共公廨奉飭押候訊究在案前日又經捕房將該俄婦緝獲昨晨與甲併解公堂請究經中西官略訊一過判被吿男女分别押候函請領袖領事派員蒞廨陪審 
[指控拐賣爲娼之提審]  
　　住居虹口東鴨綠路四百七十三號門牌之寗波婦人侯寶貝被同鄉女子方東妹婦人方桂香偕證指控串同在逃之王桂生將伊等略誘至天津路輾轉被賣入長春奉天等處娼寮迫令爲娼等情業由哈爾濱捕房將被吿兩人拘解公共公廨訊押在案昨晨由陸襄讞會同英赫副領事升座繼續提審即由原吿代表律師令方桂香之夫方阿裕上堂證明當時其妻被拐失踪後曾報吿捕房請緝直至去年接桂香函始知爲被吿所拐遂報請救濟會前往將妻救護來滬並偵知被吿踪跡始行起訴云云而被吿亦延律師到堂以備盤問原吿因時已將午故祗略向方東妹詰問數語遂由中西官富判被吿還押候下禮拜五續訊 
[汽車撞傷男孩]  
　　昨日下午四時許某號汽車駛經法租界愛多亞路撞傷十三歲男孩陳志明跌倒於地當由大目鳴鐘法捕房七十五號華探前來抄錄汽車號碼另雇車送愛傷人往仁濟醫院醫治一面歸報捕頭候示 
[指控騙洋案註銷]  
　　婦人殷范氏在公共公廨刑事科呈訴汽車夫王阿寶於本年四月至八月止先後被騙洋一千五百元一案昨晨由廨集訊據原吿投訴本年二月間由姊妹行名招弟者邀氏至伊家午膳用酒將氏灌醉後扶至牀上即被王阿寶姦汚事後王與招弟欲將此事訴知丈夫百般恐嚇故四次被騙銀洋請究云云訊之王阿寶供認與氏通姦並由招弟之夫蔡慶雲爲中向原吿借洋二百九十元否認串同嚇騙並延律師到堂辯護中西官核供以原吿所控證據不足判即將案註銷王阿寶開釋 
[一女兩字之涉訟]  
　　江北人周長泰日前投法捕房報稱民人在原籍地方娶陳明夫之女桂寶爲童媳於上年間由民人帶來上海住居閘北繅絲爲生不料於今春出外工作被人誘拐至法租界民國路至今始被民人查悉故此投案請求拘案訊究捕頭立派包探前往將婦人陸王氏及桂寶一併帶入捕房昨解法公堂請究先由原吿投訴前情並稱民人當出聘洋二十元是實詰其有無婚據答並無婚據詰之陸王氏供婦人向開老虎灶桂寶實由伊父因貧挽人賣與婦人爲養媳計身價洋四十元今有媒人在案可證賣據呈鑒質之桂寶供實由父親賣與王氏處爲養媳等語中西讞員判女孩交王氏領去周長泰應向女父起訴 
[摀婦違章之科罰]  
　　專查妓院之三十五號西捕摩豪與八百二十五號華捕查悉廣東路久安里妓院内之摀婦張元蘭擅將妓女萬里紅之牌子另雇夥妓頂替並容留十歲幼女裴煥珍於前日往將張摀與裴女一併帶入捕房分别拘留昨解公共公廨即據該捕等上堂訴明前情以被吿故違定章請究並據裴女供稱年十歲家住法租界寗波會館附近前晚因看戲深夜不及回家是以留宿是實訊之張摀供稱萬里紅現改跟局故另包一人接替裴渙珍偶爾來院並非容留求鑒並延律師到堂辯護旋由裴女之父投求給領中西官核供判裴女准交其父具以後永不入妓院切結領回張摀故違定章着罰洋十元充公示儆 
[科罰燕子窠主人]  
　　浦東人金杏龍在福建路新普慶里五十二號半屋内私設烟間被老閘捕房捕頭偵悉於前日派令中西包探協往將金與烟客潘忠元徐阿毛等連同煙具烟膏一併帶入捕房昨解公共公廨經中西官訊據金杏龍否認開設燕子窠並延律師到堂代辯訊之潘等亦不認吃烟問官核供判潘徐等開釋着金罰洋十元充公烟膏煙具一併銷燬 
[購藏煙土之科罰]  
　　法捕房西探長石維也君偵悉居民林三連家藏有烟土前晚帶同包探任水揚前往該處抄出烟土五磅帶入捕房諭令林交保候究昨日傳至法公堂請究先由石探長上堂禀明前情並將烟土呈鑒請核詰之林三連投稱此項烟土實係朋友楊萬桂寄在民人處現楊在案可證官命將楊傳案詰據楊稱此烟實由民人在香港地方購來寄在林處是實中西官判楊罰洋一百元林罰洋二十五元充公烟土没收 
[寓客私賣吃之科罰]  
　　法租界小東門捕房捕頭偵悉陳天相所開之客棧容留高阿順在内設立煙榻私賣鴉片前晚帶同包探前往搜出煙具等物當將棧主及高一併帶入捕房諭各交保候究昨日傳至法公堂請究先由捕頭上堂禀明前情詰之高供認私賣燈吃陳供民人祇知高個人吃食實不知有賴此營生求宥中西官判高罰洋三十五元陳罰洋二十元充公以儆煙具銷毁 
[店夥侮辱幼女]  
　　馬橋鎭永興竹器店主康阿桃其眷屬住原籍南滙縣惟留六歲幼女翠林同居店内日前康因事回里店務托夥朱金祥經管朱今年二十六歲竟將該女强行非禮以致下體受傷及康於舊曆本月十九日返店該女據情哭訴康遂將朱扭控北橋二區警局區員時適回滬直至昨日始將雙方押送事務所移付地方廳本檢察官提訊之下判翠林發新普育堂醫治押候查明訊辦 
[僞造鈔票關係人之對質]  
　　本埠某銀行前發現十元僞鈔票經該行查悉遣人分投淞滬警察廳上海地方檢察廳禀請查究譚檢察長據禀後立飭司法警長楊德山查緝現已查悉此項僞票係沈小弟魏阿三所印旋購線訪悉沈避置松江遂禀准持文率法警赴松將沈獲解來廳供認票係黃治英所造彼則代爲印刷現魏阿三住閘北黃治英因另案發押寶山縣署等語奉諭將沈收押一面令楊警長等往閘北將魏拘獲解案昨並由檢廳備文飭警投寶山縣公署將黃移提到廳奉周檢察官提同沈魏與黃質訊預審良久判令分别收押候核 
[昨日公共公廨訊案紀]  
　　昨日下午公共公廨民四庭由兪襄讞會同美約副領事訊理民事案三家如次（一）婦人呉許氏訴妓女半天紅不還借洋一千元案被吿因無人具保故拘留公廨女押所兹延林百克律師代表到堂請求以該妓有母而瞽全恃妓　淫所得養活要求公堂原諒减輕交保或准被吿自行具結出外云云而原吿人表朱斯芾律師到堂反對謂該妓當得知原吿請出特别傳單時即思走避今若准其以尋常保出勢必逃避云云「結果」着被吿交三百元人洋並保候訊（二）曾子梅訴陳松梅不理墊洋三千元案因臨訊證人傳雨瀛未將關於此案之合同帶案故不能進行「結果」改期七天着傳雨瀛將合同交案再訊（三）福大野味號主顧友貴訴同業鼎興號主張仰之不理野味價洋四百五十七元八角九分案初審判决原吿勝訴兹係被吿不服請求復訊「結果」改期七天續訊 
來電 
[海寧籍孫伯英來函]  
　　兹啓者昨閱報見來函攔内載有孫伯英來函始而駭異繼而知係漢口路源源衣莊内之孫伯英同名同姓實屬罕有也僕原籍爲浙省海寗號麟書字伯英單名倜别署東武寄生素從事於浙省敎育界及政界因家君爲該會之同業故各帮委任僕爲該會主任藉以籌備而策進行與源源衣莊内之孫伯英人殊業異是特詳爲聲明以明眞相俾免誤會孫倜上言十一月二十二日 
[田澍霖來函]  
　　逕啓者裕亨紗號事滬地各報所載有傳聞失實之處查該號因先令滙率紗價頻跌致受虧耗本年蒙此損失者大巿皆然該號事由鄙人出爲理處已與各莊調解妥洽照常營業並非年内先付半數且賬目始終並未携取亦未調查家産恐滋局外誤會開礙該號聲譽函乞貴報將來函賜登以昭實在無任感荷順頌撰祺紹興七邑旅滬同鄉會田澍霖謹啓九年十二月三十一日 
雜評二 
[民國十年之希望（庸）]  
　　去年之惡現象不可勝數姑舉其尤則兵變之多米價之貴尤爲往昔所未有此足悲觀者也去年之好現象幾無可指姑求其次則人民悟政府之不可恃而致力於自治運動以期舉共和國主權在民之實其自覺心似較前爲進此可樂觀者也 
　　今當九年過去十年開始吾望去年之好現象國民益猛烈進行勿如國民大會說之一轉瞬而銷滅去年之惡現象國民當盡力排除勿再放任而成不可收拾之鉅患我所望於十年者僅此國民其能努力否乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談元旦特刊 
[祝民國十年] [  沈禹鐘]  
　　隙驛不留尺波電謝一年容易歲　重新此憂患如山之民國九年冉冉去矣夫九者陽九之象也其數不祥故國乃多故綜此一年之中波臣逞虐旱鬾呈災以及武人之連禍外患之見逼試一回首不寒而慄今不祥之九年幸而已過一切災禍亦必隨以遠颺歸之於烏有之鄉不復蒞止吾人於是拂拭衣冠迎兹新歲夫十者數之盈也舉凡一切缺陷皆於此彌而平之則此民國十年中必有慰我衆生者我人出九年而履於十年之日月中是猶别兇神而遇福星也盍可以不賀 
　　雖然歲月何知年光不駐謀國之福胥在執政者之稍具人心敵愾同仇宵旰勵德俯體兆民之意趨走於光明之途毌縱而慾毌貳而心毌徇而恩私毌逞小忿以亂大謀若是則我國轉弱爲强將由此發軔焉否則轉瞬之間一年易盡而國計民生仍不减其困徒委其咎於無知之歲月謬矣 
[國徽記] [  鴛雛]  
　　此巿上今日所見之國徽有一部分成於阿端母女之手者數日以來母縫大旗阿端縫小旗晝夜聞縫機策策之聲阿端運針覺悶則作小歌以自解母旣堅忍從事阿端亦不敢懶以縫旗之利厚於製衣恨不能終年縫旗也直至今晨尙料理餘件知店中夥友復更來促也阿端蓬首事所事忽謂母曰今日人家皆燕游我獨無母曰此洋新年也我家無錢習洋風焉能從者更過一月我家亦得過年母必以新衣衣汝言已微歎阿端未言適鄰童阿麟至年與阿端若而平日阿端待之若懷弟者阿麟來時涙珠尙綴　睫以索資欲得小國徽與羣兒共嬉窮父不可故泣依阿端微語訴所苦阿端乘母無備以小國徽一桿與之阿麟狂喜而逸少須店中夥友至取國徽且數且吿阿端母謂今年消數更廣可見國民愛國心長也數已少一旗責阿端母出之否則償尅諸縫工之値母窮搜不得言阿端謂新年之新衣不爾予以阿端含憤立門首若不聞然時有汽車一輛飛逝而過車上少年侣美人坐美人手持小國徵受風微擊其棠頰然　而愈斃矣阿端思此旗是否我手製者歟鴛雛曰阿端毌自艾更十年者有佳運相尋車中之美人或即爾也 
[陽曆新年竹枝詞] [  天虚我生]  
　　世界如何得大同中原禮俗雜西東郵筒投剌千張白報紙增刊一例紅 
　　前夜分明見月痕維新債鬼不登門年三十後非元旦欲定名詞費討論 
　　國旗風裏上朝　寶馬香車轆轆奔忙煞西崽間煞狗文明商店例關門 
　　不用甌蘭插鬢旁不須紅廟去燒香一般攪得雙櫒酒漂帳今朝尙不妨 
　　誰作新年東道主大東束亞競相邀千錢下箸猶盤算多喫時新兩種肴 
　　屠蘇不飲飲葡萄齊薦辛盤白塔餻媚　木妨遲一月剛逢臘八過元宵 
　　廣厦宏開十數間聚餐人士盡歡顔喜從國慶星期外又得淫生兩日閒 
　　一歲靈辰經兩度米珠薪桂我何堪算來一事　宜湛世壽平添五十三（僕生於已卯依陰曆則新年爲四十三歲然併陽曆計之則今日已過五十三度元日矣） 
　　假戲何當竟作眞實行陽曆合遂循大家恭喜年關過莫向司農索餉銀 
　　五分鐘後靜風潮權利相當便扺消别有佳音慰民望新添良稅在今朝（所得稅原定於新曆元旦實行今雖改緩然終有實行之一日 
也） 
[十字謠] [  瞻廬]  
　　兩面國旗分五色二五無非成一十何况兩兩交叉各作十字形十字街頭張復翕杜牧十年夢揚州　摩十年惟面　十年本是醒夢時十年又是悟道日我今抬頭看日曆已是民國十年第一日提起一枝筆没得甚慶說人家相面算命只把八字排我的游戲歌謠專把十字說古稱十月是良月吾語十年是良年五年一小變十年一大變眼看脫舊換新鮮去年處處水旱鬧饑荒十室九空空悲傷惟有今年是大熟每畝多收十斗穀米價行情縮又縮今朝跌十角明朝跌十角許多囤積居奇米蛙蟲無利可圖呑聲哭去年禍國禍民十罪魁束交民苍去避災惟有今年齊引渡十絕大陣（見封神榜）逃無路十目所視十手指十殿森羅絕賄賂奸邪逾於十常侍十惡不赦人人怒去年統一命令徒宣布中間如隔十重霧惟有今年大无咎九十其儀成　耦十分喜氣溢門楣彼此如足又如手南北而今成一家痛飲平原十日酒去年商業遭亂受影響十棄行做馬浪蕩惟有今年國貨滿里閈人人腰纒十萬貫十洲三島廣銷塲十光五色成大觀果然趁我十年運利巿十倍操左劵沘筆書此十字謠十分起勁十分豪但願十拿九穏名副實十全十美無錯失十滴藥水醫病夫十粒金丹換凡骨合十以拜自由神勝拜十丈金身佛從此十年生聚與敎訓十年嘗膽甜如蜜十步之内香草生十室之蝚忠信出鐵十字架掛胸前同心禦侮齊努力十丈穹碑勒奇勳十幅露布揮椽筆男兒愛國誰與匹十大功勞惟此居第一 
 
[晨鐘出聲大扣大鳴今年希望夢醍昔]  
[過去！未來？] [  瘦鵑]  
　　時爲中華民國九年十二月三十一日之夜已逾午矣而曉光猶遲遲未吐天色昏黯星月都死四野沈沈咸爲陰森之幕所蒙無復生氣顧當此陰寒愁慘之空氣中乃有細弱幽咽之人語聲破其岑寂聲出自一矮屋中茅檐下有紙窗碎孔數四補不勝補而主人殊無力易一新紙窗内燈如豆燈下坐二人一老一少二人之年事相差可四十外故老者彌老少者亦彌瘦小可憐此二人形態雖不同乃有一相似之點即二人之胸皆弩突而背亦傴僂前欹此狀蓋由彼等之職業使然讀吾書者但閉目擬之當可想見其曵車疾趨狀也 
　　時則老者言曰孫兒今夕乃陽曆之除夕我等又度過一歲矣然此一歲三百六十五日中我等忍餓耐寒之日正不知幾次但願未來之三百六十五日中或能少减則我等當謝天賜也言次喟聲繼之聲乃慘切棘耳已而少者答曰祖父今歲以米價暴漲致我等受餓之日較往年爲多然試一比北方災民之情狀則我等雖苦仍能偷活似猶差勝一籌也老者曰誠然前閩同鄉自北方來者言彼有一女今十一歲矣因不得食竟以七千錢　去以求生活可慘也少者曰此天災耳人民縱苦猶可委爲刼數至苦兵災匪災之區小民無辜咸被楚毒而莫能一伸鞭冤不災而災斯眞可悲耳老者太息久之又曰由是以觀世間初無一片樂土以我等與彼輩較果似差勝然而彼貴人富豪擲金如土日事宴樂果何福少者急止之曰祖父彼輩天生厚福我等何能與較今所冀者彼輩能稍發慈悲多設一二工廠俾祖父得覔一較輕易之工作以自餬口實爲萬幸蓋以祖父年齡拉車生活殊不能堪已老者又歎曰拉車我猶能勝任特行步少緩不逮壯年以此脫遇年少性急之客往往以革靴之尖力蹴我背斯爲可慮耳言已勞乃稍寂久之老人又曰孫兒汝所言工廠中較輕易之工作果可得否倘能得之我亦甚願棄此終日奔命　不得一飽之苦生活也少者作慰藉聲曰决得决得我逆料來歲必爲豐年世字旣平實業興發而我等之温飽當可無憂矣老者忽微露喜悅狀曰孫兒汝言誠耶我等果能得温飽耶少者又强應曰决得决得祖父而不聞鄰鷄唱曉聲乎此蓋詔我等以黑暗已過行且登光明之域也 
　　維時東方已白旋見旭日一輪徐徐自地平探首而出俄頃金光萬縷普大地明紹若披錦此時茅屋之前祖孫並肩而立菜色之面爲陽光所　咸呈笑容若二人者蓋已深信此未來之三百六十五日决爲温飽之歲矣 
[二十年後之元旦] [  張舍我]  
　　恭喜恭喜 
　　恭喜恭喜 
　　（國幹）鳳妹妹你今天不是十歲了嗎 
　　（國英）是的幹哥你也不是十歲了嗎我們兩人的提紀合算起來不是二十歲嗎 
　　（幹）二十歲我想我到了二十歲一定是個身體强健的少年在大學校裡念書那時眞快活你到了二十歲要做什麽事情 
　　（鳳）唉我眞不相信你會這樣你自從到了學堂裡從没有一天安靜念過書却天天同我們兄弟姊妹鬧亂子便是你長了十歲也不會有什麽長進的但我自信我過了十年一定在大學堂裡念書了 
　　（幹）呀你眞不信嗎從今天起我們大家耐心看着便了 
　　（鳳）好好·····我們去玩罷 
　　十年後的元旦他們又相見了互相道喜以後想到了十年前的光景不覺大有感觸 
　　（鳳）幹····（臉上紅了）我眞佩服你的志氣你明年大學畢業了好不快活我們却···· 
　　（幹）你中學畢業了二年了爲什麽不····但我聽見你在社會上大爲活動替婦女服務爲女界先覺我眞佩服的很 
　　他們意氣很相投談話自然合拍小的時候靑梅竹馬的友誼此時不免改變了二小時後秦國幹向華鳳英求婚 
　　（鳳）這是終身的大問題我自然不能隨便答應你現在外憂内訌國事如麻那裡容我們留心於兒女的事要是你要我允許除非報仇雪恥高唱凱旋歌的一天 
　　（幹）如此請你等我十年十年之内不報仇不雪恥我不是中華民國的國民 
　　（鳳）如此我爲你守貞十年 
　　又十年後的元旦華鳳英同父母住在北京正午時同家人正在舉觴祝賀歡宴笑樂只聽得門外國樂大振凱旋歌高唱入雲急出來一看只見一隊一隊的軍士齊齊整整的過去精神嚴肅而臉上都現着異常的快活最後衆軍士擁着一個少年將軍胸前勳章輝煌丰采非常英偉鳳英心裡暗暗敬羡不料等他行近時一看乃是國幹他快活得差不多要喚出來了旁觀的都大聲呼道中華民國萬歲　聲也低聲的呼道中華民國萬歲 
自由談之自由談 
[書所感] [  鵑]  
　　今日爲十年元旦飄搖風雨之民國瞬忽已交十歲矣撫今思昔無可致頌十年以還年年有新年而國政之不刷新也如故但見民國一年至九年之年年更迭而已嗚呼當兹歲首吾固欲進新屠蘇酒爲民國十年之新事業祝　涙珠在眶欲咽不得恐且錯落酒琖中矣奈何 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
常識 
常評 
[元旦祝詞] [  漸]  
　　我祝全國國民自十年元旦起澈底覺悟知空談救國之無益惟各箇人均盡力於敎育農工商事業可以救國惟人人監督財政可以救國惟各地方公民愼重選舉可以救國惟有職業者辦團自衛可以救國 
　　我祝爲民代表之議員自十年元旦起澈底覺悟勿擁立法機關之虚名而不求政治之常識勿圖身家之私利而不謀國家與地方之公益雖昔日之名譽幾幾掃地者一自振奮即蓋前愆苟有福利及民尚可得社會之信用凡百君子均宜以此自勉 
　　我祝爲民公僕之大小官吏自十年元旦起澈底覺悟知服官民國如公司商店之夥友應聽命於股東非尊重民意必爲國民之公敵宜各以清愼勤三字盡分内之職守勿再以專制之餘毒誤國而殃民勿再以發財之思想爲子孫造無窮之孽 
　　我祝身負保衛國家責任之軍人自十年元旦起澈底覺悟懔專欲難成及多藏厚亡之古訓勿再層層折扣呑餉自肥使下級軍官與無知識之兵士無不敢怒而不敢言致激起反抗之潮流而演成過激之慘劇速速喚起良心認減軍費以挽救國家之危亡減少人民之痛苦庶幾可以保及身之榮譽而免爲民國之罪人 
國民常識 
[民國十年我之十大希望] [  徐忍寒]  
　　（一）希望廢督自治裁兵速練民團不能自漒仍被治於官則民權無獲伸之日即政治無修明之望欲伸民權而修政治非除軍閾不可欲除軍閾必須廢督欲廢督必先裁兵欲裁兵急宜自練民團商練商團學練學團（童子軍可爲未成年之學團）農練農團工練工團對内則各謀自衛對外則協力捍國苟能實行則人民之生命安財産保且負擔可輕此我之所以希望也 
　　（二）希望南北速和早定憲法憲法爲立國根本大計憲法不訂則各種法律均未由確定行政者失所根據故有歧路徬徨之象以致擾攘而不可收拾猶之預算不立則各項費用無從支配消費者無所遵循有顧此失彼之慮易致浪費而遭破産故我希望早定憲法以樹國本顧欲定憲法非南北速和不可故我又希望南北之從速議和而南方擁護約法不如早定憲法之爲愈 
　　（三）希望取消國際不平等條約二十一條及軍事協定與吾國存亡問題關係綦重一息尙存誓必力爭雖云弱國無外交然公理尙在自當提出國際聯盟總會請求公决倘該會不能取决或取决而彼方不遵則當伸訴於國際法庭以求圓滿之解决倘該庭宣判後太欠公允或彼方仍不遵守而該庭又無力以强制執行則當取自衛主義從事海陸空三界之準備以抗强權而雪國恥 
　　（四）希望資本家扶植社會興辦事業動需經費故欲謀社會之發逹圖事業之發展俱惟資本家是賴厦門大學之創立實由陳嘉庚之毁家興學南通之得爲模範縣全賴張季直一人之運籌孹畫北大寒唆之得出洋留學胥藉穆藕初之慷慨助資故我希望全國資本家務本博愛互助之主義以扶植社會或捐資興學以開民智或集欵設廠以利民生十年敎訓十年生産强權不足畏矣 
　　（五）希望所得稅暫緩施行今歲承饑饉之餘且兵燹未艾民困商艱已逹極點急待休養以望昭蘇故我希望今日議行之所得稅不宜决定四月一日即事施行借曰爲振興敎育起見亦當俟來日國會通過得民意之承認庶免違法之嫌否則惡稅虐民强制遵納滬商果皆罷巿全國必致響應此時而始收回成命則不特中央之信用掃地抑全國之治安破壞而經濟之損失不少矣 
　　（六）希望選舉正大光明今届國會選舉爲時已近頗聞謠傳某部擬將振捐充黨費從事運動又聞曹張均思染指現已着手運動何傳聞之不祥耶夫安福賣國濫借外債以金錢制造民意禍國殃民卒遭失敗前車已覆殷鑒不遠故我甚希望今届選舉宜正大光明勿再如前次之暗無天日也 
　　（七）希望水陸空大闢交通前見報載聯太平洋會路政股股長王正廷君有建築滬寗滬杭兩汽車道之籌辦又見張謇等有國外航船公司之組織近更見北京航空處長丁錦氏有京滬間航空之試辦先遞郵件後載客貨不禁大喜爰希望全國官民共起倣行果能水陸空三界大闢交通則民智銳開民生漸裕而百業可期振興矣 
　　（八）希望全國注重水利森林去歲北方苦旱旣無時雨之下降又乏勺水之灌溉以致釀成數百年來未有之奇災痛定思痛亡羊補牢計惟有注重水利與森林蓋一則可以便灌溉一則可以調氣候而宜暢河流與鞏固隄防兩者亦於水災有裨故我希望全國官民從速籌欵舉辦以锡水旱之災 
　　（九）希望義務敎育普及全國夫敎育之興廢與國家之盛衰有關乃查敎育統計我國百人之中平均入學者僅一人而已欲與世競其可得乎且民生奇艱年事箭長即須食力不遑求學故我希望全國負敎育之責者急宜打破貴族式之敎育實施義務敎育急謀普及以淪民智而維文化 
　　（十）希望米商激發天良食爲民天米尤大宗去歲一般奸商貪發横財喪盡天良販米出洋滬埠米價幾至二十元缺米恐慌全國震驚今歳百物更昂民生益艱希望米商激發天良切勿販米餓殺同胞若再昧良男盗女娼 
經濟 
[對於新年中兒童玩具之感想] [  志堅]  
　　日月不居時節如流陽曆新年忽焉將至在此新年時期内固爲中外同慶之日而兒童社會於此時尤手舞足蹈樂不可支原彼等之樂由於其他者半由於得玩具者亦半蓋玩具之爲物爲兒童所最歡迎者也若就我中國言之新年中兒童之不買玩具者甚鮮故玩具暢銷之期都在新年平均每兒童於此時之銷費以最少數銀五分計算則全國兒童有若干其玩具銷費應有若干况猶有平時之銷費亦可得半數從可知玩具之一項貿易不爲小矣雖然此等兒童玩具豈皆爲國貨乎吾恐十之七八皆東洋貨也縱今日昌言抵制立志不購然而兒童無知有愛而買之者矣商人貪利有暗中賣之者矣以言挽回利權仍一毫未見其所以然者約有三因其一精良之國貨玩珍太少不足供給需要也其二無器械製造成本大而價昂貴也其三無新奇之利學的玩具以迎合兒童心理也爲全之計誠欲塞漏巵挽利權於此等事業不宜視爲小道不行提倡不加研究不求推銷之法所謂提倡者設公司立工塲以從事此業是也所謂研究者組織一種雜誌以研究此項製造更獎勵發明特許專賣是也所謂推銷法者總發行所之售價宜與各商販賣之價相等而批發價額宜大減折等是也凡此種種國内工商界之明逹者類能知也惜乎其小視之而不屑爲也不知經營大工業難經營小工業易　小工業而悉發逹也則其有利於抵制外貨者已不小而有造於貧民生計者亦亦矣 
（乙種酬） 
 
[萬年民國]  
道德叢話 
[新年進德談] [  叔平]  
　　韶光初轉萬彙更生人生對此有新氣象有新希望有新樂趣何也吾人處萬物中觀萬物之更新覺吾所處之境位與之俱新是爲新氣象有此新氣象必有所以副此氣象者於是新責任新效力皆由此發生是爲新希望有此新希望乃覺吾人有一日之生命即有一日之進步於是吾人對於自己之快慰油然而生是爲新樂趣此三者皆新年應有之心境也 
　　吾人對此心境當有實力副之（一）審已往昔所已知已能者何事昔所未知未能者何事昔有志未逹或自省懷慚者何事皆當一一反省作一結束之觀念（二）察將來昔所未知未能者當如何求知求能昔所已知已能者當如何更知更能昔有志未逹或自省懷慚者當如何策勵如何濯磨皆當一一自度作一預備之觀念（三）策現在已往之缺陷不必悔也徒悔無益將來之希望不可待也今日應爲之事若待明日爲之明日未必能補一日兼行兩日之事未免鹵莽潦草吾人策現在當爲之事卽當勤奮赴之計日計晷以程功始有得寸得尺之成效 
　　或曰此固吾人普通之責任何獨於新年勵之曰 
　　（一）新年者一年之始基也九仭之山起於一簣不植基址安有堂構 
　　（二）新年者再造之始基也往者不咎來者可追蕪穢者廓而清之陳腐者沃而膏之日新月異不啻入新世界爲新人也（乙種酬） 
家庭常識 
[預算家庭經濟之規則] [  味根]  
　　凡一家之支出極繁雜不得不預爲槪定其所費之項目否則於整理家政上殊難着手而規定預算尤宜計其兩三年間收支之平均額其中可節者節之應加者加之愼重處理務使毫無遺漏今就定預算之規則略述如左 
　　（一）預算宜先定會計時間槪算收支如無一定之時期則不能比照旣往與現在经統觀家計之狀况若會計時間有定自可因收入之種類而斟酌之矣其時期或以月定或以季定或以年定視其所宜者爲之可耳例如官吏以一月爲一期例如農家以一年或春秋二季爲一期商家則以清結帳目之時爲會計期是也 
　　（二）宜量入以制出此爲家計之大原則一家之支出除人人生活上絕對必要之最少生計費外其餘皆可伸縮自由故須量收入以定其支出若不問收入之多寡祗定支出則收支失其調和家計必致紊亂矣 
　　（三）在收入之中須除扣若干之餘額家庭經濟之目的在人餘裕之儲蓄儲蓄爲一家資産之淵源會計之道若徒計收支之適當隨入隨出毫無餘額則經濟上之地位不能進步且足以減少資本杜絕收入其法卽在定預算之時先於收入之中扣除其十分之一或十分之二以爲餘額俟實行收入時卽照所定預算實行扣除行之積久自成一大宗欵項矣 
　　（四）收支之槪算额數不可過多亦不可過少夫預算之功用所以爲收支之標準故規定之時宜嚴整宜精確宜以周密之注意熟練之經騐算出其最適切之額數 
　　（五）預算必設預備費物目價有升降經濟上時有變動臨時或生緊急之事故凡此皆足以超過預算或需預算外之支出故預算必設預備費雖然預算即精密周到不過一　算表耳及實行之時必有意外之增減或不足或有餘斷難與預算恰相符合也蓋人事至無常旦夕之間尙不能確定况一年一季一月乎故預算應精確而遇事實上不克符合之時仍宜臨機應變與以適當之處理焉（乙種酬） 
識字捷法 
[應用字] [  濟滄]  
　　梟舊謂不孝鳥也子長大還食其母日至捕梟磔之从鳥頭在木上曉平聲又縣首木上曰梟首之刑字作　斷首倒縣也今此利刑不用又雄也健也又梟盧橒蒲采名幺爲梟六爲盧又俗謂販運私鹽者曰梟 
　　束縛也从木□所以束之與束木芒也篆文作　从木　象其芒音剌古以幣五疋爲束五十矢亦爲束脯十　猶言十條亦爲束均含束縛意 
　　朱鳳美·王漢俠·壽儂女士·三君均鑒公等樂善移賑同人莫名欽佩謹當將該欵大銀圆三元即日代送北方工賑協會收入捐册憑報徵信務希隨時察閱特此露佈 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
社說 
[民國十年之唯一希望] [  冷]  
　　九年來之民國何以擾擾以去竟無絲毫之成就乎金謂皆因各方以利用爲心之故也故自十年始凡我國人皆當棄去利用之念無論何事悉以自己之精神力量造成之而不思借助他人之力則其成就必有可觀者 
　　我國人以九年之閱歷當亦可以幡然自悟矣利用人者終必爲人所利用互有利用之心而互無自立之精神力量終至如兩醉漢之互扶互助而至于互倒此事九年來已重重演之至九年而更顯矣政府利用外力政客利用武人各有權利之人又互相利用革命之初民黨利用軍閥軍閥亦利用民黨去歲之末南方利用北方北方復利用南方故河口之役洪憲之役復辟之役直皖之役粤桂之役探其原因無一非利用之結果也人人欲利用人則人人不求自己之精神力量人人以互相利用爲事則苟且詭秘之事多離間之術挑撥之方無窮百出而相仇相怨相爭相殺之行爲遂至無盡矣 
　　是故政府而不利用外力官吏而不利用政府人民骰不利用官吏其餘一切欲自建樹之人皆不利用人而以自己之精神力量逹自己之志願非特不利用也並不存絲毫求助屬望之心然後中國之事始有可爲矣何也人世間事其餘一切皆不足恃唯自己之精神力量爲可恃也今之人每日中國之財政非藉外力不能疏通而整理也實則中國之財政唯人中國能自整理之苟不此之求而望外力外人亦欲助而末由也省吏之對於政府也亦然各省之官吏苟不能自理其省政府更無力助之人民之對於政府與官吏也亦然人民苟不能自衛自治自敎育自整頓一切發展一切而徒呼號奔走於政府官吏之前决無益也故自民國十年以始凡爲國人者無論政府無論官吏無論人民人人均當脚踏實地奮發自己之精神充實自己之力量以自赴其求存之目的不當再有利用或求助於人之心是則我對於民國十年唯一之希望也　 
 
[賀新禧]  
來稿 
[民國十年忠吿國民] [  高陽]  
　　民國成立十年以來變亂相尋未有寗日吏治退化民知仍塞所謂民治者不過一虚名而已今當新年元旦瞻前顧後百感交集因書數條以吿國民 
　　一國民宜法意選舉也民治國之要素有二一曰憲法一曰國會國會爲代表國民之機關民治云者國民自治也一國之内户口衆多勢不能行直接民治制乃用代議制代之國會爲代議之總機關國會議員由國民選舉當選舉之時國民可行使民治實權任意選擇賢能之人爲代表及選舉旣畢國民自治之權已去若所舉非人但能俟於下届選舉時謀去之否則無能爲力也故民治之樞機在選舉國民於選舉時若不注意而漠視之放棄之無異塞源而欲流長伐本而求木茂雖欲得眞民治良政治而無望矣 
　　二速宜製成憲法也憲法爲民治國之第一要素昔美國初建擾攘十年憲法始成自是全國國民皆有所遵循而得從事建設伉中華民國擾攘亦已十年若不能如百五十年前之共和先進國得一憲法則擾攘恐無已時决非吾國之福所製之憲法但求可行不必完美因苟有不完美處儘可遂漸謀修改也 
　　三國民宜常表示主張也民治國之行政官及法官與議員於被選之後雖皆可以自由行使其職權然有時彼等或不免有逾越範圍違反民意之處國民若不於此時表示正當之主張則官吏議員皆將無所顧忌無所不爲其害何異於專制今吾國號稱共和民治然中央與各省增兵加稅及與外人訂約借債及發行公債等皆不經正當之國民代表機關通過非專制而何近頃張作霖增兵曹錕亦增兵徐世昌募兵孫文亦欲募兵將以衛國乎抑將自衛乎應增募乎不應增募乎此種重要問題在君主立憲國如英及日尙須由國會通過而在中華民國官吏反得任意行之最可異者政府以一紙命令可徵收所得稅交通部以一紙部令可增加火車運輸價目而吾國民對於以上諸問題表示主張者極少是仍自處於被治之地位也 
　　四民國宜組織政黨也政黨爲民治之天産品一國之民政見必不盡相同因政見不同而分數派各倡其說各謀行其道幸而得多數國民之信仰則爲在朝黨而得實施其所倡之政策若不幸暫時失國民之信仰則爲在野黨以監視在朝黨之行政此事勢之所必然者也民治國若有旗幟鮮明之政黨則國民於選舉時及平日皆可知所選擇故美國於本届選舉新總統之前共和黨候選總統哈定及民主黨候選總統柯克思皆宣布其對於目前各種重要問題所持之政策且反覆辯護之使國民曉然於各政策之利害以定去取 
 
 

Page 24

 
 
　今吾國行選舉未聞希望被選者對於增兵加稅借債加價及外交等問題有何種政策宣布但聞以金錢運動選舉又聞南之政學北之研究相繼自行解散以迎合國民而國人一聞政黨二字即搖頭伸舌表示反對不知無旗幟鮮明之政黨終不能强使官僚武人不自樹黨援也與其聽無名有實專營私利之黨存立何如由國民自組旗幟鮮明之政黨宣布政策與衆商權以圖國政之進步乎 
　　以上所述不過犖犖數大端其餘如地方自治普及敎育整理財政（及新銀行團）對日外交等問題國民皆宜注意但一國之憲法久懸政黨不立正當之民治代表機關不能選出輿論之力不强大民治國之國基决不鞏固國基未固而議他事是舍本求末也故於元旦敢以此四大端進邦人君子幸采納焉 
記事 
[記中國女靑年會歷史及成績] [  程婉珍]  
　　中國女靑年會者世界二十七國女靑年會中之一也世界委員總機關設於倫敦各國之女靑年會與敎會有密切之關係蓋各處所設之女靑年會大槪爲敎會所請求者也 
　　約七十年前女靑年會首倡於英今日則已普遍二十七國矣斯會具國際性質故於歐戰時該會成績斐然卓著蓋不拘何地均能適應各種需要也女靑年會以導領靑年女子造成基督徒品格爲宗旨各國女靑年會之宗旨皆同惟辦事之法則因環境而稍異耳 
　　中國女靑年會設立以來十有六年其目的欲聯絡二種人之感情即女學生與非學生之靑年女子也 
　　城巿女靑年會已成立者有七處上海北京天津廣州福州香港長沙是也現在籌備設立者尙有杭州南京奉天成都濟南五處武昌漢口蘇州厦門太原亦將設分會現有會員一千五百八十三人在每成立之會中有幹事二人至十二人不等幹事中西均有獨董事部大槪爲中國人城巿女靑年會會所都爲賃屋惟廣州已有自置之地上海亦將募捐買地蓋辦有成效諸國若中國購地後極願資助建築費用也 
　　各地敎育與非敎會中之學校學生所設立之靑年會略可簡單蓋無需會所與其他需要也學生靑年會中之職員均爲學生惟遇事可與敎員相商或學生幹事相酌學生入靑年會後非但能與國中靑年會通感情且能與全球靑年會學生聯絡也中國學校中設有靑年會者綜計有八十二會員有四千零三十九人 
　　又爲發逹幼年女子四育起見特設各種團體如虹霓團也少女修養團也先鋒隊也其目的欲使幼年女子練習協作生活養成互助精神 
　　學生靑年會員平日在校所作之事大半注重宗敎與社會服務兩方女靑年協會之學生部又爲學生設一利用光陰團計劃此則務冀學生於暑假時實地練習服務社會如設講經班兒童游戲班衛生演講與改良社會等運動 
　　城巿女靑年會所辦之事不一如設英文特班烹飪班縫紉班體育班體育場管理法與商業技術班總之種種設備　不於靑年女子有直接之利益 
　　北京女靑年會會設嬰兒競賽會上海亦有改良家庭運動會之設並有社會服務研究會十日之課程所研究與討論之題皆爲改良家庭如結婚婚約主僕間之關係家庭間之娱樂家庭間之衛生家庭裝飾等 
[雄雞一聲天下白]  
　　女靑年會爲注重體育方面起見特辦體育師範一所開創以來成績優美前後畢業生已在三十八人均執敎於公私及敎會學校現在在校者尙有三十八人又中華衛生敎育會委員中之一人爲女靑年會幹事員 
　　除學生女靑年會與城巿女靑年會所辦各事外尙有女靑年會協會之書報編輯部該部專以各種著作印刷品供給其他各部另有靑年女報按季出版女靑年會中最特色之事爲學生聯修會本年此種會叙有十次之多到會者共計八百九十人集會時有名人演說講經班討論會務進行與組織方法集會之點均係天然優勝之地學生藉以增高道德思想智識與各羣之美性在牯嶺蓮谷尙有暑假休憇所之設敎員幹事或有職業之女子均可至該處休養 
　　女靑年會創始於一九○三年傳敎敎徒要求世界女靑年會委員遣派幹事來華至一九○六年始有幹事由各國派來此組織女靑年會與女靑年會協會共同作事此協會委員爲中西女子二十五人所組織而成今日有西斡事五十六人在語言學校十八人給假回國者八人共計八十二人均爲世界委員會所委派來自英美瑞典三國中國幹事有四十五人練習幹事二人共有四十七人但女靑年會意在培養人才一俟華人方面有才幹者出現則會中要職皆須委諸華幹事之手 
　　女靑年會尙有一事期望於中國女子者即徵募事也祇因女靑年會在中國境内猶屬草創故他國不得不爲之援助經費西國幹事之薪水均爲各國女靑年會或他團體所供給然城巿靑年會每年之用度則由中國人徵募之如本年於徵求大會時徵募隊中得數最高者全隊均爲中國女子女靑年會全國協會今租屋於靶子路六十一號近在圓明圓路購得一地一俟有欵即將造屋以充協會之用 
　　女靑年會全國協會執行部員如下正會長朱庭祺夫人副會長梅華銓夫人會計鄺富灼夫人書記韋增佩女士 
 
