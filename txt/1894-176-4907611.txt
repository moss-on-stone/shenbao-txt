# 1894 - 176 - 4907611

 

Page 1

 
 
[新印隨三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼面飛兹訪求太史　像及隨園圖延　　　　連太史遺囑冠諸卷首并將湘㾗閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字　　　　　精良讎校再三裝潢精雅以視蠅頭細字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收　洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[重印合肥相國七十賜壽圖壽言全集告成每部實價洋一元單購賜壽圖二角圖書集成局代啓]  
合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印　四驪六宋艶斑香色色俱足不特蔚爲大觀兼可增長學問無論士農工商皆當各置一編兹用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取并索發票仿單附送　品爲憑○是書初印二千部遠近爭購業已售罄今重印齊精益求精閱知鑒之 
[書潮州嚴拿小醜事後]  
　　今日之會黨匪徒遍布天下幾幾乎二十一行省之内無處蔑有實足貽將來之大患非僅可以小醜目之也然而此時醜類雖衆尙未敢跳梁狂盪不過戎伏於莽蠢然思動則猶是醜之小者也所慮者小之弗防勢必潛滋暗長養成其勢而今日之小醜乃不肯以小醜終此則大可憂也各處沿海沿江一帶近數年來稽查會黨密拿匪徒幾於百密而無一疎而若輩狡猾性成掩著多方破獲雖亦不少而潛蹤者則亦孔多各省大憲嚴飭地方官地方官復嚴飭捕役人等廣爲搜捕務絶根株而東拿西竄南擒北縱其巨匪首惡以及黨羽之漏網者尙不乏人也昨接潮州傳來鴻羽云近有人向縣令密禀謂有乞丐某甲者係土匪高老會之探事人倘欲蕩平小醜得此一丐不難直搗匪巢矣縣令當卽飭差將甲拘案研訊甲初堅忍不認加以嚴刑仍欲吐仍茹縣令法外行仁謂汝若能將匪黨詳細情形一一直供卽當令汝充當勇丁勵後効以贖前愆甲乃將著名土匪數十人及匪黨姓名詳細供出縣令親率差勇多名帶同某甲下鄉乘間兠捕與甲所供匪跡不爽毫厘第各匪狡猾異常多有聞風遠遁者信中所述止此其究竟拿獲幾人並未提及或者謂此係某甲之妄指然縣令下鄉親拿而証以各匪潛藏之蹤跡一一符合則非子虚烏有可知或又謂差捕不能得力以至遇此機會仍不能一網打盡殊爲可惜或又謂衙門中之差捕往往與若輩聲氣相通當甲供出匪情差捕等自有所聞暗中知會使之遠遁夫亦何能盡獲其不至於聚衆拒捕毆官者猶稱幸事然此皆猜疑揣度之詞不必贅論吾所以有所棖觸而不能已於言者則以縣令之能用匪以破匪也夫匪黨大都皆鄉愚之人耳卽匪首亦不過鄉人之桀黠者彼其爲匪也不過曰欲求生富貴須下死工夫其黨中羣相煽動無非利而已矣得利乃得名旣富則自貴以此說羣相煽誘而黠者倡之愚者聽焉久之而遂成固結莫解之勢蓋其所求所圖如是而已以一鄉人而欲思在衙門中充當勇丁夫豈易事以一鄉人而居然得以充當衙門中之勇丁則又何等幸事某丐之爲匪所使令爲探事則亦以食貧居賤無可進身乃甘心爲匪所用旣入其黨則自必守彼黨中之法令一旦被獲到案緘口不言雖加以三木威以嚴刑而終不敢盡情吐露以犯彼黨之法令而其悔懼之心則於是乎交集縣令乃乘機開導諭以倘能盡供實情卽以勇丁之役相畀否則徒受苦刑丐乃心頭算計以爲入黨爲匪求富貴耳今若得充勇丁則已小富貴我矣且甘受酷刑而堅不吐實者畏彼黨中之法耳今若得充勇丁則將專以捕獲匪黨爲事上旣有官長庇護下更有同役相助又何足懼彼一動於利害之相懸得失之相判而不覺憬然以悟遂以匪黨姓名住處一一和盤托出此正捕治匪盜之妙法未嘗不有人知之特示嘗竟有人用之耳其不用此法之故大半由於疑畏疑其言之非眞則不能用畏其反覆多詐則不能用而不知重賞之下必有勇夫彼匪黨中人所以聽匪指揮者其貪圜者何事於此而洞悉焉則卽可以用若輩而無疑且可以用若輩而無畏正所謂將機就計以毒攻毒夫如是而匪徒會黨勢且不復鴟張矣然而能如是者豈僅一潮州之縣令哉彼高老會者一處之土匪而已若沿海沿江之所謂哥老會匪則其黨羽遍於天下其聲勢盛於士匪其號召聯絡幾於神出鬼没而不可以測識其伺隙蠢動幾於蘇東坡之文章如百脈之泉隨地湧出防之不勝其防剿之不勝其剿官長至此幾於束手無策而有一二能員亦常有用匪黨以爲眼線而因此得以破獲者然後知此法之妙之便之效誠有一舉而三善備焉者吾甚願普天之下凡爲地方官有緝匪之責者皆以潮州縣令之法爲法也於是乎書 
[本館接奉電音]  
　　昨由京友電傳上諭二道敬謹譯登○五月廿五日奉上諭太僕寺奏司員悞公據實叅劾一摺本月二十四日太僕寺帶領引見承辦名牌之筆帖式隆恩届時未到非尋常疎忽可比左司員外郎奎鳳應有備牌一切並未隨帶亦屬疎忽太僕寺員外郎奎鳳筆帖式隆恩均著交部分别議處欽此同日奉上諭戶部奏稽查雲南貴州兩省銅鉛運務各員期滿請旨更換一摺雲南辦解十四起頭批京銅貴州辦解京鉛已據分報起程此後承辦銅鉛次第運解前派沿途經理各員期滿該部查照例案將經過之四川湖北江蘇直隸等省藩臬開列名單請旨更換四川著派王毓藻湖北著派陳寳箴江蘇著派陳湜直隸著派裕長卽責成各該員嚴飭各道府及沿途地方文武員弁認眞稽查催護前進如有無故逗留及盜賣短少等弊詳報該督撫嚴行叅辦沿途應需水師照料之處卽由派出之員詳咨前途督撫及水師提督調遣仍著自奉旨之日起以三年爲限均責成此次所派之員一體經理遇有升調事故卽令接任之員遵辦期滿再行更換欽此 
[總統已定]  
　　倫敦二十五日來電云法國已議准曰爾燕爲新總統矣 
[鳩江帆影]  
　　皖撫沈仲帥於十一日傍晚六點鐘交卸撫篆已記報章兹聞仲帥部署行裝擬於二十日左右啓節北上省中文武僚屬以中丞開府皖江恩周下屬澤遍蒼黎不啻萬家生佛兹當仁帡遠去驄馬朝天未免依依不捨特至鳩江徵召鳳鳴鞠部赴皖登臺演唱藉送行旌約十七八日曲終人散而節麾亦於其時乘測海兵輪下駛云○二街狀元坊口張姓以開設漆匠鋪爲生有一女秀外慧中不啻汝南碧玉幼字附近高姓子祗以婿家中落頓悔前盟 
 
 

Page 2

 
 
將女另字江北某姓子婚有日矣事爲壻家所聞恐好事終乖急於十三夜更深人靜糾約男兒好身手踵門搶親詎事機不密女家已募莽兒郎數輩在室戒禦旣至不得其門而入卽由樓窓猱升而進三拳兩脚先將禦者擊倒再尋彼美不知所在繼往比鄰樓上搜尋忽聞櫃内有人戰　啓視果婷婷玉立之畫中人也遂由其婿劍負以去當登樓用武之際河口司署卽在對面令左右出爲彈壓勸勿逞蠻兩家俱置不理遂一併拘至署中正在曲爲開導高姓子忽去而復來蓋慮其父或遭官刑也挺身上堂出言唐突呂仲光少尹遂一併解送蕪湖縣署禀請發落特未識慈惠廉明之賢宰官能使良緣早合否○蕪湖偪處江鄉每當江潮泛漲鄉人輙寢饋不安蓋一經汜濫不但其魚興嘆巿面生計亦全失所恃今年秧歌唱罷好雨連番四野田疇旣霑旣足陂塘亦緑水盈盈刻届黄梅時節雨師復更番稅駕以致裏河外江連朝陡漲銀濤雪浪拍岸平隄臨江一帶及沿河兩岸低窪之區望後一一二間卽變爲一片汪洋二街福音堂附近溝水漫溢亦復水深没踝行人皆庋板以過聞之鄉人云苟陽侯於此半月内不速返旆或再加漲則吾儕小民生計蕩然矣○俗傳夏至日天有赤雲則秋成必然豐收雖不知其言騐否而是日東北天際頗有彩雲密布色若胭脂因而鋤雲犂雨者流咸指以相慰是夜雲凈天空忽地大雨狂飛歴一畫夜不少止潮水前已慮其漫溢今更一夕加漲七八寸似此奔騰澎湃不知何所底止縣宰王明府連日已飛派員紳馳赴各鄉督率圩董加意防護其有隄身單薄之處更籌欵購置樁木以爲未雨綢繆之計官民交儆人事旣盡或者天心悔禍歟○青皮地棍魚肉良民歴經蕪湖縣保甲局合力查拿兹因閱時稍久遂又三五成羣橫行廛巿自命爲一時之雄王明府訪聞之下除先行密拿外復將各青皮名姓榜諸通衢諭令官民一體協拿而道憲袁觀察更高懸賞格云苟能拿獲著名青皮一名送案訊實當給賞銀二十元以此激勵想若輩當聞風膽落不敢掉臂游行矣○某土妓花容月貌一顧傾城久爲冶遊者所賞識一日偕所歡同往洋街藝新照相館拍合歡小影途次適被某某等惡少所見以其招搖過巿太覺目中無人相與磨拳擦掌勢將用武幸遇熟識之人挺身排解並約至某酒肆借　生力爲兩造排難解紛始由龜鴇將解語花護持而歸客則早已踉蹌奔避矣○某日清晨保甲總局饒刺史先撥勇丁多人密布橫街一聲號令擁至某姓小烟館擒拿要犯至則該犯已先一夕遠颺聞所拿卽縣宰示中高列前茅之青皮云○太平府水師提標中恊李雨亭恊戎去年恭奉　恩綸調補江陰水師協篆例應籲請陛見協戎遂於本月初旬交卸尅日起程所遣提中恊篆由提憲黄爵帥遴委張恊戎前來接署聞新授之提標中恊魯巨源協戎須俟雙星渡河後方可履新○太平府河下守汛砲船日前因某上官過境特令砲兵張某升砲致敬轟然一聲波翻浪湧一連兩砲皆無他異迨至第三砲藥線旣完尙未發響張擬重爲裝點不料伸手甫近砲忽轟放以致左手轟去五指如花瓣之倒垂鮮血飛灑昏不知人哨弁急命人敷以止血之藥一面載至蕪湖弋磯山福音堂醫院由西醫敷治甫閱旬日已愈大半惟聞五指已割截如錐不能再作食指之動矣 
[九江官塲紀事]  
　　分巡廣饒九南兵備道蕪湖關監督誠果泉觀察札委候補府照磨垣君青選赴廣信何君德藻赴饒州縣丞沈君霖巖赴九江巡檢蕭君恩銘赴南康稽查驛站事務○署九江府邵傅巖太守以潯江義渡局委員候補典史方君沛霖代理馬當分司遂將義渡一差另委候補府照磨何君德藻辦理已於十六日到局任事矣 
[水龍搆怨]  
　　杭州城頭巷某姓家於端午日失愼各水龍因爭水道致啓釁端事後各社義集水龍會中人議定若洋龍不肯服禮則此後一遇火警不論地之遠近祗執籐斗往救龍則不准出門杭州府陳太守曁仁和縣伍大令錢塘縣束大令知衆怒難犯然又不能聽其自然不得已往拜在籍各紳令其出爲調處 
[歡喜寃家]  
　　揚州舊城某甲與新城某氏姘識心同膠漆屢閱歲華詎氏水性楊花近日又與他人繾綣卽以向之待甲者待之甲至輙加白眼視同陌路蕭郎甲忿甚因生毒計將氏誘入舊城信步行來氏前而甲後迨行至贊化宮左近甲忽從後將氏摟抱氏驚問何爲甲手内已預握石灰出其不意將其雙目楺擦氏痛極狂呼竭力奔竄無如地僻夜深絶少行人移時始有人至而甲已不知何往矣行者見氏在地亂滾痛哭聲嘶喝問何爲遂告以前事並乞送信至家及氏母得信而至天色已明悲忿交集卽赴甘泉縣喊控汪邑宰准詞簽提甲已避匿他方嗣將甲戚某乙拘案勒令交甲乙願爲眼線始於十六日緝獲邑宰立時升堂提甲研訊甲侃侃而談毫不諱飾邑宰謂光天化日之下膽敢如此行凶不法已極飭令重責責畢釘鐐收禁看氏傷勢若何再行辦理 
[嚴查種火]  
　　杭州訪事人云正二月間火患頻仍甚有一日而焚至兩三處者雖曰失於謹愼亦間有匪人放火圖財者仁和錢塘兩邑尊微有所聞飭差密訪并懸賞格徧貼通衢不意本月又有放火者二次初二夜三更時長官弄某機坊後門外竹籬上不知匪人用何物引火霎時烈焰騰空幸籬内係空園不致釀成災厄十七夜車橋某木作門首又有人用洋油浸溼草紙夾於門縫中將火燃著幸爲巡更人所見高聲呼救大衆咸集登時救熄然門已燒通屋檐亦焦灼矣此處地近臬轅事爲王心齋廉訪聞知查得光緒十二年拿獲放火匪徒周大法一名立卽梟首示衆因札飭縣官及保甲局員如有前項放火匪徒一經拿獲卽照此案辦理兩縣奉文後立卽抄札出示曉諭并飭差嚴行察訪夜間更輪流出巡故近日各巷栅愈加嚴密也 
[潤州消夏錄]  
　　鎭江訪事人云有某甲者年未而立向在某鮮行爲夥家住小街南首素有劉盤龍之癖屢戰屢北罄其資囊日前假得某乙資若干以决雌雄無如五木無靈示移時悉數輸盡逾數日乙向索催甲無以應遂萌短見於本月十八晚潛購阿芙容膏和酒呑服迨翌晨日上三竿猶高臥未起其婦呼之不應揭被撫之已體冾如冰矣錄此爲喜作牧猪奴戯者戒○芒種節前後二麥一律登塲隴上風來香聞餅餌聞之鄉農云極瘠之田每畞只收四五斗膏腴者六七斗因三月間大雨浹旬以致傷損現在洲圩潮田有水可　者新秧早已揷齊淮鱗隰鳩原未得大雨施行農人殊殷翹盼耳○郡城五方雜處人烟裯密貧苦小民較他處尤衆每至夏間城内外各善堂咸延醫施診刻下天氣炎熱疾病叢生萬家巷誠仁堂網兒橋普仁堂兩藥局由關道蔡觀察面諭各紳董擇於本月十八日開診施醫給藥不取分文所需經費歸各紳董撥給○委辦保甲總局劉照青明府奉彥太守委赴金壇縣訊案兹已事畢於十八日上午乘舟抵鎭江詣府署謁見太守禀陳一切○本月十八日俗傳都天大帝誕辰是日各會堂擺設茶供並招六書班演劇絲清竹脆翠煖珠香迨至皓魄東升各堂懸掛明燈照耀如晝西園公子南國佳人聯襼掎裳游觀竟夕誠不愧賞心樂事也○某甲家雇用短僮日供奔走年甫舞象猶有童心平日時偷閒上街與衆孩戲某日黄昏時甲命赴某處購物被衆孩所窘小受其虧啼哭而回揑情聲訴甲怒喚地保至告以前情地保立將甲乙丙丁四孩拘送保甲局局員以幼孩在洋馬路捉麻雀被毆之案尙未完結不便與聞遂移送丹徒縣請王大令辦理大令飭暫行看管翌日午後升坐花廳問僮現年幾何供稱十六問爾身受之傷被誰所擊供稱衆孩攢毆所致大令飭仵作周身騐視並無傷痕僮大呼疼痛大令以手按其身絲毫無恙僮仍呼痛不止大令謂爾敢作僞定子重懲僮遂默然大令問衆孩現年幾何甲供年十三乙供年十二丙供年十三丁供年十一問爾等誰先下手毆僮衆孩供稱實未兇毆惟向之戲耍而已大令遂將兩造申斥一番一併開釋○南門内人陳某開設布店主夥三五人學徒兩人郡治店規學徒須納押櫃銀并月貼飯資店中有張姓者江北產也經某甲保薦言明只貼飯資並無押櫃到店兩載性不靈敏本月二十日誤收僞洋銀一圓兼之按月飯資已欠數月陳遂邀保薦人至某茶肆告以情節令將張送往其家次日清晨薦保人將張帶出送至江干而返張見保薦人去已遠船尙未開彳亍至巿中購阿芙蓉膏呑服 
 
 

Page 3

 
 
隨返身奔入店中店中人驚而詢之張以按　遺物對閱時見其臥於店　　上大呼腹痛斯時店中人尙不知其呑烟也移時仍呼痛不已店中人恐其發痧立喚薙髮匠針治迨薙髮匠到來則張已面色灰敗遂告以並非發痧想係呑服洋烟所致店主驚駭覔方灌救靈騐全無氣息奄奄旋卽告弊不得已邀保薦人到店告以顚末保薦人修書訃諸其家二十二日上午父母率領娘子軍蜂擁而至號哭不已大肆咆哮云被店中人威逼所致急欲鳴官請騐後經人出爲排解令店主從豐棺殮另給洋蚨一百翼父母始得首肯 
[機器新裝]  
　　漢陽鐵政局之機器現已裝配齊全鄂督張香帥准於本月廿五日渡江赴局閱看機器 
[彝陵夏汛]  
　　宜昌北鄉某姓出一侄殺叔母之案前月具禀地方官未蒙准理經其族鄰與該處地保向宜昌府控告適府尊自外歸卽在轅門前攔輿跪禀府尊接閱呈詞諭以仍至本縣衙門控告如再不准然後來轅具禀諸人唯唯而退○十三十四兩日江中有競渡之戲彩旗飄颺鼓樂喧闐鬢影衣香時倚篷窓閒眺蘭橈桂楫容與中流金管玉簫清歌徐唱令人樂而忘返十四日天氣晴和午後微雨是日龍船三黄二紅一黑一白一淡青午後黑船正在搶標至孝子岩　船忽沈下流一里許至白雀寺前始經浮起幸未傷人又有一游船翦江而渡中流失事不知曾否淹斃人口十五日午後仍在江面奪標觀者塡咽不减第一日也○近日江水甚漲有某號掛旗船由川來宜行至獨石口忽逢大溜將船捲入窩中船梢盡濕船首毫無滴水淹斃水手一人船中自以爲無生理矣不意水泡一響船忽出漩共慶更生竟得安抵宜昌死生有命豈不信歟○十二日夜靜時有人見天半一星如球尾長二尺餘自南而東墮地時但見紅光一片誌之以質談天者○近日雲南解運銅鉛船新到五艘泊於鎭川門外候輪船來宜運往漢口 
[划被刦]  
　　嘉興北門外塘灣街永和信局划船於十九日半夜被匪排擋出外至端平橋外槍刦該局於二十日投秀水縣禀報下午時經寗大令提局主船夥詰問被刦情形飭捕訪緝後經大令訪悉情節不符會同嘉恊錢守戎於廿三日午前乘舟往失事處細勘情形將該船主帶回管押以待研訊究竟如何俟訊供後再錄 
[盜刦尼庵]  
　　距蘇州胥門外七八里有新郭鎭焉鎭尾有一尼庵圓光光者十餘輩焚脩其中戒律精嚴晨鐘夕唄之餘惟掩關枯坐而已本月廿二夜二鼓後突有盜匪十餘人明火執仗破扉而入觀其裝束頗似游勇將諸尼綑縛不許出聲老尼大呼救命當被一盜斫傷數處於是諸尼皆蝟縮不敢動一任若輩翻箱倒篋搜括一空呼嘯而去翌日報知地甲開明失單赴吳縣署報案凌大令立卽帶同書役人等下鄉履勘老尼傷勢甚得命在呼吸按此庵於本年春初曾被盜一次所幸尙未傷人乃曾幾何時又遭刦掠從此香積廚空想未免沿門托鉢之勞矣 
[蘇臺小誌]  
　　姑蘇有某甲者專以誘賭爲生每見囊槖充裕之人百般迎合俟稔熟後卽邀牌九司務誘之入局不至傾囊倒篋而不上受其騙者不可勝數本月有吳江富家子三人來蘇購物下榻逆旅被甲勾引聚賭當晚贏得洋銀十餘枚皆欣欣然有喜色翌晚甲暗使著名牌九司務與之同博不逾時三客所帶洋銀數百元悉數輸罄繼又將金戒指銀表衣服作價屢戰屢北僅剩隨身衣服始各罷休賭之爲害烈矣哉○蘇州總捕同知保甲總辦劉少峯司馬於本月二十日出有告示一道略謂蘇城内外各茶館每有設立書塲並俗名打山頭者彈唱種種淫詞小曲哄動多人男女雜坐不但風化攸關抑且易滋事端本應提究不忍不教而誅除密訪外合出示諭禁爲此示仰諸邑人等知悉自示之後各茶館倘再容留婦女雜坐彈唱淫詞小曲定將該茶館主提案究懲房屋立卽發封爾等須知本局爲整飭風化起見各宜凛遵毋得以身嘗試自罹法網 
[五茸道聽]  
　　署華亭縣童米孫大令於簿書鞅掌之餘仍復怡情翰墨未敢謂一行作吏此事遂廢也爰於雲間書院並春季小課拔取前茅者邀入内署試以詩文策論俟評定甲乙酌給優獎以勵士氣又訪悉本城崇文義塾向爲闔郡童生文會之所於是慨捐銀餅三十枚特開文社柬請紳董監課大令亦親自到塾諄諄勉勵留意人才誠有加人一等者矣○南郊某甲署劉盤龍之流也家本小康癖愛牧猪奴戲牌九而外尤嗜搖灘一聞各鄉城鎭設有賭局立卽買棹遄征揮霍不吝近聞崑山金家莊地方開塲集賭輸贏甚佳　聞風向往卽於端陽節後束裝而去嗣以所向輒靡　被歸來摒擋三四百金背城一戰爭奈五木無靈囊槖又罄遂快快歸家室人交謫怨憤難伸竟於翌夜以白綾三尺了此殘生賭之害如是人可不及早回頭哉○屠某以務農爲業積資饒富雄冠一鄉顧行年五十尙抱伯道之憂遂出重貲購一雛姬惑於堪輿家言遷居茸城東郊華陽橋鎭某宅方謂金屋新成春光有主他日茘枝旁梃可以藉慰老懷不料娟娟此豸忽於夜深人靜時捲取金珠衣飾約値千金效姮娥之奔月迨屠知覺遣騎偵尋則天上彩雲早已隨風飛去惟有徒呼負負而已 
[哀思未已]  
　　法總統賈爾諾被刺後寓滬法國官商同深哀悼俱下半旗新北門外天主堂神甫於昨晨八點鐘鳴鐘會集教中人行追思禮法公文書館各學生亦停課一日 
[家丁擋駕]  
　　昨日午後五點鐘江海關道黄幼農觀察鳴騶赴上海縣署欲晤黄大令商議要公適黄大令出城騐屍兼拜會松滬總局朱竹石觀察尙未回署黄觀察駕至庭心縣署家丁趨至輿前禀明本官公出未回黄觀察卽命執事人等遄回海運局行轅 
[盍往觀乎]  
　　哈驀司敦馬戯前夜所演者與十五日本報所紀大略相同蓋以觀者紛至沓來其中未嘗寓目者多故不妨再接再厲也今日禮拜六夜戲之外增演日戲午後三點　開門三點半鐘開演小孩戯價减半欲飽眼福者尙其約伴往觀乎 
[搭棚墮地]  
　　滬南揭普豐會館對面某姓於前日雇鹽碼頭某竹篷鋪夥阿夫與甲乙等數人搭蓋凉棚阿夫扒上樓屋正在奏手時偶不經心失足墜下以致跌斷手臂血肉模糊不省人事經甲乙上前扶起然已一息奄奄遂用板門擡回急倩傷科爲之療治未知能保無恙否 
[驚殘好夢]  
　　某甲在製造局作工以餬其口娶某氏婦爲妻名爲伉儷實等仇讐詬誶之聲常聞戶外居隣咸側目焉甲另有姘婦居於西鈎玉弄暇時輒往尋歡鴛鴦野合香夢方長不復念　頭有零涕人矣前夕甲又至姘婦處適被妻覷破機關尋蹤而至叩扉直入將二人拘獲氏謂婦曰爾何人斯敢將别家男子容留今旣尋見　不相饒婦亦不肯俯首下心紛紛擾擾後不知其究竟 
[相騐自縊]  
　　昨晨四點半鐘巡街捕至美租界北河南路口錢業會館前陸家宅地方見有某甲衣衫藍縷自縊於樹衫藍縷自縊於樹急報美捕房捕頭立飭包探竇如海往該處查悉死者在滬並無親屬當卽通知該圖地保奚徐錢赴上海縣報請相騐午後四點一刻鐘時上海縣黄大令帶同仵役人等乘輿而至經地保預備公案大令升座後據地保奚徐錢禀稱死者不知何處人並無人與之認識亦不知其何故自縊大仅遂命仵役相騐旋據唱報渾身並無傷痕實係自縊身畔搜出兠肚一隻質票一紙洋烟盒一个寃單一紙書明揚州府東臺縣人藩阿永年六十餘因患脚痛欲懇其友顧蘭亭薦至善堂調治乃顧不允因貧病交迫無以自存遂致自縊云云黄大令當飭塡明屍格命地保至善堂領棺成殮發壇待認時已五點逾十分黄大令乘輿至天后宮拈香然後呵殿回衙 
[老賊被擒]  
　　四川人涂雲山在滬南行走捕夥戴五見其形跡可疑拘解廿三七鋪巡防局請訊局員劉二尹訊問之下供稱原籍四川向在營中當兵後被斥革今春到滬現欲赴浙謀事並未犯案劉二尹喝令搜檢旋在身畔搜出賊具多件並張姓捐職執照等物顯係老賊　卽備函派勇押送上海縣請辦値差禀明黄大令飭令先行收所聽候訊辦 
 
 

Page 4

 
 
[押繳欠欵]  
　　前有恒盛米鋪主榮秋屏徐錦昌控經事王惠生侵呑洋銀四百餘元業經宋通刺訊明王虧用洋六十元零著將王交保先行料理一面偕原告至各欠戶查對帳目禀復候核此去臘事也兹據榮秋屏等以王保出迄今延不料理禀求著保嚴追前晚通刺提訊榮徐同供小的等前蒙訊諭靜候至今王仍逍遙事外置此事於不問小的等查對各戶欠帳均有不盡不實爲敢催求嚴追王供並非有意拖延實在貧困無力尙乞格外寛限容小的陸續措繳所有放出各欠均可查對通刺以王保出迄今已將半載不將虧用之洋六十元先行料理實屬玩延著卽押繳並派原差帶兩造往各欠戶查明帳目禀候核奪 
[交保覓衣]  
　　昨報誤入桃源一則拘入捕房之各人及被褫衣服之某甲昨經克捕頭詳加訊問甲稱青浦人在滬北書局爲司事昨與友人暢飮不覺沈醉手托藍紡綢長衫行經瑞福里忽肇此禍訊問拘到各人均稱爲野雞扛夫在彼處借宿甲醉態模糊撞入屋内昏暗中誤認爲賊致將短衫扯碎當時並未見其身穿長衫捕頭謂甲於怱遽之際自行遺失亦未可知遂飭將拘到各人交保出外尋覓長衫一有端倪卽投報捕房甲經同事之徐某保出 
[吊贓候訊]  
　　昨日十六鋪巡防北局委員祝翼雲二尹致書於葛同轉略謂前晚有竊賊掩入某姓家竊去烟鎗一枝象牙筷一把知由法包探拘入捕房請爲查訊旋經克捕頭訊問該賊認竊不諱並稱所竊之贓質在南巿十六鋪地方捕頭卽飭包探吊到原贓押候堂期解請葛同轉訊究 
[救命功德]  
　　謹啓者敝堂以上海租界狗刼歴年慘斃無算爰設仁濟養狗所每日派人向各捕房領狗積數運至蘇州造屋設廠另雇妥人分别留養惟事屬創行經費甚鉅敬爲繪圖印册布告仁人荷蒙申報館大善長一視同仁於二十三日隨報分送去後旋蒙本埠各大善士首先樂助計念四五兩日收回册五十三扣共收洋一百四十一元銅洋念元仰見仁人惻隱菩薩慈悲祗領之餘莫名感謝伏望遠近諸大善士見册解囊普救狗刼保全生命奚啻恒河沙數功德無量不可思議謹乞附登報章佈請公鑒上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委辦考私名單]  
　　每逢江南鄉試兩淮通泰海三屬及沿江各口岸均派員駐卡查緝私鹽本届甲午正科開辦在卽督鹽憲劉峴帥撽飭儀棧各督辦會同運司陸續派委各員照章辦理兹將銜名錄後運判班淮南總局李林洪許四分轉五臺山總辦毛昌俊三江營戈璧高寳鄭琦孔涵何分轉老角任文瀾通屬總巡范崇威海屬總巡武元統泰屬總巡陳完旭力乏橋彭世榮淮北遊巡金非槃文案監掣章司馬白塔河魏司馬通泰遊巡大使班彭熙臣白駒閘金兆榮河垛祖文斌泰屬沈福年掘港陳冠老河影姚師虞唐怡五臺山康奉琪曰塔河劉廷錫七濠口柯鈺攔江壩經歴班郭鼎臣馬長源五臺山河慶堮泗源溝孫務本欄江壩葉祖泰沙漫洲沈學禮泰屬揚誠淮北三塲張憲脩串塲河張壽祺顔家河張琨泰屬二叚洪鼎芬大伊山知事班汪琳闈家菴朱文榘泰屬四叚方臻碩房山新壩單庭蘭串場河李德增泰屬東門馬南金泰屬七叚楊杰臨興歐陽煥西溪周庚餘中鎭張承業泰屬八叚項兆騋泰屬曹振鐸邵伯蔡國清老角胡其濬沙頭胡省曾璧虎橋劉鍾祥三江營黄鍪孔涵歐陽彬力乏橋巡檢班歐陽訒板浦周振倫泰屬五叚許文藻中正王炳烈洪河埝江清駒角斜齊雲驥釣魚臺潘鴻鈞泰屬三叚易鳳藻泰屬六叚阮炳沙澐均孔涵楊萃老角汪佑容擦潼守備趙鴻猷孔涵千總袁國祥五臺山 
[候查確據]  
　　前有王信成控夥友顧敏之鄒九曾趙仁富錢敬華串同舞弊先經英捕房某包探拘解早堂會訊宋通刺以此案情節甚多著候過堂覆訊前晚通刺升堂詰問王稱蘇州人曾爲洋行買辦墊銀數千兩至上年底因有急需將存棧之絨布等貨抵借洋銀六百餘元至今春三月間被洋東察出旋經職員備本利贖回詎料棧中尙少貨物而洋東卽將職員辭歇並將墊銀扣除顧敏之知事敗露先已聞風逃遁因此情急投報捕房蒙捕頭飭探將趙等拘案求恩嚴究趙供寍波人在該行爲跑樓伊等抵押棧發小的均不知情惟王信成歇出後洋東著小的經理買辦以致王挾仇誣控錢供廣東人在該行管理棧房出入貨物上年底王買辦之子有白絲布一箱囑小的向某質鋪質洋四十元當時與鄒等分用餘無别情况在逃之顧敏之係王之親串小的等豈能通同舞弊鄒供曾分用洋銀十三元現願歸還餘不知情旋據某錢莊夥杜遠香投案訴稱小的與王信成往來現被拖欠銀三千二百兩零求請究追通刺謂王曰爾本原告無須交保現據杜遠香控欠莊銀甚鉅須覓的實人來案具保至所控趙仁富等通同舞弊一節必須查明確據禀候核辦趙錢鄒均交的保先將所質白絲布一箱之質本洋四十元繳案再候復訊核奪 
[英界公堂瑣案]  
　　包探何瑞福禀稱傭婦劉李氏在黎謝氏處傭工於前晚竊取銅小花扦一對當經主婦瞥見指交小的解案請訊失主有事未到劉李氏供揚州人前晚見花扦一對遺落客堂中小婦人見而拾取並非竊得宋通刺商之薩副領事判將劉李氏送回揚州贓存待領○一百零三號印捕禀稱昨見小孩丁阿掌手携白絲八絞鞋子二雙意欲付質是以拘案請究旋有余財甫供紹興人在虹口開設打線店丁係學徒不知何故於昨晨竊物逃逸通刺著將丁阿掌交伊師余財甫送回紹興轉交父母嚴加管束○包探張阿五以顧阿銀等過九點鐘時尙在門首傾倒垃圾送案請究通刺判將頋阿銀顧桂華二人各罰洋一元韋梅春楊朝南二人各具以後不敢再犯切結存案備查○包探竇如海禀稱胡小成失竊珠花玉器零星物件小的查係已歇夥曹寳成所竊曹竊物後將贓質錢使用餘贓寄在孫阿桂所開小客棧内被該棧司帳李佩芳私將珠花一對質在祺昌質鋪内是以將代李質物之沈金帆等解請訊究通刺再三研詰判將行竊之曹寳成交捕房管押六個月孫阿桂在外營生不干棧内之事從寛交保伊妻孫王氏管押十日期滿交保沈金帆惟代李姓質物現已交到質本一半亦著交保先將吊到各贓交胡領去仍候查獲李佩芳再核○包探張阿五禀稱小孩陳阿錦在西人可非處竊取綢洋傘一頂經伊母報知捕房現已將贓吊到請訊通刺判將陳阿錦責手心一百下交伊母領回嚴加管束○包探唐清山禀稱小工周阿大戴慶棠竊煤四籮値洋五元售與李彭氏僅得洋二元是以一併拘送通刺判將周戴各責一百板李彭氏罰洋三元否則管押半個月○四百三十九號華捕拘送在途打架之陳金隆王桂春到廨通刺以陳已傷頭額從寛免罰王罰洋一元充西醫院經費 
[賑捐誌謝]  
　　古越碧山樵隱助賑洋五百元武林高陽不才子洋一百元錢曉滄仁翁交來錢楊氏求身體康健洋五十元又來二戶洋三元嶺南蘇鏡波求消災免難合家平安洋四十元王瑞卿求病愈洋三十元先後祗領欽佩莫名百福千祥吉人定邀天佑合登報牘叩謝宏慈上海六馬路仁濟善堂籌賑公所施善昌等謹誌 
[廣東官報]  
　　五月十三日候補縣邱錦清禀到由廣西解餉回○十四日代理亷州府陳委署防城縣張宏連高要縣何斌俱禀謝委候補縣茹慶銓禀知本日接辦番　膏牌局差調署順德江村司初殿鰲禀見禀辭赴任○十五日缷陽江廳惠登甲禀到缷事回缷揭陽縣李徵　禀到缷事回禀知正部各欵解清禀見○十六日委署恩平縣蔡鎭禀謝禀見禀到赴任 
[金陵官報]  
　　五月十七日候補道黄立贛謝委會辦兩江營務處張瑾謝委辦普育堂差知府趙貽書交缷　花布釐捐差回通判倪人　起服回省○十八日委署安東縣胡廷琛謝委知縣胡葆聯禀知奉委大閱又應差○十九日前署漕右營遊擊副將楊大章到交缷回○二十日張存彝起服回省新選江寗府理事同知長勇奉委飭赴本任○二十一日縣丞唐鶴年銷提寗七屬奏銷差蘇署上海縣主簿孫傳楨禀知奉飭知准署上海縣主簿 
[蘇省官報]  
　　五月十六日指分江准試用縣丞郭學齡河南人到省○十七日調署吳縣縣丞崔鴻宗禀知交缷長洲縣縣丞專府知李錦堂奉飭派蘇差委○十九日知縣王肇嵩銷太鎭塘工差又李王方銷鎭江上游釐局並謝歴奉飭知大功二次常功十三次藩轅牌示照得吳江縣知縣李汾現調簾差遺缺查有候補知縣吳其芳堪以代理○二十日知縣林毓菁禀知到發審局帮審差指分江蘇試用布理問黎明又新海防試用典史劉文浩均江西人到省○廿一日准補昭文縣沈熙廷禀知交缷代理溧陽縣事回○廿二日楊壽昌禀知分常差遣期滿回省 
[邗江官報]  
　　五月初十日刑部孫主政寳琦吳主政家俊均過揚黄鹺尹海長缷署富安　回朱鹺尹士良委管中富局江鹺尹寳年回寳坊寺差次○十一日陳鹺尹　琦委解京餉差○十二日高郵州錢刺史錫宸公幹到揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年五月十七日京報續錄]  
晋學政王奏恭報歲科試完竣情形摺○東撫福奏籌解各欵餉銀片○又奏叅革已故知縣片○豫撫裕奏查明各屬交代已未結起數摺○川督劉奏籌解出使經費摺○又奏籌解内務府經費摺○又奏附解三成罰欵片○○山西學政臣王廷相跪奏爲晉省歲科兩試一律完竣恭摺具陳仰祈聖鑒事竊臣於去歲五月在大同府謹將歲試完竣曁依次接辦北路科試具報聲明在案嗣北路大朔甯保代忻各屬試竣旋省接考遺才文武榜發出試汾州府解州平陽府並於解州謂考浦州一府於平陽調考絳霍隰三直隸州事竣歲杪旋省今春遞試絳州潞安沁州兩府一州四月初回省接試太原一府並調試遼平二州現在通省科試告蕆口分托和二廳謹遵前次諭旨各取進一名綏遠太原兩處駐防旗童曁各屬文童俱如額取進臣關防内外逐處加嚴務使弭隙於先無間可抵各棚士子均恪守塲規尙無弊竇維杜抑倖進所以鼓勵眞才而甄選止在一時培植須由平日民風之厚薄人力之盛衰以及吏治之清濁其端皆基於學校其責悉萃於學臣每思副職之難深滋兢惕伏查晉省土厚水清風氣敦樸歴代人物如漢之霍光張安世唐之狄仁傑裴度宋之司馬光趙鼎皆爲一世之才有宋以後學術大明明初儒臣薛瑄卓起專宗洛閩遺澤所漸嗣興人材益軌於正我朝名臣輩出如孫嘉淦之堅定于成龍之清剛以至陳廷敬吳琠之渾樸端雅其人皆生於深山邃壤之中而建樹閎遠誠由我國家培養之厚並運而興亦其先正流風所傳有以啓之也近雖災祲之餘浸不逮昔然各棚所見刻苦向學之士隨在而有若誘之以所能從範之以不可越扶翼有成其勢尙順臣惟擇其尤者送入省城令德書院並於各棚發落省城課試書院時每諭以聖門經學子夏所得最深論語子張篇許多粹言皆從六經融出史學則紀事始於史記編年始於通鑑而講學又肇自河汾諸學緣起皆自三晉有志向學宜精求先型所垂循途而進爲學腼培根柢爲文務究體裁要在博約兼該志期遠大諸生皆依依聽受無少倦容又原任大學士世閻敬鉤前在解州創立書局校刻宋臣司馬光資治通鑑及其文集並雜著數種類皆有裨實用又選刻格言十七種自近人論著讀書爲學門徑及先儒陸隴其張履祥等訓示弟子諸記述上至朱子語類而以我聖祖仁皇帝庭訓格言冠首選輯綦精揆其意蓋欲示晉學者效法先達以司馬光爲宗依諸家格言爲從事階級並使知我聖祖仁皇帝鴻謨丕烈直越古今實由懋學精修省察體驗而出多士欲效用隆盛規畫治安必不可一日忘學臣是以每令諸生研究格言各視性之所近精擇篤行以爲深造途轍凡此但因地制宜相機利導總期多士立定志趣勉爲體用一貫之學以仰副聖主作育人才至意臣經過地方去冬缺雪今春雨澤漸次均霑麥苗蘇潤春榖及時布種民情安謐堪以仰慰宸厪所有晋省歲科一律完竣理合繕摺具陳伏乞皇上聖鑒謹奏奉硃批知道了欽此○○福潤片再據藩司詳報籌措本年第三批京餉銀五萬兩委候補知縣陳伯和試用典史周澍霖管解又籌本年第三批邊防經費銀二萬兩委補用典史章功英管解均赴戶部交納又籌奉撥欠解吉林練餉提還備用海軍經費銀二萬兩委補用知縣楊先甲解赴海軍衙門交納又籌本年正月分黔省恊餉銀七千兩發交新泰厚號商匯至四川重慶府轉解貴州藩司衙門交納又據鹽運使詳報籌措本年第三批鹽課京餉銀二萬兩委候補鹽大使長源鹽經歴王宗煜管解又鹽商報効慶典經費銀四萬兩分作兩批委補用鹽大使蔣懋官周文保等管解均赴戶部交納又籌本年内務府經費銀五千兩委候補鹽大使蔣式璭解赴内務府交納又籌本年直隸剥船生息銀五十兩委候補鹽大使鄭觀仁解赴天津道衙門交納又據東海關監督禀報在於洋稅商局稅四成項下提撥天津機器局經費銀一萬兩委千總馬立功解赴津海關道衙門交納又遵照部撥提解减付神機營洋欵息銀五萬八百兩又在於第一百三十五結洋稅六成項下籌還神機營息借洋欵第九年第三期買磅不敷銀六千七百四士一兩一錢三分八厘六毫八絲六忽又在於洋稅六成及商局稅二成項下籌撥第九年第四期利銀七千三百五十兩均委分省補用知縣包家吉解赴江海關道衙門交納除分咨查照外謹附片陳明伏乞聖鑒謹奏奉硃批該衙門知道欽此○○福潤片再查前肥城縣已故知縣程西池交代案内除抵短欠司庫雜欵銀一千七十一兩一錢六分三厘該家屬於交代結報後陸續解過銀四百兩尙短交銀六百七十一兩一錢六分三厘屢催未據完解庫欵絲毫爲重未便再任宕延據藩臬兩司會詳前來相應請旨將前肥城縣已故知縣程西池暫行革職勒限兩個月令該家屬如數完繳倘能依限交清由奴才奏請開復逾限不完再行從嚴叅辦除咨部查照外謹附片具陳伏乞聖鑒訓示謹奏奉硃批著照所請該部知道欽此○○頭品頂戴河南巡撫奴才裕寛跪奏爲查明光緒十九年下半年豫省各屬已未結交代起數繕單彚報恭摺仰祈聖鑒事竊查豫省各州縣交代遵守二叅限期勒限清算每届半年彚奏一次歴經遵辦在案兹自光緒十九年七月初一日起至十二月三十日止又届半年期滿據署藩臬兩司造册詳報前來奴才覆加查核此次結報交代十九起欵項一律清楚尙無逾違二叅之限除將未滿初叅尙未算結各案飭司嚴催依限算明結報提清欠欵如有逾違照例叅辦並將已結各案催造册結分案咨部外所有光緒十九年下半年彚報已未結交代起數緣由理合敬繕清單恭呈御覽爲此專摺具陳伏乞皇上聖鑒謹奏奉硃批戶部知道單併發欽此○○革職留任太子少保四川總督臣劉秉璋跪奏爲委解出使經費徑赴江海關交納起程日期恭摺仰祈聖鑒事案據重慶關監督川東道黎庶昌詳稱前奉總理衙門札飭照章於所徵洋稅項下提撥出使各國經費解赴江海關備用因開辦之初章程示備如何扣提無案可循曾經詳請咨准戶部示覆援照宜昌關章程在所徵各項關稅項下除洋土藥稅兩項不提又除存票抵稅傾鎔折耗並關用經費外按實存銀兩分作拾成再以六成作十成扣算提出一成五厘銀作爲此項經費按結扣提並補提前届已徵未提之項以供要需等因兹查重慶關自光緒十七年正月二十一日各關第一百二十二結期内開辦起至十九年八月二十一日第一百三十二結止共收過各項稅銀三十七萬二千六百六十五兩六錢一分三厘除存票抵稅傾鎔折耗並關用經費外實存稅銀二十四萬六千一百二十七兩一分一毫七絲六忽照章統作十成核算仍再以六成作爲十成應提一成半出使經費銀二萬二千一百五十一兩四錢三分一厘一毫九絲八忽八微所需解費除援照定章卽在上次經費銀内如數扣提並不作正開支外現於光緒二十年三月二十日如數撥出委員解赴江海關交納此後每届四結一年期滿均照间源源提解俟關稅暢旺再行按結解交等情詳請奏咨前來臣覆核無異除分咨查照外理合恭摺具奏伏乞皇上聖鑒謹奏奉硃批該衙門知道欽此○○革職留任太子少保四川總督臣劉秉璋跪奏爲籌解光緒二十年分内務府經費委員起程日期恭摺仰祈聖鑒事竊查前准部咨另籌本年分内務府經費銀五十萬兩四川省飭解銀二萬兩行令於京恊各餉外無論何欵照數籌解等因遵查川省歴年奉派京恊各餉數至二百六十餘萬之多已將各庫搜羅迨盡其支絀情形屢經奏咨在案兹據布政使王毓藻詳稱現於川省徵收土稅項下動撥銀一萬兩按照新法平兌癹我匯解二批京餉委員候補知州林松燾承領定期於二十年四月初八日自川起程仍援照京餉各案將銀轉發日昇昌號匯解俟該員到京兌齊實銀解赴内務府交收以期迅速等情前來臣覆查無異除分咨外理合恭摺具陳伏乞皇上聖鑒謹奏奉硃批該衙門知道欽此○○劉秉璋片 
再據布政使王毓藻詳稱案准重慶關移解三成罰欵銀一十七兩三錢一分發交匯解二批京餉委員候補知州林松燾承領帶解至京赴總理衙門交收等情詳請奏咨前來臣覆核無異除分咨總理各國事務衙門曁戶部查照外理合附片具陳伏乞聖鑒謹 
奏奉硃批該衙門知道欽此 
 
