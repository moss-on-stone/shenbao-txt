# 1913 - 115 - 4914433

 

Page 1

 
 
[外論]  
俄於蒙藏關係及英人對蒙藏之議論（歐洲通信） 
西藏專使佐治野夫到森彼得堡俄政府宣言不能正式接待因有俄英千九百七年恊約俄固不能與藏有直接之外交也佐治野夫親告俄報記者謂彼來係代表逹賴喇嘛將與俄議西藏獨立並請英俄共保彼日携有新訂蒙藏連合互保之約該約共訂九條其第一第二兩條藏蒙互認爲獨立國完全脫去中國覊絆其第三第四兩條則爲擴張佛教及合力對内對外等事其第九條聲明此約以簽字之日卽爲有效俄人均謂蒙藏連合之约將令遠東情勢爲之一變逹賴喇嘛與呼圖克圖常以宗教勢力互相仇視中國利用借以駕馭蒙藏端胥在是今則此術不復再靈中已失其所持其對俄英方面亦殊有所影響此約在國際法上原無效力可言惟以中之積弱究無策取消之英俄兩國政府勢必以此再開談判誠以千九百七年恊約對於波斯方面意義明晰獨於西藏問題異常晦澀英必向俄求改此約而倫敦泰晤士報尤主持之時以派政治代表赴拉薩爲言歐報謡稱英俄爲蒙藏事已有新約此實不確惟英俄均有此意或不久即見諸事實耳佐治野夫之來於俄未始無益其不與以正式接待如蒙使杭逹者一面見好於英一面示惠於蒙其中大有作用俄知英欲亟改千九百七年恊約關於西藏一條而俄則要求並改關於波斯者數事英僅肯以承認蒙古特權與爲交換俄則謂蒙古問題與英無涉此其所以相持未發也俄報多稱政府對待藏使極爲得法其公布俄英恊約關於西藏始終不變以及俄無野心於藏均無一語反對有稱俄宜以波斯鐵路問題提出與英交換解决西藏條件者英報對此亦無拒絶之詞大約彼此皆相喻不言英俄千九百七年恊約改訂之時即中國屬地瓜分之時也最近倫敦泰晤士報著論略謂（此廓大之蒙古在歷史上以蠻悍著後卒爲中藩服今乃完全獨立中國領土裂去一部無待言矣上星期間英政府在下院所宣布者則於蒙古獨立實已確定不移俄蒙條约有曰蒙與中國立約或與他强立约云云以中國與他强並稱則上國權之關係早已去盡俄旣許蒙防阻中國駐兵殖民則中之於蒙尙何權利可言嗚呼中國大革命後所得第一結果卽爲失去蒙古此與土耳其往事何相似之甚耶在土在中率皆以革命增其貧弱此其原因有宜加深審者頃聞中國南方有少數人欲截留議員不到北京此與土之馬塞杜瓦人欲與他國連合以排本國自召分裂如出一轍蒙之附俄尤其餘事就中國地方派之舉動推測彼固無詞以責蒙古觀各省對待北京更足證明蒙之附俄出其本願非盡俄之運動蓋以中國本部尙欲分離則藩服更可先失當滿清之治蒙全係攝以威力革命旣起中央解體蒙復何所忌憚至於俄蒙訂約在俄則以中國侵犯商務上之利益爲詞此語英深信之中於鴉片條约不能履行是其明證况俄以國防論不能不亟注意中國殖民入外蒙者太多勢將延及西伯利亞其欲以外蒙爲中俄間之隔離物非過舉也有謂外蒙兵力將來亦足禍俄此何足懼世界進步終有階級蒙之不能禍俄亦若美洲紅種之不能禍美固無庸爲是杞憂矣俄蒙條约附件所與俄之利益太無限制然於英並無不便之處原可置之不論所不解考俄得利益雖多然無一字及於鐵道如張家口庫倫恪克圖全線皆在外蒙境内乃無規定 
 
 
 

Page 2

 
 
明文究爲何意外蒙境界約中亦未劃定彼稱蒙古似括全蒙不分内外而中國則謂内蒙歸依共和即外蒙亦有多數王公不認俄蒙條約然乎否乎中國輿圖以科布多列於内蒙是内蒙境地當以戈壁東南爲限此地多與北京及哈爾濱相近且去東清鐵道不遠日本勢所必爭卽不令爲俄得亦非中國所有有謂蒙藏條約佐治野夫實主其事然就拉薩條約言之藏無英之允許無權與他國訂約俄政府不願與藏直接談判佐治野夫當大失望須知俄對英之態度自千九百七年恊約後已大改變固不可再執往事以爲例也總之英欲以藏事不與俄生衝突當首先派政治代表赴拉薩並忠告中國不得併藏且尊重藏之自治若英一日不能與藏直接交涉無論如何俱在難境此英俄恊約之改訂有不可再緩者歟）閲此則英人對於蒙藏之用意及遠東國際上之感情不難得其概略也 
[時評]  
誤會嫌疑謡言默 
國之治也人各相見以心意見同則各出其坦白之心以相助意見異則各出其坦白之心以相辯各人坦白而後各相信任不坦白則各不信任各不信任而後各有誤會各有誤會而後各生嫌疑各生嫌疑而後各起謡言所謂穴空而風來物腐而蟲生者是也 
自民國成立以來南北間黨派間中央與地方間其不能各以坦白之心相見者固無可諱矣是故贛有爭省長之誤會而後有中央專斷地方抗命之嫌疑有中央專斷地方抗命之嫌疑而後有九江開戰之謡言魯有下動員令周張不相知之誤會而後有張勳附和宗社黨之嫌疑有張勳附和宗社黨之嫌疑而後有張勳造反之謡言南北各相誤會而後自宋案發有牽及北方重要人之嫌疑自卾亂破有牽及南方重要人之嫌張嫌疑旣生匪人乘間以圖利用而後有黎被刺袁被害太原兵變種種之謡言 
謡言屢起民心惶恐外人疑慮大局遂因之飄摇而不定然則欲大局之安固非先弭謡不可弭謡之法莫先各釋嫌疑釋嫌疑莫先免去誤會而各以坦白之心相示國事其庶幾 
[命令]  
四月十二日臨時大總統命令茲修正西藏第一届國會議員選舉日期令公布之此令 
殷承瓛授爲陸軍中將此令 
徐建國授爲陸軍少將此令 
李致梁授爲陸軍少將此令 
國務總理内務總長趙秉鈞吾稱據奉天都督兼署民政長張錫鑾呈請任命劉亥年爲營口警察廳長高雲崑爲安東警察廳長應照准此令 
國務總理内務總長趙秉鈞呈稱奉天都督兼署民政長張錫鑾呈請任命黄慶階爲安東水上警察廳長李萬勝爲遼河水上警察廳長應照准此令 
國務總理内務總長趙秉鈞吾稱據直隸都兼署民政長馮國璋呈請任命黄國璋爲實業司技正應照准此令 
陸軍總長叚祺瑞呈請任命黄安源爲福建都督府副官長俞紹瀛爲福建都督府軍務課課長朱景星署福建都督府軍需課課長沈珂爲福建都督府軍法課課長梁訓勤爲福建都督府軍醫課課長應照准此令 
陸軍總長叚祺瑞呈請授陳景烈爲陸軍憲兵少校劉月清楊銳鋒王兆鑾周光濂曾堪宇曾君典羅超元郭述嘉劉峯立劉稜余進美譚昌張焯姚慈第將平西樊鎮吴萬里劉崧申周家英趙百禄錢渭清黄繩武王學淡王灝丁福田斯資深陳肇英錢臯李金培萬振謝鼎洪士俊陳寳貞薛炯蔣普恩周幹吕俊愷錢向彬吴國棟周肇昌潘知來應磬葉英李家鼐彭周鼎爲陸軍步兵少校賀斌劉端趙南爲陸軍騎兵少校夏魁戴鴻渠雍秉鈞鄧鼎封王惟黄元祥林顯揚邵武陶允謙爲陸軍砲兵少校陳建猷朱鍊梁敏中爲陸軍工兵少校王崇年王候爲陸軍輜重兵少校應照准此令 
海軍總長劉冠雄呈請任命王兼知爲視察蕭寳珩周光祖爲副官陳壽彭劉勛名爲科長應照准此令 
司法總長許世英呈稱照章先選司法部並京師各級法院職員分赴東西各國練習司法及司法行政事務擬派司法部司長駱通前往美國總檢察廳檢查官張祥麟前往法國司法部編纂何炳麟前往英國京師地方審判廳長周澤春前往德國司法部參事王黻曁署大理院推事莊景珂總檢察廳檢察官汪澤祖京師高等審判廳推事郁華京師地方檢察廳檢察長蔣棻前往日本均爲修習實務員應照准此令 
司法總長許世英呈請任命王倫章署奉天地方審判廳長邱廷舉署奉天地方檢察廳檢察長許維瑜爲奉天高等審判廳書記官長吴肇和爲奉天高等檢察廳書記官長應照准此令 
司法總長許世英吴請任命李兆泰胡登第署直隸高等審判廳推事馮照運署直隸高等檢察廳檢察官杜蔭溥署直隸天津第一初級審判廳推事宋景春署直隸天津第一初級檢察廳檢察官應照准此令 
[專電]  
　　北京電 
　　駐京俄使照會外部詰問何故中政府近遣大兵馳赴内蒙是否與俄宣戰或志在攻庫請速答覆云云 
　　北京電 
　　接俄京電稱俄提督羅默尼亞新建對華八大方針極爲俄皇所欣賞議卽實行惟内容甚秘不能探悉 
　　北京電 
　　接柏林使來電上月有某某二國致函德政府請其立約反對中華民國德國卽嚴詞駁之 
　　哈爾濱電 
　　俄商近在庫倫南段某山開挖金礦未咨活佛故逆佛大爲不悦頗有悔意 
　　奉天電 
　　馮麟閣已統率軍隊赴洮南駐守以備抵禦庫匪 
　　南京電 
　　應省長電覆國務院江北設置觀察使問題刻已提交省議會一俟議决當再呈覆 
　　南京電 
　　應省長昨電國務院謂地方總董鄉董處於自治行政地位倘有爲不行爲之義務者應如何辦理請示遵照 
　　南京電 
　　應省長現定蘇省費派遣留學歐美日本學生規程及給費方法特飭各縣知事即行查照公布 
　　南京電 
　　昨程都督家眷赴滬 
　　南京電 
　　講武堂定於二十日考試屬官 
　　南昌電 
　　潯事未靖兵警戒嚴十一夜全城電燈忽黑防患尤嚴陳廷訓電撥警廳巡邏第二隊下潯李督以省城重要未准 
　　南昌電 
　　李督以軍政司長吴介璋赴京代表回贛需時委俞應麓接充又令警視廳擇地遷讓築省會議塲又咨復議會裁撤交涉司 
　　杭州電 
　　趙某來浙運動選黎爲總統軍警各界體反對 
　　杭州電 
　　商界倡公益保商團圖抗官廳已令解散 
[特約路透電]  
　　北京電 
　　今昨兩日外間纷傳孫中山已决意爲候選總統 
　　北京電 
　　昨日國會開準備會殊無秩序有議員多人未待議决一事卽相率出會 
　　北京電 
　　各省已捐集洋四千元舉派代表赴英磋商禁煙事宜已舉前充全國禁煙會主席袁總統軍事顧問張君任此四月十一日張君接丁韙良君來電催其速行故張君定於四月二十九日啓程並已准假三月 
　　開封電 
　　洛潼鐵路公司會議三日到會股東約二百人多數主張以此路歸政府管理由洛陽至鐵門一段計長一百里現已開車鐵門以上之二百里正在敷設路洛潼一線全由華人管理現議將該路作爲議築海蘭鐵路之一部分海蘭鐵路東叚之總辦茲寓開封府正在籌畫興工進行事宜 
　　開封電 
　　今日下午（十三日）此間城外槍斃匪人十六名　　成都電 
　　打箭爐文武華員對於戰務頗持悲觀皆恐東藏難以久保上年彼等皆存輕敵之心本年則有畏敵之態彼等悲觀之發乃由新軍過劣之故川政府近曾解洋十萬圓至藏以充軍餉 
　　成都電 
　　紙幣仍須折價每元僅直現洋八角三分 
　　成都電 
　　法總領事龐斯唐底君已由鹽源縣行抵冕寗縣　祼部落所在之地向無外人足跡該領事此次竟取道過之今由西路向打箭爐進發 
　　蘭州電 
　　此間近降大雪農田受益非尠可望豐收趙都督現有退志 
　　東京電 
　　日人對於美國開列福利亞州擬定排日律例一舉激刺日甚日本各商會曾於今晨（十二） 
開會計論對付方法即經通過反對該移民議案之嚴厲决議繼乃致電舊金山及洛斯安其爾兩處商會陳明開列福利亞州此舉實與美日商業大有影響各政黨對於此事亦頗注意已派代表謁見首相及外務大臣促請設法保全日本之條約權利今晚外務省已命駐美大使珍田子爵正式向美政府詰問此事 
[譯電]  
　　倫敦電 
　　要求女子參政權之黨魁潘克赫斯特夫人定罪入獄後吏每日輒選最精緻之食品送入室内夫人不以手觸終日惟飲清水少許 
　　鈕約電 
　　美國財政家摩干之靈櫬已由羅馬運至鈕約港内各船悉下半旗靈櫬現厝該氏博物院之花亭中以便親友吊奠已定於星期一日安葬 
　　柏林電 
　　德國國會豫算股員會討論陸軍豫算案時中央急進黨要求减少德國各邦王公之副官雖經陸軍大臣反對仍由該股員會採納此議　　倫敦電 
　　路透電社得悉時晚（十一日）據芒京官電聲稱芒政府現擬研究列强提出賠出賠償芒國委棄斯克太里之損失條件俄國之文告外交界中皆以爲極可慶幸之事現料議和草欵下星期内可以簽押英國外相葛雷君已與法國駐英大使康邦君同赴巴黎外間皆以此爲大局進步之證 
　　柏林電 
　　意奥兩國現正與俄國磋商賠償芒國委棄斯克太里之損失問題列强代表將於本月十八日在巴黎召集大會由法國外務部大臣闢匈君主席解决巴爾幹戰爭之財政問題 
　　塞京電 
　　據各報載稱塞政府已命斯克太里之軍停止進攻各商工總會已宣布抵制奥貨各銀行决議若奥國仍持排塞態度則將停止與購辦奥貨之商家往來 
　　倫敦電 
　　歐洲各報皆稱布爾茄利亞與希臘兩國皆在豫備戰事以爲佔領蕯洛里卡之後盾各報並謂布塞兩國恐因互爭摩拉斯底爾一地之所有權而起衝突 
　　芒京電 
　　芒王游護送麵粉艇三隻已爲封鎖安底伐里之列强艦隊拘獲 
　　哇太　電 
　　坎拿大保守黨各報宣稱上議院自由黨之大多數如否認海軍議案則將設法改革上議院伯以下議院之主意爲重云 
[要聞一]  
中華民國第一次國會開幕紀 
本月八號正式國會行開幕典禮茲將一切情形誌之於左 
　　會塲之布置 
　　是日國會開院典禮卽在衆議院議場舉行八鐘以後順治門内外及象坊橋馬路一帶卽分布兵警衆議院門首（卽財政學堂）飾以五彩牌坊九時許兩院議員及中外人士之參觀者陸續蒞場凡參觀人入門之時發給紀念章一枚議員則皆佩帶徽章議場旁聽席内所有中外男女來賓於未開會之前卽異常擁擠後至者均無立足地十鐘二刻遂振鈴開會軍樂隊在議場門外依次作樂秩序尙稱整齊 
　　開會之情形 
　　十鐘二刻開會兩院議員及國務員政府委員籌備國會事務員依次列席先由籌備國會事務局委員長施愚報告民國國會今日成立實爲前古未有之盛典並報告今日舉行國會開會禮報告之後由籌辦國會事務員顧鼇扶請一年齒最長之議員就臨時主席坐位議場羣起拍掌聲震字外主席就位後委託林長民宣讀開會詞讀畢由主席率同到會諸人齊向國旗行三鞠躬禮畢由主席宣布散會遂同在樓外攝影 
　　兩院議員之人數 
　　兩院議員之人數外間傳説不一有謂僅三百餘人者有謂已足過半數者昨據籌備國會委員長施愚氏報告謂參議院到者一百七十七人衆議院到者五百人合計共六百七十七人昨日出席者雖未詳細調查然議場已爲之滿大约必在六百以上之數云 
　　臨時主席之人物 
　　臨時主席前經議定由議員中推舉一年長者充之嗣經籌備國會事務局按册調查惟雲南參議員楊瓊年齒最長現年六十八歲遂被推定昨在議場報告一切其精神尙爲可觀 
　　政府出席之人物 
　　是日出席者國務員總理趙秉鈞外交總長陸徵祥陸軍總長段祺瑞海軍總長劉冠雄司法總長許世英農林總長陳振先交通總長朱啓鈐大總統代表爲總統府秘書長梁士詒籌備國會局長施愚局員顧鼇 
　　國會開會詞　 
　　維中華民國二年四月八日爲我正式國會第一次開院之辰參議院衆議院議員集禮堂舉盛典謹爲詞以致其忱曰視聽自天默定下民億兆有與於天下權不自於今人帝制久敝拂於民意付託之重乃及多士衆好衆惡多士赴之衆志衆口多士表之張弛歛縱爲 
 
 
 

Page 3

 
 
天下控緩急疾徐爲天下樞興歟廢歟安歟危歟禍福是共功罪之尸能無懼哉於乎多難興邦愓厲蒙嘏當茲締造敢伸吾籲 
願我一國制其中權願我五族正其黨偏 
大穰陽雨農首稷先士樂其業賈安其廛無政不舉無隐不宣章皇發越吾言洋洋逖聽遠慕四鄰我臧舊邦新命悠久無疆凡百君子孰敢怠荒 
　　大總統頌詞 
　　中華民國二年四月八日我中華民國第一次國會正式成立此實四千餘年歷史上莫大之光榮四萬人億萬年之幸福世凱亦國民一分子當與諸君子同深慶幸念我共和民國由於四萬萬人民之心理所締造正式國會亦本於四萬萬人民心理所結合則國家主權當然歸之國民全體但自民國成立迄今一年所謂國民直接委任之機關事實上尙未完備今日國會諸議員係國民直接選舉卽係國民直接委任從此共和國之實體藉以表現統治權之運用亦賴以圓滿進行諸君子皆識時俊傑必能各紓讜論爲國忠謀從此中華民國之邦基益加鞏固五大族人民之幸福日見增進同心恊力以造成至强大之民國使五色國旗常照耀於神州大陸是則世凱與諸君子所私心企禱者也謹致頌曰中華民國萬歲民國國會萬歲 
　　總統不蒞會之真相 
　　外間久有大總統於今日不蒞會之説於是有妄相揣測者謂袁總統爲有恐怖暗殺之心不敢至院茲據本報查悉大總統於前數日曾派梁秘書長等分往各黨商議開院之日總統是否須親身到院國民黨議員力阻謂照各共和國成例大總統無親臨國會之事實以免政府與國會聲氣相混且援法美兩國之例以証之故總統遂不赴會云 
　　西人參觀者之談話 
　　記者出議場後遇二西人立談半時之久據言今日秩序不紊佈置得法深爲贊美記者引大總統頌詞未宣讀及有人不脫帽高聲對語二事爲恨渠言無論在何國議場中凡遇大典禮均不免有缺點祇求無傷大體已足矣措詞權恭然窺其語意實不免微帶諷意也 
[國會聲中之承認問題]  
　　美國擬於昨日乘我國正式國會開幕之期承認民國旋以種種關係不果發表各節已誌昨報茲據外交界最確實消息分述關於承認問題近情如下 
[（一）美人首倡承認之用意]  
　　美國承認説日來喧傳中外昨忽改期一般輿論多謂美欲覘我國果否有自治能力以及國會能否維持大局故稍待時日以决取舍至美之首倡承認説以中國時局危險萬分南北意見始終不一使不設法以提醒中國人之自愛心内亂頻仍外侮交至中國將永無治安之一日故特首倡承認説以爲各國倡使中國知所自警故承認而寓有警勸之意云 
[（二）美國承認之表示]  
　　美國雖未正式承認民國然昨聞美新大總統承認民國訓電以及承認國書均於日前到京並卽時由美駐京公使轉逹該國政府意於大總統謂美政府決計承認惟須俟正式國會開議國會正副議長舉之以及選舉總統問題次第解决後方行正式呈遞承認國書至本月初八日不過爲正式國會行開院禮日期遽行承認殊非所以昭鄭重故暫行從緩云云又據云美政府已有電致袁總統表示承認之意電由駐京美公使轉呈其措辭與上同云 
[（三）三國之批同時承認]  
　　美國之首倡承認各國多爲所動其與我國邦交較睦以及國體相同之國類無不欲步美之後塵以故荷蘭丹墨日來頗思與美同時承認至葡萄牙爲歐西最新之共和國與我國甚表同情故亦决意承認云 
[（四）德人承認之動機]  
　　昨德外交次長在下議院宣言謂各國皆有承認之意且曾彼此恊商作一致進行以免前後參差云云是德人早露承認之意昨德駐北京公使晤前參議院長吴景廉氏談及承認問題謂美國承認民國德人早有所聞惟未識民國國會議員已否多數到京能否選出議長刻期開議如能則民國國會正式成立本使當電本國政府請示關於承認問題之辦法云云吴氏答以國會議員到者已居多數當可選舉議長開議各節德使頗信聞昨電該國政府請示辦法不日覆電到京德亦當有所表示矣 
[（五）日人之觀望]  
　　此次美國之首倡承認各國無公然反對者日本雖未反對而居心頗不测聞昨駐北京日使往謁趙總理訊以美國承認情形並謂美之承認中國中國允美國以若干承認條件是否屬實云云趙總理答以美之承認並無條件純係美之厚誼云云日使終不信亦可知日人對承認問題之態度矣 
[承認與議會之關係]  
　　路透電有美於初八日正式承認中華民國之説昨日駐京美國代理公使並未表示此等意思據聞初七日梁士詒特訪美使詢問美使答復奉本國訓令須俟中國兩院完全成立後乃能正式表示故據公使所解釋必須兩院到院人數確逹半數以上議長舉定乃能謂之完全成立也 
駐美公使張蔭棠共有三電到京第一電稱美政府候初八日開院後之情形完善乃能承認第二電謂此問題衆宋案及總統問題有關係第三電稱須俟國會完全成立正如美使所述 
德皇現方出巡得美大總統威爾遜君勸告電後有電答復甚表愉悦贊成之意惟稱俟回都後與大宰相相商乃能决定云 
[商稅徵收局之整頓法]  
向來崇文門稅務弊端百出除小本經商及内部執事人等通同舞弊不計外其餘商稅偷漏最大之弊約有三端（一）郵政局之影射（二）公使館之影射（三）三聯單之影射此三項之中第一項多半細軟物件第二項及第三項則因有交涉在内向來崇文門執事人等多半不敢深究因之奸商滑賈藉是影射朦混者實繁有徒尤爲弊端之最大者現商稅局陸局長發布三項告示如左 
[關於整頓郵政局之布告]  
　　照得國家設關搉徵毫釐爲重本局經徵百貨稅課每屆開關之初不憚苦口婆心反覆告誠乃奸商不明公理往往靳惜小費輾轉漏越倖而獲免百金成本所省亦祗三金不幸弋獲到案重則全數充公輕亦十倍罰辦試爲爾等詳加權衡所傷實多且一經到官顔面何存念爾等小本經紀類多不諳稅章特再申明限制此後凡由郵政局運京之貨必須直出崇文門投局執稅其遶出他途者雖據本商聲稱回舗取錢甚或託稱爲人少帶然舍近趨遠情弊已屬顯然本局祗能照章罰辦概不得稍從末減再歷次拿獲到案之漏稅貨物無不口稱已由郵局包稅不知郵局所包乃沿途關搉之稅並非本局落地之稅爲此合行布告此後無論何處商販凡由郵局取回貨物均須先行投報本局照章納稅倘敢違誤定以私論爾各商販其各一體遵照特此布告 
[關於限制使館用品之公文]  
　　爲令知事各國使館與衛兵用品運送入京雖應照章免稅惟事關國課不得不妥籌限制杜絶弊端嗣後凡使館運貨入京須向押運人丁索取使舘正式照據照據須註明物類數目並有使館圖印方准放行並將此項照據隨時送局編造表册以資考查而免冐託朦混等弊如係洋人押運言語不通須用手號指示取其官長蓋戳字據之意倘該押送洋人不遵辦法動起野蠻擅將物品携去卽飭差跟隨查明其卸貨之地報告本局以便與之交涉可也 
[關於整頓三聯單之布告]  
　　照得向來洋商販運土貨出口持有三聯單者應將該貨物名目件數斤重填寫清楚如有沿途洒賣並不出口者一經查出卽將原貨充公載在约章歷辦在案乃近有無業商人任意取 
巧希國省稅於聯單内某項貨物雖經填寫而件數斤數竟或用紙條浮粘聯單之上影射漏稅冐混洋商致稅課上大受影響亟應嚴禁合行布告嗣後無論華洋各商如有持三聯單運土貨出口者務須遵照定章於起用聯單時將貨物名目件數斤重一律據實呈報以便填寫單内倘有仍前冒混希圖省稅並以聯單貨物在中途酒賣者經本局查出定卽按照約章將原貨充公其各凛之 
[雜評一（無名）]  
　　日美之新交涉 
　　日一與美國以爭太平洋勢力之故常有齟齬今日本商會又因加利福尼省新訂排日之法律因之大動公憤是日美日後衝突之事勢必未已而日美均爲我宜聯之國處其間者當審慎而留意之也 
　　巴爾幹之和局 
　　巴爾幹之和局有望矣芒國雖不屈於列强之武力示威而實不能不屈於列强之財政示威可知國家之財政有時其權力實重於兵力也俄旣不能屈芒以招斯拉夫人之怨又不能脫離列强一致之行動以自處於孤勢俄於此事調停亦苦矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
憲法研究員被捕紀 
黑龍江都督宋小濂電舉榮陞爲憲法研究會委員榮陞本爲黑龍江都督府之秘書兼洋務局參事係宋小濂之紅人向在黑龍江爲宋辦機關報又爲發起統一黨支部後併入共和黨之健將也此次被舉來京研究憲法寓西河沿迎賓館頗爲得意出入八大胡同極形闊綽不意昨日天方黎明忽有北京探訪局偵探馬儒臣帶領巡警多人將榮拿去解送巡警廳看管聞榮被獲原因係有人挾嫌在奉天都督張錫鑾處告密謂榮係宗社黨來京圖謀不軌張督不察虚實立卽電陳大總統當飭内務部嚴拿固不知榮係黑龍江所特舉之憲法研究員也現已有人託王揖唐君爲之疏通或可保釋聞榮平日長於運動在黑龍江屢爲人所攻擊今又誣以宗社黨榮之爲人固可知而人心亦太叵測矣 
另一訪函云前日奉天都督張錫鑾有密電到京謂頃搜獲宗社黨憑據其首領係榮孟枚卽榮陞見黑龍江舉爲研究憲法員在京請卽就近逮捕等語總統接電後即飭令警局於八日早在迎賓館將榮捕獲暫爲覊押一面電令奉督將所有證據迅速送京再行審訊是否確實姑誌之以觀其後 
[鄂省改進團是風潮餘波]  
　　季杜之近狀 
　　第八師長季雨霖因改進團事敗携眷潛逃其留省司令部及住宅均經查抄發封該宅内有季親屬數人曾經逮案押於軍法處現聞有人爲季緩頰謂渠旣逃卽可不必深咎黎公亦以季薄有功勩若以嚴法相繩論者必謂有意刻待功人激使謀變故飭將其親屬開釋被拿之旅長杜武庫亦有生機决不致置之於死地（前報謂已處决係誤傳）現處軍牢優待室仍派人服役　　牽涉者之釋放 
　　此次牽涉都督府内人員甚多除武吕雷三參議外更有參議劉某亦已携眷遠遁當日黎公飭衛軍在本府捕拿某員時各員得信莫不詫異其懷鬼胎懼牽連者無不立遁聞有某員素爲黎公所愛重亦在團中授有僞職經軍務課長揮衆就府中將某捕獲面見黎公訊斥一番飭釋其縛而縱之某會意卽行朿裝離鄂又聞某勳位巨子亦就捕由軍法處長程漢卿作主擅自開釋又傳省議會議員某及漢口某報記者某某二君亦涉嫌疑被捕旋卽釋放總之此次有關係諸人牽涉甚多亦有被人强誣陷害者幸黎公鑒於殺張振武覆轍不敢輕辦故有名之人多獲倖免云 
　　楊團長潛逃 
　　駐防德安第三師師長王安瀾昨電都督府云第十團團長楊某昨忽潛逃不知去向大約亦因牽連改進團事有所懼怯也該團長曾携餉而逃故已通電各省緝拿連日軍界因省垣防衛咸恃寗軍都督府守衛則陸軍學生咸謂黎公已明表不信任彼等態度頗有憤言昨黎公特復命令第一師放哨查街又將最涉嫌疑之前八師二十九團官佐派充徵兵局經辦征兵事務軍界始息閑言刻各軍營中皆設有改過欄凡軍人爲亂黨勾結曾得徽章符號證據之類者着自行投入欄内以便焚燬從寛不究否則查獲以軍法從事斯亦弭亂之一道也 
　　機關又破獲一處 
　　亂黨機關破獲已如此之多乃七號又在吃水井查獲一處捕得二人及逆據等件訊係會匪一流亦改進團所招致多散住客棧因之當道益决計封閉客棧令其開設於指定地點聞自實行取締客棧以來住棧庽公已突減三萬餘人矣 
[湘省會紀事]  
　　聯合會代表舉定 
　　湖南省議會前接廣東省議會發起各省議會聯合會齊集地點暫定天津每省派二人四月咸日以前到津各電後當卽全體議决表示同意於本月二號在本會議場投票選舉代表二人計出席議員六十五人用無記名連記投票法每票書被選人二人姓名開票後戴君丹誠得三十五票唐君瞻雲得二十九票爲比較多數當選爲聯合會代表尅日出發除電逹廣東曁各省外並咨報都督查照矣 
　　參議員一覽表 
　　彭邦棟周震鱗黎尙斐田永正李漢丞胡瑛吴景鴻陳煥南盛時向乃祺按湘省叅議員額定十名此次所舉出者全係國民黨黨員 
[湖南學界之悲觀]  
　　女學界之新潮流 
　　湘省女學有周南女學公立第一女子師範培德女學等校向來持稳重主義學生多謹飭一流無干預政治思想及唐羣英張漢英諸人回湘大倡女子參政同盟會及勸入中國社會黨之議而後女學界之新潮流大起唐張之次又有王先煥曾傳芬輩亦爲主張活動女界之一派一有不合卽以全省女界之名義參政同盟會之勢力發公啓開大會派代表詰問都督勞怨在所不辭唐羣英自與長沙報交涉後省中女學校長或主任莫不借重諸人以爲擴張女學之預備唐張王曾諸人旣得各校推崇益毅然以發逹女權自任以近來新發現之事實言之自强女學原以禀請教育司合併於潤德女學教育司已經批准有案唐張諸人不服以女界全體名義開會反對風潮至今未已富强女學侵占積誠中學之校址諸人力助富强女校亦以女界全體名義開會反對迄未息事女子中學因爭占地址與城董事會衝突又生出一絶大交涉此三校風潮諸人均以破壞女學毆毁物件爲詞呈請行政官廳查究昨教育司批女子中學與城董事會衝突一事云查此案已經本司飭員會同該區警署查明並無城董會二百餘人毆毁物件如來呈及失單所呈各節且查寳南街慶宅久經城董事會指定作爲會場有案可稽該校遷入並未俟都督批示指定所請查究追賠各節應無庸議此批失單發還此項批示發表後該校不服擬再向爭執務求逹到目的云 
　　男學界之暗潮流 
　　湘省因遣送留學生一案疊起風潮昨經教育司考試高材生一項定額三十名西南兩路之人以爲憑學考取必爲中路人所戰勝此次考取各生之案尚未發出早爲南西兩路人所探悉西路人曾開會反對擬定抵制方法已誌前報刻下西南兩路在外流言謂此次之案又是大不公平某某係某所關説某某又係某所運動事之確否雖無從查究而此等事實料亦在所不免惟西路之人生此暗潮其爲心存界限則不問可知聞此暗潮甚形激烈故前月二十五六號考試之案至今擱未發出蓋恐西南兩路之人又羣起攻之云 
[邊藏之和平消息]  
尹鎮撫使前奉大總統電接江孜監督史悠明電據稱逹賴近欲與我和好已派頭等番官三人由拉薩東到昌都並將邊西一帶番官撤回一面睛由川邊鎮撫使速派員前往該處與番官直接會商善後一切事宜云云鎮撫使得電後卽派李育仁爲招撫使以礦務局長王鑑清副之並調雅江縣知事鄧祖望一同前往因該知事前駐藏甚久熟習藏情不日卽將首途刻尹鎮撫使已將以上情形電覆北京袁總統矣 
[香港泰安輪船大劫案]  
益安輪船公司來往香港江門甘竹等埠之泰安輪船本月二號晚七點鐘由港開往江門行抵汲水門外大産附近時忽有搭客二名由第四號房突出發一暗號船中匪黨共四十九名一齊動手將船上銀兩等物搶刧一空茲查遇事之夕船上有搭客四百餘名動輪後辦房各伴即往收各客脚費收畢卽往船主處報數時已近十句鐘矣詎意有匪徒二名由第四號房突出紏同黨羽拔出手鎗將船主堪士與大伙大車等緊禁一隅該船副舵工阿錦因與匪黨糾纒致受重傷旋卽殞命身中七鎗有搭客一人因拒匪搜羅亦匪鎗斃故共鎗斃二人該船有水手六名有四名爲匪所傷匪等將船主拘禁後卽派人司機派人把舵派人充當水手船上各項人員匪黨中無一不備其餘之匪則將全船搭客傾箱倒篋如有銀兩貴重等物則取之如洋氈衣服及重笨等物均不動搭客中有三名拒搜内有一人爲匪鎗斃餘二名則爲匪所傷匪等共得贜二三萬元之譜刧掠畢即將船駛埋西鄉南頭附近之沙灘上隨卽有長龍二艘向該輪鼓棹而來匪徒即將所掠得之贜物搬下船中然後泛棹向大産後而去泰安輸終夜停於沙灘之上迨至天明後明順漢小輪之助始能脫險隨卽駛回香港在兵艦下礎之處停泊片時然後駛回利記碼頭俾各客登岸受傷之三人則用帆布車舁往國家醫院調治被轟斃之舵工與搭客一名則用木箱舁往殮房查被轟斃之搭客乃一苦力者流年纔弱冠水巡房之帮辦嘉氏與威路士列等差現正奉命將案研究謂匪等之所以赴搭頭等客位者實欲免被差嚴搜耳且該處離吊橋與船主房不遠易於動手故也惟該船之買辦謂現尙未將此事報知華官惟已報知香港船政道署現本港警察部已懸紅二千元購拿查該晚泰安輪無西人搭客祇有一傳教之西婦而已據稱未遇事之前船上並無可疑之形跡惟到十點鐘附近時則聞船面有喊叫之聲繼則鎗聲彼即知有異未幾卽有彈子一顆由窗而入隨卽有匪五人入内彼卽勸匪等不可放槍并謂彼有金鏢一枚及銀兩等物可以取去匪等卽如其言彼隨卽往華婦之艙内匪徒見之卽着彼將其鄰房之櫃扭開緣若輩并無外國鎖匙故也匪等隨又將該婦帶往船主之房見船主大伙大車均被因於此匪等謂該婦曰如各人不與抗拒彼則定不傷人該西婦謂各匪均甚文雅并無兇惡之氣象匪徒臨去時將船上之機器電機略爲毁壞使船上黑暗無光幸該船之機師旋卽將左便之機修妥能令該船行駛返回香港也該婦謂匪等均佩有三四枝短鎗有用紅繩繫於臂上者有佩在腰際者此後凡船隻離港須嚴行查搜方可云云該船之機器師麥加利謂匪徒中有衣西裝者有衣唐裝者刧去彼銀二百一十元及樹膠股票數張值銀四五百元匪黨之頭目則西衣裝甚文雅曾對麥等云彼曾在南斐洲五年緬甸一年隨以手槍向來恐嚇詢麥是否英人麥答曰然彼又詢麥是否日人麥答曰不是彼曰如此甚好因余在斐洲時曾爲日人所撻如汝是日人則定行將汝鎗斃麥又云此刧案是在本港口外而出并非在西江緣自前時紹安輪船被刦後中國政府派有魚雷船一艘在西江巡邏匪徒知之故不在西江上行刦云云昨日上午梅督偕同馬正警道敬副警道總偵探哥立列等差多勒數人親臨泰安輪察視一切又聞是夜九點鐘被刦至翌早四點鐘匪乃携贓而去船中有某客素識一匪乃喚其名遂爲别匪推之下海鎗斃一水手一巡城馬傷三人此次刧去紙幣一大革囊銀幣數籮金銀首飾無數現尙未查確大約總在十萬元以上其所以得飽掠者因搜索四次船主大夥均被縛司更印人亦被鎖置房内匪臨行時欲盡將舵機毁去使不能移動後有一匪謂須保全八百餘人生命乃罷手據警差謂匪等於當日下午已登船藏帶軍械者婦人四名小童二名均有膽略禮拜四日泰安未到之先船頭官已命各輪備足軍火以防不測至於匪等逃往何處現尙不知其實又聞匪等四十餘人路經新安永福鄉滿身泥濘被鄉民追至南頭獲匪六名傷十餘名 
　　輿論之研究 
　　是案之異點（一）被刧之地係英界（二）刧匪所用皆新式鎗在香港運落（三）並無外匪接濟（四）刧匪中竟有善操英語而安慰洋人者（五）刦匪而有保護同舟外人生命之智識又能分其所刦之欵列作卹死費補傷費賞耗費以上五事足以證明事實之離奇而其影響於華僑回國甚大粤省華僑以四邑人爲最多（卽新會新寗開平恩平）泰安被刦者亦皆四邑之人據香港最近之調查本月内歸國華僑之多爲三年以來所未見又四邑人之在粤者紛紛電請華僑回國組織實業如黄浦及大沙頭開作商埠之類所以華僑趁此清明時節買棹歸來又有因革命成功之故携欵回鄉營謀種種事業故被刧之欵較多吃此一驚又將相戒裹足矣 
　　獲匪之電告 
　　都督護軍使内務司外交司廣肇羅綏靖處鑒江日探得有刧香港泰安輪船匪數十名竄入縣境被西鄉團練擊散分竄南頭附城各處飛飭軍警團練分路截拿登時獲匪練桂標陳明基葉錦光郭權陳福全衛福六名均外縣人訊供狡展有線人指認係屬真賊現仍搜拿餘匪詳細情形另呈謹先電聞新安縣印支 
[江縣省議會之悲觀]  
省議會於十二日上午九時開學務審查會到會審查員尙足法定人數此實近日不常見之事下午一時除開財政審查會外又開各股審查會茲列財政審查會審查各案如下（一）江蘇銀行二年度預算及元年度决算案（二）都督交復議實行裁撤常關案（三）潘議員寳坤提議劃分地方稅案（四）俞議員仁愈提議革除各縣催輸吏改良征收辦法案（五）趙議員應榆等提議擬將各縣忙漕歸巿董事會及鄉董按區征取銷糧書陋規案（六）任議員桂森等提議加征忙漕附加稅以爲巿鄉行政公費案（七）崇明與吴縣太倉互爭原撥書院善堂公産案（八）太倉爭執弇義塾公田案（九）奉賢豐備田租劃歸備荒案聞民政署交來民國二年上半年概算案及元年决算案尚未交議議員中已有暗中運動錢副議長將此案預備打銷並不交付審查又有謂省會成立一月有餘提議各事尙一件未見議决者此案關係極重不可不具書質問者衆極贊成此説聞質問書不日函送矣至許議長鼎霖於本月八號轉假後計期十二日當可銷假今已届期尙未到會云 
[地方通信]  
南京 
　　劃定蘇省水警兩廳區域 
　　江蘇全省水師前由海軍内務兩部議决一律改編水上警察並已由袁總統任命廳長在案茲悉程都督已將第一第二兩廳區域規定長江外海等水師歸第一廳管轄蘇松常鎮太五屬之太湖内河滬防松軍飛划等二十營及淺水兵輪十餘艦均歸第二廳節制日内卽可實行矣 
[松江]  
　　獄犯又圖逃逸 
　　華亭縣獄逃脫命盜重犯三十八名後至今杳無蹤影該獄初因人數過衆尙就城北天倉衖底舊時婁縣所設習藝所内分禁一半所中人犯見大帮獄犯逃脫後官界了不在意黠犯徐鶴鳴戈阿四易振清金逖堂等遂亦從而生心前日夜分一鐘時預用薄鐵片斷栅欄之横閂匐匍至牆根潛伏四十八犯意圖偕逸隨用利剪鑿毁牆磗有聲沙沙然適支更人巡經牆外微聞聲息卽喚醒看役人等入内查視各犯譁然遁返籠内視牆脚已掘成一穴立即馳赴縣知事署禀報飛派小隊通夜守護翌晨謝知事提造意之徐鶴鳴等四犯加釘木銬諭飭嚴密看守 
　　中校運動會 
　　郡城中學校之運動會兩年以來因事未克踵行近定舊曆十三日仍假城南小校場開運動大會觀者賽者興會颷舉屆時必有一番熱鬧也 
　　撤消亭林商會 
　　公報載奉部咨凡有商會之地准設商事公斷處松商會遂將各鄉鎮已設商會地點逐一開報嗣部中查知亭林商會並未報部註册係屬私立因咨請應省長飭下華亭縣謝知事遵將該商會撤消 
[杭州]  
　　密拿九龍匪首王九如 
　　朱民政長訓令各縣知事云本年四月六日准都督函開四月二日參謀本部東日電開韌密頃據派探九龍山會匪諜報員報告查有該會匪首王九如籍隸直隸現充统轄各省宣撫使僞職係前清貢生軍營幕友出身年在三十左右身高四尺八寸面赤有鬚服褐色西衣確與宗社黨有密切關係近聞領到該黨滙欵二十萬兩爲運動軍隊之費有曾領過欵者因寗省戒嚴潛往湖北勾結軍隊希圖不軌等語據此電逹務希嚴密查辦以弭隐患等因到府准此除分行各營隊緝拿外相應函逹貴民政長請煩查照轉飭所屬一體嚴密查拿務獲究辦盼切施行等由准此除分令外合亟令仰該知事迅飭所屬一體嚴密緝拿究辦母稍疏懈 
　　平湖商團退伍記 
　　平湖商團成立以來迄今載餘閭閻深得保護之力現各團員所習各科均已完備經裔團總長吴樂天君分别考試昨日舉行第一次常備員退伍禮下午一時團員百餘人由總會荷鎗整隊至南門外校場齊集操演男女來寳數千人縣知事屠丙華君蒞場監視操演畢給發證書而散時已鳴鐘四下矣 
[湖南]  
　　茶業風潮未已 
　　湘省茶業連年虧累甚巨政府欲出而維持組織茶業總會而該會所訂章程甚形苛刻取締茶商甚嚴茶商不服羣起反對以致惹起風潮嗣經绅商實業司等調停今年暫照向章辦理而茶業總會不服調停欲照定章辦理各縣茶商代表初五日在賈公祠開會議决辦法如下（一）原章限定莊口今議决酌量變通（一）凡照原章應入股若干元者今議决一律減半（一）查照原章每莊只限三千箱今議决加至三千六百箱報告後茶户代表彭君國均起立謂茶業總會所發公啓内有已於三月二十日内由本會召集各縣代表全體議决數語國鈞當略爲聲明當三月二十日該總會派人持片來邀并未言及開會國鉝雖經到會然并無多人旣未正式談判所言各事卽屬個人私談該會謂爲代表議决殊屬無此道理其時又有某代表起立謂今日所懸開會次序單上並無代表字樣請問此會究屬何爲茶户代表能否發言旋由總會某君答覆謂旣屬研究利害自有發言權代表陳君璟賢謂總會本期昨日開會前日又宣告停止昨日晚間復又傳知仍定今日開會適才報告又云昨日已經開會决議數事此等辦法已屬不合乃各茶户代表要求發言而始言有發言權如此行爲直以各代表爲可欺該會旣屬無理我等何必與議不如散會言畢大衆拍掌乃大駡而散旋又由某君邀集各代表在春華樓開會議决對付方法數件（一）電致工商農林兩部請設法維持（一）今日卽公推代表謁見都督及各司司長陳明開會情形（一）通呈都督及各行政司署請取消茶業總會所訂苛章並另行派人接辦總會事務此項呈文明日（卽六日）午間卽行呈遞 
[雜評二默]  
　　張勳 
　　本月十號山理日報大東日報咸載在造謡可惡之新聞一則謂張軍統自駐軍兗州後保護地方甚力周都督於日前赴徐過兗與軍統極爲接洽今乃有造謡生事之徒希圖破壞張周之好飛短流長倘不詳察山東大局不無關碍云云觀此則知此種離間之謡言傳播已久而僞造宗社黨之告示適發現於是時其爲有心煽動顯然無疑乃不幸而軍部所下之動員令又各不相知幾至釀成張周交鬨之大禍吾不禁爲大局憂矣 
　　榮陞 
　　有九龍會卽九龍會之嫌疑犯有宗社黨卽有宗社黨之嫌疑犯張勳之嫌疑釋矣而黑龍江憲法研究員之嫌疑又譁然幾無人而不在嫌疑中也 
鄂省改進團之嫌疑犯黎公概置不究或亦安慰人心之一道歟 
　　逹賴求好之消息 
　　逹賴有求好意尹鎮撫已派員恊商此種消息何爲而來意者逹賴亦欲顯其愚弄之手叚歟據近數日來之確報藏番頑抗如故華兵被困如故絶無絲毫轉圜之希望我國人勿夢夢也 
　　泰安刦案之影響 
　　自泰安輪船大刦案發現後粤中人士惴惴以影響華僑爲憂謂華僑方以民國成立故咸欲携資回國以謀新事業聞此刦案恐將裹足也 
余謂刧案偶然事耳民國成立而事事腐敗如故斯乃華僑裹足之道歟 
 
 
 

Page 7

 
 
[本埠新聞]  
國民黨追悼宋鈍初君大會紀事 
昨日本埠國民黨交通部假靜安寺路張氏味蒞園爲宋鈍初君開追悼大會國民黨各支部均派代表到會民主黨亦有派代表與會者本埠各團體及各界男女來賓自上午八時起下午六時止統計約有二萬餘人誠空前之大會也茲將會場布置及開會致祭演説各情條列於後 
會場之布置張園門首紮有松柏牌坊一座上以黄白二花綴成追悼大會四字門内隙地蓋有極大蘆蓆棚一所佔地甚廣即係追悼會所會所門口又設白布牌坊一座靈座則設於中央靠壁中供宋君全身立像左供宋君被刺後赤身坐像右供宋君逝世後坐像各一四週亦均綴以松柏素花之屬花球花圈尤屬不少會所門外又以蘆蓆蓋成二亭一爲奏樂者所駐一爲發售宋漁父第一集及分贈宋君大政見之所而以安塏第爲休息室 
會場之職員據國民各交通部所發會場職員單主祭者爲黄克强君贊禮者爲居覺生君讀祝者爲汪洋君此外分招待糾察書記庶務會計五部招待部區而爲四以戴天仇王一亭君等二十員爲入場招待温秉忠唐露園君等二十員爲場内招待陳康藩黄襄君等二十員爲休息室招待張昭漢舒蕙　安士等十八員爲女招待糾察部區而爲二以陳英士于右任君等十九員爲場内糾察金鐵軍江確生君等十六員爲場外糾察書記部區爲二處以虞和甫君等七員爲簽名處張石麒君等十員爲記事處庶務部爲徐血兒君等七員會計部爲鄭熊丞朱善君二員 
開會之秩序上午十時十二時爲祭奠時間一奏樂二致祭者就位三主祭者宣告追悼大旨四讀祭文五奏樂 
六行禮（致祭者行三鞠躬禮）七奏樂八休息下午二時至五時止爲演説時間一奏樂二主席報告三孫中山君演説四黄克强君演説五各代表演説六來演演説七奏樂八休息五時至六時爲餘哀時間一彈琴二唱追悼歌三贈紀念品四奏樂散會 
祭奠之情形上午十時奏樂後由居覺生君對衆宣言云黄克强君因患足疾未到請陳英士君代表主祭陳君當向宋君遺像行三鞠躬禮後轉身對衆宣告追悼大旨略謂宋君爲平民政治而死卽爲我國同胞而死我輩後死者當竟宋君未竟之志彼以陰毒手叚置宋君於死者適自喪其人格又言宋君素抱平民主義死宋君者素抱富貴主義宋君出彼等焉得不忌宋君亦焉得不遭慘死云繼由汪洋君宣讀黄克强君所撰祭文畢於是各代表各團體亦相繼宣讀祭文計總商會南商會海軍總司令南京民主黨商團葉惠鈞君（爲三十三團體代表率領商團入場向宋君遺像行鞠躬禮）神州女界共和恊濟社（由舒蕙樍女士爲代表）南京民國大學國民黨南京支部浙江旅滬學會國民黨鹽城分部朝鮮同學代表金聖道君湖南旅滬同鄉公忠演説社國民黨沅州支部各代表將祭文讀畢後由居君贊禮於是各代表及衆來賓均向宋像行三鞠躬禮禮畢奏樂時已向午居君遂宣告休息 
演説之激昻下午十二點一刻會場男女來賓已無厠足地場外亦異常擁而安塏第中（卽休息室）更有實不能容之勢來者仍勢如潮湧祇以場内外均極擁擠有甫至卽回者亦有已入會所以不勝擁擠亟行退出者二下鐘奏樂繼續開會孫中山亦因事未到由居君對衆宣告孫黄二君不能到會原因繼由徐君血兒將宋君主前歷史對衆詳述訖卽由吴君永珊代表孫中山君演説次由于右任沈縵雲馬君武王玉聲（民主黨代表）陳國權伍廷芳李佳白（尙賢堂教士孫鐵舟倪無我盧潤州葉惠鈞張維余睡醒高一某潘仲蔭陸頌橘黄膺白楊濟戴仁王百揆方清湘楊振華汪榖人余恨海二十五君及舒蕙槓女士相繼演説各約十分鐘除李佳白君説詞另紀外餘則嬉笑怒駡者有之皮裏陽秋者有之和平哀慕者有之痛惜宋君者有之主張報復者亦有之其大致雖有隐顯之殊總以歸獄於主使行刺者之一人居多數灑灑洋洋各極其妙聞者皆鼓掌不絶並有於鼓掌聲中兼以憤激之呼號者嗚呼人心大可見矣 
李君之演説尙賢堂美教士李佳白君演説略謂予與宋君本無甚交情祇因三月十三號宋君曾至尙賢堂演説政見予始知宋君係政治家所抱政見頗爲稳健旋知不幸被人暗殺逝世予甚惜之至主張行刺之人可不論其爲誰何惟用此等手段暗殺正人實爲上帝所不許者所望與宋君爲友者克成宋君未竟之志共謀中國幸福云云 
女士之唱歌演説旣畢由神州女界共和恊濟社諸女士向宋君遺像唱追悼歌和以風琴琴聲歌聲頗覺凄慘 
流血之紀念唱歌旣畢由各職員將向商務書館定製之宋君流血徽章分贈來賓上印宋君受傷後赤身攝影並有（宋教仁先生爲我等死流血紀念）十三字又由國民黨所印之宋君政見一册分贈來賓以作紀念至會所門前蘆亭内所售宋漁父第一集共銷四百餘册每册價洋半元云 
捕房之注意總捕房恐有意外除派譯員旁聽報告外另由總捕房五十號西探目矮姆司脫郎君親自到場照料靜安寺捕房更派中西探及西印馬巡巡邏不息以冀免滋事端 
黄克强之祭文維中華民國二年四月十三黄興等謹以珍蔬玄酒致祭於宋先生遯初之靈曰先生非可死之人今非先生可死之時私黨狙繫非死先生之道而竟車站一瞬遂殂元良乎自先生之殂卒卒時日寰宇不春薄海羣黎以淚洗面瞻念國故悁悁以悲時復廢箸頫首痛哭入夢者蓋二十日於兹矣彼二三巨惡自閲新喪曾未嘗不哀辭琅琅以欺國人先生生而爲英死而爲神朗朗天路當升而爲雷霆降而爲地震以懲警之獨吾生死並命之國人除此哀典捧淚一掬尙爲先生所神明眷戀悽愴享之者乎自民國失先生昔之戚然於邊患者今則撤守受降廻車集中矣昔之與民同體者今則鳴珂清蹕深居舊宫矣嗚呼曾幾何時乃至於此國人聞之已對此禍胎愴然涙下矧一靈未泯尚記先生臨命遺恨之言乎先生聰明在天之靈宜燭其奸默度先生臨此哀典當必如曩日之曉著明暢慷慨詔吾俾踐吾儕先生生十年來平民政治之约以鞏共和顧自先生之喪良直君子捐棄舊惡以一進行卽令梟惡相濟造作禍難秉吾忠貞當可克之此吾國人藉先生今茲之來享佐蔬酒以告慰者嗟乎誅奸救民後死之責不勝則此日揮涙靈前之衆卽繼先生以死之魂矣尙饗 
[應桂馨武士英今日解囘自審矣]  
宋鈍初君被刺案犯迭經公共公廨訊明以此事發生地點在滬寗車站不涉租界範圍判應押候會商領事團卽行解歸中國法庭訊辦在案茲悉應桂馨前日帶回捕房後總巡卜羅斯君以案已証明應係案中最要人犯自應加意防範除加派西捕兩名輪班入所看守外另派印捕兩名於所外日夜荷鎗保衛以昭妥慎並聞昨日已經領事團會議擬於今日與法捕房拘獲之武士英一同起解關讞員亦以公堂爲迭次承審之所各書吏亟應預備辦理移交文件一體嚴密以昭鄭重昨特諭令駐廨檢察西員轉知滙四捕房除派探到廨照料外並派印后兩名日夜荷鎗於辦公室四週巡察云 
[南商會預備組織商事公斷處]  
上海南商會現擬仿照工商部定章組織商事公晰處凡關於商事訟案均歸公同集議决斷解决葛籐日前由總恊理照章在會員内選出評議員二十一人將來再在評議員中選舉公斷處處長一人以資判斷茲定本月十七號卽陰曆三月十一日下午在會開筒先期由各會員填就選舉單分别投　屆時當衆揭曉云　　短期公債票勒限報結 
上海縣吴知事奉江蘇省行政公署訓令文云財政司案呈江蘇第一次短期公債票業經通令於本年一月底截止在案今已逾限兩月而未經報結之處尙多亟應飭催以期結束合行訓令該知事卽便遵照查明此項公債如已收有債欵即速清解未經收欵卽將債票繳銷未經領票而曾向銀行購買者亦應開册具報以憑彚案核結定期久逾勿再稽延是爲至要 
　　警廳長定其會議警務 
淞滬警察廳長穆杼齋君現定本月十四號（卽今日）下午在廳開外區常會預先函知各區域區長區員人等届時蒞場會議一切警務進行之策及接收推廣閘北吴淞等各處警區之規畫俾得共抒意見公同討論云 
　　推廣四鄉警區之發軔 
上海地方警察事務所警務長景毓華君奉縣知事吴君委任之後已於陽曆四月一號實行接辦日昨由景君查得四鄉巡警亟應逐漸推廣原有巡警尙不敷分派特禀准吴君再行招募巡警六十名以便派赴各鄉充當地方警察因此日來投該事務所報名者頗不乏人 
　　變售大境地畝公産之手續 
上海巿政廳總董陸崧侯君呈請上海縣吴知事文云竊上年十月臨時議會公議援舊議案處置公産例外辦法變售大境地畝公産以充填浜經費案一件議决私法人公産公家應負監督保管之責惟大境關廟拆城後必須修葺花草浜關係交通必須填築公家旣無欵可籌祇得以公濟公且現擬變售者祇大境全地二十分之三其餘仍由本巿政廳監督保存與原議案並不觸背應請照辦等語移交董事會執行前來查大境地坐二十五保四圖改字圩共佔地十畝九分三毫均係巿區域公産其田單計有七紙今遵照議决案劃出大境前面公地一畝九分四釐九毫變售收價以充地方公用當有周志成吴禮門二户情願承買此地願繳地畝銀八千兩業經議明雙方允洽此係變售公地無須另立官契除繳地價外並無絲毫費用惟該地係周吴兩姓合資承買據送圖樣劃分地畝多少有差計周姓管地一畝三分二釐三毫吴姓管地六分二釐六毫應請鈞署分别給發印諭以憑執守茲將大境公地十畝九分三毫田單七紙一併送呈請爲察閲卽飭丈繪生查單劃地勘明所售一畝九分四釐九毫之公地應在第幾號單内劃出卽于原單上批銷餘軍地畝仍發還本廳收管一面請飭分繕印諭兩紙周志誠户名計地一畝三分二釐三毫吴禮門户名計地六分二釐六毫發交本廳分别轉給附送地圖二紙並祈查核合將變大境公地清查單註銷分給印諭緣由備文呈請爲此呈祈察核施行 
　　國貨維持會又開宣講會 
前晚八時半中華國貨維持會宣講部假二馬路寗波同鄉會開宣講會來賓到者三百餘人首由部長梅竹廬君宣佈開會宗旨次由主講沈仲禮君謂前次組織華綸織綢公司耗去二三萬金後因光復中止未能成立引爲憾事然手續尙在急宜重整旗鼓發逹國貨云云末由吴讓之梅竹廬二君相繼演説詞甚透澈衆皆鼓掌稱善十時散會 
　　寗波回鄉會追悼已故職員 
旅滬寗波同鄉會昨日爲已故職員武君頌汾張君寳康樓君心如任君依德劉君東峯開追悼會二時半開會首由副會長沈仲禮君宣告追悼大旨並宣讀五君事略激勵到會會員旋由應君季審讀誄詞復由來賓梅君竹廬趙君晉卿會員沈君佩蘭嚴君忱熱相繼演説畢由學生唱追悼歌末由家屬答辭散會時已四句半鐘矣 
　　應省長返省 
江蘇省長應德閎君已於昨日下午一時乘坐專車返轅閘北巡警局特派馬隊巡邏隊偵探隊各隊長帶領長警各一排在車站恭送 
　　女犯習藝所之　議 
公共會審公堂西首本有華官住宅一所向由王襄讞所居此項房屋拆除已久擬建圍牆等情曾誌前報茲聞已由中西官商明擬改建女犯習藝所不日動工建築並聞向有訊理華案之二堂房屋亦將拆卸改建爲辦公室云 
　　巨匪緝獲後之証人証物 
盜匪石林寳韓小虎陶芝芳袁飛五等因糾黨在崑山常熟太倉等處夥刦巨贓逃匿公共租界成都　四十一號屋内經飛划營孫管帶偵悉來滬恊同捕房包探將石等四盜並盜婦劉朱氏獲解公堂訊供分别押候原告呈出証拋再核在案茲悉已由孫管帶查得該盜等在崑常等處夥刧十九次贜物十餘萬此次又於三月二十五號夜半行刦常熟古里村議員瞿啓甲家衣飾巨贓查崑山已獲盜匪王福壽供與石林寳等同往行刦並在該盜家内抄出槍頭兩個均爲憑証並一面函囑事主來滬預備到堂質明將該盜等帶回歸案訊辦 
　　流氓糾靈毆警之不法 
烏鎮路徐如江前晚向崗巡報告流氓蔡寳書等來家拆梢行兇該巡徐逢吉聞報前往將蔡拘獲解區行經菜場蔡黨張恒山張恒裕等紏集數十人扭住該巡士兇毆蔡遂脫逃幸有休息巡長吴寳龍吴鑄鉞等經過始將二張拿獲救該巡出險衆流氓四散逃逸當經張區長解送司法科凌科長判二張收押徐巡士送醫院瘡治 
　　絲廠凌虐女工 
江北人李錦文妻王氏在新大橋寳康絲廠工作前日該氏向管車史文德索算工賬致起口角史喝令工匠將氏拖出并踢傷氏下部血流如注立傳電話至巡警局揑報女工糾衆鬧事迨局長派巡邏偵探各長警前往彈壓查悉真情將史及受傷人一併帶局即送檢察廳王檢察驗得傷勢甚重恐有性命之虞判史還押李王氏送醫院療治再行核辦 
　　城内 
　　縣知事批示 
　　農民馬阿林等呈批據呈臨梱地保談鹤甫串同圖董王金標勾結洋商覬觎該民等祖業田地旣經起諸司法署判决足資保護談鹤甫控案纍纍前被拘禁早無梱保資格永遠不准化名輪充丹庸多慮該圖圖董爲王土霖並非王金標如果談鹤甫等再來威嚇假稱田已轉契該民等仍赴司法指名起訴自可按照法律處分此項田地如在界外更須切實聲明不可含糊自誤抄粘附 
　　審判廳批示 
　　倪德忠案聲請判决批仰候再限令被告檢呈虧本細帳以憑判决如該被告有意濡滯訴訟再不檢呈帳目准予依照原判决宣示判詞可也 
陸雲卿求領抵田執業示仰候再行定期開庭辯論如該被告仍不到案准予依律闕席判决並責令該圖地保徐阿毛指領徐玉芳户名之田産爲假執行之宣示可也 
　　檢察廳批示 
　　錢彭氏請提周介福夫妻妻案起訴由批業准吴縣地方檢察廳移復調查齊門外福雲醫院亦無爾女打胎情事此案自應撤銷至於錢帳糾葛不入刑事範圍着赴審廳呈訴可也 
楊王氏訴楊阿奎謀産毁屋請提究批所訴各節概係民事範圍至於毁損器物應屬初級管轄著赴該管初級廳呈訴可也合同一紙發還 
　　竊布疋 
　　行竊布疋之吴桂生由三林塘地方巡警局將人贓解送事務所轉發地方檢察廳訊辦在案前日奉楊檢察官提訊吴供稱此項布疋共有一百疋在該處布店中竊來被小民賣去十五疋押去五疋失去數疋現存九十餘疋行至中途爲巡警拘送到案求恩官判收押贜存候傳失主到案再訊 
　　竊水門町 
　　浦東沿灘一帶各洋棧時常失竊物件報經該處第九第十兩區警局請緝在案前日陸家嘴某洋棧所堆水門町被竊賊王阿大張榮福徐榮華等混入串竊當被棧中司事知覺將王等一并拘送九區警局轉解地方檢察廳派員預審屬實判令收押聽候起訴審判廳判决 
　　一命嗚呼 
　　小東門外沿城脚昨日倒斃無名男子一口形似乞焉經該處地甲投報地方檢察廳委派危檢察官等前往驗明委係因病身死並無别故判由堂收殮發壇 
　　一雙拐賣 
　　前日有鄉民王金城投地方檢察廳訴稱家住念二保十三圖韓家宅地方髮妻楊氏近被閔行鎮東華家塘之吴錫堂誘拐而去被賣無蹤呈請提究又松江人徐文舟投該廳訴稱媳婦徐葉氏由籍到申托大東門外施家弄口爲薦頭之朱王氏同伊姘夫朱寳生以舉薦生意爲由將葉氏輾轉價賣無蹤向究恃蠻請求提究等情陳廳長得禀之下諭候提案訊明核辦 
　　盜賣漲灘 
　　本邑西鄉念八保十三國伙保許星槎近日串通著名地販將圖中漲灘公地私行盜賣與人所得地價彼此派分茲爲上海縣吴知事訪悉前日飭催征吏下鄉將許星槎拿獲解案收押候訊 
　　無妄之災 
　　本城四牌樓口站崗巡警前晚七時許見一竊賊携賊由東奔跑向西該警上前追拿該竊誤碰旁設之臭豆腐干担以致鍋中熱由潑出燙傷在旁行走在曲尺灣裱畫店内之某學徒身上因此週身受傷痛極倒　該竊已乘間逸去當經該店主將徒抬回請醫診治亦無妄之災矣 
　　親母不良 
　　浦東瀾泥渡婦人江孫氏長女江阿大前經許字陳姓迄未完烟日來該氏聽信次女阿三之唆使串通蟻棍將阿大價賣海參崴地方茲爲陳姓查悉控經該處第三初級廳將該氏與阿三一併拘送地方檢察廳請辦前日午後奉楊檢察官訊供之下判將江孫氏收押江阿三交保限交阿大並傳原告到案再訊 
　　逆媳行兇 
　　住在毛家弄商人工珊投地方檢察廳控媳婦佘氏在家違忤向訓不改反遭兇毆請求提究陳廳長諭候批示辦理 
　　南巿 
　　夜半無人私語時 
　　滬南商船會館馬頭恊記米店小主名洪非常因於前晚十一點鐘時在萬裕馬頭裏待與廣東女子梁展光邂逅相遇私語良久被五百二十八號巡士查見疑爲拐逃帶至二區區長問得女訴稱前在南巿某醫院讀書與洪素識刻自蘇州來滬假美租界海寗路德仁里一千一百十一號門牌内姊妹行鄭琇珊處下榻今來南巿招洪共叙渴情並無他故洪亦聲訴前情當因事關深夜男女在街頭巷尾私相交語實有不合姑著一併申斥洪傳店主保回女則派探伴送至伊姊處收留 
　　疏而不漏之天網 
　　浦東人小販王金松前日在大馬頭買竹笋一簍雇人力車夫祁連元推至公義馬頭後因爭論車資王卽抽取小刀將祁手臂刺成一孔血流不止崗巡上前干涉忽有王友孫阿冬上前佯勸致王乘隙纔去遂將孫扣住連同傷人帶至二區察得傷勢非輕卽送醫院醫療外一面派探帶同孫阿冬前往指提適見王在王家應頭鄧家橋航船上避匿將次開船遂卽上前查拿不料又被船夥謝桂桃通風王卽遠颺無蹤當將謝帶區與孫拘留至昨日始由孫姪與王途遇扭區歸案請究區長令卽留候移送淞滬警察廳轉解地方檢察廳訊理 
　　公共租界 
　　　屋三幢 
　　前晚八句餘鐘公共租界河南路天津路南首第三百六十七號門牌源茂洋廣貨店忽爾火發當經捕房皮帶車馳往澆息計延及比鄰同源烟紙店應錦華洋鐵店共燬房屋三幢 
　　華捕互調 
　　虹口哈爾濱捕房包探張芝卿前日奉卜總巡諭與北四川路新捕房包探周小弟對調辦公又楊樹浦捕房一千零六十三號華捕前日亦奉代理華捕麥正巡官諭與匯三捕房一千零三十三號華捕互調 
　　華捕開除 
　　總巡捕房七百零五號華捕又哈爾濱捕房一千零七十四號華捕均因抛差逃逸經該嘗捕頭查悉於昨禀奉卜總巡諭將該兩捕卯名開除以符警章 
　　華捕上差 
　　戈登路教練所教習以新招之三百十八號等華捕十名均已諿練純熟日昨禀奉代理華捕麥正巡官諭令該捕等分赴各捕房上差 
　　華捕升級 
　　總巡捕房八百二十五號等三華捕並老閘捕房一千零八十四號華捕均因辦公得力經該管捕頭禀奉卜總巡諭著該捕等下級升期各提前四月以資激勸 
　　混用鉛角 
　　福建人錢阿根屢以鉛質角洋向楊樹浦路一百一號烟紙店混用昨被店夥察破鳴捕送入捕房押候解廨訊辦　　妖言惑衆 
　　無賴王阿玉自稱大仙附身能治疾病惑衆歛錢昨在西華得路周沈氏看仙妄稱前生殺生過多所致勒索解禳費數十元氏不允王竟百般恐嚇以致互相衝突扭控捕房從寛斥釋 
　　驕妻逃匿 
　　宋阿瑶昨報捕房以妻葉氏逃匿西華得路東桂芳妾母家中向領不放等情捕頭諭令赴公堂禀控 
　　爭風起釁 
　　張阿四常阿三吴七荆邱阿三等昨爲爭風起釁在嘉興路某茶館内口角相　搗毁器皿什物由店主鳴捕拘入捕房聽候核辦 
　　法租界 
　　欲逃未逃 
　　某棧主胡根福控妻胡順氏被顧阿生引誘成姦商人日前有陳金生送來一信拆觀後知係顧約妻私逃前檢點衣飾值洋六十七元被顧騙去報捕拘究顧氏供顧稱有急用向婦人借去衣飾質當實受伊愚悔之無及顧供認誘姦騙物不諱陳　生供代顧送信有之餘不知情聶讞員判顧押三目限交衣飾洋六十七元陳金生押七天 
　　似拐非拐 
　　婦孺救濟會偵探禀稱在同華輪船内查見胡炳山胡陳氏帶同男孩趙根全起行形似拐帶交捕送案請究胡供變戲法爲生趙孫出洋八元向伊父母買下學習戲法並非拐販有身契呈電趙根全供由父母作主售與胡炳山實非被拐願隨胡回去判孫交胡具領關釋完案 
　　失女起訴 
　　王張氏控稱日前將女領至周阿虎薦頭店托薦爲傭入夜領回於第三天晚向領不見言語支吾被匿求恩追交周供店中托薦生意之人甚多來去自由小民不能約束張女於第三天午膳時自行回去小民實無藏匿之事判管押查明再核　　欠租求究 
　　房東陳四福控稱房客楊才寳虧欠房租五月共洋五十元奉飭提訊匿不到案今欲提保租人訊追楊始到案求請追租楊供欠租後因有事故迭次未到並非抗傳求恩寛限措交判人銀兩保限七天交清 
[雜評三萍]  
　　女押所將設女犯習藝所矣 
　　自公廨設立女押所以來每見婦女之因事覊留者逸居無教樓窗憑眺不與路人戲謔即與同覊作惡斜陽影裏仰拾墜歡者駢足而立於押所牆外累累然且指不勝屈也 
今則幸矣女犯習藝所已在規畫中矣此種謔浪笑傲之惡習或可一變而納之於計日程功中乎殆亦所謂格其非心之妙用耳 
　　南商會组織商事公斷處 
　　同是其爲滬商場也南巿有巿政廳閘北亦有巿政廳然猶得曰中隔英法租界行政區域之不相聯接也迨其後北巿有商會南巿亦有商會若沾沾焉以是分道而揚镳者然 
今者北商會設立商事公斷處南商會亦起而則傚之夫何不爲根本上之解决歟而顧倡予和汝之一至於此耶 
[專件]  
中華民國世界語消息 
紀元二年四月十一第九號中央事務所在上海西門外林蔭路 
[國外紀事]  
　　世界語第九次大會通告第二（續） 
凡入會愈早者可得價廉之宿所均在私家宅舍陳設精美會務籌備處已覓得此種宿舍约在千處以上一經議定當卽列成一表分爲三級（附有早膳）務使吾同志得心曠神怡之樂 
同志鑒之籌備種種非錢不能經濟問題全賴吾同志之多多入會以維持之也 
會用犯花不久卽得出版並以預告會務籌備所啓 
[本會暫定章程（續）]  
　　第七章會員 
第二十四條會員入會時將本人姓名及通信處開示連會費一併送交中央事務所或就近交地方事務所隨卽領取收條及徽章（按自本年起均給入會証徽章作爲普通佩章） 
第二十五條凡會員均有輔助本會推廣世界語之義務 
第二十六條會員中有違背本會宗旨喪失名譽或不續納費者由議事部公决除名 
第二十七條會員退會時已納之會費概不給還 
第二十七條會員應得之權利如左 
（甲）普通會員每年可得機關報一份社團得二分（按本會機關鞭須暫緩舉辦） 
（乙）登廣告於機關報减半收費 
（丙）得質疑間難於事務所如爲函詢已付來回郵費者無不立卽詳答 
（丁）購本會出版之印刷品均有特别折扣 
第二十九條社團對於中央事務所須舉代表一人 
第三十條本章程容有未善得於大會時修改（完） 
中央事務所啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲答瘦鹤書] [  瘦蝶] 　 
　　瘦鹤詞人惠鑒天壇花落渴想素儀　苑書來恍聞清唳感氣求以聲應遂色舞而眉飛僕春風落魄曉露沾身等艸艸之勞人入花花之世界閒尋翠羽伴逋仙之十萬株戲展紅箋寫謝逸之三百首惟是翩翩丰度已遜當年栩栩神情尙難遺世偷韓壽下風頭香看人行樂傳何郎半壁廂粉匪我思存祝英台近愛譜新詞羅浮山深莫償癡願望萬里兮家山時縈夢毂對三春之花柳倍切離懷未能學媚惑之術不樂受輕薄之名門南園之緑艸負煞芳時訪東籬之黄花愁生明日况復花賊猖狂吾族之玷狸奴狡獪磨　以須以故潔身自好不喜癡肥與世無爭祗甘清瘦多情願化從教清减玉腰薄命自嗟一任凋零粉翅足下抱出羣之才謝乘軒之選風前長唳陡驚遊子之心江上孤飛曾入詩翁之夢眼高四海空無全人翮振九臯品宜處士望塵莫及那禁對竹思君在遠不遺竟荷折梅贈我旣契合而情投亦離塵而絶俗翛然遠舉願附騏驥以偕行蕞爾藐躬冀免風花之小刦果許相憐同病定容交訂忘形書信秘密託蜂媒以奉遠寸誠言諭自由逢雁使而時頒益教肅此敬覆並祝健飯瘦蝶折腰 
[小熱昏] [  乒乓] 　　 
同胞同胞大家聽我歸隻小調上海租界實在熱閙千奇百怪嘸一不到昨日禮拜出去閒跑走到英大馬路擡頭一看比仔閒常加二熱閙氣車馬車真真勿少看看西面擁足人頭細細一聽人聲囉呢上前一看大家才説五龍明泉樓浪有個歪頭倒野好笑看仔多時脚裏酸了嘸啥想頭索新跑到茶館樓浪泡碗緑茶剛剛巧巧坐拉歪頭對面看得實在仔細賽過搭俚拍照人品弗長弗短裝扮野蠻時毛頭搭肩胛軋緊駝子弗像駝子坍子弗像坍子好像一隻打瞌　個野猫歇仔一歇付脫茶鈿望下就跑一跌一歪實頭好笑就介跟俚出去走到門口看客交關個個才説希奇嘸不一個弗笑弄得歪頭昏完心裏嚇來正跳剛巧地浪有人放隻單籃籃裏一碗鍋麵二碗火鮑朝前一撞拍搭一交等到起來脚浪才是燎漿大泡碗末碎脫麵末踏得稀爛送麵小囝一把拖牢弄得大家吵閙弄到後來罰脫一塊洋鈿個星看客拍手大笑歪頭想想嘸啥法子拔脚就跑乒乓看俚實在苦腦反復一想倒野好笑其時辰光鐘已五下就介回轉寫得出來做自由談個資料 
尊聞閣詞選 
[有所思] [  李生] 　　　 
有所思兮思故鄉朱樓盡閣天一方淮南路遠夢不到皎皎明月星無光我思不見心徜徉綺窗習習清風凉有所思兮思故國玉階寒露侵羅襪玲瓏遠望碧天高浮雲一去關山隔良宵總是故關　莫卷珠簾望明月 
[同陳木庵赴飲揚城歸賦兩絶] [  亮峯] 　　 
楊城十里騁驊騮一路春風解客愁此去酒家應不遠緑楊蔭裏小紅樓 
日暖風和春滿樓新鶯嚦嚦囀珠喉題襟醉後情懷逸如此江山任去留 
[水仙] [  佐彤] 　　 
華堂凉月淡羅羅靜對名花意若何不信栽培無寸土居然丰度欲凌波恨他塵世春來少羨爾衣裳玉作多一樣美人能獨立年年相見賦新歌 
[早春] 　　 
細雨如烟草色酥杏香微逗印簾波陰沉水氣湖邊定嬌嫩晴光柳上多小苑燕飛穿檻活畫船簫管逐風和遊人共説江南樂好寫春詞着意哦 
自由談話會 
國會者國脈也命也阻我國會之進行卽爲我全體國民之讎寇國家之公敵 
舉總統製憲法本屬兩事如某黨近時之論調一若視能得總統與否爲憲法上資料之支配 
國家之激烈分子日夥稳健分子日削誠我國前途莫大之危險宋案茫無端倪願當事者速以敏毅之手段處理之總以速結爲宜不然民情益疑枝節益多洵足致擾邦本也 
有道德之政黨足以强國無道德之政黨足以亡國 
意氣用事爲巿井細民之陋習道德爲先乃政客應具之程度疫癘係滅生之品激烈係亡國之器[  林星甫]  
飯碗問題有友自北京來述及政界商界均尙安謐現值國會召集之時參衆兩院議員行裝甫卸逸輿遄飛不得謂非共和民國之好氣象也舍此外尙有許多人員或追隨於總次長之後或躑躅於秘書參僉之列蠅營狗苟預備國會召集後研究吃飯問題某黨某派歷歷可指昔人云過江名士多於鱸可爲此時之北京詠矣[  熱廬]  
學校爲造就人才之地民國肇興需才孔亟宜若何提倡而擴充乃製造局之兵工學校竟有停辦之議焉 
兵工人才中國素所缺乏卽腐敗如前清亦且加意况方新之民國乃竟如此耶苟其真腐敗而停之固所宜也乃今徒藉口於經費之無着其實則折於趙學南輩之要挾耳嗚呼宵小一言遂使兵工人才永遠不振吾安得不爲民國前途悲[  將軍]  
人問二我女子參政若女子做了議員男人做什麽二我云執箕帚供井白委身於脂粉生涯 
人問二我借欵决裂美國脫離利我歟助我歟二我云人心自利然後人利之人必自助然後人助之 
人問二我清明時節踏青郊外家家塚上紙錢揚旛作萬午湖蝶舞今年我去祭掃他他年誰來祭掃我二我云浮生若夢人生於世須要烈烈轟轟的做一場大事方不負我天付的人權以供後人憑吊 
人問二我你叫二我這一我在此那一我何在二我云那一我在此這一我却何在[  嘉定二我]  
 
[投稿者夢琴軒] 汪嗜奇十九歲浙江秀水人現住松江西門外角陽橋西四十八號　　 
劇談[  玄郎]  
　　紀十二夜之中舞臺 
中舞台自經劉永春張雲青等十股組織後内容頗爲整固開鑼以來座客常滿生涯亦甚發逹劉張爲個中老手而又得各股東和衷共濟力圖振作可望立於不敗之地所有角色如鬚生青衫老臉等俱較他家爲優現惟小生一職尙付闕如然周愷庭登檯之期卽在轉瞬之間亦可略彌缺憾紫金仙入局後花旦一門尤相得益彰紫金仙爲永春之婿永春初以嫌疑之故而欲力避之然壻而藝果優良卽汲引之亦復何傷正不必過作矯情也獨不見古人老祁奚之舉子乎紫金仙初來滬時隸春桂青年玉貌　旅風光名譟一時如小放牛十八扯二姐逛廟等戲百觀不厭現悉其擬唱鬚生小生不知其歌喉若何猶憶其初隸春桂曾聽其唱八義圖一劇腔調清新頗爲動聽但工架稍欠老當耳黄派武生蓋春來年與小福安相若短小精悍身叚彷彿蓋叫天前晚觀其四杰村手脚非常靈活工架亦頗老當口齒清晰郎潤絶無力竭聲嘶之病甩葉子二十個每一葉子中夾使一金剛掃地盤槓工夫舉凡七歲紅小福安之所能者無不能之而以左足尖鈎住鐵槓將身叚與右足迅作一水平綫及腰躺槓上捷翻而下卽以左腿灣鈎槓倒挂其身尤爲難能而僅見（他伶往往先以兩腿灣鈎住徐徐而放開一足）惜末場未打連環棍精采欠足然用真刀真鎗打對子一場（搭當者似係劉長林）電閃風馳花飛雪舞亦煞有可觀後校拳一場格拒躱閃進退開闔尤五花八門一絲不亂如覩去年尙和玉與王來喜之一副好身手也 
劇本考實 
[得意緣（三續）] [  便便] 　　　　 
女旣出門隨盧歸里鬻其金珠小作負販頗能自給後髯者事敗見執一家盡斬於巿惟女之生母孑身遠遁祝髮於藥草尼菴年八十而終有遺書寄女女偕盧訪至尼菴見牀頭横禪杖一枝猶是昔年鎗桿也女與盧皆大哭瘞其柩於東山之陽廬墓三年然後同返此劇共分四本演全本者滬上曾見過一次當聞父老傳言同治季年滬上典業總董黄志煥七十壽誕商界同人公聘劉維忠所開之丹桂園全班藝員送戲三日排演得意緣全本劇中盧生報名爲盧昆傑中復插入旗人惡少關目甚多據言其時去盧生者爲小生徐德奎去盜女之花旦爲浪雙喜去盜魁者爲董三雄小丑秃扁兒去旗人惡少以名伶演名劇頗極一時之盛今此劇惟坤角常演之而男班中則鮮見矣近朱素雲來滬時演此劇然不過至識破盜雖截然而止蓋因無良好之配角故也（二） 
小說 
政治小說 
[鐵血男兒（一百）] [  常覺　獨鹤]  
梅復曰阿兄聽之烏王不去則强鄰袖手不肯相助阿兄不出則長城已壞難以禦土祖國前途危險奚若乃猶孑義煦仁不思翻然改計將坐視土崩瓦解同爲玉石之焚乎社禝烏重君爲輕此中利害願熟思之尼厲色顧妹曰陶向汝通欵曲者幾時矣曰閲時未久窺其意對於阿兄頗有所畏憚因未敢面陳壹是尼喟然曰陶殆謂吾君臣相得必能戮力同心始終一致也今日之舉實西奥司大不幸事豈他人所能逆料可歎也已梅見兄意似可動即柔聲曰妹所以喋喋者非徒洩私恨亦爲西奥司大局計耳鳥王苟無慚君德克洽衆心妹亦何必意存反側今事不獲已只可毅然行之尼曰陶已被逐何尙留西奥司耶梅頷首曰陶易名薄雅詭言法國商人庽木鐸旅館者久矣尼意在不安自語曰良馬千里豈甘伏櫪吾職已解當僞飾爲民團仍厠身戎行以殺敵爲消遣法否則家居鬱鬱其何能耐無已或往晤陶噫是安可者語至此復俯首沈思細味梅語 
梅趨前撫尼臂曰國危不可不救私辱又不可不報兄徒效腐儒所爲咨嗟嘆息安能濟事曷往晤陶君聆其説詞再定趨向尼曰陶旣虺蝪爲心暴俄又素無信義吾倘爲甘　所餌墮其術中西奥司休矣梅亟曰如兄言殆將坐以待斃乎試思上有暴君軍無良將外援不至安能與土久持與其束手無計與烏偕亡曷若投袂而　别圖良策陶雖狡詐然苟善於操縱未始不可利用望兄速定卓見勿再遲疑尼復沈吟良久乃曰陶固奸慝惟吾自有主宰亦未必即爲所惑姑與一談以覘其謀畫可也（二） 
愛情小說 
[自由花彈詞（三十一）] [  天虚我生]  
當下這穆志誠在牆頭上沿着走去不多幾步却見有一个小小的石橋通過對岸料定他兩人必從此路而去他就拍的跳下地來過了石橋見有一條羊腸草徑曲曲彎彎不知通到那裏他便　　穿曲徑繞煙蘿拂柳分花的去似梭忽到了三叉歧路口不由的心中無主費躊躇 
他從寺裏奔到此地足有十里之遥却到了這三叉路口一時没了主意不知他們兩个從那路而去細看草地上也並無一些足跡可認没法從路旁檢株頂高的大樹索落落溜將上去打个遠眺只見哪 
東邊一路似旋螺芳草如茵遍地鋪却是个入山的荒徑小絶無人跡到山窩西邊一路通官道稠密人烟瓦屋多此去不遇三里遠見行人來往正如梭 
暗道他兩人並非素識此悉萍水相逢雖然是劍華的救命恩人想劍花未必便肯丢了那徐蒙小子跟隨那人而去據理想上斷來那西邊官道定然怕我追尋决然不走只那東邊一條山路不知通到那處我如果跟着尋去要則便登時尋着否則也就無年無月只好用心留意碰个巧當方有頭緒我本來已經捨了劍華便那金珠細軟也只不過意外之財譬如没有也就罷了只不過便宜了那人我有些氣嘆不過但是俗語説忍了一日之氣免了百日之災那劍華的死活干我甚事我何苦冒險去做這不受人情的偵探罷罷不如轉去幹我的正經爲是 
他便略　身子下喬柯翻怪從前計畫麤一笑打從原路轉悔把那長衫鞋襪棄全無他心頭緊障都乾凈也不去重尋徐萬書向旅店之中權寄宿來朝便自轉姑蘇 
昨得照片一紙不附信函照爲寳記四寸片一中年人微微髭高領黑　不知何許先生请原寄者補示姓名住址 
 
 
 

Page 11

 
 
   
 
 

Page 12

 
 
   
 
