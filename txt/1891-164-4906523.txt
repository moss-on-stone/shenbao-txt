# 1891 - 164 - 4906523

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規塵賀弔唁之節以及信面格式行輩稱呼羅羅清疏無體不備又恐初學家于書中典實未能一覧而知因復博攷詳稽逐加註釋人苟悉心披覽則　箋染翰自能右有左宜本舘因取而印之以公同好毎部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀縢算實　嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像毎回更儕名手繪圖書中行列井然圈點精妙茶餘飯後實堪消遣閒情計奏疏毎部二十本碼洋四元演義連紅木夾板毎部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不 
[辨惑]  
　　甚矣人之易惑而難曉也信其所已見已知而不信其所未見未知此非必其人之固愚也亦非必覺引之無人也見知限之也生而眇者不識日有告之者曰日之狀如銅槃叩槃而得其聲他日聞鐘以爲日也又告之曰日之光如燭捫燭而得其形他日揣籥以爲日也夫日之與鐘籥亦遠矣而眇者不知其異告以如槃又告以如燭雖有巧譬善喻者亦無以過矣乃由槃而之鐘由燭而之籥此豈有旣極乎然非特眇者也世事之日出無窮一人之聞見有限凡事之未見未知而無從測度者不知凡幾以訛傳訛如日之由槃而之鐘由燭而之籥者亦不知凡幾此豈易曉哉當輪船之未通也聞泰西之國有此奇器不假人力激輪如飛巨浪洪濤悉難阻止一時人心未必遽信洎夫商務旣通來者日衆遂買而乘之且仿而製之而後向之疑而未解者至今而始信矣然以語夫窮鄉僻壤之未見未知者則猶有未信也電絲之用更爲奇特傳消遞息瞬息萬里山嶽崇高可以踰越江海深險不難潛通而且可以寄相可以畫押此在未見未知者雖有人口講指畫與之言其狀言其用而彼未信也至如電氣燈之徹夜光明自行車之高低無碍此在通商口岸固不少身經目擊之人而在窮谷深山終不免有疑鬼疑神之說此非窮谷深山之人之固愚也見知限之也通都大邑之人巨族豪門之子亦有不知窮谷深山之事者然而信者自信惑者自惑且信者初不惡惑者之惑惑者亦未嘗忌信者之信此其故何哉蓋任其自信自惑初無人勉强於其間焉人之信與不信各出於心不能假借若惑者而必强之使信則其惑且更甚聖賢之治天下也因其勢而利導之曾子曰民之所好好之民之所惡惡之孟子曰所欲與之聚之所惡勿施爾也初何嘗有一毫勉强今者民教失和訛言日甚人之惑者衆矣夫彼教堂中勸善爲懷行道爲任固無可惑然吾雖知教堂固無可惑要亦不敢曰今日之人心竟一無所惑乃近日官塲發號施令遣將調兵嚴密防範雖一時亦賴以鎭定然人心之惑不能强爲信也夫令有必行者有必不行者爲父母者令其子必出爾愛妻去爾嬌妾此令之必行也曰必無思也此令之必不行也嚴懲密察而欲解人心之惑是欲使出妻妾而無思也又安能乎然欲曉人心之惑亦有道歟曰有昔曲逆侯之棄楚歸漢也乘舟而渡舟人疑其必挾重寶欲害之侯僞爲不覺也者解衣與共刺船以示無有乃得免蒙莊有曰將爲胠篋探囊發匱之盜而爲守備則必攝緎縢固扃鐍而巨盜至則負匱揭篋擔囊而趨推恐緎縢扃鐍之不固也故絶聖棄智大盜乃止此雖有激之談然確中今日情事彼教堂矞皇瑰麗則美如冠玉之陳平也平日深閉固拒不輕與不入教之小民交涉則攝緎縢固扃鐍之備盜者也今將效陳平之爲學莊生之說則必屏棄教堂而後已此亦勢之必不能行者無已則莫如效郭汾陽之知汾陽功高名重恐招疑忌大啓其第下至里巷負販之人上至公子簪纓之士出入不問王夫人趙氏愛女方梳妝對鏡往往公麾下將吏出鎭去及郎吏皆被召令汲水持帨視之不異僕僮他日子弟列諫公公不聽繼之以泣曰大人功業已成而不自崇重貴賤皆遊臥内某等以爲雖伊霍不當如此公笑謂曰爾曹固非所料且吾官馬粟者五百匹官餼者一千人進無所往退無所據向使崇垣扃戸不通内外衆怨將起搆以不臣苟有貪功者證成其事則噬臍莫及今吾蕩蕩無間四門洞開雖有讒毁無所加也諸子乃伏而令公遂以功名終盖隠則啓疑公則易白事理固有然者教堂所行無非善事何不可示諸人者向之欲使人共聞者今若更使人共見則人心之惑不待辨而自明矣 
[諭旨恭錄]  
　　五月初七日上諭京師入夏以來雨燡稀少朕迭次親詣大高殿並詣宣仁廟拈香派貝勒載澍等恭詣時應宫等處拈香虔申祈禱仰荷昊慈垂佑渥澤優霑郊原普潤寅感實深謹擇於本月初九日朕親詣大高殿拈香時應宫着派貝勒載澍昭顯廟着派貝子奕謨宣仁廟着派貝子簿倫凝和廟着派輔國公載澤司於是日分詣拈香用申報謝仍冀頻邀鴻貺甘澍應時以慰農望欽此同日兵部題考試八旗文童監射大臣監試御史開列請點各一本奉硃筆着派普祺容貴監馬步射欽此同日奉硃筆這監試著榮陞去欽此 
[本館接奉電音]  
　　昨由京友電傳上諭四道敬謹譯登○五月十二日奉硃筆廣東正考官着徐致祥去副考官着周樹謨去欽此同日奉硃筆廣西正考官着劉玉珂去副考官着宋育仁去欽此同日奉硃筆福健正考官着瞿鴻禨去副考官着殷友蘭去欽此同日奉上諭魏光燾奏親老多病懇准開缺回籍終養一摺護理甘肅新疆巡撫布政使魏光燾着准其開缺俟陶模到任後卽行回籍欽此 
[金鰲隨筆]  
　　向時四五月間販羊者麕集京師羊價爲之大减近聞販羊者已抵張家口因口稅加增折向獨石口將抵口又因口稅加增折向虎北口繞道愈遠到京愈遲京師羊價因之抬漲物少而見貴大抵如此雖欲踏破菜園其可得乎○昌平州城外某姓婦年約二十餘歸寍父母遷延多日某姓遣僕往迎僕駕車而行途中遇一壯漢笑間何往僕以實告壯漢自言亦往某村僕見言語投機遂結伴同行約數武壯漢突抽利刃向僕腰下刺入僕噯喲一聲　 
 
 

Page 2

 
 
落在地未幾斃命壯漢御車往某村詭云奉主人命接小主婦回婦聞言而出見車則是而人則非因問某僕何不來壯漢曰我卽某僕之弟也僕患病在牀令我代爲執鞭婦信之携帶五歲幼孩登車而去鞭影斜陽鈴聲芳草見所過之處不似舊時道路甚以爲疑心生一計謂壯漢曰幼孩欲溺盍暫停車俟溺畢再行可也壯漢置若罔聞加鞭疾駛婦愈懼適見三人迎面而來婦卽躍下向前乞救三人挈之以去共至前村喊同村人急追則見車在道旁幼孩已被斫死壯漢不知何往矣村人送婦歸家禀報州署緝拿壯漢連日比責迄今尙未弋獲本館按此案壯漢旣已在逃某僕又登鬼籙然則抽刃突刺誰見之而誰言之此殆由傳聞失實所致其詳容俟續錄○京師滿漢文武大小各官春秋兩季俸米曁閒散宗室八旗滿蒙漢緑步兩營兵口糧咸豐年間因倉儲空虚經軍機大臣諭以减作實米五成散放尙餘五成按照米一石折作京錢十二串復按照京錢三十串合銀計米一石折散紋銀四錢迄今遵行已久近日福大協揆因戸训覆奏内有清查倉厫有無虧空惟有以放代盤之法等語擬將米折銀兩暫行停止將各倉所存米石儘數放給以清厫座業已具摺入奏未知能仰邀俞允否也○前門東西一帶有一種熟藥鋪售賣春藥近經中城侍御牌開到坊由坊遵照出示曉諭諸人其文曰本城憲牌開所屬地面前有倍賣打胎化嬰曁春方春藥種種名目希圖射利歴經嚴禁在案乃日久視爲具文竟敢刊刻招報於各巷牆垣黏貼幾遍風化攸關亟宜嚴行懲禁等因牌開前來爲此示仰甲捕勇役人等知悉遇有黏貼打胎化嬰曁各種春方春藥招報者卽將製藥之人並售賣之家詢問明唽傳喚到坊重懲不貸爾等具有天良何項生理不可爲竟自甘心含垢作此下賤無恥之事豈知蠅頭微利所獲無多明犯王章暗遭天譴所傷實大可不從此或惕改轍以自新哉○白搭寺道人自移歸秋審處研鞫數次除原供外别無供招其所收某門徒年約四十餘身體浮胖前在浙江司堂跪索兩次絶而復甦嗣經秋審處官員刑訊一次委頓異常閱數日感患時症瘐斃獄中經提牢廳官禀明堂憲由監獄後墻洞門擲出一面行文交地面買棺掩埋未受官法先伏冥誅此眞褫奸淫之魄而快遠近之心矣○京南武邑縣於四月間陡起大風地暗天昏飛砂走石樹木皆拔孫家莊有某童年僅七八齡正在村外嬉戲忽被大風吹上雲霄悠悠蕩蕩幾如羽化登仙至衡水縣境文昌閣旁墜地離孫家莊已有十八里嗣見某童腦裂而死此處甲捕報縣檢驗暫行棺殮以待屍親認領某童能御風行十八里大是神奇較之西人之乘氣球上昇者過之不啻百倍惜乎其一蹶不振耳○東荷包巷口有某甲列攤出售銅器一日有煤鋪夥某乙停車碍路勸令移開乙不依兩相口角忿怒異常拾取鐵通條一根向前亂擊適中甲之左太陽穴立時倒地經甲捕拏乙到坊坊官正欲升堂訊問旋因甲已甦醒飭將乙收禁班房視甲傷勢能否痊愈再行審辦 
[擬即度支]  
　　戸部七堂憲前奉諭旨著令籌畫銀兩兹聞七堂憲公同酌擬五條業已繕摺入奏尙未奉到硃批何者照准何者斥駁所擬五條惟三條得聞概梗一云八旗滿蒙漢緑步兩營兵口糧米找銀兩曁文武京官米折銀兩减成放給一云飭令各省鹽商於照常釐稅外另行按照觔數加捐錢文一云現除東西兩陵緊要工程外餘如遊覽各處工程均暫一律停緩 
[蕪湖近事]  
　　蕪湖縣王玉如大令於上月二十九日往金陵　見劉峴帥祠於本月初四日回蕪○關道憲成端甫觀察於月之初二日乘輪赴金陵謁見督帥亦於初四日遄返屬下文武員弁咸在江干恭迓如儀○蕪湖一彈丸地耳自通商後市面振興良莠混雜青皮匪黨　聚無常上憲慮之陸續由院南調來練軍兩哨藉資彈壓嗣聞皖撫沈中丞以蕪地屢生事端或係兵力過單所致函商兩江督憲擬將原由安徽調駐江蘇之南字營調回駐紥蕪湖其原紥之練軍兩哨卽可仍回皖南以固内地聞峴帥業已首肯惟須速籌塡紥之軍卽可令南字營統隊前來按南字營係屬湘軍早年駐紥皖北等處繼因江蘇有事借調而去然歴年糧餉仍由安徽支給此次調回實屬名正言順云○委辦内河新河莊稅務鄭子煊二尹到任甫及三月日前不知因何撤差經道憲詳委勞績班蔡子重少尉接辦大約日内卽可奉到院批俶裝赴差矣○向道是龍剛不信果然奪得錦標歸競渡之戲由來已久蕪人最喜爲之毎當榴紅蒲緑時料理蘭橈桂極蕩漾中流旌斾臨風鑼鈸振地見者咸詫爲勝事今屇因閙教案起奉憲禁止競渡盖恐匪徒混跡易滋事端也初四日忽見江中有小划兩艘啣尾衝波不啻神龍夭矯見者譁然不知所自來繼悉爲飛霆策電兩兵輪所製次日遂共擲標設彩引入内河伐鼓鳴金一如曩昔畫船簫鼓亦都簇擁而來盡日喧聞至晚始散○邑廟城隍會年例於五月初一日出巡本届亦奉憲諭禁止恐有意外之虞也○蕪湖一帶旱魃爲虐四鄉禾稼大半枯稿而皖南徽甯等處自夏至後疉沛甘澍至今雨暘盡如人意是何旱潦之不均耶當道以爲至誠未達所致遂於本月初六日起復禁屠宰成觀察每日率領文武印官徒步行烈日中至城隍龍王廟祈禱未識蒼蒼者果能鑒此眞誠否 
[傳首示衆]  
　　蕪湖滋閙教堂首犯王光經傅有順二名經各憲訊實後正法梟示通衢隨又派員將首級押解東下凡滋鬧教堂之處皆懸示藁竿三日以儆凶頑兹聞委員於初八日抵揚該二犯首級用一木籠盛贮外套木箱江甘兩邑宰騐收訖立命差役坊保携至小教塲縣　示衆 
[板橋雜紀]  
　　金陵上江兩邑學宫地濵秦淮朱樓畫舫華轂青驄爲遊人蟻集之所前日忽有長竿高出雲表上以木籠贮首級兩顆纍纍如貫珠有觀者曰此蕪湖燒毁教堂一案所誅王傅二犯也於是行者望而郤步聞次日卽解往鎭江等處示衆云○前報所登作巾幗粧以祈雨者後偵知爲八旗遊俠兒所爲嗣後愈出愈奇堪資一噱故復操觚書之金陵駐防之隸旗籍者大半長日無事徵鷹逐兎日事游俠慕朱家郭解一流人日前旱魃爲虐各大憲百端祈禱依舊密雲不雨八旗少年乃以小犬置筍輿中加以冠服以小紅蘿蔔作頂呼爲狗少爺肩至龍王廟鹵轉　陳從者塞途以雙牌前導大書見官大一級五字詼諧滑稽眞堪噴飯嗣爲瑞茀侯方伯見之斥以爲妄立將狗少爺之侍從拘送有司懲辦云○初五日有甲乙二人並騎至行口大街有十齡蓬髮兒適立道左猝不及防爲馬所踐血流被面甲乙揚鞭馳去無從追究左近人家問明小兒住址遺人送回其家初七日許家巷左近亦有某氏子騎怒馬如龍振微徐行馬忽驚逸致一老嫗爲所衝跌某亦逸去策馬通衢最易肇禍賢有司其亦有所聞否○端陽佳節天氣晴和華族豪宗寓公墨客相與呼朋命侣買棹秦淮蘭橈桂楫容與中流當夫夕陽已下纎月初生銀燭摇紅瑶笙按紫衣香人影照耀於雲水光中此時此樂洵屬不可多得○金陵苦旱已久初七日午後附雲四合雨從西至入夜未止惟小雨霂震尚未旣霑旣足所幸晴光未放倘再大雨傾盆充盈溝澮行見吏民相慶喜雨名亭請滌坡仙之筆以俟之 
[少年作賊]  
　　初四日太古洋行德興輪船行抵蕪湖船中有某客失去洋銀二百十餘元遍搜無着遂與船主商准俟傍躉船時暫緩支搭跳板伺有形跡可疑者徧行搜檢後果見一少年衣履鮮潔獨立徬徨搜其身畔有洋銀一百八十餘元騐之果係原贓惟尙少三十元船中水手方在各處找尋一聞搜獲無不奔集奉以老拳一時手如雨下聲若濤翻船主恐碍搭客急飭扭過躉船交查船員弁送至保甲局研訊據少年供姓湯名某向曾執贄朱子高門下今朱犯案遭囚不得不竭末技以供用度詰其餘贓何在支吾不答飭令掌頰忽供已在船中分與某茶房等語局員以輪船人役豈有與汝串通之理是必挾仇妄扳駁詰再三仍無别供遂飭勇丁看管候再研訊贓洋交失主領去餘俟再追按朱於去臘拿獲訊明後定以永遠監禁尙有同黨李長發一名募綫購拿迄未拿獲今又得其高足朱之神通雖廣其如天網恢恢疎而不漏何同時船中又有二客夾帶火藥兩桶被洋關西人查見疑爲匪類將不利於輪船立卽禀知英國領事親至船中察看將二客並火藥一併解送蕪湖縣辦理是 
 
 

Page 3

 
 
否包藏禍心抑係携備獵鳥之用待訊明後續述 
[銀號忽倒]  
　　厦門源通銀號係辦理招商局臺灣文報局電報局委員葉諒卿二尹大鏞所開設歴年已久長袖善舞多財善賈往來旣廣呼應亦靈厦門匯豐銀行買辦葉鶴秋昆季係諒卿之胞弟也其爲買辦時以葉宅房産契據估價十萬元作保自葉清渠觀察承辦迄今已有二十餘年所有葉姓股開瑞雲茶棧德安北郊匯昌源通厚誠各銀號錢庄以及招商電報各局銀錢周轉全仗匯豐銀行之挹注邇者匯豐銀行西人訪悉諒卿昆季十人各有虧空情事遂擬另換買辦於端節前截算帳目計欠銀行之欵約二十三四萬兩情見勢迫源通不能支架遂於五月初八日報倒山西票局蔚泰厚新泰厚等均被倒去數萬金而厦門各郊錢庄招商電報各局山東賑捐厦門育嬰善堂官欵存項以及紳富孀寡寄放生息之銀共計二三十萬合之匯豐之欵總數約有五十萬金然銀行執有葉姓房産契據變價抵償所少不過三五萬惟往來各郊以及寄放生息之欵二三十萬尙無着落聞葉姓家中陳設古玩值價數萬而各昆季亦皆被褐懷寶毎人至少亦有一二萬金此如俗語所謂百足之虫至死不僵如能儘數獻出備抵各欠庶不使無辜被累者吞聲泣飲也有謂葉姓昆委素來狡猾此次倒帳實係有心緣匯豐銀行西人擬換買辦已於去年　月通知旋由諒卿等向西人婉商緩至本年三月底如不能彌補虧空再將業産變價清償西人依允於是葉姓遣人至臺北淡水大稻臺購買基地起蓋茶棧房屋共計數十間只值二三萬兩詭稱可值五六萬元本年將大開茶棧湊集貲本二十萬挽友向淡水板橋林紳關說以所置産業備抵借銀十萬林紳已首肯嗣有某姓知葉外强中乾向林紳道破機關至三月間諒卿親自渡臺面懇林紳不允諒卿回厦密囑各號經手自四月初起凡與各票局錢庄郊戸往來祗准欠出又私向銀行西人央懇囑勿走漏風聲赶於端節前向各票局寫買各埠銀票僞爲匯欵實則收以爲倒閉吞没地步復揑造各處官紳寄放欵目以爲日後照數攤還隂謀掯匿地步據西票局以及錢庄各郊諸人言初時被葉常欠銀兩爲數不多大率於四月底五月初二三等日過付買票匯借被其謊騙者不一而足源通於初八日報倒初七日下午已有風聲源通經事葉二棍於初六日三四點鐘時向黄紳等挪匯香港銀行之欵一萬三千兩卽付匯豐轉交以此類推則葉姓昆弟之倒帳實係有心圖利所最關緊要者爲育嬰堂官欵若此欵有失則厦門四鄉所育嬰兒將何所資以養命耶想大憲保赤爲懷必不容害人利已之徒得遂其奸計也或謂前數年有合興合記兩錢庄倒欠四十餘萬押追年餘從寛釋放優游晚景仍不失爲富家翁又漳盛燕窩行於三四年前倒閉虧欠十數萬後卽挽人向各債主求情减讓願以四成歸償各債主不欲久訟卽簽名允許未及數月一律清還漳盛仍復開張是不啻以倒閉爲致富之術不知致富者僅有一家而他人血本被其乾後圖生不能求死不得者不啻數十家但徇一家之情面而不顧數十家之呼號天下無此公論官府亦無此辦法也維市面而顧大局是所望於身膺民社者 
[新絲開盤]  
　　今年滬上絲市據聞因意國蠶汛可望豐收東洋絲價亦甚廉是以滬上洋商尙在觀望近日雖已開盤而交易不多祗有二三百包絲客置本非輕尙難沾　所成交諸牌及價目另列本館後幅想業絲者必當先覩爲快焉 
[上海縣署瑣案]  
　　帮辦總巡朱森庭明府查得西門外有潮州人李右松賃屋一間雇楊賢鄒永春爲夥專收肉皮煮成洋烟出售遂於前晚督同局勇地保前往將李楊鄒三人及房主吳茂拘拿並在屋内起出水缸三隻烘爐四隻鍋子四隻肉皮百餘斤膏料數十斤一併解至局中略詰數語飭送上海縣訊辦值日差據情禀明奉飭看管候訊○去年九月間太倉朱叩金被盜旋由捕役拿獲施春溎湯老虎陸福其王嘉賓張仔偵等六名二次訊實押解來滬赴道過堂聶觀察提訊之下發縣監禁此已列報前日觀察備文飭將施春溎等六名發回太倉再行擬辦○前日有板箱作中人在滬城慶雲樓茶館吃講茶一時舌劍唇槍兩不相下經巡防中局派勇往拘若輩已聞風遠逸僅將茶博士張阿照拘至局中邱二尹訊問之下張供寗波人在慶雲樓爲夥今日忽有數十人至店啜茗列坐數桌不知爲何事二尹以任人吃講茶有違禁令飭送縣署訊辦帮審委員宋莘樂二尹升堂研張供與前同二尹卽飭交差看管着將吃講茶人交案訊辦○昨報登違禁售烟一則前晚由袁大令升堂提訊先據原差將烟槍烟膏衣服雜物呈案詰之陳順發供係湖南人來滬多年現在治下西門外開設小烟館實不知有違禁令大令以其有意違禁喝笞二百板押候備文遞籍烟槍等儲庫衣物給還 
[英界公堂瑣案]  
　　包探秦少卿稱前有西人偕妻坐東洋車遺下皮夾袋骨有金釧金戒指鑽石戒指金扦等件查獲張文義供認代姚阿狗將金飾兌洋補提姚阿狗到案奉飭查吊原物再訊今查到金戒指鑽戒指尙有金訓一枚兌在東來升赤金鋪計洋三十餘元金扦一枝兌在裘天寶銀樓得洋七元餘已鎔化不能交還此種物件照西人原報值洋百元張文義供江北人現開茶館被同鄉人姚阿狗借用洋銀向索不還後將金扦囑爲代兌歸還欠欵餘不知情姚阿狗供西婦遺下金飾由小的質洋陸續用去所質者現已吊案兌去者無從起出該包探又稱張文義姚阿狗皆推東洋車度日同住車寓姚將金飾與張同質張卽改開小茶館東來升裘天寶均在城内本不能吊贓况已鎔化西人投案請領贓物蔡太守一再研詰姚阿狗供所得之洋獨自用去僅還張文義洋五元太守商之富副領事謂該西人遺忘金飾事在去年至今年三月間先獲張文義後獲姚阿狗相隔多時洋已用罄諒難追償查張文義管押迄今已有二月足以蔽辜卽着開釋姚阿狗笞貢二百板管押二月起到之物交西人領去○包探陳阿九在同泰客寓查得形跡可疑之湖北人陳裕元陳正元二人搜出洋針數包蔡太守飭押俟查明發落已列前報昨據該包探稱查得陳裕元等於初八日抵滬先將鋪盖衣包寄交同泰客寓當晚在小東門外花烟舘住宿後到客寓陳裕元陳正元仍執前詞並稱在蘇州聞洋針價值便宜因之購辦現在卽欲回鄉太守謂旣欲回鄉卽飭差押下輪船所有物件概行發還○三百號華捕稱昨餐謝王氏將童養媳毒打并用繩縛住雙手鄰人見而不平遂將該氏拘獲該氏之夫謝小春願代妻到捕房童養媳謝郭氏已由捕頭騐明傷痕一併送案郭楊氏稱籍隷金陵丈夫爲銅匠子女太多不能養活媒妁言有寗波人謝小春欲娶養媳愛惜周至决不受苦遂將女許字過門後已有四五年我女今年十四歲時遭毒打屢次逃回送還其家已有三次昨日又被毒打經隣人勸阻謝王氏聲言不願再領養媳旁人不服知照小婦人及去時已由巡捕拘案隣婦三人上堂稱謝王氏兇横異常時將養媳毒打屢經勸解非但不依反向旁人尋釁昨日不知何故毒打聲言不源領媳大衆聞之不平關照郭楊氏前來領女已由巡捕查拿到案童養媳謝郭氏供被打甚毒不堪其苦謝小春供小的係寗波人娶郭楊氏之女爲童養媳費洋三十餘元平時訓責略加箠楚郭楊氏稱謝小春並不將女責打謝妻王氏則一味逞蠻謝又稱妻氏不賢咎歸小的其妻謝王氏上堂稱該媳竊取衣物偶加訓責蔡太守問所竊何物運往何處答稱伊竊布衣及洋燈等件變賣錢文太守又問變賣錢文何用爾如何知媳行竊答稱常失衣物　係變賣錢文購買食物太守謂測度之詞殊不足信騐明該養媳手足青腫傷痕宛然謂謝及謝王氏曰爾娶媳爲嗣續計何以忍心下此毒手豈眞不願再領耶答稱經紀人費洋三十餘元原非易易無力别娶豈有不願再領之理富副領事以女情狀可憐謂太守曰謝王氏教訓媳婦不應如此毒打今旣逮案請將該氏掌責俾知痛苦太守謂貴副領事所言是以其人之道還治其人之身然華律無因媳責姑之理問郭楊氏曰爾因無力養女配與謝家爲童養媳今諭爾暫行領回依然無力養贍意將如何答稱早知謝王氏如此兇横斷不將女配與伊家爲媳今謝王氏旣已决絶情願將女領歸太守謂謝小春夫婦到案並無决絶語現姑准爾領女歸家俟及笄時由謝擇吉迎娶並諭謝小春將妻管束不准 
 
 

Page 4

 
 
仍前暴戾兩造遵斷而退○包探顧阿六稱女子朱阿金轉租沈福田房屋出外後被人扭鎖竊去衣服十一件報明捕房往查情形似係内賊行竊有沈福田者出外不歸留妻沈蔣氏在家該氏言丈夫於初六日回江北朱阿金則言初七日在靜安昌遇見沈福田並據沈蔣氏言曾見夫之友人取衣包出外着令將夫交出堅稱已回江北今特解案請訊朱阿金稱本邑人在妓院梳頭毎日清晨出外昨午回家見房門鎖已扭落入内檢視失去衣服報捕請查沈蔣氏言沈福田已回江北然我與妓同坐馬車在靜安寺茶館遇見沈福田情節可疑拘求訊辦沈蔣氏供江北人丈夫沈福田於初六日回江北後有夫之友人來過取出一小包同居之朱阿金言失竊物件不知是否伊竊蔡太守閱爾夫之友可知姓名衣服十一件便非小包爾夫旣不在家友人取包出外爾豈置之不問答稱不知友人姓名太守飭將沈蔣氏暫交官媒看覓妥保限交沈福田到案再行訊究○包探顧阿六稱岳寶隆失竊衣服查明沈小弟行竊拿獲人贓送案沈供蘇州人向在妓院傭工現無生理初次犯竊蔡太守判沈管押十四天贓父岳領○包探孔阿才稱倪叙元在小菜塲行竊别人籃内之錢當被獲住交與小的錢已被領故不投質今將倪叙元送案倪供本邑人年十八歲前在天主堂病房中服役繼因辭歇以致流落包探又稱在倪身畔搜出經書珠串呈閱蔡太守問倪叙元有父母否答稱無又問然則爾已無容身之地矣答稱徐家匯天主堂石神父尙肯收留太守即飭差將倪叙元送往教堂交石神父收留○華捕稱張福紀醉後在北京路逢人便打爲此拘案張供本邑人在洋行經收銀洋昨因醉後誤事蔡太守謂姑念初犯從寛開釋如再酗酒滋事定于咎戾 
[法捕房瑣事]  
　　有一印度人前日下午行至法界八仙橋附近小烟店購得紙烟一包吸盡三枝嫌其氣味不佳回身向該店掉換該店夥以烟包已被拆碎不允掉換遂致口角俄而巡街捕至將印度人拘入捕房管押一宵昨晨經備捕頭訊明飭送英捕房發落○寗波人包丹書前將寳華書局印書機器寫成契紙押與某甲計洋一千元嗣因包私將機器陸續售去被甲聞知當持押據投法捕房控訴捕頭立飭包探沈錦榮往寳華書局將包拘押候送公堂請究○前日有甲乙内等三人手持丁亥年通裕槽坊憑單三帋向取荳油一百三十斤該店夥查得此票並無存根定係揑造查問來由據稱有人托售該店夥當卽鳴捕將三人拘押捕房昨晨經備捕頭訊明原委以邇來租界中揑造僞單哄騙財物層見疉出著將三人管押候解公堂嚴究 
[辛卯夏季申江花榜]  
　　余放浪不覊士也往來滬瀆十餘年矣毎次勾留二三月徵歌侑酒殆無虚夕其間色藝俱佳者屢爲海上諸名流所推許毋庸余之贅頌兹閱走馬看花客春季所評三十六人似有遺珠之嘆爰續花信風數集句爲聨揭而出之以供衆覽金佩林紉秋蘭以爲佩　若鳴鳳之在林　吳佩香　秋風湘浦紉蘭佩　江月亭前樺燭香　林黛玉　黛色淺深山遠近　玉堂晝永暑風微　華月一 
春風秋月等閒度　東船西舫消無言　朱素秋　深心訐毫素　妙語逼清秋　彭翠芬　芳條結寒翠　夭葩吐奇芬　林惜春　惜花心事誰知我　春日情懷最可人　周鳳林　夜关仙人騎紫鳳　二月黄鸝飛上林　張佩珍　鳴佩玉以比潔　屏珍簟於披香　王月娥　千丈虹光繞明月　百尺清潭寫翠娥　趙子卿　良玉比君子　名花是長卿　陸小香　閒坐小窗讀周易　更書香草續離騷　左小玉　小樓一夜聽春雨　玉杵長生搗素娥　張桂卿　折桂浪稱風月主　爲卿翻作琵琶行　武雅仙　置酒來英雅　遇境卽神仙　王金鳳　金盤送酒沉氷盌　鳳吐流蘇帶晚霞　陸小寶　小梅香裏鶯聲轉　寶鼎盛來　腹圓　王秀蘭　寒岩畜奇秀　風幌引香蘭　李金玉　風輕楊柳金絲輭　月淡梨花　骨香　王月仙　湖上藕花樓上月　詩家眷屬酒家仙　林桂芬　賞月延秋桂　望古懷清芬　薛定金　口募落花風欲定　雪滿東籬菊有金　王桂琴　手持碧落新折桂　愛詠閒詩好聽琴　陶雪卿　雪卽是詩詩是雪　卿須憐我我憐卿　螺川風月舊主戲擬　 
[靈丹續助]  
　　謹啓者敝堂蒙普仁堂丸散號助來紅靈丹蟾酥丸二千瓶又廣芝館丸散號助來萬應痧氣丸四百瓶萬應保和丸一百粒萬應回春茶二十匣神效白痧散一百瓶俾資分送擣麝成塵煉丹爲汞一滴楊枝之水邐遍大千九莖芝草之靈同登壽域慈悲有願功德無邊以云普廣庶幾無愧祗領之下謹登報章以誌謝悃开昭欽佩[  上海六馬路仁濟善堂董事施善昌謹誌]  
[浙省撫轅抄]  
　　五初三日同知莊人寶禀銷海運滬避差回省禀到○初四日運判胡汝翼禀知解餉赴都禀見叩　候補縣蘇錦霞由京領照來省禀到叩見○初五日各官禀賀○初六日驛丞梁繼元禀知聞訃　父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報順東東山恊振所五月一至初十止經收苐一百十四十五次清單]  
　　初一日姚　茹古主八　二元○　二　　史青洋十元○初二　　求妻病速全洋三　○初四日厲　九洋五角孫南生洋五角王三熊洋五角李勝金洋五角申崇文爲先姊施氏冥中消菲　施洋十元益記十　元清　居士洋二十　　　　　　　心 
一元不留名　　元夢花居士洋二角○初七　謝福記洋五元悅昌文洋二元無名氏洋二元項宅洋一元江以功洋一元　　　言祥　　洋二元　陵鄖善士洋十元吳儀　求家宅平安　五元大有裕節筵資移振洋五元○初十已無名氏洋三角○共收吳　九十四元五角 
[上海六馬路仁濟善業籌賑公所施少欽經收順直山東賑捐五月初一至初十日止清單]  
　　　有奉　　江　　　氏二戸各洋一百元洪竹卿求兄疾速愈洋五十元山左卽墨亂名氏求媳病愈洋四十元李錫琅洋十五元南陽紫荃氏求早　子洋十四元劉正記完愿保平安應子守速愈完愿沈陳氏求病速愈　一氏求　　永不復　無名氏求子病愈人不留名武陵王文馨八戸各洋十元高盧氏洋八元南翔分防廳署罰欵移賑祥發元節筵移賑二戸各洋六元朱　　求　家平安愛蓮室求　病愈　赤子　秉　榮記莊隠名六戸各洋五元李袁氏求病速愈周甘氏津沽王心容山亭長壽春堂五戸洋四元延齡氏無名氏宜興鹽棧三戸各　三元蔣嘉　求病愈潘春　萬竹居亢德堂陳悼琴廬陳秋江六戸各洋二輙生氏求免災顧思齋主求兒强壯道登周陳宅謝世鴻沈隆興吳國鈞四非齋主八戸各洋一元宜興鹽棧子泠興二戸各銅洋一元共收英洋四百九十八九銅洋二元○山東王鍾靈洋廿元隠名氏求紅症永不復發洋十元許榮生求母吐紅速愈洋一元朱氏洋二角共收英洋三十一元二角 
 
 
 

Page 10

 
 
   
 
 

Page 11

 
 
[光緒十七年五月初五日京報全錄]  
　　宫門抄○發抄硃批五道○禮親王等奏請派員抖晾實錄主牒片○溥奏病未痊請再賞假調理摺○將軍依奏恭報　閱北路各城事竣回省日期摺○又奏委員接辦稅務片○又奏查看興安城衙署情形片○將軍裕等奏道員丁憂開欽先行遴員接署請旨簡放摺○大臣英奏爲查勘湯泉等處行宫情形摺○又奏報回署日期片○五月初五日兵部太常寺太僕寺八旗兩翼值日無引見○恩公假滿請安○林啓陳邦瑞陸學源仍預備召見○召見軍機林啓陳邦瑞陸學源○發抄劉銘傳奏台北府雷其　樸實勸能給咨送部引見奉硃批吏部知道欽此○又調補台北府吉昌卽飭赴任奉硃批吏部知道欽此○又轉奏台灣道唐景崧接試台南日期奉硃批知道了欽此○唐炯奏京銅起運日期奉硃批戸部知道欽此○又收到福建銅本銀兩奉硃批戸部知道欽此○○禮親王世鐸等片謹查嘉慶二十年二月内閣奉旨乾清宫尊藏實錄玉牒着間歲抖晾一幾毎次着軍機大臣奏派滿漢文職大臣各二員於四月内率批本處各員曁乾清宫總管首領太監等敬謹抖晾卽自今歲爲始欽此上届光緒十五年查照成案奏請派員抖晾本年又届應行抖晾年分臣等謹將滿漢文職大員除有差事各員不行開列外分繕名單進呈恭候欽派滿漢大臣各二員並將上届派出各員繕單恭呈御覽所有抖晾日期由該員等選擇先期知照敬事房批本處内務府照例豫備届期敬謹遵辦謹奏奉硃筆圈出麟書翁同龢敬信張蔭桓欽此○○奴才灣豐跪奏爲因病未能速痊懇祈天恩再爲賞假調理事双才前因肝氣疼痛又兼時瘟之症引發喘　不止行動艱難屢次仰蒙天恩賞蔭一月有餘現在假期已滿病勢仍未見痊據醫云症係肝肺不足氣血兩虧期夕未可就痊伏思奴才世受國恩涓埃未報寢饋難安今因病纒綿未能速痊五中焦灼再四思維萬不得已惟有仰懇聖主恩施俯准將奴才委散秩大臣差使開去停領俸祿俾奴才得以安心調理况奴才現年六十三歲自揣精力尙未甚衰倘能仰托洪福殘軀病痊卽行銷假當差以期圖報高厚鴻慈於萬一所有奴才因病未能速痊懇請開去差使停領俸祿緣由是否有當伏乞皇上聖鑒謹恭摺具奏請旨奉旨已錄○○奴才依克唐阿跪奏爲恭報查閱北路各城事竣回省日期恭摺具陳仰祈聖鑒事竊奴才於二月初一日帶領員弁由省起程往查布特哈墨爾根興安城黑龍江等處業經奏明在案嗣於初六日抵布特哈初八日抵墨爾根十三日抵興安城二十日抵黑龍江除將興安摵事件另行奏陳外所有遞查墨爾根各城制兵軍械悉與鶴設相符倉庫存儲亦無虧短至校閱官弁制兵之操演黑龍江墨爾根則熟練者多而生疎者少布特哈則熟練者少而生疎者多奴才當卽分别賞醫以昭激勸而重旗務並查沿途十二驛其有疲弱不堪之馬牛卽行飭換足額並將廢弛驛務之筆帖式領催等當卽分别懲辦俾儆效尤惟奴才此次查閱各城又不能不將旗人之生計略爲陳之布特哈所屬之旗丁向以　檣爲艱難僅以牧獵爲生計無如比年來馬牛灾祲過多又兼山獸稀少則牧獵者未免蕭條而充差者益形苦累故閱其衙署村莊一切荒凉之狀尤堪矜憫墨爾根所屬之旗丁固有以牧獵爲養生者亦間有以耕耘爲糊口者故充當之員弁兵丁雖無殷實之家致多積蓄然較之布特哈興安城之旗戸尙屬差强黑龍江所屬之旗丁雖以充差爲本業究以力田爲　宗但其精華之所聚品類之所滋大半盡隷江東故充當差者毎多富厚而無内屬之憂尤屬可嘉之至惟所陳各節雖情形各有不同而一閱其相安之俗猶不失爲古樸之　自非呼聽所屬之各城可比惟地懸絶城又不能不預爲設防以期有備除咨札各城嚴行整頓制兵並飭令兩　　操步隊以冀自强外奴才於二十五日由黑龍江城折回繞抵嫩江源首詳勘紥營基基其地雖爲平衍之區究未免巖寒過重若扼紥此閱不惟兵丹多受災疫抑且屯墾難資得力再四　維僅由嫩江源　兩興安嶺　西墨爾根東北採得平壤曠野一區南北約長五六十里東西約寛六七十里其間地氣尙温土膏頗沃若以之紥營屯墾較之嫩江源首將來尤多裨益况層巒相繞曲水相環所有兵丹不致染受浮　致滋嗜好當飭上游統領勝格　記卽在此地修築營房以資操演而備屯墾仍與各處卡倫互相維　藉可聲援奴才須至墨爾根並將前已挑齊之步隊五營逐名點騐亦不虧額查閱事竣卽於三月初九日回抵省城查總統倭恒額帮統鈕楞額鎭靜地方頗稱安養並協領凌善總管德陞額日行公事亦無貽誤除將未盡事宜再行奏間外所有奴才此次恭報查閱北路各城事竣回省日期瑗合恭摺具　伏乞皇上聖鑒謹奏奉硃批知道了欽此○○依克唐阿片再呼蘭等處烟厘斗秤稅務上年曾派協領宜鏗額爲總理候選同知馬旭爲帮辦均經　明在案兹查該員等又届一年期滿自應照章更派以資　辦查有花翎佐領島爾　額辦事認眞堪以委爲總理候補繞　校周國增充差勤愼堪以委爲帮辦作檄飭遵照外謹附片陳明伏乞聖鑒謹奏奉硃批知道了欽此○○依克　阿片再查興安城原修之衙署基址雖屬高平而地内常行浸水又兼毎延夏雨連綿山水積發之時疉將所藎之房問不免愈冲刷而愈形彫敝故該處官弁時常附居就近之驛站藉以辦公此亦無可如何之事奴才旣經親歴其地洞悉其情自不敢不據寶奏陳以以期整頓但此後倘將鄂倫春收有成效尙須另挅吉地將其衙署籌欵移修爲一勞永逸之謀方爲妥切是否有當謹附片陳明伏乞聖鑒謹奏奉硃批知道了欽此○○奴才裕祿興陞跪奏爲道員現丁本生母　先行遴員接署所遺員缺請旨痢放以重職守恭摺仰祈聖鑒事竊據奉錦山海兵備道誠勳報稱該員本生母課德氏迎養任所於光緒十七年三月十八日病故該員係屬出　之子例應丁降服憂請開缺回旗守制等情禀報前來奴才等查山海　道一缺地處海濵係屬通商口岸時有中外交涉事件及　　常洋各　稅務政務殷繁亟應遴員先往援署查有錦州府知府希賢才識明敏爲守俱優堪以餞委署理所遺錦州府知府員缺查有坐補新民廳同知福培謹愼篤實辦事穏練堪以遞署除分繳飭遵並將該道誠勳丁憂日期循例恭　　報外所有奉錦山海兵備道係屬海關要缺相應請旨迅賜簡放以重職守理合會同北洋大臣大學士直隷總督臣李鴻章恭摺具陳伏乞皇上聖鑒訓示謹奏奉硃批已簡放善聨矣欽此○○奴才英廉跪奏爲查勘湯泉等處行宫情形恭摺　奏仰祈聖鑒事竊奴才於三月初二日具奏恭赴湯泉等處行宫查勘各項工　一摺奉硃批知道了欽此欽遵奴才於十二日起程揀　郎中憲楞額尙歴正德寛隨同前往各處詳細查勘所有湯泉等處行宫殿宇房閒　座遊廊牆垣堆撥兵房等項竇因年久未經粘修坍倒滲漏情形與該總管德浩所報均屬相符奴才伏查湯泉行宫自道光二十二年十二月内奉旨停修以後未　修理以及三家店蘭溝南石槽懷柔縣密雲縣羅家橋瑶亭等處行宫殿宇房間均因年久未修復經連年雨水坍塌滲漏之處共計三百二十九欵情形甚重　各處行官牆垣堆撥坍倒均關防守該官兵房間坍　過多　係無處　身相應請旨飭交總管内務府委員查勘撣要修理俾資防守謹將應修各工三十六欵敬繕清單恭呈御覽伏侯命下之日奴才遵卽移咨總管内務府欽遵辦理所有查勘湯泉等處行官情形理合恭摺覆陳伏乞皇上聖鑒訓示遵行謹奏奉硃批該衙門議奏單併發欽此○○英廉片再奴才前經附奏擬由查勘湯泉等處行宫之便懇請賞假就近省　等因仰蒙聖恩賞　十日奴才於三月十九日謹將北路湯泉等八處行宫全行查竣卽令郎中塞楞額等先行馳回衙門當差奴才於二十日由　亭順道出古北口赴　寗縣屬敗虎溝志方省墓二十四日祭掃事畢二十六日進古北口二十九日回　謹此附片奏聞伏乞聖鑒謹奏奉硃批知道了欽此 
 
 

Page 12

 
 
[光緒十七年五月初六日京報全錄]  
　　宫門抄○發抄硃批四道○直督李奏故員捐助鋠欵請將事蹟列入志書片○河督許奏黄河桃汛安灡摺○陜撫鹿奏揀員請補同知摺○又奏揀員調補知縣片○總兵張奏報出洋統巡日期摺○五月初六日刑部都察院大理寺侍衛處值日無引見○記名提督暫佩蘭謝恩○詹事府代奏陳秉和謝授洗馬恩○豫公請假十五日○李培元續假五日○順天府奏京師得雨二寸有餘○倉塲奏漕船五日回空○召見軍機曹佩蘭鳳秀○發抄張曜奏嵩武軍新疆借墊商款銷案奉硃批着照所請戸部知道欽此○又卽用令孔昭寀等在工落水殞命請優卹奉硃批孔昭寀等均着交禮部從優議卹欽此○又孔昭寀之妻孔劉氏因聞夫落水殞命絶食自盡請旌奉硃批着照所請禮部知道欽此○林維源奏啓用木缸關防奉硃批知道了欽此○○李鴻章片再據安徽涇縣人江蘇試用道朱葆成戸部郎中朱焯成遵其故父一品封職三品銜江蘇補用道朱宗濬遺命捐助直賑銀一萬兩呈請核收除將所捐銀兩飭司兌收備賑外查朱宗濬涇縣監生捐納道員指分江蘇未赴官而卒天性至孝嗣母趙氏青年守志撫之成立奉養維謹迨遭喪經營窀穸風雪中躬親工作致疾不起鄉里稱爲孝子生平自奉儉約而勇於爲善不惜鉅資兵燹後家廟費用多缺捐資置産祭祀以時族中聚星堂公宇爲其太高祖崇祁鄉賢栗主所在亂後首建復之祖祠向有義倉義學賙恤寒族爲之贖産購田俾可經久涇地磽　卜塟維艱因置地二區仿古族塟法貧族得以及時安厝族人應試江寗僦居不便捐建試館就試者遂有如歸之樂此其施於閤族者涇邑文廟亂後議修絀於經費竭力捐助始得告成涇川書院紫陽文會青雲莊耕餘别業皆爲邑中文教所關先後捐至數千金以振興之他如義渡義冡等事無不捐資助成此其施於閤邑者綜計兩項捐欵固已數累鉅萬兩子歲江右大水災民無所得食卽購米千餘石運往施賑受惠之區至今德之嗣值山東兩廣水災復捐助數千金光緒十一年病殁遺命其子葆成焯成遇有鄰省灾歉仍當隨時捐助以成其志鄉里感其行誼議祀鄉賢格於例尙未舉行光緒十四年經山東撫臣張曜以其樂善好施奏奉諭旨准予建坊在案今其子葆成焯成因畿輔水災關繫根本捐賑至一萬兩之多似此好義急公力拯生命實屬善體先志據稱不敢邀奬尤見事求實濟不稍近名足以風勵薄俗由安徽勸捐委員洪恩嘉等禀經飭據籌賑局司道查明核議請奏前來臣查該故員朱宗濬家僅中資性惟好善其睦婣任卹則由一族而及一鄉其輸粟救災則由近省而曁遠省綜其施與不下數萬金惟捐助山東賑銀二千五百兩一欵會經撫臣張曜奏奉諭旨准其建坊以示旌奬現在其子朱葆成等復承无志捐助直賑銀一萬兩聲稱不敢邀奬捐資鉅萬施不求名尤爲近來所罕見海屬有裨災區足郭風教查前有南省勸募賑捐紳士陳煦元李朝覲身故之後經臣將其平生事蹟奏明列入各原籍府縣志書欽奉硃批着照所請該部知道欽此今朱宗濬係已故之員無可奬勵而其生平善行多不禱書自應援案奏請勅下安徽撫臣將事蹟列入原籍省志及府縣志書義行傅以資觀感而垂永久理合附片具陳伏乞聖鑒訓示謹奏奉硃批着照所請該部知道欽此○○頭品頂戴河東河道總督臣許振褘跪奏爲黄河桃汛安瀾恭摺仰祈聖鑒事竊照黄河以清明後二十日爲桃汛之期修守巡防與伏秋並重卽應詳勘溜勢之趨向工程之平險豫爲布置庶免臨事周章查歲料爲廂埽要需尤宜及早購備臣於年前改章後卽飭藩司籌撥銀兩嚴飭南北各廳設廠赶辦至歲底俱有成數交春後接廠續購截至目下止一律堆齊臣照章委員赴南北兩岸拆垜抽查臣復親詣查騐凡定章以三萬斤爲率者而各廳所堆積其過秤均有四萬三四千斤皆由各廳員極力認眞力改前轍道路喧傳爭言數十年所未有臣誠未便没其漮慨任事之忱樴行存記候奬至磚石爲保險要需已專委妥員赴山開採刻日裝運分撥有險處所長提土工亦令切實勘估尅期興築仍擇要多積土牛以備工用統限女汛以前一律　辦完竣俾資防禦至兩岸臨黄埽叚歴冬而春多形刷蟄若不趁此加廂高整一經長水續搨需用料物益多已飭該管道勘明情形督廳酌勳已騐存料撙節辦理其鄭工壩埽叚閒有出險之虚亦經隨時飭令分别加廂盤壓高整足資抵禦計自二月二十七日節交清明起扣至三月十七日止除偶爾一日猝長三尺一驟落二尺外其餘水勢消長無多兩岸埽壩工程防護悉臻平穏堪以仰慰宸塵瞬届下汛河源漸旺臣惟有督率道廳營汛　河防局委員將一切應辦事宜認眞悉心經理周密巡防不使一處一時稍有疏忽所有档汛安瀾緣由理合恭摺具陳伏乞皇上聖鑒謹奏奉硃批知道了欽此則○○頭品頂戴陜西巡撫臣鹿傳霖跪奏爲揀員請補要缺同知以資治理恭摺仰祈聖鑒事竊查定遠廳同知耆椿於光緒十六年十二月二十日在任病故應以病故本日作爲開缺日期業經截缺報部所遺係繁疲難兼三要缺例應在外揀選請補該廳地處南山政繁民雜撫綏彈壓均關緊要非精明幹練之員不足以資治理臣與藩臬兩司在於退省現任簡缺同知應調候補及現任知州知縣循例應升人員内逐加遴選非現居要缺卽人地未宜一時實無堪以升調之員候補同知班内亦無記名分發及正途出身人員惟查有在任候補班前補用問知磚坪廳通判沈祖頤現年三十九歲浙江歸安縣監生遵例報捐通判在西征糧白轉運出力保分省分前先補用並加捐鹽提舉銜光緒四年請咨赴部分發到陜因歴在後路各台局出力保俟補缺後以同知歸候補班前補用十三年委署磚坪廳通判旋卽補授斯缺十二月奉文到任試俸三年已滿該員精明穏練辦事實心從前屢署安康漢隂等廳縣交代均早結報清楚現在任内並無欠解錢糧積案展叅及盜刧已起四叅之案以之請補定遠廳要缺同　實堪勝任核與定例相符等情據藩司陶模自司唐　楠會詳前來合無仰懇天恩俯念員缺緊要准以在任候補班前補用同知磚坪廳通判沈祖頤補授定遠廳同知洵於地方有裨如蒙俞允該員以同知在任候補曾任通判實缺照章毋庸甄别應俟奉准部覆給咨送部引見所遣磚坪廳通判係要缺俟沈祖頤准補後另行請補合併陳明所有揀員請補要缺同知緣由謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○鹿傳霖片再安康縣知縣　華塾於光緒十七年二月十三日聞訃丁父憂應以丁憂之日作爲開缺日期係繁疲難兼三要缺例應揀選請補查該縣地處南山政務繁劇且係附郡首邑時有發審案件非精明幹練之員不足以資治理臣與藩臬兩司在於通省應補應調知縣及應升人員内逐加遴選一時實無堪補堪升之員惟查有山陽縣知縣沈啓黔現年四十五歲四川開縣監生同治四年投効貴州軍營攻剿出力歴保候選府經歴縣丞加保知縣分發省分儘先補用掣簽陜西十二年到省報損同知銜全黔肅清案内保戴花翎光緒九年題署今職十年七月到任試俸期滿業經請銷在案該員年壯才明辦事　愼核計歴俸已滿三年任内並無展叅及盜刼已起四叅之案以之調補安康縣知縣與例相符洵堪勝任據藩臬兩司會詳前來合無仰懇天恩勅部核覆准以山陽縣知縣沈啓黔調補安康縣知縣以裨治理如蒙俞允該員係知縣調補知縣銜缺相當毋庸送部引見所遺山陽縣知縣係簡缺俟沈啓黔准補安康縣知縣部覆至日另行請補合併陳明所有揀員調補要缺知縣緣由謹會同陜甘總督臣楊昌濬附片具陳伏乞聖鑒訓示謹奏奉硃批吏部議奏欽此○○記名提督署廣東高州鎭水陸總兵官雄勇巴圖魯奴才張樹　跪奏爲恭報奴才出洋統巡日期仰祈聖鑒事案查道光二十三年十一月初七日奉諭旨嗣後水師提鎭着於毎　出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑　　等　欽此欽遵在案查奉行　通巡洋章程遞年巡洋上班自正月初一日起至六月底止改以高州鎭水陸總兵出洋統巡下班　　　　　日起至十二月底止改以陽江營遊擊出洋統巡等因現值光緒十七年正月初一日届當奴才上班統巡署陽江營遊擊　　　　　統巡各營洋面依期會哨均皆安謐當將兵船禀交前來奴才卽日接統出洋督率　弁管　各兵船在於所屬水師陽江　　　　　眞巡緝除俟出洋班滿再將歴過洋面情形據實奏報外所有奴才上班統巡日期理合恭摺具陳伏乞皇上聖鑒謹　　　硃批知道了欽此 
 
