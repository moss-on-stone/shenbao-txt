# 1912 - 83 - 4914048

 

Page 1

 
 
評論 
　　 
[魯事危言]  
魯省以一都督之故爭執至數十日之久當周自齊未經委任之先大抵魯東軍隊意在胡瑛其於張廣建則深惡而痛絕之而魯西人士則又與魯 
東意見不能盡表同情遂至相持不下函電纷馳甚目磨厲以須躍躍欲試禍變之來間不容髮雖袁總統曾議遣派專員至魯調查然都督之賢否非如案情之曖昧卽使在魯調查亦不過採諸輿論而已而一省之輿論又各有不同任調查之責者其將何去何從使以胡都督爲然則右張廣建者其心未必能甘使以張廣建爲然則右胡都督 
者其心亦必不甘故卽調查之後歸報於袁度亦未必有善處之方脫毅然决然於胡張二人留一去一而魯人意見旣不一致其勢必致衝突是則欲弭禍患反以促之矣前者黎公之電其意固欲調停於其間若魯人之爭執能因此而冰釋則不獨魯省之幸抑亦民國前途之幸也 
乃觀於烟台之電則反痛詆黎公且不恤以兵戎相見惟此次所爭執者則不在都督之賢否而在選舉委任之手續是蓋習聞各省都督率多出於選舉而不欲使魯省獨異也記者不敏於選舉委任之得失不敢有所可否第就事論事魯人之意見於胡張二人旣難一致假令由魯人推舉則彼此爭執意見驟難融洽恐推舉之說正未易言况民國初建法制未定各省都督委任固出於權宜卽選舉亦非必爲常經然則魯省人士又安用悻悻然以魯省獨異爲憾耶 
嗚呼當武漢事起之時義旗一揮各省響應曾不浹旬南方諸省舉皆獨立即北方诸省於清帝退位之後亦皆贊成共和次第反正而民國於是乎成立溯自起義以至功成爲時僅百有餘日戰爭之禍亦僅及於鄂晉金陵用力甚少成功至速初不意民國成立以後變亂相尋禍患莫測以一都督之去留輒爲一省擾亂之媒介粤贛皖之已事可爲寒心雖纷擾不久大局未被牽動而軍隊之互相爭鬥人民之轉徙流亡爲禍至烈爲狀至慘魯省人士正當引爲殷鑑豈可再事爭執雖此事之究竟尚不可知脫不幸而久爭不决則微特魯難未已竊恐民國前途亦將蒙其影響矣魯以相忍爲國奈何以都督之故厲兵秣馬不惜以魯爲孤注哉 
　　大總統命令 
　　 
[四月一日]  
　　臨時大總統命令任命黄興爲南京留守仍統轄南洋各軍此令 
　　臨時大總統命令任命徐紹楨爲參謀總長此令 
　　 
[專電]  
　　陸軍部長段祺瑞以各省兵變迭起令部員呈遞說帖條陳弭變之方並日後解散之法 
　　總統府會商財政有度支部某員提議棄瑕錄用盛宣懷以資顧問　　袁總統以張謇素負盛名此次未能 
位置新内閣擬任以南北洋通商使 
　　蔡紹基有稅務院長之望（以上北京） 
　　寗垣謠言極盛惟當道宣言力能維持治安 
　　城内兵士充斥餉極支絀各軍官今日（三十一日）正在討論解散方法 
　　明日有兵五千離寧 
　　浦口有大兵來寧苦無安挿之法　　英美烟公司已將存貨移至下關 
　　聞唐總理並未向叅議院宣述四國銀行借欵詳情並聞比國銀行家付欵已起周折（以上南京）　　犬養毅君及駐華日使伊集院君已行抵東京犬養毅君謂日本對華之外交始終失败彼與伊集院君均不以日報反對袁項城爲然 
（東京） 
　　 
[公電]  
　　蒙古聯合會電　上海熊秉三君轉拓殖協會諸君公鑒閱報載軍會發起拓地殖民 
自爲今世謀國之要務惟此項事業祇應施之屬地或境外新闢領土現在五族共建民國蒙古全境自應爲中華 
本土不得視爲屬地蓋地爲本土復何所用拓民在本國又何從言殖故本會前經議决條件向政府聲明蒙古全部在中華民國爲本土内地對於蒙古永不得有理藩殖民拓殖等字樣此次貴會成立自係偉略遠謀籠罩宇外與本會之主旨無涉惟名字傳播觀聽易淆本會不得不先爲聲明此佈蒙古聯合會 
　　北京段祺瑞電　袁大總統孫中山先生參議院唐總理各部長黎副總統各省都督各軍司令各恊會各團體公鑒接唐總理　電聞在寗會同參議院組織國務員不以祺瑞爲不敏謬荷贊舉俾長陸軍奉命之下愧悚交集軍事任重决非菲材薄識如祺瑞者所能舉况締新改舊抉擇萬端尤非無學周無　歷　 
以體氣尤病如祺瑞者所得勝任而愉快惟民 
志所寄何敢持個人之不膠執已見重損天下之明敬當勉効駑驅聊以承乏繩愆督過時盻敎言祺瑞叩卅印 
　　清江浦蔣都督等電　袁大總統孫中山先生叅議院各部首領各省者督各軍司令鈞鑒頃接陸軍總長電稱現經參議院同意决定叚公祺瑞爲陸軍 
總長卽同日解職歸田得遂 
初志等語查黄先生民國首功宗旨純粹尤爲南北軍界所宗仰若聽其歸隠在個人無絲毫之戀繫於全局有莫大之關係仍請畀以重任維持現狀民國安危爭此一著請大力主 
持無任禱切江北蔣雁行參謀楊桂堂劉文翰十九師師長孫岳旅長車慶雲楊春普曁各團團長獨立營營長揚軍旅長米占元同叩卅一號 
　　重慶夏之時電南京孫大總統各部院長武昌黎副總統　省都督鑒之時一介儒士素無學識以髫年遊學東瀛痛滿政專横久存改革之志歸國後黨錮方急因蜀史見疑不獲柄用時日坐廢屢謀無成爭路事起武昌曁各省相率反正而趙端二虜箝制蜀人益力慘殺不辜日以千百之時憤懣寃抑不揣力薄聯結同志二百餘人發難龍泉驛倉皇奔命得至渝中與扶義諸君建設蜀政府於重慶川東州縣聞風獨立成都人相繼反正全蜀之地復爲漢疆然較東南各省固已後矣　以首先發難謬承公推攝行蜀軍政府副都督之職久處非分其思退之心固未或忘今幸民國成立北伐可免川蜀内亂已平滇黔援軍已歸成渝合併其建設已統一完固是之時十年來之目的近皆完全達到國民之天職略盡今日之職任正可稍寛至於渝鎭建設事繁責重尤非之時才所能勝且年富力强正當遜志求學俾東西洋文明智識藉以輸入成爲完全國民庶於世無慚於已無愧近月以來屢行求退幸蒙尹張兩君致電允許俾之時得卸仔肩釋茲重負特傾情愫以邀朗鑒近因渝鎭建置暫當代爲組織俟鎭撫府總長來渝當卽交卸一切乘舸東下宏覩中央規模再旅游各省親承各公雅敎以祛鄙陋之懐臨風遐想不勝景慕夏之時叩印 
　　成都尹張兩都督電　南京北京大總統武昌副總統各省都督鑒川省成渝合併後重慶鎭撫總長一席公推前任蜀軍政府副都督夏之時就近接充曾經電達在案茲據夏君迭次電請辭職出洋游學以圖深造似此究心學業未便再事强留從優議助游學經費三萬金以酬前勞所遺總長一席已改派軍團長胡景伊前往接任特此奉聞川都督尹昌衡張培爵叩巧 
　　天津全黔維持會電各軍政府曁各報館公鑒頃因南北協議臨時政府確定北京黔亂不堪無援受委任狀人到京接洽實與政府隔絕旅津黔人不忍桑梓處於化外在津組織全黔維持會公舉代表向政府接洽統一辦法謹奉聞自後凡對於黔省應辦事宜　電示　　　　 
 
 
 

Page 2

 
 
　　江蘇軍政司電　各報館轉陸軍第十六師長顧忠琛君均鑒閶門外兵鬨一事係由壽州回蘇之馬砲營内莠兵脅迫四十六標兵士并勾結土匪所爲當時先鋒一團駐紮虎邱附近聞變出隊防堵出塘一帶居民賴以保全無恙嗣經调駐城内連日巡衛頗形出力紀律亦甚嚴肅探訪失實之處乞請更正特聞江蘇軍政司梗 
　　大通黎宗嶽轉賀鑫常電　袁大總統孫大總統陸軍部總長參議院副總統各都督各軍司令各報館各團體轉入伍生隊各陸軍中學同學諸君均鑒自武漢起義全國響應吾董奔走辛勤於茲六閱月矣現民國已成目的已達竊思立國之本全恃武備武備之本尤恃完全敎育吾輩由小學而中學而入伍原爲求完全敎育計也邇者各省學堂漸次開學獨我完全軍人學堂　寂無聞南京所设之軍官學堂雜收文武學生中華民國學生軍所改之入伍生隊 
程度高下不等亦難收效亟應聯絡團體要求政府選擇良師各省照舊開辦陸軍中學招集從前學生分班肄習今日處共和統一政府之下非復如滿清壓力横加徒驁虚名鑫常爲情殷求學培養人才起見諒諸公閎識遠慮無不贊成俾九仞之功不致虧於一簣民國前途幸甚學生幸甚保定入伍生現隨關外民軍賀鑫常叩黎宗嶽轉 
　　松軍總司令電　　北京袁大總統鈞鑒松人 
因鹽務爭執頗有理由缘松鹽歲産五六萬引向隸浙運使故由浙商收運浙商在松設厰陰收浙鹽冲銷蘇屬甚於松鹽重秤加耗種種抑勒然猶不肯多收歲至一萬二千引而止餘鹽數萬引流而爲私爲課稅計約損數十萬爲民生計有鹽不售迫之走私旣失生業且長　氛而商人轉利用私鹽缉捕充公歳獲鉅萬人心不平莫此爲甚現蘇浙協議各分區域張總理旣設松鹽科應將松鹽指定引地儘數運銷乃科長史家修藉統一爲名 
强行專制欲令松人仍受浙商抑勒沿海洶洶時起纷擾雖經松軍府極意鎭攝但松鹽旣改隷蘇省若仍授權浙商恣其抑勒是奪數十萬小民之口食以徇少數商人之赢利且本省課稅亦因之損失鉅萬張總理之明達宜不出此今梟販横行浙鹽徧地轉瞬松産日旺土客相爭變端岌岌爲地方治安計即爲鹽政統一計惟有商令就地士紳組織公司收貯松鹽而聽商人以本省引單到松捆運於给引處先繳銷場稅再於松軍府繳産地稅松軍府按月彙總解省庶本省財政仍歸統一而就地鹽銷亦有稽考况緝私須資兵力由松車騰出師船辦理緝捕餉項由公司認繳財力亦可稍紓昨見鈞電令就近會商松軍府 
自當派員詣滬和衷商榷張總理夙秉公心必蒙虚受但恐松鹽科爲浙商游說不明公理不順與情仍此爭持致釀事變敬懇電致蘇都督張總理虚衷熟商以拯羣黎而重課稅大局幸甚松軍總司令鈕永建叩艷 
　　安徽堤工局電　安慶孫都督省議會民財兩部長公鑒並乞都督轉電無爲和州含山巢縣繁昌當塗宣城建平銅陵蕪湖南陵東流貴池桐城合肥廬江萬頃湖三河鎭各行政廳議會曁各界均鑒前沁電報告此次各堤工共約 
派通商欵内龍洋七萬餘元除昨已撥分二萬元每萬元計分二百元今又收到三萬一千元仍照各灾區支配每萬元又分三百元另單列後統以一百萬元核算昨今兩次共分五萬元均請携帶行政長及議會印收至蕪工振局照取下存 
一千元因有望江縣三次來電報灾不得不一律攤派茲作該縣一萬亦照兩次計分五百元除此仍存五百元俟下届再有二萬餘元收到一併歸入第三次攤分現由江皖總會長季直先生竭力借欵何日 
借到隨時奉告春水甚漲時期危迫惟望修堤各災區法外設法先行勉力搶築經濟困難已達極點雖焦灼萬狀無補於事愧甚盧恩澤吕祖翼曁在會同人公啟東 
計開修堤第二次攤數 
無爲州龍洋七千八百元南陵又三百元和州又三千九百元東流又六百元含山又二千四百元貴池又六百元巢縣又二千一百元桐城又六百元繁昌又二千一百元合肥又三百元當塗又四千二百元廬江又三百元宣城又六百元萬頃湖又四百五十元建平又四百五十元三河鎭又九百元銅陵又六百元望江又五百元二二兩次 
蕪湖又一千二百元以上按照一百另一萬元攤派共計分洋三萬五百元下存洋五百元俟彙入第三次一併攤分 
　　南陽紳界電　北京袁大總統南京孫大總統武昌黎副總統開封齊撫台諮議局上海各報館均鑒河南奮勇軍至新野謝鎭於二月十八縱兵搶殺棄城遠颺紳等始至新野求兵保護於二月十九號至宛有以爲進攻南陽者非也二月十三日始接共和解决之電即取銷北伐名義因奮勇軍皆河南人不能退向鄂省改爲豫軍並宣佈歸豫撫節制調遣以爲倡言獨立者誤也奮勇軍至宛一切文武衙門幕友均極力保護買賣公平交易散給倉儲數千担以濟貧民僅取價三分之一季雨霖之兵闕龍在唐縣搜抄紳士楊治清等家産勒派財物拉馬搜槍以至釀成敎案而馬雲卿之兵並未出宛城一步張冠李戴皂白莫分此傳聞之誤也二月二十三以後包炳耀假意投誠馬雲卿間誠布公包嶺居心叵測約同董懷振任福元吕霞邦仇殺剪殺之人勾給土匪肆行搶掠於三月三號九號人宛攻城馬雲卿恐違進攻命令撄城固守不敢北行土匪乘間竊發並起張仲滬　票爲董任之後援凡鄉間之剪髮者均被殺死南北派代表均冒險來宛紳等均不敢出城現在北方聲氣不通讀民立報所載均與奮勇軍行爲相反紳等思共和成立人民同享幸福若不急爲禀明無以表奮勇軍之宗旨卽無以息南陽之戰禍如速行解决則董任不得朦蔽土匪容易勦辦伏祈總統飭令罷兵則該軍隊受豫撫節制必無戰禍南陽人民没世感德南陽紳界喬景滬任學椿黄家壽張焕之李翰之李豹卿高琴堂張叔卿米奎聯張仲　徐幼峯李子平　釐之陳福亭何振乾任梅卿張星耀同叩 
　　泰州國民協會支部電　國民協本部曁各報館鑒本支部於三十一號開成立大會公舉徐藻爲幹事總長謹先聞泰縣支部 
　　上海華僑聯合會電　袁大總統鑒頃接新嘉坡電稱該埠重新組織華僑總商會已舉陳楚楠爲代表一切辦法暫照舊章俟我民國政府新章頒發當再遵照及 
行正式選舉等因新加坡爲南洋總滙之區陳楚楠又係殷實僑商英政府已經批准開幕除電唐總理准予立案外理應代呈大總統伏乞通電該處以促進行而慰僑望乞示覆華僑聯合會叩豔 
　　又電新嘉坡華僑總商會鑒函電均悉已代呈唐總理存案並電袁總統請以陳楚楠爲代 
表一切辦法暫照舊章俟民國政府新章頌布當照遵行正式選舉等情茲得袁總統覆電承認并通電貴會以勵進行云云賀賀閩擬借日債以路礦抵押除已電阻外請轉各埠致電力爭華僑聯合會東 
　　又電　福州孫都督鑒鐵路礦山爲土地人民之命脈蚩蚩者民莫不深悉中央政府已成國會又將組織與借外債一事似乎未可擅自主張以重民權而公輿論華僑聯合會叩東 
　　又電八打威華僑智育會鑒閩省擬借外債以鐵路礦山抵押除已電阻外乞轉電三寳壟泗水等各埠力爭華僑聯合會東 
[譯電]  
　　英國一九一一年至一九一二年共收稅項一百八十五兆零九萬二百八十六磅較上年减少十八兆七十六萬零三百零二磅惟豫算項内曾餘三兆四十九萬二千二百八十六磅 
　　墨西哥聯合黨及革命黨時相戰鬥駐墨美使韋爾生君現議以軍械發給僑民以便自衛（以上倫敦） 
　　巴黎晨報載番士電法國保護摩洛哥之約已由摩王答定（巴黎） 
要聞一 
　　 
[袁總統訓勉海陸軍]  
昨日袁大總統通電各省云各都督各軍隊司令官鑒現在政府成立全國統一揆厥原因多由我陸海軍人同心戮力一致進行之功自今以後破壞之局旣終建設之事方始所有我陸海軍人熱誠愛國同贊共和自以捍衛國民爲天職蓋民出餉以養兵兵出力以衛民惟軍人有自尊自重之風斯國民有相敬相親之意我軍人櫛風沐雨勞勳堪嘉見民間之困苦流連鉅不惻然於心引爲已責分爲軍民義猶兄弟將欲維持現狀希望太平必能服從统一命令保持地方秩序以鞏固民國之丕基始垂歷史之榮譽其有違犯紀律擾亂治安或假借名義動搖國體者必興愛國軍人共棄之本大總統生長兵間習知甘苦徒以肇基伊始日昃不遑諸公躬蒞戎行拊循士卒望傳告各官長目兵嘉獎慰問並將此意普爲訓勉咸各恪遵此令 
　　 
[蒙藏問題之近聞]  
　　二十二號午前十鐘大總統有密電致駐藏辦事聯豫探其内容係詢問西藏内部近日一切情形并飭隨時報告云　　袁大總統前日曾議恢復前清已革之西藏達賴喇嘛敎權因有關於中英某項交涉曾派外交股員顔惠慶與駐京英公使密議迨二十五日大總統公布允准駐京扎薩克喇嘛等公懇組織蒙藏統一政治改良會之命令後除曯該蒙藏王公及喇嘛等各抒政見隨時報告各該地方應興應革事宜用備採擇外對於已革達賴喇嘛一事尚未提及探其原因實因與英國磋商關於該喇嘛之外交問題尚有未經解决之處故僅允許該會未克提及敎權之辦法也 
　　前日總統府邀集度支外務郵傳各部首領商議至三四時之久探悉係商議取消蒙古獨立及財政兩事葢蒙古自被某國煽動至今庫倫等地礦産某國竟乘此時機任意挿標硬圖開掘故是日總統府商議之下决計速派宣慰使及武員帶兵前往以便相機辦理至對付活佛擬留其敎主之 
權以弭邊患而資籠絡 
　　總統府近息現袁總統迭與南京往返密電會商經營西藏政策其入手辦法先委任温宗堯入藏而撤銷前清駐藏大臣聯豫聞温君已有允意日前電請袁總統由理藩部遴選精嫻藏文藏語人員數人以便隨同宣撫　 
[各國之投資政策]  
各國對我之投資政策刻已由私營的一變而爲國際的茲悉此次改變方針之原因並非各公使壟斷把持强制銀行團讓出此權實因各公使以此項大投資事業將來於國際方面必有許多之交涉故不如改由本國公使出名辦理較私營爲直捷了當並聞各公使已指定六國領袖銀行英爲匯豐（原名香港上海銀行）德　華德法爲東方匯理（原名安南銀行）美爲花旗與司特列資本團俄爲露亞日爲正金均歸各公使直接指揮之如該六國其他銀行或資本團（國内與國外）有願加入者須由其首事向六國銀行團請願外交團有納而不拒之義務其結締契約與商磋利息抵押等事項須由上舉之六銀行代負其責可不必向借 
入者直接商磋以清權界而便提網絜領故各銀行團對於各公使此舉異常感激外間所借各公使與銀行團有暗潮之說不足信也 
　　 
[軍警保衛參議員北上]  
陸軍部段首領民政部趙首領姜統制等近在陸軍部會議以南京國務員發表後政府即須移往北京所有参議院人員亦當偕同北來除由袁總統特派招待專員外其保護辦法應由軍警兩界籌畫擔任議由近畿各路軍警中愼選素有名譽妥實可靠之官兵七百名編爲軍警衛隊專爲保衞南京叅議院人員之用此隊軍服另行核訂以示區别刻已將保護辦法詳章繕就日内即呈請袁總統裁奪云　　 
[改良幣制之計畫]  
總統府臨時籌備處財政股前日開會討論改良貨幣法案决定先請袁總統電南京參議院將新幣式議定并籌的欵試鑄五百萬元即在北京設立臨時幣制局兼理公估收兌前清舊貨幣逐時更鑄以資流通俟收至統訂額之六七成再交參議院釐訂兩替統一幣制并議由國家銀行擔任收换即於 
日内呈請袁大總統核訂　　 
[宗社黨之手槍]  
旬日以北京秩序漸京平復不料日來又有宗社黨運來手槍事發現一般居民聞知此事又復大爲驚恐謠諑繁興不一而足民政部對於此事亦警備甚嚴市面雖極平靜而每崗必三四巡警並由姜軍分派兵士幫同防守夜間十時即禁止交通梭巡稽查尤爲嚴密某日至有當起事之謠街市亦多有傳說知其事者頗相戒傍晚卽不外出閉門自衛惟據探宗社黨人現在並無實力其在京首領文某胆小如鼠聞其宗旨擬以運動禁衛軍爲入辦法而該軍軍統馮國璋防衛甚嚴並時時訓诫軍士諒該軍兵士必不至受其煽惑其他項軍隊亦繼袁總統諄諄誡令各該長官嚴爲約束更不易於煽動况現在黨人盡係下流無賴漫無規律以之擾害治安 
或可輕於一試若圖大舉其實力萬萬不能日前運來之手槍其究竟作何用處至今尚未能令人明悉若謂其欲行暗殺則無須如此之多若謂其以之作戰鬭則手槍何能有濟該黨人雖愚亦不至於此警界現在極力調查此項器械究竟如何消納聞趙首領昨傅内外兩廳亟曯告警廳對於此事以鎭靜市面爲主於該黨人舉動只以防範爲界限决不可稍涉操切只求安定則該黨人自無下手之地云 
　　 
[燕京談薈]  
　　三月初一日之變搶刧商民者多係第三鎭兵士其餘各軍大都顧全大局不爲所動秩序賴以恢復日前袁大總統特飭赶製徽章五萬份预備頌發各軍以資鼓勵其式上印交義民國國旗下有名譽徴章四字聞此項徴章已飭造幣廠鼓鑄 
　　自京津各處兵匪擾亂後糧商懷疑觀望裹足不前以致京師各種糧價異常昻貴貧民以生計所關極形惶恐前日順天府府尹籌畫維持方法特勸諭各糧商趕赴直隸山西河南等産糧地方由火車運載來京由官發給護照所有火車運費核減十分之五以期踴躍 
　　北京宣告共和幾及兩月一切改革在在爲財政所困當此百端待理宜如何力求撙節乃聞滿清舊部人員沿可支領春季全俸豈以利祿爲牢籠耶抑新政府借此市恩耶 
　　總統所以時籌備處以組織内閣新舊交替令各部將舊日人員造具簡明履歷以備選擇聞各部老司員恐新進留學將佔優勢造册時將各人畢業出身不與列入意在含混取巧以遂其盤踞之念弄文弄墨若輩故技誠可歎也 
　　總統府人云從前官吏有迴避本省之例係防其循私但其弊則南北隔膜致釀弊端現决擬破除前例嗣後官吏均用熟悉本省風俗語言之人以便易於覺察而免被人牢籠之弊云　　近　人在東交民巷六國飯店門首見張勳乘坐馬車絕塵而奔隨從數十騎如荼如火尾車飛馳道旁觀者咸竊竊日是可謂大將軍八面威風 
　　舊清皇室各署所有應需經費本應由皇室欵内支領刻因所定之皇室經費尚未籌定 
 
 
 

Page 3

 
 
爰擬將本届關於皇室各署官俸仍由度支部發給下届即概交清廷自辦　 
[會議解散軍隊]  
軍興以來統計南北军隊已逾百萬現當共和成立亟應妥籌善後辦法昨聞袁總統召集軍界各長官會議分别酌留安置之法某某建議謂民國初立經濟困難已達極點將來整興財政應先提倡實業爲國民經濟競爭之先導然實業之發達必以交通爲樞紐西北各省尤當速築鐵路以便運輸統計各省路工需工役數十萬人此項工役卽可以解伍軍人充當旣可節省軍費且使解伍軍人不致失業云云聞袁總統以鐵路工役素非軍人所習况工程師須用外人萬一偶有齟齬反致手頗不贊成某又謂移民開墾仿古屯由辦法者袁總統亦不謂然後經多人討論以將來各省舉行地方自治須用巡警極多若以軍人改充此種辦法至爲簡易闻袁總統頗贊成此舉 
　　 
[杭州兵變之謠傳]  
　　昨日（四月一號）本埠忽起謠言有杭垣數日來軍界頗不安靖下午五句鐘因索餉無著攻燬某公署之語但至昨夜十二句鐘本館並未接訪友專電經由電話詢問滬軍都督府亦云並無消息詢之電報局曁旅滬浙江某團體亦如之究不知謠言之何自來出　 
[蘇州兵變餘聞]  
　　蘇軍兵變一事已四誌本報茲將續探各情分列於後 
　　南京上海並未派兵來蘇惟三月二十八號都督飭調原駐虎邱吉李二公祠内之第二十團三營進城大約以此誤傳 
　　二十八號軍政司會同第九旅長朱熙赴營查點計十八團（卽四十六標）步隊三營及馬隊各逃去勇丁二百餘名計失洋鎗四枝子彈尤鉅 
　　城外黄商亞細亞及美孚兩火油公司以所存火油甚爲危險商請派兵保護當經軍政司飭令十九團第一營派兵一排駐紮美孚公司又令十七團及先鋒隊各派兵一排駐紮亞細亞公司分别保衛 
　　滬寗洋總管樸愛德君與鐵路總辦鍾文耀君商議謂如軍政府不能擔任保護車站則伊擬請派洋兵前來蘇州以安行旅鍾君當密商莊都督迅速派兵免生枝節現已由先鋒隊朱聯隊長飭派兵士一隊開往車站駐紮 
　　壽州調回之第九旅都督府本定二十九號在西園開會歡迎現已作罷三十一號莊都督特親自出城至該營演說勸諭並每營賞洋一元以示激勵其餘在蘇水陸各營及各路巡警亦分别散給 
　　莊都督又周歷楓橋等處砲步各標營點騐軍士竭誠勸導並訂四月一日下午二時在都督府開軍事會議一面邀請商會酌派代表旁聽報告商民被難情况 
　　軍政司以連日起出贜物甚多特於　門外設一臨事收贜處會同商會派員辦理今已發出通告略谓兵匪刧物四往竄散業經各屬水陸各軍分頭者截人贜俱獲解省嚴辦茲悉此項贜物省垣近處窩藏甚多除已出示曉諭飭速 
自行檢舉外合行規定辦法四條仰各凛遵一閶門外横馬路口設有臨時收　處由軍政司商務總會派員會同辦理一如窩有贜物着限於七日内（陽曆四月七號陰曆二月二十日爲止）一律送至收贜處其人概不追究一如窩有贜物逾限不激一經查獲與搶犯同罪一如探有窩藏贜物之處能向收贜處報告因而搜獲者當將所獲贜價酌量給賞 
　　商務總會昨日亦發通告略謂初九夜閶門外猝遭禍變卽經電請都督回蘇商籌善後辦法業蒙令派衛隊會同水陸各營四出緝拿現將搜到贜物陸續解送軍政司並由本會派員前往會同點驗所有被害情形迭經代爲轉達昨奉都督面諭曯爲勸慰商民靜候核示辦理爲特通告各舗户人家請各靜候辦法幸勿惶惑 
　　商團第四支部以現値防務戒嚴昨特籌款赴滬購辦新式快鎗以資應用 
　　日内陸續拿獲搶犯人贜先後解送軍政司訊明確實均照臨時軍律立時正法槍斃除當塲格殺外計共正法二十四名都督府並將正法之搶犯盧成祺等姓名榜示通衢 
　　偵探隊搜查贜物至一浮厝旁忽聞棺内自鳴鐘響當塲起出鐘表洋傘等物甚多於是見有浮厝均皆破開查視枯骨幽魂被遭慘禍亦可憫也　　割綫觸電之莠兵暴露兩日甫經掩埋查贜者見泥土浮鬆疑其中匿贜物羣相攅掘屍骸碎分亦可見倡亂者之必受冥戮已 
　　江蘇銀行曁各錢莊已將現銀捆運各埠日内洋厘驟漲至七錢以外說者謂經此一番蹂躪市面未易蘇復也 
　　各級審判廳現暫停止訊案五天　　馬路巡警分局收到各商民開報失單現均移送商務總會請其彙案報明核辦 
　　 
[記鎭江黎聘卿謀叛事]  
　　蘇州變　之先鎭江頗不穏靜幸當局者手腕敏捷故未蘇禍茲將情形錄下 
二十四五等日鎭江忽謠言四起進行隊團長趙君鍊百恐其部下有變乃不動聲色密加訪問果於第二大隊中發見一人其人爲該隊正目姓黎名聘卿平時舉動極爲可異近兩日又時時外出但不得其謀叛確据不敢動手不得已乃使其心腹邀黎晚餐酒間突謂之曰聞爾將發財能與我輩共享之否黎初猶不認繼乃吐實謂將如何動手如何搶掠並由懷中探出名簿一本共一百餘人谓皆吾黨也趙得此消息乃急掩捕之親加訊鞠謂爾之志願果在搶掠乎抑在第二次革命乎黎所供極離奇知其絕非有高尚思想者當即械送至南京交陸軍部部中訊實已於前日鎗斃矣又聞黎與江北某軍隊之兵士頗有勾結其所圖之範圍不僅鎭江一處操軍政之權者宜加意也 
要件 
　 
[參議院提出國會之組織及選舉法大綱案]  
國會組織法大綱 
（一）採兩院制即定名爲元老院代議院（二）元老院取地方代表主義各地方人數均等（三）代議院取人口比例主義（四）兩院同時開會閉會（五）國會會期以四個月爲限但得延長（六）代議院議員任期四年元老院議員任期每二年改選三分之一（七）國會之職權依約法但預算决算須交議院先議 
選舉法大綱 
（甲）代議員選舉法（一）選舉法採復選制（二）選舉區初選採小選舉制復選採大選舉制 
（三）選舉人资格具有左列各種資格者得有選舉權一二十五歲以上之男子二有選舉區内住居一年以上者三年納稅鑫二元以上或高等小學以上畢業者四能識文字者（四）被選舉資格中華民國之男子年齡滿二十五歲以上者均得有選舉權 
（五）消極資格一剝奪公權及停止公權者二失財産上之信用宣告破産尚未清結者三曾受禁錮以上之刑者四有精神病者五吸食鴉片烟者（六）停止選舉及破選舉資格一現役海陸軍人二現任行政司法及警察官吏三各學堂學生四僧道及宣敎師 
（七）投票方法初選用無記名單記投票複選用無記名連記投票（乙）元老院議員選學法（一）由省議會選出用記名單記投票法（二）被選資格年齡三十以上 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[陜甘平定之確音]  
　　陜州毛參領繼成三月二十四日電致袁大總統云大總統袁陸軍部總長段鈞鑒西方軍務已和平了結趙張均已回西安參領可否即行回京乞電示繼成謹叩效 
　　蘭州電報局三月二十五日致郵傳部電云漾奉咸電升允退居平凉不問軍事乾鳳等處馬步北路之十餘營旗擾陸續遺散蘭無線料乾至陜飭陜速修震臨禀　　西安電云陜甘一帶經馬安良傳檄已一律就撫改懸民國國旗並改用陽歷 
　　 
[升允無理之要求]  
升允自馬安良反正後已失後援欲降則不甘心欲戰則統屬之軍半係回兵半係馬之舊 
部恐將來無良好結果且民國已奠清室萬難恢復故昨有電致袁總統要求數件果能允准卽當罷兵其要求之件如下（一）須發给 
現欵二百萬兩藉以遣散各軍隊俾得回原籍各安生業免致潰散流爲賊匪（二）須撤去張都督鳳翽以升爲陜西都督俟明白宣布後升卽自行辭職否則寗死不就範 
因從前飭升允攻鳳翽今又令鳳翽進攻升允故升允不順且升所統屬各軍隊之糧餉多由自散家財以充之尤爲不順故今日要求二百萬銀者欲以補所損失之家資云云現袁總統正與各部首領會議此事俟議妥後即能覆電云 
[淮軍搶掠易州之詳情]  
易州函云駐易淮軍統帶蔡某部下百二十餘名於陰曆正月十一日到易不二三日蔡某即向知州黄國宣備餉黄難之然鑒於京保兵亂遂購猪羊米麥元酒若干以爲安撫之計詎蔡某中懷叵測利用駐陵陸軍牢籠易民使其不備謂土匪勾串陸軍欲至易城内行搶若捐銀四千以一半交付陸軍以厭其志一半歸本軍留用以作保安之費卽可無虞黄畏其勢即急募集以與之至二十一日早九鐘淮軍排隊進城一股攻進州署搶掠官欵八千兩時黄眷屬皆已熟睡及聞鎗聲隆隆不暇着衣倉皇奔出黄國宣幾乎遇難内一股攻進獄所開放罪徒由是三五成羣搶刧商家有巡兵某至蔡某前詐稱 
陵軍至請大人齊隊出城不然吾城内無噍類矣淮軍自知有罪因自疑懼乃嗚號齊隊出城該巡兵迅即閉城以是未受大創而關外因此受害 
不堪初時土匪行搶淮軍毫不干預任其搶足又槍殺土匪數名將所搶銀物運載他處而去仍按兵不動欲下鄉再去搶掠二十四日袁總統派禁衛軍千餘名往勦二十五日早四鐘四百進攻圍住勒令繳出鎗械馬 
匹銀物並捕縳數兵就地正法蔡某則起解到京處辦其餘亂軍每名發給餉銀三月由火車遣送回籍聞該禁衛軍此役未傷一兵不折一矢而除地方巨害其功實不小矣 
　　 
[皖省又有借欵之說]  
　　皖財政司黄君書霖前因皖省經濟困難赴滬向英商籌借七百萬金以皖南北茶米兩釐作抵幸爲省議會所取消詎黄君日昨復以行政各費無著若不借欵維持勢將束手待斃特又備文呈請都督略謂皖之茶米釐前清時代均歸蘇省委員承辦今以此項抵押借欵與皖無甚大損擬仍向英商暫借四百萬以應急需未識孫都督能否准如所請也　　 
[皖江近訊錄]  
　　謀財害命皖垣南門外駐有水師營舢板一艘内有兵士曾王劉三人同營有年近因曾某稍有積蓄數十元卽擬請假回湘先期經王劉商借未允乃於曾某起程之前一日卽藉錢行爲名將曾灌醉并同送至躉船詎行至鴻安碼頭附近王即抽刀砍曾劉亦幫同行兇連砍數下卽將遁回舢板惟曾當時雖身受重傷經該處站崗巡士聞聲往探曾尚能說明被害情形旋即斃命比經巡士報由巡警長官率同該巡士前赴該　板將王某拿獲劉即鳬水遁去復於次日緝獲送交軍務部訊問該二犯供認不諱當將正兇劉某梟首示衆王亦監禁以昭炯戒 
　　工黨成立中華民國工黨現由皖人等組織　　安徽支部以期聯络藉資振興實業昨已廣發傳單訂於三月二十八號在　鶿橋農工學堂開成立大會 
　　 
[羊城又吃一虚驚]  
　　三月二十五日三點鐘廣東督練公所兵隊不知何故自相打架并放槍聲數嚮都督府衛兵以爲 
有變多登瓦面回槍示威以致附近居民商店纷纷閉門挑担肩與多有抛棄而遁者其狼狽情形與去年三月二十八日同一驚恐都督府因此亦調集多兵保護又分隊往督練公 
所彈壓府前街道又致戒嚴竟日廣府前雙門底各舗亦多閉門戒備事後調查實因駐紮德宣街之軍隊有兩人口角在營内放鎗互鬥致傷營内 
一人斃一人幸僅放四嚮即行解散得以息事云　　　 
[贛省金融之活動]  
　　贛省民國銀行日昨致函商務總會云爲咨會事竊敝行開辦以來一意經營信用日著現因市面現銀缺乏周轉不靈致使各項商業未克一律恢復茲爲便利民生保持信用起見特製一 
元五元拾元三種纸幣以代英洋龍洋陽面上層印有馬都督玉照下層兩旁　有方形戳記二顆一爲漢文假造嚴究四字一爲篆文贛省民 
國銀行六字陰面純係洋文茲於四月初一日發行凡各處贸易買賣貨物以及完糧納稅一律通用如持此項鈔票前來兌取現洋敝行立即照付以昭信用而期暢行除分别呈報外相應備文咨會貴會煩爲查照並希轉行各分會一體查照施行云 
李都督自到任以來整理一切頗爲認真茲又於三月廿四號在府召集財政部長民國銀行總理商會會長提議事件要綱錄下（一）銀元兌銅元規定其價目（二）九江分銀行之改良交九江條陳一張（三）廢九三八平專用庫平以每兩兌洋 
一元五角（四）添鑄新銀元及小洋（五）撥定銀行基本金（六）推廣外府金融機關（七）維持市面銀根補救幣制各方法並議九江設分銀行事係九江司令官轉呈馬春生君條陳 
　 
[吉安防營閙餉之風潮]  
　　吉安巡防各營要求恩餉三月早經哄動至三月二十六（卽二月初六）日上午巡防兵士突然率衆入城由魁星門至府署均有兵士執槍排立不許居民走動至二門内即放空槍一排聲震如雷府中辦事各員陡然驚覺纷纷然向後圍牆逃逸衆兵士擁至上房攔守朱知事眷屬不許逃逸堅令交也朱知事而朱知事適因公出外其眷屬又只抵任八日驟然不知所爲任各兵士至各課員房及内室亂搜遍覓卒不見朱知事始放空槍數十響署中用具衣物搗毁一空一時人心搖搖均由東北門逃走自相踐踏者不計其數適神崗山釐卡賀紳調元及民團一營管帶官王某二三營管帶官田某宋某先後赶至勸令暫勿放槍驚擾居民最後由宣撫使之稽查員余某演說允許明日十二點鐘照數發給始各散去是日事起倉卒一時防衛不及朱知事在途聞信卽避至神崗山釐卡旋即逃人天主堂暂避 
　　此次暴動原由係因傳聞民國統一慶典單開各處軍隊皆有三月恩餉而江宣撫在贛亦曾移文朱知事發給雙餉朱知事以現奉省垣公文自二月底後一概在省發給故未允許因演出此次風潮聞當衆兵開槍時先請該營司令官陳某及各官弁回營並請憲兵及旁觀人俱各遠立惟云與朱知事爲難不干别人云 
　　 
[贛江覆舟之慘聞]  
　　南昌德外婁妃墓向有渡船多隻每因貪利起見必待滿載始肯解纜日前狂風大作巨浪掀天適有渡船一艘裝載二十餘人米數石猪數頭開行不及數丈　風一轉滾入波心全舟盡没當經砲艇極力施救撈起死屍十餘具横陳兩岸待人認殮中有女屍數具内一女屍係前日來省省視伊母者携子女各一其子女則爲外家暫留而此女獨囘竟遭此厄慘矣又章外義渡口乃奉靖各縣來省之通衢也昨早有該處鄉民運米車 
三十四輛來省售賣因在該渡口雇一船載米渡河不意裝載過重竟在河心沉溺人米俱没幸有該處巡警及救生船赴援當時得生存者十五人米則全數撈起尚有二十餘人 
均塟魯腹矣 
　　 
[湘路近事種種]  
　　湘路促進會日前假敎育總會開會公推臨時幹事交際員彭兆璜　伯鴻及顔郭諸君文牘員文斐賀星南石廣權黄　諸君調查兼預算員吳紀猷余衡郭志任張奎運及周忡諸君昨 
又假新民學校開幹事會議决股東總會辦法並研究董事查賬各員資格比即通電各屬定期陽曆五月十五日開股東總會 
　　　湘省紳學各界以湘路開辦已及五年築成之路僅長沬一段不過百里内外用去之欵已逹五百萬金係由前總理余肇康用人理財不無浮濫之弊應卽責令賠償已將余之住宅收没作爲湘路總公司近又議定須將歷年出入欵目澈底清查倘有侵蝕浮冐之處卽行將余總理家産查抄備抵如有不敷再議對付方法 
　　湖南鐵道學校校長議將營業科乙班畢業學生送往洙萍鐵路見習三個月以收寔地練習之效一俟期滿回湘卽行分别派事湘路總公司總理陳文瑋君以租股一項爲籌欵大宗自應繼續辦理惟各屬向由　房帶收一切辦法殊多　碍現擬就各廳州縣公設代收路股處以期便利而一事權已經擬定暫行簡章移行各屬尅日開辦 
　　湘省實業司前次爭攬路權欲將湘省全路歸該司承辦昨經都督府政務會議處議决以完全路政應歸交通司主持係因北京中央政府分劃十部或十四部仍以路事隷屬交通部云 
　　 
[蕭洪彬刺斃之情形]  
　　黔軍第二標標統蕭自移駐常德以來日恣軍士爲虐常人苦之又與其部曲積不相能三月初四日夜十二句鐘在小高山巷内横街羅五 
福堂置酒挾妓被該標軍士偵知誘出刺斃之時全城鼎沸秩序紊亂黔總司令田君會同新軍統領陳君派兵站城極力維持並宣布蕭由黔來常種種罪狀以安該標軍心現已安靜如常茲將其罪狀原文列下蕭洪彬原係一司務長後運動袁漢彛得充排長此次黔中反正糾合匪徒百端要挾因此得充第二標標統從此顧盼自雄所部 
兵士擄掠姦淫時有所聞黔中父老子弟有岌岌不可終日之勢耆老會面禀副都督令其督師援鄂其實驅之外出以免人心驚惶而該標統乘此機會領得鉅項軍餉私販土藥二千餘兩沿途騷擾楊都督深恐該標統來至常德擾亂秩序復壞貴州全軍名譽特電知該標統令其駐紮辰州勿庸來常蓋欲保持常郡之公安也詎該 
標統甫至辰州卽與巡警口角互毆辰州紳商士庶大爲不平該標統竟敢違背都督之命令不紮辰州直抵常德且將私販之土藥沿街估售且復向焑膏公賣司局勒换鉅欵此等行爲全不知法律禁令兼以近數日來部下兵士乃敢將砲碼軍裝直向各當舗估質而常德市面騷擾人必驚惶又如黔中景象有岌岌乎不可終日之勢黔省名譽被該標統掃地盡矣倘不申明禁令立加誅戮勢必釀出絕大之交涉恐兵士及各界未知其詳讹傳誤會用特表而揭之以慰衆心（一）糾合匪類騷擾貴州一般人心日夜惶惶（二）領得貴州鉅欵軍餉私販土藥（三）都督電令該標統駐 
紮辰州乃以違背命令竟來常德（四）甫至辰州卽與巡警互毆辰州官紳士庶均皆大怨（五）甫至常德市面大驚而所部兵士沿街挺胸露刃横行無忌（六）部下兵士將軍裝砲碼估向當舗典質（七）乃敢公然將私販之土藥估向烟膏專賣 
局勒换鉅欵且沿街估售 
　　 
[鎭江三聯單之交涉]  
　　蘇都督以鎭關稅司印發聯單與舊章不符電飭 
鎭江交涉局長王君顯華轉知稅司取消前議茲將王君致稅司一函照錄如下敬啟者昨奉江蘇都督電開頃見報載鎭江關示諭知戴稅司用關防印發三聯分運各單查此辦法與舊 
章不符且恐内地各縣不認稅司所發印單致令土貨不克流通轉於稅源大有損害希卽轉知戴稅司取銷前議候本都督與中央政府商定辦法再行知照至三聯分運各單應暂由該局長蓋用關防並即轉達等因查三聯分運各單前由貴稅司印發原係一時權宜之計頃者南北已經統一本局長適又奉到外交部委任以交涉局長兼鎭江關監督自無煩越俎代庖 
奉電前因理合函逹希貴稅司查照卽將前議取消以一事權而免窒碍 
　　 
[松江發佈緝私令]  
　　松軍政分府司令長令云光復後軍務倥偬未暇將鹽務實力整頓以致過塘私鹽遍地冲銷泉匪明目張胆任意販運而舊駐之鹽捕前營竟有不 
肖弁兵擾亂治安實屬不成事體現據松屬士商發起集股組織松鹽公司呈報前來除頒發圖記督飭該公司實力進行外查整頓鹽務首重緝私松軍水師各營本爲保衛地方之用當此梟販横行民不安枕嚴緝私運旣可以暢官銷亦卽以安民業特恐沿海販户扭於故常一經從嚴緝捕轉類不敎而誅合先明白曉諭仰沿海居民等須知現在松地組有鹽業公司收買松鹽招商運銷自不容偸運過塘私鹽致逋課稅兼妨治安本军府已飭葆安第一營師船分駐沿海要隘嚴密梭巡如有積　梟贩故態復萌定將船鹽拿獲充公罰辦 
[蘇垣停收路燈捐]  
　　蘇省巡警總局以蘇城各路路燈捐款向由各舗按月　繳現在蘇城内外均已一律裝設電燈所有應需燃費業已列入預算交 
省議會議决其路燈經費一項應即取消以恤商艱自陽曆二月分起路燈捐一概免收凡有各區已經收取之二月分捐欵仍應解送總局應用仍自此次頒示之日爲始一概免予輸納以免歧誤等情示諭遵照矣 
[嘉興暗殺案凶手解省]  
　　嘉興王竹卿被人暗殺一案已兩誌本報刻悉王本係紹人素精手槍術因前清時某案之關係曾在申地被獲因無確據釋之事後匿跡於嘉興西鄉無人知其爲暗殺家者此次被殺實出意外現蔣都督以事關重大電令方分府將凶手解省方君得電已於三月三十一日派民事課長陳君仲權將凶手由快車解省以昭鄭重想此案一經提訊其中底蕴不難水落石出也至前報所云潘某自行投到一層茲據訪聞潘之此來另有 
他故實與此案無涉云 
[改良川蜀公口會纪事]  
　　成都哥老會現因軍事巡警五區團防相繼成立會中流品不一所設公口形同赘瘤將歸淘汰之列上月初六日有重慶張君等在江南館協力總公口演說改良漢流之必要首由翟蓬珊演說云去年同志會因路事起 
後省城及各州縣同志諸人死者不少現當思有所以撫恤之如令其子弟入學並赡養其父母等類隨又有欲改良漢流當先從聯合入手繼由張知競演說云知競上年甚注意漢流一道後留學日本遂組織一共進黨其目的在推翻滿清政府此次重慶獨立漢流運動陸軍反正之功亦不小現在輿論多以滿清旣亡中國一家不必再特列漢流一種名目知競頗以輿論爲然因是亟思改良之法以免各界排斥且各種黨派每遇參議政治之事彼均能干預而公口不預焉所以然者因公口内之人程度不齊現在公口若不自整而被軍政府之取銷則不美也改良之法分二（一）財政不齊之改良宜籌欵興辦公司使貧富稍均生計不難（二）智識不齊之改良宜設半日學堂及各種相當敎育以敎之又由薛仲笙演說漢流之起源并言相沿已久團體愈大以故程度不齊不盡屬好人現在改良之法不外先去其莠者以整齊之若各公口承認改良卽請王君宣布改良之方法與組織法各公口派往代表均拍掌贊成决議後由衆公推張知競譚公理爲正副會長隨搖鈴散會至此會之名稱與章程議妥後再行宣布 
 
 
 

Page 7

 
 
本埠新聞 
　　 
[整頓江海常關之手續]  
　　滬軍都督令民政總長文云據江海常關總理吳玉協理應濤呈報案奉財政部陳令案查江海常關收稅課爲數甚鉅前清時代向歸滬道管理所有征收事務委之書丁家人之手浮收中飽視爲固然舉國家之正供充若輩分　之具言之堪恨本部擬設法整頓委吳玉總理江海常關事務應濤爲協理仰卽前往籌辦並當調查所轄各卡從前每年實征若干據現在情形預計收數約得若干詳列表册至從前用人繁冗開支浮濫尤爲叢弊之藪著將應用員司及開支經費核寔預算並將辦事手續征收稅單呈候察核以革秕政而重庫儲等因奉此總理等旣蒙委任自當剔除宿弊涓滴歸公擬先行調查各口貨物價値征稅成數從前月收若干現在月收若干較之前清有無增減至於用人多寡薪水幾何總以事之繁簡爲定請俟查明接辦之後再行開列册表呈 
送俾昭核實現擬刊木質關防一顆文曰中華民國江海常關之關防卽於三月二十六日啓用以示鄭重請咨蘇軍都督並令民政總長轉飭所屬一體知照等因並附江海常關分口坐落各州 
縣地主清單到本都督據此合亟令行該民政總長遵照分飭所屬一體接洽遇事妥爲照料毌違 
　　 
[女子尚武會副長辭職]  
　　詹壽恒致女子尚武會書云滿清旣經推倒共和竟逹目的此固男界同胞數十年之孤詣苦心千回百折有以致之然我女界同胞或赴前敵救護或組軍隊北伐對於軍事雖不過涓埃之助而衆志成城敵人見之氣餒不謂無功寔有榮焉我國女子素稱懦弱爲世詬病今因革命起義精神頓爲之一振超越古史現在政體已决軍事方体然時勢造成之精　仍須維持不可稍弛有事藉衛里閣無事亦益體氣此吾女子尚武會之爲世界歡迎者也壽恒去冬猥荷諸同志推舉勉任副會長之席汲長綆短時盧隕越祇以是時大局未定不敢畏難偷勉目今天下平靖南北統一貴會正　　持久遠責重事艱非暫時可比且壽恒現擬游歷東　勢難兼顧用特具函奉告敬請另舉賢能以承斯乏他日游歷歸國或有所習再當同胞勉盡義務也 
　　 
[商界大會議改期]  
　　上海總商會於陽曆三月三十一日通告各業云前准駐滬通商交涉使温欽甫君照會垂詢歷年工商如何受病之本原錢業如何整頓之實際舟車商運如何保護之必要籌撥巨欵以資周轉應如何擔保如何收放以及交涉使對於商場應負之責任囑爲集議核復等因當經刷印來文函致各商業請抒閎議送會轉復並擬於四月一號開會决議在案現在會期已届而各商業復會之件尚未及半此事與工商兩界有密切之關係似未便草率從事爲特展期至四月六號卽舊曆二月十九日三句鐘開會决議所有未復各貴業務祈查照前函宏抒偉諭尅日復會統祈於四月六號下午三句鐘惠臨本總商會共同研究以便答復而促進行無任盼禱 
　　 
[工部局對於公廨之舉動]  
　　公共租界會審公廨自歸捕房暫行管理後迭經通商交涉使提議收回迄未就緒茲悉英美工部局除商由關　員飭將公廨内外各處陰溝雇工改裝瓦筒外復於前昨兩日由駐廨八十五號西捕頭會同繙譯將廨内公用之檯橙什物以及電燈自來火並一應裝修逐一點明彙登簿籍據云因欲保險估計價値此說近是惟又有謂外人别有用意者姑誌之以觀其後 
　 
[又獲蘇州兵變之嫌疑犯]  
　　李培卿張開松胡金福張大陳大五人均由蘇垣携帶現洋衣飾來滬被探查見疑是叛兵一併拘入捕房昨解公共公堂訊究據陳大張大供稱此項衣物在蘇州　門外馬路上拾來並不搶刦聶襄讞商之英翰副領事以李等與蘇州兵變一事必有關係判 
張大陳大先行解送蘇垣檢察廳訊辦李等三人押候函致蘇州司法署查復再核 
[濬浦問題近聞]  
　　本埠某領事署上星期曾接北京來電謂袁總統已批准上海西　商會所呈續辦濬浦工程之辦法已命暫時寔行 
　 
[李總長思患預防]  
　　民政總長李平書君於四月一日致各商團及各保安團函達云日謠言四起而尤以今日爲甚明知必無其事然亦不可不嚴加防範今晚敢勞諸團友澈夜分班梭巡以安衆心 
　　 
[工部局越界設捕近紀]  
　　英美工部局擬在北四川路迤北華界分設警區並派捕至三區境内黑獅路巡緝一事聞已由總巡卜羅斯君選派二十四號西捕頭督率西捕三名華捕六名不日前往該處輪流巡緝惟遇有重大案件及拘留人犯仍歸虹日老巡捕房主持閘北商團會因外人在華界建設捕房侵佔主權特於前日午後邀請各團體在王家宅操場開會討論進行方策英美工部局對於此舉深爲註意當於開會時特派暗差華捕兩名前往探聽並飭调查各方面情形禀候核奪 
　　 
[招商局股東會記]  
　　招商局於陽曆三月三十一日下午在張氏味蒓園開股東大會 
到者甚衆首由伍秩庸君宣告開會次由董事會報告營業大略 
情形又由辦事董報告第三十八届生意總結盈虧之數復由莊得之君宣布提議事件至第五推舉總協理一條僉謂總協理應由所舉董事九人中推任經理則由董事會聘請莊得之君正讀第六條時忽有微　者登台陳述反對甚烈口操粤音不甚可辨當時股東中有長利洋行買辦傳小菴起立指駁其紕繆之點衆以爲然而某帮股東以某君失敗羣起鼓　遂致會場秩序大爲紊亂其寔董事爲股東所公舉必其聲望足以服人以之推爲總協理旣於事實上無窒碍挼之法理亦甚相合彼時以爭執不决當由伍君謂俟董事會聚會時再由董事商議辦法衆通過至此遂開筒檢票楊杏城二千五百八十九權温欽甫二千二百八十五權王子展二千二百四十四權周金箴二千一百八十九權施子英二千一百七十九權張仲炤二千九十七權伍秩庸二千九十三權李叔雲二千六十四權陳可揚一千九百七十六權以上當選本届董事次多數梁伯翰一千九百念八權查帳員二人傳小　九千五百九十九權周清泉七千九百一權次多數莊得之二千二十一權 
　 
[商團分段保衛]  
　　商團公會前日開會大略已紀昨報茲將議决各團擔任保衛出 
防地叚錄左 
商團公會爲城　内外總遊擊隊 
商學補習會擔任城内遊擊隊 
十六舗至南關橋　水果　參藥　商團擔任南關橋至董家渡　荳米　志成　商團擔任董家渡至南車站　商業　城南　商團擔任南車站至製造局　高昌廟　保衛團擔任斜橋至方浜橋　洋布滬西商團擔任福佑門至侯家浜韞懐商團擔任拱宸門至九畝地　書業集益　南團擔任侯家浜至九畝地　清真商團擔任小東門内至大東門内　十舗　十五舗保安團擔任中城東北半城　九舗　四舗一保安團擔任大東門内至小南門内　救火聯合會擔任 
小南門内至大南門内　十九舗　二十舗　保安團擔任大南門内至新西門内　十九舗二十舗保安團擔任新西門内至西門　二舗七舗　三十二舗　保安團擔任拱宸門内至西門　中區商團擔任 
[司法警察之不法]  
　　前日夜半製造局某工匠家有友數人抺牌被滬軍政府執法科司法警察何玉庭沈永漢滿玉清等　入捉賭將桌上洋銀八元七角銅元十二枚及骨牌等取去後即追上口角由巡士帶區將三警察移送市政廳請爲究辦旋由執法科一併索回旣即函復 
謂已判各監禁一年所有洋銀等物請即發還原主領去 
附都督府執法科楊判詞缘何玉庭滿玉得沈永漢分隷安徽山東江蘇向充行伍中華民國元年投効本府充當司法警察本年三月三十一號何玉庭等放假外出私往高昌廟民家索詐由該處巡警偵獲解由市政廳　押當經本科提案研訊均各供認前情不諱查該犯等充當法警不能潔身自好膽敢在外索詐殊屬不法已極若不從重問擬不足以儆其餘何玉庭滿玉行沈永漢各判監禁一年以爲在役人員不知自愛者戒此判 
　　 
[兵輪徒勞往返]  
　　甘泉兵輪前日奉海軍司令令駛赴三夾水候裝東洋運滬新式快槍五十箱子彈一百十二箱令卽載回製造局存儲該兵 
輪遵卽駛往詎東洋輪船因急於卸貨已飭雇小輪裝至張華浜裝由淞滬火車運滬故仍於昨日駛回停泊製造局前保護 
　　 
[再誌焚斃多命之慘刧]  
　　四馬路益章绒衫皮鞋店前夜起火殃及四隣並焚斃鹿嗚旅館寓客多命業已檢出男女屍身三具由探將該號司賬人顧炳章拘押捕房在案昨晨由探將顧送公共公堂經聶襄讞會同英翰副領事略訊一過判顧押候帶赴屍場驗明屍身並會勘火場再行訊核 
　 
[商團緝獲匪徒]  
　　閘北商團會六區會員前夜出巡在分水廟附近緝獲匪匪徒陳老三顧福林沈三虎等八名並在該處小浜内搜獲該匪抛棄之小 
刀鐵尺多件當卽解至六區警局於昨日併解民政總局押候轉送裁判所訊究 
　　 
[訴訟無須規費]  
　　閘北裁判所長孫君昨出通告云照得閘北改設裁判所原爲訴訟利便起見保護人民私權維持地方秩序本所長奉民政總長李畀以裁判重任謬承地方不棄自愧才疎隕越時虞是以受事以來力加整頓革除舊習改訂新章不辭勞怨一切民刑訟案狀詞隨時批答人犯當堂判　其投詞票傅開釋交保諸事時時誥誡本所辦公人等不准需索分文惟閘北地方遼遠土客雜處長　不齊耳目所及恐有未週自應預爲防範以免人民受欺除派探密查外合行通告商民人等一體知悉本所訴訟現無各項訟费名目倘有私索撞騙等情儘可指名具控並不稍有拖累 
　　 
[第五次演講工藝]  
　　昨晚爲工業建設會第五次星期宣講由鍾衡臧君主席聽講者較前尤盛盖所講者皆小本可以經營而社會之有工業思想者均易從事　故茲定陽曆四月七號星期晚七時起請日本高等工業學校冶金科卒業錢殿奎君主講冶金法想届時往聽者必更踴　也 
　　 
[法租界防範加嚴]  
　　法捕房麥總巡以蘇省叛兵肇事後本埠謠言　起恐得治安除飭中西探捕各荷槍械不分晝夜嚴加防備並令落差各捕駐守捕房以備調遣外又恐叛兵携贓來滬典質消售特派巡捕數名在各押店門前嚴密查察毌使混入 
　　 
[南翔商會之議决案]  
　　江蘇莊都督前以舊曆歲除已過一切民生日用以月計値者如薪俸租金之類俱應遵照陽曆計算一應賬項亦應由各地商會按照陽曆妥議結束之期庶幾正朔從同不至隨地而異度支一律毌虞計日而爭曾經通令各縣民政長轉移各地商會妥議在案茲悉南翔商會業於上月二十一日開會議决三條（甲）自陽歷四月一號起各業簿籍契約摺據發票等一律改用陽曆（乙）商業賬項往來每逢陽曆月杪結賬（丙）商業賬項往來分三月底六月底九月底年底爲大結束現經通知各商一律照辦並於前日呈報總商會查照矣 
[製造局嚴密查防]  
　　製造局李總理陳會辦等邇因謠言四起特飭本局衛隊及船塢巡警稽查防範所有員司工匠人等晚間進　亦均須用口號符合者方准進行每日口號且時常更换於每日午後五時頒發各機關部知照在局各人以免匪類混入 
[陳都督防範革兵]  
　　滬軍陳都督因現駐龍華之步兵第二營近有開革兵士十餘名恐其在外滋擾特飭商昌廟巡警分防處錢區員督率巡士留心查察如有已革兵士行爲不正立卽拘拿解辦並將製造局加意保護毌稍疏忽 
　　琑聞 
[城内]  
　　綢莊失竊○新北門内三牌坊大街一百十五號門牌蔡泰昌绸缎店前日夜半時被贼掘進後門竊去花缎三十疋又品月紅花披風袖十四疋線春　紗各一疋各色素綢四疋約値洋千元之數卽投中區警務所報告並分佈傳單謂如有人拿獲者酬洋一百五十元昨午又禀報滬軍都督府派令偵探科員上緊查緝　　追索田租○上海縣民政長批譚翼珪禀云玩佃抗租誡爲惡習本邑租風向尚整齊何以爾之佃户何老妹陳炳飭將辛亥年冬租延宕不還如無别情爾理直氣壯着卽邀約董保向其開導理道該佃定可照完免得被控提案不獨租應清繳尚須治以相當應得之各爾先遵批辦理可也 
　　檢察　批示　王薛氏呈批大赦一條應俟奉到法部明文方可遵辦爾婿許文保現有陳得富等援引赦令環請保釋業已明白批示爾女許薛氏旣有孝思當時逃田之時站在堂夫在家何以獨自背棄竟忍心置乃姑乃夫於不顧乎此等飾詞不值一笑所請保理之處特斥不准陳德富等呈批訴悉許文保許薛氏夫婦串放白鴿經前司法署訊押有案本廳成立業經提訊飭將劉金標錢大鼻子設法找尋以便研訊迄未尋獲到案所請保釋 
之處碍難照准至大赦一　　俟奉到法部明文即行遵辦現在應從缓議不能遽請援引也 
　　 [P南市> 
　　索逋衝突　南码頭車寓主朱啓杭向車夫高余慶索欠口角 
被紏伊弟高三同子高大兇毆傷及肚腹朱子卽舁控南區移經陳裁判訊明傷勢非輕高稱妻亦被毆受傷所欠係是賭欵判移送檢察廳訊究 
　　民政總長批示○商號協盛元等禀批禀悉商貨贸易欵項往往以信實爲主若任情遷延不獨滬商受害卽崇沙各商亦有所不利前程悅來店主程吉夫昧良倒欠已在移提追繳又崇沙各商均應力顧信義以冀商業蒸蒸日上候照會崇明縣民政長審判廳分别出示曉諭並轉知商會通告崇沙各商凡與上海各商 
往來者務必準期付欵切勿諉延以昭信用而免訟端着卽知昭　　南匯縣西聯杜行鄕學界同人徐應史等禀悉校長敎員以學術爲先尤以品行爲重據禀趙學海各節如果屬實有忝師資察核所陳係從前之事現在保非無因趙學海羅致學生致啓嫌隙各縣學校事宜應由民政長主理如趙學後實有不合可逕送南匯縣民政署呈控母庸越訴 
[閘北]  
　　禁唱灘簧○張善彰前曾禀准民政局在烏鎭咱開設影戲園 
近來生意清淡改唱灘簧經市政長偵悉以其與所領之執照不符且灘簧應在查禁之列昨特飭探吊驗捐照並令停止演唱以端風化 
　　累及姘婦○積竊高金標與蔣阿三串竊北四川路洪吉里林漢治家衣飾現洋　値洋數百元前日經偵探隊緝獲昨將二人及蔣之姘婦徐氏一併拘解裁判所押候訊辦 
　 
[英租界]  
　　尚須履勘○英商愛爾德控地保周培咸私拔界石一案昨經公堂復訊判周交保候勘明再核 
　　緝獲帮兇○游船老大申登林衣去年九月二十六夜被同業福泉等謀斃棄尸浦江迄未撈獲前日由楊樹浦捕房派探將帮兇王阿秀緝獲昨解公堂訊知事出界外判王解送檢察廳訊辦　　確查病狀○英商馬海控李榮記包築土方違背合同昨經公堂傳訊據被告代表德雷司律師上堂譯稱李患病不能到案有藥方呈電讞員諭將西醫驗單呈候察核 
　　病犯　逃○西牢押犯張阿二因病送往醫院醫治忽於前晚託稱大使乘隙圖逃當被看守華捕追獲昨解公堂訊悉前情判張照原斷加押兩月 
　　傳訊被告○金振泉控馮炳奎又隙雪卿控倪鍾麟又丁葵生控朱佐甫又公泰當控義興押店主查小開等均不理欠欵昨由捕房將被告各人傳至公堂分别過堂候訊 
　　妻兒被拐○龍德標控吕福生誘拐妻兒逃匿等情昨由捕房將吕拘解公堂訊供一過判押候查明再核 
　　强搶金飾○韓阿雙葉旭生唐阿龍單阿榮因搶即吳金氏等金飾被捕拘獲昨解公堂訊明判韓葉各押兩月唐　各押一月　　妓女可憐○女子王阿金在靶子路徘徊四顧由捕送廨盤問據供年十七歲曾爲妓女因病走出判送醫院驗明病情再核 
　　自願爲娼○周登山控廣西路四百二十六號雉妓院　婦高張代與蘇潘氏誘拐伊女大英子爲娼等情昨由捕房將兩氏與女併解公堂訊究女供寔因家貧自願賣娼與張潘兩氏無涉中西讞員以該女旣稱自愿並非誘拐遂判高搗與潘氏省釋女交其父領回完案 
　　小孩苦楚○男孩和尚因在途啼哭由捕帶入捕房昨送公堂盤詰據供南潯人年八歲父母均亡因來滬找尋親戚不遇以致　落判留候懸牌招領又一年約四五之病陔由捕解案據稱被其家屬抛棄於北四川路詰其原因則不知對答判送普育堂留養 
　　婢女自主○鮑德和控陳高氏誘拐婢女小巧子一案昨經公堂訊明小巧子自倩陳高氏　往四川路馮姓家爲婢判婢交其主領回陳高氏斥釋 
　　無從安插○安徽男孩王和祥前因迷路由廨判送貧兒院留養在案茲因该院不收昨復解案請示判留候函請安慶司法署 
移傳家屬來案具領 
　　貼償醫費○劉襄廷控西崽金阿榮乘坐脚車不愼　傷伊家　人之小孩芙蓉昨由捕房將金拘解公堂訊實判貼還原告醫 
費洋五十元押候繳洋開釋 
[美租界]  
　　拐逃女子○江北婦人應顧氏住蓬路同昌里有女　十四歲日前被鄰人馬招春拐逃昨經顧氏尋見報捕往拿馬已　　惟將馬弟瞎子阿金逮案由捕頭詢明無干即行開釋女交該氏領回候查核辦 
　　乞丐路斃○唐山路後及吳淞路某里昨日各斃乞丐一名由捕禀報捕頭飭地保查明收殮 
　　調戲女子○無賴姚阿水昨在海寗路同昌里口調戲女子張金弟因起口角由捕併送捕房斥釋免究 
　　壓傷車夫○某棧出店席金標昨在揚子碼頭起貨不愼壓傷車夫陶阿洪之足由捕送院醫治席罰洋一元 
　　逐出復來○方桂全前曾犯案驅逐出境昨又潜入美界被探王四福查獲拘押捕房候辦 
　 
[法租界]  
　　各清各欵○祝張氏等前控福昇五金號東沈玉蘭即蘭香吞没存欵洋三千三百八十餘元一案茲因沈延久不理解廨復訊沈供楊關榮等欠欵應由費宏生出爲理處聶讞員以各歸各欵未可牽扯判沈交原保限一月將各原告存洋交還費姓之欵另行控追 
　　男孩待領○男孩益喜訽年六歲身穿花洋布單衫褲在路啼哭由捕帶入捕房轉解公廨請爲安　判送善堂留候家屬認領　　收贓受罰○高雪春前犯竊案懲辦未久茲又竊得衣服白布 
等物銷贓於施新郎卽曹阿五處得洋十八元被探查獲解廨請究判高押半年期滿驅逐出境施罰洋念元充公 
　　包探獲賊○趙金士不知在何處竊得時表一只押錢浪用被探查獲解廨訊究判押兩禮拜 
　　洋員蒞滬○法國駐紮越南巡撫戈君前日乘坐公司郵船來滬駐滬法國官紳咸往歡迎 
來函 
[公民江確生爲通籌上海治安策再上陳都督書]  
　　英士都督麾下敬啓者前接大札蒙擔負衛民之責任感佩無旣并蒙貴都督及各司令管帶在張園開軍界聯合會提議寔行嚴肅軍律晝夜梭巡以防匪類而保公安爲解决誠造福於滬江父老子弟者深且摰各居民叨享昇平之幸福但僕不得不爲上海居民再請命者夫以滬軍受滬地人士無數血汗金錢軍餉之供給以之保護滬地人士身家財産天職也公理也查上海爲萬國戰外公地旣云戰外地焉能久駐兵士况目下共和統一四方粗定上海爲萬國薈萃之中心點城厢内外爲人民安居樂業之熱閙場似更不宜久駐兵隊以啓匪徒冒兵刦掠之慘劇以啓居民猜疑驚慌之忐忑夫兵固可恃也且衛民者也而居民反以爲可　誠莫解其理由矣夫北京之大慘劇蘇州之大刧掠台兵之鼓噪王姓之被刧聞之令人可驚可駭可痛可哭其何以享共和幸福乎其何以對吾同胞乎夫貴都督防微杜漸剴切開導再三示諭而終莫解居民怀蛇弓影之景象居民之擾人逢擾固屬可憐誠不解其莫之致而然者僕意萬事須從根本上解決一通籌上海公安至上之策二兵士量移歸并之謀三遣散安置兵士之法而於兵士一方面可以謀生計有所安置於治安一方面絕匪徒之謠啄免居民之猜另疑卽於貴都督一方面似隠含無量數前途之幸福可否採納忠告再開開議决似不僅以聯絡感情爲了事也至於各社會各團體本以共謀公益維持人道爲主義如其集議諒無不踴躣討論以贊同上海人民公安之解决日前示諭云禍患伏於隠徽發於不測誠哉偉論貴都督爲上海萬家生佛擔公衆治安之責任僕因爲民請命故再四苦口婆心不嫌煩　務求通籌治安之策於根本上解决不禁爲上海各居民企　之至　　中國銀行臨時理監事會對於滬軍都督通 
　 
[告之辯駁]  
　　一通告云宋漢章究竟有無造假吞欵情弊理應澈底查究等語查行内出入款項均有帳簿憑條爲據宋經理即有前項情弊應由監督及理監事擔負清查責任自有法律可以依據斷不能未經查實遽行捕拿 
一通告云有人報稱等語究竟報者何人取吞係何項公欵爲數若干何不明白宣布指實姓名儘可對質一通告云屢次函傳均抗不到等語究竟該函送交何人接收何月何日前後共傳幾次查行章凡　本埠來函均蓋有收信回單此項証據能檢出否 
一滬軍政府於上年陰曆九月十五日給宋胡委任書有公正廉明字樣何前後自相矛盾 
[來件]  
　　華洋義赈會報告從一千九百十一年十月　　起至一千九百十二年三月 
　　查江皖北各處灾情及籌辦工 
　　各情形 
清江浦　　士從一千九百零七年起歷年均辦振務熟悉　處被災怀形向不說過分之語據云此次江北災情極重現有　民八十萬每村每日均有　死之人每日因饑而死約共數千人可慘之至至於皖北災情雖重然尚不若江北之劇在淮河北一帶强壯者流爲盜賊四處搶掠以致老弱展轉溝壑更爲困苦據地方紳士言該處災民約有百萬若實在調查約有四十萬人揚子江流域一帶災情大槪傳言過實前數月在漢口以工代振因工價稍廉每日做工者不多可見該處貧民甚少在　湖地方災情較江皖北爲輕尚無餓斃之人不過有數萬人失業無事而已蕪湖人士所以急於求振者因與蕪相近之無爲州之兩岸江堤上年大水均被冲坍約長一百八十里堤内田　約可産米二十萬石此堤若不趕緊修築本年水涨後必顆粒無收矣其餘若浙江之餘姚江蘇之當熟漢口之漢陽山東之　縣等處灾情亦重總之中國各處灾區甚廣以本會棉力斷難兼顧非有極鉅之欵不能普濟否則數星期後必有十餘萬災民受饑餓而死之慘本會自一千九百十一年十月起至一千九百十二年三月二十二號止共收銀二十七萬一千八百一十五兩九錢洋八萬九千五百二十元零九分本會所派撥各災區之數如下清江浦已撥銀十五萬兩洋二萬元皖北已撥銀五萬兩蕪湖等處已撥銀三萬兩洋二萬元漢口已撥銀二萬七千四百五十八兩洋二千五百七十五元三角九分浙江已撥洋六千九百六元六分山東已撥銀一千兩洋五千元大連灣已撥銀一千兩災區施醫藥洋二千九百元斐義禮君義農會撥洋一萬三千五百元（此款爲移饑民種槙荒地之用）總共已撥銀二十五萬九千四百五十八兩洋七萬零八百八十一元四角五公 
　　本會從上年英十月分起開辦現於一月内趕辦振濟之事本會辦事董事近來因募捐困難欵不敷撥甚爲焦急災區各處多未安靜並無切寔保護本會辦振人常遇危險之事有一次辦事董事西敎士某君載振糧一船運赴災區中途被土匪攻擊被槍斃一船户又前星期皖北散振之處被土匪圍攻幾被搶刧幸已防備始獲免 
　　散振之法凡饑民能工作者必做工始給振其老弱不能工作者則給以振票領取振糧但工作者居多數以工代振之法約有數種或修堤或濬河或田中開溝放水有一大村莊約振濟一萬人一月之内該村約散給豆餅三千擔雜糧八千七百擔該村灾民於三星期内在田中開挖溝洫放水直經約有華里十二里縱横併計約有二百三十九里挖出之土約有三十五萬方尺其溝約深六尺至十二尺不等寛約三尺至五尺不等又在臨淮關東修築淮河之堤約長四十里約有饑民八千人工作彼等所得工錢可養其家老弱婦女四萬人此等饑民均係安分良民從前皆食草根樹皮所以彼等願意工作此堤修好水涨時卽可無　堤内田地産出之米可供十萬人之食此處辦振敎士來函云望本會繼續撥欵工作不停凡有坍塌之處一律修竣本年可望豐收皖北淮河與淝河之間有小河淤塞不通以致淝河相近一帶時常被水淹没據詹美生云在皖北辦振不如將此小河挑濬現在該河工作者已有五千所望能增至萬人蕪湖相近無爲　修堤之事遲延久未動工共缘因有二（一）因本處紳士　允捐 
銀二萬兩無力捐出（二）該處情形甚不安靜現在本會催分會董事趕緊開工現已開工有工人數千名論及被振人總數難以確計因人數逐日增添之故現在各處共有四萬人工作被振者總共有十六萬人在各灾區辦事敎士有四十人辦理督工點名散給工錢購運振　各事本會所振災民不過十分之一杯水車薪無濟於事故籌撥鉅欵寔爲緊要因中國政府借欵未成不能撥出鉅欵企望上海曁各省大慈善家共發宏願趕緊捐集鉅欵以濟眉　則百餘萬災黎咸受仁人之賜矣上海華洋義振會報告 
[敬告民國同胞書]  
　　竊新總統頒行豁免舊欠糧賦之令民生國計會籌求免征米稅之議萬國改良會鼓吹速禁烟毒華洋義振會及敎會社會呼　輸欵救災等舉皆爲吾民　苦起見敝團發　以來已逾百日力勸軍商學界節糜助餉迭次分登各報歷社曾讃許業經軍務奠定自應解散惟目下餉源異常奇絀加以大江南北饑民尚衆乞振更殷且該處樹皮草根早已吃盡若不設法施救億萬生靈勢必待斃惟有懇求諸君子俯肯將最近之浪貲耗費如常例在上海點春堂打唱　會等處酧神設筵呼爲三班紅衣會首遊玩龍華馬車費香資及清明節酒筵上　燒錠箔等欵首倡移交本埠華洋義　會或敎會社會義赈之協會以濟赈需而救同胞不禁爲無算災黎　香九祝庶不愧爲共和國之新國民耶再者本團從此取銷更名改良風俗團以鼓吹國民理想促進敦尚输入文明爲主義通訊處仍在城内三牌樓中西日報内本團並不派人在外募捐合併聲明上海節衣儉食團啓 
 
 

Page 8

 
 
   
 
 

Page 9

 
 
申報弟三張（中華民國元年四月二日舊歷壬子二月十五日西曆一千九百十二年四月二號星期二共三張 
自由談 
游戲文章 
[夜壺先生傳] [  谷夫]  
　　先生姓陶軼其名形扁長出恒夜因以夜壺稱之並有稱爲便壺溺壺尿壺者先生悉唯唯不置辯性愿無城府能容人所不能容忍辱含垢視爲固然並無階级思想苟有求於先生即嚴寒酷暑三更半夜從事惟謹重然诺如與人約待於某所不招尋之必不擅移寸步尤有柳下惠風閨房之内繡榻之旁無不有先生蹤跡即出入於錦衾角枕間亦人無間言與竹夫人湯婆子交最密宜有曖昧事然實一無所染獨能得主人歡或疑爲龍陽之寵然主人妻若妾深信不疑終歲無詬誶聲至主人妻若妾必欲借重先生時亦能仰承錯愛急人之急其平日宗旨然也守秘密主義終其身必不向人道隻字無貧富貴賤老幼男女因共德先生笵土事之鑄金事之甚有刻玉事之先生不爲 
動泰西各國亦有先生其人不適於用近亦刻意摹仿先生期爲社會歡迎其傾動中外若此跡其平日爲人似在臧獲之列何先生之足云然歐風東漸人皆平等年事旣長閱歷又深因不惜先生之謂予不信請質世之真知先生者 
海外奇談 
[無音手槍] [  頌斌]  
　　德國弗倫司日報載德京柏林官場近以警署罪犯時有脫逃情事特示警吏人等曰前爲尊重人道起見警役禁用手槍乃罪徒不知自愛以致擾亂秩序非准用手槍不足以資鎭壓自此令出後各製造家爭思研究出一最新式最利便之手鎗以供警役之用乃近日法司痕君果新發明一無聲手槍其槍體甚小長不過英尺四寸半且槍形甚扁槍内機器異常靈巧開機時絕無聲息能射出化學雜質使强人不知戒備一着槍子至多不過歷十分鐘卽行斃命並據法司痕云此鎗可連放五嚮人在二十五步以内者以此槍擊之無不立斃云云現已由法司痕將此槍送呈警署大爲軍警各界所歡迎云 
尊聞閣詞選 
[感懐一律] [  金鈍錐]  
　　好事盡隨流水去桃花空自泣東風登樓王粲輸馮煖落帽參軍羡衛公誤我聰明太蕭颯爲誰飄泊感窮通劇憐多少傷心處讀罷離騷涙也紅 
[卽事書懐二絕] [  金鈍錐]  
　　金貂换酒傳佳話我典春裘作戲貲閱盡炎掠流盡涙個中消息幾人知 
　　年年落魄阮　空一到歌場氣自雄顧曲知音慚我俗阿誰能唱大江東 
[口占] [  金鈍錐]  
　　笑我濫竽圖　啜輸他彈　食無魯滿腔熱涙向誰　濁酒盈樽讀漢書 
滑稽叢談 
[其一] [  婉芳]  
　　有賣卜者性甚黠一日偶迷路問一農夫農夫笑曰先生何不自占而問於我賣卜者面有得色曰余已占之其卦爲問於農夫也農夫信爲真乃具以告 
[其二]  
　　俗呼哈巴狗爲巴兒狗又吳下讀拜與巴同音某翁蓄狗一頭敎以跪拜頗合人意一日有諧友來訪翁正手持牛肉調弄此狗曰跪曰拜無不如命友笑曰君在此服侍尊大人耶翁怫然友曰無傷也小犬老犬已成老笑話固不必污君耳第此狗名拜兒狗而君猶敎其拜已豈願爲狗之兒子乎翁始轉怒爲笑 
心直口快 
[哭] [  冰]  
　　我恐借外債足以亡國而哭 
　　我恐不借外債不足以存國而哭 
　　我聞各都督爭奪權利而哭 
 
 

Page 10

 
 
我聞蘇州又有兵變而哭我爲各民政司捐及苛細而哭我爲各民政司假共和以行專制而哭我見小東門外河浜之軍人而哭我見清河坊有軍政府之馬車而哭 
[廣陵十怪] [  多嘴]  
　　羊筋籃者由妓女升入勸捐隊直闖内室横事搜括有如强暴可怪 
　　城鎭兩米董專事囤積出洋不顧軍食民食無人過問可怪 
　　某醫生專用爛藥害人形同敲詐病家不知可怪素號帮篾片者在軍界妓界學界商界拍馬吹牛不知輕重亂造謠言誤事而人不知可怪 
　　某貴公子行爲猥鄙光復軍起挾資先遁下河時來滬上放屁意欲搖惑大局人不覺察可怪 
某宦之僕坐擁厚資竟敢非議民國創立保辫團借此圖利未經詰禁可怪 
　　某科長程度文明而不務正事專一狎邪不思表 
率一切可怪 
　　某刑長咬文嚼字世情未諳忝任司法可怪某顧問者尖小伶俐刻刻妬人轉爲人擠累特異議敗壞正事人猶諛之可怪 
某舊紳者龐然自大光復以來　脚不出發財思想奇幻百出不自分量可怪 
小說 
[皖江血傳奇] [  六合孫雨林]  
　　第七折　問供 
　　（緱山月）（外扮皖藩馮煦上）兵氣黯然消報道防營得勝三軍齊唱凱歌高忝居方伯任生擒革黨細究根苗 
　　本司馮煦是也恩撫爲徐錫麟所刺傷重出缺本司暫權撫篆責任非輕現徐錫麟及其黨人已爲防營所擒押送來轅聽候審問本司因案情重大不得不究及同謀之人以復政府待升堂後向徐錫麟追問便了（外升堂吹打開門介）（雜扮左右衙役介）（生扮徐錫麟囚服上）俺徐錫麟有死而已何必多問（外）爾（今之借外債者） 
何故刺殺恩撫（生）俺志在排滿凡滿族皆欲殺之不獨一恩賊也（外）恩撫爲爾知已爾何 
故以仇報恩（生）知已者個人之私情滿族者同胞之公敵俺何敢以個人私情而忘同胞公敵乎（外）爾此次起事何人同謀（生）只陳伯屏馬宗漢而已此外别無他人（外）學生三百人從爾至軍械局當亦同謀（生）學生并不知情你任意株連無非多殺同胞以媚清廷耳 
（紅納襖）（生）俺望你守公理救同胞又誰知欲株連多騷擾莫不是濁流再把清流抛莫不是黨碑又刻元祐號這法網人怎逃這威令誰可拗痛煞三百青年負屈含寃也把中江文運凋 
　　（外）本司旣知諸生無辜自當開釋奈奉端督來電飭令從嚴究辦首從不分且不日選派幹員來皖會審本司受其節制欲救不能幸朝旨有解脅擒渠之諭或可從中挽回耳 
　　（前腔）怕只怕端部堂位望高我好比草隨風東西倒他偏要青年頸血流江臯他偏要獄中不見天日照大錦衣權自操督兩江誰敢傲眼見學校生徒盡入囹圄也把新刑苦爾曹 
　　（生指外介）爾甘受端賊指揮輕視同胞性命殺人媚人即爾輩了 
　　（解三醒）俺正是憂心悄悄救不得三百同胞痛此次出師未捷身難保好江山胡馬咆哮何年再把乾坤造還我神州略解嘲誰同调瑪志尼終身縞素此恨難消 
　　（外指生介）爾情真罪當將爾正法尚有何言（生）爲國而死死重泰山卽分裂我尸我亦含笑但國仇未復滿族未排爲可恨耳 
　　（外）三軍帳下解征袍（生）虎鬥龍爭胆氣豪（外）革命風潮今已息（生）男兒流血爲同胞 
 
 

Page 11

 
 
   
 
 

Page 12

 
 
   
 
