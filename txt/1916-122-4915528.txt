# 1916 - 122 - 4915528

 

Page 1

 
 
遊記 
[羗海雜誌（十八）（生入）]  
由一顆樹北至朶巴塔連新圍牆本係入關大道余因貴德地方向　涉歷旣　便道過此不可不一探其勝乃令軍隊從大道進日月山由丹噶爾進口　携數騎東渡黃河由貴德進口自一顆樹東行四十餘里渡黃河河面寬約百步渡無舟土人以羊脬裝足空氣一人繫於背泗水以渡名曰皮胡盧牛皮密縫作囊留兩孔　空氣吹之膨膨然如五石匏　載不沈名曰大胡盧一二囊不可渡中流旋轉人力無所施必隨波而下也或六或九多或十餘聯而爲一四面縛以巨木後懸一木如柁中立一木如桅可以張帆可以施槳從前番族安插之始近邊猶囂然不靖番子内渡須有本管千户驗票私渡者大干例禁以其良莠不齊入而爲匪稽查不能不嚴每人過渡需錢數百馬亦如之今日禁令大弛番民來往自如每人需錢百文馬仍如之凡馬駒曰兒馬性不馴聞砲聲則驚不宜於軍騎　者曰課馬其性怯臨陣亦然去勢者曰騙馬戰陣用之騙馬過河例亦有禁私渡索價較他馬爲倍甚或數倍今亦不禁而水夫需索如故每致毆溺人命殊惡俗也渡河即爲完首族番地風氣與河北汪什代克族彷彿北爲完首寺係黃河南大寺院靑海大刺麻察罕諾們汗者即居於此其位號在漠北哲卜尊丹巴呼圖克圖之下而靑海蒙番皆宗之例得娶妻生子其始本以呼畢勒罕嗣位弗傳子孫（詳前）迨後久同世襲 
許以親族入籖納於金奔巴瓶而掣之迄今又以親生子承襲已數世矣掌敎靑海衆呼白佛勢力差與哲卜尊丹巴比肩不過靑海交　阻絕其名不如哲卜尊丹巴之赫赫當世而已又二十里入隴界至於加卜查俗兼　番風氣與河北郭密族彷彿近　有温泉偕從騎往浴池之旁繚以石垣泉水在半里外懸崖如瀑盤旋山石間而後入池一路潺湲作響池中有數石　過客娑　光滑腻手浴之水如温湯最宜人然無屋字遮蔽風吹汗冷惟夏月可以露體餘時似覺不支時河南辦墾員駐於木魯烏蘇未得把晤一路麥隴風香菜畦雲綠引人入勝飽領田家之樂與塞外之風景又别焉又東三十里抵貴德廳城廳員余迪生錢塘人官隴歷任邊衝蒙番皆嚮服之 
貴德城即歸德堡元置貴德州於此隸土番等處宣慰司至元十七年招討使都實窮河源言自崑崙還至貴德州約半月程地名必赤里始有州治官府是也淸道光間設撫番同知同知照磨及遊擊守備以下各缺額兵六百數十名城鄉漢民編户一千七百四十六丁口七千八百三十三回户蒙户番户均不詳户口之數 
貴德城據中海之交憑黃河之險環居番族夙號　疆凡黃河南蒙番出入悉以貴德爲總滙市肆無丹噶爾之繁盛然百貨駢集估客蟻屯亦互市要區也留一日辭余君行東十里至黃河岸余君已備齊船隻遂乘舟渡黃河面寬二百餘步舟平底巨木堅實一舟可坐五六十人約兩小時之久而後誕登彼岸邊方舟子操舟誠拙也如隆冬遇兩岸結冰或　冬水淺河乾舟皆不能泊岸又須背負以濟貧民擁塞河干爭負過客操是業者單衣蔽體敗絮裹足日得數十錢聊以餬口可慨已過河七十里陟拉岌山山高峻盤折而上立最高處可望見西寗郭外各營砦西寗城則深藏山内不見也其上瘴氣最惡過此者必飲酒至微醺兩面山麓各有舖户十數家以備過客沽飲酒帘搖曳頗具中土風味登山則蠻烟毒霧奇險凶惡視蠻荒又爲不如過此逕東北行繞亦雜石營千户營南川營八十里抵西寗城爲辛亥五月四日蒲葉盈市柳枝滿　依舊風光又逢佳節歸騎過處相識者咸遮道慰問不禁有生入關門之感時蔣公度君因事南旋代之者爲孟縣某靑海長官某公聞余還亟命其猶子文某來視同行員司勇役在丹噶爾尚未返寗余故暫緩進謁而某公已先眷顧可感已次日行役畢返挈这往謁某公某公之慰勞者備至飭墾務局擇日在西校場張　演劇舉行勞軍禮凡在事正協各員軍官書記測繪鄉導算書司書繙譯蒙番文帖書通事弓手馬步軍隊及隨丁雜役共二百數十人皆依次坐時有蒙番長目在西寗公幹亦邀之來某公率墾務局員執壺按等次遍酌以酒以軍禮相見宴飲兩日而罷員司勇役凡籍隸近邑者各予假歸余從此住局淸理案牘案頭如敗葉滿山漫無歸宿又接受商民報墾册狀手批口答擾擾者又一月 
要件 
[游戲敎育（五）（婺州廢民譯芬來專遜女史原著）]  
（一）余先訓練兒童使視察環其周圍之自然界（二）余鼓舞彼等使吿我以所見之事物（三）對於所見之事物必生固結之感觸也余則示以考驗彼等最先生感觸之所在使得藉其胸中所蓄新頴之詞料而爲文學優美之發端 
（四）對於所見之事物余導彼等以自由討論之方法探索其所以然並引彼等自行想像此大塊之光輝無間水陸日異月新迄未陳陳相因也 
當是時余所親愛之學子進步甚速試略舉之則舉止天然率其本性而不自覺也增益其胸中所蓄之詞料及應用其詞料之智識也趣味旣濃又無氣餒與自疑爲之撓阻斯困難之處不足攻也精神暢適毫無煩擾之傾向遂視生涯爲愉快而燦爛也凡此種種習慣均爲一生事業之基礎頗堪貴重以視僅能讀多數之奇字循學校之規矩紙上之事了解靡遺而不能包括一單簡之觀念或使其思想爲幾許新頴之進行者其相去爲何如哉 
余旣使校中之兒童確忘其師弟之關係而但視爲同事朋友與游戲之伴侣余之敎務遂得美滿之裨益凡在校中作種種之玩要乃可全然無慮乎學子之舉措張皇鼓噪異常也蓋敎員旣爲學子之儕侣與同事則有强固之道德以維繫之而各有發表其意見之權利其視敎員非若專制之君主一似與彼等處於相同之地步者耳故凡爲校中之一分子均奮其個人之能力以使此等游嬉之有成效（此等游嬉在兒童之意思以爲眞確如生者也）敎員與兒童均有平等之權利以評論他人之舉止若曰（今若此是非玩耍之所當爲也）其受評論之學子有遷善之責發奮以循玩耍之凖則是又可尚者也 
 
 
 

Page 2

 
 
時評 
[夢想不到（冷）]  
　　自來紛擾之局一起其端而欲使之安靖也非易事矣是故古今來之豪傑不敢輕於發難者職是故也况乎非豪傑而爲庸流之輩耶 
帝制發生之始帝制派諸人能料及今日之局面乎苟有人心者必不曰我早料今日之局面而故爲是倒亂也今乃如是局面而不能收拾矣是蓋帝制派所夢想不到者也夫帝制者帝制派之夢想而今日由帝制而發生之局面則且爲帝制派夢想所不到 
[命令]  
　　五月四日大總統策令盧煥韓尚文均給予三等文虎章徐爲炅季天復沈承寬梁鳴洽何積祚王彭年均給予四等文虎章何筠慈給予五等文虎章此令 
又令盧煥丁搏雷均授爲陸軍少將武蘭泰倪文翰杜培祺均授爲陸軍步兵上校並加陸軍少將銜徐爲炅季大復胡澤膏范慶照均授爲陸軍步兵上校陳從義授爲陸軍工兵上校此令 
又令王申令授爲陸軍步兵上校此令 
又令陸軍部呈請將馬鷹蛟授爲陸軍步兵中校馬萬麟馬顯圖均授爲陸軍騎兵中校馬進忠何振基張福全均授爲陸軍步兵少校應照准此令 
又令財政總長兼鹽務署督辦孫寶琦呈請任命鍾世銘署鹽務署秘書應照准此令 
又令交通部呈請任命柳壽宸爲秘書任傳榜兼署秘書應照准此令 
又令財政部呈請將本部僉事趙世棻李炳麟朱延昱進叙四等應照准此令 
又令財政總長兼鹽務署督辦孫寳琦呈皖岸榷運局局長熊賓調京另候任用請免去本職熊賓准免本職此令 
又令財政總長兼鹽務署督辦孫寳琦呈請任命孫廷林試署皖岸榷運局局長應照准此令 
五月五日大總統策令特授蕭良臣以勳三位此令 
又令前税務司馬士給予三等嘉禾章此令 
又令林賜翔給予三等嘉禾章此令 
又令陳懋咸給予四等嘉禾章此令 
又令財政部呈請任命張之綱署秘書應照准此令 
又令國務卿呈據銓叙局詳稱僉事夏復坦因病辭職夏復坦准免本職此令 
又令國務卿呈據銓叙局詳請任命陳希賢署僉事應照准此令 
又令陸軍部呈請將龔漢治授爲陸軍步兵中校並加陸軍步兵上校銜應照准此令 
又令陸軍部呈請將袁業藻授爲陸軍步兵少校應照准此令 
[專電]  
　　北京電北京政府實欠中國銀行四百餘萬交通銀行六百餘萬該行現向財政部聲明如欠項不淸不再通融所以各機關薪水至今大半仍無着落 
　　杭州電自五日正午屈都督宣布辭職吕公望繼任後人心大定各公署軍營均懸旗慶祝 
　　杭州電浙江高等審判廳長莊景珂辭職以范賢方代 
[譯電]  
　　北京電徐世昌熊希齡將於本月十五日左右赴滬議和（五日）字林報電 
　　北京電畢桂芳已任爲黑龍江省巡按使畢於今日謁見駐京俄使大約即晚將赴齊齊哈爾擬於該處暫駐或將移駐阿穆爾河之萊哥維斯成斯克（五日）德文電 
[東方通信社電（日本人組織）]  
　　東京電東京時事新報今日論云南方之政府及北伐軍司令部之設立爲强固討袁團之地步旣有四十萬方英里五千萬人口之地域爲政治區域則對外國及内部之勢力統一上之效果已甚大其治績如果良好其對馮段必占尤爲擾越之地步云云（六日） 
　　東京電日本政府對濟南之暴動以鐵道守備兵駐屯之山東内地商埠帝國臣民生命財產危害所及不能旁觀亟宜將鐵道守備兵之配置變更故特命令應急分配以保護濟南居留民（六日） 
　　東京電據由北京内報段祺瑞漸漸擴張一己之勢力現已露其鋒鋩爲殺袁氏勢力暗中運動極力不懈事爲袁氏窺破乃密嗾使梁士詒與其對抗授以總統府秘書長之職雖稱一切兵權悉委段氏而統率辦事處仍自直轄指揮命令與段併行並委梁士詒以財政權欲以牽制段氏因此袁段兩者之間反目之勢漸甚又以北京爲中心流布風說謂北京之財政可得日本援助日本亦有此意旦晚可見事實等語一若眞有其事者此全爲北京政府慣用欺飾世人之手叚蓋日本政府决如當初之言明並不偏袒援助或行干涉主義始終一貫云（六日） 
　　北京電湖南巡按使沈金鑑竊行脱出長沙於四日至漢口即乘京漢鐵道入京有今日到京之說（六日） 
　　東京電製鐵調查會官制業已發表該會之設因鑒際此時局鐵之需要甚大而内地產額又極其少到底不敷需用故以講求獨立自營供給之法爲目的網羅各方面之專門家官民一致研究鐵之問題（六日） 
　　東京電三浦彌五郎氏奉简爲駐瑞西公使（六日） 
戰電 
[其一（英人路透電）]  
　　巴黎電今晚公報云亞伏柯爾砲火甚烈下午法軍猛攻後奪獲摩爾化末西北之德軍陣地俘敵兵約百人獲機關鎗四枝陣線他處有間斷之砲火（三日） 
巴黎電今日下午公報云凡爾登法軍續得進步　末斯河西面各地雖有劇烈之砲戰而法軍仍能擴張在摩爾化末所得之地而固守之法砲隊轟擊敵軍加以重創戰壕一道餘生者僅有兩人法軍在聖米葉爾東面擊敗德軍偵察大隊伏村及華愛佛砲火甚烈比境法排砲轟毁大砂丘德軍防務並炸毁子彈庫一所法飛機一架與敵飛機兩架戰於杜哇芒擊落其一餘一逃去今晚公報云末斯河西三○四境砲火甚猛烈德軍進攻法軍所占摩爾化末之戰壕爲法軍砲隊所阻末斯河東及華愛佛之法軍砲隊不時開砲轟擊他處無事可報（四日） 
　　巴黎電在羅希爾之國家工廠忽然爆裂死傷各百人（四日） 
　　倫敦電海格將軍報稱昨夜各地點戰事復頗活動敵軍猛轟後襲擊摩希附近英軍戰壕英兵略有死傷英軍在克拉錫愛轟發地雷繼乃小攻且以炸彈擲擊敵工兵敵兵死傷若干人英軍在胡巨轟發地雷一具毁敵軍地雷工程今日除砲戰外無特别戰事（四日） 
　　彼得格勒電陸軍專家之意德軍之棄米托及土克姆並非希圖退走蓋豫備在該陣線及里加境從事攻擊也（五日） 
　　倫敦電海格將軍報稱前二十四小時内無重要戰事雙方僅以砲隊交戰且稍有地雷戰事英軍今日在沙歇東轟發地雷三具同時且發砲轟擊敵軍戰壕自聖台洛瓦向南及安格萊西雙方互轟甚烈昨日天氣雖不佳而英　機甚活動敵飛機僅出現數架（三日） 
　　倫敦電德飛機一架今日向英倫第爾火車站擲落炸彈六枚毁屋數所重傷一人德機卒爲英機逐退（三日） 
　　倫敦電德機在第爾擊傷二男一女（四日） 
　　丹尼里夫電德商船蒂爾德號（二○七三　） 
爲大風吹至海中致被英巡艦所捕（四日） 
　　倫敦電陸軍大臣吉靑納今日在下院言湯興特將軍投降事盛稱湯興特之事業又謂爲飢所迫彼始降敵而援軍因天雨水漲不克破敵云云（四日） 
　　倫敦電英皇電致愛爾蘭司令慰勞愛爾蘭兵士警察（四日） 
倫敦電又有新芬亂黨十五人由軍法處判定死刑後由總司令減輕改爲十年監禁又有一人原判死刑改八年監禁此外判定十年監禁罪者尚有二人餘者正在裁判中（五日） 
　　倫敦電英倫　北海岸某訪員稱二日齊泊林飛船數艘來攻内有一艘爲砲擊中行動不能如意大約此船即工字二十號（四日） 
　　亞姆斯特丹電栢林平民聚衆滋事要求議和當由軍警拘捕多人著名社會黨國會議員李白尼克特博士亦在其内國會提議要求政府釋放（四日） 
　　墨爾邦電澳州有人開會主張澳洲亦實行强迫軍役制（四日） 
　　倫敦電哈葛特氏將被簡爲愛爾蘭事務大臣（四日）　 
　　倫敦電前在愛爾蘭被捕開斯蒙爵士之叛國罪將由三裁判員會審主任爲里定氏（四日） 
　　倫敦電克松伯爵在上院稱英商船全數百分之四十三爲政府徵發以供海陸軍之用又有百分之十四爲各協約國政府裝載糧食原料軍火政府願再限制輸入品但各殖民與各協約國利益衝突難以辦理故未果行（四日） 
　　倫敦電下院以三百二十八票對三十六票通過强迫軍役案二讀（四日） 
　　倫敦電克松伯爵在上院稱戰爭中英國新造之商船爲數頗多足抵損失之數（三日） 
　　倫敦電瑙威京城電稱工字二十號乃最大齊泊林飛船之一據船長言星期二日午時飛離德境開赴英倫海岸夜間飛回途中遇風不能前進星期三晨石油將罄故飛至瑙威海岸落下（四日） 
　　倫敦電斯太凡格電稱工字二十號因被旋風所吹在天空翻旋不已瑙威兵士在六十碼距離處轟擊之飛船旋爆裂爲火所燬（五日） 
　　倫敦電海軍部稱英巡洋輕船隊昨日在施勒瑞格海岸外擊毁齊泊林飛船一艘（五日） 
　　華盛頓電美墨議定兩國軍隊聯合行事以掃 
淸墨國北境盜匪（四日） 
　　斯太凡格（瑙威）電齊泊林飛船工字二十號飛過桑納斯時船上五六人墜落海中一司令一兵士由小船救起飛船飛入内地與山頂相撞後部損壞遂向下墜船中人之跳出或被撞出者又有多人飛船旋又稍起向前駛行未幾船身破裂爲二落於哈佛灣是時船上有三人經一驅逐魚雷艦又有一人在飛船落地之前已先躍出飛船全毁（三日） 
　　倫敦電瑙威政府已扣留工字二十號飛船之艦員（四日） 
　　瑙威京城電齊泊林飛船爲法國巡艦追過　北海故欲在瑙威落下（四日） 
[其二（德人德文報專電）]  
　　柏林電德軍大本營五月四日公報云亞美蒂愛爾與亞拉間數處戰事頗活動蘭斯西北及沙歇與勒維勒附近地雷戰事尤爲繁見英軍在蘭斯西北轟發地雷圖攻德軍未獲效果末斯河境砲戰暫轉劇烈法軍進攻摩爾化末西坡之德軍陣地受挫而退法軍僅在西南坡前鋒陣地得一立足地敵飛機數架以炸彈擲擊哇斯丹特皇宫中有一敵機於交戰時爲德機擊落駕機之法軍官受傷殞命洛文西面德軍抵制飛機砲及機關鎗擊落敵飛機兩架德飛行家在伏村炮隊境内擊損法機兩架（西境戰况）戰局未變德飛船攻擊摩洛台斯洛與明斯克之鐵路及平斯克東北魯尼萊資之鐵路交點（東境戰况） 
　　柏林電海軍部宣稱德飛船一隊於二日夜間攻擊英倫東海濱中段及北段以炸彈抛擲各要點獲有佳果諸飛船雖受猛轟均安然飛回惟工二○號爲猛烈之南風吹至北面致落於斯太凡桀（瑙威）外之海中船中諸人均無恙 
三日下午德海軍飛機攻擊英倫泰姆士河南面桑特維區海濱排砲及第爾西面之飛機站波羅的海之德海軍飛機現颇忙碌飛機一隊復以炸彈擊中俄國戰艦斯拉夫號及敵潛艇一艘敵軍攻擊比森海濱德軍駐紥地未釀軍事損失德潛艇一艘於四月三十日在佛蘭得斯海濱外擊落英飛機一架機中之飛行家爲一　驅逐艦救去（四日） 
　　柏林電土軍大本營宣稱俄軍以無線電傳播歐新疆陷落消息此說純出揑造（四日） 
[公電]  
　　浙江吕都督通電雲南貴州廣東廣西各都督都總司令參謀長曁上海各報館鑒袁氏世凱背誓食言殃民禍國諸公仗義簡甲興師攘除奸兇簫勺羣慝義聲所播天日爲昭浙省雖僻在偏隅誓同護國獨立旣倡萬衆一心屈前都督危局支持心力交瘁元功弗宰讓德弗居軍民同聲攀援無術乃責公望承茲鉅艱自愧菲材難勝重任祗以四方多壘元惡未除敢惜一身以誤大局茲於五月六日正式就任區區之志誓在蒐討義旅爲國馳驅期與諸公東西策應雖萬危險在所弗辭事屬同仇義無反顧翻雲覆雨竊所痛心停戰遷延尤非所望諸公首義必宏遠謨幸錫南針共圖北首枕戈待命臨電神馳浙江都督吕公望魚印 
　　谷鍾秀等致浙江吕都督電杭州吕都督童師長周參謀長王廳長莫廳長均鑒浙事承諸公出任艱鉅大局底定自是義聲遠播一致討賊奠我民國惟倚偉盡掬誠敬祝不盡所云谷鍾秀徐傅霖歐陽振聲李述膺趙世鈺王鑫潤吕復 
　　鈕永建等致吕都督等電杭州吕都督王廳長莫廳長鈞鑒浙省得公主持民生幸福無量逖聽下風拊髀彌切輔車之誼幸錫箴規遙企湖光瞻依無似鈕永建耿毅冷遹章梓夏述唐何嘉祿趙正平叩魚 
要聞一 
[字林報述北京政局]  
　　字林報五月二日北京通訊云中國政象極恍惚迷離之致殊足費人思索此不獨吾人前所未見亦歷史所僅有者也半月前外人鑒於滇黔桂粤脱離中央關係而蜀浙閩三省亦有相繼獨立之勢外省欵項不復解京鹽税盈餘亦難指撥國庫空虚兵餉無着中央權力且不爲人承認故以爲袁氏地位必不可保乃遲至今日高擁總統之位者仍爲袁氏是誠大可異矣國庫中實無分文數日前政府曾正式請求各使署各銀行予以財政上之助力但各方面皆拒絕之戰事雖暫停然獨立數省之態度未見改變而態度可疑之數省亦未傾向中央故今日一般人士之觀念仍謂袁氏不能久留但半月前吾人所視爲確切無疑者今則未免稍有疑義且有人謂袁氏或可有僥倖之機會吾人推察輿論所以稍異之原因厥有數端 
 
 
 

Page 3

 
 
（一）當内閣組合之時閣員某某以爲内閣志在留袁始允加入（二）綜全局而言内閣對於反對派未嘗有所讓步（三）察内閣組合之性質並無緩和反對之意（四）接收袁氏治權削除袁氏軍事財政上權力乃内閣所以組織之目的使此目的果達則南方所爭執者除袁氏退位一條外皆已由中央依允於是南方或不爲已甚留任問題或可有調停之餘地以上乃一部份人推測之點也以言袁氏個人渠於去留之際意旨不一半月前記者曾電稱袁氏若得若干保障即可辭職今日記者敢謂若退位之呼聲愈逼愈緊則袁氏仍准備去位但袁派見各省觀望不復有獨立者且以反對派領袖意見不能一致以致膽氣大壯再馮國璋之態度亦暧昧不明數日前英文京報曾載其勸退之電文政界謂此係僞電而帝制報加載馮氏一電詞意不同據記者所知英文京報所載者固千眞萬確也但南京私人消息則謂馮氏矢忠總統消息矛盾滋可異已今據某閣員言袁氏去位之布置漸將完畢一俟治權移交内閣後袁即辭職此君且言及軍事財政之困難及粤省内容之複雜又謂各領袖對於重要事件意見一致不須多時即可得各方面美滿之解决惟袁氏不能佔一位置云云其言確否無人知之但運動袁氏留任者有人而以袁氏不能久戀其位者亦有人則已可顯見矣目下吾外人所可確悉者卽時局一日不解决則財政之困難與政務之廢弛將日甚一日耳 
[張羅澄之勸退電]  
　　張羅澄者四川之老名士也前淸時與項城有舊辛亥之役曾與於勸退並詳陳國政之要綱項城不之用旣而京津軍變癸丑興戎以至此次帝制運動西南兵起在在均有書函苦勸項城今見大局日非項城已處於勢在必退之地步陰曆三月初九爰復致電北京敦勸項城早自爲計文中詳列事實宛轉盡致可見大勢所趨雖故舊亦不能曲爲諱飾矣其文云北京袁大總統鑒公機略幹才世罕儔匹殃民誤國弊在欺私猶憶辛亥臘中澄具摺勸淸帝遜位呈内閣由公代奏所臚共和條件於國體政本舉要切陳不圖遜位實行公遂變計壬子正月初三致書責問初九公命葉恭綽由部鐵路局代覆訂期約見適南京歡迎使至都十二衛軍突變澄守亂邦不居之戒十五走津寄規戢兵痛言利害嗣在滬數數忠吿謂須立一是非正鵠以行賞罰國乃可治不得純用權力樂近奸諛自釀覆敗癸丑公正式受任澄賀函有衍堯舜之傳心却非揖攘行湯武之革命並不征誅等語期鞏民國之宏基非徒張老之善頌乃乙卯秋帝制發生輿論騰怨澄猶爭辯謂公之明終必不拂人心而肆己慾忽焉洪憲改元遂爾民軍憤起人於公無不讐駡澄於公獨甚哀憐哀公棄澄良箴憐公趨勢各省似於此時亦可宣吿政府獨立内憂旣劇外患尤深不知復何籌安以了四年餘之殘局月來報載派員議和公允退位羣信爲眞我疑滋畏恐非開誠示的無以定國解紛縱虎背有難下騎而兔窟可自旁顧欲求善果速斷惡因言非一端容再箋布四川張羅澄即張吾軍佳 
[東三省之獨立聲]  
　　黑龍江某外人處傳出消息黑龍江省已於上月三十日正式宣吿獨立舉陸軍第一師長許蘭洲爲該省都督又一消息黑省業巳獨立朱慶瀾右將軍已被驅逐昨已有密電報吿中央現政府已飛電分飭奉吉兩省撥軍進攻參觀三號命令所宣佈之黑省大吏更動情形此項消息似非無因又據英文京報云昨由本京外交界所得確實消息黑龍江將軍朱慶瀾昨已正式宣布獨立朱氏本爲擁護中央最力之人今忽有此舉動說者謂現時黨人在該省運動猛烈人心不靖非宣布獨立必難維持現狀又據一說謂爲奉旨 
獨立不免近於滑稽然兩說究未知孰是而該省獨立則事實也 
另據東省消息云黑省近有紳民多人以現在時局已迫亟宜招集各界會議共保公安辦法遂於二十七日晚八句鐘在各巷派人散佈公啟茲將該公啓錄下各界諸君鑒敬啓者自袁總統欲安帝位激起南省獨立現雖帝制取消各省藉之獨立同胞格鬭人民塗炭何堪我江省地處邊陲民貧地瘠由庚子兵亂至今元氣未復此番若不早日維持難保公安幸福凡蒞斯土官商士庶均有關係今擇定本月二十八日即陰曆三月二十六日准早八鐘在旗民工藝廠開會特請各界諸君届時惠臨研究共保公安時局已迫幸勿觀望自悞專此通知敬祈公鑒云云嗣於二十八日各界齊至工藝廠地址開會研究辦法議定組織保安會是日早八鐘先由各發起人至陸軍第一師許師長處會議多時復至工廠開會聞是日到會者人數頗衆殆卽商議宣布獨立事也 
　　奉天奉省桓仁縣知事王濟輝係貴州籍近以南省紛紛獨立約同防警圖謀響應詎被警長預先電吿軍使遂將王知事更換委派戴瑞珍接充王知事知事機不密消息洩漏若待新委知事來任交代深恐根究故約同巡警四十名携欵先逃該縣秩序遂亂旋經張將軍派大西關駐紥馬營赴桓仁彈壓現新委之戴知事以該縣欵項毫無而軍警不靜徒手空辦恐多棘手故日前面謁軍使請示到任時如何辦理矣 
[帝制報中之章太炎文字]  
　　章太炎三字久不見於報章矣月前屈映光曾有電爲請於中央欲令恢復其自由下文如何至今渺無所聞茲乃忽有太炎文字發現於北京某帝制報中細觀其文表面爲南北並勸而裏面則多爲北方地步前半於各省將吏多有微詞於退位二字未一道及只言有内閣有國會則槪可不問後半專駁淸廷復辟之說惴惴於外人之利用言外仍望南方舍極端之主張以期易於解决此其全篇之大要也海内曾讀太炎文字者甚多試讀下列全文當知此篇是否出於太炎手筆綜之太炎一身尚不自由尚何有自由發表意見之餘地北京之發表此文必有一番用意爰披露之以供國人參證其文云僕淹滯都門已三歲矣常念功成身退應在無言邇者國勢崩離政綱解組雖欲默爾 
而息有所不能念自癸丑之夏入都與項城相見出亦與香山善化諸公相酧接在北則直諍帝制在南則勸息忿兵若得一二見聽焦頭爛額何至於斯旣不見省而　竄夷戮者皆我之親交變節行媚者亦我之舊同志也及今之時南北相持兵連不解首鼠應敵因循莫前虚文盛於首都異議騰於海上退位論中言多逾格而外交迫急又見吿矣苟有達者身不得位獨當掉頭不顧乘桴九夷耳然猶抱此戇愚冀救萬一者正以北都之議自我建之光復之議事緖不終僕亦以此負罪天下故也乃者帝制已取消矣責任内閣旣成立矣北庭諸公謂以虚名召禍者亦可以虚名弭之南軍已得五省亦自以爲表裹山河足以自守而無他患也夫利除舊染者獨在心術去就之間而非徒以形迹表示帝制不應生於民國一法吏所知耳乃其所以召斯大釁者豈徒以帝制爲一因耶帝制取消亦已匝月而行事與帝制未起以前相等非獨國人不可欺也雖外人之覘國者亦目擊而得之矣或者復欲假名自治恣令各省將軍招募無限以殺中央政府之盛此尤倒置之言也所謂自治者謂其將吏勤良内符民意其人民又能自相保障以禦不法之令耳今之方面將帥近胡林翼駱秉璋者絕少而似勝保僧格林沁者轉多曩者政府雖有苛政未能直接播揭於民也而諸將帥爲之加厲乃其專己殺人縱兵强買尚政府所不意也政府不道上下兩院可以監之元首不道責任内閣可以匡之今縱是殘虐之夫而使坐擁高權旁無所制雖有省議會以相監督其名固輕其權亦未能制之也此爲中央君主之制旣出而地方君主之制又生名曰自治乃其荼毒生民有甚於政府專制者以此爲法罔民孰甚焉借曰行之其勢固不可久怨毒積於四民則四次革命復起矣救禍不推其本而祗以虚名相扃固未足以解也南軍倡義以來戰勝攻取師行所過而人民不驚此其可以自多者矣終以勢未統一言論之權操於海上人人異議相與紛呶夫制割大體者固不在小小忿捐之間今迫人以觸藩之事驅人於必死之域此雖勳華復出亦何肯搴裳去之也所以曠日持久未有解决者豈其天禍生民蓋南北皆無術焉乃至勢激議移宕而爲淸廷復辟之論此雖發自一人私意而異國之蔑視華人自此起矣僕常論之搢紳長者大商之所郤顧莫如市場恐怖金融緊急此固未足措意者至於鄰國責言人人所畏雖僕亦不得不畏也此責言者果鄰國之强暴恣行乎抑視我之民氣高下而進退耶近鄰之國素知中夏情態其舉事常審察民氣以爲低昂如彼權衡不失銖黍非悍然逞其淫威也武昌倡義之歲南北軍實匱乏抑亦甚矣而外人終無干預此非以民心一致其勢有不可侮者耶今北廷之改革未能如辛亥之决心也南方之進取未能如辛亥之翕應也而更重以淸廷復辟之言則適爲外人利用矣是何也異族如淸而猶可以擁戴則他國固可以撫臨之也復辟之議其始倡自故吏耳升允之倫產自彼族國亡以後去之沙漠無人之地復欲乞師鄰邦以興絕國在勝國曷常不爲至忠然非漢人所應論也漢人論之則前之種族革命今之反抗帝制皆無事自擾者耶僕昔初倡種族革命以爲開原以北素非中國舊疆淸廷旣覆任其自主故土可也今者國勢凌夷關外三省其永爲中國領土否固非知者所敢保任今即有淸廷遺老願棄漢土安樂之鄉而蒙霜露涉冰雪以與其故主周旋於柳邊以外僕固不敢非議之矣旣不能然而又懷戀故土欲以炎黃舊壤掠付小腆而宰制之僕雖頑劣因不聽也如僕所觀以中國積弱之世期以自保其道固不易耳必效夸夫唐大之言以爲徼外諸土吾猶得以長駕遠馭者此固非愚駑所能持也而長城以内本部十八固不可虧損尺寸以貽他人能統一者幸也能爲南北朝者亦幸也兩不决策南方或幸而瓦全唯茲太行渤海之域慮將不在中國版圖斯誠北廷之憂而於南方豈幸是耶以爲南北之士維當捐除細故屏棄詐諼舍極端之主張求中道之良法以圖保我九州舊服敵愾之心非迫人以挺而走險也南面之術非以欺飾爲權謀也志廣則人自服信行則民不携雖有强敵其能生心哉然後洗滌舊汚與民更始進退之道與時宜之離合之事亦問民志向背何如耳夫南北疆域雖有幽明寒煖之殊至於操行　情或新或故本不限以地望誠有精敏悃忱之士願以此心相與講明切究念在全土非爲一方同視羣倫不爲偏宕蓋以被髮纓冠解救近猖而已他日發生政黨監督政府自有良策亦不暇爲此早計云云 
[贛粤交界之戰機]  
　　香港消息龍都督接南雄來電云頃探得駐信豐北兵約二千人由龍南出發欲越粤屬惠州河源一帶又駐南安北軍現僱長伕二百名趕擔餉械赴湘南交界營前助戰贛州等處現仍封船二三十號預備載北兵赴南安轉發粤邊雄市向多贛客買貨近三日内則全無矣粤贛交通之梅關要塞現均駐北兵嚴守凡由粤過界者萬分嚴搜崇光禀艶借印龍督接電後當卽合集各司令籌商先由段總司令派出第一軍兩隊刻日出發前往迎擊隨由段總司令親率大部隊伍前往矣 
[龍覲光抵港紀]  
　　龍覲光已附美國某巡洋艦由梧州抵香港聞龍氏初意本欲包僱太古行之連灘火船西餐樓及尾樓兩處以便携帶家眷及護兵同往迨龍旣送家眷下船後深恐此中或有不便遂轉登花旗巡洋艦而其家眷與僕婦護兵等共二十八人仍附連灘輪船來港但美國兵船行駛較快已於前禮拜五正午已抵港而連灘則於八點餘鐘方抵岸龍之家眷中有陸都督之女公子在焉即龍怡庭之媳婦也登岸時坐肩輿同到中環　旁廣泰來棧抵棧後因該棧人滿祗得一中等房作棲止是以陸女公子連夜偕同僕婦少婢各一口并隨員數人遷往西營盤瑞華坊第五號與龍濟光某某住眷同居又至禮拜六日龍覲光之隨員與護衛兵士等已一律遷往些利街二十五號屋又聞龍覲光抵港時曾乘坐手車往西營盤瑞華坊拜見龍母後隨在某處駐足至禮拜日仍未上省 
[西報拾零]  
　　上海泰晤士報四月二十五日江西長寗通訊（由汕頭轉來）云信豐爲贛州要城之一已宣布獨立聞奉命往攻之北兵與表同情皆無鬭志傳說如是確否未悉長寗境内安靜如常惟人心惶惶每得鱗爪之消息羣相詰問絕爲注意物價仍甚昂貴嘉應與廣東東部之人民對於時事之變遷甚爲欣慰 
字林報四月二十五日湖南郴州通訊云各處礦業刻甚發達凡屬銻礦皆被開採因以獲利者不乏其人近至鄉間游歷見礦品頗衆目下日本技師在此測量礦地郴州雖有盜匪欲發軍隊將至之種種謠言仍屬安寗北兵早已出境居民爲之一慰惟官場聞郴州以南宜昌患盜之消息頗爲憂慮已三次電省請兵迄未有兵來此大約不果來矣近日有一種離奇謠言謂陣亡兵士之屍置於茶油中運回故里事畢始將茶油裝回湖南此說一出民間不敢以茶油作菜以致茶油銷路停滯實則郴州以北之水旱道路悉爲兵士所阻寶慶來油久在簍中致有異味此卽荒謬謠言之由來湘省南境表面上頗爲安謐字林報四月十二日打箭爐通訊云二月下旬巴塘兵士開會希冀戕殺長官擄搶財物危害外人幸惡謀早被查覺官場以迅逸之手段捕獲爲首者二人槍斃之餘者置諸獄中於是一場大禍得以倖免惟兵餉不充難保不再生變亂近聞劉中將接濟已到當可無事目下巴塘南北兩路盜風甚熾 
[南京快信]  
　　馮將軍昨覆北京徵求意見電云外交日緊速定方針欲圖挽救危局恐捨退位外别無良策云云 
馮華甫有與蔡松坡携手之說法制局起草之國會組織法草案昨已通吿馮齊兩使請依據法理詳爲答復 
中央召集特别軍事會議會期在本月中旬聞馮華甫擬派張子蔚參謀代表赴會 
據政界人言某氐曾領巨欵南來現逗留在滬一事未做聞政府已有拿辦之電來寗 
方更生因江陰之役有功政府特奬給二等文虎章 
十九師師長楊春普前日督率所部兩營由澄開拔回省 
馮齊兩使派赴上海調查巡警肇禍鎗斃多命巨案之委員昨日晚車已回省禀報一切張勳因安慶省有兵艦數艘前日特向倪嗣冲要求撥歸管轄 
聞龍黑江前日有電來寗宣布獨立朱慶瀾不知下落許蘭州任都督 
上月釐税收入銳減比較不及三分之二聞財廳昨特嚴飭各釐稅總稽查認眞稽查如有通同舞弊情事查出嚴懲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[若前若却之退位問題]  
　　中央前因和局不日决裂南軍政府電迫退位日益堅决特囑意組織新内閣某要人以個人名義致電陸榮廷蔡鍔梁啟超諸要人要求保全袁氏地位各節曾誌昨報聞某要人於昨午（三日）接到陸蔡梁三君聯電一件其大致係對於袁公退位條件已成無可變易之問題斷難隨便取消俾免失信用於國民復貽笑於列强並聲明停戰期限已届如日内（指和議期内而言）無正式解决即以本月十日爲宣戰之期云云段芝泉氏得此電後特於日昨拍發加急密電於四川成武將軍陳宦責令從速電商滇黔兩省蔡鍔唐繼堯諸要人務以國家爲主要不得再矜武力至和議問題無論如何决無十日之延擱等情未識此電果能發生效力否 
京中近頃疊傳退位問題業已確定不久當見實行茲得某要津處秘息略謂退位問題之趨勢近日誠有將自辭職之議並將應附條件提交内閣核覆外間雖有所傳究未得其眞相據云項城近頃所提出對於退位意見書中之大綱有對於中央政府固有之統一政權一層不無眷戀之意將來實行請假或進行宣示退位時擬即准現内閣全體閣員之請照約法請由副總統代其職權至退位以後中央新内閣卽擬改爲正式政府以便維持善後秩序其所以連日疊開府會議卽缘於此並聞此議業經段國務卿通電滬上及湘南某某等要人並馮將軍等徵求政見以便向南軍各首領提出最後之磋議 
退位問題各方面仍極力逼迫惟内閣各要人頗有游移之意態擬仍冀以敷衍手續得有變通辦法故此數日來一方面對付和議一方面積極進行内閣之權職昨據可靠消息此議恐仍歸無望蓋最近各方面之情狀較前益緊其最要之點大致爲滇黔桂粤近已聯合組織政府並卽組織北伐隊外人間亦有將正式承認南軍爲交戰團之耗倘必以不退位爲前提則停戰及和局即時將有若何變動而徐菊人等昨又宣布不願參預和局因之段君非常焦灼惟仍未有斬釘截鐵即行解决退位問題想其中必另有别項困難也 
[新内閣之軍權與財權]  
　　聞段國務卿日前曾向項城遞一說帖内分三項其一即關乎裁撤統率辦事處將該處所管事務歸併陸軍部辦理項城閱畢即於此條之上援筆批云君能每日到部乎一語其意謂軍務改歸陸部段日日在政事堂亦無力兼顧仍以存此機關於府中爲宜也觀此則外間暄傳當局已允交出軍權者可以恍然悟矣又聞段氏說帖中關乎某項意見項城亦批以數字謂外國有此辦法否與前語可謂天然對隅又據公府消息統率辦事處總務廳長兼軍務處辦事員張渤齋現已具呈辭職項城已有照准消息將來繼張氏後任者以統率處第一所主任蔣廷梓及將軍府事務廳長徐樹錚兩氏爲最有希望然則該處歸併固尚未有日期也至於陸軍模範團之編練段國務卿前任陸軍總長時即曾持反對之說此次兵權旣應移歸内閣而模範團亦有將改歸陸軍部節制之說然徵諸實際將來移歸陸軍部管轄之後其模範團之名目亦不取消不過其組織稍行變更何日見其實行亦未可知 
中央財政自協欵停解後日倍困難更迄本月最逹極點出入之差約近一千餘萬元之譜聞政府關於此事屢開會議種種討論尚未有何等之成算四川方面若再行開始戰鬭其及於財政上之影響頗屬重大故政府當軸有極力展期停戰之意而財政窮迫實爲最大一原因今番閣制改變梁燕蓀氏初固未忘情於財政總長一席只以南方所指爲禍首者梁亦其中之一人於勢萬不能通融乃始以孫寳琦爲表面之總長而梁氏近仍自上種種搜索民財之政策以冀博項城歡心並竭力運動復任公府秘書廳長原職（梁氏於民國三年免秘書廳長職務）聞已得項城首肯三五日内　有明令發表或云此項任命僅以批令不發策令未知確否又聞政界某人云糧餉局總辦前記名宫内大臣袁乃寬氏値運動帝制之時擔任籌安會請願團一切欵項爲數甚鉅及帝制失敗大爲掃興南軍方面提出懲辦禍首條件袁氏亦在其列項城退位之舉遲早不免袁氏屢謀兎脱無機可乘乃日昨忽對人言云自滇黔事起軍費浩繁羅掘俱窮至今大局解决茫無頭緒餉糈一項無從挪補倘再遷延北方軍隊終有鼓噪之一日不如及早引退較爲順手云云據某京報所載謂袁氏於新内閣組織時曾一度有所運動項城斥其昧於進退時宜故憤懣於心而有此項談話至其眞正之退休固尚未即成爲事實也 
[川湘之時局觀]  
　　北京政府日昨電吿重慶北軍總司令部略謂南北和議談判之結果雲貴代表蔡鍔雖略表示贊成之意而兩廣方面頗持强硬之態度要求如不退位斷無調停之餘地馮將軍等亦相繼辭去調停責任因之政府頗形困難處今日之際須暫維持四川省之治安並鎭撫交戰地帶之民心以表示政府信用爲急務云云又昨報所紀湘巡按使已由湯將軍兼任一節茲悉此事雖未見命令發表然京中各部院已接到湯將軍此項通吿並聞湯氏昨又派其親信之胡某來京未知與政府商量何項要務也 
[招撫孫吳未成紀]  
　　四川將軍署劉諮議官禹九已於日昨返省聞劉此次奉命前往招撫孫澤沛吳慶熙係駐新津太平場隨派差遣員劉盤與孫吳交涉即在灌縣馬肚寺會面據孫吳云我們此次起事若以匪徒目我實不能受雖攻取城池一不過收集槍支提取公欵並未搕索商民遇有搶刦者拿獲卽予正法以儆其除事實昭然可訪可查旣劉司令官（因劉上年曾游擊成屬故仍以此稱之）好意前來情願受撫此後即不再往攻城但回話要速此時我們一夜數遷因官兵相遇必須開戰若遲延不復仍當進攻云云聞劉回省後連日與陳將軍籌商擬俟議妥即馳返新津招撫乃一時未得解决遷延數日而彭縣又吿警三近來彭縣境内各處均不安靖關口内外隆豐場利安場等處有首領楊邊花侯　子等日前自崇寗擾後又新到同黨甚多此等同黨與官軍作戰鮮用正式戰鬭每每設伏出奇以擊官軍楊知事自縣境不靖後即將縣城五門外之橋拆毁僅留南門一橋人皆謂知事多事蓋環城乾濠且不甚寬縱有水亦能涉也且用石灰罐亦無所益楊知事聞此等傳說頗爲忿恨每向人言如有不服儘可上省吿我云云 
陰曆十二日孫吳等由灌縣金馬場到距彭縣縣城二十里之隆豐場聲稱知事失信特來問罪因日前孫吳等經過彭縣時楊知事派人交涉許銀一千元由城内紳民分派已如數籌足正擬送往而大兵已至孫吳遂行此一千元遂暫存知事手故此次孫吳等到彭問罪也 
楊知事聞孫吳等至隆豐場知不可力敵又派人前往交涉孫吳等言非立送五千元不可楊知事頗覺爲難旋有張某來與知事籌商立傳集首人在城内各富紳處照公債票派捐法立足五千元送去孫吳等亦即於是晚向白塔坪而去十二日傍晚時孫吳等退到距隆豐場二十里之白塔坪地方駐紥數處其前有一高丘上植松林北軍開到即將此高丘佔領直射一孫吳駐紥孫吳等未與作戰直向黑窩子退去到場時已夜深矣更夫當即傳鑼街民各煮飯招待但皆在舖外設桌子數張孫吳之隊食後休息於是處是夜降雨衣多濕透烘乾後已將天曙矣即拔隊開向灌縣金馬場去 
[蕪湖快信]  
　　大通秩序亦漸恢復定武軍第六路統領吳吉臣由大通乘德昌小輪於二日晚過蕪遄返浦口定武軍第三十四營張楠靑之軍隊於三目由浦乘建安差輪拖帶民船裝運過蕪往大通駐防大通此次事變皆由各機關差隊被黨人運動附從事後相率逃遁大通官署已查明附從之人咨請蕪湖官廳一體協緝 
安武軍第六路一二兩營來蕪駐防連日第二營軍士已陸續抵蕪惟以運輸不便一時碍難齊集昨日第一營四哨哨長黃盛璋乘平鏡小輪拖帶民船多艘進省以便裝運軍隊來蕪建安差輪前日由浦過蕪裝有駐蕪定武軍第三十六營子彈三十餘箱 
安武軍撥歸馬聯甲統帶之七路第一營營長薛振邦第二營營長張桂林悉於三日乘安豐吉安兩艦拖帶民船十餘艘滿裝該兩營軍隊過蕪赴寗倪巡按使刻通電各縣知事嗣後拿獲黨人圖謀運動准即予處决蕪湖警廳長劉兆麟刻通傳所屬長警如能破獲黨人重要機關給洋五百元如能拿獲黨人首領給洋五十元或一百元 
蕪湖米市自廣東獨立後滬粤間匯兑不能暢通又加銀根緊迫廣帮不得已停止購運致蕪埠米市乃受極大之影響近日江干各處所來之米船雲集約二十萬石之譜無人問津 
[馮將軍抱負之觀察（南京特約員）]  
　　馮將軍所處地位爲解决國事之中樞馮之抱負若何最足注目其表示於外者爲擁護共和贊助民意主張地方分權對於時局作根本解决之計畫此皆散見於公電之中自西南倡義其本省秩序安靜不擾粤浙繼之蘇乃岌岌保持治安之辦法與獨立不相連屬即解决時局在此時機亦不與獨立相連屬此兩層爲馮所抱之見解故其態度初有暧昧之象者今乃大白馮之見解匪僅於江蘇行之未獨立各省亦皆奉以爲法現正商同各省作一致行動俾早日恢復平和其辦法未獨立各省爲一組已獨立爲一組其兩組之領袖馮自任之京内則叚内閣將善後各政規畫完備聯絡京外同時活動時局至此當可解决馮之抱負欲爲盟主者可達目的此種揣測之譚非泛泛無據者也馮前電徐段請轉吿退位聞其覆電大意以袁退位有二問題一爲中交兩銀行恐有意外一爲袁直統軍隊有十萬人恐有意外此二端果能解决退位亦不難云云此馮電護國軍有軍政財政危險堪虞宜緩圖之之語所由來也 
馮在本省於上海軍隊已接洽妥當於張勳軍隊亦商定辦法現淮揚駐軍易以張部即此意新練軍隊開招者十五營籌畫餉需將次開辦者有禁衛軍混成旅改　一師即由淸江調回省垣者 
[常州之黨人與兵警]  
　　江蘇常州張團長對於黨人前本有久已痛恨在心之佈吿近自澄事吿平即厲行搜拿黨人故近來黨界中某某兩巨子已下有密拿之令經人暗囑逃匿而民人之街談巷議亦咸有戒心深恐言中肇禍日前土棍周昆林即小昆林在西門外因聚夥行刦被捕歸案訊辦當擬處决不謂該流氓即自供受黨中運動並供出黨人六十餘人聞翁知事因其牽連人數過多令其不必再供卽於昨日在縣署前將小昆林斬决茲將其宣布之罪狀錄下爲宣布事本月二日據法警拿獲亂黨周坤林一名訊據供稱聽從僞總司令趙姓與張仲良張奎成林大毛二丫頭吳仲甫何子洪馬正寶曹芝桐等約有數百人每人每日給洋四角散居武邑城廂議定陰曆三月十六日夜起事先搶西門大街後搶縣公署並有趙姓辦到鎗械一船在北門外因城門早閉未能會聚次日省派大兵來武即各逃匿鄉鎭及上海無錫江陰等處伊由張仲良先給洋五元等語查該亂黨等因城内防務嚴密未得暴動現在散處鄉鎭及鄰境難保不死灰復燃該亂黨供旣確實若不從速嚴辦不足以寒匪膽而遏亂萌自應遵照上將軍電示立按軍法懲辦以昭炯戒當於本日三點鐘會營將周坤林即行正法除一面嚴拿首從各犯務獲究辦外特此通吿 
縣公署日前奉馮上將電略謂澄地潰兵分途逃竄深恐携帶槍械到處滋擾居民遇有此項潰兵應即立時報吿官廳懲辦不得徇情隱藏致遭株累云云聞翁知事奉電後業已出示曉諭並通飭各鄉鄉董遵照嚴密搜查免貽地方之害 
日來本城各鄕盜匪橫行刧案時有所聞日前鄒塸案犯據該地人云實係身衣軍服肩荷快鎗之兵士四十七人該地居人因見均係實彈只得任其飽掠即去聞該鎭刧後曾要請縣署派兵駐防並未邀准僅派水警若干到鎭藉定人心東門外爲水陸要衝自澄江吿警該處防務由水警吳分署長調集師船督率官警嚴密防範故於戒嚴聲中商店照舊營業安謐如常該處商民感念之餘昨特備盛筵酒肉送交吳分署長藉酬辛勞 
[蘇垣剪金橋之炸彈案]  
　　蘇城近日謠言　起五日間已兩次發現炸彈昨日（五號）下午四時有掏沙江北人兩名一名黃金福一名王阿松正在剪金橋河中掏摸泥沙撈起草紙緊包裹之物一件包紥甚緊江北人不知何物取在手中玩弄將外皮草紙剝去現出玻璃瓶一個係橢圓形内色帶有㣲黃掏沙人阿松不知何物正在反覆細看時沿河有住居瓣蓮巷之孫姓女年祗十四歲偕同附近之幼女阿四前往磨刀洗衣驟見江北人掏得圓玻璃瓶互相觀看亦停足瞻望詎知一經手中熱度𥔀然炸烈轟震之聲甚巨而濃烟又復密布附近居民聞警後紛向街上詢問而江北人阿松竟爲炸去左手臂金福則炸傷胸膛小腹各倒於地孫姓女炸去眼睛一只惟阿四受傷尚㣲三人則傷勢甚重該處距養育巷祗有一箭之遠離警察廳又近當炸烈時西路二區聞警到場警正劉承恩亦相繼而至崔廳長又派偵探隊隊長潘秀淸率探十餘人與保安隊陸續齊到當經劉警正飭人將受傷最重之人北江阿松金福孫姓立即舁送至天賜莊施救惟聞黃已於當晚因傷殞命矣 
崔廳長聞警時正在廳中設筵請安武軍兩管帶讌飲據西區劉警正及偵探隊長回報後即詣鎭守使署報吿當夜又下臨時緊急戒備令道前街至學士街中街路至吉利橋均請商團三支部全體團員出任校巡站崗以助警察之不足一面通知各軍警機關一體嚴密防查徹夜驚擾天明始已 
今日朱鎭守使趙道尹飭崔警廳長選派幹探密爲調查並令雇工匠於各公署附近之公井官河内各處掏摸有無再有藏匿炸彈鎗枝等事茲正從事掏摸云 
[蘇機匠又一危機之經過]  
　　上年六月内蘇城絲綢緞業賬房之各機匠因米珠薪桂要求加給織工曾經全體罷工五天幾釀絕大事端當時經該業董事召集各帳房主在雲錦公所議加織價每尺二十文（計大洋二分）始各開工幸未發生風潮而警廳已派騎巡保安兩隊彈壓誠以蘇城機匠大小各家統計約有萬餘人向有機房帮滋事無法遏止之言因其一經罷工即蠻 
不講理必遂其所欲而後已上月各絲賬房緣染工聚漲數倍客帮早已停辦蘇州綢緞向以湖南之長沙常德北京及廣東銷場爲最巨經獨立之後金融滯阻轉運爲難致生意毫無勢難支持前次會議初欲將機户暫停十分之六織價又欲將上年所加者暫行扣短減去否則全業輟市俟歇戰停止大局妥定後再行開市斯時各機匠聞知即相率罷工會商對付要約辦法經崔廳長孫知事一再商明該業董事請其開導各帳房仍勉力維持請勿停機減價始復平靜無事惟各賬房允許兩長官之切囑意爲一時之計日後仍須實行聞當時會議即以五月一號起抽機停歇現在實因損失虧折過巨斷難仍舊支持轉瞬新絲上市存貨未曾售出銀根萬分奇緊又擬歇機減工以濟眼前之急乃因此發生第三次機匠罷工之事前二日各機户略有所聞猶不深信翌日同業中互相傳述遂邀集本帮各匠會議救濟方法或言如眞減工停織則生計何來仍當全業同時停工以待絲賬房之宣布有無其事必須得有確信方各還家三五成羣到處探聽各賬房具報警廳旋經崔怡庭孫少川兩君商明董事曉以現在時世之利害斷不能因此而滋生事端以召乘機肇亂之厲階有關閤城安寗秩序後各賬房允爲維持現狀無論如何虧損勿令機匠帮以要 
求而害及地方崔廳長遂立飭各區長警轉吿各匠述明不減工價或恐未及深信復出示諭發貼通衢以昭切實略云查得蘇州機匠全屬工藝貧民因聞減少工價意欲集衆罷工刻經調查確實並無減價事情務各安分營生切勿謠言誤聽現在戒嚴期内開會違背禁令倘敢聚衆按律從嚴懲儆本廳職權所在首重地方安寗諭爾機匠人等其各一體凛遵此示於昨（五號）日下午實貼後各機匠方始還家做工若辦理稍一不善必致釀成巨禍矣 
[吳江善後紀]  
　　周知事免議吳江自事平後謝知事履職第二日周前知事即將印信由滬送縣因周寳甫君於宣布獨立時即假託察驗南厙河工脱身預將印信帶去將公欵藏埋土内平復後周卽具吿謝君謝知事萬分感激力陳於齊使前云周寳 
 
 
 

Page 7

 
 
甫實未附從吿金還印具徵苦心現經齊使飭知免議即季警佐捲欵潛逃亦不涉及周知事謝君現已函達周君請其來吳交代矣　　委員辦移交此次謝寳華接任縣内各事棼無就緖欲辦理而無着手之處亟須俟周前知事之移交淸楚始可淸理周知事初恐見罪於上峯故遲遲未來茲因罪咎開脱昨特委心腹親戚張樹之到縣辦理交卸因張原經手人事事皆知是以着伊到吳昨日起張已會同各科逐一先行核查淸楚再行交代 
　　添辦水巡船吳江水巡船九隻已爲殷培六帶入太湖茲聞謝知事緣吳江水道綿長近日溪鎭又發生搶案雖縣内暫有水警駐守然早遲必須添辦故已詳准道尹即日添購水巡船九隻汽輪兩艘即以前知事藏埋之四萬元公欵内開支派丁少屏水巡警佐購辦以便早日成立 
　　鎗彈有着落楊玉貴水警四分署署長本不贊成獨立無如爲勢所迫（係部下勒令附從）當時有子彈二十四萬顆分裝二十四箱因浙江獨立後甫經請領者於附和殷培六時早知無良好效果遂秘不交出密運至學宫内藏匿昨日楊玉貴在上海發信至蘇州第三專署仉志鵬處述明子彈所藏地點今日已由趙道尹飭謝知事起解水警二廳内存庫 
　　淸理司法事獨立爲軍務時代一切民訟司法槪不置理吳江於周知事赴申後對於司法事務一律擱置茲謝知事接差後齊使與蘇州高等廳長迭催淸理趕緊將未結各案限期辦竣初因承審員未委而前任各員業已潛逃昨特令第一科長吳虎臣暫兼承審即日淸理各案故日來忙碌異常聞祗限十五天必須將已審未審各案一律理淸焉　　擬辦自衛團吳江屬之震澤平望黎里各鎭均非尋常小鎭市可比且均毘連浙省濱臨太湖爲梟匪出沒之地又當省界交接之處辦事本屬棘手自獨立後土匪蠢動搶刧數起鑒於溪鎭警局爲太湖梟匪奪去鎗十一支之事（現已捕獲五名計搶去典當一家斃鄕民四命）謝知事昨特專禀鎭守使道尹請領鎗支並報吿擬每區添巡警四名並責成當地紳董開辦自衛團以輔鄕警之不足現未批答 
地方通信 
[蘇州]  
　　六大學比賽運動預誌蘇州東吳大學堂各學生程度甚高於技術運動類能佔越優先上年在滬上與各大學校比賽時已顯其技能現又聯合寗滬各大學舉行六大學之春季運動在蘇州天賜莊本校舉行定於今日（六號）實行比賽昨日各處中高各學堂到蘇參觀者已有九起聞南京齊使飭派省敎育科科長盧殿虎君與趙雲生道尹代表參觀軍界自朱使以下警界自崔廳長以下各官長齊往已派有憲兵警察照料會場與賽之五大學校各生　　蘇　均住在　門惠中等各旅館聞此次技術運動後尚有演說辦雖一門一切詳情俟參觀後續報 
　　電話局遷移蘇州交通部直轄之電話總局本設於金獅河沿裹恭橋堍惟因該處地屬曠野且非適中之點諸多不便茲已擇定閶門内天庫前　電報局内另設總局業經布置妥當辦事人員已遷入辦公其裹恭橋堍之局改爲分局另由吳局長派委庶務員馬鵬程駐局管理已於四月初一日實行遷移矣 
　　娶親船遇盜前日有洞庭山人葉柳二姓因迎娶新婦雇民船兩艘由滬小輪拖帶至蘇再由小輪拖帶至東山行至橫涇相近之石塘鎭採蓮橋地方突遇匪船多艘圍繞各匪等持械登船聲稱我等保護你們而來毋庸驚惶等語葉姓新娘卽將手上金鐲金戒及珠飾等物丢入便桶藏匿各匪等以刀鎗架頸逼索始將各物交出各匪等得贓各散聞葉柳二姓共失去三千餘元云　　香烟船失蹤蘇垣英美香烟公司日前曾雇船裝運香烟十大箱送至江陰分售迨開至無錫石塘灣地方適江陰靑暘鎭一帶發生戰事故未能前進嗣後該船即不知下落經公司函詢江陰復稱香烟並未運到現經駐蘇分公司大班勿來君偕同蕭經理前往石塘灣一帶調查該船蹤跡未知能尋獲否 
[松江]  
　　松地人心漸定近日松地居民已不若前時之恐慌故洙涇張堰等處紳富亦多有挈眷來松居住者本日車站載到軍衣等軍用品捆紮堆積甚夥舁赴司令署待發上月分軍餉本應二十九給放現尚未發大約明後即可給發也 
[鎭江]  
　　師參謀公畢回寗南京馮將軍以時局不靖防務戒嚴誠恐沿江各要塞防兵有疏懈情事特派參謀廳長師景雲周巡各要塞以期布置周密茲悉師君已分赴鎭江淞滬各處公畢於日昨回省晉謁馮將軍禀復一切矣 
　　派師船駐防小河駐瓜州水上警察分署趙署長以下游小河地方港汊紛歧素爲梟盜出沒之區際此時局不靖恐有土匪乘機刧搶滋擾治安故派師船五艘駛往該處駐泊以資防堵 
　　緝私兵捉鹽被毆日昨鎭郡對江姜小莊地方有駐揚緝私 
營兵士獲得私鹽一起除將鹽包全數扣留外正擬拘人詎被該莊民羣起反抗竟致互相毆擊營兵被傷三人昨特舁至縣署請驗並請緝捕人犯究辦 
　　禁止　賽東嶽會鎭郡東鄕大港地方每年陰曆四月初旬該鎭人民集資迎賽東嶽會興高采烈熱鬧異常遠近往觀者絡繹不絕現正届出賽之期丹徒縣章知事以迎神賽會最易肇禍現値戒嚴期内更不容舉行業已飭令該鎭商務分會傳知各業董一體禁阻矣 
　　添開汽輪之禀批鎭郡和濟輪船公司擬推廣航線添設汽輪三隻專走丹陽金壇溧陽耳村等處以便行旅業由該公司經理馬君具禀丹陽縣署請爲備案並飭警沿途保護在案茲經倪知事批謂該公司添設汽船行駛自陽至金溧等處沿途有無防害農田仰候派員查明再行核示云 
[揚州]  
　　官醫詳請辭職兩淮運使方碩輔司長前於新城柳巷務本堂内設立官醫局一所委定瞿壽咸爲官醫設局以來每日就診者百餘人刻瞿君抱消極主義堅請辭職聞其中係有不得已之苦衷云 
　　學產爭執未已江都揚中兩縣前因書院學產互相爭執由揚中縣欵產處冷君與縣視學施君來揚與江都縣敎育會協商經該會開會集議僉謂此產無論屬地與屬人均不能放棄故尚未能解决云 
　　包辦烟酒公賣揚州烟酒公賣局自開辦以來捐數尚　　旺刻悉局長張介人因欲加增額數另　司員包辦現已禀保孫以恒爲江儀公賣局主任不日卽可奉到飭知接辦矣 
[湖北]  
　　華茶設立試驗所漢口瀏陽茶商崇福振仁和福萬和永天生祥鼎　泰恒豐泰萬和祥乾和福及咸臨吉等聯名通吿各國茶商謂瀏暢商會於去歲已聘優等技師多名設立華茶試驗公所一處整頓一切茶務凡來漢行銷外洋之瀏陽茶葉均經該所驗過其質料最佳並無絲毫雜質云 
　　第十二師蒞鄂紀王將軍於初一日派副官渡漢歡迎第十 
二師長陳光遠過鄂派有軍樂隊至江干鼓奏陳到署後卽設宴欸待第二師長王金鏡及參謀長均在座作陪至午後一時方散第十二師所屬之馬步緇工各營及機關鎗隊亦均已來鄂分駐各要區協防現師司令部擬在省垣擇地設立已派員預備一切 
[湖南]  
　　旅鄂湘人請維幣價湖南旅鄂總鄕會致湖南商務總會函云我湘金融歷以紙幣爲活動以前纸幣滙價雖有折扣從未有低落如近來之甚者商界懷疑民生益苦長此以往前途何堪設想細查其致折之原因確係商人以幣價漲折爲賭預結賣空買空之契約藉此金融恐慌之故奸商加　把持冀達其投機居奇之目的遂致紙幣價額一落千丈商務前途大生阻力人民生活愈見艱苦本會爲商務與民生起見開會議决呈請財政司法部曁鄂湘巡按使設法維持並將此等賣空買空之契約重申禁令一律取消無效以絕奸商不正之私望貴會爲全省商務總機關希卽顧全商務公益兼紓民用困苦儘力籌濟無任奸商壟斷事利庶滙水漸趨平穩民用亦可稍蘇雲 
雜評一 
[西南東北之獨立（一子）]  
　　昔日之喧傳獨立者皆在西南各省也今則若山東若黑龍江若奉天之桓仁亦躍躍欲動是今後獨立之趨勢已延及於東北矣 
退位之所以猶豫不决者以尚恃東北各省之未動足與西南各省對抗也以東北之人心决不同於西南之人心也今若此中央將何恃以立足乎 
吾故謂停戰期滿而後决無再戰之機何以無再戰之機以退位而决固可不戰退位而不决則獨立者將徧於東西南北一致勸退不聽必至一致獨立將有何人爲中央出力而戰耶 
然則當局者亦可以恍然悟矣 
[浙江之新舊都督（飄萍）]  
　　屈映光慨然自辭都督之任立於政治漩渦以外是他人疑爲與北京尚有何等關係者可不煩言而自解矣他人指爲權利繁心不惜負朱瑞以攫都督之位者亦可以不辨而自明矣急流勇退勒馬懸崖而維持浙江秩序之功仍彰彰在人耳目屈映光之人格蓋因退讓都督之一舉如披雲霧而見靑天 
新都督吕公望君以私言之與屈爲有舊以公言之與屈爲同志今繼其後是宜用屈之長補屈之短不負浙江不負同志不負毅然出而擔任艱鉅之初心乃國人所日夜禱祀以求者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北崗警肇禍五誌]  
　　公共租界北四川路與閘北五區警署轄境黑林里毗連之處於二號夜七時發現開鎗肇禍傷斃中外人多名該區巡警劉長興（即劉傳信）亦中彈受傷車送徐家滙路紅十字醫院醫治並經中西官分别派員赴各方面調查起釁眞相各情已四誌本報茲悉公共公廨會審員王肇之君與英副領事康斯定君得悉劉巡警受傷過重勢難醫治以案關交涉特於前日午後三時偕上海縣知事沈君同蒞醫院向該巡警詰問眞相其時劉巡警尚能開口據稱是晚六時赴黑林里華界方面站崗繼而天色昏暗不知租界方面情形忽聞鎗聲即中彈倒地當時不省人事言至此中西官詰問素來有無病症與人有無仇隙劉答稱向無疾病父母已故原籍徐州現年二十二歲充當巡警有半年之久不食烟酒並無仇家中西官問畢錄取口供遂分道返署該巡警因傷勢過重延至晚上十時殞命當由北四川路捕房派往醫院看守之探捕回禀捕頭於昨晨將劉尸體舁至虹口斐倫路驗尸所報請公廨會審員王肇之君會同英領康君於午刻各乘馬車蒞所會驗抵廳後由監所西員導引中西官至驗尸室即飭檢驗吏驗得死者仰面色黃口眼均開兩手微握肚腹有鎗子轟傷已經西醫割劃右膝蓋亦有槍傷一處委係槍轟身死中西官親視無誤塡明屍格卽升座公案據五區署員薛振忠投稱已死警察劉傳信係徐州人現年二十四歲當警察已二年有餘品行極好向無過失是日六時上差在黑林里華洋交界處其所持洋鎗係製造局自造惟各巡警所持洋鎗六米力九五米力八多有劉所持者不知何種迨劉受傷後我於昨日午後三時曾到醫院看視是時中西有問劉警係由何人介紹薛稱爲日已久介紹人姓名已不能記憶云云又據北四川路捕房五十五號三道頭西捕愛台生投稱曾經看過屍體不知是否被我向開四手鎗之巡警不能辨别當時因閘北巡警持鎗欲擊二百零五號西捕勃立處故由我開鎗擊之約離十碼之路等語又據二百零五號西探勃立處投訴認得死者即當時向我開鎗之巡警彼由麥拿里往南對我開放一鎗幸未擊中並由二十　四號西捕投案略禀數語（未譯）又據九百六十六號華捕陳佩貴投稱二號夜七時落差欲回捕房行經黑林里口見弄内行人與黃包車飛跑後有一巡警追出該巡警追至馬路中間站定四望我上前詰問何事彼忽向我開鎗我即逃入附近一店内躱避見右臂流血始知被彈轟傷在門縫中竊觀該巡警往南而去遂奔訴捕房至當時如何肇事及報吿捕房後之情形均不得而知中西官諭令退去復問薛署員曰死者有無親友在滬薛答有之中西官遂於驗訊單上會同簽判云檢驗已明屍交署員領回棺殮候傳死者友人於下禮拜五午後二時半赴公堂證明平日有無感觸再核 
[黨人圖襲策電兵艦續誌]  
　　本月五日上午三點餘鐘有黨人駕駛小輪至淞口攀登策電兵艦希圖脅迫當場擒獲六人詳情已見昨報茲聞此事係由黨人姜永淸杜鶴麟爲首姜杜兩人　閩籍前淸時曾充海軍敎練員故與海軍中人頗爲熟悉近在滬上招集閩粤海軍落職人員一百餘人内有曾經留學東瀛者前晚（四日）姜杜二人向某處借得小輪二只汽油船三只停泊虹口預約數十人携帶手鎗炸彈陸續下船雜有某國人在内駛至吳淞口時已深夜三點餘鐘先有一小輪攏近策電艦因小輪向策電碰撞震動艦内巡更人驚覺正在艦面查視驀見有人紛紛攀登該艦辭开手鎗遂飛報艦長率警開鎗抵禦當場擒獲兩人其餘黨人見艦中有備紛向浦中躍下鳬水而逃該小輪見事不成向南駛逃同去之小輪汽船覩此情形知已失敗亦向南駛回天明時又有多人在浦面游泳爲策電艦兵所見當又捕獲四人連當場所獲二人一併解送水警第一廳由温幹臣廳長詰知被獲六人之姓名惟因言語不通先未取得口供後由温廳長請人向之盤詰良久供詞暫守秘密新關水巡捕房得此消息於五日上午將該小輪截留捕獲黨人姜永淸杜鶴麟劉某林某等十一人并起獲旗幟機關鎗炸彈等物將小輪交由策電看管黨人姜杜劉林等十一人交水警第一廳收訊先獲之六人已由温廳長交虎威艦押解至護軍使署由楊護軍使略爲詰訊仍交虎威解回吳淞第一廳收押聞温廳長昨已將黨人圖襲未成擒獲多人等情電陳中央請示矣 
[前夜閘北方面之戒備]  
　　前晚二時許淞滬警察廳接到閘北警區電話據稱閘北華洋交界處有黨人二三百人圖謀起事等情警廳即飭該區加派雙崗立發臨時戒嚴口令並飭各段崗巡帶足子彈加意防備一面派警備隊士分投梭巡直至天明無事始各返隊 
[船員宣吿輟業六誌]  
　　字林報云航業罷工一事昨日（五日）仍無轉機船員機師均仍堅持要求毫未露有弱象據稱今惟候主人一言以定行止而主人一方面顯亦無即行提出意見之意太古公司之輪船其船員與機師有未列名會館與總會者故罷工之後該公司尚能開出數船昨夜又有瑞和輪船開往長江輪船船員如不足數能否開行已爲衆所研究之問 
題惟查一九一五年第八號閣令某條所言今旣不能覔得船員如將實情呈報領事經其批准則船員雖不足數似亦可援例開行也目下僅上海一處兩公司輪船之滯留不能開行者共有二十艘之多 
[浙江更易都督後之消息]  
　　聞松滬護軍使署昨接浙江公電以屈都督現已辭職公舉吕司令公望暫任都督彼此仍以保境輯民維持兩省治安保護目前商業爲唯一宗旨並遣代表龔景張軍官二員會商滬杭通車事宜以定人心聞軍署須電商北京政府及馮上將軍再行答復又聞浙江屈前都督有來滬消息須訪晤前 
將軍朱瑞一叙别情云 
[防線内母許游歷]  
　　松滬護軍使楊善德君近據偵探報吿謂黨人圖襲吳淞現正躍躍欲試等語楊使當即飛函駐淞盧副使及要塞司令陳君嚴加戒備現已加添臨時哨隊二百人輪流巡哨並宣布特别戒嚴命令無論何人不淮闖入防線以内除於各要隘宣示外並函達楊交涉員轉知領事團知照洋商勿至戒嚴區内游歷以免誤會云 
[追還槍砲師船]  
　　金山縣獨立未成後又有派駐呂巷干巷等處之水警各師船長警巡士忽然譁變并向呂巷十巷二鎭各商舖暫借餉銀由水警第一專署緝獲爲首之馮炎鑫王杏生二名訊實槍斃並追回被奪師船七艘經紀前報茲又由水警第一專署長沈葆義派委督察員楊士靑先至呂巷鎭查得各商舖共被叛兵詐去洋一千餘元干巷鎭商舖索去一百七十四元因即籌欵將呂巷各商舖之詐去銀洋減半賠償干巷各商舖之詐去銀洋則如數賠淸至所失鎗砲師船偵悉避匿江浙交界之廊下鎭地方特於前日率隊前往剿捕當場搜獲被奪快槍五十二支（尚少三十支）快砲三尊槍划八艘（槍划原被劫去十五只除先追回七艘外現已如數收歸）惟子彈等件難以追齊昨已將奪回鎗砲船隻各情分别詳報軍巡二使曁楊護軍使趙廳長等查核矣 
[閩省來滬運兵之電音]  
　　駐紥南市圖書公司舊址之北洋鹽務巡緝隊兵士三營並由北省在山東方面所招之新軍六百名先後到滬暫駐待有船隻運往閩省已屢紀前報茲悉松滬楊護軍使接到閩省來電謂已由海軍總長劉冠雄允撥兵輪不日來申載運希即飭知該隊長官佐等將該營行裝逐一佈置俟衆輪到日立即起程云 
[旅滬川人之期望陳軍督]  
　　四川旅滬紳商致成都陳將軍電云西南吿警三月於茲蜀當其衝厄爲戰地捕連禍結盜賊蠭起民不聊生商業凋敝荆天棘地玉石同焚綜觀前事可爲寒心若不惜糜爛全川堅持孤注揆公素志豈忍出此今者和議虚懸大局瓦解保疆衛民安危一間望公順勢審時當仁不讓庶救民苦衷共白天下保蜀即以保國幸垂察焉旅滬紳商范昶廖廉能袁碩李華堃等叩東 
[寗鎭揚三處捕獲黨人之通吿]  
　　上海道縣兩署奉宣武上將軍行署飭開案據駐揚州七十六旅張旅長仁奎周知事光熊電稱拿獲亂匪賀廣等七名訊據賀廣供認受韓恢指使携帶鉅欵來揚運動軍隊圖謀獨立魏竟成供認爲駐揚總代表馬龍圖供認同謀並預備刋刻吿示朱立奎供認擔任營長續獲李冠東一名供曾充何海鳴部下僞團長經部通緝有案現受陳其美指使來揚運動軍隊謀亂請予嚴辦又據駐鎭江 
陳司令調元楊團長立言等電稱拿獲亂匪陸廣濤等八名並搜出炸彈旗幟空白委任狀槍枝刻已分别嚴訊供認來鎭謀亂不諱應請法辦又據省會警察廳王廳長桂林詳稱拿獲亂匪韓子明等及嫌疑犯共十二名即經發交軍政執法處嚴訊據該犯等供認由上海機關派赴來寗運動軍警煽惑謀亂不諱詳請嚴辦等情當經覆令張旅長等將賀廣等五名即處死刑餘犯交縣監禁覆令陳司令等將陸廣濤等四名即處死刑餘犯交縣監禁並批令軍政執法處將韓子明等四名即處死刑餘犯再行研鞫擬議詳辦曁分别發賞查奬各在案合行通飭飭到　囗即便遵照轉飭所屬一體知照 
[破獲藥店内黨人機關之眞相]  
　　龍華鎭藥舖内破獲黨人機關一事外間所傳事實與被逮人之姓名藥舖之牌號頗有錯誤此事眞相因而盡掩茲探得此案始末詳情特追錄之以供閱者研究該藥舖開設於龍華鎭中市牌號爲聚初元店主劉復初勾結黨人彭炳森等在店内暗設機關運動該處之機關槍連希圖起事乃事機不密爲駐紥該鎭之步兵第十五團所悉密吿楊護軍使　兵協同至該藥店内拘獲黨人彭炳森戴春和兩人起出證據因店主劉復初事前外出遂將店主婦劉徐氏店夥鄧譜庭王學淸一併獲解軍署發交軍法課研訊彭戴二人供認運動機關鎗連不諱由楊護軍使電禀馮上將軍業於日前執行鎗斃店主婦劉徐氏供伊夫赴崇明就醫不知通黨之事店夥鄧譜庭爲安徽廬州三河縣人王學淸爲湖北漢陽人均訊與此案無關惟鄧曾在上海砲臺營當過軍醫附和癸丑之事受上海造撫局遣送回籍此次復來上海謂其决非安分之徒處以徒刑二年發安徽原籍監禁王學淸訊無干涉遞解回籍已將鄧王二人於前日分别遞解聚初元藥店發封店主劉復初通飭各縣查拿歸案訊辦 
[李炳義被拘]  
　　某機關駐滬偵探昨在叉袋角查獲李炳義一名謂係黨人當解警廳閘北辦公處暫行寄押聽候訊明核辦 
[再誌米船之大恐慌]  
　　無錫米船户周二即周阿根於本月二日在西鄉蟠龍灣之東莊家涇之西上嘉兩縣交界之區被該處小梁山黨糾衆刦去糙糯米三十餘石業經錫金公所與常昭公所董事電禀馮上將軍齊巡按使即飭縣緝拿首要並派兵輪護送往來商船等情已屢誌本報昨日本埠米　得黃渡停泊之蜆帮米船客許文炳許文榮姜金榮章正元章瑞元章生元章仁唐阿毛錢阿五錢愼卿盛金林錢富泉盛長生褚桂根及常帮米船客錢掌興周福大周四大周相觀殷福元鄧金福倪三大等來信述及莊家涇一帶之小梁山黨邇來聲勢洶洶本月三號有紀王廟米船張福和行經該處亦被該黨將船拖至岸邊正欲攫米適有美孚洋行之火油小輪經過立即停輪開放汽鎗若輩始畏懼逃遁張船脱險後即駛至黃渡停泊是以各船現均不敢開行應請米業董事速即設法禀請官廳派兵保護以便來濃售賣如再遲延恐所裝之米麥變色發熱其損失不堪設想云云故昨日又經各米董電請蘇省長官速即派兵到彼護送 
[浙省蠶業之大打擊]  
　　浙省育蠶之　首推嘉湖而杭紹兩屬次之本年該省頭蠶現象頗佳故每擔桑葉開售二元至二元五角不圖頭眠甫過嘉湖等處即謠諑紛紜人民遷徙流離不遑顧及以致蠶花銳減桑葉市面殊形疲滯昨接嘉友來函言及南門 
塍葉售一元三角五分購葉者尚未見踴躍以此觀之則本年浙省之蠶事其損失當不在少數矣 
[敎育講演練習所舉行畢業式]  
　　江蘇省敎育會附設敎育講演練習所修業期滿昨日（六日）上午午畢業式先由黃副會長炎培報吿開辦以來之成績次由主任余日章君報吿畢業學員正額四十名内本省二十二名北京天津浙江各二名山東五名自費生七名另旁聽額十三名及四星期内授課與實習各狀况巡按使派來代表敎育科員通俗敎育館館長濮祁君宣讀巡按使訓辭學員趙增祐演說畢業後種種應盡責任次余君發給證書次濮君宣布本省演講團將來辦法次余君又演說學員以後須重實行不可自限其進境議論至爲警切末由黃君加勉數語聞是日來賓頗多秩序甚爲整肅 
[商務印書館股東會紀要]  
　　上海商務印書館有限公司於昨日午後假上海總商會新議事廳開股東年會本埠及各地到會者共二百數十人共計一萬三千餘權將佔股數十分之六三時半搖鈴開會推舉伍秩庸君爲議長後即由董事報吿去年營業情形較之前年尚有進步關於製造及擴充諸事亦尚可觀報吿旣畢即提議事件并投票選舉董事十一人監察員三人六時半散會 
[絲繭總公所請求減捐之理由]  
　　江浙皖三省絲繭總公所總理沈聯芳協理黃搢臣二君鑒於日本國廠絲各國樂於購買者由於無捐無税成本極輕中國捐税太重而以蠶繭爲尤甚　成廠絲出口統計涓税値百分抽十二三分屢次禀請財政部體恤減輕免致成本太貴銷路阻滯已先後飭知江浙兩省財政廳核議而浙江財政廳自民國三年加捐之後四年產繭頓然稀少嗣經查悉繭商避重就輕均赴蘇省採辦即於上年繭市畢後詳准財政部自下届起援照蘇省辦理彼時　省財政廳正撥規復前淸之　每百觔增洋一元共計九元繼又擬照百貨增抽附加二成又加一元八角總計損洋十元八角曾由總公所疊次禀陳始獲一再核減仍照八元徵納批定後繭商始赴浙江禀請查照上年詳文自下届起援照蘇章征收旣奉部批核准自 
應照案履行嗣由財政廳長批示謂查浙省繭捐每百觔收正捐十元附税一元滬捐一元比諸蘇省向有軒輊上年雖經詳准自下届起照蘇章征收而現値庫欵支絀軍糈浩繁之時實未便援照求減惟察核　内所陳現在金融奇緊商力不逮等情尚非虚飾本届繭絲每百觔姑准征收正捐九元附税九角滬捐一元云云總公所奉批後復邀各絲廠繭商會議僉以蠶繭係六百觔繅絲一百觔繭捐若干須加六倍計算比諸土產白絲擔負之重不下數倍値茲時局艱難銀根枯竭滬杭車路迄未通行如不能援照蘇省征捐尚可易南轅爲北轍均赴他省採辦商人競争以避重就輕爲得計毋庸諱飾沈黃二君當據各商會議確屬困難復又據情禀陳與其多征而少產不若多浙繭多產仍於公家無虧免得大宗利益日漸凋零等情未識能邀俯允否也至皖省繭捐雖比江浙爲　然研究不能發達之緣由因經過蕪湖洋關完納正税迨至上海又完復進口半税繭已繅絲不能作爲原貨出口所納正半各税未能抵用更以内地又抽警察等項附捐總計各種捐稅合蠶繭每百觔十三元零以開拓蠶桑之始先被捐稅束縛反比江浙爲重可見中國捐稅未能統一無論何業斷　振興發達且以出口貨稅反較進口爲重輕重倒置尤受鄰邦之譏此後願我秉政者注意及之 
[財政部否認發行不兑換紙幣]  
　　江蘇巡按使公署致上海總商會函云逕啓者本月四日准財政部江電開近日各報登載政府將發行不兌換紙幣全係謠傳本部並無此項計畫深恐遠道傳聞失實影響金融有碍大局務請轉飭所屬傳知商會曉諭商民切毌輕信並隨時注意各報如有轉載立飭更正等因准此除會同宣武上將軍電復並通飭曉諭外相應函達即希查照退傳各商民一體知悉是荷 
[對於冶坊專利之諮詢]  
　　上海總商會奉江蘇巡按使飭開准農商部咨據江浙冶業公所董事張　等禀冶坊一業專鑄飯鍋以供社會日用之需宣統元年間聯合江浙同業創設公所在蘇省農工商局立案劃分行銷區域相安無事今爲維持永遠之計特聯合江浙同業開明牌號將王源吉等八家禀請註册給照並懇援照江浙繭廠成案凡已設冶坊行銷地點不准再行開設等情究竟是否可行飭查見覆等因查蘇省農工商局卷宗失散無從查考若准王源吉等八家專辦劃區分銷於地方習慣是否相宜特按商會法第十六條第三項之規定諮詢該總商會意見仰 
即開會徵集衆意詳細禀覆以憑核辦 
[揑詞誣陷之投函]  
　　近有具名王敬者投函護軍使署謂小南門外王信義浜二千九百三十二號居户姚眺雲有通黨嫌疑等情楊護軍使當將原函發交淞滬警廳轉飭警區查復前日午後一時一區宋區長率同警探多人至姚宅詳詢偵查並　訪左右鄰居僉謂姚世居此地經營茶業素不與聞閒事宋區長知係匪人假詞誣陷擬不深究迨後姚由外回家得悉其事即投 
 
 
 

Page 11

 
 
警區詢問由宋君吿以來歷旋由姚之友人米業羅義泰號主爲之剖白並願出具保護書備案澈查一别良莠宋君頷之 
[緝私隊會拿梟匪]  
　　北京鹽務處近據報吿浦東洋涇附近美孚火油池地方有大帮梟匪在彼販私當於上月底飭由稽核所派委北洋緝私營宋管帶乘坐駿良兵輪來滬停泊洋涇浦灘率兵持械登岸查緝詎有梟匪百餘人膽敢恃蠻拒敵當由宋管帶命令開槍抵禦衆始逃逸現爲兩浙緝私第二營所部之第一隊隊長張良臣得悉特於昨日午前親督師船弁兵分作水陸兩路協同宋管帶所轄之兵荷槍實彈馳往浦東美孚火油池地方四面兜拿緝獲鄭有才袁二寳二名並拿獲私鹽數十包立卽提訊據供上次拒敵駿良兵輪宋管帶者實係帮首許麻子鄭昆全鄭昆華張五陳官貴等所爲許等糾衆持械意圖拆毁兵輪並非吾等主使云云昨張隊長除將鄭有才袁二寳二人解送上海檢察廳訊辦外並即責令各艙長趕緊查緝在逃梟首務獲解究並將獲犯訊辦情形具詳兩浙孫副運使等查照 
[懲治開鎗拒捕之匪徒]  
　　匪徒楊炳坤郁阿珠及在逃二人曾於上月五號夜在漢口路（即三馬路）永保棧門首持械搶取揚州婦人劉張氏金鐲奔逃並沿途開鎗拒捕當場由總巡捕房三十三號西捕將楊擊斃郁則逸去嗣經總巡捕房中西探目將郁緝獲解送公共公廨訊供收押在案昨晨復由捕房解究據中西包探禀稱被吿共有同黨五人已經公堂訊辦尚有一人在滬南製造局地方開設老虎灶且查被吿在法租界内亦犯過盜案惟對於此案堅不承認請爲核辦訊之郁供仍如前王襄讞商之德領師君判郁押西牢二年期滿逐出租界 
[私造鈔票案尚未定斷]  
　　新閘捕房在重慶路破獲私造鈔票機關迭經公共公廨訊明判將歐榮生趙慶記蔣宜信等七人還押陳芳芬交一千元人洋並保候會商堂諭訂期宣佈在案昨晨復由捕房將一干人證解廨請示由原審官王肇之襄讞會同德師副領事在樓下正式刑庭磋商未决判陳芳芬仍交原保歐等七人一併帶回捕房候商明辦法再行定期宣判 
[桐油市面之轉機]  
　　本埠桐油業自本年入春以來迄已三月生意機爲疲滯現値金融奇緊客帮銷路尚寂寂無聞該業爲脫貨求現計不得不滅價招徠計開歲至今每油一桶先後跌價銀四兩刻因漢口總匯之區已有洋商在彼交易市面稍覺活動故此後油價或可稍稍看漲不致再跌聞此一星期内　貨亦頗不少計由招商局之江新日孚江華江永及太古公司之安慶鄱陽武昌金陵等輪船運來者共有一千二百桶之譜茲將該業集成公棧昨日開出各項貨價照錄於後本支桐油　元九兩六錢　桶白油每桶九兩京方北規十二兩一錢晉泰亭秀油十三兩六錢萬興裕秀油十三兩三錢德如眞牌十三兩德茂宏牌十二兩一錢瑞泰亨十二兩同人和十二兩四錢合泰隆十兩零六錢茶油十一兩三錢 
[崗警抛差潛逃之原因]  
　　南市第一區警察署派　站　崗巡王桂山於本月二日在差潛逃已兩紀前報茲悉淞滬警察廳長徐國標君得報後曾經分飭各區署所及偵緝隊等留心查緝現經查得該警王桂山係在　家石橋站崗並非十六舖橋並悉　警脫逃之原因初則疑有　情縱知實已改名投充租界華捕現徐廳長已諭飭偵緝隊長祥細復查以使詳請交涉員函致各捕房調查華捕中與該警面貎似相者有無其人以憑核辦云 
[火車碾斃行人續紀]  
　　前日有年約五旬之某甲在太陽廟鐵路軌道上被火車碾斃由四區姚警正諭令十一圖地保報請地方檢察廳蒞驗等情已紀 
昨報茲悉前日下午卽由林檢察長派員到場驗明委係碾傷致斃當在死者身畔檢出書信一封係王鳳山寄童桂卿者又寳山金九圖糧串數紙户名童萬榮大約死者即係童姓因飭地保先行報堂收殮發封厝壇候查傳屍屬到案詢明給領 
[免得開棺相驗]  
　　烏鎭路口擺設荒貨攤之王老頭子患病身死由其同鄕徐金喜等釀資棺殮嗣因四區姚警正必欲報請檢廳開棺相驗故由十圖地保赴廳呈報後又由徐投案禀明死者並無親族在滬委係患病身死情願具結備案請求免驗廳長准之 
[麥田内發現屍身]  
　　前日午後塘山路北首麥田内發現無名男尸一具由某號巡捕查見該尸頸上繫有細蔴繩一條似係被人謀斃報由滙三捕房飭　尸體送入驗尸所昨由公廨中西官蒞所驗明因無尸屬當飭十五圖地保　堂棺殮厝壇候認 
[鄰居代訴寃苦]  
　　潭子灣鄕民談少卿談如卿陳銀芳陳蘭生管福臣張子方陳生福周榮等昨具公禀至四區警署訴稱隣居陳秋泉陳銀泉兄弟二人被義大染坊管作王心松及其弟王麻子等誣良爲竊私　拷打受傷其重請求澈究省釋並　王心松等以反坐之罪以昭公允等情姚警正諭候查明核辦 
[婦人爲子呼寃]  
　　向在閘北爲藥材生理之阜寗人王義泉於上月抄有紋銀八兩五錢持至大通路楊瑞良所開之慶華銀樓内定製銀項圈一個銀鐲五隻及製成往取央人察看悉是僞銀王與之理論楊　確是眞銀於是互相爭執由警抄出僞飾解由司法科昨送地方廳訊辦午後由端木棻推事官會同李檢察官開庭研訊王伸訴前情請求究追楊堅供並非僞銀問官曰由警送來之物已經本廳詳細研究實是鉛質此時爾不必抵賴楊始一味求恩請從輕發落問官當庭宣判將楊瑞良監禁五個月並附追私訴判畢飭令帶下收押旋由楊母手抱幼孩由人叢中擠出大呼寃枉請將母子省釋問官喝退不遂由司法警長梅南枝將該氏勸出謂爾子如有不服判决之處不妨提出理由聲請上訴該氏始大哭而去 
[强姦六歲女孩]  
　　法新租界嵩山路某姓家六歲使女阿英被傭人李三强姦受傷爲主人查悉報吿捕房拘解法公堂請究阿英年幼一味啼哭難以取供由其老主婦投稱本月二號下午阿英言下體腫痛當向盤問據稱被李三抱至床上先不知何事後將袴子扯落强姦疼痛流血袴上染有血痕已經某女醫院醫生驗明屬實因該女醫生診察甚忙不及簽字故又請某西醫復驗亦謂被姦受傷出有察驗證書爲憑求請訊辦該女之主人禀訴相同訊之李三供二號日間主人有事出外阿英與九歲使女要爭致被毆傷下體　人不敢爲非聶讞員再三盤問一味支吾判李管押候再延醫生到堂察驗定斷 
[竊賊抑何膽大]  
　　上海地方檢察廳所辦刑事案内之贓物及烟土烟膏等物另行封儲庫内該庫四周俱有標封異當愼重不謂昨晨有竊賊胡阿六由該廳後面扒牆而入扯去庫上封條鎖匙入内行竊當爲法警壽康等聞聲急往察看見庫門洞開遂卽人内將胡當場拘獲禀明林檢察長諭令收押候究一面檢查庫中幸未失去一物云 
[再誌藥房學徒之不端]  
　　中法藥房已歇學徒陳根生黃招生私刻圖章先後向中華眼鏡公司及華英藥房騙取眼鏡藥品變價分肥當經中法藥房查悉報吿捕房派探將二人查獲昨解公共公廨經中西官復訊屬實會判各押西牢半年贓交原吿具領 
[巡捕救活一人]  
　　鎭江人陳德明因貧不聊生前日至白渡橋中國公國茅亭内自縊圖盡由捕查見解救帶入捕房昨解公共公廨經俞代襄讞會同德密副領事訊明判給川資洋二元着卽自行回籍 
[損害營業之控訴]  
　　德泰翻砂作控王義傑江臨泉損害營業等情昨由捕房將被吿二人傳至公共公廨請究被吿延斐斯律師上堂代表聲請交保中西官判被吿各交一百元人洋並保候訊 
[師生均有不是]  
　　華年夫前在林元新處習業期滿後至别店爲夥虧欠伊師洋若干元前日林向索取無着遂糾同華餘玉華餘葛李阿龍等前往　取華年夫衣箱一只撬開觀看祗有衣服數件華見箱已被撬問林供因華不還欠洋故取其衣箱作抵原物在内並未移動不懇誣民人取伊洋一百元求究華年夫供箱内實藏衣服並無銀洋因一時氣憤故揑造取洋今已自知不合求宥華餘玉等三人同供由林邀民人等至華處搬取衣箱是實中西官以林元新不應糾人搬物判罰洋五元充公華年夫不應誣人取洋着押一月華餘玉等三人各押七天 
[贈送國恥字畫誌聞]  
　　五月九日國恥紀念瞬届一周本埠南成都路寳裕坊二零八號中華國民勵恥會成立以來積極進行請左腕鷄頴書家黃奠華不取潤資贈書國恥紀念字畫無間寒暑業已一載於茲近日該會以不克普及爲慮特先精印國恥紀念字畫萬幅不日印成贈送各界凡欲函索者祗須寄去郵票六分即可寄贈云 
[滬海道尹公署批示二則]  
　　崇明縣民人劉長生禀縣知事變更事實致碍上訴請求批飭更正田狀悉案關兼理司法知事審理不當應向直接上級監督司法衙門請求救濟所請批飭更正供單錯點各情應毋庸議此批 
　　靑浦公民未增耀等禀爲盜挖義塜破壞公益呈求檄縣按律嚴懲由狀悉該義塜地畝究有多少並當日創辦斯舉必有成案可稽戴子濤如果有侵佔情事不難一查明確據訴有無别情仰候飭靑浦縣知事查明詳報此批副本發 
雜評二 
[南北之比較（訥）]  
　　兵力與財力二者並重也然僅有兵力而無財力則餉何自而出器械何由而致兵力將立見其窮故財力較兵力爲尤重也 
今中央擁有二十萬之兵力而南軍則據有南省財賦之區使閩贛等省而再爲南軍有者則財賦之區盡矣中央擁兵雖衆其衆縱盡可恃將何以供養之乎以此决南北之勝負勝負瞭然矣 
而或者猶以再用武力聳中央中央亦尚以武力爲可恃非皆愚無知之甚者耶 
來函 
[南市春記肉莊來函]  
　　昨讀貴報本月五日第三張本埠新聞欄内載宰猪公作之講求衛生一則閱之不勝駭異按三帮宰猪公作城廂南市全體肉莊同業於前淸光緖三十三四年疊蒙道縣工程局勸諭督促由同業認股籌辦日事改良講求驗宰成蹟昭然固無庸贅然商店即籌辦公作之一分子本店生意頗尚不惡從未選進次貨何來有購軋傷呆猪五頭之事所載想係訪員傳聞失實緣呆猪一切向在公作外另有凌公記偶爾代客宰洗警廳給示有案所以目别於公作使各分道揚　不相牽混誠恐以誤傳訛不特與商店營業名譽攸關且與同業及公作亦有影響用專肅函表明此叚新聞全屬子虚尚祈大主筆先生俯賜登入貴報來函欄内代爲更正不勝盼荷敬肅祗頌撰祺南碼頭春記肉莊謹啓五月六日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
海上瑤琴 
[新編歌劇秦廷（不經許可不得排演）] [  冥飛]  
　　第二場　鞠諫 
　　凈（樊於期）上唱恨秦王他把我一家殺盡剩下俺年邁人死裏逃生催趲着胯下駒燕邦來進報寃仇定要殺奸相昏君白老夫樊於期秦國爲臣只因奸相忌功昏王聽信讒言將俺全家老小殺死老夫逃走出來　計算列國諸侯只有燕太子丹與我最爲交厚不免投奔於他將來或有報仇雪恨之一日正是逃出龍潭與虎口借兵燕國報　仇下 
小生（太子丹）内唱倒板歎燕邦弱又貧國基搖蕩兩太監引小生上接唱虎狼秦相逼處要逞强梁說甚磨我朝中兵多將廣文要錢武怕死卑鄙腌　今日降明日和把城池奉上可憐我好河山寸寸銷亡受威逼顧目前全舞肝膽眼見得錦家邦付與汪洋白孤家燕太子丹只因國勢衰微懼那秦國前來尋衅因此父王命俺爲質於秦弱國的王子做了强國的奴才倒也罷了不料那無道强秦知道俺父王懼怕於他竟要我國責獻幾處地方作爲兩國和好的禮物是俺心懷忿恨私自逃出秦國星夜歸來想要與那强秦决一個雌雄勝負爭奈父王懦怯不敢發兵俺只得暗地結交英雄豪傑先將秦王刺死然後趁他國人驚懼之際約齊列國滅了秦邦這纔消我心頭之恨也外（鞠武）上引年少急功多孟浪老成無策濟顚危太監板鞠太傳到小生起迎與外相見介外白老臣鞠武參見千歲小生白小子丹也有一禮先生請坐外白謝坐小生白先生到此想是田先生尋訪英雄有了消息外白聞說田先生日日在外尋訪尚無消息探子内白報探子上啓禀千歲那秦國發兵十萬已到趙國小生再探探子得令下小生呵呀想燕趙乃唇齒之邦趙國今日不保燕國明日必亡先生呀總得早早設計解救才是外千歲爺容禀唱都只爲俺六國人心死盡因此上降服那無道强秦倘若是齊心力早肯拚命又何至信張儀散縱連橫轉板最可恨東海齊他苟安圖靜最可憐南蠻楚他昏　僨兵最可歎趙魏韓巍巍三晉見秦師一個個膽戰心驚只剩俺一燕國難以制勝勸殿下作内政寄軍命協和鄰國守緝百姓待時以動休得要焦心我的千歲爺呀 
麈餘觚剩 
[春笑軒見聞錄] [  泗濱野鶴]  
　　零陵老衲宋生玄國魯常山縣人善讀書能詩顧拙於文殆非性之近者家本以資雄旡米鹽　晴和之日輒載酒　挈吟侣舒嘯於蓊蒨　崱之巓出岫白雲未足喻其閒也中年儗作汗漫遊敝屣家室困伏莽中霜雪亦匪所辭旡何入湘過零陵一日天埀暮矣秋容欲暝暮藹微醺四野蕭然靡人跡隨行者有戒心倐見叢菁間紅燈一閃林木砉然長嘯益　絕里許始得一寺棟折　頽　蕪遍望老衲一冥坐無語玄圃叩以宿諾之夜午睡鼾矣突有喧嚷聲匪徒數輩燃茅執杖入將刦玄圃裝玄圃夢覺大悚不知所可哀懇之匪怒　玄圃股玄圃幾暈絕維時有風　然一圓物若月輪穿 
惟出　曄有光中首匪頸乃立斃繼而相繼出斃匪數四餘一亟遁獲免而老衲大笑出微語曰鼠輩乃不自審小試吾鋒令知荒鑫中有吾老衲在也玄圃始知適間圓物乃衲所發亟拜謝叩以故老衲曰此吾師授我者也其名爲飛鎚異乎常人所試者有器焉納鎚其中旣凖吾的乃屢其機而鎚發鎚之端有微孔納毒其間能腐骨體遇之者無復幸免玄圃聞之喜與駭併不能成寐翌日衲護玄圃行途中歎聲不絕衲一一應之無敢犯者行數十里始别去玄圃德之甚不能忘也遇人輒以吿之 
自由談屑[  鶴雛]  
　　今試有人盛豢家畜不得其術牛馬雞犬并栖一栅能相安而生長乎又試有人陳設一室不知位置插架芸籖旁置武器戟匕之外又陳鷥竹雜沓爲美能使人觀之而不咥然笑乎 
設一常羹　醋之屬猶須各得其性而後調和奈何今之曰調和調和者 
小說一 
[戰事小說流離之聲（續）] [  劍秋]  
　　灰服者卽驅余等至行李車中指揮搬取物件或肩之或負之或兩手提兩物其重者則以兩人舁之以行逕向城外指定地點處進發灰服者前導黃衣軍荷鎗押於後若驅豕羊行稍緩卽以鎗擊足脛痛澈骨髓余雖習勞慣顧以終日不食氣力盡竭途中幾仆者屢比至已汗透重衫矣如是往返數次至夜漏二下始竣事蓋輜重多而役夫少也余飢甚急叩相識者門求一飽心念妻子將暗中摸索歸相識者昨舌曰此何時城外步哨密布縣知事尚不得夜行况汝乎余不信脫身欲走相識者訶曰陳某爾膽何大不畏頭顱脫肩去耶余凛然止然聞言軍已退至去城數里黨人率大隊進逼則又惴惴以恐終夕未曾一合眼東方微明即疾趨而歸嗟乎先生亦知某家中作何景狀哉入門則器物凌亂瓶疊俱仰臥地上呼妻妻不應呼二子二子又不應噫異矣彼等果何往哉大索室中不得撓屋而呼無應者僅有吾家所豢之犬聞聲趨至向余力搖其尾余知事有異詣桑園後魚池中覓之則三屍赫然在焉池水淺僅沒足吾妻手抱幼子倒峙淤泥中自項以上皆沒長子甫三歲兩手猶牽母衣不釋余覩此狀一慟幾絕奮身躍下舁三屍起撫之而哭哭聲旣震乃聞桑葉機械有聲一人探首出見余即驚呼曰陳家叔叔爾於何時歸耶傷哉爾妻爾子死矣視之則鄰嫗也余不暇答覆亟問吾妻死狀隣嫗曰吾亦不知余自出亡後至昨夜三更時始　　而歸斯時月黑無先陰森乃如墟墓第汝家中有一屋燈火知尚未睡因叩門入坐未定即聞履聲雜沓有十數人呼嘯而至聆其音皆燕齊產也余懼甚啓後户出匿於桑園中汝妻以　　兩　躊躇不即行旋聞呼門聲甚厲汝妻不應即以刀　擊之余暗中呼曰噫陳家嫂子其危矣語未畢即見汝妻兩肘挾兩兒自後户出匆匆回水濱去兩壯漢執刀追之口中喃喃作怒詈辭余恐爲窺見急伏地不敢動第隱隱聞小兒哭聲而已越一小時按户搜索已遍此輩乃歡躍而去然天已微明矣余聞其言已了然於吾妻致死之由自悔去之不早以區區春蠶故而以一妻兩子殉之益撫屍大　舁歸室中啓箱篋而視之衣服銀錢悉囊括以去棺殮之費無所出故不得不　貸親友耳嗟乎先生余一窮苦鄉人也行年三十始娶妻三十一生子去年又獲一子半生勞苦始得此家室團樂之樂今已矣一夕之間人亡家破茫茫後顧了無生趣誠不如死之愈也語畢淚涔涔如雨下以手掩面莫能仰視於時火車已達滬站少年乃舉首微喟曰寗爲太平犬毋作亂離民 
小說二 
[俠情小說紅蘩蕗别傳] [  天虚我生]  
　　第三十五章 
　　舒勿林撫其臂曰海龍汝思之吾語當否設汝長此以往終不得嘉蓓消息一旦此事爲國會所表暴則汝之結果又將如何舒勿林言至此不期以手自撫其喉海龍頓然全身如入氷窖似見斷頭之臺已立雲外一伍伯横刀竪目注已勿瞬乃大駭大聲曰可殺之英人吾必令爾言嘉蓓所在舒勿林曰止汝實無法足以得嘉蓓消息海龍曰然則汝亦有何法以得其消息舒勿林曰吾自有法汝當知我之恨彼實尤百十倍於汝汝恨彼不過爲嘉蓓耳而我則兩次受其窘辱今幸而見獲非死之實無以快吾心然尤欲其於未死之前備受凌辱以洩吾憤其初汝不欲立刻送彼於斷頭臺上以謝國民耶而吾乃阻汝其故雖爲嘉蓓然亦未始非防彼英人之有他變盖彼紅蘩蕗者視斷頭臺直無啻其家鄉往往身已受縛而不轉瞬間巳如脫鈎之魚從容而逸故不得不於未正典型之前先令其少受折辱裨其身心俱敗然後死之正如囚虎兕於柙中待其病且死然後割而烹之則彼雖欲噬人亦不可得矣海龍曰此皆空言今且勿說所急者嘉蓓之事耳舒勿林曰嘉蓓之事彼不巳允汝導汝往耶海龍曰咄哉汝不言紅蘩蕗这爲人即斷頭臺上亦能從容而遁今乃欲縱之出獄耶舒勿林曰此一時彼一料今之紅蘩蕗所餘者已只軀壳豈尙能有爲海龍曰汝能擔保耶舒勿林曰吾敢以性命爲質海龍老友汝毋屢屢誚我謂我失敗於紅蘩蕗之手當知天下之事但須堅忍終有成功之一日今即我成功時矣 
 
 
 

Page 15

 
 
   
 
 

Page 16

 
 
   
 
