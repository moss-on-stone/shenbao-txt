# 1886 - 2 - 4904572

 

Page 1

 
 
[古今圖書集成書告曰]  
[申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出第二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每部售銀二百兩其銀交足者卽付六期出書之　單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[順天江南浙江江西四省墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛　張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先賭爲快也 
[六十二號畫報出售] [  申報舘主人啓]  
　　緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫帥繪有緬之都城宫室與其執政之宰臣使臣出　之武将兵弁等圖本齋一一照繪列入畫報并爲述其崖略以饜觀者之心報首畫譜兩圖爲管君劬安所繪後附淞隱漫錄圖説一則准於二十六日出售此佈 
[原鬼]  
　　前閲西字報見有輪船見鬼一則譯而列之報中錄竟不禁莞爾而笑盖阮瞻無鬼之論華人初未之信而西人則久己襲取其緒餘乃其所言顧鑿鑿如此其船則爲美富也其地則爲帳房也其人則不僅一二而有五也方其賭與正豪無諭何事且悉置之度外初聞有聲尚不以爲意也至有聲甚厲乃覺怦怦以動試一舉首而蟒服而戴角者　立於前乃失聲而噫羣相驚詫愕然四顧而所見皆同始奪門狂奔而出西報言此備極描摹大有繪水繪聲繪風繪影之致閲者尚覺紙上颯颯有鬼氣嘻以西人而言鬼若是豈亦漸染華人之習也乎時則適有西友謂予曰子勿謂無鬼也鬼之有蓋以地異且亦勿謂鬼之無靈也鬼之靈天且弗違余聞而尤異之因窮其説西友曰以中國書中之言徵之曰鬼者陰之靈也又曰反而歸者爲鬼此皆模糊惝悦説理而不言形也閻右相畫地獄變相斯窮鬼之形矣然虚空摹擬未必實有可徵則亦所謂無徵不信等諸無稽之談巳耳然而自古以來莫不羣焉信之則又何也泥塑木雕之鬼神形也而非眞也而香楮膜拜者且通國皆外吳越之　至於有病人而初不求醫先延巫覡以視鬼凡所謂眷香頭關魂者不　重倘以請之至則必有所見或爲故鬼或爲新鬼必議所以送之酒於尊肉於盆主人且恪恭将事肅肅然不敢稍懈問其形則固無所見也而信之至於如此其篤謂愚夫或然而搢紳大族書香世家亦往往若是且不獨吳越爲然也中國現在十九省幾於無處不然且不獨中國然卽推而至於高麗日本越南緬甸　羅南掌其人情風俗亦莫不皆外若必以無鬼之説曉之則竟無一人見信且不特不信而己其所謂搏膺而踊帶甲而走者竟確乎若有據雖以古昔聖賢尚曰鬼神之爲德其盛矣乎又曰取精多而用物宏其爲厲不亦宜乎由是觀之則是亞洲之地爲有鬼之地與歐美阿三洲大相逕庭西人先在歐洲不知有所謂鬼也至亞洲而亦隱隱然若　所見前之見爲無者今則見爲有此殆地氣　然故曰鬼之有蓋以地異也夫就鬼論鬼則鬼者陰氣之所凝而成者天爲陽氣陽氣則近乎善故天心仁愛上帝好生生萬物者皆陽氣也皆天也鬼爲陰氣陰氣純乎殺故鬼之崇人無不致死殺萬物者皆陰氣也皆鬼也是故水旱之災疫癘之害凡一切殃人之事皆鬼爲之夫以天旣有好生之德而鬼偏逞其致死之心是故與天違也以天之大夫豈不足以制鬼則曷勿於鬼之所以爲惡於人間者悉嚴禁之然而天亦有時而不能也孤陰不生獨陽不長春夏之長養不能無秋冬之肅殺此亦一定之理不可以或易也且天之於鬼非特不能禁之且有時而亦順之此其中蓋有道焉舜爲天子臯陶爲士舜以仁德布於天下而臯陶執法以繩天下之人有犯其法者殺無赦舜曰宥之皋陶曰殺之舜不得而奪也人雖不敢怨皋陶而究不能不畏皋陶故庭堅不祀古今引之以爲刑官無後之證而天下因畏皋陶之法益以懹舜之仁蓋善惡兩端必相形而後益見與善人居如入芝蘭之室久而不聞其馨與惡人居如入鮑魚之肆久而不聞其臭此以言其相習者然也若以久居芝蘭之室者而忽引而之鮑魚之肆則愈覺芝蘭之香而避鮑魚恐不速卽趨芝蘭如不及矣久居鮑魚之肆者忽引而入芝蘭之室亦益形鮑魚之臭而懷芝蘭無巳時去鮑魚不再宿矣以惡形善而善者愈見故天之於鬼正欲縱使爲害於人間俾受其害者無不痛心疾首欲暫避鬼之鋒而不可得而後幡然於天之仁德莫之與京且深悔夫前此習於惡而致鬼之瞷其室必期後此之復於善以求天之鑒其忱此卽善惡相形使人自悟天之妙用如是也故曰鬼之靈天且弗違也子間其言不覺大笑軒渠而起曰有是哉子謂天之縱鬼以期善惡相形使天下之人皆舍鬼而信天是則近乎以私心測夫然鬼之所爲則實不啻爲淵敺魚爲叢敺爵小人空自爲小人而轉以彰君子之德其理有同原也至於地之所殊人心因之而各異亞洲之地人人心中皆有一鬼遂無之而不見鬼歐洲之地人人心中無所謂鬼遂全境寂無一鬼以地異實則以人異然則天之弗違實則人之弗違也孔子謂季路曰未能事人焉能事鬼子能爲此言其可與事鬼者歟因錄其所言作原鬼 
[設電互爭]  
　　日本之人向來藐視高麗故日報之言亦多揚日而抑高近因高麗架設義州電報由日廷照會韓廷互相辯論請将王京至義州電報無論官商暫行停　通信日報因從而論之曰溯自開架電線彼此辯論以來集各報而觀惟近報最確得王京來信謂查前年三月三號日本與朝鮮所定電線條約五款内載日韓兩國政府准大北電線公司架設長崎釜山之間海底電線期以二十五年爲限在限期之内朝鮮不能架設以爭釜山重路和權分不准他國政府公司建設明文確鑿而朝鮮政府置若罔顧竟向中國政府借銀十萬兩并請中國官吏爲之經理今己架至義州直逹北京開報通信矣此在朝鮮顯違條約旁觀者亦不以爲然而我政府豈能默默無言哉是以我駐紥朝鮮代理公使高平小五郎雖造次照會辯論然朝鮮政府亦不得一味因循措詞唐塞故高平公使於數日前復照　韓廷子限三事是否决覆一曰義州架設電綫以通仁川實因釜山長崎之間有碍綫路利權卽請義州一路電綫停止　信二 
 
 

Page 2

 
 
曰朝鮮政府迅将仁川釜山兩處陸路電綫架設然後義州始准開報三曰請照前定條於二十五年内中國與朝鮮電報不能彼此接續等語去後旋得韓廷覆函謂仁川至義州電線早經開報公私通信不能停止且期于明春與中國電報聨絡勢難再緩至釜山仁川之間請設電綫　屬至善惟我政府籌欵准艱難以照辦卽外國人欲招股架設亦不能允准云云高平公使自接韓廷覆文後更無可以再言業已據情禀請日廷施示方略再定行止想栗野司員此次因公赴韓大約必有訓示云 
[東國求金]  
　　日報言前年因朝鮮内亂日廷與朝鮮所立條約内有償金一款按年拔還去年應償之項早逾限期屢經日公使照會催討而韓廷初則約期請寛終則言詞閃爍是以日廷已将朝鮮所來公文集衆同議云 
[日本改官]  
　　日本近日大改官制将向來之太政官衙門及工部省參事院三署廢去另立遞信省拜前任太政大臣三條實授爲内大臣秩居首班以棲川親王左大臣爲參謀大臣以宫内卿伊籐博立爲内閣總理大臣兼宫内大臣以農商務卿四鄉從道爲海軍大臣以陸路提督谷干城子爲　商務大臣以森有禮爲文部大臣以出使中國榎本武揚爲遞信大臣殿宫中顧問以前工部卿佐二木高行前美國公使李島宗則參事院長福國孝悌海軍卿川村純義及佐野常民等五人充之實則欲置此數人於閒散之地也又以大近員清爲元老院議官以三島通庸前任好令者爲總巡捕　視其多所變更如此豈不自以爲勵清圖治哉 
[法易總統]  
　　倫敦傳來電報言法國現将以格雷味膺總統之任想見踐祚之初又有一番新政也 
[直隷爵閣督部堂李批上海文報局賑公所禀]  
　　據禀並徵信錄均悉前因順直山東水災經各該官紳士商勸捐助賑閲時至兩年之久集欵至廿餘萬之巨實能救災恤隣不遺餘力所有出力之江蘇紳士何桂生應給予行道有福匾額廣東紳士張祿如給十首山一諸匾額吳煇頃張寅賓給予通竊振困匾額蔡開運蔡金玉給予罕樂遺風匾額陳金鐘給予心存康濟匾額麥旭初給予逢時種德匾額上海申報館給予懷仁憬集匾額滬報館給予鶼鰈同仁匾額湖北江村協賑公所給予惠心有孚匾額河南江蘇會館給予胥匡以生匾額廣東愛育堂給予惠風廣被匾額福州普安堂紳士王鳳翥曾福謙王元穉莫廷鑑林宗釗李承龍給予善與人同匾額藕酧高誼仰将發去匾式十二方分别轉給摹泐懸挂此繳 
[粤垣近報]  
　　十四日撫憲倪中丞爲新中武舉人簪花卽赴鹿鳴宴并派練兵數營駐守撫轅鼓樂喧闐旌旗飄颺見者咸稱盛事○十一日係尚都統之太夫人壽辰督撫兩院及八旂将領均赴轅門晋祝泛九霞之觴奏八琅之曲富貴壽考殆兼有之○陳直之司馬籍隷楚北聽鼓嶺南宦况蕭條頗有甑底生塵之槪前蒙大府扎委後瀝釐廠辦事月得薪水數十金稍堪自給乃曾不移時旋卽病故至無以爲殮嗣得同寅襄助始能備辦棺衾嗚呼慘矣○首縣張石磷大令强幹精明軍民感戴現届隆冬盜賊猖獗大令每夜便服隨帶差役數人在外巡察宵小聞之頗知歛跡○前日清水濠某錢店被盜數人持刀直入刧去白銀五百餘兩該錢店與何小宋制府爲隣制府目擊情形遂向督撫兩院面述兩院大怒嚴限地方官查緝番禺裘邑尊於次日獲犯一名訊確卽押赴市曹正法以昭炯戒○十一日仰忠街永昌棉花店失愼燒去廚房一間卽時撲滅十四日西隆里錢宅亦遭回祿水龍聞警馳救　攘異常幸當白晝而風姨又不助虐僅燒去一間比隣皆得無恙○前日有某信局夥伴携信袋往江干守候輪船忽失足墜入河中經人救起而信袋則巳問諸水濵矣 
[索租釀命]  
　　杭垣青雲街一帶宼亂後片瓦無存盡成荒土乙丑年舉行鄉試貢院落成該處尚無屋宇蒋果敏公出示曉諭招各業主認地報粮領錢造屋每間給錢三十千文分年繳遠次年公升任粤撫而此欵亦無歸繳者然其産已各歸業户收執無敢與爭也下青雲街有某姓平屋數椽向租與挑錫滔之某甲居住每月租價八百文甲以後進轉租與牛皮阿二夫婦二人月輸錢毛詩之數阿二貧難度日不能按月應付迄今居已四年積欠纍纍今秋鄉試時甲以門面租作考市得洋二十餘元阿二以屋旣合住所得租金亦應瓜分爰向甲借洋五枚甲對以汝之租錢欠至四年先能歸楚則我自将租考所得照例公分必不短少也阿二無詞可對恨恨而返甲因此復日向阿二催逼房租初則訴諸地保繼則控諸叚董雷厲風行勒令清租出屋阿二各路懇求央人關説至冬至日眞有不能過去之勢追呼迭至差保又臨阿二受逼不過私購得紫霞膏一盒吞服歸臥比次日其婦知覺則已毒發難救矣隣近左右咸爲不平唆使其婦控告甲自知情虚求人理處現憑衆議罰令以中號棺衾收殮且須将四年之租錢及今歲租考之錢一齊給與阿二之婦爲養老費其婦居此不出房金若某遷居他處婦亦隨往盖其夫爲房租而死也甲一一如命始得寢事 
[蟂磯新説]  
　　前任休寗縣知縣長白德蓮舫明府於月前卸篆來蕪行旌小駐至本月十八日附坐江孚上水輪船前往豫章介弟曉峯中丞署中想連枝同氣大被情深手足怡怡不少家庭樂事也○前報紀紙客呈控關書一事兹皖撫吳子健中丞札提關書某等人於前　解赴省垣以備對質云○朱小塘侍講琛近日乞假南下遄返琴溪道出蕪湖勾留數日卽換坐宣船啓行○某甲代人齎送家書内有洋蚨十餅日之夕矣猶躑躅於長街短巷間漫不經心遺諸道左偶爲乙所拾得甲向索還誣其爲竊乙反脣相稽甲遂糾集挑水夫多人将乙按倒損毆鱗傷遍體旁觀咸抱不平将甲拘送地保看管後遂不知所終 
[飭辦保甲]  
　　吳子健中丞用五百里排單檄行各屬略謂保甲爲弭盜良規圑練實目前要務飭仿北魏李崇有崇村樓置鼓傳聲警盜之法各居民大或十户二十户小或三四十户合爲一隊各置木梆銅鉦輪流支更互相聨絡以期守望相助云云按蕪湖前由梁觀察創行保甲早已嚴密周詳刻下楊璞生明府接奉憲文更會同保甲局總辦沈輔廷刺史沈榕青别駕出示曉諭通飭圑保巡丁每夜會哨支更以期密益加密云 
[冬防嚴密]  
　　沿海防軍漸次裁撤多有散布江湖流落爲盜者潯城各憲有見於此因飭辦理冬防愼之又愼每夜於三更前出巡至五更始止大街小巷無不徧歴各處栅欄自交三更一律鎖閉不准私自開放行人居民高枕無憂咸頌各憲之周詳嚴密云 
[西江瑣語]  
　　署江西藩憲王鶴樵方伯嵩齡二十日由兵部火票遞到恭奉諭旨升授蘇藩一時踵門慶賀者冠盖如雲惟升授江藩張方伯端卿祖籍江西尚有房産例應奏請廻避故與盧藝圃方伯對調也○時届隆冬宵小最易竊發德中丞辦理冬阞特爲嚴密札飭親兵營振武軍每夜各撥十人城守營標下營每夜各撥四人分巡南新街道又慮各兵勇之虚應故事另札飭二弁俞千戎則督以梭巡南昌轄地殷千戎則督以梭巡新建轄地澈夜循環輪查不息鼠輩無從下手民間得以高枕而臥矣○江省之堂子卽滬上之長三么二也粉白黛緑列屋閒居不下百數十家而其豔幟高標芳名獨噪者亦有二十九家年少兒郎擲黄金于虚牝以致傾家落魄者比比皆然近有某寓公指名禀請大憲嚴拿重治鶯嬌燕姹雲散星流而龜子鴇兒亦有到案受懲者想此後不復敢肆淫毒手叚而說者乃以煮鶴焚琴爲某寓公詬不知見色而不動心者能有幾人孰若使之不見則雖金玉充牣而亦無可施其揮霍保全於無形者不甚大哉某寓公此舉其功德當與賑濟災民等○袁州武生某甲前月應省試将其拼識之某娼帶回原籍當有武弁某乙隨之同往欲因以爲利也而娼之本夫某丙原係縱妻賣姦者因月錢未得昨以拐帶 
 
 

Page 3

 
 
控案官憲不知底細據呈行文關提将來對質時不難水落石出世之好爲鳩佔者能不爲之寒心 
[撞船判罰]  
　　前報述浦中蘇彝士輪船與格來母爾輪船相撞一節兹悉此案業經英刑司訊斷判罰蘇彝士船繳出訟費蓋撞船本兩無所錯第蘇彝士船欲至船廠而止用一小火輪拖行此不免疎忽之咎故罰之其咎則在引港人與船主無于但諭以後如有與蘇彝士船大小相若者倘　展動不得止用一小輪船拖帶云 
[提炮述聞]  
　　前報載巨砲來申一節兹悉該砲己於前日提上觀者甚衆其炮皆係四十墩者每一砲提上則船爲之浮起其重可知矣中國有此利器邊防庶可鞏固乎 
[本縣開倉]  
　　今歲冬漕由本縣莫邑尊擇於十二月初一日開倉征收惟折價巳奉藩憲酌定每石祗收錢二千四百文雖口脚費一千零五十二文然開銷亦不能省而且現市糙粳每石須洋二元二三角恐本届各州縣買米之賠貼爲數不少昨日縣中己備齊漕額由單催傳各圖地保先定於廿八日諭話卽由邑尊将由單當堂面發藉以稽查承催差保之勤惰因人多不能遍問現定挨分三日伺候視曩年之唱名通諭者迥不同矣 
[獲盗續述]  
　　昨報協拿盜犯一節兹悉該犯王三卽陶七送縣後卽由莫邑尊庭訊該犯供稱前曾當勇裁撤後卽回蘇州嗣隨吳縣馬快陳亮來滬帮作眼綫並未犯案細如盤詰堅執前供邑尊着管押候陳亮來滬再訊並間來滬緝盜者共有邵沈叚等三人均係千總前日沈邵兩人帶勇在西鄉洪華鎭左近先獲到是案盜犯施得勝徐寳貝二名昨巳解回吳縣訊辦矣 
[夜自]  
　　本邑人丁阿松卽丁松泉向在縣署充當馬頭又在南門外教塲旁側開設馬房前月二十七日有郭錦齋君荐伊表弟南京阿三卽沈阿三至丁處爲圉人每日議給工費一百二十文嗣因不合卽於本月十八日停歇人則仍在丁處躭擱至二十五日晚丁忽聞有聲颯然疑爲匪人　竊當卽起視不知何故見沈己将割草刀自刎流血如注卽爲延醫施救無如喉管己斷未能奏效延至前夜斃命昨午丁松泉恊同該處廿三鋪地甲陶勝投縣請驗一面函致其親屬來滬云 
[火警紀餘]  
　　小東門外火警業巳詳紀昨報兹聞萃和烟店被　之擋手係夏固堂甯波人學徒孔姓係松江人年尚幼慘遭此厄豈非命歟法界自禁女花鼓戲後十數年來管絃闃寂近有人擬在小東門閔行路開設書塲安排未竟巳付劫灰説者謂吳回氏亦　煞風景哉 
[冠蓋往還]  
　　昨係西歴元旦各洋行及日本商家均以冬青樹紮綵於門以示除舊更新之意海關道邵觀察提右營陳叅戎松海防劉司馬先後至英會審公廨會同羅太守往駐滬各國領事署道賀午刻又至英按察司署道賀惟上海縣莫邑尊因病未到云 
[醉溪]  
　　近届西國年節在滬各商人相與嘯侣命儔宴飲爲樂昨午後三　鐘時見有兩日本人一作西國装束一穿日本衣裳醉悲可掬逢人便毆行至外國墳山左近適遇華捕揮之使去二人倔强如故該捕急吹號筒卽有華捕數人并印捕聞聲齊集将二人拖至盆湯弄新巡捕房副捕頭問之二人已不能語隋派印捕四名及原拘之華捕二名押送至老巡捕房候麥總巡捕頭發落一人在路時衣褲業巳粉碎隨而觀者甚衆李人白在華陰道中有此沉醉當無此狼狽 
[朦控被斥]  
　　日前有張炳忠投上海縣稱向習錢業住新閘左近上年由鮑子仁之妻李氏爲媒娶附近高書泉之女爲室相安無事本月十三日晚我妻忽然逃遁擕去各物約值洋七百餘元查悉被鮑李氏串同高書泉誘匿叩請提追等因當經莫邑尊准詞飭提去後前日下午由帮審委員王司馬集訊張投案伸訴質之鮑李氏供與張作伐是實並無串同伊妻捲逃之事况伊岳父高書泉頗稱殷實斷不爲此高供張所控各語實因索借不遂所致邑尊復問張炳忠所控妻被李氏等串匿有無見證答有管門人陳姓見李氏将妻誘往高家卽從高家後門而出邑尊謂旣有見證何不邀來答稱陳因畏訟不肯來案邑尊謂顯有不盡不實高又稱女兒實由張自己藏匿反敢誣控邑尊謂高曰爾旣未将女串藏須卽具結備查張所控無憑不准 
[續訊探夥]  
　　前報笞責探夥一節前日又經集訊先由巡防局員應君傳到陸泰和解送英公廨羅太守升堂先問陸泰和曰爾與探夥賈柏及關子堂如何相識如何調停爾當直説陸答稱與賈柏素來相識關子堂住周姓家我爲周保租因此與關識面日前因賈索關洋二元關因推車餬口無力出錢賈漸讓至六百文亦未照付太守又問賈己得過四開洋二個作錢四百五十文因再找錢一百五十文不付以致爭毆爾知否且賈因何索賄陸答稱曾付四開洋等事我未在塲至索賄一籬賈以被關放賊起見太守隨曰可卽将賈帶案爾當照供勿懼及賈帶案陸又供一遍賈稱並無此事太守謂本府確知探夥之苦旣無工食不得不在外賺錢但　賺錢體面否耳日前包探秦少卿查獲珍　一事本府曾賞洋五元爾分得幾何賈答稱六百文太守曰此卽體面錢本府姑念該包探尚有微勞故此次從寛判罰爾乃天津人性本剛直犯事直認受刑不呼痛前天責爾因爾狡賴所致今問爾來滬幾年賈答稱七年現欲辭去探夥往戲園覓食太守曰爾南來旣久致有如是行爲今當直説賈合稱錢是説過確未取過四開洋太守謂旣説之安有不取亦不必客氣假如本府署中兩旁皂隷得賄則行杖略輕無錢則重責之不過瞞官耳爾旣稱欲往戯園覔食獨不見演戲之小丑乎左手摇摇然如不肯受實嫌錢少也及再加之便接以右手藏之袖底爾之所爲得無類是直認何妨且該包探亦不再用爾爾當愼思免致拖累賈答稱受洋確不敢太守曰旣説要錢安有不受之理關子堂亦投案申訴前因并稱因賈柏之故害及他人毁物受傷現被催促追償太守曰爾因無力釀成大禍旣到案又押三日者以本府須澈底根究也今爾寃巳白靜候追到罰洋傳領可也太守隨飭陸泰和賈柏關子堂等均畫供惟賈柏仍行管押俟該包探繳到罰洋開釋 
[再訊拐犯]  
　　包探顧阿六所拘拐孩之錢朱氏等大略已見前報兹悉獲犯之由因住居垃圾碼頭之余藍氏失去六歲男孩據麟人言係貼對隣之錢朱氏領去而隣人不肯作証由余藍氏察看錢朱氏屬到虹口陳朱氏家不無可疑余藍氏卽至陳朱氏家托名欲買小孩陳朱氏領有八歲及三歲之孩交看不是已孩卽報捕房由包探顧阿六前往究詰陳朱氏言八歲者係張王氏領來託賣三歳者係王徐氏託陳阿七之妻及王宋氏領來爲此輾轉報提一干人壬徐氏卽将三歲之孩交出則稱是外甥張王氏則稱八歳者因親戚託賣未成已　蘇州前　由羅太守升堂集訊余藍氏投案申訴前因又有顧王氏張陸氏梅楊氏等到案稱各失小孩聞獲拐犯是以投案太守研詰之下錢朱氏不認拐孩喝掌頰百二十下責手心五十下仍不承認陳王氏語亦含糊喝掌頰二十下王徐氏堅稱小孩是外甥因貧苦欲賣王宋氏陳阿毛供與王徐氏同太守隨飭将一起人分别押候查明實情再行發落 
[酌數攤償]  
　　法租界益合舊衣鋪倒閉一案各債户紛紛追欠經翁太守着将益合欠户帳簿一本發交各提庄開明清單呈案以便照帳分攤而益合所剩衣包七个照帳核計可得錢二百千文左右零星銅錫玉器等值洋一百十二元此外尚有中財值錢十八千合計底貨可得錢三百四十一千有零攤償各户僅得三折光景提庄七户曾具禀伸訴衣服如無人承受當照數取出錢洋以便攤派太守以生財應　償譚同 
 
 

Page 4

 
 
興房租餘貨著各户照數分攤待獲到朱益合之人再爲究追至啓源潮源鄭良德三户借欵並不載入帳簿未便一體分攤亦須見朱益合准其扭送追究 
[未便遽釋]  
　　前報列法捕房西捕在三洋涇橋南獲到送私土人張忠林并土一併解送捕房搜出私土摺子解案後張供土由麥加利洋行内協茂土棧携出囑送洋藥局蓋印太守閲見摺上毓字號并蓋恊茂圖章而土包上亦有此等字除将張忠林管押外着包探慱鄭朝貴到案研詰以其供詞支離卽行交捕管押嗣　洋藥局來信請釋翁太守卽将鄭開釋并着伊查明張忠林究是何等人禀覆到日始准将張釋放爾日堂期洋藥局遣人到堂請将張忠林釋放翁太守謂前　請釋鄭朝貴時亦有信來現請釋張忠林亦當寫信來着回去禀知 
[上海文報局籌賑叢譚五十]  
　　小東門集水街同源升寳號來函云廿五晚橋北失愼延及近隣蒙各寳號諸友瞬息雲集同患相扶實深感激理宜設筵酬謝因念各省灾民待賑孔殷敬将筵資洋三十元助賑以代諸公造福○湖州府經廳吳君印念椿以書畫助賑扇册屏條每幅匾額每字書丹每尺均作一件中堂作二件秋扇界絲琴條恐妨台命倘有舊誼稱謂務請詳開并示府第住址每件三百文正月底爲止挨號書寫以三月底爲度請自寄湖州經署守候收票全數充賑○頃承愼餘寳荘交來無名氏求病速愈助賑洋一千元敬巳收領化解灾區普揚德惠語云人有善願天必從之况以盈千之欵拯救災民功德先爲卓越定卜日起有功康强逢吉純嘏天錫百福駢臻也○刻因張雪堂先生前赴江靖兩邑查放冬賑尚缺千元囑爲添撥當卽如數解交此次冬賑雖巳有着明年春賑尚待各處善士樂助也 
[粥廠募捐啓]  
　　啓者本堂冬季設廠施粥早上八點鐘開放十點鐘爲止本境貧民男婦老幼以及失業小户并乞丐等來廠求施該計每日三千餘人内中鳩形鵠面衣衫藍縷苦楚不堪者十有七八水堂諸同人月覩苦情　議無論貧民乞丐到廠領粥者儘伊食飽而敬本月初八日十點鐘放粥畢天氣嚴寒每名給發原典棉衣一件發到三點鐘一槪給齊共發出原典棉衣三千五百六十件本年市面各業欠佳一時難募鉅數幸承各處大善士撥助來堂以濟目前貧民乞丐禦寒之一助也至於本堂施粥經費每日煮粥要三担半米一天加一切柴工等費每月須用僅四百元發到開年春季六个月核計洋二千四百元頭批登報各善捐連助米核計洋一百九十元今二批銀洋米煤助來核計洋四百九十六元兩共約計洋六百八十六元如要發到開年春季尚少洋一千七百餘元謹代本境三千餘名窮黎百叩代求全仗在滬大人先生　商巨富積眼前普濟貧民實惠功德樂助來堂善昌等總富親自督理代爲佈施庶不負諸大善士一片婆心也今将本善堂施粥給衣情形詳細登報奉聞謹呈公鑒[  經辦施粥給衣施善昌等十一月二十四日拜啓]  
　　周恕臣譜弟詒忠吾師鶴生夫子之猶子也憶訂交蘇門時年纔弱冠巳食餼於庠文名鵲起顧偃蹇名場與余相浖今年始獲中拔萃科年巳二十有九矣然轉瞬朝考飛騰直上則仍不負其所學亦正大可有爲昨過滬瀆見訪賦此以贈　壬申負笈來姑蘇相與共硯勤詩書怕君落筆驚風爾自慚壮歲猶不如頻年橐筆來滬瀆君亦清淮時往復十年不見蹤跡踈千里寸心憑尺牘我嗟壓綫尚依人君亦待聘仍席珍拊膺有　忽叱咤我屈君胡亦不伸君才合上金華殿文蔚會當占豿變宗工物色拔其尤貢之天子供銓選班生此行若登仙一鳴出類飛聨翩昨來過我話别緒合尊促坐夜不眠飲君酒三爵索我詩一萹我欲贈言言莫罄短歌一闋思渺然當今側席方求賢文章經濟同眞詮明年薰風奏五絃佇看慷慨揮先鞭[  高昌寒食生拜手]  
[江督轅門抄]  
　　十一月十五日知縣於培澍禀知奉委府發審差瀋轅牌示高淳縣敎諭吳清標病故查有訓導沈棨署理○十六日知縣詹聨芳高淳曾勘圩工回並奉委府發審差縣丞李道隆見由福建來○十七日刑部主事黄士樹由河南來赴蘇同知陳光烈消假並奉委府發審差又禀辭赴瓜洲工次 
[浙省撫轅抄]  
　　十一月十六日候選通判林少瀛由京來省禀安新昌典史喻秉彝禀辭赴任○十七日候補府葛利賓禀銷紹屬牙帖差准補石浦同知龔泰封禀謝耒飭赴任候補縣汪肇敏禀知杭府委赴蕭山公幹差禀辭鍾上珍服闋起復來省禀到嚴州府經歴朱禀辭赴任○十八日同知吳壽昌禀知藩司飭知奉部文准起服○十九日前代東陽縣羅焱禀知藩司飭知開覆原叅處分由寗郡北門厘局差人晉省禀謝 
[省撫轅抄]  
　　十一月廿二日候補同知趙曦炚禀知本日到西路總巡差直州判胡方晸禀辭赴松滬厘局差遣○廿三日藩轅牌示照得奉賢縣縣丞馮肯堂因　請假遺缺查有試用縣丞倪煥章堪以委署前任崑山縣傅瀚服闋回省禀到候補理問劉開泰禀知奉委赴楓橋彈壓漕船縣丞後揚　禀辭赴松滬厘局差遣從九徐鉦謝委署泰賢縣南橋司巡檢事楊秉琦禀知奉委解油艌銀兩赴天津○廿四日候補縣吳觀樂由太倉回禀知奉委閶胥門外總巡差從九胡榮棠謝委署常州府照磨事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十一月初八日京報全錄]  
　　宫門抄○上諭一道錄前○發抄旨五道○湘撫卞奏遵查案件訊明定擬摺○直督李奏知縣廻避揀員調補摺○又奏委署河工同知片○護蘇撫譚奏　别知縣片○十一月初八日工部鴻臚寺正藍旗值日無月見○岳林假滿清安○湖南考官謝雋杭到京請安○工部奏派查勘東西陵工程派出清安徐甲儀○召見軍機○發抄孫鳳翔奏遵查糧鹽道姚近韓因　傷右胯請開缺奉旨吏部知者欽此○又河北道裕昆飭赴新任奉旨吏部知道欽此○又候補道衛桂森署粮鹽道奉旨吏部知道欽此○張之洞等奏高州守李　惠州守楊霽　調奉旨吏部議奏欽此○又新授廉州守鶴山留省學習奉旨吏部知道欽此○○頭品頂戴湖南巡撫臣卞寳第跪奏爲遵旨飭查案件訊明定　恭摺　奏仰祈聖鑒事竊臣在署湖廣總督任内承准軍機大臣字寄光緒十年十二月初三日奉上諭有人奏湖南清泉縣陳發科朦考斃命一案該縣知縣朱益濬一意袒庇巧開脱難保無賄串情弊等語着該署督提案嚴行查訊務得確情按律定擬具奏欽此遵卽札飭湖南布按兩司将此案犯訨卷宗提省查訊用確一併押解來楚聽候親提覆訊去後嗣據署臬司夏献雲以人卷提到需時詳經咨部展限在案臣回任後督飭兩司提到犯卷添傳要証隔别研訊兹據湖南布政使龔易圖署按察使郭從矩督同署長沙府知府吕世田審明議擬詳解前來臣　提覆訊緣陳發科籍隷安仁縣與巳　譚登龍素不認識均習武藝光緒九年五月衡州府舉行歲考陳發科與譚登龍先後赴郡應試是月十四日該府翁曾桂在本署大堂校閲　仁縣武童技勇譚登龍與衆武童稔知陳發科之高祖陳朝曾充皂隷身家不清聽聞唱點陳發科之名隨卽公同上禀請扣考並經該府查出陳發科卽陳必中係屬重名朦考諭令退出聽候查辦陳發科走至堂下卽向衆武童斥駡不應阻考衆武童不依一齊赶攏圍住扭毆彼時人衆陳發科被不知姓名武童抓傷右額角拳傷左太陽右後　擦傷左手大指小指陳發科一時情急拔出身帶小刀嚇戳適傷譚登龍左肋倒地經譚登龍同寓之武童伍高齊瞥見喝阻衆武童當将譚登龍扶掖上堂禀請騐究惟時其兄譚攀龍亦在府送考聞閙趕攏查問詎譚登龍傷重己不能言語旋卽殞命隨經清泉縣知縣朱益濬親詣檢騐一面飭差恊同府差将陳發科及其交陳家通一併拿獲起出兇刀提訊陳發科供詞狡展先将相騐情形具文通報嗣因陳發科旋認旋翻查傳是證陳占鰲卽陳命鰲　赴廣四貿易關傳需時詳咨展限並以此案因攻訐身家不清起釁皁隷之元孫可否應試例無明文通禀請示批司核議譚攀龍因案懸未結上控院司並聲明　伍高齊係確切見証批行衡永郴桂道提審陳發科供仍支展未能定讞卽經言官以朱益濬一意袒庇巧爲開脱難保無賄串情弊奏奉諭旨交臣提審兹經提齊人證並飭據安仁縣查　陳發科之高　陳朝果否充當皂隸該縣夘册於同治五年被匪焚燬無從查悉惟訪之輿論命稱陳朝曾充縣役並據闔邑廩保李揚輝等及武童俟從龍等各出具陳發科委係陳朝元孫切結申齎到司隨卽提到犯証反覆推鞫各供前情如一詰無謀故别情復按照原叅各節逐一查究如原奏清泉縣知縣朱益濬一意袒庇巧爲開脱遲至六月二十八日始行詳報所報仰面不致命一傷與初騐心坎下傍左肋一處前後不符一節卷查朱益濬係於六月十四日将相驗情形具文通報並未遲至六月二十八日屍格塡寫不致命左肋一傷斜長九分寛四分深透内核與原騐情形並無不符之處又如原奏該縣但據犯供被毆情急順拾尖刀架抵又爲該犯装點傷痕一節據該令親供内稱陳發科被不知姓名武童抓毆成傷衆目共覩當經騐明立單存卷並非装點至詳内聲叙被毆情急拾刀架抵等語乃陳發科狡避之供原不足信是以詳謂傳證質審期歸核實旣未據以定讞不得謂之代爲開脱又如原奏隷卒子孫永遠不准收考例載甚明乃該縣禀請憲示臆謂隸卒子孫較樂户賤而不汚欲援下逮四世之例准其子孫與考一節查皂隷之子孫不准收考固例有明文若皂隷之元孫業巳下逮四世應否收考例無專條該令不敢遽爾定斷禀請核示似無不合又如原奏兇徒殺人萬目共覩該縣乃舉一並無其人之陳占鰲稱其往看屬實一節據該令親供内稱初報案時據保正禀稱有陳占鰲見證遂移安仁縣查傳旋據先後覆稱陳占鰲卽係武生陳金鰲巳往廣西貿易該令以隔省關傳有需時日詳　展限尚屬照例辦理以上各節現經詳細推求均係實在情由並無賄串　弊質之屍親　攀　亦無異　駁詰不移案無遁飾應卽擬結查律載鬥毆殺人者不問手足他物金刃並絞監候等語此案陳發科因向譚登龍曁武童斥罵不應阻考致被衆武童圍住扭毆該犯情急拔刀戳傷譚登龍左肋身死自　照律問擬陳發科除重名朦考例應擬杖輕罪不議外合依鬥毆殺人者不問手足他　金刃並絞律擬絞監候秋　處决到官覊禁在光緒十一年正月初六日恩旨以前惟招解在後母庸查辦前任清泉縣知縣朱益濬訊無袒庇開脱賄串情事應母庸議伍高齊陳金鰲均救阻不及亦母庸議陳金鰲現　廣西貿易未回案已審明並免關傳以省拖累毆傷陳發科之武童不知姓名無從查拘陳發科重名入場原保廪生罪有應得飭縣查傳到案讯明是否知情另行核辦無干省釋屍棺飭理兇刀存庫彚報再皁隷子孫不准捐考例有專條旣據闔邑廪生李揚輝等並武生侯從龍等具結僉稱陳發科係皁隷之元孫應不准其捐考以符定　除錄取全案供招咨部外理合将訊昉定擬緣由恭摺具陳伏乞皇太后皇上聖鑒勅部核覆施行謹奏車機大臣奉旨刑部議奏欽此○○大學士直隷總督一等伯臣李鴻章跪奏爲知縣廻避姻親據員　補恭摺仰祈聖鑒事據署布政使松椿署按察使劉樹堂誟稱慶雲縣知縣丁崇雅年四十八歳雲南楚雄縣　生由直款候補知縣題補深澤縣知縣調補慶雲縣知縣該員與現任天津府海防同知尹開先係屬兒女姻親同官一府例應官小者廻避於本年四月二十二日限内禀報到司查明屬實自應揀員對調查有高邑縣知縣賀榮驥年四十四歲湖北蒲圻　舉人由直隷大挑知縣題　高邑縣知縣該兩縣均係選缺應請互調等情前來臣查該員　榮驥勤謹所練堪以調補慶雲縣知縣選缺其所遺高邑縣知縣選缺卽以丁崇雅調補均與例章相符賀榮驥任内並無承審積案承緝盜案經　錢糧已　降革叅限處分亦無罰俸案件仍俟試署期滿如果稱職另請實授該兩員銜缺相當均母庸送部引　降飭取日結咨部外理合恭摺具陳伏乞皇太后皇上聖鑒謹奏軍機大臣奉旨吏部議奏欽此○○李鴻章片再永定河南　同知陳　心四案革職所遺係專河險工要缺例應　外揀補據署布政使松椿署按察使劉樹堂者永定河道檀崖詳稱上次河　府河捕同知員缺巳補河工試用正班同知李鳴梧又大名府河捕同知員缺己補河工分缺間用同知李　梧今永定河南岸知一缺現　海防新班先用新班卽用並舊例遇缺先遇缺均無人應用儘先班前人員定章先儔次儘試用各班輪應何項到班時卽准於何項班内擇其人地相宜者酌童補用遵卽在於先儘班前人員内揀選查有勞績　儘班前補用同知陳汝勳堪以署理具詳前來臣查陳汝勳年四十六歲江蘇　陽縣人由供事歴保同知分發河工歸先儘班前補用同治十二年簽掣　河引見到省該員諳紳工務在永定河差委有年情形熟悉謂署南岸同知員缺人地尚屬相宜仍俟經歴三汛期滿再行保題實授給咨送部引見理合附片具陳伏乞聖鑒飭部核覆再此　應以本年五月初二日起限前已咨部展限在案合併聲明謹奏軍機大臣奉旨吏部議奏欽此○○譚鈞培片再前　部咨嗣後道府州縣無論何項勞績保歸候補班補用人員卽以到省之日起予限一年詳加核考奏明分别煩簡　用等因歴經循辦在案兹據署蘇州布政使　嘉樂會同署江蘇按察使朱之榛詳稱查有直隷州用候補班前先補用知縣陸昀年五十二歲浙江烏程縣監生由分發江蘇補用從九於光緒元年四月遵例在皖捐局加捐縣丞指發江蘇試用復捐免赴部騐看元年七月十三日騐看過班奉部核准於二年十一月初六日作爲到省華亭塘工出力保俟補缺後以知縣用元年分海運由力保　補缺被仍以知縣　候補班前先袓用二年分濤運出力改奬案保侯得知縣後加同知銜四年在皖捐局遵例捐　縣丞任免補　班以知縣歸原省候補班前　補用並補交監生四成實銀免保舉銀兩七年閏七月初十日經欽派王大臣騐放堪發往十一日覆奏奉旨依議欽此二十一日領　八月十二日到省四年分海運出力改奬案内保俟補缺後以直隷州用計自光緒七年八月十二日到省之日起至八年八月十二日試看己滿一年例應甄别查該員心地明白歴練老成堪膺民社可勝煩缺之任至該員新章考該取列三等詳請具奏前來臣覆查陸盷　看期滿應行甄别經臣飭調考試察看該員年力富强辦事穩愼堪以留省照例補用謹會同兩江督臣曾國荃附片具陳　乞聖鑒勅部查照謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[煙臺零語]  
　　十五日善局施放棉衣貧民紛至沓來以致不敷散給大憲憫之飭差至估衣局購買添補務使實惠均沾棉　布衣一　爲之騰貴○統領廣武前營及副統領會銜出示勸令遺勇早歸原籍并謂日來天氣漸寒若或餓斃異鄉追悔無及云云足見大帥慮周藻密處事精詳○市面蕭瑟年復一年向來油棧咯可支持至冬間豆價過昻而餅油則日漸乏價生貴熟賤日形掣肘念彼市　果何時復見起色哉 
[記騙子]  
　　烟台某鋪偶來一衣冠客購定各貨勺值三十兩隨告鋪夥曰吾在某客棧寄宿該價若干乞移玉趾同我去取未知可否移不疑其有他卽偕之行不數武忽來一人負錢數串與夥相撞錢散滿地其人卽扭夥辯論勢甚洶洶旁人爲之排解着夥帮同拾取移亦允之客曰我需此物甚急有銀一封子姑持回作抵我去卽備價來贖此銀照價尚餘十餘兩子甯不之信乎夥首爲之肯持銀而去騐之　鼎也急至客所告寓處追尋並無其人知係被騙怏怏者累日 
[皖垣官報]  
　　蕃轅牌示頴上縣知縣委候補縣陳滇榮署理准補甯城典史馮聲茂飭赴新任供職 
[蓮姬小傳]  
　　鷺汀雛妓蓮姬年纔瓜破貎等花嬌德性孤高富家郎不能以千金易其一笑以故數年茵溷尚未梳龍誠有如周茂叔听云出汚泥而不染者某生以倚馬才爲戟門揖客翩翩慘緑舉止風流生平不屑以帖括取功名嘗慨然曰大丈夫惟有汗血論功勒銘燕然山上腰懸斗大黄金印庶足吐氣揚眉耳三寸不律君烏足以銷沈壮志哉則且走并朔投某軍門麾下所有建白無不動中竅要去歲法氛起海防緊　 
要生從軍門駐厦門磨盾濡毫之暇時偕二三知已作北里游一目姬遂相傾愛花晨月夕詩酒流留生固非姬不雚姬亦一日不見生便動采蕭之感牛屢思爲在東之請而自顧囊槖蕭然夫敢出諸口姬已微窺其意一日乘鴇兒不在側語生曰我兩人情投膠漆三生石上亦可謂具有因緣君如不以葑菲見遺則紙閣蘆簾儘堪偕老否則東勞西并好事不終徒令人爲情而死耳生以客囊慳窘對姬曰鴇母以妾性木强無大奢望措得五百金卽可迎歸桃葉矣生諾之遍貸友朋得以集事適海氛漸息将從軍門移節他往遂於前月某日一棹迎歸沂江而去舊時姊妹皆艷其遇而深嘆其慧眼識人云 
[改設官員]  
　　新疆所屬庫爾喀喇鳥蘇等地方舊設粮員刻劉毅齋中丞以其於新疆行省體制未符且於地方不甚合宜因擬裁去改設同知等員聞已馳奏九重奉旨交該部議奏欽此然未卜部臣若何議定也 
[方菊圖記]  
　　淦泉軍門帥衡於廳事西蒔菊數畦每當軍政餘間偕二三知交散步　閒觀園丁灌漑驅虫拔草各適閒情王見堂因言山東某紳家有方菊一種其色正赤美其名曰将軍印以爲家禎雖戚好乞亦靳弗巽故世罕見盛稱其状戟指比勢羣詫爲異相與神馳不意今秋菊叢中有所謂蘭花菊者萌芽怒發突出三枝如扁雞冠本小末大闊如駢五六枝梗許含苞未綻時儼如緑蝴蝶虫蜒蜿其端初放　先從正面舒長瓣作長方式中如束百金錢横臥其間兩端如意頭垂下復倒捲而上圑聚成方四面縱觀　高懸一顆黄金印在其次者隨　舒展成矩小者傴僂而下復夭矯而上如龍頭瓣愈多愈聚緊結成方稜角分明天工眞奇且巧矣夫造物無心庭花獻瑞草木得氣之先者也腰懸金印其機已兆於斯可爲淦翁賀然奇葩乍現聞者思欲一見爲快因命豫對花寫照留示親舊並徵詩歌圖成用識數言於後光緒歲在癸未仲秋梁葆豫記 
[慶子筠少尉惠鰣魚楷杷]  
　　南風吹水緑差差正是江鮮欲上時着鯁漫愁多骨累霜鱗遺我富春鰣金丸香細透筠筐留飣清筵伴客嘗却笑年來吟管歰快将玉瀣潤枯腸○暗香疏影兩解白石道人自製曲也鐵沙郭桐川老人爲余繪塡詞小像景佈梅花殘雪旁立侍兒取姜句小紅低唱我吹簫意命曰暗香疏影圖卽用道人原均倚題呈諸吟壇拍正並希賜和○粉霙弄色記小梅仨屐吟携銅笛碧玉妙年袖薄籠寒那禁摘嬌軃鬘雲墮砌紛狼籍詞仙椽筆我醉也欲枕花眠氷雪借裀席香國萬籟寂羡白石老仙綺緒峯積畵圖寫出影事而今鎭堪憶分領垂虹冷趣吹尺八歌　凝碧待月卜同索笑不眠也得清姿照玉道洞天夜靜招鶴同宿證到今吾明月前身拈花悄倚幽竹珊珊佩顫青　瘦赴夢約孤山南北便老逋羽蜕千年出後漫愁吟獨曾憶年時綺習繡街走寳馬芳草嘶緑老去婆娑冷抱冬心少結苔花詩屋酣披鶴氅蹁躚舞快唱遍鐵厓新曲遲美人貽我琅玕一抹麝雲凝幅[  雙紅豆館主芷卿顧麟呈稿]  
[金陵恊賑公所募十一月分經收清單]  
　　宋胡氏求消災延壽英洋二十二元錢二千七百文殷記洋一元趙姓本洋一元錢五百文不留名本一元胡愼德堂本二元胡生洲錢五百文八詠堂沈英二元崇德愿印高王經移捐英五元東昇祥英二元信和英二元存仁堂英二元寳應無名氏英二元小洋十四角錢四百文生昌英二元廣豐英一元萬善堂英一元阮相公求平安一千文阮大姑娘英一元阮二姑娘錢五百文無名氏英三元石聚興英十元無名氏英一元周王氏錢一百文聽泉書屋英二元徐履庭英一元管申翁一元求免過齋許英一元周記英二元宋文氏英四元姚記英四元鳴記怡順錢五百文怡怡順錢三百文愛蓮堂周英一元祥順行英一元恆生西錢五百文李恆昌錢五百文信和錢五百文查信和錢五百文陳大順英一元沈崑和錢五百文瑞記行錢五百文復泰行錢五百文義利生英一元鈺盛錢五百文泰豐行錢五百文程廣興錢五百文大興産錢五百文源昌祥錢五百文仁昌錢五百文源泰和錢五百文英春和錢五百文同盛錢五百文氷興錢五百文泰和生英一元大豐英一元朱雪記募英三元錢三千文徽歙無名氏愿合家平安英五元行宫桶收錢七十六文保親堂英一元源記本一元耕讀堂陳英十四元王昌記本一元申昌桶四百文邵培之英二元峻德堂洋一元義興成洋十元吳金壽洋五元孫月亭洋五元趙榮昇洋三元端萬記洋五元何相記洋五元廖隆盛洋五元洪福泰洋二元任恆豐洋五元張瑞記洋三元雷萬順洋一元陳鴻　洋一元張恆昌洋一元龔奇煥洋一元方伯濤洋十元楊據隆洋五元無名氏錢五百文五玉堂候洋三元本一元不書氏洋二元童仲珊洋二元本四元慶成局洋十元何靜齋錢三百文李劉氏劉李氏二百文許和生羊二元汪立福求病愈洋一元銅本三元願學堂宋聞灾情求平安洋二十元敬義堂胡洋一元襄辦河運李厚庵經募桶捐洋三元錢三百三十一文無名氏錢五百文寗國府益隆興本四元傅滬記棉衣洋九十元張錫三錢五百文何曼笙本一元吳守成錢五百文童佐廷本參元洋一元敬畏主人洋七十元勉力子銅洋一元合收英洋四百十一元小洋十二角銅洋四元錢八百三十九文 
[上海北市六馬路仁濟善堂經收第二批施粥善捐清單]  
　　陳餘慶堂助庫紋銀一百兩曾百恕堂助湘紋銀一百兩沈方玉助洋三十元周明熙求病速痊助洋二十元胡承玄助洋二十元徐志巍宴客冬至酒席欵節省移助洋二十元本埠愼昌號謝客酒筵移助洋十五元朱厚道助洋十三元汪成泉求病速痊助洋十三元三元堂助洋十元退省　助洋八元吳梅亭助洋五元蒋克階助洋五元傳攀杏答陳何二君席欵移助洋五元大和興助洋五元沈惠齋助洋三元隱名陳氏助洋三元振和助洋三隱名氏助洋三元一角脩養堂助洋二元津門王少春求保平安助洋二元正茂順助洋一元振大助洋一元南游恤鄰氏助洋一元絲業會館來耕記賢號助洋一元四合寶號助規銀一兩程岷江助白米五石未義忠助白米一石本埠愼昌號助愼兩墩河東豫記助銅洋二元○以上十月廿一日起十一月廿四日止第二批樂助善士廿九户共計庫平銀一百兩湘平銀一百兩規銀一兩英洋一百八十九元一角銅洋二元白米六石煤二墩 
[上海四馬路浦灘文報局内恊賑公所經收賑捐十一月下旬清單]  
　　念二日鋭册景德鎭江佩華朱龍翔二翁交來方師猷先生募方培英堂方師猷鮑賢勷朱成文何星軫鄭席光六户各本洋一元何寶書四角程大盛黄允恭兩户各三角何寶森王連英方宗鍇方師淵方長康金家培金誥英金聲遠黄叙需俞吉人吳雲山丁漢玉胡文祥程憲章程世貞程簋候慶凱候仲銘十八户各二角方銘方煥方昭方體方錢方何方嚴方吳方徐方孔鼎孔超凡策孔簡孔柏孔琴孔鈴方兆甲兆乙兆兩兆丁兆榮兆廷兆巳方師曾何級三汪樹培黄聲騰馮肇康朱昆山黄日明黄日中林翰侯瑞清金維蕃金勛金紹金繼金榮金照金臘金利金新金甲金泉金聽金靠金冬金愛金水金燈金崇金德金堂金六仂五十四户各一角合收本洋十三元爐坯洋二元虚對開二個又交來程懷中先生募汪俊三本洋五元鈍生氏節省洋烟資二元金門何氏二元　元泰邵隆亨江豈懷張陞茂陳同茂陳燕山陳椿榮陳首得胡思誠胡在德吳尚湧吳順敬施兆根舒時林王保大立大號謙好十七户各本洋一元程吳氏張德光兩户各英洋一元胡馥齋寗立生曹永　陳耿山吳仲之胡永年戴旭泰程竹齊程志明錦興號源豐號十一户各本洋五角繼美號三角胡立順二角合收本洋三十二元英洋一元銅洋一元○催單安慶府學吳仁圃先生英洋十九元爐胚洋一元又募鎰豐厚四元吳德成一元蘇懷之九五錢三千文王滋亭吳華林劉松林不書名四户各九五錢一千文汪記九五錢六百文汪友山九五錢四百文合收英洋十一元朱南泉陳泳江二户各五角棉力人生子節省麫資一元○本日共收英洋三十三元本洋四十五元爐胚洋三元銅洋一元虚對開二個 
[上海四馬路浦灘文報局内恊賑公所經收賑捐十一月下旬清單]  
　　廿三日催單姑蘇朱榕卿善士　凌竹巖英洋兩元　康荘祥成生恆椿久張天福陳源茂五户各一元蘇州長署葛少仲翁　謝淑仙女善十兩元又募留根草廬主人一元廣大信局交來杭州心長力簿人六元大甡祥烟作交來補過子募折東讀月廬逸史還前願嘉定沈翁雲泉氏遺錢助賑浙東還心願雲泉氏古虞李翁愛棠慈谿将翁品芳七户各二角藩溪王子英古虞陳翁雪琴兩户各一角○虞陽退士募月常明舘主人一元○鋭册平湖黄祥和園吳　香翁交來周欽安翁募金竹君銅洋三元金葵園銅　兩元○本日共收英洋十八元銅洋五元小洋六角 
[上海三馬路與昌絲棧陳竹坪經募兩廣山東江寗沙州振捐棉衣十一月廿二三日第一百六十七八次清單]  
　　程萬茂木行洋二十元○合豐衣荘陳侯爭先生交來李循之善士折廣移助洋二十元又原舊棉衣二十件○三泰荳行交來昌字二千二百三册慈　念祖堂韓　助洋十元○申報館影戲負移助洋一元二角吳貽讓堂求吐血卽念洋一元○源元棧交來無名氏紋銀六錢申見規銀六錢一分二釐○古越金疉有心人代友郭福田求子洋五百元古虞心誠子求母康健妻病痊洋五十元滋蘭室邵洋一元○揚州戴姓純大善士經募昌字一千二百六十八册無名氏錢六千文吳留餘軒洋二元允元堂求放心齋勤詒堂聚星堂四户各洋一元餘慶堂荻芬居士貽謀堂王辰謀無名氏聞省齋公記無名氏八户各錢一千文雪廬舘錢九百文樂山堂敦厚堂沈二户各錢八百文合力無名氏愛田堂李致後堂助月樓李無名氏無名氏無名氏潘邦傑九户各錢五百文德鑒堂務本堂無名氏靜修堂不書名際康堂青藜堂七户各錢四百文青蓮書屋師記無名氏無名氏四户各錢三百文無名氏松茂堂丁靖波氏嚴無名士王亷泉堂松鳴堂註禮堂　義堂雲德堂卓青蓮堂李晋宸氏沈立里堂童劉麗生十三户各錢二百文以上五十户共來洋三十元○兩日共收英洋六百三十三元規銀六錢一分二厘小洋二角原舊棉衣二十件合并申明 
 
