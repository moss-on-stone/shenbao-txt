# 1905 - 275 - 4911668

 

Page 1

 
 
   
 
 

Page 2

 
 
[電傳上諭]  
　　九月十一日内閣奉上諭軍機大臣徐世昌鐵良均著加恩在西苑門内騎馬鐵良並加加恩著在紫禁城内騎馬欽此同日奉 
上諭貴州巡撫著岑春蓂署理增韞著署理湖北按察使欽此同日奉 
上諭兵部左侍郎著壽勳署理欽此同日奉 
上諭廣西巡撫著林紹年補授欽此同日奉 
上諭李經羲奏假期届滿病仍未痊懇恩開缺一摺廣西巡撫李經羲著准其開缺欽此 
[宮門抄]  
　　九月十一日召見軍機趙秉鈞 
[論僞物亂眞之害]  
　　有客造執筆人寓廬卒然而問曰天下之物眞者貴乎僞者貴乎僞竟可以亂眞乎抑眞可與僞並存乎執筆人曰惡是何言歟夫眞僞之辨自古爲嚴眞者爲天地精英所藴陳於五都之市無人不以爲珍奇僞者則反是故世貴明珠而賤魚目者以明珠眞而魚目僞也世貴美玉而賤珷瑜者以美玉眞而珷瑜僞也眞僞之所由别卽貴賤之所由分此其理固至易明此其義亦無人不知者客言及此殆有所指乎請明以敎我客躊躇有間起而言曰子之論甚當然僕仍有大惑不解者僕自鄉來申薄遊衢市見有渠渠夏屋美輪美奐詢之塗人則曰此售珠寳者也入其内則雖在白晝而錦幄密張華燈四照所陳指環首飾之類凡足以助婦女新粧者無不備晶瑩的爍耀人目睛就而察之則子所謂魚目而非明珠也子所謂珷瑜而非美玉也似此以僞亂眞宜乎顧問無人矣乃無知婦女憧憧　來浪擲金錢易此贋鼎彼購者之受愚固不足惜然煌煌巨商而爲此以僞亂眞之事母亦有所未合歟執筆人曰唯唯有間客又曰珠飾之類惟用於婦女彼貴家姬富家女之擁貲厚者合浦之珠崑山之玉明璫翠羽充仞篋衍區區僞飾固不足爲其一顧若小家碧玉針指所　偶積餘資倘購一二銀質釵釧他日卽不合時世粧猶可另易錢以别購他物今貪價　稍亷而購此贋品旣不能改製他飾一轉瞬卽不值半文錢是不啻擲黄金於　牝受虧亦殊匪輕不特此也貧家婦女偶窘迫往往以所置飾物暫付長生庫或抵押於人以濟燃肩之急使其物而眞僞顯然則受押者　易察核不致遽受其欺今旣自謂與眞無殊將來展轉質押時偶不細察必有受累之人租界中間見較廣此弊尚輕彼内地未能深知安保必無錯認因此口舌忿爭固不能免甚或爲數較巨一再糾葛竟有性命之虞吾聞西人贸易素尚誠實租界中凡遇欺騙之事如鑄造僞銀元之類一經案發中西官無不予以重懲蓋所以崇眞實而杜詐僞也今乃别出新意廣事招徠且明言質押鋪户皆可受欺是不特以之欺買客且將以之欺旁種種之人其爲害於世者寗有底止嗟乎世之作僞者誠多矣然人苦不知其僞耳旣已知之無不斥爲賤品况珠寳之所以可貴亦以爲山川藴蓄非他物所能僞爲今魚目竟可混珠珷瑜竟可混玉不亦眞僞淆而貴賤亦無定評與吾予素以質　名又承示以貴賤眞僞之辨何不大聲疾呼發爲偉論以曉無知婦女而兼以防種種弊端乎執筆人曰子言良是子姑俟之眞僞之辨實天下之公理僕亦不敢參以私見也客唯唯請退爰卽诠次問答之語如右 
[電請與日交涉處置奉天事宜]  
　　初十日北京電云盛京將軍電告政府日本在奉天所行之軍政於中國多所阻碍須速阻止至金州復州海城蓋平等處可照俄借旅順三十年之例惟須速與議妥財政等各緊要事件以免後來齟齬譯字林報 
[商部不允借外債築路]  
　　初九日北京電云鄂督張制軍與英人訂立合　借銀一千萬兩利息四釐半二十年爲期以廣東湖北湖南三省鴉片烟稅作抵并約粵漢路事須雇用英人辦理北京官塲均起而反對現已由商部飭令設法償還并定以後不能再因鐵路事而借外債譯字林報 
[英政府威海衛撤兵之意見]  
　　初九日北京電云駐華英公使覆中政府云威海衛撤兵事英國各當道已將意見聲明但　閣尚未計畫定妥譯字林報 
[北京學界電請梁使堅持廢約]  
　　昨日北京學界同人電致滬上拒約社云文明拒約社鑒同人已電請梁使堅持廢約北京學界叩（外） 
[文明拒約社第七次大會]  
　　文明拒約社于十一日二句鐘假新北門米業公所嘉榖堂開第七次特别大會先由會長馮君仰山宣布電請外務部轉電駐美梁使力爭以雪國恥之宗旨繼由王君清甫宣讀北京商學界致本社電文並演說國民堅持之意復由公忠演說會戈君朋雲及四明同鄉會周君廉生尹君鶴林次第演說布散（近） 
[挽回滬寗鐵路問題北京]  
　　滬寗鐵路廢約贖回前已奉有廷寄責成盛宣懷妥爲辦理務期贖囘自辦聞盛侍郎擬回滬後卽遵旨切實向　商銀公司開議（珠） 
[江蘇京官呈請商部代奏滬寗鐵路事]  
　　具呈江蘇京官軍機章京内閣中書尹克昌翰林院編修徐兆瑋外務部主事李審之直隸試用道姚錫元留京江蘇學生周秉清楊曾誥曹鈞黄廣徵黄時俊陳浦曹殿文趙祖望秦中行秦夏聲曹溶姚長庚劉聯科曹振中劉聯發留學日本江蘇全體留學生代表人唐演等爲寗滬鐵路糜欵太鉅贖路難期現擬補救情形并將承修大臣自認補救各條立案不准翻改以保江蘇地方懇請代奏事竊 
 
 
 

Page 3

 
 
職等查考滬甯鐵路以五百七十里之路工借三千五百萬元之外債每中里合四萬兩上下比常價每里需銀萬兩者浮逾四倍又查合同内載明五十年之内本利不還半年之内利錢不還卽以全路交與英國銀公司職等處此危險之地明知落成以後六個月之内利錢不還盛宣懷可隨時任意以江蘇地方讓交銀公司不得已公同集議認定能使總公司少侵蝕一磅江蘇人卽少還一磅早贖路一日卽早日保全江蘇地方之宗旨故僉謂居今日而欲保地方必先贖路欲謀贖路必减少借本欲减少借本必核實佔工單乃詳考合同則種種爲銀公司所束縛有决不能負此鉅欵致迫而讓地於銀公司之慮者姑約略言之（一）銀公司以九扣借而江蘇人以十數還也（二）未完路以前先付銀公司餘利五分之一即七百萬元也（三）十二年之内贖路須加百分之二又零五也（四）銀公司購料又加百分之五也以外尚有修路養路添車及股票利息總公司一切浮冐不報告之開支試問此與長江輪舟平行無大利之鐵路能於開支外尚有餘利以還此三千五百萬元五十年本利連乘之外債乎職等念身與家國之關係情急勢迫京員學界共謀自救之方盛宣懷知衆怒難犯請同鄉官翰林院侍讀學十惲毓鼎侍讀翁斌孫侍講于齊慶對衆聲明補救四欵圖緩衆頰（一）减少借欵一百萬磅（二）贖路　百分之二又零五可以不加（三）購地之二十五萬磅不續出小票（四）限三年完工以免　糜利息職等竊計照此辦法已可省江蘇人一千萬金之債負應卽呈明先行立案惟是已借入之二百五十萬磅辦不及六百里之路工按之盛宣懷原訂合同所稱最省最善之辦法實已自相矛盾除再由同鄉京員學生具呈辦理外所有現擬補救大概情形並盛宣懷自認補救四條理合先行呈請立案伏乞代奏皇太后皇上聖鑒謹呈（日） 
[湘省估修常辰鐵路長沙]  
　　探聞湘省鐵路自長沙路線分枝上逹常德至辰州直入川境與川漢鐵路相連謂之常辰鐵路前故紳龍侍郎呈由前任趙次帥奏准以湘省西南兩路水程則險灘曲折陸路則山徑崎嶇以致物産壅積五金煤礦本富每以運輸艱難無從開採該省紳等擬招股先辦常辰一路計自長沙省城歴　德而逹辰州路程不過七百里需欵約八九百萬先就本省紳商招股次及滬漢南洋如再不敷亦擬按抽榖租辦法集欵以便速辦並照湖南總公司成案准在長沙設支路公司等因曾經外商部遵旨會同議准日前湘電云該路綫已有英國工程師逐叚測量里數勘估修價約需欵八百餘萬兩之譜現湘紳已有鉅欵約及四百萬兩擬一面開工脩築一面招集股資云（閏） 
[開浚黄浦擬仍酌抽輪稅京師]  
　　開浚黄浦擬由中國自　疉經外務部與各國駐京欽使磋商現在各國已允由中國開浚已於日前簽押所需經費仍擬由行駛黄浦各輪船酌抽輪稅以資挹注聞已飭總稅務司妥議辦法矣（劍） 
[鎭郡擬照章開辦商船公會鎭江]  
　　南北運貨船隻數千大半皆冒牌洋旗以資抵禦差役需索關卡留難因此旗費遂爲外人大宗利益而地方官亦遇事愈形糾葛頃奉商部頒發商船公會草章十三條令保護航業俾樂於改掛龍旗藉省交涉現鎭地監生許金生副將胡得勝等已禀准常鎭道遵照部章開辦公會矣（定） 
[官商爭執船塢官地鎭江]  
　　荷花船塢官地經道委鮑孝先大令與源記公司立約准其承租二十年并准轉租各商約内除兩造簽字外加蓋關防以昭信守及源記轉租之日即遵原約請由道委當塲簽字詎刻下郭月樓觀察不知何故忽欲悔約擬以間接之租户改爲直接公司各股東遂紛紛爭論以爲官塲不應失信於商民云（定） 
[武昌江水暴漲武昌]  
　　荆州一帶之川水襄陽一帶之襄水入秋以來屢次暴漲聞荆州府監利公安等屬襄陽以下沿堤各州縣均遭水患恐致歉收近日武昌江水大漲竟與岸齊居民房屋亦異常危險云（文） 
[立停科試要電湖北]  
　　前因奉旨停止科試經鄂督曁李文宗專電請示兹據政務處復電照錄於下東電悉漢陽生童旣經取齊應准考試其未取齊者仍遵照停止政務處支（往） 
[丁未科舉行舉貢生員廷試紀聞京師]  
　　昨聞政府中人議及科舉停止後各項舉貢生員之未及入學堂者由本省督撫學政　優保送廷試後分别去取量予官階惟此事須至丁未科始能舉行也（顚） 
[調停五路學生武昌]  
　　鄂督自去歲由天津調來學生分撥各學堂後因省界滋事香帥曾親諭各堂約束畿輔學生喧傳各報近日各生爭競益烈以五路學堂爲甚日前五路提調劉安烈特向各生剴切勸諭并定章程數條大旨以彼此不分畛域同爲學生無所謂湖北天津勉收敬業樂羣之效云（成） 
[贛省師範學堂定期開學江西]  
　　省城高等學堂撥竟願爲師範生者六十人另設師範學堂借主考行台開辦規模頗具定於九月初一日開學由撫憲胡中丞電聘山東師範敎員丁惟篆王澤同兩君現已由魯到贑（使） 
[練兵處咨調精通軍務道府京師]  
　　聞練兵處王大臣會商現當整軍經武自應隨時考核方資振　惟本處絶少熟諳軍務之員因擬咨行各省督撫揀選精通軍律熟悉共事道府每省薦保一二員出具考語咨送本處以備差遣委用一俟定議即咨各省遵照矣（師） 
[遊學預備館開闢操塲廣東]  
　　省城遊學預備科不日開辦現聞學務處擬將粵秀書院左邊空地改爲遊學預備館操塲特札縣弔契查明分别辦理云（寒） 
 
 

Page 4

 
 
[粵督札屬籌辦防堵廣東]  
　　惠州土匪猖獗雖經陸續派令提督孫國乾等前往剿辦現聞岑督復以惠屬大兵雲集難保各匪竄擾鄰縣以致蔓延特札行博羅東莞增城龍門從化花縣清遠等縣一　認眞籌辦防堵事宜以杜擾亂而免疏虞云（冬） 
[綂領剿匪失機州]  
　　邇來太湖一帶梟匪充斥撫憲陸春帥特飭水師綂領毆陽子林副戎親率槍船駛往查緝前日在太湖某處遇梟船五艘駛入小港登岸整備迎敵副戎率令弁勇持槍追擊一轉瞬間梟黨杳無蹤影不料已繞至港口將槍船五艘悉數刧去途遇綂領復敢開槍轟擊綂領駭甚迨事後查緝梟船已不知去向矣聞此事現將通禀各大憲請示辦理（愛） 
[吉林大工藝廠將次開辦吉林]  
　　聞瑞都護設立吉林全省工藝廠自製貨物以抵制洋貨草訂章程二十四條分四十八類議招集股銀三十萬兩每股百兩計之三千股瑞都護自認五百股先爲之倡並由吉林將軍代招官欵一千五百股其餘一千五百股擬向他省招集專收華股不收洋股此事去歲卽行定議惟迄今尚示招妥　本聞擬一面先行開辦一面再行集股云（閏） 
[東省土貨到京山東]  
　　商部建造陳列所咨將東省土産陳列濟南工藝傳習所特將自製毛氈繡貨鐵器官刀花布擡布繭綢花縐及益都之熟羅寗綢臨清之毛布毛氈德州之草帽等一律開單裝箱於上月中由農工商務局文案吳友石押送北京刻下已禀部交納矣（藏） 
[土膏局僱輪運土湖北]  
　　十八省膏捐總辦柯遜菴中丞現已僱用敦仁華安兩小輪由宜昌常川來往漢口九江裝運已完綂捐之十藥送　指　處所蓋遵照奏定章程辦理也（成） 
[長元吳三縣禀牘蘇州（爲請酌定櫃收洋價及搭解長元並忙銀改收庫平銀事）]  
　　敬禀章竊查縣中征收錢糧或洋或錢聽民自便洋價漲落按照通足制錢兌　核算逐日懸示櫃前俾錢洋並納兩無軒輊以示大公而杜趨　惟近來制錢缺乏各錢莊所定銀串市價或以空盤出票作數或以攙雜砂殻小錢兌價作爲市價而每千重六斤四兩之制錢價值早爲市　所無以致市儈任意高下縣中征收錢糧暗受巨虧去歲九月曾經禀明各憲查照寳蘇局官鑄錢文兌價逐日牌示櫃前在案已經一年官民稱便尚無異議近因銅元鼓鑄日多各處放價爭銷每洋一元官兌銅元一千文民間兌一千零五零十不等致與寳蘇局兌價相去七十餘文兹又奉憲諭札飭完納錢糧搭收銅元三成各紳户猶以爲未足意欲全完銅元前月二十六日在元妙觀聚集百數十人搭臺演說以卑職等抑短洋價浮收錢糧蠱惑衆聽何該紳户之不相諒至於此極耶然卑職等究竟浮收與否近在咫尺定必仰邀洞鑒無須上瀆憲聰但自立憲之議與人心浮動卑職等有不能不預爲陳請者查各紳户本年應完上忙銀兩尚未分文破白若仍照寳蘇局現定官價每洋兌九百三十文勢必遷延觀望不肯完納若令全完銅元或竟照銅元市價就現在而論每洋兌一千零五零十將來銅元愈出愈多以洋易錢價必愈漲愈鉅設或每洋一元漲至一千一三百文不特辦公經費無著深恐征錢二千文不敷　庫平銀一兩蘇省每歲地漕正耗等項約計不下一百五六十萬兩彼時正供有缺關繫甚大又將何以補救此則該紳户等未嘗籌及公家而祗知自便私圖也卑職　忝膺民社稔知時勢艱難民情困苦斷不敢稍存私見亦不敢遷就誤公仰懇憲臺通盤籌劃或飭令全收銅元或仍搭收三成酌定以洋易錢價頒發下縣以示限制卑職等遵照辦理庶足以釋羣疑而免藉口時已九月正起徵下忙之時應請迅賜批示祗遵再釐稅奉諭搭收五成銅元總局已准搭解錢糧搭收三成藩庫是否一體搭解迄尚未奉行知並懇速賜明示俾有遵循否則卑職等所收銅元再易銀上庫此中虧耗更鉅益令賠不勝賠抑卑職等更有請者法歴久則當變變則通忙銀折收制錢此舊章也現旣制錢罕見似可毋須折收錢文擬請仿照浙江辦法每征忙銀一兩竟令完繳庫平銀一兩至賠欵二百文合完銀若干並提欵五分四分三分仍照數隨征帶收此外解費以及書辦查造册串紙張辛工一應攤捐雜欵並縣中常年經費每兩酌收錢若干請憲臺照會各紳集議禀復核定具奏上有益於國課下無損於民生即卑職等亦可藉免浮收之誚一轉移而數善兼收唯集議核定在在需時斷非今年所能猝辦如憲臺以爲可行請自光緒二十二年上忙起征爲始再行更章辦理卑職等爲通籌大局起見不揣冐昧肅泐禀陳恭請勛安（榮） 
[英副領事德爲門君致關讞員函（爲請申明會匪羽黨實據並訂復訊事）]  
　　逕復者接展來函以豐茂控陳洵谷一案陳旣將欠付清了結則在押之魏應生應卽送縣以符前言等因准此　此案曩者上海縣移堤時本副領事當以事關重要應查明實在方能解辦卽經函請轉詢汪大令該匪會係何名目潛謀何事有無起出票布眞憑後准復函祇抄奈有式樣一纸何能作爲魏應生羽黨之實憑耶本副領事現請汪大令表明可作魏應生確係羽黨之理註爲見示再行定奪用特復祈貴分府查明煩爲轉逹爲荷此頌日祉再啓者本副領事兹擬將魏應生於禮拜三即十三日早堂帶案核辦除飭知捕房外應請迅賜　請江大令於是日將可作羽黨之理見　又及（誰） 
[淡水安平兩輪互撞]  
　　昨晨七點半鐘淡水與安平兩輪互撞於吳淞　距黑點一英里之地安平欲駛過淡水之右舷誤觸淡水之鐵錨扭結不解蒸汽筒螺旋軸及　貨部　均受損傷淡水右面計傷二穴受損較重兩船乃駛回上海修理譯字林報 
[日人欵待英水師弁兵]  
　　　十日東京電云欵待英國水軍士官之儀節日昨午後已在神户舉行美國　康新船主舉觴賀英日之交誼藍衣隊亦經日人欵待到者計有七百餘人譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌餉局總辦信任内戚被累漢口]  
　　漢口籌餉局楊吉逢太守因信任内戚徐懋修徐雅三致被虧欠公欵經人告發業由上憲委員查明俟楊赶籌賠欵以寢其事（發） 
[青年會創設政治學補習班]  
　　上海中國青年會夜館向設文藝實業諸科以餉學者兹鑒於日俄立憲專制之效果復添設政治專科補習班敦請嚴又陵先生演講政治科學以爲立憲國民之預備用官話口授參考書則中西文並用并增設學額以冀敎育普及所有該會事例略錄於下演說所在北京路十五號中國青年會演說時期定於九月十五日禮拜五晚八點鐘開講爲第一會演說以後每逢禮拜五晚開會至第八會講畢入場劵每人一紙納費二元惟本會會友則减取一元願入班者速臨本會事務所報名購取附錄政治入門講義（第一會講義）歴史政治兩學之相關（第二會）釋國家釋政府論國家爲有機生物分析各體政制之異（第三會）何謂文明何謂國家思想宗法社會宗敎政府國家與宗敎之相關（第四會）論地方自治之制各種政制地方自治權力不同（第五會）論自由政治自由何義有責政府與無責政府相異何如國民所享自由與國勢之安危有比例（第六會）論立憲）德政家有兵政府刑政府商政府警察政府文敎政府之名詞何義（第七會）自治衆治獨治從衆果公理否代表之制始於何時古國家何以無代表代表與自治是一是二（第八會）論議院君主民主俗解有不可用者立法行法司法三權分立何說議院不止立法宰相不止行法何以明之立憲士室所以不傾者何理會通八次講義得立政大例十二條（奭） 
[滬江官事]  
　　製造局總辦魏觀察允恭特授嘉定縣知縣熊小魯大令前任川沙廳同知陳桓士司馬閔行釐卡委員候補知縣金籛孫明府兆蕃江蘇補用縣丞丁笏臣二尹縉昌新海防同知秦錦泉司馬錫鎭法公堂讞員陳楚生大令曾培本縣縣丞沈鴻孫二尹恩湛昨日均至縣署拜會○江蘇候補知縣壽省三明府慶慈刻由崇明勘災回滬昨日到道縣兩署禀知銷差（近） 
[諭備秋操]  
　　兼署參府殷岐山守戎近日接奉江南提憲楊鏡岩軍門札諭略謂本年秋操所有提標五營改在南黄浦之毛竹港會操每哨各師船十艘所有從前舊式之　悉行革除綂改新法云（近） 
[觀察逝世]  
　　浙江粮道　吾山觀察自交缷後其公館在垃圾橋正修里不意前晚因病逝世公子輩　於今日申刻大殮（近） 
[加勇防範軍火棧]  
　　製造局對浦之軍火棧駐防都司李萬青公舘於初六夜被盜報縣勘緝各情迭紀本報兹悉總辦魏觀察以事關軍火重地昨日故飭砲隊營幫帶張千戎在營挑選精壯勇丁四十名加派前往俾查防範（欣） 
[商借匠目]  
　　四川駐滬委員羅觀察商請滬南製造局總辦魏觀察借用機器匠一名赴川安設機器昨經觀察查得廠中匠目羅源九熟悉幹練堪以派遣當傳該匠目面諭一切預備前往（欣） 
[發所擇配]  
　　濟良所帮辦女董薛姑娘昨至公廨禀稱奉押所中之女子金福香金保初張寳林張添才周珠鳳等五口意圖乘間逃逸幸經覺察未果兹特帶案請訊等情孫明府訊之金等五人俱供係聽寳仙指使明府商之德爲門君判將金等五人改發棲流所擇配德君允之（見） 
[小工壓斃]  
　　某小工昨在東洋公司碼頭工作見貨包纍纍意割破竊物詎料被壓斃命由捕馳報捕房飭　地保報堂棺殮 
[繳契完案]  
　　印度人柯東人在青泥窪向日人租地一方執有租契後有華人趙桂生轉租造屋言明每年租洋六百四十元先付定洋四十元卽將日人所給租契交執詎趙後因通盤核計無利可圖向柯悔　柯卽向趙索還租契趙欲索還定洋彼此各不相下刻緣兩造均在申地日前投廨控追關司准詞於昨日將趙提案原被申訴前情孫明府判趙將契繳出還柯免追定洋了案（見） 
[草房失火]  
　　昨日午刻新閘橋浜北草棚中因焚燒級錠失愼延燒艸屋百間救火會西人驅皮帶車往救奈該處在租界之外並無自來水龍頭後經各西人用斧砍斷火道始息聞某姓失去小孩三口云已葬身火窟誠可慘也（見） 
[僞造鈔票案訂期會訊]  
　　僞造正金銀行鈔票之馬士良姚金桂周根寳被包探趙銀河拿獲奉飭押候解辦已志本報昨早捕房將案解廨襄讞孫耳三明府商之英副領事德爲門君以事關僞票非詳加推鞫不足以成信讞諭將馬等仍交捕房還押訂期會訊（見） 
[上海縣案]  
　　伏誅盜魁高東山之同黨周春山由縣拿獲訊認夥劫崑山及洞庭東山兩當鋪一案刻奉蘇撫陸春帥札飭蘇松兩府檢查各卷周曾犯劫八次復札本縣汪大令於前晚提出嚴訊周仍供認崑山東山兩案餘稱不知大令喝掌頰一百五十下並跪鏈踏扛周仍熬刑不吐大令判還禁再訊○警察東局函解路攫郁阿祥衣服銅元之彭三保並身畔搜出之刺刀一柄到縣請訊郁供前晚黄昏行經小東門外吊橋實被流氓十餘人攫去布夾襖一件銅元六十餘枚又復跟人城内小的呼救始由巡士拘獲此人餘均脫逃求請訊辦彭供在虹橋南做洋鏡生意前晚到小東門外遇甲乙等三人奪郁衣服刺刀乃係甲物大令判彭責三百板押候懲辦刺刀儲庫○汪大令訪得浦東二十四圖沿堤塘田被陸念劬串同地販盜賣並將塘河塡塞有碍農田水利昨日飭提舊保葛月樓訊究葛供該處塘田於二十四年由吳姓赴升科局報升近已賣於通和洋行塘河係許月堂塡塞大令判押候查明訊奪（近） 
[各局案由]  
　　羅子卿前日行經大南門外突遇流丐小阿四及阿　等攔住拆梢由賣牛肉之花芝香相勸而散事後羅訴知是處中塘橋水卡砲艇哨弁唐某派勇往拿若輩早已逃去祗將花　交二十三七鋪巡局請究汪二尹判花賠洋六元償羅失物並限令幫同將流丐扭局究辦○停泊南市洞庭山碼頭之鮮船户金子祥金阿大扭流氓李根發至工程局控被糾黨到船攫　洋五十元等情昨經帮審黄二尹訊明屬實判責三賞板押交同黨並所搶洋銀旋由金鳳樓茶舘主投案具保並願將洋交案二尹准從寛保去○南市寳成水菓行夥某甲扭販客王金初至工程局控追欠洋亦由黄二尹訊供限三日内交保理處○北市某牛肉莊用騾車裝運牛肉至新馬路關橋喚渡欲赴浦江俄兵艦交缷華捕查無車照拘入工程局捐照核奪（欣） 
[英美公廨早堂案]  
　　新署西班房庖人羌阿四以源順莊僞票銀六十兩至老閘久大布店騙布一百三十六疋經久大投報捕房飭探拘獲已詳昨報昨日早堂包探沈阿炳將羌解廨請訊並在萃昌當吊到原贜原告遣夥俞鶴生投案請領并聲訴前情襄讞孫明府勃然震怒詰羌在廨所執何役羌供在西班房充當送飯替工甫經三日布係小的之弟漢臣與王金泉串取囑小的出塲介紹明 
 
 

Page 10

 
 
府與德爲門君互商之下判責五百板發押西牢一年並出票提王金泉羌漢臣到案嚴究起案之布著原告領去○翁子欣前晚在寳善街被陸阿福攫去銅角小洋昨經包探竇如海將陸解訊中西官判枷號一月○高易公舘繙譯徐紫峯偕成衣趙起林控張阿寳不許起林做工攫去熨斗等情質之阿寳供因起林搶奪生意故向理論明府以生意須聽主顧自便何得行凶判責一百板以儆○捕解違章鬻拳之湯和德請究官判管押三天○劉榮登控李四卿騙衣請究判責三百板押三月○范福其竊史子卿等五家東洋車衣飾各物由探解究判責三百板押三月○捕解違章在租界内　銷發財票之李林叔請究中西官訊得已押捕房三天從寛開釋○煤炭店執事沈寳洪控店夥符炳廷竊洋五十三元送究符供此事　受湯姓之愚沈供現已有人出勸東人尚欲用渠作事明府判責手心二百下押七天○會德豐洋行控駁船婦張周氏收買该行小輪船之煤斤由水巡捕房解究奉判補提人証在　昨由包探陸阿九將氏及小輪船生火夫蔡合司械人吳水竇沙劉炳等四人請訊明府逐加研訊判蔡枷一月押　廨三月餘三人無干省釋張周氏不應究辦姑念　孕從寛斥釋○捕解在途曳客之流妓蔡金鳳到案經關司馬訊得該妓有夫判交濟良所寄養俟傳其夫蔡金惠具領在案昨蔡投案求領濟良所女帮董薛姑娘將金鳳送案蔡稱憑煤娶金鳳爲妻不圖被岳父誘出送入烟花且在鄞縣涉訟有案其時金鳳在堂大放悲聲不願隨夫回去明府勸導不聽善改發棲流所稱願老死濟良所中因判仍交濟良所由　再奪（見） 
[法租界公堂案]  
　　　沈氏控英界望平街松筠樓箋扇店主李裕隆誘匿伊子奉訊將李押候補提王渭川復核在案昨日李子仲英偕王投案遞禀聲稱沈氏之子阿福由王交與父親送還其母該氏借端尋釁糾同男婦蜂擁至家兇毆父妾並將父扭入捕房朦控求察王渭川供阿福實已交李領回送與其母大令准李交保俟下期傳同原告復訊○甘吉昌控螟蛉子桂生違忤經族長甘兆鴻等以吉昌納妾生子故欲借端驅逐桂生當向秉公理勸分給家資吉昌不允赴蘇臬上控大令得悉著將桂生提入捕房收押在案昨日甘兆鴻等偕桂生之妻投案禀稱桂生有病求准交保出外醫治大令謂此案業已上控未便交保著送仁濟醫館療治○安平輪船買辦楊根培禀貨艙内裝有棉花由天津駛至烟臺被茶房虞寳連竊去五十餘包抵埠查悉拘案請追虞供出洋一元向管艙人買得棉花數十斤不敢偷竊大令著押候傳到管艙人質訊核辦○福記玻璃店主楊友梅禀螟蛉弟芷香原姓高氏三歲時由父領養後因不務正業驅逐出外邇緣屢次纒擾曾請公堂備案前晚又將火油澆入屋内希圖縱火當場拿獲送請懲辦質之芷香一味支吾大令判責二百板著具結不准再向滋擾○倪雪卿禀踏布坊夥胡夏桂串同漂白坊夥陳春發竊取色布數十疋值洋四十餘元拘案請追胡夏桂供布被陳妻取去大令著押交陳妻到案追償○英廨移送大羅洋行控馬夫朱長福袁長根竊取馬料昨日提訊朱袁同供爲小馬夫此事係大馬夫阿福所爲大令著押候提判阿福再核○積竊張阿三上期爲包探拘獲解究因適患病尚未定斷昨日解案請示中西官騐明患病屬實飭送仁濟醫館療治愈後責四百板（居 
[美租界捕房事]  
　　沈福生投捕房報稱在百老匯路三百五十三號脚踏車行内爲夥有二百三十六號印捕來租脚踏車不允突被踢傷請究捕頭著沈俟下午四點鐘該捕調差時指　面貌再行核辦○某洋人飲酒過醉倒臥百老匯路由一百十二號印捕帶入捕房押候酒醒釋放（古） 
[更正誤字]  
　　初一日紀泰興令認眞興學一節所有泰字均誤作嘉字未經校正爰爲更正　此 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
