# 1891 - 71 - 4906430

 

Page 1

 
 
[恭印光緒十六年諭旨告成]  
　　本舘除歴日將諭旨敬鐘錄諸報簡外每屈一歲復排印成本俾薄海内外咸得綸綍恭　兹巳將光緒十六年諭旨耕成印以佳紙釘爲二巨册祇收工料洋銀一角五分有欲瞻仰訐謨者請至上海三馬路申昌書室及各埠申昌曁售報人處購取可也 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁圖成增補角山樓先正事略新印瞿子冶先生墨寶五　蘭竹屏八角巿裱加七角○本齋種類繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘隔　又設分局在二馬路横街三層樓紅墻洋房内此佈 
[令以因利而易行論]  
　　昨報載三山春雨一則述及福建近來整頓圜法經府廳縣會詳出示諭令各錢鋪於二月初一日起換出足支大錢新票其舊票限令正月内收回民間不得行使至今年二月初一日起各錢鋪果出新票民間紛紛將舊票支換新票或搭換小洋俱從其便業已一律通行當鋪均用新票卽店鋪一切買賣舊票俱不行用約每新票一千可換舊票一元之譜閩侯兩邑尊又慮錢鋪壟斷故意增减銀價疉出告示諄諄曉諭云云夫此舉早已見諸前報竊恐以舊易新紛紜更變未免諸多周折或有議其未便者而孰意令出惟行竟爾風行草偃其疾如此夫福省之圜法其壞久矣所謂舊票者向來之所通用亦猶蘇垣小錢莊之竹簽也每開一鋪必出票以行用兌錢者以現銀現洋換去票紙設或藏之日久尚未用出則出票之店突然閉歇執有票紙者皆無從支錢直與誑騙搶奪無異此　弊端寶宜一律禁止非僅使之以舊易新而已也今所以易新者盖其票尚可支錢非全乎誑騙者比不過所支之錢多不足串民間以銀易票以票換錢一轉移間而陰爲虧耗者已不少故去年閩省各憲特令購辦小洋運往閩巿行使而悉禁其票其初民間行使小洋者尚有以爲未便無何而漸行漸慣乃知前之所以以銀易票者爲其取携之便也一兩銀易錢一千五六百持之手中頗爲笨重易取票紙則輕而易舉而孰意以銀易票竟爲大險之事一或上當直不啻投銀於水中今大憲爲民設法補救禁止票紙則取擕仍苦不便因令行用小洋以銀一兩換小洋其爲四開者不過六七枚其爲八開者亦不過十餘枚卽爲十六開亦僅二三十枚一手所可握以視大錢一千五六百文則輕重懸殊矣以視票紙則雖稍重而重究亦無多且小洋卽係現錢與票紙之須防脫空者大不同矣今行新票之法新票之與舊票本屬無異可以聽之其行票之數家必係稳實可靠則卽不換新票亦可無妨而不知旣行新令則票亦必易之以新庶幾前此之陋俗惡習一掃而空除舊而布新乃足以取信於人凡若此者皆民之所利者也孔子云因民之所利而利之斯不亦惠而不費乎當輔者蓋知之稔矣夫曰子罕言利似乎利之一道聖人所不語然利之爲用大矣哉周易爲聖人之書而利亦店四德之内吾則以爲惟聖人乃可以言利利之所以爲天下害者正以非聖人而言之也小民不知放利而行見利不能思義因此而藴利生孽身爲怨府而利乃爲君子所弗齒然天下之大古今之遠又誰不終其身於利之中者彼心中孶孶爲利而口中絶不一言以是爲欺世而盜名者吾不取焉故善爲政者莫大於因利順其勢而利導之治天下如烹小鮮彼老莊之言非盡疎狂而無徵也語曰民可使由之不可使知之夫所謂使由之非盡出於威脅刑驅也亦非出於術取智誘也明明爲可取之利而民間或不以爲利而反以爲害斯令不能行矣若灼然共知其爲利則趨之若鶩惟恐不及誰復有疑而阻之者故南面者之爲治也不患令之不行惟患令之不利於行不利於行則有疑之者矣疑斯阻阻斯梗至於令出而有所梗則不但不可行而且不能行此聖人之所懼也體貼入微而適如乎民心之所欲得民視上之令咸歡欣鼓舞以爲先得我心如此而令猶不行者未之有也近來圜法之壞亦不止福建一省而福建實爲尤甚去年大行鑄錢欲期巿面錢多藉資周轉乃廣東所鑄之錢最妙而問其價則每千需銀一兩福建鑄錢亦有每兩銀鑄成錢一千五百文者而爐火工匠之費皆須外貼此外各省則更不必言有數省大憲知其難而奏請停止由是而鑄錢之利仍未能大利乎民轉不若閩省行用小洋之法足以救空票之弊而人尚多樂從吾故曰令莫善於因利苟能推而廣之則民之所利在乎通商而輪船招商局之設易焉矣民之所利在傳信而電報局之辦捷焉矣更推之於開礦務置鐵路無非民所稱爲例利者更何疑阻之有區區整頓圜法一節不過其嚆矢焉耳 
[杏苑春光]  
　　蒙古王公等年班朝賀來京除循例賞給綢縀數百卷外並加給鹽米川資旅費計實銀一萬一千八百餘兩例由户部銀庫照數發交理藩院分放各王公等支領倘部庫尚未發給而蒙古王公回旗在卽未便延宕照章先由理藩院銀庫如數墊放俟部欵領到再行歸楚刻由理藩院造具各蒙古正公等應得各欵數目分斷咨付户部查核開放我朝優眷藩屬洵乎誼美恩明矣○兵部示傅所有光緒十六年十二月分在部投供之候補差官凱齡歐陽宣陳鑫張乃烈務於正月廿六日親身赴部騐到勿悮○廂白旗署護軍統領尚仲勉副都統昌懋訂期正月廿六日辰刻在地安門内五龍亭正黄旗侍衛教塲揀選護軍校二缺藍翎長一缺並挑補頭二三四五六七甲喇護軍缺除傳知應揀應挑人等於是日黎明前往預備外復咨請稽察營務兩侍御屆時會同揀挑○李傅相以前廣東布政使龔方伯易圖以順直被灾過鉅災民飢寒交迫慘不堪言自行湊捐新製相衣一萬件寄次津局歸入冬賑散放慷慨好善有裨民生雖據稱不敢仰邀獎叙未便没其向善之忱援照前河督成孚等開復原銜翎枝成案擬將前布政使龔易圖原銜翎枝開復請旨恩施正月廿三日奉硃批龔易圖着賞還原銜翎枝欽此○中正殿管喇嘛印務處爲移會事案照本年正月廿九日雍和宫喇嘛衆等唪洞里經演跳布札送巴答禮例應由侍衛處奏派散秩大臣一員是日前往拈香聽經並應派侍衛二十員前往預備捧茶供茶等禮相應移會貴侍衛處查照赶將應行辦理之處分别奏派○廂監蒙副叅領文華病故所出副叅領缺有管轄全甲各佐領稽祭公事兵餉之責自應先行派署經本管榮仲 
 
 

Page 2

 
 
華都統諭派印務章京兼公中佐領景瑞暫署七甲副叅領其景瑞印務章京委令委印務章京松濤暫行接署○吏部示傳所有正月分月官通判鄭萬知縣王儒章劉鳳綸桂秀胡玉瀛補行騐看十二月分月官知縣蕭德驥共六員相應傳令該員等於正月廿八日黎明赴上諭館試畢同佐雜何福璋並補行騐看佐雜閻福保孫效琛於是日已刻赴午門前騐看再閻福保孫效琛應令取具六品以上同鄉京官印結識認毋違○國史舘示傳准吏部送到漢謄錄黄脩礽儀良等知悉限於二月初三日親身赴館騐到勿違○管理太常寺事務禮部尚書宗室崑岡等謹奏爲題派事案查祀典内每歲春秋祭雙忠祠欽天監擇日例由臣寺題派散秩大臣屆期往祭歴經循辦在案今光緒十七年二月初五日春祭雙忠祠例派散秩大臣一人主祭准侍衛處送到銜名臣寺循例恭繕進呈俟命下之日再由臣寺知照屆期往祭伏乞聖鑒訓示謹此題奏正月廿五日奉旨遣散秩大臣一等侯立瑞欽此○吏部考功司内自正月廿一日起至廿五日止封閉堂門辦理京察事務循例將滿漢官及科房書吏分爲内外兩簾所有六部九卿十三科道衙門保送一二等曁三四等官員歴俸深淺差使何如一一造具册案於五日内查核明晣以待定期傅示過堂○京南人某甲日在街頭擊柝賣油勤儉自持囊資稍裕生有一子年已十五齡矣一日欲穿新藍布衫出遊甲恐染汚泥再三欄阻子忿甚竟於晚間吞服紫霞膏毒發身死甲悔之無及惟有飲泣吞聲而已○某日之晚正陽門西月墻某荷包鋪學徒　姓睡醒時見有賊五六人由天窓縋下持刀禁勿聲張學徒大言曰任爾砍斃終須喊知掌櫃好漢子不受鼠輩迫脅也賊見其年幼胆大且掌櫃店夥俱己聞聲而起遂仍由天窻逸去轉入左鄰某荷包店將所有貨物竊取一空幸銀錢櫃鎖鑰甚嚴未經撬壞云○石頭胡同南口外源發湧烟錢鋪閉門逃逸經差役拿獲掌櫃某甲解交中正司收押候訊旋卽派差解往中城由滿漢侍御訊出虧空情由諭限二十日内措足銀錢開發一切○客有自京西北來者云昌平州一帶刦案疉出屢經官署緝拿迄未弋獲目下行路者咸有戒心不敢踽踽獨行致罹不測之禍云 
[恩隆賜饌]  
　　年例仲春朔恭請倭車庫於堂子奉安圓殿立杆大祀皇上率王大臣敬詣坤寗宫恭食神胙本年仲春朔適值社稷壇前期齋戒期内改於初四日先期奏事處繕單具奏奉旨派出二月初四日坤寗宫吃肉王大臣和碩禮親王世鐸科爾沁博多勒噶臺親王伯彦訥謨祜親王銜多羅克勤郡王晉祺多羅慶郡王奕劻喀拉喀親王那彦圖奈曼郡王瑪什巴圖爾郡銜多羅貝勒載瀅郡王銜多羅貝勒載濂郡王銜多羅貝勒載漪多羅貝勒載澍喀爾沁貝勒熙凌阿貝勒銜固山貝子奕謨固山貝子溥倫奉恩輔國公載澤不入八分輔國公載瀾科爾沁輔國公那蘇圖科爾沁輔國公温都蘇固倫額駙符珍和碩額駙扎拉豐阿鎭國將軍載津鎭國將軍載瀛科爾沁頭等臺吉博迪蘇武英殿大學士額勒和布體仁閣大學士張之萬兵部尚書許庚身刑部尚書孫毓汶東閣大學士恩承恊辦大學士户部尚書福錕協辦大學士吏部尚書徐桐吏部尚書麟書户部尚書翁同龢禮部尚書崑岡禮部尚書李鴻藻兵部尚書烏拉喜崇阿工部尚書熙敬工部尚書祁世長理藩院尚書松森都察院左都御史孫家鼐恭親王　賞肉一盤大學士寶鋆賞糕一盤 
[甄别攺期]  
　　金陵鍾山尊經兩書院向例定於二月初二日舉行甄别計自承平後數十載於兹矣今年制府沈仲帥因念寒士生涯大半仰資膏火閱卷一節擬不假手於候補各員特延一名手認眞校閱以革弊端而鼓士氣倘仍循舊例則兩書院纍纍數千卷恐旬日間殊難畢事且未能從容經閱何以拔擢眞才仲帥遂改於正月十八日舉行甄别均在下江考棚扃門課試鍾山應課者約一千數百人尊經應課者約七八百人大江南北濟濟英才一時酣戰文壇各爭勝負眞有無譁戰士銜枚勇下筆春蠶食葉聲氣象鍾山題賢者亦樂此乎至沼曰靈沼尊經題賢者亦有此樂乎至樂以天下詩題蓮燈無燼玉堂紅得堂字所延請閱卷者聞係浙西名手朱桂卿太史也 
[百日祭奠]  
　　沈仲帥之德配嚴夫人靈輀暫安於金陵水西門外莫愁湖至正月廿二日值百日期滿闔屬文武各員均謹具滿漢祭席並整豬整羊親詣靈前祭奠是日黎明司道諸大憲曁首府兩縣均先期至莫愁湖伺迓俟帥駕到後始各易素服排班叩奠聞蔡奠者各班約共一百餘員如嚴夫人者生榮死哀其庶幾無媿矣乎 
[賊有賊智]  
　　蘇州淸嘉坊王宅主人經營於外惟留婦繻在家一日薄暮時忽有一客衣履鮮美貿貿然來自云旅居湫隘容膝難安稔知宅上廣厦連雲不知能許鯫生千萬買隣藉慰遷喬之願乎主婦辭以詰朝相見客曰今日竭誠而至容一縱觀倘許入室升堂則翌日再行訂定可也主婦厭其絮聒遂下李斯逐客令及客去回視室中則水烟袋古銅鼎皆巳不翼而飛方知此人殆搜粟都尉摸金太尉之流非眞欲賃伯鸞之廡者諺云賊有賊智信然 
[八閩試士]  
　　閩侯兩邑文風爲閩省之冠每縣童子軍約有二三千人去冬本擬舉行縣試因貴沈兩星使到閩查辦事件縣尊備辦供張未暇評衡文藝近奉學憲牌催甚緊閩縣王吉人大令侯官陳麗生大令遂於本月初二日在貢院扃門考試先期出示曉諭各文童在本學明倫堂取保畫結一時佩　佩　之儔相與躡屩擔簦而至麗文坊一帶民居皆出帖召租作爲考寓稅駕其中者幾至在坑滿坑在谷滿谷云 
[閩中官報]  
　　署興糧通判徐星鈐署安溪縣郭文泰俱卸事禀到巡檢羅光鼐自京禀到知縣高士俊禀因病辭讞局帮審差同知黄樹銓禀明奉委發審局差同知周士榮奉委北溪稅局南安縣典史馬維权禀辭赴任副將唐有德禀謝帮帶全福右營練兵事知縣盧紹昌禀赴長樂縣帮審丁憂沈尚煐禀辭回籍守制巡檢傅學釗未入李庶仁府司獄邢旭華俱自京禀到福寗右營遊擊廖文景晉京引見禀　漳州欽侯名貴自京引見禀到委署臺灣北路右營遊擊劉有富禀辭赴任福甯鎭統領長門各營曹仁祥軍門現自京旋制軍檄令回任并接辦統領前代理該篆洪總兵永安業已卸事仍舊管帶長門砲隊云 
[江西官報]  
　　吉安府許道培義甯茶稅局阮貞瑞前南城縣任國銓俱來省卽用縣許文泳由蘇浙賑捐獎加同知升銜南昌府照磨毛鼎知縣邢景彬楊炤姚學濂左壽崇俱辦春季禮樂局袁州府費孝珍吉安通判劉朝墀永新縣羅大冕進賢縣祁友觀樂平縣吳錫純俱夾省蕭錦芬王愼猷趙銳俱稟謝拔委本班一次同知賀紹牽起服姚慶恩拔委一次鄭德凝委往宿松黄梅德化三縣會修同仁堤工張瓊拔委本班一次浮梁縣任玉琛來省竇敏樹拔委一次准補義寗八疉司鄭先琛卸署安遠板石司事回省謝飭知 
[潯江絃韻]  
　　濂溪書院經九江府鮑伯熙太守示期二月初二日甄别已紀前報兹悉是日黎明時太守詣考棚升坐公案　名給卷旋卽扃門出題並牌示限酉刻交卷不許繼燭以杜鎗替等弊一時各生童仰體憲意精心結撰不敢越矩犯規無譁戰士銜枚勇下筆春蠶食葉聲此情此境彷彿似之生題孔子曰益者三友兩章詩題春風新自海邊來得風字童題不如學也子曰君子謀道詩題紫蝶黄蜂俱有情得情字○大碼頭河街有小烟館規模狹陋入其中者都係鵠面鶉衣之輩初一日有某甲正在吞雲吐霧偶因細故與店主忿爭舌劍唇鎗兩不相下甲乘店主不備驀將所有烟鎗盡行搶去店主出外追尋甲己杳如黄鶴連日該烟館竟不開門欲作烟霞供養得皆躑躅門前饞涎流唇外寸許甲誠惡作劇者○倉巷内有隙地一方日前有一繩妓懸一巨索高逾丈餘飛行其上如履平地俄又作飛燕凌風舞身輕欲舉觀者無不爲之傾倒時有老翁約七旬許逐隊觀之喝采未畢被衆擁擠樸地昏迷半晌始甦衆尚代爲吃驚而翁惟欣然曰老夫於此興復不淺或謂 
 
 

Page 3

 
 
年旣耄老不應尚有童心翁乃相視而笑緩步而去杳不知其究竟一 
[錢江柳色]  
　　前紀書院甄别日期兹悉正月廿八旦七點鐘撫憲松中丞藩司許方伯臬憲龔廉訪先後至學院考棚杭府李太守仍在頭門排列點名牌每牌二十名約齊序進當時天氣晴明並無擁擠喧譁情事敷文其九百餘卷崇文典敷文相若紫陽八百餘卷考棚坐號不敷後至者幾無容足地故甬道兩旁亦設考桌考凳至午初天忽微雨急將桌凳運至大堂川堂及儀門下人聲嘈雜石印書抛棄滿路旣經雨打又被踐踏字蹟模糊不能辨認向所恃爲枕中秘者至此盡無所恃幾如學語嬰兒覓母不得號眺欲死迨掃場己二砲將盡矣所有題目列左敷文題知及之仁能守之莊以涖之龍池柳色雨中深得中字崇文題朝於天子曰述職述職者述所職也無非事者聖恩前後三持節得持字紫惕題子張曰何謂五美至而不猛乎鸚邊風暖如人語得如字○詁經精舍甄别崧　　定於二月初六日考試崇海堂定於初八日考試均在院點名散卷故孝廉卷數較各院尤多約有一千餘卷云○諄售橋某甲稅屋於南河下日以販魚爲業山散後至鳳仙樓茶肆領略玉川風味輙將靑銅細數計本利若干或糴米或買柴或爲明日販魚計適逢月底房主收取租金其妻囑六歲之子任茶店覓父甲卽以房租五百文令子持歸不料路經河下爲匪類攫去其子急歸告母四路尋覓巳杳不知其所之矣　類誠狡獪不測哉 
[宜昌客述]  
　　某棧託船户在蜀中代買民女二口以供役使隨於晚間失去到處尋覓影響全無大約原係拐來此次又被拐去矣○每歲新正匪徒必設攤於河下蓆街誘人聚賭傾其腰槖甚至剥取衣服以償然一過元宵地方官卽　申禁令不知今歲何以竟公然玩法至新正下浣依然牌骰聲喧一日東湖縣許明府查知派差往緝當塲拘獲數人笞之枷之以昭烟戒○宜昌向不産米人家日食多仰給於三湘七澤間船少則價昂船多則價貶歴來如此民皆相與安之去冬米船來者甚稀是以新正以來每石陡漲數百文近日上熟者傳至錢四千一二百文中下者亦須三千三四百不等云○新年以來各處皆迎賽花燈而以北門内外及西壩爲尤盛古人寳坊月皎龍燈澹紫陌風微鶴燄平之詩恰合此時風景也○天氣自上元節後連日陰雲四羃時聞雷聲隆隆鄉農望繹孔殷但願快雨快晴則麥苗方能葱茂也 
[示諭彚登]  
　　吏部爲示諭事所有光緒十七年正月分月選各官原籍住址界連省分接壤相去與現出之缺在五百里以内並應行廻避同族各官務於正月二十四日以前取具同鄉京官印結赴部呈明以便扣除銓選其佐雜官員本月銓選得缺如有情願就近在部過堂者亦准取結呈明並將執照携帶呈騐毋違○吏部爲曉諭事查定例候補候選及假滿起服還職降調裁缺等官俱令人文到部取具同選官互結投供騐到等語所有正月二十四日在部投供各員仍遵照向章先於正月二十三日親身赴部投遞供狀歴經辦理在案相應示傳某某等官員務於正月二十三日自午刻起到申刻止親身赴本部司務廳當堂投遞供狀當面盖且戳記倘有遣人代遞及逾本部所定時刻概不接收並仍於正月二十四日親身赴本部聽候點名其投遞供狀及點名時務必衣冠整齊於未點名以前仍先取具素行識認之同選官互結應名投遞並詳冩互結官官階班次由互結官親筆書押如互結官並非本月投供或並無其人或互結官官階班次書押不符及未經書押卽將投供之員照例列名堂榜扣除銓選至投遞互結查係合例亦將互結姓名註明堂榜曉示倘其中另有情弊及别經發覺卽將該員等叅辦等語所有正月二十四在部投供騐到各員本部定於是日己刻點名相應出示曉諭傳令該員等恪守共遵毋得自悮○兵部示諭所有正月分營衛武職應行投供人員限於正月二十一日己刻赴部投供二十三日午刻過堂毋違○吏部考功司示諭披甲皂役人等知悉本司現屆辦理京察查核事蹟事宜爾等看守司門務須如意巡邏不許閒雜人等出入窺探倘有不遵立卽扭禀本司從重懲辦不貸 
[訛傳火起]  
　　昨夜九點鐘時本埠四馬路更上一層樓對面某烟舘門首之燈火忽炎上樓中人有憑欄眺望者見之大呼火焚矣火焚矣以致樓上樓下烟客茶客無不驚駭異常樓上者疑爲樓下火燒樓下者疑爲樓上失愼不分皂白亂竄狂奔更有無數游娼釵横鬢亂從欄杆邊連連墜下受傷者有之遺簪墮珥者有之一片聲喧幾如鼎沸旋由中西捕探到塲彈壓始得安靜如當 
[滬上官塲紀事]  
　　江蘇臬憲陳舫仙廉訪秉節來滬前赴金陵隨於前日下午遄回江海關道聶觀察提右營叅將劉叅戎松海防同知劉司馬上海縣陸邑尊及印委各員各營弁勇均往恭迎○蘇省牙厘局　辦吳廣涵松滬厘捐局總辦錢君硯二觀察赴江甯後均於前日下午乘招商局江永輪船回滬○江蘇糧道景月汀觀察於前日下午抵申換乘官舫移泊英界鐵路大橋畔 
[示期祭海]  
　　每屇海運漕糧裝竣後例由江海關道率同廳縣致祭海神然後放洋北上本屆海運業經道憲示期于今日赴商船會舘祭海 
[淞北猥談]  
　　積竊某甲慣在長江輪舟行竊搭客物件日前由鎭江附搭太古洋行之北京輪船將抵滬江諸客皆收拾行李某客竟失去茶壺並窩果一個屢尋不見嗣在甲之鞋籃中尋見原贓當經船夥將該賊扭送捕房請爲查究又經包探在甲身畔搜出押票數紙所質者均係銀鍊銀鐲等物訊究之下甲供均由鎭江竊得捕頭着押候解案請究○竊犯某乙管押虹口捕房因病送入棲流公所療治前晚乘無人之際旋卽脫逃至法界因身穿捕房犯人衣服易於辨認當經包探拿獲送入捕房押候解案發落○中華兵船水手四人深夜在法租界中索錢口角打成一團巡街捕見而拘入管押一宵昨晨始得釋放○車夫某丙因停車碍路經巡街華捕阻之不依立卽拘押一宵昨晨經備總巡訊以無知當卽釋故 
[移提要証]  
　　上海縣陸邑尊接奉上元縣來文内開某案内要証沈春江現在申江請卽派差拘拿歸案當卽飭差薛貴恊同來差徐忻於前　將沈拘解到縣收所候示 
[英界公堂瑣案]  
　　沙遜洋行經收房租之西人某甲投英領事署控稱虹口德勝館主等所租房屋每幢月收租洋四元二月之前曾經知照　幢按月加收半元及至正月杪向之收取均不允加且去年德勝館等尚欠找錢亦未付下滿副領事據情照會蔡太守卽飭公差傳齊德勝　恊和館太昌墨寳齋泰興陳森記吳振豐楊阿大王司務九家租户至案先由原差禀稱小的奉大老爺諭傅十一家今祇到九家尚有寳大新榮盛兩店主未到西人訴稱伊等如不願加租儘可遷移他處否則務必照加蓋房屋租金視巿面之盛衰爲貴賤刻下此處巿面日盛一日理合　收　華又開淸單呈閱各欠户同供稱是處租户共有三十八家今祗傳小的等九家如果大衆願加則小的等亦無不允之理太守問去歲之　爾等各欠尾投今西人控爾等恃衆把持而爾等則稱大衆願加亦無不允倘再傳各户訊究亦如爾等所供則案無了期何以能安居樂業乎西人稱前偕憲差向各户收取伊等非但不付反辱詈不休請諭以如嫌租值太昂可至月杪遷去所有本月租值仍每幢收洋四元可也太守諭以本分府念爾等開張店鋪未易遷移竟照西人所言未免有所不利隨與滿副領事再三商議諭以四月杪爲止仍每幢四元五月妆起則須加至四元五角如嫌太貴儘可覔屋遷秘各租户均唯唯遵斷太守隨飭具結而退○木作頭何祖記訴稱昨夜小的偕友人抹牌己畢啓户而出突　　氓趙　　指小的等聚賭訛取錢文因之交捕送案趙供稱伊等在會香里娼寮聚賭小的入内吸雪咖烟伊等以籌碼給小的謂少間可兌以小洋　量知賭畢後不肯兌取因之爭執捕頭稱　出籌碼銅洋呈請察閱至伊等因賭肇釁亦是確情蔡太守判令將趙枷號三天何罰洋銀三元　碼　洋存候　去○包深何瑞福禀稱小的偕西包探查得同椿祥干犯定章多存火油二十三箱源泰昌多存三十三箱禀奉大老爺 
 
 

Page 4

 
 
　差恊同傳到兩店執事人請爲判罰同椿祥夥余順平源泰昌夥陳瑞初同供稱有客購辦火油因之暫存以後不敢如是矣蔡太守日罰同椿祥洋銀二十三元源泰昌洋銀三十三元○包探何瑞福禀稱租界中酒店烟寮定章夜間十二點鐘收巿違則判罰今小的查得人和源昇同益　肖閣寳大等酒店逾時賣酒禀奉大老爺派差協傳到案其中有前曾違犯罰過洋銀者今特開單呈閱各酒保同稱店中酒客未去一時不得閉門蔡太守分别初次違章者罰洋銀一元續違者罰二元如三次違章則勒令閉歇○一百十五號華捕禀稱藥水廠錫匠王阿定竊取靑鉛比外經小的拿獲送案包探顧阿六禀稱小的查得伊等衣内製成口袋專爲行竊之用王府首求恩蔡太守判令管押十天贓仔捕房以便給還失主○顧月林禀稱小的挑賣樹柴某火腿店中人施姓論價後因秤不合爭執被毆且被咬傷手指由捕拘案叩請騐傷施供稱小的因被詈起釁不敢逞兇蔡太守騐得顧略有傷痕判令將施管押一禮拜以示薄懲 
[正字]  
　　前報登春季辨志精舍課題内算學第三題測前儀心心誤作必漢學第三題釋決韘決誤作疑合卽聲明於此 
[錄上海北巿絲業會館籌賑公所内施少欽封翁接到哲嗣志仙茂才定海來書]  
　　叩禀父親大人膝下前寄愼裕轉呈禀函諒先鑒及矣兹謹以福履增綏爲祝禀者連日隨各長者細查定海災區户口將極貧次貧分作九等旣核其境地又核其人口更查其屋之自産與租來且分其焚去貨物之多寡目下被災之後當家人有無出息如此核將下來共有一百二十餘家當初廳中散給及教堂查放之時尚未到百家迨閱正月二十六日申報知上海有洋四千元到來凡重面向未告人者亦想及爲數可觀靦顔來訴是以又添出數十户今午在邑廟散給當大衆言明一千元是上洋仁濟堂募來一千元是仁濟堂中善士代杭省紳士給發計給頭等貧苦者五户每洋三十五元二等十五户每洋二十四元三等七户每洋二十二元四等十八户每洋二十元五等八户每洋十八元六等七户每洋十五元七等二十六户每洋十二元八等二十四户每洋十元九等獨一人者十一户每洋七元共計洋一千九百二十七元尚餘洋七十三元備給出門在外來補給者當時歡聲動地共嚮上叩首恭祝大人無量壽佛兼叩謝在滬定帮各紳衿一無擁擠且云善堂辦事比衆不同上海人竟比當地人派得均匀其實皆大人善名感格各紳長均十分精神辦事所以大公無私惟有感謝之人毫無議論不公之人矣刻信局交到諭言當遵禀各長者公牆事祗能另籌妥商赶辦男抵滃後起居無恙惟連日風大回來時過洋面恐波濤掀舉可否照五弟曾言向道憲處借兵輪如其可行且喜兩輸管帶均是好友見稟後卽乞鈞裁如不得因小事而冐瀆大憲卽由民船而行矣專此謹禀叩請金安各紳曁定廳憲均囑請安並代受恩各户謝謝二月初三夜男降制則行百拜上禀在定海城北直大街武宅書 
[使遄有喜]  
　　古鹽荻花老人僑寓浦東大團鎭年己古稀令嗣年三十三歲去年五月得寒熱症至八月寒熱皆止然復夜不成寐去冬起日夜片刻難安似有怔忡之狀自幼用心苦讀早年補　心血用枯病中曾訐助賑捐候告痊後照繳刻下恐病痊無日爲此先捐直賑洋五十元將交本館恊振所餘候痊愈再捐似此念切　瘝心殷利濟不特可占勿藥之喜日靑雲直上操劵可欺科名章一株當穏植　家庭院矣書此豫爲之賀并代災民叩謝鴻施 
[叩謝仁施]  
　　昨接湖南衡陽縣正堂樊琅　明府來書略謂敝署親丁大小廿餘口去冬多患疾病開正以後始各就痊兹弟捐出洋銀百元扣潮乎足銀七十三兩七錢寄請擇要散放藉以上答天庥云云同人祗領之餘申得規銀七十大兩七錢四分五厘遵卽入册彚解災區矣此一舉也旣以答彼　之　侑并以解黎庶之困窮明府之用心不誡美善哉亟登報簡叩謝仁施上海文　局協賑公所謹誌 
[淸殷濟]  
　　順直山東春賑孔亟定海火災半城焦立值此籌賑萬難之際乃蒙　州徐少卿六善士由信局交到助定海賑洋五十元　直賑洋二十元囑解災　　瞻匡救有心自不分乎畛域樂善不倦眞宏濟於艱難不惟順直定消受惠災　稽　慈雲遙頌生　卽弟等祗頰之餘欽佩靡已請登報章代夘鴻施上海六馬路仁濟善堂籌賑公所施善昌等謹誌 
[浙省撫轅抄]  
　　正月廿七日永嘉縣西溪巡檢金光煦禀知温州府局委解厘捐票根來省禀到並蒙憲恩調補山陰柯橋巡檢缺禀見叩謝卽辭○廿八日候補同知沈文煒禀知厘捐局委烏鎭厘局差○廿九日衢州　經歴徐貨芬禀知藩司糧道委海過津局差交缷回省禀到 
[蘇省撫轅抄]  
　　廿九日藩轅牌示照得署江陰　縣丞何霽光署事期滿應行　回所遺員缺查有新選斯缺之陳彞法弟巳領憑到嘗新章考試在案應卽飭令赴任供職常鎭道黄　絡辭行家人來轅禀報家主江蘇候補通判朱昌壽於本日卯時　蘇寓大倉口公舘壽終擇於二月初四日大殮○二月初一日高郵州錢錫賓禀辭赴任藩轅牌示照得江陰絲與史李炳病故查有新班先典史浦冠英請　吳江縣典史陸桐華調補遺缺查有　班先典史邱恩溥請補○　二日候補知縣李秀鍾禀銷驗收江震官塘了程差家人來轅禀報家主江蘇候補直隸州州判胡方晸於正月二十八日在省寓病故○初三日濟轅牌示照得上海　員缺詳裘請補該縣之南匯絲知縣長樹　先行署理屏遺南匯縣員缺詳委無錫縣知縣吳怛樂調署其無錫　員　詳委　船知司劉樹仁署理　選常州府江陰縣縣丞陳彞法禀謝飭知赴任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年二月初一日京報全錄]  
　　宫門抄○發抄　硃批五道○接錄前摺○二月初一日吏部翰林院廂藍旗植日吏部引見九十七名○吏部呈進月官卷○召見軍機○發抄魏光壽奏廳民因姦殺死本夫定擬奉硃批刑部議奏欽此○又旗官悮被營兵放槍斃命定擬奉硃批該部議奏欽此○馬丕瑤奏同知陳右銘侵虧查抄奉硃批着照所請該部知道欽此○王文韶奏請以馬秉雲補叅將奉硃批兵部知道欽此○劉秉璋奏縣民吳春林京控案審擬奉硃批刑部議奏欽此○其第二電信係沈先大寄伊兄沈茂勝之電據稱面楊要百五十兩勸兄宜吃虧若謂面楊字樣卽指楊昌濬而言不惟揆之情理萬不應有此且所稱百五十兩與劉澤暌所送三百兩銀數亦不相符沈茂勝居間代付亦無所謂喫虧語意種種不合據沈茂勝供稱楊德珍所交使女建貞嫁與建寍鎭標中營外委章煥徽可以查問查楊德珍現未在閩當經札飭建寗府知府景春就近將章煥徽等傅訊兹據覆稱傅到章煥徽及建貞訊問屬實章煥徽係於光緒十三年閏四月初四日買建貞爲妾身價洋銀百二十圓等語是此電信確係沈茂勝將楊德珍使女轉買商議身價之事與此案並無干涉毫無疑義至蔣斯岱原呈内稱梁玉瑜管謀接署係由劉麒祥關說經楊昌濬允許傅諭張夢元懸牌並云秦湘屏業己供認一節檢閱案卷秦湘屏初則供稱據王仲霖說梁玉瑜委署係劉麒祥向楊昌濬保舉楊昌濬令向藩司說方委此缺繼則供稱梁玉瑜得缺外間謠傳劉麒祥曾到建寗梁玉瑜有求劉麒祥保舉情事伊問據王仲霖云外間聞有是言何足憑信等語前後供詞不符且據稱係王仲霖聞自河人現亦無可根究先經卞寳第札飭張夢元將梁玉瑜如何委缺劉麒祥進省後與該藩司如何晤談查明禀覆並經藩臬兩司咨行劉麒祥將此節實在原委移覆旋據張夢元禀稱楊昌濬於初次恭閱邸抄蔣斯岱開缺之日諭以此缺須委員接署該藩司當卽隨帶官册呈出禀商楊昌濬就册揀定諭以除曾經委署各員外應以資格較深才力尚好者署理册中李光第梁玉瑜資格較深李光第起復回閩未久甫委下府厘差梁玉瑜時辦建郡厘務委署此缺例章相符卽以梁玉瑜委署其時劉麒祥尚未來省該藩司因邸抄恐有乖錯面請暫緩遲之墩日楊昌濬見景春選授建寗府邸抄催令下委回署後隨卽懸牌劉麒祥並無保署此缺亦並未言及總督令說等語劉麒祥由江南覆文内稱員缺升調上憲自有權衡豈容他人說項其爲造言誣衊情跡顯然等語查梁玉瑜署缺旣據張夢元聲稱面禀楊昌濬就官册揀定其時劉麒祥尚未來省所稱劉麒祥並未向楊昌濬保舉亦未言及楊昌濬令說係屬可信惟劉麒祥回省後以梁玉瑜巳經署缺電告沈茂勝迨查出電報沈茂勝稱係梁得勝之事該員覆文扶同揑飾兹據沈茂勝供稱伊並無託劉麒祥墊給梁得勝洋銀之事劉麒祥現在江南旣據沈茂勝供詞確鑿該員亦無可置辨又據蔣斯岱原呈内稱楊昌濬欺蒙妄奏當日查辦委員係同鄉之試用知府侯材驥乃敢改爲試用知縣林驥一節檢閱案卷楊昌濬於蔣斯岱具禀後飭司遴委廉幹大員往查經藩臬兩司會委試用知府侯材驥前往楊昌濬奏稿及各文件均係試用知府侯材驥並非知縣林驥訊據蔣斯岱供稱前閱邸抄見係知縣林驥自係邸抄中傅寫之訛該革員因此懷疑妄控又如此案經楊昌濬親提訊問蔣斯岱所遞供詞自係因不合發還該革員輙謂傅至花廳温言勸解商換供稿第一電據沈茂勝等稱梁得勝事原電語意渾論其時實情未露尚在疑似之間不若後兩電之無可掩飾第二電則與此案毫無干涉楊昌濬以案未審定未經詳細具奏蔣斯岱輒謂該督欺隠不提皆屬該革員臆度之詞又如所稱卞寳第知該革員抱屈碍於前任情面不肯認眞訊辦兩司欲將供底抽匿銷燬因發審委員吳保錞等窒碍其間難於抽燬尤屬憑空揣測凡此皆核與案情並無關涉者也臣等以梁玉瑜署缺王仲霖曾否關說爲案中緊要關鍵必須確切查明方足以成信讞查張夢元所稱梁玉瑜署缺係因資格較深就官册揀委並李光第回閩未久甫委下府厘差等語是否屬實現任藩司劉樹堂無所且其廻護當經札行該藩司查覆兹據覆稱查試用知府李光第於光緒六年四月到省丁憂回籍於十二年九月回省十三年三月委辦泉州府局稅厘梁玉瑜於光緒七年閏七月到省未經委署員缺較之各班候補知府各員或到省在後或己委過員缺梁玉瑜資格較深張夢元禀經楊昌濬委署建寗府缺核與定例相符等語是梁玉瑜之委署並不由於王仲霖之關說而王仲霖因梁玉瑜先有托其關照之言輙居爲已力撞騙得贓亦可概見臣等猶以王仲霖業已病故恐沈茂勝等有狡供諉卸情事惟該司員等初次審訊係將梁昌鳳劉澤暌隔别研鞫所供送交王仲霖銀兩卽屬相符劉澤暌並有送至督署西花廳後面王仲霖畏人撞見之言迨提訊沈茂勝梁玉瑜供詞又復一律核之蔣斯岱所稱梁玉瑜旣托能通津要之司事所云津要係指督署王姓文案亦屬相符再三研究衆供如一矢口不移臣等親提審訊據拱無異案無遁飾應卽擬結查例載指稱買官買缺誑騙財物財己入手無論贓數多寡枷號三個月發烟瘴地面充軍其央說營幹致被詛騙者免其枷號亦照前發遣又律載不應爲而爲事理重者杖八十各等語此案舉人王濟光卽王仲霖因梁玉瑜以署缺到班經秦壽轉托關照卽函致沈茂勝聲稱係伊從中爲力囑向梁玉瑜索得銀兩係屬誑騙巳成王濟光卽王仲霖應革去舉人合依指稱買官買缺誑騙財物財己入手無論贓數多寡枷號三個月發烟瘴地面充軍例擬枷號三個月發烟瘴地面充軍業己病故應毋庸議巳革知府梁玉瑜以署缺到班旣於沈茂勝託情栽培復向王濟光求情關照迨至委署建寗府缺輙信王濟光從中爲力之言付銀酬謝雖訊係事前空言囑託並非以財行求究屬央說營幹梁玉瑜合依央說營幹致被誑騙者亦照前發遣例擬發烟瘴地面充車係職官應請旨發往新疆効力購非巳革提督沈茂勝因王濟光致函囑令向梁玉瑜代索銀兩隨卽轉逹並派令劉澤暌送交例無指稱買官買缺誑騙巳成過錢之人作何治罪專條若照事後受財律過錢之人罪上擬杖尚覺輕縱該革員以武職大員不知自愛輙代人過付贓私事發後揑詞掩飾沈茂勝應於梁玉瑜軍罪上减一等擬杖一百徒三年係職官應請旨發往軍台効力贖罪梁玉瑜沈茂勝事犯雖在光緒十五年三月十六日曁十六年三月二十二日恩詔以前應不准其查辦己革從九品職銜梁德儀卽梁昌鳳己革軍功劉澤暌卽劉愼齋一同進省送交王濟光銀兩雖係受人指使究屬不應己革監生秦壽卽秦湘屏又名秦元愷將梁玉瑜計爲關照之言向王濟光轉述雖不知王濟光詐騙情事亦屬不應梁德儀卽梁昌鳳劉澤暌卽劉愼齋秦燾卽秦湘屏又名秦元愷均合依不應爲而爲事理重者杖八十律各擬杖八十該犯等事犯亦在十五年三月十六日曁十六年三月二十二日恩詔以前所得杖罪於准援免江蘇候補道劉麒祥以梁玉瑜署缺電告沈茂勝己屬不知遠嫌致招物議迨查出電報復因沈茂勝稱係梁得勝之事扶同揑飾意存徇隠咎有應得應請旨交部議處己革知府蔣斯岱始則請緩委署俾得籌集川資挾私具禀繼則於藩司委署有人抗不交印經楊昌濬奏叅欽奉特旨革職其疉次呈禀訐告各情多有失實過當之詞惟查明梁玉瑜等實有營謀情事尚非無因業巳革職應免置議巳革縣丞袁光裕訊無串謀唆弄情事其鈔錄電報係因蔣斯岱行文鈔取尚無不合應請旨飭部將袁光裕州同銜候補縣丞開復福建候補知縣沈先大所寄沈茂勝電信訊與此案無于應毋庸議拔補千總沈先道隨同伊兄沈茂勝揑供借銀交伊回湘係屬律得容隠應免置議調任陜甘總督前閩浙總督楊昌濬於梁玉瑜署缺並無受人請託情事惟幕友誑索得贓失於覺察咎實難辭應請旨交部議處閩浙總督卞寳第審辦此案疉經嚴飭兩司訊辦並非瞻徇情面楊昌濬卞寳第先後審辦此案因供詞各執並提傳人證未能審結究屬遲延所有該督曁兩司等承審遲延各職名應請旨飭部查明分别察議前經秦湘屏供出之周柏鄉及蔣斯岱幕友周滇生訊係無干免傳省累王濟光所得銀兩旣己病故應兇著追其所致索銀信函據沈茂勝供己遺失無憑查起調到卷宗案結發還臣等拜摺後卽率同隨帶司員起程回京現值浙江衢嚴一帶灘河水益淺涸舟行甚難臣等擬乘倫船至上海由鎭江循驛北上理合聲明除備錄供招咨送刑部外所有臣等遵旨查辦審明定擬緣由恭摺具奏伏乞皇上聖鑒謹奏奉硃批另有旨欽此 
 
 

Page 10

 
 
[光緒十七年二月初二日京報全錄]  
　　宫門抄○東撫張　奏增培黄河兩岸大堤民捻等工完竣摺○川督劉奏知縣因貧自縊查明並無别故摺○江撫德奏特叅疏防監犯之管獄有獄各官摺○蘇織造毓奏報銷傅辦各項動用料工銀兩摺○大臣長奏叅贊再請賞假片○二月初二日户部通政司詹事府八旗兩翼值日吏部引見七十三名○阿克東阿雍和宫聽經覆命○肅王克侯各續假十日○德銘續假五日○許應騤請假五日○召見軍機廖壽恒皇上明日卯初二刻升中和殿看版○○太子少保頭品頂戴山東巡撫臣張曜跪奏爲增培黄河兩岸大隄民埝等工完竣恭摺具陳仰祈聖鑒事竊山東黄河本年應辦各工經臣於二月間勘估奏明蒙恩飭撥經費遵卽督同道員張上逹李希杰等分飭印委各員按叚修築惟工程浩大兩岸綿亘一千餘里稽查深慮難周臣自閏二月以來親駐河干往來督率不准草率偷減在工各員弁亦均能奮勉從事如式興修所有北岸濮州范縣壽張東阿陽榖五州縣金隄及金隄尾閭接築大隄爲直東數十州縣屏蔽經臣飭令廣集人夫趁大汛未至之先尅期竣事計自二月二十日動工起至四月二十九五月初九等日先後完工濮州范縣壽張陽榖四州縣臨黄隄於五月十五日告竣東阿平陰肥城長清齊河五縣北岸大隄及長淸歴城章邱三縣南岸大隄並各該縣南北兩岸民埝自三月初旬動工至五月中旬工程己經過半因值大雨時行近隄各處一片汪洋無從取土不得不暫停工作迨六月天氣晴霽仍照舊修工至七月二十三二十六八月初十等日陸續完竣齊東濵州蒲台三州縣南岸大隄及利津縣南北兩岸民埝改隄靑城縣大隄等工於六月十二七月初三等日告竣濟陽濵州惠民利津四州縣北岸民埝於七月二十五日竣事其各處應修護城隄齊河縣於六月初二日完工濟陽縣於七月十六日完工以上隄埝各工其用土至一千三百五十萬方之多臣飭令分定叚落先儘險要之處晝夜赶築以防伏汛漫溢其餘次第修培現據印委各員禀報均己一律完竣臣遴派妥員分投騐收所修高寛丈尺均尚如式夯硪亦復堅實委無草率偷减情弊間有截長補短均係因地制宜與原估土方數目相符其加帮堤埝塡墊溝坑等工均於各處修堤時一律舉辦至徒駭河濬淤挑溝工程三月初旬卽己動工五月大雨以後河身處處積潦難以施工且因各處隄工緊急人夫不敷分布至秋後補行挑濬尚未竣事所有原估平陰齊東利津蒲对各縣應築護城堤以及建造石閘購辦機船各項現在存欵無多容當擇要籌辦據河防局司道具詳請奏前來除飭將己修各工用過經費銀數造册報銷外所有增培黄河兩岸堤埝完工緣由謹恭摺具陳伏乞皇上聖鑒訓示謹奏奉硃批該部知道欽此○○頭品頂戴四川總督臣劉秉璋跪奏爲知縣因貧自縊查明並無别故恭摺具奏仰祈聖鑒事竊光緒十六年八月初一日據署成都縣知縣恒琮具禀七月初四日據補用知縣德麟家丁汪升禀稱家主德麟係四川補用知縣因補署尚難到班貧苦難度又兼患病乏錢醫治愁急莫釋於初三日夜乘間自縊身死禀乞騐報等情該縣恆琮當卽帶領刑仵前詣勘騐明確實係自縊身死查明該故令並無眷屬在川祗有一子年甫七歲幼穉無知將屍妥爲棺殮並訊據家丁汪升房主劉德盛約鄰葉正源等僉稱德麟委係因貧縊斃並無别故取結塡格錄供具文通報經臣批提該家丁人等發委審辦兹據成都府知府朱共煊督同局員提集家丁人等審擬取結由藩司崧蕃署臬司黄毓恩核明詳請具奏前來臣覆加確核緣德麟係廂白旗滿洲佐領下人由知縣分發四川補用向租省城鼓樓劉德盛房屋居住並無眷屬祗有一子年甫七歲寄在友家撫養亦未同居光緒十六年六月間德麟因補署尚難到班貧苦難度又兼患病乏錢醫調常與鄰人葉正源愁歎有不如尋死之語葉正源同伊家丁汪升多方勸慰並時常留心防範詎德麟愁急莫釋於七月初三日夜乘人睡靜潛用褲帶在房門斗上自縊身死初四日早經汪升查見解救無及投鄰看明報縣勘騐明確將屍棺殮塡格取結訊供通報批飭發委審辦兹據該府等審擬取結詳請核奏前來臣覆核無異查補用知縣德麟身死之處業經成都縣查騐明確並發委確訊兩司核明實係因貧愁急自縊所致並無别故應毋庸議屍棺暫行淺理俟訪得該故令家屬再行飭領搬柩回旗安葬縊帶存庫案結銷燬是否允協除各結備案並分咨外所有騐訊知縣因貧自縊並無别故緣由理合恭摺具奏伏乞皇上聖鑒飭部核覆施行謹奏奉硃批該衙門知道欽此○○頭品頂戴江西巡撫臣德馨跪奏爲特叅疏脫臨犯之典史請旨革職拿問並將有獄官先行議處以肅功令恭摺仰祈聖鑒事竊照監獄重地理宜加意防範不容稍有疏虞兹據臨川縣知縣劉瑞礽禀稱光緒十六年十月初八日經府委赴宜黄縣確查花户熊時匡錢糧有無被胥德謙舞弊侵吞情事卽於初十日束裝起程十一日行抵宜黄縣正在查辦間十四日接據典史劉榮振禀稱光緒十六年十月十二日夜四更時分風雨交作監犯黄探春乘刑禁人等睡熟扭斷鐐銬扳折籠栅踰牆逃逸追捕無蹤等情當卽馳回選派兵役拿犯一面親詣監所會營勘得監獄前後兩進共六間設有籠栅外有圍墻墻外卽臨街道該犯黄探春禁在後進右首監房籠内籠栅扳斷三根地上有扭斷鐐銬一付紅衣褲一套勘畢提訊刑禁人等供無鬆刑賄縱情弊等情並據藩臬兩司轉據該管道府揭報前來臣查黄探春因索欠爭毆起釁故殺饒聚昌身死罪應擬斬業經訊供通詳批飭按擬招解之犯該管獄官並不督率刑禁人等嚴密防範以致應擬斬罪重犯越獄脫逃實非尋常疏脫可比有獄官據稱因公出境第未能先事預防亦屬咎無可辭相應據實奏叅請旨將管獄官臨川縣典史劉榮振革職拿問以便提同刑禁人等解省嚴訊有無鬆刑賄縱情弊按律擬辦有獄官臨川縣知縣劉瑞礽先行交部議處其因公出境是否屬實容俟飭府查明並限滿有無弋獲另行照例辦理除嚴飭勒拿逃犯黄探春務獲究報外臣謹會同署兩江總督臣沈秉成恭摺具奏伏乞皇上聖鑒訓示再所遺臨川縣典史員缺江西省現在應補人員應請扣留外補合併陳明謹奏奉硃批另有旨欽此○○二品銜蘇州織造奴才毓秀跪奏爲報銷光緒十四年並十五年前任織造奉辦　長春宫綢縀布疋動用料工銀兩代爲繕造黄册進呈御覽恭摺仰祈聖鑒事竊奴才查接管卷内十四年分前織造文琳奉内務府札派恭備長春宫搭盖彩棚彩台等項活計並另項要差需用上用粧縀二十疋倭縀十疋片金十疋縀二百疋綵綢七百疋尤墩布二千疋計需料工銀一萬三千二百八十三兩九錢一分四厘裝盛銀一百一十七兩五分六厘又於十五年奉内務府札派辦解粧縀二十疋倭縀十疋江綢一百疋縀一百疋彩綢七百疋尤墩布一千疋計需料工銀一萬一千四百二十九兩九錢六分二厘裝盛銀一百一十三兩五錢一分二厘當經前織造按照部章估計銀數呈請户部指撥嗣奉户部核定綵綢照官用花紡絲用數上用例案價值江綢照咸豐年間運案報銷歴經咨請江蘇撫臣轉飭藩司十四年分撥到銀一萬三千四十二兩三錢四分四厘十五年分撥到銀一萬一千一百七十一兩三錢四分八厘又收指款項下八五絲縀餘剩銀六百四十五兩六錢九分八厘共收銀三萬四千八百五十九兩三錢九分兩年統計動用料工並裝盛銀二萬四千九百四十四兩四錢四分四厘計不敷銀八十五兩五分四釐卽於申餘項下動支該前織造適值交卸未及造報移送前來奴才伏查十四十五兩年所辦活計均已先後解交内務府收納在案動用料工銀數逐欵查核尚屬相符除代造具細數淸册呈送户部核銷曁咨報内務府查考外謹繕造黄册恭呈御覽爲此恭摺具陳伏乞皇上聖鑒謹奏奉硃批該衙門知道册併發欽此○○長順片再據新授科布多叅贊大臣鏗僧額巴圖魯雙壽呈稱竊雙壽於本年六月初八日跪請聖訓後正擬由京起程馳赴科布多任所適聞訃丁母憂當經呈明兵部除去往返程途請假百日回旗穿孝於八月初七日回至吉林原籍是日成服起假扣至十一月十七百日服滿理應束裝赴任惟母柩因年向不利須俟明春擇期安葬惟有呈請奏懇天恩自服闋之日起再請賞假兩個月俾資葬母一俟假滿卽行赴任等情呈請代奏前來謹附片具陳伏乞聖鑒謹奏奉硃批雙壽着賞假一個月欽此 
 
