# 1911 - 83 - 4913698

 

Page 1

 
 
   
 
 

Page 2

 
 
[上諭]  
監國攝政王鈐章三月初一日内閣奉 
上諭秦樹聲着調補廣東提學使雲南提法使着沈曾桐補授欽此上諭吳肇邦着調補江蘇巡警道湖南鹽法長寶道着汪瑞闓補授欽此 
上諭湖南衡永郴桂道譚啓瑞着開缺送部引見欽此 
上諭雲南大理府知府鄒志清雲南臨安府知府李世楷貴州石阡府知府陳武純山東曹州府知府黃篤瓚山東萊州府知府鮑祖恩河南彰德府知府顧家相均著開缺送部引見欽此 
上諭雲南提督李福興陜西漢中鎭總兵程鼎溏肅凉州鎭總兵岳登龍山東兗州鎭總兵張宗本均著開缺欽此軍機大臣署名奕劻毓朗邦桐徐世昌 
 
 
 

Page 3

 
 
論説 
[再論資政院開臨時會萬不可緩（上）（谷）]  
誰秉國鈞。偷安縱欲。以至貧弱。及至存亡危急之秋。而始欲採輿論以挽之。固已晚矣。然至存亡危急之秋。而尙不欲採取輿論。以救危亡庸有幸乎。今之時局。非所謂存亡危急之秋乎。滇邊交涉。旣已岌岌。彼要求無已者。又日以宣戰相恫喝。而满蒙外兵。又接迹而來。西藏地勢亦覬　日甚此而欲以退讓處之乎。則四境邊陲。皆將陸。沈欲稍自振奮。以圖抵禦外侮。則袞袞諸公。又孰是能爲旋乾轉坤之略者。全國之民。覩此危局。奔走駭汗。以圖救亡。而國民軍同志會等之名。乃因之以起。然縱力圖挽救終。恐徒託空言。而無補於事實。其得爲政府之後盾者有幾何哉。則欲發舒國民之意見。以輔政府之所不逮。而助其力。非資政院之責。而誰之責哉今者各省諮議局。業經函電交馳。資政院議員。亦已奔赴京師。其渴望開臨時會也久矣。然而政府諸公。方且恐議員責難。而以易去倫議長。表示其阻遏之端吁。此何時也。尙欲阻遏民氣。坐張敵勢乎。如曰資政院不開會。則已。誠一開會。必且責言交。至勢實難堪。故欲駁而阻之。則夫資政院之請開臨時會。欲以救亡也。非欲與政府爲難也。即或以切欲救亡之故而有所責難。則政府受其責。而國家受其益。政府諸公而猶有愛國心也當亦不憚於受責。俾得造福於國家也。倘竟。憚於受責。必欲阻而遏之。諸公之行爲。固可以暢然自適。矣而外人之逼迫。能禁之不來乎。外人相迫而來。諸公旣無法以禦之。而又不谷採國民之意見。以冀合力抵禦。是欲圖一日之苟安。而不顧國家之危亡也。迨其旣亡。諸公亦相隨以盡耳。卽諸公之自爲計。不亦左乎。故無論爲國家計也。卽爲諸公計。與使受外人之逼迫。而將伯難呼。母寗受資政院之責難。而可共籌挽救。四面楚歌。禍迫眉睫。及此時而爲之。或猶可及。失此不圖。而禍將及矣。政府諸公。猶可狃忌嫉民權之故見。而惡議員之胡閙乎。此記者所欲效其忠告。而不能已於言者也。 
且夫今之中國。非籌備立憲之中國乎。立憲國對外之政。策未有不經國會議决。而令行政部長自由對付者。亦未有不經國會議决。而國家元首可以大權對付者。普魯士憲法第四十八條云。國王與外國政府宣戰搆和。及締結諸條約。若爲通商諸條約。及起一國或國民之負擔諸條約。須得兩院之同意。始有施行之效力。丹國憲法第十八條云。國王有宣戰搆和。及訂結同盟通商條約之權。然非得兩院之承認。不能結割讓土地一部分。及變更現行公法條規諸條約。其他若西班牙。若意。若比。若奥。若荷蘭。凡國皇與外國締結條約。或變更國土。未有不得議院之承認。而可生效力者。日本憲法第十三條云。天皇有宣戰講和。及締結條約之權。此似屬天皇之特權。而不必使議會與聞矣。然而締結條約。亦必受議會之協贊。未嘗以爲天皇之特權。而不使議會與聞也。蓋以關係一國之利害安危。須與國民共議之。非天皇之所得專斷也。今國會未立。而資政院之設非所稱上下議院之基礎乎。旣爲上下議院之基礎。則上下議院之所應議者。皆應議及之。今日之外交。旣緊急若此。推其結果。勿論其或爲宣戰或爲搆和。殆無不有締結條約。或變更國土之事。此其利害安危。凡在國民。誰弗當之。資政院爲代表國民機關而。可以弗問乎是。故資政院之請開臨時會。固屬權限以内之事。而非欲與政府爲難也。在政府諸公。尤豈得以其私見。而却議員之請求哉。 
專電 
[電一北京]  
皇太后傳諭各部定十三日偕同皇上移駐南海 
並令攝政王隨往南海辦事 
[電二（北京）]  
政務處定明日開大會决議弼德院事宜不日降旨 
[電三北京]  
度支部移送政務處預算案决計破壞擱置不理 
[電四北京 []  
度支部議准借欵自辦賑捐容後籌還又駁湘撫預算虧短加抽口捐六文與滇省提加馬脚銀同難照准請飭另籌奉旨依議 
[電五（北京）]  
外部譯呈巴拿馬志利兩國接任書 
[電六北京]  
新内閣制須俟各國交涉案了畢始頒布 
[電七長沙]  
湘路公司昨日致電郵傳部謂湘人以借欵事外間傳已籨約紛來詰問請卽宣示 
[公電長沙]  
各報館鑒工塲實習無期敎員罷課監督辭職全體解散湘高等實業學生同叩 
緊要新聞一 
 
 

Page 4

 
 
[俄國至此始表明满意矣]  
满意者俄國之政府失意者中國之國民 
旁觀樂意者機會均等之列强自此復可寫意者我之外務部字林報載二月二十九日北京電云俄國因中國已完全承認西二月十六號俄國公文所舉各事故已表明愉悦之意並望 
[中國將來能嚴守條約云]  
文匯報載二月十九日柏林電云俄國已满意於中國之覆文俄國半官報因彼此悞會業已消釋亦載有滿意之言俄皇深謝駐華公使廓索維慈調停爭端之偉功俄國各報均言中俄可以蟬聯舊交因之股票市面較前已覺平穏初一日倫敦電云中國完全承認俄國之要求已令俄人滿意俄國因確知中國將來必能嚴守條約使兩國舊交更爲鞏固故已表明愉樂之意 
[監國召集御前會議詳情]  
　　獨使聖明愛社稷諸君何以答昇平 
樞垣最近消息十八日監國召集樞部諸王大臣於辦事後在三所開御前會議除慶　那徐四樞臣外爲外務陸軍度支郵傳農工商理藩各部堂憲均於朝班時進内伺候至十點二十分鐘開議先由領袖軍機慶親王遞呈十六日政務處會議各案及各樞臣集議辦法計八件内有圖表一幅約章一册當經監國檢閲遂面諭館部諸臣謂保國良策當以修明内政爲急務内政完備外患自平刻下所提内政外交各問題與國家安危均有絶大之關係應先提議内政以期循表解决旋卽提出召設新内閣議案向各王大臣磋商良久因閣臣權限與各督撫有關而刻下新官制尙未與參訂五大臣議定以故對於此舉頗 
[費解决]  
　　當詢諸慶邸慶謂據錫良覆稱已聯銜五督電奏刻即到京當奉監國諭飭電促該督將應陳意見尅日電聞一面將那親王彥圖條陳擴充蒙古大臣權制緩改行省以舒財力一摺面交諸王大臣徵集政見討論甚久時已下午兩點餘鐘遂奉監國面諭飭各退去並面諭慶邸刻值安危存亡之秋自茲爲始所有今日呈進已議未完各案每逢雙日仍開御前會議以便解决各項問題俾收進取之效惟須諭知該大臣等仍於前一日候旨召集某部大臣則某大臣始能進内不得按照今日開議班次一律進内伺候庶與體制政務兩無妨碍云 
又聞是日御前會議時監國對於提議召設新内閣議案最爲注意當經徐相建議請俟新内閣成立後卽將吏部裁撤以符定制而免虚糜云云監國頗嘉許之此十八日御前會議之詳細情形也 
[各省義勇隊可以無慮]  
　　監國嘉尙之樞臣阻遏之何歟 
日前倫貝子召見除請開臨時會未准自請辭職外并面奏監國各督撫電報各省紳民編練義勇隊者已有多起聞監國以各省紳民編練義軍已得十三省人民之電請舍身救國人自爲兵忠愛熱誠足堪嘉尙惟該省人民組織此舉將來能否觀成殊難預料日於外交上有無關碍應俟觀其動作如何再籌對付辦法 
[奉天參贊勢將復活]  
　　爲東三省耶抑爲梁如浩耶 
東三省政務殷繁將復參贊舊制一節各樞臣已屢經會議日昨樞臣進見復議及此當由徐相建議謂前任梁錢兩參贊於東省一切情形頗稱諳練今錢幹臣雖簡任藩司而梁如浩尙在投閑况東省交涉較前愈益棘手梁如浩於外交一端才能素著擬請仍以梁如浩復充奉天參贊之任必能多所裨益監國頗韙其言惟以梁爲錫督所奏裁必仍與錫督商辦以資接洽已囑意徐相電致錫督矣 
[政務處大會議之秘密]  
　　塲空論耳安用秘密爲上月二十二日政務處王大臣又開一大上會議關防極爲嚴密但聞是日所議問題有三（一）新官制現已編訂完全應以何人奏充何部正副大臣（一）爲東三省總督錫清帥去留問題及有無繼任之人（一）目下外交種種困難應如何妥籌對付辦法并聞是日會議如廣州將軍增祺新授伊犁將軍志鋭及四川總督趙爾巽皆在參議之列而其結果則仍一塲空論而已 
[條陳政務亦須秘密耶]  
　　紙上　耳安用秘密爲 
出使美國大臣張蔭棠日前有密摺一件轉請樞府代遞探聞係條陳政務請速籌海陸軍備舉辦全國鐵路及實業殖邊各要政計有七八欵并聞該摺約近萬言祗以關防嚴密 
 
 

Page 5

 
 
無從探得詳細内容 
[鹿潯理參摺又秘密矣]  
不過事出有因查無實據八字耳又安用秘密爲 
鹿文端之子鹿潯理前辦直隸火車貨捐局任用私人弊端百出經言官紏叅奉旨交直隸總督查辦日前陳小帥業已覆奏奉硃批鹿潯理加恩免其置議欽此鹿潯理既蒙此殊恩卽力求政治官報局華士奎務將原參及覆奏之摺均不登之官報俾外人無從知其底裡華受文端厚恩且係同鄕竟將該兩摺藏匿雖局中編輯諸人亦未曾見政治官報專爲私人作機關無怪人言嘖嘖也 
[郵傳部侈口而談]  
　　有外債可偕何事不可辦 
日前郵傳部堂官令各司員齊集本部會議約有四時之久聞因蒙地情勢日急非速築鐵路不足以固邊疆如庫張鐵路庫恰鐵路伊犁鐵路均爲蒙俄交通之要點均擬刻日舉辦但一時鉅欵難籌令司員各抒所見有無妥善集欵之法以備採擇 
郵部盛尙書以電報爲交通最要機關各國電政均極發達電線如織卽邊遠諸地亦無不安設乃中國電報不但未及邊陲卽内地僻要之區猶多未設一旦遇有緊急軍事重大政務不免窒礙必須趕速擴充以靈消息故日前通飭各省如有扼要之處未設電綫者速卽派員調查遠近情勢電咨本部以便增設 
[各省土司一律改設流官]  
　　此爲　邊要策 
民政部具奏略云西南各省士府州縣及宣慰宣撫安撫長官諸司之制大都沿自前明遠承唐宋因乃舊俗官其酋長俾之世守用示　糜要皆封建之規實殊牧令之治康熙雍正年間川楚滇桂各省迭議改士歸流如湖北之施南湖南之永順四川之寗遠廣西之泗城雲南之東川貴州之古州威寗等府廳州縣先後建置漸成内地乾隆以後大小金川重煩兵力迨改設民官而後永遠底定比值　備憲政尤官擴充民治近年各省如雲南之富州鎭康四川之巴安等處均經先後改土歸流而廣西一省改革尤多所有土州縣均因事奏請停襲此外則四川之　對察木多等處尙未實行德爾格忒高日春科等處甫經覈准伏維川滇等省僻處邊陲自非一律更張不足以固疆圉惟各省情形不同辦法亦難一致除湖北湖南土司已全改流官外廣西土州縣貴州長官司等名雖土宮實已漸同郡縣經畫改置當不甚難四川則未改流者尙十之六七雲南土司多接外服甘肅土司從未變革似須審愼辦理乃可徐就範圍擬請飭下各該省督撫墍邊務大臣詳細調查凡有土司土官地方酌擬改流辦法奏請核議施行其實有窒碍暫難擬改者或從事敎育或收回法權併將地理夷險道路交通詳加　覈繪製圖表以期稍立基礎爲異日更置之階似於邊務不無裨益二月十二日奉旨依議 
[奏保協纂憲法人員原摺]  
　　此爲適當之才 
欽派協同纂擬憲法人員已經頒發明諭茲探得憲法大臣原奏略云上年十月初四日奉上諭欽定憲法爲萬世不易之典則著派溥倫載澤充纂擬憲法大臣悉心討論詳愼擬議如應添派協同纂擬之員並著隨時奏聞候　簡派以期迅速辦理等因臣等受命以來迭經公同商榷竊以憲法爲治平之絜矩法律之淵源隻字片言關係大局非精研法理參以國情不能輕事纂擬自當愼舉賢能集思廣益以期仰副朝廷鄭重憲典之至意惟協同纂擬責任匪輕適當之才一時頗難其選見聞過隘旣恐貽杜撰之譏學術偏又徒持難行之論臣等甄擇再三查有度支部右侍郎陳邦瑞學部右侍郎李家駒民政部左參議汪榮寶等志趣純正學識淹通歷經襄辦要政頗著成績均爲臣等素所深知之員謹遵旨奏聞恭候簡派如蒙俞允　請明降諭旨派充恊同　擬一俟編有條文再行隨時奏呈恭候欽定 
[京師近事]  
東督錫清帥屢次乞休均經温諭慰留已誌前報日前攝政王面諭樞臣謂錫良辦理東省内政外交頗能力任艱鉅此次防疫事起尤能著著認眞不失主權洵堪嘉尙自應優予榮銜以示寵異茲聞樞臣議奏請加太保銜日内定有明諭 
度尙澤公交諭丞參廳通電各省督撫略云本年爲釐訂國家税地方税之期前曾通電各省請其協商畵分等級公同籌畵並限本月中旬覆部核訂今已逾期甚久而咨報者尙屬寥寥用特再行電催務請於本月 
 
 

Page 6

 
 
杪將國家税地方税等級辦法一併電覆以憑稽核各省督撫之玩視税法於茲可見一班 
財政處自設立以來雖附屬于度支部然爲財政之總樞紐度支部之勢力幾全移　該處現在度支部改革官制議設二所五局以財政處易名曰理財局一切規範較前大爲縮小 
農工商部向稱優部司員津貼遠在各部之上惟苦樂不均掌印主稿每月三百金而無津貼之科員亦復不少頗有枵腹從公之嘆聞無津貼各員業已集議數次以爲同是差委而苦樂不均如此殊不公允擬聯名禀請堂官將各員酌給津貼倘部欵支絀即請酌公印稿餘潤以爲裒多益寡之計 
内廷信息隆裕皇太后前日口傳懿旨定四月初旬臨幸頣和園並聞届期並不在園内駐蹕當日便行還宮因皇上尙在冲齡不便在園内駐蹕云陸軍部電咨各省督撫嚴防革黨在軍學界惑煽略云近查革黨時在軍隊及各學堂暗中煽惑狂妄悖謬實堪髪指即使各軍隊陸軍學生等平日謹守軍規不致遂爲所惑本部所爲遠慮者恐其中難免年少喜事之徒得見　説被其簧惑於地方治安軍界前途均有關繫用特電商尊處務望嚴密偵探該營官長愼密防閑總期設法約束其應如何籌畫防維之處仍希隨時電知是爲切盻 
某貝勒組織親貴政黨一節爲某樞邸所阻撓以故暫罷茲聞内廷確近消息某貝勒對於組織政黨表面上雖作暫罷之態度然其内容確仍係照常聯絡刻復得某鎭國將軍所贊同夫親貴政黨有多數之贊同將來不難成立矣 
此次禮部員外　鳳詔之失禮其事本極細微竟至上達天聽蓋因本月初八日文廟丁祭有執事官陳某竟未到班臨時頗費周折紏禮之御史次日本擬彈劾經某閩人爲之緩頰而止前日文昌閣陪祀　鳳詔跪於肅邸之前一時傳爲笑柄玉春並無紏參之意越二日在署中談及衆侍御以執事官丁祭未到如再不整頓以後更不知釀如何笑柄遂據實入奏時評 
[其一粤省禁賭之紀念日]  
廣東自决定三月初一禁賭後省城異常震動謠言四起説者謂届期恐有賭徒煽惑。激生事端之慮。乃不料於昨日實行時全省歡呼。地方安靜。官紳大舉賽會。各商休業慶祝。誠哉其爲粤省之第一紀念日也。記者於此。生二種之感情焉 
一可見天下事之無一不可有志竟成也。當粤紳發起禁賭議案。以至今日實行。其間經歷無數困難。挫折。卒能掃除積 
重難返之習。而底於成。可爲民氣發揚之一証 
一我爲各省官紳商學界愧也。賭禍雖爲粤省最烈。然各省亦已流行殆遍。種種名目。不可計數。有經諮議局議决而不能實行禁絶者。有經官塲出示嚴禁。而視若弁髦者。有經地方紳學界發起開會拒賭。而終無效果者。甚有因禁賭而閙事。因閙事而敷衍。流毒終未淨絶者。爲以根深蒂固之粤賭。而反能毅然實行。毫無因循遷就之態。各省對之。能母自愧也歟 
[其二禁烟問題之生死關頭]  
此次海牙開會。爲中國禁烟問題之生死關頭 
乃政府漫然視之。雖經國中志士。力促其速出廢約公文而至今樞臣未聞有所舉動。雖有熱心外人。賛成中國禁入之美舉而外部反戀戀於進欵。有增加入口税之議嗚呼中國之禁烟嗚呼政府。 
國民亦泛然對之。雖有順直禁烟會公舉代表入都力爭之舉而他省繼起以舉代表者無人。雖有福建禁烟會上十萬人之簽名册。而他省繼起以上名册者無人。嗚呼中國之禁烟。嗚呼國民。 
[其三諸大老之消遣品]  
今日中國諸大老。類多妾婦行。故畏大婦而喜納姬妾。某二爺以納妾而喧傳報紙矣。某侍郎以納妾而言官參劾矣。鹽政處晏某以納妾而聲名狠藉矣。吏部沈某以納妾而染毒致病矣我知某二爺必曰。（人生行樂耳名譽安足惜）某侍郎必曰（拚却一官納吳妓人生行樂有幾時）晏某必曰。（　　忘 
八蛋都是一家人）沈某必曰。（牡丹花下死做鬼也風流） 
嗚呼諸大老。亦可謂曠達矣哉。 
雖然。各國無納妾例。當此立憲時代。猶不仿行一夫一婦之制而留此污點以遺世界笑。我不爲諸大老惜。而惜我國家。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新二 
[南匯鄉民閙事五誌南匯]  
　　南匯鄉民閙事詳情已迭誌前報茲悉南邑楊家鎭漁業公司於二十七日又有鄉民率衆拆毁幸張江栅鎭駐防兵勇赶到學堂幸而無恙並聞該鄉民等預約二十八日拆毁唐家弄漁業公司該處與股各人以爲官與兵祗知勸導爲事鄉民均不之懼因此先期聚集會議一呼百應共二百餘戶男女老幼千餘人預定暗號聞號即聚以備阻止如鄉民仍恃蠻强拆决意拒敵該處董事勸其解散置之不理適賴大令聞悉連日閙事到鄉彈壓至周浦悉鄉民綱船聚於周浦爰傳詢該鄉民皆直認不諱大令並諭以不可强拆俟公司捕魚後任彼自拆鄉民乃遵諭而退不復至唐家弄矣嗣朱都司到唐家弄左近有人禀請禁止匪類肇事都司謂此係網船並非匪類衆大怒謂若輩不畏官兵安得謂非匪類語畢欲與都司爲難幸船即開行衆乃散去然記者敢問此衆人曰公等欲與都司爲難得謂之畏官兵否 
六灶搗毁漁業公司一案提台劉軍門以爲地方治亂文武均負責任爰於二十九日委城守營守備劉菊坡守戎前往勘視一切又聞府尊戚太守亦已將此事禀復滬道劉觀察其大旨謂南匯事不致如告者之甚先後派去飛划鹽捕各師船及委員陳經歷馳往彈壓得報己靖恐躬往轉滋搖惑松屬自治成立較早肇事亦較多啓釁情由半因自治議案有不便於民之處亟應酌改古者金作贖刑爲養上等人廉恥而設新章一體科罰則中人以下之戶儘有罰一人而累及全家者議案禀陳監督五日不復作爲默認然地方官政事殷繁時間太促豈能依限細核若能先事改良庶幾治安可望云云其文甚長聞尙需申詳督撫也 
南匯縣自治籌備所日昨申禀松府文云本縣與川沙毗連自彼處閙事後不逞之徒時有某日打某學堂某局所之風説並紛傳無名揭帖俱置不理至漁業公司因彼境所無轉無道及之者迨本月二十一二十二日距城二十七里六灶鎭相近之沙塗學堂風聲尤爲劇烈敎員輟課告急正在請官出示派員勸解閒突於二十四日申刻及當晚三鼓接彼處失事警報查該鄉自治事務所與持正小學堂及六灶漁業公司併設一處是日被毁時除漁業所用之竹簾洋檀巡船等固被拔起焚燬外連事務所存放之民戶册籍商　洋鎗操衣救火會具學堂課本並體操器械一併擊碎焚燒聲勢洶洶莫敢逼視漁業物與非漁業物一時殊難辦别一面仍分帮搗燬沙塗校之檯凳窗扇爲之一空從前之影響如彼當日之探聞此此有電所以並指自治所學堂之實在情形也事後方悉造謠起意者不專在漁業而被動人夫大半無賴與壞漁夫之流是以二十五日攻擊陳家橋漁業公司經縣營官會同彈壓只毁南段竹壩而止二十六二十七日迭毁湯家巷張江栅漁業公司因該處防營就近阻遏幸未牽及局所學堂現蒙憲派之飛划營及南橋調來之陸軍營陸續具到二十七日晚又蒙縣營官率飛划往周浦等處相機防衞人心尙形安堵除北帮漁棍未靖外其餘匪徒應不至附和效尤以上近日情形當卽禀報以慰藎厪惟前次倉猝電禀　因有鑒於川沙前事急求保全未遑覆探致漏叙漁業公司字樣否則漁業亦實業之一原可無庸避就而今後他匪之不致牽動未始非憲兵鎭懾之力 
[張督宣布禁賭善後之政見（續）]  
凡此數事皆造端宏大美利無窮苟能次第敷施賡續興舉國利民福有同操募增進富量自不待言惟是興利之事非財莫舉苟無財力將託空言而經營此等事業貴有不竭之財源又非可以增加税租等項充之者也計惟有募集地方公債之一法以粤省之戶口稠密商務殷繁不得謂人民之無應募力以本省財務之狀况預算已出入相當支用復極力撙節並無何等之危險亦不得謂財政之無信用又况有諮議局以監督行政議决地方歲出入事件更無慮官府經理之失宜是募集公債非不可行也雖然公債不過數百萬而止而所欲經營之事業如是其鉅大非可以取之不盡用之不竭也是宜有營運之機關乃獲周流之妙用則殖業銀得之設爲不可緩矣蓋殖業銀行專以貸欵於實業爲宗旨按照則例並得發行債票以資周轉今擬以所募公債爲殖業銀行之資本將來業務發達可期因應無窮同時復於殖業銀行内附設儲蓄銀行儲存小資以奬勵人民之儉德似此鉅細兼營本末並治賭害之根株庶乎其可淨絶矣今將關於募集公債組織銀行之大綱應由諮議局議决者列舉如左（甲）起地方公債（一） 
此公債定爲定期定額償還之公債（説明）公債制度以無期償還爲上有期隨時償還者次之定期定額者最下無期償還者惟明定每年支付利息之額而原本於何時償還則不預定蓋隨時可以償還之有期隨時償還者定一償還之總年限在此年限内之償還期償還額一 
 
 

Page 11

 
 
任政府之自由此兩制度皆富於伸縮之力公家得準財政之情形察金融之狀况以爲因應而此種債票於生計上之交易流通尤爲適用雖然此制度若行之於信用不十分充足經濟不十分發達之國殆必不能達起債之目的故爲切於事情起見不得不採用定期定額制償還之（未完） 
分類新聞 
政界 
[川沙民變之善後談松江]  
　　川沙閙事後松府戚太守親往彈壓帶回人犯十名該廳書吏二名又陸　解到張阿喜丁費氏龔臥江朱顧氏四名共十六名分别禁押華婁兩縣昨特將各犯訊供情形備文申詳江督蘇撫請示核辦而川沙長人鄉議事會副議長艾曾属日前以亂事初平昂氣大喪具呈蘇垣自治籌辦處謹陳管見四端請賜探擇當奉批云禀悉所陳善後方法不無可釆如注重宣講係從根本上着想惟宣講員所經之處隨以兵丁殊屬無此辦法改劃區城一條應由該廳通盤籌畵詳細禀復至緩撤防兵緩徵上忙二條事關軍政　務靜候撫憲核示仰卽轉飭知照 
[鄞邑僧尼反抗自治進行紀聞寗波]  
　　鄞邑城區自治公所被僧衆搗毁後種種情形迭詳本報茲悉本月二十六日該區議員齊　報德觀内開臨時會到者二十七人先由議長勵君提議今日開會有兩種問題請諸君表决一係監督鄭令已將辦法五條内之四條承認惟有發封該寺一條尙未提及各議員謂所有批准四條請速實行發封一條暫緩一切以兩星期爲限萬一逾限不辦准開選民大會議員當塲辭職一係總董洪復齊君决意告退各議員謂先請監督親至洪宅勸駕之後再由議會備函恭請至四下鐘散會而西成鄉士紳等爲自治公所事邀同各鄉議會當選人等在鄉約總局内開會妥籌辦法一面聯合各鄉公禀縣令以西成鄉自治公所借用法華菴地方去年面奉憲諭並經該鄉紳董與該菴女尼立有契約雙方允協本月初四日僧衆聚集來郡搗毁城自治公所城自城鄉自鄉一爲男僧一爲女尼如風馬牛之不相及牽連附合似近架　况西成鄉可以退讓另覓則其餘他鄉可知事關憲政官民交負責任合亟具呈環叩俯賜察核維持公益至法華菴女尼自奉憲諭仍敢將看經寺佛像遷回本菴并驅出看守公所僕役顯係有意違約反抗憲政應請飭傳嚴訊按律問擬以資懲儆並一面將以上略　電禀撫憲核示矣 
[自治經費抽收屠捐辦法長沙]  
　　長沙地方自治公所以憲政編查館奏定地主自治籌措經費章程凡辦理自治經費應卽就地籌欵等語而本公所經費支絀擬卽試辦屠捐以資津貼爰由各員議决以三月初一日爲試辦之期分爲城鎭鄉村兩項凡各屠戶每宰猪一隻應繳捐費三百文民間或遇年節及婚喪大禮准其宰猪一隻不收捐費一隻之外仍應照繳業屠者並應先期至公所領取營業執照照章繳費按月另繳捐欵其有不領執照或領照而不納費者並予懲究聞已由該所禀經邑尊沈士登大令准予准予照辦矣 
[吉安公圑禁運米穀之懇切江西]  
　　吉安自治圑體電禀南昌撫藩文云奉電敬悉米穀内地原貴流通惟日來市面存穀稀少商販仍絡繹搬運價值更漲入心惶恐若不立即維持後患不堪設想用再電求埀念地方緊要通融准予電飭府縣暫時禁止俟價平卽行弛禁以安人心而全民命廬陵自治公所商務分會仝叩 
軍界 
[西江匪黨勾結賭徒刧掠之預防廣東]  
　　粤督昨咨行水師提督云照得粤省東西等江河道從前每有搶刧輪渡等事自收回西江緝捕權後迭經整頓捕務添派兵輪水軍分段梭巡棋布星羅備極周密然日久不免玩生緝捕或形鬆懈本年正月據廣東内河商船公會報告肇省同安輪渡接到南邑太平賊匪梁兆潘震何根等打單信函一紙業經咨行嚴密防緝並飭韶安水軍楊統帶速將原駐西江之韶安水軍左營調回西江原叚分駐巡緝在案現當大舉清鄉又值禁賭期迫誠恐各股匪徒不得逞於陸地轉而肆擾江河甚或勾結失業賭匪擾害商旅尤應嚴密巡緝預爲之防除札飭何李兩分統督飭各輪水軍加意梭巡嚴密防緝勿稍疎虞干　外合就咨請貴軍門煩爲查照希即隨時督飭西北等江緝捕各兵輪並廣安韶安水軍等加意梭巡認眞防緝務期河道安靖勿任稍有疏虞是爲至要 
[管帶庇護憲兵之物議南昌]  
　　贛省陸軍警察開辦以來兵士巡查街道託名糾察軍人騒擾娼寮地方嘖有煩言現因上月二十日城隍廟側邊二標兵士因放假回家站立門首適遇憲兵經過斥其軍裝未整周玉清稍與分辯憲兵不由分説卽用身帶洋刀向周亂剌以致地方大抱不平互相衝突嗣由憲兵官長聞報將周玉清一併帶營按律訊辦該憲兵營管帶吳乃楫並張大其詞禀陳撫院以此益滋物議現經閙事地方商人王春和等聯名據實陳兵備處轉詳核辦矣 
學務 
[學校開追悼會紀事松江]  
　　二十七日松郡城内東區第一小學校追悼金山黃公續先生於午後一時開會發起人錢選青楊子文蔡叔明張受之李　香校長袁芸生敎員杜希房趙至善等於午前齊集午後來賓學生陸續到會約百餘人由張受之君報告開會缘由蔡叔明君述黃先生事略大旨謂先生對於政界學界實業界慈善界種種熱心任事後由楊子文君演説歷舉先生愛友之誠　辦事之篤實聞者莫不感動繼小學生唱追悼歌及校歌散會時已届五點鐘矣 
[金華師範風潮續志浙江]  
　　金華府師範解散風潮曾誌本報茲聞其解散以後各敎員大半歸去監督獨留堂中屢懸牌限日回校學生則執意不肯回堂展限二次並無一人回堂監督擬實行另招又恐窒礙難行且啓太守有電示俟其回署當衆公論故兩次牌示又作無效監督不得已復致電於台州府嵩太守（前金華府）僅得不在其位不謀其政八字回電又致電徐侍御班侯亦無效果該校風潮正未有艾也 
[贛省客籍學堂之暗潮江西]  
　　贛省客籍學堂開辦有年歷來管敎各員在堂頗樹黨風現因監督李道國棟回皖日久迄未到差當道改請莊道兆銘接充監督以致一般皖人在堂充當職員者莫不慌恐異常乃莊道又親戚故舊極多亟欲設法安揰適全體學生與體操敎員李某爲難均不受李之敎育莊道卽擬改派私人全堂職員嘖有煩言後得王 
 
 

Page 12

 
 
提學傳諭李敎員平日敎授功課尙稱嚴密未便遽行易員莊道因此頗抱不安該堂將來必有一番暗潮舉動也 
實業 
[勸業道詳請更正預算杭州]  
　　浙省試辦宣統三年預算業經諮議局訂期三月初十特開臨時會共同研究此項表册先期由財政局擬送撫院會議廳審查現聞勸業道主管表内節目不符特於前日詳請中座更正略稱財政局造呈試辦宣統三年預算地方行政經費説明書比較表一案前經會議廳審查科開會奉撫憲面諭各主管署局詳細審查如有不符應卽備文詳請更正等因職道奉此遵將説明書開載第三欵實業費關於職道管轄各欵逐加審查如第一欵第一項農事試騐塲經費第二類第二項第一目第一手藝傋習所經費第三欵第一項商口陳列館經費第四欵第一項化分礦質局經費或應從　辦之日計算無須加閏或因閏月經費尙應加入或因購地經費應請追加數目間有不符至第二欵第一項度量權衡局經費似應列入國家行政經費歲出經常門不應列於地方行政經費内現均由職道就原册所開加以按語并將各項目更正説明繕具清册詳呈察核發交該局更正等情當奉增帥核准札飭財政局查照辦理外並劄行諮議局查照矣 
[厚呢有限公司着手創辦長沙]  
　　湘省近有某君等邀集同志就省城大西門外創辦厚呢有限公司一所專以製造厚呢抵制洋貨爲宗旨現已購來機器多部不日開辦並聞尙擬招取學生三十名學習織造染色紡　等項畢業後卽留充本公司敎員現已組織完善行將廣告招學矣 
雜記 
[徵兵閒游擾事鎭江]  
　　二十八日午後駐鎭三十五標第二營兵士某甲行至京幾嶺左近火車站洞口東張西望爲印捕瞥見攔阻不服互相口角勢將用武印捕即將甲軍帽肩章一併攫去甲向之索取印捕不肯遂送交站長查核斯時甲以帽章皆失不能回營卽聲稱爾敢搶我帽章我定有以報爾該站長恐甚即擬電禀省憲向該標責問旣而滬寗鐵路彈壓委員李海門大令聞信之下慮生交涉竭力阻止一面飛至東塢街郡紳張金門封翁處面商此事封翁得悉情由急親往城内駐鎭南洋陸軍十八協及三十五標大營與杜淮川協統敖正邦統帶等婉商平和了結一面出示張貼火車站各要區禁止以後徵兵無故不得到站游玩云 
[通判圖差狂熱杭州]  
　　浙省候補通判孫智元原籍三湘需次來浙聽鼓有年挈帶資斧半銷耗於嫖賭以致時在窘鄉上峯念其班老時加調濟官俸所入仍不足供其揮壑近日訪聞義橋釐卡期满將更竟發狂　百計鑽夤囑託某轅某科書記長代爲謀斡該書記索價三千金别駕阮　羞　居然奇想天開日前在保安橋所眷之土娼楊姓家肆筵設席特聘翻戲老手吳小瑚介紹官商兩界聚賭醵資助孫運動並預訂特約一俟運動成熟　約論功某充賬房某任分卡某甲檢票某乙看艙云 
[劉商心計失敗杭州]  
　　粤商劉問圖佔西湖串同餘杭盛某創設勸業會擬章禀院業經諮議局逐欵指駁具呈撫院質問奉批查辦昨日該局續又奉到增帥劄行案據諮議局質問勸業道詳劉道學詢擬呈西湖勸業會簡章已否批准即經答復在案現將前項簡章發交參事科會議僉以此項簡章純係公園性質於振興工商提介實業諸要端轉從簡略與勸業會宗旨殊不相合查公園一項本在自治範圍之内似不若仍名公園改歸自治會籌辦所有簡章亦應由道轉飭錢塘縣照會自治會開會集議逐條修正應如何妥議方法集欵開辦由縣核明詳辦除札道查照辦理外爲此劄行諮議局查照 
[馬令嘵舌何益江西]  
　　贛省工程委員馬大令献廷到江以來經理工欵二百餘萬金之利皆從偷减工料下手以致工程倒塌之事時有所聞昨經標營官兵與馬等大起衝突由院委查申飭了事現馬復陳　院嘵舌馮撫大怒當批斥云據禀已悉此案起釁情節業已飭查明確無所用其嘵辯仰兵備處轉飭遵照迅卽督飭工匠將第三營營房工程赶緊修蓋完竣並將一二兩營滲漏之處所責成保固之匠一律妥爲修理母違 
清談 
[政府之國民觀]  
敢死圑不必畏也。振國民之精神。以樹外。交之後。盾何所謂。純綷。何所謂違背。我不知政府於此。乃因何。而若腹。心大患者然 
外交不必秘也。借國民之聲援。以維全國之利害。某事可承認。某事不可承認。豈非計。之得者我不知政府於。此乃因何而若深閉固拒者。然 
鳴呼。是豈吾民程度之不足乎。抑亦政府之程度。果高出於吾民萬萬倍也。不然。何其輕視吾民之一至於此也。 
[政府之國際觀]  
明明其。不可。承認。也而事。至無可如何之際則委蛇遷。就欲如何。便如何矣是。故外人多一次之要。求政府即多。一次。之承認。不必問其利害之。關繫也不。必問其影。響之大小也有惟逆來顧受。而已矣。 
然則何。不維持之於早乎。曰何必爾。何必爾。吾且。及時行樂而。已 
嗚呼。其斯以爲政。府對等外人之手叚。説苑 
[述歐美人之好奇（再）（續）]  
俄國聖彼得堡有一學術協會博士海爾斯爲會長一夕設宴邀請第一流科學家食味皆用二千年前物世之所未聞者前此俄人探檢。冰河冰中檢出奇獸曼毛斯。此獸在二千年前。曾棲息。此地誤墮河中凍。結不腐首尾毛骨。全具宛若。生時海。爾斯。得之大喜。割皮取骨。剜胃剖。腸皮骨　之博物院。迄今尙存。其内不。敗可煮熟食爲取以爲爼實。又其胃中有榖米不知何榖。此獸食之。不即消化在胃中二。千年剜而得之。此亦奇矣。爲又取以列　。坐客有法之古物學者和　爾者。曾在羅馬探獲西歷紀元前百四十年所　葡萄。酒持來一瓶置。之桌上。又有阿。美利諾者亦曾在埃及之三角塔上。拾得一古。穀此夕又煮食之。凡所陳。菜肉。無一出於二千年後者。此殆奇之極也。故至。今人皆盛稱之。婚姻大禮。美人多玩視以爲閖事　奇衒新。務出人意表以快其意。紐育有彫工曰盤漢其娶婦也。寄函親知云。　新迎室。　於某日午正乘汽球遠游。歐美人新婚。夫妻必相。携遠遊。數日。習俗然也。届時。親知集者。數十人。傳聞來觀。者亦如雲如潮。約略。五千人。新郎新婦相。扶而至。喝采雷動。氣球勃勃欲揚。夫妻躍身。附搭之。球　地數尺夫妻春風满。　觀者。一齊拍掌。聲達雲表。已翔空漸高。日晚天黑球下忽燃電燈。人皆仰視呼奇。益高益小遂至目。力所不及。蓋夫。妻合　。上摩雲漢笑牛女之永隔。契鸞鳳之。雙飛。也下界。金　未鳴。上界天門。已曉葡萄美。酒天漿共酌。珈琲香茶。甘露芬芳。俯視塵世。千門萬。戶今方迎。朝日。歷歷可數。身遠在數百里外。勃斯頓。海口。蹙在。脚下。遂由空飛下。猶如神女仙。郎雙雙謫降。一時報章喧傳。好奇者皆　羨之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[韓人謀攻日領署之謠傳]  
　　據漢城消息云三月十九號有韓人一隊數約千人由海參威過圖門江擊一村後爲憲兵擊退死傷六人彼等目的何在不得而知惟近來外間盛傳韓人密謀攻擊間島日本領事署大約此次係欲實行此舉也 
[日政府設法消滅社會主義]  
　　據日本消息云日本内務省豫算經費中之特别警察費共日洋十二萬六千元内有二萬元擬供選用警吏一百五十員令專心禁遏社會主義之經費每縣各駐兩員東京等要處則駐員稍多此等警吏悉能熟悉社會主義云 
[德國拘獲英偵探]  
　　二十一日倫敦電云英國外務部大臣葛雷君現正提議與美國締結公斷條約不幸同時有英國探在德國亨寳被拘之舉該偵探等圖得德國新造之奪雷諾脱式戰艦之構造情形德國官塲已將在事諸人除領袖外盡行拘獲此事全未聲張德國官塲擬嚴守秘密云（以上譯字林報） 
[土兵擊斃德國敎授]  
　　二十九日柏林電云君士坦丁陸軍敎操員德人斯乞里區汀中佐爲阿爾排里斯之兵開槍轟斃因該員於矯正其首形時曾侮之之故土皇及各大臣已致電向德政府道歉 
[美日邦交上之虚文]  
　　二十九日東京電云據美國官塲消息聲稱日皇與美總統塔孚脱近來互換公牒均言美日邦交異常輯睦此事已引起極好之感情美國輿論及各報均極稱許此舉謂日皇致美總統之公牒足爲美國戰謠之大棒擊云 
[日皇擬以寳星贈與英皇]  
　　二十九日東京電云昨據官塲宣稱赴英參列英皇加冕式之專使伏見宮依仁親王將代日皇以菊花大十字寳星獻呈英皇喬治第五（以上譯文匯報） 
本埠新聞 
[歡迎美艦運送振糧]  
　　美商丕吉等慨助江皖大宗振糧業誌報端茲由美政府特派第一聯隊陸軍運送艦蒲福號並撥金洋五萬元爲該艦馳行費用昨晨該艦抵吳淞三夾水由華洋義振會會長美博士福開森君沈促禮觀察偕書記李少穆君坐辦江趨丹君並江督張制軍代表曾子安觀察皖撫代表尹夔笙司馬滬道代表陳震東二尹又福會長夫人美領事代表繙譯官台惟恩君美國陸軍副將康門君及其夫人斐列濱都司史君及其夫人紐約報館訪員史密司及其夫人上海太晤士報女書記侯登夫人同乘會德豐浮而鉛拖駁由新關碼頭高懸龍旗赴吳淞迎候當美艦過獅子林砲台時該砲台鳴砲致敬由艦長陸軍人尉葛利雅君迎入客座欵以酒點福會長贈災民圖白本沈會長特贈中國全省名勝圖一本以誌紀念旋由艦長致謝諸君遠迎盛意並報告此次振糧係敎會報紅十字會丕吉等籌募另有一函煩會長代呈江督緣尙有食糧多數撥交商船運載來滬並有續捐欵項稍盡隣邦親愛之情誼此次江皖沈災非得大宗糧食不足以拯三百萬飢民自慙棉薄恐杯水車薪無濟於事云云當由會長代表等代江督皖撫盛宮保馮大臣致辭道謝並彼此攝影多張以誌盛會時已午正該艦長旋命起椗由會中代請領江往鎭江進發約今午抵鎭先卸江北振糧初三清晨到寗泊浦口碼頭由該處下貨福開森君護送該艦赴鎭甯督運振糧照單支配並附載鮮山芋乾豆衣料牛奶罐魚牛肉麵包米麥等不計想災民得此必爲之感戴不置也 
[義善源票號擱淺四誌]  
　　義善源票號於二月二十一日宣佈危迫詳情已迭紀前報茲悉該票號蕪湖聯號寳善長素來頗有信用本可無慮奈此次滬號停滯蕪埠土業因接鎭江電得信最早即於二十一日晚八九句鐘紛紛到莊提欵該莊疑係土價陡漲故卽出票撥現頗形忙　直至十句鐘時始接滬電方知變局次日提現撥帳紛擾異常關道税欵二萬撥存利亨莊米捐局二萬餘金撥存寶泰來莊該莊經理陸廷楨（係蕪湖商會總理）即於是晚十一句鐘在商會開特别臨時會陸君宣言昨晚今日已撥出現欵八萬餘金本埠尙有存欵緩日終有著落因他埠聯號有銀三十餘萬存在蕪庄應請本會備文移請警務公所蕪湖縣出示派警保護以便清理而免滋擾云云一面卽自行禀報會中亦卽備文移請警務公所出示如下爲出示保護事據寳善長禀稱竊商號開設本埠歷有年所平時信用各界所知今因聯號影響所及致存戶紛紛提現惟市面如斯在外帳目非一時所能猝辦若急切從事尤於本埠全局攸關爲此據情禀懇給示保護暂緩提現以免喧嚷一面清理帳目决定辦法並報告商務總會備案而維善後等情到所據此查該號在蕪埠開設多年素稱殷實今因聯號牽動人心不無惶恐惟據稱該號存欠兩抵尙屬有餘一時緩不接濟致難兑現亦係實在情形爲此示仰該存戶等知悉所有該號存欵應各暫緩提現一俟該號清理帳目再行提還以保商務而維大局母違 
又聞滬號與豐裕銀號尙有糾葛昨日禀奉滬道劉觀察批云察閲來禀不勝詫異查光緖廿九年袁升道任内詳請設立豐裕銀號一案二次報部承充號商及連環紳富甘保各結並無江蘇揚州籍字樣且當日曾經袁升道飭據松海防廳查復李九臯係開設義善源及寳善源莊號案續具在何能諱飾案經本道查案通報度支部農工商部曁督撫憲並聲明義善源總理工維藩卽兼充豐裕總理又爲豐裕保人所有豐裕虧欵應責成義善源清償業奉督撫憲電諭照案責成嚴追自應凛遵辦理來禀 
 
 

Page 19

 
 
有意朦混實屬不合特斥 
[部飭禁止華工出洋]  
　　外務部得悉刻下馬達加島 
需工甚殷雇人來華誘招貧民出口前日福州古田長東各縣已有鄉民受愚應招幸被地方官察悉禁止未果近日又將來滬收買貧民五百名前往工作爰特電致滬道劉觀察曁巡警道汪觀察嚴查禁止勿使受愚 
[浦東開河閙事案近聞]  
　　昔年浦東馬家浜開河閙事拆毁張江栅董事錢子瀛住宅一案曾由鄉民龔硯耕朱志琴等赴京上控謂錢董羅織無　累及平民奉諭發交上海道秉公訊斷由蔡前道發縣收押在案茲龔硯耕患病甚重交保回家朱志琴龔蘭生朱佳林顧妙發朱妙發等則被押數載迄未訊結近奉上憲札飭上海縣解府訊勘以免訟累田大令接文後立卽飭承備文於昨日午後派差將朱志琴等解赴松郡禀請戚太守訊斷一面傳知該董赴松質訊 
[川沙眞民不聊生矣]  
　　川沙閙事一案詳疊前報茲聞自前日戚太守帶犯返松後廳署差役即四出騒擾兒啼婦哭慘苦萬狀日前該處婦女竟有不敢安居夜宿於野者又聞各紳家屋被毁時大都畏死自避究爲何人動手皆未目覩事後憑人説及參以理想某某等向來與我反對此次拆屋定必與聞遂隨心所欲開單送署官因紳士上控勒賠正難措手雖訊明無涉亦不敢擅自釋放並將身家殷實之鄉民謂其族人或親戚犯事官紳勾串提案押交爲他日攤派賠欵之地以故川境農民紛紛遷徙現届播種期近恐不免荒廢矣 
[出使經費逕解銀行]  
　　江督張制軍札行滬道劉觀察略云准度支部電各關應解出使經費前由外務部通行各關自宣統三年正月起解交部庫現因統一國庫章程將次實行嗣後各關應解是項經費除津海東海膠州山海安東濱江等關仍解部庫外其餘各關應卽逕解上海大清分銀行收存備發以省周折等因合行札飭該道遵照辦理 
[中西官復閲濟良所]  
　　公共公廨讞員孫羹梅明府前日陪同英副領事康斯定君美副領事海德禮君德副領事師謀君各乘馬車至新閘棲流所察看男女膳宿舍及工藝廠已誌昨報茲悉中西官閲畢後卽同至英領事署換乘汽車偕赴濟良所及濟良分所察看均由西女董導引遍視一週並將所攝婦女工藝及放足等各種圖形呈請詳察旋各分道而返 
[偵探緝獲盜匪]  
　　盜匪高小寳周蘭全林開明等近在無錫等處夥刦衣飾逃至滬上匿居南市滬杭鐵路車站附近前日被閘北巡警局暗探委員汪景龍偵悉卽飭探弁孫駿發等前往將高等三盜緝獲帶回巡警總局押候訊辦當道經公共租界時由老閘捕房派探張全林護送出境 
[巡捕監守自盜]  
　　住居靶子路春暄里三百五十四號屋内之某粤人因犯拐案經捕房拘解公堂懲辦在案所有屋内箱籠雜物由捕頭派令八百九十八號華捕江北人季禮泉在彼看守詎該捕監守自盜濳將衣服銀洋運出變賣昨爲捕頭覺察傳喚詰問該捕已情虚逃逸矣 
[賣布鄉民受騙]  
　　浦東鄉民陳周氏陳趙氏王陳氏張桂香等男女九人昨晨來滬將布三十九疋售於滬軍營旁徐炳生烟紙店内收買土布之沈祥林估計價錢二十八千四百文當塲並未給錢僅給永記布號收條數紙令往十六舖裡馬路太平里領價各鄉人當即持票前往该處遍尋並無永記布號回至原處沈已逃澼各鄉人始知受騙將徐扭王南區控究徐供江西人與沈雖有一面之缘然祇於昨日起來店借一桌之地收買布疋並未收取押租亦無保租現在不知下落區長以事關串騙著徐先賠三成繳錢八千四百文以便分給各人具領然後交保予限三天尋交沈祥林到案以便移請裁判所訊究 
[訴明口角原因]  
　　奚鶴鳴控被奚慶發與母陳氏無端行兇毆失圖樣銀表等物昨由捕房解至公共公廨訊據奚陳氏母子供稱實因有地二畝零被鶴鳴佔去出路並串同二十五保頭圖新舊地保錢發祥孫順和　於洋商向理不睬以致口角德襄讞商之美仇副領事以奚陳氏母子不應行兇著分别各押五天至奚鶴鳴串保盜賣地產一節亦著帶回捕房存洋作保候下禮拜一再行訊核 
[高家與巡官之感情]  
　　四路分局正巡官黃國華三路分局正巡官蕭鳳祥日前奉巡警道汪觀察諭令對調兩巡官奉諭後趕卽清理訟案部署一切惟閘北各商家如同興愼泰德大公恒德豐等各米行及錦華恒豐恊和震祥等各絲厰恒泰和振和醬園裕大木行等共八十四家以黃巡官任事多年大有攀轅之意特於前日公禀汪觀察謂黃巡官勤愼清廉民心愛戴環求暫緩更調以資治理等情第此禀尙未奉批而黃巡官已於昨日與蕭巡官彼此將一應案牘交代明白分别到差視事矣 
[達商律師回滬]  
　　法國法學博士達商律師因公回國曾誌前報茲悉達君業已事畢於昨日午刻到滬仍在法大馬路六十九號門牌設立公事房承辦華洋訴訟辯護事宜 
[押所傳染病未凈]  
　　純華絲廠被刦經絲案内之要證王文奎及盜首董道如之姘婦董奚氏由縣押究在案茲均患病昨奉帮審承明府提案騐明判令王文奎董奚氏一併暫行交保出外醫治又拐犯蔣晋發與欠債不還之王月根亦因患病昨奉承明府提出驗得病重屬實判蔣開釋王交保回家治病 
[城内]  
召充官醫○本縣田大令昨日出示云據試辦醫學沈功勳禀稱該醫染患身熱氣急等症難以承值繳呈醫學鈐記禀叩另召等情到縣據此查醫學一缺專司診治禁押人犯未便久懸除批示并將鈐記存儲外合行出示召充爲此示仰本邑諸醫人等知悉爾等如有精通醫學深明脉理情願投充者准即覔保來縣具禀聽候考驗後取結詳充毋得觀望 
道批三則○朱陳氏禀批案經前道批縣勒交嚴追如果迄未交案應即將朱　林先行提押仍嚴提林文玉訊明究追如其避匿租界並卽會同會審官照章提解仰上海縣遵照辦理仍具報毋遲汪毛氏禀批據稱張犯已由江邑擅准保釋一節是否屬實仰 
 
 

Page 20

 
 
上海縣迅即查復察奪仍將在押之干景雲等嚴切訊追具報毋遲龔邱氏禀案批已　縣解府訊辦據禀前情是否屬實並已於何時解府仰上海縣明具復 
道轅記事○升調鎭洋縣知縣胡位周福建候補知縣呂德康昨均到道禀見高昌廟巡防局委員李錫年禀知三月初一日停撤冬防施粥廠委員曾毓麟彭忠璞禀知二月底撤局銷差 
[南市]  
冒牌漁利○滬北美孚洋行昨浱日本人橫森堯去在南市賴義馬頭源茂洋貨店内查獲冒牌煤油當塲起出二箱及冒牌空箱二只該日人當即報告南區移送裁判所諭着明白補詞以便傳同該店主訊究所獲僞油鐵箱一併暫留又英商老晉隆紙烟公司夥唐寳樹昨在寗紹公司碼頭上查見小販張問青出售僞牌派律脱紙烟扭控裁判所訊究據供此烟向賣水菓之矮子換來判張戒貴一百下旣由碼頭偵探李文祥續獲張廷佐至案請訊供與張問青相同判一併拘留飭該商禀請公共公廨移提究辦探夥餘威○已革南區探夥王錦詩日前在孫順卿衣攤上購取馬褂一件論定價洋一元四角當塲祇給小洋四角其餘延不照付昨被扭控南區移至裁判所訊明判戒貴二百下押限繳洋再行查辦 
挾嫌尋釁○壽記布號主朱壽芝去年虧倒後串同棧司趙蓮舟將餘剩之布一百件運匿招商局棧房内曾被同業聚昌號主胡子卿張雨生查知禀控裁判所將布追繳到案移送商務分會攤理在案現朱懹恨未忘唆使趙及宋金生等與胡張尋釁毆繫當由九號巡士拘解裁判所胡張同禀二次被毆致傷頭面須求嚴辦判趙戒責一百下留候補提朱壽芝來　嚴究宋暫行交保候示 
[閘北]  
麵館欠洋○公和麵粉號前日派人至四路分局控告公益里興昌麵館積欠麵粉洋一百九十元屢收無着經黃正巡官傳案訊明判令按月拔還洋十五元交保開釋少一賊　○總局路舊貨店主朱阿狗前因窩留積竊龔根郎經四路分局黃正巡官查獲訊實判令笞責枷號示衆在案昨已期满奉諭開釋一併騙逐出境 
追繳房租○張國鈞控租戶蔡祺庭欠租洋二十二元不還昨經四路分局黃正巡官傳案訊明判蔡先繳洋十二元飭令交保餘欠分期拔還 
[英租界]  
誘匿小孩○孫陳氏因與陳天生及阿福等將張孫氏家之小孩誘匿被控昨由包探將孫陳氏一人拘解公堂訊明判陳氏押女所五天小孩張子春交其母領回仍飭緝提在逃陳等二人解案究辦 
無賴擺賭○無賴費芝林在蓬路設攤誘賭被捕查獲昨解公堂訊實判費押五天賭具銷燬 
堂倌賠償○買阿福控蓬路二千一百六十五號某浴堂值堂人應增福竊取現洋五元昨解公堂訊供不認中西官以應究有看守之責着賠洋四元如無力繳洋改押兩天斥退官媒○公共公廨官媒邱徐氏病故後即由副手王蘇兩婦揑併王蘇氏具禀投充當奉諭准試辦在案茲經寳讞員查悉該婦等辦公疎忽且聞有勒詐情事因即斥退已於前日函請上海縣選派縣署官媒邱周氏到廨接辦矣 
老婦倒斃○住居西大路一百十號門牌之老婦薛胡氏前日午後出外購物行經坟山路忽然倒地猝斃由捕查見回禀捕頭即派包探王梅生將屍車送斐倫路驗　所一面飭保報請上海縣田大令蒞所　明委係氣閉身死當由　屬禀准免封自行棺殮戯謔被疑○王阿七葉阿炳陳銀明李阿銀與十五歲小孩孔生來同在仁記路八號門牌某洋人家爲侍者前晚王等四人將孔孩之下衣脱去與之戯耍該孩大聲呼救被洋東聞悉潛往　見該洋人疑有鷄奸情事即用德律風報請總巡捕房派探將四人拘獲昨晨併解公共公堂先據捕房刑事檢查員偕印捕正巡裴产脱君上堂譯稱王等四人深夜將小西崽孔生來褲子脱下撳於地下欲圖鷄奸請爲訊究訊據孔孩供稱與王等同宿一房前晚被伊等將褲扯下戯耍並無鷄奸之事訊之王等亦均供明實情寳讞員商之美海副領事以事關風化未便含糊判王葉東李還押候查明實情於下禮拜二訊辦 
繳還修費○美商蘇亞控馬煥文不還修理汽車價銀二百兩一案昨經公堂傳訊馬將修費如數繳案判將車交馬領回了事小孩待認○前日有一年約三四歲身穿柳條布衫之男孩一口在帶鈎橋上啼哭由捕查見帶入捕房昨送公堂盤詰因不能言語判令暫留本廨候懸牌召領 
拘獲騙子○尤金生將水裝入火油箱内混充煤油向新閘路侯岳氏等家騙洋三元敷角當被察出鳴捕拘入捕房昨解公堂訊供不諱判尤押一月示儆 
[美租界]  
日兵酗酒○昨有日本艦兵一名乘醉在茂海路胡閙並闖入三百九十六號飯店内繫毁什物由店主鳴捕拘送捕房賠洋了事西人逞兇○某西人昨雇陳阿三之東洋車至塘山路因陳爭索車資被該西人繫破鼻孔血流如注旋由印捕帶入捕房捕頭諭陳自赴該管領事署控告 
婦人遇騙○陸張氏昨在天潼路被丢包匪徒騙去鈔票洋數十元當即報告捕房捕頭允爲查緝 
女孩被拐○陳寅芝住元芳路三百四十二號前晚被匪拐去六歲女孩名月喜昨投捕房報請查緝 
[法租界]  
押犯庚斃○米店主陸惠章去年因串同芧連芬及木匠陳東生將洋行街堃源海味行銀箱竊出分得金釧贓洋六百五十元即經公堂訊明判陸枷號一月收押年半在案詎陸於前日患病庚斃當奉飭查有無屍屬再行棺殮 
重入樊籠○殷阿四前日與寗波烟妓王寳卿相約偕逃被鴇婦徐陳氏報知捕房飭探至輪船上一併拘回解廨請辦王妓供係受騙判殷押一月妓　婦領回 
拔還借欵○張明賢控伶人蕭國琛圖　借洋二千元經公堂判令蕭妻王氏勒限交人在案昨日復訊氏稱丈夫尙未來申旋據王洪壽投稱此事曾經勸過每月拔還洋三十元未知如何忽又興訟判氏除還過外再限七天還洋五百七十五元尙欠一千元另行立據料理 
[海上閒談]  
今晨由小東門坐車至城隍廟。稍西街道狹甚。東西往來各車。一齊擁擠。各不退讓。亦各不進行。途人苦之。罵聲載道忽一巡。警來。執短鞭。將車亂擊。車夫惶急不知所措。亦不能退避一步。余在車上。默念車夫皆愚笨。但知爭道。而不知愈爭愈擠。巡警。又不知指導次第進行之法。徒執鞭以示威風。亦可哂也。是不。可無以善其後。 
西人動譏中國人遇事畏葸。膽力薄弱。而余獨謂不然。警報迭。至。戰書紛來。而政府坦然不動。行樂如故。演劇如故。大有泰山。奔於前而不驚。虎豹起於旁而不懼之勢。豈獨政府我國民亦何莫不然。諸君不信。請觀上海之現象。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約]  
　　附紅十字會條約曁各文件（八） 
第二次保和會蕆事事文件 
第二次保和會由北美合衆國總統提議旋由全俄國皇帝陛下邀請和蘭君后陛下召集於一千九百零七年六月十五號開會於海牙威廉第二宮此次保和會係以一千八百九十九年第一次保和會所本仁愛之基礎加以擴充庶世界各國皆依公理以增人類之幸福左開各國爲第二次保和會與會之國其派出之議員如下 
大清國頭等全權大臣全權議員陸徵祥前美國外務部大臣全權議員福斯達駐和全權公使全權議員錢恂陸軍部軍法司司長陸軍議員丁士源 
德意志帝國國務大臣駐土頭等全權公使第一全權議員男爵彼勃士登全權公使外務部法律諮議官海牙常設公斷員第二全礶議員奇愛士駐法頭等公使館海軍隨員海軍少將海軍議員西格爾普魯士參謀部長陸軍協都統陸軍議員根特爾勃恩大學法學敎授法律諮議員普　士上議院議員專門議員朱恩公使館參議外務部參議上行走副議員古班爾德海軍參謀本部少佐海軍副議員羅而次孟 
北美合衆國前駐英頭等全權公使全權議員趙忒前驻法頭等全權公使全權議員鮑塔頭等全權公使全權議員羅斯前外務部侍郎駐和全權公使全權議員希爾前海軍大學長全權公使海軍少將全權議員施潑蘭陸軍軍法總長全權公使陸軍恊都統全權議員台維司前駐巴拿馬阿根丁全權公使全權議員比先那外務部法律官專門議員斯高忒大理院書記員專門議員比忒賴阿根丁共和國前外務部大臣駐義全權公使海牙常設公斷員全權議員貝那前外務部大臣下議院議員海牙常設公斷員全權議員特賴谷前外務部大臣海牙常設公斷員全權議員賴里大驻德公使館陸軍　員陸軍協都統專門議員李諾爾特前海軍大臣駐英公使館海軍隨員海軍大佐專門議員馬丁 
奥匈國國務大臣頭等全權公使第一全權議員庫巴麥爾駐希全權公使第二全權議員男爵馬西阿維也納大學敎授奥國大法院法律諮議官上議院議員海牙常設公斷員專門議員賴馬先海軍少將海軍議員霍斯駐土希頭等公使館陸軍全權委員陸軍協都統陸軍議員男爵席斯林夕宮内外務部參議上行走騎都尉議員威爾公使館參議議員非立斯海軍大尉海軍副議員腦威爾比利時國務大臣下議院議員法比羅馬尼亞等國學士會會員國際法研究會會員海牙常設公斷員全權議員倍爾那國務大臣前法部大臣全權議員豐登納文駐和全權公使羅馬尼亞學士會會員全權議員男爵威廉 
玻利維亚外務部大臣海牙常設公斷員全權議員畢尼拉駐英全權公使全權議員加削拉 
巴西頭等全權公使下議院副議長海牙常設公斷員全權議員拜溥薩駐和全權公使全權議員立司薄阿駐和公使館陸軍隨員陸軍正參領專門議員阿爾美達海車中佐專門議員摩拉 
布爾加利侍從將官陸軍參謀協都統第一全權議員維納洛夫大檢察院檢查總長第二全權議員加琅席洛夫海軍參謀長海軍中佐議員地米立夫 
智利駐英全權公使全權議員加納駐德全權公使全權議員馬忒前陸軍部大臣前下議院議長前駐阿根丁公使全權議員公沙哥倫比亞陸軍正都統全權議員霍爾根全權議員忒立阿納陸軍正都統駐法全權公使全權議員法爾加 
古巴海拂那大學國際公法敎授上議院議員全權議員弼司塔孟德駐美全權公使全權議員阿洛司堆前海佛那預備科學堂長上議院議員全權議員桑祺利 
丹馬駐美全權公使第一全權議員勃能海軍少將第二全權議員希爾利亞宮内禮官外務部司長第三次全權議員物特爾 
多彌尼加前外務部大臣海牙常設公斷員全權議員加爾德謝實業講演會講員海牙常設公斷員全權議員得斯拉 
　瓜多爾駐法駐日斯巴尼亞全權公使全權議員琅度恩代理公使全權議員阿爾西阿 
西班牙上議院議員前外務部大臣駐英頭等全權公使第一全權議員伊立忒拉駐和全權公使全權議員加爾復貴族院議員全權議員伯爵加馬作陸軍大臣副官陸軍議員陸軍參謀正參領蒙多式海軍議員海軍大佐削貢 
法國上議院議員前内閣總理大臣外務部大臣海牙常設公斷員全權議員蒲爾茄上議院議員全權公使海牙常設公斷員第二全權議員龔士當巴黎海科大學敎授外務部法律顧問官海牙常設公斷員第三全權議員勒拿駐和全權公使第四全權議員俾爾陸軍議員陸軍副都統歐穆爾海軍議員海軍少將阿拉各控訴院律官專門議員佛來馬前第二海軍議員海軍大佐拉加斯駐比駐和使館陸軍隨員第二陸軍議員陸軍副參領梺西勃（未完） 
專件 
[上海城自治公所辛亥春季議事會議决事件]  
一上海縣錄札照會城濠公地事宜案 
董事會交議事件按照城鎭鄉自治章程第三十六條第一欵之權限議决如左 
此文已由董事會據案呈駁近復據提右營參將來文附到整頓城根租地造屋草章竟以租地造屋爲振頓城根之惟一方法與號稱軍用地之 
 
 

Page 27

 
 
意顯相予盾且謂向收地租常年公用尙有不敷藉口撥充公益意欲加征地租　該營所稱公用歷年從未宣示用途今如該營所擬草章一若地租未加以前即無振頓之法而本公所整理城根之議專爲爭欵起見碍難承認　所列各條妨碍地方行政之處甚多應再由董事會逐條駁復 
一修正城區城行車章程案 
董事會交議事件按照城鎭鄉自治章程第三十六條第二欵之權限又第九十二條第二欵及第九十六條之規定議决如左 
本城區域經行各項車輛沿用總工程局舊有章程現在道路漸闢車輛增多前項章程應再重行釐訂茲將修正章程列下 
上海城自治公所徵收車捐現行章程 
第一條本公所沿總工程局之舊徵收各種車捐以充自治經費第二條徵收各種車捐由捐務員管理之 
第三條左列各種車輛無論自備營業均須捐領執照 
（一）汽車（二）馬車（三）人力車（四）大貨車（五）馬貨車（六）小貨車（七）小車 
第四條凡各種車輛納捐之數如左 
（一）營業汽車按月捐二元（二）目備汽車按月捐一元五角（三）營業馬車按月捐一元（四）自備馬車按月捐八角（五）營業人力車按月捐八角（六）　備人力車按季捐二元（七）大貨按月捐二元（八）馬貨車按月捐二元（九）小貨車按月捐一元（十）小車按月捐三角 
第五條凡各種車輛繳納月捐者須於每月初一日起至初十日止到本公所納捐領照 
第六條凡各種車輛繳納季捐者須於每季之第一月初一日至初十日止到本公所納捐領照 
第七條凡各種車輛於每月十一日起查無執照者照章議罰仍令補捐領照 
第八條以上各條係現行章程如有未盡事宜隨時修改 
小説 
[言情小説投海孤兒（三十一）]  
馬利亞飯後。仍登甲板。覓愛力森不得意至怏怏。徘徊良久。始歸室假寐。未幾而斜日西沈。海波無動。新月升矣。一鈎碧玉。力破天空之雲影而出。照此無情之海。流雲吐彩。蕩影回波。夜色之凄麗極矣。馬利亞偕威耳同步欄杆之次。語及乃德逼婚之事。密昔司威耳大怒如狂。不能自約張目。切齒握拳。力毆於空氣之中。似欲立死其人爲快。果使乃德迭克司立至。威耳之前。而威耳復有英雄之武力者。則直欲力搤其吭而死之。百無所。恤矣。顧威耳荏弱無力。説者謂果令威耳立出其拳。或能死一雞雛耳。人則决不之懼。威耳怒甚。乃不能出一語。以手目撫其胸。胸際似有大梗格。不能吐。有頃。乃曰。詎此舞耻之頺狗乃欲强與密司結婚耶。此言非特不當出諸彼之口中。尤不當存此思想於腦球之内。彼敢如是者。卽爲彼之大罪。嗟乎。吾願上帝赦彼也。威耳鬱懑至極故出言顚錯而無次馬利亞雖心至兀臬。外貌尙矯爲鎭定然而櫻唇堅闔。且以編貝之齒。微齩其唇。颦其季眉。索然無語。非復昨日之瓠犀微露。笑　迎人矣。威耳忽謂馬利亞曰。密司勿恐。吾度彼迭克司僅作險語驚人。快不敢有野曫之舉動。蓋舟中人衆。不能人人皆俯伏竦息。聽彼號令。安知卽無拯我之人。且舟中尙有敎士同行。迭克司胡敢恣肆。馬利亞曰。密昔司威耳。勿爲我慮。我神氣堅定。百不之懾。彼欲脅我與之結婚。我亦决不之許。彼或以失望而迫我於險。甚或喪其生命。爲事亦正難言質言之。吾輩之大勢險也。至云舟中尙有他人。及敎士與我同行。或能脱我於險。吾雖不能决其必無茲事。而在勢言之。彼爲茲船之主人。即船主亦當服其命令。他人何敢干預其事。至於敎士者。即有勸善名言。然但能感動信敎之善人。不能格及無知。之禽獸。彼迭克司直禽獸中之至。蠢者何足與。語 
來函 
[江蘇諮議局高議員來函]  
　　敬啟者報館爲輿論代表立於監督地位所恃以掦激者只此機關貴報素恃公論久所　偑昨讀本月廿二日貴報時評標題嗚呼寗屬之議員一則殊深詫異鄙人對於十七日諮議局議决之殖民一案有（已議决案而再表决議員不敢居表决之列） 
等語與貴報所記之必欲表决聲明不列可否之數云云語意近似實則刺謬（鄙人十九號）當日所持之論只在變更原議與不變更原議而已同一問題而有二次之表决於心終有未愜鄙人爲保全議案信用起見故力爭之政見不同未便阿附東四各國議院時出衝突事屬尋常本無足異當日會期新聞記者缺席諒貴報記者亦未到局故致有記載失實之憾耳茲將本局日刋速記錄一紙寄呈鑒察當悉所爭議者何在也鄙人爲本局保重議案人用並爲貴報係重記載信用故據情奉聞乞察收更正以昭核實高梅仙謹啓 
按前報時評内所謂寗屬議員某君者卽高君梅仙也 
 
 

Page 28

 
 
   
 
 

Page 29

 
 
   
 
 

Page 30

 
 
[艾羅補腦汁稀奇之效驗艾羅補腦汁稀奇之效]  
中法大藥房主人鑒僕秉性放誕酷好杯中物醉鄉之外幾不知塵世上復有佳境戊申春仲隨父游京師客邸寂寥尤賴斗酒伴晨夕積之彌久竟成弱症時年二十有八也徧請名醫服藥百數十劑始獲稍瘳而耳鼓隆隆遂成重聴如是者幾三年不復與人交接家嚴以僕孱弱非回家靜養不爲功乃遣人送歸道出滬江遇知友陸主政於旅館筆談間述及艾羅補腦汁之靈效僕期病愈之心切當日飭人向○貴藥房購取補腦汁兩打附輪返里後如法冲服將及一月而人語聲已約略可聴僕喜出望外服之尤勤又一月而與人交接竟無隔膜語矣僕之幸亦○貴藥房之功也爲綴數言最請刋諸報章非敢爲○貴藥房增廣聲譽也盖以告世之同病者勿錯時機耳專此敬頌道安安慶李仲蓮頓首 
　江陰三十六標督隊官戈峻藩君服艾羅補腦汁之謝函 
中法藥房楚九大醫士惠鑒久仰熱忱未親冰宇比維鴻祺雲焕駿譽日騰爲頌弟　身軍界五載於茲每恨腦氣不充頭部脹痛時作去秋購服貴藥房艾羅氏補腦汁初服而胃口開矣再服而重量增矣三服而腦筋爽健精神煥發矣是以益信此汁匪特有益於個人之衛生亦且攸關乎合界之進化何則腦筋爲人身之主精神爲事業之源際此尙武時代各界人士均應殫思竭慮振精勵神共圖進步苟腦筋衰弱精神頽靡曷克奏功○貴藥房存心濟世將良藥轉運來華共有功於我國同胞也誠偉矣哉用具証函數語藉彰利物之　心併呈小影一枚以作藥緣之紀念專此鳴謝敬請大安諸維愛照不宣弟弋峻藩謹上 
　中法大藥房主人台鑒敬啓者鄙人年屆五旬祇生一子年僅六齡體强性頴相與言笑對答尙能曲盡其意去臘二十三夜小兒忽患寒熱祗以宵深未請醫生診治翌晨寒熱卽退鄙人欣幸不遑詰其昨夜困苦否詎料茫然不答再詰之語多啾啁令人無從辨别且一切舉止大異平時鄙人詫甚卽請幼科專家診治渠竟不識此病由來遍詢名醫亦無良法或謂恐成漫驚或謂類乎顚癎施之以藥皆無效驗鄙人懣極於今正初二到申擬作十日游藉以消遣行經三馬路○貴藥房門首見說明艾羅補腦汁之能益人智慧也納資購回半打服之約二十餘日聲浪漸清語亦漸有倫次今竟全愈一脈宗祧幸不斷絶皆出○貴藥房之賜也用肅蕪函以誌鳴謝如蒙刋諸報章藉以轉告孩提之有斯病者尤爲感荷再者刻下舍弟日苦頭脹大約腦力不足之故茲奉上五元鈔票一帋即希照數配就交來人帶轉至盼至盻專此敬劬　台安　嘉善趙志愚頓首 
 
 

Page 31

 
 
   
 
 

Page 32

 
 
   
 
