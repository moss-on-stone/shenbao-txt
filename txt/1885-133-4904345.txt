# 1885 - 133 - 4904345

 

Page 1

 
 
[三十九號畫報出售] [  申報舘主人啓]  
　　名世之生輔佐王者往往數百年而一見山東掖縣田姓奇童爲大吏訪聞咨送進京以徴人瑞軍興以來行軍者必熟究輿圖藉形勢以爲戰守去　台　　尾之戰注人敗业將該　海口內地山川　畾逐一鈎莫閱者不帝履其地而一遊焉兩圖列入此次三十九號晝報准於初六日也售其畫　兩圖爲管君劬安所繪士女筆致輕傅可喜畫報仍然九圖後附淞隠漫錄圖說一則閱者鑒之此布 
[經藝淵海例言]  
　　邊孝先儲將腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄕會墨之中式者大都五光十色炳炳麟麟盡能事而蔚巨觀經藝之菁英乃大洩焉僕心好之而徧覽坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訉而投　者積有卷軸嚴定去取又查各經中之可以命題而前人未經涉筆者出資倩名手分題補作其除淘汰不計外共得文一萬篇交點石齋縮印成帙將次竣工爲錄例言以告同志一名曰時文必尚入時經文尤非時不可是編所采雅合風會凡簡淡高古之文槪從割受而坊刻之濫竽充數了然無昧者更無一字闌入求當於時而己一經藝所以覘才華沈博絶麗斯爲正宗是編専取考据精核據引宏通故字數有多至八九百　開拓心胸　者快之一佳文旣夥去取綦難是編一題至多不逾三四首然必各備一格或訓詁體或騷選體務取書卷詞華並擅其勝故無疉床架屋之弊一五經旣分選文亦必相稱畸輕畸重殊欠精當是編銖兩悉稱每經約二千萹多則酌删少則補作熊肥蛤瘦之譏吾知免矣一是選經飽學家反覆校勘奇字奥句訂定無訛初不敢草率從事貽誤當世盡區區之心而己一是編専倩精於書法者工楷寫眞前後一律每頁八萹紙張潔白字跡　黑裝訂亦極精雅表裏統觀歎爲僅見以上例言從原書錄出先行佈告蓋恐壟斷之徒魚目碔砍雜投欺世購者辨别不精勢必重貽後悔所願海内君子於購辨是書時詳加審視勿被所蒙訂於四月初出書如願躉售速來點石齋面議此佈 
[華洋利病說]  
　　中國自與泰西各國通商以來見西人之輸船炮械以及一切奇技新巧之物莫不咋舌稱異以爲見所未見聞所未聞殆西人之心思才力有遠出於華人之上者苟欲超乎西法而上之則未有不謙讓未遑而孰知西人之巧亦未必果勝於華人華人之心思才力亦未必果𣻆於西人特以其中利病苦不自知則華人不覺瞠乎若後耳試觀洋人初至中國凡其所居之房屋與中國大不相同其先固無人能爲之也至於今日則廣帮寗帮水木各匠無一不能踵而爲之而且戞戞獨造簇簇生新卽令西匠爲之亦未必能駕乎其上廉表等物初見者詫爲神奇前時購自外洋偶有損壞欲覔修理之人而不可得今則粤人與夫南京帮中皆能自出機杼别開生面不但能修而且能造其所造者較之西製有過之無不及他如中國自從開役船政製造各局其所造之輪船靈捷穏固不亞於泰西其所鑄之砲械精巧適用不輸於西式雖曰尚有一間未逹之處實則華人自不欲逹之而非其果不能逹也况此等事皆水木銅鐵各匠爲之其人大都粗鄙無雅骨其心思大都不及文人之玲瓏其才力則又不若富商大賈之具足而乃曾不數年皆能登西人之堂而噬其　可知華人之聰明盖有過於西人倍蓰者倘推而廣之凡中國之富商大賈學士文人亦皆殫心於西法則又何必讓西人以獨步恐將有遠出於西人之上者矣夫西人以此爲考試考之而得雋官則給以憑據使得以此名家故西人之於技藝無不窮思極想不憚心力父以及子子以及孫歴數世之功能而不肯中止必求其成功而後快然其所造之藝則亦不過如是以中國粗鄙不文之水木銅鐵各匠習之不多歲月而己不難與之並駕齊驅則中國人之聰明過於西人此卽其明效大騐而西人之所以利與華人之所以病則固不在乎心思才力之同不同也西人而成一藝官則給以文憑聽其以是爲業且禁他人不得攘其利其有仿而行之藉以牟利者罰如例以故西人凡欲創成一事一物必躬自結搆獨盡心力斷不肯拾人之牙慧華人則之然一人創之於前或亦窮其日夜之思慮經年累月而後成而衆人見之卽不旋踵而仿造假冒紛紛雜出官則不之禁民則不能争如此則人人皆以襲取爲事而恬不知恥而欲求其若心孤詣自出心裁也誰其爲之哉且不但此也假如造一輪船令西人造之費必百萬令華人造之則七八十萬而巳足其實則西人所造之船其價足值百萬華人所造者所值不過五六十萬以此計之是華人所造名雖廉於西人而其所獲更倍於西人此其所造之物較之西人能勝之也否乎不但不能勝之且遠遜之矣且有同此一物令此華人爲之索價千文又一華人索價僅八百然彼索千文之價者必取二成之餘焉索八百之價者亦取二成之餘焉則其所造之物優劣可知矣昔劉晏造河運船隻必倍其值人或非之則曰彼等小人苟不滿其私必取償於公我倍其值則彼私願巳慰而公家之物可適於用將來我去之後必有議减者一减尚可再减則漕運廢矣迨劉晏旣去後人繼之果請裁减不數年而船多𡮦朽運事竟廢果如劉晏之言余讀史至此未嘗不歎劉公之熟悉人情蓋華人之病自古己然不自今日始也但近來孰有如劉晏之洞逹人情物理如此以駕馭天下之人而使之各出其心思才力以爲國家之用也哉恭讀　聖祖家訓有曰前者曾有欽天監中西二人辨算學於聖祖之前無以折也因而潜心竭慮學之三月復令二人伸其前說則己灼然知直在西人適見庭前一石令二人測算輕重華人算得若干誤也西人算得若干近矣而猶有小誤也因示之曰此石之重應得若干西人不服聖祖示以石間有小凹處應輕幾何西人所算則一圓石而不减此凹數也於是西人拜服而去夫天亶之聰固不可與常人並論然觀去年潘筠孫太守所製之十全機器一舉手而十器皆動舂者舂磨者磨節者飾蒸者蒸一時並作靈捷無比可見中國之大聰明特逹之士當不少於泰西雖下至水木銅鐵各匠人亦且一學卽能不煩瑣琐督責豈華人之果不如西人哉然而華人不能去其病則卽不能擅其利雖其聰明遠過乎西人而仍無益也有心世道者其亦有法以挽救之也否耶 
[詳述斐利辭職事]  
　　法軍在諒山被創斐利辭職閒居等事早己疉列報端兹接法京遞來斐利辭職緣由頗爲詳細爰亟譯登以供衆覽毋哂爲失晨之雞也據稱西歴三月三十日卽華二月十四日法京接越南統帥飛報敗耗請發援兵一時人心惶惶朝野震動地價向值八十弗郎克者一日間跌至七十六弗郎克各股分亦隨之大貶黨內黨外各日報無不將斐利極口誹謗任意譏評甚至謂相臣紊亂朝綱顚倒政事致許多無罪生靈肝腦塗地惟有梟取相臣之首方足以償衆人之命總統𡰈𡰈不安亟召廷臣會議擬撥圑兵二隊前赴東京以助軍威再調援兵一萬交孤拔 
 
 

Page 2

 
 
調遣一面循例開院集議籌餉齊師軍民一聞開院增餉之說不約而同先期聚至萬餘人羣集於議院毗連之街巿咸詈駡辛臣歸昝執政衆口一詞勢不可遏總統見民　騷動廻異尋常預召兵士護衛議院彈壓不逞之徒洎議員畢集時斐利起告衆人曰前日朝廷在内閣　定迅發援兵馳赴東京助戰業己頒發明文矣言未旣座中人語喧譁幾如鼎沸斐利無奈静候人聲稍息然後再將諒山電報失利情形誦讀一遍又曰現在越南兵額不多欲當中國大軍未免寡不敵衆故不得巳而由諒山引退駐守江河及三角地等處當退軍之時雖稍挫折尚不致隧伍混淆且政府早經陸續添兵前往計日當可馳抵東京若照目下兵數尚嫌不敷戰守應請議員速籌軍費四千萬弗郎克俾成厥功是日言語甚長因人聲嘈雜無從悉聽各議員聞請增巨餉不禁憤然大怒一同起立羣指斐利而駡内有一人名苦里者慫議員之素著名望者指斥斐利爲叛逆院外聚觀之百姓亦乘院内擾攘之際爭擁入院幸護衛兵丁竭力彈壓始得再行計議苦里復從議員告政府曰軍餉雖遵議籌辦然政府之政略則不能不卽改圖衆議員齊聲稱善至斐利議請增餉一事議員之簽名應允者祇一百六十一人駁斥者多至三百零八人衆人拍手喝采遂作罷論斐利非特無可措手且亦無顔對人因卽辭職各執政亦紛紛告退查法國宰臣從未有如此受辱者朝綱掃地至斯而極尚欲稱兵海上多見其不知量矣 
[前倨後恭]  
　　日本西字報云三月廿三日有英兵船三艘駛赴横濵其時口内泊有俄國水師提督坐船見英兵船至卽將砲位排列如將對敵者迨英兵船進口下椗照例俄兵船應先遺人通問以伸欵客之禮閱時良久俄兵船始遣官至英兵船英官問以何故如此俄官言敝國兵船在海面行駛往往爲貴國兵船窺伺是以心滋不悅英官謂此處係局外之地卽有不悅亦不應遽有動作俄官謂日本國勢甚爲孱弱豈能以局外視之辨論良久始去英兵船隨於次日裝煤駛赴他處俄兵船作樂以送之可謂前倨而後恭矣 
[西報述法敗情形]  
　　香港西字報登有東京信息述及法人諒山之敗其情形歴歴如繪亟譯錄之據云先是法廷以尼格禮也在東京調度有方戰功卓著將榮以高爵厚祿尼格禮也知此消息甚爲感激思欲大戰一場立奇功以報國於是整隊銳進直犯鎭南關惟時華軍約有五萬餘鏖戰六點鐘之久法兵死者巳八十餘八傷者己百餘人正在苦戰之際忽聞其隨員某受傷其人乃尼格禮也最所親信因親自趨至該隨員營中探視適爲飛彈所中尚欲隠諱而軍中業己傳遍兵心惶惶乃令副將某出爲查點則約計藥彈僅得分派每人十七粒食物亦告罄其運物丁役早己遠遁無蹤遂下令退兵且令急退恐華人乘勢追襲并將餉銀及巨砲等輜重物件投之水中汲汲退去其有退至諒山者見城中尚有酒店相與沽飲不覺沈醉至次日酒醒則見所遺法兵僅數十人茫然不知所措因憶昨日有退兵之令想必退至良甲卽疾趨至彼則法兵畢駐其地此數十人者法人咸以爲必遭華軍追殺旣而詢悉在諒山城中飲酒始知後無追兵不勝後悔然無及矣又有一西字報則言法兵旣知諒山祇餘空城並無華軍追襲卽欲提兵仍至諒山然此說則未知確否也 
[日報紀英俄事]  
　　日本報載西五月七號卽華三月二十三日接得倫敦來電言英國首相杞公接俄國外務大臣咨文稱俄兵非進攻阿富汗惟一時在巴兒的地方激成事端目下卽就所占之區按兵不進矣又俄國某日報云進攻英國之兵稍有戰事深恐澳國乘我有事進犯馬干州故攻戰以迅速爲貴云又五月四號電稱英俄兩國有可和之機大約不致干戈相見也 
[一日三災]  
　　金陵靑溪一畫如界鴻溝溝以南人煙稠密雖卓錐地可享兼金溝以北則七十二鴛鴦瓦抛碎於斜陽蔓草間者指不勝屈而往往多火災以其荒地上多紙閣蘆簾故也花牌樓近接督轅爲車馬往來之衝雖城巿而有山林景象三月廿七早忽燒去草瓦屋各兩幢其時草屋火先起救火者以茅茨數椽心多易之而又居靑溪之北水龍趨赴者有鞭長莫及之虞草屋創建時原係借東家墻以蔽其風雨者墻年久失修本有一大孔東家卽以此爲儲薪所火方熾羣慮其燎及於椽故爭上屋不料孔中正如太乙老人吹杖頭出火火不碧而赤頃刻間烈烈轟轟正在無法可施忽大行宫之水龍急馳至不致嫁禍緊隣患始熄纔過火場見焦頭爛額婦女七八口坐守燼餘衣縷嚶嚶啜泣雖鐵石心腸亦不能不下涙乃鑼聲忽又自遠而近年少氣盛者聞聲爭赴詢之則云馬家橋又失愼該處距花牌樓僅里許及水龍至則火己一發無餘但見靑煙縷縷從瓦礫中出地上剩巨炭四五株盖梁柱也查是屋係明製其間誦先人之清芬咏世德之駿烈易姓者多不知凡幾千年劫盡一片灰飛想亦是此宅宅相是皆一日間事也不料是夕二鼓後江甯縣前街有天一堂藥店亦以警薪其肇禍緣一學徒手持洋油玻璃燈上樓樓左右儲藥材幾滿僅留一隙爲出入之道徒年少不解事誤將燈觸於藥材簍上簍内悉樹皮草根燥之又燥燈旣觸裂油盡灼藥篓中邊皆澈徒不知鳴救僅以小木盆自詣廚下取水幸人盡未睡烟燄蔽塞知火起急拔鍵奪門出火己通紅水龍己至矣該處距新橋水近又係通衢稠市官府之理火政者咄嗟立辦故祝融氏不得大肆其虐計該店僅燒去樓上下門面三間二進云 
[部查支存]  
　　刻聞江甯藩司與江安糧道兩衙門奉到部文飭將歴年庫中存支細數一一開具清册送部查核等語故近日兩衙門司其事者頗搔首躊躇也 
[茸城閒話]  
　　松城東西兩　防局由華邑尊楊超亭明府募捐撥欵妥爲籌辦數月以來盜賊潛蹤地方安謐兹當中法和局將定防務稍鬆故於四月初一日槪行裁撤矣○晚近學校漸衰僻壤遐陬末由相觀而善以致澆風薄俗漸有江河日下之形時蕚卿太守下車伊始卽以講學爲急務日前與諸紳董相商飭縣舉行鄕約延請有道宿儒按期講解他日興仁講讓都人士争自濯磨太守當有顧而樂之者也○孀婦某氏年近不惑曾與某甲有私遂偕至茸城開設茶肆臨卭巿上滌器當壚秀可療飢曾不憂家徒四壁也詎婦喜新厭故𣉟好無常近憎甲有阿芙蓉癖遂又與某乙私乙故營勇赳赳然强有力者與婦共圖逐甲甲依依不去乙持刀刧之甲懼他往仍當茶博士以餬口婦竟視之爲門外漢水性楊花婦人常態以觀斯婦不亦負心之尤者哉 
[臺厦錄要]  
　　平安輸船裝載乾軍被法人拘擄等事前己列入報章兹悉有人由臺灣澎湖來厦云拘押媽宫之華兵因法人不多不能看守遂於三月望前後用兵船載赴西貢安置並有大員數人偕往然中法現己停戰議和而法人仍將華兵禁押揆諸公法實屬背謬想中朝必有以詰問也○去歲八月間基隆淡水之捷未經請獎在事文武各員未免心懷觖望現經劉撫帥通札各營飭令擇尤開保計每營保舉二十四人獎賞三十六人須加切實考語勿得冒濫保舉云云聞日前臺北輸船來厦爵帥幕府諸君紛紛告辭而返卽投効諸將弁亦多解甲歸田云○三月二十三日爲天后聖母誕辰航海及濵海之人無不虔誠致祭厦門孤懸海外人民大半航海爲生且聖母誕降湄洲與厦門相違不遠厦人於其誕日進香祝嘏演戲酧神熱閙非常幾有舉國若狂之槪加之前經被掠放回各商船及往來臺厦未遭拘掠之船謝神還願尤覺繁盛異常昇平景象於此可見一斑矣○飛虎巡船去秋在旗後爲法人所掠凌風兵輪亦不知覊泊何處海關輪舶幾於靡有孑遺上月二十五日升旂山頂高懸中國兵輪入口旗號見者皆疑爲飛虎釋回迨入港始知凌風兵船由香港返厦也○楊厚菴宫保渡臺後先時駐節府城至上月二十五 
 
 

Page 3

 
 
日始抵中路漳化地方大約本月初可安抵臺北府聞宫保有公文致孤拔令其將掠去之乾軍七百餘名放回否則雖經議和仍當見仗云云未知確否 
[襄垣近事]  
　　蕪湖對江廿四圩地方爲無爲州所屬素本低窪易遭淹没今歲自春徂夏雨水太多近復大雨時行致一望效原頓成澤國槄粱菽麥盡浸水中恐不轉瞬間又將哀鴻徧野矣吁○上月二十五日午刻有三枝桅黑兵艦一艘泝江而下並未停輪訪悉卽前日駛進長江遊玩之意國兵船也○新任邵少尉景堯於上月廿六日夘時接篆○謝培根明府服官豫省八九年瀛　俱住原籍現聞明府己補通許縣缺特遣諸公子奉迎夫人至署以資内助魚軒遠迓鴻案相莊必有以佐使君之雅化也○上月廿六夜更漏四不警羅亂鳴探係南門口元昇雜貨店失愼焚去棧屋一進所燬各貨約值銀三千餘兩是處風火墻高三丈餘　火後突於翌晨坍倒間壁係某藥鋪住宅眷屬適他往故未壓傷一人大是幸事○去夏行刼旌德縣署案内之首犯高一峯在蕪就獲解往寗國府審訊去後經甯郡官憲提集從犯對認則年貌籍貫均有不符盖犯案之高一峯係湖北人精奇門遁甲雖曾寄跡蕪湖行蹤實無定所誤獲之高一峯係湖南人住蕪湖六度菴内安分營生與旌德一案初無干涉所謂名相如實不相如也官憲知係誤獲卽准覔保釋放矣○皖江徽寗一帶惑於風水之說往往停棺不葬近見蕪湖北郭外荒阡零落朽骨縱横狐鼠之所藏身牛羊之所棲息固仁人孝子之所不忽見也安得地方官出示曉諭使白骨青燐得安窀穸哉 
[梟匪敗逃]  
　　統帶江蘇撫標親兵水師營焦藎臣遊戎於三月十四日會同蘇浙兩軍馳抵震澤西邱廟港地方適領帮梟首蘇三等駕船麕集瞥見官軍胆敢登岸開炮拒捕官軍卽督弁勇奮力兠擊相持至一時許擊斃梟目梟匪多名奪獲槍船軍械鹽斤甚夥該梟匪等因官軍勢猛俱各喪胆逃竄緣該梟無惡不作擾害良民疉奉大憲檄飭嚴緝無任漏網以靖地方有巡緝之責者所以格外認眞也 
[吳淞紀事]  
　　李與吾軍門曁劉方伯連捷張軍門景春至淞後卽偕至砲臺履勘一切隨於下午回船展輪赴滬詣製造局騐視砲位以便運至吳淞分别安置云○統領慶字營淮軍曹肯堂軍門調防吳淞守曾派儘先副將朱君巡查街道嗣朱君奉調赴粤遂攺委儘先游擊胡君接司是事現胡君因病請假所遺巡緝事務軍門復選帮帶慶軍之郝軍門暫爲管理聞郝君辦事精勤耿直不苟人皆懷德畏威云○吳淞海關委員吳君經上憲檄令調辦劉河關務所遺吳淞關務由蘇松太道邵筱邨觀察檄委雲騎尉世職江蘇候補主簿史君久華接管己于昨日到關 
[示禁奢華]  
　　特用府在任候補直隷州江蘇松江府上海縣正堂莫爲出示禁約事照得婚喪之事稱家有無節儉之風古今美德兹奉府憲時以近來世風不古俗尙奢華松屬地聨租界富商大賈極欲窮奢目染耳濡争相慕效以致婚不以時喪無以葬搶親之案層見疉出暴露之棺隨路皆是一切服用起居任意僭起奢侈無度大爲人心風俗之憂札飭查照會典諭禁等因到縣奉此合行出示禁約爲此事仰闔邑士商軍民人等知悉自示之後遇有婚喪之事務各稱家有無妥爲赶辦古人儷皮爲禮何須百兩盈門孝子墨絰爲衷安在五鼎作供其一切服用起民宜遵會典禁絶奢華倘有違禮僭越以及前項搶親並暴露屍棺情事察出定干未便其各凛遵毋違特示光緒十一年四月初三日 
[示禁賭博]  
　　特用府在任候補直隷州江蘇松江府上海縣正堂莫爲嚴禁賭博以安生業事照得民生以勤儉爲先蕩費以賭得爲最例禁何等森嚴豈容以身嘗試滬上華洋雜處良莠不齊每有不法棍徒在於城鄕鎭巿結黨成羣開塲聚賭引誘愚民一墮其術昏迷不悟輕則廢時失業重則蕩産傾家迨財産耗散無計可施勢必流入匪類狗偷鼠竊無所不爲寔爲地方之害現奉本府憲時札飭查禁等因除飭差查拿究辦外合行出示嚴禁爲此示仰闔邑軍民人等知悉爾等各有身家勉圖正業須知博賭最傷品行且費資財一經發覺身犯刑章何必以有限之銀錢塡此無窮之溝壑自示之後務須滌慮洗心各安恒業倘再仍蹈前轍一經訪聞或被告發定卽嚴拿懲辦該地保如敢得規包庇立提併究不貸其各凛遵毋違特示光緒十一年四月日 
[讞員有事]  
　　昨禮拜二堂期翁太守因事不到諭令捕房停解一期所有應訊各案統歸初八日禮拜四解訊云 
[窮途覓死]  
　　前晚三點鐘時太古碼頭所泊小火輪上水手驀聞撲通一聲急起查看見一年約二十餘歳之人躍入浦中旋卽撈起半晌始甦遂送至大自鳴鐘捕房經捕頭給以乾衣令將濕衣换下安頓一宵昨晨備捕頭向之研問據稱原籍寗波流落滬上告貸無門是以覓死捕頭開導至再隨卽釋出 
[眞贓己獲]  
　　上月二十日本報列冐稱棧夥一則翁太守研訊之下謂紹興客周正榮旣與接客人素不相識何可將物件輕易交與疎忽之咎亦所難辭惟其人旣稱係老義和棧中人斷非無因因着周出外留心如見其人隨時送捕并着該棧司帳人葉心梅幫同尋緝又諭包探暗中查訪前日包探嚴頌眉因事至義和棧見客房中有皮箱一隻與周報失者相似箱面所貼簽條雖經洗去尙有微痕憶周報失時曾言箱側銅環其一己經脫落扣以鐵絲鎖門係吉字式查看相符詢之棧主司帳等人謂此箱是何人之物據稱是劉姓客所寄劉現適出門該包探以形跡可疑且棧中人亦語言閃爍因問爾棧共用接客幾人棧中以六人對令其一齊唤來則僅五人問其一何在對以適在碼頭伺候客人及跡之則高臥内室該包探見其中顯有弊端爰着夥役守在棧中俟劉　客回棧立卽同至捕房詎該客竟一夜不歸至昨晨該包控禀明備捕頭協捕到棧將劉客房中鋪盖箱子提到并傳棧中人至今失主當塲認明周在身畔取出鎖匙對同開檢内中名片印子及零星什物一一無訛惟值錢者己歸烏有至鋪盖中棉被周稱某處有一破洞視之果然捕頭因傳該棧夥兩人押候解歸公堂辦理云 
[捕房瑣事]  
　　前日有某姓龜鴇覔得錢樹三五株在彩視街新開花烟館跋來報往生意極佳以致焑客紛争釀成打架鴇子扭一人至捕房訴稱此人來吸烟五盒不名一錢反向索洋十元將物毁壞捕頭詰訊被告某甲據稱素與該婦相識伊落魄時小的曾借洋六元與伊現伊發財開店因向索還致被昧良送捕捕頭以其言語支離着押候解送公堂訊理○前日黎明時捕役巡至城河浜見有頑童十餘人圍聚喧囂因卽上前赶散詎童中有稍長者數人竟跑過吊橋箕踞城脚下大聲辱駡該捕赶上拘住三人管押候訊想翁太守必有以薄懲也○八仙橋西外國墳山卽所謂紅房子是也前日有人入内摘取桑葉并拔去薔薇花一株管園人見而拘住解送捕房旋據小東門外洋行街某店人至捕房稱其人卽店中出店求請保釋捕頭允之○前日小東門外裕興街四十九號花烟館鴇婦某氏扭送打架毁物之人至捕房訴稱本年正月間彼等來吸烟乘間竊去烟袋衣服等物曾報捕房事隔數日伊等將原物送還聲稱偶因遊戲取去爾等何竟誣良爲賊此事决不干休現因急欲開船不便理論回時定必清釐至前日果糾集十餘人到來打架致失去簪環并毁物件施鳴捕拘獲一人餘均逃散捕頭着將拘到者押候解訊以憑究辦○吉祥街何天成水烟店主婦扭送陳阿連至捕房訴稱陳時來吵閙出言　衊陳稱實姓何與該婦爲叔嫂行其子不認我爲叔父故與紛爭捕頭以陳藉端拆梢屬實可惡着押候解案嚴懲至昨晨陳自願嗣後不再吵閙求請釋出捕頭准如所請○前日復興里對門某洋廣貨店之小孩嬉戲門前突來一匪人捋去臂上銀鐲一枚孩駭而哭喊家中人趕出獲到人贓送請捕房解訊捕頭允爲管押候解 
 
 

Page 4

 
 
[英界公堂瑣案]  
　　二百三十四號華捕稱昨見唐花奎投河覓死當卽援起送請安插唐花奎供西鄕人實因失業落魄無聊衣食不繼欲回鄕則因患病不能行走欲搭船則又無川資不得巳而覓死黄太守以唐花奎貧病堪憐賞給大錢四百文着令赶緊回里不得逗遛在滬再致落魄無聊○前有江裕輪船副買辦王小飭控傭人卞良乘伊在漢口至正買辦朱姓處冒收洋百元交捕送案黄太守判令七日内繳洋己列前報昨由華捕將卞解案并稱奉斷限卞七日繳洋迄今逾限未繳爲特解案卞良供稱實因新年賭博虧空向朱姓取洋百元除所存洋十三元二角己經起案外尙有去年七月間王之老母令我購物失洋三十三元當由我贈償在後王母曾允免賠此欵似可作抵又有每月六元工　未取則所少無幾然確無力卽繳太守謂卞旣無力繳洋且有該船正買辦朱姓聲明卞一時糊塗請從寛辦理今姑判卞管押兩月所有起案之洋十三元二角傳王具領○包探顧阿六稱昨在桂芳閣茶館見王阿三手持自鳴鐘二架　詰支吾帶至捕房究問始知從廣豐洋廣貨舗竊來卽知照失主認贓無錯今特解案廣豐洋貨舗陳阿林稱王阿三假扮買客乘間竊自鳴鐘二架一架擺在外面一架擺在寫字房内令由捕房拿獲人贓知照前來爲此投案請領王阿三供認行竊黄太守隨判王阿三管押兩月贓交失主領去○三百零二號華捕稱昨見潘錦陽在街坊與人滋閙喝阻不依反遭毆打爲上拘案潘供並未與人滋閙無端遭捕毆打與之理論又被拘案且我左眼皮受傷請騐黄太守騐得潘錦陽受傷屬實着赴醫院醫治免議○三百十號華捕稱吳培生醉後在路滋事拘案請罰吳培生供一時酒醉糊塗只求施恩黄太守隨判罰吳培生洋　元充醫院經費○曾士良稱在滿仙戲舘印戲單被同業人戴家幅竊去印字板等件希圖奪我生理請爲究辦戴家幅供天仙義錦詠霓等戲園皆由我印戲單曾士良自要攺業故將印板變賣與我不敢行竊價錢確未付今情願將板還伊黄太守隨判戴家幅管押三天以示薄懲 
[江督轅門抄]  
　　三月廿七日德國商人補海師岱縣丞何恭壽均叩謝保舉○二十八日藩轅牌示新選揚州府儀徴縣典史陰鴻烈禀繳文憑到省應卽飭赴新任○廿九日藩轅牌示如臯縣典史員缺前經以候補班前典史查有　咨補業己奉部覆准自應飭赴新　任○四月初一日上元縣陸禀謝請補江甯縣縣丞金兆蓉禀知由蘇分甯均禀到新選儀徴縣典史陰鴻烈禀謝飭知赴任○初二日同知蔣文鴻禀銷解軍餉差並禀知丁憂安徽柏其濬禀到奉委辦籌防局報銷差並謝委委辦儀鳳門稽查府經趙希曾禀知到差指發江蘇試用巡檢周顯蕯禀知到省 
[浙省撫轅抄]  
　　三月二十八日候補同知常安禀解餉赴都○二十九日候補縣丞董　禀知厘捐局批凖轉飭帮辦艮山門絲捐差典史俞懋材禀知防軍局委軍裝製造局差遣○四月初一日吳忠炳禀見辭赴厦河厘局差江澄禀知防軍局委嘉湖公幹禀見卽辭侯康田禀知臬委讞局發審並通江橋彈壓秋審人犯禀見府經靡劉啓翰　縣均禀知厘捐局委絲捐差 
[蘇省撫轅抄]  
　　初一日准補常總捕通判陸家禳消吳淞江釐局差禀謝　飭赴任並謝給予記大功調繁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾渚官報]  
　　新任漢陽府逢太守潤古於上月十三日乘江寛輪船到漢十四日進省赴兩院禀到擇於二十二日午刻接印十四日湖南候補縣何其恕解餉赴京禀見丁憂甘肅候補道易孔昭自湖南往閩禀到卽用縣宋立球起服來省禀到丁憂按經歴方朝佐扶柩回籍禀辭同日署鹽法分守武昌道瞿進見奉委文闈鄕試提調事候補道沈奉委文闈鄕試監試事均赴兩院禀謝十五日潛江縣高家塲巡檢王樹槐禀辭赴任通判三多奉粮道委解荆州滿營餉銀往兩院禀知候補府經歴唐鯤奉泉憲委秋審發牌差禀知署武昌縣典史黄鉞赴兩院禀辭赴任十六日大挑縣文恩光自廣西偵探回省試用縣袁鏞起服來省禀到藩憲牌示隨州吏目飭准補之張錫鉁赴任 
[皖省官報]  
　　藩憲牌示盱眙典史缺飭候補典史於蘭署理太湖縣典史缺飭候補巡檢鄒錫坤署理又示懷寗縣長楓司缺委候補主簿蔣士珂署理甯國縣胡樂司缺委候補吏目朱華署理鳳陽縣主簿缺委候補從九傳林署理石埭縣典史缺委試用從九章静藻署理 
[閩省官報]  
　　同知周士榮陳錟通判宋維釗府經歴閔毓靖府司獄吳崇勲俱禀知騐看○同知瑞明奉委赴江西督催恪靖大營軍餉○知府范錫朋同知温培華均奉大憲飭知奏留閩省補用○從九品陸寳榮典史王鑑清自延平押運江米於前日到省○竹崎關稅厘同知張重颺泰甯梅口華稅分卡從九品鄭瑞榮均缷辦到省○通判張壽基奉委督解厦門軍餉○閩侯兩縣奉委查抄巳革前邵武縣富釗家産人官○通判高企辛奉委兼辦東蕪製造洋火藥廠事務○同知張露培奉委督催前邵武縣陳昌言交代短欵○縣丞何鍾靈禀辭回籍守制○藩委從九德裕馳往福州府屬督催上忙錢糧○十九日秋審督撫司道均坐大堂吊出秋審犯吳美等二十四名訊供畢隨賞每犯錢席等件卽行退堂○府輕羅炳蔚縣丞來煜均奉委辦減等局務○管帶福靖新前營朱總鎭長陞現己撤差大憲以副將張世興接帶○黄軍門超羣前曾管帶福綏五營以不遵裴臬憲調妨壼江以致撤帶大憲以黄軍門少春接辦攺該營爲逹字營○署連江縣劉玉璋現己缷事到省 
[杭省秋錄]  
　　浙省秋審大典例由臬憲擬定日期詳院候批本届秋錄各府縣共解到人犯六十餘起分寄仁錢兩監上月二十一日署臬憲豐雲鵬廉訪止詳撫憲隨卽批准本月初二日舉行是日黎明闔屬文武員弁齊集轅門伺候各司厥職次序無訛計通省十一府惟温處離省太遠例由道憲代辦己於三月初十日先舉行矣 
[京口紀聞]  
　　自海氛不靖各處設立民圑以期守望相助京口圑練本屬有名無實近冬防己過停戰有期益皆銷聲匿跡惟廣帮義圑自去歳創舉以來未常稍懈無諭風宵雨夕皆短衣持械各處梭巡不獨自衛身家抑可顧全大局洵不負義圑之名也○上月二十三日晚九點鐘時西門外山巷底某姓草房被匪徒縱火致兆焚如各水龍聞警飛馳堨力撲滅未致蔓延只焚草屋十餘間云○日前有一男子鶉衣鵠面貿貿然來見者皆疑爲市上吹簫人及行至西門外魚巷口忽仆地而斃旋經地甲人等指認謂死者姓孫年二十八歲充當府署軍健遂通信城内邀其同事者前來察知確係暴疾身亡因卽設法備棺澰瘞毫不擾及舗家噫人生世上如石火電光觀於孫而益可信矣 
[皖省雜]  
　　求生局船日前在西門外操江廠河岸橯起男女屍十餘具或謂係彭澤小姑等處蛟水沖發溺斃人口或謂係馬當覆舟其屍順流而下也未知孰是又上月廿四日下午潘家磯渡船覆溺淹斃鄕人三名舟子二名均經紅船橯起風波之險可不懼哉○近日皖垣脩理城垣衆工旣集百堵斯興有某甲在城下取土掘地尺許見有靑石一方撥而視之則有木桶上覆棉布等物均己朽腐急探其下有元寳二錠及首飾等物衆工見之羣欲瓜分不得己任其攫取自得銀十六兩零錢二千七十文而巳諺云黄金不富命窮人觀此始信○上月廿三晚天后宫斜對門某姓陰溝内忽有水汨汨而出漫溢街衢約深四尺餘居民譁然以爲蛟水將發各持穢物傾潑其上將以壓制之閱一點鐘水始消退其時並無雷雨究不知水之何自來也○安廬滁和甯池太廣各屬秋審人犯例由撫憲提勘今聞各該屬己解犯數起到省分寄府縣收禁一俟解犯到齊卽當提勘也○新任湖廣督憲裕壽山制軍行將過皖管帶定海輸船張鎭軍出境迎接府縣各官又在馬頭預備官廳盖制軍撫皖有年雖旌節未臨而都人士之懷德者己無不引領而望矣 
[饒孺人小傳]  
　　孺人姓饒氏祁之士族歲庚申年十八歸陳孝廉得荃爲繼室孝廉家貧舘於外先有女在襁褓撫之如己出其於妯娌雍雍以和居一年孝廉病咯血孺人勤調護常廢寢食意之所到無不力致以身代刲股者屢矣甲子夏得異夢謂血病以人心血療之良乘間潜剌心取血和湯以進託爲香火神方也者孝廉以妄却之則泫然慘沮若不勝情孝廉重違其意爲一舉至盡久之憶前方有血腥窮詰其狀爲泣下戒後勿復然然孝廉雖暫愈就館病時發不能盡除醫言冬至將益劇孺人彌憂惙不欲生一日詣諸戚婉别謬爲術者言當死咸共慰遺之歸遂絶飲食若病者　日孝廉見之欲爲診治辭曰行愈耳何診爲顧執手欷歔有異於常孝廉出就館翼日死矣時十一月十七日也馳歸視之物無鉅細緘縢維謹詢幼女云母昨强起檢衣物藏之笥又别包裹置床上語我云明日江家姊來衣吾以此與之不知所以然衆然後知孺人之死非適然也論曰孝廉存而孺人死不得爲烈死而無裨於病者且益之悲不免於愚顧孺人何知焉知不能愈夫病不如死耳嗚呼此其志亦極人生之隠痛而不可磨滅也夫同治四年歲在乙丑春二月上澣知祁門縣事侯官劉端拜譔 
[陳柳溪孝廉繼配饒孺人哀詞]  
　　燈光熒熒明月在户徬徨徬徨夫病未愈急求夫愈刲妾之股一解股肉纍纍進夫一巵和藥飲之夫不知病猶如斯二解忽夢人說爾夫病咯血以血補血飫人心血病根絶顧安得生人心血心血取之妾三解一針一滴一滴一針妾血君血君心妾心詭言香火方勝彼苓與參以妾郤之泫然慘沮情如不禁吸焉喉中腥四解喉中腥詰其狀戒勿復爾悽悽愴愴悽悽愴愴夫病暫痊出就舘日夜心怏怏五解頗聞醫言節屇大冬病防終凶鴟鴞夜半號聲聲雌别雄不如先夫死抛此憂心忡六解嗚呼心頭血股上肉夫病能瘳妾膏沐夫病不瘳妾酖毒亦知身死增夫悲勸夫勿悲蹙妾行籲閻君爲夫延壽祿七解武甯張鳳翥鍊渠 
[贈王君孟蛟]  
　　因緣文字易相親况復同爲客裏身閒借琴書消歲月常從花鳥見精神寒衣我爲沽春典妙繪君能設色新會看逢時雲直上一嗚霄漢便驚人○無聊二絶爲客太無聊吹殘伍員簫雄心終躍躍每夢漢班超綺障總難消詩成涙似潮桃花經雨後猶自鬥春嬌[  吳藜牀舊主錄舊稿于北平安里]  
　　喜晤夢畹生并引余自二月中返里久不作汗漫遊清和之朔重櫂春江一昨走訪高昌寒食生擬作味蒓園竟日遊適君他出正深惆悵忽遇申左夢畹生恂恂儒雅善氣迎人相見傾心快談積愫爰成二十八字以誌欣佩并請亮昌寒食生吟壇政刊○爲訪何郎喜識荆翩翩丰度玉常英果然名下無虚士萬頃汪洋千古評[  小藍田懴情侍者魏塘畢玉洲未是草]  
[遊味蒓園口占卽柬叔和觀察月軒仁兄并請天南遯叟高昌寒食生夢畹生花影柳隠兩詞人政可]  
　　冶遊北里勝南朝一覽方郊興倍饒園有亭額曰芳郊一覽楊南湖書結綺烟波禽對語進園有額曰烟波小築入門卽洋樓五楹其旁有玻璃大鐵絲　奇禽　百頭來靑望海月同邀園中高閣登其巓可望吳淞海口有亭顔曰小於月爲半人書參差竹影迷幽徑植竹萬竿迷離窵阻隠約花叢現小橋羡煞君家蒓味好何時煮取佐詩瓢[  小藍田懴情侍者魏塘畢玉洲求是草]  
[乙酉暮春偕莊丈笏卿訪倉山舊主于楊柳樓臺口占二律卽呈斧正]  
　　曾到倉山最上　又來歇浦結詩綠狂游公歴萬千里私淑余經二十年徧聽才名傳婦孺早辭宦海　神仙莫嫌一角樓臺小風月無邊不費錢　門前幾樹綠楊遮不媿聲稱處士家入座心傾中外客卷簾目送去來車一枰棋正春光永七字詩成午夢賖比似茫茫鹿海裏誰知清淡勝繁華[  海昌後學蔣元樾照生氏拜]  
　　讀倉山舊主花間囈語感題風流海上慕袁絲不讓尋春杜牧之客裏情懷花裏夢閒中文字畵中詩靑衫紅袖傷心事兒女英雄痛哭時意遠神清人不見難忘一曲最嬌痴[  海上忘機客待定神]  
[春暮過楊柳樓臺喜贈倉山舊主調寄菩薩蠻]  
　　詩懷雪淡清逾好結廬塵境無塵到指點好樓臺幾家楊柳栽春風　雅座綠糁香車過誰道苦吟身逍遥羡煞人[  柳隠詞人就正稿]  
[上海北巿六馬路仁濟善堂接募四月分施粥經費]  
　　謹啟者前月廿六日至廿九日己刋登兩報申明本堂施粥米每日加增現在要五石五斗一天因窮苦失業小民四鄕均有到廠食粥善昌到堂督放目覩人衆不能不加添粥米之情形也○今四月初一日至初五日承在滬善士並承外帮善土由信局寄到各捐計開庽漢曉靑子捐助英洋二十元徐錫綱善士捐助洋十元黄景山善士由製造局聶總辦函致代募來洋十元有心無力子典衣移助由蘇州通裕信局來洋五元知非俗客由全盛局來洋六元常熟義興實號由致大局來洋五元雙林黄不留名由常熟永義昶局來洋二元燕人陳自送到堂洋二元二角有心無力子自送來洋一元鉅鹿鴻告節省湯餅資由凡陽全泰洽局來洋一元楊益記號自送白米二石東海氏自送來白米一石○以上五日共計十一户收到洋四十二元二角白米三石登報奉聞[  四月初五日籌賑公所施少欽謹告代求來]  
 
 

Page 10

 
 
   
 
