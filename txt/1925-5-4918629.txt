# 1925 - 5 - 4918629

 

Page 1

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *   
 
 

Page 2

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *   
 
 

Page 3

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *時評 
[人人無辦法（冷）]  
　　國之治也事依軌道而行人人皆有辦法及其亂也權在若干有勢力者之手於是有勢力者有辦法無勢力者無辦法矣亂之甚也勢力愈分析號令不能行苟有一兵一卒及一武器者皆足中梗人事於是雖有勢力亦無辦法矣潛觀今日之時局去此僅一間耳 
　　人人無辦法實由於人人欲行其辦法而成人人欲行其自定之辦法勢必至衝突衝突而無勝負於是我不受人之辦法人亦不受我之辦法此人人無辦法之所由來也如此相持又歷若干時期於是潰敗决裂無所不爲人亦更不敢再言辦法矣苟至此時或可反有辦法 
國内專電 
　　北京電昨夜令馮玉祥請裁檢閱使著即裁撤仍著督辦西北邊防事家派徐樹錚考察歐美日本各國政治專使馬福祥爲西北邊防會辦李鳴鐘爲綏遠都統 
　　北京電馮玉祥語段使允不出洋 
　　北京電孫岳直魯豫剿匪督辦奉張未允政府擬改濬河督辦孫亦未允（五日下午四鐘） 
　　北京電張允明電段陳樂山已逃允明爲地方治安計未便左袒又電謂孫督辦并無追擊陳部事（五日下午四鐘） 
　　北京電盧永祥張宗昌之兩代表抵寗與韓國鈞接洽後返徐（五日下午八鐘） 
　　北京電使團息奉軍七列車由徐開赴商邱進發（五日下午八鐘） 
　　北京電浙代表顧迺斌等見段請易軍民兩長段云浙人意見不一現擬先換夏超段夾袋只有屈映光（五日下午四鐘） 
　　北京電外部以豫匪蠭起電胡景翼詢外僑現狀胡覆已飭各軍加意保護外僑當無意外（五日下午四鐘） 
　　北京電國民第二軍領到四機車將米振標部·及收編王懷慶部·其一師四旅運河南（五日下午四鐘） 
　　北京電隴海局報奉軍南下鎭署阻止開車經車務段長白來士警務段長周始先同赴鎭署交涉允少扣車（五日下午八鐘） 
　　北京電胡景翼電隴海路發現奉軍應如何接待（五日下午八鐘） 
　　北京電蕭耀南電段吳殘部經劉佐龍繳械完竣吳赴赤璧（五日下午八鐘） 
　　北京電鄂蕭代表王運孚來京望維持督長最低程度讓長於財廳楊惠康 
　　北京電段秘廳電周蔭人薩鎭冰揚旅所率陸戰隊勒種烟苗請再飭嚴禁 
　　北京電張作霖語人七日動身返奉 
　　北京電楊宇霆電段承召列席善後會議因决隨張返奉擬侯回奉布置後再行來京等語 
　　北京電陸洪濤電段喧傳馬福祥調甘肅甘人以馬劣跡多端反對甚烈中央有無此議請示知段覆尚無此議候善後會議决定（五日下午八鐘） 
　　北京電贛方支（四日）電我蔣師及滇軍二師於午前十一時克贛州譚敵约三千向南康南雄退去惟李烈鈞電徐元誥謂方譚戰事非調停不可准灰（十日）前到贛調停請鄉人一致主張等語（五日下午八鐘） 
　　北京電劉鎭華眷到洛劉尚在西安劉部與吳新田部衝突是實（五日下午八鐘） 
　　北京電津浦局報工會會長王荷波曾在浦鎭開會煽動工潮王現赴寗住下關水警砲艦伊族弟處已派探偵防 
　　北京電段左右云段對海軍洞悉内容不受其要挾擬將來將艦分撥有江海省分爲巡防緝盜之用（五日下午四鐘） 
　　北京電鹽署派往湖北鄂岸榷運曹元森徐鴻賓等均被擋駕（五日下午四鐘） 
　　北京電去年關稅比前年增收六百餘萬兩（五日下午四鐘） 
　　北京電交部核覆奉賢兵災善後會請撥交通附稅與定案不符且接洽海關附稅頗費手續容再籌商（五日下午四鐘） 
　　北京電李思浩昨由津回京陽關附紙烟捐共解欵百六十萬尚有零數未解 
　　北京電善後會議委王源瀚總務股長江韋文牘股長舒季達庶務王穆宏會計余裴山譯電（五日下午十鐘） 
　　北京電崇關監督將予馮軍參議劉之龍調京兆尹之薛篤弼俟此令發表後前往接事（五日下午十鐘） 
　　北京電李鳴鐘部魚（六日）拂曉開綏本人陽（七日）出京馬福祥已令辦公處致迎意李亦賀馬會辦（五日下午十鐘） 
　　北京電英使照會外部一九一九年遺送在華敵僑用費奉政府訓令可由中英法日匀攤（五日下午十鐘） 
　　北京電中美社稿外部電容揆奉執政諭中美無線電債劵現正籌劃暫緩發行 
　　北京電李家鏊函曾向俄外部要求廢止俄蒙條約翟趣林云俄政府對俄蒙條约作廢一事甚贊成惟蒙政府甚反對容再設法（五日下午四鐘） 
　　北京電外部意使領庫劵已用罄此後使領費希望由關餘開支（五日下午四鐘） 
　　北京電近日京電車多軍人不給費乘坐但馮軍確無乘車者（五日下午四鐘） 
　　天津電江（三日）晚鮑貴卿在河東本宅設宴爲奉張餞行奉系要人悉被邀列作陪 
　　天津電陸吳昨返京今早復來津 
　　天津電張作霖决定即夜返奉 
　　天津電李督辦委李鳳書淸理直隸公産 
　　天津電警衛司令部撤銷馮占元任直隷陸軍第一師旅長天津鎭守使李督辦委直軍第一師李師長兼任 
　　天津電直水災救濟會代表魯嗣香等謁鎭威軍賑務處閻澤溥托購二十萬元賑糧閻允并云此次賑欵張帥出奉票三百萬元每災縣糧攤五千石 
　　天津電益世河北兩報遷移義法兩國租界　　天津電馮占元兼任陸軍測量局長已就職 
　　天津電奉張昨接盧宣撫電告抵徐轉赴寗 
　　天津電金融界息近洋釐飛漲過七錢以 
上（以上五日下午四鐘） 
　　滁州電奉軍在滁縣以南者已四混成旅歌（五日）晨十時張宗昌隨帶手機關槍一營裝甲汽車一輛專車過滁赴寗張御西服有二俄人偕行駐此間奉軍旅長送至浦口（五日下午七鐘） 
　　蚌埠電督辦微（五日）在南山前大操塲檢閱駐蚌軍隊支午十旅先集合該處試演一次　　蚌埠電江下午蘇第四師長陳調元乘專車來蚌下車謁軍事當局面商要公至十鐘復登車南下 
　　蚌埠電支（四日）上午二鐘奉軍第一軍兵站副官姜寰乘專車來蚌（以上四日下午八鐘） 
　　徐州電支（四日）晚張宗昌率隊南下微（五日）早第十師長鄭俊彦率全師由三义河來徐公駐雲龍山等處（五日下午五鐘） 
　　徐州電盧使本定微（五日）午赴寗現中止南下行期未定（五日下午十鐘） 
　　漢口電段支（四日）電蕭責成解散吳衛隊始放行蕭派陳嘉謨兩次謁吳商辦吳執不可謂如相逼過甚即投江死蕭復派劉佐龍請乘决川艦先行吳亦不可蕭無法始許率赴西山再辦吳艦微（五日）晨七時已啓碇東下 
　　漢口電蕭電鄂城大冶黄岡陽新四縣知事如吳提欵可婉詞拒絶（以上五日下午七鐘） 
　　漢口電楊森因熊克武圖川派杜鑄來鄂商協防黔軍駐漢辦事處奉袁命辦理收束（四日下午一鐘） 
　　奉天電張定二三日内回奉路局已預備專車留楊宇霆在津主持一切 
　　奉天電交涉署附設中俄代表處準備各項細目由呂榮寰張裕恒主幹 
　　奉天電省會閉會留議員十人駐會討論臨時議案議長控案調停有效可望了結　　奉天電官銀號以現大洋漲落不定規定奉大洋一元值現大洋六角小洋一元值五角又裁行員二百八十一人每年可節欵二十五萬餘元（以上五日下午五鐘） 
　　長沙電岳州兩湖警備部通電收束馬濟所部武衛軍一營開赴株州 
　　長沙電財政司以陰曆年關軍政各費支出甚鉅擬與淮商抵借八十萬元以在途鹽欵爲擔保 
　　長沙電商會支（四日）開會討論拒却派銷公債辦法 
　　長沙電財司明令撤消土硝公賣 
　　長沙電駐岳北軍第二十五師已赴武勝關　　長沙電陣亡團長張元達遺缺唐委工兵營長李濟忠代理（以上五日上午十二鐘） 
　　長沙電方本仁代表沈秉推抵汕謁陳炯明 
 
 

Page 4

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *昨赴興寗謁林虎商軍事 
　　香港電譚延闓擬將韶關大本營裁撤歸併省城留守府 
　　香港電張貞卅來電漳州宥（二十六）開火殺敵百餘漳州不日可下 
　　香港電粤路沙口站連日劇戰不息緣滇軍壓逼沙口附近塘下村范姓人范姓人賣沙口舗屋數十家購械抵抗並聯民軍張世九部襲攻沙口滇軍滇軍架題附逆由省調大兵往剿立將范姓數村燒燬塘下村尚在包圍中槍聲不絶范姓己派人來省請當局查究 
　　香港電東江舊口蔡莊一帶林虎軍李易標黄業興兩部艶（二十九）向龍上游進發集重兵於連和兩縣兵力约萬三千人 
　　香港電省議會世（三十一）通電報載孫黨擬以粤路由一外國敎士介紹向美銀團借欵千五萬期四十五年該銀團得派總理監督用人行政權本會認爲喪權辱國絶對不承認希各團一致反對 
　　香港電河南洲頭咀許滇軍支（四日）早因封商輪事衝突槍聲數百響滇軍不敵被繳槍十餘（以上五日下午七鐘） 
　　厦門電漳訊陳國輝楊學良已退向華葑張毅江（三日）布告擊退敵軍楊何李等部輸誠第三師不再追擊 
　　厦門電建國軍息陳楊擬改圖同安張毅調第四團赴同與四十七團協防 
　　厦門電港電黄大偉乘日輪來厦 
　　厦門電楊樹莊派林知淵返厦支（四日）到聞與閩局有關 
　　厦門電周蔭人派參議楊廷英參謀畢某來厦疏通海軍五日赴漳（以上五日下午十鐘） 
　　福州電查災部員歸舜丞齊貽燕奉部電召回京（五日下午一鐘） 
　　揚州電韓兼督派第六師王旅防揚即日開拔（五日下午九鐘） 
　　甬江電孫委一師一旅長石鐸二旅長徐震方支（四日）由陳師長宣布任職（五日下午九鐘） 
特約路透電 
[外電推測之北京近况]  
　　五日北京電近日民間之恐慌今可於最近政局上之發展而知之此項發展已引起極大之注意與一般人之滿意因其已造成可表明馮玉祥對段執政眞態度之時局也日前張作霖通知北京謂擬返奉大約今日張可離津於是全體閣員除敎農兩部代長外皆赴津送行閣員之出京與政府將下重要命令准馮玉祥辭職之傳說似即爲民間恐慌主因在人意料中之命令昨夜居然發表第一道命令依馮玉祥請裁廢馮之陸軍檢閱使職並仍任馮爲西北邊防督辦諭其銷假立即就職查邊防職係曹政府所任命但當時馮漠然置之第二道命令任馬福祥爲西北邊防會辦查馬乃衆視爲與馮反對之人馬爲回敎重要領袖之一政府不得不位置之以期避免與西北有勢力回敎徒之衝突今馬願就此會辦之職乎如願就也則對馮關係又如何此乃今之問題也第三道命令任李嗚鐘爲綏遠都統以代馬福祥第四道命令任宋哲元爲第十一師代理師長政府之以宋爲代理師長並未開去馮玉祥第十一師長之職但政府欲馮將師長一職暫交宋代理此殆所以試騐馮對政府之忠貞也據政界意見馮準備遵照命令辦理天津消息謂張作霖所以有返奉之决計者因對於時局延緩已　厭倦之故又北京消息靈敏者亦多謂政府之毅然發表此種命令實爲張欲奉所促成第五道命令任徐樹錚爲考察歐美日政治之專員 
[中國時聞]  
　　四日漢口電吳佩孚昨率眷屬侍從衛隊等乘某砲艦下駛行五哩後抛錨不進今日仍未啓椗原因未詳　　四日開封電柏文蔚與鈕永建昨抵開封晤會胡景翼陜督劉鎭華之眷屬與參謀已抵洛陽聞劉爲陜軍領袖吳心田所逼已出陜境 
　　五日香港電星期日有盜入惠羅公司强啓保險箱刦去銀器等物值價萬元迄今尚未緝獲一人 
[西摩戰訊]  
　　四日巴黎電湯吉爾官塲消息報告摩洛哥西班牙區域情形謂薩羅將軍現駐於國際區域邊界上之艾因亨倫地方專待援軍以解安傑拉境内米希薩鎭之圍查該地爲唯一待救之要塞西班牙軍俟圍解後即將退守里夫拉將軍所定之陣線一月一二兩日之戰西軍死二十八傷百餘人叛黨已侵入期臣德拉其地距國際區域之橋不遠西軍飛機痛擊村莊又有軍艦六艘於二日砲轟海岸西軍司令擬在國際區域邊界之四周設巡哨隊 
[意相禁壓政策]  
　　四日羅馬電意相墨素里尼氏昨所預示之計畫現已頒行據當道云激烈分子擬奪占鐵路而造成無政府之狀態已在各處略有舉勲政府現諭令加增駐守鐵路之汎繫黨軍隊並通飭各處知事繼續搜查危險分子領袖之居宅解散查有叛國陰謀之政治集會且准各知事徵集本地汎繫黨軍隊以助警察維持治安當道以爲此種計畫之實施及取締反對黨報紙政策之繼續定可削弱反對黨領袖之勢力 
[法德商約]  
　　四日巴黎電法德商業談判恐至一月十日尚不能訂成條約法政府已向德代表提出方案 
[澳州之海員潮]  
　　五日雪樂電海員規定凡需海員唯能向共産黨僱用船主不願故復有多船間泊 
[聯盟會之大廳圖樣]  
　　四日日内瓦電各國不久將開審查會於日内瓦以决定徵求國際聯盟會議之大廳最好圖樣之國際競爭條例英國將以裴勒特爵士爲審查員定十萬佛郎爲最好圖樣之獎金 
[俄國大水]  
　　四日莫斯科電西南風甚猛芬蘭灣之水被吹入尼發河水突漲高八尺淹没列寗格勒城所依以造成之數島城内大街悉處水中工廠倒者數所但居民先得官塲警告豫有凖備故損失尚小人民無死傷 
[比國大雨]  
　　四日比京電大雨河溢海諾州某鐵路橋於載貨火車駛於其上時忽坍倒有貨車十二輛落水未死一人該路現停止通車 
公電 
　　　樹方本仁通電各報館均鑒我軍克復吉安業於感日通電　邀鑒及本日午前十一時我蔣師及滇軍楊二師將贛州完除克復殘敵約二三千人向南康南雄方面潰退贛城秩序已定除嚴令追擊期迅肅清外知開厪注持電奉聞方本仁叩支印 
國外要聞 
[美國通信（籟鳴）]  
　　柯立芝當選聨任後之大政方針 
　　美國此次總統選舉之競爭極爲劇烈结果現任總統柯立芝氏於五百三十一票中竟以三百七十九票當選聯任具見共和黨勢力之偉大在選舉前數月全國金融異常緊張巿面冷淡股票跌價但近月以來經濟情形頓形活動建築貸欵增加股票價格忽漲其他各種商業亦有發揚之象是皆柯立芝當選之影響也美國大總統每於國會開會之後例有敎書送達上下兩院發表政見最近召集之短期國會業已開幕柯氏敎書於本月三日送達國會由上下兩院秘書分别宣讀晝内所最注意者在力行减政主義俾輕國民負擔增進國家富力發展國民精神養成道義觀念其餘對外對内各政策分述如下 
　　（甲）對外政策（一）扶助歐洲之經濟改造柯氏謂美國現今對外之形勢極覺滿意柯氏計劃實有太裨於歐洲之振興此非政治上之成功實經濟上之成功美國雖不能表同情於歐洲之戰爭但對於經濟的建設方面儘當與以援助（二）希望加入國際法庭柯氏又謂國際裁判之設原以解决國際紛爭爲前提美國當率先贊成昔年海牙設國際裁判所時美國代表實佔主要地位現在國際聯盟草約中所規定之國際法庭實有參加之價值上下兩議院現已將參加條件擬定余甚表贊同（三）力求國際之和協柯氏又謂現今世界各國國民均勵行勤儉力求自制美國國民於此點當爲各國之倡率國際和恊實爲美國之不二政策决不設過額之軍備以脅制各國雖對待極小國家亦常取公平態度此爲美國世守之外交方針（四）反對加入國際聯盟美國雖願加入國際法庭但於國際聯盟則以不加入爲善因此殊有害於美國之獨立吾人極不願干涉他國之政爭故不願參加國際聯盟强迫執行一定之職務須知美國一方面對於正義人道固應爲精神上之協助但他方面仍須顧全其獨立政策不可聽其失墜（五）第二裁軍會議問題欲裁减國際無用軍備冀免戰爭再發此吾所以屢有國際第二裁軍會議之提倡俟時機一到即當與列强會商但他國政府現亦有主張在歐洲開裁軍會議者尚須俟其進行如何再爲相機動議（六）反對仲裁草約吾人對於第二次裁軍會議尚有一先决問題即本年國際聯盟所通過之仲裁草約殊有妨礙美國内政自由之處移民問題明屬於美國之内政該草約因日本反對美國移民律而改訂聯盟若仍採用此草約則其所提倡之裁軍會議美國當然勿庸參加復次柯氏主張反對日本干涉檀香山海軍會操之舉謂美國按照美京會議之協定有權維持其海軍力不容他國干涉（七）贊成侵略國之制裁法爲防壓戰爭之罪惡起見現有人提議創設侵略國制裁法此與美國之政策符合當極表同情（乙）對内政策（一）國防問題現在美國之航空軍備已逐漸進步如環繞世界一周之飛行已告成功又如世界最大之飛船亦已製成至於陸軍方面現陸軍總長之措置極爲得法以極少數之常備兵預備兵及國民軍已能完全維持國防據九月十二日國防日調查之結果美國現實按照美京裁軍協定着着將海軍裁减但一方面仍維持協定内之海軍力並將航空軍戰艦潛航艇之勢力優劣比較以求國防上略無疎虞（二）軍備競爭之否認美國國民常請擴充軍備與各國競爭或將他國海陸軍力之强大情形報告政府但政府對此實不甚注意不論何國果以侵略的帝國主義而擴充軍備必於世界經濟大加打擊美國當反對此種舊式政策决不宜復以武力與外國相周旋祇當以友誼爲交涉之利器以後議會討論關於軍備問題望勿忘此種新政策（三）移民例宜再行改正現有之移民例當酌量略加修改宜就外國人之妻子方面着想使其得合法入境（四）選值法須略加修正現行之選舉法希望略予修正使各黨於選舉局得有代表平等權註册局亦應如是（五）改良鐵路規則問題鐵路規則不必多事紛更惟宜擇其零碎者併合之以利交通倘路工局無較好之改良方法亦姑聽之（六）修改法制現行之法庭法官種種規制應修改者須即行修改以補助法庭積案之淸理及伸張公理（七）農民救濟策及其他此外柯氏復論及農民救濟策黑人問題航業問題繼續興辦水利開墾由畝及减稅方針等最後主張從速收回外債 
國内要聞 
[天津通信堯日]  
　　孫中山人都盛况 
　　孫中山定於今日（三十一）入都記者業於昨函報告惟截至昨晚九時記者由電話中與汪精衛君接談據云行期雖經　定在何站上車則未議定等語至夜間十時張園秘書處發出中山啓事云文此次到津備荷各界各團體盛意歡迎深兹慚感乃以臥病兼旬不能分别接見稍罄鄙意豈勝歉悵兹醫者謂京中休養爲宜故於三十一日晉京療養俟賤體稍愈再當返津與諸君把晤商榷國事臨　怱怱未及遍辭伏冀鑒諒云云旋據張園確訊中山在總站上車而天津巿民代表會亦發出啓事通知各團體於上午十時齊集總車站歡送至於北京方面在二十九日夜間始接汪精衛艶電報告中山行期段祺瑞即召集左右集議歡迎方法决定先派許世英赴津恭迓屆期再派梁鴻志代表率全體國務員赴正陽門外東車站迎接以鐵獅子胡同顧維鈞宅爲行轅至昨日下午許世英林長民曾毓雋鄭洪年葉恭綽等聯翩蒞津乃好事者忽造出謠言曰某實力派不欲中山晉京派人在楊村攔刦許世英專車不料前列客車被刦許氏專車無恙經記者亟向各方面探詢眞相乃證明不確蓋昨晚六時至七時由京開津客車經過楊村時忽有身著軍服之匪徒七人將頭等客車兩門把守行刦旅客至北倉車站下車逃遁聞有某貴婦損失珠鑽飾物四五千金其餘旅客損失若干尚無確數用將此事揭出可以證明奸黨離間孫段張之感情其計無所不用其極也今日上午八時餘張園乃將行李運往老龍頭東站裝車其隨員汪精衛黄昌榖邵元冲黄志龍趙超等十餘員先後上車其時站台上日有武裝保安隊一連軍樂隊一連及便衣偵探數十人　　來巡視站口有警察一小排監察一切站門上交又國旗站之内外遍懸萬國旗幟十時三十分中山　其夫人及德醫施密特乘Ｔ字二號汽車蒞站在專車門旁售止由副官等挽扶上車北京派來之歡迎代有許世英等一班人隨之而至軍樂大作本埠軍民長官歡送者約二十餘人均向專車中投遞名片其時有壓道車一列先行專車計有藍色鋼甲花車二輛頭等車二輛飯車一輛三等車二輛行李車一輛中山花車中披狐皮大氅貂皮帽面色消瘦較初抵津時尤爲憔悴矣外有衛士十餘名隨車保護中山改在東站上車之原因想係受昨晚刦車謠言所致十點五十分專車輛行十一時零五分抵總車站巿民代表約六七百人手持小旗排列站台之上與冰雪朔風相搏毫無畏縮之態專車進總站月台即聞﹃國民會議萬歲﹄﹃孫中山先生萬歲﹄之聲浪洋溢於耳鼓中山因天寒不能出見歡迎之巿民委汪精衛代表向衆道謝略　孫中山先生因病不能出來與大家見面特由兄弟代表致意容由北京歸來再與諸君晤叙當有十餘代表要求上車問安汪君云無論何人都不能見面隨由黄昌榖邵元冲馬俊等出與各代表稍事周旋十一時十五分專車離津而去羣衆歡呼之聲直至專車去遠始止而中山於臨行時派人散放傳單其言曰﹁中華民國諸兄弟此來諸承歡迎實在感謝兄弟此來不是爭地盤不是爭權利是特來與諸君救國的十三年前兄弟與諸君推倒滿洲政府爲的是求中國人的自由平等然而中國人的自由平等已被滿洲政府從不平等條約裏賣與各國了以致我們仍然處次殖民地之地位所以我們必要救國關於救國的道理很長方法也很多成功也很容易兄弟本想和諸君詳細的說如今因爲抱病祗好留待病愈再說如今先謝謝諸君盛意﹂據聞中山爲遵重顧維鈞所有權起見入都寄庽北京飯店决不住顧宅與段祺瑞作一二度把晤後即赴西山靜養云（十二月三十一日） 
[北京通信（Ｈ）]  
　　對江蘇問題之段張盧態度 
　　盧永祥拜宣撫之命已在津先行就職於河北黄緯路组織行署凖備南下各事每日下午在曹家花園會議江蘇人紛紛謁盧詢問南下辦法各拒賄議員王紹鏊等及由江蘇北來之代表最初皆希望盧氏可以中止行事或不帶奉軍减從南下然觀目前形勢已知盧無可拒之法故此紛紛赴津之代表均不得結果而去但于與盧談話中盧之意旨有對蘇人表示者（一）齊氏果去寗則奉軍可暫止蘇魯交界之地暫不入境亦不責蘇以供給軍費盧則帶少數衛隊赴寗（二）盧自認此次南行爲短期但彼之意見主張蘇省之軍民兩長此後不必同城一切民政當由省長處理督辦不必干涉（三）江蘇紊亂之財政此後必籌整理之方法即固有之軍隊亦必加以裁汰此種說法果否敷衍江蘇人不得而知然將來督辦之屬盧已可窺見盧氏又言此次無多戰事以宫馬白陳張等皆有歡迎表示决不助齊也 
　　奉張方面當然爲此次長江問題之主動者其對於段氏頗怪其當斷不斷蘇事之解决不肯於奉軍入關後即以快刀靳亂麻之法行之即李景林之議論亦謂廢督裁兵爲當務之意必先將長江問題解决然後可以通盤打算布置國防將内地二督實行裁撤各省之兵實行減少然其表面上對於江蘇只認爲公義上爲國家謀統一私誼上爲盧帮忙而不認爲主持江蘇軍事者且聲言奉軍南下並不利江蘇之地盤此種說法是否由衷愚亦不必詮釋但據天津歸客所談江蘇軍事之表面接洽在盧氏行署而軍隊之編製計畫之討論及一切軍實之凖備皆在張氏之總司令部其三軍軍長及一切旅團各長皆張氏所委任連日下午皆有會議盧氏不過受成而已外間所傳張學良楊宇霆等皆不贊成南下謂越國以鄙遠有鞭長莫及之慮然最近情形確已無此紛歧之議論且一致從事凖備所有軍隊原在天津附近者已漸次集中三四日前已有三日内凖備完成一星期開拔完竣之議郭松林且急行返奉調動後援聞三軍以外之援軍仍在二三師以上而張宗昌吳光新等一二日内即將離津則形勢之緊張又可知也 
觀上述種種今日蘇局關鍵全在天津故奔走蘇事者亦均在津方活動即由南至北之阻軍代表其足跡亦未入京因此北京方面蘇事消息反覺沉寂然以愚所調查段氏對蘇確以在蚌埠之王揖唐爲中心從事聯絡對韓國鈞對蘇省諸將領日日爲之代轉電報報各齊氏行動及彼等不助齊而助中央之表示段亦欲依賴王氏自行將蘇事解决不借重張盧故北京報紙凡接近執政府者對盧率奉軍南下無不表示反對一片和平聲浪非專爲蘇人求免戰禍計亦段側之政策也前盧來京段曾告以民國二年赴鄂代黎之前事謂當時隻身前往未帶一兵最近盧氏請欵段只給五萬據津歸客言盧甚不悅謂如此不啻不令我成行前此所傳張盧會請下討伐令段側表示謂段無論如何决不下討伐齊氏之命令者非以愛齊蓋不願代彼等負此用兵之責任可見北京空氣又與天津不同夫段以奉張之擁戴而來所處地位不啻從前之徐世昌何能抑制張氏而别謀作用惟今齊旣離寗使盧減少一部分軍隊南下則或可辦到耳 
[北京通信（新）]  
　　善後會議及國民會議之前途 
　　孫段意見不同之點 
　　善後會議及國民會議其爲解决國事之途徑各方面今雖一致承認之而各方面對於此兩會議將以何法召集及召集之後將劃何者爲善後會議或國民會議應議之範團意見殊不一致段執政方面今主張以下列數事屬諸善後會議卽（一）國民會議之組織法（二）裁兵（三）處分曹錕問題（四）外交懸案之一部分如參戰借欵之找尾日本三井及美國費德理之無線電問題及其他無擔保借欵之整理等類（五）各省軍民長官位置之更動是而孫中山則不以爲然謂此會議所應解决者只有兩事（一）爲製定國民會議之組織法（二）爲解决廢督裁兵問題以立民治之基礎此外各事則應由國民會議解決之以免以少數人意見支配多數人之弊此雙方爭點之一也又關於善後會議之列席人物段方面初主由各省派代表一二人再由執政府於有勲勞於國家者選若干人并由拒賄議員公推若干人以充之嗣後又主張由段本人與孫張盧馮唐繼堯等自爲善後會議之王人翁及最後知此六頭會議未免不倫則又傾於以各省代表充當之前說而孫則亦不以爲然孫始終以爲此種善後會議由臨時政府召集已嫌基礎不穏固若更由臨時政府遴選所謂有勲勞於國家之人列席其間則操縱之弊在所難免將來之國民會議組織法亦必隠受操縱於是遂始終不贊成段說此雙方爭點之二也然使雙方爭點果止於此則疏解尚易吾人亦無因此而抱悲觀之必要唯不幸而雙方之所爭則不僅上述之二者其對於國民會議之意見則相距尤遠於是而吾人乃眞不能不抱無限之悲觀矣 
　　關於國民會議之列席人物中山主張多多益善理由在予民衆以參與解決大局之機會段今雖懷疑於﹁多﹂之一字唯亦未有明白之反對故此節雙方意見實尚可勉强接近其最困難者則爲國民會議所議何事之問題關於本問題孫方面主張以下列各任務令其負擔（一）建設民意機關如國會或辛亥之參議院（二）再由此民意機關製定憲法或臨時約法（三）由此法中産生正式政府（四）解決外交一切懸案（五）解決國會憲法約法之宣告新陳代謝問題（六）解決曹錕問題而段則幾完全不以爲然段誤認執政府之基礎係完全建築於民意之上於是遂認除正式政府及新憲法有由國民會議産出之必要外其餘各問題則均可由執政府自身或由執政府所召集之善後會議解決之段前此所以擬以命令取消國會并宣告憲法及約法之無效且擬由執政府解決外交懸案之一部分再由善　會議解決其一部分即其誤認執政府爲能代表全國人民之實例也段意旣如此而孫之主張又如彼於是而孫段之間遂各存一失望之心而國民會議之前途亦因而頓生荆棘 
　　至孫段意見何以相距如是之遠吾儕非個中人雖不能尋繹其端緒但外間有理由之揣測則亦有足紀錄者或謂段本自待不菲安福系又欲大有爲於將來因中山在民衆方面之勢力不可悔恐國民會議召集之日即中山被推爲總統而率其黨員占領政治舞臺之日故殊不欲見國民會議之開幕第欲犧牲一切實有﹁外崇國信内謀更新﹂之宣言對外則舍己從人以博華會條約國之歡心使止上之小借欵計畫得告厥成未來之關稅加稅會議得以開幕以爲段政府財政上之基礎對内則消除敵派以爲統一全國之基礎及外援旣固内難粗平然後本其最近之主張以一紙命令取消國會宣告憲法約法爲無效并於同時改元爲中華民國元年以爲久安長治之計至於絲側則亦有其計畫一則以段乃一軍閥之領袖在民衆方面毫無潛勢力之可言故國民會議之列席者資格愈泛國民會議之任務愈重則民黨在會議席上即可愈得勢而未來之組織政府者亦除却民黨而莫屬因之對於本問題乃不惜力持到底以博全國之同情爲將來挾國民作後盾以組織民黨政府之計故雙方目下之所爭質言之乃爭組織未來之政府耳 
　　上所云云吾人固不敢斷其爲確然使不幸而果確者則吾人對於今後之政局實不勝其悲觀蓋今日無論民黨安福系又或其他黨派其人才之缺乏殊爲可驚即完全冶爲一爐以組織未來之正式政府猶懼其有衣架飯桶羼雜其間今如竟自視爲有餘巳爲短視之明徵若更從而排斥異己必使目下之兩種會議無從開會致國事永無解決之期此斷非國民所期望也（十二月二十五日） 
[孫岳之地盤問題段執政左右爲難]  
　　久不赴河南省長之孫抽其所部亦有三萬之衆不能無一地盤以資安插前次暫駐保定之局因李景林欲收回保定駐防權遂發生問題前日執政府又接得李景林轉來直隸各團體電謂孫軍就地籌餉務請中央阻止並希令孫軍開去直境以外等語段接電後即命軍務處將原電轉孫昨日孫氏有覆電到京原文甚長略謂自駐直以來從未在地方籌措一文軍餉來電所云顯係有奸人從中挑撥務請查明訊辦至職部駐保木是暫時辦法在中央未籌辦法以前覺有此表示未免烏盡弓藏之意云云聞段擬電李勸其勿過爲已甚容當徐圖辦法云 
 
 

Page 5

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *   
 
 

Page 6

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *國内要聞二 
[政府對日使昇格問題表滿意]  
　　政府方面消息駐華日使陞可問題在芳澤公使二十二日下午往謁段執政時已有相當眉目當日芳澤公使於談畢無綫電案及溥儀之處置問題後曾對段祺瑞來京日本政府已内定陞在華公使館爲大使館並内定以本人坐陞大使今後中日間交誼當較前更爲親密交涉亦必易於接洽段執政比即點首者再並拱手向芳澤公使道賀甚表滿意外交部方面於前日接到日本使館非公式通告後昨日（二十七）閣議亦曾提出報告各閣員均認爲滿意昨日下午外交部並派員某君向日本使館爲非公式答禮對於陞格問題表示滿意對於芳澤公使之坐陞亦表同意 
　　昨日（二十七）國務會議仍在吉兆胡同段宅舉行　李海林法章交葉四總長及外沈内王（龔心湛病未愈）陸賈（吳光新出差）敎馬農劉五次長均到齊十一時開議仍由段主席秘書長梁鴻志首先報告各項重要文電畢沈瑞麟報告外交部前接日使館轉來日本政府訓電希望中日兩國提高國際地位交換大使並謂擬派芳澤謙吉爲駐華第一任大使徵求中國政府同意等語此事究應如何答覆請討論云云各閣員研究良久對於中日互派大使及芳澤爲駐華大使兩層均表示同意惟中國第一任駐日大使尚需愼重選擇一時頗難得其人不妨仿照蘇俄大使先例先歡迎日本大使就職再徐商中國駐日大使人選云云議决由外交部分别答復 
[京奉車在楊村被刼]  
　　京津相距二百餘里車輛往來有如織梭從無發生意外搶刦等事自駐兵以來搶刦案件層出不窮昨晚（三日）由京下午四時開津之京奉通車頭等車内不幸竟發生搶刦之事肇事地點在楊村車站之東正行之際突有類似奉軍而又臂無黑布白圓光之軍人四名手持長短槍及利刃欲入頭等車内當有稽查攔勸不聽稽查亦未深究及稽查行後該匪等竟向外向地連放數槍隨即將該車内之西人男婦八名一一搜索計刦去現洋及貴重物品共一萬餘元其中有西婦一名當該匪搶刦時暗將戒指含於口内故獨得倖免迨車行至北倉將入站台行勢稍緩該四兵即下車逃逸已由路局呈報通緝 
[吳佩孚又率殘部到漢蕭蕭]  
　　蕭决解除其武裝送往西山度歲 
　　吳佩孚被迫離豫困居廣水各情已詳前報蕭督以吳在廣水亦非久計且恐胡軍藉以人鄂特派張伯烈前赴廣水晤吳請其速定去向以免鄂人疑慮吳亦深願過鄂他往謂即將來漢請張致意於蕭爲備差輪兩艘以供應用張滬白蕭蕭立以急電致寇英傑師長祇許吳氏隻身來漢不能携帶一兵一卒如違令即以軍法從事寇與吳將南行時曾覆蕭一電謂吳祇携衛兵數名另由寇派兵兩排護送尚經張伯烈之多方斡旋始得蕭督允許上月三十一夜十時吳偕其夫人張佩蘭女士及隨員衛兵等由廣水乘車南下隨行者爲前河南省長李濟臣·參謀長張方言·秘書長白堅武·軍需長姚建樂·副官長徐煥文·代理第三師師長時全勝·第五旅長孟鍚廣·承啓處長白聘卿·執法處長楊鳳五·及前河南交涉員李心靈·及十五師砲兵團團長等數十人所帶衛隊有第三師第五旅長孟錫廣殘部（内缺一營）及趙榮華移交現由執法處長楊鳳五統帶之川黔稽查隊官兵一連計掛車三十五輛於一月一日午前五時抵漢口劉家廟車站正午十二時三十五分移至大智門車站漢黄鎭守使杜錫鈞·二十五師師長陳嘉謨鄂軍第四混成旅長劉佐龍等均至站歡迎中外新聞記者前往謁見均被拒絶英法日美各國領事亦皆到車訪問吳均擋駕惟以大智門　屬法租界僅與法領晤談　分鐘聲明並不下車亦不在鄂勾留日内即行他適云云午後一時許記者親往大智門調查見吳與隨員等住在三號花車上吳夫人則住五號花車上皆爲津浦路之車輛其他列車車輛津浦京漢汴洛各路均有至廠車篷車均滿坐衣裝不全之士兵另有篷車五輛則滿裝軍械車站前後均有吳之衛兵警衛鐵路警備隊亦帮同守備除軍界要人外概不許他人入見漢口商會以吳不遵蕭命竟自由率其殘部千餘人到漢雖未下軍難免不生意外昨午特在大同旅社集議公推徐榮廷劉仁山偕同夏口縣知事羅榮袞謁蕭請速送吳出境蕭答决不令其留鄂惟居住何地一時尚未商妥稍綏即可定奪至其所部衛兵决令杜鎭使劉旅長會同解除武裝請轉告商界不必驚惶杜錫鈞陳嘉謨劉佐龍等得吳來鄂電後即於三十一晚在大同旅社一號房間集議通宵杜陳等部團營長亦在大同旅社十五二十五兩號房間開會决定陳請當道送吳出境以免激起戰禍故　會代表聞蕭有解除吳部衛兵武裝之語比開深夜返漢要求杜劉執行杜等以尚未奉到命令爲詞請稍假須臾至代表湘趙堅請吳氏赴岳之馬濟昨亦奔走武漢仍欲護吳赴湘頗爲蕭所申斥杜陳等昨在車上見吳謂漢上不可久居請速擇地休養吳則以求見於蕭被蕭拒絶極爲憤懣故對於杜等勸告絶無確切表示並有﹁送京監視或在鄂扣留槍斃聽從珩珊處置﹂之語實則蕭對吳個人私誼仍有眷眷不忘之意惟以段執政於吳到漢前特密電鄂勿令吳入川湘以免爲人利用如吳允入京一則派專員來鄂歡迎如不入京則宜於長江下游擇一偏靜適宜地點資其休養聞段除電蕭外並以此意直接電吳囑其善爲自處蕭處此形勢之下萬難以私人交誼而遺累於大局昨日特召陳嘉謨杜錫鈞及段代表張學言至署决定不能容吳入川湘若九江牯嶺杭州西湖雖爲最宜吳氏休養之地但先未商得浙贛人同意恐遭拒絶有辱於吳之體面遂擬就鄂城縣屬西山令吳暫住俟過陰曆年後再作别計至吳之殘部衛兵須一律解除武裝遣送回籍另由鄂省派兵保衛議旣定乃由馬濟告之吳吳不置可否僅曰聽憑他辦罷今晨（二日）四時蕭下令杜錫鈞劉佐龍解除吳部武裝並將吳送至西山休養杜劉等尚在大同旅社協商解除吳部武裝方法截至七時吳軍仍在大智門車站不知果將如何辦理也（一月二日）另一消息云吳佩孚被逼下山寇師讓其入關及抵廣水鄂當局致電寇師長令其阻止吳氏來漢寇不得己遂請吳氏停車廣水親返省垣疏通當局當局大責寇氏並令寇氏逼令吳之衛兵繳械後方准吳氏來鄂寇氏奉令返廣面詢吳氏即請其諭令衛兵繳械吳答以衛兵槍械係保護我的你要繳械不如送我還山寇氏而赤耳紅無言相答吳知寇爲難始允繳槍三十二支敷衍面子並致電蕭督代備輪船兩艘送其赴岳蕭督得電即派兵艦兩艘赴劉家廟江岸以便送吳人湘故吳即於上月三十一日夜半一點四十五分由廣水開車南下至元旦日晨六點三十五分抵諶家磯車站當即停車而該處兩兵艦已於晚間奉當局命開回武昌矣其開冋原因聞由張學言之主張緣張氏在民國七年間曾充第三師步五旅旅長駐防衡山因軍餉與吳佩孚發生惡感被吳撤差嗣後効力奉方第一次直奉戰事張任奉軍總指揮此次奉段命來鄂當然難免報復故張氏上月三十一日抵鄂即發段執政意旨請當局先將兵艦調回然後將吳扣留及吳抵諶家磯見無兵船遂命開車來漢該站站長因未奉鄂當局命婉言阻止至十二時吳又命開車該車司機工人亦無站長命延不應允吳大怒令李蔭堂徐惠庭郭鑑靑坐於車頭監視開車否則即以武力從事該司機工人見來勢不好乃於十二時二十五分開車抵漢口大智門車站時已十二點三十五分法領事聞訊當派武裝巡捕沿車站一帶戒備而車站月台前後則軍警林立守衛甚嚴觀者千餘人未見有若何舉動聞吳未到漢前一夕（三十一日）各軍事長官如陳嘉謨杜錫鈞劉左龍等均得有專電報告特在大同旅社一號房問共議對付方法通宵未睡其部下周營長等亦均與議及吳蒞漢時而段執政又有急電來鄂令蕭將吳護送至京蕭無可如何乃派員將此電送吳觀看否則拍留鄂垣吳命人請蕭談話蕭婉言謝絶吳大爲憤懣其時陳嘉謨杜錫鈞劉佐龍馬濟等三十餘人皆往車站謁吳均勸吳擇地休養吳無其他表示惟謂﹁送京拍留或槍斃聽從諸位處置﹂至二點十五分陳杜告辭下車吳始託兩人代請鄂當局備輪送其赴湘兩人下車後即渡江晤蕭商量許久迄無結果蓋赴湘而熊湯阻止留鄂而鄂人反對究竟如何應付確費躊躇直至夜間七時許蕭始主張暫時送吳往鄂城西山（赤壁對面）小住俟過陰曆年再謀喬遷陳杜聆此辦法當回大同旅社派人請張學言至徵求此項意見張氏亦無異詞惟主張吳所帶衛隊必須一律繳械遣散武漢各法團於一日免其舉代表見吳請其速離鄂境吳對各代表大罵蕭耀南不止並謂我旣已到此槍斃我由汝等將我解京亦由汝等我之去留决不由人干涉各代表見吳態度强硬因又請馬濟前往見吳婉詞相勸冀其容納時已夜半尚無回音吳帶來各衛隊因交涉未妥亦未得有飲食情形岌岌可危夏口羅知事恐或發生他故因於夜深渡江晋謁蕭氏請示辦法是夜武昌各街道及各城門均加派軍警巡防澈夜不休而漢口各租界内亦皆戒備非常雖徒手兵士祇准出不准入其情勢之嚴重亦可見矣 
[盧永祥將南下過濟]  
　　奉軍有定六萬人南下說 
　　濟南通信督理署昨日（三十號）接盧宣撫便來電原文略云現在江蘇問題已大體解决奉軍第一軍長張宗昌業抵浦口日内即赴南京結束軍事弟（盧自稱）不日即乘車南下俟過魯時再爲領敎一切云云鄭士琦接電後當即於本日（三十一）上午十時在督署召集各軍官會議討論歡迎辦法計列席者有督署參謀長宋振綱·第五師參謀長張銓·督署副官長齊寳賢·濟南鎭守使施從濱等十餘人當經公衆議决歡凶辦法四項（一）派施鎭使爲代表赴天津歡迎（二）令財廳籌欵一萬元俟盧使軍隊抵濟時犒賞兵士（三）在鐵路賓館爲盧使預備行轅以便招待（四）盧使抵濟時各軍官同往車站歡迎並由督署咨請省署飭各機關派代表參加至下午一時始行散會間施從濱現已預備北上大約日内即可起程 
　　昨今兩日過濟南下奉軍只有一列車人數一營另有給養車一列滿載軍需食品運往徐州據第一軍濟南兵站分處處長孫永昌言南下奉軍確數爲第三第二十八第三十三旅約三萬人集中滄州預備南下者尚有第二十九第三十二兩旅及輜車工程第隊約三萬人近因車輛不敷應用故輸送極感困難總司令部已向膠濟路局借得廠車六十輛二等車四十輛機車五輛開往滄州備用將來第一軍完全開往兗州徐州一帶第二軍則駐濟南第一軍長張宗昌現駐徐州前隊已有抵蚌埠者云云聞張宗昌現以在濟下車奉軍不免有擾及商民情事特派人來濟商同鄭士琦合組稽查處嚴重稽查不法軍士以免騷擾奉軍總司令部參議師景山於三十日帶新兵六百至濟晋謁鄭士琦協商在濟訓練辦法聞已指定莘莊五師大營爲該新軍訓練地點但限制外出庶免滋生事端鄭士琦昨并召集各軍政長官開會議决陽曆年關放假時不許兵士離營以免與客軍發生誤會 
[山東大受奉軍影響]  
　　連日奉一軍過濟南下因之北之德州南之泰安皆有被搶謠傳而濟南一埠刻已發生軌外行動其一爲行使奉票奉軍第一章　南下者外尚有一小部分留滯濟南昨日又有二軍軍隊過濟因之所帶奉票不能不有所行使一班稍知自愛者則向此間所設奉票臨時兌各銀號與其他商家隨意使用因之時起衝突昨日西門内三和恒號來奉兵三人兌換奉票該號不收該兵即出手槍相向該號經理極力與之周旋一面電話通告商會商會急派人至將該兵士請至商會與其兌換該兵等始悻悻而去此信一播各銀行號紛紛閉門今日各號門首皆書新年放假四字於紅紙條上一概停止交易俟商會得有辦法然後再照常交易即地方人以銀票易錢者亦感受若干困難也其他商家以肴肉舗牛肉攤紙烟店洗燥塘等發生交涉爲多大半皆以奉票購物令其找錢者昨日建星里妓寮大金家於夜一點時突來軍人一羣將其皮箱兩隻與能便携帶之物品攫去據謂所衣軍衣不似奉軍有謂爲五師砲五團者者雖經該户報告警署然其效力未免等於零也因之商埠一帶妓寮皆紛紛覓地遷移其無法遷移者亦將其所有貴重物品房中陳設悉數移去守房之妓止以垢面破衣應客而已且此間妓寮大半與良家雜居故一班人家無不爲之惴惴如奉長官與魯當局無適富辦法將來必至於搶刦疊出也其募兵者雖以月餉十元相號召面應者寥寥今已對在其旗下觀望之苦力施以强迫一班苦力聞訊見有手執白旗者相率避去是亦募兵聲中之異聞也（十二月三十日晚） 
[元旦日之濟南巿民大會]  
　　目的在促開國民會議 
　　濟南通信元旦日上午十一點山東國民會議促成會籌備會發起之之巿民大會假省議會開會至者有四十餘團體五千餘人尤以學商兩界人爲最多女界到者有各女校學生女權運動同盟會山東支部黨員中國國民黨山東支部則在會塲散佈孫中山建國南針及該黨宣言種種傳單并售賣三民主義五權憲法等書籍人爭購之振鈴開會後先奏軍樂主席李郁亭報告開會宗旨大略爲時局紏紛非速開國民會議不能解决本日之巿民大會即爲喚醒各界促成國民會議而爲國民謀幸福次孫中山派來東省之國民黨宜傳員王東平及馬納川等相繼演說莫不激昻慷慨掌聲雷動王翔千當衆宣讀本日巿民大會致段執政孫中山及全國各界電文并付表决全體鼓掌通過當即拍發時至下午一鐘乃全體撮影奏樂散會兹錄致各方電文如下（一）北京段執政鈞鑒曹吳傾覆時局混淆解决縀紛端賴羣衆孫先生主張召集國民會議實爲救國唯一途逕惟旣名國民會議其基礎條件及一切手續均應由人民團體人表預備會議决定之善後會議萬難假借山東各界今日假省議會開巿民大會到者五千餘人羣情熱烈一致主張先召集國民會議預備會組織國民會議有規定國民會議組織法之權力務懇俯順與情仍依孫公主張維持民權永奠國基國家幸甚山東幸甚山東巿民大會叩東（二）北京孫中山先生鈞鑒民國十三年來變亂相尋推其病根實　於軍閥與帝國主義者互相勾結欲救其禍舍國民自覺實無他途先生首先主張國民會議解决國是全國民衆無不聞風興起奮鬭促成惟旣名國民會議其基礎條件及一切手續均應由人民團體代表預備會議决定之善後會議萬難假借山東各界今日假省議會開巿民大會到者五千餘人羣情熱烈一致主張先召集國民會議預備會組織國民會議有規定國民會議組織法之權力務懇先生毅力主持東省各界誓爲後盾山東巿民大會叩東（致全國各界電文從略） 
[贛局紛擾中之長沙消息（春漢）]  
　　旅湘贛人推李烈鈞督贛 
　　長沙通信贛省局勢近已日形紛擾就此問所聞代理贛西鎭守使兼某旅旅長李鴻程已與方本仁合作所部軍隊悉數由萍鄉安源開往永新蓮花各縣布置防務以抗北伐軍魯滌平部之東下其存留萍安軍用品已全數運赴前方前方部署亦已完竣現在魯部在萬安一帶有久駐之議蓋亦欲阻李部之東行兩軍形勢已日形緊張但尚未至開戰時期耳頃聞方本仁已將北伐軍擊退收復吉安遂令李旅乘機前進攻擊魯軍是則贛西戰機已有一觸即發之勢至萍鄉安源防務亦極重要方本仁已密電湘當局請派夏斗寅所部之鄂軍混成旅開往塡防湘當局以萍安緊接湘邊匪徒已蠢蠢欲動爲鞏固湘邊起見業已覆電允許同時並已命令夏旅長遵照前進頃夏旅已有一營由瀏陽開至萍鄉其餘正陸續開拔贛西局勢旣甚緊急則湘東防務不可不加意布置以兩相毘連動輒發生密切關係也現在第三師之將鋤歐旅已奉到開拔茶攸之令日來正預備啓行即爲贛西問題而發者也 
　　贛局旣極紛擾旅湘贛人即迭次開會謀所以保全之法所得結果僉以方本仁旣無收拾贛局之能力則惟有以贛人治贛或可保全鄉邦故一致議决推李烈鈞督贛除逕電段執政外並電致江西同鄉云江西同鄉執事諸公均鑒運日報載湘滇粤贛各軍節節向吉安方面進攻南昌方面自蔡軍潰走方本仁無力收拾吾贛久罹戰禍不堪再擾今欲根本遏止亂源非實行贛人治贛不可李公協和素倡和平又與各方將士甚諗此時欲贛局肅淸含伊誰屬同人等不忍鄉邦糜爛除電懇段執政立下明令促李公即日南下外用特聯名電請諸公一致主張母任盼禱旅湘江西同鄉王光宇蕭恩承劉斯仁等二百七十三人叩 
[贛局糾紛之現象]  
　　近一星期來贛南戰事似有譚敗方勝之勢據確實消息譚延閩近以林虎大軍躡其後即變更作戰計畫前方暫取守勢其先鋒隊已進至吉安者旋以吉安無險可守退至萬安暫與方軍相持後方已與林虎之李易標部在塘江墟接戰塘江墟距贛州僅六十里揆此情勢是林軍不獨佔有三南且越信豐向贛州進取誠足使譚軍受一打擊也又據他方面消息譚與胡景翼有會師武漢之約林亦有與方本仁會師廣州之約一欲據長江上游一爲粤軍出力針鋒相對而結果勝負尚不可知昨日（二日）有李烈鈞代表張惠民自滬來灣帶有黎元洪親筆書信一封内容係囑方本仁對於江西省長事一聽贛人自主勿加干預云云此信似即爲李氏之先容張又謂﹁湘趙曾派代表至津與李接洽願撥一旅兵助李冋贛以譚不攻湘爲條件﹂云云但李願以贛人資格回贛不願受任何方面使命與條件接洽遂未妥協然前次含有中山使命來省这余鶴松氏已爲方派所不容並對余表示逐客意余於今日（三日）下午乘車來潯明日即赴京反命前日南昌各公團又接徐元誥自滬來電謂不日來省並聞徐將與文羣朱念祖劉壽朋三廳長一同由滬來省連日來贛省要人往來僕僕似皆爲李氏之開道者究未知李氏終能冋贛否也 
 
 

Page 7

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *[潮汕陳軍經營閩贛計劃（毅廬）]  
　　實行兼併粤閩贛邊境爲自治區域 
　　林虎有窺粤北江舉動 
　　東江陳軍自陳炯明赴興寗會晤林虎議决對付大局計劃後陳軍决定乘此時局未定之際向外發展對於廣州之反攻不妨置爲後圖而向外發展之目的地則包括閩贛兩省倘以上兩省不能完全兼併則姑就與陳軍防地接近之閩贛邊境先行佔據換言之其狹義的發展地則閩之漳州贛之贛州是也倘該兩州入於陳軍範圍則以閩之汀漳贛之三南與贛州連同原有在粤之惠州潮州嘉應州聯合起來成一大自治區域設自治首府於油頭此目的旣達然後再進而推廣其自治區域此實最近陳軍心目中所經營之第一步辦法此議旣定故林虎先乘贛省蔡方譚逐鹿之秋突派大兵入贛南實現其割據贛州之計劃此外閩之漳州則由洪兆麟擔任進行洪氏近已整頓軍隊預備入漳以援助閩人請閩督理周蔭人自動下野爲名業於前日由油致一蒸電與周促周自行退職否則以兵力從事此電不啻予周以一哀的美敦書也原電云﹁百萬火急福州周督理鑒閩粤唇齒相依年來聯防互保賴以寗息并承不棄辱荷締交信便往還意在開誠提携使閩省得臻郅治耿耿此心天日可鑒近日迭據閩省各界人士前來歷訴其不慊於我公督閩之苦衷抱定自治宗旨爲救省之要策呼號乞救至再至三義之所在勢不可遏竊維我公據閩有日與彼父老昆季應如何休戚相關今竟若此激盪潰决我公素以保全地方爲職志敢請當機立斷順應民心敝屣高位順序革新完成自治則八閩永其謳歌令名得以長保豈非盛事若以芻蕘不蒙採納恐閩省健兒將不免本救死之誠爲肉搏之舉即敝軍將士亦激於潮流不能自巳兆麟維繫有心消弭無策謹貢忠言尚希亮察臨電不勝惶悚待命之至洪兆麟叩蒸印﹂觀於電末洪氏之言洪軍入閩之堅决可知據某方消息則謂陳軍此次藉聯治之名分兵入閩贛者實爲解决内部紛爭起見否則閩贛人之自治何勞陳軍之越爼代庖聞其遣兵分圖閩贛之内幕純爲安置洪兆麟林虎兩部軍隊蓋洪林兩系近因爭執汕頭籌餉局收入幾致分裂幸得陳競存親赴興寗調停爭端始不致發現現潮汕籌餉局旣爲林虎所攫洪兆麟已失却潮汕地盤在勢不得不力爭（林虎所派之籌餉局黎某到汕後遷延不敢接任者即因於此）陳軍爲洪部善後計遂不得不使洪兆麟再入漳州以償其汕頭地盤之損失洪實迫處此遂有致閩周蒸電之表示矣據陳軍中人稱洪氏之入漳實於陳軍全體有種種利益第一可以立息洪林局處潮汕一隅之爭執第二洪部入漳潮汕原有收入可移歸林虎以爲圖贛之用第三洪氏若得漳州可以與圖贛之林部互相策應於必要時洪由閩省遣兵進攻贛東以與贛省之林虎成夾攻之勢則陳軍圖贛之政策必事半功倍因刻下林虎部獨力圖贛南力尚有未逮近且少受挫折因北伐軍自聯結常德盛後常軍在贛東對於北伐軍異常得力常軍刻派兵駐守安遠尋鄔林虎部隊不敢北窺現在祇調李易標部之黎生一部移往和平改道由粤之和平以入贛之定南打算由定南經下瀝（由定南至下瀝三十里）然後再由下瀝趨龍南（下瀝北上龍南一百八十里）攻信豐以截斷粤北伐軍之後路詎李易標部進至黄茅閣地方即爲信豐之北伐右翼軍盧師諦所覺即由信豐派兵南下堵截甫過龍南即遇林軍李部於抝子兩軍接戰頗烈北伐軍盧部警備司令楊向癸親赴前敵指揮相持數小時卒將李易標部擊退抝子一敗即無險可守故林軍李部連敗數十里并黄茅閣一地刻亦不能立足　向和平退守聞林虎部近以贛南不易得手有俟洪兆麟軍入漳後然後再取夾攻贛省東南消息現在擬由和平轉兵回粤由連平趨翁源有取道北江反攻廣州之模樣運日北江消息已盛傳翁源發生戰事粤漢路河頭站已施行戒嚴然探諸各方消息尚未證實也（十二月三十日） 
[廣西省議會對時局通電（惠）]  
　　南寗通信廣西省議會昨有歌電發表對於時局主張組織國民代表會議兹錄如下全國各省省議會各縣議參會各農商工會各律師公會各敎育會各學生聯合會各報館各父老兄弟均鑒年來尊重民意之口頭禪敝會習聞之而不忍聞矣桀者强奸民意黠者假借民意以欺世之手段遂竊權之大欲袁氏帝制自爲組織國民代表選舉國民攝於　制淫肆甘受欺騙拱手而授皇帝頭銜恨人心之陷溺斬民國之紀元尤而效之徐曹以國民可欺可愚相繼盜國遂致法紀蕩然肇今日之大亂皆民四國民代表選舉之所賜也武人政客不肖官僚如再逞其故技假國民之公意便一己之私圖縱無袁氏野心而以民意號召希冀分贓縱塗飾一時恐不崇朝立生變化歷數往中强奸民意者敗假借民意者亦敗欲作澈底澄淸必本眞正民意舉凡解决糾紛進圖建設悉聽民族自决少數强有力者勿任從中操縱以私意支配則野心家無隙可乘反對派無詞可藉正本清源亂庶遄已然則挽時局之俶擾以民意爲依歸主權在民誰敢抗拒惟四萬萬之衆退處無權向無政治原動之表示徵求全民眞意應用何種方法誠爲絶大問題欲開全國國民大會事實之難不待智者知之　國民代表會議尚矣但此代表爲全民意思所寄全國治亂所關稍不審愼適爲宵小利用縱不演成民四國民代表選舉之醜劇或感私情而忘公義或貪大利而昧良心受金錢祿位之豢養當不惜悖叛民意夤缘奔競以奉一尊即有非之者彼必曰民意所付託實則無絲毫民意參與其間斯時也欲伸大義以圖挽救則生命財産又遭重大犧牲兵禍相尋何可紀極但以國民眞意旣難直接徵參求再思其次惟向省議會議參會各法定職業團體間接求之特議會及各法團散處各縣因交通之梗阻匪勢之披猖手續上誠感困難以敝會所見每省代表或定三人至五人由省議會舉出徵求各議參會及各法團同意如得半數贊同即可約期集會庶幾大議公開或可挽回刦運至用何種政策以維現狀採何種制度以息爭端代表之中必多明達自能破其癥結遏厥亂源敝會無庸越爼惟代表之産生按諸法理揆諸事實此似無他法邦人君子苟不河虞斯言懇速通電贊成早定國是倘有完善辦法亦祈從詳表示俾見實行軍閥雖暴凡有爭奪必以民意標題如悍然不顧是與公理宣戰不啻自壞長城會合萬衆之心理作最後之奮鬭天下事尚可爲也區區之意幸垂察焉廣西省議會叩歌印 
[厦民黨組國民會議促成會]  
　　許卓然發起 
　　厦門通信自中山以召集國民會議北上後粤民黨發起國民會議促成會以應之福建民黨潛勢力向厚近自接到廣大國民會議促成會通電後當由許卓然發起於二十八日在鼓浪嶼福建路一八一號召集同志及各社團代表二十餘人會議籌備國民會議促成會即成立籌備會並由到會諸人分頭邀各團體加入擇期在厦門開成立大會共促國民會之早成當時並以促成會名義通電京滬表示意見並電段祺瑞略謂﹁孫公中山首倡國民會議誠解决時局之良法務望鼎力主持俾底厥成﹂云云厦門海軍與福建民黨及閩南之建國軍本有極深之淵源最近建國軍之活動完全以厦門爲根據海軍中人與建國軍過從亦密民黨欲於厦門爲國民會議促成之進行與各派絶無關係焉（十二月三十一日） 
[厦人反對官産局續誌蜀生]  
　　楊樹莊覆電僅允核辦 
　　厦門清理官産之糾紛已詳記者前日通訊公民大會於二十一日電北京及南京楊樹莊限五日撤銷官産局及稅契局並函司令部云（一）逕啓者前厦公民會要求貴司令部撤消騐契官産兩局距今旬餘未蒙俯納現兩局更嚴厲進行公民會以厦地十年之間騐契數次負擔旣鉅繁苛特甚而官産局又混指公産民産爲官産兩局局員挨户恫嚇民不堪命貴部負有治安責任回億海軍蒞厦之時首先撤消臧軍所設之驗契處官産處文告煌煌厦民方額手稱慶今墨瀋未乾遽令屬下有此病民違法之局所成立而任意釘牌其騷擾且比　軍時代爲更甚殊非貴司令所欲休養國民安寗之至意經於本月二十一日在厦總商會再開職員會議刊發宣言請求當局於五日内撤消騐契官産兩局逾期不達目的即召集公民大會議定最後對待辦法等情敝會職責攸關勢難緘默查公民會此次要求原非得已合瀝陳情節圖希貴部採納輿言尅日撤消騐契官産兩局以蘇民困而弭事變實爲感紉此致閩厦海軍警備司令部厦門總商會敎育會啓（二）司令部覆函云逕覆者准貴會函請撤消騐契官産局等由查此次官産局所辦驗契係因民間每多匿契不稅所以特飭呈騐與從前所定驗契條例本屬不同來函所稱騐契費一則已飭該局查明如果屬實應即免收但契紙已否投稅似應呈騐以杜　匿至淸理官産按之法令本屬應辦之事惟調查員對於調查手續容有錯誤致生誤會應飭該局暫行停止調查徐籌安善辦法庶於法合輿情兩不違背相應函覆即希察轉爲荷此致厦門總商會閩厦警備司令部啓 
　　公民會電請撤銷官産稅契兩局楊樹莊之覆電已至原文云﹃總商會敎育會并轉各團體鑒尊電誦悉已電飭警備司令部查明具覆以憑核辦矣特覆楊樹莊﹄電中僅云查明核辦固無結果可知也公民大會得楊覆電及司令部覆函後當即議决四事如下（一）再促楊司令速撤該局（二）向公民發表第三次宣言報告交涉情形并反對程所設立之官産避（三）函覆商敎兩會謂司令部所答覆者絶無誠意不能視爲滿意（四）由會中發函與各保董事請其將官産局騷擾情形查明報知該會調查股 
[浙軍未能撤防原因]  
　　恐陳樂山捲土重來 
　　浙督孫罄遠氏與陳樂山興師宣戰後現在第　師敗潰雖失其戰鬭力而中央對於該師並未明令解散仍不難編練成軍如復由夏兆麟回任第四師長則劃爲浙省管轄自可不成問題倘陳樂山非任師長不可則捲土重來在所不免　駐松江第二師曁混成第一團混成第一營在陰曆年關以前恐未能完全撤防也兹附錄孫傳芳復嘉興各法團電如下﹁嘉興縣議會董事會商會農會敎育會均鑒艶電悉陳樂山强刧四師蓄意圖浙近因我方有備始退松江松江密邇浙境滬杭交通賴爲樞紐以存心禍浙之人頓集大兵梗阻咽喉之地浙民雖欲閉户安枕其如陳氏日來窺伺何傳芳厭聞兵事與公等同祇以門有大盜不爲驅逐坐令瞰虚入室傾箱倒篋揆之保境安民之旨寗不相背是以酌派軍隊相機應付忍一時之痛苦除禍浙之萌孽區區此志皆爲地方人民計也公等眷念桑梓希冀和平惻然發爲仁者之言傳芳心非木石能不感動惟我防易撤彼心難測公等但能保得陳氏必不禍浙者傳芳保存守土職責已盡求仁得仁抑又何求謹抒肫悃惟希亮察孫傳芳世印 
[浙省商業大受戰事影響]  
浙江全年物産以上春絲茶下冬糧食爲大宗自盧齊决戰絲綢營業一落千丈間接於工人生計亦受莫大之影響至茶葉一項因火車連月不通轉運遲滯亦未能暢銷各埠惟糧食因浙東西新榖豐收堪稱大有然而金融阻塞不能大批採購杭巿各行存底僅有兩月之糧此次年關將至各項商業方圖收束而戰事重起無論滬埠商貨不能輸送來杭即就地銀根亦有軋缺現象以致滬滙升水均在一元以上日拆亦開四分小本經濟一方嘆生意之清淡一方受重利之盤剥幾不能渡此年關省議員李乾孫等有鑒於此特致函孫督理云舊曆年關愈逼愈近滬杭交通如一星期内仍不恢復浙西數千萬商業行將不堪收拾其恐慌痛苦較之罹錄鏑爲尤甚當此存亡危急之秋倘於前敵有轉圜餘地尚望委曲求全和平解决俾災後餘生不致重罹浩刼此則爲數千萬人民所馨香禱祝者也云云（按孫陳戰事業已結束滬杭全路亦於昨日起通車矣） 
[杭州快信]  
　　孫陳軍隊接觸後孫督接見紳商迭次宣言願將四師全部仍歸　嘉帥節制帷不許其駐在松江因該地爲浙省大門難免時生衝突 
　　孫督所部軍隊共有兩師五旅入浙後僅帶一師兩旅及某某兩團現已電閩續調來浙以爲後援 
　　屈映光在京運動長浙此問紳商各界業已函電紛馳表示反對果成事實擬聯合軍政各界一致應付務達目的 
　　上月下旬各界推舉代表北上請願維持浙省現狀現因京訊傳來將使浙局愈起糾紛已促代表即日首途斡旋和平 
　　浙省截留鹽稅决定隨時提解督署後財廳因有抵借商欵三十萬元之關係特請孫督每月提出五萬元發由中行存儲俾届期歸清商欵已奉照准 
　　第二期游民獎劵原定陰曆十二月初五日發行受時局影響暫行停發現定如十五日前滬杭車通即爲發行（二十五日開獎）否則劵須重印待明正再議辦法 
[嘉興快信]  
　　二日又有軍隊一千餘人由杭過境開赴前綫並據軍界傳出消息孫軍與陳軍接觸頗佔勝利刻已占領松江因此人心頗形鎭定 
　　楓涇鎭有匪徒劫掠程姓情事該宅眷屬現已逃避至禾嘉邑四鄉近日發現盜劫案多起 
　　官廳佈告禁止拉夫與封船人心始定謠言亦息惟值此陰曆歲闌商民正擬結束一年來之賬欵經此波折又形停滯即富户所恃之租米收取亦頗不易 
　　各學校僅放元旦一天二日起仍照常上課惟學生多被家屬囑令返鄉故上課學生較平常減去三分之一或二分之一 
　　此間膽怯居民仍有絡繹遷徒海鹽桐鄉崇德曁各鄉鎭以防不測然此種多係庸人白擾之舉 
　　二日午後天氣轉寒夜半降雪計有二寸許 
　　　商巿淸淡不亞江浙戰事時香烟等因來源斷絶連日價巳漲起此外巿上之蔬菜等價格竟漲起四倍餘且乏購所（以上四日） 
　　前方戰事已告結束孫軍第八團一部份軍士已於四日由前方開回駐禾原防因之禾地人士咸抱樂觀　　世界紅卍字會嘉興分會於四日召集各職員開緊要會議到者尚衆决議事項（甲）發給徽章（乙）編查貧户（丙）散發歲米每票分三二升兩種（丁）預定發給歲米費六百元凖備向各方募集 
　　商號房租要求减拆擾攘多時經第三者出爲調處决定免去一月房租以示體恤當由士紳張熙民邵敬之二人向各房主疏通現已得雙方諒解五日已通告各商號接洽矣 
　　各商號因兩次戰事致賬項不能結束現因陰曆歲尾各商號又於五日起派夥赴鄉收賬至附城賬户亦將於日内開戰徵收以資結束（以上五日） 
[南京快信]  
　　陳調元四日晚到寗爲盧料理行轅並解釋一切五日上午韓督辦在署召集各軍官共同商議辦法聞盧現在蚌埠一說尚在徐須俟陳在寗佈置就緒馳回報告後始行到寗就職 
　　宣撫行轅盧之代表程其祥等到貢院察看一週認爲不能適用又擬假用李侯府地址尚未决定 
　　盧調第十師駐寗護衛城内軍隊已分向他處開拔 
　　韓委冷遹任全省警備總司令王恩桂任砲兵旅長馮獻瑞任第四師第七旅旅長謝騫任督署軍需課長陸鴻鈞軍醫課長高巨瑗暫代秘書長馮祖培充機要處主任　　韓委省署實業視察員蔣汝正會同總商會調查寗垣兵變損失 
　　盧代表杜純等昨由滬到寗即轉車北上報告一切　　金陸道尹朱文劭辭職有委高翔繼任訊 
　　上年十二月分督署經費十餘萬元昨日已一律發給 
　　財廳委程學恂任寳高稅務所長包叔勤任崇明稅務所長汪寳珍任崑太稅務所長 
[蘇軍突來無錫佈防]  
　　蘇軍總指揮秦洸前以時局水靖錫邑地居滬寗路之中心水陸交通防務極關重要特派步兵兩連工兵一排來錫分駐火車站及梨花莊之延聖殿旋以地方安靜錫地無駐軍必要未及數日即行全部開拔返蘇至四日夜半十二時半縣公署及水警第二區同時接到蘇軍總指揮秦洸來電并囑轉知商團公會會長楊翰西無錫巿總董錢孫卿略謂﹁據報南京有軍隊東下經過無錫現爲維持地方秩序起見即刻將派彭團長率領步兵兩營砲兵一連工兵一排前往鎭攝並望各界勿滋誤會爲盼敝部出發倉忙應帶物品諸多未備並祈代爲協助一切爲盼﹂云云縣署即由林知事連夜往訪楊翰西錢孫卿籌商供應方法一面由李侯兩警佐臨時趕辦麵包米粥等各項食品至昨五日早晨蘇軍第團團長彭啓鵬率領步兵兩營砲兵一連工兵一排由蘇專車來錫分乘火車三十五輛六時半全部到站即在車站搭蓋蓬帳而多數兵士則仍駐車止彭團長下車後略事休矩即與林知事等會見并述此次派兵來錫之意旨謂因聞南京蘇二師補充旅有東下消息故不得不在錫布防惟係臨時如寗方果無兵隊東下則不久仍須開回蘇州云云旋即派兵分頭布防第一防線在臯橋第二防線在楊木橋之一百六十八號鐵路橋第三防線在梨花莊均已掘濠築溝并在第一第二兩防線設置機關槍五架第三防線牂砲四尊一布防極爲忙碌下午五時地方各公團在巿公所集議應付方法林知事亦出席報告晤見鼓團長情形會議結果地方各法團允許協助縣署籌備各項供應並電請省署阻止二師東下以免衝突 
[蘇軍變化之内幕（端）]  
　　蘇軍變化以來已十日矣舉足重輕關係東南局勢者至切且巨而語者多不詳記者至蘇有日此中演變知之最悉述其内幕以饗閱者 
　　（一）變化時之情狀齊變元免職令下後齊連電調蘇州第二師八營至寗二師本不忠於齊上次出戰嘉定本爲齊之詐術所刦戰後回蘇士兵驟富益無鬭志對於吳恒瓚之師長尤不滿意於是砲兵營長秦洸乘機游說中下級軍官謂﹁齊無實力爲吳恒瓚等一二人包圍不去吳則以駐蘇軍隊忠勇可恃之說誑齊若奉調至寗戰事必成戰無勝利將被解散重苦蘇民良心不許今如宣言中立則吳說立破齊必立去保全甚多且將帥本無種也﹂衆皆大悅謀之於旅團長均不贊成遂由秦洸密召同志推舉職員用記名投票洸以多數被推爲駐蘇軍隊總指揮團長二營長八時十二月二十二夜事也二十三日服從中央之電文備齊二十四日電發出派兵至車站至電報等局未鳴一槍而蘇軍獨立矣 
　　（二）變化後之波折蘇軍獨立實爲齊氏致命之傷不數日果離寗非然者孫陳復戰安保齊不加入滬寗路全線損失不知又將幾何故秦洸此舉實大博蘇人之同情詎有工兵營長李國屏者江陰人素抱大願此次獨不得團長數謀之洸願任工砲團長洸曰此名太奇即求之東西洋亦未有之我若允君以請任命必被批斥屆時君團長未得而營長亦已易人是我負友也我不忍以愛友者欺友李怒屢致書讓洸洸均置之五旅三營長郭某湘人駐軍靑浦洸數召之不返於是由李郭連合二師之學校畢業生及失職軍官三四十人密會於第一旅館之三層樓議定二十八日之夜由三營及工兵營發難前後夾攻砲兵營而解散之一面襲横馬路九號秦洸之寓殺洸及其左右拂曉時迎某至蘇擁彼回鎭守使及二師長任某廳長及某分任旅長李爲水警廳長洸有親信亦與會急告洸洸恐急召全體士官及绅商於鎭署因事機亟非頒戒嚴令不可令非有當地最高級軍官蓋印不生效而赴寗迎楊春普之使尚未返於是全體皆曰請洸代印蓋印後洸歸印於公團公團曰對方謀變急公團無實力無力護印請公任之此所傳奪印案之眞相也洸旣護印立爲軍事之設施而駐靑浦之郭營亦由是日（二十八）返蘇反形畢露會議之後李營中人皆相走告謂洸將以武力解散工三兩營於是李郭皆自驚走張仲仁等亦連夜晋省報告其事三十日夜駐蘇全體軍官電請韓任洸兼鎭使電甫發而韓之代表嚴某適至寓鐵路飯店密談終夜洸以極長之親筆書致韓韓蓋不允蘇軍之請但蘇軍全體軍士於三十一日下午尚密議於洸之室議定不諭如何必成一混成旅也 
 
 

Page 8

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *游藝叢刋 
[我國電影界亟宜覺悟者] [  鄭雷木]  
　　電影之有功於人世最顯者爲補敎育之不足已爲吾人所公認矣現吾國自設之電影公司以上海一埠論已達五十餘家之多考其所出各片之成績雖未能與舶來品相比然在此初興時期已屬難能矣將來發展我國之文化爲國增榮矯正社會之惡習皆在此電影耳 
　　日者吾友某君走告余曰彼親戚某在某電影公司（因彼不願宣布其名）充演員之職任事數月而尚未領得薪金蓋該公司之資本不過萬金左右而開辦時所費之金幾及十之七迨開攝影片時不得已與演員訂立合同待影片攝成售出後再將所得按薪金之多寡而均派焉致演員輩皆潦草從事不肯加以研究而祗求出片之迅速以圖速得酬資吁若此種之進行欲求優美之成績其可得乎此誠電影界之惡消息也 
　　挽救之策其有上述情形之電影公司者亟宜設法增加資本或與他公司合併務使出品優美爲社會謀逹福萬勿惟利是圖而視之爲投機事業免步交易所之後塵而保我國電影界之令名也 
[電影新聞]  
　　試映﹁情海風波﹂獲美譽聯合影片公司張惠冲君導演兼主角之﹁情海風波﹂一片刻已攝製完畢惟說明尚須待一二日始能接入昨晨在卡爾登影戲院試映觀者有該院總理白萊與經理温德華美國福克斯影片公司代表方門攝影家克勞萊及本報記者潘毅華明星公司協理仟矜蘋等君此片長一萬尺連說明可分十本劇情·表演·攝影·穿揷俱屬可觀聞張君云攝演此片之攝影機即攝﹁孽海潮﹂之物但比較之下不可以道里計温德華君且謂自觀中國影片以來當以此片爲最佳故該院已與聯合公司訂約欲在舊曆新年租映此片該院對映中國影片取格極嚴前﹁人心﹂與最近﹁松柏綠﹂二片在該院開映爲假座性質但已屬不凡今此片竟由該院租映其價值自可知矣 
　　明星公司今日試片明星公司﹁好哥哥﹂新片己於日前修剪完竣定於本月七日由四川路愛普廬影戲院日夜租映今日下午一時半先在該院試映邀請各界參觀·聞此次劇旨不獨富有主義演員中如鄭小秋·鄭鷓鴣·王獻齋·耐　等俱有特殊之進步而二齡童小九九所飾之貧富二小孩中攝影者用重攝法在一幕中同時出現尤爲中國影戲中未有之特色云 
　　大同電影公司消息大同電影公司爲金幼梅·邵樹基·程悲秋·陳蓉·柯美·吳卓蓀·張舍我諸君所發起公司暫設西門内翁家弄四一號　要職員刻已舉定該公司又向法國定購之最新模範攝影機一部已於昨日運到劇本已經張君編定重要演員亦已聘定不日即須開始攝演云 
　　天津電影院在門首拍攝電影天津英美烟公司所設立之ＴＨＩＥＥＣＡＳＴＬＥＳ電影院於去年十二月二十四日起開映羅克主演之ＮＥＶＥＪＷＥＡＫＥＮ是晚特由英美影戲部在該院門首及院内拍攝電影凡前往觀戲者均有攝入之機會將來此項影片仍在該院開映故是晚前往觀戲者較往日尤多云 
[電影明星之略歷] [  伯長]  
　　此篇爲周君伯長所譯以上諸明星之略曆曾載本報本埠增刊兹得其續稿乃改登此刊諒讀者定必歡迎也 
　　（二十一）霍爾勃洛克（ＨＯＬＢＲＯＯＤＢＬＩＮＮ）霍爾勃洛克美國人生於三藩　學於桑福大學在電影界中餘扮演外又兼懾製者職其扮演中之最佳者如與曼麗畢克福合演之ＲＯＳＩＴＡ與台維司合演之ＹＯＬＡＮＤＡ等借以上諸片尚未到滬故吾人知之者頗鮮預科此片來滬後霍爾勃洛克之名必隨之而俱起也 
　　（二十二）蒙脫勃羅（ＭＯＮＴＥＢＬＵＥ）蒙脫勃羅生於一千八百九十年一月十一號少時曾入歌舞班至二十五歲時始爲電影演員與陶格拉斯范朋克合演ＷＩＬＤＡＮＤＷＯＯＬＹ此爲其生平之第一片繼又合演ＴＨＥＭＡＮＦＲＯＭＰＡＩＮＴＥＤＰＯＳＴ後與曼麗畢克福同演ＬＳＮＴＬＩＩＳＳ及ＪＯＨＡＮＮＡＥＮＬＩＳＴＳ等片名遂大噪吾人能憶者即爲在葛雷菲士導演之﹁亂世孤雛﹂中之但登飛馳至斷頭臺救恩麗德於利刃之下固博得吾人之喚聲者也﹁結婚熱﹂ＢＲＡＳＳ一片亦爲該氏主演今春曾開映於愛普廬影戲院觀者亦多讚之氏央高六尺二寸重一百八十五磅云 
　　（二十三）琵的勃萊斯（ＢＥＴＴＹＢＬＹＴＨＥ）琵的勃萊斯爲美國著名美人之一以演﹁女皇艶史﹂ＱＵＥＥＮＯＦＳＨＥＢＡ而聞名生於加里福尼亞之羅肆安傑在舞臺上之經騐約有三年之久其扮演之電影不限於美國即在國外亦多扮演之片其夫曰史格童（ＰＡＵＬＳＣＡＲＤＯＮ）氏身高五尺七寸權之重一百四十磅髮作黑色秋波作蔚藍云 
[新片﹁馬戲日﹂述評（一）]  
　　談美國孩童明星者莫不知有佩配蓋惠斯擺雷及賈克哥根等三人佩佩之美惠斯擺雷之頑均膾炙人口哥根美不如佩佩頑不及惠斯擺雷然其表演之佳感人之深在童伶中殊無人可望其項背也 
　　哥根善演苦兒猶卓别林之於窮人也﹁難中遇祖母﹂·﹁爹爹﹂·﹁頑童惡作劇﹂·﹁賊史﹂等劇早已有口皆碑哥根御汚敝長脚褲洞穿之鞋儼如卓别林之鬚及大頭之皮鞋也哥根善作成人狀然總不脫純潔可愛之稚氣而使人愈覺有味也 
　　﹁馬戲日﹂爲哥根傑作之一劇中略述有孤兒土培者與寡母倚姨父而居姨父鄙吝甚對土培母子虐待備至土培母誤碎一碟土培佯　地作驚駭狀姨父見之乃加以痛扑一日土培於嬉戲間誤觸姨父怒後又碎碗破窗土培知已罪不能容遂奔避姨父追逐之土培乃跳入柴車而逃至城爲食物攤作夥計旣識馬戲班丑　魯傑及其姪孫女琪尼脫後琪尼脫在途受傷不能演藝班主强而斥之謂不演即停職魯傑大恐正惶急間土培挺身自薦願代琪尼脫表演後大爲觀衆歡迎班主見之遂以每週七十五美金雇这未幾回鄉視母當抵門時正其母爲姨父驅逐之際也 
[劇塲中座位問題] [  意]  
　　一般劇場中觀客之座位有限而其售票無定額預定者或先至者固無慮無座倘或遲到即不免有向隅之憾到場時間有遲早之分座次亦有先後之異惟出資娱樂所付代價則同何一則得安坐於前一則反鵠立於後劇場主人招待來賓似覺欠周力圖改革亟謀補救固不宜以事小而忽之也最近戲劇協社在職工敎育館公演新劇其門票先期出售票面刊明號數入埸按號就座票額旣有限制觀客不論早到遲到均有一定之座次秩序不致紊亂旣無爭先恐後之弊並免坐立不均之事營業方面亦可益臻　達此則各戲院及影戲院等（毅按卡爾登·上　·愛普廬·夏令配克·維多利亞等戲院早有編號定座之章京劇場以定座權·悉操諸按目之手故每演佳劇生客輒無佳座即早往者亦爲按目所欺是爲京劇塲主者亟宜矯正此弊耳）大可儼簡辦理者也謹陳管見與各劇場主事者一商榷之 
[王斌芬之﹁轅門斬子﹂] [  毛介農]  
　　斬子一劇又名﹁白虎堂﹂爲鬚生唱做之重頭戲莫年劉跛之拿手戲也以海上各舞臺之鬚生論演者頗難易得予見天瞻之王斌芬歌此吾歎觀止矣王斌芬科班出身學劉派演三斬一探戲可爲傑作出塲時之說白（山東把陣敗（怒氣滿胸懷）二句　怒惱之神色觀於眉字唱搖板（怒惱楊延昭）之昭···字（蠢子聽根苗）之苗···字直冲而出殊爲可貴（聽說是···老娘親···來到帳外··）之倒板勁勁有力娓娓動聽（有幾個幼　人娘且來聽）數段快板一氣呵成實不容易更爲全劇最精彩無怪彩聲四起也（駕離了···南清宫···所爲那···條）之慢板徐徐而出圓轉動人入後見穆桂英時之唱做均有獨到之處 
[黄玉麟之兩齣戲] [  洪洪水]  
　　﹁二本虹霓關﹂黄飾丫鬟扮相秀麗嬌艶欲滴出塲之臺步身段胥活潑伶俐一副頑皮狀態形容畢肖進茶時之身段窈窕無匹倒茶時竊窺夫人之痴情活似一天眞嬌憨之小女子與夫人種種鬭頑亦均脗縫勸解之道白清晣動聽﹁將王伯黨押上堂來﹂一句之﹁堂來﹂二字念來音高流亮爲特佳舉刀威嚇伯黨之表情亦細膩入微學舌一段詼諧有趣甚足使人發噱一見此情不由人······﹂之大段二六歌喉嚦嚦如鶯囀花外﹁背轉身來自思量﹂一句之﹁思﹂字抑揚婉轉數折而輕將﹁量﹂字唱出腔正調圓餘音醰醰煞是動聽﹁尊一聲······﹂一段快板珠圓玉潤流俐簡潔綜全劇之科白做作苟非玉麟之天資聰頴氣足　佳曷克臻此妙奏佳境也 
　　﹁玉堂春﹂飾蘇三玉立亭纖　翩翩帘内一苦呀﹂二字念來凄哀動人出塲時頸繞鎖鍊鏘鏘之聲令人心悸滿面愁容一若深含不曰沉寃之悲態尤能使人酸鼻﹁來至在都察院······﹂一段搖板音調幽鬱凄楚萬分﹁膽戰心寒﹂數字悠揚轉折廻腸蕩氣之態尤非易易聞臬司命看大刑時神色頓變愴惶雙娥緊蹙馥極跌坐地上一手掩鬟側一手執鎖鍊週身瑟瑟顫動之做工爲全劇最有精采　﹁玉堂春跪至在督桑院﹂句倒板音調清越　盡頓挫抑揚之妙　接唱﹁噯都天大人呀﹂之回龍運腔圓潤咬字眞节正板唱至﹁十六歲開懷是那王······﹂一句捕摹當時不敢將公子之名說出猶豫不决之狀態細膩異常至﹁見面銀子三百兩······﹂起本係正板而玉麟易唱原板雖似不宜然歌來却能至佳迨歌至﹁公子一見懷中抱﹂﹁叙叙舊情﹂句時嬌羞盈面雙頰微暈一種娬媚神情幾令人爲之傾倒魂消也﹁打發公子······﹂之二六删去﹁把誓定······﹂三句與他伶所歌者逈異似乎不妥﹁王公子一家多和順﹂之﹁王公子﹂三字易唱﹁他﹂字却合較之他伶似勝一籌﹁如今不見那王······﹂之﹁那﹂字腔極新頴﹁含悲忍淚出察院﹂之搖板歌來如泣如訴亦備極凄凉也政 
[誌謝]  
　　上海鏡週刊ＳＨＡＲＧＨＡＩＭＩＲＲＯＲ出版以來銷數日增現已出六期前聖誕節又印特刊裝訂印刷俱頗美麗内容除電影外尚有中國戲劇音樂·服裝·及運動等消息並有羅君ＡＪ·ＲＡＵ　所撰長篇小說（俄國女郎）寫俄女生活情狀淋漓畫致此報每星期出一册每册售洋一角發行所處在江西路六十二號全書皆儿英文昨承惠贈二册特此誌謝並爲介紹 
　　榮祖　鑒上月十九日　稿確已漏記兹已知照會計處照給矣祈持章來領可也 
 
 

Page 9

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *   
 
 

Page 10

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *國内要聞三 
[交通恢復中之松江]  
　　松城自四日起已不聞砲聲戰事漸告平息石湖蕩三十一號橋等處之陳軍俱被擊潰繳械甚多殘部已向小崑山退去尚在追擊中浙孫所部軍隊連日絡繹抵松駐紥城内外廟字及公共機關軍隊紀律尚爲嚴明故人心已不若前日之恐慌商巿皆照常貿易三日晚信成號失去銅元六包及蘿蔔酒醬等約祗值十餘元鐵路交通亦已恢復（現祇開軍用專車客車亦已於五日開行）惟連日上海報紙未到聞因郵政船在泗涇被阻之故縣署稽查長王文彬有在打鐵橋被殺之說外傳亭林分所長更動未成事實 
　　續函云此間軍事已告收束日來兵士捧令查街殊爲認眞故地方已安靖如常昨日（五日）起松滬客車亦已通行惟報紙（除由報館直接郵寄者外）尚未運到一般人因外地眞相未能得悉以是訛言尚多昨日近畿第二師盧師長已發出布告嚴禁造謠其文云﹁照得松屬當兵燹之餘百業凋敝現值年關在即重滋紛擾尤爲惻憫李師長此次用兵係爲維持永久治安起見實非獲已現軍事告竣交通業巳恢復本師不日開冋原防爲此布告爾商　人等一體知悉務望各安生業勿再自相擾倘有假冒名　　迨謠生事希圖擾害治安者一經查出定按軍法嚴懲决不寛宥其各凛遵切切一 
地方通信 
[松江]  
　　小崑山大軍過境情形小崑山於十二月二十八日有陸軍第四師輜重第四營全部由松開拔到崑分駐鄉公所張氏祠堂第一校等處當由地方士商朱玉祥錢孟生徐文遠等出來接洽江營長犒賞兵士地方得以安寗二日上午三時許該營全部奉令退却一並有駐紮於浦南石湖塘一帶之第四師軍官士卒等約有萬人之衆於是日上午八時許陸續過境至翌日（三日）上午三時止始行開拔過盡該士商恐大軍過境或有意外爰會同汪巡官卓之預先佈置加意照料故地方秩序安靖如常聞鄰鄉横山天馬山等處頗有損失 
[崑山]  
　　崑邑又起恐惶本邑自戰事息後迄今人心始安避難者大多數亦已歸里近聞松江又有戰事人民正恐波及詎今早（五日）太倉航輪停開聞因中途有兵阻碍而第六師副官王慶春又來崑於今早至縣署晤王警察所長劉知事聞係借屋駐兵巿上聞此兩種消息頓起恐惶河中船隻藏避一空崑邑人士本爲驚弓之烏故又如大難將臨矣 
　　匪徒槍斃農民崑屬陞直涇地方有李阿小者務農爲業本月二日在周涇港挖泥見有匪船數艘挨己舟而過將櫓携去李即沿岸步追呼索匪船置之不理嗣李呼援匪竟開槍遙射中李腰部傷重而斃匪船望焰山湖逸去 
[蘇州]  
　　蘇屬各鄉盜案頻聞蘇鄉滸墅關附近三官堂村向充催甲之金土寶家道小康於前日（四日）夜間突有盜匪十餘人均携快槍火把破門入内任意搜刦當時金土寳起而攔阻與盜相持遂被盜開槍擊斃衆盜從容飽掠後呼嘯而去現事主已報請法廳派委蒞騐並通緝贓盜矣又冉直鄉梅家叔村農民金姓家亦於前日夜間被口操土音之盜匪十餘人打門入内先將事主一一用繩綑縛後再將泥土滿塞各事主口中後任意搜刦凡值錢之物均被掠去約兩小時後携贓而去現事主已來城報請官廳嚴緝矣 
[常熟]  
　　里仁鄉盜匪迭搶兩家本邑里仁鄉周家蕩於二日夜間一時許有形似本地人而口操客籍音者三十餘人鳴槍示威先刧周翰文家事主等均裸體而出盜則翻箱倒篋金錢首飾被褥等均刦搶一空次復侵入周品文家亦如前樣當時村民等鳴鑼召衆竟被盜匪用刀背及槍柄擊傷者五六人統計兩家損失約有二千餘元次日由事主報由該區警察所轉報縣署昨經趙知事派員前往查勘矣 
[無錫]  
　　截留預借忙漕之堅决無錫巿議董兩會前以振務處令行縣署預借十四年忙漕撥充振欵迭次電呈省署財政廳請由地方截留抵償地方軍用債欵經振務處復電駁斥復由巿議董兩會於上月有日代電振務處據理力爭前日巳得振務處復函謂欵關急振要需逈非尋常帶徵可比務懇諸公推痌瘝之抱作飢溺之援一致贊成共襄義舉云云議董兩會接函後卽邀同絲繭麵粉紗錢等各業債權代表作一度之磋商僉主張依照原議　留即日由無錫巿議事會議長錢鑑瑩陳作霖董事會總董錢基厚董事高汝琳各債權代表薛翼運楊壽楣孫鳴圻華堂蔡文鑫榮宗銓唐滋鎭等函復振務處略謂一接奉惠復敬悉一一敝邑軍用借漕及銀行借欵統計二十三萬元左右當時馮前知事因帶徵一元之案取銷曾與公團及各債權人議定以忙漕帶徵之五角留抵歸償因年内敝邑忙漕統計收入除敎育水利帶徵各費不計外不足十萬元現在卽以帶徵者如數留抵尚多不數今讀手函仍諄諄以維持賑務爲詞查救災卹鄰鑑瑩等未必亦甘落人後卽如鳴圻及堂所辦溥仁慈善會先後購放衣米其代價已逹兩萬元以上按諸上海先例凡地方慈善義紳業經另募鉅欵者得將各種振災附捐免除事同一例鑑瑩等並不堅持免予帶徵惟因償債關係請求以帶徵名目移償軍用各債已屬讓步辦法除向林縣長卻重聲明並派員坐收外特再函復﹂云云一面致函林知事及前知事馮祖培切實聲明並由各債權方面　員到縣公署徵收處坐收矣 
　　北吊橋下開浚河道無錫北門外北吊橋下芋頭沿河爲行船往來要道且爲東北鄉航船薈萃之處近因天久不雨河水日見淺涸重儎貨船經過是處者均遭擱淺沿河源昌等松板行運貨亦感不便遂發起僱工開浚連日正在挖取磚泥以利交通云 
[常州]  
　　劉鶯長代理團長職務自南京一小部分兵變後韓省長　電召駐常警　隊王團長赴寗鎭攝部下王團長奉電立即乘車離常昨（五日）聞王團長一時不克來常韓省長已令委二營劉營長誦蓀暫代團長職務至團長繼任之人省中尚未發表 
　　縣農會評議會紀武邑縣農會於四日下午三時召集評議會到白靜齋等七人議决事項（一）公推奚九如朱稚竹潘鳴球胡寳英四人爲水利研究員（二）公推龔瑞蓂吳蔡秋爲武進醫院幹事（三）經濟農場與苗圃合併辦理辦法由農塲王任規畫四時許散會 
[鎭江]  
　　木商會議開浚鮎魚套鎭江江邊自招商局碼頭起漲灘横亘直至鮎魚套每交冬令水涸雖小船亦不能往來面鮎魚套木商積貨之所貨物運駁非常困難各木商因是於日前三日）在江漢公所開會討論開浚僉以該套不開首蒙營業損失者厥爲木商而開浚經費又非五萬元不克竣事公議在賣買客商凡售貨千兩者各提三兩以爲經費另由江蘇水利局附加木商捐欵項下提十分之四貨物稅徵收水利項下提十分之三三項湊合以三年收入約可得五萬元并議决先設開浚鮎魚套籌備處公推木商焦靄堂·李西平·束漢文·孟西樓·鄭萬靑爲籌備主任除提取水利撥欵與木釐欵外如再不敷仍由各木商設法籌墊現已議定陰曆正月初五後開工年内先行布告招工投標承辦此爲開浚江邊漲灘之第一段至二三兩段則另由他商設法疏浚云 
　　巿公所派員調查電桿丹徒城廂巿議曾前議徵收電桿使用費久交董會執行因軍事所阻故爾暫緩刻大局粗定舊事重提特於日昨（三日）委派專員嚴竹君分往各由各街巷查明數目以便向該公司交涉徵收捐項 
　　補充旅由寗開鎭消息鎭江軍政各界接南京消息韓省長有令齊燮元臨行所招之補充旅全部開鎭駐紮之說本埠人士以鎭江已有張軍駐防若該旅來鎭兩軍同駐一地恐非地方之福且該旅士兵均係新招人數甚衆且有機關槍兩連能否與商民相安無事尤無把握擬由各法團公電省長請緩開拔今日英領事亦得同樣消息本埠商民聞此頗呈不安之狀 
　　裕和泰糖號倒閉誌聞鎭江姚一灣裕和泰糖號向做抛盤生意年有所獲今歲因戰事影響押盤步跌虧耗實多現因周轉不靈遂於四號倒閉聞虧耗共四萬餘金本埠祇二萬餘以晋生莊爲巨數約六千兩之譜餘均欠上海各户該號經理白某現已躱避各債權人已將該號存貨起運一空值此年關巿面不無小受影響也 
[揚州]  
　　委員監收鹽稅韓兼督辦仍不忘情於鹽稅特委督署副官陳寓言來揚監收守提以充軍用按此事已由稽核總所主張直接收稅是以無稅可截韓尚未知前情也　　粥廠相繼開放揚城庇寒所粥廠及新舊城兩大粥廠均次第開放現三義閣粥廠亦訂於六日開放云 
　　請派警隊駐紮磚橋鎭人民以時屆隆冬盜匪堪處特呈請縣署酌派警隊駐防以資鎭懾即經曹知事於前日（四日）訓令警備王隊官酌核辦理矣 
[高郵]  
　　盜匪搶刦誌聞縣屬六總五里上村吳沂莊吳延齡家於夏曆十二月初四日傍晚時突來盜匪十餘人持槍刦去大洋百餘元銅元三十餘千文拷傷女僕潘吳氏元旦日赴縣請騐并求飭警跴緝矣 
　　巿議會成立誌聞縣屬界首鎭巿議會於去年十二月二十九假縣立三小音樂敎室開成立大會各法團及地方士紳前往觀禮者甚衆後會員討論各議案而散 
[平湖]  
　　孫陳戰禍後之雜訊（一）乍浦來客言督署超武兵艦裝有第二師殘兵六十餘名曁營底槍械子彈軍裝器具等多件由閩駛至乍浦東日停泊菜旗門先期由孫督理派趙委員至乍洽由自治會招雇大號民船備運現於四日起由大東乍浦兩輪拖運嘉興（一）又訊超武輪運來兵士六十餘名暫駐乍浦陽會館（一）平湖縣知事李樹慈布告不再封船勸商民勿恐慌（一）楓涇朱涇嘉善嘉興居民紛紛逃至本縣曁縣屬新棣等鎭（一）城中保衛團東南保衛團東城外商團西門商團水陸警察日夜巡邏防務愼密地方安靜 
[紹興]  
　　望江樓火警紹城大街望江樓爲商巿最繁盛之處於十二月三十一日夜間十二時許該處天泰　昧店因不戒於火突兆焚如時適風勢極猛　因之延屬左右鄰店嗣經各處義龍羣集灌救得以撲滅計焚去三陽泰水菓店仁昌肉店巨源素食店等四家 
 
 

Page 11

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *敎育消息 
[專電]  
　　天津電南大學潮生員仍隔閡（五日下午二鐘） 
　　長沙電戒嚴司令部以非基督敎大同盟會含有過激行爲下令查禁（五日上午十二鐘） 
　　成都電省敎育會昨開選舉會票數超過人數宣布展期再選（四日下午一鐘） 
要聞 
[京八校代表運動敎費之進行（捷）]  
　　大宴中外政界請求予以援助 
　　在法大討論向政府索欵 
　　北京國立八校敎職員代表以八校敎育經費拮据萬分向所持以維持門面之俄欵庫劵亦行將告罄特於今晚（二十四日）八時假中央公園來今雨軒宴請俄國加拉罕大使俄使館繙譯伊鳳閣俄欵委員伊沙爾·李石曾·徐季龍委員會書記史瓦沙倫·顧孟餘梁秘書長交通葉總長鄭次長財政李總長敎育馬次長及易培基蔣夢　等除加大使因有要事派克參議爲代表曁梁李二氏辭謝外所請之客均先後蒞臨各校代表共有十五人席問由八校代表主席許繩祖致辭大意謂八校前承加大使曁財政交通當局及諸位先生面允盡力援助至爲感謝目下八校與中小學敎育經費艱窘異常現狀無以維持幾有破産之勢諸公對於敎育之熱心素所欽佩用特再爲請求竭力予以援助俾京師敎育不致危險而日加鞏固則感荷無旣今日招待殊覺不周尚乞原諒敬請諸公發表意見次來賓答詞（一）俄欵委員伊沙爾氏謂加大使適有要事未能赴宴囑鄙人代達歡忱今日承諸君招宴甚爲榮幸俄國部分賠欵前次中俄協定中確訂爲專供敎育經費之用絶對不得移動委員會成立後即本此方針進行惟俄欵數目究有若干必須首先淸查敝會會一再致公函於外交部詢問此事但至今尚木知確實數目將來對於該欵清查以後當以一部分援助國立八校此欵絶對的用於敎育經費固不待言惟一時以手續上之關係尚未能實行耳二俄欵中國委員徐季龍略謂俄欵委員會以會址尚未確定現在開會一次在外交部一次在俄大使館輪流舉行上一次在我部開會時即調查俄欵數目及重要文件據外部謂關於數目項下之財部公文日前已爲財部所撤回財部公文如有錯誤之處可以聲明更正忽爾撤回其中恐不免有不實不盡之處此彼此應當注意者也至俄欵將來如何分配自當尊重全國敎育界之公意尤當尊重諸君之意見此亦不待言者也（三）馬夷初略謂籌畫敎育經費本爲敎部應盡之責任所謂責無旁貸是也但鄙人任事以來未能妥　籌辦至覺歉仄敎育費應分爲經常費與敎育基金二項經常費已與李財長一再交涉據李謂本月政費各機關約可得四成敎育費自當竭力設法增多本月底可發一個月之五六成云至於基金一項最關重要前次閣議時曾山敎部提議將東西二陵所有之森林撥歸敎部充全國國立學校敎育基金此種提議雖未能完全議决然經交通葉財政李之援助已議决由内務財政農商敎育四部會議從　查入手各部聞已選派專門人員前往實地勘查頗有幾分希望鄙人與諸君共事多年追隨諸君之後諸君對於敎育經費如有良好方法可以進行尚希隨時賜敎共同設法以維持最重要之敎育是所切盼其他來賓亦略有演說直至十時半始盡歡而散 
　八校敎職員代表以討論敎育經費問題昨日（二十五日）午後四時又在法政大學開聯席　議各校代表共到十三人許繩祖君主席先由主席報告上星期五赴財部交涉經費未得要領之經過情形畢即謂年關在即各校莫不艱窘異常而政府當局對於敎育經費至今尚無確實辦法本會應如何進行請諸君討論討論之結果議决山正副主席許徐二君即日往訪敎育馬次長並訂於本星期六（二十七日）午後三時全體出席代表齊集法大再同赴財部竭力交涉五時半散會 
[廣東留日學生返省索費無着（居然）]  
　　代表已守催三月近又向各軍官呼籲 
　粤省留日學生經費每月六千餘元年來軍事頻興餉需浩急欠發學費爲數殊鉅此固不獨國外爲然也上年三月杪留束粤生以積欠八月達五萬餘元特開會議决公舉李任希·劉奮翹·黄裕綸三人代表回國請欵四月初抵粤坐催月餘僅領得現欵五千元當局雖屢允續撥卒未履行（詳情見十三年五月十五日本報）六月中旬各代表以久候無益徒費光陰而學期考試又將舉行乃先後匆匆返日此後請欵函電月十數通當局曾稍事點綴惜爲數非多鮮濟於事然學生所得雖屬有限而當局籌付已極爲難蓋財權旁　數年如此集匯欵項誠非易事欠費清理終於心餘力絀也十月間廣東留日學生經理員陳任楨又爲請欵事遄返粤項再行守催於今已將三月此三月中當局會數次籌滙小欵接濟縱云杯水究勝於無最近一周東電頻催啼飢號寒不一而足陳因此焦急異常日懇財廳發放謂年關已至學生館租亟待清付加以學期告終考試在即而學　未繳不准與　尤屬日辱國體云云財廳長古應芬甚表同情惟征收機關俱在軍人掌握財廳員薪亦將無法維持發放欠費殊屬愛莫能助古並以最近之收入實　示陳計二十二日六百元二十三日二百餘元二四日三百餘元二十五日五百餘元二十六日七百餘元二十七日六百餘元總計一周所收不過三千餘元而年關密邇待支孔多其苦亦可見矣陳至此乃於無法可設之中分向粤桂滇各軍總司令許崇智·劉震寰·楊希閔及滇軍軍長范石生·胡思舜等呼籲請其援勘助（二十八日） 
雜訊 
　　崑山 
[省立工業專校敎員辦團施賑得獎匾額]  
　　敎育蔣廳長近據省視學章慰高呈報此次調查崑山縣戰後敎育狀况内稱安亭鄉三校附近　　浜蔡璜係省立工專敎員在安亭徐公橋辦團以衛地方捐米糧以賑災民口碑載道所全實多洵可爲公民敎育之模範俄應請　明省長特予匾額以示表揚是否有當統祈鑒核蔣廳長當以此次軍興該縣安亭地方適當陣地之衝地方人士奔避不遑而該鄉蔡紳獨能於干戈鋒鏑之中任保衛地方之資公勇仁慈洵屬不可多得即經條情呈請省長題給匾額以資鼓勵而示楷模刻已奉獎給見義勇爲四字匾額一紙令發崑山縣知事轉給矣 
　　江都 
[扣收學聯會會費之反對]  
　　江都學校聯合會現訂於敎育局於六日發放九月份敎費之際扣收會費乃有三區二初小三初小及代用小學等反對其事於敎育局聲明云頃聞江都學校聯合會有於九月内扣發經費千分之五一說殊深駭怪查聯合會組織在於何時其定章何所根據敝校同人旣未與聞亦未加入碍難承認特此聲明（下略） 
[敎育局長辭職問題由董事會解决]  
　　敎育局長俞錫榮产以空氣不佳知難辦事具呈縣署辭職並請於敎育董事中擇一人庖代兹悉曹知事對於該局長之呈文尚未批答主張先由敎育董事會解决然後再爲批示去留並聞該會將於年内召集云 
　　北京 
[敎育改進社新出心理學名詞漢譯]  
　　中華敎育改進社現出心理學名詞漢譯一書係莊澤宣所譯莊君係清華學校敎授對於心理學素有研究曾譯有應用心理學該書現已出版每本定價一角總售處北京西四帝王廟中華敎育改進社 
　　泉州 
[泉州學校之發達]  
　　　城背山面海文化不開近應時勢之潮流對於東南西北設四隅學校又設農科中學商業學校開元又設慈兒院頗有成績近又添設平民學校西隅首先倡辦北隅南隅續開辦爲泉州年來所未有之敎育盛况也 
本埠 
[省敎育會請飭軍隊勿駐校舍]  
　　江蘇省敎育會昨電南京韓兼督辦云南京韓兼督辦鑒報載軍署派員分赴各校騰出校舍暫駐北軍等語各校寒假後即須開學務懇迅飭另覓駐地俾各校假後照常開學無任企幸江蘇省敎育會微 
[敎育局函催護軍使縣知事撥敎費]  
　　上海敎育局爲催領敎育經費昨致松滬護軍使上海縣知事函兩件照錄如左 
　　（一）致護軍使函克齋軍使鈞鑒謹　者圖各日報載鈞座訓令上寶兩縣知事對於縣行政經鄪及敎育等費飭准分别緩急酌留支配仰見軍使維護敎育之至意同深感戴查上海縣巿鄉應領敎育經費自十三年六月至十一月止共計銀三萬六靠一百十五元三角四分六厘其中爲沈前知事任内欠發者計二萬三千二百七十八元零四分四厘由現任縣知事　收者計一萬三千零三十七元三角零二厘經局長六次函請如數照發而僅於去年十二月五日領到銀五千元杯水車新無濟於事各巿鄉董迭函詰責各校敎員時來逼索處兹困境筆難盡述因思鈞座重視敎育遐邇同欽爲特瀝陳本邑敎育經費萬分艱困情形懇賜令行上海縣知事迅將應發之欵如數即日照撥闔邑寒苦敎員共感宏德不特局長一人馨香頌禱也附奉以前催撥敎育費文件一本敬祈察核祗請勛安上海縣敎育局局長李宗鄴 
　　（二）致縣知事函謹肅者縣巿鄉應領敎育經費自六月至十一月止共計三萬六千三百十五元三角四分六厘僅於去年十二月五日奉鈞署撥給銀五千元杯水車薪實屬無濟於事局長萬分困雖情形迭經函陳在案諒縣　旣宣言敎育經費無漠視之理必能早早發出應領之欵在局長·終日受人詰責正如芒剌在背坐立不安因再迫切陳詞惟祈察核迅賜發欵以便具領今日閱報悉護軍使對於縣行政經費及敎育等費准予分别緩急酌留支配當此　需浩繁時代軍使維護敎育具兹苦心同深感戴惟祈縣長本重視敎育之初衷並體軍使維護敎育之至意即日將應發之欵如數昭撥毋任盼禱以後徵收辦法應請查照省令及縣議事會縣參事會議决執行案確定日期由本局會同縣地方欵産經理處派員查收是荷云云 
[反對以東大及工大作盧氏行轅]  
　　江蘇省敎育會於前日電訂韓兼督辦勿以南京東南大學校舍爲盧宣撫使行轅已誌時報昨東大校長郭秉文亦發電出而反對東大及水利局工科大學二校均致電盧宣撫使反對其校舍作行轅兹將兩電錄下（一）南京韓督崇鑒聞盧宣撫使將蒞寗擬借用本校校舍招待查本校寒假期内敎職員及外省男女學生住校甚多二月初即須開課科學館以經費無着工程已停止進行苦無餘屋可供借用且口字房火災以後一切圖書儀器甫經稍稍恢復一經軍人出入損害可慮敬懇愛護學校飭員另擇相當適宜地點不勝禱切南京東南大學校畏　東文叩支（二）盧宣撫使勛鑒報載旌節蒞寗擬借川敝校舍瞥作行轅不勝惶駭　校等忝司高等敎育即在戰事期間絃誦未嘗中輟現假期瞬滿開課在即若校舍移作别用致不能如期開學使數千學子護書無地諒非鈞使維護敎育之意敬乞明白宣示以釋羣疑無任企禱東南大學全國水利局工科大學同叩 
[學生聯合會之風波]  
　　（一）學生聯會否認七校改組之聯合會上海學生聯合會爲否認七校改組聯合會發表宣言云本會於民八秋間由各校組織而成研究　衛改良社會促進民治擁護國權爲宗旨六載經營與國人相見於國是者屢矣雖其間以求學時代不能專心將事時呈消沈之氣但本會内部組織固未一日　焉此次政變以還地方騷然會務因之停頓迫於時事要非得己乃者秩序漸次恢復而國家大計尚待解决先進之士多所策略本會同人何敢自棄用是力圖振作·冀盡棉薄不意上大·法政·南方·大夏·同文·中　職業南洋等七校竟於十二月二十五日召集學生會代表大會重行組織否認本會查本會定章第五章第十八條每次大會由會畏召集今本會旣未宣告解散職員又未聲明不負責任則彼等何得浪用本會名義自行集會並推翻以前組織且該校等前曾一度函請本會開會當即復以在一星期以内召集苟彼等眞有改革本會之誠意何此二三日之不及待必欲出此非法舉動僞言本會以﹁無限制的緩　覆之﹂冀圖惑衆居心如何不言可知特上海學界眞意不容爲少數人所蒙蔽除專函微求各校意見外謹爲宣言上海學生聯合會微該會又致國民會議促成會函云逕啓者貴會熟心國是聯合各界促成國民會議欽佩莫名早應加入追隨諸君之後共策進行奈因種種原因不克如願引爲憾事近閱報載上大等校以敝會名義參與貴會不勝駭異查此等不合敝會章程之行爲敝會殊難負責用特聲明即希查照 
　　（二）中西女塾學生對於聯合會之態應上海學生聯合會會長陳承蔭端木愷二君近晤中西女塾學員會代表義長本女士及該分會會長朱女士於該校交談之下詢及該分會對於此次七校所召集之上海學生會之態度朱錢二女士略云此次七校召集學生會代表會議敝處並未與聞後於報上見之深爲詫奇蓋復旦·東吳·約翰·滬江·等校向爲聯會重要份于何以未見加入即敝分會添居聯會職員之一何以亦未聞於事前後又接得具名聯會蓋有正方圖章之通告書三份更覺異奇蓋聯會圖章爲一中西文圓形者今改爲正方形儼然不同故當時即置之不復以待證明惟敝校與復旦東吳約翰滬江等校與聯會關係最深故對於原有聯會仍擁護之决不使其數年歷史一旦消滅云云 
[日本籃球隊昨日返國]  
　　日本立敎大學籃球隊自來滬與約翰·滬江等　隊比賽後成績頗佳昨日已乘畏崎丸返日送行者有約翰代表及日僑等並聞約翰籃球隊將於本年底赴日與立敎大學比賽 
[上寳平敎會昨開幹事會]  
　　上寳平民敎育促進會於昨日下午四時半在靑年協會開幹事會到者傳若愚·王耀三·金武周·馮蘭馨·顧靜一·張文雅·馬崇淦·殷芝齡·郁瘦梅等一件報告中華平民敎育促進會來函一件報告南巿平民敎育委員會業己組織一件提議募捐時期及辦法議决於三月七日開始募捐以一星期爲限·捐務完畢即招生開學並推定馬崇淦君爲宣傳部委員長金武周君爲事務部委員長郁瘦梅君王耀三君爲學校部委員長分頭進行 
[美專展覽會今日下午六時閉幕]  
　　上海美術專門學校舉行十三週紀念展覽會因觀衆擁擠特於昨日起展期兩天會誌昨報兹聞昨日參觀者仍甚踴躍今日爲最後展覽之日准定下午六時閉幕 
[震旦大學同學會年會紀]  
　　震旦大學同學會於上年六日成立迄今一載招集第二次年會到者約三十人由會長胡君報告一年來會務之經過並述今後之希望繼會計員潘君報告賬目選舉職員結果潘肇邦爲會長胡文耀爲副會長宋國賓會計顧守熙法文書記何尚　幹事陸翔君中文書記張欽明幹事 
[大華公學之創立]  
　　西門林蔭路大華公學係戴欲仁君獨方創辦設英文專修科小學部及夜校英文專修科五年畢業以養成精通英文之人材並能應用於商界爲宗旨即未讀過英文者亦可入該科肄乘小學部則依照新學制前後六年戴君在敎育界及編譯界任事多年現因任該校校長聘請聖公會培立學校中學科英文敎員吳問天爲英文專修科主任杭州省立女子師範畢業國語專修學校敎員慧冰女士爲小學部主任北洋大學學士繆　夫爲速記商學等科敎員中華書局編輯員前厦門大學敎員馬國英爲國文敎員校董爲謝介子·戈公振·王培孫·馬潤卿·黎錦暉·李嵩生六君聞該校定於二月六日開學現已開始招生詳章函索即寄 
[南巿商科中學學生昨來館參觀]  
　　西門冬靑園路上海南巿商科中學學生二十餘人於昨晚八時由校長楊嘉賓敎員張維新等率領來館參觀各部並聽無線電話音樂等於九時興辭而去 
[學務彚誌]  
　　宏偉女學之創辦近有醫美女同志數人得熱心敎育者之資助創辦宏偉女子英文專修學校於戈登路之一百三十九號校舍專授英文兼授家政·音　·舞蹈諸科程度恰與美國之中學卒業後得與美國各大學之一年級衡　現己開始招收新生 
　　靑年會新靑社大會改期四川路靑年會所組織新靑社本定元旦日舉行成立大會後因各職員練習尚未純　又因殉道堂事前已爲中華音藥會所假故改本月十日晚六時半開成立大會所發入場劵仍有效云 
　　金大第一公學招新生梧州路上海金陵大學同學會第一公學寒假將屆已開始招收春季插班新生小學科平校科英文夜校科第一次考期一月十四日已起始報名 
　　中國公學大學部之罰樂會元旦晚中國公學大學部演說辯論會舉行同樂大會請張奚若演講相對論觀游　由立羣女學·兩江女體師·儀昭女學等擔任 
　　來函逕啓者敝校學生蔣維勸於陰曆本月初四日不告離校至今未回家兹因日久無從尋覓深恐該生遭遇意外特請貴報照登來函欄代爲披露倘見報有知其下落者務懇速予惠函通知俾該生家屬不致着急容當致謝也回復請寄法租界羊尾橋敝校此頌台上海藝術師範大學務課啓 
 
 

Page 12

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *常識 
經濟 
[家庭經濟之支配談] [  明]  
　　余向無適當之支出支配致費用無節每有入不敷出之苦本年三月間余見ＳＵＣＣＥＳＳ雜誌中有ＨＯＷＴＨＲＥＥＭＥＮＤＩＶＩＤＥＴＨＥＩＲＬＮＣＯＭＥＳ一篇極爲中肯余仿行者近三閱月成效大著兹思同胞之與余有同病實繁有徒故特節譯而投之常識以資同胞之借鏡焉 
　　日常生活用費（包括房飯衣着雜費等） 
　　百分之五十 
　　敎育用費（包括購置書籍及兒童學費等）百分之十 
　　慈善事業用費（包括賑災及他種慈善事業）百分之十 
　　娱樂用費（包括購置娱樂器具如樂器之類及儲備游覽名勝旅行之用） 
百分之十 
　　儲蓄百分之二十 
　　（乙種酬） 
衛生 
[腦之衛生] [  周漢良]  
　　腦爲人身重要之器官人之所以能言語顰笑舉止如意者皆腦爲之主宰也吾人於平日苟不善養其腦則腦筋日漸虧損一旦猝生腦病畢生之希望與幸福必大受其影響然則吾人可不研究護腦之方法以實行於平日而求腦力富强哉兹撮要臚述左端以供諸君之採擇焉 
　　（一）充足之睡眠欲求腦力富强當先求睡眠充足睡眠者所以補足日間所用腦力之虧損也若晚間未得充足之睡眠則明日必覺異常疲乏而作事亦無興趣矣所謂充足之睡眠者指睡眠之酣適與否而言非僅論時間之短長也若睡眠酣暢則小兒十時成人八小時足矣若不能熟眠或睡中夢饜則雖睡眠之時間加倍亦屬無益 
　　（二）適當之運動腦固愈用愈敏然使用之過度長日矻坐絶不運動則身體必不能得健全之發育而致患神經過敏與腦充血症故吾人每日不可不擇一定之時以從事運動而救此弊 
　　（三）禁忌之食物烟酒等富於剌激性與麻醉性最易傷腦宜一概屏除勿近 
　　（四）用腦之時間飯後全身血液正從事於食物之消化不能復用於腦部人在此時當覺困疲欲睡即此故也故在飯後宜散步片刻不可遽耗腦力又運動入浴之後亦宜休息半時許始可勞思 
　　（五）憂悶之屏除憂憤悲傷最易傷腦今之靑年嫉此萬惡之社會抱恨於心鬱鬱不樂每有因之而自殺者實則不起改造徒作向隅之悲歎無補於事反足傷腦果何益哉故余意不論若何極大之恨事足以使人悲憤難釋者亦當屏諸腦門之外勿使悵結於懷俾腦時受剌激也 
　　（六）適當之休息用腦个可過久至多二小時後即宜略事休息在休息之時宜屏除一切思慮或靜坐或散步或隨意晏臥或凝視遠景皆甚有益也 
　　以上諸項雖不能盡括一切然果能照之實行則亦不無小補也（乙種酬） 
道德 
[寗可不能生活不參加黨社] [  毓]  
　　現今的社會眞是四週都是阱坑稍一不愼便有千古之恨了陰險的人們藉人衆以宣傳引誘靑年組織許多黨或社勸靑年加入凡是進了這黨或社的人不期而然的會把良心移到偏位上去而帮着首領去攻擊異己因之人格掃地昧盡良心從前駡别人頑固現在他却比别人更頑固了無論何事别人終是不是自己都是好的固執己見一成不變還仍按着眼睛亂呼直喊說某人頑固某人守舊實在呢自己的心已腐爛完了所以我勸現在欲有所作爲的靑年最好自己組織新的團體不要信人家的引誘 
　　有許多人因爲謀生問題而加參人家引誘的黨這個我看也狠不合算一個人祇要有衣有食就好了不必要包車馬車綢衣呢衣做不起西裝就着件破棉襖藍竹布長衫並没有什麽難爲情做了背理的事情那未眞難爲情呢（乙種酬） 
法制 
[刑律規定宥减之理由] [  盛]  
　　不法行爲之爲罪與否固視行爲之性質以爲斷然变以行爲者之爲何如人而不同故同一犯罪而逾十二歲者爲罪未滿十二歲者不爲罪常人爲罪而精神病人不爲罪考其所以一爲罪而一不爲罪者無非以未滿十二歲者意識尚未完全而有精神病者心神巳經喪失自不能與逾十二歲者及常人同日而語故耳雖然各人意識之長進有遲速之不同而心神之狀態亦隨年齡及其他種種情形而各異巳逾十二歲者之意識未必定較未滿十二歲者爲完全而老者瘖啞者之心神亦未必定較精神病者爲淸爽夫意識與心神旣爲解决爲罪及不爲罪之標凖則爲罪者之意識與不爲罪者之意識爲罪者之心神與不爲罪者之心神自非有明晰之差别不可然十二歲者與十一歲者之意識老者瘖啞者與精神病者之心神相差之微旣如上述則一爲罪而一不爲罪實未免有失公平故爲變通起見於新刑律第五十條特設宥减之規定凡瘖啞人或未滿十六歲人或滿八十歲人犯罪者得減本刑一等或二等如是則瘖啞者已逾十二歲百未滿十六歲者及八十歲以上者雖爲罪而不科以重刑庶無不公平之虞矣惟所謂得减云云並非必减故意識之完全者心神之淸爽者仍有應得之刑罰是亦不可不知也（乙種酬） 
科學 
[太陽光熱之根源] [  三光]  
　　太陽發射無限之光熱源源不絶地球所受之熱量與其全體熱量相較不過二兆分之一而巳而太陽光線直射地上之一部時每方哩於一分時間所受之熱量能使七百五十噸之水由冰點昇至沸騰點於一年間所受之熱量能使包圍全地球厚一百六十呎之冰層悉數融解由是觀之其全體熱量之大實有不可思議者然而古往今來繼續放射雖消失無限之儲能ＥＮＥＲＧＹ而莫能認知其光熱之減少此熱量果從何補給耶今就歷來之說略述如左 
　　一物質燃燒說此說爲古人最初所唱亦普通無科學思想者之所信也然天文家一爲考察斷定太陽發生光熱决非如普通物質之燃燒蓋物質燃燒率由原子與原子之化合苟先知其可以發生化合之境遇即不難預斷其結果若太陽有非常大之儲能一切物質之燃燒作用及化學作用不足以解釋之假如太陽僅爲一種可燃燒物之集合體則其中必具有普通燃燒作用之一切境遇卽數千年間之短期其能量亦已焚去不少而光熱必且大減乃以吾人科學上之研究太陽年年放射大量之光熱殆已數百萬年而絶不見减少之跡又豈燃燒說所可解釋耶 
　　二隕星衝突說此說爲邁耶爾ＭＡＹＥＲ所唱大意爲太陽近傍之隕星受太陽强大之引力所作用以非常大之速力與太陽衝突其運動之儲能ＥＮＥＲＧＹ變而爲熱之儲能以補償放射所失之熱然以天文家精密之考察在太陽系中之流星雖多大多數環繞太陽成軌道其斜行墜落日面者爲數無多不足當太陽所失之熱且地球上雖落下多量之隕石而未嘗增補多量之熱則流星墜入太陽又奚足爲太陽熱能之來源耶 
　　三太陽收縮說此說爲ＨＥＬＭＢＯＬＴＺ所唱謂太陽繼續放射多量之熱故漸次收縮而容積減小因之構成太陽之物質互相接近位置之儲能變而爲熱能光能假如太陽直徑四週各縮去一哩則其外殼上厚一哩之數百萬噸體質均向内沈降一哩其變動雖漸其所動之質量至爲可驚所含之熱能亦至不可思議矣由鈕孔ＮＥＷＣＯＭＢ氏之計算自今五百萬年後太陽直徑視今減半而密度亦爲現今之八倍果爾則至太陽熱度太低不堪供養生物時至少尚有數百萬年也四太陽含放射性物質說近來地球上發見放射性特質如銧鈾釷等物其分子自然破裂變化不絶由其破裂而生熱一格蘭姆之銧因破裂發生之熱量一時間爲一百十八加羅利依ＳＴＲＵＴＴ之計算地球全體岩石每一立方米達含銧千萬分之二格蘭姆即能補充現在地球刻刻放散这熱太陽究含有多量之銧否現在固尚未能證明但太陽全體爲一放射性物體則無可疑若其中物質果得分裂則其光熱又多一來源而壽命殆無窮期也（甲種酬） 
家政 
[新年家庭之組織法] [  實秋]  
　　光陰易逝又是十四年度開始矣當此萬象迎新不能不略有點綴引起兒女之興趣欲改革家庭之積習非有良好之方法不可是以我家今　之組織法分述如左以告有志改良者商榷之 
　　（一）組織新年茶話會使兒女藉以交換智識聯絡感情備有音樂奏演以助餘興 
　　（二）發起通俗宣講團邀集同志在公共地點擔任輪流演講使國人不忘賄選與戰禍兩大事（如陽暦不及組織改在陰暦新年實行） 
　　（三）　止賀年與聚餐等虚文以　節耗費移充兵災急振 
　　（四）禁止家庭賭博使兒女不得沾染惡習 
　　（五）改良家政家庭生活一切事務無論大小分工操作節省經費以備儲蓄 
　　（六）確定家用預算分衣食住三項立出預算因陋就簡不能溢出範圍力謀節儉 
　　（七）删除送禮繁文將無謂之應酬慨行屏絶凡平日重於情誼者亦不以禮之厚簿爲計較也 
　　（八）動察兒女學業其在校課程優者獎勵劣者懲戒實爲造就若輩將來立身之要道 
　　以此八則我家從十四年度開始實行倘海内同志贊許者亦請仿而行之（乙種酬） 
 
 

Page 13

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *本埠新聞 
[陣軍敗後消息彚紀]  
　　到處騷擾···人民恐慌···善後問題···救護事業　　黄渡一帶之騷擾陳軍潰兵四散松屬迄無收撫辦法騷擾情形迭誌本報兹悉潰兵由靑浦退至白鶴港泗江口大封船集紛向安亭黄渡一帶進行昨晨（五日）該兩鎭到有潰兵二千餘人地方團體招待稍遲竟將黄渡鄉黄金姓擄去勒索贖價並縱火掠刦安亭尚未發生搶刦故昨日安亭黄渡紀王廟南翔等處居民避難來滬者較前日尤衆　在三千以上行李箱籠千餘件滬翔客車於午後一時十五分直放黄渡載運逃難旅客來滬南翔尚未有軍隊開到外傳四日有宫軍五百名駐紥古漪園尚無其事惟人心惶惶富有之家槪已遷居來滬矣 
　　法華鄉沈巷全村遭刦法華鄉之沈巷宅四日深夜被後來蓬塲廟之退兵持械闖入該村莊大肆搜刼該宅有居民二百餘户無一倖免損失甚鉅甚至强姦婦女情狀至慘刻由漕河涇保衛團會同四區石巡官一營四連楊連長趕往該處彈壓隨即飭派團員長警引導關往七寳 
　　七寳虹橋兩鎭罷巿七寳鎭前晚開到退兵三團佔居民房司令部暫設該鎭永記槽坊内居民遷徙一空商店罷巿郵差不能進鎭信件均退回徐家滙郵局該鎭北之虹橋鎭亦有退兵五六百名分居民房秩序紛亂商店全體罷巿郵政交通亦告斷絶 
　　顓橋鄉退兵過墳情形三日上午十時有第四師砲隊營狄營長率領退兵二百餘名由新橋沿六磊塘到顓橋鎭當由施董會同警區前往接洽借該鎭汽車站式式居茶館房屋爲屯紮之所一面由鄉董施其光雇人備齊菜飯供給午餐紀律尚嚴街上鮮見兵跡至下午四時扣住滬閔長途汽車八輛全體退兵登車車輪甫動忽來一便衣軍人搖手阻止即全體下車汽車放還復由施董等購稻草二十擔供給晚膳並請警局加派巡士由陳巡官督率長警會同團員全夜照料梭巡地方得以安寗至四日十時早餐後全體開拔據云至曹家渡聞有軍署派員收編云 
　　陳軍十五團兵士經過梵王渡情形陳樂山部第十五團全團兵士由團長張善汝率領前日（四號）午前十一時行抵梵王渡兹查該團兵士由小輪兩艘分拖民船十六只從楓涇走靑浦白鶴江經四江口入吳淞江而至梵王渡鐵路旁停駐因糧食缺乏當由張團長帶領團副等至曹家渡四區四分所派出所警局取出洋一百元囑令巡官趕備饅頭等物當時該鎭商民聞訊大驚立由曹家渡商業聯合會會長姚榆　特派俞紫標等晋謁張團長允許嚴令兵士一律不准登岸故該團兵士皆蜷伏舟中即於當晚九時許仍向西面而去初張團長　未說明開往何處臨行聞舟子言開赴黄渡昨由黄渡來客云該團兵士於昨日午前已開抵黄渡附近之李家庫地方云 
　　又公共租界當局聞陳部抵梵王渡消息立由萬國義勇團派隊員四名乘坐汽車至該處鐵橋旁監視一切兹晚曹家渡救火會以兵到後居民咸起恐慌誠恐宵小乘機滋擾由會長吳關慶·主任金福春·隊長余玉卿·等率領全體隊員通宵出巡協警防護故地方安謐如常云　　法租界防堵潰兵入境法租界當道近以松江潰兵沿途肆擾前昨兩日已有散兵在徐家滙一帶租界邊境鄉間搜刦行人財物特行加派武裝越捕數隊由法捕頭督率在徐家滙華租交界處所嚴密巡查實行防堵以免潰兵侵入租界云 
　　潰兵誤入租界之引渡第四師潰兵持械誤入法租界被捕房扣留昨由松滬護軍使署偵探長喬崧生率領偵探王秀峯衛定亭董長生趙文洛等前往法租界總巡捕房要求總巡將第四師退伍兵士十餘名及步槍盒子砲衣箱衣包數十件引渡還當經法總巡允將該兵士及槍械衣箱等點交使署偵探長喬崧生帶回即於昨日（五日） 
　　松江仍在恐慌中孫軍陸續來松總數已達一萬餘人除一部分開往東北追逐陳軍外餘均留駐松城惟搶刦之風至今未已五日上午除小街僻巷等處不計外如城中察院下塘救濟所中之甘仲嶽宋仲臣處及佛字橋夏俠三宅與西門外關街惠宅育嬰東堂等均被刦掠一至傍晚則路人被駁衣服搜索金錢設或抵拒即　以剌刀以致夜巿全停行人絶跡而拉夫之舉仍不能免至此間待救難民因五日客車已通且有第五療養所特開之救護專車（計客車三輛蓬車十七輛）以故松人乘車來滬者達數千人所有由小崑山潰退靑浦之陳軍十五團兵約一千餘人又在靑浦城外搶刦並封捉輪船三艘民船三十餘號一同下船開至北新涇意欲登岸至莘莊與泗涇陳軍聯合兹因北新涇外人力阻登陸始折冋黄渡洗刦因此該處人民均至安亭暫避 
　　靑浦人民之驚恐靑浦自第四師十五團開拔赴滬孫傳另部下並未入城惟十五團到滬後無地可容仍退至黄渡該鎭居民驚慌萬分靑浦各班汽船運兵到滬迄未放回且謠傳第四師仍將退回靑浦設立可令部昨日城廂居民雇舟開赴安亭搭車避滬者仍絡繹不絶云 
　　陳軍又到泗涇泗涇鎭於二日晨到有第四師七八二旅全部軍隊陸續開拔至莘莊七寳等處至四日晨所剩者不過數十餘人詎午刻忽又開回至泗駐紮於西關帝廟城隍廟警察局震西米廠及各學校等處自二日至四日晚先後被刦者都六十餘家四鄉尚不在其内人心惶惶均謂大禍即在目前矣 
　　陳軍一部份已抵蘇州遠東通訊社云駐防三十一號鐵橋及松江北首一帶之第十五團全部當二晨即向泗涇佘山方每退却昨據陳軍方面消息該部兵士由重固過白鶴港經崑山截止昨日止已陸續開抵蘇州云 
　　執政府軍務廳復縣商會電上海縣商會昨接北京執政府軍務廳復電云上海縣商會鑒奉執政諭冬電悉中央對於此事前已迭電孫督飭其停止軍事行動希轉告各商民一律知照等因特達希即查照爲荷臨時執政府軍務廳支印 
　　孫傳芳與滬總商會往來電（孫傳芳來電）（一）艶電誦悉承注至感陳樂山蓄意禍浙假托命令刼　師長浙省爲自衛計始派相當軍隊前往鎭壓乃敝軍尚在中途伊即拆毁鐵路損壞橋梁來電所稱遮斷交通罪固在彼而不在此近雖退至松江然謀浙之心迄未稍戢浙省保境安民早有宣言但得有人擔保陳去夏回原任不再攻浙則一切辦法皆可唯命是聽惟松江密邇浙境兩軍逼近易啓釁端倘得諸公一致請四師離開松江移駐長江以北則滬杭交通便利如常兩省人氏胥拜仁人之賜矣特復孫傳芳世一印（二）世電悉浙省情形業於前電奉達貴會關心民瘼具徵熱忱傳芳愛國保民同此職志自奉尊電以爲商民疑慮首任交通梗阻浙省境内所有火車業令照當通行至楓涇以利商業即請貴會轉勸彼方勉從公意勿再攻浙即行罷兵則楓滬一經恢復商民樂利和平能保夫復何求特此奉復孫傳芳冬印（總商會去電）（一）頃奉來電欣悉我公寗人息事酷好和平尊電傳來節宣布商民逖聽歡慰莫名際此年關商　收束關係重要滬杭交通旣蒙恢復彼方現亦節退特再籲請立飭前方軍隊停止進行以免逼近滬境徒起恐慌我公始終愛護江浙人民應懇貫澈和平宗旨以保安寜至爲感禱上海總商會支印（二）頃聞我公有趕修路軌派兵來滬之說人心恐慌四師已退陳亦與該師脫離其隊伍已由第六混成旅收容無再派兵來滬之必要請俯順與情停止進行以安商巿盼復上海總商會支二 
　　盧永祥電告與孫陳戰衅無關孫陳構兵各執一是盧永祥特由徐州電上海杜美路何豐林囑伊迅卽轉告駐滬外交團曁總商會虞會長關於陳樂山與浙孫軍事行動完全與盧無關希勿誤會切禱云云　何業已分别轉告矣 
　　盧永祥代表來滬盧永祥於二日下午抵徐州接松江陳軍失利消息即派參謀長陳其祥南下三日過寗謁韓前晚搭夜快車於昨晨抵滬聞此行任務係與何豐林·張允明會商收撫四師辦法免致殘部四　地方受害云 
　　蔣智由責段執政公電浙滬戰禍再現於段任執政之後段於浙事始終本　就職宣言因循爲政仍種亂原顓頇爲法大違民意之所爲陳樂山任四師長政府未有否認敗而若罔聞知始縱之而終棄之以浙江爲試政府策略之地禍其人民孫傳　旣告戰勝振振有詞而政府忍默無言威不當令不行何以在上江大江永軍械案政府電令留綰軍符者明刦以去政令等於糞土而政府疑其有無自執政出而全國之戰不止亂益甚猶復任官以私進人以力望治之萌斬於一月詩云誰秉國鈞責不屬於執政而誰屬之智由棄民國利無與而國難必及敢以念亂爲國人垂　而質之當局者蔣智由徽 
　　全國商聯會請收撫陳部潰兵全國商會聯合會頃電江蘇韓督辦略謂孫傳芳與陳樂山交戰迄今業已數日現陳師潰退刦掠靑浦七寳等處未聞我公設法制止殊屬不解松江靑浦等處均係蘇境人民疊受兵災慘不忍覩應請設法防堵以免擾害閭閻或派員收撫俾其不再搶刦特此電懇請速核辦 
　　何豐林對於四師善後之態度陳樂山失敗後有盧永祥電保何豐林在長該師之訊昨據接近何氏者謂陳樂山此次失敗曾求何往收殘部且該師旅團長多係何舊部亦親往何庽　其接收何以爲國家軍隊不能私相授受即如第十九帥事軍務處及陸軍部均雷何就任該師師長何以未見執政命令猶主鄭重四師官兵雖多舊部旣未奉正式命令斷難俯從其請現四師殘部已由第六旅派隊馳在收容該旅本由四師分出與其官兵感情素篤諒可招撫得宣不生他變四師張團則已自願投隷宫鎭守使業在黄渡受編矣至四師帥長一席聞張宫兩使已電京請任命何氏接任昨日總商會亦已電段執政及盧宣撫請令何氏接任聞何氏卸任後對松滬治安在極關懷關於可以敦促本埠軍事　局情感之處靡不以私人資格盡力爲之今見張宫兩使能和衷共濟維持松滬治安甚爲欣悅云 
　　商民籲請息兵海寗等路各商界聯合會等團體昨電段云北京段執政鈞鑒孫陳起衅江浙人民重罹兵禍年關在即　方糜爛民不堪命長此遷　勢必不可收拾迫我公乾綱獨斷迅電雙方各回原防並派公正大員查辦是非曲直不難立即解决素仰東山霖雨必能爲民請命也海寗路商界聯合會·福建路商界聯合會·漢　禮路商界聯合會·密勒路商界聯合會·文監帥路商界聯合會·愛多亞路商界聯合會·四川路商界聯合會·山　　商界聯合會·崇明路商界聯合會·天津寗波兩路商界聯合會·五馬路商界聯合會·菜塲總聯合會·上海工商友誼會·全國各省旅　公民團·上海各團體聯合會公叩歌 
　　滬西商聯會收容潰兵陳樂山自松江失敗後部屬紛紛潰散曹家渡一帶亦　現潰兵昨四路商聯會籌議收容辦法聞以閘北保衛團之繳價遣散云 
　　泗涇公團籲請和平解决各報館轉南京韓督辦浙江孫馨帥上海張護軍使宫鎭守使第四師陳師長嘉興盧鎭守使鈞鑒四師軍隊退駐泗涇七寳等處業經數日供應俱窮惟念刦後餘生何堪再見兵禍籲懇迅予和平解决退回原防以免地方糜爛無任泣禱紅十字泗涇分會會長李修則泗涇商會會長吳懋仁鄉董張錫鬯微叩　　宫邦鐸禁止潰兵滋擾松滬鎭守使兼第六師長宫邦鐸以松江戰事陳軍潰敗特令十一旅二十一團向潭子口一帶布防以阻潰兵滋擾云 
　　投陳潰散之保衛團員資遣回籍上寳閘北保衛團第二聯隊長張步印率領團丁三百八十名投第四師與浙軍交戰失利已誌前報前日有此項散兵逃回閘北仍投該團請予收錄者數名亦有願回原籍者經團總王彬彦解除其軍裝酌給川資代購船票一律遣散 
　　渴望善團救護陳軍自松江退守後還駐靑浦泗涇七寳各地人民倍極恐慌事出倉猝難民不及逃避慘狀可知所望各慈善團體設法敎護出險 
　　紅會救出多數松江難民中國紅十字會第六救護隊在松江一帶救護難民七百四十名婦孺居多數由松江乘專車於下午十一時抵滬由濟生會員劉汝霖到站昭料一切即轉載裝貨汽車送至收容所矣 
　　請釋紅會被扣職員紅十字會第五療養所第六救護隊駐松總幹事周學文前（四日）日由松江帶隊出發泗涇救護難民當被該地陳軍扣住聲稱汝等須有師長護照方可通行遂將紅會旗幟護照一律收没人亦扣留現已由紅會總辦事處函請張護軍使設法請釋矣 
　　濟生曾救護泗涇七寳難民中國濟生會昨派隊員金幼帆·徐竹屏·許奇松·彭希文·諸君分赴泗涇·七寳救出婦孺七百餘名車運至上海當時分投親友者六百餘名餘無依靠者全數送入閘北光復路第一暫留所又據松江會員吳伯庚君報告下午六時有難民千餘名到站請派車接來安揷聞該會已借定蘇州路祝君餘屋成立第三所即將松江運來難民安揷該處云 
[滬杭路昨已通車]  
　　滬杭路戰事所毁軌道及電報電話等綫均於前日（四日）一律修竣故於昨日（五日）起該路滬杭段客車除夜客車貨物車暫行停駛外其餘上午特别快車慢車及下午快車滬嘉區間車均一律恢復照常開行昨日南北兩站赴杭乘客皆因未悉通車以致寥寥無幾南北兩站售出客票不滿一百張其由杭開滬之頭班特别快車抵站在下午一時半許到滬乘客亦祗數十人由滬開杭之八號午快車因裝運閩軍第二師棉軍衣褲赴松故在南站逗留一小時至下午三時半始開杭滬嘉區間車原定下午三時半開出昨因午快車關係於下午四時半開嘉並聞今日（六號）貨車先開滬閘往返各一次夜客車仍暫停駛云 
[滬寗路今日停開夜快車]  
　　滬寗路局鑒於時局不靖謠言日熾兹爲維持行旅安全起見訂於今日（六日）起將上下行之夜快車暫行停駛俟地方安靜再行恢復 
[抵抗奉軍新勢力說]  
　　東南通信社云鄂　蘇齊浙孫閩周等前曾多方聯絡　造成一種新勢力藉以自　現蘇齊雖已失敗而浙孫仍野心勃勃亦頗想自已造成一種潛勢力表面上雖曰服從中央而對於中央之命令每多違抗現由鄂人張某竭力拉攏已與鄂肅閩周及已失敗之蘇齊又有新結合其步調一方面擬從滬護軍使入手一面聯絡蘇軍以抗奉軍之南下出兵時浙省空虚由閩周運兵　之保護故近來閩軍日向浙邊開動未始無因惟北京當局似尚未悉其内容云 
[奉軍南下消息之滬聞]  
　　國聞通信社云本埠某要人昨接蚌埠來電云張宗昌昨夜到蚌今晨南行盧參謀長在寗商軍隊駐紮地點已有頭緒現正趕修橋梁路軌韓國鈞來電派員迎盧王揖唐亦電促云云 
　　遠東通訊社云昨據交通界消息奉軍先鋒隊已抵浦鎭約有二三千人帶有馬匹及軍用品甚多該處距浦口僅四公里不日即將由浦渡日至寗南軍第六師兵士已於昨日（五日）全部退駐鎭江聞南京兵房將　於奉軍居住盧永祥已派副官四人於昨日至寗接洽盧氏行轅韓兼督辦代表及滬寗路局長沈叔玉等均已赴江至蚌迎盧現盧氏已定日内蒞寗云 
[蘇寜滬軍隊之調動]  
　　蘇州獨立軍總司令部突於前晚命路局備軍預備出發軍隊等情已誌昨報兹悉該軍隊兩營於昨晨（五日）四時四十分開拔赴錫計掛車三十五輛隨帶大砲四尊機關槍隊一連於黎明時開抵無錫當派工兵一連旋在東外揚旗開掘戰濠不知如何用意盛傳省軍將大批東下誠恐於己不利藉以防護並聞今晨尚有一營開赴崑山以堵潰兵騷擾蘇境並聞蘇站昨日扣車甚亟故昨日滬寗路上下行貨車僅開兩班云 
　　駐寗第二師曁第六師軍隊以駐江北第十師盧軍及臧楊舊部行將開抵寗垣護衛奉命調防鎭江常錫等處已誌昨報兹悉是項軍隊計分十八列車出發預定今日（六號）開拔六列車前赴鎭江駐防七日開拔十二列分赴常州無錫駐防以免發生衝突情事云 
　　又一函云秦洸除派大隊駐守崑山無錫外並已開掘戰濠此間宫邦鐸亦增派軍隊駐守黄渡並　第七十四團第一第三營定今晨開駐崑山又南京第六師及第二師全部亦已調至鎭江矣 
[臧楊部開寗迎盧]  
　　前聯軍臧楊部改編駐淮奉盧使令開寗拱衛該部第一旅旅長楊廷榮第二旅旅長李啓佑在高郵　中已開鎭江駐前十九師營房候盧命令日内將繼續開寗云 
[秦洸電告就鎭使旅長職]  
　　秦洸昨電張允明報告五日就第九混成旅旅長及護理蘇常鎭守使兩職張即復電道賀 
[孫傳芳續調閩軍入浙一混成旅]  
　　孫傅芳陸續由閩運兵入浙及新由鄂運到吳佩孚殘衆合計已有二萬餘人昨據浙人方面消息孫以援助對陳戰事爲名新近又電　調一混成旅由仙霞關入浙步行至桐廬再由桐乘船到杭業於前日全數到杭聞將開赴嘉興云 
[路局裝運閩軍營底軍需赴松杭]  
　　昨日（五日）由滬裝閩軍第二師盧香亭部棉軍衣褲二千套運往松江閘於午後三時半開杭之八號午快車運出閩軍第二師留閩步兵二百名行李三千件均於日前由閩裝輪來滬轉裝火車運杭適因發生戰事故暫存高昌廟兵工廠該軍第二師第三旅第五團司令部内現鐵路恢復故定於今日（六號裝載運杭昨（五日）由司令部函請滬杭路局索車二十輛於六日裝車運杭車務處巳飭南車站車輛科飭撥戮蓬車廂車客車其二十輛備站聽候裝運云 
[縮減江蘇兵備之新希望]  
　　韓兼督辦與奉軍秘書長之表示 
　　本埠中華工商研究會日前曾代電省長對於江蘇時局有所條陳兹悉該會昨奉省長復電云艶代電悉所陳具有見地一俟時局寗靖當謀縮减軍備省垣巿政深冀次第設施以期漸臻郅冶俾利民生特復省長韓支印又昨據南京來滬之某要人云南京地方公會總商會商會三團體曾於一月二日電請盧宣撫使减從南下四日接有奉軍秘書長鄭謙（鄭亦蘇人）復電云地方公會總商會·商會·諸公　鑒冬電悉嘉帥已行抵徐州如果寗垣别無事故聞祇隨帶少數衛兵渡江其南下奉軍俟嘉帥抵寜後即分别撤回事前早經决定蘇省兵額已多負担增重豈能再駐客軍謙桑梓關懷與諸公心理一致力所能及無不設法維持也鄭謙江代 
[張允明將徵債劵欵項籌餉]  
　　松滬護軍使張允明近因餉糈支絀擬就本埠各債劵公司中每户每月徵取三千元以應急需當因各公司均各有本省長官呈部核准通令行銷在案　須呈請本省允准方可提取答復去後兹聞張氏現查得奉部核准之劵甚衆故仍必須提取至於巿上發行之大陸債劵中南債劵等旣未奉部核准亦無任何省分顯係藉端歛錢雖願繳捐亦均不准發行云 
[江大江永奪械事之又一說]  
　　江大江永軍械被奪一案頃據軍署方面消息謂江大到滬確有軍火當時曾有商界某君赴軍署謁張允明處建議謂此項軍火儘可先行提存使署保管張允之即派兵往提及兵抵海關忽復臨時改議謂將存關棧聽稅務司之處置當時張部兵士以與長官原命不同未敢擅專因而一面請示一面尚在爭執詎是時巳爲閩軍所知由二師五團派兵往提時以衆寡不敵且地近繁要難加抗拒遂爲取去現已由内河運杭至江永實無軍械僅有鍋竈帳篷等軍用物件面已所聞如是姑記之以待事實之證明 
 
 

Page 14

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *[航業雜訊]  
　　何東今日返港何東爵士因花旗公司之惠爾遜總統輪在日遇大風延遲致展遲四天行程昨該輪已進口故何决於今晨六時挈僕役一名同乘該輪赴港云　　陳載林氏回國吾國派駐歐洲瑞士公使陳載林因有事須歸國一行呈准中央在德搭本埠羊最守洋行所經理之北德公司頭等郵船狄斐加號歸國該輪至昨日下午一時許已經進吳淞口駛入浦江中陳公使即乘斯輪至滬聞陳公使在上海祗留三四天便須晋京報告一切云 
　　奉省軍官赴日奉張選派步兵中尉郭鵬飛何成葵盛世才高勝岳砲兵中尉郭思霖艾廼芳等二十餘名送入日本仕官學校與陸軍大學兩校留習軍事學識兹先已送去六名餘二十名不久亦即將送往云 
　　銀洋丸失火滬訊東洋汽船會社之銀洋丸（即昨日路透電近洋丸之誤）係專行南美郵船之一該輪　水量有一萬三千噸今次由遠東開至墨西哥及至麥森伊羅港船忽起火且甚猛烈當時有旅客中之幼童二名不及救出竟被燒死二等室中並有兩客遭受重傷今據電告其餘搭客平安現由美輪三藩巿城號拖救至墨海岸撲滅餘火並修理船身云是以該輪一時不及返東也 
　　英國兵艦到滬英國兵艦任特乞克號現奉驻滬英海軍艦隊司令之命由港調至上海令保衛滬上僑商等昨日該艦業已駛抵浦江矣 
　　大批英銀運到大英公司之雪西利號昨已由印到滬船内所載之大宗英銀條計僅正金銀行一家即有大條四千零四十九條計在四百萬兩以上又有麥加利銀行亦購入一百八十八條並有大批粤毫一百萬枚由該輪從香港轉入上海者 
[渝總商會之希望和平電]  
　　重慶總商會致函上　總商會曰改革以來十有三載内閧頻仍生　塗炭鬩　煎豆中外貽譏此次攻奉軍隊倒戈實撥亂反正之機當壯剥復之轉關應謀内部之統一各方當局昔日政見偶歧不無齟　此後共謀國是當化除畛域互泯猜嫌切不可再以兵戎相見絀力崇德郅治可期失此不圖則分崩離析可立至敝會本此意旨建議當局貴會領袖羣商諒甚贊同相應函達即請察照 
[段執政電聘善後會議會員續訊]  
　　各人態度之一班 
　　善後會議已從事召集本埠王九齡等四人已接段執政來電邀聘已誌報端昨悉段氏尚有一電係聘岑西林·唐少川·章太炎·者亦已到滬電文大意與致王等者略同惟多我公愛護民國與共患難兩語至被聘各人之態度據聞章昨有電致許世英文云北京許　人先生鑒合肥東電悉有公心斯能善後山人何與焉希轉達章炳麟歌云云至褚輔成昨有人　以此事奉詢據答此時尚無何項確定意見但至少有一前提即此會議表示能將各省駐防軍隊撤退是也否則聚如許軍人以處議軍事吾人厠身其間亦覺甚難云云王九齡因病稍愈已出醫院惟精神尚未復原其對敎育總長一職已表示不就故出席善後會與否亦將以　唐態度再行决定至岑唐等則尚未有確切表示云 
[粤商民協會請共起反對善後會議]  
　　總商會接廣州巿商民協會來函反對善後會議略謂十三年禍亂相仍軍閥政客互爭雄長如此循環何以爲國今雖志士倒戈曹吳敗竄然非根本改革以後仍不免爲軍閥政客少數人把持及今不圖噬臍何及中山先生提倡國民會議誠救時之良方年來戰亂雖由軍閥操縱實亦商人不問國事之咎今中山先生有此主張投我人解决國事之良機莫不　慶奈京中有先開善後會議之主張此等織是何用意最可怪者各省長官均得列席會議實行分贓應共起反對貴會領袖羣商祈即速起 
[執政府派員在滬籌欵]  
　　已成小借欵三十萬 
　　公平通信社云執政府成立財政上尚無具體辦法財政總長李思浩特派光龍文（雲錦）駐滬籌欵陽曆去年年底已成小借欵三十萬但不能一時缴足須陸續交付陽曆年底執政府需欵孔亟免凑成六萬匯京此項借欵中途曾停頓一次旋由李松圖從中斡旋始底於成原擬匯寄十萬因京用迫不及待故先滙六萬得京電略云﹁滙欵六萬照收仍望源源照匯﹂云云光簡皖實業廳不願到任决留滬籌欵圖功云 
[嚴家熾昨偕代理財廳長赴寗]  
　　江蘇財政廳長嚴家熾辭職照准已奉韓督辦暫委會孟樸代理嚴已委派會計科長朱應渭赴寗辦理交代兹悉曾代廳長業於前晚由寜乘夜快車於昨（五日）晨抵滬下車後即乘汽車逕至南洋路十四號訪晤嚴家熾接洽交代手續述明韓督辦仍望協助籌欵以度年　並堅邀嚴　車赴寗故嚴已於昨（五日）晚偕曾同乘夜快車赴寗定於今日（六日）實行交代云 
[納稅會今日討論電話加價案]  
　　公共租界納稅華人會因電話加價案决裂急待討論特定今日（六日）下午四時舉行全體理事會討論辦法 
[紙箔稅局之佈告]  
　　船運十足微收車運九折 
　　閘北江薩全省紙箔稅專局局長丁乃澄昨發出佈告云爲佈告事案舉財政廳第九八三一號指令本局呈各商要求紙張亦照錫箔九折　捐應如何辦理祈鑒核令遵由奉令據呈己悉查錫箔一項折收捐前經杜前局長呈奉令准有案車運各貨九折錫箔自可照准惟船運各貨向無九折徵收成例由　復加詳　錫箔未能獨異應即十足收稅以免效尤而杜籍口至車運錫箔旣照他昏九折徵稅十足塡票紙張亦同一律果係車運准援照錫箔辦理仰即遵照佈告俾紙箔業商一體知悉毋違等因奉此除分行各分所遵照辦理外合行佈告週知嗣後各商運站各項紙箔由火車裝運者除特别規定稅率仍照章辦理外一律援照車運各貨成例九折徵收十足塡票如船運者仍係十足抽收其各遵照母違此佈 
[閘北公團討論水電改期]  
　　因水電公司請緩期答復 
　　閘北公團聯合會昨通告各團體云逕啓者關於閘北水電案原定元月六日下午二時集議並函請商辦公司推定負責董事列席答復等通告在案兹准公司復函開逕啓者接准台函爲貴會質問三端囑敝公司推蓋事出席答復等因查敝公司董監會定於明日開會屆時自當提議以便推舉出席代表惟貴會明日會期時間衝突不能與會應俟代表推定再當函達先此奉復即希查照爲荷等由相應函達察照應即改期討論俟准該公司續函到後再行函達專此順頌公綏云云 
[認商磋商附加稅問題]  
　　滬上各業反對附稅加成及振捐問題迭經滬商會電呈省部籲請豁免現經農商部令知江蘇韓兼督以蘇省各羅合届因受戰事影　民力難堪况上海爲特别區域此次旣受兵災損失不應再加　負自應酌量變通辦理等因聞嚴財廳長適在滬即與商會會長籌議雙方兼顧之辦法必有交換條件方堪變通核議故由各業認商方面擬將認數原額稅欵提前墊解三個月以應公家要需而爲交換之支配現各該認商正在竭力籌措云 
[蒲淞巿敎育會呈省長文]  
　　呈請交涉越界築路案 
　　蒲淞巿敎育會於前日開評議會到會長王同福·會員楊樸·干養君·楊殿林·等由評議員金世苞·楊傑提議以西人越界築路關係全巿存亡議决具呈省長曁外交部請爲交涉阻止北覔得呈省原文如左 
　　呈爲英工部局越界築路請求派員察勘阻止進行以保主權事竊查本巿轄境東南與租界昆連自上年十月間起英工部局怱雇人數百名在本巿東部竪立界石間築馬路一從羅别根路通　必繭路經二十八保三圖二十九保六圖一從羅别根路通虹橋路經二十九保一圖二十九保二圖一從羅别根路通大西路經二十八保七圖二十八保十八圖一從白利南路延長經二十九保六圖南轉至三十保六圖二十九保五圖四圖三圖穿過航空場轉東陳家橋虹橋路路線共計六條縱横貫串彼此相通合計華里實有數十里之長所有農人作物任意蹂躪掘溝渠阻塞河道農旧水利大有妨碍至於剷平墳墓破壞村莊種種受害猶其小焉者也倘不迅予交涉默然坐視則嗣後得寸進尺勢將一巿完善之區盡淪爲異族殖民之地不止主權喪失莫此爲甚是可忍孰不可忍現在興論激昻竊恐因此而釀成重大事端東大之事復見於今本會目覩情形誼關藁梓切膚之痛爲此迫切陳詞仰祈省長傭賜鑒核迅予派　察勘阻止進行而保主權實爲公便謹呈上海蒲淞巿敎育會會長王同福叩 
[請設檢查植物機關之部批]  
　　上海總商會因華産植物鮮果種子等項輸入荷屬東印度自十四年七月一日起須由輸出國備證明書方准進口駐滬荷領擬將此事託美人所設之金陵大學代辦該會以授權外人殊失國體曾於前日兩電農商部請速行籌設國家檢查機關昨接農商部第一六二七號批示如下江靑兩電均悉查籌設重要農産物檢查所一事業經本部於民國十一年十二月經國務會議議决在案現在荷政府旣有此項請求自應由政府設立機關從事檢騐藉以保持商品信用業已令飭江蘇實業廳先行就近籌辦以期簡捷一俟本部檢查所成立再行派員辦理合亟批示知照此批 
[陳世光赴寗未返]  
　　新任江海關監督兼特派江蘇交涉員陳世光日前偕杜運使等赴寗歡迎盧永祥所有署務委派秘書長黄壽慈代拆代行外交事務委第二科長楊小堂代行職務聞陳尚奉韓兼督辦電召而詢要事故至昨日尚未得有回滬消息云 
[麥總巡假滿回滬]  
　　大晚報云本埠公共租界工　局麥總巡業已假滿回滬麥氏返任後代理總巡張森氏已　新設之工部局總務處長ＣＯＭＭＩＳＳＩＯＮＥＲＧＯＮＯＩＡＬ之戰 
[王固磐移住虬江路]  
　　啓用木質關防 
　　淞滬警察廳長王固磐移住閘北寳山路五區警署辦公因該處不敷展布已於前日移至虬　路南海邑館所有廳中各料職員概未更動有缺席者祇另委人代理警廳關防已由韓省長另行頒發兹錄其訓令如下案據該廳長靜密艶電稱屬長遵於感日移駐閘北暫假五區署辦公業經電呈在案惟該杜署長尚不肯交印信擬請刊發木質印信俾便啓用而資信守臨電迫切不勝待命之至等語據此應准暫行發給木質關防一顆文曰江蘇淞滬警察廳之關防以昭信守而　區别除咨部備案曁通地外合行檢同關防令仰該廳長即例查照並將啓用日期具報備查此令云云 
[一區警署注意防務之一斑]  
　　南巿第一區警察署王署長以現在冬防期内轉瞬陰曆年關防務尤爲吃緊不得不注意巡邏以免潰兵及匪徒託足現規定每晚加班巡邏以資保衛如遇形跡可疑之人深夜潛踪者應加干涉詰問來歷或搜檢身旁有無夾帶危險物品至境内各旅館客棧等昨亦派長警　别傳諭不准招留外來潰兵並形跡可疑之人住宿尤應先事密報以憑拘究如有容留一經查出定予嚴究 
[南巿保衛團員協警獲盜]  
　　前晚六時淞滬警察二區二分所六十一號崗警狂吹警笛至西區保衛圍報繼有盜刦情事乞　援助當由西區駐防所守衛圍員帮同追趕至小西門口自來水廠轉角獲住一匪携有包裏一個並搜出鋼製九節鞭一根凶惡異常正欲拘住忽有人驟然阻止請勿解辦該保衛團團員察看此人必非善類包中之物必係刦奪　來旣不到團理應解送警區訊明發落未便輕易釋放乃將所獲人贓偕回警察一併解往警區核辦該匪沿途尚復倔强恫嚇向該警曰我吃官司三年五載總有出頭之日待我出來做你除你不在上海云云及到區後該警稱該匪係伊親弟名王長貴因擅取彼物故嗚警笛乞援云云及詢該匪則稱誰是你的弟彼此對答甚矛盾該保衛團員以保衛地方爲天職遇有匪警理應協助今旣帮獲贓匪自應送交警匾詳詢究竟故將人贓護送至二區三分所收管後即行馳回本區保衛團報明該區主任備查 
[虹鎭保衛團防範之認眞]  
　　引翔鄉虹鎭保衛團正副園長袁士動尹星濤隊長翁榮炳等以際兹地方不靖恐有潰兵勾結土匪妨碍公安爰公同議决選派團員二十人配齊武裝在境内僻巷等處注意偵察如遇有形跡可疑者立即上前拘捕以助崗警之不逮並請團北保衛團第六支團團長朱靜庵率隊恊助云 
[南巿皮廠業呈請派兵保護]  
　　南巿皮廠業公請該業公所總董江政卿具呈並晋謁松滬護軍使請派兵保護當由趙參謀長接見允准酌派兵士以資保護兹將原呈錄下爲呈撥派軍隊照舊駐防保護事竊斜橋迤西新西區一帶地當衝要與法租界毘連之處均有橋樑因警察尚未普及向由軍隊輪流派崗駐守保護地方自江浙戰起完全撤去惟該處居民衆多　棧林立敝冋業有六七十家均在該處設廠製革而敝公所亦在新橋塊麗園路附近兹屆冬令盜匪出没無常刦案迭出深爲恐懼爲特呈請鈞署飭令附近軍隊照常分防各橋隘以寒匪膽敬祈軍使俯念地方重要允准撥派軍隊照舊駐守保護　爲德便謹呈 
[函請發還冉直商團被扣械彈]  
　　蘇州總商會因該處商團冉直支部向上海兵工廠所購之槍械子彈運經龍華車站時被松滬護軍使署檢查員扣留故特函謂上海總商會向張允明說項請即發還並加給護照以利運行一面又派用直商團支部長沈柏寒來滬守提兹悉上海總商會已據情轉請護軍使將此項軍火發還以便沈支部長領回應用 
[寳山散放賑欵之佈告]  
　　江蘇防災會兼辦兵災振撫事宜陳委員於昨日至寳山會同縣知事馮成假寳山城巿公所散放寳邑各巿鄉遭受兵災貧民振欵特發佈告如下 
　　﹁寳山縣知事署佈告第一號﹂爲佈告事案准江蘇防災會陳委員來函辦理寳山縣振務業經調查完竣兹定於一月五日（即舊曆十二月十一日）在城公所散放城巿·月浦·吳淞·楊行·振欵函請佈告週知事由合行佈告仰吳淞鄉各圖災民人等一體知悉屆時前赴放振地點親自持票領取母得倩頂替代領致干查究其各遵照母違此佈計開振票分五等列後皿字票五元艮字票十元共字票十五元從字票二十元言字票二十五元 
[防災會員至塘灣放振]  
　　江蘇防災會前日派方苓錢星奎二君携欵票一百三十四張衣票一百十張詣期灣鄉按户給放查得該鄉五七九十一三圖受災最重十三四十二三十六三圖次之現間該委員給票完竣巳往曹行鄉放賑矣 
[吳淞鄉公所發給衣米]  
　　吳淞辯公所於前日（即四日）起在所發給漕災貧民振米棉衣等是項振米由閘北九路商界聯合會中領到約計七石七斗之數吳淞米行同業因災民多而振米少特由同業籌集欵項零購振米數十石以應不敷其棉衣褲則由兵災舊後協會領來數十套惟此項衣米須持有振票者方可給領云 
[開灤公司議决續發紅利]  
　　上海泰晤士報云開灤礦務局倫敦總公司業於十二月八日召集十二届股東常會總董湯納氏主席報告上年度（一九二四年六月爲止）盈餘共一千零八十三萬零零七元視前年度之九百二十萬五千四百九十二元超過一百餘萬元除去公司債六釐息金五六八八○鎊償還本金二四○○○鎊折舊凖備金一六二四五○一元及撥付直隸省政府等各欵外純盈七百三十三萬三百七十一元以之折合英金並陰去歐洲各項開支外實盈英金五○○二二五鎊而前年度則僅有英金三九七四六七鎊本年五月一日已發給官紅利一分現擬續行發給官紅利一分合之上屆本年度官紅利共得二分所得稅均除外上年度産煤四四六四○○○噸而前年度則僅有三八七四○○○噸上年度共售出四二八四一六○噸比前年度多售五七一二三六噸約增百分之十五又二分之一倘通輸便利售數猶有增加之望云 
[巿面發現外國僞票]  
　　國聞通信社云本埠總商會接農商部訓令云爲行知事案准外交部函開准美代使函稱近來巿面流行一種ＦＥＤＥＡＬＲＥＳＥＲＶＥ百元新僞票假託爲舊金山ＦＥＤＥＲＡＬＲＥＳＥＲＶＣ銀行所發行一九一四年製造Ｃ字爲記號陽面號數係四號陰面號數係十八號　藏長爲ＪＯＨＮＢＵＲＫＥ財政總長爲Ｄ·Ｆ·ＨＯＮＳＴＯＮ並印ＦＲＡＮＫＬＩＮ肖像該項僞製係用照相板印在　紙三層之上中層之紙絲縷頗粗其印與數目顔色殊佳以大概形式論之洵足以朦混欺人現存本國財政部之票樣其數目爲Ｌ·７２６０４２·Ａ·號兹奉本國訓令特爲函達等因除分函財政却外相應函達查照飭屬注意等因前來合行令仰該總商會轉知各商注意可也此令云云 
[法華鄉小壇基案之復函]  
　　法華鄉董楊洪釗等復議事會云逕復者准十二月十九日接奉貴議會質問小壇基案公函一件内開前經夏季常會議决變瀆與保存辦法並奉縣長批令移交責董佐核辦在案是無論保存或變賣必有辦法現在該壇基已變爲平地如何對付請於三日内明白答復此致等因准此查貴議會移知夏季議會小壇基案在十一月十三日董佐　奉移交時值江浙開戰現雖戰事結束但滬上時局混沌因此尚無具體辦法復請杳照 
[修志籌備處致各巿鄉公所函]  
　　上海縣修志籌備處主任李味靑頃致十九巿鄉公所董佐公函云逕啓者本處自十三年七月六日起開辦至八月底以戰事發生暫行停止兹於十四年一月二日起繼續開辦惟查籌備時期僅有四月各巿鄉採訪員前已一律推定應請貴處迅行召集採訪員會分門擔任並乞將稿件陸續賜寄俾便彚集分類以利進行至紉公誼現本處暫遷城内輔元堂内合併聲明 
[彭浦鄉民被武裝匪徒行刦]  
　　寳山彭浦鄉朱倪家浜附近某鄉村於本月三日晚間到有身穿軍服携帶槍械之武裝匪徒二十餘人連刦甲·乙·丙·三家銀洋衣飾之外並柴米油鹽及日用器物搬取一空至第四家由事主出外哀求云家貧微骨一身之外毫無長物免勞枉顧該匪等察其實情呼嘯一聲徜徉而去臨行時聲稱倘日内再不發餉當往鐵路南搶刦云 
[藍維靄路仁源押店被刦]  
　　法新租界藍維靄略第二百九十四號門牌仁源押店於前晚九點　突來盜匪四名以寶衣爲由一擁而人袖出手槍嚇禁聲張當被搶去大洋十餘元而逸迨探目任水揚·陳三林·包探李耀龍·吳炳泉·等到來兜拿匪已遠颺當即詢明面貌服色據情回稟捕頭諭令務獲該匪等到案究辦 
[海寗路之刦案]  
　　虹口海寗路二千七百六十一二三號門牌張茂成米店於昨晚六點三刻鐘突來盜匪四名一盜執手槍在門外把風一盜立於　檯外餘兩盜則闖入店堂操北方口音向司賬索欵不遂各出手槍向店夥人等嚇禁聲張將賬檯上之鐵箱内現洋五十四元小洋一百餘角搶取呼嘯而逃迨該店夥友報告滙司捕房立飭中西探捕馳往兜拿盜已無踪矣 
[浦東張家宅之刧案]  
　　浦東嚴家橋附近張家宅農民張阿　張潮生·兩家於前夜十二時半突來口操客音之盜匪十餘人　門人内各出兇械嚇禁聲張翻箱倒篋任意搜刦張阿渭家適將嫁女所備新衣一百餘件悉被刼去並將阿渭用火焚傷面部逼問藏銀之所兩家損失約值三百餘金該盜等　贓去後始由事主報告塘橋三區三分署即經陳巡官率同長警馳往追捕該盜巴去如黄鶴矣 
[斜橋南首之刦案]  
　　西門斜橋迤西新橋南首李家宅李奎林家前晚一時許有盜匪多名撞門而入搶去現洋三百數十元李奎林夫婦被匪打傷昨已開單投報二區警署請緝 
[吳淞路刦案盜匪之定罪]  
　　分别禁押 
　　虹口吳淞路一千四百二十九號門牌婦人林胡氏家於去年十二月二十八號被盜匪　入據刦現洋衣服嗣經該管捕房探捕拿獲程家浩一名解由公共公廨訊供等情已　本報昨晨續審　包探季保林·周筱棣·上堂稟稱前次庭到被告供　伊以送信爲由碰開事主家大門由在逃之三盜持械擁人愴刦財物等　應　將被告嚴辦去云經李　　核供商之英領　君判程宗誥押西牢五年期滿　核而英領則判稱監禁七年期滿驅遂出境 
[拘獲恒泰刧案盜匪三人]  
　　老北門内大街恒泰烟紙居於上月間被盜　刦失去大洋鈔票一百二三十元小洋一千八百九十餘角及铜元衣服等當時由二區一分署詳請警廳通令所　一體恊緝在案兹悉此案業經偵探馬良才等　到眼線於前馳赴曹家渡拿　陳小四子一名立解警廳發交偵緝隊郝隊長提請據供江北人今年二十九歲恒泰刦案確係民等所爲同黨逃逸在西北鄉等處隊長判將陳犯又該　恊　乘汽車再赴靜安寺迤西法　鎭附近續獲劉小山子·唐學海·等二犯復解到隊研　劉供年三十三歲唐供年三十六歲均與陳小四子同鄉此次搶　恒泰係有在逃孫保坤爲首糾合民等以及現逃未獲之劉二等多人往搶　首之孫保坤於臨行時嘴上還掛假　同黨劉小山子首无人内以購買香烟入内於是大衆一闌而入所得原贓件元由孫分派詰其孫等現　何處據供亦在該鄉四周泰判劃唐收押陳仍交該探等往緝孫等無着解回警騙亦命押候究辦 
[外日暉橋米店被刦]  
　　已拘獲盜匪六人前晚十二時有盜匪七八人各執兇器擁至外日暉捕曹恒德米店撞門入室行刦號主唐阿茂同妻曹顧氏從夢中驚起上前攔阻被盜砍傷曹之十歲女孩文珍亦被帶傷當被刦去衣箱二只内有衣服五六十件並大洋一百三十餘元小洋十餘角即奪門而逸曹投報附近三區派出所飭警四出追捕旋在左近草　内拘獲盜匪周新棋抄出皮箱一只内俱原贓立解到區盤　派警押同前往續獲同黨老俞等五名昨日連贓及周併解　　司法科亂辦曹等之傷着自投醫院醫治 
[拘獲砍傷金阿泉之錢守範]  
　　金阿泉去年十一月二十七號在嘉興路被仇家持斧砍傷頭願兇手當即逃逸經捕房派探侯　林將金送往醫院醫治一面偵盗兇手近始訪悉係常熟人錢守範糾黨兩名所爲前日將錢拿獲昨解公共公廨中西官略一質訊判令押候展期一　拜再審 
[保衛團員槍傷自己大腿]  
　　天通庵路三百九十九號門牌廣東人鄭永福充當保衛團團員昨晨二時許因所携槍械忘關機門碰然一聲子彈射出擊傷自己大腿血流如注當由家人車送仁濟醫院醫治 
[被汽車撞傷之朱根興斃命]  
　　上月下旬朱根興行經西中華路被汽車撞倒受傷當經二區二介署將朱車送新曹育堂醫治無效於昨晨斃命堂中以　話報請法庭派員來堂騐明棺殮 
[南車站洪大翻砂作火警]  
　　前晚夜半一時許滬南滬杭甬車站南首陳家橋附近洪大翻砂作不戒於火頃刻冐穿屋頂救火聯合會立即嗚鐘告警俄山各區救火會即　邦浦等救火器具臨塲灌救得即熄滅計焚去該作一家共燬平房四間　未殃及昨日已由該管警所飭傳起火之作主到來照章處罰 
[尚有本埠新聞轉入後頁]  
 
 

Page 15

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *本埠新聞二 
[維而蒙路火警案之訊結]  
　　法租界維而蒙路尚德里三號朱連根家於日　失火後由捕房傳至法公堂因被告不到判令再核在案昨又傳訊先由捕頭稟明前情詰之朱連根供民人住居該屋之擱樓上是日出外時未將火油燈吹滅以致肇災求宥中西官判以訊得實係無心失火應即註銷惟前堂被告不應傳不到案着罰洋五元充公 
[圖造僞鈔票案之分别押儆]  
　　華海洲·范石聯·等前因希圖私造某銀行僞钞票未成事被法捕房探目程子卿·包探吳炳泉·等將華·范·兩人及嫌疑人曾志益·蔡永章等　同印版等器具一併拘解法公廨判候再核在案昨又復訊先由某銀行代表律師普萊梅稱被告等私造鈔票雖未成立然意圖私造罪已經成立如果造就後在巿使用擾亂金融爲害非淺請求按律查究詰之華海洲供前由親戚周石谷介紹徐夢生到來托民人代覔印刷之人故由民人介紹與范石聯接洽後來伊等邀吾至德順里由徐以二百五十元囑令民人轉交范石聯其時民人得悉係不正當行爲故此拒却不受餘供支吾范石聯从前由華海洲介紹徐夢生到來托民人製造冥用鈔票銅版嗣後徐夢生即令民人照某銀行鈔票製造民人知係犯法故此未曾完全做就現徐逃逸何處不得而知求宥曾蔡兩人同稱民人等與華等不識實被誤拘到案請求查察聶讞員商之法副領事葛君判范押西牢二年華押九個月以儆曾·蔡·兩人開釋抄案之印版器具消燬 
[杜警廳長嚴申煙禁]  
　　淞滬警察廳代理廳長杜金釗昨發兩佈告如下（一）照得禁烟爲國家强富根本刑律規定綦嚴務期有犯必懲迭經歴任廳長令飭查拿已三令五申本廳長受任伊始屢經據人報告稱有土販人等意圖乘此時局不靖之機擬在内地本廳區域秘設機關故爲嘗試當以與論指摘未必無因即經嚴飭偵緝隊率領警探認眞查拿去後果於老北門薩珠弄地方查獲私設售土機關之范裕記一家計獲帮助犯九名烟土一箱秤重九十餘斤似此公然販賣目無法紀若不歸入軍法從嚴懲辦何以保安寗而維烟禁業經呈解護軍使署懲辦在案當此時局不靖奸商巿僧嘗試技倆層出不窮兹旣有范裕記之發覺尤難保無秘藏他處暗設機關等事除通令所屬嚴拿務凈外合行佈告仰即一體週知在土商俱有身家亦何得甘心以身試法冐此不韓須知本廳長言出法隨一經察覺或被告發當即依法嚴辦决不寛貸毋謂言之不預也凛此切切（二）爲佈告事案奉松滬護軍使署第三十一號訓令内開查違禁物品流毒地方至深且鉅上海華洋雜處流品不齊漁利私犯所在多有除通造嚴禁并派員督率弁兵查緝外以後遇有不肖之徒發生包運包販各情弊仰該廳隨同所派弁兵實行協助務期嚴行禁絶以淸流毒爲要此令等因奉此查達禁物品貽害地方迭經本廳嚴禁在案兹奉前因除通令所屬各區認眞查禁外爲特佈告仰諸色人等一體遵照自後不准不肖之徒有包運包販情形倘敢故違一經發覺定予按律嚴懲决不寛貸其各凛遵特此佈告 
[毛克倫案之餘聞]  
　　毛夫人在一品香招待親友 
　　公平通信社云本埠北河南路毛克倫醫生去年十一月間被人誣告無照行醫各節迭經報載旋由樊克令劉達江兩大律師力爲辨護原案宣告註銷毛醫生即於上月二十五日赴港兹毛夫人王瑞竹女士特於四日午後六時假座一品香七八號召宴賓客到者有樊克令劉達江葉少英三大律師·及江亢虎·林惠貞·兩博士唐家偉·朱劍霞·陸家慶·陸家　·蔣君毅·沈卓吾等四十餘人首由主席毛夫人報告毛克倫被誣經過情形并致謝樊律師等辨護之得力今日蒙諸君蒞臨聊備杯酒實不足表敬意於辯一云云旋由林惠貞博士起立致答辭賓主歡宴談論風生十時餘始散 
[無業流氓分别發落]  
　　前晚滙司捕房探目陸連奎在海寗路查獲無業流氓劉巧生·陳榮生·兩人昨解公共公廨經中西官訊得劉係過犯判押西牢九月期滿逐出租界陳押候查明下禮拜一再訊 
[僞造鈔票案共犯禁押一年]  
　　無錫人朱錫永於去年三月十五號與已獲案懲辦之張慶榮僞造某銀行每紙一元之假鈔票案發逃逸近被包探錢慶長協同西探獲解公共公廨押候訊究等情已誌報端昨晨提審據朱供業掮客前曾出洋二十元向王姓購買該項僞鈔票二百張帶往外埠嗣見報載僞造鈔票案發覺即將所買之票如數焚燬等語經關讞員核供與英領馬君磋商後宣判朱錫永監禁西牢一年 
[塘灣鄉航船傾覆之慘聞]  
　　塘灣鄉東溝航船三日開駛來申沿浦居民均趁該船赴申避難駛至龍華港百步橋相近有類似軍人者搖划子船趕來形似拉船該船主急速扳梢向南趨避因船小人多偶不一愼全船傾覆嗣經某小輪駛過竭力施救然已溺斃二十餘人内有錢桂林襲鑑如襲王氏等屍身尚未撈獲該家屬聞耗沿途啼哭懷不忍聞適江蘇防災委員方鑼兩君放振路過該處詳詢一切擬禀明上峯給欵救濟 
[舊貨店收買賊贓之拘究]  
　　姚福坤與姚鮑氏皆在福建路十九號及二百三十二號開設姚順泰舊貨店因該兩店陸續收買值洋一千一百三十八元之賊贓古玩銀器等件被總巡捕房包探張金龍與西探亨利查悉稟由捕頭轉請公共公廨出票昨晨將男婦兩店主一併拘案請究經中西官質訊之下判令分别收押候展期再訊 
[拘獲拐孩匪徒五人]  
　　住閘北鎭安里之甬人吳阿根之妻王氏因六歲女孩阿顯被匪拐失報經偵緝隊由證人胡大海在華陽茶樓指捕匪黨王阿祥·趙阿茂·華寶善·朱德榮·范阿發·等五名均紹興人惟匪首阿海在逃經隊長王政舉研訊之下轉解司法科移送檢廳究辦 
[匪徒路刦之拘獲]  
　　徽州婦人張黄氏住北車站升順里前日行經該里口被匪徒南京人胡繼福攔路搶取手指上之金戒交與同黨逸去該氏嗚警將胡追獲解經五區李署長研訊之下胡承認贓交與張姓奉判解科昨移檢廳核辦 
[汽車撞傷行人併誌]  
　　昨日下午四時許某號汽車駛經百老滙路撞倒女孩李金娥腰腹受傷由滙山捕房一百二十五號華捕到來抄錄汽車號碼另雇車送受傷人往廣仁醫院醫治即持傷狀單歸報捕頭候示又有行人方阿丁昨日下午五時半在兆豐路行走遭汽車撞跌碾傷腿骨經提籃橋捕房一百七十七號華捕到來將汽車號碼抄錄另雇車送受傷人往同仁醫院醫治一面歸報捕頭候示 
[拐案查明再訊]  
　　童友財在新閘捕房充當一千九百四十一號巡捕其家住於山海關路育有三齡男孩仁子七歲女孩鈕兒去年十二月十五號下午三時男女兩孩同時失踪童連日偵查以廣東婦人陳何氏頗有關係即報告新閘捕房派包探居阿福與西探亨利將氏拘獲昨晨連同要證王許氏·及小蘇州（即華小弟）併解公共公廨據許氏供稱日前小蘇州令我往陳何氏家見有兩小孩但不知該孩係屬拐來小蘇州允給我洋一元等語華小弟洪前日在途見有一大挈兩小孩至陳何氏家我即跟踪而往兩孩一在氏家前房一在後房云云質之陣何氏供我祗買得三歲男孩一口已送往廣東女孩不知中西官訊至此判被千連同兩見証一併　押展期查明再核 
　　住居梅白克路之金麒麟有女名蓮珍年十七歲去年十二月十六號下午被人拐失近經金查得係南潯婦人周楊氏所拐控於新閘捕房昨由包探王金生協同西探目奎爾將周楊氏拘解公共公廨請究由見證奚巧珍·池陳氏·上堂證明伊等目覩被告與原告之女在途談話情形而被告則否　係其所拐中西官判被告押睺查明再訊 
[輪客自縊之騐殮]  
　　新寗紹輪船下層貨艙間有一無名男子自縊而死經水巡隊諭飭十六舗地甲盧榮德查無家屬報請法庭派員蒞輪騐明該屍年約三十許身上内着破軍衣外穿元色破棉襖藍布絲棉褲布鞋洋襪周身無傷委係縊死塡格拍照判由堂收殮 
[廠役倒斃之請騐]  
　　二十八保南十二圖地保昨午投地方廳報稱今晨奉四區四分署派出所傳喚謂曹家渡祥新麵粉廠茶房席禮洪於昨晚倒斃在該廠工房之内查無家屬請爲相驗·車檢察長當即准如所請辦理云 
[江陰楠木棺運滬]  
　　江陰東門近因亢旱池水乾涸鄉人開浚發現大宗古物係形似拒櫃之楠木所裝置内有古磁花瓶及開元通寳等物楠木經鄉人製棺二具其一已經商會董事購去眞一現裝運到滬存於江陰公所云 
[劣孩搶物各押一月]  
　　劣孩王小弟·李四云於前日在法租界先後串同搶取居民張德貴·陳裕生·袁文桂·等小孩之銀項圈後質洋化用現爲包探謝正桃查知將王李兩孩拘獲吊出原贓帶入捕房昨解法公堂請究先由各原告投訴被搶情形詰之王·李·兩孩·供認搶取不諱中西官判王李兩孩各押一個月以儆贓給原告領去 
[公共公廨訊案彚錄]  
　　昨日公共公廨訊理之民事訟案併誌於下（一）俄人非爾門訴蕭英作欠欵案堂諭本案原告不能提出證據證明被告欠數應予註銷（一）黄春蓀訴傅子遠欠廣告費洋案堂諭隔日公示申新兩報十四傳達被告候核（一）謝克珊訴劉景春欠房租洋案堂諭着被告付還原告租洋五十元（一）周根生訴周茄生爭執地産案堂諭本案改期特别訂訊（一）周訪朔王筱菴欠欵案堂諭本案互商和解着無限改期（一）陸錫侯延台維斯律師訴元春永金號股東經理夏承楚等欠賣標金賬欵案堂諭改期續訊（一）梁李氏聲請給諭執管遺産案堂諭隔日公示申新兩報十四天（一）徐掌生訴徐銀寶地皮糾葛案堂諭限兩造並地保陸紹耕於下禮拜一午後二點鐘内赴該地按照新瑞和洋行所定圖樣妥爲立界毋再遠延（一）上寳農工銀行訴汪炳生欠往來賬銀案由林濚慶律師代表原告堂諭被告不到原告呈出賬簿證明應判令償還原告銀二千五百四十一兩零七分並自起訴日起至淸償日止按年八釐利息及堂費飭被告到案交保（一）汪海峯聲請破産案債權人及代表露雪臣律師到案追欵堂諭被告請求破産應毋庸議着將前拍賣所得之價銀五十四兩給各債權人分領被告具結出外仍着隨時設法向各債權人理償（一）楊茂金訴蔡子山欠借洋案堂諭無限改期（一）周茄寳訴周掌生不還方單案被告延楊凛知律師代辯堂諭改期續訊 
來函 
[中南國粹商店來函]  
　　三日貴報登載巿民提倡國貨大會開會有祥大思記金木廠代表沈思儉報告敝商店　取各工廠貨物等情竊敝商店因分店一時貨滯未出以致週轉失靈已由債權國推舉代表責成敝店經理樂永祥親赴南洋清理積貨并無欺騙情事除依法起訴與沈君嚴重交涉外請將此函　入來函欄内以明眞相而昭實在中南國粹商店啓 
公布欄 
[上海地方審判廳]  
　　民庭主文一件判張維鏞與胡國光債務涉淞一案（主文）原告本訴之請求駁斥原告應給付被告洋三千一百二十四元又用電汽車一乘被告反訴其餘之請求駁斥訟費歸被各負擔十分之一原各負擔十分之九一件判曹瑋芝與陳施氏贖地上訴一案（主文）上訴駁斥第二審訟費及本判决前第三審訟費由上訴人負擔一件判陳張氏與陳海泉債務紏葛一案（主文）被告應償還原告本洋七十元並自民國十二年夏曆六月初一日起至執行終結日止按月二分之利息但利息總計不得超過原本訟費由被告負擔一件判陳維賢與王友山米欵涉訟一案（主文）王友山應償還陳維賢洋二百九十二元九角訟費由王友山負擔一件判朱爕記與馬順寳會欵涉訟一案（主文）被告應還原告會欵本利一百九十八元分爲十一次平均付還即由本年陰曆十月初二日起至十四年陰曆八月初二日止按月平均付還訟費由被告負擔一件判陶少堂與許福根會欵涉訟一案（主文）被告給付原告會洋四百零六元訟費由被告負擔一件判沈盈生與邱錦云貨金及工金涉訟一案（主文）被告應給付原告貨金及工金洋一百零七元二角原告其餘之件駁斥訟費由原告負擔三分之一被告負擔三分之二一件判姜毛氏與姚禮堂債務上訴一案（主文）上審駁斥一件判包南坡與陳喬仁保記債務一案（主文）被告應償還原告洋三百元原告其餘之請求駁斥被告應償還原告洋三百元原告其餘之請求駁斥訟費由被告負擔十分之六原告負擔十分之四以上十二月二十九日 
刑庭主文一件判王慶生吸食鴉片烟一案（主文）王慶生帮助吸食鴉片烟之所爲處罰金十元如無力完納准易監禁顔阿丁吸食鴉片烟之所爲處罰金十五元如無力完納准易監禁吳子由吸食鴉片烟之所爲處罰金十五元如無力完納准易監禁烟燈等物汲收一件判沈平中鴉片烟一案（主文）沈平中吸食鴉片烟之所爲處罰金十元如無力完納准易監禁烟具等物没收一件裁祁關氏營利略誘嫌疑預審一案（主文）祁關氏係犯刑律第三百五十一條第一項之罪應予起訴一件判陳祿生玩忽業務致人傷害一案（主文）陳祿生玩忽業務致人傷害之所爲處罰金四十元未决覊押日數准予折抵如無力完納准易監禁以上十二月二十九日 
 
 

Page 16

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *商業巿况 
[北京專電（五日下午五鐘）]  
　　歌（五日）交易所先開現貨前塲十一至十二點後塲二時半至三時半前塲整陸七十一元六角五柒長六十五元八角玖陸開盤二十六元四角五收盤二十六元二角後塲金融八十七元七角整陸開盤七十一元五角收盤七十一元五角二五玖陸開盤二十六元一角收盤二十六元一角七分五除玖陸每塲估做七八萬外餘均寥寥春華茂阜華義豐等要求該所賠償上年九月份五成交割損失以不到所買賣爲要挾 
[釐拆略跌]  
　　昨日洋釐早午兩巿均爲七錢三分七厘一毫二怱五與前日收盤比較略小一毫二忽半銀拆早巿價四分至午巿價爲六分較上日小去一分昨日進口中國由漢口來洋三十萬元出口華比裝靑島洋十萬元大條進口計滙豐由昌興公司來二百八十二條由花旗公司來五百五十九條正金亦由花旗公司來大條二百六十八條 
[銅元巿價飛漲]  
　　昨日銅元巿價怱然驟漲每銀百兩已漲四千之多早巿價二百七十五千午巿收盤又高至二百七十三千係年關將近爲一般小錢莊有意把持操縱巿價之故耳 
[國内滙兌巿况]  
　　上海銀行十四年一月五日國内滙兌行巿報告云今日津電未到京津行巿均未正式開盤洋匯暗盤作價仍大津訊數日來該埠洋用頗旺現洋不敷供給釐價逐步提漲一時恐難回復原狀同時申釐漲跌形勢漸趨緩和照今晨釐價觀察幾較前週小去二三釐故津滙貼水尚難看跌也漢電申滙平隠釐價略漲二毫五計爲七錢○六釐七毫五此間洋例滙價爲一千○三十六兩二錢五分較週末略長洋平滙川滙九七平銀滙價重慶漲十五兩爲九百六十兩萬縣略跌爲九百七十兩跌去二十兩成都爲九百二十兩漲十兩洋滙無巿奉訊省垣現洋缺乏又值銷跌正旺之際以致較津滬洋價每萬元高奉票三四百元之譜此間奉滙因之陡漲每千元須貼水二十元左右云 
[外滙掛牌互有伸縮]  
　　昨日星期一先令揭曉長二五計掛三先令一辦士半印滙大一羅比掛二百○六羅比半法匯大五法郎掛一千三百六十五法郎美滙大半元掛七十四元二五香滙小二五掛七十四兩二五束滙小二五掛五錢二分二五嗬滙大一盾二五掛一百八十三盾半新滙小五錢掛七十五兩二五 
[先令巿况較硬]  
　　昨日星期一先令揭曉掛長二五計改掛三先令一辦士半巿况較硬計銀行賣出三月份價三先令一辦士六二五至三先令一辦士七五買進三先令一辦士七五至三先令一辦士八七五後至收盤時三月份賣出價三先令一辦士六二五買進三先令一辦士七五午後仍又趨堅計銀行賣出三月份價三先令一辦士六八七五至三先令一辦士七五買進三先令一辦士八一二五至三先令一辦士八七五以後收盤價爲三先令一辦士八七五買進爲三先令二辦士 
[美滙大半元巿况平穏]  
　　昨日星期一美滙掛牌大半元計爲七下四元二五巿况則仍稱平定計銀行賣出三月份價七十三元六二五至七十三元七五又回至七十三元六二五買進七十三元七五至七十三元八七五又回至七十三元七五午後不相上下云 
[東滙掛小二五巿况趨鬆]  
　　昨日星期一束匯揭曉掛小二五即爲五錢二分二五其调况初則趨鬆後稍回平計銀行賣出三月份價五錢一分六二五至五錢一分三七五買進五錢一分半至五錢一分二五後至收盤價賣出爲五錢一分五六二五買進五錢一分四三七五午後仍復趨鬆計三月份賣價爲五錢一分五六二五至五錢一分四三七五買進五錢一分四三七五至五錢一分三一二五 
[標金又跌一兩七錢]  
　　昨日星期一大條銀美滙兌等例無電報二月份標金開盤二百五十四兩八錢小至二百五十四兩六錢後因買户甚多故高至二百五十五兩三錢先令揭曉時緣先令長二五美滙大半元東滙小二五故略小至二百五十五兩嗣後因各滙均趨鬆動遂漸小至二百五十三兩九錢移時東滙較平標金又高至二百五十四兩六七錢以後滙巿均各回平人心又好買户頗爲暢旺而日美大一二五以致標金漲至二百五十五兩八錢（全巿最高價·）後賣户忽而轉多標金復跌至二百五十四兩六錢收盤元二月份登賬價及補水均爲二百五十六兩烚赤做過三百二十六兩至三百二十五兩午後開盤二百五十四兩七錢先令揭曉二百五十四兩五錢後又高至二百五十四兩七錢初時巿况尚平故標金並無十分上下計高至二百五十五兩後因各匯仍趨鬆勢標金遂逐步跌至二百五十三兩二錢收盤（全巿最小價·）補水二百五十三兩總計全巿最高低相差二兩六錢收盤價較之上日收盤又跌去一兩七錢 
[公債略漲巿况平平]  
　　昨（一月五日）各債巿况略遜上週合計前後巿期貨成交繼額爲一百五十七萬五千元整六計七十七萬元金融四十六萬元七長二十四萬五千元現貨巿况尚佳成交數遠二十八萬六千元内九六最多計十四萬六千元整六十萬元金融僅三萬四千元其他如伍年小票及七長等合計祇六千元全日各債巿價自前巿開盤至後巿收盤仍逐盤趨漲結果以較上週五年小票較去年漲上一元整六明貨回漲三四角金融期貨及整六現貨均較上週略漲一二角其他各債期現均較上週漲三角左右惟金融現貨因抛出較旺獨較上週回下半元九六現貨亦回小三角兹分述如左 
　　金融公債金融現貨千元票八十七元五角較上週回小五角期貨一月期八十八元五角較上週略漲一角半二月期八十九元三角半比前巿開盤略小五分與上週價同 
　　整理六釐整六現貨七十二元五角較前巿開盤漲四角比上週續漲二角期貨一月期七十三元六角半比前巿開盤漲四角半較上週回漲五角二月期七十四元四角較上週回漲三角半七年長期七長現貨後巿價六十六元一角較上週續漲三角期貨一月期六十六元六角半二月期六十七元五角較前巿開盤均漲二角半比上週則均回漲三角半 
　　九六公債九六現貨二十六元一角比前巿間盤略漲五分較上週則回下三角 
　　其他各債除上述各債外現貨祗五年小票在　巿開出一盤價七十三元較去年漲上一元又華商證劵股於後巿開出價三十七元與上週六價同 
[外股巿况堅俏]  
　　海利洋行報告云外股巿價本年新歲開盤即極堅俏兹述如下橡皮股據衆業公所之行情單各項橡皮股幾均有成交價格亦較前日爲高惟囤者多不願於此價格脫手遠期巿面亦極堅硬蘇門答臘現貨一百八十五兩三月期一百九十二兩五錢買進藍格志聯合股巿况平穏現貨二十三兩買進一單股現貨十兩五錢買進紗廠股怡和堅硬現貨十二兩二錢半遠期買主出價正月期十二兩四錢三月期十二兩七錢半上海紡織老股五十九兩新股三十二兩五錢買進東方四兩一錢買進崇新本日係初次開價現貨十兩半甚硬遠期買者亦多耶松現盤一百零九兩三月期一百十二兩半甚硬自來水一百六十五兩買進一百七十兩亦有少數賣出者公和祥巿面清淡掛牌成交價格爲二百十二兩五錢電車十七兩公共汽車十兩二錢半買進水火險股大致平穏揚子墨洋三十九元保安港洋二百七十元買進兹將昨日成交價格列後 
　　英古特去四兩零五分（現貨）四兩三錢（三月期） 
　　英爪華九兩（現貨） 
　　可太把路一兩二錢半（一月期） 
　　搞老佛二十兩（現貨） 
　　蘇門答臘一百八十四兩又一百八十五兩（現貨） 
　　太拿米拉九錢五分（現貨）一兩零二分半（三月期） 
　　天傍一兩六錢（現貨） 
　　藍格志（聯合股）二十三兩二錢半又二十四兩（現貨） 
　　東方紗四兩一錢（現貨）四兩五錢（三月期） 
　　崇新十兩五錢（現貨） 
　　德律風七十七兩五錢又七十八兩（現貨） 
　　耶松一百十兩（現貨） 
　　英法地産一百二十六兩（現貨） 
　　生架杜利八兩五錢（現貨）八兩九錢（三月期） 
　　利派一兩三錢半（現貨）一兩四錢二分半（三月期） 
　　杜米仁三兩一錢（現貨）三兩三錢（三月期） 
[紗花步漲]  
　　紗廠聯合會花紗報告云昨日星期一美國棉花現貨漲十磅音近期漲十三四磅音遠期漲十六七磅音印度勿洛去跌七羅比東洋三品紗停巿交易所標準紗因原棉堅硬兼以現貨銷路暢達致人心看高巿勢步漲下午近期漲六七錢至一兩遠期漲七八錢午後尚有大號家開進一二三月份日紗二三千包客帮中現貨走場仍湧但賣價祗大二錢半標準紗蓋以補空者頗多巿勢仍緊近期又漲四五錢遠期漲八九錢川帮又進本紗三四百包客帮由廣東北帮烟臺威海衛汕頭長沙江西内地野鷄等帮買去各牌紗八九百包行情大二錢半棉花巿價依然堅穏日商仍有購買日信洋行買進現貨棧交陜西花一千件價四十兩零七錢五分裕豐又買現貨送廠陜西花一百件價四十一兩 
[粉巿初堅後疲]  
　　昨日粉巿已趨疲勢巿場中客胃均甚沈寂年關已近加之時局不靖多方鑒於銀拆日高競相反賣以謀結束是以巿氣步趨疲滯上年期粉津帮動辦二萬包各月巿盤尚稱堅穏午後　氣轉盛客帮觀望套頭亦以套率較低咸主收束故全日交易依然清淡收盤結果本月份爲二兩一一二五正月份爲二兩一四二五均較上星期六收盤價各跌一分二五二月份爲二兩一六二五三月份爲二兩一七二五均各跌一分期粉成交額上午八萬三千包下午六萬包收巿十萬九千包共計二十五萬二千包股票上下午成交七十五股價扯四十七兩七錢尚稱堅挺現粉出口安記與炳昌各有兵船粉二十包運往新加坡與瓜哇因海關護照發出較遲臨時退關今日始可運出云 
[茶巿日趨衰落]  
　　昨日星期一本埠洋莊茶巿各路紅緣箱茶均無大宗交易巿面日呈衰落之象昨日全巿僅由福時洋行買進益芳牌針眉五十箱係由乾記茶棧售出售盤二十二兩較前尚無漲跌其餘均無交易云 
[糖巿轉堅]  
　　昨日巿况較上週大爲俏升現貨八號開七兩八錢正月份八兩零七分五二月份同三月八兩零五據荷　電訊本月份十三盾三七五二月份同三月十三盾半較前巿均見漲二五以此申巿人心見好劃價遂以翔升惟新貨抛價仍爲十一盾新潮陽靑開五兩三錢後復跌至五兩二錢惟號家已不願復開故昨到一千餘包均未出新樣單云 
[五金出路甚呆]  
　　昨日五金巿場因各帮出路依然呆木頗現平靜氣象内地及本埠各廠亦不若往日活潑惟售開之價堅定如故三七呎英白鐵皮因一般眼光較遠者悉視來春紅盤之績漲故扳持不售提漲之消息時有傳來聞最高價每擔又增加一錢五分之　云 
[煤巿衰暢不一]  
　　昨日星期一行巿交易稍趨清淡批拆更爲稀少惟普通各工廠邇因歲尾工作忙碌裝進各種現貨更爲見暢彭格煤各兵艦辦入亦甚踴躍昨碼頭上現出各貨故比往日爲夥價頭號各煤頗占穏勢金針目尾等則稍跌二錢 
[紙烟銷塲價堅]  
　　駐華英美烟公司所出之各種紙烟盛銷中外平日選製烟絲特請著名專門技師數人從事研究故所製之香烟色香均較他公司爲優銷路蒸蒸日上寗波路烟公會每日上午各紙烟同業必齊集會中互相賣買交易甚盛日有巿盤兹將公司中昨日所發表之各種高等紙烟巿價錄下 
　　烟名支數每箱價回倜 
　　加立克一萬支一百八十元九五 
　　大前門一萬支一百零五元九五 
　　司令一萬支一百六十元九三 
　　新絞盤一萬支一百三十元九五 
　　司官一萬支一百三十元九五 
　　大哈德門五萬支一百九十元九五五 
[銀行公會會員銀行决算盈餘]  
　　昨日銀行公會行巿會由秦篤生等宣報各該會員銀行十三年分總决算凈盈數目如左（以千元爲單位） 
　　中國六五○金城二○○新華三○交通六○○大陸二○五農商四○中南八○○東陸一○○勸工五○浙江興業五○○東萊三○○華大六六浙江實業四○○中孚一四○東南六○上海四五○懋業一四○明華六鹽業二九○中國實業一○○棉業八九餘如通商·四明·中華·聚興誠·永亨·正利等概歸陰暦結賬廣東·東亞·滙業·工商等四行尚未結出容探續報 
 
 

Page 17

 
 
1;第一萬八千六百二十九號;中華民國十四年 西曆一千九百二十五年一月六號
星期二 * * 
[本埠增刊]  
[先施皮貨减價贈品]  
　　先施公司皮貨部現有之粗細皮貨一律大滅價如上等狐肷馬褂減沽四十元並另贈新式座錢一隻靑爪馬褂滅沽二十元另贈時表一只白羔馬褂滅沽四十三元另贈雪花膏大號一瓶其餘各種皮貨亦照價之多寡備有贈品云 
[中西廉價贈品祇有六天]  
　　四馬路中西藥房冬季廉價以來倐將期滿祗剩六天因凡購貨滿一元者即贈以精美日曆故顧客更形擁擠而配方爲尤多所有配方皆由周邦俊醫生督同配合故審愼異常云 
[同昌經售英國脚踏車]  
　　英國伯明漢三鎗廠爲世界著名之鎗砲製造所與德國克羅伯廠齊名該廠兼造機器脚踏車及脚踏車其所製車件之取材均用精良之鎗砲鋼每輛脚踏車擔任保用五十年爲世界最耐久之車滬上經理該車者爲南京路同昌車行 
[陸永茂花園新到梅花]  
　　本埠西門外方浜橋陸永茂花園新從蘇揚等處到有大批梅花桃花及各種盆景定價低廉現届歲闌前往租購者頗形踴躍云 
[妙機廉售洋毛襪]  
　　北四川路妙機公司自定大批禦寒全羊毛襪温軟耐用男女式皆備計中統每雙三角五分每元三雙長統每雙四角每三雙一元一角穿之極爲舒適云 
[致中和藥號開幕]  
　　上海北四川路鴻慶坊口原址宜樂里廣東致中和藥號籌備年餘裝修工竣現擇於舊暦十二月十六日開張專售各省道地藥材精製鮮明飲片虔修丸散杜煎虎鹿龜驢諸膠自運參茸玉桂精甑各種花露藥酒藥油仙品馬寳大活蛤蚧二百餘年京嚴眞正　繆應有盡有刻值新開伊始售價甚便宜云 
[手提留聲機減價出售]  
　　大馬路抛球場口五百六十四號潮州抽紗公司所代售盛和公司之手提留聲機銷路頻廣是項機器確係德貨並有雙馬達如將該機開足能唱四片計八面之多旅行携帶便利之極兹爲冬季時期特將六时半方箱式檞木手提留聲機每座減售洋二十四元原售二十七元唱片半打四元半附送錦盒一只Ｂ字樫木黄色留聲機每座減售三十三元長二呎闊呎半頭號最新式紅花木雙馬達每只祇售洋六十元凡購上列各種留聲機一只者概贈老牌Ｅ水銀寒暖表連套各一只云 
[拉火玩具之暢銷]  
　　乍浦路頣和里一零四號盛利公司所經售美國萊生廠之圓輪式發火玩具以來銷路暢旺門巿批發大有應接不暇之勢蓋價廉物美且耐久用之故該玩具如用繩拉放於明暗之處均可見五彩美麗之火光每只祇售洋五角火藥每包一角云 
[種德園贈送月份牌]  
　　河南路種德園藥局所製藥品頗稱靈效營業居廣帮之冠藥品最有銷塲者爲自製之國貨薄荷錠薄荷冰如意油婦科烏鷄白鳳丸等兹屆新年以優待主顧起見凡購自製藥品滿洋二元贈送曼陀時裝仕女月份牌一張云 
[崇正宿舍大改良]  
　　北山西路棣隆里崇正宿舍近加改良增置電話交通便利飯食淸潔現值年假期近住客定房極形踴躍云 
[永泰和烟公司組織足球會]  
　　九江路二三三號永泰和烟公司洋賬部馬倬雲君等因鑒於體育在中國之重要特發起組織足球會現已就緒訂於本月十一日在該行開成立會并重舉職員聞該會會員约三十餘人選分爲兩隊第一隊隊長爲馬倬雲君第二隊隊長鄭康懷君其會中職員則會長劉庭煜副會長馬倬雲幹事鄭康懷·羅潤邦·張玉成書記鄭是我司庫徐柳生云 
[大豐紗廠職員歡送總管]  
　　本埠大豐紗廠工程總管袁仲齊君爲南通纱織專校之高材生兹因膺統益紗廠之聘特辭今職袁君辦事　練該廠全體職工攀轅不及昨特公宴袁君於該廠大廳全體職員合贈銀杯一只各部男女頭目盡公送錢盾兩座銀瓶一對以誌去思席散合撮一影文　廠干餘小工亦醵資購鞭砲三十萬遮道燃放迨至　干　别帽影鞭聲多有依依不捨之象云 
[賬員公會歡迎名譽會長]  
　　賬員公會昨日（五日）上午十時開委員常會到委員王延松·葛培喜·吳菊泉·等十餘人王延松主席議决各案後即舉行聚餐會餐畢復開歡迎名譽會長程亞賡君之歡迎會以表熱誠其秩序（一）振鈴關會委員長王延松由導引員導引程君入席全體向國旗行鞠躬禮（二）主席宣布開會宗旨（三）讀歡迎詞（四）答詞（五）演說（六）賓主相向各行鞠躬禮畢散會 
[香港工團總會代表蒞滬]  
　　各工團相率歡迎 
　　本埠工團聯合會前接香港僑港總工團電云敝工團特推代表九人來滬調查一切祈爲接洽云云昨日上午八時工團聯合會推派陳鍾柔·黎世明·葉福東·陳國　等爲招待員并有海寗工會代表邱耀寛·紡織工會徐錫麟·京漢路總工會駐滬辦事處郭寄生·湖南勞工會王光輝·南洋烟草職工會王祺發·旅滬湖北工人聯合會袁曉嵐·製墨工會朱潤斌·絲纱女工團穆志英·茶水工會蔡臨川·參戰華工會李漢卿·車磨工會夏壽亭·安徽勞工會張翼成·等各工團代表到碼頭歡迎與香港工團總會代表唐麗波·黄忠·高汝佳·梁子光·黄金源·陳杏林周樹恒·馮敬·廖祝三·等互相握手唐君等現暫下榻於法租界名利棧昨晚六時滬工團代表邀至大東酒樓爲之洗塵擬明日引導各工會參觀云 
[滬北五區商聯會常會紀]  
　　滬北五區商業聯合會於前晚召集七十期常會由議長蔣介民主席議决各案如次 
　　（一）整理蘆涇浦水道委員會提出總决案首由委員曹頌麟說明委員協議結果約分兩項（一）治標應先使水面航行秩序之確立現在滬北工巡捐局祇　收捐不　管　釀成各種禍害商家受病已久所以此次要求非常踴躍本會應將各情致函工巡捐局其如何整理之　候復再定辦法（二）治本此事體大俟委員會園於浚浦經費工程各欵籌畫確有把握再行發表具體意見多數通過（二）巿選調查案議决本星期内結束以備轉報（三）宜樂里越界築路案决推陳翊庭會晤工巡捐局詳詢辦理經過（四）質問閘北水電廠預徵電費案近向用户暗中預收本區已多數主張澈底根究拒絶付費須俟該廠明白答復再作道理陳翊庭謂水電廠之腐敗豈僅一端鄙人以爲最　責問者約有四事（一）新廠計畫若何（二）租界減收電費該廠商辦後名爲畫一電費實際增加不少應以何法限制之（三）巿民力爭商辦之際所受歇業損失應以何項賠補（四）寳興永與等路海亭未設最關火政且水管窄狹已設之處每遇火警亦不能充分供給應如何設法增置對於本案經長時間之討論决推陳翊庭·蔣介民·提出公團聯席會議（五）會員張錦文被人抛贓陷害案事經官廳省釋决由本會將全案經過登報公告俾社會注意另行依法起訴該敲詐之三人以儆奸邪（六）議决通告各會員裝置電話警鈴以重防務（七）陳校長翊庭辭職案公决挽留連任但對於校務方面函聘汪望農擔任敎務主任以資整頓并公推典試本學期各級試騐 
[閘北十一路商聯會聯席會議]  
　　閘北十一路商界聯合會於昨日下午二時舉行評議理事聯席會議郅蔡洽君吳仲立俞靜波俞申棠白公璧等五十餘人公推佘錫品主席（一）主席宣布開會詞後即謂閘北水電公司爲各公團所力爭而得今未見改良遽而加價應請討論對付辦法沈思儉司徒揖均發表意見結果議决與閘北各人公團一致進行並推佘錫品蔡洽君二人爲出席公團聯席會議代表（二）提議設立保衛團分防所案俞申棠報告第三團已在國慶路烏鎭路等覔相當地點公决在華盛路漢中路相近設立一分防所前議之處作爲罷論（三）年假休會案公决下星期再開一次後即行休會（四）胡子乾君提出辭退會計案公决請郁君代理（五）袁鴻鈞宣讀同昌公司頂租房屋糾葛案公决推章榮成司徒楫二人前往調停議畢散會 
 
 

Page 18

 
 
1;第一萬八千六百二十九號;中華民國十四年 西曆一千九百二十五年一月六號
星期二 * *[戲劇協社開會記]  
　　戲劇協社此次表演三獨幕劇頗得社會贊許昨日（四日下午二時又假職工敎育館舉行本年度第一次會議列席社會員三十餘人先由基金委員會報告本屆公演收支情形共計收入洋三百三十一元支出五百十四元三角七分俟整理清楚後再交總務委員會清查對於本年度進行計畫演劇方回春間表演劇本决定﹁娜拉﹂由歐陽予倩改譯限三月一日前譯出社章由錢劍秋楊聲初歐陽予倩三君起草交下次大會通過並議决本年度無論如何每次公演結果宜盈餘若干提存基金委員會指定用途不移作别用而於每次公演時收入滿一百元即提十分之一捐助職業學校職業巿作平民學校經費及充電費云組織方面亦略有變更社員爲主體組織三委員會一基金二劇本三社員關於基金之管理劇本之支配社員之介紹均屬之另設一總務委員會總理社務劇臺主任事務主任直接受總務委員之支配佈景管理道具管理則受劇臺主任之管理排演一職於每次公演時由社員公推臨時並設會塲管理劇劵管理若干人隸屬於事務主任云當即改選職員結果道具管理爲孟君謀佈景管理爲唐越石劇臺主任爲沈誥事務主任楊聲初總務委員三人王毓清汪仲賢歐陽予倩基金委員三人錢劍秋谷劍塵趙秉章劇本委員五人歐陽韻秋錢劍秋潘仰堯杭石君季志仁社員委員七人原俠綺賀儀昭季湘姚鳴心陳憲謨孫少安應雲衛諸君云 
[滬北婦女節制會常會紀]  
　　前日滬北婦女節制會假座崑山路景林廬五號舉行十二月常會到有會員數十人首由主席報告開會宗旨次劉湛恩夫人報告會務近况（一）協會將在今年十月間招集全國大會之籌備（二）本會參加國民會議促進會之經過三司庫李沛生夫人幼子病亡之慰問（四）本會已聯合當地各團體發起上海國民拒毒會之原因次討論各條議案並公决如下（一）書記當分函詳告各會友今年會務之計劃（二）提倡新年拒賭公舉歐彬林槎先馬祖星李沛生劉湛恩夫人等爲籌備委員分途接洽在舊曆年關時當有大規模之運動至五時許茶點散會 
[通如崇海同鄉會開常年會]  
　　選舉新職員揭曉 
　　通如崇海旅滬同鄉會昨在蘆家灣會館開常年大會選舉正副會長及董事等到會會員除老會員外新入會繳納會費者亦甚踴躍於下午三時振鈴開會推定繆鏞樓君爲臨時主席報告開會宗旨次由經濟主任及總務主任報告賬略及辦事經過情形次選舉結果正會長王清穆君當選次多數爲張退菴君副會長四人每縣一太南通彭桂年如臯殷楚蘭崇明黄秀齋海門茅彚如君等四人當選董事南通朱錦城·張普全·彭壽昌·彭桂年·朱福元·陸蘭甫·張錫齋·湯冬亭·江扶靑·許蓉芳·張子和如臯楊少庭·羅杏人·沈卓吾·趙錫五·繆鏞樓·楊澤齋·高味蘭·冒鵬程·吳鳳輝·高伯然·王開疆崇明黄潤身·杜少如·陸企同·黄任生·張硯耕·黄稚卿·顧南羣·蔡翔如·蘇滙倫·施丹甫·李笠侯海門董滌靑·朱斯美·茅怡亭·劉亮卿·劉屏孫·郁芑生·茅友仁·孫仲唐·倪哲丞·蔡趾祥·陳　干·君等四十四人 
[籌備鎭江五邑旅滬同志會]  
　　鎭江五邑旅滬何景天丁若農謝新盤吳慶恩等前發起組織鎭江五邑旅滬同志會輔舊有同鄉會之不逮兹聞該五邑旅滬人士極表同情已由丁子盈等及五邑旅滬銀行界諸碩望領袖從事組織現入會者已紛紛日内先開創立大會籌備處賃定霞飛路寳處里五十六號通訊地點洋行街廣源糖行内云 
[求忠同學會選舉揭曉]  
　　昨日下午一時洞庭西山求忠同學會在本埠西門大興街金庭會館開二届初選會到者七十餘人由沈仲爲主席舉徐佐舜徐瑛爲開票羅允良鄭伯曾徐幼誥爲記錄並請鄉長夏春樵朱渭人爲監察結果朱元植周介福·沈伯講·沈仲爲·羅明善·鄭逸民·鄭伯曾·葛鈺生·徐佐舜·鄭子模·汪名揚·徐伯行·汪旅雲·徐瑛·戚仲雲·王崇喜·鄭缶　·鄭禮元·李澹然·鄭浩如·金和笙·費昌瑞·蔣讓慶·陸禮本·鄭桐初·周祥元·朱鳳石·沈子舫·蔡守謙·蔣問梅·等三十人爲初選當選人並定十一日（即陰歷十七日）假二馬路陶朱里西山旅滬同鄉會開複選會云 
[英語學會職員會議紀]  
　　上海英法夜社畢業諸生所組織之英語學會於前日（四日在該社授課室内開職員會議首先由張保和會正宣佈開會宗旨次鮑子值會副報告會務經過狀况畢社長鮑俊德君演說言語懇切動聽聚餐之後又表演活動影戲以助餘興至十一時始散云 
[工商會請當道注意路燈]  
　　上海工商友誼會昨接城内各會員來函謂當此時局未寗匪徒潛伏潰兵流氓成羣結隊防備雖有軍警而地方巿政設備亦應改良查城内新老北門一帶晚間路燈極少且不到十二時即行熄火因此路人出入甚感不便如不提燈行走途遇匪類將何以對付而婦女輩更不堪設想貴會以惠工保商爲宗旨對於此事尚希致函巿董事會及其他當局從事整頓力求改艮實爲公便等語該會當即據來函轉華界嘗局請爲查照辦理云 
[誠意里房客集議加租問題]  
　　新閘愛文義路誠意里房屋係續烈堂劉翰怡之産從前二樓二底每幢月租二十八元今正加租四元按月每幢三十二元前日各房客同接房主通告定於舊曆明年正月初一日起每幢租金須加至五十元如各房客不願加租而欲遷居者須在二十天前知照經租賬房退租云各房客聞知大起恐慌昨午後二時衆房客齊集本里開臨時會討論對付之策僉以本里房屋陳舊不堪今正業已加過租金兹又每幢驟加每月十八元之多况遷居期限迫促我房客何能忍受公决先行公函房主懇請暫緩加租俟其函復如何再行其籌對付方法云議畢始散 
[日義勇團會操]  
　　在日人俱藥部 
　　日本義勇團前日午前十時在日人俱樂部後園集合首由隊長大谷致訓辭後即開往日本小學校操場舉行新年第一次會操操畢復返日本人俱樂部同宴至十二時始散隊云 
[乙丑正月十七日月食之時刻]  
　　本埠天學鞏究會報告云民國十四年二月九號即夏曆乙廿年正月十七日甲子爲月食之期兹用上海標　時推算月食時刻如左實望時上午五點四十九分五秒月與地影同在黄經一百三十九度三十九分一秒月在黄緯北三十二分四十一秒月人開虚上午二點四十八分三十六秒初虧左偏上十四度上午四點八分四十三秒食甚左偏下四十一度上午五點四十二分零帶食下偏右九度上午六點四十七分三十七秒復國下偏右十度上午七點十五分十七秒月出　虚上午八點三十五分二十五秒月食七分二十一秒月入地平帶食三分三十六秒食甚時月距星宿之第一星二十三度四十九分三十秒下午十時月掩軒轅大星中國北方可見上海等處只見月與星切而不見掩蔽此次月食中國沿海濱俱見帶食入地平惟内地各處三限俱兒 
[集會表]  
　　陽曆本月時間地點召集者事由 
　　六日美衛專門學校美衛專門學校展覽會 
　　八日下午上海國民會議促成會國民會議促咸會　時委員會 
　　十一時下午三時假職工敎育館家庭日　日開常會 
　　十八日下午二時華商証勞交易所華商議交劵易所開六届股東會 
　　十八日下午二時　多亞路五十號華商紗布交易所開七届股東會 
　　十八日下午二時九江路五　金業交易所開六届股東會 
　　十九日上午十時起法劵公　局法界公　局遵舉局　 
　　二十日起二十二日蘇州路三號新犬安堂華東基督敎　宫會開年會 
[天氣報告]  
　　徐家匯天文台昨日下午四時三十分氣象預報云天氣寒冷或仍陰霾沿海自山東以南有强烈或稍强之時令風北方則風勢和緩面不定安南沿海天氣惡劣又昨日下午三時前二十四小時内本埠氣温最高四二·八最低三一二去年同日最高六○·八最低二一·六 
[]  
 
