# 1884 - 318 - 4904171

 

Page 1

 
 
[代售電報新編] [  申報舘主啓]  
　　中國創設電報　北而南約萬有餘里傳遞消息頗覺靈便惟官商之打電信者須先購得電報新編一書方可按字計碼繕就由局傳遞此書向止電報局出售每本實洋二角茲自十月初一日起電局以本舘在各處暢銷申報卽託本舘代爲發賣每本仍照原儥洋二角不增不减諸貴客欲購此書在上海可向申昌書畵室價買各外埠請問賣申報人購取此布 
[第二十號畫報出售] [  申報館主人啓]  
國家多故之秋正臣子效忠之日近以各海防需餉浩繁籌撥匪易恭邸仰體宸厪倡輸餉銀百萬兩而各大臣之樂於隨助者亦爭先恐後頃刻之間頓集千萬古人毁家紓難傳爲美談故圖之以揚盛美又彭雪帥防粤以來思有以制法人之死命遂造兵船數十號形如橄欖式招致善於泅水者操練精熟爲制勝之地兩圖俱編入此次二十號畫報准於二十六日出售後仍附淞隱漫錄一則閱者鑒之此佈 
[本舘接奉電音]  
　　昨接本舘在京訪事人來電有九月二十八日上諭二道敬謹譯登○九月二十八日奉上諭前據翰林院侍讀王邦璽奏保直候補道黄瑞蘭熟習營務堪以任用當諭令李鴻章將該員前在直隸是否得力有無劣跡據寔具奏兹據李鴻章奏稱黄瑞蘭曾經委辦營務處等項差使並未專辦水師營務於兵舶規制用法懵無所知貎似質直舉動任性辦事糊塗語言狂妄有心疾前已撤去差使雖無寔在劣跡其人寔不堪任用等語黄瑞蘭着卽勒令回籍交地方官嚴加管束王邦璽濫保非人着交部議處欽此同日奉上諭已革江西廣信府知府董兆奎前經潘霨保洊卓異寔屬保非其人江西巡撫潘霨着交部議處欽此 
[京電恭譯]  
　　本月初十日恭逢皇太后五旬萬壽慶協敷天懽臚薄海昨得駐京友人專發電音知初一日業已欽奉上諭内自王公貝勒及御前大臣各尙書侍郎外于各省將軍督撫等均加恩賞並頒匾額及議叙開復各種恩典又劉侍郎錦棠賞加尙書銜張提督矅賞加巡撫銜謹照來電先譯大略如此俟接到邸抄後再將上諭全文敬謹備錄 
[法不肯和]  
　　昨日本埠西商接到外洋電報云法人之意現尙不肯與中國議和擬十本月初七日再開議院以定從違竊謂中法搆兵中國固受其害而法國亦未見其利彼謀人家國者盍稍變計乎 
[軍信照譯]  
　　香港西字報云法兵船縛爾德從基隆到香港據船上人言劉省三爵帥約束軍士定於上月十五日向基隆進兵規復法人所佔之地而軍士中有謀叛者陰輸欵於法人迨十五日黎明時劉爵帥分撥將士向前進發不見法人蹤影則大喜孰知法人早已在兩旁埋伏見華軍已入險地羣起　之華軍猝不及防紛紛潰竄死者有五百名中有一武弁在焉旂幟亦爲法人所奪法軍則一無損傷云云按以上情形出自法船所述豈可盡信姑照有聞必錄之例譯之 
[放砲傷人]  
　　上月念六日閱兵大臣禮王等在仰山　閱看八旗火器各營聞閱兵大臣到齊時由將臺前中線點放信砲不意第二尊信砲因火藥稍多以致砲身炸裂鐵塊紛飛將守砲者九人全行　傷立時殞命者五人受傷甚重者四人並有某旗擊鼓兵二名一爲碎砲轟斃一爲碎砲由衣服上擦過雖撕去衣服而衣已傷及膚肉亦難保其不斃又有賣紅菓之販子一名將貨售盡正在某旗帳房後坐地穿錢欲作歸計突由帳房穿過碎鐵一塊將販子右腿擊去登時殞命其傷斃各兵已由承辦旗員具禀呈請閱兵大臣聽候恩施其屍應由各旗迅速傳知該兵家屬前往認領傷重各兵仍由該旂自行酌辦查此次大操傷斃兵民十有一人無故而罹意外之刧聞者莫不悼惜焉 
[北地早寒]  
　　都中於上月念五日午後三點鐘起西北風大作有飛沙走石之勢至念六日晚風力猶勁寒氣逼人河中有水約厚四五分儘日未見開凍寒暑表低至三十二分幸天氣晴霽彼都人士無不狐裘皇皇是爲入冬以來第六次寒信說者謂今年寒信較往年爲早消寒會中人當又添幾許清興矣 
[山左消息]  
　　西報登有山東信息言山東内地居民咸未深悉中法戰事近有沿海兵丁之脫逃入内地者到處乞錢硬借　及口岸開仗情形大都謠言居多有求借不遂者則倚勢强搶閭閻頗受其累現在官憲已出示曉諭令居民守望相助以防滋擾其各處城墻有傾圮者近俱趕緊修理以資守禦且各處皆雇人守更而田中所產無暇刈穫須俟城工完竣始可從事田間今歳田中所產頗爲豐收云又言有人說及青州某處有銀礦可開但須以銀二千解入北京卽可開採于是糾集股分仿公司之法每股出銀十兩愚有信之有典質以求附股者迨集銀二千泒數人解赴北京而迄今尙未言旋也 
[醫院來函]  
　　本報前登馬尾戰後有華兵之受傷者皆送至福州西醫院療治並有寓居上海之西婦等樂善性成代募華人舊衣等件以資助理等情兹悉該醫院函致上海以鳴謝悃述及馬江戰後送至本院醫治之華兵計有六十五名均係法國機器炮所傷頗爲棘手近已有五人斃命現在院中諸人未識能全愈否盖以受傷後遲延數日始來就醫故益加棘手也本院地小資乏忽來多人殊覺爲難承諸君惠贈各件深感襄助之德本院經費僅賴華商佽助自愧不能有爲諸君有此善念倘能源源接濟助功德莫大焉此信在馬江出事之後距今已兩閱月按福州中西商務不及上海之大該醫院僅恃該處華商之力不免拮据惟望上海仁人君子慨助樂施則福報當無涯涘也 
[香港火警]  
　　上月二十六日早一點鐘時香港西營盤西湖街某蒲包店不戒於火延燒對門焚燬過半始經各水龍救熄而第十三十五兩號舖店則已化爲灰燼并燒斃十二齡之女孩一口慘哉 
[銀號失愼]  
　　穗垣來信云上月念一日午後廣府前華豐銀號不戒於火頃刻燎原勢不可遏是時府尊蕭太守適在内堂辦公一聞鑼警深恐火之延及也急令差役將案卷移於花園曠地在後該銀號經水龍竭力救護不至化爲焦土亦不幸中之幸也 
[積勞成疾]  
　　法人搆兵粤防吃緊人所恃以無恐者彭欽憲耳然兵餉兩絀籌畫維艱欽憲過涉憂勞因而成疾連日　血不止當此國家多故倚任方殷所望天相吉人早占勿藥也又粤省將材以鄭心泉軍門爲最統兵禦變卓 
 
 

Page 2

 
 
有經權省城安堵如常實賴軍之力軍門現亦因勞成疾不能親理軍政於是督撫兩院公務益繁眞有日昃不遑之勢云 
[查封烟店]  
　　粤省烟膏厘項現在設局清查并每兩加抽三分各字號須到局領牌褂號以便稽察商民以爲過於滋擾抗諭不遵前日上憲傳商人面諭如不遵照辦理一律封禁烟膏生理由官設局發賣商人一聞此言咸願退業次日緊閉門戶不復貿易官憲隨卽查封刻下呼吸烟霞者無從購買甚覺不便云 
[水淺礙舟]  
　　冬令水乾大沽口愈形淺涸來往輪船非將貨物駁輕守候大潮不能進口此次新南陞竟在大沽候潮四日此外各船則候三兩日不等上月二十三四日聞大沽口外輪船積至八艘二十五日新南陞到津據云高陞出口又擱淺矣行舟之難如是 
[日本民變]  
　　日本報云上月三十一日午後秩父郡下村落貧民聚衆滋事一時闖入戶長民居刧奪財貨搜羅地契借據帳簿等悉數焚毁勢甚猖獗致斃人命二十餘名官吏亦死傷七八名翌日匪徒等於岡野村放火後又向大宫町砲擊警祭署巡司各署一見公門中人不分皂白卽行縛挪私刑酷虐是以官吏等咸逃入名粟村以避其鋒復有榛澤郡亂民一千餘名同時舉事分爲兩隊一向名粟村一取道小川地方似有進窺川越町之意該暴徒等雖藉名求减地租并罷徵兵新令及請廢學校等事實則冀圖賴債也郡馬縣下甘樂郡無賴之輩亦乘時集衆擬合埼玉亂民聨爲一氣謀先刼獄救出自由黨人并有所謂决死黨者二百名該地警察署聞信卽往彈壓大有應接不暇之勢自初三日東京連接兩縣警報卽派馬上巡兵兩隊一駐熊谷驛以塞松山來路一馳川越直樸大宮町并派内務司員檜垣氏及數員弁前往查辦續聞原來埼玉縣下人民已於十月二十一二兩日會合一十七村民就辨木村聚議於某寺院内夜間四處黏貼揭帖謂此次起事專爲欠欵如有債不能償者仰卽來會等語事聞於熊谷竹田兩處警察署卽行派吏探訪適獲在會之迷路者訊究當卽捕獲匪犯五十餘名并聞葛和下川兩村有甲乙二名爲巨魁但此二人素有名望家亦小康斷不至爲此不法之事然本人業已逃避轉不免疑賣叢生乃正在嚴拿復於月杪又釀成巨案爲首者聞係長野縣人菊地信房及拿獲之柏木太郎係神奈川縣人氏其羣馬縣下暴徒約三百名現集廣瀨川地方劫奪財物軍哭鐵砲肆無忌憚現在兩縣交界之城峯山屯集匪徒不下萬人同心合力死拒官軍擬刦巖鼻監獄署并火藥局所以羣馬縣防患格外嚴密按亂民雖不法然大半因維新以來所售田地其租皆歸失主完納後因不能納租酌歸逐年帶徵奈連年水旱不均秋間遭風尤重耕作無可收成當初貧民迭經將苦情哀求地方官核减地租且寛其逋負無如屢遭駁斥不能俯准詳辦是以貧民迫於窮極挺而走險其情亦可憫也按此事大略昨登報今見日本報所述較詳故再照錄 
[東報譯略]  
　　日本民間請設國會一事政府不得已曾允於二十三年開設今由政府選得日比谷教場相近處地基一塊買歸官用不日動工興築矣○竹添君進一業於二十日坐東京廣島丸往長崎換搭敦賀丸前往朝鮮隨帶村田鎗七枝　彈丸千五百粒送與朝鮮政府○近有華人某在横濵收買麫粉一萬餘元又有華商某號向京橋區廣養社購得洋製罐鮑魚二萬斤值銀五千元皆稱不日裝回本國以供兵食等語查中國兵食素不需此究不知其運往何處以供兵食不免令人生疑也○前登法國人之在横濵者與呂宋人爭鬪致倒人命一案近已訊出端緒所拿呂宋人二十三名于十七日將被累之十三名釋放附美國某輪船　送回國尙有十名由西洋領事借暫移禁於二十八日就巡捕房判結○近時茨城縣下匪徒聚衆幾釀釁端幸地方官及早查辦得以無事聞該黨散處四方其濳逃入京者實繁有徒日廷深以爲憂緣匪徒皆帶爆　隨地放火害人故東京巡邏格外嚴緊四出搜捕目下大臣叅議出入俱隨帶巡查護衛而越中國魚津地方人民又因租稅事件羣集某寺院聚議將往富山縣以圍收稅過境之委員公館云○日本水手二十一名受英美兩國獵船之雇開往俄國北海獵虎被俄國人拿住將該水手等十分苛待幾難生回幸乘間逃走至俄境海參崴埠求已國領事保護送由敦賀丸輪船載回長崎轉坐廣島丸公司船到横濵交巡捕房問明飭親族具領○東京近日因朽木茨城兩縣匪徒匿迹其間地方官格外梭巡凡貨物行李往來皆欲派官查檢近在小網街河岸有貨箱數隻上標寄朽木縣某處查收巡查見形迹可疑上前查騐内藏爆砲一千五百具及氣管四百八十餘條當傳貨主訊究稱係菊花某氏之物因購往該地以供開鑿道地之用巡查卽將人貨一併押解巡捕房嚴究云 
[金臺談屑]  
　　日本岡千仞君鹿門游歷至京與各鉅公往來贈答及赴萬里長城作汗漫游屢登本報兹岡君業已回京行將附輪南下往粤東謁張香濤制軍蓋制軍經濟文章冠絶一世岡君心契而神馳也久矣嘗在京中語人曰中國有名望人最爲欽慕者莫如北張南俞張卽香濤制軍俞乃蔭甫太史也○直永平府屬遷安縣迤汬劉家村有張姓弟兄五人游獵爲業張居近山秋後山多柴薪富戶劉姓往往伐取遂與張成仇八月初旬張兄弟夜至劉家持鳥槍擊斃其一家七命傭人四口集屍一處積乾柴於屋外焚之而遁次日地保報縣相騐緝捕未獲縣令因劉無親族追逼遂懈詎被鄉里紳董聨名赴省上控縣令聞之懼獲咎復至劉家細騐由坑洞内搜出折斷鳥槍一桿上有官印令乃恍然　蓋山海關距該縣甚近時有馬賊出殁前邑尊曾飭各庄戶各備官鎗上有火印以期守望相助此鎗殆卽是物也因生一計派役往各庄挨戶騐鎗至張獨無詢之張云因拮据典質索其票又云失落役察其情虛鎖押到署刑訊之五人皆服罪遂將人犯解省○戶部銀庫設有庫兵十數名皆八旗兵丁選充斯役其差甚優值開庫日期往往有棍　截搶該庫兵至家百方詐索不允則必使其悞差斥革而後已故各庫必有隨身保護者出則同行入則同食名之曰保庫兵要亦棍徒中之魁首耳上月十三日庫官某甲上庫應差其餘庫兵某乙等在西交民巷義泰軒茶社相待怱有持刀矛者某丙數人自西而東經茶社前乙等以爲必搶庫兵之棍徒也揮衆出揪某丙等飽以老拳且扭　下處詢其何人指使擅搶庫兵始知某丙李姓與兵部窪擺酒灘之丁姓挾嫌此日邀其黨羽將與丁一决勝負非搶庫兵而來者甲乙等聞言知悞乃挽人向李等說合設筵賠禮而後已○神機營製造鐵水雷一千餘具每具重百餘斤現已交納五百餘具餘尙未齊○温侍講奉旨交部嚴議聞議以降五級調用○駐京英欽使巴君聞英廷有調回另候簡用之意此係京中傳言未知確否○前内務府堂郎中文錫相助餉銀十五萬兩聞已掃數交齊惟京師所設之各典當刻已止當候贖○京師文武各員秋季俸米戶部尙未核准開放故主價日見增漲每斤合銀須三分有奇所幸秋禾有穫雜糧價平麥麫每斤銀不過二分小米每斤不過一分五厘貧民餬口賴有是耳 
[淞水紀聞]  
　　福安輪船於昨晨開去慶營砲台於昨早十點鐘照常演放大砲以期嫺熟○沿塘搭盖草篷係爲守砲者而設昨已一律完竣從此風雨之交不致有露宿之虞矣 
[細故涉訟]  
　　暑字號十八圖有何木隆者具控寳山縣據禀乃子矜全耕種度日於上月二十四日往田間斫草途遇徐阿寳阿六二人無端阻住將矜全毆傷幸來何全雲上前勸阻矜全傷發難動爲此投案求提二徐到案究其因何兇毆等語王明府准　後卽飭差拘徐詎該差昨日往提而徐已聞風遠颺一時無從提案刻已四出緝該云 
[普天同慶]  
　　本月初十日恭逢皇太后五旬萬壽本埠文武各衙門均已張燈結彩燈上皆貼有萬壽無疆普天同慶字樣諸官員自 
 
 

Page 3

 
 
朔日起俱循例穿朝服云 
[車中坐化]  
　　蘇州人高子雲向做蔴袋生理個中人推之爲巨擘現因失業在虹口正豐街賃某洋商平屋一間仰屋興嗟點金乏術遂致積欠數月租金前日被管租人下逐客令而高適患病欲坐東洋車至醫館不料行至五馬路而高已安然坐化車夫見之大驚卽報巡捕房當傳三圖地保馮錫昌查訪家屬俄而有高之姘婦聞信趕來哭訴一切該地保聞而憐之卽同該婦至外虹口蔴袋行中懇請給洋五元爲之棺殮聞者無不憐之 
[顯違禁令]  
　　歴來迎城隍會時有無知婦女扮作罪囚散髮赭衣白裙手銬扮出許多醜態實於風俗有礙早經邑尊示禁在案詎前日出會時仍有此等婦女入廟燒香有好事者將一婦圍住困在垓心觀者愈聚愈衆在後兩下互扭入巡防局不知如何發落也 
[驚破鴛鴦]  
　　有某甲者曾充巡捕之役其妻性好遊蕩趁甲上差時卽至烟館茶寮謔浪笑傲旋與某乙作野合鴛鴦乙亦當巡捕者也兩情繾綣不啻以膝投膠顧以臥榻之側不能任意鼾睡遂於前晚到法馬路某客棧以安樂窩爲雲雨窟此種客棧本與臺基無異司空見慣不以爲異豈料好事多磨晨光射幃春夢未醒而捉姦人至矣蓋甲經人報信候至天明破扉而入將奸夫奸婦雙雙獲住嗣被與甲同來者擁往英租界不知其所終 
[密提名妓]  
　　上海縣發審委員蔣明府於前日將晚時同省憲委員帶同皂快兩班差目至英會審公廨會晤黄太守立卽簽票親至英領事署請領事官簽字回始派差協同縣差知照捕房派捕并給牌票上寫立提現住四馬路西薈芳里内第一石庫門内清江妓女李迎珠到案候訊該差捕等前往拘拿李迎珠送至捕房捕頭盤詰該妓所犯何事被何人告發該妓稱自立門戶負債五六千金並未犯案被何人控告實不知情捕頭又曰或者爾負欠纍纍爲債家所控該妓稱負欠雖鉅各債主甚爲體貼斷無控告之理又稱忽奉差提正如晴空霹靂子細尋思毫無影響云捕頭令會審署差將該妓解案太守隨飭暫發官媒收管其時已夜八點半鐘昨晨由太守備文飭差送該妓到縣然所控何事外人均不得而知或謂該妓係某大員逃妾隨帶金珠等貴重物來滬改易姓名復理舊業以事敗露所以密提俟邑尊訊有口供再行列報 
[兵船記數]  
　　近日浦江泊有各國兵船爰紀其數計金利源碼頭泊兩枝半桅美國兵船一艘又近東岸泊日本兩枝半桅兵船兩艘太古碼頭泊三枝桅德國兵船一艘北關碼頭泊三枝桅英國兵船一艘怡和碼頭泊兩枝半桅美國兵船一艘虹口琼記碼頭泊英國兩枝半桅兵船一艘云 
[覆舟傷人]  
　　前月二十九日晨南市元昌米行駁船裝米一百餘石駛往北市至十六舖南首忽然傾覆舟子三人二人經隣船救起一人已與波臣爲伍米則半皆漂失矣 
[抉去眸子]  
　　本邑新閘鄉人徐大生渾名冲天砲膂力甚强鄰里宗　畏之如虎莫不遭其魚肉經伊胞叔恐釀事端邀同族衆赴縣具控經邑尊訊明監禁迄今六載本年三月間不知何以開釋歸家後叔恐其報復畏之較隣人更甚而冲天砲之威名愈震更無惡不作矣前日伊叔復邀親族集議倩大力者數人將其縳入宗祠數其罪惡加以鞭笞復抉其兩目該族人等情願供以飲食盡其天年云 
[英界公堂瑣案]  
　　西包探麥根查得靖遠街地方仍有賭博於前夜督同華包探及中西捕前往拘拿獲住賭徒二十七名及賭具銀洋錢文昨晨一併解案麥根申訴前因并稱廖阿七係頭家在其身邊搜出洋七元又賭客大小洋八个及錢賭具等呈案廖阿七等俯首求恩黄太守商之翟副領事判廖阿七管押一月餘二十六名各押七天發捕房收管賭具存毁銀錢交捕房撥充醫院經費○長茂洋貨店違章堆積火油經捕頭查出黄太守飭傳等因已列前報昨日差捕往傳適店主現不在滬卽將其夥友李梅泉解案好捕頭禀租界定例凡買賣火油者進貨不得過十箱今長茂店所存火油查點共有六十餘箱之多請爲重罰以儆李供奉飭差傳舖主因不在滬由我投質然所存火油係客人買定欲載往他處因該客躭延日期只得暫行堆放並非違例求恩寛宥翟副領事以該店逾限過多所以限以定例者爲愼防火患起見非他事違章可比請判罰洋二百元以儆將來黄太守謂該店理應受罰但六十餘箱火油價值不满二百元向須寛减翟君堅稱設不重罰不足以儆戒此數并不爲過太守再四辨論兩情未洽飭將李梅泉暫押再行商辦○一百六十二號華捕禀稱前日有浦小弟掮負棕榻在路行走適有馬車前來馬夫喝讓浦如不聞棕榻碰於馬頭致馬負痛跳躍撞倒路入小腹左腰受傷立將其人送至醫院據醫生云傷勢沉重非旦夕可瘥捕頭以咎應歸浦馬夫業已開釋當將馬夫及浦拘獲今特解浦到案浦供我掮棕榻行走因被馬車碰撞致傷路人黄太守飭浦交保俟受傷人投案再行核辦○包探吳朗山禀粤人汪賢及粤妓阿友姑并西人投捕房報失自鳴鐘表衣物等件經緝獲竊犯陳阿大搜出表練據言表已典押在法租界押舖今先解陳到案容再細查餘贓陳供認不諱黄太守飭該包探將陳帶回捕房俟贓查明吊到再行解候訊辦○二百二十號華捕禀稱王四福錢阿松二人在路扭毆爲特拘案王錢同供均係水菓生理稍有口角爭執已經說明了事乞求免辦黄太守判王錢同押二天示儆 
[山東入賑紳士陳冠生殿撰復上海籌賑公所書]  
　　○子英仁兄同年大人閣下前奉年伯賜函并弟一批賑銀四千兩藥丸三箱當卽裁復由驛遞呈計可達到八月十八日又奉手函敬悉樂善不倦爲慰又募來第二批銀四千兩藥丸二箱昨由工賑局知會已均收到統計前後共銀八千兩藥丸五箱年伯之功德大矣諸君子之善量亦偉矣遠道聞之曷勝欽佩正氣丸辟瘟丹求給者無日無之災民遇有重症一二服卽能起死回生四散分派能救急症其功非淺上品丹丸通省難覔能續募寄下更感弟與潘振翁皆存欵無多力不逮志振翁除去歲存有萬金又經揚州寄到數千金僅於歴城之東北臥牛山搭蓋草屋收養貧戶然雖所及無多現居屋中者已有四五千且試以紡缐織布之法以工代　頗著成效水細流長行至年底較濟以錢文本同利大俟辦理就緒尙擬刊刻章程呈覽董其事者爲舍親楊卓齋大令此人才大心細與振翁極爲相得弟則先由濟南府城官紳中捐集四千兩散放餅食以作急賑急賑之後倣照振翁成章於城之西北藥山蓋土屋二百間鵲山黄岡莊蓋草屋千餘間現尚未竣工工竣之後紡織亦擬次第舉行此歴城大槪情表也今歲東省被水各處歴城之外極重者尙多弟與振翁並非偏重省垣實以存欵太寡非先由近處起手以次推廣不可適史仲甫司馬奉周筱棠夫子札文到東并攜貲前後萬五千金振翁與商定分赴齊東散放振翁除臥牛山所用尙有萬餘金合仲翁之欵雖不足三萬然爲欵亦不少奈齊東受災爲各縣最重之地灾口約有十四五萬此次仲翁振翁合力舉辦能否敷用尙不可必尊處寄到前後八千兩弟擬另派妥友赴高苑散放盖齊東外以高苑爲最現已請得嵇幹臣少尉月初前往此人與弟辦事多年尙可相信俟其到高苑後如何放法再當續聞弟諸事與振翁共商一切辦法必擇妥善此次高苑之行弟本宜親往奈藥山等處尙須常往查勘故不得不另選妥友所難者餉源易　本處募化極難惟有仰賴吾兄及南中諸君子協力相扶始終不懈則更感激無旣東省水勢較六 
 
 

Page 4

 
 
月間少落各口岸亦有堵者然汛至無常朝不保夕且灾民無衣無食困處泥潦者尙多故仍亟亟也近聞閣下爲此事往來筆墨頗忙在遠可知然倘能撥　來東一行尤爲欣盼振翁同有此意因連日感冒不及握管囑爲問候少遲三五日振翁亦將行赴齊東臥牛山事便交楊卓翁兼辦矣專此布復敬請元安年伯大人前叱名請安年愚弟制陳冕頓首九月朔日 
[敬步松堂司馬自題小樓吟飲圖原韻]  
　　煩惱紛紛懶自尋登臺隨意滌塵襟余定靜室　舊有望塵滌襟臺日中退食紅蓮飯應酬多時過午方食海内精搜白雪吟名公鉅卿互相唱和石結三生償宿願雲留千里有遐心今來補唱江南曲欲引高樓戞玉音固始疏髯祝赫錄稿於定靜室 
[浪淘沙奉題松堂司馬小樓吟飲圖卽希政拍]  
　　遠眺可娛情曲檻心憑吟樓未到愧吾生酒量詩才均窄小欲就高明樓下午陰清雅韵頻更知音千里訂文盟最喜郵筒能寄遠忝附豪名[  疏髯祝赫蔗樵氏倚聲]  
[浙省撫轅抄]  
　　九月二十四日金華府陳禀知奉藩司飭知赴任禀安叩謝候補同知陳恩普青陽匯厘局差人來省禀謝調辦新塍厘局差○二十五日杭府經歴袁晋培鄞縣鄞江巡檢徐嘉楨嘉善縣丞秦嘉樂俱禀謝藩司飭知赴任張聯翼禀知奉委甯鎭海防營務處差遣叩辭二十六日候補府時慶萊交缷湖郡局務回省禀到銷差全旺巡檢方禀辭赴任 
[蘇省撫轅抄]  
　　二十八日候補同知劉元楷江陰查勘荒熟田畝回並禀知奉委洋務局差王寀禀知派蘇差委○二十九日候補同知鄭述祖禀知分寗差委委署陽湖縣温世京禀辭赴任有於十月初二日接篆○三十日准補上海縣吳淞司巡檢張道一禀辭赴任○十月初一日劉元楷禀知本日到洋務局差陳汝梅禀知本日到胥門盤查差杭福清缷署太倉州七浦司巡檢事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月二十四日京報金錄]  
　　宮門抄○諭旨八道錄前○發抄旨四道○大臣何奏爲報銷不能依限緣由片○學政朱奏恭報奉天考試已周摺○陜督譚奏爲　荐人員併案送部引見摺○又奏爲委署道篆片○大臣謙奏司員期满請留辦一年摺○大臣李奏循例出口會盟片○又奏爲奏聞摺子○九月二十四日吏部翰林院正红旗值日吏部引見二十六名兵部三名○額中堂謝授大學士恩○奎明假满請安○兵部奏派查齋之大臣派出致麟海英明魁明秀長春富勒渾泰耆齡惪銘○召見軍機○發抄邊寳泉奏儘先令危炳光期满甄别奉旨吏部知道欽此○又審明鎭安縣民婦胡陳氏挾嫌殺斃鄒郭氏等一家三命案定擬奉旨刑部速議具奏欽此○鹿傳霖奏校閱西北兩路營伍情形奉旨兵部知道欽此卞寳第等　鍾祥縣船厘請撥充堤工歲修經費奉旨該部知道欽此○○何如璋片再前奉戶部頒到外省軍需善後報銷奏定新章十四條第六條内開光緒八年八月以後各省報銷仍按各省舊章威半年奏報一次或一年奏報一次上半年者限本年十二月到部下半年者限次年六月到部一年者限次年八月到部不准經年累月彚案造報等因船政製船經費截至光緒八年十二月底止業經分案奏報其光緒九年分報銷自應遵照部章按月　報依限　部惟自去年閩省辦理海防一切砲臺器械多由廠中代製接續不斷所有動用工料年終未能截清至本年四月間始將辦防應用各工料剔出製船欵目方清臣當卽分飭廠員將九年分製船用欵赶造細册以期應限奏報詎料閏五月間法船駛入閩港停柏廠前防務尤形吃緊廠中添庀戰具趕製桿　廠員晝夜兼營迄無暇晷因將報册暫行緩辦辰下限期已屇臣以交代　卽催造各廠所機器料件淸册而銷册仍復未能赶辦臣不勝焦灼合無仰懇　天恩俯准將船政光緒九年分銷案及一切應行奏咨各件暫　限期一俟防務稍鬆再行起限除咨部查照外所有報銷不能依限各緣由理合附片陳明伏乞聖鑒謹奏軍機大臣奉旨該衙門知道所有船政用項俟防務稍鬆卽行報銷以免積壓欽此○○奉天府府丞兼學政臣朱以增跪奏爲恭報考試錦州府　生童並隨棚考取選拔甄錄遺才奉元科試已周恭摺仰祈聖鑒事竊臣於五月問開考本棚業將考試情形具報在案八月初三日出省按試錦州初十日扃門分塲考試先期飭提調官查拿鎗手及招搖撞騙之徒童試正塲飭廪保逐名認清勿任　名頂替並嚴禁懐挾亂號換卷等弊一如歲試辦法各屬生意均能恪遵功令安靜完塲文風仍以錦縣爲最餘亦均有可觀科事畢後隨卽考試選拔各生擇其文行兼優者照額取定出榜曉示其有志觀光諸生亦　棚考錄分别去取發落之日朂以讀書植品毋負國家培養人才至意此次錦州考畢奉天舉行科試業已周徧再臣沿途經過地方秋稼登塲有年同慶民情亦甚安謐堪以仰慰宸　所有考試錦州府屬生童並隨棚考取選拔甄錄遺才奉天科試已周情形謹繕摺奏　拜摺後臣卽於初四日起程回省合併陳明伏乞皇太后皇上聖鑒謹奏軍機大臣奉旨知道了欽此頭品頂戴陜甘總督臣譚鍾麟跪奏爲保荐堪勝監司人員併案送部引見以備器使恭摺仰祈聖鑒事竊臣迭奉部咨恭錄諭旨令中外臣工保舉人才仰見聖明求賢望治循名責寔之至意竊維人才非有短長大約從歴練而出但使志趣先正隨時用心不染　滑粉飾習氣則閱歴深而器　自廣卽隨所用而各有表見就臣耳目所及才全德備者殊不多覯若舍短取長亦尙足以集事顧用之何如耳查西甯府知府定祥鑲紅旗满洲人由刑部司員於同治三年出守江西吉安府丅憂起復補陜西鳳翔府知府值光緒三年旱灾辦理賑務極爲核實故鳳郡流亡甚少是年太計保列卓異五年前督臣左宗棠奏請調補西甯府知府接署西甯道篆正已率屬勤求民瘼經理蒙番事務悉稱平允九年調署蘭州府知府委審各件細意推求並無寃濫去冬舉行大計復保卓異奉部咨催引見現已給咨北上臣查西寗府知府定祥心術純正守潔才優三任知府先後幾二十年所至皆有績可紀而循分盡職毫無躁競干營之習該員本自刑曹出身名例　悉居心仁厚折獄明允若畀以監司之任當能舉其職而盡其所長合無仰懇天恩飭部併案帶領引見應如何錄用之處伏候聖裁所有保荐人才作案引見緣由謹繕摺具陳伏乞皇太后皇上聖鑒訓示謹奏軍機大臣奉旨着照所請吏部知道欽此○○譚锺麟片再西寗道鄧承　於光緒十年七月二十二日在任病故業經臣照例恭疏題　開缺所遺係邊徼要缺亟應遴員前往署理查有坐　鎭迪道恩綸公事明白老練穩愼堪以委署再查西甯道　係請旨簡放之缺前經署督臣沈兆霖奏請將西寗道府二缺比照省會首府之例由外調補已奉部議准咨　在案兹鄧承偉病故開缺應由臣另行　員調　以固邊圉理合　片陳明伏乞聖鑒謹奏軍機大臣奉旨吏部知道欽此○○奴才宗室謙禧跪奏爲司員三年期满　例保　並援案仰懇天恩留辦一年以資熟手恭摺奏祈聖鑒事竊查熱河都統衙門理藩院司員一員刑部司員二員三年期满奏請更換間有因經手事件未完奏懇留辦一年一任者歴經奉旨允准有　嗣於光緒三年五月間經吏部奏奉諭旨各部院司員　派京外例有年限差使者除定章著有明文准其留辦外其餘無論揀派京外　項差使均俟期满更換不准留辦等因亦在案兹查辦事司員理藩院員外郎格　鏗額於光緒七年十月初九日到署任事連閏扣至十年九月初九日三年期满先期呈報前來查該司員格　鏗額熟悉蒙古情形通曉满蒙文義近來奴才衙門公務較煩本年多倫竄匪擾及圍場赤峯豐寍等廳縣一切勅捕事宜該司員均能悉心經理現雖賊氛已靖而兵未撤防搜拿尤關緊要其平日辦理文案並密訊命盜及蒙民交涉各重案均能詳愼明允無枉無縱現當清理積案之際其中情變白出頭緒糾纒實難遽易生手致滋延宕且奴才衙門留辦满漢司員如富明清瑞桂迓衡張球惠麟劉緒郭勒敏布等　經前任都統奏請留辦均蒙奉　允准旣有成案可循似與部議並無明文者有　合無仰懇恩施俯准將該司　格圖鏗額留辦一年以資熟手實於公務大有裨益再定例司員三年報满如果始終勸奮准都統保奏什用今該司員在奴才衙門辦事已屇三年毫無貽誤奴才到任未及三月例不出考第查該司員於交辦事宜勤奮罔懈任怨任勞實屬始終奮勉相應請旨准將保留理藩院補用郎中現任員外郎格圖鏗額仍歸於保留郎中本班遇缺卽補之處出自逾　鴻慈所有司員三年期满循例保奬並援案留辦一年緣由謹恭摺具陳伏乞皇太后皇上聖鑒訓示遵行謹奏尊機大臣奏旨吏部議奏欽此○○奴才李愼跪奏爲循例出口致祭海神並與外潘蒙古會盟緣由恭摺具陳仰祈聖鑒事竊查每歲秋季奴才應循例舉行致祭青海祀典並傳集各旗蒙古王公會盟歴經遵辦在案兹屇本年秋祀之期奴才當卽遵照向章分别預傳蒙古王公札　克台吉等先期齊集盟所並准督臣譚锺麟例委陪祀官署甘肅西寍鎭總兵鄧榮佳隨同前徒致祭奴才於八月初一日酌帶兵勇起程由丹噶爾出口至察漢托洛亥地方於初五日寅刻敬謹致祭海神其應祭鄂敦他拉　阿拉克諾爾等處奴才業經黍令赴玉樹會盟筆帖式雙奎就近致祭奴才齊集各蒙古王公札薩克台吉等會盟俱各按品入宴將承辦綢縀袍褂衣料翎頂小刀茶封等物照章賞紛其各旗千百戶番目亦均從優給賞該王公札薩克台吉等均各歔呼頂感望關叩謝天恩奴才當卽面囑各王公番目等嚴約所屬安靜住牧兼須不時稽查勿許滋生事端致干罪戾該蒙番等均感戴皇仁俯伏應命海隅可期久安奴才於會盟事畢卽於是日折回仍由原路旋署謹將循例致祭會盟事竣緣由　摺由驛具陳伏乞皇太后皇上聖鑒謹奏軍機大臣奉旨知道了欽此○○李愼片再奴才去歲致祭海神與蒙古　盟一摺於回署後循例具奏迄今未奉批諭又擬　承襲扎蕯克多羅郡王之吹　爾濟尙未經理　院覆准乃吹達爾濟竟覇佔伊姪已故郡王阿玉爾希之福晋曼達拉爲妾又侵用郡王府内財物經吹　兩濟之兄七納喇嘛控告奴才正委員往查間卽據左翼正盟長吹勒　增却克多布副盟長貝子恭布車布担等查明自行檢舉前來乃吹達爾濟卽時畏罪携眷濳逃奴才於光緒九年七月初七日恭摺由驛奏聞一面札飭該盟長等查明該已故郡王親支内尚有何人堪以承襲另行結報嗣於本年五月問據該盟長等公奉已故郡王之堂兄鞥柯濟爾噶勒堪以承襲奴才當卽將該　長等印結咨明理藩院照例核辦仍復抄錄前次摺稿咨行在案惟去叢兩次陳奏摺件均未恭奉批回迭經奴才行查沿途經過地方尙未准直隸查明咨覆前來除再由奴才催迅爲查覆外理合附片奏聞伏乞皇太后皇上聖鑒䜕奏單機大臣奉旨該辦事大臣兩次摺件均未奉到着兵部咨行沿途各省查辦具奏以重陲政欽此 
 
 

Page 10

 
 
[光緒十年九月二十五日京報全]  
　　宮門抄○旨一道錄前○選單○黔撫李奏請奬叙並議䘏緣由摺○江督曾奏據情由驛代奏摺○黔撫李奏請借補各　片○川督丁奏請暫緩道員北上中○大臣謙奏爲請奬叙緣由片○九月二十五日戶部通政司詹事府鑲曰旗值日無引見○莊王假满請安○額中堂等各謝授署缺恩○徐承祖出使外洋請訓○仙閣奏派騐放之大臣派出靈中堂錫珍童　又碩崇　請假十日○吏部奏派騐看月官派出徐桐烏拉　崇阿錫珍嵩申文暉徐用儀曰桓胡瑞澜業議昉鄔純嘏恩　譚氶祖吳　　英劉恩溥郡訓承○召見軍機醇王崇綺徐承祖○光緒十年九月分　單同知湖北安陸地　濬　知縣山　哀　沈壬鑅甲陜西韓城英梧附　西　城汪煐　舉　　福　季汝南舉在經歴陜四朱蔭宗供按經歴陜西劉鈺供直州　四川瀘　李　棠附貢主簿浙江德清楊誥附貝府照磨江西吉及孫元謙監吏目雲南賓川施似屬監奉天義州馬　供　檢廣東西甯張鳳穉南海任登庸　監山東臨清翟謙供典史福建南平姚賡颺監○○署貴州巡撫　政使臣李用清跪奏　　　安　州　捕土匪擒獲朱洪竹等首要各犯業經　法懲辦現在地方平靖遵旨擇尤酌保恭摺仰祈聖鑒事竊　於光　　乎三月二十二日接准前任撫臣張凱嵩移交　内承准軍機大臣字寄貴州巡撫張凱嵩前貴州巡撫林　元光緒十年二月二十七日奉上諭林肇元奏逆匪倡亂擒獲首　各犯正法一摺毋許霞濫將此由四百里各諭令知之欽此欽遵在案臣查本年正月並　朱洪竹糾衆倡亂謀爲不軌由遵義　安竄入開州抗拒官軍勢甚兇悍經前撫　林肇元商令總統貴州上　練軍雲南昭通　續兵何雄輝迅派副將吳占先等會同甕安縣知縣魏　錫進剿復經　開州知州劉　照　集鄉團將朱洪竹等首要各犯擒獲懲辦　散　從俱由前撫臣林肇元奏報旋林肇元交卸張凱　奉命馳赴雲南臣接任後復飭遵義齎安開州各屬安撫人心清查餘憲　　勾结再滋事　辦　善後事宜現在地方俱已敉綏脅從早經解散堪以上慰宸厪所有在事出力各邑弁也據營屬所栗詳　　該當該逆在遵義起事之初踞金盆欄地方糾聚　與　惑鄉愚行同叛逆該府余上華督飭該縣羅慶春會同營員何鳳鳴商派練　馳赴掩捕擒獲夥賊七名陣斬五名隨將賊巢焚燬免其盤踞負嵎赴機尙爲迅速及諸逆去遁人先安境内糾合　百長卽　科　匪黨數百人勢復兇悍該縣魏廷錫與平越州知州周炳著請兵剿辦經前撫臣林肇元派副將吳占先帶練馳往時嚴科第等據小羊　懸崖臨淵之險死力相拒砲斃　軍馬兵沈大誠步兵陳興亮等並砲傷什長莫贊廷步兵鄧樹申等數名吳占先　率哨長蕭勝發丁文陞等奮力攻擊砲斃賊首嚴科第而裂其腦生擒賊目干三沅李老帽二名翳斃數十名並平燬小羊峒賊巢可謂異當出力朱洪竹奔踞開州硝峒猶復帶其餘黨死力抗拒該署州劉青照奮勇當先親自督隊與汎弁劉天壽總甲楊世忠陳瑞芝補用知縣候選縣　彭延祜武生陳燦錫等帶同　練拚力奮　陣斬悍賊多名並將逆首朱洪竹及要逆徐道人等一併擒獲盡法懲辦黨與　除脅從解散地方遂以安靖實屬奮　辦事不遺餘力臣謹遵諭旨擇其尤爲出力者奏　天恩賞與奬叙以示鼓勵雲　昭通鎭總　伺雄輝遵義府知府余上華　開州知州劉青照甕安縣知縣魏廷錫均請交部從優議叙總兵銜儘先副將超　巴圖　吳占先請賞　清字勇號儘先遊擊劉雲標請俟補缺後以叅將補用留黔　擊林清桂請俟補缺後以叅將仍留原省儘先補用都司姚廷輝請俟補缺後以遊擊補用升用都司儘先守備蕭勝發請以守備留黔補用並請賞戴藍翎候補千總丁文陞陳忠勝均俟補千總後以守備補用平遠協千總劉天壽請以守備儘先補用選缺後補用知縣候選縣丞彭延祜請賞戴翎廪生朱廷銓請以訓導歸部選用　又查各營屬禀報吳占先蕭勝發丁文陞林清桂四員異常奮勇胆略兼饒當留心　　如果該員等始終不渝卽再當陸續保薦以備干城之署以上十四員均係擇尢酌保不敢稍有冐濫武弁千把以下另行咨部辦理陣亡馬兵沈大誠步兵陳興亭團丁陳　僮王啓宗周全貴朱　亨傷亡團丁胡正乾杜仕才陳仕清穆老邀余天文等共十一名力戰捐軀　殊可憫並請旨勅部照例議䘏以慰忠魂所有遵旨擇尤酌保及請䘏緣由謹會同雲貴總督臣岑毓英恭摺由驛馳奏伏乞皇太后皇上聖鑒訓示謹奏車機大臣奉旨吳占　着賞換綽勒歡巴圖魯名號何雄輝等均着照所請奬勵沈大誠等均　照例議䘏餘依議該部知道欽此○○太子少保兩江總督一等威毅伯臣曾國基跪奏爲據情由驛代奏仰祈聖鑒事竊臣於九月初一日據會辦南洋事宜内閣學士兼禮部侍郎銜陳寳琛遣家丁呈稱光緒十年九月初一日接到福州電報得　生母林氏於八月三十日在籍病故寳琛係屬親子例應開缺丁憂並云業經電呈總署聲明情急奔喪卽日束裝就道等情呈請代奏前來臣於初二日至陳寳琛公廨多方慰唁勸其以禮制情勿過毁傷陳寳琛卽於是日乘坐輪船由甯至滬附商輪船回閩理合據情循例由驛代奏伏乞皇太后皇上聖鑒謹奏軍機大臣奉旨知道了欽此李用清片再貴州松桃恊中軍都司員缺經前撫臣林肇元以儘先遊擊前平越營守備陳敬修奏請備補嗣准部譜查光緒七年十二月據該撫奏平越營守備陳敬修於四月内丁母憂　假回籍葬親三年有餘未據旋營應照　開缺　經臣部註册開缺在案今請補摺内聲稱陳敬修八年回省銷假核計離營三年有餘所請借補都司碍難議准應令照例查明覆奏再行核議等因於光緒九年八月二十五日具奏奉旨依議欽此欽遵咨會到黔卽經林肇元查明咨覆今准部咨仍令查明在案奏明辦理等因臣查松桃恊中軍都司員缺緊要未便久懸應請將著有勞績之總兵銜留黔儘先補用副將吳占先先行借補以示鼓勵而重職守查吳占先現年四十二歲廣東嘉應州人咸豐八年投効援黔楚軍充當練目因攻克天柱縣城保以把總拔補七年攻克寨頭等處老巢保以千總儘先拔補並戴藍翎是年克復鎭遠施秉府縣各城保以守備儘先補用並加都司銜又因攻克台拱廳城保以都司儘先補用並換花翎十一年攻拔排羊排雑等處苗寨保以遊擊儘先補用並加叅將銜十三年攻克黄茅嶺等處苗寨保以叅將留黔儘光補用並加副將銜光緒二年因盪平四脚牛賊巢保以副將留黔儘先補用並賞給超勇巴圖魯名號又因克復下江永從願縣各城保以總兵銜又於湘軍援黔苗疆肅清案内保以本班仍留原省無論題推缺出　先補用各在案該員年力富强訓練有方本年正月逆匪朱洪竹由遵義竄擾甕安　州勢甚披猖警報於初十日到省時總統上游練軍爲雲南昭通鎭總兵今調赴廣東辦理海防之何雄輝檄飭該將赴援傍晚傳令次早卽拔隊成行督同部將肅勝茂丁文陞等奮勇當先立摧兇所以撲滅迅速不至燎原此次要逆殄除當以吳占先之功爲最著比來黔省練軍漸染緑管習氣令下數月不能　軍緩急之間深虞悞事臣現在嚴加整頓該將不染此習遇事奮勉自應量加擢以挽積習而昭激勸合無仰懇天恩俯准將該副將吳占先借補松桃協中軍都司員缺實於營伍有裨與借補之例亦符如蒙俞允一俟接准部覆卽行給咨送部引見以符定制除查明陳敬修實在情形飭調來省考騐弓馬是否合式另行具奏並咨部查照外謹會同雲貴總督臣岑毓英合詞附片具陳伏乞聖鑒訓示謹奏軍機大臣奉旨兵部議奏欽此○○丁寳楨片再成綿龍茂道王祖源前經吏部催令給咨引見亟應照辦飭令赴京惟查該道有兼管水利之責前二三年來江水漲發而都江堰所修魚嘴堤岸各工實形吃重幸該道認眞督辦不遺餘力年來始慶安瀾本年入春後督修魚嘴並開挖白馬槽等處江流愈暢益形順軌各州縣屬堤岸毫無損壞現收成在卽農田大獲有秋可爲仰慰第時值秋汛尤恐水漲無定必須該道隨時查辦駕輕就熟方可共保無虞擬俟十月後霜清水落再行查看情形飭令迅速北上以顧成都十四屬農田大局謹附片具奏伏乞聖鑒訓示謹奏軍機大臣奉旨着照所請吏部知道欽此○○謙禧片再叅將許春浦管帶練軍於閏五月間抵熱經前任都統繼格派赴西圍一帶扼要駐札該叅將不避暑雨在圍場多倫交界處所往來梭巡並常川入圍到處窮搜大股賊匪不敢西顧朿圍官軍剿捕始能得手現在撤隊歸防該叅將便道來熱與奴才接見詢以此次兵事聽其一切布置調度深合機宜剿除迅速非該叅將獨當一面不克臻此可否量予恩施之處出自逾格鴻慈所有叅將捕賊得力籲請奬叙緣由理合附片具陳伏乞聖鑒訓示謹奏軍機大臣旨許春浦着交部從優議叙欽此 
 
