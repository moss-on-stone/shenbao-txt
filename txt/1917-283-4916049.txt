# 1917 - 283 - 4916049

 

Page 1

 
 
   
 
 

Page 2

 
 
   
 
 

Page 3

 
 
時評 
[川湘之異同（冷）]  
　　所謂西南者雲貴與兩廣是也爲雲貴而爭川無異爲兩廣而爭湘是川湘間之戰事其原同也 
　　然川則本省之人竭力以拒雲貴而北方軍隊自後助之湘則半數之人欲拒北軍而兩廣軍隊自後助之是川湘間之戰事雖同而其情形異也 
　　總之川湘間今日之戰事尚爲川湘兩省自己之關係而戰非盡爲西南問題而戰也方之戰爭爲前衞之衝突非主力之决鬭也 
[命令]  
　　十月十五日大總統令任命汪學謙爲口北鎭守使此令 
　　十月十六日大總統令前制定籌備國會事務局條例公布之此令 
　　又令熊克武未到任以前川邊鎭守使著陳遐齡護理此令 
　　又令任命鍾體道爲重慶鎭守使此令 
　　又令審計院院長莊藴寛呈請任命林瑩陸鴻吉爲審計院協審官應照准此令 
　　又令陸軍總長段祺瑞呈准署吉林省長郭宗熙咨請以順綸陞補伯都呐正黄旗佐領應照准此令 
　　又令陳復初給予二等嘉禾章此令 
　　又令龍驤給予三等嘉禾章此令 
　　又令楊福魁晋給四等文虎章此令 
[專電]  
　　北京電湘南昨無戰報北軍巳組前敵總司令集中衡山俟準備完成即向永州進發 
（十七日上午十二鐘） 
　　北京電湘督再電餉需孔急請動鹽欵中央已准通融暫提三十萬（十七日上午十二鐘） 
　　北京電某將軍自川歸對於川事有重要報告並携周道剛熊克武函及照片呈段 
（十六日下午八鐘） 
　　北京電中央對川事命令内容先述政府前次希望川滇和平解决聽候查辦之意次言據周督電告情形飭黄毓成庾恩暘兩軍即日退出川境顧品珍約束所部即行停戰川軍官開復處分如不遵令國法俱在决不姑容等語（十七日下午四鐘） 
　　北京電魯督電復可在第五師抽撥一旅聽候編入征湘第二軍（十七日上午十二鐘） 
　　北京電法代使昨訪汪外長仍希望我國出兵助戰並請將餉械問題提前解决（十七日上午十二鐘） 
　　北京電協約國公使今明將開聯合會議歡迎朱英使回京並商我答覆之條件（十七日下午四鐘） 
　　北京電段昨在閣議報告北軍現集中於衡山又交通部得報衡山電局長霍文棠不知下落機器亦散失（十七日下午四鐘） 
　　北京電傅請以陳復初兼湘西副司令（十七日下午四鐘） 
　　北京電中央對湘事致陸電發後尚未得覆閣議未提 
（十六日下午八鐘） 
　　北京電曹錕與政廳長吳燾衝突又露辭職意馮昨使人勸慰惟戒約束其弟勿再胡行 
（十七日上午十二鐘） 
　　北京電王揖唐運動安徽參議員巳成並與張弧聯合運動參議院正副議長（十六日下午八鐘） 
　　北京電聞水災短期借欵七十萬十六日始簽字利七釐無折扣　押惟指定一年期滿以鹽欵償還（十七日下午四鐘） 
　　北京電靳雲鵬定十一月四日起程赴東觀操同行有日軍事顧問萬歳氏及曲同豐等七人（十七日下午四鐘） 
　　北京電綏遠都統蔡成勳又來電告盧占魁難馭（十七日下午四鐘） 
　　北京電馮擬在公府召集特别會議合軍政兩界討論西南問題（十七日下午四鐘） 
　　北京電蘇齊省長决定明日出京回任下午謁湯内長辭行 
（十六日下午八鐘） 
[外電]  
　　北京電廣州消息謂龍濟光之軍隊二千人由海南出發巳在欽州登陸是否援助北方今尚未詳（十六日） 
　　北京電有自天津調查水災回者昨在京演說謂據妥人估計黄河水淹没之地約四千六百萬畝又計華官估計房屋坍倒者約一百萬間故農田與産業兩項損失共有一萬萬元卽以天津一處與鐵路而言其所受之損傷與因商務停滯而受之損失爲數巳覺不資如津水未退而巳結氷則産業之損傷將甚鉅大再鄉地之水恐非數月不能退盡明年春種又屬無望廣大荒象將不可免（十六日）以上字林報 
　　北京電七十萬元之水災借欵業已成立滙豐滙理道勝正金麥加利花旗華比七銀行各懼借十萬元（十六日） 
　　北京電蜀省戰事今又發生據四川消息重慶爲滇軍主要目的地欲據此以阻北軍之入蜀近兩星期來重慶一半人民頗爲驚擾多移家他避吳光新仍留宜昌頗不活動衆頗誹議之今滇軍忽然進取恐與陸榮廷所統轄之南方大行動有關（十六日）以上路透電 
　　漢口電漢口紅十字會近决派遣救護班赴湘已以醫師若干人看護人四十名編成第一班所需經費即以捐欵充之聞王督軍旣捐銀二千元（十七日） 
　　北京電劉存厚　告中央政府謂因四川軍與滇軍衝突故特派兵赴援於十六日擊破雲南軍目下正在追擊云云（十七日） 
　　北京電府院間爲疏通意思各國務員每日同赴總統府午餐巳於昨日起實行（十七日）　　以上東方通信社電 
[戰電]  
　　倫敦電今日下午海格將軍報稱英軍在布勒柯爾西北襲擊得利夜間敵炮隊在伊泊爾至斯太登鐵路附近大施轟擊（十六日） 
　　巴黎電今晚公報云愛萊與克拉盎間之高原有劇烈之砲戰（十五日） 
　　倫敦電德國公報云德軍佔有哇塞爾島之大部分斯華白半島俄軍之被隔絕者仍在猛力抵禦東海濱之敵軍僅一部分得在月島方面逃亡德軍俘敵二千四百人獲砲三十尊飛機數架德軍已佔據魯洛島與亞白羅島（十六日） 
　　俄京電此間消息靈通之各界親哇塞爾島達哥島里加灣巳落敵手惟敵軍必得里加灣西面港口始能利用里加發展戰事哇塞爾西半島之砲台一日不失則敵軍一日不能得此港口此港巳於兩年前爲俄軍以所拘德船滿載石與水泥沉而堵塞所可慮者敵軍將以所得諸島爲其齊泊林飛船攻擊俄京之根據地耳敵軍此次以二師團登陸佈置極爲縝密且施巧計蓋先以輕艦潛將俄軍在島與大陸間所設表明水雷區域之浮標更易地位俄國巡哨船多艘因以擱淺故德軍從事登陸時俄船皆不能報警告也（十六日） 
　　俄京電軍工代表委員會總部懇求陸軍力禦敵軍並允於陣後犧牲一切以助之及盡能力所及不使戰爭延長一月近驅逐出境之不良政客經希爾新福軍工代表會留駐該處者今均回京化學家與化學助手因當道拒絕其經濟要求已决議罷工（十五日） 
　　巴黎電米第號輪船（四七七○嚬）載客五百五十九人及辦事人員六十七人在地中海西部中魚雷沉没失蹤者二百五十人（十五日） 
　　雅典電德潛艇一艘以魚雷轟沉意船巴里號並沉其救生艇數艘遇救者已有五十人赴柯夫一百五十人赴意搭客中有希員數人存亡未悉（十五日） 
　　倫敦電九月内瑙威船之沉失者共二十八艘其中十九艘乃因戰爭之故（十六日） 
要聞一 
[英報論里加灣戰事因果]  
　　字林報社論略云協約軍圍於德奥諸國之四周恍若鐵圈但德國今又覔見鐵圈中之一弱點而乘俄國内部擾攘似巳達於極度之時予俄國以重大之打擊矣協約國一般與論咸以里加灣一役　免發生最嚴重之結果焉兹特追述俄境戰地近日情狀以見德國攻俄之戰略得以發展及其成功之故九月初德軍取攻勢以窺里加俄軍一部不願迎戰乃棄里加而走查里加爲俄國第五大城位於里加灣南端防守素固柯尼洛夫將軍於末斯科會議時曾謂里加爲俄京之門户實則足爲俄京門户者不爲里加而爲里伐爾惟德國旣得里加乃可在波羅的海發展其戰略三年來俄艦隊封鎖波羅的海輔以英國潛艇屢挫敵軍使德軍不能得志於里加灣此種戰績在今日巳成往迹言之徒增人惆悵俄國自失里加後紛擾如故德國乃得從容佈置旣巳鞏固里加之防務即着力於波羅的海凡爲艦隊自由行動之障碍者悉撤除之今海陸並進哇塞爾與達哥兩島遂有海軍之蹤跡俄國波羅的海艦隊之拒敵者僅有數艘不若德艦隊之强而俄國大　艦則似未交戰苟無不可思議之變遷哇塞爾達哥與摩恩三島恐不久將盡爲敵人所有矣哇塞爾島位於里加灣口之對面其砲力足以控制灣口面積一千零十方英里最大城鎭爲亞倫斯堡集於東南海濱達哥與摩恩兩島位於北面與哇塞爾島相隔一狹峽達哥面積約五百方英里摩恩島較小德軍獲此三島後不難掃除里加灣中之水雷出入無礙旣可與波羅的海德人砲台互通消息且可以海軍砲力掩護陸軍故德軍或將在里伏尼亞（俄國沿波羅的海之一省）大舉以取攻勢德艦隊旣在里加灣所佔諸島後立一根據地則不難作戰於芬蘭灣波羅的海德艦隊之大部分今必集於該處也於是芬蘭灣南邊之里伐爾要塞將水陸受逼矣惟德軍施此計畫須先佔取波士尼亞灣口之亞倫羣島保其側翼免爲芬蘭灣逃出之俄軍艦所襲且大軍得因以登陸抄攻希爾新福希爾新福爲芬蘭故都與里供爾相對峙者也德人若僅由陸地進窺俄軍則必以大軍保守交通線今海陸並進大可節省兵力德人豈志在佔據俄京乎抑求藉屢勝之威以成德俄單獨媾和之局乎德人之攻陷俄京可以得機截斷通亞昌格爾之鐵路毁壞俄國之大軍火廠此爲德軍所可得之主要效果也然抑知保此效果須軍需若干乎德國邇來原料日缺兵數漸寡故今日未必志在俄京也所可憂者俄人於里加失陷後不因以自警而恢復軍紀足使敵人啓其野心以爲德軍之進攻里伏尼亞及俄國各省之擾攘縱不能迫令俄國俯允單獨媾和然芬蘭久欲脱離俄京而獨立德軍如施打擊不難得之則德國又可多佔一地以爲其媾和時之交易品矣德人如能因此勝利而得與俄息爭言和則誠協約國之不幸但若俄國優秀分子堅持不屈則德國縱得勝利適成和局之障礙耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[永州軍情之西訊]  
　　宇林報永州通訊云英國克林威爾之格言曰深思熟慮而後猛進今湘督傅君良佐殆未聞此格言歟吾見傅之深思熟慮矣然未見其猛進也克林威爾之舉動類似美國之華盛頓中國之戈登及俄國之克倫斯基使人恍然而悟國内亂事正熾之際最勇敢之政策乃最善之政策至於持重固爲成功所不可少然懦怯因循往往奪持重之名焉傅督在湘之地位誠無足令人羡慕傅之遲遲入湘實非無故未幾湘中第一二兩師師長發電歡迎矣第八師移駐湘境俾與湘軍共守疆土之消息且不爲湘人所反對矣傅督過漢口時復與王鄂督開軍事會議共商湘鄂聯防之計畫矣至是傅督乃於九月九日悄然入省傅雖湘人然其足跡及於湘地者此爲第一次對於其個人之安寗不無顯露畏怯之狀當就職時對衆演說詞極和緩彼時北京與湖南莫不慶昇平之有日雖然長沙固民黨之養成所也湘人美感傾向譚前督以譚督人極開通深得民心乃無辜而免職爲之惋惜且以湘人所不悦之段祺瑞所任用之人伸其勢力於湘省亦形憤懣傅督就職之初似尚得手惟對於湘南憂慮未嘗或釋蓋桂軍巳抵邊界早爲人所共知也永州爲軍事之要地湘省之大門欲爭湖南不可不守永州岳州爲自北入湘之咽喉駐有重兵當時極應調岳州之兵趨赴南疆以遏南軍之侵入乃此種計畫竟未見諸施行遂如協約軍之攻達峽失一絕好之機會此皆惰性盛行之故也九月十八日風波大作劉建藩據二十四邑宣告獨立自實際言之湘南全境已與粤桂同一旨趣通電四發佈告中央政府組織之非法並稱傅氏督湘乃北洋派擬在西南擴充勢力之舉動繼謂湘南不能承認中央違法之行爲故宣佈脱離北京及長沙之關係云云第二師代理師長李右文輕視此變以爲小醜跳梁湘軍力能平之無待外援不知桂軍可因此而入湘境將如水過閘門奔湃衝湧之不可遏據永州某軍官言桂兵五千已抵永州本地軍隊幾皆緣河而下赴衡山附近之戰地所有寺院刻由桂省來此之藍衣兵士佔住殆滿若輩軍紀頗嚴舉動頗佳鎗械皆爲新式並有砲隊及麥肯沁砲隊亂機蔓延寳慶已繼永州而起湘兵紛紛集於寳慶方面今雖磋議調和然一時似無卽可解决之希望商務停頓其能依舊活動者惟土匪而巳頃聞有土匪一羣約五百人咸執有來復鎗吾人習聞盜事不以此爲異也 
[閣議中之湘粤桂問題]  
　　昨日（十二）國務會議自上午十一時半開會至下午一時四十分方散關防嚴密内容無法探悉惟訪聞閣員等曾據湖南迭次捷電討論以後軍事方針至關於陸巡閱使之覆電尚未决定辦法但閣員多數以爲湘南軍事旣巳得手應暫緩答覆陸使俟下次閣議時再取决對待之方針又陸巡閱使所要求各項仍認爲不能允許據某方面傳聞陸巡閱確已有覆電到京但關於湘事尚無接近之表示政府今後對湘之計畫似武力解决而外别無他道此次妥洽之不成實與西南問題有莫大之關係此外議案如天津善後方法尚無具體結果修正國會事務局條例數條業已通過又海軍軍餉仍由武昌南京解欵中籌撥並議定簡任官數人餘無要案又聞赴湘之軍隊最先爲第二十師繼之者爲第八師然八師之一旅尚未出發近日政府定議再派第三師第十三師赴湘助戰動員令已經發出但據軍界人言政府軍隊派遣至此所留貽者只有第十一師繼此將無可派而自津浦鐵路不通運輸之路亦極困難即令十五日以後京漢通車恐兩師半之衆一時又未易遽達目的地也云云先是陸榮廷等第一次來電時似中央與兩廣巳開妥協之端不謂後乃意見參差至最近反有不免决裂之勢政府方面本有一部分有力軍人主張武力解决近日湘南戰事政府得手遂愈堅此派之自信昨日閣議情形雖難洞悉而不允陸榮廷之要求不願再言調停殆爲政府目下最有力之意見觀於政府之亟亟交涉軍械借欵及擬定再派兩師赴湘則其對南陲之决心躍然可見一方面則廣西兵隊雖迄今尚未入湘境而桂軍業已出動似係事實聞昨日政府所得傅湘督報告略稱偵悉桂軍巳派兩師開赴湖南刻正在進行中一師爲馬濟所帶一師爲陸裕光所帶云云目下形勢兩方雖文電往來交换官話而實則已俱採不言實行主義之爲决裂之準備然則零陵之舉動竟不幸而爲中央對兩粤决裂之導火線亦未可知已 
　　另一消息云昨日國務例會上午十一時照常開議首由張遠伯秘書長將湖南軍事報告及陸幹卿第二次之來電提出報告段總理及各部總長反覆討論對付方法直至下午二時始有頭緒聞政府大多數意見謂陸幹卿如能乘此時機出任調停之責湖南方面亦願即日罷兵和平解决以爲息事寗人之計最後由梁卓如總長將最近財政緊要案數件報告完竣時已二時有半卽行宣告散會又聞昨日國務會議係專討論陸榮廷之第二次來電據聞陸之來電措詞極其强硬昨日會議意見巳經一致均以爲無妥協之餘地云 
[籌議中之天津水災善後]  
　　天津大水日内無甚漲落聞各國工程師月内將在津開會會商救濟之法日本亦派技師來華與會聞英租界工程師會提議沿租界築以堤壩將界内積水用機器排去巳得英領事許可即日實行所需費用計爲五萬兩法國工邢局亦擬仿行聞造堤壩需時兩星期法工部局尚未著手以所管界内水勢太大須待退去一尺後方可築造也大約日人亦將仿此辦法以除水患也 
　　十月十一日駐津調查員報告云查津中自本月九日水勢突又見漲子牙北運南運等河約漲有二三寸金鐘河無漲落海河平槽舊城西南一帶約漲二三寸或五六寸不等英法德日等界馬路之水向前浸溢約有丈餘或五六尺不等附近居民又復紛紛遷避十日水勢稍平各河及各處均落有二三寸然與九月二十四日比較相差亦屬無幾省公署巳飭警廳在大蔣莊漫口之處先打裏頭安樁防溜並飭河務局將天津靜海兩縣漫口十六道一律堵築不日即可興工惟河務局現接到最近報告云本月五日海潮漲有丈餘至今未落大沽口外之水較海河水高六尺是以上遊之水不能宣洩反因海潮所阻逆流而上海河日見增漲者職是之故而天津水患之由來原因文安窪積水漫溢現查文安窪之水亦較河内水高六尺上下游水勢皆較河内高有六尺之多津邑適當其衝倘再漫溢則全津之地盡成一片汪洋誠岌岌可危矣十日益世報所載張貴莊鐵路被水冲刷及桑園漫口各節詳細調查均係子虚惟張貴莊附近之崔家碼頭及揚家場泥窩城上等村並排地三渠大楊莊一帶均因海河漫溢全行淹没平地水深三四尺不等昨有人自海河一帶調查回城述及被災各村因痛惜財産自行溺斃者實不乏人凡土地略高之處皆有災民麕聚其尚未倒塌之房屋雖巳見水三四尺仍有人支搭木板居住其中以食品缺乏率將牲畜割宰藉以充饑衣履不完情愿可憫培初嘗謂鄉民待賑較城廂爲尤急於此益徵實在現在文安靜海滄縣覇縣等處災民來津就賑者巳有一萬餘人當道擬將客籍災民一律遣送回籍然各該原籍大都被水淹没賑欵又不充足災民能否俯首聽命尚不得知津中自設立救生船截獲之浮屍及棺木巳有多數居民之死亡者以田墓淹没率皆浮厝屍氣薰蒸已難免發生疫癘而搭蓋窩棚者又多在厠所溝渠之側潮濕汚穢臭味難聞欲不致疾惡可得乎當道對於災民善後辦法尚無表示英法兩界巳議妥設安抽機抽水日租界亦籌議進行然上下游水勢甚盛租界地勢凹下僅抽租界之水恐非根本之辦法也 
　　又京師籌辦天津水災急賑會十一日接天津埝工辦事處函告今日水勢無甚漲落似此逆水横流恐不免全縣盡成澤國惟是災區愈廣難民愈多當此官民交困之秋杯水車薪殊難有濟現在調查災民不下一二十萬口雖經各機關極力籌備設法安揷無如地少人多終覺不敷安置兹經各善舉機關連日籌畫擬先擇高爽之地搭蓋草房數千間以資安插而免凍餒一俟議定再行報聞 
　　昨日督辦京畿水災河工善後事宜處致直隸曹督軍咨文一件論治水計畫頗詳原文云爲咨請轉飭事本日晤日本松平領事擬於日租界築壩排水並欲環繞津城南馬路以南經路當經面告以南路爲中國轄地應由我籌欵自築且南馬路以西地方同屬中國土地人民均應一律保障未便歧視擬於日界海光寺接境起由中國自東迅築長壩直至西門堤止倘因排水計畫南馬路以南經略有必需築壩之處中國亦可加築一道以期便利所有工程均照日本工程師規定辦法不致稍有參差至日本所用機器排水費用俟事竣後清算在中國境内者由中國攤算歸還該領事意以爲然本處巳約警務處楊處長告知原委并令其會商日本領事迅速預備工料尅日興工所有此項經費概由本處籌撥交該廳長領發造報務使積水早得宣洩人民速登袵席等因查此案昨經面商貴省長意見相同爲此咨達懇卽轉飭楊處長遵照辦理并飭黄交涉員照會日本領事備案云云 
　　再者各處對於津埠善後之捐助陸續仍有電文往復兹錄一二如下天津中行致熊督辦電云電敬悉我公督辦賑撫災黎咸慶更生如各處交來捐欵集有成數遵當迅即滙京謹復天津中行青粤督軍陳炳焜致熊督辦電云支電敬悉京畿水災聞之惻然我公熱心擘畫衣被災黎至爲欽佩查粤省氣候炎熱向無棉夾軍衣其破舊軍衣已隨時變賣無存准電前因謹即奉復陳炳焜叩佳 
　　又聞張鎭芳氏亦自願捐助賑欵四十萬元業已呈明督辦工賑善後事宜處聽候撥欵或言呈中但叙捐欵數目不及其他然外間則有言張氏因捐助賑欵請求特赦者事實如何吾人且靜觀其後可也 
[軍事會議與誥誡軍人]  
　　上月二十九日陸軍部通電各省督軍令各派遣代表來京開軍事會議迄今已十餘日聞各督軍所派代表每省三人近畿各省如直隸山東山西河南等其代表均已蒞京浙江督軍署參謀某氏亦於昨日報到此項會議範圍甚廣對内對外一以賅之其重要殆不在春間軍事會議之下至開會日期則目下尚未確定 
　　馮總統以近來軍人對於軍紀亟應講求特頒軍人誥誡十則巳飭陸軍部分令各省軍政長官誥誡以爲整飭軍紀之先聲其大意如下一本忠誠守信義幸勿虚僞矯詐一正禮貌肅威儀幸勿褻慢放蕩一修道德崇樸素幸勿奢侈華麗一敬長官睦同儔幸勿倨傲粗暴一重服從明退讓幸勿抵抗誇張一愛名譽勵廉恥幸勿汚辱貪鄙一耐勞苦盡職分幸勿推諉敷衍一奮事功競進步幸勿委靡柔懦一急公益端志趣幸勿營私結黨一尊人道重公德幸勿殘忍擾害 
[吉長路約正式簽字]  
　　改訂吉長路約巳於三日非正式簽字原擬八日再行正式簽字偶因手續上之事故是以展至本日（十三）午後六時半由日本代表龍居賴三氏與曹交通總長始將正約正式簽字旋即赴財政部訪梁總長經其承認後遂又返交通部會同權量陸夢熊二氏將細目條項一併簽字兹經發表之内容要點如左一借欵金額六百五十萬元但此項金額内遵照舊契約如建設吉長鐵路資金之一部將已由滿鐵公司交過中國政府二百十五萬元中之未償還額百九十八萬餘元減去則此次新交付金額爲四百五十一萬餘元一利率年五釐一折扣每百元付九十一元五角一期限三十年一擔保吉長鐵路財産及其收入一鐵路之管理方法本鐵路歸中國政府管理但在借欵期限内滿鐵公司擔任中國政府經營以二成純益歸諸滿鐵公司一職員及其權限中國政府任命局長一名監督本鐵路一切事務工務運輪會計三主任由滿鐵公司選任且須指定其中一名爲會社代表在契約範圍内執行滿鐵之權利義務但關於重要事項該代表及其他主任須預與局長協議一與滿鐵之聯絡及其他關於吉長鐵路與滿鐵之聯絡運輸共同使用長春車站及該鐵路之工事改良須另行協定再此項借欵金額本月二十二日當可交付局長巳决定任命闞鐸氏惟本鐵路交涉員自上年二月十三日第一次會議後至上年十月二十四日前後正式會晤共有三十次其非正式會晤巳不計次數原約自經國會否認以來遂根據國會提出修正案繼續交涉直至本日始行告成 
[財部限制殖業銀行債票]  
　　吾國各殖業銀行邇經財政部查知有玩視定章濫發債票者昨特佈告查禁其文云查殖業銀行條例第二十條内載殖業銀行得照實收資本五倍之數發行債票如有資本實收在二百萬元以上可發債票至八倍但不得過放出額項之總額又第二十一條内載債票金額每張以五元爲率並可加彩償還惟應照下列各條於發行前另訂詳細專章呈候財政部核准一債票額息及付息方法二逐次發行總數三抽籖償還年限及方法四加彩數目及方法各等語誠以殖業銀行專爲放資農業工業而設因放欵長期居多故予以發行債票之權藉爲周轉之助條例所定極爲明晰乃近聞有殖業銀行並不遵章辦理擅自私發債票似此玩視部章殊堪痛恨除通令嚴行查究外爲此佈告嗣後殖業銀行如有不遵章辦理擅自私發債票者一經查明定將經理人從嚴懲處决不寬貸云云 
[戰事緊急中之龍濟光（平生）]  
　　龍濟光自僻居瓊崖以來久已與世局無關矣去年龍氏失意粤省屠龍之聲極熾而爲之委曲保全者則惟段内閣龍氏於段感恩知己自然關係較深然近者西南有事龍氏手握重兵部下均以能戰著聞軍械充實又爲南軍所未有只以巨砲一項而論已有數十尊而機關鎗更不計其數故在今日大有舉足重輕之勢日前雲南唐督曾派專使盛某到瓊與龍氏接洽陸巡使亦曾派親信人到瓊晤龍可見當道之欲與龍聯絡實視爲要務而近日乃喧傳龍氏將與潮汕方面一致進行與閩省連合當海籌軍艦由閩抵粤時曾秘密赴瓊一次有所磋商近則各艦均聯合赴瓊粤報均巳登載其事矣據軍署消息段祺瑞因粤桂大軍壓迫湘境與湘南獨立軍會合進逼湘鄉除調北軍二師入湘援助外昨特電促閩督李厚基督兵入粤由詔安進窺潮郡贛督則陳兵梅嶺以牽制粤軍使不能長驅大進海容北洋艦昨已赴瓊運載龍軍赴汕故日來陳督對於潮梅方面極爲注意又聞陳督返粤後以海容海籌肇和應瑞建康五艦抵汕後究竟有何動作其來粤目的究竟何在無從懸揣昨特急電汕頭莫鎭守使飭其尅日來省詳詢一切昨日有人謂莫鎭守使現巳來省寓木排頭金宅一說則全屬子虚至龍濟光之態度據某報宣布則大異前說謂龍濟光近以西南各省羣起護法陸巡閱亦提挈兩粤軍旅大舉入湘因與桂系諸重要人物極力聯絡表示贊助附從之意昨併親繕一函遣瓊海關監督王 
 
 

Page 7

 
 
懋賫赴南寗面謁陸使藉通欵曲據龍氏之意係擬率所部濟軍假道粤境前往攻閩與西南各省互相携手惟聞陸使以龍氏態度不甚明瞭對於所請假道粤境攻閩一事殊難取信雖經王氏展轉辯論陸使終不肯信當陳督軍返粤時王氏尚在邕垣云云以情理測之此說不如前說之較爲可信也現有主張請龍氏服從中央者其人爲振武軍統領李恩賜氏日前上龍濟光一書文云竊維識時務者爲俊傑天與不受反遭其殃此范蠡所以成功也比月以來各省相繼獨立圖謀反叛宣布元首罪狀邀求解散國會組織臨時政府窮兵黷武不恤國亡我將軍威望素著久爲中外所崇拜擁兵萬餘餉足械備正當利用時機勵兵秣馬通電全國擁護中央挽旣倒之狂瀾復我軍之名譽當此時也豈宜甘居荒島視同局外之人耶昔安祿山挾諸藩以叛唐風捲雲從不可制止後顔眞卿興義起師一號召而從者十三省祿山終就滅亡兵法云師直爲壯曲爲老故也我軍一萬餘人中央月費十萬金錢養此一軍正爲國家之後備值此國家顚覆之際一髮千鈞之時弦滿待發萬不能緘默坐視以落他人之後而使全國懷疑擬請將軍按照目前事實指定宗旨或楚或秦當機立斷恩賜衰弱無狀熱血尚存如將軍有可用之處赴湯蹈火在所不辭時機熟矣若仍左右兩歧一誤再誤將來後患則非恩賜所知也云云龍氏見之頗爲心動故現正暗中布置一切大有躍躍欲動之勢云 
[時局緊急中之福建]  
　　李厚基月來招兵集糧嚴修戰備大有大敵當前旦夕交兵之概致使閩人枕席不安慄慄危懼近來所招之新兵到者已達五千之多尚有陸續在後使副官江則棠常川駐魯爲招兵委員更使副官曹炳臣駐滬爲接洽滬鎗砲局購買鎗砲並運輸兵械等事初李以粤軍政府無能爲陸使尚有調和希望故一面請海軍招陸軍大事預備又擬與龍濟光聯合攻潮爲先發制人之計乃疊接港報謂龍圖閩之心至切已經派代表王某與粤當道接洽願身先攻閩等語李氏旣得港報則心乃大疑而攻潮之計遂中止日來福州又起一種謡言謂來閩之海籌肇和等七艦自駛至汕頭態度巳變將有中立之宣布或暫時徘徊以觀前途情勢决不至有海軍自相衝突之事也此種謡言出之福州李厚基或微有所聞現尚無所表示惟前日又派代表分赴鄰省以周楓柏赴贛商聯防辦法更派某某兩人入粤其使命如何則不得而知矣 
[全國教育會聯合會開會之第五日（惟心）]  
　　十六日晨九時全國教育會聯合會開會之第五日出席者二十六人首由江蘇代表沈恩孚君報告江蘇教育情形先報告學校種類及數目次報告學生升學情形謂中國學生之升學者不過百分之三十五學生之在高初兩等小學者約二十九萬人以外高等師範成立巳三載以各學校之人材須由高等師範養成故對於此校十分注意第一年先辦三科（一）國文專修科（二）理化部（三）國文部第二年以學校體育未盡合最適當之辦法故添設體育專修科又以各地方需要有技能之工藝教師故添設工藝專修科今年復添農商兩科英文專修科凡添設各科均先察社會之需要而後定非隨意設之如以社會教育言之則各縣設立公共體育場現六十縣中設有公共體育場者巳過半數又設立巡迴講演團因經費關係未能十分進行至圖書館亦有數縣略有成績其關於本省教育會之進行者可約略言之省教育會設有各種研究會如幼稚小學師範職業及各教科研究會又有臨時講演會及短期講演會二種臨時講演請新回國之西洋留學生及專修之學者或國中之名人講演短期講演則利用暑假先定目的行之又注重職業教育職業教育非謂推翻其他各種教育不過公民教育中鷹養成公民職業之能力爲未能升學之學生設法耳本省教育會對於童子軍亦十分注意現設有中華民國江蘇童子軍聯合會本年暑期中曾辦童子軍練習會爲小學教員練習而設江蘇教育會辦事以地方之需要爲標準凡地方需要某事始辦某種事件因時勢之趨向隨時變通其辦法如前清時地方人乏政治人材故曾辦法政講習所後以地方之單級教員故辦一單級教授傳習所去年小學教員暑期補習學校現時所注重者有兩點一爲職業教育一爲體育次由河南代表王法岐君報告河南教育狀况謂河南省教育會所辦之事（一）成績展覽會將各縣學校成績之較優者陳列比較（二）體育每學期開學校聯合運動會並在省城設公共體育場次言河南學校情形如小學中學師範實業諸校之數目經費學生數等又謂教育費上年四十餘萬本年度增爲七十餘萬云云十時主席宣告休息十分鐘後再開討論會討論續提諸案 
　　十時二十分開議經主席宣布審查會組織方法及分配議案兹將各組審查會員名單錄下特組審查會朱劍帆湖南吳樹枬江西李博陜西張秀升山西黄炎培江蘇沈恩孚江蘇王法岐河南梁錫光北京郭葆珍山東孫增大浙江劉澤沛湖北李搢榮京兆魏福錫奉天王修福建陳曾亮福建徐傳友安徽甲組審查會孔昭綬湖南李協陜西張秀升山西郭秉文江蘇何鉞河南趙濟亞河南岑履信北京朱漢章山東孫增大浙江鄒鎭治湖北段茂森京兆魏福錫奉天陳曾亮福建林元喬福建汪淮安徽乙組審查會朱劍帆湖南吳樹枬江西李博陜西蘭承榮山西黄炎培江蘇沈恩孚江蘇王法岐河南梁錫光北京郭葆珍山東羅賡良浙江劉澤沛湖北李搢榮京兆王修福建徐傳友安微 
　　次續討論未了諸議案察哈爾區教育會提出三件一請由察綏熱墾務總局撥給荒地以作開辦各區實業學校及他項學校經費案一在察哈以設立國立察綏熱農業專門學校案一請由察綏熱各縣墾務分局撥給荒地充作各該縣學校經費案衆以該區代表未到會無法討論議由事務所函致該會請由三區會商徑呈教育部次議山東提出之請開圖書會案討論時間最久衆以教科書現章由部審定祗宜就審定之書酌量採用或由各教育會附設之研究會分科注意研究最後决定併入湖南教科書案參考次議山東提出之呈部通令各省設立單級講習所案衆以各省情形不同現設師範學校當然須研究單級教授現時情形不盡有特設講習所之必要未成立議至此宣告散會定本日下午即開會審查 
[杭州快信]  
　　陸軍各機關主任在督署公同議决京奉水災籌欵辦法所屬官佐及職員按月薪自五十元以上至百元者抽收二十分之一三十元以上至五十元者抽捐三十分之一一百元以上者任便多捐至少須十分之一巳由副官處通函查照由軍需課在發餉項下扣除 
　　杭地檢廳檢察官黄炳道奉飭赴長興會同知事王吉檀開棺覆檢臧瑞青被妻丁氏串同姦夫孫瑞榮謀斃案檢視確有傷痕昨巳回省銷差並報告一切詳情 
　　天台知事王家琦調署鄞縣遺缺委分浙道尹張宏周署理分水知事李洣調署湯溪並委候補知事陸維李署理平陽縣缺昨俱發表 
　　杭關監督公署統計科主任方書紳辭職已照准遺缺委會稽科員孫紹烈升充另委花緝甫爲會計科員兼杭嘉兩關稽查員 
　　第一師一團司務長吳屏山學術平庸經童師長呈請撤差楊督軍昨委額外尉官周世英接充憲兵司令官陳樂山奉派赴京弔唁周夫人喪昨已旋省報告一切 
[徐州快信]  
　　東鄉土匪刻復竄回滋擾房村市鳳冠山板橋鄉一帶前日（十二號）有匪徒五十餘人將鳳冠山附近之富貴莊佔據大掠昨（十三號）又有匪徒數十人攻入板橋砦連刦數十家並架去老幼男婦十一名口兹經各該鄉董來城飛報縣知事已派警備隊會同附近保衞團前往剿捕矣 
　　毛思忠已經辭退團長之職張敬堯另以全軍稽查長畀之其部下受撫匪衆業已編竣刻調往碭山之官莊壩駐防 
　　前任銅山縣知事唐宗源因虧公欵甚鉅迄未將交代算出現伊科員主某極力運動某某與各界關說冀浮冒彌縫含混交代未知能辦到否 
　　銅山縣公署昨奉省長公署郵電趕速籌備第二届省議會議員選舉事宜余知事巳遵令從事籌備檢定小學教員一事巳由余知事遵章設立事務所並委任所長及各檢查委員從事調查辦理 
[南京快信]  
　　江蘇省議會選舉事務所巳由兪代省長任蔡寳善籌辦一切各縣辦理選舉即以自治區爲選舉區調查選民由自治委員充任另由初選監督籌設選舉事務所所需經費依照縣分大小由財政廳直接支給暫由各縣正税項下先行籌墊 
　　蘇省本年度軍費計一百四十四萬元已經陸財兩部核准 
　　新編之安武軍（即定武軍改編）軍餉每月由蘇擔任二萬五千元 
　　中央昨派劉中將來寗商李督軍撥隊援湘並協議沿江各要塞布置 
　　順直水災籌賑會昨收到省警區送到舊破棉軍服一千四百套擬即派員運赴災區散給 
　　財廳委方思永赴南通等五縣秋勘饒霆武赴青浦金山崑山常熟吳江等縣勘秋 
　　兪代省長以徐屬豐沛等縣山水暴發田畝被淹擬於日内派員分往各縣查災 
　　武進知事陶文焕江隂知事陳思均疊被該縣紳民控告兪代省長昨巳派員前往查辦 
　　甘肅教育視察團來省調查學務江寧知事吳其昌特令各校妥爲招待 
　　省署委蔣乘風爲省立蠶桑模範場長 
　　津浦路港務處近以江水浩大特令泰和各小輪查照向章裝載渡客如逾定額力予扣罰 
　　金陵大學生李積新發明熱水浸種機器呈送省署請代呈農商部審查昨奉部覆准給褒奬狀以資鼓勵 
地方通信 
[松江]  
　　會議選舉要政縣署籌備省議會第二届選舉各情已誌昨報今日（十六）爲知事邀集二十四市鄉自治委員及籌備員翁問渠等會議調查手續之期是日下午二時由各委員齊集花廳經張知事主席先將第一届省議員初選區域宣示因本届選舉區域巳奉省令應照第一届辦理毋庸變更惟選政之籌備以調查爲基礎而手續又甚繁重除已請經辦第一届選舉之翁問渠爲籌備員外應請諸君將選舉費之如何籌撥及調查選民之如何進行並各市鄉費用之如何匀派逐一討論俾資進行云云旋經到會之自治委員商議後决定選舉經費請縣長於各市鄉地方經費内指定借用至調查選民手續决由各自治委員當場將調查員人數暫行假定卽經到會之新橋自治委員錢少侯假定二十人莘莊委員顧吟香假定二十人官紹塘委員周鐵橋假定十人泗涇委員李文來假定四十人吕蕩委員吳雨生假定十二人小崑山委員朱翼亭假定二十人小西涇委員楊起時假定十人松江市委員朱子受假定六十人金山衞委員張琴軒假定六人楓涇市委員郁彤雯假定四十人葉榭委員顧怡如假定十六人五庫委員吳翰芳假定二十四人錢河委員朱介山假定八十陳家行委員陳肖容假定二十四人龍興委員陸子侯假定十六人亭林市委員吳和羹假定五十人七寳委員李漁生假定二十四人其餘未到七鄉俟通知後再行假定所有調查員名單均由各自治委員回鄉請定後呈縣委任其選舉經費數目决由各市鄉共劃洋九百六十元依各市鄉最近户口册爲標準均匀支配至應設之調查事務所决定附屬縣署之内由籌備員翁問渠與各科科員合力主辦所需臨時書記亦須雇用其費用即於劃定經費内支付而調查選民表式業由縣署照式刋印發交各市鄉委員即日查塡 
　　捉賭糾葛楓涇鎭浙界警察分所楊巡官昨晚至南鎭捉賭時有向開荳腐店之某甲自賭場逃出後因深夜月黑匆遽落水旋經賭伴尋覔始於河中撈出惟溺死巳久無法施救某甲係教會中人巳由家屬電知陸伯鴻君要求向嘉善縣署交涉並將屍身抬送警所一時尾觀者多至七八百人人多口雜幾致肇禍幸經該處第四師駐防兵士前往彈壓始漸散去 
[江北]  
　　淮北鹺務譚淮北産鹽甚旺大都行銷於皖北等處故與洪澤湖水極有關係每當冬春水涸三河各壩建築蓄水濟運所費不貲此項經費向由垣商票商平均擔負自濟南公司出現後資本勢力均較雄厚駸駸有獨攬之勢影響所及垣票各商大起恐慌前曾在北京鹽務署具陳商困情形請令該公司停辦其中理由最大者（一）築壩等費出自垣票各商若任令不名一錢坐享其成殊欠公平（二）運鹽航綫向有一定一旦使該公司國入其間易啓爭端（三）該公司放價僱船船户趨之如鶩各商營業因之困難（四）商人損失事小國税損失事大將來鹽税短絀商人不任其咎云云該署已准所請惟濟南公司停辦後又欲捲土重來現正極力調停其條件内容（甲）所有築壩及關於修理航路經費公司獨認十分之五垣票商共認十分之五以昭平允（乙）運船平定運價彼此不得放招聞正副經理黄李二君已向鹽務淮運司磋商未識將來如何結果也 
[揚州]  
　　統領委員查防兩淮緝私統領劉苕青接任後本擬親往淮南北考查水陸各營狀况刻以揚州防務正在布置未便擅離昨（十五）特委陳參謀長清源及二營營副王德寬代表往查淮北統部副官長唐祚楨代表往查淮南均限即日首途 
　　鹽官奉令遷調兩淮所屬各差缺自運使張季煜接任後迭有更調現南鹽廳廳長陳方鎔已委署泰屬新興場知事所遺廳缺以泰縣挈騐局長龍翔調補並委徐烜接充泰縣挈騐局長均於今日（十六）至運署謝委不日當分别交卸接事矣 
[嘉興]  
　　匪徒刦奪金戒嘉興北門大街申天寳銀樓於十六日上午十一時詐有形似商人之人入内聲稱兌换金戒店夥即將指戒數只取出令其選擇詎其人即將二錢餘重之金戒奪去向外逃逸嗣經該店夥追獲送至第一警所（在天寗寺街）始將金戒交出訊知其人爲陳培明業由該警所將其送入縣警所轉送縣署訊辦 
　　六邑勸學會議嘉興勸學所長莫其瀾嘉善勸學所長夏翀海鹽勸學所長許清澄平湖勸學所長奚翔崇德勸學所長魏昌裕桐鄉勸學所長沈乃洪等於日昨在嘉興縣勸學所内集議六邑學務進行事宜並擬籌設六邑勸學所聯合會以期共策進行 
　　聯合運動會餘聞嘉興縣小學聯合運動會其陳設及一切開支均經開會决議由縣撥給洋三百元現經庶務部主幹莫杏卿核算此次共用去洋三百七十餘元除由縣撥三百元外不敷七十餘元由何支出擬不日召集正副會長及各部主幹商議又商業學校學生販賣團共計盈餘四十餘元除置備各項器具外餘洋五元餘巳由校長范古農開單送交事務所矣此外評判員亦擬不日將評判各項報告各學矣 
[濟南]  
　　龍口歸客談客有自龍口來者談及該埠興築事務由紳商集資組成公司公推趙君琪爲總理正在籌畫進行之際適逢復辟影響人心摇惑諸事停滯因即辭職來省現該埠興築事宜百端待理該公司股東及董事等來電請求趙君回龍主持聞趙君已允擔任矣兹將原電錄下濟南省公署鈞鑒敝公司成立多日總理趙君赴省未回諸事無人主持現經董事長吕鏡老函催董事會議積極進行懇請代勸趙君急速來龍無任盼切否則股本俱不清繳興築公司董事會公叩濟南商埠趙瑞泉總理鑒時局粗定公司急宜進行經董事長函催公同議决請速來龍主持辦理興築公司董事會全體盼復 
雜評一 
[舉足重輕之人物（一子）]  
　　從前所謂舉足重輕之人物陸榮廷氏是也而陸之足已舉矣今之所謂舉足重輕之人物在粤有龍濟光或傳其將聯閩以助中央或傳其將助桂粤以攻閩態度蓋尚在暗昧中在川有熊克武或傳其不從中央命令或傳其不與南方接近態度亦未有所表示總之川湘之戰釁旣開爲龍爲熊决不能使之久伏而不騰躍蓋龍本非池中物而熊亦野性難馴者也特其趨向何方則今尚未可知耳 
　　自來舉足重輕之人物必不肯輕易舉足一則持重養望一則觀望時機今之不肯輕易舉足者大抵皆觀望時機類也然觀望時機者豈僅龍與熊哉將來戰局之勝負一分吾知默守中立之人物皆將奮步而趨矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[司密士試演飛機之末日]  
　　美國飛行家阿脱司密士君在滬飛行詳情迭紀本報昨爲司密士君在滬飛行之末日定價旣較一二三三日爲廉故觀者亦較第一第三兩日爲盛兹將昨日佈置及種種情形錄後 
　　旗門之設置昨日演場佈置除東中西三門口所懸價目牌及坐位等級一律變更外並於場之中部植立兩桿一南一北外施紅白二色桿頂各加美日（日本）國旗一面日南面美北並於兩桿頂加一長繩滿懸各色小旗三十二面至兩桿之距離約八十英尺繩與地之距離稱之是爲旗門爲司密士君乘機穿飛之需餘均一仍其舊 
　　飛行之梗概昨日飛行仍係二次第一次四點三十四分鐘上飛至四十七分鐘下降約高四千尺以上第二次五點十三分鐘上飛至二十二分鐘下降約高三千尺以上兩次飛行除盤旋上下顚倒翻騰與前三日大致相同外第一次又於顚倒翻騰之中間以側飛多次復於距地二千尺許突然而下向東穿旗門而過旋復上昇一再盤旋仍由高處突下向東穿過旗門始行落地計穿門之舉前後凡四作其最足令人驚佩者司密士君穿過旗門時内有一次竟脱手而飛而機行仍能不偏不倚旋復由下而上故一時觀者掌聲如雷 
　　電車之暢行自東方公司花廠被焚後日曜月曜兩日餘燄未熄仍由工部局救火車駐彼灌救致電車不能直達交通頓形阻滯前日電車本已通行而沿馬路一牆雖未倒坍殊形危險當由電車公司西經理麥考而君商准工部局索性將該牆轟燬旋因炸藥轟毁容未妥善日間尤多不便遂定於行人較少時用鐵柱撞坍並慮牆倒時或即倒於馬路上則更爲費事故於前晚六點餘鐘一面則高架鐵柱濟以電力向南而撞一面用巨索向南而牽至七點一刻卽行完事昨日楊樹浦一路電車巳復原狀觀者咸稱利便 
　　紀念之贈品昨日之飛行本含有臨别紀念性質故由經辦演場等一切佈置之法興報館沙利文及日商華興三家向南京路恒孚銀樓定製精緻銀杯一隻配以紅木雕座又鮮花一束携至演場於司密士飛行告竣時舉以爲贈留作紀念 
　　伍老之參觀前任外交總長伍秩庸老博士昨亦乘摩托卡至演場參觀首戴國貨麥柴帽身穿藍呢夾袍玄呢對襟馬褂在場内緩步徐行與博士素識各西人莫不相與握手以致慇懃 
　　觀者之類别昨日觀演者場内外約六千人西人佔十之一日本人佔十之二我國人佔十之七 
　　酒商之失望連日演場内由日本麥酒株式會社等二家張篷設座出售酒點聞其初頗有多人爭競均以爲此番獲利必豐不謂除日曜月曜南日主顧尚多外餘則所售極微至昨日雖祇有株式會社一篷而主顧亦極寥落並聞所得竟不償所失故該酒商均異常失望云 
[敵人請取個人私産問題]  
　　自中國政府與德奥兩國宣戰後經外交部電令駐滬薩交涉員頒布處置該兩國僑民章程並派員會同公共捕房將公共租界内該兩國銀行總會及該僑民等私家財産暫行發封各情迭誌本報兹因公共會審公廨檢察處通告該僑民等如有私家財産可赴公廨請求以故昨晨有德奥兩國人民多名紛投公廨具呈英文禀詞聲請當由英領卓乃爾君閱禀一過商之關讞員關君以此事關係重要並無主張辦法而卓君即下堂諭或准其所請或准交保惟訊供言詞均未繙譯姑照堂上情形登錄之 
　　文滙報云柏賴特（譯音）律師爲哈同之代表今晨向公共公廨英領卓君與關讞員請求將南京路前爲德文報館所租之房屋啟封據稱此屋係由華官照會發封久無居人擬請將屋中器具一律移出存交公廨俟日後决定處置方法所有各物願負責任云云公廨准之又工部局電氣處某代表亦向公廨請求准許撤去德領署内之封條數紙牛門律師稱德領署内室有荷蘭領事所加之封條陪審官前曾聲明不可撕毁卓君答曰余不曾禁止撕毁封條余前言及此事時僅謂可不必干涉耳言畢判准其請如不得已時可撤去封條又有一德人名克倫勃勒者請准在德人總會取出什物若干據謂居於該總會中已十一載今欲取出之什物中有球檯一只卓君問曰球檯乃汝個人之物乎答曰然於是此請亦經照准又有人請求在德人郵局取出德人紅十字存欵者未經許可卓君謂此非個人私物請求者可向華官請發證明華官不反對此事之函又有請求一起係欲從德華銀行移取若干物件者公廨亦未准之但諭其往謁清理該銀行之專員 
[退職敵員薪俸之計算辦法]  
　　駐滬薩交涉員昨接外交部令云現在我國宣告對於德奥交戰之際所有兩國人員在各機關服務者如認爲軍事上有窒礙均應一律辭退其有合同訂定未滿人員亦卽依據辦理等節前已令知在案兹議定所有應得俸薪事項現擬准予按日計算自起行之上一日爲止仰即分行各機關並通知各領團知照一律照辦勿得參差致招物議 
[奥人請由俄領保護之照准]  
　　奥籍人安通頗威治擬由俄國領事保護日前俄領函致交涉署請爲核准已見報端兹聞薩交涉員電奉外交部復電以俄領一再聲明該奥人確係生長塞國並有塞人可作保證所請自屬可行交涉署即轉致俄領矣 
[日本實業團今日回滬]  
　　江蘇特派交涉公署昨接某機關函略請日本實業團前因視察商業遄往内地現巳事畢乘火車回滬約於本月十八日早抵埠請爲接待等情薩交涉員卽經函致工商研究會等預備招待 
[交涉員介紹華僑往見英領]  
　　總商會日前函致交涉署以現有包達維亞華僑有限公司代表楊清遠君由中國駐爪哇總領事來函證明係殷實僑商奉該公司派遣回華在上海組織公司以本國出品各貨運往爪哇並輸運爪哇各地土産來華以足進兩地商務請爲接見等因隨據該僑前赴交涉署進見並擬與英領接洽請爲介紹聞薩交涉員當即繕就介紹書交由楊君面呈英領矣 
[添設護軍副使之軍界談]  
　　日前外間傳有中央仍擬添設松滬護軍副使以助盧護軍使辦理軍務之說昨據軍界中人談及中央果須添設護軍副使似必選擇駐於當地之統軍高級長官充任蓋因松滬一帶業經駐有陸軍第十師全部官兵且有陸軍第四師尚未調浙之步兵十五團全團三營分駐松江楓涇等處吳淞要塞亦係十師之步兵二十旅第四十團及砲兵第十團等各營駐紥足敷保衞治安並無另調他處軍隊來滬以充副使之必要因此外間所傳以十五師師長任爲副使一說恐未必成事實惟滬軍副使一職如果必欲添設則現任第十師步兵第二十旅旅長榮道一必有希望且與盧護軍使辦事尤能聯絡云云 
[第五批閩省新兵由津抵滬]  
　　閩省因須添編一混成旅曾經四次派員赴津招募新兵共約二三營業經陸續送滬轉送往閩以備編練在案昨日又由閩督軍署副官曹君將第五批所招新兵一百二十餘名由津乘輪來滬仍以南市滬軍營操場爲該新兵等暫宿處所因此該處店舖之生意甚爲發達 
[德州運送鎗彈來滬]  
　　軍用快鎗之子彈向由上海製造局在龍華設立分廠製造自前年奉令停造後軍用所需之（六米立五）（六米立八）（七米立九）三種口徑之鎗彈改歸山東德州兵工廠承造兹因駐於淞滬之陸軍第十師各旅團營須添鎗彈故由德州軍廠檢配各口徑鎗子七十餘箱裝車運寗業於昨晨轉裝滬寗火車運滬經寗杭支路運至南站卽由步兵三十八團馬團長派兵赴站搬運回團以便分發軍需 
[鄉民反對檢查棉花之風潮]  
　　浦東各鄉販花農民反對棉花檢查局巡丁在碼頭查驗濕花公舉金浩生等代表赴上海縣公署遞呈理由請求改良辦法諭飭靜候批示各情巳紀昨報昨日各鄉民並不遵諭候示又聚衆阻止檢查並毆傷局中員役聞鄉人亦被毆傷數名現在此事尚未解决兹將種種情形分誌於下 
　　肇事之情形昨晨六時該民等聚衆多至數百人羣集各碼頭見有販運花衣船隻到埠及擔負棉花之鄉農一概阻止投行秤賣希圖要挾嗣有南會館碼頭查驗巡丁奚阿六向之勸諭竟被蜂擁毆打受傷腰部並毁及號衣旣而由局中檢查員程寳森在彼經過瞥見人衆聚鬧當即上前喝勸不服亦被圍住各用扁擔毆擊以致受傷頭面手臂等處血流如注程急即遁回局中報告前情俄由一區一分駐所楊巡官得悉花販恃衆鬧事恐肇巨禍立率長警曁落差警等荷槍實彈排隊馳往鎭壓衆始逃散旋於中途嘯聚擁至城内縣公署羣相踞擾時適該局將被毆受傷之程檢查員舁至縣署請爲驗傷若輩一見程至又號召羣衆將程從小轎中拖出拳毆脚踢又持扁擔肆毆旁有隨程進城之張某在場竭力阻擋致手背被扁擔擊傷嗣爲縣公署地方警察所聞立報警佐領袖飭警解散仍不退去旣由沈知事親出向衆再三開導復用電話請淞滬警察廳長飭派警備隊前來當場拘獲計全根王錫華二名衆始散去當將計王二人移送地方檢察廳預審之下即行拘留其受傷人程寳森巳送醫院療治又一訪員報告云昨晨各販花鄉民聚集千餘人擁至棉花檢查局欲使野蠻舉動當時該局沈局長見來勢不佳立發電話報告一區一分駐所張警佐親率巡官及長警二十名持械馳赴該局保護並善爲開導第一區警署董警正亦率警到局是以鄉民祗在該局門首胡鬧其時有巡丁程寳生等二人出而向衆干涉各鄉民不問情由將程等扭住兇毆以致程等二人均各受傷傷勢頗重倒臥在地該長警見人數過多未便拘人當由沈局長雇轎將程寳生等抬送上海縣公署請示不料程寳生所坐之轎甫至縣署頭門左近而各鄉民尾隨而來者約有三四百人見轎停下意欲上前再行圍毆當爲該公署胡巡長所見上前喝阻詎大衆仍敢胡鬧乃由警察事務所警佐領袖王敬常立發電話致淞滬警察廳請派警速來協助徐廳長立派游巡隊士四十名由巡長督率均各持械馳至將縣公署四面站立之各鄉民一律驅散並由沈知事委派科員向各鄉民善言開導諭令各安營業所有爾等禀訴各節聽候縣長查辦切不可聚衆要挾詎各鄉民仍有堅欲闖入署内面見縣長者當經警察上前將季金根王錫華二名拘獲押候訊辦所有程寳生與某甲則飭派巡警四名並地方偵探沈阿松等護送淞滬警察廳轉送地方檢察廳命發上海醫院醫治 
　　花行之停秤昨晨各鄉花販因阻止同業登岸售賣各花行門前咸有若輩聚集窺探如見花販投行秤賣者無不擁進奪阻嗣有廣大行因開秤收買步擔花衣被衆將花奪下阻止秤買未幾花行中人聞此消息恐有意外相繼暫行停秤免滋禍患 
　　縣署之告示昨日下午沈知事發出牌示云頃據農民金浩生等來署呈稱棉花檢查局罔利病民環求查辦等情查該民等對於棉花檢查辦法如有指陳情事儘可推舉代表來縣聲訴何得集衆洶洶形同暴動殊屬有干涉紀至呈控各節該局如果有違章勒罰情事自應嚴究究竟如何實情未便遽憑一面之詞仰靜候查明核辦各販户應仍照常售貨以安營業如敢再有輕聽教唆騷擾聚衆情事定干拿辦特此牌示 
　　又出六言布告云照得檢查濕花係奉大部核定爾等請免查驗乃屬事理不明如果司巡舞弊查辦儘可施行旣已具禀到縣自應靜候示遵豈容紛紛聚衆不聽解散命令似此故意搗亂即非安分良民如再糾衆騷擾定當拿送法庭爲此明白布告務各照常絲營 
　　首要之偵查上海縣沈知事聞花販聚衆肆鬧之風潮恐肇巨禍除撥縣警臨場解散外又以此事必有刁徒陵使爰派縣署警探赴浦東各鄉偵查爲首之某某等兩名飭提嚴究一面委任第四科員汪菊齡至棉花檢查局將此次衆鄉販肇事原因根據調查務得確實眞相覆候核示 
　　鄉民之理由浦東各販花鄉民以南市董家渡内所設之棉花驗水局每於新花上市之際巡丁司員必指鄉民挑售之棉花爲浸水濕花拘局苛罰如稍給賄賂即濕花亦得通融日來竟將乾燥棉花時被拘罰乃公舉代表孫茂發等率鄉民二百餘人於昨晨奔赴上海縣公署要求維持請將棉花局之巡丁人等嚴加整頓勿使苛罰舞弊云 
[巡警捉賭釀成命案續誌]  
　　浦東南滙縣屬張江栅第七區警局巡長李慶雲率警前往潘家橋奚掌法茶館内捉賭致將鄉民奚和尚追趕投河溺斃等情已誌昨報惟其中微有錯誤兹經實地調查當時確實情形錄下查肇事地點係在潘家橋十四圖地方奚掌法所開並非茶館係屬木匠作該處原有潘姓茶館一家已閉歇年餘是日（十五號）該木作内夥友抹牌作戲被巡警查見入内捕拿該夥友等見巡警荷鎗實彈而來相率逃避該警隨後追拿適奚和尚因其子患病往延女巫在彼經過致被該警等誤拘擬押帶警局行至中途十二圖周家蕩地方見某姓小茶館内有人賭博李巡長遂分派巡警入内拘捕奚乃乘間逃逸巡警在後窮追以致鳬水溺斃各鄉民見巳肇禍羣起不平一時聚集百餘人欲與巡警爲難該警等開鎗示威連開四鎗鄉民猶麕集不散將巡警拖住痛毆當毆傷巡警二名而散其餘長警三名回局報告徐區員呈報南滙縣公署核辦而尸屬亦已偕同地保投縣禀請蒞驗聞杜知事定於今日（十八）蒞場勘驗並驗巡警傷勢以憑核辦 
[閘北民警衝突案四誌]  
　　閘北長沈巷因巡警捉賭未穿制服鄉民誤會爲盜釀成民警毆鬭一案詳情三誌本報兹悉淞滬警廳因悉此事發生後該處鄉民畏罪逃避一空致成熟稻田千餘畝無人收刈恐有竊賊偷割故於昨日特派員赴鄉聲明脅從罔治概免株連勸諭鄉農各回收穫免誤稼禾一面秉公查辦 
[崗警無阻止法警傳犯權限]  
　　淞滬警察廳司法科昨致各區所隊函云逕啓者查共和國家首重法治司法精神尤貴乎獨立故凡一地方之審檢廳於其所轄之區域以内如有傳提人證被告人之事無庸知照該管行政警察得可行使職務或遇司法有請求時即隨時協助則行政警察暫假用司法警察之職權此爲定例邇來時聞檢廳法警持票傳犯每有爲崗警阻止帶區等事此中不免稍有誤會之處蓋此等知照之限制原係對於非直接管轄之機關而設如會審公廨及鄰境外縣之類至於正式法庭固自有權 
 
 

Page 11

 
 
限當然非他項機關可比也敝科添掌司法相應依據法理備函奉佈希請查照轉諭長警一體周知爲荷 
[法租界新總捕房派捕看守]  
　　法租界會審公廨於前年秋間遷入新租界薛華立路新廨後每日應訊案犯須由大自鳴鐘總捕房彙齊用電車解送公廨候訊往返頗感不便故在與新廨毗連之空地上建造總捕房一所已於七月終落成屋内一切裝潢亦已工竣惟遷入之期未定深恐晚間有宵小潛入竊取玻璃裝修及無業之人掩入圍牆内睡臥情事故由管轄該路之盧家灣捕房飭派華捕若干名不分晝夜駐在新屋内看守 
[大豐永奬賞獲盜巡警]  
　　大豐永金店被刦金條七百兩案内之盜匪張祝甫顧學初並原贓金條一根計七十兩先由一區三分駐所巡警劉玉山在小南門一家村門前拿獲送署嗣閘北續獲陳金川陸渭堂等又金條一根並手鎗子彈等巳經淞滬警察廳將全案人贓送歸公共公堂訊究在案兹悉大豐永執事以劉玉山巡警首先破獲洵屬有功特賞給洋二百元前日將欵呈交警廳請爲轉給劉警以示鼓勵徐廳長准如所請昨將此賞欵發交三分駐所宋警佐着轉交劉玉山警士具領 
[匪徒搶攫珠花]  
　　前日香刻有住居新北門内之陳徐兩姓眷屬各挈小孩雇乘黄包車至新世界游戲場游覽詎至西藏路一品香番菜館附近突來匪徒數人從後趕上攫取陳徐兩婦所揷值洋九百元之珠花兩朶竄入瑞源里逃逸當時鳴捕追拿未獲遂投老閘捕房報請飭探查緝不知能珠還合浦否 
[省釋嚇詐女巫之嫌疑人]  
　　美租界七浦路六百零四號門牌舟山女巫楊氏（即阿香）曾於本月七號九號十六號等三次接到郵遞興華公司劉天聲具名之恫嚇信函希圖索詐洋五百元經該女巫報捕請緝後由滙四捕房九十八號西探與某包探緝獲跡涉嫌疑之榮生一名帶入捕房管押各情已四誌本報兹悉該捕房捕頭麥搿雷搿（譯音）對於此案非常注意當向被捕之嫌疑人榮生詳細盤詰一面飭探調查毫無證據諭令省釋仍飭各包探跴緝投函之人務獲解究 
[請領周棲雲棺柩]  
　　暗殺前商務印書館經理夏粹芳之主犯李海秋（即周棲雲）自經租界獲案移解軍署後業經訊明鎗决巳誌前報日前周棲雲之父具禀使署請求給領棺柩業由軍署批准日昨周父命少子發發前往軍署領柩當經軍法課以鎗斃後埋葬係陸軍三十八團執行其事遂諭須俟函致該團始能指認纖給領 
[貨物紛紛運津]  
　　天津水災後各項商業驟然阻滯自上星期五太古公司通州船裝去貨物後日前怡和洋行怡生船招商局新康船太古公司盛京船開平公司廣平船相繼由滬往津均各裝運食糧粗布棉花紙頭磁器竹木等雜貨爲數頗多其中尤以麵粉爲最多數蓋目前津地水勢雖退而災區廣大尚不能完全恢復所最急者無非充饑禦寒之品故糧食衣料爲多也 
[近三日内之金銀進出數]  
　　匝月以來本埠銀洋現幣尚無流出外洋而國内各埠且源源而來即裝往各埠者亦寥寥無幾兹將十五日（星期一）至前日（卽星期三）止此三日内進出概數分誌於後進口烟台天津來銀八萬三千兩又洋十八萬元大連青島來洋十萬六千元牛莊來銀三萬兩滙豐銀行香港來洋三萬二千元廣東銀行從煙臺來銀一萬七千兩交通銀行來銀七千兩英美香烟公司來洋五萬三千元出口臺灣銀行裝往大連現銀二萬六千兩客帮裝往大連金條值銀二萬兩又裝往廣東英洋五千元又小洋二十七箱約計洋九萬三千元 
[滬當道愼重民食]  
　　滬海道王道尹以現届秋令正新米登場之際恐有奸商混充軍賑採辦食米暗中夾帶出口關係民食不得不加查禁故已會同海關馮監督移請新關税務司如遇輸運軍賑米糧出口必須嚴查有無夾帶混運並核驗護照運數是否相符以杜私販 
[民業銀行已准立案]  
　　芝罘路民業銀行自經陳其昌等發起籌辦以來巳逾半年所訂章程迭經財政部飭令修改完善頃聞巳接京電完全核准立案並得馮總統認爲名譽發起人昨由張調辰致陳其昌函云敬啓者頃奉大總統交下大函并章程二份捧讀之餘謹悉貴代表曁諸大君子鑒於國步之艱難民生之凋敝是以集合同志聯絡僑商擬設民業銀行以期彌補漏巵挽回大利轉弱爲强實深攸賴裕國即以利民聞之不勝欽佩大總統亦頗嘉許旣經公推爲名譽發起人自屬義不容辭甚願樂與其成共襄義舉云云兹陳其昌等已函催各股東繳欵以備報部呈驗後擇期開幕 
[絲繭業今日會議]  
　　絲廠繭業總公所昨發傳單云爲裕和協絲廠函請整頓同業事又宜興公所函請建築房屋事又協記絲廠函請維持事又洋商絲公會要求每擔抽費三錢事特於舊曆九月初三日（即明日）下午准五點鐘邀請同業會議務請大駕准時惠臨千萬勿吝玉趾至要至要 
[四川劉存厚等通電]  
　　北京大總統國務院徐州長江巡閱使長江巡閱副使武鳴兩廣巡閱使宜昌長江上游總司令龍華甯夏護軍使承德張家口歸化都統除雲南省各省督軍省長並轉各鎭守使各師長均鑒民國肇造於兹六稔滇軍禍川巳凡三次率皆假借名義包藏禍心顧其顯肆侵略蹂躪全川則未有急於今日者也溯自護國之役蔡前督提挈滇軍入川鏖兵瀘叙人纔數千事旣大定焉用增兵乃羅佩金乘蔡病假要求督川勾結唐督廣增徒衆絡繹偕來以隣爲壑曾不匝月增至兩師川省兵燹之後繼以凶年伏莽潛滋流亡載道乃紳民以荒災求拯貸則充耳不聞兵警以辦匪請鎗彈則抑置不發川廠造械悉畀爪牙朋比故軍隊則川裁而滇黔有加軍餉則川薄而滇黔獨厚愚弄黔人抑制川省毛豐羽長氣揚趾高迫裁川軍挑撥戴督遂於八旬之中再發大難焚我錦城戮及婦孺滇師所至毁屋代薪刈禾充秣黌舍踐爲廐圉童叟概被係縲農輟其耕商罷於市擄掠姦淫無所不至凡此慘酷孰忍見聞川民何辜罹兹茶苦存厚等叩心泣血憤不欲生刃已陷胸寗忘自衞青眉截擊折彼凶鋒資仁逆攻挫其悍燄榮隆樂至直扼中堅巴永江津横斷右臂羅佩金情見勢絀坐困叙稽適值中央明令停戰存厚等服從命令勉遏軍心不忍鄉邦再遭兵革於是羅佩金有解决川事之提議周督軍有調遣顧趙之條文存厚等以爲顧退趙歸川事或易就緒不圖滇人狼子野心雨雲開覆羅佩金離川允電朝至唐繼堯翻議之電夕來而起視黄庾兩軍則巳由通永寗分道入境近且掘濠築壘運械輸糧竟於十月十二日在内江白馬廟地方攻我三師爲先發制人之計存厚等捍衛桑梓職責謂何再事縱容將無瞧類且叙瀘千里同隸職方勒提税捐濫委官吏自由行動無復秉承是一國之内顯有殊方一省之中判爲異域其始稱兵肆虐猶假名於國家其繼七見圖窮直自絕於化外存厚等旣深痛梓邦横遭蹂躪復大懼中國遂召分崩義憤塡膺忍無可忍且衅開自彼則罪有攸歸不得已禀承周督一致進討躬擐甲胄手執鞭捶率我壯直之師誓掃兇頑之衆此非蜀人自擾實由滇罪貫盈伏維我大總統總理以及各省軍民長官埀鑒川軍之苦心明正滇人之罪惡期於罪人斯得我伐用張以救川民以維統一臨電迫切無任惶悚川軍師長劉存厚鍾體道熊克武混成旅長劉成動旅長劉湘王奇陳洪範舒榮衢汪可權陳德龍光但懋辛團陳陳能芳王麗中王秉璋聶文光張　舞李進城郝熹姜受益許澍余昻田頌堯鄧錫侯廖廉賴心輝萬成黄澤溥袁昌駿龔襄吕超向傅義王維綱陳國棟喻榮棣漢軍統領張煦楊驍騎邊軍統領彭日昇邊軍旅長陳遐齡及營連排全體官佐士兵同叩寒印 
[鐵路協會調查會員住址]  
　　滬寗鐵路管理局接北京全國鐵路協會函云逕啓者本會會員名簿現在亟須修正印行而三年以來所有住址不無更動先擬重行調查再行編錄京綏局現巳調查完竣寄還本會查係指定一人專司其事就原簿之上與本局最近職員錄互爲勘對各加符號其現不在局者凡有所知亦即照實批註並加符號辦法頗爲周密兹寄名簿一份請貴局指定一人專司其事查照京綏辦法詳細調查註明簿上尅日交還以便彙齊編印是爲至荷 
[松江旅滬同人秋季大會預誌]  
　　松人之有旅滬懇親會已歷多載自去秋重行組織後會務益形發達本月十九日假浙紹公所開常會到者五十餘人當經幹事部吳督釐君報告一切並提議秋季大會及刋印會員姓氏錄等旋即議决十一月四號（隂九月二十日）仍假邑廟勸業場開全體聚餐大會以資聯絡而謀進行 
[德國書信館不付地捐]  
　　工部局在公共公廨呈控德國書信館不付地捐銀三百三十一兩四錢六分等情昨由五十四號西探梟將該書信館代表西人傳至公堂據工部局代表高易律師上堂譯訴前情訊之被告西人聲請堂上展期再訊關讞員核供商之英卓副領事判准予展期至禮拜五研訊 
[閘北紳商公宴杜局長]  
　　前日閘北紳商各團體假慈善團事務所設筵公請新任工巡捐局局長杜梅叔君於上午十時杜君順便赴閘北分辦處傳見各科主任辦事員諭云現在舊有人員概不更調素稔諸君辦事認眞望嗣後益加勤勉本局長有厚望焉云云時已鐘鳴十二下杜君遂赴慈善團由錢貴三沈聯芳趙鏡芙諸君延請入席觥籌交錯賓主盡歡而散 
[擅售抵産之訟案]  
　　徐文榮延逖百克律師代表投法公堂控稱徐於上年某月間包造梁姓楊樹浦地方房屋七十二幢因梁無洋交付故將地皮售與徐文榮後徐亦因乏資將該産抵押與許柳春至今本利核計銀一萬八千兩隂曆四月間許向徐言伊亦欲將産轉抵與人並向徐取去收租房票不料許取去後將房産擅自售去徐得悉向論祗允找銀二千兩惟該房地約值銀四萬八千兩現已被許售去請堂諭着公正人將房地估着價值若干除去抵欵本利外其餘價銀由許找還與原告並須被告擔任一切損失及訟費許柳春亦延巴和律師代辯稱徐文榮將房産抵押與被告逾期不贖被告面催不理於三四兩月兩次函催取贖函内書明如再不贖將産變賣作抵原告並無回信即係默認故被告將産售去計銀二萬一千兩除去中金凈得銀二萬兩再除去本利銀一萬八千兩找還原告銀二千兩况該房産照所收房租核算利息祗值銀二萬兩豈有值銀四萬八千兩之理請堂上明察中西讞員判兩造退去候覆訊核辦 
[偵探查獲碼頭搶匪]  
　　無賴楊小三子專在浦東一帶各碼頭冒充偵探假借調查烟土烟膏爲名强搶旅客行李衣包等件行旅受其害者不知凡幾前日被淞滬警察廳偵探宋鳳鳴在浦東其昌棧碼頭查獲當即拘解廳署發交司法科訊辦 
[傳訊圖吞銀票案]  
　　長沙日信昌號夥竇潤清偕證余星階秦毓春等在公共公廨呈控皖人孫伯揚將所交銀票二千零十八兩改换圖章希圖吞没等情業經捕房將孫傳案諭交二千兩人銀並保在案昨晨由廨傳訊先由原告代表律師上堂譯訴案情繼由秦毓春投案證明原告托伊與余星階向被告定購布疋詎交定銀後被告不將布疋交出向索巳付票銀亦不交還是以控請訊究云云訊之被告孫伯揚亦延律師到堂代辯經中西官核供判孫仍交原保候下禮拜三再訊 
[輪船上查獲大批紅土]  
　　招商局飛鯨輪船此次由營口等處開駛來滬前日抵埠停泊浦東爛泥渡鴻升碼頭當由海關扞巡洋員登輪搜查在貨艙内查出大批紅土二百五十磅（價值二萬餘金）販土之人巳乘間逸去該扞巡等即將烟土帶回海關存儲候燬 
[搶土判押兩年]  
　　廣東流氓金吾前日在虹口崇明路搶取土販某甲所携紅土五磅圖逃被美捕房一百十三號西捕查見將人贓帶入捕房押至昨晨解送公共公廨經王肇之襄讞會同英白副領事研訊屬實判金押西牢二年土送海關銷燬 
[再限三天繳清房租]  
　　收租人王天福前投法公堂控房客鑫昌祥雜貨店虧欠租洋六十六元求追等情判限七天付清昨日王續稱該店主逾限不理且又被多欠租洋一月所存貨物不值欠租之數求請嚴追該店主稱現今將店盤去巳收定洋俟收到盤價後卽行付清聶讞員判交保限三天繳清如違拍賣抵租 
[糾黨行竊之押儆]  
　　竊賊張言生於日前糾同甲乙等數人至太古碼頭見有義雲布廠裝運某處之元色布數十疋乘隙竊取一疋而逸後由事主報捕飭探徐阿東前往將張拘獲至某押店内吊出原贓帶入捕房昨解法公堂請究義雲布廠遣夥楊福興投訴前情請究詰之張供認糾黨行竊不諱中西官判押六禮拜以儆贓給原告領去 
[十次過犯又竊物件]  
　　崇明人王姚興昨晨闖至北四川路一百七十八號門牌西人家竊取鉛粉柏油等物當被出店陸林生察破鳴捕將人贓拘入捕房捕頭查得王係十次過犯諭飭押候解廨請辦 
[索討舊債之衝突]  
　　北新涇鄉民彭大弟之祖父生前曾向丁王氏之祖翁借錢三十千文歷久未還前日該氏向彭索討彭以一時無力清償要求從緩詎該氏不允致起衝突互毆之下傷及氏之内部勢頗沉重訴由四區四分所一併拘解司法科經段科員訊明判移地方檢察廳核辦 
[鄰婦誘拐弟媳之追獲]  
　　甬婦徐陳氏住居閘北來安里有童養在家之弟媳陳愛珍年十三歳前日被鄰婦孫陸氏誘逃當經徐陳氏覺察追至靶子路見孫陸氏正欲雇車往十六舖遂扭入五區二分所控告轉解司法科經段科員質訊一過判送地檢廳究辦 
[請辦花會賭棍]  
　　賭棍鄔寳寳在十六舖新閘河華法交界地方開設花郃大廠串令常州人高炳方在楊樹浦路三千一百八十二號屋内另設花會聽筒四出誘賭前日被九百九十一號華捕查見拘拿高即行賄小洋五角求釋當被該捕將高與賄洋一併帶入捕房昨解公共公廨請究經中西官訊供一過判高押候查明於禮拜五訊辦 
[匪攫搭客皮包]  
　　浦東爛泥渡太古公司華通碼頭前日穎州輪船抵埠時有搭客某甲携帶行李數件雇工搬運時被匪徒乘間攫去小皮包一只内有大洋一百餘元嗣後經某甲投報三區警署及水巡捕房請求飭緝贓匪究辦未知能破獲否 
[路斃尸棺厝壇候認]  
　　前日午後有一年約二十餘歳身穿羅緞夾衫元緞馬褂之某甲倒斃於河南路南京路口由捕查見禀明捕頭將尸車至斐倫路驗尸所派探查無尸屬卽傳諭三圖地保唐晋山代爲棺殮厝壇候認並悉捕房在死者身畔檢出小洋三十六角金戒兩枚及所鐫張裕成之小圖章一顆業均暫存捕房聽候尸屬往領 
[汽車夫不服判决]  
汽車夫楊善寳在靜安寺路駕駛一百七十五號汽車不愼將汪金氏之八歳男孩永根撞倒碾傷頭面等處經六十三號印捕查見將楊拘解公共公廨經中西官訊實判楊押西牢三月在案兹因被告不服判决昨晨延穆安素律師投廨聲明不服理由要求復訊中西官得供諭候查明案卷再核 
[汽車撞斃行人]  
　　前日午後有一年約四十歳左右之某甲在靜安寺路被新康洋行内某西人之汽車撞傷殞命當經一千二百十一號華捕查見抄明該汽車號數回禀捕頭飭探將尸舁入斐倫路驗尸所報請公共公廨兪襄讞會同英白副領事蒞所驗明因傷身死無訛塡明尸格卽據該西人投案給洋十元中西官諭交十圖地保金松泉代爲買棺收殮厝壇召屬認領 
[電線下墜傷人]  
　　昨晚七時許小北門外法租界徐家滙路餘慶里對面協昌盛柴煤店門首電車接綫處之電線下墜灼傷行路銅匠陸姓之頭面電車旋卽停駛報告公司派匠修接時南北往來均經華捕阻止通行即英法兩界北駛電車停頓亦有八九輛之多及至八時始將該線修整車乃通行所傷之陸姓由捕車送廣慈醫院療治後回捕房報告聞所傷尚輕可無大礙云 
[養狗須捐執照]  
　　住居熱河路二十一號門牌之陳松年因養狗不帶嘴套並未向工部局領取執照被西捕查悉以其違章禀廨出單傳訊因陳抗不到堂昨由捕房將陳拘案據供因事赴杭並非抗傳等語中西官核供判陳罰洋三元充公並着補捐養狗執照 
[道尹公署批示兩則]  
　　上海中華工商研究會楊晟謝復初等呈爲飭催各縣限期徵送國貨陳列品以利實業由呈悉已據情轉呈省長查核令遵矣仰即知照此批 
　　青浦縣公民徐世輔等呈爲狼狽歛錢請檄縣澈究虚實按律懲辦由呈悉查左道惑衆歛錢久在嚴禁之列據稱鎭人王淵在東嶽廟號召巫覡招摇惑衆如果屬實自應令縣從嚴禁逐以維風化至熊紳等有無得賄庇護情事候令青浦縣知事一併澈查明確秉公核辦具報來呈未具副呈違式特斥此批 
[誌謝]  
　　南京路上海先施有限公司建造工竣定於二十號開幕兹先於十八號（即隂曆九月初三日）二時至五時邀集各界茶叙昨承柬邀書此謝謝 
來函 
[勸捐孩童棉衣]  
　　天津冬賑各義賑團均已趕製棉衣褲惟尺寸長大絕少孩衣奉勸善信將家中童孩穿過舊衣檢出施賑雖屬破舊亦可禦寒旣救災兒之命即增賢嗣之齡所費無多報施必厚上海中國濟生會紅十字會京直奉義賑會無論何處均可代收運津彙數登報以昭徵信此啓 
雜評二 
[檢查棉花之紛擾（步陶）]  
　　棉花檢查局之設非官府釐税之比其本意蓋以保持商人道德而使作僞之習慣漸以改除也今乃忽有鄉民率衆要求撤局之紛擾此其故果何在耶夫鄉民無知惟利是視棉花須受檢查自必多所不便則其在平日之不願有此局早爲大帮販花者心理之所同矣一旦局中員司巡丁苟有稍拂羣情之處斯其機有觸而發以視尋常之反對釐卡者當然益爲着力嗚呼此次鄉民之紛擾其内情殆不外是與平心而論販花者之加水與否原無與他人事惟以其足以引起買花者之戒心而海外貿易或生其他問題尤於國際信義多所損害故此局不得遽謂有可撤之理由然而局中辦理之實情是否果有一般釐卡之惡習慣以重爲鄉民苦累要亦爲此事主要之論點蓋鄉民縱不明事理若一無屈抑亦决不至以衆相抗也然則掃除一切官場情面而一是以大公至正之心理處理之是所望於主持其事者矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬馮夷君致齊天大聖書] [  餐霞]  
　　齊天大聖大元帥麾下夙仰盛名未親道範天南薊北迢隔關津景企之私難宣楮墨前閱報紙駭悉麾下誓師振旅建旆專征鎔千年巖洞之仙丹鍊萬顆機關之烈品震一聲之霹靂宏施法力於釣陳揚六耳之威風廣顯神通於粤海仙家將略别具韜鈐必有爲常人所難測者兹姑緩論惟以僕愚昧之見審察此事誠有不能已於言者先爲麾下言之僕供職水曹濫竽滋愧本年夏秋之間上帝以順直各處天時炎鬱疉降霤霖雨澤過多河流漫溢遂至潰堤决岸淹没田廬飄骨隨流積骸成莽波衝敗瓦野哭荒燐流離者數十萬家蔓延者一百餘縣數旬以後延及津門傑閣層樓盡成澤國商場劇館都付洪濤魚遊電軌而輪停鼈走風簷而屋倒盆堪代檝樹作棲巢竈冷埋烟栅低避露鴻嗷奪食虎旅勞防嗚呼噫嘻奇災巨變亘古罕聞觸目傷心言之墮涙方水患之初起僕以備員水府隄防宣導責有攸歸籲懇上帝垂憫生民廣發天府水衡之錢俾固近畿河防之岸無如天心震怒未允所請僕以吾國近年黨派紛歧互攘權利屢搆兵釁迄無安寗百業俱彫萬民久困若再加以水災民何以堪當將下情再四詳陳竊希上格蒼穹挽回浩刦不料災祲疊降補救無方僕驚駭徬徨寢食俱廢初意麾下首創共和值此天降巨災必能軫念民瘼保留元氣無論政見若何歧異自可和衷商榷消泯紛爭乃昨觀麾下通電又將大鬧天宫實深駭惑僕職掌河流本屬風馬第念政爭不已兵禍難消沈災未澹益以干戈財盡民窮國將不國不揣冒昧敢任調人兹先修函奉達倘蒙俯鑒微忱僕當以遠年之同姓作調解之魯連似較旁人易於得力或能感召天和潛消災沴南徼之烽烟旣盡北方之烏屋重棲而麾下山洞歸眞緊箍咒無煩諷誦五行坐鎭觔斗雲莫再翻騰朝玉門而玉帛聯歡抛金棒而金甌永固修成仙果廣結善緣重奠邦基永銷兵氣庶幾魚腹之餘生可保不遭烽火之驚虎牙之毒燄全除漸見洪流之退從此軍餉改爲賑欵惠徧災黎役夫出自戎行助修水道横流共禦民困堪蘇麾下之功德無量矣爲民請命無任主臣惟冀垂納馮夷鞠躬（四） 
家庭常識 
[桂花梅醬] [  金仲禹]  
　　取新鮮桂花去其蒂浸冷礬水中五分鐘再浸霜梅之酸水中使其色鮮明而不焦然後瀝乾與白糖霜梅層層相間置磁甌中二十日後便可食若雜以南瓜片佛手片薑片等均可 
[麵筋] [  天際孤鴻]  
　　先投小麥麩於木桶中加水（或稀鹽水）十分揑合再以手（最好用足）踏和俟生黏氣移置於篾篩上加水揉之下置受器則漿粉流下其留於篩上者卽爲麩質但須充分洗滌盡去其渣始成生麵筋食時油灼之卽得 
[解食] [  王夢覺]  
　　蟹毒食蟹誤中其毒倉卒不知以何藥救治可急用橋皮去絡煎湯飮之卽解（却贈） 
[木柴煑粥] [  張望庚]  
　　煑粥須用木柴或荳稭粗糠因多存脚火聚於鍋底熬煑多時則米汁盡出粥自稠而有味最益人之臟腑 
[養菊花] [  癡僧]  
　　以多量之糖融化水中以養折枝菊花頗能耐久 
工業須知 
[鹽酸製法] [  孤舟]  
　　鹽酸一名鹽强水爲强酸之一其成分爲輕綠蓋輕綠氣之水溶液也在化學及工業上應用極廣治病亦極有功力其製法有二分述如左 
　　甲法取食鹽六分（此鹽須先置鍋中炒乾研爲細末而再炒之反覆數次使水分盡去）置於乾燥燒瓶中瓶塞有孔之軟木塞揷漏斗曲玻管各一别取三口瓶四五六個獨口瓶一個各盛蒸氣水甲三口瓶盛少許（洗氣用）餘瓶均約盛半瓶瓶口皆塞有孔之軟木塞三口瓶之側邊二口插曲玻管二個一管用受送入之氣名受氣管其下端揷入水面（在水面下二三分）一管用通氣至他瓶名送氣管其下端近瓶口中口揷直玻管一個其下端亦揷入水面用象皮管將甲三口瓶之受氣管與燒瓶之曲管相連其送氣管則與乙三口瓶之受氣管相連乙三口瓶之送氣管與丙三口瓶之受氣管相連丙三口瓶之送氣管與丁三口瓶之受氣管相連其餘三口瓶亦如此送受相連獨口瓶亦揷曲玻管一管之下端亦插入水面其上端則與末三口瓶之送氣管相連裝置旣畢乃取濃硫酸五分水五分和匀加入燒瓶中（宜徐徐加入不可一次加盡）用酒精燈徐徐將燒瓶加熱則食鹽與硫酸互起變化而有輕綠氣發出此氣通入三口瓶及獨口瓶溶解於水即成鹽酸（霧度水一體積能溶解此氣五百體積温度漸高溶解漸少） 
　　注意一水溶解輕綠氣必發大熱故宜將瓶置水盆中或以氷屑圍之 
　　注意二蒸若干時見燒瓶全器發熱即爲輕綠氣發盡水氣通過之證可將象皮管解開注水於燒瓶中以瓶内所生之元明粉最易堅結破壞其瓶也見其溶解於水則傾入淺盆使之結晶可供種種工業之用又可用爲醫藥 
　　注意三甲三口瓶中之鹽酸内含雜質不可用 
　　乙法此法所用之器具與布置法與前法同惟燒瓶不揷漏斗取製豆腐用之鹽滷（綠化鎂）置於燒瓶中加以大熱則輕綠氣發出溶解於水即成鹽酸其副産物爲養化鎂 
　　附記鹽酸純者無色市販者内含鐵質故爲黄色（完） 
短篇小說 
[滑稽小說誑（五）] [  覺迷譯]  
　　斐德爾曰予法亦殊簡單惟千萬弗洩於人即尊夫歸時弗弗謂予曾蒞止此間汝爲女流商業中事容有所弗知汝姊主人之言實確彼蒲方汀公司股票行將一落千丈一至星期六日或竟不值分文等於廢紙而星期日後公司之門且永閉不開矣惟予處存有股票尚多所以未售人者别有原因星期六夕予當如汝之數寄汝惟須知此項股票在予雖爲廢物然汝握此憑證足徵前言非謊而於尊夫足徵非無端毆人卽當法庭亦且振振有辭可立於不敗之地矣惟十鎊之律師費須卽過付不能短少分文且勿爲尊夫所知夫人意果如何婦聞語展輔笑曰先生能如此佳也此十鎊現金雖尚懸空然而予必籌措蓋以十鎊而釋予五百五十鎊之擔負吾亦何樂而不爲裴德爾笑曰夫人誠智懸過人哉言次整冠興辭出出時笑猶未已蓋念此婦人者實受其愚弄矣 
　　讀者乎裴德爾與畢士蘭夫人一席話著者誠不得不服其有先見之明蓋蒲方汀鑽石礦公司股票果一落千丈迨至星期六晚巳等廢紙是晚乃有郵差遞一信與畢士蘭夫人視之則裴德爾所贈股票也惟至星期一日裴德爾之言乃竟不驗蓋蒲方汀鑽石礦公司股票之漲其速率直如燕子之飛其原因則是日公司竟已採得金剛鑽石多而且巨曾不數日畢士蘭夫婦一躍而成巨富遂乃遷居倫敦臥室凡五應接室二而畢士蘭夫人每星期且設宴會一次當夫婦二人每談前事之時畢士蘭輒抱其妻而吻曰吾人之得有今日實由汝一言之誑也（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之邊訊英人與新疆屬城立約（見本報甲戌年五月初六日）]  
　　喀什噶爾隸於新疆固我國之屬地也所屬城村十有六爲商賈聚集之所其地東連甘肅南接崑崙西界西域北至阿爾泰山固與英所屬之印度相近也溯其由來自漢時巳通中國列於王王顧崛强自大恃其荒阻憑凌華夏元成吉思可汗用兵征服明時閉關絕使不復相通迨吾朝乾隆年間始行底平其民多奉回教現聞英國與其土酋議立和約許之爲自主之國則將不隸我國之版圖矣按新疆一隅自歸服以來我國分派兵甲六萬設將軍參贊駐防辦事大臣以資鎭守南北兩路無不由其管轄所遣之官皆係滿洲蒙古旗並無漢缺近來回回肆擾官軍征討連年或有兵力所不及者遂叛而自立此則大可虞者耳或曰其地之爲中國屬土英非不知之然則何爲遽與之盟且印度以西之事英國似不宜干預今旣立約結盟保其自主設一旦有滅而取之者恐於英亦不爲利何英人未之思耶（２９） 
尊聞閣筆記 
[記張眞人在漢臯事（見本報甲戌年十月十八日）]  
　　小春天氣風日清佳閒無個事因步花市街購殘菊二三盆正與花翁爭價但見掎裳聯袂游人如蟻皆欲取道向西江萬夀宫一徑奔馳絡繹不絕者予異之策杖從行至數武外甫欲借問路人而金鼓喧　歌管諧適一片承平雅頌聲已飛來耳畔矣竊訝戴柱宫演劇亦尋常事回今日男女雜遝夾道爭趨幾至踵接履錯而爭先恐後者益異之有蒼髯老者三四人又手立於路傍亦延頸注目引領西望予就詢之知前到漢臯之龍虎山張天師爲漢子房後裔今慕許眞君鎖怪洪湖有功江表特髹置綽楔擇於是日送往懸挂以誌宗風故都人士女旣欲見扁額之藻耀又欲觀眞人之威儀遂熱鬧如是也因相與嗟歎久之忽有飛騎馳來勒韁下立似有所伺須臾紅傘綠扇陸續繼至引導五嶽朝天頂蓋綠呢官輿一座左右護衞法官兩人擁至萬夀宫中庭步下時恰戲臺上演前明徐中山封王一齣鼓樂喧天一時觀劇者萬首回膽儼如鵝鴨成羣引頸長鳴景像但見張眞人年約三十餘歳形狀魁梧豐儀秀雅飄飄然眞神仙中人矣頭戴三品銜頂孔雀補服緞褂項掛密蠟朝珠寳光璀璨摳衣徐上拜臺就眞君座前拈香三稽首三起侍丹墀命侍者掇一金地漆字匾一方面神座而舉懸之中題道參今古四字其大如斗書法似摹董初白而秀韻差覺不及尾綴細宇兩行蓋襲封留侯正一後嗣六十一代天師大眞人張仁晸敬題二十二字左廂前梁先有乾隆年間五十四代天師張繼宗匾額中題三清式廓四篆字鈎勒秦相斯遺法頗爲不俗係重建此宫落成後再摹掛者天師仰視良久顧謂從人曰先人手澤今幸猶存實與有榮施爾是日西江之客於漢上者咸集追陪並令住侍掃除内花廳設筵欵接備極歡洽旋移外庭之梨園登於内台演八仙飄海雜劇各顯神通以誇張道教之法力直至斜陽一角影亂花梢始罷鈞天樂奏而家家扶得醉人歸矣惟張眞人之法駕駐於漢臯已逾月琯而祝鬼咒邪迄無所見豈此地人夀年豐無俟費長房少施壺中妙術耶祇聞好奇之士競將白鏹十星購鎭宅符一道約畫二百餘紙計獲潤筆二百餘金此外唯火居道士醵集銀蚨二百枚獻作贐意其他無所聞焉今擬於月望前返棹東下則瀕行之際旌旗耀日鸞鶴馭風步虚聲裏當見仙雲冉冉飛去矣兹因百餘年來從未聞張眞人入鄂之舉後瑣屑　記以供衆覽（２９） 
雜錄 
[種痘須知] [  票滬]  
　　（甲）種痘之適宜否有下列之諸項者不可施行種痘（一）生後未經七十日者（二）種痘後增進疾病者（如身體上生有濕疹或其他之皮膚病及虚弱者）（三）居住於丹毒流行之地方者（四）罹熱性傳染病愈後未久者適於種痘之條件如下（一）生後經九十日者（二）身體强壯而無他種疾病者（三）三四五月及九十十一月爲最佳但天然症流行之際不拘何時均可種之 
　　（乙）善感與否之鑑别鑑别種痘善感與否以下列各項之要點定之（一）種痘後第二日後始形成者（二）有紅暈者（三）痘疱常形其大及硬度在皮下共同者（四）經過整然者（五）第八日發熱者（六）痂皮暗褐色或帶黑色者有以上各種者爲巳善感之證可毋庸再種（但數年後仍須再種之） 
　　（丙）種痘正規之經過接種後第一日第二日之間針痕之周圍發生淡紅色之小暈第三日針痕之部生小紅點試以指觸之覺稍隆起（經過慢者第四至第五日始現此紅點）第四日紅點硬且隆起發生圓形或橢圓形之小結節第五日結節成細小之水泡其周圍見狹紅暈第六日水泡稍增大其邊緣隆起泡之中央呈凹陷泡中充實稀薄透明稍帶黄色之液周圍之紅暈亦增大第七日水疱益增進第八日痘疱完全形成其大如豆周圍焮腫微有疼痛疱中之液益充實紅暈更著而增大此期（或此期以前）身發微熱或熱度甚高顔面蒼白或腋下腺腫脹第九日紅暈更大色澤亦加第十日疱中水樣液化膿溷濁或呈黄色之濃稠液體疱之中央稍稍隆凸然其形扁圓第十二日痘疱變形疱之邊緣次第乾涸漸變袍色周圍之紅暈亦漸消退爾後結暗褐色或黑色緊實之厚痂初與皮膚緊着不易剥離結痂後八日至十日方剥落脱後遺瘢痕爲圓形或橢圓形之淺凹窩更呈數多之凹點以上爲第一次種痘之經過若再三接種者其痘疱小全經過僅七八日間 
　　（丁）種痘不善感之諸症（一）種後第二日始形成而發疱蔓之炎症皮下覺有硬度紅暈不正形痘滿之化膿迅速其隆起之狀態不規則或半球形或圓椎形其時雖腋下腺腫脹但身體不發微熱（二）種後第一日發大赤色痘爛迅速充實漿液膿面或見濕潤淡紅色之爛皮（三）紅暈迅速增大腫起或遂陷於潰爛（四）第八日數疱相合一大潰瘍或一面結痂皮又痂皮之周圍呈廣汛之紅色（五）痂皮脱後所遺之瘢痕深呈不正規之形狀而底部平滑凡有以上之危狀者於下年仍須再種之其所以致此者要皆消毒法之不嚴重也 
　　（戊）種痘時之注意種痘時之消毒法由牛痘醫主之故不贅述但育兒家應注意者如下（一）種痘前須沐浴否則種痘部必清洗之（二）種痘前須更换清潔之衣服（三）汚穢之手指不可接觸於痘　（四）注意擦破（完） 
治目中白星舍妹去冬目中忽患白星初發尚輕亦不留意後乃愈發愈重目光漸減如此月餘求醫診治投藥無效幸得隣嫗傳來一方依法煎搽未至旬日所患卽愈念此效獲之方不敢自秘敬錄以告同病方名七針丹用白菊花三錢青鹽二錢五分膽礬三錢五分花椒三錢銅綠二錢五分烏梅一個去核繡花針七枚（須用本針洋針無效）以上六味均各研碎用淨水一碗拌匀盛入磁碗内其針用白絲線穿好放入藥碗底線頭露出碗沿海加水二碗用蓋蓋好再取大鍋一隻盛水將藥碗隔水放於中間再用大蓋蓋好用木炭火煎十二小時炭火要旺不可間斷時刻煎到則所露線頭用手察之知針已化水者即可取出用淨絹濟出藥查用碗裝好放泥地上一天即可取用此藥永遠不壞每用少許搽眼外眶與肉眼角搽後少閉片刻立見其功惟搽時少有微痛倘針煎滿十二小時不化則此藥無效須照前法另再配煎聞此方係隨州陳茂才所傳茂才年逾花甲雙目成瞽後得此方製藥試之漸見日光未及半載雙目復明并治各種目疾試之無不神效（四明朱昶）（２８） 
 
 
 

Page 18

 
 
   
 
