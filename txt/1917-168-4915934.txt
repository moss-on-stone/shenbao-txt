# 1917 - 168 - 4915934

 

Page 1

 
 
   
 
 

Page 2

 
 
時評 
[寗人息事之見解（默）]  
　　近時有一恒言稱之曰寗人息事嗚呼是言也豈任事者所健全之論哉 
雖然即以寗人息事言其所懷之見解亦甚可異者人本未嘗不寗由我擾之而勸人寗之事本未嘗不息由我生之而勸人息之此其見解之誤者一也在我不寗人不息事則解之曰萬不得已在人一有反對我意則斥之曰不能寗人息事是寗人息事云者乃擾人生事之徒退守之一種武器非眞以人事爲意者也其意見之誤者二也 
夫人人寗人息事人何由擾而事何由生人人不能寗人息事而惟勸人之寗人息事則又人何由寗而事何由息哉 
命令 
[六月二十三日大總統令]  
　　國務院存記之許鄧薛樞董遇春均　以前任職交財政部任用此令 
專電 
[北京電]  
　　李今午就職通電各省請相助爲理（二十四日下午三鐘） 
[北京電]  
　　李今到閣僅與江形式交代發就職通告院屬人員定明早接見閣員名單尚未揭曉（二十四日下午三鐘） 
[北京電]  
　　李經羲今日到院隨行者爲張其鍠鄭謙及陶某等四人三時半李出院仍住公府無一人留院現定下星期一開始辦公（二十四日下午九鐘） 
[北京電]  
　　今日下午二時李到院就職陸軍王士珍海軍蕯鎭冰財政自兼先發表其通電九百字結句言任事之期斷以三月（二十四日下午五鐘） 
[北京電]  
　　今日上午十二時江代總理到院候交代下午一時半李到院即宣告就職各部次長均到院謁見諭以各部總長將陸續發表請各次長維持部務並慰問一切又王吳等均赴賀院門懸掛國旗形式頗肅但反對運動未止政令恐未易行時論皆料爲短期（二十四日下午九鐘） 
[北京電]  
　　頃李經羲謁黎總統聞閣員已决者陸軍王士珍海軍蕯鎭冰先行發表餘尚在組織財政暫自兼（二十四日下午九鐘） 
[北京電]  
　　李經羲兼財政總長蕯鎭冰海軍總長王士珍陸軍總長兼參謀總長程璧光海軍總司令各命令今日已下（二十四日下午七鐘） 
[漢口電]  
　　聞川滇協議將成鄂已注意對川湘督譚因主緩進恐將不安於位（二十四日下午六鐘） 
[福州電]  
　　閩今日宣布取消獨立恢復原狀惟戒嚴如故李欲挪鹽欵充軍實被劉使拒絶（二十四日下午六鐘） 
[北京電]  
　　聞段有密電致王不滿於李内閣（二十四日下午九鐘） 
[北京電]  
　　臨時政務審議會正在接洽有停頓之勢（二十四日下午九鐘） 
[北京電]  
　　元老院專爲報徐而設現以取格過嚴陪客無幾已議打消（二十四日下午一鐘） 
[北京電]  
　　張開儒激烈通電昨晚到京（二十四日下午九鐘） 
[北京電]  
　　赦免帝制犯事已交國務院核辦昨倪等又聯銜電催故院已將明令擬具送府日内即下（二十四日下午一鐘） 
[北京電]  
　　蕯鎭冰因傷辭職給假調治並專員赴滬遺藥慰問（二十四日下午三鐘） 
[北京電]  
　　府議調畢任庫倫都護即以許督黑（二十四日下午三鐘） 
[北京電]  
　　政府以解决川局爲目前一大問題連日會議因未明眞相無從定斷現催王人文回京商决折衷辦法一面電飭戴戡力持鎭靜聽候中央處分（二十四日下午一鐘） 
[北京電]  
　　交部實行郵章照開郵政會辦代總辦鐵士蘭誤會部收回管理權因上書抗爭除批駁外現調魯士總局務以鐵長滬局（二十四日下午一鐘） 
[北京電]  
　　王家襄未出京報載回浙說不確參院限七月望前移交商准内部職員加薪兩月解散（二十四日下午一鐘） 
[北京電]  
　　倪等出軍糜費財不承認現議各該省自籌彌補（二十四日下午一鐘） 
[北京電]  
　　昨晤某政客云新國會如不即改選舊國會定將恢復（二十四日下午一鐘） 
[北京電]  
　　李思浩呈復查明中行内容並舉某某爲總裁（二十四日下午三鐘） 
[北京電]  
　　今日京報界補過節槪停版（二十四日下午一鐘） 
外電 
[北京電]  
　　李經羲將於二十五日就職昨日公府開會江朝宗王士珍姜桂題李經羲列席諸人以時事擾攘力勸李經羲立就總理任李經羲於未允之前先往晤張勳會商此事總統後召張勳宴會席間又討論李擔任總理及選擇閣員之問題嗣後李發長電通告各省表明爲時局所迫不得不爲其難之意又謂數月後必辭職讓賢並請各省匡助至於閣員尚示選定衆意李組織内閣定感困難多數政客知李内閣壽命不永故不允入閣聞汪大燮楊士琦錢能訓王揖唐皆已拒絶而進步與交通兩系亦不加入湯化龍熊希齡皆辭謝大約李經羲將自兼財政（二十三日）路透電 
[北京電]  
　　二十四日發布任命國務員等命令由李經羲以國務總理署名李經羲兼任財政總長王士珍陸軍總長兼參謀總長薩鎭冰海軍總長程璧光海軍總司令（二十四日） 
[北京電]  
　　李經羲昨日就職通電各省後於今日午後二時到國務院接受國務總理事務五時歸宅久成問題之李經羲就職至是始成事實（二十四日） 
[漢口電]  
　　張勳派遣軍事調查員來鄂目下正與王督軍接洽一切（二十四日） 
[漢口電]  
　　王督軍奉到大總統電諭略謂昨今廣東軍隊續續向江西進行着速會同陸榮廷李純譚延闓等設法調停（二十四日） 
[濟南電]  
　　張督軍宣布取消山東之獨立撤廢濟南之戒嚴令派赴天津方面之山東軍隊一兩日内可撤回（二十四日） 
[濟南電]  
　　張勳於山東省之兗州曹州方面招募新兵約二十營業經開募應募者已有八營送往徐州（二十四日） 
[南京電]  
　　馮副總統爲參與時局善後辦法之會議特派參謀長師景雲爲代表今日午後三時乘津浦鐵道火車北上（二十四日） 
[東京電]  
　　今日雖係星期仍於首相官邸開臨時閣議協議付議會案及他内外重要政務（二十四日） 
[東京電]  
　　日本政府爲統一殖民地之行政議設拓殖局一事廟議現已確定所需經費提出特别議會追加本期用欵總額約需八萬元本年度八月以降之經費約六萬元（二十四日） 
[東京電]  
　　日本政府議將朝鮮鐵道委托南滿鐵道公司經營業已擬定法案提出今期臨時議會中有廢止朝鮮鐵道用品資金會計法該會計法廢止之際所存現欵編入朝鮮總督府特别會計歲入附則聲明本法施行之期另以敕令定之（二十四日） 
[東京電]  
　　六月中旬日本對華貿易輸出六百八十九萬八千元輸入三百七十五萬元計輸出超過三百十四萬八千元（二十四日）以上東方通信社電 
戰電 
[巴黎電]  
　　今日下午公報云伏倫東面之砲戰繼續進行夜間展至菲蘭南面及白萊盎拉盎洛瓦北面境内該二地砲戰甚烈昨晚德軍攻撃香巴業之台登山巅並在東面廣四百邁當之陣線進攻撃破法軍前鋒戰壕法軍激戰後逐出敵軍並恢復陣線之原狀（二十二日） 
[倫敦電]  
　　海格將軍報稱英軍在克安東南及新教堂與亞美蒂愛爾附近襲撃　利（二十二日） 
[倫敦電]  
　　今日德國公報云俄境斯摩岡魯克西面斯洛查夫至太洛波爾鐵路及那拉得夫加河一帶有活動之戰事（二十二日） 
[俄京電]  
　　德飛機在北陣線擲下印刷物申謝俄軍與德軍交好使德軍得以移至西陣線助禦英法軍之厚意又謂德軍受惠已足今將從事戰爭且將鎗撃示好之人（二十一日） 
[宇定電]  
　　意軍用地雷逐走防守極鞏固陣地之敵軍其炸力甚猛控制法爾伐里哥山隘之重要峯巒業已消滅埋斃敵兵甚多（二十二日） 
[倫敦電]  
　　意軍在亞歇哥高原獲勝一役曾用飛機一百四十五架擲下空中魚雷五噸半撃毁敵軍交通（二十一日） 
[亞姆斯特丹電]  
　　德國東部除偶降大雹外已八星期無雨乾草無獲穀之收成亦甚可危巴伐里亞天旱頗甚農部已命於河中築壩以灌漑農田巴伐里亞之白里格與哇洛間全區收成已爲氷雹與雷雨所毁（二十二日） 
[亞姆斯特丹電]  
　　瑪蒂尼克博士因不能組成新内閣已請奥皇另簡他員（二十二日） 
[丹麥京城電]  
　　瑞典京城社會黨大會已引起丹麥内閣之風潮保守黨因社會黨閣員史托林氏對於瑞典京城大會提倡頗力故已囑本黨閣員羅特波爾氏辭職（二十二日） 
[希爾新伏電]  
　　丹麥社會民主黨大會業已開幕通過决議案主張建設獨立丹麥共和國（二十二日） 
[俄京電]  
　　彼得格勒至莫斯科鐵路罷工已止政府已允增加工資（二十二日） 
 
 
 

Page 3

 
 
[倫敦電]  
　　今日下議院開會時議員史台華君提出質問　香港商會建議戰後若干時應禁德人入　是　由立法處各員投票否認此項表决是否代表帝國政府之意見德人於戰後是否可自由重入英國殖民地殖民部大臣華爾特朗君答稱香港立法處中西各員否認該地商會之建議一節彼未見有報告史台華君所　其餘各節皆關於將來之政策今日未能豫行表示意見（二十一日） 
[羅馬電]  
　　意國外交大臣森尼洛男　在下院宣布戰爭目的謂意　特别利益乃在阿爾巴尼亞之前途及直接佔有伐洛拉與其腹地意國欲保衛阿爾巴尼亞使不受外人之干涉惟仍願其有内政之獨立又謂意國必須脫除桎　比國必須得有賠欵波蘭必須重成統一之國和局之成苟有一不及則爲暴行云（二十一日） 
[倫敦電]  
　　銀市星期報告謂銀價今日漲至三十九便士又八分之五此價爲一八九二年來所未有（二十一日） 
要聞一 
[兩廣宣告自主之要電]  
　　中央昨得兩廣督軍二十日來電以解散國會爲非法之舉動宣告一切軍民政務暫由兩省自主其原電云萬急北京大總統南京馮副總統南寗陸巡閱使鈞鑒徐州張巡閱使瓊州龍督辦各省督軍省長承　宣化張家口都統寗夏上海護軍使鑒頃聞國會已被解散此間尚未奉到此令不知内情若何惟徵諸各方電訊似已成爲事實我大總統素以守法昭示中外今爲武力挾持逼而出此不得已之苦衷敢不深諒無如國體旣號共和首當尊重國會國會而有一日之動搖即共和國家一日不能生活以此立國大本而可以武力左右之則尚何事不可爲試徵前事覆轍昭然懸揣來日大難未已迭接各方來電異常憤激兩粤人士尤爲切齒椎心誓與共和生死炳焜浩明竊以民紀六週兵革四見内則元氣凋殘外則强鄰逼伺稍一不愼覆亡之禍即在目前但求有一線和平轉國之機即不忍遽趨極端重苦人民自石外侮爲今之計惟有仰懇我大總統始終不背共和立國之精神速籌適合國民心理之正當救濟方法或卽恢復舊會或尅期重組新國會俾全國民意有所攸託不至危及國本此後善後事宜自不難徐　解决炳焜浩明並敢宣告全國於國會未經恢復以前法律旣失效用即無責任可言雖有賢逹出組内閣炳焜浩明决不敢以非法誤人且以自親所有兩廣地方軍民政務暫由兩省目主遇有重大事件逕行秉承大總統訓示不受非法内閣干涉俟將上項問題完全依法解决再行聽命此皆炳焜浩明萬分不得已之苦衷審度國家　宜出此會國人士當蒙鑒諒倘併此充分依法之目的尚難企及時是轉　無術希望已窮炳焜浩明亦惟有犠牲和平於最後之解决　誠奉布　希亮　廣東督軍陳炳焜廣西督軍譚浩明呈叩號印 
[英報論倪嗣冲通電]  
　　英文京報云倪嗣冲通電取消獨立所舉要求條件經張勳奉總統批准者有召集憲法會議及赦免帝制罪犯兩條雖未見施行明文然張紹軒通電謂總統對於此等條件已經允准夫此等條件總統而果已允許則終當以明令發表如是而欲平西南之爭其可得乎憲法由國會制定載在約法袁世凱破壞國會違反約法始有憲法會議之舉今約法猶在而公然蔑視欲以三數政客名流制定憲法是國會召集無期已可逆覩即將來國會亦必束縛於三數政客名流所制定之憲法中而失其　嚴則何必有國會何必有憲法直反之專制可矣民國有此蓋甚可駭者也夫國會爲法定制憲之機關民國之根本不能藉口少數議員之不良遂肆蹂躪於國會元首被脅下令解散旣誤於前然約法猶存兩院之制無恙議員雖散而國會可召制憲一事當依法付之國會庶幾國民尚能曲　　統尊重國會之心而總統對於前日之違法或可稍圖補救否則違法之舉一誤再誤護法之爭無時而已矣至於赦免帝制罪犯則與此次獨立之舉絶無關係而倪等要求公然發生此條件可謂無忌憚者矣帝制倡言傾覆民國貪國利祿不顧廉恥若輩得逃顯戮黃陂合肥當時實有意忍縱之舍此不誅則善者何勸惡者何畏威信掃地姑息養奸遂至今日亂事發生亦由帝制餘孽從中主持若雷震春其尤者也倪嗣冲固當日主張帝制最有力之人宜其爲帝制罪犯力圖赦免然試思總統果下赦免令將何所造詞蓋今日不推翻民國則帝制罪犯當然無赦免之期而倪等獨立旣籍口於制憲不良無事直謂民主國之國體不良因而推翻則帝制罪犯當然赦免是故復辟之論天津帝孽持之殊烈其意即欲求逹此目的旣而復辟論不行猶欲無端牽入此條以爲取消獨立之代價青天白日乃容此　　　　之舉動倪等不足惜獨怪張勳亦冒昧而代爲要請不又大可駭耶康有爲通電各方謂國會議員禱義　恥之皆喪道揆法守之皆排十四省軍督因民之忿爲國請命勒散國會實救國之權宜云云然則今日倪等要求解散國會殆能明禮義亷恥之大而保道揆法守之尊也試問帝制罪犯其於禮義亷恥道揆法守何如而倪等要求赦免之康氏乃謂之爲國請命倪等殊辜康氏獎勵之意而帝制罪犯亦得竊附於禮義亷恥之倫矣夫帝制罪犯不殺乃有今日獨立之倡亂禮義亷恥之喪莫斯爲甚其咎安在國會康氏有此電而倪等有此要求天下之大亂必先亂其是非康氏通電請開國民大會議憲其於倪等請開憲法會議當亦有所主張此皆致亂之原爲害於民國者也 
[中央對於取消獨立者辦法]  
　　直魯豫　浙閩秦奉等省於督軍團宣告獨立期内對於用人行政各項不免有所變更之處今旣紛紛來電取消獨立應飭令即日恢復原狀聞政府擬即日分電各該省查照辦理如下（一）獨立期内所有被逐及撤換之各官吏應令一律復職（一）獨立期内所有臨時設立之各機關應予一律裁撤（一）獨立期内所有停解及扣留之各欵應行一律清結及補解又聞日昨國務院已電覆奉魯等省茲錄其電文如下覆盛京張作霖電云哿電悉奉省已恢復原狀服從中央具見愛國輸誠力謀統一維顧大局佩慰良深除原電公布外特復院個印覆濟南張懷芝電云號電悉東省已恢復原狀軍隊回駐地方安謐具見輸誠愛國翊贊中央力謀統一至深佩慰除原電公布外特復並希轉逹張馬諸公院個叩覆杭州楊善德等電云杭州楊督軍齊省長鑒號電悉浙省已取消脫離宣言悉復原狀具見翊贊中央力謀統一輸誠愛國心跡昭然至深佩慰除原電公布外特覆並希轉逹童張諸公院個印覆太原閻錫山電電太原閻督軍鑒號電悉晉省已取消獨立撤隊回防具見輸誠愛國翊贊中央至深佩慰除原電公布外特覆院個印陜西陳樹藩宣布獨立時省長李根源蹤迹頗有種種說數頃者取消獨立恢復原狀政府特電逹該省詢問李根源下落令其即日查明具覆茲聞所謂護理省長之李夢彪已有電詳告一切文曰大總統國務院鈞鑒省長李根源前因重疾不能視事將省長職務完全交與夢彪護理業於五月三十一日電呈有案其時政局未靖謠諑繁興一有疎虞貽誤非淺故自任事以來已逾旬日夙夜兢惕唯恐弗勝幸賴國家威靈人民守分閭閻安堵七　不驚乃者我大總統從諫如流廻瀾有術頓使糾紛之時局立斷亂絲杌隉之國家復安磐石正如大寒之後陽春至而衆卉昭蘇宿雨之餘卿月懸而中天朗曜從茲内外一德泯畸輕畸重之嫌上下同心立無偏無陂之法當於本日將政府德意各方情形布告全秦同聲鼓舞謹率僚屬聽命中央除由督軍陳樹藩電告外理合電聞藉紓厲慮護理陜西省長李夢彪號印國務院得電後當亦覆李一電文云號電悉率屬服從具徵爱國嘉慰之餘彌佩卓識院養印 
[李經羲組織内閣之前途]  
　　李經羲就職之訊忽而發𤍠忽而銷沈殊令人捉摸不定據昨日所聞李氏欲爲總理之决心確未移易昨日江朝宗語人亦云李即日將就職又聞李曾特招國務院參議前任政治會議秘書長王式通往見約其擔任國務院秘書長且有傳李已通電各省定下星期一就職而張勳亦已電致各省爲之帮忙者可見其就職之意確已决定李氏組閣時所擬安排之人物或傳確有李盛鐸丁寳銓梁敦彦等並擬以王士珍長陸軍錢能訓長内務汪大燮長交通陳光遠長參謀財政則由李自兼或傳陸軍將由王士珍兼而汪大燮則將屬以外交此等消息不能說其全然不確大約皆係李氏一時之思想自由至本人之同意與否固不可知卽本人已經同意各方面能妥貼與否亦更未暇計及而據昨日傍晚所得消息則又稍有變動據云李本約張勳於前日往晤前日張氏在庽專候李竟未至至昨日上午十時張氏已往日使館李忽驅車往訪當由劉文揆李慶璋接見李即述前日以事不克踐約今來又適相左深致歡忱劉李叩其來意李氏謂余已定下星期一就職特來告知紹帥閣員之配置紹帥前曾宣言不再與聞即余亦不顧紹帥與聞致增外聞之議論故現已略作準備劉李又叩以所準備者爲何等人物李氏即取出一單交劉李閱看據聞其單中所開列者外交爲孫寳琦内務爲丁寳銓陸軍爲王士珍海軍爲薩鎭氷交通爲鈕傳善司法爲莊藴寬農商爲李盛鐸教育爲章士釗財政由李自兼此爲所擬閣員之最近消息至於反對方面之氣勢日來似未少減微聞直魯皖豫贛奉浙陜等十餘省之軍事長官又相約於日内聯名電陳中央再推王士珍氏出組内閣有非逹目的不可之勢此舉仍爲消極拒李地步又聞督軍團前此來電均含並不絶端反對李内閣之意味至前日倪嗣冲張懷芝張作霖等突然直接致電李氏表示絶端反對之旨如倪嗣冲之電文中有云閣下今尚不聽反對之聲猶思就任則將來反對更甚與其届時下台莫如刻下不就任爲愈云云張作霖之電文與倪電亦大同小異同時倪又致北京某要人電云頃奉效電具聆明教此次政爭志在永奠國基求得根本之解决昨接紹帥通電知要求條件承兩公之維持及紹帥調停已蒙主座一一批准卽經約同此次脫離關係之各省於昨十九日一體取消宣言並將調出軍隊全歸原駐地點明電通告想已鑒及惟查責任内閣之組織爲此次重要之條件苟組織不得其人則其餘各條件雖經批准勢必盡成畫餅或竟召伏危機致乏收拾之餘地首揆一席迭商聘公擔任至今未蒙承諾似欲必待各省反對之李仲仙出而當國竊恐西南兵氣仍無消弭之倖而東北各省立見解體之慘也披瀝附　伏乞亮察嗣冲哿印云云又倪嗣冲前晚復特派其親近來京面晤張勳略謂李仲軒狡猾難信令彼組織内閣恐大害邦家願借大帥之力勿令李氏上台云云張勳聽　變色而叱曰倪君反覆無常殆難窺其眞意從前來電謂並不反對李内閣茲又說須排斥李仲軒予茫於從違汝速行歸津告倪君曰反對宜正正堂堂反對贊成亦然若朝贊成而夕反對非丈夫之行爲予對於總理毫無主張不拘何人均可云云平日對於李閣迄無表示之段祺瑞聞昨有電致王士珍勸其出任揆席以解决政局之紛糾推王即有拒李之意段氏旣肯表示意思此局將更無希望王氏恐又弄到自已身上昨乃特遣丁錦賚手書赴津謁見段氏首述自已衰邁决難登台次言公能再出自係甚佳但鄙意亦不甚願公於此時即出次言東海出山最爲相宜望共敦促如必不能來母寗仲軒爲宜最後乃言仲軒長閣用人行政一無成見如有長才爲公所許者仍望密示當交仲軒羅致云云蓋仍實行其爲李疏通也 
[徐州快信]  
　　定武軍昨又有四營由津開來過徐回蚌開赴兗州之定武軍四營日内即開回徐防定武軍糧餉局委員張陽椿昨張勳電召赴京皖北鎭守使殷恭先昨電張司令稱蒙城渦陽等處土匪已肅清 
中軍呂鳳山昨張勳密派回徐請張司令赴濟南疏通張懷芝勿反對李經羲組閣 
今日（二十二）各通衢均設賭攤端節張營例不禁賭張勳在徐組織督練公所昨張由京來電飭准七月一日成立 
[南京快信]  
　　黎總統昨電馮副座詢薩鎭冰請假眞相馮已派李顯謨赴滬探詢 
廣東陳炳焜密電馮副座聞係反對非法内閣李經羲復電馮副座允擔任三月並寄閣員名單徵馮同意 
滬上海軍有一部與西南聯合事已徵實以致此間謠諑繁興駐泊下關各兵艦現均停泊草鞋浹 
天津僞參謀處來電稱大局解决有日該機關即實行撤消 
馮副座派趙副官赴彰德祭袁週年孫洪伊代表趙璧昨已由寗回滬 
馮副座有十日内北上消息聞因中央擬召集元老會議特赴京與會 
中央疉電催解協欵財廳無法應付頗形焦急陳之驥昨出京來寗聞將奉派赴粤 
馮副座昨電促林秘書長回寗 
憲兵司令陳調元昨晚因公赴鎭江 
贛督軍李純派來會商蘇贛聯防之何副官昨已回贛 
定武軍軍需課萬弼臣昨來寗請領八營軍餉 
倪幼丹昨由蚌乘車來寗旋即改乘安豐兵艦赴安慶 
昨日端節此間各商店下午均閉門停止營業今日照常開市 
[抱一通信（第四號）]  
　　柔佛麻六甲麻坡余以三日之光陰游馬來半島南端柔佛Johore麻六甲Malacca麻坡Maur三地柔佛一王國也今政權全落英人手王具虚位而已吾所游者乃其都會曰柔佛蒲蘆Johore　Bharu地當馬來半島之南盡處其地橡林蔽日海波一碧土作赤色王宮猶巍然也王擁極大之橡林以自豪華人甚多類以種橡起家而首富曰黃阿福却非橡樹業柔佛一賭博世界以余所見較之澳門殆有遇無不及政府從而稅 
之黃阿福者卽向柔佛政府包賭稅納四十萬元於政府而轉包於人得六十萬立約三十年於是其富倡人今其子亦居然畢業於專門大學矣 
　　柔佛有華人所立之小學校曰寛柔學校其始無注意者今歲開一成績展覽會大得社會信用爭先捐金捐地學生父兄多因賭以爲業畫則就業於賭夜則課其子女勤懇奪勉有逾尋常苟教育從此發逹者或惡風可漸戢也華人以外絶無賭者 
麻六甲爲馬來半島西海岸之一埠開闢六百年不似新加坡之僅及百年也其地直接受英人管轄華人九萬馬來土人與之等而白種人乃不及百華人多業種橡馬來半島之種橡推麻六甲爲最早而麻六甲第一種橡者爲華人陳齊賢初種無不匿笑之彼則一眼覷定苦心經營今爲豪富矣彼所經營之橡林不但麻六甲其面積之廣大爲華僑冠去歲逝世西人稱爲種橡之先鋒華人稱爲橡皮大王　謂華人無能力哉關於種橡事容專函詳之 
由麻六甲遵海而南行二十八英里曰麻坡當柔佛國之邊境闢地僅十八年一小小商埠四圍皆橡林華人四萬餘道路通林木森鬰夜不閉户野不拾遺華人有學校有閱書報社等公益事業皆不分帮派與麻六甲同不似新加坡之各自爲謀也英人之治其屬地警政與交通爲其主要之政策有竊物者罪至死故無敢犯者又生事單簡稍致勞力度日已足而橡樹業之所以發逹亦緣此風俗良美故有此天然肥沃之森林而不須特設一警察 
余自麻六甲坐摩托車至麻坡沿途觀英人所設之馬來學校大有趣味所授皆馬來文言不教英語僅教簡單之算術與歷史長方形馬來式之木屋一馬來教師年二十餘政府月給薪二十四元余問教員英人待汝好乎柔佛政府待汝好乎曰皆好英人甚有權力此地皆種橡橡不可食全恃英人自他處用火車運來一旦不來吾　馬來人皆餓莩矣間汝校有體操乎曰有ＮＩＧＢＴＴＵＲＮ右轉左轉之意（此二語乃馬來語同於英語者）不但學生習練即余亦須到警察局去當義勇隊每月可得兩无言之若甚自得者余　他友馬來人日與英人處竟無一習英語乎曰馬來人不肯習也其意以爲習英語則可至大商店做生意於是衣服闊綽矣食物甘美矣所得不足以給反爲不美不如安於野處終年一衣一袴乃至露體亦堪度日此中天地若至樂也馬來人至今無能爲木工者其造屋皆華人爲之 
余觀於馬來半島乃嘆美國人之治非立賓爲不可及也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（二十一）（心危）]  
　　日本殖民地行政之統一 
　　日本政黨之結合 
　　日本在滿洲方面之發展國人知之審矣其民間團體姑置勿論國家機關凡三日關東都督府曰領事館曰南滿鐵道公司軍事政治外交之活動多屬前二者而後者雖曰經營鐵道實有移民殖民之任務其所設施注意社會事業總之三者各事其事皆有發號施令之權日本經營滿洲之三策源地也十數年來成效卓著然寺内内閣猶病其事權不統一步驟不能一致又以滿鮮接壤不宜暌隔乃有設立滿鮮統一機關之計畫内容大槪如左（一）南滿領事之職務有與都督府有關者服從都督府之指揮（二）屬於都督府及領事之警察傚法朝鮮一律改爲憲兵組織（三）變更南滿領事之官制卽領事不必經外交官試驗亦得任用例如内地文官以及軍人得充領事其性質與普通領事不同但存其形式（四）朝鮮鐵道之管理權委任之於南滿鐵道公司（五）南滿鐵道直接歸關東都督府經營都督兼任鐵道總裁之職此制擬在七月後實行從此關東都督有統轄滿鮮鐵道營業及滿洲外交事務之權將來運用政權之敏捷收效之巨必不可與往時同日而語也外務大臣本野氏以其侵及職權頗滋不懌閣議之日拂袖而走後經寺内首相之調停始屈從之南滿鐵道公司旣隷屬都督府不能如往日之自成一家然朝鮮鐵道歸併於彼足償所失矣况朝鮮鐵道如有虧損由國庫塡補尤無損於南滿鐵道公司之利益耶與此計畫將先後施行者尚有拓殖局之設置惟上述者限於滿鮮之統一問題此則統一全部殖民之機關也日本内務省向有拓殖課職權至小今則擴充之使直隷於内閣以統轄朝鮮台灣樺太（昔之庫頁島）關東州（南滿之旅順大連）等殖民地之行政而矯往　政出歧途之弊局長爲勅任官有主宰各殖民地之權聞内閣正在編製預算待議會通過後施行 
日本自改選議員後政友會佔最多數憲政會次之無所屬及國民黨又次之政友會爲政府右黨議員之數雖較他黨爲多然不及全體之半數故以一黨之力不足以左右議會也而無所屬者六十餘名之中大部贊成政府若與政友會提携則議會中將莫與抗故政府方面亟望二者之接近顧有一前提即無所屬之不隷政黨不相爲謀有一人一黨之風則雖有同一宗旨未必能取同一步調故其效力於政府者或以不取同一步調而減少效力其與政友會提携或以散漫之故而難以實行以無所屬者之結合爲充分發揮其效能之前提也無所屬者旣不盡贊成政府則勢難融爲一鑪然贊成政府者欲聯絡而操縱之確持中立者及反對政府者亦然選舉之後乃各極其奔走之能事以圖貫澈一已之主張然無有犠牲其主張者卒不能團結爲一及本月十五日有所謂維持新會者成立會員四十三人皆無所屬而贊成政府者也從此以後無所屬者之態度孰則贊成政府孰則反對政府尤益明　而政府右黨除政友會而外又多一確實之團體矣 
[解散後之議員補領歲費問題]  
　　國會議員歲費旅費等以中央政費支絀尚未盡發給而參議員中又有補領歲費之一問題發生茲聞參院昨致内務部函云逕啓者據參議員劉文通何畏蔣應樹邱仲青李正陽恩克阿穆爾之覲彤巴逹馮林沁訥謨圖楊開源等函稱文通等關於補領歲費一節根據法理曾具種種理由於四月六日函請核辦在案嗣經諮詢大會表决認爲合法交付審查旋經院内審計委員會開會審查公决議員經費支給規則未經公布以前遞補到院議員歲費應自前議員資格消滅後一日起支等語審查結果具呈報告大會等已列入議事日程隨因政潮迭起國會解散遂未終了竊思文通等遞補議員與前出缺議員原係一氣銜接絶無中斷之理所以審查報告理由甚爲充分現在國務院通告亦稱補給全年歲費每人五千元内除去前議員在職領過若干及後議員到院支領外其餘全數應歸現任議員補領共合五千元之數方與議院法相符合請移交内務部核辦補發等語查劉君等係本届遞補到院之人當初院内發給辭職及身故議員之歲費截至出缺之本月底止而發給新補到院議員之歲費則從各該遞補議員到院之月起算所有前議員支費最後之次日起至新議員支費最初之前一日止中間尚有若干月日之歲費則以議員經費支給規則尚在兩院付議之中未經議决公布而兩院審計委員會審查結果之報告亦未經大會通過不能確定辦法遂亦未曾補給現當結束之際議員全年歲費旣經國務院通告概由貴部補發所有劉文通君等從前未經給領之一部分歲費究竟能否補給還請察核辦理云云 
[許蘭洲驅逐畢桂芳自代]  
　　獨立之影響督軍之殷鑒黑省督軍一席自朱子樵去任許蘭洲卽有躍躍欲試之概嗣因畢桂芳挾外力自重許不得不暫時屈服此次畢桂芳旣隨倪嗣冲等之後宣布反抗中央政治統系破裂許蘭洲遂欲乘此機會逐畢自代不意騎兵旅旅長英巨華擁護畢氏對以武力許未能逹到目的許之部屬又主和平禪讓不願驟以武力從事乃與畢氏暗商謂本省旣與中央脫離關係軍民宜速分治畢爲督軍許爲省長畢初已允許又欲兼充陸軍第一師長以握重權許之部屬不以爲然任國棟旅長久望師長暗爲反對許恐所謀不成暗以某事許任畢桂芳於許氏要求充任省長之際連電調英巴兩旅長帶兵星馳來省藉資護衛許亦飛令任旅長來省藉資對抗然實際上畢之兵權本不如許氏之雄厚又因自已脫離中央軍人服從之義早已打破自不能禁部下之脫離自已而顧全顔面之法又祇有和平辭職迫不獲已乃於十六日通電交卸其文云桂芳不才再臨江土一載以來舉凡軍政民治自問無絲毫之補救每一念及五夜疚心固由時局艱危實亦德才薄弱爲國家計爲地方計自應退避以讓賢能許帮辦精明果斷洞澈邊情實能宏濟艱難爲國柱石徵之軍民愛戴之意旣誠且深謹將督軍省長一切責任完全於本月十六日均請許帮辦擔負桂芳即於是日交卸特此奉聞畢桂芳寒印於是此一重攘奪公案隨此通電之發而和平了結許氏卽於是日公然到任一時本城軍政紳商警學各界同至公署歡送畢氏並慶賀許氏各僚屬齊集階下先向畢氏行一鞠躬禮畢答禮後繼以演說嗣向許氏行一鞠躬禮許亦答禮繼以演說最後向畢許兩人又各行一鞠躬禮畢而退許氏接任後即發出通電大致謂畢督軍蒿目時艱虚懷若谷謝職高蹈採及輕　所有江省軍政各事相屬兼理自愧菲材深憂隕越惟挽留之術辭謝未能而時値多艱又難坐視蘭洲祇得暫承其乏伏祈諸公關懷袍澤時錫箴言匡其不逮以資共濟一俟時局稍定當即請命中央以待賢能臨電愧惶云云自畢許交替後警察廳卽傳諭報館凡關本省督軍交替近情曁近麥發生軍事要件均不准登載否則封禁 
許前議以師長給英復以軍權旁落恐多棘手聞擬將師長撤去江省改成混成三旅三旅長仍以英巴任三人充之一說師長一席已以英旅長升任所遺旅長以袁慶恩團長升任英仍不滿意當日回呼惟最有人謂師長一席許仍仿照奉天張作霖兼充二十七師師長之例自已兼充以免大權旁落反對者頗不乏人 
省長一席許雖接事以時局艱危兼顧難週擬將省長另議賢能聞擬以現任警務處長楊雲峰升任一說以龍江道尹張壽增升任財政廳長魁陞連日辭職許婉留未果現擬以龍江縣知事杜蔭田升任 
許旣升任督軍兼省長所有舊日師部各職員均向許要求要差終日喧　許頗難應付 
[戴戡有電告離川說]  
　　川中自羅劉交閧以來地方秩序已不堪問近頃中央政變陡起西南六省聯絡起兵之說頗有所聞蜀省爲六省中之一份子有言羅劉已携手共同討議出兵者有謂川中内部之自爭猶進行未已其勢已甚岌岌者兩說皆未經徵實似不免各爲一部人之所願望其實情如何乃爲今日國人所甚注意之一問題茲聞日前戴省長曾有電來京略謂川局危急萬狀各處軍隊不遵紀律稅欵擅相提用無力維持懇准辭去軍民兩職並請中央指定黔軍餉欵即行率隊赴渝靜候交代云云二十日又來一急電略謂前電計逹現在情形危險復雜困難迫切萬不能不走准於七日内來京所有督軍公務已委參謀長張承禮代拆代行至省長事務已委黃大暹代拆代行並派旅長熊其勳爲成都衛戍司令負保衛地方之責均已佈置云云此電而確似川中爭潮今尚未知所届也 
[查辦使留滯渝中之所聞]  
　　遲代表兩電樊代表遇剌冒充張使夫人查辦使王人文張習兩氏到渝後因聞中央政潮突起逡巡不敢進其表面則謂方派員到叙與羅佩金交涉也成都各界曾屢派員至渝催促王似已有允意張則　待躊躇最近北京政變已逹沸點王張兩使有由渝遄返都門之說據官中消息查辦使及各界所派代表遲從吾諸君到叙有電致省中政界云滇軍所駐防地人民相安頃謁羅公交談甚洽并允通令滇軍保護地方嚴拿匪類以期商旅暢行水陸無阻羅公純以國計民生爲念可敬可感前由滇到叙之滇軍一團已折回滇駐紥未含有别種野心斷不至發生内訌事惟冀川滇兩軍各以防地治安爲重請電戴兼督各軍戒嚴齊撤到處謠言切禁借名土匪嚴拿自足以定人心而保良善查辦一層羅公重在正紀綱得眞是非而已餘函詳云云昨九號又得渝函云查辦使已得遲從吾君抵叙後交涉復電云事有端倪擬即擇期西上并聞中央亦有電令從速到省大約不日即可啓節云云據以上兩電觀川滇之調停似已漸有頭緒惟在此往返磋商將有成議之頃忽有成都商會中代表樊孔周在途被剌之事此於商人感情大有關係而於川滇相持之局面中亦有一部份影響樊爲成都羣報主任前因與羅佩金政見不合羅欲加以逮捕樊乃藉商務事避地滬上迨成都兵禍發樊乃由滬繞道京漢返川行抵重慶又經成都商會委托爲代表陳述一切因此頗遭滇軍之嫉在渝中曾有人勸其勿太激切樊不以爲意旋由小川北路回省九號午間行經簡陽縣對河施家壩謝家橋突有十數短衣之人手持短自來得手銃多枝向其射撃其狀貌不類匪徒同行有董炳南君亦成都商會之代表董並未受危險而樊則已遇害矣據云樊君此次未携何種行李僅有隨身鋪蓋數件行剌之人初未向索銀錢自非圖搶銀錢者樊在尋常亦無多仇家簡陽爲滇軍範圍數十短服之人形同軍人與滇軍面目相似因此多疑爲滇軍所爲現已報告當地知事緝兇一面又來省呈明省署通令協緝但能否破案殊難期必耳樊有老母業已垂暮其夫人現有重病方計樊君在日内當可抵省今忽遇此意外知友尚不敢聞於其家中亦云慘矣 
兩查辦使旣留滯渝中遲遲吾行而省中乃忽有假冒查辦夫人圖騙之事發現雖於川局無大關係然其事則頗堪發噱也五日外間忽傳張查辦使夫人由渝來省住天福店有某機關人員前往歡迎其人年約五十餘自言途中被匪將衣物等件搶盡某某等又在各處購買多件衣物送店交與應用昨下午（七號）被雷警廳長察破冒充情形拘廳懲辦一說謂該婦年近七旬由東路來省途中遇一師軍人兩名上省該軍人等聞伊自稱爲張查辦使夫人欲要求提拔沿途護衛其殷該婦詐言伊在某處被匪摟刦銀錢衣物蕩然無存先後在軍人等名下借銀二十元許以到省付還所以沿途之人皆以爲眞因見有軍人護送故也抵省住北門外天福店該軍人等見各機關未派人歡迎由此猜疑又聞伊毎向人言該軍人等係重慶周師長派與護送之語始知其爲冒充遂索還借欵口角經値班巡警盤問拘所押送總廳於昨八號下午預審一次其人又言伊係前清王棪之母種種糊言亂語情近癲狂聞已由警廳備文將兩造一併咨送地檢廳處辦矣 
[粤省籌備出師之所聞]  
　　公民大會十八號午在廣府學宮明倫堂開議到會人數極多朱省長派詹憲慈爲代表其餘軍政要員亦多到會會議結果公决四事（一）不承認解散國會爲有效對於獨立各省應即出師討伐（二）要求國會議員速擇相當地點開非常國會（三）速催西南及中立各省火速出師響應（四）佈告全國人民及海外華僑令擔任餉糈是日散會後復聯合公民三百餘人女子數十人同赴軍署謁見陳督請示出兵計劃陳督當請代表數人入見對於出師一舉表示贊同旋請李烈鈞上將討論將與朱省長一致行動昨已將籌商情形電報陸巡閱使查照并盼指示頃得政界消息陸巡閱使足疾現已日有起色經允日内力疾東下大約端午後即由邕啟節 
朱省長擬聯合粤滇義師討伐獨立各省故迭次召集軍事會議以策進行聞俟籌足餉械即可出發昨已令方師長聲濤轉飭駐防蘆苞之滇軍第二十八團張團長率領所部來省暫在舊將軍衙門天平街兵房西村廣雅書院及東山廟各處分别屯紥以俟後命又以籌備餉械手續繁多除集署内職員隨時商辦外昨並電召親　人唐統領維炯尅日到省帮同料理以資襄助 
陳督軍前因擬定興師護法曾電舊部游撃親軍三營來粤十七日下午經廣西陸軍游撃隊高司令景純率領前鋒抵省陳督經即令行馬濟立將現駐本署東偏之武衛軍一營移駐積厚坊軍官講習所又陳督抵任時曾調步兵一師二團第一營入衛本署現該營亦於十八早全營移駐燕塘所有軍署以内專責高景純督率防衛東西垣外附近專責武衛軍馬統領督率保衛頗爲嚴密警衛軍自前此裁併後留存各營尚欠正餉數月迄未清給現朱省長因决將警衛軍編配二十餘營協同滇軍出師特爲體恤軍士用資激勵起見核定每營先給欠餉四月昨已設法籌集鉅欵俾得應濟 
[馮副座電勸桂粤息憤]  
　　馮副座十四日電覆粤督陳炳焜桂督譚浩明及李協和云華密眞電陳義嚴正無任感佩國璋不敏未能曲突徙薪惟於焦頭爛額之頃苦口排解負疚何窮事變出於倉卒國璋正在假中初不料爆發如此之烈響應如此之速當段總理免職令下論者多謂爲不合手續授人口實職此之由而免段以外尚有下文徒招猜忌各省固未能盡悉即鄙人亦事後方知區區之愚衷望國體不變更國土不分裂若評判曲直是非恐如抱薪救火致激成曠日持久之局陷國家於危亡鄙人向以遵守約法擁護共和爲宗旨正與公等相同今行動已出軌道之外若操之過蹙益使元首孤危且枝節横生殆尤甚焉現方諄勸獨立各省速復原狀服從中央母召外人干涉察度其意已有悔心仍望重念時艱暫息公憤視國民全體之意向以爲後圖譬如　病之夫未可輕施割術諸公明　當能諒此苦衷也國璋寒叩 
[鄂省議會之悲觀]  
　　自解散國會之令下國人所注目者爲省議會蓋以同居立法地位自有連帶關係故羣疑其壽命將隨國會以告終茲將鄂議會近況述左鄂省會前因臨時會與常年爲之爭執竟至不能開會各派正在調和意見而突然皖魯稱兵國會解散此旬日來𤍠閙議場頓變爲吟靜寺觀各議員以國會命運旣盡省會已失却憑依或請假或辭職或近原籍或往粤滬會事之停頓固不待言而少數在省者又各志趣殊途甲派以省會已根本動搖與其將來受命令解散之辱不如早自爲計紛紛主張總辭職乙派謂元首爲武人威迫不得已而改選國會至省會雖聞督軍有要求一併解散之說是否實在尚不可知且本省王督亦未聞贊同此舉不如靜聽政府之處置辭職聽各人自由丙派謂督軍團並無要求解散省會之明文中央斷不致本變加厲仍主張積極進行尅日開茶會責成駐會各員負責清理交股議案由屈副議長晉謁省長磋商召集常會此三派各有主張究竟何道之從目前尚難預研 
鄂省報紙近曾有王兼省長以財政困難命令財政廳停支省議會經費之說茲有某君以此說叩諸省議會會計胡君據稱六月份經費早經咨送到會現時並無停發之公文外間風傳殊不足信准近日在省議員因端午節需費擬借支七月份薪俸由會向財廳商借該廳以各機關均未允借支不能開端爲辭然在從前則必可借得也云云 
鄂省各政團自議會復活即隨之出現至三議員復職爭潮發生而兩黨對峙勢力澎漲至改選第一班參議員時愈爲發展如政治商榷會政治研究會政友會（屬國民系）進德俱樂部崇實社國是研究會（屬進步系）等均屬議員之導線刻下各議員人人有自顧不暇之觀念致各政團皆無活動之餘地對於政局同持冷靜態度較前之車馬盈門酒漿不絶者不啻天淵聞並有某會以無欵爲炊職員雜役均已星散其壽命殆先省會而告終矣 
鄂垣近日忽發現一種油印傳單省會圍牆上亦貼有一紙標題爲無理取閙之省議會下暑湖北公民不平人同啓略云議會代表人民所以謀人民幸福也詎吾鄂諸議員自復行召集以來專以閙意見爭權利擺身架爲能事絶無責任心公益心之可言故兩届常會試問表决議案何在至議員個人之恃勢逞驕凌辱平民種種違法實難枚舉故鄂人靡不怨詈際此國會改選吾鄂不乏𤍠心公益� 
之士若公同陳請兼省長咨部將省會解散一同改選産出良好議會以促政治進行則鄂人之幸也有同此志者乎行將開會以祝之矣云云其中謾駡之語頗多茲不過述其大概按匿名揭貼本干例禁此舉或黑幕中有大力者主之亦未可知 
[魯省獨立中之河工譚]  
　　河工用欵以購料修堤搶險防營四項爲最鉅其積弊亦以此四項爲最甚魯省河工自民國以來迭經改組而弊仍未除其原因則以主河政者居心不能潔淨無私上下交征内外相蒙以數百萬生靈託命之機關變成貪人營利之淵藪故雖日言改良而昏墊益甚下游局長王子豐對於工務頗稱熟手自到差以後並以力祛積弊爲職責日前將河工積弊調查大概條陳總局王君是否能改良之人我不能知但其言亦不可廢也誌其概要如下（一）購料之弊查三游購料向皆派員先行調查按各段市價之大小以定料　之斤重辦法非不核實但奉行不力弊　 
 
 
 

Page 7

 
 
叢生所購楷料率皆架井空虚斤重懸殊比派員驗收則設法運動以圖朦混監視稍疏未有不被其欺者今擬從根本改革除目前所需楷料派妥實可靠之員　　視察力求整頓外將來購辦正雜各料應一律招人投標定額包買庶幾工獲實用欵不虚　 
（二）修堤之弊堤工方價承修之員往往以易報難以少報多要求加價希圖分肥且向來通例承必向工頭扣方價十分之一爲應得之利工頭又向土工照抽十一以取償銀價如是柴薪米糧亦如是層層剝削歸之實用不過十之四五以致所修堤壩卑薄傾圯大汛一臨弗克抵禦圖個人　銖之利貽兩岸昏墊之苦此等積習最堪痛恨現擬定辦法凡遇應修堤工先令熟悉工程人員將土方丈尺切實測量繪具圖式再令承修委員如圖培修工竣則按圖給價否則必令如圖式而後已一面出示佈告曉諭工人如承修各員有呑餉抽扣情事准工人到局禀揭以憑核辦如此做去所有積弊當可去其太甚也 
（三）搶險之弊大汛期内一遇出險必須迅速購料由承防委員隨時招買事竣列報而種種弊竇卽生於其中茲爲預防起見平時宜多購稭料堆積極險工段以備不虞設遇萬不得已必須添購之時由局遴派妥員認眞點收報局查考即有弊端爲數亦僅又搶險之際營兵額少力單向皆招集居民帮同搶護由分防委員執照所連土料支給現錢此項用欵是否涓滴歸公無從稽查嗣後此等支出宜令分防委員雇工由承防委員發欵再令他之委員監視之會同報局以便核銷如此則彼此牽制互相監察浮冒之弊當可減除 
（四）防營之弊查河工防營缺額呑餉盡人皆知整頓之法不外抽查點驗無如各營皆有預備頂替之人倉猝之間難辦眞僞及查驗完畢仍各散去再四思維惟有於霜降之後規定堆積土牛辦法以限制之蓋在春廂大汛之時工作殷繁當無缺額之弊迨至冬令工少事閑則按照兵額每兵每日限令積土若干按人積土按日課功至次年興辦春廂日由局派員驗看俾照數積足土方則不煩稽查自無缺額之弊 
（五）收支之弊河工收支從前設有專局用人旣多開支亦繁所有局中職員書役槪由收支供膳費此項支銷旣不能列入計算自必設法另籌聞其籌欵之法無論購辦何物　自收支局支出之欵每京錢一吊扣銅元四枚並全游所需葦纜椿繩等料均歸該局直接採買其斤重價値亦皆自由報銷無人過問此中弊端不言而喻現收支旣經改組所有需用皆實支實銷不准絲毫回扣採買椿繩等物擬用投標辦法以昭大公 
[杭州快信]  
　　省會警廳奉令轉飭各區署傳論旅館宿舍如遇軍人投寓務須詳詢來歷據實報告日昇昌代表趙尚華控追杭商馮荃唐虧欵二萬三千元馮以通益公紗廠股票作抵拒不允現判償還 
楊督軍准省長咨上海絲董施則敬以絲商挾欵行運呈請分飭軍隊助警保護已令行王鎭守使切實遵辦交涉員林　翔因事請假三天餘杭熊知事電省報告二十二日監犯越獄脫逃十三人高檢廳已委員洪某往查省垣軍隊仍撤夜巡邏各路檢查照常賡續昨又加派周國賢爲艮山站駐站檢查 
地方通信 
[松江]  
　　鎗决盜犯劇盜夏根和周小炳於民國六年一月七日夜間夥刦南外富户周兆騏家並傷害事主遠案訊實後當卽依照懲治盜匪條例第二條由縣判處死刑具詳高等審判廳轉呈督軍省長蒙批依判執行李縣長緣於今日（二十二號）下午三時將夏周二盜提案騐看後卽令縣暑警備隊綁赴城北左營校場鎗决一面並將二盜罪狀揭示通衢 
　　請辭監察省署教育科員楊平江等公函縣署請委吳伯庚監造公共體育場後李縣長當即照委爲監察員現聞吳已向縣署辭職 
　　青浦近事青浦縣署巡緝隊目楊某現被該邑公民吳宗澄等四人臚列四罪如陳坊橋敲詐罪東門内大賭案等呈控省署由省批令青邑知事就近辦理昨日（二十一號）該知事已將一干人證傳案審訊矣 
　　會議修志李知事以續修縣志一事已將經費飭概帶徵自應積極進行故擬於古曆本月十二日函請各紳到縣會議探訪編纂等手續以便設局開辦 
[無錫]  
　　新世界炸彈案續聞新世界旅社自日前發生炸彈恫嚇一案後無錫縣代理知事朱省吾曾電呈省長請示辦理茲聞昨接省署電復略謂無錫文代電悉據稱該縣新世界旅社内發現借欵函件並附鐵盒假裝炸彈等情無非無業流氓用此威嚇手段詐取錢財事屬司空見慣但際此時局不靖匪徒潛伏意　蠢動該縣爲繁富之區杜微防漸是宜不動聲色仰即密探緝獲懲一儆百此風庶可稍戢云云朱代知事奉電後已令偵緝隊警士加意跴緝矣 
　　新頒知事功過章程齊省長以縣知事爲地方親民之官事務旣繁責任尤重前訂功過規則通行所屬在案近以日久玩生各縣每每弁髦功令自應嚴定攷成重申政令日昨特將新定規則頒發各縣嗣後凡記過在三次以上者立即撤懲記功三次以上者酌量提升以維吏治 
　　天中節之無錫夏曆天中節無錫政學等界均循例停止辦公商界通市則以上午十二時爲止午後概行休息昔年無知愚民往往醵資裝置龍船爲競渡之戲此風清未最盛每一龍船糜費至數千金用五色綢縐裝紥至五層之高旗旛招展盪漾河心� 
分青黃赤白黑五艘彙集於北塘之醬園浜頗極一時之盛光復以來久已湮没無聞乙卯年午節南城人士集資舉行爲官廳禁阻未能盡興日前復有好事之徒倡言競渡旋亦爲人勸止而本日運河一帶有就敞船裝置僅具龍船雛形之小舟往來河中鑼鼓喧天雖無昔年之盛亦堪以點綴佳節良辰矣 
[鎭江]  
　　護送飢民出境淮徐揚各屬旱荒甚重飢民紛紛南下就食日昨瓜洲地方到有阜鹽兩縣飢民四百餘人托言覔食意圖滋事由警區會同紳董籌欵按名給予銅元十五枚一面派警護送出境以免逗遛滋擾 
　　飭查學校鎗枝中學校以上各校依照教育部定章皆有鎗操一門自民國以來各校紛紛請領鎗枝備用惟所領數目種類多寡不一茲聞齊省長接教育部咨飭查各學校歷年所領鎗枝種類數目詳細報告以便轉咨陸軍部備核現齊省長已通令鎭 
屬各學校一體查報矣 
　　對江發現盜案鎭郡對江二道橋地方周姓家道小康前月間新娶某氏女爲媳嫁資豐厚不料昨日夜半十二時突有盜匪二三十人持鎗破門入内將所有衣服首飾鎗刦一空隣嫗某氏疑爲火灾出而往觀被盜射撃一鎗彈穿乳部不識有性命之憂否 
[揚州]  
　　警佐到差江都警察所二等警佐王寳畊前由季統領委任緝私營長並仍兼警佐之職周知事以警佐不能另兼他職令其辭卸由三等警佐楊佳如升任其三等遺缺現由省署荐委曾充寧垣某區警長及警察所科員姚慕安（湖南人）來揚接任並經周知事頒給委狀已於昨日（二十二日）由寗蒞揚視事矣 
　　處治盜犯江都東鄉張綱鎭江登鰲家被刧一案前已獲犯王三孟林子等訊認糾夥行刧不諱刻已抄錄供詞呈請高等廳按律究辦 
　　保護堤防瓜洲一帶日來河水漸漲往來單行小輪經過時波浪　激爾岸甚大現駐瓜洲之河工姚委員恐侵蝕堤岸泥土有碍工程特函請江都周知事轉呈鎭江關周監督飭麻稅務司勒令各小輪均帶拖船俾行駛稍緩浪花較小庶堤岸不致受損也 
　　　傷乘客鎭江開揚之戴生昌及揚子公司日昨早班同時在鈔　碼頭停舶揚子小輪於轉頭時誤　戴生昌船身乘客溺水者三人幸均救起其一係與化旅客年近花甲腎　擦破隨即抬送南門浸會院醫治尚無性命之處 
[杭州]  
　　停駛紹曹小輪自紹興至曹娥短班輪船本與兩路火車衙接於交通頗稱便利現紹蕭水利研究會認爲與農田有妨若任其纰繼續開駛沿岸堤便必將爲輪浪鼓盪剝蝕殆盡已函請縣暑轉令越安公司將該短班輪船停駛 
　　杭滬聯防情形滬杭路雖跨兩省而軍隊則聯絡一氣昨聞楊督軍與虚護軍使已訂有聯防辦法自龍華以上由護軍使派王如見旅長爲戒嚴司令官龍華以下至松江石湖蕩止由楊督軍派何豐林旅長爲戒嚴司令官其在浙境自嘉善楓涇起沿嘉與而至杭　橋均派第七旅駐站分防省城則責成第四師衛戍司令部派兵晝夜梭巡防務情形每日各以軍用電話傳遞互相報告 
[安慶]  
　　木牌抗捐閙卡日前街口釐局有木牌經過該卡當即查職飭令照章納稅乃該木牌包頭方坤玉則欲請求減稅當經該局 
長以該包頭等前曾違章抗捐今又抗不遵繳即擬重罰詎已激成該木牌包頭之怒聚衆閙卡勢甚洵洵隨由該局長就近請安武軍派隊緝壓一面電禀省長刻聞省長復電仍派駐屯之安武軍連長倪起　酌帶兵士前往鎭攝並飭令關查實在情形呈復核辦 
　　皖路股東催請開兌皖路債劵書皖路股東萬發利源長復和同發成益等昨致蕪湖交通銀行催請履行開兌五六兩期債劵書云敬啓者商號等前曾以貴行簽字連帶負責之皖路債劵久逾付期請求兌給迄未履行至深焦灼當此商業凋敗金融閉塞之時尚思請求公家有以調濟維護之方今並此原有之利權因循更期重受損失情何能已且邇者浙路百餘萬之巨數已獲開兌皖路少數反令向隅衡情度理亦殊欠其平或者我皖路商號困難情形部中未盡周悉歟然商號與貴行共處於此地商號因遭路劵延期未兌而受顯著之影響者貴行莫不詳知洞見惟乞據情陳請即予履行開兌俾舒涸　而資營運能得兌付現金固所深願否則惟有抱痛認領鈔票但必請求五六兩期均予速賜履行開兌無任感叩總之商困待救急如倒懸萬勿膜視致令迫激責言妨碍感情則彼此幸甚 
[江西]  
　　運商月商之關和未成贛省運商與月商各樹一幟昨有四岸總稽核卓焌到贛力勸運商取消公會加入月商寳祥堂及運商均復函堅持不允並謂如月商情願加入運商則極表歡迎云云卓氏之意本在調和而結果反愈覺不和卓氏則於十八號　早車返漢矣又聞運商商會會長陳永懋等以卓氏未赴該會飲讌及臨時未辭行因於十八號開一茶話會請會衆簽名蓋章電致北京鹽務署及張勳報告運商團結力之堅固及卓氏藐視運商之情形未知下文如何 
雜評一 
[川事之前途（一子）]  
　　對外而先自内訌取敗之機也督軍團一聞西南之協力反抗而即稍稍固結其團體蓋亦以此獨號稱六省聯合首義中之四川而尚未悟及此耶 
四川之内訌固不始於今日然自督軍團稱兵獨立後滇粤� 
軍之要人卽紛電力勸其消弭意見一致對外苟稍明白局勢者自必先國家而後私怨捐除前𨻶以伸大義固意計中事今者川軍界之對於督軍團雖已有電表示其反對之態度對於西南各省雖亦已表明其聯絡一致之主張然據最近消息則謂川局仍危内部之紛爭依然仍未消釋豈各方之調和竟一無效力而今日之時局尚不能激起其悔禍之心耶 
嗚呼川之問題不僅關於一省之安危問題也所繋鉅而所負重局中人盍速早爲之計哉 
[婦科良葯益母丹]  
藥學士徐錫驥先生監製 
此丹用本國上等藥材仿東西各國製法其服法簡便功效神速勝於東洋中將湯遠甚主治婦女氣鬱血滯　經水不調　赤白帶下　行經腹痛　小肚脹满　大便閉結　口苦舌燥　頭暈目眩　精神疲倦夜不安眠凡胎前産後諸症服之靈效如神平日常服活血通氣可消病於無形定價克已批發另有章程總發行上海英大馬路盆湯弄口大生製藥公司 
[霉]  
今年四月念四日入霉之後梅雨纏綿地氣潮濕人身宿疾應時觸發凡遠年骨節痠痛起居不便或血液中遺毒未淨一發而爲皮膚癍疹癩諸症即非梅毒已經受累不淺若曾經犯過花柳時愈時發一逢霉令百病俱生斯時内服清血解毒海波藥最有實效此藥性質純正功力妥良不偏不霸專門清理血分解除人身内藴毒質凡男女傳染梅毒小兒胎患頭面瘡癤及别種 
下半部濕熱諸症内服海波藥均奏奇效○本藥房另有精製花柳掃毒丸○洗花柳藥水發行多年經驗確實際此霉今當盛預防治療均宜注意○清血解毒海波藥價目每瓶售洋二元每打洋廿元祈認明上海四馬路棋盤街轉角五洲大藥房總公司出品各省五洲分號藥房均發行 
[光耀電汽風扇]  
現届夏令存貨過多特大減價以答　惠顧諸君之雅意只有數天購者從速望勿失此絶好機會每只銀十八兩五錢　十二寸 
上海三馬路十三號光耀有限公司啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌海軍一部分之獨立]  
　　海軍一部分與西南各省取同一之態度已兩誌前報茲悉除在淞口及楊樹浦等處所泊各艦外其餘停駐滬南者業由盧護軍使派委參謀長馬鴻烈於本月二十二日往商第二艦隊司令饒懷文以滬上謠諑紛紜居民驚疑爲保衛地方秩序起見應請通令各艦暫取穩健主義仍復停駐滬上以保安寗等語聞饒司令允爲照辦云 
　　浦江水巡隊長潘恒言奉淞滬警察徐廳長令飭對於浦面防務切宜留意每夜遇有軍艦進出應隨時報告等因現潘隊長已派水警巡官等駕乘汽船在南黃浦日暉港龍華嘴等處實力巡護凡有往來商民船隻形跡可疑者亦着登舟檢查惟切戒騷擾云 
　　海軍全體人員對於此次之事均極注意茲將重要各艦員姓名就訪聞所得者列下第一艦隊總司令林葆懌海圻艦長湯廷光副艦長鄭祖怡海容艦長杜錫珪副艦長饒德昌海籌艦長林頌莊副艦長李孟斌海琛艦長林永謨副艦長謝克峻飛鷹艦長陳　翔副艦長高幼欽南琛艦長林建章副艦長林煥銘福安艦長甘聯璈副艦長周思賢永豐艦長林霆亮副艦長陳經天永翔艦長楊樹莊副艦長薩福疇聯鯨艦長許建廷副艦長華貽穀舞鳳艦長吳志馨副艦長俞俊傑建康艦長任光宇副艦長陳永欽豫章艦長秦玉麒副艦長丁祖庚同安艦長陳鵬翥副艦長林秉衡鏡清艦長李景濂練習艦隊司令兼肇和正艦長曾兆麟副艦長楊廣貞應瑞艦長葛保炎副艦長王濟業 
[駐淞砲兵調滬續誌]  
　　第十師砲兵第十團二營全營軍隊經盧護軍使令飭由淞調駐來滬已誌前報茲悉該營葉營長前日又奉護軍使令飭將該營第四連軍隊及過山砲兩尊十二磅砲四尊仍駐斜橋新營房内其餘各連應即開赴龍華聽候調遣該營長卽於前晚率領第五第六兩連士兵及砲械輜重乘車開赴龍華駐紥 
[法總巡注意華界防務]  
　　法捕房施總巡以華界軍警防備甚嚴謠言四起法租界内斜橋民國路十六舖等處均與華界毗連防務均應布置故已飭派幹探四出調查以憑核辦 
[再誌夏粹芳被害之舊案重提]  
　　杭州人周棲雲（即李海秋）聞曾指使山東人王慶瑞暗殺商務書館前總理夏粹芳在逃日久業經總巡捕房包探王潤甫與西探目彭山將李緝獲解送公共公廨訊供押候訂期研訊在案茲據人言李係民黨中人曾在法租界内組織機關其主張向極激烈此次逮捕後迭由捕頭將李帶至寫字間向之研詰堅不承認並聞案中尚有牽涉之人已由捕房禀請公廨出單以便傳案質 
證云 
[烟酒聯合會常會紀事]  
　　中國烟酒聯合會昨日星期例開常會首由總幹事陳良玉報告現當政局尚未大定之時所有本會進行事件未免暫時擱起云云公决本會爲全國兩業商人之樞紐衆情所結無論時局何如苛稅不除店可休歇而會務必永遠堅持次陳良玉言諸君對於本會旣一致保存固無須再事討論維鄙人意見開支一切急應再事節省方足以期持久請卽討論經樂維高王闓敷起言本會開支向甚儉約實已無可再省惟總幹事旣一再以節省費用爲言凡我兩業亦未便過違盛意此事應請會計董發表意見旋由會計部議决裁書記兩員一爲張德隣一爲胡叔平即經評議員通過次提議公文書函蓋章事件公决嗣後本會所發公文書函一槪由總幹事蓋章以昭鄭重次俞保康起言本會今日所議各件與全國各分會均有直接關係應發通告俾便接洽公决交文牘部即日起稿刷印分發議至此時逾五鐘搖鈴散會 
[鴉片營業之黑暗]  
　　租界内各土棧烟膏店自本年三月三十一日一律禁閉後將屋退租改營他業者祇寥寥數家餘則意存觀望並因洋藥公所搜查私土之權業已消滅故一般私販益無顧忌而該業中之秘密售賣且較未奉禁閉以前生意更爲發逹各處私設之公司烟間（個中人稱爲燕子窩）亦所在多有聞流氓人等藉索陋規爲生者不下數百人各土商則仍在極力運動冀逹續賣存土之目的云 
[印花稅開始檢查]  
　　淞滬警廳徐廳長自奉江蘇齊省長令飭檢查印花稅票後卽飭所屬各區署從事檢查近日一區與二區管轄之一二三各分駐所警佐已派長警在城内外大小各店舖挨次檢查如見各商家賬簿及契約上粘貼舊時印花亦均作爲無效必須另購由商會售出之票粘貼云 
又聞昨日下午南市第一區署董警正亦派巡官偕同警廳及縣署各委員至各店檢查簿據等有無漏貼及貼不足數情事旋在義順小錢莊及協和豐洋布號兩家查得簿據上均未粘貼稅票當將未貼各簿據一併帶回署中存候傳到兩家執事照章科罰 
[再誌夜半叩門之悞會]  
　　兵工廠稽查員俞鳳鳴家前晚被軍警前往搜查已誌昨報茲悉是晚因砲兵第四團第二營梁營長住宅内被竊賊潛入圖竊當被梁僕覺察該竊賊即赴同慶里逃去梁僕見其似係潛入俞家躱避故回報梁營長咨照憲兵警察前往緝拿嗣因叩門之時言語不通以致俞疑爲盜刦堅不開門後軍警入門知係兵工廠稽查員遂將俞僕拘區卽經駱某保出 
[又有國會議員過滬]  
　　自國會解散以來兩院議員即紛紛南下道出滬江者絡繹不絶前日又有桂省議員黃士衍蜀省議員許可澄等由津乘輪抵申定今日乘某公司輪船往粤 
[補錄歡迎兩院議員之演說詞]  
　　旅滬各省人士前日在青年會歡迎解散兩院議員已誌前報茲將是日議員馬君武張伯烈等演說詞補錄如下 
　　馬君武演說略謂立國專恃法律今總統以守法爲虚名總理謂違犯不敢辭咎是已陷於無法之地無法則國且亡兩院同人以守法而失敗全體國民當共起而護法昔法國大革命時人人信仰共和至欲以盧騷民約論代聖經其後國民迭起護法軍對於王黨貴族黨之陰謀死力反對卒不屈撓我國民亦當有此决心則約法不死民國亦不亡同人願與諸公共勉之 
　　張伯烈演說略謂此次團會同人無狀辜負代表責任不能維持國家解散以後跟蹌南下等於敗兵之將無顔見江東父老乃各省旅滬諸君不惟不加之罪且開盛會歡迎同人等且感且愧但自伯烈觀之民國雖如此破亂始終不外威力與民心交戰遠史姑無論矣卽如前清據有中華數百年之威力豈可嚮邇然武昌起義全國響應卒令清室退位造成共和其故安在蓋在民心勝於威力也袁氏盜竊共和僣圖帝制不三年間黨羽遍天下一時威力較前清尤烈然滇黔起義天下風靡數月之間致袁氏不能不取消帝制天奪其魄共和再造其故安在蓋在民心勝於威力也此次督軍團威逼總統違法解散國會所敢出此者無他威力而已但伊等今日之威力比較前清之威力爲何如比較袁氏時代之威力又爲何如其强弱大小諒亦同人所共和者然以前清及袁氏强而且大之威力一旦違背民心尚且可以推倒之何况今日弱而且小之威力烏能保其終日現在西南各省聞已聲罪致討矣願與各省公民諸君共勉之 
[吳宗慈致贛督李純書]  
　　秀山督軍麾下在京晤叙獲領教言執事出京之前夕奉元首命偕吳景濓張繼兩君趨府道逹一切適因公出僅與貴參謀秦君談話請其轉逹斯時也國事已無可爲所以造訪者不致有負黎公委託意耳次日慈亦赴津矣當軍事會議之始執事力持正義天下所共聞知特羣盲所萃一木難支然執事識高於頂不惟爲北力將帥之明星顧瞻民國實圖利之今國會已被武力脅迫違法解散元首以涙洗面等於幽囚解散議會之事各國所恒有然爲政治上之運用僅解散下院從未有解散兩院者即解散下院亦必於法律上有根據始行之日本常有解散下院之事美利堅則無有因美憲法上未與行政部以此權也今之論者常揭　昌言擁護約法擁護元首夫所謂擁護者非約法與元首之空名乃約法精神與實質曁元首職權是也今國會解散試問叛徒等所謂新國會將依據何種法律以産生制憲機關乃約法所定今欲别設制憲機關將依據何種法律以設立其勢非效袁世凱政治會議約法會議等種種非法行爲不可與實質約法上之精神尚有絲毫存在否乎如此乃言擁護約法欺人乎實自欺耳張勳之兵入京以後元首已失自由約法上所賦與元首之職權無一可以行使如此乃言擁護元首欺人乎實自欺耳况解散國會命令總統自認爲違法之事副署之僞總理（依約法非國務員不得署總理江朝宗署總理之任命乃私命也）不敢辭違法之咎古今中外國家所賴存在者惟上下共遵守之一法耳今乃公然以違法之事昭告天下試問對内對外何以立國倪嗣冲等之造反所藉口者曰憲法戰爭也試問憲法戰爭中何以有段氏復職推倒元首宣統復辟赦免帝孽競爭閣席各問題爲繼續條件之要求其野心暴露不旣彰明昭著者乎至憲法條文應如何規定以職權論以法律論非各督軍之所能干涉以事實論各督軍中且有不識字不通文者何能知憲法乎且憲法制定可由擁有武力者任意破壞則天下擁有武力者何止此數將來無論何人何時所定之憲法均可由擁有武力者破壞之其流弊所及乃事所必有中華民國憲法將永無成立之時爲國家生存起見藉免玉石同焚蕭艾並刈惟有與天下共討之期於國家法律完全有效而後已絶無調停可言調停者國家飲鴆止渴亂國之總因也前日調停種今日亂國之果悔無及矣今日調停又種後日之果再三已甚可三四乎大丈夫生當斯世應求勳業垂竹帛姓名耀青史豈可沁沁俔俔以偷生一世古今中外之英雄豪傑其名成千古者在利用時勢耳故曰英雄豪傑乃時勢所造成敢曰天與不取反受其咎今日之事乃造英雄豪傑之時勢也不能興兵討逆即將與叛賊等同流合汚一順一逆界劃昭然斷無中立廻旋餘地所謂天與不取反受其咎者也麾下其有意乎一進一退之間國家此後之存亡一身千古之榮辱係之屬在愛末敢進忠言察納是幸 
[再紀公共公廨之新建築]  
　　公共公廨樓上公堂仿照新公堂規模改組作爲第二公堂業已修理竣工定於本月二十六號行開庭禮正式開審已誌昨報茲悉樓下亦須照新公堂式様改組作爲第一公堂已由關讞員商明領事團即日興工改組云 
[法租界舉行慶典之預備]  
　　陽曆七月十四號爲法國改立民主之紀念日本埠法租界内每年必舉行慶典商民騰歡異常熱� 
閙現又將次届期由工部局工程處將上年用過保存之懸燈木桿及旗幟等物逐一檢點如不敷用預先添製以備届時慶祝 
[緝私營派船緝匪]  
　　兩浙緝私營統領蔡和林昨據浙江緝私營分統趙廷玉來電通報蘇省太倉等處各港内現到有大帮梟匪二百餘名匪船數十只匪首趙老五子管大肚子李右成等專在各處搶奪水陸官軍軍械并開鎗拒捕請即派兵剿捕等情蔡統領即飭第二營營長魏卓文委派第二營第一隊隊官張良臣帶同鎗砲船三十二只由安濤等小快輪四只拖帶開往太倉等處查緝 
[中法學校定期放假]  
　　法租界大馬路八仙橋東堍中法學校定於本月三十號舉行署假現正由監院神父將肄業各生分科考試以便評定甲乙擇優給獎然後放假 
[同濟醫校舉行博士考試續誌]  
　　同濟醫校卒業生李梅齡考試博士已誌前報今聞此項考試業於月之二十二號舉行主考者爲監督兼精神病學教員福沙伯生理科主任諦部病理學主任費孝三博士李君考試成績頗優該教員團於昨晚公讌之於福醫生私宅以表賀忱至博士文憑則係特别訂印俟下星期發給云 
[滬江大學預科畢業記事]  
　　滬江大學於月之二十三號舉行第八次預科畢業禮曾預紀前報茲悉是日上午十時半畢業生開遊藝會用中英文演說侃侃而談傾動一座至下午三時中西來賓紛紛駕至禮堂内花草雜陳光彩奪目教員率畢業生列隊而入唱畢業歌先由二宋女士合奏洋琴音調鏗鏘奏畢駐滬交涉員朱鼎青君及青年會書記余日章君相繼演說朱君揭出畢業生所當注重者數則並示以彼等之機會情詞切摰余君題爲學生立志與擇業以儀器說明中國學生不當專就仕途宜致力於教育實業工商說畢復奏洋琴於是分給文憑並擇成績尤佳者獎給銀幣遂拍掌歡呼而散 
[表示盲童教育之成績]  
　　青年會於前晚八時請上海盲童學校校長傳步蘭君演其所製之盲童教育影片首由主席朱少屏君登壇言我國盲人無慮百萬太半未能受有良善之教育且乏自養之能力而仰賴於社會者亦綦重傳步蘭君之尊甫傳蘭雅博士有見於此捐出鉅資創辦盲童學校教之讀書寫字以及琴歌手工凡爲吾人所能者彼失明之盲童亦無不能之自幼稚園至大學各級咸備如是盲人之能才大著盲人之境况大佳而幾與明目之人無差别矣近者傳君將赴美考察美國最新之盲人教育以及聾唖教育以備歸而續辦聾唖學校而此項影片亦在使人可以注意盲人教育之重要焉繼演影片由傳君說明之首爲盲人已往之境况乞丐星命之屬乞丐固爲社會之汚點卽星者稍能操業餬口然摘埴索途長日凄居風雨之中其爲情亦太苦更何論其衒食以欺俗次演失明之原因居室光線之不足飲水不潔木屑入目牛角觸眼皆爲尋常人所不留意者閱之最足令人猛省再次爲我國已設之盲人學校及盲童習學之事另一圖爲中華行省標明各校地點據傳君所述已十六處吾人觀察各校之情形其盲童皆具愉快活潑修潔三種精神實已脫離往常盲人之愚習矣演畢後復由主席朱少屏君伸言傳君所演影片大意一者欲人注意保護目光如木屑牛角皆所以表明足以使人喪明二者欲表明盲人實有自立之能力如籐籃一科最少每日製籃一只月約三十只則可獲利十餘元奉養一身便綽綽有餘矣故望觀者咸能加以注意或欲直至該校參觀亦爲傳君所歡迎鄙人可以代爲介紹也 
[進德女校畢業預誌]  
　　老北門進德女校開辦多年由美國德露儀女教士所經理分高小初小幼稚園各級科目完全學生亦多今歲更添聘黃君祖貽擔任國文其教授方法用自學輔導主義茲値高初四年修業期滿定於二十七日舉行暑假授憑禮又於是日下午開成績展覽會現已編發請柬邀各界蒞觀諒届時必有一番𤍠閙也 
[養性女塾之同樂會]  
　　派克路養性女塾於舊曆端陽特開學生同樂會學生家屬與會者頗不乏人先由經理周學孟女士宣布開會宗旨並述此次演劇籌欵蒙各𤍠心家踴躍銷劵本校秋季得以稍事擴充實深感謝云云次由童星門君演講夏令衛生問題並分贈除蠅月份單提倡公衆衛生其餘教職員亦各有演說繼爲本附科各生試演學藝觀者同聲讚美並有音樂助興迨鐘鳴五下始用茶點散會 
[德僑請給旅行護照]  
　　德僑卡哇得潑亞力士德沙郁司塞克叟等均擬於日内前往北戴河避暑由和蘭國總領事函致朱交涉員請飭臨時檢查所塡給旅行護照以資保護并由交涉公署電知天津交涉員於該德僑過津時飭屬妥爲保護 
[通俗宣講社之談話會]  
　　通俗宣講社於前日（二十二日）午後四時在大東門火神廟露天學校開談話會到者爲該社發起人顧翕周袁頌豐東區宣講所理事單貽孫南區理事俞元爵講員葛雲韶諸君一議署期宣講案議决每星期二次星期三星期日往各市鄉分段舉行一議組織通俗圖書館案議决命名爲通俗宣講社附設圖書館館址假小南門水神閣學商公會内展覽時間每晚六時至九時一議徵集各種宣講資料案議决函請各講員送社一議定期參觀商務印書館中華書局印刷所案議决通函約期一議通俗周刋案議云從緩一議印月報案議决以報章資料及經費臨時定之散會已六時矣 
[戒吸捲烟之演說]  
　　不吸捲烟聯合會遊行演說團團員鄒剛言丁浩沈寳琪陸治天君等於端陽日渡浦乘車至楊思橋三林塘二處勸戒捲烟分送印刷品並在三林塘茶園内演說題爲掃毒二字首由鄒君演說今日之五毒日人人懼之惟想烟之一物其毒較之他毒尤甚何人不懼而自尋其毒眞可謂愚人云云繼由陸治天演說謂本會同人今日出而勸導與諸君子之在家中插艾篷煨蒼术飲雄黃酒之意相同何以故蓋毒蛇猛獸均伏於隱暗之處人所偶然見之而毒蛇等未必傷人人尚且均有畏懼以致有今日種種之驅除良法但現在香烟一物尤甚於毒蛇猛獸之類遍地遊延吾人不僅不除反與此毒親密致金錢傷失身體受害於不顧吾有所不解云云是時天雨絲絲已鐘鳴六下遂返申已八句鐘矣 
[海關驗放獵鎗之手續]  
　　義商卡奈路由外洋寄到散子獵鎗二支呈由該管領事函致江海關請爲照騐放行江海關因查照定章外國人運進散子獵鎗應聲明自用或有購主預定方可騐放故即函請朱交涉員轉復該管領事再行查復 
[閘北水電廠之刷新]  
　　閘北水電廠近因沙池失修出水混濁居户紛紛詰問前日由曹廠長電請省署將第一第三兩池澈底翻刷工料費共需五千餘元業經照准飭令工匠趕速工作限二十日内完工並聞現與渭廷登洋行定購英國新發明濾水機一座該機具有殺除水中微生蟲之能力出水至潔與衛生大有裨益云 
 
 
 

Page 11

 
 
[進步織造公司請免重征之部批]  
　　農商部批上海總商會呈云據呈已悉進步織造公司請援案完納正稅一道餘免重征等情即經本部據情咨請稅務處核復茲准復稱查華商用機器仿製各種洋式貨品運銷出口歷經核准由經過第一關征一正稅給予運單沿途免征稅釐本處近爲維持實業起見復規定自本年五月十六日起凡機製各種洋式棉貨槪按舊稅則征稅其貨爲舊則所無者得按新則征稅爲新則所無者始按估價征稅至他種機製洋式各貨品槪按新則征稅新則所無者始按估價抽稅業經令關遵辦在案今上海進步織造公司機製各種絲棉線襪經本處騐明實係仿造洋式應准援案辦理其運銷出口時報由江海關按章征稅給單沿途所經關卡祇驗明單貨相符並無夾帶影射等弊即予放行不再征收稅釐惟崇文門落地稅不在沿途稅釐之列仍應照章征納但此係暫行稅法將來此項稅法或另有變更之處該公司並應一律遵辦咨復查照飭遵等因合行批示仰即轉知遵照此批 
[感謝軍艦水手之救人]  
　　嘉興王店鎭朱合順餅號在滬購得牛莊豆餅五百張於本月二十二日晚裝公益報關行之烏山船赴浙詎行至滬南江邊碼頭時因潮水急湍以致誤撞某軍艦之首該烏山船遂卽沉没舟子三人亦均落水幸爲海容軍艦上水手瞥見急放舢板將三人盡行救起現該報關行以三人得慶更生皆海容軍艦水手之力故於日昨函致該艦道謝 
[信局脚夫遇盜]  
　　本埠二馬路通裕寳成全盛等七信局於前晚十時許將所收各莊行號寄往蘇州之銀洋滙票衣包等件打成總包交由輪班脚夫奚德阿裕二人肩挑出發詎行至閘北潭子灣西面陳家祠堂相近突有盜匪十餘人由田間擁出攔截去路爲首之盜手持器械將前行之脚夫奚德毆撃倒地阿裕在後見勢不佳正欲奔逃即被盜衆追撃幸將擔抛棄躍入就近小河中躱匿始免被毆未幾見該盜等將包如數刧去始由河中扒至岸上將撃傷之奚德尋獲雇車扶送返局後報告各信局轉報聯合會開明大略呈請該管淞滬警察四區三分署飭緝贜盜務獲解究惟所失詳細數目一時無從檢核因有滙票支票等封固信内須由發信之家一一開單彙總查核聞所有票欵現已發電止付矣 
[流氓戳傷搶匪]  
　　匪徒劉登甲於昨日下午在豫園中捋取小孩手鐲一只當爲流氓張子益所見向之分肥不允因此衝突張卽袖出利刃將劉之頭額等處戳傷流血滿面時適巡邏巡警王金發經過卽將兩造拘入一區二分駐所由王警佐研詰一過以案屬刑事遂將兩造函送地方檢察廳請究 
[新招巡捕之學習]  
　　法捕房施總巡前以新老兩租界地方遼闊各捕房雖有西捕越捕三百餘名而華捕則祇有二百八十二名尚不敷調遣故添招十八名補足三百名之數已經招就考試華文並經醫生驗明體質准予充補現正由華捕頭潘七寳逐日將警章演講教導一俟學習純熟即行發給號衣上差站崗 
[在禮教徒火葬老師父]  
　　閘北大統路發祥里有在禮帮設立之愼修堂戒烟公所向由山東人蔣天魁（係禮門帮中之老師父）主理蔣於前月患病身死其徒衆將其屍體供設該公所内焚香禮拜三晝夜然後出殯至江淮公所後面以木爲龕暫厝空地上前日下午該帮徒衆按照帮規行火葬禮將蔣之遺體連木龕用火燒化附近男女鄉民以事屬創見往觀異常擁擠聞該屍所化之灰尚須用以塑一偶像以紀念云 
[勸業場營業之發逹]  
　　城内勸業場前日因値端節游人衆多所售門劵聞有一千四五百元較之新正開幕時相差無幾昨日又値星期其營業不減於前日故所費千餘金之龍舟燈彩於此數日間早已出本且饒有盈餘云 
[勸諭絲廠工人勿再罷工]  
　　閘北淞滬警察第四區區長姚志祖昨爲絲廠女工罷工事發出佈告略謂照得絲廠營業所以振興實業并維持貧民生計數年以來按照向章發給工資凡屬男女工人向來安分營生遵章作工乃近來有等好事之徒動輒罷工藉圖加給工資聚衆滋事無理取閙旣於營業上大有妨碍又於刑律上久干例禁此等惡習深堪痛恨本署長有維持治安之責不得不懲勸兼施使一般工人交相勗勉力戒前非自諭之後如有執迷不悟故蹈覆轍者惟有執法以繩立予罰辦云云 
[焚燒蒼术白芷之虚驚]  
　　美租界北浙江路新署對面厚德里三百零二號門牌某小販家於前日十二時因端節俗例在床下焚燒蒼术白芷以驅穢氣不料延燒床帳一時濃烟四佈幾肇焚如幸在日間人手衆多即行撲滅惟左右隣居已飽受虚驚矣 
[迷路女孩待領]  
　　女子徐桂寳年十歲向在南市董家渡朱姓爲養媳昨日因出外購物忘却歸路在大碼頭徘徊由警查見帶至一區署留候傳到家屬認領 
[流氓誘拐養媳]  
　　新北門内安平街成衣店主徐順業有子志賢前年憑媒聘定楊姓之女爲媳過門童養近擬擇吉完婚詎該女忽於今年二月二十七日私逃無蹤徐順業父子各處找尋杳無影響直至前日始悉該女實被小流氓吳雲昌誘逃匿居小西門附近當即前往該處將女與吳一併尋獲扭送二區二分駐所由孟警佐研詰先據徐順業父子投訴前情質之楊女供稱年十九歲實被吳雲昌誘使偕逃現願隨同翁夫回家等語吳雲昌稱楊女自願隨我爲妻求鑒孟警佐以案關誘拐立卽函送地方廳經檢察官預審之下判吳雲昌及楊女分别收押徐順業父子退去聽候核辦 
[逃婦被夫尋見]  
　　梵航渡理髮匠馮阿金之妻許氏現年十八歲近被鄰人趙全銀勾引成姦事爲阿金偵悉即將許氏毆打該氏被打後遂與趙全銀商通突於上月間背夫私逃前日阿金在打鐵浜永慶里許氏胞姊卜許氏家將許氏並趙全銀一併尋見囑令該氏回家不允阿金遂投地方檢察廳禀請提究林廳長立飭法警前往將馮許氏趙全銀拘解到廳略加訊判分别收押候究 
[商量解除婚約之衝突]  
　　董家渡船户楊和尚自幼聘定張姓之女杭英爲室尚未完姻嗣該女因早失怙恃經人薦往滬北菜市街某姓家爲傭今女已二十四歲楊擬擇吉迎娶屢次央媒張阿桂等關說女有悔意昨日由張邀女至南市與楊見面張即潛避楊向女索償洋百元允解除婚約女以無力爲詞互相口角遂扭至第一區署控訴旋經該署詰得此事不實不盡未便處理飭送警廳司法科訊核 
[騙子利用車夫]  
　　近有一種匪徒僞造各種銅首飾如押髮挖耳戒指等類利用各黃包車夫於拖載婦女之時將車中途停下僞在地上拾獲飾物向坐車婦女亷價售賣一般貪小婦女多受其愚茲爲淞滬警廳徐廳長查悉以此種伎倆無知婦女易受其騙故於昨晨諭飭各區署所轉飭崗警並查崗巡邏各長警隨時留心查緝送署究辦 
[糾衆滋事之薄罰]  
　　成衣匠張南生住居閘北梅園路前日因向王玉生索討借洋三元不還張卽糾同曹慶雲劉全德劉金濤朱阿小等與王尋釁當爲四區崗警一併拘入區署經姚警正訊明以張等不應糾衆滋事判各罰洋一元以儆 
[男婦在途打架]  
　　無錫人姚金山前日在舟山路與揚州婦人劉秦氏互相扭毆當被四百零七號華捕查見以姚等不應沿途打架一併拘入捕房禀明捕頭諭各存洋一元保出候解公堂訊核 
[流氓攫取烟膏]  
　　前日午後有名阿三者向某烟膏店購得烟膏二十餘小盒行經海寗路滙四捕房東首被流氓三人上前攔住將阿三所購烟膏攫取而逸 
[說出白洋紗管之來歷]  
　　崇明人張美富昨日肩負鋪蓋行經浦東爛泥渡附近擬雇划船渡浦三區崗警任惠明見其形跡可疑囑將鋪蓋打開察視見内有白洋紗管二十八個當即將張連同鋪蓋帶至警署經解警正訊據張稱此項紗管係伊妻在紗廠做工時貪小私取帶回家用等語解警正姑念鄉愚無知從寬交保開釋紗管留候失主具領 
[小工竊取麻絲]  
　　桃源人王得成前夜在滬南董家渡招商局飛鯨輪船上竊得麻絲兩大捆雇婦人張周氏之划船裝載往北當經該輸舵工覺察駕駛小輪追至浦東陸家嘴浦灘始行獲住旋由富潤公司巡丁到來帮同將王得成及張周氏扭解三區警署經解警正訊據王供寓居英租界滿庭芳小客棧内向爲碼頭小工連日因碼頭生意清淡食用維艱故出此下策解警正判將划船交水巡隊看管王得成張周氏押解警廳訊辦 
[崗警查獲竊賊]  
　　閘北共和路餘慶里三弄常州婦人陳邵氏家前晚被竊賊楊長德竊去皮箱一只由四區崗警查見將楊拘署訊明判解司法科訊辦 
[妓女負債潛逃]  
　　浙江路福致里某妓院妓女湘時因債台百級無可彌縫遽於端陽節日上午潛逃無跡聞虧欠小有天菜館菜洋爲數甚鉅故該茶館即將該妓所租丁子記之紅木器具搬取一空旋被丁得悉以該菜館不應擅搬租用器具即赴老閘捕房控究捕頭准飭包探沈阿岳與西探奎兒協往該菜館將原物車至捕房准丁領回再核 
[錢莊與皮毛行之交涉]  
　　義昌錢莊控同源皮毛行主顧仁鏞不付票銀五千五百兩一案前日由公共公廨中西官傳訊原告代表律師上堂譯稱被告不照公堂定章呈遞訴禀應請認爲原告得直次由原告朱錦倫投訴此項莊票三張計冬月十七日期元二千五百兩二十一日期元三千兩由大豐永收來當至同源行詢問據稱此票借於大豐永故深信不疑且因同源時有票銀付下從未退過有簿可查應請如數追償供至此由被告代表律師向朱盤詰一過中西官判候訂期再訊 
[濫放賬欵之拖累]  
　　敬盛號主張振廷控俞家鼎不理擔保劉炳生濫放賬欵一案上星期五由公共公廨傳訊原告延代表律師上堂請追訊俞亦延律師到堂辦護良久中西官判被告仍交原保候會商堂諭宣布 
[票欵糾葛案展期復訊]  
　　周舜卿周肇甫高秋荃等在公共公廨呈控甬商虞洽卿劉長蔭不理新昌公司票銀三萬五千三百兩一案上星期五由關讞員會同英卓副領事復訊先由被告代表律師上堂譯稱敝律師所遞禀詞尚須更動其第五條請求改一數目查當初華昌公司因經濟困難商請被告等維持是以盤頂改組新昌公司等語繼由原告周舜卿之代表律師投稱被告律師呈遞禀詞應於二天之前知照敝律師乃直至今日方始接到被告之辯訴按之公堂新訂民事訴訟章程尚不止二天之前知照故敝律師不及研究本應請求公堂展期再訊惟因當事人亦不贊成故不聲請展期請爲察核中西官判被告均交原保候展期再訊 
[舊官僚之家事訴訟兩則]  
　　已故前清鄂督瑞澂之子國潤章被庶母瑞廖氏在公共公廨呈控不分遺産一案前星期五由廨傳訊原告代表律師上堂聲請免繳堂費次由被告代表律師投稱前次堂上以原告禀詞不合公堂民事訴訟章程飭將原禀取消着原告另行補禀現原告雖遵論補禀敝律師則尚未接到况被告在廣東得有差使卽須離滬任事應請提前訊理云云關讞員商之英卓副領事判被告仍交原保准予提前訊理 
又聞國潤章以伊妾金鴻仙（卽金鳳仙）捲取値洋二萬餘元之衣飾房價潛行逃逸業已延請律師赴廨具控請爲提究惟金鳳仙嫁於國潤章已有九年且生有子女此次聞被呈控亦已延請律師投廨辯訴 
[擔保借欵之辯論]  
　　陳阿榮控畢生章不理擔保陸秦記借洋六百八十元上星期五由公共公廨傳訊先由原告見證陳仁記等先後上堂證明票據均係被告親自出立繼由原告代表海德禮律師投訴案情追訊之被告亦延朱斯芾律帥到堂代辯否認出立票據中西官判候復訊再核 
[不付代收房租之控訴]  
　　日商淡海洋行日本人太田常治延代表律師至公共公廨控被李安綏與婦人李氏謀佔房屋不付租金等情由廨飭傳被告到案交保聽候訂期研訊在案前日午後由王肇之襄讞會同日副領事林君提訊先由原告代表律師上堂譯明案情並稱原告向被告租地造屋其所造房屋之租金係託被告經收將届二年迄未照付應請訊追被告亦延律師到堂代辯並向原告駁詰之下問官判被告仍交原保候再訂期復訊 
[被訴人傳案交保]  
　　唐峻輔在公共公廨呈控唐佑德擅提存欵私取衣服計値銀三千兩又徐四福控萬聖千卞慶根不理欠洋又唐省三控曲景溪借洋四百五十一元不還又黃士良控孫福林抵單不贖又林克勤控張其昌嚴金氏不理貨欵等案業經捕房將各被告傳至公共公堂禀奉中西官諭令分别交保候訊 
[誌謝]  
　　徐家滙後旦公學定於六月三十日下午四時舉行大學預科及中學科畢業式昨承東邀於届時前往觀禮又不吸捲烟聯合會昨贈摺扇五柄書此并謝 
來函 
[松滬護軍使署來函]  
　　逕啓者頃閱貴報本日本埠新聞欄内載有大陸報云敝署對於駐浦軍艦繳交砲閂會議嚴防并派員監視參謀陶君萬所不准移往他處等語查我海陸兩軍同紥滬上本無繊毫芥蒂存於其間刻下正在聯防保持地面安寗秩序報載各節恐我兩軍稍有誤會於感情上不無妨碍卽於大局上易生危險除逕請大陸報從速更正外相應函請大主筆查照更正以昭核實是爲至盼松滬護軍使署啓六月二十四日 
[本帮香工代表趙章卿來函]  
　　昨見貴報本埠新聞欄内載香帮瞽者貧工聚集三百餘人于縣署前意欲執香跪訴苦情請縣主維持生計所控被告非金鼎齋朱信隆等是係另有他人霸阻以至激動公憤遂成此舉前日若無科長和平勸散約禮拜一候審貧工等必與此人誓不甘休至金鼎齋朱信隆等向守行規有關名譽不得不請代爲更正再香工代表非沈姓係趙章卿祈請登入來函欄内爲幸本帮香工代表趙章卿鞠躬五月初六日 
雜評二 
[收土案何如（庸）]  
　　嗟乎今日國人尚有注意禁烟者耶收買上海存土距今二月以前非一國中之大問題乎國會議之政府查之輿論反對之其結果卒有派員毁約之决定然自宣戰案急政潮倐起督軍稱兵於前國會解散於後於是社會之所論列政府之所紛擾皆全注於政變而收土案之能否毁約如何進行不特我人所未知且恐當局者亦未必一問也然而此案一日不解决則上海之存土一日不能結束而土業中之黑幕遂亦無廓清之希望吾不知江蘇之當局其亦一念及否 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新鬻拳宣言書不受酬] [  尸言]  
　　啓者吾本武人不識丁字烏知臣節又焉知夫所謂專制與共和更不知夫法律惟習聞軍師等言有所謂將在外君命有所不受又有所謂未有奸臣在内而將士能立功於外者又有勒兵内向以除君側之惡等語殊與吾人之素志相符况吾人擁臯比佩虎符率師數萬轄地千里較古之公侯地方百里者不亦多乎以吾思之雖南面稱孤殆不爲過奈何彼等小民肆其讒慝之口議吾短長反不能加以懲創竟使吾人虎賁之威從茲掃地夫古代相傳腹誹有律口謗有誅今乃明目張膽恣意指摘是眞妄捋虎鬚吾人奚能忍受耶究其由來實共和惡說階之厲也故非顚覆共和箝緘衆口不足以揚吾威勢乃有此次稱兵之舉美我者喻吾爲鬻拳目吾爲兵諫吾始以爲譬之江湖賣技者流撫劍疾視已耳後得軍師等之解釋而知古有鬻拳兵諫以及伊霍廢立湯武革命等故事具見忠臣志士古今所見略同也然不知則已知之則吾深自悔恨不爲伊霍湯武而竟爲鬻拳蓋伊霍湯武或居宰輔或有天下而鬻拳則區區陪臣猶不免自納於刑何不幸之甚也雖然吾之所爲旣與古人媲美矣焉可弗竊效其所爲今也吾之大欲已遂不得不自納於刑以博愛君之懿號但身體肌膚之傷殘吾則深滋不願籌思再四惟戲劇中阿瞞割髮代首差堪爲吾人效法然究不免令大辯爲難茲特師其意而變通之改爲薙髮代首庶旣可保存滿奴遺制又可表吾竭誠謝罪之懷顯吾自納於刑之意諒當世不乏君子當亦必曰鬻拳可謂愛君也哉 
家庭常識 
廢物能作湯火藥 
　　（一）茶葉人家必有之品且每晨必以隔夜茶葉廢棄然正大可利用也宜以大壜（如油酒壜類）洗淨存積此日日廢棄之茶葉（不論紅綠）日久年深愈覺靈驗壜口須加蓋壜置簽下或院傍均可惟不宜搖動（動則其臭難堪）凡遇湯火傷者立取茶葉滿塗患處重者一小時輕則數分鐘立可止痛且不腫亦不起泡誠醫湯火之良方也（附記）余幼時隨先大夫至江右喜背人於靜處戲玩一日大雨傾盆適立庭後小天井傍（天井四邊有廊中低盈尺）視其雨水頓漲數寸因以瓦盆（江右三十年前蟹極名貴一蟹必裝一盆）繋細繩放水面以拖之因欲視盆行動身則退步而行不意東廊簷置有鑪罐正煮鮮肉滾沸極甚之際余跌在旁右足將鍋踼倒左足穿入鍋内而不自知出至人來扶起則鞋襪已不能脫强以剪刀解之全足紅腫痛不可忍於是百醫無效潰爛見脛骨如是者數月幸覓得遠年茶葉半小碗色甚清潔而臭不可當即以茶葉滿塗患處不三日而肌膚漸生愈矣此實自身嘗試者也（二臭蟲一物人人惡而除之然亦大可利用也余於民國元年在楚北戚家一日談至深夜僕人已臥自取鑪火煮食品火泡手指戚以小瓶出取瓶中油滴痛處約五分鐘痛止取瓶審視内儲生菜油加以飽食人血之臭蟲泡入油中其油即可作湯火藥可謂奇矣[  秋涇石農]  
工業須知 
[樟腦（一）] [  張靜生]  
　　樟腦爲西藥品（ＯＡＭＰＨＡＥ）中防腐與興奮之劑亦爲製造無烟火藥之原料吾國閩粤湘贛等省均産之爲輸出口之一清光緒三十一二三三年爲極盛尤以三十二年爲最多計有二百五十七萬八千九百斤之鉅迨宣統二年則僅三十三萬六千一百斤其零數尚不逮矣消長之甚爲何如者推原其故乃從前以閩省爲主要産地且樟腦及油出自樟樹該省人民但知採伐不事種植遂至原料缺乏此其一大原因土法製造不良稍遜於台灣之出品亦微受其影響也今贛省産額漸增故略有起色但因運輸不便成本較大價亦稍昂恐難受市場之歡迎是亟宜整頓改良於沿海各省竭力提倡方能與外貨相頡頏而冀其發逹也其副産物爲片腦油亦爲防腐藥劑及製造香水肥皂之原料輸往德國及日本者爲數不少茲述樟樹培養法及近世盛行採取樟腦油之蒸溜法精製法等以供實業家之採擇焉（未完） 
集益錄 
　　答第二十三問吾國所用之螺甸鈕扣純系舶來品近今浙江有製造廠二處購買機械專製螺甸鈕扣業經開辦祇緣時日未久尚在試騐時期出貨未多但試驗後之結果成績極爲佳良在定海一帶收集蚌壳該處之蚌壳大而且堅珍珠層異常肥厚且經漂白之後（漂白之法該廠技師嚴守秘密故不能詳）其光閃爍耀目可觀較之舶來品有過之無不及每一蚌壳可得三分徑之鈕胚十顆顆顆端正與舶來品中之歪斜者逈異且餘下之壳邊猶可作較小之薄鈕也此種機器袛用人力且極簡單約分截胚礪琢起線錐孔數部備全機械一套約在三百元左右小實業家容易試辦也吳淞水産學校製造工場中現亦裝就鈕扣機械從事於試驗矣三五年後螺甸鈕扣之供給必不致取之他邦也[  左丹]  
栩在鎭海時以海鄉拾貝極易亦嘗擬製螺甸鈕扣嘗以理想發明一種脚踏機器其形式即與中國車線店所用之車床同但其裝置相反乃特製一種車刀（偏中凸起一釘以套鈕孔兩旁起兩角月牙鋒較釘爲低以車其邊）裝於車頭之上而不握於手一面則用大蚌壳裁碎使成平面之小片先以光面用石膏粉黏着於平板上刨而平之然後浸入水中溶解更以逐片反面如前法黏固於三寸許立方木塊之六面先用手鑽於每片之偏中鑽通一孔乃以此孔合之車刀偏中凸起之釘上以手力握木塊以足踏機則車刀旋轉嗤然一聲立成一粒起線起邊均在刀之形式而異且無厚薄歪斜之弊每一方面車成則易一面六面俱成投入𤍠水桶中卽各個溶解手續甚易每點　可成數十打特惜蚌壳之光面顔色不匀除揀選外殊無良法故不敢自謂爲完善也此種機械每製一座不過洋四五元已足可令木匠向車線店看様仿造刀則可令機匠以方鋼坯造之每柄不過一元足矣[  栩園]  
長篇小說 
[寫情小說柳暗花明錄] [  常覺小蝶天虚我生合譯]  
　　第十四章（一） 
　　羅倫悄立樹陰萬念潮起自悔當時少年淺識一見此女遂以爲美貿然訂其婚約詎知女子性情最難測度當其爲女兒時代固是柔情深欵淑美無倫迨至婚約旣成則其求全責備之心遂與慾望而俱高矧裘狄斯者出身微賤其初不過化粧店中一女郎其人之愛情固泛濫如水初不擇地而流且羅倫風貌旣都出身貴介又如何不動其欣羡之心羅倫者血氣未定愛情易熾一見鍾情亦爲少年之通病至於結婚之後其事如何則亦爲天下所常有無待乎著者言之矣蜜月未滿而羅倫之惡夢亦蘧然醒矣始知彼所崇拜之美人雖妖嬈其面而實蛇蝎其心由愛生憎乃成怨偶然而拷栳已加於身豈能自脫羅倫此時其叔所與津貼爲數亦微而竟以三分之二供之彼女更以所餘乃爲汗漫之游資斧不足故所至乃往往以步蓋其靈魂已完全爲軀壳所拘束更無有自由之日要惟已與彼女二人之中有一人死者則其痛苦始稍已耳在理夫婦結褵初非出自兩方之本願法律固許其離異然羅倫出身名閥又豈能對薄於公庭露其乖醜此着亦爲彼女所深知而足以要挾羅倫者也羅倫之娶也其事至秘人鮮有知即彼女亦未嘗告人卽於家族亦有所諱至洪道伯爵之知此亦尚爲羅倫所自告於是叔姪之間姑有一番爭論其實亦無所謂爭當羅倫言時老爵乃曰羅倫汝爲此事不啻在社會之上已犯一自殺之罪汝與此女俱豈能出現於交際場耶汝即欲入人且屏汝汝母須再向我言此女如何但此數語我已能知其大槪即我少年在大學之時亦未嘗不有此等女子崇於吾前所賴者能屏心物外乃終不爲其所惑今汝已自投井中且復自下以石尚何言哉 
 
 
 

Page 15

 
 
   
 
 

Page 16

 
 
老申報四十年来之囬頋尊聞閣選 
四十年前之華僑 
[秘魯（見本報癸酉年正月二十二日）]  
　　秘魯國有帆船名烟覔加倫由港往澳欲載傭工出洋前赴秘魯以澳地出洋傭工者少仍駛回港中又有一帆船名惡加士顚那於前數日掦帆載傭工五百有三人前赴秘魯矣 
[又（見本報癸酉年十月二十一日）]  
　　秘魯國信息云近有中國人由舊金山前來秘魯國理馬城貿易已創建舖户十區是抵彼國者已有上等華商不若前此之多屬工人也但貿易者雖可自主傭人之在彼工作仍苦不可言近日時有船舶由中國地方駛往該境其所載貨物或至秘魯國發售或運赴舊金山該貨以手飾竹簾小篋及扇子絲茶磁器炮竹之類爲多中國生齒日繁謀廣生計從前足跡所未至者茲已往往帆檣萬里矣 
[亞士代里亞（見本報癸酉年七月十四日）]  
　　亞士代里亞國爲英之屬境係南海之一大洲也華人之貿易其地者頗不少英人謂亞士代里亞與中國交接可臻盛大蓋日後往來火船將接踵而至爲東道之主焉如在中土得地一隅可以舔煤停錨於此豈非善策乎旋據稱此地有海島一區上掛英旗疑已爲英所屬矣且聞該島似尚無地主且尚未取名殆亦如孟買息力可爲埠頭矣 
尊聞閣筆記 
[何甲妾（見本報甲戍年三月二十六日）]  
　　番禺大涌鄉何甲有一妻一妾居室妻一女名琴年七歲甲始納妾及妻下世琴年已十五歲越二年琴出閣甲遂續娶繼室三年連生二子越二年以産難亡時妾亦抱一子矣繼室長子名賢次子名才妾子名德甲連喪二妻且嫡庶已共有三子遂罷膠續之念三子之中妾子最幼甲於諸子雖一視同仁然推妾愛故於德較爲溺愛妾猶未滿所欲也每見甲置賢才二子衣履輙言無母兒自當加意憐惜否則謂子以母貴予聲名將不堪甲曰諸子皆我所生何必分厚薄卿苟見德兒有應整頓者不妨好自爲之妾曰君於德兒業已加厚所謂丈夫愛少子已見古今有同情妾寗不足而復有所奢望哉嗣亦相安無異無何甲母舅下世遺命以甲掌理梧州貿易事甲乃束裝抵梧而家庭之變自此始矣妾自甲離家視賢才二子不同昔日面目舉動稍可訾即加唾駡甚則捶楚琴偶歸寗賢才不敢訴也其威足以震人如此鄰家妯娌不平暗訴於琴琴曰此雖異母弟然奚忍膜視之使長遭殘虐惟骨肉之變實難防範况以出閣之女尤難跨管庶母會當歸與良人相酌函逹吾父俾爲之所於是辭庶母歸夫家妾見琴神色變異且臨别時囑諸弟遵訓似唳含聲咽心悟此必隣舍漏言予虐嫡子遂恐琴有中傷之舉乃改絃易轍貌爲慈愛加意撫恤賢才二子煦煦過於所生已而甲得琴札歸見妾視賢才殊無薄態暗訊之亦云母氏愛已蓋小兒蜚見恩忘怨已入其籠中而不悟也甲在家賢才有過妾即薄施鞭撻絶不少貸事已則仍煦煦如前甲遂思他人所謂妾虐賢才者殆此耳今察其心與事即所生者亦不過如此豈能有他求哉琴聞父返遂歸寗見賢才依戀父妾如童烏戀母乃暗對其父言女本有所聞始申函逹知今若此可見人言之不足盡信也甲點首置不論嗣遂返梧不逾三月而才以殀死甲得家報雖飲恨而不知妾之爲祟也時賢已年逾十齡妾不能欺其無知惟瞰其有過則毒施椎楚否則貌爲憐愛將伺𨻶而施以待才之術也不圖暗室虧心神目如電妾子德獲疾旋不起妾自喪兒後喃喃自數殺才之過謂才有寒疾故以寒物逗之食因而殺之琴有所聞復函逹其父甲得札疑信參半歸家妾作瑟縮狀又旋自暴其毒甲猶以爲痛子得心疾所致一日妾竟作繼室口吻責妾及甲不明已而妾認罪求恕極口聲嘶因而仆地未幾清醒如常問其前事茫然不憶甲至是始洞其隱發之還母家而另娶繼室焉 
文苑 
[上海竹枝詞（酒坐琴言室主人）（見本報壬申年八月十八日）]  
　　海市由來幻景虚誰將覆轍鑒前車繁華今古都成夢花貌休誇玉不如 
紅樓徹夜奏笙簫醉月迷花舞綑腰只恐牀頭金藎後更無人伴可憐宵 
作戲逢場不厭頻烟花情重轉身輕北邙新塜凄涼夜誰弔當年賞曲人 
窺簾狂眼鎭如癡茗盌鑪香處處隨誓死緣何渾不悟爲人　蜜似蜂兒 
追歡買笑幾人家夜漏初沈半臂加寄語曲中諸姊妹艶歌休唱後庭花 
如雲幻態易榛荆脂粉叢中亦有兵生怕紅顔多薄命琵琶筵上不勝情 
苿莉花開壓　芳玉纎不采隴頭桑憑誰借與仙家枕喚醒邯鄲夢一埸 
葉戲何愁暑氣蒸酒闌人倦力難勝藏春便有銷金窟開着烟盤喚點燈 
茶寮酒肆額紛題逐隊呼朋東復西知否嚴閨燈影下嬌兒和涙伴嬌妻 
尋花問柳漫登樓下霎風光那可當安得删除塵俗態桃源仙境換清幽 
雜錄 
[明目奇方]  
　　凡人年近五旬漸覺眼花若服此方至耋年不用眼鏡能燈下看細字三服爲度川芎一兩不落水羊肝一具勿犯鐵器以潔淨布拭去血水用馬蘭頭摀取汁二碗安瓦罐内連川芎羊肝同煑以筯導之不使肝焦待熟空心食肝以好酒服之服後靜養目力半月忌食辛辣葱韭大蒜發物此方爲予祖所傳頗見效驗（雲林） 
[紅痧症]  
　　紅痧症初起時身𤍠咳嗽胸悶難過至第三日舌苔絳赤口渴煩飲四肢筋骨疼痛面色虚浮脈息狂大咽喉紅腫溲便短赤大解不通紅點隱現於皮膚間恐邪入心胞勢致昏閉則不可救矣按此症萬不可用表劑 
[起病時第一方]  
　　銀花（三錢）連翹（三錢）六貝母（三錢）京元參（三錢）薄荷（一錢）天花粉（三錢）粉丹皮（三錢）桑葉（二錢）焦山梔（二錢）通草（五分） 
[如發現舌苔絳赤者脉息狂大者用第二方]  
　　鮮生地（五錢）鮮石斛（一兩）川貝母（三錢）京元參（三錢）鮮簿荷葉數十張打汁冲服（一兩）雪梨打汁冲服（二兩） 
[如𤍠入心胞四肢昏閉者用急救方]  
　　犀角尖（六分）萬氏牛黃清心丸（一粒）外用鮮薄荷及雪梨汁冲服 
[中暑急痧簡易神方]  
　　頂上高梁酒（半斤）眞樟腦（一錢五分）共浸於瓶患者灌飲一杯卽解按新法改浸白蘭地其效尤神 
[疔瘡走黃]  
　　患疔瘡者忌食猪肉一不愼必致走黃不治宜急取芭蕉摀汁服之即解 
[急痧又方]  
　　沸水井水各半盌和合服之名陰水按急痧多霍亂乃陽伏陰升乖隔而成此方蓋取沸水能升陽而井水能降陰之義也 
[小兒慢驚秘方]  
　　淡吳萸（四分）熟附片（七分）小川連（五分）炙甘草（五分）荷梗（尺許）炒白术（二錢）北沙參（土炒三錢）炮姜炭（六分）漂燕根（酒炒一錢五分）廣木香（八分）焦六　（三錢）雲茯苓（三錢）銀柴胡（七分）麥門冬（去心一錢）車前子（一錢）小兒久瀉傷脾漸成慢驚之症右方不拘大小可速煎服功能起死回生閱者勿尋常視之也（徐劍飛） 
 
 
 
