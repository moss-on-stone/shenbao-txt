# 1889 - 167 - 4905809

 

Page 1

 
 
[石印士禮居藏書題跋記出書] [  點石齋告白]  
　　吳縣黃氏蕘　先生好　　兀好宋兀今每得一種必反復校　就字句之異同以究音義之得失而因卽題爲跋語以明板本之所目出後其　屢易王而先生之精心　力且　之　　　　而無以見於世今吳縣　尙書　懐　之畜　發思　之幽情網維　　　若干　分經史　集爲八卷刻於京師之　喜齋本齋見而愛之精繕宋字校勘無訛付之石印以公同好分裝兩本碼洋一元六角又胡曾二公要略一本洋二角從經　奏對筆記一本十三角本埠在南北甲昌及抛球塲分局外埠向各分莊就近購取此佈 
[石印四書古註羣義彚解出書啓] [  點石齋主人啓]  
　　是　計九種一　　　語義疏一李又　公大學古本說中庸章叚中庸餘　一毛次可四書攺錯一劉楚楨論語止義一焦里堂孟子正義一宋胡山論語札記孟子札記　皆博考羣言　明古義於章句註疏說文之學融會貫通精當不易較之尋常味浪錄備　合講諸書尤覺原原本本　制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購茲特以家載九種彚爲一世精　重抄　點仍　託點石齋石印字跡回然明顯校對亦復精詳每都裝釘十六本外加紅木夾板二副現巳成書從廉售價每部洋八元售處向上海北中昌點石齋帳房外埠京都琉璃廠本局粤省雙門底本局漢口黃陂街本局閩省皷樓前本局湘省府正街本局均可購取此佈 
[點石齋售書啓略]  
　　經䇿通纂○是書蒐羅宏富取用不窮　此應試可咄　辦然門徑非由　　臨事　　張皇　置案頭隨翻隨讀則臨用之獲益更多而人　我　矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美　無踰於此碼洋八元○五鳳　試帖○得詩一萬二千百　　土飯槪不　人碼洋二元○御纂七經先印五經○直行宋字精校精印碼洋八元○廣治　略○采輯史事有體有用洵經世必讀之　碼洋一元其除種類繁多不能　載本埠外埠俱有分鋪士問就近購取可也此佈 
[仁術篇]  
　　鄭子産以其乘輿濟人於捧洧孟子曰惠而不知爲政盖以子産身爲上卿執國政則具行惠施澤曰當從其大者遠右區區以乘輿濟人所謂私恩小惠不足以重子産也夫濟人之中尙有可譏之道然則濟人者非耶南宋之季年宰相入朝咸載錢於後車沿途施於乞丐旋至宰相一出門鵠面鶉衣者男女老幼或伺於車前或追於車後殊覺不成體統然究不能謂其非仁心之所發也其所以取譏者有仁心而不知仁術故也近年以來東南諸大善士辦理賑捐心力交瘁而水旱偏災無歲蔑有終無歇手之一日論者謂辦賑之事竟無了期東南財力亦將告竭而欲别求善法卒不可得昨聞本埠本平糶局之設專救山東之災此議發自蔡和甫觀蔡先用墊欵採辦則可以源源接濟而首先提倡者則有李朗民曾衡甫兩觀祭而又有樂善不倦見義勇爲之裴浩亭直剌徐子靜觀察附欵相助如此則假如有十萬金先購米而去至彼平糶將價復購周而復始往者過來者續十萬金可作數十萬金之用猶之爲絲生意者以千金購絲卽以質銀可得八九百卽以此質得之銀再購購而再質質而再購如是數次則千金可作數千金之用今以此法推而至於辦米救荒則是以不龜手之藥而破越宼具與終身洴澼洸者相去幾何矣夫山東此次鉅災朝廷發帑截漕亦旣聖恩滂沛官民解囊　助可云　澤洪施而無如災區太廣觀於辦賑諸君郵來告災之書草根樹皮均巳挖掘浄盡計廿餘州縣内待哺者約有一百餘萬口每日需糧十餘萬石商運米麥則又居爲奇貨取值甚昻義賑善捐勢成弩末若不籌平糶之法萬難措手龔仰遽觀察早見及此與徐子靜觀察商之巳久祗以經理難得其人故引而不發耳今蔡君旣發此議張朗帥又關心民瘼志切挽救卽電請龔道憲將督辦採買等事委之於蔡李曾三觀察三公亦巳籌措十萬金現欵在後馬路先行設局開辦裴徐二公更踴躍赴義附欵相助吾知自是而後山東災民或不至於轉溝壑而死矣夫救荒之法古今不同卽如平糶一層自是救荒之上䇿乃唐之盧坦拜宣徽池觀察使時江淮大旱穀價驟貴或請抑其價以惠窮黎卽平糶之意也坦曰所部甚狹穀來他州若抑其價則穀不至而死者衆矣不如任之旣而商米坌至市價遂平如就此說而論則平糶或亦非盡善盡美之道不知盧坦雖偶遇旱荒而民間元氣太傷所苦者米穀之不至耳任其價貴正招徠商販之道也今者山東連年告荒至於目前直是筋疲力盡一息奄奄若不平糶則市儈奸商反得敲死人之骨而吸其體古今之時不同故其用術亦不得不異也前者聞山東尙有徵糧之舉且於二月初業巳開徵不禁聞之而駭然山東之荒自古所無堤以内各水庄一片汪洋斷難耕種堤以外旱庄亦皆十室九空人皆菜色當此之時朝廷聞報尙且宵旰焦勞洪恩下沛漕則　截帑則亟頒凡所以救民命蘇民困者無微不至而爲地方官者乃獨不關痛養不但不能爲民請命反以催科速民之死賣兒鬵女其慘狀目不忍覩耳不忍聞是豈猶欲以善於催科冀列上考乎抑將以此等作孽之平餘留貽子孫耶吾恐此等造孽錢用以置産則樓尙未造而拆樓人巳早伺乎其後矣此其人不但不知仁術直是初無仁心抑見全無人心以視蔡曾李諸觀察之悉心籌畫獨運嘉謨龔道憲裴直剌徐觀察之好義急公惟日不足又豈可以同日語哉吾故曰是乃仁術也子輿氏曰仁言不如仁聲之入人深也昨觀本埠陳竹坪大善士之舉裏有草履短後者執香步送不下三四百人不禁歎息久之知其善心之入人者深若諸君平糶之法行將來更可推廣於各處縱江浙之米價或因此稍貴而各處災民之受其惠者於諸公必且馨香祝之矣 
[京師新聞]  
　　京師久未見雨設壇祈禱迭登報端連日隂雲密布悉爲大風吹散十三日天曙時雨師稅駕暴風急雨僅歴一點鐘卽止午後復小雨廉纎歴二十餘分遂止晚間又沛甘澍統計入地雨水僅二寸許○聞步軍統領衙門行文廂紅旗營稱西值門城門領巴彦布現在病故所遺城門領一缺照章咨取廂紅旗營四五品人員與步軍營各員一同揀選相應行文貴旂於印務章京騎都尉委護軍叅領空花翎委鳥槍護軍叅領中保送一二員出具切實考語造具履歴印册並備木牌三分務於十日内咨覆以憑訂期揀選 
[析津紀事]  
　　去冬大内貞度門被災衮諸公請罷土木大工及時修省藉以上契天心下恤民隱皇太后皇上虚懐若谷立罷頣和園各工而言官觸類旁通奏謂鐡路工程亦在應緩之列時津城鐡路公司擬將鐡路展至通州自有此奏行知北洋大臣將此路工程先行停止皇上以兼聽則明偏聽則暗諭令各省督撫議奏鐡路利弊 
 
 

Page 2

 
 
以定從違嗣經粤督張香濤制軍奏稱應辦鐡路以湖北爲樞紐南通閩粤西逹川黔然後北至通州由王家營而下抵鎭江通體脈絡節節靈通云云聞此奏極蒙皇上嘉許其餘督撫多引前辦海防以爲殷鑒謂如有鐡路則調兵運糧朝發夕至旣不至曠日持久又不需涉歴波濤爲敵人控制揆時勢以立言均以鐡路爲當務之急現在通州鐡路雖未開工而環顧海疆轉當大興工作矣仁人之言其利溥哉○拆卸鐡橋一節當河木椿業巳折盡惟橋之兩旁及鐡椿四具尙未拆去現在巳將椿内塞門土及碎石等一一鑿鬆得尺則尺得寸則寸運於河上然後於樁之接縫鑿金鐡釘椿逐如桶之脫底現巳起去一具其留橋之兩旁者聞須在原址仍建浮橋或建吊橋以便來往云○河東鹽索堆積鹽包如岡如陵約二里許其地係在河沿每屆河流盛漲水漫堤防鹽觔被水卽歸鳥有卽河流順軌而河身日蝕亦岌岌堪虞若不先事預防殊於鹽綱大有關繫現在通綱公議擬將堤身加高培厚並排木樁以期鞏固現巳鳩工庀材矣○天津官憲求雨四次初一初九十一等日各得微雨一陣經列前報其時尙未霑足也至十六日晨油然作雲沛然下雨不異銀河倒瀉將近日中始雲開雨霽嗣後復雨其勢較前稍殺至十七日晨杲杲出日下隰高原早巳生磯蓬勃矣欠旱逢甘雨析津人士無不色焉以喜○津郡籌賑公所向由南中善士竭力勸捐而津人尙無聞風興起者現以山左大災不容膜視津　善士亦設公所籌賑書捐初由鹽務官商登高一呼萬山皆應現在錢業綢業諸董事亦相率而起踊躍輸將聚沙成塔集腋成裘聞巳遴委實心任事者數人携欵前往災區核實散賑矣救災恤隣行道有福深望捐欵源源而來則災民萬死而猶有一生孰非勸賑諸君之盛德哉 
[鷺島晴巒]  
　　厦門街道向本崎嶇水溝都在街心上鋪長石條至於小街僻巷隂溝在兩旁者居多居人傾倒垃圾有擁塞之虞而且穢氣薰人觸之易　疫疾吳道憲特派保甲委員協同各叚街董督率居民鋪户逐段淸理自辦理以來適值雨水連綿至今未能一律開辦且有鋪户將門前石板於夜間撬動將石板縫中泥土挖去故意將石條鋪作高低不平狀以示門前水溝已經淸理在該鋪户不過爲省錢搪塞起見殊不知反損官街有碍行人也卽如賣圭巷太山口各處街石素稱平坦兹亦高下不平經委員協保挨户諭令鋪平惜仍有置諸不理者辜負上憲美意爲可歎耳○和義號北郊河水陸洋行雇英國龍華夾板船一艘赴牛莊烟臺裝運貨物於五月初十日返厦號夥林郁押運貨物隨船往來因在船吸洋烟與船中二副口角數次及船抵厦起卸貨物林郁仍在船照料十四日午間不知因何該二副又與林郁齟齬用鐡棍將林郁太陽穴擊穿一洞血流滿面當卽倒地經人抬回號中至夜半因傷斃命當卽禀報英國領事官偕同西醫生前往騐看實係因傷身死十七日厦防分府亦到塲相騐不知以後作何辦理也○淡水茶陸續開盤價與去年彷彿中等茶三十七八元至四十元左右唯大盤須俟秋茶上市始能劃一也○草仔坡龍泉宮某紳爲首醵資爲競渡之戲由是他處聞風而起共有龍舟六七艘初五六七等日互相比賽十七八九等日又製龍舟邀集各船在後海乾海難於潮漲時又相剗賛但見浪花起處鷁首如飛彩幟鮮明鼓吹齊奏十九日有粤商在浮與陳姓公祠設立標桿高懸彩物命各船共賽先到者得彩一時往觀者巷多惜細雨絲絲未免稍阻遊興耳 
[吳中扇影]  
　　前報蘇州某司馬公子闖禍致毆傷某銀匠一案現爲護撫院黃中丞所聞飭縣將其家丁先行枷責一面將公子提案看管如果銀匠竟因傷斃命定須照例論抵吳縣馬明府巳遵論將某姓家丁某甲獲案重責荷以重枷遊街示衆并將公子發廳看管○前紀留園打降一事兹悉現署　縣典史之兩公子亦在其内中丞惡其縱容子弟巳將典史撤任并聞中丞頒示一道實帖官廨略謂現在候補人員往往任聽子弟在外闖禍屢致滋生事端甚且聚衆鬥毆各員不能約束子弟將來安望其出身加民各爲良吏哉自示之後各候補中務宜嚴束子弟家丁不准再在外面生事倘再故違定卽將滋事之人照例嚴辦並將該員叅劾云云中丞眞洞悉卜情而爲吳民造福也○各州縣圖董之設良以地方官深居簡出舉凡錢穀刑名在在皆須自理一人之心思有限耳目難周於是選鄉里之素有品望者以董任之化導愚蒙潛消爭訟皆董事分内應爲之事所謂十室之邑必有忠信也現在各縣圖董則大不然往往橫行鄉里嚇詐愚蒙無惡不作黃子壽中丞訪聞屬實正在查禁間適接無錫縣吳子佩大令禀報調無錫縣圖董周某遇事生風武斷鄉曲且係父子濟惡任意索詐實爲法所不容禀請斥革究辦中丞接閱之下卽將該圖董捐職先行奏革一面飭　從嚴訊辦庶幾懲一儆百并通行各屬嚴加訪查倘有加無錫縣圖董周某者卽禀請革究毋稍瞻徇情面致累閭閣云云說者謂吳大令於詳革圖董之事獨能不避嫌怨毅然爲之適遇認眞辦事之黄中丞實事求是不稍姑息眞可謂千載一時也 
[拐孩兩志]  
　　温州澤進巷沈松士之子年巳十四歲素性頑鈍幾於不辨菽麥本月某日偶然出外杳不知其所之無奈貼偏招紙託人送到詐以重酬閱數日經人告知被匪賣在靈官地方邱姓家急隨報信人前往細詢則係賣橄欖人誘去講定身價洋銀十六元先付六元惟拐賣之人當巳聞風逃去云○又瓦市殿巷某孀婦之女年甫八齡於上月二十一日被人誘去尋覓無蹤婦素喜佞佛因赴東嶽廟求籖有鐡絲蘭者　甲乙等三人交頭接耳私語喁喁婦知諸人平日素以販賣人口爲生疑而尾之佯至蘭家託其查訪並詢適間所誤何事蘭詭隨以對婦復往甲家詢間如前甲與蘭初未商通至此竟言語不相脗合婦遂赶赴蘭家急欲扭蘭喊控蘭莫能遁飾自願三日内交還隨卽將女送至索酬洋銀四元 
[嚴辦賭棍]  
　　杭州有賭棍焉綽號鬼兒公子向來假作斯文居然溷跡於童子軍中到處誘人局賭前月某紳之姪某茂才經邱姓賭徒約同鬼兒公子及李某高燒銀燭竟夜擇蒱一局初終腰纒輸盡嗣以三戰三北更欠邱錢若干一日邱遇諸途堅索赌帳茂才無以應邱遂逼辱不堪正在無可如何時適司硯友沈某貿貿然來詢悉情由竭力勸散次日邱邀集李及鬼兒公子徑赴沈家向沈索取茂才所欠沈與之理論並曉以利害似言設局訛詐控之必受官刑邱見其揭破隱情咆哮不巳扭沈痛抶之沈身被重傷具詞訴諸仁和縣高邑尊悉心飭提邱等三人到案訊究邱等直在當日邀生同賭惟不認爲積慣賭棍邑尊判將邱笞責後枷號一月李及鬼兒公子分别笞責茂才發學戒飭又以茂才及邱李皆年在二十左右衣服鮮豔面目端好果能讀書習業同是可造之才實由父兄之教不先以致子弟之率不謹馴至下流自流甘伍匪徒因摘叙案由剴切出示曉諭略言自經此次諭示倘再有前項情事定提被誘子弟同誘賭棍徒一體嚴辦卽在縉紳之家亦必照例治罪决不略徇情面稍從寛縱云 
[憲示照登]  
　　欽命二品銜福建等處提刑按察使統轄全省驛傳事務分巡汀漳龍道聨爲出示嚴禁以端風俗事照得圖治莫先勵俗除　乃可安民鷹鸇之逐不嚴良莠之滋胡底本署司重　臬篆自慚凉薄未能以德化民惟是矢愼矢勤實事求是以冀上不負國下不負民舉凡積習相沿貽害地方者允宜首嚴禁令訪聞省垣頑梗之尤厥有四端一爲羅漢或攻書未就或甫得一衿暱比匪人交結書役趾高氣揚侮良欺弱甚至捕風捉影好事生端必至訛錢到手方肯十休稍不遂意結隊成羣蜂擁至家毆人毁物靡所不爲並有狡黠之徒慫恿出頭帮同滋閙藉洩私忿者實爲衣冠敗類嗣後再不恪攺定卽痛加嚴懲一爲仙家實係惡棍平日不事生業游手好閒其狀則歪帽寛辫露肘披衣日在街坊引類呼朋酗酒打降雖遇官紳亦無顧忌若良懦之輩稍與齟齬卽聚衆撒潑訛索不休實屬無故擾累嗣後再不痛攺一經訪聞或被告發定卽照例嚴辦一爲狀師或巳革書吏或無賴書生亦稔科條好弄刀筆凡民間詞訟一力包羅贏則索謝輸亦賺其筆資甚有兩造均願息事彼 
 
 

Page 3

 
 
竟堅持其間其在必勝愚民受其欺朦以致廢時失業蕩産傾家此等棍徒實屬大干法紀嗣後再不悛攺一經訪拿定卽照例儘辦一爲娼妓或係漁婦或江西擋子班多在城臺一帶僦屋而居黛緑粉紅倚門買笑絲竹歌喉酒筵烟榻一種温柔誨人萬狀少年子弟罔不墮其術中或病或死或失業破家大爲風俗之害嗣後宿娼者應惜身自愛爲娼者定擇配從良倘再不知悛攺定卽嚴拘究懲以上四端最爲民害應當首先嚴禁本署司令出惟行法無輕恕非同尋常條教勿得視爲具文除分檄府廳縣一體拿辦外合行出示諭禁爲此示仰軍民人等一體凛遵愼勿以身嘗試勿違特示光緖十五年四月二十日 
[孝女斷指]  
　　江隂縣茂才張福臻妻周氏忽抱河魚之疾纒綿牀辱醫藥無功其女翠姑慮母不起背人飲泣而又自恨救母無術爰發　齋沐爇一炷香跪禱於天而以利刃斷其左手將指一節煎湯和藥以進果霍然愈父感其誠孝揮淚慰藉之不料母病後胃開飲食不節舊疾復作遂至不救易簀之日翠姑躃踊號慟願以死隨經父以義曉之始止時姑年甫及笄也錄之以備輶軒之採 
[瀛眷來滬]  
　　滬上官塲昨晨接到電信悉曾襲侯之女公子乘鈞和兵輪船滬當收招商局總辦囑金利源管碼頭西人預備一切並飭各巡丁屆時妥爲照料傍晚六點鐘鈞和船巳沖風破浪而全矣 
[釁起細微]  
　　前晚十一點鐘時有某甲在棋盤街雇東洋車至老北門下車時囊内空空車資無着車夫不依甲言有金戒指可以質錢時押鋪皆閉無從付質兩人互相爭閙適有某乙見之取錢十餘文付車夫令去事已了矣甲忿持手中洋傘猛擊車夫旁人咸抱不平觀者如堵適巡捕至一併拘去捕頭訊問之下曲在甲將甲管押而令車夫出外若甲者其亦空心大老官之流亞焉 
[仍未斷結]  
　　王關寳偕妻王劉氏可小東門外花烟館拆悄一案昨日葛同轉在捕房發落各　畢着再提訊原告花烟館鴇婦到案者共十人據李韋氏卽金寳稱王夫婦向開益泰烟館卽在左近地方每年例慶生辰三次我等各自送禮有送二元者有送三元者多少不等去歲十二月二十三日曾托王劉氏借洋七十元今年四月三十日又托借洋五十元王劉氏硬扣三十元端節又將香肚向各家饋送謂是伊過房兒子打秋風定須厚送小婦人送洋二元伊嫌少不受時王劉氏在側卽曰阿彌陀佛　嘗有此事官喝住口無庸抵賴朱謝氏稱王關寳夫婦屢次訛詐拆稍稍不遂意王劉氏卽在扶梯睡下王關寳並令小賊攀我謂有洋傘一柄英洋一元寄在我處幸小賊來　不是此處故未被　我等新添一夥伊便索洋二十餘元實覺受累不淺官問賊攀爾係在何時答稱在上月廿六日又有王柳氏供小婦人有一夥計至他家烟館吸烟爲八十八文起見王劉氏大肆咆哮後用鼓樂酒席服禮其事始寢朱夏氏稱土送香肚來小婦人送洋一元同轉問王關寳曰爾妻所作之事爾勿推諉王自認治家不正理應懲辦質之王劉氏一味遊移官謂王關寳人尙誠實王劉氏則一味奸猾情殊可惡王關寳叩頭無數總求格外開恩並稱此後决不令逗遛租界願覓的實之人具保同轉謂爾旣明白然亦不能就此了事着帶下再核並謂各原告曰爾等吃這碗飯甚是造孽洋塲内雖可開設若在别處豈不犯法乎各人唯唯而退 
[查究失箱]  
　　包探秦少卿至英公堂稱開南仁大報關行之李光卿投捕房報稱夥友繆申寳與出店蔡應高於前日午前將府綢四箱放在新關碼頭再行報關騐看給發關單旋因失去二箱請爲查究等情查得府綢共四箱放　碼頭繆在關報騐持單而回途遇蔡應高交單囑其裝船及蔡至碼頭惟見二箱已少二箱迨問繆似乎巳知失去二箱旣知缺少何不向蔡言明情殊可疑帶繆蔡至捕房繆言不必多言情願賠銀三百兩自寫願賠筆據今特送案筆據呈閱包探顧可六禀李報失後我查得小車夫李阿二曾裝府綢二箱另有車夫王成羅帮同將綢箱扛到車上故拘李阿二王成羅送案請訊李阿二自載府綢後二日不推車繆申寳供在行爲夥當日同　店蔡應高在關報騐時綢箱放在碼頭我回行午食在路遇蔡將單給付囑令裝船不知如何失去二箱我被包探拘拿欲加鎖練無奈認賠寫據蔡應高供我同繆到關後我先回行復到關上時途遇繆給單與我是處離關不遠及至關碼頭見少府綢二箱李阿二供有穿藍布長衫之人雇我裝綢二箱確由王成羅帮裝及推至二　渡地方其人囑令卸貨換車裝載而去我得車力四十文蔡太守問換何人之車答稱其人不相識王成羅供見李阿二無力舁箱上車爲之帮助裝車後伊自推車而去以後之事我不知情太守問繆綢箱在碼頭無人照管耶答稱向來如此無人照管太守又問李阿二爾當從直供明交與何人答稱我巳見雇我裝箱之人惟包探不許我言包探顧阿六禀稱帶李至捕房適有竊夾被之賊某甲現送憲案奉判管押七天者指爲雇車之人惟失綢箱在先竊夾被在後旣竊綢二箱如何再竊夾被可知信口誣扳故令不得胡言包探秦少卿又禀請問蔡應高有加繆鎖練之事否蔡供無此事惟包探令繆直說否則要鎖練太守命將甲帶案令李指認李稱我惟知有穿長衫之人甲穿長衫狀亦相符甲堅不承認太守問李光卿何不投案包探稱今日解案未經知照太守又問李阿二何處人家有幾人年歲幾何李阿二答稱江北如臯人住居西北鄉祖師廟地方我年五十四歲原籍有老親年八十六歲妻年五十六歲兒子年十二歲太守飭將繆蔡暫押王成羅交保并飭差協同包探帶李阿二及某甲至換車裝載處查問情形覆候核辦筆據存堂 
[縣案彚錄]  
　　山嘉大控應文升一案迭紀前報前晚復經裴邑尊升堂集訊調山將祖墳基地出租與人殊屬非是而應所造文遠里後弄竟將墳墓圈在其内亦有不合今應旣遵諭將房屋拆去復將山姓墳墓修整業經本縣勘明屬實從寛准予銷案惟山姓所收地租理應照算歸應着原中吳成明等淸理明白本縣因此案起見巳禀請道憲允准諭飭堂董設立保墓局所需經費着應量力捐助未始非積善補過之一端着各具遵結存案備查○全新新控全徐氏聳令全松松糾黨將胞弟德德毆傷一案經裴邑尊騐明傷痕飭發醫館醫治松松及地保均懲責枷號曾登前報兹悉德德傷勢巳痊前晚邑尊升堂訊供以德德傷勢旣巳平復逞兇人亦巳懲辦姑免深究着原被人証各具切結開釋完案○曹錦昌因虧繳年租逮案訊押嚴追均登前報兹悉裴邑尊查明曹之司帳浦研生侵蝕欵項飭拘到案訊明鎖押昨日曹繳洋一千元求請開釋出外料理邑尊着交待質所管押候示○上海縣訪聞城廂内外熱閙處所有前綹黨竊取什物因卽飭拘張阿榮胡阿弟朱通寳王麻子及窩藏之陳阿玉等到案訊責枷號迭紀前報昨晨由原差拘獲徐阿新到案其訊供情形俟探明再錄 
[英界公堂瑣案]  
　　毛李氏稱紹興人家有丈夫現在立發洋行住宅爲傭我前在道逹洋行爲傭時與管門之同鄉人宋土生認識不知伊如何屢來尋釁且寫信來辱駡又聲言持刀戳我昨夜又來爲此報捕拘拿搜出刀一把來信一併呈案宋土生供該氏有兒子向在我處吃飯該氏時邀我寫家信昨又來招去被其交捕不知何故蔡太守察閱信函語多曖昧隨問兩造究竟有何瓜葛該氏稱並無瓜葛宋常言我得新忘舊然我本有丈夫何可污磯太守飭將宋暫押俟查明再訊○二百十四號華捕稱在閬仙戲園管門有陸阿小王阿福時來看白戲不服阻止反敢行兇爲此拘案謝金林稱是戯園夥供詞相同陸阿小王阿福同供我等出錢看戯错坐正桌及換坐被捕驅逐致相口角蔡太守判陸阿小王阿福各押七天以示薄懲○包探顧阿六稱緝獲積竊陸阿木搜出許多質票吊得衣物係薛氏等五户失贓今將人贓送案失主薛氏王氏林維张麻湘泉鄧利才等請爲領贓陸阿木供認竊求恩蔡太守判陸阿木發捕房管押六箇月贓交各失主分别認領○金張氏稱隣孩王阿福前來玩耍　竊銀簪銅水烟袋　獲人　交捕送案王阿福供年十一歲後不敢再犯巡捕頭禀此　前曾犯竊送辦蔡太守判王阿福戒責百下交其 
 
 

Page 4

 
 
母領回管束　交該氏領去○徐紀懐稱紹興人現在煤炭店幫夥昨有素不相識之鈕文泉前來借錢不遂其意吵閙不休報捕拘案鈕供與徐同鄉且有交誼我現流落意　返　苦無　資向之商借不敢吵閙蔡太守謂爾等旣是同鄉着自料理毋庸涉訟 
[法捕房瑣案]  
　　包探解在押患病之沈洪林趙得順二人請示趙由萬順染坊内紹興人張寳初保去沈因無人來保從寛斥釋○搖船爲業之劉書堂擅質其姊衣服三件巳由包探將贓吊到官着還押俟向桂全到案一期再訊○湖南人王鳳山行竊輪船物件並在鎭江犯事一案葛同轉判令荷枷土一再求恩情願央的實人具保同轉諭俟下期傳到三十號巡捕訊斷○窩家陳彩堂管押日久並無保人官着掌頰一百下斥釋○江北人鍾二與同鄉人俞國四卽郭四並郭徐氏涉訟一案昨又提訊據鍾二稱郭共欠小的錢三千九百文求請斷還郭供欠伊之錢除還過六百文外僅欠一千二百文鍾稱實是三千九百文郭徐氏謂連印子錢確有三千餘文惟印子錢借時係二元言定以八十天打淸一天打錢三十六文且車子尙被鍾拖在八仙橋捕房官着郭還鍾錢一千八百文鍾則將車交還郭四兩造遵諭而退○小工頭王得成持金利源新義熙保單求保花烟館滋事之匡連生同轉見匡巳管押七天准其保去 
[重拜大貺]  
　　頃接粤東愛育善堂匯來山東第五批賑欵英洋二千元伸規銀一千四百四十兩由同昌利寳號趙岐峯先生交到祗領大惠寸報末由祇得　企慈暉臨風致謝除虔掣收條修函奉復外亟爲登報用表葵忱[  上海四馬路高易籌賑公所南陳德薰等謹啓]  
[石印詞林墨妙售價助賑]  
　　啓者昨接眉　室主人來函云山東濟武各屬災歉類仍得大君子籌捐接濟全活必多惟近閱申報刊登查户諸君來函知因災廣户多不敷分布鄙人有心無力謹將前託鴻文書局石印之詞林墨妙初二集五百部呈請變價充賑每部實價售洋一元等云善昌接誦之餘謹登申報奉復并告四方好善君子速莅購取旣酬移賑之心兼作臨池之助一舉兩得又何樂而不爲哉至集中石印法楷均係翰苑諸君所書百摺或臨摹古帖或冩錄詩文篇幅完全神采煥發較之從前所印木天楷則玉堂楷則翰苑分書各種愈覺有目共賞無美不臻其分書諸君姓名早經鴻文書局刊登三月初旬報中不復贅述云[  上海北市絲業會館籌賑公所少欽施善昌謹啓]  
[天中後一日偕焦館琴主遊西園歸途口占錄呈高昌寒食生指正]  
　　良侶欣相值中車續舊游看花頻駐馬覔醉快登樓錦砌翻紅藥平沙聚白漚歸來明月上晚景更淸幽[  蘅香館主初稿]  
[蘇省撫轅抄]  
　　十五日候補縣陸昀禀辭奉委赴上海公幹○十六日何錫之服闋回省禀到典史馬長康禀知奉飭分寗差委○十七日請補丹徒縣王芝蘭禀辭赴任並銷發審局差新選上海縣丞縣呂慶堂山東人由京領憑來省禀到五品銜分缺先鋪用巡檢姚鏞聲服闋回省禀到兩淮運臺福於六月初一日蘇松太道龔官太太於六月初五日松江府恩官太太於六月初六日均壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藥賑續紀]  
　　且節屆天中暑盛而災祲尤易時逢歲歉民貧而疾病偏多今之以丹丸散藥助振者固已軫念災黎深悉苦况踴躍爲善之士合内外遠近而如出一轍焉敝所亦隨收隨解分撥奉東兩省速爲賑放以副仁人救災如救焚之心兹有粤東周萬福寳號助紅靈丹二百樽時症丸二百樽時症通關散二百樽菩提丹四百個辟瘟散二百零七服甘露茶一百包澳門鏡湖醫院寄來曹永榮善士助六合保和丸一萬顆陳瑞閣善士助萬應丸一千顆漢口林蘭谷先生寄來保和堂寳號助甘露茶一千五百包紅靈丹一百瓶不留名善士助萬應保安丸三千個樂善堂寳號助紅靈丹五十瓶另藥資廿元粤東　鎭人和堂寳號助藥資十兩正寳善堂寳號助如意十寳丹一千九百瓶許廣和寳號助正氣散一千包天頣堂寳號助天中茶二百包臥龍丹二百瓶誠仁堂寳號助辟瘟丹一料計五十七斤福州莫藹樓先生交來韋笑平善士助紅靈丹五百瓶菩提丸一料甘露茶二料莫帝劭善士爲先慈阮氏求冥福助紅靈丹五百瓶菩提丸二料甘露茶二料沈振之大公祖交來粤東集蘭堂寳號助痧症丸一千瓶痧症散五百瓶白痧丹五百瓶霍亂丸三百個菩提丸八百六十個正氣丸五百四十個欖葱茶五百六十包粤東春壽堂寳號助萬應時症丸二千包時行萬應丸一百盒八寳紅靈丹六百瓶藿香正氣丸三十盒霍亂疴嘔散一千六百瓶太乙菩提丸四盒萬應保和九十盒粤東廣芝館寳號助小沙氣丸一千八百瓶三分如意油一千一百瓶小紅靈丹一千六百瓶二分如意油八百瓶菩提丸五十包白沙散六百瓶下中丸五十包回春茶一百盒粤東保滋堂寳號助菩提丸五百包保和丸三百包正氣丸二百包紅靈丹五百瓶沙氣散一千瓶沙氣丸一千瓶以上四號大藥店俱由沈公祖進京之便託貴執事順帶該藥交到敝所共藥十箱切思各大善士不惜重貲以拯災黎疾苦其造福固巳無窮而沈大公祖視民如　不憚同心協力利舟楫以通津一槪關稅舟資均能叨免其濟物利人之德不誠爲斯民之父母也哉行見活命金丹咸拜仁人之錫回春聖藥同沾格外之恩億萬姓固起死回生而大君子亦當延年益壽矣敝所敬謝丹丸望雲九叩統登報牘用廣鴻慈上海四馬路高易籌賑公所陳德薰等謹啓 
[題畫三首]  
　　山花如蝶舞晴空蕭寺斜陽相映紅村舍盖成茅一把有人小隱笑春風溪雲靉靆遠山濃塔影模糊萬樹封流水小橋人獨立白門楊柳怨千重月色溶溶淡不收半江蘆荻一停舟遙知隱隱漁燈畔剩有幾家竹屋留[  古大雷周敦厚竹屏初稿]  
[雜感排律六十韻示潄瀾馥珊兩弟錄呈夢畹生斧政]  
　　抛得杭州去生涯賴筆耕十年勞著述兩字誤聰明邗水留春夢廬江慨遠征險途同鹿走瑣事比蠅營策未呈廷陛名漸列序爨空移吳苑柳漫采楚江苹入幕嗟彈鋏從軍媿請纓狂歌天地嘯悲哭鬼神驚傲骨人皆妬雄懷世欲攖萍蓬轉江漢詩酒傲公卿晨起磨雙劍宵來剔短檠幾人重道義到處說逢迎餉重籌增賦時淸罷用兵輪忱徧陬澨献策陋縱橫名豈千秋重心持一片誠攺絃悲壯士摧稅困豪英海闊乾坤小風高羽翼輕身閒惟伴鶴志大欲呑鯨寄恨琴三疉澆愁酒一觥行　同屈子事業問君平陌上遊人馬樓頭隣女筝三年留滬瀆五月渡膠城暮宿同蝸寄晨行與虎爭烟塵連漠起歲月俟河淸寒到衣千衲飯來飯一甖無言成　啞有目看羣盲浦北催歸棹淮南溯舊程蒼涼金粉地凄絶玉筆聲吊古心常往懐人夢屢縈東風遷客病秋雨故園情酒到腸先斷詩成淚暗傾落花無限恨流水不平鳴親老年周甲家貧歲慨庚東薪珍似桂斗米價如瓊欲慰椿萱望先思簪組榮持躬須儉約遇事貴平衡取與存忠懇交遊擇老成顯名遺望弟浪跡可憐兄吳楚十年客齊秦萬里行知深皆欲殺運塞實難撑不管花和月兼抛笛與笙一身常侷促兩髻感鬇鬡夢寐縈鄉國功名戀帝京悠悠憔悴死鬱鬱病愁并坐臥成思渴癡憨帶醉酲怕隨狐貉互願結鷺鷗盟歸覓園三畝先營屋兩楹種松宜養鶴植柳好藏鶯牕暖蕉千本畦寒菜萬莖春風瓜蔓架秋雨豆花棚掃石安棋局燒丹置藥鎗看山欣着屐入市笑攜籝翰墨徵名士圖書課幼甥酒逢良夜飲杯倩美人擎香篆微烟嬝茶湯活火烹午餐燒竹筍晚飯煮蒓羹舊稿呼僮理新詩教婢賡吟風憑曲檻待月持雙旌芳徑玩佳日小樓賞晚晴人生償此樂何必慕浮名[  戊子歲太憨生稿於壽春鹺廨]  
[上海四馬路文報局内恊賑公所經收山東奉天賑捐五月上旬淸單]  
　　初一日○贛州電局鄭幼翁募第一批東賑欵洋五百元細户俟到再登○蘇城盛旭人方伯留園遊資移賑錢三伯千文合洋二百八十三元另二分○海晏船張仲翁來塔客君洋六十元又來湖南細柳堂周三十元○漢鎭和興發號來陳藴石翁洋十元又募義和慶隱名氏文坤氏陳松山四户各四元黄恒興豐泰合文卿羅義興乾裕行隂名氏翰亨七户各二元○樂平元和典衆友二十元淮安王天順信局募紫陽堂思安堂務本堂公善堂九思堂居平堂懐遠堂餘慶堂聚寳堂三益堂十户各一元○舟直周岳封翁五元○本埠仁濟堂交來潘寅卿偕弟荻洲之偉智合季良五君合三元張掇芹朱圭方兩户各二元王雲峰些珍之頂謹莊王维翰四户各一元施秀棠陳雲水張儒生杜振標高祝三倪文淸六户各五角以上均公送蔣挹之翁文邱芹儀移賑杭城無名氏十元○太倉繆衡甫翁來毛子雲翁募公記諸餘尙志居兩户各二元源記吳生號兩户各一元嚴延祿九角大樹堂昌泰友兩户各六角謹記吳天順秀挹芳金鳳歲壓莊居五户各五角恒茂松四角袁硯卿長源陸義成三户各三角龔朱氏陳鼎毛慰泉明德堂陶恒和義泰朱恒裕邵增茂杜文源九户各二角徐少罔馮維礱沈仲卿時友梅吳寳善唐少愚孟厚卿范子壽馬其昌胡逸亭王萬年張小　鄒少江十三户各一角蘇城太湖救生局來徐德璋求母病痊銅洋一元○無錫復裕泰號千乘氏募交塞士金星洲爲子仁大右足腫痛求速愈一元○陳與昌賑所來二知堂送竹坪先生香楮儀移賑虚對開一個○○本日共收英洋九百八十八元銅洋一元虚對開一個合併聲明 
[上海四馬路高易公舘内籌賑所陳詠南經收山東奉天五月初一至初五日第一百一十次賑欵淸單]  
　　初一日夢覺有心無力人各洋一元無力人不留名各三角不留名一角共洋二元七角廣東愛言善堂第三次山東賑欵洋二千元七　伸規元一千四百四十兩張彝雲求病速愈二元黃竹朋二元五角吳壽德一元必得票行十元德記銅洋四元蘇州同泰號募隱名氏一元○初二日明州學舍浙西冷宦吳二元杭城陳六吉翁募陳郭氏求鼓脹速愈十元陳姓銅洋一元北洋鎭遠鐡艦德人明嘉五元英人貝森夏建德人巴蘭柏各二元楊雨臣陸雲山無名氏各一元劉燃黎堂無名氏鳴盛堂何敬禮堂池坐雪堂程湯覲宸三善堂沈許奇芳徐正元各半元共捐洋十八元五角蘇州陶念齋孝廉寄來丹留書屋十元悔過子五元湯馥林半元○初三日沈吉記一元沈氏半元南通州洪榮桂堂一元元芳帳房節省蒲觴十元禾城四樂居二元兆銓五角蘭契氏十元吟芳廬潘三元○初四日龍川周海秋四角周曹氏一角無名氏二元隱名氏二元周祥釗一元萬豐二元銅洋二元寗國舒銅洋一元○初五日張衍怡堂十元借花主人葉維新各一元張竹孫錢二十千文又張衍怡堂女婢錢十千文王厚德堂錢九千應幸臣錢二千張衍怡堂但求無過人挽蘭共福人覺夢人八秩老人蓉倩室徐孔增學做好人張行怡堂王氏各錢一千共捐洋十二元錢五十千文申洋四十六元三角柳照明及妻成氏祈保平安十元復來典衆友四元公和銅洋二元守拙山人銅洋一元仁泰寳號來樹蘭堂二元程讓虞程朋吉各一元程履平一元江韶卿汪可舟各半元京口忠裕善士募悟虚子山東洋五元○○以上總共收規元一千四百四十兩英洋一百八十四元銅洋十一元 
[上海北市絲業會舘籌賑公所施少欽經收奉天山東賑捐五月初七八九日第二千一百另六七八次淸單]  
　　維則堂求求父病全愈合家平安洋一百元南市裕記酒行席錦春爲妻病愈完願五十元香港福和行裕興號由振興來四十元平湖同裕莊隱名氏求孫病愈念元平湖通濟莊友十三人預支月規七月移助十七元對開一元仁壽堂吳祈母病速愈並子上進八元泗涇沈敬一堂芝馨氏求保濕氣不發二元樊母康二元胡氏求保平安二元蘇州誠心氏募顧秋泉二元又王友明錢五十嘉定水之興洋一元三角無名氏一元張世益爲母及巳病愈還愿一元蘇州震記程乾甫一元朱涇不留名銅洋二元歸澤琴兄來馬橋同和當端節折席三元又募楊三省書屋徐東年隱名氏三户各一元汪德　史子春王鼎和無名氏朱氏保安順樂讀草廬陸孫卿七户各五角無名氏四角汪圃孫顧樹堂楊惠生孫丙芳丁貽孫五户各二角張桂孫一角共十八户合洋十一元以上初七日○天氷太原女史求雙目漸明規元三百五十兩羅店金兆蘭求病速愈洋五十元徐氏由惠泰莊來三十元周姓由立大莊來規元十二兩九錢另三厘無錫元吉典同人端節聖延兩期酒席移助十二元程以衡求子病愈十元紫薇舘主求毋疾愈由豐泰莊來十元金山呂巷鎭馮少蘭求妻病全愈十元湖南慶記由惠泰莊來十元林姓十元江同李十元奉　命遺願子由惠泰莊來十元杭州李常泰十年前欠揚州房飯並欠孟錢無從寄還將資移助十元公估局局十元穀記二元崔姓保輪船平安八元寓南沙悔過軒節敬八元揚州車捕同知施少庵命兒輩節省端陽菓資移賑六元徒署王維新及同人午節席資移助五元張笑甫四元張松山求腿病愈二元揚州連金生募馮雲萬求痘安全三元蘇齊永記沉守劬爲義子祥生求病速愈三元竭厥子二元周浦常病子病愈還願二元醉經樓主人求保母徐氏康健一元嘉善包山樵子銅洋一元秦秀寳求病全愈錢二百文朱涇識簾居士折采二百文九江吳國榮胡勵翹募張瑞豐怡甡貞周廣發吳丙元補過氏吉金堂補過氏七户各洋一元源順店胡溥如胡萬茂號仁和張茂記五户各五角晉昌采翁無名氏各二氏不書名三户各二角江丹善胡翰臣余南山查氏四户各一角項林盛錢五百種福堂二百念文瑞記恒記戴實山韓連記梓記五户各二百文韓海記兆記甘仲記韓祖記四户各一百文共三十二户合洋十三元六尹王三善士合洋一元宋善十五角睦李王史希五善士各三角尹汝臣無名氏各三角無力子二角陳朱二善士二角共十四户共洋四元以上初八日○武林贅善堂求保全愈由源豐潤來洋二百元鹽城和豐手趙錦春善士求保平安由恊康莊來六十元三慶堂保全家平安三十元嘉興縣署同人滅省開徵端節兩次酒席移助十九元吳顯恩祈保弟顯成病愈十元陸開興十元德昌桽下元蘇省王有容求父舊病不發人口平安十元蘇省公正祥募憶苦子八元補過子完愿乙洋對開二元無名八元又二元無名六元大通同孚汪竹卿五元蘇省棉力子求妻病愈五元張源順五元爛板洋三十五元江都縣署徐子咸四五兩月捐洋四元無名求合家平安三元蘇城南式詒堂生日生資移助二元成喜山求子平安二元七寳登科室李求母病愈兩元蘇省義記恒不書名一元朱文丙求妻病愈一元蘇省無力子求母愈一元浙慈周春橋求合家平安去災一元無名求胎産易生乙洋延陵子五角幼巖先生畫資三角阿采二角公記銅洋三元順泰棧募安定氏三元不書名乙元五角周銘甫龔漢卿孤寒子陳耀添四户各乙洋周侶生教訓堂各五角無力三角無名二角共十户合洋十圓以上初九日 
[上海六馬路仁濟堂經收咸有一德册施醫給藥捐五月初一至初十日第二十次淸單]  
　　蘇省程行貞洋廿元正和提莊洋十元震澤張善士十元○召溪鄭壽仁堂五元王裕貴洋五元開泰祥沈莊甫杭省久安居長樂居蘇省嘉記四户各二元誠濟局用剩項下洋二元五角殷順興靑浦聚豐典高僑厲裕春定海吳葵卿○胡雲坡無名嘉興厘局無名七户各乙洋陳式潢七角念諸記洋三角陳硯之陳蔭軒洪酌中七户三人各兩角蔚長厚票號來江西五福堂文銀二兩湖北黃坡鹽局經募由○漢口文虎臣善士來姚同人錢三千文乙熙無氏二千河口局同人大成譚鹽局同人江西福壽堂存心氏無名氏五户各一千厲澄川善翁募恒春元揚州官小名二人各二千一百六十○余丁氏又代使女兩户各錢乙千零八十文沈逸田無名氏二户各錢七百廿文福州府署朱蘭田錢六百六十文貽穀堂朱六百楊松基錢四伯文沈吉卿董大元陳慶祥王世槐○常州筆悟翠竹益順堂孚甫保金雨生杜傳興王廷學李須林吳順積十二户各三百六十　泉香敏靜記無名　州致和堂李永思堂韓遺安堂沈亦堅朱汝江王又溪○乙枝軒桂十人各錢三伯王謙益二百十蘭蕙氏陳楊氏寄廬三户各錢一百五十文仁壽堂陸沈紹曾沈嘉臣韓丙衡坡雲山人小寄廬六户各錢乙百念馬蓉汀錢乙百八十○陳子方曹玉亭盛鶴卿張東如敦仁堂潘張蘭士盛煥章樹德堂林幹忠史茂亭張萬亮十一户各乙百張小庭蕉國門子和王東垣陳美庭蔡渭生王百川七人各錢六十文○共收洋六十九元一角文銀二兩錢三十 
 
 

Page 10

 
 
三千九百八十文 
[上海四馬路盤記號内瀘州火災恊濟公所五月十六日至二十一日六天第六次收捐淸單]  
　　洋布業衆商經募元方洋行銀五十兩潤記號來無名氏完　愿洋四十元揚州彭先生來隴西周氏十元肇隆號求衆友平安十元省身氏八元退省氏四元知非子二元保兒平安一元會稽愛貞女史求消災晦三元無名氏二元自知巳過六元東尙仁里周　貞詞史折齋醮費五元鴻運樓酒舘募來嚴燕甫王水金周景陽孫又新諸位四户各一元夢華舘主人有心無力子二户各一元無名氏二户各二角金陵李養源堂錢四百又册　英舘衆友倪鴻書金兄楊子書敦本堂聽由堂日知軒章仲敷七户諸君各一元李誠翁朱省三譚漢翁沈鼎臣李瓊山尹靜齋六户各五角韓月秋程立三二户各三角行書庭顧　山周紫來三户各一角○以上共收規銀五十兩英洋一百零八元三角錢四百文 
 
 
 

Page 11

 
 
   
 
 

Page 12

 
 
   
 
