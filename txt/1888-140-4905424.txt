# 1888 - 140 - 4905424

 

Page 1

 
 
[招售挈經室續經解股票啟] [  點石齋主人謹曰]  
　　經解彚刻首推通志堂體例可謂善矣然所采多宋元儒先之說時好不尚焉及學海堂行世而士知實學直可爼豆漢儒衣被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學爲宗凡稍入宗儒論說者概從割愛廣徵秘籍力闡幽光采成書至百七十餘種之多樍卷牘凡千四百有奇又復甄綜加精條流不雜博而有要富而有倫東海九京可作　徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵　或家藏稿本珍秘殊甚未經鉛槧博學通材欲覩其書甚於飢渴或知其名而未見其本或懸百金於市搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷牘又悉其價之甚廉本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諒早在諸公洞鑒之中無俟贅言特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[重印詩畫舫發售] [  點石齋主人白]  
　　昔米襄湯載書畫滿船拆滄江而行有五色虹光貫月盖神物精氣凝結上燭霄漢也本齋前在東瀛購得唐宋元明名人書畫册扇不敢自補縮本石印以作巾箱小品公諸同好名曰詩畫航其中山水人物花鳥蟲魚無不須麋畢現曹衣吳帶活色生香足供六法家臨摹精本前印早經售罄兹復加工重印仍訂六册卽日發售每部工料洋六角五分風雅耆古之士當先覩爲快焉此啓 
[書觀光紀遊後] [  星溪閒人來稿]  
　　統地球各國而論我中華地大物博立國最先經歴代聖人開蒙破混創制顯庸迄今文物聲名實爲五洲之冠自開海禁以來遠人携家屬以遊挾重資而居者殆不可數雖曰通商一事東西洋並重然豈無借遊覽之名而採風問俗一觀我政治之得失哉光緒十年夏五月日本岡君鹿門來遊滬瀆由蘇杭而入燕京往粤東程途萬餘里盤桓十閱月所至名流會集議論縱横又復飲酒賦詩以爲樂駸駸乎一時之盛事也岡君既與中土賢士大夫遊復致　謁當道意欲劇談時事諸鉅公目爲蘇張一流閉拒不納者若干處旋嬰病東還暇時撮其日記大略著觀光紀遊一書付諸梨　友人雲問一鶴讀而善之余亦瀏覽一過因作而歎曰岡君之意誠善岡君之言行則謬矣當法人之稱兵海上也各口戒嚴岡君以異域之人而能知唇亡齒寒之大義一念輔助中國形於辭色是雖求我國中之食毛踐土者亦不可多得誠不愧　東土之名流矣惟不能統籌全局抉摘中土受病之源第見法人滋擾我與之戰則爲以弱敵强師雖直亦老不知中國之積弊實由於不戰而弱非由於不和而屈也欲逞一人之口舌誤我事機殆素憚法人之船堅礮　而不知我中華人心之固宿將之多國本之不可動摇歟夫馬江爲法人殘燬出於詐謀人紳共憤當時如得天子一詔　　濛至凡在戎行必奮忠憤之氣如秦晉韓原之戰師少於我鬥士倍我者庶於今日見之何岡君所鑡者小而一主於和也法人悍許無禮惟力是視惟利是圖岡君之言曰國有大事則大臣越疆而謀今也國事方亟中堂公盍奉醇邸若恭邸使於法國見人統領詰責中土何所負於法而出賠償法何所怨於中而宼雞籠福州就條理之所在而究曲直之所歸此以霹靂手叚出彼意料之外也噫其計左矣中堂坐鎭天津北洋水陸兵權握於一手醇邸運籌帷幄軍國大事無不與聞此二人者一爲親臣一爲重臣朝廷方倚之爲左右手一旦出使外洋設有重大機密之事誰可與謀且無論長途之險阻何如也天下豈有兩國之兵既已交鋒而反遣親臣重臣面折廷爭者且法人於中朝之事無不洞若觀火此舉若成法廷必當早知而預爲之備何所見爲霹靂手叚而出彼意料之外也此險策也亦下策也何岡君之不知情勢而大言不怍也岡君動言六經毒且以春秋日食屬蝦蟆緣後人解經之謬以實其經書不可盡信之說因之謗毁聖賢肆無忌憚屢見於篇夫六經乃聖賢眞誠之言教人統籌體用而設後人斷章取義演說紛繁反不如古人簡練之爲愈近世好名之士喜著書傳後一詩一文沾沾自喜六經之外有毒六經中無毒也推岡君之意必欲中土人盡讀歐米書置經書於高閣方逞其願吾不意日東同文之國阿君文雅之士竟有是言也岡君又云學取彼長技又以其所學報彼是反噬其師也豈人情乎嗚呼是何言歟夫槍礮之利鐵甲之堅各國亙相則傚而疆塲之釁一開卽以最精之火器從事於水陸未聞有所顧忌也近二十年内中國不惜重資師西人之長技原欲固我疆圉捍禦外侮耳若云學其所長不可以報彼則必於槍礮鐵甲之外另圖利器而後可有是理乎况事物取資一彼一此何常之有卽如火藥創於中國及元明宗至順元年日耳曼人四華司始傳其法於歐洲今法人專尚火攻是取我之長技而施之於我也我獨不可傚彼之所長而報之於彼乎岡君辯言亂政獨不顧旁觀之齒冷乎總之岡君以域外之人而觀光上國效我之所長棄我之所短著書傳世令日人有所觀感而興起則庶幾不負此遊矣若欲與人家國事而執一偏之見行僞而堅言僞而辯學非而傳順非而澤可以欺一時不可以欺一世也可以欺庸人不可以欺智士也目爲蘇張一流而閉拒不納者非當道諸公忌外人實岡君有以自取也吾甚惜岡君抱此美意無益於中土而徒博遊說之名也故書數語以規之 
[諭旨恭錄]  
　　四月初八日奉旨理藩院員外郎員缺着承惠補授盛京工部員外郎員缺着　武補授盛京刑部員外郎員缺着鈺寳補授湖廣道監察御史員缺着寳女補授河南道監察御史員缺着余聯沅補授孫欽晃吳光奎楊廷傅朱猷之顏連沅俱照例用内閣中書馬翽周福清刑部司獄王繼橒盛京戸部筆帖式毓祿俱准其補授兩淮廟灣塲鹽大使趙方昀着照例用分發江蘇試用道唐際昌江西試用知府許炳暐廣東補用同知孫寳琮福建補用同知駱騰衢四川補用直隷州知州楊秀實江蘇試用通判李覲霖廣東補用知縣楊芳榮福建補用知縣李淦江蘇補用知縣崇樸福建補用知縣邵書卄湖南補用知縣唐步瀛江西試用知縣王正煇廣東試用知縣謝帥元江西試用知縣黄麟貴州試用布庫大使梁筑生兩淮補用鹽大使黄鍈河東試用鹽大使薛錦林浙江試用鹽大使葉壽彭俱照例發往額勒精額着外用徐承禮徐本愚吳培璇俱照例用屠漢章着准其於知州任内卓異加一級羅湘着准其卓異加一級仍註册回任候升其獲盜之案給予加一級吏部考功司員外郎員缺着繼恒補授所遺主事員缺着齊蘭補授欽此同日奉旨巡視東城事務着宗室文綱去缺此同日奉旨巡視西城事務着翟伯恒去欽此同日奉旨着派札拉豐阿營理圓明園八旗包衣三旗官兵並鳥槍營事務欽此同日奉旨着派恩全管理健銳營事務欽此同日奉旨 
 
 

Page 2

 
 
鑲黄旗蒙古都統着德福補授欽此同日奉旨載漪着補授十五着射大臣欽此○初九日奉旨鑾儀衞鑾儀使員缺着芬車補授欽此同日奉旨武備院卿着德隆補授欽此同日奉旨左翼前鋒統領着札拉豐阿調補右翼前鋒統領着恩全補授廂黄旗護軍統領着德銘調補正紅旗護軍統領着桂祥補授欽此同日奉旨廂紅旗滿洲副都統着烏拉布調補正黄旗漢軍副都統着希隆阿補授欽此 
[本館接奉電音]  
　　昨接京友發來電音有本月十五日諭旨四道敬謹譯登○四月十五日奉旨由進士出身之滿漢侍郎内閣學士三品京堂及四五品京堂内本與考試試差者俱着於本月二十八日在上書房考試其不願赴考者聽仍向禮部聲明於開列考官本内扣除欽此同日奉旨笪鳳鳴轉補翰林院侍讀學士良弼補授翰林院侍講學士欽此同日奉上諭戸部奏遵議札拉豐河所交右翼監督盈餘銀兩一摺所交盈餘銀二千三十九兩零着交廣儲司餘依議欽此同日奉上諭戸部奏遵議嵩申所交左翼監督盈餘銀兩一摺所交盈餘銀四千四百三兩零着交廣儲司餘依議欽此 
[巡閱詳紀]  
　　上月二十五日李傅相由津起節前赴旅順口威海一帶閱看水師操演並騐放外洋新到之鐵甲快船水雷艇業於本月初六日節旋津署此已錄諸本報兹閱時報見有憲節啓行後逐日行程較爲詳晰用再錄之二十五日中堂由天津行轅排齊儀導乘輿蒞海軍公所茶座後於午後一點鐘乘坐快馬小火輪督辦軍械所張次韓觀察侍焉海關道北洋行營翼長周玉山觀察盛軍總統周車門盛波曁主政余君思詒均坐二號小輪前署海關道劉獻夫觀察坐流馬小輪總辦水師營務處羅稷臣觀察總辦旅順工程局羅醒臣中翰曁親兵營統領王軍門德國克虜伯砲廠洋員貝德格君均坐一號小輪行營幕府諸公均坐鐵龍小輪各輪生火後開足馬力齊望大沽進發於下午六點鐘先後駛抵沽口各砲臺均升砲迎接各營統領及大沽協羅軍門均遞手版上船禀見是晚各輪泊口内二十六日早九點鐘鐵龍船幕府諸公齊換登快馬出海流馬船劉觀察以次換登一二號出海中堂登定遠鐵甲船水手人等丫桅擎鎗恭迎憲駕並奏洋樂各船放砲升旗烟霧迷漫隆隆振響周軍門劉觀察幕府諸公坐鎭遠余主政坐致遠周觀察坐定遠水師營務處羅觀察旅順工程局帮辦羅中書昆季均坐靖遠王軍門貝德格君坐經遠貝君抵旅順後住洋員瑞乃爾處未隨行午後二點鐘由沙外鼓輪啓行於二十七日早八點鐘抵旅順憲駕登岸駐行臺九點鐘接見中外各員畢午膳下午三點鐘蒞毅軍操塲閱看操演鎗砲陣式五點鐘閱看水師船澳工程是晚各船放電燈沿海一帶通明如畫二十八日八點鐘赴西澳閱看新到快船及新式水雷艇十一點鐘坐小輪看雷橋放水雷石破天驚鯨波壁立眞利器也中堂顧而色喜十點鐘赴雷營午膳午後三點鐘登饅頭山砲臺查察一周工料形勢均極鞏固四點鐘登蠻子營砲臺五點鐘登威遠砲臺六點鐘仍乘小輪渡澳回駐行臺是晚各船仍放電燈二十九早八點鐘憲駕乘輿至白玉山小碼頭坐小輪車閱看棉花火藥庫水師火藥庫陸軍子彈庫元葆房水師子彈庫復乘輿詣教塲溝陸軍火藥庫十一點鐘由教塲溝赴嶗　嘴砲臺午膳下午三點鐘登黄金山砲臺六點鐘仍回行轅駐節三十日早八點鐘中堂仍乘定遠各船魚貫起椗望大連灣進發十點鐘在大連灣海口試駛新快船新雷艇駕行速率並閱視水雷艇操演陣法十二點鐘卽在定遠午膳下午三點鐘鼓輪直抵柳樹屯登岸駐節砲臺工程局接見中外各員畢看和尚島三處砲臺基址六點鐘節回駐宿柳樹屯工程局四月初一日九點鐘憲駕登遇順輪船閱看老龍頭黄山兩砲臺基址回定遠午膳下午三點鐘換坐鎭海輪閱看大崗一帶海澳形勢回定遠晚膳六點鐘傳令駛赴威海初二早八點鐘抵威海登岸登萊青道盛觀察由烟臺坐兵輪前來恭迎憲駕接見各員畢午膳後乘輿閱視祭祀臺北山嘴兩處砲臺基址是晚指金線頂看各船放電氣燈住定遠船上初三早八點鐘登小輪船閱看劉公島南北砲臺並日島砲臺基址赴趙北嘴龍廟嘴登岸閱視各砲臺赴劉營午膳三點鐘坐小輪回定遠看新快船試砲並試放魚雷又看定遠鎭遠濟遠各船演後膛大礟並新式魚電仍回金線頂船上駐節初四早九點鐘上定遠駛烟臺在船午膳看水師操陣三點鐘抵烟臺初五早由威海動輪過登州城外直放大沽初六早八點鐘抵大沽口卽換快馬小輪進口於下午六點鐘抵紫竹林海軍公所碼頭卽登岸茶座後排導乘輿回轅 
[香港大雨]  
　　香港報云初十日港中大雨竟日不休西人彈子塲被水浸没山水一直瀉下周圍一里之内幾於一片汪洋云 
[無貨可裝]  
　　漢口友人來信云有一德國輪船開往漢臯欲裝茶葉赴俄詎抵漢並無茶葉可裝無奈空船開返聞此刻茶價昻貴幾至倍於外國是以西商皆袖手旁觀云 
[茶市述新]  
　　漢口茶市自四月初一日開盤後至十二日止兩湖共來三百零八字計二五工二十一萬九千餘箱沽出三百零五字計二五工二十萬六千餘箱寗祁共來五百三十四字計二五工十七萬二千餘箱沽出四百二十五字計二五工十三萬八千餘箱回憶去年此十二天内未沽之茶尚存三十萬有奇今年則沽存不及七萬箱今年辦茶之家極少山頭價碼因而漸跌業茶者類皆獲利惟天多隂雨山戸採摘葉片時常霉壞以致好茶愈覺不多凡運來漢上求售者俄商出價加人一等查該國商人辦茶年盛年年今年又增額加辦英商上年將茶運往國中者亦待俄人販買從前俄商所辦紅茶寥寥無幾專做花香老茶各磚隱戤晉商寳聚公大德玉等老牌目今除阜昌順豐德昌久有之外又增履泰百昌禮記和昌得和五家是以英商辦茶漸覺减少矣現掛號簿者頭春之頭字前三日掃數沽盡近日所登行情均是二三字刻下茶價平穩不似上年開盤後步步見縮其得利者寗州稱魁首祁門次之兩湖以桃源爲第一楊芳林高橋亦佳其餘均可但通山一處未沾利益外洋載茶輪船去歲係怡和行雙烟筒克令可而第一開放今欲來漢攬載因各茶師均不悅簽字故改往别埠經營漢口頭船係協和行之婺源已於四月初九日晚間開放次日怡和行之克連佳船議開而是晚驟起狂風江中雪浪如山激壞木牌甚夥以故不能裝茶至十一日風已稍靜方滿載長行水脚今年頭船初議四磅二船三磅嗣是太古藍烟筒抵漢怡和行水脚减價太古行亦减至每墩一磅後太古怡和講定二三船水脚一磅半協和行之婺源船先受半載水脚亦减去二磅今年水脚可稱便宜極矣此刻漢江尚泊運茶輪船七艘英居其五俄僅兩艘而已 
[杭城小誌]  
　　錢塘四鄕之石磐重建翼翅等情已經錄報兹悉按畝派捐之册磐工局雖有底册可查而年來田産進出已易主者又復不少故仍由該局向各該管戸書查照本年新造完糧册籍將某都某圖某塲某圍某地某田若干畆係屬某戸一一開明另册以便按畝派收現在造册已齊連邑尊告示一併送局分晣核辦○連日天氣晴朗氣候恰宜初夏人多易棉而夾均將寒衣收儲其貧者以爲天公做美又將寒衣入質庳矣詎初九日天氣忽然炎熱大有初伏光景至初十未刻大雨盆傾街衢之水汎濫不消入夜北風怒號易熱而寒十一日非重棉不温矣因是得疾者多醫者生意又爲一旺○江干閘口地方見江中漂下巨木數根牕壁等板數十塊論者謂上江必有遭水災者第詢諸下駛各船均未有所見聞然歴來江流中如有板木等物漂下必係上江水患誌之以俟續聞○某宦娶妻某氏琴瑟靜好敬愛逾常前以某氏小恙延請某醫診治服藥後病日增劇漸至臥床不起某醫係山東人素工謟媚足以惑人某宦誤信其言始終延其診視詎料某氏一病纒綿竟至不起某宦始悟某醫之非人急往視之已如黄鶴飛去矣○杭城自戯館閉歇後凡各廟社臺戯看者極多異常擁擠盖以罕而見珍也本月間上城如童乘寺總管廟佑聖觀下城如機神廟蔣廟二聖廟等處連日演戯觀者排山倒海而來滋事之人無一處無一日不有數起機神廟前日坍一看臺臺極高大男女被壓壞者實繁有徒聞某地棍向搭臺者索錢不允故當極擁擠時用巨斧斫斷臺柱以致坍倒凶惡如此其罪不勝誅矣○城中某甲 
 
 

Page 3

 
 
向以手藝爲生其妻前日分娩連産三孩一女一男兩脚均向後面女則祇有一臂惟一男完好如常某以怪産均置之死地産婦無他恙此亦異聞也 
[福迓壬林]  
　　昨日巡防保甲東局委員劉小林二尹之太夫人六十壽辰稱觴祝嘏者輿馬盈門殊形熱閙 
[中西合璧]  
　　昨日夏正領事偕蔡太守判斷捕房移解各案畢倩一照相西人至請太守升坐二堂旁站書役人等照成一相繼又照頭門大堂二堂然後告辭而去 
[屍親求銷]  
　　昨報列芳魂竟逝一節兹悉仁義洋廣貨鋪主某甲之妻服烟斃命後由巡街捕報知捕房并由上海縣裴邑尊訪悉隨傳二圖地保具情報縣候示嗣女父母以女死堪憐不願再任檢騐遂着甲從豐棺殮赴案求銷云 
[船夥自盡]  
　　昨日午後有新閘鎭廿五保十圖地保徐子良投上海縣報稱有江北船戸王長興之夥沈富兒吞烟斃命求請相騐裴邑尊着候核示 
[妓斃兩志]  
　　英界逢萊園弄王阿姐家烟妓李銀寳病斃報縣云云已詳昨報昨日裴邑尊已傳諭該地保着令備棺成殮矣○昨日老北門外蘭芳里揚州妓女德仙病斃由十二鋪地甲金文報縣請示并稱該龜鴇等並皆逃避云○法界彩視街第二十號門牌鴇婦阿三花烟館内妓女名德仙者於前晚吞阿芙蓉膏覓死迨經知覺業已不及施救延矣黎明斃命該鴇等尚欲掩飾未報捕房嗣經法包探及會捕局勇偵知分投通報法捕頭卽飭包探赴縣具報請爲相騐聞該妓係温州人十八歲有父在滬或云被鴇凌虐所致邑尊臨騐後當知底細也 
[恩恤罪囚]  
　　前日上海縣裴邑尊札飭捕廳許少尉略謂節逾小滿循例應將内外監糞除潔净免致監犯染疲云云并飭行杖八折如應擬各枷犯暫行交保俟立秋後逮案補枷以示體卹 
[上海縣署瑣案]  
　　前晚西門外巡防保甲局委員朱森庭明府親巡至稽家橋賭徒榮榜等八人呼盧喝雉賭興正豪明府飭勇連賭具一併拘案送縣署究辦裴邑尊着暫行發押候訊供核　○英公堂送竊犯汪裕才李阿小兩名并贓物到縣裴邑尊着暫行收所候訊明後飭傳失主領贓○本月初四晚樂振荃碼頭船滿裝貨物停泊華順碼頭突被怡和洋行泰和輪船撞壞并將夥徐阿發擠落浦江身死樂遂投英公堂報案旋又投案訴稱徐屍業已撈獲由屍叔桂六棺殮怡和洋行酌給撫卹洋銀百元並愿將該船賠修是以情愿禀求具結銷案蔡太守以事關人命遂於前日移請上海縣核復施行 
[英界公堂瑣案]  
　　三百三十五號華捕禀稱昨見文志山在楊樹浦投河覓死爲特救送案下文供年二十五歲杭州人家中尚有父母妻室因有口角來滬謀生理落難窮途典押已罄無奈自尋短見有親戚可以資送回籍蔡太守飭值日差將文送交完案○三百二十四號華捕禀稱昨見朱山用水烟袋戳傷沈富寳頭面當將受傷人送醫院醫生言須閱兩禮拜方可告痊今特將朱送案朱供沈係小的續娶妻帶來之女教訓不依與之爭閙蔡太守押俟受傷人投案質訊核辦○李阿炳訴稱螟蛉子仁發原姓夏撫養十五年至去年十月小的被李阿福控告奉飭管押阿福遂誘騙兒子撬箱竊去洋銀二百元及銀飾衣物兒之胞兄寄名蔡姓蔡杏春亦串同用洋今將兒子及蔡送案請究所失洋錢開單呈閱仁發供稱阿福囑小的竊洋剖分使用蔡供年十九歲曾冋胞弟仁發取洋四十元早已花消净盡蔡太守飭將蔡暫押仁發交阿炳領去俟補提阿福再行覆訊核辦○意大利領事署失　咖啡銀壺疑係縫工張文芝行竊解請蔡太守訊供張不承認暫押查明再訊等因已詳前報昨日徐思績沈成森同稱小的等在意領事署爲管事細崽日前失竊銀壺張適來過致疑行竊但張素來誠實决無行竊之事小的等情願具保太守以疑竊本無實據姑准徐沈保張○王長松訴稱在新關辦公西人處當管事之職雇何桃桃爲車夫欠伊工洋一元伊竟行竊絨衫等件爲此報捕吊贓送案何供被欠工洋二元屢索無着因有急需冋廚司言明取伊絨衫質錢忽被指爲行竊蔡太守謂王自認欠何工洋一元所取衣服值價無幾不應指爲行竊惟何不告自取亦屬不合姑判王給何工洋一元外再各罰洋半元撥充醫院經費絨衫等件交王領去○包探康阿順拿獲行竊地亞士洋行洋綢之曹永清解請蔡太守訊供飭押等因已詳前報昨日該包探禀稱洋绸值洋二十元押錢一千六百文吊贓送案曹認竊求恩押鋪夥請追押本夏領事以該押舖將值價如許之綢祇押錢一千六百文豈不知來歴不明理合判罰押鋪夥又稱伊祇欲押錢一千六百文不能教伊多質蔡太守謂此係洋綢不應受押竊贓照例押本弗追叱令退去判曹發捕房管押一月○華捕禀稱昨見迷路孩子送案請爲安置孩子王三林供上海人年十五歲現在法界興聖街文秀齋筆店習業被師笞責奔逃出外不識路途蔡太守飭值日差送交該店主收領管束 
[法界公堂瑣案]  
　　前報浦東人顧文英尋見弟媳龔氏一案昨日據顧文英同伊嬸母顧陳氏投案據稱已七十五歲祇生一子龔氏不安於室私自出外兒子爲伊氣忿成病無力延醫於去年十月十二日身故龔氏回家一夜次日卽去王司馬詰爾媳有洋寄回否與湖北人認識爾知道否答稱媳無洋寄回出外時說是帮傭所抱之子並非我子所生媳婦仍想領回司馬着顧文英同伊嬸母暫退明晨至捕房領人顧龔氏着鞭竹枝二百下吳春庭押候核辦○昨報列金利源碼頭掃煤人戳傷扛夫一節捕房昨將掃煤人沈富生解案據扛夫陳榮供浦東人在碼頭令伊不掃非但不聽將我左手腕戳傷經醫生包裹囑我不可透風沈供伊將刀戳我向伊奪刀伊自不留心以致戳傷司馬着將沈暫押候受傷人稍愈核奪○廣東人陸書懷稱在法公司輪船做侍者昨同羅阿魏喚渡船戸戴阿才爭先給資以致口角失去官紗衫褲兩件值洋五元爲此送案羅供相同據戴供伊等喚渡因潮水太急公司船旁不能櫳近故令伊先給渡資因此口角紗衫褲祇有一套今伊取去並無兩套王司馬謂據爾言潮急不能攏伊如何上大船爾實有不合之處着陸羅退去戴阿才管押五日○西人逹立多稱在新街被人毆打查具姓名開單請提捕頭卽飭包探往拿旋在客寓中拘到山東人金三於昨日解訊王司馬詰問因何起釁金供患病因臥客寓中當日四點時卽睡次日八點鐘起身卽被拘押不知爲何事司馬謂開單指捉諒非無因着將金三管押傳該洋人到案質訊○前報列四月初二日放出枷滿之犯夏正巨爲在枷人犯當馬褂買銼刀一案昨日包探將夏身畔搜出之銼刀一把小洋數角錢三百數十文及押票等解案據供銼刀在城内某處竊來馬褂是枷犯托當王司馬謂初二日釋放之時爾說卽走乃不但不走反生出許多事來着將夏正巨押候重辦并提托當馬褂人質訊○前有秦葛氏控媳兄尤阿六將妹領去一節昨日秦葛氏并尤父裕和保人俞阿三投案據俞遞呈保單願爲保出司馬准其保出惟日後查出阿六有分當由保將伊交案又謂尤裕和爾來甚好當帮同尋人交案○捕解寍波人蔡阿裕請訊爲蔡至小東門外某花烟館中闖進房　適目潮州人陳阿法陳大煥先在執客不見客之說兩相吵閙適法捕路過將蔡拘押王司馬從寛概予釋放○鎭江人趙新泰到花烟館吸烟肇釁鳴捕送案原告未到趙新泰供因妻不見於初二日來滬找尋初四日抵滬住在客寓曾在該花烟舘用過銀洋土司馬詰帶洋若干現存若干答稱携洋三十一元現剩元司馬謂爾爲尋妻而來及在花烟館用去洋二十八元實屬不知自愛着將趙新泰押候掌頰二百下○前紀李世泰之子仁中許醫生之孫開義嚴茂生之子修禮三人逃逸尋見一案昨日李世泰同母妻到案王司馬將三孩研詰據李供老母被許姓吵閙拉押捕加年老之人實所不甘 
 
 

Page 4

 
 
况伊等之子尋到復皆放出獨我子被覊許戴氏嚴茂生等各訴釁係李子所起王司馬着李將押物贖出分給兩子李仍執前語司馬着將三子一併管押明晨懲責押票仍着李贖李遵諭扶母退去○鄕婦沈陳氏稱去年十月十七日向朱阿福舊貨店買銀鐲一副開有發票包退包換鐲重二兩今因買糓作秧暫擬付質押店說是銅質至朱處退還伊不認爲此鳴捕送案朱仍執不是原物王司馬着將朱暫押着包探將鐲估看并將朱帳簿呈閱候核○王阿新同伊兄王阿生稱向業成衣至南誠信閒遊見蔣阿寳攙扶妓女來吸烟因我誤踏妓女之脚旋被拉住有蔣金伯張金山等出　將我挾到鴻春樓茶館要我服禮并索洋二元我不能脫身卽託友人通知兄王阿生到來借得夾袄一件質洋一元交彼尚不滿意必要再補洋一元不得已鳴捕將伊等送案蔣阿寳供在西棋盤街爲傭獨自至烟館尋人偶然碰伊卽被打駡要我會烟鈔因無錢卽同到醬園弄丈夫蔣金伯處取錢後到鴻春園飲茶蔣金伯供與同張金山供亦業成衣向蔣索工錢一百八十文誤被拘去王司馬着將夾袄當票給與王阿生領去張金山既不與聞着將蔣所搜出之錢二百文内扣給張金山卽領去蔣姓男婦及王均非安分之人著分别掌頰四十下○捕解洋涇浜賭徒魏松林請訊王司馬判押三日 
[正悞]  
　　上月十四日報登柿州督辦保甲局鄒觀察之庖人羅升被人毆傷云云旋得虎林求是子來信言羅非觀察所用之人時本館適新換訪事人託其詳細訪查兹得來函言與觀察用人無涉合卽更正以副實事求是之初心 
[上海四馬路文報局内恊賑公所瑣記]  
　　無名氏因夫人病重助洋一百元潘式範因母穆氏病亟助洋二十元影秋樓去因娜如山人難産助洋十元以上來信均係病愈助賑因病許願神卽如願以償一念之誠其感應有如是者全仁堂陳捐助直賑洋一百元又捐助鄭賑洋一百元黄君亮卿勸募英洋五十元爲母求期頤無恙者節湯餅洋三十元翰寳閣書彩票提助洋三十一元八角招商局文案許王四子移春延洋五元諸君俯念災情之慘慷概解助又爲欽佩無斁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[臨别再贈種榆山人并乞夢畹生莘閒農指庛錄桂丈斧]  
　　江干分袂淚盈盈從此雙輪赴遠程萬　荒陬游千夢一樽清話故人情海天浩蕩　風去雲樹蒼茫百感生猶記留題好詩句鏗鏘躑地作金聲[  浦左沙懶農葉惠鈞稿於春申寄舍]  
[經藝液存序錄請高昌寒食生霧裏看花客鐵]  
　　　自秘簡搜蟫雄才吐鳳笙簧各奏絺繡成文鎔經義以鑄詞選羣言而彚集顏曰經藝液存如金液之煉從丹鼎精氣内含如玉液之湧自華泉詞源倒瀉斯固文　矩矱藝苑菁華也既審厥名盍詳其義夫秘叅犧畫秦火不焚學究麟經魯文具在廿八篇授由伏勝恍聞古壁金絲十萬言傳自子都遂訂名山竹帛若說詩兼析齊魯韓之旨述禮共推大小戴之能體例於公榖而互徵典謨必唐虞以爲斷此皆六經之精藴實爲千古之大文厥後流派攸分文　互　考說文之解字徐鍇能工言爾雅之釋音景純最暢李唐而上競尚蔬箋趙宋以來半皆章句依經著論昉自更生取經命題創於獻可是以　科而祕書建省　第而正字名官也我朝棫士膠庠苹賓鎖院兼經者身通六藝專經者　成一家窮根柢干簡編觀書似月咀英華干子更下筆加風罔不新頴獨標陳言務去矣是集也網羅既富選擇尤精成集選騷或通訓詁或　榖公　論斷或崇孔鄭　注箋義取乎精獨張一幟落求其　裒集成編入時之眉樣新翻握卷而心花怒發幾經搜剔差免熊肥蛤瘦之譏略備揣捧爭羡十色五光之美[  戊子孟夏東武惜紅主居世紳序于侍梅閣]  
[上海四馬路文報局内恊賑公所經收寳應通源庄賑欵細已清單]  
　　另登○三月十七日本埠同茂莊交來安宜通源錢莊内同善公局諸君經募豫賑第九批鹽城西鄕王益三硯田景韶三君手王得泰錢二千黄繼龍邵以松二戸各錢五百張必餘錢三百黄金義楊馨山二戸各錢二百　金兩黄金純楊劉氏李孟氏王吳氏楊又新全彩如除彩華王加元陳學餘王萬林占湖占鰲占召芳蘭郭鳳山蔣如聰王豐旺王人謀王式從王金玉邵學扎顏　雲廿三戸各錢一百王晋三錢三千五百王逹五錢一千王展邦王寳　董氏劉有之四戸各錢二百姚天榜姜美利王景珍功記保奇保桂光先美卿保文田聶寳太姚　錦十三戸各錢一百卞雅之錢三十楊微符王小坡二戸各錢五百王宜官王小圃二戸各錢四百乾豐昌王益三王景韶姚天泰李加興李萬順六戸各錢三百顧大桂楊逢春王元田王如珍四戸各錢二百文顧寳餘夏得　王李氏王名順王名揚顧正宗巫致祥王金邦王宜准王如碧楊繼芳王錦文王書甲王春旺王榮桂何鳳川王名題王正昌張餘滋得霖王張氏邵玉堂顧小據趙景堂周梧卿念五戸各錢一百徐逹夫金萬益二戸各錢八百王錦之錢七百馮岫峰顧正均顧埀州三戸各錢五百王巨源王星樓戸各錢三百　王太楊性仁王稱三三　各錢百張美之譚慶餘王木之王景相邵愛堂王善元顧長太王名鐸王名實楊金鑑十戸各錢一千沈自勤王昌曾二戸各錢五百王緒曾　姚氏二戸各三百劉殿　王善均李　太陶桂樓王成文王才順王朗齋黄麗川睦映之姚印綬馮泉記趙子體王成謀王閨綉十四戸各錢二百王省恕王善隆潘景太蔣有玉徐德梁王金桂劉　太王福元鄒銳　金鐮譚慶生王名桂王炳文王善廉王善一張信女王信女王述之陳長明高岫崑王沈氏王安起羅巨王德興張文龍鄭寳綱羅田譚大元孫有富黄金方方沈氏三十一戸各錢一百羅堂羅監王象俊王中四戸各錢一百五十鹽邑西鄕王得路手王自齋錢二百五十王連生錢一百五十王載青王萬林王德興三戸各錢二百王皎如　逹仙李發祥王安順周佑之王順君王來松王天柱王砥柱荀德夏荀甲王會圖王名標王楚湘王龍躍王福全王子魚王徐合趙王氏王駛天王道純降林柏梁荀　王書龍現輔廷幹林扣　　善合念九戸各錢一百鹽邑　善義一中聰謀三君手唐九蓮錢三千王文珠錢五百王聰謀黄金琪鳴春三戸各錢三百黄香春錢二百五十黄炎春黄玉春　春　豐　豐樓豐瑞六戸各錢二百杏春楊匣春二　各錢一百西鄕　益三善義景韶三君子蔡躋堂錢三千王天才錢二千林君手無名氏洋二元陶星齋洋一元錢二千七百王義記錢一千五百夏霖沛錢一千黄楚才錢四百王昌傲王連竹王金竹王青竹李正方張錦文張唐華張三餘王嚴樓王才全十戸各錢二百張恆太王姚氏潘湯生徐彩文孫人和俞子數萬潘氏楊華春王蔭泉　愛芳時長春十一戸各錢一百盬邑蕭家莊仇耀亭手公記洋二元餘孺軒洋四元錢三百六十湯序翁手錢三百六十仇萬昌錢二千四百蕭止庭錢一千八百蕭春圃錢二千仇寳元錢六百蕭文儒　鸞煥如周春鳴四戸各錢五百蕭鳳五李慶符蕭濟川用中四戸各錢四百蕭子益孟氏景星章連春張保如蕭永　石盤石許李丹卿陳兆餘卜保胡以霖李　甫李日恆十四戸各錢二百魁春文年萬青驥如張氏啓候俞汝成周保文夏蕭合魏長富夏炳文蕭世卿寳玉寳和文藻張先國植湯傳寳香敬齋章成章捐連傳懷青楊秦氏陳　蕭文喬李艮臣馬小樓李學魁蕭擬儒李在堂潘履祥李學夫王長順李在瀛謝錦良李在邦周廣田周桂田王致祥王冠青張璧棕李國聘袁建邦袁愛堂陳恨山袁開壽捷之寳珠孟超咸寳鑾蕭應蘭鳴利山夏萬祥徐開山戴步升劉烈陸金梁歐東來潘日客六十二戸各錢一伯文無名手黄巽三洋一元衖陽司汪管帶巡湖水師徐又汪榮勤三　各錢一千林德豐卞　茂王　巨五戸各錢三伯元裕太祥二戸各五伯經振裕陳玉芝杜恆豐劉恆源二人各八伯經臣大費德和朱元棋葉逹泉胡彩南黄一彭永登殿文李金榜蔣永宣鄒履記延年堂陳公興無名氏江春和張　記孫德太余德元朱元成林寳興杜正太蔣如青宋步祥經興昌陳蔭奎廿五戸各　二伯李瑞鍾王同興林祥庄高彦卿劉永仁于萬順楊子香于長江陳千蘭高甫　李子繁劉祥記王金泉黄金卿楊遜松劉德昌汪茂如朱敬之復昌記祥江卿和葉錦太吳友記孫作書馮國均趙可榮劉中和秀記　鳳桂吳小藩禾同泰邱一元赫德元福壽堂舒遇金賈德記三十六戸各錢一伯平家莊劉吳明手共錢五千一百阜寗趙詠唐鹽城光廷金聚　孫順明錢敬亭林聘儒余方祥韓佩之曹睛齋畢懷聘盛景春聶翠然陸鑑軒陶慶春金靈甫顧履安戴保廷李錫翁孫品宜益成黄雨人韓良村雲階王磐坊李績臣陳復必陳宗　共六戸各二百孫一三孫易明陳澤香徐介眉亨山劉鶴如劉　安載承基　宏莫陸凡金揚有少陳松亭朱名揚朱慕如李尉堂朱希堂林又三張繩徐服說無名　　錦坤田登甲陳萬　唐正金　景如明高張信中德源田萬鐘　俊夫德進三十二戸各錢一伯姬家莊徐　其二君子手共錢六千六百五十文寳邑義敎王惠兄手潘郎壽王方治二　各洋一元日樂夫千二百王正明萬一二戸各五伯炳記四百宋　茂錢二伯小女姑多女姑戸各錢百陶十姑太子手共洋二十六元銅洋一元原錢五千一伯張正卿手怡祿堂錢八千王義和錢八伯郭耀廷　五千吳信元華遇記朱學記高瞻之徐謂記五戸各一千天平莊手馮源溪二佑來松李建康吕福坤高友人馮來伯堯年李樹泉得景八戸各錢一鹽邑向鏡蓉手西懷張　共計二　錢六千四伯邵春記錢一千戴景福七百周元倫六伯張景　六　無民王向亭二戸各錢五伯陳萃五陳姓如崗公益店記家伏張恩西劉五揚錦田　坤劉德元劉永慶　恩齋揚事氏宋　青僧田昌將經田王壽堂僧道緣王僧緒邢蔭之雪子聞王錦尨潘錫蓉東喬林姜月千王春園王文析王也白耀東汶文林孫方林沈寳林邢墨齋張恩熙宋士裕國琴仙鄒　三十八　各錢二　玉初錢二伯王十劉唐唐見田化南三戸各錢一伯五十金華唐文清唐劉合李坡唐氏時美士唐氏七戸各錢一怕又手啓祁蕭氏同子佑之共夫　五十四元錢十三千三　祁以卿單鳴二戸各洋二元邢鑑書手二元錢二伯祁以賢以德萬雨亭梅秋四人各二千無民季月香蕭止　三戸各錢一千南五　共捐錢八伯姚萬全七伯廿揚維青李章　章氏張書俾流蘇氏房如式步張五　氏樂五氏還守本金蘭侯文輝五乃仁蕭鹿羊高吳氏十五各各伯文邵湘鄒铳張以慶周步瀛張漢賓周德春　　號周　陳名九戸各錢一伯文張壽泉張理然張叔閑張少山百忍　愛蓮堂陳錦堂智金龍鄒鑑箴許裕成張兆吳蘇月　葛樸菴十　廷　也　嚴小泉楊問　周成珠慶升園周景常五益昌曹永溪周北熊憎遠通僧隡梵方淵之宏大號大生德昌號港燈超石漢東忍名蕭工章元盂昭賓三十五戸各錢一百文無名氏姚石溪葛竹葛竹軒蘭生萬明生三和陳嚴兆甲僧友梅八各錢五百無名氏公和二戸各錢四伯文僧瑞錢六百文林在山五福康二戸各錢一百五十沈長太錢一百四十文寳邑義敎王惠兄手隱名記錢一千五百十文侯因之三合二戸各錢一千文興化無名氏錢一千七百廣源　記錢十千元吉昌錢一千八百四十隱緣氏錢二千無名氏錢五百炮金戴鏡人二戸各錢二　義順坊同泰胡升無名　慶元堂敬本堂茅乃思七戸各錢一百義敎店洋四元隱永安記　十二千五百無名氏錢一千三百胡仁記錢一千無名氏李萬餘李予太聚豐純吉記無名氏同豐　太高希才毛友直張連　　仁山邵天和陳安成舉王　郝楚庭任瑞生王維如吳彦張永昌唐保幹茅近仁吳傳經查芝榮廿四　各錢二百胡正興　生堂朱慶成舌永隆無名氏姚正太無名氏伍高同唐殿華蘇壽之章太山無名氏吳克進服佩　吳有謀趙世德松壽天生無子春李大門陳鳳翔蔣心培王元太張金陳榮背郭蔚霞胡金泉郭全興郭合興無名氏三十戸各　一　謝福太錢五百廣大元張懷雅二戸各錢三百益大同人錢三千林夏豐錢六百吳義和廣太朱紫伯三戸各錢四百傳恆春戴裕聖裕源三戸各錢三百隆興隆聖張同源三戸各錢一百青芝元聖　太三戸各錢一百蕭　手朱紫翁洋十元宜宜室洋一元增泰應免災錢二人義　門口零碎桶捐一千一百五十駱夢星錢四百王　戴文廣二戸各錢一百姜應悔揚必富王鶴翔三戸各錢五十以　統除折色實收英三伯六十元銅洋二元錢四百文合併聲明 
[上海陳家木橋電報總局豫皖賑捐收江隂縣正堂許第二批賑欵細數]  
　　祝唐鎭各善十共捐　七十五元錢三百六十○馬鎭徐　承四元薛韻汀薛菊生二戸各三元西洋橋無名氏孫養初二戸各二元薛企喬徐廣承步青石雍　劉錫順徐錫岐張后宅陳湖北許耀之任　裕張　如唐禮耕失謹茂倪芒王翼生百明德拾六戸各一元蘇野橋一元二角陳文祥八角薛叔英薛叔平衡瑞龍六召祺高森元陳三房徐止戈徐仁祖王銀川唐頤吉唐麗占張懷德黄忠和黄召艮朱景昌朱楚書許　脩倪富寳倪根榮周正福孫寳詒徐鼎元張盛美廿三戸各五角黄家村高家浜　房村共助洋一元○華野鑑　　標胡元　榮順馬承裕四戸各二元元泰昌公成和二戸各一元五角角祥泰陶鴻泰孟聚源蔡義泰鼎元寳豐元順馬甡茂程宏茂吳冶豐姜仁茂柳松鶴李煜　何恊恭十四戸各元　興祥陳義興何　樹　　章國　徐仁和永裕平正昌黄信昌程光沛王復興章子銘十二戸各五角胡樹滋樹生一元○綺山鎭陳錫九尤耀祖蘇際唐劉萬　四戸各一元吳正和六角張世德陳　昌劉元伯黄　　黄和林黄松慰王加元王加常蘇鳳池蘇春華蘇桂華黄魁章劉厚生林叙南俞延榮林顯加林永斌林炳南陳國香計思元二十戸各五伯無名出九角潘晋十七角林學芝張承如王式如張沛如張渤如蔣鳴周錢景芳潘念祖邱恊培學芝吳正昌十一戸各三角蔣鳴歧蔣　　合助五角○雙牌鎭黄森泰四元徐彩占二元公恊昌三元蔣恊　徐義大韓仁記吳汝舟四戸各一元五角朱恆隆張萬順東吉蔣德揚包漢田金萬生王復興廣源生馬仁記蔣合興吳桂生吳福海金兆堂羅啓源夏錦揚十五戸各一元黄盛大潘品芳　載徐敬學四戸各五角○周莊鎭繆源門樓下陳二戸各三元趙履槐　以雋張草聖三戸各二元繆義記蘇正　繆行恕堂沙賚周劉信泰柳高峰胡義林蘇大生繆瀛順昌號永興昌楊振甫徐樹旃何　經張恆生卞忠孝十六戸各一元吳洛川聚泰號信泰鴻蘇至振陳亨源怡豐莊繆恆順趙乾記徐愼卿徐賛卿孫子卿任平甫高松茂馬簡卿楊以讚何榮昌何興堂十七戸各五角龔四本五元○月城鎭　長記莊發記庄其記三戸各三元莊祥記俊記張源順三戸各二元唐生泰一元又三百六十蔣王徑堂是萬　南山堂天生堂永和源端木益興蔣馬氏七戸各一元何仁茂一元五角顧恆昌三百陳裕泰二百張根培三百五十　富年四伯○楊庫鎭陳厚卿郭煦齋童硯田郭子馨趙十瀛金鼎森丁志唐童翌堂童裕隆童馥庵王　茂葉永源德泰昌趙承烈郭　馬飛郭佐養默寳泰記衣莊趙祥泰譚榮先郭　飛敦善堂張半痴郭子芳童俊堂童簡堂郭毅甫頃應椿一十九戸各　元秦　善堂三元西來主人二元何秋湄郭子安袁春山葉嘯亭　佩卿俞明浩秦秋成吉大嚴雲江郭載甫郭保田高燮昌朱師藝郭毓斐章叔英陳季之郭逹卿郭詠蘭陳纘綸徐川明二十戸各五角郭澄懷七角黄玉良葉蘭　繆仲逹焦　蓮沈啓藺郭子丹許惠慶郭錫　郭纘候葉冠羣葉慰仙十一戸各三角王永盛吳厚載榮順禮蔡金亭楊隆泰蔡永隆六人各六角孫錫春陳錫春郭霞非譚晋嘉蔡次木華竹溪葉良植七人各四角卞春泉兩角○黄橋鎭彭源泉薛錢氏二戸各一千薛正安無民二戸各七伯陳心傳一元孫士賢錢福全二戸各五伯薛恊堂蔡玉夫二戸各四伯廿茂林五伯六十劉金臣劉復泰單復興包天生包公和劉培初沈叔和七戸各四伯嚴如福孫士學二人各三百五十孫金奎吳祥　雪沈氏金喜顧福康嚴耀坤盧彭氏七戸各二伯春和王德堂雷益生張洪茂錢根生五人各三伯十彭潤生袁聚源蔣恩保須瑞福邱心如性全盛晋揚嚴大元鄒浩田鄒興寳吳炳朝錢永昌錢富炳錢金魁彭仁方劉永法劉吉卿王卿夫劉溪氏夢德奎臣二十一戸各二伯蔣順川金和倪德元雷之田丁仁方劉培方七戸各一伯丙松嚴六順祥榮沈雙福沈惠格金川六戸各一伯四十余培升二百七十沈錦和二伯八十○長涇鎭張棕園二元王愛堂張首荀徐錦成周和陳耀坤五人各一元張崐照堂張世錦堂宋恆和方記周仁泰　善經堂五戸各六伯三十金松溪吕德裕孫厚齋葉步提張志南六戸各二伯七十宋成記張堤卿許永興金怡和李晋揚范仁記六人各三伯六十宋晋藩張師藝堂二戸各五伯四十韋源泰居步程朱新盛何元亨巫森大劉净安六戸各四百張春波四伯五十張憲成黄鼎泰劉厚卿李松林潘樹党胡西成吳源桂七戸各川伯許錫成巫錦豐陳應厓一戸各五百王恊泉周同和葉　卿許元一四戸各七伯沈義興一千劉彦卿王逸秋二戸各　伯唐景興五伯十劉邦逹三伯五十○章手城内無名十元○以上統共計洋三十七十九　五角錢一千另五十三於四月初五日實收到英洋三　八十元另五角二分五厘合併聲明 
 
 

Page 10

 
 
[上海三馬路與昌恊賑公所頭竹秤經收山東直隸河南皖北賑捐正月初二至初七日第九伯十一至十六次清單]  
　　初二日安慶招商局江孚輪船　昆陵無名四十元南　古月蘇餘三元病苦酬神未經報憫見災民代作賑完愿各二元○初三日由西園交來日新堂周幼蘭十元無民十元求小女金弟病速愈十元祈家口平安隱名各二元救灾圖册單竹亭五元單壽丞一元五角祝三記樂善堂各一元以上共八元五角○又册烟台和羸年列謝神戲酬客酒省移助賑六元行道有福　勤思堂二元無名氏三元五角又一元以上共六元五角○初四日不書名三元錫峰一元二角古虞小童趙承訓節省拜年錢助賑一元許堯忠爲繼祖李氏三週將懴資助賑以資冥福四元○初五日横濱理事府羅少耕太守經募鄭鶴方善士二百元由本埠源記號來江西施佩韋齋花洋四元運大號來陳玉記銅洋二元劉叔英二元水灾圖册鎭江廣義和一元○初六日瑞秀堂陳無名各五元嚴莊錢鼎珊保合家平安無名氏各二元施着三銅一元余馬二角○初七日俞明元兄來胡楊氏五元張乃記三元隆記二元無名一元樹本堂陶懋記各銅一元憫隱氏二元粱劉氏五元梁學堯一元彭理生憫隱氏求母健每五角無各三角鑑池記一角陳順一角以上共九元六角惟善爲善册董佩記董梓記每一元楊介觀葉鶴記每五角以上共三元又册南市福記等二十一戸共錢一千七伯百水災圖册漢口謙益泰本立生合一元福有攸歸册東益泰烟　來梓山氏四百何培元香卿每二伯患維賢隱名氏每一伯以上合一元又册陳雨田一元謝月新俞永福每五角合二元又册志雲居十等十五戸共二元錢四伯松江三多寄來盛雲屏十元金陵扶峰氏二元常熟劉氏一元四涇葉子儀客求合家平安二元○六天共收英洋三伯七十五元銅洋五元小洋十五角虚對一個錢二千一百文合併聲明 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十四年四月初八日京報全錄]  
　　宫門抄○諭旨七道錄前○發抄硃批四道○直督李奏請籌鑄制錢經費銀兩片○文奏請開復員外郎原官原銜片○又奏爲請補守備片○東撫張奏請旌奬建坊片○直督李奏爲駐防旗營搭放制錢片○又奏查閱砲臺等工程所有事件委運司代拆代行片○又奏爲天津鈔關一年期滿徵收正額盈餘額外盈餘有盈無絀摺○四月初八日兵部太常寺太僕寺廂白旗值日拴部引見三十五名正黄蒙四名正黄蒙四名正白蒙二名廂紅蒙二名太常寺二名上虞備用處二名○長春請假十日○衍聖公孔令貽到京請安○謨貝子謝授内大臣恩○謨貝子澤公各假滿請安○錫珍等靡勘試卷覆命○尚宗瑞謝授西安將軍恩○裕德謝授閣學恩○承翰續假一月○熱河副總管徵麟請訓○文佩預備召見○徐致祥續假五日○召見軍機孔令貽裕德文佩徵麟○發抄錫綸奏審明永伽本因姦殺本夫斃命案審擬奉硃批武部速議具奏欽此○又提督傷故優卹奉硃批殷華廷着照提督軍營立功後積勞病故例從優議卹該部知道欽此○又提督勞故優卹奉硃批王天才等均着照原官軍營立功後積勞病故例從優議卹該部知道欽此○又驍騎校不守本分革職奉硃批巴圖札普着卽行革職兵部知道欽此○○李鴻章片再欽奉光緒十三年正月二十七日懿旨規復制錢必須廣籌鼓鑄着李鴻章先行購置機器一分就天津機器局趕緊鼓鑄運京備用等因欽此遵飭天津機器局前福建藩司沈保靖等擇要定購格林活鐵廠鑄錢機器一分凡可就局中廠屋器具歸併刁用者概不購買俾從節省議明英金五千三百八十三磅合中國銀二萬二千餘兩水脚保險在外先由該局暫行挪欵墊付关價俟機器運到連後半價核明若干一併奏請撥給經臣於上年四月十二日覆奏並以機器由外洋造成運到需時應先用圭法鼓鑄制錢解京濟急等因奉硃批着照所請戸部知道欽此轉行遵辦在案兹據沈保靖等呈稱此項鑄錢機器現已到津點收又續添購錢模連外洋至上海水脚保險費共合英金六千二百二十二磅十喜林八本士加以上海棧租上下抬力起重費並運津水脚共折合庫平銀二萬七千八百七十二兩九錢二分四厘五毫請奏撥　項分别歸墊等情前來臣查前用士法鼓鑄解京制錢工本已奉旨准於長蘆鹽課應解京餉内截用此次購辦鑄錢機器應需價脚等項事同一律將來開鑄制錢恪遵懿旨專傳運京應用此外尚有建造廠屋鍋爐及安置機器工程擬懇天恩俯准現撥給銀三萬兩仍在長蘆鹽課應解本年京餉内就近截留以濟要需俟廠屋各工完竣核明實用確數不敷若干另行奏撥除將機器價脚細數咨明戸部外理合附片具陳伏乞聖鑒訓示謹奏奉硃批着照所請戸部知道欽此○○李鴻章片再前據内務府廂黄旂人已革二品頂戴花翎候補卿卽選道驍騎叅領上駟院序中京察一等記名關差德生報捐永定河大工銀五千兩當查該員因案革職後曾於光緒十二年八月在神機營報捐洋槍奉懿旨着以内務府員外郎用欽此今捐助畿境工賑可否援照前安徽徽寍池太廣道恭鍹報捐豫賑開復之案准將德生由員外郎開復原官仍以上駟院郎中補用等因具奏奉硃批戸部議奏欽此兹戸部議覆以恭鍹捐助豫賑銀一萬兩爲數較鉅德生所捐僅及恭鍹之半應另行核奬等因臣正在核辦間據該員德生呈稱現值河南工賑緊急情願竭力再捐銀五千兩請解豫應用等情除飭收轉解外查該員德生甫捐永定河大工銀五千兩今又捐河南鄭州工賑銀五千兩皆係目前要需與恭鍹捐助銀一萬兩數目相符情事適合既能竭誠報効勉濟公家之急洵屬見義勇爲自應併案給奬該員前曾欽奉懿旨特賞員外郎本已錄用在先尤非他項罷職人員未經錄用者可比相應授照恭鍹開復之案籲懇特恩准將該員德生由員外郎開復原官仍以上駟院郎中補用以資觀感出自逾格鴻慈合附片陳請太乞聖鑒訓示謹奏奉硃批德生著開復原官仍以上駟院郎中補用欽此○○李鴻章片再泰寗鎭標水東村守備于從源病故遺缺前請以千總湯書英千補接准部咨輪用儘先人員應另行挨補查水東村守備拱衞陵寢責司守護須得操防勤愼之員現儘先守備班内名次在前者均與此缺不甚相宜惟在後之龔萬金年四十一歲投効軍營隨剿出力同治五年保以守備儘先補用奏留直隷該員營伍熟悉勤奮耐勞請補水東村守備堪以勝任亦與定例相符應請准其補授以裨地方除飭取履歴咨部外理合會同直隷提督臣李長樂附片具陳伏乞聖鑒勅部核覆謹奏奉硃批兵部議奏欽此○○張曜片再據上海協賑紳士施善昌禀稱該紳歴年籌解山東賑欵内有安徽涇縣人二品封職花翎三品銜江蘇補用道朱宗濬遵其故父二品封職朱鍾故母二品命婦朱趙氏遺命捐助銀一千兩又朱宗濬之子花翎候選知府朱葆成舉人朱焯成遵其父朱宗濬母二品命婦朱吳氏之命捐助銀一千五百兩又浙江會稽縣人江蘇吳縣知縣夏宗彝遵其故祖父二品封職夏兆修故祖母二品命婦夏韓氏遺命以祭田存谷變價捐銀一千兩懇請具奏照例建坊等情臣查該員等捐施賑欵核計銀數均與建坊之例相符仰懇天恩俯准朱宗濬爲其故父朱鍾故母朱趙氏朱葆成等爲其父朱宗濬母朱吳氏夏宗彝爲其故祖父夏兆修故祖母夏韓氏各在於原籍照例建坊給予樂善好施字樣以示旌奬謹附片具奉伏乞聖鑒訓示謹奏奉硃批着照所請禮部知道欽此○○李鴻章片再保定省城駐防旂營差操煩重與省外駐防事簡者不同官兵例支俸餉自咸豐年間起减給六七成不敷辦公餬口迭據該駐防官兵呈訴艱窘情形請加發俸餉藉資敷衍近復以俸餉减成後歴久支持拮据益甚仍申前請飭據藩司松椿查明確係寔情酌議加給二成俸餉計該駐防驍騎校四員筆帖式一員委驍騎校八名領催三十一名甲兵四百六十名匠役四名養育兵六十一名孤寡殘廢一百四十二名每月共應加給二成銀三百八十五兩四錢五分歲需加銀四千六百二十五兩四錢現值兼鑄市面行用制錢擬仿照京旂兵丁月餉搭放二成制錢定章每制錢一千折抵銀一兩每年除原給六七成俸餉銀兩外加放制錢四千六百二十五千四百文本年春季爲始所需制錢工本由司庫籌撥作正開銷等情具詳前來臣覆核無異應請照准加給以示體恤此外各駐防差操較簡不得授以爲例理合附片具陳伏乞聖鑒諿眎飭部查照謹奏奉硃批着照所請戸部知道欽此○○李鴻章片再新購致遠靖遠經遠來遠四快船於上年十月杪駛抵厦門業飭統領水師提督丁汝昌前往會同洋員琅維理騐收卽在該處過冬北洋解到以後該四船歸隊操巡現由旂順調至大沽口臣應親往察騐船身砲位及機器馬力等項並駛行里數以重利器擬將諸務略爲部署卽率同水陸營務處津海關道周馥等出海騐駛並順赴奉天之旅順口天連灣山東之威海衞各防所查看船隖炮台工程形勢與諸將領籌布一切所有津署日行事件暫委長蘆連司賀良楨代行代印其緊要者仍封送臣行次核辦理合附片陳明伏乞聖鑒謹奏奉硃批知道了欽此○○欽差大臣大學士直隸總督一等伯臣李鴻章跪奏爲天津鈔關一年期滿徵收正額盈餘額外盈餘有盈無絀恭摺仰祈聖鑒事竊據前署津海關道劉汝翼詳稱天津鈔關每届應徵正額銀四萬四百六十四兩銅斤水脚銀七千六百九十二兩三錢一分三厘盈餘銀二萬兩又隨徵部科飯銀及本關經費銀一萬二千九百四十一兩六錢九分共銀九萬一千九十八兩三厘又應徵内務府額外盈餘銀一萬二千三百八十兩八錢一分自光緒十三年三月十八日起連閏扣至十四年二月十七日止共徵收稅科銀五萬五千四百七十三兩六錢九分三釐又江淅等省海運米船到津例免二成貨稅銀二萬五千八百五十八兩六錢八分共實徵免徵銀八萬一千三百三十二兩三錢七分三釐計徵足正額盈餘及銅斤水脚部科飯銀本關經費各項尚溢徵銀二百三十四兩三錢七分又徵内務府額外盈餘銀一萬二千三百八十兩八錢一分移交現任關道周馥存俟批解等情具詳請奏前來臣查該署道經徵本届關稅正額盈餘及額外盈餘均經徵足又溢解銀二百三十四兩三錢七分洵屬稽徵得力除另行題咨外理合循例奏報伏乞皇太后皇上聖鑒飭部查照謹奏奉硃批戸部知道欽此 
 
 

Page 14

 
 
[光緒十四年四月初九日京報全錄]  
　　宫門抄○諭旨六道錄前○發抄硃批五道○陝督譚奏爲援案請奬摺○又奏爲江西欠解甘餉銀兩業已解清卽請奬叙片○大臣奕等奏爲照案懇請奬勵摺○皖撫陳奏请開復知縣處分片○又奏爲江南秋闈應否廻避片○陝督譚奏揀員請補知府片○監督世奏爲差滿回京循例齎交盈餘銀兩摺○四月初九日刑部都察院大理寺廂紅旗值日無引見○漪貝勒等各謝授缺恩○澍貝勒潘祖蔭載津大額駙各假滿請安○道府唐際昌等謝恩○前奉天學政楊頤到京請安○截取知府孫欽晃等預備召見○左營叅將趙長春謝恩○銘公請假十日○徐桐謝賞壽物恩○侍衞處奏派成貴妮奉移田村住班之散秩大臣派出春壽玉山定昌○召見軍機楊頤趙長春孫欽晃吳光奎楊廷傳○皇上明日卯初至南海駐蹕○發抄張之洞奏匯商捐繳河工賑需銀兩奉硃批戸部知道欽此○又勸捐鹽商籌備河工賑需銀兩奉硃批戸部知道欽此○又運同金武祥爲其父捐賑建坊奉硃批着照所請禮部知道欽此○又查明記名總兵楊瑞山等互禀情形撤任懲辦奉硃批着照所請該部知道欽此○又守備吳廷楨補惠來營守俻奉硃批兵部議奉欽此○○頭品頂戴陝甘總督臣譚鍾麟跪奏爲援案請將解足甘餉之藩司懇恩奬勵以示激勸恭摺仰祈聖鑒事竊臣前准戸部咨四川欠解十二年新餉三十萬餘兩議自丁亥年起每年帶解銀十一萬七百餘兩如能將是年應解新餉及帶解之數均行解清卽由臣照案請奬去年十二月因四川帶解之銀尚未報解經戸部奏請將藩司交部議處在案現准四川督臣劉秉璋咨稱所有欠解甘肅二二年新餉經藩司崧蕃將丁廖應解之十一萬七百餘兩由商號匯兌赴甘交收等語臣查四川欠解十二年甘餉三十三萬餘兩部議分三年帶解藩司崧蕃於丁亥年應解新餉一百一十八萬兩業已如數解到兹復將帶解十二年欠餉十一萬餘兩一律補解清楚實屬籌濟邊軍不遺餘力自應援案奏請將四川藩司崧蕃賞給頭品頂戴以示奬勵其遲延處分例得免議至四川督臣劉秉璋力顧大避共濟時艱可否勅部從優議叙臣未敢擅擬伏候聖裁所有援案請奬緣由謹繕摺具陳伏乞皇太后皇上聖鑒訓示謹奏奉硃批劉秉璋着從優議叙崧蕃着賞給頭品頂戴餘依議該部知道欽此○○譚鍾麟片再前准部咨江西欠解十一年甘餉五十萬兩議令自丁亥年起每年帶解銀十萬兩如能將是年應解新餉及帶解之數均行解足卽由臣照案請奬查江西十二年應解新餉三十六萬兩業已如數解清其帶解丁亥年甘餉十萬兩除長年抵解外尚應解九萬八千餘兩去年十月報解銀三萬兩現准江西撫臣德馨咨稱又解銀一萬八千餘兩計丁亥年帶解之數已及其半據撫臣德馨將籌解十二年甘餉司道職名開送到臣可否奬叙應請旨飭部核議除單開請奬職名咨送戸部外謹附片具陳伏乞聖鑒訓示謹奏奉硃批戸部議奏欽此○○臣奕劻等跪奏爲照案懇請奬勵恭摺仰祈聖鑒事竊查臣衙門前經奏定章程章京每届二年保奬一次歴經遵辦旋因同治九年二月吏部奏各項保奬宜示限制經臣衙門奏定每届二年例保不得過十八員又同文館提調等督課得力亦一併奬勵歴次遵照辦理在案光緒九年六月吏部奏定臣衙門保案每次仍以十八人爲率内保無論題選咨留司員至多不得過六員之數如逾六員定數駁令另核請奬其餘一切仍照舊辦理查自光緒十二年保奬後至本年又届二年保奬之期該章京等逐日按班到署辦理交卸一切事務均能矢愼矢勤始終奮勉實屬異常出力除總辦章京成章方恭酌均已奉旨記名以海關道員用無庸再行請奬外應照歴届奏明員數擇尤擬保十八員又同文館提調三員一體列保庶於鼓勵之中仍寓限制之意復查有軍機處兼行章京遇有交辦事件亦皆辦理妥協應將行走較久之員照安並請議叙兹謹戕臣衙門章京並保十八員同文館提調三員軍機處兼行章京七員並歴届隨同保奬之供事武弁各繕清單恭呈御覽仰候恩施如蒙俞允釗請飭下吏兵等部查照臣衙門歴届奏奬成案照准註册所有臣等酌擬奬勵緣由理合恭摺具奏伏乞皇太后皇上聖鑒謹奏奉硃批依議單四件併發欽此○○陳彝片再據泗州人同知銜補用同知直隸州革任江寗上无縣知縣沈國翰禀稱家居洪澤湖目睹黄流下注窮黎受患惙膛忍言願將從前積餘廉俸銀三千兩捐助賑需並稱前於上元縣任内因民婦張彭氏喊控夫遭毆斃未得立時詣騐復經該氏京控光緒六年奏叅革職九年遵例捐復原銜奉部核准在案此次助賑微誠難補因公重譴未敢仰邀議叙等情當將呈到捐銀發交賑捐局騐收轉放並飭查明捐例曁叅革案由核議詳辦兹據該局司道核請奏奬前來臣查該革員沈國翰前在江寗歴任縣令官聲尚好核其被叅原案並非姦贓不法例准捐復原官現聞本籍水災關心民疾慨捐巨欵助濟賑需其竭誠報効之忱深堪奬許所捐銀三千兩核與知縣捐復革職離任例銀二千六百四十五兩之數有盈無絀可否仰懇天恩俯准已經捐復原銜之同知銜補用同知直隸州革任江寍上元縣知縣沈國翰開復原官歸原省補用之處以資觀感出自逾格鴻慈謹附片具陳伏乞聖鑒訓示謹奏奉硃批戸部議奏欽此○○陳彝片再查本年戊子科江南文闈鄕試輪值安徽撫臣監臨惟臣籍隸江蘇揚州府與江寍省城僅隔一江應否廻避之處自應先期請旨恭候訓示遵行謹附片陳明伏乞聖鑒謹奏奉硃批毋庸廻避欽此○○頭品頂戴陝甘總督臣譚鍾麟跪奏爲揀員請補知府以裨地方恭摺仰祈聖監事竊據藩臬兩司詳稱平凉府知府錫蕃丁憂所遺係冲難二項中缺雖經咨明扣留外補前奉部章甘肅升調補缺變通辦理道府以至未入流亦照請補要缺章程無論何項缺出擇其人地相宜之員請補等語今平凉府知府缺查有甘肅補用知府胡孚駿年四十九歲湖北江夏縣附貢由實任松滋縣教諭加捐同知分發江西試用嗣捐免同知以知府歸江西補用丁承重憂服滿起復光緒七年來甘投効委署寍夏府知府奏准部覆照章改留甘肅以原官補用旋委署蘭州府知府曾於關内戍防案内保加鹽運使銜現署蘭州府知府查該員老成穩練吏治素優到甘有年熟悉地方情形署理寗夏蘭州府各缺籌辦一切悉臻妥協以之請補平凉府知府實屬人地相宜會詳請奏前來臣查平凉當東路之衝知府有表率之責現在清查田賦整頓吏治在在需人而理該員胡孚駿幹練有爲政績卓著以之請補斯缺洵堪勝任仰懇天恩俯准以胡孚駿試署平凉府知府實於地方有裨如蒙俞允俟准部覆照例給咨送部引見以符定制謹繕摺具奏伏乞皇太后皇上聖鑒訓示謹奏奉硃批吏部議奏欽此○○殺虎口監督内務府員外郎奴才世綱跪奏爲差滿回京循例齎交盈餘銀兩恭摺奏聞仰祈聖鑒事竊奴才於光緒十三年三月二十一日蒙恩派管殺虎口稅務自是年四月十三日接任起連閏扣至五月二十一日關期止計兩個月零九日徵收過稅銀八千四百九十九兩二錢四分連前任監督恩壽移交光緒十二年六月二十二日起至十三年四月十二日止計九個月零十一日徵收稅銀三萬五千四十二兩八錢九分前後一年兩任共徵收銀四萬三千五百四十二兩一錢三分除解交戸工兩部正額及開除支銷各欵外實存盈餘鈒一萬五千六百八十六兩五分六厘業於本年二月内恭疏具題並造册送部在案今自光緒十三年五月二十二日起至十四年三月十二日止計九個月零二十一日共徵收過稅銀三萬五千四十二兩八錢九分按例支銷各欵共用過銀三千五百七十七兩三錢五分除支銷訖實存庫銀三萬一千四百六十五兩五錢四分移交接任監督工部郎中那謙收管仍俟扣滿一年再將應銷應解各欵數目分晰具題報部核辦所有盈餘銀一萬五千六百八十六兩五分六厘並本年節省三季捐貼解費銀三百八十四兩二項共銀一萬六千七十兩五分六厘奴才謹齎到京解交何處恭候命下遵行再前准工部札開大青山有無徵收木植稅銀應由該監督任滿時隨摺陳明等因在案今查奴才任内並無徵收大青山木植稅銀合併聲明伏祈皇太后皇上聖鑒謹奏請旨奉旨已錄 
 
