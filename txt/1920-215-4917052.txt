# 1920 - 215 - 4917052

 

Page 1

 
 
   
 
 

Page 2

 
 
   
 
 

Page 3

 
 
時評 
[最恕之一言（冷）]  
　　我今且以最恕之一言論中國以前及現在之政爭者政爭之人其亦因是而稍知悔悟乎　　最恕之一言何也曰凡爲政爭者非爲地盤也非爲權利也非爲一黨一派勢力計也皆爲國家也其所以爭地盤爭權利爭一黨一派之勢力而致陷種種之罪孽者皆爲赴此爲國家之目的也此非對於政爭者最恕之一言乎然而袁世凱之亂國實由於唯袁能定中國之一念成之段祺瑞之禍國實由於本上將軍手造共和之一念爲之視全國之人惟我能爲國家斯國家由我致亂而召禍矣昔人有斯人不出如蒼生何之歎今人盡存斯吾不出如蒼生何之心蒼生眞無可如何之矣命令 
　　八月七日大總統令據江蘇督軍李純電呈王揖唐遣派黨待携帶金錢勾煽江蘇軍警及緝私各營並收買會匪携帶危險物散布揚州鎭江省城一帶以圖擾亂均有確鑿證據請拿交法庭懲辦等語王揖唐經派充總代表職務至爲重要乃竟勾煽軍警多方圖亂實屬大干法紀除已由國務院撤銷總代表外著即褫奪軍官曁所得勳位勳章由京外各軍民長官飭屬一體嚴緝務獲依法懲辦此令　　又令前以安福俱樂部爲搆亂機關業有令實行解散所有籍隸該俱樂部之方樞光雲錦康士鐸鄭萬瞻臧蔭松張宣或多方搆煽贊助好謀或淆亂是非潛圖不逞均屬附亂黨員均查照前令免予深究務各灑磨砥礪咸與更新此令　　又令邊防軍第一師師長曲同豐第三師師長陳文運陸軍第九師師長魏宗瀚第十五師師長劉詢謙威將軍張樹元於此次徐樹錚等稱兵近畿甘心助亂以致士卒傷亡生靈塗炭均屬罪有應得曲同豐陳文運魏宗瀚劉詢張樹元著卽褫奪軍官軍職曁所得勳位動章交陸軍部依法懲辦以伸官紀此令　　又令司法獨立爲法治國之恒規顧欲保持其獨立之精神一在法官咸循矩矱不以黨系而有所重輕一在長官各守範圍不以職權而妄加干涉吾國改良司法粗具規模更非淬厲其精神何以厚植其基礎應責成司法部通飭京外法官自奉令之日始無論何種結合凡具有政黨性質者槪不得列名其已列名黨籍者卽行宣告脱離仍由部隨時考察如敢陽奉陰違立予分别懲處並令行各該管長官除依照法令規定得行使監督權外所有審判案件不得違法干預該部爲最高司法行政機關尤應力加整飭以資表率總期無偏無黨不屈不撓於以鞏固法權宣通民隠用副本大總統尊重法治之至意此令　　八月八日大總統令敎育爲國家要政前以經費支絀亟應備設基金明令交部籌辦茲據敎育部呈稱華俄道勝銀行股息原係專作敎育經費請明令將此項股本定爲敎育基本金等語應即准如所請辦理其關涉路權事宜仍歸交通部主管以清權限此令　　又令任命梁朝楝爲暫編奉天陸軍第一師步兵第二旅旅長孟文卿爲步兵第二旅第三團團長王文華爲第四團團長石萬魁爲騎兵第一團團長趙玉周爲砲兵第一團團長此令專電 
[北京電]  
　　靳雲鵬署國務總理令已下（九日下午八鐘） 
[北京電]  
　　直省長定趙玉珂（八日下午三鐘） 
[北京電]  
　　明令誥誡司法官不得列名黨籍已列名者卽宣告脱難（八日下午三鐘） 
[北京電]  
　　鄂王電此次收容已撫張敬堯吳光新兩軍計用一百三十餘萬請墊撥（九日下午三鐘） 
[北京電]  
　　法制局長擬許寳蘅 
[北京電]  
　　黑孫電黑河日軍五日全撤駐江北阿穆爾省又連日滿哈等處時有日兵來往（九日下午三鐘） 
[天津電]  
　　今日各界聨合會致總統電陳三欵（一）飭軍事當局取消軍事協約（一）嚴查財交兩部賬目並安福侵吞公欵數目及私借外債眞相（一）飭外部宣布一切密約（九日上午二鐘） 
[天津電]  
　　直軍取消運輸船隻由東路司令部收回旗幟發給相當船價（九日上午二鐘） 
[天津電]  
　　張作霖今晚命二十八師長督飭馬步砲機關槍等營由津回奉天（九日上午二鐘） 
[天津電]  
　　舊議員温世霖因曹錕電約回津擬先見曹省長條陳一切解决時局辦法一二日内進京謁曹錕建議戰後一切問題（九日上午二鐘） 
[香港電]  
　　攻閩雖籌備惟未下動員令閩亦備戰漳詔厦商務停頓陳炯明日夜加造槍彈詔安電報臧致平統兩團進駐漳浦當道令陳炯明查報（九日下午五鐘） 
[香港電]  
　　先施以關餘由王國旋經手不允交欵財部限三天内備付否則相當對付（九日下午五鐘） 
[香港電]  
　　聞澳接葡京令粤艦須俟京向葡使聲明應交何人方交否仍監留（九日下午五鐘）公電 
　　川軍吕超等通電孫伍唐林各總裁鈞鑒（餘銜略）西南舉義血戰頻年所齗齗爭持者不過法律而已保持法律之精神卽所以立國家之根本乃廣東軍政府組織朱臻完備遂至變故紛乘中道解組議院隨以分崩人民託命與人民代表之機關同時並棄質而言之謂之無政府推而極之將馴至無國家其爲危險胡可勝言前者同志諸公有舉國會政府遷滇之議又有就滬上組織之謀然滇則遠處南疆滬則寄居租界全局計畫難以展施求其居高屋建領之勢爲長駕遠馭之圖固未有勝於川省者徒以熊氏爲梗斯議遂停護法團體之傾危有如累卵幸而天誘其衷熊氏失馭西南局勢爲之大定千載一時之佳會而我愛國諸公所夙夜禱求者也且政府之所以利在速成而萬難延緩者舉其理由約有數端北方政府旣屬非法南方軍府又復中損若不速建中樞國權無所附麗此就内政而言者一也軍府成立數年外人迄未承認一切外交均行停滯若不從速改建則樽俎折衝誰負全責此就外交而言者二也解决時局利在出兵南方若無政府則師老財耗實釀競端元惡未誅莫伸大義此就出兵討賊而言者三也廢督裁兵喧騰衆口政權不定相率徘徊各擁分疆視爲私産民治民生各政策均碍推行此就建國精神而言者四也如上諸端有一於斯皆足禍國凡有血氣能勿寒心况誌勞待膏前途寥遠直追急起猶恐後時諸公躬負民望責任興亡國勢阽危同深悲憫務望尅日西征共扶大局改組合法政府以奠國基至超等身列戎行但知擁護政府尊重法律决不干涉行政凡諸法令無不恪遵苟利國家惟力是視諸公啓行何日立盻覆音一俟蒞止有期敬當親率同袍前驅江滬臨電神馳無任欽遲川軍總司令吕超曁四川全體軍官同叩東 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月十日星期二（申報第二張）奮曆庚申六月二十六日（六） 
世界路透電 
[華沙之危機]  
　　七日倫敦電俄事之吃緊雖可謂爲業已過去但目前稍形鬆弛後事若門須視明日英法兩總揆會議而定駐倫敦之俄代表似已知英政府不願接受空言之决心故昨日態度較爲和易但時局關鍵繫於過激軍之停止進攻與否是以華沙問題乃過激黨誠摯與否之試騐物報紙輿論不一每日紀聞謂時局已有進步日日新聞謂過激黨當可容納協約國之擔保不許波蘭利用休戰時期重整軍隊每日捷報謂英政府不滿意於莫斯科之覆文但過激黨尚未吐露其最後之言每日郵報謂就現象察之俄代表昨日交付英相之辦法其要質可爲英政府所接受泰晤士報則抱悲觀謂宜謹防俄代表之浮滑　　六日倫敦電今日午後發出之波蘭政府無線電稱波蘭政府處目下不利之地位以爲勞農政府旣拒絶締結正規之休戰條約則吾人至少須要求雙方停止侵逼之軍事行動　　七日華沙電波蘭政府與自巴拉諾維支歸來之作戰代表會商後决議候勞農政府答覆波蘭牒文所開之條件後再命議和代表前往明斯克 
[俄英之談判與波蘭]  
　　七日倫敦電勞農政府代表昨與首相喬治氏會晤時波拉勞氏及維爾森上將均列席迨波拉勞氏與維爾森上將旣退勞農代表猶未起行蓋擬草定莫斯科政府之電文也旋經擬定而得同意勞農代表之主見英閣員將加以考慮但無論如何協約國何全波蘭獨立之决心終不能移動 
[美國討論波蘭大局]  
　　七日華盛頓電國務卿柯爾貝氏昨在白宫與威爾遜總統會談多時聞乃討論波蘭大局政府意見（非公式）似以爲如須防杜過激主義之蔓延則有籌施軍事計畫之必要衆意今日之戰事匪僅關係波蘭之土地完全而世界和局亦有將被摇動之勢各大員現正考慮促請威爾遜總統召集國會特别會議而在當時則須十二月初始開會也 
[德國工人對於波蘭戰事]  
　　七日倫敦電德國工人决計不爲運軍火接濟波蘭之輪船卸貨後波姆拉尼亞之波蘭人連鐵路工人在内已停止由波蘭運輸糧食前往丹麥各項工業恐將因此停頓並有發生經濟潮之虞 
[英工黨與波蘭]  
　　七日倫敦電邱吉爾氏答覆工黨詆責政府對俄態度謂國民厭戰之心彼亦同與有之但興戎者非英人乃過激黨該黨現方蹂躪波蘭之自由且在波斯阿富汗印度煽亂不遺餘力並以專制主義之鐵棒壓服其國内人民邱吉爾氏又稱彼之唯一目的乃在不使此可惡之外患侵人英倫 
[各國近事記]  
　　六日倫敦電英國戰鬭巡洋艦胡特號已由基爾護送德國交出之無畏式戰艦兩艘驅逐艦十二艘駛抵英倫福士灣　　六日葡京電衆院已採納准葡萄牙殖民地行政自治及置高等委員於殖民地議案衆院並已通過參院關於該議案之修正文殖民總長已將規定高等委員職權議案提交衆院　　八日倭海窪州台頓電柯克思氏經民主黨舉爲候選總統後今日在此演説宣告膺選其演説由電氣放大聲浪傳諸全場故甚清楚略謂渠極端贊助國際聨盟並指斥參議院某派陰謀破壞威爾遜總統之事業謂其目的乃欲使民主黨不能得下届選舉之勝利柯克思氏挟擊共和黨關於國際聨盟之宣言謂此不過欲與德國締結單獨和約耳復痛言不加入聨盟之種種影響末言及内政謂渠主張減税並贊成導引聖勞倫斯河之水路入大西洋以此爲大湖四周諸州之通海出路　　五日亞拉斯加州諾姆電瑙威北極探險家亞門特森氏今日乘摩特船出發擬重探北極氏擬由藍格爾島附浮冰北進　　七日倫敦電紐開塞爾　易社得悉中國煤公司現與歐人競爭丹麥國有鐵路已訂購立即運交之華煤若干太平洋路透電 
　　八日北京電今晚明令規定華俄道勝銀行中國股份 
爲敎育基本金從敎育部之請也收受道勝銀行股息一事近敎育　通兩部互有爭執敎育部並不欲收回該銀行之股本但欲正式承認此欵爲敎育基本金所有股息山該部直　收受不由交通部經手今命令已釋明此點矣查華俄道勝銀行成立之初華俄當道曾明定中國股息專作敎育經費而尤注重北京大學與北京俄文專校中國付入股本五百萬元執有股券由俄政府擔任付息俄日戰時該銀行感受困難但戰後改組故西文名稱原爲華俄銀行者遂改爲俄亞銀行矣　　九日北京電靳署閣命令後日可發表張作霖催組閣甚亟故閣員問題儘一二日内解决國是報民視報因贊助安福皆被封閉解散軍隊確已進行第九師在西比利亞邊界出力之一部分政府决計保留大約將令駐海河保衛中東鐵路宋小濓今晚將對京參與關於中東路事特别會議晨報稱總統必不懲治曹汝霖陸宗輿亦必不能解散新國會或譴責段祺瑞美議員團星期六日可到京美使克蘭現由北戴河啓程返京預備招待　　八日海參崴電政府接鄂柯資克消息謂該處日僑已被屠戮鎭巿被燬詳情未悉俄國善勇隊商船亞斯特拉昌號現戴鄂柯資克　民五百人駛回海參崴今尚未到　　八日海參崴電農民代表雖由選舉人託付以多屬可行之切實政綱但第十三届集議開幕頗遲而議事日程亦無饒有興味之事件各委員會有五人辭職已舉行補選以是缺額哈爾濱代表有數人遲遲而來猶太社會黨所提出准其代表出席之請求以及他種之請願皆交委員會討論恩俸法略引起爭辯但卒通過至是各代表與旁觀者皆陸續退出代表瑪開羅夫氏攝會場照片但僅攝得空席而已國内要聞 
[北京通信（晦）]  
　　張曹到京時之政局昨日（四日）午後張曹到京儀從之盛焜耀一時回憶張夜走豐台時誠有捲土重來之壯同日繼張曹而至者則有周自齊葉恭綽二人今日周以靳意入告總統（一）承　組閣只當亂後收束之壯同日繼張曹而至者待健者（二）用人行政不受任何方面之牽掣（三）上臺後以統一南北爲惟一職志以上三項就表面觀之當然無問題之可言然其内函之意義亦有應爲説明者（一）之意義對於周樹模内閣而發也當靳奉命調停由奉返津之際東海突有咨催周閣同意案之舉固知東海之意中人殊不在靳矣周之組閣除吳佩孚前曾反對外靳固嘗贊成於先而張曹亦初無不滿乃一般老官僚彈冠相慶于于而來而鄂籍京員尤爲興高采烈涂鳳書楊熊祥（均國務院參議）之秘書長夏壽康張國淦張元奇（惟此爲閩人周之親家）田文烈傳嶽棻之閣員幾把重要椅子無一不可指而數而張曹始疑迨田文烈兼　交通面以鄂人權量爲之次長愈覺此種風説信而有微於是决定態度要求靳之復職蓋靳爲安福而去職安福旣去靳固當復不復有代之以周之必要也東海於此當然滿口答應然所提出之周之同意案延不撤回對於經行派署之辦法亦依違不决旬日前日促靳往津奉今乃日促靳回京一若惟恐其與張曹一氣者蓋明知與靳面商靳必保持其推周上臺之態度只要靳仍消極則東海便有詞以謝張曹也張曹窺見此隠則挽靳使弗行必待復職有明文俾返京後不致中變而靳乃大爲難矣不復職則恐張曹與東海問寖以睽離復職問明知東海之意不我屬故不得不自任收束以安張曹而以不願久任者默示東海也（二）之意義防東海對於張曹之誤會也張曹在津鑒於周閣壟斷之傳説爰有先商閣員之舉（人名迭見本報）其實並非張曹之私人亦不限於某方面也乃東海於此迄不肯逐一表示可否總以囫圇籠統之語調謂來京後都好商量究本知尚有何種人物幾許人物在其夾袋之内斯時靳若回京則當面討價還價殊難爲情故索性獨留津門俾張曹先來居間議定故前此令靳向張曹作調人者今則張曹爲徐靳問之調人矣靳所謂不受任何方面牽掣云者示張曹之初未牽掣亦不願受他方之牽掣也（三）之意義靳之惟一主張也當靳赴奉之前嘗語人曰此次弄兵犧牲莫大僅以解决直皖問題太不上算必須將南北統一局面乘機告成庶尚有幾分之價值云云聞軍政府方面只待新國會解散立可取消獨立在津會議中有人言雲南亦應儘到故早已去電求其一致倘無效果則先從事於兩廣而留雲貴爲緩圖今之所以尚未實行者則新國會爲之梗也東海惑於左右之言謂新國會取消則總統之地位無着安福餘孽亦日以一同倒地之説加以恫喝故輾轉推宕必不肯取消新國會面軍政府取消之機會無從成熟此靳所以重言聲明之也換言之曰以取消新國會爲上臺之條件無不可也　　東海罪己之今亦所以促張曹之來京者也紆尊降貴以唱種種對不起之喏自是足以動人然按諸實際則枵然其無所有豈惟此令爲然彼解散安福令其中果有何物哉張曹所要求者解散其部追繳其議員證書削除其公民權也追繳其證書俾不得復爲現時之議員剝奪其公民權俾不得復爲將來之議員此其實質也今乃置實質弗談而徒解散其俱樂部彼系中人爲現時之議員如故也將來之希望被選如故也彼於此時避之若凂之俱樂部曾何卹乎其解散其俱樂部之房屋本非其所有不可得而封禁也并此安福俱樂部之招牌亦復未嘗没收也煌煌明令效力若此當局之誠意如何誠不能無耐人思索者謂東海果有所愛於若曹耶當必不爾然則勿謂安福爲已敗也其餘孽之所以刦制當局者力猶如是其强焉　　張曹要求之六條其三者蓋已實行矣解散新國會一條一讓步而改爲解散安福部又解散其空名之部而不問其部中之人則直謂爲未實行可也安置合肥於湯山一條張曹已表示讓步勢必不行所餘者國民會議一條矣吳佩孚之原案誠不能謂爲周密欲以急就章應時勢之要求自是不得不然惟日來贊成吳説者羣起爲辦法的研究愈研究則愈顯其不周密而手續行將愈繁難我恐此案前途將葬送於周密研究之中耳雖然此固爲新舊國會同時解散之後恐立法機關無自産出而設耳苟東海堅欲保存新國會則西南亦無從取消舊國會統一之夢無從企及則國民大會亦安所用之哉（八月五日上）午 
[靳雲鵬亦已到京]  
　　靳内閣即日實現内閣問題靳雲鵬所以遲遲入京原因並非拒絶組閣實乃鄭重出處聞靳氏曾於四日上午託周自齊完全代表向政府及張曹表示三種條項（一）此次組織内閣聲明爲過度時局解决即避賢路故仍望政府預先物色將來繼任正式内閣人員以爲之備（二）此回内閣取人材主義不受何方東（三）未詳聞周氏已將此意面陳總统總統云正合我懷卽望　駕來京共作商量云云曹張二氏先後奉總統之命拍電催靳來京故靳已於前日下午四點四十分由津回京行將重上舞台此次赴站迎迓者不下二三百人之多靳則隨從極簡下車後即往舊刑　街奉天會館訪晤張使是時適值曹張兩使將應元首之召入府磋商一切故遂偕同靳揆聨袂赴府謁見元首聞元首對於靳氏極加勸勉靳亦不好再辭派署命令如無特别變更不日即可發表至閣員問題已詳昨日本報專電茲不贅述惟有一説交通原定葉恭綽因梁士詒由香港來電云交通部至今日已爲安福破壞無餘縱有賢者亦無法整頓如政府欲以閣員覊我黨者我等宜以淡然處之須知今後之交通部係吃力不討好等語外間謂曰文烈眞補交長此原爲周閣之陳言今聞曰氏於新内閣中决不參加且本人面告東車站歡迎曹張之盛况西車站歡迎吳佩孕之彩牌樓東交民巷口之巡邏隊懸掛十罪魁通緝之照片總統曰此時以若干部命予兼理予亦不辭但下次内閣無論如何不做閣員云云又張作霖謁見總統談及内閣問題張謂當此過渡時期非靳莫屬並謂南北統一問題靳於前内閣任内已辦有頭緒當此安福解散國會停會之際西南來電尤爲快意靳閣實足以統一南北應請元首以全權付之必能勝任愉快並請即頒明令以便早固中樞其必欲靳之早日上台可想見矣 
[國民大會之外人觀察]  
北京通信社記者昨晤某外人叩以對於國民大會之意見其言曰自吳佩孚將軍首倡國民大會全國已聞風興起羣以爲年來時局糾紛非此無由解决而中國人士迫於軍閥之横暴久鬱於中將藉此有所發洩以促成開明政治揭開歷年黑幕昭示全國共圖補救所謂制定憲法統一南北廢督裁兵清理國債取消軍事協定等種種問题均不難迎刃而解就中尤以外債用途及軍事協定二者黑幕重重實爲中國内部近年戰禍之導火線因督軍會議而征南因征南而借債因借債而參戰因參戰而有軍事協定而編練邊防軍而有此次　塗炭推原禍始段祺瑞實厲之階然外債用途關係人民負擔是否充作軍費亟應宣示全國以明眞相軍事夁定前途治亂有關何不取消二者實爲召集國民大會時人民所必爭之點政府當有以答復也云云 
[外人對於吳佩孚之論調]  
北京益世報云此次剷除安福搗破北洋軍閥之老巢凡我國人莫不推吳子玉將軍爲首功日昨本社記者會訪在京之英美記者談及我國時局歷至數處咸不約而同對於吳將軍爲極端之稱揚英國記者某君云據余所觀察吳佩孚將軍乃中國軍人中之唯一愛國者又一記者云吳佩孚之主張大公無私曹張兩使若能尊重吳將軍之意見惟吳之言是聽則時局必能澈底解决中國之興亦可立而待云云記者因以外人如此推尊吳氏殊出意料所及深願吳將軍有以自勉焉又京津泰晤士報云吳佩孚自率兵討段直至今日仍日在兵馬倥偬之中除整頓軍事安置降兵外對於時局尚未盡展春平生之計畫據外間所傳直軍所提之條件均非吳氏之意旨多爲曹昆仲及奉軍要人所協商規定者吳之抱負雖未能卽時發展大約軍事上有一種結束之後必有一明確之主張記者曾得其參謀某君手書略謂吳師長起兵之初意卽不在僅僅討伐一段祺瑞實欲於中國數年來未能解决之政治法律各問題爲一度澈底之整頓其意甚爲堅决雖犧牲個人亦所不顧云云又聞吳氏近日對於社會國體之接洽已微露其主張之大槪自謂無論如何始終服從民意故甚贊成以國民大會解决時局之辦法云云此言與某君來信所説者互相證明吳氏蓋欲乘戰勝段派之優勢對於政局施展一種改造的手腕者也 
[澈查財交賬目之經過]  
兩部收支與外債財政交通兩部賬目以爲數太巨清查不易入手除曾毓雋任内所挪之一千四百餘萬元用途複雜現已列出草數正在調取單據外他如交部先後之濫支不外供給洪憲及財部借撥軍費兩項目前已查明者計民國四年供給洪憲用費約四千餘萬元係挪自隴秦豫海同成欽渝等路之欵案證確鑿無可遁飾至財部近年支欵除仰給前此曹汝霖任内所借之日債及華商銀行零欵鹽餘等項外以所發之定期國庫券及元年公債爲最濫以征南等軍費爲最多其邊防軍費爲數亦鉅但均由某公所訂之軍事協定附帶參戰借欵内開支財部僅出過三十萬日金之國庫券爲押品而已現兩部派出人員已協商提綱挈領之清釐辦法分呈長官核定至如何澈查如何歸宿因牽連内外關係甚重問題尚多恐非短時間所能解决也兩部人員之恐慌交部欵項除經曾毓雋虧挪一千餘萬外聞財部於芩曆年關及端午節曾於交部借撥二百餘萬其經手人爲交部綜核出納兩科科長張心澂葉瑞棻二氏緣李思浩潘復欲使張葉爲財部拉欵故畀予財部秘書兼差薪俸極優茲部實行查賬張葉二人因兼差之故關係較深日來頗形恐慌交部清查之結果交通部清查空案一事近日大體業告結束據聞曰總長現已查出安福部虧欠之欵自去年六月十日起至本年七月二十四日止算淸實數爲一千五百萬元此外另有密陳一件内係曾毓雋一年以來所改訂之借欵合同爲外間所萬不能悉者均經曰總長敬謹呈奉元首察核政界某君之談話政界某君談云民國自改革以來禍亂相循幾無窮日其間摇動全國害及人民之最烈者厥爲四五年之洪憲與八九年之安福查兩次之禍交部實爲釀亂之源因該部以路電郵航四項收入之欵最爲大宗民國五年預算案内四項收入合計約一萬零三百七十一萬六千三百八十三元八年預算案爲二萬三千九百五十八萬二千一百六十元以如此巨欵不列入普通預算使若輩予取予求自由運用以致洪憲狐羣僞造民意以危國家安福狗黨聚軍敗類無惡不作泰東西各國之所以有特問預算者原以交通事業爲國民經濟之本原故以所有盈餘推廣交　之便利使與世界各民族爲經濟之競爭實屬法良意美乃吾國之羣醜竟竊利其法反以亂國而殃民試觀洪憲安福兩次之禍皆移此欵以釀亂及每次内閣改組一般寡廉鮮恥之無賴小人與恃有武力强權之野心梟雄莫不耽耽逐逐於此席該部眞可謂釀亂之禍水爲今之計旣为能不力求交通便利而廢除此特别會計制度則惟有明申法令嚴禁挪移並懸極刑以爲炯戒庶乎借欵釀亂之事可以息而攬權舞弊之徒亦可以稍戢云云 
[北京學界去傅之激昻]  
北京小學以上學校敎職員聨合會於本月四日開第二次會議公决三事（一）追認總務幹事馬叙倫君文牘幹事李大釗君交涉代表朱希曾君赴津謁訪靳前總理事（二）再呈大總統國務總理催予罷免傳嶽棻（三）國民大會無論如何組織本會暫不加入茲將該會再呈大總統文及再致靳翼卿函照錄如下（甲）再呈大總統文云呈爲再懇立賜罷斥敎能次長代理部務傳嶽棻事竊本會於上月二十八日敬呈大總統懇請亟予罷斥敎育次長代理部務傳嶽棻以期廓清黨孽維持敎育當荷鈞鑒將近旬日尚未奉頒明令殊深惶惑查傳嶽棻任事以來種種情形本會前呈尚屬略叙大槪徴事實則昭然有目採輿論已滿於衆口伏維我大總統明周四表聰達萬方自無不早埀鑒納蓋以進退大員政府威信所關不無審愼而或謂傅嶽棻煬竈蔽明本會所陳大總統尚未能信則靳前總理約言具在豈有不爲據情轉陳之理或又謂敎育界之所謂摧殘正政府之所以信任斯乃有激過當之談未敢以此誣我大總統惟是傳嶽棻在部一日敎育界不安一日我大總統必不忍以顧惜傳嶽棻一人而使敎育界久於水深火熱之中茲當驅除黨惡改組内閣之際如承大總統迅奮明斷立予免職在政府殊無損失威信之嫌而敎育界得免摧殘之毒我大總統之所造於敎育界者莫比其深大也用敢復呈大總統至祈俯納衆情立賜罷斥敎育次長代理部務傳嶽棻敎育界幸甚（乙）再致靳前總理函云翼卿先生執事日前因請俯賜轉懇大總統罷斥敎育次長傅嶽棻曾肅一函乞由京中尊邸轉呈計邀台覽茲復公推代表等專誠來津晋謁隆階敬申懇欵適承鞅掌國事未獲奉敎竊以傳嶽棻厲行黨政摧殘敎育久荷洞鑒京校同人亦何敢竟因執事宿諾一再煩瀆惟傳嶽棻在部一日敎育界不安一日學校爲造士之區儒風以矜躁爲戒屢翻太液之波意旣未願長效寒蟬之噤心亦難安當茲驅除黨惡之際如承執事借假一言則傳嶽棻立可去部在政府殊無損失威信之嫌而敎育界得離摧殘之毒此誠歲首執事所以見詔代表等之意竊猶仰望於執事者也敢布腹心至祈垂察 
[中國未來之國際大博覽會]  
中美新聞社譯紐約晚報云中國將有一國際實業大博覽會以一九二二年舉行於北京之天壇溯自一八五一年英國維多利亞女王第一次舉行世界博覽後他國亦尤而効之恒有此等大會惟中國迄未効其所爲未嘗徴集各國之品物以開一世界大博覽會查以前之曾開此類大博覽者有西班牙英吉利德意志法蘭西瑙威意大利蘇格蘭哀爾蘭澳洲比利時荷蘭美利堅諸國美國之第一次大會由庇西士總統發起舉行於紐約時爲一八五三年七月十四日其地點爲今日第四十街至第四十二街間之白利安公園其會場之主屋作希臘十字架式面第六蔭路然當時卒失敗初未受人歡迎大抵早年之實業博覽會往往如此也此類世界博覽會之起意者實爲維多利亞女王之夫愛爾白 
 
 
 

Page 7

 
 
脱親王今日世界博覽之所以如火如荼年見完備者未始非拜愛爾白脱親王之賜也一八五一年十月十五日英國有倫敦博覽會舉行於倫敦之哈特公園中凡閲五月而始閉幕其成功圓滿出人意表閉會後即以場屋之材料出售得資供給一切費用綽有餘裕其玻璃及鐵料即移至新頓哈姆用以造一大建築物此卽今日水晶宫之所由成也以後又有同樣之博覽會舉行於倫敦其最主要者則爲一八六二年之大世界博覽會與會者凡六百零四萬人所獲凡八百萬鎊云巴黎爲一極佳之開會場所嘗有兩次極大之博覽會先後舉行一在一八七八年一在一九○○年脱洛揩特羅宫與哀佛爾鐵塔均爲一八七八年開會之所所費約二千五百萬金圓世界各地之參觀者凡一千六百十五萬人第二次巴黎之世界博覽會因新建亞歷山大三世宫美術館及尼古拉司二世蔭路等因益見巴黎之美此次總統羅倍氏發起於一九○○年四月十四日開幕至十一月五日閉會戾會參觀者凡五千萬人尤甚於昔一日之間亦竟有六十萬人來會云自一八九○年以來美國亦屢有盛大而有趣味之實業博覽會先後舉行一八九三年舉行於詩家谷一九○四年四月三十日舉行於聖路易一九一五年二月二十日至十二月四日則又有巴拿馬太平洋國際大博覽會舉行於聖弗萊昔司哥三次之會尤以此最近之一次爲最重要據近日消息中國將預備特别費三百萬金圓以組織一九二二年之國際大博覽會總統徐世昌已被舉爲籌備總主任云 
[再紀山東戰後之慘况]  
　　此次德原間横被蹂躪魯人士旣聨絡各界共籌救濟又有人親赴災視察昨返濟南所得各縣近况如下（德縣）此次被兵當然以該縣爲最甚該縣共分八區被兵災者約有六區城南龍潭屯氐兩區城北將陵區均爲兩軍激戰之地而將陵區之桑園鎭受禍尤慘該鎭居民千家商店林立爲全縣精華所萃七月二十一二等日被兵攻破富者財物蕩然貧者器皿俱毁流離顚沛慘不忍聞城南李家寨黄河崖等處受禍雖較桑園稍輕然亦蕩然無遺矣以被禍各區分别言之一城北將陵鄉區二城南屯氐鄉區三城東南龍潭鄉區四城東連城鄉區五城關以上五處均刦掠一空問有死亡者六河西絳幕鄉區該區僅受驛騷災情較輕以上六區共六百餘村有三萬五千户目今鷄犬一空哀鴻遍野矣（恩縣）該縣被兵區域在縣境東北一帶約共二十餘村即大胥莊小胥莊王果舖苦水舖欒莊馬莊舖胥官屯張牌莊臧莊等處受禍爲烈當上月十五時兩軍開戰時室廬多被擊毁甚有一村被大砲穿而爲二者戰後共失蹤二十餘人衣物亦爲之一空至城北之張官寺四女鎭等處雖距戰地稍遠然被兵搶掠損失亦在十萬元以上其城南城東各鄉連年歉收榆皮杏葉剝採一空房産器物價值不及十分之二尚無人過問現該縣官紳已設法購糧平糶或能稍爲救濟也（禹城）該縣秋禾尚佳兵禍亦輕只車站附近如城關秦家老莊刑莊打魚張莊趙家寨石家屯楊阿城等處供給軍食較有損失茲再將濟垣各團體之籌賑迪電錄下昊天不弔禍難相尋亢旱之餘益以兵燹東省德縣陵縣平原恩縣禹城諸縣遽因直皖之爭横罹蹂躪之慘微論戰線以内幾盡焦土即兵車所至亦鷄犬一空延袤數百重村舍蕩然流離載道救死扶傷號呼相聞天災未已人禍復乘軍閥之錫如此吾民之辜安在同人等不揣棉　議圖救濟業已小集成數赶辦急賑惟是杯水車薪　濟幾何義粟仁漿端資衆擎所望海内仁人君子大發慈悲慨予解囊則感戴恩施不僅嗷嗷災黎已也迫切陳詞諸維垂鑒山東少議會商會敎育會農會同叩 
[王正雅被殺之風波]  
　　湖南常澧鎭守使王正雅爲卿衡所殺現聞王氏長子春初有　仇之舉已在慈利縣屬之東岳觀召集王氏集部軍官大開會議由春初主席涕泣哀鳴謂吾父爲卿擊斃此仇不共戴天吾父與諸公共事多年想亦聞而憤恨願諸公助一臂之力俾得報復父仇則不僅春初一人感激云云於是經衆議决辦法（一）公推春初爲常澧護國軍總司令營長周朝五爲指揮連長黄振家爲先鋒（二）通電譚總司令曁湘中各軍聲明此次興兵純爲復仇雪恨對省政府仍願聽候調遣服從命令仇人旣得即當來省請罪對各軍無論如何决不攻擊（三）先取慈利以爲根據地方（四）由部屬出名電請陳復初迅返湘西主持一切會議旣定除分别致電外卽由春初率兵由溪口發追擊卿軍此際卿氏已有所聞即請由第五區守備隊之蔣賀兩營派精鋭三連半至毛花界地方防守卿復自派兵四連至毛花界會同堵截布置方定王軍已向前進攻卿軍與之接戰歷數小時之久卿軍不支卽向長峪退却次日王軍大至奮力進攻又戰鬭數小時卿軍復退走王軍兼程追擊卿軍大敗慈利縣城已爲王軍所得卿軍直退至楊梅始勉强紥定卿軍旣敗蔣賀兩營亦不能立足現已退至龐龍橋與卿軍會商進攻方法决定以卿軍原駐大庸之兩營進攻溪口以蔣賀兩營進攻慈利縣城以卿衡現有之兵夾攻中路使其首尾不能相顧可期一鼓蕩平惟據另一消息則謂卿軍僅祗五營除隨帶之三營包被王軍擊散半數外其現駐大庸之兩營以與楊梅窵隔徴調不靈王軍大隊追擊猛力進攻卿軍以衆寡不敵頃已退至桃源並派其參謀長羅勳烈來省代請辭職並請另行派兵圍攻譚總司令迭據各方報告又截獲王部陳友化等致陳復初電謂澧屬遭難部下急盼維持現經友化等連奪九卡收復慈利卿部勢力悉歸我有請速歸完全主持等語譚氏以其罪跡昭著已通電前方各軍司令會師協剿限期肅清矣 
[甘代表在豫之談話]  
　　張廣建禍甘史之一節有甘肅公民代表馬惠卿等來豫述張廣建禍甘史甚悉茲錄其關於孔繁錦一事馬君曰甘省鶯粟自前督趙公任内早已禁絶去年冬有孔繁錦者在京連動安福部得爲隴南鎭守使孔到任後先召集天水六縣紳氏來鎭守使署當面分付道（本鎭奉張督面諭今年陜匪所擾甘境各縣分准民國廣種洋烟仿照陜西烟畝抽税辦法每畝照庫平六兩六錢抽收着本鎭在此練兵兩師以防川陜匪患）云云紳民等聞言皆半信半疑懇孔出一布告俾便遵從孔慨然應允卽令行天水武都徽縣文縣兩當等屬知事爲籌欵練兵起見暫准民間廣種鶯粟内附種烟條件抽税規則二件隴南地處偏僻人民極爲窮困愚民得此消息莫不高興呼孔爲（財神爺）貧者爭典當衣物購些烟籽（每升大洋兩元五毛不上十日各山陂野田一槪種齊預算按畝抽收可得六百餘萬兩除練兵外餘欵尚多到收煙時令各參謀副官赴各屬調查不料烟苗發生後政府聞知飛派禁烟專員盧煥偕英員某星夜到甘查勘也聞信又急電各縣知事限期拔盡違者處以死刑遂派馬隊下鄉勒拔馬隊下鄉趁機想發財將有錢的百姓個個過關有罰三五百元以至千元者愚民忍痛含寃莫敢聲辨及專員到城已拔除凈盡孔竟未受處分因之越發胆大又令各縣鄉區購買官騾五百匹組織輜重隊二營以轉運輜重爲名竟派參謀黄某到漢中與劉存厚接洽以輜重騾子由天水駝商貨到漢中由漢中運烟土到甘肅如有商人託令代運又有保險章程每土百兩抽收十元又孔部下軍官差事非行賄不能到手五百兩烟土買營長一千兩烟土能買分統繕馬二匹能買副官此種暗無天日的事不暇列舉尤有甚者孔派營長馬錫武在清水縣一帶剿匪辦理善後馬竟干預詞訟濫罰良民凡因錢債田地婚姻家務口角等事無不受理該營長在清水半年之久統罰洋不下兩萬餘元查馬係光緒年間由雲南來甘傳授哥老會者今得爲營長其黨羽多洋洋得意稱馬爲開山大爺竊騾馬偷銀錢開賭場無惡不作均恃馬錫武爲護符甘民皆敢怒而不敢言現在暗行集合公舉我等（馬君自言）爲全石代表赴京控訴當局不敢由大道晋京恐爲張督察覺故繞道秦豫以滅形跡又值直軍討伐安福交通梗塞不能北上一俟京漢路通即當首途到京時除邀集甘肅留京同鄉陳請府院外並擬通電全國宣布張廣建禍甘罪狀云 
[粤要人對舊議員之談話]  
　　近日直戰勝段派失敗大局較易統一曹張吳李先後電達軍府徴求意見以謀統一之辦法在廣東之舊國會議員因此特在東園開談話會討論辦法並由兩院推舉周維屏傳諧吕復徐蘭野四人爲代表前赴軍府及督署詢間對於時局及護法之主張以便一致進行聞周傳吕徐四君即於昨日早十時同乘汽車赴軍府面見岑温各總裁詢問一切岑春煊先聲言余余憤然來粤受種種困難犧牲無非擁護法律討滅毁法賣國之禍首以謀國家永久之安全爲職志若不達此目的而止豈非變爲無意識之舉動余對於曹吳等之國民大會覺非正當辦法且不易舉行已電勸阻但國會自身當速求自立使早足法定人數聚集廣州余對北方發言殊覺理直氣壯言下對於被段派收買之議員頗有憤恨之色未免令人灰心短氣末後並言只要國會人數能足則歲費當負完全責任云云四君退出復見温宗堯温氏當卽接見言對於護法來粤之前已抱决心中國旣係共和民國若無國會譬人無耳目口鼻何以成人且國會不想法恢復行使職權則統一及救國均非根本之計是以决心護法到底吾人對於受王揖唐賄買搗亂之徒實覺可惜然對於在粤諸公及國會機關自宜尊重維持並謂英法美意之國會亦有搗亂之現象因人數過多當然爲不可免之事實望諸君對於不良分子可以依法懲戒以重國會之尊嚴並對於國會經費有所討論言諸君可速將人數招足則歲費有行政部負責况關税現已經余交涉妥當若經費不足時可以分撥關餘救濟决不使兩院同人有飢餓在陳之歎望轉達兩院諸公云云後又談及他事四代表因見兩氏表示决心滿意而歸聞昨日再往督署面見莫督詢間一切　　國會代表周維屏吕復傳諧三君（徐蘭墅因足疾告假未到）昨日十一時復乘車赴督軍署而謁莫督軍莫督當卽接見備問三代表來意後向各代表等談話云廣東爲護法首區爲國人及中外親睦所屬護法爲救國根本之務旣舉義於先當有終於後余對於國會無論如何必盡力擁護到底余軍人只知戰隊統兵對谥法律不大明白然想求中國早日統一非恢復國會决難有良好之辦法至憲法爲根本大法旣係民國若無憲法亦决不能入於軌道曹張吳等所主張之國民大會此事雖好但非正當辦法且現時各省農會多未成立而遠省方廣東雖有而廣西尚多未成立如開國民大會恐一年亦難成立此中變化多端恐他方又有假護法而起則國民受害更深至以國民大會訂立憲法修改選舉法等大問題亦非正當合法之舉况勢亦難辦到余意惟有恢復舊國會省去枝節可以速保統一至憲法尤屬國會特權望諸君回去急速設法將人數招足將國會整頓使北方無所藉口則恢復國會及南北統一較易辦到總之余始終必盡力帮忙到底望諸君放心云云代表隨告辭復與梁士模代表暢談多時而散　　另一消息前次國會議員在東園開會後當派人晋見某鉅公某鉅公辭以腿疾一般議員更認爲有取消國會之意羣爲惶惑後經劉某從中疎通於是議員再派四人前往而某鉅公始有尊重國會之回覆但昨日開曾時議員仍多認爲敷衍决定要求發表宣言某系份子謂無須此舉只要按月照撥經費如經費不撥雖尊重國會亦是空言羣起贊成並再派人向某鉅公交涉至反對國會在雲南成四川集會之電大約明日即可發出又聞當局以現在國會經費弊病太多欲派人清算（按前日東園開會議員亦自認有弊）因之某某二人頗爲惶急 
[美議員團游杭紀盛]  
　　美議員團男女四十餘人今日（九號）上午十一時三十分山滬乘專車抵杭此間各機關團體俱於城站設歡迎員簽到處并預備包車百輛湖濱備轎百乘大小船隻三十艘車上俱插中美兩國國旗站内遍懸各國旗幟并派四師軍樂全隊及警察保安隊列隊歡迎文武官僚自盧督軍張代省長以次咸詣站迎迓下車後互行脱帽鞠躬握手等禮觀者人山人海迎軿齊雲閣樓外樓第一樓第處男婦麕集座爲之滿旋導至新巿場陸軍同袍社休息室内茶點十二時許進宴會室午讌盧督張代省長亦親詣陪座宴畢即山張代省長王交涉員等陪赴西湖三潭印月公園放鶴亭等處游覽經過各名勝各莊落俱派有專員招待盧督并於二我軒照相館購西湖全圖影片分贈該團五時回城導往緯成公司參觀經理朱梅軒欵以茶點并備本公司製成本機鐵機精美各緞綢奉贈復折赴報國寺工業學校由校長許緘甫導入參觀一切七時許詣頭髮巷綢業會館觀成堂應杭總商會省敎育會省議會各團體公讌並召安康正始社社員馬仁齋張少亭陳子良等六員分獻絲竹等技該團全體莫不鼓掌道善至九時許仍乘專車返滬云 
[杭州快信]  
　　杭總商會昨選出第三届會董周子卿王湘泉張旭人陸鑑章趙舜惠王子球黄逅僧王少卿金理堂朱克勤邵菊如王竹齋朱志瀛陳翰臣俞申如王懷信阮漢三汪侣笙唐雍甫袁華庭汪潮孫章亮臣李少甫陳宫慶金聿堂陳冠三鄭松如韓錦明金潤泉沈紀春姚寅生嚴少琴三十二人定十一日互選正副會長 
　　沈金鑑派劉金吾來杭預備行轅准二十一日到浙部令調查菴觀寺院田産實行管理辦法城區自治公所今日（九號）三時在水亭址自治公所開會集議辦法新委二師第三旅旅部確定設於紹城以五團一營駐富陽二營駐省垣三營駐湖州 
[南京快信]  
　　李督辭和議總代表院電慰留昨又續電堅辭奉吉黑各督均電李督不贊同國民大會解决時局時局漸定長江六省聨防已停止進行 
　　新任浙省長沈金鑑昨日下午抵寧六時入城即在軍署晚餐旋乘夜車赴滬 
　　美議員團定明日（十日）晨九時抵甯同行者祗五十二人定十一日由寗乘招商局江輪赴漢 
　　省長齊耀琳有不待中央命令旬日内即離蘇説繼任者以齊燮元呼聲最高　　馬聨甲電李督聲明並無在皖北招兵事 
　　李督昨委朱蔭棠充造幣廠會辦飭即到差 
地方通信 
[蘇州]  
　　取消米商限價之呈請蘇城前以米價步漲由商會邀集米商議定限制價格高曰不得過十元高糙不得過九元函縣出示布告日來米價漸鬆新米亦轉瞬登場商會長因恐前次限價若不取消巿僧轉得藉口居奇爰特函請縣署剴切布告矣　　添設第七高小縣立高等小學校全縣向祗六校近以黄埭一鄉學生日形發達山勸學所長潘起鵬於九年度推廣學校案内籌畫在該鄉添設一校定名縣立第七高等小學校業將校舍校具一一　置完善並由縣委定毛宗璘爲校長呈奉敎育廳指令照准即於本學期始開學云 
[松江]  
　　議决帶征積設經費八日上午十時松江巿鄉自治委員開臨時會提議帶征積榖經費案議决從本年下忙起每畝帶征銀元二分以三年爲度除民欠及免征田畝不計外約可收銀五萬六千九百五十餘元加之逐年計息已足數萬一之需當用自委名義呈請縣署轉呈省長財廳指令遵辦 
　　縣敎育會預備會紀縣敎育會定本月十三日開改選大會已誌本報八日上午先開預備會籌議大會之一切手續茲摘錄其議决案件如左一會員證書應臨時重給一下午二時停止給證二時後由發票員見證發票隨票收證一投票方法仍用雙記名會長票每紙書三人職員票每紙書五人多少均無效 
　　米商請澈究平糶局混運杜米電南京齊省長鈞鑒八月三日水上警察護送錫米八船各竪松江平糶局　幟同時駛至大漲涇地方中有一船被該處侯恒昌揭破暗幕報警偵查獲有確實私消供詞並搜得旗證馬巡官即將該船蓋面秈米四十四石及艙中柱米一百三十石當衆斛見封存於原買大宋麗江棧内惟查松江平糶總局衆指爲販米機關到此竟成事實除將旗證攝影並該案詳情另呈外謹先電請鈞座嚴令郭知事澈查弊混從重懲儆俾假公濟私者知稍歛跡則米價或有减時否則平糶其名販米其實貧民將成餓殍殊可慮也臨電迫切悚惶之至米商蘇裕仁陳昌壽陳炳周馨山陸昌第薛季安張福華同叩 
[鎭江]  
　　歡迎美議員團預聞美議員團赴寗游歷道經鎭江該處商會育會農會曁巿公所紳董丹徒省議員等發起歡迎擬假牌　車敎站左近琴園爲招待及餐座處所届期均派代表前赴車站迎候并已預備贈品藉表歡迎之誠意云 
[揚州]  
　　飭商恢復場運局兩淮文運使以塲運局田商人取消後塲運食三商之鹽事分四岸公所與場鹽會館辦理而所改之塲運食事務所亦不能統馭全體實與鹽政前途諸多窒碍特於七日諭飭濟南通泰曁四岸各商迅速恢復場運局以符定章而重鹽法　　敎職員全體辭職江都敎育界因經費恐慌各校敎職員特於七日下午假二高會議補救方法决定由勸學所長陳情縣署每月提撥學欵三千五百元以附加收入作抵設鹽釐不充亦由縣署挪借以免敎職員日坐愁城旋得覆書以國省兩税早經省令規定不能亂支縣署實無開欵可墊各校敎職員得訊逾以縣知事漠視義育遂公决一種辦法敎職員得訊逾以縣署一體辭職未識將若何解决也 
[寗波]  
　　糖行夥虧欵追保寗波德源糖行協理忻元偉賬房忻文元虧欠影戤二萬八千餘元該行因而停業經理范景觀向該二人之保人忻子湘（係寗波永源大錢莊經理）追償不料忻子湘因欵巨圖賴遂致各股陳明福等呈請寗波總商會公斷該會正副會長於八月七日召集公晰乃因忻子湘規避本到該會長等宣言口頭信用擔保數百年來舊有習憤萬難推倒惟須俟該保證人下次到會再議云云雜評一 
[敎育與財政（默）]  
　　安福最大之惡一爲摧殘敎育一爲混亂財政此二者爲破壞國家根本上之建設國民所以深惡痛絶之也而縱成之者實爲當局凡摧殘敎育之官吏學界再三呼籲請換回當局必多方曲護之凡混亂財政之官吏國民再三哀求罷斥而當局又必置若罔聞於是敎育財政乃益不可收拾矣 
　　今之當局旣决心一反安福之所爲對於敎育旣欲有所刷新則凡摧殘敎育之人當盡數淘汰如京學界迭次請罷之傳嶽棻宜先擯之勿用也對於財政旣欲有所整理則凡混亂財政之人當盡數罷棄如蘇人士迭次請撤之俞紀琦宜先去之勿疑也不然者非特無以副服從民意之實卽所謂刷新與整理不仍是空言哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美議員團離滬紀]  
　　行程之更改美議員團定於昨晨乘滬杭甬路花車赴杭並不勾留卽晚九時由杭回滬轉乘滬寗車赴寗約勾留一宵謁李督略游覽乘輪往漢再乘京漢路車入京等情已誌昨報昨江蘇特派交涉員許沅接駐滬美總領事克銀漢來函以美議員團行程業因天時炎熱而改變原定赴寗後乘輪往漢轉乘京漢車晋京現改爲並不往漢由寗渡至浦口乘津浦路車赴津轉車入京此行共計議員團男女五十三人許交涉員准函後立卽轉電外交部一面以電話請王參事及寗温交涉員到署會商會電南京軍民兩長預備渡輪以便俟美議員團渡浦之需云　　赴杭之情形美議員團於昨日上午乘坐滬杭甬鐵路專車由上海北站出發赴杭議員十五人婦女約二十餘人當時到站照料者除本埠各機關團體代表外另有浙軍署諮議陳震東偕同憲兵司令部所派長官一人憲兵四名（先期來滬）隨車照料鐵路方面有任局長率同巡官曁車務員到站恭送並由任局長派定車務總管沈成拭車務巡察陳伯濤隨車往返照料一切上海北站前門分懸中美兩國國徽所有售票處以達月臺遍懸萬國旗其沿途經過各站皆懸旗表示歡迎各站辦事員役所着制服格外整齊當時任局長深恐專車來去逾期特飭機務總管以雙龍頭（卽機關車）啣接拖駛到杭十一時零五分該專車即於夜間九時由杭出發運送各議員回申到北站爲夜間十一時五十分當有各代表招待如儀並聞今日（十號）該議員團起行北上已由滬寗鐵路局預備開駛專車於上午一時二十分由上海北站出發八時零二分可到南京至李督軍向滬上一品香所定酒肴四十桌已於昨晚十一時夜車送至南京矣 
[總商會選擧會餘聞]  
　　上海總商會第三届選舉情形已誌昨報昨日該會將選舉情形及當選票數繕具正式公函通知被選之職員三十五人及次多數十五人請即擔任訂期互選會長該會每届選舉預備次多數十五人蓋恐有辭不願就或因事缺額即以次多數十五人挨次遞補昨因次多數之十五人中内有簡照南樓恂如方樵苓均八十三票趙晋卿田祁原均八十一票穆杼齋張延鐘張雲江均六十八票設遇遞補何爲先後公議即日抽籖爲定嗣恐不妥俟遞補時輪到票數相同之人再行抽籖以定先後繼任之人云　　本届總商會選舉均照法定手續辦理所有當選之三十五人自得投票者之信仰昨晨忽有自稱商界會員數人赴該會質問謂本會會員祗三百七十餘人應照數發出選舉票爲三百七十餘張今見報載有華商義勇隊選舉票七十四張是否應有選舉權及被選舉權頗有疑義應請明白解釋云云 
[反對俞紀琦長財廳之電函]  
　　江蘇在京同鄉致南京電南京李督軍齊省長大鑒俞道尹紀琦曾爲議會彈劾未結卽甚賢能此時必應迴避聞有調財廳之説在震公或資熟手然地方惡感未除務祈俯順輿情稍留餘地至深企禱馬良張一麘一鵬董康張壽齡莊藴寛趙椿年叩麻印 
　　江淮旅滬同鄉會致南京電南京齊省長鑒公治蘇多年政績卓著帡幪所及有口皆碑今乃以一金陵道尹俞紀琦不惜違反民意致爲盛德之累竊爲公不取也雖省議會議員不良分子居其多數久爲公所不重視但今繼以省敎育會之電阻蘇紳黄以霖等忠告亦均置之度外毅然决然何公之不惜人言若此如謂别有隠衷則尊崇民意萬幾公决秀山督憲久有宣言迴風轉桅豈曰無及果以一意孤行則吾蘇三千萬人民將必羣起與公爲難最後勝利恐不公屬逆耳之言尚祈俯納爲荷江淮旅滬同鄉會 
　　姚黄致蘇省議會書張繼高朱德軒黄紉之諸先生鑒敬啓者頃因金陵道尹俞紀琦調任財政廳長公等不畏彊禦致電南北京當道及全省各界人士極力抵爭爲吾蘇之千萬人民請命朝陽鳴鳳無任欽遲此事結果如何雖難預必要亦足徴吾蘇尚有人也惟以貴會議員有一百六十人之衆平昔爭加薪鬧意見未嘗不齗齗一堂乃今爲吾民請命者不過公等數人餘皆寒蟬仗馬寂然無聲竊令人爲之不快然議會爲省治最高機關議員爲全省人民代表今省行政長官不惜以貴會咨請查辦之人反予升調直接與公等宣戰即間接與吾民宣戰吾蘇開化最早號稱文化之邦當必羣起直追爲公等後盾以與此違反民意不恤人言之長官决最後之勝利嗚呼省長玩視貴會亦久矣良由貴會之不肖者有以喪失其尊信自侮人侮理固當然惟貴會諸公孰非來自田間及今思之又豈僅貴會之羞哉以後之事尚望公等不屈不撓堅持到底聨合蘇民一致猛進務達目的而後止愼勿貽五分鐘之誚幸甚臨風翹企不盡欲言諸維亮察卽頌公安阜寗姚黄 
[沈金鑑今日赴浙]  
　　新簡浙江省長沈金鑑氏由京南下於前日抵寗昨日乘滬甯花車於二點四十五分抵滬寗站暫寓南洋路六號嚴孟繁宅内定於今日早車赴浙云 
[李蘇督覆商業公團電]  
　　上海商業公團聨合會前電李督軍轉電張巡閲使曹經略使吳師長請嚴懲罪魁等情昨接李督軍復電云上海商業公團聨合會鑒支電悉養癰貽患深佩名言前事未忘自當注意並已具將此意轉知同人矣李純印 
[舊國會正式决議移渝]  
　　在滬國會議長曁各總裁各代表日昨接參衆兩院江日自雲南來電云冬日開兩院聨合會議决國會移渝開會並請各總裁速將政府各機關隨同移往重慶以應時機特此電達即希查照施行參議院衆議院江印 
[川軍將領電請軍府移渝]  
　　川軍師長顔德基東日由綏定致在滬各總裁曁國會議員電云（銜略）慨自和議停頓僉壬搆煽西南局勢忽焉中斬諸公本堅苦卓絶之心籌國民長治久安之計恥與一班陰謀之輩共立於護法旗幟之下始相率避地滬濱協謀善後然我西南護法國體自失統系而趨入混沌之局者計時將及半載顧同盟之障碍雖除而護法之正義未申國本未立庶務叢脞末由貽示友邦徴信國人尚祈諸公尅期蒞渝組織合法之國會及政府與民更始宣布新猷庶根本大法得早日成立而靖國之實况可收也謹電奉促伏望垂察顔德基叩東印 
[籌備歡迎鄭毓秀女士]  
　　鄭毓秀女士爲我國女界中之傑出者也女士廣東産曾卒業於法國巴黎之法律學校當歐戰劇烈之時正女士奮興求學之日八年畢業嫻法文善演説富思想深具愛國之念務實而不虚曾在歐洲和會任中國代表之書記返國後又被推爲中國女子參政會代表其演説之詞曾登載於美國之世界晚報演説詞大略關於山東問題謂國弱民疲國將瀕於危我女界同胞亦爲國民宜俱具愛國之志不宜匿居閨閣專賴他人望各具毅力勇往直前爲國宣力勿讓男子占先也云云美報上記之綦詳於是可見彼邦人士歡迎鄭女士之一斑矣今女士公畢返國寄寓滬上我國女界出此人才於國家國民俱有裨益是當格外歡迎而崇拜之也今由女界發起歡迎會其宗旨半爲歡迎半爲敦促其前進今方在籌備中一俟手續完備當再宣諸報端 
[留美學生回滬紀]  
　　中國郵船公司之南京號昨日由美抵滬旅客中有男學生十人女學生一人又有隨習領事周熙岐及其夫人從美回華據云檀香山一埠共有日本人十五萬大抵每五人之中即有日人四名由此一端可見日人旅外勢力之日甚因此近來美國之西部各省排日風潮頗爲劇烈當地官廳對於雜居之黄種人取締極爲嚴厲而旅美華僑不免感受影響焉又云今次自美還國之華僑一百餘人若輩在美國均有一定之職業此番頗多携欵回國志在於本國政治上有所供獻及發抒改革之主張惟腦筋思想均極簡單而以傾向於護法之南方者爲多云云今各學生均旅居於大東旅館茲將各人之姓名籍貫及校名科目等查紀於下　　姓名籍貫肄業學校肄業科目回國事由盧岫霙女士廣東敎育舊金山大學往北京李瀚墀廣東英國屋克司福特大學畢業法律科往香港黄漢河福建美國麻省工科大學畢業鋼鐵科住上海李寳鎏廣東芝加哥大學及哈佛大學畢業商科天津南開大學敎授蔡星五東廣芝加哥大學及哈佛大學畢業商科往東黄百鍊廣東芝加哥大學及哈佛大學畢業商科往北京ＣＣＣhn及夫人湖南意利諾大學文學要事回國陳瀚如湖南加利福尼亞省大學文學北京敎授顔任光海南芝加哥大學物理得博士學位北京大學任物理敎授唐明高四川哈佛大學畢業電學工程往四川胡蘭生安徽哈佛大學校正傷科同仁醫院 
[南京號停泊日本之情形]  
　　昨日中國郵船公司之南京號自美國來滬該船乘來頭等旅客二十餘人二三等旅客一百餘名均在香港起岸大約在美國均爲有職業之華僑此次到上海之西人祇有十數名該輪本可於七號抵滬因經過日本之横濱忽遇大風故臨時祗得停泊兩日直至昨晨七時半方始抵滬途中有旅客三人（均粤人）因舊病復發在船身故當由該輪將尸身各上藥水針代爲安殮後至香港起岸當輪泊横濱之時船上各旅客與水手人等均起岸游行始終無一人購買日貨回船即上岸餐食亦至中國餐館果腹第一日停輪之時曾有一口操粤音之華人至該輪三等艙内當衆向各旅客演説歷兩小時之久先述中國之現象謂歷年來之變亂相尋幸得南方之首倡革命及推翻帝制以至興師護法始得維持國體演説之時其讚美南方則推崇備至而對於北方則指摘不遺餘力繼述各國之在華勢力而於某國之野心侵佔不及一詞僅於演述完畢之時謂日本之得山東青島實出於德國人之讓送云云 
[華人在美發明醫術]  
　　昨由南京號返國之西醫胡蘭生博士原爲虹口同仁醫院醫生前受美國煤油大王洛克番羅資助赴美實習在波士頓醫院臨診數年并任哈佛大學敎席極爲彼邦醫界人士推崇氏專攻Deformality一科曾在波士頓醫院中發明醫術二種前輩醫士舌爲之橋無以名之遂以發明家之名名其術今美國有所謂最新之接骨法曰胡Wu者即吾國胡醫生發明者也胡醫生返國後曾受同仁醫院之聘每日臨云 
[西醫行將游美]  
　　虹口同仁醫院生五人將乘中國南京諸船聨翩赴美入彼邦最有名之本西文尼亞醫學校分門研究專科茲將其姓名出身及所習何科列表於左　　姓名籍貫出身專習科目楊錦魁廣東聖約翰大學醫科博士公共衛生學韓麟徴浙江同上眼耳口鼻科陳景煦浙江同上花柳科徐逸民廣東同上腎便科馮建經廣東同上外科 
[祥泰洋行擴充輪船部]  
九江路六號之華洋輪船公司原歸沙益字經理SeitzCL共有安求而Angeles及西開好開亞WestCaHokie西開此WestKeats等八千八百噸之輪船七艘專行駛美國之波特藍及上海天津大連青島等處現在該公司已停止經理由祥泰木行之輪船部接代經理卽在九江路六號設立祥泰輪船公司仍用ChiuaPacihCampany英文牌號華洋公司之名稱即於是日取消現祥泰洋行有行駛揚子江輪船兩艘（卽祥泰號及祥泰號第二）其餘於華洋公司原有各輪之外又已增添新輪兩艘其航綫大約以歐亞及南洋爲主云 
[各輪船進出口消息]  
（一）國内輪船寗波昨日開往寗波者有二輪船（一）寗紹公司之新寧紹所裝出口貨白米二千三百包點銅錫一千六百塊荳油五十餘簍花衣三百餘包及紙烟洋釘鉛皮鐵絲水菓等類數百餘件（二）太古公司之新北京出口貨裝有點銅錫二百餘塊麵粉一千餘包并各項雜貨數百餘件　　長江昨日開駛長江之輪船（一）爲招商局之快利所裝出口貨有檀香一千餘包肥皂二百餘箱黄白糖二百餘包藥料十餘箱鋼鐵三百餘擔荔子乾二十箱洋紙十件及蔴袋等各項雜貨數百餘件（二）爲太古公司之鄱陽所裝出口貨有黄白糖四千餘包肥皂三百餘箱香烟三十餘箱白籐五十餘件機油五十餘桶及洋紙洋靛等類（三）爲怡和之聨和出口貨裝有洋釘鋼鐵五百件紅皮十件扁枝一百件香烟一百件玻璃三古餘件寗紹公司之老寗紹昨自長江裝來白米三千四百八十七包小麥二千零四十二包荳二千九百二十包紙頭二百九十五包鮮蛋二十四件蓮子四十二件藥材五十二件麩皮一千件猪油五百十件樟腦三百五址四件樟油一千零二十九件靛青四百三十九件雜貨二十件港粤招商局開駛香港廣東之廣利輪船昨日所裝出口貨有恒乾仁之興隆萬裕等各牌京灰毛藍土布二百餘包及林大成周益大啓成祥生泰等各色土布五百餘包并錄礬一百餘簍花衣四百餘包棉紗一百餘件絲綢五十餘箱及小麥綠荳等雜糧該局之泰順輪船今日開往厦門温州昨日所裝之出口貨有麵粉四千餘包黄荳三百餘包棉紗一百餘件肥皂七百餘箱及上海炳記洋行裝往厦門炳記現洋五萬元又軍用鍋灶三百餘付其餘鉛桶等類太古公司之四川輪船今日開往香港廣東昨日所裝之出口貨有大批麵粉一萬餘包及花生仁小麥綠荳等雜糧六千餘包又現銀六箱花衣三十餘包機油一百餘桶荳油四百餘簍及各項雜貨數千餘件怡和洋行之廣生輪船昨自汕頭裝來大宗錫箔千餘件並皮絲烟數百箱檳榔三百餘件山芋二百餘簍美香公司之罐食三百餘箱福州招商局之飛鯨輪船昨日開往福州温州所裝出口貨有大批白苧蔴二千餘件洋釘一百餘桶茶葉二百餘件及花衣鉛絲青蔴等各項貨數千餘件烟津招商局之新大輪船昨日開往烟台天津所裝出口貨有麵粉四千餘包細紙二千餘件茶葉五十餘件及機油洋紙洋葱頭洋靛苧蔴等各項雜貨及大批竹筐寗紹公司經理之萬利輪船昨從大連裝來荳餅三萬三千九百七十七塊荳油三百件怡和洋行開赴烟津之景星輪船裝出白米約四千餘石小麥七百餘石電料大小二百數十箱鋼鐵四百餘件又馬玉山裝赴天津玉賓公司之餅乾食物約二百箱（二）國外輪船中美福來洋行經理之美國輪船格里倫號GreenlNd從美國之培爾脱摩雷開來昨日上午十時進口到滬裝來進口貨有佛及尼亞烟葉及各種紙烟包皮紙共三千三百噸刻在虹口碼頭起卸開期未定至中國郵船公司之南京號此次從檀香山來華於昨晨八點鐘進口由檀香山搭乘到滬之旅客有三十六名由檀香山至香港者有五十四人裝來進口貨有大宗白色漆布原料及裝箱之牛肉鷹肉棗子肥皂等項出口貨有大宗麵粉二萬餘袋刻已定禮拜三開往香港至二十三號直放美國福來洋行之西愛生號WestIsan本日可從西雅圖到滬歐亞怡泰洋行經理格林公司之格林生大號GlensAhda由英國之倫敦開來昨日已抵上海運來進口貨以疋頭洋布及各項洋紗爲大宗共有二千九百餘噸俟上海貨卸訖後卽開往日本又英國火輪公司經行歐洲星加波南洋中日之Jeypore號自本月五號離香港至昨日上午抵滬裝來進口貨以玻璃爲大宗共有數千件餘爲洋布現亦在公和祥碼頭起卸大約本月十五號開往日本至九月三號往門司開回到申便卽裝貨還英藍烟囱公司之撥羅門提司Prometheus號昨日亦由利物浦來滬亦定十五號開往倫敦該公司之亞爾雪斯號自英國到申後即赴大連卸貨昨日業經開還上海刻定十二日往利物浦英國輪船公司經理之太平洋輪船公司之撥萊賽號開自倫敦大約八月十二日離香港來申開爾羊號大約十一日離神户來申開伐號開自倫敦將於十四日自新加坡開往香港而至上海英印公司之日本號開自喀爾喀特大約八月十四日來申日本南洋提督公司經理培爾盤輪船公司BarberＳＳＣo之考司脱號Coaxet昨從小吕宋等處開來裝來進口貨有木頭二千噸及雜貨二千噸大約十五號赴美國之波特藍昨自日本進口之日本郵船會社之熊野丸裝來進口貨有大宗鋼鐵板及鋼鐵條大都爲建築原料又有大宗棉紗刻已定明日開赴日本之門司昌興公司俄皇后號現定十三日（星期五）離淞駛往馬尼剌香港兩處郵船萊蓬號明晨（十日）八時離南滿洲鐵道公司黄浦碼頭赴日其渡輪黄浦號今日（九日）下午六時在工部局中棧碼頭裝載赴日郵件送交該船 
[順天輪船入塢修理]  
英商太古公司之順天輪船近因内部機器略有損壞特於昨日駛赴董家渡船塢修理約須兩星期可照常營業 
[公共租界重定地價表（北段四續）]  
地籍號數每畝地價地籍號數每畝地價地籍號數每地價畝 
八○一二六·○○○八○三三三·○○○八○四二三·○○○八○五三五·○○○八○六二三·○○○八○七一九·○○○八○八三○·○○○八○九三三·○○○八一○三○·○○○八一一三○·○○○八一四一四·○○○八二二一七·○○○八二五三○·○○○八二六二五·○○○八二七一八·○○○八二九一九·○○○八三○二○·○○○八三○Ａ二○·○○○八三一一三·○○○八三二二○·○○○八三五二二·○○○八三六二三·○○○八三七一一·○○○八三八一一·○○○八三九一一·○○○八四○一九·五○○八四一二三·○○○八四二一一·○○○八四三一一·○○○八四四一一·○○○八四五一八·五○○八四八一三·○○○八四九一九·○○○八五五一二·○○○八五六一二·○○○八五九二○·○○○八九○二一·○○○八六一一五·五○○八六二一六·五○○八六四一七·○○○八六七一九·○○○八六八一九·○○○八六九一七·○○○八七○一五·五○○八七一二二·○○○八七二一五·○○○八七三一五·○○○八七四一五·五○○八七五一五·五○○八七六一七·五○○八七七二○·○○○八七九一五·五○○八八一一六·○○○八八二一七·○○○八八三二○·○○○八八四一七·○○○八八六一三·○○○八八七一三·○○○八八八一三·○○○八八九一九·○○○八九○一八·○○○八九二二○·○○○八九三一六·五○○八九四一五·○○○八九五二二·○○○八九七一七·○○○八九七Ａ二○·○○○九九七Ｂ一四·五○○八九八一六·五○○八九九一九·○○○九○○一九·○○○九○一二○·○○○九○三二四·○○○九○五一六·○○○九○六一八·○○○九○八一六·○○○九一○一七·○○○九一二一二·○○○九一三一六·○○○九一四一五·○○○九一四Ａ一·四○○○九一四Ｂ一八·五○○九一五一六·五○○九一六一·八○○○九一七八·○○○九一七Ａ九·五○○九一八一五·五○○九一八Ａ一四·○○○九一九一六·五○○九一九Ａ九·五○○九二○一六·五○○九二一一八·○○○九二二八·○○○九二三九·○○○九二四七·五○○九二五一五·○○○九二六九·○○○九二七·七○○○九二七Ａ七·○○○九二八一四·○○○九二九一六·○○○九三○七·○○○九三二九·○○○九三四九·○○○九三五一四·○○○九三六一二·○○○九三七八·○○○九三八一二·○○○九三九一二·○○○九三七八·○○○九三八一二·○○○九四四八·五○○九四四Ａ一一·○○○九四五八·五○○九四五Ａ八五·九四六一四·○○○九四六Ｂ一一·○○○九四七一一·○○○九四七Ａ一○·○○○九四八一·四○○○九四九Ａ八·五○○九五○八·五○○九五○Ａ八·五○○九五一八·○○○九五二一二·○○○九五三一三·○○○九五四八·五○○九五五八·五○○九五六八·五○○九五八八·○○○九五九八·○○○九六四一四·○○○九六八一四·○○○九七○二一·○○○九七一一九·○○○九七二一九·○○○九七二Ａ一九·○○○九七三一·九○○○九七四二○·○○○九七五八·○○○九七六七·○○○九七七七·五○○九七八Ａ五·五○○九七八Ａ五·五○○九七八Ｂ五·○○○九七九八·五○○九八○五·○○○九八一五·五○○九八三五·五○○九八四五·五○○九九○八·五○○ 
[友華銀行銀巿報告]  
中美新聞社譯友華銀行九日報告云上星期六日倫敦銀價當地及遠期各跌三先令四便士紐約定價跌至九角五分紐約倫敦匯價爲三百六十七此間開巿時定價金鎊五先令九便士半金圓一百零六元半日金四十九元巿面開巿時鬆動買者照定價買進午後投機家開始賣出其結果則巿况大爲鞏固交易價金鎊高至五先令十便士金圓一百零七元日金四十三元香港巿面軟弱一日間曾跌價兩次當第二次跌價消息到滬後投機家即攺換其態度重行開始售出其結果則午後巿面鬆動售出價值金鎊不逾五先令九便士金圓一百零六元倫敦銀價之跌據云其故由於美國之賣銀又據報告倫敦及紐約賣銀巿面均鞏固惟印度未必繼續買銀中國則與買銀之巿面全無關係故目下銀之一物似無特别之需要則繼續跌價乃意中事也 
[南巿發現疫症]  
南巿方面現有疫症發生患者吐瀉交作腹痛如絞口唇青黑色有施救不及者前日南倉街染坊弄内某姓家染患疫症連斃兩命一時巿民對於疫癘大爲恐懼事爲徐廳長所聞已預備防疫辦法除通傳所屬照上届成案辦理隨時查報外並飭本廳衛生科置備藥水分赴居家店户分别澆洒以滅疫氣 
[中華博物學會改期開會]  
中華博物學會原定陽曆八月十一日開植物名詞審查會十二日開大會值此時局尚未大定各處會員及審查員紛函該會商請改期由北京本部與上海事務所協議後决計呈部展緩並發通告至各會員各團體知照俟有定期再行召集 
[家庭日新會討論婚嫁問題]  
前日（星期）午後爲日新會常會期先後到者三十餘人是日值王維文君楊惠英女士作主首由黄伯樵君演講電氣煤氣之利益及防免其危險之法對於二者之性質并功效與用法上推闡頗爲詳盡次以上期所討論未婚男女之交際上請胡彬夏女士演講美國風俗習慣以資借鑑胡女士謂美國男女社交無有界限習慣成自然由來已久偶或接觸男子斷不敢貿然求婚女子未經觀察正確亦素無輕許之理故必先之以介紹而相爲友繼乃得女之父母許可相往來酬酢然女出必有人爲伴以護焉最後女之父母已屬意矣始請於女叩以允否假曰否也則爲男子終身莫洗之恥故誠須愼重 
 
 
 

Page 11

 
 
出之者也至彼國之重視女子今之新婦女以爲此乃中古武人憐女子孱弱使然輕之固不可重之亦無謂凡人類應享之權利女子不容或後法律上苟爲軒輊尤在所必爭云次黄任之君謂本會將開一交際大會多邀青年男女及爲父母者來届時請胡女士再宣此於大衆云次王立才君謂近日未婚男女一問題極爲急切衆意亦以防患未然亟宜有所糾正後由沈信卿君援引經傳詳言婚史推論於喪服不平等之由大旨無論何種形式之締婚其結果良者必能推行不良者久必淘汰故思盡除舊制或另立一美善之方法者今爲試騐之初時期云 
[鄉民搗毁蒲淞巿平糶局]  
　　蒲淞巿設立之食米平糶局原定米價每洋糴二十四斤日來因米價稍跌各米舖售出每洋二十五斤以致附近貧苦居民咸以該局倡平糶歛錢大不滿意突於前日糾集二十七村莊貧民數百人趕至該平糶局爲難一言不合即起衝突因人數衆多致將全局器具打毁一空附近警區派警彈壓無效祇得飛報縣長請示辦理業由該鄉經董沈寳寅將饑民聚衆擊毁平糶局情形呈禀沈知事提究 
[漕河涇鎭爭辦平價局之呈文]  
　　本邑西鄉漕河涇鎭設立食米平價局之史䕫於前日午後詣滬海道尹公署謁見王道尹面呈稟帖一扣原稟錄後呈爲阻撓開糶懇恩迅賜維持事竊紳等歴將設立漕河涇鎭食米平價局陳報在案已於八月三日提前開糶迫急情形早在洞鑑之中無庸贅述旋於八月五日又奉鈞批第一百號内開呈悉查此案前據該紳來呈並據上海縣沈知事呈復到道即經明白批示並令轉行知照在案據呈前情仰即遵照前令辦理此令等因各在案詎於本月六日有張宗福率警到局肆行滋擾聲稱奉縣署之令將局歸併以冀統一而免歧異等云遂即勒令本局停糶紳等答稱饑民如此衆多糶米憑券亦早經散發且本局迭奉鈞令開辦未便非法舉動張宗福一味仗勢恃蠻堅欲點查本局米數紳等據理不屈似此擾亂善舉不知其是何居心况查張宗福之平米每斤計售錢六十文按一斗計之共十七斤每斗計錢一千零二十文伏查本縣官定平價章程每斗祗售錢一千文本局亦遵照官價辦理而張宗福經辦者獨出定章之外每斗計錢一千零二十文何所謂之統一本局遵照官價何得指爲歧異殊不可解况紳等冒署奔走汗流浹背實爲地方消除隠患地方安寗皆賴長官之盛德也並爲我鄉間父老昆季之饑餓起見紳等本良心上之主張也不料張宗福仗經董之勢狐假虎威竟敢藐抗鈞令率警阻撓破壞民食實爲地方之害爲此火急陳報鈞座迅賜維持並令行上海縣知事毋違鈞令以維善舉而惠窮黎不勝迫切待命之至再縣署已受鄉董朦蔽因之誤會若斯况紳等當於七月七日在縣呈請之時地點本在陶紳巿屋内紳等奉批後立將各捐户未繳捐欵收集歸併何如各捐户一聞消息咸有灰心紛紛來函請求取銷認捐欵項緣經董所辦之平價局已有積榖欵項足以接濟似不應再仰給某等之捐欵故某等所認捐欵均不願繳此非紳等之飾詞有各捐户函件可證因之開辦延遲正在擬稿具呈縣署陳明間詎料我鄉饑民實多僉到紳處泣來援救日必數起紳等遂以善言撫慰孰知警信傳來附近之牛涇港發生搶米風潮人心更形惶恐紳等目睹饑民嗷嗷待哺再四籌商不得不急籌善後遂呈請鈞署當蒙批准開辦在案仰見道尹關心民食安慰地方紳等與各貧户感戴莫銘故漕河涇鎭食米平價局之設立確奉道尹批令嘉奬遵章開辦實於呈請縣署之地點不同此紳等即於八月三日遵令在劉逃二公專祠内開糶之實在情形也現在張宗福棄饑民於溝壑抗鈞令於鄉間况上海巿所轄境内開設食米平價局多處如學生聨合會等所設之平價局所收之捐欵未聞一例併歸巿經黄核收支用我鄉何得獨異此則紳等對於縣令一味强制之所大惑不解者也若不陳報飭縣將經黄撤委一旦被其勒閉紳等所發之糴米憑券饑民持向何處告糴此不獨紳等與鈞署失信於民恐生巨患爲將以上各緣由並將所發之糴米憑券存根一併陳奉鈞察謹呈 
[荷花池平糶處之近况]  
　　南巿荷花池由上海巿添設食米平糶處已兩星期日銷米數初時每日扯八九十擔漸增至一百數十擔前兩三日每日竟糶出二百二十餘擔前日因係星期該處堆存浦東某洋棧之米不能出棧起運致無存米可糶遂於昨日停辦一天（今日照糶）據在處内辦事員云該段地方左右人類復雜爲他處所無自開幕迄今雖無事故發生而逐日囉唣喧嘩被搶去米籌之聲時不絶聞云 
[五誌尋獲欺騙潛逃之米販]  
　　鎭江人劉育民因在蕪湖購米八千石用欺騙手段混出該地海關運往外洋售脱之後避居滬瀆迨事敗露該關税務司將爲其作保報關之方介五傳去除飭繳保證金外並限尋交劉到關懲治方乃來滬控由捕房將劉獲解公共公廨而劉以此事係受洪瑞亭等之愚亦即起訴又復由捕將洪獲案判兩人各交五萬元保無保拘押候究等情迭誌本報昨届本案集訊之期捕房將劉洪兩人解至第一刑庭經關讞員會同英包副領事升座訊據原告方介五之律師上堂先將案情續述一過繼稱本案發生地點原屬蕪湖現該關税務司已有公文咨由上海交涉員轉令到廨請求照章將兩被告准予引渡而代表劉洪兩人之朱斯芾律師等則要求展期再訊堂上判被告無保仍着還押候下禮拜一訊核 
[研鞫蓮英案中之閻瑞生初紀]  
　　在閻口中抄獲鑽石一粒 
　　謀斃妓女蓮英案内之閻瑞生因逃至隴海鐵路徐州所屬之車站謀幹差事被軍警緝獲電咨老閘捕房派探往提業於前晚到滬暫押候究等情已紀昨報茲悉閻原籍河南此次逃至徐州化名沈慈英謀事爲四省剿匪督辦張文生（昨報誤爲徐州鎭守使白寳山）部下所獲閻提到老閘捕房後即由捕頭訊問一過並命檢查其身畔無所獲旋在閻口中抄獲價值一千餘金之鑽石一粒昨晨九時華探目黄潤甫華探陳維坤協同西探奎爾將閻及鑽石押乘三千二百三十九號汽車至公共公廨下車扶入刑事犯待質所候訊閻年約三旬以外身穿蔴米布短衫褲赤足着番布鞋是時到廨觀審者人數頗多惟均不得直入法庭至九時半承審官關炯之讞員會同英副領事包克本氏升座第一刑庭飭將閻瑞生提案閻延有甘維露律師亦即出席問官以案情重大須詳細研鞫故當時祇略訊情形即判被告帶回捕房押候特别訂期研訊 
[兵士私帶烟土續紀]  
　　前駐福建陸軍四團工營目兵胡德生曹德明等五人前因私帶烟土由閩乘坐同華輪船來滬爲水巡捕房查獲人證將烟土送關候燬胡等送地方檢察廳訊辦等情已誌前報茲悉此案業由檢察官提訊本將胡德生等申送護軍使署訊辦嗣因詰知胡德生爲四團二營已革目兵應歸本廳司法辦理其曹德明陳萬和高德生王德和等四名確爲該營目兵均係禀明長官請假回里則該四名照章申送軍署訊辦據情禀准梅檢察長於昨備文派警將曹德明等四人解送軍署究懲胡則押候訊核 
[烟酒聨合會臨時會紀]  
　　中國烟聨合會昨開臨時會議首由主席陳良玉報告接漳州援閩粤軍陳總司令復電内開永定烟絲捐每擔原徴三元公賣成立加收五元共征八元原爲急籌軍餉起見今旣稱負擔過重已飭財政局一再核滅每擔連原捐實收五元至烟葉運銷出境始照章納費所稱在境内流通亦須抽捐實屬誤會云云次報告接閩菸酒商公帮曁閩商務公會自上坑街先後來電内開閩菸酒局長章景楓突使妻姪帶隊及銅鐵匠闖入酒帮公所奪取議案賬簿破開箱櫃任意搜索現酒商全體歇業各商亦動公憤請協電院署派員查辦以安商業等情到會俞葆康起言公賣實行以來經征人員借端滋擾時有所聞商民疾首痛恨正有無門可訴之勢今閩省旣有電到會自應據情轉電部署嚴查衆皆贊成通過次王聘三提議吳子玉將軍主張國民大會解决時局深得多數國民同意本會不可無所表示邱思銑起言吳將軍自舉義以至今日事事悉合人民心裏一推國民大會召集之方法祗以農會商會敎育會爲限未免太狹金拜仁起言時局多延一日卽多一日危險故國民大會宜速不宜遲旣求其速又來普及正是爲難惟祗限農商學會確係太狹近有人主張凡非法定團體社員百人以上財團一萬金以上者各出一人亦是一種辦法公决由到會諸君各具意見書儘三日内開送至會再行核議次報告本埠承辦牌照税人近與各店舖時起齟齬於商業大有妨礙議畢時已五鐘乃散會 
[商業聨合會開會併紀]  
　　法租界八日下午八時法租界商業聨合會開星期常會葉貺辰主席（一）報告六日决議本會擬辦平糶一案每升暫售錢一百文以一升起至五升止以惠極貧户口總商會已去函往詢其所定每石平售洋八元未識能否再有商滅餘地尚未得覆至界内各商已派汪君醒齊遍謁勸募已蒙大昌烟公司助洋一百元黄楚九君助洋一百元周鳳銓君助洋五十元鉅康助洋十元學生聨合會有將前辦游藝會售券餘資俟其派員與前兩團體接洽妥善後亦願移助等情鄔君挺生周君空生處尚未晤面至各方面尚在積極籌募倘獲集有成數方可開辦（一）報告本會前請法公董局加放洋油箱額如或不能另築堆存處所應照前定每汀面祗有五箱計十聽聞不日又須請查祈各注意（一）報告本會義務夜校因敎員暑假十天外又因病續假迄未到校爰請蔡敎員祚章繼續敎授以資整頓至十時餘散會 
　　文監師路前日下午三時文監師路工商聨合會開會到者二十餘人公推杜椿蓀爲主席報告本會成立一載諸事仍在幼稚更兼正副會長均爲店務冗忙屢次未能出席要求辭職請討論選擊手續後計議數條（一）定本月十五號（即星期日）開選舉大會（二）請全體會員書票投匭以五十票爲當選（三）如票數未足法定改用推舉法（四）會塲商借三元宫廣肇義學通過贊成又提議總聨合會用各路名義反對國民大會之儉電因本路出席代表事前並無預聞不能負責當繕函質問付表决時已五時遂宣告散會　　滬北五區昨晚八句鐘滬北五區商業聨合會開第二次籌備重選會到者二十餘人推蔣介民爲臨時主席高叔康記錄首山主席報告籌備重選手續現已略有就緒其會員一覽表目尚待印成惟何日開重選會請衆公决次由張文忠提議改選之必要萬勿再事延宕務於兩星期間（即舊曆七月初九日）投票檢匭該選舉票及章程會員一覽表須預先三日着各職員擔任按段分發庶免臨時匆促衆皆贊成一致通過議畢散會 
　　北京路前日北京路商界聨合會爲籌辦巿民公學開臨時會議各商號代表到者四五十人會長周豹元主席報告開會宗旨次提議舉徐連舫爲學務主任次舉王兆豐姚明生杜簫譜等爲籌備員分任各事均同意由王仲卿君勘定福薩里爲校址開學定於七月十八日並設商餘補習夜校以培植青年失學者云 
[學校消息併紀]  
　　和安小學新閘和安小學校地處租界學生多係商家子弟故該校功課頗重英文畢業學生多能用其所學立身社會而尤以執業於電報郵政鐵路銀行進出口洋行者居大多數畢業學生已達九届共二百餘人散居各處聚首爲難因於去夏組織校友會本月八日續開第二次常會到者幾百人各校友將出校後之經歷及任事之經騐詳細報告俾新畢業之同學知謀事之途徑散會後各贈和安雜誌一册并欵以茶點盡歡而散聞校友中有莊秉權肄業清華學校今夏畢業下學期起留學美國擬進紐約某大學習土木工程科云　　養性女校派克路養性女學校於昨（八號星期日）上午十時開職員會由校長袁學孟女士發言謂本校今睥春季成績頗優觀現在補習科學生之多秋季必更踴躪原有敎室勢難容置急宜早爲預備當經議决（一）擴充敎室（二）添置校具（三）推廣學額（四）添聘敎員（五）改編學級（六）各敎職員宜振刷精神力求完善（七）夏曆七月初一日開始招生（八）七月初九日開學　　女子美術學校上海女子美術學校由發起人徐朗西劉海粟兩君聘請法國巴黎美術大學畢業現任上海美術學校敎授李驤君爲校長已於昨日任事從事規劃一切下學期准定先招西洋畫科曁師範科學生各一班每班定額三十名順有志藝術之女同志即日前往該校報名現因該校校舍從事修建報名處暫設白雲觀上海美衛學校内並聞所有下星期該校之職員亦已由李君分别聘定東京美術學校周勤豪爲敎務主任上海美衞學校王濟遠程虚白諸君爲繪畫敎員其餘各科敎員亦已分别延聘云 
　　普育英文學校新北門内舊校塲北首普育英文學校係龍繼昌創辦暑假後即組織暑期補習科專爲平民子弟而設學費等槪不收取附近商店學徒皆往該校補習校長　君鑒於來學者日多故商諸坤範女子中學敎員梅頌先君在暑期内請梅君擔任敎務一月並聞近因日間天時炎熱故改晚間七時至九時爲上課時間現已通知各家屬矣 
[海軍聨歡社定期選舉職員]  
　　海軍聨歡社於日前在跑馬廳馬霍路本社舉行一週紀念會等情已誌前報茲因該社前届所舉各職員現均任職期滿應再訂期開選舉會投票選舉特由社長按照本社選舉規則於各職員任滿定期召集各社員到社選舉已訂期陽曆八月十二日下午二時在海軍總司令公署軍械所大廳開會投票選舉業已遍發通告邀請各社員届時蒞會公同選舉云 
[禁止露宿之示諭]  
　　淞滬警察四區署長顔玉琛因境内居民每届夏天晚間有在馬路兩旁納凉露宿者昨出六言示諭一律禁止示文如下照得開闢馬路原爲交通起見擺設　凳納凉車馬往來不便更有席地露宿潮濕侵身可畏旣於衛生有碍且多碰撞危險爲此佈告禁止務各一律改勉倘有抗違不遵拘署罰辦毋悔 
[閘北路政之急宜注重]  
　　閘北虬江路馨德坊一帶與滬寗車站租界相接壤近來新建房屋甚多巿面日漸興盛惟因馬路不修以致污穢狼藉臭氣四聞行人至此莫不掩鼻而過加以下等流氓任意便溺並隨地傾倒垃圾衛生毫不講究近届盛夏時疫流行聞該路住户一再聨名呈請閘北工巡捐局糞除濁物興築馬路尚未有所舉動云 
[煙酒事務局長易人]  
　　江蘇二區烟酒税事務局長劉贊宸現奉新任兩淮鹽運使文和令飭調往兩淮鹽務公署爲某科科長所遺二區局長已由文運使咨請蘇省烟酒事務局長另委季銘又來滬接辦聞季局長業已來申訂於今日（十日）接差視事昨已分别令知所屬各分棧主任查照矣 
[大北公司賞給漁户銀兩]  
　　江蘇持派交涉公署昨接駐滬英總領事函稱據大北水線公司送到賞給漁船保護水線之賞銀五百餘兩請爲轉給具領等情許交涉員當即令行寳山川沙等縣知事傳同漁户來署具領 
[英包副領事假滿返滬]  
　　駐滬英副領事兼公共公廨陪審官包克本氏前因赴青島避暑請假三星期茲已假滿返滬昨爲星期一公廨輪應陪審如期蒞臨而英副領事赫君又未蒞廨故由關讞員令將便分第一二兩庭訊理之各捕房所解刑事案件併歸第一刑庭與包君會審至下午二時許始畢 
[戲衣上之廣告]  
　　近來各商號之廣告日見新頴無不以引人注目爲務前夕大世界乾坤大劇塲韓金奎杜文林合演雙拾黄金身上各穿大昌烟公司嬰孩牌香烟馬甲一件見者爲之軒渠不置以廣告繪於舞臺牆壁或戲幕上固已數見不鮮今列入戲劇則誠破題兒第一遭也 
[指控水探目包庇運土之調查]  
　　南巿縣商會近接江海關税務司來函云奉總税務局令開近據商號主朱某范某陸某等五六人聨名指控江海關水巡捕房探目何阿春於有人私販烟土進口時由伊保險庇護上岸每包出給費洋八元故該探目每月可得萬金左右運滬烟土歸其一人包庇者爲多數其地點自浦東及十六舖至南碼頭一帶浦江係屬範圍等情是否虚實均宜詳細確查云云該會投函後因事無頭緒無從查核擬即以此函復税司云 
[海關緝私隊抄獲烟土]  
粤人某甲由印度夾帶大批烟土搭輪來滬於前日抵埠停泊浦東其昌棧碼頭昨晨有私土掮客多人前往爭先購買每磅金磅八九枚詎此項煙土半多糖料羣向掉換未遂雙方各糾多人在該輪艙面大起衝突該船主恐肇禍端　立用電話通知海關緝私隊到來若輩遂分投逸去當抄獲烟土二百餘磅帶回海關存儲候燬 
[撤防兵士私帶烟灰]  
浙軍第一師撤防兵士張叙清由厦門夾帶烟灰八九兩搭太古公司綏陽輪船來滬於前日抵埠治於浦東華通碼頭張登岸時爲駐棧三區巡警查獲解署昨經曾署長訊據張供稱此項烟灰係友人俞姓給其作爲川資等語當以事關烟禁判解警廳核辦 
[私藏烟土之懲罰]  
住居法租界大馬路中華里第十號門牌内之土販四川人何漢卿邇販得川土一百數十磅藏在家中事爲法捕房西探長石維也君偵悉前晚親自督同探目黄金榮包探姚金福唐雲卿前往何家在牀底下將土抄出連何一併帶入捕房諭交人銀並保出外昨日傳至法公廨請究先據石君上堂禀明前情並將烟土呈鑒話之何漢卿供此項烟土實係朋友寄在我處詰以朋友現在何處何語塞中西讞員會商之下以何私藏烟土有違定章着罰洋五百元充公再押西牢二年准予贖罪抄案之土一併没收 
[朱韻甫已解檢廳訊辦]  
江蘇第二區烟酒事務分局牌照征收處主任陳傑自接辦以來查得外間有人揑造該分局關防到處朦收税欵曾經派員至各處調查起獲僞照二十餘張稟送地方檢察廳請爲查辦旋由陳傑在閘北海昌路拘獲朱韻甫一名即在朱之身畔抄出僞照十餘紙扭控四區警署申送警察廳徐廳長查得此案檢察廳旣經有案飭令備文派警於昨午將朱解送檢廳歸案訊辦即經檢察官提案預審一過判朱收押僞照存候查明究辦 
[張仲爕不遵堂諭罰十元]  
湖北人張仲爕因在虹口有恒路近鄉處荒地上支棚煮熬猪皮膏經三十一號三道頭西捕查見以前經公共公廨諭張將熬膏臭氣設法減少或遷移以免妨礙衛生今仍抗違堂諭因將其拘解公廨命交五十元保候英領堂期解訊已紀本報昨晨届期捕房將張解案由該西捕稟明前情質之張供近因家有喪事回籍實不知情等語中西官判張罰洋十元充公 
[誘拐與拆梢並儆]  
莊振鵬家婢女莊福琴於本月十三日被汽車夫許耀生誘拐出外匿居法新租界徐家滙事爲無賴秦金法張兆根兩人得悉前晚糾同多人前往向許敲詐由許報告捕房飭探將秦張兩人拘入捕房經捕頭詢悉前情諭令將原被及福琴一併管押昨日傳同原告莊振鵬至法公堂先據捕頭上堂禀明前情請究詰之許耀生供稱是日秦等糾人前來向我拆梢質之秦張兩人同供民人等實係原告莊振鵬囑令在外找尋是日適在許處查見不敢拆梢餘供支吾原告莊振鵬稱商人並無令秦等代尋之事請究莊福琴供實係女子自己逃出並非許所誘拐中西讞員會判秦張兩人不應拆梢着各押西牢六個月許誘拐婢女罪已成立着押三個月以儆婢女發堂擇配 
[青蓮閣之兇劇]  
　　某外國砲船所雇中國水手湖北人向友仁昨晚八時許在四馬路青蓮閣吃茶與同座北京人甲乙二人口角起釁互相毆打某甲舉橙擊破向友仁頭顱血流滿身甲乙二人頭部亦受微傷當由老閘捕房四百十二號華捕等到來將甲乙二人及向友仁帶入捕房由捕頭略訊一過諭送向友仁往醫院包裏傷口後再行訊辦 
[脚踏車撞傷行人]  
江北人周雲高昨日上午行經四川路被某甲所乘脚踏車撞倒跌傷頭部昏暈不省人事經老巡捕房六百十八號華捕前來雇車送入醫院醫治一面將某甲拘入捕房稟請捕頭核辦 
[小工跌斷足骨]  
虹口極司非倫路恒裕柞油廠新建房屋雇有水木工匠工作昨日傍晚有小工陳阿三陳阿四二人失足自高墜下跌斷尼骨當由該廠具函派人舁送陳阿三陳阿四二人往同仁醫院醫治 
[甬孩投浦遇救]  
寗波孩子崔春揚年十六歲向在華界某店舖習藝近因被人引誘出外將所有衣物銀洋耗費殆盡旣不能仍返店中又乏資乘輪回籍以致生機斷絶奔至外大橋躍入浦江圖盡經二百二十七號印捕與探譚鳳池瞥見急令舟子設法援起帶入捕房稟明捕頭留候送廨核示 
[假莊票圖騙金飾]  
向業成衣之粤人馬綱昨日午後將僞莊标一紙持向西華德路二百九十三號門牌某銀樓内選購金飾二百五十元希圖欺騙被該銀樓夥丁金榮王金瑞等察出喚由一千零九十二號華捕與探譚鳳池將馬連同僞票帶入捕房經捕頭略詰一過後着將馬押候查明解送公堂訊究 
[指控私收客賬]  
紹興人俞錦芳在新閘路一千零九十八號門牌源昌新煤炭店爲經理其子壽林亦在該店爲司賬前日該店主應月發至靜安寺路捕房指控俞父子自去年一月起至本年七月止串同私收六十六户客賬計洋一千九百八十八元九角六分當由華探目夏廣林包探馮春福協同八十六號西探往新閘路一千一百五十九號屋内拘獲俞壽林一名昨解公共公廨以錦芳未獲請求展期開審中西官得稟判被告還押展期七天提齊人證再訊 
[開快汽車罰十五元]  
法捕房昨解汽車夫陳金生至法公堂稟稱陳於前晚駕車至法租界長浜路開機疾馳有違定章請究繼據見證十五號西捕上堂證明當時目見陳疾馳情形詰之陳供認開快車不諱判罰十五元充公以儆 
[泅水被拘]  
無錫人吳愛林昨日午後從北河南路躍入蘇州河泅水游泳試演各種技術觀者若堵被三百五十七號三道頭華捕查見以此種游戲非但有碍路政且屬危險因將吳拘入捕房經捕頭詰悉其情飭即押候解送公堂訊奪 
[搶洋禁押六月]  
李興才前晚行經公共租界四川路被李長根糾黨攔住攫取衣袋内鈔幣六百零五元現洋兩元小洋十九角而逃由被刦人狂呼經包探張玉嶺聞聲趕至追獲人贓帶入捕房押至昨晨解送公共公廨經中西官訊悉前情以李長根不法已極判押西牢六月贓交原告領去 
[竊繭與收贓之懲罰]  
蘇州河沿三泰路一百三十六號屋内前失竊價值四百數十元之絲繭四包前日由該管滙司捕房包探陸連連探目泮林士及老閘捕房包探陸根生查悉係寗波人張阿利所偷由紹興人李小松居間銷贓與北浙江路二十五號門牌海寗人徐寳龍得洋四百元分肥因將以上三人拘獲吊出原贓昨解公共公廨稟明查獲情形時絲繭公所延律師到堂聲稱起案贓繭係該公所所存之樣子請求給領並山絲繭公所書記徐培峯上堂證明失竊報捕各節質之張阿利供業出店繭子係陸續收買掃艙之貨近因需錢故託李小松轉售輿徐竇龍成交時我不在塲故不知售價若干且未收到價欵李小松供居間售繭計價四百元當塲交給代張送繭之人洋三百元徐寳龍供繭係押欵並非伊收買各等語而李復延律師代爲辯護中西官核供張阿利行竊證據確鑿判押西牢一年李徐兩人各科罰洋一百元充公起案贓物着絲繭公所邀同失主到堂證明再核 
[兩押店收贓分别科罰]  
法租界同康咸康兩押店日前收質某洋人家失竊之大衣一件洋金練一根現爲法捕房查悉飭探將原贓一併吊出昨日將兩押店主傳至法公堂請究先據捕頭上堂稟稱當失竊時由捕房發有失單被告等竟私自收質有違定章今將失單呈鑒詰之兩被告供認收贓不諱中西官判同康罰洋十元咸康罰洋五元充公贓給原告領去 
[道署批示二則]  
海門縣民陳洪疇等呈爲政令不一民不堪命環叩吊卷核辦由呈粘均悉據稱王晏江等偷運元麥當經該民等指交地保呈由縣署令警扣留何以縣署不加究懲反將案外之人拘訊其中顯有别情仰海門縣知事查案訊明秉公核辦具報此批粘存嘉定縣民馬阿茂呈爲濫權違法任意拘罰受害莫明泣求飭縣受理依法嚴懲由據呈已悉旣經該民役縣正式起訴仰即靜候該縣知事傳集訊究所請未便率准 
[誌謝]  
頃承名醫凌菊齡先生（庽北由西路德安里）惠贈痢疾末藥百服先生　理精深所製痢疾藥頗著奇效凡貧無力者均可給送慈善爲懷尤深欽佩用誌數語誌謝並爲介紹來函 
[民國路商業聨合會來函]  
敬啓者昨閲貴報本埠新聞攔内載有武昌等四十一路商界聨合會致李督軍及吳將軍書中列有敝會之名又中華工會等二十四團體致京粤各當道電亦有敝會列名查此項函電敝會實未與聞且事前亦未接有通知礙難默認敝會純爲多數商號所組織對於政治問題素乏研究未便有所主張用特函請貴報登入來函攔内以昭眞相實紉公誼雜評二 
[食米平價局（怡）]  
食米平價局救濟貧民者也以常理論之辦事者祗有義務而無權利糴米者祗有感恩而無抱怨矣旣祇有義務而無權利則辦事者宜無所用其爭祗有感恩而無抱怨則糴米者宜無所用其憤今漕河涇鎭紳董忽爭辦平糶蒲淞巿鄉民忽搗毁平糶局此何故哉設無可爭之權利與可以抱怨之處何至於此夫自開辦平價局以來公私欵項雖耗費不資而貧民所沾實惠殊屬淺尠也　　　　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[消夏閒話（上）] [  許冠羣]  
　　夏夕苦炎旣不喜玩游戲場又不喜逛馬路閒坐臨窗出新會梁氏之飲氷室自由書讀之眞如飲氷之凉澈沁脾其言（烟士披里純）Inspiration發於忠想感情最高潮之一刹那頃而千古之英雄豪傑孝子烈婦忠臣義士以至熱心之宗敎家美衛家探險家所以　爲驚天地泣鬼神之事業皆起於此一刹那頃爲此（烟士披里純）之所鼓　余而此Inspiration直可譯作（靈覺）苟靈覺有所感動則大丈夫拔劍起舞何事不可爲更何苦於夏長　　風馳電掣乘汽車乘凉者妓女中頗不乏人彼其經濟上所取得之供應在官僚豪富不足論獨惜我賣文之文人與日夜經營之商賈以絞其腦汁汗血之金錢任性揮霍殊不知世界經濟潮流之逼人不啻驕陽之炙首大家還需澈底覺悟也 
筆剳 
[花因記（下）] [  少游]  
　　子卿徬徨無計則　茸而出憐復對蘭大哭曰我此生豈眞　蘭者　方揚芬吐葩以與人爭勝我則已爲負心郎所捐棄我豈眞如蘭哉恨此身爲勾欄賤業至爲人所不齒蘭亦　幸而投入我家爲勾欄中之蘭不能博雅士閨媛之欣賞惟吐氣我賤使前我不獨爲己哭抑亦爲蘭哭也是夕憐涕泣終宵其假母百計爲備惟恐憐圖自盡也明日蘭盡瘁委憐　哭曰蘭枯我亦當死於是終日嚎哭惟圖永訣假母懼錢樹子眞倒無以爲生乃與姊妹輩計議鬻憐而别買一麗姝以爲業假母從其計憐不知也明日逕以一肩輿送之河干載之入京憐痛哭惟求一死購憐者陳氏亦操皮肉業擅詞令反覆譬陳勸勿死免累己憐憫其以多金購己苟死是殃陳也遂弗死然身雖淪門巷麗情不復動矣比衰老猶無以自活傭於鬢綠綠感同病優遇之前歲臘盡綠告吾如是然以隆冬筆硯爲氷未能爲記綠愛荷喜聽雨擊敗荷聲去夏共所種荷數十柄無一葩者綠深以爲不祥輒用太息同人慰勸之終不釋入春友來告髮綠死矣嗚呼影憐之不遇花因也此獨非花因也耶（終） 
劇談 
[歌壇賸語] [  民哀]  
　　丙辰以還燕雲同時並稱之後起英秀芙蓉草尚小雲白牡丹粉菊花程艷秋韓世昌曾幾何時桐珊（卽芙蓉草）倒嗓小雲疲乏慧聲（即白牡丹）南來秋顰（即粉菊花）亦然艷秋不嘗出演青君則自完姻以後嗓音少遜於　勢不能與上列諸子相抗再越數時繼者無人而此輩又衰誦白香山所謂梨園子弟白髮新句不禁感喟久之　　余叔岩之身價在今日伶界中較王又宸王鳳卿劉鴻昇等爲勝更無論餘子也何以不能蒸蒸日上聞小隠言小余愛財若命嗜利過甚爲多數人所鄙視故名不克大盛謡傳其來滬之信亦已久矣所以遲遲我行者亦因硜硜論包銀之多寡也 
新聞拾遺 
[歌之價值] [  光宇]  
　　巴黎白爾女士以善歌聞於時前次德約簽字巴黎巿議會擬開音樂大會因遣人請於白爾曰請小姐歌五十夜能乎答曰能曰何以爲酬曰每夜計銀八千元五十夜共四十萬元某詫曰四十萬元耶此數吾可聘美國總統四位矣女士答曰然則不竟聘美總統爲爾歌乎後卒以三十五萬元爲歌五十夜之代價云 
[賊的志願] [  隠厂]  
　　南京下兹二馬路天壽里何姓家前晚七時許忽見一黑影自外入内室何某隨卽跟入將其捉住問其何來答曰余非竊賊不過因巿上西瓜昻貴明日又是立秋非吃不可故來欲竊一二個何某固長厚者非特不送警區懲辦並贈以西瓜兩個該賊大喜叩頭而去 
[財迷] [  吳秉恬]  
　　哈同路民厚里萬某向作紙坊生理人極誠篤而素有財迷每月雖典衣質物必購買彩票多種志在必中頭奬近以屢次失敗遂惘惘如有心疾前日忽奔至門外長跪地上叩首以數十計口中連呼（天上財神來救窮人）嗣經家人强曳之歸現擬送往某醫院求治云 
[醫異] [  小鶴]  
　　閘北滿洲路某里黄姓婦手足瘋麻昨延一賣辰州符者治病堂中先供香燭但乞白米三粒裹以黄紙畫符念咒命婦之子手捧而揖忽變爲紅黄白三色藥粉又剪紙人黏之庭柱捉一活雞取大鐵釘洞貫雞眼於紙人腿上垂懸空際名爲移木針病約十餘分鐘拔釘出雞亦行走如常最奇者雞眼未破並無滴血不知果操何術而能如此醫資一元九角九分據云七日後病乃全愈云 
餘興 
[答朱鴛戲問] [  無名氏]  
　　問使上海人人能坐汽車尚有爲汽車所殺之人否　　答上海人必盡爲汽車後之灰鏖悶死　　問製造槍砲與製造棺材者之心理有相同否　　答製造槍砲者之心理爲助武人得擴充地盤製造棺材者爲助抬棺材者有飯吃其助人之心理相同問多數亡國之民順從敵國後更能貽害此國而亡於他國以行其間接報仇之法否　　答得後賣於他國以爲間接之報仇　　問竊米之小竊欲避此惡名而自稱爲（殺事犯）人亦許之歟　　答竊得米後即販之出洋人卽稱之爲榖事犯而得避之於厠館内矣　　問青年會何故不限止年長者入會　　答因龍鍾老八入會後得賴蹴踘游泳等運動一變而爲願影自憐之青年其入童子團者更得變爲垂髫童子也　　問今之武人輙言解甲歸田其身上果着甲否　　答背上着有硬甲 
小説 
[社會小説衆醉獨醒（一二○）] [  瞻廬]  
　　第二十回誇妙解發明寳訓設神位崇拜先帥把這神位黏貼在孔子神位的上首每逢朔望準備點兩枝燭燒一爐香我要整肅衣冠向陽貨先師行三跪九叩禮然後再喚小兒行禮尊奉陽貨便是尊奉我們三代相傳的祖訓我向來昏昏沈沈受了迂夫子的毒只道這個仁字是很體面的所以心裏反對仁字嘴裏却不便自認不仁現在得了陽貨先師的寳訓伍老夫子的妙解便曉得仁字没有甚麽體面不仁兩字没有甚麽不體面立即吩咐書記徐勉齋從今日赴一切函牘不用稱呼人家甚麽仁兄仁翁須知這個仁字面子上雖是頌揚骨子裏卻是駡人稱人仁兄便是駡人窮兄稱人仁翁便是駡人貧翁慧兒你想這般説話可笑不可笑慧姑聽了良久初時覺得好笑瓠犀微露粉腮上現着淺淺的渦兒聽到後半倐的改變了朱顔笑意全無怒容滿而憤憤的説道這一派話簡直是個醉話子才道你説他醉他卻説人家醉咧他説聽了伍老夫子的話確是一味醒酒湯甚麽沈醉的人都變了清醒可笑世上的人酒浸了頭腦放着爲富不仁的路不走卻去走那爲仁不富的路無怪觸了天怒窮得狗肝都出慧姑啐道醉人卻駡起醒人來了越是醉人他卻死不認醉子才歎道列禦寇有兩句話（孰爲盜耶孰爲不盜耶）盜不盜是這般講醉不醉也是這般講我們眼光裏看得邦平是沈醉邦平眼光裏也看得我們是沈醉而且像邦平這般的滔滔皆是像我們這般的寥寥可數説我們醉的是多數説他們醉的是少數衆口鑠金積毁銷骨論不定吾們倒做了醉人邦平倒做了醒人朱氏笑道你那天去訪邦平本帶着幾分酒意自然邦平是醒人你是醉人又道你把青巖的笑史議得彀了笑史已畢便要談他的怪史方才王媽去接慧兒話没説完王媽進來報道劉宅打了轎兒來接老爺去談話立候上轎説有要事商議子才滿懷詫異只得匆匆的上轎而去子才去後慧姑問娘道畢竟劉宅的事閙得怎麽樣了説了半天依舊是個悶葫蘆敎人怎不心焦朱氏聽着不慌不忙説出一番話來正是　　人謂我醉我謂人醺是非未定醒醉不分自由談之自由談[  鵑]  
　病目七日視茫茫百物在眼如霧裏看花然因念天賦吾人以一耳一目咸具妙用缺其一不可吾觀今之當國者耳目固未嘗病而其審察國勢民情乃類病目而病耳於是乎國事日壞矣 
 
 
 

Page 15

 
 
   
 
 

Page 16

 
 
常識 
常評 
[止戈爲武説] [  老圃]  
　　賊仁者謂之賊賊義者謂之殘殘賊之人謂之一夫賊從戈則謂以戈毁則殘本作戔謂重疊用戈皆窮兵黷武之謂也能禁止窮兵黷武禁止殘賊謂之止戈止戈謂之武　　古人用戈恒取防禦之義故國字本作或從囗從一從戈一者地也囗者四圍之彊界也戈者以戈守國也國無戈不能守然戈僅爲守備之用非以爲戔賊之用也警戒之戒字從兩手持戈言持戈以戒不虞也衛戍之戍字從人持戈言持戈以守邊也古職字作戠從戈音聲謂執戈而盡守衛之職也此皆防禦對外之用雖不免於用戈而以戈止戈亦謂之武 
　　非然者兩士相對兵杖在後謂之鬥私鬥也私鬥非武之謂也小兒很鬥謂之鬩兒戲也兒戲非武之謂也兩虎爭貝謂之贙爭利也爭利非武之謂也兩犬相齧謂之㹜同類相殘也同類相殘非武之謂也豕虎相戟不捨謂之豦同惡相爭也同恶相爭非武之謂也衛生 
[夏秋之四大病菌及預防法] [  徐絜]  
　　人生幸福莫大於健康而不幸莫過乎疾病時屆夏令天氣酷暑空氣中水分又多病菌易於滋生若窒扶斯菌也虎列拉也問歇熱菌也赤白痢菌也皆爲此時最盛之疾病而蚊蠅等物又爲之傳播繁殖吾人苟不預防則病菌勢必猖獗而生命危矣今試略述此四大病菌之危害而使人知所預防焉 
　　（一）傷寒菌傷寒卽腸窒扶斯其病菌爲短桿形有時連續如絲狀若在血温中運動極活潑此病之潛伏期約旬日最初現𤷄勞等病徴而發微熱繼而熱度日昇約經一星期而體温極高如是連續大熱者又一星期此一二星期中最爲危險醫治偶一不愼輒有性命之虞過第三星期則病勢往往漸輕熱度亦漸下降儻有適當之調養自可就痊然飲食如不留意復發後十九不能治療四星期之後體温漸復常度惟衰弱過甚則恢復頗遲往往綿延數月成間歇熱神經衰弱貧血等症者有之當病劇時或有肺炎神經病等併發症或因腸潰瘍而便血以致不救者有之又一二星期中病人有舒爽之大便一次病勢必漸趨緩和而生命可保矣要之此病非常危險秋時發現此症皆夏令不講求衛生所致也可不愼哉 
　　（二）霍亂菌即霍亂之病因霍亂又名虎列拉爲秋令最兇惡之疫症甚有早發夕斃者其形如個個分離運動極活潑患霍亂病者之糞便嘔物中常有此菌人染此菌重者數時即撥始而吐瀉繼而瀉之次數增多瀉下之物爲稀薄之米泔汁蓋此菌寄生血中繁殖極速體中水分遂漸消失皮膚　乾燥而起皺襞往往數時即斃故有癟螺痧之名樟腦白蘭地十滴水等治之有效而以鹽水注射法爲最佳蓋病重者决非吃藥所可奏效也（未完） 
商業叢話 
[商品之陳列] [  裕]  
　　商品陳列之目的在引起顧客之注意卽使其一見之後生不可不買之觀念也陳列方法之要素第一宜地位顯明易於直接射入顧客之眼簾第二宜一目了然顧客一見即能辨其何種商品第三宜選擇便利顧客入門可不費事得任意選擇能如是則顧客倘得合用之物品之易自然成功陳列時關於上述三項最宜注意者有數端 
　　（一）爲槪括的分類 
　　（二）色澤之配合均匀 
　　（三）形狀之佈置得當 
　　（四）大而易招破損之物須放於下層 
　　（五）反之須放於上層 
　　（六）小而易招破損之物須放於前面 
　　（七）反之須放於後面 
　　（八）異類之物品勿堆積太高 
　　茲更爲簡單的説明夫異類之物品若僅胡亂陳列而不略爲分類則商品之如何與種類之異同顧客不能一望卽知將耗無謂之思索除同類之物品儘可複疊陳列一處外其類異而色澤及形狀同者最宜區别不可相混否則顧客或竟惑於表面之形式而昧却原來之實質殊乖陳列之本旨當顧客自己選擇或指示職員選擇苟因陳列失宜致輾轉延誤不能敏捷時極易使顧客生不快之感物品勝重之力量因類不同若不問物品之大小與性質之堅脆而層層堆置之不獨於選擇之際至感不便且易破碎損傷而釀不少之損失夫營業之目的本在牟利則其已損失物品之代價自不能不加諸未損失物品之上以售之俾資塡補是損失之擔負者仍歸顧客計非不善然以同一物品在甲店則價廉到乙店則價貴是二店營業之最後勝利爲誰蓋不待智者而知也（乙種酬） 
道德叢話 
[不要説謊] [  雲]  
　　一説謊的流弊説謊是我國人最尋常而最普通的一種通弊一般人的心理視説謊爲無足重輕的官場不用説了普通的人民大半拿説謊做處世行事的秘訣積習相沿竟成了一種牢不可破的國民根性其實説謊是人格上最大的缺陷西人不信托華人的地方正是在此耶穌敎的聖經上説魔鬼是説謊的父這也可見説謊的罪惡了况且人與人的相接貴乎推誠今旣彼此你欺我詐那麽人羣自然没有相互信賴社會自然不會固結了 
　　説謊的流弊在商界中最是彰明我也曾有半年來的商業經驗覺得商界空氣幾乎全是欺謊組成的也覺得商界中的人須另具一種説謊的專門學没有這專門學就没有投入商界的資格更在許多地方覺得商業與説謊幾有生死存亡的連帶關係這雖就局部而説的不過也可以覘我國商業性質的一斑了 
　　二説謊的種類西人分謊爲白謊（WhiteLie）與黑謊（Blacklie）白謊是無意的謊譬如有人問我某甲的爲人其實我完全不曉得甲的人品怎樣不過胡亂答以槪可靠（或不可靠）這呌做白謊但是這在我國人的心理中絶對不承認是説謊的黑謊是故意的謊譬如我明知某甲爲不可靠而答以可靠這呌做黑謊這在我國人的心理中承認是説謊而以爲無傷道德的然而西人竟有謂白謊的罪不減於黑謊這可見中西人對於説謊的見解大相懸殊了 
　　三説謊的原因人究竟爲什麽要説謊呢考他的原因很複雜現在舉我所見到的一一列下 
　　（甲）利己這是最普通的原因如商人貿易上的欺詐等 
　　（乙）損人凡存心愚弄陷害他人所出的種種謊語 
　　（丙）恐懼如被責諉過等 
　　（丁）榮譽如學生考試時舞弊投稿者抄襲他人的著作等 
　　（戊）好奇如大言虚飾散播謡諑等 
　　（己）面子如爲親友做假見證爲自己保存體面等 
　　（庚）兒戲這是無心隨口的説謊視爲無關緊要的 
　　（辛）勸慰如父母哄騙兒童以止其哭醫生虚言病症以慰病人等 
　　上列種種原因尚有情理可説的地方最不可解的就是一種自命道德家登壇演説時宛似聖賢口吻私處獨在時就入禽獸行徑也有勸人不要説謊自己偏偏説謊的這種假冒爲善口與心違的僞君子社會上正多得很我無以名之名之曰怪物（未完） 
少年常識 
[中華童子軍之經歷與前途之希望（續）] [  行知]  
　　（五）童子軍服務遣送德僑歐洲大戰爭中歐美各國童子軍服務於國家比尋常勞勛頓加數倍日夜偵察空中有無敵軍之飛艇及監護海口防敵船之出入童子軍之眼光最爲靈敏又在戰後收回屍身及救護殘傷之兵亦頗出力而監察敵俘及偵查間諜尤爲童子軍莫大之責任歐美各國童子軍在大戰爭中表著之成績如此而我中華童子軍之服務遣送德僑一事亦頗著勞績大有紀載之價值民國八年我中國以加入歐美協約國戰團之故有遣送德僑回國之舉我國陸軍部及外交部設立遣送德僑事務所於上海派軍警監護德僑往往不甚得力西人頗不滿意英國童子軍敎練員喬恩生君商於中華敎練員姚麟書君要求派中國童子軍服務遣送之事姚君商於政界及各學校校長均表示贊成於是遣送德僑三次每次各派童子軍五百人監護童子軍紀律嚴肅監視愼密德人無脱逃者尤能照料德國婦孺出其誠愛之心服勞萬分周至爲平常僕役所不能爲且耐勞忍餓終日服務於風日水浪之中精神振作絶無倦容其任勞過於軍警焉可嘆者當時遣送敵倁事務所不乏經費而對於上海童子軍之服勞不知加意愛護供給不周至有一日以二鷄與麫包若于供童子軍百人之食敎練員乃以二鷄煮湯一大鍋而使衆人分食之湯旣罄則又加水及醬油煮之已淡而無味矣西敎練員見之乃贈火腿麫包等俾免饑餘然當時各敎練員均與童子軍共甘苦并時加奬勵而慰藉之故童子軍勇敢任事之氣始終不變西人均贊嘆不絶口而德僑尤感激涕零每致謝童子軍曰他日必有以報云 
識字捷法 
[應用字] [  濟滄]  
　　水流質物之無色無臭爲日用所必需者篆又作　此字當横看如盡水者然長短皆水紋也其本形當爲即坎卦周易坎爲水益字上半從此水性趨平又熱至攝氏寒暑表百度（華氏則爲二百十二度）而沸成氣質冷至零度（華氏則爲三十二度）而冰成定質又水災白水　　火物體燃燒所生之光與熱也篆文作夾火性炎上鋭而下闊者火之形　火光之歧出者也又俗謂發怒曰動火　　山地面土石隆起者曰山篆文作　其上爲峯其下爲巖穴古文作山象連山之形又陵塜也 
小説 
[模範商人（五五）] [  瘦鵑]  
　　第二十一章一線希望 
　　那時一片紅光照到四面又一唱百和的嚷着（火火）早把全鎭驚動了大家都向着那紅光所在奔來想救那火燒的屋子旣知道了是紅馬大旅館更是吃驚就臨時組織了一個救火隊忙着救火分頭從近邊一條小河中汲了水來儘着澆灌但那旅館全是乾木做的燒得分外利害水澆上去竟像澆在石上一般没有甚麽用不多一會大家都已失望料知這紅馬大旅館已葬送在火中可要變做一片白地没有法兒救的了幸而那旅館是獨立的並不和旁的屋子擠在一起好在這當兒又没有一絲風不致拖累别的建築要是有大風時紅馬鎭怕就在一夜中完全火化了當下救火的便也不去救旅館只是防着鄰近的屋子那大音報館恰在對面有時火燄横冒也非常危險那時嘉德立在報館門前指揮着衆人盡力救護露着頭頭髮蓬亂衣服都已破碎染滿着血跡紅馬鎭人見他在這時驀地出現都很詫異但是人人都手忙脚亂也没有閒工夫去議論這件事那時在場救護大音報館的除嘉德外有巿長湯德警察長山爾格和華苟惠和一班人巿長湯德脱去了外衣和半臂正跨在屋頂的正樑上頭上却還戴着那頂高高的大禮帽像是舉行甚麽大典禮似的一壁眼望着紅馬大旅館冒過來的火燄直着嗓子不住的嚷着（水水）呌大家把水桶遞給他又在屋頂上大聲説道大音報館是不能不救護的那一個人要是不來相助過後便須重要罰他你們可是蝸牛麽爲甚麽這樣慢吞吞的快把水遞過來給一些活氣我瞧瞧不然人家可要疑你是死人咧説着向華苟手中受了一桶水潑在簷上却把他的左腿潑濕了此時嘉和在病房中自然也知道了紅馬大旅館失火甚是着急嘉德捉空兒赶進去着實安慰了他幾句方始放下了心那鎭人們眼着紅馬大旅館燒做了一片瓦礫都暗暗歎息因爲這旅館是鎭中最大的建築曾費了好多心力造起來的一會火已漸漸熄了大音報館的危險已經過去再也不怕拖累巿長湯德便從屋頂上下來他給那黑燄燻了好久已好似議做了一個黑人幾乎不出他的面目但他那種莊嚴的模樣依舊没有改變大模大樣的向大衆説道我生平從没有救過火今天是破題兒第一回的事紅馬鎭和我們休戚相關救了大音報館就救了紅馬鎭只可惜不能保住紅馬大旅館還是我的缺憾呢説完大踏步走了開去却没有知道他的臉已變了個黑人呢 
 
 
