# 1908 - 338 - 4912885

 

Page 1

 
 
   
 
 

Page 2

 
 
[上諭]  
　　十一月二十日奉 
　　上諭欽惟大行慈禧端佑康頣昭豫莊誠壽恭欽獻崇熙太皇太后德涵萬有澤被羣生秉坤元而協乾元以母範而兼帝範垂簾訓政勤勞歷四十七年重譯來賓聲譽播五洲萬國緬懷懿媺宜晋徽稱今據内閣各部院衙門敬謹擬上尊諡仰維慈愛追慕無窮謹於徽號十六字敬謹全留合之恭上尊諡稱曰孝欽慈禧端佑康頣昭豫莊誠壽恭欽獻崇煕配天興聖獻皇后允足昭垂萬祀式表尊崇薄海同欽咸瞻鉅典所有應行典禮該部敬稽成例具奏欽此 
　　上諭内閣各部院等衙門前奏謹遵大行太皇太后懿旨會議監國攝政王禮節一摺尙屬周妥業由監國攝政王呈請皇太后御覽應照所議辦理著各衙門一體遵行欽此 
　　上諭陸軍部奏宮禁重地守衞宜嚴稽查宜密一摺近來門禁日漸懈弛亟應詳定章程嚴申誥誡嗣後稽察守衞宮禁事宜務須属遵舊規認眞辦理著卽派貝勒載濤毓朗尙書鐵良總司稽察守衛以重宮禁而肅典章餘依議欽此 
論說 
[論選舉調查之弊（酉）（陽）]  
　　今選舉調查將竣事矣。選舉名簿將確定矣。調查員講習研究。幾費手續。其疑似資格。又函電憲政編查館。往復討論。可謂詳盡矣。雖然。他日各廳州縣分配議員。必有應多而少。應少而多。爲大不均平之結果者。何也調查之方法。寛嚴不同。從其寛者。合格人多。則配得之議員額數多矣。從其嚴者。合格人少。則配得之議員額數少矣。即如记者所知。則調查者固有數弊也。 
　　各國選舉資格。以財產爲標準。財產資格。以納稅爲標準。日本府縣選舉。以納稅五圓者爲合格。郡選舉。以納稅三圓者爲合格。市町村選舉。以納稅二圓者爲合格。彼國稅以千分之幾計算。納稅五圓。約有財產五千圓。即吾國諮議局章程之蓋本。但日本之稅。以直接稅爲主。直接稅有三種。一地租稅。二所得稅。三營業稅。地租稅有臺帳。記土地現時價值。分爲二類。每類又分十餘目。逐年地目變換。則逐年修正。所得稅。營業稅。有登綠簿有審查會。亦分等類數十種。錙銖不爽。故計稅而確知其財產。吾國之直接稅。祇有地丁漕銀。而徵額不依地價。市廛地。稅不加多。鄉村地稅不减少。故地丁漕銀不能爲標準。調查員臨時估計。少者一畝作二十千。多者一畆作八十千。而其中誤處甚多。吾見有同一都圖之。田遠村則賤。近村則貴。坐落貧村則賤。坐落富村則貴。高苦旱。低苦潦。則賤。不高不低。旱潦無憂。則貴。至賤或十餘千。至貴或百餘千。今乃估一定價。以槪一廳州縣之田。而無等類之分。能無失實乎。至於商界資本。更無從鉤稽。徒觀其表面。鄉僻小邑。巨商無多。即有資本而不自炫。通商大埠。巨商甚多。然亦有局面闊綽。而實無資本者。今以表面論之。則大埠之合格者。車載斗量。小邑之合格者。百無一二。果可據爲定點耶。總之。吾國財產。向無稽考。徒以謂查員一時之意見爲高下此最爲蒙混者也。 
　　至於剥奪公權一項則鴉片問題。最難解决。用最寛之主義。則吃戒烟藥而不吃烟者。卽可作已戒論用最嚴之主義。曾經吃過者。即有烟癮性質。無論已戒未戒。槪作吃烟論。主寛義者。謂其人實有學識名位。棄之可惜。且向來辦公祗此數人。若棄之。則人材消乏。主嚴義者。謂烟之貽害最大。若吃烟人可充議員則烟禁必無效力。不得不犠牲其學識名位。以昭公允。二者之孰是孰非。竟無定論。而調查員各行其是。寛則此辈皆入包容。 
 
 
 

Page 3

 
 
嚴則此輩皆從淘汰。而約計其人數。則占全體十分之二三。則出入又不少矣。 
　　此外有最易冒濫者。則五項之第一項。辦理學務及其他公益事務者。章程原重三年期滿。著有成績。試切實考查。則三年期滿者已少。著有成績者更少。且舊有之善堂董。鄉圑董。把持公欵武斷鄉曲。有何成績可言。而調查員以狐兎之感情。獨於此項最寛。一日厠身公務。旅進旅退。即以合格論。設一私塾。而名爲學堂。充一司事。而稱爲董事。甚至如某縣調查。以三年聯充之地保充數。但知吾國之地保。即日本之收入役。而不知資格大異。此眞選舉之汚點也。 
　　積此數端。則調查之不能一律可知也。雖有供人縱覽申立更正諸手續。然内地風氣未開。不知選舉爲何事。有求其縱覽而不覽。求其申立而不申者。則更正者僅矣。今有兩縣於此。一縣調查從寛。一縣調查從嚴雖户口相若。而合格人數。必差其半。則分配議員額數。亦差。其半。在一方面爲冒濫。在一方面爲偏枯。豈非憾事乎。總之。吾國之學外國。不揣其本而齊其末者也。願從事調查者悉心討論之。 
專電 
[電一（北京）]  
　　閩督松電告政府厦門謠諑紛傳人心惶惑勢將釀禍幸早爲彈壓始得無事地方現尙安謐 
[電二（北京）]  
　　駐京日本公使照會外部奉本國政府電諭定十二月十口（電碼不明）日撤兵回國計駐京者二百六十名天津一百六十名榆關一百四十名 
[電三（北京）]  
　　憲政編查館接度支部咨文兩件（一）直督奏請建造諮議局經費作正開銷應即照准但不得過事鋪張各屬選舉費應令自籌（二）江𡩋自治局開辦常年經費應飭藩司籌撥不得移動正欵仍將用欵詳報備覈嗣後此類用欵均由各省籌不得再由財政局撥付 
緊要新聞 
[攝政王與樞臣辦事近狀]  
　　近日攝政王改在南書房辦事各樞臣進内辦事時先會集於外間依次分坐一應奏片單件由内監送進攝政王閱畢往往請慶邸進内商量其他各樞臣非傳進則不得進惟攝政王决行事件多不自已主張大半惟樞臣之言是聽大約近來樞事仍多由慶邸主持而張相亦得偶有參贊惟世鹿袁等則少所建白已不若從前之寵眷優隆矣 
　　攝政王每日黎明從王府進内先在公所少坐至六鐘時始進南書房少頃各樞臣陸續而進照常辦事事畢仍回公怕樞臣因機務繁勞早祭時不能齊到至午晡兩祭均準時齊到故樞臣散值每天須遲至午後三鐘以後即攝政王亦須於晡祭後始回王府因此之故而滿漢章京遂致終日不能散值雖曰並無多事而值班勤勞亦可想也 
　　前日下午攝政王特召慶世張三大軍機入内議事最關緊要者係更動督撫問題據聞今年大計雖已緩辦而督撫中尙有亟須調動者也 
　　軍機處議修攝政禮節决定用杏黃轎而攝政王則再三推讓謂從前醇賢親王曾經賞過杏黃轎賢親王始終未肯乘坐即使今日議定我亦不便乘坐云云然樞臣以體制有關而杏黃轎一節仍　添入 
[趙御史請復署名舊制北京]  
　　十一日御史趙炳麟封奏三請規復署名舊制略云臣於上年六月十八日上疏請淸政源規復軍機署名之制又於是月二十三日復請之皆未見施行伏讀乾隆三十三年閏二月上諭向來軍機大臣寄信諭旨該督撫等覆奏時止稱接准廷寄並不書寫承旨銜名於體制殊未允恊嗣後各省督撫等接准軍機大臣等遵旨寄信傳諭有應具摺覆奏者俱著將寄信内所開承旨人名一一開寫不得但稱廷寄及軍機處字樣欽此三十六年二月駕巡山東諭旨淸字寄信著尙書福隆安署名漢字寄信著尙書于敏中署名欽此推聖人立法之心深鑒唐代之墨敕斜封明室之口傳中旨皆流弊無窮故令承旨者署具銜名東西國副署之制亦同此意近日攝政王監國是代行君主統治之權應署銜不署名凡宮内事件應用皇太后懿旨者必有攝政王面奉皇太后懿旨字樣凡行政事件或簡授官缺應用諭旨者必有攝政王傳諭旨字樣凡批答臣工章奏應用交旨者必有攝政王傳旨某衙門議奏或知道字樣在攝政時無攝政王署銜者無論如何皆無效力如是則政權統壹京外臣民皆曉然於是旨也至軍機大臣寄信交片亦應遵照乾隆時祖制於諭旨之後一一開具承旨銜名 
 
 

Page 4

 
 
部院督撫有應具摺覆奏者應開寫某年月日接到軍機大臣某某等字寄奉攝政王傳旨等字樣如此則悉合祖制杜絶流弊擬請明頒諭旨布告天下以淸政源而昭信守奉旨交内閣各部併案議奏 
[御史奏參倫陳兩大臣北京]  
　　某御史奏參倫貝子陳璧自受查勘陵寢大臣之任意存玩視遲遲不行陵寢關係重要豈得有意遲延此而可悞孰不可悞朝廷杜渐防微宜予重懲以戒其餘云云摺上樞府頗爲之動而攝政王向來存心長厚近更不欲爲難親貴故此摺留中未發聞攝政王傳諭催兩大臣速行如再遲延不如改派大臣赴奉 
查勘然一經揭參兩大臣已預備起程矣 
[更調皖撫之朝議北京]  
　　自皖省兵變後撫臣朱家寶又被某御史專摺糾參樞垣對於此事曾有調任之議其各軍機力保大員堪勝皖撫之任者袁尚書保叚啓瑞張中堂保樊増祥而世相則謂皖方多事撫臣不便遽易因此調任之議未經决定 
釋服電文彙錄 
[陸軍部致各省壯軍督撫都統電]  
　　准禮部咨會奏釋服日期摺内稱　　十九日觀德殿儿筵前舉行大祭典禮王公百官應二十七日釋服者改於大祭後釋服軍民人等素服摘纓二十七日之處亦改至天祭禮後等語希飭軍联及陸軍學堂局所一體遵照 
[江督致蘇皖贛三撫曁薩軍門蔡道台電]  
　　陸軍部篠電蘇皖贛想俱奉到頃又准巧電開准禮部知照本月十九日德宗景皇帝大祭後一律釋服我國軍艦军联應遵於是日釋服下半旗亦於是日爲止等因查軍部兩電係專指陸海軍而言應卽遵辦海關下半旗亦只可一律以十九日爲止免致兩歧至文職官員及紳學界應仍遵禮部通咨以成服日爲始扣足二十七日再行釋服寗省係十月廿五日成服擬本月二十二日釋服特奉聞祈分别飭遵辦理 
[江督復蘇撫電]  
　　諫電悉釋縞素日惟除素服並無應行禮節查穆宗時成案官員傘蓋坐褥及雨衣雨帽毡褂百日内不論品級用靑色百日外二十七月内帽套各按品級雨衣毡褂仍用素色其公館及辦公處所坐褥桌圍門帘等項二十七月内仍用靑藍等素色敝處現遵照辦理至百日後轎傘拜墊堂帪桌幔均擬仍用藍色特此奉復 
[鄂人定期續開鐵路大會湖北]  
　　鄂境川漢鐵路前由紳民爭歸商辦已認股五百萬元乃自漢口三怡錢號倒閉後市面恐慌以致無人繳股嗣經郵傳部電致鄂督以鄂人認股之事徒託空言决意歸部修築照張中堂奏案仍准商民入股現紳界張國鎔湯化龍周珍等遍發傳單定於二十日在省城大貢院如集紳商軍學界開第二次大會議决妥實辦法 
[𡽪𡩋同鄕組織宣屯鐵路協會江西] � 
　　景德鎭徽寗同鄉發起皖路宣屯綫協會於初十日在徽州會館開會先由胡文郁君宣布開會理由略云安徽鐵路先從蕪廣造起業已塡成蕪湖至灣沚一叚上月北京同鄉官因宣屯路綫關繫尤要組立宣屯鐵路公司已由總理周味西觀察呈部立案並函知各埠同鄉協力賛助此今日本會開會之原因也况徽人經商於外者多若宣屯路通徽茶之運出百貨之輸入事事稱便按宣城至屯溪僅三百八十里以萬金一里計之一貲本家舉之而有餘况得多數同鄉踴躍入股尤易集事昔吾郡鄭竹舫邵巴卿兩先生均力倡此議未竟其志今諸公能承其墜緒誠桑梓之幸福也說畢復報告北京來函及本會訂定章程次由時雨農君宣讀同鄉京官意見書及周味西觀察批答議案繼由胡李侯君請衆公舉職員當塲舉定邵靖和吳佩芬（徽屬）董杰珊朱用濟（寗屬）爲幹事員時雨農等十人（徽屬）王漢文等十人（寗屬）爲勸股員胡郁文爲交際兼調查員劉輔臣爲書記兼會計員舉定後復有黃韵軒君演說鐵路之利益又有胡郁文君聲請繕具公函報告北京同鄉以資接洽並言自後本會職員每届星期六宜集會館内本會事務所研究進行方法大衆贊成計是日到會者四百餘人復有全皖旅景公學敎員學生全體列隊來會徽寗人熱心路政於此可見一斑 
[蘇藩致江督浙撫電（鹽捕營兵爲盗]  
　　南京督憲杭州撫憲鈞鑒接松江戚守元電初十夜鹽捕前營中哨營兵李長勝張海靑陳金魁羅光　同往距該營三里外民人顧雨生家入内行刦拒捕李長勝張海靑被獲連同號衣等件送營據袁管帶崇訓面請嚴懲前來督同華亭張令提訊據供不諱除嚴拿陳羅二犯外請按軍法懲辦云營后爲盗雖未得贓大千軍律應請憲台電飭戚守即按軍法就地懲辦中哨係營官兼帶袁管帶崇訓本應撤參姑念平日辦事尙屬勤奮擬請從寛摘頂留營以觀後效中哨哨長張耀離摘頂棍責仍勒限管帶哨長嚴拿逸犯務獲懲辦戚守爲該營分統擬請記大過二次藩司兼司總統咎無可辭並請議處以儆其餘瑞徽鹽 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞政界 
[江觀察條陳理財政策江西]  
　　江西候補道江峯靑條陳理財時政頗爲贛撫所嘉許茲分别節錄如左 
[開源在官]  
　　一速辦膏捐查各店售膏每兩約一千二百文即減作千文核算按值百抽五稅章亦可抽五十文一推廣賑捐取富民不取貧民民必無怨一酌增酒捐酒非日用不可無之物近年計學家多議重徵隣省亦有加稅之舉似可仿行 
[節流在官]  
　　一贛省騎兵無甚大用又不善牧馬似可暫省又新政迭興建造房屋動需巨欵似可緩辦一客籍學堂僅存學生三四十名聞其開支多至萬餘金似應歸併再採辦差使屬僚皆求之不得如不急之務或本省可購物品似皆不必遠求致耗巨資一贛省官場宴客尋常均用燕菜燒拷動辄數十千文似宜懸爲禁令其他一切可省之費均務從儉約 
[開源在民]  
　　一勸興墾利贛省自兵燹後家有游手之徒野有不耕之土似宜整飭農工商礦局切實勸懲一勸設工廠公家辦工藝無不虧蝕者糜費過鉅也今惟勸設公司非不得已勿雇洋工非不得已勿購機器不使利源外溢公司獲利固隹即使失利各工役皆衣食其中公家亦陰受其福一勸開礦產贛省多山礦產饒裕或公司或獨力地方官皆實力保護照章奬賞 
[節流在民]  
　　一嚴懲游惰凡警察遇有人犯無執業者加等治罪地方詞訟審係無執業者訟直其權利減一等訟不直其懲罰加一等一戒民奢移近來婚喪生日皆習奢靡日用應酬未有底止請飭地方官會紳議定限制不及者聽踰越者罰一示禁迎神迷信鬼神不惟耗財亦廢 
時失業請通飭嚴禁 
[淸理積案局員委武昌]  
　　鄂省臬署附設淸理積案局專司查考各屬有無未結存案其專辦委員谬剌史佩珣現因奉委署黃梅縣篆遺差昨由楊俊卿廉訪委候補知縣楊葆初接辦以專責成 
[造幣廠鎔鑄宣統錢武昌]  
　　湖北造幣廠前因銅元充斥銀價昂貴於十月杪停止鼓鑄銅元茲因今上登極須鑄宣統當十當一銅元故該廠昨又奉督飭招集工匠藝徒人等於十七日開工镕鑄 
[電禀木棉荒歉情形蘇州]  
　　昭文東鄉業董馬元培等六十人公禀蘇藩電云本年本棉荒歉秋收僅及五成租收不及三成如此業佃交困應納錢粮急請飭縣格外優減且來春爲日甚長灾黎困苦並乞撥欵撫恤以保無虞 
[禀報查驗第二次吸烟官員蘇州]  
　　蘇省禁烟公所檢察官項守兆麟謝守恭寛金令乙麒曾令楫等現因第二次候補官員陸續到所報驗具結昨特禀報撫憲自本日起查驗第二次調騐各員以杜流弊 
[禁烟公所札查土行土棧蘇州]  
　　蘇省禁烟公所司道昨特札飭七路警局略謂所有城廂内外計有土行土棧若干家銷數若干成本若干現存土藥洋藥若干坐落何處是何牌號姓名自應詳加調查以憑核辦合行頒發册式札飭札到該巡官立即遵照將所管叚内土行土棧逐細查明限文到十日内依式造册申復事關奉部飭查要件毌稍延漏 
[印花總局添設禀箱天津]  
　　印花總局日昨在門外添設投禀箱一個專收印花禀件凡遞禀者自行投入每日蝐九黠至晚五點懸掛（星期不掛）遞禀一星期即行批示惟具禀人不註姓名籍貫住址者作爲廢紙以杜匿名禀件云 
[造送武漢馬路圖表武昌]  
　　鄂督前准民政部咨轉飭巡警道將武漢馬路分叚丈量繕具詳細圖說表册送部立案茲金巡道已飭测繪股員分段測繪詳復核奪 
交涉 
[英領催結銀票案漢口]  
　　駐漢英總領事法磊斯君因英商滙理銀行收用漢口宏大錢莊銀票掯留不兌一案曾迭次照會江漢關道未予訊結昨又函致鄂督謂關道歧視英商不予追訊倘再如此惟有通知各口岸本國商人將銀欵一律收回不放以免蹈此覆轍中國各埠必立見擾亂云云聞陳小帥以其言多無禮置不答復惟飭漢關道赶緊辦結以杜口實 
[通禀佛山輪船命案情形廣東]  
　　佛山輪船命案事現經南海縣通禀各憲云據縣民楊和佳張流基番禺縣民簡廣曰香山縣民譚少圃縣民羅柱臣香港人馮爵臣等禀稱竊民等均於本月初六夜同搭佛山火船來省和佳等四人同在大艙十一二點鐘時見船上辦事華人及洋人隨同收各家水脚有一不知姓名搭客年約四十餘歲身蓋紅洋氈睡在大艙中間貨艙之傍收水脚人遺漏忘收迨至十二點鐘左右時有一洋人來驗收水脚票該客睡在該處洋人用脚踢醒取票來騐該客甫起尙未坐定該洋人一脚踢下又向取票來驗客云爾先未來收银焉有票騐該洋人連將該客毆打兩掌取銀該客隨手探嚢取給洋人復用手掌打該客頭上客呼救命旋又用脚再踢駡數語該客立卽倒下亂滾約八九句鐘之久各客上前視看見已斃命到縣當即親驗無異除將屍身棺殮飭保督停看守外伏思此案該搭客當收水脚時因睡漏給以致洋人收票無可取驗迨經掌責當卽探嚢取給固不得謂之有心圖賴乃該洋人辄行敺打致斃實出情理之外旣經同船之楊和佳等見證確鑿復經交縣親詣驗明雖係本有疾病委係被毆身死自應按約審辦以申斯民寃抑除傳齊本案人証偕同洋務委員前赴英領事署會訊外今將據禀勘驗情形先行禀報憲台察核俯賜照會英領事秉公訊辦實爲公便敬附禀者竊此案交縣於初七日淸晨衙參時途闻有洋人踼斃華人情事謠言甚重當卽折回逕赴洋務處禀商一切當奉委員薛令永馳往彈壓驗訊先由西鹥在船看驗未經壯屍傷宣佈該處人証嘖有煩言不願將屍身起岸相驗經知縣再三開導始得將該屍扛抬上岸逐一騐明並奉憲台復加騐視無異隨飭將屍身棺殮抬赴高崗地方暫行厝放搭蓋篷廠飭保看守除查傳屍親領埋外理合附禀憲台察核 
 
 

Page 11

 
 
[廬江民敎又起齟齬安慶]  
　　廬江縣敎民許修齊等因神父有病 
赴滬就醫該敎民等在羅昌河鎭地方租賃民房數間爲聚會之所該鎭紳劉和鈞恐敎民久住鎭内遇事掣肘遂約多人與之齟齬敎民不服乃將劉紳毆辱劉紳赴縣禀控邑令飭役提押敎民一人原爲敷衍起見詎該敎民等遂大肆吵閙現兩造俱投撫轅伸訴矣 
軍界 
[張統制在杭閱兵瑣聞杭州]  
　　張懷芝統制奉命蒞浙檢閱新軍統制未到以前軍界中哄傳欽使風規整肅必須預備傳考副參議湯仰暉太守起家縣佐軍學一門素非所習又因身體巍碩軍衣騎馬向未試驗不得已託疾請假事爲張統制所聞大爲震怒面謁中丞立請撤換經靳參議代爲緩頰湯守復力求杭府卓太守同赴欽使行轅求見負荊鵠候數小時仍未傳見現擬改請某大員代爲運動尙不知能免獲咎否又張統制前日蒞督練公所面諭叅議靳副戎言浙提呂軍門爲僕舊主此次蒞浙本應專誠往謁順便檢閱海疆軍備情形現以期限甚迫急欲赴皖浙省爲海疆重鎭甌甬又爲全省門户新軍初成立正宜及時歷練以後宜分隊派赴各海口週巡見習預備折衝云云詎靳叅議以海陸軍學術不同勢難兼顧且浙省雖爲海疆尙非雲貴遼東等邊陲動與外人齬齟等語對大拂欽使意頗受嚴斥 
[周鎭軍呈請開缺原因漢口]  
　　長江漢陽鎭周雲卿鎭軍年逾七旬前因抱病由鄂督檄委該鎭中軍王詩舫暫行護理詎長江提台程文炳軍門聞周鎭抱恙竟不咨商鄂督率委該提中軍官張恊戎友貴升署此缺陳小帥以周鎭並未呈請開缺似不應逕行委署且未咨商會銜奏報故未允札委張副將接署程遂收回成命而移恨於周周恐特具禀呈請代奏開缺 
[留守皖界軍隊回鄂武昌]  
　　陳小帥前因皖省兵變特飭陸軍張統制將秋操軍隊步兵第三十標留守皖界小池口以防皖匪東竄茲因亂事已平特飭該軍隊開拔第一第三兩營回鄂惟留第二營駐守昨三十標標統瑛已遵飭率隊回省 
[日員叅觀浙省新軍浙江]  
　　皖省秋季大操有日員大佐中二員到皖參觀現皖操已畢於日前由皖省起程來浙參觀新軍混成協統領楊副戎得悉已飭二標一營蕭管帶並一標三營張管帶預備一切 
[部派陸軍學生到蘇差遣蘇州]  
　　北洋陸軍學堂堂步兵科畢業生王仁忠李海瀛錢恒洙馬兵科畢業生聶紹榮砲兵科畢業生楊景煦輜重科畢業生王鑄工程科畢業生朱甲榮等現奉陸軍部分派來蘇昨特禀見撫憲聽候差遣 
[請奬督練公所出力人員安慶]  
　　督練公所陳總辦以公所先鋒官季光恩差遣委員張以忠及經理蒐討兵器等科張福楨等數員當砲兵起事之初幫同守城招撫脅從季光恩張以忠二員竟於鎗林礮雨之中奮不顧身迭擒叛黨尤爲出力茲特禀請朱撫分别給奬以赤鼓勵 
[密查標營火警安慶]  
　　二標營房日前不知保故突然火起幸經該標官兵立時救護尙未燎原朱撫聞之頗滋疑慮恐有革黨縱火情事特於日昨復飭校中軍曹參戎前赴該處密查聞其致火緣由實因火夫燒茶偶有不愼將洋油燈燃著僅只焚去窗扇數事别無他故 
[紳士扼要設防安慶]  
　　皖省城内南隅一部分商務頗盛防範宜嚴茲由紳士張裕文胡文相等在該處淸節堂内設立圑防局募勇二十名購鎗二十桿延請武士馬禎祥爲敎員日則操練晚則巡邏聞令肅功嚴尙稱得力云 
學務 
[甄擇大學預科學生蘇州]  
　　北京大學堂致蘇撫陳中丞電云本堂續辦預科前經咨請選送省城高等補習中學畢業生及各屬中學畢 
業生其所稱五年級生者係指今年冬畢業不及咨部核准者而言務請台端精加甄擇准於年底到堂考驗如未經畢業學生仍不得送考云 
[考送京師大學預科浙江]  
　　浙江提學司牌示云前奉學部電京師大學明年續辦預科選取中學畢業生或中學堂第五年級生學力年歲合格者一律按章選取定于十二月内咨送到京等因奉經分别照知通飭選送并定于十一月初十日以前一律到省聽候示期考試在案茲據各處陸續保送前來合行定期曉諭爲此示仰應考各生一體知悉於十一月二十七日起排日分科試驗各生務於每日上午八點鐘前各帶筆墨齊集來轅聽候命題考試仍限二十五日以前赴學務公所報名以便預備册卷踰期不得再請補考愼勿自誤 
[鄂督嚴拒學生求給津貼武昌]  
　　鄂省各學堂附學湘生鄒序倫等具禀督院要求給予津貼陳小帥以該生等在鄂附學均不收學費已屬特别優待現在公欵奇絀何能再給津貼且該生等並不禀承監督堂長逕行聯名上禀殊屬不合特批飭學司嚴予申斥以正學風 
[女學懇親會南昌]  
　　贛省女子公學刋布傳單略謂本校自開辦以來仰承各女生之父兄時來參觀常賜敎益雖經本校加意招待終嫌未能普及爰仿東西洋學校之例每年於校中聚集學生父兄談判校内改良事宜庶幾情以接而洽事以親而切種種利益均由此多數人識見能力相輔而成於學務進步關係非淺茲特於本月十五日下午二鐘在本校開學生懇親會所冀各女生父兄届期一律蒞會是爲至禱 
[學校傳諭嘉奬松江]  
　　奉賢礪金學堂係孫紳邢伯昆仲所創辦於今四載成效車著上學期省視學侯葆三君赴該邑調查學校列該校爲最優等現奉樊提學使札縣傳諭嘉奬以示鼓勵云 
[不准小押私費撥歸學堂浙江]  
　　山陰縣李令光益會同會稽縣陳令德彝具詳藩憲謂前據職員陳揆等禀稱小押向有撥給軍犯私費援案提撥作爲肇基學堂之用详祈察核等情茲奉顏小夏方伯批云開設小押重利剥削久干例禁所稱餘杭及杭城等處司中並無批准成案未便以辦學爲由留此弊政仰紹興府轉飭山陰會稽兩縣現開小押質鋪協成等一十六户查明資本是否殷實飭令於一個月内一律請領典帖開設典堂其缺乏之家勒令即日停質候贖不准違例開設致干察究 
 
 

Page 12

 
 
[法政招攷豫科福州]  
　　閩省法政學堂攷取自治科已經定額現又續招豫科定期開攷其有情願自費者每名應繳學費一百元每月伙食二元畢業以五年爲期 
實業 
[决定擴張電線辦法北京]  
　　郵傳部陳玉蒼尙書近與各堂協議擴張各省電線决定明正先行開工布設川藏以及西北各省二線川藏線由四川至打箭爐經犁當巴當以逹西藏拉薩首府西北線則由新疆之綏來縣至阿爾泰山其間沿途擬設電局十六處二線長共六千餘里需費一百五十萬兩由郵傳部籌備一半餘由度支部籌撥又兩線决定明正同時興工所需電桿木料即就沿途地方取材不敷再由他處購運 
[綏蘭海鐵路開辦消息吉林]  
　　綏化至呼蘭一百八十里呼蘭至哈埠六十里由哈埠江北沿至海倫廳城五百里此路於前撫程雪帥在任時已奏明興築緣股欵難籌未曾舉辦現聞信泰新洋行華商寗馨圃裕泰恒執事華子高在江省禀請該商承辦此段鐵路先出資提介並招集股份已蒙批准聞明年即可開辦 
[籌撥蠶桑學堂經費之爲難浙江]  
　　浙學司日前將籌議改辦蠶桑學堂酌定課程預算經費詳請撫憲察核嗣奉批飭藩司會同各司道局設法妥籌會詳在案顏方伯奉札後以此項蠶桑學堂經費預算建築房屋添置器具約需洋二萬六千四百元又常年活支約需洋二萬四千四百八十元之鉅苟有可籌之欵允宜設法補助惟近來司庫支絀異常京協各餉尙難措解此外辦學經費歲虧三萬餘金正甘無從挹注實難兼顧蠶學因特移請釐餉局鹽運司設法會籌復司詳辦 
雜記 
[電告甘省匪警甘肅]  
　　陜甘總督升吉帥初十日電告軍機處謂甘肅省之文縣徽縣現有匪黨藉口抗捐揭竿作亂其勢頗爲猖獗刻已派遣兵隊馳往勦辦 
[蘇臬擬詳兇犯罪名蘇州]  
　　蘇臬左廉訪孝同詳江督文云民人龔䔰江籍隸海門廳種田度日與已死十四齡之宋華祺隣近素好無嫌去年十二月二十三日䔰江因貧苦難度稔知三星鎭張姓家養鷄甚多起意偷竊變錢使用欲糾邀宋華祺同往幫助即走向宋華祺揑稱邀其帮討年帳宋華祺信眞應允偕至中途龔䔰江遂告知偷鷄情由宋華祺畏懼不肯同往龔䔰江拉住宋華祺衣服硬欲同行宋華祺掙脫立脚不穩合面失跌磕傷額顱龔䔰江上前將其扶起仍强令同行宋華祺復又力掙兩下用力過猛兼因橋上石坡宋華祺又滑跌倒地致磕傷其右肩甲相連右𦞂膊詎宋華祺傷重骨損旋卽殞命龔䔰江慮恐被人查見屍身獲案辦罪起意棄屍滅跡即將宋華祺屍身撩棄海浜逃回次日屍父宋文明困子當夜未回找向龔䔰江查問言語支吾乃四處找尋至今年正月初七日在海界河内撈獲屍身查看有傷投保獲犯報驗由縣訊詳奉批審解遵提復鞠據供前情不諱究詰不移案無遁飾查律載鬭毆殺人者不問手足他物金刃並絞監候等語此案龔䔰江因邀令宋華祺同往偷鷄不允强拉同行致宋華祺掙脫失跌磕傷身死棄屍不失查該犯起意竊鷄未成宋華祺亦非被竊事主自應仍照忛鬭按律問擬龔䔰江除棄屍不失輕罪不議外合依鬭毆殺人者不問手足他物金刃並絞律擬絞監候秋後處決餘訊無起釁别故及另有幫同棄屍之人應毋庸議是否允恊伏乞核示奉午帥批仰候撫部院核奏 
[食鹽又請加價揚州]  
　　楊郡鹽價每斤已於上月加至三十一文令江甘五岸食鹽由公鼎豐商號又禀請運憲每斤再加二文聞趙都轉已據情詳請督帥示遵由是湘鄂西皖四岸運商亦紛紛集議禀加 
[飭查隄岸合同廣東]  
　　日前西省潦水漲發致將南寗商埠之隄岸冲塌數十丈該工程係工頭包固三十年經左江紀道電禀粤督請飭工署運司派員督飭該工頭赴寗賠修聞當時原訂合同有異常天灾不在保固之列現已飭司會同左江道查明原案分别辦理 
雜著（叔） 
[杭嘉湖旅行記]  
　　旅行一事。其關係至重。山明水秀。旣足開拓心胸。民風物宜。尤足增進智識。泰西各國。旅行之人。接迹於道。若史學家。若地學家。若博物學家。近或隻身獨往。遠或絜眷共行。偶有聞見。筆之於册。歸而成書。以餉學者此不。獨爲一身學問之益。其裨益社會。匪淺鮮也。我國學者。埋首故紙。自謂通經。閉門造車。豈能合轍。學術之衰。有由來矣。記者前日有杭嘉湖之行。沿途聞見。覺各處社會。皆有一種特别之性質。各處景物。皆有一種天然之風趣。因亦隨筆記之。惟舟車頗覺勞頓。投宿尤形困難。此雖記者不慣旅行之病。然旅行上旣有此種種不便。無怪居家者之憚於遠行也。此行前後凡十日。得筆紀十餘條。記者學識淺薄。不足以言考察。茶餘酒後。聊資談助焉爾。（未完） 
紀事 
[女妬特譯]  
　　伯爵將睡非睡。昏昏沉沉。約歷二十分鐘許。神志稍定。乃徐徐張目。四無人聲。惟聞外間僕人酣睡。鼻息齁齁發響。桌上燈火。半明不滅。斜月在窗。窗外樹影森森。作獰鬼欲撲人狀。又浩歎一聲。自語曰。世情澆薄。竟至於此。我與蘇蘇。情旣深矣。意亦良厚。即偶受奇羞。亦非我之所能逆料。蘇蘇竟絶不原諒。即下絶交之書。未免已甚。而夫人又欲下堂求去。是一舉而二者俱敗。殊非得計。而蘇書辭决絶。恐難挽回。惟夫人尙未决裂。乃起立。行至夫人臥房。則房門已阖。叩之不應。再叩。夫人乃曼聲問曰。是誰。伯爵曰。是爾親愛之羅布德也。夫人答曰。余已睡矣。如有要事。明日商議。伯爵無奈。再叩。夫人乃曰。今日之約。君已承認否乎。如已承認。則啓。如不承認。則惟有（夫人言至此不再語）伯爵曰。諽當如約。言畢。則呀然一聲。雙扉已啓。夫人亭亭玉立。嬌容柔色。宛如天人。伯爵即擁抱而入。由是伯爵與蘇蘇遂絶。閱數星期。巴黎菲加洛報載有新聞一則曰。 
　　羅布德伯爵。偕其夫人蕙蘭已啓行赴美。游覽勝景。大約將在該國卜居矣。夫人麗都和靄。姿態絶人今忽舍此邦遠適異城。吾巴黎女界又失一花冠矣。深望此行一路平安。並祝里居多福。 
　　蘇蘇閱報一慟而絶。後人知其事者。莫不憐蘇蘇。而深美夫人之才德也。夫人旣以僞盡絶伯爵之痴心。復以新聞杜蘇蘇之痴願。機變百出。喜怒無常。其才識有大過人者。故謂之妬女可。謂之豪傑亦可。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[湖北]  
　　諮議局籌辦處前曾通飭各屬依限設立乃迄今日久各府廳州縣遵飭設立者殊屬寥寥特禀奉鄂督遴委留日法政專科畢業生十一名充當十府一廳襄辦選舉員分赴各屬催辦所有各員奉派府分錄下武昌府叚樹滋漢陽府嚴維坤黃州府李繼安陸府康誥德安府蘇道衡荆州府杜承休襄陽府楊鑑藻鄖陽府楊源淸宜昌府呂遵先施南府徐世勋荆門州瞿鴻賓 
官長調查 
[江蘇蘇屬（鎭江太平廳）]  
　　鎭江屬太平廳選舉事宜迄未提議現經蘇省諮議局籌辦處札委候補知縣司選員張紹騫前往督催現張令已由省到鎭連日與該廳李司馬曁商學界紳董籌議一切辦法 
士民動議調查 
[江蘇蘇屬（鎭江溧陽）]  
　　溧陽敎育會商會曁闔邑士紳於本月十六日在明倫堂開正式大會提議溧夿選舉調查事宜省派司選員蔣鴻元登台演說剴切宣佈聽者翕然當　議定先于昭忠祠設立調查事務所並舉定馬敬培爲正所長狄維恂楊泰選周書爲副所長狄允德葛見穎潘福潜陳人肅吳賢俊余廷采周文濤苪致中爲幹事員另舉調查員四十人會同各區董切實調查造具名册免致延滯現已請縣分别照會調查一事約月底可以告民 
[浙江（寗波鄞縣）]  
　　鄞縣諮議局籌辦所調查人員業已舉定（東鄉三區）前區杜恒煥張聯爵中區陳東洲蔡芳卿後區邱金吾陳道沛（南鄉兩區）前區揚雪門後區張葆慧（西鄉三區）前區鄭廉伯鮑品南中區張嶧桐聞輯五後區謝子敬王蕊堂至城中兩區尙未舉就聞不日即須出發實行調查 
[又（紹興山會上餘四屬）]  
　　十五日山會兩縣邀集紳商學界在同善局開議設立事務所事宜到者廿九人投票公舉坐辦一人幹事二人坐辦以胡鏡帆君爲多數幹事以朱朗仙鮑香谷二君爲多數胡君以一人力有未逮要求添舉副辦一人當以次多數之徐以　君充之 
　　上虞選舉調查事宜前月十五日已由該縣敎育會勸學所商會發起現悉葉大令已照會所長張月江金臥雲朱心栽三君於本月十五日到所辦事並先於十二日將調查員及區域議定 
　　餘姚選舉事務所成立後即派定城中及各區調查計城中蔣宜聲朱鴻基龍泉楊兆　陸英烈四明黃際淸沈采風雙雁韓宗琦王炎奎通德谷營　　　　鳳亭袁宗峻吳應堃開元劉世珍童祖釗嵐風卲衎隆蔣國瑞東山謝葆濂馬德淵燭溪宋維懹孝義勞厚元蔡滋榮雲柯馬雲驤張瑛雲樓李作霖洪廷綬冶山黃鵬飛上林毛景炘何友蘭梅川鄭學康童春初八日又由汪大令函請朱嘉琳魯載幬二君在邑廟宣講章程 
專件 
[項乃登再致嘉善諮議局集議所書]  
　　（前略）職官叅革開復者有公權照憲政編查館覆蘇撫等電辦法以免異議所見極是財產雖至鉅萬只准一人列名而父子兄弟不得同時選舉防一家專制之弊謀慮亦頗周匝敎民與平民相等合格者畀以公權寓裁制於法律之中而不放之於權利義務之外斯又和民敎之策也承詢武生應否當選按章程第三條有舉貢生員以上之出身者竊以爲生員二字文武之通稱也員者數也史記平原君列傳毛遂曰聞君將合從於楚約與食客門下二十人偕不外索今少一人願君即以遂備員而行備員者備數而已然則員乃普通公共之名詞未必爲特别尊尙之美號且旣同列學宮奚獨文稱生員武不稱生員乎前月下浣見申報載李君維翰之言曰（嘉慶年間科塲條例有曰生員科舉貢監科舉则生員實兼文武雍正十三年鄒升疏陳生員匿喪應試有文武生員之稱此外於武生稱生員者尙不一其例）自後人有薄武之思而又以員訓爲官字之義故生員之名遂若專歸夫文生而靳與夫武生也則其偏倚之故與夫軒輕之原吾知其由來矣國家承平日久文學日興學士大夫咸肆力於詞章帖括侈然以博雅相矝夸視武爲不屑措意彼武學專家亦知不爲世重變計而改途於是每届考試半以鄉村暴富之兒市进狂蕩之子濫充其額而益爲當世所鄙棄雖然十步之内非無芳草脫令一槪抹煞恐非立憲國利益公同之意也其才識較高者必艴然不悅曰區區選舉權而不予畀是不公民我也旣不認許我公民不妨轉而爲公民之敵充其忿忿之心非南走蠻北走狄則厠入於澤中嘯聚之徒而潜扇其熖孟子所謂爲淵敺魚爲叢敺爵李斯所謂藉寇兵而齎盗糧顧雖不必有此事要不可無此慮也况當列雄競爭時代尤貴有尙武精神乃陸軍水師之將士武備學堂之學生一開夫武不足重誰不解體而沮喪其氣影響實不小夫我朝文武並重乃至今日之選舉而曰以文武爲限何屏抑之甚將謂其營私武斷乎則文生中卑鄙齷齪之態狀未嘗無之也抑謂其不通文理乎則文生中句讀未解而茅塞其心者又不爲不多也且即以吾浙論温台衢處等府之武生較貴於杭嘉湖三府均是武生相去分爲數級猶均是文生相去亦分爲數級詩曰采葑采菲無以下體又曰雖有絲麻無棄管蒯伏願留意加察 
　　按　政館覆東撫電武生無選舉權旣已確定錄此文以存議論而已 
本埠新聞 
[江督愼重命案]  
　　洋人司丁姆生毆斃陳所文一案曾由上海縣李大令以英按察使審擬輕縱通禀上憲請示在案茲奉江督批示云查英國人司丁姆生毆斃車夫陳所文一案駐滬英按察司訊判雖無謀意實犯故殺具徵明决惟案情旣得自應按律問擬以昭折服乃原判監禁 
 
 

Page 19

 
 
西牢兩年與西律故殺罪名不符又困公正人一再苦求改爲監禁西牢一年兼作苦工似此毆斃人命重犯憑証確鑿按诸中律本應擬抵若祗監禁一年不特不足以服死者之心實于文明國律法大有出入應由上海道切實辯論照會英總領事轉致英按察司再行秉公另擬重嚴懲辦以儆兇橫而昭公允至陳所文之年邁父母及身孕寡妻向恃伊食力餬口今被毆斃生機頓絶情極可憫亦應切商從優撫卹以示平允仰蘇臬司轉移上海道迅速妥商辦理禀復核奏勿稍遷就 
[漢口錢莊倒閉之交涉]  
　　英總領事霍君以漢口怡和利等錢莊倒欠各銀行所收莊票照會滬道轉催江漢關道迅飭追繳茲蔡觀察以各錢莊向銀行拆票本爲周轉市面起見若因倒閣延欠不還未免有失華商信用昨特移請江漢關道設法維持以顧大局 
[蘇撫衿恤貧民]  
　　本縣李大令照會典業董事略云奉撫憲札開本年寗蘇兩屬雨暘雖不至愆期秋收亦尙稱中稔惟承前年大䘲之後小民元氣未復值此冬令天氣渐寒貧民所需布棉衣被等項急圖取贖該地方官應卽飭令各典按照向章讓利放贖俾資矜恤如有書役匿示不張向典需索即行革究札到該縣立即遵飭各典商將布棉衣褲絮被各項及耕牛農具等件讓利放贖等因奉此除出示曉諭外合行照會貴董傳諭各典商一體遵照 
[補發保護電線賞銀]  
　　英商大北電報公司應給秋季各漁户保護水線賞洋早已照送南滙縣王大令以漁户黃杏林等七人前因撈取木船遭風案内之木植未經繳案是以將此項賞洋扣留未發旋爲大北公司查知以該縣不應扣留照會滬道飭縣速發去後茲悉新任洪大令查得木船一案現甫訊結所有前項賞洋已飭傳該漁户等來案具領矣 
[太古洋行自認賠償]  
　　滬道蔡觀察昨出牌示云據湖北武昌縣商人胡宗銀控金陵輪船撞沉船貨淹斃多命大案迭經照會英總領事轉飭太古洋行酌議賠償撫卹茲於本月初六日准英總領事霍函復飭據太古行禀稱此事本行甚願公道賠償所損失之各項擬欲向該事主私下商議妥爲了結等情函請查照飭知等因合行牌示爲此示仰該商人卽便知照 
[法華體操會請領鎗枝]  
　　法華鎭體操會前請製造局給領後膛 
鎗二十枝子藥二千顆迄未領到護照不便往領茲該鎭董事函致縣令謂近届冬令竊案疊出本月初五夜市南朱炳榮家又遭盗刦盗黨皆持槍械斷非徒手所能抵禦今辦冬防擬令體操生挨班出巡需用鎗枝不能再缓敢請具詳府憲轉移製造局張總辦核准由職董備價具領 
城内 
[控告逆子]  
　　楊關榮控告伊子根和違忤由工程局解縣審訊根和供父親將小的責打小的逃避並無持刀違忤之事求宥判收押候查 
[鄉民覓保]  
　　去冬馬家浜開河闹晤案内之鄕嚴民松山周阿發昨由本縣李大令提案復訊俱供並未附和判覓保候查 
[定期演講]  
　　地方公益研究會前因國喪暫停演講茲定於二十三日下午七時請尤惜陰君演講不吃捲紙烟之利益 
[道批]  
　　茶棧同業永泰源等禀批旣據順安保出仰即遵照保單辦理黃霞村縱係該號住客而弔驗原禀有和興昌茶棧内陳歧生免驗字樣前月三十日本署司帳往收此欵黃霞村旣已不付豈該棧毫無覺察任其初二逃逸情節實屬可疑至謂體面商人不能提案一節昨本道面訽寶令據稱先傳不到照例改提至票内後開第四條註明和興昌不在洋商名下一語此是數十年來廨票舊式不能執爲口實總之此案關係公欵廨員係奉本道札催嚴追而憑票又聲明陳歧生驗兌萬無將保狀註銷之理仰衆商轉諭陳歧生遵照此批 
[官事]  
　　湖北候補道柯欣榮昨日到道辭行補用州同黃文沁到道禀見松海防同知查燕緒由大羊山會哨囘滬銷差張江栅巡防局員從九韓邦佐禀請期假二十一天 
南市 
[阻撓工程]  
　　商務總會爲南市改築碼頭事函知商船會館略謂此次釘椿係奉稅務司核准乃甫經動工水巡又出爲阻止其中必有悞會之處業已照請滬道函知稅司飭勿阻撓 
[學徒違制]  
　　製造局砲廠甲乙兩學徒抗違國制私自薙髮被敎員查知議請革退嗣因一再苦求着停三禮拜再行到廠工作 
[賠給車資]  
　　恒長米行夥昨日在途查見騙米未成之某甲扭至總工程局請究當值處以事甚細微著甲賠給軍資二角斥釋 
閘北 
[違背國制]  
　　昨夜有迎親新轎行經四路一區地方巡長談邦楨以現在國制期内上前喝阻詎迎親人等不服理喻當經談巡長將伊等緯帽紅纓摘去呈報警局核辦 
[不准交保]  
　　合豐公司朱幼蘭等串騙萬羅行郭仲山道契逃逸由郭將該公司帳房紀志安扭交四路一區警局訊押在案茲紀浼人具保巡官以此案情節較重須俟原告到案質訊再核 
[巡警總局批詞]  
　　學生陳金詔禀批禀悉該生遠道求発洵屬有志查本局所設學堂五班學生早經足額未便中途添入所請礙難照准頭班學生吳美生禀批據禀已悉所稱上年係在二路一區患病請假醫治等情是否屬實仰二路巡官查明具覆再行核奪二班學生吳子常禀批據禀前爲親戚担保錢財請假二日理楚忽患病症以致逾限等情一面之詞未能深信候飭三路巡官查明具覆再行核奪薙髮店主楊恒發等禀批現在恭值國喪該業等遵照百日期内停止瑿髮所稱困難自係實在候即據情照會該處𫄏董酌量减收房且以示體恤惟該� 
業亦不得藉詞抗欠是爲至要 
英租界 
[限令遷居]  
　　英美捕房總巡卜羅斯昨復曉諭各華捕限本月底爲止一律遷居界内並須報明所居何路何號門牌如再觀望不遷定須議罰 
[拾獲支票]  
　　新閘麥根路岑姓家傭工楊木生拾獲卜内門洋碱公司失竊之匯豐銀行支票一紙持向匯豐行領銀該行察係卜内門失贓當即報知捕房飭探前往盤詰知係拾獲將楊釋放 
[不實不盡]  
　　四川人馬淸高同妾王氏寄庽廣東路大吉祥客棧内迄已兩月前日馬忽投報捕房稱伊妾被該棧茶房與家丁串同拐匿並捲去值洋一千餘元之金飾少頃該棧經理人亦至捕房控被馬積欠房飯金一百二十元捕頭以兩造均有不實著自赴公廨具控 
[跌傷面部]  
　　城内金通盛秤店夥朱仁寶前晚至仁記路乘坐二十四號電車因下車不愼跌傷面部由捕車送捕房轉送仁濟醫院醫治 
[欠租發封]  
　　蕪湖路明镜堂課館西長林街東來升客棧均欠新沙遜洋行租金控奉公廨派差協探於昨日將兩處房屋發封 
[歸咎作頭]  
　　邱泉生木作跌斃學徒周春生捕房以邱監工不愼禀奉公廨出單往傳著赴公堂候訊 
[洋員升調]  
　　駐滬英領事署經理船政副領事婁斯君現奉北京薩英使調爲騰越廳正領事所遺船政領事暫由繙譯郭立實君代理 
 
 

Page 20

 
 
[洋犯收禁]  
　　波彌文鷄毛棧管門印人克乃生被甲乙兩印人謀斃一案經英臬司班君迭次提訊並傳巡警局巡士作証茲已訊明判甲犯發押西牢十八個月乙犯因供詞未實押候再審 
[洋人失竊]  
　　南京路大羅洋行失竊值洋三百餘元之皮貨等物又四川路某洋人家失竊古銅香爐先後投報捕房派探查緝 
[縣令驗屍]  
　　新閘平橋路俞春記烟間内前日斃一烟客報知捕房將屍車送虹口斐倫路驗屍所飭保報縣請驗在案昨李大令蒞所相驗委係病斃旋由死者之内侄備棺收殮 
[難逃法網]  
　　巨竊張阿六與同黨王少山在滬竊取巨贜前日擬乘長江輪船他往張因二人分贜不匀被王戳傷旋被包探查獲一併解入捕房詰知該二竊向庽寗波路天寶棧内尙有贓物當票寄存遂飭一併收押 
聽候請廨出單傳該棧主以案訊究 
美租界 
[幾遭滅頂]  
　　某西人昨至怡和碼頭乘杉板艇渡浦失足墜下由舟子孫某援起交捕帶人捕房候核 
[監犯瘐斃]  
　　提藍橋西牢押犯陳大毛昨日病斃由管獄西人知照捕房飭傳地保查明有無家屬棺殮 
[洋人求乞]  
　　某西人昨在百老匯路求乞由十六號西捕拘入捕房押候送請該管領事安插 
[誣控拆梢]  
　　熊阿成昨以蔣阿星拆梢銀洋爲詞投報捕房請究捕頭飭探往查知係誣控將熊斥釋 
[復驗女屍]  
　　斐倫路驗屍所西醫生前日又將上海縣驗過之陸巧蓮女尸復行檢驗 
法租界 
[譯員開訊]  
　　新任公堂會審繙譯官博安君接任後適因大喪停訊尙未理案茲定於今晨會同讞員聶司馬升堂開訊 
[擬租洋房]  
　　太古公司碼頭因上年租期已滿由立興收回後頗多不便茲聞該公司擬承租天主堂浦灘洋房數幢以備儲貨 
[一再騙米]  
　　洋行街某米號棧内之米向由同庽之德盛洋藥棧經管前被沈阿毛冒名騙去白米五石尚未追還茲沈又雇一小車復至该棧裝米三石該棧派人跟蹤至英界某茶棧缷貨見沈在内當即扭入公共捕房移送歸案經麥總巡略加盤詰沈即供認不諱且云尙有同黨遂即收押候補拿同黨訊究 
小說 
[探險實事北京巴黎间競車日記（八）]  
　　活佛之體甚肥。而其狀貌極爲怠惰。面圓如月。黃而有。光蓋彼尙不知肥皂爲何物也。彼聞余等之言。甚爲懊喪。乃以兩手合十。向空禱釋迦牟尼賜福。此輩誠世界最愚之人。惟法國傳敎師狀態庶其似之。 
　　余等旣辭活佛。遂往見庫倫之中國都統。體制極其尊嚴。僕從如雲。一若非此。不足以爲大臣者。見則欵余等以酒果。終席但聞請！請！兩字。此外並無一言。 
　　午後行。漸見遠山如黛。至四時許始越一嶺。計約二時。始至嶺麓。茅舍竹籬。無復沙漠中景象矣。戈壁之行。至是方盡。蓋已至俄爾幹（三字譯音）矣。 
　　方余等之在北京也。彼政府中人。深以爲險。至今思之。果何如哉。蓋天下事抱定宗旨以行。誰復能爲我阻。奇絶秘絶之戈壁。余等其將復見乎。 
[（五）庫倫至哈克圖]  
　　西六月二十五號晨五鐘半。至華俄道勝銀行告别。並謝其優待。遂離庫倫。向哈克圖進發。道路崎嶇。且多山溝。極不利於車行。晚七鐘始至加哈。（譯音）約行一百二十啓羅邁當。 
　　二十六號晨五鐘。過加哈。道路較前尤爲險峻。最後陟一高嶺。遇一乘馬之蒙古人。馳行甚快。指點余等。得至平地。車行較捷。途中經過無數小河。空氣淸爽。午後三鐘。逹一澤沼。河流甚急。且多礦山。過此而後。又復艱阻。車難並行。前後參差。常至二百邁當。車輪亦漸爲沙湮没。余等無法。始用起重機攜持汽車。約兩小時始克出險。俟五車前後到齊共同前進。莽莽平原。莫審所向。黃沙迷漫。一望無垠。蓋又在沙漠中也。繼於右邊發見一小河。皮石克君赤足背負余等。渡至對岸。余等自是擇一路線。可以三車並行者。晚七鐘時。露宿於小河之右。去河約二百邁當。沿河有幕帳數所。其中皆蒙民游牧之所也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[東督奏定設立農官章程]  
　　第一節建設一擬府廳州縣各建農政廳現孙盡設應先擇要試辦試辦區域不嫌狹少而定章必求完善將來卽以辦有成效者爲全省模範一農政廳與他項言廳異一切建置以和易近民爲主設署處所宜於郊野建築務從簡略使有農家風味不得崇尙形式致蹈官塲積習一農官之設所以敎民興利任事各員必须顧名思義實事求是以勤儉樸實爲農導師一農業試騐塲應附屬於農政　現時已設有塲所者可即就其地赴及經費量加擴充作爲廳署現尙未設有分塲而地處重要者並酌量興辦其試騐塲亦即附設於署旁不得獨立一經費應於各項餘欵下提撥挪用不宜别立名目科派民間其有官地荒地曁領荒未盡處所並得於農署近旁酌提若干作爲公田招傭墾治旣爲民田模範其農穫物即可儲作常年經費惟升科攤捐應與民田無異一三省農智未開地力未盡所用農具亦欠講求亟應逐漸經營以厚民生先由奉省建設農官盡力勸導俟試辦有效再行推及吉江兩省一律編設所有農具亦應相地度宜如不能展施機器火犂處所即應就輕而易舉者指示改良不得任其沿用舊日農器致礙進步一下節所列各職官現當初設不必完備以先立根基逐漸推廣爲主一農署内應設農務總會附設於試騐塲内四鄉各設分會一所聯集會員研究新理俾得官紳農畯互相聯絡期於體驗徵實見諸施行並於每届開會時陳設試驗成蹟宣告應行预備改良事宜以期官民日親農智日啓其農會規則别定之第二節編制一農政廳屬勸業道管理上承農工商部並本省督撫之監督掌左列事務關於水利事項整理疆塲事項勞徠流亡安集墾户關於農產之增殖改良之試驗調查土宜習惯而施其善良之勸導水旱蝗蟲先事之警告及其消防蠶桑菓品及其他植物利農者之拓殖關於農利爲本章所未盡事項以上所列職掌略舉槪要仍俟試辦後隨宜核訂一農政廳置左列職員六品農官七品農官八品農官九品農官藝士技手書記幹事一六品農官統屬農署以次各官掌以時巡行田野勞農勸甿督率所屬整理農署全般事務一七品農官掌試驗塲物品之试驗研究新理新法以導民改良增殖佐上官整理全般事務六品農官巡行時並執行其職務一八品農官掌四鄉之水利以時分巡田野勸督農民敎以耕穫播種之所宜並正治經界改良農具消心災害事務一九品藝士承上官之指揮率同技手效其技能一技手無品位受藝士之分配效其技能一書記無品位承上官之指揮從事　篆報告及文牘事務一幹事無品位承上官之指揮從事廉務一以上各職員以農科實業學生爲合格其宗室覺羅八旗滿蒙漢子弟曁在籍士紳與本省候補人員於農事確有經驗樸實耐勞者亦可一律選充以廣登進現暫不定額缺俟開辦時量事繁簡擇要設置其詳細職掌仍由勸業道籌擬檢訂一三級農官及九品藝士如果卓著功能確有成效者得按級遞升並轉勸業道科員及僉事其自技手以下各員亦得推升藝士農官以示激勸 
　　第三節職任一農政廳各官專以振興農業爲職任其有因農事涉訟及征課納租事項即歸地方官裁判本署不得預聞一農政廳各官均須以時巡行不得深居簡出巡行時酌定旅費卽以四鄉分會爲其駐在地惟不得受其供給一各府廳州縣地勢不同則其計畫亦異所定職掌應隨地施宜無坿一槪俾得互呈其功能一農政廳須定期呈有統計報告以憑查考一農政廳各官除執行職務外並當以招集流亡導民領墾爲責任惟不得侵涉墾局之權一農政廳各官即以農業之興廢墾闢之多寡定其考課不稱職者即行撤換一將來農政廳組織完備辦有成效並可添置職員將墾局歸併辦理一本章所擬祗及綱要其詳細章程應於開辦後由勸業道道詳細核訂 
　　光緒三十四年十一月十二日奉旨覽欽此 
 
 
 

Page 27

 
 
   
 
 

Page 28

 
 
   
 
