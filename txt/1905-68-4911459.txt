# 1905 - 68 - 4911459

 

Page 1

 
 
   
 
 

Page 2

 
 
論說 
[論中國官吏之草菅人命]  
　　設官所以衛民也伸寃理枉除暴安良皆惟地方官是賴此州縣一官所以爲親民之職而稱爲民之父母也是以出入則前驅呼殿問案即　坐堂皇體制尊嚴威權執掌則凡遇詞訟之案自當細心研鞫衡情酌理直者釋之　者懲之不使有絲毫之枉縱若遇人命重案尤當檢驗明確懲治兇手雪死者之寃平生者之氣　幾惡人知所畏欋無敢以身試法斯爲不負朝廷設官之本意而亦無愧於神君慈母之稱若但知逢迎詔媚黷貨營私而於民間之疾痛若秦人視越人之肥瘠漠然不加喜戚於其心亦何貴有此地方官爲哉中國官塲積弊千態萬狀不可指名其大旨不外上下相蒙無事爲福平時尸居聾瞶一任媾差之索賄舞弊曾不加察湡有命案尤牢守救生不救死之秘訣以圖减輕罪案脫缷處分每遇驗屍無不授意於仵作令其揑報雖明明有傷可以無傷一語了之但使屍屬可以威嚇禁止不敢聲張卽可草率了案此　伎俩無縣無之而要莫如上海之甚者如上月二十四日有川沙人蒒子才爲錢有良糾人敺斃一案據在塲目撃者言薛實遍體麟傷賢子已碎其一雖經薛子一再請騐而問官但憑午　　閉身死一語反將薛子申斥不復追　　兇爲首之人此一事也乃未幾而又有警察兵敺斃人命之事矣通州趙順昌與向開粥店今爲警察學生之劉開發有隙因賭錢起釁互相扭敺趙已受傷又爲落差巡士帮兇扭至巡局弔打懲責至初六日因傷身死昨經上海縣詣騐仵作亦以並無傷痕一語喝報遂草草棺殮而於肇事之學生行兇之巡士曾不細加推鞫僅以不應在外滋事薄責了案此一事也鳴呼吾華人何不幸而受治於此顢預官吏之手致有此暗無天日之慘也記普以爲此事情節重大尤非薜子才一案可比薛之與錢同爲市肆中人其互毆釀命猶爲尋常鬥毆致斃之案耳若趙順昌者無論爲毆傷致斃爲負屈吞烟但起釁者爲警察學生帮兇者爲落差巡士皆在官員役當知法紀之人律有之知法犯法罪加一等此必應澈究者一也警察一事司緝捕盗賊保衛民生之責東西各國特設警部大臣統之爲警察兵者又皆學習操練有膽有識之人其偵探之密防衛之嚴視本埠租界之巡捕尤爲周至故能使宵小歛迹姦宄不生中國向無警察近年始稍稍倣效原欲頼以查拿地痞保衛閭閻俾免門毆生事等弊乃設局未久而肇事者已不一而足馴至毆斃人命是中國之警察非所以安民而適所以擾民其必應澈究者二也恃符妄作倚勢陵人爲吾國人之劣牲根如在營之勇丁駐防之旗民衙門之差役往往橫行街市魚肉平民警察之恣橫與若輩無異今以毆斃人命之重案而祖護輕縱不治以應得之罪此後之膽大妄爲肆行兇惡益復有恃無恐此必應澈究者三也周勝友之案甬人大動義憤而華官竟不能索回一審之權更何論懲治兇犯然猶可諉爲華洋交涉之案無力固爭耳若趙順昌一案肇事之人既非洋籍肇事之地亦非租界懲辦之權並無牵撃旣不能懲治肇事之華犯又何能索懲肇事之洋犯乎此必應澈究者四也總之傷人者抵律有明條此而不辦直謂之草菅人命可耳鳴呼中國官吏之無人心竟如此乎中國官吏之草菅人命竟如此乎噫 
[日兵艦行踨]  
　　二月初八日香港來電云麥利立克墨斯輪船近在匹立墨子羣島見日兵輪多艘譯太唔士報 
[俄波羅的海艦隊撤回]  
　　二月初八日德京柏林來電云埃及政府已接俄廷照會謂波羅的海艦隊現將撤回蓋彼時必須經行蘇　士河故也譯德文報 
[俄將職]  
　　二月初八日倫敦來電云英太晤士報駐俄京訪事人電稱俄　魯拔托金將軍已電請俄皇將兵權交於他人以便退休譯太晤士報 
[德或願調停日俄和約]  
　　二月初八日倫敦來電云德國領袖各報謂德人干預日俄議和之機會已至惟須俄國先行聲明願允從日本所擬之和欵然後德國可從中調停倘俄不先聲明願受友國之相助則他國强出干預時局必更爲膠擾外交中人以爲俄皇若不知俄國實無戰勝之望則議和之期尙遠譯太晤士報 
[俄借國債計數]  
　　二月初八日德京栢林來電云俄人在巴黎已借到國債六百兆佛郎譯德文報 
[歐州各國品評日俄戰事]  
　　二月初八日倫敦來電云巴黎來電謂法都名人之意見謂盛京之失守尙不能定日俄戰務之結局但於兩軍名譽頗有關係巴黎各報皆盛贊日將大山岩元帥之銳發勤舊最爲助俄之法報亦深責俄武員之無能並謂俄國當此屢敗之後祗可急求議和否則必至有害全國又電云英國及歐洲各國衆人之意皆謂俄國屢受敗衂實爲戰史中特别之事殊堪羞恥此次满洲之戰務俄國實無一事勝人之處各報又謂俄國現不可再有希望勝戰之心譯太晤士報 
[西報論各國於日本戰勝後情形]  
　　二月　　初九日倫敦來電云英國各報皆謂盛京戰務之結局於世界歴史頗有緊要之關係英國斯灘特報云德或前曾竭力扶助俄國而抑刺日本現因日勝俄後於心頗覺不安惟英國因日人之勝頗喜因與日本係同盟且又約相同之利益故也太晤士亦盛贊日本政治家及海陸兩軍人員譯文匯西報 
[德武員盛贊日將戰畧]  
　　二月初八日德京柏林來電云德武員忘搿兒在德亞社會演說時極贊日將戰略之善謂中國欲請練兵之人無過在盛京戰勝之日譯德　報 
[興京附近戰後情形本館東京來電]  
　　二月初九日大本營接電興京方面我軍一去隊於初六日占據撫順東十八英里之營盤卽將彼處敵人逐出沙河方面我軍各部之兵仍將敗 
 
 

Page 3

 
 
幾之敵人追逐鐵嶺東大道之山境各地有多數之俄弁兵前來投降駐灟日本總領事署送來之電與此同 
[日俄戰情]  
　　二月初八日日本東京來電云現得最確消息謂盛京之戰可稱　烈以後俄不論如何恐不能再有希兾惟俄仍心不甘服然再勉强交戰恐轉得後患日本備戰之意較前更緊必至敵人先願停戰而後止譯文匯報 
[彙志俄軍傷亡之數]  
　　二月初八日倫敦來電云日元帥大山岩報稱目下共獲俄俘三萬人現在尙日有增加同日倫敦電云英太晤士報駐俄京訪事人報稱據官報所載此次戰事俄人共失去大砲五百尊傷亡約二十萬又電云俄人棄於戰塲屍首二萬六千五百具俄軍傷亡之數計有九萬譯太晤士報 
[日報捕獲戰利品及俄俘計數]  
　　駐滬日總領事署於初八日午後接東京同日午後所發官電云興京方面之日軍於初八日報稱現獲快槍二千二百枝機器砲六尊快槍彈三十二萬枝輕便鐵路材料可築三十三英里火車四百五十輛戰塲上俄國遺棄屍首一千二百具拘獲俄俘八十人俄軍在此方面傷亡之數共計二十餘萬 
[俄軍死傷計數]  
　　二月初八日德京柏林來電云俄國官場承認盛京之戰俄軍之死者二萬六千五百人受傷者九萬人譯德文報 
[亂黨自斃]  
　　二月初八日英京倫敦來電云有一人在俄京某客寓被藥彈炸斃因當時在手中將藥彈摩弄致肇此禍據其所携護照載係英人名麥克勞聞此人與革命黨有關係云譯字林報 
[德皇將至葡京]  
　　二月初八日德京柏林來電云德皇將於本月二十二日抵葡萄牙都城葡民已預　歡迎譯德文報 
[宜城衛户激變詳情武昌]  
　　湖北襄陽府宜城縣因清理衛田激變一案雖載各報而未得其詳兹悉宜城所屬車田向分武昌陽二衛以武昌至宜路途遙遠提糧催欠諸多不便故將武昌衛田歸宜城縣代徵代解近年宜城擬派賠欵籖捐該衛田亦照民田認派迨奉旨裁撤衛所衛田局議定章程每畝繳錢二十四千始能頒發印契襄陽各户初願照繳武昌各户阻不准行相持日久宜城沈大令遂專代武昌衛户禀請邀恩謂其曾派認賠欵籖捐似與襄陽衛田有别當蒙批准每畝减收十千以示體卹武昌各户遂紛紛赴縣署承繳襄陽衛因憤不能平麕聚數千人擁入縣城請將稅契費一律照减人多口雜聲勢頗盛沈令懼卽飛禀提督道府請兵彈壓提道旋派馬隊營馳往其時襄陽聚衆各户業已遁至鄉間離城數十里之遠亦無器械軍火如有稍明事理之員片言可以解散奈沈大令畏葸不敢出城而馬隊營管帶又欲藉此邀功遂帶同營勇馳至鄉間開槍轟斃多人餘衆紛散上台又派沙防營黃防營並劉觀察秉彜前往業已安謐無事至前次電禀該土匪開砲還撃打傷哨弁云云皆係誣揑現劉觀察及王大令秉壽均已回省面禀實情且此事已被京中言官糾參恐沈大令曁某管帶不能逍遙無事也 
[詳紀甯海擾亂情形]  
　　寗海教案已迭紀報端 
兹寗波訪事人函稱謠言之起寶在上月中旬彼時寍海東岙南鄉各村有匪人暗中煽惑又有葉老三楊樹恩土思廉小癩頭等匪人出售執照謂王錫彤現已結連永康縣哥匪金哥銀哥王哥由新昌縣開口嚴地方糾合多人卽日前來專與天生教爲難有此執照可免擾累因之民人紛傳謂王錫彤於十八日子夜子時祭旗十九日進城天主教中人皆異常驚恐邑尊翁鐵梅大令飛禀海門鎭軍調兵鎭壓嗣由提督呂軍門將駐紥奉邑副中營一哨調　　海民人始各安靜翌日寗海地方忽見有王錫彤揭帖並禁條十欵因之謠諑又起其實並無王錫彤之人出而煽惑說者謂此事實因去　寗海西鄉地方某姓出有命案縣主翁大令將原被告一千人帶縣鄉民共抱不平羣與縣主爲難從此匪人播散謠言迨至本年正月忽又謠傳王錫彤出而滋事近來寍海地方殊覺安謐而奉化各村謠言亦息惟聞王錫彤現實匿跡新昌永康等縣謀爲不軌將來恐難免無事也 
　　杭州訪事人函稱寍台等境民敎相讐之風日甚一日邇有匪徒於鄞奉新嵊接壤内地私張僞示約期起事以致各教民鑒於前年朱神甫被戕之變互相引避由是居民益形惶惑紛紛移家適墜匪徒奸謀播散謠言謂已定於正月某日在堂嶴地方祭旗起事復謂於某日同赴寗海劫獄（因獄中有前年閙教之匪多名收禁）某日焚燬寗台各屬天主堂教士趙保祿氏聞之電告撫憲聶中丞及甬道請速設法保護電中藉口於前年大裏村閙教匪首王錫彤日久漏網所致省憲因卽發電至甬嚴飭保教剿匪以免釀成事端提憲 
呂道生軍門現已會同高嶼卿觀察分調弁兵駛赴各屬扼要防守至匪人在寗海西鄉所張僞示自稱爲統領義民勇報國滅法教解鬰安民王中間係勒令民間供給米糧末有篆文僞印及不可解之隠語情類瘋顛故不載錄 
[粤省建築鐵道支路廣州]  
　　粤紳張太僕返粤後卽擬築一鐵路自省城經番禺增城東莞惠州等郡邑以便與各省鐵路接連連日派工程師沿途勘驗大約二三月間可以興工先從省城東門興築至魚珠砲臺止爲第一叚並建鐵橋渡過黃埔以便與新築商塲交通 
[多倫廳創設習藝所直隷]  
　　多倫諾濔在直隷北境雜處羣盟綜　三口轄地二千餘里設廳百有餘年風氣仍極樸陋邇來廳尊某司馬籌捐銀六千六百餘兩就恊署左近購房四千餘間設立習藝所將在廳管押之輕罪各犯潑入習藝去冬開辦以來已織成栽絨花毯馬韂及各色線帶等多種本年尙擬熟皮打毡 
 
 

Page 4

 
 
帽皮韂蒙靴　頭牛乳等物所内并設半日學堂招集幼童二十名學習書算俟一二年察看情形聰穎音發入初等小學堂魯鈍者卽收入所中習藝以資教飬 
[直督設立考亚廠天津]  
　　天津自兵燹後商務幾一蹶不起且市價不一劣貨之值往往反居佳貨之上遠客購貨每每受欺督憲袁制軍有鑒於此爰於去歲在北門外馬路建考工廠一所專考求工　之優劣貨物　　　　列各行　　　爲銷售並不紬什一之　　　　　且任人觀覽以關風氣近更於廠左起建　　　　間每禮拜中　一日敦請日本博士　井君演說工商之利入聽者並不　貲 
[津郡漁業攺歸官辦天津]  
　　鹽務局近與運使會同創辦魚業公司已經奏准就　郡設立官魚店四處一在南門外一在西營門外一在大江橋一在陳家溝所有商店槪不准開雖經签商人具禀督轅均未邀允蓋此舉果能辯有成效獲利甚薄也 
[籌欵辦理新政廣州]  
　　粤東近三年來善後局歲入由五百萬遞增至七百萬然仍不敷所出現聞大吏又飭善後局釐務局錢局三據每年在盈餘項下籌的欵一百萬爲辦理新政要需 
[粤省推廣捐例]  
　　西省軍興兩粤財政搜括已空前經大吏奏請開捐　捐至一百萬兩爲止惟所定捐例實官始　加捐故報捐者寥　現　　欵去絀益甚特奏請將捐例燮通推廣　已奉旨允准矣 
[黃埔擬開商埠廣州]  
　　粤省大憲現擬將廣東之黃埔開作商埠照會張太僕會同地方官辦理其事並敷設鐵路以利交通張太僕復擬聯合外埠華商招集鉅資在彼處設一航業公司 
[塩務籌欵續誌廣州]  
　　督憲岑制軍責任汪太守大鈞整頓廣東鹽務限定歲增課銀五十萬兩現聞太守擬將東江埠收回官辦平　南　各埠或收回或加價併撥官本敢買餘鹽先從與西省交涉之埠起預算每年可增裹額三十餘萬合之西省可足五十萬之數 
[禀開西安銅礦杭州]  
　　浙東上游各境山嶂重疉懭苗甚　前雖有人禀請開采事迄未成兹有沈某投禀農工商礦總局稱在　屬西安縣境西鄉勘得銅鉛礦山已弳西人考驗苗質甚佳而山主與彼處土人亦均願開采求准立案以便集股承辦聞已由局札飭府　查明詳覆矣 
[查勘煤礦鎭江]  
　　距鎭郡西南百餘里之龍潭地方煤礦開　以來頗著成效現礦務總　某君於日前馳往查勘以　廣招股本力圖推廣 
[寺僧搶毁學堂廣州]  
　　粤少農工商會創　　業學堂已禀准開雜指定長壽寺爲校地招收學生定期開學上月一十一日寺僧　光忽糾僧數人將商業學堂扁額及校具　　搶毁並將時敏分設小學堂扁額毁去至二十四日復糾衆將體　塲毁壤時有少年二人指揮僕從身先毁搶堂中人携有照相具當時將一人攝入影中聞係伍太史之弟名華官現已禀官究辦矣 
[續誌浙中女學校事杭州]  
　　本報前紀杭州　善坊女學堂一事兹接孫君翼中手書知此女學校非高宦眷宅捐辦係孫君與二三同志募捐興辦者并言當時開辦經費募集至三千數百元高氏祇捐三百之數高君子周曾創議認捐常年欵項六百元後子周在東瀛病　乃兄子衡觀察竟食前言向領又置不答去年浙中大憲於銅元局餘利項下每年籌撥一千八百元以資補助女學校遂可去持云 
[甬江考取出洋師範生名單寗波]  
　　寗波府屬考試出洋學習師範生現經府尊喻庶三太守錄取若干名榜示署前兹將姓氏錄左　陳滋鎬　宋　慶　馬裕藻　胡桂顯　胡賡　　　　烔　江鏡清　韓禹梁　胡以魯　張宗禮　虞　愷　於斯盛　董耀熙　金士顯　董輔清　李宸輔　嚴彭　　孫丕忠　王　鵬　何後川　虞翼祖　敦學韶　李煥華　金本樹　唐保誠　王歐聲　孫星環　俞作屏　毛秉禮　江澤深　陳紹祥　葉秉成　夏昌宇　孫漢升　孫錫元　毛士奇　張鴻儀　陳　宗　　鴻勳　洪锺㺯 
[民教又爭類誌漢口]  
　　湖北黃岡縣屬倉子埠附近地名吳野磯者向有福音堂一所刻因十棍吳君山勒令族姪某甲出錢助作賽燈經費甲以教會中人不肯出錢致觸吳怒將甲毆打傷勢頗重并邀集黨羽將其屋宇焚燬且有約期焚堂之說幸倉埠司明少尉督勇竭力保護始得無事現駐漢總牧師楊格非君已函致少尉須將正兇緝獲然後再與黃岡縣令開議善後事宜○倫敦會英牧師施伯恒君上月中旬乘坐火車沿途查察教務情形比至黃陂縣某村小住宣講福音適村中正在賽燈人多如蟻不識何故將該牧師毆辱幸卽逃避某紳士家縣令董鴢維大令聞警而至竭力彈壓始將牧師迎入署内一面飭差將首犯拘獲二人候辦 
[外部覆英使康照會（爲纸烟捲徵稅事）]  
　　爲照覆事接准來照於上海徵收紙煙捲出口稅一事不允照進出口稅則均未賅載應估時價值百抽五之例謂在滬出口之紙烟捲從前均照天津條約出口烟絲稅則每百斤納稅銀四錢五分並不允照僅載進口稅則未載出口稅則嗣後應援新定之進口稅則分别徵收之辦法請將所收之稅項如數繳還該商等因本部　紙烟捲由烟絲製造而其名目不得仍謂之烟絲如　　由棉花紗造成卽不能仍爲棉紗洋布與棉紗納稅不同而紙烟捲必與　絲納稅相同於理似非平允從前江海關將紙烟捲　烟絲徵稅不過通融比例辦理以免估值之煩瑣其實應照稅則　載之貨直百抽五万爲正辦　經本部爲獎勸製造起見定爲徵值百抽　　稅一次不再重徵真利益亦足抵補今貴大臣往返　讑　要　照烟絲百斤 
 
 

Page 5

 
 
纳稅銀四錢五分本部亦無不可允從惟旣不納值百抽五之稅卽不能沾不再重徵之利益應照土貨常例出口納稅後如覆進他口應納覆進口稅如再入内地應逢關納稅遇卡抽釐其經江海關多收之稅項如查該貨出口後並未覆進口他口及再入内地當令核明多收若干以存票發還該商相應照會貴大臣查照仍希見覆以便轉飭該關照辦須至照會者 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形接初九日稿]  
　　江南省駐紥吳淞砲台後路之南洋續備盛軍分中前左右後五營每營官弁勇夫五百十員名初名慶軍後攺淞防營二十六年二月改稱今名升用副將徐州鎭標中營游撃戴鶴松充全軍統領除守營患病外計到操兵一千六百七十名步兵用毛瑟槍一切應佩零件未備練習德操身法槍法步法轉法及軍容軍服雖不盡合度然較之蘇營頗稱壯觀中營所操兩磅子車砲擦拭尙屬光潔聞有解拆缷各法者惟於瞄凖及用砲之理官長多未講求各營出演行陣攻守皆不得法亦不能擇占地勢官兵打靶命中者甚少查該軍兵丁强將饒有勇武惟平時操練專恃教習指授營哨各官半係勇營出身不解新操此蓋各軍通病不止此處爲然統領戴鶴松人尙精神於新學亦少有體會以駐紥江陰砲台後路之南洋續備老湘合字軍分中前左右後五營每營官弁勇夫四百九十七員名初名老湘合字營二十六年改稱今名提督銜江南海門營副將丁華容充全軍統領除守營患病外計到操兵一千四百名用老毛瑟槍應佩刺刀背包等項末備練習德操身法鎗法步法轉法均不合度化排行列不匀軍服尙係一律瞄凖時大半不識表尺受令後間有交頭接耳者陣式泥於方城等舊法不諳散隊惟舞槍體操尙屬整齊另有兩磅子車砲每營分出四棚演練擦拭長僅光潔拆缷尙屬靈便查此軍兵丁老壯參半官雖不能隨行操演並不能發口令教習口令復多錯亂且有染嗜好者亦非學堂出身宜乎士氣不能振作統領丁華容　幹英挺曾經出洋多次粗解兵學亦能乘騎發令惟其次官長教習均不得力以致難有起色又駐紥江陰砲台後路之南洋續備南字中左右三營每營官弁兵勇五百十員名原係十一營二十一年裁撤八營二十六年攺稱今名總兵兩江補用副將陳東暘充各營統領右營之中左右三哨分防常州未經調操其左右兩營及右營前後兩哨計到操兵七百二十名軍容軍服軍器軍紀及一切操法與合字營略同而官長舊習尤重教習口令較好統領陳東暘人尙精神惟於新操全不諳悉又駐紥鎮江砲台後路之南洋續備新湘五旗官弁勇夫二百八十九員名初名新湘二十六年改稱今名頭品頂戴兩江補用叅將徐萬福充各旗統領左旗因雨未經校閱當在東生洲看視後旗操法除守營患病外計到操官兵一百八十七員名用老毛瑟槍　蝕殘壞衣靴亦不整齊官無佩刀兵　皮帶以布束於腰際子彈盛以布袋挂於項上種種情形不堪入目兵丁體質强壯者尙不及半操法亦太生疏復於鎮江看視中前右三旗到操兵四百五十名軍容操法廢驰情形一如後旗統領徐萬福委靡不振於操法茫然不知且不常川駐營殊不稱職前署兩江總督端方業將該員撤差另委參將李雲松接統又駐紥鎭江府城左近之南洋武威新軍分中前左右後步隊五營副中砲隊一營每營官弁兵勇五百十二員名三十年正月招募成軍總兵銜留江補用　將魏榮斌充全軍統領除守營患病外計到操兵一千八百九十六名步隊用比國快槍化排時非統頓魏榮斌乘騎前行不知操法兵丁幾步舉槍不合操章以致散亂無序其步法轉　跑跳裝放刺槍體操各式略具形似瞄準時兵不識表尺且有　滯不能起落者砲隊所用兩磅子過山砲三磅子快砲目兵不盡能拆缷亦不知零件名目查該軍成營未久半係新兵體質沿均壯健官長亦尙精神惟能發口令者尙少全恃教習教練統領魏榮斌身弱多病嗜好甚深聞平口不到操塲且有空額情事營務廢驰不爲衆將推服前署兩江總督端方已將該員撤差另委參將龔炳魁接統又駐紥鎮江府城外之京口駐防常備軍一營計官兵五百零八員名右翼恊領陰濃充管帶歸京口副都統節制二十六年十二月成營除守營患病外計到操兵四百八十二名用老毛瑟槍應佩零件未備練習操軍裝係號衣纓帽不甚整齊兵丁體質尙壯操法生疏幾致不成行列軍容軍律更無論矣以什長一人發口令隨有外約教習一名默不作聲儼同虚設雖係武備出身然考其教法甚屬平常查該營編練將近四年官長均拔自旗屬不解新操所調教習又復有名無實宜其廢弛一至於此當商之副都統奇克伸布嗣後務擇上等教習厚其薪資將官長中之合格者加之操練其不合格者撤去另補必官盡知操然後始能教兵庶幾日有起色復查該軍正兵内有在該副都統署中充當差站者殊屬違章已令全歸營不得役使正兵又京口駐防續備軍一營制與常備軍同以左翼恊領延浩充管帶二十八年三月成營衣帽器械軍容操法一如常備軍而廢弛尤甚此外尙有巡警一營因係彈壓地方未經調閱又駐紥儀徵聯　之南 
 
 

Page 10

 
 
洋續備奇兵左旗尙有右旗駐紥上海縣一帶兼護製造局未經調閱左旗官弁勇夫三百二十五員名光緒十年成營近攺南洋續備除分防及守營患病外計到操兵六十餘名用老毛瑟槍應佩零件未備習東洋操軍容軍裝均欠整齊舞槍體操毫無勇氣蓋由官長夙不講求操法故舉無足觀　仍未完 
[鐵路大臣盛札上海道文（爲鐵路經過地方保全水利事]  
　　爲札飭事據滬寗鐵路總管理處沈道敦和朱道寶奎禀稱竊職道等疉奉鈞札據錫金嘉寶等各縣紳民來禀鐵路經過地方堵塞河道懇請保全水利以免民生飭卽轉告總工程司格林森妥速籌議尅期禀復等因下處御見憲台澤溥民田及俯順興作之至意職道等家世耕讀久居水鄉深知河渠溝洫爲田疇灌溉之源關繋民命兹雖忝筦路局思源反本自應仰遵憲檄切實籌商故歴次札後卽經照譯洋文交格林森遵照辦理曾於本月十二日將所議大概辦法具函禀逹在案兹於職處第三十三次會議期内又將水利關係民田奉札保全各情面告格林森當據復稱沿途河溝自當細心考察或建橋樑或開涵洞或置水管或將舊河略加更改另開新河凡係水源接通之處本無一槩塡塞之意惟因地制宜亦不能悉如人意擬飭各叚工程司將所擬布置情形先期告諸各委員與居民業户人等咸使周知必俟商量妥恊再行開辦等語職道等以格林森所陳辦法旣允先期商議則各叚員與紳民人等卽可就近參酌與原訂合同順洽華人意見一語尙無背謬應即照准立案並飭格林森傳諭各叚工程司一體遵照兹將會議日記隨禀呈送伏維鑒察惟事關水利爲鐵路民生最爲切要之事擬由職處遴派明白幹練者二員馳赴蘇錫與伊富斯葛羅富分期接洽專司其事卽擬由工程項下開支薪費俾清界限倘蒙俯允再將派定銜名專案禀報正肅禀間接據滬蘇分叚各工程司伊富斯來禀據稱查閱軌道至寳山嘉定境内鐵路經過河溝之處被鄉民私自開闊見在交割地畝歸鐵路管業之後將來建造橋樑及安設便橋均須增添經費等語伏查橋樑寛窄係在外洋定料長短尺寸視原勘河道爲準今被鄉民私自開闊則所定材料前後不符斷難適用不僅糜費已也來禀謂鄉民此舉係奉官府之命恐係當時推托之辭蓋嘉寶兩邑令深明事理因鐵路行經該縣頗費辛勞斷不致縱民私挖其爲並未與聞可知惟原禀稱工程司傳喚地保始終不來詢諸居民亦不實告致有事無從接洽查地保故意刁難到處皆然深恐遇有事故地保旣不到塲則爲害甚大擬請札飭蘇松太道轉飭嘉定寳山兩縣嚴禁鄉民並查明抗傳不到之地保從重究辦俾以禁將來而杜隠患兹將伊富斯來禀配譯漢文一併呈覽所有保全水利辦法及究治地保嚴禁鄉各各緣由是否有當伏祈察奪並批示祗遵計呈會議日記後伊富斯來禀華英文各一件等情據此除批據禀並三十三次會訊及伊富斯來禀華英文各一件閱悉應　如請卽由該處遴派幹員分往蘇錫各叚專管商辦沿路水利事宜仍將銜各禀報以便轉行各叚印委會商妥辦至鄉民私將河溝開闊地保故意刁難殊於路工有碍自宜嚴行禁止仰候札行蘇松太道轉飭嘉定寳山兩縣隨時查禁並將抗摶不到之地保傳案訊辦以儆將來除分行各叚委員及沿路各該縣遵照印發並分行外合行抄粘札到該道卽便轉飭嘉定寳山兩縣遵照切切此札尙有抄粘滬蘇各叚工程司伊富斯呈稿明日續登 
[淮撫示諭寫生清江]  
　　日前江淮巡撫恩中丞示諭漕河各寫生略謂現在江淮改設行省欽奉諭旨裁撤漕運總督改爲江淮巡撫從前漕河兩署房科各名目自應一律裁去另立吏户禮兵刑工及承發房庫房等科以符規制所有本署卯册各寫生現在有名者分别繁簡酌量改派各隷一科分司謄繕俾專責成其清書一項卽著各該科卯生挑取向來在署辦公勤愼之人開具清單呈候點定務須核實愼選不准監竽充數此外卯册無名及經前任裁革者均無庸開列瀆請如敢牵混前案希圖朦充卽係有心把持除將本人斥退外仍將朦開卯生一併斥革示儆 
[淮撫委派工程清江]  
　　江淮巡撫恩中丞以漕督衙門業奉諭旨改爲江淮撫院卽以原駐處所改爲行省所有清淮一切城工河工以及馬路各項自應攺修事務殷繁需員承辦現查有候補同知朱恕堪以委派已於前日下札飭知矣 
[鹽務籌欵廣州]  
　　日前粤督飭運司每年在鹽務内添欵五十萬兩運憲因擬上下河每鹽一包抽銀二錢五分每年約可銷鹽一百萬包計通年可增二十餘萬兩云 
[嘉應倡設織布公司廣州]  
　　嘉應州周二尹輝浦前曾邀集陳明經在州城倡設織布公司其織布機器擬倣日本木機式樣去冬又派李某赴省垣緯新織局考察現已回州雇工製造卽行開辦 
[創設維新製造廠重慶]  
　　四川萬縣劉聘侯素講製造之學去年鳩集股本三萬金在鐘鼓樓旁建造房屋客臘落成顔其門曰維新製造廠本年正月開辦造紙織布等物然後陸續推廣去 
[潯江官事]  
　　九江道憲札委准補彭澤典史楊國榜辦理城外警察分巡已於初一日到差○委署德化縣小池分司秦文炳於正月杪接鈐任事○候補同知夏宜甫司馬翊宸引見到省道出潯江拜謁道府廳縣 
[邗江官事]  
　　正任揚州府余太守客臘因病請假經上游批准檄飭正任淮安府現署徐州府張太守署理昨太守已頒江諭來揚涓吉二月初八日履新○初一日毛分轉昌駿委解北京部餉起程葉分轉委廟灣督收差黃分轉以忠黃鹺尹鏞均委總局學習差簫鹺尹應鍸郭鹺尹集琨吳鹺尹永照單鹺尹庭蘭程鹺尹鵬丁鹺尹炎童鹺尹榮春均委巡庫差章鹺尹奎福鹺尹蕯蕭鹺尹晁相王鹺尹定源趙鹺尹輔宸張鹺尹之溶趙鹺尹嚴川均委總局學習 
[宜昌]  
　　宜昌自和興玉官錢號倒閉後市面頗爲震動去 
 
 

Page 11

 
 
歲鼓樓街正康錢店開設不及兩月亦卽閉歇虧欠西號銀兩萬餘控經大憲押追又有某某小錢店貲本並不豐盈而所出錢票動輙數千十百一至倒閉各店頗爲牵動於市廛貿易殊爲受累也○前月某日沙市輪船由宜赴漢行至董市下首忽然擱淺越數日始得出險又昌和輪船下駛行至洋溪下首亦擱於淺灘旋由宜昌派船前往彼處將貨提出船身稍輕始得出險 
[漢口]  
　　殷兆翥在黃岡縣開設典鋪被土棍周門伢等邀集黨羽夤夜奪門而入刧去各物約值萬餘金事後禀官飭差將周緝　因一再翻供迄未定讞殷復赴督轅禀控督憲批飭黃岡縣迅速詳審以成信讞○漢口商務近頗有蒸蒸日上之勢去歲稅關所收子口稅計共銀二百七十萬五千餘兩○烟葉一項爲稅欵正宗兹有廣濟縣商民朱炳如具禀督署懇請免捐督憲張香濤宮保批駁不准○湖北天門縣屬岳口司張二尹祖彬近届瓜期例須交替商民楊景山聯合多人貿然赴督署呈禀堅求留任張香帥以此事有千例禁批斥不准 
[南昌]  
　　江西常備軍廖統領縉近因所部勇丁有强典勒質情事卽出示發貼各典鋪門首略謂該營口糧爲各營之冠衣靴均歸公辦何致尙須曲質其爲烟酒賭博耗費可想而知自後各典鋪如有勇丁典衣之事一概不准典入倘敢强典卽扭交警察或巡弁送營懲辦○江西建昌府屬素產樟樹又鄰近福建飫聞樟腦之利上年謝太史佩賢邀同紳董田臺灣雇到工帥創立熬腦公司先試辦於新城縣已煎得上等樟腦數百斤腦油數倍之除工本外尙可獲利邇因與某紳意見不合去冬忽焉中止殊可惜也○江西護撫憲周瀚如中丞於正月二十四日在南昌考棚扃試候補同通州縣及佐貳雜職由中丞親臨點名給卷卽照實業教育法律武備財政交涉六門命題 
[九江]  
　　九江設立商會公舉招商局總辦鄭月岩觀察爲領袖現典業亦在城外旣濟宮設立公所舉同泰出官之沈君質夫經理其事○上月二十九日城内警察局巡丁因事與廚丁口角廚丁出言不遜衆巡丁不服起而用武互有損傷總巡張植庵明府將廚丁重責四十板巡丁則責以軍棍四十 
[鎭江]  
　　金陵將弁學堂添收新班生特咨駐防鎭郡之南洋續備新湘全軍統領李漢舟恊戎於所統五營内考選健壯識字之兵丁三十名申送肄業○江蘇候補知縣郭大令鴻儀曾招集股本銀十萬兩赴商部立案擬在鎭江創設大照電燈公司以開風氣兹大令因開辦在卽禀請常鎮道郭觀察轉飭署丹行縣張大令妥爲保護 
[杭州]  
　　浙西匪患披猖大憲諭飭嚴剿而湖屬之長興一帶尤爲梟匪出没之所趙介邓大令履新後分就城鄉舉辦團防抽丁值夜如遇匪警鳴鐘告急鄰境羣起救援現各鄰邑亦擬仿照辦理矣○浙江糧道缺前以長沙府頭太守鍾驥升補兹接官電知卽　可以來浙地方官已於　朔出培迎迓矣 
[蘇州]  
　　松江沈戟儀茂才在醋庫巷開設私塾改良社每月招集各塾學生到社考試正月二十三日假元妙觀方丈爲第三次試期到者二百餘人聞初六日尙須續考云○胥門内來遠橋附近同源烟錢鋪主馮文奎串同牌九司務誘騙莊立余劉大倌　　福等洋銀數百元三日後始覷出破綻向馮理論馮自知理屈潛求西路警察局瑞輯五明府飭差拘莊劉李三人到案責其聚賭索詐判各笞三百板李大呼寃枉謂小的等從未犯賭此次實由馮設計誘騙明府怒令加責二百下荷校三日後該業中人咸抱不平擬公禀縣署鳴控矣○正月二十九日夜蘇州葑門外橫街某姓家不戒於火焚去某某二姓房屋四五間某姓夫婦二人及小孩二口不及逃避均葬火窟又葑門内望信橋堍某老婦因呼吸潮烟火燃蚊帪雖屋未冒穿而該婦以火毒攻心登時殞命○元妙觀一帶本爲流氓𢋵集之所昨日又有流氓多人向平民拆梢打架經中路警察趙明府飭勇拘拿當獲信金文喜熊鳳軒張桂順三名移送長洲縣署請辦蘇大令提訊之下判各笞數百板暫押刑房候查明所犯各案再行核辦○著名巨梟張鬍子犯案纍纍近在蘇鄉陳墓鎭開塲聚賭被某營拿獲於二十日下午解至省垣禀明護撫效中丞飭交蘇州府訊供許太守以該梟在長元吳三縣均犯巨案因飭暫發吳縣監禁候札飭長元吳三縣宰會同提訊○農務墾荒局自宗大令接辦以來略爲整頓凡請領荒地已經批示者於每日午後二點鐘赴局面呈保狀認明丈圖叚落如係董保報明並無原主之地立卽照章繳價准領給予執照 
[江蘇省官報]  
　　正月二十日縣丞歐陽榮　禀知奉飭調歸留防全軍營務差遣二十二日藩轅牌示照得江甯府南捕通判屠作倫與署松海防同知沈翊清堪以互相調署新委管帶太湖水師副中營李標勝禀辭赴滬接差首府許禀請中學堂今日開學辦理常昭内河厘捐總局向知何希曾專丁來省禀謝奉飭七季連盈蒙記大功一次知縣陳其壽禀謝委署奉賢縣事辦理婁齊葑門外釐卡委員縣丞陳毓楠禀謝奉飭上年秋季三月連盈蒙記功一次二十三日辦理瀏河厘捐總局知縣吳樹楷專丁來省禀知於本月十一日接辦到差知縣吳樹橒禀謝奉委西路總察差委署嘉定縣典史沈枚禀辭赴任二十四日知府王銘漸奉撫憲委監放親兵中營巡警左右三營餉銀差同知萬立鋭禀謝奉委海運京沽局提調差福建遇缺先用鹽大使胡祖蔭禀知奉福建商政總局憲會委來江蘇一帶考察商政情形差縣丞林道生禀謝委署按經歴事委署吳江縣主簿察安和禀辭赴任二十五日督轅牌示奇兵營游撃彭仁壽病故　缺查有參將王立清堪以借補揚州營中軍守備孫紹貴撤任遺缺查有候補守備諸鵬飛署理吳縣李禀知三縣小學堂今日開學調辦上然綢捐南局知縣魏允濟禀辭赴滬接差辦理婁齊葑門外厘卡縣丞陳毓楠禀謝奉飭年满比較考核有盈蒙再記功一次二十六日　轅牌示照得署太湖聽東山司巡檢陳連期满撤回遺缺查有　補斯缺之　光煦堪以飭令赴任候補道丁　通知在院上禀謝委會辦營務處差太倉州謝禀到知縣譚從貴禀謝奉飭分寗留蘇差委辦理洋務局英文繙繹胡禮元禀知奉銅元局憲札委舊廠稽查差辦理楓橋厘卡委員縣丞許恩榮禀謝奉飭上年秋季連盈蒙記大功一次二十七日知縣張可均禀謝奉委商務局文案差委署按經歴林道生禀知接印任事巡檢劉鶱禀知到臬轅監印差何福葆禀謝奉飭派蘇差委 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
旨承襲之後復疑文登冒襲兩次奏叅縱不出於𢌞護前非亦覺失之偏執至率行發電陳請代奏一層其事悉無風影挾疑妄叅尤屬知　大體惟業經奉旨懲處應否免其置議出自聖裁佐領恩海身爲巡捕不知檢束致滋物議應清卽行革職門丁曹升業經驅逐無從查究已革承襲三等輕車都尉文登查無别項劣迹被參寃抑請隨案開復仍准照例接襲以昭平允所有查明該將軍被叅各欵及擬議緣由謹恭摺縷晰覆陳伏乞皇太后皇上聖鑒訓示謹奏奉硃批著照所請該衙門知道欽此 
　　宮門抄　初十日掌儀司奏十五日早晚祭奉先殿振貝子恭王行禮召見軍機皇上明日卯初二刻進内至聖容前行禮畢還海 
　　署理山東巡撫胡奏爲知縣被參寃抑籲懇天恩俯准開復原官以示昭雪摺頭品頂戴新授江西巡撫署理山東巡撫臣胡廷幹跪奏爲知縣被叅寃抑籲懇天恩俯准開復原官以示昭雪恭摺仰祈聖鑒事竊查前任單縣知縣松年庝光緒二十年間在調署長清縣任内經前撫臣李秉衡以捕務廢弛門丁用事奏參降補縣丞在案嗣據署觀城縣知縣黃壽彝等禀稱松年在東服官年久歴任均有政聲被參實係寃抑等情禀經正任撫臣周馥批司確切嚴查去後臣前在藩司任内會同正任臬司尙其亨查得松年由知縣到省後題補汶上縣調補單縣署理長清等縣知縣其歴官所至並無捕務廢弛門丁用事劣蹟復經檄飭曹州袞州濟南等府轉據署汶上縣知縣宋桂彬長清縣知縣葉大可單縣知縣徐壽朋等先後禀稱松年前在汶上縣視事三年調署單縣六年事無鉅細躬親辦理從未假手於人該二縣俱係多盗之區疉次獲盗四十餘名隨時訊辦有案可稽嗣經調署長清縣地濱黃河頻遭水患倡修矮隄振興學校整頓捕務約束丁役吏畏民懐皆著政聲雖去任迄今十餘年之久深得民心鄉間父老猶有稱道其賢者是其捕務實無廢弛皎然可信惟居官年久不免有驅逐長隨人等在外招搖則非松年所能逆料原參謂其門丁用事並無實據等情臣未及會銜具詳調任江甯布政使卸事兹據署藩司尙其亨署臬司沈廷杞覆查明確詳請核辦前來臣詳加訪察該員被叅各節同官咸稱其寃且其歴次正任署任皆有政績昭昭在人耳目臣聞其降職後因貧不能赴部候選流寓省城遂卽傳見察看才具詳明老成練逹棄置實爲可惜未便因被劾在前致令負屈多年不爲昭雪且查東省如已革知府彭履謙知縣黃華王曾俊均因被叅錯誤經正任撫臣周馥先後奏請開復原官免繳捐復銀兩奉旨允准有案該員松年事異情同合無籲懇天恩俯准將前任署長清縣知縣正任單縣知縣松年撤銷降調縣丞叅案開復原官原銜仍留山東補用並請免繳捐復銀兩以彰公道出自逾格鴻慈理合恭摺具陳伏乞皇太后皇上聖鑒訓示謹奏奉硃批著照所請該部知道欽此　　直隷總督袁奏爲遵保搶辦永定河合龍大工出力文武員弁擇尤酌請獎叙謹　清單摺太子少保北洋大臣直隷總督臣袁世凱跪奏爲遵保搶辦永定河合龍大工出力文武員弁擇尤酌請奬叙謹繕清單恭摺仰祈聖鑒事竊查永定河北下汛漫口大工前經臣將搶辦合龍日期專摺奏報並將督辦道廳各員分别保奬暨請開復處分聲明其餘出力各員俟查明擇尤開單酌保奉旨弁准欽遵在案兹據天津道王仁寳署永定河道毛慶蕃開缺永定河道衛杰查明應獎各員弁具詳前來臣查永定河本届伏汛水勢奇漲高過隄顚北下汛水口寛至一百六十餘丈南二南四兩汛旱口共寛二百九十餘丈河身淤墊過高其中嫩灘長至一百數十丈高逾一二尺並有老坎高至一二丈之處挑挖引河旣深且長地臬甚旺兼多流沙挖河築壩均屬爲難且安瀾多年各汛掃叚類皆𡮦朽均應攺築此次河决上游兩岸禦水工程無汛不有工繁欵絀棘手萬分興工之初大溜本靠西行旋又折而東趨以致兩壩均生奇險厥後水復橫流冲撃隄岸因在壩上游築成挑水壩一道將大溜逼引河由水深一丈數尺之中洪頂溜進占艱鉅情形較歴届大工爲尤甚該道等督飭文武員弁廣購料物多集民夫加派營隊　夜搶辦興工甫及四旬卽已合龍被水地方得已早日涸復無誤春耕辦理甚爲迅速在事各員履危蹈險胼胝經營力挽狂瀾有裨大局查永定河合龍大工向照河南山東合龍章程請獎並無定額光緒二十年吏部議覆鴻臚寺卿劉恩溥條奏永定河保案除興辦大工不在尋常漫口合龍歲修之列者應隨時請旨辦理外至常年防汛漫口合龍歲修各工仍照尋常勞績給獎不得過五十員等因二十二年北中漫口大工經前督臣王文韶奏請尤爲出力者照異常勞績請獎奉旨允准在案本届北下漫口掣奪全河大溜堵築工程非尋常漫口可比自應援案擇尤酌照異常勞績請保至本年工程浩大地叚綿長同時興作需員甚衆又因安瀾已久本河人員類未經歴大工不得不借才異地於外河候補各員中酌調委用各該員分投趲　奮勉成功異常勞績限於額數未能一律優保僅按常勞績請獎已覺向隅若　常年漫口合龍額數相繩殮不足以示鼓勵查興辦大工部中原議本不在常年獎額工列今按異常勞績請奬者交職十九員武職三員按尋常勞績請獎者文職八十一員武職六員較歴届保案已屬從嚴核删委實無可再减謹將文武各員酌擬獎叙謹繕清單恭呈御覽合無仰懇天恩俯准照擬给奬以昭激勸其出力稍次各員應由臣分别給予外奬除千把等項照章咨部註册並飭取履歴送部外理合恭摺具陳伏乞皇太后皇上聖鑒訓示謹奏奉硃批該部議　單併發欽此 
　　署理兩江總督周等奏爲蘇州等屬光緒三十年秋收歉薄已未墾熟田地應徵錢漕援案懇恩分别蠲减缓徵摺頭品頂戴署理兩江總督山東巡撫臣周馥暫護江西巡撫江蘇布政使臣效曾跪奏爲蘇州等屬光緒三十年秋收歉簿已未墾熟田地應征錢漕援案懇恩分别蠲减緩徵恭摺仰祈聖鑒事竊照蘇省各州廳縣應徵光緒二十九年以前錢漕歴經按年催勘荒田已未墾復熟田秋成豐歉情形分别蠲減緩徵奏蒙恩旨准行在案兹查蘇州等　本年入夏以來　　日久在田禾苗缺雨滋培未能一律長發六月間雖得有陣雨其高阜之區仍難　足迨交秋棉正值揚花吐秀之際復遭風雨摧殘以致花鈴 
 
 

Page 17

 
 
[命名奉天之會戰本館東京專電]  
　　初七日東京來電云自陽歴二月下旬至三月中旬間之會戰命名爲奉天附近之會戰此電係前日半夜所得因報已開印故補錄於此尙有一電因與日總領事署所送公電相同故不贅 
[日軍追敵獲物本館東京專電]  
　　二月初八日午後大本營軍報云我軍追撃各方面之敵軍向北而進我各兵團所至之地抵抗之俄兵均大受損傷昨二日已將退至奉天北約五十華里以内之敵軍全行驅逐現尙在追撃也又於奉天之北約三十華里去鐵道東側約二十五華里之處俄軍遺棄車輛無數内皆满載彈藥及其他軍需品均爲我軍尋獲 
[奪獲軍旗本館東京專電]  
　　二月初八日大本營軍報云我軍鹵獲之敵軍旗中有第四十一第一百六十二聯隊及十六軍團内各聯隊之軍旗該聯隊卽一千八百七十四年一千八百七十八年一千八百八十三年曾與戰役於一千八百七十八年著有奇功其衛戍地在威利那軍管區内木欺利欲夫聯隊長爲加夫利羅其大佐 
[俄降將背誓被捕本館東京專電]  
　　二月初七日午後大本營軍報云在旅順口投降我軍宣誓放釋之敵將校一員竟背前誓由上海潛至新民廳爲我守備兵捕獲并搜得軍用文書若干 
[札催議章]  
　　江督周玉帥昨又電飭上海道袁觀察將外部札改公堂章程速卽妥議禀候察辦 
[函請律師擬章]  
　　上海道袁觀察近奉外務部札發　改會審公堂章程十一則除轉飭公廨委員議復核辦並自酌議外復將原奉抄錄一分函請南洋律法官担君繕擬妥章數則速復候核 
[擬設勸工廠]  
　　本邑各紳士日來會議擬向外洋抄取勸工廠章程邀集同志在龍華附近創建勸工廠以便招集失業遊民教授各種工藝云 
[禀請免稅二則]  
　　候補縣丞陳二尹績奉河南藩司札委來申採辦桑秧現已先後辦齊一百九十擔計價銀一千三百三十兩定於日内乘江寛輪船前往漢口換坐火車赴汴特禀請上海道袁觀察免稅放行○湖南採辦機器委員孫明府現在滬上辦有青鉛一萬餘斤紫銅二千五百數十塊火磚二萬五千數百塊於前日起程亦禀請關道免稅放行 
[搶刧未成]  
　　前晚九句鐘時有匪徒甲乙等四人各持器械闖入四川路青雲里葡萄牙人某丙家中意圖搶刧時丙不在家爲丙子某丁將甲之衣扭住大聲呼救甲遂將所穿之一扣鐘及外國帽抛棄於地率領乙等而逃後經丙回家查知卽將甲所棄之一扣鐘外國帽特赴捕房喊控捕頭令中西包探前往查辦 
[約朿巡士再誌]  
　　本城警察東局委員郁二尹近因各巡士時有外出滋事等情故於昨日傳諭各巡士不得私出滋事如有違犯定當從嚴革辦 
[觀察讌賓]  
　　上海道袁觀察定於今日午正假滬北洋務局片請楊廷臬施則敬任錫汾朱寶奎王存善黃開甲諸觀察等筵宴 
[上海官事]  
　　廣方言館工藝學堂監督黃明府受謙製造局提調李平書明府縣丞陳二尹本端於昨日詣道轅禀知兩處學堂均定於本月初十日開學○製造局支應處文案浙江候補知縣金明府秉輝江蘇海運滬局總辦吳子佩太守昨均因公到道拜見 
[上海縣案]  
　　唐雲波控范寶源圖賴借洋奉汪大令提訊唐供開石灰行與范開之松盛石灰行素有往來范向小的立有期票借洋一百元至期向收祗付利洋十元本則無著求追范供洋是母舅張利卿所借期票亦張所出應向張追索大令得供判限半月著唐交洋料理○粤商鉅昌號前控楊世才虧欠貨銀六千兩當經奉訊釘鐐押追兹因楊在押患病前晚亦奉大令提案驗訊楊患病難供亦無熟人取保判仍還押飭官醫醫治○劉晉雲之妻劉何氏在押患病由官媒禀經汪大令亦於前晚提案驗明屬實判令交保出外醫治 
[運局紀事]  
　　江浙兩省漕糧自去年開兌以來已將各屬解到米石分别派員騐收邇來查得各州縣應解米糧尙鉅駁運到滬頗延時日故由兩局總辦分别行催各屬迅速駁運毋再稽延○江蘇海運局總辦吳太守前日委員在浦東白蓮涇港内查獲私雜粃糠之船户訊實枷責示儆在案近又傳諭各經頭嗣後如再有前項情弊一經查出除將船鋸截提船户究懲外各經頭併究不貸 
[工程局紀事]  
　　南市捕房缺額華捕前經馬 
 
 

Page 18

 
 
路工程局總辦翁子文太守招人充補兹有應召者十餘人捕頭造册呈報太守於前日傳集各人點名驗看選取八名聽候諭知巡警章程然後上差巡查○南市十六鋪裏街一帶行户店鋪自經馬路工程局將捕務推廣官轄按月派司事抽捐以濟局用邇來據收捐司事禀報境内　疲玩店户十餘家不肯繳捐翁子文太守立飭十六鋪地甲迅將各户傳局訊究押繳無任延玩 
[會訊二則]  
　　管西牢美人滕璧投本管領事署控華民周栢生售地反悔請爲提究美副領事白保羅君照會公廨於昨日午前十一點鐘將周傳案由襄讞委員孫耳三明府會同美繙譯安立德君訊究原告滕璧稱上年向周柏生定購地基現在尙有若千畝未成欲圖反悔求究明府質之周柏生供洋東向小的購買楊樹浦地每畝計銀二百兩但此地尙有堂兄周龍眞周長生各一畝有零周孝林周關林各若干意圖加價並非反悔請傳龍眞等四人到案卽可定奪旋據二十三保十二圖地保徐良甫投案供稱上年六月間爲該洋人經手購地六畝尙有餘地係柏生之堂兄長生龍眞堂弟孝林關林之產意圖加價等語明府隨出傳單交徐良甫傳龍眞等四人於禮拜四卽本月十一日午堂到案會訊核奪周柏生暫行交差看管○上年光裕洋行洋東偕買辦陸竹良控姚守臣欠交洋燭銀兩一案至今未清昨日午堂將姚提案明府問姚曰爾挺押至今究竟如何姚稱已挽人與光裕洋東商妥矣明府曰口說無憑須光裕洋人與領事說明方可結案姚唯唯明府商之安繙譯著再限七天速卽理明禀覆 
[公共公堂晚堂案]  
　　通源錢莊夥朱子卿控怡隆洋行司帳朱仲箎虧欠銀兩已詳本報前晚奉襄讞孫耳三明府提訊朱子卿供去年仲箎欠銀一千餘兩避匿不還因之呈請追究朱供稱此銀與楊姓合做火油生意耗蝕過鉅小的故將常熟市房十間托薦保鄭秋臬變賣料理鄭供鄉間房屋價值甚賤申地難以抵押明府判朱仲箎還押限七天内赶緊變產繳銀不得遲延千咎○粤商　嘉洋行控盧吟泉定布不出以盧交保逃避致牽涉保人已詳前報日前盧被拘到案奉孫明府提比盧供現已寄信家中不日可以寄銀來滬現在仍求展限明府大加申斥判暫還押限五日内繳洋如違血比○黃公館卽記名提督黃一桂遣家丁徐升控徐玉清唐俊卿串騙衣料洋一百五十元奉孫明府提訊徐供前年十二月徐玉清向姨太太借洋一百元去年又借五十元至今分文不還爲此求究徐玉清供天津人向在戲園拉胡琴爲業八年前與妓女花某姘識迨後帶往天津至拳匪之亂挈之南竄仍寓申江前年小的患病危篤孑身北上去秋又至申江仍操舊業詎知花妓另抱琵琶已嫁于黃一桂軍門爲妾憐新棄舊反視小的爲讐敵借洋一說實無其事唐俊卿供蘇州人向業裁縫前徐玉清與花妓姘識時曾爲之包做衣服惟借洋等情本屬子虚不敢妄供明府盤詰再三以借洋無據未便追究且其中不無别有隠情惟徐唐兩人有應糾纏著各貴二百板具結完案○王竹圃潰抱沈德朝控家丁李仁貴冒用銀洋一案迭詳本報前晚亦奉孫明府提比李仁貴供小的已經寫信寄蘇向主人懇情現求寛限自向理楚明府判暫還押再訊 
[公共公堂早堂案]  
　　濟良所女董咋帶同妓女金寶珠至案聲稱此女以不願賣娼來所求請超豁金寳珠供南京人年十七歲去年六月由母親帶領來申售於大馬路葛姓家爲娼現在不願爲娼求爲安插襄讞孫明府商之美繙譯安立德君著該妓由女董帶回所中留飬○電燈公司工人張連生控已歇車夫杜阿四行竊油衣等情由捕解案明府以訊無行竊實據從寛保釋○榮記雜貨行被金阿二竊取牛奶兩箱由印捕拘獲吊取牛奶一箱昨晨解訊判責二百板荷枷七天○鄔統華許添生黃杏林控積竊沈少堂先後竊取衣服金圈銅花瓶報時鐘洋傘等物報探獲案昨日解訊沈供尙有陳阿四沈才寶沈阿元三人同竊現在陳已避匿兩沈已由法界拘辦判押十八個月贓給失主領去○怡和紗廠控女工王張氏竊取棉花由探解案判戒責一百下○陳阿生控羅常甫在船上竊取麻繩等物由探解案判責一百板荷枷三天○王問元竊取無主呢馬甲一件由捕解辦判責二百板枷十四天○捕解在路行乞之陳紹興至案判責五十板開釋 
[法公堂案]  
　　小東門野茡薺茶食店主金寶衡雇坐野鷄馬車中途溜韁馬夫控勒不住將坐客顚出車夫跌傷頭面當場失去洋銀二十餘元事後投報捕房將馬夫楊阿元拘獲傳同受傷人解案請判讞員陳大令騐得金受傷屬實商之魏繙譯判楊阿毛交洋五十元給金爲飬傷費○小東門某魚行失去活魚數尾知爲比鄰汪宇文所竊向論恃蠻將汪扭案請訊汪不認行竊著押候查明復核○王漢章前日闖入某報關行圖竊爲行中人當塲拿獲送入捕房昨日解案請訊大令以原告不到從寛開釋○偷兒王榮才薛　根爲包探緝獲解奉大令訊供判將王禁押捕房五天薛責一百板開釋 
[南市捕房事]  
　　李周元在顧仁發家竊得銅面盆一個爲　街捕查見拘入捕房捕頭令押候移解馬路工程局訊究○前日法捕房派某包探帶同小竊赴南市新馬路捕房聲明該賊行竊某姓家棉被六條質於新馬頭再興押鋪請爲恊吊原贓捕頭立卽派探吊齊原物交來探帶歸 
[美捕房事]  
　　無賴張茂昌在楊樹浦攫去酒醉西人之帽爲巡捕所見當塲追獲送入捕房押解公堂禀請訊辦○昨晨某巡捕在虹口麥倫書院左近見有無名孩屍一具當卽投報捕房捕頭令傳該圖地保前往收殮○昨早僑居西華德路某西人投捕房訴稱包車夫王阿二無端抛工請爲究辦捕頭令包探張才寶將王拘入捕房詢得王並非有意停工當卽釋放○昨早有某俄兵　酒醉在蓬路一帶行兇毆人爲巡捕拘入捕房押解至駐滬總領事署禀請訊辦○昨日整容匠侯德寶在唐家弄與同伴某甲等扭毆甲突出利刃刺傷頭面侯卽投捕房喊控捕頭令送同仁醫院醫治後再行查辦 
 
