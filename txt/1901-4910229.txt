# 1901 - 207 - 4910229

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸昔明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以畫今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政衛亦何以窮源竟委見諸施行因思九通一書經累朝碩彦通儒增訂　輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一　面全書已可告成股票所印無多售罄亦不再印有志經世者請從速購取愼毋貽他日交臂之悔也至是　之帋墨精良校　完密本局另有樣本可以　時取閱售票處上海在申報館申昌書局此外各處如江　蘇州文瑞樓書坊鎭江文成堂書莊揚州　文閣書莊文　堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[西國國債論]  
　　今天下之好爲異說者曰國家者人主私天下之心而以國爲家也必以民爲國而後得公天下之義吾觀於西國之國債而知其說之謬也今夫鉅富之家田連阡陌偶有急需而貸於其家之子弟傭僕無不應者信其所有之足以抵所貸而不虞其乾没也人主之於一國猶萬民之父母也惡有父母而不能借債於子者惡有子而不信父母不敢貸以資者知乎此義而以國爲家之大益乃可得而論矣嘗攷西國之國債無國不有累至數萬萬歲出息亦數千萬貸於民者多而貸於他國者少每當國需鉅欵之時上出一令而下之購其股票者不日而足其數每有以後至而不得與者其借債集欵之易如此論者或謂其民之踴躍急公或謂其上之孚信有素故能致是吾謂此皆未控其原之論也西國之國債在以國爲家而已其君自居於父母之職而子視萬民一民不得其所卽一子不得其所故其爲政每聽民之自伸其情而上從而裁决焉其國用之度支皆下議院籌之而上於朝得夏后氏用貢之意上之與下情親而勢合不啻家人父子之恩誼相聨也故民皆願以餘貲貸諸國雖償清之期遠至數十年數百年而皆深知其爲可恃以爲國苟不亡則歲入之數必足以抵國債之息而不憂其無出猶子弟傭僕貸債於其家之主信其所有之足以抵所借而不虞其乾没也三王家天下後世以爲德變不知家也者引而親之之辭也國之大患在上與下睽而遠之耳　有引而親之而或以爲非者哉私之至卽所以爲公聖人能以天下爲一家者亦此道而已矣苟背乎此道則上有貸借於民雖家喩戶曉告以上之必不失信其民亦將深閉固拒而不之聽何則積威之所劫情不親而勢不合縱明知國之歲入足以抵所借而有餘然上失信而民亦無力以爭之故也其民旣憚於貸國債而鄰國乃予取予求從而沾其利俄羅斯之國債多借自他國者由此故耳雖然國債一也有債愈多而國愈富且安者如日本是有債愈多而國愈貧且危者如土耳其是二者不可不知焉國有大營造如鐵路濬河之類借債以爲挹注之資是能生利無窮者也故貸者與受貸者皆得其利且民之財爲國債者多則愛國之情日益固結他國之資本在本國者多則戰爭之事不肯輕啓此其所以債愈多而國益富且安也内訌外患相繼而至理財之道不講而國用日匱乃借債以濟其乏所謂耗財而無繼者故債愈多息亦愈多而用益不給一失信乎民則國内解體一失信乎鄰則迫脅日衆此其所以債愈多而國愈貧且危者也鑒古今之成規叅中外之往迹有國者愼毋輕言國債哉 
[諭旨恭錄]  
　　行在禮部具奏換戴暖帽日期一摺七月二十五日奉旨著於八月二十日換戴暖帽欽此○三十日行在内閣奉上諭李鴻章奏續查順直各屬殉難官紳兵民婦女第二次開單請卹一摺上年順直各屬猝遭兵燹該官紳兵民婦女等或効命捐軀或闔門殉節允宜亟予表揚以彰忠烈同知銜署完縣事本任無極縣知縣王開運著照五品官例賜卹典史高仁堂著照八品官例賜卹守備銜把總李殿奎著照五品官例賜卹靈壽縣訓導李樾著照七品官例賜卹外委高泰祥著照把總例賜卹漢軍崇志曁伊妻佟氏子希林女四名通判吳皋之妻沙氏曁伊姪寳鍾均著准其旌表監生馬猶龍著照八品官例賜卹經書陳雲清余建忠民人叚連起張得功周振山周廷鈞王起柴汝侯謝俊三閻起閻鰲楊崇山孟栢林曹江桓宋玉林柴玉海劉永袁守才單福貴李均楊三有賀狗韓胖賈秀忠梁仲清馬應春鄭文學戴紹先張拴張耀王海龍陳鰲土玉蘭康木匠周畫匠廉景雲廉得芳于廷順武壯成鄭學山楊振和張福瑞王清有田玉發韓春李桂袁發禁卒唐萬春婦女張劉氏陳王氏彭張氏孀婦季趙氏曁伊子季伊親趙博良均著准其旌表外委李忠馬兵潘永劉成福守兵趙全程永順劉德勝馬玉鄧永安祁永順步兵周瑞成趙永福均著照把總陣亡例從優賜卹都司耿兆秩之妻耿黄氏民人張維翰曁伊孫女一名均著准其旌表千總陳榮著照守備例賜卹五品頂戴額外于賡慧五品藍翎把總張得義五品頂戴外委左恩榮均著照五品官例賜卹馬兵邵蔭南馬起發康俊元戰兵李春榮桂有棠楊萬成劉起升守兵楊吉祥董大魁王永發李恩起苗恩魁張永泰李恩榮錢德泰于得勝鄭文得劉起元張仲吉楊得勝王起張發蕭玉和均著照把總陣亡例從優賜卹千總吳義成署照守備陣亡例從優舉卹哨長李得龍勇丁賀龍魁趙來臣均著照把總陣亡例從優賜卹擬保守備把總劉朝英著照守備陣亡例從優賜卹千總王俊著照守備陣亡例從優賜卹練勇李祥常永清沈永和張志修趙有餘張鳳發李恩玉均著照把總陣亡例從優賜卹升用總兵副將朱鳴安署保定營叅將遊擊余子才均著照軍營積勞病故例賜卹該部知道欽此 
[行在宫門抄]  
　　七月二十六日禮親王世鐸等騐放完竣覆命敬信仍接管崇文門副監督專摺謝恩召見軍機二十七日甘肅寍夏鎭總兵田玉廣到行在請安召見軍機及田玉廣二十八日吏部引見十三員兵部引見五員召見軍機二十九日乍浦副都統栢梁請訓召見軍機三十日嚴金清等謝恩廣西補用道嚴震伺候召見召見軍機及嚴震 
[英還鐵路]  
　　香港循環日報云近聞議和全權大臣李傅相接中國駐英星使來電大略謂英國外務省允俟 
 
 

Page 2

 
 
各國聨軍由京撤盡之後卽將京津鐵路復歸中朝掌理然中朝須知此次英國暫管此路並非有意使中國爲難也 
[德報公言]  
　　德軍前在京師掠得觀象臺上各式儀器載回柏林旣而哥尼薛和薛東日報宏抒議論謂此等儀器德人不應取回因儀器與軍裝各殊雖至失和亦不得據爲已有矧德人並未與中國搆釁卽行軍所用器物亦當舍而不取何論觀象臺上所陳今竟一律運歸是無異野蠻之所爲矣安在其尙有文明氣象乎此論一出德國各報從而和之有謂德人此次行爲無異法皇拿破崙第一奪取意國天文臺之事諄勸德廷乘醇親王在德時將各器檢點交還俾得携回中國 
[俄人防疫]  
　　牛莊訪事人云夏秋之際此間瘟疫盛行七月望前俄官曾示令居民防範並飭華捕挨戶嚴查迨八月初旬又有俄巡捕帶領西醫數人分赴大小街巷查察如有患病不報者罰巨貲死後無西醫執照擅自棺殮者罰尤重某日原姓家因房屋不潔被罰洋銀十五元其餘違章罰鍰者亦甚夥且俄巡捕每有藉勢攫取烟槍之事一日甲乙兩捕攫得二三十枝經人轉環謂須繳洋銀十元方可原壁歸趙人雖惡之然亦無可如何也 
[領事增權]  
　　香港循環日報云本月某日欽命議和全權大臣慶親王及李傅相札行粤省内關據義大利國駐京大臣薩照會稱該國派内拉奇呢爲駐上海總領事瘘管江蘇浙江安徽四川湖南江西等省事件派伯瑪爲天津領事兼直隸東三省山西陜西甘肅河南山東事件現駐廣州領事禮羅畢車添兼管兩廣福建雲南貴州事件相應照會貴大臣查照分飭各處官員將以上所載數員認爲義國實任領事等因日内大憲已轉飭所屬各官一體知照矣 
[廣東鄉試二塲題]  
　　易初六允升大吉書翕受敷施九德咸事詩豐年多黍多徐亦有高廪萬億及秭春秋齊人來歸鄆讙龜陰田定公十年禮記九年知類通達强立而不及謂之大成 
[轉錄香港循環日報所登議結衢州教案摺稿]  
　　浙江巡撫任道鎔跪奏爲衢州莠民毁敎戕官致斃多命獲犯審明將文武情重官犯先行定罪决配並將現犯及其餘官紳分别擬辦一併議結恭摺馳陳仰祈聖鑒事竊臣於本年六月二十六日到任以衢州教案攸關緊要日久尙未議結隨先查核原卷等經前撫臣惲祖翼及著撫臣余聨沅先後飭屬拿解案犯行司督府訊錄切供陸續開摺咨由會辦商務大臣盛宣懐咨全權大臣與在京公使議辦在案當時如何會訊浙省無案可稽臣當將官犯鮑祖齡先行派員解赴行在由部定地發配兔生枝節一面電請全權大臣查明示復七月初十日承准軍機大臣電開奉旨鮑祖齡著定爲斬監候罪名貸其一死减發極邊充軍永不釋回榮銓著革職發往極邊周之德著斬立決劉樹堂等革職永不叙用飭令回籍交地方官管束鄭永禧鄭鍔羅道樑均著斥革等因欽此復准兵部咨稱鮑祖齡應發新疆榮銓應發四川轉電前來臣查官犯鮑祖齡計將行抵蘇常遵卽換具咨文發驛沿途探投委員令其逕解新疆配所投收一面將已革都司周之德先行正法聞已革藩司榮銓在金陵患病卽電知兩江督臣劉坤一就近派員起解並飭司將戕官殺教各犯研訊確供分别擬辦及將在案文武官紳罪名一併審明定擬詳復核辦去後兹據署臬司許貞幹會同署藩司誠動連日督審明確開錄供摺分别擬議會詳前來臣覆查此案該莠民等聚衆殺害英美敎士湯明心等男女十一人並因西安縣吳德潚保護教堂謂其通匪因而遷怒乘亂戕殺並及官眷幕丁人等至三十四名之多實屬慘忍已極臣詳加查核悉心酌議其情罪約分三等查羅楠卽羅廷芳周德崇卽景姚程老五卽祥浩周少根蔣榮六徐樟狗卽小麻子汪忠魁卽小告化李長根卽吕長根陳麻子卽老三老范卽范來興鄭榮芝卽鄭榮繼鄭桂生崔元浩卽守灝邵金榮卽蔡家牙兒等十四名均係倡亂禍首或則戕官殺害教士人等或係在塲隨同下手逞兇滋事情罪最重均屬法無可貸擬請將該犯等十四名恭請王命一併先行正法查羅楠先已在監病故應仍照例戮屍與各犯一併梟取首級解赴犯事地方懸竿示衆以昭炯戒其徐攀英程夢熊薛文貴程豫魯德彪湯少伯周堂徐鴻福徐鈺堂等九名或臨時攔阻發兵坐視不救或在道署管帶團勇或充團董當戕官殺教之時均不能保護　束或充兵丁手藝各自在塲附和或牽賣教堂牛隻或書吏詐欺本官銀錢情殊不法均請擬發極邊足四千里充軍永不釋回惟查徐攀英程夢熊薛文貴三名均屬官犯應請從重攺發新疆充當苦差永不釋回至黄言七卽黄德興張德彪嚴高祥孔裕乾戚忠宜卽戚忠義鄭毐五等六名或僅捻勢攫取教堂板片或事後向兇犯查問分洋爲數無多訊未隨同在塲滋事擬發回西安縣監禁五年以示懲儆又許老三卽許全潮一名應仍監候待質其餘鄭鍔等十七名雖由英領事照會指拿先後獲案似歴訊多堂供無在塲滋事實跡内夏狗卽葉夏犯一名先係領事指名嚴拿後經主教函囑保釋自應將鄭鍔卽鄭連生等十六名一律發回該縣暫行管押俟訪查確實再行禀辦仍將現在辦理情形剴切出示曉諭　衆咸知除咨呈全權大臣並將各犯供詞開摺咨部查核外所有審明　州殺敎戕官案内現犯及其餘官紳分别擬辦一併議結緣由理合會同閩浙總督臣許應騤合詞恭摺由驛三百里馳陳伏乞皇太后皇上聖鑒訓示謹奏 
[鑄鑊解京]  
　　香港循環日報云兩宫定期回鑾薄海人民咸慶昇平重覩而京中器物自經拳亂毁失已多亟宜及早購齊以供上用日前廣東佛山鎭旣濟堂鐵鑊行奉省憲之諭定鑄大鑊一百口其價約需銀一千三百兩之譜由藩憲發交南海縣給領旣而縣主裴明府恐輾轉稽延因先籌銀墊給本月十五日旣濟堂值理人已來省領取不日卽當雇匠開爐矣 
[奉天匪跡]  
　　有客自奉天至烟臺語本館訪事人云奉省巨匪劉彈子羣呼爲劉單子乘　匪之亂聚衆爲非某處有一大山形似壺盧巖谷崎嶇僅容一人一騎劉盤踞其内連合匪徒韓登舉等以期内應外合俄人派兵捕之終以不明地勢未能剿除至奉省東鈎鎭口一帶亦時有鬍　出没某日俄兵逐之忽爾不知蹤跡其卽以山爲窟宅耶蓋不得而知之矣 
[派員東渡]  
　　安慶訪事人云本年七月日本陸軍少將福島君因事過皖拜謁撫憲王芍棠大中丞語及日本於九月中大操軍士請派知兵員弁東渡一觀中丞允之旋卽奏派武衛楚軍統領黄鎮軍呈祥候補道李觀察光覲聨觀察恩候補縣嚴大令國棟如期而往月之二十日鎭軍諸人已由皖起程所遺統領事宜暫歸前營邱副戎兼管 
[局紳控匪]  
　　香港循環日報云廣東南海縣局紳陳文蔚以盜匪猖獗擄人勒贖等詞控諸督署本月某日兩廣總督陶芷芳制軍批示曰查陸暢等各匪迭經嚴飭緝拿何以尙未獲辦據禀現復屢次糾衆打單擄捉勒贖似此目無法紀殊堪髮指該管文武何以毫無振作除逕飭廣州協南海縣嚴密查拿外仰緝捕總局立卽移行該協縣速派弁勇馳往上洪鄉認眞圍捕并勒令該族紳捆送限半月内務將該匪陸暢區新譚郁陸亮岑釗等悉獲究辦不論軍民人等如能速將各犯獲送定卽從優奬賞紳耆包庇查出卽照　　論决不寛貸一面先將被　之吳尙選尅日吊放具報均毋延縱仍將遵辦情形禀覆禀及各匪姓名住址抄發 
[匪亂續聞]  
　　興寗匪亂已登前日報章兹閱香港循環　報云本月某日廣東嘉應州屬興寗縣土匪忽焉蠢動攻　城池縣主趙大令立卽飛禀督轅堅請調兵剿辦督憲陶芷芳制軍急委介字中營　帶沈叅戎帶勇馳往辦理旋聞此股土匪羽黨頗多惠州永安各　匪人復與之串合以致揭竿爲亂勢甚洶洶某日羣擁至嘉應州州牧某直刺急調城守營兵奮力抵拒適某營緝捕勇道經其處協同猛擊匪勢遂不能支旣而潮州城守營某君亦聞耗率勇馳至跳梁小醜當不再爲患於閭閻矣 
 
 

Page 3

 
 
[教士被控]  
　　南昌訪事友人云前者茌港天主耶穌兩教因事互鬥耶穌教民傷斃十一人邇來屍屬以建昌府人游泳身爲教土主使行兇數月於兹尙依舊逍遙法外因具詞上控撫轅撫憲李勉林中丞批其牘尾曰茌港一案兩教互相鬥毆致斃多命旣犯國法亦　教規前經照會美法各領事及主教並飭司局查拿爲首毆搶之人各在案自應聽候辦結至所控教士游泳在齊坡地方藉教滋事等情如果屬實仰按察使會同洋務局查明禀覆察核究辦 
[越獄事洩]  
　　姑蘇訪事友人云本月某日吳縣獄中有老犯某甲者糾集命盜重犯七八十名意圖越獄先於栅門外掘地成穴迤　通至墻外旋復鋸斷栅木三株以便由此逸出中有某乙者雖犯命案尙未讞成恐事敗反無生理遂佯與同謀將情密告禁卒禁卒連夜禀知典史某少尉轉禀縣主田春庭大令大令急偕少尉詣獄查閱知所禀非虚因將爲首數犯加釘重鐐添派巡勇嚴密巡邏一面飛禀督撫憲請示辦理 
[蘇省决囚]  
　　姑蘇訪事友人云本月二十四日清晨署江蘇臬司朱竹石廉訪接奉刑部釘封公文立卽傳知吳縣田春庭大令一面札飭營哨各員督帶營兵數十名至轅伺候旋飭差由獄提出盜犯四名及謀斃本夫之犯婦一口升坐大堂略詰口供喝令如法綑綁由大令押赴北寺大校塲處决女犯則循例凌遲迨事畢回署已日之方中矣 
[之罘火警]  
　　烟臺訪事人云前者興茂裕號突遇回祿之災迨本月初四日之夜三鼓時忽又失火霎時紅光四照其勢熊熊幸廣仁堂及各鋪水龍飛馳而至竭力噴澆始得漸熄僅焚燬房屋三間 
[洪都新語]  
　　南昌訪事人云距江西南昌縣城九十里有地名三江口者本年五月洪水爲災堤圩倒塌早稻失收米價翔貴今雖市直漸平然每榖一石尙須錢一千二百百文鄉間貧憂之民殊苦乏食不意紳董仍循昔年故事於中秋節赛會迎神演戲開賭當此民窮財匱而又耗此無益之費殊可憾也○萬載上高兩縣以慮洲洋田爲界萬載志書載其地有文昌閣上高志書載其地有水坑石坑前年萬載某圖地保編查保甲至界内盧市下街店鋪上高某圖地保突出阻撓以致成訟經官查勘萬載則指稱界在盧市下街之外里許文昌閣上高則指稱界在盧市下街之中而界石久毁無存官不能别求證據延至去年控府控省批飭兩縣會同勘斷兩縣主各分左右袒案延至今省憲迭飭本府委員會同兩縣親臨查勘秉公訊斷萬載地保檢呈文昌閣界内契據二十餘紙皆載明萬載字樣而所指文昌閣及上下各坡河形勢地名核對志書一符合上高地保僅呈盧市下街盜賣有案之僞　一紙所指水坑石坑及上下坡河形勢地名核對志書歧誤而出兩縣主遂各申禀各大憲前月臬憲柯遜菴廉訪批示曰僅據志書未足憑信仰府調集是處管業印契查核會勘撫憲李勉林中丞則批飭遴委大員會府勘訊廉訪因卽委候補知府朱雲甫太守前往會同袁州瑞州兩太守督同萬載上高兩縣主傳集兩造調契詳察俾得得曲直分明 
[上海官塲紀事]  
　　昨日南洋寰泰兵輪船管帶何鏡秋叅戎本邑水利局總辦高　之太守江南支應局總辦王旭莊太守先後至上海縣署拜會縣主汪瑤庭大令大令均飭丁擋駕示謙也○安徽藩司札委試用縣丞吳晵五二尹試用巡檢李勳臣少尹督解京棕毛若干赴京交納昨日行抵申江命駕至縣署投刺縣主汪大令因有要公飭丁擋駕 
[監司赴省]  
　　昨日午後蘇松太兵備道兼江海關監督袁海觀觀察乘官舫赴蘇垣謁見撫憲矗仲芳中丞　禀要公臨行時上海縣汪瑤庭大令親詣道轅恭送 
[示禁冐牌]  
　　前日蘇松太后備道兼江海關鹽督袁海觀觀察發出告示一道其文曰爲出示曉諭事本年五月二十七日接美總領事古來函稱據美商茂生洋行禀本行取名茂生兩字久已申外皆知懇爲註册並照會立案出示諭禁無論何項人等開設行棧字號不得假冐茂生字樣函致到道除分行外合卽出示諭禁爲此示仰商賈人等一體知悉爾等開行棧字號毋得取名茂生兩字以杜假冐而示區别如敢故違定行提究不貸切切特示 
[廟産已空]  
　　本邑城隍廟羽干曹永梅私將星宿殿向袁小村抵押洋銀四千元被香燭攤主宣阿珠控諸上海縣署縣主汪瑤庭大令研訊之餘飭將袁頂帽儲庫惜欵免追一面飭差恊同地甲帶曹往廟中將廟産簿吊回然後驅逐出境旋經縣差查得廟中毫無恒産曹亦不肯將底簿交出一時附近居民聞之同投縣署禀稱廟産向來甚富現已被曹變賣一空縣差隨於昨日將曹帶回據情禀覆 
[滬南火警]  
　　前晚十一點鐘時本邑小南門外陸家浜永泰質鋪不戒於火致兆焚如　時其勢熊熊冐穿屋頂二十七鋪地甲陶陞急投各衙門報警俄而城廂内外各洋龍均風馳電掣而至汲水狂澆勢如萬斛銀泉從空倒瀉而祝融氏東衝西突仍銳不可當約歴三點鐘之久火勢始殺計共燬房屋二十餘間當火熾時蘇松太兵備道袁海觀觀察上海縣汪瑶庭大令保甲總巡朱森庭明府以及各叚巡防保甲委員均詣火塲彈壓適有狀似游勇之湖北人陳阿四手携器物形跡可疑經二十三七鋪巡防局員盛雨村二尹拘獲詰訊枝梧命重責軍棍四十下交地保顧桂榮帶去查明核辦至昨日滬軍營哨弁彭勝坤飭人持名片至二十三七鋪巡局請保不知二尹允否 
[嚴懲賭棍]  
　　本邑美界胡家木橋一帶向有匪徒搭蓋草棚糾人聚賭歴經地方官及各捕房捕頭查拿懲治無如若輩布置周密各處均有人望風以故消息通靈頗難弋獲前有朱吉君周頌甫二人路經此處被長脚林林及賈糖阿大二賭棍强拉入局朱周不從若輩卽肆意兇毆並攫去洋銀三十元事後朱周投報捕房旋又控諸公廨昨日讞員張枘樞司馬立飭差役恊同包探錢榮堂拘得賭棍常毛郎　得和二人禀稱小的奉票往拘各賭棍恃匪首瞿龍龍之勢糾衆抗拒以致僅獲常梅二人查梅前曾强搶王沈氏所携洋銀四十元飭提未獲朱周歴訴前情王沈氏稱前者小婦人方在娶媳梅糾同羽黨指爲蟻媒搶去洋銀四十元梅供小的並未搶過洋銀常供小的並未行兇司馬商之白繙譯官然後判令將常責一千板管押捕房一年梅責五百板交人保出如無的實保人則移送攺過所覊禁 
[惡棍宜懲]  
　　著名惡棍綽號彈黄花衣金發卽韓金發專在美租界西華德路新菜市左近及下海廟一帶横行不法前晚率同羽黨向鄉民蔣某索詐不遂曳至荒僻處肆意兇毆昨晨蔣之家屬以蔣杳無蹤跡倩人四出追尋迄今依然未見下落也 
[英美租界晚堂案]  
　　裕泰鐵店主殷福培具禀公堂控稱史鴻三謝梅雲二人以包造方船爲名向小的騙去洋銀一百八十餘元求恩提訊追給讞員張柄樞司馬准詞飭差往提詎料史已聞風遠遁僅將謝提到前晚升堂研訊殷訴稱小的向在治下開張鐵店去年十二月某日謝來言及史方包造方船所苦資本不敷可否代爲措墊將來如有盈餘照股分派小的信以爲實與之訂立合同隨陸續付去洋銀一百八十餘元迨後查得史並無造船之事始知被騙叩乞究追謝供殷所付洋銀確係小的經手惟現在史不知逃往何處求恩明鑒司馬著押候俟提史　明核斷 
[美租界捕房紀事]  
　　前晚偷婚錢寳春混入裏虹口鄉民某姓家竊取衣服若干件携之而出迺爲包探孫阿新所見拘入捕房捕頭令押候解送公堂禀請讞員張柄樞司馬訊辦○昨日午前賊犯顧寶生不知在何處竊得衣服携至篷路某押鋪求質適爲包探劉光震所見拘入捕房捕頭令押候解送公堂禀請究辦○昨日清晨第五百二十七號巡街捕巡至裏虹橋堍見有某甲者狀類乞人倒斃於地因卽回告捕頭捕頭令地保查明並無屍屬隨卽備棺收殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　日前有某甲者携江南義振彩票六條赴十六鋪新馬路萬有源票店收得洋銀六十元旣而店夥王加言反覆閱視忽稱票祗五條向甲索還洋銀若干以致互相爭論扭入捕房昨由捕頭轉解馬路工程局總辦翁子文太守倩襄讞委員余叅軍研訊王供小的在萬有源票店爲夥已歴多年甲交來彩票實祗五條祇緣同夥粗心誤五爲六以致多付洋銀求恩鑒察叅軍笑謂似此糊塗想爾同夥亦不至如是且本委訪聞爾店已屢有此等情事何耶遂判罰洋銀二十元王遵諭具結而退○前日鄉農何燕生等人肩挑棉花六包在南市求售被英商老公茂紡紗廠洋人所見騐之中有水蹟因卽拘送馬路工程局總辦翁子文太守倩襄讞委員余叅軍研訊判令照章提出花價三成計洋銀五元作爲罰欵併著具切結呈案棉花給還 
[英美租界公堂瑣案]  
　　積竊陳子明行竊仁記利康永興地亞土等行羽毛布白巾絲巾以及零呈各貨約值洋銀三百餘元報經所探顧　其拘獲昨晨解案禀稱小的查得絲巾二包已售與西門内張興記家應請出牌往吊陳供此巾係王長　所竊小的僅爲之銷售而己讞員張柄樞司馬諭令帶回捕房押候吊出原贓并拘獲王長桂然後解訊○某鐘表店夥金川堂竊取衣店中服八音琴等物並在朱永春張阿德一家騙去報時鐘兩架報經某包探拘獲解案請究司馬判責二百板贓給還失主○划船戶夏顧氏在碼頭上勒索　船規費經水巡捕拘解請究司馬判掌頰四十下○清潔局挑糞夫朱阿小向工部局冐領工值洋銀二元五角報經包探張才寳拘解請究司　限令繳還併掌頰四十下○包探趙銀河解謝阿銀到案禀稱此人身畔帶有種火物深夜在各弄中閒行屢經巡街捕拘獲捕頭以種火無　從寛釋出後陳實如家被匪縱火正在施救此人竟乘間登樓搶物經巡捕拘獲後經小的查得陳寳如家積柴過多爲此一併解請訊究司馬商之白　　判　謝六百板管押捕房一年陳罰洋銀二十元 
[法租界公堂瑣案]  
　　　江縣差役李恒有女寳英幼經許字去年十二月被釐卡司事許少香勾引成姦旋復　至上海情蟻媒許蔣氏押入蘭芳里龜子陳榮富所開花烟館内爲娼前日李偕其子李榮及妻張氏來滬尋獲將許及許蔣氏一併扭送捕房昨日包探解案請訊李榮歴訴前情并將被許捲去之衣服首飾洋銀開單呈電寳英供小婦人年二十二歲由母舅爲媒許字與許得過財禮洋銀二十元並非钗引成姦叩求鑒宥李張氏供寳英並未受許姓之聘大令謂許曰爾勾引良家之女成姦又敢鬻爲娼妓罪無可辭遂判令枷號一月笞責五百板期滿發攺過局監禁一年許蔣氏掌頰五十下罰洋銀二十元陳龜從寛斥釋寳英發善堂擇配○鄉人丁阿大路經鄭家木橋被流氓王阿大糾同羽黨王金生陳子春陳金生沈榮生王和尙王阿狗訛詐洋銀刃傷腿際旣而若輩又向四達瑞出店人祝阿三攫去竹布一疋報捕後捕頭令包深將一千人拘獲昨日解案請辦大令判王阿大枷號一月笞責五百板發攺過所監票地年王金生等五人各枷號一月責五百板王和尙王阿狗各責手心五十下○胡阿寳訴稱小的由江灣來滬路經法租界被流氓顧阿炳糾黨訛詐戳傷足踝喚捕獲顧送案請懲大令判枷號一月責三百板○華祥品訴稱小的被竊金約指一枚報捕查獲竊犯陳桂根張長林沈鶴春阮昌發詰以金約指所在據云已兌與義和銀　求飭吊贓從重究辦義和銀樓夥陳雲亭供此項贓物以洋銀十一元五角買來現已兌出無從繳案大令判將陳張沈三人各枷一月責三百板阮責手心三十下勒令雲亭賠華洋銀六元○鴻飛脚踏車行顧雲祥訴稱沈心卿竊去脚踏車一輛在途尋獲扭案請懲沈供本月初二日小的向租脚踏車一輛駛回南翔家内連日因病臥牀至昨日來滬已向顧認還租金大令飭交的實人保出將車繳案○前者張裕德張裕南拔去良濟藥房永遠承租之地上界石控經大令訊供判令將界石重立昨日著具永不再拔切結然後開釋○陳阿大訴稱前日小的行經三茅閣橋被流氓王阿寳攫去銀表一枚交與同類台州阿五報捕查獲送案請辦大令判責五百板發攺過所禁押一年 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
