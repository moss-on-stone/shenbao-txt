# 1911 - 309 - 4913924

 

Page 1

 
 
   
 
 

Page 2

 
 
   
 
 

Page 3

 
 
評論 
[宜設革命總機關於上海] [  無名]  
　　湖北湖南江西安徽蘇州福建廣東各省。已均入民軍之手。東南半壁。局已大定。革命軍之本部。宜設總機關於上海。以謀各種聯絡統一之法。方能便軍事進行外交有力民政平安。而於革命之前途。立有根底 
　　其一交通總機關各省均入民軍之手而各省均有都督。以内定民事。整頓軍政。此原必不可少者也。然各省之都督。各自爲政。不與他省之都督交通。則彼此不相聯貫。即不紛歧。力亦薄弱。上海上接沿江。下連沿海。實爲適中之地。若於此地。立一交通總機關。擇黨中最有信望之人。駐紥於此。每日使人來往。以通消息。則氣目貫 
　　其一交涉總機關交涉之事。以前除北京外。實以上海爲緊要之地。外人之財產最多。各國之關係亦最大。若於此地。立一有力之總機關部。以辦全國民軍之外交。使外人如遇交涉事件。有所措手則雖有爲難之事自易解。斷不至令外人别生異心。而爲藉口之具此則民軍政府刻不可緩者也 
　　以上二者民軍政府已有布置與否。我勿能知。特以如已布置。則當明白指定一辦事之所。宣示中外使。人人咸知。勿任半眞半假之人。得以假名混惑其間。則於革命前途。大有應響也 
[專電]  
　　江防軍在城中縱火擄掠仍未稍止無辮茲者行於街中即被斬殺自十九起離城者不下五萬人滬寗鐵路沿綫行人延長數英里皆向上海進行 
　　民軍缺乏軍火徐統制已向鎭江退避擬設法圍困寗垣以斷官軍接濟 
　　前昨兩日南京暫停戰事聞在磋商收降防軍之辦法張勳仍索現銀如干數 
　　民軍有照會致官軍令其出城一戰官軍尚未答復 
　　清廷曾有密電令張人駿與民軍和平解决以符停戰之諭故張督已有讓城之意惟張勳仍主力戰防軍搶刦愈烈 
　　京口都統載穆已自盡旗兵并無他種擧動大清銀行現由軍政府接管 
　　鎭江民軍於十九日下午三鐘有大隊二千人運鎗彈二十餘萬及砲彈四千餘枚向南京進行 
　　蘇州民軍昨日已派援兵向南京出發（以上鎭江） 
　　長江水師提督程允和由姚君生范偕回南京與各紳議妥願助蘇州軍政府攻擊張勳所統之防軍並接受程都督之照會（以上蘇州） 
　　駐漢北軍十九日忽自相殘殺幾至潰散現已退守灄口免爲民軍所乘 
　　駐灄口之北軍以駐漢軍隊擄獲甚富求請調駐不允遂自相攻擊殺傷無算并有多數渡江投入民軍効力（以上漢口） 
　　蕪湖十九日晨宣告獨立官軍並無抵抗市面安靜（蕪湖） 
　　厦門於十九日宣告獨立即擧廈門道爲民政長（厦門） 
　　福州大局已定旗兵繳械降服城内各局所及城外砲台船廠等均爲民軍所有 
　　福州將樸壽被學生組織之少年敢死隊刺斃總督松壽藩司尚其亨被拘 
　　延平連江兩縣同時歸民軍佔領（以上福州） 
　　聞河南彰德府已入民軍之手 
　　資政院擬組織臨時國會請各省諮議局議員來京會議辦法 
　　資政院今明兩日密議勸勉各議員暫勿解散政府將有讓步之政見到院宣布 
　　袁世凱電允就任内閣總理大臣 
　　叚芝貴電京謂已克復石家莊 
　　清廷昨又降諭令滿漢人民互相親睦不得再分畛域此諭似爲吳祿貞被刺而發 
　　郵傅部電飭京漢路各站長保護各處橋梁山洞以便袁世凱妥速抵京 
　　陸軍部新購來福鎗五千枝子彈五十萬粒已運至 
 
 

Page 4

 
 
河南彰德府轉運南下接濟北軍 
　　聞山西民軍因缺乏軍火已退出娘子關叚芝貴率兵三千進據其地 
　　姜桂题已派砲隊隊長一員前赴河南鄭州招募新軍來京防衛（以上北京） 
　　香港華商定期二十三日開會慶祝廣州獨立　　孫汶屢接武漢等處急電促其歸航現孫尚在美國欲募軍餉一千萬圓須俟勸募足額始能歸國 
（以上廣州） 
　　杭州民軍今日續開馬歩隊一協赴寗會攻 
　　衢州土匪滋擾愈甚已派劉忠樑带巡防隊馳往勦辦 
[譯電]  
　　天津大局異常危急租界電話接線人現均罷工（二十日天津電） 
　　汕頭知府出示懸掛民國旗號各處均極安靜廣東軍政府决議挽留李準龍濟光統帶軍隊香港華僑集洋二十萬元捐助廣東軍政府香港定於星期日慶賀廣東獨立香港政府已允其燃放煙火（二十日香港電） 
　　第三鎭陸軍第五標已由豐台車站拔隊乘車南下　　袁世凱電告清廷准於二三日内啟程北上 
　　京漢鐵路自北京至彰德府一段已照常開車 
（二十日北京電） 
　　柏林中國俱樂部辯駁北方與南方民軍互存意見之説且謂寓華外人並無絲毫危險 
　　聖彼德堡某報謂據半官消息俄國對於中國之事務極爲注意惟如不損害俄國之利益則俄國决不干涉 
（以上二十日柏林電） 
　　英首相愛斯奎士君在某處席間演説謂中國革命之局其結果如何今日未便輕下斷語惟外人與英人之在華者並無危險之事令人欣慰現已派兵船分赴不靖之地保護一切但絕不干涉中國内務且願中國前途得以進歩而安寗（二十一日倫敦電） 
　　袁世凱有被刺消息惟無確報恐係謠傅 
　　清廷因袁世凱抵京在卽故以此爲最後之希望清廷并召前東督錫良回京一面設勸諭張統制回京以開大會討論大局 
　　近二十四小時内京師大局並無變動正定府之騷亂聞已平定今日清廷頒諭勸告滿漢人民宜相 
 
 

Page 5

 
 
親睦連日出京之人仍絡繹不絕法公使雇定專車一輛將正定府以南京漢鐵路外國辦事員載至北京 
　　清廷忽有振作氣象各使館多爲心慰而亦有仍持哀觀主義者謂非俟袁抵京後不能謂大局已妥 
　　駐津英兵已撥若干開往豐臺保護鐵路使京漢路得以照常開車 
　　天津仍安靜諮議局討論該省之獨立多數贊成 
（以上二十日北京電） 
　　星期四日民軍占據白塔山南門等處並得電局及各厘卡孫道仁統領出示保護外人敎堂敎民 
將軍衙門法政學堂均被焚毀民軍時與官军小戰兩軍共傷二十人死數未悉晚間有海盜兩次攻打江邊郊原均爲民軍擊退謠傅滿匪一百人欲在南台等地方秘密縱火有滿匪十二人及海盜多人被殺该處防兵甚稱得力並有外國居民助其保護財產 
　　昨日福州來電謂旗民於夜間數次欲圖縱火焚燒外國租界被獲者二十七人均爲該處民軍所殺發電時尚在爭戰（二十日福州電） 
　　武昌於十四日有湖南民軍千餘人投入黎元洪部下助戰（二十日蕪湖電） 
　　前星期内日本有大軍開抵此間其運兵常在夜間故其詳數頗難確定大約共有八千名之多此外南滿洲各處亦有大軍開至 
　　北滿洲俄國界内近兩星期中亦運到大軍一萬五千左右此間之人皆信日俄兩國將乘機有所舉動（二十日奉天電） 
　　駐京美國代理公使維廉君由北京來電謂清朝已無保全之望京津鐵路現由英兵保護（二十日紐約電） 
　　張彪已携眷屬行抵東京張彪狀殊憔悴現居某旅館由警察保護之（二十東京電） 
　　聞官軍大砲頗爲缺乏砲兵潛逃者甚多 
　　北極閣砲台尙由官軍把守有山砲數尊時向民間放寃死者不計其數（二十日南京電） 
　　昨日本埠官塲接漢口無線電音謂黎元洪已覆書袁世凱對於大赦民軍及以高位予各領袖一層竭力批駁且謂宗旨已定萬難稍變如公肯反正則將推爲共和中國之臨時總統並請其從速答覆 
　　據昨日漢口無線電音謂數日來該處並無戰事 
　　據抵埠之江船中人云來惟有小戰北軍互生意見已無門志民軍仍堅守漢陽其由北開來之火車皆滿載軍火目下存儲甚多漢口附近從戰之軍隊共有七千名餘皆散布於鐵路一帶 
[公電]  
　　三山會館王起轉各報館鋻我軍本擬十九早六時起義作戰規畫係將旗界各路包圍獨留東門一處爲彼逃生之路並大書旗人棄械免死旗預置東門一帶以期少所殺戮滿人竟於四時先發且四出焚燒我軍用砲轟擊滿人死傷頗多又圖奪取大砲迭被我軍擊退下午五時滿人力竭乞降我軍令其繳械停戰詎本早四時又復開槍射擊闖入漢界焚燒幸我軍預有準備現下戰事得手瞬息可吿蕩平松壽樸壽尚其亨等降各局以及閩口各砲台船廠盡爲我軍所得特此奉吿閩人公電號（福洲） 
要聞一中國光復史 
[漢口戰報] [  （本館特派觀戰昌來函）]  
　　十六日袁世凱致信黎元洪仍請議和信中開有議和條件四欵 
 
 

Page 6

 
 
　　（一）實行立憲 
　　（一）資政院内滿人不操大權 
　　（一）革軍兵士一例赦罪 
　　（一）革黨領袖暫行赦罪 
黎閲畢大稜笑擲之於地隨作數字交來使復袁云俟我軍直抵北京後與公議和未遲 
　　湖南民軍精鋭三千人於十五日行抵武昌黎都卽於晚間大犒軍士士氣大振 
　　十六日晨忽有南京兵士三百人來歸武昌願隸黎都督部下助戰 
　　黎都督贈紅十字會銀一萬兩兵士愈感激思奮 
　　北軍因奉袁世凱諭暫停戰事以便議和現皆聚於大智門東南端樓下而此數日内北軍兵士散布街上者不少毫無綱紀外人嗤之 
　　十六晚湖南民軍由總司令官黃興親自統率出戰莫 
不一以當百其勢甚鋭北軍不能敵遂大捷而還 
　　北軍日來逃亡者甚多十六晩又有數百人棄械過江 
　　黎元洪之夫人十七日過江來漢調查赤十字會情形并撫恤傷兵每人給銀二十元兵士爲之感泣皆以情願戰死自誓 
　　黎都督因北軍紛紛來歸而武漢隔江諸多不便爰在江中設招待船數隻俾得陵續渡江前日并出示通告云一江中設船數隻爲招待所一凡北軍同胞表同情者請至江岸轝手爲號即有小船來接一凡願投順者須先丢棄軍械一凡北軍同胞投順者均備有房屋居住供給飲食事平之後量才錄用如願回家并發盤川 
　　黎都督現又遺重兵至襄陽以防北軍由此襲攻武漢　 
　　在橋口附近有清軍所運之火藥十三船又銅圓四十萬均爲民軍所得 
　　天主堂紅十字會内有醫治已愈之民軍約共四十餘人近又投營連合攻擊北軍西人莫不𧮂美民軍之義勇誠加入一等也　　黎都督曾照會各領事云北將砲台設在大智門攻擊武昌漢陽若武昌漢陽回擊恐不免累及租界請速設法辦理等語各領事遂請北兵張統領將砲臺移云張諾之然迄今未實行仍在該地攻擊宜乎外人之不信北軍矣 
　　北軍現在分駐漢口新舞臺觀音閣歆生路劉家廟各處約共三四千人聞由漢而北尚有一萬餘人皆在鐵路沿綫一帶 
　　自北軍得漢中後其在各處搜獲之鎗枝約共五十車現已運至劉家藏儲 
　　連日劇戰民軍勇往直前誓死不回出隊後徒步三四日忍餓蜷伏以欲達其目的而後已及受槍傷尚忍痛前進不肯就醫經紅十字會招入醫院神經雖亂尚不忘戰事槍傷未愈力求出外因之傷口復發多至不治 
　　民軍效命疆塲百折不回官軍逢人便殺積屍遍地懸揣死亡之數約計五六千人之多西醫以藥水澆灌屍身白骨遍地血肉模糊掩埋無術臭氣一洩將成大疫不得已用藥水灌注使其不腐現由上海紅十字會即日派人前往設法收埋矣 
　　當北軍發令焚燬漢口華界時一碼頭仁濟醫院適當其衝(是處現爲紅十字醫院）馮國璋遺人關照囑該醫院早時預防急將受傷兵士數十人溧至他鹥院故未受殃而所焚街市住房人民欲出不能焚斃於内不可數計雖經紅會護隊四面拯救而燒骨之味薰蒸數里至今餘臭尚未盡散 
　　漢口受災商民致函本埠商會云）前略（二十一日革軍渡江力任保護各商之逃始止且有已逃而仍搬回者數日内均相安於無事自本月初六水師薩統制照會各領事謂初七日各軍艦水師並未開礮惟岸上官軍逐日與革軍接戰漢口自此漸師官軍收復竊以革軍蒞漢尚知保商况屬官軍其保商似不待言孰意初十以後馮軍統國璋縱令軍士放火肆行搶刧并不准保安安會救火有救火者當被槍斃三人連燒三晝夜自橋口以至蔡家巷統計不下數萬家該處爲漢口最繁盛之區其間財産二十一省之客民居多乃均一焚而無遺且傷者傷死者死凡老幼婦女之被鎗斃焚燒者殆不可以數計卽古之惡賊如黃巢亦未有如是之毒虐也商等都係經商漢口乃一切財産房屋盡被焚燬且父母兄弟妻子流離散失而不可復見商等遭此大劫無所歸依現擬結一難民團不問 
 
 

Page 7

 
 
其爲何政府也但知有撫我者而歸附焉惟商等燼刧餘生能力薄羽竊恐呼籲無靈不能不求壯伯之助貴會爲各省商會領袖爲此縷述情形瀝血痛告務懇貴會將函刋入滬上各報一面發傅單篇徧告各省商會以收臂助而救生命懸呼吸事在速成無任感激仰企之至 
[袁世凱將取殺身之禍]  
　　自鄂事起後滿漢互仇益烈頃探得在京八旗人等又開秘密會議籌畫反對袁世凱之方法已決定俟袁氏到京之日即行散布傅單公開大會要請朝廷將袁罷黜如朝廷不允則當實行暗殺主義務去袁而後已聞會議時情形異常激烈而袁世凱方夢夢然以不入耳之言勸告黎元洪議和欲其效忠清廷也豈不冤哉或謂袁世凱眞是不值作謂袁世凱咎由自取 
[陸軍部特派員亦言北軍焚殺矣]  
　　陸軍部特派員孔庚由信陽州致陸軍部電云庚車到站專聽車站司令官支配不得任意北旋隨車抵漢只見烟熖冲天六日未熄人民嗟怨逃竄一空鶏犬不留道路側目老弱轉於溝壑積尸横於道左兵驕將悍縱肆殺戮奸淫搶掠時有所聞雖被傷之兵亦無不盈嚢給積饅無顧忌慘暴如此豈朝廷用兵之本意往代開創英辟每於城破之日必禁殺掠其時人民尚非已有猶加愛謢况武漢𨽻� 
屬帡幪已三百載武漢人民莫非朝廷赤子此次倡亂乃係少數革黨所爲斷非人民之罪何得妄肆屠戮虐於楚項燹不戢烈於咸陽以此 
戮毒施之外國戰地藉以滅其種耗其財猶爲公法所不許况在本國通商財埠薈萃之域忍使全國人民生命財產輕付一炬不獨國民之損傷抑亦國家之經濟是可忍也孰不可忍王者之師斷不出此及此若不嚴申禁令將來漢口之慘劇必再演於武昌漢陽人民之心必至日益危懼而離異滋多爲淵敺魚叢敺爵非此之謂與此事想大臣未有所聞致官兵猖獗日甚望卽電飭　軍救焚禁殺母失民心國家幸甚庚任務别有所在本非分所應言但上體皇聖之仁下憫桑梓之困觸目傷感隠忍不能敢冒死以闻孔庚文叩 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[蘇省光復記]  
　　蘇州蘇垣十九日有革命軍派來參謀部人員蔣某到蘇蘇省軍政府得悉即在閶門外留園内特開歡迎會當時軍學紳商各界到者數百人直至下午始行散會 
　　蘇省財政司司長委應德閎提法司司長委鄭言日昨已分别下札其餘各司尚未發表聞已議定除軍政司外其餘外交財政民政提法四司長均不設衙署不給印信同在都督署内辦公廳辦事又高等審判廳長以楊年充當高等檢察廳長以姚生范充當其餘地方初級各廳暫仍其舊日内亦即下札矣 
　　蘇省巡警總監本以盤門内銅元廠爲衙署現奉都督飭令蔣總監即行遷入織造衙門辦公腾出之銅元廠聞須開鑄銅元接濟市面今各路巡警區及各區巡官均經蔣總監加札委令照舊充當日昨各員等均已奉札谢委矣 
　　蘇州關監督馮祖蔭日昨接奉程都督札委暫行主任各事聽候另行議定再行飭遵 
　　松江松郡光復後民政部謝部長本日頒布暫行簡章六條並出示公布畧謂民軍光復漢土師行所至鶏犬不驚本部長承父老兄弟當塲推舉無從諉缷惟同是地方人民皆有維持秩序之責總期互襄公益安堵無事萬勿信謠自擾而司法部長沈亦出示公布略言法律爲人民之保障世界無無法之國國家無弛法之時滿清政府三百年壓制重重天理人情澌滅殆盡本部奉軍政府命令一以人道爲主義破從前之黑暗放此後之光明凡關於民事刑事各件一體准投本部訴訟本部秉公處理隨到隨審斷不累及絲毫如有舊日蠹差把持要索聽訴訟人指名控懲本部値與民更始之秋執文明裁判之法决不以負我心者負同胞也軍政分府鈕君本日往小校塲閲軍隊操法親自馳馬往來指揮令習野戰術用鎗準並閲投効之學生軍司法長沈君本日至華署謁晤沈李兩民政長隨在華婁兩獄提出人犯四十三名二釋放並諭書吏差役各公舉數名以備辦公 
　　莘莊鎭舗户繁盛爲華上接壤十七日鎭紳導令各舗户一例懸掛白旗以示光復七寳鎭爲婁上青三縣接界昨夜鎭上小有衝突左近某農民家竟被搶刼即日來郡投軍政府禀報立遣飛划師船馳往緝拿 
　　奉賢奉賢縣境以南橋爲中心點市廛繁盛自聞各縣獨立及隣境南匯滋擾之信该鎭十五日亦有土匪起事之説合鎭惶急十六日巡防管帶赴滬兵隊亦蠢然思動鎭紳陳端甫莊笛僧宋惕深三君急即籌撫慰一面飛請松江酌派師船十七黎明收取防營鎗械合鎭舖户即懸掛白旗十八日公推陳君入城時縣主趙令已先期逸去所徵上下忙被捲去不少印信則交於处治所城中遂宣告獨立亦懸白旗十九日防營余管帶奉都督府命照常供差即在南橋公舉朱家駒爲民政長陳鴻恩爲司令長陳君力辭乃代以莊登灜復舉陸渠爲財政長孫壽昌爲司法長合境宴然人心大定 
　　青浦自軍政府特派委員許詠霓沈保均二人醉逐蔣令後青浦遂稱光復許沈於十五日晨他適至十七日回青以縣署花廳爲軍記處大書軍律數十條聲言招募刀斧手無知小民恐慌復甚紛紛遷徙蔣令宦襄眷屬亦已乘間逸去忙銀尚未交出許沈亦不暇與之核算其他其紳士求和平不獾所舉民政部長頗爲許沈所反對以是意見叢起維持地方之精神稍見疎懈矣先是許沈馳書黃渡營官戚某囑爲響應該營書記龍某於十五日得書卽禀戚戚本主張附從革軍者惟謂蘇省宣布獨立在卽且俟文報到日自當懸掛白旗龍與戚本懹私怨至是乃出告全營謂戚反對民軍是夜四時戚查夜回營突被部下曾某連撃兩槍受傷未死龍繼進一槍而死於是全營推龍爲首領龍自知資淺讓於哨鄧某遂定天甫明即邀集本鎭紳董勒令捐助軍餉三千元限九點鐘繳入鎭董蔣次莖等恐碍地方不敢違抝卽由六家紳富湊集三千元送之現聞該營已受軍政府特派委員許詠霓沈保均密函囑造花名册以便按名發餉並令進城應用云 
　　金山金山於九月十七日晚宣布獨立由城紳公决暫推舊令嚴爲民政長當卽赴松投報松軍政分府均經承認旋由滬軍政府派副司令夏醉雄水師統帶王昌詔於十九日晨到朱涇鎭在縣署組織金山軍政分府另派黃端履爲民政副長沈世駒爲司令長高天梅爲司法長林棠爲財政長即日分科辦事隨將情罪較輕之犯入釋放四名餘則分别監禁當民軍巡行街衢時居民拍掌雷鞭砲之聲絡繹不絕 
 
 

Page 11

 
 
　　金壇鎭屬金壇縣自接蘇電宣布獨立各圑體已於十七日懸掛白旗臂纒白布邑令卲志伊乘機先逃不任保護雖由各圑體組織民圑略資防衛然軍械單薄匪徒乘機煽惑居民一夕數驚現盻望民軍甚切聞已舉代表數人到滬請領槍械矣 
[杭州都督府現狀]  
　　浙都督前因嘉防抗命特派民軍一標敢死兩隊馳往勦辦嗣因該防反正嘉郡克復當飭開赴湖州略定各縣即行赴申聽候滬都督調遣會攻南京午又聞杭乍營滿人之潰逃者結合嘉湖梟匪四出焚刧民間一夕數鷩紛紛告急軍政府復於十九晩派浙路專車二輛載標兵一營機關砲四架敢死隊一百二十人馳赴該處勦辦事畢赴滬以厚北伐兵力 
　　政事部長褚辅成君連日會同參議部籌畫進行及分科任事機關現聞已規定政事部下設秘書叙官兩課外交部附設繙譯文牘兩課民政部附設民事勸業警務衛生敎育五課總務部附設收發統計文牘收支調查五課財政部附設田賦雜税鹽課銀行各項收發五課交通部附設電務運輸兩課每部設正副部長每課設課長一人課員無定額其餘機關陸續添設以資週密 
　　都督府以民軍克復全城舊官廳一時星散所有各署文牘案卷在在均關重要擬令各署暂行保管並派出代理委員計巡撫衙門派定委員谷锺秀陸維李楊志濂沈維賢鄭禮融吕策殷松年羅運經强運開黃鏞胡宗成錢沐華鄭德元金秉彝等十四名將軍衙門元貞德克基克清理財政局馬兆龍張謙培李茂蓮藩司衙門宋承家許承組提學司衙門柳斌元交涉司衙門徐宗德周文彬巡警道衙門汪駟孫督糧道衙門童秉清杭嘉湖道衙門王康祖勸業道衙門楊慶生其餘各局所及杭府佐雜各署均派軍政府幹事駐管 
　　金衢嚴三府人民聯合巡防隊宣布獨立公推前金衢嚴道李龍元爲軍政分府都督業於今日電禀湯都督請頒組織命令　　都督府連日發布命令均由公决施行日前參事科提出前郵傅部尚書盛宣懷賣路誤國致激川民反對慘遭屠戮罪魁禍首寸磔不中以蔽辜决議將西湖盛祠毀滅免玷清凈湖山卽日宣布實行 
　　督練參議袁巽禄對认新軍感情尚不甚惡故未舉事前衆人頗屬意之不料十五晨索袁已逃始改舉童君暫代嗣聞其密赴嘉興煽令沈統領爲民軍所獲拿解省垣軍政府决擬治以軍法幸經商會協理王湘泉前陸軍小堂總辦王爕陽等哀求湯都督及周司令官赦其一死業於二十日釋出逃回湖南原籍 
　　城廂錢業衆商昨日晋謁財政部請借撥軍用鈔票一百萬元當蒙認可原定今日開市以資救濟現聞此項鈔票業已運到三百萬以百萬濟商以二百萬充餉因興業銀行存幣全係寳錠現洋不中三十萬已向上海洋商交涉掉換一俟運到方能發行無阻云 
[贛省光復後之新猷]  
　　贛省新軍起義公舉協統吳介璋爲都督通電各屬並舉光復後贛州府公舉巡防後路統領劉槐森爲軍政分府吉安府公舉駐吉左路巡防統領袁坦爲軍政分府其餘各屬均報起義各舉軍政分府會紳辦公人民歡呼惟地方官及各差缺人員多屬照舊至三湖統税局員旗人承恩聞風早逃現在贛軍政府預備派員馳往接辦至贛南邊境三點會匪嘯聚邊隅蠢動起事現在贛軍集議撥軍馳往鎭攝以保地方 
　　贛省政事部長劉鳳起到局辦公仍在高等學堂之内惟内部各 
事極爲繁密大半仿照武昌辦法訂定章程分科别職以期事事有條現定十六日將政事部遷設藩署内辦公至警政廳仍設前巡警道署内分科辦事公舉伍達威璩炳焜爲廳長業已分劃區域派警崗巡贛撫馮汝騤業經公圑送出贛境所有司道各官除提學司王同愈巡警道陸長佑高等檢察廳長袁勵忠候補道殷杞齡倪曾科同請護照雇船回蘇外其餘多在贛僑居者惟南昌縣王濬道新建縣石守謙歷任各缺頗多怨聲迭經控告有案現經軍政府將王濬道產業查封充公石守謙通飭拿辦以釋民怨 
　　贛省舖户業於十六日一律開市當典錢業亦已取當議定行情以憑買賣街市極爲公道遷避者近來甚少 
　　贛省彭澤縣紳前江蘇補用道歐陽霖辦過西岸督銷總局現因漢族光復西岸督銷必須易人報效軍餉二萬兩現經贛軍都督札委仍辦督銷事務矣 
 
 

Page 12

 
 
　　贛省清理財政總局副監理潤普本係滿人贛省復軍隊搜索未獲於十五日捉獲正監理官孫毓誤爲潤普解到軍政府經人辨别確非潤普始行釋放 
[旅東人士之革命觀]  
　　罪已詔瞞不過學生自民軍起事以來勢力日益膨漲政府不得已乃下罪已詔以冀收拾人心自留學界觀之已料定爲滿人故技謂一遇危難之秋卽下毫無價値之罪已詔一方擢用一二著名漢員格外優遇之以利用其自殘同胞設亂事平定彼滿人又將捐棄前言作威作褔一如前日彼時革軍不能立集萬一會聚重圖革命又將費一番手續生民又將遭一荼毒不如乘此時勢直搗北京推倒皇室宣布共和立憲之爲愈卽袁世凱欲出而提倡媾和亦非依吾等目的行事不可等語現已各向使館領取船票趕緊回國共圖進取矣 
　　康梁亦自居革命黨康有爲梁啟超蟄居日本凡中國有一問題起日人均以康梁爲中國政黨紛紛請其談説揭之報紙今次民軍起事康梁初推病不見客近日知資政院大爲活 
動亦興高釆烈遍邀日本記者宴會發布旨意節錄如左中國人民均目余爲保皇黨實則余亦革命黨也今次武昌事之有名人物非余門下即余至交此其證也今滿人政權果已剝落苟無資政院内應何克臻此孫黃黎輩祗克擔任武事若國務大事舍我其誰何物袁世凱竟敢出頭總理内閣何不自量乃爾世界各國大臣總理者豈有目不識丁者乎事將歸矣（下略） 
　　横濱華商之七命熱横濱某華商以湖北革命天下響應於日昨招集在留華商六十人每薪水月十元由一已擔任專爲革軍運送糧食軍火之用現已由横濱乘輪出發矣 
　　海陸軍學生之私逃回國民軍奮起以來留學界之抱革命思想者無不紛紛回國共襄大舉惟海陸軍學生雖異常熱心欲歸不得赴使館告假不准赴學校告假又不允不得已而私逃回國者已達四十餘人之多日昨日七陸軍第十三師圑野砲兵十九聨隊第四中隊中國留學生楊銀昌張爲珊二人乘全在信越地方舉行操演時擬乘間逃走乘火車至長野地方忽被憲兵捕獲詢之但云故國事無與日人説明之必要現已解送陸軍警察裁判聞該二人懹中藏有長文暗號電報一纸决係民軍電招歸國遂脱營逃走云 
各埠通信廣西 
[廣西獨立之先聲]  
　　梧州各屬紳民千餘人初十日在梧城某學堂集議時局决議如下（一）以梧州城爲廣西獨立自治總機關（二）不納税不繳不繳餉與北京政府及桂撫（三）税關照常辦理（四）由通省公舉最有勢力之人總理其事（五）將舊軍械局即復開辨趕造軍械子藥（六）所有軍兵除護勇由紳耆養瞻外俱由獨立軍政府支給錢糧（七）尅期織全省軍隊廣東 
[謀刺龍濟光不成]  
　　龍濟光親兵廣西賓州人黃老六先於十二日由其同鄉革兵某甲（現爲賣頭髪者）介紹往鳴鳳巷某妓院與一不知姓名人吃花酒其人以三百金與之使行刺龍提黃應诺詎初三日事洩黃與某甲皆被獲於十二晚八時綑赴小北門外一併處决 
[紳富因龍旗得禍]  
　　新會大灶鄉富紳朱恩浦因畏省垣亂事偕其兄及家人特僱輪船拖帶返江門行至順德地方其船上懸掛招商局龍旗黨人誤會爲官船喝其停輪不應遂駛輪船兩艘放炮截擊登將該船轟沈船内大小男婦淹溺中彈者共斃十四人聞朱恩浦一妾其兄及兄妾三人姪女一人傭僕九人皆同時斃命朱恩浦幸鳧水遇救云 
浙江 
[民軍光復定海]  
　　十八日三點四十分鐘寗波民軍到定各界倍極歡迎經過之處居民均　纒白布爭先踴後遮道相觀城廂内外無不高懸白旗歡表同情旋由警務公所發貼安民告示飭令居民舖户仰即互相知照照常安居樂業毋相驚擾云是晚七鐘餘本廳各紳商齊集廳署會議辦法到者約逹二百餘人旋由臨時幹事員振鈴開會宣告今日民軍到定我定海父老兄弟莫不歡欣鼓舞僉謂天日重親光華一新惟量舊治官吏業旣推翻而新軍政分府支部不得不先行組織成立今清官楊世瑚臨時逃避因即借廳署爲支部基址經衆贊成後當公推各部人員茲聞推定陸軍總長樂駿水軍總長劉繼泉參謀股長許鍚鈞民政股長丁中立財政股長吳修堂執法股長藍開勛交通股長方爾俊總務股長周安鋆至施行細則及詳細辦法聞須與郡中分府接洽以期收指臂之助云 
清談[  東吳]  
[敬告各省軍政府] （二） 
　　武漢起義時。僅有民軍四十三人。據蛇山砲台開砲。以爲背城借一之計。而武漢唾手而得。武漢以下。響應者數十處。此誠我共和新中國之第一功臣也 
　　然我聞此四十三人。曾不自知功。荷鎗駐守司令部而已。且此四十三人。恒對人言。俟革命之局大定。便當削髮歸山。修心養性。鳴呼此何等胸襟。何等氣度哉 
　　英雄以殺人爲事業。菩薩以救人爲心腸。其來也。爲人民求幸褔而來。其去也。俟人民得幸褔而去。其心慈悲忠愛。而後入世其行堅苦卓絕。而後出世。我願各省軍政府前。皆有此等人物荷鎗而駐守焉。我尤願各省軍政府中。皆知荷鎗而駐守者。乃此等人物焉。則我共和新中國前途萬世之褔也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[唐蔚之等上滬軍都督府書]  
　　滬軍都督府公鑒上海恢復以後蘇鎭響應全省光復在指顧之間額手懽忭曷有旣極上海爲東南巨埠特設都督府以應今日情勢文治等實深佩仰目前注重之點自以軍事爲首而招募新軍與撫收降軍二者尤不可偏廢但招募新軍必先揆度財政之盈絀今裁汰釐金蠲免地丁其餘能收之欵約有幾何軍餉官俸以及辦公經费是否敷用設或不敷應設何法籌濟此宜先事布置者也前經歸順之兵艦今日忽卸下白旗聞係無人照料之故夫兵艦之歸順以缺乏米煤歸順以後仍不足救其困苦在新政府事機繁重不免偶有潰漏而受者已心有所不樂此宜特派妥員專司撫慰者也前上海道遺留公款應由新政府派員接收惟劉燕翼如何看守税關洋員如何交涉此非上海一隅之關係又宜熟思審慮者也製造局爲東南各省軍事上之命脉江蘇接壤豫魯隨在皆須扼守下至全閩兩浙捍禦防範莫不需用軍械而此項軍械舍上海製造局將何所取似宜統計存留各項軍械細數并預算每日造出之數輸送各地如何分成支配方足以期普徧而免臨時應付之竭蹶至舊時辦事人員尤宜善爲招用以收駕輕就熟之功似可登報招徠指定時刻地址聽人自來投報此又宜格外注意者也電報爲交通要政必期傅遞便捷方足以應急需似宜切實整理實行監督至局長一席尤須仍舊以資熟手且電報滬局爲一埠之事而電政總局乃全國電政之總機關若僅注意滬局猶是舍本逐末之計應格外注意於電政總局此宜及早規畫者也交涉一端上海爲全國之總匯聞曾公推伍秩庸先生爲中華民國外交總長文治等同慶得人以謂此重要之位置必如伍君之中外素深景仰者方足以勝任愉快今宜指定洋務局爲辦理全國交涉之所此宜迅速布置者也文治等又有言者値茲大局尚未全定軍事計畫自必特别注重因以上海爲重鎭若夫其他行政事宜儘可統全省爲一致今蘇垣恢復後各軍隊及各屬士民公推程都督主持一切誠足以副全省之望文治等深知程都督熱心國事鋭意改革舊日各督撫無可與之並立者上海亦蘇省之一部分若行政亦經分立殊與全省統一有礙擬請從長計議以上各節務懇逐項詳賜答復如須面談請即約定時刻地點以便酌推數人趨聆麈敎文治等愛仰新政府之心至深極切苟有一得之見不敢閟諸左右惟祈察照爲幸至南京恢復全省肅清之後宜如何聯合組織容俟别陳專肅祗請公安唐文治劉樹森雷奮趙鳳昌莊蕴寛黃炎培姚文枬李聯珪龔傑陸文麓楊思湛沈恩孚楊廷棟同啟 
本埠新聞軍政府緊要示諭二則 
[一取消担保銀行鈔票]  
　　爲出示曉諭事照得本軍政府自恢復上海以來治軍行政百務待興倉猝之間需款孔急查照萬國通例當此軍需緊要時惟有發行公債票軍用票等以應文發無如事機急迫辦理不及因擬指用信成銀行鈔票支發餉糈前已示諭由本軍政府担保該銀行鈔票期于金融不致阻滯數日以來財政機關業已粗有頭緖議定即日創立中華銀行以爲經濟之樞紐所有公債票等亦擬次第發行日前担保信成銀行鈔票一節當應取消惟本軍政府組織銀行之本旨在于流輔金融並非把持貿利所有本埠一應華商銀行仍復竭力保護各銀行所出之鈔票亦應一律通用勿得阻抑歧視致妨市面是爲至要（下略） 
[二曉諭組織中華銀行]  
出示曉諭事照得上海爲通商巨埠中西薈萃商賈輻輳素稱殷埠比年以來歷因金融因滯貿易衰减屢起恐慌自本年八月迄今又因戰事影響困難已達極點若不亟爲維持誠恐陷溺日深不可收拾况自本重政府建立以後治軍行政需欵浩繁然當百度維新之始又豈忍遽行征歛重累同胞日來虚心諮訪籌議再三惟有亟行組織財政機關以期流通泉货酌劑盈虚旣裕餉需兼蘇商困刻已特囑財政總長會集本埠商界熱心諸君即日創設中華銀行以爲整理財政之樞紐從來辦事之成績經濟充裕自能百廢俱興爾商民人等速宜各安生業靜候措施切勿臆度驚疑致亂秩序本都督有厚望焉除囑田上海財政總長迅籌欵項妥議章程赶即開辦外合行出示曉諭 
[外交圑歡迎伍廷芳]  
　　民軍自恢復上海後以接近租界交涉繁多當推伍廷芳君爲外交總長照會各國駐滬領事昨日領事圑已爲此事在公會集議均以伍君熟悉交涉深表歡迎聞已衆意僉同公認伍廷芳爲軍政府外交總長 
[公廨主權之關係]  
　　昨午公廨門首發現領袖比總領事告示一道有收管公廨押所等語聞關廨員得報後當以譯文語氣字句之間恐有錯悞即親往比總領事署索看西文原稿以憑核辦示文錄下 
　　領袖比總領事薜福德君示爲曉諭事照得租界華商居民人等爲數甚衆查民刑訴訟事件本有特立之會審公堂辦理茲欲使租界和平治安惟有使會審公堂與 
 
 

Page 19

 
 
押所仍舊接續辦理爲急要之舉因此立約各國領事特行出示曉諭居住租界之華洋商民人等一體知悉各國領事揆情度勢憑其職位權柄暂行承認已在公廨辦事之關炯王嘉熙聶宗羲三員爲公廨讞員仍行隨同该領事所派之陪審西官和衷辦事並准租界上海西人工部局巡捕收管公廨押所尚有公廨所出業由該管領事簽印之民刑二事傅單牌票及經該陪審官照例簽印之諭單等件均應出力照辦凡有公堂應持之權柄亦當極力帮助爲此出示曉諭仰爾租界華商居民人等知悉目下滬境大局情形雖是未定但與爾等安分營生之良民素享租界之特别取益免損各權利仍無絲毫損失倘有不法之徒恃蠻恐嚇妄思干預爾等商業或勒令相歛會黨之费等情一經查明發覺自應嚴拿從重究辦不稍寛縱切切特示 
[李平書爲江蘇民政司長]  
　　上海民政總長李平書君昨奉蘇軍都督札云中華民國蘇軍都督府爲委任事今委任李锺珏爲江蘇都督府民政司長上海爲通商巨埠民政事宜較爲繁重遇有急待發佈之件應由李司長就近以江蘇都督府民政司長之名義行之仍隨時報告以便稽考特此委任 
[劉道認償未解賠欵之利息]  
　　各省藩署攤還四國賠欵向來均 
先期解滬交滬道衙門代收届期彙解今年八月份應解賠欵滬道劉襄孫正擬籌解之際適値民軍起義將上海恢復因此未解茲聞劉襄孫以四國賠款今旣一時難以解還自應以九月份起由道認償利息一俟清解再將利息截止業經照會駐滬各該管領事商議允洽准即照此辦法云 
[條告種種]  
　　司法長黃曉諭本司法署需用偵探所丁及一切值役人等業已選定所有工食自當優給准二十一日開庭審判該役等務宜勤愼從公一洗從前積朁自示之後如再有勒索情事一經察出立即革除卯名從重懲辦勿謂言之不預也現將偵探所丁人等暫行辦事規則及選人名開例於左 
　　一偵探八人每日以兩人值役几本日所出之命盜拐竊等案均歸承値一所丁十人每日以兩人値役凡本日所出田土錢債等案均歸承値一除星期外每日早晚兩堂早堂自九下鐘起晚堂自午後兩下鐘起所有偵探所丁人等均應伺候一傅帶人犯及戒責等事均歸所丁承値一傅提人犯到署應先至當値處聽候詢問大略開單送裁判處候訊訊畢仍帶赴當値處應押者收押應釋者開釋應處保者留候覓保悉聽當値員照堂判指挥辦理一交保等案由被告家屬等自向當値處領取保狀塡寫加盖店戳由當値處派探丁往照後即予照准該探丁等不得攔阻索詐領欵繳欵等事亦同　　一遇有命盜拐竊等案　緝人犯係偵探專責不得違延干咎一無論探丁奉單傅提不得勒索及任意延控致干重究一探丁人等務須正身承値如再以白役頂替定當查究一以上係暫定規則所有未盡事宜應候隨時酌專選定所丁人名范錫坤戴文忠張梅生丁龍海汪理卿王真卿程雲村王金海孫永發戴文標選定偵探人名徐文德孫駿發陸筞寶陳炳培居友山侯鶴稘萬國樑曹鈺山 
　　民政總長示諭爲示諭事照得舊時提右營陸守備所隷什長書識巡警軍等九月份月餉由本總長籌款定於二十二日午後兩時在城自治公所給發所有未發餉銀除額外各弁另核外特將領餉名數開列於後此後爾等即另謀生業如或願充巡警即至城自治公所警務處報名聽候考驗錄用特諭什長四名每名給洋四元書識六名每名四角 
[派兵前赴南匯]  
　　上海軍政分府飭派司令部率隊前赴南匯攻取嗣因賴知縣虧欠庫欵民軍因令清繳以致該縣鄉民反對互相攻擊等情已誌本報是日互擊之時賴知縣即由鄉民負赴沿海之匯角地方安置民軍之中當時被鄉民毆斃一人係上海商圑會友俞君志偉前日由南匯鮮船將屍載滬舁回成殮南匯祝橋新塲三處商圑各死一人尚有　十顧旬侯之子及六灶鎭董事張雛生均因情急落河身死該縣城廂内外各店舗因守中立照常開市交易一面已由司令部來滬禀請軍政府派兵往勦昨聞軍政分府已飭滬軍營帮帶率領弁兵三百餘人携帶鎗械於昨晨由滬南製造局碼頭渡浦由陸路前赴南匯　 
[閘北種種]  
　　民政總長虞通告本部長承都督府命令閳北警察一部當經光復所有一切組織甫經部署查從前原有之一二三四路名稱一槪剔除現經議决將一二兩路各區歸併南市管理三四兩路歸併北市改爲北段第一區至十區每區額設區長一員隊長一員書記一員排長六員巡士六十名聽事燈夫四名伙夫六名此新定名稱及區長人等及區長警人數也凡於此項各區長警如有請假缺額未經募補者應從速選補足額以歸一律至各區訟事准由各區判决惟刑事仍送總局訊辦從前裁判課員現在改爲審判員名目此外一切未盡事宜俟隨時核定再行宣佈 
　　民政總長虞牌示本部長奉都督府命令閘北各區警察及消防巡邏各隊長警應領月餉除本月照原餉發給另加恩餉半月昨已通傅知照个所有十月份長警餉銀擬請都督府命令會同南段酌議加增一俟定奪再行宣告 
　　本總長示本局各執事現經派定所有科員以下各執事均應在局住宿其辦公時刻每日自八時 
 
 

Page 20

 
 
爲始至晚九時休息如有緊要事故不在此限即自本日實行 
　　閘北民政總局警務長舉定前四路一區區長蕭敏森君接辦已見前報昨奉民政部長諭以蕭科長現因有病辭退所潰警務長一缺聞由各區隊長公舉吳筱珊主任前充預防隊巡士之杜有珍此次奉總參谋命令編入敢死隊派往南匯前日據同隊劉開臣歸報因该處土匪乘間暴動將該縣賴葆臣劫去劉君身受重傷杜君竟及於難翌日在城牆下尋見屍體已被砍爲數段按杜係湘人年纔二十餘歲云 
　　連日由水巡隊小火輪從製造局運來閘北新造之毛瑟鎗數千支子彈數十萬均暫貯總局以濟軍需 
[製造局紀事]  
　　製造局現有鑄成之十二磅官台砲數尊因須軍赴前敵於昨日午後二點時在西砲台試放深恐本埠居民聞聲驚慌故預先通告商民切勿警恐 
　　甘泉兵輪昨由象山駛滬停泊滬南製造局江邊碼頭聞該輪早已歸順民軍是以進口時船上高插白旗 
　　鈞和兵輪昨在滬南製造局碼頭装載軍械等件定於昨晚開赴金陵以濟民軍攻敵之需 
製造局砲隊營於十九日爲始添招正兵二隊業已出示招募如愿投効者可前往報名聽候示期點騐 
　　高昌廟巡防局經理徐君前奉製造局李總理命令招募保衞隊業經招得一百五十名於昨晨點騐惟應給薪餉尚未核發探聞此項保衞隊係專爲保護製造局一帶站崗之用 
　　製造局各廠工匠辛工已於昨日由李總理按名核給飭令格外謹愼加工趕造並因新由民軍收回特再每名賞洋一元藉示鼓勵以此各工匠異常歡悦 
　　龍華子藥廠工匠因該廠工頭張嘉寶及某司事屢次苛待忍無可忍特於前日面禀總局李君平書請爲澈究當由李群將該司事及工頭張嘉寶等先行斥革以晃薄懲 
[商圑俞志偉死難]  
　　商圑公會隊員俞志偉君於本月十六日奉滬軍都督令赴南匯撫安一路義旗所至望風歸順南匯旣下留守在城不料十八日被該縣劣董差役勾串匪人陡起刧掠放火俞君奮不顧身死於非命現已派員運屍來滬擇今日下午一時在南市滬軍營前操塲大殮二時出殯由南碼頭沿浦灘一直至十六舖橋朝南直老馬路一直走陸家浜到公會事務所（即圖書公司舊址）届時紳商學界各業商圑執紼相送者必極一時之盛也商務分會 
[二十日上海都督府紀事]  
　　一浙軍派兵二百人護送前撫增韞及全眷到滬暫住常州八邑會館二杭州來敢死隊五百人由民軍先進陶煥卿率領三蘇都督府派梁喬三龔鐵錚代表來滬議决聯合各省都督府各派代表至滬速立聯合會組織北伐軍 
　　四武昌黃總司令與專員送電稿來府屬轉發大北公司催孫中山先生返國並報告軍情述北軍逃亡日多五江陰請餉五萬元先發萬元給領防護要塞六外交總長伍廷芳民政總長李平書財政總長沈縵雲農工商總長王一亭下午四時至五時集參謀部會議七淞滬巡防營仍委梁統領敦焯統帶著照新軍糄制勤加訓練專駐上海八吳淞砲台統領仍委姜國樑統帶並增入步兵發給新鎗以備掩護專駐吳淞九劃定軍政以政界限都督府以作戰計畫爲專責籌防事宜統歸民政總長辦理滬軍營及蘇防營劃歸民政總長節制以便調遺十發電敦請蔡子民吳穉暉二先生返國共扶大義十一歡迎馬君武先生十二添發砲彈槍彈並增勁旅二次赴寗助戰十三平湖恢復 
[限制華捕濳投民軍]  
　　英美工部局巡捕房近　華捕多人投入軍政府充當民軍經管理華捕正巡官張生君查悉以該捕等有違警章業與軍政府商明辦法昨特出示通告略謂照得本局華捕近有被人誘惑潛充軍政府民軍者　此抛差逃逸實屬有違警章本正巡已與軍政府商妥嗣後本局華捕前去投充民軍者軍政府槪不收錄倘查得本局華捕有投入民軍者允即解回本局治以逃軍之罪爲此曉諭週知仰各凛悉母違切切特諭 
[錢莊禀控寳子觀]  
　　恒德等二十四錢莊環控全泰美磚灰行股東陳芝生（即陳子藩） 
等倒欠鉅欵一案曾經前讞員寳子觀訊判陳存現銀一萬四千兩交保清理餘欠在案嗣因此項繳欵被寳侵挪迭經各原告上控督撫各憲札廨趕速給領詎寳飾詞詳復以致延宕迄今近各原告得悉寶其空甚巨深恐欵無著落於昨晨紛紛投廨具禀求迫略謂前項存欵如未被侵挪請即發給公攤倘果被寶子觀呑没請將寳子觀提案押繳以保商家血本云云聞關讞員向各原告婉言諭退靜候辦法 
[命案暫歸公廨檢騐]  
　　上海爲民軍後公共租界内恢復命案騐屍暫由英美會審公堂代理讞員關絅之與西官會騐尚未商有辦法茲悉此事已由軍政府與領事圑商明目下暫歸公廨辦理俟大局定妥再議持久辦法故司法署昨日已將近日相騐屍格及案卷一併送廨備查矣 
[約翰學堂停課]  
　　滬西梵航渡聖約翰大學堂卜監院近因上海雖爲民軍恢復而鄂省亂事未平寗垣繼起戰禍人心惶惑以致諸生無心上課現議停課一禮　昨已榜示校前俾各學生知悉矣 
[居民因謠恐慌]  
　　昨晚城廂内外謠傅民軍將與官軍開仗居民不免恐慌因此以訛傅訛租界商民群相探問事爲財政總長沈縵雲君所聞特發電話至都督府詢問並無其事旋由陳都督通告各捕房謂此事實係謠 
 
 

Page 21

 
 
傅請勿驚疑云 
[浦東巡警照常駐守]  
　　浦東二路一區向有巡警總巡局自經民軍佔領後刻由上海警務長勘定仍設五區除去各路之名上加浦理兩字以示區别所所各區巡員現經分别派定將次下札照常駐守 
[讑功行賞]  
　　本月十三夜民國軍進攻滬城焚燒道署時本邑十九二十舖之保安圑圑員兼商圑公會幹事長孫守伯獨往道署奮不顧身於火勢劇烈之時到場防護忽有道署親兵哨弁施得貴滬軍營管帶劉君向孫君衣告聲言我等此時無所適從署中軍火尚未提出倘火延及全城危險孫君乃奮身冒火入内將所藏軍火救出並率領滬軍營親軍共百餘名至南城商圑公會告明情由經商圑公會錄用點名並將軍火收領公會會長葉惠鈞沈縵雲等痛陳同胞主義並鼓勵各人竭力攻取製造局得克復大漢言畢代表同胞爲各人叩首常時孫君率領各人向製造局會同民軍合攻戰至黎明始得光復現經司令部查明已禀報滬軍都督府分别獎勵矣 
瑣聞 
[城内]  
　　西人專謁民政長○昨日午刻有英國人隨帶通事乘車至小東門内都督府署專謁李君平書門上答以在自治公所西人又問有無電話答未便又問何號答三號西人即乘車向自治公所而云 
　　拉車不愼○民婦高吳氏扭控車夫阿姜因拉車不愼碰傷頭部至一路二區巡官訊據阿姜供稱高吳氏撥行道路小的拉車經過一時不愼以致碰傷等情張區官以該婦年邁碰傷屬實故此解送一區奉飭送醫院醫治該車夫從寛有釋 
　　改懸國旗○城内軍政民政各署均於昨日起高懸紅色九星國旗所有守衛衙署之民軍商圑昨已調赴各要隘防護以故署中仍照常時聞雜人等均可入内觀看惟第三棣閘門派警守住非有信條者不准入内以昭鄭查 
　　物難歸主○前令田春亭所有古玩什器已被擊毀遺存完全各物現時仍在署中並未搬至城自治所存儲民政總長李君平書原欲將遺物檢還田令因民軍中人均謂自武漢起義以來無論何署均無發還之舉且此項官置之物大半皆吸小民之脂膏所購故堅執不允 
　　分别發落○民國軍自於十三日晚間佔領上海縣後現經民政總長李群平書推定民政長　司法長黃分别蒞署視事已經示諭二十一日開庭審判詳情迭誌前報茲於前日午後二時經湯裁判便服升座二堂分别發落命提販米案内之船户唐阿福一名　虹口賭案内之柴利生俞勝祥二名又誘拐婦女案内之李錦元等三名又李全全被伊族長控不務正業一案均經分别提案畧訊一過判唐阿福柴利生俞勝祥三名交保開釋李錦元戒責手心二百下交保省釋李全全戒責手心二百五十下斥釋 
[南市]  
　　廟僧逮案○商學補習會設立事務所於大王廟以便會友駐宿嚴防因該廟住持僧春筞推託不允故特禀由商圑公會會長函請民政總長飭知裁判所派探將該僧逮案訊供並非違抗判着趕緊佈置如違重辦 
　　惡鴇凌虐○江北女子王唐寳年僅十六歲今秋被伊父押入小東門外某花烟館得洋六十元三年回贖近被惡鴇毒虐逃出被軍政府暗探送至裁判所訊明來歷判着送堂留養候示 
[閘北]  
　　押候吊贓○日前有製造局載運軍裝來北之烏山船一只由水巡隊派擺渡船户石芝祥看守詎石私將船上器件實與义袋角陳福昌船廠得洋一百數十元昨被偵捕隊查悉將石拘解總局暫押候吊齋贓物訊明核辦 
[英租界]  
　　逃官得差使○公共公廨管理男女押所委員姚殿卿因辦理不善已奉撤差遺差仍由前道劉襄縣委武昌逃官谢伯樹接辦 
　　定期審訊魯怡標○虹口東嘉興路一千三百三十二號門牌柴炭店主魯怡標因將髪妻吳氏擊斃由探將魯與其兄魯阿大嫂王氏一併拘解公堂訊判分别押候上海縣將驗屍情形復廨再核在案昨晨復由捕房解究關讞員曾高德裴繙譯官判仍分别押解候下禮拝六訊辦 
　　西商賽馬四誌○昨爲旅滬西商秋季賽馬之最後一日計賽跑八次跳浜一次彙鑅於左第一次十馬西人奥爾登代大英公司黃衣帽黑馬勝第二次二馬洋人湯姆司藍衣帽白馬勝第三次七馬英捕房副捕頭代新裕泰洋行紅衣帽黃馬勝第四次六馬强生代買松西人湖色衣帽白馬勝第五次十二馬西人揚子克明紫色衣帽白馬勝第六次十二馬舉賽跳浜並無一人趺下强生代匯票西人小和子黑衣帽黑馬勝第七次六馬西人海司醬色衣帽青馬勝第八次六馬西人揚子克明紫紅衣帽花馬勝第九次十二馬由馬夫掌全代順全隆洋行黑衣帽白馬勝 
[美租界]  
　　忽遭回祿○前晚北蘇州路二百七十七號高姓樓上忽遭回祿由救火曾到塲救熄計延燒樓房七幢昨經捕房查得高保有火 
險二千五百兩飭探詳查禀復核奞 
[法租界]  
　　二房東難做○大自嗚鐘對門陸順興皮鞋店係陸林山所聞近因虧欠房金八十多元棄店逃避由二房東盛某禀控公堂奉諭飭將生財收管任憑處置 
　　賺用錢不容易○開水菓行之吳晉發孫茂堂專代鄉人秤菜藉取用錢茲爲捕房查知以吳愻並不領有工部局執照擅在界内秤菜取用殊違租界章程爰即飭探將吳孫及賣菜人李子岩江炳表二人一併拘捕解雇凶究聶君商之白副領事判吳愻各罰洋十 
十元李江開釋 
來件 
[寳隆洋行陳可揚君致日報公會函]  
　　啓者二百數十年來我四萬同胞之處於虐政下者幾如黑暗地獄寃莫能伸今則重見天日凡義師起處無不克復全城且喜兵不血刃人民安靖可見人和之袁勝天時地利也然我大漢克復雖恃人和然終不免間有戰事其中陣亡者遂不乏人要皆勇不顧身立志愛國愛民之好男兒發來全國光復共享太平夫莫非陣亡諸君之力有與焉但死者爲國捐軀固無遺憾其如家屬之零丁無靠何雖軍政府亦有撫恤例銀無如户口繁多勢難兼顧矧軍政府正在用兵之際未必欵能餘　鄙人滿擬擔認義務奈何力不從心欲捐集於同人又非名噪中外者斷難取信爲此函懇貴報界諸大慈善家同力提倡並請借重伍秩庸沈仲禮虞洽卿曁福開森及各省諸善長大名協同舉辦較爲鄭重况人道主義各國所重赴義之士尤爲中外所欽佩得仗大力登高一呼非惟我同胞可以猛力集捐彼外人之慈善者亦得　囊相助果爾則千百萬之金錢不難成集是亦臂助我軍政府之一道前者日俄交戰日本慈善家創辦此種善曾頗爲得法曾集欵二千餘萬兩我國仕商之捐集者爲數亦甚巨現鄙人擬先捐洋二百元作爲開辦經費並請電逹旅外華僑及各國遊學諸君合力舉辦較爲得力更請通電遊日學界諸君調查規則酌量撫恤如是則死者旣可瞑目於九泉生者亦可無零丁無靠之苦並可壯赴陣禇義士之心一舉三得莫妙於此管見所及幸勿視同河漢即頌 
大安陳可揚拜上 
[海上閒談]  
　　工部局之不滿意於公廨押所也久矣。今値新舊過渡之際。設因無人主持。而竟歸於外人之掌握。從此會審主權。掃地盡矣雖然整理而挽回之。此上海軍政府之責也。吾將以此覘軍政府辦事之手叚 
 
 

Page 22

 
 
   
 
 

Page 23

 
 
家藏經驗奇方　咸稱天下無雙　遠埠函購　郵局最妥　患有遺精　幸弗錯過　服不效驗　包退包還 
精者人身之精華也精固則强精竭則亡關係何等鄭重世人凡患遺精者實因思慮過度相火妄動或交合之際忍精不洩或烟熱藴結心腎不效以及少年誤犯手　中年思慮過勞致有精關不固夢遺滑精從此起矣明知精乃種子之本豈任常洩若不早治不但有碍嗣續且從此精神疲倦腰膝酸軟耳鳴目暗白病叢生甚至促　壽限雖欲設法求治苦無對症方藥本藥房家藏經驗奇方係坐茅逢老僧所傳名曰金剛百鍊丸無論有夢無夢覩艶流精未交先洩以及精薄精清等症此丸連服三日奇功立見能使精關堅固諸恙咸瘳功能固精封髓活血健脾屢經試驗百無一失凡衛生者幸勿觀望至貽後悔也○每小盒洋一元每料一大盒洋四地　另製第一靈驗遺精一貼膏功效同上每張洋七角若膏丸並用功效益彰雖年深月久老病服丸二料可包永遠絶根上海三馬路西首小花園對門練雲大藥房發兌 
[洽鎔公司]  
今在浦東南碼頭設立新廠一所將次告竣専製圓筒中壓緊之養氣及阿西合里尼（即炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純淨養氣者無論多少該廠亦能照備上海亞細亞火油公司 
上海怡大有限公司同啓 
[爾藤亞支奶尅煙竒藥𤋜常批彂廣告]  
啓者民軍起義恢復上海應天順人秩序井井其所以保商而衛民者至周至備凡我亞支奶分銷各店以及煙界諸君請即由郵政直接函致本經理照常批發庶幾共離黑刧同享昇平鄙人有厚望焉○附告價目每聽一打十元新藥加重參苓每聽一打十四元四角批發格外克己 
○上海英大馬路壽康里三百三十號亞支奶總經理席裕麒廣告 
[失票聲明]  
今遺失鎭江陶聚茂復號第不列號期票一紙係五月底根日九月底到期和記抬頭計鎭平二七寳銀一千兩八月二十九日批付洋四十元九月十二日批付十千文於十二日在路失落己向前途說明作廢至期止付特此登報申明該票己失效用無論中外人拾得均作廢紙無用特此聲明　　鎭江失票人陶松岩特白 
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[方弼答方相書] [  （愛）]  
　　方相大中丞閣下。昨荷賜書。委集援歸以救貴處圍城之急。本應謹遵台命。迅提歸旅以盡守望相助之義。奈革軍起義。天下響應。敝省爲敵軍注目已久。昨已兵臨城下。僕一介武夫。徒有絋軍之名。並無知兵之實。當時萬覺手足無措。幸賴部下衆人擁護出陣。鎗彈紛集鄙人千瘡百孔。底蕴盡露。倉卒回營。驚魂未定。由是自顧不暇。意圖選三十六着中之上着。仍歸舊職爲富家翁死後作仗馬。而不願爲專制政府作前驅矣。蓋鄙人體格雖魁偉。實祗足驚庸俗之耳目。而不能與强有力者抗。也職是之故必不能分兵以援鄰省之急。公旣屬文員。何妨宣布獨立。務速用權宜以觀後變。革軍勝不失都督之位。滿軍勝卽去詐降之計。騎墻中立。保性命而後保富貴。何憚而不爲也。僕於戰事末日。亦有一策。其策維何。卽藉雙膝退十萬師耳。此舉祗堪爲知者言。不足爲外人道公如執迷不悟。眷戀窮城。生則漢人視爲寇仇。死則滿人不爲忠藎。設甘心爲滿奴。亦何妨一作騎墻黨以救目前之急也專此上覆即請采擇施行 
[北軍徴求特别怕死隊簡章]  
[  （冰厓）]  
　　年齡凡年在五十歲以上。七十歲以下者。皆得入選 
　　資格凡官至二三品。財積四五萬。平日見公益。一毛不拔者皆得入選　 
　　形體凡面皮厚至三寸以上。脚生三隻以上。善於跑路。頭垂豚尾者。皆得入選　 
　　裝束頭戴鐵帽。面裹鐵葉。身上用三分厚鐵皮包裹。以防蒼彈誤及。惟脚穿草鞋。以便逃走 
　　餉項每月給紙洋十元。有臨逃時能發脚最先。以及一聞空槍。面無人色者爲隊長。每月加給紙錠十錠 
　　軍械每名給桐油一桶。以便逃走時抺干脚底。牛黃清心丸一顆。以便魂靈嚇出時吞服 
　　營址駐劄無軍營 
　　報名下海七馬路無人里本隊事務所 
[特别寶塔詩四首恭祝四大英傑有始有終] [  （怪）（竹）]  
　　孫　名汶　廣東人　自由鐘嗚喚起中國魂。　復漢祚掃胡氛。不愧爲黃帝子孫 
　　黎　志奇　復漢基。　綽乎有餘。武昌舉義旗。　滿奴如黃鶴飛。赴湯蹈火拯羣黎 
　　湯　性剛。　行品方。　保吾浙江。舉爲民長當。　鋤奸何等激昂。是爲今日之成湯 
　　程　愛民。　有智仁。　保衛蘇城。督撫之先聲。　爲民國之功臣。造江南幸福前程 
海外奇談 
[慈母爲兒死] [  （欽）]  
　　美國某處有一寡婦。清晨欲至遠處購物。其時天氣頗佳。遂携其二歲之兒同出。午後天氣忽變。大風驟至。沙石揚飛。路徑莫辨。繼以大雨。復繼以大雪。寡婦力竭難行。飢寒交逼。思得一藏身之處。乃并貓洞狐穴而無之。又勉力前行多時。始達其家相距十里之山。山有一凸出之石。寡婦低首伏於其下。懹中緊抱未經凬霜之兩歲小兒無何。天色漸晚。雨雪不少减。嚴寒更烈。寡婦則脱其肩巾。衣於小兒身上。小兒戰慄如故。則更脱衣服裹於兒身上。兒仍戰慄如故。寡婦乃置兒於地。决意冒雨雪回家。呼人救其兒。遂單衣而行。翌晨風靜雪止。天氣漸暖。有一農人行於路。見雪中有花絨衣服一方。驚前細視。則寡婦之屍也。手伸出作求救狀。斯時山中之小兒已醒。人聞哭聲。抱起視之。則寡婦之兒也。其情可憫。爲籌捐立碑以誌之。以爲不知父母恩者勸云 
尊聞閣詞選 
[望潮論長江鞏固]  
　　（仿元將折元禮凱旋歌） 
　　（西湖南北兩山挂瓢僧稿） 
　　派雄衡嶽。疆聨秦汴。匡廬高塵吳頭。關倚潯蕪。江吞淮泗。金焦砥柱中流。虎將統貔貅。有旌旗蔽日。霜氣橫秋。北塞。胡笳。遼陽殘角。大都沐。西風曉夜　颼。恨韶華誤我。却羡新猷。英偉奇才。青年俊傑。謀成武漢齊收。黃鶴舊層樓。看旗旛颭處。招引歸舟。正好黃金換酒。羯鼓唱梁州　 
[編輯餘談] [  （鈍根）]  
　　今之革命家。皆注意於種族革命。政治革命。而未聞乘此時機。並行 
 
 

Page 27

 
 
社會革命者 
　　守錢虜坐擁厚貲，不肯拔一毛而利天下。且盤剝小民以增其私產 
斯。爲社會之大罪人 
　　貧苦小民。終日勞動。僅得幾微之利。瞻其妻子而不足。富家翁錦衣美食。日午而起。舍吸鴉片外無能事。轉得享盡人間安樂。貧富相較何其不平 
　　人類有守錢虜。人類之不幸也。虚糜大好之糧食。閉塞有用之金錢。今日革命軍起。出死力　謀同胞之幸福。彼等非但不知感激。且從而詆毀之。百計遷避。藏匿其財產。未聞有以少許助軍餉。或加惠貧人者 
　　各處軍政府。宜速止錢奴之遷避。并查核其私產。以十分之三。充募兵購械之需。以十分之五爲地方慈善事業。先設工廠以濟無業貧民。其餘十分之二。爲錢奴養命之資。然須勒令學習一業。入廠操作。否則爲廢民。并此十分之二。亦不爲所有 
　　有聞此令而抗拒者。盡捕而投之江。世界齷齪氣當爲之一清 
心直口快 
[助餉談] [  （冷眼）]  
　　滬上各商。聞軍政府除免釐税則色然喜。勸助軍餉。則觀望不前　　 
　　滬上各帮會館。關帝誕則設筵慶祝。財神誕則設筵慶祝。勸助軍餉。則觀望不前 
　　富商鉅子。坐馬車吃花酒。打茶圍。則興高彩烈。勸助軍餉。則觀望不前 
　　太太奶奶小姐。遊花園吃大菜。坐馬車看戲文。則興高彩烈。勸助軍餉。則觀望不前 
　　人人説上海是安樂土。都來避難。若大家仍然不肯拿出一個錢去助軍餉。恐怕不得安樂。我憂煞 
　　破腹藏珠。愛財而不愛命。人人都説他不知利害。現在民軍與滿奴死戰。是漢人生死關頭。何以還不踴躍助軍餉。我急煞 
　　滿奴一日不勦除。百姓一日不安枕。冷眼一身都是病。不能同民軍去殺賊。吾恨煞 
　　今日有一苦工。冷眼與之言及軍政府需餉。彼即飛跑進城。取銀一元。來助軍餉。我敬煞滬上多富翁厚擁鉅資。腰纒萬貫。冷眼多方勸道。終不肯捨割分文。去助餉。吾氣煞 
　　冷眼手無分文。家無隔日之糧。無一絲一毫可助軍餉。急恨煞羞煞 
[戲攷] [  （吳下健兒）]  
　　孝感天。春秋時。鄭太后武姜。寵幼子共叔叚。以致驕奢淫侈。目無兄上。鄭臣恐其謀爲不軌。請莊公箝制共叔。懾服其野心。詎公别有會心。一味優容。所請必遂。驕其氮而肆其志。待叔叚惡名顯著。乃興師討之。殺其夫婦。幽禁母后。公以爲必如此舉事。人乃諒我不得已而爲之。可以掩不孝不弟之名。實則叔段之怙惡弗悛。武姜之溺愛少子。皆公不早防閑。有以養成之也武姜幽禁後。以哀憐少子故。終日抑鬱悲啼。淚痕洗面。而叔段夫婦死後。冤氣塡胸。幽魂不散。又痛老母舐犢情深。倚閭望切。遂於夜半乘老母入夢時。愷切解勸。諄諄撫慰而去。全劇調係反二簧。叔段夫婦。須二青衫去之。一種幽愁哀怨之聲。慘不忍聞。前第一臺吳彩霞筱喜祿陳文啓。合演是劇。珠聨璧合。出色當行。誠滬上不可多得者也 
小説 
[短篇小説英王之三問]  
[  （蘭因子譯述瑣尾生潤辭）]  
　　牧人旣抵倫敦。人兒王。土亦不疑其爲牧人 
　　王曰。爾來乞罪耶。抑爾來就列耶雖然。三問如何。姑待爾畢其説。復顧左右曰。速取鼎镬來。預示彼以慘死狀 
　　牧人曰。王母躁。王之三問。僧已籌之熟矣 
　　王詫曰。爾試先答第一問爾明告我死期。母隠母諱 
　　牧人曰。王問王之死期耶。王於死年死。死月死。死日死。日王更於死分死。死秒死也。雙目閉。雙足挺。雙手拳。牧人遂假作哭泣狀曰。哀哉王死。痛哉王死。王竟不能復生矣。僧謹對 
　　王笑曰。狡哉爾僧。且答我之第二問 
　　牧人曰。地球圑圑。旭日初升。王隨之行。奔走勿懈。去日無多。來日無少。旭日再起。王盍再行。牧人復輪其五指而計算曰。王之周行地球。每日須費二十四句鐘。無零分無零秒也。僧謹對 
　　王大笑曰。爾果若是之多智耶。速答我之第三問 
　　牧人曰。王心搖搖如懸旌。若有定。若無定。若可測。若不可測者也。忍哉王心。王將殺僧而無赦也。慈哉王心。王將赦僧而不殺也。牧人乃作騎牛牽羊勢曰。昏哉土心。王未知口如懸河。舌如利劍之老僧。即街頭巷口蓬首垢面赤足祼體騎牛牽羊而過之牧人也。於是擲其僧帽。脱其僧衣。兩目炯炯。現出一活潑伶俐之牧人。又發其誠懇之 
音曰。牧人去矣。牧人去矣。求王之 
恩赦我主人也 
　　王大笑不止。乃賞牧人而赦阿培。牧人亦大笑不止。乃亂英王而告阿培 
　　阿培復大笑不止。乃謝牧人而感英王 
　　譯者曰。觀喬王之所爲。眞有予何樂乎爲君。惟其言之莫予違也之狀。英國三百年前之君。固若是乎。彼牧人者。又何大類我戰國之游士也。蓋無道之君。不可　埋解情喻。故譎諫尚焉。若夫重請議明公理之世。則君之一言一動。國人羣焉監督之。此等譎諫之風。可不復用矣。此亦一進化之確證也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
