# 1889 - 322 - 4905964

 

Page 1

 
 
[圖書集成屬告白]  
　　啓者本局所印古今圖書集成早已裝釘齊全由預股諸君持票來領尙有未經提取者亦望及時取去以　先　爲快之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全　以卷帙弊重加以去年釘匠忙近異常致第三批出書之期稍運　至臘厎已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[泰西教法三]  
　　前言學分四等者特舉其大概耳造詣有淺深人數有多寡卽分五等六等亦無不可且塾中人數多寡中西之論各有不同中國謂一塾中同人多則進益遲同人少則進益速蓋謂人多則教者之心分學者之心亦分人少則教者之心專學者之心亦專也泰西之論不然人則多多益善盖獨學無友欲進則進亦欲退則退若濟濟多士則彼此觀摩互相鼓勵自不禁躍然起矣此人多之益一也又爲學之道鬱則進益難樂則進益易使獨寐寤言獨寐寤語亦復有何樂趣若居同室出同遊中心愉快發于不自覺卽寒窓苦讀亦不覺其苦有不孜孜上進乎此人多之益二也又四等中人日教法雖不同要無非教其是非之心而已是非之心維何智是也次良心次恥心次悟心次敬心次畏心次記心最次爲自主之心良心者善惡之所由判也譬如聞一善言則令之聽見一善行則令之行是以順爲教也聞一惡　　令其掩耳以走見一惡行則令其奉身而退是以逆爲教也能助良心者莫若恥心如弟子初次行竊雖極微細一旦發覺先生及諸生齊集一堂不言不語亦不怒但令諸生以次坐於講臺佯爲不知令皆起而問曰吾塾中奈何有一人竊某家某物乎今日之竊卽異日之盜爾等知其人否衆不語彼此相窺但見行竊者赧赧然中心達於面不覺下坐而立於先生之前先生曰是爾耶曰然先生乃顧於衆曰當何以處之有曰當罰有曰當責有曰當屏諸門牆之外先生沉吟者久之間爾　犯乎抑數犯乎對曰初犯先生問衆曰彼果初犯乎僉曰諾先生曰旣係初犯似不必如此責備但今知悔否對曰知悔旣知悔姑恕此次如此教之不但當局者没世不忘旣旁觀者亦終身懔之矣又諸生或誑或詈或爭鬥及一切壞事先生必詳加開導使自如恥三曰謙心每晨入塾必衣冠齊整至帳前爲先生請安禮畢就位讀書如有尊客至先生起立諸生亦如之所以敬客也四曰畏心卽畏天命畏大人畏聖人之言是也五曰悟心將古人之嘉言懿行時刻掦撕俾想像於心而不忘如見文於琴晤公於夢而悟心自啓矣六曰記心大抵人之所記者分五等曰年日曰地輿曰數目曰事物曰書籍教之之法其術有三一事物之來必令學者審量之揣摩之務使表褁精粗無不到而不教浮慕以相視二事物之來必令學者條分縷析知某事與某事爲一類某物與某物爲一類而不使其混雜而無統三紬　於心合學者將所學之某事某物雖時過境遷而常存於心目之間且泰西之教人者非第令其誦詩書明象數已也出入之際凡有關於言語德行動作威儀　無不爲之耳提而面命盖正師祗教學問中事副師數人常與諸生相周旋也每早入學察其面沐也否髮理也否衣服潔白也否稍不循規卽令其歸而澣濯沐浴然後來而且冠有處衣有所琴書筆墨各有安置方令其伏案讀書卽有時出門遨遊副師從之明愛人如已之大義令其相好而不相尤但小子無知爭鬥詈罵亦在所不免不第爲之排難爲之解紛已也必令各知其過不覺彼此以相謝誠如是也不但學問增長抑且人品端方矣昔日英德二國教人之法大略與今日之中國相似自德國之陸達先生出毅然曰教法如此不惟不善亦不至此不過教中十分之一耳厥後英國大懦姓挪解名約翰者出聞陸達先生言深加贊賞旋家北英皇與之以權乃將古法全更而自著一新法分一縣爲幾鄉分一鄉爲幾社無論鄉社各設學塾以育人材數年之後選其聰明特達者與以新書新法令其教人故學成後下而農工商賈無不通上而兵刑錢穀無不習學問固繼長而增高國運亦　增而月盛　則教法之所關豈淺鮮哉 
[本館接奉電音]  
　　昨由京友電傳上諭二道敬謹譯登○十月三十日奉上諭給事中方汝紹奏海防新捐請飭酌核推廣一摺着該部議奏摺内於應行抬寫字樣空格書寫殊屬不合方汝紹着交部議處欽此同日奉上諭本日工部帶領引見　岡潘祖蔭遞牌錯誤均着交部議處欽此 
[燕巿笳聲]  
　　京師訪事人云今春廣西巡撫奏稱新設鎭南關槯稅不甚暢旺以致經費無着擬請飭下戶部由各關撥欵協濟以資辦公戶部於奉旨後擬就廣東太平關常稅項下每年協撥鎭南關經費銀八千三百餘兩奏准行知廣東巡撫轉飭南韶連道遵照刻聞張香濤制軍行咨戶部内開查太平關每年額征常稅祗得十四萬餘兩所有應解戶部京餉廣東兵餉部科飯銀及本關經費尙屬不敷若再按年協撥鎭南關　必益形支絀希撥曰他關　免貽悮戶部堂官再四會商咸　改撥他關一事須咨商總署然後施行云○天壇祈年殿工程經福　亭協揆率屬查估後欽天監查得明後二年方向不利因會同工部　吉本年九月二十二日飭木厰雇工先將地基整理卽由工部堂 
 
 

Page 2

 
 
官行禮破土云○前報紀五城街巷安設栅欄以免匪人溷跡等因兹聞中城各街巷早經安設停妥十月初已經崇小岩侍御率領所屬司坊各員親臨查騐矣○前報紀土棍樂八黃上持刀赴前門外粮巿店中和戲園向小洪奎班逞兇經班中人將樂扭交中西坊署判令荷枷兩月輪流鎖諸各戲園前以爲兇頑者儆兹城憲以樂等逞兇訛詐不法已極且邇來屢有匪棍設局騙錢甚至飾訶誣告平民以致良懦屢遭其害因出不各街巷嗣後如有前項情事准其據情控告定行嚴究以肅地方○十月初某日之夜有某廳官率同兵役人等巡至前門内御河橋忽見小巷内有一人逾巡不前知係梁北君　急軍兵一擁而進意欲拘拿其人見無路可逃陡　袖中刀將廳官砍倒復連砍數兵餘兵畏怯不前其人乃抽身遁去聞廳官受傷兩處頗爲沉重諸兵則祗受微傷云○十月初某日南營六汛守戎率同兵役多人赴前三門外各寺觀查拿釋子名月周者連搜數日蹤影全無聞係奉福箴亭協揆密諭飭拿云 
[京師火警]  
　　十月初六日初更時京師前門外警鑼齊鳴聲聞遠近急出探之知爲花兒巿大街恒言信和線店失愼幸氷會竭力保護得以化險爲夷僅焚去内屋十五楹門面分毫未動然貨物被焚已值萬金之譜矣 
[營口叢談]  
　　本月十六日清晨天氣忽陰忽晴時下細雨至傍午雨驟風狂無異千軍萬馬人咸謂一雨之後勢必六出花飛矣至酉初忽又開朗月光皎潔普照大千十七晨氣又和煖十九蚤起風從西北來砭人肌骨自此寒威漸作始覺重裘不温矣○九月十二日寳泰興山東船兩艘駛至口門外被盜劫掠當經水雷營管帶劉守戎購線破獲黃寳山等六名及海防廳研訊之餘各犯皆稱實被脅從並非盜百是以迄今尙未定案云○熊岳城單姓婦孀居六七載飲冰茹蘖人無閒言上月初八日清晨忽發瘋癲竟取菜刀將次子砍斃隨將棉絮包裹屍身向人跪求懇爲救活嘻亦奇已 
[糧價奇漲]  
　　天津采石雖仗南中接濟然文安大城及葛沽小站一帶水田産稻之區亦不知幾千百頃今年秋收中稔計十月初米價每石不過津錢八千餘文自驟接南中荒信奸商壟斷居奇十月初七八日糧價飛漲每石津錢十千文近更漲至十三千文合銀價四兩三錢有奇多財善賈者除閉糴外復於産米之區盡數搜羅以至城鄉震動巿價高抬不巳然米價之漲猶可託詞於江浙凶荒也至於麫食不藉南來爲亦繼長增高玉麫每斤由三十六文漲至四十文不知居奇者又將何辭以自解若不嚴禁遏糴出示招徠正有不堪設想者酌盈劑虚是所望於民之父母 
[臺郵音]  
　　臺北宜蘭縣界生番滋事各節屢登前報劉省三宮保惡其梗頑不化非大肆撻伐不足以懾其兇頑聞於冬季須調全臺營伍分路進剿各營有因水土不服勇丁死亡者皆派員搭輪内渡前往江南一帶招募精壯來臺補額以聽調遣日昨澎湖吳鎭軍處亦派弁由臺北府城乘坐福建輪船前往内地招募矣○臺北機器局總辦張瑾卿太守籍隸合肥爲李傅相之宅相昆玉數人皆一時之傑長兄次韓觀祭在天津總辦機器製造等差太守居次其四令弟楚寳孝廉方於上科獲雋今屆秋闈榜發電音至臺知其六令弟名寳書者亦於江南中式臺地官塲聞信後均於翌日前往機器局道賀咸謂科名蔚起皆由家學淵源誠哉一時佳話也○臺地自立商務局以來除駕時斯美兩快船外所有飛捷伏波海鏡各兵輪亦由劉省三宮保改歸商務局調遣以便往來各埠又有本地得忌利士洋行之科麽沙福建海龍各輪船專走臺灣厦門兩處裝載茶葉等貨故近來基隆滬尾兩海口輪船或數日一至或一日數至帆檣往來如織乃自上月初旬起海面忽起大風一連十數日輪船不能進口凡仕商有因事他往者莫不望眼將穿云○商務局提調薛小亭司馬前本供差旅順爲總辦張瑾卿太守電調來臺後卽爲上游器重委兼鐵路支應一差商務創辦伊始公事已覺繁劇今又兼此差使所調王事賢勞其司馬之謂歟 
[四明寒籟]  
　　天時漸寒　面鵠形之人沿途哀號令人見而惻然轉瞬嚴冬窮苦者衣已典盡無衣無食何以卒歲所望官紳速籌賑欵設法散放使災民不至流爲盜賊而地方亦得以安謐也○鄞縣徐邑尊在校士舘扃試前已列報兹悉十月廿五日發案廿七日初覆　湖西某生授徒餬口靑氈一片困守多年前夜忽被梁上君子踰墻而入管城子楮先生而外無不席捲一空生深入睡鄉寂無聞見迨晨起見門戶洞開始知失竊惶急巽常開單報案不識有緝捕之責者能恤寒士苦衷代爲嚴緝否也○近日患瘧者頗多呻吟之聲比戶皆是然苟以平常治瘧之法治之反被所誤　有識者競相戒以勿藥有喜也○西門外某甲負販營生家僅一母一妹衣食頗可自給妹年已長大尙未字人甲於今春新娶一婦伉儷甚篤其妹見之以枯菀之頓殊也常與乃兄口角上月甲又因與妹口角忽萌短見潜吞烟膏斃命親族人等代抱不平謂甲爲妹而死妹亦不得獨生中母不允謂我子已死何忍使我女再死遂罷是議不料日前女與他人爲小事角口大受屈辱愈思愈忿亦買阿芙蓉膏吞之迨母知覺灌救則香魂已斷玉體如冰矣 
[冶城霜信]  
　　江寍府學宮在水西門内倉巷橋北宮踞小阜宮墻循南麓迤邐而上周阜之巓繚如長虹相傳爲六朝時鼓冶之所故又號冶城前明爲朝天宮宮旁有冶山道院豢羽流以千計其掌院至賜金紫領天下道教自遭兵刼紺櫺碧宇無一存者當道乃就其地規爲賢關聖域宏模鉅製實甲東南左偏乃廣文先生冷署署後石璧峭拔其罅處補以齋房有亭翼然勢不十尋遠望之幾疑其上凌空而下無際金陵故稱人文淵藪旣經兵火經籍湯然曾文正公乃創設書局於此首鐫六經之板而延逢掖之士之精於章句者朝夕讐校十數年來士子爭自濯磨或相率致身於靑雲之上如馮編修夢華竟以第三人及第其最著也先是林木苦不茂惟楊柳數十株雖新植而臨風摇曳頗不减張緒當年現在歲月旣深風烟益盛卽處爲遠志出爲小草者亦欣其向榮洵乎人傑地靈爲他處所以不及也○金陵自積潦後薪蒸昻貴異常刻下擔負入巿者依舊故昂其價推原其故則以沿江數千里雖一律沙清水減而蘆荻尙未枯老未可刈穫彼恃樵採爲生計者未免因此居奇耳○上元江寗兩縣向稱半山半圩前當積雨兼旬馮夷振怒内則山洪建瓴而下外則江水倒灌而來無論爲山爲圩各受水患小民狃於有荒必報以爲藉此可免維正之供而一二狡獪者又從中鼓惑鄉患使之籲地呼天奔走於地方有司之衙門而已坐享其捉影捕風之美利不知關心民瘼者早已南阡北陌巡繞一周孰歉孰豐胸有成竹况圩鄉毁於田者少而刈於屋者多卽山鄉亦不過雜糧之遲者受其浸潤較諸往歲之荒在夏令者情形大有不同因此兩邑報災之呈詞皆未蒙收錄云○十月十五日城外保甲總局劉觀察城内保甲總局禹觀察均詣督轅禀知開撫恤局城外委候補知縣葛毓清崇樸董堃臣爲正辦局設草愁湖放米係分作兩栅派隨辦委員督率俵散該米若干石亦由隨辦之員帶同夫役詣豐備倉支領向來城外公事非常認眞本屆隨辦不敷分遣另由葛大令等禀請添委四員刻下正赶造戶口清册以便塡給米票大約十一月初七八日當可蕆事已擬十一日開棚放米矣推今歲荒區最廣沿江數千里被淹日久其棄家室而就食江南者眼前已約有六七萬人將來總不下十餘萬卽使如數賙卹終難保無向隅之憾故說者謂城外撫卹若能措置裕如則其人必非李蔡之爲人下中城内之局仍在文昌宮係委同知恩芳知縣羅先覺理問錢松年爲正辦章程一如曩昔各叚保甲分局均以上年册子爲藍本其人大半土著不勞歲歲勾稽縱局員欲減其數而地保必據父死子繼兄死弟及爲詞欺局員耳目之所不周從中上下其手城北又有地叚遼闊之區率皆灌園爲業街頭一檐眠食都安並不須此紅蓮餬口然而册上有名名下有人試問誰實爲之而又誰從而識之此撫恤之所以難辦也 
 
 

Page 3

 
 
[同赴省垣]  
　　前晚上海縣裴邑尊偕南匯縣袁明府乘坐官舫用小火輪拖帶赴蘇謁見剛子良中丞面禀要公 
[車夫自縊]  
　　江北人某甲拖　洋車餬口僦居垃圾碼頭某乙所開車寓中前日乙向甲索租車錢甲無以應兩相口角忽萌短見於昨晨縣樑自縊及乙知覺解救氣已絶矣當有甲之親戚某氏願爲備棺成殮以細故而輕生其愚眞不可及 
[縣案彚鎭]  
　　陳蔣氏控夫叔陳汝寅奪繼覇産一案迭紀前報前晚復經裴邑尊升堂　究兩造各訴前情邑尊謂爾等供詞各執此案何時了結惟陳汝壽及司帳瞿子麟不將帳簿交出其中顯有不盡不實着將汝壽子麟發捕　看管勒令交出簿據冉核○陸全福扭控王寳泉硬搬物件叩求究追經裴邑尊於晚堂質訊陸稱小的在廿三鋪地方開設老虎灶前曾借王錢三十千小的因事回鄉王竟不問情由將店中鍋子等物盡行搬去小的回申向伊理論伊竟一味硬覇叩求究辦王稱伊借錢不還小的情急搬物求恩鑒宥邑尊以王不應硬搬物件着交差看管勒令將物件交還陸赶將借欵繳案○潘順園控興隆屠作主何阿福圖賴欠欵叩求究追裴邑尊着候傳廿三鋪地甲到案訊明核辦○私販軍火之粤人郭永成鄭才張生等前日復經裴邑尊升堂訊究郭等同稱小的等不敢販賣車火所有洋槍係友人寄下惟販賣軍裝之張阿榮與小的等有隙領巡捕到來將小的等拘解公堂叩求鑒宥邑尊謂爾等何得抵賴務將實情供出郭等仍執前詞邑尊着還押自去思量明白明日再行覆訊若再狡展定千嚴辦 
[英界公堂瑣案]  
　　新任德國繙譯官時君昨同領事官到廨觀蔡太守判斷各案今將讞詞彚錄於左○三十號西包探查得粤人句錦華身藏利刃似欲與人尋仇因卽拿獲搜出利刃一併送案包錦華供日前同利號被捕房西包探搜出許多軍械解案究辦伊等以捕房安知同利號中有軍械疑小的通風報信欲害小的爲此藏刀防身麥捕頭禀同利號係粤人鄭阿忠所開去年四月間鄭兄因私販軍械逮案疑鄭阿忠通信捕房此次搜獲同利號軍械鄭阿忠亦疑其兄唆使陳阿發李玉其等報信當由三十號西包探拿獲同利號軍械及鄭阿招等人惟號主鄭阿忠未獲蔡太守謂鄭阿忠具禀到廨稱被陳阿發李玉其等搶洋十九元有母親鄭馬氏爲訨又被攫表有妓院傭婦汪阿五爲証等語現在揆度情形可見鄭阿忠以陳阿發李玉其通信之故揑詞誣控况縣署正欲查究同利號主及司帳人陳阿發李玉其同稱被鄭誣控求爲伸雪三十號西包探禀鄭阿忠現已拿案旋據鄭供被陳阿發李玉其等攫洋及時辰表太守問陳李二人爾等知同利號主及司帳人是誰答稱號主鄭阿忠司帳人大菊黃旋有鄭馬氏上堂稱幼子鄭阿忠素不安分所控攫洋事屬千虚妓院傭婦汪阿五稱　月廿四日夜間九點鐘聞鄭阿忠被人攫洋然未眼見張阿人稱前在同利號做工知包探陸阿祥每月向同利號收規費洋十元包探陸阿祥禀三十號西包探意欲誣害小的唆使張阿大爲訨麥捕頭請蔡太守嚴詰張阿大目覩付洋否在於何日何時今日爾如何肯作見証答稱目覩付洋不記時日知伊等轇轕投案作証太守諭鄭阿忠曰爾販賣軍械屬實尙敢誣控陳李二人攫洋攫表不但傭婦汪阿五並未眼見爾母鄭馬氏且言爾向不安分爾之爲人不問可知理合移縣訊辦至張阿大訴包探得賄一節務須激底究辦隨飭張阿大陳阿發李玉其包錦華等概行交保俟麥捕頭查明實情於下禮拜六覆訊刀存堂○鄉婦陳張氏稱新喪所天昨在虹口東桂芳里胞弟張海海家夜間九點鐘時被邢茂茂糾同十餘人前來將我硬拉登樓我弟出阻又被毆打大聲喊救隣人畢集華捕亦到拿獲邢茂茂一人張海海供小的之姊新寡昨來探望因爲時已晚不及回家暫住一宵不料九點鐘時邢茂茂糾人硬搶嫌我覇阻致遭毆打王陸氏上堂稱與張爲隣昨夜聞喊救聲諸隣齊集我亦往觀據邢言與該氏爲媒立侍成親定欲該氏上轎該氏新寡大哭不願去衆人咸言邢等不是我亦言　致被毆傷我已懷孕不知有碍否邢旣獲案爲此投案申明邢茂茂供與該氏有戚誼該氏到弟家不歸其姑囑我往領並無别故該氏稱邢是鄰居並非親戚華捕禀聞喧譁聲赶往查察據該氏及各鄰人言有十餘人硬搶該氏小的祇見邢茂茂一人蔡太守以案關搶孀逼醮飭將邢茂茂押候備文送縣着該氏同弟張海海自行投質○煤　更夫吳海寳稱屢次失竊昨夜有賊拆去籬笆入内圖竊幸卽知覺　獲人贓交捕送案華捕禀在王來發身畔搜出賊具今特呈案王來發供寗波人以後不敢圖竊蔡太守判管押二十八天期滿遞籍○巡捕解送索欠爭毆之張惠芳　寳和胡高壽請訊張惠芳供向王寳和索取工錢無着反遭毆打左眼受傷王寳和供爲小工因算工帳起見不敢行兇胡高壽供伊等口角爭毆我曾解勸蔡太守騐得張惠芳僅受皮傷着投醫院療治王寳和管押十四天以示薄懲所有工資着自料理胡高壽旣不干涉從寛開釋 
[法界公堂瑣案]  
　　昨報記某烟妓偕客至城内誑騙綢縀經綢庄夥交捕拘押云云昨日小東門内生和綢縀庄夥許竹村投案訴稱十月二十九日九點鐘時有男女兩人來店聲稱魏榮昌木作頭家有喜慶事命我挈婢來購甯綢女袄料四件元色縐紗女袄料一件十兩素綢三疋元色縀褂料數件共合洋銀七十四元四角偕　城外伊言有西字鈔票一紙計洋銀五十元可令婢女同至魏家兌取現洋小的因偕該女至彩視街見係花烟誼疑被誑騙急欲取洋該女卽言語謊張是以交捕拘案葛同轉詰烟妓曰爾爲何同客串騙烟妓供稱小婦人名蘭寳十月二十八日之夜至新街食炒麫途遇一客喚至酒店共飲問伊名姓伊言姓張向以包造洋房爲業家住新橋附近小婦人　偕回家内連住兩夜廿九晨起携西字票一紙囑傭婦去取洋一面許小婦人衣料囑偕至城内并令不可多言行至護城河畔突有二人攔住向張索洋銀十四元據云皆係賭徒張卽向小婦人言欠伊洋元不能過去如之奈何小婦人因伊許購衣料且見伊身藏鈔票故暫借皮背心棉袄各一件押得六元并另取衣服暫抵與賭徒同轉着將查獲之綢縀交生和綢莊夥領去尙有寗綢值洋三十一元候將騙子查獲再行比追蘭寳還押捕房轉租房屋之魏正林押候交人保出○元亨洋行主偕寫字人投案訴稱行内屢經失物昨由包探在出店人浦景芳家查出各物確係行中所失尙少羽毛及雜物甚多求卽追究同轉謂浦曰爾在行中當出店幾年所失之物有幾人同竊答稱小的在行中已九年向來並不犯竊現在查也者係老東家於今年三月閒回國送給小的况店中所失之物另有一細崽經管與小的不干包探禀稱查得浦箱内當票不少且有洋元至綢洋傘一柄係去年有洋人至元亨買物時失落另有西婦小照一架浦稱小照從洋布上扯下小的自已配成金架洋傘乃妻在妓院爲傭時買下同轉謂行中並不開門如何失竊答稱行中另有細崽經管小的每日清晨六點鐘至行晚間七點鐘回去有一次失物時行門已閉惟側門及窓尙開窓外草中似有脚跡第二次失物後小的看過賊仍由窓口進内同轉謂照爾所供尙有别人同竊爾可供出免得獨自受刑浦仍供不知同轉着押候麗比○密采里洋人因司酒之孫金生竊用酒洋送案請究葛同轉問爾竊用　洋多少孫稱昨日清晨洋人密司得非榮來飲酒二盃計洋四角付下鷹洋一元因東家不在不能開櫃遂持洋往錢店兌换小洋十枚找去六角尙有四角連隔日所存四角共得八角小的並不竊用尙求明鑒密采里洋人稱已經問過密司得非榮言共飲酒三盃計洋六角伊只交四角少二角實係伊用去同轉謂孫曰爾認洋二角卽可了事矣孫稱洋人必欲小的賠償小的有二十天辛工未算請伊扣除可也同轉以孫已押捕房數日判再押三天以儆○小東門外收租人　晋卿控房客張瑞生鄭阿二欠租不付反敢行兇包探郁庭湘禀稱奉諭傳張鄭時有王興隆陸茂全等十餘人向之尋釁幸有西捕到來拘獲請究葛同轉着鄭交人保出照付租金張胆敢糾黨行兇王陸亦揷身多事判各笞一百板荷枷一月○南誠信烟館堂倌訴稱上月廿九夜九點鐘時小的正在櫃上交付烟帳事　回事烟　上失夫白銅盆一隻追至樓梯邊在朱阿二身畔搜出爲此送捕包探禀查得朱屢次犯竊前在城隍廟花園内竊取他人袋 
 
 

Page 4

 
 
内洋數十元後經查拿伊已遠颺同轉着將朱還押候核○包探禀稱昨由巡捕在鄭家木橋追獲賭檯丄之望風人王陳金一名解案請辦同轉詰王現在該處共有賭檯幾隻何人爲首答稱共有三隻係小鬼東海長脚阿　及不識姓名之蘇州人所擺同轉再四研訊王仍執前詞同轉判笞責二百板荷枷一月示衆○捕獲竊檀香之林寳祥解案請訊同轉問檀香在何處偷來答稱小的在浦灘行過有扛夫給與小的自念是生意人不敢犯竊同轉謂爾係生意人可有人保爾答稱有堂兄阿隆在十六鋪開設廣東茶食店當肯具保同轉命將林還押着信致阿隆來案具保檀香存案○包探禀稱吳江人吳炳榮屢次犯竊逮案懲辦昨日巡捕見伊在菜視街附近撬　圖竊拘案請辦同轉問吳枷責釋放又竊過幾次答稱八月十七日在玉露春茶館後面竊過寗綢馬甲二件布袄一件並無别案同轉商之祁繙譯官判笞三百板荷枷二月期滿遞回原籍○糧船水手彭四守在老義和客棧將駁船上人私刑吊打一事已詳前報昨據該棧主沈明山禀稱查得彭所失之銅鑼確係伊友人所竊現已遠颺彭現欲回去銷差求恩保釋同轉謂彭横行不法本當重辦姑念爾再四懇求准爾保去船照一紙給還尙有搜出之洋五元着至捕房領取彭等叩謝而退○蟻媒老虎媽媽拐誘鄉婦來申賣娼經同轉着令交到劉小寳已紀前報　據包探禀劉小寳由眼線爛污阿二同到上海阿二索謝洋四元不遂復囑劉小寳避匿現經探夥拘獲送案請辦同轉詰劉小寳卽吳陳氏曰爾與沈阿兆如何認識答稱與沈原係隣居小婦人經老虎媽媽騙到上海在陳吳氏花烟館爲傭每月工洋二元同轉謂可曾叫爾接客答稱接過兩夜同轉謂爾情願否答稱實由逼迫所致陳吳氏聞之卽揷口言爾不可害人同轉着將陳吳氏帶出復詰吳陳氏伊如何呌爾接客答稱伊令小婦人點脂搽粉後因主顧不上門經沈阿兆領至英界永源棧在後母親來申始得領回同轉謂永源棧何人所開答稱係寳先生所開主婦向唱花鼓戲同轉商之祁繙譯官將該氏等一併還押候補提寳先生到案再核○丁福昌控妓女張巧雲之母張邱氏將童養媳賣娼經葛同轉補提張巧雲並丁媳三寳卽林素雲一案已列前報昨據張邱氏及傭婦陳王氏投案禀　張巧雲仍無着落林素雲有病不能來案丁福昌砌詞誣控實因訛詐不遂起見三寳自幼賣與氏處計身價洋一千元立有筆據後因三寳生意甚好伊復來滋閙經中人理處命氏再付洋一百六十元另立筆據呈電同轉謂此紙是後來加付之款爾須將從前筆據呈案謂丁福昌及姊王丁氏曰爾等將三寳賣與張邱氏家得過重價現在尙敢訛詐實屬可惡今日爲時已晚不及細問着將原告管押被告交原保下期再訊○包探禀金洪福醉後毆辱華捕送案請辦同轉謂金曰爾毆辱巡捕不畏法律耶爾向作何事答稱在兵船爲水手昨日至捕房閒看一時糊塗誤碰頭面同轉商之祁繙譯官着押候送交該兵船由管帶官自行處治○江北人徐阿大袁小虎拆毁褚家橋之小木碼頭將板掮去由捕查獲送案徐稱板由母親買下並非竊來同轉命將二人還押俟查明再核○小孩朱增瑞投河尋死由捕援救送案朱訴稱在魏忠和鞋店習業前日與師弟口角被師父痛毆因此覔死同轉着押候師父來案再核 
[鳴捐單]  
　　本館自籌辦江浙協振以來所用聯單皆託本埠河南路老巡捕房對面吉羊樓箋扇鋪刷印昨得鋪中執事人周君綺雲來信云僕家居浦左霪霖爲患苦况難堪敝處地勢尙高棉稻已俱霉爛遥念蘇杭各屬低窪之處其苦更有不堪言者祗以力不從心無能援手每讀貴報告災諸信徒付咨嗟幸得貴館極力籌捐不辭勞瘁梓　黎庶同荷鴻施　瓣心香臨風敬爇所用捐單承囑敝店印釘兹願捐助一萬張聊盡寸忱　祗等一杯之水云爾夫店　將本求利往往計及錙銖獨周君眷念梓鄉痌瘝在抱襄成着舉不取分文此其一念慈祥有不福緣畢集者耶利源口濬敬爲周君拜手頌之 
[助賑彚登]  
　　揚州賑所陳煦春先生寄來新貴助賑洋三十五元内係江都王君景沂捐洋二十元甘泉桂君邦傑捐洋十元儀徵劉君貴曾捐洋五元均助東賑囑解散放同人拜登之下倍切欽遲仙桂高攀欣看三秋鶚薦福田廣種定卜萬里鵬飛矣○又河南楊樂庭翁寄來無名氏樂助曹平銀五十兩並稱此銀乃一苦節老太太月積二三百文湊成此數指捐東賑者夫家非小康賴節省以裒集而心明大義竟慷慨而輪將迹其爲善之忱實較尋常爲倍摯食報靡涯豈僅享　壽而已哉彚登　簡謹代東民叩謝　上海四馬路文報局山東江浙協賑同人謹誌 
[田嵩岳大令旋滬卽用前日寄懷原韻成兩侍誌喜]  
　　懷君腸屢轉一日竟三秋何意重洋度偏遲數月遊從慈恢大業莫再賦覊愁瓠本千金值臨川可當舟鑠金來衆口皮裏寓陽秋總　稽遲久疑爲浪湯遊知君能重諾豈我獨工愁一葉蓮花瓣安如太乙舟　高昌寒食生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　和植榕居士輓意琴室主詩卽步原韻兼呈高昌寒食生百花祠香尉諸詩人并序已丑春余文戰不利𣯀氉南旋道過申江流連忘返　　　讀鏡影簫聲之什方知世有意琴室主其人然亦窺豹一斑識麟半趾而已昨閱輓詩及祭文覺諸君子一片深情躍然紙上且喜春江聲　　　應集近已刻成一卷流傳千古著撰此日壽之梨棗當年勝託妻孥九原有知應默慰耳嗟嗟慷慨掛徐君之劍生死論交蒼茫招屈子之　　　魂古今同感椒漿遥奠我原百越鄉親藻斧無妨君是一朝作者嗷同旅鴈誚任續貂云爾○騷壇海上尊盟主可奈斯人世獨無合祀林逋薦秋菊愧非徐孺束生芻往時徒證三生石此日誰憐六尺孤二集流傳千古壽曇花不必恨須臾我曾鼓瑟謁湘靈往事凄凉不忍聽 
意琴眷周月琴校書最深余過月琴每聞其夜深縷述不覺司馬靑衫亦爲涙濕也落葉送秋何草草斷蓬舊斬星星挽歌莫漫悲重阜遺墨獨能覆八溟必對紅裙思小杜教人何處挹芳型意琴贈周月琴詩有顚倒紅裙小杜狂之句[  嶺南珊海釣徒未定稿]  
[申報舘恊賑所經收十月十六日至三十日止第七次清單]  
　　廿六日無名氏洋一元善士居洋四元勉力子求産母平安洋三元德潤氏洋一元竭力氏三角保安氏洋五角干乘氏三角誠心氏洋三角啓昆氏洋三角沈蕙記洋五角寗連氏洋三角啓昆氏洋二角不書姓名洋三角德錩洋四元詒安堂洋五元聚斯堂洋五元袁楚村洋二元許湘連洋二元潘子純一元縢輔臣一元姜體臣洋一元錢映遐一元卞小椿洋乙元周寳臣洋一元李雲卿洋一元無名氏洋二元汪德蓉洋一元畢雲生洋一元張政球洋一元趙桂　一元談溪才洋二元趙漢勳洋二元何瑞生洋二元許式甫洋一元恨無能爲洋三角萬各行李美初洋二元龔童氏洋一元龍溪魏梓敬洋四元崑署知過子錢三百四十靜益山房花洋八元又銅洋五元沈善記洋五角羅和亭洋一元半醒氏洋五角陸心舟洋五角索枕氏洋五角湯文記洋五角緑倚主人洋五角臥杏主人洋五角通經子洋五角不留名洋五角無名氏洋五角○廿七日無名氏洋二元四角隆　洋一元七角舒階平爲先祖母九十陰壽將焰口資移賑以求冥福洋四元玉山張博雅堂洋一元武陵平陽量莊氏白狐寗綢皮袍一件售見洋三十四元三角蔚長厚票號來閩省馴鹿山房募規二百兩又王老耀洋四元懷德堂張洋六元山陰程洋四十元錢塘戎洋二元毗陵高洋四十元武陵穆洋十元王西園洋四元戚子銘洋五元求免災難人洋六元胡錦記洋四元和同源錢一千四百八十容膝居錢四百樹滋堂二百畢觀泉二百耕樂居錢二百鄭毓奇錢二百劉坤鈺一百耕德堂錢六百森記錢五百祈安居錢一百張彭齡一百以上十一戶合洋四元間心齋洋六角張菓福求　壽綿長洋二元求家庭和睦洋十元源豐潤厦號洋十元叢桂止房洋十元三歲孩童炳魁押歲錢求母頸痊洋一元世德堂洋乙元竹菊居士洋一元宋朗甫一元周仲記洋五角胡加恆求産五安一元宋蘭記洋一元秦來生洋五角顧心田洋一元楊豫春洋一元積善還愿一元隨安草堂洋八元衆善堂洋十二元侯心如翁令孫湯餅之　移賑洋三元竹裏煎茶人虚對開一個並小洋一角振海氏一元李老和錢五百馬捷三錢二百徐客錢三百胡墨卿三百張弼臣錢二百彩良氏二百劉少臣錢五百丁氏錢八百文文魏斗三錢五百文謝止安錢五百文馬氏錢四百文振品記錢六百文孫老老錢二百文以上十三戶來洋五元九溪氏洋十元陳氣雷洋一元史繼祖洋一元陳子卿洋一元伍洪洋　元謝志森五角周餘慶堂因子病愈還願洋六元江東隱裔藝文備覽一部計廿八本燦記一元稚記洋一元恆記一元吉記洋一元進記洋一元寳記洋一元謙記洋一元永記洋一元乞鄰氏洋六十六元銅洋四元衆擎居士洋十元○廿八日凌厚堂洋一元凌蔭軒洋一元凌古香虚對開洋一個高求家宅平安一元不書名洋一元書忍堂張洋二元不書名洋一元恊裕莊洋一元不書名陳三百文自顧不暇人洋一元硯溪居十求慈親康健洋一元不書名洋四角謙益泰洋一元益裕莊洋一元不書名袁楊錢六百五不書名錢六百六十文以上十三戶共收洋十二元盛孚泰洋一元盛際昌洋一元盛保泰洋一元盛濟泰洋一元神戶三江公所源記洋貨號交來規元二百十六兩唐景和洋一元郭亮甫洋廿元漫善士一元好善人洋一元樂善氏洋一元蓮塘居士洋一元又銅洋十三元罰欵充賑江子林二尹交來洋八元袁恆泰表號洋二元曹半古洋一元樂安氏洋五角丁補過齋洋一元彭順恕五角勤補堂洋一元金慶生錢二百文養樂書屋錢三百文慈竹軒錢三百文觀妙書屋錢三百文種德堂錢一百五十文修省居錢百百文補過居士錢五百勉力居錢二百德馨書屋錢二百文過路人錢二百文常川人錢二百文以上十一戶合洋三元梧桐街人洋一元衆姓等洋一元○廿九日秘山主人洋五角陳盤記洋三角陳晋記洋三角王迎記二角陳阿冬洋二角葛叙記洋二角陸阿冬洋二角思德堂丁洋二元古歙逸名士洋一元用角十二月份呂宋票一條第二萬三千一百六十八號廣戴亮衆友錢五百十文寓都力從人洋廿元順成局交來楓涇名名氏洋四元通裕局交來程紫章求病愈洋二元范陶三洋一元王錫康洋一元李崇清洋一元信記洋一元無名氏洋三角不留名洋二角無名氏洋二元勉入爲善人四元不足爲善子洋一元見義勉友子洋五角蘇省久大當募無名氏洋六元祥符周惕如慈命節省日用助賑洋八元盧仲雅洋一元四角丁茗泉洋一元任鼎臣洋一元陳錦棠一元劉玉祺一元張清樂一元歐如銀一元林越亭一元羅伯蘇一元林子楊半元陳作舟半元周春棣半元　泰一元張砲半元許利樞三角榻藹如三角厚宜成三角李國器三角任新柯三角周平甫二角陳開枝二角孫世祿二角施朝治二角王信二角歐正興二角吳連春二角游幼仙洋一角林壽彭一角張瑞池一角潘琳圖一角鄭永連一角陳林登一角張不梨洋一角王健一角孟長泰一角　學椿一角發森發一角王册一角林信一角任兆棟一角樊得勝一角林葆初一角陳廣明一角楊清沼堂一元有心無力人一角楊寳室一角惻隱子一角潤昌棧交來鎭江晉源　募延暉齋主人二七寳一千兩申規元一千另七十五兩五錢百忍居士二七寳一百兩申規元一百另七兩五錢五分霅溪漁翁一角爲善　一角六齡子一角求豐年人一産楊寳成一角不留名一角籬下乞人一角○三十日啓昌交來營口建帮三十元又營口世昌湧一元又營口慶元興一元又營口建帮三十元又營口世昌湧一元沙記錢四百松記錢四百文培記錢四百文以上三戶收來洋一元錢一百八十順昌銅洋四元師儉堂洋五元芹記洋三元素記三元少幼記三元陳善士洋十元問斯堂銅洋十元陳芝記銅洋一元三晉有心無力人求合家平安洋十元江蕉四元無懷氏之民二元芝湖漁隱一元西河雨記洋三元西河子記洋五角桐雲主人一元集腋山房主人一元紫之一元紅蘭仙舘主人一元師祝主人洋乙元鏡湖居士五角悅昌文記三元鄧樹記二元永泰東號三百慶和堂錢二百貢朗軒錢二百仝記錢一百無名氏錢二百何兆林四百恆升一百福記錢二千五百又洋乙元潘永泰西號乙元源興乙百以上十一戶來洋六元錢四十陳周氏求目疾速愈五角又求母冥福五角飄蕩子洋四角姜冬狗乙元不留名洋四元○共收英洋六百八十一元六角規銀一千五百九十九兩另五分銅洋三十七元花洋八元虚對開兩個錢一千另七十書一部呂宋票一條 
 
 
 

Page 10

 
 
   
 
