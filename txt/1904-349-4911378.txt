# 1904 - 349 - 4911378

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻　慈雲敬叩　善安伏維　垂鑒 
[四書五經義大全] [  圖書集成局啓]  
　　坊間四書五經義汗牛充　日互相　襲十九雷同本局有見於此特請名屍廣收古今名人經義之作　爲一編題有未備埃次撥補共五十七卷爲文五千餘鶯類皆　運匠心詞嚴義正本届鄉會試各題無一脫漏科塲利器無有遇於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[論督撫不和之害]  
　　合中國二十一行省共設總督八缺巡撫十六缺凡督撫同城者有四閩浙總督與福建巡撫同駐福州湖廣總督與湖北巡撫同駐武昌兩廣總督與廣東巡撫同駐廣州雲貴總督與雲南巡撫同駐雲南說者謂一城之中主大政者二人志不齊權不壹其勢不得不常出於爭歴溯前事如康熙間　禮之與張伯行乾隆間孫嘉淦之與許容伍拉納之與浦霖皆以各存意見互啓猜嫌雖其間賢不肖不同而敗壞國家之事則一咸同之間粵匪倡亂軍事旁午督撫尤時因用兵籌餉迭起爭論最著者如吳文節公文鎔總督湖廣爲巡撫崇綸所齮齕迫令督師出省而隱掣其肘文節由此死綏武昌亦陷厥後胡文忠公與總督官文恭公初亦各懷欵貳嗣文忠設法與之交驩始幸無事迨文忠旣殁文恭劾巡撫嚴樹森去之曾國荃爲巡撫又劾去文恭曾公亦不安其位以去其餘如郭嵩燾之撫廣東因參總督英麟致遭罷斥蔣果敏公益澧爲巡撫英銳喜任事瑞麟心憚之嚴劾蔣公去職其後英翰爲總督以允闈姓繳捐事爲巡撫張兆棟所劾罷光緒初年雲貴總督劉嶽昭與巡撫岑毓英不睦輿論皆不直總督寖至罷黜潘鼎新巡撫雲南盛氣陵總督劉武愼公長佑劉公上疏求云朝廷罷鼎新慰留劉公近今南皮張尚書總督湖廣與歴任巡撫皆不相能惟端午橋中丞在任時尚能和衷共濟餘則皆拱手受成而已夫國家定制以兵事歸總督以民事歸巡撫單本各有所專然同處一城之中勢　而分則均情　而　不合苟遇要事非互相推諉卽互起忿爭弊之所極必至公與私皆受其害邇者廣西軍務　歴數年迄無起色推原受病固不一端而督撫不和尤爲大害蓋廣西巡撫與兩廣總督本不同城惟岑制軍因督辦軍務時駐桂省蒞任伊始先劾去桂撫王之春繼其任者爲柯遜菴中丞制軍亦與不合朝廷又　李中丞經羲爲桂撫俾得軍事吏事各專責成無如岑李二公旣見解之各存復事權之互諉日前曾奉廷旨謂軍事吏事相爲表裏任雖分而情志宜合必須聯絡一氣彼此交資不可稍有隔閡又謂若復使氣矜才兩不相下預存成見坐誤事機朝廷以國計民生爲重不能屢施曠典也尋繹此旨朝廷亦早知粵西軍務之糜爛皆由督撫各懷私見所致故特丁寗告誡俾免蹈從前粵逆陷武昌時之覆轍特身膺疆寄者不知能仰體慈懷同心戮力共濟時艱否嗟乎國家至今日孱弱甚矣外憂内患迭起紛乘秉鈞當軸諸公即能悉除畛域共效公忠尚不易挽將去之人心振已衰之纁緒乃猶黨同代異互肆抵排木腐而蟲必生醬壞而蚋必集迨至事機所迫大慶遽傾始悟矜才使集之爲盛屬釀亂召災之具亦已晚矣國事然他事亦何獨不然彼素負時望之岑制軍倘能有鑒於此而稍斂　　自用之見與李中丞互謀所以弭亂之策俾廣西軍事不至有潰决之虞是則國家之大幸而亦制軍之光榮也世之明於事理者其亦不以鄙言爲謬戾哉 
[本館接奉電音]  
　　昨晚九點鐘時京師友人飛電傳來上諭一道旨一道敬謹譯登○十一月十一日内閣抄奉上諭瑞洵奏因病懇請開缺一摺科布多參贊大臣瑞洵著准其開缺回旂調理欽此同日奉旨壽勳著賞給副都綂銜作爲科布多參贊大臣照例馳驛前往欽此 
[電傳宮門抄]  
　　昨晚九點鐘時接京師友人專電云十一月十一日皇上召見軍機大臣及清泰 
[俄將通書]  
　　十一月初十日烟臺來電云今日午後俄國海軍提督司堵瑟爾遣一驛官隨同避難人六名乘旅順一小船由抵此途中朔風凛冽刺骨砭肌驛官携有官文數封當卽送往俄領事署自言其中所陳係俄國滅魚雷艦臘司拖洛滿尼駛離後旅順一切詳情旣而俄領事於某處語人曰來文謂日人軍報顯有言過其實之處刻下北方各砲臺尚在俄軍掌握照官文語意揣之司堵瑟尚未預料有失敗之事惟旅順各俄艦毁壞情形俄領事尚不願向人顯白也 
[戰捷之效]  
　　日本東京來電云頃由外務省得英京倫敦電信略謂日軍此次所以能將俄艦陸續沈諸河底者實佔奪二百零三諾脫高山之效也刻下英美二國均因此甚爲滿意所有日本債劵自旅順戰捷後其貨已日漸飛騰矣 
[述奉天天目下情形]  
　　日本大阪某日報云頃得奉天來電悉俄兵於東歴十二月八日由蘇家屯迤南進攻日人陣地槍丸砲彈密若飛蝗日人佯爲不知也者不以一彈加遺同時可殺克騎兵暗襲撲司氣洛夫地方日營藉以一試日之兵力被日人發砲擊退窺俄帥林能鏗夫之意實無心抵抗日軍惟日令兵士冐　　風　築土壘　　以爲死守之計而已 
 
 

Page 2

 
 
[述旅順今後事機]  
　　日本大阪某日報云自二百三諾脫高山被日人攻占後俄軍於東歴十二月五日大舉來攻誓將日人掃蕩逆料南北太陽溝椅子山鞍子山各砲臺必萬雷齊發砲火連天詎知椅子鞍子二山並不發砲遙轟太陽溝砲臺砲聲亦極遲緩是以日軍得從容俯擊略無捐傷由是以觀俄之藥彈不敷可概見矣然太陽溝南北砲臺建築甚爲堅鞏濠溝之外密排機器格林砲護以鐵網地雷日軍苟直前攻之萬難獲利必俟敵艦全滅然後徐圖進擊之方也 
[述俄人自信旅順防守之固]  
　　日本大阪某日報登德京柏林來電云日前設計在旅順築城堅守之俄將烏亞利科華在聖彼得羅堡暢論俄日戰務其大要曰能知旅順防守之力者舍司堵瑟爾外惟余與苦洛拔托金而已蓋以余等三人决不信後日旅順有被日人攻陷之事目今報館訪事人所報砲臺景象悉係不經之談其言旅順俄人飢餓難堪咸欲突圍出云云尤似癡人說夢當未開戰之先俄已豫備被敵圍攻歴數年之久是以糧食軍械高積如山卽以現在論之凡鮮肉鮮魚及罐中所儲肉食尚可用之無盡取之不窮至謂旅順已乏清泉軍士無從解渴須知砲臺以内早已遍鑿水池儲水以供汲飲待至外援雲集尚不患其涓滴俱空若夫各處砲臺更砲火如雲以數計之當較日本倍蓰此外遼陽營壘雖守衛兵寥寥無幾然與日鏖戰已足支持數星期惟苦洛拔托金設竟退回則我俄事變可立而待然余終深信其能殺敵致果獲　生還也 
[節譯日人函述行營冬景]  
　　日本大阪某日報登有陸軍武弁松内冷洋由遼東所發手書雖所述皆瑣屑事情然譯而存之亦足見冰天雪地中兩軍喋血沙塲之苦也其言曰此間雞蛋已結堅冰剝而視之頗疑黄白已加油煠入口奇冷齒根作屑殺聲兵士取以消閒輙磨作蛋粉天時寒　概可知矣土人所畜之犬最足引疫氣殊禍人日來久不交兵不免髀肉復生之感一日忽奉殺犬之令兵士類皆雀躍騰歡相與仗劍提刀奔馳原野旣而凱歌互奏得意而回陣中有此情形足發人意趣土人見有犬之被殺者乞歸剝其皮暴晴日中肉則煮以入饌問之云每皮一張可售洋銀二圓之譜攷滿洲之犬素以　惡名見有戰馬之斃於陣前者羣分而食之俄人所埋死屍時或被其刨出我輩夜行路上輙有數十犬四圍環繞狂吠狺狺其猛如狼令人驚怖僕於沙河戰罷欲問某隊戰况獨行菜圃中突被一瘋犬囓破革靴急赴行軍醫院中倩某軍醫施以手術由是大爲忿怒視惡犬如不共戴天之仇見卽殺之殺竟輒浮一大白此間土酒每一合值日銀一分五釐有名皮誇苦者每盒售日銀八分兵士大約每人日需酒貲六分吸紙烟一小匣在以身殉國不忘喪其元之武夫原合不吝此區區之細然若輩類皆貧乏旣無黄白物以赡其家亦不能任其沈湎醉鄉終日溺情嗜好也陸軍衛生隊鑒於酒之爲害决計斥逐賣酒之家將酒按照市價購歸由哨弁酌量貰與軍士遼陽城内華人贸易之處風景依然日人由東京横濱等處地方召集木工千餘名葺治砲彈所破之房屋隨由無數日商航海而至開設餅餌店酒肆零星雜貨店中國舊貨鋪衣莊浴室近日火車之由烟臺堡至此者運來貨物甚多室中寒暑表降至零度下十度曠野中降至零度下一十八九度時至夜半筆端結冰甚堅 
[詳述臺番攻襲日人事]  
　　日本大阪某日報登臺灣來電云邇者臺灣苗栗廳境内生番時時蠢然思動日人遂昕夕戒嚴東歴十一月三十日之夜支廳長大湖氏督同巡役及壯丁四十名赴洗水坑嚴爲之備迨十二月一日清曉六下鐘許約有番人二百餘名來襲第二十三號隘　其勢頗爲兇猛各兵隊遂先期部署候補警部高橋清水二氏率同巡役一隊馳抵南洗水坑候補警部長中島氏率同巡役一隊馳赴楊梅櫪協力防維當高橋所率巡役行至第十九隘　附近時驀被生番前後包圍發槍攻擊以致死傷二三人餘人不得已而暫退中島所率巡役行至蛟水溪岸生番逞强抵禦中島與之接戰少選藥彈罄盡四散逃回於是生番益肆鴟張直前衝突日人無法援應致諸隊悉陷入重圍消息不通無從與他隊聯合計被戕巡役一名傷一名隘勇死二名傷一名其他腦丁小工死二十一名傷二名由是連日鏖戰至十二月三日侵曉日人尚無計救援生番隨將蛟水派出所縱火以焚失去巡役一名隘勇七名此外亦損害不少刻經各處警察馳往鵰勦苗栗廳長家永氏亦親往肇事處指揮一切聞此項刻亂黨又添入北勢八社及南莊番尚未識何日始能平定也 
[沙塲併命]  
　　日本大阪某日報登西歴十二月十二號俄京聖彼得羅堡所發電信云十月中沙河之戰亘數日夜俄軍損失頗多兹陸軍部宣示於人計或死或傷共三萬三千八百五十二人其中將弁約九百員分而言之戰死者五分之二負傷者五分之三 
[俄待日俘]  
　　日本大阪某日報云我日郡司大尉偵探俄屬堪察加島情形致被俄人所俘解赴西伯利亞安置培托洛拔蒲洛司科燈塔之内派令土兵終日尾隨如從卒然實則暗中監守土人及俄兵見之甚爲尊敬毫不以非禮相加與大尉同時被俘者尚有醫士小田君目下已在西伯利亞被害矣其說蓋得諸潛往堪察加田獵之外人云 
[俄兵無紀]  
　　本埠文匯報云近來寄泊浦江之俄國各兵艦其水手等人每渡江而入各國租界其數多至每次四五十人登岸後卽羣往虹口以博文路及非郎路爲淵數酗酒格鬥以及一切擾亂地方之事無所不爲途間行人不時被辱職司管束之俄弁非特不能循分且已亦隨同酣飲何能約束他人以故肇禍之事時有所聞及盡興後略醒者卽雇車而回其車祇有英界捐照抵洋涇浜下車往往不給分文奔入法界車夫不敢越界索取卽遇强項者飛步追被兇毆隨奔往碼頭乘小船駛去當若輩在租界中肇事時巡捕苦於無法禁止倘拘獲一二送往俄領事署亦不過押回本船究竟如何懲治杳無信息卽使有人控告然從未爭得顏面惟有默而不言已耳也 
[商約大臣呂尚書盛宮保復浙撫論内港行輪約義]  
　　爲咨明事案准貴撫部院咨開案准駐滬法總領事巨以法商莫尼諾擬設上海至紹興輪船請飭保護等因先後照會電報本部院查近年華洋各商請行紹興外海内河大小輪船均以查有窒碍禁駁法商不便獨准内港章程並無准由外海駛至明文停泊河埠亦未叙明當卽分别核復兹又准巨領事照開詢悉該輪水深時可至紹興小潭村水淺時可在五龍埠停泊前訂内港章程因有含糊之處新訂中日及中英商約内業已聲明内地外海行駛輪船皆可允准照請查照允准前來查行輪關繫商務稅釐能否允准自以原約章程與地方情形爲斷五龍埠前據查復在紹興府上虞縣六都北海塘小潭村雖無查照案據旣爲水深時輪船進内之處當在五龍埠以内要皆沿海不通商之河港未經行輪處所並無關卡稽征由上海開往係由通商口岸全從海道駛入隔省沿海不通商之内港照外海輪船辦法殊無可准之理二十四年續訂内港章程聲明與烟臺條約内地二字同沿海不通商口岸雖可作内地輪船並無准由海道駛至明文新訂英日商約内附行輪章程第八欵祇稱此項輪船准在口岸内行駛或由通商此口到通商彼口口岸至内地内地駛回口岸此外如河道内地水道等不一而足獨無出海字樣惟日約第三欵與附件有無論大小輪船祇以能走内港爲准均可照章領牌往來内港數語未識所 
 
 

Page 3

 
 
云往來内港者是否指口岸以内之内河而言抑指由海道往來内地而言此中關繫甚大一經開端不特現在尚未應允之美商亦須援引卽别國商人别處海濱亦皆可照辦亟應切實評詢以昭愼重除咨南洋通商大臣並一面札飭浙海關確查紹興府屬之五龍埠與小潭村地方實在情形通禀察辦曁先行照復領事外相應咨詢爲此咨會貴大臣請煩查照希將是項由通商口岸出海全從海道駛入隔省沿海不通商河港之輪船按照新約究竟能否准其行駛迅速核明復浙以憑飭遵望切施行等因當經本大臣照會隨辦商約稅務司核查去後兹據復稱案奉鈞札内開准浙江撫部院咨開准駐滬法總領事巨以法商莫尼諾擬設上海至紹興輪船一事接照新約究竟能否准其行駛迅速查核申復等因奉此兩稅務司查光緒二十四年所立内港章程第一欵載明内港二字卽與烟臺條約第四端所論内地二字相同按烟臺約第四端所載其内地二字樣係指沿海沿江沿河及陸路各處不通商口岸皆屬内地各等語是按照内港章程行駛之輪卽自通商口岸可前往沿海不通商之處如自上海至隔省之舟山是也惟紹興一埠並非沿海之地自上海駛往船隻必先經由外海而後駛人内港按内港章程雖無准由外海駛入之明文然查厦門關已准照内港章程輪船可自該口駛往不沿海而濱内港之泉州似與法國總領事現請之情事無甚區别惟英日兩無所附續議内港行輪修補章程第七欵内載如有商人有意於商船未經到過之内港設輪行駛須先將最近口岸之稅務司指明以便轉禀商務大臣會同該省督撫體察情形至紹興之小潭村水淺時祗可在五龍埠停泊該兩地叚離紹興府城究有若干遠其情形究竟若何兩稅務司翻閱地圖數種均無可考是以無從核定等因本大臣查二十四年内港補續章程第六欵有凡華洋輪船往來内港必須在民船贸易常赴之坡起貨下貨不准在别處任便起下如違章在别處起下卽照條約所載沿海私作贸易之條辦理兹接貴撫部咨稱小潭村地方並無關卡可以稽征其非民船貿易常赴之埠已可顯見爲此備文咨復並分咨南洋大臣查照外卽希貴撫部院斟酌核辦須至咨者 
[湖南長沙通商口岸租界章程]  
　　一長沙通商租界定於省城北門外所有應需地叚南以城爲界東以定修之鐵路至新馬頭爲界北以瀏渭河西以湘江爲界一通商界内地基分開等第按價給租一等地每畝租價銀一百五十元正二等地每畝租價銀一百元正三等地每畝租價銀八十元正並每畝每年應完錢糧二元不分等第所有各商應繳之租價銀卽於禀明租地時一同完過不再重收至每年應完之錢糧由長沙關稅務司每逢西歴正月初一日起向租户照數代收送交監督飭縣發給糧串轉給租户惟本年之錢糧必須於西歴正月内一律完清在租界内租地者每年應完工巡局捐欵按其所繳租價銀數每百捐五又各住户非完地租者亦均享租界章程之利益每年應完工巡局捐欵按其所繳房租銀數每百捐四以上兩欵分季由稅務司照數代收轉解以爲專辦租界内公事之用三通商界内各國商業工藝皆可照租界曁工巡局等各項章程租地建造屋宇棧房凡所租各地必須先由地方官收買後轉租不准業户與該商私相授受但洋商租地應禀明領事官華商租地應禀明稅務司先備租地定價一等地每畝定價銀一百五十元二等地每畝定價銀一百元三等地每畝定價銀八十元並備自禀明之日起至西歴年底止應完之錢糧交由工巡局核發准單華商領單呈請稅務司洋商領單呈請領事官照會監督查照單開印發租契洋商之租契發三本照請領事官登册畫押一給租户一存領事署一存監督衙門華商印發租契二本一請稅務司轉給租户一存監督署至於租地每名不得逾十畝每畝定規七千二百六十英方尺倘必須大地應照章禀明而行章程未畢明日續登 
[嚴懲管帶]  
　　寗波訪事人云寗郡練軍副中營管帶張易軒前經浙江提督呂道生軍門下札撤差嗣查悉張所帶之勇約束無方常有情私逃事某日有某甲者私取營中洋銀三百餘元遠颺無蹟疑張庇致遂於日前傳至提轅面加詰責飭衛勇棍責八十下以儆將來 
[甬江火警]  
　　寗波訪事人云本月初六日之夜甬郡大池號九大烟鋪不戒於火忽兆焚如一時紅光燭天恍同白晝城廂内外各水龍聞警馳至汲水圍噴無奈火勢飛揚轉瞬已延及左右鄰舍自初更起直至四更時始熄計燬房屋二百餘椽當火熾時烟鋪中有男女五人不及脫逃遂致葬身火窟殊可憫也越時東門大街昇陽泰南貨鋪又復失火時適疾風陡發火乘風勢竄至對面房屋以致四圍一霎時焚去鴻章雲章二綢縀鋪方九霞行遠二銀樓九如衣莊華英藥房等四五十家約計房屋四五百椽 
[鄂省官塲紀事]  
　　漢口訪事人云湖北候補知縣羅大令濟前奉上憲派赴東瀛學於陸師官學校現已卒業領憑回華日前趨詣督轅禀見湖廣總督張香濤宮保○候補知縣王大令秉壽前奉上憲委赴荆門州勘案兹已事畢回省詣各憲轅銷差 
[上海官塲紀事]  
　　昨日午後蘇松太兵備道袁海觀觀察假滬北趙氏花園肆筵設席恭讌前任江南提督李壽亭新任提憲楊鏡巖二軍門及江蘇候補道王子春觀察○昨日江蘇試用知縣吳明府邦彥吳淞清丈局總辦江蘇候補道趙香圃觀察前安徽懷遠縣楊明府霈霖先後到縣署拜會縣主汪瑤庭大令○昨日江蘇候補縣丞凌頌和二尹趨詣縣署謁見縣主汪大令 
[改期勘犯]  
　　蘇松太兵備道袁海觀觀察本定昨日提勘寳山縣申解著名惡棍凌毛毛卽火燒毛毛朱和尚卽張和尚兩犯届時適另有要公遂改於十二日勘訊 
[嚴究火頭]  
　　本月初四夜本城彩衣街萬年青藥店失火延燒左右鄰嗣被災各家查知萬年青曾保火險因之嘖有煩言旣而左鄰源康鹹貨店主王子新將萬年青夥孔炳耀扭送保甲巡防中局指爲縱火回賠局員沈積臣二尹以案情重大移送上海縣署前晚縣主汪瑤庭大令升堂研訊孔供主人沈姓執事人馬姓均因事在寗波原籍小的經理店中帳目是夜賠藥遺火致肇此災斷不敢縱火以干天譴叩求鑒察大令查得該店保火險銀四千兩判令提出二千兩分派被災各户究竟縱火與否聽候稽查 
[案非易銷]  
　　前者朱渭夫楊志貽投英美等國租界公堂控著名賭棍劉愛山及甲乙等三人誘騙洋銀三千餘元等情當經讞員黄耀宿司馬簽差恊同包探將甲提案會同英副領事德爲門君訊供管押嗣甲延愛禮司律師投案遵諭存銀三千兩得暫保出昨日哈華托處律師非列士投案聲稱本律師爲原告朱渭夫楊志貽所延前次朱楊控案現已與被告律師愛禮司商妥以朱楊有事他往不願終訟求准註銷愛律師所禀相同襄讞委員孫耳三明府謂此係華人控案原告旣不願終訟例應遞禀求銷且此案已經黄大老爺申詳道轅自應靜候道憲核示貴律師率請銷案未便允從二律師懇至再三並稱貴委如必欲銷案之據當具一銷案切結齎呈可也明府商之德總領事署繙譯官麥令豪君准如所請將案註銷 
[虚傳盜警]  
　　前晚虹口迤北天通菴左近葛姓兄弟二人因爭錢財各糾流氓互相械鬥鄰人疑爲上盜立卽鳴鑼集衆兼報知附近保甲巡防局局員某君急派勇前往擒拿始知其故當將葛姓兄弟拘帶回局聽候訊供 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣火警]  
　　安慶訪事人云十月二十日之夜任家坡某姓不戒於火地甲四出鳴鉦旋經各水龍馳往救熄僅焚去某姓及比鄰兩家 
[蘇垣火警]  
　　姑蘇采訪友人云本月初十日天甫黎明省城胥門内來遠橋附近某磨坊忽然火起地甲鳴鑼告警各水龍風馳而至吸水狂噴約逾一小時始得漸漸救熄計焚去房屋四五椽左右鄰均未殃及惟飽受虚驚而已 
[上海縣署瑣案]  
　　華張氏控夫兄華竹邨霸吞遺産等情前晚晚縣主汪瑤庭大令升堂質訊華張氏供小婦人家住北橋年四十有一丈夫華竹村操歧黄業今春病故並無子女有祖遺田七畝五分三釐與夫兄竹邨早已分析今被竹邨霸吞求恩公斷竹邨供小的開設雜貨店胞弟在日曾欠小的錢一百二十餘千將田交小的經管然收得租米仍與弟媳公分大令著傳諭族長華茂根將田均分所欠之錢旣係同包昆仲姑准免追○日前大令查悉屠子山在縣署西首常平倉後起造房屋侵佔典史署墻外隙地諭令八鋪地甲沈慶三鋪地甲陸升傳案訊究旋查知屠已赴奉賢因令暫停工作昨日屠投縣禀稱此地係歐夢香購得托小的出面經造房屋小的在城内某敎堂　當收租之職然此屋並非堂中之産奉諭繳呈單串今特檢呈請爲勘丈大令謂糧串不足爲憑著速將方單呈核 
[保甲總巡局紀事]  
　　本邑城廂内外保甲總巡朱森庭明府自十月初一日開辦冬防以來酌定逢五逢十在各叚保甲巡防局會哨一次以便遇有要務隨時晤商前晚輪值南市二十三七鋪保甲巡防局會哨之期局員姚谷蓀汪晉嶠兩二尹在局拱候俄而十六鋪南北中三局員次第戾止晤商良久始繞往各叚巡查旣而明府亦帶同差丁赴南市各街巡邏一周而返○南市十六鋪二十三七鋪各叚更栅夫前經保甲總巡朱森庭明府飭地甲造具清册呈候禀請蘇松太兵備道憲袁海觀觀察籌欵製備棉衣昨已一律製就特傳各局各更栅夫到局各給棉襖褲一套俾資禦寒○保甲總巡朱明府查得十六鋪各叚打掃夫往往怠惰悮公因飭地甲一律帶案察看以便逐加整頓 
[南市捕房紀事]  
　　前日有朱氏者携其幼孩在南市十六鋪乘江人壽所曳東洋車至某處下車時忽所携洋銀七元已歸烏有因卽向江理論爭閙不休巡街捕見之一併拘入捕房捕頭令押候解送馬路工程局禀請總辦翁子文太守訊究○日前浦東川沙人某甲乘航船來滬在南市公義馬頭登岸不隄防有小竊尾隨其後將所携烟槍竊之而去比及覺察立卽投報捕房捕頭允派包探查緝○昨日午後小竊某乙至南市太平馬頭某藥材船上乘隙圖竊被巡街捕拘入捕房捕頭令押候解送馬路工程局禀請總辦翁子文太守訊究 
[英美等國租界公堂會訊案]  
　　前有德國商人泰來克投總領事署控華人倪桂華租地悔議等情德總領事克納貝君准卽照會公廨昨日午前讞員黄耀宿司馬簽差恊同包探傳到倪桂華並其兄榮華偕德總領事署繙譯官麥令豪君升堂質訊泰來克聲稱商人於本年六月由中人詹紀林說合永遠承租倪桂華之地五分七月初五日先付定銀五百兩由詹領桂華前來取去鈔票洋銀六百七十五元言明如後悔議照三倍受罰現悉此地計共七分由桂華與其兄合産桂華應得三分五釐如願永遠租與商人亦無不可榮華供此地並未出租實係桂華受人之愚尚求明鑒桂華供詞一味含糊司馬著榮華退去桂華始供忍收銀詹供六月中桂華托爲售地有字條爲憑後收銀據上所畫之押亦係桂華親筆當將作中者共有許陳周與小的四人曾向桂華商借洋銀二百元其餘四百七十五元由桂華取去司馬再三研鞫桂華一味遊移遂商之麥君飭押候下禮拜六覆訊 
[英美等國租界公廨晚堂瑣案]  
　　前者曹德忠控朱桂生藉口姦佔伊妻楊氏索詐洋銀一百二十元等情前晚讞員黄耀宿司馬提案朱及陳榮生李王氏宋四毛研訊曹投案訴稱八年前小的由外祖父執柯娶楊氏爲室今已生有二孩詎料朱忽指小的奸佔伊妻糾同陳及李王氏索詐洋銀一百二十元并將小的軋至泥城橋畔某小茶肆百般威逼小的情急央人解勸願出洋銀三十五元有陳和尚王亦橋目擊情形可爲見証朱供楊氏原係小的之妻結袖甫及一年卽私逃來滬現被曹姦佔陳及李王氏深知底細今原媒尚在鄉間不難邀到司馬著曹出洋銀三十元給朱收領不准再行纒擾朱再三哀懇訾欲收領楊氏不願索取分文司馬飭暫還押候提原媒及親族訊奪○前日袁守旬以夏嘉秀圖賴貨銀四百兩及酬勞銀二百兩在四馬路西園烟館樓上向索口角控乞究追司馬質訊之下夏供前年由顧子範作保向馬公館領到銀三千二百兩並未講定酬勞銀况小的前付袁銀一千兩收袁之貨祇值九百三十兩均有細帳呈請察驗司馬飭差恊同檢查細帳呈請商務總局秉公核算一面移提顧訊鞫○徐和生控朱茂林奸拐妻子任氏等情前晚司馬升堂研訊徐供小的年二十五歲浙江寗海縣人向在楊慶和銀樓執業妻子任氏娶已數年本年三月初賃居顧昇泰絲線店樓上小的早出暮歸妻頗悍潑時聞交谪之聲後聞人言嘖嘖咸謂朱屢向任氏調戲小的以體面攸關移居閘北德安里此九月中旬事也迨至十月初聞朱亦移居他處二十三日彼處轉租之屋主朱慶林及楊慶和店友吳南堂適在小的家親見朱在内室與任氏對酌談心小的聞之暫且隱忍次日至家見妻已不在檢查各物席捲一空其爲朱奸拐無疑因之控求究辦朱供小的年二十有五本地人向業絲綫十月二十三日至虹口訪友途遇徐妻招往代繕家借故至伊家吳及金林同供親見朱在徐室朱就抵賴不承司馬喝令將朱重笞三百板押候再訊○日前楊益邦控俞春生欠銀圖賴等情前晚司馬升堂詰訊楊供小的有貨銀四十五兩洋銀八元木板六方俞掯不交出爲此呈請究追俞供當時楊之帳上尚有棧租及虧本銀二百兩慶發祥及瞿某皆所知悉求鑒司馬飭差恊同兩造至瞿某及慶發祥兩處查明禀覆 
[英美等國租界公堂瑣案]  
　　德國婦人史克利潑氏控細崽戴時奎行竊皮袋一口内儲金表金練鈔票等物約值洋銀一百元昨日讞員黄耀宿司馬倩襄讞委員孫耳三明府傳案訊究戴供小的女主人開設小飯館本用二人服役旋停歇其一止存小的一人東奔西走忙碌異常一月前曾失去皮袋小的不知何人所竊當時女主人並未著小的追償後欠小的火食洋銀三十五元向之索取一味延約今乃反誣竊求恩明察洋婦又稱有煤價洋銀二十元交戴付給某煤炭店伊不付去近日並未付伊洋銀伊乃置辦新衣顯有不實不盡之處戴供此項衣料小的將舊衣質銀以購且成衣匠處尚欠洋銀十數元明府著戴賠償袋價戴稱一家老幼六口均賴小的養赡安有銀錢代賊賠贜明府惡其挺　　責二百板管押一月○包探劉阿炳解拐匪王意榮至案禀稱此人誘拐某某等三家小孩各一口報由小的拘獲解請究懲周全金投案訴稱九月十四日失去五齡男孩一口越數日王意榮來言孩在某處如酬洋銀五十元可卽交出瞿阿金訴稱小的家住海寗路九月二十六日失去十一歲男孩小名和尚王周氏供小婦人家住靶子路十一月初八日失去七歲男孩王供詞狡展明府著押候查明核奪○三百八十七號華捕解王阿六至案禀稱此人在蘇州河畔强曳行人附乘小輪船爲此拘案請究王供初次誤犯尚乞施恩明府判枷號三日○頑童王生仁楊阿榮串竊葉　王阿毛二家水烟袋各一枝由包探邊槐洲拘獲吊到原贜送案請究明府判各責手心五十下○二百七十二號華捕解方有人沈晉生 
 
 

Page 10

 
 
至案禀稱此二人將貨物堆積門外有碍行人阻之不聽爲此傳案請究明府判各罰洋銀二元○包探陳三林解竊賊薛阿春至案禀稱此人不知從何處竊來鉛練一條故由小的拘案請究明府府著押候查明失主何人然後訊辦 
[法租界捕房瑣案]  
　　紹興人陳三益行竊本籍某姓家洋銀二百元携之來滬窩留小東門外戲館街鴇兒王許氏所開花烟館内由包探查獲解奉讞員陳楚生大令訊詰情由并搜出洋銀六十餘元飭將王鴇交人保去陳禁押三天洋銀存候失主具領○吳蘭卿控女傭姚莊氏與縫工王金福串竊衣服十餘件等情大令將原贜給吳具領姚莊氏掌頰二百下王押捕房一禮拜期湖責釋○鍾瑞堂前將南貨店生財租與倪祥卿由倪轉租與姚仲江被姚串同古沛華縱火焚燒控奉大令提訊押候追償昨日鍾投案訴稱現在有人勸小的收洋銀八十元以了此事爲此投案求銷大令准之○積竊李長慶行竊江天輪船一某客行囊中金飾一件被包探查獲解奉大令訊明著押捕房十天期滿責釋 
[美租界捕房紀事]  
　　昨日午前甬人李阿四張金桂不知因何在西華德路各奮老拳被某號巡捕一并帶入捕房捕頭令各押乞丐牢一天以儆○昨晨小竊王阿泉掩入唐家弄某姓家竊取衣服器物携之而出適爲某號巡捕所見連贜帶入捕房捕頭令押候解送公堂禀請讞員黄耀宿司馬訊辦 
[金陵官報]  
　　十月二十六日農工學堂黎禀知今日二次錄取耕班學生覆試知府程先進禀知到西北路滬稽查連韓汝元禀謝委調辦軍械所提調差選授　友　　楊奇旋叩謝委署常州遊擊遊擊汪壽仁汪恆林均禀謝奉委先鋒官差二十七日新任督憲周玉帥到會巡檢蘇　叩謝奉委轅下文巡捕差知府凌家森禀知到南城　　　李盛鐘禀知到警墾局差知縣李寳田禀謝奉委軍械所庫　差知府傳增堶縣丞任憲吉均禀知今日開辦小學堂府　陳　敬叩謝奉委銀元局巡差兼搜檢差二十八日常備右軍綂領陳綂領武威新軍　炳魁謝委二十九日接印大吉文武各官俱禀賀三十日炎藥局　禀知欽憲到局閱廠水師學堂黎禀知初一日起開考第三起管輪學生畢業大考江蘇特用道岑春蔭由京來到省知府傳增堶知縣任　吉均禀知各處勘堂地 
[䢴江官報]  
　　二十三日彭分轉世職辭赴舊港總巡差方鹺尹秉　委京餉差廿四日某料翰林雲太史書通楊廿五日德分轉玉由通案差次公幹來揚署角斜　萬鹺尹立鍾禀知回署廿六日楊鹺尹福連由省回廿七日林分轉之蓀由焦山差次來廿八日於分轉蔚先由金陵公幹回谷鹺尹應祥銷四浦差許鹺尹立　　　京餉差魏鹺尉廷佐由淮北來廿九日吳鹺尹炳升辭赴鄂岸差興鹺尹安委蘇州餉差 
[上海六馬路仁濟善堂籌振公所施子英經收山東各處等賑捐拾月初一日至三十日第一百二拾三次清單]  
　　初九日海陵不留名洋三拾元十一日義茂魯號來合店平安洋拾元銅洋五拾元十三日服符病愈人洋五元十四日求生意順　人龍洋二拾元廿五日營水無名氏洋三拾元廿七日隱名氏求生意興隆隱名氏求岳母無恙隱名氏求妻産平安各洋一元十月份共收洋一百零四元扯七四五申元七拾七兩四錢八分銅洋五拾元　丙申四月初一日至本年十月三十日共收九八元拾五萬九千四百八拾九兩七錢二分除解各處賑欵外凈存元二千零五拾三兩五錢六分三厘銅洋六拾五元一角 
 
 

Page 11

 
 
   
 
 

Page 12

 
 
避嫌不言致上負宵旰昭核實節虚糜之至意除各項差缺已飭由司局確核妥議再行具陳外所有雲南巡撫缺應可裁併緣由謹懔遵現奉懿旨據實攄陳可否飭下軍機處政務處吏部核議施行臣愚昧之見是否有當理合恭摺陳明伏乞皇太后皇上聖鑒訓示謹奏奉硃批政務處會同吏部議奏欽此 
[護理山東巡撫尚奏爲恭報奴才交缷藩篆護理撫篆日期摺廿四日]  
　　頭品頂戴護理山東巡撫按察使奴才尚其亨跪奏爲恭報奴才交缷藩篆護理撫篆日期叩謝天恩仰祈聖鑒事竊奴才於署理藩司任内接奉撫臣移知光緒三十年九月二十三日欽奉電傳上諭兩江總督著周馥署理欽此又同日奉上諭山東巡撫著胡廷幹署理未到任以前著尚其亨暫行護理欽此遵於十月初十日將藩司印信文卷移交署藩司正任鹽運使奴才英瑞接收卽於是日准撫臣周馥飭委濟南府知府胡建樞撫標中軍叅將劉雲會將山東巡撫關防鹽政印信各一顆並臨清關監督關防總綂武衛右軍先鋒隊關防曁王命旗牌文卷書籍等件齎送前來奴才謹卽恭設香案望闕叩頭謝恩祗領任事伏念奴才漢軍世僕叨竊恩榮述職而覲天顏　蒙異數陳臬而權藩篆益被殊恩報稱未答乎涓埃兢惕方深於夙夜兹復仰邀寵命暫綰疆符聞命自天悚惶無地查山東爲海疆要區巡撫爲僚屬表率凡整軍察吏防海治河以及近年興辦學堂巡警鐵路鑛務與農工商諸事宜内政外交在在均關緊要如奴才庸闇深懼弗堪勝任惟有殫竭駑庸力求振作不敢以暫時護理稍涉因循以期仰答高厚鴻慈於萬一所有奴才交缷藩篆護理撫篆日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
[福州將軍崇奏爲揀員請補知府員缺以重職守摺廿四日]  
　　福州將軍兼署閩浙總督奴才宗室崇善跪奏爲揀員請補知府員缺以重職守恭摺仰祈聖鑒事竊照福甯府知府錢溯時於光緒三十年八月初九日在任病故業經開缺留閩另補照例以病故日作爲出缺日期歸八月分截缺另行咨部所遺福寗府知府係選缺應卽遴員請補查定例各省道府同知直隸州知州病故缺出先用候補班前一人次用候補本班一人又定例各省道府同知直隸州如奉旨命往或督撫提明留於該省候補並引見發往原省以何項補用並著有勞績經督撫奏奉旨先儘補用遇缺卽補者無論題調選缺悉准該督撫酌量補用等語閩省知府病故休一項上次興化府請以候補本班知府張僖請補兹所出福寗府知府輪應候補本班前與特用人員酌量請補查有特用知府高凌漢年四十二歲浙江山陰縣監生遵例報捐巡檢指分福建試用光緒十六年十月初九日領照到省捐升縣丞仍指福建補用於辦理船隖告成案内保舉以知縣仍留福建候補並加同知銜请咨赴部引見领照回省准補沙縣知縣光緒二十九年十月二十七日到任經奴才保荐幹濟賢員請旨破格懼用光緒三十年六月初十日差弁賫回原摺奉硃批高凌漢著開缺以知府候補欽此查該員係本省實缺知縣欽奉特旨賞給知府自應以知縣開缺之日作爲知府過班日期該員於本年六月十七日交缷沙縣知縣經奴才飭赴船政提調廠務兹據福建藩司周蓮臬司朱其煊以該員係特用知府請補福甯府知府銜缺相當仍俟奉部覆准再行隸咨送部引見並免核計叅罰等情會詳前來奴才查該員高凌漢在閩年久熟悉地方情形且在船政供差多年於各國約章洋務交涉尤能深得窽要伏查福　府所屬如福安寗德等縣敎民之多甲於全省三都口又爲通商要埠交涉事件日益繁難非情明幹練熟諳洋務之員不克勝任該員才猷宏遠器識深沈辦事實心克勝艱鉅實爲閩省知府中傑出之員合無仰懇特恩俯准特用知府高凌漢補授福寗府知府實於吏治民生均有裨益除咨部查照外謹恭摺具陳伏乞皇太后皇上聖鑒訓示施行謹奏奉硃批吏部議奏欽此 
[福州將軍崇奏爲福建本任連城縣知縣楊濱病故開缺片廿四日]  
　　崇善片再福建本任連城縣知縣楊濱陜西臨潼縣進士前委赴河南山東等處查探硝磺價值久未回閩飭據查覆已順道回籍兹於光緒三十年七月十一日據陜西藩司移會福建藩司查明該員楊濱已於三十年四月初六日在籍病故據福建藩司周蓮詳請具奏前來除咨部外理合附片具陳伏乞聖鑒飭部開缺施行至所遺連城縣知縣係選缺查外省咨報之缺照例應以咨文到司之日作爲開缺日期閩省現有應補人員並請扣留外補合併陳明謹奏奉硃批吏部知道欽此 
[大臣英奏爲建修廟宇恭祝萬壽現已全工告成請賞嘉名以垂悠久而昭盛典摺廿四日]  
　　奴才英秀跪奏爲建修廟宇恭祝萬壽現已全工告成請賞嘉名以垂悠久而昭盛典恭摺具陳仰祈聖鑒事竊科布多城南山水朝拱地擅形勝謹擬捐建廟宇誦經祝釐請俟大工告竣懇恩准照科布多阿勒台山承化寺成案寵錫嘉名等情經叅贊瑞洵於光緒二十七年二月奏奉硃批知道了欽此奴才伏查此工自是年七月經始鳩工庀材閱時三載甫克全工告成計修成大殿三間抱厦一間配殿六間東西兩廊禪堂二十六間樓房三間牌坊一座鐘鼓樓各一間又樓房六間山門三間照壁一座後殿三間抱厦一間禪堂二間後山門一間共建成五十七間奴才英秀不時前往監督兹全工報竣復躬親驗收竊見輪奐崇閎工堅料實洵足以振全城之氣勢慰藩部之觀瞻此香燈經卷幢幔等項均經陸續購備今恭逢皇太后七旬萬壽普天同慶奴才等已傳集喇嘛虔誦皇經稍伸嵩視微忱奴才伏查理藩院則例凡内外扎薩克等旗地方有建立廟宇過五十間者請賜廟名由院撰擬具奏等語今新廟間數已逾五十核與成例相符且已奏奉俞允在先合無籲懇天恩賞賜嘉名俾垂悠久誠不勝歡欣鼓舞企望之至意此廟工料所需欵項因勸募無多全由瑞洵及奴才合商協力修建作爲報効不請奬叙應照例毋庸造報所有建修廟宇全工告成請賞嘉名以垂悠久而昭盛典緣由謹會同叅贊大臣奴才瑞洵恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
 
