# 1905 - 103 - 4911494

 

Page 1

 
 
[電傳宫門抄]  
　　三月十四日召見軍機連魁 
[論八省土膏統捐事]  
　　弱種之大端草甚於鴉片烟洋藥進而中國之人種弱其半土藥出而中國之人種又弱其半洋藥之進口吾中國旣無權力以禁止之而又因以爲利土藥之收種吾中國豈無權力以禁止之而亦藉以取利焉此已不可解矣今日理財政者不問民之有益無益有害無害凡苟可以裕國帑肥身家者無不盡力羅掘搜及細微土膏之分捐與統捐辦法雖異其實則同惟總理得其人或可梢有益國用故八省統捐與分捐之利弊不足深究者也記者所急欲論此者則以措詞之可異耳財政處與户部會奏此事之摺曰統捐成數除按各省定額撥給外溢收之數另儲候解專作練兵經費的欵下得挪移是統捐之設爲練兵而設也然則當局者必望收數愈多則練兵之費愈充豈知練兵之費愈充而國民愈弱乎收數多則吸烟者愈衆吸烟者愈衆則人種愈弱人種愈弱則兵氣愈不振豈非膏捐與練兵適相反對之事歟今試 
 
 
 

Page 2

 
 
問練兵爲何事曰以强國耳問國何以能强曰民强耳民强則兵可以練土膏者練民於至弱之一途練兵者練民於至强之一途希望膏捐之收數多者是欲民練之於至弱之一途希望膏捐愈多而練兵之費愈充者是欲民練之於至强之一途先以土膏弱民復再以弱民之費練兵以强民當局者之理想如此雖質之大智慧眞神明亦莫能解釋者矣 
今有一辦法可以强種可以充練兵費而當局者不用何也其法奈何曰卽直督袁慰帥所奏官熬官賣之法而重價以售之（近日日本請中國政府效日本辦法土膏概歸官熬官賣亦卽此意）蓋膏價旣昻則食者自少無力吸烟者可以漸戒卽經濟充裕者亦必以價昻故而稍减焉官熬官賣則其利較之加捐者不啻百倍攬膏商之利權而握之於已以之撥充練兵經費綽有餘裕吸烟者少則民種可以漸强民種强而練兵費充則練兵可以有效如此則兩不相悖者也今八省統捐之法特爲一事權起見且亦未嘗加捐如是而欲膏捐之收數多則惟有兾其銷數廣而食者衆耳以此充練兵之費則種旣弱而兵何能强豈非兩相左而兩無裨益乎故就表面而言八省統捐之法與直督官熬官賣之法同爲擴張土膏利權起見然究其用意一則第求利益而不顧人種之弱則不但求利益而兼欲使人種之强同爲撥充練兵費起見一則一種旣弱而所練無效一則人種旣强而所練有效二者之用意一相反而不相合一相輔而不相背此蓋不待智者而始辨者也嗚呼世之言理財者往往藉口籌費以圖富强而絶不思前慮後可慨也已 
[臨安縣拆毁教堂斧傷教士本館杭州專電]  
　　臨安基督教堂十三日丑刻聚衆拆毁美教士蓋乃臺頭面受斧傷數處甚危按此電似卽字林西報所載之餘杭閙教事惟地名不同時日又異是否兩事俟詢明詳錄 
[日本在高麗畫防禦界線]  
　　三月十三日東京電云駐高麗仁川之日官示諭該埠畫設防禦界線在界線内輪船之速率不得過五海里 
[日運擊退奉化俄兵]  
　　三月十三日東京電云日官塲宣告十一日之晚俄可薩克兵五隊來襲法庫門逹奉化大道上之寨營城已爲日軍所擊退棄屍八具馬一匹滿洲戰地情形别無他變 
[俄皇無意議和]  
　　三月十三日倫敦電云俄皇已將維德大臣領袖之會解散（前俄皇派委員數人遵去年耶穌聖誕時所頒上諭注意農民之景况而以維德大臣爲領袖）别派委員數人且以維德以前之敵人極不願改革者爲領袖可見維德大臣又失俄皇之寵按維德大臣卽前俄户部大臣極主張和議者 
[俄國會議改立憲法]  
　　三月十三日倫敦來電云俄國新組成國務黨一派在會者皆元老院政府高職之官及内閣七員爲内務大臣所特許已發傳單數千令通國各派員至聖彼得堡會議改革之事聞此當宗旨將爲國民代表 
[餘杭閙教詳述]  
　　本埠美總領事署於十一日接到警信謂初八日離杭州一百二十里餘杭縣之蘇李融村美國杜惠派教士在該村所設一學堂初八晚突有匪徒百人破門而入搶刼屋内之物件並用斧擊傷教士坎納但君之首華人教徒一人於初九日晨逃至上海十一日抵埠報告領事當此人離杭時坎君已不省人事受傷甚重駐杭署理美領事克來特君於昨日帶兵一隊前往矣按坎君在該村設學堂僅及月餘家居上海譯字林西報 
[俄海艦查問德船]  
　　三月十三日香港電云初九日德漢堡埠之勃龍喜隊輪船在越南開姆來灣南之潑特勒海角近地遇波羅的海艦隊用空彈砲擊令其停止旋卽派俄武員登輪察出所裝之米係由暹羅冷宫載至香港者遂釋該船開行抵港時報稱在漁人島之近處遇見俄波羅的海艦隊三十三艘 
[瞥見戰船]  
　　三月十三日香港電云怡和洋行之龍山輪船報稱由小吕宋至香港於十一日行過克泡納司燈塔之北遇見頭等戰船四艘係屬何國未審 
[俄國派員查察海艦]  
　　三月十三日倫敦電云俄海政已派海軍務員數人查察去年西七月十一號出發之俄太平洋艦隊及日本魚雷艦隊在旅順相近一切之舉動 
[法報論摩洛哥問題]  
　　三月十三日倫敦電云法京勒馬當報論北非洲摩洛哥之問題時領佩美國之政策美法兩國邦交之輯睦又言美政府勸法人之善言法政府極當遵行否則德在摩洛哥將獨享利益法人不啻讓之也譯泰晤　士報 
[摩洛哥問題之大綱]  
　　十三日倫敦電云法外部大臣疉爾客寶君已與德起議摩洛哥問題之大綱想兩國必能和平辦妥此事 
[德使代呈摩皇禮物]  
　　十三日倫敦電云駐葡萄牙德使已程前往摩洛哥都城代德致送摩皇禮物并詳細轉逹德皇前在旦及雅海口所述之言願德摩兩國永遠和好並在摩保守洞開門户之宗旨 
[俄艦隊將與日軍交戰]  
　　十四日倫敦電云俄人深喜羅斯提斯文斯開海　提督所獻勇敢每銳之手叚據俄人云俄海軍現在越南之鉛姆蘭海灣裝煤修理然後與日海軍交戰 
[俄將軍自稱勝日]  
　　十四日倫敦電云俄凌義維樞將軍報稱俄軍於初七日攻擊滿安東五英里之某村將日軍兩翼圍困日軍退至萬安按滿安在吉林大道日軍前隊之陣地以上譯文匯報 
[意國鐵路官員罷工]  
　　十三日柏林電云意大利　數處鐵路官員罷工 
[荷蘭簡派外部大臣]  
　　十三日柏林電云荷蘭 
 
 

Page 3

 
 
政府二簡驻奥欽使爲外部大臣 
[俄艦隊已離西貢]  
　　十三日柏林電云俄波羅的艦隊於合日駛過西貢向北而進 
[宣告摩洛哥交涉之辦法]  
　　十四日柏林電云法外部大臣宣告云法爲摩洛哥問題擬命駐法德使與德政府直接商議法使明日當可奉到法政府辦理此事之命德辦理此事極爲鎮靜以上譯德文報 
[德又要求鄱陽湖並長江屯煤地金陵]  
　　江督周玉帥昔撫山東與德人交頗厚前者德艦駛入鄱陽湖操演槍砲經李端諸督部力拒其請而德人覬觎之心未衰現乘玉帥署理江督特遣水師提督普雷斯君來省於日昨晉謁督轅復請借鄱陽湖屯練水師且請於揚子江擇一妥善地方屯儲煤斤玉帥心欲許之惟恐朝議不以爲然乃據情電咨外務部請旨辦理（豫） 
[法領事要求調兵駐粤廣州]  
　　廣東法國領事電致駐京公使照會外務部云該處教堂爲土匪所破壞須求賠欵且因欲預防將來土匪之再起擬調兵分駐該處租界岑督知之立卽電告外務部謂並無破壞教堂之事至法兵欲在租界以外駐紥之事則應在廣東商辦云云惟法公使依然堅執已見與外務部理論（辰） 
[續誌粤漢鐵路籌欵有成武昌]  
　　粤漢鐵路籌欵有成　誌十三日本報兹又悉湘省各巨紳以粤漢鐵路不久卽當興修遂禀請張宫保於岳州府開辦銅元局擬將齎餘一項作爲常年鐵路專欵惟銅元開局應需銀二百萬兩聞宫保准於湘鄂兩省米釐項下撥銀一百萬兩以資應用其餘一百萬兩應由兩省紳富各自籌集五十萬以足成二百萬兩之數目前湘省正在極力籌備已略有端倪矣（師） 
[湘紳修路决議武昌]  
　　粤漢鐵路湘省應修之幹路聞各紳已决議先行開辦長潭一叚公舉龍侍郎港霖王祭酒先謙等十人分充總辦副辦其衡郴各叚亦將以次興修擬各就該處公舉正紳充當總理其開辦經費卽在賑捐餘欵内撥給按照廣東潮汕鐵路每里需銀萬兩計之則長潭一叚需欵尚不及百萬至推及長岳遞之衡郴至路則俟岳州銅元開辦後卽以齎餘作爲此項專欵（師） 
[奏告天變及景陵失愼之可疑北京]  
　　翰林院侍讀學士惲毓鼎具摺奏陳從前孝陵碑亭失愼有御史奏告天變當蒙撤朝祭廟下詔修省懇請照此辦法舉行又片一件奏云景陵失愼所有錫器陳設付之一炬約銀十餘萬兩惟神牌在裏幸蒙搶出陳設在外則翻化爲灰燼情節不無可疑等語（訟） 
[奏陳開平控案情形天津]  
　　北洋大臣於正月十七日在天津專弁具奏開平礦案經英堂斷認照副約辦事張翼質訟事畢宜電請回華料理并將核辦情形及原訂副約曁試辦章程繕單具陳請旨定奪三月初二日奉硃批仍著袁世凱嚴飭張翼全數收回切實妥訂不准含糊牽混致貽後患（　） 
[改設學部之意見北京]  
　　學務處擬改學部欠有是說現在政府諸公會商擬照各部章程堂司官員滿漢互用獨榮華堂軍機以爲不必拘泥舊制只須請派尚書一員其應設司官由各衙門揀選諳練學務人員出具切實考語保送以資襄助惟此舉某邸頗不爲然是以向未定議（訟） 
[張榮兩學務意見不合北京]  
　　張榮兩學務近來極不相合已成水火之勢大學堂總監督張亨嘉爲張學務保薦之人因經費一事榮極與之爲難故張監督决意辭差其勢難留榮學務又以去歲譯學館瞿公子事經張學務查辦將造僞函之胡煥奏參爲不合公理故日來愈覺不和云（乾） 
[商部展緩保奬北京]  
　　商部前次檢查檔案本擬稽核清楚卽將本部官員於六七月間分别請奬現聞各堂憲議商本部自光緒二十七年七月開辦扣至三十二年七月始届五年期滿方可請奬所有擋案務須詳細查核毋得速簡遺漏其奏請奬勵一事當緩至明年再行開保（訟）　 
[外部擬添繙譯六員北京]  
　　外務部各堂官議商現在交涉益繁公事紛冗兼之各國使臣時常覲見需用譯員甚多擬再添派六員以資分任而重要差（訟） 
[欽差閱兵覆命天津]  
　　欽差兵部尚書長庚侍郎徐世昌於初六日自馬塲閱操來津初七日袁宫保偕同到銀元局工藝避攷工廠等處查看一周初八日在督轅傳集各學堂學生會操約初十左右卽須晉京覆命（升） 
[駐法参贊回國有期北京]  
　　駐法參賛吳觀察宗濂有信致商部謂於西歴三月二十一號由法京起程回國華三月底可以到滬先回家鄕料理一切待事竣晉京（乾） 
[增祺開缺京師]  
　　前政府電飭增祺將奉省情形認眞查核現聞已由增祺查明繕摺入奏並請另調賢員政府已於三月初七日奉旨准其所請並電今囘京陛見（閏） 
[趙尚書欲裁財政處之見解北京]  
　　傳間趙大司農謂某邸曰現籌欵甚難財政處非特不爲國家生利且一切開支亦甚不小現在銀行及各項生利之道均山商户部辦理則財政處似宜裁去姑誌之以觀其後（乾） 
[挽回江淮分省餘聞北京]  
　　政務處王大臣會商江淮分省事宜雖有挽回之勢近因意見紛歧復核各衙門說帖又多不同是以遲遲迄未定議日昨新授内閣侍讀學士承瀛氏呈遞說帖謂江淮分省本始於翰林院修撰張謇之議巡撫端方所奏查 
 
 

Page 4

 
 
原奏内稱以河南山東安徽邊界四十四州縣添設巡撫輔助山東邊防此舉不爲無名若僅劃江北數府爲省莫如歸併兩江總督統轄以一事權等語政務處頗以此說帖爲然（乾） 
[調取無烟火藥合同金陵]  
　　江督周玉帥以無烟火藥實爲行軍要品爰飭江南製造局總辦魏觀察速將前與洋工師所訂無烟火藥合同專送來寗以資參考（家） 
[函詢搭解銅元辦法福建]  
　　閩省自奉部文嗣後京餉應搭解銅元三成省憲以未審辦法頗費躊躇又以鹽道鹿觀察學良於京師奥援旣多聲氣亦廣爰請觀察函致京師某樞垣兼某部尚書詢以此事每銀一兩應解銅元若干枚鼓鑄成本是否作價等語兹聞鹿觀察業已得復略謂粤省銅元每銀一兩作一百八十枚直隸作一百三十六枚請自行酌量成本作價云（明） 
[商人請開鉛銀礦北京]  
　　商人李鳴鳳具禀商部請辦宣化府屬獨石口廳境内桃樹底下之南村鉛銀礦略謂該處礦苗極旺且係明礦無需鑿山穿石曾經用化學試驗每礦一斤可煉出凈鉛半手上色銀二分有奇鑛地係屬荒山并無民田廬墓擬先用士法試辦有成效再行購買機器特遵部章出具擔保銀兩切結請給執照以便開辦（需） 
[江督欲殺學生未成金陵]  
　　陸師學堂之風潮迭誌前報兹者署督周玉帥欲將私携軍械出堂之學生三人親加研鞫置諸典刑藩司黃花農方伯力爲轉圜乃發交首府訊辦並電咨鄂督諮詢辦法旋准香帥電覆謂若非有謀反叛逆之實據不宜輕殺學生又經首府羅太守訊明三人中有一無辜卽禀督轅將此人交保釋出其二人待示薄懲日來全堂學生悉數退堂總辦俞恪士觀察禀奉玉帥以諸學生旣自行出堂著卽聽其所之另招新生開學玉帥並札飭兩江學務處通行各學校務將學生嚴加約束俾免效尤（豫） 
[上海道袁復日領事函（爲允准移泊兵輪防 
守俄船事）]  
　　啓者昨展來文以奉貴國外務部大臣電諭防範俄艦逃出應照會滬道迅飭兵船在俄船左近停泊等因照會前來自應照辦加意防範除致鏡清南琛兩兵輪管帶會同好稅務司理船廳查明情形勘定改泊外合先函復卽希貴總領事查照爲荷（過） 
[電禀防守俄艦辦法]  
　　上海道袁觀察親查俄逃艦各節迭紀本　兹悉觀察已將各情電禀南洋大臣及外務部核示一面函請南洋律法官担君及羅觀察定一妥善防守該艦圖逃辦法復候核辦（金） 
[漁業完稅難照新章]  
　　漁業公司裝魚進口張殿撰以衰月每船徵銀五兩旺月每船徵銀十兩已禀准商部曹函江海關袁觀察轉致稅務司照辦兹聞稅司已函復關道略謂向章華商魚船進口每船徵銀十六兩五錢三分八厘懸掛法日兩國商旗魚船進口每擔亦須徵銀一錢三分七釐若照漁業公司所訂新章衰月五兩旺月十兩徵收以後華商進口魚船有所藉口於稅餉短少頗鉅實有未便應移請張殿撰重行釐訂云（鼎） 
[石磨麫粉不能免稅]  
　　關道袁觀察以海豐機器麫粉公司禀准商部轉免稅釐函告稅司稅司函復有巨商購機製麫旣免稅釐石磨麫粉小本爲苿者每擔轉須納出口稅二分相形未免偏枯應請一律暫免等語觀察因卽電請商部核示昨奉電復略謂機器製麫事在創辦成本較重所以暫免稅釐者係爲鼓勵商情起見將來廠稅開辦仍應一律照收與石磨麫粉按照部章向來完稅者情形不同未便援引著卽遵照（鼎） 
[滬道禀江督請毁浮雷]  
　　稅司函稱據北來各輪船報稱山東登州府榮城文登等縣海面卽津滬來往行船中路屢見浮雷航海危險非常按各國辦法應由本國立刻掃除凈盡現正各商輪北去擁擠緊要之時請商派南洋或在烟臺兵輪前往山東一帶海面航路詳細搜查遇浮雷用砲或槍一律擊毁等語事關保衛商旅且招商局輪船承裝漕米分批運津尤爲緊要乞憲台電商北洋大臣就近派撥查辦伏乞裁示（旡） 
[户部奏請飭令各省籌解練兵經費片]  
　　再據練兵處咨稱上年十二月間具奏增練兵隊摺内聲明除武衛右軍自强軍併編一鎭不甎欵項由北洋另籌外合計新添一鎭改編山東一鎮應需餉項請户部按月撥發銀二十五萬兩總計各省認解部庫練兵經費核與前隊二三兩鎭此次新添一　改編山東一鎮每月應撥餉項數目有盈無絀倘解欵旣有不敷仍由户部照案墊發將來如數扣抵等因前來臣等查練兵經費自欽派稅菸酒剔中飽并臣部遵旨統籌除弊節流十條通行各省籌解以來嗣據各該督撫先後奏報認籌常年各數通計約六百萬兩惟銅幣盈餘一項多至二百七十萬兩此項盈餘有俟局廠修竣開工以後方能照提者有恐銅價增漲錢價低落不能照提者誠恐緩不濟急查上年十二月間臣部具奏練兵處以北洋第二三鎭來年約需銀三百餘萬兩自正月起由部按月開放銀二十五萬兩自應照數墊發等因奏准在案北洋二三兩鎭本年月餉二十五萬兩由部庫按月墊發　再將新添及改編各鎭月餉統由部庫墊發計本年共應需銀六百萬兩查近年部庫存欵本屬無多倘各省練兵經費不能如數如期解到庫儲必致告罄而按月應放京内外各項兵餉口分津貼等項均爲計授所需萬一周轉不敷關繫實非淺鮮臣等再四籌商練兵實爲根本至計餉欵尤爲練兵要需固知各省大吏必能共體時艱統籌兼顧惟臣部旣有墊撥之責卽不能多所顧慮蓋必各省於派解之數及認籌之數一一無欠無延而部庫之籌墊乃爲 
 
 

Page 5

 
 
的欵而新軍之餉需乃無貽誤現雖嚴核已解未解之數以杜宕延援定議奬議處之章以昭懲勸然究皆有欵可用辦法若現在並無一欵到部徒議籌墊事關計授急不可待自應由臣部奏請諭旨分行各省務令於二月内將上年欠解之欵及本年正二兩月已籌已認之欵先期騰挪電匯來京以後查照本年應認全數按數均攤限於每月上旬解到無論如何設法務令依期籌解不得稍有拖欠以便部中按月開放免致兼顧爲難若各省不能提前解部及此後不能如期接擠設有貽誤不但臣部將來不敢當此重咎卽目前亦難任此墊撥聖明在上早能洞悉惟有仰懇府鑒部庫爲難情形請旨飭下各省將軍督撫提前籌解勿稍遲誤并准臣部查照京餉甘餉成案分别勸懲另行奏明辦理以重兵糈而持久遠謹附片陳明伏祈聖鑒謹奏（履） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏参陜臬紀聞北京]  
　　王誠羲侍御日前上封奏參陜臬某廉訪劣欵疏入卽由軍機處咨飭陜甘總督密查矣 
[會審委員易人漢口]  
　　漢口洋街會審一差最關繫要兹以夏口廳胡慈圃剌史不能兼顧業經上憲札委漢陽縣馮韶軒大令接辦大令辦理學堂頗有名譽所有漢陽各學堂提調一差仍由大令承充（泰） 
[留守屢被嚴參杭州]  
　　鎭浙將軍常鶴卿留守於去冬被參開缺後因新任興留守尚未來杭遂乘機尅扣軍餉圖飽貪囊兹又被某侍御紏參故奉京電限速交卸所遺篆務著杭都統德仁普統制兼署（復） 
[釐局易員漢口]  
　　漢口釐金上局總辦蔡子昭太守瓜期已滿例應交替所遺是差業經上憲札委孫大令家駒接辦（泰） 
[總辦回局漢口]  
　　漢口籌餉局總辦楊吉逢太守以料理家務已竣遂由善化回局視事（泰） 
[弁委被控議結鎭江]  
　　陳忠勝者乃舊日徐老虎之羽黨投誠後爲新勝營哨弁兼充常鎭道署巡查委員前以捉拿鹽梟爲名赴裏下河一帶詐擾良民被人指陳劣迹多端赴省禀控由省憲發交鎮江府親提訊問并牽涉丹徒縣某書吏在内現聞陳忠勝已設法斡旋不日將了結矣（井） 
[分轉請假之由揚州]  
　　前署海分司杜分轉因任内綱鹽奏銷逾限經督鹽憲奏參革職旋當某當道代爲斡旋開復原官卽詣轅叩謝當蒙前升運司委署泰壩缺瓜期未滿忽又禀請賞假就醫當時各寅僚多不解其意今知開復之奏現奉部駁分轉先得電信故不俟文到預行勇退也（剥） 
[瑞留守措資補誌武昌]  
　　前荆州八旗副都統瑞留守簡爲杭州將軍日前蒞鄂以資斧不足冋官塲商借定於一年内將廉俸歸還鄂欵經官塲通融始克啓節（履） 
[將星南隕廣州]  
　　署廣東水師提督莫燕春軍門善喜於本月初一日卯刻在虎門節轅病故按軍鬥籍隸高凉由營伍起家爲粤中宿將上月底始由省往莞屬辦案陡患痰症因卽返署不意未及醫冶遽賦騎鯨部下軍民當有同深悲悼者矣（宿） 
[局員被控九江]  
　　贑省製造局駐潯轉運委員候補巡檢洪勲藉封船裝運煤炭　料縱容家丁挨船索詐有船户徐會樓沅承照劉立燕均被索去十數千現已赴德化縣控告（遯） 
[課吏嚴整關防揚州]  
　　淮運司恩都轉創行課吏以來原爲造育人材不意人言嘖嘖遂有候補大使魏鹺尹等公擬條陳整頓關防都轉採錄其議酌定新章六條榜示官廳一此後各員課期封門扃試各員繳卷後不准久留除茶擔伺應茶水外其餘茶號房及閑雜人等概不准入各員旣入後不得遣人復出取書一與考各員不准與人伐搶除由監塲委員查察外並准同考各員指名禀訴卽將該員永遠停課並記大過三次停委三年該監塲亦常勤加查察不得見好寅僚自干咎戾一此後課吏應照書院校士館章程試卷一律彌封上貼浮票繳卷時自行揭下俟發案後持票領卷　一考課以議論崇閎筆意酣楊爲上詞名不倫字體怪僻不錄一每課限日入繳卷逾時卽由監場撤卷不收一每課案發所取前列三名應將文稿抄錄一通黏帖官廳以昭公允（剥） 
[札委密查事件揚州]  
　　兩江督憲周玉帥特檄候補道何觀察亮標前往淮北等處密查事件刻已抵揚卽日揚帆北上（剥） 
[華産重冋洋商押欵鎭江]  
　　鎭江福懋祥號前歲例閉後以自罡姚一灣巿房一所抵與各欠户詎邇來號主蔣石卿又將是屋向日斯巴尼亞商人抵銀四千兩日商遂來鎮地具禀常鎮道聲明抵産一届期滿卽應執業道憲以蔣石卿先將此房抵作鎮江莊號欠欵不應抵與洋商故現已擬提蔣石卿到案澈底根究矣（井） 
[教案已丁漢口]  
　　前紀漢口淮鹽道曾嶽崧觀察之親兵與循道會教士啓釁一事兹悉觀察將滋事親兵一名送官責革併將受辱教士用輿送歸觀察併親詣教堂致歉遂得程平了結（泰） 
[常鎭道電留稅司鎮江]  
　　常鎮道郭月樓觀察以鎮關雷藥石稅司夙諳榷務遇有交涉尤能悉心贊助不避勞怨兹其夫人因産逝世雷君哀悼逾恒遂擬告假回國藉消抑鬱觀察竭力挽留木經許可乃電請署督憲周玉帥轉電總稅務司赫德堅留在鎮總稅務司以不准請假殊不近情惟令於六閱月後仍到鎭關辦事已電復督憲傳諭郭觀察遵照矣（井） 
[委派軍醫廣州]  
　　岑督委董同和大令爲省城各營官醫凡車士有病均歸董醫埋（暌） 
 
 

Page 10

 
 
[搶匪解鄂漢口]  
　　去歲黃岡縣人殷兆翥所設典鋪被地棍周門伢等率領黨羽數十人搶劫一空所失約六七千金嗣經縣主設法緝獲屢次翻供辦無端緒殷遂來省上控經督憲張宫保轉諭岑馥莊廉訪札飭黃岡縣將周門伢等兩正犯押解到鄂聽候懲辦（泰） 
[米業議事蘇州]  
　　蘇城各帮商業均有茶會以探聽米巿情形自江督周玉帥准開鎮江一口仙濠兩處米禁之後米業中人紛紛於茶會聚議以爲從此北路來源日劣蘇地存貨無多議增進價以廣招徠增出價以資挹注而殷實各家存貨較多者堅持不允彼此語言相觸幾釀爭端（蠱） 
[席業不允加捐甯波]  
　　寗屬蓆業前由職商范沅等禀認捐欵設局抽收現范等欲照向章加收一文各處鄕民羣起不服於日前聚集多人至局滋閙幸經人竭力解散不至釀成禍端（坎） 
[咨查金價廣州]  
　　粤海關向例每年購金一千兩解交户部念八年以前定價每金一兩准支銀二十兩左右作正開銷近年金價日昻歴城賠累自二十九年莊使每金千兩開支銀四萬四千餘兩至五萬一千餘兩不等計先後解過九次共金九千兩共開支銀四十二萬二千六百餘兩報銷現由部來咨以海關報銷金價浮多斷難照准應將解過足金查照逐年時價報部等云當經督院發關務處查核惟事隔多年不知尚能澈底清查否（暌） 
[請運銅元蘇州]  
　　錢業商人童慕韓以江淮一帶銀價甚短特具禀銅元局願具結每月繳洋銀一百元遵照時價領取銅元前赴清江淮城等處銷兌並請給發護照俾道經關卡免致艦阻未知能邀批准否（蠱） 
[江督咨贛撫整頓各釐局弊竇文江西]  
　　爲咨會事竊照本署部堂風聞金陵各釐局弊竇甚多已將訪明各條責成金陵釐捐總局會同江蘇藩司認眞整理妥議詳辦其各分局卡委員辦理不善者卽行詳請撤換舞弊營私者指名揭參抄單分札飭遵在案風聞蘇皖等處釐局亦所難免而皖省尤過之江淮次之江西現辦統捐流弊尚少應一併查明認眞整理以恤商艱而重釐務除分咨外相應抄單咨會爲此合咨貴部院請煩查照酌核辦理施行一長江各局往來貨物船無從繞避若司扞未曾得賄則扞貨估本多至四五成不等逼勒留難怨聲載道得賄則或暗少或明讓弊端叢生不可悉數一裏下河一帶港义甚多商販易於繞越卡員各懷私見不能一律認眞彼嚴則此寛以爲招徠之計各卡聞風效尤或遇大宗之貨則減成以收捐遇小件之貨則受賄而私放於是句攬之船户見小之商人莫不趨之若鶩收數短絀職此之由一徵多報少爲名卡之通弊前卡捐過後卡復照前卡票塡之數加捐二三成不等商人苦於後卡分外加補之苛亦願前卡之少塡故票塡之數至多不過五成若卡與商不和恐其告發又欲令後卡多塡如故亦間塡滿數其後卡騐補之捐以及運銷之處無他卡查騐者多不給票落地捐亦然有巿董可捐者有行家代報者現不給票視月底比較不足間亦塡空票以補之一商船過卡不自行報捐者查出自應照罰乃近來各卡遇此等事多不照例輕者勒費放行重者加罰至六七倍之多而歸公者實鮮此雖商人自取之咎然破例肥已何以服人一仙鎮姜堰灣頭海安之米糧大河口泗源溝泰州河口之雜糧雜食泰興六合之油餅雜糧吳淞之逹木鎮江三又河之木釐通州石港海門雙甸之布捐每年收數雖各有多寡之不同然以所聞進出口之數多不相符則徵多報少之說尤信而有徵應將委員撤換多選賢明廉正之員接辦一内河一帶有包攬關稅之船户與行家釐卡通爲一氣運貨必由行家經手雇船水脚關捐統歸該船户包攬船户與各卡訂定無論有無貨運及運貨多寡按月送費若干視船之大小計費之輕重而該船運貨至卡一切皆見間亦略爲報捐以飾耳目船户視此爲生者不知凡幾又有爲厘卡運課而不受值之船每月亦須送費較他船稍薄運貨亦不收捐若商人之報則所費必較船户包攬多至倍蓰應查明各卡委員糊塗貪鄙者撤叅一委員不親職事任用司托司扦持丈量之權者尤得任意播弄以廣招徠故商人每到一卡或邀司扦至茶烟鋪或暮夜至扦手家先送黑費商量停妥於商人可免苛捐且可稍占便宜否則受害無窮此事弊端海安孔涵爲最大河口三乂河泗源溝吳淞次之其餘各卡又次之應將委員撤換示懲並將司巡嚴究重罰一洋票統捐茶引各貨店遇卡必索驗票划子禮茶等費洋票每船索費自二三角以至二二元及洋巾洋皂洋火等貨物統捐每船索費自二三百文以至一二千文茶引之費更重各卡每船或五六元或七八元大勝關龍潭太平橋等處每船一二十元之多其餘貨船亦有驗票蓋戳划子船頭查空看艙灰印查船等費名目不一互相同異應查明詳請出示一律革除一裏下河各卡收納銀洋有照金陵總局定價者有照本地當店定價者當店之價較總局之價短一二十文而商人尚不甚苦長江各卡銀洋價不盡劃一任意高下以圖齎餘亦病商之一端也一除夕元旦例有恩關長江各卡皆任商駛行從不索費惟自通州至力發橋一帶之布捐邀恩日數較多商船過卡仍須送費自二三元至十餘元不等聞此數日間大小各卡獲利頗厚一各局旱捐分卡日派司扦在路上截取肩挑車載驢負之費每石貨收大錢數十文及一二百文不等旣不能點滴歸公徒令小本經營日受苛細之害如宜陵界溝白塔河三江營北河口八圩蘆徑兩港等處均有此弊查明出示禁革凡旱捐可裁者總以裁撤爲是一海門等處近日有販花商人在當地報過統捐運出港口復與港釐局通將原票帶回再運沿途有票可免查拿運布者亦間有此弊急宜整頓以杜其漸一各卡有日未沈而卽銷檔者日紅已久而始開檔者海安力發橋均有此弊而孔涵尤甚又　河口午後二三點鐘始下河查船力發橋十點鐘始下河查船每日不過三次到早到遲均須守候不恤商情莫此爲甚應一併詳請出示禁革（晉） 
[滬甯鐵路四段迤東委員彭莪士明府]  
 
 

Page 11

 
 
[上盛宫保掩埋條陳九則]  
　　一如墳有主或因家貧丁單墩高塜大而僅存老幼雖給以遷費徒敷雇工開掘之資而購地另葬未免力所不逮若任其停葬暴露殊非安慰泉壤之道且屍氣薰蒸誠恐釀成瘟疫倘該坆户情願請局代埋似可准照辦理届時取具坆主願遷義塜切結並令到阡認明某號某塜以便祭掃日後仍得禀請遷地改葬 
一如墳係有主而遠游在外或離省較遠不及回籍遷葬或出門已久不識寄居何省如轉輾訪問或待音信來往則大世緊逼刻不容緩洋工程司何肯停工以待惟有變通辦理由局代遷義塜除一面飭令坆丁卽係看管墳墓本圖鄕人設法找尋墳主親族函告該墳主外仍令墳丁到阡認明某號某塜以便日後墳主回籍認領遷葬 
一無主而尚有墓誌碑石可認者由局彚葬一阡按排列埋仍將原碑遷立塜前日後有人認領不致漫無稽考 
一無主賁墓或有家世可稽姓名可考者由局彚葬一阡於每棺前代立小石碑一塊刊明家世姓名及原葬地址將來設有墳裔前來便可按圖索驥 
一無主而毫無記識者由局彚葬一阡編列號數存記册藉勒一總碑樹立墓門將册備號數挨次刊明仍將原遷地址山冋旁註清楚 
一各主棺木尚未朽爛者其爲將原棺遷葬義塜毫無疑義其已經朽爛如棺底尚屬完好便可設法將蘆蓆包紥扛擡遷葬免得翻動骨殖 
一埋葬年久往往棺木杇爛與泥土不分殘骨零星來雜土中者擬飭令土工置備細篩盡心淘汰務使大小骨殖收拾凈盡不得稍有遺漏 
一義塜擬購高燥基地三四塊相隔二三十里必須設立一區遷運旣近則工費較省該處宜四圍開築溝道以便洩水而免積潦 
一塜前宜設立木棚寫明滬寗鐵路義塜字樣令人一望而知四址樹立界石以清地界應否建築繚垣伏候憲裁批示（過） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[江督提洋夥鎭江]  
　　鎭江牲茂怡北貨號回教帮宛子餘開設於二十九年倒欠　商新泰厚等號巨欵追討無著去冬忽由票商具禀江南商務總局稱有鎮江宛榮齋開設之義泰生號查與牲茂怡爲聯號應請將宛榮齋在寗房産發封備抵旋經宛榮齋禀訴稱兩號毫不相涉劉觀察乃批斥不准詎票商又赴督轅上控江督准飭常鎮道提解宛榮齋到省訊追札文中有票商原禀有義泰生已掛英旗毋任外人干涉等語常鎭道奉札後查得宛榮齋實係英商吉升買辦乃備文送請英領事簽字提人領事答以宛榮齋業已上省候訊如中國官能秉公核斷本領事定不干預云（井） 
[徐聞縣擬創農牧公司廣東]  
　　雷州府屬徐聞縣仙橋屯雲二嶺荒地前由邑紳楊挺桂等報承開墾嗣以經費難籌招人承辦經左君小竹潘君景文訂立合約名曰東興農牧公司禀明商務局在案現省局暫設十八甫桂堂新街仿照有限公司辦法以二十元爲一股擬集二萬五千份不收洋股已散布章程招集矣按仙橋屯雲二嶺距縣城東北三十餘里土質肥沃鄕人多植甘蔗波羅蔴歴年出口值銀百餘萬禾稻花生出口亦復不少青竹棉花檳榔及諸果實皆其土宜溪流源源不絶束之可灌數百頃地隨在均可畜牧無天寒草枯之患縣東西南俱濵大洋城南二十餘里卽海安港輸運尤便祗以地廣人衡棄而不治耳該公司集股有成辦理得法洵無窮利賴也（張） 
[考驗派習農業武昌]  
　　鄂中派生學習農業已誌前報兹悉黃君主猷及鄧君某在東與日本農學士某商安回國摺呈學務處略言離東京較遠可勿慮沾染惡習其次則費輕年不過三百元日學生多可習日語農場近可試驗各屬分派由賠欵改學堂捐項下撥費可不支公帑而教育普及云云學期亦止四年三年卒業一年研究兩君以通譯盡義務官場大爲所動由梁星海太守轉請張宫保批准照辦除所屬各派一人外南皮生派五人湖南生派五人初五日在兩湖師範學堂由梁太守考騐與試者約有二百人（履） 
[武昌公學將開武昌]  
　　自民立中學堂破壞後都人士乃集議設一公立高等小學刻已議妥具禀地方官并請梁集菴爲監督一俟批准卽當開辦（　） 
[警察學堂添延助教武昌]  
　　武昌警察學堂章程久已擬定迄今尚未關辦嗣又延聘日本警務省畢業生三人來堂助教每人月支薪水洋銀八十元（師） 
[警察擬籌捐經費鎭江]  
　　鎭郡警察去秋開辦兹常鎮道郭月樓觀察以站街巡兵不敷分佈意欲添招惟用欵無著爰面諭警察坐辦委員濮文波大令按照蕪湖章程擬向戯園每月各捐洋一百元各番菜館各捐洋六十元以充經費並諭各館主赴局領照以便按月繳捐云（觀） 
[籌欵辦理鹽務廣州]  
　　辦理粤東鹽務籌餉委員汪守大鈞禀將疲埠收回官辦東江平櫃兩處業已派員開辦由運司署籌撥開辦經費一萬八十餘金尚有鹽本未經籌得聞各埠所需鹽本爲數甚鉅擬由汪守向商號籌借十六萬運庫籌撥四萬共二十萬作爲官本（　） 
[鹽綱銷存之略數揚州]  
　　兩淮運司恩都轉現查得正陽關甲辰年正月起至十二月止實銷鹽一百十二萬餘包關存十八萬包有奇較之癸卯年連閩銷一百三十萬包不甚懸殊又查西壩甲辰綱至歲杪銷出五十餘萬包尚存六十餘萬包連新加五萬引核計實存八十餘萬包都轉以時届奏銷萬難延緩因特札飭海分司方分轉迅速疏銷殘綱以憑轉詳督鹽憲奏報（剥） 
[緝獲梟匪彚志蘇州]  
　　飛划右營管帶米登魁游戎於前月底至常州府一帶緝私適見私鹽船十餘艘喝令停泊梟黨開槍拒捕游戎身先士卒併力戰門歴三小時之久梟黨力竭而逃當獲住梟匪六人梟船三艘及後膛槍洋砲快刀數十件私鹽五十餘担就近解送至金匱縣署請辦槍刀等物帶回省垣禀經護撫效述帥飭今存庫○前在松江府屬得勝港拒斃哨弁高有才之梟魁龔大讓屢經上憲懸賞購緝未獲現游戎訪悉匿迹蕪湖縣境某鄕因於前月杪率領師船前往拿獲解回省垣候辦○蘇鄕光福鎭玄墓山近有外來梟匪擄人勒贖爲害閭閻經飛划右營趙領哨拿獲梟匪九名解送吳縣請李紫璈大令究辦（隨） 
[梟匪就擒鎭江]  
　　梟匪頭目王德勝又名大八子結黨横行肆無忌憚邇爲大憲訪知通飭所屬地方嚴緝王聞之匿跡泰興縣境爲駐防是處之續備軍某哨弁偵悉於日前帶同各勇獲解省垣（觀） 
[蘇鄕大火蘇州]  
　　蘇鄕木瀆鎭蔡家橋某整容店於本月十一夜忽然失愼烈焰飛騰不可遏抑 
 
 

Page 18

 
 
直焚至紅橋堍始息計焚去鋪户三十餘家房屋侂十椽（隨） 
[寶邑開課]  
　　寶山縣王緯辰大令定於本月十六日甄别縣屬貢監生童業已會同學師孫廣文出示招考就學海校士館扃試（旅） 
[二尹戀棧]  
　　寶山縣巡檢向駐吳淞有管轄河鹽水利爲蘇省佐雜中最優之缺非有勢力不能補授現任之陸梅村二尹桐華係前蘇撫奎樂峯尚書戚誼故雖年邁龍鍾猶得久任近值效護撫舉行大計勒令休致二尹得此消息卽電至京中乞援奎尚書復電不允聞二尹頗戀戀於此缺思設法挽救云（旅） 
[魚船放洋]  
　　吳淞鎭各網魚船因現届春汛捕捉黃花魚之期於日前集帮駛赴淮岸備齊鹽斤放洋網魚大約本月中汛期後卽可回淞故上海萃盛長源合盛等各魚行日昨亦由申埠紛紛遷至淞鎭開秤（旅） 
[軍麾蒞滬]  
　　江南提督楊鏡巖軍門昨日由松郡乘舟來滬停泊南巿董家渡本邑各防營管帶咸詣舟次晉謁（土） 
[電詢華商赴比賽會]  
　　上海道袁觀察近奉江督周玉帥電查有無華商携物前赴比國賽會等語旋即將情移詢商務公所兹據復稱目下尚無商人携物赴賽昨已據實電復玉帥矣（金） 
[飭查正法人犯]  
　　蘇松庆各屬縣正法人犯例因造册詳報臬司轉詳院憲聽候會奏核辦今各屬縣往往視爲具文並不具報以致漫無稽查故經蘇臬司將情移請上海道轉飭各屬將正法人犯從速查報詳候轉報撫憲會奏（金） 
[禀拿鹽梟]  
　　浦東保甲總巡謝岳松明府因緝私艙長陳德勝被大帮鹽梟蜂毆斃命並毆傷石關泉羅正興兩艙長當卽申禀上海道袁觀察尚未批回兹經明府查得該梟等均在火油池附近爲巢窟大半來自湖北安徽等處日則挑扛火油乘間卽賣私販鹽黨類共有千餘人散匿各叚爰與上海縣汪大令商明派差會拿並擬就捕梟善策禀呈道憲察奪（土） 
[傳諭贖回原産]  
　　本縣汪大令日來查得歴年因案充公城廂内外房屋基地及升科局清丈充公灘地田畝約有二千餘畝而未曾召賣者頗多故卽諭令所屬各圖地保從速轉諭原業繳價領回如再延期定當出示召賣變價充公（金） 
[龍門考期告示]  
　　本縣汪大令昨日發出示諭一道照錄於後爲出示曉諭事奉府憲田札奉關道憲袁歌電開龍門學校改期考選十二日考官送學生二十日考紳送學生現到者寥寥聞各縣尚未奉轉行之文殊恐緩不及事合再酌展以二十六日爲最後之補考務於二十五日午前投到切勿遲誤乞飛飭所屬曉諭週知切要又於初六日奉道憲袁微電開歌電想已逹龍門定期四月初旬開校各屬定送學生萬難再事延誤望遵照發電飛飭所屬速卽保送務於二十五日午前到滬投文遲干未便各等因由府轉飭示諭等因到縣奉此合行出示曉諭爲此仰本邑應考各學在一體週知毋違特示（土） 
[擬撤栅夫]  
　　本縣汪大令查得本邑城内自開辦警察以來略見成效所有栅更等夫自應一律裁撤以省耗費准　鋪地甲聞悉之後卽聯名投縣禀請免裁未識汪大令如何辦理（金） 
[續誌查獲漏捐]  
　　本月初十日本報載查獲漏捐一則兹悉此事係横涇酒船奚某由該鎮裝燒酒一百餘担來滬被貨捐局查係漏捐加二倍科罰前報謂係松盛醬園之事並將該園執事人陳鷹督拘局皆傳聞之誤也（望） 
[法領事催訊控案]  
　　法商何畢爾被華人徐寶山竊洋不還控由公堂提訊候核後經法領事將情照會道臺袁觀察請從速會審等語袁觀察接文後已飭法廨讞員陳明府將一切案卷抄呈候核（金） 
[未便追囘提單]  
　　南巿大碼頭元和米行專做漢莊來米已有多年近因執事陳朗聲忽患瘋癱漢口各商聞悉後恐有紏葛將寄交怡和輪船公司之白米提單發電追回該公司謂祗能暫留未便追回昨已電復漢口各商知悉矣（土） 
[詣驗跌斃]  
　　前晚英界大馬路中園煙間門首跌斃無名男子年約五十餘歲由捕房送至美界斐倫路驗屍所飭地保投報上海縣王大令卽帶同刑仵書役人等蒞塲相驗旋據仵作驗得委係跌傷氣閉身死當由某善堂棺殮舁赴義塚暫埋候家屬前來認領（火） 
[警察操演]  
　　本城警察總辦汪大令傳諭東南西北四警局委員郁汪兩二尹定於今日率領通班巡長巡士至縣會同操演（金） 
[限交逸犯]  
　　本邑龍華著名流氓湯更泉奉訊枷示乘間脫逃等情已紀昨報兹悉本縣汪大令以該處二十六圖地保宣蓮甫不應疏忽被逃咎有應得著令交保限三天尋獲交案如違提究（金） 
[流氓何多]  
　　南巿各叚地方流氓衆多往往聚集茶樓見有浦東鄕民來滬必視爲魚肉多方訛詐甚致拔刀恐嚇肆無忌憚日前上海縣汪大令派差拘獲朱華生押辦後其黨羽仍托足彼處遇事生風目無法紀不知有地方之責者亦有所聞否（土） 
[續禁賽會]  
　　浦東總巡謝明府前因該處鄕民舁神賽會曾經出示諭禁若輩視如弁髦日來洋涇鎭又有賽會之舉明府得悉立旣派差阻止（土） 
[上海官事]  
　　會審委員屠興之别駕昨日進城分詣道縣禀見拜會○松滬釐捐督辦陳亦漁觀察偕吳淞灘地局總辦梅斐縱觀察定於今日午刻在曹家花園設席恭請袁觀察飲譙○警察東西局郁謝兩二尹昨日均因公司縣禀商要公（金） 
[上海縣案]  
　　張鳳祥張廷山互訟一案曾經親鄰投呈公禀據稱鳳祥故父兆榮昔年賣地三畝半與胞弟德榮卽廷山之父後經德榮轉售胡姓廷山出外營生乏力回贖去年鳳祥取巧邀廷山之妻同到胡姓處贖回單地自種後廷山回家查悉理論經親鄰觀 
 
 

Page 19

 
 
令廷山將一畝半售與鳳祥立契後鳳祥措不找價廷山不准耕種彼此到案涉訟等語汪大令飭提兩造並鳳祥之兄松林於前晚訊洪與公禀相符將鳳祥申斥外著找廷山洋三十元判各具結了案○强借不遂戳傷張阿榮之著名流氓朱華生奉汪大令鞭責收押外因朱怙悉不悛身藏手槍利刃擬照雕花阿三例卽行站斃惟同獲之陳阿祥供無帮兇情事已於前晚復審交保○誣竊鋸條案内之小順寶刻亦獲案解訊供在捕役王德處爲夥因張富全在莊天林板箱作見一鋸條稱是失贜訴知王德立帶小的等往拉至署西茶館内許洋被莊妻攔輿控告乞鑒大令判責二百板交保提到王德再訊（金） 
[訂期會訊二則]  
　　英商廣隆洋人前投該管總領事署控華人李道明不交定花一案業經前讞員飭差持文赴鹽城縣境專提各情迭詳本報兹悉讞員屠司馬照會英副領事德爲門君訂於本月十六日午後會訊惟案内要証石景祥並子石炳卿應請轉飭原告帶案質訊聞石有避匿之說姑誌之以覘其後○英商道逹洋東前控華人彭叙五造屋紏葛等情經讞員屠司馬會同英德副領事訊供及移取會丈局册各情已詳本報兹此案已訂於禮拜六卽十八日午後會訊（木） 
[會訊同義泰擔保被累案]  
　　英商摩素洋人赴該管總領事署控同義泰鞋店擔保賠銀一案已詳本報前日襄讞委員孫耳山大令會同英副領事德爲鬥君提訊原告律師高易聲稱何養元應賠銀一萬七千兩當經保人王仁泰賠銀一萬兩餘少七千兩因保人魏芝顯保單上有同義泰圖章禀奉前憲飭令發封當因該店主旣不遵諭繳銀亦不上控遲逾九閱月應請議罰追繳被告同義泰店主李宗裕延律師哈華托聲稱同義泰保魏芝顯是保其以後奉訊到案保單上並無擔保賠銀字樣且李係同義泰股東向在招商局管事此次保單上印用店號圖章及前後訊供各情均不知悉直至店被發封始行知曉此案係與同義泰毫不相干應請將案註銷大令與德君一再會商判將代質之店夥李瑞之及李宗裕交哈律師帶回各具交保切結再行復訊核斷（木） 
[公共租界公廨早堂案]  
　　昨日美繙譯安立德君蒞廨會同讞員屠興之司馬訊案包探竇如每禀稱有雉妓院鴇婦某氏報云有華生齋帶同婦人陸沈氏來院據稱係夫妻欲將妻子抵押恐有不實不盡故此投報小的卽去盤問詎知並非夫妻實是誘騙來申借住客棧小的卽至該客棧查問尚有車夫王子林亦在棧故將伊等拘入捕房解案請究司馬傳車夫王子林供稱江隂人本月某日由陸徐氏之父雇小的之車送氏至夫家途遇華生齋慫恿氏同至上海小的恐被華中途領去隨將車子抵押得錢作川資跟隨伊等來滬住居客棧該氏實被華誘騙而來求鑒陸徐氏供父親囑王送婦人至夫家婦人久慕上海風景故央華同來到滬後川資不敷不能還鄕婦人思將身抵押妓院俟華回去設法來贖並非誘騙司馬得供商之安君判將陸徐氏暫交官媒看管卽著王子林追其夫陸茂生到案具領華生齋省番美孚洋行控陳安懷定購火油不出虧銀甚鉅請提究追昨奉屠司馬出差恊控朱桂生將陳提案朱探禀稱尚有楊某係案中要証尚未提到司馬著將陳交差押候提楊到案再訊○周海豐控陳天寶將兒子紀法騙出住宿客棧並帶出洋八元次日包探朱桂生尋獲解案請究質之陳天寶供並非誘騙實是紀法欲隨閒遊帶出之洋尚有名榮桂等三人同用求宥司馬判將紀法交周具領陳天寶笞責一百板○孫步康控劉阿大騙去衣服並大錢五百文由包探朱桂生將劉解案禀稱孫與劉二人同至茶館啜茗劉囑孫將　　寄于櫃内不料劉私取逃逸經小的拘獲請究判責三百板押七天○王阿大竊取趙小卿朱云卿家烟槍七支布袍一襲報由包探竇如海解辦判責一百板押七天○朱和尚控王小狗誘至西門外欲藉端拆梢洋十元不允竟將竹牌一副取去因之鳴捕請究判責二百板押十四天○葉友才與葉阿寶在福建路某茶館内藉端行兇阿寶順手取凳將友才之頭顱擊破鳴捕拘入捕房解案請究司馬驗得友才受傷屬實判罰阿寶洋兩元與友才養傷完案○捕解乞兒王阿林至案捕頭禀稱王係殘廢之人請發入善堂留養司馬允之判將王送普育堂留養○洋人搿毛而控西崽吳阿良行竊皮酒瓶十四個由包探王才寶解辦判將瓶給原告領去吳年尚幼稚著押候俟其母氏來案具領○美署古太太控徐貴祥一案昨將中人史子彬提案徐供前托史子彬轉交古太太之銀五百兩洋七十餘元均爲史挪用應請向史追繳史供前次徐交之銀委係上的用去請寛限一月如數清還司馬着覔的實保人務須人銀並保（木） 
[法租界捕房案]  
　　賭徒郭阿大陸金生等在新租界菜巿場左近設攤勾引鄕愚入局賭博受其害者指不勝屈爲包探偵悉前往拘拿僅獲郭陸二人餘各逃散遂將賭具一并帶回捕房解堂請辦大令判枷半月發菜巿塲示衆期滿各責二百板賭具銷毁○車夫韓洪友拉客至徐家匯下車後遺下洋傘一柄爲石松山知悉欲向分肥因此口角扭入捕房解奉大令訊供以事屬細微著一并斥逐毋許生事○施袁氏禀車夫陸阿二招留伊友陳阿三在家住宿行竊衣服濳逃在途尋獲扭案請追陳阿三供在蔡公館爲包車夫大令飭探帶出查問屬實著賠洋四元給還失主○屠夫榮阿根在城脚下開設宰猪作前日肩負鮮猪路過法界爲宰牲公司中人所見以未經公司蓋印將猪肉充公榮解送公堂請罰榮供不知禁令以後不敢再犯大令判罰洋三元（水） 
[美租界捕房事]  
　　前晚俄兵某甲至西華德路某糖食店内購買草帽一頂計小洋二角分文不付店主向索非但不與反敢行兇由印捕拘送捕房捕頭姑念事屬細微從寛釋放○前晚某捕在公平路見馬三清持印度人所用之銅鍋形跡可疑拘入捕房捕頭訊得馬在某俄人處爲庖丁並非竊來當卽釋放○昨晨某巡捕在塘山路見有無名孩屍一具卽投報捕房捕頭　專也保前　棺殮舁赴義塜掩埋（火） 
 
 

Page 20

 
 
   
 
