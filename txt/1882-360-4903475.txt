# 1882 - 360 - 4903475

 

Page 1

 
 
[本館告白] [  申報館主人啓]  
　　啓者日來天氣嚴寒小港支河時有冰凍自上海開往蘇杭等處之信局船實難尅期駛到而本報係附局船郵遞設有送閱遲延委因途中凍阻所致惟望　閱報諸君原諒爲幸 
[惜字緖言]  
　　善書所載惜字之文不勝枚舉而太微仙君功過格內則以惜字不惜字分爲功過之律以警天下士庶其用意至深且切然僕以爲惜字而定功過使人觸目警心時存積累其功幸免於過之念此猶爲愚人說法而不可以律聰明才俊之子者也佛氏以輪回因果之說令天下愚夫愚婦有所畏灈而不敢爲惡足以輔聖賢教化帝王法令之所不及未嘗無益於世道人心而苟以聖人教人之意與之參觀則佛氏之說雖易入　俗之耳而究之爲詭途而非正道也勸人惜字而必以若者幾功若者幾過爲之提撕警覺無異乎衍因果輪廻之義而示人以爲善之法也以蒙言之惜字者未務也而敬字者本務也善書之勸惜字其言皆託於某帝君某仙君者是惜字一說自有佛老之教人情惑於報應禍福然後因其所信而迎機以導之也故惜字之法亦住往爲商農工賈諸人立其條例而於士大夫之當敬字者猶未能推類言之也本報昨日登惜字功罪例其言亦皆出自善書　集而訂之亦見勸世苦心固亦不可厚非特恐世之士大夫見之以爲字之宜惜不過在此數端苟能終身不加作踐或創行善舉施送收字竹籃雇人沿途拾取與夫設焚字之爐置收字之担各竭其力之所能行而令地方無蹧蹋字紙之人遂詡詡然曰惜字之功巳盡于此而他無所求漸至吾人敬字之本意轉覺淡然若忘則獲罪於聖賢者實非淺鮮矣盖惜字在迹而敬字在心敬字之意古人不明指爲行善之事而其理昭昭天壤間在人之自領畧耳倉頡造字鬼乃夜哭孔子作春秋而亂臣賊子懼此敬字之本原也字者聖賢之遺蹟君子三畏聖人之言與天命大人相等敬字猶畏聖人之言耳古人讀書有焚香者又有以庚子拜經者庚子者孔子之誕辰也敬字之極也未聞古來大儒有以收買字紙洗凈焚化爲功者然則字亦敬而已矣敬故不敢輕動卽不敢輕作有此兩不敢之心然後不得巳而行惜字之法惜字乃敬字之餘意安得偏重餘意而忘其本原也乎蒙恬製筆蔡偷造紙以前古人書法皆以刀代筆而刻畫於竹片之上所以謂書爲簡簡數多而散則編以韋若今人之釘書試思以竹簡刻字其功倍於筆之書紙必不能如今日之多所棄也旣無多棄則亦安有惜字之說與夫收拾焚化之法哉始皇焚書巳在筆書之後且文變爲𨽻書亦較易然一炬之後數十年不見有書僅有字以治文書相沿及漢亦無有惜字之說也竊謂惜字之法始於佛教巳入中國之後吾觀今人之崇奉佛經也必供之於神佛之前每取讀之則焚香然燭跪而頂禮口必絶葷酒手必濯淨水至敬竭誠以爲造福於斯懴罪亦於斯也設有過而繙閱者或兒童戯弄婦女提携則急止之曰罪過罪過噫佛經爲佛菩薩之言人以敬佛菩薩而敬經固也聖經爲聖賢之言人亦宜以敬聖賢而敬經矣然而敬佛經有人而敬聖經則無人也或者佛能爲禍於不敬佛經之人而聖人不爲禍於不敬聖經之人故人情之畏聖人不如其畏佛菩薩而孰知佛亦未始眞能爲禍也然則惑滋甚矣嘗見村徒在塾冬烘先生高擁師位總角者執書背誦遇字句模糊章節錯亂之處則教其重讀宜也乃屢背不熟師怒其徒之愚也舉而擲諸地焉嗚呼此何耶而任我抛鄭可乎夫聰明之子不可多得滿堂笨蠢教書輙數十徧而携入坐中尙難上口爲其師者舌敝唇焦恨不掏出此徒之心而鐕其七竅此亦過來人親嘗甘苦之事或喜或怒當境原難强抑然而遷怒於書本其意云何耶事過情遷固當啞然失笑顧吾謂此亦由於不知敬字視聖經不如佛經之可畏習爲固然而妄逞於不自覺也以此觀之惜字之說非起於佛教旣行哉吾故願世之士大夫原敬字之意於造字之時日對聖賢之書而亦以畏佛菩薩者畏之則於惜字之法自不必如愚夫愚婦之以功過相紏繩也而筆頭妄作綺語淫詞與夫一切不當書之字亦庶幾有所警覺矣 
[本館自己接到電音]  
　　○本館於昨日接到在津友人專發電音到本館內有十一月十八十九等日　諭旨五道敬謹譯登○十一月十八日奉　上諭任道鎔奏堵築桃園决口尅期合龍請將出力員弁獎勵一摺本年山東桃園地方黃河决口寬至九十餘丈經任道鎔前往工次督率員弁購料集夫分投搶辦節節進占本月十一十二等日正邊兩　均已合龍其奉土壩亦塡築堅實一律穩固所用工需銀兩較原估節省三十除萬辦理甚爲迅速用款亦能核實任道鎔督率　方着交部從優議叙此次在工各員弁均屬著有勞績自應量予獎勵布政使崇保鹽運使林述訓道員王作孚均着交部從優議叙林述訓並賞加二品銜道員譚文煥着賞戴花翎並賞加二品頂戴知府李嘉樂着以道員遇缺題補並賞加三品銜積愷着交部從優議叙張上達着免補知府以道員遇缺題補並賞加二品頂戴林介景着免補知府以道員補用並賞加三品銜道員啓續着以道員遇缺題奉候補直𨽻州知州彭虞孫着賞加四品銜並賞加隨帶二級同知趙國華着免補本班以知府補用知府毓賢着歸候補班補用曹濬澄着免補本班以道員儘先補用同知丁達意着免補本班以知府歸於河南補用並賞換花翎通判吳滎啓着免補本班以知州歸於山東補用並賞加四品銜知縣王兆騏着免補本班以知州仍留原省補用並賞加四品街倉爾英着俟補缺後免陞同知以知府用並賞戴花翎趙光斗着俟補缺後免陞同知直𨽻州知州以知府用並賞換花翎縣承汪錫爵等均着免補本班以知縣用主簿李汝鈺着免補本班以州判仍留東河補用並賞戴藍翎王尙彬着留於東河補用並賞戴藍翎閘官高丹桂着歸儘先班補用巡檢葛鍚爵着免補本班以縣丞仍留原省補用副將黃金得等均着以總兵遇缺簡放並賞加提督銜守備安國楨等均着賞加二品頂戴陳託剛等均着以都司儘先補用千總楊文煥着以守備儘先補用其所請將已革江西候補知府　駿羣開復原官免繳捐復銀兩　部選用之處着該部議奏餘着照所議辦理另片奏請將尢爲出力之按察使　駿文量予獎勵等語　駿文着賞加頭品頂戴又片奏此次所用工需銀兩槪免造册報銷等語着照所議准其俟事竣後開具簡明淸單奏咨立案免其資册報銷該部知道欽此同日奉　旨王邦璽補授司經局洗馬欽此同日奉　上諭兵部奉查辦軍台廢員開單請旨一摺上年五月間恭上　孝貞顯皇后尊謚特頒恩詔將各省軍流以下人犯减等 
 
 

Page 2

 
 
發落兹據兵部查明軍台廢員分別請旨自應酌量辦理除未經查明下落之蘇錦堂未經咨報起解之宣維禮許如龍周星詒並在途在營在籍在配脫逃未獲之汪殿元周䇿勳細成曾昭仕解魁元李正鈞許懷淸待馨許志耀奎英邊得勝賀永銘王勳春慶王得勝富昌李明晳張九園里善黎定攀邱瑞祥李振海張名方譚飛𪊲吳蘭生興福周啓昌勝額圖榮陞杜振元成福張景堂杜光　等均毋庸查辦外其福敬之曾紹勳托善倭興額雙喜廖洪財祿全德明李樹堅均着加囚釋回全保張潤志文廖得勝均着加恩减免一年周飛熊常春均着加恩减免二年王輔淸着加恩减免三年沈仕元黃德梓董家祥均着加恩减免四年屇期卽行釋回以示朕法外施恩至意辭依議單二件倂發欽此○十九日奉　旨承翰轉補翰林院侍讀學士良貴補授翰林院侍講學士欽此同日奉　上諭廣東惠州府知府員缺着楊霽補授欽此 
[電音譯登]  
　　○本月十九日倫敦發來電音云　拉比日內業經起解發配西郎地方矣 
[彗星並出]  
　　○晉源報云近日天上有兩彗星並出一係見之已久一係新見兩彗之尾遙遙相對正不知善談天者作何議論也 
[逝將去女]  
　　○美國新聞紙云美國自禁華傭之後刻下不但華人絶無往美者卽向寓美國之華人亦多不願在彼附輪回華者時有所見某日某輪船啓輪有華人五百名附輪言旋其中三百名領有執照將來倘欲再往美國卽可以此爲憑其餘三百名則幷未領執照皆有一去不返之志也 
[美人多子]  
　　○美國女人之爲醫者所在多有而不知其中有出類拔萃者有美婦奧斯丁以醫爲業嫁夫生子計有丈夫子四十四人近來該婦已壽終於華盛頓而其子之現存者尙有十一人該婦前當南北花旗交戰之際往來營中爲兵士醫療勛勞戀著美廷令爲兵官以酬其庸如若人者亦巾幗中之矯矯者已 
[命案傳疑]  
　　○十月中旬京師宣武門外迤東城根土龍後忽有遺屍一口身穿玉色綢棉袄袴外裹布袋報經五城會驗身有多傷口中塡有煤塊尸親凶犯一槪俱無正訪拿間忽有某公子遣人持片密報步軍統領衙門言我家車夫僕婦因姦謀殺親夫移屍外城根卽請拿究旋經步軍統領將奸夫奸婦一倂拿獲聞該僕婦之夫乃京東人十月初入都至某宅尋婦經主人賞給飯食留於閑屋暫住數日忽不見一日某公子出門乘車聞車中酒氣甚惡復隨手檢視車儒又見血漬隱約　辨大疑之歸喚僕婦問曰爾夫尙在我家否婦言前幾日已移往他處托人謀事矣某公子又問主人賞伊飮食何以臨去並不卽辭且伊一鄕人耳除爾之外京中更無熟識人卽欲謀事不妨向我實說何必逕往他處婦突遭究詰不覺神色張皇言詞竭蹶某公子見此光景明知破綻已露遂誘之曰爾夫想必受家中人欺負而去不妨訴我爲爾作主僕婦此時心不自主乃跪求救命某公子曰祇管直說有我作主僕婦乃供己與車夫某通姦前數日與車夫同謀乘夜將其夫用酒灌醉在馬號內秉其酣醉脫去布衣袴換穿綢衣袴復鎔化錫汁灌入口中遂致斃命裹衣布袋障人眼目次日黎明車夫將布袋裝入車中運至城外城根無人處棄屍而回等語某公子乃密遣親信家人報官將凶手擒獲云近接都門友人來信言死者非該婦本夫緣亦在某公子宅爲僕曾與該婦有姦車夫因妬姦起意將伊致斃此說未知確否事關罪名輕重姑照錄之以存其疑 
[鄕民苦况]  
　　○寍郡西鄕章村地方有某姓者一貧如洗僅存破屋一間向以採薪爲業一妻一子一女捆屨織蓆以佐饔飱今夏妻又生一女無力留養遂淹斃其妻産　不及半月亦病亡草草成殮死者旣因貧而不能葬生者亦坐以待斃日前風雪交加某晨起無以供炊因向隣家乞米聞其言則悲慘殊甚覩其狀則瑟縮堪憐安得解衣推食者挽斯人而登之衽席也耶 
[營勇投江]  
　　○北京輪船回滬其船夥謂前次開往時有客楚人向在寍波充當營勇現告假回籍搭船行至九江忽聳身投江船主卽命停輪着水手撈救巳不知去向矣 
[擬設殺牲所]  
　　○初九日本埠英工部局議事之期接到法租界工部局來函內稱擬集銀七八千兩在八仙橋地方購地造屋開設殺牛羊作塲凡有各租界內之牛羊皆可在該塲殺剝爲此知照英工部局請相助爲理等因董事詢諸管理食物市面之人據云現在殺牛羊作塲計有十六家十一家則在八仙橋五家則在虹口虹口作塲在租界之外不便查驗其所殺牛羊載至市上售賣者均係適用惟賣給各船上之肉則不轉租界好否無從懸揣竊思殺牛羊之作塲恐不能定於一處八仙橋及虹口未便合而爲一現在董事已覆信法工部局詢其章程若何當再行定奪也 
[合辭鳴謝]  
　　○意大利公使邀集中西諸人在本埠外國戯園演西戲一日以籌意國水災賑捐此已列報兹悉意公使魯君及奥國署意國領事官夏君聨名作札登列西字報內同鳴謝悃據云是日共得戯資九百五十三元除開銷一百六十七元三角外凈餘七百八十五元七角刻巳交匯豐銀行轉寄意國災區矣 
[殺孩凶手起解]  
　　○孖　人伊貴思殺死日本婦之幼孩一節業經列報茲悉昨日怡和行之福山輪船前赴香港巳將伊貴思派捕押解上船至港後再換日斯巴尼亞兵船解回該國聽候該管官究辦也 
[落水倖生]  
　　○前日本埠公和祥碼頭有水夫在碼頭擔水失足墮入深處竭力掙扎不能出險幸有某西人見之招同搖舢板船之某甲合力救援起岸然已氣息僅屬不省人事半晌方甦 
[重責地保]  
　　○昨報列鉅案訊供一節兹聞黎邑尊回署立卽升堂傳地保覆訊邑尊怒謂張公館內於十六日夜間被人謀財害命十七日將晚放火燒屋焚屍該地保不應於十八日午後始行報縣殊屬朦昧已極副地保張春和禀稱租界地方均由捕房經管不由地保經手向來失愼事情槪不報縣且張公館之老爺太太被廚司通同外人謀財害命附近居民皆不得知卽至放火之時亦不知有焚屍之事張之友人何姓雇工扒取鐵箱始見焚屍形跡地保得信後查看情形卽行報案邑尊喝令笞責千板着爲管押云 
[小工趺傷]  
　　○　東洋涇人陳阿二年五十二歲在祥生船廠做小工度日有華利輪船在該廠修理前日陳阿二在該輪船邊用刀削去船外鐵鏽不料所絡之板忽脫人隨之而墮口鼻眼目均已跌傷經該廠雇舟送至同仁醫舘救治矣 
[瞎眼受欺]  
　　○某妓者年虹口　福里某鴇家爲夥入院時曾取該鴇帶擋洋七十八元嗣因其妓不願作皮肉生涯意欲擇人而事故喚瞽目先生算命而瞽目先生亦心切求凰於是兩情　洽雖未目成固己心許瞽目先生卽出洋七十八元代還該鴇帶擋卽娶該妓爲婦此九月間事也前日某妓忽遁瞽目先生卽紏合數人至該鴇家索妓鴇以妓從良而去便與我斬盡葛藤爾當自行尋訪瞽目先生卽令繳還洋七十八元鴇不允衆議令瞽目先生刼他妓以去後經人勸阻而止嗚呼勾欄中人變詐百出明目者不免受其欺况瞽目也哉 
[侵盜用地]  
　　○邇來租界地方地價驟漲是以侵盜田地之案層見疉出聞老閘西首蘇人某姓所住之屋係自己產業其親戚某因某姓 
 
 

Page 3

 
 
回蘇娶婦將某姓房屋繪圖托人抵押至地契方單則係張冠李戴者甫欲成交適某姓返滬微聞其事卽向抵主言明已作罷論矣某姓與某有葭莩誼遂不與深究云 
[數目不符]  
　　○益義竹布店倒帳一案巳將訊理各簡詳細登報昨日法捕又將在押之鄭富香解案原告錢綢各莊債主共有九人到案翁太守問鎭　之信曾己寄否鄭富香稱前日出外後卽行寫信交與各戶代寄矣太守問寄往鎭江何處答稱寄與洋藥局太守復問各債戶別家所欠益義之銀可收若干答稱大約可收八百兩光景所有鄭富香開出之帳內有永祥欠銀一百兩之說及同包探過永發前往據該店稱祇欠銀二十餘兩尙有益成十行帳上載明欠銀七百數十兩而該店祇認六百餘兩此兩戶伏乞傳案始可追到且查得益成土行之股分鄭樹堂有六分樹堂之叔有兩股至益義店底貨今查　布六千數百疋照前次數目又少布一千餘疋矣照現在之貨約値銀二千四百餘兩光景我等私問鄭富香據云前次到案之陳品三實名　同軒所有豐興之宋長發處棧單抵銀一千餘兩聞早將十一箱出去嗣後呈案之棧單亦是隱射且彼處棧單與箱數種不符尙請嚴究翁太守謂鄭富香今己寄信到鎭江再限三天如鄭樹棠再不到來卽將店底生財先行拍賣隨問陳治成可有人到旋　錢榮生上堂幷呈棧單十七帋計布三十六箱太守問禀畢據錢榮生稱店主陳友仁因有分庄在漢口故每年冬季必往漢口至滬地行中祇派有老主人陳兆乾此事乃小主人經手翁太守問何人在汕頭答稱在汕頭者乃主人之表弟鄭敏齋收得银兩卽交與倫記該號是鄭樹棠所開故倫記收銀卽由益義還此次無銀故將棧單作抵匯銀有信爲憑太守問曾否寄信至漢口追爾主人回來答稱現欲發信太守着將所呈之棧單十工帋暫留公堂俟下期再核復據各戶稱頃間所呈棧單內有長式者係招商局之單前次往查祇有兩箱今單內怅識載有幾箱未請檢閱旋經于繙譯官閱看乃係四箱各戶亦稱彼處數目種種不符太守着且退去候人再爲覆訊 
[字跡兩歧]  
　　○前報郵筒悞傳一案昨日錦記磗灰行馬林松將學徒龔大生帶案永和信局李正堂亦將其子李安福及收信人陳順友到案呂恒豐行某亦到案候示捕房將呈到之鉛餠及固封包帋呈案翁太守硏問之下據龔大生供洋元係馬先生用白棉帋包好開明封面盖就起首　脚及護封圖章用串繩綑縳差我送信時見此三人均在信局我掣得收條卽回太守問永和局收條何人所寫據陳順友供我于初一日先去收得空信封面上載明洋一百元其洋於初二日由該學徒送來我卽寫收條付之太守謂前期李正堂稱因自己㸃貨無暇故着兒子寫給收條今何又稱是爾所寫李安福稱父親着我書寫我因信到時十分忙亂故着陳順友代寫太守問呂恒豐錦記所寄之信何在呂某卽在身畔摸出幷稱是日永和共寄　七百元別家之洋元包上永和均葢有過塘印子惟此洋包上並無印子旋據李正堂稱送洋來時將洋用繩密紥是以無從盖印太守將寫信之字與包封上字比較筆蹟兩歧卽將信與李正堂觀看李亦稱兩様太守謂錦記稱用白紙包封汝收到是黃紙封巳屬兩歧毋庸再　一路接送轉遞之人李正堂又稱前日三面在局龔大生曾稱因包札不便盖押脚今日到堂又攺口伊行中有五六人請爲傳質太守將包面紙給林松閱看謂行中有此等筆跡否馬林松答稱無有太守着李正堂限於三日內查出掉洋之人如無頭緖則咎有難辭云 
[報失太鉅]  
　　○原告梁蓮生於禮拜四投法公堂稱曾薦范榮文到天生酒店爲夥於前月初一日進店而初七日卽失去押包洋七元雖巳生疑然無贓証祇將生意辭歇詎范榮文反來與我尋仇因此鳴捕范榮文供稱因巡捕收捐梁蓮生無錢向我借錢六百文曾將玻璃窗四扇作抵因未曾還錢先來取窗以致爭論起釁並無別故翁太守問梁蓮生可有其事據該店本係其兄所開巡捕捐應范姓交出于玻璃窗四扇是我寄放在店中並不是抵錢等語太守謂旣有轇轕者兩造出外還錢還窓事本可了乃昨日又據捕房解范榮文幷其兄范渭生木匠陸長全陸慶慶四人原告天生酒店夥王小雲訴稱范榮文因前事不肯干休先糾六人到店吃酒又拉我到三和軒茶肆講理竟有三四十人其兄亦在內打毁店中陸　盆幷失去酒壺衣服等物値價洋二十七八元當時走脫兩人僅獲四人等語太守問范渭生據供在金利源碼頭當扛捧聞弟有事故卽往觀不敢多事陸慶慶陸長全稱向做木匠在泥城橋作頭處因在酒店吃酒誤被拘來范榮文稱因荐頭呌我到天生店講說明白是以前往酒壺衣服並不曾失去祇碎盆子兩隻太守謂爾等先爲賠還物件當可從寬但所呈失單値價太鉅着將兩范交捕帶回管押兩陸交作頭保去並着包探看明被毁情形再核 
[野鴛分散]  
　　○本非伉儷一案昨日經法公堂訊理楊阮氏之子楊得金亦巳喚到翁太守先詰楊阮氏前夫名字幾時以滬由何人領來到申後住在何處何以與陳藹章仝處據楊阮氏供丈夫名楊雙喜本住甯波因兒子要學生意故於去年經全姓帶來卽住移視街全姓處後因徐陳氏喚去做工卽將我硬配與其弟太守又詰楊得金據稱今年十八歲在虹口學酒店生意係由全姓所荐全乃父之執友母親之事因我在虹口槪未聞知今因傳喚特爲到案願領母回籍等語太守又詰陳藹章徐陳氏等供詞與昨日相仝及詢爲媒之王汪氏則稱楊阮氏自己託我因無所依靠將欲再嫁而陳又託我覔婦因此撮合太守謂隣居人何可出帖將婦配人本應重究今姑從寬以後不准再向該婦饒舌紅帖存案又謂楊阮氏兒子已十八歲尙作此無恥之事本應重責今亦從寬着楊得金好好領母囘去復問申地可有親族答稱有叔楊阿才在小東門外　魚店爲夥太守謂旣有叔在滬着與商議送楊阮氏回去如陳姓再來紏纏着隨時鳴捕以憑重辦 
[英界公堂瑣案]  
　　○朱希元至英公堂稱爲馬房中之馬夫曾雇劉連子爲替工被借去布棉馬掛一件冋索無着反被擲石傷我頭顱爲此派捕幷請騐傷劉供借朱馬褂是實現在情願給還陳太守騐得朱之頭顱實已受傷隨判罰劉洋二元給朱養傷馬掛着卽交還○包探姚阿二稱虹口張利昌花園內蓄豢各種禽獸因常被人竊鳥特報捕房派捕前往看守前日有洪阿祥扒墻而入意圖攘竊當卽獲住且究問前竊之鳥洪云祇竊梁鳳西之翠花鳥並未竊過花園之鳥至梁姓之鳥係交與錢阿和賣與鍾順興等語及追尋錢鍾二人到來據錢云托鍾賣鳥得洋二元交與洪姓據鐘云曾買錢姓之鳥已經轉賣與人無可稽查特爲出價另購翠花鳥交案又查得季阿大慣收各稱異鳥販賣我故往問因季　在家惟據季妻季華氏云丈夫收下之鳥均巳帶出變賣刻尙未歸不知是花園失竊之鳥否今將該氏及其餘人証一倂送案陳太守飭將洪錢二人管押再行覆訊鍾則斥釋該氏交保交案之鳥暫存捕房○虹口捕房之包探某上堂禀稱據北京輪船司帳人到捕房云有沈連世冐充輪船司帳在外私賣船票今巳扭獲請卽泒捕往拘該輪船現已出口當俟回滬投質今將沈連世先行送案沈供船票係友人交我賣者當時巳知不合卽將船票交還陳太守飭將沈押候原告投質再行核辦○張茂生稱被賊混入我店竊去衣服二件醃肉一塊當卽追獲將人贓一倂交捕特請究辦張鳳泉供寍波人行竊該死祇求施恩陳太守隨判張鳳泉管押半月贓交張茂生領去 
[古春賢阮先生六十初度寄示述懷詩卽步元韻以贈]  
　　○海上馳驅數十年精神益覺勝從前方嗟吾輩風流盡竊喜同支阿阮賢雅好搜羅編手澤總存利濟廣心田　古春刊徐氏詩鈔又刊如意錄醫書　風塵一老依然健身世曾無俗慮牽○浪跡天涯不繁舟每逢東野肯低頭携琴訪友三山去　古春曾趁閩友招有携琴訪友圖　湖　藏詩百粤游　曾游粤中　昔梁沈才師卽友　沈浪仙先生筠　今叨賣瘦唱 
 
 

Page 4

 
 
選酬　賈雲階先生履上　交傾名宿江南盡壽世文章天地留　有壽世編○英雄磨折少年時豈爲驅飢南北馳三世秘書傳祖業　從祖桂嚴公博學名家有針炙捷法古春習之今授徒滬上　六微心法授新知活人手具針茅術煉藥方多換骨奇懷抱同於良相一故教兩鬢忽成絲○豐山支不人文盛惜汝分居乍海濵但使尋源根不薄何求尺虄志多伸集刊忠烈懷先德　古春擬生刊忠烈公集　詩學滄浮逮後津　十二世伯祖滄浮公以詩名家　瞻拜松楸遙赴約年年聚　見天眞○記曾祖硯付萊衣　古春祖母顧太孺人有執硯圖　堂上含飴仰古稀室有知音琴合好女耽咏絮珮同歸一門競說風宜雅舉世何知是與非往事天倫皆足樂而今蘭桂又依依○收拾吟囊浮海行擬從日下證前盟　李壬叔先生古春譜友也今年擬訪諸京師未果　燕雲忽阻高人躅歇浦重聨處士名　與胡橫雲湯壎伯諸名士重聚滬上　介壽新詩　袖滿論交𤍠酒百壺傾羡君自有長生術地上神仙步履輕 
　　光緖壬午管仲用福拜草 
[浙省撫轅抄]  
　　○十一月十五日通判郭文翹禀知粮道委解戶部經費差　程熙增禀知粮委封寗磐差叩辭並銷湖州公幹　葉滋純交缷安昌厘局來省禀到　正任慈裕縣丞蕭楨謝飭知回任叩辭　縣丞廷勳禀知粮委津局差　○十六日署温處道蔣交缷厘捐局進見禀辭赴任　補用道余書局提調　盛厘捐總局俱差人禀知接辦　三品銜候補道　福昌由江西攺發來省差人禀到　署嘉興府龔禀見禀辭赴任並謝步　候補府俆士霖銷湖聖厘局差禀見　麗水縣丞楊兆乾謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
