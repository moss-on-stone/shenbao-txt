# 1883 - 79 - 4903554

 

Page 1

 
 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[新出東藩紀要發售] [  申報館主啓]  
　　高麗爲東三省屏蔞望地毗連其國政民風與夫山川扼塞在華人理當共喻况年來海禁天開玉帛兵戎事難逆料去年因彼國內亂我　朝出師鎭理浹旬凱旋維時平湖薛梅溪刺史躬列行間與參帷幄軍書餘暇與彼都人士時相過從惜參軍未通蠻語而高麗國史深茂內府民間無從購求只有　不律以通辭採遺聞以補缺計凡二十有七日居然哀成一書畫分十二卷名曰東　紀要所謂國政民風山川扼塞靡不羅列詳戴復將都城以及八　形勢鈎勒爲圖俾閱者便以稽核刺中回滬後本舖索其稿而代付剞圖氏現已工竣凖於十九日出書後郁釘作囚冊價洋三角正好馳域外之觀者歸至上海三馬路大禮拜堂南首申報館間壁申昌書畫室購取各外埠均由賣申報人出售此布 
[論新年氣侯]  
　　本館前有淫雨殃民一說言及本年新正雨水過多以至小本營生者無可謀食致有性命之憂蓋僅就目前而言也然春間雨水自必較多原屬天時之常而今年之雨自初五以後竟無開霽之候連綿半月雖或略有嫩日烘睛而旋卽除雲四合二十一日之雪前夜之霧前兩日稍有晴意而念六日下午又復陰霾滿目入晚而簷溜如繩矣夫春泥滑滑昔人見諸吟詠似乎春之多雨固爲其常而雨澤過多則春花不免减色此則農夫之憂有較小本經營而加大者已田問自去歲秋收之後町畽之間農人則種以荳及菜子等類而麰聚實爲大宗麥之用北邊爲多然南力之田多有兩熟者至四月麥秋之後黃雲旣刈然後覆種而植以禾蓋江浙等處之田多係召佃耕種而田主則坐收其租計每田一畝有石半起租者有石二起租者約計田一畝田主則收租一石有零而一畝之穀除還租外所餘實屬無幾卽在豐收之歲每畝收至三石則爲極頂而佃戶所得則亦不過石餘一年之澆壅耕耨車水　泥在在皆需工本佃人其何以獲利故全賴春花之收成以補其缺種瓜得瓜種豆得豆二麥豐盈菜苗富有一家八口食之不盡携以入市可鬻錢以供衣食之資丁男作於田子婦餉於野黃童待哺白叟號寒所望春花豐茂以爲農夫之慶春間雨水應時則土膏潤澤百物勾者畢出萌者盡達若雨過多則卽不至患潦而春寒料峭地氣不能温和萌孽無自而生收成因之而减則誠可爲隱憂者耳且農之外又有商行貨曰商居貨曰買行商則往夾營通必期天色皎晴舟車利便方可遠行卽或偶値風雨旅客尚慣嘗此苦苟一雨經旬舟行則風狂水漲不無險阻車行則上淋下濕莫展輪蹄雖明知此貨至彼可以獲利而不免有所阻滯城貨者則關如致憾販貨者則銷售無期其苦何可勝言若店肆開張開銷不易門前如市則有利可賺而氣象興隆若寒雨連朝地滑如油又復誰爲過問而逐日開銷則不能省其將奈何商之外又有工近來租界起造房屋日見增多水木等匠頗易覓食其工程雖多由匠頭包去而作工則必需匠人彼匠人受匠頭之雇爲之築登登而削馮馮按工計食不得或缺若連日霪雨則工不能作堊者舍鏝而嬉梓人亦煮柯以爨卽曰匠頭仍給以食而工程之速者必遲工資之省者必費其苦實無可告訴此外如小工食力之流仰屋興差無計自求口實卽偶有數處雇　而跣足涉波戴笠承雨或任或負竭蹶於泥淖中棉衣盡濕足冷欲僵其苦何極滬上花叢所賴新正元宵以前半月中開果盤以博纏頭者亦多以陰雨連朝翩翩公子無從不顧而門前給落車馬蕭疎卽此以例其餘則今年之雨其所害爲何如哉不但此也卽在文人學士當此履端伊始或亦清興遄飛招良朋以坐在飛羽觴而醉月行吟澤畔共探鄧尉梅花緩步街衢同賞元宵燈火春光明媚春氣暄和當增無限清趣乃値此積雨悶坐齋頭朋儕過訪何來空谷足音詩酒留連絕少元龍豪興問有烟蓑雨笠剌船而訪成連于海上載酒而效志和之狂歌者乎無有也春雪如線或者學孟浩然騎驢踏雪以尋梅然此景亦宜於冬而不宜於春且因地因時殊不相稱惟有寂坐斗室借古人以消愁已耳卽就滬上一處而論各項經營於玆總匯而今年莫不漢爲岑寂靜安寺之衣香鬢影馬跡車汢除新正五日以外落落幾如晨星而遊戲之塲則亦蕭條殊甚無可消遣則惟有以酒澆愁以賭解悶以煙雲爲供養衛已夫春之爲言蠢也言凡物皆蠢蠢然而動也今以雨故不能動是春之道失也春爲陽氣人得此氣而發榮滋長今陰寒中人陽氣爲之退避於是疾病繁滋調攝不易而愁嘆之聲釀爲悉慘之象矣及今而能晴霽則雖春花車壞農人受虧其他則尚可補救否則搔首問天焚香告天者當不僅沾體塗足者流也騖勢前一震之威乃至此耶 
[无妄之灾]  
　　○孟買某地有四層樓一所專爲揀選羊毛之處每日計用婦女幼孩五百人去臘二十四日正在作工忽有人訛言火起於是倉皇奔走急欲逃出該處出入僅有一門闊三尺許衆人慌急奔至門邊方開一半而爭先擠出鬥遂不能全開以至紛紜擁擠及至事定檢看被蹂躪而死者計有二十三人而祝融氏曾未稅駕是則誠元妄之灾矣說見印度報 
[棉麥總數]  
　　○印度報載西歷去年孟買地方出口之棉花統計一年之中共有一百五十二萬零一百八十一磅查前年止有一百零五萬四千七百七十八磅再查以前則不過九十餘萬磅而已出口之麥去年計有四十一萬七千九百五十四墩從前不過八萬五千墩而已此二項旣見繁盛則他物亦皆有興旺之象故去年該處大有生色也 
[越南消息]  
　　○香港西字報言華正月十三日法國有兵船一艘載兵五百名駛往安南其軍裝槍炮另用船駁至海防又聞尚有一兵船載兵七百五十名續至連法兵之前駐安南者計之當有兵三千名并水師砲兵等核算則約有四千光景惟聞安南已發使往沿路砲臺隘口宣諭凡法兵所到不得攔截讓其經過故此次法兵經行之地可無鋒鏑之事而中國兵之在北海者現巳撤退殆法國駐華公使已與中國商議妥洽矣 
[鐵艦將來]  
　　○外國新聞紙言中國在德國定造之定遠鐵艦今年春間可以來華現在蓋而地方裝克虜伯砲 
 
 

Page 2

 
 
以便載以俱來船上卽用德國兵官及德國水師二百五十名一同護送盖德國駐華兵船上之兵丁今年適值瓜代之期故卽以頁調之兵送船至華就便交替也聞定遠船之外貌與德國之沙遜鐵艦頗相彷彿行駛時船頭略俯此次德兵送該船時正可留心察看也又云中國向德國聘請水師兵官一員來華查看水師事務德廷業已允許泒某兵官前來子以一年之假云又言近來中國於從前定造兩鐵船之外復向德國五里岡地方定造鐵甲船一艘須格外將機器加力令其行駛極速盖以備將來通報消息之用也 
[滋斃人名]  
　　○美國兵船阿蘇祿失事早經列報玆悉其中遭難而死之華人三名一係孫姓乃船中木匠一名阿紀係漆匠一名阿安爲帳房中之侍者亟錄之以俾周知 
[台匪近信]  
　　○有西人自寍郡致信於文匯報言台匪黃金滿現在不復管事使其弟爲之主持惟授之以意而已信斯言也金滿之弟殆亦有足以濟惡者耶 
[濬河述聞]  
　　○晉源報載有西人來信言金陵左候相濬治河道使得直達運河而其水須經行朱家山該處山石犖确開濬不易故擬用炸藥以轟之派水雷局學徒六人專司其事現在濬河之兵則每日約一萬五千名無問晴雨連日執役以期從速蕆事也 
[沙市近聞]  
　　○去臘二十日署理荊宜施道曹鍾三觀察接印任事前道憲董觀察俟交代畢卽當遵　旨回湖州原籍也○某將軍者天潢貴胃也由察哈爾都統調鎭剕南年將週甲而尚無子嗣隨侍惟女公子一人女公子靑春二十有四侍奉甘旨操家政甚得將軍歡人咸以四爺呼之而女公子亦若忘其爲女也者每出見賓客翎頂翹然長身哲面莫辨雄雌暇則挽六石弓騎紅比撥賭射羖羊眼爲戲姿態英武爲男兒所不及或欲與之論婚輒忽忽不樂將軍遂聽之同時有兩副都統均抱伯道之戚而意度寬平識者威謂其有後麟趾振振或有待也○龍虎山張眞人於十三日至沙市法駕暫駐江右會館聞將赴某爵帥之招也江右各會董皆投刺請謁又招梨園弟子以宴天師天師樂甚爲人書符皆有價護身者洋七元鎭宅者九元催生者十一元然有贄則可無贄則否豈具大法力者亦以孔方兄爲左右手耶○郡城某有阿芙蓉癖年逾不惑一子尚幼元旦子忽患寒熱某燒烟爲末和紅沙糖調茶灌之其子啼聲啞啞然苦可知也閱日子死吻流血水爪甲作紫靑色或各之某日子是方得諸某名醫偶感風寒服之立愈今若此是兒之命也夫子何尤焉由是弔某者咸以知命相慰藉云○沙市市面盛於成燈間至去歲而疲滯巳極綜計各項生業惟錢店尚屬出人頭地花生折耗最甚次則布店綢緞店靡不虧本者年底錢價跌至六錢某行戶需銀歸結將時價五十五兩之曰臘作價四十三兩八錢五兩有餘之麻油作價三兩六錢各賣去數十件然惟行外人始得獲此便宜不使同事悉其底蘊也○災民多有留沙度歲者因下鄕水未退盡春季不友播種樂就粥廠以糊口龍灣郝穴等處粥廠均以踏斃人命撤去新正又連日陰雨農民更切隱憂各舖戶亦多擬閉歇云 
[袁江雜錄]  
　　○浦上自初六至十二日終日廉繊細雨是夜東風大緊迨曉巳鵝毛片片從空而下竟日釣厚二尺許十四晨雖睛無如嚴寒似冬元宵日復大雪說者謂似此連番春雪恐於年歲不利焉至茶室酒館書塲戯園均寂寞無聊卽龍燈燈社亦復掃興惟呼廬喝雉手作葉子戯者密室圍爐共决勝負頗覺興高采烈也○近日雜症甚多外症難以悉數醫者固日不暇給所謂壽凳者更無一刻閒甚至前者去後者至竟難爲應命矣雖云死生有命保生者動豫愼之○廣蔭菴某姓家一老婦獨處室中因天寒烘火矇瓏間遺火於床遂致被褥焚燬灼及肌膚迨他人驚而趨救雖房屋幸獲無恙而老婦己命入黃泉矣○浦上賭風之盛雖不及江以南然如茶室之門牌蛋攤之押寶歷經示禁總難盡抉根株且尚有兩種賭法爲官憲耳目所未及其害人爲尤烈者如呌斷掣籌猜詩謎店家學徒墪中子弟每入其彀也 
[袁江官報]  
　　○前福建博琴山都統由上海赴徐州於十二日抵浦隨卽解纜浙江副主考朱水唐星使於十七日抵淮十九日北上云 
[傳聞異辭]  
　　○前報宋營兵丁在旅順口與蘇勒兵打架一節實係傳聞之誤玆悉該兵等不過細故爭毆祇傷一人宋軍門楊翼長則赴盖平縣公幹云 
[餓鬼攫食]  
　　○營口友人來信云盖平縣東門譙樓上有二鬼焉每年現形一二次當其現形也市人有携筐購物而過其下者鬼輙伸手搜食以供一飽旣飽後卽不復現形如是者有年故該處居民無不識鬼之性也不意去臘望後鬼逐日出現市人見之相謂曰二鬼又餓矣往來者皆不敢過其下一日忽有餅師自他處來不知兔之耽耽於城上也遂捧餅盤而過之鬼見而大喜大垂手小垂手一轉瞬間而餅已攫盡餅師澳惱而去以爲二鬼得此一飽以徒當不復現形矣孰知兩日俊鬼又出現自知前次所現之形不異於常見人亦不甚畏之於是化身爲尋丈目動口張大有讒意有時起立則頭矗空中而脚踏地上金剛亦爲之郤步有時僵臥則頭枕譙樓而其臀則擱於大街之高樓樓頭之瓦震震有聲行人過此財灣其腰而下壓之眼明脚快者猶得疾趨而避然回家卽死者已有數人蓋平縣徐大令欲仿韓昌黎　鱷故事作文以驅之而鬼不言亦不動攫人食而嚇人瞻依然如故也是豈大令之文不及刺史之筆耶抑水中之鱷易驅城上之鬼難逐耶請以質諸好談鬼怪者 
[枷示賭棍]  
　　○蘇城今年賭博奉憲嚴禁已列前報自初五後陰雨連緜遊興盡遏十七八日忽放晴光元妙觀月人麙集衣然新正風景因之洋匾拔糖等攤星羅暮布經長邑尊訪聞卽飭差拿獲洋匾賭棍兩名當堂重責枷號示警十九晚陰雲復合二十夜雪花雪珠雜沓交下破曉厚三寸許二十一夜雨聲斷續竟如黃梅天氣遊人掃迹矣 
[存項繳縣]  
　　○輔仁里張金鑑夫婦被傭人謀殺其幼子經乳媼抱在張之友人何姓家旋經上海縣主相屍後懸賞緝兇何姓卽聲明張有銀兩寄存可否於此項內抽提六百元加助賞犒邑尊曾俯如所請均已列報現在正兇巳獲數名而屍屬到滬轉向何索取來回川資洋五十元又索買地作坆費洋二百元折回紹典原籍至張金鑑之幼子及餘銀仍在何姓處何姓以案犯行將解府過司擬結則張之子與銀理宜交出二十六晚八點鐘適奉縣尊傳喚并先飭將毛顧氏與任順福吳楊氏三人帶案邑尊謂現在欲將爾等解府過堂可將前供重說一遍毛顧氏與任順福均照前供不諱惟吳楊氏忽有口呼寃色尊謂前供天津人進門係爾所開又由爾撳脚現何抵賴况爾旣無分彼等何肯將如許贓物分給與汝卽經毛顧氏謂吳楊氏曰爾亦不必狡賴總之我等四人均屬有分祇望大老爺開恩從寬便了吳楊氏隨　供認開門撳脚邑尊又謂爾等旣至由衙亦不必再行圖翻徒自吃苦倘認實後今年值　皇太后萬壽得邀　恩赦亦未可知隨令帶出卽傳何姓上堂何卽具稟粘抄清單帶同張子於二十六日投縣所有張金鑑寄存銀兩除去一切開銷外計餘助賞緝凶洋銀六百元沙峇股分票規銀二百五十兩又規銀二千四百有餘兩盡數繳呈縣署靜候批示在案當蒙黎邑尊將票銀查收存庫諭以張金鑑之子甫滿期歲保抱乳哺在在需人未便遽易生手着何姓仍將張子領歸暫爲留養侯傳屍屬到案再行核奪何遂遵諭而退竊思張金鑑從弱府出門其歸亦在外省所娶迨罷官俊又不回　里甘心寄居上海則其在日之族情亦可想見去冬橫遭奇禍情形實屬慘極幸尚存一線之傳千金之產宗祀庶不至於遽斬但此子尚在襁褓其如何 
 
 

Page 3

 
 
撫育以至成人則爲日方長甚費月折雖有遣貲二千餘金而付托實非易易其中善全之法俾死者生者各無遺憾存其祀而不沒其財實一大陰德事想邑尊智珠在握當必見呱呱者而早計及之也 
[醋罐打翻]  
　　○租界之中每有無恥婦女出入於茶寮酒肆藉以訪情人訂密約卽俗所謂軋軿頭也然男之於女或始合而終離女之於男或貌向而心背無端相遇詬誶隨之此又吃醋之所由來也前日右某婦在英租界二馬路中清芬堂吸煙與某甲相逢某甲者前與婦私而近已另識他婦某婦見之遂含醋意機鋒相逼甲正不能解圍適甲另識之婦亦來由是舌劍辱槍兩不相下甲亦不能爲之左右袒正鏖戰間忽失烟槍一枝而煙館雜物亦被拋擲多件觀者咸扎手笑曰醋罐打翻矣嗣經烟館報知捕房拘毀物之人想當解案候訊也 
[魂歸七寶]  
　　○前報列急病驟亡一則玆悉死者之兄巳聞信來滬將屍身抬回七寶安殮矣 
[車馬倥偬]  
　　○野雞馬車碰人之事幾於罄竹難書昨日午後外虹口三官堂相近地方有野鷄馬車載二客由北疾馳而來適有老婦手携豆腐一筐躑躅中街不及避讓致被碰到齒尚血統而馬車已向南馳去夫飛行絕跡者因不知有海曲蟻封然老婦何辜而遭此蹂躪也又下海浦地方刃有野鷄車稅駕路隅而馬夫則攬轡高坐於車上不料馬　驚躍馬夫猝不及防遂被拖跌于地馬乃絕塵而奔至正豐街幸該處亦有馬房各馬夫齊出捉馬始得捉住令野雞馬夫出洋半元以酬其勞噫昂然爲馬夫而猶爲馬所傾跌欲其範我馳驅是可得乎 
[被竊可疑]  
　　○甬江某孝廉近作滬瀆之遊僑寓英租界之大方客棧擬於昨日乘輪返里不意臥房內之皮箱四隻忽於前夜被胠篋者搜攫一空卽報捕房飭包探前往察看毫無蹤跡聞某孝廉尚欲控官請緝云 
[英界公堂瑣案]  
　　○七十三號華捕稱昨見王順章所推之小車裝載樹柴頗覺碍路喝合推開反與我爭執又敢逞兇特將人車一併拘入捕心送案請辦王順章俯首無詞陳太守判罰洋一元撥充醫院經費准將車輛給還 
[法界公堂瑣案]  
　　○皖人汪錫堂在本埠法租界新開河浜開設汪六吉宣紙店其親族汪福伯年方二十餘於去年荐往某布店習業卽患輭脚病經醫生診治迄無效騐近見病勢增劇故欲送其返里隨議於前日乘江永輪船啓行迨將送至船則已氣絕仍欲抬回則俗例不准將死人入門故卽暫停於該店鬥首適爲巡街捕所見以爲有違租界章程故將該店夥王生慶拘至捕房昨早解赴法公堂經翁太守庭訊王生慶聲訴前情併謂並無停屍不殮之故實係作客在滬並無墳墓因欲報知會舘安置以致遲遲本日下午卽可送入會館矣左守廉得其情隨將前情轉告捕頭限以下午四點鐘速爲擡去王生憂叩謝而去○法包探夥沈福慶前晚在江永輪船緝捕見前經犯案之竊賊孫廷貴向其盤詰並將孫軋　小烟館內將孫之棉馬褂剝下質錢五百文使用後又至大馬路遇西捕　將剝衣等事訴諸西捕故將二人一併拘入捕房昨日解公堂請訊孫連四卽孫廷貴供紹興人前曾犯案現乃歸正在白大橋開設小烟舘度日前日送友下船遇包探夥二人遭其魚肉併被剝去馬褂馬甲各一件求請追究太守以捕夥遇見竊賊理宜解入捕房何得在外魚肉併有剝衣質錢使用等事實屬目無法紀着沈福慶將尚有之一人交案一併核辦孫連四着暫釋剝去之衣俟追出候領○生昌倒帳一案屢列前報昨日又經集訊李俊芳王雅琴魏渭如三人所供爾推我諉翁太守研訊之下併閱李俊芳携呈之簿據檢有絲頭數件約值銀千兩現在亦無着落訊之李俊芳供稱上在棧中鎖匙係王雅琴經管云云王雅琴供棧房中貨物實不知鍍細翁太守曰念爾等均係生意中人全爾等體面此案究欲經公堂澈底棧究抑自行出外清理魏王等稱情愿出外算帳太守　如所請着交保於下期稟覆○前次法界迎新園茶館閉歇經各茶葉店控追茶葉欵共計一百八十餘千又鮑姓經手借欵洋一百五十元又寶源祥房租九十六圓共約四百餘圓當經將店主押追而店主稱俟將店賣去歸還翁太守准如所請昨經該店主偕同得主併各債主至法公堂供稱將店賣去得洋一百四十圓餘無別抵求請减償太守訊問得主是否屬實得主笞稱是實卽核算統共照派茶葉店與鮑姓之借欵均屬允洽惟房租不肯减折大守着將尖存公堂俟收租人至帳房聲明後再行具領○法大馬路仁豐雜貨店於去臘念八夜帖檯抽屜內失去現洋八十餘元次日始知店中各友箱籠身畔均任搜檢無贓因樓上住有布業之侯文華每日雖係早出晚歸而於失洋之夜半店主聞其下樓一次是以懷欵且侯於念九日出外後至今未來前日途遇始扭入捕房昨解公堂請訊原告店主周榮卿經手王文海投稟原由侯文華亦呈稟詞翁太守閱稟後謂侯文華雖無竊洋實據而夜半下樓似有可疑俟供因喉疾下樓取藥其時店主尚未睡着且互相言謂今特遭誣求請伸寃太守着侯交保帮同查理倘查不出竊洋之人侯亦不能置身事外當再提訊核辦 
[題海陽吳克明先生東籬釆鞠圖]  
　　○疊石依山好結廬門前種鞠學陶居秋來無事頻行樂堪歎名塲總不如　閱遍繁華名利馬浮生若夢寄黃粱知君勘破炎凉境贏得東離釆晚芳 
　　績溪震三弟章正甲求是草 
[贈錢塘程愛鳳詞史　余於日前偕友人早叙詞史處適値曉妝初罷風致宜人用唐人杜牧之韻口占二絕錄呈滬上寓公并諸大吟壇各政]  
　　○絕代佳人二八餘蛾眉淡埽出簾初盈盈態度花含意飛燕新妝恐不如　欵欵深深別有情芳姿畢竟畫難成雲前花影風前柳新月描夾異樣明 
　　惜花仙史甫稿 
[書嶺南江友六家詩後]  
　　○屈翁山潦倒風塵志可袁滿腔熱血困奇才等身箸作懷經廣半世流離竄艸萊左袒有心情未露有文適會禁重開激昂空賸如椽筆遠接離騷一泒來○陳元孝　釆薇有志慕前賢文字無端賈禍先臨難靈椿殉勝國覆巢完卵恤皇天滄桑浩刼嗟身世憂患餘生戀墓田舊雨情牽懷古後扶胥歌送阮亭還○梁藥亭　年垂耳順燕瓊林十上春宮白髪侵未肯一行同作吏士盟五嶺縱題襟木天瞽筆抽身早藝苑操觚宿望深温厚和平邀賞識中匪畢竟舊知音　徐健庵司宼本先生吟侶迨捷南官竟出門下○錢牧齋　鼎革官仍領秩宗東林黨籍著高蹤殘生妄念逃禪悅偕老懷慙讓寵封翠袖佳人冗鳳誥白頭江令晚龍鍾流傳祗有空文藻　國史甯終棄蔡邕○吳梅邨　星火徵善出　帝畿畢生心事戀慈幃詩關靑史覘懷抱簪訐黃冠許放歸署墓頭銜何感　盖棺定論胄遺徽傷心一代風騷主絕似蘭成作賦欷○龔芝麓　何如姚許佐元興珥筆烏臺舊著名後輩誰憐庚開府內人猶誰沈初明御香衣染承恩渥紅粉情深溺愛生歷掌縣綸清望重鳩班那許卸華纓 
　　珠江拙閒廬主人杜鳳岐分農甫求是草 
[送西江新孝廉]  
　　○吳山把別起相思訂約秋風會尚遲料識文旌停海上寄書先寄狀元詩　君將簪杏我依蓮一點靈犀別思牽遙望懎帆都北向登瀛趂坐火輪船 
　　績溪殿卿弟章志鑾乞和草 
[題友人吳克明東離采鞠圖　調寄八聲甘州]  
　　○閱繁華把霎時富貴都付與秋烟祇黃花冷耐消搖籬落笑傲林泉買得殘山半角兀坐怡然吧浮生若寄塵海無邊　何處堪容避世管圖中風景算入仙源况寒香三徑陶令結因緣看載酒東籬采鞠剩霜枝傲骨也延年何須借林家梅嶼伴鶴修仙 
　　續溪殿卿弟章志樂倚聲時作客武陵 
 
 

Page 4

 
 
[浙省撫轅抄]  
　　○正月二十一日午刻升堂左右兩營官兵站圍拜開　鹽二院印務　新授廣東雷瓊義缺道崇進見辭行　○二十二日通判沈藻烈稟叩辭赴靑田厘局准補新晶縣楊正暉稟知交缷靑田厘局回省稟到並謝飭知赴任　候補縣周翔麟由湖郡進省稟到叩見　李光黼銷景寗宣平二縣催地丁差叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
