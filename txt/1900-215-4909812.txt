# 1900 - 215 - 4909812

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○鋼鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫臨　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大　會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳緣碼洋一元二角○紅樓夢捕六角○問微草堂五角　賭君欲購者請移玉至三馬路申昌書畫室或申报館帳房可也此佈　 
[論近日滬上遷徙之多]  
　　殘暑将退凉飈颯然執筆人方興管城子卽墨侯相周旋藉以消閒情而遣旅興有客造庽樓相訪一揖就坐從容而言曰吾子安硯滬江有年矣見聞之廣信息之靈固不同鄉曲腐儒輕爲浮言所惑敢問今者北方拳匪肇亂激成中外釁端到處謠說紛傳驚心風鶴滬濵一隅地果能安如磐石永無意外之虞乎執筆人曰匪警遠在京津距此三千餘里若輩雖無謀無識亦何肯自趨絶地率衆南來若慮外人在南方各省忽啓兵端則滬上爲各國商人薈萃之區方興中國官紳訂立約章默籌保護豈有輕自挑釁遽背前言者故以鄙見觀之他處成慮土匪乘間起事難免殃及池魚滬壖則旣爲各國公共市場儘可高枕無憂不必多生疑慮客曰子言旣聞命矣然自上月初旬以來居民之在滬受廛者無不携輜重挈妻孥紛紛然爲遷地爲良之計其中固貧苦下賤者居多而稍明事理之人亦或未能免俗敢問何謂也則謹應之曰居人之競謀遷徙在癹端者固係輕躁好事之徙惑於譋言自以爲適彼樂郊卽能消禍機而免驚恐迨後去者益衆卽鎭靜者亦不能不起而效尤此中固有爲難情形而不僅圖免禍亂已也蓋租界中居民大半來自四方粤人甬人之多尤爲首屈一指平時或經商或作工皆有業可圖足供事畜於是携眷來滬一枝䳾寄暫圖樂叙天倫然其故鄉房舍田園固依然無恙也今者商務减色各廠相率停工工人旣輟業以嬉商人亦無利可獲而又米珠薪桂物價日昂興其坐困他鄉不若暂回故土此遷徙之故一也滬上房租昂貴爲他處所駭聞每屋一幢約需洋銀十元苟非境况從容雖賃廡下之春亦不易易於是工於心計者輙将餘屋轉賃與人藉租金以資補救故數椽之屋棲止者必非一家明知蝸舍難容而欲省租金不能不出此下策今自謡傳之起同居者相率遷移則房租卽獨力難支不得不同謀他往此遷徙之故二也酒浆縫級婦職之常内地寒儉之家往往私自　勞不必資力於傭婦滬上則浣衣購物不便良多非有傭人舉動每多掣肘一自訛言四起若輩先心存惟怯次第辭歸如或勉强挽留竟或不則而行潛圖逃避提汲旣無人料理則起居服食窒碍多端不得不暫返故園再定行止此遷徙之故三也由鄉僻而至城市易由城市而回鄉僻難此亦人情之常故滬上雖費用之繁視他處幾及數倍而旣已移家來此爲婦女者或溺於視聽之娛或習於圑聚之樂雖所入不數所出亦祇暫時隱忍未便輕賦歸與今親戚隣居既已同謀避地亦何妨乘此機會遄回故里依然返樸歸眞此遷徙之故四也總之在滬之人多係客居並無土著此時遷回固易倘他日和局一定市面漸有轉機携家而來者又可不崇朝而羣集蓋此輩本流徙無常並不得以内地之移居例之也故愚謂凡在此作寓公者如實宜於暫遷固不必向之勸阻苟非有爲難之處儘可從容鎭靜不必多此往返之勞而他處逖聴風聲亦不必因滬濵徙避之多疑此聞實非樂土此則商務之樞機亦人心之開係也客唯唯稱是三揖而退爰詮次其語付之手民 
[議送使臣]  
　　日本報云外務省頃得東歴八月二日卽華歴七月初八日山東巡撫袁慰帥由濟南所發電信内開刻接東歴七月三十日卽華歴七月初五日總理各國事務衙門文牘欣知列國駐京使臣除徳使外其餘俱慶平安本署屢辩糧食接濟彼此情誼均極親厚現在方互議派兵護送諸使往天津之策切望將情轉達貴國政府以免懸懸 
[記聨軍入京事　　昨日有客由烟臺轉發天津電信來滬云華歴本月十一日東西各國聯軍之入湲駐使者行至離天津約三十二華里之北倉地方見有華軍甚多扼守河之兩岸築有土壘安置快砲十餘尊遂相約奮勇攻撃鏖戰七下鐘之久華軍紛紛潰散始得將第一重土壘占住當華軍潰散時欲用炸藥將鐵路橋梁轟壞以免聨軍躡跡窮追不料計尙未成聨軍中馬隧已風馳電捲而過追逐十餘里華軍力不能敵死傷實多先是聨軍議定由津啟行統帥豫派馬步隊共六千名快砲十四尊留守津郡旣而各國新軍之航海而至者日有千百名大約日内卽可續派入京爲之接應矣 
[華軍近狀]  
　　日本報云頃得中國北方電信悉各國聨軍刻已拔隧北上救援駐京使臣當啟行時偵知馬車門玉崑有兵一萬名在北倉屯紥宋宮保慶有兵一萬名在楊邨屯紥至箽軍門福祥所部甘軍不知其數現方分屯部坊落垡之問 
[英艦來萊華]  
　　昨日香港來電云英廷遣古來愛脫鐵甲船尅日來華以厚兵力華歴本月十三日已由香港載浪赴申矣是日有一連兵船満載印度兵抵港聞小駐一日卽須駛往大沽攷古來愛脫容積一萬二千九百五十　船上安置能放六百八十磅彈之巨砲四尊能放一百磅彈之快砲十二尊并小快砲二十尊每一下鐘時能行十八海里有半水手七百名誠海軍中巨觀也 
[績撥印兵]  
　　昨日論敦來電云近日駐津英軍統帥葛斯利總戎電達政府力請增兵政府允之特於西歴八月六號卽華歴本月十二日電飭五印度總督高順男爵火速撥出馬步砲兵共四千數百名運送津沽以厚兵力并電� 
飭香港俟此軍過境時派遣戍港印兵一千數百名與之同往 
[遼城被占]  
　　前日烟臺來電云牛莊内地之城已被俄人占據雖事之確否未得而知然中俄釁端已由此而啓矣噫吁嘻 
[俄國調兵]  
　　日本報云頃得長崎電報悉東歴七月二十九日卽華歴七月初四日有哪隇國輸船名利痕達　 
 
 
] 

Page 2

 
 
者由旅順口鼓浪至崎船中人述俄兵之駐紥旅順口多者一萬六千名中有千餘名刻已乘義勇艦向牛莊進發矣 
[天津患疫]  
　　日本報云有客自津郡至長崎談及目下赤痢流行呻吟載道東西各國軍士之患此而斃者已有四百十二名其中以日本兵爲最多亦慘矣哉 
[大名鬧教]  
　　昨日駐烟臺法國領事官來電云直隸東南陲大名府向有天主教士六人開堂傳教某日忽被匪人找斃至河間府屬獻縣教堂則尚未損毁 
[西人避地]  
　　昨日宜昌來電云四川重慶府英國領事洋關稅務司及泰西各國商人教士見地方不甚穏妥因於華歴本月初九日乘輪船東下十一行扺宜昌尚有駐渝國領事官及分居内地之西人數十名日内尚未就道大約須附下次輸船啓行矣 
[奉札籌防]  
　　掦州訪事人云自北方義和拳匪徒肇亂掦郡謠言四起居民皆慄慄自危月初某日保甲總辦王季棠觀察接奉兩江督憲南洋通商大臣劉峴帥電札略謂本部堂近日訪聞掦城人心浮動謠諑繁興亟應由保甲王道會同地方官加意巡防如再敢有人捏造不經讕語及滋擾教堂等事立卽拘拿嚴懲等因當日遵卽出示曉諭一面會同掦州府沈碧香太守及江甘兩縣主郡城紳士共議防維之策現在北河下等處教堂已由兩縣主商請南字管管帶某君撥勇巡防護衛故面飭各叚巡員將各街巷柵欄逐一興工修整每夜三更後一律下鎖非有要事不得擅開 
[撤任有由]  
　　金陵訪事友人云淮安府淸河縣知縣侯東洲大令紹瀛蒞任甫及一旬卽奉江寍藩憲恩藝棠方伯檄令撤任有知其事者謂淸河城内向有耶穌教堂一所上月某日有女教士某氏控黑衛往西壩宣播福音行至中途突遇無賴數人恣情戲謔並奪取所騎牲口女教士無奈徒步而歸歸卽詣縣署呈訴前情請飭差緝拿嚴辩並將長耳公追還大令准之連緝三日未得主名女教士遂往見漕督松峻帥嘖有煩言峻帥恐釀事端立卽電告兩江總督南洋通商大臣劉峴帥峴帥以大令先事旣失於防維事後又不能捕治爰飭方伯飛檄撤任以爲玩愒公事者戒 
[緝捕得人]  
　　蕪湖訪事友人云李葆林副戎前辦緝捕局務實事求是沿江一帶會匪被獲懲治者不下數十百人匪衆爲之瞻懾前年奉檄管帶攔江磯精健左營所遺局務由道憲吳季卿觀察攺委蕪　保衛營管帶饒翼卿守戎兼辩迄今已閱年餘兹者守戎因添募新軍不遑兼顧適副戎移防至此觀察遂仍札委兼攝並添募線勇十名派往内地各城鄉市鎭偵探如見匪徒嘯聚爲非飛速馳報以便派勇密拿弭患無形識者韙之 
[蝗不爲災]  
　　姑蘇訪事友人云本月初七八日蘇州府屬各鄉忽來飛蝗無數自南而北棲息田間一轉瞬間約積厚三四寸閱一晝夜始向北飛去去後細視禾稻尙無所損翌日常熟昭文一帶鄉人之來省者言及彼處各鄉所見亦復如是是豈蝗之爲災亦有定數耶何蘇地之竟得倖免也 
[禾中火警]  
　　嘉興訪事友人云本月初五日午後郡城北門外端平橋東首葛姓正在樓上橫陳一榻吞吐烟霞旋聞家中人方寒水浮瓜瓤分綠玉遂下樓暢啖藉滌煩襟未及片時樓上火發濃烟四塞毒燄飛騰適有梓人在家修理房舍見之卽汲水以潑少馬本坊水龍亦飛馳而至竭力狂噴得卽熄滅然左右鄰已大受虛驚幾如小鹿兒在心頭撞矣 
[皖省官塲紀事]  
　　安慶訪事友人云安徽潁上縣知縣者大令齡前以捕務廢弛經藩司湯小秋方伯撤任所遺員缺委候補縣馮大令廷韶署理○霍邱縣知縣陳大令瑜因事撤省遺缺由藩司湯方伯委候補縣許大令維傑署理○督辨華陽釐務候補知府黄太守由上憲飭與舒城中梅河釐局督辦林太守對調冀收人地相宜之效 
[鎭郡官場紀事]  
　　鎭江訪事人云蘇松鎮總兵總統南洋兵輪船陳印波鎮軍於本月初五日乘南琛兵艦至潤州下碇江中旋卽謁見黃芍巖宮保并詣文武各衙門投刺至午刻展輪赴江寗瀕行江勝各營咸詣江干恭送○鎭江城守營叅將鄭藎臣叅戎於本月初四日乘益利輪船赴滬禀見兩廣總督調補直隸總督李傅相面稟要公○前署蘇松太兵備道會經郛觀察由蘇垣乘舟赴江寗公幹本月初五日道經京口　� 
繋纜六吉園馬頭鎭城道府縣各官咸詣舟次相見未幾觀察登岸乘輿赴各衙門答拜翌晨卽泝江上駛 
[邗上官塲紀事]  
　　揚州訪事友人云兩淮泰壩監制同知洪良士分轉署事期滿連宪柯遜菴都轉查有候補運判惲分定時轉毓昌堪以接署詳奉督監𢞩批准隨於本月初日牌示轅門○揚州府碧香太守接奉南洋大臣兩江總上涌督劉峴帥公文內開本年恩科鄉試因各省現辦防務勢難兼顧爰由電奏請緩至明年三月初八日舉行恩科會試則緩至明年八月初八日舉行至辛丑正科鄉會試按年遞推業奉上諭允准由府轉飭各屬遵照等因遵卽飛札所屬州縣暨行知各學一體欽遵辨理隨於本月初三日出示通衢俾多士行期暫緩不致往返徒勞○兩准運司柯遜庵都轉以屬下聽鼓各員人數甚多而來轅謁見者廖廖無幾並有屢傅不到者爰分則定限牌示轅門凡無差者子五日內呈遞履歴有差者于二十日內呈遞履歴聽候按名傅見未遞履歴以前概不差委乃限期已過來轅謁見者固不乏人而未能依限呈遞者仍復不少並有履歴雖已呈遞而人未稟到者爰分別展限云無差者寬限十日以七月初九日爲止有差及分屬者展限半月至七月十五日爲止如再逾限不到其爲並不在淮可知定將官冊填註有差者立卽撤差無差者註明永停差委本月初三日已示諭通知是亦整飭官方之良法也 
[鑑湖秋月]  
　　紹興訪事人云署浙江會稽縣知縣黃大令於去年七月某日蒞任現届一年期滿經藩憲惲菘耘方伯調省差委遺缺飭正任是缺之兪振巖大令鳳岡回任按兪大令籍隸江西某邑自光緒七年題補是缺旋卽奉飭履新嗣是屢調簾差大計卓異上峯頗垂靑睞調� 
署溫州府平陽縣篆去夏交缷回省茲者鳧舃重來駕輕就熟必能興利除弊慰彼都人士屬望之心也○入伏以來火傘當空流金鑠石田疇龜坼待澤甚殷至本月初六日午後北風驟起油然作雲阿香車馳驟半空隆隆震耳未幾屏翳君惠然而至銀河倒瀉溝澮皆盈誦昔人一寸甘霖一寸金之詩老圃老農無不驩欣雀抃矣○紹興府能再靑太守之德配某夫人操持內政夙著賢勞年踰五旬氣體素健本月初三日陡患痧症誤投藥餌以致夢應膏肓延至丙夜蓬島歸島太守情深奉倩未免神傷營尊營齋必有不惜俸錢十萬者矣　 
[甌江秋浪]  
　　溫州訪事友人云本月初二日永嘉縣櫃書蔡某之夥名巖富者路經柟溪橋畔突被土匪擄之而去婪索千金縣主邑尊查大令聞之立飭幹役前往查拿無如巢穴難尋依然徒手而返現聞蔡已自備洋銀二百五十枚往贖矣○縣屬下鄉灣底有周阿銓者家擁巨資富甲鄉里本月初五日之夜突有土匪四五十人手持刀械毀門而入肆行搶劫家中人不敢聲張迨匪去檢㸃所失約値千餘金翌日開單赴縣呈報聞是處四面臨河非船莫渡想盜蹤不難尋覓也○本月初一日午刻有某國兵輪船名開辨者駛至甌江下椗雙門外初五日又有某國兵輪船名專條者抵埠至初六日淸晨開辦卽展輪出口 
[瀼溪秋影]  
　　宜昌訪事人云邇者宜昌紳士深恐土匪竊發集貲招募圑丁定額三百名現已挑選成軍在墨池書院駐紥每名月給餉 
 
 

Page 3

 
 
錢四千二百文棚頭四千八百文以二百六十名爲圑勇四十名爲長夫歸紳士四人分帶而以黃甘鵠元總其成將來能否精益求精未可逆料惟目今則巡歴城廂內外頗覺認眞云○上月下旬某日施南府利川縣某大令簽差押送人犯四名至宜昌府署聞係某營逃勇由利川縣捕役查獲者不知邑宰將如何辨理也○有某甲者向在某國駐宜頷事署內當輿夫辭歇後窮苦無依兼染時症以致倒仆路旁適領事某君經過見而憐之給以洋銀四元囑卽延醫治療亦可謂好行其德者矣○上月二十九日午刻忽聞警鑼亂鳴探悉西壩火災一時烟燄騰空瞬息間芧舍數十戶皆成焦士事後聞有小孩老婦各一灼傷甚重不知有性命之虞否○某洋行接川中來信云溥安公司肇通輪船抵重慶後被英國領事及稅務司留下保護西國官商至立德輪船則不日可以遄返矣○近日謠言四起人心浮動宜昌府陳太守其璋出有六言告示曰照得鴉雀嶺中匪類指不勝指教堂以善勸人却是循規蹈矩上年李玉堂來亦是正經教士是以本府見時亦復待之以禮監禁之李華堂本屬咎由自取後經縣中訪拿現已禁在監裏可見教中之人有是亦有不是總總爲教爲民皆是吾民赤子本府一秉至公悉遵條約辦理各宜凜遵勿違示諭高貼如此七月初三日示 
[金山秋黛]  
　　鎭江訪事人云自北方義和拳匪倡亂常鎮通海道長久山觀察見鎮郡民情浮動深恐無賴地痞乘機煽惑開罪教堂因與駐鎮各國領事官互商彼此公同保護又以租界內外兵力單薄稟請長江水帥提督總統江勝全軍黃芍巖宮保添派江勝各營武弁帶勇梭巡某日復札飭水陸總巡周錦堂都戎洋務局員邵明府文炳會同工部局恊力保護旅鎭西人○長江水帥提督總統江勝全軍黃芍巖宮保於本月初六日辰刻親詣大校塲查㸃投誠梟目徐懷禮所部水帥中營及新勝軍○前有英國兵艦名顏士者停泊京江至本月初五日辰刻開往上海 
[邗水秋漪]  
　　掦州訪事人云掦屬運河水勢日漸增漲加以上游來源暢旺滔滔滾滾拍岸平堤本月初七日疾風暴雨東岸大壩驟圯丈許旋卽刷至十餘丈壩內地本低下水勢倒灌一片汪洋亦意外之變也○兩淮監捕營都司某都戎因病出缺運憲柯遜菴都轉初委方千戎護理旋以現帶護勇之張遊戎普沾洋請委署經督監憲劉峴帥批准都轉隨卽札飭遵照 
[上海官塲紀事]  
　　前馬路工程局文委員案章二尹祖德於五月某日因事請假回粵東原籍倩從九梁少尹代庖迄今已逾兩月尚未返滬蘇松太兵備道兼江海關監督余晉珊觀察因札委少尹接辨少尹奉札後卽於前日趨轅謝委○前日駐紥本邑日暉港之晉字營管帶顏梓琴鎮軍命駕至馬路工程局投刺適總辨程雨村大令因事公出由家了擋駕○十六鋪巡防北局委員楊聘侯二尹現奉道憲余觀察札飭調辨龍華巡防局所遺北局一差委浦東爛泥渡巡防局委員文韻松二尹慶嵩接辨遞遺爛泥渡巡防局一差卽以龍華巡防局委員徐二尹調往　　　　　 
文二尹奉札後已擇吉本月十九日到差視事矣 
[隱患宜防]  
　　昨日上海縣主汪瑤庭大令接奉署理江蘇藩司陸春江方伯四百里排單內開現奉南洋大臣劉札開北地拳匪滋事南方亟宜保護教堂以期安靜所有長江一帶刻已與西人互相議定彼此保護各不相擾惟兵端旣開於北方內地沿江沿海各口岸亦宜預防保守疆土特飭沿海各州縣力阻西兵艦闌入內地並嚴禁私行接濟外人再將圑練勇丁加意竭力整顿以備不虞毋稍疎忽等因刻已遵照辨理矣 
[請復公所]  
　　本邑淮掦公所前因董其事者辨理不善弊竇叢生經蘇松太兵備道余晉珊觀察查悉檄飭裁撤箇中人莫不聞而快意近日忽有白掦州人王某者以淮掦帮在申駕划船不下三千人全頼公所爲之维持一切俾生者可以托足死者亦有所歸所需經费出自本人自願等詞投道轅禀請核示觀察批飭上海縣汪瑤庭大令查明稟候覆核 
[令節停訊]  
　　昨日英美租界公堂各案輪應美總領事署繙譯白君會訊適逢中元令篩讞員翁笠漁直刺飭丁客照白君暫停讞案一期 
[中元會景]  
　　昨爲中元令篩午後三㸃鐘時各會首衣冠整肅齊集廟中將城隍神及四司偶像置諸緑呢繡金大轎排導出轅每起均有馬執事鑾駕旗鑼傘扇並皇命馬對馬鼓吹馬間以淸音一班沿途奏樂音韵悠掦此外逍遥傘十锦牌大肚皮劊子黃衣會靑衣會無不簇簇生新惟妙惟肖上海縣主汪瑤庭大令保甲總巡戴子邁明府均飭差彈壓並由典史趙少尉赴西門外邑厲壇致祭法界捕頭以邑厲壇一帶已劃入新租界派包探前往照料迨入夜遄回已燈彩輝煌參橫斗轉矣 
[瘋人病斃]  
　　本年四月某日南市捕房某號巡捕巡至南馬頭附近見瘋人某甲在途胡閙因卽拘入捕房捕頭禀請馬路工程局總辦程雨村大令函送某善堂留養前日甲忽病斃堂董飭丁持聨單稟報大令諭令地甲往查屍屬旋稟稱甲並無親屬在滬爰卽函請善堂給棺收殮 
[售地糾葛]  
　　本地人周文邦向以販地爲生卽諺所謂地皮掮客也前曾買得新閘陳惠亭等之地二畝一分嗣卽永遠租與中和洋行得銀二千一百零五兩陳等延不遷讓遂投英美租界公廨呈控讞員翁笠漁直刺準詞飭提到案前晚倩襄讞委員張柄樞司馬研訊周文邦訴稱前者小的買得陳惠亭陳春林陳士俊之地二畝一分當時價已付淸嗣經小的永遠租與中和洋行地上建有屋房三陳延不遷讓現被洋人逼勒不得已控請押遷陳惠亭陳春林陳士俊同供此地本由小的等人賣與周文邦價已收淸惟曾租與姚阿木吳成龍造有房屋年限未滿不能遷讓且吳成龍現在甯波尚求恩斷姚阿木供小的向二陳租地造屋訂期二十年現在祇得十一上且無力遷徒求鋻司馬判令三陳貼償遷費洋銀八十元著姚赶緊遷讓併迅速卽知會吳成龍來滬淸理違干未便 
[英美租界公廨紀事]  
　　日昨駐滬美總領事古納君致函英美租界公廨讞員翁笠漁直刺內開美商坤和洋行主控華商陶月汀虧欠鉅欵請卽提案訊追直刺允之飭差將陶拘獲押候訊奪○昨日英美租界公廨接掦州府屬東臺縣某大令移文內開據民人徐上餘呈控伊媳徐郁氏被蟻媒施阿四等誘拐至滬押賣爲娼請煩移提歸案訊辦等由直刺披閱來文卽飭差將徐郁氏拘提到廨諭令暫交官媒看管聽候備文起解 
[法租界捕房紀事]  
　　昨日英租界某包探遣夥役甲乙二人至法界德興樓茶館門外拘拿竊賊適爲法界包探所見一并拘入捕房捕頭惡其越界拘人題違工部局章程著押候解送公堂稟請讞員朱森庭明府訊究○昨日禇家左近橋南園茶館主某甲投捕房報稱自北方拳匪事起生涯寥落無計挽回擬倩人演唱影戲以廣招徠請爲核准捕頭許之告以不得演唱淫詞致干查究 
[美租界捕房紀事]  
　　昨晨小竊梁阿五混入天潼路某姓家竊取衣服若干件攜至某押鋪質錢適爲包探沈翠濤所見連贓帶人捕房捕頭令押候解送公堂稟請讞員翁笠漁直刺訊辦○前晩甬人周德榮與同鄉人某甲在西華德路互相扭毆巡街捕喝阻不依因之一併拘入捕房捕頭令各押乞丐牢一宵以儆○昨晨小竊陳大郞濳至西華德路某姓鄉民家竊取衣服携之而出旋爲包探沈翠濤所獲連贓解送捕房捕頭令押候轉解公堂禀請懲治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖水濤聲]  
　　安慶訪事友人來函云自北地拳匪倡亂皖省謠言四起民心浮動富家大族遷徒紛紛時有悞入匪人彀中沿途被搶者安徽撫憲王芍棠中丞恐民心不靖匪徒乘間生心因飭各屬密佈防營保護教堂嚴緝匪類卽監獄倉庫亦派兵守護備極周詳凡我居民自可高枕無憂而猶輕信浮言携家他適真可謂不知時務者矣○兩江督憲劉峴帥以省中兵力單薄特委席觀察匯湘來皖謁見撫憲王中丞請撥兵赴省聽候調遣中丞允之檄飭駐紥集賢閣之新軍四營開往金陵并諭令各營教習昕夕訓練定於七月初四日拔隧起程○上月二十一日廬州府知府陳太守因公赴省謁見撫憲王中丞面禀要務旋於二十九日稟辭回署○時事危急各省督撫均募兵籌餉入衞京帥皖撫王中丞亦擬調數營北上日前已委營務處劉觀察篤烈爲統領按觀察乃將門之後韜略夙諳部下亦均係湘中宿將雄帥一到不難掃蕩妖氛可於觀察拭目俟之已 
[上海縣縣署瑣案]  
　　前者侯陳氏控稱姪孫侯丫頭串同地保盜賣公田向論遭毆求恩究辨時戴子邁大令方綰縣篆訊明口供飭將侯丫頭交差看管俟傅親族復訊核斷在案前晩縣主汪瑤庭大令升堂研訊侯陳氏投案供稱故夫侯士南在日與堂姪孫丫頭之父興順合置十併十一圖田十三畝有奇及丈夫逝世以興順會穿孝服分給田二畝六分數釐其餘八畝分而爲二各自納糧耕種並於單上註明各管四畝字樣未幾興順逝世此單遂入其子丫頭之手不料丫頭頓起不良之心將田盜賣小婦人向之理論反敢逞兇叩求嚴究地保王老順供此田確係各自納糧耕種其餘細情小的概不知悉親族潘鳳祥沈鴻昌等同供丫頭蓄意圖吞田畝屢經理勸一味恃蠻求恩公斷丫頭供此田當伯袓在日一併給與小的並非小的盜賣大令惡其刁狡喝令掌頰二十下復加研詰始供小的實緣歴年虧空無可彌縫將單抵押自知不合叩乞施恩大令諭令親族潘鳳祥協同地保王老順至侯陳氏田內竪立界石四方石上刊明侯陳氏同子煥東之田字樣限日著丫頭將田單贖回交還侯陳氏永遠不得爭奪設再覬覦准侯陳氏禀明提究不貸○前者王永發鐵店私造刀械經汪大令訪聞飭差提訊旋接巡防局員某君來函謂王所造之刀實供局中巡防之用請免究懲大令提王研詰供小的由巡防局老爷爺令造刀兩柄此外從未造過叩求明察地保金咸泉所㐭稟相同大令飭將王交金保帶回諭以日後如再查有造刀情事惟爾地保是問○顧順德應阿標控地販趙發茂霸吞工値前晩汪大令升堂研訊顧供小的向當木作頭去年由趙發茂邀至麥邊洋行攬造樓房二百二十幢後被趙劃出九十幢轉給應阿標包造是以小的祇造一百三十幢迨小的如期完工應所造九十幢工程甫及其半遽爾退回轉倩小的代裝板壁等物計銀一千六百兩屢向索取延不肯付求恩究追應供小的所造房屋工程已至六分因趙不肯付銀故卽退回然小的已墊出工料銀七千餘兩乞求訊追趙供顧處並未欠銀應之工程僅有三分有伊筆據爲馮求鑒大令察閱據上並未載明已有工程若干知趙有意朦混著責二百板復將李掌頰五十下收押所中顧應兩人不自量力致有此事不予准追叱令退去 
[英美租界公堂會訊案]  
　　日商平林專一控華人張葆君擔保李錦堂抵借銀一千三百兩延不淸還等因疉經讞員翁笠漁直刺會同日領事訊供押追李無力淸償經保人張葆君賠銀六百兩餘銀限日遵繳前日日副領事松村君查得張逾限不繳命駕詣公廨會同直刺覆訊張供稱小的已賠出銀六百兩餘欠無力再賠倘求鍳宥李錦堂供稱小的原籍寗波府屬慈溪縣去年臘杪向平林借銀一千三百兩倩張作保現在張已代還六百兩小的身在窘鄉祗有樓房一幢可抵尚乞恩寛直刺商之松村君判將李責五百板還押翼房限期措繳如違發回捕房管押一面備文移請慈溪縣查封家產抵償 
 
 
