# 1901 - 222 - 4910244

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中　政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價値昂責購者不易本局爰仿從前題書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部即找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州　文閣書莊文　堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[觀本報詳紀中俄訂約事慨乎言之]  
　　信誓互守之謂約機緘愼藏之謂密必國與國有獨深之交誼恐他國或從中離間因私議互相禦侮之法而密約以成若夫俄羅斯人所爲是要盟也旣不成爲約章更何所用其秘密蓋俄强國也亦無道國也其暴似虎其貪近狼恃其民俗之堅强兵械之犀利地勢之險要而又與我中國東三省處處毘連蠶食鯨吞得寸則寸猶恐日本之躡其後歐洲諸國之環而攻乃話我以甘言時時欲引爲臂助猶憶昔年我駐俄大臣洪文卿星使瓜期旣及陛辭返華俄皇延人密室中深談移晷而出大旨謂外人指予欲與中國爲敵予豈其然中俄和好歴二百年予决不肯一旦廢棄或者歐西諸大國搆此蜚語冀損我兩國交情耳其所以就西伯利亞東鄙　鐵路駛火車者不過爲輸寫琿春海參威商貨起見豈眞欲利軍行哉况以天下大勢言之俄境雖甚綿長然自西徂東無一處非側面中國則由南　北無一處非正面俄之鐵路必先聨絡中國始得有百密而無一疏議者每謂英助土耳其扼君士但丁使我俄水師不得出地中海其說謬矣俄與丹墨世爲婚媾若欲逞志于歐美各大國海軍儘可向丹人假道誠何　乎黑海之烟喉爲敢敬告貴大臣尙其力勸　　朝廷敦崇睦誼庶有以間執　　之口而免二百數十年之交際隳于一朝　俄之言誠甘矣夫誰料未及十餘年卽頓食前言藉口義和拳之擾及俄人而遽將東三省據爲已有哉試爲罕譬言之俄虎狼也人旣以肉餧虎狼忽又就其口中揟而還之必先餌之以味甘于肉之珍饚而後乃肯吐出俄之旣得東三省不復肯白白交還中國在稍有知識者早已逆料于未然胡爲不知進退之流猶相與譁然鼓譟一則曰增祺與俄訂立密約將東三省奉之俄人再則曰密約實由楊儒訂自俄京今當力請廢棄有不允者誓以兵力加之甚至灼頂之髠奴垂髫之妮子亦且登壇對衆大放厥辭嘻其竟以兒戱視俄人耶抑果欲秣馬厲兵與俄人以戎衣相見耶總之密約之說事所必無增祺所立暫保章程不久亦卽棄置俄之狡獪伎俩中國卽未經識破日人豈不一見而知其詢諸日使而對答含糊者一則不欲因中國而觸怒俄人一則默觀俄人舉動若何然後援利益均沾之約文得向中國肆其要索何居乎數百輩擾擾膠膠之士類今日演說明日演說瞢然墮入其計中也然則此事當如之何而可曰如前者鄙人之見將東三省事併入京師公約中議結務與各國事同一律無稍軒輊于其間斯時俄人惕于公議之難違自當遷就依回不至過於索瘢求垢遼東數千里地或可望還之中朝此策之上者也今旣不得此策則不得已而求其次宜用泰西𠽾嚕太司特一法漸漸殺其勢而戢其兇𠽾嚕太司特者何兩國因國事而起爭端旣未能息事寍人又不願輕開兵釁則以此法備文照會且遍告有約各與國姑俟異時再决從違無論環毬中恃强最無道之邦一見𠽾嚕太司特公文卽不能多所凌偪或遲至數月或遲至期年或且遲至數載數十載遇有現成機會然後與之熟商卽兵釁旣開亦有用此法而言歸于好者廿餘年前法人與墨西哥已事刻尙有能歴歴言之者今者各國公約甫成諸事尙未就緒驟與之商及此事勢必要挾難堪不如以𠽾嚕太司特虚與委蛇且俟皇上回京規模大定瘡痍漸復國恥稍湔然後赴告同盟與之議訂妥善约章以冀收回已失之利雖曰下策夫亦較之無策者稍勝一籌乎若謂日内已將舊約稍稍增删將次了結則恐中國受虧實甚欲望金甌之無缺勢已不能蓋西報所載之俄允將東三省交收並山海關鐵路包括其内以及現駐盛京之俄國兵士即日撤回等四條鄙人終未敢信以爲實也 
[照登中外和約十二欵譯漢全文]  
　　中外和約十二欵本館曾從東報譯登雖已寰海風行猶以未見華字原文爲憾兹閱萬國公報登有官中譯漢全文爰再照登以存廬山眞面目閱者鑒之○大德國欽差駐紥中華便宜行事大臣穆默大奥國欽差駐紥中華便宜行事全權大臣齊幹大比國欽差駐紥中華便宜行事全權大臣姚士登大日國欽差駐紥中華全權大臣葛絡幹大美國欽差特辦議和事宜全權大臣柔克義大法國欽差全權大臣駐紥中國京都總理本國事務便宜行事鮑渥大英國欽差便宜行事全權大臣薩道義大義國欽差駐紥中國世襲侯爵薩爾瓦格大日本國欽差全權大臣小村壽太郎大和國欽差駐紥中華便宜行事全權大臣克羅伯大俄國欽命全權大臣内廷大夫格爾思大淸國欽命全權大臣便宜行事總理外務部事務和碩慶親王欽命全權大臣便宜行事太子太傳文華殿大學士北洋大臣直隷總督部堂一等肅毅伯李鴻章今日會同聲明核定大淸國按西歴一千九百年十二月二十二日華歴光緒二十六年十一月初一日文開各欵當經大淸國大皇帝於是年西歴十二月二十七日華歴十一月初六日降旨全行照允足適諸國之意妥辦註附件一○第一欵一大德國欽差男爵克大臣被戕害事前於西歴本年六月初九日華歴四月二十三日奉諭旨註附件二派醇親王載澧爲頭等專使大臣赴大德國大皇帝前代表大淸國大皇帝曁國家惋惜之意醇親王遵旨於西歴本年七月十五日華歴五月二十七日自北京起程二大淸國國家業已聲明在遇害該所竪立銘志之碑與在大臣品位相配歴叙大淸國大皇帝惋惜凶事之旨書以辣丁德漢各文前於西　　　　　　 
 
 

Page 2

 
 
歴本年七月二十二日華歴六月初七日經大淸國欽差全權大臣文致大德國欽差全權大臣註附件三現於遇害處所建立碑坊一座足滿街衢已於西歴本年六月二十五日華歴五月初十日興工○第二欵一懲辦傷害諸國國家及人民之首禍諸臣將西歴本年二月十三日二月二十一日卽華歴上年十二月二十五日本年正月初三日先後降旨所定罪名開列於後註附件四五六端郡王載漪輔國公載瀾均定斬監候罪名又約定如皇上以爲應加恩貸其一死卽發往新疆永遠監禁永不减免莊親王載勛都察院左都御史英年刑部尙書趙舒翹均定爲賜令自盡山西巡撫毓賢禮部尙書啓秀刑部左侍郎徐承煜均定爲卽行正法協辦大學士吏部尙書剛毅大學士徐桐前四川總督李秉衡均已身死追奪原官卽行革職又兵部尙書徐用儀戶部尙書立山吏部左侍郎許景澄内閣學士兼禮部侍郎銜聨元太常寺卿袁昶因上年力駁殊悖諸國義法之罪被害至西歴本年二月十三日華歴上年十二月二十五日奉上諭開復原官以示昭雪註附件七莊親王載勛已於西歴本年二月二十一日華歴正月初三日英年趙舒翹已於二十四日卽初六日均自盡毓賢已於二十二日卽初四日啓秀徐承煜已於二十六日即初八日均正法又西歴本年二月十三日華歴上年十二月二十五日上諭將甘肅提督董福祥革職俟應得罪名定讞懲辦西歴本年四月二十九六月初三八月十九等日卽華歴三月十一四月十七七月初六等日先後降旨將上年夏間凶慘案内所有承認獲咎之各外省官員分别懲辦二上諭將諸國人民遇害被虐之城鎭停止文武各等考試五年註附件八○第三欵因大日本國使館書記生杉山彬被害大淸國大皇帝從優榮之典已於西歴本年六月十八日華歴五月初三日降旨簡派　　　　　　　　 
戶部侍郎那桐爲專使大臣赴大日本國大皇帝前代表大淸國大皇帝及國家惋惜之意註附件九○第四欵大淸國國家允定在於諸國被污瀆及挖掘各墳塋建立滌垢雪侮之碑已與諸國全權大臣會同商定其碑由各該國使館督建並由中國國家付給估算各費銀兩京師一帶每處一萬兩外省每處五千兩此項銀兩業已付淸兹將建碑之墳塋開列淸單附後註附件十○第五欵大淸國國家允定不准將軍火曁專爲製造軍火各種器料運入中國境内已於西歴一千九百零一年八月十七日華歴光緒二十七年七月初四日降旨禁止進口二年嗣後如諸國以爲有仍應續禁之處亦可降旨將二年之限續展註附件十一此約未畢明日續登 
[俄事電音]  
　　香港循環日報登英京來電云俄人刻願將山海關鐵路歸還惟欲中國償給從前代守時所需經費併請政府派兵赴長城外將鐵路梭巡愼守此外復限制中國不得雇用他國製造軍裝之機器師及續築與英合股之鐵路 
[營口已還]  
　　牛莊訪事人云去年奉天匪亂營口致被俄人所據兹者京師和議已成各國聨軍盡撤奉天一事雖未經中朝與俄議定而營口係各國通商口岸故俄人先已交還大約其餘尙須從長計議也 
[還地祝詞]  
　　京師友人函告云上月某日美日兩國聨軍統帥將内城地叚交付華官慶邸致詞申謝曰今大美國大日本國撤退守護紫禁城兵本爵親臨接收回憶去秋各國聨軍入京承大美國派兵守護午門大日本國派兵守護東華西華二門及宣武門以致大内現存舊觀本爵實深感謝足見兩國統帥愼固邦交具見和好之誼他日兩宫回鑾本爵必將盛意奏逹宸聽也兹當交收之際本爵親臨致謝并祝此後彼此邦交日益親密四海臣民共享昇平之福本爵實有厚望焉旋由日本統帥某君致詞作答云本日本軍司令官會同美國軍司令官爲守衛大内事宜交貴王大臣接辦殊爲榮光溯念上年八月乘輿倉卒巡方九門旣無掌管鑰者何况五城十坊行是早有焚燒之事惟是大内除一二殿閣迨後火災外其餘華麗依然今也回鑾在卽本司令官等切冀貴國大皇帝盛德日新於斯彌鞏億萬斯年丕基不勝頌禱之至觀此亦足見東西各友邦雖當戎衣相見之餘依舊彬彬有禮也 
[揭曉有期]  
　　香港循環日報云聞之衙署中人言廣東大主考定期九月十三日揭曉但歴屆鄕試揭曉日期由監臨與主考議定先行出示俾衆周知現在撫署未發紅示恐難信以爲眞也 
[裁併稅關]  
　　蕪湖訪事友人云日前安徽徽寗池太廣兵備道龔幼甫觀察接奉上憲來文飭將蕪湖常關徴稅事宜歸併洋關稅務司經理定於本月二十一日交代所派稅務司某君先於初一日抵蕪拜會觀察及文武各員弁 
[議停分發]  
　　武昌訪事友人云鄂省仕途擁擠往往終年聽鼓不得一差自順直秦晉捐例疊開彈冠于于而來者更有在坑滿坑在谷滿谷之勢撫憲端午橋中丞以本省差缺向有定數烏能位置如許閒員爰商之湖廣總督張香濤制軍擬奏請停止分發三年以淸仕途而免壅滯制軍深以爲然大約捐務截止後即須人奏九重矣 
[推廣銀圓]  
　　武昌訪事友人云鄂省所鑄銀圓雖已通行巿面而偏僻郡邑尙未能一律暢銷湖廣總督張香濤制軍近奉諭旨飭卽寛籌銀本源源鑄造并准於京餉内搭解三成因卽行知藩司瞿賡甫方伯并於本月某日傳見司道公同籌擬嗣後各衙門局所應支銀兩一律改發銀圓至各州縣徴收丁漕亦准酌量搭收刻已會同端午橋中丞通飭各屬一體遵照矣 
[行旌東指]  
　　武昌訪事友人云湖廣總督張香濤制軍因日本將就仙臺鎭守府舉行大蒐典禮特遴派所屬文武員弁航海前往閱視適湖北候補道朱惠之觀察由行在引見回鄂制軍遂札飭率同所派各員弁東行本月某日觀察趨詣督轅稟辭就道所有奉派各員弁銜名備錄於左軍機處存記湖北卽補道朱滋澤候補知府黄邦俊候補知府存壽本任德安府同知鞠成霈其餘各武員已登前日報章兹不復贅 
[准撥軍裝]  
　　香港循環日報云年來粤西土匪不靖風鶴時聞月前桂平縣紳士曹啓榮等人相約赴粤東遞禀督轅請卽頒給軍裝以爲之備督憲陶芷芳制府批示曰廣東軍械局所存快槍無多本難撥給惟據禀該縣地方游土各匪所用之槍均極快利應準由軍械局酌撥黎意槍數十枝以資防緝仍令照繳價銀仰廣東軍械局遵照辦理并移商務局曁該縣遵照禀發仍繳 
[日將游粤]  
　　廣州訪事人云日本陸軍少將福島君安正當去歲拳匪作亂時曾統兵人京助之鵰剿兹者和議已定聨軍撤回因之來粤作汗漫游前月二十九日命駕至督轅拜會督憲陶芷芳制軍茗談移時而别翌日制軍委中軍李恊戎爲往報謁并以珍物餽之 
[試卷發回]  
　　牛莊訪事友人來函云奉天蓋平縣文童縣試已竣縣主某大令將試卷解至學轅不意學憲全行發回大約蓋平亦有戕害西人之事須遵和約停止考試五年矣 
[委盤運庫]  
　　鎭江訪事人云兩准運庫每屇秋末冬初例由兩江總督派員盤點蓋愼重庫儲之意也本年劉峴帥札委常鎭通海道兼鎭江關監督長久山觀察就近往盤觀察奉檄後卽於本月初十日排導詣六吉園碼頭渡登官舫帶以小輪船駛赴䢴上瀕行水陸總巡周錦堂遊戎及丹徒縣張大令保甲局總辦楊大令均赴馬頭恭送 
[維持捐務]  
　　蕪湖訪事友人云自停捐實官之旨下凡顯揚志切者咸觀望不前以致捐欵驟形寥落日前徽甯池太廣兵備道龔幼甫觀察出示曉諭大旨謂目下實官雖已停捐而一切虚銜貢監仍可照常辦理所有從前助振各捐票未經給奬者均准作爲四成實銀是亦維持捐務之苦衷也 
 
 

Page 3

 
 
[示禁僞銀]  
　　寗波訪事人云前者匪人吕茂生舒長生私販銅質僞洋銀經鄞縣主徐蓉齋大令查拿到案盡法嚴懲猶恐不法匪徒效尤嘗試爰於本月某日出示曉諭曰照得私鑄私販大小假洋例禁極爲森嚴如有不法之徒貪利圖害潛行鑄造販賣所鑄各洋或全係銅質或鋼鐵錫鉛攙和其間一用藥水製鍍即與眞洋無異商民稍不留意輙受其圈套爲害巿面實非淺鮮業經上年閏八月間出示諭禁並嚴密查拿各在案兹本縣訪聞有奸徒吕茂生舒長生串同王小如陳洪生在於各處販賣大小鷹龍假洋爲害閭閻深堪痛恨現在吕茂生舒長生二名已經查拿到案訊供販賣確實除嚴行笞責並枷號遊街示衆一面仍提王小如陳洪生到案再行訊究外合再出示諭禁爲此示仰闔邑軍民人等知悉須知鑄販假洋有干例禁爾等各有身家何苦自蹈法網自示之後務各父誡其子兄勉其弟恪遵禁令安分營生毋再私鑄私販倘敢故違禁令一經訪聞或被告發定卽飭提到縣從嚴究辦决不寛貸至各該商民人等嗣後凡收取大小鷹龍各洋亦須認眞察看格外留心毋再稍涉大意自取其累其各凛遵毋違特示 
[示贖耕牛]  
　　欽命記名提督軍門署理江西九江等處總鎭統選鋒新勁砲隊等營鋒勇巴圖魯王爲示諭農民取贖耕牛事照得九江北岸圩堤前被大水衝破居民被災甚重紛紛來城就食并將耕牛沿途變賣慘苦不堪本署鎭因恐耕牛一經變賣將來水退之後補種無資有妨農事業經捐廉將該民人所索價値分别照付給以憑據并製牌懸掛牛角派丁牧放更搭蓋凉棚使之休息生全藉避炎天暑疫蓋以杜賤賣私屠而爲便民計也兹者水勢漸退取贖固多惟尙有餘存若干頭均應迅速來轅贖去緣此時秋高氣爽畜養猶不甚難若轉瞬天寒草枯則以前所搭之凉棚旣不適用兼之求芻匪易凍餒堪虞勢不得不再搭暖棚備價取草以期無恙與其以此等費用取償該民人於他時曷若早日喚其來轅免利取贖且被水之田廬大都退出爾民人亦當急速歸農補種小收以圖來年生計今定限月内備齊原價贖牛不加分文遲則搭棚購草等費須由該民人備繳合行出示曉諭爲此示仰江北民人一體知悉務須赶緊來轅取贖勿得延遲致悮工作切切特示光緒二十七年九月初一日示 
[當塗災重]  
　　蕪湖訪事友人云本屇安徽各屬洪水成災以當塗縣境爲最重縣治有田六十萬畝近經上憲委員履勘中有十萬畝顆粒無收不知此後議振　蠲在上者何以善持其後也 
[救人救澈]  
　　鎮江訪事人云今歲郡屬各洲圩被水成災小民困苦流離幾難果腹常鎭通海道憲長久山觀察憫之除捐廉振濟外復札飭丹陽縣劉大令傳諭各紳董捐集　稻數百石於本月初七日運至各洲散放救人救澈觀察有焉 
[紹郡官塲紀事]  
　　紹興訪事人云前年正任浙江嵊縣知縣丁大令佑宸因案調省至今未克回任而署理是缺之陳次耕大令已及瓜期藩憲誠果泉方伯因委候補縣徐紫若大令接署大約重陽節後卽當涓吉履新矣○紹屬塘工前經省憲委候補府王靖臣太守來越履勘兹府尊熊再靑太守以江塘綿亘百餘里概議重築經費浩繁値此民窮財竭之時籌欵殊非易易因擬僅由西江塘起擇要興修○府署發審局事務甚繁薪資甚薄兹者局員劉大令鼎亨已屆期滿上游嘉其勤愼札飭蟬聨并兼牙釐局收支差以資津貼月前大令赴省叩謝日内當可遄返越中矣 
[潯郡官塲紀事]  
　　九江訪事人云江西撫憲李勉林中丞委候補道錢琴齋觀察率同候補副將張副戎國柱航海赴日本觀彼國仙臺鎭守府會操本月初五日行抵潯江旋于初六日附江裕輪船東下○九江鎭總兵王雲笙鎭軍于本月初八日乘鄱陽輪船赴金陵謁見制府劉峴帥面禀要公○九江關道憲明華亭觀察示期本月初三日課試濂溪書院肄業生童生員策問題爲中國積弱已久方今時勢多艱强鄰日逼振興匪易補救良難變法自强爲國家安危命脈惟千端萬緒興華諸政必須先求切要之方應如何始可圖功如何方能有效匡廬毓秀不乏明體逹用之才爾多士其各將抱負直抒詳議以對童生論題急則治標論○保甲總巡黄麗生明府病故後遣差由府尊孫景裴太守委捐輸委員黄季菴明府接辦日前黄明府因公回省太守遂委稽查輪船委員徐穆君别駕兼攝 
[蕪邑官塲紀事]  
　　蕪湖訪事友人云長江水師提督程從周軍門巡閱下游水師上月下旬某日道出蕪湖各官均往江于迎迓○前署安徽蕪湖縣陳雲湘直剌現已升任六安州知州遺缺由上憲札飭省垣支應局管庫委員柳小汀大令前來接署涓吉本月初八日受篆視事直剌隨部署行李定於十四日挈眷赴六安 
[備迎邸駕]  
　　上海縣主汪瑶庭大令探得奉命赴德國道歉之醇親王將於日内回華道經滬上昨已飭辦差人役在泥城外北洋務局預備供張矣 
[上海求志書院秋季課題]  
　　經學隰有六駁解山以章水以龍解有麥麴乎有山鞠窮乎解庚癸乎解○史學擬補通鑑紀事本末序目趙宋一代外交得失論馬氏繹史書後東漢經師論贊○掌故兼時務中西官制多有與周官合者試條舉之煤鐵之産山西最富今議通鐵軌以接蘆漢幹路其經由郡縣究以何者爲宜說議院有無流弊論孫夏峯顧亭林黄梨洲李二曲四先生論贊○算學拾級微分七第三四兩欵凡曲線凸邊向内則縱線二次微係數必同號凹邊同内則縱線二次微係數必異號仍以正則同長同消負則此長彼消解之其一次微係數之或長或消及地之消長率或遞增或遞减均易見故曲線向背顯然試申其說前課旣已發明微係數等於空之時爲地之最大最小限再查二次微係數之正負則易知一次微係數等於空時之前後或長或消卽可知由正變負由負變正也故欲辨限之爲大爲小必查二次微係數之正負試詳論之凡無窮項之發級數必正負相間如俱正或除首項外俱負者則全級之和長至無窮而無實數可求故偶次虚根式如以小甲减大天代其方積詳爲級數亦無實數仍與虚根之例符合詳證其理又設如卯加半次乘方以小甲加大天代其根詳爲級數初雖似俱正無實數然至卯項後變爲正負相間故非虚式盍亦證之○輿地艽野解防因地勢說論北宋約金伐遼論南宋許元假道代金○詞章驪山女賦以在殷周間亦爲天子爲韻瑯嬛福地歌今之桂非古之桂今之蘭非古之蘭賦詩辨正反游仙詩不拘首數無論遠近均以題目載入申報之曰爲始繳卷限兩月截止逾限不收 
[日兵演陣]  
　　昨晨十點鐘時駐紥本邑楊樹浦協隆紡紗廠對面之日本步兵约百餘名肩荷洋槍排齊隊伍由統帶官督率至虹口迤北寳山縣境新靶子路左近曠地上練習各種陣式至十二點鐘時始整隊而返 
[協吊失贜]  
　　日前竊贼趙春波行竊本邑洋涇浜北工部局船上所置錨練等物質於南巿王家馬頭鴻興及油車馬頭慶記二押鋪昨爲英界包探沈阿岳所獲押解會審公廨讞員張柄樞司馬訊取口供飭卽帶赴十六鋪巡防南局曁二十三七鋪巡防局禀請局員遴派勇甲協同前往分别吊贜帶回訊辦 
[法界火警]  
　　前晚鐘鳴二下本邑法界公館馬路首善里口裕成麫包店不戒於火霎時烈燄飛騰冒穿屋頂法界捕房皮帶車首先馳至吸取自來水竭力狂噴未幾英界救火會西人亦紛紛雲集襄同施救約歴一點鐘許始熄計延燒左右鄰陳廣昌竹布店太和春茶葉店章東明酒店等共房屋八　並殃及内進若干椽聞起火之家曾保火險銀四千兩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[郵政批詞]  
　　香港循環日報云月前粤省全成泰信局司事錢選靑遞禀督轅不知有何干　旋由督憲陶芷芳制軍批示曰查各國郵政皆係國家設立裕帑便民久著成效中國自奉旨開辦以來商民亦咸稱便値兹整頓庶務之際自當逐漸　充推行盡利此事歸海關經理原爲節省經費起見稅務司係中國聘用之員所辦皆中國之事何得指爲　斷至酌加信包寄費一節前據粤海關稅務司呈稱本口各民局已有香澳二十四家及三水梧州六家一律遵辦况卽按現加費用於該商等往來交易亦尙有盈無絀愼勿任意抗違自干咎戾切切特飭粘保領仔 
[上海縣署瑣案]  
　　孀婦郭張氏控夫姪張金生攫取棉花前晚縣主汪瑶庭大令升堂研訊氏稱故夫乏嗣立夫姪桃生爲子未幾桃生卽染病逝世其兄金生强欲繼立小婦人不允遂唆同姪孫月生攫去棉花兩包向論逞蠻叩求究辦氏弟榮生所訴相同金生供胞弟桃生嗣與胞叔故後叔母庇護贅婿誣控小的攫取棉花叩求明察月生供小的因有正用向叔祖母商借棉花五十六斤突被伊婿唆使控案大令判令將金生掌頰五十下限月生於十日内繳還花價所遺房産女婿與姪各得其半諸人乃叩謝而退○姚錦堂扭徐錦銓至縣大令訊研之下姚供祖父於道光某年買得瞿姓田一畝有奇至咸豐五年換姚姓戶名田内本有瞿姓祖墳去夏錦銓忽將棺掘起急欲遷往他處瞿姓子孫曾投公堂控告錦銓自恃公差致瞿不得直今又揑稱瞿將田私賣爲此情急投控單契呈電地保顧鶴松所禀略同錦銓供瞿係小的之舅父故小的向姚贖取此田大令判重責一百板不准再行滋擾田單給姚領去顧保叱退○李關龍投縣控龔王氏大令訊供之下李供小的之子聘龔王氏之次女爲　近聞氏將女價賣向論遭毆求恩訊斷龔王氏供小婦人係浦東祝家橋人來滬傭工兩次被李訛詐後因不遂所求揑情妄控小婦人祗生一女早已嫁與張姓安所得而將次女許字與李求大老爺訪查可也大令將氏交官媒看管聽候飭差查明再行核辦 
[馬路工程局瑣案]  
　　日前詹錫禮卽詹典三投馬路工程局訴稱本月某日小的有洋銀二百七十元寄存永大公小客棧門前聚財源彩票店主吳秋明處次日　索忽稱無有是以情急聲控叩請究追總辦翁子文太守准之傳吳到案倩襄讞委員余叅軍研訊詹稱小的係安徽某邑人向操木業此次由閩運木來滬售與英租界後馬路汪同昌茶棧收得洋銀二百七十元回至南巿時已夜深借宿永大公客棧因與棧主吳秋明相識聚財源票店卽吳所開當晚將洋銀交吳收藏櫃内次日向取僞稱已被伊夥王京堂竊去逃逸無蹤啓視櫃中留有王京堂字條二紙呈求察閱吳供小的係安徽績溪縣人現開聚財源彩票店永大公棧係小的與友人股開詹將洋銀交與何人小的並不知悉後向索取啓櫃查視見王京堂留有字條上書囑詹典三兄不必情急已將此項洋銀携往天津謀捐武官以後願償還本利云云小的亦被竊去彩票洋銀六十餘元有帳爲憑求恩察核叅軍謂王之字條由爾在　内取出爾係店主諒必知其底藴用人不當咎實難辭姑限三日尋王交案延干嚴比○前日某猪作夥陳祥林驅猪過新馬路適爲工程局總辦翁子文太守所見飭差拘拿時有顧阿毛者逞强攔阻遂一併拘人局中倩襄讞委員余叅軍研訊陳供小的係浦東人在義記猪行爲夥不知章程以致悮犯叩求明察顧供小的駕舟爲業不敢逞兇叅軍判責二百板罰陳洋銀四元並著具呈改過切結 
[英美租界公堂瑣案]  
　　王華卿潛至虹口徐金榮家行竊北忌洋行牌號之肥皂一箱報經包探錢榮堂拘解至案讞員張柄樞司馬商之偉繙譯判責二百板○積賊王小毛竊得張雙福家衣服四十一件及皮箱兩口荷之而出適爲五百二十三號巡捕所見拘案請懲司馬判責五百板遞回原籍○劉阿三向倪松泉訛詐不遂肆意兇毆報經包探邵仁初解案請辦倪投案訴稱前日小的家失去小一孩後在劉家尋獲領回時酬以洋銀二元伊竟堅索十元小的不允致被毆傷叩求究辦劉供小的不敢婪索司馬判責三百板逐出租界○熊紀生向許長友强借洋銀十元不遂所求糾衆滋擾報經包探李四春拘解至案司馬判責二百板○張金生行竊俞福生家衣服三件報經包探石金榮拘解至案司馬判責一百板○李阿根冒刻順和木行圖章僞繕字條持向恒昌米店賒取米三石後經店夥蔡柏延查悉報經包探顧阿六拘解至案司馬判責五百板贜給還失主○積賊胡春泉行竊陳阿福等四家衣服十餘件報經包探徐榮珊拘獲解案司馬判責五百板管押捕房三月○王金生竊得德文報館中閙鐘一具報經包探孫阿星拘解至案司馬著發回捕房押候禮拜六訊奪○某號巡捕解送許文樓到案禀稱此人行竊日本郵船株式會社某輪船上衣服若干件報經小的拘獲解請究懲許供此衣實由小的家中携出並非竊自輪船司馬諭令發回捕房押候查　實在情由再行解訊 
[法租界捕房瑣案]  
　　本年六月某日有李六寳者竊取榮華客棧中洋銀三百元逃往蘇州避匿　　車阿連控經讞員杜枝園大令派包探至蘇拘獲賊黨孫阿三禀請吳縣田大令派差押解來滬迭次研訊責令交李到案孫供李現匿溧陽縣境長板浦大令繕備關文飭差帶車前往拘拿至則李已聞風逃逸昨日差役回滬禀覆大令提孫研訊勒限交案如違嚴比○林阿桂前因迭次收買竊贜經包探解請大令訊明判罰洋銀三十元迄今日久挺押不繳昨日命提到案笞責一百板還押再比○積竊張小福張雲生吳阿根陳阿福均由包探拘獲解經大令訊取口供判枷號一月昨已期滿命卽開枷各責五百板然後斤釋○偷兒李菊生陳金生王掌生均經包探解請大令訊明著各枷號一月期滿責釋○偷兒陳阿二姚仰三均經包探解請大令訊明著各責四百板釋之使去 
[美租界捕房紀事]  
　　前晚九點鐘時甬人羅阿法糾集無賴林阿福林茂興至西華德路余阿璜家索取舊欠余無以應致被曳出持刃剌傷左腿血流如注旋爲二百五十八號巡街捕所見一併拘人捕房捕頭騐得余受傷屬實令送同仁醫院療治羅及二林押候解送公堂禀請讞員張柄樞司馬訊辦○昨晨偷兒陸榮生不知在何處竊得衣服數件木質報時鐘一架携至吳淞路某押鋪求質適爲包探石金榮所見連贜帶入捕房捕頭令押候解送公堂禀請究辦○前晚小竊蘇阿裕混入公和祥馬頭貨棧中竊取肥皂一箱携之而出適爲包探錢榮棠所見拘入捕房捕頭令押候解送公堂禀請懲辦 
[金陵官報]  
　　九月初九日五河鹽釐候補道倪世煕到正任邳州孔祥霦謝捐升道員奉到　收桃源縣武麟專丁來省禀知奉江　司飭知奉部覆准補授叩謝並禀知奉蘇臬司飭知前在阜甯任内拿獲鄰境盜犯案丙奬送部引見調期仙鎭釐捐知縣祿德到知縣洪恩培文案事件又黄裳治收支兼　書籍巡檢李農華差遺均奉委江鄂編繹官書局差卽到差狼山中營把總方永年叩謝　給改奬四品銜主簿陳啓元禀知捐升過知縣班英圖二等提督畢瑞珠亞勒格立兵輪管帶爾斯謹意忌刑斯兵輪管帶司德格領事孫德雅營務處夏彌敦文案處斯美德均會洋務局候補道汪見藩臺恩商務局候補道劉湖北督銷候補道沈均禀知今日開江鄂編譯官書扃並啓用關防 
[江西官報]  
　　洪壽彭禀謝請補高安縣行知黄作元往　都公幹余官濬往蘇浙勸辦籌餉新捐　用霖兼辦文案朱修圻馬昌　俱辦捐務縣丞李寒堅從九嵇培俱膏捐局委差遣收支王俊由贑回省淸理服米指分典史沈煥章從九尹光勳劉榮楚陳治安賀元麟夏顧彬俱就近　看陳　劉延祥俱投文定南照磨涂襄治試俸期滿與吉安府照斯啓　互相調署 
 
 

Page 10

 
 
   
 
 

Page 11

 
 
   
 
 

Page 12

 
 
   
 
