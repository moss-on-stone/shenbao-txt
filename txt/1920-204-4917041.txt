# 1920 - 204 - 4917041

 

Page 1

 
 
   
 
 

Page 2

 
 
   
 
 

Page 3

 
 
時評 
[逃藪（冷）]  
　　匿跡於中國權力不及之處以爲逃藪此亦中國爲惡之徒所以壯膽之一也蓋古之爲惡者尚有克則爲卿不克則烹之冒險而今之爲惡者實有進可以戰退可以逃之便利故今日使界而不爲逃藪是亦警戒大膽爲惡者之一也 
　　夫保護國事犯之例所以謀世界政治公道而設非以便爲惡者免罪之地也苟一涉致治之徒不問其所抱政治之主義如何而即以國事犯自命抑亦甚貶保護國事犯之始意矣是故今日安福黨人而處此境誠爲安福黨人之不幸然亦可知其平日行爲爲世人吐棄甚矣 
命令 
　　七月二十八日大總統令督辦邊防事務兼管理將軍府事務段祺瑞失呈辭職段祺瑞准免本兼各職此令 
　　又令前以沿邊一帶地方不靖當經令設督辦邊防事務處以資控馭現在屯駐邊外軍隊業已陸續撤退該處事務較簡所有督辦邊防事務處應卽裁撤其所轄之邊防軍著陸軍部卽日接收分别遣散以一軍制而節冗費此令 
　　又令前有令將西北邊防總司令一缺裁撤其所轄軍隊由陸軍部接收辦理所有西北軍名義應即撤消著責成該部迅速收束妥爲遣散仍將辦理情形尅日呈復此令 
　　又令西北籌邊使官制前經國會議决公布惟現在蒙邊情形較有不同原定官制不盡適用應由國務院飭法制局另行詳審改訂呈候依法頒行此令 
　　又令内務總長田文烈呈准直隸省長曹銳咨請任命劉振綱爲保定警察廳警正應照准此令 
　　又令内務總長田文烈呈准江蘇省長齊耀琳咨請任命王基晏李步雲爲水上警察廳第二廳警正應照准此令 
　　又令財政部鹽務署呈請任命邵棠試署兩淮丁溪場知事丁乃寛試署新興場知事均照准此令 
　　又令財政部鹽務署呈請任命么聯元爲花定榷運局局長應照准此令 
　　又令海軍總長薩鎭冰呈請任命劉永誥爲定安軍艦艦長李孟斌爲聯鯨軍艦艦長均照准此令 
專電一 
　　北京電保定開示條件如下對段免職監視對安福解散本支各部黨員繳證書黨魁奪公權對法律國民大會公决對倡亂罪魁通緝懲處對籌邊使完全取消對邊防西北軍完全遣散（二十八日下午五鐘）　　北京電裁兵計畫决定實行全國劃分四大軍區以直曹奉張蘇李桂陸爲區長各省督軍一律廢除裁兵經費預計需兩千萬惟有訂借外債一法聞銀團方面已有表示（二十八日下午七鐘） 
　　北京電段部應行解散軍數尚有四萬餘人參陸處决議官長每名給二十元兵士十元總計需現金五十萬有奇現正商請潘代長籌措但財部存欵爲李提盡頃托商行息借明日起開始發遣 
（二十七日下午九鐘） 
　　北京電本日外城仍祗啓三小時昨日有二叛兵在東鄉刦取衣被一包驢二頭進永定門盤獲今午訊實槍决（二十七日下午九鐘） 
　　北京電參院庶務科長卽公言報總理汪四昨奉滬王命將兩院文卷裝四木箱運出至象坊橋爲提署緝隊捕去（二十八日下午五鐘） 
　　北京電李思浩朱深本宅均有偵探盤問（二十八日下午五鐘） 
　　北京電各罪魁聞已飭警廳步軍統領務於三日内捕交法庭 
　　（二十八日下午五鐘） 
　　北京電學界因傅嶽棻運動敎長今午各校敎職員聯合開會討論對付方法（二十八日下午五鐘） 
　　北京電新衆院訂三十投周内閣同意票預計人數不足恐成流會（二十七日下午九鐘） 
　　北京電内部將於近畿試辦武裝警察專司地方治安（二十八日下午五鐘） 
　　北京電魯田電邊軍第二師應如何辦理請迅示（二十八日下午三鐘） 
　　北京電魯田電據馬良電遵令停進今晨直軍仍進逼防界現巳讓出德州（二十八日下午五鐘） 
　　北京電李垣電外蒙王公喇嘛定三十早乘專車晉京入覲乞飭保護（二十八日下午五鐘） 
　　北京電京漢路局長定王景春京綏俞人鳳（二十八日下午五鐘） 
　　北京電浙盧電臨海等縣暴雨成災請頒振（二十八日下午五鐘） 
　　北京電吉電日本進兵阿穆爾省删日起烏蘇里火車已專運軍隊又聞英美聯盟有出兵遠東以制日息（二十八日下午三鐘） 
　　北京電褚其祥電請將駐宣化之一團及砲騎工各連開赴庫恰以厚兵力（二十八日下午三鐘） 
　　天津電曹錕今日是午二時由保定乘汽車抵津除各官員外並有紳商學報界卞月廷等三百餘人歡迎下車後與各官員握手寒喧數語卽直駛河北本宅聞此來係與張作霖共商解决國是收拾時局辦法僅帶衛兵十餘人 
（二十八日下午二鐘） 
　　天津電昨日閣議决定裁西北邊防兩軍每軍官給遣散費二十元兵士十元（二十八日下午二鐘） 
　　天津電段祺瑞因直軍拒和派參議吳士廉持親筆函請王士珍出任調人蓋以王爲北洋前輩又係曹錕上憲若作調人或有成效 
（二十八日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　香港電桂譚亦來電贊成討段 
（二十九日下午三鐘） 
　　香港電盛傳當局以皖直爭未决擬乘機出師竟護法全功已商軍府與林葆懌聯某軍向某省出動（二十九日下午三鐘） 
　　香港電澳督以江大艦水兵曾斃葡兵三人傷數人顯有對敵行爲要粤賠償方將艦交回 
　　（二十九日下午三鐘） 
　　香港電軍府因唐在渝設軍府恐窺鄂湘擬派重兵駐湘西 
　　（二十九日下午三鐘） 
　　香港電楊森回粤聞請軍府商直系否認唐紹儀俾温與北代表議和森昨赴桂謁陸（二十九日下午三鐘） 
　　香港電軍府宥電薩請取消漢綏路借欵（二十九日下午三鐘） 
　　香港電陸裕光昨返桂有任討段總司令說（二十九日下午三鐘） 
　　滁州電寢日桑園到奉軍兩旅與濟南五師包圍馬良迫令繳械感晚上尚未有戰事（二十八日下午十鐘） 
　　滁州電津浦車復通濟南 
　　（二十八日下午十鐘） 
　　滁州電蘇督令徐軍備出發北上擊馬良兵車巳備（二十八日下午十鐘） 
公電 
　　湖南學生會通電上海各報館鑒安福孽黨賣國殃民倒行逆施罪大惡極近數年來内政之紛淆外交之黑暗皆此輩狐羣狗黨狼狽爲奸罄南山之竹不足以書其罪傾東海之水不足以滌其汚近更益肆猖狂横行無忌段祺瑞徐樹錚　禍之魁邊防軍爲亂之首非剷除淨盡將何以快人心而奠國本今者孚威將軍首倡正道義師北指羣賊膽寒仁聲所播天下景從凡我國民皆掌奮起務希諸公同伸討伐共壯聲援爲國除奸爲民殺賊俾民困得以早蘇國爭得以早定民國前途庶有一綫之生機也湖南學生聯合會叩養印 
　　十五師齊保善通電各報館鑒天禍中國妖由人興賣弄權普天同憤若不早舉義旗肅清妖孽將來愈演愈烈枝蔓難圖此次我十五師在未發以前官佐目兵早已盟心切齒特迫於威勢不得不隠忍出師及至對壘鋒兩軍官兵心心相印互通信使咸願斬奸侫之頭最可異者劉師長不顧公義背離全體迭經派人四出遍覓無蹤揆厥由來係爲權奸所悮甘冒不韙年來徐樹錚等組織安福部肆行無忌忌威逼元首把持政權欲將異己者一網打盡旣倡議全國一致裁兵該逆黨乃以路礦作抵私借外債假參戰之名迭增師旅借籌邊之義包藏禍心曾毓雋把持交通認爲安福之私産李思浩監理財政專供安福之取求此外趨炎附勢之倫罔非僉壬宵小罪惡累累罄竹難書我大總統曁各省軍民長官久燭逆謀悉懷救國救民之意我全體官兵咸明順逆仰體崛義之懷豈肯委心國賊貽臭萬世用是舍戰言和與討逆各軍敬賦同仇刻巳率全隊安抵保陽蒙曹經略使逾格優待並命寳善代理十五師師長奉命之餘無任惶悚事由羣策善何敢居辭謝再三未蒙允許謹勉受名義以勵軍心爰整師徒敬聽經略使指示方略將來在局奠定解甲歸田以符素志臨電翹瞻敬候敎言代理十五師師長齊寶善叩感印 
世界路透電 
[英法波洛業會議記]  
　　二十七日波洛業電英法會議歷三小時之久英相喬治氏語路透社訪員謂英法對於各點已得完全同意曾議决通告勞農政府如須協約國參與大會則應將數事解釋明瞭波蘭及其接界諸國必須與會大會之主要目的乃在恢復歐洲之和平於是大會始以進而討論俄國與協約國間諸問題俾訂尋常之交際此項决議尚須通告意國以求同意如勞農政府覆稱僅能與波蘭單獨媾和則大會之舉將不成事實如覆文贊成協約國之建議則大會可於一月以内開會 
　　二十七日倫敦電法國各報載稱法總理米勒蘭氏在波洛業與英相喬治氏會商時將力主非候勞農政府承認俄帝國時代之財政義務及建設正當之政府許俄民自由選舉國會則决不承認勞農政府聞米勒蘭氏並主張召集在前俄國版圖内所成立之各政府代表於倫敦舉行大會議又聞英相喬治氏約米勒蘭氏在波洛業會商實圖消除米氏對於與莫斯科開談判之爭議云 
　　二十七日華盛頓電現悉協約國如請美國參與俄國與俄邊諸國及協約國之倫敦大會若不提出較目下更爲明白之理由則美國不致應請與會 
　　二十八日倫敦電英國致勞農政府關於波蘭前途之牒文已於昨日午後在波洛業按照英相喬治氏之意旨擬定法總理米勒蘭氏表示同意惟聲明倫敦大會不得涉及承認勞農政府事牒文僅由英國署名遞至莫斯科前將電達美意兩國法國今願將俄國僨務問題及停止過激黨文字鼓吹事俟俄波問題解决後再議現信勞農政府如於與波蘭預備會議中表示誠意則談判之範圍可以擴大英法總揆此次並未論過激黨要求藍柯爾將軍投降事 
[德國對俄之態度]  
　　二十六日倫敦電各報現紛紛討論德國對於俄波戰爭之態度德國旣宣布中立復聲言反對協約軍假道德境開赴波蘭或將按照凡爾塞和約應交與協約國之軍械子彈運往波蘭德國且請協約國許其募特别軍隊保衛東普魯士邊界以拒過激黨同時丹齊船港工人不肯爲一運輸子彈赴波蘭之荷船卸貨凡此舉動皆足令人疑及德國現圖利用協約國在波蘭之困難以强求關於解除軍備等事之讓步又德政府近任達塞爾將軍爲東普魯士德軍司令其人確曾參與開浦氏之叛亂此事亦大可注意也 
　　二十八日倫敦電立陶宛因過激軍不退出維爾拉巳以哀的美敦書致勞農政府 
[英國礦工要求之危機]  
　　二十六日倫敦電政府今夜通告礦工聯合會代表團謂礦工要求每星期增加工資兩先令並將家用煤價每噸減少十四先令政府未便承認因此項要求乃志在吸收餘利其數約英金六千六百萬鎊也礦工聯合會幹事部旋决議於八月十二日召集全國大會大约將商定投票解决應否罷工辦法八月杪左右投票之結果可以揭曉届時恐將有重大風潮 
[土國之和戰消息]  
　　二十七日倫敦電土政府之决議簽定和約君士坦丁各報一致贊成謂土國决計以誠意履行條件 
　　二十七日倫敦電昨日希臘公報徵實希軍占據亞德里亞諾泊爾之說且謂攻擊土國總督加法太雅主軍之戰役業巳告畢 
太平洋路透電 
[俄國内情近記]  
　　二十九日海參崴電代表政府·議會·農民·哥薩克人·布里雅特人之諸員已由赤塔抵此參與遠東諸國聯合之談判據總代表聲稱近來外間謠傳赤塔居民因日本撤兵紛紛離境之說實無根據日本撤兵一事雖曾經討論中而尚未實行上烏定斯克與赤塔兩政府現以塞楞加河爲界上烏定斯克之陸軍兩師現正從事遏制各處亂事近擁護克拉斯諾支柯夫氏之過激黨亦參與亂事赤塔當局現贊成遠東各國合爲一體停止戰爭惟政府於議和事儘可讓步但有久歷戰爭之兵士三萬人不願降服此輩團體甚堅紀律頗嚴曾被逼退入森林今後將盡其能力損毁鐵路故赤塔代表對於後貝加爾之和局殊抱悲觀 
[台灣之抗日]  
　　二十八日東京電台灣生番在台州大舉起事當道巳調警兵一千六百名前往但尚難應付生番攻擊警署奪獲軍械彈藥當道擬用嚴峻方法撲滅亂事 
[舊金山日僑被焚事件]  
　　二十八日東京電今日外交省公報稱舊金山日本總領事報告開列福尼亞州碼里斯維爾日人店舗之被焚與排日運動無關該處警察否認日舗賤賣美貨致遭焚燬之說外交省未接官塲詳報時對於此事不欲置議 
[日本議院内之大風潮]  
　　二十八日東京電前司法大臣尼崎氏今日在衆議院提出議案與島田所提出者同一性質指斥三大臣經營不合法交易並責備政府黨之行爲謂在國會中應較在外更可言論自由今乃適形相反此係政府黨箝制所致國會議員對於情節可疑之事件本可質問卽使所言不實亦屬無妨若因此而加罪於質問之人則將何以監督政府歟此事無論結果如何當力爭到底云云但尼崎氏之提案終被擱置島田今日不允出現於懲戒委員會前因該委員會政友會員占多數並不傳集有關係之三閣員也 
　　二十九日東京電昨夜國會秩序大亂幾可謂爲會場中之衆武行而國會之特别會議遂終止於搗亂聲中島田氏因三閣員投機圖利事攻擊三閣員甚力多數政府黨莫能阻之而反對黨則對於島田之議論鼓掌稱讚其勢若狂夜間十一時通過無限期之休會少頃議員退入休息室政友會某議員以鐵扇痛打憲政會某議員而重傷之衆大譁混戰遂作懲戒委員會室内凌亂呌囂几案全翻休息室中拳足齊施左衝右突正式閉會禮節定今晨舉行三大員之案將續有發展蓋另有新證據發現也反對黨與報紙皆要求窮究　　二十九日東京電國會特别會議今晨正式閉會首相宣讀慰勞議員之訓詞 
　　二十八日東京電貴族議院今日通過追加預算案及加稅案今日爲國會最後集議之日政府因此可施行其國防新計畫 
[日員對華之聲明]  
　　二十八日東京電前駐美參贊現充外交省次官之埴原正直氏今日語國際通信社訪員謂日本不干涉中國政治内爭之態度近由東京外交省與北京使署迭發宣言闡明無遺吾人恪遵此項政策乃新聞消息由中國境内某機關發出者指日本贊助安福並　日本違背新銀行團公約以數百萬元借與安福此種消息絶對無稽且含惡意可無待言 
[交民巷與逃藪問題]  
　　二十八日北京電今日外交團討論安福黨員匿居交民巷之問題未有結果聞英美法三使現通告各該國僑民依照和約之規定華人不能居於交民巷内凡現有容留華人者應於四十八小時内將該華人驅出此層辦法不適用於使署 
　　二十九日北京電聞駐洛陽邊防軍第一第四混成旅爲吳佩孚軍截斷北上之路者現往依附陳樹藩馬良宣稱彼非安福派惟爲段祺瑞用命耳現信馬良不致續與直軍爲難李垣請政府許將駐庫倫之邊防軍改爲彼之衛隊憲兵昨日繼續搜查安福派諸人之住宅聞在吳光新宅内抄出大批鴉片聞張作霖已聘葉恭綽爲外交顧問駐滬北方議和代表職有予梁士詒之說北京商會以大批食物果品贈直軍以表示推倒安福之感忱外交團昨日開會討論交民巷收容中國亡客問題多數主張擯絶此輩並根據和约以立論日使小幡聲稱如欲取一致行動彼意今當認定日後如有同類之事亦須照今日之辦法又交民巷如擯絶亡客託跡則中國之外人租界亦當照此辦理小幡氏之稱此種問題必須熟商彼於目下未便遽有决議云某國公使詢問凡未簽字和約之各國公使處何地位另有一公使謂和約曾禁止華人不定時期寓於交民巷彼意外交團可决定華人寓交民巷以若干日爲限英法美三國公使於是宣布擬知照其　本國僑民交民巷不能容華人居住凡有收留華人者須令於四十八小時内出境至是會議乃告終止　　二十九日漢口電王占元已解除吳光新所統第三第四旅兵士之武裝 
國内要聞 
[外團對付安福罪人之態度]  
　　大陸報二十八日北京電云美人之居於交民巷者今夜奉美公使之訓令不許容留政治犯等匿居其屋惟婦孺可以容留英法使署亦將有同樣行動日使署似不贊成此辦法將仍照舊例辦理其餘各小使署辦法尚未一致 
　　又一電云總統命令業已發出接受段祺瑞辭呈廢除邊防督辦處解散邊防軍及西北防軍拘捕小徐丁士源曾毓雋朱深李思浩段芝貴姚震姚國楨梁鴻志王郅隆等十人馬良爲商德全所敗退出德州外交團已召集會議以討論應否照從前辦法容許安福罪人享受匿居交民巷之權利京師安靖糧食漸入衆見張作霖談片疑念稍釋 
　　日人通信社二十八日北京電云關於潛伏於使館區域内之段派諸人應否交出於中國方面外交團本日開會意見不一遂無結果散會張作霖進京日期至今日午前尚未决定傳聞張氏擬在天津與曹銀商妥各項事件後方與曹同行來京前警察總監吳炳湘因其曾盡力維持北京秩序得不列入安福派十名禍首中僅褫奪官位勲章 
[吳佩孚最近之言動]  
　　近日皖軍巳成强努之末而直軍接近北京統率者爲吳佩孚氏故對於吳氏之言動頗堪注意略紀所聞於下（一）裴其勲前日奉命赴西路與吳佩孚接洽其歸京報告云吳已剴切聲明遵照明令不再進兵並稱此次統兵北來係奉曹經略之命爲國家靖難兹者目的已達又何敢窮兵黷武重累人民請即呈明元首勿勞注念至一切善後辦法中央自有權衡佩孚武人不應干政辱承下問實覺無從置詞但共和國家民爲主體凡所設施苟能以民意爲標準則人心自易翕服將來各項問題最好召集全國國民大會以解决之庶公論得伸國事可定云云裴回京後吳氏又派遣李殿榮代表來京卽日入覲元首陳述時局意見歷一小時之久始行退出（二）吳佩孚現住於琉璃河京漢路局之房屋亟欲恢復（京漢路綫）由長辛店至漢口之交通其營業收入暫存於保定之某銀行俟大局稍平再轉交管理局現己派員專司其事（三）據某外人方面消息吳佩孚軍約二萬人現仍屯琉璃河前哨有二百人己進佔長辛店吳欲再進頗以帶兵還鄉爲躊躇其志願欲以大局聽總統及直奉兩督解决（四）直軍自抵琉璃河後吳佩孚卽擬單騎來京晋謁總統面陳此次興兵擁護中央之苦衷後被其部下所阻未果成行聞俟調停有結果吳氏必來京一次以表個人之心迹另一消息據吳佩孚代表李榮殿氏云吳師長向持武人不可干政主義並力主廢督軍制度此次政變致以兵戈相見雖不免生靈塗炭然爲永久計不得不隠痛一時現旣奉總統明令停戰自以服從爲天職惟其最近意見洵如各報所載根本解决當付之國民大會也然此猶係第二步辦法至其第一步計畫即此次戰事非曹段競爭亦非直皖競爭乃完全爲政治上之改革剷除武人干政包辦亡國之大害而巳否則以暴易暴此傾彼起或多佔地盤或多擁兵力或多佔幾位閣員是則權利競爭實禍國而非救國也云云其言可謂知本矣 
[段派失敗後之調停]  
　　調人赴奉專候張作霖意旨 
　　靳雲鵬姜桂題師景雲等近日在津對於直皖之調停頗覺棘手因曹銳不能負責張作霖尚未到津而保定方面確欲將段派剷除以免日後政治上再發生障礙調人所帶之衛兵均已解除武裝甚爲少色近惟有坐候奉天張作霖之來而已昨日（二十一）下午各調人復訪晤曹銳曹氏首慰問靳姜二氏受暑情形即云公等長途僕僕不避炎暑殊深感佩惟此項戰爭旣非曹段之爭亦非直皖之爭如何解决之處自應各省共同表示云云各調人均無以答久之始由張懷芝徐徐答曰同係北洋舊人總以勿走極端稍留餘地爲是曹云此事决非個人關係前已詳言之矣匪特余不能代表全體卽雨亭與家兄亦不能單獨表示談至此調人以爲難得要領遂即興辭而出保定方面消息曹錕以張不日抵京亦擬赴津一行惟如何答復調人之處事先應有所討論業經電召吳佩孚回保磋商吳已於昨日（二十二）下午三點由琉璃河專車赴保矣 
　　靳雲鵬等赴津調停後因未晤曹張兩使故尚無何項進步昨聞靳氏以所有軍事政治善後各問題亟待與張氏面商故於昨日（二十二）午後四時由津搭乘專車赴奉但據奉天軍署通告則謂張作霖已確定於二十三日由奉起程赴津則靳張之晤面或在途中或張使接到靳來之電變更行程在奉稍待亦未可知前日某方面東海因靳氏須赴奉一行特派何端章齎函赴津囑卽轉致張使者聞張使北來將直抵保定先與曹使晤商辦法後再行折回天津又聞直軍前線各高級軍官多數反對調和且近又因發現某派各種陰謀尤覺憤恨但近二日形勢已變靳張曹等晤面後或不難解决一切也正定王士珍昨有一電致政府謝絶調人并謂本人籍隸直省對於調停意見必不能得雙方之滿意且政府已派靳公重以張雨帥之力必可勝任愉快士珍願爲泉石間之生活以終老於恒陽云云 
[安福倒後之各人行踪]  
　　據外人方面消息外間喧傳段祺瑞因此次失敗多因籌措失當用人無方所致日前曾圖自戕後即鬱悶成疾寢飲不安近日巳不接待賓客雖曾延請中醫調治迄今未見減輕至於安福閣員尤抱不安朱深巳於前日提出辭職業經批准派次長張一鵬代理部務李思浩亦已赴部令各股職員從速淸理各項積案結束各方面之財政收支以傳卸責並聞該部關於此次戰事之墊欵尚難彌補報銷至曾毓雋自十八日皖軍戰敗以後即行踪無定且有尋覓不着之說聞東海昨向某要人云芝泉一世英名大半爲此子賣去我早勸芝泉不可庇護他不可重用他竟不肯相信現在如何言畢太息良久聞曾在交通部一切案卷欵目尚未交代淸楚東海近日派人四處尋找欲其辦理交代淸楚之後再行脫身然已無踪跡矣漢綏鐵路局長丁士源亦於前晚十二時將眷屬送往某保險會社安置自身則於是夜二時帶同衛兵三名乘汽車向東疾馳不知所往其西城羊肉胡同之之内所有雜物由其僕役等收拾分送至東四牌樓九條及無量大人胡同兩處存放自昨日上午八時運起至下午六時尚未竣了或云丁士源於二十二日午前由搖車於南口改乘汽車逃往熱河將由熱赴蒙古京漢綏鐵路之存款已一律提去聞尚虧空一千萬故不得不以一走了事聞丁於臨行之際曾以局長名義下一通告謂將巡視各路局中公事由副局長代拆代行云云徐樹錚下落迄今尚未證實一說謂徐樹錚昨已呈明元首於本月二十二日離職所有使署事宜交由本署參贊行秘書長事王武通暫管聽候政府處置至西北邊防總司令部所管事宜即日咨交陸軍部接管所有該使署及司令部並各旅餉欵均截至七月底止其以前經手之欵項仍自行淸理云云觀此似尚在京一說則謂某西人方面消息前晚有人見徐樹錚在六國飯店半夜乘汽車逸出踪跡不明徐之汽車昨早十一時到公懋洋行修理問車夫則曰主人跑了徐以後行動外間多所揣測大概欲冋蒙古云昨日上午該系小頭目齊集太平湖俱樂部開最後之會議擬即日着手收束以便宣告解散畢會後卽各掷舗蓋投奔外國人保護治下矣 
[紀居庸關之戰况]  
　　察哈爾都統王廷楨己率師至康莊防堵康莊以南之京綏路已經拆去時西北軍一旅已開駐南口以南口飯店爲司令部昨早該旅移守八達嶺居庸關一帶均架大砲及機關槍王都統限令十二小時退讓居庸否則兵戎相見故南口一帶居民扶老携幼入京避難者如大難之將至殊可憫也又一消息王廷楨率兵近駐康莊站後西北軍第二旅連日開往抵禦在八達嶺架砲防守由靑龍橋站以迄昌平站均滿佈西北軍二十二晚九點鐘兩方面已在八達嶺實行交綏西北軍傷者不少均抬往南口醫院調治二十一夕駐南口之西北軍有一部份大肆搶掠所有商店民房均搶掠一空二十二下午南口路員眷屬及居民均乘第三次車來京避亂乃因運兵車甚擁擠至下午八點半始到以致在城外露宿者不少卽夕西北軍復再搶一次所有路員住宅亦盡波及刻由中央派員專車前往調和想或可收束也並聞王都統昨有馬電抵京報告此事略謂居庸南口一帶西北軍進逼不已靑龍橋一叚路線現被該軍拆毁交通梗阻廷楨爲維持地方計已抽撥勁旅分紥居庸康莊各要隘以遏亂源中央如派員北來當由西直門騎馬直抵康莊已知照各軍沿途保護矣又據通州電稱徐樹錚所部邊防軍刻有一營由落垈開抵通州官長令其開往南苑或北苑均不聽指揮現該軍武裝齊備在通州暫駐居民甚恐惟至接電之時尚未發生變端 
[直省戰後災民救濟會成立]  
　　直督曹錕以此次兵爭邊防西北各軍潰兵所過村莊爲墟昨致李督齊省肯電云天禍中國戰變相仍直奉各省爲國討賊舉義興師邊防西北各軍潰退之餘所有該軍原駐地及經過村莊無不焚殺擄掠慘不忍言人民流離失所者塡街塞途痛苦萬狀同人等目擊心惻公同　集議成立戰後災民救濟會分途募欵以資振撫錕等心餘力绌鉅欵難籌杯水車薪其何能濟况直省當兵變之後地方財政萬分支絀而救飢拯難急不能待少一延緩恐數十萬災民之命難獲生全言念 
 
 
 

Page 7

 
 
　　及斯莫名怛惻仰維各省同志仁聲久著胞與爲懷好義急公誰不如我用特通電懇求敬爲災民請命伏乞慨解廉囊共成善舉京畿災民馨香禱之倘蒙慨助祈寄天津中國交通直隸各銀行代收迫切陳詞惟希垂鑒曹錕曹銳同叩敬印 
[王占元之調和條件]  
　　日人通信社二十八日漢口電云王督軍關於時局提議調和策六條　總統（一）解散安福部停止國會（二）復任靳雲鵬（三）段祺瑞留任俾收束其軍隊（四）褫奪徐樹錚官職依法懲辦（五）任梁士詒爲和議總代表（六）奉直蘇三督軍同等待遇（電又有疑義） 
　　另電云黎天才聞段派失足王督軍攺變態度即乘機主張南北統一並聲明自願率領全軍服從命令已陳請於王督軍王督軍已嘉許之允供給以後軍費 
[齊南戰聲中之驚皇]  
　　馬良於日前上午北及至晚間因事來濟旋復開車冋防當出城之時衛隊先帶機關槍赴站及至西門以外稍爲休憇人心一時大恐謂將有重大變故旋經後隊催促速行衛隊臨時抓車代爲運送車夫爭相匿藏行人不知何故亦隨之奔跑一時秩序大亂於此之際適車站開到輜重車兩輛遂誤爲敵軍譁然謂城外戰事已開又商埠有發現槍聲之事互相牽連益認爲確實以訛傳訛附會其說而城内外商民亦同時閉門街巿人影寥寥及時十二鐘後方恢復原狀其實此事純爲謠言之煽動關係治安誠非淺鮮也 
　　刻據軍界消息直軍旅長商德全現得奉軍第二十八師一部份之援助於二十五號返攻桑園邊防軍見直奉軍聲勢浩大未及交綏旋卽退回德縣奉直軍復跟踪追至節節迫攻邊軍乃集合駐德軍隊一同出城退守黄河涯奈直奉兩軍及至德縣尚不收兵更將邊軍四面包圍此時馬良適由省冋防至禹城得此報告乃又返歸省垣與田督軍商議派兵援求田督知信即刻電令駐泰安五師九旅第十七團團長吳可章領馬步兵三營協同援助馬良得此遂於昨晨（二十七）十二時帶九十四團步兵一營仍赴前線駐平禹之補充旅長陳子珍亦因防務吃緊於昨早八點趕赴防次俾親督軍隊保衛閭閻田督一面分電曹張兩使切請嚴戒軍隊萬勿進攻省垣以免牽動外交 
　　某方面確息田中玉督軍昨接奉天張使來電大意謂直皖戰事業經遵令停止故將扼守德縣之直軍商旅調回惟聞邊防二師對於商旅着着進逼意在追及殲滅兹特電請轉致馬良果欲一决勝負不妨明白宣示即秣馬勵兵赴魯請罪田督軍閱電後大形慌張當即去電解釋一面委派鄭師長士奇親赴天津從事疏通昨傳師長前往桑園視察防務者誤也直邊兩軍之戰以桑園一役爲最劇烈據平原訪訊稱砲火擊燬桑園鎭巿民房舍約達五十餘座幸居民已於戰事前潛逃一空無罹兵刦之慘 
　　日人通信社二十八日濟南電云由德州退却平原之馬軍遵從停戰令擬撤回原駐地點現向省垣開始輸送　於該軍之善後策田督擬待中央之指揮而處分之馬軍退後直軍即入德州盛傳直軍將大舉攻濟南因此省垣人心動搖民間有電請曹錕中止直軍進攻之說 
[豫人驅逐各廳長之内幕]  
　　豫人自逐走王印川後民氣驟盛近來對於一般惡劣官吏漸漸行使其監督之職權敎育廳長吳鼎昌之被逐高等審判廳長凌士鈞·檢察廳長吳家駒之被攻訐財政廳長鄭焯警察廳長龍敏修之被彈劾政務廳長孫士偉之厄運亦在醖釀期間開封城内除實業廳長外凡屬廳長者幾無一不在風雨飄搖之中故此風潮可名爲廳長潮至各廳長之遭阨則有總因有分因何謂總因前者王印川在豫時開行政討論會研究關於澄清　　整理財政改組縣公署籌辦巿區自治等案實行民治政策乃各廳長相约共同反對幾將各要政輕輕打消惟王氏先得趙督同意未爲所動而豫人則已咸知各廳長有意排斥本省人異常憤慨適值直皖决裂政潮洶湧全國排斥安福之聲浪極高各廳長一律與安福有關焉有不乘機發揮之理此爲豫人驅逐各廳長之共同原因何謂分因吳鼎昌之見惡於河南不自今日始民國七年省議會即提出彈劾案其中主要人物爲敎育會長時經訓及號稱亞力山大之張某結果以吳有奥援彈劾案等於無効時氏憤而辭職豫人暫時隠忍之去冬開全省敎育成績展覽會吳循其私人之請又演出種種黑幕豫人之憤吳乃益甚此敎育廳長被逐之眞因也凌士鈞吳家駒則係安福要人朱深之黨羽當然爲豫人所不容加以法政畢業的人擁擠異常而吳不肯爲之計畫用途有呈請委用者則概以人浮於事四字支至日昨公民揭出凌吳八大罪狀事事屬實並非任意誣衊幸有趙督允爲保護（凌吳私宅特别戒嚴）否則鮮不步吳鼎昌之後塵矣鄭焯本係財迷怨聲早已載道去歲興辦統稅鄭偏信葉幹繁與豫人結怨尤深前日省議議提案彈劾鄭恃有奥援態度非常强硬刻因趙督令議會議募臨時地方公债案議會即以撤換鄭氏爲交換條件鄭之被逐以此龍敏修因去歲新街口之兇漢案今年刷絨街之敎匪案閙得天昏地暗曾被議會彈劾而其被劾眞因并由於恭維王印川太甚刻因有人疏通該案可打消矣至孫士偉見惡於豫人則因孫用人行政對於本省外省之畛域意見頗深日前公民推趙暫兼省長孫頗持異議豫人以其好違輿論故亟謀逐之也 
[廣東人逃艦一被扣一自沉]  
　　香屬銀坑海口及馬驑州西北海線本非澳界範圍而澳門政府以該處海界向没彼國泒艦駐巡因此認爲領海此次緝獲江大兵艦適在該處發見該艦擱淺之後豫章軍艦本擬即日將其解省嗣以葡人指該處爲其領海範圍須經政府許可方准出口故未如願兹聞該政府以江大一號當日不受管束升火潛逃并敢槍傷葡國水兵多名實有對敵行爲至所獲俘虜十二名係持槍施放之犯必須審訊明確如屬盜賊始克照約引渡現在祗能將倉内被禁之機器工匠六名先交華官辦理云云粤當局之意則以中葡兩國向稱輯睦對敵之意無自而生且機器工匠被禁倉内江大一艦實爲匪黨騎刦不辯自明放槍之人盡屬匪黨旣由葡兵代爲捕獲紉感實深應請按照懲辦盜匪條約准予引渡并請將江大兵艦交回發落實紉公誼已照此交涉矣 
　　江固兵艦昨被黨人折斷錨鍊隨水漂流竟在急水門外之田門河面遇風沉没已爲江漢兵艦尋獲江防申司令據報後立電江漢武艦長就近前往香港紅磡雇用泳人八名潛水打撈擬先將砲械絞起俾免銹蝕詎全船徧覓槍砲等械均已無蹤歷數時之久祗將艦長室内之十二寸電風扇一把撈獲現由參謀長黄倫蘇電派安北兵艦馳往協助先將全艦絞起再派泳人打撈另一消息江固巡艦向係灣泊省河白鵝潭等處自隨江大逃去卽向西江上游進發其目的地點在江門或肇慶羚羊峽上下爲黨人響應掩護訌料首先發難之江門陸路不能立足乃向崖門逃出海洋以避官軍追逐及行至中途黨人某對衆演說謂昔年我國對德宣戰有德艦被廣東政府扣留該艦水兵自行燬沉旋被中國軍隊俘虜於長提江防司令部迨歐戰停頓乃放之回國彼國人士均許之爲愛國舉動此次黨人失敗寗爲玉碎不爲瓦全惟有自行燬沉之一法耳隨將江固各水兵驅逐登岸自行燬沉該黨人與該艦同歸於盡以上消息係得諸海軍中人所說昨聞某司令通電各機關亦稱江固在汲水門外（香港界）自行沉燬因爲各軍艦追擊之故現正設法打撈云云則該艦毁滅已可信矣 
[滁縣通信滁全來三商會與蘇督往還電]  
　　沿津浦路線居民以蘇皖兩督各隷於直皖系旗幟之下自北方戰事發生後即岌岌焉以率入漩渦爲懼幸雙方多次誤會均由蘇之田參謀皖之李參謀長往還疏解得以消弭此間縣商會鑒於蘇浙滬三總商會有東南六省聯防自保之呈請亦於二十四日聯合全來兩縣商會公電蘇皖贛三督請其贊助蘇浙滬三商會主張迅速進行旋接蘇督覆電不主有聯防之形式兹錄來往兩電於左 
　　滁全來三縣商會致李督電江蘇李督軍鈞鑒旬日以來蘇皖之間信使往還表示兩不相犯滁爲皖鄙而密邇寗垣聞訊之餘曷勝慶慰連日報載滬杭甯商會有東南聯防自保之陳請皖鄂閩浙四督帥均覆電贊成盧督帥并擬有確切辦法果見實行豈惟東南之幸國家實利賴之伏念頻年政爭南北分裂陜粤川湘固悲肉爛卽其他省分亦歎魚枯長江流域號稱繁富然而民國九年間直接間接受軍事影響者若干次元氣早傷實不堪再經摧折伏乞鈞座俯念人民厭亂之心查照盧督帥所擬辦法迅賜宣佈施行以安東南而維大局并乞賜覆不勝屏營待命之至滁縣全椒來安三縣商會同叩敬 
　　蘇督覆電滁州全椒來安商會鑒敬電悉鞏固東南保持繁富籌慮所及至佩周詳前以北方戰起深恐波及完善純即以保境安民爲職志以和協鄰省爲宗旨前滬杭寜總商會電請東南各省聯防曾經贊成其議今接北方電訊戰事將終大局漸定好音遠播薄海同欽我東南各省自可保持原狀更無戰禍之可言卽無布告聯防之必要若復標聯防之幟反恐啓中外之疑至凡關於保境安民之事皆職守所應爲决當竭力維持以盡天職諸君當能亮察也李純有印 
[蘇議員徐瀛等之兩要電]  
　　其一北京薩代揆鈞鑒長江巡閱使等職係洪憲時代籠絡張勲所設今吳光新被王鄂督所拘留倪皖督又遲於津不返中央果欲勵行眞正文治主義務乞迅將長江巡閱使及安徽督軍等職明令廢除以爲各省主張廢督者倡願鈞座實圖利之南京各界聯合會長蘇省議員徐瀛等叩儉 
　　其二省議會敎育會農會商會各公團各報館均鑒頃上北京内務部電文曰北京内務田總長鈞鑒蘇省自伊通三上辭呈後曾由某元老以蘇人治蘇主張領銜入告今聞伊通辭呈已四上是其去志堅决斷難挽留故爲伊通個人計爲蘇省人民計務乞鈞座尊重民意迅予核准並乞遴選蘇人俾早視事庶他人不至覬觎省揆而伊通亦得早卸仔肩也羣情迫切鵠候明布南京各界聯合會長蘇省議員徐瀛等叩儉等語務乞一致力爭實所盼禱南京各界聯合會長蘇省議員徐瀛等叩儉 
[蘇警廳查辦蘇報]  
　　二十七日上午四時十梓街蘇報館奉警廳通知各區警署派警前往命令停止出版並派偵探隊前往拘人適該館經理王薇伯赴申未獲當將主筆朱梁任廣告員朱耀卿校對顧讀亭印刷工頭徐榮生等四人拘去一而由南區警署派警看守聞該報被禁之原因係奉李督軍命令因該報所載新聞有淆亂是非之處故按戒嚴法及出版法之規定勒令停止出版並查辦云 
　　另函云蘇人王蔭藩號微伯上年春間組織蘇報初在閶門馬路租賃高大洋式房屋自購印刷機器及鉛字館中附設東吳印刷所規模頗大所雇編輯發行印刷各部人員亦頗多迨至年終突然停版聞因領到該股東欵項巳經用罄故耳今春王又在上海籌得欵項回蘇即將該報遷至十梓街家内重行出版七月二十七日下午警廳崔廳長特派行政科某科員會同偵探隊潘隊長帶同探士多人並保安隊巡士多人前往十梓街蘇報館搜查各件後將編輯人朱某陸某校對顧某及印刷發行等共六人一併拘捕其時該報主任王微伯適不在館據稱業於是日黎明啓程赴滬潘隊長等將所獲各人押帶冋廳經崔廳長親提審訊並將李督軍發下密電交給閱看訊畢將無關之陸某等二人釋放朱某等四人收押優待所聞此事查辦原因由戒嚴令下後正在密查蘇地有無安福機關適有人密呈警廳謂該報係用王揖唐之欵所開即爲安福機關故由警廳轉電南京請示經李督軍電令搜捕云云所傳如是未知確否現聞警廳尚須查傳王微伯到案質訊 
[杭州快信]  
　　浙省敎育會聯合會因南北和議問題發起本年十月十日前在上海開各省區代表聯合會議省内外各法團日來覆電贊成者頗衆 
　　杭總商會訂期八月八日改選正副會長及會董該會巳開單通告各會員（連正副會長在内共計三百九十八人）每人各給選舉票三十二張每票限書被選人一員查該會現充會董共計三十人其中有連任兩屆者計錢業宓廷芳吳位西潘赤文倪雨亭毛浩甄何敬安綢業宋錫九金溶仲徐吉生當業潘子韶謝虎臣絲業周梅卿木業王棟臣十三人尚有銀行金潤泉廣貨業顧竹溪俱由會長退任會董者 
　　崇德縣知事孔憲熙經省議會提出查辦托病請假曾委汪承修代理現孔堅請辭職故昨牌示汪改代爲署 
[南京快信]  
　　齊省長因軍需孔急討論籌欵問題昨特召財政廳長胡翔林印花處長李湛田菸酒局長李廷棟官産處長孫紹雲沙田局長夏同甫到署曾議 
　　警廳昨午開會討論省防方法李督派陳廷謨列席 
　　本督擬於蘇鄂贛三省安設軍用特别電報 
　　儀徵縣知事據十八帮江船代表等呈前因運商輪運五百票直上一案生機斷絶迄今匝月未見鹽署如何咨復合再據情轉呈仰祈軍民兩長鑒核俯賜電催鹽務署迅予取消輪運照舊辦理實爲公便 
　　王賡廷昨電軍民兩署云頃據松江金山兩縣先後電報該縣境内發生搶米風潮已有多起併刦械毆警由商團開槍示威流彈擊斃鄉民一名等情除令飭各該縣知事督同軍警妥爲防範免再滋生事端併嚴拿滋事首要依法懲辦以儆效尤一面妥籌善後辦法以安人心外僅此電聞 
　　敎育廳本届考送北京高師正取陳文淦嚴立揚俞畬然北京女子高師正取張宗英李進化范德琴武昌高師正取王永基莊耋璋武昌商業專門正取許世琦劉紀澤 
地方通信 
[蘇州]  
　　勸學員須由所長請委吳縣勸學所所長潘振霄會同崑山武進常熟江陰宜興各縣勸學所呈請敎育廳將勸學員一職援照各項敎育人員例由所長遴選合格人員呈請縣知事委任以歸統一當經胡敎育廳長轉呈省長咨部請示即經敎育部核辦巳咨復省公署轉令敎育廳飭遵昨經温知事令行勸學所遵照矣儲蓄銀行第三次開獎蘇州儲蓄銀行二十八日舉行第三次開獎地點仍在南顧子巷程公祠仍由廳縣派員監視自上午九時起至下午一時始畢中獎號碼計頭獎第七百三十二號二獎第三百三十九號三獎第七百十七號四獎六十六號五獎計共一百零六號號數過多從略 
[鎭江]  
　　謀斃髮妻案住居鎭城南門外江北奋民某甲向推小車爲生前日夜間忽將其妻勒斃已由坊保報請張縣知事檢騐聞此事起因係由某甲子於前月回籍裁秧甲窺見媳美致成亂倫事爲其妻所覺詬誶萬端甲不堪其擾致演此慘劇傳聞如是姑誌之 
[揚州]  
　　新編蘇軍第二師淮揚鎭守使馬玉仁本兼江蘇陸軍第一混成旅長現遵照軍令擴充爲師定名爲新編江蘇陸軍第二師即以師長名義兼充鎭守使以原有之第一團改爲第五團原有之二團改爲第八團原有之三團改爲第七團新募之一二三營命名爲第六團業經編定呈報督軍備案旅團長姓氏如下第三旅長郁漢川前一團長第四旅長馬玉懷前二團長第五團長袁得才第六團長顧得揚第七團長陳鳳榮　第八團長劉漢民一前二團二營長騎砲兵團長朱古明鎭署參謀長 
[湖州]  
　　衣業夥加辛吳興城區衣業共計三十四家該業夥友邇因米貴不數生活遂由祥源莊夥發起增成祥甡等莊夥附議每莊各推舉代表一二人於廿八日齊集衣業公會開會討論增辛辦法各莊主各經理亦推舉業董鮑連士蔣德泉二人爲代表到會答復意見後因衣夥過衆蔣鮑二人不得不表示讓步遂議决五事如下一議夥友做櫃照舊日釐串增加五釐一議各莊外攤每洋加串三釐内攤每洋加二釐一議執事照原俸加二成一議司賬帶新貨每洋增加坐串二釐一議新貨如帶做櫃每洋加串三　 
[杭州]  
　　浙長官請賬電北京大總統鈞鑒據會稽道道尹黄慶瀾電稱所屬臨海黄巖温嶺寗海等縣於本月删日起狂風暴雨歴三畫奏洪潮衝激致被淹斃人口牲畜無數田廬亦多衝没災情奇重同時並據各該縣知事電同前情正核辦間復據麗水縉雲兩縣知事電稱删日暴雨傾盆山洪暴發堤堰潰决漂没田廬人畜無算各等情當以此次水災情形極重即經分電各該縣先就地方公欵或勸捐殷富酌量散賑一面併經令飭財政廳籌墊洋一萬元交由委員星夜携赴被災各縣覈實查放急賑在案惟是災區遼闊非籌集大宗賑欵急速拯救數十萬垂絶災黎勢將束手待斃言念及此彌切悚惶擬請我大總統特沛仁施撥給鉅欵一面並設法勸募集腋成裘督同地方官紳妥速辦理俾沾實惠不勝迫切待命之至再查温處一帶電線因水被阻此外如有被災縣分容再查明隨時呈報併陳明浙江督軍盧省長齊敬叩又致院部電略同 
[嘉興]  
　　城區開辦施醫局嘉興城紳呈准官廳撥欵開辦施醫局現已组織就緒定陰曆六月十三日在城區精嚴寺藏經閣内開局施診分内外婦幼諸科逢三六九日開診赤貧施藥昨爲第一期貧病之前往請診者甚夥聞病症以寒熱及痢疾爲多云 
[濟南]  
　　商埠慘殺案商埠緯三路有日人開辦之清喜洋行以黄縣人紀丹五爲買辦伊甥張仁奎前年亦在該洋行供事因作惡多端爲行長開除旋央人荐至乾泰木廠辦事仍復任性妄爲該廠長亦有驅退之意日前怱然失蹤徧覔不得紀某甚爲着急以現在第二師召募新軍伊甥或往投軍亦未可知及至日前晚間紀某方在家中閑話張忽從外來手挾包裏二具紀問以何往張托詞支吾當留與晚飯飯後紀即在二門外乘凉伊於此時亦即外出旋回手持手槍於黑影中一言不發向紀某射擊當塌斃命遂即入内紀父方在庭中閑坐亦用手槍擊斃紀妻某氏聞聲大號亦被擊傷惟紀妾因病臥牀一時無從覔得僅乃得免張遂越垣而出牆後爲正金銀行之空場行人稀少因此得脫事後經紀妾召集雇役報告淸喜洋行又由該行報告城外三區派警搜捕已不知去向矣至紀某被殺原因言人人殊　外間不明眞象斗聞槍聲遂譁然認爲炸彈互相猜疑云 
雜評一 
[公民大會說（默）]  
　　各省公團對於此次戰事之善後均有所表示此卽所謂民意之表示也當局者苟能採擇一致主張之各條件而一一實行之已合乎服從民意之眞義矣然而當局者於此以爲不經公民大會之手續則意見容有未盡或事實上有所阻礙故必欲以公民大會决之表示大公此足見當局對於民意之格外鄭重惟是公民大會之召集手續繁難將取普徧而不限制主義乎抑用舊選舉之方式乎無論何種均非短少時間所能辦到若或出於指派或由省會與團體中推舉則必有不能人人滿意之處而爭執以生萬一因爭執而致延緩使此種種重要之善後問題不能迅速解决有辜當局一番美意則曷若略尊重民意之跡象而取尊重民意之精神較爲簡易也記者非反對公民大會特以大會手續之難關甚　不能無所顧慮耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海防守司令之息謠布告]  
　　上海防守司令榮道一昨發布告云爲布告事邇來北京發生政變人心浮動影響及於東南業奉松滬護軍使署頒布戒嚴法一體遵照在案惟自南翔軍隊撤回後此間軍事已定正與各省商聯防辦法何至再妄開釁端兹查滬防區域仍復謠言蠭起致使人心惶惑無非不肖之徒利於時局不靖藉以擾亂治安本司令忝任防守對於商民應盡保衛之責對於謠諑應負查禁之任但謠諑一日不息則商民一日不安即防範一日不得稍疏欲嚴防範除仍照戒嚴法切實辦理外凡戒嚴區内遇有無業游民逗遛或冒工人意圖煽惑須知除莠乃能安民澈查自不容綏其有空着軍衣不帶領章號碼及軍帽者或有居民私藏各種軍服者查出後俱一律没收以示限制而免混淆爲此布告居民人等一體知悉在政變未定以前務宜各安職業靜待平息萬勿輕聽謠言自相驚擾致負本司令諄諄之意也切切此布 
[陳光遠覆總商會電]  
　　上海總商會昨接南昌陳督軍復電云總商會鑒養電悉遠爲素主和平之人凡遇維持和平事件無不樂於贊助此事已與子春秀山子嘉諸帥往返電商聲明互爲保證從此東南各省息民保境决不致有意外之虞北方政潮亦巳將次解决即祈轉達各商知照爲盼光遠沁 
[李蘇督確准緩提軍械]  
　　江蘇李督軍前向上海兵工廠提取砲彈及機關槍一事傳聞頗不一致有謂何代護軍使已電致李督軍請速派員來滬提取業接覆電准卽派員赴滬照領云云兹得軍署方面確息蘇督李純亦以現時滬上人心未定謠言未息故决將此項械彈暫行緩運以免地方發生誤會已於前日電覆何代使請爲轉知兵工廠謝廠長查照仍恐再有疑義故於日前特派親信員楊某持親筆信函來滬晉謁何代使表明李督素志並陳明對於提取械彈暫時緩運之理由業由何代護軍使轉致各界以釋羣疑云 
[嚴拒張勲入皖之通電]  
　　安徽駐滬救國代表團郝兆先潘惠等昨發通電云全國各報館各團體鑒復辟罪魁張勲以廢清餘孽覥　人間曩據徐州厲行苛政民膏民脂囊括無餘尤復包藏禍心圖謀復避幸馬廠義起逆賊潛踪然猶野心不死出没京畿近竟乘京保戰爭大肆活動潛謀復辟暗據津徐道路喧傳逆跡昭著乃更有駭人聽聞者報載某某巨公等力予贊助將頒任以長江巡閱使兼安徽督軍原職果成事實則兵權重握死灰復燃不惟我皖三千萬同胞重罹荼毒即九年艱辛締造之共和民國亦將陷於萬刼不復矣兆先等爲民國存亡計爲桑梓禍福計職責所在誓死力爭務乞諸公一致主張同申公憤庶國本不致動搖皖人均可安枕也臨楮殷切無任盼禱安徽駐滬救國代表團郝兆先潘惠等叩艶 
[禁止居民燃放爆竹]  
　　上海防守司令榮道一昨函警廳曁行政機關略謂值此時局不靖居民燃放花爆易滋誤會請爲設法曉諭禁阻等情聞警廳方面業已飭知各區署傳諭各地保挨户勸告暫停燃放云 
[趙恒惕迎眷返湘]  
　　湖南第一師師趙恒惕之眷屬原寓上海法租界霞飛路某里已有年餘昨趙特派第一師秘書曹光震等數人來滬迎護回湘曹昨巳抵滬日内正在摒擋一切不日首途 
[末批駐閩浙軍過滬返浙]  
駐閩浙軍第一師所部各軍隊因奉盧督軍令調冋浙省由閩先後拔隊來滬乘坐火車返杭屢紀前報昨日（二十九日）下午十二點一刻時招商局之愛仁輪船由厦門駛抵高昌廟江邊碼頭儎有駐防厦門之浙軍官兵站站長喻銘勛率領騎兵營官長士兵共二百五十人又軍馬十五匹馬槍五十六枝子彈一千六百顆行李七百件抵埠後一併起岸在南車站暫息當經該站備三等客車二輛行李車四輛牲口車一輛附掛昨夜（二十九）由滬開杭之夜車赴杭聞駐閩浙軍第一師已完全返浙云 
[美議員團到滬日期之函知]  
　　駐滬許交涉員致上海南北巿兩商會公函云逕啓者美 
議員團等來華游歷一事前經本署分别函達在案現又准美總領事稱該議員等改八日早到滬惟姓名未悉祗知上院兩人下院十九人同來男賓及小孩十一人眷屬及女孩五十二人總共八十四人預計在滬停留兩日美商會曁美國官商各團體擬八日晚及九日午刻設宴歡迎至赴蘇寗及停留若干時日尚未確知等語惟王參事尚未滬迭經本署電催除俟到滬接洽籌備並分别呈電外交部江蘇督軍省長曁電知蘇甯交涉員外相應函達貴商會長查照爲荷 
[荷領事請加給德僑護照]  
　　駐滬和總領事前據僑德奥人民一百十八人請求離境回國並請函轉江蘇特派交涉公署發給旅行護照後和領以僱定之日船某號於本月二十七號抵滬又函交署請爲迅將護照辦妥交下轉給等情曾誌前報昨和總領事又函致交涉公署以兹有僑滬德人某某等八人擬乘便回國特開名單請爲加給護照八紙統共連前共計一百二十六紙乞即塡就擲下爲荷云云許交涉員當即飭承辦理矣 
[各輪船進出口消息]  
　　長江輪船昨日招商局開往長江各埠之江永輪船裝去出口貨有大批鐵絲及洋釘並打包棉花一百數十件黄白糖二百數十包水泥三十餘桶肥皂四百餘箱檀香一百餘梱棉紗三十包洋紙十件又有紙烟紅棗·等雜貨千餘件該局之江華輪船此次由長江進口卸清各貨之後即須停班修理現已調快利輪船接代長江班次即自本日起開行昨日太古洋行由長江進口之聯益輪船裝來白米小麥共七千包該洋行之鄱陽輪船昨日出口裝去大批食鹽四百數十包油魚一百多件肥皂二百餘箱麻袋十件亞摩尼亞水三箱其餘爲靛靑香烟荔枝鉛皮等項雜貨怡和洋行之瑞和輪船昨自長江來滬運來湖南米二千餘包小麥黄豆二千餘包打包機花二百數十件煤油四百數十箱倍子三百餘件絲頭一百餘包同日開赴長江之聯和輪船裝出亞細亞之僧帽牌洋燭共一萬餘箱餘爲香烟二十箱生鐵鐵絲二百餘件洋貨二百餘件又該洋行之瑞和輪船昨日卸除貨件後宣告入塢修理停駛十天並以威升代接長江班自本日起開行又某國公司之南陽丸本日開赴長江所裝之貨有油桶二百餘隻小包紙一百餘件香烟二十餘箱洋緞五十餘箱並燕子牌牙粉十餘件 
　　烟津班輪太古洋行之順天輪船自烟台天津威海衛開來裝來有天津之大宗火甎瓦數萬塊又有熱水管數百個 
　　香港班輪怡和洋行昨自香港來申之裕生輪船裝來汕頭之黄白糖三千餘包並波羅蜜四百餘簍餘爲各項雜貨又有公泰洋行之惠司忙託號昨日由上海裝赴香港之貨計有土布洋葱·兩種共一千八百九十五噸又有天祥洋行經理之派爾列號現定明日開往香港該輪之出口貨係代新其昌洋行裝運雜貨五百餘噸至港轉運英國云 
　　寗波班輪昨日招商局之新豐輪船開赴寗波裝去白米五百餘包電料十一箱桐油一百桶以及湖北紡織局布及棉紗十餘件並火柴二十餘箱 
　　星加坡輪船太平洋輪船公司之惠斯敏幹號ＷＥＳＴＭＩＮＧＯ前自新金山來申現己定禮拜六開往星加坡至公泰洋行開出之惠怀忙托ＷＥＳＴＭＡＮＴＯＰ亦裝有生油·土布·一千八百八下一噸·至星加坡起卸者 
　　歐洲輪船提督輪船公司之西卡倫福克司號ＷＥＳＴＣＡＲＩＮＦＡＸ刻定三十一日結關八月一號開赴英國之倫敦其裝去之出口貨甚少僅蛋白蛋黄一百噸至惠倫惠勃號ＷＩＬＬＩＡＮＨ·ＷＥＢＢ到申已將一星期之久因無出口貨裝運故尚抛錨在公和祥碼頭前之浦江内開期猶未定妥又怡泰洋行之格林泰來號ＧＬＥＮＴＡＲＡ巳從日本來滬大約在出月八號可赴倫敦又有藍烟囱公司之ＡＬＩＮＯＵＳ號本定八月五號開還利物浦今因出口貨裝運不齊業已展期至九號放洋英國輪船公司經理太平洋公司之耶卜阿號開自倫敦大約八月五日離香港來申譚爾泰號已於七月二十三日安抵倫敦 
　　美洲輪船昌興輪船公司之亞細亞皇后號於昨日（二十九）正午離開香港至明日十一時可抵吳淞當日即須開赴温哥武經日本之神户横濱所有乘客及行李郵件由該公司渡船在五時半轉運至吳淞換輪如有重大之行李物件則須先在前一日（卽三十號）之下午三時送至北京路總寫字間内以便轉運安置又該公司之蒙抵格爾號在禮拜日（即八月一號）亦可到滬當日即開赴香港小呂宋又天祥洋行駛行中美之阿兀奇望砲臺原定前日即可來申旋因在日本方面稍有延遲仍須至明日可以進口大約下禮拜二開往香港然後取道回美至大來洋行之ＴＡＮＣＲＥＤ由美來華已在途中倘沿路裝貨無稽則八月二號可進口至滬否則必須展期矣又有Ｍ·Ｓ·ＤＯＬＬＡＲ在出月五號能否如期抵滬刻下尚難决定然至遲亦不出十號福來洋行之惠斯愛文司ＷＥＳＴＩＶＩＳ本可於今日到申因該輪自西雅土發後爲裝貨稽延須得展期一旬必須在八月十一號方可來滬又有藍烟囱公司之寗州號由港至滬由滬至目再回上海裝貨至美須在八月之下旬英公司之日本號原定八月六號由印度來申七號即可開往日本今已改定十五號開赴横濱 
[亞細亞皇后號仍載郵件赴美]  
　　昌興輪船公司之亞細亞皇后號·上屆來滬並未帶有美國郵件故傳言紛起謂昌興公司之輪船不復運載美國郵件其實此間美郵局已與該公司接洽妥當故本星期六日離滬之亞細亞皇后號仍載郵件赴美美郵局是日照常收信掛號信至午後三時半爲止普通信則展長半小時云 
[昨日滬寗路來往之貨物]  
　　昨日滬寗路各轉運公司來往貨物如下 
　　運來小麥二百三十五包由鎭江裝來小麥六百二十包悅來由南京裝來花生二百八十包由鎭江裝來小麥一百八十五包協茂由南京裝來小麥五百包由常州裝來小麥六百四十包由無錫來三百二十五包公益由南京裝來花生二百五十包由鎭江裝來小麥二百五十包運繭處由常州裝來小麥八百包由横林裝來小麥二千餘包由無錫裝來乾繭六百五十包華盛義由鎭江裝來小麥七百包由常州裝來小麥五百三十五包由無錫裝來小麥八百六十包茂新公司由常州裝來小麥七百包由無錫裝來兵船牌麫粉八千包同泰由無錫裝來米三百包永泰隆由無錫裝來小麥三百三十五包恒大由鎭江裝來小麥五百包中國運輸公司由南京裝來小麥三百包由鎭江裝來小麥二百二十五包清記由鎭江裝來小麥二百五十包恒泰由南京裝來黄豆三百二十五包由常州裝來小麥三百包 
瑞泰恒由鎭江裝來小麥二百五十包 
　　　運去貨物清記裝出洋紗四十餘件永泰隆九十件華盛義糖七十件開平煤一百十四噸又雜貨二百二十七件（以上均運至南京）五洲藥房藥二箱又鞋子五件雜貨三件（以上均運至濟南） 
[友華銀行銀巿報告]  
　　中美新聞社譯友華銀行二十九日報告云昨日倫敦銀價近遠期各漲至五先令八便士紐約銀價漲至九四又四分之一倫敦紐約滙價跌至三七七（此間定價金鎊五先令六便士金圓一○四日金四九又四分之一巿况與昨日相同交易價金镑五先令九便士金圓一○七半昨日倫敦銀價之漲係因印度繼續買進之故惟據今日所接統計印度存銀現已大增恐不久將停止購買也 
[美國禁酒之加嚴]  
　　英文滬報云美國禁酒令之施行近格外認眞故中國藥酒之運入加里福尼州以供華僑之需者或將禁止入口財政部前許藥酒入境但自禁酒令實施後藥酒人境之數頓增故宫場頗注意之過去七星期中所有運去之中國藥酒皆被扣留以待華盛頓之訓令云 
 
[上海南北貨業友誼會成立會攝影]  
　　（紀事見昨報） 
[華商電氣公司試用交流電]  
　　華商電氣公司擬改交流電以便電車上及各處燈户電力充足曾在緊要地點設置方脈間爲蓄電之所迭紀前報兹聞該公司工程司現已將各處方脈間通盤籌算每處能容納電氣若干足供各處燈户及電車等需助電力平均數有若干支配妥貼所有電燈線·電車線·亦已一律換用交流電線佈置全備預將蓄電挹注妥洽故於昨日爲始實行試用交流電是以昨晚之電光較平昔爲大云 
[桐油與白蠟之巿况]  
　　桐油一物因現届伏署時候房屋船隻均須揩用銷場頗旺本月以來漢口來滬之長江商輪所裝甚少究其原因係洪江出産之地途運阻礙之故近日開盤每桶十四兩至昨日開盤已增至十七兩調查招商太古兩棧房存底祗二千餘桶倘以後來貨不旺巿價尚須看高也 
　　白蠟有米心川占之分爲我國蜀省特産自川省用兵蜀道崎嶇轉運更難故漢口今届已有洋商設莊採辦而宜昌重慶輪船航行日少水脚倍漲運至上海者較昔年大減近來先令滙水稍長洋商及本地皂燭各廠用度甚繁巿價日貴今届春間最賤曾跌至每擔八十兩後漲起三十餘兩近日開盤每擔已需元一百十餘兩矣 
[工商友誼會討論會紀]  
　　上海工商友誼會昨晚七時仍在原訂地址開三次討論會比時新舊會員到會者約五十餘人公推董理璋主席谷劍廛紀錄首由主席報告本會經過情形略謂吾人此次組織工商以誼會之原因實應世界之新潮流及新文化之感動吾人知非工商聯絡不能實行救人所以我很希望資本家與夥友同舟共濟則目的不難達到但是友誼之發起本會已屬第三（一）藥業（二）南北貨業惟彼會組織之内容互有不同如藥業爲首先之團體今因種種雜感外表上故未見十分進行又如南北貨業乃最新成立之團體其將來成績如何吾人不可限量然本會之組織與彼會不同彼會由一部份同業组織而成本會由各業共同組織而成不分彼此不分階級實行平等主義此後吾人打起精神而進惟對於如何進行之方法請諸君討論云云某君提議鼓吹工商兩界夥友及資本家覺悟陳廣海提議傳單稿又請谷錢二君修改其次研究徵求曾員簡章五條付衆表决全體通過又次推定臨時職員陳廣海主張公推馮梓才主張能擔任者擔任不能擔任者不必擔任谷劍塵蔡增輝錢立琳謝廷燦呂介勤屠鴻生互有主張最後議决推童理璋爲總司事務其他職員由開會時臨時推舉次討論該會之開辦費經衆通過由個人自願量力擔任當場認定者屠鴻生呂介勤於時峯王振邦朱元禧童理瑛王金王吳舜圃等八人計大洋三元小洋十八角隨交者谷劍塵錢立琳蔡增輝馮梓才謝廷燦陳廣海沈季安童理璋等八人大洋十元小洋五角最後决定會址通信處暫訂上海帶鈎橋金隆街美倫里十二號時已晏遂宣告散會 
[取締運米轉口之公函]  
　　上海縣沈知事致南巿縣商會公函云逕啓者案奉滬海道道尹公署第六九六號訓令内開案奉省長公署第三一六九號訓令内開准浙江省長咨開案准貴公署咨開蘇省自本年入夏以來米榖飛漲人心恐慌揆厥原因由米源稀少而私運充斥藉口他省之米一再轉口希圖影射夾帶恐亦在所不免嗣後由蕪湖運出經過蘇省之米輪運祗能直放陸運祗能聯運不得在江甯鎭江上海各埠逗留轉口以杜弊混降電飭本省各查騐機關一體遵辦外查貴省與蘇地直接毘連前項運經蘇省之米甚夥所有本署擬定輪運陸運各辦法相應咨明查照等因到署除令杭州總商會轉知各縣鎭商會並通告省垣各米商一體查照外相應備文咨復請煩查照再各米商於未奉到此次改定辦法以前業已起途經過蘇省之米應請仍照原定辦法查騐票照即予放行等因到署查此案前經電飭遵辦在案兹准前因除咨復外合亟令仰該道尹仰即分飭所屬一體遵照辦理此令等因奉此除分行外合行令仰該知事即使一體遵照此令等因奉此相應函達即希查照轉致各米商一體遵照爲荷 
[楓涇扣米卽將運浙]  
　　滬杭路楓涇車站扣留之米十四車自追回滬站後業經二次查騐謂係浙米仍須運浙等情已誌前報北悉此項食米扣留巳將兩月米已霉蛀曾由路局電詢浙督應否運浙昨得復軍謂該米業經交涉定妥蘇省亦巳允許歸浙接濟民食自當趕速運杭任局長昨已傳令南站迅將此項米車於即日夜車運杭矣 
[米船罷裝之勸解]  
　　南帮米商蔡久春朱安生等領給護照向無錫購辦白米交李雲慶等三米船裝運來滬銷售在氽來廟地方被搶後蔡朱等以船户擔任裝運有賺水脚之義務須有擔保貨品損失之責任遂　留水脚不肯付給各船户乃不肯裝米罷工停業至昨已第四日昨日南帮公所因接金山縣轉復及批示略謂允予查懲兇徒各米客以各米船罷裝受無形損失毫無理由遂邀同各船主至公所開會勸導開行照常赴裝李雲慶等水脚候案能辦到懲儆搶犯再行籌議貼償於是船户中有承允者已開行十餘艘矣 
[柴船内搜獲白米]  
　　滬上自米貴以來米船開駛來申中途被刦者已有多起前日有保安隊兵士在閔行相近遇有稻柴船一艘察其所載異常沉重喫水深淺不符遂以買柴爲山搜其艙底裝有白米向之盤詰言語支吾乃將該柴船扣留交水上警察署看管一面函請上海被搶各貨主前往認明是否原贓以憑究辦 
[道尹派委查勘寳山塘工]  
　　滬海王道尹因寳山塘工緊要除電歐知事妥愼防護外昨派委顔仲華順道前往查勘 
[省長飭緝程冠吾]  
　　江蘇齊省長查得上海地方檢察廳書記官程冠吾得賄私釋判决送監執行要犯劉刁根趙阿寗陳瑞和等案發脫逃已閱數月蹤跡杳然此等罪魁若不設法獲案訊懲不足以盡國法特令行高等廳轉飭上海地方檢察廳膸 
梅檢察長趕緊設法縣賞獲案訊明詳辦梅廳長奉文後業已續飭各警四出購線拘拿矣 
[懲儆私釋監犯案之巳革法警]  
　　上海地方檢察廳已革法警包延佩前於民國七年五月服務期問由水巡捕房緝獲行竊和豐船廠生漆之陳阿夫方升章蔡福生等三犯送由地方審檢廳訊明判决各處徒刑二個月送監執行旋由該犯等家屬具禀請求易科當經林前廳長核准詎該革警串通在逃之書記官程冠吾私發提簽將陳犯等私釋該犯等所繳之易科银洋悉由該革警與程冠吾等吞没兹爲梅檢察長訪悉將包獲案業已預審明確起訴審判廳請爲公判昨日上午九時該廳周刑庭長會同堵陳兩推事官許檢察官等開第五庭審理命提包延佩上堂據供湖州人前充地檢廳法警素來奉公守法不敢有越軌行爲所有陳阿夫等易科省釋之事悉係程書記官一人所爲革警並無通同舞弊情事問官得供一再駁詰包言語支吾當由許檢察官起而論告略謂包延佩實犯刑律三八百十六條詐欺罪請爲公判問官會商之下遂諭辯論終結當庭宣判處包延佩三等有期徒刑着監禁四年以儆判畢飭令還押候上訴期滿送監執行 
[火車碾斃鄉人]  
　　滬杭甬鐵路昨日（二十九）早晨四時半到滬之杭來夜貨車行經梅家衖與新龍華間約距滬十二英里地方碾斃男子一名當時並未覺察事後經軌道工人察覺馳報新龍華車站站長電請警務處立即派警前往料理並知照小甲報縣出示招認屍屬領埋云 
[汽車斃人撫恤了事]  
　　丁小明前日行經新閘白克路被汽車夫薛阿全所開之三千零七十二號汽車撞倒碾傷當由巡捕查見將傷者送請醫院施救無效旋卽殞命經該院通知捕房飭探往將尸體舁往虹口斐倫路騐尸場候報宫相驗一面查明該汽車夫係白克路合肥人李伯衡家雇用死者亦住於白克路家有母丁趙氏昨午禀請公共公廨李襄讞會同英赫副領事蒞場騐明丁小明委係被車撞倒碾傷要害身死飭承塡就尸格升座公位捕房將尸母丁趙氏·見證高榮全·汽車夫薛阿全·分别傳提到案先據氏供死係伊子年十八歲昨因出外泡水慘遷碾斃 
 
 
 

Page 11

 
 
　　泣求伸雪次由高證明當時目覩該汽車係開空車由東往西及至出事地點並非疾馳遂將死者撞倒質之薛供當時死者係從水門汀階沿上走至路旁我曾連鳴汽笛其時前面亦有汽車兩輛駛來致不及避讓等語中西官核供磋商之下判着丁趙氏具結領尸棺殮並令車主從優撫恤 
　　又木作頭姚美利備有汽車一輛前日令雇用之汽車夫周二（又名周沛玉）載其妻王氏開駛出外經過新閘派克路將鄉婦王沈氏撞倒碾傷由捕查見立即送傷者往醫院醫治不及而斃遂通知該管捕房飭探將尸舁入驗尸所昨午報由公共公廨李襄讞會同英赫副領事蒞所驗明王沈氏生前委係被車撞傷腰部致命飭承塡就尸格升座公位捕房即將與氏同行之顧阿金及氏姊顧沈氏並該汽車夫分别傳提到案請究而車主姚美利亦挽其同業辛和祥偕伊妻王氏到場備質先由顧沈氏訴明伊未目擊妹之被撞惟求伸雪次顧阿金供死者係我姑娘昨偕其由白克路薦頭店走出行未數步卽被汽車撞倒碾斃等語又據乘車之姚王氏供車至出事地點時車夫曾嗚汽笛死者並不走開避讓並據周二供當時死者係從水門汀階沿上走至路中我實已揑喇叺等語中西官訊畢會判着顧沈氏具結領尸棺殮並令車主從優撫恤 
[又一汽車碾斃人命]  
　　虹口百老滙路鄧脫路口昨晚七時半有江北人五歲男孩沈同寶在馬路上戲要適有一千八百三十一號汽車駛來不及避讓致遭撞跌碾傷甚重由楊樹浦路捕房三百零七號印度捕瞥見上前阻止汽車開行押令載送受傷男孩往同仁醫院醫治及抵院已傷重身死卽經印捕帶該汽車夫入捕房請究捕頭諭着暫行管押飭捕將屍車送斐倫路騐屍所候今日禀請中西官相騐訊核 
[寰球中國學生會消息]  
　　紀念會本年七月爲該會成立十五週之紀會印有紀念册一本兹定明日（三十一日禮拜六）下午六時在南京路大東旅社舉行十五週紀念大宴會并歡送會董朱友漁博士總幹事朱少屏君赴美是日秩序有李登輝博士等之演說李松泉碩士之幻術並補給第九次徵求獎品各隊分數最多者爲錢新之君隊應得優勝旗一方其餘得金章銀杯銀盾會旗者達數十人並聞日來會員之預往定座者頗多云 
　　補習科該會學校於暑假期中爲免各學生荒廢學業起見特組織補習科敎授英文國文算術尺牘等科敎材合於各级無稍偏弊於下屆學生升學頗有裨益日夜校該會附設之日夜兩校下届起大加改革敎授純取自學扶導主義夜校學科注重商業適切實用日來報名入學者已不乏人 
[滬學生會游藝會四誌]  
　　英美煙公司捐洋一千五百元 
　　四日除開銷外共得欵及米資约五千元 
　　上海學生聯合會此次爲平糶籌欵舉行游藝大會四日昨晚間仍在夏令配克戲院開最後一日之會所演節目與其第三日完全相同兹不贅惟英美烟公司慨捐洋一千五百元國民合作儲蓄銀行僅有二千元之資本亦捐二十元均屬難得當表演之隙由裴君健等演說勸捐又有楊雪玖女士捐所作畫多幅臨時售出助捐計又由諸慈善家認捐一百十七元總計該會四日所收捐欵以英美烟公司南洋兄弟烟草公司林守堅君三欵爲較多加以每日臨時會場捐欵及所售入場劵資除一切開銷外可得欵及米資共約五千元 
[縣警察所編制暫行簡章]  
　　上海縣知事兼縣警察所長接江蘇全省警務處訓令云案查各縣警察所額設警佐多與部章不符且各所規畫區域分配職務及辦事權限亦互相歧異是非確定標準無以明統系而一事權兹經本處擬訂江蘇各縣警察所編制暫行簡章呈奉省長指令准如所擬辦理仰即遵照通令等因合亟抄錄該簡章令發該兼所長查照各條規定另行編制（一）須照章規劃該縣警區統系繪圖貼說呈處核奪（一）該行警佐及學習警佐應設缺額宜即照章酌定該缺如有現任人員者並應飭取該員詳細履歷及證明文件畢業憑單呈處以憑核給委任如該缺尚無現任人員或現任人員資格不合及現在或將來因事出缺時務須隨時呈明本處由處遴員委充（一）該所辦事細則務須遵照此次編制妥爲擬訂呈處核定一經此次編制後所有巡官及各項僱員均須照章將名額薪水資格職務造具表册呈處查考除咨行各道尹並分令外仰即遵照上開各節迅速分别辦理呈報切切此令 
附發江蘇各縣警察所編制暫行簡章﹁第一條﹂本省各縣警察所依民國三年八月中央公布之縣警察所官制令除警察所長一人山縣知事兼任外警佐員額全縣不得逾三人其事務較繁之縣得酌設學習警佐前項警察所長由警務處長給委兼任警佐及學習警佐由警務處長就合格人員内遴委前項合格人員須在本省服務滿三年者或爲本省警學畢業奉派見習助理等職積有成績者前項學習警佐員額每縣不得逾二人以現職人員兼任之﹁第二條﹂縣警察所設於縣城内以警佐一人輔佐所長執行全縣警察事務如城内區域較廣祇須酌設分駐所及派出所不得於城内再設警察分所﹁第三條﹂警察分所於縣城外特别繁盛地方設置之以額定之警佐派充分所長如應設之分所較多額定之警佐不敷派充分所長時得以資格較優之學習警佐試充﹁第四條﹂縣警察所及警察分所轄境不必依自治區域爲標準照本簡章第六條警區統系之規定得酌設分駐所一處或數處以巡官主持之分駐所得於所轄地段内酌設派出所一處或數處以巡長主持之前項巡官巡長由警察所長遴派呈報警務處查考﹁第五條﹂縣警察所因事務之必要得依縣警察所官制令第四條酌用僱員之規定酌設助理員書記員巡查消防偵緝及其他各項需要之職員前項僱員由警察所長遴派其名額薪費資格職務須呈報警務處查考﹁第六條﹂各縣地而遼闊巿鄉村落不相聯屬與廳局區盡不同所有各縣警區統系及警察所辦事細則均由所長遵照此次編制酌量本縣情形另行分區别畫擬訂呈送警務處核定﹁第七條﹂本簡章係本省暫行編制如有未盡事宜或須另行編制時得隨時修改呈請省長核定﹁第八條﹂本簡章自呈准省長公布日施行 
[何豐林覆濟生會函]  
　　中國濟生會昨接松滬護軍使何豐林函云逕復者頃接大書并附抄會稽道黄道尹各函電均已拜悉此次浙台海潮爲災沿海百餘里鄉村鎭巿同罹浩刼損毁田廬墳墓淹斃人口沉船破檻不可以數計實爲百餘年來未有之奇災傳聞災區景况言之實堪痛心正擬懇貴會設法救濟迺承華翰先頒拜讀之餘曷勝欽佩除將德意分函各慈善團輔助辦理並由敝處先行措集二千元逕滙災趕辦急賑外相應函達即請查照爲荷 
[物品展覽會展期舉行]  
　　上海縣沈知事致本埠工商界各團體函云逕啓者案奉省長公署第三二八一號訓令開案查前定於本年十月就省城貢院舊址開第二次江蘇省地方物品展覽會業經抄錄章程通令預爲籌傭在案現因時局多故展期至明年三月内舉行合行令仰該縣知事遵照此令等因奉此查此案前奉令知即經函達在案兹奉前因用特奉布即希查照通告爲荷 
[陜西旅滬同鄉會開成立會]  
　　昨日（二十八日）陜西旅滬同鄉假四川路中國靑年會開成立會到會者四五十人二時開會首由雷鳳翼報告籌備經過情形嗣公推康寄遙爲臨時主席將會章討論略有修改通過次選舉職員舉定評議十九人幹事十四人並約定評幹兩部於本月三十一號開談話會互推主任會址暫設嵩山路四十三號约五時茶點後即散會 
[押送軍官行李人被拘]  
浙省温州人張立昨日押送浙軍步兵四團第一營三連連附應振之行李四件由江邊碼頭雇車擬欲運往南車站預備回杭行至望道橋地方被站崗軍警詰問因言語不通且張未穿軍服崗軍以其頗有可疑正在詳細詢查張乘隙逃逸該崗軍等乃將張追獲解送上海防守司令部核辦旋爲浙軍連附應振得悉急投防守司令部證明係屬代爲押送要求釋放並請將行李給還未識可能邀准否 
[私用電氣認罰了事]  
　　日前華商電氣公司洋工程師在民國路一帶查看各用户所備之火表時在新開河麵粉交易所内查得該所經紀人會所擅自添裝大風扇兩起小風扇五起並加燈十餘盞立即報告公司援照定章應予以五十倍之罰金計洋三千五百元即函致該交易所副理事長徐文彬着即照數措繳罰金旋由該副理事長查得此項風扇原由經紀人部份内邵子芬經紀人所專擅添裝與本交易所無涉當即據情函復公司公司乃即向邵追究邵自知理屈挽懇正理事長王一亭轉向公司一再疏通願繳洋一千元充作食米平價局經費現聞公司已准予通融邵已將認罰之欵如數措繳至食米平價局照收備用矣 
[偷用電氣之科罰]  
公共工部局電氣處洋員配脫前以白克路六百六十三號門牌信昌電燈公司主瞿育良夥同瞿毛毛擅將所裝之火表移動偷電等情報由新閘捕房派探目邵和鈞·包探陳葆錄·協同西探將兩瞿拘解公共公廨押候訊究在案昨晨俞襄讞會同美丁副領事升座提審先由捕房代表律師上堂陳明被告舞弊係因該電燈公司前東將店盤與被告其前東存於電氣處之保證金發還與彼由電氣處派員往該電燈公司向被告催交保證金時查出次西人配脫上堂證明查出被告私移火表偷减電氣情形並將拆下之火表呈察質之瞿育良供信昌係於去冬向瞿育才盤頂瞿毛毛業泥水匠與信昌無關等語對於被控偷電案情延律師到堂代辯完全否認瞿毛毛供伊與此事不涉與信昌無關等語中西官訊畢磋商之下以瞿育良作僞舞弊證據充分科罰洋一百元充公瞿毛毛無干開釋 
[程善本一再爲女伸寃]  
　　程善本前投地檢廳具狀訴稱家居天燈弄生有一女憑媒許字與劉泉孫爲室今年二月十三日成婚未滿一星期至十九日我女兒已死訃告我家商人得悉大駭急往偵查旁人議論紛紛足見生死不明要求伸雪當經梅檢察長以所陳各節毫無實據斥不准理在案兹程善本又投廳繼續起訴堅稱我女之死實遭凌虐所致當時有傭婦目覩現願來案作證求恩伸雪梅廳長以旣有見證着往邀該傭婦來案訊明再核 
[電車撞傷行人]  
　　法租界某號電車於昨日下午四時許駛經小東門民國路撞倒在路行走之江北人張仁昌跌斷臂骨當由小東門法捕房九十六號華捕前來將電車號碼抄錄另雇車送受傷人往仁濟醫院醫治一面歸報捕頭核示 
[木匠砍斷左腕]  
　　海寗路徐某所開之木匠作所雇木匠寗波人劉和氣昨日下午三時許工作時偶不經心舉斧砍斷自已左手腕血流如注痛仆於地當由同作人立即舁送仁濟醫院醫治 
[欠租案兩則]  
　　山東人苑翰臣前因虧欠義請銀行租洋三十元被控法公堂判押追在案昨又提訊請之苑供民人在押實情無力措置可否請求釋出料理判着交尋常保出外限理又德和洋行控祥發客棧虧欠租洋一百六十四元求追等情判限繳在案昨又傳訊先據原告聲稱被告除繳付外尚少一百零四元仍請嚴追中西官判着被告於三天内如數還清如違發封不貸 
[茶館主控巡長行兇]  
　　老北門民國路七寳樓茶館主俞伯英昨投上海地方檢察廳提起刑事訴狀云爲警昌藐法逞兇糾衆攢毆致受鱗傷訴請騐明律辦以維法紀事（中略）緣有站崗長警介紹無業閑人來至商人茶館借宿迭經婉言拒却詎知因此積怨突於本日早十一時有崗警一名到來聲稱王巡長現在樓下喊爾說話商人隨同該警下樓瞥見門外已立有多人即有王巡長榮印向商人口稱爾是茶樓主否甫經回答即被强横拖出喝令衆人羣相兇毆拳足交加槍柄亂擊此爲該處商店所目見路人見此兇狠代抱不平急趨喊救均被擋住後即一閧而散商人勉力撑起投訴該區乃被門崗及周番長警攔阻驅出查該巡長糾衆逞兇毆人實犯刑律三百十三條傷害罪爲此訴請騐明律辦云 
[煙賭犯請求贖罪之不准]  
　　廣東人何凱芳前在北四川路一千八百九十六號屋内私售燈吃洋烟又復邀人聚賭經該管捕房將何及烟賭各人獲解公共公廨何判處刑期兩月餘人罰鍰了案昨晨何戚某甲爲延律師投廨據稱何執業於英商太古公司從無非法行爲有人可以作證要求准予易科以金贖罪或令覔殷實商號具狀保釋等語原審官張襄讞商之美約副領事不准被告律師請求仍照本月二十二號判决刑期執行 
[燕子窠主客保洋充公]  
　　廣東人曹二在虹口武昌路五百六十六號半門牌屋内私設燕子窠前日被該管捕房包探侯松山侯阿寳偵悉協同西探往將曹及烟客羅樂羅子梁淮方贊何興五粤人並烟其帶回捕頭詢問一過准曹二存洋五十元餘各存洋十元一併保出昨經公共公廨傳訊無一到案就鞫由中西官訊據中西包探上堂稟明前情遂判將保洋悉數充公 
[刀傷頭額]  
　　住在大境路爲織帶業之俞金桂前日因索欠與同業余金華衝突雙方各糾無賴在九畝地某茶肆吃茶評理一言不含遽起用武俞金桂頭額被刀砍傷流血由警到來將爲首之余金華拘獲餘均四散搜查兇刀無着遂連同傷者送由警所轉送地方廳檢察官提案騐訊之下判俞傷回去自醫　着收押候究 
專件 
[中華民國八年通商海關各口全年貿易總論（錄海關貿易册）（十續）]  
　　芝蔴本年出口二百八十三萬八千五百四擔上年二十三萬四午一百三擔前年二十二萬三千二百擔此可許爲恢復戰前舊觀和德法三國於民國三年以前銷場至大迨戰端起後運載斷絶宣統二年出口之數曾加至二百一十三萬七百六十三擔正宣統元年至民國二年五年間每年通址有二百餘擔戰事告終芝蔴與各種油子必能早復原狀緣戰時需用孔殷奈限於運輸維艱以致出口減少民國二年芝蔴出口計有十二萬噸之譜可作爲貨數適中之年份民國三年倘非年底四閱月内貿易全行停頓大約亦可再達民國二年之數當戰事發生之始曾經重整此項貿易照常出口以應時下之需嗣以戰時潛水艇發現商船深受困難以民國三年後至六七兩年爲尤甚且裝載重笨貨物如芝蔴更形不便故歐洲方面實無運往者其輸出之處僅有日本農人得悉出口貿易停頓即行減少種植芝蔴之田畝幸有主樂觀者數人從事挽回否則田畝之減少當更有加無已蓋樂觀之人自信過此停頓之期將有極盛銷場以繼其後於是乘巿面呆滯之時機特在中國方面預爲儲貨一俟運輸局勢改變即行裝載出洋然而冐險絶大因芝蔴存儲日久必致變壞如遇不好天氣尤爲容易惟若輩具有先見之明力圖保全芝蔴原狀不惜多所耗費雖芝蔴重旦已受天然損失而美滿結果卒爲所獲上年滙兌高漲印度巿面所受影響不若中國之大故能出而相競幸中國貨價合之銀兩及金鎊均覺加增於是推廣種植又享其成歐洲所缺現已紛紛補足銷埸暫爲停歇但有多數外國對於商業與工廠仍須固其根本豫料芝蔴貿易以後不見退步其數縱不克超過戰前亦可有以保全假使農人與商家留心種植及整理出洋並杜絶作僞流弊則芝蔴一物實爲中國之大宗出口貨將來應至爲顯著各種子油連豆油在内此項豆油已於豆類一段述及之花生油出口其數爲空前之鉅計有一百二十二萬四千一百七十三擔價值一千三百九十四萬九千四百四十一兩日本與美國交易最大購辦增加甚多美國初購此油係在民國五年問靑島産油之力大增爲花生油發展之最盛區域其餘産花生境内之各口亦見暢旺芝蔴油貿易雖非重要上年二萬六百二十二擔本年增至三萬七千七百五十五擔價值四十三萬八千三百二十六兩可見已有進步美國近來亦購此油桐油本年出口之鉅爲向來所未見計有六十一萬三千四百五十五擔值銀七百九十六萬九百六十八兩較上年多有百分中之二十五而上年亦較民國二年略爲加增本年坎拿大購買之數計有十二萬八千七百九十三擔所增殊屬不少此可爲桐油一項之優點桐油現係用桶裝載至太平洋各口直接貯入池内是以損失大爲減少（未完） 
雜評二 
[團體（怡）]  
　　近日工商團體日漸增多名目雖不同而共謀互助之主冒則一不可謂非社會之好現象也 
　　雖然國人習性有初鮮終其始雖合衆意以組織其繼則各不顧問或至渙散而消滅或爲一二人把持便其私圖於公衆毫無裨益歷觀各種團體之往事幾無或爽 
　　故吾爲今之組織團體者告曰不組團體則已旣組團體須謀永久須各分子同負責任同謀進步庶幾與互助之精神不相背乎 
 
 
 

Page 12

 
 
 
[商務國外滙兑七月二十九日]  
上海滙至倫敦（以上海規銀一兩計算 
銀行電滙　五先令六辦士 
銀行即期　五先令六辦士二五　 
銀行四月期　五先令六辦士二五 
銀行買進四個月期滙票　五先令十辦士 
帶根電滙四月定貨　五先令十辦士二五又六個月滙票　五先令十一辦士二五大條銀　五十五辦士一二五大條銀遠期　五十五辦士八七五上海至法國（以上海規銀百兩計算銀行電滙　一千三百三十五佛郎銀行四個月買進　一千四百三十五佛郎上海滙至紐約（以上海規銀百兩計算銀行電滙　美金一百零四元銀行買進四個日期滙票　美金一百十一元上海滙至香港以香港以香港百合上海規銀行電滙　七十一兩五上海滙至印度（以上海規銀計算銀行電滙　二八十三羅比上海滙至爪哇（以上規銀百兩計算）銀行電滙　二百八十三盾上海滙至新加坡（以新加波洋百元計）銀行電滙上海規銀四十二兩上海滙至德國（以上海規銀一兩計算）銀行電滙　大票三十八馬克 
銀生行電滙　小票三十五馬克一萬以上爲大票一萬以下爲小票 
[各省滙兑]  
七月二十九日中國銀行報告北京即期每京公砝百兩合申規元無電 
天津即期行化每百兩合申規元一 
百零六兩三錢一八七五 
漢口即期每洋例百兩合申規元一百零三兩八錢七分五 
[金市]  
昨（星期四）大條初無電報標金開盤尙稱堅硬檵因大連帮大批賣出以致人心頓慌金價跌至二百二十六兩二錢嗣又略漲兩許後（九時二十分）大條來電近遠期均長六二五故金價又小至二百二十五兩三錢旋復漲數欧迨先令揭曉長一辦士美滙長一元五角東滙不動斯時金價漲至二百二十七兩及先令續硬售開須五先令八辦士七五標金價又跌至二百二十四兩收盤略高烚赤亦跌各銀樓首飾均跌半元茲將巿價列後 
大條銀　近期　五十六辦士一二五又　遠期　五十五辦士八七五烚赤足金收盤　二百三十一兩八月份標金開盤　二百二十八兩一又　小至　二百二十六兩二又　高至　二百二十七兩三又大條來電時　二百二十六兩八又　小至　二百二十五兩三又　未開先令　二百二十五兩八又　先令揭曉　二百二十七兩又　小至　二百二十六兩三又　高至　二百二十七兩三又　小至　二百二十五兩八又　高至　二百二十六兩四又　小至　二百二十六兩又　高至　二百二十七兩又　最小之價　二百二十四兩又　高至　二百二十五兩又　收盤　二百二十四兩六以上係午前巿價 
午後開盤香港長半辦士所以金價略軟先令揭曉弗動金價爲二百二十三兩八錢後因賣與各銀行九月份先令須五先令九辦士半以致金價最低跌至二百二十二兩八錢收盤復漲至二百二十五兩因某銀行買進九月份先令一萬磅價五先令八辦士七五及道勝銀行欲買本標鑫若干因價不合故未成交等故其價如下 
八月份標金開盤二百二十四兩又　高至　二百二十四兩二又　先令揭曉　二百二十三兩八又　最小之價　二百二十二兩八又　收盤　二百二十五兩一八月份多頭掉九月份貼進八錢至一兩　 
以上午後之價 
[●銀洋市]  
昨日洋厘跌一厘八七五江南小洋跌一厘半廣東小洋跌一釐銀拆午前稍漲午後仍平茲將收盤市價如下上午開盤 
銀洋　七錢二分八二五江南小洋　六錢四分五厘廣東小产六錢四分五釐銀拆一錢五分下午收盤 
銀洋　七錢二分八一二五廣東小洋　六錢四分五厘江南小洋　六錢四分四厘五銀拆　一錢銅元　一百九十一千五百文銀洋兌換　一千三百九十文角坯　一百二十三文貼水　十六文 
[蘇州金錢市]  
七月二十九日行情報告如下 
赤金　三十六元 
足紋　一元六角五分 
龍洋　六錢九分九 
規元　九百五十六兩三七五 
英毛　二錢五 
站機毛　一錢二分五 
小洋　六錢一分八 
銅元　一百九十八千文 
銀拆　二錢 
[杭州金錢巿]  
七月二十九日行情報告如下 
葉金　三十四元赤金　三十三元五角足紋　一元六角五分 
洋釐　六角四分規元　一千三百七十元三七五甬滙去　二角二分五厘蘇滙直　紹滙去　一角七分五厘滬滙升　四分日拆升　四分角子　八十八元三角 
銅元　一千三百八十一 
 
[証劵物品交易所市况]  
昨日爲陽歷二十九日巿塲如證劵棉紗棉花等部各經紀人辦理貨品交割結帪停巿一天故無報告 
P>上海華商證劵交易所 
二十九日上午期貨做開行市上海元年八月份十八元九角五分又十八元九角又十八元八角七分五厘又十八元八角五分又新號八月份十七元五角五分又十七元五角二分五又九月份十七元七角 
現貨開盤 
上海元年　十九元零二分五又十九元零五分又新號十七元五角五年小票　六十三元五角京鈔　五十四元 
現貨收盤 
上海元年十八元九角又十八元八角七分五釐又新號十七元四角五三年小票　七十一元二角五分京鈔五十四元又五十四元二角五 
下午期貨做開行市 
上海元年本月份十八元八角二分五又十八元八角又八月份十八元八角又十八元七角七分五又十八元七角五分又九月份十八元七角五分又十八元七角二分五又新本月份十七元四角五分又八月份十七元五角又十七元四角五分又九月份十七元六角 
開盤現貨 
上海元年　十八元八角二分五又十八元八角又新號十七元四角七五三年小票　七十一元二角五分浙路　七十七元七角五分 
收盤現貨 
上海元年十八元七角五分又十八元七角二分五又十八元七角五分又十八元七角七分五又十八元七角七分五又十八元八角又新號十七元四角五分 
[外國股票]  
昨各紗廠及滙豐等股份均未做開其餘各公司亦不過少數交易價則平定橡皮股票祗有零星　賣價格步低今將售出各股行情列下 
自來火　買十四兩 
泰興　買八十元 
業廣　買六十七兩 
敲老　　買一百二十兩 
揚子公司　買二百三十元 
素丹打　辋九十兩 
英法産業　買七十一兩 
英楂華　買八兩 
藍格志　買十五兩 
電車　買六十七兩 
保家　買一百五十兩 
會得豐　買三十五兩 
瑞鎔　買二十七兩二五 
耶松　賣一百四十五兩 
彙司　買十一元 
遠東公司　買十九兩 
禮查　買五十元 
英古達除　買三兩 
標除　買五錢 
愛耶太華　買二十兩 
勃脫阿拿　買六錢五分 
勃結　買一兩五錢 
陳時　買一兩二錢五分 
[滬南米市]  
昨日係陰歷小月底行家與米店結賬之期故交易寥寥雖有到貨大都係中次貨市價平定江西秈米到貨頗旺銷塲亦廣價格看疲茲將市上開出大盤行情錄下 
常帮鮮機白破　十三元八角 
又　宿至　十二元五角 
又　機 元　十元○五角 
至十元○四角 
蘇同船鮮機破　十二元二角 
又　宿至　十一元　 
北㘮船鮮機破　十一元七八角 
又　宿至　十元○四五角 
周練鮮機破　十一元 
又　宿至　十元 
靑角鮮機破　十四元 
又　宿至　十二元 
廠機尖　九元一角至八元八角 
包機尖　九元八角至八元六角 
包白尖　八元四五角至八元三二角 
[閘北米市]  
昨日到貨不多幸銷路亦淡故價仍平定白元通變者價尙不跌陰花祇售九元六角四分白秈交易頗少價亦平平惟河下到蠶荳豐價售開四元有零茲將北市各行家售開廠貨船貨市價列下 
張永寳船薄稻　十四元四角二 
錢愼卿船白尖　九元八角 
李福慶船白破　十二元 
陸銀懷船白元　十元零五角 
又　船陰元　九元六角四分 
樊升秀船靑蠶　四元二角 
張榮寳船晚粳　十四元五角 
又　船早粳　十三元五角 
董奎樓船白元　十元七角五分 
單生生船白破　十二元二角 
毛正福船白破　十二元四角 
許丕友船羊尖　十元 
費品泉船白破　十一元 
陸銀松船白元　十元零七角 
李文福船白元　十元零七角 
陳仁裕船白尖　九元 
鄧金福船白破　十二元六角 
馮阿毛船白破　十三元四角五 
陸正生船白尖　九元 
以上船貨 
恒昌德朱金松機白元十元零五角 
德太昌茂記戶機白尖九元 
裕通廠毛阿根機破十三元五角 
恊康廠山記戶機尖　九元 
中和廠源記戶白破　十四元 
萬森恒記戶白破　十四元 
萬森廠義記戶機破　十四元 
永大昌廠倫記戶白破　十三元九角 
三泰廠高錦章白尖　九元 
欽昌鴻記戶機羊尖　八元九角 
仁記廠朱大川機破　十三元七角 
三泰廠記戶機破　十三元三角 
仁豐豐泰裕戶機白破十三元九二 
三泰泰記戶機白破十三元一角五 
以上船貨 
三泰永記戶機破十三元一角五 
中和廠義記戶機尖　九元 
恒昌德同和泰機尖　八元七角 
恒昌德雲記戶機尖　八元三角七分 
中和廠水金波機尖　八元九角二分 
又　源記戶機破　十四元 
三泰春記戶機破　十三元三角 
又合記戶機破　八元七角 
以上廠貨 
[米麥雜糧]  
昨日江西機晚米及鎭江客秈等米交易雖有而不多價小去一角之譜河南漢口江西等處小麥存底湧多身骨潮次不能久放故以速售爲佳現客人售出後因廠家仍不能即行出貨先售遲售原属一樣是以價雖鬆不致大跌黃荳市價平平因陽歷陰歷均届月底歸帪之故售開客貨市價列下 
河南黃荳　三兩五錢二分 
漢口小麥　二兩八錢八分 
江西小麥　二兩八錢 
明光小麥　三兩一錢 
徐州小麥　二兩九錢二分 
漢口莞豆　二兩二錢 
漢口粉靑荳　三兩五錢五分 
甬江蠶荳　二兩六錢八分 
江西機晚米　八元三角至八元二角 
靖江米　八元三角三分 
九江城門子　三兩三錢二分 
江橋子　三兩三錢二分 
至三兩三錢又三兩四錢又三兩 
四錢一分又三兩四錢三 
河南生仁　五兩三錢 
南京莞豆　二兩三錢七分 
至二兩三錢四分 
穎州黃荳　三兩四錢八分 
　遠小麥　二兩九錢七分 
[油荳餅市]  
昨日上午南市采菽堂售開大有廠油十件旗昌源廠油十件路貨大連油七十件夾生油一百件輪牛莊豆油一百件船牛荳油二百件市價均與上日相仿又期餅現餅七千片價稍軟下午杏桦樓北公會售開餅市因大有廠大記現餅棧單向出不能如期付解又旗昌源源記餅修理鍋爈現貨三牌餅貨缺致期貨反跌小一二分現貨平定期現比較相去一錢之多交易祇一萬一千五百片售開市價錄下 
新記號開出輪牛荳油一百件價十兩○六錢至十兩○六錢五分　恒盛號開出大有廠油十件價十兩○五錢五分又旗昌源廠油十件價十兩○七錢　新豐恒盛二號開出路貨大連油七十件價十兩○三錢　茂興愼茂二號開出夾生油一百件價十兩○二錢　祥記中和興開出船牛荳油二百件價十兩○五錢　駿源開出路沙河餅五百片價一兩四錢九分　源豐開出現光連餅一千片價一兩四錢六分　鼎泰開出六月上旬標準餅一千片價一兩四兩一分五　源和隆泰開出六月上旬標準餅二千片價一兩四錢二分　裕泰開出六月下旬標準餅一千片價一兩二錢八分　三泰春茂開出船光連餅一千五百片價一兩五錢　以上午前市價　 
大記現餅二千片價一兩四錢八分五又一兩四錢七分五六月上旬標準餅二千片價一兩三錢八分又一兩三錢八分二五又一兩三錢八分五又一兩三錢九分沙船光邊大連現餅一千五百片價一兩五錢六月下旬　標準餅四千片價一兩二錢八分輪船由甬轉來宿光邊林連餅二千片價一兩四錢七分又一兩四錢八分　以上午後市價　 
[麫粉]  
昨日星期四粉市上午因國外滙水關係恐各洋商有止辦之勢故價略小荳知午後有某洋行欲辦五六萬包鄭子鈞進期粉三萬包並有人做多頭致價復漲一二分左右惟九月份祗好七厘半股票市價又漲二三兩蓋該所接續投機買賣之佣金日有二千餅金之故售開詳細市價如下 
六月份標準開盤　二兩二錢五又　收盤漲一分　二兩二錢六分又　最大之價　二兩二六二五又　仍小二五　二兩二錢六分七月份標準開盤　二兩一錢九五又　步高至　二兩二零二五又　收盤步漲至　二兩二一二五又　略小二五　二兩二錢一分八月份標準開盤　二兩一錢二五又　續漲至　二兩一二七五又　收盤步高至　二兩一錢三分八月份股票開盤　七十二兩七五至七十三兩以上交易所上午售開期粉十六萬包股票八十股之價六月份標準開盤　二兩二錢六分又　步跌至　二兩二錢五五又　二盤平定　二兩二錢五五又　三盤平定　二兩二五七五又仍回小二五　二兩二錢五五又收盤復好二五　二兩二五七五七月份標準開盤　二兩二一二五又　步高至　二兩二一七五又　二盤堅定　二兩二一七五又三盤略小二五　二兩二錢一五又　回好二五　二兩二五七五八月份標準開盤　二兩一錢三五又　略小二五　二兩一三二五又　回好二五　二兩一錢三五又　二盤平定　二兩一錢三五又　三盤好二五　二兩一三七五又　收盤堅定　二兩一三七五九月份標準二盤　二兩零八分又　收盤好二五　二兩零八二五六月份股票　二盤　七十一兩五錢八月份股票　二盤　七十四兩五錢以上交易所午後售開投機粉二十二萬包又股票二百卅股之價 
[棉紗]  
昨日（二十九號）紗市仍疲軟且交易所係爲本月底結賬之期昨今兩日停止市塲營業須三十一號照常開盤而各客帮仍無實際交易蓋自時局不靖之後各埠銀根奇緊之故惟廣帮江西北帮野鷄等客稍辦二十支採花杭海潮等紗三百餘包價較上日跌銀一二兩不等期貨日紗忽上忽落然收盤仍跌銀兩許十支十二支印紗成交亦不多價亦無升降申新紗廠售開十四支人鐘小包一百包價一百七十兩十四天出淸公會小包異常淸淡價跌五錢各廠未有續開售出大盤市價如下 
念支採花現大包　一百九十九兩七五至一百九十八兩五二十支杭海潮現大　一百九十六兩二十支五福現大　一百九十五兩二五十六支紅圑龍現大　一百七十七兩十六支寳塔大包　一百七十八兩十六支文明一禮拜大包百六十五兩又即日塡銀大包　一百六十四兩十六支寳鼎廣包　一百七十六兩五十二支如意現大包　一百六十六兩十二支紅大班印鈔　一百七十兩十二支雙旗印紗　一百六十八兩十支公茂麒麟又　一百五十四兩二五十支送子印紗　一百六十三兩以上廣東江西野鷄北帮購進之價十四支人鐘兩禮拜小包一百七十兩十六支寳鼎即塡又　一百七十三兩五至一百七十三兩十六支如意又又　一百七十三兩十六支飛馬又又　一百七十三兩至一百七十二兩五十六支人鐘又又一百七十二兩五十六支文明八月大包一百六十六兩以上公會連十四支共計二百包左右惟日紗十六支雙虎大包期貨百餘包之價不刋二十八日德大廠開出三禮拜期十六支寳塔七百包價一百七十八兩昨報筆誤二千七八百包及七八月期云云今特附正於此 
[花衣市]  
昨日南市各花行抛與東方紗廠新本花共有三千五百包價自二十七兩至二十五兩五錢均係年内交淸其通州陜西售出亦旺但價難高因目今各地花苗之花苗甚盛秋收必定豐滿各號售開之價如下 
東方廠進南市各花行十一十二月交貨之新花三千五百包價二十七兩五錢至二十五兩五錢均送廠　馬貞記進新成號通花五百包期同上價二十九兩送廠　日商售與日商通花五百包期同上價二十八兩七錢五送廠　恒豐廠進春泰和鴻祥等兩號通花二千包年内交貨價二十九兩二錢五送廠　老公茂廠進美盛號本花五百包期同上價二十六兩又一千包二十五兩五錢送廠　久成進新成號現貨陜西二百件即解孡和廠價三十二兩　寳成廠進林福記現貨通州花二百包價三十三兩五錢 
[美花電報]  
西十月份　美金　三二·四五 
西十二月份　美金　三一·六七 
西一月份　美金　三○·六○ 
現貨　四○·○○ 
[茶市]  
昨日英美洋商怡和同孚愼昌錦隆等洋行購買蝦目珍眉針眉眉熙蔴珠等綠茶五百五百五十件由同春恒記謙泰昌等茶棧售出因各國滙水又長故市價不起最高者爲錦隆所買東聲號眉念四件價五十六兩售開牌號件數市價綠下怡和買天香蝦目十一件價四十兩又買秀隆熙珍眉二十九件四十三兩　同孚買天香蝦目二十七件　四十兩 
以上恒記茶棧售出愼昌買蓋天靑針眉七十七件價三十七兩五錢　愼昌買永昌針眉二十九件價二十八兩五　仁記買品香蝦目二十二件價三十六兩以上洪源永茶棧售出怡和買億大蔴珠二十件價三十一兩五　天裕買天香珍眉十三件價三十五兩五錢　天裕買慶茂珍眉八件價二十八兩　同孚買天然瑞蔴救十五件價三十四兩　同孚買任昌聲蔴珠十件價三十六兩　同孚買羣益蝦目十七件價四十四兩以上永盛昌茶棧售出　愼昌買蕙春珍眉四十四件價五十二兩以上　　 
同春茶棧售出　美昌買一枝春貢熙十五件價二十兩　美昌買江恒利貢熙十五件價二十一兩五錢愼昌買何裕隆珍眉四十件價五十三兩　愼昌買恒利珍眉三十四件價五十五兩　錦隆買東聲珍眉二十四件價五十六兩　惠利買宏泰貢熙十二件價十一兩五錢 
以上謙泰昌茶棧售出 
[絲市]  
昨交易甚少祇有怡和買進廠絲五擔餘無成交售出之價如下 
怡和洋行買彌彌佛二號廠絲五擔價八百十兩 
[疋頭呌莊]  
連日呌莊因擁擠未刋昨（星期四）爲元芳洋行拍賣期各種花色頗多價較上禮拜有升有降茲將市價略列於後 
鏡中花泰西緞每碼六錢四分二五 
一定中　又　六錢五分　五 
大馬戲泰西緞又　五錢九錢七五　 
時花會　又　五錢 
民國軍　又　四錢七分二五 
將軍令泰西緞又　四錢五分七五 
戲齊軍　又四錢七分五分 
醉明珠　又四錢七分 
笙簫歌舞　又三錢七分二五 
寫字師　又　三錢七分 
大佛寺　又　三錢六分五 
醒酒石　又　三錢二分七五 
九子圖　又　三錢七分 
龍鳳亭　又　三錢六分五 
天賜財源　又　三錢二分七五 
走石圖　又　三錢六分七五 
九芳圖絲元絨　又　六兩四錢 
花燭圖羽綢每疋　十四兩三錢五 
二美圖　又十三兩一二五 
忠孝全　又　十二兩零二五 
彩八士　又　十三兩九錢五 
安殿寳　又　十三兩一七五 
鑾鳳燕圖　又十三兩七錢 
竹林圖　又　十三兩六錢 
賜樂圖　又　十二兩三五 
財福壽　又　十一兩五二五 
醉舞圖　又　十一兩七錢 
九獅圖　又　十二兩零五 
五星圖　又　十一兩四二五 
十八子　又　十一兩五七五 
天姬圖　又　十一兩六七五 
燕國公　又　十二兩五錢五 
雙路燈　又　十二兩三錢 
必勝圖　又　十一兩九錢 
和合金錢　又　十二兩二錢 
上靑天　又　十一兩四錢五 
驢背長吟　又　十兩○八錢 
財星照　又　十一兩三二五 
衣鈢相傳　又十兩零七錢五 
品簫　又　十一兩七七五 
錦繡花　又　十一零五 
快利圖　又　十一兩二錢五 
開風氣　又　十一兩五錢 
海牛圖　又　十一兩二錢五 
九連燈　又　十兩零二五 
維新圖　又　十兩零二五 
維妙惟肖　又　十兩零八七五 
宴樂圖　又　十兩零零二五 
六磅天姬洋紅布　六兩五錢二五 
五磅　又　四兩七錢五 
四磅半　又　四兩四錢 
四磅　又四零七五 
三磅半　又　三兩九錢 
六磅四皓　又　五兩五錢 
五磅　又　四兩七錢七五 
四磅半　又　四兩二錢五 
四磅　又　四兩零七五 
三磅半　又　三兩九錢二五 
七磅綠三元　又　六兩零五 
五磅路通　又　四兩八錢 
十五磅竹林布　又　十二兩五錢二 
十磅半荷花　又　九兩零四 
十磅半三恭喜圖　又　八兩九錢 
八磅四劉軍原布又五兩六錢五分 
八磅四五子登科又　五兩六錢九分 
四二磅荷花圖又　八兩四錢五 
四十三碼五花洞又　八兩五錢五 
納我藏經　又　　十兩零四錢八 
寫字師　又　七兩六錢 
散花仙女　又　七兩九錢 
新賞中秋　又　七兩九錢 
忠孝圖　又七兩一錢 
紅雙路燈光　又　六兩零六 
[輪船進出口日期]  
二十九號禮拜四進口 
新豐　　寗波　招商 
合生　汕頭　怡和 
江平　秦皇島　開　 
瑞和　長江　怡和 
聯益　長江　太古 
遇順　烟台　招商 
德安　港香　太古 
愛仁　厦門　招商 
西就　廣東　三北 
裕生　香港　怡和 
川條　日本　海關 
Takada印度　大英 
Elkridge新金山　花旗 
七月三十號禮拜五進口 
Westivis美國　福來 
七月三十一號禮拜六進口 
阿奇兀望砲臺　日本　天祥 
ArlatoonApcar印度　大英 
亞細亞皇后　溫哥武　昌興 
八月一號禮拜日進口 
蒙抵格爾　香港　昌興 
八月二號禮拜一進口 
Tancud　紐約　大來 
八月三號禮拜三進口 
DUunera孟買　大英 
八月六號禮拜六進口 
M·S·Dollar紐約　大來 
Toba　漢堡　好時 
AndreLeban　馬賽　法郵 
Greenland　美國　福　來 
日本　印度　大英 
八月七號禮拜日進口 
格林生大　倫敦　怡泰 
BraveCouer　新金山　福來 
八月八號禮拜一進口　 
Oanfa利物漙　太古 
Plassy　倫敦　大英 
七月三十號禮拜五出口 
浙江　靑島　太古 
遇順　天津　招商 
快利　長江　招商 
新北京　寗波　太古 
新寗紹　寗波　寗紹 
大寗　通州　大達 
大德　揚州　大達 
裕生　烟台　怡和 
直隸　長江　太古 
威升　長江　怡和 
聯一　長江　太古 
七月卅一號禮拜六出口 
圖南　烟台營口　招商 
寗紹　長江　寗紹 
品財　海參威　義勇隊 
惠斯敏幹　星加坡　花旗 
大濟　揚州　大達 
大昇　通海　大達　 
財生　汕頭　怡和 
穎州　靑島　太古 
永利　定海石浦海門　越東 
寳華　石浦穿山　安平 
WestCarinfax小呂宋　提督 
武昌　長江　太古 
德安　汕頭香港廣東　太古 
亞細亞皇后　溫哥武　昌興 
ArratoonApcar印度　大英 
順天　威海衛天津烟臺　太古 
和生　長江　怡和 
Poleric　香港　天祥 
八月一號禮拜日出口 
合生　靑島　怡和 
Takada　印度　大英 
蒙抵格爾　香港　昌興 
Elkredge　香港　花旗 
八月二號禮拜一進口 
吉和　長江　怡和 
天津　安東　太古 
大和　揚州　大達 
八月三號禮拜二出口 
德和　長江　怡和 
安慶　長江　太古　 
山東　香港廣東　太古 
阿奇兀望砲台　香港　天祥 
大順　揚州　大達 
四川　浦口　太古 
奉天　烟台天潚　太古 
WestNiger新金山　花旗 
八月四號禮拜三出口 
吳淞　長江　太古　 
八月八號禮拜日出口 
Dnutra買孟　大英 
Lahorc　馬賽　大英 
格林太來　倫敦　怡泰 
[上海銀樓同義堂十九家大同行]  
門售行情烚赤天字十足紋銀每兩價洋三十五元一元六角五分楊慶和福記　老慶雲甡記　寳成振記　景福元記裘天寳德記　方九霞成記　老鳳祥裕記　費文元裕記慶雲仁記　楊慶和久記　楊慶和發記　寳成裕記鳳祥和記　裘天寳禮記　新鳳祥德記　寳成德記　方九霞潤記　方九霞新記　慶福星恒記 
[蘇州分申上海恒孚銀樓]  
本樓創設姑蘇歷今百有餘年庚申赭亂遷於上海乙丑移回蘇城元妙觀東民國丁已年爲因便利主顧設支號於上海英大馬路發兌古法加烚上字足赤條錠葉金各種金銀首飾器皿貨眞價實遐邇馳名如蒙　紳商學界閨閣名媛賜顧請認明牌記庶不致悞上海昨日上足首飾金售出三十五元 
本牌首飾金收進三十三元紋銀售出一元六角總號在蘇州元妙觀東蘇州支號在閶門中巿大街無鍚支號在北門内打鐵橋南（○）常熟支號在縣南街州橋南上海支號在英大馬路集益里口中央電話五一五五 
[上海望平街北口永豐餘金號]  
本號加烚眞字足赤成色提鍊最爲純凈精製各種中西首飾花樣多而工料項眞進出一換分量極準定價克已每日報聞昨日眞足赤飾金售出三十三元收進三十二元 
[上海泰亨源方記銀楼分設支店露佈]  
今日元字加烚足赤飾金每兩售出收進洋三十三元半三十二元天字紋銀每兩一元六角 
本號創始金銀號繼设化煉金銀兩廠歷經五十餘載旋於前年又設銀樓蒙中外各界所讚美鑫足價廉名副其實今歲特添聘西式技師研究精工應時求新惟花色繁多各省函購終難遂意小號因將通商巨埠遍設支店以便就近掉換者隨意選擇　凡蒙光顧無任歡迎茲將已設各埠列后南潯　寗波　營口　奉天　吉林　濱江　長春　安東總號地址英界北京路鐵大橋南電話2858電局掛號0077 
[上海銀樓新同行加烚頂上字足赤飾金]  
兌出三十三元半　收進三十二元虞永和　源康　德和　寳興　福和周萬成　於震和　祥和　慶華　義和於震泰　樂祥雲　周萬興　聚興　公啓 
[上海三馬路書錦里寳裕金舖古法加烚太字足赤餙金每兩兌出三十三元五角收進三十二元五角]  
本舖發兌古法提煉加烚太字十足條錠葉金延聘蘇廣浙寗著名技師精造中西首飾時樣鑲嵌應有盡有如蒙　賜顧無任歡迎電話中央四千九百三十六號 
[上海銀樓公所賞格聲明]  
竊維敝業大同行開設南北市共計十九家製造金銀首飾兌換赤金誠信交易歷久無異前因不法匪徒胆敢假冐同業牌號在外混兌混押等情曾於前淸光緒間及民國五年迭登報端出有賞格得已獲案送究並賞給探捕洋一百元各在案近因日久玩生聞不法之徒仍敢發生上項情事甚至將同業首飾購去改頭換尾或將空心物件設計挖補嵌入雜質並聞假冐同業牌號之家或云寄售或稱原飾任意混賣發現於遠近市肆種種弊端層出不窮若任其混兌混押同業名譽亦蒙其影響信今除派人嚴密審查外用特登報聲明伏望各當押家諸君隨時留意果有冐牌以及僞貨來相嘗試者請將人貨扣留通知就近同業或捕房如能知匪蹤跡假冐實據因而人贜並獲者願酬洋一百元决不食言並告賜顧　各界旣荷見信務請　駕臨敝同業幸勿間接收買同業之舊飾以免意外受虧恐未週知特再布聞伏希公鑒楊慶和福記　老慶雲甡記　老寳成振記　景福元記　裘天寳德記　方九霞成記　老鳳祥裕記　費文元裕記　慶福星恒記　北慶雲仁記　 
楊慶和久記　楊慶和發記　寳成裕記　南鳳祥和記　裘天寳禮記　新鳳祥德記　寳成德記　方九霞潤記　方九霞新記　仝啓　 
[三益銀公司廣告]  
本公司集足資本開設上海北京路第五十七號門牌即福興里口專做滬豐堆棧押欵如雜糧貨物曾經上存該堆棧之棧單可向本公司用銀勿論鉅細竭誠歡迎滬豐堆棧設在滬寗火車貨站對河北蘇州河路一號便是 
[兜安氏補肺聖藥]  
ＤＯＸＮ，ＳＬＵＮＧＴＯＮＩＣＴｈｅｆａｍｉｌｙｒｅｍｅｄｙｆｏｒ　ＣｏｕｇｈｓａｎｄＣｏｌｄｓ 
咳嗽時作已難安　小孩不衼咳嗽聲唤號了 
凡感冐寒涼咳嗽頻作治之得法一藥而愈否則咳久傷肺並致胸痛也 
此藥耑治傷風咳嗽喉管發炎胸膜發炎氣逆哮喘喉間作痛喉中有痰痰中帶血聲嘶聲啞小孩咳嗽等效騐無匹患者速以此藥治之當可剋日全愈也 
各埠大藥房均有出售每瓶洋七角每打洋七元正 
兜安氏補肺聖藥　耑治傷風咳嗽除痰氣管發炎喉痛失音哮喘吐血胸間欲嘔等症統治肺部胸部喉咽諸病 
[拔毒止癢癩疥瘡藥]  
此藥無論何種疥瘡小孩黃水瘡濕毒一搽止癢頭尾三天便無痕跡大盒半元小盒二角　上海抛球場北首廣東杏林軒啓 
[外按停孕金丹]  
爲婦女身弱或嫌生産過多不宜生育者之聖品每匣五元試用一元詳細說文函索卽寄外埠滙購當日回件上海北火車站對面郵局隔壁飲和室公司獨家創售 
[美國老牌棉帆布]  
本公司自運美國完達白雷ＷＯＯＤＢＥＲＲＹ棉帆布厚薄均備賜顧者請到四川路三十九號本公司或虹口東西華德路日昇弄葉成記是禱　永盛公司 
[千金調經丸]  
此丸專治婦女經水不調忽多忽少經期不准或前或後血凝氣滯腰背作痛連月阻經乾血癆瘵腹中膨脹經來腹痛紫黑血塊崩流散血以及冷經倒經痛經等症不外乎氣血凝結不化寒氣内伏不洩速服此丸可以化氣行血散寒消瘀融和久滯之血塊抵制正血之崩流通經正經養血活血氣血充足受孕亦易倘年久身體衰弱面黃肌瘦四肢無力並服補身丸白帶淋漓不止另服體虚白帶丸每盒單料一元每料六盒五元雙料每盒二元功效甚速藥到病除外埠函購郵局妥速上海四馬路丹桂第一台對面濟生藥房費伯英醫生啓 
[中國銀行函授學校招生]  
本校呈敎部有案成效足著定三個月爲畢業期畢業後得予介紹位置凡欲函授者不論遠近均得入學請將姓名籍貫年齡職業並通訊處及應納（學費二元講義費二元雜費一元）共計洋五元由郵局匯至上海海寗路福壽里一六五六號報名可也函索章程請附一分頭郵票三個　校長孫評卿啓 
[聚興誠銀行廣告]  
本行於民國三年成立經政府註册在案已收足資本一百萬元公積金念萬餘圓專理各路滙兌曁定期活期存欵抵押貼現放欵買賣生金銀交換各種有價証券及一切銀行業務如蒙委托極誠歡迎所有滙費存息佣金無不額外克已用副賜顧諸君之雅意也除本國各商埠均有代理機關外茲將本行住定地址開列於左 
重慶總行往新豐街總商會間壁 
成都分行住華興街六十九號 
萬縣分行住當舖巷 
宜昌分行住大南門外一馬路中 
上海分行住河南路漢口路口四二六號 
漢口分行住英界漢潤里南 
天津分行住法界中間十九街 
北京分行住煤市街鐘樓洋房 
沙市分行住巡司街 
電話經理室一二五二營業部四三七五 
[上海東方滙理銀行廣吿]  
本銀行基金四千八百萬佛郎貯金四千九百萬佛郎總行在法京巴黎專做各埠兌匯存項押欵如蒙　賜顧請至本行面議可也 
[上海花旗銀行廣告]  
本行分設上海已十有八載資本美金六百五十萬元未派餘利美金三百餘萬元總行在美國紐約華而街五十五號分設北京天津漢口香港廣東靑島哈爾濱舊金山英京倫敦日本横濱神户印度孟買格利格打呂宋美尼拉西浦南洋新加坡巴達維亞泗水西印度中美洲巴拿瑪可倫各處及各國都城本行專營各種電滙票匯押滙買賣生金銀曁押欵定期或活期存欵不論規元金鎊金洋均可辦理利息格外克已舉凡銀行應有之營業本行莫不備具且本行與美國紐約城銀行（TheNatloual　CityBankos　N　　　）互相聯絡凡紐約城銀行設有分行之地如南美洲海参威等處本行均能直接辦理如蒙賜顧請惠臨本行面議無任歡迎二馬路A字一號花旗銀行總理葛倫謹啓 
[上海新設美國友華銀行廣告]  
本銀行採用美國銀行制度發展遠東與美國之商務爲目的所有一切業務如存欵分定期活期儲蓄三項不論規元英洋美金金磅佛郎均可照辦利息面議進出口押滙放欵收買中外滙票或代收欵項及辦理各國各埠電滙票滙並銀行應辦事務如蒙　惠顧無不竭誠優待也　總行美國紐約自由街六十號六號　上海分行英界九江路十五號 
[江蘇銀行廣告]  
本行開設七號素承各界信用總行設在上海江西路五十一號專收存欵兼做滙兌滙押貼現抵押放欵買賣生金銀及銀行應辦各項格外克已優待自存堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設儲蓄處專爲存儲零星欵項凡有銀元一元以上均可存儲活期利息長年四厘定期存欵利息特别從優面議並有特别定期値蓄存欵利息可分四期每三個月支取一次以資便利倘蒙　惠顧本行無不竭誠招待也總行設上海英租界江西路五十一號電話二四五二分行蘇州閶門内德馨里　南京城内黑廊大街　鎭江風神廟巷　無錫竹場巷　南通西門關帝廟滙兌處南京下關惠民橋西首　徐州東門内　蚌埠頭道街堆棧上海蘇州路第四十五至四十六號六十三號門牌南京黑廊大街淨覺寺内 
 
 

Page 13

 
 
   
 
 

Page 14

 
 
自由談 
遊記 
[南泓泛月記（下）] [  禹鐘]  
　　已而泊舟柳陰下蓋即南堤之濱馬鳴庵特立於船首梵唄鐘聲隐約隨晚風而起而葉底新新蟬亦嘒嘒作淺唱久而不憊其亦鳴乎時也余等箕踞豪飲佐以聯詩絳雲起登船首而四顧曰風前庶幾有好句諸子咸謂其言即好句也此際夜色沈沈墮眉月自東上蓋時方五月垂盡也余等張燈鼓棹進繁星在天微波送爽輕舟泛泛如置身蓬鳥間至是肴核已罄咸有酒意余與十眉縱聲作悲歌意悽惶傷惋臯師則掀髯而笑以示激賞余顧語諸子曰方今世局俶擾而我儕猶得從容於詩酒問其事不可謂不幸然男兒負殊賦上不　挾策論天下事或殺賊標正氣下不能取容於世俗徒浮沈人海鬱勃而不自得以自放於沈冥之途隐影韜光倫於棲逸是亦大可哀已况余之行藏夷門託跡折腰於升斗之微矻矻窮年未嘗一日歡則又非諸子之所知矣夫諸子亦多厭與世周旋而余情旣倦誠得受一舸而終於是則亦强差人意者矣雖然讀書蓋爲蒼生起生不能自效於當世而遽求獨善風雨如晦則又奚以自安夫我儕之心今夕之月實鑒之豈徒巧作危詞以取快哉言已舉座憮然時舟中明燈熒然飛蛾掠水面而至逐隊作熱中趨驅之不去余等不耐其擾而更鼓亦再起遂登岸歸途過南塘橋聞笛聲起水際十眉引吭讀杜甫誰家巧作斷腸聲之句余曰非水上琵琶何低徊若此爲遂歸舉首見月彷彿送人此遊蓋余之滬前一夕挑燈記之且以志惜别云 
筆剳 
[燬簡記（下）] [  碧梧]  
　　生本豪邁人不拘細節以故每與女相忤女輒惡聲相向不少寛假生嘗以細故觸女怒女避不見面可三月生一再函謝女亦不復女曾語生曰吾惟愛汝摯故偶有不如意事輒覺重傷吾心嗟夫此言雖是其行則未免過激矣後雖往還如常而女終怏然不樂生頻加曲慰女均不納生復念女兒痴憨類皆如此亦不之較每值女怒無論曲直每多方慰之惟冀女怒解不妨自受委曲也生之遇女殆可謂情之至者矣乃女再接再厲盛氣凌人使生忍無可忍乃述明女前之所言所行旣非深於情者所應有亦屬侵犯個人之自由男女結合當有純粹的愛情愉快之美感今旣各不相得奚事强爲結合爲爲維持雙方幸福起見其將年來所有往還之函札付之一炬銷滅形跡彼此仍爲尋常朋友光明之境不妨各向前途再求之也女素倔强向之爲人屈伏者對生之言中心是否贊同固不可知然口頭則立諾之相約於某日午後各出所藏函檢點交還自投於火嗚呼無情爐火竟化此嘔心滬血之情函爲片片飛灰而恨己之心亦隨之而俱灰矣 
笑林 
[滑稽問答] [  齡]  
　　問北京城何以不似從前完整 
　　答是因謀事者擁擠之故 
　　問世界中最好禮節何物 
　　答磕頭蟲 
　　問中國何以不振 
　　答因國人大半以凉心愛國 
　　問世界人類黄白二種最繁庶觀於何事可得其徵 
　　答觀於醫士之用藥因在藥方中常見人中黄及人中白而人中椶人中紅人中黑蓋未之覯也 
　　問何謂中國最高之建築物 
　　答債臺 
　　問不費資本可獲厚利是何種買賣 
　　答賣國（却酬） 
 
[今昔之蝙蝠觀　　]  
新聞拾遺 
[小尼姑何太無情] [  湯受武]  
　　揚州某庵住持女僧某徐娘半老風韻猶存近與某廟退居結不解緣情同膠漆前日該退居爲女僧所約薄暮乘輿來甫入門見其徒在急轉身出詎其徒尾之未數武便大駡見者異之繼叩其詳始知該徒爲城北某庵住持氷清玉潔素爲人所欽佩邇因風聞母師有沾清規特來一探底藴不期寃家路窄竟於此際遇之云 
[惡少年眞乃多智] [  仲陶]  
　　海鹽白苧鎭鄉民孫某爲人誠慤目不識丁以節儉故得稍有積儲今春忽有一少年踵其門自言家住城内某弄因有急需欲借洋十五元並出田單一紙作抵孫不知其詐以有抵據如數與之至上月杪巳届期矣不見來贖乃入城催取至其處乃遍詢無是人心知有異急返出田單示　者則一調查户口之門牌也因大哭不已聞者咸爲拊掌云 
[義犬替主人死] [  一靜]  
　　本埠湖北路平江里童某家畜一犬甚馴出外常與同行食時必坐其旁不離一步主寵愛之昨日其主自外歸得饅首數枚犬搶而食之立倒地亂滾而死主人見之大驚取饅首查騐方知内有毒質主感其替死之義乃購地葬之以表記念云 
[黠婢偕情夫逃] [  朱魯庵]  
　　天津某宅因避亂航海來滬僦居梅白克路友人家携有一婢貌頗娟好性亦慧黠日前忽失踪遍尋無着昨忽接漢口來電云私婚偕遁主恩圖報末署喆蘭二字始恍然大悟蓋數年前在滬曾用一俊僕名雙吉者旋以細故遣去此番邂逅相逢竟相携遁去亦可謂巧姻緣矣 
小說 
[社會小說衆醉獨醒（一一一）] [  瞻廬]  
　　第十九回鴛鴦麫名目繁多龍蝦精形容畢肖 
　　慧姑見他說得可憐眞個替他抄寫了手裏寫時心裏郤起了貧富陛級的感想没來由做了兩次捉刀人無非受那階級的迫壓階級階級實在是一個惡魔····心裏想時手裏郤幾乎抄錯了趕忙抛撇了念頭把這帳一氣抄完付給張媽張媽千恩萬謝接了字條便去臨走時嘴裏輕輕的說道現在柴荒米貴許多窮人乾　着肚皮過光陰富的不知窮的苦有了麵吃還要點精點壯裝頭裝尾擺這臭架子（朱門酒肉臭道有餓死人）慧姑聽着又起了感觸視在米價飛漲一斗米一千多錢貧苦小民終日勤勞不能博一飽資本家不但不憐念他轉在那裏販米出洋斷絶小民的生命聽得父親說邦平姑丈也是米蛀蟲的一分子販米出洋他都有分似這般剥削窮人怪不得玉哥要寄這封諫父書···這時樓下一陣鈴聲樓上大部分的寄宿生都到飯堂上去早餐另有小部分的寄宿生得着校長的特許可以不上飯堂聚餐要吃甚麽不是喚校役上街購買定是吩咐廚房另行置辦慧姑是深惡階級制度的自然隨着大部分去聚餐不消說得餐罷隨班上課没有甚麽可說比及上了國文課堂受那方厚卿先生的敎育大家都吃了笑藥似的這邊嘻嘻嘻那邊哈哈哈混笑了一會子迂謬朽腐的敎師同那流利活潑的生徒聚在一堂自然處處都見笑話椿椿都是笑柄這一點鐘的敎授别的成績都没有郤作成了方先生一個徽號只爲方先生第一天來上課改換了全副行頭不知那裏借來的醬色袍褂披着在身要想遮蓋遮蓋這副酸氣跨上講壇時彎着弧線形的背脊背脊越彎頭顱越向前方伸出頭顱越伸出這飄飄蕩蕩的白鬚映着醬色袍褂越是紅白分明論這模樣竟同放大的龍蝦一般課堂上幾個刻薄學生便替方先生上了一個徽號喚做龍蝦敎員又喚做龍蝦精 
[自由談之自由談] [  鵑]  
　　吾國政界人才之缺乏殊無異於輓近之食米歴年以來軍國大政悉操於少數人之手此少數人中復有派别此派旣倒彼派復起因此換湯不換藥之局面國事遂永無清明之望吾不知除此少數人外中國尚有人否否則數十年後此輩將同歸於死而國亦隨之俱死耶 
 
 
 

Page 15

 
 
   
 
 

Page 16

 
 
常識 
常評 
[說權] [  漸]  
　　權稱錘也所以稱物而知輕重其爲物必與衡相輔而用衡平也稱物之輕重以得其平爲貴不平則失衡之所以爲用即失權之所以爲用若離衡而用權則權爲廢物蓋錘離稱則頑鐵而已用之不愼往往毁物而損器投之堅實之地有侍日反擊而自傷 
　　古之善用權者莫如虞舜執其兩端用其中於民取其平也此用權之標準也兩端之輕重均則權在中而兩端平矣而欲平輕重在先知權之所以爲用故曰權然後知輕重物理也即事理也 
　　自離衡以用權者日多而權位權力權勢權利之見充塞人心權術權謀權宜權變之說又紛然並起種種罪惡皆假權之名以行而天下從此多不平之事 
　　夫天下所以多不平之事者以天下無眞能用權之人也以用權之人罕知權之不能離衡以爲用也而濫用權者不悟而率以天下不平之故舉其所謂權位權力權勢權利一旦傾覆之而向之以權術權謀權宜權變詡詡鳴得意者至是欲求復共無權時之故我而不可得是亦可哀也已後之用權者其知所鑑哉 
經濟 
[改良墳墓] [  臣]  
　　我國郊外五步一墳十步一墓這種墳墓大的佔地數畝小的佔地數分在昔地廣人稀的時候借些空地給死人用用倒也值不了什麽可是到了現在情形變了爲了這件無意識的舉動國家要受極大的損失 
　　現在浙江江蘇不都是閙着米荒麽民食問題是現在的問題也是將來的問題根本解决我以爲當求增加生産土地是生産要素之一現在江浙二省借給死人的土地有多少失了生産的土地有多少我雖不能爲正確之答案約略算起來像我們浙江共有七十五縣設每縣有墳一百個每個佔地半畝共約三千七百餘畝我們浙江的土地大概是肥沃宜農的把這幾千畝田地墾種起來生産品的價值當然是狠大的但是現在那裏呢不是被這幾千個土饅頭奪去了麽咳可惜浙江如此江蘇又何獨不然推而廣之全中國所受的損失又如何呢况人口日漸增加死亡的也日漸增加死亡的日漸增加墳墓也日漸增加那原有的墳墓又非數十年數百年不能消滅他墳墓的資格現在郊外墳墓的多就是這個原因的結果但是將來的如何呢我們祇知奸商奪去了我們的食却想不到死人奪去的也不少我願研究民食問題的怎樣想想法了看纔好 
　　我敢大膽的說一句我國人受墳墓的害已不少了現在必須把墳墓制度推翻推翻了死了人怎麽樣呢是不是火葬這是個個人要問的我若答應了個是字恐怕熟悉我國現在社會上情形的一定要說不行不行那末我也不敢說出這句話來我的意思是想把從前私有墳墓制度改做墳園制度死了的葬到一塊地方去像上海外國人的墳山一般那末幾十個墳可以併做一個了這種墳園可由地方上公立大小多少由各地情形而異這是對於將來墳墓的辦法至於已有的墳墓呢不妨由官應限期開放不從者加以科罰這樣可以把素不生産的田地變爲生産的而生産的也不成爲不生産的了這不是開發富源的良法麽 
　　改良墳墓尚有許多益處像什麽節省喪葬費哪注意衛生哪保全風景哪增加文化程度哪吾也不細說了（乙種酬） 
道德叢話 
[西方格言（一六）] [  謝介子選譯]  
　　吾寗卽受剌而死决不屈讓也﹁林肯﹂（ＬＩＮＣＯＬＮ） 
　　人各有弱點﹁英吉利諺﹂ 
　　最良之鏡如舊友然﹁德意志諺﹂ 
　　有秘密之敵不若有明顯之敵﹁英吉利諺﹂ 
　　無能力者無權利﹁葡萄牙諺﹂ 
　　己之所欲當施諸人﹁亞聿士多爾﹂（ＡＲＩＳＴＥ） 
　　濁水亦可滅火﹁英吉利諺﹂ 
　　彈丸白發未必百中﹁和蘭諺﹂ 
　　世有狼蒙羊皮者﹁英吉利諺﹂ 
　　明日應作之事今日即須爲之﹁佛蘭克林﹂（ＦＲＡＮＫＬＩＮ） 
衛生叢話 
[不要吃街路上賣的冰淇琳呀] [  朱鴻傑] 　　 
　　天氣熱了路上喚賣的冰淇琳也漸漸的出世了論他的價錢一個銅元可以喝一杯是很便宜的但是他的原料是什麽東西呢把不清潔的冰和少些白糖做成的在做這種買賣的人祇曉得賺錢那裏顧什麽衞生不衛生吃得吃不得小學生和一般苦力的人貪他價錢便宜没有知道他的害處况且吃了又凉又爽都去買他前天我的朋友家裏的車夫跑得很熱在路上連喝了三杯冰淇琳當時覺得很凉快後來回到家裏肚子就痛起來了到下一天還没有舒服這不是受﹃路上喚賣的氷淇琳﹄的害處麽諸位苦力的人他們没有知識我們應該盡力去告訴他小學生呢還是要做家長者去禁止這倒是夏季衛生預防疾病的一件要緊的事呢（不受酬） 
家庭常識 
[爲父母者應改變的兩種心理] [  景]  
　　我所謂爲父母者應改變的兩種心理就是（一）把替子女婚嫁的擔子放下（二）把敎育子女的擔子挑起 
　　中國提倡遲婚之說多少年前就有了爲什麽現在還没有功效呢其中的原因非一而最大的原因就是父母對於子女婚嫁的觀念還没有改變他們以爲子女的婚嫁是父母的職務子女的婚嫁一天没有完了他們就以爲職務没有全盡所以子女在十七八歲的時候他們就趕快替他婚嫁完畢就使子女願意遲婚做父母的都不肯好像這是做父母的事子女無庸過問爲父母者苟不變換這種心理子女雖願意遲婚結果也要早婚的 
　　所以我現在大聲疾呼勸中國之爲父母者把替子女婚嫁的擔子放下 
　　但是放下了一個擔子就應當另外挑上一個這個擔子就是敎育子女 
　　說到這兒我要勸中國之爲父母者想一下你們替你子女婚嫁要用多少錢呢 
　　這個答案决不會一樣的因爲人有貧富所以用的錢也有多少不過我們取個最低數說他二百塊錢罷再低些一定不行我從來没有聽到說是幾十塊錢或一百塊錢就可娶個媳婦或者把女兒嫁出去 
　　旣然有二百塊錢拿來敎育子女至少可以呌他在中學畢業 
　　聽我說這話的人一定笑我的話不切實際現在的中學堂要四年畢業高小要三年畢業這七年的敎育費二百塊錢那會夠呢 
　　諸君你的賬算錯了你的腦筋太籠統了 
　　現在隨便找一個中學堂的學生來問他一年用多少錢 
　　他背出來的賬一定是學費若干元膳費若干元鞋襪費若干元衣服费若干元書籍費若干元零用費若干元合起來少的五六十元多的或一百元或一百外元 
　　我們仔細　着賬單想一想膳費不進學校是不是可以不花鞋襪費衣服費不進學校是不是就可不花都不能的進學校要吃飯不進學校也要吃飯進學校要穿鞋襪衣服不進學校也要穿鞋襪衣服各種費用之内只有學費書籍費是多出來的其餘的費用就是不進學堂也省不了 
　　請問諸君高小三年中學四年的學費書籍費二百塊錢還不夠嗎 
　　别人的我不知道以我個人而論我進的小學堂是不收學費的小學不收學費是個常例所以小學學費這一層可以不必顧慮我進的中學碰巧也是不收學費的這是特别的情形但是普通的中學所收的學費也不多據我所知的北京的公立中學差不多都是每年收十二元或二十元的學費以這個例推算起來在中學校的學費有一百元已足如十分無力的可以設法投考免費的學校（未完） 
 
[宗法之害中國的地方一半被鬼佔據了去]  
小說 
[商業小說模範商人（四八）] [  瘦鵑]  
　　羅品生這時早已猜到這信是誰寄給他的却故意問道這信是誰寄來的呢沙伊士放聲答道大音報館的嘉德　　第十八章﹁嘉德在這裏﹂ 
　　沙伊士回答時仍瞧着他們的臉三人中算大衛最鎭定不動聲色羅品生喘息着幾乎回不過氣來賴西的臉色更泛得像死灰設白了一時大家都不做聲但有透氣的聲音一會那大衛忽大聲說道沙伊士先生那該死的孩子到底說了些甚麽胡話竟使你這地懷疑起來沙伊士轉眼向大衛　羅品生和賴西便趁着這當兒吐了一大口氣又在喉中咽了兩口唾沬下去彼此遞看眼色現出很吃驚的樣子接着便鎭壓住了惡狠狠的預備對付那時沙伊士狠狡猾的向大衛說道你不用問我或者已料到這信中說甚麽話了大衛急道我是個笨伯甚麽都不知道的當下羅品生揷嘴問道寫了這信寄給你的就是那大音報館的嘉德麽好奇怪我聽說他是你老人家的仇人呢賴西也道我聽說嘉德一向牙癢癢地恨着你任他說甚麽好話壞話怕和你老未必有甚麽四係况且仇人口中說出來的話也靠不住的說時他態度狠自一只是聲音軟弱一些羅品生這時也膽壯了接下去說道可不是麽那嘉德曾經你當面指斥過的他父親是個罪犯他自己也曾犯過罪這種小人說的話你老倒相信麽大衛也冷冷的說道不消說得那信中全都是撒謊罷了犯過罪的人那有一句眞話出口他撒謊也像呼吸一樣没有甚麽希罕的羅品生又問道但那信是甚麽時候寫的呢沙伊士道就在他失蹤的那天晚上羅品生聽了這話便又一驚向賴西丢了個眼色他們兩人的心中都暗暗害怕大衛却磔磔的大笑起來道那孩子到底是撒謊所以寄了這信就溜走了他要是說着眞話爲甚麽不留着在這裏站出來證明他的話句句是眞的他一走那就可是他賊人心虚你老是個明理有見識的人難道瞧不出料不到麽說完又點上了一枝雪茄放在口中吸着一雙脚翹在近邊一隻桌子上把靴跟擂着桌面好似擂鼓一般他的臉色狠帶着輕薄接着向沙伊士瞧了一眼眼光中也含着一種可憐他和小覷他的意味大衛這厮本是一個無賴狠有一些膽力也知道事已到此有進無退只索仗着口舌上虚張聲勢你倘軟一軟下來便全功盡棄以前費了許多心力都抛到東洋大海去了内中單有賴西最是没用他原是沙伊士方面的人該當助沙伊士的他却偏和羅品生大衛串通一氣騙他主人這一下子他先就心虚了如今眼見着他們的陰謀快要失敗暗中又急又怕這時他很想捉空兒溜將出去買一匹馬逃出紅馬鎭儘着沙伊士和羅品生閙去他只求脫離關係也不想發財了想到這裏他已打定了一半兒的主意想從椅中站起身來借一句推托的話一溜烟先自走咧 
 
 
