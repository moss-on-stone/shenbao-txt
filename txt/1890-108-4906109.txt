# 1890 - 108 - 4906109

 

Page 1

 
 
[請取彩物] [  申報舘集腋協振謹]  
　　本協振所前承遠近　善長陸續助下各珍件以猝難變價仿彩票法編成一千二百號每號售洋一元　售罄兹於月之初二日同人至仁濟着堂先向神前拈香復請施少欽封翁將紙鬮查閱一周然後當衆開彩每號皆彩物務望購票諸君速來對號取件幸甚感甚此布 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必　八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[論小火輪通行内河之利]  
定海貢生谷鳳年等因見往來寗波定海航船前被海盜刼掠商客咸有戒心爰擬捐貲置備輪船以保　來寗定之航船爲名實欲搭客裝貨收取水脚聨名禀請道憲乞給諭准行嗣吳觀察批示不准大略謂光緒十年間商人彭成豐等禀請以兆昌小輪往來寗波定海搭客不裝貨物經薛升道禀奉南洋商憲嚴切批駁嗣於十三年間有職員韓山曦等擬置小火輪拖帶航船往來寗这禀明决不攬載客貨又經薛升道批斥不准各在案至同治元年衛海船局之事時値兵燹本道衙門無案可稽且今昔情形不同而招商局船與商民自置自駕尤難並論前以寍定拖船搭客以爲不可若再裝貨勢必流弊滋多本道旣未便擅准給諭卽據情轉禀明違憲示亦干駁斥所禀各節礙　准行應毋庸議着卽知照粘抄章程揭還大一山人曰小火輪通行内河之議非一人矣然而終不行者非不便於行旅也非不利於地方也盖有把持阻撓之者也前年蘇州某紳　請大憲自蘇至滬通行小火輪旣經造成一艘計費數千金事雖創始功已垂成後爲蘇滬各信局各航　環請禁止堅持不可竟因此而罷杭城松江兩處亦嘗有以通行小火輪禀請者皆不准行大小火輪通行内河之利地方官非不知之然使一旦通行則信息之靈往來之速行客之便水脚之省事　皆利爲航船信局所萬萬不及向來航船信局之生意必皆爲小火輪所包攬攙奪彼開設航船信局者不過爲生意覔利計耳若有人創一信局添一航船與航船信局並駕齊驅稍分餘利而航船信局之利猶在也雖爲航船信局之所忌而地方官固不得而禁之若用小火輪則航船信局無利可圖折閱倒閉束手無策其廢事失業不必智者而後知此不獨航船信局爲生意起見覇阻爭持勢不兩立也卽地方官通籌大局量度事宜旣不忍使航船信局皆因此一舉而廢事失業且恐其廢事失業之後又必銜憤蓄怨肇端滋事以爲患於地方不若批斥不准之爲得也此其所以終不行也顧吾計之凡事當擇其尤和者而爲之狥私者非執偏者亦非通商以前往來海洋之商船惟沙船蛋船龍骨船三種耳滬上擅沙船之利以致富者屈指可數自有輪船通行而沙船之利浸削浸薄然則爲沙船計固不願有輪船而招商局斷不以沙船之故遂廢輪船而不行也何也蓋輪船雖不利於沙船而輪船之利不可勝言也若小火輪通行内河之利亦有不可勝言者非靈速省便四端之所能盡也自滬至蘇至杭四五日程至松江一日程尋常船隻携帶行李皆須料量而後行若一時不及周思途中缺乏其累非淺沿途所至鎭市食物雜用在所不免水脚之外旅費滋多會有急事卽欲早逹力不從心因遲致悞或偶爾感冒因致時症未便求醫躭擱加重其患尤大若用小火輪近者四五點鐘遠者不過一日風雨寒煖可以預决長驅直抵無庸閒費有事不致遲悞有病不致躭擱且又可以免盜刦夫區區一船固不足以抵禦行駛雖快未必遂能逃逸但防盜於四五日者難防盜於一日者易則其遭强刦者鮮矣小火輪之利有如此雖有不利於航船信局之處猶將毅然行之不得存偏私之見狥乎人而執乎已也况乎航船信局之所不利亦可以使之利何不卽令開設航船信局者定議攺章以小火輪通行内河凡搭客載貨齎物寄信悉聽其便而不准他人仿照踵行以遮要其生意則航船信局皆無廢事失業之患且兼有小火輪而事愈隆業愈盛又何不利之有焉不寗惟是天下煕煕惟利是視利之所在孰不爭趨斷非把持阻撓之所能止也今雖絀於勢力格於禁令竟不得逞其志他日必有大力者起而創之造端宏大建議唐皇直遂經行無所顧忌震以疾雷而耳不及掩壓以泰山而卵不敢敵使航船信局屏足側目敢怒而不敢言雖欲稍沾餘利而不可得勢所必至理有固然試思天津之鐵路各直省之電線以搭客載貨齎物寄信爲生意無異於航船信局彼航船信局或亦有所不利者乎而開設航船信局者又安能把持阻撓之乎爲航船信局計不若徑自禀請以小火輪通行内河雖有他人仿照踵行不過稍沾餘利而此中之利則旣已竭盡而無餘使漁利者無所希兾不亦可乎請自三思毋貽後悔 
[求减土税]  
　　孟買土商具禀於印度之英國總督請减洋藥出口稅金略謂現在中國自種鶯粟以致外洋之土銷塲漸少核計今年所銷之土較之上年約算須少至數千箱而中國又增稅八十兩生意愈覺難做故請减稅以便商運云云　識英總督能俯如所請否也 
[營口火警續述]  
　　前報紀營口湧發棧失火一節兹悉係棧中所堆大柴中起火不知火種何來棧中烟葉靑蔴等貨都歸一炬棧房二十餘間隣右小鋪十餘家都被祝融收拾貨物雖曾搶救然爲歹人搶去者仍復不少當時闔街水機洋龍竭力施救無如火勢甚烈潑水下去如澆油一般卒至被焚如許之多殆有定數存乎其間歟 
[遼陽息]  
　　閏月廿六晚三更後電光閃　雷聲隱隱至五更時霹靂數聲震撼山岳霎時大雨如注約兩時許乃止廿七日上午九下鐘雪花飛舞繼之以雨天氣寒冷宛若隆冬居人咸　羔裘諺云淸明斷雪榖雨斷霜盖爲南方言之非所論於北地也○氷泮以後河水味甘淡而氣帶腥飲之輙生疫病頭眩眼花昏昏思睡廿六夜雷雨後方謂 
 
 

Page 2

 
 
疫氣可除不料依然未减未知何日可登淸凉世界也○營街今年又添元茂德裕盛增等銀爐三家盖營地素無公估局現銀不能行使　交銀爐鎔花存放一切貨欵由爐照兌則以空紙票出使取息每爐一家必出票錢數十萬不准開支現錢但以票換票而已銀爐之得利在此市面之受損亦在此矣 
[殺人自首]  
　　盖平東南距城九十里有張某者平日虎視一鄉無惡不作差役前往亦常受其凌辱日前被其戚事陳某手　於途割取首級投縣自首陳大令升堂錄供旋卽下鄉騐屍當有該處二十六堡會首投案具保陳某爲一方除此大害實是好人我等良民從此可以安居情願代陳贖罪陳大令允爲據情上詳現在陳某雖在囹圄不但二十六堡鄉民送給食用源源不絶卽書差等亦殷勤供給以好面目相待益見張某平日所爲爲鄉人所痛恨也至陳某緣何將張某殺死容俟探明續錄 
[嚴查偷漏]  
　　九江大關近日上下船隻完稅　頗屬寥寥以致收數短絀異常委員盛别駕見此情形急思整頓禀請關道李觀察飭各口丁役哨弁嚴密稽查外另造划船數隻飭各經承書識每日輪流梭巡此往彼來風雨無間繞越　漏之風庶幾稍弭乎 
[鳩江桃浪]  
　　蕪湖自通商後巿肆房屋專　高敞雖資本式微鋪面則務極奢豪鏤彩雕金互相爭勝去年各業皆沾微相房屋稍舊或狹小者今春莫不翻造美輪美奐金碧照人業主無力翻造租户亦必代爲設法　街十里闤闠整齊皆近時所改建若十年前之老屋百中已不存一二看似窮工極巧實則外强中乾風氣轉移有心人不能無今昔之感也○上月廿四日淸晨有道署中人某甲至徽州馬頭牽馬喚渡盖有緊要公文也船至中流馬身偶閃將甲擠入江中其時波濤湍急旋卽滅頂俄而下游有漁舟拽網以其沈重意必有大魚入網及出水則人也入水未久旋卽甦醒薄賞漁人牽馬換衣而去○某甲皖人也開烟寮於石椥港側日聚游蕩子弟呼吸其中妻某氏略有姿色甲欲迫令應客妻不從遂以老拳奉敬妻不堪磨折於上月廿四日下午潛至河干買棹欲歸母家雙槳甫動甲已追至妻自念遇人不淑不如一死　身一躍甲見之急從水面挽在靑絲拖拽而回寍爲玉碎毋爲瓦全靦顔苟活不如抱璞完貞甲獨何心負此賢婦眞不成丈夫矣○江濵划船婪索行旅久已令人髮指現在王邑尊别出心裁爲之按段定價令各書於薄板並　姓名載明釘在船唇俾外來生客一望而知照給渡資若敢額外加索卽可指名禀訴有犯必懲無奸可遁賢有司除暴安良眞别具苦心哉○某氏婦在蕪湖江口雞窩下首開設木行其媳羹湯早奉姿亦中人婦不知何故若夙世與之有仇者每日勃谿交作鞭撻横加媳已體無完膚上月廿七日婦令其洗衣晾晒偶不經心被乞丐收去婦由是大怒揪住髻髮按倒在地痛撻一頓直至一息奄奄始行釋手媳忿甚竊翁吸剩洋烟和酒呑服夜間毒發斃命事聞於母家次晨赴縣喊控王邑尊於午後臨騐仵作細視一周喝報確係傷後服毒自盡邑尊隨飭自行棺殮將婦帶回尙不知如何辦理說者謂惡姑斃媳之風蕪地最甚若不從嚴懲　不足以示儆戒於將來也 
[北通近事]  
　　閏二月十三日晚彤雲密布六出花飛十四日雪仍未止雨又繼之料峭寒風砭人肌骨何天時不正若此耶○淸明佳節例舁城隍神像賽會所有捨身人扮成各項執事及披柳帶鎖犯人鐵索叮噹由劊子押之而去亦惡習也○十六日倉憲率同坐粮廳臨北關口袋廠察騐二批袋布發給經紀縫紉○城中鐘鼓慺年久失修漸形圮壞刻由紳商捐資修飾擇於上月十七日開工○有高麗人在京師定製花盒燈炮烟火等物共裝百餘箱雇舟運回未識有何用處也 
[桃渡冶春]  
　　金陵風俗淸明後卽止放風筝緣百五韶光旣盡風力散漫不若羊角風之料峭可搏扶搖而上也寒食節多有携風筝出城就雨花臺高岡上引線空中藉遣餘興者其時適機器局工匠亦以放工乘興到此向來此輩最好生事仰覩天半朱霞雲中白鶴未免譽之者半毁之者亦半少年聞其語忿忿不平之意漸卽見於顔色不料一風筝以斷綫陡落于工匠之前工匠拾之相率以去時觀者甚衆或謂當索或謂當還或謂索而不還其曲在彼因不還而不索其辱在我互相評論不由分說一擁而至機器局門首久之始散次日總辦郭觀察查知洶洶之衆竟嘯聚至一二千人難保不尋仇報復故雖淸明佳節亦不准一人出外遊蕩　此無賴子弟見總局終日閉門並無窄袖蠻靴者相與馳逐於豔陽芳草間料不致有摩拳擦掌之事亦各結伴歸去否則五百毒龍互相攻擊縱阿難修驚怖遁走亦恐無許多藕絲孔避此刀輪事旣過衆始知總辦之消戾於無形十倍於醇醪飲我○春二三月粥鼓餳簫大是墨客騷人之　料况復金迷紙醉雨嚲烟消長板橋邊短簿祠下梨渦有暈草軟無痕斯時虎踞關雞鳴埭一帶多上冡之船　標錢之騎紙灰飛作白蝴蝶血淚染成紅杜鵑在曠逹者不妨與之相期而幽傷者正恐與之適會矣寗俗不甚飾壙封棺於土得歸土則安之義故孝思易盡而魂魄皆寗最不可解者爲皖南人之惑風水始則據父母之遺骸卜雲礽之富貴繼則委夜宫於草莽飽奕𧝀之風霜凡其遲遲而牛眠未卜者皆昔猗頓而今黔婁前華膴而後襤褸者也十年前于役新安見大好山水間多有題乾嘉年月於黄腸以誌其生卒者誠可慨已則　如一個土饅頭猶落得銀魚金鳫不復出於人間近閱報載盜冡之　各省都有可見時難年荒生死皆難自保計惟有效晦庵老人必使隣人方臘親見其布衾之殮或庶幾爾○南人名兗產爲夯子以其能如虞卿之啖斗米武靈之扛大鼎也此項人自就食江南卽不復以故園爲樂土因此肩荷擔負我南人皆視爲夯　之生涯而夯子亦遂能自樹一幟矣城南三條營一帶皆機坊機匠比户皆是平時每恃其人衆强用小錢小本管生者多畏之無敢與敵前日一夯子挑餑餑兩柳羅在是處呌賣忽來機匠兩人各食其四不名一錢夯子不依機匠反恃其蠻勁將夯子按倒於地而搶其餑餑一哄而散夯子不得已擊江寗縣之鼓高聲喊寃趙邑尊廉得其情立簽差跟夯子至滋事地方認明爲首之犯確係某甲某乙除當堂各責千板外并荷以大號雙連枷發門東示衆觀者無不撫掌稱快夫機匠初亦恂恂子弟耳乃一入其黨與便忽夜郎自大不復知人世間有何王法馴至色胆如天不怕靑天白日如前報所載門西强戲小女傭等事皆足令閱者髮指安得賢有司爲之有犯必懲有懲必重庶使竹肉並奏之下能保全多少名節多少廉恥吾知聞其風者當鼓舞而連浮大白何止稱快已哉○城隍廟東偏有某甲者娶婦已數年矣而不務正業開門七字皆賴婦十指爲之經紀婦嘗憤然曰得壻如此不如死由是託歸寗爲名一去便如紀侯之不肯返婦母家在下關一日甲思婦切乃佯病浼鄰人代迓其婦來一永訣鄰人見甲滿面病容恐其朝不保夕遂自任願爲一往比至岳家告以故其父母祗唯唯而終無遣女意鄰人又伸以大義且矢天日女始行抵家日且晏就問病者果奄奄僅一息婦亦不忍就枕坐以待旦纔過二更病者忽躍起嬲婦而告曰我非厭糟糠者爾胡爲視簫郎若路人耶我出此策誠非得已願卿諒之次早婦以扶同徇隱斥其隣人隣皆不信後見婦飄然逕去甲在後狂追不已且向衆自述於是衆始悟 
[嶺南新語]  
　　接辦闈姓新商公和瑞成兩堂自開辦以來投買者寥寥無幾督憲李筱泉制軍恐於餉項有碍擬仍令舊商敬忠誠信兩堂會同辦理以資熟手飭下善後局司道妥籌辦法此已見諸前報者也兹聞善後局司道議得新商禀准在前按餉銀二十萬元亦已繳足庫中似難再事更改且查新商身家甚屬殷實將來餉項斷不至拖累至欲令舊商合辦一節似屬難行業已據情詳覆制軍矣○凡各渡船非領有執照不准用輪船拖帶盖防走漏而杜弊端法至嚴也乃近日各鄉渡船竟有私向西商租賃火輪船拖帶以圖快捷大憲聞之出示禁止並札委候 
 
 

Page 3

 
 
補縣李芷香大令專事稽查倘有私用輪船拖帶者着卽拘拿究辦以爲故違禁令者儆○近日紛紛傳說謂白鴿票賭博擬仿照闈姓章程繳餉承辦易其名曰小闈姓督撫兩院憲知人言藉藉隨卽出示曉諭其示略云粤東賭博繁多而白鴿票一項爲害最盛正當嚴行查禁斷無准令開收之理爾紳民等各宜安分營生勿爲浮言所惑致干未便○招商局現設江寛輪船常川往來省港擬在沙基西匯關前建築碼頭該處船户深恐灣泊無方或致失業遂聨名具禀大憲請另行擇地建築大憲查得此係官地該船户藉端阻撓實屬無理取閙批斥不准○日前有某紳向淸平某賭館勒索規費賭徒靳不肯予口角之餘尋至相鬥某紳被賭徒毆辱頭面皆傷負氣難平遂向各衙門禀訴大憲赫然震怒飭下地方官按址查封并將磚瓦木料槪行拆毁免致陽奉陰違復萌故態○西門外馬草埔前日有男屍一具臥於路上血漬模糊似被人謀殺而死者待至次日不見有人尋認卽由隣里集資巿棺代爲殯殮 
[星軺續誌]  
　　意大利國欽使潘沙君榮持使節遠涉重洋日前行抵滬江行將筮期北上前報云荷蘭欽使係訪事者之悞也 
[巡局遷移]  
　　虹口巡防局設在三官堂門前懸虎頭牌二面捕房麥總巡見之以該處在租界之内未便設立巡局禀請蔡太守前往勘視禀知新任海關道諭該局員楊都戎將局改設租界外　通寺地方云 
[循例駖船]  
　　新任海關道聶仲芳觀察接印後所有沙船循照向例一槪發封候駖昨日辰時觀察命駕開關祭門升坐傳點各項人等旋將各沙船開封騐貨以便開放出洋云 
[雷殛誌異]  
　　前數日本埠天氣酷熱異常居人御單夾衣尙覺汗涔涔下昨晨陰雲四合大雨頃盆繼聞霹靂一聲振撼山岳午後探悉浦東楊涇鎭陳永亭柴行内之柴船停泊淃中雷電時將該船頭桅擊成粉碎一時遠近觀者甚衆咸謂桅中必有毒物豈其然乎 
[縣案彚錄]  
　　陸裕坤投上海縣喊控兪書林圖賴借洋裴邑尊准詞飭提到案前日晚堂由帮審委員詹明府提訊陸裕坤供兪挽楊叙才爲中將田單一紙向小的抵借注五十元言明卽日歸還現向索還一味延約爲此喊控　敘才供爲中是實本年二月初二日在滬南三鳳樓茶舘照付借洋兪書林供向陸商借由小的將田單交楊收執其洋至今尙未付下明府以兩造各執着十六鋪地甲查明禀覆核辦○前日巡防中局解送受傷人李炳南行兇人郭靑山到縣晚堂由幫審委員詹明府提訊李炳南訴稱山西人在郭湧處經放印子錢上月廿八日有素不相識之郭靑山向店主硬借不遂將刀戳傷小的郭乘間逃逸本月初三日在途遇見扭至局中轉送案下叩求究辦郭湧供亦相符郭靑山供山西人實因窮迫商借盤川不敢行兇明府着交丐頭收管候備文遞解回籍○盜犯王玉科由縣三次解府翻供發回各情均詳本報前日晚堂裴邑尊命提王玉科至案據供小的不敢翻供叩求施恩邑尊研詰至再仍執前詞着仍裝木籠候再研訊 
[英界公堂瑣案]  
　　吳甫英稱被租户虧欠房租私自遷移囑工人陸祥祥前往阻止被張小毛及應杏英等毆打爲此報捕拘案陸祥祥申訴前因張小毛供伊等索取房租致相口角我不敢多事應杏英供不敢帮同逞蠻蔡太守判張小毛管押七天應杏英管押五天○周氏卽小林稱携綢褲一條在路行走被蘇阿如攫去報知捕房包探查得已被胡阿幅將褲典押吊贓送案蘇阿如供年十五歲見婦人褲子遺落在地因卽拾取交與胡阿幅質錢分用胡阿幅供爲蘇質褲是實蔡太守判胡阿幅笞責一百板蘇阿如姑念年幼戒責百下贓交該氏領去○吳元芳雇坐曾有才之東洋車遺忘手巾包報由包探拘獲曾有才據供手巾包交與車主陳董氏蔡太守飭候該氏投案再訊已列前報昨日吳元芳陳董氏均投案該氏稱曾有才租我車子並無手巾包交我曾有才供詞支吾該包探又稱曾有才已將銀洋置辦衣服蔡太守判曾有才管押一月○西包探瓊華包探江阿三上堂稱日本公司西人報失雙眼千里鏡一個在源茂押鋪查見原贓傳該鋪夥到案請究源茂押鋪供千里鏡何人來押記不淸楚尙未滿期或者其人尙未贖取蔡太守諭該夥如一月内有有來贖當卽報捕以便根究○岳華生稱在潘阿鶴所開雕花作習業被張阿桂竊樹一枝當卽扭交巡捕張阿桂俯首求恩蔡太守判管押一月贓交岳華生領去○王必甫稱失竊衣服十餘件報由包探緝獲人贓送案請領又有陸升亦稱失衣請爲給領包探禀吳金　屢次犯竊蔡太守判吳金堂發捕房管押六個月贓交失主認領 
[法界公堂瑣案]  
　　陳通事禀昨日下午四點半鐘時有衣衫藍縷之張阿發手提梳頭鏡箱一隻行過永安街遇見巡捕形狀慌張經捕將人贓一併拘獲解案請究同轉詰張阿發曰鏡箱何來張供由英界淸河坊附近蘇婦囑我送往寍波輪船碼頭問幾人往寍波供有四婦同往及東洋車至碼頭一時擁擠不及尋視輪船已將開行只得將鏡箱携回中途被　拘獲包探王榮培禀查得鏡箱抽屜内有信一封上寫陳阿卉寄與　祥錢庄轉交錢長生查收等字樣同轉問張可知失主住處張稱大約在淸河坊一帶同轉曰本當將爾究辦姑念原告未來格外從寛着交妥當保人如有失主來案仍須着保交案以便對質鏡箱存案○通事禀大自鳴鐘捕房侍崽廖長根昨晨因事至大餐房事畢回至臥房檢點枕邊所放之洋已少七元内有一元係銅洋該侍崽之房　有數人同住另有徐蘭田何阿福兩人借住在内徐前在捕房爲出店何曾爲大司務現均停歇由别崽侍將兩人留住昨晨失洋後查知何阿福已逃逸徐蘭田正在起身嗣將何尋到與徐一併送案包探王榮培禀在徐身畔搜出英洋一元何身畔有洋三元内有一元係銅洋呈閱同轉問何徐二人曰究係何人所竊何稱在申已久從未犯事同轉曰廖長根失去銅洋爾身畔有銅洋情事相符豈容抵賴備捕頭禀今晨何屢言情願賠償顯見情虚同轉復問何曰爾旣肯賠償今搜出之洋已有四元應再找三元商之祁繙譯官謂捕房侍崽不應留失業人在内居住須令該侍崽認賠洋一元祁君允之同轉着將何還押待交到洋兩元卽行開釋○通事禀徐興雲於昨晚一點鐘時潛匿新寳園混堂弄内被堂夥查見扭送來案並在徐身畔搜出押票十五張呈閱　供鎭江人向爲錢業嗣因失業將衣物典押欲覓寓所又無錢文是以在彼過夜同轉着押候將票查明再行發落○周章章拐賣小孩一案經葛同轉着包探帶郭金成至晋育堂與其弟當面質認已詳前報昨據包探王榮培禀日前帶郭往堂内認弟見面後無甚言語故將其兄帶出其弟哭泣不止確有手足之情同轉謂王陶氏曰本應將爾究辦姑念將所買孩子發堂爾已吃虧免予深究着邀的實保人具保嗣後有准收買小孩謂郭阿亮曰着爾交出小孩爾竟敢挺押實屬可惡判枷號二箇月期滿笞責一百板王陶氏旋由某皮鞋店投案保去○包探王榮培禀何錦山王子生兩人深夜在菜市街來往圖搶婦女首飾何錦山前因搶人挖耳經英廨懲辦何供與父秀山同在棋盤街廣全安米店内燒飯與該店主係親戚不敢做歹事並未在英界犯事王供父在虹口同義局爲司事昨晚我在菜市街聽書回時遇何錦山囑伊不要說話同轉問爲何不要說話供何前曾犯案未便招呼同轉着押候待伊父來案再核○包探禀今晨有馮遐林偷得便桶一個被捕拘案馮供在城内淘沙塲親戚周家偷來欲賣與舊貨攤作回蘇川資問爲何偷親戚家物供母親有提桶等物寄存周家向借不肯所以竊物同轉着押候自行寫信催周來案再核○萬居乾大昌布號之布客洪堯僊扭小車夫江如大至案禀稱昨日該車夫等三人送布往滬南因貨不合用當由車夫陳大元帶回退布一百十三疋不料張竟帶布逃匿今將伊之同業江如大拘案求請追究江供與張大元雖係同業不知伊住在何處洪禀張阿大本係相識向來不要人押送曾與言定每件送至南市計錢十文昨日因布多張一人不及裝送由張添雇兩車至不午三點鐘時江回來問尙要送貨否向伊問張大元之下落據云不知同轉問江曰爾與張是同鄉難道不知伊在何處江供家鄉懸隔一百餘里不知伊住在何處何探王榮培禀查得張大元向住王紀根家今晨向王查問據云昨夜未 
 
 

Page 4

 
 
回同轉着江交保限三日内將張大元獲案復謂洪曰爾亦須赶緊查問洪唯唯而退○沈福成控湖羊行主徐桂馨欠洋二千一百九十七元四角五分一案昨據徐桂馨遣弟投案禀稱欠洋是實惟此帳係先父在日所欠迄今山三十餘年問爲何不還答請人往香港收帳至今未回間約何日可到答約四五月間定可來申同轉着交保自將簿據查對明白下期來案再訊○胡月鈞禀日前與金雲康徐吉甫徐先聲等合股開設裕生泰海味行請馮逸琴經手閉店後帳未淸楚馮竟往愼康做生意所以將馮扭案呈齎合同據一紙呈閱馮稱胡月鈞卽樹松先在該店爲見議並非股東同轉問馮曰合同共有幾張答有三張問兩張可曾銷燬答被胡　住淍未銷燬但胡樹松毫無干涉今竟易名至台前混控求請明鑒同轉以兩造各執着馮交保自行將帳理明限七日内禀覆○馮秀山控開糕糰店之周春泉欠米洋二十九元八角五分求請追究同轉間爾與周幾時往來答共祗二次去年底同周付過瑞昌庄票届期去收據云係借出之票須碉自行理付周供此票本向錢庄借來馮許我出票後仍可賒米後來不肯賒付致我不能周轉現願陸續拔還同轉着押候交保限半個月理楚如違提究 
[遠頒賑欵]  
　　本館協振所昨接寓美華人𨲗古忒明閣氏來函並匯票規銀一百兩正云因二月星期適在美都客寓喜筵間見敝所勸捐册衆心惻然在坐諸君各發善心集成此欵叅贊彭公郵寄以助江浙春賑拜登之下遙想海外旅人關心桑梓德意所敷無間遐邇不勝欽佩除分書收條仍由彭叅使代爲分送外謹綴數語代災黎九叩首以謝 
[上海收豫皖賑捐處曁文報與昌高易三公所刊送徵信錄公啓]  
　　啟者光緒十三年八月至光緒十五年正月止敝同人在陳家木橋電局内收解豫皖賑銀五十五萬一千三百八十八兩五錢内文報局收解銀三萬二千三百八十八兩六錢二分五釐與昌棧收解銀九萬九千七百五十九兩四錢二分四釐高易　收解銀十萬另八千二百三十五兩一錢另三釐現已刊刻徵信錄爲第三卷所有嚴　之張廉泉潘振聲經培卿孫嶼芝劉浩如劉蘭階張雪堂諸君放賑報銷亦附焉除分送募捐各善堂局紳商善士外恐有未周仍祈隨時向電報局文報局與昌棧高易行取閱爲禱用布公啓伏乞垂鑒[  同人公啓]  
[浙省撫轅抄]  
　　閏二月十九日侯補縣張彬禀知藩司飭知管解京餉吏都獎叙加一級錄二次叩謝○二十日前署新城縣忠滿交卸回省禀到禀安縣丞沈家澤禀銷龍松陽厘卡差○二十一日安徽候補縣許金綬禀謝給咨赴皖卽辭○二十二日准補義烏縣劉禀銷大閱隨員差叩見 
[蘇省撫轅抄]  
　　二十六日候補同知金鐘彥候補縣張寳瑔均禀知奉委管解京餉差指分江蘇試用知縣范樹恆浙江人由京領照來省禀到正任澤縣平留司巡檢兪盤禀知奉委辦葑婁門外墊築塘路差 
[江督轅門抄]  
　　閏二月二十一日候補道劉騏祥見辭赴上海機器局差署淮掦道郭階到見卸事回並謝委揚州保甲總局差○二十二日理問沈敦和到見北洋回○二十三日揚屬運河堤工局提調知府許寳書辭○二十四日主簿汪如瀚禀謝保補缺後以知縣用○二十五日縣丞萬國淸銷　山冬防差回候選巡檢武高駿禀謝保以縣主簿用藩轅牌示代理山陽縣朱廷球調省差委遺缺查有委署桃源縣知縣翁延年調署所遺桃源縣員缺卽以准補斯缺之汪　琨應卽飭赴新任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[七謝册捐]  
　　啓者承蒙貴報附送敝堂施醫贈藥一文愿捐册自閏二月初八日起至廿九日止廼承本埠以及各省善士共計交回捐册三十六扣總共收英洋一百零五元七角紋銀九三八平十兩零一錢五分七厘九八伸水銀四錢六分一厘規銀三兩六錢本洋十元銅洋十四元花洋三元錢二千一百五十七文另列淸單呈鑒仰荷諸善長拯疾扶危無分畛域不惟貧病羣黎回春再造敝同人望風額手寅感磨涯敝堂施醫給藥開期在卽經費浩繁一無恆產所集愿資不敷開支爲此登報叩謝再望四方善士仁紳羲商執有敝堂捐册者大發慈悲廣施宏願或慨解囊金或代爲勸募迅集厚資共助善舉俾抱病窮黎咸沾造化乞祈廣種福田功德無量矣再昨蒙普澤園林孟瞻大善士惠來喉症散三十服囑爲分施拜領之餘彌深銘感足見普施德澤一視同仁患是症者更荷再造之恩焉謹附申謝以資觀感此佈虹口元濟善堂同人拜啓 
[申報舘江浙恊賑所三月初一至初五止經收第三十六次淸單]  
　　三月初一日江南機器局礮隊營諸善士洋六元寗波黄瑞裕洋十六元秉光尙洋一元鏡如和尙洋一元松山和尙洋一元蓮源和尙洋一元田菴和尙洋二元悟本和尙洋一元廣慧和尙洋二元西榮和尙洋一元昌霞和尙洋一元鍴淇内氏洋十二元古識亷室銅洋二元○初二日有心無力洋一元雷誦芬堂洋四元無名氏洋三角○初三日周必禧洋二元硯農氏洋四元隱名氏洋一元同睦居士洋一元○初四日關西後裔金先氏洋一元售去譚寳宦齋白帶丸洋四角崇德堂花洋十元滕花書屋洋一元兪陳氏洋二元郭維周洋二元唐机蓀洋二元味餘軒洋二元任伯琴洋一元應有恆堂洋一元○初五日定海廳署上房年節筵餘洋十元欲善未能人洋一元二善堂洋二元銅洋二元潘　卿銅本洋二元鳳葉堂張爲二少尹痢疾完願洋十元○總共收洋九十三元七角花洋十元銅洋六元 
[上海虹口元濟善堂施醫給藥一文愿第七次淸單]  
　　南京絨莊街公舘來合肥周崇儉堂本洋十元江西朱玉泉堂十愿全年九三八平文銀二兩六錢九分申報舘寄來蔡丙承文銀八錢正由絲業會舘來毓秀山房三愿景唐氏生和氏七齡芝仙子十歲無名四户各二愿孤山處士傳北鴈致遠堂傳賜鎚堂張銀思堂陳見義勇爲白水居士東海多張節婦心田氏韋泉氏二齒陳祖照三齡文泉氏十三户各一愿共計十八户全年合收文銀六兩六錢六分七厘三柱文銀十兩另一錢五分七厘○申報舘來仁德堂姜氏等六户合九八元二兩正三多堂九八元乙兩六錢杭州錢塘潘專季銅銅洋十元南市豆業來樂善堂子未遂子孫兆元三户銅洋三元許浦同懋莊募羅錦山銅洋一元民和里同裕公號來求合宅平安四元萬安樓來不留名四元無名氏隱名氏德興洋行來老馬超生許浦無名四户各三元同裕公盛廿氏　宅萬泰來淸心陳源盛來仁安兄同和棧來章武麗生氏五户各二元順全隆行來積善堂吳毛冠榮求保聰明絲業會舘來拙安生申報舘來朱樂道堂將就生順天孫紹宗南市豆業來孫聨元隱名無名隱名經餘書房無名蘇源祥發源姚氏無名葉氏十六户各一元○江西吳鎭佑福堂來長源三元宣記二元榮慶子一元勤裕堂二十愿估順氏吳懋齋萱榮堂厚記號四户各十愿四可純七愿五倫堂無名氏二户各六愿不書名隱名氏二户各五願鼎興和三願共計十一户全年合洋三十四元南通州金沙塲來恆源棧樊鶴翁唐賽翁韓少伯茅國定莫虚局吳以翁吳浩翁黄魯翁王順齡無名氏山野人樊少鶴朱吉翁柳星海方以黄吳賛臣十七户二十三愿全年合洋八元存心齋至德堂種德　吳小印補過代吳春雲無名氏吳炳皇知非氏秋姑養性齋喜姑不書名思誠齋十四户合洋五元項屬笙求病速愈俾應禮闈十愿全年洋三元錢六百文小南門内安生典來敦裕堂洪善思堂懷古軒叙倫堂餘慶堂承啓堂六户合洋一元錢三百文去疾軒誠心子二户合洋一元錢一百三十七文長源泰來蒼佑子行素堂周緒東三户合洋一元平湖駐防砲船存忠堂二十四户合錢七百二十文泰亨源來眉山氏五角陸燕亨守訥主黄二户各一角黄心齋錢四百文陳林氏花洋三元○以上共收英洋一百零五元七角九三八平紋銀一十兩零一錢五分七厘伸水四錢六分一厘九八元三兩六錢正本洋十元銅洋十四元花洋三元六錢二千一百五十七文合併聲明 
 
 
 

Page 10

 
 
   
 
