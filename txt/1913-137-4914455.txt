# 1913 - 137 - 4914455

 

Page 1

 
 
要件 
[宋案證據全錄（六）]  
　　第二十二件（應夔丞呈制定憲法稿三紙附原稿一紙）制定憲法之必要 
　　國會召集之期轉瞬卽届正式憲法之制定實爲民國全國精神之所寄討論而預備焉研究而纂修焉時至今日已有及鋒以試之勢蓋憲法者一國之根本法也憲法而完密歟則民國共和之基本於以大定憲法而不完密歟則紛紛擾擾不特朝野無遵循之法律而行政與立法两部亦不能負完全之責任駸駸乎將躋國家於危亡之境憲法關係之重旣如此則吾人對於憲法之制定又安得無絲毫之陳述以爲編纂憲法者研究之資料乎余儕不敏敢貢所見以告當世一般之立法家近世立憲國通例在劃分行政與立法爲两部而使其不相混淆不相侵犯各負當然之責任各盡當然之義務故議會與政府相對侍而互相限制互相防範又恐立法與行政两部限制防範之極而流於隔閡之弊也於是有溝通之説起免致議會與政府之衝突於是有内閣制之倡蓋内閣爲國會之委員會而内閣不能專制國會爲内閣之發源地而國會不致虚設旣聯絡内閣與國會两部之情榡又疎通立法與行政两部之意見一行一動互相提携政治上之障礙旣除而國家政策乃得以發展隆盛此法國之政體所以優於美而三權絶對分立制度或有不適用於現世者也中國改革政體採用法制一以防遏總統之專制一以督促政治之進步其用意至爲週密惟約法之規定旣採取法制而獨不予總統以解散議會之權則又大悖乎法國内閣制度之原則夫美之所以不予總統以解散議會之權者以總統當行政之衝議會握立法之欋两相對抗不能稍有輕重苟使大總統又有解散議會之權是不啻以君主之地位處大總統矣若法國内閣制者行政之機關旣爲議會所委托内閣之總理旣爲議會所選出使於此而不予大總統以解散議會之權則議會無所顧忌其流弊所至不爲專横之議會卽爲敷衍之議會議會專横而行政者被其掣肘議會敷衍而行政者無所適從今日之參議院玩忽泄沓釀成　寂之現象者卽敷衍之弊也故採取内閣制者大總統無不有解散議會之權非爲大總統擴充權力實藉大總統以爲監督大總統監督議會而議會不敢怠荒議會監督内閣而内閣不敢專擅相維相繋而立法與行政二部乃並流而進不致有畸輕畸重之弊而採用内閣制之精意乃於是乎得矣 
運動起點之辦法巳使衆議院之中心議員如杭辛齋等密合各黨有起草資格之議員提掖此義兼偵反對者之意見設融化一面令選舉最佔優勝之國民黨報館鼓吹斯旨今將巳刋之報先行粘呈備核可使激動社會一般之心理趨向于一端然後將預定之手續分道急進庶得一發而收效也 
急應設法消滅之委員起草會程雪樓君與馮國璋君發起　　法趨草會無諭合否必致社曾之反對亟應設法暗中停止不使 
 
 
 

Page 2

 
 
　　委員集合及宣布意見卽可不消自滅所訂之墓祇可呈於政府作爲考據之用否則有害無利黎副總統之通電確爲不易之論乞垂注焉應夔丞謹呈二年元月卅日 
　　第二十二件（説明）此件末尾有應夔丞謹呈二年元月三十日字様又自運動起點之辦法起至應夔丞謹呈止應夔丞另有親筆稿一紙謹呈下蓋有應夔丞印章紙末尙有两行一行以上两條抄於摺後八字一行民二年正月廿九日夔九字旁又註正月三十四字程雪樓君與馮國璋君數字旁註均用名號一致六字 
　　第二十二件 
按此件内有令選舉最佔優勝之國民黨報舘鼓吹斯旨今將已刋之報先行粘呈備核等語與第二十三件博謙佩乙函内所云憲法上之改革條件晤洪君商定已遵命屬筆於今日本報登出半篇矣等語相合 
來稿 
[江蘇省議會之悲觀（續）（旁聽者）]  
　　開會之初參議員選舉之日議長選舉之日否認諮議局章之日修改臨時省議會法之日去其法定之期過半矣於是有主張以開議之日爲法定期之開始者冀可多其光陰以議事也乃自旅費公費之議定而此議遂寂然不復提出是何也噫吾知之稔矣其若是則常會期或不必延長也臨時會或不必開也不廷期猶可不延期而坐失百元之旅費之權利是烏可者不開臨時會猶可不開臨時會而坐失二百五十元之旅費公費之權利是烏可者况乎議員之獲選多糜其運動之資以冀收十一之利（此固未可一概論有某某議員亦費運動資頗巨顧頗反對加費案平日又多有正當之主張渠嘗語人吾儕糜資以爲議員將以爲名甯爲利耶此諸公者亦至令人敬愛然而無幾人耳）茲而烏可無取償者議員之赴會佩其微章乘其免費之火車寄其閑情逸韵於秦淮下關之間（星期日秦淮河中畫舫二三十艘笙歌徹耳皆議員也）此臨時之所糜又不可以數計而又烏可無取償者則不利夫會期之不速閉與不多開也宜矣 
　　嗟嗟以今日議員之費較之諮議局時代增加者幾何較之臨時省議會時代增加者又幾何行政公署列省議會費五萬元於概算册而其結果即議員旅費公費一項巳幾逹十四萬元加以此外之種種殆非二十萬元不可是人民之負担即此代表人民者之一方面而巳須增加四分之三行政官之於俸給尙知暫定次級尙知減成支放而省議員之慾望乃如此哀哀吾民岌岌吾國其何以堪此哉 
　　抑吾聞各縣議會有聯合會焉旣有省議會矣安用此駢枝之聯合會者旣有此聯合會矣乃一任省議會之掊克我民若是聯合會諸君寧無動心歟哉 
時評 
[時機略轉（無名）]  
　　宋案已開預審矣國務員將涖議會解釋大借欵矣衆議院巳選定議長矣美國墨西哥古巴已正式承認矣數十日來之紛紛擾擾者今巳漸有循序漸進之機 
　　總理巳告假將辭職矣總統已催舉正式總統求卸任矣乘機思亂之人已有命令事鎭壓矣衆目注視之江西巳商借款以濟商人矣两方面均用釜底抽薪之法以息流言流言其或能稍息 
　　天下洶洶人民惶惶者事實與流言各以其半釀之也今若事實能按正當之順序以進行流言能用切實之方法以表白則洶洶惶惶何自而來哉但願自此以後勿生節外之枝則國民有幸矣 
[專電]  
　　北京電袁總統今日發布命令維持地方秩序禁制擾亂舉動 
　　北京電洪述祖由青島電京解釋證據以燬宋爲毀宋名譽且認由彼一人所爲無預政府云云　　北京電接庫倫函俄庫商約已於上月廿五日實行俄遣大員一人駐庫辦理商務 
　　哈爾濱電華軍增駐霍爾泰近到有糧米一萬五千包聞俄軍亦增駐該處 
　　漢口電此間泊有外國兵船十餘艘聞日内又須增添 
　　南昌電李督電滬借三百萬維持市面 
　　南昌電敎育總會發起聯合大會初四改西江新舞臺爲會場到者千數百人反對借欵討論宋案詞氣激烈表决辦法交議會通電两院 
　　南京電省議會因議案太多閉會期近連日午前開審查會午後開議事會並添開夜會議員甚形忙碌 
　　南京電新任郵政司哈良禧昨來寗視事 
　　南京電贛榆縣知事王佐良前爲省議會彈劾昨該縣參事議事两會電省長力保王能任事請不更委 
　　南京電日本加藤男爵現考察民國政治巳於昨日過寗赴鄂卽乘京漢車北上 
　　南京電程都督於昨日回寗人心大安 
　　南京電第十二團已奉令開往清江駐紮藉資防範 
[特約路透電]  
　　北京電今日侵晨接到袁總統命令其中先叙革命以來大局眞相各處外象雖若不靖然亦革命自然之結果不足爲異且謂凡叛案發覺後從未以武力解决蓋恐驚動民心且望反側者改過自新也目下時局岌岌可危財力空虚人心渙散然設能羣策羣力爲國求福則國家終必有發逹之一日若或同室操戈卽無瓜分之禍而國民將復遭塗炭今國會幸已開幕正式總統亦將舉定深望新總統轉危爲安因禍爲福出生民於水火奠國家於磐石行將與國民同享共和之福近據路透電傅有人希圖重倡革命而大陸報復謂有人商請滬甯鐵路預備運兵赴寗此種消息雖或不確然大可詫異安能姑息釀禍國家故今特明白宣告國民當知總統雖屬公僕非皇帝可比然一日在職保護國民捍衞疆土彰善癉惡維持法律之責不容諉卸故各都督民政長及各該管地方官凡查有謀爲不軌或籌欵作亂或勾結匪徒之人均當按照證據嚴加懲治無知之民脅迫從亂者均當剴切勸戒如果悛改即弗究追云云　　北京電洪述祖於本月三日由青島來電自認嫉恨宋敎仁恐將有害民國然非暴其惡行不足毀其名譽損其勢力應夔丞來函謂宋敎仁前在日本犯有騙案警廳曾出提票拘之購得此物卽可逹目的云云彼即嘉許惟恐勢力不足故假託國務院之名行事國務總理並未預聞此事彼用密碼與應通電皆屬一手辦理其唯一目的乃在暴宋惡行毀其名譽後接應電因文義不明故决議赴滬面詢又謂斷不料彼之函電竟爲人誤解作爲殺宋証據此項解釋皆未正確如彼欲殺宋何必欲購求日本警廳提票毀其名譽末謂毀人两字係北京土語毀壞名譽之謂非云殺人也洪曾以上述供詞電逹袁總統黎副總統及各省重要人員 
　　廣州電江門警察長現復實行前清報律各報館每日須將樣稿交閲之後始能發刋廣州近有報館數家爲警察署禁止出版 
　　重慶電駐紮距重慶十五英里府東關（譯音）之軍隊於星期日夜間譁變撃斃軍官一員現疑因以紙幣搭付軍餉之故今日侵晨有某司今率兵前往鎭壓與叛兵交戰傷叛兵數人此間現仍戒嚴城門栅門終日緊閉 
　　北京電北京接有消息謂台納君明日（六日）將在英國下議院提出動議請禁印藥運入中國聞各省都督近亦催請北京政府從事此舉政府現正研究辦法 
　　北京電亚細亚日報載有袁總統辭職全文日内將呈入國會文内聲明不欲再負國家艱鉅自受任以來輒求發逹國家利益以免隕越今國會旣已成立臨時政府自應改爲正式政府故渴望國民代表從速選舉正式總統云云 
　　北京電英文北京日報評論總統命令謂凡具愛國眞誠者皆當贊助袁總統之態度中國今須得强有力之政府實力治政非常談所能濟事焉及當整頓財政而使穏固非强用紙幣卽可敷衍焉而尙有一更要之事則爲當有一熟悉本國中風土人情精幹之員以任總統是也發起二次革命者若不能企圖以上三項利益則世界之人將見其自陷罪網云 
　　廣州電粤督胡漢民因五國借欵未交國會議准遽行簽押反對頗力據謂中央政府現需欵以助行刺宋敎仁之兇手 
　　北京電聞代理國務總理段祺瑞明日（六日）將出席衆議院 
[譯電]  
　　北京電衆議院某議員今日（三日）提出動議要求國務員到院解釋借欵問題卽經多數議員駁絶 
　　北京電衆議院今日（五日）續議請代理國務總理叚祺瑞財政總長周學熙外交總長陸徵祥到院解釋借欵問題旋付表决贊成者二百十六人反對者二百零十人 
　　北京電洪述祖犯罪證據已由駐京德使轉逹青島總督 
　　北京電參議院議員八十七人致電各本省都督謂該院議長前因借欵問題發出之通電彼等均未預聞 
　　北京電袁總統因廣西前選舉參議院議員有違選學法已命重行選舉 
　　北京電袁總統已有命令聲明一俟正式總統選定後擬卽卸任 
　　北京電内蒙古各旗擬將每旗常備軍卽行增至二千五百名現已籌銀二十萬两以充經費並由蒙藏局轉請陸軍部准發應用軍裝　　柏林電俄國内閣議將庫倫俄領事署改爲全蒙總領事署 
　　墨西哥電英政府巳正式照會墨西哥總統烏爾太承認新政府由駐墨英使賣呈英皇祝函墨總統即答謝如儀 
　　美京電開列福利亚州外人購地爭端如於三個月内不能解决則日本大約將請海牙公斷　　倫敦電白萊特福特地方米特倫鐵路公司之堆貨房忽兆焚如未出一小時内變成灰燼所存羊毛衣料地氊等物均付一炬並焚燬送貨小車十九輛損失之數約在英金十萬磅以上附近有草車一輛亦於同時起火蓋圖令人分心於此而不能以全力撲救棧中之火現疑係要求女子參政權之黨人所爲惟未查得證據要求女子參政權之黨人焚燬亚白丁公立學堂一部分 
　　前爲工黨議員之喬治君因於要求女子參政權黨人用武一舉株連被拘當道令其覔保擔保十二個月内之品行保金數須二千磅未經認可故判罰監禁三個月旋經聲明願赴上控故准存欵保釋 
　　意京電意國某報載稱奥國如在亚爾巴利亚用兵請意協助意必允從意國陸軍大臣現已徵集大軍預備出征 
　　巴黎電據芒京電稱茲接亚萊西哇最近消息星期五日土將特茄維特提督與斯克太里守將愛山特提督大戰於特拉沙附近特茄維特之軍受挫紛逃塞軍爲愛山特提督開路至特拉沙故其軍之一部分巳奏凱入城聞亚爾巴利亚之中部現全在愛山特提督勢力之中亚爾巴利亚之塞軍已全撤退 
　　倫敦電芒國答覆列强之文未能令奥满意今據奥國某半官報載稱奥國視賠償土地一事巳無討論之餘地 
奥國巳在巴斯利亚及赫齊戈維拉两州宣布戒嚴令希臘亦在所佔愛琴海諸島宣布戒嚴令 
　　奥京電奥國在巴斯利亚及赫齊戈維拉两州宣布 
戒嚴令實爲維持治安起見當地居民對於芒國之舉動極表同情台爾瑪歇地方亦將宣布戒嚴令當道宣布此令後卽解散境内塞維亚僑民及社會黨各會社並將文件欵項抄没入官 
　　柏林電據德國某半官報載稱芒國宣布以斯克太里爲將來之京城及佔據亚爾巴利亚沿海各地一節上次列强大使會議時尙無所知故列强駐芒公使儆戒芒政府之公文不致收效現料奥意两國旦夕或將聯合以武力拒芒云 
　　土京電土政府覆文列强允停戰爭且謂巳舉全權大臣議在倫敦開議媾和現料五月十二日可開第一次會議 
[公電]  
　　省議會各法團各報館均鑒此次大借欵事外省不知事實多有疑詞本會同人有監督政府之天職調查詢訪業巳逾年不敢使我同胞墮於障翳之中爲幸災樂禍者所利用合將　末昭告同人自武漢起義承公私匱乏之餘兵燹迭乘之後我同胞之損失不知若干鉅萬加以南方民國借欵之浪費自唐内閣時銀團條件加嚴閣員憤甚因有國民捐及不換紙幣之議顧富室逍遙於租界現銀輸出於洋行内地窮民何堪敲剥國民捐旣成畫餅不換紙幣亦無補於金融各省紛紛向中央請欵急於星火衆所共聞當時政界至有暫爲法國革命時派兵挨家勒捐之舉幸言論家各抒正論政府亦未敢過爲荒謬之舉僅恃零星借欵度日然積欠洋賠各欵至一千二百萬磅之多其内地商家借欵之無着濫發紙幣之待收回者尙不在内俄英等國開單索償意在差押國産實行監督事機危迫證例昭彰两害取輕亦死中求活愛國家當有權衡於其間政府此次借欵其大綱五條係於上年九月十六七日出席前參議院通過同年十二月廿七日蒞院報告合同全文刋在參議院議事錄第三册中中經波折由六國團變爲五國團直至本 
 
 
 

Page 3

 
 
年廿四日始簽草合同廿五日簽正合同主要各項悉指前參議院通過之條件各國以旣經通過議院故毅然投資此次國會卽承前參議院繼續而來豈能作爲無效憲法未定以前適用約法若破壞約法人民保障何存况各國肯借巨欵卽爲默認民國之先聲拒而不收是何用意倘不負責任徒爲大言陷國家於危亡啟外人之分裂藉口實以推翻政府而不顧其前後之自埋自掘此實非愛國家所爲同人等亦不忍爲此偏詖之談所搖動敢布區區伏希亮察報界同志會同人公啓 
要聞一 
[衆議院選舉副議長]  
　　五月一日下午三點四十分鐘衆議院振鈴開會議員出席者 
　　五百三十三人林君長民報告云日昨之投票已選定湯君化龍爲議長並决定今日爲續行選舉副議長之期仍請趙藩君爲臨時主席待今日副議長選舉决定後正副議長卽行就席衆贊成）趙湯二君復又謙遜一番趙君卽就席（衆鼓掌）繼由王議員謂昨日之正議長巳選定今日乃選舉副議長本席深望諸君選舉一致進行務必今日將副議長選出實爲至要而正副議長之關係重要者並無甚分别無論有無廢票今日應卽選定副議長今日如有廢票若前日之現象者卽爲安心搗亂破壞大局之人只可置之不理而巳正副議長選出即日開會以慰全國人民之望而負重要之委託望祈諸君愼重投票以免貽笑外人（衆鼓掌）某議員提議云此次選舉時有冒名頂替之蒙古議員務請嚴交涉議場羣起紛議人聲嘈雜乃由林長民君謂蒙古之冒名議員已由臨時主席交往檢察廳提起公訴一面由全院議員通知該選舉區域質問如無其名卽可由全院議員請蒙古議員張樹桐君辦理起訴此時暫可不必紛爭先行選舉副議長爲是俟正副議長就席再行交涉可也（衆鼓掌）臨時主席遂宣告今日之投票仍用無記名法臨時書記檢查員等仍舊（臨時書記散票畢）又宣告云仍按排投票由左上右下遂投票其投票秩序較昨稍紊亂議台頗形擁擠投票畢遂由檢查員檢票數與名刺相符（衆鼓掌）繼由林君長民朗讀被選舉人名畢並報告云陳君國祥得二百六十九票吳君景濓得二百五十五票趙君炳麟得一票趙君藩得一票林君長民得一票劉君崇佑得一票廢票五張以過半數而論陳君國祥應當選副議長（衆鼓掌）臨時主席趙藩君遂請正副議長就席正議長湯化龍遂登台演説略謂本院此次選舉正副議長屢經困難昨日今日方能將正副議長選出化龍才力薄弱蒙諸君不棄推爲正議長恐不能勝斯重任但國會爲代表民意機關深望諸公同心輔助以匡不逮實所至禱（衆鼓掌）繼由副議長陳君國祥登台演説謂本席蒙諸君不棄推舉副議長之職責任異常重大國祥不才實恐不能勝任必賴諸君子同心協力不吝敎誨以免我代議機關貽笑他人實所至盻（衆鼓掌）二君演説畢仍退歸議員席臨時主席趙藩君宣告云今日無事可以散會遂散會時七點四十分鐘 
[參議院之茶話會]  
　　　參議院正議長張繼君副議長王正廷君柬約在京各新聞記者於五月一日下午在參議院開茶話會各報記者到者約數十人首由張繼君起立演説略謂今日承蒙新聞界諸君光降至爲榮幸鄙人無才無學被舉爲議員己屬非分復蒙同院諸人舉爲叅議院議長尤爲惶悚惟有勉竭駑鈍以爲國家効力但新聞界與立法機關關係最爲密切新聞爲國民之　舌議員爲人民所公舉同爲人民之代表此後新聞界與立法機關亟宜互相聯絡共盡代表民意之天職更望新聞記者對於議員諸人時賜箴言以匡不逮如有關於國家大政大計尙望新聞界諸君指示塗徑以資遵守吾輩處於今日惟有同心協力以維持此新造之國家但求不背共和之軌這無論何種政策如能有利於國家皆吾輩所絶對的贊同鄙人雖曾列籍統一黨然絶不敢心存黨見以誤國家願以此義與諸君同勉之云云嗣由報界某君答詞言甚單簡姑不備述最後由王君正廷演説略謂鄙人實無才德可以當此副議長之任張君適間之所言不啻代表鄙人言之今將應報告之事略爲諸君一陳述之立法機關新聞界亟宜互相聯絡張君己言之矣然聯絡之法第一須要時常接洽現與張君籌商擬於院中設立新聞記者招待所並派定秘書專與新聞記者接洽諸君可以隨時來院詢問一切本院因報館旁聽與普通旁聽不同特備報館長期旁聽券每家二張以備隨時到院旁聽又因報館旁聽難免有不甚清楚之處並擬將本院速記錄每日早時印刷多份分送各報以資參考云云王君演説畢遂散會時己五鐘餘矣 
[借欵成後之財政部]  
財政部消息自大借欵成立後周總長及各司人員日夜經營極爲忙碌茲將其最關緊要特别注意之點分述如下 
　　第一財政分配之手續 
　　第二大借欵之合算法 
　　第三籌辦蒙回藏行政經費 
　　第四籌還各處在部之存欵 
　　第五籌辦各項實業之經費 
　　第六各機關之行政費 
　　第七全國軍餉敎育經費 
　　以上各件聞繕寫後即呈請大總統提交國會議决實行云 
[孫武請趙總理解職]  
　　孫武君上大總統書日武日來疊閲上海程都督各省長宣佈宋案證據及趙總理對於各項證據剖晣等通電知將來非質諸法庭必不能澄清案源以安英靈而彰公道在證據中一月十四日趙總理致應犯函密碼送請檢收以後有電直寄國務院一節國務院爲各部長官會同辦事之地私計陰謀焉能出此卽此一節已足證趙總理與應直接交涉斷無特别隠事直至三月十三日應犯致洪電始有若不去宋之語更可知謀宋動機係當時由應動議主謀洪且在被動地位何論總理將來水落石出有罪無罪必足以昭示天下此固無庸爲趙總理慮者也惟是當此案未明之時與論紛歧趙總理不免處於嫌疑地位國務總理旣處於嫌疑地位國人之信任心或因之薄弱一切政務何能積極進行武微聞趙總理前已揭出辭書數次我大總統爲保持全國政務進行計似應准予暫行辭職靜俟該案判决再行起用庶不致牽動政府民國前途或增穏固武困思熟慮以爲似應如此始足以維持大局一得之愚是否可採伏希酌奪云云 
[新民國之海軍两問題]  
　　整頓海軍計畫日昨海軍部劉子英總長封送袁總統呈文一件係關乎整頓全國海軍一切事宜一沿江沿海擬創設海軍兵工廠爲第一義二查勘全國江海流域可爲船塢軍港爲第二義三訂購軍艦或自行創製以免鉅欵外溢爲第三義聞袁總統接閲後已批交財政部籌畫經濟辦法原呈留存以備提交正式政府 
　　擴充海軍敎育袁總統以海軍興辦刻不容緩軍港船塢工廠等手續無不仰須人才故於昨日晤海軍劉總長時諄囑此意劉總長爰擬定擴充海軍敎育辦法五端（甲）設海軍輪機學校聘留學西洋得有專門高等文憑者充當敎員（乙）設艦藝專門學校以具海軍初級程度者爲校生曾經西洋畢業者充敎員及各執事（丙）建設海軍駕駛學校以在西洋實地見習者充敎員及各執事（丁）創設水雷鎗砲等專門學校仍以留學歐美富有經驗爲敎員及各執事（戊）設立水兵養成所以在水師學校具普通學識者充之用期深造刻已呈明總統擬於本年次第推行聞劉總長面保薩鎭冰於海軍確有經驗實學堪以委爲主任云 
[雜評一（無名）]  
　　重慶兵變重慶又小小兵變矣其兵變之原因實爲以紙幣付餉之故可知非有大特色之人無不以生計拘也然而世之好事者又必日此南北之關係也此第二次革命也嗚呼寃矣 
　　江西借欵江西爲金融恐慌故借欵維持矣是則洶洶之謠其有害於金融者非特上海然也長江流域胥受其害况今日正當絲市發軔之初江浙两省人之受其損害者更甚 
　　蘇議會之盡力蘇議會不能振作幾蹈舊參議院之覆轍會巳满而積案纍纍於是輿論攻之自輿論攻之之後今乃盡日夜之力以清積案輿論誠有功哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[满蒙匪徒猖獗近狀]  
　　鴨綠江水賊横行鴨綠江下流大孤山花園口附近一帶爲漁業及商務最盛之區近有莊河之馬賊在此出没遂與多獅島之海賊聯絡水陸相應襲殺商旅刦掠財物横暴狼藉無所不至因此漁業商務遽見停廢且該地與韓接壤賊匪毒燄所播恐危及外人致啓國際交涉經張都督電飭鳳凰城巡防隊馬統領帶兵往剿邇來陸上鬍匪漸歸廓清但水上海賊專在水面肆掠出没無常難以剿辦日昨東路觀察使呈請都督府調派兵艦一艘駛赴該處剿減賊匪以保商業聞張都督現已商允海軍部調北洋所屬驅逐艦一艘派往該處矣 
　　喀匪内犯確訊喀匪近來異常猖獗茲將所得報告詳誌於下一包墩慶東山一帶時有喀匪出没據土人云該匪有萬餘人分兵四路攻撃華軍一由五雲集一由包墩慶進攻駐紮察罕通古之軍隊一由烏梁海大道一由白銀河小道進攻駐紮布爾根河之軍隊故各處人心皇皇蒙民均隠匿一空二喀匪偵探常手携快槍意欲進窺察罕口稱伊等現駐僧格爾之大兵業經開拔前進不久必與華軍有一場大戰云三阿堆東路哈薩克與台丕阿市都爾珨瑪两屬在山北過冬突被喀匪掩撃所有牲畜財産搶掠一空哈民被殺三人不知下落者二十餘人此外老幼婦女數百丁口均冒險逃至赤格里河因賊追急竟有將襁褓兒女棄置路旁者慘酷實難言狀匪衆現在確已來 
　　貝子廟戰事續紀四月一號貝子廟一役我軍小挫因該馬兵團均係宣化鎭新招之隊不明紀律情形早誌前報茲據察哈爾衙門切實調查謂四月一號大王廟駐紮淮軍喬統領派騎兵團前往貝子廟偵探蒙匪當被蒙匪環攻衆寡不敵我軍敗走逃回之兵到經棚告警稱蒙匪有一千餘人攻撃大王廟甚急淮軍喬統領乃於四月四號率帶騎兵二百名前往大王廟協同騎兵團沈團長分路進剿沈軍由克里更進攻貝子廟淮軍則由公鷄廟進攻沈軍行至烏爾測洛地方忽與蒙匪相遇約戰六小時之久天色昏黑沈軍退回克里更同日淮軍行至烏爾廟拉亦與匪相遇淮軍受傷三十餘名蒙匪傷亡七十名其餘向北敗走淮軍乃回住大太府及四月七號多軍騎兵第四連亦趕至克里更淮軍第九營亦趕至西溝子蒙匪遂四散逃走 
[陳振先請免兼署原因]  
　　陳總長因中央學會風潮甚烈幾成衆矢之的難再敷衍特於前日具呈總統府文云爲呈請免去兼署敎育總長本官事竊振先於三月十九日奉大總統命特任振先兼署敎育總長受任以來夙夜兢兢絶不敢以暫行兼攝之故稍存苟且敷衍之心而負大總統與國民委託之重惟是振先體質素弱才力又微當茲民國初建敎養宜先敎育農林两部均關緊要以振先孱弱之軀實在難以兼顧若再勉强擔負深恐貽誤滋多再四思維惟有仰懇大總統准予免去兼署敎育總長本官迅簡賢員接替無任惶悚待命之至抑振先尤有請者民國命脉繋於人心時在今日學風頽靡德敎衰微司理敎育人員貴能以身施敎己正人庶全國人心可有轉移之日敎育總長爲全國學界之表率關於世道人心者甚鉅望我大總統愼選德學兼優之員當斯重在敎育前途幸甚袁總統卽於昨三十日批云據呈巳悉敎育農林两部同關緊要據稱實難兼顧應卽免其兼署俾專成此批 
[湖北隨縣匪亂之詳報]  
　　隨縣天河口土匪肇亂撃傷官兵情形已誌前報茲悉四月三十日上午八點半鐘都督復接到第三師師長王安澜君與德安府地方檢審廳萬急警電一通云二十九日三十五團奉師令攻剿賊匪二營兵士全體覆没李團長陣亡田王寨天河以及附近要隘盡被賊匪佔領城鄕居民全體逃散茲將匪徒與官兵對戰情形詳列左 
匪徒之來影邑屬田王寨素有大刀會匪首白朗盤踞天河口寨專門窩匪聚盜刦掠鄕民民軍起義時白匪曾投北軍混成支隊充當隊官嗣後南北連和該匪慣技復作經上官查悉開除流蕩江湖始與魯山豫省會匪結草爲寇經北軍混成第十一旅旅長周少驥豫軍第八團團長鮑金凱恊力剿追至隨（按隨縣毗連豫省信陽州地界）由是隠伏月餘仍出開堂放票及勾結宗社黨匪擴充爪牙上月初間有九龍山海會傅廷貴黄勤等爲之辦來大批軍火時常下山打家刦舍肆行猖獗邑屬之八大家（巨富）所辦團練悉爲匪等攻散并殺斃練勇無數（蓋此係四月十九日事）隨縣李知事聞報惶恐無措當卽行文（因電報不通）飛報三師師長並請王君安瀾派兵往剿以靖地方王君初以爲尋常土匪僅派胡團長帶兵一營至隨彈壓詎匪早有探事夥盜報知提前把住要隘俟陸軍行近隘口即開機關鎗攻撃胡團長急卽扯轉隊伍已被匪撃傷兵士七十餘名矣（内斃命十八名） 
　　官軍之挫折維時胡團長檢點受傷兵士痛恨巳極奈所帶兵士太少不能抵敵賊兵故卽飛報師長王安瀾君復派三十五團李團長往剿胡團長退守縣城李團長因不知山路路徑同二營前哨偵探敵情不意賊伏左側山林俟其行過包圍攏來機關鎗齊發李團長因指揮不及不十餘分鐘時可憐二百餘名陸軍官兵一律飲烟呑彈而死矣日昨隨縣同鄕會得此警報當卽開會討論公舉謝石欽李繼英面見都督請大兵往剿不知都督允其所請否 
　　亂狀之别報又一函云匪等共五千餘人有名白嚮其人者卽内中大領也軍器精備所樹旗幟區别有三一報大清辛亥之仇七字二大清新國鋤奸大統領白十字三臥龍像形圖大肆搶刦卽以此口爲根據地李知事飛報第三師長王安瀾後（駐紮德安）立派三十五團李團長統率全團星夜前往剿辦詎寡不敵衆登時接戰比卽潰没生還者八十餘人陷降者一百餘人李團長暨師部參謀王姓連長十一營三排排長等三十六人均被撃斃勢益猖獗附近百數十里鄕民逃避一空燒之搶之任彼所爲尤奇者彼亦出示安民内有大清中央歸一統民國叛賊誅無遺等語一面編制臨時步隊两團炮馬两隊各六連工程輜重两隊各二連先鋒隊一營（聞白匪魁於前清曾留學東洋歸國充當清室禁衛軍敎練官故有此布置）以備刧奪縣城王師長乃親率德安境内二十五二十八二十九等團迎剿於距城二十里百林寺地方匪始稍挫折退佔天王賽内聞師部參謀長劉崢嶸亦陣亡矣現匪仍四面招集亡命冀逞揭竿王師長亦已嚴守戰地俟軍隊加增再行痛剿惟两方面現仍遙相射撃鎗聲不絶云 
[鄂省近事紀]  
　　季雨霖不日投案季雨霖前派代表代訴一切黎都督不以爲然以爲必須親到方得眞確情狀因於二十七號再電展限十日到案否則卽缺席裁判巳誌前報茲探悉季恐缺席裁判之不得當又欲親自投案季先與已故敎師劉敬菴曾同組日知會革命機關得相識外國敎師甚多現以旣不能不到案而不得不防仇讎之妨害因請敎師格某（譯音未詳）保護投案以免一切法外之危險至裁判一切均依法庭手續曲直毫不干預於昨三十號巳由前季代表禀准黎督准定於限期内投到 
　　熊秉坤亦將到案熊秉坤亦都督電飭來省質訊者熊因退伍事尙未理畢要求都督二事（甲）投質須俟其將退伍辦畢後（乙）如定須如限投質即派員接辦退伍事聞三十號都督已允其第二項要求一面派蔡漢卿師長前往辦理退伍事宜一面仍飭其如限來省質訊 
　　又下戒嚴令鄂省自改進團破獲後風聲鶴唳已陷入恐怖時代戒嚴令視若常事近來社會暗潮漸漸肅清吾人方謂自此可望取消不料三十號都督府忽有暗殺隊刺客發現及近省各縣警電頻來故復通令所屬軍隊一律戒嚴并將第一師機關鎗全隊調入府内復派唐仲寅課長向駐漢德國嘉斯洋行購買新式手鎗八百支鋼彈两萬顆留府備用 
[贛督反對借欵電]  
　　李都督致北京袁總統參衆两議院電云近日各處紛傳五國借欵復活債額爲二千五百萬磅分設統計鹽務借欵三處每處英法德俄日各置財政監督一員由銀行團管理支用政府聞已簽字國會開議再行追認傳述確鏧殆出有因烈鈞之愚期期以爲不可謹就鄙慮所及約略陳之前熊財政總長與六國銀行團議借外債因外人有稽核用欵之條卒爲全國所反對此次所傳五國借欵條件不特絲毫未讓且較前尤爲嚴酷國民雖愚萬無承認之理此不可者一政府借此大宗外債不經國會議决遽爾簽字非特違背現時國會承受約法所與之職權抑且有乖世界立憲國家之公例國會代表人民監督政府於此等全國生命所關之擔負何有事後追認之舉代表人民之謂何監督執政之謂何違法越權必難承諾此不可者二當此正式政府待成臨時政府將終之際有何迫不及待之需募此盈億累萬之債政府卽萬不得已迫借外債亦當妥訂條件不失主權事先交議不悖約法若如所傅眞乃專制行爲何以用昭大信此不可者三務望大總統熟權利害勿因借債而墮邦基國會諸公痛念民生勿顧目前而忘遠害此則寸衷所　呼而禱祝者也戇慮陳詞伏維鑒納贛都督李烈鈞卅印 
[江蘇省二年度之預算]  
　　應民政長咨省議會文云財政司案呈民國二年全年國家歲出歲入總分各册茲巳編製完竣除分别咨送各部外相應抄錄原咨咨行貴議會備查原文如下爲咨送事財政司案呈接管卷内民國元年十月准貴部文電内開查會計法草案第一條政府會計年度以每年七月初一日開始次年六月三十日終止此項會計年度本部卽查照此條暫行規定是二年度正式預算應從二年七月初一日爲開始之期等因並另由財政視察員由京　到部定二年度正式預算册模範刋本准經分别函令各機關迅速調製以憑彚編當由各司處並交涉總局先後造送主管所屬預算册飭據預算决算處彚核編成總册呈請核轉前來查東西各國通例預算以收支適合爲原則本届正式預算劃分國家地方是國家歲入與歲出應合全國爲比較未能以一省爲範圍蘇省關於國家税之收入如關鹽两税直隷中央前准部電由各監督運使造預算册逕行呈送仍另册送財政司考核等語現尙未准完全送到無從彚計關於國家政費之支出如陸軍部所管預算尙未准都督編交司法部所管預算甫經司法籌備處函送到署惟已在本預算册編製完竣之後均因限期巳逾未便久待不及續編致稽通案已請由都督司法籌備處直接分送各部以免停滯茲照會計年度編江蘇省二年度國家歲入歲出預算總册一本分册一本統計歲入除關鹽两税未列外共銀元六百六十八萬四千四百九十四元歲出除軍政司法两費未列外共銀元七百十六萬四千三百八十三元收支两抵已屬不敷是册軍政司法两費尙未併計爲數尙巨外債前經貴部彚入全國總表毋庸贅列相應將二年度正式預算總册並各部所管預算分册咨送貴部查照彚核交議再地方歲入歲出總册業由本民政長逕交省議會核議合併附送一份用備查核抑又有進者本届正式預算爲民國第一次最應研究之問題非詳加比較述明理由無從知本省對於預算種種關繋若税收减短之原因政費撙節之主義一經考　益復明瞭茲别製二年度與前清宣統三年四年比較表分晰説明另文咨送以資攷鏡 
[江蘇省會開會紀]  
　　江蘇省議會於初二日開第十五次議事會一宣布民政長交議公斷太倉縣爭執公欵公産案此案議决付公斷審查多數起立贊成二宣布民政長交議公斷寳應縣議會選舉爭議案此案經衆議决付法律審查多數起立贊成三宣布財政法律審查會聯合會規復船税劃一税制案此案係民政長交議其報告原文大概以船舶在法律上視同不動産與土地家屋相同故船捐無不知有應盡之義務其收捐章和規則與船舶登記法並行故有一定之次數與不易之捐率今家屋税及船舶登記法均未實行船捐無從依據應先實行家屋及船舶登記法然後言之成理衆議否决遂將此案打消四宣布財政法律審查會聯合會審查變通徵收忙漕限外加征案此案討論多時衆議員請行政委員登台答覆並質問何以不將本省第七十六期公報於交議此案時一併交會審查（查七十六期公報内載徵收地税暫行章程内有滯納處分一章）内務司課長金其堡登台答覆請照省省暫行法第十九條辦理（其條文大略謂有疑義時議員得提出備書質問限期答覆）衆議員又云請照暫行法第三十條辦理（其條文大略謂行政長官得自到會或派員到會發言）卽請答覆其言語極盡傲慢譏誚之能事金委付之一笑而巳後表决仍交審查俟七十六期公報到會併核衆贊成五宣布財政法律審查會聯合會審查堿賦案報告（計五件）秦議員錫田提議减賦草案一件沈議員朱軾提議均田賦案一件胡議員福元等提議太倉賦重請呈大總統提交國會核減案一件吳江縣議會請議賦重民困酌减税額以利國福民案一件丹徒縣公民洪爐等請議丹徒减賦以求租税公平案議長謂此報告無庸討論將各案彚存備考六宣布學務特别審查會審查公斷無錫停辦女子師範學校案此案經衆詳議交審查會重行審查卽付表决七宣布水利特别審查會審查增加水利預備費案此案經衆公决附入民政長預算案衆贊成八宣布水利特别審查會審查規定縣市鄕水利經費案報告計七案公决照審查會報告附入民政長預算案辦理亦卽表决九宣布水利特别審查會審查疏濬運河案各議員議决付公斷審查遂散會 
[地方通信]  
　　蘇州 
　　派兵駐防吳漊吳江吳漊鄕紳商電禀都督謂浙境匪刧兵變湖濱吃緊防營單薄危險萬分請酌派水陸軍隊飛速到鄕免致蹂躪云云程都督當卽飭派陸軍七十九團第二營營長吳保恕帶隊與飛划水師第一營師船一同前往防勦 
　　救火聯合會成立大會紀蘇垣救火聯合會定於五月四號在北街順直會館開成立大會各情巳紀前報是日上午八時該會會員等先已到會照料各事並請警察廳分派巡警在會場門外至臨頓橋一帶照料又由會派會員至車站歡迎上海聯合會求賓並指定馬路蘇州旅館爲上海來賓休息處至十一句鐘上海市商總董等及救火聯合會會員整隊到會蘇州商團公會及第一支部至十二支部各部操員及各路水龍社員均先後排隊到會吳縣知事宗加彌君警察廳長石人俊君及北路區長王君及蘇城各團體並紳學各界等陸續蒞會苦兒院學生亦整隧來會下午一時開會茲將順序列下一開會二軍樂三報告開會宗旨四各團體致頌詞五奏樂六答詞七奏樂八來賓演説九本會會員演説十奏樂十一閉會是日到會者將及萬人多有擁擠而不得入場者開會後來賓及本會各員相繼演説大致謂救火事宜爲公衆之事須大衆努力各盡責任或盡力或助錢方可有效騐今日本會成立到會者如是之衆實爲欣幸尙望在會及會外諸君嗣後盡力贊助則本會效騐可立而待後由苦兒院各學生唱歌畢奏樂散會時已四下鐘矣是日北街臨頓橋一帶紅男綠女觀看者異常擁擠恐有竊賊潛蹤其間由北路巡警等四處照料故並未出事云 
　　松江 
　　縣知事示禁造謠華亭謝知事出示云松城自光復以來賴軍政紳商各界合力維持地方尙稱安謐乃近日謠言　起甚且投遞匿名信函種種捕風捉影之談必出幸災樂禍之口影響所及關係匪輕本知事生長是間禍福與共無日不因時局之危險冀維社會之安寗除函請沈統領嚴飭軍隊密防並隨時加派警探明查暗訪外爲亟布告父老昆弟勿睬無稽之談共凛愼言之戒安居樂業弭患無形愼母母市虎杯蛇無事自擾云 
　　南京 
　　國民黨開追悼會昨日國民黨假三牌樓第一舞台開會追悼宋先生到會者約千餘人省長派馬俊卿代表致祭警察廳長及縣知事亦各派代表一人蒞會寗支部主祭公推武仲英次張軼材説明宋先生事略次戴伯閑讀祭文次各縣支部代表與祭次武仲英等十四人演説均悲壯淋漓所有會場秩序錄左一開祭二奏樂三主祭報告並説事略四行禮行三鞠躬禮獻花圈五讀祭文六各團體代表讀祭文七演説八奏樂散會 
　　杭州　 
　　浙省會爭選舉總統權省議會致北京參議院衆議院電云總統選舉關係民國存亡選舉制度不能不嚴行規定人民直接則手續繁重散漫難行開會間接則局於一隅危險尤甚用两執中莫如使省議會參加選舉按諸事實法理均極正當望國會諸公一秉大公竭力主持浙議會支 
　　漢口 
　　瑞記火後之調查四月二十八夜德商瑞記洋行出口堆棧失愼一節巳紀前報茲將該棧損失實數及所保房險貨險查錄列下英國南叚保險公司所保房險七萬一千两貨險十五萬两大英貴族保險公司所保房險一萬七千两貨險十二萬五千两麥德巴格保險公司所保房險三千两貨險七萬五千两倫敦保險公司所保貨險九萬两以上火險均由瑞記洋行自行經理香港保險公司所保貨險九萬两由怡和洋行經理協和保險公司所保貨險二萬五千两合衆保險公司所保貨險二萬五千两以上火險由格羅斯洋行經理統計所保房險貨險共六十七萬一千两據該行經理及議事會等公估除房屋焚燬及救出貨物外所損失者共値三十萬两以上將來由各保險公司公共攤賠云 
[雜評二（默）]  
　　隨縣土匪自二次革命謠言起人人惶恐震駭以爲有大禍之將至故雖土匪騷亂如隨縣猶視若癬疥而不覺其痛然而我民之所傷已多矣 
　　内蒙喀匪自宋案發生後人人恐大局决裂一若此爲目今最重要之問題故雖内蒙騷擾如喀匪之内犯猶視同隔岸之火而漠然不動於中然而大局已岌岌矣 
　　汴粤之災自國會開幕人人希望各議員爲我民謀莫大之幸福一若有無窮之樂利在其後故雖河南之旱廣東之水各省災荒迭見實禍已切於身而猶冥然罔覺以爲不足重輕者可憐也已 
　　鄂閩之債自大借欵復活人人注意研究以爲國家存亡前途安危之所繋故雖漢口公債閩省外債關於一省人民之負擔而猶視若區區小事不足顧問者亦可哀已 
　　中國人之特性以上數者皆所謂震於虚而昧於實明於遠而忽於近見千里而不見眉睫知未來而不知目前豈非中國人之特性也歟 
 
 
 

Page 7

 
 
本埠新聞 
[剌宋案昨已預審]  
　　先訊朱犯次訊應犯昨爲預審宋案之期先在市政廳第二進二層樓上華洋裁判所舊址布置法庭午後一時地方檢察廳長陳松生君偕同檢察官葛益甫君及沈韻笙陶君實两錄事司法警察長梅南枝王桂生與司法警察十二名蒞臨市政廳先在該廳大廳上稍憇略飲杯茗當由沈陶两錄事帶同梅王两警長上樓將法庭上一應布置指示整齊至二時一刻陳廳長等上樓升座標發提票先提嫌疑犯朱蔭榛預審由王警長將票傳出交給臨時看守長龔颺生君至三層樓上覊禁處將朱犯提出與守護之警備隊長周鳳岐一同押解至庭密訊約一點餘鐘仍行帶出至樓下第一警區警法理事處稍憇一面續提要犯應桂馨訊問一切手續仍與前同迨應犯解入法庭後乃將朱犯仍行還禁使其不相見面以杜串供敎唆之弊及至訊畢應犯口供爲時巳晚仍飭還禁以俟復審退庭時巳鐘嗚六下矣至供詞如何因是預審不許旁聽故未探悉但聞應朱两犯所供與前在公堂及閘北警局時無甚出入云 
　　法庭之護衞淞滬巡警廳長穆抒齋君亦於午後一時到廳安排防護事宜法庭樓下派有警備隊四十名戎裝荷槍在樓梯口及各要門分班排列穆君亦身穿制服親自督同彈壓市政廳外面則派有騎巡隊二十名帶槍梭巡以防意外 
　　犯人之態度提審時應犯身穿鼻烟呢夾袍天青緞大袖馬褂脚上着西式夾鞋精神振發昂然而入仍與在租界公堂提訊時無異朱犯則身着元色單呢長袍馬褂面龐浮腫左眼尤甚形狀極爲困頓 
　　誰敎你東張西望昨日下午開庭時由一區區員在該區大門前見有一西裝華人應元初及短衣之應興來两人徘徊窺探形跡可疑立卽拘住在應元初身上搜出鈔票洋一百六十元現洋三元三角並黄克强陳英士两君名片數紙詰其來歷據應元初答稱前在滬軍都督府當過庶務員現在滬上普康人壽保險公司爲夥又在南市十六舗合興里分設事務所今日來南結帳應興來稱元初係是堂第詰其與應桂馨是否同族堅不承認並云聞悉開審宋案是以來此觀聽並無别情遂飭暫留候查明是否與應犯同族及與宋案有無關係再行核辦 
　　聯語之隠刺本館訪員因昨爲預審宋案之日特至市政廳探訪一切於該廳毛家弄腰門外轉灣處牆上見一白紙紅格字條揭下視之乃十五字對語一聯其聯日國事犯與軍事犯與驀地偏傳戒嚴今市無人矣廳無人矣噤聲遍餉閉門羹　　應犯愍不畏法聞要犯應桂馨前由陸軍第六十一團營倉解交市政廳時曾將鐐銬解去迨至第三層樓上復行加上維時應以所帶脚鐐係是西式慮動手者未諳關鍵急難入扣曾代爲指示鎖法欣欣然自詡爲能亦可見該犯之愍不畏法矣 
　　朱犯梅毒又熾嫌疑犯朱蔭榛梅毒大發前在六十一團營倉時曾經陳團長禀奉程都督延請紅十字會西醫柯司君到營治　業已稍覺安痊乃自移禁一區押所後並未請過柯君到所診視毒勢又燄現龔區長已報告淞滬警察廳長穆君轉電程都督請示擬仍延請柯君爲之療治云 
　　上海地方審判廳上司法部電北京司法部鈞鑒勘電敬悉備蒙訓勉慚感交併惟廳長本係不合資格靜待改組交替之員現在宋案尙未交廳人言已多指摘將來依法判决必有藉口資格問題以爲判决無效之主張者雖有大部主持國人公論然以廳長一人資格欠缺之故貽人口實非獨不足以鄭重法權且於本案必多阻碍應請迅任合格人員以便交代無任感盼上海地方審判廳長黄慶瀾叩陷印 
　　司法部致沈陳两僉事電上海公益里三六七沈醖石陳少芸卅電悉黄廳長等辭職經部勘電切實慰留現在謠諑繁與人心浮動即有爲難實情亦當爲大局計處以鎭靜希卽代逹部意敦勸勿伸前請宋案並速即審理司法部冬 
　　司法部復上海地方審判廳電上海地方審判廳長陷電悉滬廳旣未改組效力當然發生仍望查照冬電勿再謙退宋案重賴主持迅即秉公訊理勿顧其他司法部江 
[穆警長力闢謠言]  
　　淞滬警察廳長穆君昨日布告云照得滬上一隅日來謠諑繁興語言龐雜其在明白事理者自能分别觀聽不致悞會惟恐無識之徒聽信浮言市虎杯蛇自相驚擾本廳負完全保衛地方治安之責不得不先事防維除飭令各屬加意防範不稍疏懈外爲此剴切布告凡我居民務各照常安業萬勿聽信浮言自相驚擾是爲至要 
[製造局並無北軍來駐之説]  
近日本埠忽有人揑造不經之説謂中央政府已派兵二千南下爲保護製造局之用但詢之該局各職員咸謂北軍南來之説毫無影響如有其事則二千軍隊駐紮必須先行布置斷不能遮人耳目卽軍隊前來及起陸進行何一可以瞒人此種謠傅不特關係製造局亦且有碍本埠商業人心云云觀局中人所言則此種訛言不辯自明深願滬上居民萬勿輕聽自相疑忌也 
[都督派兵防護製造局]  
　　程都督以上海製造局爲軍火重地防範尤宜愼重乃近日謠言蠭起人心惶惑亟應添兵駐防以昭周密爰於前日命令駐滬陸軍六十一團迅卽撥兵二連赴局保護團長陳熙甫奉令後遵卽飭調現駐吳淞之第二營第五第六两連兵士於昨日移往製造局一連駐紮西棚外之高昌廟一連駐在局内藉資防守該局陳督理則於前晚爲始每於夜間三點鐘時親赴大局門外查察軍警是否認眞防守 
[强盜連刦两家]  
　　西鄕沈家宅地方於前夜三更時忽來盜匪多人明火執杖擁入任少山家撞門入内翻箱倒篋刧去銀洋衣服等物旣又至比隣喬恪生家行刦打成數包然後鳴鎗示威携贜遠颺昨午任少山喬恪生開明失單協同二十八保三圖地保至上海地方檢察廳具報請緝陳廳長諭候派員勘明核辦 
[勘騐裘家木橋盜案]  
　　浦東二十四保四十三圖裘家木橋地方奚振忠家被盜行刧由奚報告地方檢察廳請爲飭緝已紀前報茲由陳廳長於昨日午後委司法巡官俞幼伯君帶同沈檢騐吏並法警等前往奚家查勘當據奚振忠訴稱三月十三夜已被盜行刧一次當因失贓無多並未報緝不料二十五夜又有盜匪十餘人來家將民人等一併綑縛兒子奚阿堂向之喝阻遽被砍傷爲此開明失單呈請緝拿旋由俞君等騐明阿堂頭面手背等處果受刀傷惟無大碍諭令自行醫治又勘内外門窗確有損壞痕跡允俟回廳禀復廳長移請警廳緝盜追贓奚父子再三稱謝俞君等隨即返滬 
[水師升旗誌慶]  
　　蘇省水警第二廳李應長奉應省長通令略謂美國現巳正式承認中華民國所有該管各水師自應一律升旗慶賀等語李廳長除於本廳先行　旗慶祝外並卽轉飭所轄水師各營一體升旗三日以誌慶賀 
[今造水師名册]  
　　水警第二廳李廳長以本廳刻巳開辦所有水師各營官佐士兵花名清册應卽赶緊造送以便本廳查核編制業巳通令滬防水師三營各營長暨内河各水師營迅速造送矣 
[法警拿獲煙犯]  
浦東塘橋鎭第四十二號門牌吳毛毛家私開燈吸被禁烟局調查員訪悉協同該處第十二區崗巡入内搜出煙具三十三件吳則預先逃逸未經拿獲調查員卽將煙具帶回禁烟局轉移浦東第三初級檢察廳經潘檢察官立卽備票飭警查提吳已逃匿租界茲於昨日由該法警在南市新碼頭遇見拘獲吳尙拒捕該法警急鳴警笛由四十九號崗巡到來帮同拿解第一區禀明龔區長遂卽帶廳押候究辦 
[巡捕偷暇牌]  
　　公共公廨因昨爲旅滬西商賽馬之期故於午後停辦公事詎派往公廨當差之各華捕枯坐無聊同在交保間内作葉子戲適被駐廨捕頭查悉當場喝散並候禀請卜總巡核示 
[春季賽馬初誌]  
　　昨爲寓滬西商春季賽馬之第一日計賽十次第一次十一馬西人馬勒代馬立師粉紅衣帽白馬勝第二次十三馬工部局西人魯紅衣白帽白馬勝第三次十二馬天津客人代瑞記洋行藍衣黄帽花馬勝第四次十二馬仍由天津客人代瑞記藍衣黄帽花馬勝第五次十一馬利逹洋人代道勝銀行藍衣黄帽黄馬勝第六次十六馬仍由利逹洋人代道勝銀行藍衣黄帽黄馬勝第七次九馬麥邊洋行小寫代該洋行藍衣白帽黑馬勝第八次十一馬西人化克代麥格利格紅衣帽白馬勝 
第十次十三馬西人老林子代烏江律師湖色衣黑帽白馬勝 
[日報公會致交通部電]  
　　北京交通部鑒據民立報報告京師訪電迭被大部扣阻深爲駭詫現非戒嚴時期新聞電信無檢查扣阻之必要大部此舉殊與報社營業大有損害應請飭下電局照常拍發以維言論并祈賜復爲盼上海日報公會歌 
[三老爺靈]  
　　女巫李王氏自稱李半仙賃居新署前七浦路七百八十八號屋内設有塑像並稱有神聖三老爺附體能治百病一般無知婦女受其騙者指不勝屈茲有甬婦楊陸氏因次子病危倩李看視 
　　即俗名看香頭　該巫裝神作鬼謊稱病者命根未絶可以代爲祈禱包能轉危爲安且可加增陽壽二十年惟酬神等費需洋五十元該氏望子病愈如數交給豈知氏子卽於翌晨病故該氏痛子情切且以被騙心不甘服報由捕房於昨日派探金福壽將該女巫連同神像以及李半仙招牌一併解送公共公堂請究楊陸氏與其夫楊小山長子楊來順投訴前情請爲究辦訊之該女巫供詞狡賴聶襄讞商之英副領事哲君以該女巫哄騙人財悞人生命殊屬可恶着押女所一月並將所騙之洋如數繳還神像招牌一併燬去再犯查出嚴究 
[欺侮小販之敗露]  
　　甬人王阿桃（卽王阿順因悉公共租界内肩挑各小販巳由中西官紳議定通融辦法仿照法工部局設攤抽捐章程發給執照准予自由贸易王以此項辦法甫經議定各小販未必盡知遂冒充工部局用人向各小販查驗照會乘間索詐前日因在南京路附近弄内向挑售肥皂之吳春生勒令補繳捐洋一元正在爭執間適一百七十二號華捕經過詰知前情王卽賄給該捕洋三元求釋該捕拒却不納帶入捕房禀奉捕頭諭令收押昨解公共公堂經關讞員會同英領康君訊供明晰以王不應冒充工部局用人擾害貧民着押西牢半年期滿送地方檢察廳遞解回籍 
[報告兇徒姓氏]  
鐵店主無錫人顧友生被流氓阿龍等兇毆受傷控經地方檢察廳驗明顧傷勢頗重諭令自醫候查兇犯姓氏再行拘拿在案茲悉顧友生之妻顧俞氏因無力醫治業巳禀明陳廳長諭送上海醫院醫治一面由該氏查明行兇各犯於昨午到廳具報其爲首者爲鄔阿龍羽黨爲小子和小蘇州及木生等三人陳廳長准卽移請淞滬警察廳轉飭第九區警局趕緊拘拿解案訊辦 
[租開戲館之糾葛]  
　　收租人楊莘耕昨至法公堂控稱楊价人於上年租開歌舞臺戲園房屋生財等物每月共租洋一千一百二十元開至正月間停歇按照合同須算至四月底爲止共計洋五千九百元向索不理求請訊追楊延羅鋭律師爲代表訴稱房主已將房屋出租與人照被告核算祇欠洋七百餘元請斷聶讞員判令退去着被告補具訴詞再行訊核 
[油花棧不戒於火]  
　　閘北共和路必亨油花棧前晚忽然起火經各區救火會前往　息事後由一區張區員派警查得該棧保有火險銀七千两卽傳該棧主丁某到案略詰一過諭送司法科訊核 
[組織平湖旅滬同鄉會]  
　　平湖旅滬商學各界發起組織旅滬同鄕會業於五月四號午後三時假小花園嘉榮公社開會决議辦法是日到會約三十餘人公議先從調查入手以四星期爲限舉定調查各員分認擔任以嘉榮爲臨時事務所各調查員住址爲通訊處並定六月十五號卽陰曆五月十一日開成立大會其地點俟届時指定所議各條經衆贊成五時散會 
[浦東青年體育團開紀念會]  
　　昨日（四日）爲浦東青年體育團第一週紀念大會届時有洋涇市公所浦東中學校尙志學校各派代表赴會并有上海國民模範童子體育會青年學生團豫園童子團各率全體操員陸續蒞場午後二時振鈴開會茲將秩序略布如下（甲）主席汪墨溪君報告開會宗旨（乙）奏樂（丙）全體行慶祝禮三鞠躬（丁）司令王伯輔君帶令全體操員唱歌（戊）頌詞（己）發起人高吉生君代表答詞（庚）奏樂（辛）來賓演説（壬）給奘（癸）閉會攝影　　城内 
　　地方審判廳民庭批○姜渭濱請追損害賠償批）案經宣判應俟判决確定後依章執行至該民所受損害核閲粘抄查本廳訟費巳判由王迪生等措繳其先亦未由該民預繳至前清道縣等署進禀各費係屬陋規該民所請並非正當費用惟單内開列因訟事一切費用計五年共約二百元候依判决責令王迪生等担負可也（張國華案請闕席判决批）據呈聲請闕席判决應候定期傅訊如被告仍不到庭卽予依律闕席判决至請飭第二初級廳先行保釋之處仰候函知第二初級廳查照辦理 
　　地方檢察廳批○（周曉峯陳明原因請求附帶私訴批此案業經查明確由俞吳氏家失火惟按諸暫行刑律不在本廳管轄範圍之内候將是案卷宗發交第一初級廳核辦仰卽知照（胡文榮請求訊釋伊兄胡秉榮批）狀悉爾兄販賣烟膏烟鍋内明明尙有製膏料水贓証確鑒尙何抵賴之有着候决定處分可也所請不准 
　　拐賣寡婦○華亭縣境二十二圖鄕婦陸楊氏之寡媳高氏近被著名蟻棍金寳雲金銀雲潘炳生等誘拐來申賣於滬南陳月翔家爲妾茲經陸楊氏查悉昨至上海地方檢察廳禀請提究並追高氏到案訊明給領陳廳長諭候查明核辦 
　　曾否肆虐○住居西門外向爲柴業之陳福根曾領徐福寳之女金寳爲養媳現金寳頸項等處忽患栗子瘡福根夫婦甚惡之福寳得悉後卽於前日偕証顧張氏至三區警局控告陳妻沈氏凌虐養媳由局將沈氏並金寳一併傅案解送商埠警廳於昨日移解地方檢察廳預審沈氏不認判將金寳發交普育堂醫治沈氏交保候查明有無虐待情事再行核辦 
　　私販煙土○王益泰李月桂私販大土三大包八小包昨日行至南市爲一區巡警查獲解送禁烟局詰問王李堅稱此項私土並非我等之物嚴局長以証據確　豈容抵賴着送地方檢察廳訊辦 
　　南市 
　　召買房産○第一初級審判廳昨出公告云案照本廳執行吳蔡氏訴陳阿毛侵害私權一案應將被告坐落小南門外青龍橋浜南形字第二十六二十七號樓房两幢披屋两間連屋基地約一分三釐照章定期競賣茲定於五月二十八號下午一時至四時在本廳投標最低價額洋八百六十元如欲買此不動産者仰卽隨帶現金如期前來投標可也特此公告 
　　無心失火○裏鹹瓜街程永源招牌店失愼燬去樓房两幢由第一區查究起火緣由曾紀前報茲經龔區長派探傅到店主甬人華宗玉學徒關林至區詰問據稱並未保險因學徒至灶間内抽取扁担悞將火油燈撃翻致肇此禍華因奔上撲救灼傷下體並燬及衣褲諭飭暫行交保候查明實在以憑核辦 
　　閘北 
　　不知危險○滬寗鐵路管軌夫胡炳生前投第二初級檢察廳控常熟人張財根玩弄分道機括致使火車出軌等情經王檢察查實起訴於同級審判廳昨由董推事判决張拘役二十天以儆 
　　惡不可恕○日本人福田在四區境内開設玻璃廠前控工人趙殿隆縱火竊洋一案業由王檢察提起公訴經審判廳董推事判决禁錮三年 
　　處治烟犯○禁煙調查員在各區境内查獲男女烟犯七人前日由王檢察起訴同級審判廳經董推事分别研訊判曹桂生姚福泉各處拘役四十天談根生張天虞各處拘役三十天錢陳氏罰洋三十元蔡星福梁根全各處拘役十天 
　　聚賭抽頭○烏鎭路計龍江所開之茶館内聚賭抽頭經一區查獲由司法科移交檢察廳前日經王檢察提起公訴卽由董推事判計殿和殷麻子王寳林各處拘役三十日計龍江禁錮两月並罰洋廿元 
[公共租界]  
　　冒名索詐○潘順發曹阿榮張連生前日冐充自來火公司用人同至武昌路十號王黄氏家以查驗火錶爲由將機拆損希圖索詐詎爲該公司西人得悉報捕將潘等三人拘獲昨解公堂訊供屬實判各押西牢半年以儆 
　　巡捕行竊○楊樹浦捕房二十八號三道頭西捕控該捕房五百五十七號華捕孫玉山三百三十四號華捕宋兆山於上差時串竊該處五十一號貨棧内洋紗两包昨晨由探將两捕拘解公堂訊實判各押西牢两月 
　　被告待訊○宋張生控徐德福抵單不贖楊姚氏控陳阿海借洋不還等案昨由捕房將被告两人傳至公堂分别交保候訊 
　　積竊入獄○張阿慶在元芳碼頭輪船上行竊西人懇思華西衣两套被探拿獲昨解公堂訊供屬實中西官以張專在輪船上竊物殊爲行旅之害判張押西牢一年以儆 
　　先騙後搶○寳成銀樓夥葛裕記控瞿桂生冐用北京路隆慶里泳大綢莊主許姓名義囑送金鐲三副隨往取洋詎至里口忽被用石灰迷目攫去金鐲一副等情昨由捕房將瞿拘解公堂訊供不諱判押西牢半年期满送地方檢察廳遞解回籍 
　　是虚是實○馬夫朿阿五因在馬車上瞌睡違背定章由捕拘解捕房存洋保出候訊在案昨經公堂傅訊據供實因六百三十五號華捕借洋不遂致被誣指中西官以案關華捕索借挾嫌虚實均因澈究判朿退去候查明復訊 
　　有虚有實○西棋盤街花烟間傭婦顧周氏控李和尙紏黨行兇並串攫金環等情由廨判李存洋三十元交保候查在案昨經中西官復訊攫物無憑行兇屬實判李押满四天開釋 
驟難釋放○清和坊四十三號妓院鴇婦王顧氏因逼令十三歲幼女爲娼由捕解送公堂訊實判女發濟良所王鴇身價不追並押女所两月嗣因該鴇以女由其叔張洪標立據價賣心不甘服延請律師到廨聲請開釋飭令還押候核在案昨由捕房將王鴇解案請示並由該鴇所延之律師聲明前情求釋中西官判仍還押候禮拜三復訊再核 
　　飛來横禍○陳阿桂昨拖東洋車行經西華得路適戴春林香粉店之掛牌忽然墜下致傷車夫頭額血流不止由捕車送捕房候再核辦 
　　少婦私奔○住居西華得路四百九十號之沈朱氏昨投捕房報稱伊媳陳氏於前晚私逃請爲查緝 
　　夫也不良○　百老滙路周陳氏昨報捕房云被夫周文德串同姘婦某氏來家尋衅撃傷頭部請爲查辦捕頭准之 
　　法租界 
　　原告求銷○上年有東華東西洋貨莊及日商等四十餘户同控晋益洋貨店股東徐賢忠虧欠貨銀二千餘两店已閉歇到堂請追經公堂讞員判徐交保限理在案今原告又遞禀聲稱徐倩人情商折還了事求請銷案判准予註銷保單發還 
　　並非拐販○粤婦馮阿娥沈阿妹前帶小孩四口乘輪出口子救濟會偵探何連寳查獲解廨請究馮稱出洋四十元收買爲爲沈供一孩係自已收買爲子餘二孩由親戚托帶回粤均有身契爲憑經讞員判令押候查究在案現經捕房查明實非拐販昨解公堂請示准予開釋 
祇可註銷○林允昌前至公堂控稱在妓院價娶一妾上年逃逸卽在妾之姑母倪袁氏家尋見今又私逃訪悉仍被袁氏　匿求追等情判氏交保幇同尋緝在案迄今尙未尋到昨又提訊袁氏供林妾實未來過豈有藏匿之理讞員以原告所控無憑將案註销如後查有實據准林再行起訴 
　　自認疏忽○捕房派人到廨禀稱汽車夫胡阿寳駕車不愼撞壞電車巳由伊洋東賠銀五十两因胡肇禍故送案請究胡供一時疏忽所致後當格外謹愼求宥判罰洋五元充公以儆 
　　追究保人○孫順記前控韓郎卿虧欠洋一千八百元判令交保限　疚在案今孫又投廨禀稱韓置之不理求追韓由伊妻趙氏到案代稱丈夫有事出外故不來案判趙氏退去候傅保人追交 
[雜評三（訥）]  
　　謠言天下事一理而已見理明則識自定而後不爲一切無稽之言所搖動 
　　一製造局也前此有匪黨搶刧之謠人心爲之一震今者有北方派兵駐守之謠人心又爲之一震然則謠言無日不可起人心將無日而不在搖動中耶非特損失實多抑太自苦矣吾願國民此後當斷之於理持之以定識見怪不怪其怪自绝 
　　盜案謠言損失於無形中者也地方騷亂盜賊蠭起損失於有形者也謠言地方官出一告示以闢之所謂維持治安之職盡矣至若盜賊蠭起搶案迭出則維持治安之職將奈之何哉 
[來函]  
　　高等檢察總廳來函 
　　逕啓者預審秘密爲世界文明各國共通之原則苟有違反之者法律必予以制裁日本十五新聞案件其例尤著前農林總長宋君被剌一案賴行政官廳協助之力拿獲兇手搜集証據實深寅感惟其中証據稍布在外於寅感之中不得不引爲憾事也今該案巳完全歸入上海地方審檢廳管轄則該廳受理此案應完全履行法定程序自不待言特恐訪員等不知預審應守秘密以局外一二擬議之詞認爲局中傅出消息據以報告各報館無論事涉糢糊觀聽易淆卽使所報盡眞其違反預審秘密之原則毫無軒輊也希貴報館格外注意在本案未開公判以前所有一切進行程序不論虚僞眞實請勿登載以維法律尤有陳者本案爲中外人民觀瞻所在苟吾國人民共守法律履行適當程序法治國之基礎於焉斯立卽日後收回領事裁判權將於此案覘之區區之私惟貴報館鑒之 
[詹少伯來函]  
　　敬啓者鄙人於前晚偕數友至四馬路又日新浴堂洗澡出時立其門品略談數語偶將手傍左邊鐵門詎指尖甫抵直覺酥麻驟至頭腦心神昏亂不知自主方明此鐵門中有電幸當時急中能將手釋開不然非常危險復察該門旁磗坊上設有電燈鐵門適近其處電定由此傅來當卽告明該堂　上囑將鐵門拆去以免累人而該堂人等竟視若平常不以爲意眞乃不知巨細但此鐵門今該堂旣知染電矣旣知危險矣尙不思設法隔避苟後復有人於無意中誤遭其害試問該堂主人將何以處之小東門内四十一號詹少伯謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[叉麻雀詩八首] [  夢犢生] 　 
　　上場議定八圈莊或是輪推或砌墻擲色開門分幾點補牌數搭發頭張多摸少吃誠非謬有聽母貪法最良雙碰吊單都不問和成難得是嵌襠 
　　扣牌祇怕上家凶亡命追來不放鬆順手我纔丢二餅跟身他便頂么筒終場未見三枝鳳到底空拿一對龍更怕有人當砲手東風白板满檯衝 
止怪先生手氣差九張么九一時拿本門對死終何用搬坐重來不信邪慣做相公多一隻可憐矮子會三家平和一副輪莊落如此風頭怎様叉 
　　算定今天是要輪登場便覺發迷糊两張見後方成對一坎折開始聽湖打去摸回偏不錯出多入少總難有牌三六九筒叫直到拉黄影響無 
打牌本爲消閑計縱有輸時也有羸駡座殊難爲座客怪人尤不近人情癡心總想三星聚到手先貪一色清越是倒　偏倒運莊家勒止又和成 
　　當莊便做想翻梢生就三枱賽過挑竟把東風摸作坎居然發字暗開招手中尙有三張白桌上明攤两對么數到四翻休再算牛皮吹上九重霄 
　　洗牌最好紫榆檯嘩喇聲音亦快哉起首两圈纔碰畢點心四様已搬來裝煙妓女隨心叫抽水東家假意推局罷夜深呼轎子有人喪氣步行回 
　　閑來無事背牌經記得眞折打七筒思荔甫（見海上花抬轎子周少和碰和）自摸一索笑阿珍（見繁華夢廣肇公所碰和）三圈搬位寗波佬六副成牌福建人總會例規須共守最難不欠現洋銀 
　　此余客嶺南時戲作其中俚語俗言重字出韵在所不免本不足謂之爲詩然當時搆句裁對亦頗費心思非深識此中三昩且未易索解也舊稿經亂遺失長日無聊乃爲默識而出間有脱漏處仍以意補呈之願與也之好此者共一笑也（夢犢自誌） 
自由談話會 
　　蒲留伷謂秀才進場有七似盖極言其困頓不堪也槁木子則以爲今日無闈場可進而投稿亦有七似焉 
起草時俯首沉吟似醉脱稿後手舞足蹈似狂往寄稿則倉皇勿促似衙役之領火籖望登稿則心怦怦焉似秀才之望放榜由是日必看報看報必先窺稿之見登與否披閲時神恍心動似購彩票者之對號碼旣而日復一日所投之稿亦竟雁過長空石沈大海矣乃　然以喪赧然以慚誓從此與筆墨絶交不復自尋煩惱甚或寢食俱廢似殷浩之咄咄書空無何忽見登焉則愕然以驚色然以喜前此之自怨自艾一霎時雪解冰消於是再拂硯再磨墨再伸紙再捉筆再作再投似馮婦之下車搏虎 
　　自由談出現以來將近二載其中光怪陸離之文字美不勝收維報紙易致失散非設法集訂之不可　日諸同志多有將自由談另印單本之言其意甚美然經費無從措手亦大難事諸文家捐潤一法祇可略助照像銅版費於印自由談仍屬無補獨四月廿四號蝶仙所論之形式及籌欵法至爲確當如同志欲見斯集之出務須踴躍訂定認銷份數以期該集之早日出書况自由談爲雅俗共賞之文定無不暢銷之虞名稱卽用自由雜誌亦可總理編輯二人覺迷君所推極妥加入美術一門旣壯瞻觀亦足以生發興趣實業科學可以從減盖於自由談宗旨稍有别也同志認銷報告蝶仙謂四月終决算似乎不促鄙意擬展至五月二十再决算有若干認銷可以定期收資嗣後來認銷者仍陸續發表談話會内果有把握拜花亦認銷五价[  拜花]  
劇談 
[惜哉小楊月樓] [  玄郎]  
　　小楊月樓年僅舞勺面目端好嗓音圓潤性質非常靈敏偶爾學步鴻聲之名作亦能得其神似自去年入第一台初露頭角即斐然可觀聲譽鵲起該台常視作檯柱子老龔亦賞識其天資頴異時加青眼深願悉心培植使異日得成大器回京時格於他故不得携之同行曾面托鮑吉祥善爲代敎之窺老龔之意若有以期望此兒者甚切該伶旣具此一副好歌喉又見座客對於己戲之備極歡迎也每一登場必賣足十二分力量黽勉從事處處着勁務使極視聽之娛而後已唱戲而能賣力固自可風予獨惜爲之師若父者好高過甚不顧其年齡幼稚實力未充常使之唱重頭戲甚至有時竟令演唱雙齡但求名高利厚不肯爲其稍留餘地務近利而不圖遠功吉祥二寳何見之淺而計之左也獨不見小 
　　魁仙小藜青等之往事乎前晚聽其唱駡曹初尙腔圓調逸氣足聲洪撃鼓後已露枯竭之態入後二六則力竭聲嘶左支右絀殊大可憐覺嗓音上已受大病如不再猛省善爲養息恐將步魁僊藜青等之後塵而後悔無及矣逍遙津中去太子笑渦雙溢天眞爛漫哀求曹操一場悉眉涙眼嗚咽悲啼又爲之搥其膝撫其腿摹寫小孩童之神情一片天機淋漓盡致可愛哉小楊月樓可惜哉小楊月樓 
 
[投稿者漱玉] 唐毓林字桂岑江蘇六合人年四十歲現居蘇州西采蓮巷　 
小説 
政治小說 
[鐵血男兒（一百十八）] [  常覺　獨鹤]  
　　梅聞白此來又有襲撃者者益大震亟起立四顧若恐有人潛伏暗陬得移步窓前極目外望蓋隔院有一室其窓檽正與此窓相對也已乃兢兢然謂白日即此際恐尙有人窺伺君且一觀前室有無蹤跡白遂立梅側縱目久之又俯視庭院絶無影響卽日僕　此間决無危險卿母徒自　擾梅亟挽白坐榻上指鄰室日儂臥室在彼此爲長日起居偃息之所除阿兄外得入此室處者惟君而已君來良佳儂正有要事奉勸亟欲一吐木知君亦能憐其愚誠慨然允許否白日但視僕所可爲者無不唯命是聽日君果從儂言不過一反手間事耳目於君滋有益日然則請速言梅徐徐日儂甚願君於一二月内不通信倫敦新聞社或改變宗旨對於烏突易揄揚爲抨撃倘蒙見許當能優爲之也白疾日僕不知卿作此言意果何爲梅日如此可爲君一身保平安爲西奥司前途謀幸福誠大好事日此卿個人意見乎日然惟阿兄亦極表同意白默然半晌乃日今而後知僕所耳聞目撃者事果眞確令兄殆已盡翻前轍反對烏王矣 
　　梅聞言復觸舊恨即日烏突欲以一商人女爲西奥司母后實貽全國羞阿兄又安能屈節事之折日卿言如是僕殊不謂然烏王實引卿兄妹爲至友相待不得謂薄至與范氏締婚似亦無損國體况范黛姑娘擁資甚巨西奥司當此左支右絀之時正可仰其補助以理論當歡迎而不當反對然使反對之説果出於國民同意想烏一亦必能俯順羣情取消婚約蓋僕深知烏王固公而忘私者爲同胞計雖犧牲一己之幸福亦所不惜也梅露鄙夷態哂之日君休矣烏突威福自恣曷嘗爲同胞計試思吾西奥司前此雖云多難然國勢之危迫民生之顚沛有甚於今日者乎弄兵啓釁咎將奚辭白日今日戰事實不能爲烏罪土奴處心積慮匪一日矣雖有智者不能阻其發難烏王未雨綢繆得以從容應敵挫其凶鋒才識之高已非他人所可企及質告卿貴國丁此危難一髮千鈞風濤澎湃舍烏王外恐無第二人能維持治安扺禦外侮也二 
言情小説 
[麗綃記（四）] [  栩]  
　　翟愛笑日然則别營金屋而爲狡　之窟可矣喜尤日是非久長之計且足以誤其終身予初意直欲送之返惟彼則謂果送之返者必赴清流而死且予亦恐其恨予之深若竟誣爲此來爲出予意則予轉無以自白故反復思之留之不可去之不能非爲擇配以嫁之則終　予累出惟彼今時尙沾沾以爲　天下之人舍予　外無可爲彼愛也要之他日者倘有愛彼而甚於我者彼亦必肯以愛我之情面移愛於若人則其終身有托予亦可告無罪故予挈之來意蓋有屬於君也翟愛惶然日已矣果予欲納小星者納綰春矣綰春與予之愛情亦爲君所夙讅予以伉儷之篤甚弗欲加入一人而爲之中梗且予年來狀况日趨於愁窘之鄉糟糠且慮弗給安復有羅列金釵之想喜尤笑日母爲是言殆君夫人更甚於我細君耶翟愛日否否予内子與綰春且相愛如姊妹何况對於毫無關係之人喜尤日然則暫寄君家抑又何傷容我再爲從長計議或别結珠寮而迎之歸然非咄嗟所能立辦翟愛日則不如權住旅舘喜尤日君家豈無戚屬子女往來乃必拒我之甚母亦不情君不見旅館中人衆雜沓渠蓋爲離魂之倩女設有人焉爲之舉告則我殆矣君不爲麗綃計奈何亦不爲我計也 
翟愛此時乃亦設身爲喜尤想覺麗綃其人實有萬難安置之處以旅館而較之予家是予家較爲深密但使麗綃勿自揚於外要亦無人能蹤跡之也果予拒之則彼二人之危難誠有不呆以逆料者惟麗綃爲彼之愛人今以萬不得已之故直欲舉其身而屬之於予蓋亦愛之至於無如何乃有是言耳予縱無意於麗綃然而同此室處又將何以却喜尤之疑　喜尤不疑予亦無以自白則惟有使與予寡嫂回居而使予姪女爲之件要亦足以妥喜尤之心而安麗綃之居乃以此意語於喜尤二 
愛情小說 
[自由花彈詞（五十三）] [  天虚我生]  
　　第十六回移情 
　　看官你道徐萬書對着他姐姐作揖打拱却是爲了什麽説來也是好笑他説姐姐呵 
多承姊姊肯相憐李代桃僵已半年昨日乍逢賢表姊居然認我是嬋娟蒙他握手相憐惜虧煞你一縷紅絲暗地牽倘念自家親骨肉要求你替儂作合這美姻緣 
戀春笑道這話請休提起若是别人還好説得偏偏這位儷簫姊他是打定主意的了萬書道他是打定了什麽主意戀春道他是 
　　小姑居處願無郎怎肯做并臼親操的苦孟光况與你相逢纔一面有保情愫耐思量求婚第一要雙心願縱敎我舌底生蓮也没用場勸你不如休夢想料來無分做鴛鴦若然有意思佳耦倒有个才貌相當的小竇娘他與我曾經盟白首不妨移贈與癡郎良緣料是前生定也敎他惜貌憐才的願竟償且待明朝先告與各將情事禀高堂萬書道罷呢罷呢我和姊姊説的這裏姊姊倒和我説起那裏來了那人面長面短我也不曾知道縱使他願嫁我可奈我不願意他來又濟什麽事戀春笑道那麽你願意要娶儷簫可奈儷簫不願意嫁你又濟什麽事呢萬書被他這様一駁倒不禁嗤的笑了起來因道我有一个妙策只求姊姊應許了我他便再也没有不願意的了戀春道你有甚麽巧計倒要請敎萬書道姐姐哪 
但求權時裝做假癡呆把往事從頭盡撇開説纔自黄州歸到此並無足跡到蘇臺相逢故作生疎態只算是第一次和他見面來却把衣裝先改換依然還你舊裙釵將儂留住在申江地説我是懊悔從前太不該冒做喬裝欺舅父傍妝臺未免鬼懷胎雖然與表姊無瓜葛但只怕堂上從嚴責備來倘使蕭郎成陌路情願去空門削髮不歸來二 
　　天虚我生特捐銅版費两元孽兒願將以前文潤（四角四分六釐）移助銅版費均此誌感 
 
 
 

Page 11

 
 
   
 
 

Page 12

 
 
   
 
