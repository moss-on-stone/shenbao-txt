# 1888 - 202 - 4905486

 

Page 1

 
 
　　 
[新印白紙曾文正公年譜大事記家書家訓榮哀錄出售啓] [  申報主人啓]  
　　曾文正公中　致治一代名臣人皆仰其　冠本　而不知　問文章　有麒麟炳炳者所刻全　多至百餘册卷帙不　携帶　　學者　數年之心思未易得　全　本館覔得初印　本先將年譜大事記家書家訓榮哀錄五種用新鑄鉛字排成印以雪白連史紙校　　　裝釘精工定于本月廿六日出售其餘各種尚擬次第付　民世有　湘鄕　深　　者　向本埠　北申昌及各埠申昌　取均可計年　每部三本價洋二角五分大事記每部一本價洋一角家書每部五本價洋四角家訓每部一本價洋七分榮哀錄每部一本價洋五分倘欲并買共　八角此啓 
　　 
[大題觀海初集印成發售告白] [  點石齋啓]  
　　啓者本齋所印大題觀海初集一書前報聲明六月內告成刻巳竣工並不爽期　於二十日發　連前印出之二集共釘六十本計文三萬六千篇此書前定　洋十二元兼　兩集　　爲招徠起見近因售出股單爲數巳多故以七月十五日爲截數之期倘或過期求買初集則碼洋十元二集則碼洋十伍元兩集并買則碼洋二十二元惟彩票不再分耳諸君果志在得彩乎尚期於七月望前速來購買爲　　　 
　　 
[江左校士錄减價出售]  
　　是　爲黃　　宗師視學江左時所選高才生試　之　田　　硯齋主人託本舘排印行世者也宗師　精經史學有　　　杯中仰望如泰山是錄所選時文　淡淸奇不名一　以詩古　詞亦皆　名貴高　　異郊寒　　　試　中之　本也每部分裝六本兹將　　　外　　收工料洋三角正　君　　者請至上海及各外埠申昌　州復利洋行　　可也 
　　 
[論梅威令醫生教習之認眞]  
　　中西醫學迥乎不同揚中者以爲西醫不足以治華人之疾　西者以爲非西醫不能治疾此其說皆未免近於偏　則以爲醫之爲道中西之所以不同者其術而同焉者其心也操術不同則未免有出奴入主之見用心旣同又何有率情任性之時其中國之醫之所以似稍遜於西醫者祗欠一考此說也僕已　論及之矣盖西人之於醫　之有年然後考之考不一次考之者亦不止一人歴試其技果有把握可以出而問世而後給以憑據使之行道故西人之行醫者未有無憑據者也梅威令先生懐大才挾大術具大願欲行大道於中國搜羅中國人才而引之於醫亦旣有年矣李傅相知先生之用心　苦用意良深苟果能　其所教则将来中国可增出無數仁術而尤爲緊要者則軍中之醫夫隨營醫生中國初亦恒有第仍卽尋常之醫生初非先時練習者也梅君旣收得高足弟子悉心教授無或間斷前時曾挈之至港至滬考試　次今則學之巳成居然自樹一幟因又挈以來滬經俺特生等著名醫士歴試數日又至各醫館看視病人考其脈絡詢其淵源究其治理而該學生一一應之如　日前又試演臨陣時救治受傷兵弁之法盖臨陣對敵非死卽傷死者巳矣傷者必爲之救拯而中國則向無此法往往因傷而死豈不可憫西人則素有此法凡陣上受傷立卽飭醫生爲之施治彼爲醫生者另有一種隨營醫生之號衣並用襄佐者數人其扛擡舁扶一切均有器具簡而且便靈而且捷舁至靜處卽與敷治如有槍彈打入身上亦卽爲之取出雖傷筋動骨折臂斷腿無不竭力爲之療治故爲隨營醫生全在乎眼明手快藥品不過金刃傷鉛丸傷等數種或途中觸穢觸＃中寒等症大约不用多品而其治之也則究不若在病院之方便苟非手叚靈敏醫治乾凈則病者傷者有不死於病與傷而死於醫者矣梅君率其徒三人並有佐助者一人合爲四人如法試演奔救援拯其捷如風其應如響其平日之教練認眞於此可見觀該學生等之究心藝事克底有成亦足多焉故與考諸醫生無不嘖嘖稱羨并爲梅君賀得人卽日當公同給據以昭信守俾得大行其道盖梅君之功至是而告厥成功也或者謂中國之醫每多專門名家盖於醫之中分爲多少科如內科外科婦科兒科之類専則其藝易精西人比而同之則未免博而不能専猶之前明國初以専經取士一人専習一種則此一經中研精深造大有可觀厥後有通五經者於是専經之學廢而所謂兼通五　者實則僅得其皮毛而一經不精者也與其爲西醫之博而不専何如爲華醫之専而精之爲得乎不知華醫固多専門而専焉者亦未必其精焉者也西人固合而爲一然亦何嘗無別樹一幟者如眼科牙科之類而其學之之時則必欲挈領而提綱窮源而竟委其認眞較華醫爲過之其考覈亦較華醫爲精梅君教成此三人以遺中國是猶之取核而種之於地雖止一果而將來由果生因由因生果老子所謂一生二二生三三生萬物吾知苟能俾此三人以梅君之法廣爲傳授則將來西醫之道必有大行於中國者矣或又謂西醫之道行則華醫之道將從此而敗不亦可慮之一端乎而不知華醫自有華醫之妙處西醫又自有西醫之善處並行焉而不相悖初無俟過慮爲也中國現在整頓海軍振興邊防則兵輪之中需醫邊營之中需醫雖有華醫未必肯樂於從軍且其醫療之法亦不若西醫之操演有素扶救有方苟能由梅君教成之三人中以一化三以三化九以九化廿七漸而推焉以至於不可數計則分以置之各兵輪各軍營無事則教以傳人有事則起而救人其利便有無窮者已敬謝梅君先生之名成中國之利溥矣 
　　 
[本舘奉電音]  
　　○昨接京友發來電音有本月十八日　硃諭一道敬謹譯登○六月十八日奉　硃筆着文郁稽察右　前鋒統領護軍統領事務欽此 
　　 
[神京淸話]  
　　○武英殿額設校錄拜唐阿數十名每名領羊肉六兩照例由光祿寺逐日支付羊肉二十一斤有　每月共付羊肉六百四十斤左右兹聞光祿寺以欵項支絀應　要差尚須挹彼注此此項供應旣非要差拜唐阿等又有他項銀米尚非専恃此項擬將日支羊肉槪停付給一俟庫欵充足再行照支不日附奏以便遵照○工部示傳浙江省管解第八批架木折價銀兩委員汪學沅於本月初八日辰刻赴部交納按架木一項無論折價交銀或實交架木應歸工部節愼庫核收此次架木折價計銀二千數百兩云○鑲藍滿印務托志兩叅領稟請本管都統恩相國並師恩兩副都統訂期赴舊太倉支領本固山六月季弁兵甲米　露圃相國　於初十日辰刻前赴舊太倉支領卽行移咨戶部劄付該倉預備開放○前報傳墊　御路擬往醇邸視　云云兹闻　大駕並未如期前往步營官兵已撤道聞醇邸有固辭　臨幸之請又聞醇邸病已痊愈惟久病之後尚須調攝數旬擬於八月初旬銷假進內請　皇太后安○初九日經內務府收到某省呈進蜜香數株俱以木桶種植初十早舁往西苑門交內監擡入南海進呈　慈　聞此種蜜香 
 
 

Page 2

 
 
非内地所產香氣異常馥郁衣襦所襲經久不散○兵部行文各旂所有本年科考八旂繙譯童生曁戊子科繙譯鄕試舉行錄科事宜于七　內奏　派閱卷大臣在貢院併案考試例由本部奏請　欽派預行校視馬步射相應行文貴固山卽將本都統銜名卽日開送過部以　　本題請　　派幸勿延緩○總管內務府爲知照事頃准總管佟祿口傳　皇太后於本月初九日前往　壽皇殿行禮所有應行導引曁跟隨關防各項人員均須花衣於是日寅刻在德昌門外伺候相應知照各衙門凡有應行傳派之處卽希查照辦理再本總管內務府大臣是日另有隨　駕之差不克帶領豹尾鎗應卽由侍衛處查照派辦○中海西牆外蠶池口四杆旂竿等地方民間房屋交官領價以備圈入各　迭錄前報兹闻奉宸苑奉有　　旨所有查收各民房暫勿拆去應先自蠶池口巷口起回西直抵新開路折南沿拜斗殿石板房各胡同直抵南面陳　墻卽皇照墻成式建築大墻一道其內卽歸海內俟墻已工竣再將以內各房拆去建蓋殿廷刻由管工大臣飭知興隆廠多集瓦作夫匠將此叚大牆興工赶築矣○神機營總理營務處傳知事本月初十日輪應左右翼驍騎馬隊左右翼十處馬隊內火器營馬隊五項出城齊集兩黃旗教場合操除右翼馬隊現在協巡入値禁城期內照章勿庸赴操外其餘四項馬隊官兵應由該各管帶等於是日五鼓帶隊出城赴彼合操並由本營務處開具委員淸單稟請王爺派往抽查合行傳知左驍馬隊等一體遵照○本月初聞粵海關　使有將光緒十四年夏季應　廣儲司足金五百兩由解京餉委員搭解赴京投文戶部旋經戶部咨行廣儲司定於十五日兌收○各衙門漢京官現屆應領十四年秋季俸銀之期各衙門應造俸册經戶部堂官通咨定以六月二十日爲結俸之日其俸册務於前三日一律造齊送部毋得有悞○月初戶部接到九江關咨稱今春恭奉　大婚禮儀處傳辦各樣磁器現已燒造約有一半之多因將造成者開列淸册送部備案一面委員陸續解京聞經戶部轉咨禮儀處查照矣 
　　 
[津門摭錄] ○天津北城根鍋匪聚衆鬥毆由河北汛　送天津縣孫筱坪大令分別懲　並將首犯大王二小王二兩人站以木龍嗣經釋出禁押以待研訊鬥毆時有無鎗砲再行定獄此皆己詳前報者也月初經邑尊稟明天津道胡雲楣觀察觀察向以風烈稱謂遵照奏定章程該犯死有餘辜非殺一警百難令若輩心生畏懼而天津府汪子常太守明愼用刑謂非澈底根究有無鎗砲遵章辦理不足以　生者之口服死者之心當卽隔別研訊小王二卽王傻子供明起意鬥毆施放洋鎗屬實案無遁飾遂回明傅相照聚衆鬥毆施放洋槍火砲斬立決例擬以斬决於十三日恭請　王命由監提犯就縣署大堂騐明正身在事兵差如法綑縛押赴西關法塲處决該犯站籠兩日己經憊甚而出獄時猶能勉强支持照常步履面不攺色視死如歸殆所謂袵金革而不厭北方之强者　按鍋匪犯案明正典刑者前有羅仲義魏十兩人得此鼎足而三凡有混混當皆不寒而慄矣○津沽鐵路現在涇達河東雖有橋梁未蓋鐵板以及零星工作尚未成功然十日爲期當均告蕆聞至七月間卽有火車來往連日大雨車路並無缺陷亦足見其料實工堅矣○交卸鎭粵都統新　　寗夏將軍鍾軍憲奉於十一日承海晏輪船來津就佛照　小駐行旌翌日卽束裝入都　陛見○初伏前一日至十三日酷　異常雖夜靜更深猶復炎威如熾居人食不甘味寢不安席夜以繼日扇不停揮說者謂若此大　爲十年來所未見云○亢旱多時米麵雜糧無論計以升計以斤者一律加價二文初六日起連日巳得透雨而糧價仍未從廉窮民小戶數米而炊者不免仰屋而嘆矣 
　　 
[赤嵌要] ○臺北鐵路碼頭共有二十餘處基隆之南港水登界茄冬脚三處現已竣工新竹之保長溪以甘模利爲勘路及監造工師近以有事不能常赴工次省帥因另向香港延一斯姓來臺經理其事臺北英領事刻又薦宓執禮至工省帥委以監理機器各事中國監工各員則按段酌量派委新竹一帶近委本邑紳士林君汝梅監造林君已將該處鐵路形勢繪圖貼說呈請勘定至迤南大甲房裏兩溪形勢又由省帥札委駐紮中路之棟字營統領林蔭堂觀察履勘　稟大甲溪面寬百二十丈裏房溪　寬百八十丈兩處須造鐵橋工程　極浩大省帥批謂 
溪闊無妨倘能中不隔山工程總較省易云○鐵路所須枕木中路一帶前由省帥札委林蔭堂觀察定辦准予先發半價除已撥洋四千元外尚須找價七千六百元有奇觀察派弁　文請領省帥諭由彰化縣單費內給發倘不敷用卽在鹽欵內撥付刻已札飭善後局遵照矣○記名提督福建建寗鎭總鎭蘇健齋軍門前在臺北統領各營駐紮基隆海口軍門戰功卓著其於約束士卒亦能賞罰分明故素爲省帥所倚重前歲因抱微恙請假內渡就醫優游林下者兩載省帥屢次致函相招始於本月初九日由滬上乘伏波兵輪來臺襜帷暫駐府前街南首各官咸往拜會○臺北軍械所總辦本爲林大令之孚現奉憲委往辦基隆釐金所遺軍械一差攺委候補通判張別駕雲逵接辦○商務局總辦楊藕航觀察於初九日承伏波兵輪由籍來臺○各　田園自經一律丈完卽將議辦章程節次出示一面由縣設局騐單收費開辦至今已歴五月之久領單者尚未及半省帥因又札飭淡水縣汪冕　大令出示　　略謂前於城鄕各保不惜經費多設騐契領單分局者原使該業戶就近呈領以示體恤乃相延日久所領尚未及半殊覺不成事體今奉爵撫憲面　限至本月底爲止一律領淸丈單遲則差提押追决不寬貸爾等亟當踴躍請領毋貽後悔等語嚴示之下想小民　不敢視爲具文矣○去歲鐵路工程支應局開辦時本在機器局中嗣以銀錢重地奉諭移進撫署各欵收存內帳房隨時支取以昭愼重當是差者爲廩生張雲錦及通判張雲逵嗣又委從九品雷毓柄均能謹愼從公始　無悞近爲安徽候補巡檢張淸藻按辦已有數月日前不知何故奉憲撤差另委候補縣丞黨鳳岡黨君前曾辦理基隆煤務云○浙江嘉善縣骨矛才士　來臺投効臚列條陳數則具稟撫　中有燒窰織布兩事省帥批二者雖屬細事足見留心世務且該生文理簡當議論不俗仰營務處察看委用又安徽銅陵縣查茂才瑞生亦條陳數事蒙批誇獎當卽派往軍械所辦理文案○臺北府城北門內大街兩廊房屋刻已造齊沿途排列電燈入夜光明如畫撫署前尤爲　閙車馬如織晷刻不停十字街頭舊有迎薰閣茶肆去年閉歇今復移至斜對門雲母窓開水晶簾棬小坐片刻頗覺淸風徐來幾令人作天際眞人想復選妙齡雛妓色藝兼佳者於每夜初更後登樓說書間以小曲箏琶淸脆燈火晶瑩風露高寒軒窓爽豁座客聽之忘倦直至月落參橫方各散去 
　　 
[臺藩告示] ○欽命臺灣等處承宣布政使司布政使加十級記錄十次邵爲剴切　　事奉爵撫部院劉案行光緒十四年四月二十七日准禮部咨查定例各省鄕試揭曉後中式士子地方遠者限兩月近者限一月赴學政衙門塡寫親供照限解送禮部以備磨看筆跡其未經塡寫者不准會試至親供不能與試卷一同解部者以試卷解到日期爲始地方遠者限兩月近者限一月補送到部如逾限不卽送部將學政照例題叅議處各等語定例甚嚴遵行已久從木有各省中式士子不赴學政衙門塡寫親供徑行赴部補塡　咸豐初年軍興以來士子中式後或有因賊匪滋擾道路梗阻不獲赴學政衙門塡寫不得己徑行來京呈請在部　塡親供本部核其所呈各節係屬實在情形並非該士子自誤始据情奏准在案今各省軍務告竣所有考試事宜自當確遵定章不容稍涉遷就相應通行各省督撫學政　飭各士子於揭曉後親身赴學政衙門塡寫親供由學政按照期限解部如逾限不到者照例題叅如士子仍有不在本省塡寫來京後藉口他故呈請在部補塡者槪不准行以符定制又定例新中舉人有己在本省塡寫親供尚未解部准其取結呈明先行會試仍由部行查該省將所塡親供送部覈對如未經塡寫揑稱巳塡是該舉人朦混取　應罰停會試三科出結官照例議處近年以來外省士子竟有在本省未塡親供揑稱巳塡經部查明後罰停三科者在該士子不諳例禁希圖僥倖一時孰知查出後竟至三科不能會試後悔何及應一併由該督撫學政剴切曉諭無使該士子等仍前玩忽曰悞功名可也　　　 
 
 

Page 3

 
 
等因到本爵部院准此　司卽　查照辦理並移福藩司及　學道知照一面出示曉諭仍由司轉飭經歴官詳報福建學院察照毋遠等因到司奉此合行出示曉諭爲此示仰闔屬士子知悉爾等務當恪遵定章毋得玩忽自悞切切特示 
　　 
[差役游街] ○杭州府署差三名荷三連大枷錢塘縣署差二名荷雙連重枷又賭棍二名亦荷枷作爲一起連日在城中游街示衆行徧各城門後上至江干下至湖墅無處不到當此炎天烈日亦備極苦楚矣聞府差犯案之由緣三差明知某處某宅向作土娼卽杭人所稱半開門也是日同至其宅　爲牌局之　詎娼家以素未相識遂充作正經人家將差罵逐出門差乃往尋地保地保出爲和解由娼家備酒消氣事已了矣府署門政得知信息立傳該地保至詢以里內有無娼妓地保答稱並無一家復飭具送切結地保應允回來向娼言如此情形事仍不了我當據實稟聞爾等善自爲計娼家情急徧處託情致將三差姓名開單送官官以該差先旣滋擾後又賄庇怒甚各笞數百板枷號游街至縣差犯事之由緣錢塘縣朱邑尊是日經過　團巷口　有　東瓜者蹲地盤錢未及避讓隨行差役遽將擔踢翻東瓜滾擂滿地朱邑尊轎到不知差役踢翻意謂瓜擔故意如此卽停轎在當街將賣瓜人笞責數十板隨卽釋放次日縣差復至見停轎處係鹹鮝店乃尋地保向該店索停轎錢詎該店主人頗有勢力經地保往返再三終不肯給與分文縣差乃欲取諸地保地保憤恨在該店門口毀謗邑尊糊塗適邑尊又過此處聞而訊問備悉前情回署後升坐二堂立出火　提該二差到案各笞一千板枷號游街聞賭棍兩名係由某貴公子開單送辦者杭州府縣能如此嚴辦差役眞地方之福也 
　　 
[馬戲將到] ○澳大利島馬戲班將至滬上仍在從前車利尼馬戲演處開演屆期又可一飽眼福欲知其詳請觀本報後幅告白 
　　 
[自投羅網] ○鹽　營由浦東追販私鹽　至法租界獲鹽四十餘包販私人被其＃去巳詳前報昨晨王司馬臨捕房發落各案時據賣私鹽人蔡春元蔡阿龍侯阿　陸東舟葉阿堂蔡阿雲葉阿發王阿狗李宗全張聚華嚴阿陶李鶴亭李學生蔡洪坤等十四人投案聲稱我等均是南匯縣人每人挑鹽一担計百斤被鹽捕營拿去今請領回王司馬逐一詰問旋據蔡稱鹽進價每包洋一元賣與食戶可得錢一千七八百不等從爛泥渡口僱船到法界立大碼頭卽法公館碼頭被其拿捉王司馬謂爾等平時載鹽到滬船泊何處答稱均在該處起岸詰其爲何不在南市登岸可到城中去賣答稱十六鋪南市及城中例禁私鹽租界不禁故祇在租界呌賣司馬詰其何以知租界不禁答稱聞他人所說司馬謂爾亦知販私違禁明知故犯實屬可惡租界並非不禁惟要會同捕房拘拿比係功令所在租界有事亦須地方官辦理前月六里橋之事且釀人命亦是爾等鄕人所爲今爾等賣鹽糾合十四人之多豈非准備拒捕今日尚敢來案領鹽胆大已極本當重辦姑念鄕愚從寬着具切結載明以後不再販賣并尋得實人具保始可釋放十四人同稱請放出一人以便尋人來保司馬允之卽將陸東舟放出十三人暫押又據船戶朱長順投案稱實不知伊等販私鹽因之悞裝請將船發還司馬問由何處裝下到何處去答稱　浦東董家渡張家浜口載到小東門外租界碼頭船開至中　有鎗船追赶故駛至太古碼頭每担船資十四文由衆人湊出司馬問爾之船幾錢買得答稱船是父親遺下一家靠此度活司馬謂然則船已破舊不値錢矣朱稱可値洋十五元司馬謂爾知裝載私鹽有干禁令貨物充公船應鋸截姑念爾一家靠此爲活從寬着照十五元之價减半折贖限三日來案過期卽行鋸截 
　　 
[免捐告示] ○補用府候補同知直＃州松江府上海縣正堂卓異加一級隨帶加三級裴知府銜補用直＃州江蘇卽補分府辦理英租界會審分府蔡　理法租界會審分府卽補分府王　出示曉諭事案奉關道憲龔札開照得上海租界英法兩局議加小車捐一案兹於四月二十七日接各國領袖英總領事許來函內稱接准來函以工部局議加小車捐一事地方官深知小車夫無力加捐擬由官貼付英法兩局共二千輛爲率每輛每月錢二百五十文等因准此卽經邀集各國領事官會議當因所議辦法工部局先已知悉雖承貴道慨貼巨欸深爲感謝以事屬未便業經婉辭今來函旣云小車夫貧苦無力莫如勸　工部局免再加捐以示體恤旋經　據工部局稟觀此情形所有小車捐欵本年不再加收等情據此查由官貼欵　屬未便所有小車捐欵本年不再加收等因到道除函覆并分別稟呈外札飭查照出示曉諭具報並奉關道憲札接法國領事函　前因行知查照各等因奉此查此案前經本縣本分府疊次申請關道憲稟奉南北洋通商大臣曾李咨請總理衙門照會英法駐京大臣接覆並由德國駐京大臣巴　飭各國駐滬領事會同地方官冉三和衷妥商庶得免加等囚在案兹奉札飭除呈報外合行出示曉諭爲此示仰小車夫人等知悉爾等須知英工部局法公董局議加小車捐錢業蒙各大憲以小民力有難支輾轉籌商恩施格外而英法官董亦以仁慈爲懐不再加捐體恤備至爾　各當安分守業毋滋事端致于查究其各遵照毋違特示　光緒十四年六月十五日 
　　 
[堂諭照錄] ○前報屢紀售買經火棉花一節昨晨復據劉蓬記棧夥到案遞稟總以吃＃不起爲詞并稱前日所呈之四担要作白花王司馬謂爾等出外調處得好徐德順所呈之花着伊亦吃虧些作爲黃花徐德順亦到案司馬將　開導着將在押之高守瑜提案令其出外算帳應找黃花仍照前斷核算剩下之洋若有白花亦照二八成核算照　交徐三人遵照退出堂　一道附錄於後　劉蓬　稟控徐德順定貨不出求提訊究一案迭經質訊徐德順於本年五月二十日憑同高三卽蓬記棧夥高守瑜議買該棧經火黃白棉花一莊言明每担價洋七元五角當付定銀九十一兩有零　立五月內出淸成軍爲據至月杪日又付六月初十日期條洋四百元是日出貨連皮四十二担有零六月初二日出貨連皮二十九担有零兩共除皮凈貨五十七担五十斤　之黏呈各單並兩造供詞相同並據高守瑜呈騐黃　樣花兩包謂所出者全係白花徐德順呈　揀出爛花六大包約重四百數十斤色俱焦黑核　呈騐樣花逈別據徐德順供稱議買之時言明每白花十担內搭黃花一担高守瑜則稱白花十担議以內搭黃花三担而成單祇寫黃白一槪出淸字樣未註搭數詳察情形徐德順付存該　之洋尚多九十餘元　不出貨乃以貨不相符之故謂爲取巧未免揑誣該蓬記棧　成單則寫黃曰發貨則雜以焦黑旣有三成一成之說於前此時欲强令將黃花全出太不近理前　諭令將所供該棧現存白花十數担准飭徐德順一律買出酌斷每十担內搭黃花二成乃爲爾等設一折中法俾得早息訟端乃該棧東一再央人請　執定成單黃白一槪出淸一語欲將棧存黃白三十餘担槪令買出且有成單不能作憑生意中將何爲據等語昨帶覆訊該棧　高守瑜亦攺供黃花三成之說乃謂七担內搭三担而言無情無理任意矯强窺具攺供之自由係該棧東責其不應吐實迫令使然殊不知堂上供詞衆耳共聽該棧呈騐黃白樣花與徐德順呈騐揀出焦黑之花有目共覩置此彰彰耳目之理於不講而欲本分府徇一二人請託之請爲該棧東遂欺壓小民之計本分府愚不至此且先據供該棧尚存白花十數担當飭包探往查祇有黃而無白罔兩之形　然呈露不　該棧東挾有巨　而竟以此等伎倆爲經營生財之道有何面目出入於衣冠之門＃除　該棧夥高守瑜押候訊辦外爲此明白曉諭蓬記棧東若能激發天良自向徐德順等承買各戶引咎認錯卽日調處妥協本分府不爲已甚准免深究倘仍恃有依傍一味狡賴則惟有執法從事嚴予究懲爲地方奸商猾　之戒尚其凛之特諭　六月十七日諭 
　　 
[英界公堂瑣案] ○昨日蔡太守會同英國賈　領事訊問各案有應　喬雇坐沈牛郎之東洋車往北路經外大　北　靠西邊　脚行走旋被施老虎之車在東邊斜　而至兩車相碰撞傷應會喬之左面頰據醫生云須十四天方可痊愈問官以該車夫等均有疎忽之咎　各押 
 
 

Page 4

 
 
十四天俟受傷人投案再斷○虹口禮拜堂中人夏士秋稱被錢阿方偷竊皮袋牙筯原贓已起質之該竊供認不諱斷押二十一天○一百零四號華捕解馬車　捐照之張泉寶請訊據供代素識之洪福帮同看守馬車係　淞三老爺之包車問官以旣未招攬生意卽令交保○蔡啓源稱轉租周國昌剃頭店樓面失竊行李馬甲等件報經捕房查明是周夥兪金園所竊今起案只有褥子追問餘贓兪堅不認周固情願賠償　官將兪管押再候查辦○一百九十四號捕解馬車夫徐阿坤漏捐照會招攬生意違章請訊問官判罰洋一元充醫院經費 
　　 
[法捕房瑣事] ○昨報列花烟館鴇　楊張氏控王二屢次借錢一節着送縣遞籍後因王在公堂咆哮因復帶回捕房判責二百板昨晨行刑時挺撞如故并稱認識上海叅戎之弟陳三大人王司馬卽着送交營中王又攺稱陳三大人不在上海司馬以其一味胡言斷令笞責後荷枷示衆○昨報賣剪刀人錢士艮吞烟等情昨晨錢由醫院交案所吃烟泡盡己吐出司馬詰其爲何吞烟答稱所有賣剪刀洋四元被彼等取去亦無盤川不能回去又被該寓主拖傷背脊生不如死是以服毒司馬着提在押之胡福堂倪阿根兩人到案喝責兩人願罰司馬着兩人各罰洋二元卽子釋放錢於今日投公堂候示 
　　 
[上海陳家木橋電報總局豫皖賑處事略] ○安慶電局轉來電云曉　初八電請轉籌賑諸公頞　被淹甚廣設伏汛與淮水並漲勢必萬緊興浩　商擬備急賑並分插災民之法叩求速濟款並懇解銀能下游易洋來尢感曾○又電云　浩翁電請轉籌賑諸公連日長水七尺巳與去秋等工次事機不利伏汛將來勢必萬分吃緊乞多速寄濟以備急賑佑公能來爲妙鳸瀚○都門全芸翁廿一批四十兩太湖救生局三十二批十六元另盛貽本棧十一批二十五元另無錫王芙伯次淸昆仲爲慈恙痊愈酬愿洋五十元滇電局電匯第二批滇銀一百十兩另瀘州電局十七批元三十八兩另無錫知仁莊三十六批募夢蘭士金戒指兩隻江陰縣正堂許募四批洋四百五十九元另均到先此報聞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[拙作承夢畹生更易數字銘感無旣敬賦一絕以鳴謝] ○曠世才華孰等倫知君著手自成春慚于吟咏無佳句一字世敲便入神〇新月　沈沈庭院倚梧桐隱約嬋娟下太空一曲娥眉　鬥影畫來定倩碧翁翁　雲溪東閣隱士 
　　 
[省仁兄以三十一度詩見示子亦己未生爰賦四律祝之] ○王融漫恨不爲郎賤子衡門更自傷長物無餘唯舌在空齋小坐任心忘君能湖海聯交誼我只蓬茅中舊章難得同庚復同調天涯先晉紫霞觴〇不成絳灌不隨何吏賈都難况事他舉世愁貧嗟燕雀十年行脚感風波天如有意磨豪氣我敢痴心怨坎坷大好韶光容易過　生强半夢中過〇華髮初生歲月催不談時事且　盃天吳紫鳳成兒　淸酒黃能望異材已分莊周隨蝶化儘憑　禹笑人來與君同抱中年感　上秋風廣武臺〇　隱山林大隱城眼前誰是　時名幾人寂寂希非分　客勞勞感此生桃李　陰君着意　君爲天南遯叟高足　滄桑舊事我關情慙無火色鳶肩相世上何須識馬卿　古歙匏瓜生竹漁弟洪　　稿 
　　 
[贈梁溪寄鴻生錄請夢畹生指正] ○錦衣公子播詩名樹幟　壇作主盟唾玉詞工誇短李荃金詞好步飛卿英姿颯颯超凡侶志趣翩翩脫俗情翰墨因緣非偶事相期文酒訂三生　鶴　浮槎仙侶張文彬草　海上 
　　 
[夏日游園] ○散步芳園裏薰風特送凉竹間飛燕子池畔浴鴛鴦松徑隔糽日槐陰橫玉床碧筒堪摘取携妓泛瓊漿　婁村　三略客張景房呈草　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
