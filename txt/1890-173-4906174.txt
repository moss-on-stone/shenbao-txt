# 1890 - 173 - 4906174

 

Page 1

 
 
[庚實恩科會墨出售] [  申報舘啓]  
　　本屆庚實恩科會墨已由京友寶　　速排印除文詩外并附以大總裁及同考各官銜名官扳題名全錄准於廿三日出售定價碼洋六分由本埠申昌曁翳葉山房各外埠申昌及賣報人經售諸君請卽賜顧庶幾先賭爲快也此布 
[賑物求售] [  申報館所啓]  
　　本舘開辦賑捐以來蒙海内諸同仁捐助各　貴　早已製成彩票售完矣兹又承陸續助下七俠五義世部每部一元二角隸有五十部每部六集吳都法乘一部石印小耕石齊晝諾廿都未及　入彩物之中是以另行求售諸君子有情殷匡救者諸臨本館　購庶幾裘成集腋亂民　早　　蘇乎 
[祭曾劼剛襲侯文]  
　　惟大清光緒十有六年夏五月辛已吳縣生員葉耀元以查楮奠章敬祭於太字少保户部侍郎曾侯之靈曰嗚呼哀哉昊天不弔折我揀梁俯仰歔欷悲何能已惟俟才通今古學貫中西使於四方不辱君命登朝光國實清之華接一賢見一士未嘗以已之富貴而驕之人之寒賤而忽之此所謂善繼人之志善述人之事者也光緒西年奉使西邦所至欽服會朝廷方殷强俄之憂遂詔侯重往議約侯奉帝命侃侃誾誾剛柔互用據公法持大體反覆辯難卒使俄人理屈改約反我侵地俄人之言雖强而心實餒也使非侯之有以懾服之烏能若是哉中法失和侯力持戰議後與議和卒爲法人所欺使非侯之洞燭法人情僞爲能抒此偉議哉留駐歐西凡兩任而星軺遄返聖上知人善任侯回華後卽簡以海軍總署諸要差一時朝野望重中外傾仰方期施旋乾轉坤之力以大展其經綸一旦使貧者富弱者强與歐美諸邦爭雄於寰海五洲之上要在指顧間耳詎意噩耗傳至我侯忽騎箕仙去嗚呼國家少賴豪傑失望功業未半而中道云亡能不痛哉伏念元三吳下士一介書生戊子已丑頻蒙南洋大臣曾爵帥咨送總署錄科均蒙我侯拔取前茅去秋秋闈報罷困守京邸憂世事之多艱惜寸隂於逝水馮唐易老時不再來上之無以納忠獻誠報効國家外之無以建功立業光寵宗族内之無升斗微禄以事畜父母妻子搔首問天良深鬱勃惟素仰侯之德慕侯義於是感憤激烈倚長劍挾所撰兵法格致天算文稿三十餘卷作書數千言悲歌彈鋏上書公轅蒙我侯不以元狂妄冐瀆而斥逐之且又悲元之窮而拯救之賜劄滬諭投榷署嗚呼侯之德量爲何如哉數晤哲嗣敬詒主政和藹可親與之談歐西事多中肯之言元方銜恩撫躬以爲効命之日正無窮期投之水則水投之火則火犬馬微軀可以長供驅策不意寸悃未伸大星遽隕嗟乎昊天不弔折我棟梁俯仰歔欷悲何能已嗚呼哀哉尚享 
此余門人吳縣葉耀元子成茂才祭曾侯劼剛宫保之文也天下揄揚之語頌美之詞出於近者親者則私出於遠者疎者則公矣施之生前則類於謟施之死後則見爲眞矣其在生前千人之諾諾不如一士之諤諤也其在死後獲二三交際者誄詞不如灑八百孤寒之痛涙也惟其感恩知已之言出於疏遠卑賤之一士則平日之所以愛才下士重學尊賢迥越於尋常可知已侯之爲人余雖未嘗有一面之識而逖聽其聲名伏觀其箸述并竊窺其見之於措施而歎爲國家棟梁柱石之臣也侯於中外交涉之事凡遇盤根錯節者朝廷一以命之而無不應節以解渙然而氷釋或遇所不可侯必以利害爭之卽遠人亦無不共仰具公忠體國不忍行其欺所謂忠信篤敬行於蠻貊者非耶侯之還朝咸望其大用措一世於和平登斯民於袵席俾遐陬一體薄海同風庶幾如漢蕭曹張陳唐之房杜姚宋宋之韓范歐富乃不謂天不憗遺未及中壽抑何奪我重臣之速也天下之人無論識與不識無不同聲歎息皆謂天豈不欲我中國驟臻畐强執泰西牛耳也哉子成文中所云乃天下之公論非一人之私言也視子成之所受於侯侯之所施於子成乃公卿大夫之所以待士者應爾所謂分之所當然也獨怪今世之所謂公卿大夫於士之有才者雖阨窮困頓熟視若無覩其有外博重士之虚名内無愛才之實意虚與覊縻之而已此士之所以窮而在下末由自奮也將所謂代朝廷培養人才愛惜人才者謂何此皆侯之罪人也夫因見子成之文遂書其後而深悲夫余之不及一見侯之顔色徒於木壞山頽之後而一伸其景仰之私欷歔想慕其丰采非獨余一人之不幸固天下之重不幸也天南遯叟王韜識 
[諭旨恭錄]  
　　五月初四日奉旨國子監監丞着何文焯補授中書科中書着楊奎傳補授湖南寶慶府知府着莊予楨補授山東莒州知州着袁保純補授山西岢嵐州知州着周繼昱補授江西廣信府通判着艾廷棟補授福建大田縣知縣着柯先春補授寗德縣知縣着宼宗華補授陜西朝邑縣知縣着張世祁補授膚施縣知縣着魏振邦補授廣西義寗縣知縣着張杲補授江西鉛山縣知縣着陳彝範補授俸滿教職任曾培着以知縣用賴鶴年着以知縣用劉策庸着以教職用張景融着以知縣用截取舉人樊彬着以教職用刑科筆帖式着文銓補授兵部筆帖式着景生補授刑部筆帖式着瑜琳補授工部筆帖式着文源補授兵部筆帖式着書奎補授廕生麟瑞耆昌范先彝俱着以文職用山西道監察御史着張賡颺補授前湖南零陵縣知縣趙宜琛着交軍機處存記保舉東漒同知畢諮遠直隸知縣吳調鼎山東知縣高綬年俱照例用前廣西左江道恩立着以簡缺知府選用前貴州水城通判陳昌言着准其開復原官仍發原省照例用欽此 
[本館接奉電音]  
　　昨由京友電傳諭旨一道敬謹譯登○五月初十日奉上諭新科一甲進士三名吳魯文廷式吳蔭培業經授職外黃紹第李立元徐繼儒孟慶榮何聲灝程秉釗朱益藩錢佩賢王沛芬任文燦劉崇照石振鋆余堃十斆放李經畲諸晋邦江雲龍載昌潘寶琳吳懷清陳光宇朱祥暉王脩植王安瀾王以慜楊家驥朱景軾汪鯤梁土慶平楊承禧蔡曾源徐兆瑋劉成傑夏之森黃家傑黃樹棻王公輔洪嘉與管象歐王乃徵王全綱鄭錫光華俊聲夏寅官于受慶趙維熙敬綏吳煦姚勤懌李驥年李孝先夏曾佑王景禫楊捷三宋瞻扆韋履潔孫百斛王海涵胡安銓 
 
 

Page 2

 
 
田庚李晉熙叔忱范仲垚黃曾源陳啓緒陳寶璐陸承家米毓瑞何錫褆劉樹屏張學茗吳慶祥姚文倬黃宫初方霆葉文銓鄭聿徵晁鴻張俞明震閣志廉宋子聯孫笥經王宦高潤生鄭文欽崔廣沅俱着改爲翰林院庶吉士蕭大猷孫紹陽江仁徵吳錫嶲李安楊庚辰王清穆焦錫齡陳乃績李晉黃錢昌祚楊徵椿關楨福李贊徵張煥章劉寶浚王履咸李寅齡聶寶琛柯德樹李廷譔彭文明方克猷劉元弼錢鴻策吳錡沈摶青方燕張錢昌瑜土保奭葉平華世銘區天驥何天輔陸鄕賢文榘陳稹年范迪襄　尚廉黃斗元徐鴻泰榮光李榮托史同鈞黃毓麟劉瞻漢楊頌圭胡咸立羅維誠汪宗翰秦家穆梁芝榮集芬陳康瑞倪維諴何傳瑞王肇敏楊金鎧凌和鈞陳國華嚴庚重李銘熙朱大誥鄭恭張業董康張守炎張瑞芳張文英王貽典徐文煥張志嘉陸輔清歐仁衡許南英丁學恭談廷標徐桂馨吕道象史履晉英珍曾培谷如墉顔肇鼎黃國琛慶春吳學曾俱着分部學習叚之貞陳懋鼎蘇安慶梁聯芳植蕨齊耀珊周翔鳳李燮陽任子正韓福慶何國澄熊濟文樊景王　松劉秉權俱着以内閣中書用趙以煥廖平陳鍾浩踈作儀馮如衡楊炳旂長郁周家琪范瑩何士循何敬釗謝福慶黃嘉禮敬璐張莊彩李瀚鋆孫石城陳禧听葛祥熊王作綍黃德潤胡詠琛陳敬修翁燾羅廷煦張叙賓徐幯鴻羅棟材周毓棠鄭襄蕭綬琪黃漢清張堅劉奮熙葛汝葆李綺青劉增泰舒　孚程芹香張庭武王龍詔李光耀王廷銳李兆蘭俞价姚楷陳雲霖林毓菁俞兠圻蘇繩武張恭彝曾繼光延祺珀嘉謨柳堂鄒炳文蘇元徑董恇寛高振聲梁維新陳守政鍾德瑞陳育李舒馨張觀德王遂善黃國琦秦瑞珍徐春照蘇岱安蔭甲顔慶忠孫洄蔡鎭松年湯霖汪清麒尹世彩劉兆暄王貴省王玉珂朱芬葉南金趙承翰張文翰花銘劉勲黃增榮孫乃遠侯紹宣鄭毓蘭熊兆姜曰象賢羅鎔劉延坦陳慶彬郭冏梁葆仁楊儻敏施沛霖趙淵温繁炘耿濟瀛黃福元范堯榮禧張鳳岡龍賡言裕祬俱着交吏部籖掣分發各省以知縣卽用户部候補郎中陳寶晉着以郎中卽用刑部候補主事蔡寶仁工部候補主事張蔚增均着以主事卽用内閣候補中書劉錫光着仍以中書候補分發河南道員吳丙湘着仍發原省以道員補用分發廣西知府張祖祺着仍發原省以知府補用同知用遇缺儘先選用知縣施魯濵着以原班用餘着歸班銓選欽此 
[漢皋茶話]  
　　漢口訪事人信云漢口紅茶自三月二十日開盤後共來寗祁茶一千四百十六字計二五工三十五萬三千餘箱沽去一千一百三十四字計三十二萬七十餘箱兩湖茶共來一千一百三十八字計二五工五十三萬四千餘箱沽去一千零零九字計四十六萬七千餘箱頭春茶來源旣畢存在巿上未經售出者尚有十萬餘箱其中約計有細茶二成餘均粗茶今屆華人販茶者盈餘者少折閱者多吃虧尤甚者桃源安化醴陵三處刻下巿上所沽四兩至六七兩之茶除去篩做揀工厘金行用雜費外茶本已無着落眼前洋商祗還四兩餘茶客不願沽可仍賣與華人買者先拆箱壳售銀作爲厘金川資繼將茶裝包運往老河口出沽與山陜河南等處客商因該處向食粗片老茶今以粗茶售子人皆樂從現已運往數千包如此暢銷來歲或可照行至運甲消售一節因去秋虧累甚鉅刻下茶棧不敢運申有鑒於上年之覆轍也巿上子茶已見有寗州運來者二十餘字核計二五茶七千餘箱其貨尚好行情廿五兩至廿八兩俱售與俄商茶客云勉强顧本兩湖茶亦到四十餘字核計二五茶一萬三千餘箱貨産稍次惟羊樓峒則售十四兩至十六兩聶家巿售七兩至八兩北港五兩至六兩餘尚未售已售者俱云吃虧二三兩此次之茶非做手不精或因天時不正茶逢潮氣易於變味之故若加烘焙恐有火氣事在兩難本年共到外洋運茶船十隻日前已放八隻出洋昨又到俄國茶船一隻船身甚鉅聞俄國尚有兩隻續來初八日又開俄茶船兩艘江上止剩俄船一艘云 
[刼盜横行]  
　　穗垣西門外某甲以織機爲業家頗小康四月廿八日傍晚時突有盜賊多人破門而入各持槍械兇悍異常室内人等畏縮如蝟不敢聲張盜遂飽掠一空呼嘯而去又河南沙地陳姓家日前有一婢女出嫁得有身價銀數百兩匪徒偵知糾黨來刼有一僕婦頗具膽識登屋喊救匪徒惡其害已放槍擊之傷其左足所有銀兩悉被刼去事後有勸其禀官追究者陳恐被差役擾累隱忍而罷廿九日有絲販某甲在第七甫某絲店收得洋銀百餘兩甫出店門卽有匪徒多人向之强搶幸街隣人等協力相助匪始畏懼不敢動手噫盜匪猖獗若此彼　地方之責者將何以靖之夫賭爲盜源欲靖盜風當先除賭害乃近來賭博繁多日盛一日無怪乎盜風恣肆刼掠頻聞也 
[五羊雜組]  
　　五羊城内泰興銀號上年閉歇虧累公項爲數甚鉅雖經大憲將其産業查封變價備抵然寥寥無幾十不償一現有商人禀請大憲開設吕宋小票每年繳餉三萬所繳之餉作代泰興銀號償還欠項以免公欵無歸每票收洋一元頭彩得洋九千元以次遞减名次高下悉照吕宋號單爲據大憲見事屬可行當蒙批准給諭開收矣○白鴿票賭博例禁綦嚴而邇來城廂内外紛紛設鋪開收明目張膽毫無顧忌地方有司近在咫尺竟絶無聞見誠覺可異探聞又有商人禀請繳餉開收所繳之餉與闈姓相若大憲見驟增此鉅欵於國家不無小補故亦欲批准施行矣傳聞如是確否則不敢知也○南門外天字碼頭上月廿八日有一人年約三十餘歲衣裳楚楚可觀臨近河千欲效楚大夫投江故事幸賴旁人拯救得以不死問其何故爲此下策其人堅不肯言懊惱而去 
[飛舄遥臨]  
　　前紀甘泉縣舒明府因病出缺報由府憲詳請委員接署等情兹上游已檄委朱大令廷球庖代大令奉札後隨卽由省來揚涓吉本月初六日辰時上任辦差胥吏因衙署尚未讓出遂假萬壽禪林暫爲公館屇時大令具吉服在公館接篆一切如儀本地官紳均往道賀衣冠薈萃甚熱閙云 
[端陽競渡]  
　　今年揚郡四野二麥豐登城廂居民無不欣然色喜天中令節遂有好事者裝演青黃赤龍舟三艘藉以點綴昇平由鈔關河起迄五臺山啣尾衝波廻環盤舞沿河艤棹各舟皆各燃放爆竹迎迓擲標奪錦靈捷非常金鼓喧闐響應山谷岸上則人山人海無殊蟻聚蜂屯波心則畫舫蘭橈恍忽釵光鬢影誠四序之良辰一年之美景也翌日聞尚擬踵事增華不料天不做美雨師風伯並駕齊驅傳述天霽尚須復嬉俾有葉公好者不致怨碧翁翁敗人清興云 
[徽屬起蛟]  
　　徽州府屬雨亭地方於上月廿七日出蛟其時風雨交加洪水陡發附近村莊屋宇大半被水漂没人口牲畜死者甚多府縣禀報到省大憲立卽委員馳往勘視酌量撫恤云 
[蜺旌北指]  
　　督辦安慶防軍支應局候補道彭受臣觀察自過道班尚未入覲天顔兹已赴院請咨於初五日辭行初六日乘招商局江裕輪　過滬換船赴津入都引見 
[四明消夏錄]  
　　寗郡本年梅雨眞可謂興會淋漓自四月二十日以來連旬大雨畫夜不休四鄕田疇一望瀰漫田多蓄水農人皆以桔橰戽之使出俾免淹浸傷禾於是冐雨從事披蓑戴笠較之火傘當空倍極辛苦至於居家者户闥之内莫不蠣墻汗出鴛被潮生羅襦乍解隔宿卽不堪着體鬱悶不舒易致疾病幸本月初三日大放光明驕陽竟日四民皆喜形於色謂自此可望暢晴矣○前因天時寒燠無定以致疫癘盛行操和緩術者頗有應給不暇之勢攝生者尚其加之意哉○寗郡人烟稠密户口繁多凡貧民小户每遇疾病乏力延醫况現交夏令最易得病兹聞各着士捐貲在郡邑城隍廟開局施醫延請内外兒科診治不取分文誠莫大之功德也○有某甲者亦世家子也前歲父亡甲年少無知被人引誘不務正業日事游蕩不半年將遺貲花盡寡母孤兒仰賴親族度日甲雖家道艱辛漫無改悔偶得貲斧依舊揮霍而家中薪米弗顧也日 
 
 

Page 3

 
 
前甲又兩晝夜不歸其母白晝扃户將圖自盡幸隣人知必有變破扉入救得活着人尋甲於花柳之塲挾之而歸未知此後得能改悔否也 
[茂苑新蟬]  
　　蘇城東張福堂家本素封又善積累前日爲其母四十冥誕延緇衣數輩代求冥福以爲伏我佛之靈必能使亡魂得所也詎料道塲散後人倦思睡而妙手空空者早已乘問而入傾箱倒篋大餉欲壑而去事後開單報案未識能弋獲否○某質庫來一鄕人取衣若干質得青蚨纍纍如貫珠懷之而去道逢數無賴涎其囊中物且以爲鄕人可欺乃指爲匪類謂妙手空空兒近日大利巿竟得許多意外財僕貧甚可分我多金否則當縳汝鄕人懼而逸被無賴追及正在諠囂適地方官因公過此停輿訊問飭差一併獲住訊得鄕人無辜當卽釋去無賴訛索可惡枷責示衆以昭炯戒○婁門内平江路某薙匠年約而立向本純謹一日忽持薙刀自刎幸旁人見而搶奪未將喉管割斷其因何覓死尚未查知容俟續述○陳姓琴川人也本月爲子娶王姓該處俗例凡娶婦到門男家須具柬往邀新婦胞兄弟或族兄弟欵以盛筵然後合卺乃陳姓愛惜小費未　邀宴先令子婦行交拜禮婦兄聞之大怒登門毆打器物被毁者甚多忽有老嫗出而喝阻女之兄弟大驚失色踉蹌奔回識者謂嫗係陳氏寡婦素有雌虎之名宜其一聲喝四座都驚也積威之可畏也如是 
[催徵上忙]  
　　上海縣陸春江大令開徵上忙錢粮完者仍未踴躍因於昨日派委帶同漕總粮差等赴閔行馬橋等處沿途比催 
[移送人証]  
　　秦錦發在縣控趙張氏誘拐伊妻一案由縣訊供情形均登前報昨日陸春江大令備文將原告秦錦發媒証李王氏周錢氏被告趙張氏等派差移送嘉定縣訊辦 
[諭理欠項]  
　　陳金生投縣喊控林咸桂欠銀等情陸大令飭提到案前日由帮審委員竇明府提訊陳供被林積欠洋銀三百十餘元屢索無着是以控追林供欠銀是實一時未能措繳求請寛限明府得供卽將林交保諭令赶緊清理陳退去候示 
[返魂無術]  
　　昨報紀禍等然眉一則兹悉渭園茶館主陸某之女因受傷甚重醫冶無效已於前晚斃命旋有杭州人湯根生至陸處聲言能救女復生陸愛女情切殷勤欵留湯吸烟飲酒旣已醉飽乃用木桶一隻注以清水將女屍浸入旋用小刀將燒傷之皮肉刮去播弄良久仍未見效陸等詢何時可活答以黎明可活迨至昨晨玉體成冰香魂不返始悟其詐卽將湯交與地甲送至巡防局午後由局送縣卽經竇明府提訊湯供詞支吾明府以其率意妄爲妖言惑衆判笞一百板候備文遞回原籍 
[拔刀傷人]  
　　包探顧阿六至英公堂禀稱有炒茶葉之周元隆被同業沈阿二持刀戳傷右肩胛周自將沈扭至捕房據言因爭炒茶葉起興有薰阿狗爲見証當將周元隆送仁濟醫院據醫生言出血過多傷勢甚重現已封紥不能見風故未投質先將沈阿二解案沈阿二供上海人周元隆是炒茶葉之徒弟伊要謀奪炒鍋生理被伊毆打故用剪刀戳伊一下剪刀當時抛棄蔡太守命招書往醫院錄取周元隆供詞以便修文將沈阿二送縣審辦旋據書辦詢得周元隆係吳縣人年二十九歲家中祗有母親現住本城西門外並未娶妻向習炒茶業與同事之沈阿二相識伊慣在各茶棧强占炒茶鍋灶一人包做十鍋如有人炒茶者卽算在伊名下帮做茶棧規例每人炒鍋一對每天炒十八枝香工夫應領炒工六十六文飯食一百文凡在伊名下者祗能領錢飯餘錢歸伊吞用伊等包鍋之人自稱爲頭目如有人自往各茶棧兠攬炒茶伊等卽要尋事此次伊誤疑小的自行兠攬前數天邀吃講茶謂旣在伊名下帮炒不應擅自兠攬我告以現患疥瘡不能做工典押布衫惠茶鈔三百文始得過去昨日三點鐘時我在垃圾橋堍鴻泉樓茶館吃茶伊要借錢五百文答以無錢及晚間十一點鐘我已在有記客寓睡覺伊到寓裏來喚我同往吃茶定要借錢五百文爭　之下由茶館主勸令出外不防伊携帶解手刀在我右後肩胛狼戳一下及我回身奪刀又被劃傷右手無名指我忍痛將伊扭到捕房轉送我至醫院醫傷傷口現已縫好用藥封裹尚覺微有疼痛沈阿二素來兇横我與同業並非師徒况炒茶葉從無拜師之事伊無非一味恃强硬要在各茶棧包占炒鍋上年冬間亦因爭奪包鍋擾釁由公堂送縣因伊是南翔人由縣遞回嘉定縣今年重到上海炒茶同事都向借錢不遂其意卽要尋事其實我並無謀奪生意情事亦無别故當時被戳原有解勸之人却記不清何人爲見証此書辦所錄周元隆供詞也 
[英界公堂瑣案]  
　　金惠棠稱林榮才妄稱我借伊短衫藉端索擾與之理論致被打傷眼皮爲此報捕拘案林榮才供伊借短衫不還向索爭論蔡太守騐得金受有微傷判林營押七天以示薄懲○朱仁慶稱與王桂生說笑起見致被打傷報捕拘案王供因嬉戲以致誤傷蔡太守判王管押七天爲逞仇行凶者戒○許如仙稱是福利洋行買辦用顧成道司帳收洋被顧虧空銀洋向索不還送請究追顧供紹興人在許名下經收銀洋兼做吕宋票生理虧洋二百餘元實被各人欠去蔡太守飭許明白具禀俟禮拜一會同　副領事訊理顧交捕帶回○包探陸阿祥稱粤人石阿勝報　李阿江楊阿波竊去綢衫二件其實伊等另有訟案今先解案容再查明禀覆蔡太守謂旣有另案牽涉飭將李楊二人仍交捕房俟禮拜一解候訊理 
[法界公堂瑣案]  
　　鐘表匠戴姓因假冐播喴牌號控經葛同轉判令荷枷其岳母某氏冉四哀求自甘認罰云云已登昨報昨日與戴弟金泉齎呈鷹洋五十元求免枷號同轉將情告諸祁繙譯官謂本分府念其生意中人擬欲全之體面着戴具改過切結交保釋可乎祁君曰可○前報記韋美堂在花烟館認女以致涉訟昨晨捕房將烟妓女小金珠及其丈夫張正明媒人吳張氏烟鴇朱夏氏解案葛同轉問小金珠曰韋是誰人答稱是小婦人之父問爾十三歲時由韋許配倪姓嗣以不守婦道被倪家退婚復許配别人爾又擅自逃出來此賣娼及至爾父來尋爾竟不認誣以拆梢實屬不孝之極小金珠伊稱小婦人六歲時售與倪姓倪不合意轉售與吳邱氏得受身價洋一百七十元立有筆據後又由吳邱氏轉售來申供畢號　痛哭同轉將交案之筆據給韋察看韋稱此紙小的未曾見過諒必揑造問據上倪建興是否爾女之前夫答稱是其問徐廣茂等均媒人問曰此據旣係揑造然則眞據如何繕寫爾尚記憶否答稱小的經寫之據係洋五十元字與同鄕人爲媳並非爲娼問朱夏氏曰爾價買小金珠可有中人否答稱中人均已去世矣問小金珠曰上年爾母劉李氏來申認領爾執定不認今爾父來申爾仍置之不理反敢誣以拆梢是何道理供稱小婦人生母早已物故問爾生父究竟是誰答稱生父係季三去世後遺卜田十畞洋銀二百元均被韋用去問張曰爾娶小金珠爲妻諒有庚帖爲何不交來張在身畔檢出龍門喜帖呈請察閱包探王榮培禀稱小的查得張娶小金珠並無人見其拜堂祗知其賃屋鐵錨弄而已同轉問吳張氏曰張娶金珠是否爾作伐答稱是小婦人與張本係親戚謂朱夏氏曰張父與爾有無轇轕答稱並無轇轕復謂張曰爾已娶小金珠爲妻不應任其常在花烟館内且所呈庚帖格式均有不符張供稱小的因祖母病車赶回家去是以不能將妻管教同轉謂旣如此爾可具切　將小金珠帶去不准賣娼復謂小金珠曰爾已嫁人不應仍在花烟館内遂判令押候掌頰八十下謂朱夏氏曰韋至爾處爾亦須好好欵待不應誣爲拆梢着押待掌頰二百下遞回揚州江都縣原籍交地主官嚴加管束　韋曰爾偌年紀不應幹此種事情本應嚴究姑念已押捕房從寛免辦嗣後須改過爲是吳張氏不與深究着卽退去筆據仔案○康子香因凌虐姘婦張鍾氏之女翠娥經葛同轉提案研訊將康管押令張鍾氏邀同翠娥之未婚夫及媒人顧少雲卽德坤來案訊核此已詳前報者也昨日張鍾氏偕翠娥之姑趙宋氏投案訴稱翠娥已送往婿 
 
 

Page 4

 
 
家於本月初六日完姻同轉問趙宋氏曰翠娥旣已成婚爾爲何不先禀報答稱因據張鍾氏言諸事有伊担保是以卽草草成親問爾娶翠娥爲第幾媳爾子作同生理答稱兒子在家讀書三房祗此子是以每房娶一妻前娶二妻均鄕下人不能操持中饋因之復於去年十一月二十一日聘定翠娥同曰誰出帖供稱由康出帖謂康日翠娥乃張姓之女爲何由爾出帖况爾所犯所堂倌　尚未了結今又敢行此非理之事遂判令笞責二百板枷號二月趙宋氏張鍾氏暫爲交人保出令將庚帖及媒人交案○蘇婦高周氏吳趙氏土馬氏烟妓吳王寶吳趙氏之長女吳金寶同投案下求將姚寶生所拐女孩寶珠給領葛同轉命將寶珠及姚帶案寶珠卽呼吳趙氏爲繼母王馬氏爲阿婆吳玉寶爲娘娘同轉問爾在高周氏家曾見吳趙氏來否有洋付給高周氏否答稱每月來一二次並不見有銀洋謂據吳趙氏稱爾是伊親生之女須領爾回去爾願意否答稱生母早已物故吳趙氏係繼母謂吳金寶爾可相識否答稱是姊姊問爾姊由誰所生答稱　趙氏所生問爾知爾姊住何處在家作何事答稱不知其地惟知在家爲白妹問何謂白妹答稱娼妓問爾生母死後爾曾否戴孝答稱曾穿白衣白鞋問高周氏曰太平死後寶珠可曾穿孝答稱穿白布鞋黃頭繩謂太平係乳母死後不應戴此重孝高周氏供稱大約穿白衣實係小婦人記錯謂吳趙氏曰寶珠被姚帶往福州現因配與施姓金寶如此長大爾今不思遣嫁令其賣娼試問有何好處吳趙氏供稱金寶現　葉成泰絲茶棧内爲傭寶珠因三房祗此一女將來須贅壻來家爲半子之倚問寶珠曰據吳趙氏稱爾係伊所生不肯放回福州爾意如何答稱生母早死情願返福州問福州施姓家待爾如何答稱去年到時卽給以金訓綢衣至新年又給鷹洋兩元賣糖菓吳趙氏稱任憑施姓如何欵待小婦人定要領回同轉謂旣是爾親生女爲何不肯認爾爲母爾須自已思量隨着退後自行議妥來案禀覆○通事禀稱一千五百零六號東洋車夫上長記有錢二白文放在車箱内被坐客王麗生竊去經長記追獲人贓搜出包金銀約指一枚呈求訊斷麗生供稱小的向爲南貨店業因失就後貪小竊錢尚求恩宥葛同轉謂拉車人景况之苦不言可知爾尚欲竊其錢物天良安在本應究辦姑念生意中人略從寛宥將銀約指罰去當堂賞給車夫 
[招認屍身]  
　　同仁輔元堂來信云本月初六日巡船在久大碼頭撈來男屍一具年約二十外歲身穿白絨布小袖緊身短衫藍洋布單褲又單套褲曰襪三根頭藍鬚頭辭線黑縀子雙樑油鞋當輕本堂殮埋義塚如有親屬來堂認領可也 
[痧藥濟世]  
　　謹啓者本埠普仁堂秘製丸散痧藥神效異常馳名海内且復心存　濟　於敝堂痧氣九一千瓶以資施送現值天氣驟熱赤日當空貧民窮黎易受痧暑敝堂虔合暑藥施送因求者紛至沓來正慮修合不及適冢惠助藉以接濟且痧疫急症頃刻垂斃非暑藥莫能救其急一服可救一命功德實非淺鮮請登報章謹揚仁風[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官塲紀事]  
　　廣豐庫大使缺委候補縣丞王春霖代理番禺縣蒋塘司巡檢缺委海防甲用典史吳澂揭陽縣河婆司巡檢缺委候補從九張志清均署理合浦縣永平司巡檢缺以赤溪同知司獄李畇調補赤溪協副將缺委南澳鎭右營遊擊陳榮輝水師提標後營遊擊缺委留粤儘先補用副將劉盛濯俱署理 
[禾中官塲近事]  
　　兹悉海鹽縣顧邑尊休致經宗郡守先行飭委分嘉大挑縣何委員前往接任代理聞何邑尊已禀辭乘舟赴海矣惟何日接印尚未詳悉云 
[邗江官報]  
　　初四日丁　察葆元抵揚初五日各官商禀駕初六日通分司項分轉赴省公幹高鹺尹承澤委如皋南閘差汪鹺尹祖齡委力乏橋卡初七日江西項都戎世雄解餉來卞鹺尹祖棻委沈家渡差 
[青溪來稿]  
　　滬上之于善舉可謂纎悉無遺矣唯至夏秋問凡乞丐流氓其袒裼裸裎固屬見慣不驚愛莫能助而下體無褌在往赤露婦女過之殊爲不雅可否夏池單褲仿犢鼻褌之式略爲放長較尋常穿着者稍短則于好事之中仍寓裁制之意庶杜典賣諸弊芻蕘之獻是否有當知必有仁人君子起而行者未始非善中之尤善也且翹首期之 
揚州復茂恆恊賑公所收解盱眙火災賑欵第一次清單上海文報局恊賑公所撥助規二千兩上海絲業省舘籌賑公所撥助英洋二千元靈符一千道隱名氏五百千文隱名氏英洋二十元徐毓才觀察手四十元汪松雲四元何子周三元無名氏三元唐載陽一元朱純卿手五元樊德六元黎以照黎以銘黎以輝三户各三元相遇此二元　宗浩由上海彤源莊寄來十元于和伯汲古閣芝蘭室主人其順堂張讓德堂吳棣華書屋六户各一元元○查旴眙火災已早登報前月得信後卽請李小亭先生前往查勘災况隨帶蘆席食鐲榮件施送並請奚友押送錢欵二千二百千文並沙藥各件先放急賑刻日另請劉敦甫先生將所收各欵解住分别賑濟惟事在緊急刻不容綬南望一人君子速爲授助俾得救共慶生全災氏幸甚同人禱甚謹此佈 
[上海虹口元濟善堂施醫給藥一文愿第第九次清單]  
　　張蒙記助洋十元又工人洋一元胡子堅悅和祥衛公信乾源泰朱企泰樂香堂袁芝山春和莊胡維馨吳新順黃有章怡昌號無名嚴齡記田順泰徐朝宰無名盈泰號黃立三四美號王聚豐老同泰袁先生世春號劉志嚴汪又濤萬春號永興號松壽堂源順號正源號無名氏大生號三十三户合洋丨元無名氏之元有豐胡洵臣四元小蓮在吟舘銀一兩陳氏三四月份洋四元蔡芹生二元又銅洋三元安慶章子芬二元又壽萱子亦畫梅室非非道人花鶴樓四户合洋二元餘慶堂邵聊什兒孫種福田裕康行求安氏鹽署陳愛生羅惠蘭立大杭莊立大向莊立大葉莊陳曉湖順泰號十二户各一元會又信舜伯瑞卿愼記四户各五角○高易公舘來敬業堂解二元繩武堂載厚堂邢仁堂修德堂有厚堂五户各一元又敬業堂十一户合洋三元五角○絲業曾舘來王則徵王徵五王敬齋王述之王洋和方和喜無名氏查濟定周昇臣文偉臣致和號裕康莊十二户合洋四元一角八分趙午橋四角鎭江零募二十户合洋三元衆善奉行　角不書名日本花洋一元啓順四角皖省江友馥募無名氏本有二元隱名氏銅本洋一元不留平安福夢超卓人三户全年各一愿合錢一千一百另四文新麗如帳房二元河南氏求頭痛　愈四元節省飯焦一元不列名人六角舒宣一角汾陽一元○以上共收英洋八十三元七角八分水洋二元銅洋三元日本花洋一元文銀一兩正大錢一千一百零四文合并聲明 
 
 
 

Page 10

 
 
   
 
