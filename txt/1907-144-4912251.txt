# 1907 - 144 - 4912251

 

Page 1

 
 
   
 
 

Page 2

 
 
[上諭]  
　　四月十九日奉 
　　上諭醇親王澧之第二子著命名溥傑欽此同日奉 
　　上諭林紹年奏開去要差一摺林紹年已補授度支部右侍郎軍機處事務煩重不能兼理差母庸到任度支部右侍郎仍著寳熙署理所請開去要差之處著母庸議欽此 
代論 
[東三省督撫議奏設立職司官制章程（二續）]  
　　一劃分權限舊時内地各省督撫同城往往意見參差僚屬遂多分黨互相傾軋最滋流弊而同城之駐防將軍副都統則鮮聞牽制等弊蓋一 
則督撫各有關防各有公署則易於生隙一則將軍有印副都統無印辦事同在一署故無由啓爭也現擬以總督爲行省公署長官巡撫爲次官凡奏咨批札稿廰司皆以次呈督撫核定總督在他省時日行公事皆吾撫核重要事件先呈撫核電商總督定奪督撫如京部尚書侍郎三省公事皆由督撫聨銜具奏至例行之事與迫不及待者如總督出省仿内地兼轄省分之例列總督前銜由該省巡撫一面辦奏一面電商總督以期迅速而免貽誤賀謝各摺仍例專奏三省皆仿京部規制鑄行省公署堂印文曰奉天省印吉林省黑龍江省印凡道府以下印委公事皆祗用行省公署一分由承宣廰分交各司核辦廰司稿件經督撫核定後卽用省印行下如此省批詳之重迭咨移交之往復權限分明文牘簡捷似較内地辦法爲合宜其廰司印信曰某省某廰印某省某司印皆如各部司印冠省名於上由臣等到任後再行奏請鑄頒 
　　一專設督練處東三省練兵關係重要現在肅淸土匪巡緝地方又倚防軍之力擬别設督練處處理開練新軍振興兵學整頓防軍各事俟臣等到任後再行詳議奏明辦理 
　　一專立司法東省治理更張伊始行政司法分權宜豫擬仿明巡按御史及國朝鹽政之制於三省各設提法使一員秩正三品專管司法行政兼理裁判事務别爲一署暫受督撫考覈節制應設高等裁判以下各官由臣等到任後督同新簡提法使妥爲籌議奏明辦理未完 
專電 
[電一北京（四月十九日未刻）]  
奉天將軍趙爾巽奏保辦理交涉出力人員梁如浩等百餘人奉旨交吏部議奏（咏） 
[電二蘇州（四月十九日申刻）]  
候選道陸樹藩卸任昭文縣知縣張瀛均由東督徐奏調赴東奉旨俞允（知） 
[電三北京（四月十九日申刻）]  
中俄協約迭經外部催議昨據俄璞使覆稱以四月杪或五月初爲期决不再緩（義） 
[電四安慶（四月十九日酉刻）]  
皖撫今日接嚴又陵觀察由滬來電力辭高等學生監督請另派員接辦（先） 
[日下近聞]  
　　孫相國家鼐久有致告之意近因查辦叚芝蹟貴一案都中人士嘖有煩言益覺怏怏不樂昨日與同寅提及擬卽日引疾乞休以圖晚蓋年事悲蓬草夕陽憂子孫相國其亦愀然有動於中乎 
 
 
 

Page 3

 
 
　　日前軍機大臣召見時世伯軒相國奏稱東三省督撫創設伊始整頓一切關繫至要若非久於其任恐難展其所長擬請飭令東三省督撫任事三年或五年果能辦理裕如卽請破格奬叙留任若干年其有不職者嚴加懲處幸勿爲浮言所惑驟行更調致滋貽誤云云不知相國之意果爲東三省整頓計耶抑爲東三省督撫保全計耶其言可深長思也 
　　政府王大臣以兩宮駐蹕頤和園遇有各國公使覲見公所房舍狹隘不堪棲止擬俟聖駕還宮後籌欵築造迎賓館一所爲宴會外賓之地以重邦交君子曰此中庸所謂柔遠人也吾國外交之道如是而已 
　　自天津查獲大宗軍火後京師人心皇皇謡言革命黨匪潜居輦轂之下者頗多故政府特調駐紥南苑陸軍三百名在頤和園墻外巡邏並派武弁四名稽察以資防範噫昔曾以海軍衙門經費造頤和園矣今又以各省恊餉編練之陸軍專爲保衛頤和園之用衡其輕重國家不如園 
　　據有勢力之某内監言慶王近來大失慈眷故已决計辭職大約萬壽節後卽可揭曉至趙御史則一年内必當復職叚芝貴之事件雖暫時失敗終必達其目的以叚之手叚及布置有安若泰山之勢也設斯言而信則宦海塲中將又有一可觀之妙劇矣 
　　澤公日前召見時奏稱度支部沿習舊章名雖變而實未變卽如進欵則間接各省出欵則力任其難臣既任斯部勢難因循舊貫諸事均須大舉更張總期財政日裕國計漸紓云云烏呼澤公之意則善矣其如排擠者掣肘者之羅列左右何 
緊要新聞 
[密議更調各省督撫北京]  
　　北京訪函云昨得樞府消息近日諸大老有密議更動督撫之事擬將直隸總督袁慰帥調京内用鄂督張香帥調補直隸總督江督端午帥調補湖廣總督郵傳部岑尚書則補授兩廣總督江北提督廕午帥則補授山東巡撫原任兩廣總督周馥及山東巡撫楊士驤則皆開缺候簡惟兩江與魯撫頗難其人聞所議已有端倪獨慶邸不甚以此舉謂然故一時尚難發表也（義）　 
　　按周玉帥與岑雲帥之更調己於昨日發表則所言或非無因 
[電商江督添設河庫道南京]  
　　江督端午帥昨接政府電稱河務事官關係重要擬於淸江地方添設河庫道一缺專管河工事務以免河水漲時釀成灾害請卽體察情形速復核辦（義） 
[潮州匪徒圍城戕官詳情廣東]  
　　潮州府饒平縣屬黃岡鎭亂民起事圍城戕官經省憲飛派兵輪運兵往剿各情迭見本報專電兹得特派員訪函叙事極詳亟錄如下 
　　十一日下午四點鐘黃崗城警勇拿獲三點會匪一名隨後又獲該會頭目一名會匪遂率衆與巡營鏖戰二次均被巡警擊退不意匪黨復率大隊前來巡警以衆寡不敵卒至投降聞都司與巡檢皆及於難樟林沿海一帶盡插白旗 
　　是晚三更時候全城大變黃崗文武官弁均被戕殺并將各衙署局廠盡行焚毁聞其宗旨係專與官爲難并不擾及商民 
　　十二日潮州鎭黃金福接到警報卽乘夜至各屬召集防勇親自前往勦辦當時巡警局亦下令戒嚴各銀號雇募小輪一艘每夜在海旁各處巡輯以防不測 
　　會匪暴動時適有蔡哨弁帶勇廿各原係到該處緝捕澄海劫案餘匪者驟與會匪相値由十一晚八下鐘戰至天亮卒以衆寡不敵葬弁及廿勇均被捉去勸其投降内有一勇乘隙逃出於十三日到汕據稱眼見隆都司（旗人）王守備被殺惟謝同知存亡未卜會匪均辫嵌白布袖鑲紅布以爲記號幸匪軍火不多所用多舊戒式短鎗 
　　黃和亭鎭軍借德記小輪運載兵械先到井州聞井州有數紳士與黃和亭交好故擬先到該處與鄉紳募集圑練合力勦辦（井州距黃岡廿里距石龜五里） 
　　黃鎭軍所調兵勇計揭陽三篷（每篷十二名）澄海二篷潮陽二篷貝洋二篷及親兵一篷又向鐵路局借洋槍五十根彈子數千個另由惠來方都戎處借兵一營於十四日到汕卽借怡和小輪載往怡和之輪因爐未修好現正趕速從事 
　　聞此次匪徒起事前數日已有所每夜砲聲隆隆自宵達旦商民莫不震懼惟地方官未之知耳迨初十日駐該處同知謝某與都司某始行禀報然已無及矣 
　　十一夜起事後黎明各商店均不敢啓門各匪即出號令勒令照常交易無須驚擾故該處商業沿不致被其蹂躙 
　　又該匪首以市中米價翔貴照價每升應售錢八十文勒以五十文出糶不得多取故附近貧民從之者甚衆現已集有五六千人之多或謂該匪已暫移駐浮山地方 
　　澄海城内十二夜接到黃岡亂耗適何大令在汕未回人心十分惶恐卽由紳士至附城各鄉募集鄉民上城守禦以防變故是日澄城居民幾於通宵不能安寢大有草木皆兵之槪 
　　聞黃岡稅關内有司事兩人一被殺害一被擄去現尚未知下落 
　　又聞黃岡城被據之時經費局中幕賓及局勇數人均行被捉該幕賓彷 
 
 

Page 4

 
 
被殺斃其頭現懸於西門 
　　道憲沈觀察十三日派員到汕挑選砲勇三十名赴郡又澄海縣何大令因黃岡匪警籌辦圑防向潮汕鐵路公司借用洋鎗二十枝並彈子多枚府憲李太尊昨日由郡來汕擬辦各項公務現聞黃岡失陷事關緊要特於十三早乘早車旋郡 
　　附近黃崗各學堂及各局所凡未經燒燬者該匪均勒令紳董敎習搬空任其駐紥 
鐵路車站地來往搭客甚多恐有匪徒雜在衆中滋事已飭各站護勇認眞彈壓稽察以防意外（爲） 
[廉州北海平靜消息]  
　　十九日香港電云廉州北海兩處得砲艦保護現甚平靜惟鄉間情形仍見紛亂離廉州十五英里之烏開（譯音）地方亂民紛紛搶掠米鋪廣大輪船載運兵士一千二百名於今日開往汕頭美富亦運兵由廣東省城起程譯文匯報 
[銅陵縣遲報交涉重案安慶]  
　　安裕公司礦師麥奎在銅官山擅行修路已誌昨報刻聞該礦師所修之路己有十里左右並在該處演戲兩巳該縣張令且派兵保護現皖撫恩中丞以張令遲遲不報恐有不實不盡因先飭記過一次以昭烱戒（盛） 
[巡警兇毆敎習學生三誌蘇州]  
　　蘇州中路巡警毆辱初等小學堂敎習陳君及西路巡警毆辱各學堂學生已迭詳前報兹悉中路之事已由長元吳三縣竭力調停由副巡官虞維厚率同肇事巡警至學務總匯處服禮事已平和了結惟西路之事除高等學堂顧生棍傷左臂及甲乙二生腰背受傷外尚有鐵路學堂薛生咯血不止醫者不肯擔任現聞已經全體學界公電禀知學部及江督端午帥請示核辦至行兇巡警已於十五日由巡官文大令送請吳縣金明府收禁押所十六日傍晚大令又查出同時行兇之甲乙二捕送縣管押現撫憲陳中丞將正巡官文大令與副巡官周國鈞一并撤差以昭儆戒（億） 
　　另一訪函云蘇撫陳中丞飭傳巡警總辦馮孟餘觀察到院以該道到差以來巡捕滋事之案層見迭出必由總辦不能認眞整頓所致大加訓斥並諭以後如再不能振作定當參辦又以巡警往往持棍毆人特諭飭將各警兵木棍警笛一律撤去現馮觀察已通飭七路一體遵照而各學堂學生亦於十八日照常上課矣（息） 
又接蘇垣友人來函知長元吳敎育會於十七日開特别會公議辦法四條函違蘇撫計簽名賛成者有一百十二人原函錄下（前略）十四日傍晚西路巡警羣毆各學堂學生一案荷蒙俯允嚴辦共深欽企但此次閙事並非學生與巡警互鬥實係巡警仇視學生不問情由凡遇跡似學生者槪行毆擊甚至無故受傷者合各學堂計之已有十餘人之多此外路人之誤被毆擊者亦復不少事變倉猝市人皆驚此而不加重懲法紀安在現已由敎育會調查員確實查明公議辦法條列如左 
　　一西路正副巡官等平時旣不能督率臨時又多所畏葸禍發之頃又不能極力彈壓殊屬有忝職務應請撤參 
　　二巡長不能彈壓反執指揮刀率領警兵持械由局門衝出肆毆窮追應請按律嚴懲 
　　三因事啟釁之第一百零二一百零三一百零四號之巡警及爲首鳴笛集衆兇毆窮追之警兵請分别首從按照軍律辦理 
　　四該路除肇事之各巡警外其餘站岡巡警應請通飭各局嚴加防範以免再生事端 
　　以上四條務請埀鑒照辦所有以後整頓巡警辦法雖大公祖自有權衡然警政爲合郡士民所托命關係治安不容緘默俟紳等再行公同妥議呈請覽核（下略）（總） 
[徐督定期赴奉]  
　　十八日東京電云東三省總督徐世昌定於西六月三號（卽四月二十三日）由京起程在天津小住五六日卯行赴奉駐奉日本總領事荻原君亦定於西六月三號由東京起程赴奉與徐世昌會晤譯字林報 
本埠要聞 
[滬道擬定公廨至租界外提人辦法]  
　　滬道瑞觀察據公廨　讞員禀復沙捐局與捕房交涉一案會同英國德副領事勘明罰辦等情瑞觀察查得前因工部局越界拘人會於一千九百零六年照會領補據復己飭工部局嗣後　外提人應携有該管委員公文等因在案今包探擅至界外紗捐局强横提人非特顯違定章且背領袖命令應請轉飭工部局將該探　辦並擬善後辦法四條一併送交領袖查照辦法錄下（一）華人與華人涉訟如被告住居租界之外照章應由原告自赴界外之地方官衙門控訴公廨不得出票越提以明權限（二） 
租界内華人與華人或洋人與華人如有涉訟而被告避往界外應行傳提者由公廨委員發給印票選派妥差持赴地方官衙門或警察總局呈候核明情節在票上簽字蓋印卽派役恊提母與工部局探捕同往（三）公廨差役如不將差禀呈請縣局核准或租界探捕私自同往界外提人 
 
 

Page 5

 
 
者隨時由警察局拘拿（四）違章越界提人之探　　　察拘住之後如係華人卽送廨　章訊辦如係洋人卽送廨轉交領袖領事官究辦並由廨員觀審（企） 
[關讞員禀請奏復刑訊]  
　　公廨讞員關太守禀復滬道略謂竊奉抄發督憲豪電以笞杖應如何權宜變通飭卽酌議復核等因查上海租界自停刑訊盜賊濳滋蓋内地未停而租界獨停以致前此居民視爲安樂窩者今則盜賊以爲逋逃藪刑法兩窮囹圄爲滿核之租界現情並中西官商輿論實非復刑不足以示懲戒惟諭旨煌煌何容顯背卑府再四思維若私自權宜變通將來必干詰責惟有乞憲台轉禀督憲據情電奏請旨施行實爲公便（括） 
[禀請抽捐興辦醫院]  
　　總工程局總董李平書明府具禀滬道　本埠中西醫院各處均有惟城内南市獨付缺如不無遺　現擬　廣東江南湖北安徽各項彩票之在申銷售者每張　捐一角以作醫院常　經費當奉批示略云上海租界醫院林立城内南市地廣人稠自應仿設以益地方至所請於湖北江南廣東安徽各頭彩票内抽捐以作常費須俟禀詳督撫兩院憲核准方可照行（泳） 
[滬南大火]  
　　南市徽寗碼頭蔣大盛鷄鴨行内有阮姓鴨客昨日因子彌月敬神燃放炮竹遺火失愼延及鄰居洽隆船廠協記板木行陸仁裕竹行秦長盛鴨行對面竹行棧房並豫興竹行瑞昌恒泰祥泰等木行並商船會館面前旗杆及東首新造棧房二十餘幢仁康烟紙店等約歷數時之久始由各段洋龍求熄共毁房屋五百餘間火熾時道營廰縣及總工程局警務長滬軍營管帶均率差役勇丁巡目巡士在火塲彈壓照料並聞法界皮帶車亦到塲帮同灌救（永） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏擬定印刷造紙局建設地方並遴員綜理摺]  
　　奏爲擬定印刷造紙局廠建設地方遴員綜理以專責成恭摺仰祈聖鑒事竊發行紙幣官分建造紙印刷局廠前經財政處會同臣部奏准在案並由臣部派員前往日本調查完竣所有一切規畫亟宜參酌仿行遴員綜理妥籌開辦查設局建廠首宜擇地中國内地紙業響來盛於安徽江西湖南等省所產原料如麻竹楮皮稻草最爲富饒水性相宜工値亦賤然其地皆僻在一處若開公家造紙之廠尚覺不甚相宜今議建紙廠自應在京帥附近轉運便利之處臣等一再籌思行機灑紙所需以水爲最要距京師最近而水源足用之處首推通州其地運河下達天津素爲漕運通衢近來鐵路亦已開通運煤運料以及運交造就紙張水陸通行極爲便利所有建設造紙廠惟此最宜至印刷一局其鐫刻電版精製印泥均須極求美備嚴防作僞建築之處尤當審愼竊以紙幣一物其功用全恃印刷花紋同異卽眞僞之所由分防弊之法尤宜格外嚴密且其發行之權必歸一於臣部之總銀行自以設立京師與發行之地相近始爲滴當查京北淸河地方舊有廢倉基址係屬官地再將左右民地略加購買卽足敷建設局廠之用該地密邇京畿近傍河流京張鐵路經過其處運輸物料招雇工人亦形便利即擬將印刷局建設該處惟事屬創始端緒至繁責任綦重自非廉勤幹練之員不足以資辦理而臻妥善現如查勘地址調查原料考核機器建築局廠聘用華洋技師工手亟　遴總辦等員以資經理查有臣部員外郎曾習經堪以派充印刷局總辦分省試用道法政科進士陳錦濤堪以派充帮曾前財政處提調江蘇候補道劉世珩堪以派充造紙廠總辦候選知府李經滇堪以派充幫辦至應需開辦一切經費必須有着的欵始能辦理應手查臣部前提滬存肆百萬兩交上海分行備還匯豐借欵除還淸伍拾萬磅外尚餘規平銀一百十八萬餘兩擬并息計算合足一百二十萬兩即撥作印刷造紙之需由該員等陸續具領撙節動用以上各端如蒙俞允卽田臣等飭令各該員妥愼經理次第妥籌並將大槪情形謹擬辦法各六條另繕淸單恭呈御覽至一切詳細章程應俟該員等妥議由臣等覆覈再行奏明辦理所有擬定印刷造紙局廠建設地方並酌撥經費遴員籌辦各緣由理合恭摺具陳伏乞皇太后皇上聖鑒謹奏 
内治部 
[擬廣滿蒙漢軍舉人出路北京]  
　　吏部鹿尚書　現在漢舉人截取揀選旣已各爲一班而滿蒙漢軍舉人向無截取之途繙譯舉人乂無揀選之例未免向隅擬請將滿蒙漢軍文舉人照漢舉人現行截取揀選章程一律辦理其八旗駐防及内務府繙譯各項舉人亦附丁各科之末統與漢舉人比較科分各項選補並將各選陞量爲推廣於原定輪用此項人數雙月單月各加用一人以廣出路（錫） 
[度支部派定調查員名單北京]  
　　度支部調查案卷處現奉堂諭分别派定名單錄下（田賦）陳星康　應國梁　陶仁榮　姚詒慶　（軍餉）　李啓琛　方鑄　潤普　唐瑞桐（會計）陸世芬　饒之麟　王應　（廉俸）淸昌　陸保靖　楊奎儒　制用　賈鴻賓　朱美瑛　阿克敦布（通阜）松齡　尚其元　彭紹宗（稅課）宋壽徴　雷多壽　袁緒欽（筦榷　熙明　蔣宗褘　吳晉魁　漕倉）彝叙　薛燕善（庫藏）許涵修　松全（銅） 
[巡警學堂開課有期蘇州]  
　　蘇省巡警學堂此次考取之官紳各生昨由堂長王圻俊司馬示期二十一日入堂肆業（爲） 
[江督飭辦淸查處札文南京]  
　　（前略）照得江南司道局庫財力同一困難而各局所學堂軍隊善堂等處用欵浩繁雖經一再飭令裁節歸併仍屬入不敷出現在財用困乏已極旣須開闢利源尢須裁節冗費本部堂訪聞各該局所學堂軍隊善堂等處支用欵項浮濫甚多間有自行收取地方捐欵之局所開報數目亦多有不寔不盡亟須逐一淸查從嚴厘剔中飽者和盤托出虚縻者核實減裁務期利無不興弊無不去應卽於本部堂衙門特設一淸查處派委專員淸查各局所學堂營隊善堂事宜隨時禀承本部堂核辦此事頭緒紛繁勾稽不易非有　心任事不辭勞怨之大員難期得力兹查有前湖北補用道任子齡堪以派委會同江寗繼藩司淸查各處收支欵目事宜江寗府許守心璧湖北丁憂候補知府沈守銘昌堪以派令隨同經理一切其校核文卷鈎稽數目并查有丹徒縣廪生余健侯堪以委令隨同辦理該處淸查之法應先儘收支欵目進出較鉅之處淸查入手每月逢三八日按期來轅將現查何處有無冗員冗費應如何設法整頓禀商本部堂詳細討論議定辦法飭令遵辦查畢一處再查一處以次遞推必使無一處不澈底查明無一欵不功歸寔濟總以廣開利源嚴剔中飽爲宗旨凡淸查之時無論何處一切卷宗悉准調閱核對其各該處經手辦事委員並須隨時飭傳來轅以備顧問（後略）（康） 
外交錄 
[法商要求廣西全省路礦權北京]  
　　近日又有法商向外務部要求廣西全省建築鐵路開採礦產權意頗堅决然那瞿兩相國仍以該省官紳現擬籌欵自辦礙難允准等語嚴行拒絶未識能免交涉否（玉） 
 
 

Page 11

 
 
[使館衛兵請在紅門演操北京]  
　　據外務部人云駐京英美兩國公使日前會謁本部堂憲擬令使館衛隊在紅門一帶操演請飭地方官彈壓保護各堂憲以兹事關繫甚大答以照會到部再行詳核准駁此時未能决議兩使遂卽退出（仁） 
[大連稅關章程告成]  
　　十八日東京電云大連稅關章程業已告成但合同尚未簽押稅關當於下月内開辦譯字林報 
[日本截取華人採運木植]  
　　十八日東京電云安東日本林業辦事所截獲華人由鴨綠江運下之木植三百捆譯字林報 
[西報摘叙新奉鐵路合同要義]  
　　字林報云本報專電内載有新奉鐵路於下禮拜一交還中國官員接收一則查該路計長三十六英里中國出洋一百六十六萬六千元購四按照合同則付欵後一月之内卽行收回該路四分之三在遼東以東必須建造築路之費中國應向日本南滿洲鐵路公司借貸一半卽以鐵路擔保十四年以内不能收購且於十四年内所用總工程師及管理賑務員皆須用日本人所有進欵均須撥存日本銀行 
[銀公司代表由京前往英德]  
　　字林報云英國銀公司代表濮蘭德由京起程前往德京英國已於西五月二十七號（卽四月十六日）行抵奉天省城小住數日卽赴哈爾濱 
軍事界 
[詳請電詢砲彈價値安慶]  
　　皖省前購法國克魯蘇廠過山炮並子彈等件已於四月初由外洋起運該砲價値當經議定分批給付頭批價銀已經發交承辦逸信裕洋行收領所有二批價銀十六萬五千六百二十主法郎克業由督練公所詳請撫憲飭司電詢以便移解（陵） 
[擬訂軍服章程安慶]  
　　皖省督練公所兵備參謀敎練三處以新軍常服旣須逐年制發若不妥定收繳章程難免無私帶出營情事且軍服蓋有章記設或在外滋事尤爲名譽攸關現該公所擬仿東西各國收繳之例叅酌變通訂立專章呈請核准以便通飭各營一體遵辦（若） 
[陸軍部舉行秋操預備北京]  
　　陸軍部擬於今年大舉秋獼迭誌本報現該部已行文兩江兩湖各總督及陸軍部所轄四鎭北洋兩鎭迅速勤加訓練以免臨事張皇至抽調某鎭某協尚未議妥故各營均須加緊練習聞秋操以前尚擬先行派員騐看以便抽調云（易） 
[第二批新兵過鎭鎭江]  
　　前報紀淮徐一帶新徴兵士一百餘名乘舟過鎭等情兹悉于十七日又續到第二次新兵二百餘名船泊大馬頭詎　船兵士因事衝突互相鬥毆幸經水陸總巡周錦堂協戎聞報與押送委員陸君竭力解散並查明爲首肇事之張成二兵各責軍棍三百下以儆效尤現已赴蘇入伍矣（射） 
敎育誌 
[調查學務員赴寗蕪湖]  
　　學部奏派調查各省學務員進士張煜全光祿寺署正羅振玉二君十三日淸晨由安慶來無當日卽至皖江中學安徽公學安徽女學調查一週十四日至涇縣公學蕪關小學徽　兩等小學蕪湖兩等小學曁各民立小學調查十五日淸晨即行趁輪前往南京（曲） 
[撤退寄宿尼庵之官學生杭州]  
　　杭垣法政學堂校舍甚狹學生類多自覔寄宿有官班學生二人寄居左近之尼庵内十四日淸晨因事口角繼至互毆事爲庶務長所知以其不守學規禀知監督卽將該二生撤退并擬飭縣將庵發封旋因係某宦家庵　免投鼠忌器而該尼又倩人說情故祇將年輕之尼逐去兩全其事（凡） 
[再誌高等學堂衝突詳情安慶]  
　　十四日安省高等學堂全體學生斥退齋務長已兩誌前報兹又接到訪函較前尤爲詳盡特再節錄如下該堂自去歲嚴監督蒞堂後卽將高等學生分别師範嵍備兩秋就師範者以兩年半畢業就豫備科者以五年畢業專重英文英語其時考試錄取甲班預備生二十八名乙班生八十餘名去冬大考又剔退甲班生十六名乙班生三十餘名各學生已咸懷怨恨而該堂齋務長周某又恃與監督交好多方欺壓其實周固一西崽之流去歲曾充師範科西史敎員不能下一句讀至講耶中海三字不知究在何處講雅典二字爲人名訓互古爲旦古魑魅爲魑鬼墨讀爲黑逵讀爲達其餘不堪勝述至若西文亦不通如whom居受事之位用之於事were　drwng本actie　voice動字之施事者而以受事forsive　voice此大較也其他不通之處不可枚舉而其辦事又任性妄爲該堂請假章程越五星期應卽開除而學生徐某素附和周者請假越五星期旣不開除乂不記過又學生陳某亦與周有私情私行出外宿娼被號房查出周亦置之不問又學生方某請假僅兩星期因與周不合遂記大過兩次又學生張某英文素稱卓卓緣細故與周爭論大考時被暗扣分數且予開除此周之辦事槪可見矣近且有擬將甲乙兩班六十四名於署假時開除五十名之說各學生聞之愈形忿忿適十四日午餐被周呵斥遂大起衝突其時周知犯衆怒卽向諸生曰請勿暴動我當辭去如不去卽以手比龜誓之衆人勒之退出始抱頭鼠竄而走現該堂全體學生已將行李各自搬出謂免得監學零碎開除也（獨） 
[法政學堂定期考試蘇州]  
　　蘇省法政學堂現屇第二學期經監督方元熙直刺禀准撫憲定期十九日起分别考試（命） 
[批准遷移區學南昌]  
　　贛省近因建造公園憇雲庵左區小學亦在劃界之内應令遷移日前由分部郎中梅台源等禀奉林學使批示據呈以現在營造公園憩雲庵公產亦在劃界之内所有該庵原設之左區小學自應另移他處卽希該紳等會縣查明城内相宜公地暫行讓作談區學堂之用云云故梅紳等已代爲設法尋覔矣（千） 
實業類 
[甎瓦公事成立南昌]  
　　贛省雞籠山地方創設甎瓦公司用機器 
 
 

Page 12

 
 
製造各貨業己辦理就緒　初一日開張所製貨樣較諸工作格外堅巧價亦甚廉購者稱便此後甎互窰户恐不能壟斷居奇亦贛省工業發達之一端也（雖） 
[派員調查刷印物件蘇州]  
　　蘇省設立印刷所前經通飭各屬將應用紙張圖册等件列册呈所迄今均未報到因特札委候補知縣廖元龍張宗民府經歷葛敬年孫福章分赴鎭松太三屬調查應用刷印各件已於十八日奉札往查矣（間） 
[各業認銷淸鎭路股之踴躍鎭江]  
　　鎭江商會前日會議建築淸江浦至鎭江之鐵路均竭力贊成總理吳君澤民謂此事非占有資本家之資格將來必無權叅預遂議定由會先認一萬股分派北貨號綢舖錢莊三大業各銷二千其餘四千歸各項雜業凑集云（子） 
瑣事欄 
[批飭被竊金飾減成賠償蘇州]  
　　元和縣竇大令詳職商龐元澂報在閶門外山塘開設福源當被學徒施其發將首飾房鎖扭斷偷竊金飾二百十八號計重六十九兩四錢三分勘明通報等情奉署蘇臬朱廉訪批示云查赤金估贓較市價相去懸殊業經前升司飭府議復酌定制錢銀元赤金估値數目詳請咨部核示尚未奉復此案該典學徒竊去金飾至二百十八號之多計重六十九兩零以該典所失當本及應賠各數併計約須銀二千餘兩估贓僅止六百餘兩殊非情理之平至典當失事前於該縣善昌分典被刦案内由司詳定章程所有金銀首飾當至七成以上者一律酌賠三成仍扣除失事以前利息失事後由縣先吊該典簿據核明所載分兩及所當數目另造一册隨詳呈送俟奉批示再行示期開賠等因痛飭遵照在案該典簿據旣經該縣核明相符自應照章將應賠成數詳細核定隨册聲明一面先行給示曉諭俾免爭論來詳籠統一語殊欠明晰仰蘇州府卽飭查照定章核明成數明白曉諭示期開賠另行通報查考（欲） 
[英國暫不宣布限制洋藥之意見]  
　　十九日倫敦電云英國殖民部副大臣温斯敦翹基爾答覆黎斯君之問謂西四月間曾通知上海貿易鴉片之商人告以英政府對於中國限制洋藥進口之議如何辦理目前未便宣布但商人所請及早知會之處自當在念云譯文匯報 
[鐵路分局盜案可疑鎭江]  
　　句容縣劉本憶大令接據攝山渡滬寗鐵路工程司德斯福報稱石榴園工程處分司帳房設於古榆庵内三月初四日三變時分被盜持械撞開大門擁入司事賈維新等臥房劫去洋三百十六元衣服四件賈維新曁馬姓均被拒傷己送鎭江醫治報請勘緝等情劉大令當卽蒞勘勘得庵門並無損痕提訊庵主徐家才供稱是夜未聞被匪撞門聲只聽馬司事喊問究竟要錢要命卽有人回答祇要應得之錢　司事將洋抛散奔出等語詳細察勘並無被匪搜劫情形聞道路傳說實因司事欠給工人錢文屢討不付是日衆　聞有款到相約往索固非實在盜案又聞此案失事處所係在句容上元二縣交界處是以互相推諉遲遲未曾通報現始由二縣各禀上憲請示核辦（具） 
[六安大火安徽]  
　　皖北來函云六州安州北城根某姓家於初七日失愼自三點鐘直至七點鐘始熄所有篾匠街市廛悉成灰燼計共延燒三百七十餘家燒斃十三人聞有一家五口曁戚眷兩人均葬身火窟　巨劫也（少） 
[續誌查獲挾帶禁物疑案蕪湖]  
　　新關扦手月前拿獲挾帶禁物由稅務司將該划户送道訊究已誌前報嗣據划户供稱所帶之貨係鼎和萬恒和萬生各洋貨店由輪卸運者關道文仲雲觀察當飭邑尊沈益齋大令將該店主等一律提案研訊均稱商家卸運之貨共十一件有提單爲憑餘爲何人之物實不知情大令以供詞互異飭一併收押候訊刻聞該洋貨帮十八家均赴商會具結由商會禀道飭縣釋放關道文觀察以未准縣覆批斥不准（詔） 
[凌虐子媳駭聞武昌]  
　　鄂省斗級營地方有相士華瑞唐之妾某氏素以悍横著名旣鞭逐其子又烙斃其媳事爲街鄰所知禀由江夏縣楊葆初大令於十四日帶同刑仵騐得該媳之傷共有一百餘處多係赤鐵所烙陰户亦爲食阿芙蓉之針亂戳實屬慘無人理卽將該婦帶署掌頰一百鞭背一千發押女監聽候詳辦是日晚間街鄰又聞華宅内有痛哭之聲帶同警勇入内徧查見有女婢一名十指已無頭面均如爛瓜僅存一息亦一併移送江夏縣究辦（泰） 
[批奬捐修城垣南昌]  
　　贛省義寗州尹直牧日曨以張紳拜颺慨捐巨欵獨力修築城垣等情禀詳江督當奉端午帥批云據禀該縣城垣坍卸張紳拜颺獨力捐修估需工料錢一千八百餘千好義急公深堪嘉尚容俟工竣派員蒞騐再行核奬仰江臬司仍飭候撫部院示繳（功） 
[巡弁匿物被控蘇州]  
　　蘇垣北路巡弁袁振鰲於前夜鐵局弄某姓家火警時串同巡捕搬取物件藏於局内事爲失主所知赴局請領袁猶多方需索并吞匿數件現已具禀臬轅上控不識廉訪若何批示也（於） 
[淮道將次回浦鎭江]  
　　淮揚海道楊俟卿觀察以江北春振將次放竣而善後事宜尤須預爲籌畫因於日前赴寗謁見江督面商辦法後於十七日乘輪過鎭聞小住行旌卽須换舟回浦云（應） 
[土匪擬定臣禁南昌]  
　　江西瑞金縣地方民情强悍擄人勒贖時有所聞日前經該縣孫大令拿獲著名惡棍三名訊供確實詳請省憲擬以楊衍松楊家達二名監禁十年楊會𣵛一名監禁五年統俟限滿再行察辦（模） 
[縣令高枕無憂安慶]  
　　歙縣蔡世信大令前因　米重案經皖撫札飭徽州府查復核辦兹據丁繼瑞太守覆稱所查各節均屬子虚應令該縣克勤厥職母得疏忽云云（時） 
[皖梟拒捕松江]  
　　松江鹽捕中營沈都戎部下師船十七日在阮巷地方與大幇皖梟相遇互相轟擊歷六時之久計擊傷鹽梟七人人勇丁受傷者三人十八日都戎親詣府署禀見戚太守面陳一切（此） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說婦奇寃（華生筆記）三十九]  
約克屈來旣與福相見畢。復爲赫迭介紹。將就坐。則見赫迭一舉手間。忽置一物於桌。陡映入余眼簾中。使余駭怪之餘。更觸起無限之疑雲。一時湧現腦際倏起倏落。幾欲迷糊而失其知覺。噫嘻怪哉。斯何物耶。則卽彼貯三千磅贓物之深黃色皮鞄也。焦痕宛然。歷歷在目。顯與弗雷君所述。及余。曩夜所窺見者。確然無二。因憶是夜赫迭曾携此皮鞄。親赴約克屈來之室。並二人在密室中所語。證以種種所聞見。是二人縱非斯案之正兇。亦必與斯案大有關涉者。以殺人刧財之重犯。不匿蹤潛跡。以避偵探之耳目。而乃公然於白日下。親携。此彰彰之贓證。以直入偵探之室。略無懼色。是何故歟咄咄之二人者。果胡爲乎來哉 
二人旣就坐。聞約克屈來先言曰。福君爾知我等今日之來意乎。我等之來。於君事或有所益也。雖然。余等不早爲君告。而遲遲以至今日者。則以余二人竊不自量。思欲有以攘君之功。及爲之而終無成效之可期。遂不得不挈此事。而仍歸之君。言之恐不免貽君笑耳。福曰。君所謂告余者。何事。盍請直言之。約克屈來曰。海太夫人被殺之夕。曾失去威復銀行之支簿一册。君知之否曰。知之。約曰。次日天黎明時。即有人將此簿至威復銀行。取海太之存金三千磅以去。此事想君亦知之矣曰。亦知之曰。君知此三千磅之巨金。今在何人處。福曰。果安在。約克屈來以手指桌上之。皮鞄曰。卽在此中。蓋實落余二人之手也。言已視赫迭而笑。余聞之。心益爲大疑。蓋此案顯係因財而起者。彼赴銀行索銀之人。明明即盜支簿之人。而彼盜支簿之人。明明卽殺海太夫人之人。是固相因而起。相率而及者。一事實則諸事無不實。彼卽承認此刧財一端。而種種殺人縱火諸大罪。亦一并入於承認之中。而不啻親書其供焉。 
國外新聞 
[俄艦游歷日本]  
　　十八日東京電云俄國砲艦孟洲號駛抵函館自日俄戰後俄國軍艦之開往日本海口者此其首也 
[埃及郵船公司下水]  
　　十八日倫敦電云埃及郵船公司之輪船希利波力斯司船已在葛於斯哥下水該船專來往馬賽及亞歷山德利亞兩處至埃及京城路程爲三十六句鐘該船可載頭等艙客五百人云 
[萬國棉業會開會紀事]  
　　十八日倫敦電云萬國棉業會在奥國維也納京城開會昨日商議使美國種棉有與歐洲紡紗者交誼聨絡之法惟手工紡紗者不在其列歐洲代表員懽迎聨合之說但謂無從設法使别國推廣種植棉花耳種棉視乎氣候故承攬一國之所需實太冒險也 
[銀行購地建造新屋]  
　　十八日倫敦電云麥加利銀行己購得理查第三之宮室將其拆去後攺建新屋譯字林報 
[德簡外部參贊]  
　　十八日栢林電云前充駐滬德國總領事現任使館參贊鮑易君已奉簡充德國外部翏賛管理文報事件 
[德國君臣歡迎英報記者]  
　　十八日栢林電云英國報館記者近日赴德游歷德皇德相及民政廰代表員柏林商會代表員皆往歡迎 
[德使因病請假]  
　　十八日栢林電云駐紥丹支亞之德國公使因受感冒請假俟病愈回任 
[美洲小國不和消息]  
　　十八日柏林電云美洲墨西哥國與嘉德瑪拉國恐有衝突譯文匯報 
本埠新聞 
[公益研究會開會演說]  
　　前晚七時城内城地方公益研究會開第十二次常會到者一百餘人毛子堅君演說今届總工程局重行選舉總董議董之期務望諸君子各宜養成公民資格并實行禁烟問題及修改火政事宜講畢又提議保護街道嚴防火患數事而散（軌） 
[公廨會訊新章]  
　　公共公廨會審向例於每日十點鐘開訊然每逢禮拜一三五値英領事班期捕房解案較多須訊至午後二時始畢日來天氣漸熱殊覺不便關太守爰與英領事巴君商定嗣後每逢禮拜一三五著各捕房於八點三刻將案犯解廨九點鐘開訊至禮拜二四美領事班期仍照舊章禮拜六德領事班期亦照英領事新章辦理（泉） 
[凶犯解道過勘]  
　　戳死義勇隊排長黃勛伯之　　士阿仁經縣訊究錄供詳報各大憲諭飭解道過勘在案昨由瑞觀察　示飭縣卽日解訊午後一時李大令將王押解道轅觀察升案親提訊鞫王阿仁順供不諱命在供單上加蓋指模仍發縣署監禁候示（尾） 
[道批二則]  
　　俞仁甫禀批查俞熙林等串騙馮槐卿財物一案節經批飭提同訊追事閱半年未據具復今該棍竟敢化名榮申來轅飾凟實屬胆玩異常仰會審委員關守迅即核明案卷提同黃竹峰分别嚴行究追以俟訊結移縣懲處具報母再遲違○趙志實等禀批察核所陳公廨弊病情形歷歷如繪非個中人不能如是淸楚難保非該代書等故意做揑以圖聳聽惟公廨積弊旣如此其甚若不認眞整頓將來貽累更不堪設想仰會審公廨委員妥籌辦法隨時查明究懲母使奸徒得施挾嫌誣害之術遇有批禀不准胥役捺擱需索如違提究仍將辦理情形具復母違（哲） 
 
 

Page 19

 
 
[滬道禁止烟館聚議韻示]  
　　照得洋藥一物　流毒二十行省奉文定限戒烟　實爲我民甦困　從此轉弱爲强　庶幾挽回世運明知烟館中人　大半倚此爲生　一朝押令閉歇　難免失業可憫是以寛限六月　俾得另圖經營　京津早已實行　寗蘇亦經議定上海觀瞻所繫　更無緩辦之理　爾等各有身家　早應各自爲計夥友妥爲遣散　店業依期關閉　否則改售烟膏　禁令亦尚不違今晨紛紛集議　究竟意欲何爲　定欲聚衆阻撓　恐難任此干繫務各息議解散　母得妄存希冀　倘敢藉端滋事　定予嚴拿懲處館東約朿不嚴　一併提案究治　其各凛遵母違　勿謂言之不預（速） 
[諭禁烟館聚衆會議]  
　　昨報紀烟館集議請展烟禁一則兹悉上海縣李大令奉道憲諭飭後卽發示諭嚴禁聚衆滋事並諭差役如遇有聚議等事務即善爲解散免釀事端云（哲） 
[蘇藩匯解償欵將到]  
　　滬道瑞觀察接准蘇藩司移文略謂本年廰解第五期部籌賠欵銀一萬三千餘兩又新賠欵銀六萬三百餘兩已由號商匯解俟到滬後請卽兌收撥解云云（哲） 
[札委代理法廨讞員]  
　　法廨讞員聶司馬以抱恙請假昨奉滬道瑞觀察札委道轅洋務局法文繙譯萬鍾元代辦昨日到轅謝委（車） 
[拔升包探]  
　　麥總巡以新閘捕房門差朱阿二辦公多年人亦勤愼拔升爲包探仍留新閘捕房辦公昨己給憑上差（泉） 
[蠶市佳况]  
　　新閘一帶絲廠每於鮮繭上市派人赴各鄉設莊收買近日西北鄉一帶如陳家巷廣福大塲南翔等處己於十七日開秤各鄉出繭甚佳每担已放盤至六十五六元開秤第一天祇收數十担昨前兩日每日每鄉已收買鮮繭二三百担云（泉） 
[秋審人犯解回]  
　　本縣李大令昨委縣丞王樂之二尹會同武弁派差押解秋審人犯曹五寳等六起計男犯九名女犯一口到蘇己蒙陳中丞循例過堂順供無異由中丞派委縣丞錢祝三二尹將各犯押解回滬（哲） 
[印捕挾嫌縱火可疑]  
　　字林報云昨早美國副領事白保羅君住宅前面洋檯失火經一百零三號印捕警報始得救滅事後查有印捕曾向白保羅君夫人自稱願充守夜未經允許昨日該捕回至白保羅君住宅謂如用一守役如彼者則火可不起因之皆疑該捕被恨縱火云 
[續誌英界火警]  
　　昨紀英界福建路火警一則兹悉起火者爲新園浴堂弄内某户樓上協昌洋貨號存貨處同居尚有增昌裕振康兩洋貨號均被焚盡三家保有火險甚鉅昨晨己由捕房派中西探前往詳查矣（泉） 
[續誌美界火警]  
　　昨報記美界蜜勒路廣東雜貨店失愼一則兹悉該雜貨店係芝記牌號福興園公司烟間卽租該店樓面被其殃及者尚有武昌路後永同昌五金雜貨棧鴻生同利二水菓棧其昌洋貨號等樓房十五幢均保有火險云（西） 
[英界又有火警]  
　　昨晚九點餘鐘英大馬路二馬路之間某洋房失愼其房坐落在大馬路波彌文洋行及河南路寳成銀樓二家之後面火勢甚猛禁去房屋若干及一切細情容訪明續登（莊） 
[上海官事]  
　　四品京堂王淸穆考察江南博覽會候補知縣游拯日本高等警科畢業生楊承溥巡檢林先植昨均到道拜會禀見滬軍營管帶現由滬道札委藍翎千總吳保恕辦理昨日到轅謝委貨捐局總辦陳文藻因公赴蘇到道請假巡警南區副巡官陳祖武禀請銷假知府游捷禀辭回省（軌） 
訟案 
[上海縣案]  
　　惡棍大刀關勝屢次熬刑翻供兹傳原告楊柳泉到案經襄讞洪明府提同面質楊供向開木噐店去歲輪充本圖地保徐常紏黨開賭經小的斥阻徐即挾恨三月二十七日徐一手執腰刀一手持手槍率黨七十餘人來店向學徒根問小的所在學徒回答不知即被戳傷二處又將全店生財木噐搗毁罄盡而去求辦徐供此事由陶寳寳向伊尋仇與小的無干明府喝鞭背三百下判楊退去徐還禁再審○公共公堂函解串竊木頭之蔣月樓又解串竊洋布之陳金郎到縣奉明府訊各不諱判蔣責二百板枷號頭門一禮拜陳已在廨管押一載著押候遞解崇明原籍交保管束（車） 
[總工程局紀事]  
　　板箱業名夢熊者向同業俞錫卿借洋不遂挾嫌甚深昨夜竟紏黨十餘人至小南門外桑園街地方要截用刀將俞戳傷血流不止經巡士報知南區飭探拘得同黨砌街匠金根心程阿根等一面將俞舁解總工程局奉陳叅軍提訊由俞夥殷　惠代訴前情判自行延醫敷治俟緝獲正兇再究○蕭張氏住居廾安里因不給月捐被司事禀局派探拘案判戒責二十下挑唆之陳新全罰洋兩元○東台人許氏在小東門外花烟館爲夥妓以被鴇凌虐逃出由巡士帶局訊判發堂在案昨由堂董函報以近有扇業某姓欲娶爲室請爲核示提訊氏供本夫生父均在原藉判仍發該堂候本夫投案領回（夙） 
[公共公廨晚堂案]  
　　謝四發上控殷廣東串同鮑得記吞没墊坭工洋三百餘元一案前晚奉關太守提訊謝投案求追訊之殷供實鮑得記遊約之故訊之鮑供小的名下所欠無多餘洋均殷積欠求察判殷押限十天與鮑交妥保出外向原告淸理○高鴻春控費竹林吞没往來帳銀亦奉提訊高供被費欠錢一千七百十三千文屢索不理曾控由新租界巡局有案訊之費供求恩寛限料理判押候函致該局查明情形再行訊核○作頭傅金山控梁源記盜賣磚石料一案前晚邀公正人唐發榮到案復訊傅供梁欠一千四百餘兩梁供傅欠一千二百餘兩唐供此事已向兩造勸解多次因梁屢次不到故無從理處太守判梁交原保兩造各遴公正人再行理處並派原差督同算帳再核○沈芹香控沈金土掯勒單據一案訊之芹香供於三十一年冬將南十二圖祖遺田單一畝六分半向沈金土報洋五百元一年爲期兹洋已還沈而原單掯不交還求追質之沈金土供並未還洋故不交單判沈芹香如已還洋何以不收回抵單且又無收條殊無馮証著將案註銷（霜） 
[公共公廨早堂案]  
　　李逵升用空順風瑞源兩莊號銀十六萬餘兩控奉讞員關太守飭差恊探將李提案昨日解究太守以事關華人錢債商之美白副領事判押候過堂傳各原告訊奪○奚輝石昨乘馬車在南京路疾　捕向喝阻反被鞭擊遂拘入捕房昨日解究奚延某律師投案聲請交保太守判交捕帶回交一百无人洋併保候卜禮拜二查明再訊○任王氏以葉阿元奉廨訊押特向葉妻陳氏說合出洋二十元即可釋出當如數照付而葉仍罰押罰洋一百元故控請提究訊之任王氏伊洋係丈夫拿去於三月間病故婦人並不知情太守以洋交氏手未便任賴判押官媒一月○細崽王保卿吳金榮葉三保等昨向隣婦吳小妹調戲不允行兇毆打由吳父報捕解究太守以各供不諱判各枷示七天再押捕房兩月○某洋人處傭婦王賈氏與細　李富珍姘織兹洋東將氏停歇氏以被李刁唆所致吵閙不休報捕解究太守以男女均屬無恥判一併斥釋○張王氏之女愛林被母舅顔金和拐賣到奉天省賣娼報捕將顔拘訊判押限一月交人在案昨解復訊顔供實遭誣指判還押再限三禮拜交人如違嚴究○劉三子姚金狗串竊崔長惠等家小孩項圈四隻押洋分用報捕將人贓一併解究太守以認竊不諱判各押改良所六月○王芝山在租界内售賣彩票由捕解究太守以供明在剃頭店内取看即被報捕等語判交保開釋票給還○朱阿大前在王家庫覇阻各小工不許工作控奉訊押候辦在案昨解請究太守以原告不到判從寛開釋○劉阿夫竊祥泰號綢洋傘判押一月○王阿三竊無土衣鐘各物判枷示十天（泉） 
 
 

Page 20

 
 
[法租界捕房事]  
　　甬人忻連守昨乘順天輪船來滬因夾帶私貨被送捕房著押候解辦○顧愛卿與妻譚氏串竊某姓洋八十四元報探一併拘入押候懲辦○戴文甫向某店　取銀表三枚察出拘送著押候解究○朱友根在碼頭行竊藥材事主向拘胆敢行兇經人帮同拘入著押候重懲○毛恭則屢次混入洋行圖竊昨又掩入龍興洋行竊物當塲拘送捕房押辦○王明新王采英昨日在途互相扭打經人喚捕一併拘入飭押候解辦○某甲前晚行經城河洪被蔡寳仁將所持牙扇搶去當即追獲交捕送入飭押候解究（絲） 
[美租界捕房事]  
　　捕房查得乍浦路居民唐成華家蓄犬不用嘴套恐有傷人情事飭探向公堂請單傳訊○錢春年前晚在天潼路被流氓搶去牙扇一柄報請緝究捕頭准之○粤婦周洪氏竊同居人綢衣報由楊探拘獲送廨押候吊贓核辦（西） 
來件 
[黃勳伯奠儀第五次淸單]  
　　廣肇公所送洋二百元甘翰臣送洋三十元王西星送洋六元李慧川送洋五元陳茘卿張藹賢各送洋二元共計洋二百四十五元正再上月所報告第一第二次淸單内尚有未蒙將洋送下者計洋一百六十二元兹因卽擬彚解希卽照惠爲叩 
[通信]  
　　敬啓者敝堂本學期仍循曩例每禮拜六開講計已演說兩次嗣因耶穌敎士來滬開百年大會並張園開萬國賽珍會敝堂均先後奔走輔助用是稽延數禮拜未曾開講抱歉奚如兹又擇定日期仍在新法界石牌樓後本堂開講謹將演說之題分列於後四月二十一日卽禮拜六下午五句半鐘開講題爲法簡西之憲法並敦請法國總領事官巨籟達君首座四月二十八日卽禮拜六下午五點半鐘開講題爲意大利之憲法並敦請意國總領事官馬納柯君首座以上每逢演說之期並於是日下午四句半鐘先開茶會薄具茗點俾中外友人藉此昭談聨　睦誼交通感情届時務乞台駕惠然蒞止曷勝欣盻專此奉訂順頌日祺尚賢堂督辦李佳白拜訂 
今午十二時滬南徽寗碼頭裏街某號不戒於火其時風狂火烈鄰近之竹木各行燃火旣易火勢益熾延燒至南　館前越過五丈　寛之闊路直竄至浦灘馬路南至上新街以東西至南會館街而正歷四點鐘之久燬屋千餘間爲數十年來未有之巨刦廉生目覩當時情　習聞被灾之各種原故錄之爲講求火政諸君子之注意（一）萬裕碼頭以南無地中暗龍頭雖有皮帶車終患無水不能救火（二）無拆屋器具不能拆斷火道（三）皮帶車輕便火始之時來者已　旣無自來水卽不能吸水灌澆坐以待火勢之盛爲無水龍先隨而來（四）少弄中多障碍　如竹笆小屋棚廠及隨意堆置之品（五）易於燃燒之物如凉棚竹棧木堆竹笆皆毗連（六）搬物之人衆多救火者碍手碍脚七忙八亂（七）皮帶車旣不濟事然後咨照水龍到時不早施救之力非勇而且大不可（八）皮帶短或水龍力小故成巨災有此種種原因雖多勇敢熱心之君子終不能免此巨刦痛定思痛補救爲將來之計固火政中至要事矣周廉生述四月十九日 
振務 
[河南久成恆經募徐海振捐淸單]  
　　拐河絲釐局久成通各銀十兩德隆元銀五兩泰生乾銀五兩同泰永大有容王元科錦春昌集仁順長盛恆義德恆裕成祥晉源永各銀三兩裕成信裕順公忠慶源永茂生德生店聚盛恆忠興通永茂祥德順成同盛明泰盛通李永和德降廣泰茂元保興恆三合義德懋店各銀二兩德順隆裕興隆泰茂湧聚成源天盛榮恊泰永大盛魁福壽昌豐興元元盛昌至誠信福和源吉慶昌萬順元艾永順裕盛永萬發涌長順榮東昇和各銀一兩以上共收紋銀一百十兩合上海規元一百二十一兩正已匯交曾省縣觀察彚解災區用特登報以揚仁風 
q　 
 
 

Page 21

 
 
　　假冒艾羅補腦汁者須知 
　　西學發明　人之一身　以人腦筋爲主故西人養身之劑槩以補腦爲先其補腦藥材不下數百家而西人品評獨以美國醫學士艾羅君之補腦汁爲五洲第一歐美每年銷售約計八百兆打之多其功效益人可以想見本藥房通商信實名播西方承艾羅君託以中國總經理之任計艾羅補腦汁輸入中土迄今四年裨益華人至普至廣二十二行省無論通都大邑草縣山州或在各分舖行銷或中各信局購取誠本藥房生意之幸福抑亦艾羅君藥劑之奇靈也不謂無恥之徒利慾薫心盜名欺世但圖利已不顧害人如此居心殊堪痛恨本藥房曾經禀明中西官府蒙准本藥房切實訪捕從重懲之吿示煌煌豈容漠視今者蒙二三友人指敎言本埠揑造艾羅補腦汁暗地銷售者實有三家並蒙指明姓名住址本藥房若以武斷從事誠不難立時拘獲捉將官裏去以絶根株惟本主人向以忠厚爲懷不肯驟施辣手謹援敎而後誅之例先行登報聲明如該　家見此報章知罪改過本藥房當始終寬宥無事　求怙惡不悛依舊揑造假牌暗地銷售本藥房誓必逕直捕拿　禀請中西長官　按商律重辦其毌悔　　三馬路中法大藥房特别吿白 
 
 

Page 22

 
 
   
 
 

Page 23

 
 
   
 
 

Page 24

 
 
   
 
