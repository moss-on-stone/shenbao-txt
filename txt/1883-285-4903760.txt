# 1883 - 285 - 4903760

 

Page 1

 
 
[新印風月夢出售] [  申報館主人啓]  
　　䢴上藏人著有風月夢庋藏行篋未肯經以示人盖皆其身所經歴目所親覩者現知本舘有活字版可以代人排印因諄託刋狀問世旅窓無事偶一縷閱細足喚醒痴迷不僅爲紅粉青衫寫照也茲定於念七日出書每部三十二冊訂成四本價洋三角正售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購磚曠地將卽另建印書館普信致外洋速購機器我副一俟屋宇造成機器運到立卽開工有願附股者務祈迅來預定此布 
[搜書]  
　　本齋現欲時覔十三經註　及三　函書務須殿板初印白紙者海內藏書家如肯割愛祈先抽一二本搜交本齋諸價遠處或固封由信局寄來亦可此布 
　　上海北市老閘上點石齋主人啓 
[論中法議定越界]  
　　昨傳巴黎斯電報言曾襲俟在法京議定越南地界欲以紅河爲限繼閱晉源報登倫敦電音亦云英國調停中法之事中國欲以紅河爲界并議此後在紅河設埠通商而法人則欲盡有紅河兩岸等語是此議相持未决而中國之不欲輕啓釁端與法人之不欲始終黷武已可槩見兩國大局仍歸於和越南人民幸免塗炭不待再計而决矣惟目前議約未定不如作調人者能使無偏無黨兩得其平否也夫法人原意原注於紅河兩岸不特欲圖通商之利而且默窺礦產之多先因商人獻䇿以利誘朝廷遂使舉國若狂若得全越則銀甕東來坐享無窮之利從此歐洲諸大國不敢平視豈非國家與商民交收其益以故議院一開羣䇿紛起皆主取越之說而捐輸兵餉踴躍爭先朝廷命弱出師於是乎勇氣百倍藉西貢爲根本進退之機操縱自我度越積弱且不設備以全力捕之安有不唾手而得者不意越人固不敢拒法見船而奔聞砲而懼絕不聞有一成一旅爲扼險踞隘之謀法兵果得長驅直入而至於海防屯於河內自此竟成不能進步之勢而掃蕩紅河之願迄年除而莫償噫此豈法人所及料哉盖劉永福之兵非越南積弱不振之軍可与比數法人在西貢有年道聽塗說安有不知且曩年亦曾有交　之事法不得志豈今日而可輕覬者第法人行軍止知以刀勝以器勝而不知以智勝以地勝彼謂曩者小挫法軍固未有全力也今决意以重兵當之劉器終不良力卽非我敵矣獨不計劉之匪因地利能運智謀以少勝多以巧勝拙故不及預防而致有今日之禍也波滑繼李威利而來其將兵之法用兵之能在法國諸帥中當亦第一等人物乃屢爲黑旗所敗死亡枕藉曾與李威利敗續之時不相上下雖得順化立約與無約等所謂得志於齋猶獲石田者固不足言功也今以總督夏文意見不合之故飄然遠引然其初告急於國中猶以添兵增餉爲請在波滑掌握兵掃自以報讐雪恥爲己任戰陣之外不問他事然觀夏文之所以與之齟齬者則自有理焉盖順化乃越之都城砲臺旣得城中惶懼越土與大臣甘受要盟拱手聽命越事豈不可云底定者緣其用兵之始藉口於保護越南也劉永福現爲越南担敵自法人言之則仍越境中之宼盜耳旣許保護將來未始不可再籌勦滅何必今日此殆知難而退可已則已而於國體並無所損之見解也旁人測之亦謂法人此時正諺云得罷休時便罷休耳由此以觀則波滑添兵之請必不邀允法之兵餉皆由商民輸納並無存積之欵可以抵撥前此已糾集巨欵徒費諸無用之地區區黑旗尚不能滅幸而攻取順化立定議約足以解嘲則亦何樂不就此退手而必滅黑旗以逞忿而雪恥哉蓋商民本意在於議約之通行得收越南之利順化一役其事已畢若添兵增餉以與黑旗决死以爲越境之宼歟則商務起色之後自可徐圖翦滅以爲李威利之仇歟則兵凶戰危生死固未可卜而况輕敵深入咎由自取而欲愚商民之財以報此不可必報之仇耶總督之所以不合者明知法廷已無添兵之意故以越事底定爲言以掩具敗亡之辱耳然紅河兩岸則固初意所必爭目前雖有畏懼黑旗之心而猶仔輕量中國之見且亦明知我意欲和中國必不言戰故示挾要卽使中國咎我無禮亦必委曲徇情勿使我大失體面滅沒威風樂得萌此奢望也大凡小徒尋釁索詐主人愛惜聲名小心怕事恐其穢詞污衊雖有健博不難指揮綑打終且忍受給錢物而婉勸之去斷不送官究治今之情形無乃類是雖然以今日之中國視屢敗之法人使猶予取予求不敢少吝則胥天下食毛踐土之人皆當爲之短氣矣夫紅河天塹也雖不比吳楚交界之長江而帶水相望關繋非淺及今日而立定界址各守其涯異時執盟書以相證法人何說之辭其紅河以南同是越之疆土而法踞西貢終難無事歸其保護亦因勢利導之爲若跨河而北則非惟越南之憂而實中國之患杜漸防微正在今日倘不力持其議而使之如願以償吾恐劉永福聞之亦啞然笑瞿然驚矣然安見堂堂中國袞袞諸公其智慮反出逋匪下哉 
[諭旨恭錄]  
　　○八月二十三日奉　上諭內閣學士周德潤奏各省平反重案請飭循例保題等語各直省遇有關係生死之案全賴審轉各官虛心研鞫確得眞情方無屈抑失入者旣經隨時嚴懲平反者自應量予獎勵嗣後各直省審轉各官如能平反大案卽着該督撫奏明送部引見以重民命而示鼓勵欽此同日奉　上諭潘霜奏清查白鹿洞書院田租及籌整頓事宜並請頒匾額一方江西南康府白鹿洞書院年久失修現經該撫委員修理並　費增課俾得肄業有資者南書房翰林書寫匾額一方交該撫祇領懸挂用示嘉書士林至意欽此 
[火奴魯魯地震]  
　　○東洋報載有火奴魯魯傳來電音云我處初四日地震自寅刻震起時作時止直至下午六點鐘始息震撼殊甚被壞廬舍物件不計其數人口死亡更難屈指誠非常之災也 
[東瀛雜事]  
　　○東瀛新聞紙云日本九蘇地方有一老嫗已九十九歲今年擬開百歲大慶其人精神康健自云從少至老未嘗藥物但飲食之間自爲留意而已兹際百歲之期預備𤍠閙一天凡屬同鄕槪須請到但必求八十歲以上者方得與斯會是誠可謂人瑞已又云有二西人同往澡堂作沂水之遊該堂有廚鏡以置衣褲等物兩西人脫衣單廚入內洗澡洗畢而出則帽子僅存其一而衣褲一槪不見蓋已爲匪人攫去矣兩西人赤條條一絲不掛不能出門不覺窘甚幸同浴諸人有分給以衣褲者乃草草着衣乘東洋車而閉其䡥送之歸家浴身者尚其留意哉又云大阪鐵廠 
 
 

Page 2

 
 
目下所造之炮頗極堅固與德國所製者無異一日造或試放每砲放七十次而毫無損傷然則該廠製造之精工可想見矣又云日本搭夾哥里地方盜風甚　每至傍晚卽家家閉戶不敢出行巡捕亦時在該處邏緝十四日有兩捕伏於暗諏留心伺察忽有一人貿留然亞后腦疑爲匪徒遽出掩捕　人觀見望前飛跑捕追之其人拔刀相向與捕接鬥良久爲捕砍傷倒地及細問始知其人並非盜黨乃係農夫且其家頗　實問其何以見捕而逃則云不知其巡捕疑其爲盜故奔避也兩相誤會致肇此釁遂將其人送入醫院療治然而該捕等之鹵莽於此可見一斑矣又云日本近因雨澤久愆頗切望雲之志有一鄕名息　同民相對愁嘆無計可施祈禱多時迄無效騐有人言及某處瀑布中相傳有龍伏處但求一雪白之馬殺而供之則立可致雨又有人言此說果屬有之但殺馬供龍之後三年之內必死三四人誰則肯等性命於鴻毛耶正爲難時有四人奮身而出曰但得致雨吾等甘死但須少子我等撫恤之洋可矣於是衆人皆踴躍喜允先求白馬以四百洋購之四人者則議每人給洋五百元擇日殺馬至瀑布處以祀龍神是日本鄕人之聚觀省計有三千人他處聞聲往觀之人尤不計其數大爲𤍠閙共計是日費洋約五千元但未知旣祀之後究竟何如也 
[數不相符]  
　　○西字報云初十日省垣之事埔頭及洋行被焚所値之數曾經英國駐省領事核計謂喪失物業約値銀百餘萬而美國領事覆計則謂僅値二十餘萬耳是較諸英領事所計祗四分之一也豈西人所報各以其意爲輕重容有不實不盡者乎請還諗諸知其事者 
[良莠宜分]  
　　○粵垣初十日之事似出於公憤惟大憲以恃衆尋衅此風斷不可長特札委者閫府司徒良卿嚴密查辦務得搶火匪徒按律懲辦俾得懲前毖後不敢再滋事端連日以來獲有二十餘人多係在附近清平塘魚欄新塡地等處拘拿而其中亦有無辜受累者聞西興街口裕生洋貨店棧於初十日因火燒沙面恐被殃連卽着店夥一人姓源名錦在此看守自朝至暮刻不少離忽于日內被緝捕營弁捉獲指爲放火匪徒嚴刑迫供現經街隣聨名取保未知釋放否也又聞大新街中和堂蠟丸店有馮姓工伴於是晚往沙面觀望亦被捉獲後經多方設法托有大紳求情始行釋放然破費貲財已數十金矣并聞老城內英華餅店有李姓工伴携有月餅送往新塡地相識之妓時値有一匪徒潛匿娼院中兵勇偵知立到拘拿匪徒聞風遠颺兵勇悞將工伴捉獲經鴇母謂餅店傭工者兵勇知悞登卽釋放此工伴變羞成怒將兵勇辱駡兵勇怒其辱已也遂拘拿解縣訊辦惟街坊及餅行西家千餘人以罪及無辜聨名禀保想官憲廉明必能體恤輿情諒不草菅人命也說見香港報 
[津信譯錄]  
　　○天津西人來信登諸字林西字報云法公使德君理固與英公使巴君克司偕同香港總督共坐李傳相之小火輪晉京矣又云李傳相前以籌賑集衆奏西藥以所醵之資助賑兹於二十二日又在公家花令西樂迭奏以聽樂之資助賑云又言聞李傳相擬捐廉十萬兩以助賑其夫人則擬助衣一萬件又有兩粵人亦每人捐衣一萬件云 
[杭垣火災]  
　　○杭垣下城貫巷口于二十三日下午失火聞係棉花店中洋油所致一時冐穿屋頂火勢燎原撲至對岸兩面盡燒其西岸爲棉花店剃頭店酒店正和諠飯店錢店酒店羊肉店烟店醬園剪刀店南貨店漆店首飾店其東岸爲有玉橋橋上爲貢院頭門建有貢院牌樓亦遭焚燬其旗杆一枝爲風吹斷一支亦被燒去延及錫箔店剪刀店麫食店點心店水菓店肉店醃肉店米店小菜店錫箔店酒棧籃店烟盤等其貫巷內則埠頭茶店剃頭店酒店烟盤共十餘家直燒至財神堂爲止通計房屋約有八十餘幢直至五點鐘後始止按是處共遭回祿已及三次自去年十一月三十日貫巷口燒起四拐角盡行燒去其時已近歲杪各店皆須赶作年市是以房屋皆在年內竣工乃至今年二月二十二日自貫巷內失火洽燒大街至燬百餘家迄今剛及半年房屋甫得整齊不料又遭一炮其間各舖都有遭災三次者恐一時未易復原也 
[新泉蒞任]  
　　○浙泉劉廉訪於二十八日抵省辦差者絡繹於途聞於九月初三日接印云 
[更夫自戕]  
　　○杭垣聨橋大街有名阿元者該處之更夫也爲人極有心計擊柝十餘年夤緣丐頭得向各店舖收小看之費夜則往來街巷遇有穿窬必多方以擒獲之私搜其贓然後報官得受上賞以此數年來頗有私積年僅三旬有餘而有淡嗷之疾時發時愈不介意也本月十一日舊疾雙作覺喉間有一痰塊格格不吐求醫服藥了不見效越日痰塊大如胡桃哇不能出咽不能下如有人手扼其喉者中秋日阿元坐茶店中大言早我信不能以利刃割開喉管將此痰摳出之豈不大快人見其言語荒謬目帶邪氣爲言於地保着人管護之地保乃雇甲乙兩人甲則替其支更乙則伴其同宿阿元素以更棚爲家其棚在大福清巷丙是夜五更乍轉阿元謂中曰天已將明汝無庸陪我可歸去寄語地保卽來看我因我有要言也甲諾而去又遺乙曰公務已畢汝可歸臥更棚之門汝仍於外面鎖好鑰匙汝仍帶去可也乙亦諾而去是時惟阿元一人獨臥其中逾時天明各店戶皆開門其更棚左側之鍋行與磚瓦店中但聞更棚中似有人顚撲之聲因高呼阿元寂無人應遂推其門而門亦鎖定亦姑置之旣而其聲愈厲察之似甚慘切而棚下又有水點滴下不止及審視之則所滴皆血水棚之下已盈盈將滿矣於是衆人大爲驚駭急將更棚之板擊破兩塊但見阿元身臥血泊中面目不復可辨其耳根之下橫插洋刀一把其刃已沒惟露其柄似從左項而穿至右項者其身在更棚中顚播翻滾徧遺血污衆人無可措手適地保聞甲寄信而至見此情形卽跪地禱祝許以經懴超荐一面忙着人喚其胞姊來時阿元口尚能言但云彼以手扼吾之頸我故以刀斫其手汝等快救我一救也該保上前拔去其刀而血如箭激濺人衣襟不可　邇逾時血流漸緩四肢猶能挣札而身體已不能動矣及其姊趕到猶見其作撑拒之狀臨死慘象不忍卒覩也其更棚中所有食用物件及洋煙器具盡已擣成　粉　其身畔經摺知尚有四五十洋放存某處其各店戶之小看費尚有十餘千文可收因將此欵購辦棺衾於十六夜間收殮且有外甥爲之捧碩披蔴以席其餘資云是皆衆目共覩無不言之懔懔但不知其有何隱惡懼此慘報或謂阿元于去年獲一巨竊得洋七十元縱之而去後該賊仍破於阿元之手嚴刑監禁瘐斃於獄想係此人向其索命也理或然歟 
[吳會叢談]  
　　○蘇城齊門外某媼年近五十雙目已瞽常自言有上方山五聖之母名花太太者附於其身能醫疾病决生死卜休咎不多取錢人競趨之往往有奇驗城中某姓子幼而孤母愛之如掌珠常年夏間母爲之洗澡今夏以年紀漸大不欲其母見之母溺愛已久不忍强其意遂於後園設浴盆葛巾使其子自浴母出外閉園門俟之良久啓門視之則盆中無人也急至園尋覓則其子裸坐池邊滿身淋漓方濯足作潑水之戲盖其子因見隣見在河中洗澡頗有臨淵之羡因給良母在園中自浴實則欲在池中一試其技詎知池係死水炎日薰蒸蘊毒必甚其子以脆弱之體驟浸凉水毛髪爲豎又吸受積毒是夜卽發寒𤍠歴延名醫藥石無效聞花太太之名遂請某媼來家甫入門媼謂其傭婦曰爾之官人已死矣何喚我爲答謂現在床上病正危殆尚未至死媼謂吾遇之於途已爲鬼卒請眞魂去刻雖未死不久將絕命矣未幾子果死其母益信籲求回生之方媼謂爾家兩房僅此一脈陰司正以弟兄涉訟今已告准兩房皆歸絕嗣不可復挽回矣其母再四跪求媼言再生萬萬不能若暫使魂魄一回尚可作主耳因使其母抱子屍出媼以手撫之從頭至足摩挲良久忽見其子身軀漸動口鼻微有氣息俄焉而醒呼其母欲飲茶其　狂喜復抱至床上欠伸反側居然復生問其到陰司否答言並無所苦不過如睡方醒耳母出拜謝媼言且勿謝吾去見必復死鬼卒尚在門外 
 
 

Page 3

 
 
等候也母欲躭延其時因留媼飯兼設香案爲花太太置茗果焉媼飯畢兒果無恙媼欲歸又强留之至日將暮不得已送媼歸比媼出門而兒已僵臥床上矣此係蘇友函述而余則謂必無是事大約傳者故神其設或欲爲某媼棣撈耳旣述之而復閫之正欲警吳中之輕信者○香山之內有舟山也濵太湖之側以其形如覆舟故得舟名有家於山之麓者其子年方十歲其父在城經紀其母耕織爲生因不復約束其子每當啓蟄之後其子卽在墳墓間搜捉蜈蚣削竹作簽朝蜈蚣首尾如弓之上絃陰乾則售諸藥肆棉一至秋日兼捉蟋蟀置其盆中與憐兒相鬥以爲娛一日間蟋蟀聲在石中掀石捉之見蟋蟀與蜈蚣一條飛躍而出蜈蚣長尺許黑身黃足翹尾挺矗竟至兒之足上兒方意在蟋蟀恃其長技不以蜈蚣爲意且將先捉蟋蟀而後昨蜈蚣而甘心詎知蜈蚣足多甚持轉瞬間已至腹上雙鉗一咬仍疾行而上兒猝不及防負痛狂呼常日捉蜈蚣以兩指撮其首則白足皆脫易如反掌是日因痛極眼昏誤　其尾竭力一扯竟成兩截蜈蚣脊中節節有𦞧故雖截去尾叚仍得游行腹上連蟄數處兒已痛蔭臥地矣鄰兒奔告其母母東視之見胸腹上血漬如　　間其故幾不能言尋知爲蜈蚣所咬急於四旁尋之并所得尾叚之半截亦查無蹤跡因舁兒歸家以蜘蛛蜒蚰鹽醋類敷之卒無一效且痛益甚是　僻處深山距城五十里素無良醫未及一夜胸凸如盆腹脹如鼓漸至毒氣攻心而死其死也宛轉床席問呼號萬狀有令人不忍卒覩者入咸以爲捉蜈蚣之報云○譚方伯烟館之禁言出法隨旣凛然莫敢犯矣兹又訪拿地棍一百餘名枷示各處凡通衢大橋必有一二人帶枷示衆者每日總巡親自騐封早晚兩次絕無使賄縱枷之弊此等棍徒大都皆積年有案人所共知者故拿到皆俯首伏責罰當其罪聞有數人帶枷路隅猶身穿綢褲手執紈扇也又前夜三更時方伯密傳總捕總巡同至朱家園一帶驅逐妓館凡十三家至則喚鴇母龜兒出諭以今夜卽遷槪從免究若稍遲延立卽封閉房屋凡暗房間或在灶畔或在床後門小如竇僅足容身者無不親自搜出盖方伯預使人僞作尋花之客實爲探穴之人故其中房屋曲折無不周知飭丁役守候必俟妓女盡出門器用無不搬空而後已故是夜妓女紛紛路旁或謀歸本家或借宿他處雖蟻之旋磨魚之游釜未足擬其忙亂也 
[機器抵埠]  
　　○西報言數日前怡和洋行輪船從英國來滬帶來織布機器聞係中國織布局所購云 
[小票敗露]  
　　○小票之害人盡人皆知翁太守聞租界中出售小票者竟有六七戶飭包控等嚴密查拿無如若輩並無招牌門面無從捉摸適有某甲本在招商月某輪船爲侍者妄想發財按月買小票終不得一彩因此懷恨昨晨法包控嚴頌眉與該侍者相遇於途議及小票之事謂出賣之處雖不能知然此等人每扮作走信模樣肩上背搭連袋我却認識可以向　該包探請侍者喚到一人詭言鄕問　人託買小票其人不知是計卽請於茶肆相候少頃卽取　來包探等卽在茶肆小憩視其人已去而密遣人尾其後一路向西至四明公所相近馬同興所造之十二號房屋其人逕入尾隨之人認清門面先回知照逾時其人携票來包探卽將其人拘進捕房復禀明捕頭協同西捕至該處獲到兩人并搜出僞造之小票及幆簿戳記外國字等法包探又在別處獲住一人一併拘押皮捕頭畧問口供着將該四人管押候解 
[擲破面皮]  
　　○招商局金利源碼頭扛挑夫役皆在新開河某飯館中午膳東桌西臺梯擠不開盖無不坐如箕而涎欲滴也昨午有某申喊堂倌添湯而堂倌應接不暇甲飢腸未飽忿火先燒不禁拍檯大駡有某乙坐於其傍笑謂曰多出二文錢有湯水矣何怒爲甲謂有湯無湯不與爾相干於是彼此怒詈甲就手中飯盌擲乙之面鮮血直流飯館中將兩造送法捕房値班捕頭見乙傷勢頗重卽飭華捕送仁濟醫院甲則管押候解噫　盌方投面皮先破湯水未呷巡捕已來甲固恭撞乙亦多事矣 
[穿窬詭計]  
　　○英租界阜康里一帶房屋均係居家惟紹興人余姓係開裁縫舖者前日午後有三十餘歲之人衣服極似坭水匠突至余處稱係房東雇　之坭水匠與諸房客修理屋漏汝居之屋有漏處否余答稱有二漏處囑其妻引之登樓指明漏處其人卽登屋余妻乃扃門加鎖下樓而出俄而其人下屋謂余曰屋漏雖已修好然須用石灰塗之今未預備容往取來余唯唯日旣冋夕余妻啓鎖入房仰見屋面有一孔可容人出入大爲駭異檢　箱篋已失綢布衣三件首飾匣一只約値錢七八千始知所謂泥水匠者卽賊也 
[續獲竊賊]  
　　○電線被竊案疉經列報茲悉鄧守戎奉委後卽帶包探徐少亭往昭文取回原贓舟行至彭家橋忽見港內有一船駛出形跡可疑正欲上前盤詰該船卽有四人鳬水而遁赶緊追捕僅獲一人其餘三人俱已漏網矣遂將匪船扣住見船內電線甚多並獲三犯兩婦一小孩又查獲收贓之鐵匠某甲包探徐少亭謚昨日下午帶回虹口卽將各犯解入老巡捕房其收贓之鐵匠另由鄧守戎帶回云 
[英界公堂瑣案]  
　　○英租界南畫錦里洋貨公所之司年司月董事係大豐恒豐兩號主投案控稱有鐘山玉董沛山二人突至公所居住自稱公所首董竟將董等及司事之鋪蓋衣物逼令搬出請爲提究等因陳大守准詞飭傳鍾董二人到案着交保候訊云○陳祥雲稱開舊衣店昨有人來買我布衣一件計錢八百文旋欲退還以致爭執旋有無賴邀同小西人尋衅爲此訴捕餘人早散祗獲小西人由捕送案并稱父親陳東來被毆陳東來供同小西人韋立解中西語供稱德國人見伊等爭毆祗相解勸並未尋衅陳太守商之賈副領事飭陳退去韋立則交捕帶回送該管領事發落○南滙邵敬華控鈕蔚椿措勒田單契據在南滙縣衙門鈕稱田單契據現在上海英租界地方之金元記棧內爲此由縣備文上海縣又由上海縣備文至英公堂請派差協同來差往吊旋據公堂里役查無金元記之棧禀覆在案兹又由南滙縣查明金元記卽金嘉記至田單契據價錢一萬零八百千現被延生錢莊收執爲又移請關提吊取田單契據云○徐文記稱在票號爲夥昨有賊來竊羽毛馬褂卽時擒獲交捕請辦惠捕頭禀該賊前因犯竊判押三月今又犯竊請爲重辦竊犯鄭美觀供認行竊陳太守判鄭管押三月贓交徐領及捕帶鄭出外大聲呼喊被捕毆打太守聞聲喝令帶回查無捕毆該犯之事隨命改押本署之捕班房 
[聲明停收震澤捐啓]  
　　○啓者敝處代收震澤捐欵現知施君少欽因於七月初二日截止後停止已久不便代收理合截止如有善士助捐請移直東等賑爲感再敝處承接震捐僅有七月十六日七月念四日兩次因囑代交施君仍令原人交去敝處並未收帳合并聲明上海陳家木橋江浙閩粵同人公啓 
[朱鶴峯先生岐黃妙手藥到回春活人無算寓滬北四馬路西胡家宅就診者戶限幾穿且不計診資貧病延請往往舍輿而步待醫中之古人也爰賦一律以贈之]  
　　○醫術原存濟世心如君古道竟難對衣冠笑彼同槐國藥石　誰乞查林丹竃有靈徵速效青囊無意蓄多金人間和緩誠難　休向庸庸覓賞音 
　　見垣一方人題贈 
[十六夜酒樓集卽事成詠呈座上諸君]  
　　○苔岑契合慣叨陪底事江城玉漏催月入瓊筵規稍玩　前漢書酈食其傳爲人刻印玩而不能授註帥古曰韓信傳作刓此作玩義各通　人依金谷例相猜同儕北海元龍撅幾輩東阿繡虎才裙屐風流隨所適迢迢缺漢鴈初來 
　　珠江拙閒庸主鳳岐邠農甫求是艸 
[蘇省撫轅抄]  
　　○八月十九日前江西鹽法道吳兆麟　直隸候補道　供進見　○二十一日運副提佐清禀知運委廣信鑒局皆辦差叩謝　○二十二日河南　　道接汝　辭行回贛南　○廿三日候補同知于責之禀知司委管解山東河工餉已釘鞘寄存外庫禀見　黃　海禀見辭赴嘉旅客民斐產局差　署平湖縣東允泰禀知　司委署叩謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[京報第五百五十號]  
[光緒九年八月十八日京報全錄]  
　　宮門抄○諭旨兩道錄前○發抄　旨四道○御史黃　奏爲撥將教習提前考試請　旨飭部議奏摺○大臣吉等　奏爲賑撫安台情形並回口日期摺○監督麟等　奏爲徵收祟文門稅務情形摺○又　奏徵收洋藥稅等數目並辦理情形摺○崇文門　奏照例解交銀兩片○八月十八日內務府國子監廂藍旂値日無引　見○榮公假滿請　安○富勒潭泰請假五日○燦公續假十五日○內務府奏派致祭　黃木　　泒出巴克坦布○叉奏派致祭　凝和廟　派出劉勳○鐘佩賢奏請開缺○召見軍機○發抄　陳士　彰六年分經徵錢糧未完一分以上各員載名奉　旨該部議奏欽此○又審明曹縣民婦張華氏京控棍徒張汝堂札傷伊夫殞命案定擬奉　旨刑部議奏欽此○又查明署章邱合黃得耀委因肝疾病極難忍服毒自盡奉　旨知道了欽此○又河南新安縣貞女呂氏請旌奉　旨着准其旌表禮部知道欽此○○𥡳察北新倉事務四品銜福建道監察御史臣黃兆隆跪　奏爲擬將教習提前考試請　旨飭部議奏恭摺仰祈　聖鑒事七月二十九日恭讀　上諭御史丁振鐸奏考塲頂替等弊仍復未攺一摺據稱此次考取宗學教習之吳恩照係中書馬星聨頂名入塲出結官爲陳鴻年請飭查辦等語着禮部飭傳陳鴻年帶同吳恩照赴部另緒前卷核對筆跡是否　　聨冐名頂替之處一併查明具奏欽此仰見　皇上甄拔眞才實事求是之至意竊准教習一塲近多搶替等弊准原其故以會試揭曉距教習塲期相去約須三月之久伊等或以在家授讀恐悞課程或以旅費不敷無從借貸紛紛結伴回籍雖有志觀光以未從久候因託人冒名入塲其跡可惡其情可原且恐此次頂替者尚不止吳恩照一人現經撤底清查後自無虞故遞復萌准舉班應試寥寥又不免有遺材之憾欲求兩全之䇿宜思通變之方擬將教習一場在繙譯會試揭曉之次日提前接考則士子不過多住二十日卽能親自應試亦可拔取眞材是於嚴絕囊弊之中仍寓體恤寒微之意且一切塲差亦可接續辦理毋需另起爐灶以節經費相應請　旨飭下禮部妥議具奏以廣登進而杜弊端是否有當伏乞　皇太后　皇上聖鑒謹奏奉　旨已錄　○○奴才吉和永德跪　奏爲查明被災台站請將賑撫安台大槪情形曁奴才永德回口日期恭摺奏　聞仰祈　聖鑒事竊前因軍台叚內充旱成災歴經奏蒙　恩准擬次撫恤災蒙安設台站曾經戶部撥銀五萬兩直𨽻總督撥銀三萬五千兩山西巡撫撥銀三萬兩共銀十一萬五千兩業經先後解到奴才衙門兌收訖前以被灾各台積差甚夥奏明奴才永德於六月十六日前往各台督飭運送藉勘災蒙在案經奴才永德遵　旨撥商都牧羣健駝三百隻現經各台將積差分起供送起行遂卽沿台詳細查勘除察罕托羅海一叚十二台水草暢筏生計裕知毋庸撫恤外其布魯圖叚內之布魯圖鄂倫琥圖克察罕琥圖錫拉穆楞敖拉琥圖克吉斯貢郭爾培拉穆哷爾布　叟吉布拉克等前九台默霍爾戞順段內之默瑞哈畢爾等二台雀爾瑪克叚內之翁錦鳥納格特等二台以上十三台牲畜　有倒斃人苛不至流亡被災較輕亦不得不量爲撫恤惟被災　重之布魯圖叚內之托　市拉克圖固里克等未二台默霍爾戞順段內之默霍爾戞順霍呢齊畢里格庫哈潘布齊托拉圖卓博里博羅鄂博庫圖勒多倫塔拉多倫等九台以上十一台　六七月間問有得雨者皆未深慮草亦難　復萌實屬被災較重各合牲畜倒斃殆盡在台男婦老幼皆係肢體枯槁僅餘殘息啼飢呌餓惻目傷心奴才永德遂將備帶銀兩携帶口糧稍爲分濟衆留欲呼第此次被災寬廣赤地千里附近羣衆早已流亡四出一時招集不易僅就現在各台炎戶官兵等台日餘名口六七十名口不等取具戶口清册並就在各台查數與册無異遂又分囑咨台叅領等隨時設法招集如有附近災蒙　查台蒙衆聞賑而來者務須曉以指日放賑無任流離失所續造人口清册呈遞衙門以憑核給情形也奴才永德於七月二十日遂　　口奴才面加訪詢再四籌商查被災區所蒙衆流離一時招集不易據現在各台官兵眷口等共有千餘名口嗷嗷待哺望賑孔殷遂卽派委恊領塔清阿帶領防驍就近在本口購買小米一千餘石尅日由台路作速運往被災各台按台取給以救燃眉而資餬口其被災各台駝馬斃盡奴才等日派出恊領玉璞佐領景琪等隨帶旗弁價銀前往口外附近一遱購買駝五百餘隻馬五百餘匹並駝馬鞍　等件迅速購齊到口奴才等視查騐烙印後分撥各台以資供差而照核實並查各台額設毡房二架爲數甚少又値帮臺潛散遇有差　不敷　止率皆搶挪蒙兵毡房兵皆露宿以致蒙衆不敢附近居址甚爲不合今已發價每台添設毡房四架以資備差而免優累伏思被災戶口爲數不多賑濟較易第台站廢弛幾十餘年矣經奴才等此次整頓必須查照舊章斟酌損益以期一勞永𨓜俾軍台各站一律疏通思兾仰答　聖主軫念陲傅之至意除將賑撫安台各事宜一俟發故清楚再行報部核銷詳細奏聞外謹將大槪情形並奴才永德回口日期各緣由理合恭摺具　奏伏乞　皇太后　皇上聖鑒謹　奏軍機大臣奉　旨知道了欽比　○○奴才宗室麟　穆隆阿跪　奏爲蒙　恩管理崇文門稅務　年期滿微收稅課正額無虧盈餘末能足額謹將虧短情形據實具陳仰祈　聖鑒事光緒八年七月二十五日奉　上諭崇文門正監督着麟書去副監督着穆隆阿去钦此欽遵奴才等當卽嚴飭委員認眞整頓計自光緒八年八月初三日接收起至光緒九年八月初二日止一年期滿徵收稅課正額無虧其盈餘銀兩實因南省絲價昂貴異常　　鮮銷售之利　京中銀價長落不定商賈懷賠累之必旣遺來源難期裕課至六七月間大雨連旬　京通一帶泥淖滿途連京貨物過少奴才等曾經派役赴天津通州貨棧密爲查訪存貨尚多實因道路難行運脚倍增商販虧折資本遂多裹足不前兼以外國貨物例不重徵此節餘未能足額之實在情形也查前任監督德木楚克札布等將短徵節餘銀兩奏懇　聖恩儘收僅解奉　旨允准在案嗣因戶部奏關稅情形照常徵收不得援案辦理奉　旨各關均官設法整頓仍遵額定稅數照常徵收不准以儘徵儘解違例奏請如將來虧短實屬有因着俟一年期滿奏報時由戶部酌量情形分别奏明請　旨核辦欽此欽遵亦在案奴才等自光緒八年八月初三日起光緒九年八月初二日止計十二個月一任期滿共徵收正額銀十萬二千一百八十七兩五錢六分二厘收盈餘銀七萬六百十三兩六錢九分一厘統計正額盈餘共實收銀十七萬二千八百一兩二錢五分三厘比照歴年足額年分正額無虧計少收盈餘銀十四萬二千一百六十三兩二錢一分九厘所收銀兩除一切官用均照歴年核減章程開銷外照例儘數解交戶部再徵收每淀藥材燒酒錢糧涂交正稅外餘銀五十一兩一錢三分罰項存公銀十六兩三錢七分一併解交戶部以上各欵除咨部核議外謹另繕清單恭呈　御覽所有奴才等徵收正額無虧盈餘未能足額緣由謹據實陳明伏乞　皇太后　皇上聖鑒再奴才穆隆阿現在請假合併聲明謹　奏軍機大臣奉　旨麟書等奏崇文門徵收稅課盈餘未能足額着戶部議奏餘依議摺二件片一件單三件併發欽此　○○奴才宗室麟書穆隆阿跪　奏爲關稅期滿徵收洋藥稅銀數目並辦理情形據實奏聞仰祈　聖鑒事竊查崇文門徵收洋藥稅銀向係專欲解交部庫奴才等於接任後督率委員竭力整頓並嚴飭書役認眞𥡳查遇有奸商私運卽行從嚴罰片所獲各案間有延不交納者訉係實在無力完交飭將私運洋藥變價入官歸於罰欵項下解部計自光緒八年八月初三日起至光緒九年八月初二日止計十二個共徵收洋藥稅銀八千四百九十二兩七錢八分正稅外例有隨解飯銀曁加平銀二百五十六兩七錢二分至罰項以及變賣之雜色碎銀除照例充賞外共存公銀二十六兩六錢遵照奏定章程專欵解交部庫再祟文門徵收商稅例有加平銀兩惟洋藥稅課係專欵徵收且走私居多必須添泒書役嚴密巡查所徵此項加平銀兩除交部隨解飯銀曁加平外其餘作爲一切工食等項之用仍遵照咸豐九年定章無庸開銷報部謹將徵收洋藥錢糧數目並辦理此項稅課緣由理合恭摺陳明伏乞　聖鑒再奴才穆隆阿現在請假合併聲明爲此謹　奏　○○崇文門片　再查崇文門每年應交同　園節省銀八千兩道光二十九年八月初六日奉　旨崇文門每年應交同奏聞八千兩著自本年爲　於此項內分交侍衛處二千兩仍以六千兩解交內殿查收每年均照此辦理欽此欽遵在案今屆奴才等任滿照例如數備支遵例解交　　銀六千兩其餘二千兩知照侍衛處查收謹此附片奏　聞 
 
 

Page 12

 
 
   
 
