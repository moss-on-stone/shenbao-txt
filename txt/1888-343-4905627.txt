# 1888 - 343 - 4905627

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練　麾也特是原本旣不易得而坊問　刻又皆魯魚亥豕訛謨良　本舘特用新鑄鉛字印成逐加圍點印釘工雅讐校精詳冠以監臨以下諸　姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則概歸申昌經理此佈 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料邇來屢有人藉口於書本短缺函索補添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尚其俯鑒 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯吏事有體有用洵經世必讀之書碼洋一元其除種類繁多不能儘載本埠外埠俱有分鋪士商就近購取可也此佈 
[論械鬥]  
　　百里不同風千里不同俗竊嘗謂其爲分土分民者言之耳乃今而後知其非也王制曰凡居民材必因天地寒暖燥濕廣谷大川異制民生其間者異俗剛柔輕重遲速異齊五味異和器械異制衣服異宜修其教不易其俗齊其政不易其宜又曰中國戎夷五方之民各有性也不可推移荀子性惡篇曰人之性惡其善者僞也告子言人性本無仁義必待矯揉而後成公都子述告子之言曰性無善無不善也或曰性可以爲善可以爲不善或曰有性善有性不善孟子道性善自是之後諸子百家之言性者層見而疉出其書緣言性而著者汗牛而充棟由今而論之惟孔氏之言爲得其中孔氏之言曰性相近也習相遠也斯言也誠萬世而無弊者也而吾因以惑移風易俗之難焉潮州一地俗尚强悍勇於私門振古如兹自韓昌黎出貶爲潮州刺史始以文學化其俗一時父老子弟嚮風慕義咸靨飫於仁義道德之經篤守夫君臣父子之道　　砥　蒸蒸日上天地靈秀所鍾磅礴鬱積必無問而不發秘而不宣之理自唐迄今千數百年來或以幹濟聞或以文章顯其能自振拔而有以表見於當世者頗不乏人然其餘風遺俗猶有存者則今之械鬥是也夫以文公之訓戒勸　以數代帝王之涵濡樂育世故多變積千百年之久仍未能革其故俗豈五方之民各有其性不可推移如王制所言歟抑人性本無仁義必待矯揉而後成如告子之說歟抑性可以爲善可以爲不善有性善有性不善如或之說歟顧孟氏之言性善又何以稱焉嗚呼此吾所以折衷於孔氏而必以其言爲斷者也蓋潮州民情之悍潮州之習爲之也其習奈何吾試得而申論之按潮俗如甲家與乙家有仇則兩家糾集匪類各持器械互相鬥勝迨其後或死或傷兩家適相等則相安於無言其或乙家死三人甲家死二人則甲家出欵購一人以抵罪其受欵代死者至官直認囚犯無所隱諱官斯土者知其枉而不忍其無辜而延頸就戮也則多方以開導之明譬曲喻以勸解之冀去其迷而赦其死而執供如鐵堅不攺口官又知不可以口舌爭而積習之未能一朝去也則又姑爲之隱忍遷就以從之焉嗟天死　亦大矣今夫人不幸偶蹈刑辟苟稍有可宥之地其家人父子有不典衣易産竭力爲之營救以贖其生者必非人情也彼潮民獨非人情乎哉人生縱極貧苦百工技藝擇一術以自處無不足以自給者推其甚至於爲乞丐亦足以餬口　方人生實難其有不獲死乎何自苦如此夫其不愛人之身與不愛已之身者無論矣獨其家人父子目睹其子若孫隱地而生保抱提攜漸至於成童漸至於成人骨肉至親宜非絶無關係者一朝爲區區小利致遭慘死不全其身不保其遺體誠一念其頸血横濺身首異處之狀當有悲塡胸臆而食不下咽者矣而安坐享之不以爲怪人之貪財好利何至若斯之極設心處慮何至若斯之忍此不獨賢人君子所爲深嗟而長嘆志士仁人所爲切曲而髮指盖繫乎人心世　之憂者實大也餘如獲人拘入幽室限價勒贖逾期不至或戕害其生命或傷殘其支體種種惡習不勝枚舉昨有友人自汕抵申談及近來潮中鄉閭逞刁多訟動輒糾集殺擄斃命一經發覺紳耆不拏凶匪送究祇恃强紳倡首糾集强徒勒派巨欵賄賂員丁書差揑詞舞弊致未諳民情之大令勢必受其誣瞞使有寃無伸貽累良民殊非淺鮮大憲卽嚴行究凶其犯必早巳遠遁無法可獲地方官亦無伎倆可施祇代凶洗脱以免例議致凶犯恣意横行全無忌憚如去秋普寗屬果隴某甲大族爲風水一案派出巨欵糾集千餘匪乘夜攻毁石鳥鄉某乙家殺擄多命此案情甚重大未知作何辦理想以張制軍方軍門兩公之明察秋毫夙以除暴安良整頓地方爲已任必能嚴行辦理孰是孰非當不難水落石出獨是潮民之强悍凶頑如此果何道以處之乎夫亦曰變其習使歸於中庸而已矣 
[納采盛儀]  
　　本月初二日十點鐘時欽派納采之正副使奎星齊大宗伯福箴亭大恊揆在太和殿受節恭捧出太和門鑾儀衛官率校尉恭舁龍亭十六座分置甲胄綴布等儀物文馬十匹對列隨行前導以龍旗御仗等儀正副使朝冠朝衣捧節以行出協和門東華門各門官兵佩刀排班鵠立正副使於東大栅欄外乘坐緑呢大轎出東安門往皇后邸沿途道路鋪墊黄土各巷口遮以藍幛由步軍營派兵持鞭排立攔禁車馬行人各官廳悉懸挂彩綢步軍校補褂帶兵跨刀排立正副使旣至方家園皇后邸桂副都統祥朝服在大門外右跪　正副使入中堂宣制納采后父跪受行禮畢正副使出由舊路還朝覆命未刻就皇后邸行納采宴分宴后父后母皇太后遺閨王福晉前往將事正副使之夫人曁總管内務府大臣之夫人皆與焉其司茶司酒捧菓捧食引禮等儀由内務府人員之命婦前往將事 
 
 

Page 2

 
 
[都門鴻雪]  
　　吏部爲曉諭事所有盛京廂黄旂漢軍人補用筆帖式遵鄭工例捐納主事歸盛京本處不論雙單月分部行走權承一員相應出示曉諭該員務於十月二十八日黎明衣冠前赴午門前預備騐看勿違○宣武門内中鐵匠胡同松某之子二常年十四歳十月十四日清晨赴墊讀書至晚未回松至塾尋覓師云今晨並未來學諒係告假松駭甚託人各處找尋杳無影響又西直門内火藥局文某之女年甫十三十月十二日赴外購物逾時未回父母旋往尋覓至今亦音耗全無保安寺街竟有年二十六歳之幼婦出門買線不見回來前門外五道廟作房學徒洛蒼近亦迷失諒皆爲拐匪所誘去也○十月某日出有門千總二缺經兵部按班擬選查有正黄旂漢軍二等武舉雙印由庚午科武舉辛未科揀選二等以門千總推用赴部註册投供候選應行擬選右安門門千總又查有廂紅旂漢軍三等武舉鐵麟由丙子科武舉丁丑科揀選三等遵章情願以門千總候選赴部投供註册應行擬選宣武門門千總經兵部咨行各該旂傳令該員卽刻赴部核對履歴以備帶領引見○福大協揆諭知内廷常川值班之番役人等於禁廷内各地面認眞巡察無論何項何處倘遇開燈賣烟聚衆賭博容留閒人在内歇宿等事嚴密拿交門外偏吉官廳呈送衙門從重懲辦若敢徇隱不拿一經發覺定同科罪○内務府騐收四川省委員管解呈進大小黄紅藏香三千餘炷分裝黄箱二十口○此次欽派正副使持節齎持表禮至后邸行納采禮内務府應於后邸中支搭彩棚先期已移付造辦處照例預備經司員帶匠前往支搭並將應用物料玻璃窗扇由内擡往復飭紥彩商役將后邸應懸之綵赶爲備齊齎往於本月初一日懸掛○十月二十六日奉硃筆派奕劻德福麟書崇光看視奬賞欽此當經禀請慶邸等訂期十一月初一初三兩日看完慶邸德都統制在上駟院看視左翼四旗各營弁兵奬賞麟大司宼崇總管大臣在内務府看視右翼四旗各營弁兵奬賞並將各項應得奬賞名數錄後廂黄正黄正白三旗親軍營各親軍校親軍共一百名左右翼前鋒營前鋒各一百名廂黄正黄正白三旂護軍營各護軍校護軍共一千一百名正紅廂白廂紅正藍廂藍五旗護軍營各護軍六百名内滿洲火器營各鳥槍護軍校鳥鎗護軍各三十名内務府包衣廂黄正黄正白三旗護軍營護軍各一百名○景運門爲傳知事本年十月二十八日准軍機處片交本日軍機大臣面奉諭旨御史張廷燎奏近來長安門闕門午門等處往來閒人甚多毫無攔阻夜間值宿官兵更屬寥寥請飭該管官認眞整頓等語若如所奏尚復成何事體卽着前鋒統領護軍統領認眞整頓不得仍行疎懈欽此相應傳知左右翼前鋒營八旗護軍營查照辦理○中海鐵路刻已工竣外洋所購火車已運入沙窩門惟用恬鐵路趲行未免稍行遲滯至初四日方克由醕邸閱視計火車六輛沿途不便生火每車以十餘人拉拽以行所設鐵路有洋員爲之佈置聞俟醕邸騐畢以三輛置中海内三輛送入頤和園安置昆明湖畔云 
[津沽紀要]  
　　熱河銀礦前由朱翼甫觀察開採迄未成功去歳復經美國駐津副領事畢德格禀請李傅相籌撥鉅欵遴聘美國著名礦師哲者土前往查騐礦苗陶鎔礦質後以工未竣而欵已空事遂中止現再力籌欵項從外洋購到淘沙機器於本月初五日到津當日報關起卸運在熱河殆所謂工欲善其事必先利其器歟○津淘關道篆務李傅相仍委劉献夫觀察署理劉薌林觀察交卸後仍回旅順督辦魚雷營並前敵營各務初二日献夫觀察接印任事薌林觀察卽於初三日禀辭初四日乘輪車赴大沽换坐兵輪回旅順防次 
[鳩江談屑]  
　　安徽學政駐節太平府城日前宫塲探悉新任學政錢穉菴文宗道出邗江當途縣金明府隨飭丁差預備供張文宗隨於本月初七日行抵郡城各屬僚紛紛在郊外　迓文宗接見後當卽乘轎進轅示期初九日接印任事前任貴隖樵文宗交卸學篆後卽當馳驛進京恭覆恩命也○新授漕運總督李小荃制軍由津南下遄赴新任其夫人公子自合肥原籍乘舟啓行於前日抵蕪在稚荃觀察府第小住二日旋卽解維向清江進發○蕪湖縣嚴笠樵明府於初四日赴郡謁見王子範太守禀陳地方公事小住二日卽回縣治○藩憲阿嘯山方伯檄行各屬略謂部議各屬寄籍生童呈請應考務須實係身家清白並無别項違礙所置田房廬墓投契納糧已在二十年以上者始准取具族隣保結呈請該管州縣查明加結詳司立案方准收考如有朦冒將該管官查明議處歴經遵辦在案乃近來各處寄籍人等每有童生冒籍廪保私行包庇事關掄才大典札行詳加查核等因到縣蕪湖縣嚴明府業經遵札出示矣○近數日來每當清曉及黄昏時霧氣漫天往來行人覿面幾不能辨江面霧氣尤重船隻皆不敢渡江各輪船亦因此濡濡每致閱日始行坻埠老於農事者謂如此大霧日内必有祥靈渥沛也 
[遼陽雁信]  
　　營口信云有萬福順沙船因買豆油尚未出口在德祥玉碼頭繫纜十月二十一早有輪船八艘同時出口臺灣輪船忽然斜行碰萬福順沙船沙船上夥見勢不佳一齊躍上船後挑梢各用彎篙竭力撑隔不料輪船來勢太猛竟將該沙船之挑梢碰壞沙船水手五人登時落水嗣將三人救起惟二人形影杳然沙船旋由引港小火輪拖之出口聞該輪船尚碰壞駁船兩艘云○拱北輪船於十月十八日出口在口門擱穿一洞艙内之水汩汩而入所有搭客小半過富有船以去大半仍回營口招商局董事翁君聞信急雇小火輪拖帶駁船裝載小工前往卸貨一面將船身擱壞處修理已於廿三晚展輪回南矣○永成銀號控同興聲等各油坊於道憲案下已批示照錄於下據永成銀號胡德裕呈控同興聲等油坊以空紙騙銀劣貨欺客等情一案查豆油爲出貨大宗該銀號不得過于挑剔該油坊等亦不得　雜脚渣候飭海防廳親往查騐勸理照常交易毋得興訟以傷和氣○十月廿二日東街永昌和油坊失愼時當午後各水會赴救踴躍隨卽撲滅止燒去廚屋三間其時湄雲兵輪洋龍排隊而往又有水雷局新置洋龍風馳電掣而至各人皆西式打扮器具色色齊全營市人以爲見所未見相與嘖嘖稱嘆不止 
[漢臯瑣記]  
　　太古公司安慶輪船抵漢尚未泊定卽有駁船駛上搭客紛紛過駁不隄防輪葉又動浪花驟湧駁船登時沉没當有十餘人落水矯捷者攀援而上幸得更生惟六人杳無蹤跡已赴龍宫矣次晨經各親人雇划船從匯流處打撈屍身已得三具其餘尚無著落也○漢口篷屋本多冬季　更多儼成村落因貧民農事已了咸來市鎭以圖餬口男則在人家傭工或作小本經紀女則或藉針黹或乞化於市本月初四日早十點鐘時上街老官廟後某姓篷屋失愼某姓夫婦二人其夫出外營生其婦適詣鄰家閒話有六七齡之孩子在篷内爇火爲戲以致延燒及婦歸來勢已燎原不可嚮邇有一幼孩竟被焚斃毗連篷屋十餘間竟遭池魚之殃迨水龍聞警馳出火已熄矣 
[湓浦寨濤]  
　　豫康錢莊管事桂姓前因該莊虧空閉歇被人控告在德化縣管押一月有餘旋經紳商調處取保出外清理各帳不料桂姓忽萌短見於初七早潛服阿芙蓉膏未幾毒發家人知覺急延西醫施救則已不及而斃屍親以莊主威逼服毒等詞向德化縣喊控初八日金明府帶同刑仵詣塲相騐果係吞烟斃命遂卽回衙簽提莊主訊供核辦聞桂姓在該莊管事多年人頗信實今因莊主負債拖累自盡置弱妻稚子於不顧是誠等性命於鴻毛者矣○四鄉婦女農事旣畢往往出外傭工至次年麥熟復歸其家仁貴鄉某甲於今春娶某氏女爲妻近交冬令與鄰婦某氏結伴入城謀一枝棲之地鄰婦因有舊主人仍赴原處甲妻初出茅廬茫茫靡所棲止遂託某嫗爲之汲引日前甲有事至潯　道探妻找尋不得因思與鄰婦同出向之詰詢亦不知其下落甲憤極欲拉鄰婦到縣鄰婦大懼願偕甲四處尋覔然大海撈針茫無影響未知日後能否尋見也 
[蘇臺小誌]  
　　本月初一日爲署蘇臬憲田熾庭廉訪五十夀辰督撫司道及各同憭先期致送夀禮廉訪一概璧謝屆期撫憲崧中丞率同司道等員赴轅祝嘏廉訪預飭家丁在轅門外逐一擋駕次日始命駕出署親往各衙門謝步於此見廉訪之清廉自矢澹泊可風誠司道大員 
 
 

Page 3

 
 
中所不可多得哉○黄鸕坊橋正隆錢店開設幾二十年平日生涯之鼎盛利息之豐厚爲各莊之冠人亦深信不疑忽於本月初倒閉該莊所發錢籌爲數甚多一時市廛問紛紛擾擾惶惑異常及至前日該莊始貼出告白准於十六日發錢人心稍定聞該莊虧空不少說者謂前月豐和錢莊虧倒捲逃萬餘金之多未及一月而正隆又復倒閉貽害閭閻實非淺鮮安得地方官提案嚴懲不准含糊了事計資之多少定罪之輕重庶幾若輩知有國法不敢再肆奸謀未始非地方之福也○月之初九日爲原任吳縣汪岸青大令祖綬之夫人出殯計銜牌數十對次則眞容亭香亭誥　亭等儀仗鮮明執紼而送者十餘人靈柩則用紅縀綉花大罩龍頭鳳尾以三十二人舁之而行諸公子涕泣相隨兩旁觀者咸嘖嘖稱羡弗置按汪岸青大令以庶常散館欽授知縣分發來蘇歴任煩劇幾二十年所至有政聲嗣以微罪被議旅居吳下去春疾終寓次其長子安湖北知縣次子君謨以知府需次浙江奉諱後在省閉門讀禮今接丁母憂人咸謂諸公子迭遭大故爲可悲也 
[閩中瑣志]  
　　潭尾街敦誠大錢鋪於本月初四日霎時倒閉聞所出錢票多至數萬金旋有謝人巷福坤大錢鋪相繼滾支債帥盈門幾致人山人海幸有官差彈壓不致釀成事端擾擾紛紛閙至夜闌始定至初六日洋中亭文涇小錢鋪又擠倒凡持票來支者無不空手而返吁慘也○前署臺灣鎭楊鎭軍在元昔年因事被議罷職回浙兹隨卞頌臣制軍旌節偕來聞已許其援案開復鎭軍遂於初八日趨轅叩謝 
[皖事述餘]  
　　新任直隸按察使周玉山廉訪月前請假回皖展視松楸兹於初六日赴各衙門辭行初七日乘招商局江永輪船鼓浪初下前赴新任○撫藩憲札委本任泗州方刺史瑞蘭辦理滁州全椒來安等州縣賑務刺史奉札後赴各衙謝委旋卽料理行囊於初四日禀辭東六日就道災民聞之當引領以盼使君之至也 
[飭捐紳富]  
　　上海縣接奉上憲飭知内開本年江皖各處山田亢旱成災濱河又黄流下注災民滿目殊覺慘然際此隆冬困苦尤甚著廣爲勸募以補官欵之不足云云裴邑尊隨於前日午後敦請城鄉各紳董到縣商辦勸募紳富捐項集議片時各紳董咸興辭而出 
[邑尊騐屍]  
　　浦東金家橋箍桶店命案前報巳登大略前日裴邑尊庭訊之下屍母姚賈氏訴稱兒子阿桂在沈桂林箍桶店内習業前日沈以兒子懶惰按住痛毆旋復踢傷以致斃命　呈姚秀林所供略同沈供稱阿桂在小的處習業前日不知因何自縊身死小的並未踢伊叩求明鑒地保韓紀周陸錦祥同禀稱沈與阿桂略有口角阿桂隨氣忿自縊身死邑尊飭原差將一干人帶候詣騐隨於昨日一下鐘時帶同刑仵書役等人渡浦詣金家橋相騐 
[履勘類誌]  
　　武生沈世忠卽沈瑞忠及沈亦福張阿狗等十二名聨名投縣具控趙發茂造屋私塡官河致斷水道田地無從起水澆溉于碍非淺等因裴邑尊以如果私塡官河原關水利遂發堂單提趙已列前報嗣趙到案供明沈瑞忠武斷一鄉地方田土進出非伊在塲不可此次經手租地未給中金與沈且因上年向索侵用房租借欵遂被積恨不許堆造屋磚料彼此爭論我被拳傷嘔血正在理處不料彼已揑情具控所塡係護宅私溝無關水利邑尊得供之下飭傳該處地保隨同往勘旋經邑尊勘得所塡者的係護宅私溝並未侵及官河又問沈之田地在何處地保胡雲山禀稱此間沈無田土邑尊以沈瑞忠不應朦控大加申斥沈又稱被阻出路不肯讓寛趙稱路早加闊邑尊又勘明出路甚寛益怒沈之無理取閙隨訊聨名各人爾等尚欲涉訟否沈瑞忠沈亦福張阿狗等尚敢强辯其餘九人均稱蒙大老爺訊勘明白小的等不敢多事邑尊飭將沈瑞忠等三名交差候究誣告之罪餘人免議又有金某控稱在寳山縣境租地造屋有馬慶堂妄言有碍祖墳風水致將房屋拉坍地保請邑尊順道往勘邑尊勸諭金某將兩邊房屋拆攺又諭馬不應擅將金所造之屋拉坍着令認賠兩造均遵諭鄉人莫不頌邑尊之神明云 
[英界公堂瑣案]  
　　包探顧阿六稱積竊松江人王阿四前經拘案奉判遞籍今又來滬昨夜闖入人家圖竊由捕拘拿送案蔡太守隨判王阿四管押二月責一百板以儆○老船塢船廠管門人吳在雲稱有王長生竊鐵三塊當獲人贓送案請辦王長生供爲小工貪小拾鐵蔡太守判王長生管押十四天贓交吳在雲領去○自來水公司夥王阿毛稱昨見湯阿元持桶兩隻竊用自來水交捕送案湯阿元供無知誤犯罰洋無力惟求恩典蔡太守飭將水桶充公完結 
[法界公堂瑣案]  
　　法國新造輪船裝運鐵路機器者昨由天津來滬進口時經江海新關西人查騐該船水手不服嗣經中國巡丁沈阿耀沈阿四楊寳榮等查到艙底有鹽三十餘包該水手卽將沈阿耀右目打傷楊寳榮前往勸解亦被毆打當經巡查西人前往將逞兒之張阿隆童阿記徐阿二一併拘到因係法國船故送法捕房於昨日轉解公堂訊理英捕房三十四號英捕一百七十六號華捕及海關巡查西人均到案訴明情形據沈阿耀稱鹽共三十三包每包約重一百斤現已起存洋關王司馬詰張童徐三人據供鹽在艙底不知何人所放王司馬商之祁繙譯官判將張阿隆徐阿二各責一百板枷號一個月童阿記責二百板枷號一個月示衆○法捕房昨解在碼頭掃煤之無錫人孫福亭浦東人徐阿五富寗人蔣小林三人到案其煤約有二百餘觔據三人供稱煤在碼頭掃樸下來王司馬諭以後不得再掃此次從寛釋放○安定人王富林訴稱撑船爲業昨在小東門拉圾碼頭停泊船中無人有包有才者上船偷去錢四百數十文被我在岸上瞥見拘獲送案包有才供見無人在船因之偷竊王司馬判責包有才四十板起到之錢給王領去○十二鋪地甲瞿瑞投案訴稱有王阿四陸阿二在北關城脚偷工程局鐵條旋到新街福來烟舘中因在租界鳴捕送案王阿四供認在新開河地方偷到斷鐵條陸阿二並不干涉王司馬判王阿四押三日陸無干斥釋○前有偷竊椽子之陸金生管押捕房釋放未久前晚又在八仙橋地方偷拆人家竹笆因又拘押解案王司馬謂少壯之人何事不可爲而甘心作賊本應懲責姑念無知着再管押一天釋放○昨報列偷竊十景椅之王寳卿昨日解訊據稱做漆匠生意現在虹廟弄前晚不及囘店因前在隆泰做過是以暫宿一宵據該店夥朱金奎稱伊將椅携在外邊土司馬謂王寳卿卽是借宿亦應與該店中人說明豈可任意着押三日以儆○廣東人林新雙訴稱有郭寳哈到店中取去棉被等物當塲拘獲爲此送案郭稱林前欠我洋三元未還　取伊棉被司馬謂卽使欠洋屬實亦不應私自取物着押七天以儆○前在致和里偷竊物件之王阿慶嗣又供出竊取青布長衫短衫水烟袋湖羅套褲等件經法包探江德林吊到原贓昨日解案失主周仁蘭投案伸訴王司馬問明給領外着將王阿慶冉責一百板○日前有廣東人錢阿三將人私行吊打受傷人送仁濟醫院刻已醫痊出外司馬前斷錢出養傷費洋十元錢分文不繳司馬着再比責一百板還押候示○前有沈張氏遞禀控林宜海欠洋五十元當經准詞傳到林宜海並中人陶玉泉旋有林大海到案遞禀稱洋由我欠己還過四十二元四百文王司馬詰之該氏據稱前收過洋二十二元錢四百文王司馬謂陶玉泉爾旣爲中人今當由爾調處又謂沈張氏此事爲日己久爾當將就過去着退去林大海交保 
[食油須知]  
　　世有砒酖爲毒人之物夫人而知之旣知之矣則必引以爲戒不致誤入其口以故受其害者恒少乃於尋常日用之間開門七件之内受其害而不知中其毒而不覺其爲害也實有甚於砒酖者則莫若近來之棉子油是也按棉油味濇而毒熱食之令人病逢春乃發其最甚者小兒出痘時沾其氣味則痘花立陷成不治之症向來小油店中豆油内或攙以花生油有時麻油賤於豆油則以麻油攙入此尚無損於人也今年豆油騰貴有獨出心裁之小油店以棉子油攙入其價不及豆油之半獲利甚厚因此而漸行於油坊近則堂堂油行亦復效法將來春氣一透受其害者不可勝計聖人云始作俑者其無後乎此油店之作俑將來報應不僅於無後然猶謂其店之小也祗圖利已不顧害人獨怪 
 
 

Page 4

 
 
其坊也行也似皆殷實　開乃亦作此喪盡天良之事爲不可解也然細思其中尚有可原者或油業諸君只知可以利已并不知足以害人若旣知如此害人斷不尋此子孫錢天網恢恢疎而不漏惟願有則攺之無則加勉寄語賣油郎其無再作酖人之羊叔子也可來稿 
　　 
[懷田嵩岳大令沙市]  
　　我懷田大令豪氣埽千軍季布言如鼎孟嘗客似雲二旬云小别兩月竟離羣桐閣梅含蕊需君一吐芬古越高昌寒食生 
[桂笙夫子於月前遷居時和里病起補獻一詩卽乞正誨]  
　　楊柳樓臺後先生卜宅良頻年餘館榖是宅夫子賃地自搆五畝異農桑眷屬相偕使琴書攺置忙鶯聲囀喬木燕影集雕梁小築繁華屏幽棲俗慮忘商量移几席培植到門墻菊乍籬邊採梅初閣外香賓多時倒屣客雅或持觴遠勝鷯枝穩私殷　躍狂躭疴盧賀祝諏吉己更張禮美新輪奐詩賡肯構堂蘭成園有賦杜甫屋無妨庇士遲他日尋師在此鄉朱扉容剥啄絳帳更趨蹌立雪寒能耐停雲近可望重親君子室何幸襲芬芳[  受業高瑩拜草]  
[遷寓恒濟戒烟局賦呈桂笙夫子卽乞正誨]  
　　賴有賢師化育兼母之慈愛父之嚴曾憐一病籌醫藥更免三餐算米鹽棲托尚容親硯席箴規何異下針砭從今悦服知難及回味深思橄欖甜琴劍蕭然何所之半椽一榻暫棲遲流連光景尋歌舞消遣英雄付酒詩壯志如潮平百尺愁心似髮亂千絲不知些小池中物可有風雲際會時[  受業高瑩侣琴甫草]  
[江督轅門抄]  
　　二十七日浙江候補道朱式雲到通判凌夢蘭辭奉府委六合公幹縣丞孫文英到籌防局差○二十八日桐城樅陽厘捐安徽同知周心培到貴州知縣張翰由京來縣丞盧運昌銷主考巡捕差巡檢姚丙林徐輔臣均奉委銅山冬防藩轅牌示江都瓜洲司巡緝吳繼祖期滿遺差以補用主簿馬聲駿接辦○二十九日雲南鶴麗鎭朱洪章由京　直隸州謝陶禀知赴滬採辦洋木縣丞蔣瑜辭赴蘇候選主事羅長琦到巡檢劉應元豐縣楊自械通州均奉委冬防差○十一月初一日通判許炳常卸贑榆縣事知州錢　　知縣兪熙均奉委府發審差○初二日直隸知府郭奇中奉直隸督憲委帮辦廬州賑務知縣沈佺奉　解蘇皖實收赴山西○初四日候選道劉傳楨辭赴蘇前湖南候補道　允文清江四特用道郭承與由京來○初五日通判李銓奉委解海軍　門平餘銀○初六日知縣舒霖皖北公幹回○初七日候補道劉章吳禹謝委帮辦洋務局辦理賑務本任泗州方瑞蘭到山西通判黄學濂湖南來鹽經歴王與晋由揚解餉來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接山東張禹門先生來書]  
　　滬上諸善長大人閣下前月二十三日泐奉草函亮已早呈鈞鑒矣近維行道有福籌祉多佳爲頌敬啓者弟自發信後隨卽携帶頭批銀五千兩於二十四日就道兼程前往初一日抵齊東當卽面謁邑尊詳詢災區景况隨邀得信實友人帮同下鄉查核計齊東被災極重者共五十七村日上將次查竣一俟查畢卽擬按户儘銀匀放先將齊東一縣辦完再查惠民而惠民之災雖亦極重辛地方較少祗有十餘莊但此十餘庄向賴民埝縷堤爲保障今秋民埝冲决被災鄉民無力堵築官憲又不能兼顧以此人心惶惶誠恐黄水仍歸故道若不堵築民埝此時雖暫得賑恤仍不免其魚之歎鄉中父老僉稱與其放賑一次僅顧眼前孰若以賑欵修堤爲久遠之計且修堤亦足以工　賑衆心相同思之實屬至情至理故弟擬待齊東賑事畢卽將後批來銀帶赴惠民興築民埝以副諸大善長救災救澈之心未卜高明以爲何如除齊東放賑花户細册隨後呈報外合先佈逹順頌德安諸惟公鑒愚弟張化龍頓首十月十四日由齊東發[  二馬路祥順公同人謹錄]  
　　金縷曲余之將病未病也忽忽若有所失非觀劇不樂非觀牡丹花劇又不樂朋輩招邀要必往詠霓園病中猶恐其遽去而後會無期故思之或復夢之病已又以葆養心神歌塲屏迹今晚赴飮歸始乘醉往芳容再覿玅曲徐聆喜可知已然聽雨閒　終我凄惻臨風情影逾覺清癯蟲實可憐鳥非同命一念及此則又興盡悲來矣因拈是解但洛水微波未識斯靈亦有鑒於予懷之渺渺否耶○似恁瓊枝瘦想當塲香桃玉骨怎堪消受憐爾嬌柔憐我病重見不勝僝愁却詎料相離許久嚲袖低鬟驚絶艷臾歌珠迸散　中走一字字鶯簧溜藥爐烟裏空撕守喜今宵輕音軟語勾人興逗傅粉薰衣知分淺但願花前邂逅共半晌旗亭貰酒收得丹珊歸鐵網算從今聲價無其右應識取此情厚 
[贈高郎彩雲]  
　　尋常渴睡歌塲下今夕驚疑目一開尚有遺珠落滄海幾番珍重拾歸來津門一覺笙歌夢回首依稀記小名多謝天公增眼福好花留待病書生[  太痴戲筆]  
[僕本痴人每易墮涙昨見關王廟劇又覺悽然因占二絶]  
　　風流一折關王廟獨自傷心濕袖羅何事近來脂粉隊鍾情人少薄情多寒酸莫笑王公子還有青樓肯解衣我輩窮途空一歎何人到此尚依依[  太痴戲筆]  
　　金靜芳詞史前在蘇臺曾欲學詩於余時以迅速治裝未獲行蹤小駐今忽遇於滬上終南山樵復爲索詩率成三絶以誌爪痕錄請高昌寒食生夢畹生惜紅生點定○記否當年學字時一庭明月索新詩而今猶向燈前問誰是多情杜牧之江東久識鄭蘭芝今幸相逢未嫁時寄語東風好擡舉莫教消息漏花知蓋謂月舫也小謫紅塵十四春憑誰月闕證前因蘇臺往事從頭訴願作眞娘傳褁人姑幕小山主人癯仙初稿 
[東武惜紅生浙西名士也屢於報端得讀大著傾心已久祗以需次鄂州未獲一親眉采頃乘風便謹貢蕪詞并希郢政]  
　　翩翩書記不覊才千里神交任溯洄俠骨傲同霜後菊詩心淨比雪中梅詞工黄絹爭題句拍按紅牙醉倒醅好藉尺書通欵曲可容問字帳前來戊子小春劍南碧蘿吟館主待定草 
[上海三馬路與昌恊賑公所陳竹坪經收河南皖北直隷奉天賑捐八月二十八日第一千一伯四十四號清單]  
　　本埠織布局龔達夫翁來掌美堂平銀廿兩伸規幾廿乙兩七錢四分五厘徽州金先生來補過人助河南棉衣捐廿元又三省户足二兩銀乙錢伸規銀乙兩二錢三分四厘上格𠦜杭省章寄來隱氏十元無名四元又丹陽來王屺瞻堂兩元泰記姚記各五角趙計錫計韶計趙氏景慶時梅寳記慶記元記亨記利記貞記拾二户各兩角半無名兩百文以上共洋六元錢二伯又蘇省豫成興交到　道人環源山人各四百棉力人三百存恕堂兩百李意根乙百五十自新堂乙百四十文五户各一伯以上共洋二元錢十文又無民濟順寳典來　思堂十元又梅里裕通行乙洋又册蘇省思義齋主人箔灰售錢振祈平安二元五角又湖州仁大祥來漁隱子三元蘇省王胡氏祈産平安乙洋又木瀆胥江病足人求脚疾速全一元又武穴張厚崑銀洋二元又册屠甸寺謙陸堂捐兩元又川沙航船交王楊氏祈生産太平二元川沙司獄王求合署大小平安二元又汪先生來怡盛號方恆齋兄一元方藴山隨安室各七百八十吳田臣汪新夫各六伯洪云生吳樹三各三伯方推珍吳心谷五人各二伯又功德册江南末吏仙女翁水軒秋劍嘯闔養岩齋主絳雪書屋六户各一洋又道隱齋梯云齋月圓居吟香舘四户各一元以上三册共十六元又新甫氏二洋無名銅二洋南京黄子培王鐵梅禹宜瀛青潘　慶五户合五洋川沙來陶倪氏祈病全二洋宜興陽羨門無名五洋嘉興益泰號一元松江清河彭城子五百四十張孝友堂五百三耳蘭湘韓來夫各四伯怡怡堂三百不書人二百三十文洗竹居二角二户各一百不書人銅一洋以上共收英三元銅一元錢五十八各陳篤卿醫金一元五角浙西下士小洋六角症全了願一元態仁懷一元汪孫谷四角○本日共收英洋一伯零三元規銀二十二兩九錢七分九厘銅洋五元小洋二十角錢四伯六十八文合併聲明 
[上海三馬路與昌恊賑公所陳竹坪經收河南皖北直隷奉賑捐八月廿九日第一千一百四十五次清單]  
　　周斗南先生交來督轅忠字營求保清吉洋三十元又信字營求保清泰三十元均助營口○長生册榮月泉先生來臺灣新竹縣署方松溪善士求幼女病卽霍然花洋五十元○又册閩省梅花道來逸休居士二元明記一元德記六角無名氏五户各五角隱名五户各五户各四角又五户各三角二户各二角以上十七户共洋十元○怡和泰棧交來樂善居愈元浙紹南陽逸士十元又沛國關氏二元蘇州靈記號來江南湖濱鄉試人十元嘉興曹頌和先生交來吟梅舘主鄉試得意平安還願十元蘇州吳門曹氏求外症速愈一元三吳小民求合家平安二元湖州垂裕堂王洋一元寗巡捕房内苦修子二元○上格倉穹册盛源莊交來百勉氏求免晦降福十元○又册張時生先生交來愼昌一元四角無力子五角雲程子三長生氏角啓鴻子樂逸子各二角二户各一角共三元○又册姚介三先生來嬀内一介士四元已吳興始平氏丁義箴各二元姚龍生一元沈蓮記朱書卿各五角吳韻清于清泉各三角姜錫記四百倪正泰樂善居各三百程曉記陸亦樵容膝居各二百五十吳少漁夏吟樵等九户各二百以上共十四元○又册嘉興秀水冀昌氏祈鼻卹全愈醫藥資移振十元○又册崑山孝友堂英二元銅二元○又册盛澤益號榮來梅花石硯樓二元黄月松葉啓源鄒榮皆三户各一元以上共五元○樊申元七元二角吳氏二元慶記五元○城隍廟桶攬散小洋三角散銅洋一元散錢一百七十文○本所門前　捐瘧餘完願二元三畏堂陳一元菊庭氏五角陶才生四角羅鴻仁一元散洋二元小洋八角銅洋一元一角錢三十文○本日共收英洋二百四十一元内花洋六十元小洋念四角銅洋四元一角錢二百文合併聲明 
[上海陳家木橋電報總局豫皖楊鎭賑處經收蘇城電局經幕第廿五批賑疑細數另登]  
　　丁夀記指捐揚鎭賑欵洋一百元謙蘇順二十元庚蔭義莊開倉酒資十元因果巷費保中求母病速愈節筆墨資十元孫梅生無名二户各五元裘開遠四元德仁堂陳三員無名陳配火陳配森三户各二員無名沈陸尚志力與心違費士四各一員以上實收洋一百六十七員由全盛信局十一月初三日交到合併聲明 
 
 
