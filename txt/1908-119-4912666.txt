# 1908 - 119 - 4912666

 

Page 1

 
 
   
 
 

Page 2

 
 
   
 
 

Page 3

 
 
上諭 
[四月初四日奉]  
　　上諭恩壽奏舉劾屬員一摺陜西存記道張藻特用道張守正鳳翔府知府尹昌齡候補知府游經候補知府劉濟坤臨潼縣知縣吳庚華隂縣知縣崔肇琳城固縣知縣李經江均著傳旨嘉奬寗羗州知州陳芑芬才具平庸尙知奮勉懷遠縣知縣章春芳優柔寡斷馭下不嚴延川縣知縣陳美灝才具竭蹶不洽輿情岐山縣知縣邊祖祥辦事欺飾習染未除署膚施縣知縣候補知縣陳丕業性情疲緩聽斷不明平利縣鎭鲜縣丞景興辦事遲鈍人地不宜神木廳照磨李永春庸懦自安不知振作均着開缺調省察看署懷遠縣典史江巨梓剛愎自用不守官箴鳳翔縣典史傅肇銓緝捕無能且有嗜好試用府照磨劉允箴人太軟弱痼疾難除均著即行革職餘著照所議辦理該部知道欽此 
　　上諭柯逢時電奏差缺重要勢難兼顧土稅仍須留鄂經理孱軀久病赴浙未能定期等語浙江爲海疆重地朝廷特簡柯逢時補授巡撫原爲因地擇人乃該巡撫一再瀆奏赴任需時而海疆要缺詎可久懸浙江巡撫柯逢時着卽行開缺仍責成督辦土藥統稅事務以期專心籌辦免隳成局欽此 
　　上諭浙江巡撫着增韞補授欽此 
　　上諭直隸布政使着吳廷斌調補朱其煊著補授山東布政使欽此 
　　上諭福建按察使着鹿學良補授欽此 
　　上諭福建鹽法道着陳瀏補授欽此 
　　上諭江西吉安府知府員缺着武玉潤補授欽此 
　　上諭四川成都府知府員缺緊要着該督於通省知府内揀員調補所遺員缺著成昌補授欽此 
　　初五日奉 
　　上諭度支部奏銀行存儲國民捐欵另籌辦法一摺京師前辦國民捐欵原爲清償外債起見現由該部銀行收存生息在國民捐輸踴躍具見急公好義之忱口統稽口清償外欵尙難預期所有存儲欵項自應另籌辦法以重久遠該部現經附設儲蓄銀行著照所請由該銀行通行曉諭凡捐欵之人有願將原捐取回者限期執持收照將本息取出有願改爲存欵者本息亦聽其隨時收取餘著照所議辦理該部即督飭該銀行認眞經理以昭信實欽此 
　　宫門抄○四月初四日召見軍機孫培元胡惟德信勤初五日召見軍機成昌晏安瀾惲毓嘉 
論說 
[論頤和園工程（酉）（陽）]  
　　本報三月二十六日。紀兩宫幸湖消息。現在西直門至頤和園一帶。正在修理馬路。並湖内一切工程。均限三月底告竣。或謂他日慈宫歸政後。常駐湖。中更宣大興工程云。夫歸政美德也。而大興工程之舉。猶幸傳之非其眞也。近日接内務府通飭各省之電。謂内廷要差。經費拮据。速解撥欵。則乂疑此事必有一二臣工。借此以爲媚上之計。昨復得京電。慈諭飭内務府撙節用費。則益信大興工程。决非出於土意。記者。於此猶憶頤和園之歷史。痛定思痛。而不覺心爲之悸也。 
　　甲午年。中東啓釁。軍電絡繹。海軍屯旅順。日日宣戰而京師忽撤海軍衙門。停止海軍衙門工程。舉國駭愕。知其事者。謂海軍衙門經費。向充頤和園工程。自海軍備戰。經費悉輸前敵。頤和園工程經費無着。於是停止。然不便明言。故曰停止海軍衙門工程也夫。海軍經費何自來。咸豐委年。曾文正勦髮逆。用兵百萬。創抽釐金。文正固曰。一時之利。萬世之弊。以軍需緊急。不得已而用。之開辦之。初大張告。諭與民約。曰軍事朝。停釐捐夕。撤及事定。李文忠創辦海軍。奏以釐金充海軍經費。於是釐金一項。爲國民 
 
 
 

Page 4

 
 
終古不弛之負擔。海軍衙門經費。即由此出而。不知何年何月。移作頤和園工程之用也。 
　　今者。政府方議興復海軍。而頤和園工程。亦從此發生。異哉。何相值之巧也。夫甲午以來。國家多故。艱難辛苦。備嘗之矣。無論賠欵若干兆。借欵若干萬。國民更無餘力。以擔報効之重任。第回念八公。山之草本。滹沱河之麥飯。對此湖光山色。必有黯然傷神濳焉出涕者。以慈宫之聖明。豈不知此。所慮諧臣。媚子。借供。奉之名。行漁利之實。而政府處。猜欵之地。稍有齟齬。即蒙不孝。不忠。之咎。其勢不得不遷就。大工旣興經費無着。其勢不得不移挪。當此之時。無海軍經費則已耳。有海軍經費。則移挪之便。誠無過於此者。此杞人之所以鰓鰓過慮也。 
　　或曰。是無慮。各省釐金。已抵洋欵矣。欲復海軍。非集民捐不可。欲集民捐非開國會不可。旣開國會。國民有評議權。有監督權。政府雖欲移挪。國民可。不承認。政府不能用强迫之手。段壓制國民。以媚兹一人也。若國會不開。則政府之誑民者已多。無論昭信股票之昭其不信也。明明商辦之招商局。而欲奪之爲官辦。明明商辦之。蘇杭甬路。而欲奪之爲中英合辦。商界耗其貲。官界收其利。國民久已寒心。况海軍經費。盈千累萬。無取足之數。無停。止之期。而擲之於無何有之鄉。國民曾不得過問。其心必不甘。其勢必不集。可斷言也。而何論乎頤和園工程。 
　　雖然。國會者奪官權而與之民。政府所不樂聞。其開與否。未可必也。海軍者。不問其有用與否。而可位置多數之文武閒曹。開銷多數之公私巨欵。政府所躍躍欲試者也。國民對付政府之方針。當以。此時解決之耳。能結大圑體以爲請求。前仆後起百折不回。終有達其目的之一日。國會可開海。軍亦可復也不能結大圑體以爲請求。國會不可開。海軍不可復。獨頤和。園工程。則事在必成耳。吾又持一言以忠告政府曰。海軍者。全國之公事也。頤和園工程個人之私事也。雖海軍果有餘款。不可移挪也。史乎併海軍經費而無之民窮矣財盡矣前車已覆來軫方遒頤和園非安樂鄉多一事不如少一事。國之幸福也。 
專電 
[電一（北京）]  
　　法部消息貽榖革職拿辦必當置之死地 
[電二（北京）]  
　　軍機處密電晉撫寶棻速拿隨同貽榖婪索虐蒙之斌儀景禔姚學鏡母任逃逸 
[電三（北京）]  
　　貽榖歷年辦墾奏保三百餘員琥須盡行撤銷吏部頗有爲難 
[電四（北京）]  
　　此次重治貽榖係出醇邸袁軍機之意 
[電五（北京）]  
　　信勤接辦墾務係由溥倫密保 
[電六（北京）]  
　　政務處昨又會議幣制澤公陳璧仍主張鑄元 
[電七（北京）]  
　　禁烟大臣恭王等面奉諭旨所請推廣訪查一節查御史本有糾劾責任自當留心訪察如三個月後訪有沾染嗜好人員立予奏參 
[電八（南昌）]  
　　南安府派員往提南雄（廣東縣名與南安接壤）敎民獲南康閙敎首犯黄斑虎 
緊要新聞 
[席支部與各樞臣對於幣制之意見]  
　　幣制一事創議已經一載度支部擬定七錢二分爲主幣軍機處則謂改元諸多不便應定爲一兩二說紛爭莫衷一是遂電飭各省督撫各抒所見據實覆陳早經陸續奏覆統核各電主兩者居多數復將各電抄交度支部核議具奏度支部具說帖略云用兩不如元之便某督某撫言之矣用元無慮紛更某撫言之矣通商各埠均用元某督某撫言之矣用元便於携帶某督某撫言之矣而以桂撫之。先設調查局定金本位最有見解應請先改用七錢二分之元逐漸設立調查局即定金本位云云樞垣甚不以爲然由張鹿袁三人出名呈遞說帖並簡明總要略云中國國家所收錢糧稅釐向係兩錢分釐國幣應定爲一兩無慮紛更滋擾試言其故（一）通商各埠之外均用兩定國幣應從多數定一兩（一）如定九成色出者以此勢必入者以此餘利從何而來不如足兩之便（一）如定九成 
 
 

Page 5

 
 
色毎年所繳賠款及購機械各欵何止千萬萬外人必以此補色毎年約須五百萬此欵從何而來去年英使已有照會如定虚成彼等不認可見虚成難以通行。（一）定足兩慮民間習用奢侈斷斷决無此事（一）定一兩者爲主幣五錢二錢及五分者爲輔幣以五錢二枚即是一兩有何不便携帶（一）上海各報毎日必載某日某洋元幾錢幾分幾釐可見洋元仍必以兩合算上海如此他埠可知云云均於昨日呈。遞奉慈諭著政務處資政院會同妥議具奏夫政與樞二而一者也大約議覆時張鹿袁三堂照例迥避田慶醇世主政仍主兩無疑 
[議定薦保人員劃一規則北京]  
　　近日樞府諸巨公擬訂薦保賢員劃一格式聞因現在各省督撫保荐人員仍以寥寥數字考語具摺上陳毎遇垂詢一時無從考核擬再分咨各省遇有薦保人才及舉劾屬員之摺務當臚陳事蹟徵諸事實倘遇人數過多亦當另造事蹟履歷清册隨摺奏咨以憑考核聞日内即當見諸實行 
[政府慰留瑞藩司紀聞蘇州]  
　　蘇藩瑞莘儒方伯前月具禀督撫代爲奏請開缺未蒙允准曾紀前報現悉方伯自夫人逝世後益復淡於祿利且以江浙匪亂業已平定因又具禀督撫懇請代奏准予開缺督撫挽留不住只得勉徇其請旋於初二夜得政府來電再四慰留聞電中有江浙梟匪雖經勘定一切要政尙賴維持等語因是省中近日頗有瑞藩司升任蘇撫或調升浙撫之說云 
[江督批定各州縣膏店收捐辦法南京]  
　　江南財政官膏自治三局會詳遵飭會議酌收膏店牌照捐辦法奉江督批云查寗省各烟館自上年遵限閉歇後紛紛改售挑膏若不嚴定限制必至零挑膏店日多一日殊於十年禁絶之意大有窒碍該司道等一再籌商擬就蘇省現在辦法。飭令各膏店領照繳捐凡未領牌照之店一律勤令停歇自經清查給照之後祇准繳照閉歇不准再有增開毎售煙膏一兩酌。定捐錢三十。文按旬收繳解交財政局充作戒烟及省垣要政之用係爲寓禁於征藉資稽考起見應准照辦所有省城上元江寗及揚州江都甘泉四縣即由財政局原派舖捐委員查照所擬章程會縣開辦其餘各廳州縣統由地方官妥爲辦理至原有官膏分局處所並由該縣局會商籌辦一俟官膏專賣奉到部章開辦有期即行停止除將示稿另行飭發刋刷張貼外仰即分飭遵照辦理仍將牌照捐票各式及各屬開辦日期分别報查 
[江督决計調回出防新軍南京]  
　　江督端午帥因陸軍部預定秋間校閱新軍飭將駐防松太南潯各標營調回操練經楓涇紳董禀留各節均紀前報現午帥以匪勢已衰舊有鹽捕飛划各營曁添募之蘇防新中營經瑞方伯竭力整頓儘足以資防剿而新軍出防已久操練曠弛亦非所宜爰於前日懸牌批駁原批照錄如下 
　　查前准陸軍部電開本年秋間奏派委員來寗檢校新軍爲期甚迫本應將出防各軍全數調回赶緊籌備惟昨接浙江撫部院電開嘉湖舊軍本不足恃新招營隊爲數無多兼之絲市在邇各處方請添兵若將寗軍撤回不獨匪患堪虞人心先自驚擾等語是以允將杜統帶淮川所統三營暫留嘉興以資鎭懾此外駐防松江太倉南潯各營均飭調回在案兹據禀稱楓涇自正月十九日浙界三十六標前隊官彭維傑力禦大股梟匪復得　界三十五標左隊官黄廣源開報馳援力戰六七小時匪衆敗逃地方安堵第悍黨尙多一旦撤防必圖報復等語自爲思患預防起見查剿匪安民乃係營隊分内之事本不足以言功近來迭據各處探報已無大股梟匪至零星搜捕以及追蹤於港汊出没之間宜用水師非大隊陸軍所能爲力鹽捕飛划等營本爲緝私捕匪而設經瑞藩司力加整頓均已壁壘一新而添募之蘇防新中營尤爲得力兹復編練蘇浙艦隊足敷往來巡緝之用且水陸各路俱由瑞藩司妥籌布置極爲周密此後次第辦理清鄉梟患可期盡弭無庸該職等之鰓鰓過慮也至寗軍步隊久駐仕外無匪可剿而操練曠弛必致有誤檢校殊屬無益有損非特現駐松太南潯之營隊必須撤防即暂留嘉興之杜淮川所統三營一俟絲市竣事亦當酌量調何以備檢校除分咨蘇浙撫部院並行瑞藩司外仰即知照 
[續誌英山縣閙敎事安慶]  
　　英山縣土匪焚敎堂傷敎士刧監獄縣令不知下落各情均見前報刻卜皖撫馮夢帥辦理此案甚爲嚴密除一面札飭巡防隊及王道前德星夜馳往剿辦外復分别諭飭與英山毗連各州縣一律嚴防母令竄擾聞此種游民來自鄂屬之羅田縣異常猖獗有謂卽上年張正金之餘黨藉圖報復者又謂該縣令郭集馨平昔辦理不善以致邀成變亂者並有謂匪黨濳匿鼓惑暴動者未知孰是現聞省兵到後已竄散他處矣 
[蘇撫電允浙省購辦米石杭州]  
　　浙撫馮星帥近據糧道面稱杭省米糧缺乏價尤增貴現當赶立新漕外尙需補運舊漕缺米甚多可否咨商蘇省大吏准浙省派員前往常昭錫金等處採運漕米一萬石等情星帥當即允准電商蘇撫請爲通融辦理旋得陳伯帥復電云蘇省米缺價昻情形相同祇可購米六千石已札司飭局驗放馮星帥接電後已知照糧道矣 
[浙藩喻致浙江旅滬學會電（爲誣告革命案）]  
　　浙江學會濮方伯周觀察諸公鑒支電敬悉上虞誣告軍火案吳鵬充堅稱未禀金生及學生藏運但聞鐵路機器等語細核案情究不免以影響之詞爲邀功之地查探不實横生枝節咎何可辭現經撫憲電提台將該弁先行撒差聽候參辦王廷耀即訊無主使確據仍應歸另案嚴究决不姑寛藩歌 
[京師近事]  
 
 

Page 6

 
 
[奏駁奉天新官制]  
　　聞某大臣奏駁奉天新官制實有未善其大意謂三撫之權集於總督似三撫無實權總督之權寄於三撫而總督實亦無權彼此均以爲無權互生意見實由於立制之不善云 
[熱河礦約請示簽押]  
　　聞熱河霍家地城子山王家杖子三處金礦由英商依德與都統廷杰改訂開礦合同現已議妥電請外部請示簽押 
西報譯要 
[外人祝賀中國禁烟]  
　　字林西報載初四日倫敦電云近日英國禁烟會開年會駐英華使李經方亦到會會長麥秀從男爵歡迎李使頗爲誠摯並賀中政府於禁烟一事能實力辦理旋將各事議决内有一欵即會中擬撰頒詞以祝中政府及國民禁烟之能力云 
[滿洲鐵路近聞]  
　　字林西報載東京訪函云南滿洲闊軌鐵道已於前月底告竣二十六日曾在鐵嶺長春試行吉林長春鐵路現經中日委員議定建一極南之路計長七十五英里因中國意在减少築費故於定期之前即須動工日本南滿洲鐵路總裁後藤男爵於前月二十一日自東京行抵大連擬於廿九日啓程赴哈爾濱謁見東清鐵道總理會商要事四月初六日擬赴俄京聖彼德堡會議日俄鐵道接軌交涉俄國擬建築黑龍江鐵路一事日人毫不介意蓋俄不能獨以此路激動日本也如欲威嚇中國則恃陸軍已足若欲威嚇日本則必恢復海軍而後可况今日無論何國欲干涉中國領土之完全者皆不能不開罪於各國故此路恐未易即築也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[江北提督王士珍奏爲江北練餉短絀請飭部商撥的欵摺]  
　　奏爲江北練餉短絀籌協俱窮懇恩准飭陸軍度支兩部商撥的欵以救眉急恭摺具陳仰祈聖鑒事竊查陸軍十三協移駐江北之初經江南奏撥四岸溢釐淮安關稅徐州土捐永州截餉四項爲該協練餉籌集伊始號稱一百十餘萬奈此四項惟永州截餉係屬的欵其餘三項皆視收數之衰旺爲多寡是以三十一年起按年扯算統計四項毎年不過實收五十餘萬就現在必需之餉而論年計不敷三十餘萬而添置砲械等用尙不在内奴才到任以來一再奏請籌撥巨欵詳細縷陳其萬分爲難情形已在聖明洞鑒之中雖經陸軍部度支部奏派東豫蘇皖四省分籌協濟復於議覆奴才奏請撥欵摺内飭令江南籌濟各在案嗣准四省咨復均以本省辦理新政欵項窘迫不能兼顧爲辭而江南財政亦在困難之時前之所籌已形羅掘其不能再有挹注亦屬實情伏思四省之分籌旣託空言江南之代籌又無實際即以現有之協欵而論毎年扯算五十餘萬係指三十一三十二兩年言之而各項徵收年年遞减四岸溢課最爲大宗乃三十三年僅溢消一萬二千餘引雖未據兩淮運司報到實數而按引估計今年當短解十餘萬兩是今年短絀情形較之往年尤甚江北本非行省提督又無籌欵之權無可展布亦無可騰挪而聚此十一營之將士月月需餉萬一接濟不及致有譁潰之虞奴才干此重咎誠不足惜以江北控南北之衝大局何堪設想且不特餉項短絀關一協之命脈急須預籌而添置一欵尤爲當務之急查十三協器械均未購備步馬工輜等營將必不可少之械置齊非十萬兩以外不辦砲隊兩營購置合用之砲亦非五十餘萬兩不辦糧餉所以養兵器械所以練兵有兵無械與無兵等二者誠宜兼籌而不容偏緩者也奴才肩此重任日夕悚性總計江北短絀之欵常年經費必須添籌三四十萬兩添置欵項亦須現籌五六十萬兩庶足壯軍容而備緩急奴才非萬分急迫斷不敢再三瀆請上煩聖厪合無仰懇天恩飭下陸軍度支兩部商籌的實現欵以濟急需江北幸甚奴才幸甚所有江北練餉短絀籌協俱窮懇請飭部商撥的欵緣由謹繕摺具陳伏乞皇太后皇上聖鑒訓示謹奏光緒三十四年三月二十七日奉硃批該部議奏欽此 
[學部奏京師大學堂法政學堂日本敎員期滿請賞給寶星摺]  
　　奏爲京師大學堂法政學堂日本敎員五年期滿擬賞給寶星以示鼓勵恭摺仰祈聖鑒事竊准京師大學堂總監督咨稱本學堂正敎員日本文學博士服部宇之吉授課勤劬成材甚衆來堂業已五年仕學師範兩館畢業學生共計一百零四人洵屬異常出力咨明奏　賞給寶星又准京師法政學堂咨呈本學堂正敎員日本法學博士巖谷孫藏敎員日本法學士杉榮三郎皆自二十八年自日本應聘到京由仕學館進士館及本學堂接續延訂合同迄今實已閱時五年仕學進士兩館畢業成就人才甚夥擬請照章奏奬各等因到部查奏定學務綱要内載各省學堂所派之員紳敎員其有確能實心任事不辭勞怨者毎届五年准援從前同文館成案擇尤保奬等語嗣經政務處奏准以學生成就人數爲衡歷經遵辦在案現在京師大學堂正敎員日本文學博士服部宇之吉法政學堂正敎員日本法學博士巖谷孫藏敎員日本法學十杉榮三郎均届五年成材甚多洵屬異常出力自應照章准奬查外務部奏定寶星章程各學堂敎習給與三等第一寶星兹查服部宇之吉巖谷孫藏二員原訂合同載明充正敎員與外務部定章僅稱敎習者稍有區别且該二員經前管學大臣延聘來華正值師範仕學兩館甫經開辦當時籌議規制審定學科該員等多所贊助較之各學堂正敎員專授學科者尤爲勤勞卓著查日本法學博士岡田朝太郎因講演法學原理經修訂法律大臣奏請賞給二等第二寶星奉旨允准在案今服部宇之吉巖谷孫藏二員與岡田朝太郎情事相類擬懇天恩俯准奬給二等第二寶星以示優異至各學堂各項敎員仍應按照外務部定章辦理所有杉榮三郎一員合同載明係充敎員擬按照外務部定章請賞給二等第一寶星以示勸勵如蒙俞允即由臣部行知外務部照製轉交臣部發給該敎員祗領佩帶所有擬請賞給日本敎員寶星緣由謹繕摺具陳伏乞皇太后皇上聖鑒謹奏光緒三十四年三月二十五日奉旨依議欽此 
分類新聞政界 
[江督批奬關直牧善立自治南京]  
　　江督批通州關直牧炯詳文云該邑紳董所擬自治入手辦法實行測繪輿圖籌辦法政講習所眞能得其要領至試辦市會并附設選舉調查兩局尤爲知所先務該州興辦地方自治組織完善具有精神實爲江南地方之冠良由該地方紳士熱心公益具有自治之資格并得賢有司爲之贊助是以事無不舉舉無不善實深嘉許除行自治局外仰寗藩司轉飭遵照仍候撫部院批示（商） 
[札飭嚴禁鉅紳庇賭]  
　　嘉湖兩府近奉馮撫札准端制台電開接瑞方伯電嘉湖賭風極熾鉅紳爲之護符地方官不敢查禁乞咨請浙撫憲嚴飭辦理或可有效各屬盜案往往指爲梟匪一若盜宜諱而梟不妨事其實盜案無論是梟非梟均例應緝參等語賭爲盜媒想公早已飭禁今據電前情無論紳民一律查究以清匪源等因查嘉湖賭風素熾迭經嚴飭查禁乃訪聞仍有聚賭情事匪源不清地方焉有安靖之日希即轉飭各屬認眞禁止無論紳民一律查究倘仍虚應故事或瞻徇情面别經查出定將各該地方官從嚴參辦（南） 
[議編外國掌故全書北京]  
　　日前外部各王大臣會議值兹時局艱難交涉繁冗自應研究各國掌故以收折衝樽俎之效現擬揀選儲材館精通東西文之員繙譯各國掌故書藉並搜求外國朝廷近日之訓條曁各國臣工之條議與院會之章程條例凡有堪備外交引用内政龜鑑 
 
 

Page 11

 
 
者彚繕編輯成書以爲考鏡之資（有） 
[松滬釐捐添委提調蘇州]  
　　牙釐局督辦朱竹石觀察奉蘇撫札飭整頓釐稅酌加捐欵等情曾志前報兹悉朱觀察以兹事重大非專派幹員切實調查難收實效日前特商請撫院札委前辦蘇城六門釐捐之孫述庭太守葆珪爲松滬局提調聞日内即當到差（必） 
交涉 
[日本伊集院將事晉京紀事北京]  
　　日本第二艦隊司令長官伊集院軍門此次晉京旅京日紳擬邀請公宴藉伸歡迎軍門力辭略謂盛意可感惟兵艦尙在榆關部下弁卒役役軍務日無暇晷予身膺統帥不忍獨飽郇筵置部下辛勞於不顧望移宴予之費安慰弁卒予亦同感諸君之盛情云云軍門於初一日率同所隨將士馬參謀長上村山本兩參謀佐野副官上泉田中大澤高木諸管帶謁見慶邸事畢復拜謁那中堂鐵尚書袁尙書是日那袁兩大臣在外務部邀請軍門及駐京日使林男爵公宴並由直督派樂隊管帶王恩友帶樂隊廿六名奏樂助歡（而） 
[滇督擬設會審公堂雲南]  
　　聞滇督錫清帥也致政府略謂該省交涉案件日益繁多擬仿照上海辦法設立會審公堂並已派員赴滬觀審曁調查一切章程以期早爲開辦等語尙未悉政府允否（有） 
軍界 
[整頓各省營操湖北]  
　　陸軍部鐵尙書日前行文各省各營統帶等官略稱自本年四月初一日起各營兵勇毎日除防守巡查之外毎營議定時刻按日操練務當精益求精毎五日各哨一小演十日一大演四李大操一次永爲定章務得賞罰分明如操法不齊漫無紀律者惟管帶統領各官是問現已行文到鄂經次帥通飭各營遵辦矣（爲） 
[鳳侍郎已到山東山東]  
　　京畿四鎭總制鳳禹門侍郎奉旨來東考騐陸軍已誌前報兹悉侍郎於日前下午一點鐘抵東駐節於新莊第五鎭統制衙門（有） 
[浙撫挽留標統浙江]  
　　日前川督趙次帥電調蔣多簋標統赴鄂襄贊新軍等情已兩記前報兹悉馮中丞得電後並未答復連日傳見蔣君極力慰留謂浙省軍事萌芽經君敎練中譽昭著日迭奉部飭須足混成一協開徵在卽佐理需才執事熱心桑梓安可舍楚適晉故蔣君已决定不再他就並電復次帥道歉矣（遠） 
學務 
[考試英文專脩生案揭曉蘇州]  
　　蘇省毛提學擬設英文專修館於上月二十六日出示招考等情已紀前報兹悉是日與試者二百餘人業由提學使將各試卷評定於初二日揭曉計取陳培元等七十二名示期初四日仍在貢院覆試（間） 
[准給畢業生游歷費杭州]  
　　留學日本東京高等工業學校畢業生任允君前由杭省高等小學考取出洋現雖卒業惟照例須赴各地游歷以資實地試驗特郵禀各憲請援照舊年南洋官費許炳堃張浩諸君成案籌撥考察費現經撫學憲批准移請藩司照例匯寄（木） 
[學界歡迎魯撫山東]  
　　新簡魯撫袁海觀中丞准於四月初三日出都十三日接印已誌前報現聞學界中人謂海帥前在上海道任内曾自備資斧命其夫人如夫人女公子與少公子之夫人等赴東洋各學堂遊學皆在日本高等女學校肄業已經幾歷寒暑得有畢業文憑聞不日即全眷來東女學校中定有一番開通之景象學界中人無不私心竊幸擬開會以迎之（爲） 
[中學堂學生開幕風潮寗波]  
　　寗郡中學堂新築洋房業已落成上月二十六日行開校禮適是日天雨颶風大作所搭幔天帳均被風撕碎該堂校長意欲中間重幔一埭俾作來賓棲息之區衆學生羣謂不然至次日仍如法辦理各學生謂校長重賓輕主迨當道並各學堂學生到堂而該堂學生均閉戸不出當經盛紳遍向勸諭各學生乃勉强出堂行賓主禮聞其事尙未調停妥當也（爲） 
　　另一訪函云寗波府學堂於二十四日被風吹折講堂椽瓦損失頗巨監督盛紳會商夏太守擬暫行停課赶修詎全堂學生羣起反對府縣蒞堂勸導嘩閙尤甚要求更換監督否則全體散學等情疊由府縣及監督先後電禀大吏請示昨晚經支學憲電復夏守飭照章嚴究電云寗波府夏鑒各電得悉查部章學生糾衆罷課侮辱官師均應分别革懲如敢抗違即全體解散在所不恤仍追繳學費希會商盛議紳察酌辦理提學艶印 
[查復被控仇學案杭州]  
　　長興旅杭學界趙廷傑等前禀惡棍仇學請飭辦一案由省視學祝紳赴縣會查今據查復云因風氣初開不免有頑固詆毁之事原禀所指楊毓英係江蘇候補巡檢性本好事無甚意識不過信口雌黄本年正月由縣會紳在勸學所會議辦學事件楊亦到塲意欲與總董衝突十二日箬西公益社開社楊昻然而來均爲縣申飭避匿後有張駿聲亦欲與社爲難亦經由縣斥退又丁紹鴻等禀抽肉捐充學楊唆令肉業上控抗不承認業由縣詳請給示開辦免生阻力以上咸原禀指控阻撓學務擾亂會塲　情形至所控强踞校舍因廪生周紹濂欲開秉正學堂與求是學堂爭租雷祖殿亦由勸學所調停息事又合溪埠頭捐亦已照辦改埠爲棧或謂均由楊等所挑然亦絶無實據刻俱安靜無事姑念事早寢息請免深究（乎） 
實業 
[籌覆津浦鐵呼購地事宜天津]  
　　日前吕大臣致電汪瑶庭觀察囑保薦幹員辦理津浦路購地事宜已誌前報兹聞汪觀察接電後與衆紳大加叅議以購地乃本省重要大事若委之印官純用壓力究於地方有碍不若專用本地人管理此事與鄉民可通聲氣多方勸導鄉民地價亦不至吃虧且於路事可望早成似覺兩有裨益俟將此事議成再議保薦妥人電復也 
 
 

Page 12

 
 
[咨送喀圖金礦圖說北京]  
　　農工商部前曾咨飭伊犂將軍長少白留守將伊屬礦産調查覆部昨聞長軍帥將伊犂喀圖金礦情形繪圖說貼呈部查驗並請籌撥官欵從速開辦（而） 
[商界認買債票續聞山東]  
　　津浦鐵路售賣債票經商會招集當錢匯兌三行勸諭認定十萬兩滙兌七萬當行一萬錢行二萬錢行共一百二十五家各家應出銀一百六十兩並聞此項債票原議作爲官借六個月歸還七釐行息商界有本行值年四十家擔保官界有勸業道蕭觀察紳界有汪瑶庭孟洛川兩觀察擔保如至期不歸由官號全數墊還惟錢行以期限太長又改爲三個月歸還日昨業已定議（若） 
[桂省西灣煤礦之調查廣東]  
　　粤省自治會擬開採廣西西灣煤礦已紀前報現調查該礦前因各商爭辦互訟繼又因辦理不善以致停工業經西省張撫延聘著名礦師張某調查全省礦山據張礦師稱銀礦以三义爲最旺煤礦以西灣爲最佳三叉銀礦已歸商辦遂決議將西灣煤礦收回官辦派胡令銘盤爲總辦籌撥官欵五十萬開採查該礦煤質最合輪船之用且礦塲機器廢所一概俱備一經整頓立成一絶好礦場計包工毎萬約銀四五兩西灣現已成市去十餘里爲廣東開建縣再出爲封川運煤至封川江口轉船至省河毎噸成本約六元時價約沽八元更能求免出井稅出口稅數年獲利更厚云（與） 
雜記 
[各衙門有改造西式消息北京]  
　　近聞某大軍機倡議將京内所有各部院衙署仿照外陸各部辦法一律改成西式以壯觀瞻而歸劃一惟因此項巨欵一時萬難籌出故暫擬由法部大理院都察院辦起（矣） 
[沙民抗阻升科近狀杭州]  
　　蕭山仁忠各圍旗牧地開辦升科屢被沙民阻撓聚衆毁局均誌前報兹悉又有搗毁分局扣匿縣差爲難情事經安令炳文會同某總辦通禀各憲現馮中丞嚴札兩司飭府嚴拿究辦並有如須兵力彈壓迅即禀請由省調撥之諭 
[攻訐釐捐局員温州]  
　　溫州西門外進口捐局所收木捐向由葉小浦包辦今春該局裁撤後結欠釐捐總局捐欵洋一千八百餘元局員陶石泉大令向索無着即移請永嘉縣尹大令提案追檄而葉小浦亦至府署禀控謂去年局員所造報銷匿報洋六千元應請澈查現啓太守已札縣查復而葉則又赴省上控俟（通） 
[禀請發封公産不准寗波]  
　　鎭海縣商人范深賚在福州貿易紙業虧欠陳某銀欵甚多避匿不出經陳追查杳無蹤跡現陳來寗先赴鎭海縣呈控日前又赴府具禀呈請將范公産發封作抵寗府夏太守據鎭海縣詳禀范深賚兄弟分拆所有房産俱係祀産呈有分書可核且范現仍在福州未經回家云夏太守以范姓之産旣以祀産未便標封俟飭令鎭海縣查知范深賚來家後卽行飭提押追業已批駁不准（皮） 
[斥革吸烟學員吉林]  
　　吉省法政學堂錢總辦自去年奉戒烟上諭後於該堂敎職員等嚴加防範並令該堂學員以五人一班互具保結責成班長逐日密查期於弊除盡凈兹聞有學員姚某曾在友人處吸烟旋爲錢總辦知悉立即斥革並將具保結四名各記大過二次（苟） 
[飭提姦拐人犯松江]  
　　留松委員壽觀庵之子少庵因覬大吳橋 
王永森銀飾店寡婦王朱氏資財設法勾通蕩婦大阿姐勾引成姦席捲所有偕赴滬上遊玩復遣女傭至店坐索洋元於是干犯衆怒由隣近士紳面謁府尊戚太守禀明一切並由親族同鄉聨名指控現由太守飭差嚴提而少庵托稱已赴京中昨日復提勾誘之大阿姐亦已脫逃惟將其姘夫轎班阿補拘住初三日復派差往提王朱氏大約不能免於澈究也 
[蘇撫訪拿鎭郡賭栺鎭江]  
　　蘇撫陳伯帥訪聞鎭郡頗有商務中人開塲聚賭少年子弟一經被誘往往危及身家爰擇尤開示姓名單札發丹徒縣王令嚴密訪拿（眞） 
[捐局總辦易委漢口]  
　　漢口火車貨捐局總辦程稻村太守現因奉委署理襄陽府篆遺差由當道檄委鄧九皋太守接辦又漢陽竹木統捐局專辦宋寵三大令在差期滿亦由當道改委李觀察汝釗前往接辦（今） 
紀事 
[自由結婚瑣記（二續）]  
　　某生旣歸。復作書貽女。辭頗觖望。女得書。不解所謂。乃置之不復。及星期日。女偕二三同學出遊。適作贋書之女生亦與焉。甫出校扉。見某生方逡巡道左。女雖識其面。非期功强近之親。曾未談語。右顧之他。若未覩然。某生見有同學數人。未便倉猝。遂踵之。行半里許。而女。終不瞬。盖女入校未久。習染未深。尙有閨門羞態者也。生於是大窘。俟諸女同學離稍遠。乃冐昧語女曰。汝何賣人若是。女聞言　然草答。生又曰。母假作癡職此事非兒戲也。來書尙在。何能食言。時女同學返顧適見之。默念必係某生也。乃暗笑不。止女慚媿交并。顔如夕陽致珀映日芙蓉。秋水春山。低壓千重旭日矣。女同學僞詰以故。女俯首不語。生見。女同學回顧。亦頗有赧色。趦趄去旣歸。以女含羞而態愈妍也。愈益欲得之。乃復貽書。曰 
　　女士塵鑒中途邂逅未盡所懷得讀尺書快誦百遍。自由結婚之舉。實爲文明最要之端。蓋國家專制之禍。本於家庭。夫妻反目之凶。肇於媒氏。父者憑冰人之口舌。而莫察男女之道德學術性情。甚至枚卜於籖書。取决於木偶。一言之悞。一計之差。而恨及終身矣。女士提倡自由以開通風氣爲已任。及此世界晦蒙否塞之際。所以闢草萊。而開文明之偉幕。掃野蠻之陋習。者舍。女工而誰。僕將有東瀛之游將作長亭之别倘能某日於某荼肆中。作一暢談用訴離情則幸甚。 
　　女接書。躊躇莫决。神情愰惚。失其常度。同學窺知其事。强詰以故。女知不能晦。乃以實告同學頗贊成是舉。女以某生家素富饒。亦心許之。惟含羞。不敢獨往。乃偕諸同學。如期往。則某生已待多時矣。生疑慮往復。恐又爽約不至。正顧慮間。適見某女學生偕三數女生至則。大喜。坐甫定。生出袖中剪。截去其辮。起立雙手置諸女生之前。曰余將行矣。非一二載不歸。此物留之以爲紀念。俟學成返國。看取。一種情絲。也女驚慌莫能出一語。諸女生代致答詞。臨行。兩人頗有戀戀之意。眞是分明眼底人千里。已過樽前茶一杯。（此語本出於西廂記。原句分明眼底人千里。已過樽前酒一杯。今生與女不在長亭而在茶肆。不能不茶一杯矣。）後生歸。遂與女結婚於某園。定情之夕。詢女前次何以爽約。方知女並未接書。何能作復也。乃悉爲人所賣。因相與大笑。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（五）] [  西冷悟癡生譯]  
　　福囑畢。即詢童子曰。頃此局内呼汝返者。係彼同黨耶。曰然。福曰是本在局内。抑彼所遣來作眼綫者耶。曰此不可知但知。其人爲矮摩斯脫。孫一巡丁。而常與馬倫夫人來往者。福曰然則汝所云鐵屋。距此若千里。曰約二英里。福曰。汝記余言。此去路上行走。汝與余宜相距百碼遠近。汝於入彼門時。但哭泣勿語。彼必根究原因。汝但言取得電底後。途忽遇一巡捕攫去。彼又必追究此巡捕何狀。汝但言係。一身高者其面貎不甚可辨云云。 
　　於時童子前行。福躡其後。行至倍痕汀克街口。忽路燈光明閃閃。地下現一極長人影。福驚視之。則天主堂内之高塔。倒映於地。作長方式。因自笑其謬誤。突聞鎗聲一鳴。劈面一彈子飛來。直射福腦。福急將身一䟶。而路燈已爲之擊穿。坡璃片片粉碎。覺星光之下。一人手持短槍。飛奔福前。福急呼曰。汝錯認。矣汝非馬倫夫人之所。遣而蹤跡。福爾摩斯者。乎汝盍辨余之面目爲誰。其人聞言。脚步驟緩。遂昻首逼視福所立處。福乘其不備急取阿摩尼亞水。連瓶向伊面上攬去。其人應手而仆。福急趨至前。見其人已滿面血痕。瓶之碎片。嵌入腦際。兩目猶灼灼視。福急探其胸袋。内藏照片二。一華生一即福也。復檢得密書一函。上書云。 
　　矮摩斯脫君鑒。勞勃已爲彼黨誘獲。余等秘謀。雖不懼盡洩。然此童子實大誤余事。君速赴愛而士一帶迎緝。總可得其蹤跡。倘途遇一敎士裝束。身頎而長者。急鎗斃之。勞勃亦勿爲佘惜。事後赴。隧下署愛姆生。福閱函畢。急覔童子。則已殭臥百碼外。耳旁似剌一小孔。血涔涔下。大約爲綠水藥針所毒。福曰狡哉彼婦。即能預知此童子已遭誘獲且。囑途遇敎士裝者。即槍斃之。此實見其羽黨之衆。伺察之能。然亦有疏漏處。蓋以我處此境。必不遽戕此童子性命。在彼以爲去一活口之憑證。而不知旣爲我獲勢必於彼之秘謀大生阻力今竟置之於死不啻虎之自斃其倀也。况密函已入我手。則我已得彼之要點。雖失此童子亦何。 
本埠新聞要事 
[滬市會議銅元情形]  
　　滬市洋價向以制錢及市錢合算自行銅元後純以銅元計算近日銅元充斥銀價愈昻物價愈貴商民虧損彌鉅前日南市商會集議洋價有欲以制錢合算者有欲以市錢合算者末後公决仍以今日毎元兌一千一百六十文爲標準只准跌落不准再漲醬園典舖衣莊等業已會同照行矣 
[輪船偵探上差]  
　　閘北巡警總局前奉江督諭飭招募偵探專在長江各輪船查緝匪蹤曾紀前報兹已招足十二名於昨分别給諭飭令上差 
[蘇州商會致上海商會函（爲絲紗廠糾葛事）]  
　　敬啓者蘇經蘇綸絲紗兩廠原以蘇松常鎭太五屬息借一欵改撥爲股本上年因費租商背約添機致起糾葛經蘇屬股商公舉張紳履廉等歷控農工商部批飭在案今歲由姚紳銑等禀請農工商部派委顧問官張周二紳赴廠調查現届四月二十六日租期已滿農工商局屢催老股接收刻不容緩兹據蘇屬股商張紳履謙等擬公舉農工商部顧問官原係老股之周紳廷弼准備接收一切辦法自應五屬股商來省决議爲此函佈貴會就近轉致兩廠老股商毎屬推舉代表數人訂於本月初十日駕臨敝會公商一切事關五屬商股公共利益合亟通知 
[商務總會移滬道文（爲信業壟斷纒訟事）]  
　　案准貴道移開查接管卷内據紹班信客謝尙愷等禀爲郵政挂號領照稍沾餘惠懇再飭查等情合就抄禀移煩查照希即調查核辦見復計抄禀等因准此卷查此事該信客等尙來敝會及赴貴衙門遞呈者先則爲陳光裕一人繼則有馮景春等七十一人公舉柴春芳爲代表末後復有李大軒馮如祺二人或稱已奉總稅務司郵政司批准或稱請會立案而謝尙愷等七十二人又爲最末後之遞呈者統核各呈無一不自稱代表其實類以少數人之壠斷擬奪多數人之生計准甲則乙爭准丙則丁又爭紛紜擾攘莫可究詰敝會以其眞僞難分　令登報半月如無人攻訐方能作爲衆信客允認之代表乃登未數日而攻奪者又接踵而起甚至此奪彼認愈難辨别郵政司亦洞悉此病是以致滩前道函内有信客承辦寄件往往自稱代表希圖禀准實屬紛擾其在商會所禀已奉赫總稅務司批准及奉郵政局批准各節皆無其事等語而郵政局所定暫時辦法信客寄寗紹台二處信件無論何人皆可帖票向郵局寄遞立意至爲簡捷該信客等如謂帖費過重擬求援照民局章程毎磅繳费三角二分亦應詳叙困苦情形籲求貴道函致郵政局通融核减即欲商會加函保送亦應先自到官具結聲明信客代表實祗謝尙愷周元春陳錦華等具名數人倘禀准領照後别有三屬信客爭奪喧閙甚或滋生事端惟謝周陳是問仍一面登報佈告俾衆週知如此承辦方合體例乃計不出此輙以商會推諉爲詞妄加詆誹察閱禀尾並有如再推諉斷不甘休字句肆口要挾刁風斷不可長應請貴道嚴批申斥以儆其餘母庸再由敝會調查轉滋紛擾也 
[滬道批飭發封廟宇]  
　　老君廟僧人元達祥壽與婦人韓彩銀等在廟叙賭已紀昨報兹經高昌廟巡局委員李錫年禀知滬道當奉批示云僧人元達祥壽招留婦女入廟抺牌大爲風俗之害自應從嚴懲究以儆效尤老君廟應予發封變價撥充龍門學校及推廣南市警察經費之用當家僧旣不安分自應驅逐出境已行縣照辦惟元達爲天福菴住持旣係不守清規該菴亦難保無藏垢納污情　仰即切實訪查禀候核奪母稍遲延 
[南誠銷毁烟具詳紀]  
　　法租界南誠信烟館烟具等物於前日 
 
 

Page 19

 
 
午後二時假張氏花園當衆焚燬觀者甚衆先由商品陳列所會員劉雨門君登檯演說謂南誠信開設我年係中國第一著名烟館兹已自行閉歇改設商品陳列所以期振興實業所有烟具一律燒棄實爲可敬並以巨棍范高頭爲比例謂范惟爲害一方洋烟毒遍全國較之匪棍爲害尤甚力勸士農工商猛省速戒以立中國自强之基演說畢即將各種烟具逐一擊碎推積空地上内架木柴外澆火油盡付一炬另有劉君並三馬路妓女花桂香之烟具各一套亦送入會中焚燒觀者咸爲鼓掌直至旁晚始散 
[惡姑擊斃媳婦]  
　　公共公廨前面承業里十弄居民范吟香之妻王氏現年十九歲昨日午後被其姑用木棍擊斃迨由鄰人報知捕房派探往查闔家均已逃逸現地保已報請上海縣蒞驗 
[商圑公會定期操演]  
　　南市商圑公會昨日通知各會友云本公會定初七晨六時起八時止假滬軍營操塲操演一律換穿夏季軍服嗣後除天雨外毎星期三星期六准時開操至開筒所舉中隊長係江異小隊長係朱少沂何玉良馬驥良再帮敎一席係聘章志彪君不日來會 
[郵傳部實業學堂運動會]  
　　徐家滙郵傳部高等實業學堂昨日開運動會兹將開會節序及會塲瑣錄來賓參觀分錄於後 
[節序]  
　　一兵式體操二徒手體操三百驻賽跑四八磅擲球五十二磅擲球六遊戲造路七八百八十碼賽跑八跳遠九高跳十障礙賽跑十一二百二十碼賽跑十二撑篙跳十三十二磅擲錘十四遊戲馬隊十五跳欄十六遊戲演砲十七遠跳十八四百四十碼賽跑十九四百四十碼賽跑二十游戲奪旗二十一撑篙跳二十二抽簽賽跑二十三替換賽跑二十四游戲拔河 
[會場瑣錄]  
　　門外有一婦人徘徊欲入警察謝絶之忽有與校中有關係之某西人遣侍者向警察婉商云係素識者請弛令警察終不納會場橋門有一守衛兵憑欄假寐忽被風吹落其帽中國軍人之腐敗於此可見一斑來賓某甲以牙扇轚某乙手甫舉而扇已斷亦可謂惡作劇矣有某甲在會場縱目觀覽不知因何忽將眼鏡碎爲虀粉幸未喪目來賓某君審其狀態蓋上流社會也乃取運動表摺疊之以辮髮盤繞於頂且口嚼甘蔗吐遺滿地何不知自愛乃爾有日本來賓手中洋傘爲風吹去來賓某就貯茶所飲茶隨盥手於内見者異之有女賓數人來會叅觀經警察謝阻而去 
[來賓參觀]  
　　浦東中學來校參觀者師生共一百六十四人城南喬家浜染業學堂學生三十六人職員二人法華公學六十一人奉天圖書館總辦陳樹藩前監督王清舟 
此外上海姚子讓子良昆季沈君信卿袁君觀瀾等三十餘人 
[春賽初誌]  
　　昨日爲西商賽馬之第一日春雨初晴萬綠如織因是車水馬龍較去年秋賽爲盛第一次卄馬祥茂洋行大白格而勝 
第二次八馬密四利代新晉隆勝第三次十七馬密四利代新晉隆勝第四次八馬　生代怡和洋行勝第五次十六馬密四海四代沙遜土也勝第六次十三馬海四代沙遜密四土也勝第七次十九馬小來四代裕太客人勝第八次十三馬克來德代學堂勝第九次十三馬密四利代匯票麥格利格勝第十次十六馬小來四代禮和洋行勝 
[預備興築馬路]  
　　昨日閘北巡警局警務科長會同三路正副巡官及工程測繪各員前往寶山路詳細勘查竪立界石以便定期開築馬路 
[命案可疑]  
　　吳淞友人來函云初二日上午蘊藻浜鐵路橋下經救生局巡丁撈起男屍一具年約三十左右身穿鼻烟色呢單袍子元縐十行馬甲白襪緞帽惟肚腹無水指甲無泥鞋帽均不脫落似與落水身死有别而該處地保並不報官相驗遂於下午三時由救生局備棺收殮瑣事城内 
[私蓋圖章]  
　　公順肉莊主陳悅生等控合股之王祖興與王亨雄借他人方單在外抵洋私蓋公順圖章作保等情前晚由縣審訊判兩王交保速向債主清理與公順不涉如違嚴辦 
[追繳漕欠]  
　　十八保二十七八圖地保龔秋堂陸惠泉結欠漕尾錢五十餘千文前日由差傳案比追當即措交洋十元餘限三天繳清 
[不准免捐]  
　　淞滬厘局批順興等禀云查現值餉需緊要几捐章所未盡備載者均已一律估本抽收該商等自應仰體照繳俾資湊濟所請寛免應毋庸議著即遵照 
[官事]  
　　四川候補道徐家寶雲南開廣道高爾謙知州龔寶琛候補知縣何聨芳鉄路厘局稽查委員金耀捕盜局總辦駱騰衢浦東總巡沈潮中國體操會幹事員五承喧昨均到道拜會禀見貨捐局總辦金兆蕃禀請銷假公共公廨會審官寶頤法公廨會審官聶宗羲滬軍營管帶吳保恕均由蘇回滬禀知銷假 
南市 
[搜獲賊窼]  
　　張家弄口薛瑞福家前晚失竊衣飾銀洋鈔票等物聞聲追出見賊從對門點心店跳窗進去遂偕鄰居梅沈氏顧天桂報知南區拘獲店主姜廷甫及姘婦張氏弟張德餘一併解至工程局抄出當票卅九張旋另有失主姚喻仲等七家亦請追究訊之姜張供認串竊不諱判姜戒責四百下張及氏各戒責一百下押候弔齊各贓將房屋發封 
[客棧窩賭]  
　　流氓小蘇州等在大東門外復聚客棧内紏賭抽頭棧主之王某見某巡目進内喝令停止各賭徒遂紛紛逃散昨被總工程局查知當即飭探查明禀候提究 
[限贖田單]  
　　金記生吞匿龔福生之田單計共十五畝被其弟桂生抵去致龔向取無着互相口角扭至工程局控告判金交保限期贖還 
[改良單票]  
　　總工程局裁判所現將傳提各票及保單等改良格式並設根簿以便稽核 
英租界 
[宿娼斃命續誌] 　　 
　　丹陽岳雙喜前晚在九江路樂賢里雉妓孫三寶處住宿斃命已紀前報昨晨由探將孫三寶及鴇母陸阿金解廨請訊中西官判押候尸屬來滬再訊 
[骗子收禁]  
　　利興元吉宜隆華彰等四家控張培生騙取絨氈等物昨由公堂訊明屬實判押西牢年半 
[查獲原贓]  
　　老巴子路某洋人前失古銅香爐及古佛一尊報捕查緝日久未獲昨由包探何阿春在法界某當舖查獲原贓捕頭即傅失主認領 
[拍賣償欠]  
　　南京路長盛西式首飾號因欠法商利威洋行等貨銀控奉公廨發封在案昨法副領事費君函請寶讞員啓封拍賣抵償寶闌員准即照會捕房將各貨詳細檢點聽候定期拍賣 
[雉妓拉客]  
　　雉妓王桂香等八人違章拉客由探傳至公廨判各罰洋十元充公 
[學徒迷路]  
　　小孩張企大迷路由探解廨據供台州人在新閘陳家浜舅父孫喜春處學做麵餅偶至虹口迷途等語判送棲流所留候認領 
[欠銀不理]  
　　日商三井洋行控楊益誠不理欠銀昨由包探傳楊到廨飭食交保候訊又英商義源紗廠控追陳伯卿欠銀昨亦提案判押候訂期會訊 
[借洋不還]  
　　戴妙根控陳松泉借洋不還昨由差探傳陳到廨判候過堂訊理又石劉沅控唐士鑅欠銀不理昨亦傳案諭候晚堂訊核 
[公堂瑣案] 　　 
　　岳阿元控李阿四竊取馬鞍等物消贓於杜阿四由琛查獲解案判押候查明再讯陳長生吳泰福在張園摸竊游人洋元判吳交保陳押一禮拜謝洪鈞竊陳蓮舫時鐘等物判謝押四月收贓之朱松林押捕房三月吳善記控何阿木借錢行兇訊供不認押候查明再訊施正卿竊徐 
 
 

Page 20

 
 
六子衣物押三月期滿驅逐出境 
美租界 
[並未入藉]  
　　粤人李榮控自稱入藉西洋之唐王墀誘拐伊妾王荷花一案昨由包探帶唐至西洋領事署查無入籍證據即帶回捕房押候解廨訊辦 
[何故自盡]  
　　前晚楊樹浦三井木行竹笆上有無名男子自縊身死昨由地保投訴捕房報縣請驗縣主李大今因另有要公委水利廳趙少尉蒞所驗明報堂棺殮 
[是否拐孩]  
　　昨日愛而老克路朱姓家失去男女二孩疑係馮寶桂所拐扭入捕房押候查核 
[何爲扭毆]  
　　徐阿二張阿四昨在漢壁禮路扭毆由捕拘入捕房押候解究 
[油衣何來]  
　　楊松桂楊松林陳杏林等昨持油衣至北四川路某押舖質洋由探查詢言語支吾即帶入捕房押候解究 
法租界 
[揑造棧單案續誌]  
　　志成堂豆麥公所司事吳雪耀揑造太古公司扞米棧單串通朱三星王榮仙萬金桃至棧房冐扞米樣乂私竊芝蔴一案昨又田該公所董事投廨聲稱吳等冐扞米樣有碍公所名譽務求嚴究並令將私刋憑戰印板交出銷毁以免後患聶司馬商之費副領事以案情重大且太古係屬英商判將吳等一併移送英廨辦理 
[聚賭]  
　　顧阿囡家深夜紏同蔡阿毛楊阿二金壽令朱榮生洪三郎等廿餘人聚賭昨由公堂傳訊顧俯首求恩蔡等俱供前往找尋朋友致被拘案判顧罰洋四十元蔡等各具不再犯賭切結開釋 
[迷路]  
　　川沙小孩宋阿木年十二歲昨在法界迷路由捕送廨判發堂留養候認 [P拐案 
　　仇恒發控二房東陳培生串拐小孩曾經包探將拐匪蘇東蘭即戴理福拘獲押候訊辦在案昨又傳同窩藏小孩之李趙氏解請公堂審訊氏稱該孩由戴領來暫寄稱是伊子並非串拐陳培生亦不干涉判氏具結開釋戴枷號一月　改過局年半 
[拐案二]  
　　錢萬生控吳昌如拐匿伊妻徐氏一案昨又由公堂提訊吳稱前與錢妻妍識後徐妻因小的無錢故叉與阿福私姘此次逃走或爲阿福拐匿求鑒判押限交出係氏及阿福到案訊辦 
國外新聞 
[高麗封禁報館]  
　　初三日東京電云韓人所刋之高麗日日新聞已諭令停止發行初四日東京電云舊金山之韓國新聞業已停刋 
[日本財政支絀]  
　　初四日東京電云日本内閣預算案仍擬將鐵路事業及海陸軍備延緩 
[美前總統有恙]  
　　初四日東京電云美國前任總統掰洛佛近病膨漲其勢甚危 
[賽駛汽車]  
　　初三日東京電云有法意汽車各一乘自紐約駛至巴黎互賽速率今日已抵東京向海參威進發據駕車者云白令海峽因已解凍故不能行 
[門司罷工已靖]  
　　初三日東京電云門司煤工罷工現已停止 
[俄擬占據波斯]  
　　初三日倫敦電云土爾其政府深恐俄乘波斯之亂占據波斯土地曾向俄政府詰問俄政府答稱俄於高加索之舉動並非有意與土國爲難實因爲其内部情形所激動 
[波斯婦孺可憐]  
　　初三日倫敦電云波斯有婦孺二萬名皆爲扣斯亂黨所凌辱 
[航業津貼議案已定]  
　　初三日倫敦電云德國議院預算委員已將津貼腦提斯克郵船公司議案議定贊成者十四人反對者十三人 
[俄簡日使]  
　　初三日倫敦電云聖彼德堡來電議員曼利維克已簡爲日本公使以上譯字林報 
[哀悼日艦失事彚紀]  
　　初三日字林報倫敦電云倫敦各報聞日艦松島失事之信莫不著論哀悼日本駐英公使接各處哀弔之函牘甚多又初三日柏林電云协國海軍部因日艦松島在澎湖失事特致電弔問泰晤士報初四日紐約電云美總統羅斯佛近致哀詞於日政府以弔失事之松島 
[火車盜案]  
　　初四日紐約電云美國配恩雪凡利省喀利其城火車昨夜出有可駭之盜案失金洋八萬元各盜已無從緝獲 
[美艦隊行蹤]  
　　初四日紐約電云美國太平洋艦隊已抵芒脫萊大爲該處人民所歡迎以上譯泰晤士報 
[航船互撞]  
　　初三日柏林電云德國腦提斯克郵船公司來往大西洋之汽船柯恩（載重七千四百噸）在腦特萊附近與某船互撞柯恩船上搭客約八百人幸皆無恙 
[美國海軍情形]  
　　二十三日倫敦電云有著名海軍建造家維廉懷脫於紐約誇言美國艦隊之船舍英國外可稱第一 
[社會黨停止祭典]  
　　初三日柏林電云今年歐洲全部之社會黨擬將五月祭典停止舉行 
[波斯内閣解散]  
　　初四日柏林電云波斯内閣現已解散 
[英將被害]  
　　初四日倫敦電云埃京開羅電稱英國陸軍大佐尼羅省副督斯考脫芒克利夫在曼塞革密克附近遇害該省總督已率兵前往查勘矣以上譯文匯報 
來函 
[虹橋鎭紳商學界來函]  
　　浙西鹽捕營哨官唐春祥等於上月二十四日在滬西虹橋鎭藉巡緝爲名鎭斃車夫項子田鄉民顧虎根唐等自知釀成命案遂先發制人朦報松江府戚太守指稱該鎭有梟匪百數十人不服巡查膽敢拒捕因將該匪擊死二名獲鹽三十二包并有小車扁担鐵鎝等物似此揑詞朦禀殊堪駭詫查是日午後有車夫項子田等二人各載鹽數十斤行經鎭東半里許被該巡兵瞥見喝今停車車夫情急奔逃哨官長遽命開鎗適中項之腰際鄉民顧虎根在田畔阻弗放鎗亦被擊倒鄉人聞聲出視見該兵等將鹽取去猶迭放數鎗以示威嚇始歡騰呼嘯開船往東此當日之實在情形也嗣顧項二人因傷殞命該屍親狃於俗傳謬說是以求請免驗竊思貧民小販之鹽上海向無禁例乃該兵等藉詞巡緝傷害民命猶復虚詞揑報預爲邀功缷罪之計是直以百姓之身家性命爲若輩陞官發財之資料也不知旣稱梟匪百餘人膽敢拒捕是必有洋鎗還擊何以不傷一兵若謂鐵鎝扁担小車等物均係梟匪拒捕之利器恐無一鄉民不是梟匪該營將剿不勝剿矣現敝鎭同人已禀請各大憲詳細訪查澈究虚實一面由屍親具禀縣尊求代昭雪貴報素持清議乞登來函一門先爲死者鳴寃闔鎭幸甚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
