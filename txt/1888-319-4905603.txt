# 1888 - 319 - 4905603

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本館特用新鑄鉻字印成逐加圈點印釘工雅警校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若疇人傳廣雅編盡列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儘論說者槪從割愛廣搜秘籍力開幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚廉預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每都定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃廠本局廣東省城本局皆可購取此佈 
[東籬採菊圖記]  
　　徐園今年菊花之盛甲於他處園主人爲菊花之會者四次羅列各家所蓺之佳種名葩悉心位置以供衆人之賞玩頗費心神計七日爲一集自九月二十四日爲第一集起至十月望日第四集止恰恰列宿一周此二十八日之中無日不遊人如織而主人之招客宴會亦幾無虚日余亦無日不爲徐園之遊每於公務旣畢輙與介玉同往往則留連至晚或飲酒或不飲酒或啜茗或并不啜茗其去也或車或步隨意所適介玉嘗謂余曰主人辛苦數月極力培漑始有此數日之清玩而吾子乃得以享此現成之眼福不亦樂乎余曰此說也昔余老友李芋仙先生曾言之謂上海各處名園我輩皆得涉歴終朝各處佳景我輩皆得留連竟夕此正天之待我獨厚專爲我輩而設者也然余則不敢當此言介玉曰曾見宴菊一記備載各種花名并及宴飲時事可謂妙矣然有其始者必有其終子將何以終之余曰主人風雅絶俗必有善於圖終者子姑待之至十月朔爲第二集是日人最盛至無插足處余携介玉及桂郎飄雲同至乃就又一村之甌香室取惠泉水以烹茶介玉飄雲競拾落葉以當薪相與清談至晚而歸初八日爲第三集則以秋雨甫霽遊人不多大爲黄花呌屈主人從同人之請復展一期至十五日乃爲關睢之亂並約於前三日邀同志者九人共拍一照名曰東籬採菊圖余顧爲介玉曰何如哉吾固知主人風雅必有善於圖終者今此會以宴菊起以採菊止誠爲不負秋容矣夫菊而至於可採則秋光暮矣懷飄零之感傷摇落之情方且對東籬而徘徊不忍去何忍採之然菊而至於可採則晚　堅矣具壽者之相爲落英之餐又將摩挲拂拭倍益愛護盛之以湘筠之筐供之以汝窑之瓶良會旣終不能時時至園中賞玩則採之以歸尚可對此傲霜之姿與之顧影而盤桓是又安得而不採之雖然採則採矣去焉者花之質存焉者花之神神之存不存未可見也乃留其影以爲神存之一証主人之用心亦良苦矣主人之介弟浦生本極睮敏凡雕鏤刻畫無一不精更精於音律高歌一闋響遏行雲於宮譜一見輒能之其於照相一法尤爲專門名家凡所照諸片莫不纎毫畢肖雖以余之短視去鏡則失神帶鏡則奪光他家所不能肖者亦復形似神似則其技之精可知矣加以園中景物到處入畫拍照兼可以拍園景其點綴更自天成是日浦生取具以待四點鐘時余筆墨稍暇介玉亦來適主人已折柬來邀遂與介玉同往則客已漸集室中置筠籃多具大小方圓其式不一皆樸素古雅盖以備採菊之用者也主人每見介玉至輒令其度曲是日無暇及此啜茗以待少頃報同人畢至於是各持籃循籬採之隨意置之籃中携至鴻印軒下麂眼籬邊或持過頭藤杖杖上繫葫蘆而置其所採之菊於葫盧之側或擎花作行歌互答狀或庋花於石上作撫摩狀或提於帶間若有緩緩歸意或拈花微笑似有所解悟或露全身或呈半面大都皆注意於鏡亦皆注意於花惟主人則席地坐手一小筠籃採菊數朶大有徬徨不忍去之態益以見其情之深也將照時科覔介玉不見照畢而後至問之則曰適在晚宜亭上見君等拍照氣象萬千興趣各别神不外散目不轉睛人人咸有愛花之心留影之情吾知此照必佳延齡之菊從此與諸君子並垂不朽可以傳世可以壽世不亦一盛事也哉余深惜其不作鏡中人及十五日復往與會以終會事正與再再生醉墨生等在甌香室拍板高歌浦生以所照之圖來見示且指謂余曰九人之外晚宜樓上隱隱有一人影倚欄作俯視狀殆介玉乎余細辨之果然不覺狂喜九人者一爲日本岸老吟香日本鹽川一堂瞿君梧生蔣君雲泉吳君渭川吳君渭聘一泉上人并主人與余也九秋雖過三徑無恙冬之梅春之蘭夏之荷園中固四時咸備也請與主人約凡有花開必與諸同人共賞之何如戊子孟冬古越高昌寒食生記 
[本館接奉電音]  
　　昨接在京友人發來電音有本月十七日上諭三道敬謹譯登○十月十七日奉上諭劉銘傳奏彰化土匪搶刼鹽舘圍攻城池先後剿平一摺本年八月鹿港鹽館土匪搶刼並圍攻彰化縣城池劉銘傳派令朱煥明林朝棟等分路進剿立解城圍並連砍竹園二十一處斬獲多名脅從全行解散地方安謐如常辦理尚爲迅速候選道林朝棟著賞穿黄馬褂其餘出力官紳員弁着彚入呂家望番社案内擇優請奬陣亡之記名提督朱煥明力戰捐軀深堪憫惻着照陣亡例從優議卹並加恩准於彰化縣城建立專祠以彰忠藎署彰化縣知縣李嘉棠辦事草率不協輿情着撤銷清賦保案仍交劉銘傳認眞查辦逆匪施九叚玁煥等仍飭派出各軍嚴拿務獲毋任漏網以靖地方餘着照所議辦理該部知道欽此同日奉上諭衛榮光着調補山西巡撫浙江巡撫着崧駿調補剛毅着調補江蘇巡撫欽此同日奉上諭安徽巡撫陳彞着開缺來京以三品京堂候補沈秉成着調補安徽巡撫廣西巡撫着高崇基補授欽此 
[燕市衢歌]  
　　順天武鄕試欽派校試外塲土大臣御史已見邸抄按武闈四棚例於德勝門外黑寺前校塲安設卽於初五日開考先試步箭馬箭地毬後試弓刀石然後擇其内外三塲合式者錄取册送内塲聞八旗滿蒙漢緑營曁順直各屬生監經學院錄送者六千餘人欽派克邸等例不回宿府第皆於德勝門内外覔禪院以歇宿焉武闈 
 
 

Page 2

 
 
附近幾成五都之市買賣者萃聚於斯晚間燈燭照耀人士喧騰逈殊於平日也○乾清門二等侍衛佛佑之女公子葉赫那他氏經皇太后指與已故郡王銜多羅貝勒載治之世子襲封固山貝子溥倫爲夫人旨下應由該兩家備摺謝恩云○欽差督辦東三省練兵定帥派委行管員弁進京分赴海部神機營請領練兵餉銀曁盛字營應需鉛丸火藥軍火等項業已到京分往該衙門投文諒數日間卽可赴庫領取也○户部片傳廂黄正黄兩旗各固山所有應領十月季兵丁甲未折色銀兩定於本月十一日辰刻開放爲此片傳貴固山派員於是日赴庫支領又傳各旗營等處應領十月分官兵馬乾等項銀兩定於本月十二日已刻開放○阜成門内轆轆把胡同東口外小護國寺廟内東配房後簷臨街於初七夜突有賊將後簷磚塊挖起掏成一洞鑽入室内竊取衣物制錢而去次晨居人慶某始知被竊查檢所失約值錢一百數十繒當卽報明本管廂藍蒙官廳經步軍校詣騐竊　立飭看街兵先爲補砌所挖之洞覓人調停願賠償所失之半無庸呈報上游聞慶某尚未允從也○禮部爲知照事祠祭司案稱本部具奏十月二十五日太宗文皇帝誕辰此一日虔誠齋戒不理刑名照常辦事禁止屠宰等因奉硃筆知道了欽此欽遵到部相應知照各衙門一體遵照○左翼前鋒統領扎額駙拉豐阿初八日午前赴醇王府看視行至内廷天安門前見有數人頭無官帽身無長衣口非京音逕入西長安門欲人天安門扎額駙詢其入内何往因何不戴官帽伊等面面相覷不發一言額駙卽令戈什哈逐回衆卽竄去額駙至西長安門謂該門值班章京曰禁城重地理宜盤察出入今此數人並無官帽竟不禁阻任其步入則值班官兵平日漫不加察已可槪見立取該處值班章京護軍校職名聽候叅處該章京再四求恩額駙未允遂乘馬而往醇邸該章京卽赴闕左門禀知五旗司鑰長懇爲代求司鑰長許於明晨額駙進内爲伊懇恩饒恕未知扎額駙能否寛貸也○山西巡撫委員管解晉省地丁銀十萬兩分裝百餘鞘釘固黏封起解來京前赴户部交納已於初八日申刻抵部投批並將銀鞘搬入署内大堂上存放聽候定期兌收○皇帝大婚典禮詹吉明正廿七日舉行所有禁廷内外各門各殿應行懸掛之彩照案自正月二十日懸掛至二月廿六日止前經工部内務府派商製備刻由大婚禮儀處移催工部内務府卽將前項派辦各彩嚴催承辦商人務於十二月十五日以前一律報竣以備騐看届期懸掛勿得遲誤○盛京打牲烏拉總管雲奇峯總領生派委章京驍騎校管解松子温朴海參等物分裝木桶二十餘隻桶以黄紙裱糊上黏印封押運來京赴内務府投文交納旋抬入西華門内以備内務府御茶菓房騐收存窖隨時進呈上用○吏部稽勳司郎中掌考功司印呂正郎鐘三現已蒙恩簡放陜西陜安道所遺考功司漢掌印有總辦一司之責經各堂揀得文選司員外郎沈副郎錫晉爲考功司漢掌印沈副郎於初七日進司接印視事 
[湘靈瑟韵]  
　　湖南當夏秋之交瘟疫盛行死者以數萬計八九月後痢疾尤盛日有死亡至全家無一存者遺棄子女無人收養傷心慘目莫可名言愚夫婦潔壇請乩求賜方藥紛紛擾擾甚無謂也有好善士禀請長沙府翁太守出示招人收養子女准其改姓入宗發給印照爲憑不准轉賣於人壓良爲賤復集貲捨材施藥以濟災黎大憲義之出示奬勵者再○甘肅提督周軍門逹武湖南寗鄕人也輸銀萬餘兩購田以贍族䣊奉旨賞給友睦風存匾額以示嘉奬同時周觀察漢亦捐中價銀二千餘兩周觀察振瓊捐田價銀二千兩均奉旨賞給樂善好施坊額其義田章程斟酌范又正公陸忠宣公法因時制宜而變通之條理精密體例簡嚴是眞古誼可風不分畛域者矣刻已刊刷成書廣行分送世有接踵而起者盍取是書而仿效之 
[長樂縣陳其璜茂才禀]  
　　爲設立鄕約有補風俗懇請示諭並選擇委員紳士以專責成以經久遠事竊閩省向有保甲一年四查不過奉行故事而人心風俗之端未之問焉夫非保甲無以總鄕約之大成非鄕約無以濟保甲所不及蓋保甲查察難周而鄕約則耳目甚近試約舉十益請爲我大憲敬陳之鄕村僻處械鬥連年皆由有忿難伸逼而出此至殺傷人命凶手者無事被告則殷實之家吏役魚肉萬端不至破産傾家不止立鄕約則彼此連爲一氣遇有爭執儘可合數鄕之紳董力爲調停論出至公何虞偏袒解紛排難械鬥之習自除其益一鄕間賭風滋甚花會尤屬害人員弁往捕祇知飽其私槖卽如南臺一帶骰桌攤塲呌嗷終夜而海防保甲之勇丁差役置若罔聞彼蓋以此中爲利藪也立鄕約則例禁綦嚴鄕間自不容此輩居住且父誡其子兄誡其弟防範維謹不至爲其所愚其利弍鴉片流行吃食者衆害莫甚於烟館之開鋪盖一開鋪則不便買歸者儘可就館吃食故未癮者亦漸引入迷前數年一鄕不過一二所今一鄕增至四五所足見食者之多又况烟火人聲通宵逹旦尤易生火患而匿偷兒立鄕約則城内准開鋪鄕間不准增設紳董皆有責成敢不指禀驅逐乎其益三閩俗尚鬼僮館乩堂無處蔑有凡以爲射利設也問病者信以爲眞不問何病應治何藥而該鑾手該僮身信手塗鴉草菅人命且被惑者雖死不悟言之可憫好事之徒又託逐疫之說選擇人家娟好子弟教以淫詞媚態粧作臺閣醜狀萬端有識者目不忍觀而當局漠不知恥敗風亂俗莫此爲極况花銷之欵動則千金皆由挨户抽取丁口殷實者尚易爲力而貧窮者一家數口謀食良難安能出餘錢爲此等事立鄕約則憲示煌煌此風自歛其益四聚衆燒香名曰拜鈀此風城臺最甚如十錦堂等名不一每堂數百人衣履皆有暗記其人多係吏役子弟酗酒聚賭聚散無常且强買强賒實爲市廛之害故閙事時該黨以暗記爲認源源而來前經臬憲奎大人出示查獲此風稍歛誠恐日久玩生復萌故態立鄕約遇有此輩釀事儘可聨通鄕擒獲送官則惡少畏憚自不敢肆其所爲其益五閩士讀書安分者固多而爲訟棍者往往串通胥役誣陷良民名曰灌水此弊海防衙門十有八九閩俟兩縣亦間有之想外府當亦如是更月一種武生尤屬不識廉恥凡賭塲烟館茶樓娼窩未有不恃以爲把持者此卽閩省所謂出官也言之誠可痛恨立鄕約則委員紳士查察不周遇有此輩無難立禀憲臺爲地方除害其益六民間欠粮非得已也而胥役反以爲利藪無論所欠多寡但視身家肥瘠勒索萬端多則數十元小亦五七元一滿所求則置公事而不問盖留爲異日私肥地也故民間無力而暫欠者十無二三因胥役受賄而終欠者十有八九立鄕約則未完者紳董當勸其完並可爲其赴縣代完庶官吏無事催科鄕氓亦不至匿欠矣其益七禾麥果植生民本業所係一經盜竊終歳徒勞宜被盜者之欲得而甘心也但鼠輩爲此無非逼於飢寒使私用嚴刑必至斃命較之蹊田奪牛不更甚乎立鄕約則偷竊自有明條被盜者不得濫施毒手也其益八隆冬風高物燥稍失愼則破産傾家逼近者遷徙不遑何暇往救迨火兵來時垣赭廬黔不可嚮邇矣立鄕約則各鄕救火之具自應整備一旦聞警鄰鄕紳董儘可率壯丁往救不致火勢蔓延也其益九聖祖仁皇帝聖諭十六條足以扶名教而整綱常鄕民惟知耕作多非讀書明理之人難保無倫常乖戾之事立鄕約則朔望集紳耆於鄕約所盡心宣講無事具文民雖至愚尊君親長之忱尚未盡泯庶可敦古處而挽頽風與其益十有此十益亦足小補民間但非認眞二字則不免有名而無實假公而濟私始勤而終怠故立鄕約非選員紳明賞罰除情面戒懈弛不可璜自維讀書半生毫無建樹有庇隣里今觀民風如此士習如此誠有不堪爲大憲告者且非大憲之廉明正直而亦有不敢告者謹將鄕約章程並鄕約條目各數條臚陳於後是否有當伏乞憲裁璜不勝惶慄之至謹禀 
[鐵路述聞]  
　　由天津至通州修築鐵路近聞已有成議一逹通州南關一逹東關東關東嶽廟一逹北關浮橋此信一傳多在此三處爭買地基預備建造棧房地價因之昻貴或云有前江蘇候補道北京富紳某捐入鐵路公司銀二十萬兩客有自天津來者據云鐵路總局木料鐵器堆積如山專爲津通一帶鐵路之用又云將來工竣後南漕由津運通四成歸輪車六成歸剥船行見輪軸相銜風馳電掣津通一路往來便捷何快如之此係北通州友人所述 
 
 

Page 3

 
 
[兇毆致命]  
　　脚行蕭二在天津紫竹林寺之左開張押鋪計期三日徵息四分逾期卽將衣物付諸質鋪得錢以資週轉其取利也與印錢盤剥相同業此者大抵性成兇悍求一禀性慈祥者不數數觀蕭二者尤若輩中之傑出者其鋪與同順德西國飯店對門店有某甲盖操易牙術者偶乏杖頭錢曾將檯布一幅向蕭質錢若干嗣向取贖蕭稱烏有以致互相口角繼以鬥毆津人積習睚眦必報由是成不解之仇蕭謂射人先射馬擒賊須擒王區區一庖丁何足以較短長決勝負當覓店主一試乃翁辣手店主者津人張大也時適在店見蕭疾馳而至不便逆來順受兩相交手張體痴肥不敵蕭不矯健一經毆擊已受内傷幸係日中經街隣爲之勸散張愈思愈忿氣塡胸臆遂於晚間斃命時則本月初九日也旣斃屍親卽投保報縣請騐一面扭蕭送官初十日天津縣委員徐大令呵殿臨塲兇手亦鐵鎖鋃鐺帶至屍塲候訊同順德號卽因此閉門云 
[研訊竊案]  
　　法包探拘獲竊賊楊錦之吊到各贓解案訊空情由前已兩登本報王司馬以楊供家住西新橋北首德源里妻子孫氏在家因於前日下午飭包探前往拘拿及包探至時問悉該氏及傭人已於日前逃逸入門祇有一人看守另有一人與看房人閒話問以婦人何往一味支吾遂將屋内一切器皿逐加查點開列清單連二人帶回暫押昨晨將所點物件帳呈案禀稱往查兌寶之錢莊係盛源號在新北門内寳銀兩錠合規元一百零八兩四錢四分九厘換洋一百四十七元及四開三枚八開一枚錢五十文店主徐鴻泉司馬着先將看守房屋人帶案供稱姓彭名景福又名鳴濤湖南長沙縣人去年八月來滬在八仙橋挑河後至老虎灶挑水有時黨小工與楊素不相識惟與伊家所用男傭彭福生相稔前日去找福生稱主婦出外啜茗託小的看管門户司馬詰其事在何日答稱十三日下午司馬問楊家内共有若干人答稱楊妻及六歲女兒小禹仔不用女傭司馬問爾可知楊妻何處人年歲若干現在躱藏何處答稱實不知其下落聆其音似江北人年約二址八歲福生年五十餘歲湖南湘潭縣人在楊家當庖丁司馬問究竟此婦遷往何處景福仍稱不知司馬譞囑爾看門是當爾爲自家人爾旣能知此婦之年歲小兒之名字豈有不知遷往何處之理不用刑法諒不肯招語罷回顧包探着取　指至將景福　起復提一同拘到案之湖南人劉又遠訊問劉供小的借住八仙橋老虎灶與景福同鄕伊曾囑小的前去當小工昨日適有事去致被拘來司馬問景福住處爾知之否答稱與福生相識躭擱伊家司馬以劉事不干涉着卽開釋飭提楊到案研詰家中尚有何人租屋若干向何人程下每月房租若干答稱家有妻子孫氏年二十八歲女兒六歲名小禹仔係親戚之女從鎭江帶來撫爲義女房向謹記帳房租下每月租洋三元五角詰其姓彭者是何名字雇用幾年矣答稱彭是今年五月雇用名雲泰詰其彭景福係何人答稱不知伊名鳴濤充當小工早出晚回不是家中所雇用詰其爾婦現在何處答稱小的押在捕房外閴之事不得而知故不知其去處司馬謂景福曰爾旣在他家總知伊妻去處若不供明可再將　子收緊景福懼始供稱有姓張人在老北門内設舊貨攤爲活司馬問楊可有姓張之人答稱前住老北門時與伊家爲隣妻子曾到過伊家司馬着將景福鬆刑又問楊同黨幾人所當之物多至二百餘元尚有寳銀兩錠兌洋一百四十七元及碎銀五兩洋十三元如許之多决未用罄究竟存在何處當卽說出尚可從寛楊供有花烟館龜子許立山借去洋一百六十三元許現從法界遷往英界靖遠街口詰其可有借據答稱許與妻子係親串陸續借去未立字據司馬謂平空不能牽涉究竟家中尚有銀洋若干爲何質去衣服質票卽存在鋪中楊供小的前曾開過押店如有相識之人卽可將票留下免得放在身畔以致失落司馬謂押店六家可有人來旋據德昌夥吳嘉福訴稱刻已查出尚留存票四張計當本洋五元錢一千餘文祺昌夥李洪卿呈灰鼠馬褂票一張計當本十三千五百二十文鴻興夥趙子仁來源夥蔡谷良厚興夥金興和亦各投案司馬謂人來質物爲何將票留下中有一人答稱如有熟識之人所當止一二百文卽來贖取者時常將票暫留司馬謂伊不比尋常竊贓爾等見有如許贓物竟敢將票留下不是窩贓而何公堂定例刑法至枷責而止爾等之罪非枷責可以了事當送縣照例重辦六人叩首求寛司馬謂然則各照質本科罰十倍六人均稱小本生意受罰不起司馬謂一經送縣卽須將店發封不如就此罰鍰可免封閉六人初稱愿各罰洋五元司馬怒其不知好歹六人又稱六家共罰洋一百元司馬謂至少應罰六倍着將六人管押各自斟酌於明日禀覆如原罰卽當堂具結不願則送縣楊仍還押候吊贓齊全冉爲重辦 
[上海縣署瑣案]  
　　陳嚴氏扭控譚子言藏匿寡媳譚氏前晚裴邑尊庭訊之下嚴氏稱小婦人娶譚氏爲媳不幸兒子早亡媳不待七終卽返母家小婦人前往勸令回家驀被媳父霸阻且見棺尚未安葬媳婦理應在家守節叩求訊辦譚稱嚴氏欲逼女兒再醮是以不令領去譚氏稱丈夫病殁姑性不良不得已而返母家守志今姑扭控父親顯見兇悍若小婦人隨姑回家恐遭毒手叩求恩准入清節堂守節嚴氏稱亡兒安葬之期媳婦理須哭送務求飭令回家邑尊着該氏仍隨父回家俟送夫葬後准子入清節堂守節以成其氷蘖之操該氏叩謝而去○包震控袁有明顧舜照虧欠立大莊銀一案訊斷各情已登前報顧交差後忽於前日乘間逸去至晚原差據實禀明邑尊提袁詰訊袁稱奉諭繳銀八十五兩一時不能籌措邑尊飭交所押追看役不自小心喝笞二百板限三日内將顧解案訊追○王錦源趙逹三等控王子明延宕欠欵一案迭詳前報前晚裴邑尊升堂覆訊王等叩乞究追子明稱小的有欵可籌惟須親自出外耳邑尊着交原差看管限令三日内繳銀 
[英界公堂瑣案]  
　　三百廿一號華捕禀稱小的出外巡街驀見湯榮生赴水求死爲之救起送案湯供蘇州人年二十七歲頻年失業流落他鄕凍餒難堪苦無生趣是以欲尋短見耳現在左腰骨已損旣蒙拯救尚乞施恩該捕禀稱因跳下河中將腰折斷所有濕衣已與替換蔡太守深爲憫惻命送入仁濟醫院俟醫冶痊後再送棲流公所留養○許謝氏訴稱安徽歙縣人與同鄕余相麇私識多年今余回鄕將小婦人置之不理小婦人年已老邁流落無依向索養赡資非但不依反與小婦人爭閙以致由捕拘案余供小的向當庖丁曾與該氏有私今欲回鄕該氏堅索日後養赡費小的無力應允勸伊同至徽州會館候董事調停蔡太守飭值日差將該男婦送至徽州會館請董事爲之料理○施阿來訴稱沈阿生竊去衣服三件洋銀一元由捕阻獲人贓解案沈認竊求恩蔡太守隨判管押兩月贓交施領去○復新園酒保江昌明訴稱陳寳生竊去烟槍一枝經小的投報捕房今已緝獲人贓解案請訊陳不敢强辯俯首求恩捕頭稱此人屢犯竊案實係積賊蔡太守以其罪無可貸判發捕房管押一月贓交江領去○包探陳阿九禀稱孩子許阿根前因圖竊東洋車獲案大老爺憫其年幼格外從寛交其父母領回管束昨日小的又見其躺臥人家門首所停東洋車内因又拘案請懲許供蘇州人年十三歲父親已故母親現在蘇州小的無可依棲故在車中暫宿蔡太守飭送棲流公所留養○包探沈金隆禀稱胡月彩前曾行竊水烟袋三枝拘獲請辦今查得水烟袋在路竊取不能指明失主胡供徽州人家眷在杭州以後不敢再犯尚求法外施仁蔡太守飭押候備文遞至杭州請地方官拘束贓存捕房俟失主認領 
[法界捕房瑣案]  
　　昨報列昌記布莊夥王端甫私出字條向南市震德錢莊取銀二百兩一案昨日昌記出店人陳子文携呈字條稱此條非王親筆大約另託他人寫就王司馬着提王詰問王供字條託顧緑勤寫就令羅翠洲往取司馬着陳先具領狀將洋一百十三元二角及金飾領去王押候昌記主到案再核○金字招牌案内之野雞妓女張新寳經王司馬子八月某日發堂擇配昨晨某氏投案遞禀稱家在蘇州來滬多年借住城内虹橋附近新寳係親生女求爲給領司馬問爾女本在何處該氏初稱劉家旣又改稱陳家後更稱在張家司馬謂多時爲何不來目今諒必有人託領該氏堅稱新寳是親生女大女壻在城隍廟中開糖食店可以作保司馬就所遞禀上批明着赴善堂申訴緣由由當董查實給領所有新寶之飯食錢着該氏措繳○昨報列鎭江人鄭雲山卽鄧雲山誘拐謝胡氏家女孩經謝副捕頭拘獲一案昨晨王司馬提鄧研問鄧 
 
 

Page 4

 
 
供小的向在九畆地當勇裁革後在鐵馬路老虎灶爲夥今經人荐至小東門外老虎灶據說工資較鐵馬路加多司馬謂人家小兒爲何要爾抱在手中答稱因見該孩落帽故拾起與之戴上意欲送回有人攔阻司馬謂爾旣不知伊住處何從送回拐誘無疑尚思逭罪乎遂着責一百板枷號一月發小東門外示衆○昨報列捕房西崽陳阿毛扭夏永發到案控被拆梢一節昨晨王司馬提夏復詰夏供小的在英工部局當馬夫與陳相識已數月矣前日伊被流氓軋在茶肆窘不堪言向小的借錢給茗資小的身畔無錢故將棉袄脫下付質次日伊囑小的至八仙橋取錢贖衣旋被拘押倘若拆梢尚敢隨伊至八仙橋去乎司馬謂爾脫衣押錢替伊給茗資伊當感激不遑豈有扭至捕房之理包探禀稱此人經英公堂辦過司馬問因何事答稱見朋友與人爭毆從中解勸無端被押司馬謂總是不安本分之人着掌頰一百下以儆將來○日前包探拘小竊張才康徐阿勝送案旋有失主陳來順投案訴稱被竊衣服三件押髮簪一支錢三千文棉被胎一條王司馬研詰之下二竊同供棉絮丢在弄中錢及押髮簪並未竊得惟有衣服兩件早己質錢當經吊贓給領又以徐供出有洋八元七角被汛捕惠德之夥葉月華搜去因傳惠德到案着交月華押追前日惠將洋如數繳呈昨晨司馬升案詰問張徐兩竊同供洋實被葉取去司馬詰葉曰爾旣獲賊何不送案請懲而私下將洋搜去葉供伊說洋係賭贏故由阿增阿和啓園連小的四人分用我得洋一元二角司馬謂卽使贏來爾等卽可分用乎着將葉責二百板徐張各責一百板仍還押所着惠來案具保又謂謝副捕頭曰所有繳到之洋八元七角可卽賞給包探 
[校書勸振]  
　　姚雪鴻校書蘇臺良家子年甫及笄性躭翰墨閱申滬報近因振捐册隨報分送展視惻然以爲揚鎭亢旱桑梓之鄕災更切近遂急向姊妹行及傭婦輩婉勸隨緣樂助片刻間卽寫滿一册計二十户集洋十元三角當卽送交陳家木橋恊振所代取彚寄災區竊嘆校書以年幼女郎雖淪孽海之中自發慈悲之念其志氣固超凡輩定卜後福無量試觀滬上書寓中聰慧名姝指不勝屈我知結大善緣消諸惡障聞風踵起應可拭目俟之矣 
[題目補註]  
　　昨報登格致書院冬季課題原係近日北邊防務輕重緩急何在論乃排時誤將近日二字脫去合亟補註於此凡與課諸君日後謄眞時望勿將近日二字落去爲盼 
[正悞]  
　　昨日本報後幅所登盤店聲明告白内不字悞排生字合爲更正 
[黄君吟梅前遊東海著采風東瀛集詩二卷近日又將東行介陳君少伯徵題於余賦此報命]  
　　昔人能遊不能遠求神仙者一去竟不返今人能遠不能遊飛羽輪者所志在蠅頭東瀛一水相隔止衣帶十洲三島通王會同文之國斯最親此往彼來不必動經旬東人之子多好古能書能畫紛難數尢所器重在詩詞一字一縑無是奇我與東人交亦已數年久所知多文人善吟十八九北條鷗所稱捷才岸老吟香今社首彼以文詞媲美我中國我將何以持其後幸有雅士到東瀛雕龍　虎詩才清平居嘯傲茫無侣有時驚人在一鳴采風本是輶軒職左之右之無愧色吟風弄月不僅寫性情將以所見貢之於帝京我亦懷兹匪伊夕自慚樗櫟不足供採擇如君之才乃復成浪遊吁嗟乎爲之仰天搔首心悠悠古越高昌寒食生拜題 
[秋日觀西人賽船]  
　　溼雲如羅罨荒渚風荻蕭蕭作人語廻風捲水水生波扁舟挾浪輕如羽一舟衝激喧晴雷十舟五舟銜尾夾俊鶻捎雲燕掠水浪花飛白銀山堆錦標奪得偏閒暇飛將軍疑自天下紅旗展處陣雲開千人變色相驚訝斯時鼓角鏗然鳴斯時稱賀聲如霆虬髯碧眼互歡笑葡萄酒酌飛瑶觥我聞西人善狎浪輪舳飛馳任所向八萬重洋一葉舟身輕不礙波排宕卽今握算多餘閒猶自角勝江之測豈眞好事喜馳逐要習筋力遑辭艱雖然盛世不尚力小技雖工復何益試觀奡以蕩舟名未必盛名垂竹帛何如槃敦講輯和雍容壇坫韜干戈海不揚波志盛事梯航重譯冠裳羅[  申左夢畹生]  
[東瀛老名士岸吟香先生建玉蘭吟社觴咏極盛一時余初未獲與九月旣望爲第四集辱承折簡相招分題歸卽染疾乞今未痊聊於藥 
[爐茗椀間勉力報命然猶未脫稿爰先占一律以酬之卽請哂正並塵社内諸師友]  
　　慚愧微名入社初頓教秋雨臥相如病來瘦影眞同削别後吟懷漸覺疎座上未能呈末技壺中何幸識幽居感君風雅老彌爲其柰枯腸搜索餘[  太痴高瑩倚枕草]  
[癸未顧氏寓齋除夕]  
　　笑我曾如賈浪仙每當除夕祭詩篇而今客裏無不酌孤負吟懷此一年坐對寒牕百感并蕭齋况味耐凄清北風颯颯摇孤爥偏向盤中照菜羹○游怡園和陸鳳初韻出游天氣嫩晴風無數香閨罷女紅抛得金錢買年少西施芳訊要相通一叢深竹儘勾留門外香車擁碧油轉過回廊三四折别開眼界趁心游裁紅刻翠玅文情到處亭臺點染精集得宋元好詞句主人汗漫自題名緑肥紅瘦夏初新悔不開筵餞暮春芍藥未開牡丹謝者回辜負看花人[  太痴舊作]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[王省齋來探病適余欲購龍眼願卽代往半日爲期詎一去不復至忘之歟抑未也詩以速之並博一粲]  
　　投桃報李古人多有約何堪事竟訛每把一詩換一物老饕殊覺愧東坡怪道神陞不點睛點睛飛去使人驚道來畢竟曾來否變化多君会伎倆精太痴戯占於病榻 
[春暮]  
　　黯淡芳春欲莫天棗花簾靜玉人眠醉聞鸚鵡空回首笑羡鴛鴦得比肩寳鏡正窺雲鬢　鴨爐猶裊水沈烟徘徊一架秋千下拾得題詩玉版箋○恨春瘦到花枝却恨春不彈清涙已酸辛斷難國艶歸才子直把泥塗辱美人明月幾曾圓好月東風一例說前因從今不信凌波襪多事陳王賦洛神[  太痴幼年作]  
[勾闌曲]  
　　月底勾闌恣嬌養艶春烘眼情波漾秀齒初交瓜字年夾道青棲隔廉唱玉纎初上琵琶絃會從掌中飛上天黄金漫笑五陵客粉痕狼藉無人憐并刀　斷粼粼水姊妹如雲散羅綺來歲東風　燕來碧桃開入院墻裏銀屏鏁夢花陰低香霧盎春春轉迷百媚千嬌喚不起畫眉啼傍紗窻西[  太痴幼年作]  
[送天台仙史之臯呈夢畹生大吟壇正刊]  
　　劍閣題銘客孤舟千里征峽深理日影風急走灘聲羌笛三秋晚渝歌五夜清猿啼聽不得珍重過江城雲間吟科詞客○五載關河夢繞頻他鄕握手滿風塵霜天瘦菊驚蓬髩月夜清樽對故歸計已荒三畝秫浮名空累百年身燈前遊子思親涙洒向萊　倍愴神之江漁隱○河畔氷開促去程寒梅一樹繫離情香浮野館春無主月澹溪流夜　聲才爲出羣偏得謗人緣違俗少知　年　舊雨傷淪落唱到驪歌涙欲傾海上半痴生楊韻笙 
[秦淮感]  
　　曉雲初散日曈曨曲檻廻廊處通小艇迎雙槳疾虚窗　舊一樽可名花香淺愁經雨弱柳絲輕怯舞風十四樓空荒草合早潮誰更唱玲瓏○秦淮水榭十　珠廉接畫楹蟬吟　柳晚凉生風摇　影千枝動月漾淮流一　明葉莉送香花市散笙歌緩唱酒船行杯擎翠袖深深勸　煞陳留阮步兵○秦淮　對三　賦六朝輕烟淡粉已全　　楊遮斷傷　路不放　人過板橋半痴生韻笙 
[上海三馬路與昌恊賑公所陳竹坪經收河南皖北賑捐七月十三四日第一千一百至百一次清單]  
　　　江元和莊陳理卿先生交到沐邑不書名文銀廿五兩又救急册姜庶行文銀一兩程厚記載汗記王步記吳培記趙静記無民氏六户各二元鮑邦記瀛昌號彭信記永利號夏蘭記兀康如德記公記程繡記九户各一元以上共廿一元文銀廿六兩申規銀廿七兩四錢零八厘○蕪湖永陞參號來韋松陽壽儀移賑洋念一元又募解囊册劉瑞廷五角薛輝明無名氏各二伯三益堂一伯四十文　一元以上共廿二元漂陽三益南貨號寄來世德洋廿元安慶支應局王藹士先生寄來無民氏十二元安徽汪姓完丁丑年愿元廣東董亮記宸求痢卽安二元沙溪楊東如兄寄無名同妻黄氏一元　東頴川氏病全了願一元水災圖　屠甸鎭公泰與磁號募無力子二元晋記松記泰記各銅洋一元藹記亦翁壽翁等七户各百又册施耀記二元張子記高輝記蔚昌悲憫女史四户各一元朱伯康五角丹憂女史互記二角蘭記錢四　三一文賡記汪景文等四户各百欽記一百三十五吳鴻記朱幼記等六户各一百以上共洋十一元四角銅洋三元○高易籌賑公所撥來銅學　伯　　隱名氏英洋二問心助廣東十元陳公厚堂節省路費以祈父病速愈并願自减五年以延父壽五元陳壽山銅洋兩元無名氏助規銀二十兩問心子求妻病全五角鐘鼎册汪成之得彩捐賑三元東里延陵子省食爪錢一元以　共四元○兩天共收英洋一伯廿一元規元四十七兩四錢零八厘銅洋一伯廿五元小洋九角合併聲明 
[上海三馬路與昌恊賑公所陳竹坪經收河南皖北賑捐七月十五日第一千一百零二次清單]  
　　樸院翁中和寳號寄沈家船來凡烏氏洋五十元木讀鎭交到徐田孫求妻郭氏病全洋廿元蘇省恒孚銀樓顔子賡善士續募張中和元樂善居元步瀛氏元顧蓉軒壽麵資移賑二元隱名子錢六百散捐洋四元錢六百四十七　以上共廿九元錢二伯零兩文沈安青交到雙林平陽氏病愈了願十　惠泰庄來合家平安十元合店平安廿廿生記號侯生孝字爲子　求愈念洋售去前來銀飾等八件洋一洋四角解囊册三影氏求免災悔了甌子三八共二元默陽浮查客求夫病卽全四元鄭雨泉求堂兄病體速愈四元唐朗翁求如心一元唐觀貞求如意一元華昌號銅洋六元陸善卿久暵速愈兩元茂盛釀資賑捐銅洋兩元杭省知罪悔過人三元内看出銅洋一元廣東無民氏乙洋太倉無名氏一元銅洋乙元○本日共收英洋一伯七十九元銅洋十元小洋四角錢二百零二文合并申明 
[上海三馬路與昌恊賑公所陳竹坪經收河南皖北賑捐七月十六七八日第一千一百零三四五次清單]  
　　趙九如先生交到蕉山書屋洋念元杏花書卷之齋求母病全十元陳榖臣求平安廿元天津客托楊在交到　名士廿元城内晋泰典交到濟陽士祈人口平安洋一百元老福興局交到漢口天怡祥號洋十七元據原局來人云將原信途次遺失賠欵補捐○嘉定徐建中求平安五元安徽朱五元金陵盧　卿求足恙卽全一元木讀無名士一元廣友無民小洋十角解册無湖和州署寄來喜聞過齋十愿集古山莊六愿　廣和四愿宋子和有叙馬允大多竹齋寳善堂五户各二願王相乾查大文等六户各願以上共來洋三元受福册江灣來消灾降福乙洋有心無力士兩角錢六伯普濟册安慶湖北熊公舘又募二十八户合來洋一元　願得厲厲千萬間人助　林拱璧一部風月翰林助馮中丞千字文帖一部一介貧儒助四書合講一部云水光中凈眼客助行文寳笈一部以上共交到一元書帖四部金沙古愚　生又熊兆生雙悟軒合四洋湖北　泰號江西萬　縣夏布客洋四元無名乙元角知不足齋二元無民一元沈明德求子病全二元無民銅洋五元鄭恭壽爲孫　愈一元四林山莊二元不書人求疾愈銅洋二元不書人錢三　廿無餘子孫求逸過洋一角○三天共收英洋二伯廿一元小洋十五角銅洋七元錢九伯零九文書帖四部合并申明 
[上海三馬路與昌恊賑公所陳竹坪經收河南皖北賑捐七月十九二十日第一千一百六七次清單]  
　　湖州恒德莊來歸安隱名氏爲妻病愈平安洋廿元湖北省劉福田十元通州敬業仝人薪資移助四元蘇州萬順號來有心無力子銅洋一元浙慈陸垚臣爲炮至求病速愈六元塘棲彚昌棧募四元徽州進德堂求夫妻平安五元不書名三角　湖永隆號來韋松颺壽儀移助二　嘉定劉竹書祈父病速愈一元章春泉先生交來蘇州陶根生病愈十元復潤號　西塘沈志節五元同順昌第　次藥資移助十元存心子銅洋二元南匯五雲山人四元○解囊册宿邑劉小林寄來不露姓氏五元汝南郡周留餘堂韓晝錦堂韓三户各一千聚星　陳八　世德堂鮑三百四十文以上共　九元○又册桐鄕公廳費安登六元梅松亭四十以上合十元元○又册鎭江德泰鴻記　寄來李堡後義興莊募仲星船二元唐受百勒甫龍記李東來賓記斷記六户各一元潘公茂禇蘭蒼各半元唐馨山八百顧長海三百以上十一户共十元○又册崑山總房寄來顧快川李序始各三百湯鑑菴徐梅峰陸榮如金春波顧少甫忠厚堂趙紫陽朱俞遵來　震三退思書屋王硯如沈遵清十二各二百廿二户各一百以上共三十六户共洋五元○又册源豐潤號來杯水齋元○水灾圖册恊和信寶號交來山西無名氏立三　以衍記無名　陳劉氏劉陳氏劉白氏中立氏無名氏劉民十户各銀三錢合家一兩二錢南日無名氏四户李劉氏二　鄧劉氏趙劉氏九户各錢又册萬順號募國動等三十二户各錢一百以上二册合來規銀八兩三錢八分○塔册杭州江于厘局來炳方記視茂華各　元無名氏勉記王秀山潘熙　江培記徐鴻福六户各一元以上　十元○高郵鏡齋善士募北岸愼行差錢四千吳結南六百以上共洋四元錢四百廣東李惠亭祈保合家平安一元○倒懸册虹口義昌號交來福建船政局董子珊司馬來董壽山一元珊　錢四百五十高氏無名氏薄各四百陳氏李氏范氏董姓四户各二百陳氏五十以上共三元○章悅來五元何宅求分免安二元萬峰求身健四角朝善慶五角唐氏錢百五十丁銅一二李銅一元○城隍廟桶捐不書名求脚疾速愈四元散小洋三角　錢四百另八文○本所門前桶捐散洋二元散　洋十六角白紙包一角散錢二百曹昌榮當押票六紙○○二天共　英洋一百四十七元規銀八兩三錢八分銅洋六元小洋三十二角錢一千一百五十八文當票六帋合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月十二日京報全錄]  
　　宮門抄○諭旨一道錄前○發抄硃批三道○東撫張奏爲審明乘危搶奪觸礁輪船貨物並聽紏搞官斃勇逼官出結案犯比例定擬摺○江督曾奏甄别道員等官片○十月十二日户部通政司詹事府八旗兩翼值日無引見○克王等考試武塲完竣覆命○英年賞加二品頂戴謝恩○召見軍機鄭王絪貝勒高萬鵬孫詒經皇上明日用膳辦事召見後至南海○發抄吳大澂奏河工利獘酌定辦法奉硃批磚石挑溜歴著成效該署督確見及此應卽照摺内所陳明它辦理以復前規而弭隱患欽此○又引河挑　擇吉興工奉硃批鍳奏均悉卽着督飭在工各員乘此河流未凍以前將挑淤築　各事宜赶緊辦理尅期合龍以慰　系欽此○又榮澤九十兩保搶險各工奉硃批知道了卽着督飭在工員弁妥速修護以保要工無梢疎虞欽此○○頭品頂戴山東巡撫臣張曜跪奏爲審明乘危搶奪迷霧觸礁輪船貨物並聽紏抗官拒斃鄕勇逼官出結案犯比例定擬恭指仰祈聖鑒事竊臣前因招商局保大輪船在榮城縣成山頭海面迷霧觸礁船隻損壞村民乘危肆搶貨物並抗官拒捕當將獲犯審訊大槪情形會同北洋大臣大學士直隸督臣李鴻章奏奉硃批覽奏已悉該村民乘危肆搶拒捕抗官日無法紀必須從　懲辦以儆鸳頑卽着　飭提犯嚴訊確供按律定擬具奏毋稍寛縱餘着照所請辦理欽此當經臣欽遵轉行去後嗣據東海關道盛宣懷督同印委各員審明將案内情重之周仁風王泳祥王舉三犯禀明解省由臬司督同委員訊辦並經臣於遵旨查明該輪船失事案内被叅各欵據實覆奏並將知縣劣紳分别叅革摺内陳明在案旋據報周仁風帶病進監醫治罔效延至光緒十三年十二月二十七日因病身死騐訊詳批核入正案擬辦兹據該司審明議擬解勘前來臣親提研鞫緣周仁風王泳祥王舉均籍隸榮城縣俱先未爲匪犯案周仁風係附生充當拯救局董事王泳祥向充榮城縣海保王舉係王泳祥之弟光緒十三年六月初一日招商局保大輪船由上海裝連湖北解部制錢並客商貨物赴津行至榮城縣成山頭洋面因迷霧觸礁船底損壞船主報保報經榮城縣知縣李文炳曾營親詣勘騐並傳周仁風王泳祥前往看守一面雇覔杉板將船中人口並上艙貨物一併救起初三日夜周仁風王泳祥王舉與在逃之海大西莊小西莊東溝村瓦房莊溝西崖保家莊餉南崖臥龍村民戴順等因見船已將沉遂各自起意乘危上船撈搶錢文貨物已獲之袁可符袁年袁辰至海邊撈取落水布疋並未上船搶奪李文炳飭役彈壓袁可符等當卽逃避戴順等仍前撈李文炳因人衆彈壓不住函飭城内轉總武舉于廷誥就地雇覓鄕勇二百名由縣署發給號衣等件前赴成山彈壓十一　于廷誥帶勇行至中途適保大輪船先衣是早沉没鄕民撈搶散歸于廷誥聞知卽令衆勇分起行走自帶鄕勇劉金聲田鎭東李長林田鎭西孫盛德蔡毓秀周永奎周方友袁　張仁苗修世于福元于本興席秉正高登彦邵舉甲唐伯令李春林孫玉清冷景春唐有順呂長庚胡學翰畢十成往見李文　行祗龍鬚島地方遇見李文炳遣人阻止于廷誥等卽在龍鬚島停歇戴順聞知恐被進莊搜捕卽令王泳祥並在逃之王啓元知會各莊齊人防禦戴順復自鳴鑼紏集周仁風王舉並在逃之大西小西東溝三村民人李春蒲袁其廣王可符李順老虎李林李祥戴有等三十餘人分携刀棍出莊迎拒瓦房等五莊民人亦各自聞風紛紛前往探信觀看于廷誥率勇上前捕拿戴順等用刀棍拒傷于廷誥左額角頷顔右肩甲左胎膞左右骽左臁　畢十成右耳竅畢十成逃至海邊戴順等追及用手將畢十成携入海内淹斃並將劉金聲等一併拒傷周仁風王泳祥王舉均在塲助勢並未帮毆至何人拒傷于廷誥等何處部位因人多手雜未經看清李文炳聞信赶至撈獲畢十成屍身相騐並將于廷誥抬至李春蒲魚店暫歇欲帶回城戴順慮恐于廷誥傷痊報復欲將于廷誥穵眼致死李文炳不允維時鄕民愈聚愈衆不許李文炳出店周仁風起意逼官出結李春蒲允從周仁風卽囑李春蒲擬就息事不究結稿逼令李文炳照寫鈐印王泳祥王舉乘間走避十二日李文炳被逼無奈遂出結回城禀東海關道盛宣懷先後檄委文登縣知縣裘祖諤等前往成山會同李文炳飭令各莊交犯繳贓裘祖諤當將王泳祥周仁風袁可符誘獲解經盛宣懷委員訊供禀經臣批飭會營查拿逸犯並將李文炳撤任由登州府知府魯琪光檄委候補知州汪鑑馳往代理並經北洋大臣李鴻章派撥師船來烟聽候調用盛宣懷督同管帶廣武副中營候補知府焦宗良帶勇查辦臣復添派統帶嵩武營記名提督孫金彪酌帶勇丁二百名同往彈壓二十九日盛宣懷會督營勇分乘兵輪駛王龍鬚島督飭汪鑑追出印結搜起贓物並獲犯王舉等帶回烟臺訊供禀經臣會同李鴻章奏奉硃批飭令　訊一面將周仁風附生由府司詳咨斥革旋經御史牟蔭喬等風聞奏叅翰林院編修謝雋杭等亦以逼斃多命等詞呈經都察院奏奉諭旨飭令確查覆奏經臣札委候補知府李翼清等馳赴榮城縣按欵查明會同登州府知府魯琪光訊供禀經臣據實覆奏並將知縣李文炳劣紳子廷誥分别叅革盛宣懷督同印委各員審明先將袁可符等分别發回覆訊及取保候示將周仁風王泳祥王舉三犯解悮審辦據報周仁風帶病進監醫治罔效延至十三年十二月二十七日病故委經前代理歴城縣知縣李毓珍驗訊詳批由司核入正案擬辦兹據審明擬議解勘提審供認前情不諱詰係聽從拒捕並未帮同下手亦無另犯撈搶拒捕逼官出查結及爲匪不法别案贓經起獲案無遁飾律載斷罪無正條者援引他律比附加减定擬又例載直省不法之徒如乘地方歉收夥衆搶奪擾害善良挾制官長者照光棍例治罪又光棍爲首者斬立决又犯罪事發官司差人持票拘捕如有逞兇拒捕殺死差役爲從在塲助勢未經帮毆成傷者改發極邊足四千里充軍各等語此案周仁風王泳祥王舉因保大輪船獨礁損壞與大西等八庄民人各自起意乘危撈搶錢文搶物迨經該縣飭武舉于廷誥募勇彈壓輙敢聽從逸犯戴順聚衆拒捕致將鄕勇畢十成推入海内淹斃並拒傷于廷誥等平復該犯周仁風復敢逼官出結息　不究印結該犯王泳祥王舉拒捕在塲助勢均屬玩法遍查律例並無撈搶拒殺彈壓鄕勇逼日出結作何治罪明文自應比例問擬周仁風除撈搶拒捕罪止流軍輕罪不議外比依直省不法之徒如乘地方歉收夥衆搶奪擾害善良挾制官長者照光棍例治　光棍爲　者斬立决例擬斬立决業已在監病故應毋庸議王泳祥王舉除撈搶得贓罪止杖流輕罪不議外均比依犯罪事發官司差人持票拘捕如有逜兇拒捕殺死差役爲從在塲助勢未經帮毆成傷者改發極邊足四千里充軍例俱擬改發極邊足四千里充軍王泳祥充當海保係屬官役知法犯法應照平人加一等擬發新疆酌撥種地當差照例改發極邊足四千里充軍到配加枷號三個月與王舉均於左面刺改發右面刺搶奪各二字王泳祥據供拒捕係在逃之戴順爲首雖與後獲之王舉等供出一轍但到案時曾認糾衆拒捕難保非狡供避就應照例監禁俟緝獲戴順到案質明辦理王舉到配杖一百折責安置周仁風在監身死之處業經委騐明確委係因病醫治不痊所致並無别故禁卒人等訊無凌虐情弊應無庸議犯係帶病進監病故管獄官例無處分該縣李文炳武舉于廷誥業已奏叅革去武舉亦毋庸議袁可符等三犯飭縣覆訊擬辦瓦房等五莊撈搶貨物業經變價繳還應免深究獲贓由道解局給領逸犯戴順等飭緝獲日另結除將全案供招並周仁風病故圖結送部外理合恭摺具奏伏乞皇太后皇上聖鑒　部核覆施行謹奏奉硃批刑部議奏欽此○○曾國荃片再前准部咨道府州縣等官無論何項勞績保奏歸入候補班人員卽以到省之日起予限一年奏明分别繁簡留省補用等因歴經循辦在案兹據江寍藩司續將在寗差委之道員等官隨時甄别詳請加考具奏前來經臣查看得遇缺卽補道凌蔭廷忠愛性成爲守兼優前先卽補直隸州知州兼襲雲騎尉謝陶有守有爲吏治嫻熟均堪以繁缺道員直隸州知州分别留省補用相應繕具履歴清單恭呈御覽所有甄别道員等官緣由理合會同江蘇巡撫臣崧駿附片陳明伏乞聖鑒謹奏奉硃批吏部知道單併發欽此 
 
