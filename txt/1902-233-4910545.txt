# 1902 - 233 - 4910545

 

Page 1

 
 
[新印大字本正續資治通鑑目錄出書] [  圖書集成局啓]  
宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[論西國豫備兵之法可行於中國]  
方今天下大勢可以弭内患消外侮而保全和平之局者其惟兵乎雖然國誠不可無兵矣然兵少不足於用則國危兵多足於用矣然無所餘於足用之外而常受乎多兵之累者則國亦危知兵少之可危而不能加意整頓以增改乎兵制是謂以國委敵知兵多之亦復可危而不能變通其術俾公私無竭蹶之虞是謂以兵自憊以國委敵不可也以兵自憊亦不可也欲去二者之弊而交受其益則不可不參觀乎西國豫備兵並不可不知乎豫備兵之關係豫備兵之制昉於德旣乃歐洲各國罔不效之雖其間不無稍有出入然欲使全國之人皆爲兵其用意則一也今約舉之有數善焉兵多而餉省一兵之費可得數兵之用一也此來彼往層遞蛻換使習於兵事而力不疲二也三年一合　五年一合操則徵調不煩而兵技自熟三也進則爲兵退則仍爲農工商不致喪其故業而流爲盜賊四也有大戰事常備循例爲正額而豫備亦隨預行間充遊徼之用五也設有敗衂則兵額隨卽補足不俟另爲召募六也統此六善雖古者正兵羡卒之制亦無以過然我謂關係之大者猶不在此蓋凡國家之患莫甚於兵之虐待其民而民之仇視乎兵嘗見兵戎一起未及交綏而内訌紛紛先有不可終日之勢則兵民歧視之爲害也惟有常備兵又有豫備兵無事之日豫備兵卽爲民有事之日豫備兵乃遂爲兵且由是而推之一國之人無一非民卽無一非兵而兵民之見洽矣故有豫備兵而可以弭内患者此其一歐羅巴一洲强國五六此爭彼競靡有己時推原其故請得一言以蔽之曰由於强弱之不齊而强者輙有併吞乎弱小之志自有豫備兵則無論强國卽弱小之邦平日力不能多蓄兵者皆得更番訓練陰圖自固成城之志勢不可撼設不幸與大國從事猶能舉國相抗不至一敗之後不可復振兵氣方新守禦自固而强國併吞之心亦不能不由此稍戢故有豫備兵而可以漸消外侮者此又其一内患弭外侮消一國然各國莫不皆然則太平之局可保矣故歐洲五十年以前各國受多兵之累而戰禍不稍减五十年以後各國備兵之多倍於往昔而養兵之費乃不聞多於往昔則非豫備兵之爲益大而其效之彰彰者乎况互相競爭又互相抵制至於近日以來豫備兵之名幾於日增一日而戰爭之禍乃由此而戢並所謂常備兵者亦祗爲保全和局之用則信乎有備無患古人之垂爲至訓者向徒托之空言而今乃始騐之於西國也嗟乎今天下之厭兵禍也久矣而孰知能止兵者乃在於兵力極盛以後是固理之所固有然非人之意中之所有而實則無可疑者也關係之大寍復有過於此者哉吾之所謂保全時局爲無事者此又其一矣要而論之欲天下之安則必自弭兵始欲弭兵則必自各足其兵力而制之使莫能先發始欲足其兵力則必自常備之外設爲豫備而使舉國皆兵始今者和局告成中國之人知兵多兵少之俱不足恃而嘗注意於此矣然中國地大民散此法誠有未易遽行者吾願師其意而勿徒徇其名焉可也 
[本館接奉電音]  
　　昨日午刻京師飛電傳來上諭三道敬謹譯登○七月二十三内閣抄奉上諭本日召見之知府用直隷清苑縣知縣李兆珍著以知府在任候補並交軍機處存記欽此同日奉上諭大學士崑岡加恩著除去對引大臣欽此同日奉上諭貴恒著派充對引大臣欽此 
[俄謀築路]  
　　香港循環日報云俄人向欲由買賣城安設鐵軌迤邐逹張家口用以聨絡西比利亞幹路曾　中國政府要求政府中人恐各國必有異議未便准如所請俄人乃另就東蒙古派員前往興工東蒙古地方官見之將情申詳政府傳聞當道諸公並不置可否誠未知其意所在也 
[日增陸軍]  
　　日本長崎西字報云日廷現擬添募陸軍所定章程計太平時可得兵士一十五萬六千人有事之秋增至五十萬九千人然以識時務者言之則謂較之歐洲各國之兵其力尙形薄弱也 
[德增水師]  
　　日本神戶西字報登有英京倫敦來電云德國政府近擬加增水師之力各艦所配兵士須多至三萬五千人說者謂德國向以陸軍稱雄兹忍攺而整頓水師亦足微窺其命意之所在矣 
[火藥傷人]  
　　日七某日報云東歴八月十五日午後四下鐘越五十五分時日本大阪砲兵工廠無烟火藥庫中猝然火起大聲遽發幾疑木壞山頽一時人心洶洶無不出戶奔避迨鳴鐘報警救者雲集火卽告熄僅焚去地方五六坪傷及工人一名然附近民居已皆棟宇傾欹窓櫺破碎矣事後查得事務員及職工中尙有稍被擦傷者若干人遂一律送入救養室療治軍醫數十輩因之栗六異常 
[東儒名論]  
　　廣州中西新報云湖北兩湖書院肄業生陳鴻業游學日本志趣不凡邇者致書院中監督梁集菴太守云十八日下午入宏學院途中往高等師範學校謁嘉納君東京師範總校長也藹然儒者議論平實互談一小時之久首言此間學章嚴學舍小頗是辛苦但來學本意在考究教務爲國育才總宜耐勞勤學方不負遠游辛苦至於學成歸國變法自强尤宜小心斟酌審度緩急輕重量時量力而行之我日本變革已三十餘年幾經更攺始得具此規模若以我國辦法驟然行於中國恐欲速不逹良法反以滋弊端卽如各國風俗制度各異脫帽握手各行其是我國與貴國均君主國皇上最尊尊君權乃其本職我國有自由民權一黨通人亦必不以爲然勿宜效此薙髮結辮 
 
 

Page 2

 
 
本中國國家制度雖云無益於人然朝廷不令去辮而自行去之卽忘具君國矣人苟忘君國異日何能爲國効力貴國學生有去辫者僕甚不以爲然蓋强國之基本必在辫之存否也竊按嘉納君所言確係見道之語日本變法歴三十餘年始漸有成效所云欲速不逹反滋流弊卽王道無近功之義也至於時流倡爲自由民權之說妄稱革命推波助瀾不特爲助亂之階且使墨守舊章者有所藉口而有志新法者反爲之寒心嘉納君不以此等爲然亦可想見日本變革之眞面目矣 
[晉撫岑中丞遵旨設立大學堂摺]  
　　頭品項戴兵部尙書銜山西巡撫臣岑春煊跪奏爲遵旨設立晉省大學堂謹擬暫行試辦章程繕單恭摺具陳仰祈聖鑒事竊臣恭讀疉次諭旨飭令各省開辦學堂並令仿照山東章程舉辦等因仰見我皇太后皇上挈三代政治之宏綱括厥美浡興之要道作人盛治光啓中興薄海臣民同深鼓舞節經恭錄諭旨咨商學臣檄飭司道悉心籌議刻期舉辦會商再四僉以爲山東學堂章程本極周密亟當倣照惟晉省情形略異尙應因時因地稍有變通謹將臣與學臣及司道所擬大概辦法爲皇太后皇上陳之一籌經費各國學校歲需數千百萬其尤者至與兵餉相將目今晉省困於財力遽難大啓宏規山東學堂經費歲需銀六萬兩晉雖竭力核减至少亦需銀四萬餘兩建堂購書置器等費均不在内查光緒二十四年前撫臣胡聘之因奉旨飭設學堂曾經奏奉部覆准於釐金項下動撥銀六千兩作爲學堂經費又晉陽令德兩書院原有支欵一萬兩此兩欵均請儘數撥用尙不敷銀二萬四千兩兹於無可設法之中勉强搜掘惟有仿照山東成案整頓稅契每年約可長銀二萬七千兩亦卽全數撥用以爲常年經費先行開辦續議擴充至外府州縣書院原有經費其每年實銀六百兩以上者不足二十處已飭先行儘欵攺設中小蒙養學堂餘或每年僅有錢文一二百千三四百千不等儘欵攺設亦苦不敷擬暫令歸併合辦一面通飭就地設法籌欵並力節不急之費逐漸推廣以育多才一建學舍前代學宫養士近萬人私家學校亦累千人歐美一院生徒均在千人以上晉省現因限於經費是以内班學生暫以一百六十名爲額然異日通省中小蒙養學堂溥開每府廳州縣卽以升選十人入省學堂計之一百十七府廳州縣升選學生之數已在千人以外况自備修膳來學之外班學生名數尤難限制此時擬建之講堂齋舍飯廳操塲以及浴堂藥室儀器檢騐各房藏書印書等樓局必須按照後日推廣規模建造方免届時展拓爲難省　舊有晉陽令德兩書院令德逼近衙署局勢褊狹晉陽在城内東南隅旁多隙地現已就晉陽基址派員詳加勘估需用工料銀兩就地實無從籌畫應請恩准作正開銷惟學堂工竣需時刻下所調各屬生徒均陸續至省未便令其久候擬先借貢院略加修葺卽於四月初一日開辦俟學堂落成再令遷人其外屬各學堂亦令視原有書院之廣狹酌量擴充改建以便開學一選生徒中西諸學各有門徑各有等級非循序不能程功非分科不能深造東西各國學制無不從蒙學入手層累至於小學中學大學方爲畢業之常第值此時難急何能待且各屬中小蒙養學堂旣令同時並舉尤須亟諸師範以宏啓牗之資查山東學堂學生係專就年在二十三歲以下者挑取自以只能編入備齋專齋姑從緩議而江蘇南菁書院改設之學堂則專齋正齋備齋同時並立一爲津梁初學一爲鼓舞高才制雖略殊所以仰體朝廷育才之意則一也晉省雖稱簡陋然由國初及近年晉士以樸學著稱者頗不乏人自升任撫臣張之洞設立令德堂前撫臣胡聘之奏增令德堂政治天算格致課程以來士之究心經史時務者往往而有此等高才生自應仿照南菁書院成案編入專齋俾精習專門便可上備論官下供教習至正齋備齋學生縱照山東以二十三歲以下者挑取亦非眞正合格之選擬亦暫將年齒一節從寛惟取經史各學之稍知門徑者蓋此次教法略用速成之意且風氣甫開若過於嚴恐多士易生疑沮窒塞新機也一面仍常督飭速設蒙養學專教髫齡子弟以儲眞正合格之選以後專齋正齋備齋如有缺出卽以由蒙學層累而升者補之十年以後專齋諸生無有不循序漸進之人矣[  此摺未畢明日續登]  
[秋試述聞]  
　　金陵訪事友人云每届大比之年五六月間上下江士子卽陸續買棹而來兹已七月下旬而來者尙寥寥無幾其因時疫未平耶抑以科舉改章考數因之大减耶何當此恩正兩科並試中額倍加而負笈擔簦之流猶是徘徊觀望也抑凡秋試之期自六月初旬以至八月下旬民間日用所需無不較平時昻貴今届銀根奇緊米珠薪桂百物高翔七月初旬早稻已登塲而市儈尙壟斷居奇米價略不貶抑柴草亦騰貴異常古云長安大不易居洵非虚語 
[試卷改式]  
　　金陵訪事友人云江南文闈試卷向歸江寗布政司理問廳承造其制每頁六行每行二十五格第一二塲頁數從同第三塲較多一半今届第一二塲改試策論五道卷頁應多於曩科第三塲試四書五經義三篇卷頁自應减少刻已遵照部頒新式鳩工刷印每頁攺爲十行其格數仍如舊制一二塲卷較三塲多八頁 
[文星雙照]  
　　金陵訪事友人云前者上下兩江學憲先後行文來省定於七月十五日取齊兩江督憲劉峴莊宫太保因派兵艦兩艘分投迎迓望前二日官塲探悉江蘇學憲李大宗師於是日午後蒞白門一時司道府縣及各學教官均於一點鐘後赴下關迎謁遲至傍晚未見節臨翌日復往郊迎文旌仍未下賁迨十五日各官復集江滸午後始與安徽學政綿大宗師接踵而至各官呈遞手版兩宗師傅諭道乏惟傳見提調及各府州縣官 
[武林課吏]  
　　杭州訪事人云本月十八日爲浙省秋季課吏之期撫憲任筱沅中丞先期札行兩司傳知候補同通州縣除春季考列一二三等者毋庸與考及有差缺人員應展期補考外其餘一律傳集每日以二百員爲率排日局試隨由藩臬兩憲傳諭各員凡應行投考者務於十七日以前赴課吏館報名以便造册備卷如無事故不到則卽予記過停委至佐雜人員有願報名投考者亦准與試是日黎明藩憲誠方伯湍臬憲湍廉訪蒞館點名並委候補府劉太守炬翰監塲收卷 
[坑捐肇禍]  
　　紹興訪事人云郡中辦理各項新捐雖甚踴躍然吝於輸納者亦殊不乏人日前餘姚縣境三山鎭各店鋪相約抗不遵納及由書役催取衆竟與之爲難三山司巡檢林少尹聞之親臨彈壓頑民拾磚石抛擲以致頭面受傷旋由縣主訪拿爲首滋事之人嚴加懲辦不知此風能稍戢否也 
[稽山秋黛]  
　　紹興訪事人云曹娥鎮之金山塲鹽大使李鹺尹前因患病請假就醫當奉寗紹分司王運副委趙鹺尹代理詎料李鹺尹於上月初五日移交後卽於初九日因病出缺家屬懼報五月二十九日病故致啓上峰之疑大約派員澈底查察也○紹郡紳士徐頌凡等人所創中西學堂改歸官辦瞬將半載兹者暑假已滿定於月之初六日開課聞　擬添籌常欵增廣定額廣購各項書籍儀器以廣造植人才○安昌鎭釐局委員朱穉邨司馬前曾勸辦商捐集成鉅欵頗爲上游所稱許准予拔　優缺一次以鼓　○紹郡平糶事宜辦理不善以致物議沸騰 
 
 

Page 3

 
 
現在所撥漕糧奉撫憲札委新任府尊趙漁衫太守與鍾紳佩仲承辦每升售錢四十五文四野貧民無不稱頌 
[無雙亭記]  
　　揚州訪事人云邇聞官塲傳述兩淮運司程雨亭都轉已禀請大吏將淮北淮南兩批騐所及烏沙河白塔河永豐壩等缺奏請裁撤苐不識上憲若何批示也○本月初旬朝鮮貴族院世爵某君由揚子江一帶游歴來揚江甘兩邑宰預備緑呢大轎遴派團練民壯以禮欵迎某君旋帶同隨從各員詣各當道處投剌然後小駐三義閣街榮華棧有得見丰采者謂其人文質彬彬於我華書畫琴棋無不精妙酒量尤豪惜行色怱怱小作勾留卽相率登舟而去○時疫盛行歧黄束手舊城太平橋西某甲因戚串家兩日中連斃五人前往料理喪事洎事畢回家亦患　螺痧而死旣而甲妻甲女相繼傳染玉殞香消身出蜉蝣如是如是亦深可慨已 
[淞水輕帆]  
　　松江訪事人云浙西鹽捕營某哨弁在奉賢縣境緝私途遇鹽船上前查緝不知如何竟被鹽梟砍傷遂於本月某日乘輿來松投華亭縣署請林霨生大令騐視今夏米價奇昻貧苦小民無不愁眉雙鎖邇日價值陡貶上白米每石僅值洋銀六元八角轉瞬新榖登塲當更易謀一飽也○南門内某甲向習青烏術日前爲鄉人　牛眠地葬後其家忽有染疫而亡者疑係風水不利所致因延某乙察視乙亦歸咎於甲鄉人遂率衆爲難甲知事　乙起爰繕詞投婁縣署聲控婁縣主屈吉士大令准詞飭傳兩造質訊○江南提督兼南洋兵艦總李壽亭軍門前經秉節回轅擬於本月十一日赴滬後以瀛眷中有病危者遂不果行大約日内當起節赴江陰防次矣○七月望日爲中元令節邦人士舁府縣三城隍　偶象至北門外厲壇謂爲振濟孤魂旋復舁至西門外塔橋等處以袪疫鬼眞不經之談也 
[星使行轅紀事]  
　　昨日出使比國大臣楊誠之星使往拜英法德俄意丹奥和比九國駐滬總領事官自午前十下鐘時出轅至午後四下鐘時始畢乃事英法德意丹荷比總領事官皆訂於翌日報謁俄總領事官方攖小極告以恕不回拜奥總領事官則須暫遲數日再訂回拜之期今日星使尙須續拜班葡瑞瑙三國駐滬總領事官至日本總領事官則先以疾辭無須親往并聞星使將於日内往金陵一行洎回滬折赴湖州掃墓然後擇吉出洋云 
[上海官塲紀事]  
　　署柘林通判熊别駕良瑞於昨日到滬趨詣道轅謁見蘇松太兵備道袁海觀觀察繼至上海縣署拜會縣主汪瑶庭大令○日前昭文縣張蓬仙大令來滬公幹兹已事畢遂於昨日赴道縣各署辭行 
[集思廣益]  
　　近日湖廣督憲兼督辦商務大臣張香濤宫保派某洋員來滬赴江南機器製造局察看各廠所用機器以便仿行製造蓋亦集思廣益之道也 
[騐花得人]  
　　日前蘇松太兵備道袁海觀觀察札委保甲總巡朱森庭明府辦理騐花局事務昨日明府命駕至南市花衣公所與董事程凝園商議章程以便吉開辦 
[歸併局所]  
　　本邑升科局　歸輪船支應局總辦王旭莊太守兼理兹由兩江督憲劉峴莊宫太保札行蘇松太兵備道轅飭將該局事務歸上海縣辦理以節經費而免紛歧大約日内當遵札辦理矣 
[四訊包探勒索案]  
　　包探陸阿九向朱流福勒索一案由英美租界公廨讞員張柄樞司馬會同英總領事署繙譯官迪比南君研訊迭經詳列報端前日又届會訊之期午後兩點半鐘時迪君命駕詣公廨捕頭令包探趙銀河解陸探至案司馬與迪君旣升座工部局所延律師高易聲稱原被告供詞業已明白應請堂上定讞陸探浼博易律師聲稱尙有未盡之詞務須聲辯旋問朱曰徐阿大可相識否答並不相識問爾前堂稱方以新祗爲爾診脉一次向無交情然本律師查知非特與爾素識且方娶妻時爾曾送賀禮赴喜筵是以有四人同照小影之事答方業醫前因患病經友人毛郎薦來診脈一次問方何時娶妻先前曾否會面答方娶妻約在今年正月先前並不常見涉訟後始會晤一次問西歴八月三號卽華歴六月三十日一點半鐘陸探到爾門房何爾索洋銀可有人聞見否答有守墳人張槐卿聞見博律師卽傳問張槐卿張稱原籍上海年三十二歲　在外國墳山司閽六月三十日一點鐘後陸探贸贸然來適朱坐門房中目見陸探在門口以兩手向朱示意欲索洋銀　十元朱對以無錢少頃陸探强將朱置門房中之脚踏車乘之而去臨行囑朱至四馬路西園會晤朱不願往欲回新閘梅園藥水廠後家内問先前陸探曾否　過答出入人多難以記憶是日陸探穿淺湖色綢長衫立在門房門口與朱晤語我立在門前樹下相離數尺是否門外有車不知其細惟初時見陸探空身而入問至此又傳席永亭研詰席供在福州路二百十八號門牌某質鋪内爲夥六月三十日之晚八點鐘後有人持來金約指一枚欲質洋銀十元當卽如數付給今將質票總薄呈求察核司馬與迪君披閱無訛揮令退去博律師又問張巧福張稱向業成衣是晚朱在西　我亦往尋友適與相遇朱　我商借洋銀二十元云付陸探我卽將金約指質得洋銀十元交朱轉付陸探餘供與前堂相同高律師遂聲請定案博律師稱請再從緩容本律師將朱所控各情逐一駁斥朱說六月三十日一點鐘後向其索洋銀云云查是日自一點鐘後至六點鐘後陸探在捕房内辦公此事有二畫西捕可證直至十點鐘後陸探始往西園閱片刻卽去朱謂八點鐘在西園勒索洋銀實係誑語請堂上不必信之且西園堂倌亦稱九十點鐘時有二人至西園詢以陸探來否言甫來卽去脚踏車一事實係趙餘慶賣馬與朱除付過洋銀二十二元外尙少三十四元向朱索取朱遂將有客囑修之脚踏車作抵旋將此車轉售與人據快飛車行主俞先生說可設法將買車之人函追來滬况朱曾向趙租機器脚踏車一輌言明租價五元曾向索過查方醫生與朱已相識四年朱謂向無交情實係謊語萬難相信司馬以律師稱陸探並未到過西園飭傳包探方長華詰訊方探禀稱是日小的往拘陸探之夥蔣再泉實在西園門前拘獲解經捕頭詰究供認爲陸探裝烟司馬商之迪君謂爲時已晚不及定讞飭將陸還押訂於禮拜三午後三點鐘復訊定擬 
[英美租界公堂瑣案]  
　　偷兒錢阿增竊取張阿二家衣物由包探倪順泉拘案請究讞員張柄樞司馬判責三百板枷號半月○王阿福竊取陳雲生家衣服首飾田某包探拘獲送案請究司馬查得王屢犯不悛遂判令笞責五百板押捕房半年○捕房押犯楊春富張和尙向同號犯人陳瑞生勒索不遂肆行兇毆經管所巡捕告知捕頭交某包探送案請究司馬判令將楊責五百板管押六個月張責三百板管押三月陳仍還押所○偷兒顧阿夫竊取王阿添家衣物由某包探查獲解案司馬判責五百板逐出租界不准復來○某店學徒徐仁寳王阿根竊取店主婦沈氏之金戒指等物報由某號巡捕拘案謂究司馬研訊之卜判令將王笞臀三百板徐責手心三百下○偷兒朱阿炳掩入姜阿堂家竊取衣物被姜拘獲朱持刃以拒致傷姜手腕等處血流被體負痛狂呼某號巡捕聞聲到來戕朱拘獲解案請究司馬判責五百板押捕房二年期滿逐出租界 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兇黨成禽]  
　　南市陸家　某浴堂主張順卿卽長脚順卿投上海縣署控流氓凌毛毛卽炎燒毛毛糾衆刃傷等情前日縣　汪　　大令飭差將凌黨喇叭長生大頭金全兩人拘獲帶回縣署押候訊懲 
[上海縣署瑣案]  
　　張羅氏控楊陳氏賴婚一案前晚縣主汪瑶　大令升堂研訊張羅氏供楊陳氏之孫女秀英許字小婦人同族張　爲室係小婦人爲媒文定已及八年因新郎贸易未回故未迎娶今聞楊陳氏欲另許與人小婦人恐遭波累急　阻上楊陳氏不允是以控請訊斷楊陳氏供小婦人原籍江北某縣寄　治下已久家有兩孫現在駐防大通之某兵船執役小婦人隨同姪兒楊竹生在此孫女秀英前由竹生專主張羅氏爲媒許字張姓子迄今日久不娶聞新郎已入下流曾經行竊斷無迎娶之日是以另行議婚秀英供年二十歲父親已故隨叔父度日聞張姓子已爲竊賊求恩斷離大令曰張姓子出外貿易並無確信不得以傳聞無據之事草率賴婚著候一年探聽張姓子實在情形然後核斷又恐楊陳氏陽奉陰違著將秀英發堂留養並諭張羅氏赶緊催張姓子完姻○前者引　港人吳桂山楊海榮等控流氓周雪村唐福祿暫松桃藉端尋釁攫去洋銀大令准詞派差拘拿周等聞風逃逸僅獲陳炳炳到案訊供管押前晚飭提復訊陳供五月二十八日吳桂山糾人在楊海榮茶館内唱演花鼓戲周雪村欲向分肥因之爭閙攫取洋銀實有其事小的由周雇令挑泥　歴七日是日至茶館中向周索取工資因之駐足旁觀並未帮凶叩求恩鑒大令問周等逃在何處答聞往膠州做工去矣大令著交的實人保去 
[上海巡局紀事]  
　　翁吉記扭周瑞世至十六鋪巡防中局控追烟資七百餘文局員黄衡堂二尹研訊之下諭令交人保出赶緊措還○前日陳金福投馬路工程局控林華郎誘匿伊妻聞氏等情總辦禽子文太守查知事在十六鋪境内爰傳齊一千人移送十六鋪巡防北局局員陳二尹飭轉送保甲總巡局請朱森　明府訊追 
[法租界公堂瑣案]  
　　浦東人趙　氏托姪媳趙金氏帶其女至上海傭工旋由趙金氏轉托　　　金氏推薦被　金氏推薦被　金氏哄至金家橋　與某姓得洋銀一百元前日趙顧氏來滬向趙金氏根究在途紛擾被包探一併拘入捕房昨禮拜二解案請訊裘金氏諸人互相推諉讞員杜枝園大令商之法總領事費繙譯官將一千人移送上海縣辦理○揚州人張少山將妻王氏押入花烟館爲娼得帶擋洋銀十八元王氏旋將幼女轉抵少山則堅欲將女領回致與鴇婦韓陳氏口角擊破頭顱巡街捕見之一併拘送捕房轉解公廨大令判將張押繳所欠帶擋交洋銀十八元王氏交人保去昨日命提復訊王氏供小婦人所欠帶擋洋銀有衣服作抵大令飭將洋銀繳案張　押按娼家帶擋向不准追此次大令花樣别翻意亦鑒於守舊者之不合時宜故爲之攺絃更張耶嘻新已○劉根堂竊取家中田單押錢花費被其父建章送案請辦大令判發攺過所監禁四個月昨日建章投案求釋大令准之飭包探至攺過所將根堂提出交伊父領回管束○胡德明控吳如泰　騙貨欵洋銀一千二百元大令飭交人保出理處嗣因逾限不理著保人交案嚴追迄今日久胡屢次求追吳供小的本有田可售奈外家所贈岳母不從故至今未能料理昨日大令飭傳原告到案命將吳及田單文卷一併送縣諭令胡自行投縣備質○方陳氏禀稱流氓周仁惠攫去小孩所帶臂釧追獲人贓送案請辦大令判責周四百板贓給還失主○包探禀稱竊犯王阿寳吳阿大前因犯案驅逐出境前日又入租界中竊取某姓家燭臺衣服等物兹由小的吊到原贓解案請辦大令判各枷號一個月期滿各責三百板○包探禀稱陳阿二王阿三年未成　迭次犯案是以解請嚴辦大令判各責手心五十下○王如金訴稱崔阿二租去東洋車一辆不知何往故將伊兄崔恒昌扭案請追恒昌供小的並無兄弟實遭誣指大令以事無證據不予准理 
[美租界捕房紀事]  
　　昨日午前粤人梁阿二乘某甲年御東洋車至百老匯路公和祥碼頭　價不合將甲擊破頭顱適爲某號巡街捕所見一并拘入捕房捕頭見甲傷勢甚輕姑念事起細微令梁酌償小銀錢若干枚從寛釋出○昨晨妙手空空兒胡阿福混入北河南路甬人某姓家行竊衣服若干件携至某押店質錢適爲某號巡街捕所見以其形跡可疑連贓帶入捕房捕頭著押候解送公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年七月初十日京錄全錄]  
宫門抄諭旨均錄前○山東巡撫張奏爲遵旨開辦武備學堂謹擬暫行試辦章程摺調補河南巡撫山東巡撫臣張人駿跪奏爲遵旨開辦山東武備學堂謹擬暫行試辦章程以資造就恭摺仰祈聖鑒事竊　奉諭旨現在整頓兵制停止武科亟應於各直省會建立武備學堂以期培養將才練成勁旅查北洋湖北所設武備學堂及山東所設隨營學堂均已辦有規模應卽責成劉坤一張之洞袁世凱等酌量擴充認眞督練其應如何分門學習俾精兵學而備干城一切規制章程務再悉心核議斟酌盡善詳晰具奏請旨施行其餘各省卽著該督撫設法籌建一體仿照辦理以歸畫一等因欽此仰見朝廷懲前毖後力圖自强　誦之餘莫名欽悚覆查東省地居衝要亟宜變通武備切實講求升任撫臣袁世凱前在東省　兢兢以興學育才爲先務本欲援照武衛右軍隨營學堂規制先就省防各營次第籌設藉開風氣旋欽奉諭旨飭建省會武備學堂當經飭司在於停止世俸銜俸項下酌量籌撥作爲學堂經費正擬妥議章程逐漸擴充適承恩命署理直隷總督以致未遑興辦臣抵任後疉與司道悉心商榷自應先其所急赶緊設法建立雖造端宏大而經費未充自不得不於創辦之初力求撙節現就省城南關營壘舊址酌添齋舍俾諸生肄業其中且與調省輪操各營相距咫尺平時布陣傳操可收互相觀摩之益肄業學生暫以八十人爲率先儘本省武舉及文武生童認眞挑選次及武員子弟次及客籍均以年在一十五歲以下取其粗通文字身體壯健爲合格至常年額支各欵並添購書籍儀器等欵一切開銷絲毫不任虚糜所有暫行試辦章程係援照北洋湖北各學堂規制略加删訂間就東省情形叅以管見所及總期輕而易舉簡而可行一俟劉坤一議有詳細章程奏請欽定頒發届時再行遵照辦理以歸畫一惟是剏始匪易得人尤難臣與司道留心體察查有知府銜分省補用直隷州知州景啓前在北洋武備學堂多年於西學操演講求有素嗣隨袁世凱來東歴充營務督操辦事尙能覈實堪以派充學堂總辦現已出示招考學生卽於五月初一日開辦仍由臣隨時督飭該員將一切應辦事宜隨時妥爲經理力求實效用副朝廷寤寐求才殷殷成就之至意謹將所擬試辦章程另繕清單恭呈御覽除分咨查照外所有遵旨開辦山東武備學堂緣由理合恭摺具奏伏乞皇太后皇上聖鑒訓示謹奏奉硃批著移交　馥妥爲經理務督飭認眞教練期收實效單併發欽此謹將現擬山東武備學堂暫行試辦章程繕具清單恭呈御覽計開第一條武備學堂之設係欽奉諭旨遵辦專爲造就將才起見其教法則分内堂外塲凡輿地測算營陣攻守馬步砲隊工程隊行軍測繪各種操練新法中文則經史子集凡有關兵事者及外國語言文字各設專門敎習諸生須視爲切已之學臥薪嘗膽馴造精深考列優等塡給憑照咨部保奬授職或派出洋游歴異日偏裨專閫悉基於是爲國宣力以仰副朝廷明　教戰力圖自强之至意第二條堂中設總辦一員總理一切應辦事務所有内堂外塲各執事學生夫役人等統歸管轄監督一員督飭學生恪守規約鈐束内外執事會同總辦總教習稽查各教習勤惰叅訂課程等級兼司功過武備總教習一員稽查各教習擬定各項功課分派教授各生遇事會同中文教習監督商承總辦秉公辦理提調一員稽查内堂外塲兼理雜務肆應一切外事司事夫役聽差號房人等有過犯統送提調核辦並帮同教練步隊馬隊操法輿地測繪學教習一員砲學教習一員軍器學各種算學教習一員水雷地雷教習一員槍學防守學工程教習一員中文教習兩員文案委員一員帮辦文案一員經理文牘支應一員收發書籍儀器及應用物件司帳一員經管錢糧出入管理軍械一員醫官一員其餘書識夫役人等亦由總辦酌用第三條學堂房舍暫就營壘舊址局於地勢雖經修整驟難一律攺觀况齊魯風氣初開試辦伊始祇可漸次擴充惟事無鉅細各有專責人數以敷用爲度不得多定名目學生定額暫以八十人爲率創辦時寗約勿濫縱有空額不可隨時募補　免功課參差教學兩難倘空額過多不妨將舊生歸併一堂申禀巡撫考選新生另爲一班凡投考者遵通飭現行格式尤須認眞選剔勿許濫竽充數考取後本常印有甘結保結一律塡寫遵行方准入堂肄業自開學日期除飲膳一切本堂備辦外每月每名發給零用制錢五百文迨三個月甄别後留堂者停給零用錢月給赡銀一兩其有立志嚮學於歲考後酌加贍銀三年爲一滿期加至四兩爲止其剔退之諸生在省城左近不給川資在去省較遠　州縣如實係寒畯均按道里酌給川資其由本省或外省情願投習往來均不給川資三年内非遇婚喪大故不得輒行告退請假倘或始勤終惰並違犯堂規酌定日數罰　赡銀如有藉衆滋事畏難逃學隨時體察確係不堪造就應卽嚴懲以警效尤第四條每當招考學生初入堂時應授以本堂章程規條與講堂操塲住房飯廳一切應遵行者認識本堂各員姓氏面目並合堂形勢某爲講堂操塲等類與出入之門徑確實指入講明以便遵行然後分曹授課第五條齋舍每房至少須住學生三名各房門首懸掛名牌教習分駐其中臥室中除應看圖書外凡淫詞畫小說豔曲概不准存置尤嚴禁吸食洋烟聚賭酗酒爭閙鬭毆倘敢故違查出戎責重則驅逐總辦監督教習提調中文教習均有約束管理之責不得徇庇每學生六人用服役一名兼司聽差由本堂發給工　塡給腰牌此外不得私自添雇公用之人不得爲一人使喚出門如該役怠慢誤事許學生等公禀退換其有别項不安本分等事被本堂查出亦卽斥退學生等不容袒護至臥室内木器家具統由監督派定不得强取豪奪各人衣服物件自宜小心照管如或遺失本堂概不追理倘指明偷竊之人確有贓證亦卽從嚴究懲晨起春秋冬三季以七點鐘爲率夏季以五點半鐘爲率盥潄整櫛畢靜候傳號或赴講堂下操塲不得任意叅差延誤除早晚三餐外每日功課均以隨時排定爲准夜間十點鐘一律寢息如有擅離臥室閒遊或外出竟夜不歸一經總教習查出分别朴責責而不悛卽請總辦斥革第六條每年恭值皇太后萬壽皇上萬壽由總辦率同教習堂内學生咸盥潄整肅衣冠排班行禮是日均給假一日以伸恭祝第七條每值開學放學日期由總辦率同敎習堂内學生咸盥潄整肅衣冠在本堂至聖先師孔子神位關聖大帝神位前行禮春秋二祭亦如之每月以朔望爲休沐日開印入學封印放學各節均給假一日其放學在假期内諸生有不願回家居住本堂温習功課者聽平時監督處立有請假簿並刻有假單除年節春秋二祭每月朔望例假外如有要事請假須將情節回明監督書立假單限定時日回堂不得逾限第八條每日功課總敎習分教習會酌派定後照單知會監督懸掛講堂各立點名簿一本按照分數次序書列諸生姓名每日午前午後由教習執持按名打到戳其非有故與准假不到者記過一次一月之中除有故准假外無一日之間斷者記功一次凡内堂外塲功課以八點鐘爲度時刻間有更改應先一日傳執事各員於諸生在内堂則按師生相待在操塲則按將官軍士相待諸生有過犯在内堂則按學規責罰在操塲及有别項過犯則照軍規懲辦本堂尊紱各員與次級各員在内堂則以學規禮相接在操塲則以軍中禮相接其餘聽差夫役人等均按軍營勇丁看待第九條諸生功課紙本祇准鈔寫功課繪畫草圖不得任意塗抹浪費各本均書名編號視功課多寡定發本若干鉛筆洋紙各項用完于給不得額外濫用借領書籍儀器軍械家具應歸何員經理卽將領條姓名註入借物簿内發出何物何件何時交還以備輾轉借領不准諸生等私相通融倘有損壞遺失應由該生賠償三年内有故出學必應點交清楚具呈立案不許私自携帶出堂如應用物件損壞遺失經管之員漫不經心未卽查出應由該員賠償其諸生甫領之時已有破損沽污應卽切實聲明統歸經管之員賠償此摺未完 
 
