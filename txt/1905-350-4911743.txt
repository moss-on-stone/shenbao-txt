# 1905 - 350 - 4911743

 

Page 1

 
 
[硃筆恭錄]  
　　十一月十九日奉 
硃筆圈出熙麟署掌湖廣道事務劉學謙署掌江西道事務欽此 
[論會審公堂照常開訊事]  
　　自十二日爭犯鬨堂以來公堂之停止會訊已一旬有餘矣江督抵滬以後首以公堂開訊及彈壓莠民爲辦理此事之政策故於昨日禮拜六早堂會審一切各案捕房照常解訊讞員與陪審官照常裁判公堂原有之模型皆已復舊所微異者工部局諭禁閒人觀審西兵西捕排列守門其與舊時體制稍稍有殊耳夫以停訊堂期爲籌商鬨堂之辦法在中國官吏原自有其不得已之故至於亂民暴動幾釀事變乃以開訊堂期者圖了此案 
 
 
 

Page 2

 
 
議者方以前後歧異爲疑而不知江督之急令開訊者要自有故我請略陳其善 
其一對於華官而言洋涇浜設官會審章程第一條各國租地界内各等案件准委員將華民刑訊管押及發落枷杖以下罪名是發落之權固我華官操之雖在西人亦斷斷乎不能不認也乃此次停訊多時而租界各犯由捕拘押者源源不絶設我華官長此不訊是先放棄其發落之權矣此爲分明權限計其開訊之善一 
　　其一對於罪犯而言租界人民雜處鬭毆竊盜詞訟各案件比之内地爲多所有未定罪犯以及牽連人証禁押班房情形亦殊可憫昔人有言一人被押一家不得安枕非虚語也倘再不設法開訊在有罪者待質無期在無罪者久繫不放坐使覊囚對泣呼籲無門其嘆息愁恨之聲秘有其不堪入耳者惟照常開堂對案質訊如有罪實行覊禁外其餘詞訟細故及一切無干人証立時訊斷釋放旣不失朝廷欽恤之仁亦且合西律愼刑之意矣此爲矜恤罪犯計其開訊之善二 
　　其一對於莠民而言二十二日莠民聚衆逼勒關門其非出於商民業聯之規制者中西官亦均知之矣顧莠民所以敢於橫行者原因非一而公堂停審刑法不伸亦其滋事之一端中國民愚無知民貧無敎其畏刑法也尤甚於畏兵力蓋悚權慕勢之習慣相沿已久一旦公堂停止官法不及平日畏服本國官吏之性質漸漸消滅突於其間激起風潮幾於暴動此豈文明集議之流所能逆料耶今一開訊而巿塲安堵人心鎭定俾莠民得知十里洋塲猶爲官權能及之地此後戢戢受範可豫决也此爲彈壓莠民計其開訊之善三 
　　開審之善如彼其昭著彼議者當知此事之並非失策矣至若開審以後秉公辦理交涉得宜使我國之權限賴以保全兩國之邦交賴以不替想南洋大臣必能善處之也 
紀公堂開訊及防務情形 
[公堂開訊志畧　]  
　　昨爲公共公廨開訊之期工部局以捕房積案過多人必擁擠先期示禁閒人觀審關司馬亦出示禁止鐘鳴九下有德兵兩隊在公廨前後内外防護肅靜無譁俄而各捕房將應訊各犯押解至廨護以荷槍之西捕印捕甚多卽華捕亦較平日增至兩倍九點半鐘美安副領事至公廨拜會讞員略談而出十點鐘德副領事麥令豪君偕繙譯官師謀君同乘馬車蒞止由關司馬金大令肅入司馬旋與麥君升坐公案會判四馬路新閘美界三捕房各案金大令偕師謀君登樓升座會判大馬路靜安寺楊樹浦浜北提籃橋捕房各案訊畢廨外防護之各德兵始由騎馬兵官督隊而返（見） 
[公廨訊懲莠民]  
　　昨晨公堂開訊時大馬路捕房及浜北捕房捕頭禀二十二日大馬路捕房歹人閙事時有車夫施崇應闖入捕房攫去洋槍上刀頭二把有西捕眼見請辦金大令商之師謀君判押西牢十年○西商圑練兵拘送應小狗身藏鐵尺請懲判押捕房五月○包探竇如海偕西包探解在月桂里客棧拘獲携帶小刀二柄之周德金請訊因周供稱刀係防身之物且是晚已在棧安眠從寛判押二月○包探金立生禀二十二日大馬路捕房逃出之犯莊阿寳竊取孫德忠家衣物請辦中西官以原告未到押候再辦○捕禀乘鬧在點心店硬吃白食行兇之陳阿榮吳阿三王阿二請辦判陳押九月吳王各押五月○美捕頭禀王阿大王阿生周金開俞廷友郭記英文銀坤朱天祥陳明德玉友之馬和尙余金生周裕方楊皆通等高呼各店閉門有意擾亂應請訊懲關司馬商之麥君判馬押改良所一年王阿大等十一名押西牢一年○又解在捕房擲磚石之王裕卿王連餘二人請辦判押改良所半年○包探倪順泉禀莊阿錢唐阿船蔡璧之首向徐生記米店攫物以致各店閉巿并有戴金才李阿連隨聲附和請究判莊唐各押捕房九月蔡押六月戴李亦押捕房九月○傅寳裕禀被王阿六周小炳乘鬧入店攫取布鞋布靴八十六雙報捕解究判各押捕房半年○陳阿二於鬧事時至英大馬路快利洋行携取洋槍一桿經洋東報探陳金標獲案解究判押西牢一年作工○包探乂解竊快利洋行槍彈之剃頭匠張天喜請究判押捕房六月○西探頭阿姆司脫朗禀陶阿成馬徐大陳金海翁阿順鄭祥和於鬧事時附和擾亂應請訊究鄭供在豐裕官銀號爲出店在路誤拘有銀號可保中西官判鄭保釋陶等四名各押捕房半年○包探王長桂禀孫玉成張德生林阿餘乘鬧在六馬路火場攫物並攫糖食店什物請究判孫押捕房半年張林各押三月○派克路捕房解關司馬巡夜拘獲押候訊辦之金七弟曹榮堂朱生全許裕詳范阿德金仁卿陳阿三請訊陳供係包車夫金供向爲出店不敢爲非司馬判陳金二人開釋外曹等各押捕房半年范係竊犯押捕房四月○又解當日隨衆肇事之楊阿榮請辦判押捕房六月（見） 
[補錄江督批上海紳士姚文柟等請開公堂禀]  
　　上海公堂一案本大臣奉旨來滬查辦迭經延接紳商詢明起釁根由核與來禀大致相符英副領事違章强押無罪官眷已由本大臣據情電請外務部核辦至乘機滋事之亂民業經檄飭地方文武官一體嚴拿務獲懲辦所有滬上商民務宜安分營生照常貿易公堂亦卽開訊以安中外人心切勿誤聽謠言别生枝節此批十一月廿六日（顚） 
[補錄江督批上海商董施則敬等請開公堂禀]  
　　上海公堂經中國與各國公訂會審章程原爲裁判華洋商民曲直起見黎黄氏誤押西牢旣已釋放復經滬道與工部局董事商允將前押西牢女犯按名送回公堂當日兇毆之捕頭亦允查明嚴辦欲圖地方治安須保主權國法始能安良除暴旣據該職董等公禀請早開會審公堂自應允准照常開審俾無辜者得早開釋滋事者嚴拿懲辦仰上海道卽照會各國領事一體知照此批十一月二十六日（顚） 
[補錄上海道致領袖領事照常會訊照會]  
　　爲照會事本國南洋大臣奉旨來滬彈壓地方查辦匪類已於本日到滬本道禀陳公堂一案當奉面諭本大臣查西十二月九號會審公堂委員與英陪 
 
 

Page 3

 
 
審官及工部局捕頭齟齬至於鬨堂實屬不成體統因此地方官與英總領事屢次會議未能就緒遂至會審公堂停辦多日本大臣以爲公堂司法係王章所在地方一日無公堂卽一日無王法且前案一犯已照章歸廨管押西捕已允詳查嚴辦至英陪審官德爲門辦理不善一節如何處置之處應候外務部與駐京英公使查辦現在應早日將會審公堂仍照舊章開審惟此後被捕華人無論値何西官陪審皆須迅解公堂捕房不得任意遲延等因本道奉此面諭已遵飭廨員于二十七日卽禮拜六照常開審矣合卽照會卽希貴領袖總領事查照須至照會者（顚） 
[江督尙未接見領事]  
　　江督周玉帥本擬昨日十點鐘接見各國領事嗣以前日遣譯員知照時爲時已晚恐有不及故已改期大約下禮拜一可以接見矣（顚） 
[電飭蘇撫派兵赴滬彈壓]  
　　北京電云政府聞上海罷巿之信卽奉諭電飭蘇撫陸元鼎速派兵赴滬彈壓免致匪徒乘機搶掠（外） 
[道憲再飭嚴拿匪黨]  
　　滬道以滬北三十六個黨及鄭子明羽黨自罷巿閙事後恐在沿浦馬頭一帶滋擾昨日又飭滬南總工程局正裁判官孫耳山明府浦東總巡謝岳松明府一體嚴拿究辦（欣） 
[製造局嚴查匪徒]  
　　製造局砲隊營帮帶張炳齋千戎奉總辦魏觀察面諭每晚多帶勇丁母分界限在廠之南北各處嚴密查緝匪徒所需油燭等費由局給發蓋慮有鄭子明羽黨匿迹也（欣） 
[西國馬隊兵不撤]  
　　字林報云西國馬隊兵因租界善後事宜尙未措置定妥仍須往來巡緝下禮拜日（卽二十八日）馬隊兵將往靶子塲試槍 
[奥日軍艦水兵分駐各處]  
　　字林報云日艦對馬號及奥國巡洋艦法蘭雪斯極塞夫號已於昨日由日本駛至上海日艦登陸之水師兵弁計二百四十八分駐日總領事署及日本各俱樂部奥艦則派水兵三十名保衞奥國總領事署 
[德國圑練兵人數之多]  
　　字林報云此禮拜内西國圑練兵中德人之擔巡警責任者計有一百三十名查庽滬德人總數共七百五十人擔任巡警者可謂多矣 
[唐文治侍郎致同鄉京官函（爲滬寗鐵路研究會議員事）]  
　　逕啓者同鄉研究會文治猥蒙公舉議員聞之慙悚伏念研究各事乃士大夫應盡之義務極願追隨諸君子之後無如文治邇來公私歷碌才力旣形短拙目力更苦不支實在無暇兼顧且目前要政在外商二部者較多文治從前在外務部現又在商部當差如入研究會嗣後有事或遞公呈或通公信尤多窒礙之處爲特函懇左右垂諒定期另舉一人至爲切叩至於桑梓之事如蒙詢及芻蕘文治苟有所知無不盡言也專此佈懇敬請均安（日） 
[江蘇京官滬寗鐵路會再誌北京]  
　　江蘇同鄉京官創設滬寗鐵路研究會公舉辦事員于海帆等八員已誌前報茲悉八員之外又舉幹事員陸增煒潘盛年尹克昌王君九等四人書記員潘鑄禹吳寄荃潘承謀阮惟和等四人（呂） 
[請賜日全權寳星京師]  
　　日前兩宮召見慶親王垂詢指駁滿約之欵慶奏對云諸事現已議結小村使臣言語甚爲和平俟簽約後請旨頒賜寳星以示優異已蒙両宮許可（火） 
[擬定公使新章北京]  
　　聞政府因簡派出洋公使責任甚重刻已擬定新章出使英美德法日俄各國公使應以三品文員選派奥比二國以四品文員充之前定三年一任之例亦將除去嗣後以辦事之能否定任期之久暫云（日） 
[欽使電咨外部籌建使館經費北京]  
　　新間出使荷蘭欽使電咨外務部云現已由海關籌出銀二萬兩以備建造中國駐安斯得達公使館之需並謂一俟將署理俄京公使之事交代明白當卽赴荷蘭國任事其每年費用聞政府定議以裁撤韓公使館經費移撥（日） 
[外務部會核藏約京師]  
　　西藏條　至今尙未簽押日昨外務部堂憲將各條欵逐一詳細核對可簽定者巴占多數其應指駁之欵亦卽註明日内卽可電致議約張大臣與英磋商畫押以免再延時日（火） 
[華人入南非洲章程尙未宣布]  
　　二十六日倫敦電云愛爾琴伯爵曾遞公文於撒爾伯痕伯爵云脫蘭斯佛爾人所擬關於華人入口之例旣未經官塲宣布且立法院未經建設之前此事不能議定故新政府現已决議凡於此項問題未經决定以前進口之華人當暫行禁止以俟處置譯字林報 
[榮大軍機條陳要政京師]  
　　據内廷人云日前榮大軍機召見時條奏四事一學部所司權限一力求振興財政一中物議約應集羣臣會議對付之策一中東定約後預電趙次帥先籌布置之法奏陳良久頗愜聖懷各大軍機復在御前會議叅酌多時始行退班（帝） 
[整頓財政四大問題光京]  
　　鐵尙書於軍事財政向極講求自奉升授戶部尙書之命於本月十一日任事後每日傳見各司員考求整頓財政一切辦法以四大問題令各司員各抒已見切實條陳不必敷衍顧忌其問題如下（一）整頓各省鹽務（一） 
銅圓利弊（一）參仿日本治臺灣法辦理全國膏捐（一）實行裁革書吏辦法以上四題通限五日交卷（呂） 
[政治館已定辦公處所京師]  
　　聞政務處王大臣議商考察政治館地基擬暫借東華門内三座門會典館核計房屋足敷應用日昨各大臣已在該處集議開館章程（火） 
[法律學堂擇地開工京師]  
　　刑部所擬法律學堂章程現已脫稿昨經堂官閱看須修改妥恊再行入奏其學堂地基現經擇定宣武門内象房橋左近已於十五日破土興工矣（師） 
[會議添設軍械學堂京師]  
　　昨日政府王大臣會 
 
 

Page 4

 
 
同練兵處議商現以推廣練軍鎗砲爲首要擬在京師設立軍械學堂一所揀選學生入堂學習製造鎗砲之法及測繪算術俟卒業後派辦製造廠事宜挨次拔補官階如有獨出心裁造成靈便新式鎗砲者奏請破格擢用已擬調查保府軍械學堂章程參酌情形卽日籌欵開辦（龍） 
[籌議改編營制武昌]  
　　湖北常備軍營制未能與練兵處奏定章程脗合久擬酌改惟一經改訂則按月須加餉薪銀七八萬両頗難籌措刻因北洋大操已奪先聲且練兵處咨催甚緊故連日又集營務處司道曁鎭統張彪協統黎元洪等提議此事然實行之期大約必在明年也（文） 
[學部甄錄人才北京]  
　　探聞學部人云此次有以夏間考取之留學東洋卒業生金君唐君林君王君高君及未經考試特用之章君張君皆調入學部充當章京並聞各省辦理學務人員考有成效者亦將奏調來京現議陳曾佑學生畢業出身一摺果如原奏章程誠不免有用非所學學非所用之弊卽以大學分科而論最優以編檢用優等以庶吉士用中等以部屬用下等以知縣用雖爲鼓勵仍不免蹈從前科舉積習翰林何優於部曹部曹何遜於翰林旣編檢與庶吉士亦殊無優劣之分知縣爲親民之官尤非下等之才所能任仍擬分科獎勵之法優於文學者用翰林優於交際政法者用外部優於商政者用商部優於財政者用戶部優於刑律者用刑部優於兵政者　兵部優於工科者用工部優於政治學者用吏部優於　察學者用警部其中等者均以知縣分發用此爲現議之事不久入奏（月） 
[政務處奏遵議設立學部摺]  
　　奏爲遵旨議奏恭摺會陳仰祈聖鑒事本年九月初十日准軍機處鈔交山西學政寳熙奏擬請設立學部摺片各一件奉硃批政務處學務大臣議奏片并發欽此原摺内稱學制變更伊始必須有總匯之區請速設學部科舉旣停禮部國子監公事愈形清簡似宜統行裁撤歸并學部禮部應辦典禮卽責成太常寺鴻臚寺愼重將事等語現在停止科舉專重學堂整理一切學務不可無總匯之區自應特設學部以資管轄查國子監現管事務較簡擬請卽將該衙門歸并學部其詳定員缺核支經費及應辦事宜均俟奉旨後由該部妥籌詳酌奏明請旨施行國子監祭酒司業擬卽裁撤另以相當之缺補用未經補缺以前資俸一切均照裁缺通政使司堂官之例監丞以下人員不乏可用之才如何分别改用留用及原有監内肄業各生並所設學堂均由學部酌核辦理至禮部太常寺鴻臚寺典禮攸關應請歸入議覆載振摺内再行詳議具奏原奏又稱學堂敎員宜列作　官編定課本宜變通辦法學生冠服宜定制度等三條學務大臣查敎員關係學生功課至爲緊要近日京師各學堂敎員卽有視作兼差每致曠課之弊如不定爲實官辦法誠多窒碍應俟設部後會同政務處吏部詳定品秩奏明請旨施行學堂課本採用各省官局及私家所編敎科書與現在編書局辦法相同業於議覆出使大臣孫寳琦摺内奏明在案學生冠服近准湖廣督臣張之洞咨送試辦章程及製就成式正與各學堂監督悉心考究應由學部詳加酌定奏請通行再寳熙附片奏稱如禮部未便裁撤將翰林院歸併學部並疏通讀講以下等官出路等語臣等現擬以國子監歸併學部原奏請以翰林院歸併之處亦毋庸議惟翰林各員學問素優升途轉隘誠如原奏所稱未免向隅應如何量予疏通之處應由掌院學士酌核奏明請旨辦理正在核議間復准軍機處先後鈔交翰林院代遞編修尹銘綬等條陳改立學部將翰林院衙門歸并摺單各一件順天學政陸寳思奏請立文部條陳學務一摺江蘇學政唐景崇奏專辦學堂敬陳管見一摺均奉旨政務處學務大臣議奏欽此查陸寳忠請立文部一節已於寳熙奏内議准唐景崇請定地方官賞罰一節應俟學部設立妥定章程後再由政務處學部會同吏部詳酌辦理其關繫學務變通整頓各條學務大臣查原奏所陳或爲定章所未備或已渾括於定章之中而辦法須求詳盡統俟學部設立會同政務處隨時奏明請旨辦理尹銘綬等所請翰林院歸并學部及疏通翰林院各官出路之處均於寳熙奏内詳細核覆應毋庸重議所有遵旨會議緣由謹繕摺具陳伏乞皇太后皇上聖鑒訓示謹奏奉旨已錄（露） 
[英首相在自由黨大會之演說]  
　　二十六日倫敦路透電云英自由黨在愛爾堡公會開大會時首相享利白納門君演說云前相白爾佛君欲變更定章之舉難使國民公同認可現在新政府於英日聯盟及與法國敦厚睦誼二事意見頗爲相投卽與德國之邦交亦毫無疏間之處故邇來德商民關於英德邦交之會議我等甚歡迎之至現在之外交政策我等深以從前之侵略主美爲不然而以文明法制調和萬國使共享和平之幸福則國餉問題實佔唯一之大權力愛爾琴伯爵於本國境内並未得有人民注意破壞之確據惟於南非洲之糾纏及困難情形則知之甚確故政府已决定非洲華人之禁例至不能施行之日爲止云云享利首相演說畢衆人歡呼之聲歷五分鐘始止譯字林報 
[俄革命黨之檄文]  
　　二十七日倫敦路透電云俄革命黨已發刋檄文布告全國謂全體罷巿之舉須俟憲政公會成立及他項要求允諾後方可停止故現在罷巿之舉已遍及全國 
[運囘僑俄英人]  
　　二十七日倫敦路透電云駐俄黎加地方及其他各埠之英國領事已奉命租借船隻將僑居俄國之英人載回已國譯文匯報 
[俄政府不畏亂勢]  
　　二十六日柏林電云俄聖彼得堡及莫斯科兩處之政府自信兵力甚厚並不畏懼亂勢之加熾 
[釋放德人]  
　　二十六日柏林電云俄黎加境内爲質之德人刻已釋放譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湘撫持重長沙]  
　　湘撫龐劬帥自署任以來遇事愼重一切要政總以公欵支絀不敢任意設施每日自上午十句鐘後接見賓僚至下午三句鐘止此後非有緊急要公特别傳見外其餘槪行屏絶闔省員紳莫不稱有老成持重之槪云（初） 
[湘臬辦事認眞長沙]  
　　湘臬張筱圃廉訪素著賢聲故得以候補道員署理臬篆現在除本署要公切實辦理外卽洋務學務各局處事件莫不隨時認眞孜孜求治從前端午帥及現今龐劬帥之特加優異倚爲臂助者蓋亦賞識之不誣也（初） 
[湘省銅元仍須紳商運銷長沙]  
　　湘省自南城外銅元新局開辦後恐出數日多銷路阻滯除由官錢局認銷外復札委沈紳敬壎陳紳奐奎等陸續承領運銷西路一帶數月以來頗形暢旺月前由官錢局禀請大憲將各處一律停發槪歸官錢局承銷以兾利權獨攬詎各處停發後官錢局銷數並不增加致全省銷場反至短絀現在新添機器加增夜班銅元之數較前益夥自應設法籌銷何能任其短絀聞總辦裕太守擬仍招致以前各紳商照舊承領運銷各埠以期推廣而便流通（美） 
[昌和論船擱淺洞庭湖續誌湖南]  
　　前報紀怡和公司昌和輪船於日前在洞庭湖擱淺當將所載銅斤起出始能浮動比卽駛回漢口一節茲悉該輪擱淺係在鹿角地方雖將銅斤起置淺水中仍復不能浮動加以湖水銷涸竟至留守湖中聞近日四圍水竭須俟春水漲發方能開駛至起出銅斤已由銅元局雇用民船轉運回湘矣（初） 
[常德警務之變更湖南]  
　　常德府警務自船帮滋閙後一切爲之牽動至各商戶已捐之欵亦復不認遵繳幾至有一籌莫展之勢府尊周鏡如太守無可如何遂擬改爲商辦委員趙介六大令以經濟困難禀請辭差而該郡之八省三堂董事亦以大令改良辦法過於認眞以致需費太鉅是以不願繳捐且以人地不宜等情禀請府尊另行委員接辦聞現在該董所議辦法擬將各分局之委員委弁一併裁撤僅用委紳一人以省經費惟總局設一委員以爲各分局委紳之表率云（美） 
[酒捐將又起風潮揚州]  
　　城内酒業因捐閉巿早誌本報茲聞若輩阮恩霖王鍾灝又分往各鄉向造土酒之燒鍋人家挾勢苛勒官捐有時可緩而私費則一日不能稍緩由是民怨日騰聚衆鬧事之警報迭至而當局仍充耳不聞是欲釀成大患也（木） 
[漢皐火警漢口]  
　　二十日破曉時燕山橋堤外某居民家爲匪徒縱火延燒四十餘家併焚斃人丁六口亦云慘矣（商） 
[創設救火會漢口]  
　　漢口西商因近來火災甚多公議仿照上海辦法創設救火會聞所訂章程極爲完備（商） 
[易委各釐卡總巡要差鎭江]  
　　長江内河總巡專司稽察各局卡釐事務責成最關緊要非得精明廉幹之員不足以資整頓釐捐總辦陳申甫觀察特委施太守喣爲長江内河總巡太守到差後於日昨先抵鎭江查察下游瓜泗各局卡務以分優劣（常） 
[電調護軍營赴滬松江]  
　　滬上因鬨鬧公堂一事激成罷巿之舉駐松護軍營兵昨奉提憲楊軍門電飭尅期開赴上海彈壓管帶郭游戎遵於二十三日下午整隊前往（鳳） 
[借欵徵兵揚州]  
　　日前江督周玉帥委朱菊尊觀察來揚向兩淮場運商人籌借巨欵爲徵兵之用常年利息七釐聞各商皆託　　委尙無成議 
[周恊戎特派兵赴馬陵防堵鎭江]  
　　距鎭郡南三十五里馬陵地方爲南北要衝現因時届冬令常有匪徒攔路搶劫丹徒縣郭子華大令因禀准江督電飭駐鎭常備四標第三營管帶周錦堂協戎撥派部下兵丁百餘名馳往駐紥善爲防堵以衛行旅（常） 
[航商踴躍開會鎭江]  
　　日前常鎭道郭月樓觀察就鎭郡創設南北商船公會爲抵制奸商掛洋旗而設並札委王二尹安祥經理其事聞投會註册者已有三百餘戶復公議仿照儲蓄銀行章程於水脚内提出若干代存以便三年蠆算給領云（常） 
[僧人發憤嚮學紹興]  
　　越郡敎育會長徐伯蓀君現赴東瀛自費留學當有大能仁寺住持僧平日頗慕新學因亦發憤隨徐君東渡各士紳嘉之在貢院前藏書樓設筵公餞冀其爲禪門表率啓迪僧侶也（才）　 
[安昌釐局收數短絀紹興]  
　　紹屬安昌釐局專恃棉花爲大宗本年因風潮災歉以致收數甚絀局員施大令榮鼎於月之初十日交卸時核算比較共短八千餘金須照新章賠繳殊覺爲難也 
（才） 
[滬城官事]  
　　商部郎中楊仁仙部郎道霖昨日因公到滬住全安棧午刻到道拜會○小東門盤查委員梁二尹慶眞昨日因病到道請假三天（近） 
[龍門師範學校招考]  
　　本城龍門師範學校中二班簡易料師範生年内均可畢業明歲理應續招本科简易科各一班由校定於十二月十八日開考無論官紳均可保送務干先一日到校報名云（近） 
[諭造新式快鎗]  
　　製造局總辦魏觀察前將製成之毛瑟鎗親呈江督周玉帥察閱蒙加獎許今玉帥另覔得德國新式鎗樣著令觀察帶申赶緊仿造并諭前請出洋考察之事刻下姑緩舉行著令在局整頓廠務觀察當卽遵諭辦理（欣） 
[法總領事將次回滬]  
　　正任法總領事巨籟達君本年五月間請假回國倩喇伯第君權代茲悉巨君刻已公畢由本國乘法公司船來滬准下月初三日抵埠昨日法總領事署已接到電音預備迎迓矣）居（ 
[批示爭認紙捐]  
　　淞滬釐捐局督辦陳亦漁觀察前日發出景倫堂禀認紙捐批示一道照錄如下此項紙捐現據貨捐局申報已由協泰等加成承辦第該職董先後來局具禀亦願照額加足並稱此項協泰侵奪認捐係挾屢獲漏貨及辭退荐友之嫌勾串朦認是否屬實姑仰貨捐局確切查明撤銷緣由復候核奪（近） 
[請給護照]  
　　青浦縣商人夏守仁林仰芳等合股採辦磁器石料竹筒等貨欲往金山雪山等埠銷售禀由温處道程觀察領文來申昨日到道禀請袁觀察發給護照以便首途（近） 
[禀請免稅]  
　　浙江銅元局採辦委員近在日本購有洋銅一千餘墩已於前日抵埠換雇民船駁運赴浙昨日禀請道憲咨關免稅放行（近） 
[上海縣案]  
　　張益生控女子瞿阿翠誘失伊女由西門外巡局提同李東生一併解縣汪大令於前晚訊究張供阿翠邀女同往西門購物一去不歸投局禀控阿翠供稱女被復興花園主高生拐逃由局提訊園夥李東生不認爲此解案請究質之阿翠供前與阿二同在絲廠做工認識失女之日小女子並無同出購物之事李供在高瑞初所開復興花園爲夥高於上月已回廣東張女雖在夏間 
 
 

Page 10

 
 
來過一次此次非高拐匿大令判李交保　　暫釋張自畱心尋訪外並飭該處地保幇同查覓○李少卿扭控周其淵呑洋掯據等情亦奉訊究李供去歲將田單一紙向黄愛堂両次抵借洋三十元前月持洋向贖詎料被周呑没求究黄供李少卿自將田單抵洋又代鄭少南將南匯縣田單一紙抵借五十元均未收到分文有單據四紙呈電周供並無收李還洋之事大令以周所供不實喝掌頰二百下判著吐繳洋二十元李再繳洋十元贖單所有鄭少南抵欵飭李催還○又訊王克已扭控王啓元爭嗣一案克已供本生唐姓自幼由姑丈王桂撫爲嗣子嗣父去世多年嗣母刻亦病故三叔桂炎之子啓元現忽奪產爭嗣扭求公斷啓元供長伯無後應小的承嗣克已乃係螟蛉大令判照例應以啓元承嗣長房惟克已旣經王桂華撫養多年著將遺產開單呈候酌分了案（近） 
[總工程局瑣志]  
　　竊犯沈福永與冒充捕夥之蔣木生均由總工程局送押改局過在案茲已期滿提回斥釋○萬隆米行主控稱九月内萬聚駁船戶黑囝毛囝承裝米九十石沿途攙水舞弊以致每石短價計共洋二十七元當向理論由夫頭葉湘蘭勸令於一月内歸還至今遊約求請究追孫明府准候提案訊奪（欣） 
[公共公廨𤨏案彙錄]  
　　山陰人陳雲軒冐收店東朱耀祖帳洋一千八百元逃避來滬由探陳金標拿獲吊出原贜洋一千一百八十元於昨晨解究朱供已在山陰縣控告讞員關司馬商之德繙譯麥令豪君判將贜洋給領外陳押候備文歸案訊辦○陳壽康向梅文氏家騙洋三百元報由包探李星福拿究判押捕房一月洋交梅領○賣珠寳婦人温倪氏向王達卿謝大春兩人騙取眞珠押洋一百三十二元由探徐阿華送究判交官媒押四個月贓珠由王備洋自贖○馬秀卿之妻李氏被江瑞福余永謙串同陳小妹拐往崇明由探陳山林解究判江余押西牢一年陳小妹交官媒押半年李交馬領○英商皮西林比控華人沈福全售地不肯收價襄讞金大令商之師謀君判沈押候訂於禮拜三訊判○蔡忠義控程連福欠銀昨由包探傳案判押候過堂訊奪○王阿根倩陳錦春王永郎至申贖取所當衣服在靜安寺相近爲眞如鎭卡兵王桂亭顧福標趙宗元等勒住經捕房六百五十五號捕所知一併拘請訊奪金大令以此案不實不盡著押候查明再究後經隊長吳岳雲將三兵保出俟下禮拜六交案再訊○包探陸協庭解邊榮扣拐賣吳李氏之女孩請究中西官判押候下禮拜六再訊○楊樹浦捕頭禀拘獲在茶館聚賭之張方大潘宏生陸榮堂三人管押捕房多日經張存洋五十元潘陸各存二十五元保出今日堂期未到請示核奪判將保洋一并充公了案○小孩龍生控寄母張陳氏以鐵練鎖足虐待不堪昨將該氏提案判管押一月龍生送棲流所留養（見） 
[法捕房展期發落]  
　　昨日爲法捕房發落之期緣陳大令别有要公諭飭暫　下禮拜一法廨堂期又値耶穌誕日亦須照例停訊一期（居） 
[法租界捕房事]  
　　過犯朱阿炳昨日又竊衣布等物向某押店求質爲包探緝獲拘入捕房押候解辦○陳阿二在城河浜摸竊途人洋五元爲失主當塲拿獲送入捕房飭押候辦（居） 
[美租界捕房事]  
　　江北人吳色子前因竊物探夥周阿五見而向拘反被刀傷肩背由探張才寳將周吳一併拘獲捕頭騐得周受傷屬實飭送醫院求治吳押候送辦○張阿及與妻雇李得坤王阿得王和成之小車載物論價起釁被李等將氏首飾搶去多件由張送捕搜無贜証一併斥出○沈如林昨乘脚踏車至西華德路被其昌洋貨店塌車撞斷車輪由捕將両造拘獲旋由塌車夫賠洋二元了事○王阿金朱阿得竊磁器玻璃等件由錢探拘押候辦○西華德路昨有丐屍一具由捕馳報捕頭飭傳地保報堂棺殮（古） 
[蘇省官報]  
　　十月初十日縣丞李傳心禀謝考取仕學館外班元和縣主簿陳炳甲禀謝牌示升補華亭縣縣丞缺府照磨汪關第禀謝牌示委署荆溪縣典史事典史王棟禀謝委署嘉定縣典史事管帶浙西鹽捕後營朱永璜辭赴太湖一帶巡緝委帶常備第六營袁雄斌禀知到差兼護中鎭叅府呂禀知接印任事長洲縣蘇元和縣孫吳縣張均禀謝奉委海運省局幇辦十一日莫小　禀謝考取仕學館外班委辦上海貨捐局查騐縣丞李滋蕃由滬來禀謝牌示請補寳山縣縣丞缺巡檢壽維仁禀知到編查保甲差典史周鏡夔禀知奉藩憲傳考甄别張廷墀禀知由奉天賑捐離任歸入主簿班仍留原省補用十二日請補陽湖縣陸清臣禀謝飭知准補斯缺知縣李葆鈞專丁來省禀謝委守催長洲各縣房　增閉册並謝考取仕學　　班辦理滬寗鐵路駐蘇彈壓知縣李東河禀知調辦鎭江鐵路彈壓差巡檢閃崇仁外班典史朱乃昌内班均禀謝考取仕學館十三日知縣孫光衍禀知奉藩憲委赴江陰估勘河工差何慶琛劉歌雅陳樹年内班道庫大使丁尙廣巡檢竺大炘外班均禀謝考取仕學館布理問周　禀知由松滬釐捐總局解餉來主簿朱鍾璫禀謝奉委西路四段警察捕員差巡檢閃崇仁禀謝飭知試用期滿甄别加考留省補用十四日撫轅牌示十月十五日各廟行香文廟藩憲武廟撫憲親詣文昌太陽風龍神均沈道天后風雲雷雨神均陳道火神猛將均首府呂祖師總捕都城隍長洲府城隍元和都土地吳縣知縣竇鎭山禀知奉撫憲委督練公所叅謀處提調差郝炳麟謝考取仕學館外班直州判趙恩壽巡檢印鴻賓從九汪承祖外班巡檢徐景驥内班均禀知考取仕學館元和縣縣丞柳汝霖禀謝奉委海運省局差遣准補武進縣縣丞趙應珪禀辭赴任縣丞郭學齡禀謝奉委守提江北各屬獄官薪水差錢宸訓禀謝奉委東路編查保甲差十五日委辦上海糖捐局知府蔡薰專丁來省禀知本月十一日到差准補荆溪縣顧元亨禀辭赴任知縣劉思濬禀　奉委警察局稽查清道差楊光德禀謝奉委江北緝捕差劉芝蘭禀知請咨赴日本游學姚昌頤禀謝奉委發審局孫光衍禀辭赴江陰勘估河工差直州判黄元吉縣丞王嘉熙均禀知考取仕學館知縣何慶琛直州判夏際唐均禀知明日進仕學館知縣徐之棫禀知奉委督練公所差遣委署溧陽縣縣丞楊寳書禀辭赴任縣丞葛滋鈞高龍瀚均禀知閶胥門外三段警察捕員差十六日知縣劉思濬禀知到警察局稽查清道差委署崇明縣縣丞布理問朱祖恩禀謝牌示委辦南渡厘卡縣丞沈昭序專丁禀知本月十一日接辦到差巡檢蕭澍霖禀知今日到仕學館金冕禀謝奉委南路二段差管帶巡警飛划右營守備米占元禀辭赴常州查哨都司黄金城到由淮來蘇投効十七日撫轅牌示十月分同通州縣直隸州州判州同各員月課定於二十二日考試○藩憲九月分考試候補佐職月課給卷知府葛德潤禀知奉撫憲委監放常備第一第二營太湖水師親兵正前營餉銀差委辦上海出口捐局知縣莊復恩禀辭赴滬接差知縣趙家謝璧禀奉委發審局帮審差同知銜改指江蘇補用知縣劉麒驤禀知來省禀到直州判黄元吉禀知到賓興公所征收差典史汪開第禀謝奉委署荆溪縣典史事十八日總辦電報局候補道沈玉麒通知奉撫憲委監放飛划左右營副左旗中營水師餉銀差知府戴文佐常備第三營巡警左右二營陸士傑常備後軍第四五六營均禀知奉撫憲委監放餉銀差辦理上海高昌廟保甲局務兼製造局發審詰用知縣孫調鼎禀知由京引見來省禀到辦理學務處文案直州判徐光煦禀知十六日進仕學館並　章由内班請改外班葉在彝禀謝奉委東路編查保甲差胡堃禀知十六日進出學館山東高等學堂畢業生縣丞銜指分江蘇試用巡檢半逢慈禀知由京領照來省禀到十九日江寗藩轅牌示照得阜寗縣知縣劉德元丁憂遺缺查有曾任實缺候補知縣季逢堪以請補臬憲牌示十月分考試候補佐職月課定於本月二十一二十二兩日考試先期到牙厘局投呈履歷辦理上海貨捐總局知府袁世輔專丁來省禀謝三月連盈蒙記功一次委署震澤縣知縣揚實善禀辭赴任安徽補用直隸州丁憂舒城縣知縣錢人龍禀謝奉委游學預備科庶務長兼會計員差縣丞汪原棠禀知十六日到紫陽校士館征租差錢宸訓禀謝考取仕學館外班並禀知到編查保甲差府經歷葉駒巡檢李熙均禀知奉潘憲傳考新章甄别分省試用縣丞潘志道禀知奉委游學預備科文案兼掌書官差典史徐之楠由太　保甲專丁來省禀謝牌示　補宜興縣典史缺二十日善後局提調兼學務處收支知府葛德潤禀知奉撫憲委騐收仕學館工程差知縣姚昌頤禀知到發審局差直州判傅振海禀謝奉委署太　州州同事學務處叅議候選通判龐樹典禀知奉撫憲委游學預備科監學差乙亥舉人李世光禀知奉撫憲委辦游學預備科文案兼檢察差府照磨何維鏘禀謝奉委署江陰縣典史事布理問趙　澄禀知以前勸辦順直賑捐出力蒙北洋大臣袁奏保補缺後以知州用 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
弟自費生　工金煥常雲南陳伯棫二名統共六十四名均尙學行端謹已於三四五月及本月先後起程起程赴東均經咨明出使日本管理留　生大臣查照保送隨時約束官費公費各生卒業回黔照章先在本屬各盡義務敎員廖杭等卽留充省城各學堂敎習程度必期相副敎授庶有所憑將來敎習期滿應請准其照章保獎以示鼓勵仍當飭催未送各屬一體速籌資送其高等學生應如何變通辦理匀出欵銀加送學生認習完全敎育及實業各科以備高等學堂及農工路礦警察各項之用已飭由該司道等會紳妥籌善法核明另案具奏務使人才各有專學而後庶務可冀維新仰副朝廷興學育才之至意除咨政務處學務處戶部禮部查照外謹會同貴州學政臣朱福詵恭摺具陳伏乞皇太后皇上聖鑒謹奏奉硃批該衙門知道欽此 
宮門鈔八月初七日商闻鑾儀衞鑲黄旗値日無引見裕中堂等專摺謝賞綢緞恩特圖愼等謝署對引大臣恩新授甘肅道英璞謝恩鹿傳霖定成各假滿請安召見軍機皇上明日寅正至社稷壇行禮畢還海辦事 
召見大臣 
[豫撫陳奏爲豫省陸軍現在練及一恊以上遵章設立督練公所以收整齊劃一之效摺]  
　　河南巡撫兼管河工事務臣陳夔龍跪奏爲豫省陸軍現在練及一恊以上遵章設立督練公所以収整齊劃一之效恭摺仰祈 
聖鑒事竊查練兵處奏定陸軍章程内開凡各省新軍業經練及一協以上者應於省城設督練公所一處愼選兵學諳練事理精詳各人員分任兵備叅謀敎練曁考校本省舊日勇營妥籌變革各事以資輔佐仍由將軍督撫督率籌辦以期綱舉目張畫一不紊等因伏念豫省地處中原爲南北樞紐必須精練大枝勁旅期與直隸鄂等省聯絡一氣藉固藩籬祇以餉源支絀不能放手興辦頻年苦心經營始練成步隊六營馬砲隊各一營現又添練馬砲隊各一營計共有十營已與一協以上之數相符第各營規制當從前試辦之初原係按照前撫臣奏定章程臣到任後隨時添練雖營數漸增而章程未改律以練兵處奏定新章不免尙多缺略茲旣粗有成局自宜查照奏章改歸一律又須參酌本省財力期爲經久之圖若非先設總匯之區不足以一事權而資控制督練公所之設誠不容稍緩者也惟擇地動工未免尙需時日查省城内舊有河督行轅一所應暫假用作公所地方已於本月初四日開辦督辦照章卽由臣兼攝酌派布政使瑞良按察使鍾培爲總叅議官候補道吳肇邦爲參議官設正副文案各一員隨員一員開先鋒官數員其兵備参謀敎練之處應辦事宜條目紛繁必須各設專科分段經理但豫省新軍甫逾一恊且人才難得餉力未完自應酌量歸併變通辦理查有候補道吳崶堪以委派兵備處總辦禀呈臣考核章制曁各營功過賞罰籌備糧餉軍械醫務等事其下設提調一員籌備軍需合科委員一員考功執法合科委員一員正副文案各一員參謀一處調度策畫目前事務較簡惟考察中外輿圖形勝實爲當務之急已設立測繪科專司其事暫隷兵備處兼管其謀畧調派諸務亦暫由兵備處會同參議兼辦敎練處有考查訓練審定課程之責當此講求操法日新月異非精通新操之員不能勝任一時頗難其選查有分省補用知府景啓厚充督操河南常備軍差使於操法尙有心得應暫派委敎練處幇辦其下設提調一員校兵科委員一員正副文案各一員所有参謀敎練兩處應設總局仍由臣隨時遴選一俟得人卽行照章添派又查粮餉軍械二端均關緊要已委候補道許葆連爲糧餉局總辦候補道何廷俊爲軍械總辦其下酌設委員以資差遣公所及各局處應用書目兵夫按其事務之繁簡分别人數之多寡以上均係查照練兵處章程撙節核定有減無增俟將來營數添多再行酌量開拓至各營官弁兵丁章制富因當革頭緒甚多現已督飭通盤籌畫妥議更定總之章程必須畫一仍兼察本省之情形規模不事鋪張要在存新軍之體制務求内容之充寔而外觀之美備徐臻先定立足之根基而進步之擴充可冀惟是一經改章所有員弁薪餉及目兵衣履槍械營房帳棚常年額支活支正譍各欵所增經費爲數不貲方今各庫羅掘一空殊難籌此鉅欵再四思維有蘆鹽加價一項業於五月間經臣奏請規復續加二文由豫設局抽收專供本省練兵之用在案如蒙俞允庶幾餉源足恃於軍實稍有裨益合無仰懇天恩飭部迅速議覆以濟要需除由臣督飭司道等將一切營制餉章悉訂正續行奏咨外所有豫省遵章設立督練公所緣由理合恭摺具陳伏乞皇太后皇上聖鑒訓示謹奏奉硃批戶部議奏欽此 
　　宮門鈔八月初八日吏部翰林院正黄旗値日無引見錫公由白龍潭回京請安志公徐中堂毓秀各假滿請安直隷知府劉中度謝恩補用道王景禧謝恩召見軍機 
[河南巡撫陳奏爲豫省擴充學校並派遣學生出洋擬請變通報効請獎章程以助經費摺]  
　　河南巡撫兼河工事務臣陳夔龍跪奏爲豫省擴充學校並派遣學生出洋擬請變通報効請獎章程以助經費恭摺仰祈聖鑒事竊維近年以來疊奉明詔通飭振興學校並勸導出洋游學本年特旨考試出洋學生優予官職仰見朝廷轉移風氣鼓勵人才之至意凡任疆土之責者敢不仰承睿慮切實推行伏查豫省學務自頻年竭力整頓除省舊有高等學堂外其先後增設者則師範學堂武備學堂客籍高等學堂又有中小蒙各學堂推之各屬設學處所亦均次第擴充不遺餘力雖爲日無多未據收興學育才之效而民間逐漸開化較之往昔固已改觀卽如上年選派陸軍學生赴日本肄業欣然遠涉重洋不以爲苦近復紛紛具禀自請出洋民智之開已可槪見特以風氣固閉已久現在新機甫闢尙無久大之規亟應因勢利導力圖推廣經臣督飭學務處司道將各項學堂極力講求開拓之方狹者廓之腐者新之歧者一之缺者補之一面飭令選派之學生二百人武學生一百人分起前赴日本學習應用專門及陸軍政治師範速成各科以五年三年爲畢業期限二者兼營並進庶終有學校如林人才輩出之一日惟是立一學堂則開辦有費常年又有費派一遊學則川資有費留學又有費綜計兩項約需五六十萬金從前原籌學堂經費均以動撥無餘目前僅有直隷督臣袁世凱捐助木籍資遣學生銀一萬兩又豫省籌攤各屬銀二萬两共合銀三萬兩林水車薪不及十分之一當此用項浩繁庫儲空匱旣乏閒欵之可撥更無冗費之可裁欲取諸民則苛細之捐殊資擾累欲取諸官則辦公 
 
