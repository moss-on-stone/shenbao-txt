# 1934 - 86 - 4908603

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜者訂并補續集六十卷其中條析病狀援据方書臚列治法斧藻羣吉足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂袛張潔白裝訂二十本定價洋每部四元今已出書欲樹醫林之幟者請向各書坊購取此佈 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高擔游山水一幅天青緞馬襟料一件 
[中葡交涉論]  
　　昨日本報轉錄香港循環日報云粤東前山廳所轄有地名大横琴者與澳門繡壤相聨邇者葡萄牙人就其地建築兵房拱北關稅務司某君見之電禀總理衙門轉電粤督由譚宫保照會葡官責令歸地並飭駐紥前山之廳營各官隨時體宗情形禀報云云有客閱之就而問焉曰澳門固中國地乎抑葡國地乎澳門之有葡人固始於何代乎我子平日研求洋務必有灼見眞知者盍明以告我乎執筆人曰澳門卽古濠鏡有四山離立海水中縱横成十字形故又曰十字門爲廣東香山縣所轄其地距縣治一百二十里而遥明天啓時始立參將府以鎭攝之國朝康熙三年改爲副將雍正八年設縣丞署雍正九年設海防同知署先是前明萬歴時葡萄牙國人浮海經商至此求賃一隅地設行肆棲眷屬歲納地租銀五百兩國朝因之歴久不廢載入賦役全書彰彰可考若是澳門爲我中國邊陲固已彰明較著矣顧今則不屬之中國而已改屬葡萄牙其故何歟緣光緒十三年總署核議洋藥稅釐併徴一事擬合香港與澳門會辦以免偷漏之虞奏之於朝飭邵小村中丞與赫鷺賓榷使向葡人和衷商榷葡外部允之而轉以四事相求一派使來華相議通商條約二葡國永駐澳門管理一切三葡國不得讓其地與他國四如見香港如何辦法澳門亦類推辦理朝廷飭下兩廣總督張香濤制軍議奏旣而制軍以七可慮及補救之法五條上陳黼座我皇上善體柔遠之經俯准葡人所請而澳門遂割畀葡國不復隷中國版圖矣攷葡萄牙本國地形狹而長縱約一千三百里横約五百里東北兩面界西班牙國西南兩面濱大西洋國小民稠夙喜經商於外自得住澳門以後歴三百年買田園長子孫日異月新經營美善是葡人固萬不能少澳門一地而中國自勝朝己畀之居住今苟欲收回圖籍勢所不能誠不若明給葡人而令恊助徴收洋樂稅釐嚴緝漏私諸弊之爲妙朝廷蓋幾加審顧而後准立約章斷非貿焉以地予人而不復顧及國家大局也特是地旣讓予其界址必會同劃定不得稍事含糊猶憶當日制軍奏牘中曾言澳門有水界陸界陸界東枕山西南濱海其原立之三巴門小坑門新開門舊址具在誌書可攷應於立約時堅持圍牆爲界不使尺寸可踰至於公法載地主有管轄水界之權以砲碼能及之處爲止若兩國土地毗連中隔小河則以中流爲界此指各國自有之地及征伐所得者而言若澳門本係中國之地旣准其永遠居住葡人只能管轄所住之地宜明立規條約欵所有水道只准其船隻往來不得援引公法並轄及水界等情雖所訂約章迄今尙未刊布而制軍旣有此奏想總署當亦據爲藍本以定從違何爲葡人今又在大横琴建築兵房致勞華官之查核乎夫葡與中國交好在他國之先歴代以來素無疑贰不似他國之先用兵力然後以玉帛易于戈原其所以建築兵房或者因交界之區宼盗充斥故特思設兵置戍以衞民人聞之道光年間香山多有海盗殺人越貨習以爲常後經寓澳葡人代爲緝捕始得萑苻絶跡鯨浪無驚今兹葡人之所爲或者有類於此然亦知我朝尺地寸土固不可輕易與人乎雖然我料其此項交涉事宜彊臣固易於辦理也葡國旣無欺藐中朝之意中朝亦無苛求葡國之心窺其意大約因限址未甚分明以致葡人越界而置壘然則一經辨白卽不難瓦解氷消矣尙何必多所顧慮哉或曰葡人所建兵房未必侵占中國之地稅務司未免輕事重報致勞疆吏之關心是則執筆人未經目覩情形不敢輕下斷語也 
[土希近電]  
　　本月二十八日倫敦來電云英人勸各國會同迫令土耳其希臘退兵一事各國所見不合竟不依從又云多格埠又有亂民殺斃希臘教中人約四百名之譜希臘朝廷大爲忿怒行將大振戎行矣觀此情形恐土京亦將不靖是希人之在土京僑寓者皆整治軍器自衞身家 
[請改軍制]  
　　蕪湖采訪友人云皖南鎭總兵李壽亭鎭軍於本年元宵節前赴金陵公幹至本月二十二日始賦言旋初由劉峴帥專派魚雷船恭送繼因是日招商局江孚輪船上水艙位頗寛遂改而乘之夜間四下鐘時行抵蕪上蕪采城守練軍各營俱列隧恭迓精健保衛等營亦旌旗掩映鵠伺江皋並備有紅船兩艘準備棨戟遥臨時載軍行李旣而鎭軍命轉柁赴接官廳前以次接見僚屬旋命駕至各署謝步事畢復移泊内河石橋港二十五日揚舲向寗國府鎭轅進發傳聞鎭軍所以久滯白門者因峴帥擬仿北洋成案將南洋各勁旅統行裁併歸爲三大支分布江海各關塞一其號令百度維新使與北洋分駐榆關盛京北直之宋依聶三大帥麾下各營遥相連絡所有南洋總統須選老成出衆之提鎭大員三人兹己選定鎭軍及皖北壽春鎭郭善臣鎭軍江陰老湘營統領劉軍門光才業已專摺入奏約計春末夏初之候卽可奉到批摺遵旨施行矣又聞皖南鎭總兵一缺峴帥之意初擬以督標中軍王恊戎有垚請署後因愶戎别有鉅任爰改定金陵城守恊楊鏡巖恊戎金龍承其乏此事蕪地探悉已經數日日來又見鎭軍隨轅差弁與同營往來之尺一皆改稱鎭軍爲壽帥益信傳方之果信而有徴也 
[司農奏牘]  
　　二月十六日永部謹奏爲遵旨議奏事河南巡撫劉樹堂奏豫省試辦　應及晉鐵潞酒議抽加價均滿一年請將煤應照案接辦鐵酒加價等因一片光緒廿三年正月初九日奉硃批户部議奏欽此欽遵由關抄出到部據原奏内稱上年以籌欵緊要請於産煤處所抽收厘金並晉省行豫之鐵斤潞酒一律議抽加價現在試辦均滿一年鐵斤潞酒共收銀九千餘兩均全數支銷無存於餉需毫無裨益請停止免辦其經收之欵無多實因開辦之初諸多繁費兼之局卡林立均已支用淨盡現在旣經停辦請免造報煤厘一項先經委員在於開封河南彰德衞輝懷慶等府分設專局五處濟源縣設卡一處以新鄉修武宜陽登封新安澠池武安林縣湯陰各縣分屬附近之局稽征禺州由舊設之藥材局帶征汝州寳豐縣煤窰無幾均責成地方官辦理嗣又將衞輝府一局濟源縣一卡裁撤亦改由各 
 
 

Page 2

 
 
該縣兼辦現共存分局四處計自光緒廿一年五六月間陸續開辦起截至廿二年六月底止除支銷外實征收銀二萬三百餘兩上年創辦之初支銷不無費用嗣後照案接辦其支銷一欵均以酌提一成爲率請照貨厘章程按半年一次造報所收廿一年分煤厘二萬餘兩已於本年攤還英德六月一期欵内撥用此後每年所收厘銀請專爲恊濟償欵之用等語臣等伏查光緒廿一年五月間河南巡撫劉樹堂奏開封等府屬出煤裼在之處伤屬或　謀厘　　　　　　　　　　　　　　　　　　　　　　　　　　　　　　　　　　　　　　　　　　　　　　暢田之處飭屬試辦煤厘以濟餉需又於廿一年十月間該橅奏請試辦晉省力豫鐵斤潞酒加價擇要設局辦理各等因經臣部行令將試辦情形章程送部旋據該撫送到鐵酒兩項加價章程並咨稱鐵酒按斤抽收加價制錢二文設立局卡費用甚鉅請就所收鐵酒加價項下統支一成留作外銷如有不敷另行籌補等語均經臣部核准並令將鐵酒加價俟收有成數專欵存儲報部候撥各在案兹據該撫奏稱煤厘一項自光緒廿一年五六月間開辦起至廿二年六月底止除支銷外實征收銀二萬三百餘兩嗣後照案接辦其支銷一欵均以酌提一成爲率請照貨厘章程按半年一次造報所有煤厘二萬餘兩已於攤還英德六月一期欵内撥用此後每年所收厘銀請專爲恊濟償欵之用等語臣等公同商酌應如該撫所奏辦理惟此次開辦煤厘究竟費用支銷銀若干未據聲叙應令該撫轉飭查明某局卡抽收銀若干動支費用若干詳細報部查核至晉鐵潞酒加價旣據聲稱於餉需毫無裨益自應卽行停辦惟光緒廿一年有該撫奏添鐵酒加價附片内稱現在度支奇絀亟應有利卽興此項鐵酒加價洵屬有利無害等語是在需欵之急亦爲該撫所深知但使有利可興無論收數盈絀未便概置不辦如果用人得當似亦無難奏效此項鐵酒加價應飭該撫查核情形但能於事有益隨時奏明開辦以資接濟至所收加價銀九千餘兩該撫請全數支銷局費免其造報之處與該撫原咨局費統支一成如有不敷另行籌補之語不符碍難照准且查該省並非無可籌補之欵卽如上年九月該撫奏報善後支應局外銷平餘案内實存銀八千一百廿二兩零何以不由此欵項下籌補應請飭下河南巡撫迅將晉鐵潞酒抽收加價銀兩核明確數除提一成支銷局費外應存九成銀兩若干卽由該省外銷平餘實存項下如數提還專欵外報部候撥倘有不敷再由該省設法籌補毋任短欠以重公欵所有臣等遵旨議奏緣由合恭摺具陳伏乞皇上聖鑒謹奏奉旨依議欽此 
[營口郵政]  
　　營口訪事人云此間輪船信局向有老福興全泰盛福興潤恊興昌森昌盛五家均寗紹人所開上年冬間國家創辦郵政局信業中人心皇皇稅司洞悉情形令五家掛號准其照常收信并讓去信貲一半俾各局得以沾潤詎料局夥私設同昌盛牌號各處收信專走旅順渡過烟臺較郵政局由旱路進關至天津山東清江到鎭江轉上海者尤爲捷速商家便之惟當郵章未定各信局夥私送信件隱伏爭端不免遺誤迤西大道刧掠頻聞旱差亦屢失事故去冬各客號信或有浮沈職此之故二月初九日各信局會集三江公所議定五家合做作爲營口輪船信業公局收信每封重一兩以下者計制錢八十文分兩重者按每錢加十文比上海少收二十文南來之信取送力制錢五十文酌中定擬尚爲允恊 
[遼海春州]  
　　營口訪事友人云蓋平縣馬明府玉棠因被紳士上控撤任接任者爲孫少卿明府與海城縣米明府均係榜下卽用掣籖到奉者士民皆拭目以觀新政○斗秤捐自關局兩道憲會詳後奉軍帥批著糧餉處妥議迄今未見議覆時將開洁捐局委員查大令電禀請示軍帥回電云前據電禀已照准著卽遵照前電立理造示另發等因現聞開河後凡進出口貨加收一厘以作斗秤捐至厘局總辦一席軍督憲已撽委新任營口同知耆松年司馬兼理矣○節交春分河冰已解連日天氣轉冷時見雪花十七日十午太古行重慶輪船自天津來入口停泊晚間被氷排將大錨截斷十八日重復出口德生輪船亦由天津轉烟臺來趁有山東客五百餘人河下冰排甚多剝船杉板均未敢下水上游小莊子一帶河氷尙堅過往大車仍可履冰而過重慶船往上海僅装圭絲數十包别無他貨開河後第一次卽放空出口亦通商數十年來絶無之事○營口洋商某號請領三聨單三張聞因赴丙地買絲欲避斗秤捐故也 
[雨中春樹]  
　　前報所紀京師廣和樓戲園有某宅家人索座肇事一案兹得訪事友人來書云索座者爲宋侍御伯魯家人是日園官座均已　出商以座桌抵之宋宅家人不允致相爭閙繼將園中房屋窓壁拆毁又摔碎後臺義順和戲班社龕園主因赴中東坊署控告坊官禀之城憲飭合將閙事人看押當晚宋侍御差人來求釋家人城憲不允宋侍御復致意城憲請按公辦理刻已數日案尙未結前門外戲園七八家公議停演大棚欄一帶甚形寥寂各班梨園中人亦只唱官會堂會戲劇而已○督理五城街道察院近飭吏役督工於南城外大街小巷各擇空處添設茅厠均以甎砌矮墻遮人便溺亦整理街道之一端也 
[潞河春漲]  
　　北通州訪事友函告云孫眉生州牧定期二月十五日舉行州考先期移知儒學王廣文傳示闔屬應試文童限十三日取齊計報名者八十三名届期五更一點舉放頭砲三點舉放二砲廪保文章齊集潞河書院前三砲開門由吏目程少尉在龍門外點名給籖魚貫而入州牧當堂點名散卷扃門考試首題而親其親小人樂其樂次題我非生而知之者詩題賦得緑柳纔黄半未匀得黄字十六日發案十七日初覆又題行忠信詩題賦得士先器識而後文藝得先字十八日發榜十九日二覆首題不處仁至君子去仁經題桃始華詩題賦得春寒花較遲得遲字○年例東關外糧市上下口衆鋪商捐資演戲祀神今届雇定人和班於二月十三日起演戲四天以答神庥○北運河開凍後户部稅局坐糧廳實字二部傳示諭二月十五日開關收納錫銅洋貨布匹米麥紙張等稅工部稅局通永道張觀察同日示諭開關收納木稅傳聞楊村新建鐵橋過往船隻須下桅而過且橋甕極窄大船重載麕集橋南寸步難行故開關以來載船報關者甚屬寥寥將來南漕裝剝起運想當局者自有權衡俾得暢行無阻也○本年應征民地糧銀及各項正雜旗租分别起運留支報解除上年秋禾被水災歉莊村春徴新賦奉文緩停外所有成熟莊村應征春賦糧銀自當及時完納已奉係州牧示諭定於二月十五日開征矣○月初天氣暴暖人多易棉爲夾近來連日濃陰風雪交加身穿重裘猶覺嚴寒砭骨民間多患春瘟及天花等症良由寒暖不時之故也○上年北運河山水暴漲河底淤淺有碍船行轉瞬南漕抵壩張觀廪有督河之責委員雇夫用水車戽挖河底以暢水道○劉吉兒北關人與捕役白宣有嫌一日劉在天和茶館酌茗甫出門遇白宣結伴而來劉勃然怒發遽以拳脚相加并用利刃將白刺死白之兄弟行聞信率衆追尋將劉痛毆兩腿皮裂骨碎一息奄奄地保報官孫州牧親臨相騐傳劉質問供認刺死白宣是實惟白先以利刃刺我一時情急奪刃以致將伊刺死等語未知如何定讞也○燕郊鎭某甲罷攤賣肉日獲微貲有某乙者素行無賴一日至攤賣肉因爭分量輕重致生口角繼以用武乙搯住甲之腎囊儘力一扼登時殨命乙畏罪奔逃地保聞信赶至約人追獲當卽送州究訊○城南四十里曹荘曹姓與倪姓因爭地畝涉訟官衙經孫州牧判斷兩造均尙不服現值春耕之際倪姓率衆鋤地曹姓集人阻擾兩不相讓如臨大敵鋒刃旣接各有損傷倪姓因受槍傷過重昏絶於地倪之家人一面延請傷科救治一面赴州報官請騐次日孫州牧排導下鄉相騐聞倪尙不致殨命云 
[烟海春波]  
　　烟臺訪事友人來函云烟地近年以來市面日見起色是以大街小巷鋪户櫛比欲覓門面而不可得以致英雄無用武之地安得廣夏萬間使貿易者皆有得所之願也○月之十三日王觀察由津來烟聞係奉委赴膠州之青島地方騐看砲臺○入月以來未得暢晴而春寒亦甚冰堅不釋是力向來所未有者也○申乙二人在某小客店中同作寓公不知因何起釁甲勿用刀將乙砍傷經人舁至厘局報案請騐頭面上傷痕鱗次血跡模糊聞乙尙無性命之憂亦甲之幸也○十六日廣仁堂迤南張氏之塋牆外有一路斃者衣服亦頗整齊想亦急病所 
 
 

Page 3

 
 
致故遂一蹶不振耳○潮州會館後某小客店恒有小本經營之輩寄寓其中朝出夜歸習爲常度一日店主人扃門他出被小竊扭開魚鑰將各人之衣物席捲一空彼此恐不免有口舌也○有輪船自大坂坡來起出水濕貨物在烟拍賣聞此船在洋中艙内失愼用水灌救以致貨物被水其中以洋火貲爲最多拍賣雖廉然亦無所用之也○前報紀撫軍委派臬司校閱東省各處防營已於正月初六日出省就道一節兹省中遞來消息臬憲於本月廿六日始能起程 
[隋堤春柳]  
　　揚州訪事人云前年揚州保甲總辦王觀察籌辦湖北賑捐本以一年爲限去年鄂省各州縣又復被災較之前年情形尤重經大憲奏准展限一年日前王觀察接准咨文隨出示一通張貼各處略謂照得上年本道接准湖北籌賑捐輸總局司道咨開湖北各州縣旣水且旱均已成災業經湖北督撫憲奏准援照順直山東章程開辦賑捐請於江南一帶推廣勸諭當卽遴員分投籌辦在案查此項賑捐本係奏明一年兹因該省各州縣上年又復被災甚重所收各項捐欵不敷施放現經湖北督撫憲奏請展限一年俟期滿再行停止刻已奉旨允准合亟示諭爲此示仰紳商富庶人等知悉務各仰體皇仁輸將踴躍是所切禱按大江南北席豐履厚者甚多此示一出想必有聞風興起者矣○泰屬草埝等斱上年海水爲災所有煎鹽之屋避潮之墩均爲駭浪驚濤衝毁客臘由淮南總局籌墊鉅欵角交泰分司轉發被災各塲修築墩屋日前泰分司沈子成分轉由署來揚運憲江都轉接見之下詢悉災賑各情以現交春令桃汛將臨轉瞬又届伏汛潮墩爲瀕海居民緩急之需關擊緊要應修者修應築者築萬不能稍緩至煎鹽灶屋春産考核攸關亦須從速修建且當此青黄不接之候災户待賑尤亟一經動工卽可以工代賑因面囑分轉迅速赶回督率塲員卽日興工無得有誤分轉聞命爰卽禀辭仍乘原舟遄返日内想可一律興工矣○揚城每屆歲首例有團拜之舉兹鹺務官員特於本月中旬假康山鹽宗廟舉行團拜之禮並雇梨園子弟自月之十七起至十九日止演戲三天各屬分司曁各塲員均因公在揚遂作簪纓之會共聨寮宷之歡洵宦途中樂趣也○前報揚州府沈太守赴省謁見劉峴帥禀陳要公兹聞太守在省公竣擬赴吳門旋因撫憲趙大中丞有出轅大閱之信遂於十八日遄返揚城督令江甘兩邑宰置備一切以待棨戟遥臨 
[鶴市街談]  
　　蘇州訪事人云久春後陰寒殊甚春雨連綿之聞父老云若再不暢晴恐田中荳麥未免受損蘇州府桐子霑太守念　民瘼於本月十八日率同長元吳三首縣在郡城隍廟設壇求晴併延僧道諷經每日三次詣壇牛香想蒼蒼者自當黩鑒誠心晴曦大放也○閶門外山塘街人和園老虎竈茶館堂倌舞錫人某甲於本月二十日有親戚某乙因事來蘇甲留宿焉某日至青陽地游玩以曠眼界傍晚酩酊而歸旋卽就寢至四鼓後忽披衣而起推開樓窓踴身躍下登時腦漿迸出一命嗚呼而甲猶未之知也翌晨始悉當卽飛函報知其家備棺成殮或謂遇祟或疑發瘋然乙平時並無瘋疾陡然忘命是眞難索解人矣 
[上海官塲紀事]  
　　探得湖北巡撫譚敬甫大中丞將次來滬上海縣黄愛棠大令已飭辦差家丁在碼頭准備一切以便屇時迎迓○近聞本城清道局委員袁二尹經江海關道劉康侯觀察撤差另委總巡鍾壽百明府兼辦此差惟尙未見明文也 
[師範學堂第三次考取名單]  
　　潘敦先吳光慶王植善周德裕楊振銘朱錫麟雷奮潘灝芬林元錫徐興範共十名聞盛太常定於三月初一日在格致書院覆試至續報各生則於三月十六日再行續考一次錄取足額以後卽不復招考矣 
[公學將開]  
　　督辦鐵路大臣盛杏蓀京卿曾於去年奏請在滬設立公學以冀振興中國人材其所需經費由招商電報兩局籌撥嗣奉諭旨准行遂派令分省補用知府何太守嗣焜總理公學事務不日卽當開辦行見人材輩出風會日新與泰西諸大國並駕齊驅可拭目以待矣 
[䟎修鐵路]  
　　淞滬鐵路前經帮辦蔡二源太守涓吉正月二十六日先由吳淞南首張華浜開工近又恐工作躭延因另雇各工就江灣南首屈家橋路之兩旁塡泥加闊淮於三月初五日經始俾得兩邊接應尅日告成 
[路工雜述]  
　　南市馬路工程刻已將次告蕆惟路上應塡泥土尙未運齊委員朱森庭明府飭各駁船户赶緊將泥裝運俾得一律鋪平至沿灘各店貨物成堆飭甲勇傳諭從速運去毋使有礙工程並靠路居民亦不得將穢物任情傾倒如違禁令立予重懲 
[大令騐屍]  
　　本城西門外二十五保十三圖地保陳榮發於前日投報上海縣報稱果育堂義塚旁河内氽來年約四十餘歲之浮屍一口請核其時適黄大令因公出城旣而公畢回署值日差據情禀明大令遂於昨日帶領刑仵書差人等命駕出西門地甲先己准備公案於錢家菴門首大令降輿升座命傳地甲至案詰問陳甲禀稱昨日此間義塚浜内忽有浮屍一口耳後略有傷痕因無屍屬故投同仁輔元善堂　特給棺收殮堂中司事以屍有傷痕未便由堂收殮是以投案請騐大令得供遂命仵作如洁檢騐旋據喝報該屍年約五十左右留有鬚根耳後有傷痕一處實係受傷後落河身死大令離座親視見屍身穿元布棉袍單褲赤足爰命將棉袍脫下帶回存庫以便屍屬到案認領一面飭輔元堂收殮發壇標記再飭地甲等嚴加緝訪兇手事畢命駕進城赴城隍廟拈香然後回署循常例站班排堂畢退入内衙 
[吞烟斃命]  
　　甬人唐子龍年逾弱冠人尙樸誠向在某洋行爲侍者洋東亦頗信任前日行中出店某甲失去洋肥皂二塊堅指唐竊唐力辯其誣甲定欲報捕唐以聲名攸關愈思愈憤竟私購洋烟和洒吞食未幾毒發呼痛同人察其形色知已吞烟當卽舁送仁濟醫館求醫生救治無效延至二十八日早晨溘然長逝遂發電報至甬通知屍屬來滬昨晨屍母屍兄聞信赶至見唐慘死均痛不欲生嗣由旁人排舁情愿自行棺殮了事 
[上海縣署瑣案]  
　　前者裕源紗廠主送竊犯包二至縣經蔣刺史訊間收押在案前日黄愛棠大令將包提案發落包供稱小的係揚州人在裕源紗廠當巡丁此次偶然犯竊叩求開恩大令著責五百板枷號三個月發裕源廠門首示衆○本邑西南鄉虹橋鎭人王长發被武生陳百香陳百安等糾衆兇毆斃命一案經黄大令提齊人証屢次訊問迭紀本報前日大令覆訊徐福山供稱王長發被毆身斃實係陳百案爲首鳴金糾衆行兇求鑒質之陳百安惟俯首乞恩並無確供大令謂衆口所指尙敢刁狡不認實屬可惡著重責五百板飭仍收禁候核○前由升科局送私挖官泥之蘇虎金一名至縣由黄大令訊供收押在案蘇曾供出陳虎南一名大令飭差提到前日集訊陳虎南供稱向在浦東陸家行做小工度日後在是虎看管田地其時適出吃飯旋有蘇虎金等前來挖泥當場呼喊是實蘇虎金供稱實係陳虎南雇人挖取大令以陳亦有不合著責二百板一併收押候核○楊左卿控册書劉炳卿等盜糧一案前日黄大令倩蔣壽林刺史升堂提訊楊子文供稱左卿是胞弟在大東門外開設書坊小的向做嫁妝生意有房屋一所在西門内十圖地方前由高姓賣與小的户名高小榮所有過户契據等件前因鄰里失愼被焚後光緖十九年被册書地保等串同盗糧故物控告劉炳卿供稱充當册書己十餘年此案楊姓房屋於光緒十九年分過户由已故之劉秋江經手書辦於二十一年按手惟查此房原係唐姓之産於光緒三年過楊姓之户趙阿大供稱現因蔣福昌出門倩小的到案候質陳錫山供稱向充十圖地保所有糧錢均由小的經手楊左卿供稱年三十四歲子文是小的胞兄十圖中之房屋實被伊等盜糧意欲售賣陸桂林供小的借在楊姓房屋有二十餘年餘事不知刺史飭劉炳卿將楊左卿之糧過還各具切結完案○朱六年控蟻媒朱連州等一案由蔣刺史提訊朱六年供稱年三十一歲充當地保朱連州是堂伯父伊父子二人屢在鄉間做蟻媒去年又與朱發詳爲媒娶徐氏因前奉憲諭禁止故小的來案控告朱發神供與 
 
 

Page 4

 
 
六年是弟兄去年小的娶妻徐氏係伊婆婆出帖允許并有喬長根爲媒曾出洋六十元因六年欲向小的索取圖規不允致被誣控求察朱福生供稱是朱連州之子實被六年誣控刺史訊得朱六年索詐不遂反敢誣控著重責三百板具結了案○譚金亭控徐月亭硬贖田畝一案由莊刺史提訊譚金亭供稱小的于道光年間將田活賣與徐月亭至同治年間徐曾將田退還去年徐月亭又來贖取小的不依訴知地保不料徐月亭赴司控告小的因此來案控訴徐月亭供稱年三十四歲務農爲活前於同治二年由父親將田抵與譚處得錢三十千文譚上卿供稱當時賣地小的爲中是實刺史訊得旣係譚姓原業徐何得圖贖飭令具結了案 
[英界公堂瑣案]  
　　包探沈金隆禀稱姚亦林冋在洋人亞而生處爲管棧前日棧内發出洋縀一百五十八箱運住某處及至馬頭查點忽然失去一箱計值洋一百七十元當經洋人函送姚至捕房今特解案請究洋人亞而生投案申訴前情請爲追償質之姚供在洋人亞而生處管棧前日運出洋縀一百五十八箱先出一百四十六箱繼出十二箱在途查點無訛不知如何失去一箱尙求寛限查明再行理處屠别駕據情商諸薩副領事以姚旣有管理之責著卽赶緊查明倘不查獲卽著照數賠償○積竊陸桂金竊取徐榮珊杜同仁等家洋銀十元及綢衣等件經包探孔阿才緝獲人贓送究徐杜兩失主投案請領失贓陸供浦東人行竊該死叩求恩典别駕判責三百板管押一個月後遞解回籍○一百零六號華捕拘解鮑月甫到案禀稱此人昨日乘坐馬車拉韁不愼以致撞壞陳小甫湯大揚二人之東洋車經小的拘獲請訊陳小甫湯大揚投案供稱撞壞二車共須修費洋銀五元鮑供曾經呼令避讓陳等不聽以致碰撞求察别駕判罰洋三元以儆○包探韋阿友禀稱老悅生洋貨號被學徒林阿芬竊去檯花珠邊等件均值洋六十元今已吊齊贓物送案請判老悅生主遣人投案請領失贓質之林阿芬供因虧空無奈私取各物善與陳月江陳供不知是贓故敢收受今將贓交出求鑒别駕以林阿芬監守自盗判責二百板遞解回粤陳月江罰洋二十元贓給失主具領○包探石金榮禀稱曹蘭生竊取徐桂卿家活洋二頭荳一石售與羅金生迨經小的查出二羊詰知荳已不能交出爲特一併送請訊判徐桂卿投案領羊並稱黄荳值洋六元求鑒曹認竊求恩羅供認收贓别駕判將曹蘭生笞責一百板羅罰洋四元又賠洋六元○包探何瑞福禀稱陳勝全竊取匯中洋行之繩一條當被扭獲送交捕房今特送案請究匯中洋行遣人投案申訴前情質之陳勝全供認行竊惟求恩典别駕判責五十板贓還失主 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　三鄭景溪大令蒞捕房發落前日所訊各案旣升座卽提朱福林將新鞋借給胡福生質錢被巡街捕所拘　　　　　　　　　　　　重懲姑念無知從寛免責著押候具結開釋胡照原斷笞責二百板驅逐出境不准逗留○偷兒朱阿炳　　　　　　　　　　　　　支藏城下厠所經挑糞夫劉阿金拾得十六鋪汛捕某甲見之拘解巡防北局局員祝翼雲二尹研訊　　　　　　　　　　　　　　解公廨鄭大令升堂研訊早經洞悉情形昨日命　至案叱令從重笞責一百板詰以烟槍何在劉　　　　　　　　　　　　　　劉一併還押再行核辦○浙江寗波府屬某邑人金張氏背夫逃田經其夫金培全尋獲連勾誘之　　　　　　　　　　　　　　令早經訊悉昨日提至案下叱令將金張氏鞭背三百下交其夫領回管束李　責一百板金代爲　　　　　　　　　　　　　　不符顯見聽人唆使喝令拖下重責金叩首求恩大令一笑免之金張氏供稱小婦人由姊大撮合　　　　　　　　　　　　　　　有夫之婦與人姘識顯見素不安分尙敢在此呼免乎著押候　縣辦理今仍稱小的不願將妻　　　　　　　　　　　　　　　招商局江天輪船　某客听携鞋盬沈松亭竊取廣帮某藤器店茶壶前　均　　大令提　昨　　　　　　　　　　　　　　　竊招商局所積之煤被拘到案　大令著各責一百板從寛斥釋○賊犯董長奎竊取某姓之車　　　　　　　　　　　　　　　王商實迭經案發　鄭大令遞解西籍坤次又來行竊被包探拘　弔由各職　送至案大令訊　　　　　　　　　　　　　　　二百扳釋之使出諭以從速回去不准逗留○包探夥役顧阿耀荣賄縱賊經包探拘入間房浦　　　　　　　　　　　　　　　日飭提至案覆訊供稱小的壽贿屬實不敢刁狡大令叱令從重笞責三百板復加研詰供將小　　　　　　　　　　　　　　　提河六責間供稱小的在南誠信收受賄賂洋銀五角係阿耀過付阿耀　　小的等與叱賊同　　　　　　　　　　　　　　　塲大令著押候父人探出三日内指交此賊阿耀還押○日松江府　某邑人馬洪元行經護　　　　　　　　　　　　　　解送捕房捕頭令包探轉解主案鄭大令判令從重笞責二百棧○犯劉德勝沈云才前己由賜　　　　　　　　　　　　　　釋出 
　　　　　　　　　　　　　　婦棄胡氏居焉氏生長四明轉徒　　自矜顔色每喜搔頭弄姿某洋行泡丁陳某　而垂涎時冋　　　　　　　　　　　　　之有私衣食之　　　令陳給近諫失業氏無可賦下六娘之十索以致伯勞飛燕遽判求西昨日　　　　　　　　　　　　　結同入捕房捕頭以事穢褻不堪令　英界公堂伸訴○本邑人錢姓向在公和詳磚頭執役素與　　　　　　　　　　　　妻某氏姿首頗佳錢性素輕狂時與目成眉語前晚乘張未返居然闖入永中氏驚碎方心　作役梭之　　　　　　　　　　　　　　錢扭交二百零八號華捕送入捕房捕頭令一併解送公堂禀請辦理○篷路第一千三百零五號　　　　　　　　　　　　　　　　暗中偵察知係鄰婦林胡氏所竊因卽指名控諸捕房捕頭遣包探賈如海將氏刮獲押候詰　　　　　　　　　　　　　　　　　陳見才交好旋賃屋篷路此貲開設烟寮其妻孫氏移居屋後邇者生意虧折以致閉門陳　　　　　　　　　　　　　　　　之此是互相爭執刺刺不休旣而宋笄至捕房將情聲訴捕頭斥不准理令自行出外調停○　　　　　　　　　　　　　　　冷語由　粤婦艶裹濃妆倚門小立疑是賣笑者大踏步而入調以游詞婦駭極狂呼經四十三　　　　　　　　　　　　　　　　屋前見某令押候醒時再核 
　　　　　　　　　　　　　　　酒容可掬全營務處冰師學堂前淮揚道桂均傳見候補道程儀洛馬先松均見謝委湖北武穴掣騐兩江補用總兵　　　　　　　　　　　　　　　道出總理兩江營赴湖北兵部主事謝崇厚進京壽春鎭郭資昌提督史宏祖回籍福安輪船黄友勝送長江各砲臺餉　　　　　　　　　　　　　　　書院由長蒯光典郭軍門赴清江均辭知縣戴光楊覲圭禀知府署閱卷畢又朱之幹禀知知縣龔迺和病故金陵營叅　　　　　　　　　　　　　　　　輪船周國詳送藐來○二十一日署巡道唐見謝委鑄造銀元制錢局陸師學堂候補道錢候補道曾丙熙均傳見知　　　　　　　　　　　　　　　馬超羣由江西拖積谷回卽辭隨長江提臺閱兵把總許長清到由京來督轅牌示提中營洙涇汎把總弁缺本部堂查　　　　　　　　　　　　　　十二日首府柯兩首縣張胡均禀知今日在城隍廟設壇求晴同知周昌鳳禀知由江西採辦積谷回又劉卓栻知縣馬灜　　　　　　　　　　　　　　回揚溧陽營都　郭忠秀到知縣洪恩培禀知赴皖南公幹卽辭○二十三日文武各官均祝壽候補道曾丙熙中恊王城　　　　　　　　　　　　　　器由滬轉運到寗並卽飭匠搬運起岸存儲候補道吳學濓承厚謝委酓辦洋務局寰泰兵船徐振鵬禀知三届出洋代領　　　　　　　　　　　　　　　赴皖南公幹卽辭江西縣丞曾祖祺江西來湖北巡檢李谿世襲騎部尉虎雲湘由湖北奉督憲委來寗請領火藥保民　　　　　　　　　　　　　　　　傳業均奉示騐看 
 
 
 

Page 10

 
 
   
 
