# 1882 - 45 - 4903161

 

Page 1

 
 
[招請抄書文人] [  點石齋主人啓]  
啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四　　額如能多抄愈妙總以篇數多寡照給筆資但須一字無訛點畫清楚不得脫漏字句隨意寫成俗體有善書者願承斯乏祈年内卽來本齊山寫字　訂定開工時可將底稿擕去謄寫逐日繳換俟校對無誰然後照給筆資諸君子有攜鉛槧而來乎願於未飲屠蘇時先賜雅敎 
[拏獲臺基爲轉移風氣之機說]  
臺基二字於書無徵繹其意似取秘戲之名以牀榻爲戯臺耳然俗語猥褻亦竟若典實之可據因而官憲示禁敝俗居然形諸筆墨煌煌張貼使通衢之人皆知其名亦可謂興而切　矣顧如今年秋間浙省保甲總局示禁臺基猶龔上海之名稱而非杭州之本有此名也若上海則殆臺基二字之所昉乎現值年近歲逼尋花問柳之徒或因避債無臺興　肅索而臺基則依然如舊豈卽以此臺爲避債之所耶不然何其多多人情於年節之際必多趨避貧家小户亦有送竈謝神諸事雖不如富家之講究而男子治外則索債貸借方僕僕於巿井之間女子治内則竈下廚中亦勞勞於中饋之事其或放蕩淫佚習與性成逐野鶩於郊原媾雄狐於外舍當此十日半月之内亦將稍自歛跡不若平日之閒空竊謂向之開　臺基者縱人言藉藉惟值男女棲宿之頃爲有實據何况此時而謂可以指而獲之乎蓋　基之多莫甚於上海而官憲之難於懲辦者正以其無憑耳乃前日會審署中派差捕獲紹興老太婆等五家押候核辦其故何耶豈有憑也夫臺基之著名豈自今日始平日有婦女放蕩託詞出遊以赴此間密約爲其夫男偵知紏人揜獲實有男女同居調笑謔浪形　因而控諸公堂在本婦自必抵賴寓主亦且不承而公堂卽將就了事以爲婦大最重廉恥此等控情雖無夫男訴說確鑿而官總以保全廉恥爲心無怪其開脫也然何以寛於平時而轉厲於今日也蓋欲保全廉耻不惟不問赴臺基之人亦且不究開臺基之人若紹興老太婆等苟以爲臺基則凡平日與彼往還之婦女無非赴臺基之人不必當塲拿獲然後爲可恥也故辦則理宜早辦否則不問之而已矣忽縱忽擒無裨於事也說者謂此次之拿由于制憲訪聞札飭查辦公堂鄭重其事是以霎時往拿而使若輩不及掩避也不拿不可全拿不能擇其尤者而示其餘所謂懲一儆百也自此而洋塲之上可以息此敝風豈非一拿之功效哉然聞公堂旣獲到案後亦殊未核定如何辦法此五家者憂疑驚懼不知憲意如何第聞議者之言謂雖經獲案究無憑據人言無異苟究詰其情誰則親赴其處尤而效之者而肯爲之證乎洋塲地方間雜中外公堂訟事西官兼聽若必求臺基之實據而後可以懲辦是必如本夫之姦所獲姦乃可坐實苟非本夫卽登其樓上見有男女並臥安知非其同居夫婦而顧言實據耶不然披且以擅入閨闥轉詐登樓之人矣至於一家之内空榻六七則更易辨白也洋塲之上小客棧多矣彼曰曾開客棧而今已歇業此舊時什物何必棄之試問何以折其說乎鄙人之意以爲欲辦則辦不必問其有憑據與否也上海此等風氣最爲惡劣較之苗　土司之地更有甚焉妓館萬家爲風流之藪窟猶可言也拚頭幾處爲蕩婦之故常不足惜也若臺基則所引誘者皆屬良家至於父母不能拘束夫男不能管教醜聲藉藉喪盡門楣原其心之刁惡推其弊之遷流即處以極刑亦不爲過惟于律例無可援引比之比窩刁姦及拐騙誘掠諸條情異而同罪不至死故覺礙於判斷而禁令不能太嚴耳顧因時乃可以制宜行權卽所以通變窩姦誘姦之案出於别處其惡止在一人若臺基之風盛於上海其禍流于胡底如此次之雷厲風行正轉移之機也愼勿惑于無據之說一再寛縱坐視上海婦女之敗名失節而不能救也 
[本館自已接到電音]  
　　本館於昨日接到在津友人專發電音到本館有二十一二日上諭二道敬謹譯登○十二月二十一二日奉上諭御史載彩奏　房拆賣太甚請旨嚴禁並請飭興修一摺八旗新舊營房關係綦重若如所奏近來不法兵丁多有拆毁典售情事殊屬不成事體看八旗都統會同步軍統領認眞稽察嚴定章程實力禁止具傾毁營房並着查明咨部設法興修以昭整肅欽此同日奉上諭吏部右侍郎錢寶廉由翰林洊擢卿貳謹愼老成克稱厥職兹聞溘逝軫惜殊深着加恩照侍郎例賜卹任内一切處分悉十開復應得卹典該衙門察例具奏欽此 
[印度茶數]  
　　字林報載有印度信息西歴一千八百八十一年五月初一至十二月三十一日止印度發往英國之茶共有三千四百二十萬磅前一年僅二千八百九十萬磅其發往新金山者去年五月至十二月底計有六十八萬四千三百二十七磅前年則僅五十五萬六千六百零六磅似此年盛一年印度茶葉之盛於此可見矣 
[戲院被焚]  
　　日本東京有大戲院於本月初四日晚間正在開演之際臺上有一燈突然墜地遂致延燒觀劇諸人爭先奔跑紛紛亂竄幸俱得逃出並無斃命而受傷者則殊不少戲院已成焦土并延及隣居約四十餘家祝融之威可畏也夫 
[槍彈傷足]  
　　有海關司查貨物之洋人甲乙兩名數日前至鎭江打獵甲發鎗打中一鴈鵝登時墜下放鎗於地前往取鵝乙亦自後赶上俯拾其鎗不知何故鎗機忽發轟然一聲打斃一犬甲正在取鵝亦被傷足當有在鎭江之某醫生帶甲至上海醫院騐得足上有鎗彈四十二粒現在調治究未知能取出否也 
[使節言旋]  
　　出使美日秘三國欽差陳荔秋副憲聞於月之十八日已回抵香港大約小作勾留卽當由滬晋京也 
[清淮瑣聞]  
　　周漕帥以感冒冬寒舊疾復發聞已請假一月調理並聞有内用之說顧未見明文也○丁邑尊調省士民送德政聯額禀請留任已錄前報兹聞有陳錫爵者又稟請回任經淮揚海道批云此次調省應否回任上憲自有權衡該士民所稟碍難核准○孫太守雲錦近日因公赴浦四鼓時至郡城西門守門兵丁取鑰遲延大守喝責數下責者無恙其同班有臥病者適於是夜斃命同營中竟聲言爲太守嚇死太守不理復慫恿其營官與太守 
 
 

Page 2

 
 
爲難太守以此輩不足與較賞卹銀數十兩始寢事云 
[杭垣冬景]  
　　杭城今冬以來雨雪罕見晴暖異常不獨風乾物燥兼之火症時行幸十三夜間雨霰紛集雪珠洒窓繼以六出花飛漫空亂舞迨至天明地上積約半寸是日至晚雪仍未止但隨落隨消絶無留積晚間更變雪爲雨滴終夜否則十五日芒神入城可歌踏雪迎春矣 
[進香舟覆]  
　　吳中潘偉如中丞前在鄂撫任以丁太夫人艱讀禮家居一切地方上事從不干涉本月間以酬神買舟赴浙之天竺進香兼訪親友作湖山十日之遊詎船行將近杭省長年不善駕馭扁舟遽覆幸卽救起然嚴寒天氣已受凍不輕矣且隨帶行李均不能撈獲旋卽易舟穩渡而歸云 
[温郡火警]  
　　初八夜十點半鐘温郡清泰門内俗名蔴黃門底樊宅巷口有草蓆店不戒於火延燒十餘家貼隣某姓懸燈掛綵迎娶新人花轎進門正在交拜而火勢逼近門首卽將新人暫置青龍殿内一面搬取粧奩幸水龍衆多天復下雨是以易於撲滅某姓雖未遭殃而已吃驚不小矣又初十夜二點鐘時大南門謝池巷周姓屋内柴房失火燒死猪三口幸周姓係温郡巨富圍墻高厚柴房猪欄隔在墻外屋復矮小兼近處水龍　集當卽樸滅僅燒去小屋四間次日延請羽士設醮酬神云 
[鬥傷請驗]  
　　初八日温州東門外行前街地方閩帮與台帮相毆幾成巨案東門外一帶閩台人居多每遇細微口角輒行紏衆打架是日閩　受傷四五人内一人一眼突出血流滿面當卽舁至鎭署求請相驗而盧鎭憲諭以仝鄕之人當避嫌疑可赴縣署求驗云 
[炮烙致斃]  
　　南昌友人來函云上月念四日偶經順化門外見有官在彼相騐驪係女子仵作先以鞭爆置於屍上爇火燃之然後用滾水遍斟檢視良久報稱傷痕　次確侮毆斃官令塡格回衙時觀者頗衆有知其底細者據言該女現年一十六歲自幼經父母鬻爲某姓婢主婦性善相依七八年愛護備至女亦伶俐自好故得頭脚整齊身材端正乍見者罕有以婢目之也詎紅顔命薄鳳卜無緣鴆媒爲厲黃金設穽巧被斯養牢籠遂致花裏雛鶯遽遭燕支虎横噬蓋有某甲者曾充某邑門政作孽錢多擬置美妾一日女爲所見遽出重幣相求不自思閨中悍婦奇妬難療顧欲以黔驢伎倆妄爲嘗試令人受罪竟於去冬說成將女接去婦一見時眼中火起鼻孔烟生不祗斫桃花以示意甲懼乃託言買以奉汝並無别情復自誓以表志而婦終覺可異於是百般凌虐女已喜紅消盡無復曩日姿容矣幸甲時猶家居遇事輙爲高下陽以博悍婦之懽隂實爲女緩頰因得嬌喘苟延近甲忽以經手案發拴繫在獄婦遂積妬生計强誣女與甲有私酷刑拷掠逼吐供招其寔甲自得女後成橋無鵲分水有犀可望而不可卽固昭昭在該婦耳目而乃吠影捕風無中生有以故女亦抵死不認殊有堅貞自矢不屑含污求生者婦益怒加以炮烙哀號之聲慘人肺肝隣里咸畏其澄皆箝口結舌閉户不前女遂宛轉畢命而婦僅爲稿裹雇人淺埋城外至是始有不平者挺身赴控具結請騐乃得今番昭雪聞現已將該婦訊押并提中出對質甲亦言婦素狠毒請照例治罪云 
[洪都瑣錄]  
　　前都憲賀印壽慈自解組後就養南昌府署當經列報兹聞首府賀太尊調署南贛道篆都憲未與同往買舟逕回湖北原籍於十一月念三日由江解纜而太尊亦卽於念四日揚帆赴任云○下水巷口新造廣厦兩區早已立基砌墻近日始行散架柱棟林立楹桷參差規模頗爲宏壯聞係河南山東兩省之會館云○南昌新建兩縣粥廠一設進賢門外一設德勝門外兹已由首府照例委員於十二月初一日開辦自此蔀屋啼飢者又得受惠四十五日矣○十一月念八日首府曹太尊在貢院考試義武兩屬童生聞洪宗師近日可以抵省云 
[賭風漸熾]  
　　日來蘇郡賭風漸熾或在私街僻巷或在曠野荒郊時聚時散難於捕捉并有富紳子弟有職人員亦復私期密訂藏諸複室重垣之内樂此不疲月之初十日中路保甲摠在城中鐵屏巷拿賭一起共有五六名皆衣冠中人當卽移送吳縣懲治旋犯事者經人保出獨一人自供在標武弁縣主送還營官拘束營官以標下無是人稟知護撫求爲澈底根究故此案保釋者尚須出票補傳不能將就了事也 
[杳錢續聞]  
　　前報載謂中丞查禁小錢兹得蘇友目覩者來函較爲詳晣用再述聞據稱日前譚護撫命親信家人携徉數十元至名庄兌換以騐錢串之短小旋查得省垣城南恒通庄攙搭禁錢二十七文中巿同和義庄搭一十三文卽經飭差提集該兩莊夥伴到轅立傳發審委員坐堂發落判打恒通夥手心二十七下同和義一十三下經發審某令婉求寛釋憲諭不准從寛未知作何究竟刻下時屇歲闌經此番整飭閭閻之受惠不淺矣 
[親夫捉姦]  
　　月之初六日江都縣皂役王甲於舊柳巷内捉奸捆其妻某氏及奸夫張乙刀已加頸矣幸爲隣衆求免聞氏本揚之東鄕人先嫁地保陸丙數年陸以癈疾死復嫁王陸有女前妻所生氏旣嫁隨繼母歸王王貧而女有色今已十四歲矣氏與隣之慣販人口者姚姓夫婦　定告王遂與姚夫婦挾女至江南以奇貨居適遇長隨張乙爲其主人購妾卽以三百金買去氏卽與張私通僅以五十洋寄回與王并以數十洋酬姚夫婦令其回陽姚悉其奸且知其將隨張遠颷也力勸同回張暗亦隨至賃屋於舊柳巷約氏由揚同遁女之身價仍在張處氏回時適王以公事不得分身初六日始回家覔妻不見詢之姚姚備述其狀王憤極遍索不得有隣童見氏在舊柳巷租屋告王遂約其黨四五人持刀往當果捉獲刀已及張頸爲　衆力救乃免王遂捆張及氏抬赴縣署時縣尊以接差公出值日差役爲之調處令張退出女之身價另出八十洋買該氏爲妻令王寫賣契永無翻悔幸張曾在揚當過長隨尚有處挪借得卽了結云 
[屠狗傷命]  
　　寧波南門外祖關之凉亭下近有乞丐棲宿有某丐善屠狗平日宰剥已不可勝計一日獲黃犬一頭繫之以繩懸于樹下行將霍霍磨刀矣詎誤斷繩索犬卽躍而噬某及羣丐聞聲往視則犬已斃而某之喉管亦斷矣 
[皖事雜誌]  
　　皖垣今冬和煖之日爲多居人不甚御裘時或燠執幾如暮春天氣雨雪稀少貧民及負販者固甚便之然又不能不爲來歲稼穡憂也乃本月初七八日朔風微起天氣漸寒繼以數日隂雨至十一日午後狂風怒號轉瞬滕六駕蒞玉屑繽紛繼復雪雨相兼聯綿不止先春呈瑞是蒼蒼之加患斯民也○皖垣某甲年二十餘籍隸濳邑向業藥材因性不務正故無收用之者數月前回家設法挪借購得茯苓担餘約同隣人某乙出外販賣乙亦帶茯苓數担比至下路將貨售盡甲錢已到手成空於是乙與拆伴各行近日甲由鎭江搭蕪湖輪船囘安慶欠搭資七百文將夏布小帳存押帳房云俟抵岸取贖而甲在船却倫得赴大通某客之行李改捆移地復竊得安慶某客脚籃經客等自行查穿告知帳房將甲脫衣捆吊夜抵安慶鞭打數百逐去甲臥東門外柴堆身穿單衫褲赤足秃頭觀者絡繹不絶午後始有人給以棉衣又經善局給錢　令速去云○皖垣近奉部文决犯二名因是日官憲接差下午始行提犯處决一犯年約四旬餘一犯約三旬餘狀甚兇惡駡不住口臨刑尚無懼色聞係毫州盜案之犯事主被傷殞命云○皖垣候補佐雜某需次有年近奉上憲委署某邑巡司篆該處離省垣甚近甲抵任後欲復已革之陋規屢與紳保相商紳保等以該處一切陋規兵燹後早奉大憲裁革勒牌示禁是以均置不問某卽飭差拘保勒令設法或 
 
 

Page 3

 
 
復舊規或籌新欵於是紳保據情控諸上靈上憲廉得其實隨卽將某撤任另行委員往署某仍囘省垣聽鼓某在任時有某甲與族人結訟某得賄若于爲甲庇護比代之者至仍提甲秉公理辦甲束手無策到省尋某相遇於途向索還賄欵某呵斥其妄甲拂衣從之某乃婉言相慰甲當街將前情宣告於衆某則央人將甲勸去婉爲調處矣○皖垣西北鄕離城數十里某甲與族人搆訟入城控告月前返鄕有衙役三名奉差往鄕傳人齊至甲家令供給飲饌及阿芙蓉膏任意作難連住數日謂欲赴案向之需索甲言刻下無錢容寫票據定當照給差等不允吵閙異常將行歡辱甲集人將差等捆縳逃去其一捆二差進城將送往本署喊控本月初五日午刻行至城外差向婉懇謂將以所付票據給還求其釋放甲令書需索擾閙各情筆據二差無奈只得依言在北關外某飯舗當衆書據交甲乃得釋放叩謝而去 
[年節停公]  
　　現届華人度歲之期故西字報出有告白各銀行及海關均於禮拜五卽除夕閉門停公至明年正月初四日開門云 
[情殷拯溺]  
　　福州船政局第十九號之泰安輪船於月初開來本埠裝糧連赴鎭江駛至鎭江左近之江面天甫黎明有吹號之蘇人某甲在船頭望見江面有墮水人隨囑舵工停輪施救舵工回其勿管閒事不理甲又求坐船之官始令返行一面放杉板撈救得四人其間一人已斃二人尚有一息隨與更去濕衣灌救得生據云係猪船之客及其舟子因船覆落水旋行至鎭江將死者棺殮發壇其餘三人送地方官交善堂安置 
[諭禁冐名詐騙示]  
　　欽加布政使銜江南蘇松太兵備道劉爲出示曉諭示查各捐局設立巡丁原所以偵緝漏捐私貨必須實在走私之貨方准由眞正巡丁查獲送局辦理今本道訪聞有等無賴棍徒或冒充各局巡丁或謊稱衙門差役或僞爲道署宻派巡察在外招摇撞騙訛詐勤索苦累客商似此朋比爲奸實屬藐法已極苦不查拿嚴辦商民受累難堪除分飭縣局及租界委員認眞訪查拿辦外合行出示曉諭爲此示仰商民人等知悉爾等如遇前項棍徒立卽指名稟報或扭送地方官衙門以憑嚴提儘法懲辦勿稍徇隱其各凛遵毋違特示 
[示禁小車入城]  
　　上海縣莫邑尊據同仁輔元堂董事等禀請示禁小車入城恐妨街道因卽出示禁止並援南巿各段董請禁小車入巿之語以伸警戒按城中街道窄俠熱閙處行人往來已覺擁擠若雜以小車必致多事况在年終之際乎是不得不禁止者也 
[具給領棺]  
　　昨報列輪碾斃命一節兹悉該婦係項江氏年祗二十八歲係江北海州人被馬車輪碾傷頭顱及右耳傷最重由捕舁送體仁醫院經醫生察看其時該婦　吐血塊甚多旋卽斃命醫生謂婦吐血塊因傷其四月之孕所致該婦夫項開善投到稱以推車餬口今妻　不測之禍命也且收殮無力奈何嗣由三圖地保向善堂領得棺木給子成殮地保令項將棺領去巡捕頭飭諸包探查訪誰家馬車惟查有一孩眼見轎式車飛駛向東遠逸迄今無實在下落 
[斷令折償]  
　　前述周光焞投英公堂控徐正修擾閙由陳太守訊理徐供曾存銀兩與同元成莊陸續收付之數有該莊經摺可憑尚存本銀六百兩利銀一百念兩該莊已改元成字樣執事人楊小雲推稱副執事袁蓮清等經手與伊無涉嗣周光焞將存銀摺註銷爲此向周理論及陳太守補傳楊小雲袁蓮清等訊得徐之銀由庄夥周大鶴經手周因虧空侵用徐銀避面嗣以折償完結太守諭徐呈原摺着楊袁二人交周大鶴再行覆訊是案躭延已久直至前日徐始將原摺呈請查核楊袁二人仍執如前周大鶴亦據交到訊據供稱徐存銀兩是實因袁别開四安庄做銀洋空盤虧空以致徐銀無着陳太守斷令袁蓮清折還銀三百兩該欵諭楊從中帮貼周則發押候示 
[控告被棄]  
　　馮氏卽馮巧珠遞禀英公堂訴稱原籍蘇州元和縣生來命薄墮落烟花稍有蓄資與紹興人施元通相識同處詎伊初尚相安繼便縱情嫖賭屢勸不依反遭辱駡目下竟欲另娶前日將我之箱籠衣物搬運勢必見棄情急訴捕扣住物件今發捕房將施送案求恩察斷施亦禀稱向爲洋行生意與妓馮氏相識代爲還　約洋千元馮卽委身與我迄今已有九載半生積蓄盡歸于馮其胞弟馮六進時來借擾受累難言今馮竟生異心前夜我回家時見其與傅姓對坐閒談傅與我素不相識怒加詰問傅卽乘間逃逸我本有病因忿復發臥床忽有捕來拘我及至捕房捕又謂我拒捕其實並未拒也惠捕頭稟馮氏來訴被施搬物派捕往查施姓尚敢毆捕實屬凶横陳太守斷謂該氏與施旣非明媒正娶如有不合儘可分離所有衣物各歸各領施與馮出外後施之弟阿六與馮六進王海保等各相帮助厮打太守喝令帶回一併押候過堂訊斷 
[照錄上海電報局自十二月初一起至念二日止救命墩捐數目第十九單]  
　　賑捐省悟氏祈合家丁口平順捐規銀七十兩不留名寶厚堂汪唐氏懺資移賑古徐無名氏　六退思子願身體眷口平安四户各捐洋五十元王徐氏隱名氏二户各捐洋念元福建泰寧縣知縣寗廷貞捐洋十九元求安使者捐洋十五元張敦厚堂耿思記王忠謙失足受損求安速愈吳氏東海東山聞喜居鄭甡記褉蘭堂皖湖劉補過氏爲求幼子病愈練心居士求保身體平安百病消除十一户各捐洋十元張汝柏求病速愈病痊還願二户各捐洋八元詒榖堂陳祈母康健潘氏求愈病延年二户各捐洋六元吳越太原馥沙溪王雲卿病愈完願慈谿葉馥孫求病心願莫念薌爲父求病速痊康健意軒主人五户各捐洋五元陶詠裳捐洋四元祗生張驤雲求母病速愈徐洪氏求病愈願延陵子祈母病愈郭有盛徐朱氏羅予恬七户各捐洋二元生記陳毓筠求事應騐顧譚氏求筯骨痛速愈慈邑城隍廟新茂五户各捐洋一元吳爾康淑芳閣二户合捐洋二元一角六分○救命墩捐古徐無名氏捐洋九十六九上海一樂同堂隱名女虫祈父母却病延齡李壽伯二户各捐洋五十元陳培陳圻祈保父母身康病痊稽山末吏王際雲秀記冬榮書屋酬妻産安懷德堂成馬復記壽萱氏徐健獒九户各捐洋四十八元綠帷居捐洋三十三元方衍蓀捐洋念六元杮葉山房捐洋念四元天津聚順堂捐洋念元高陽銅記病愈捐洋十四元清湖妯娌保病捐洋十二元具慶子皖江四知堂會稽曹娥場大使趙守卿曹江司鄧麗裳山隂王蓮生崇儉堂萬山德堂宋不留名平陽氏九户各捐洋十元會稽東關鎭何臯埠鎭沈李心餘修廟捐移武林女士徐毓英四户各捐洋六元樹滋堂余知稼堂錢二户各捐洋五元知不足子盛浣初謾聞書屋李愼修堂不留名費五户各捐洋四元顔桂喬惠馨　萟蘭室詒燕堂王永義典興義典六户各捐洋三元會稽同壽堂仁記馮思樹光福又嚴安義棧黃恭讓雨田氏補過氏盛亷石盛聲伯鷗波　屋歙縣程直隸馬萬成隆何濟記高少霞薛性本堂陳養德堂金隆盛源號怡成邵文順成順泰謙吉申晋康庄嘉興女士朱佩雲許品珍廿七户各捐洋二元會稽周翰卿張仲牧立訓堂儀興堂錫祉堂懷仁堂陳又笙李心餘林小香保容當潤記福源當棧履康庄元昌當恊和提庄陳韻亭義卿潤源典仁和典陳寶生程壽之福源典王灶錫王禹三大豫提莊戴眉峰王蓉卿王菊初福泰吳文記華九臯華岐山震大棧汝南善願周留耕棧郭祝三周光賢雷炳揆廣陵淑記三齡童子胡懷忠堂楊四知堂不留名皮休子景榮堂顧願捐隴西布衣不留名存養堂方立豫堂方恭順堂不留名邵芸圃盛品芳盛寶勤盛寶儉盛蘭畦無爲氏不留名從善居力最綿自樂軒良利堂胡愼齋朱梅坡俞詒榖堂潘靜壽俞門盛傳桂堂趙奚挺俯奚袁記敦仁堂吕百忍堂張小西姚紹興錢篤敬堂德馨堂脩澤顧遂初居元永記榆蔭居盛貽孫盛有貽雙鯉居同源亨養心居訟過軒箎記不留名八十九户各捐洋一元侯膺福侯永祥侯永吉侯得祿侯長壽侯修德安分軒樂善居百忍居最樂軒蘭言室欽垂裕欽詒安陸靜波成桂生成富生盛迪吉盛克惠周富吉周順安黃育順黃怡雲凌大有凌必貴周生且周生祚盛寶琛盛寶和盛寶彝盛寶賢廣陵文記張鳳鳴堂洗如子不志名尹少卿無名氏江夏補過人不知名瀧湫士補過人珂間氏吟芳仙舘吳興隱名氏二十四琴齋葉允福廣　蕚聯力非不書名吳益卿天益黃愼卿趙恩江宜振堂陸道德堂周五十四户各捐洋五角不留名共十三户各捐洋五角癯仙朗初二户各捐洋四角徐和記方心安二户合捐洋五角周味陸公經募廿六户計開顧壽喬烏程四品命婦邵程氏烏程五品命婦謝湯氏陳廷鑾陳廷錫祈保父恙全愈穎園主人祈屏諸恙蔡陳氏祈産安寧笠澤敦睦堂珊珊書屋紀閔氏爲病愈南潯張竹齋十一户各捐洋四十八元徐美樑沈芸閣二户各捐洋五元冰篆書屋鳳翽堂謝吳興憨生鑑經書屋珊珊書屋是亦爲軒六户各捐洋三元苕溪濟記裕久堂邵　記楊涵記　户各捐洋二元素行堂後德居二户各捐洋一元再生氏捐洋十元以上收救命墩捐洋一千六百七十二元八角又賑捐洋四百六十二元一角六分兩共換見規銀一千五百六十九兩二錢又收賑捐規銀七千兩如數彚存江北沈榖成太史嚴佑之明經築隄築墩以工代賑收解核銷 
 
 

Page 4

 
 
[光緒七年十二月初五日京報全錄]  
　　宮門抄○發抄旨四道○護陜督楊奏廻避道員請仍留原省補用摺○又奏揀員借補遊擊員缺摺○大臣溥奏爲奏聞片○將軍銘等奏審明逆倫重犯按律擬辦緣由摺○十二月初五日工部鴻臚寺廂　旗值日無引見○前任西安將軍克蒙額到京請安○福建布政使沈保靖到京請安○殷兆鑪請假十日○内閣奏派騐放之大臣泒出董恂瑞聨奎潤薛允升○内務府奏泒雍和宮熬粥泒出靈中堂○召見軍機○發抄國英奏接任廣西按察使篆務並謝恩奉旨知道了欽此○慶裕奏陽朔令王亦曾呈請改教奉旨吏部知道欽此○又酌保積年巢匪出力員弁奉旨謝有功等均著照所請奬勵該部知道單併發欽此○又署灌縣令陳士鈞完解錢糧請將前恭處分免議奉旨該部議奏欽此○○頭品頂戴護理陜甘總督甘肅布政使臣楊昌濬跪奏爲廻避改掣貴州道員請仍留原省補用恭摺仰祈聖鑒事竊查甘肅儘先題奏道雅爾佳納因與調任甘肅布政使崇保係屬本身兒女姻親例應廻避於光緒五年三月二十二日經前督臣左宗棠奏請照例令官小之雅爾佳納廻避以陜甘總督所轄之陜西省攺發等因奉旨使部議奏歛此旋准部覆查甘肅儘先奏補道雅爾佳納旣與布政使崇保係屬兒女姻親照例應令官小之雅爾佳納廻避以總督兼轄之陜西省攺發惟甘肅現仍作爲軍務省分總督兼轄之陜西並非軍務省分按照章程應以雲南貴州之軍務省分攺掣不得以總督兼轄之陜西省攺發今掣得貴州省分應令該督給咨該員前赴攺掣省分仍歸儘先奏補道原班補用准其接算原到省日期序補等因當經轉行遵照去後兹據署甘肅布政使李愼按察使魏光黨曾詳稱准攺掣貴州題奏道雅爾佳納咨稱該道攺掣貴州當以川資不足咨請措資在案無如東　西貸迄無頭緒又復染患沉疾一切醫藥更將衣服典質殆盡拮据倍形而改掣省分數千里之遥囊無一錢實難料理起程但查迥避攺發之案係光緒五年七月初七日奉准部覆計期未滿三月尚未請咨適布政使崇保於九月初一日簡調山東布政使該道先經措資繼又患病且應避官大之親已升調他省可否將廻避攺省之案查銷仍留甘肅歸原班補用等情該司等查定例候補官員有應行迥避者如係咨部攺掣之員接到掣定省分部文之日起予限三個月請咨前往攺發省分如因告假措資准其展限三個月先行呈明咨部存案方准扣展等語今雅爾佳納攺掣貴州省因川資不足咨請展限曾經詳請咨部在案現在該道於甘省再無應行迥避之員所請註銷攺掣省分仍留甘肅歸原班補用之處核與定例相符相應會詳呈請具奏前來臣覆核無異合無仰懇天恩俯兒儘先題奏道雅爾佳納仍留甘肅歸原班補用免其前往攺掣省分出自逾格鴻慈爲此恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴護理陜甘總督甘肅布政使臣楊昌濬跪奏爲陳員借補遊擊員缺以實營伍恭摺仰祈聖鑒事竊查肅州鎭標右營遊擊員缺前督臣左宗棠奏請以補用總兵劉春廷借補嗣准兵部議覆查劉春廷履歷並未送部無從查核應飭取該員履歴到日再行核辦等因當經轉行查取在案嗣經出有提標前營遊擊塔思哈病故遺缺關係緊要經前督臣左宗棠復以劉春廷奏請借補亦在案其肅州鎭標右營遊擊員缺仍屬虚懸隨飭肅州鎭另行揀員請補去後兹據署肅州鎭總兵官陳春萬呈稱隨卽在於鎭屬儘先合例人員内逐加遴選查有現署肅州鎭標中軍遊擊留陜甘儘先　用副將敷勇巴圖魯周崑戰功卓著自到任以來辦理營伍尚稱得力且於地方情形熟悉堪以借補該標右營遊　員缺稟請核辦前來臣覆查得現署肅州鎭標中軍遊擊留陜甘儘先補用副將敷勇巴圖魯周崑勤幹樸練營務老成以之惜補前項遊擊實堪勝任合無仰懇天恩俯念要缺需員准以該員借補肅州鎭標右營遊擊員缺以期得力如蒙俞允應請勅部先給署札俟防務告蕆再行給咨赴部引見用符定制除飭取該員履歴清册另咨送部外謹會同甘肅提督臣周達武合詞恭摺具陳伏乞皇太后丘上聖鑒訓示謹奏軍機大臣奉旨兵部議奏欽此○○溥廉等片再奴才等據關防司員等禀稱恭查景陵妃園寢饗殿五閬前後坡瓦片間有脱落後連簷椽望間有𡮦朽傷折暖閣内全行滲漏後山墻内外均有雨蹟西北角天花板吊落支條傷折内外油飾全行爆裂瓦片間有倒隴脱落月台磚全行酥鹻壓面石垂帶石間有走錯週圍㪚水磚全行酥鹻三座門正門後坡塌陷二檩傷折過木𡮦朽前坡瓦片倒隴間有滲漏門扇檻框過木油飾全行爆　等情禀報前來奴才等恭詣騐看所報情形均屬無異伏查此項工程均　本年宜修之方若再經停緩情形愈車致滋糜費可否　欽泒大臣查騐後歸入本年急修案内一體修理之處奴才等未敢擅擬理合附片奏間軍機大臣奉旨工部議奏欽此○○奴才銘安玉亮跪奏爲審明逆倫重犯按律擬辦緣由恭摺仰祈聖鑒事竊於光緒七年十月二十日據署吉林理事同知陳治詳報民人王希海用油瓶鐮刀等物毆砍傷伊父王奉澤身死一案當經該同知騐訊明確因情罪重大錄具全案供招呈請覆辦奴才等督飭刑司部員提犯詳加　鞫緣土希海係山東萊州府昌邑縣民已死王奉澤係該犯之父該犯素習木匠手藝王奉義係該犯分居堂叔王奉義早年全家搬至吉雙山堡居住該犯於咸豐九年隨父由籍至王奉義家同住該犯素日懶惰王奉澤屢次管教該犯不服頂撞鄕隣共知王奉義恐生事端於光緒七年三月十六日在楊木岡地方撥給該犯草房三間熟地四晌半令該犯及其妻女搬出另住閏七月十九日早飯後其父王奉澤至該犯家携取該犯藍布小棉袄意要當錢花用該犯因父王奉澤素好賭耍將袄奪下王奉澤又向該犯索要烏拉穿用該犯不給王奉澤環駡該犯回　王奉澤手拿鐮刀走出聲言赴駐札官兵處呈送忤逆該犯害怕心想將士奉澤追回因託言赴官街買油隨向　人高升家借瓷瓶一個持往尾追趕至溪浪河道上將其父王奉澤追上央懇回家王奉澤不允定要告官處治該犯恐獲重罪一時情急順持油瓶照王奉澤頭上毆打致傷其左額角王　澤用鐮刀奔砍該犯旁閃又用油瓶將王奉澤腦後打傷側跌倒地該犯奪取鐮刀照其父項頭連砍致傷王奉澤項頸近上至項頸右立時身死當將兇器鐮刀抛棄因見身穿白布小衫藍羽毛套褲及油瓶均沾血跡恐人看破隨將油瓶拭凈脫不衫袴濳至河溝洗濯因血痕未淨該犯私將羽毛套袴拆毁掷裹布衫囘家適值其妻于氏赴園摘豆乘空將血衣藏放屋内板棚上卽將油瓶送還高升該犯復走囘家值其妻在屋卽向妻揑說已向父央懇免送忤逆伊父現已囘去其妻信眞未究次日經路人看見屍身頭顱帶傷認係王奉澤屍身告知該犯前往看明即買棺木將屍盛殮與其堂叔王泰義送信王奉義前往查間情形該犯告稱必是在途被盜匪殺死兇犯業已逃跑卽報官難以拿獲莫若將屍埋葬無事王奉義信眞即同該犯用爬犁將屍棺拉囘掩葬該犯復向其妻揑稱父被盜殺等情其妻畏該犯平素兇横未敢追究嗣該犯酒醉由屋内板棚上將白布小衫藍羽毛套袴拿交其妻于氏漿洗于氏見有血跡當向查問該犯隱瞞不住告知前情囑令不許聲張其妻于氏卽將血衣收藏至八月二十間該犯赴呼蘭川　荒王奉義至該犯家探望該犯之妻于氏知殺父情罪重大恐日後受累　向王奉義告明斷情王奉義通知鄕約將該犯擒獲報廳驗訊詳請核辦奴才等親提覆鞫據供前情不諱詰無另有起衅别情及助力如功之人矢口不移案無遁飾查律載子毆父殺者凌遲處死等語此案王希海素日懶惰其父王奉澤屢次管教不服時常頂撞王奉澤因欲質該犯衣服被其奪回復索烏拉穿用該犯不給王奉澤氣駡該犯囘詈王奉澤手携鐮刀走出聲言送官處治該犯害怕借瓶托言買油追至中余央 
 
 

Page 5

 
 
懇囘家未允該犯輙敢用油瓶將王奉澤打傷倒他復奪獲鐮刀將其父迎頭砍傷身死實屬　大惡極情同梟獍應卽按律間擬王希海合依子毆父殺者凌遲處死律擬凌遲處死奴才等于審明後當卽恭請王命飭委叅領富魁等將王希海綁赴巿曹凌遲處死傳首犯事地方懸竿示衆以昭炯戒犯妻王于氏向叔翁王奉義告知情由鳴官究辦並未隱匿尚知大義應與訊無不合之王奉義鄰佑王玉高升均請免議　行省釋尸棺飭埋除全案供招咨送刑部查照外理合將審辦緣由恭　具奏伏乞皇太后皇上聖鑒謹奏軍機大臣奉旨刑部知道欽此 
[浙省撫轅抄]  
　　十二月十九日補用同知潘志抩禀知交缷清湖厘局回省裏見銷差通判史修揚山隂公幹回省銷差禀知奉藩臬委辦遷善所差叩見候補縣湯佶昭禀見奉飭知前署武義縣交代已清給還頂戴新選餘姚中村巡檢劉秀秔來雀禀到試用巡檢季士魁服滿來省禀到 
[蘇省撫轅抄]  
　　十二月二十二日知府吳道中銷下游厘局差並奉委牙厘局提調同知郭元昌銷牙厘局提調差卽辭赴常昭内河厘局知縣禇成憲禀知奉秀常昭勘估福山塘工辭縣丞王烱禀知臬委赴吳江等處公幹從九楊乗琦禀知奉委葑門旱關盤查差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
