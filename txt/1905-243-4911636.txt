# 1905 - 243 - 4911636

 

Page 1

 
 
   
 
 

Page 2

 
 
[電傅上諭]  
　　初六日内閣抄奉 
上諭奉天府府尹兼巡撫事一缺著卽裁撤所有府尹原管事務均著趙爾巽悉心經理欽此同日奉 
上諭昨日有旨停止歲科考試專辦臺堂所有各省學政均著專司考察學堂事務會同督撫經理所有　天府府丞兼學政著改爲東三省學政奉天府府丞一缺著卽裁撤欽此同日奉 
上諭東三省學政著李家駒去湖北學政著裁缺奉天府府丞裴維侒去欽此 
[論海濵各處風災待振之急]  
　　天下所至慘至烈者莫如風災當夫箕伯楊威海神助虐狂颷怒吼驚濤驟飛田廬則蕩析無存人民則漂流靡定固不若晴雨偏災尙得有備無患或預籌補救或徐冀挽回不致一發莫遏其災境之慘令人目不忍覩耳不忍聞而急思所以振恤之也本月初三日濵海一帶風潮大作竟釀鉅災川沙崇明寳山上海南匯等處皆遭波及而鼎興沙鴨窩沙崇寳沙石頭沙滿洋沙以及六團七團八團九團一帶受災尤甚或護塘倒塌化作汪洋或家室飄零盡成澤國聞五沙淹斃人口當時不下三萬餘人之多近日猶有死屍隨潮流至浦南各處而南匯縣東灘小護塘一隅之地亦死亡載道甚至棺木無著由善士集資至滬購取購取不足繼以松板災狀之慘可想而知說者謂道光者二十七年之厄不圖復見於今然此猶已斃之災民言耳若夫絶處逢生之人窮無所歸飢不得食寒不得衣環泣海濱待塡溝壑此種慘况尤令聞者酸鼻見者傷心因是上海籌振同人並上寳義務善會諸君紛紛集議告災願爲將伯之呼共乞仁人之助官塲亦除查放急振之外昨日兩江督憲周玉帥覆上海籌振同人電云灾情奇慘著蘇藩寗藩各撥銀三千兩江蘇藩司陸春帥覆電略謂此次奇災理應撥奉鉅欵因已派員放振祗能勉撥銀二千兩望派人到司具領云云仰見大憲民瘼關心實爲該處災黎之幸因念人之欲善誰不如我上憲旣有卹災之舉我民詎無拯溺之心何况災區較廣猶宜善願宏施多集一文振捐即可多辦一分振舉早辦一日振舉即可多活無數災民俚諺有云救兵如火竊謂救災何莫不然抑且猶有說者上海歴辦他省振務捐輸頗見踴躍具徵樂善之人向來不分畛域則此次被災較近在鄰省應卜仁施廣沛卽遠方亦祈惠澤遥頒庶幾集腋成裘可無杯水車薪之慮而災民旣得更生有望善人自當獲報無涯諸君子其爭以救災恤鄰爲念乎不必披鄭監門流民之圖始爲鐵人涙下一念夫災黎露宿風餐與死者屍骸暴露之慘想　見義勇爲囊金慨解也不禁爲代振各民叩禱深之焉 
[本館接到日本反對和約專電和九日戍刻到]  
　　東京發來專電云初七日日本國民擬在東京開國民大會雖爲警視廳所禁止然己全國一致决議將和約作廢集衆數萬擁至内務大臣官邸肆行焚燬又有羣襲至國民新聞社破襲其門面排字房已被倒塌　使　於出報　昨夜因此死　者已有數十人 
按此電係初六日所發爲日本電信局所阻故至昨日始到 
[日俄和局二十三誌]  
　　字林報接初七日東京電云反對和約黨原定於禮拜二日在上野公園會議現　己經遏阻有多數之報章尙力　反對黨之議論而鼓助之直有不顧其所擔責任輕重之勢惟國民報則堅爲辯白輔助和欵不遺餘力日本之英報仍謂日本實係如願以償云同日東京電云反對和約黨緣會議之時忽被禁阻遂於禮拜二下午各停工作聚集於上野隨援卽有千餘人攻入國氏新報館將亂石擊毁其窻戶勢甚兇湧警察咸執刀示威不免稍有損傷該黨旣又前往内閣大臣之居處然未肇禍端初八日北京電云中國政府曾託美國駐華欽使柔克義君致意美總統稱謝其刀助和約之熱誠同日倫敦路透電云和議之簡約現己刊發讦共十五欵兩國均己應承將東清鐵　僅作爲商業運輪之用而以新屯坡（離哈爾賓十五英里）爲兩國之接境兩國均允於十八個月内盡　東省駐兵及不稍妨礙中國經營東省之政策 
[美國報章關於議和之評論承日本領事署送來]  
　　紐約都理辨報曰交出卸裝軍艦與限制將海軍力之要求或係在日本以此爲商議和之手叚而提出者也至於賠欵割地之要求則在本雖屬有此權利而　甚當然者然而因此致繼續戰爭寗若放棄之之爲得策此說也吾人所曾主張者也故對於此次日本之有智慮且寛大之處置吾人之嘆賞實無可减損之埋由 
紐約聖報曰日本於和局證明其舉措之偉大更甚於由戰爭證明其舉措之偉大吾人一面向俄國賀一面又不能不向日木表其最大之歎賞與尊敬 
紐約　拉爾報曰講和條約驟視之若俄國得有勝利但退而熟思之則吾人可認俄國在遠東之侵略政策今己全歸於泡影可母疑矣日本此次不獨取俄國在東方之唯一之不凍港而己且因其領有樺太南半之故而能藉此扼海參威之各要隘海參威軍港之價值殆己歸於烏有加之近又有日英同盟之新擴張綜合此等各事則俄國不得不恪守和約之條欵而此次將令俄國正直實施交還滿洲日本對中國之恩惠自可永久也 
斯頓列村斯克里普德報曰前日以來世人所注意者僅在賠欵之一事因此咸以爲日本將因外交之不得策而失去其戰爭之利益然而此等思念實大謬誤者也蓋賠欵者並非日本收戰爭之效果上所必要者日本所以執干戈而起之目的今也全得貫串矣其國家將來之安全己得有最安全之保證無論以何等外交之辭今而寛和言之則事實上朝鮮己歸日本之所有俄國己被逐出滿洲旅順大連己不能脅迫日本而俄國防禦政略上所必要之州道綫路已在日本之掌握若日本而尙欲繼續戰爭則必致所得不償所失此最明之理由也故斷然放棄賠欵問題在日本實可謂得策也 
 
 

Page 3

 
 
[德報對於和約之議論(承日本總領署送來)]  
　　德國國民日報云和約之成兩國皆極榮譽並可曾日後之幸福日本旣得朝鮮遼東及開放北清以通商業實可稱雄於東亞而受全球之尊敬至賠欵及他項問題則僅第二事而非最重要者也若再行續戰固可益增光榮於日本之國旗然多耗停戰後經營商業界殖民界無數有用之生命財産亦非得計也 
羅開蘭日球報云東亞之戰勝國旣耗無數之生命於前必將崛起而列入世界之强國以得其完全之勢力現在和局旣成自能免將來種種戰爭之禍害該報又云和約成後日俄兩國皆不免有反對之流然普通之知識咸謂此次和約極爲平允足使兩國滿意且日政府之允從和議爲洞悉現在及將來時勢之卓識不得謂爲有畏怯之心也 
柏林塔基勃臘報云和約所載日本己操有轄理朝鮮之特權其於亞洲己有的實之根據地而彼將全世界有分任殖民政策之權利也 
佛雪溪日報云各國以日本退讓而謂其大失利益然捨棄賠欵實無大損蓋日本國民固不免稍不遂意而力爭不讓則必多耗其生命而未見有大利也俄兵於戰時自謂未經大敗獨不思不償賠欵足以增淮其亞東之政策歟 
諾多兹報云東亞新進之强國不特於戰爭上有大勝之榮譽且得於和約告成後受大祝賀實足誇耀於列强而於歴史上亦得重價值至日皇及日政府之簽尤和約實出於自願而非受外力之挾制 
[清政府令各督撫條陳東三省善後]  
　　初八日北京電云和約己成中國政府特諭令各省督撫條陳東三省善後政策譯字林報 
[學務大臣電飭禀覆散學鎭江]  
　　鎭郡小學爲監督何恩浩盜權壓制並用宣示革命及侵吞膳金等事以致激動公憤全體散學已紀前報兹悉各學生散去後公議聯名據情電禀京師學務大臣核示日昨丹徒縣郭子華大令接奉學務處回電稱接來電何監督宣示革命諸生解散查何監督爲該縣延聘何以敗壞若此至全堂解散尤堪詫異速將實情禀覆以便核辦云云（此） 
[港頭罷巿拆關厦門]  
　　距厦門十里有港頭地方向無關卡去冬有鄧某朦禀稅務司該處始分設海關征收土貨百勒索各鋪戶於初三日亦一律罷巿將所設分關拆爲平地云（因） 
[奉准通行各省倡設政法學堂北京]  
　　伍尙書前奏請各省將課吏館内添造講堂内設仕學速成科自候補道以佐雜凡年在四十以内者均令入館學習政法等學本地紳士亦准聽講等語己交學務處議奏日前議妥請仿照直隷政法學堂辦法叅酌辦理其所訂科目章程頗爲完全於造就己仕人才佐理地方政治深有裨益請旨飭下政務處通行各省認眞創辦現已奉旨依議矣（月） 
[戶部銀行修築將竣北京]  
　　西交民巷戶部銀行建修一節聞己築大半並將臨近之五城察院衙署歸入興修（昃） 
[折漕逕由蘇藩解部蘇州]  
　　日前蘇藩司致滬道電云三十年折漕奉撫憲札准戶部電本屇蘇漕折價並節省運費等銀部欵支絀異常應令迅速全數解部無須解滬等因業己由司庫先後報解矣）典（ 
[停止傳劇紀聞北京]  
　　前某大軍機與某宫保奏請停止觀劇一摺略云每歲傳劇費用三十萬金當此庫欵奇絀百政維新似宜節省糜費以舉庶政若仍不時傳戯不特有碍聽政且多耗内帑實於儉德有虧請停止傳戯以爲大小臣工炯戒等語聞太后頗以爲然擬嗣後每逢朔望傳戯外平時一律停止云（月） 
[警察學員將至清江天津]  
　　派赴清江府之警務學員十二名巡長十六名巡查四名己由南叚總局騐明卽於初三日晚登輪初四日南下（月） 
[禀辦洋人私在内地賭博蘇州]  
　　吳縣張大令近以洋人内地賭博一事具禀臬憲略謂准閭胥門警察委員候補知縣戴運寅查得閶門外南洞門房屋一所係丁姓業主蔡姓管事於二十三日同義昌本作引進保租租與外國人民爲賣酒實則賭博當傳地保供明移請核辦等情當卽飭提到案據蔡士和供稱洋人租屋時說是賣酒不料在内賭博今願責令原中退租並將押租洋措齊歸還等語當卽諭令蔡士和退租收屋去後旋於二十九日據該地保禀以當向洋人懇求詎洋人不肯退租無端手持菜刀向小的砍來喊經巡捕由警察局戴令將洋人派捕伴送到縣傳該洋人至化廳詢名六郎係意大利國人當卽婉言開導並諭以賭博有干中外例禁令其從速回滬該洋人應尤當由總巡屋勞生帶同出城於據原差李桂禀稱洋人屋内各物己逐一由總巡屋勞生並通事史先生眼証點明交割明白所有洋人六郎恃蠻之菜刀一把提出存庫並據呈到點交洋人物件清單一紙曁通事史悠源回片一紙查單内載明賭具卷骰子合子并賭桌衣服器用藥酒押租洋等共數件當將清單回片附卷乃現查該洋人依舊逗留尙未回滬屢經總巡屋勞生力勸不遵誠恐滋生事端仰祈大人鑒核迅賜照會駐滬領事卽飭該洋人六郎從速回滬免致逗遛滋事等語現經蘇臬司朱廉訪接禀後立刻轉移蘇松太道請照會駐滬義領事轉飭該洋人六郎從速回滬以免逗遛滋事云（榮） 
[又有俄人傳教漠口]  
　　内地傳敎向以英法人爲多年來别國亦漸注意昨由俄國駐漢領事敖君照會江漢關繼蓮溪觀察云有本國敎士布多石約翰赴湖南地方傳敎請代行文保護觀察當即照章答復矣（周） 
[整理電報公費北京]  
　　中國電報局章程所有軍機外部大臣各省將軍督撫及　使各國大臣公務官報有關防印信 
 
 

Page 4

 
 
爲憑者遵照詳定章程其報費暫時登册彚案詳報惟近來有並非以上各衙門互相往來公務官報亦由各局登册報銷者頃已札飭嗣後各局承接官報務須加意倘非以上各衙門仍應一體收費（昃） 
[奏裁查倉御史北京]  
　　戶部奏請將查倉御史裁撤一摺奉旨依議（月） 
[岑督以海關紋銀票改歸官辦廣東]  
　　粤海關向徵之稅銀均用足成關紋各商家先　成信號等六家購買此項紋銀方准交納岑督查悉此欵各票號獲利甚豐特飭將粤海關官銀號兌收關稅紋銀改歸官銀錢局出售已出示曉諭矣（　） 
[雲帥札飭司處核議裁併制兵廣東]  
　　日前岑督札飭　處核議裁　制后略謂如一時不能盡撤而僅議裁併則緑營兵弁尙須酌留俸米亦應支給各州縣再加募土勇除照前將緝捕經費二成交作口糧外不敷之數仍由公家核發發出兩欵之外藩糧兩庫每年節存餉米尙有若干以之撥練新軍能敷幾營之用均須通盤籌盡逐一擬定辦法分晰綱目詳細具覆云（空） 
[吏部議奏准補知州要缺北京]  
　　日前吏　各堂議覆兩廣總督岑雲帥奏稱廣東儋州知州林兆鏞奏調廣西差委該缺係烟瘴要缺必須遴委幹員方足以資治理查有文昌縣知縣陸繼昌才猷穏練堪稱斯缺等因現已公同參核尙屬與例相符惟該員任内有經征未完光緒緒二十九年錢糧查係實欠在民應得因公處分在例准聲明之列今請升補儋州自應照准請飭粤督卽令該員赴部引見云云一聞此摺吏部業經入奏奉旨依議日内卽當咨斤該督遵照矣（師） 
[中學堂選取學生蘇州]  
　　府中學堂招考學生二三十人現經監督江霄偉觀察選擇文理精通者十三名其餘仍送長元吳三縣高等小學堂習學以待卒業再行考察兹將取定各生照錄於下正取十二名楊定遠吳聯奎汪懋祖楊定元吳紹裘陳寅石立章亞俊蔣廷堦王志高陸肇曾戈豐元備取一名方箴（愛） 
[江督派員密查鮑令劣跡鎭江]  
　　常鎭道轅發審委員鮑孝先大令近因私向荷花塘船塢一帶各商民藉端索費被人指控江督周玉帥特遴派陸觀察赴鎭密查聞觀察已於　日乘大通輪船鎭矣（此） 
[咨送土産品類赴都陳列杭州]  
　　浙省大吏現奉商部行咨飭送天産工藝各品到都以備勸工陳列所陳列等因當即由院行司移會商務局札飭各屬傳諭農工商賈一體遵照外兹復　司采辦著名産品備送惟物類繁多殊難選措故目下尙未妥辦云（知） 
[曉諭礦章變通安慶]  
　　皖省煤礦甚富所在皆有小本礦商私自開採者不一而足日前商務局因奉撫憲札文出示曉諭云略謂准商部咨本部礦章係指五金機器採煤諸礦在萬金以下柴煤小礦均未列人嗣後土法開採柴煤小礦所有担保銀兩一節如萬金以下者領探礦照應按資本四分之一開礦照應按查本之半均由領照人交呈保單准其開採云云（略）當經遵照在案查皖省産礦甚富前因定章太苛無力貧民挺而走險以致私礦日多滋弊日甚今蒙商部俯准變通柴煤小礦均照熱河章程一律辦理是於開拓利源之中默寓提倡商情之意即如東流之西華嶺繁昌之强家山現已有人援案請辦槪經本總局據情轉詳此外私礦不少未據陸績報明特恐未及週知合亟出示曉諭仰合省礦商人等知悉爾等經營礦産洵爲當時要圖但屬柴煤小礦許卽遵照部頒附件取具保單備繳照費禀候本總局飭查無碍詳請部照給領償有無知之徒不遵部定新章請領開礦執照仍再私行採探自蹈愆尤一經本總局或由地方官查覺定卽立拿到案從重懲辦以爲違章私挖者戒云云（羊） 
[新甯縣禀請自築鐵路廣東]  
　　新　縣紳商議辦新鐵路己籌有資本該縣己將情形禀請督憲察核旋奉批示云鐵路爲振興商務之舉該縣鄰近港澳素　沃區據禀擬在新昌地面建築鐵路以逹縣　斗山沖山夾等處計共九十餘里交通商貨利便行旅於地方詢有裨益旣經該縣勸導紳商籌辦捐集美金三十餘萬兩深望合力圖成以興美利惟核閱所呈章程簡略殊甚究竟所集有無洋股路綫曾否勘定如何聘用工師鐵軌所經之處是否無碍地方水利民間墳墓田廬衆情果否允洽其餘各項章程均未議及此事造端宏大必須詳細妥籌此時未便遽咨商部立案應由該縣督飭紳商悉心籌議詳訂妥章禀候核酌辦理（空） 
[商部飭訂蒲同鐵路詳細章程京師]  
　　晉撫奏辦蒲同鐵路業經奉旨商部知道兹探得該部於日前咨行晉撫請轉飭蒲同鐵路公司妥訂詳細章程迅速報部以憑核辦（珠） 
[刊發安徽鐵路關防京師]  
　　安徽全省鐵路業經奏請以李伯行京卿爲總理日前京卿具呈商部請刊給關防以昭信守昨經商部奏請刊給刻己奉旨著照所請（光） 
[江督札調常備七標各營移駐江隂鎭江]  
　　駐防鎭郡之一洋常備第七標統領李漢舟協戎現奉署江督周玉帥檄飭將所部各營移紥江隂以資防守聞協戎已定於十六日起程（此） 
[關讞員致英總領事函（爲請飭捕房將會匪眼線解案事）]  
　　逕復者前准來函以上海縣移提魏亦生即魏應生一犯請移知將實據見示等因准經據情函致在案兹上海縣復函並散放票布抄件見此案確有証　應卽送縣核辦令卽照錄來函並抄件送請貴總領事查照希即迅飭捕房將魏亦生方老五一併送廨以憑送縣核辦爲荷順頌日祉 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣提覆案松江]  
　　王兆魁　諸籌康 
朱　贇　周元清　周文綽　何煥其　王　暉 
陸耀樞　顧　昀　唐志鵬　吳嘉賢　吳樹基 
陳晉鋆　周　競　楊　傑　康永年　翁大銓 
曹　堅　李國瑞　袁　鑫　沈聯桂　陸鴻基 
黄漢清　倪鍾澄　夏鼎彝　梅　堅　楊兆乙 
王文藻　周承德　梅　萼　裴邦藩　喬國英 
王臨堅　唐書紳　顧鏡　　周樹棠　朱　祥 
楊心正　孫　鷗　蔣繼凡　茅彭年　夏建藩 
張之翰　朱昌麟　施福森　張佐辰　曹錫恩 
[上海官事]  
　　昨日上海道袁觀察命駕至天后宫晉撫張中丞行轅禀陳一切○本邑清丈局總辦蔣溶生觀察壽明昨日到道轅拜會○直隷州用江蘇候補知縣季明府逢辛昨日由寗來申○甲辰翰林沈衡山太史鈞儒前日來申現已事畢由滬赴日本（近） 
[湖南輪船入塢修理]  
　　太古洋行之湖南輪船近因機器捐壞前日駛入製造局船塢佔價修理（招） 
[派警兵至巡局當差]  
　　南北洋海軍統領薩軍門派船塢巡警兵十名赴高昌廟巡防局當差餉銀歸船塢發給（招） 
[札竊物]  
　　浦東各洋棧被初三晚風潮浸濕各貨連日在附近地方曬晾無賴輩時往竊取洋棧西人訴知領事致函滬道袁觀察札飭浦東總巡謝明府嚴爲拿辦（近） 
[試槍]  
　　制造局洋槍樓近日造成新式毛瑟槍一百五十支兹由總辦魏觀察派砲隊營帮帶張千戎提調陳明府同至西砲台演放（招） 
[失路]  
　　奉化男孩張春年九歲被拐至滬中途失散在法大馬路啼哭經捕帶入捕房解請讞員陳大令安插張供家有父母在原籍城内開設榮華客棧大令飭送普育堂留養待家　認領（處） 
[病斃]  
　　某甲素患瘋病前　欲附輪　寗波以患病驅之登岸經兵舁入捕房捕頭轉送仁濟醫館醫治無效而卒查無屍　報請善堂備棺收殮發壇標誌招人認領（處） 
[埋馬]  
　　前日有垃圾馬車一輛駛至日暉港馬忽溜韁御者控勒不住　車覆入河中經各小工援起馬　壓斃矣當卽禀知捕房舁回埋葬（處） 
[折償虧耗]  
　　美商豐泰行延佑尼干律師控成瑞豐洋貨號翁敬傳定貨不出虧耗銀八萬餘兩一案至今未結昨日美領事堂期讞員關司馬發出硃諭略謂成瑞豐所有定貨該洋商虧去七萬數千兩今與美副領事安君衡情酌　令折償銀四萬兩歸股東翁敬傳殷湧記郎孟記歸楚并飭還押覓保如有保人須將保單送騐方准保釋（　） 
[霸阻從良]  
　　永興坊妓女花　英投上海縣控鴇母霸阻從良汪大令諭飭稱詞候訊（近） 
[英界小火]  
　　前晚十一點三刻鐘時英界江西路十五號門牌房屋失火卽由救火會中人救熄（見） 
[美界火警]  
　　前晚百老　路同興貨棧失愼當經鄰人救熄事爲捕房查知以該棧曾保火險銀萬餘兩當飭顧包探查明起火情由禀復核辦（古） 
[身死不明]  
　　楊樹浦捕房包探劉森堂昨解鄉婦唐朱氏至公共公堂禀稱此婦長子名根生年十一次名多多年約八九爲多多領童養媳奚氏名洪金年十一前日喧傳洪金爲唐朱氏謀斃棄屍浜中後爲奚氏族中所知稱洪金爲其姑戳斃與之饒舌捕頭飭小的告知該圖地保唐桂生於初六日投上海縣報請蒞騐并將唐朱氏根生多多等拘入捕房據唐朱氏供洪金爲大水淹斃並無謀死之事根生兄弟供初五夜半睡熟時似聞有兩人將人舁出但實未知何人迨上海縣蒞騐情云祇頭角間磕傷兹由捕頭令將該氏與根生兄弟送案請究關絅之司馬與美副領事安　德君會訊根生供詞含糊傳訊地保唐桂生供稱洪金之死伊姑稱被水淹奚氏族中則稱謀死究不知如何司馬判將氏等管押捕房俟查明貴情於下禮拜四再訊時上海縣汪大令飭差投案禀稱此案昨已由汪大老爺詣騐今著小的投案請將該氏等帶回歸案集訊司馬商允安君著將唐朱氏暫交官媒派差移送上海縣根生與多多暫留公廨俟訊供時再行移解地　唐挂生著自行投質 
[上海縣案]  
　　金壇縣遞解陳銘通徐周氏及小孩至滬縣主汪大令飭傳氏夫徐金柱供在浦東開設荳腐店妻周氏生有一子忽於六月初被陳拐逃求辦周氏供被丈夫毆打帶孩逃出由陳帶至金壇陳供周氏逃出路遇小的囑送至蘇復到金壇大令判周氏掌頰五十下併小孩交徐具領陳責四百板○陳王氏控　蔡氏犯姦五案王氏　年八十二寡媳蔡氏去歲忍將孫兒送請三林塘巡局押入改過局來滬與孫阿堂姘識置老　於　願求斷族長陳亮卿供王氏薄有田産被蔡氏私賣携資出外蔡氏供家貧不能度日來滬傭上並無犯姦情事兒子因竊衣服送局収押大令判蔡氏每月貼姑膳費洋兩圓○葉阿華控陸興發强借滋擾一案葉供開設脚爐作六月初雇陸興發爲夥透支工錢十一千文尙欲强借不遂停工滋擾求究陸供向在某作爲夥六月初葉囑至伊作當時付洋四圓刻因需用向借不允故與理論大令判葉將陸辭歇毋庸滋訟（林） 
[會訊道勝銀行控米仲蘧案]  
　　華俄道勝銀行控前經理人宋仲蘧不交結欠銀兩一案前日俄領事蒞廨會同關司馬提訊　告律師哈華託稱此案宋結欠該行三宗欵項共二十七萬兩置之不問因此控案請追原告代表西人淮君稱本行帳據與各銀行一律惟宋欠欵雖經總結並無簽字憑據蓋 
 
 

Page 10

 
 
以深信不疑故也照例按三月一結送帳後應卽還楚兹宋置之不睬是以控請追還被告　師蒂羅君曰此案有三層請堂上明鑒第一請公堂辯明宋係中國極體面極能辦事之人卽如蠶繭抵押銀兩一事行中坐收厚利經理者理應分潤若將所得之欵抵該行欠欵實己有餘第二祥記一欵係王佐卿之事何能向宋追償第三尤之忠一欵並訟費等均併入宋帳又地皮一項明明可得善價後竟被賤價售去曾有五畝零之地購不多時卽獲厚利再有二畝零之地當時僅以五百兩買下押出即得二千兩諸如此數不一而足嗣因北方拳亂宋自告退並非該行辭退以上各節請公堂查兩家往來細帳便知底藴照此被告受虧甚大應請將原告所控之案註鎖如必欲搆訟兩造須先各延公正人將原委理清然後涉訟哈律師日往來帳目被告處甚爲明白該行開辦至今已屇六年一切帳目宋本另延經理人經手此人現不在滬俄副領事曰聞宋前言待天主堂地基事了後卽將料理此欵云云蒂律師謂照被告所稱並不欠該行之欵中西官互商諭兩造各邀公正人理明哈律師請公堂著被告開出細帳中西官允之於是退堂（見） 
[會訊華挺生等騙物案]  
　　甬人華挺生朱金相等串開萬餘字號衡康錢莊等票先後往有彰仁老裕泰等八家騙取貨物昨晨英德副領事與孫明府會訊有彰仁夥楊成芳供被華騙去往來銀除收計一干一百五十三兩零老裕泰夥戴登吉供被騙票銀六百六十六兩興昌永綢莊夥葛南喬供先後六次被騙官紗寗綢五十四疋均付衡康空票共一千四百餘兩除收尙欠洋八百六十兩利清藥房周坤元由翁姓轉手取去烟灰二十兩計銀三百三十三兩匯雲邇土行主丁奇山供被騙雲士四箱計銀八百六十兩協成信烟室夥李和堂供翁購去寄售之坡璃廚一座付衡康票銀二十兩光泰押店延費烈律師投稱翁將雲土四箱押洋四百元有萬餘保單詎知即向　雲通騙來迨事敗後由包探將贜吊去惟此項押貨與竊贜有别廳請堂上將押本追給明府商諸德君謂光泰所押雲土准著被驅土行給還當本不給利洋旋據包探竇如海禀稱所騙各物吊存捕房者計興昌永細縀三十八疋當本共五百八十元尙有烟灰木器雲土等物惟所缺尙多又有順源木器店請給租去之檯椅雜物招商小輪局買辦方雲卿請追兩月房租一百零八兩等情明府與德君傳訊華朱兩人供認不諱惟求緝獲前堂供出之人到案質對明府判將吊出各贜給各原告具領　繳之當本亦各照數給償俟緝獲供出爲首之人到案再行追還華朱仍押捕房候覆訊定讞（見） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
