# 1893 - 196 - 4907272

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒　之學探幽索隱孤矹窮年所箸有六科準繩一書多至一百二十卷可謂集醫學之大成矣兹由公記倩本局　行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再　兩元五角取書一部諸君子有欲窺醫林秘帙者請移玉惠臨申報舘帳房可也如子成書後始來購取價值當再釐定特此布陳惟冀雅鑒 
[朝珠助振] [  申報舘協振所謹啓]  
　　無名氏樂善好施憫山右奇災尚未有　特以朝珠一掛足一百零八粒交本館變價以助賑捐其珠係伽楠香製成間以翡翠佛頭珊瑚記念誠　品也敬告海内仁人寰中善士尚其早移玉趾備價購歸旣可以飾觀瞻又可以拯饑饉豈非一舉而二善兼乎肅此布陳伏維鈞鑒 
[陰陽動靜不宜顚倒說]  
　　周子太極圖說曰一陰一陽之謂道又曰一動一靜互爲其根陰主靜陽主動不可以畸重而畸輕也晝屬於陽夜屬於陰故晝宜於動夜宜於靜上古之人日出而作日入而息其一動一靜妙合陰陽之自然故耕田而食鑿井而飲可以忘帝力於何有彼其忘也者非忘之之謂謂其相忘於無形也其相忘於無形者正其相安於自然陰陽得其正動靜得其宜斯相安矣相安斯相忘矣詩曰俾晝作夜詩人剌厲王之詩而託之文王曰咨咨汝殷商其意以爲晝而可以作夜則夜卽可以作晝晝夜混淆晨昏顚倒尚復成何人世然則貴爲天子者尚且不可以失陰陽之宜歧動靜之用而况降而下之者乎上海靜安寺一帶多爲西人住宅而每至夏令華人之坐馬車作夜遊者竟可以通宵逹旦絡繹不絶轔轔之聲足以驚人清夢於是西人具禀於工部局董請爲設法禁止中西官互相商榷定以限制至十二點鐘不准再作夜遊此一舉也可以安西人之寢可以减華人之疾可以節馬匹之勞可以挽回陰陽之失調可以補救動靜之失宜其用可謂宏矣夫西人因有擾其夢寐可以具禀請禁則華人亦何嘗不可以援此例凡於夜間有擾於人之事皆禀請禁止吾知中西官决不能有異說也其夜間之足以擾人者厥有數端一爲小流氓成羣結隊學西人操演之法口中呼喝脚下跳動或擲砂包練武藝喧譁之聲逹於四隣往往皆在黄昏之際直至一二點鐘猶有喧笑之聲此等小流氓大都在四通八逹之里中尚仁里最多其餘如清和同安美仁東西　芳東西合興與夫鼎豐燕慶世泰等里終歲恒有而夏間則尤甚其譁噪之時直疑爲千軍萬馬之至雖有巡捕彼竟視之蔑如而居人之被其累者多矣正不必過其地遇其人而遭其窘也又有抺牌之聲其牌多而且大其響頗繁有等人家婦女無事乘晚凉之際聚隣嫗邀里婦相與鬥牌以作消遣其有以此爲利抽頭聚賭逹旦不止者此則巡捕所宜禁捉其不禁不捉者非失察卽故縱也若婦女輩之以此消遣未必有大輸赢大約此等在小賭之列者巡捕固耳無所聞目無所見也然而較之街頭巷尾之小賭攤則有過之無不及且往往樂而忘睡並有自早至晚由宵而明連日連夜毫無倦意此則不知其爲輪班與否而隣家之被其擾者深矣其尤可惡者則爲打樵或招緇流或邀羽士金鐃法鼓豪竹哀絲不知其所取何義所禳何事而無端熱閙數天名曰做功德正不知其所謂功德者安在大都所以果僧道之腹肥僧道之身者皆功德也近日則道流多緇流少彼手拍令牌口念天尊者裝模作樣如年之日拂扇乘凉卽或喃喃作誦亦聲如呻吟怠缓無人氣至晚則烟癮過足采烈興高法曲之中雜以崑腔表白之時間以科諢其間漁子閣閣磬子泠泠鐃聲嗆唅螺聲嗚嗚簫管之悠揚也絃索之清越也金鼓之喧闐肉竹之嘈雜一時並作使其在清晝日長無事聽之亦未嘗不可以藉此爲消暑計乃日則寂然夜則喧然至夜半而更譁然至五鼓而愈紊然直至東方已明始銷聲匿影以去此則可謂無謂之極者矣此等事大抵妓院居多凡艷幟高張者想必所獲纒頭無可化用乃悉以之結交僧道並不僧不道之一種人又以做功德之名而要客爲之擺酒請客謂之做塲面而彼爲之客者乃奉命惟謹而抑知其所以擲之僧道之流者皆卽取諸客之槖中者也此姑不論但其數夜功德鄰居若干家皆不得高枕而臥殊可恨也夫戲館中夜戲定以十二點鐘爲止防其擾人清夢也而獨於此等事則不之禁意者當軸者或未必見及於此倘有人爲之揭而出之當必憬然有覺而不難援例禁之所以救陰陽之偏而補動靜之失其功德較彼爲何如耶 
[本館接奉電音]  
　　昨由京友電傳上諭二道敬謹譯登○六月初六日奉上諭熱河都綂奎斌由司員歴任鹽司洊擢巡撫居官亷謹辦事認眞旋補察哈爾都綂調補熱河都綂辦理地方事宜盡心撫綏克勤厥職前因患病賞假調理兹聞溘逝悼惜殊深加恩著照都綂例賜卹任内一切處分悉子開復應得卹典該衙門查例具奏賞銀五百兩由熱河道庫給發准其入城治喪伊子元桐著賞給員外郎用示篤念藎臣至意欽此同日奉上諭熱河都綂著廷雍署理欽此 
[電傳暹事]  
　　本月初五日倫敦來電云法兵現已登岸屯紥湄江邊兩砲臺中暹王之意謂暹法如相約罷兵則本國願將駐在美江之兵遣去來電又云英國外部某員在議院中宣言曰本國刻已預備保護濱角英商將來如兵力不敵儘可再派兵船前去如暹羅力能自主則我卽度亦可無虞法人已曾揚言並不欲毁暹王政柄云 
[臺閣文章]  
　　吏部爲出示曉諭事現出有吉林右翼助敎一缺經吉林將軍考取得吉林筆帖式榮春擬正吉林筆帖式慶祿擬陪給咨到部相應出示曉諭該二員穿天青褂備帶補褂元青褂並佩帶對子荷包手巾於五月二十五日五鼓赴西苑門外六項公所吏部公所内書到聽候排班帶領引見再傳於二十三日辰刻衣冠赴部演習口背履歴萬勿違悮○兵部爲知照事武選司案呈現出有山東武定營游擊一缺應歸五月分由部推選按照銓選及奏定新章應用漢三等侍衛人員到班查有張振乾年三十八歲河南汝陽縣人由丁丑科武進士漢三等侍衛行走四年期滿引見奉硃筆以游擊用欽此應將該員擬選是缺又出有貴州遵義協右營守備一缺照章應漢藍翎侍衛人員查有馬錫藩年三十五歲四川簡州人由已丑科武進士漢藍翎侍衛行走二年咨部以守備選用應將該員擬選是缺相應知照貴領侍衛内大臣處傳令該二員於五月二十五日黎明赴天安門外朝房聽候掣簽萬不可悮○禮部爲咨行事儀制司案呈准順天學政李文開本年六月十二十四等日歲試八旗滿蒙　文童正塲等因查歲試八旗文童正 
 
 

Page 2

 
 
塲日例應奏派左右翼副都綂二員各帶章京入塲彈壓相應咨行值年旂轉行八旗滿蒙漢各固山卽將本固山副都綂堂銜及署任堂銜卽日開送過部以憑繕單奏派至開送後如有升遷調轉以及出差告假等事亦卽隨時咨報以便於單内扣除勿得遺漏○吏部示傳所有擬補内閣中書陳圖一員本部於五月二十五日帶領引見相應示傳該員於二十三日辰刻衣冠赴部演習口奏履歴二十五日寅刻穿天青褂備帶補褂元青褂佩帶對子荷包手巾赴西苑門外六項公所吏部公所内書到聽候點名帶領引見如排班時不到卽將綠頭簽撤下○咸安宮爲知照事所有三年期滿咸安宮官學漢敎習蔣儒綱一員於五月二十一日帶領引見本日奉旨咸安宮官學期滿漢敎習蔣儒綱著以知縣用欽此欽遵相應知照吏禮二部查照辦理○兵部爲知照事職方司案呈所有奏請兼襲騎都尉世職之候選主事周金渾一員本部於本年五月十八日帶領引見本日奉旨候選主事周金渾著准其兼襲騎都尉世職欽此欽遵到部相應知照吏部查照○大理寺署内衡平堂等處年久失修迭經風雨摧殘以致漸形頽敗若不赶爲修理誠恐倒坍益甚勢不能支因造册咨報工部奏請估修工部委員覆騐無異遂咨取各部院開送堂銜以便於下班值日時奏派勘估大臣 
[謠言已息]  
　　前報登山東西友來函詳述沂州府民人閙敎將牧師紀力及敎民毆辱等情兹已拘獲造謠滋事者計共四人一姓孫一姓左管押數日卽經紳董保釋一爲王貞一爲韓斗經地方官重責枷號示衆聞未解之前衆牧師造府轅禀見太守市井無賴每在車旁笑駡及亂擲磗瓦洎乎二犯枷示通衢卽城市肅然謠言頓息云 
[新加坡災]  
　　上月十七晚七點鐘後新加坡土庫街回祿爲災焚燬物業之多爲開埠以來所未有者查火起於麥加里實打公司先是是晚六點三刻時西人馬里道經此處見麥加里實打公司旁某雜貨店有濃烟突冐訝而入視見烟從公司窓隙而出知有變異卽破壁入公司察視時已滿室通紅火光甚烈爰卽出報火警旋由公署發德律風至陞旗山報聞至七點半鐘警砲轟傳各水龍紛紛趨救奈是時自來水管放水甚慢大有不能敷用之勢不得已將皮帶搭至附近河中取水維時火勢漸狂至八下鐘時紅光燭天不可嚮邇公司内贮有花砲火箭油酒等物一時爆發無異怒雷轟炸之聲不絶於耳迨至八點四十分時火勢益猛烈遂連及其鄰麥加勞洋行兩行本一屋相連而中以板垣間隔故一經遇災遂致被其殃及也當是時諸水龍竭力灌救無奈火勢過猛莫能爲力猶幸是夕南風不競否則貽害者更不知其幾何矣洎乎十一點鐘時兩行諸物已焚燬無餘祝融之威始略爲之殺溯起火之際行中各物不及搶回僅獲紙張及帳簿數本而已是役也由六點鐘後至十二點鐘兩行僅存半幅敗垣一堆焦土而已按兩行地址共一萬四千丁方英尺所焚之物約值洋銀十九萬元迨至翌晨公司中人至災塲巡視見收藏帳簿之鐵箱巍然尚存亟開視之其中帳簿雖不免於焦灼然尚未成灰燼由是觀之鐵箱製造之精可以想見矣并聞麥加里實打公司保火險洋銀十萬零一千元麥加勞公司買保八萬元若能照數賠償則所失亦應無幾矣 
[深惡華人]  
　　美國總綂因無欵遞解華人回籍雖新例批行亦難照辦故諭令各稅關展緩奉行上月十一日些露埠工黨擬禀諸議院請將總綂廢棄另舉别人接任同日舊金山有土惡阿丹露及堅利二人四播謠言煽惑愚民聲言務將華人赶逐適途中遇一不諳西語之華人謂其未註册而拘拿之復與乙遇又作如是觀官以乙已註册省釋之阿丹露妄逞一已之意竟敢咆哮公庭並至官律師處謾駡總綂私受華人賄囑不行新例又請差拘華人監禁後爲各官申飭始抱頭鼠竄而去又聞總綂擬於下月開議院聚議苛禁華人新例以視議員如何發落華盛頓各議員因衆口沸騰莫衷一是議於西歴八月間委員往舊金山查察華人生理物業并品行才幹若何是否爲害抑有利益應否准其爲本國子民以便核辦又聞波士頓城域蜚路地方有華人某甲冋以洗衣爲業曾照新例報名註册兹欲言旋中土惟恐一别此邦卽難返中流之棹因特延狀師致書經歴官詢問情形略謂甲久别家園思歸念切擬欲暫回梓里小作勾留卽復遄返美邦未審是否歙列經歴官覆稱札屬華工旣按一千八百九十二年五月五號新例註册卽宜樂業安居倘或有事回中卽不准復返美境蓋以新例所頒凡華人工役一概不得在美國登岸故也○美國報言前議禁止機利新例一事經總察衙門决斷後約一點鐘之久中國欽差隨將其事電報總理衙門有紐約西報見華官及華民於註册之事大爲不平因而論曰美國若將新例舉行將華人之不註册者拘載回國倘中朝赫然震怒亦如美國所爲以相報復凡美船之到華者概行禁止入口則美廷此時又不知若何設法矣此蓋亦能洞逹情理者故譯之 
[西報譯登]  
　　倫敦來信言法國水師業已預備欵項以爲裝造戰船三十二艘之需内有三艘係鐵甲巨艦每艘載重一萬一千墩另裝水雷船十九艘整頓海軍不遺餘力於此可見一斑○俄員羅波路士基偕兵丁八名義士三名於西六月中旬由布理華士城來中國欲至某某等省遊覽考究山川險要詳察風士民情並講求天文星算之學至於沿路所經雖一草一木亦必羅致無遺以便將來細心考察行裝概由國家地理會供應防護軍器則由兵部大臣發給擬遊至明年春初始由新加理亞取道回俄○去年美國廣購銀圓以致斐剌底非地方庫内銀條積至一百十兆安士計重三千一百二十五墩歴來存銀之多未有過於此者目下後來者更源源不絶庫中實不能容是以國家擬增設鋼窖一所計長三十五英尺阔計八英尺深計十英尺如此則可藏銀二十兆安士之多惟儲银之地尚屬不敷故并批再建大庫爲之容納今據管理銀務人員所核謂以今日所儲之銀而計若使用車裝載每車一墩其車佔地四十英尺卽以各車聨屬可至二十英里之長云 
[日艦抵津　]  
　　日本國水師提督大鳥君於前月二十六日督率兵輪兩駛抵天津其船皆碩大無朋入水較深未便入口因在大沽界外下碇船中士官及下士計二十餘人當日卽乘扁舟至租界中分寓各客邸及日本領事署其中勳爵較優之七八人於翌日晉謁李傳相傳相回拜訖折簡相邀以盡地主之誼向來宴待外客均假座於水師營務處此次格外鋪陳華麗高揭國徽而使者不善致詞悮稱由津海關道津海新關稅務司代作主人日員遂婉言辭謝傳相聞知此事深抱不安復派能員具名敦請原定於二十九日設宴詎是日二船已鼓輪遄發矣據訪事人云日人又欲向高麗索取通商口岸高王未克俯如所請故此次來冋傳相籌商然詢之旅滬日人未聞此說意者其得諸風傳耶 
[兩志犯官起解]  
　　本年三月謠傳已革安徽盧江縣楊霈霖起解赴臺其實楊於讞定後仍監禁縣獄中緣在廬江任内虧空正欵三千金上憲須勒令繳清方准就道也邇來上元縣陶仲彞大令疉次催繳現已稍有就緒遂於五月廿九日委城守右營左哨马總戴百戎樹森解赴甘肅已再前報所紀犯官方子文殺斃姦拐之僕現經部議發配北京江寍府李太守因於二十八日委典史胡少尉榮昌押解啓行 
[公餘韻事]  
　　金陵元武湖在太平門外周圍三十餘里荷花映水蓮葉接天出郭十五里逹湖心亭曲榭廻廊引人入勝湖東有長堤一道亘如臥虹綠楊千餘株中藏朱橋五六處惜水深僅三四尺畫舫難通只一葉小漁舟出没烟波深處而已昔年曾文正屢來眺賞風流佳話至今猶傳播人間今歲劉峴帥以鈴閣清閒欲一覽湖山之勝因於五月廿四日鐘鳴六下卽登桂楫泛蘋鄉聽采蓮之歌觀水嬉之會先期飭督標營兵由秦淮河舁瓜皮艇子繫纜湖濱是日冠蓋紛紜賓僚唱和山光水色分外清華以視杜子美丈八溝之游但少越女蒸姬調氷雪藕耳是日同游者爲將軍都綂織造藩司運司巡道府縣及三大營候補道清談小飲幾於鷗鷺忘形怡乎游興將闌夕陽已下峴帥乃命撤筵散坐淪茗延凉迨至蓮漏五鳴始各登輿而返斯時也飛鳥棲林游魚喋水朱華含笑綠柳舒颦皆有依依不舍之態嗚呼眞盛事也亦雅游也 
 
 

Page 3

 
 
[湖心亭納凉記]  
　　杭垣氣候炎熱火傘撑空沈李浮瓜猶覺此心憚暑屈指已一旬又半至初伏日清晨陰雲四起阿香驅車而至　風伯雨師齊驅並駕翌日乍雨乍晴北風怒號一抹嫩凉大有新秋景象俗所謂伏黄梅是也宋玉披襟頗稱快意惟龍塍鱗隰之間碧毯綫頭一　時恐難滋長發榮耳○自前月下旬起城廂内外患濕温症者甚多初則四支焦熱胸膈不爽繼則似瘄非瘄遍體班點服以銀連湯無不應手而愈愈故軒歧家如在山陰道上應接不暇○典史秦少尉敏樹承辦清訟局務已值瓜代之期而署臬司惠廉訪仍令接辦蓋因少尉諳練老成故欲倚倚爲指臂也 
[祖餞文旌]  
　　出使美日秘等國大臣楊子通星使定於本月初十日天明乘三菱郵船會社西京丸赴日本横濱換乘美公司輪船至至舊金山由鐵道赴華盛頓節署本邑文武印委各員因於今日假座錢江會館設席餞行並召集菊部妙伶登臺演劇 
[覆舟記]  
　　常鎭道黄幼農觀察秉節赴姑蘇會同江南製造局總辦劉康侯觀察於本月初五日來申旋卽登舟解纜午後行至薛澱澱湖忽起狂風浪如山立舟子支持不住船被激翻兩觀察及船户家丁同時入水小輪船上耆舵見事不妙立卽停輪援救將船底擊成一孔諸人始始得出險兩觀察受驚不淺當將濕衣換去乘小輪船重返申江前晚抵埠停泊法界碼頭黄觀察卽假英界泰安棧暫駐行旌俄而家丁某甲收拾一一切從小輪船登岸偶一失足又墮浦中舵工水手等人聞聲施救見甲由水中冐起卽用竹篙鈎其頸項雖得援出水内然項間已受重傷甲隨雇坐東洋車赴小東門外某傷科處出洋銀二元八角倩其用藥封固傷口然後折回棧中上海縣黄愛棠大令聞知立卽輕輿减從赴觀察處禀安九下鐘時江海關道聶觀察由姑蘇遄回在新閘登岸先往泰安棧拜會黄觀察適觀察感冐風寒飭家丁擋駕聶觀察遂命駕回轅深聞薛澱湖失事時家丁溺斃者計共三名另有傭婦一口水手一人昨午大令已飭家丁乘小輪船前往打撈屍首矣 
[攤主欺人]  
　　前日將晚有某甲者在南市十六鋪某烟館開燈呼吸守候友人許久不來而甲囊空如洗不得已將所持棕竹扇質於附近冾攤得錢四十文言明取回加利十文閱三日則聽憑變賣乃持錢返烟館如數付甭旋於昨日備錢五十文前往取贖攤主大言曰爾已將此扇價賣與我何得復來取贖豈將以敲竹樠爲生涯耶甲心不能甘與之爭論攤主異常兇横無可較量只得忍氣吞聲而返 
[舵工滋事]  
　　蘇州路利濟木輪船雇徐老大當舵工總頭目徐轉雇陳安當小頭目陳性情怠惰不善駛船徐知之卽托故婉辭另雇三寳當頭目陳遷怒於三寳大啓爭端前晚九點鐘糾合流氓數十人簇擁三寳至北山西路美華樓啜茗評理舌戰不勝則揎袖而起相與扭毆三寳見勢不佳乘間兔脫其夥阿狗避讓不及身受重傷遂狼狽而回後不知若何了結也 
[南市瑣聞]  
　　前日下午某木船甲乙丙三水手往裏鹹瓜街福興泰桂圓店購貨論價不合相率出門店夥某丁口出不遜之言甲乙丙聞之卽回身辱罵於是互相爭執諸夥一齊擁出欲得甲乙丙而甘心旋經行人竭力調停始各散去○本埠小東門外迤北城下有一坑厠外圍以墻前日午後牆忽倒坍適一人行過其旁致被壓傷足背坐地不起痛極聲嘶旋經識者扶之回去○本邑小東門修整吊橋已登前報前日經事者以行人往來不便特在吊橋之北搭一浮橋我知今而後可免詩歌匏葉矣 
[押候訊供]  
　　張文明扭潘子亭林阿狗馬和尚至巡防局控其行凶張司馬著移送縣署訊辦前晚馬妻某氏往張所開正源小錢店懇情并稱一家數口全賴丈夫養育况此事丈夫並不與聞實係出爲解勸張稱凡事由官專主我等不能起滅自由氏情急異常於昨晨將張父蘭田扭送縣署黄大令着押候訊供 
[上海巡局瑣案]  
　　某桂圓店主張桂生當創始時曾向胡桐生借用木器若干件邇日胡適需用向索珠還張置若罔聞逞情蠻霸胡遂於前日控諸二十三七鋪巡防局局員黄衡堂二尹立飭勇丁將張拘案昨日午後研訊之下張供稱小的於開店時曾向胡借用雜物目下店中尚未添置故一時不能檢還二尹著交妥實人保出限四日内將所借各物繳案兩造咸遵諭而退○滬上之爲巫覡者皆自稱爲仙人人亦以仙人奉之習俗相沿不知何所取義　有仙人者家住南市義大弄中恃其口若懸河專以擣鬼裝神歛錢惑世初惟愚夫愚婦奉若神明久之而士大夫中亦有被其所蠱者二十三七鋪巡防局員訪明惡勒飭勇收其法器盡行搬入局中意欲驅逐還鄉不准在滬上騙人財物嚴懼奔赴巡防總局籲求總辦張牧九司馬惻然憫之函致局員將法器發還諭令嚴須勉爲安分良民不得招搖撞騙嘻司馬其亦稍沾仙氣乎不然左道之徒法所難宥奈何局員執法而司馬施恩也○江北人胡鳳臺向在滬上經商半百之年尚虚似續閘北李寳文弄内鞔工許文國者著名水販也日前在原籍誘得一婦年約三十左右挈之來滬胡一見傾倒處以簉室出身價洋銀八十元地保某甲聞之串出江北人王姓自稱婦之兄長以胡許二人誘拐其妹控諸巡防局局員允爲提究胡自知被許愚弄願以孔方兄爲和事老免致匍匐訟庭局員遂不予深求罰出洋銀四元爲洋油之費不料地保竟將此欵吞没事經局員查悉提案喝令重責二百板地保無奈將洋銀繳案局中勇丁汪某亦效地保之所爲局員大怒著掌頰五十下○前日猪客陸香林有猪一頭驅往祥記碼頭雇郭青興之福建杉板船裝載駛未數箭之遠郭卽向索取船資陸向之理斥郭不服扭陸上岸拳足兼施陸力不能支以致頭額被郭擊破血流被面鬚髮模糊遂扭郭至十六鋪保甲北局控陳局員祝翼雲二尹提訊之餘以郭行兇屬實著笞責一百板具結保釋陸所受之傷尚無大碍諭令自行醫治○永隆土行投巡防總局控陳順私造僞土假冐牌號張牧九司馬提訊之下陳供稱此土小的向協隆土行包慶買得司馬提包研訊着押候提所供之陳秋樵到案覆訊此已詳紀報端包理屈詞窮央陳洪章出爲介紹願罰錢七十千文充某善堂善舉所有私刻圖章當塲劈毁永隆行主首爲之肯洪章遂持善堂收單恊同原告投總局求銷司馬准之 
[英界公堂瑣案]  
　　包探顧阿六禀稱紹興人王仲坤投捕房訴稱族姪王錫安將女孩誘出售與同鄉人陳竹生今得尋見請卽送懲捕頭准之命小的將一干人送案仲坤訴稱小的生有一女已許字章姓家過門童養不料族姪錫安潛至章家謊說小的患病臥牀將女誘出出售與陳得受身價銀十三元已繕立賣契錫安供稱小的在家妄生歹念曾將堂妹誘出抵與陳家並非價賣尚乞施恩陳供稱錫安挈女孩至小的處求售並不言明是堂妹小的以與彼同鄉恐有周折先立賣契隨給以洋銀十三元如今請卽追繳章供稱小的名大興女孩年幼不能取價蔡太守問錫安曰爾識字否答稱小的目不識丁問旣不識字此據何人繕寫答稱小的倩拆字先生代繕問爾誘領堂妹知罪否答稱小的知罪惟求大老爺開恩訊知仲坤原籍餘姚判令備文移送至餘姚縣訊辦仲坤哀求免送隨帶錫安回家請族長處治太守將賣契給與仲坤陳所出洋銀應俟追到時給領○包探秦少卿禀稱馮洪氏至工部局大寫西人處冋車夫張耀乾索欠肆行吵閙因之知照捕房捕頭派小的傳話馮洪氏不得在西人處紛爭氏不依是以拘送案下副捕頭禀稱請大老爺諭令氏不得再往西人處胡閙馮洪氏供稱張欠小婦人洋銀十元向索無著昨日路遇是以尾隨至西人家不料張非但不還反嗾使西人將小婦人交捕送案蔡太守諭令不得再至西人家胡閙○包探王阿二禀稱張阿二前曾犯竊由小的送請大老爺遞回鎭江原籍今又來滬竊取某姓家衣一件是以拿獲人贜送案張不敢狡辨俯首求恩蔡太守判令笞責一百板備文遞解回籍衣存捕房以待失主認領○四百三十九號華捕禀稱陳阿香竊取周阿六家布衣一件經小的拿獲人贜解送案下周訴請領贜陳供稱小的並非積竊偶然悮犯只乞施恩蔡太守判令管押三日贜給失主領去○包探王阿二禀稱同仁醫院某西醫生因事往日本所 
 
 

Page 4

 
 
雇男女　竟在住宅中賭博小的知之卽將一干人拘拿送案賭具附呈管門人朱永生成衣匠周炳生及周桂生李根寳楊張氏同供主人往日本避暑小的及小婦人偶在空屋内挖花並非大賭蔡太守判令各罰洋銀二元撥充某項費用否則管押一禮拜賭具存候毁去○三百二十號華捕禀稱昨日小的巡路時見傳谷香手持衣物形跡可疑盤問之餘直認竊自某處今將人贜送案務請訊懲傳供稱小的係浦東人衣物竊自族人家惟求恩赦蔡太守判令管押一禮拜贜存捕房以待失主認領 
[法界瑣聞]  
　　昨晨七點鐘時招商局新濟輪船到埠諸客各携行李登岸正在忙碌之際突有偷兒竊取皮枕箱一口經失主告知船上帳房司帳人卽隨同投報小東門外捕房副捕頭用德律風傳語大自鳴鐘捕房捕頭立飭包探孫錦榮詳加查緝○全盛信局夥某甲與賣餛飩人某乙某丙向公館馬路亦中呂宋票店合買呂宋票一條議明甲居其半乙丙亦半之及西七月某日電音傳至竟著洋銀一千零八十元店中簿上註明由全盛信局矮子來卽於得電後往局中報喜乙丙未之知也迨後有人據實以告乙丙往詢亦中亦中亦據實告之及詢甲則云並無其事乙丙疑信叅半甲伺乙丙之去速往亦中告以有人來問不許說明亦中夥遂將簿上改作全泰局阿三來買乙丙以甲獨自吞没心實難平邀約至某茶館評理亦中夥有左袒意乙丙遂飽以老拳後則不知其如何了事 
[二訊賭犯]  
　　昨報紀法界三道頭華捕張湘寳訪悉昇平里内有聚賭事情因將借给捐票之薛心齋及賭徒王少蘭唐德甫解送案下葛同轉覆加詰訊張捕禀稱薛心齋曾懇小的照拂并言事畢之後願酬小的若干同轉問薛曰爾昨供王少蘭借爾捐票投捕房報失眼鏡聚賭之事並不與聞何以又向張捕許賄說情爾可知張捕亦係捕房中辦公之人竟敢投其所忌乎薛供聚賭之事實不知情亦無許賄說情之事同轉命提王少蘭研訊供稱當日實由開三泰槽坊之牌九司務陳阿方及阿毛等邀至唐德甫家中聚賭唐德甫畜有倡婦陸秀卿專做仙人跳勾引狂蜂浪蝶入其　中小的所輸之洋銀實被伊等串竊訊至此適張捕因公投案同轉命與薛心齋對質薛心齋稱自知罪不容辭同轉命管押一日待下午七點鐘時開釋王少蘭押候期滿交保張捕又禀稱唐等均非善類同轉謂伊等如欲申理賭案准其投上海縣控訴可也 
[遠頒義粟]  
　　本館協振所昨承謝君賓門由新加坡寄來不留名捐助票元五十兩飢饉洊臻何地蔑有惟賴有大德而兼大力者爲之救困而扶危今以海外之仁人振山西之餓莩旣無畛域之分愈顯慈祥之念翹瞻高誼無任欽遲矣 
[助賑摭要]  
　　金粟山房捐洋二百元無名氏由東來昇交到洋二百元朱琴記保佑患病速安一百元浙湖居敬堂咸和氏求尊　病愈一百元阜寍無名氏由福和莊來八十元無名氏由源記來五十元慕雲道人爲次令郎病痊完愿五十元漢口知足子由新泰木號來五十元泉州府署助爛板五十元浙杭慶福綢莊丁曉芳募第五批善士十一户合三十五元六角銅洋一元目下災黎顚沛無依食糠粃而尚嫌不足得諸善士隨時佽助被澤者當歌頌弗諼矣[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[八閩烟花記]  
　　福州　甲不知其操何業某日忽動尋芳之興招邀勝侶至南臺田鐺王厝家驀與麗人杏花遇不覺魂消骨折繾綣情　設席花間銜杯茗話直至柳梢月上依然興往情來突然面色若死灰連呼頭痛者數四擁衾而臥喚之不應蓋已駕螭乘龍長游樂國矣諺云牡丹花下死做鬼也風流死者有知當可無憾○龜奴蘭花鍾賃屋土地廟旁開設倡院中有校書名寳藍者半老徐孃風姿未减而三河年少皆喜馳逐於花街柳陌揮霍千金從未有登昭王之臺市歸駿骨者以致門前冷落偪上謻臺一夕欲訪素心人向之告貸被同院倡杏元剌以冷語寳藍旣怨且憤私服阿芙蓉膏迨毒發哀號龜奴急倩猪角長安五抱上籃輿舁往西醫院施治行到大橋附近寳藍已氣絶乃至前山靜僻所草草殮以桐棺噫秋風敗柳誰尋蘇小之門夜雨殘花空訪眞孃之墓殉紫霞而腸斷埋黄土以愁深僕本恨人誰能遺此憐卿紅紛悵我青衫泚筆之餘不禁潸焉欲涕已○省垣小排營八八家藏有姊妹花三四枝珠箔低垂銀屏深護舉凡乘驄貴客吐鳳名流苟非蝶使傳宣未易得門而入一夕有某甲者偕二三知已訪艷而來憎八八語利於刀有意觸忤不覺放出打鴨驚鴛手叚將洞房陳設砸毁一空乳燕雛鶯紛紛駭避八八遂收拾　幟不復爲皮肉生涯客有過其家者惟門掩枇杷無有校書人呼婢汲蜀井泉染五色箋正不第人面桃花爲足令崔郎腸斷也 
[鳳兒詞]  
　　蕪湖妙伶柴金鳳隸名天成菊部二九年華冶麗無儔嬝嬝婷婷疑是雙文再世及短衣帕手舞雙刀如雪秋蓮兩瓣廻舞盤旋則又如隱孃紅綫一流人幾非塵世所得而有以故烏衣子弟白袷名流乍見嬌姿無不魂夢顚倒金鳳亦自高身價俯視凡流一夕某公子携之作北里游姊妹花咸著意温存嘘寒問煖有雛妓名金寳者年僅十三四流利俊逸突過其儕而一串珠喉更若銀瓶瀉水公子拍案呌絶金鳳亦擊節讚之金寳聞言推琴而起怒謂姨母在此唱曲與汝何干汝曰合向兔園中尋生涯竟妄想月旦舞裙歌扇耶金鳳受此奚落滿面通紅拂衣而起大言曰我今無暇明日當再與爾理論龜鴇戟指指其面曰今夕儘可理論安用詰朝遂呼集龜奴拳如雨下幸有公子極力庇護始免狼藉花枝旣而公子忿無可宣白諸地方官飛下鴛符將門封閉旋有護花使者展轉排解得以浪靜波平然曳尾泥中者已大傷元氣矣 
[法界捕房瑣案]  
　　昨日午後葛同轉蒞八仙橋捕房旣升座命帶著名騙子朱東生到案著照原斷笞責五百板枷號三月并問聞松林之表被爾騙去質得錢六千三百文今贜已吊出質本若何朱一再求恩口稱求大老爺寛限十日容信致家中措齊繳案小的腿上患瘍潰爛可否求恩先枷後責同轉准之著先枷號捕房前俟期滿照數笞責○昨報紀三德堂管門人拘獲竊賊王阿大正在解案請訊而西寳興里史公館又遣家丁持名片投案領贜葛同轉飭將吊到之水烟袋先行給領王押候追比並飭臬包探持公堂信票至西門照會巡防局員飭地甲同往西來當吊贜昨日命提王覆訊供稱五月二十八日黎明時小的撬門而入竊得水烟袋夏布袴至餘慶里竊案小的並不知情包探禀稱當失竊時事主聞而追出未及拿獲同轉着從實供認不必抵賴王仍狡展同轉喝令從重笞責始供稱五月初旬小的竊過餘慶里飯店内錢五千文業已用罄問爾於何時起學爲行竊王不答包探禀稱小的觀王面上刺有積竊兩字顯係積年老賊王供稱小的向在蘇州當鐵匠到申後在虹口朱梅卿家夥工兩月行竊時有蠟梨頭同光現已脫逃同轉著從重笞責一百板仍還押所○羅炳堂一案前已紀諸報章昨日原告楊計氏被騙人金步侯過付人孫永祥同投案下葛同轉問羅曰爾所騙之洋銀究在何處供稱被楊阿寳携往廣東孫供稱小的在中八仙橋陳順豐烟館親手交與羅收同轉謂過付有人尚能圖賴乎羅求恩交保出外料理同轉問女孩阿心現在何處供稱被阿寳携往大捕矣同轉限五日内將洋銀三十二元繳案阿心及阿寳均著交出羅供稱當阿心被誘時小的確在主顧家燒烟並不知悉同轉著押候交保出外限日交人○招商局金利源碼頭上三號巡丁拘獲攫取小麥之王阿四解送案下葛同轉飭某包探至金利源帳房查問等情曾詳昨報昨日命提王到案判令笞責六十板釋之使出仍勒限查獲小麥交還○義元洋貨店雇用徐仁卿之小車載貨缷貨偶不經心將他店學徒王玉英足骨壓傷巡街捕獲送公堂葛同轉諭令義元主代繳醫傷費洋銀四元暫將徐保出王則舁送仁濟醫館療治待痊後著保交徐候核此四月下旬事也昨日王兄壬甲携王投案訴稱胞弟傷勢略輕尚須靜養自到醫館迄今歴三十九日藥資食用共需洋銀六元二角如今均已付清同轉命提徐到案諭令找給洋銀二元二角義元司帳人某乙遵諭代繳諸人均遵諭叩謝而退○胡阿榮李阿根在招商局金利源碼頭上冐充巡丁冋人訛詐此亦已見報章昨日飭提到案著具改過切結諭令以後不准再犯如復到案定予重懲○某甲前在揚州誘騙女子馬金仙到申售入某鴇花烟館逼令爲娼旣而向鴇婦訛錢以致被控到案經葛同轉判令荷枷昨已滿期同轉著具改過切結同轉閱得信内有罪不可贖四字遂怒謂爾到此地步尚敢掉弄虚機實屬可惡之極甲一再求恩同轉著卽釋出 
[桃隖瀘電晉義公信信昌復昌蘇電蘇賑各公所晉賑記二十七]  
　　敝處賑欵解至六月底止六月以後同人因赴鄉試只能守舍已芸人之戒不暇避因私廢公之謗矣以災區言七月望前人盡待哺七月望後事勢亦似稍鬆仁人君子而不念災民也誠不宜爲再三之請如其猶念災民也尚乞同星火之急迅於六月以前册捐並惠俾可結局翹首慈雲惟日爲歲○故友丁君鏡齋君平一流人也賣卡高郵以自給曩西北賑事起時以錢千或數百遠致之蘇讀其書忠義悱惻非尋常人語心異之事以鄉先生禮而請就地設賑捐所君爲設所於武廟以昭神鑒累年以來無役不從今者落月屋梁感深宿草嗣君承志方廣集賑貲而君不及見悲夫嗣君名瑞昇字玉軒初集四十元再集三十元二十元百十一元均交信昌賑所彚解君而有知其亦可少慰也夫或問於予曰屢見捐單有移助懴資者有移助賑濟孤魂冥鏹普度之費者幽明一理毋乃向隅乎子則應之曰經懴得資冥福非經懴之力也飯僧之功也飯不飢之僧何如飯調飢之民之尤爲功乎幽明旣一其理生死必一其心我意比者浙江則應公金公江蘇則費公任公上海則陳公李公必仍設賑捐之所分晉飢之編廣籌冥鏹分批解濟而又得熊公金公親赴災區按户給賑百萬飢魂無慮鬼餒如必藉生人之力兼賑幽魂也則交易而退其亦請應金費任陳李諸公捐歛冥鏹以助我乎夫亦不可以已乎○杏廬先生隱於杏村予嘗贈以詩云高文凌碧漢清節比黄花非溢譽也頃以書來割助朱蘭坡先生手選國朝古文彚抄兩集疇昔以三十金所得者　謂留與子孫亦未必能讀有願出資四十元者卽以助賑云我輩寒畯以書爲田君竟賣田助賑視古之毁家紓難者何多讓焉嗚呼士窮見節義天下豈少烈丈夫哉要當於隱君子中求之耳[  桃隖散人述]  
[桃隖同人彚報經收晉邊義賑瀘電局杭晋義杭公信滬信昌蘇復昌蘇賑局蘇電局蘇電寓八公所五月中旬清單]  
　　瀘州電報局王柳翁經收據電報云四川鹽務總局文道憲允一千兩永寗道周觀察允二百兩瀘州李直刺允三百兩富順縣陳洛君大令允五奄兩實匯到渝平一千兩九七平一千兩共化見規銀二千一百零六兩合見漕銀一千九百五十一兩七錢三分五厘○杭州焦棋杆晉義錢莊周君渭泉經收嘉瑞雙連生一元蕭邑公善堂二十元無名氏許五十元許府爲印甫四十冥慶移經懺資五十元以上四户共收洋一百二十一元合見漕銀八十二兩三錢四分○杭州湖墅公信紙行彭君菊亭經收亭字册萬興全仁豐瑞萬興馨豫豐恆公和正周長興范孟養惠俊卿徐耀廕邱鑑齋十户各一元華震大怡生隱名氏無名氏四户各二元胡屏山三元恆源滄丁賀記兩户各四元裕春同信昌陞源堂記傳中和五户各五元阜恆莊敦厚堂兩户各十元羅毓記折喬遷席二十元敦厚堂三十元以上廿六户共收洋一百廿四元合見曹銀八十四兩三錢二分○上海晝錦里信昌珠號平江公所陳君養泉經收信字册愛蓮堂青芝館不留名不留名不留名五户各錢一千文問心諸同人錢十二千文無名氏四角義恆四角五分無名氏五角五分吳準昌周式甫王蔭侯篤信堂張郭錫純俞　洲秦　伯端木自明秩裕堂陳九户各五角六分生記不留名不留名不留名潘蘭亭正裕　無名氏仁昌寳盛陳仁山天成無名氏同昌裕雷世祿徐會雲倪敦五王敦翁光霽草堂王烈符震康恆萬復盛恆記恆隆鼎泰公記效豐永升恆羅公發春源祥金賓秋沙雲程馬德純陸昭容馬和卿陸小寳小孩唐聞壽蔣善士永濟莫乾記英記阜恆許玉海馮子泉無名氏無名氏無名氏無名氏無名氏無名氏餘慶堂韓正昌問心堂孫立幹劉仁卿王仲軒陳於禮童琴軒王槐孫郭塋甫六十户各一元補過予一元六角不留名立生鼎成恆敦本堂訊梅氏桂亭氏蓉畦義合裕順東來公楊曉峰田永記葉松山馬春田丁賢臣梁瑞記鄭春亭徐允功速致中嚴文治朱渭夫無名氏丁吳楊高開泰裕泰裕春記倪元正無名氏無名氏不留名青海堂任紹昌無名氏補過堂金紫記悔愆志良祈安氏張受之三十七户咎兩元鎔記榮記陶記不留名張百忍壽玉記大昌瑞裕頤豐無名氏錫堂小孩兒災易養十一户各三元馬祥源席志前無名氏隱名氏四户各四元鳳寳劉翠記德新源梁星五德成源順程子樹七户各五元王楚賓五元九角六分楊洪源姜公記兩户各六元清河不留名病速愈義和東來穗春行悔過祈安予金小蘇撥掩埋欵六户各十元無名氏十五元隱名氏洋二十元蓮因居三十元敬事居洋五十元夢錦書屋七十元愼德堂主人爲亡妾劉氏求冥福味燈廬兩楓居三户各一百元四明存心主人二百元無名氏銅洋兩元吳耕堂銅洋七元永慶堂十兩零五錢一分鎭江柳手五百兩四明存心王人癖瘟丹一千二百錠○又代　銳字册貸友　鑾純德吳守禮亷遇如周順緣五户各一元戚好義陳瑛瑞張嘉賓葛錦聯楊孝萱沈慧記六户各二元周　記五元無名氏八元望慶堂楊雲顯替母解厄益算陳日信釋愆氏妙記五户各十元樹衡堂全仁堂存仁堂尹篤培四户各十五元延齡堂念二元陶　記五十元存德堂陸兩七錢九分二厘邵福臨十兩另六錢六分三厘善記資記銀記勝生氏信記生記六户各十兩方文氏十二兩五錢汴記中記兩户各十五兩隱名氏不書名兩户各二十兩○又代收電字册楊子翁方子翁經募沈芝軒潘子緯二户各一千文無名氏一千三百文湊圓氏一千五百七十文保安堂王梓記兩户各二千文程受堂二千五百文余子　三千四百文章丹記章鶴記兩户各四千文張少堂五千文德生鼎成恆厚昌潤仁豫龔尚志五户各十千文藝永興祝萱壽竹善堂三户各二十千文同仁典履祥典兩户各四十千文無名名一百千文無名名氏一元無名氏四元聲清室五元方爲寳方榮寳兩户各十無名氏廿元無名氏章鶴汀兩户各三十元無名氏無名氏兩户各一百元施仲魯四兩另八分二厘虚室主人十四元以上共二百廿九户共收洋一千五百廿八元規銀六百七十四兩五錢四分七厘錢三百三十四千七百七十文銅洋九元共合見漕銀一千八百七十八兩另七分三厘○蘇州中市復昌莊徐君乾齋經收復字册無力子四角何李樂閑氏李鴻萬順沈退思福山氏養直氏七户各一元兩無名氏汪榮記徐墨記怡怡軒一粟居合留餘堂周栽記合有凝堂方不書名福來康益記八户各二元佐心同無名氏兩户各三元敦仁堂三元五角馬凝香保赤子兩户各四元瑞號諸友四元五角敦仁堂求親健家安問心居士逹記四户名五十元益父壽六元遂記　 
 
 

Page 10

 
 
方節省日用義隆莊兩户名七元無名氏無名氏養雲軒揚三户各十元厚生莊四十元○又代收理字册徐培翁募姚壽山一百文鍾全嘉坪氏兩户各二百文琴隖氏三百文誤春甫四百文無名氏四百八十文陳立榜五百文胡觀瀾六百文亦政堂程益大帮尹姓餘未明子四户各一元柏　病愈兩元以上共四十六户共收洋一百六十一元四角錢二千七百八十文共合見漕銀一百十一兩二錢八分四厘○蘇州馬大籙　宋君培之經收培字册惜字簍一百文徐太太二百文吳念椿三百文金堃祥五百文劉愼五鄭　加王雨城曹子玉四户各一角端石臣郝康榮柏雨亭何春華端正夫董昆山徐文質周臣潤夏佳賢九户各二角李孝林蔣良有徐岐山三户各三角劉古林四角沈觀之朱錦庭兩户各五角馬鳴鳳馬采之王嘯雲胡承之合沈源順謝寳樹沈春山李萬隆六少安合華益堂源順信馬樂之李竹齋無名氏李小園無名氏無名氏無名氏心耕堂田孫少蘭漂邑瀬永徐侍萱室彭年養性居李文源念三户各一元勿爲善求平安沈麟振王世愷馬春暉沈懋德王德裕安泰鼎隆烟永息吳裕堂榮昌行裕修堂徐樹森毛漱石毛貞清十四户各二元心息家宅平安無名氏陶秉衡三户各四元[  此稿未完]  
[立大莊經募山西賑捐第十次清單]  
　　九江立大莊洋四元延康來舂池艸堂爲孫兒求病愈洋十元蘇州源康莊來趙曾三求病愈洋二十元陳春記曾來奉天淮城署上虞求母康福人洋十五元揚州立生莊來立生莊洋十元求平安洋二元求平安洋二元隱名氏洋二元無名氏洋二元鳳寳儀洋四元治安堂洋二元禮記洋五元莫釐不揚名求平安洋二十元補過子洋一元麟慶堂洋三元三思堂洋二元無名氏洋一元節藥資洋一元廣陵散人洋一元求慈安洋一元南徐外史洋一元安慶元泰和莊來元泰和莊洋五元敬修堂章洋一元桐城裕泰洋六元張宗聖堂洋六元葉知止堂洋三元葉敦厚堂洋四元同康洋兩元永隆洋兩元葉知正另洋一元程克成洋一元漢口永大昌莊來不書名洋十元求病愈洋十元劉德臣洋五元違悖自悔理應道罰洋七角守約無信衡情酌罰洋一元三角閩省源豐潤來恊同慶花洋四元全壽花洋一元成香花洋二元江林花洋一元連香花洋五角炳記花洋一元勝利花洋一元以上共捐洋一百六十七元花洋十元零五角兌見洋十元兩共收洋一百七十七元正 
 
 
 

Page 11

 
 
   
 
 

Page 12

 
 
[光緒十九年五月二十九日京報全錄]  
　　宮門抄○直督李等奏保奬熱河辦賑各員摺○又奏知州保以知府用送部引見片○粵督李等奏道員開缺修墓摺○又奏道員給假調理片○又奏匪犯就地正法摺○又奏建造魚雷廠屋船澳奏咨立案摺○五月二十九日内務府國子監廂紅旗值日無引見○芬車等演放水師砲位覆命○謨貝子慶福各請假十日○巴克坦布續假二十日○召見軍機容貴敬信○○大學士直隸總督一等伯臣李鴻章頭品頂戴熱河都綂臣奎斌跪奏爲熱河賑務辦竣出力各員擇尤酌保繕單恭摺仰祈聖鑒事竊前年熱河地方被賊蹂躪受災極重經臣等將辦理賑撫情形疉次奏聞並於上年賑務報銷案内請將出力各員綂俟善後一律完竣核給奬叙奏明在案兹據熱河道廷雍查明詳請具奏前來臣等伏查前年冬間熱河敎匪倡亂竄擾朝陽平泉建昌赤峰等州縣及蒙古各旗所過焚掠幾無完土難民逃匿山谷饑寒交迫弱者委塡溝壑强者結黨剽竊民情岌岌可虞上煩聖明厪念次飭諭臣等妥籌善後事宜並蒙頒發帑金俾資拯濟臣鴻章先據邊外各將吏禀報兵後災民危苦各情當卽遴派熟悉賑務疉之州縣四員由籌賑局酌撥捐欵棉衣先行解往旋卽奏派知府劉盛瓊續撥欵項並飭知州施則敬勸募義捐先後馳往會同查放臣奎斌到任之初目擊災狀卽奏派熱河道廷雍總辦賑撫事務督率印委會同直隸派往各員妥爲籌辦並以地面遼闊添派滿蒙各員及地方紳士分赴平建朝赤四屬及喜峯口臺站等處確查被害輕重分别撫恤繼因赤峯縣秋間又被霜災收成失望錫伯英金等河年久湮塞亟應修治續請籌撥銀兩以工代賑添設粥廠廣爲收養被兵地方牲畜搶掠一空民間欲耕無具復派員購買馬匹按撥發給酌給籽種俾得及時耕作免致荒蕪現在善後事宜均已就緒　理尚屬得法查放賑撫各員自冬徂夏時逾半年僻壤窮鄉無不躬歴周廻數千里丁口數十萬均獲全濟無濫無遺流亡得以漸復地方亦臻靖謐有關於邊庭全局者甚大當冬春之交正值賑務吃緊該員等於荒山窮谷冰天雪地之中併日奔馳不遑休息知州劉竺保卽因積受嚴寒殁於差次塞外辦賑之難逈非内地可比各員绅備歴艱幸始終勤奮自應酌予奬敘以勵勤勞除廷雍劉盛瓊施則敬三員另片陳請外其餘各員按照順直辦賑請奬章程分别核擬彚繕清單恭呈御覽仰懇天恩俯准照擬給奬俾昭激勸出自慈施謹合詞繕摺具陳伏乞皇上聖鑒訓示謹奏奉硃批該部議奏單併發欽此○○李鴻章等片再留直補用知州施則敬前在熱河隨營剿賊軍務肅清卽派令辦理善後賑撫事宜該員先後募捐銀三萬餘兩會同印委各員週歴災區確查散放全活災黎甚衆其辦事實心誠懇愛民不辭勞瘁實非尋常出力可比自應從優甄敘查該員歴辦各省賑務疉膺保薦光緒十七年冬間在順直各屬辦賑得力經臣鴻章奏請送部引見續於熱河剿匪案内請保以知府留省補用均蒙恩准在案此次辦理熱河賑務盡心竭力終始不踰勞績尤爲卓著應請仍以知府併案送部引見恭候諭旨錄用以昭激勸出自恩施謹附片具陳伏乞聖鑒訓示謹奏奉硃批施則敬着交吏部帶領引見欽此○○李鴻章等片再留直補用道劉盛瓊歴任直隸州縣俱有政聲前年冬間欽奉寄諭飭臣揀派明幹大員前赴熱河辦理賑務當以該員曾任邊缺情形熟悉辦事認眞奏明派往時值歲暮嚴寒單騎馳赴災區崎嶇山谷綏集蒙漢孑遺之衆初見官至始有更生之望數月之間周徧平建朝赤四屬及各蒙旗親督委員司事人等清單户口核實散放毫無遺濫實惠旣得均霑用欵尤能撙節綜理全局備歴艱苦較他員之分辦各路者倍著勤勞該員於上年永定河合龍案内已保道員查直隸候補道桂本諴朱其詔費建笎等均以辦理工賑經臣鴻章及府尹奏請送部引見熱河兵災之重籌辦之難尤與内地不同該道劉盛瓊才具幹練講求吏治實爲直隸出色之員堪備任使可否仰懇天恩俯准將劉盛瓊送部帶領引見聽候諭旨錄用之處出自慈施逾格謹附片具陳伏乞聖鑒訓示謹奏奉硃批劉盛瓊著交吏部帶領引見欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲道員請假修墓照例開缺請旨簡放以重職守恭摺仰祈聖鑒事竊據二品頂戴廣東督糧道韓文鈞禀稱父母兩柩均寄葬京城西便門外家無次丁乏人照料現接親友來信塋墓被雨衝塌必須自行前往赶緊修葺禀請奏懇開缺給假三個月修墓一俟假滿卽行赴部呈報不敢稍耽安逸等情伏查現任官員例准開缺修墓相應請旨俯准開缺俾遂孝思所遺廣東督糧道員缺並懇迅賜簡放以重職守現查有廣東候補道閻希范精勤穩愼辦事認眞堪以暫委署理除分飭遵照並咨部外謹合詞繕摺具陳伏乞皇上聖鑒訓示謹奏奉旨已錄○○李瀚章片再雷瓊道朱采感瘴致疾調理未愈禀請給假數月至省城醫治伏查朱采在任六年實心任事撫黎治盜備極勤勞現在地方平靜海口各砲台亦已完工瓊郡水土較劣養病非宜　應量予體恤給假醫調查有廣東候補道周炳勳精明幹練熟悉情形堪以委署雷瓊道印務該道前經臣李瀚章保奏送部引見仰蒙恩准應請俟交缷署篆後再行給咨赴部除分飭遵照外謹合詞附片陳明伏乞聖鑒謹奏奉硃批吏部知道欽此○○頭品頂戴兩廣總督臣李瀚章跪奏爲廣東省查辦匪鄉續獲積匪審明正法恭摺仰祈聖鑒事竊照廣東廣州府屬南海等縣地處濱海盜匪出没靡常往往勾通内匪肆行刼掠前經奏明因提督臣方耀查辦嗣方耀出缺又經奏派提督臣鄭紹忠辦理所有疉次懲辦各犯均經奏明在案兹准鄭紹忠咨稱督飭員弁兵勇馳赴南海等縣設法查拿並責成犯族房長綑送自光緒十八年十月起至十二月止共獲匪犯胡漾今等七十九名據各供認疉刦打單擄贖得贜及拒斃事主營勇不諱按照律例均應斬决梟當經審明咨由臣核飭就地正法併據廣東按察司彚案詳請具奏前來臣查粵省盜賊之多由來已久拿辦稍鬆則匪胆愈熾事主人等往往懼爲匪讐不敢呈報臣昔官粵省深悉情形近年奏派大員清查各處匪鄉有犯必獲訊明卽辦鄉族紳耆無所顧慮亦各查報綑送不稍容隱此次所獲各犯均係罪惡昭著法無可貸業經昭章懲辦在逃之匪亦經榜示姓名懸賞購緝盜風素熾未能遽盡根株而刼案已覺漸稀似尚不無成效除督飭文武認眞巡緝及縣立重賞並勒令犯族綑送務將各屬匪徒悉獲懲辦外謹繕具犯名案由清單會同廣東巡撫臣剛毅恭摺具陳伏乞皇上聖鑒謹奏奉硃批刑部知道單併發欽此○○頭品頂戴兩廣總督臣李瀚章跪奏爲建造魚雷廠屋船澳用過工料銀數照章奏咨立案恭摺具陳仰祈聖鑒事竊照廣東省於光緒九年間因籌辦海防經前督臣電致出使德國大臣李鳳苞定購魚雷雷艇復相度虎門沙路魚珠各要口形勢訂購外洋守口之沈浮水雷電線等項延訂洋師在黄埔地方設局考取學生選募水勇派委員弁管帶認眞敎習以備戰守所有創辦情形並一切動用經費均經先後奏咨案准部覆各在案查魚雷雷艇等項均係重價購自外洋式類繁多類皆鋼料應照北洋章程建造旱澳船臺魚雷廠屋分别安放方能經久不鏽若將雷艇常浸水中各件分儲四處卽時常油飾加意愛護究非經久之規當時因廠澳工程浩大未能同時建造嗣因水雷等項操練漸臻純熟籌議設廠在於黄埔地方價買民田塡築地基蓋造旱澳船臺一區内分正副臺兩座正臺用鐵路四條可置雷艇九艘其餘二艘輪泊水面爲操演之用副臺用鐵路兩條以備抽換操演時前後騰挪安置艇架之用四旁餘地分建各員弁學生水手人等住房廚房旣存儲船板艇臺料件等屋共計七所又建魚雷廠屋一所廠旁後各建房一所爲分儲魚雷戰頭水雷棉藥之用廠前臨江建橋一座人字架一副以爲起落魚雷水雷之用一切需用鐵料飭令洋弁馬駟在外洋鐵廠定購以期適用綂共用過工料實銀二萬九千八百八十三兩八錢五分五毫一絲五忽六微所有一切工程派委前江蘇試用道温子紹督辦於光緒十六年閏二月初二日興工於光緒十七年八月底工竣造册送由廣東海防善後局司道查核所開各數核實無浮應照定章先行奏咨立案以爲報銷根據惟此項工程係屬創辦均係叅酌西式以期合用並無例案可循應行據實開報至工料細數丈尺圖說俟報銷時再行分晰開列呈繳詳請奏咨前來臣覆核無異除咨移部科外謹會同廣東巡撫臣剛毅合詞恭摺具陳伏乞皇上聖鑒勅部立案施行謹奏奉硃批該部知道欽此 
 
