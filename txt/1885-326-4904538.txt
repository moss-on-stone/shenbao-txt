# 1885 - 326 - 4904538

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前比掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號　姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省關墨本舘業經先後排　校對無訛紙張潔白顱爲士林珍賞定價順天闈墨洋七分江　八分浙江江西均七分售處仍照曩例揣摩風氣者所宜先　爲快也 
[五十八號畫報出售] [  申報舘主人啓]  
　　前者高麗禍起蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覽報首畵譜兩圖仍係羅漢爲任君阜長所繪後附淞隱漫錄圖說一則准於十六日出售此布 
[禁鴉片客談] [  山隂述蕺子稿]  
　　甚矣人心之難悟也積習之難返也其有爲於人而不悟不返者無論矣其有害於人而不悟不返者何限哉其不知其有害而不悟不返者無論矣其明知其無益而不悟不返者何限哉天下之事每多如是而大害之彰明段著而不知返悟者則莫如鴉片烟日者有客白號念及氏惠然過余若有不勝唏嘘者曰鴉片之爲物盛仃矣食之者衆矣其爲　也廣矣有其癮於一身而一身衰有其人於一家而一家敗吾請與子商一禁之之術若何余曰子母然天下之事人矣何必念及於此哉子獨見鴉片之爲害而食之者亦見其爲利耳天下損人之事未有不先與以小益而能害人者盡間　來也必先有小忠小信以固其心禍亂之興也必先有因循逸豫之可貪而後受其毒鴉片亦猶是也子曰當禁故　鴉片之爲害余非曰不當禁特以天下嗜此者業此者之方以爲利而其勢有所不能禁也謂予不信吾請與子言鴉片之利之所以欺人者外洋商人以此爲通商之大利載千百萬無用之土入口卽載千百萬有用之銀出洋其利何如也中國欲分外洋之利權遂自種鶯粟自收烟漿種鶯粟之家無不利市三倍其後在上者恐其爲害愈廣而嚴禁之乃此議一出中國之人以有所顧忌不敢公然栽種而外洋之土反因此而愈售愈廣銀錢之流出者日甚一日欲禁其害而反大失其利外洋入口之貨旣以此爲大宗中國關税之收亦卽以此爲鉅欵歳入千百萬兩其利何如也若禁此一端卽少此一端之進項矣上海租界之地有烟燈之捐西人之所　於此欵者甚鉅一朝禁絶進項無由一切曹用必多所支絀此皆業此者之大利也至於嗜此者富家世胄以此消閒情墨士文人以此助思慮經營商賈者以此通往來而作交易食力謀生者以此遏疾病而提精神前有友人曾言有見在戒烟局戒烟者其初戒也吐瀉交作吃盡辛苦而癮亦遂除及其出局也曾無幾時依然吸食問　故則曰癮雖除然巳氣力毫無不得出求口食惟有借此以少長精神尚可以供奔走爲衣食之謀余聞言不禁惻然然則其爲益於人不亦甚乎故厲禁雖高懸而卒不聞一日之禁方藥雖靈獸而卒不聞有一人之除且其害或愈禁而愈多癮或愈戒而愈大至於今日煙之爲害方如火之燎原子乃欲商禁之之術吾恐空言雖切而杯水車薪何濟於事乎念及氏曰不然子謂利之所在勢所難禁吾以爲害之所生理所當禁當　而不禁是委於難也是陷於利也不足以爲政也曰然則禁之之術奈何曰治水必清其源而治事必究其委鴉片之來田於外洋而其爲害之廣則由於吸食之人多今若欲禁其害必先嚴禁人之吸食子以爲外洋商人以此爲利必不肯自絶其利源而從中國之令此勢之難禁者也然觀英國禁烟之會設已多年未嘗不知此物之爲害則旣已通商有利當共沾有害亦當共去卽曰外洋之人溺於利而不顧必欲使此毒物流入中國然我雖不能禁外洋之土不使入口而外洋亦不能禁我之禁人吸食若中國之人無一食烟者則無利可圖販之者自必絶跡是不禁亦猶之禁也至於禁人之吸食則必自上而及下自貴而及賤在官者先自禁其食其下有不從者則叅之革之不事虚文必求實效而後大下之人父朂其子兄勉其弟皆知煙之可畏貴家世胄文人墨士有吸烟者父兄相爲詬詈朋友與之絶交商賈食力之輩有食烟者人皆不之顧問不復雇用使人人皆知食烟者無異于求死而後數十年之習可以立返而千萬人之心不難立悔矣雖或慮夫捐税有缺費用不支消閒無事滋助無物然天下之物多矣豈舍烟之外别無可以支用可以消閒可以滋助者乎且設如數十年之前鴉片未入中國又將何以支用何以消閒何以滋助耶子休矣毋再言鴉片之爲利也余曰唯唯 
[諭旨恭錄]  
　　十月十四日奉旨青州副都統着德克吉訥調補廂紅旗蒙古副都統着恩普補授欽此 
[本館接奉電音]  
　　昨晚九點鐘時在京訪事人由電飛傳本月二十二日上諭一道敬謹譯登○十月二十二日奉上諭福州將軍穆圖善着授爲欽差大臣會同東三省將軍辦理練兵事宜各城副都統以下均歸節制欽此 
[綜紀法國選舉議紳情形]  
　越南之役本非法人之所樂爲皆因斐理在位之時藐視中國欺騙議院逼成騎虎之勢欲罷不能彼自謂中國懦弱不能持久終必聽其要求以爲邀功固位之計然自起事以至議和其議紳中始終力詆斯役者則有喀薩雅克等之右黨卽君黨八十餘人與葛來孟叟等之左小黨卽民小黨六十餘人其他紳士歸左大黨卽民大黨三百餘人推斐理爲領袖是爲斐黨斐黨雖聞聲附和亦非樂於從事不過惑於中國懦弱之說冀不勞而成功故受斐理之騙及諒山大敗舉國嗔怒喀葛之流數其罪而黜之更易政府大快人心厥後選舉近期斐理之黨散而復聚揚言和議成於斐理得有越南全地并獲商務之利皆斐之功而斐又自矜詡以圖復位且知法民厭兵許以勿謀進取專守所得蓋欲安民心也不意喀葛等黨專以越事爲攻斐黨之具勸民勿選其人以罷遠略正中百姓之心法人皆知此役已費五百兆方傷亡將士萬有餘人而地方擾攘已極不知再費兵餉若干傷若干民如可少安民怨久已沸騰加之自越遣歸之士卒數千有奇到處訴其役苦且言越地瘟疫盛行毫無可取於是民怨益深故此次選舉議紳凡從前未允籌餉及力詆越役者皆重獲選舉更有同志者亦皆獲選而向日附和斐理之人多被擯棄按法國九十 
 
 

Page 2

 
 
分府應選議紳五百七十四人現在已選定者三百二十一人内有喀薩等右黨卽君黨一百八十二人大小左黨卽民黨一百三十一人葛黨居其大半斐黨極少其餘二百數十人尚須另選必俟舉主人數足額方爲選定今限十日一律清結論者皆謂右黨將獲二百數十位置其左黨人數在三百以上而其中葛黨居多半斐黨居少半焉總之喀黨大勝葛黨小勝斐黨大敗不能復振而其取敗之由專在力主越南之役葛喀之所以勝者亦因力詆越南之役是越事之得失實法國選舉議紳一大關鍵也法以民主立國竟使君黨得勢豈法民好君主而惡民主耶蓋因君黨之人皆以罷遠略恤民生爲言而斐黨仍以越事爲功是其所以居功者正其取敗之道耳今民黨勢弱舉國歸咎於斐有謂議院開時應請退越南者有謂請數斐理之罪明正典刑者茀相爲上議院之人不與下院選舉然其同寅各部皆歸下院此次多未獲選例富辭職論者謂茀相接任之時卽應痛攺斐理弊政退出越南惟因欲守此地仍是糜費跡近附和是以百姓不悦擯棄茀之羽翼以示怨忿故茀等亦極難處　法之内政將亂也以上所云由友在巴黎斯郵示云係譯從某日報本舘以其叙述情形無異身親目擊因列諸報牘俾留心時事者增擴見聞焉 
[譯日報述朝鮮事]  
　　近得朝鮮來函謂大院君歸國後韓廷敬禮有加官吏因事入謁者必以朝服相見惟大院君優游養望毫小干預朝章耳○有十五年前亂黨三十餘人韓廷擬定斬决刻經英美各欽差向政府言人命至重天下萬國無不愼持盖體上蒼好生之德也貴國政典我儕原不可越俎代謀特以誼在同盟不得不盡情忠告尚祈酌量爲禱廷臣轉禀國王得保首領者至三十餘人之多均攺爲流罪惟内有二名實係罪不容誅可見仁人之言裨益不少也○西歴十一月八號夜間王城百姓譁傳金玉均朴泳孝等率領日兵回韓以靖内亂流言百出致朝廷亦覺惶惶將闕門加意護衛一面飛馬偵探繼而影響全無始知以訛傳訛然吃驚已非淺鮮矣○俄國使署已命日本工頭市村止太郎包造估得工價八百元○仁川港内現泊中國及美俄日本兵船各一艘該港於西十一月兩號寒威凛冽已見薄氷○日本使館去冬焚毁後擇地城南盖造前由工部督派出之監督鈴木氏目下因已告竣率領工作人等回國矣 
[易釵而弁]  
　　日本報云朝鮮婦李氏攺易男裝託名游歴長崎實欲尋訪金玉均之蹤跡由仁川附美濃船前來適釜山尚多疫症長崎當道特設查疫船於港口凡船從疫地至者所有搭客必經地方官檢點卽無病之人亦須就沐用以鹽水名爲消毒然後准其來去自由此倣恭西法也該船抵港檢疫官見有韓人六七名皆令照例就沐一客獨瑟縮不前始知其易釵而弁者時因情急聳身入海幸傍人上前救趍細究緣由該婦悲不自勝備述始末船主正在無法可施恰兵庫丸輪船將往元山及海參崴等處因託帶往元山想可不致有性命之虞矣濃船主亦仁矣哉 
[三吳紀要]  
　　吳邑尊任石芝明府報丁内艱大憲委馬漁珊大令接署定於二十六日卯刻接印視事日内篆務由捕廳代拆代行馬大令公館在嚴衙前離署太遠任明府喪務未畢一時未能出署適湖南會館内閃叅戎瀛眷已將遷出大約馬大令卽遷往是處庶幾呼應収靈又開任明府呈報丁艱之際將經手事件分别赶理以便移交後任所有覊押人犯之情節較輕者卽行交保釋放網開三面誠莫大之惡　惟在押之詳革牛員嘉興人胡叔琴因奉大憲嚴批擬照和誘姦拐辦理是日由押所提出攺判收監噫身列膠庠竟至下塲如此眞諺所謂風流兩字誤平生者耶奉勸少年讀書人幸勿爲西廂記紅樓夢等書所誤 
[蘇臺雜錄]  
　　日來各業開倉佃農載米糶價完租胥門各米行爲之擁擠日前有鄉民載米至某姓行斛見七石數斗帳桌合價結算該鄉民急欲至河下將船停泊豈知一轉眼閒突有人向帳桌逕支洋十五元數角而去報數相符面目亦不能辨及該鄉民自至取洋始知被人言取終年血汗將以還租度日一旦頓歸烏有痴立逾時繼以痛哭行主出詢情形知財命相連萬難過去因慨然照數給予鄉民叩頭如搗蒜喃喃誦佛而去行主苦思防患之術嗣後斛米畢給予對號烙籌以憑隨時持向内櫃結支米價以杜詐冒該行主之好行其德嚴絶流獘可稱仁　兼盡者矣○聞江甯藩司梁檀圃方伯有因病禀請開缺之信急流勇退宦海抽身殊難得也月初十日皇太后萬夀各官紳均詣萬夀宫叩祝傳到大觀園菊部循例演劇四齣後卽移至奉直人旂會舘演唱金貂滿座霓羽徵歌眞昇平盛事也 
[考事彚登]  
　　國子監出示招考南學肄業生一事曾列報章兹接都下續函言本月初六日黎明盛伯熙大司成升座點名計應試者舉班二十餘人恩拔副歳優監百人左右點畢已日上三竿隨卽命題扃試題係子曰人之生也直罔之生也幸而免子史訨經據要經史訨經據要擬重修國子監韓文公祠碑記擬吳梅村八風詩七律八首不拘韻限申刻交卷不准繼燭如有萬不得已而繼燭者必須先將艸稿呈閱方許通融是日竟有不完卷者數人○月前總署招考滿漢舉貢生監撥人同文館肄習天算洋文至月初報名投考者已有四百餘人隨子初六日出示定于初十截止其中有七八人通曉疇人之術惟能知各國語言文字者則竟絶無僅有所指不勝屈者惟文理優長之高才生耳 
[學使將臨]  
　　當塗縣華邑尊榮萱探悉新任安徽學政貴隖樵大司宼文旌將到卽飭工修整學署預備駐節近聞學憲有本月十五日接印之說邑尊因于是日偕學師及各員出境恭迎至前任學政徐頌閣大宗伯奏請給假回籍修墓已蒙兪允賞假三個月大約卸篆後卽須遄回嘉定原籍也 
[陳臬誌喜]  
　　蕪湖關道梁小若觀察有奉檄署理臬司之信至關道一缺何人瓜代則尚未見明文也 
[皖省决囚]  
　　本月十七日皖垣奉到部文由司獄票提一犯至臬署騐明上綁押赴市曹正法該犯年約四十許係徽州某邑謀殺之案監禁有年忽奉部文處决云 
[皖垣火警]  
　　十七日晚撫署西首某轎舖陡然走水事由某學徒夜臥樓上悮翻洋油手照以致烈燄高飛城内文武各官聞警奔救各水龍亦陸續到來噴水澆灌火隨熄滅不致延燒該徒則被祝融氏所焚屍骸竟如焦炭一團慘哉當火勢猛烈之時有匪類混入鄰家搶劫衣箱等物事主急爲攔住盤詰緣由適營縣及各委員彈壓至此將該匪帶回縣中管押想須盡法窮治以警效尤也 
[涓吉入署]  
　　松江府姚少讀太守詣金陵公幹後旋卽附輪至滬换坐民船於十九日回松仍在公館暫駐刻府署已修理一新擇於廿五日晉署矣 
[雲間近事]  
　　前湖南學政俞蔭甫太史由蘇回浙路出五茸華亭縣吳仲英婁縣張小芸兩大令親詣舟次拜謁○松城辦理冬防已經議定吳大令慨捐鶴俸在華署前設局梭巡其節孝祠中所設之局則仍由商民集資募勇自衛身家○吳下某生素習岐黄術懸壺于九峯三泖之間某孝廉延使視疾見方中有粉腹皮三錢孝廉謂遍檢方書無此藥味似此胸無所有安得不以人命爲草菅因將方呈諸學師請其將生屏之境外生亦自知理屈央人再四說情孝廉始不子深究○育嬰堂董事林某司帳祈某虧欠公項甚巨姚少讀太守議欲將兩家房産查封備抵嗣有某紳出爲擔保謂所欠之款當於此後歴年薪水劃去然未識能允其所請否也 
[賽馬誌勝]  
　　泰西俗尚武略寓滬各商例於春秋佳日賽馬以角輸贏近年漢臯亦踵而行之惟賽期不在秋而在冬亦中國農隙講武 
 
 

Page 3

 
 
之遺意也本屇定期十一十二兩日在跑馬塲中賭勝是日也天氣晴暖遊女如雲地方文武各官皆臨場彈壓觀賽亭前高拽綵旗旗上圖繪一馬至十一點鐘西商紛紛前往卽關上西人亦將關封閉結隊嬉游是時適有英國兵輪抵漢西兵亦臨塲觀賽將近一點鐘紅旂一展驊騮騄耳莫不絶塵而馳計初賽兩馬奪錦者係波樓館二次賽六馬歸旗昌首占三次賽五馬先至者爲隆泰匯票行西人非四四次賽五馬仍歸波樓舘得采五次賽四馬爲某醫生占先六次賽六馬又爲隆泰非四出人頭地七次賽四馬亦仍波樓館奪錦賽至自鳴鐘巳報五點斜日啣山晚霞西照諸商紛紛散歸次日復賽初係波樓館得采次係某醫生占先三四俱波樓館嬴五六均太平行西人爲首諸君中尚有餘興未闌者乎來春草軟沙平再試磬鞚之技本館職司紀事當不憚筆墨之煩焉 
[文星照滬]  
　　前任河南學政兪蔭甫太史偕其文孫階青孝廉來滬舟泊英界盆湯弄碼頭本埠各員咸往拜會昨晨太史乘輿至各署謝步昨云湖南提督盖傳者之訛也 
[賭竊彚登]  
　　英捕房包探王阿二孔長生等同禀昨獲賭犯張錦富解案請罰麥總巡謂查得張犯賭有案張供上海人現開茶肆實未犯賭王司馬商之連繙譯飭將張押候查明訂於下禮拜六覆訊核辦○陸周氏訴稱被竊去脚爐報由包探獲賊起贓包探禀稱緝獲積竊陳子卿搜出押票押錢五百文吊贓送案陳認竊求恩王司馬判責二百板贓交該氏領去着給還押鋪半本連繙譯曰可否請判爲管押三月司馬謂此等積竊當判笞臀方知痛苦或者管押一月笞責百板亦無不可連君堅請發押三月司馬隨定管押兩月期滿再行解案笞責百板以儆○包探陸阿長稟稱造紙局西人密司末倫報失金表一只查係該局學徒崔某所竊託周某携至宏興押鋪質洋三十五元因卽往拘崔周二人質票在周身邊搜出今特將贓吊出解案請訊密司末倫訴稱周誘令崔宿娼因欠夜度資故將我金表竊去崔俯首求恩周供粤人向在班中唱戲與崔相識並未引誘更不知其竊取西人金表質票確爲寄存押舖夥何玉山請追押本麥總巡稱西人報失時曾開單分給各押舖如已收押令卽交出否則設有人持贓來質可知扣留今搜出押票核之日期巳在報失之後該押鋪不應違章受押何稱捕房發來失單上並未註有金表字樣該包探謂確已註明金表王司馬商之連繙譯判崔責四百板周責二百板贓交西人領去又諭何俟下堂投案候示○包探唐青山禀稱土長洪行竊張陸氏等五家之提桶吊桶小的在路遇見獲在人贓知照各失主來案具領王俯首求恩王司馬判管押七日以示薄懲贓交各失主分别給領 
[出恭被押]  
　　華捕解送在英租界内違章出恭之邵萬生沈春祥范香卿請罰三人同供不知規矩已被管押一宵王司馬謂邵等旣連例出恭爾儘可好言關照何致動輒拘押捕房該捕禀稱曾奉捕頭之諭設逢違犯出恭者一體拘拿小的恐受科罰不得不然司馬向連繙繹曰邵等巳押一宵情堪憐憫今當免罰斥釋連君然之 
[船户打架]  
　　前日十六舖巡防局解送打架案内之李杏村等四人到縣下午莫邑尊升堂集訊先據倪惟勝供稱小的撑駕木船爲業今晨舟將抵岸適有江北船在彼恐遭碰撞好言囑令讓開詎船上人不問情由行兇毆擊江北船户李杏村胡阿二蔣二同稱小的等船泊浦灘突木船相撞向之理論反被攅毆致船夥胡阿二受傷甚重邑尊飭仵作將胡騐視旋禀並無傷痕邑尊謂胡曰爾旣稱被毆受傷何以並無受傷痕跡顯係圖訛遂飭笞臀四十板旋以供詞各執碍難定讞着將原被分别交保候飭原差協同地甲查明再核 
[捕被賊扳]  
　　小桂林者本縣捕役趙金之夥也本月中旬見南市浦面有二小艇形跡可疑當卽喝阻往查見有行竊器具及兇器共計十餘件當卽派人看守欲將船户甲乙兩人送官究辦旋有某丙等出場爲兩人作保並向桂林再四懇情以甲乙等素來安分並不爲匪所有傢伙係從前搭客所遺桂林信之當將二人釋去至前日該二人忽赴英界訴諸英包探謂被桂林勒索包探見二人亦非善類卽派人看守一面詢諸趙金趙聞而駭甚昨晨遂傳唤桂林大加申斥謂旣　該兩船查出如許傢伙理應秉公辦理烏得擅自釋放遂欲禀官請究後未知作何了結 
[汲水新章]  
　　法工部局擬定新章自西歴十二月朔卽華本月二十五日起准界内店鋪居民汲取自來水不取錢文遍處發貼告示並登告白於本報後幅從前自來水管上均設龍頭湏用鑰匙開水今用鐵牌相似者用手鑑之卽可取水極爲靈捷鐵牌之上有螺絲横扛裝設以來竟被人竊去九個巡街捕因加意偵察前日西捕見一十餘齡之學徒正在鐵牌上撫摹拘解公堂翁太守念其年幼着管押兩　以儆 
[綢莊虧欠]  
　　英租界大馬路鴻仁里公和祥綢莊聞虧欠三萬兩光景前日銀票到期不能支撑該莊主徐綬甫隨於當晚吞阿芙蓉膏斃命被欠之户業經告發者巳有數起小東門内純泰錢莊向與該綢莊往來現兌匯票從無錯誤本月初十日該莊主又付去汕頭匯票一張第一百九十七號計洋六百元以七二八兌銀四百三十六兩八錢係廣隆所出三聨匯票向上海吉祥街益裕竹布店收取見票遲十天付銀該錢莊亦因以前曾經收過此等匯票向益裕收銀無悮雖遲十天亦無妨礙隨遣夥持票往益裕照對無錯益裕又卽在該票上註明二十日准付等字及到期携票往收該店約二點鐘付再往又約在四點時及再往則約晚間共實益裕巳知公和祥店主吞服洋烟畢命欲圖抵賴該莊夥至傍晚復去益裕忽稱此是僞票不能付銀該莊夥與之爭論該店忽又逞蠻并欲將店貨移動因將該店主潮州人張某拉進法捕房昨解法公堂請訊原告純泰莊主劉某具呈禀詞益裕亦遞禀分辨翁太守開畢謂益裕店張某此事不難立分皂白爾禀上稱汕頭從無廣隆店户世伊己收過八次以前之票爾如何付銀隨著法包探孫寳生帶同兩造至益裕店取到帳簿後將該店主帶回捕房管押再爲查核又據蔣鶴廷投案稱德記錢莊周子衡於十九付來小東門外元順森錢莊本票銀二百兩本月二十一日期當日卽去照對昨日携票收銀該莊忽稱票由　票人失　業己挂失不能收銀因之鳴捕送案銀票由捕房呈案翁太守詰之周子衡據稱此票是公和祥向我借去現在該綢莊已倒伊帳上虧我銀一千三百兩何可再付因卽知照元順掛失翁太守謂爾將票借與公和祥應向伊算帳不與蔣相干旋詢元順莊主陳長洪因甸票到不付銀兩答稱伊來掛失如何可付翁太守謂此乃爾莊所出本票一無勉强今已過期出外立卽付銀陳稱尚須問周太守謂不必問爾祗在德記帳上付銀二百兩不必　說着蔣鶴廷同往兌銀如或不付准爾鳴捕 
[關提人犯]  
　　亨達利洋人偕華人孔秉成訴稱初四日飭出店朱蓮瑞送現洋四百元鈔票洋一百二十元送至晉生一去不返送簿笆斗一併取去朱係包朱氏所荐伊是江北人及尋至六角鎭上適在做戲將朱尋獲起　贓洋未齊旋將人交地保詎被吕泗賄差放去現在不認求請關提翁太守謂該處係常鎭道屬旋與祁繙譯商講法領事函致道憲請爲關提孔與該洋東叩謝退去 
[私土充公]  
　　法捕房西捕前日在永安街見一人手携筐籃狀甚驚惶開籃視之有走私川土十二塊拘至捕房昨日解案據供張忠明土從三洋涇橋北老麥加利行内携來送往洋藥局盖印翁太守問是出店否答稱我是打野鷄者有客託我携土同行後遇巡捕客卽走脱法包探搜出經　兩个呈案翁太守閱竟謂爾送私不止一次究竟廣順在何處答稱要問行内太守謂三洋涇橋到洋藥局如何走到永安街况土上有鬱字摺上亦有明是暗記着將土送洋藥局充公人則管押 
 
 

Page 4

 
 
[上海文報局内籌賑叢譚四十一]  
　　扁舟垂釣人函云兹就沿海沿江沙洲破圩之處實則寛廣約核户口計上元江寗句容溧水四縣灾民六萬口丹徒丹陽江都三縣五萬口泰興如臯武進三縣三萬五千口江隂靖江通州三萬口常熟五千口崇明寶山川沙四萬口查上元等邑卽江甯公所議賑之地丹徒等邑卽揚鎭公所查振之地江隂等邑卽江靖公所查賑之地得此瞭如指掌拜惠多矣○漢鎭籌賑同人來函云奉到捐册何忍卒讀於無可設法之中因藉演劇集資除班價雜費同人湊派外得錢二千五百串今寄呈銀五百兩請分解山東兩粤各半另以五百兩解陳與昌五百千解揚鎭尚有已捐未收銀二百餘兩彚齊再寄等因敬爲灾民百叩領謝○史幹翁先生抱孫之喜沈君彤鄭君臨宋君熙曾林君長慶施君啓華盛君春頤蔣君謙受各具鈴敬以賀之先生固却乃移以助賑計洋十二元爲文孫造無量福○容宗禮年十一歳時患風痰驚顚之症助洋四元求神保佑得不再發聰頴異常囑爲登報以動衆人興起之心 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[輓夏實君少尉]  
　　夙抱宏才客異鄉十年共事見周詳烟霞錮癖驚殘夢翰墨勳勞羡勝塲零落雁行嗟侣失蕭條鴛耦切觶傷劇憐遽赴修文召有子還宜頌克昌[  愚弟王恩溥拜稿]  
[元和縣署續提團拜費移賑啓]  
　　謹啓者蘇省同幕團拜費前七月底止除酌提廣東賑需外尚餘洋十九元業巳臚登申報今于八月初一日起截至九月三十日爲止先後收到○武進錢席李君子華三元○武進刑席婁君少田三元○常州刑席陳君子和三元○陽湖錢席彭君雪桴三元○武進帳席張君守勳一元又耿君禹言一元○元和刑席錢君潔夫三元○常州府元和縣錢席周君善夫六元○崇明形席曾君春暉三元○金匱刑席孫君溥泉三元○松江帳席顧君晴江三元○糧道署錢席蔡君甸生三元○吳縣刑席陳君君霞軒三元○南匯帳席沈君綏之三元○無錫嘉定錢席兪君頌階六元○藩署支放汪君秋厓三元○臬署丹陽刑席孫君同生六元○藩署錢席陳君子敬三元○常熟刑席金君芸臺三元○蘇州府錢席高君樂卿三元○繼造署徐左恩泉三元○將署陞遷周君筱霞三元○昭文丹陽錢席周君濂舫六元○常熟錢席姚君仁甫三元○吳縣錢席朱君理卿三元○南匯刑席朱君春帆三元○臬署刑席沈君翼堂三元○寶山錢席龔君雪溪三元○寶山帳席蔣君小垞三元○長洲帳席丁君臣孫三元○長洲刑席沈君渚雲三元○長洲帳席陸君遠甫三元○元和帳席　君愼齊劉君濟臣三元○蘇州府發審陳君秋舫三員○金壇刑席章君越艇二員○川沙刑席丁君伯颺二員○蘇州府刑席發審章君夢薌六員○撫署錢席鄭君竹卿三員○撫署刑席　君淑清三員○荆溪刑席王君　如三員○荆溪錢席吳君升之三員○昭文刑席任君雲芝三員○朱　筱舫四員○王君登甫一員○費君友棠一員○吳君翼庭一員○邱君榖孫一員○吳君虎生一員○錢君芸齋一員○江君聽珊一員○共洋一百四十九員連同前存十九員共該一百七十一員除重陽團拜共用酒筵等欵五十二員五角外尚該節省一百十九員五角兹巳如數寄托陳竹坪先生收解清訖特再登報伏乞均鑒[  同人公啓]  
[上海三馬路與昌絲棧陳竹坪經募兩廣山東江寗沙洲賑捐棉衣十月十九日第一百三十四次清單]  
　　蕪湖王福如翁經募各善士助江寗洋七十元内有銅洋三元其各捐户清單俟册到再登報章○陫省免病人還靖江縣城隍廟靴袍　移助靖江洋十元淮左營梁助廣西洋四元皖省免病人助廣西洋三元以上三户共來洋十七元○硤石新科孝廉韓孟蛟善士三次續夀昌字八百四十八也鉑善氏洋五元　梧軒洋四元吟　居宓友敉二户各洋二元楊德孫洪仰蘇查異甫鮑祥士　景宋孫文卿許子介吳仲湘陳錫九喻子韶十户各洋一元以上十四户共來洋廿三元○引綠初先生書潤移助江寗洋八角○滕吉甫先生交來仙女廟李廣興號經募昌字一千三百五十三册源記洋十二元治記恆和二户各洋三元也德卿洋二元以上四户共來洋廿元○滬報舘交來樂安隱名氏完愿助洋十元○申報舘交來楚遊窮措夫久病祈瘥節省藥資洋二元○立大庄交來昌字二千二百五册新采乾源二户各洋二元資深養性軒二户各洋一元以上四户共來洋六元○漢口全泰盛局寄來昌字一千一百廿六册恊記綢號經募洋十元○漢口隆慶典方芹香善士經募昌字六百四十册無名氏方定侯程鵬萬程敬堂四户各洋一元黄焕章姜殿章黄君似程廷榮程錢坤陳實記劉登五公記八户各洋五角以上十二户共來洋八元○湖北沙市鎭天寶成銀樓銀四兩李芝芳銀二兩天盛昇銀樓銀一兩五錢無名氏錢一兩徐鈺懷徐楚香陳祥雲三户各銀五錢以上七户共來銀十兩合見中規銀十兩零二錢九分六厘○屯溪李長興寶號經募昌字一千六百十三册彭聚和洋一元五角李長興六紀城　不具王金魁張義成夏同裕福永潤源　德泰李合興阮德興楊正順十二户各洋一元朱漢有洋五角以上十四户共來洋十四元○金陵松陜書屋經募昌字一千七百六十六册德泰永老廣和二户各洋十元鼎茂合洋六元均和泰洋四元張萬春彭介記二户各洋二元陳葆記廣新成胡人和李信茂四户各洋一元恆生仁本洋一元以上十一户共來洋三十九元○黄厚存善士亭林鼎豐典助原當棉衣廿件又典内七友减恆足以濟災助洋四元○嚴瑞邦銅洋九元姜裕成銅洋五元無名氏銅洋二元○大馬路一鶴齋桶捐散吉洋一元散小洋七角自愧子失眼悮觀銅洋四元散銅洋一元散錢二百文汪生華求腰痛卽愈錢一百文○又王寶和桶捐散錢　百文○保安司徒　桶捐散吉洋一元散小洋六角散銅洋一元散錢九百廿一文○文報局移來原典棉衣十件○本日共收規銀十兩零二錢九分六厘英洋二百念二元銅洋念五元小洋念一角錢二千　念一文棉衣三十件合併聲明 
[上海四馬路泊灘文報局内罹賑公所經收賑捐十○中旬清單]  
　　十九日滬册盛京將軍署高道台募提督軍門雷闔營助瀋平銀五百兩奉錦山海道廣五百兩營口鋪商昌圖府徐兩户各三百兩記各提督左貳百兩儘先華掣稽海防同知資二户各一百兩記名總兵張總兵耿二户各五十兩儘先叅將程遊擊金遊擊馬游擊閻遊擊喬五户各四十兩合申規元二千三百八十四兩六錢四分蕭邑永　堂　募念詒主人滋慶堂陳聚德堂陳閑遊堂陳陶氏五户各二元念詒幼子内主簉室三户各一元○銳　金壇姬古愚翁募珠林合鎭雙相書屋二户各二元史永清王文焕　　齋引蜀江再王庭五户各一元孫紹亭劉吉茂二户各五角○串單申報　交來偕教士五元嚴姓林灶林何氏江陳氏凌繹卿凌周屏凌集軒七户各二元凌瑞　駘姓陳徐氏陳李氏十德堂林五户各一元蕭大醇蕭種藍　爲嬰陳泙實吳寛裕郭主高用何獅　英陳能陳火陳騰許菊劉琛曾和曾恩十六户各五角○催單貽慶堂留餘堂二户各一元日昇昌號交來　著堂規元六十二兩奉賢縣着來周筱塘先生募沙洲賑不書名八元董寶華二元奉賢王莘甫廖雲微慶祺朱愚亭張勉君董孟嘉王峙卿明義堂金　西散人金台張十户各一元漢口全美號募胡培德堂胡德安堂二户各二十千文胡敦厚堂六千文劉崇善堂四千文王敦義堂吳慶餘堂劉九如堂陳寶仁堂儒宗玉記曾三省大昌煓散業堂八户各二千文胡明經堂金遭義堂鄭三益堂朱本立堂宋敦義堂劉崇德堂李吉堂胡　新劉槙記王鶴洲胡瓊林易玉珊十二户各一千文合收規元五十兩○同仁保安堂　朱鳴岐求病速愈十元郭應試　桂三二户各二元求遂子二元小洋二角鄭恊堂一元不留名銅洋一元吳宅五百文虹廟桶捐本月初一至十九止二百七十五文安徽同城張家騶年八歳爲母求手足肝氣諸疾速愈小孩一點天性至　敢格願省押歳京平銀八兩○新安胡氏四元○俛仰無慚室主節省誕日菜資二元○嘉定祥泰號寄來浙乍元燮氏追念先君喜結善緣今求冥福　藍布棉褲十條○本日共收規元二千四百九十六兩六錢四分京平銀八兩英洋一百元銅洋一元小洋二角錢七百七十五文附棉褲十條 
 
 

Page 11

 
 
[拐婦被拐]  
　　粤婦某氏久寓津沽渾名豆皮杏盖大販之流亞也頻年各屬告餞婦女之轉徙流雅者相屬于道有心人方慘焉傷之杏則　袂而起欣然曰是可以奇貨居之也遂出其囊金鬻得三五小女子附番舶至申售人漁利申江爲青樓淵藪苟得當鴇兄意則鴇頭雛婢不吝以數百金購置之如是者數次杏之慾壑頓盈一日忽憮然曰春花秋○景過卽非徒守此七青人黄而不護一有情郎朝夕厮守坐令他日雞皮鶴髮仍同江上小姑不將令風月笑人乎適有同鄉劉　以小負販至淎有瓠綏之行遂與締裳帶之好劉貌美年齒又輕比翼鶼鶼自以爲天上神仙不啻矣　又購得青年婦韶顔維齡丰韵不凡思欲倚爲錢樹子而中有阻格萬不能行乃僞爲劉也妾者小星三五穩抱衾裯婦婉麗善詼諧能得劉　杏懽悦遂嗾杏出槖中物在紫竹林開設押鋪說錢姹女機警異常杏以爲旣入設中不必處處設備矣日前婦敢杏他出忽席卷所有走不知所之急出找尋已無蹤兆人皆憐杏之數年辛苦一旦付諸東流予則謂天道好還悖入者固宜悖出有杏之淫兇隂賊不可無婦之矯詐刁鑽也 
[妝奩被竊]  
　　蕪湖某姓女小家碧玉奉母而居雖不必補屋賣珠自謀甘旨而敢將十指誇針巧不把雙眉鬥畫長普人詠貧女詩誠足爲其寫照幼與某氏子繫　絲十○下旬將欲氷泮出其頻年針線所入製備妝奩裙布釵荆草草具備盖亦將如孟光之椎髻布裳偕梁伯鸞相依廡下焉家中茅舍竹籬聊蔽風雨胠筴者見之竊垂涎曰是不難穴壁而入子取予求也某夜遂乘間行竊搜括一空及母知覺早巳無可追尋惟有相對潸然背人飮泣而巳雖然驕奢淫佚　訓昭然古之人抱鹿偕行提甕出汲賢聲卓卓大都出身貧家則此賊之蛇伏鼠偷安知非天使之玉成婦德也悲何爲者 
[三教罪人]  
　　皖人兪某從前落魄江湖擬削髮爲僧消除塵障適遇候街某君一力阻止頂上青絲始不至如牛山之濯濯某君更贈以資斧遣之他行兪悵悵無之投龍虎山張眞人府充當法官攝得符印遂返江甯募緣當道頗有施捨鉅資者兪利令智昏竟在句欄中恣意揮霍事爲當道覺察移文眞人府詰問眞人復稱並無其事并請拿辦兪一聞消息立卽潛蹤北遁當道以鴻飛冥冥不復追究兪遂得與某都統制結識投身某邸營中大蒙青睞目爲奇才異能擬派在欽天監等處當差兪力辭不受因以某營爲下榻之地月支薪水十二金暇則叅見某邸抵掌高談曾製天表一篇洋洋灑灑不下千言某邸益器重之春聞兪乞假歸里某邸及某都統制各有厚贈遂整行裝南下近以事畢復返京師適張劉二呈使將秉節出洋因在外招摇謂能贈予若干金卽可代求某邸荐作隨員然細訪營中固無其事人始知其爲騙子古稱儒釋道三教同流若兪者旣欲遁跡緇衣又廣施黄籙卒更從戎燕市磨盾需毫謂非三教中之傑出者乎雖然亦徒見其爲三教中之罪人而巳矣 
[緝贓賞格]  
　　特用府在任候補直隷州江都縣正堂謝爲懸賞緝拿事光緒十一年九月念五日據事主顧泰隆徐明錫禀稱身等在仙女廟同門開設晉泰錢莊極品齋茶食店於二十四旁晚時到境口稱奉調路過突然擁進店門搜羅錢洋衣物隣佑店夥孫永滋帮捕均被拒傷開單報請勘緝又於二十六日據萬克豐夏茂林禀報同屋開設慶　錢店大成油店德順染坊二十四晚聞隣店被劫店夥楊照臨捕被拒傷乘勢入店亂搶錢物並據任起萬以開設和泰燭貨店二十四晋泰等店被劫身夥孫永滋包至龍出捕被匪拒傷順進身店搶去錢文詎孫永滋傷重于次日身死報請勘騐各等因據經勘騐通拿選捕會營購綫嚴緝誠恐該犯遠颺除移緝外合行懸賞緝拿爲此格仰諸色人等知悉爾等如能拿獲兇犯眞贓者賞銀一百兩知風報信因而拿獲者賞銀五十兩本縣捐廉以待一經獲犯送案訊實定卽照賞决不食言須至賞格者計黏單顧泰隆極品齋被劫錢二十九千一百銀簪一支英洋三元姜昌芬借約票一紙計洋二十九元白布小馬褂二件銀扒一支銀環一付銀鐲一對布棉袍一件徐明錫晋泰錢莊被劫英洋五元本洋五元錢四十五千三百洋藥十八兩五錢三分烟袋一支白布小馬袴一條趙寳生信泰錢莊失贓錢八十五千英洋二十元本洋五元布夾襖一件布馬褂一件夏布小褂一件玉色綢套袴一雙綢背心一件大呢褂一件銀鐲一對夏布褲二條張榮增天興京貨店失贓五色絲線八十五兩錢十千英洋八元五色絨六十餘兩紅頭繩三斤五色欄干十餘支姜克豐慶康錢店英洋五十八元本洋四元錢二十八千五百烟袋一支銀鐲一對銀戒二只耳環一付銀扒一只銀鎖一个任起萬和泰炒貨店失贓錢桶内錢一千餘文外錢二十餘千大成油店夏茂林失贓英洋七十七元錢十六千小帽一頂鞋子一雙 
 
 

Page 12

 
 
[光緒十一年十月十四日京報全錄]  
　　宫門抄○旨一道錄前○西城御史文等奏請激勸摺○又奏請奬叙片○皖撫吳奏爲水師巡閱到皖及起程日期摺○晋撫奎奏爲據情代陳片○浙撫劉奏各員賠欵遵解藩科專批解部摺○楚督裕奏請補遊擊摺子○十月十四日内務府國子監正紅旗值日無引見○山西巡撫剛毅請訓○崑崗請假十日○梁燿樞請假十五日○張家驤續假一月○景運門奏攺派交冲之大臣派出　光○掌儀司奏十五日祭奉先殿慶王行禮○召見軍機剛毅○○巡視西城御史臣文海等跪奏爲遵　會同獲盜出力　切各員擇尤彚案籲懇恩施以昭激勸事竊臣等迭次接准步軍統領衙門知照據右營叅將吳魁麟等會同西城候選吏目孫　戚等拿獲强劫盜犯左八兒等一案刑部審明於光緒七年十一月初八日具奏將左八兒處斬梟示又據右營叅將叚　慶等會同西城副指揮李發榮等拿獲迭次盜草賊犯高駱駝等一名刑部於光緒八年十二月二十二日具奏　高駱駝羅五濮小兒韓石頭及韓麻子均處絞　據中營副將趙清等會同西城正指揮張吉貞等拿獲搶劫盜犯馬七等一案刑部於光緒九年五月二十九日具奏將閻二卽二掌櫃又名閻蔭堂周二卽周萬雨處斬梟示馬七斬監候秋後處决又據中營副將趙清等曾同署北城副指揮李金章拿獲行劫盜犯白五等一案刑部審明於光緒九年五月二十九日具奏將白五處斬梟示又據南營叅將常國泰會同西城吏目馬序奎等拿獲結夥持械明日張胆肆行搶劫盜犯楊大卽楊九等一案刑部訊明於光緒十年閏五月二十六日具奏將楊大卽楊九王三卽王二壯李四卽司四趙二卽二黄帽崔二秦八卽秦儍子李三卽三洛帽范五卽范拉他牛大卽牛興汶俱擬所决查以上五案先後奏明奉旨將各犯按律分别斬梟並聲明請將首先拿獲盜犯尤爲出力員弁量予鼓勵奉旨允准在案除步軍統領衙門獲盜出力員弁業經奏保外所有獲盜之司坊官等由各城自行辦理抄錄原奏先後分案核咨到城經前任巡城科道核明擬奬未及具奏移交前來臣等查該司坊等於迭次盜墓及結夥持械搶刼隣境盜犯屢經設法會同弋獲多名尚屬緝捕勤奮未便没其微勞除出力稍次各員由臣等移咨吏部議叙外謹將尤爲出力之司坊官等查明獲盜案由繕具清單遵旨彚案保奏以昭激勸應請飭部核覆施行再此摺係西城主稿會同北城保將合併聲明伏乞皇太后皇上聖鑒謹奏奉旨巳錄○○巡視西城文海等片再查吏部章程内開五城水局紳士却有拿獲斬梟盜犯者無論名數多寡准保官階班次按照尋常勞績章程辦理又光緒九年六月初四日吏部奏玫章程五城獲盜出力不准將紳董列保等語查臣城水局紳董拿獲盜犯左八兒一案步軍統領衙門於光緒七年九月二十九日奏交刑部十一月初八日經刑部訊明奏結拿獲盜犯白五等及馬七等兩案步軍統領衙門於九年三○二十五日及四○二十十五日先後奏交刑部均經刑部訊明於五月二十九日奏結核計該紳董等拿獲盜犯及刑部奏結日期均在吏部奏攺章程以前應按照舊章保奬所有拿獲盜犯左八兒案内出力之紳董候選州吏目李士英擬請以本班遇缺選用拿獲盜犯白五等案内出力之紳董候選同知鞠成霈擬請以本班不論雙單月儘先選用從九品銜許象賢擬請以從九品不論雙單○選用分發中書科行走中書沈福蔭擬請俟期滿奏留後遇缺卽補教習分發知縣吳德貞擬請以本班儘先前補用候選通判余鍾麟擬請仍以通判不論雙單○以本班儘先選用拿獲盜犯馬上等案内出力之紳董五品職銜宗室近光擬請以筆帖式用候選典史邵寳瑞擬請加三級候選通判趙萬春擬請俟得缺後仍以同知知州儘先前補用候選同知鞠成霈擬請加四品銜相應請旨飭下吏部按照舊章一併核覆謹會同附片具奏奉旨已錄○○吳元炳片再長江水師定章提督以半年駐上江半年駐下江周歴巡閱察看弁兵勤惰提臣李成謀前因籌辦海防移紥江隂所有巡閱事宜一時未遑兼顧現在防務大定應仍遵例出巡兹由江隂起程於八月二十九日到皖巡閱安慶等水師各營並與臣會商一切卽於是日仍帶師船駛赴上游各省巡閱到皖及赴程上駛日期謹會同長江水師提臣李成謀附片具陳伏乞聖鑒謹奏軍機大臣奉旨知道了欽此○○奎斌片再准山西正考官翰林院編修林壬咨稱本年七月奉旨典試山西於九月初十日揭曉文闈事竣應卽回京覆命緣在京供職已歴六年道遠未能迎親現擬自俻資斧回福建原籍省親除往返程途不計外請假三個○咨請代奏前來理合據情代陳伏乞聖鑒謹奏軍機大臣奉旨林壬着賞假三個月欽此○○頭品頂戴浙江巡撫臣劉秉璋跪奏爲浙海關光緒九十兩年分關期經徵各員應繳賠欵遵解藩庫專批解部恭摺仰祈聖鑒事竊准户部咨議覆浙海關光緒九年分短收常税銀一萬七千四十二兩七分一厘擬請减免七成銀一萬一千九百二十九兩四錢四分九厘七毫其餘减賸三成銀五千一百一十二兩六錢二分一厘三毫按限照數賠繳又十年分短收銀一萬六千九百六十一兩二分九厘擬請减免七成一厘銀一萬二千四十二兩三錢三分五毫　絲其餘减賸二成九厘銀四千九百一十八兩六錢九分八厘四毫一絲應合按限賠繳又准部咨光緒十年九月十六日以前應賠關税各員無論多寡悉按原欠數目减免五成着賠五成以示體恤先後奏奉諭旨依議欽此咨行到浙卽經轉行遵辦去後兹據護理浙海關寗紹台道薛福成詳稱查浙海關光緒九年分關期係八年七月初八日起至九年七月初七日止一年屆滿内自八年七月初八日起至十二月十七日止係升任道瑞璋任内經徵其自十二月十八日起至九年七月初七日關期屆滿止係前署道温患翰任内經徵所有短徵税銀除減免七成外其餘减賸三成銀五千一百一十二兩六錢二分一厘三毫遵賸部定免五賠五章程寔應繳銀二千五百五十六兩三錢一分六毫五絲除瑞璋應賠五成銀一千一百三十六兩一錢三分八厘由廣東徑解部庫投納外其温忠翰應賠五成銀一千四百二十兩一錢七分二厘六毫五絲現已解道又十年分關期係九年七月初八日起連閏扣至十年六月初七日止一年屆滿内自九年七月初八日起至九月十六日止係温忠翰任内經徵計應賠五　銀四百七十一兩三錢七分五厘二毫六絲五忽又自九月十七日起至十年二月初五日止係瑞璋任内經徵計應賠五成銀九百四十七兩五錢八分二厘又自二月初六日起至閏五月二十日止係前署道馬駟良任内經徵計應賠五成銀九百二十二兩二錢五分五厘九毫五絲六忽又自閏五月二十一日起至六月初七日關期屆滿係該道薛福成任内經徵計應賠五成銀一百一十六兩一錢三分五厘九毫八絲四忽各按在任月日核計共應賠繳實銀二千四百五十九兩三錢四分九厘二毫五忽以符並數現准温忠翰馬駟良各將任内應賠銀兩移解前來並同該道應解十年分任内賠欵先兩年應解五成實銀二千九百二十九兩九錢三分九厘八毫五絲五忽儘數批解蕃庫投納移請專批解京交納除移催瑞璋將十年分任内應賠五成銀九百四十九兩五錢八分二厘逕解交納外詳請分别奏咨並請將其餘五成准予照案寛免等情前來臣覆核無異除　户部查開外理合恭摺具陳伏乞皇太后皇上聖鑒謹奏軍機大臣奉旨户部知道欽此○○頭品頂戴署鄉廣總督臣裕祿跪奏爲揀員請補遊擊員缺恭摺仰祈聖鑒事竊准兵部咨湖北鄖陽鎭左營遊擊胡鳳鳴病故遺缺係陸路題　第一輪第三缺應用揀發人員行令照章揀員請補等因移咨到臣遵卽在於湖北省接發遊擊班内詳加揀選查有補用遊擊湖北撫標右營左哨千總韓龍年五十九歳湖北江夏縣人由行伍出師著績拔補撫標右營左哨千總遞保花翎儘先補用都司嗣於關隴肅清案内經前陜甘督臣左宗棠保以遊擊補用於光緒二年二月初四日奉旨允准現署撫標左營中軍守備該員勤樸明幹辦事妥實以之擬補鄖陽鎭標左營遊擊洵堪勝任伏奩湖北省揀發遊擊已經到標名次在韓應龍之前者尚有李奎二朱鎭鳴周儲三員臣逐加察看或人地不甚相宜或營務尚待練習未便遷就擬補致滋貽悮韓應龍雖保舉名次稍後而在營歴練年久於該處地方營伍情形甚爲熟悉飭查前在本省及他省均無叅革朦保情弊與例亦屬相符合無仰懇天恩俯准以韓應龍　授湖北鄖陽鎭標左營遊擊實於營伍有裨如蒙俞允俟部覆至日給咨送部引見以符定制除飭取履歴咨部外謹會同湖北巡撫臣彭祖賢署湖北提督臣吳鳳柱恭摺具奏伏乞皇太后皇上聖鑒訓示謹奏軍機大臣奉旨兵部議奏欽此 
 
