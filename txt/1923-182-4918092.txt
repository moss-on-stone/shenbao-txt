# 1923 - 182 - 4918092

 

Page 1

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 2

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 3

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 4

 
 
第一萬八千零九十二號;中華民國十二年 西曆一千九百二十三年七月十號
星期二 * *時評 
[取法乎下] [  冷]  
　　北京近日擾擾之行爲可一言蔽之曰取法乎下而已其取法者悉係民國以來權勢者攘取權位之糠粕合以前曾演之醜劇一一從而重演之演之不得其眞傳因之醜而益醜 
　　蓋前此之權勢除演一二醜劇外尙有其他之才能而演此醜劇之時亦有種種之布置然一演醜劇後尙且不能終於其權位今京津保間之人才何如乎除演醜劇外尙有何才能乎且又演不一演令人不復能耐斯誠作惡之最下乘者矣古人有言取法乎上僅得其中若今之取法乎下　　宜有此現象矣 
國内專電 
　　北京電近日歐美各報撲擊中國現狀甚力共管鐵路監督財政公然主張謂爲中國富源若任自行破壞暴殄世界天物列國不干涉是爲不道德等激烈語（九日下午一鐘） 
　　北京電廣九刼車案發後各國决電本國請兵並主日兵艦有多增必要有識者甚難息半年來毁損人才自墮信用日言排斥日貨而所作之事完全爲日本所快反令日本對歐美外交振振有詞謂中國本來不長進華會中交還中國權利是英美錯愛此種議論大足以激剌英美之反響（九日下午一鐘） 
　　北京電外團息列國交換意見九月一日共管中國鐵路監督財政自組對華淸理債務委員會 
　　（九日下午一鐘） 
　　北京電英倫電某代辦在某爵士晩餐會辯難干涉中國之不當某爵士反詰之曰假如有一家庭日以刀槍自鬭毁物傷人雖死傷是他家人所毁是他家物但鄰人本人類互助之義要去解勸不得謂干政充今日中國之所爲不僅自殺且有放火燒毁全家之舉則人鄰若不撲滅勢必延燒已宅奈何尙諱言耶某代辦語塞（九日下午一鐘） 
　　北京電洛息某省長到洛與吳談極久吳言黎不走則有辦法黎旣走則實無補救之策旋某述保意謂事已如此尙望補救吳仍以容考量爲言某派欲將六月十三之責任推在某氏身上請吳表示吳亦言考量最後謂總以速扶入法律軌道爲宜政府本意去三張若某派認錯辦法决定則攝政内閣又將改觀今日參預機要者均盼熊炳琦由洛陽覆電聞熊已於昨夕回保（九日下午一鐘） 
　　北京電聞實力派迫顧就職不則以羅案再訴相恐嚇顧首鼠觀望實力派亦不满（九日上午十二鐘） 
　　北京電某社發表昨日三十餘政團在中央公園開聯席會議决定七項（一）請國會議員維持國會完成憲法（二）促政府召集全國和平統一會議（三）由本聯席會議向全國各團體徴求和平會議組織之辦法（四）希望國會於制憲後選舉總統其餘未詳然料非直派議員决不再上當僵之形勢决難挽救　　（九日下午一鐘） 
　　北京電留京議員陳嘉會等二百十九人聯名庚（八）（日）電（一）請北方實力派與南方民黨首領結合（一）請津滬議員速回京成憲法（九日下午九鐘） 
　　北京電洛電吳囑熊炳琦轉陳曹錕請緩辦選舉先固北京内閣中止保定會議聴聽法律解决 
　　（九日下午九鐘） 
　　北京電張英華出席閣議宣言辭職劉彭壽運動鹽務署甚力今日閣議每部到一員滬造幣廠官制今亦提議又財决王克敏屬意賀得霖李啓一則東陸總理一則滙業總理王克敏之財政計畫等於張英華潘復拉攏政策 
　　（九日下午九鐘） 
　　北京電九日閣議鹽出口每擔徴執照一元無限制照辦津俄德舊界築萬國橋費五十萬兩商准使團由津海關加徴濬河工程進口貨加二成提充照辦馮軍餉由崇文門按月儘先撥十萬餘歸部擔河東運使丁道津免程夔繼　　（九日下午九鐘） 
　　北京電張謇電催速開埠務會議請就近以許沅代表外部王賡廷代表内部姚煜代表財部任傳榜代表交部張軼歐代表農部賴發洛代表税務處羅樹森代表水利局金其圭代表吳淞商埠局以交涉署爲議塲請核淮（九日下午九鐘） 
　　北京電齊燮元電覆院部謂勸杜歸難措詞仍以維持海軍原案爲是（九日上午十二鐘） 
　　北京電奉張令三省議員暫時在籍靜候不必赴滬俟形勢分曉再定行止（九日下午六鐘） 
　　北京電新楊增電稱已與阿富汗代表就近商訂通商辦法 
　　（九日上午十二鐘） 
　　天津電日來有兩種空氣大空氣謂　 
直系已籌到四百萬小空氣旣發歲費一百三十萬因此憲法會議議員出席者校前兩次略增 
　　天津電林長民晋京代表汪大燮出席平民大學青（九）（日）晚林復來津並同來議員數人（九日下午八鐘） 
　　天津電汪精衛奉中山命八日晚到津郭泰祺見黎後九日晨回滬　　天津電汪大燮病决再辭平政院院長（九日下午八鐘） 
　　天津電津埠發生時疫係飮料不潔故（九日下午八鐘） 
　　天津電某名流請孫寳琦勸王克敏不必爲金法郎案犧牲 
　　天津電程克鑒於政局大勢不能再走極端來津與津派要人建議停辦大選八日晨回京（九日下午八鐘） 
　　天津電靳雲鵬原附某系頃某系爲輿論指斥靳恐累及已欲游日本并與日當局聯絡釋昔日拒絕青島直接交涉之嫌爲將來當國時外交感情上留一地步但探詢靳尙在津各報謂靳已放洋説不確（九日下午八鐘） 
　　天津電王承斌在署宴張志潭潘復密商時局八日下午六鐘假曹園請駐津各國領事團祝惺元招待　　（九日下午八鐘） 
　　天津電曹四以裕源紗廠股票向日商抵借四十萬元經拒郷昨宴資本家願以家産作抵借一百萬元當允設法籌措如困難亦必明白答復（九日下午八鐘） 
　　天津電楊某欲在張英華辭後謀代部謂代部在民國爲特任在前清等於尙書恐津派議其無籌欵能力以奥租界向日銀行押借二百三十萬元現託同鄕許某接洽出京議員多人謂侍郎此種舉動與曹陸無殊曹陸今知歛跡侍郎猶不知愧悔若以侍曹陸者待之未免便宜（九日下午八鐘） 
　　天津電日本朝鮮總督府派松本成橋松央等來津調查抵貨情形每日由日人引導赴街市視察以便回府報吿（九日下午八鐘） 
　　天津電八日午奥籍議員黄錫銓蒙古祺誠武等廿餘人來津向議員接洽處報到又國會移滬籌備處對赴滬議員自十日起備送頭等車船票至十六日止並改星期二四六午後二時發旅費（九日下午十一鐘） 
　　天津電八日晚段宅開會列席有徐樹錚等二十三人衆詢段意見段謂靜待時機（九日下午十一鐘） 
　　天津電王承斌解京十萬元辦大選又王承斌在中州會館及金星旅館設議員招待處拉攏議員免致星散（九日下午十一鐘） 
　　天津電奉代表李少伯謁吳光新密談甚久（九日下午十一鐘） 
　　吉林電吉林自治軍總副司令楊鍚九蘇常福七日在奉槍决 
　　（九日上午十二鐘） 
　　吉林電黑吳剿匪大捷刻已進至綏化（九日上午十二鐘） 
　　漢口電川訊劉存厚孔繁錦兩部已出簡陽窺成都熊軍不能東下重慶形勢漸穏（九日下午六鐘） 
　　漢口電蕭陽（七）（日）晚乘楚安巡艦赴下遊黄州查防庚（八）（日）午後五時返省　　（九日下午六鐘） 
　　漢口電宜訊王汝勸支（四）（日）由宜乘鴻川輪上駛巡視南沱秭巴兩岸防務並約盧金山至巫山面商援川軍事（九日下午六鐘） 
　　漢口電蕭派傳廷傑在宜昌組設後方病院診治援川傷軍（九日下午六鐘） 
　　漢口電補充旅長曹士奎奉命赴保有所接洽（九日下午六鐘） 
　　漢口電武昌公民團庚（八）（日）推七代表定九日再請願撤崔（九日下午六鐘） 
　　漢口電宜昌外交後援會以縣署警廳布吿取締排日十條提出質問並函武漢各界援助（九日下午六鐘） 
　　濟南電鄭士琦由棗來電報吿新編旅官兵秩序肅靜八日在郭里集點名畢中級上官長隨吳團長來棗琦示訓詞九日集合下級官在棗莊東大寺訓示該旅薪餉請自七月八日起支但未提舊票 
　　（九日下午十鐘） 
　　長沙電趙通令禁止軍人非法提借欵項（九日上午十一鐘） 
　　長沙電省政府發行省庫劵三十萬派員向各縣抵借現欵該劵准照劵面本息繳納田賦（九日上午十一鐘） 
 
 

Page 5

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 6

 
 
第一萬八千零九十二號;中華民國十二年 西曆一千九百二十三年七月十號
星期二 * *國内專電二 
　　長沙電交楊以電話詰日領謂長沙秩序甚好何以又增桃字艦日領答係政府命令我不知情楊擬書面抗議計日艦四泊江中俱升火各有陸戰隊午後以游覽爲名多數水兵登陸意在示威 
　　（九日上午十一鐘） 
　　長沙電齊（八）（日）日領函趙大意謂我方恐貴國解嚴後僑民又陷不安地位故政府與艦隊司令考盧之下仍留軍艦萬一時機危險卽爲自衛的措置如地方確能安全時伏見艦可自動的出港 
　　（九日上午十一鐘） 
　　長沙電八日下午有日商二人在鑒川洋行意圖縱火事商埠警察急派人守護並報吿交涉司該司電請日領派員會勘領署覆電謂得鑒川行主報吿無縱火情事係紙烟尾抛人紙屑生烟無會勘之必要該司又電詢商埠警察署署員答行門關閉軍警立門外未入内該司仍派員往勘惟日人知事洩旣自行撲滅餘燼（九日上午十一鐘） 
　　長沙電日商長沙醫院誣車夫竊物銷閉拷打車夫之父因子數日未歸往院探視請釋不許忿在該院懸樑斃命（九日上午十一鐘） 
　　長沙電齊（八）（日）未刻所到之日本桃字艦艦長福原一郎官兵共一一一人有砲十二種泊西門外百搭橋河中該艦未到之先水野曾言如湘政府朝撤戒嚴令夕卽撤艦因日人認定最近日僑能安全皆戒嚴故乃次日桃艦卽到到時卽有日人在鹽川意圖縱火事足見日人圖事件擴大之用意交楊除佳電北外部外已向日領提出嚴重抗議日領對縱火事堅不承認亦不肯派員會查對增艦事諉作不知交涉無要領（九日上午九鐘） 
　　長沙電敎職員索欠愈激烈九日校長開大會將有積極表示 
　　香港電楊希閔電吿四日抵韶沈北軍向雄始退本軍派大隊追擊支（四）（日）已出發（九日下午七鐘） 
　　香港電許崇智八日由石龍乘車返省（九日下午七鐘） 
　　香港電西江桂軍以木排梗塞悦城河面粤艦不能上駛二日風雨大作桂軍以一軍沿河北進牽制艦隊及陸上聯軍另以精鋭數千遠離海岸避艦隊砲擊潛襲祿步三日卽佔領隨包抄聯軍擊斃數百人四日桂軍由祿步攻肇慶聯軍不支敗退後得梁鴻楷部及江門援兵三千人助戰始將桂軍擊退奪回祿步追擊三十里五日桂軍有主力軍三千來援再反攻適沈榮光舊部千餘由廣寗趕至助戰再佔祿步聯軍退至逕口桂軍分佈大小湘一帶肇城終夜聞砲聲聞桂軍以林俊廷蒙仁潛兩部爲主力現粤艦及永翔楚豫均集中肇慶（九日下午七鐘） 
　　香港電孫七日由韶返省八日開會商對付西江軍事（九日下午七鐘） 
　　香港電六日晚伍宴領事席間伍演説昨見英政府提關於中國之條陳如違反中國民意管理中國之政策無論如何善意終必無成列强在華惟互助可成功 
　　（九日下午七鐘） 
　　香港電熊略率部援淡水血戰一晝夜將聯軍擊退（九日下午七鐘） 
　　香港電孫有今日出巡東江説 
　　（九日下午七鐘） 
　　香港電財廳擬舉辦通行税營業税廣三路收入短少决改歸商辦 
　　香港電魏邦平八日就西江戒嚴司令職（九日下午七鐘） 
　　香港電臧致平聯合許部陳肇英及閩南自治軍共八九千人駐平和一帶擬俟粤軍全部援惠卽乘虚攻潮汕林虎限臧一星期撤退駐兵臧不允兩軍已在平和詔安開火林虎洪兆麟尹驥李雲復等六日乘車赴潮分赴大埔饒平黄岡等處督師入閩及援惠微（五）（日）晚用小輪載兵由汕赴汕尾轉惠駐汕海圻海琛肇和三艦亦須準備開往别處（九日下午七鐘） 
　　香港電臧致平魚（六）（日）電稱各軍集中粤邊歌（五）（日）開始攻擊五日晨左翼佔分水關右翼佔十三鄕 
　　（九日下午七鐘） 
　　香港電某方息沈北軍因水漲由英德退回馬壩在山上紥營現仍固守未再一步此説待證 
　　（九日下午九鐘） 
　　香港電省報載前由虎門砲台運十五生重砲赴惠州已在下游六里高地築砲位俟一星期後士敏士堅固卽總攻擊（九日下午九鐘） 
　　香港電公安局昨派游擊隊解散華僑討賊軍（九日下午九鐘） 
　　香港電盧師諦因其秘書在廣九車被刧匪槍斃昨派兵圍羅岡匪巢捕二十餘人（九日下午九鐘） 
　　天津電截至九日議員簽名領旅費已行又將行者其人名披露於次「江西」湯漪王有蘭郭同歐陽沂蕭炳章蕭輝錦王恒曾幹楨潘學海蔡復靈謝越石劉濂李安誄陳子斌盧元弼張嶧邱珍汪汝梅彭學浚鄒繼龍賴慶暉黄懋鑫歐陽成鄧元黄緝煕戴書雲毛玉麟鄒樹聖陳友青黄象煕劉景烈黄序鴻程鐸邱冠棻「浙江」褚輔成杭辛齋田稔童杭時趙舒陸昌烺邵瑞彭張浩姚桐豫謝國欽袁榮叜金溶煕金尙詵韓藩沈椿年盛邦彦盧鐘嶽王宗堯張世楨余名銓徐象先金兆棪周學宏丁㑺宣周繼瀠王任化張復元陳爕樞杜師業王烈「陜西」焦易堂竇應昌寇遐張樹森王兆離尙鎭圭譚煥文高杞楊逢盛白常潔張鳳翽李含芳段大信王鴻賓岳雲韜趙烜朱家訓閻甜「雲南」李文治孫光庭呂志伊張華瀾劉楚湘趙伸陳光勳由宗龍王楨叚雄角顯青張大義陳祖基李華林「湖北」白逾桓彭養光鄭萬瞻楊時傑廖宗北董昆灜葉蘭彬陳邦爕胡鈞吳崑韓玉辰湯用彬劉爕元覃壽公周兆沅阮毓崧張則川范煕壬張海若時功玖汪噦鸞張大听馮振驥高仲和「江蘇」汪秉忠王紹鏊蔣鳳梧徐蘭墅姚文枬沙彦楷王汝圻胡應庚張相文芧祖權蔣曾燠陳尙裔陳士髦劉可均丁善慶孫熾昌朱博恩戴維藩陳義祝光樾胡兆沂王茂材徐兆瑋瞿啟甲楊擇凌鴻壽方潛丁文塋「安徽」王源瀚凌毅李振鈞陳光普王迪成張振麟許植材吳日法賀廷桂李靖國張敬文何雯唐理淮周輝「廣東」楊永泰馮自由王鴻龐黄伯耀王斧黄元白唐寳鍔易仁善林伯和陸祺李英銓孔昭晟黄霄九馬小進李自芳彭建標郭寳慈黄汝灜楊夢弼饒芙裳曾慶模沈知夫「廣西」陳師妆馬君武郭春森黄紹侃張浚雲程修魯凌飛龔政翟富文潘乃德唐樹基張廷輔蒙民偉覃超「福建」楊山光劉映奎丁超五朱觀玄朱騰芳詹調元林鴻超楊士鵬劉萬里連賢董慶餘雷煥猷賴德嘉陳祖烈李壵年黄荃「四川」黄雲鵬潘大道秦肅三熊兆渭陳國璽曾銘余芹方奉楷趙時欽楊肇基盧仲琳孫鏡清劉澤龍唐玠舒祖勳袁弼臣霍椿春陳宗常黄汝鑑王安富李汝翼張瑾雯吳源王猷劉緯「山西」王用賓續桐溪景定成石璜劉盥訓苗雨潤閻鴻舉李景泉劉懋賞羅黼谷思愼冀鼎鋐郭生榮王國祜張聯魁「湖南」章士釗覃振盛時向乃祺易宗夔黄贊元張宏銓李執中周澤彭施滌劉重何弼虞胡摯李式璠羅上霓田永正鍾才宏文篤嚴向元均禹灜彭邦棟唐文厦程崇信席業王恩博劉産方表「山東」丁惟汾艾慶鏞于洪起于恩波王樂平鄧天一嚴廷慶盛際光金承新周慶恩尹宏慶「河南」王澤邠袁振黄金燾張嘉謀楊允陞「吉林」關長慶楊振春齊耀瑄邢麟章趙學良王洪身遂長增蕭文彬張亞南范殿棟莫德惠楊繩祖劉哲吳子青李膺恩「奉天」劉恩格龔玉琨邴克莊劉興甲高家驥李秉恕董耕雲王秉謙趙東祺鹿鳴陳灜洲楊渡臧景祺謝槱林楊顯青焉泮春姜毓英羅永慶翁恩裕仇玉珽曾有翼張嗣良「黑龍江」王文璞俞航國田美峰薛丹曦劉振生楊國瑞趙伊仁李伯荆戰滌塵車席珍邵仲康孟昭漢「新疆」何海濤陳世祿李式璠袁炳煌繼孚張瑞劉雋佺閻光耀羅閏業「蒙古」鳥澤聲恩克阿穆爾車林瑞多布張樹桐業喜海順博彦德勒格爾·壽明阿訥謨圖克興額「甘肅」李克明梁登灜姜繼蕭汝玉趙守愚丁佩穀「貴州」張光煒金鍾昌曾昭斌「直隸」呂復李永聲 
特約路透電 
[南北時局記]  
　　九日北京電據廣州消息孫中山部下之軍官二十五人電致唐紹儀謂廣東兵禍乃因陳炯明附和直系抗孫之故陳如率軍攻贛閩北軍則擬不究其已往否則將竭力剿除之云云 
　　九日北京電政府今日派施履本赴湘謂查六一案否則恐一旦解嚴將續起事端云 
　　九日北京電北京大局漸見緊張人心不安道上行人及車辆亦見减少内閣現正注意物色财財總長之人物聞日内將任王克敏充之但王尙未允就職袁乃寛亦有此望云捧曹者仍事宜傳不遺餘力熊炳琦刻在洛陽與吳協商日内將赴保定曹並派代表赴奉與張作霖討論時局現信曹鋭亦將赴奉抵制安福及孫黨之運動 
[美國對華一斑]  
　　八日紐約通訊今日商部遠東科顧問部集議輔助中國慕債一萬八千萬元以便清理逾期對外債務之辦法未有切實之决議主席格林斯氏謂彼意中政府今日舉慕新債無可令人接受之抵押品美政府當力避與聞此事中政府逾期之對外債務百分之四十乃欠日本商家者美人僅約百分之五如執中政府鐵路債劵之外人占有此項鐵路則足以重大壓力加諸中政府使保護美人之利益此種行動大約其結果將爲美日合管京綏鐵路又謂如法國批准九國所訂中國關税條約則彼將建議以增收税項清理逾期之債務云云 
[日俄談判緩和]  
　　九日東京電俄代表宣布願於原則上接受廟街案之責任雙方態度今愈見和緩衆視此爲該問題之談話可得佳果之徵星期三日將續議 
[聯盟會之薩爾問題]  
　　八日日内瓦電國際聯盟行政會今日在最後一次公開會議時一致議决三月七日薩爾臨時條例旣經撤銷無庸置議其他非常條例何時可改爲尋常法律由薩爾行政委員會自决之該委員會近所施之大赦可爲满意三年半政績亦堪嘉尙聯盟行政會當以全力助之云法代表輯諾陶氏以薩爾困難問題得此解决表示满意 
[洛桑會議之結果觀]  
　　八日洛桑電昨日協約國代表與士代表之秘密會議歷時甚長極折衝之能事殆爲前此所未有協約國提出解决債務及讓與權等問題之辦法士代表伊斯美欲與其同事商榷故會議中停一小時後即續議至晚九時止今日尙須續議協約國允依從士國關於繳付債息方法及處置其餘讓與權之意見但要求保障以爲交換現信士代表對此保障要求頗有留難 
　　八日巴黎電洛桑消息協約國代表今日集議專家亦開會討讑君士坦丁撤兵問題及關於議與權之辦法大會明日續開 
　　九日洛桑電士代表伊斯美與協約國代表會議後吿新聞記者各點皆已議定和局成矣未幾公報發表謂三大懸案（一）土國付債所用之幣（二）讓與權（三）土境外兵之撤回皆已在大處上協妥 
[各國近事記] 　 
　　八日莫斯科電賴柯夫斯基氏被任爲駐倫敦俄國商務總代表以繼克拉新氏之任 
　　九日瑪德里電西班牙高等軍務院長亞查里拉將軍與參議員杜加氏因摩洛哥軍敗所起之爭端業已解决八日巴黎電衆院定明日討論關於太平洋問題之華府條約 
公電 
　　廣東張開儒通電各報館公鑒慨自民國成立變亂侵尋固由不肖軍人干政擅權實階其厲而國人囿於專制錮習舉國家之關係政治之觀念茫然無所措意惟蜷伏結舌一任權奸巨蠢倒行逆施而不敢爲之監督糾正公論汩没正義淪亡國家與人民遂陷於萬刧不復之地位夫民國之權在民而我四萬萬之同胞放棄若此眞可爲痛哭流涕者也北京政府爲狐兇窟穴外交失敗内政糾紛實際决無存在之餘地去年大總統孫公聯合西南各省聲義出師方期欱馬燕京　庭掃穴吳佩孚曹錕等惡貫满盈自知無幸乃倡爲恢復法統之説假借國會擁黎入京爲緩衝之計顧黎元洪在昔乘政解散國會召致張勳演成復辟及外難猝發則又畏死宵遁託庇外人跡其誤國家辱社禝國人不討已爲寛宥乃詭託於追悔前　　顔復位揆之法律絕無根據而依附軍閥伈俔乞憐甘爲傀儡實爲無恥之尤開儒早宣言與國　共棄近頃總統選舉發生問題曹錕擁囊括之鉅資藉近畿之武力陰嗾黨羽賄買流氓圍困公府集下流之人格演卑劣之手段逼黎下台圖攫其席黎之召侮取辱固不足惜而曹之狐埋狐搰自欺欺人喪心病狂一至於此夫曹錕出身走卒目不　丁　事段袁謬膺　寄洪憲之役率其醜類阳我義師節節敗逃不死爲幸乃尸位保祿　師京畿數年來如袁世凯之　帝督軍圑之反叛張勳之復辟　凡諸怪劇曹錕皆與其謀是其背叛共和即爲民國罪首而直皖之戰尤不惜糜　數省涂炭生　以逞其私門最近臨城刦案　賊言和驚駭聽聞　笑中外故論其罪狀重浮於黎而其凶　詭謀則比黎益烈徒挾其金錢武力利誘威迫欲掩盡天下耳目而攫最高之政權民國前途奚堪設想洪憲復轍言之痛心顧我國共和政局實以孫公爲艱難締造之人而其大度遠謀淡忘私利徵諸近代莫與比倫去年國會公推正位總統護法政府早經成立正統所屬天日維昭祇以國賊未除暫稽統一共和盛治未能普遍全國至爲深憾逎者北方府院同時解紐正吾國出屯啓泰之大機除　嚮明之佳象邦人諸友須知興亡之責義無可辭邪正之途勢不並立務各盡國民之天職本良心之主張揭曹等禍之奸謀俾無可竊發一面擁護正義使締造民國之孫大總統得以乘時統一策民治之進行無　之麻實肇於此開儒一介武夫本不欲旁參政治惟事勢旣亟緘默難安敢貢芻言諸惟鑒察張開儒叩卅印 
　　宜昌王汝勤之促選電各報館均鑒國事阽危至於斯極凡我袍澤悚慓民榮連日讀曹大帥删吳巡閱使養電王巡閱使效電危言　論已爲海内明逹所贊成惟醖釀已久迄未解决羣情惶惑險象　呈所望立法機關速開大選俾庶政有所依歸邦基不致杭是　則馨香所禱祝者臨電迫切無任主臣王汝勤叩齊 
國内要聞 
[北京特約通信] [  漁陽]  
　　不成事實之孫曹聯合説 
　　孫曹聯合之説全民民治兩派實主張之楊度亦此問題中之一活動者解决時局以曹氏聯孫爲第一義之説出自小孫派之口者已若干甘而温世霖則曰曹正孫副楊度則曰迎孫入京顧在中山派議員未離京以前若輩之提倡尙不若今之出力且在選總形勢未僵以前其呼聲亦不過高則是明明爲緩選計劃中希圖選舉有成之一手段一則可以誘中山派議員回京一則可以拆孫段孫盧聯絡之局一則可以招徠民八議員而和平統一之大題目又可以轉移一般人之目光若輩出此不能不謂其加高王吳邊諸人一等也一面牟琳等八政團代表赴保一面楊度等赴津原係兩路進行求一路可以去迪則招牌即行掛上果也天津曹家花園之會議不爲急進派所容納而保定一行居然拍出冬電且由孫洪伊經手成其操縱之作用此若輩最得意之筆也 
　　此數日中楊度與全民民治討論諸派已本曹氏致孫之冬電接洽數次計議和平統一之進行昨晚尙有一會係欲組織一團體爲和會之準備而抄民七熊希齡等組和平期成會之成文並有欲襲用其名稱者又有主稱和平统一會主稱國事協商會者大約不外乎吃統一飯之活躍且有一派人謀併段系亦容納其中但惟一之説詞在先統一後選舉將選舉一事暫從緩行並拉不主選舉之分子加入其中以爲政策上調和之計故近數日來京中之小孫一派幾自命爲天之驕子可以左右全局且放出一種空氣謂孫洪伊近來函電阻議員之南下即專爲統一計如統一之計不行而仍專事選舉或出於强行之法則孫洪伊仍當電促議員出京不復問北方事故昨晚會塲中有如仍急選則統一問題可不必進行之説而决於兩三日内由楊度等再赴保一次以計議之 
　　於此則應觀四圍之空氣矣曹雖發冬電而曹在時局本無主張之木偶人不能以一席之談作爲定準且曹氏對孫本來嫉忌在未逼宮以前視孫爲選舉之敵較黎尤甚彼對沈鴻英之任命催促較吳佩孚尤急即欲早驅除孫氏之一證此隔閡終不能除則和平終歸無望至曹之部下分緩急兩派緩者爲吳佩孚對於驅黎之舉始終以爲遺憾外間頗傳吳氏主張應懲辦禍首應由國會解釋任期而於上次之兩院會合會亦嫌其法律上尙未完善然小孫派以聯孫之説詢諸吳之秘書某則謂吳氏之意認爲武力統一和平統一皆無辦法其意以爲武力能統一則應先從北方做起何以並禍首而辦不動如和平統一則觀各派之歴史向來不能相容無和平談判之餘地云云按之粤中戰事吳爲主持之人平日吳對於孫有「慶父不死魯難未已」之論如何 
 
 

Page 7

 
 
第一萬八千零九十二號;中華民國十二年 西曆一千九百二十三年七月十號
星期二 * *肯贊同聯合急進一派則張志潭邊守靖高凌爵諸人對於選舉抱定一不做二不休主義不肯急脈緩受連日北京報紙對於聯孫問題之冷峭的批評加謂其决不能成事實者謂此説不可靠者謂可辦可不辦但選舉不能因此展緩者即此一般人之態度不阻不贊我行我素實際上於先統一後選舉之口頭禪頗加打擊焉 
　　雖然彼等上所恃者以爲楊度之電發自天津得王承斌之贊許蓋此電由省長署代發王曾於電稿上批照發二字也王氏之外熊炳琦新由魯來曾赴保一次個中人言熊亦贊成之一人熊王近日且以北京之一切荒唐行動推到張志潭等身上謂皆係張等爲之愈閙愈糟無法收拾昨日楊度並曾致王一電話詢熊赴保之結果答稱曹允照行及詢王以能否禁制京中諸人勿爲非常及擁戴的準備王則辭以同爲大帥辦事我不能强制他人説者謂王亦急進之一人其對楊等之贊同乃表面耳 
　　然則孫中山方面可以聯曹乎一般人推測孫未必上此大當劉成禺到津固所稱爲孫氏代表者有人以此詢之劉謂孫洪伊以聯曹之説電吿中山已兩三次孫迄未爲所動並云伯蘭一向爲曹致殷勤然曹呌沈鴻英攻我呌陳炯明攻我一一皆有證據曹之誠意安在故不獨孫不肯與曹聯即小孫之言在大孫方面亦未必發生效力云云是此一問題近雖甚嚣塵上料亦只戲劇中之一過場而已（七月七日） 
[北京通信] [  蠖公]  
　　縈擾中之急激進行觀 
　　連日以來各方消息凌亂益甚大槪反對直派之論調日趨勝利在津保各人亦知處此時局身騎虎背有不能安然脱離之患故仍積極奮鬭求所以自全者作僞則心勞日拙此固各要人所始慮不及者也 
　　籌備處對於議員欲其爽爽快快凑成依法選舉四字始終不能連次憲法會議席中浙籍議員乃不見一人江蘇亦僅祇十人上下奉吉黑之議員亦各缺席甚多法定人數已無足額之望故不得已而欲扯攏民八議員以凑足人數又由保曹出名電孫洪伊轉致孫中山欲借小孫派以拉大孫又造出停止選總先謀制憲之論調以冀赴津議員得以有所藉口陸續回京八面張維羅用心不可謂不周密而無如人心已去雖有强力不能挽回研究系之表示帮忙者近亦退處於消極今日且喧傳王家襄籍忠寅等數十人不日將聯名宴請高凌蔚吳毓麟王毓芝邊守靖劉夢庚等在樂觀派之揣測謂此爲表示意思促成制憲起見是否如此有無其他作用尙未敢知論者謂高吳等連日分省宴請議員或王籍等以此爲一度之報酬亦在意計中但盼杯槃交錯之中融洽一氣則保方之福也 
　　籌備處諸人手段之拙劣至不可名狀當黎初走之時襲維持秩序之美名擁戴曹錕鼓行入京一面以白刃金錢爲威嚇與引誘議員之作用議雖如此而究不敢實行於是遂生出若干之糾葛夜長夢多至今而形勢益惡皆諸人釀成之也日前因選舉形勢不佳欲製造機會以便曹氏入京有所藉口機事不密卒致無成而四日晚北京兵變之聲閙得盡人皆知終亦未成事實據聞其布置之初即囑王懹慶部下閙一小亂子王謂不如商請馮使動手馮謂此事我未學過又商之駐在西苑之第九師師長陸錦陸謂外人收械將如何此一塲醖釀卒無結果而消息已四布曹又遣趙玉珂之弟玉珊來京與公府所轄人員有所接洽且有十日内曹使即須入京之説駐在天津之某要人得秘密報吿亦函囑其宅中將貴重物件移儲東交民巷多方輾轉已成满城風雨此一齣熱閙戲乃臨時輟演一般居民已受虚驚不小其手段之呆笨即此已可見一斑此雖明日黄花亦足見諸人之縈縈擾擾者仍無已時也 
　　四零五落之内閣實在不像一句話有獻計於曹者以鞏固中樞爲言故連日攝政内閣於補充閣員極力設法農商以林大閭代次長敎育以陳寳泉代次長陸軍以王坦代次長皆爲裝潢門面而起而最關重要之外長顧維鈞雖經各要人之陸續勸駕仍無堅確就職之表示百孔千瘡之財長張英華不爲高内長所喜聞日前即有電致曹鋭趣張辭職欲以楊壽枬代之而津保方面則欲力勸王克敏上台王謂我之能幹與否即我亦不能自主且與月笙有交情未便取代實則王因節前六十萬墊欵之問題已受上海銀行界之質問處此智竭能索之時無切實把握亦不敢貿然擔任雖明知爲保助力此爲絕好時機無如各方空氣惡劣亦不得不取審愼之態度也 
　　津保之健將中以張志潭爲智囊前數日即有消極之表示近以各方敦勸又回復故態四日晚某宅之會議即已出席於選總仍主急進近傳其對人之語謂似此情形若抱定依法選舉四字恐民國二十年亦不成且又語邊守靖劉彭壽曰大選如不成我三人如何下臺其急進之心較諸人尤烈惟以各方共同做事之人各抱有排斥異已之意見始終無一有系統之組織前所傳大典籌備處之組織雖派定各科主任亦復頭目衆多意見龐雜不能一致故越弄越糟愈陷於無辦法之地位而反對直派各方之報吿警聞日至智囊雖智恐旣入此中亦無法善其後矣 
　　保系之重要握有實力者厥惟洛吳直王及馮玉祥輩洛吳對於津派之邊守靖等恨之甚深日昨　有請誅禍首之電致曹謂驅黎之役損失聲望不少請誅邊守靖等以謝天下以挽威信等語此電信否雖不可知然觀其每對人語則不贊成急進之急恒躍然見於言表王承斌以索印一事已無轉身之餘地故在津地有所布置凡所以偵察津方之行動者無所不用其至馮玉祥駐於近畿鑒於外人方視察不肯再損失僅存之信用然近日又聞其仍在進行中且傳聞有受保方密囑預備二千五百身長衫爲異日軍警改充公民用之一説亦足見預備進行仍未中止前傳馮宴客表示不主急進者恐仍係表面之談也（七月七日） 
[曹錕發電後之新形勢]  
　　内幕仍辦選舉各方面形勢日僵 
　　自各政團代表與曹錕協商結果發一冬電南北議和聲浪驟高於是奔走京保最力之參議員雷殷有組織「和平統一期成會」之議擬糾合院内同志製造空氣促成和議但和議本一目的并非手段今以此爲手段根本錯誤安能成事須知議和必雙方均感必要方有成立之可能性若一方認爲必要他方反將乘機有所動作則萬難妥協此就心理言不易成立者一且曹錕雖發冬電而川粤兩省之戰事方在積極進行縱使中山無題可籍無機可乘亦安肯俯首就範南北猜疑於茲十載即使立停戰事猶且不能堅彼方之信用况復進行不已此就事實言不易成立者二今日保方所藉以爲調人者祇有孫洪伊耳孫與孫中山本非意氣相投近因偏袒一方已受大孫派指摘謂中山此時能與孫洪伊爲從長之討論不啻痴人説夢汪精衛張繼等旣在滬爲國會南遷之活動則中山態度不言而喻汪張與中山共患難者垂二十年謂中山能棄汪張而與新交之孫洪伊擁護保曹誰其信之此就調人言不易成立者三中山高自期許不肯甘居人下謂今以曹正彼副之利誘之彼便可欣然承諾未免看中山太易與矣此就個人言不易成立者四現時南中空氣不但對軍閥不滿即對國會亦頗不信任中山處此環境又安能獨冒不韙决然與北系携手彼自身處置稍一不愼今後之政治生命即陷於危境西南環顧而伺之者大有其人彼不言護法他人即有起而以子之矛攻子之盾者中山果能無所躊躇耶此就大局言不易成立者五依以上論點觀之則南北和議之説萬難實現故保方及在京各政團欲以此轉換局面者無異緣木求魚且聞即直系不甚贊成冬電意旨者亦尙有其人本來南北議和是一幌子而内幕之選舉問題聞仍設法進行日來高凌　吳毓麟王毓芝邊守靖等累次讌請議員商量補救辦法而議員方面亦將由王家襄等出名還宴高吳交換意見但無論如何人數爲先决問題人數不足何從着手離京議員日多除名旣屬不能促回又苦無法拖延愈久則南中氣勢益盛北方辦法益窮六日晚三十政團又在衆議院小議塲開協商會聞其議題最要者爲如何處分不出席之議員次爲改變從前决議今後以制憲爲先此兩事皆屬空言第一今日離京議員若一一除名試問補缺手續如何實行如浙如奉如閩如粤如桂如滇如黔皆非北方勢力所能及不能補缺與缺席何異第一今日雙方爭點不在先憲後選或先選後憲以此爲調停之條件又錯矣總之時局已蹈於大僵特僵之境他如張英華出走顧維鈞不就王克敏不來尙其在次也 
　　另一消息曹錕冬電出後即有謂南方回電已到内謂「如能贊同中山兵工政策切實施行則其他問題不難解决」其言雖近似然消息則未免過早即保曹雖肯發電然於實際上之統一依然相去太遠某社報吿謂光園會談之結果乃因四周氣壓之凝重而非由於直系内部之自發故保曹縱有冬電之表示直系内部不難立有表裏不相適之感覺第一爲吳佩孚現方集注目光專力對南與曹錕冬電中之所謂和平統一全不協調聞六日曹錕已特電洛吳徵詢其對於冬電之意見如表贊成則暫時停止軍事運動以免南方之責難第二爲在京之大選籌備員如高（凌霨）吳（毓麟）王（毓芝）邊（守靖）劉（夢庚）五人仍主積極進行毫無緩辦之意且聞六日邊宅會議之結果㈠極端反對南北會議㈡抱定軌道内進行一切㈢精秘籌書大選費㈣除前派某某等赴津婉勸議員外又加派某某等帮助勸駕務使來京完成大業云云他若二日赴保代表陳九韶與某社記者之談話云「各報所載曹氏在光園與代表談話情形微與事實不符曹致孫中山冬電確經發出不過對於停辦大選一層當時實未談到困大選與制憲兩種責任專在國會純是院内行動非院外人所能主持曹使當時實未談及大選辦與不辦」等語其意趣亦可槪見矣 
[張英華赴津與財長之逐鹿]  
　　前日張英華之赴津外間有謂其專爲籌欵者有謂其辭意堅决絕不復返者茲聞張此次赴津意態消極的意味自不能免伹赴津目的仍在籌欵果籌欵有把握亦不難於最短時間期以内返京也張之消極原因複雜在北京方面如張廷諤彭壽等之爭鹽務署長王克敏之與之暗鬭以及索薪索餉之相逼皆足使張氏難於應付而最重要者尤不在北京而在天津方面即楊壽枬之活動是也聞楊氏在津因律師許某之介紹與日本某銀行接洽二百三十萬元借欵以奥租界爲抵傳聞已稍有眉目楊藉此向保方聲述張氏毫無辨法彼對於籌欵殊有把握之意張氏聞此意雖怏怏但一方對於籌欵已有某種計畫此次赴津於進行此項計畫外並向津派要人一訴苦衷故有張於六日晚返京之説要之張雖未即返京一二日間亦當歸來又訊曹三爺因張很帮忙不願另易生手故有前次袁家花園之一度疏通而張感於籌欵之難終未打消辭意此次赴津已有六分去意非有較牢把握蓋不願回來矣惟張之去留未定而預備接事之王克敏已十分活躍攝政内閣亦極盼王氏加入已與王氏接洽數次至將來施行之財政計畫亦由某侍郎及某五爺先擬大綱如下㈠實行國鹽一千萬噸輸出㈡增加鹽税收入每年約在一千萬元㈢將大中銀行復業㈣承認外幣借欵折價上之虧耗運動借欵統觀四項辦法阻碍甚多恐非想怎様便能怎様也 
[財部補發海軍餉項]  
　　杜錫珪以財部短撥海餉負氣辭職當局以此舉牽涉大局頗爲着慌連日除一方面挽杜外一方面並積極籌欵至六日已將欵籌足計現洋十七萬五千元當經財部函請海部派員具領並電吿杜錫珪及保曹杜氏得此當然復職惟此欵係七日始能匯出外傳六日已匯者殊非事實茲將財部致杜曹兩電及海軍部函並錄於左（致杜錫珪電）南京杜總司令鑒統密尊處餉項現經竭力籌措准於日内撥發十七萬五千元補足四十萬元之數交由海軍部領轉尙祈顧念時艱以同舟之誼勉力維持無任禱企財政部魚（覆曹錕電）保定曹巡閱使鑒統密支電諒逹卅江兩電均奉悉海餉現經竭力籌措准於日内撥十七萬五千元補足四十萬元之數特此奉覆財政部魚（致海部函）逕啓者查五月鹽餘應撥海艦餉四十萬元因滙理放欵發生波折僅能先發二十二萬元暫資維持現經本部竭力籌措於日内撥發十七萬五千元補足四十萬元之數即希貴部派員到部具領並將前發流　劵十萬元如數繳回以符原案相應函逹查照辦理此致海軍部 
[外報紀顧吳態度]  
　　字林報五日北京通訊云顧維鈞患病已逾一星期其出任外交一席雖未免與津不協作但已得洛陽不反對之擔保吳以爲内政上意見縱不同對外須有幹才負責顧於此時出就外長乃爲國效力未可謂與他閣員同流合污洛陽態度旣若是此外國會議員之表示贊助者已逾三百人而津保各要人又力强其上台故顧病痊可後就職一層似未必再遲欵不决也京中近接洛陽使署某君私人通信明白否認報載洛吳贊成大選各電而於號電尤特别注重謂該電係津系中人在津揑造若輩逆料吳忠於曹决不致出面否認更據邇來京政界所接洛陽函件而觀吳之緘默一因效忠於曹二因部下蕭耀南張福來輩態度不定至本人心中實痛惡津系行爲不贊成大選斷無欵也 
[六誌印鑄局罷工風潮]  
　　趙翰綸陰謀未遂局員决不受騙 
　　印鑄局因罷工風潮趙翰綸僞矯國務院命令開革實缺人員及辦事員十七人風潮益加擴大趙氏知高壓手叚不足收效於是又翻然改計通知全局人員謂發給全薪一月請局員於五日到局具領其用意在利誘罷工人員到局即行扣留不放勒令自具悔過書則一塲風潮便可解决若趙氏者亦可謂善於陰謀矣孰料罷工人員窺其陰謀爲保持人格固結團體起見迄不爲趙氏所誘惑再聲明趙翰綸張用夏二人未離局以前無論如何决不到局辦事同人寗餓死决不受騙日昨全體局員又在南城某飯莊開會當經决定除由被開除之十七人公呈不承認非法命令外更由團體七十餘人（該局舊人僅有此數）聯名呈攝政内閣謂索薪係公衆生計運動並未受人主使今竟致此十七人受非法處分殊爲憤慨公衆於人格及良心着想誓與十七人同共進退决不回顧云六日該局員正在開會時間適内務部代表金承培許允法制局代表周道生鄭壽山敎育部代表徐鴻寳王守兑陸軍部代表花錫穀朱新魏詩墀及銓叙統計等局農商參謀等部代表某某等同時蒞止遂開聯席會議當定由各部局先以書面向政府警吿處置印鑄局風潮失當並决定組織索薪大會以作後盾云 
[吉林破獲自治軍機關] [  隠]  
　　吉林省城巨紳楊錫九爲齊耀琳嫡派當齊巡接吉林時委楊爲依蘭縣知事嗣復代理依蘭道尹後齊調任江蘇省長楊亦隨往委充無錫縣知事比因卸任後失　 
職無聯宦囊本甚充裕惟因去歲投入上海交易所漩渦致反負債居恒鬱鬱漸與匪黨聯絡其子楊家蔭原任榆樹縣第七區保衛附團圑總上月間叛出爲匪勾結伏莽逹千五百名覇佔某山勢甚猖獗官軍不敢進剿楊恃子勢膽敢自稱吉林自治軍總司令串合東關已故旗族慶餘亭（曾任琿春副都統綽號慶白毛）之子金福堂（本姓蘇又名蘇常福）爲副司令及陳某等七名在東關天壇東胡同二一七號慶宅組設總司部私刊關防廣印僞委任狀四處招匪約有四五千人爲前任吉林縣警察所長傳銘偵知佯往投身助亂誑言可招致五百人入黨楊信之不欵並委充吉林全省警務處長兼省會警察廳長又鍾警務處長馬弁與李蔭培團長馬弁在妓館探悉此事二人即佯往投効楊問爾們曾任何差答一任警察分所長一任陸軍連長楊即委爲一團長一營長及至本月初楊擬往外城連絡二馬弁以委任狀尙未發下證據不充足未便舉發乃屢次逼索始獲發給遂即潛出報吿各本主人轉報省署而傳銘亦於三號早偕同吉林縣知事于芹面謁王省長報吿一切是日適爲馬廠起義紀念日各機關均休假王省長特臨時召集軍警長官開緊急會議同時奉天又來密電謂該黨在奉亦有非法舉動囑即嚴加防範當時各要人以楊將外出若不趕速破獲深恐一發不可收拾决定即刻拿捕當派警務處劉視察長警察廳修督察長帶領保安步隊警備隊以及二區巡官該管三區官警均到場駐軍械廠之八旅第一營步兵亦奉令就近到場分佈於慶宅四周團團圍住慶宅内之房客及附近鄰户無不驚惶萬狀由二馬弁引導入内將僞總副司令一併捕獲時在下午六時許即由警隊押至警務處鍾處長以案情重大即押送省長公署適督署軍法課長單春淵因事由長來吉王省長即派單課長會同高等檢察長何同椿連夜研訊至四日淸晨四時始審訊完畢當審訊時問官問爾受何人指使楊答一人做事一人當旣已被捕有死而已何必多問問官堅問楊答係吳佩孚囑托而來問官謂你有何資格能巴結吳佩孚楊稱在無錫縣知事任内與吳往來甚密問官謂你此種舉動豈非匪類乎楊稱成敗常事我特嘆吉省胡匪徧地民不聯生故謀改造官制福利人民我輩舉動乃堂堂之鼓振振之旗安得謂爲不正當汝輩（指問官）皆無中央命令而乃高居大位乃是匪耳楊並慨然供認毫無畏懼而僞副司令則不然支吾搪塞致受十板當在蘇常福身邊搜出僞委任狀一紙蓋有僞關防文曰「吉林自治軍總司令之印」其大無比此僞印由楊供出藏於城西南三十里之半拉屯趙宅内並已發出旅團營長委任狀不計其數立派警隊馳至該處搜出携回並有該黨人名册業由省署密電各處拘捕（人名地方此時不便宣布）王省長以案關重大遂將供詞連同僞印密封並要犯一併於四日早由警務處派員並武裝警察多名押乘上午七時許之吉長車解交長春督軍署軍法課發落孫督擬由奉回長親訊以昭愼重三日晚警廳爲特令行各區施行臨時戒嚴軍械局加派步隊兩排嚴重戒備王省長以兩馬弁智勇兼備特各賞予吉大洋二百元現楊蘇住宅尙被看管又據個中消息楊等此次謀亂實爲排除奉派起見旅京吉林各大老微聞不無關係其中含有政治臭味並在天津某界設置總機關該黨人名册旣被當局搜出將來難免株連楊蘇固不免一死而楊子尙在榆樹聲勢浩大未可小覻一旦聞父凶耗舉衆報復亦意中事也 
[再紀長春保税輸送會議] [  隠]  
　　七月六日長春將開中國海關及滿鐵中東京奉三鐵道當局協商保税輸送會議一事已略載前日通信中頃據日人方面消息云現滿鐵方面代表已選定千秋賃物課長會議塲所亦已内定長春南滿鐵道事務所至會議主旨即如前述之滿洲保税輸送曩曾協定以奉天爲止之議案並綜合哈爾濱海關奉天税關之提案及加入各鐵路之意見以會商一妥協之點惟各處提案所論各異欲求一幾分一致之點殊感困難茲將以奉天爲止之保税運送協定案奉天税關長哈爾濱海關長等所提三案内容對比如下 
　　「奉天協定案」由國境或海港以入保税倉庫爲目的之外國貨物欲運至奉天時其保税運送之申吿應在運輸機關提出於運入地税關即如滿洲里綏芬河之貨物輸入滿洲者中東鐵路爲之大連安東及牛莊輸入滿洲之貨南滿鐵道爲之牛莊山海關輸入滿洲之貨物京奉鐵路爲之關係鐵路或國有鐵路如於奉天爲保税輸送受托之貨物則專以入奉天保税倉庫爲目的者可得輸入 
　　「奉天税關長提案」由滿洲里及綏芬河之北滿國境各站哈爾濱至南滿洲及中國本土條約港之外國貨物或由南滿洲及中國本土條約港至滿洲里綏芬河北滿國境各站哈爾濱之外國貨物依鐵路爲保税運送之申吿由運送人於税關爲之即如滿洲里綏芬河寛城子輸人北滿又哈爾濱發往外國貨物應於中東鐵路爲之安東大連營口長春輸入南滿於滿鐵爲之牛莊山海關輸入南滿於京奉爲之中東鐵路爲南滿洲保税輸運時該公司所受托之貨物於寛城子長春間又能繼續依南滿鐵路爲保税運送伹僅可爲引渡於南滿鐵道爲目的之運送又以繼續保税輸送爲目的之貨物中東公司於長春寛城子間接受南滿鐵路引渡後即可於北滿中國税關以保税運送爲目的而轉運之（中東責任於寛城子長春之貨物引渡於滿鐵時或關税支付後引渡於北滿取貨人時即可終了） 
　　「哈爾濱海關長提案」由滿洲里綏芬河北滿國境各站及哈爾濱至中國本土條約港之外國貨物及由中國本土條約港至滿洲里綏芬河北滿國境各站哈爾濱外國貨物之保税運送申吿由運送人於税關爲之即對於滿洲里綏芬河哈爾濱及寛城子輸入北滿外國品於中東爲之安東大連營口及長春輸入南滿貨物於滿鐵爲之牛莊山海關輸入南滿貨物於京奉爲之中東公司於南滿洲及中國本土爲保税運送所受托貨物及於北滿爲保税之貨物運送南滿鐵路於長春寛城子引渡於中東後之貨物僅爲保證南滿洲及中國本土或北滿中國税關所在地之移動爲目的之運送（寛城子長春滿鐵貨物引渡完了或關税支付後於北滿將貨物引渡於取貨人後中東鐵路即免除責任） 
[湘六一案停滯中之消息] [  幹]  
　　楊宣誠之辭職交涉司長楊宣誠在湘省交涉署中實爲有數人物徒以無或力可爲外交後盾故交涉至於失敗迨日領捕鍾留鄧楊氏憤懣之餘舊病猝發加以各界責備紛來楊遂移居醫院决定辭職經趙氏數次挽留已稍活動不意省議會必欲將鄧承瑋撤辦於是辭意轉堅蓋鄧之批註數語於鍾生供詞實曾得楊同意今令鄧獨任其過殊不能忍也主持交涉者旣病而辭交涉乃因之絕無進步聞趙氏以仇鰲旣不肯代仍决意留楊如楊必不可留再徇楊之請以省務院書記官長陳國鈞代 
　　日領事之翻悔楊之辭職固爲交涉停滯之一種原因實則主因尙在日領之陡然翻悔擱置不理先是交涉緊急之際楊氏係一面電致外部請與日使嚴重交涉一面即在長沙向日領抗議詎日政府决定對付此案辦法欲以此案爲中國排日之一事不允零星解决遂訓令駐湘日領與湘省停止交涉日領得此訓令乃陡然改變態度而將要求暫停交涉之公函提出我方雖提有抗議日領槪置不理六一交涉遂入於無形停滯中矣 
　　施履本之來湘湘省向日領提出此項交涉本以撤艦爲先决條件北京方面京係採此步驟日使對於撤艦認爲可行然必須地方安全始可撤退並謂現據田中領事電吿地方秩序尙未至安全之程度故不能撤云云外部則謂湘交涉司來電地方秩序久已回復應速撤退雙方爭執之結果决定各派專員來湘調查於是外部遂派施履本已計日可到 
　　水野氏之調解日人有水野者與我國人士相識甚多如趙省長及吳内務司長楊交涉司長均在相識之列此次因運動發還庚子賠欵事宜來湘調查聲言對六一案願任調解之責日前曾親至湘雅醫院訪問楊司長楊遂於四日下午在交涉司邀讌並請李省務院長及吳司長等作陪席次水野即謂此次中日交涉兩方均出於誤會國民欲圖親善應由國民互相諒解我願勸慰在湘之敝國人急速復業母懹猜念亦請貴省政府負保護之責云云按水野此來於六一案雖未必有何結果然或者能使日人稍知反省亦未可知也 
[應城匪案之近訊（漢口通信）]  
　　義法兩使館促營救梅神父 
　　外部與鄂交涉署之往來電 
　　應匪擄去意神甫梅洛杜要求改編匪軍一節及撥現欵百萬元以爲釋梅之條件官廳以其條件太苛僅允就其有槍者改編爲非正式軍隊之團勇無槍者則一律遣散雷匪見要求未遂於上月底挾梅神甫由隨縣唐王店竄往天河口又因爲防軍擊敗復竄至鄂豫交界之四望山並將前擄去官軍排長徐某釋放令其傳語官軍若相逼過甚定將梅殺却潘旅周范兩團長因進勦則投鼠忌器招撫又慾壑難塡遂令徐排長偕周廖兩神甫復入匪區與匪磋商是時匪又由四望山竄往信陽應山問嵒子河市之洛駕山一帶該處與豫境更接近形勢遂較前爲尤急法領事以梅久無出險消息極爲焦灼二日又加派西班牙籍安神甫赴孝感與潘守蒸旅長面商營救辦法蓋安在鄂北傳敎多年與潘感情素洽也現在安神甫常川駐孝專辦此案潘旅特於隨縣經德安至孝感之問安設長途電語以供安神甫通報消息之用據漢口天主堂昨日所接安氏報吿謂梅因不堪遷徒之勞頓現已患病其病勢若何則不之悉官軍與匪又接戰一次匪衆被截爲兩股一股竄入豫境一股尙被官軍團在鄂邊某山中梅神甫亦在其内潘旅長恐園過急反與梅氏有礙業派員諭令前方軍隊停攻一面與匪談判條件至其結果如何尙未接有回報云云　督以雷匪慾望太奢若遽允其請則各處土匪紛起效尤將復成何事體决定先將匪衆圍在最小區城内再與商改編條件無論如何總以身槍者爲限昨又電請豫軍堵截並電潘旅將匪包圍勿令竄豫又派馬諮議前往調查情形聞豫軍二十四師已有一部出大石包山與鄂軍周范兩團前後包圍想匪衆實力不充若不令其竄豫當不難即日就平也茲將外交部與交涉署往來兩密電探錄如下（外部致交涉署電）十碼密義使照稱應城梅敎士被擄地方官未子盡心營救迄未釋回該匪等因無何等拘束不日將入豫省茲特聲明梅敎士之生命與其釋放遲誤之責均歸政府及地方官擔負日後要求賠償亦視已覺之盡力與否爲比例同時法使函稱梅敎士被擄多日而已覺對於商救該敎士之談判並未進行潘旅長之兵力亦不足以鎭壓匪徙情形危急請速設法各等語查義法兩使以該敎士被擄日久迄無確耗甚不滿意來文詞意均極嚴重希禀承督軍尅日設法救回免致另生枝節並盼先將救護詳情電復爲要外交部初四日（交涉署復外部電）十碼密四日電奉悉應城土匪據最近潘旅長報吿在信陽應山交界喦子河北方洛駕山等處有槍之人數確僅三四百人而東西奔竄挾敎士以自重甚至有要索現欵百萬新編一師槍砲子彈稱是等語剿則投鼠忌器撫則慾壑難塡邇來敎會中洋司鐸與華神父會同前方軍旅官員奔走接洽此間已表示允照槍支實數收撫之意駐漢法領與天主堂新派西班牙籍之安神父常川在孝感潘旅司令部商議辦法潘旅全部正在集合追剿恐其北竄並知會河南軍隊堵截潘旅與督署及職署文電往返殆無虚日似不能謂地方官廳並未盡心盡力除將尊電轉呈督軍請其限期令潘旅長將梅神父營救出險並一面抄示潘旅長外謹先電復伏乞鑒察陳介叩歌 
[常德盛部準備援粤]  
　　地方籌借開拔費三萬元 
　　南昌通信自粤省發生戰事以來贛省爲應付粤方之根本地派兵援粤均由贛省抽調軍隊雖張克瑶援粤未得實現中途改組而贛南鎭守使方本仁則已奉命加入粤方戰爭近聞保洛方面以中央政府虚懸西南極爲各方所重視乃入粤軍隊屢戰不勝爲平粤計特電令駐紮贛東一帶之河南暫編陸軍第一師長常德盛再繼豫軍樊鍾秀之後前往援粤查常軍在贛東一帶成績如何早爲各報所喧傳故臨川（即贛東首縣常即駐節於此）人士聞此消息無不額手稱慶以爲吾民可以由是而安枕然軍隊開拔非錢不行中央旣不名一文省庫又無此預算計惟有仍出於民之一途當由常德盛召集臨邑各界人等磋商暫爲借貨大洋三萬元作爲開拔費分爲兩次繳淸第一次繳一萬二千元第二次缴一萬八千元第一次欵即七月三日完全繳淸以便交給第二旅先行開拔第二次欵可暫從緩作爲後方開拔費用各界人士雖感於百業困苦然因無法可想只得應允迨出師部後即轉函商會籌議設法措欵備繳辦法現由商會長鄒文江提議按選舉例分爲二十八區攤派並派員馳赴各區坐提議决後齊赴縣公署報明此項情事並商請縣知事給發公文俾資取信縣知事當允將以上情形禀明上憲俟奉令後方可照辦惟常軍實力自援閩失後敗後實僅剩三分之一究竟開拔後肯否斷然入粤現尙未敢逆料云 
 
 

Page 8

 
 
第一萬八千零九十二號;中華民國十二年 西曆一千九百二十三年七月十號
星期二 * *自由談 
[一知半解] [  青藜]  
　　藝圍者言·倘枇杷樹不開花·可用銀針之尖頭埋入根中·至來年即開· 
[豆棚村典] [  小蝶]  
　　劉伯温未遇時與衆少年在西湖舟中忽見奇雲起於東北其赤如血形如昆盧伯温起而酹酒曰二十年間必有王者興吾當佐命衆大笑伯温正色曰其人出世未久然當爲僭吾將渡江求之耳明日遂行 
　　伯温旣從龍有功胡惟庸讚之時爲人言伯温家在青田其先塋有王氣將爲變在祖以問伯温乃自伐塋樹斷其龍脈而留左方之水曰今而後吾其免赤旅之禍歟然吾子孫將貧留與小慧亦支凍餒至今賣糖者與揑粉人皆劉姓青田人流於江北則爲賣餳蓋伯温之苗裔也其技傳子不傳壻伯温善易一日太祖燕居從容問伯温卿卜我享國幾代伯温舞蹈對曰陛下萬子萬孫大祖大悦及萬暦棄國再傳而亡果符所卜 
　　明祖猜忌功臣最甚每朝宴輒令功臣解衣以馬汗濱手爲撫舊創其臣不知歸則疽發背而死伯温欲諌不敢乃編上天台劇本進之太祖觀劇嗟曰吾聞光武仁厚大度自古功臣明哲令終者殆無過於後漢而劇中謂其内蔽用讒致雲台功臣一日而死似不可信伯温曰否藏弓烹狗歷代已然史官珥筆雖可勢脅而傷違天和終被鬼謫故光武後亦疽發背而死太祖知其諷已默然明日伯温飲於胡惟庸家歸而口喑腹中有冰如石遂卒 
[童歌新釋] [  楓隠]  
　　我國童歌有乍聽之似費解可笑而細味之與後世時局頗有關係者蓋亦劉伯温推背圖黄蘖禪師燒餅歌之類也特不至其時人往往略而不省耳余近日偶聞兒童唱歌其歌辭雖舊然一入余耳若頗與此次政變暗相關合爰一一釋之以供衆覽 
　　咿啞咿啞踏水車釋曰車者錯也車錯二字吳音相近故借以隠射咿啞咿啞况一片摀亂之聲以致鑄此大錯也水車溝裏一條蛇釋曰蛇者喻軍閥也軍閥流毒本與毒蛇無異而今日鑄此大錯之原動力實亦由於軍閥故句云爾也 
　　游來游去捉蝦蟆釋曰蝦蟆喻黄陂也黄黄懦弱與蝦蟆無異故取以爲比也游來游去捉蝦蟆者謂軍閥嗾使軍警及雇用之公民圍包圍黄陂也 
　　蝦蟆伴拉青草裏釋曰吳人稱匿曰伴青草裏謂天津也青津聲相近句蓋謂黄陂被逼匿居天津也 
　　青草開花結牡丹釋曰此句謂津派因黄陂下野欲擁未來之總統上臺也牡丹爲花王故以比總統 
　　牡丹娘子要嫁人釋曰此句謂未來總統預備登臺也蓋此未來之總統雖似爲津派所擁戴實亦由其自願故曰要嫁人誅心之論也 
　　石榴姐姐做媒人釋曰榴姐姐謂國會議員也議員人數衆多故以多子之石榴比之做媒人謂選舉也 
　　媒人到細商量釋曰細商量者講票價也 
　　轎子到哭爺娘釋曰轎子到者謂轎子擡成也爺娘謂國民也專制國以君爲民之父母共和國自當以國民爲總統之爺娘哭爺娘者以此次選舉非出於國民之公意故哭之也 
　　爺哭三聲賠錢貨娘哭三聲賠啥錢釋曰此二句以爺娘二字分貼程度不一之國民爺哭三聲賠錢貨者謂國民中智識較高者知此次運動選舉之票價皆出於國民之身故曰賠錢貨然一般不識不知者則尙不知此中利害故猶曰賠啥錢也 
　　桃花園裏鋪嫁裝梅花園裏結成親釋曰此二句預想登臺時之盛况然必先鋪嫁裝而後結成親亦可見不出票價則總統不能得也 
　　長手巾掛房門短手巾揩檯凳揩得檯凳亮津津釋曰揩者揩油也手巾喻登臺後一般從龍之彦蓋此輩欲擁此未來之總統登臺者不過擬事成之後可得一官半職以揩國民之油耳而其中實有二派一派則如馬二先生之類仍必裝出一種基督徒之幌子貌爲誠樸淸廉故曰長手巾掛房門一派則抱定笑駡由他好官自爲之宗旨儘量揩油故曰短手巾揩檯凳然至揩得檯凳亮津津而我民苦矣 
 
[現狀之悲觀]  
　　綜觀以上所釋可見此歌與此次政變一一吻合然未至其時幾令人莫測其命意之所在但覺句句稚氣句句香艷確合古歌謡之格式其筆墨之妙眞不可思議哉 
[遺傳性] [  佩萸]  
　　每人都有遺傳性的那一個人没有現在我把各種遺傳性寫在下面 
　　㈠笑那一個人出世以來不曾笑過一次 
　　㈡哭那一個人在童年時代不曾哭過 
　　㈢怒那一個人不曾怒過一曾 
　　㈣吃那一個人活在世上可以不吃 
　　㈤着那一個人可人不着什麽 
　　㈥排洩那一個人可以不排洩 
　　哈哈照此看來人人都有遺傳性的並且不止一椿呢 
社會小説 
[人間地獄（一一三）] [  娑婆生]  
　　第五十一回千里犇車寢臺偷綺夢層樓孤館角枕揾啼痕翠雲從没受過戈微鏖這般聲色俱厲的言語頓時止不住　　 
的大哭起來戈微塵究竟是一個軟心腸的人經不起翠雲的涕泗滂沱早已將胸頭的怒火全澆滅了轉念一想這事固然是江浩源不好一半也是我所託非人以致他羊入虎口良心上不能全怪他想到這裏便轉了臉色對翠雲道你莫哭這件事原是江老爺不好我統通明白了翠雲道天曉得你明白了你還怪我麽倘然你不明白我情願死給你看戈微塵道我這人向來狠爽快這種事我覺得是不生問題不過江老爺旣然歡喜你你就該守著了江老爺那也是一江横豎你現在並不能算我的人江老爺旣歡喜你我讓給了他也是我盡朋友之道至於我替你還債以及盤川等等化了有限的幾個錢數目也不算多我與你要好一塲我也不和你算什麽賬難道要你還嗎難道要問江老爺討嗎不過話要説明以後有什麽事什麽話你去問江老爺江老爺也當然不能推辭我是不便過問了江老爺做夾裏我做面子那些不淸不楚的瘟孫我是不做的翠雲歎了一口氣道你便不要我了嗎説罷又抽抽咽咽的哭了起來戈微塵道並非是我不要你是你要江老爺我只得退讓了翠雲頓足道誰要那大塊頭騷鬍子全是他一向情願的自已作鬼戲此刻到害了我了戈微塵聽了他這兩句話心中暗暗十分的好笑大塊頭騷鬍子這六個字正是江浩源的一張小照聽他這話可見得他情詞激烈再逼下去萬一出了什麽意外到不妙心生一計還是善自脱身的爲妙於是從床上起立來走到翠雲身邊用手帕替他拭去淚痕道你也不要急事已如此也不必怨駕江老爺我自有道理你不去與江老爺交涉我來和他商量一個辦法老實説江老爺如果扳扳面孔不理這件事我將來請兩位朋友出來和他理論他也坍不下這台呢你現在安心在這裏住着我嘴上説不來管你的事那是氣憤的話我總替你想一個安穏妥當的辦法説罷便要踱出門去翠雲一把拉住道怎麽你眞的這様走了嗎我千里迢迢跟你下來你竟不問我的生死存亡了嗎戈微塵騙他道我也不是一去不回你放心我不是和你説了嗎我總要替你想法子呢你暫且耐心點翠雲見戈微塵嘴裡説還要再來不知是計便鬆了手不敢十分拉扯戈微塵趁勢便雙脚跳出是非門走出大行台上了車子一想還有不妥之處於是又重新回到大行台却不上樓去一脚直向大行帳房裡跑帳房先生是一位姓游的戈微塵向來和他有些認識走進去便託游先生將翠雲住的那間房間的帳目開來游先生道儘管慢點何必急急算帳戈微塵道不是我明後天要到寗波走一　一時不能來因此替房間裏那人算淸帳目算付到今天爲止今天以後我不管了歸住房的女子自理游先生是多年旅館帳房何等聰明曉得其中必定發生了什麽問題自不便動問却趕忙將帳結出連大菜等等共計四十二元三角八分戈微塵只瞧了一個總數掏出鈔票付了四十五元道不必找了多的錢作爲茶房小酒錢你替我賞一賞他們罷游先生點頭戈微塵辦淸手續正要出門忽然門外走進一人戈微塵不覺怔正是 
　　一枕荒唐巫峽雨累他紅粉泣飄零 
　　不知那來者是誰戈微塵見了那人如何一怔且聽下回分解 
三言兩語[  鵑]  
　　曹三説我生平逢困難時每得子玉一言而解决今仍决之於吳如此説來曹三竟把老吳當做老子娘一様他説的話没有不聽的了他做總統不做總統多分就繫於老吳的一言我們做老百姓的且張大了耳朶靜聽老吳的一言老吳老吳你摸着良心快快的説罷 
 
 

Page 9

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 10

 
 
第一萬八千零九十二號;中華民國十二年 西曆一千九百二十三年七月十號
星期二 * *國内要聞二 
[漢口日人干政之反響]  
　　武漢國民外交委員會調查員袁鑲被日人所雇流氓王堯生聚衆誘毆日人復硬將袁鑲送押警廳各情已詳前報茲悉此事由新街鄭同仁藥店啣恨袁鑲故勾串日人以圖報復該店向在四官殿若林洋行·及堤口丸三藥房·販賣紅丸自抵貨風潮發生該店將紅丸改換包皮昌充國貨出售經袁鑲報吿外交委員會屢向該店質問該店宣言願將存貨二萬餘包焚燬旋復變計自行停止交易近因日人及仁丹公司夏廉卿勸仍開張日人願爲保護該店遂復公然出售劣貨事爲外交委員會所悉正擬函請商界外交後援會嚴予處置不料該店竟實行其第二步計畫而有誘毆袁鑲之事當流氓擁袁鑲至警署時若林洋行多田洋行兩日人·及夏廉卿·並鄭同仁店夥陳某均到署謂袁鑲傖去該店和丹萬餘包兩日人亦謂鄭同仁虧欠貨欵應由袁負責要求將袁送往警廳署長徐星槎允聽日人指揮外交委員會當派代表羅竺僧到署請將袁鑲釋回或送商會解决徐均不理當日下午將袁鑲及鄭同店之陳某一併解廳日人亦隨之到廳要求將袁收押經警廳長蘇霽及第一科長詢問嚴責陳某之卑劣並勸袁君辦事勿過操切夜間將袁及陳某釋出外傳警廳將袁收押者實因在廳質訊時間過久之誤外交委員會當晚即分函交涉署警察廳抗爭並函知武漢各團體共籌對付昨五日該會又開幹事會由袁鑲報吿當時情形畢經衆討論决定對於鄭同仁方面由袁向檢廳控訴其勾串外人聚衆兇毆之罪對於日人一面催請交涉員陳介向日領抗議一面將日人干涉我國内政之暴行通電全國請一致力爭電云本月三日早十一時有提包賣藥之王堯生將本會調查員袁鑲誘出即有日人二名至漢口警察四署請將袁鑲拘押並解送漢口警察廳該二日人復至警廳請將袁鑲重辦當被警察廳拒絕查該二日人自入我國官署指揮我國官吏直視我國如無國豈祇違法侵權除已函湖北交涉員向日領抗議外特請一致力爭以杜亂端而重國權武漢國民外交委員會叩又武昌外交協進會公民外交後援會及市民外交後援會等三團體昨亦因此事特開聯席會議三團體出席代表二十餘人决定四項辦法㈠函致警察廳請將袁鑲保釋㈡函請交涉員與日領嚴重交涉㈢質問警察四署署長何故甘受日本干涉㈣堅持經濟絕交到底聞日人方面亦深知我國民之憤慨業經擬有對付辦法無論如何决不放鬆一步最近日驅逐艦桃字號又自下游開抵漢口停泊日租界江面日人之氣燄更有日高一日之勢矣（七月六日） 
[臨案餘聞]  
　　匪軍爭索舊票贖欵點名改定八日實行 
　　四日棗莊通信云新編軍點名日期屢定屢改係因魯同鄕代表管象坤前被質時許有贖舊票欵項據管云未言定數目而據居間之孫漢經云管已允許五萬元并經轉吿各人當衆宣佈衆要求俟欵到再呈名册日前該同鄕代表趙志澄回并言已面見熊省長欵允即交田督軍轉交鄭帮辦辦理迄實未到而新編軍復欵鄭扣欵不發幾生種種誤會名册事經鄭一再催促始於六日呈齊本定七日點騐乃日晚新編旅各官長以允舊票欵項未到詢何辦法鄭謂應向原人接洽於是新編旅各級官長全體即覓管家坤詢問適管是日接到山東政務廳長許鍾璐電言熊赴津欵無着落新編旅各官長以管所許之欵業經當衆宣佈如無欵則點名時恐起鼓噪因並要求管赴郭里集當面向衆宣布并策聲明此次改編華洋新舊票長各官等均不要錢惟兵士要求點綴費旣經允許者不能追悔否則亦須當衆説明管謂籌欵救人是其本意無如欵不能到亦是無法彼此爭持幾至决裂幸第五師團長吳可章二十旅團長王裕經以管去危險竭力排解而新編旅各官以旣點名後留票爲不體面若便釋票則各兵無賞又恐生枝節連點名事亦受影響嗣管知事不佳見機潛往車站赴京赴濟未悉新編旅尤非覓管不可嗣吳可章等以管已走勸新編旅各官不必深追舊票允由鄭再議辦法一大風潮始吿平息但原定七日點名各官又要求改期謂舊票一事須先去對衆疏通鄭已允可故又改定八日孫美瑶并接到鄭士琦訓令兩道（甲）「爲訓令事案據該旅旅長呈報新編旅官兵業已完全編齊并將三字花名册九本呈送懇予俯賜點騐等情據此茲特派步兵第十七團吳長可章於本年六月八日午前六點在郭里集點騐該旅官兵届時仰該旅長遵照將所部按一二團次序集合郭里集應點勿悞此令并附點騐程序五條㈠六月八日午前六點點騐開始㈡齊集全旅官兵靜候吳特派員宣講本師長訓詞㈢按一二團次序點騐每一營應點完畢即由官長將各連兵夫帶歸原駐紮地休息㈣應點目兵均帶槍械但不准任意裝塡子彈以防危險㈤關於點騐特禮節服裝　及軍紀風紀均由該旅團營長切實維持以昭嚴肅」（乙）「爲訓令事案於本年六月二十九日奉督軍田訓令務字第一一八八號内開爲令飭事查新編旅業經編制完竣即由第五師師長管轄訓綀爲此令仰該師長即便遵照切實辦理爲要此令等因奉此合亟令行該旅長即便轉飭所部一體遵照切切此令」舊票情形據孫漢經調查開與管象坤名單「沂水」（趙家莊）趙金馬十八歲趙鴻十一歲趙瑞源十一歲趙龍善十一歲趙杏林十八歲趙科十二歲（邵家灣莊）邵聚山十一歲邵芳禮十一歲邵安家年齡未詳邵荒十歲邵福順三十四歲（郭家灣）郭靈十三歲郭成八歲（養魚池）楊勳十歲「莒縣」（劉家彩莊）劉生十歲（李家鐵牛廟）李遂祿二十歲李大中十七歲李訥言五歲（牛廟）李明山之孫李小十二歲（前洪山）王小站十七歲（小凹子）盧生田十一歲（大毛墩）曾卜十三歲（劉彩）劉慶六歲（紙坊北山）趙福遂二十三歲「臨沂」（東鄕郭家灣）郭敬亭六十歲郭小吉十六歲以上係孫漢經所查管謂不僅此數紳士方面亦謂尙有四十人地方對舊票辦法現仍懇鄭辦理大約欵不能全免亦不須五萬之數本日滕嶧兩縣紳士致北京旅山東同鄕會一電云新編軍已呈册惟因管劍候君以舊票事曾許以五萬元欵迄無着新軍官長已向衆宣布深感困難羣向管要求踐言管無法已北旋刻兩縣同人恐因此再生他虞已商諸鄭帮辦另行設法將舊票四十人日内完全救出云（尊庸） 
[魯省兗區選舉揭曉]  
　　山東政潮年來已閙得翻天揭地追其原始係田中玉包辦兗區選舉所致連年訴訟近始判决無效從事故選滋陽縣知事覆選監督張倬規定本月五日上午九時爲投票時間惟當時新舊兩派競爭劇烈延至十二時尙未解决張伸恐再釀禍特改爲下午投票投畢後天已昏黑因此當日未能開票令各當選人每人舉代表看守票匭此十三代表當夜即宿票匭之旁今早（六日）請凡與選舉有關者均齊集縣署以便開票茲將當選者之姓名籍貫及派别詳錄如左 
　　姓名籍貫派别 
　　徐來楫（蘭洲）滕縣民治社（新） 
　　李蔚施（天倪）滕縣民治社（新） 
　　魯景龍未詳滕縣民治社（新） 
　　渠有潤未詳滕縣民治社（新）　　 
　　王作英（伯樂）滕縣民治社（舊） 
　　黨同穆（淸如）滕縣濟社（舊） 
　　孟傳瑾未詳陽穀民治社（新） 
　　顔承瀚（海舟）曲阜民治社（新） 
　　黄艾生（葆忱）嶧縣民治社（新） 
　　王寳銅（惠符）嶧縣濟社（舊） 
　　劉永壽（少彭）嶧縣誠社（舊） 
　　高恩漙未詳汶上民治社（新） 
　　王全彬（雅亭）汶上濟社（舊） 
　　據以上觀察此十三人中民治社已佔九人立於優滕地步此外聞濟社三人中入於誠社者已有兩人但該本社中人尙否認此説至於上次選出之十三人今則尙餘五人姓名已列表中故從略（鐵崖七月六日） 
[川軍攻萬之外訊]  
　　字林報三十日萬縣通訊云川省戰事以吳系軍隊之内判遂使萬縣一隅遽又變爲戎馬之場而北軍全師今方集中腹地形勢更岌岌可危此次有前隷北方之川軍數千人忽附於敵逕攻萬縣以圖截斷北軍交通線萬縣若失則吳佩孚侵略中國西部之計劃即不完全失敗亦將使實現遥遥無期是故川軍此舉巧不可言與吳佩孚去年以海軍截奉歸路用意頗同北人於此固宜早有戒備乃自楊森過萬西上後方三百哩之交通幾無保衛之可言數月以來陸續調兵深入至今集中腹地者已逹十萬以外而後路虚空防兵寥寥到處可受攻擊坐令敵方以若斯大軍襲擊如此重要之地而事前絕無所知亦可見其設計之疏矣攻萬之師爲張槐（譯音）據華字報消息係顔德基部所部張由楊森委駐忠州據稱日前一師曾派員到忠誘張巨餌張遂暗與熊但聯合三日前有運兵輸船自萬上駛夜泊忠州兵士徒手登陸張即派兵堵其歸路一面急攻該輪壤其機器截獲子彈五萬機關槍三快槍數百其時萬縣空虚使張氏截留軍需之後立行進攻不難唾手而得乃張氏遷延三日萬城當局遂得調到訓練已精之黔兵二千人而鄰邑赴援之軍亦有此數迨張軍今日到萬城中已早有戒備此又張氏之失也但攻城之軍彈械似極充足十二小時來砲火不絕愈接愈厲而守者亦善於應付未有所失傳聞成都方面熊克武已派援軍陸行至萬助攻而附近土匪亦多受熊張招致紛起響應此時有一大可注意之事即此間人民不能召集民團維持地方治安乃一聞警耗驚惶無措紳富紛紛徒往山寨自保苟平日編有乃團此時必能大有助於治安也至於城中守將雖能堅守勿失而於北軍之危險仍無可解其後路交通自萬以上隨處可以截斷倘一旦滇軍前來川軍形勢更形鞏固總之就目下形勢此事結果不日可見也 
[九江近事]  
　　省當道以軍餉支絀准將九江烟土公開酌取手續費以提作軍餉之用現有商人辜竹平包辦每月認繳手續費洋二萬二千元惟官廳令辜先繳一月辜只允陸續繳納或將落於他人之手 
　　潯埠販賣烟土商店因官廳查禁嚴密不敢存放本店均在租界龍江里内租賃房屋作爲堆棧以避官廳之干涉是以得爲所欲爲茲聞英領事接得英文密函甚多悉將彼等一切黑幕盡情披露於是英領大爲震怒商同税務司派員速予搜查限五日内肅淸 
　　江西銀行九江分行日前受贛省銀行停滯兑現影響一般持票前往兑現者擁擠不堪幸經警察廳派警維持秩序一面由該行以電話委託吳三泰恒源永三和福成鄒恒源等錢店代將加蓋九江字様鈔票兑現風潮始平惟總行及贛省銀行行使市面之鈔票當時均難通用現已恢復如常 
　　江西實業廳長廬建侯以森林關係重要而盧山森林局尤爲江西最大之森林局所亟應親赴該地實行考察以覘成績加以九盧汽車公司内部忽發生糾葛各執一詞亦應親自來潯調查眞相藉解糾紛現准日内抵潯 
　　大同汽車公司歸併九盧廬汽車公司一案尙未磋商就緖而九廬股東内部忽發生意見經理萬中楨宣言下股意在反對合併大同公司則串通九廬股東胡發珠出而摀亂嗣經九江官廳令兩公司各自賣票營業暫維交通靜候解决乃胡發珠忽於前日率領流氓多人將公司大門封閉並將萬手僱用人員逐出於是萬益懷憤恨風潮愈閙愈烈現萬已决計下股合併之舉終費周拆 
[浙江學潮]  
　　浙省一中一師現將合併爲中校原任一師校長何炳松一中校長黄人望均爲本校學生所信仰致敎育廳擇委爲難前日兩校敎職員開聯席會議又爲一師學生所反對工專校長許緘夫調和亦復無效據個中消息已内定何炳松爲第一中學校長黄人望另行位置决不使其落空也 
　　張省長據甬紳張美翊庚電稱甬地學風向稱純正自宋知方王賡三來中學大起風潮因而始定聞新學制業已通過閲報有派前一師非孔孝某君（指經亭頣而言）來兼中師兩校之説學界同人大起恐慌而彼輩尤不以爲然弟與某君世交交情至篤今其學説詖邪傳染至速人言今春杭校慘案亦其流毒務乞速吿張廳長勿派某君來甬學界盼復 
　　省立女子師校風潮現由全國學生聯合會派代表范體仁於昨日由滬來杭向該校中二學生詢問一過會同省敎育會張會長杭州學生聯合會樓理事長協商調和辦法以免風潮擴大 
　　浙江敎育廳據永康中學校學生朱德生等一百七十六人庚電稱應校長侵蝕膳餘學生向縣議會路知事請願淸查校長勒令檢舉利誘威逼無所不至學生本日不得已出校另禀詳等情未知張廳長知如何核辦也 
[蘆鹽運銷宜沙之近訊]  
　　長蘆鹽公所復電否認 
　　日前報載某派謀借蘆鹽運銷宜沙充大選經費一事兩淮塲運商聞信特開會議討論此事曾於冬日分電長蘆鹽公所質問頃據該公所復電否認茲將長蘆來電原文錄下「淮商公所公鑒冬電敬悉保全引界敝綱主持甚力查王福新并非長蘆綱商所有請運蘆鹽銷售宜沙一節敝公所并不知情應請尊處迅赴署所據理力孚以杜隠患是爲至盼專此敬復蘆綱公所叩歌」觀於此電足見某派假名利用之隠謀矣 
[杭州快信]  
　　省議會擬開第四次臨時會無如各議員早星散萬難開議惟本届常會有定九月一日召集説 
　　一師慘劇案自地審廳預審决定移付公判現定十九日上午公開審理已傳俞乃斌胡雅庭胡樂樵黄竹安等到庭備質並加選律師振東宓敬身爲俞爾衡錢阿利等辨護 
　　省垣人力車原有一千七百輛迄今幾逹二千二百輛故各車行靡不虧蝕甚有車輛不能完全租出因而停歇者前昨等日車業公所車業公會開聯席會議籌减車額辦法要求警廳維持 
　　浙省財政經張廳長設法整理上月分收支相抵有盈無絀至結欠中行欵項已籌還五十餘萬尙欠二百萬左右 
　　一師五年級學生姚啓仁諸暨人本届暑假正値畢業詎前日下午偕同學赴水星閣試習游泳竟占滅頂撈救無效經該管警署報吿杭地廳後昨該生家屬姚堃山等狀請免騐 
[南京快信]  
　　各界對江浙旅京同鄕魚電甚爲注意某巨紳昨特函京詢問蘇同鄕發電經過 
　　北京平市官錢局派員來蘇銷行銅元票先從武進着手以次推及各縣惟以限制發行數目爲條件昨有多數省議員認爲秕政晋謁省長請阻止發行以維市面金融 
　　温世霖由津來寗謁齊商時局明（十日）日赴滬 
　　宋玉峯昨啣齊命赴杭謁盧有所接洽 
　　海軍艦餉財部續匯十餘萬杜錫珪當派差輸兩艘運餉一批交第二艦隊司令甘聯璈分别發放 
　　奔牛炸藥爆裂案拘獲之閔煥章已解武進縣訊辦惟龔麗華龔茂之已聞風遠颺昨警廳傳致中和店夥研訊堅稱實不知情官廳現擬將該店發封通令緝龔 
　　江寗縣知事因省令恢復地方自治所有從前組織現時已不完全昨召集地方行政會議磋商進行俾早日依法成立 
　　紙烟營業特税已設籌備處積極進行城内外英美南洋大美各紙公司暨各大紙烟店昨開緊急會議議决聯合各處一致反對 
　　霉雨旬日内河水已漲數尺各鄕秧田亦已耘草二次但鄕民恐各處圩堤因雨受損刻正聯合各鄕救護　　駐寗日領事函江寗交涉署稱日本外務省派岡部書記官來華調查文化事業約二十日後到寗届時希招待接洽一切 
　　泗陽縣知事李佩恩電呈兩長獲匪陳秀元胡小瘦子供認搶擄不諱當電令依法槍决 
　　旅京江蘇同鄕會公推蘇紳馮夢華擔任江蘇防災委員會會長兩長及本省各方面均已表示同意 
　　昨晚八時平民敎育促進會幹事在青年會開幹事會議由王伯秋主席報吿開會宗旨並謂各委員純係名譽職不能責其負完全責任擬設駐會辦事員東大侯矅高師倪亮法專馬飲冰一女師王佩珍最後决定十日下午二時再開會議 
　　省立各校定十四日一律暑假 
　　東大昨接校長郭秉文來電謂郭已當選爲世界敎育聯合會副會長 
　　美術專門在塘子巷創辦新智中學已開始招生 
地方通信 
[嘉定]  
　　敎職員聯合會改選職員本月八日下午二時嘉定全邑學校敎職員聯合會開常年大會改選職員是日全邑學校敎職員到者甚多所舉職員奚汝梅爲正會長·陸鋭明·倪家麒·爲副會長·錢咸來·李祿中·王士銓·陳寳忠·黄敬芸·葛成宏·虞家驤·樊鳳岡·朱順昌·戴中權爲評議員及開票完畢已六時餘矣遂振鈴散會 
[奉賢]  
　　縣敎育會評議員會縣敎育會八日開第一次評議員會到者十二人朱副會長主席報吿今日開會照章推舉幹事員每市鄕二人請各推舉結果如下縣市·曹雋莊嚴城市·王詠衛民東一·張鑫戴士勸東二·因評議員未有出席公决通函戴朱兩評議員會同推就尅日報會東三·顧春煦郭鶴嵩東四·周贊陸周昌時西二·黄强沈希純西三莊禮濟王一後又提議秋季職員常期會日期公决准於八月十九日舉行 
[松江]  
　　烟窟發生命案莘莊西市侯家石橋堍孫阿狗家前以賣烟被縣發封詎伊仍敢於旁門出入賣烟如故九日上午九時許有鄰近開設魚攤之張和尙入内賒烟不遂與阿狗帮傭施老虎發生衝突揪毆之下和尙拳中老虎要害頓即倒地身死及由屍妻報警拘兇時張和尙已被逸去刻聞孫阿狗已偕地保赴松報案請騐矣 
[蘇州]  
　　時疫醫院開幕有期蘇州臨時時疫醫院曾於去年設立兩月成效卓著現値夏令寒煖失常時疫日漸滋生紳商界仍擬繼續開辦日前由宋友裴沈惺叔呂永青諸君集議進行方針並聘定上海神州醫包識生邵亦羣兩醫生來蘇籌備一切聞定陰曆六月初一日爲開幕期云 
　　分關暫緩添設蘇州關監督公署添設分關一事前曾派員王謩等分赴常州南通審度地勢扼要設立情形分呈財政外交　　督省兩長核示嗣以此項計劃爲裁釐加税之凖備本省財政支絀一經改革誠恐收入較短迭由關監督劉璘生君晋省在財政廳會議席上剴切陳明在案茲聞此項添設分關問題尙須考慮暫緩進行 
　　任局長旋里滬寗滬杭兩路管理局長任小山昨日由中班快車附掛花車伴眷到蘇轉坐民船旋同里原籍駐站警務分所巡官楊紹樑率隊在站照料 
　　籌設國貨陳列所二蘇州總商會擬徵集各處國貨設立陳列所一節曾經常會議决照行茲定於本月十日下午二時開會集議辦法及推舉會員已分函各會員届期蒞會與議 
　　裝潢錦盒業增價裝潢錦盒業各店作現因原料人工俱漲原定貨價實屬不敷血本特於六日停工一日邀集大小行在邑廟内聚行開會到者二百餘人議决貨件不論大小零躉一律增加二分鈿散會後即日通吿城内行各同業各客帮主顧矣 
　　署警投河殞命吳縣知事署署警江菊近因事遽萌短見於前日背人逕至胥門外小石暉橋投河殞命次日晨屍浮河面即經該管地保投報吳縣地檢廳派員蒞騐騐得死者委係投河殞命並無别故且在該屍衣袋内抄出公文包一個即飭屍屬領屍自行備棺收殮並聞地檢廳昨已派警調查死者投河有無别情矣 
　　恢復縣自治手續省令恢復縣自治吳縣郭知事前日特飭第一科主任郎鴻鈞即將民國元二年關於參事會縣議會及市鄕議會之卷宗分别檢齊並抄錄參事會議事會會員姓名以及當時市鄕董事姓名呈候察核以便着手籌備云 
[常州]  
　　奔牛鎭炸藥爆裂四誌奔牛鎭五日發生炸藥爆裂案後姚知事於六日由寗回常以事出非常特飭警察各分所不分晝夜四出偵查而人民鑒於被炸慘狀現尙惴惴不安也此次炸藥爆裂原因據最近調查覺以前所載尙非眞相有同泰和小同事謝某（受重傷而未死者）謂當日寄存炸藥恐外人得知故藏於該號後進閣上用繩由閣吊起先四箱已安置閣上至第五箱繩忽中斷同時閣上四箱一齊炸裂在閣上者有店夥名老田及販藥者之雇役因適當其衝故一則飛至數十丈外一則炸成肉泥閣下各人如劉世堂叔及妻等亦均慘斃惟劉及謝某在前進故僅受傷以上所云似近事實該處鄕董張吉文於事發後曾向硝磺局調查據謂此藥本係前淸所遺廢藥前年曾將此藥試騐炸力已遜即呈請官廳作爲廢藥官銷批准後魚雷製造處擬請以此藥造魚雷旋經有人反對作罷繼又有人請作開礦炸藥仍爲人反對近以經費竭蹶擬以一百石官銷乃有奸人私自運出數百石赴各地藏匿此次爆裂者僅四箱而炸力已若是之鉅不知即此項廢藥否災民大半貧困兼以連日傾盆大雨無衣食住之苦况實屬目不忍睹前日以警察所鄕公所均抱冷靜態度尙無善後辦法即邀集茶叙先至第六分所責問宋桂華對於運藏炸藥是否有違禁令事前何不覺察甚至擅離職守於災户善後事宜毫無辦法在所大閙繼請鄕董到塲責問對於貧苦災户何以置之不睬張董當衆宣布謂懲處問題聽候官廳辦理救濟一層現在縣署有某項公欵甚鉅俟赴城向姚知事暫撥若干以作救濟之用衆謂此係後事現在先决問題尤在救急云云張董方约暫將圖内公欵應用無米之家按人中幾何每日至鄕公所憑條給米無居處者可暫宿鄕公所此外則酌給零用災民認爲滿意始散日來各災户已陸續至公所領米住宿矣鄕董張吉文暨士紳楊耀慶八日來城與四鄕公所主任劉佩衡商量救濟災民辦法劉主任即偕張楊二君往訪公善堂堂董瞿萼馨張楊報吿該鎭被災實情瞿君大爲憫惻當允由前年振餘項下撥助撫卹費洋六百元惟杯水車薪尙不敷分配也武進醫院傷人據九日調查尙有多人内姚袁氏腰有長五寸闊一寸許之木塊苪醫生已爲之施手術取出查無性命之虞楊祥昆面部重傷亦係割症極形危險謝春生全身炸傷恐斃命九高尙有敎員何子焜學生蕭生海徐荷生張全海三人在福音醫院日來各地學校通函慰問者頗多 
　　震華電氣廠慘劇戚墅堰震華電氣廠房屋尙未工竣有電氣間圍牆已經築好屋面尙未蓋項七日下午四時狂風急雨之際西面圍牆忽然倒坍十餘丈該牆高五十尺闊十丈北面牆亦倒去一半壓斃工人李淸山一名何某一名受傷者頗多八日該廠函報駐常辦事處並請縣署派員下鄕相騐縣署派李淵甫於九日上午前往蒞勘駐常辦事處亦派陳習之下鄕料理又該廠重築烟囱預定高十九丈現已築至十丈以外前日大風之際烟囱外陰架忽被吹損三丈該廠因連日大風誠恐工作時發生危險特請縣署出示布吿俾人民知所戒避云 
　　錢業公會常紀錢業公會於八日下午四時舉行常會到各莊經理劉堯性等二十餘人議决事項㈠縣署來函息借冬漕近日雷雨連朝年成尙無把握商業市面寥落公决暫從緩議㈡愼餘入業應列一等納躉捐洋二百元保證洋一百元由會計向收㈢議本月市拆存一錢欠四錢洋 
　　市議會人數不足武進市議會原有議員三十人近以省令恢復特着手調查計死亡者爲卜權王永明談中張贊墀劉翼昌五人因任省議會議長議員縣議員及官職者爲徐果人屠方史藩史寳平莊俞劉志敭等不足法定人數三分之二故恢復以前應行補選足額云 
[無錫]  
　　低田盡成澤國近數日起大雨傾盆大絕河水又漲四尺連前共有一丈左右北鄕青城市之芙蓉圩·楊家圩·東西華家圩·上中下三圩·南下祁·北下祁兩圩·漏灘岸·柘塘圩等處田水已有數尺秧苗均已淹在水底不久即將腐爛農民對此束手無策祇得對天浩嘆而已四鄕道路均已淹在水中旅行異常不便 
　　夏萴繭行開秤昨訊昨爲夏繭行開秤之第二日各處到貨甚少行家睹此情形暗中放盤每擔增至五十五·元而賣者仍不見多實因貨少故耳 
[鎭江]  
　　自治研究會職會各縣市鄕議會奉令恢復後揚中縣地方自治研究會因於七日開職員會到者甚衆經各職員議决進行辦法數條函該縣市鄕總董及市議會促其從速開會籌備五時散會 
　　自治協進支會成立昨（八日）午後二時徒邑自治講習所各學員所組丹徒自治協進支會假十八市鄕公所開成立會縣署派于子滄警局派金殿英各團體亦均有代表蒞會奏樂向國旗行三鞠躬禮張副會長報吿來賓解震蔣士杰等演説翁知事祝詞會員答謝奏樂後共攝一影散會 
　　米船因水漲沉没連日大雨傾盆江潮盛漲洶湧異常七日下午有王姓米船一艘由浦口開往鎭江揚帆下駛行至三江口（是處距鎭江三十里）適値潮漲水急繼以風雨交作致船頭被水冲入艙内立時沉没並有船夥數名亦均落水幸即設法救起尙無性命之虞聞損失約在四五千元之譜云 
　　桐油市價回鬆近日洪油市况因江北各處水災已成銷路呆滯價格漸跌八日開盤吉盈豐牌已鬆至十七兩五錢 
　　浴堂坍屋傷人鎭埠打索街中華泉浴堂前日（六日）晚八時正値大雨傾盆之際該堂大廂房屋四間忽坍三間事後掘出三人一浴客二堂倌隨抬醫院療治昨日（七日）城内方園浴堂亦有坍屋情事惟未傷人云　　誤食毒菌傷命鎭埠新河有范某老夫婦昨早買霉雨所出之菌一百文午飯食後該夫婦同時腹痛斃命云 
　　咨查藥船過境武進縣知事咨請丹徒貨物税所長略謂本月五百有龔姓紙船在該縣境發生火藥爆裂炸傷人命情事查該船係由寗過鎭來常請查過境時曾否查騐護照俞所長准咨即飭各分所迅予查復云 
[揚州]  
　　小輪水漲停班運可水勢陡漲由鎭開淸江浦之長班小輪及由鎭開仙女廟之短班小輪均因輪浪有損河堤於八日始暫行停駛往還行旅皆須暫坐帆船頗感不便云 
　　縣署議借冬漕財廳前令縣署着即遵照成案息借冬漕兩萬元限十五日由中交兩行解省濟用曹知事曾於六日晚邀請錢業領袖及紳商討論比以應召來賓稀少未能解决改由商會於九日召集錢業銀行各團體會議未悉能否籌借也 
[灌雲]  
　　鹽圩土匪蜂起自前日濟南鹽公司圩地被匪盤據後經陸軍前往業已聞風四散惟近日公濟七八圩小東港各處仍時常發現匪踪商灶寢不安枕昨由鹽防七營王營長於四日帶機關槍兵一大排前往各圩搜索後遇大股匪踪時即就近調各防駐兵齊起兜剿云 
[淸江]  
　　淮屬大雨成災淮屬一帶前因連日大雨不止四鄕農民頗形焦急雖四日下午天已放晴人心稍安詎四日夜間又復大雨如注徹夜未休五日午後猶未駐點四鄕低田盡成澤國即淸江南城牆根一帶如火神廟鎭守使署遊府街等處大都水深過膝與民國十年夏間無異一般貧苦小民輙呼不了云 
　　警局會議夏防二日下午四時淮陰警局長劉志正因鑒於前年夏間城外鷄籠巷侯某之子被匪抬架又去年夏間河北袴子巷孫某兩子被匪抬架雖事後由兩家贖回然事出管轄區城究與責任有關茲以今夏所有城廂内外防務亟應先事佈置免蹈覆轍爰特召集所屬　區署所署員巡官以及本局各科長科員稽查等人在菜市口敎練所會議夏防辦法結果責承各區署所及本局稽查勤務分外認眞免再蹈前去兩年覆轍如有因循懈怠一經局長查出或經他人報吿定予重懲不貸云 
[蕪湖]  
　　蕪湖敎職員聯合會庚電申報轉上海總商會鑒北京政變陷國家於混亂之域大盜嗾其鷹犬羣小煽其鼠技國勢岌岌危懸旦暮欲求挽救之方惟有吾民自决讀報載貴會發出通電議决條件四項義正法良敝會深表同情尙希聯絡國内各公團一致進行基之良心本諸民氣勿爲勢怯勿以艱餒不勝佇望之至蕪湖敎職員聯合會叩庚 
 
 

Page 11

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 12

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 13

 
 
第一萬八千零九十二號;中華民國十二年 西曆一千九百二十三年七月十號
星期二 * *本埠新聞 
[國會移滬集會消息]  
　　昨日報到人數踴躍···十一談話···十四集會　　 
　　昨日議員來滬人數之多爲前數日所未有至籌備處報到者五十餘人至通訊處報到者二十餘人尙有抵滬而未報到者明後日來滬者恐更踴躍至籌備處方面通訊處推出之凌王徐三代表已加入進行現定今日發給旅費十四日集會十五日發給月費茲將所得消息分誌如下 
　　昨日報到之人數昨日順天輪抵滬議員到者甚衆至籌備處報到者有田稔·黄妆鑑·趙伸·熊兆渭·舒祖勳·劉榮棠·李奎文·陳爕樞·盧忠獄·雷鎭猷·楊山光·楊允叔·葉復元·周起夢·侯海濤·李曾魯·王鶴林·尹承福·莊懹慶·王田·孟同和·孫世偉·鄧天乙·王樂平·于洪起·張宸樞·李炳焜·唐睿·黄伯耀·王斧·鄧維受·向作賓·金兆棪·郭椿森·萬葆元·楊大受·趙淸泉·王文郁·朱寳楨·韓志正·王文瑩·凌鴻壽·潘承鍔·張浩·李式璠·張鴻鼎·譚惟詳·唐价·楊肇基等·等五十餘人至通訊處報到者有王福緣·吳忠仁·徐威泰·趙宣·萬宗乾·丁惟汾·何曉川·何印川·李瑞椿·李奎文·李天驥·沈惟周·陳應昌·項肩·邱仲青·李國定·張敬承·林者仁·袁弼臣·盧仲琳·李汝翼等合計已經到滬之議員約有一百五十人之譜又奉天議員五十餘人已有信來謂彼等一俟此間到者較多即行赴滬去 
　　定期開會談話會國會議員通訊處昨發通吿於各議員云「逕啓者茲定於本月十一日（星期三）下午二時在愷自邇路國會議員通訊處開談話會届時務請撥冗惠臨是幸」 
　　定期行集會式國會移滬集會籌備處因抵滬議員日多特定於本月十四日午後二時在湖北會館行集會式發出通吿如下「敬啓者茲定本月十四日午後二時假斜橋湖北會館内舉行集會式凡我同人務請凖時賁臨爲禱特此通吿」又該籌備處新租定打鐵浜白爾路大壽里爲辦事處云 
　　在滬民治社議員之决議民治社議員王湘·彭介石·王乃昌等十餘人來滬就商於孫洪伊確定關於今後時局之方針其協商結果如下㈠護法戰爭已歷七年時局有收拾之必要認定和平統一爲收拾時局之惟一辦法仍守此方針努力進行不少變易㈡如和平統一目的不能逹到時局無正當之解决則回復十一年六月以前之狀態以廣東護法政府維持法統不承認别設政府 
　　特約旅社之通吿議員籌備處特約平安大安兩旅社招待議員昨籌備處爲此事特發通吿云「啓者本籌備處已與法租界二洋涇橋大安旅社·平安旅社約定凡南下議員寄寓者其房金一例照定價八折計算爲此通吿祈接洽爲幸」 
　　兩院後援會催議員南下中華民國參衆兩院國民後援會之各省區代表連日加入者絡繹不絕因開大會尙須三日特於昨日（九日）上午十一時仍假九畝地潘家弄四號開談話會决定先行電促京津兩處國會議員星夜來滬以免夜長夢多日久生變比由臨時文書委起草衆閲笔即時拍發茲將兩電錄下㈠致北京兩院議員電（銜略）中樞解紐國將不國我國民神聖之代表竟降伏於淫威之下認賊作父陰謀大選可恥孰甚諸先生不乏明逹之士深望不負我國民之委託尅日來滬避去暴力再擇相當地點集會完成憲法使政府不永絕獸慾不久張非但我國民之幸抑亦可保諸先生千秋後之令名於不朽也佇候台旌不勝盼企中華民國參衆兩院國民後援會各省區代表郭森甲劉啞佛王翺等六十三人青㈡致天津兩院議員電（銜略）軍閥叛國黄陂出走諸先生應良心之要求作正誼之主張結體出京相聚津沽威武不屈財貨不貪具見不負我國民之委託作國家之柱石下風逖聽欽佩莫名惟京津咫尺宵小横生朝頒亂命夕造謡言諸先生雖明逹過人耳　目染雖免不爲所勳旣離獸聽曷早膏祙數請星夜來滬另擇相當地點集會完成憲法使政府不永絕斯爲我國民之幸國家之福佇候台旌不勝盼企（名同上） 
　　旅滬議員覆粤省議會長電國會議員通信處前會兩次接粤省議會長來信請到粤開會昨特覆電云廣東省議會鄭議長鑒歷奉歌宥兩通電主張重組政府國會集粤實係根本大計足見老成謀國意旨宏深全國聞之無不欽佩我同人等困守滬濱未敢稍離一步者亦此心志謹代全國人民申謝惟亂極思治國人同此心理有共和策源地廣東國體方成民主黄花一役震動中原護法數年喚醒各省皆貴省犧牲之代價此後自由集會原不必擇地也專此敬覆不盡欲言 
　　商總聯會之意見上海各路商界總聯合會（美倫里）對於此次政潮曾發表主張昨因外間謡啄紛興并有巨欵運動團體反對議員等説特於晚間召集南京路·山東路·新閘路·福建路·等二十二路商界聯合會之全權代表會議一切當時各路代表提出意見頗多最後議决辦法四項㈠電勸留京議員速即離京南下㈡請南來議員發表政見及將來之進行手續等㈢隨時以國民資格監視其行動㈣請各團體查究謡傳之出來并嚴防其運動云 
[議員電吿保派進行金法郎案]  
　　湯漪等致總商會電 
　　本埠總商會昨得天津國會移滬籌備處議員報吿保派進行金法郎案之來電云上海總商會銀行公會並轉各公團各報館均鑒此次近畿諸將因密謀擁曹煽亂京師致使中樞解紐總統被逐國會南遷首都之地淪爲臨城第二罪大惡極迭經貴會嚴詞聲討曷任仰佩乃奪位之徒怙惡不悛日來竟勾結法使進行國會根本反對之金法郎案借債行賄斷送國權以扶植中法實業銀行復業及報効曹錕大選用欵五萬元爲主要條件他非所惜此約若成國庫損失何啻數千萬而他國援例所要求者尙不與焉禍國若此其甚雖由政府依法律手續行之我國民猶當誓死不能承認况以竊據首都之軍閥代表損害國家財産以爲賄買國會議員之用倘不急起直追誠恐稍縱即逝則勘長内亂鑄成大錯將此條約爲導火線尙希貴會通電全國並國内外外交當局一致力爭根本打消國民受賜寗有涯涘危機一髮希速圖之國會移滬籌備處湯漪黄雲鵬焦易堂彭養光鄭萬瞻劉恩格白逾桓潘大道李爲綸楊永泰王用賓劉咉奎丁惟汾董昆瀛劉楚湘王紹鍪逯長增烏澤聲唐理淮韓玉長金兆棪等三百八十五人叩 
[章太炎最近之時局意見]  
　　對於護法之解　批評孫洪伊主張 
　　國聞通信社云昨有人往訪章太炎氏詢以護法舊事今日是否繼續進行章答曰此次因曹馮輩擾亂政局反對者義在討賊靖亂與護法無關從前護法之事是否終了係别一問題要之討賊靖亂與護法非一事不得併爲一談也訪客又問前見孫洪伊主張始終護法是否别有作用章答曰孫之主張護法蓋一以反對段氏一以否認黎氏間接即爲曹錕減去敵人然不知一提護法則曹即督軍團首領亦無使人承認之理平心而論段之派公民團包圍議院黎之解散國會亦有瑕疵可指然稱兵犯闕迫散國會則實以曹氏爲首魁且黎有開創民國之功段有反抗帝制·討伐張勳之功功罪固足以相掩而曹錕終身有罪無功非特督軍團一事而已元年北京兵變其罪一也四年以直隷公民請願帝制其罪二也今又唆使軍警擾亂首都其罪三也與督軍團事合之爲四孫於有功者則彰其罪而没其功有罪者則必欲開脱其罪是豈足以掩天下之耳目乎訪客末問孫前宣言孫曹携手陷電又勸議員保持國會完成憲法中山與諸議員果否墮其術中耶章答曰孫洪伊制伏中山策最爲凶狡蓋猶鄭莊公之處共叔段也中山功望最高而天性又極自負孫日言奉戴中已爲護法總統中山未有不受也處位愈高其倒愈速旣倒則挾曹氏之勢以刧制中山使其携手中山急於求援亦不得不受也倒則身危與曹携手則名敗此孫洪伊制伏中山之惡技但恨中山不早捂耳至所謂保持國會·完成憲法者但以緩議員南下之舉然何足以欺淸白議員哉云云 
[呂志伊之孫曹聯合觀]  
　　事實上不可能 
　　關於連日盛傳之孫曹聯合説參議院議員呂志伊君昨語人云此事在三個月前容有實現之可能至今日則斷無能成之理蓋孫中山先生月前赴粤後確曾委任孫洪伊君與直系接洽和平統一迨第一次攻進韶關發見曹吳致沈鴻英密電多通其破壞和平罪惡昭著已無携手之餘地經中山電令孫君與北方停止任何商榷此電曾見各報至北京騙黎事作中山知係曹以武力金錢壓迫兩院選舉即電孫君速促議員出京詎意孫君違反中山意旨反電勸議員留京實令人不解所謂至於葉夏聲本爲民黨所屏棄其在京言論行動與民黨毫無相干若夫温世霖之徒奔走保定挾中山以爲招摇則更不足齒數要之中山抱三民主義曹氏則仍在北洋派武力統一之迷夢中事實上萬不能合作云云 
[五馬路商聯會詰問總商會函]  
　　五馬路商界聯合會前致函總商會民治委員會請求旁聽因未接復函兼閲報載於民治委員會將加上海總商會五字是範圍更形狹小已表示不能容納他團體加入之意雖未成事實一般會員大不滿意昨經會商之下公决去函詰問原函如下 
　　逕啓者前奉一函諒登記室未荷示復殊深焦盼竊以國家大事榮枯相同凡有血氣詎敢自外今幸大會採納衆議力倡民治同人等孰不欣喜鼓舞爲國相慶乃自會員大會會議後即將建議者運動兩字删去外界雖噴有煩言然敝會尙以謂與其空事運動曷如儼然進行諸君子胸有成竹故不屑爲此牛後同人等雖識等觀天亦甚願追附驥尾詎閲近日報載大會將於民治委員會上加以貴會名義是將欲拒各界之加入不啻表示其意而使明瞭同人等更瞠目相視竊佩諸君之瞻力何若是其巨且大耶夫我國今日之急待籌劃者責任寗云輕微統一也理財也裁兵也制憲也莫不在此民治委員之職掌中豈僅僅爲誅竊國者面組織凡此所述皆吾國四萬萬同胞所欲爲而力不能爲即欲力爲而恨不能合力以進行者今何幸諸君子舉此重大之責任抗之於肩昂頭天外旁若無人是則不能不爲國家前途慶得人矣然竊有欵者大會於制憲裁兵等亦曾單獨組成委員會矣試問今日之成效如何凡吾商民受庇於大會者殊未敢謬許也若謂預恐後日之無成效不如以一會名義效力進行成則不言功敗亦不獲咎本此意乃有此議果爾則諸君子力謀改革國家之際先熟籌其成敗利鈍則毋寗多一事不如省一事儼然拒絕建議者講求之爲得乎况上海執業商界者豈僅僅會員諸公總商會之名籌非如一馬路商聯會之狹小似亦應咨詢衆意採納羣情敝會前函請求寗出情理之外納費階級豈盡知識之士少數名流不無梗塞之見豈眞以國家之大事攪之一會如雲間之小國或獨立之一局耶同人等實至愚乃百思不能得其解應請高明有以敎我事關救國不敢緘默言有不遜尙祈鍳宥云云 
[工界救亡會三次委員會紀]  
　　發出雨要電 
　　前晚（八日）八時半全國工界救亡大會開三次執行委員會到二十八人公推郭寄生主席王光輝紀錄討論大會議决各案（一）致各省工團撤回本籍惡劣議員電文張予餘·王亞樵·黄晦菴·王化民·胡佩如對電文均有意見修加經黄晦菴審查修正主席宣付表决全體通過（二）致盧永祥反對江浙聯保電王奠世·胡佩如等均有修改意見主席以修正文付表决通過其文如下 
　　（一）致盧永祥反對江浙聯保電云「杭州盧督辦鑒自北方劇變國人對於萬惡軍閥曹銀·吳佩孚·馮玉祥等竊國行爲一致聲討獨有齊夑元者只知媚上不恤與情甘作曹吳等巨僕以蘇民百萬脂膏供大選包辦之用乃齊氏猶以爲未足更欲假江浙聯保之假面具掩盡天下耳目且更欲移其禍蘇之手叚進而禍浙是而可忍孰不可忍詎齊氏包藏禍心一而暗屬洪憲時之總商會會長周某從反側運用一而慫恿直系走狗二三宵小從中操縱挾巨金盤據上海百計拉攏假造民意冀圖有所展布司馬之心路人皆見刻因滬上輿論不直齊氏所爲老羞成怒時而調兵蘇垣時而調兵崑山惡跡暴露普天同憤我公坐鎭江浙恩威素孚保境安民中外信仰齊氏何人竟敢無故增兵擾亂人心所認江浙聯保之種種黑幕純係二三僞君子阿好所爲望公堅持宏願勿爲若輩所惑大局幸甚」㈡請各省工團推派代表來滬電年來中國工潮以海員·唐山·及長沙一七案·京漢鐵路二七案影響全國勞動界及激刺全世界勞動界的力爲最大海員唐山以後我等工人方知對於國際資本帝國主義有作戰的必要長沙京漢　路以後我等工人更　　對於國内軍閥有作戰的必要　言之我等工人業已從經濟運動走入政治運動的途徑我等工人認定政治運動爲澈底解决經濟運動的方法但是我等工人的政治運動是純潔的運動不是想升官發財做政客的運動因爲過去我等工人不能參與政治運動以爲政治運動是第三階級以上的人們的專賣特許權所以第三階級以上的野心家能利用任意製造的宗敎法律敎育及種種行政手叚來壓迫一般竊苦人們現在我等工人早明瞭第三階級以上的人們大都不可依靠所以我們趕快要自已起來參加政治我們參加政治的第一步手叚便是推倒北洋軍閥而北洋軍閥中以曹錕·吳佩孚·馮玉祥等爲最凶最惡所以希望全國各工團速派代表來滬商檣一致進行辦法一面和曹·吳·馮等作戰一面謀將來的種種良好建設即希公鑒 
　　（三）邵鼎三·黄晦菴臨時動議各案均主保留下次開會討論（四）大會議决「通電各省軍閥解職」一案推張子餘起草（五）大會第二案通電西南八省當軸（電已見報）名單錄下張載陽·潘國綱·何豐林·陳樂山·盧永祥·宋鶴庚·魯滌平·趙恒愓·但懋幸·劉成勳·熊克武·· 
王永泉·何成濬·唐繼堯·劉顯世·陳炯明·孫中山·楊希閔·李協和·許崇智·魏邦平·劉震寰·臧致平（六）胡佩如報吿事經通州各界願贊許本會一切主張足徵本會已得各界同情應請全體委員奮勉前進云云 
[福州發現之僞造總商會電]  
　　其中多詆毁國會之詞 
　　國聞通信社云上月二十七日福州民生日報忽載有上海總商會之宣言一通措詞非常可欵一見即知爲僞造且該會每次開會發表宣言必須經公佈科發表而上項宣言則查無底稿但不知爲何方所僞造原文略謂上海二十一日電訊本埠總商會對於北京政變日昨特開董事會發表宣言通電各省區總商會一致申討搗亂中華不知羞恥前逐後拒之代議士原文略謂國家不幸迭生妖孽元首被迫中樞無主外患孔殷日人方四出宣傳共管之説生機岌岌不可終日軍閥偉人只圖私利内閧不已罔恤國家最近如孫文之倒行逆施於嶺表某某之塗腦喋血於四川十二年無日不亂萬民憔悴生氣毫無而國民代表首造亂源狐鼠一窩狡兎三徙旣逐於粤復斥於滇集會成都川人攩駕擁護孫文孫文覆卹推戴協和協和敗没不祥之夏姬漢未之十常侍慶父不去魯難未已斬彼妖孽淸我宇宙我全國商人對於此等假冒國民代表誓死不承認以免若輩盤據莊嚴神聖之國會以議員爲世襲鼓盪政潮倒亂國是奔走議門忘廉喪恥朝迎狎客暮接知心上海野鷄無其賤性人格無有何堪代表應由我全國商會通電天下勒令在京國會議員即日解除職務潛形匿跡以謝國民此爲眞正民意救國之目標我商會爲國民中堅素得中外信用主張正當實力堅强尙請一致主張掃除民蠹云云 
[魯同鄕會電責田熊]  
　　旅滬山東同鄕會昨電魯田中玉·熊炳琦云濟南田督軍·熊省長鑒吾魯不幸迭遭鞠凶臨城變起中外駭然（中略）虎兕出於柙龜玉毁於櫝追原禍始果誰之咎曹錕·吳佩孚身膺重寄責有攸歸據五省地盤擁十萬甲兵祇知盜權竊柄禍國殃民倘使正名定罪顯戮難逃乃不知後悔愈演愈奇逼宮奪印誘迫議員毁法亂紀舉國洶洶二公以吾魯之民膏民脂供私人固竉之資曹吳以國家賞罰之權爲私人市恩之具衆惡旣備四維滅絕淸議不容神人共棄苟稍具天良者急宜束身自退以謝天下否則魯人以切虜之痛對於二公之日　巨金奔走於權貴之門勢難坐視亦必有起而爲相當之對待者爰盡忠吿不盡欲言旅滬山東同鄕會佳 
[皖人拒土運動之近訊]  
　　萬國拒土會力任協助 
　　全皖人民合力反對皖省軍民兩長馬聯甲呂調元等鼓勵該省愚民種烟抽税疊誌前報昨本埠旅滬皖民拒土會接北京萬國拒土總會英文覆函一件大意如左 
　　上海皖民拒土會諸君鑒我們收到你們電文多分業在中外各報發布並且報吿過國際聯盟·英國使館·及中國外交部了我們甚感謝你們的照片我還要即日再寫信給中國外交部及内務部通知他們我們已得着這些照片了我們鼓舞扶助你們安徽團體并希望你們繼續進行你們的好工作一分鐘也不要停止你們得着唯一的勇於反抗政府之華人團體的令　並且除非你們國家能禁止烟毒他的名譽信用將要大受影響比較受世界上現在任何别問題的影響還要利害你們是曉得的呀中國在華盛頓會議曾允許要用全力禁烟但是就在安徽省爲完全北政府統治下的地方居然受官吏的鼓勵種起鴉片來了我敢同你們約定我們正在竭盡全力用一切方法使世人曉得這件事情的眞相以便帮助中國所有正直人民去掃淸他們地方這個大害請你們把進行的狀况隨時通知我們北京萬國拒土總會秘書長亞斯卜蘭北京二條胡同二十號 
[柏文蔚由津回滬]  
　　柏文蔚此次赴津與某巨公有所接洽結果甚爲圓滿仍遵海道南旋已於日前（八日）抵滬 
[請護軍使恢復市政廳之呈文]  
　　邑紳姚文枬·陸文麓等公呈護軍使請求恢復市政廳已誌昨報茲錄其原呈於下 
　　呈爲合詞籲請恢復自治仰祈鑒核令准事竊地方自治爲民治之精神自治施行以上海爲嚆矢自前淸光緖三十一年市區人士請求蘇松太道將向由官辦之馬路工程善後局及水利局一併移歸紳辦先後創立總工程局成立董議兩會所有市區應辦各事次第舉行自治規模於焉始備宣統二年頒行自治制改爲城自治公所民國肇建改爲市政廳民國三年帝制發生率令停辦重違民意莫甚於斯茲於本年六月二十三日奉江蘇省長韓通令全省各縣市鄕各級自治一律恢復羣情歡慰亟盼實行鈞使秉節春申歷有年所軍民輯睦　　蒙庥而地方一切市政事宜官辦以來尤賴指揮監督於平時始克黽勉維持而不墜推鈞使愛民之盛亦當樂觀自治之復現况上海一隅爲中外觀瞻所繫尤宜及早恢復樹之風聲所有奉令恢復自治各緣由理合具文環請鈞使鑒核俯賜令准施行不勝屏營待命之至謹呈松滬護軍使何姚文枬·陸文麓·顧履桂·姚曾緩·袁希濤·沈恩孚·黄炎培·王震·李鍾珏·李厚垣·葉逵·陸熙順·朱得傳·姚福同·李顯謨·穆湘瑶·秦錫田·沈周·毛經疇·李宗鄴·朱開甲·朱日宣·凌紀椿·楊逸·曹棅·賈豐芸·賈豐臻·吳寳地 
[上海縣議會籌備開會種種]  
　　自恢復自治令發表後吳縣松江寳山等縣議會業已開會籌備一切均遵照江蘇縣議會聯合會議案於八月内一律開會上海縣議會正副議長莫子經李右之日内已籌備進行定於十五日先開談話會會塲即在也是園新廳内其卷宗器具亦已淸理大約八月骨亦可開會云莫李二議長以縣議會之開會必須縣知事交議案件而縣知事之交議案必須先開參事會方可提出莫李二君刻擬函請沈知事即日召集參事會提出交議案件於十日内交到議會以昭鄭重而遵法令上海縣沈知事接得省令後當通令地方欵産經理處及十九市鄕經董查照惟依據縣制縣知事應先期知照縣議會議長此次莫議長並未收到此項恢復公函當由欵産處函詢沈知事迅即飭科辦稿通知議長以符手續縣議會旣已恢復莫議長即須就職所有莫君工巡捐局局長一席前次業經辭職當經何軍使慰留此次縣議會恢復莫君辭意堅决業已再遞辭呈專就縣會議長云 
[太平洋美輪變動説之調查]  
　　近日本埠各外報喧傳太平洋内美航部行駛之輪賃與花旗·提督等各公司者謂航務部出售之故年内太平洋綫内之美輪將起巨大的變化云云記者因此事關係中美間之商務盛衰與夫美輪之勢力消長特親向各公司探詢據稱此事在本年津貼案未通過之初航務部早有此項主張故近來已將花旗經理之香港印度綫内之開獨碧等五輪出售與美人可克士一面擬將行駛中美之十總輪以原造價之半額（即四百萬元美金一輪）售與現行之提督花旗兩公司如兩公司不願承購則另售他人但以該國人爲限今花旗提督兩總公司在美正與航務部長拉斯克氏磋商此問題之解决辦法但滬上各分行猶未得到若何變更之消息據該兩公司云該兩公司之在華航業必可保持其久遠不致有意外的發生也云云 
 
 

Page 14

 
 
第一萬八千零九十二號;中華民國十二年 西曆一千九百二十三年七月十號
星期二 * *[海洋社不允交還揚子碼頭]  
　　文匯報云浦束揚子碼頭邇來外間頗有售與招商局之説茲據海洋社言該社與中政府所訂合同規定租用該碼頭十年在此時期間即中國以碼頭交還德人而海洋社承租權决不容稍受妨碍且中政府亦負有維持租約之義務故在租借期間招商即有成約亦不克履行否則德國原主及該社必出而抗議日前中政府曾欲將碼頭租與第三者亦以該社抗議而中止云 
[美國之第二次世界週游團]  
　　文匯報云美國運通銀行經理之第二次世界週游團將乘新造之古那特法蘭可尼亞輪船於十一月十五日自紐約啓程經巴拿馬運河由亞過歐於翌年三月二十七日回至原地中間將經過上海香港二埠云 
[厦門航業之近訊]  
　　厦門因抵貨問題發生刺死華人之事致激成商界勞働界之罷業罷市曾紀報端昨日本埠得該處電訊現當厦市新荔枝上市之時向处由日輪裝運此貨者最多今該市商界已一致議决不裝東洋船改裝本國商圇輪招商局之厦分局因此特發急電到滬請總局速即派商輪前往裝運此貨此間某日輪分司雖有三輪航行厦粤刻下幾與華商界斷絕往來絕無貨物及客之乘載云 
[最近金銀進出口紀]  
　　花旗公司之郵船林有總統號此次由舊金山來滬輪入之美國大條銀共有一千十二條其中由本埠匯豐銀行購入者計八百三十八條中國銀行等購入者計一百八十八條統計逹一百萬兩以上刻下均已提出而同日該公司之威爾遜總統號赴美時上海有大宗金條金洋等運至舊金山計華比銀行裝去者四箱値價美金十萬八千元又大英銀行裝去者十五箱値價美金五十萬元友華銀行亦裝去四箱値上海銀行二十八萬二千零十八兩總合運出金洋約値上海銀洋一百五洋十萬元云 
[航業消息彙紀]  
　　英印公司之新輪此間大英輪船公司接倫敦英印輪船總公司來電謂現在東亞孟買間之航務事業逐見發逹英印公司所派之中印英綫内聯航各輪其承輪之轉運赁與聯航之遠東旅客亦較　時爲發逹故英印公司爲供應此綫内之需要計特在英訂造最大級班輪一艘載量一萬六百噸船名曰那林格號决定年内落成此船之航路專派在中印英聯航班内查英印公司現雖有九十餘萬噸之船舶尙以此輪之運量爲最巨云　　美郵船之往來提督公司之麥狄遜總統輪來申計載到美國郵件一千七百三十八袋又木頭一萬九千三百七十七根計五十五萬九千尺又紫銅一千二百八十方鋼條七千餘扎乾電等四百件又威爾遜總統號離申裝往美國之出口貨共有湖絲三进餘件芝蔴一千二百包國新茶葉一千二百件蛋黄二千六百五十桶雀牌一百餘箱餘爲猪鬃猪腸等貨云 
　　坎拿大皇后號將來昌興公司接坎拿大皇后來電該輪現已抵日本定十三號抵滬船泊吳淞來客等由小火輪接至新關碼頭上陸當日即赴香港云 
　　普渡建築碼頭訊聞普渡現將建造碼頭以利商船及振興市面此間協泰洋行之董杏生君因建埠事特致函本埠招商局略有友有等特往普渡察看碼頭之工程師等八名特向該局新江天輪包定大餐室八間前往云 
[阻止俄難民由甬來滬]  
　　何護軍使前日致杭州電云杭州盧督辦張省長均鑒前聞美商租界之俄船有裝輪俄難民七百餘人由朝鮮元山到滬之訊當以在滬俄難民數逹八千無法救濟分請永績軍艦及吳淞水警實施防止茲聞該俄船已抵寗波日來商輪由寗開滬均有俄民陸績來滬之報吿領團對此因恐租界治安發生危險迭請防止右開如果確實務祈設法防止來滬至纫公誼何豐林陽印 
　　又交涉公署近聞俄艦爰爾德拉多號載俄難民七百數十名已駛往寗波江面並有一部分難民將由甬赴杭轉滬或換趁甬輪轉來滬埠許特派交涉員已分電寗波杭州兩處交涉公署迅予查阻一面函知中外輪船公司轉知各船一律停載難民來滬以免　聚日衆有礙公安并函請松滬何護軍使查核云 
　　又聞寗波交涉公署於昨覆江蘇特派交涉公署略謂白俄難民乘輪來甬囑爲禁阻等情茲查該狐輪尙未駛抵甬埠特電奉聞云云 
[俄難民赴美訊]  
　　留居上海之俄國難民總數逹三千餘名往北美與南洋羣島者已有三批約三百名左右嗣美政府限制績往須俟至下月内動身方可入美本埠太平洋各美輪公司已接總行來電滬上在八月一日以後可容俄人前往而提督公司昨並接總行電報在八月十七號赴西雅圖郵船約克遜總統號可容俄難民三百人前往額定滬上下輪者一百五十人日本下船者一百五十名届時花旗公司各郵船赴美亦有俄難民動身在現時乘該公司輪先後往美者已有一百餘名矣 
[日商會聯合會之昨訊]  
　　各地代表紛紛來滬 
　　日僑商會聯合會連日籌備各情已誌本報該會已定今日開幕各地代表亦已紛紛來滬昨日報到者已有漢口内海·後蕂二人及天津奥野·濟南小林·日本納富松本等十餘人其他青島代表島津則已來電日内均可到滬 
[商總聯會職員會紀]  
　　對日外交委員會繼績進行 
　　上海各路商界總聯合會（美倫里）昨晚舉行星期常會到職員鄔志豪·王肇成·陸文韶·蕭效仁等十七人錢龍章主席開會後首由主席報吿上次慶祝民治委員會事項之經過手績及兩總會合併進行情形報吿畢南洋星加坡南洋夜校敎員火成禮出席報吿該校校長張志和被拘經過并請求援助經衆議决致函該地中國總領事·中華總商會·及華民政務司等請其設法援助出獄釋放回國議畢火君退席蕭效仁臨時提議厦門對日市民會職員被槍殺案應由本會援助議决分電該地市民會及臧致平全力抗爭一方并提出外交市民會切實對付次由王肇成提議現時對日外交形勢又極緊急連日日僑聚衆開會頗爲活動本會對日外交委員會應繼績開會討論進行鄔志豪附議全體贊成議决本星期三起照舊開會次議對於國會議員之意員及虹口錦昌廠建築案議决交申委員會分别辦理未復報吿各處來函九件十一時散會 
[工商友誼會常會記]  
　　昨日下午八時工商友誼會開常會主席童理璋記錄周劍寒到者三十四人討論各項要案如下㈠「時局間題」主席略謂際此政潮汹湧國本動摇我儕勞工當有相當表示當議决用本會名義發對内對外宣言主張開國民大會由國民自决以期逹全民政治目的衆贊成㈡「對日外交問題」議决發表對外宣言請國民速起力爭以救危亡並請各友帮主持公理予以正義之援助㈢「債劵獎劵花會爲害事」主席略謂現在各種變相之彩票逐漸活動而花會之害人尤屬可恨本會應呈請軍政當局及租界當道嚴行取締並勸吿工商同胞切勿上當自貽伊戚㈣「華僑張志和被殖民政府拘辱問題」主席介紹回國代表火成禮君報吿經過情形略謂余前年在南洋擔任新加坡中華學校英文敎職自殖民政府頒布敎育條例以後華僑學校之停閉者頗多張志和君對於敎育非常熱心對於學生感情極洽本年五月八日學生向張君以二十一條之解説張君當詳加解釋並當場編國歌以勉勵不料被偵探探悉當將張君拘去一切信札均被搜查復由校董許惟德等前赴華民政務司求援不得要領往總領事署商酌當請律師辨護即行省釋惟不數日又被拘去其理由迄未未宣布現在張君備嘗風味應請貴會予以援助云云公决致電星洲領事並政務司要求交涉釋放並電慰張君候解决㈤「法國民主紀念案」議决届時派員慶祝並加入提燈㈥「報吿勛記夥友楊培仁被誣經過」僉請楊君再行來會詳吿以慰衆望十時散會 
[滬港水線報費加增]  
　　交部近因由滬港水線傳遞各電報日見發逹現已新訂價目自七月一日起發寄依辣克（美索不逹米亞）之電報價目由滬港水線傳遞者每字應收一元七角由陸綫及香港水線傳遞者一元五角五分遲緩電八角五分 
[錦昌鐵廠建築交涉之昨訊]  
　　並未侵占路線仍請商界援助 
　　虹口錦昌鐵廠前因建築交涉案曾由工部局復函知照謂其屋基業已侵入路線故將執照吊銷該廠奉復後以現時動工建造様子係與執照所定者相同并未侵入路線故仍函請虹口六路商聯會轉請商總聯會設法力爭原函如下 
　　謹復者迭奉大函聆悉種切惟讀工部局復函實與實情不符查錦昌廠原爲尊重工部局章程起見曾請該局三次派西委員來廠勘看並蒙該局西委員簽字發給圖様執照後一切悉遵守該圖様執照開始動工至侵入路線與否是非該廠所知理當由工部局負責現惟有請交涉司華顧問要求工部局提出該執照騐看是非曲直不難立判矣四號蒙交涉署委李逹卿科長前往該廠實地 
調查除巴將詳情而吿外用再函覆務懇貴會諸君仍協力據理力爭無任切禱云云 
[南洋敎員來滬乞援]  
　　因張志和被拘事 
　　南洋新加坡星洲夜校長張志和前因演講二十一條等被英政府拘留曾經來電求援昨該校特派敎員火成禮回國向滬上各團體請顧火君昨日抵滬後曾分往總商會·美倫里上海各路商界總聯合會·及省敎育等處請求援助各團體均擬開會討論援助辦法云 
[寳山交通局將建泗塘新橋]  
　　寳山縣交通局現急於築通東西縣道擬將全路橋樑先行建造齊全然後再事土工較爲便捷全路橋樑以泗塘橋工程爲最鉅泗塘河面極闊潮流甚急該橋全身務須堅固近縣交通局議定該橋長約七丈餘闊二十四英尺橋面用四寸厚之水泥已有開業公司與中南建築公司合股承造並請同濟學校橋樑學敎授史婁納君加以審核由史君另委宋海涵監工聞不久即可動工矣 
[昨日縣署之籌築縣道談話會]  
　　上海縣知事沈寳昌爲奉省令籌築縣道一事於昨日下午二時在署召集各市鄉經董及欵産經理處總副董事籌議進行茲因霉雨連朝遠道各鄉經董未能如期到會昨日之到會者爲上海市經董陸崧侯·閘北市副經董趙鏡芙·引翔鄉經董王際享·塘灣鄉經董楊甸臣·漕河涇鄉經董楊福元·馬橋鄉經董楊順帆·欵産經理處總董秦硯畦等七人因不足法定人數改開談話會沈知事即將奉令籌築縣道情形宣布畢並謂現在籌備伊始應先議定籌備步骤俾得循序進行云云當由欵産處總董秦硯畦起言謂此案敝處奉令籌備當經推定籌備主任從事規盡曾經規定路線標凖繪圖呈請轉呈省署核示迄無確切指示現在應即從速規盡以期早日興築云云沈知事謂現今省署統盤籌盡通令全省六十縣一律興辦全省路線如絡脈之可以貫通故鄙意擬意先將全縣應築之幹路路線繪成草圖俟草圖繪就再定本星期之下星期一再行召集各經董討讑規盡支路等辦法議定之後再行呈報省長核奪云云至四時即散會 
[浙江實業銀行本年上期盈餘]  
　　上海浙江實業銀行消息本年上期决算該行全體共計盈餘洋十六萬三千零七十九元三角七分二釐 
[沈永山身死不明案之近訊]  
　　預審終結將開庭公判 
　　馬橋鄉民賀錫堂控伊外甥沈永山身死不明有遭伊兄沈根山甥媳（即永山之妻）沈楊氏等謀害情事請求澈究當經地検檢廳二次開棺剖騐並將屍骨騐明委係喉骨損斷致斃因此論緝在逃之沈根山等到案訊究在案茲悉此案死者喉骨等經寳隆醫院區歐本嘉利醫生化騐明確函復到廳即經令飭法警並該圖地保等上緊偵緝各逸犯沈根山等日久毫無影響返廳具復而承辦此案之郭壽璜檢察官以本案關係重要雖逸者未獲然未便稽延時日遂將在押之沈楊氏預審終結據情起訴同級審判廳請爲公判昨日審廳出票往傳屍父沈金堂·屍叔沈盡生·並屍母舅賀錫堂等並該處十八保十四圖地保等着即日來廳候審母延 
[陸郡基被慘殺案之昨訊]  
　　前兩廣巡閲使陸榮廷之孫郡基在新閘愛文義路弄内被人暗殺慘斃一案迭誌前報現悉郡基屍體當時在租界騐屍所弳公共公廨中西官騐明後因無人來此收殮故由北慈善團備棺成殮暫厝該團柳營路新義塜地上前日有陸之友人顧君至慈善團謁見主任王彬彦後往新義塜地派夫役將郡基屍柩踏去其底另備豐盛棺柩成殮仍厝該義塜地候其屍屬到來盤回廣西原籍安葬 
[志成公所加入總商會]  
　　推定代表俞圭卿等三人 
　　本埠漢帮志成公所近已推定俞圭卿·王建功·李子嗚三君爲總商會入會代表特於前日開具履歷送會請核當由方副會長於前日第十四期會董常會時循例提出報吿並將俞第三代表編入會員錄矣 
[友華銀行滙市報吿]  
　　昨日友華銀行滙市報吿云八日大條銀價近遠期均縮零六二五紐約銀價落至六角三分二五倫敦紐約間滙價未動今日此間掛牌均與星期六日同晨間開盤市况穏定旣而轉硬晨初英鎊成交價七月份三先令一便士八月份三先令零八七五九月份三先令零七五美金成交價七月份七十元半八月份七十元零二五九月份七十元零一二五未幾投機家紛紛售出市况大硬收盤時英鎊售價七月份三先令一便士二五八月份三先令一便士一二五九日份三先令一便士零六二五美金售價七月份七十一元八月份七十元零八七五遠期七十元零七五日金售價七月份六十九兩八月份六十九兩一二五遠期六十九二五銀行滙票定價英匯近期三先令二便士遠期三先令一便士八七五美金近期七十二元七五遠期七十五元半法滙購價無在一五五五以下者星期六日倫敦銀市印度購入少數市况收盤穏定紐約因聞組織銀出日聯合會之籌備業已吿竣市况轉硬 
[上海商業市况彙錄]  
　　金融 
　　昨日銀幣早市之價爲七錢二分一釐一二五午市收盤略高爲七錢二分一釐二五比較前日大三毫七忽半進出口殊稀祇有各錢莊裝去汕頭洋三十萬元 
銀拆早市價一錢一分午市收盤略大一分爲一錢二分比較上日收盤大六分中國銀行裝去南京大條九十三條因連日洋釐已高寗廠又將開鎬云 
　　昨晚止各銀行及本街查倉存底現銀二千三百九十四萬兩現洋三千五百萬元 
　　公債票 
　　昨日各項公債市况比上週未略見起色價格多趨高翔金融公債現貨千元票開盤七十元零三角入後逐盤高至七十一元五角收盤雖退去二角比上週未尙好起一元七月期的受主異常暢旺價格似有步步向上之勢收盤價爲七十一元八角五分計高一元二角半八月期結果比上週未大九角收盤價計七十一元半整六現貨開盤五十一元一角最高價到過五十二元收盤雖回縮一角比上週未已提高八角七月期收盤計五十二元二角計漲一元八月期比上週未漲高八角收盤價爲五十二元二角五年大票前市無問訊後市亦僅做開二盤價計五十五元比上週未　加二角償還八釐收盤價爲二十六元一角與前日市價相仿整理七釐價計五十八元三角五年小票爲五十二元一角嗣後因無繼續交易故價未變動綜觀金市買氣較賣氣爲旺求過於供致價趨堅俏云 
　　國内滙兑 
　　昨（九日）内滙市價銀滙多趨漲高洋滙大致趨跌京津銀滙比上週未大五錢洋滙各跌一元北京公砝爲一千零四十七兩銀元爲一千零一元天津行化爲一千零五十五兩銀元一千元漢口洋例高五錢價爲一千零三十四兩銀元退去一元七角半爲一千零五元宜昌宜平漲高一兩價爲一千零三十六兩銀元仍爲一千零二十元九江安慶銀元各爲一千零六元蕪湖銀元爲一千零五元比上週未各跌一元餘滙均與上週未行情相同濟青又未通匯致價未開出云 
　　外幣 
　　昨（九日）各種現貨外幣去胃均　有限價受標金鬆動之打擊多趨疲軟英票成交買價爲九元一角一分比上週未通去四分日票買九角六分一釐計跌六釐美票縮去一分半價爲一元九角五分荷票員價爲七角三分半坡票計一元零三分半比上週未各跌五釐法票結果比上週未縮小一五釐買價爲一角二分港票買價爲一元零二分德票價計一元二角二分羅卜一千元新票買二兩二百五十元票爲一兩五百元老票計三兩五元至二十五元票買四兩半價格均與上週未相仿蓋問津者殊少所以價無變動云 
　　金市與滙價 
　　昨日星期一大條因星期日倫敦休息例無電報八月份標金開盤三百三十九兩八錢較前日收盤小去五錢人心亦較疲未開先令前已小至三百三十九兩一錢先令揭曉弗動惟嗬匯小二五德滙大四萬馬克餘價均弗動斯時標金爲三百三十九兩三錢高至三百三十九兩五錢先令等市况亦較前爲硬銀行賣出八月份先令價三先令零八一二五買進三先令零九三七五又賣出九月份三先令零六八七五買進三先令零八一二五又賣出八月份美滙七十元零二五買進七十元零半又賣出九月份價七十元零一二五買進七十元零三七五又賣出八月份東滙價六錢九分八七五買進六錢九分六二五又賣出九月份七錢買進爲六錢九分七五所以標金跌至三百三十八兩七錢後因八月份先令銀行賣價祇有三先令零七五可結餘相彷是時標金買進者尙多故又回高至三百四十兩「爲最高價」以後市况即逐步趨硬銀行賣出八月份先令價三先令零八七五買進三先令一辦士又賣出九月份價三先令零七五買進三先令零八七五美匯價仍與前相同又賣出八月份東滙價六錢九分七五買進六錢九分半又賣出九月份價六錢九分八七五買進六錢九分六二五以致標金又跌至三百三十九兩一錢後即略回高至三百三十九兩四錢移時市况更硬人心因而愈疲銀行賣出八月份先令價三先令零九三七五買進三先令一辦士零六二五又賣出九月份價三先令零八一二五買進三先令零九三七五又賣出八月份美滙價七十元零三七五買進七十元零六二五又賣出九月份價七十元零二五買進七十元零半因而標金最小跌至三百三十七兩後爲三百三十七兩四錢收盤午後標金開盤三百三十七兩三錢高至三百三十七兩五錢先令仍弗動標金又小至三右三十七兩市况又較上午趨硬銀行賣出八月份先令價三先令零九三七五買進三先令一辦士又賣出九月份價三先令零八一二五買進三先令零九三七五又賣出八月份美匯價七十元零半買進七十元零七五又賣出九月份價七十元零三七五買進七十元零六二五又賣出八月份東滙價六錢九分三七五買進六錢九分一二五又賣出九月份價六錢九分半買進六錢九分二五標金小至三百三十六兩六錢又略高至三百三十七兩四錢嗣後各匯市况仍陸續步硬銀行賣出八月份先令價三先令一辦士至三先令一辦士零六二五買進三先令一辦士零六二五至三先令一辦士一八七五又賣出九月份價三先令零八七五至三先令零九三七五買價三先令一辦士至三先令一辦士零六二五又賣出八月份美滙價七十元零六二五至七十元零八七五買進七十元零八七五至七十一元一二五又賣出九月份價七十元零半至七十元零七五買進價七十元零七五至七十一元又賣出八月份東滙價六錢九分二五至六錢九分一五二買進六錢九分至六錢八分八七五又賣出九月份價六錢九分三七五至六錢九分二五買進價爲六錢九分一二五至六錢九分以致標金又步跌至三百三十六兩移時市况更爲堅俏銀行賣出八月份先令價三先令零一二五買進三先令零二五又賣出九月份價三先令一辦士買進三先令一辦士一二五又賣出八月份美匯價七十一元一二五買進七十一元三七五又賣出九月份價七十一元買進七十一元二五又賣出八月份東滙價六錢九分買進六錢八分七五又賣出九月份價六錢九分一二五買進六錢八分八七五以致標金仍逐步跌至三百三十五兩一錢後又回高至三百三十五兩錢嗣後市况相彷標金賣者頗多故金價最小跌至三百三十四兩八錢收盤綜計全市八九月先令業中人均相繼賣出共計成交有五六十堣鎊價自三先令零一二五至三先令一辦士一二五以致市况步硬據同業中推測金價未必再能跌小或漲或定亦未可知云　　棉紗 
　　昨日星期一棉紗市面尙活潑因川帮有買進本月下月大包纱六七百包計二十支五福價一百五十五兩七錢五分又牧羊同十支金鷄價一百三十七兩五錢又飛艇一百三十四兩七錢五分十四支富貴價一百四十六兩五錢又二十支五福牧羊下月份價一百五十六兩其餘各客帮則買本紗二三百包日紗二百餘包公會小包全未成交十六支紅團龍本紗小去五錢外其餘各牌皆漲二錢五至五錢日紗漲銀七錢五至一兩不等交易所標準紗價近期好起一二錢遠期好起七八錢内外紗廠開與廣帮二十支水月七八期大包三百包價一百六十三兩五錢緯通紗廠開出二十支孔雀本月份大包一百包價一百七十四兩扣佣振華廠開出十六支雙象本月大包七十五包價一百五十二兩二錢五凈恒豐廠開出十六支富貴本月份大包一百五十包價一百五十四兩二錢五分三品紗電報比星期六小日幣四五角美棉現期勿動十月十二月各小二十二個磅音遠期五月份小十四個磅音印棉朋　而無升降白洛去奥浮辣皆漲一羅比紗市形勢尙屬穏固也　　絲市 
　　昨日洋莊絲市仍平淡絲歐美各莊去胃依然呆滯故廠灰絲經絕無成交惟七里千經昨由泰和購進飛虎牌十擔絲價續躈跌二十　 
兩新貨白絲亦由遠昌抛成祥豐絲十包價亦賤去二十餘兩沔陽黄絲印法莊頗有需胃然以銷塲各異市價致有漲賤計由美大·高信等行購進ＣＨ·ＦＫ等牌四十擔價均較前跌小十兩惟寳克洋行抛成ＳＴ牌二十五擔行情提漲二十兩云 
　　茶市 
　　昨日洋莊茶市路莊綠茶仍無進展各路所到之貨珍眉大帮兩項爲多行家交易珍眉去路稍暢但昨市僅怡和裕兩行進胃稍豐其他行家仍多觀望故市價尙未能回高成交九百七十八箱售盤自四十六兩五錢至七十二兩較上週未仍無漲縮大帮市面尙難活動湖州平水貨昨市毫無交易　源來路莊茶僅由天裕洋行買進一百五十四箱售盤三十七兩五錢針眉秀眉市面頗堅但到貨不多故交易不及上星期之旺針眉成交一百十三箱其中製法精良之貨市盤已由天祥洋行加上四十三兩中低莊貨售盤自二十五兩至三十兩市價亦較上星期見硬秀眉成交一百九十七箱係由天祥錦隆等行買進售盤百十八兩至三十四兩較前約提漲二兩其餘貢熙珠茶等貨市而均無上星期之佳祁寗湘鄂等路之紅茶因存底吿罄均無大宗成交但日來土莊 
茶商紛紛搜買各路毛紅茶轉銷國外想不日當有大批上市云 
　　尙有本埠新聞等轉入後頁 
 
 

Page 15

 
 
第一萬八千零九十二號;中華民國十二年 西曆一千九百二十三年七月十號
星期二 * *本埠新聞二 
[日人贩運軍火之敗露]  
　　得賄放行之兩更夫各押二月 
　　日前外洋輪船抵滬又有軍火運到在虹口百老匯路招商局北棧碼頭起岸販運之日本人依客答納等賄通碼頭更夫張克儉·周寳初得以買放即雇曹聚昌·莊道子兩黄包車夫夾帶軍火登車途中恐爲人覺察迫令軍夫速行而曹等因所載太重難以奔跑致遭毆打遂大聲呼喊由七百四十三號一千零二十八號巡捕到來將該兩日人及軍火帶入捕房檢點計有勃郎林手槍三十枝子彈三千五百粒捕頭派探徐德森轉解日本領事署訊據供出買放之更夫姓名遂由徐探將張克儉·周寳初逮捕抄出賄洋昨晨解送公共公廨請究經李襄讞會同英威副領事訊悉前情判决張周兩人各押西牢二月以做 
[地審廳新刑庭長來滬]  
　　邢福頤 
　　上海地方審判廳刑庭庭長王潤民因事呈請辭職已奉核准所遺職務以天津保定人邢福頤字　俟者接充邢奉委首途於昨到申詣該廳拜會沈錫慶廳長晤談良久擇於即日接任祝事 
[大批秈米出口]  
　　白米價因而陡漲 
　　内地各屬鄉區近因霉雨過多河水陡漲最低之山已積水二三尺各處河港口中船隻已難通行浙省方面各機關咸派人來滬採購洋秈米昨日滬地打包出口者逹二三萬包致每包米價忽漲起二三錢白米一項因此頓受影響來源吿匱價亦飛漲每石增漲三四角不等事爲滬上某團體所知以大批秈米出口名雖籌振難免有奸商從中混運事關民食不得不加維護故已函請海關監督注意查察以杜朦混而保民食云 
[霉雨連綿之影響]  
　　禾黍淹没小輪停駛 
　　昨有自鄉間來者謂霉雨連綿内河頓漲兩岸農田悉被水浸稻禾皆遭淹没若天再不放晴秋收定當减色言下唏嚧不置而行駛内河之輪船亦因水漲恐經過時冲坍沿岸稻田多暫時停班俟天霽水退再恢復原狀云 
　　昨據由崑滬之歸客云歸新陽屬低區之石塘市·周墅·巴城·正義等鄉均被淹没農民莫不驚慌紛向崑山縣公署報吿如再陰雨不晴恐成災荒云 
[水警廳禁止小輪疾駛]  
　　江蘇水警趙廳長近以陰雨連綿内河水漲田岸被淹農民所種禾棉已受損害所有行駛各鎭之内河小輪若再開行迅疾則圩岸必致冲坍非獨妨礙農業即沿岸鄉民之房舍亦必被河水冲激坍毁民命堪　特於前日令行所屬各區隊迅速知照境内各輪局在此霉令期内凡在内河行駛之小輪一律開駛慢車如敢故遠定即扣留懲罰云云 
[法租界商聯會常會紀]  
　　法租界商業聯合會於昨晚開常會葉貺辰主席首先起謂本租界自冒收電費事發生後本會屢行會員報吿當分函電燈公司致法總巡捕房請求查辦詎均未得復信又未見辦法表示應請共同討論公决該電燈公司雖有要點五端事前未曾宣佈今被冒收在用户不能任咎當再函致電燈公司務逹該冒欵承認而後已又報吿十三晚間法國民主紀念提燈會本會應隨同慶祝公决當速事籌備派定汪醒齋·江錦春·沈维亞·李维良·潘則言·葉景慶·王馥棠·沈問卿等爲籌備員將燈彩等逐一製借徐畏三報吿有履業公會加入共同籌備又報吿本會義務學校茲考試得英文課學業及格者五人應予畢業公决各給畢業證書并略給獎品遂即散會 
[閘北房東督促自來水改良]  
　　閘北子祥里自來水腐敗等情曾見報端茲聞該里房東方面丁潤亲等以因此受房金損失將延請律師正式向水電公司交涉且聞閘北一帶業主大都因受水電腐敗之影響均擬提出損失嚴重交涉云 
[温州旅滬同鄉會開會紀]  
　　温州旅滬同鄉會昨日下午四時在該會事務所開幹事會副會長林炎夫主席議决事項如左（一）報吿上半年收支賬目（二）審百員報吿前届賬目審查之情形（三）宋佩隧報吿出席對日外交市民大會及各省區同鄉會聯席會經過情形（四）徵求會員辦法（五）公推林炎夫·孟小鶴回温接洽各業進出口貨損事宜（六）電請温商會及各旅館禁阻濫招工人赴日以免被逐損失至苦（七）電京本籍國會議員促其即日回温聽候人民自决議畢散會 
[警廳通令偵緝董三]  
　　呂班路連斃兩命案之正兇 
　　淞滬警察廳前日接准上海地方檢案廳函開案准法公廨咨開據法捕房解送據民人秦方卿具訴黄三·安大花·范翠·李子小三等謀害伊妻秦金氏及孫母秦才英受傷身死刦取財物等情一案並拿獲兇犯李小三·安大花·范翠子等三名解送到廨請爲訊究等情當經提案研訊據原吿秦方卿供稱向在法租界呂班路看守味增爵會填山家眷亦同住該處並充法工部局小工頭目在逃之兇犯董三亦係工部局小工因我前曾督飭工作心中懹恨遂於本年陰暦四月十五日（即陽暦五月三十日）乘我不在家時約同李小三等到填山内將我妻金氏及係母才英謀斃並刦去銀洋·金戒子銀表等物現董三尙未拿獲李小三·安大花·范羣子等均係小工向來認識叩求嚴辦等情質之安大花·范羣子兩犯均各供認聽從董三糾約害秦金氏·秦才英身死刦取財物不諱李小三僅認聽從夥刦在外把風對於謀害秦金氏·秦才英身死實未帮同加功等語案關夥同行刦謀斃人命實屬窮兇極惡法無可逭除會商法領事判將兇犯李小三·安大花·范羣子三名一併解送貴聽按律懲辦並飭法捕房嚴緝逃犯董三務　解究外用特抄錄供詞備文咨送貴廳請煩查收訊辦等因到廳准此查此案前經本廳派員驗明已死秦金氏·秦才英兩口委係生前被勒身死塡具騐繼書附卷正核辦間接准法公廨將是案兇犯三名連同供册一併解送過廳除提犯訊供外查本案逃兇董三瞻敢糾衆謀害二命搶刦財物實屬罪大惡極亟應緝獲到案按律嚴辦除分函並令飭外柑應函請貴廳查照轉飭所劚一體嚴密協緝正兇董三一名務獲解究勿任漏網等因昨已由廳通令所屬所區隊一體偵緝務將此案正兇董三一名調解嚴曾云 
[計寳光朱金生被人槍擊受傷]  
　　胡家木橋開設江北戲館之江北人計寳光及虹口小菜塲擺設水菓灘之本地人朱金生昨晚九時許於吳淞路猛將堂衖不知被何人開放手槍擊傷計寳光右腿兩槍朱金生左腿一槍右足大拇指一槍子彈皆未穿出行凶人即逸去旋經虹口捕房七百五十四號華捕聞擊到來將計車送同仁醫院醫治朱金生受傷後即自雇車投仁濟醫院醫治包探分向兩人請詢受傷原因皆未肯吐實其詳情容續報 
[平湖旅滬同鄉會新當選之職員]  
　　前日（八日）星期平湖同鄉會複選因天雨改在二馬路大慶里開會選出各職員名單如下（正會長）張石君（副會長）徐鶴笙·馬驥良（董事）葛詞蔚·張逹卿·徐岷源·陳昔軒·蔡伯華·陸彙泉·徐美士·張理卿（名譽董）金籛孫·陸紀宣·胡戊鵠（評議員）徐右芳·陸志青·胡蒓香·徐眉軒·薛鏡人·蔣已春·葛書懲·王文華·顧子明·甘如瑛·李鴻鈁·陸琴舫·葛蔭梧·陸冠羣·章錦福·薛善臣（候補評議員）丁仙根·李榮欽·方筱軒·黄子仁（駐辦員）王叔明 
[王秋屏被控案將再續訊]  
　　引翔港董事王秋屏將地皮售與日本人山口芳次郎祇交割一部份致被在公共公廨訴追地價損失等欵嗣該日人以王有欺騙性質故又以刑事起訴其騙銀七萬六千一百八十二兩四錢五分·洋三萬二千七百元業已將王提案着交四萬元交保候訊曾誌前報茲悉王秋屏因無人作保故管押捕房昨晨陸襄讞會同日副領事淸水君提審據原吿代表甘維露等律師聲稱查此案被吿王秋屏與原吿訂立合同時即已萻有欺騙之意原吿付給地價被吿遂將方單數紙交與原吿迨原吿持此方單往日領事署請爲轉換道契乃始敗露蓋經日領事察出方單係屬毫無價值之廢紙原吿故向公堂起訴云云並由原吿上堂訴稱與被吿所訂契約載明四個月内將所售之地交割十分之八嗣將方單過户經日領事察出係屬僞造我即尋訪被吿欲與之交涉被吿初則避匿嗣交出一部份之地皮約值六萬餘金等語被吿代表律師起而辯護就原吿口供而論本案並無刑事性質至被吿違約一憎俟審民事案時當提出不能履行合同之理由今應請將刑訴註銷被吿减輕交保問官磋商之下論候續訊 
[屠宰税委員任事之公函]  
　　上海屠宰税委員金元潤致上海縣公署公函云逕啓者江蘇財政廳委任令開按照上海屠宰税前由滬寧蘇三帮署業公業認商榮銀和承辦所認税額年僅二萬一千五百二十五元惟上海一埠商務繁盛人烟稠密前項屠税除租界不計外華界及鄉區方面如果認眞稽征斷然不止此數現榮認商承期滿亟應另派專員辦理以資整頓查有金元潤堪以委任合擬辦事細則十三條並頒發鈴記一顆屠宰執照一萬張令仰該員遵照迅即前往设立征收所一面會縣出示布吿定期接辦全年比額酌定三萬元即照此數核實征收該員薪水月給洋一百元按月應需辦公經費據實擬數呈候本廳核定後即於征收税銀内坐支除呈報並令知上海縣知事將各項章程文卷點交該員查收仍飭隨時協助進行併即遵照部章暨所須辦事細則認眞辦理毋負委任仍將收日期並辦事情形先行具報勿延此令訂發辦事細則一份木質鈴記一顆屠宰税執照一萬張等因奉此遵即在城内蓬萊路福安坊設所辦公定於本月二十一日開征　選幹員隨時佩帶符號出外稽查除呈報省長財政廳長外相應備函奉逹即希貴縣查照請將各項章程文卷檢交敝所辦理并會銜希吿轉飭所屬知照附上會銜布吿稿兩紙敬希主核施行云云 
[串拐婢女之拘訊]  
　　住居靜安寺路一千六百零二三號門牌之張阿生與婦人王徐氏· 
金陸氏串拐同路一百九十三號住户黄伯勤家十五歲婢女張英前日被該管捕房包探曹阿三查悉將張與兩婦及婢一併帶入捕房分别拘留昨解公共公堂印據曹探投訴昨在靜安寺路見張阿生前黄姓婢女同坐黄包車以其形跡可欵上前詰問當據該婢言明被張與王金兩婦串拐故將以上各人一併拘押並將該婢帶趕其主人處詢間據黄聲稱該婢時常逃出不欲故　是以今日黄未到案等語中西官得裹判吿男女分别收押黄婢暫留濟良所候展期七天倬黄伯勤到案訊核 
[盜竊軍衣材料匪犯之拘獲]  
　　閘北賣山路楊萬興衣莊承辦夏門閘軍司令部軍服衣帽等件乃被竊匪將軍衣材料一併竊去報田警廳飭令偵探朱仁泉於昨日查獲竊犯袁阿毛一名並在城内穿心街緝獲銷贜之吳老二各解山偵緝隊訊據供認不諱旋據吊到原贜漆布十一疋灰布三十餘定皮帶七百條帽花八千餘朶亦已解送到廳送交司法科核辦矣 
[火藥爆裂炸斃一人]  
　　浦東楊家某姓所開之花砲作邇因天氣炎熱内儲火藥三箱忽於前日午後爆裂該作主某甲被炸受傷越時斃命亦云矣 
[控僞造商標案交千元舖保]  
　　美商勝家公司在公共公廨呈訴法租界鄭家木橋一百七十四五六號門牌協昌縫紉公司主沈玉山僞造商標廣吿品並將冒牌之縫紉機器油及針件等混傷漁利等情由廨准飭提票發交總巡種房於前日派探王金壽協同西探報請法捕房加派探捕往將沈皆獲帶回留至昨展解送公廨原吿延佑尼干帮辦赫克孟律師上堂譯訴前情以原吿係屬美商應歸美領陪審云云訊之被吿亦延律師到堂辯護聲請准被吿交保候訊等語經關讞員核供商之英密副領事判沈交一千元舖保候美領堂期解訊 
[私設賣烟機關之破獲]  
　　公共捕房事務正巡司賓林斐爾偵悉有人在西棋盤街四十七號門牌私設販賣烟土機關於前日率同特别巡捕協往搜獲烟土烟膏連同該屋内之蕭翠廷·孫掌元·李鳳舞·張阿六·朱關龍·陸金林·羅水泉等七人一併拘入捕房昨解公共公廨先由捕房上堂禀明前情並將抄獲之烟土烟膏呈案請察訊之蕭等延甘維露律師到堂代辯經中西官核供判蕭翠廷拘留餘人名交一百元舖保候展期七天再訊 
[冒騙摺子押四月]  
　　無賴周榮全於日前冐某號名義至法租界天主堂街同亨莊騙取銀摺一扣而逸旋爲原吿察悉報吿捕房飭探魯錦臣前往將周拘獲抄訴被騙情形詰之周榮全供實係曹某令民人至原吿處騙 
取摺子今曹逃逸何處不能知悉求宥中西官判周押西牢四個月以儆 
[時疫漸萌宜速預防]  
　　邇來晴雨無常寒暖不一忽而熱如盛暑忽而凉若秋初以致時疫發生法租界·小東門等處居民患霍亂而死者已不在少此症初起時一腹痛如絞吐瀉交作頃刻喪命故雖立即送往醫院亦有施救不及者公共租界方面尙未聞有此症發現願居民乘其未會蔓延之時加以注意也 
[拐帶逃婢押一年]  
　　虹口百老匯路一千零六十三號門牌廣東婦人陳李氏家之二十歲婢女蔣心好自本年三月十一號失蹤後雖即報吿捕房迄未查獲迨至前日蕪湖人孫道義携一少婦搭乘江輪回皖爲船役宮一併逮捕詰悉婦即陳李氏家失蹤之婢往傳該氏認明屬實昨解公共公廨巾氏上堂證明其婢失蹤報捕各節質之婢供稱是日與某五金店夥口角後恐回家被主人責打故遂偕孫道義避居於茂海路權作夫婦等語而孫供稱係該婢自願相隨並非略誘等語中西官核供判孫押西牢一年蔣心好交其主領回管束 
[破獲私藏嗎啡判押四月]  
　　僑居北山西路六號門牌之俄國人某甲因私藏嗎啡前日經捕房得悉派俄探利派司密往抄出不少將甲拘押昨解公共公廨中西官質訊之下以該俄人不應私藏違禁物品判押西牢四個月嗎啡没收 
[汽車撞傷行人]  
　　三千五百五十五號汽車於昨日下午四時駛經四川路天潼路口撞倒廣東人李某頭臂等處受傷由虹口捕房五百六十四號華捕到來將汽車號碼抄錄另雇車送受傷人往同仁醫院醫治一而報吿捕頭候示 
[汽車肇禍罰二十元]  
　　黄包車夫李安表日前拉車至貝勒路被王連生所駕之汽車到來撞倒李亦受傷當由二百十九號華捕將王帶入捕房諭令交保候究在案昨日傳至法公堂請究先由洋人麥律及二百十九號三百七十四號兩華捕上堂證明被吿王連生駕車並未揑喇叭以致肇禍等語李安表稱民人拉車至貝勒路再南轉北被王之汽車從背後到來將民人之車撞翻請求訊究王連生供是日民人之車欲至西門路經過該處離原吿之車五六丈遠即揑喇叭原吿置之不聞是以肇禍餘供支語中西官判王連生罰洋一十元充公以儆 
[强逼姪女賣娼之科罰]  
　　婦人潘劉氏潘杜氏邇因强姪女潘金寳迎客適爲法捕房包探陳順寳偵知前往將潘劉氏一併帶入捕房昨解法公堂請究先由捕頭上堂禀明前情詰之潘杜氏等同供實因貧苦故囑姪女賣娼求宥潘金寳供女子不願爲娼請求超豁中西官判潘金寳送堂擇配杜氏劉氏各罰洋十元充公以儆 
[和姦男婦分别發落]  
　　忻咸國之妻徐氏週與方兆桂私姘日前方與徐氏逃匿至法租界現爲原吿訪悉報吿法捕房飭探將方與徐氏一併拘獲帶入捕房昨解法公堂請究先由原吿投訴前情詰之方兆桂供係實徐氏自願與民人姘識求宥質之徐氏供認與方姘識不諱聶讞員商之法副領事葛君判方押西牢一個月以儆徐氏交原吿領去管束 
[蘇宇澄失踪案中之戴克明]  
　　因私逃判押六禮拜 
　　住居洁新租界餐龍路方蘇李氏之夫蘇宇澄於前日間携鈔票洋七千元出外至今杳無踪跡常出李氏報吿法捕房偵查外並拘獲孃欵人戴克明一名解經法公堂詰據戴否認拐騙判押候查明再核在案昨又提訊先由捕頭禀稱捕房將戴拘案後派深帶出交保詎戴在中途脱逃嗣偵知匿跡之處故又拘案查戴前曾在英租界因案辦過有案可稽請核詰之戴克明供民人雖與蘇宇澄甚爲莫逆惟此次究在何處實不得知可否請求釋出帮同找尋等語聶讞員商之法副領事葛君判以被吿不應私逃着押滿六禮拜以儆期滿交保出外帮同找尋蘇宇澄到案 
[地審廳傳訊被撞溺斃案]  
　　顧金祥駕駛猪船不愼碰撞陳毛頭之渡船以致陳船上渡客安順發落浦溺斃將屍撈獲報請法庭派員騐明顧金祥之猪船由水巡隊扣留顧則函送地檢廳訊供押候　在案茲悉此案業經地檢廳預審明確起訴審判廳請爲訊判昨日審廳又出票往傳屍妻安林氏等着於次日午前來廳候示 
[煙案併紀]  
　　黄子成私帶烟土三十七兩在滬寗車站地方人証爲警查獲押送五區警署轉送地檢廳訊辦又趙雲祥私購烟土三十兩在十六舖外灘擬乘小輪往崇明旋爲水巡隊查獲亦函送法庭請究昨午奉檢察官將黄趙提案研訊之下判令分别收押起案烟土共六十七兩着儲庫候燬徐金元在滬城梅家弄私設渐室供人吃食洋烟昨爲一區三分署查悉飭派長警前往將徐拿獲抄出烟証又馮阿大在蘆席街私設燕子窠昨爲一區一分署長警前往將馮拘獲起出烟證均奉論移送法庭訊辦 
[公共公廨訊案彙錄]  
　　昨日公共公廨訊理之民事訟案如下㈠義隆信號訴四逹公司股東殷鶴汀等不付支票洋案殷之代表海德禮律師請求減輕交保結果殷鶴汀交四百二十兩舖保或現銀保出外訪查各被吿住址具報本廨再行飭傳到案各交四百二十兩舖保着原吿律師將議單上各股東姓名列入被吿地位一面函請審判廳協傳徐家匯華綸織布廠之梅佩玉到案再核殷鶴汀呈案議單一紙附卷㈡戴菊溪訴胡仲鳴租屋糾葛案結果着被吿胡仲鳴出屋此論㈢勤華貿易公司延施乃德律師訴協和貿易公司由集成藥房擔保訂立購買胡桃肉合同延不履行請追損失案結果改期續訊 
來函 
[盧治安來函]  
　　本館昨接盧治安由滬所發代電云上海申報轉北京全國商會聯合會同人先生公鑒此次政變本會不受非法餌誘亦未函電表示意見已屬懼處於專横之下極矣今閲上海各報北京八日專電院函内務部警察廳逮捕張維鏞會長並揑造本會有非法行爲果此則奸黨欲斷送我全國商人生命務請諸公贊成昨上虞電聯袖臨滬召集臨時大會解决國是保我基礎是爲至盼盧治安青 
[楊懋卿來函]  
　　敬啓者七月七日貴報本埠新聞關「省議員對於制訂省憲之宣言」標題下内有「茲川省議員宋銘動楊懋卿吳廷良及同會諸人致國會議員電」云云殊非事實鄙人前會提案促省憲近日並未署名致電國會是否原文脱略抑傳聞訛誤祈將來函登入來函門以昭實在無任禱省議員楊懋卿啓七月七日下午 
公布欄 
[江蘇高等審判廳]  
　　批示奚阿彌一件狀請補判並移送檢廳由狀悉該上訴人在一二兩審請求僅爲追還損失物件九十元所稱師徒三人因折房得病損害一節未據提出切實證憑聲叙賠償額繳納訟費原審未予審究並無不合本廳爲此案第二審依法不能逕予裁判所請移送檢廳之處自應毋庸置議此批以上七月八日 
[江蘇高等檢察廳]  
　　批示胡駕狀悉候嚴令該縣知事迅予查緝兇犯務獲究辦此批朱雙庚狀悉候送同級審判應核辦此批楊連生等狀悉候接受判制後再行核辦此批季祥榮狀悉尙未准同級審判廳函送判詞前來仍仰遵照前批勿凟此批湯保庚狀悉是否更正處分未便槪爲推定刑訴條例第四四六條並未規定向該上級法院聲請參照同條例第四四七第四四八兩條益可明瞭仍仰遵照前批勿庸多凟此批李金發狀悉案已判决如有不服儘可於法定期間内聲明上訴所請着毋庸議此批葉少堂狀悉查該民聲請再議業經本廳予以駁斥在案所請應毋庸請此批許慶曾狀悉候令飭該縣知事依法查辦此批錢文林等狀悉候送同級審判廳核辦此批以上七月八日 
 
 

Page 16

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
 

Page 17

 
 
第一萬八千零九十二號;中華民國十二年 西曆一千九百二十三年七月十號
星期二 * *本埠新聞三 
[新出軋水雲之綢羅]  
　　美亞織綢廠開設徐家滙路機械悉爲美國最新式者出品大半倣造歐美時式之綢緞綾羅運銷英法及南洋廣東爲大宗近又用重價購到最新美國軋水雲機現已裝置妥適市上已見出品錦繡羅忽現似雲似波之斑紋更覺爛奪目云 
[恒豐運到鈔票紙]  
　　年來各埠銀行業十分發逹得發行鈔票權者日見增多内地各處錢業亦多自行發行錢票所需鈔票紙亦日見增加泗涇路五號恒豐公司發售麒麟牌鈔票紙計分頭號·副頭號·二號·三號·四種近有新貨到申已銷去不少云 
[家庭化物製造廠之新廠址]  
　　家庭化物製造廠製售各種化妝物品原有廠屋不敷應用現已擇定香山路香興里内房屋爲該廠正式廠址積極增加出品云 
[瑪禮製造廠之創設]  
　　閘北寳山路二百三十九號新設一規模宏大之瑪禮製造廠内有製冰部製造淸潔之機器冰批價每噸重二千二百四二磅實洋二十三元零售起碼一百磅每磅大洋二分該廠更精製蛋粉蛋片運售歐美又製造各種食物罐頭有貯藏食物之冷房各種設施頗爲完密云 
[先施廣製化粧品]  
　　先施公司所出之虎牌化粧香品夏令用者如花露水·菓子露最佳花露水功用甚多菓子露亦甘香適口云 
[新到五金用具及皮鞋麻紗]  
　　南京路永安公司二樓疋頭部新到有大批式花麻紗質地細潔光閃花紋美麗且落水亦不稍受應響三樓之鞋部有橡皮底之男女白皮鞋一批種類頗多尺寸極全爲應時之品尙有五金部新到之德國各項五金用具多種爲家庭中必需之品價亦甚廉云 
[惠羅之大批新貨]  
　　近年我國生活程度日高故家庭中設置亦逐漸改良如鐵订一物昔日購用者爲數寥廖無幾今則中人之家購置銅床者已數見不鮮惟近來劣品甚多購客偶一不愼即爲其所欺上星期四川路惠羅公司運到大批新貨零星日用物件及各種時式布疋等不可勝數此種新貨已皆陳列該公司底層琳瑯滿目美不勝收每件皆標華文價目俾不諳英文者亦得一目了然尙有大批英國銅鐵床則陳列於三層銅床色様甚美四圍不用長杆床之二端或作彎形者或平方者或凹形者林林不一至床梗則方圓皆有取價自每隻七十五元至一百四十五元不等以尺寸之大小爲標凖三尺一人白漆鐵床連銅絲綳者每隻三十九元半如欲連購墊子者則加九元半又有二種小孩睡之鐵床亦以白漆敷蓋頗屬美觀甲種每隻二十七元半乙種十九元半尙有蘆蓆紋花之油地氈光潔可鑑每方碼售二元七角半此外三層樓上所陳列者如由美國運來之冰箱大小種類甚多製造功用皆至絕頂價格亦高下不等該公司經理以新貨初到歡迎各界往觀云 
[南洋社之新布置]  
　　天津路浙江路口（日昇樓後面）新關南洋新登記理髮社即向日之新登記今加南洋二字規模頗大刷髮擦頭摩面摩身俱用電器機件座椅爲摇旋式高低左右任意攏置社主徐君登祥管理布置均甚週到各座椅距離甚遠可免相撞每座椅特備白磁石裝臺一只長方大鏡子一面所用各化妝品排列不相混合四圍俱用白磁磚光線尤亮所聘職員皆屬少年和藹一律均着白服淸潔異常並僱傭下手代客刷鞋帽衣服之類招待殊爲週到該號地段又適中故營業甚旺現售特别劵每元十四張云 
[中西製售新藥酒]  
　　山東路福州路東首·中西大藥房近創製薑根勃蘭地酒係選用新鮮嫩薑之根·與遠年之勃蘭地酒清製而成可治不消化·腹痛·痧症·水瀉諸症每服祇一茶匙再調以純糖少許用開水送下冬日凍瘡等如用此酒常擦亦更見效昨已陳列發售每瓶價洋八角每打售洋八元又自製之三陰瘧疾酒可治三陰瘧疾每次飮約半酒杯如在發熱時則切忌服須熱退後方可服飮每瓶定價二角半云 
[除蟲菊之推廣種植]  
　　除蟲菊爲蚊烟香臭蟲藥原料近年來仙樂種植園提倡頗力各地種者頗不乏人滁州王益和所栽統計年約十餘萬斤值價九萬餘元近有常州許冠羣組織新農公司關地廣種已於日昨派人來滬向南京路大慶里仙樂總辦事處採購大批種子並聘定技師周龍耿（仙樂實習生）前往栽植每畝年可獲利八十餘元云 
[工藝全書特價發售]  
　　方板橋合作商店發行之工藝全書初版二千部早已售完現由該店再版二千部已開始發售特價一月每部一元云 
[遠東飯店之歡宴]  
　　慰勞洪錫麒 
　　前晚七時有洪深·袁艮禄·汪自雍·葉貢三·吳遵溎·鮑慶甲·聶光焜·君等二十餘人假座遠東飯店設筵歡宴臨城脱險回滬之洪錫麒塼士諸君因均與洪君有同學之誼者居多故席間頗富興趣入席後先由洪深君致辭繼請洪君演説洪深君所致之歡迎辭莊諧悉備产闔座大笑至十時始盡歡而散云 
 
[歡宴洪錫麒博士之攝影]  
[孫唐訂婚誌] 　　 
　　孫錫麒君與唐淑儀女士之訂婚儀式於本月七日在五馬路復興舉行計雙方親友到者逹二百餘人有唐少川君之女公子·及公子唐榴君·與張德平·朱樸之·周惠石·喬念椿君等躋躋蹌蹌頗極一時之盛唐女士爲唐榴君之令姪女現之學士將於八月赴美留學云 
[往觀［窮人之妻」影片者之狂熱]  
　　近日喧傳之「窮人之妻」影片已於昨日見映於上海大戲院該院經理以天氣惡劣泥濘載道故料想賣座必將减色不意第一次開映在下午五時半而未至五時樓下座位已無隙地後來者尙絡繹不絕時屋外仍有微雨但觀衆之形熊胥不以爲意似有未看此片不可之槪以是樓下旣無座位即購樓座票雖票價稍貴亦所不討是足見此片吸引力之宏大故預料今明日如天晴則該院賣座尤當擁擠矣 
[申江大戲院將映神怪影片]  
　　劇員中有幼童一千三百餘人 
　　六馬路申江大戲院最近選到神怪名片一部譯名「小 
將軍」（ＪａｃｋａｎｄｔｈｅＢｓａｎｓｔａｌｋ）定明日起開映劇中包羅宏富神怪·愛情·戰事·偵探·兼而有之計長一萬餘尺分作十本佈景如高山峻嶺絕澗峭壁戰塲廣漠神仙世界洞天福地無一不蓋美術之能事 
　　劇中倩節叙一妖人常掠食康耳城中之人民以爲食適小將軍賈克賣牛遇仙指示妖窟之途徑賈克即往見國王自吿奮勇兩次入山探妖後得國王之賞識命其督兵滅妖失利逃歸妖人乘勝追入城中軍士人民死傷枕藉公主麗娜亦爲妖人擒去國王受驚成疾臨危時以奪回公主之事付託賈克國王旣薨賈克遂遵遺命率兵攻妖人妖人方欲死公主賈克引兵至雙方惡戰血肉相摶公主於數千尺之危樓上跳下得脱妖人追趕公主卒爲賈克刺死公主感賈克救命之恩遂以身許焉 
　　劇中主角一爲小將軍賈克一爲公主麗娜演員年齡均不過七八歲左右然表演復仇·戀愛·危急·奮勇·求憐·忍死等種種細腻貼熨雖老伶工對之亦有愧色此實該片之三特特色足稱電影片中之特出新裁之傑作云 
 
 

Page 18

 
 
第一萬八千零九十二號;中華民國十二年 西曆一千九百二十三年七月十號
星期二 * *[紀各校上畢業禮]  
　　昨得各校消息有關畢業或休業禮者如下 
　　上海大學美術科上海大學美術科圖工·圖音·甲組學生於八日下午一時開辭别會到者爲校長于右任及敎職員二十餘夫畢業生三十餘人同學百餘人摇鈴開會後首由張開元奏樂朱鳳文致辭别詞校長訓説博愛二字陳望道邵力子等均有演説次由高誠和勉畢業同學以改造學校之精神後由王德慶致謝程嘉詠答詞助以戲法像聲京曲笑話等奏樂散會後復成立上海大學畢業同學會云 
　　女子法政講習所愛多亞路女子法政講習所第一届學生業已修業期滿定今日（十日）下午二時在該所舉行第一届畢業禮下期特改爲女子法政學校以培植女子法律專家爲將來女子參政之準備修業期限以一年爲度至於學科方面除法律專門課程改良敎授外并添設經濟學及算術國文等科以爲補助云 
　　三團體義務夜校天潼福德兩路商聯會與鮮菓同益堂合辦義務夜校以來報名者非當踴躍昨届暑假行休業禮於八時開會秩序如下（一）向國旗行三鞠（二）學生對敎職員一鞠躬（三）正校長江子瑜致訓詞（四）副校長陳廣海君演説（五）來賓朱國華與湯抱眞相繼演説（六）未由敎員朱祖基報吿英文成績繼由麥君報吿國文成績至九時半始散 
　　普益社商科中學南市普益社商科中學已於上星期行暑假休業禮到會人數頗多下學期定於九月一日開學暑假中該校敎職員爲愛惜光陰起見有暑假英文打字科之組織定於今日開學報名人數頗多聞尙有餘額插班云 
　　梅白克路範校坤範女校現因各級考試完竣特定本月十七日舉行暑期休業禮商業專修科學生五人其高小科并舉行畢業式該校又備有獎牌數方贈與服務多年之敎職員以酬勤勞云 
　　精武會體育師範精武體育師範由中央精武會設立昨日在横浜橋第一分會行暑假休業式到會者有各省精武代表及男女來賓與精武職員多人先由主任引導展覽學生成績繼乃振鈴開會其秩序如下（一）主席鄭福良君報吿開會（二）對國旗行禮（三）唱國歌（四）敎務主任顧舜華君報吿半年中敎務及經過情形（五）師範生向各省精武代表及來賓職員致敬禮（六）廣東代表羅嘯璈君漢口代表張文德君澳門陳覺士君相繼演説（七）校長盧煒昌君訓詞（八）精武第一分會主任鄭灼辰君演説（八）學生答詞（九）體育表演除國操外加以仿傚操豐羅漢女生舞蹈等均精神充足觀者稩羨（十）茶點散會 
　　小南門留雲學校本埠小南門外留雲學校於本月八日舉行第十七届畢業式及暑假休業式順序如下（一）行禮（二）校長報吿本學期經過情形（三）給憑計得畢業證者姜耀庭等十一人舉行勤獎狀者二十九人（四）師長訓話（五）畢業生答詞（六）茶點是日學生家屬亦被邀列席又該校暑期補習科定七月十六日開課云 
　　横浜橋郁光學校北四川路横浜橋郁光學校前日下午三時舉行畢業禮由馬尹惠眞校長授畢業證書徐季龍夫人給獎致訓詞來賓歐彬夫人演説下學期擬推廣額數添招新生云 
　　聖保羅兩等學校北四川路白保羅路全福里聖保羅學校昨日舉行畢禮振鈴開會後先唱國歌次由校長陳繼鐸致訓辭校董吳劍谷給憑並給獎此次畢業學生高小二人國民六人並聞該校下學期已聘定劉文倚爲文科敎員云 
　　林蔭路西區小學昨日西門林蔭路西區小學學行第八届畢業式由嚴濬宣給憑致訓謝六逸王立才相繼演説禮畢展覽成績茶點聚餐頗極一時之盛聞該校本届高等科畢業生升送南洋中學二三年級高初兩部定於七月二十一日上午招考新生云 
　　女青年會平民校崑山路女青年會在本學期内因從事婦女平民敎育運動計在崑山路該會所設有晨班二晚班三又愛文義路聖彼得堂一班天通菴路協隆里一班老北門浸會堂一班共八班計學生六十餘人此次畢業者計二十二人成績極佳昨日下午三時舉行畢業禮由黄惠娟女士主席致開會詞後由學生顧金娥演説「讀書之益」次爲唱歌及聖經問答各項表演未爲給獎給憑云 
　　承天英華之夜校承天英華學校夜學交晚舉行暑假休業禮周校長主席虞主任報吿繼由各級學生英語演説並背誦詩文均爽快純熟演畢給獎憑凡學生本學期内未曾缺課者均給予下學期免証以示優異高級敎員李錦標演説勉勵青年商人須經騐學識兼全然後可求事業之成功未由校長致訓該校下學期預科添設六級正科三年改開文學·銀行·簿記·打字·縮記等專科云 
[學務叢誌]  
　　各校畢業或休業禮以外之消息合載如次 
　　大同之添聘敎員南車站大同大學於本月八九兩日第一次招考新生男女學生報名投考者甚多聞該校於下學期始添設南科及敎育科已添聘英國愛丁堡大學士張眞夫美國哥倫比亞大學碩士楊保康女士威斯康幸大學碩士沈苑齋哥倫比亞大學碩士胡卓女士並延富有敎授經騐之聖約輪大學文學士馬崇　汪壽　君等擔任各項敎科該校第二次招考期爲陽暦九月二日云 
　　厦門校來滬考試厦門大學本届委託寰球中國學生會代辦上海招生事宜昨日爲考試之第一日假上海公學爲考塲上午檢查體格下午試騐國文由該校敎授傳築隠·王社偉·胡嗣鴻·及寰球學生會朱少章·顧抱忱·李百書等監考投考生預科共計三百餘人云 
　　中華公學新計劃閘北寳通路中華公學中學部於昨日暑假小學部定於本星期六暑假前日（星期日）校長邀集全校敎員開特别敎務會議討論下學期敎學計劃對於現行道爾頓制改良之處甚多如研究室之改編講演時間之增加學力之評定法筆記簿之限期繳閲過段考查法之改進各科之同時並進均已籌議妥善至敎材問題經各敎員實施結果亦應有改善處今已組織敎材改進委員會按日分科研究冀臻完美該校招收新生自今日起開始報吿陽暦八月二十三日招考又聞近日募捐建築校舍會進行甚爲順利本星期日在校中開第一次比較會已由總隊長于右任備函通知各隊云 
　　毓賢校開懇親會愛文義路毓賢高等小學校昨日假慕爾堂開第五次懇親會互到者極衆校長唐豪報吿該校辦狀况畢繼以學生表演學藝次由交涉使代表給發畢業　書馬子貞演説極贊許該校成續書立國續精神　諸該校云 
[郵信截止時間表]  
　　寄往地點火車或船平信掛號信愛琿（取道浦口哈爾濱）火車今日（十日）一十一時十一時西伯利亞（取道浦口赤塔）火車午十一時十一時俄國歐洲（註明由西伯利亞寄者）（取火車午十一時十一時道浦口墨斯科） 
　　威海衛烟台天津順天下午一時半一時日本（取道門司）近江丸晚七時六時半長江各埠火車與驗　晚九時九時青島東　晚九時九時安東牛莊晚九時九時油頭永生晚九時九時香港廣州（包裹）永生晚九時九半香港廣州馬尼刺丸明日（十一日）下午五時四時半馬尼亞澳洲紐絲綸（取道香港）馬尼刺丸下午五時四時半長江各埠火車與船船晚九時九時日本加拿大美國歐洲格蘭德總統晚九時九時 
[少年宣講團將赴鄉演劇]  
　　少年宣講團演講設將於本星期六（十四日）下午赴浦東周浦鎭化裝表演愛國新劇「英雄淚」·社會新劇「潮流」並有各項通俗游藝加入感化羣衆刻已籌備一 
切云 
[劇塲應須改良之要點（十一）]  
　　第四······「衛生」 
　　劇塲中之五項不衛生除首二項外當以取締小販及水菓灘爲最重要蓋飲食與人有直接之影響當此夏令尤爲不可復緩故劇塲之主人或主任劇塲者當下一决心力爲設法第一當注意其來源是否係新鮮之品設如瓜菓則須令其向正式之水菓商處批售不准貪利向劣等小販處轉購第二當注意其收藏之處即加以網罩置於空氣流通之處避去蚊蠅蟲類所有皮壳亦當投於一定之所澆以臭藥水糖菓則更須注意其收藏之處寧使高其代價而决不能任其採購劣品以供給看客所有餘剩之品每日當加以計算如有霉爛腐敗者則非犧牲不可最好此種營業歸與劇塲自辦則管理上亦可較易也 
　　此外尙不茶壺之淸潔亦不可不加以注意現時場中之茶壺黄灰色之茶泥塗滿四週恐胃力薄弱者見之必將作嘔在劇場中旣收看客之錢非惟不能使看客解渴且使其生厭故首當犧牲現有之茶壺另採易於洗濯是每日必用極熱之水勤爲冲洗茶杯則亦如是茶 
葉之收藏亦須力爲注意（待續） 
[集會表]  
　　陽歴本月時期地點召集者事由 
　　十日寗波路廣肇公所旅滬各省區同聯席會 
　　鄉會 
　　十日斜橋南首湖北會館國會籌備會 
　　十日下午二時愛多亞路女子法政學校畢業禮 
　　十日下午二時四馬路大觀樓祥新運紛公司股東會 
　　十日下午四時天后宮總商會茶話會 
　　十日下午四時西門勤業女子師範邵仲輝君之演講 
[今日有旋風大雨]  
　　徐家匯天文臺昨日下午四時三十分氣象預報云揚子流域中部發生新低壓向海而來致江口一帶有大雨旋風其餘濱海各區風向不守間有薄霧日本及北海道間天氣惡劣本埠温度在下午三時前之二十四小時内最高七三·九最低六六·九去年今日最高八八·二最低六九·三 
 
 

Page 19

 
 
第一萬八千零九十二號;中華民國十二年 西曆一千九百二十三年七月十號
星期二 * *常識 
常談 
[五代名臣之後] [  老圃]  
　　張全義媚事朱温甚至妻妾子女爲其所亂不以爲愧及唐滅梁又夤緣伶人宦官以保祿位馮道貌爲長厚望重一時歴事四姓十君自稱長樂老叙已所得階勳官爵以爲榮此二人者殆不知人間羞恥者也然論五代之人物必稱張馮其他更不如張馮故李濤之論張全義也謂其有再造洛邑之功郭忠恕之論馮道也謂四方談士皆以爲長者信乎明德之後必有逹人故張全義之後有張紹曾馮道之後有馮玉祥 
經濟 
[肉畜飼養法] [  施迪新]  
　　吾人飼養家畜之旨趣一以供役用一以供肉用其以肉用爲目的者無不期畜體之肥胖肉質之佳良而供社會無限之消費然欲逹如斯之目的須注意下列各項庶可收優良之效果而滿足吾人所希望其要項如次 
　　㈠利用異種繁殖異種繁殖（ＣｒｏｓｓＢｒｕｄｉｎｇ）者由異種類之家畜相交配之謂配合適宜能增大畜體之生産力故以肉用爲目的者宜採行斯法例如使短角牛與常牛交配或以血統純粹之老種牝配以異品種皆能令子體肥大而得適用之肉畜但以一代爲限 
　　㈡施用特别手術畜類旣逹一定年齡必時發春情苟任其連日交配漫無限制則不但有害畜體之發育且使肉質有劣化之可虞故稚畜長至一定時期（牛産出後至五旬羊豚至一月）擇春秋温暖之日施行去勢（Ｃａｓｔｒａｔｉｏｎ）手術去勢即割去牡畜睪丸之謂也其效能使猛烈之性變爲温柔並能使肉量增加體質改良 
　　㈢飼料之選擇飼料（Ｆｏｒａｇｅ）爲家畜生活上必不可缺之養料其飼肉畜者以富含脂肪（Ｆａｔ）蛋白質（Ｐｒｏｔｅｉｎ）及炭水化物（ＣａｒｂｏｈｙｄｒａｔｅｓＣ·ＨｚＯ）諸養分者爲貴粗芻中如豆類植物之莖葉禾穀之　桿濃厚飼料中如豆類麥類玉蜀黍（富含脂肪蛋白質宜於成畜不適於稚畜因稚畜過肥成長不易反减其生育力）麥麩菜類特别飼料中如肉屑（或用爲肥田之魚粕）石灰食鹽等均須定時給與以遂其營養他若飲料能使家畜體内新陳代謝作角（Ｍｅｔａｂｏｉｓｍ）旺盛故亦爲家畜生活所不可淸冽之河水最宜供其飲料惟天寒時須和熱水使帶温暖否則有妨其肥育 
　　㈣畜舍之處置畜舍爲家畜之住宅其處置之良否關係畜體之利害甚大肉用畜者除注意空氣淸潔温度面積諸要點外尤須防止風雨之侵入强光之直射使家畜靜居節其運動如是畜體自能日漸肥滿矣（乙種酬） 
衛生 
[育嬰一得] [  佩英]  
　　嬰孩初生撫育最難偶一不愼即罹疾病爰略述數則請爲父母者注意及之 
　　一哺乳嬰孩每日須按定時間次數以免過飽過餓（按爲母者一聞孩子哭聲即餧以乳非宜也間五小時或四小時一次最宜） 
　　一如遇母乳缺少時可飼以易於消化之食品若米脂稀飯（即粥）及半熟鷄蛋等均可切勿以米飯及生冷物飼之免傷其腸胃 
　　一小兒平時勿與以甜味等果品免生習慣及妄費金錢一小兒將滿歲時爲父母者宜抱之户外或園内散步一二小時使之吸新鮮之空氣 
　　一嬰孩臥牀須鋪柔軟輕薄被褥勿使暖其臥室宜擇空氣流通及淸雅之處 
　　一嬰孩衣服亦宜柔軟則易於穿着在更換衣服時宜俟衣服乾燥後方可 
　　一嬰孩滿週歲後宜使之入浴在冬日亦宜每週入浴一二次水之温度以揶氏寒暑表四十度爲適宜 
　　以上數端爲父母者如能隨時隨地注意之則嬰孩之疾病無形間可減却不少且可日臻康健也（乙酬種） 
法制 
[妾在法律上之地位] [  劍芙]  
　　西國法律多採一夫一妻之制故妻之外無所謂妾之名也我國社會習慣娶妻之外又好置妾甚或與妻爭長是妾之身分在法津上居何地位不可不研究也查我國民律草案親屬編中祇有妻之規定而無妾之規定大理院元年上字第二十九號及二年上字第二十二號判例均載妾不得爲有夫之婦且以文明國家法律不認一夫多妻制之存在謂妾在法律上之地位不能認爲有婚姻關係即不能有夫婦之名義是妾不得爲有夫之婦於家屬間不生親屬之關係也又查三年公布法律第二十三號刑律補充條例第十二條第一項載刑律第八十二條第二項及第三項第一欵稱妻者於妾凖用之第二百八十九條稱有夫之婦者於有家長之妾凖用之同條第二項載本條例第一條第二欵稱夫之尊親屬者於妾之家長尊親屬準用之大理院四年統字第三百五十三號覆廣西高審廳函亦稱同一家長妾苟係同爲家屬自應依據刑律補充條例認爲其有親屬關係是妾得爲有夫之婦於家屬間亦生親屬之關係也欲引後法爲依據則前例當删欲取前例爲凖繩則後法奚用按諸法律公例後法勝前法之規定則今日之妾在法律止認爲有親屬關係不得槪以無夫之婦目之也（乙種酬） 
道德 
[賢哉孀婦] [  樊應賓]  
　　予家鄰居有李自忠者自幼放蕩不務正業父母姑息不知敎訓娶妻吳氏美而且賢知夫荒唐前途堪憂時進忠吿不聽輒涕泣再諌雖時被毆打不顧苦諌如故李某終不聽稍長嚴父去世益無所忌吃喝嫖賭無所不爲父母遺業數年之間俱蕩然無存後乃變賣房宅器具又盡而債臺纍纍生活艱難如故遂於民國元年典鬻妻奩得川資十餘串遠揚關外矣吳氏在家旣無尺寸之土終鮮强近之親母媳子立形影相弔晝則乞食鄰村歸而奉母夜則爲人紡織得資輒蓄之勞苦終日而事姑謹敬益甚時其姑暏吳氏操勞過甚形容憔悴分代工作吳氏曰媳年富力强分當操勞今母春秋已高不可再助兒妻母媳如此度日數年不期民國四年惡耗傳來李某死亡於外當時村中老媪皆勸吳氏改嫁以脱苦海吳氏正色拒之曰今老母年高侍養需人吾安可背義倫生負不孝不義之罪且婦人再醮究非美德吾誓不爲此等之事衆皆嘆服逾年其姑去世吳氏號泣三日湯水不入鄰里解勸協備棺衾葬之吳氏獨居紡織如故儉約節用以蓄餘資會村中辦一女子小學吳氏首報奮勇充廚役之職不取分文暇則學習識字嘗曰吾不幸生舊式家庭之中未受敎育今吾雖將半百亦不自暴自棄辜負此生加以天資伶敏勇於自修故進步甚速年餘即能寫信記賬將歴年所蓄數百千串完全捐入女校作校基金合縣紳學莫不稱揚載道遂請吳氏充任女校管事員縣長聞知親送匾牌以褒揚之現吳氏僅三十二耳 
　　樊應賓曰賢哉孀婦豈可多得耶夫處順境易處逆境難况時至今日世風澆薄人心不古耶而孀婦竟能於貧寒逆境之中淸白自守事姑至孝及姑辭世專心苦讀慨慷解囊吸資興學謂之爲賢誰曰不宜（乙種酬） 
敎育 
[模範縣知事] [  隠民]  
　　吾縣鄉村各小學校都注重農村敎育辦理較善的學校或設農事試騐塲使學生增進農業智識養成勤勞習慣希望振興農業這也算是我縣的好景象無奈一般村農没有智識的多以爲農事有我父兄傳授學校只有敎授文字學生練習農事勢必妨礙功課都起反對以致辦理鄉村制的很覺束手我縣縣長有鑒於此率同敎育局長和勸學員等親蒞鄉間視察學校見有舉辦農塲的學校就着該校邀集鄉人或在熱閙的街市特開講演會詳講吾國振興農業的緊要學校注重農業的可貴等等該鄉農等本是固守舊習仰重長官以爲縣長講演很是尊重且有價值就深信如神從此不但不起反對且要贊成學校唉吾縣辦事農本敎育竟從束手而轉爲順手不是縣長的大功嗎隠民欽佩之下特地登諸本刊做海内各縣的借鏡（乙種酬） 
市政 
[美國市制之研究] [  董修甲]  
　　四美國之市委員會經理制 
　　（甲）制度之説明是制以經理爲主要有時竟有以市經理制名是制者殊不知是制中亦有委員會故有以市委員會經理制名之者予以第二名稱較善於第一名稱故取名市委員會經理制是制可分以下數方面述明之 
　　（一）市委員會市委員會人數甚少由全市人民公同選舉不分區域亦不　明黨别其責任純係市立法事宜關於市行政事由委員會公聘市經理一人擔任之但市經理對委員會負完全責任其一切行動委員會得隨時監督之如經理有不肖行爲委員會得隨時撤換之市委員會公舉一人爲會長又爲市長市長之責任與他委員同遇宴會時代表全市及委員會議决之法律市長無否認之權委員爲無俸職有時只領夫馬費無一定辦公時刻常會大槪在晚間故委員仍可照常擔任他職 
　　（二）市經理市經理由市委員會公聘對委員會負責市經理一職爲專任職凡聘爲市經理者不得兼管他事市經理之被聘也不以其與市委員會同黨惟民其於市政上富有學問經騐故市經理不須爲本市居民祇須爲市政專家也市經理之職責甚大其薪金亦極大請將其權力及責任詳列於左 
　　㈠議會所通過之市律等市經理應切實遵行之 
　　㈡市行政各部部長及他普通市官由市經理任免之 
　　㈢監督各部行政 
　　㈣違背市律者市經理應督飭遵行之 
　　㈤市委員會開會時可以出席并可發言 
　　㈥關於市之應興應革事宜得胆議於市委員會 
　　㈦關於市之預算决算案由市經理擔負編製之責 
　　㈧市之財政情形由市經理隨時報吿市委員會并得隨時建議改良之事 
　　㈨關於市行政上其他責任亦由市經理擔負之 
　　（三）各部部長及他普通各官之任免各部部長及普通市官皆由市經理任免之其任免之標準照文官考試法辦理之亦以學識經騐爲標準也 
　　（四）是制中大槪有動議公决撤回三法所以防止市委員會之專横 
　　（乙）制度已如上所述請分别説明其贊成與反對各理由贊成之理由有九 
　　㈠選得之人員大都皆無行政經騐市委員會市經理制之市經理爲市行政領袖由市委員會聘請可得相當行政人才 
　　㈡市經理不以市内人才爲限故所選得之市經理專以其人之行政經騐多寡爲定 
　　㈢市經理之任期以市委員會之信用爲定故爲市經理者對於市之行政不敢不特别留心 
　　㈣市經理爲行政首領有用免行政人員之權得自由發展其主張 
　　㈤行政各部隸屬於市經理祇對市經理負責市之行政 
以統一 
　　㈥市委員會大槪皆甚小選舉時人民對於市委員之資格可以詳細審查 
　　㈦市經理旣負行政責任市委員會則負立法責任責任可以專一 
　　㈧市委員會旣負立法責任人民選舉時對於委員是否有立法經騐一節易於調查 
　　㈨市委員會市經理制有動議公决撤回三法可以防備市委員會倒行逆施 
　　反對之理由有三 
　　㈠市經理由市委員會聘請非由人民直接選出者無民主之精神 
　　㈡市經理不以本市市民爲限於本市特别情形往往不知 
　　　　㈢市經理勢力太大容易欺朦市委員會（不受酬） 
 
 

Page 20

 
 
第一萬八千零九十二號;中華民國十二年 西曆一千九百二十三年七月十號
星期二 * *   
 
