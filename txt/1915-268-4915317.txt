# 1915 - 268 - 4915317

 

Page 1

 
 
請投函申報館四號信箱詢一切 
[上海新開元昌祥洋貨號眞不二價謹於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡机貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
[大減價將滿請勿失此機會]  
減價期限將近價廉購者日多大有應接不暇之勢存貨無幾惠顧者望勿錯過如此好機會中國最新發明眞水晶托力克眼鏡及格致托力克片批發公道眞金邊眼鏡輕重照秤約十元左右夾金托力克眼鏡前賣八元現賣六元前賣七元現賣五元前賣六元現賣四元均經醫生研究黑間電光驗目配光裝架無不完備眞金及水晶戴用日久仍可照市兌洋老少無欺●上海跑馬廳二馬路西口蘇州閶門馬路全昌啓 
[廣益善堂謹謝]  
敬啓者瞿君宏聲素志慈善熱心義務今五秩大慶承至親友隆儀除禮物外儀洋悉數移助敝堂醫藥經費計郁屏翰君念元鄭錦峰陸坤和諸吟香陸荻侯顧紫霞徐小圃陶梅生袁近初八君各四元黄培生馮潤生高琢卿童瑞龍徐達夫潘太太張維翰黄輯虞朱梓琴九君各二元顧頌聲李百祿秦清之蔡鴻賓瞿明生梁頌祥楊清泉徐地山陶潤生胡杏邨胡嘉生朱植夫朱少岳十三君各一元陳佑彤君六角共計八十三元六角拜領之下與諸君造福又蒙　内河旅商棧業新夥實業陳少琴君來洋三十元具見樂善爲懷誠如好施特登報端以誌鳴謝而揚　　仁風 
[中國保送留美函授學校]  
本校於十一月一號開辦凡有志留美而無力者請開明履歷欲讀何科函投本校可也函索章程須付郵票　　　　校址上海靜安寺路第八十九號 
[虞芝生鑒]  
足下於本年陰曆三月底在敝行押欵牛皮一百九十六件立據兩個月取贖迄今逾期已久本利未歸碍難延擱茲自登報日起限於十天以内備欵贖回否則敝行即須將該押欵釿皮拍賣作抵如有短缺仍須向足下照算幸毌親望自誤特此聲明　　　　怡和潣行出口雜貨賬房陸維記啓 
[鄭克文啟事]  
鄙人因職務紛忙所有美國函授學校經理一職早已辭退誠恐有人藉鄙人外義 
在外招搖特此通告此後如有信件請直寄上海盆湯弄口七十六號 
[受盤聲明]  
啓者所盤荔香園店基裝修生財等物件今已憑荔香園經手股東代表點交清楚與　崇德堂新東經理陳君接受執管所有盤店價洋共計五千元後又再三懇商情加洋五百元以上價洋當日立據照數付清過割清楚前立之定據江南邨擔承銀者取消所有荔香園前欠未了債欵等情悉歸荔香園經手理楚一切載明據上今新東取名　桂香茶樓待裝修竣工擇吉開張特此登報聲明崇德堂謹啓 
[遺失匯票聲明]  
泰安爕化堂舖東李秉義前於陽歷六月十四日介紹資州泰昌隆夥友潘心齋君由泰安中國銀行滙至成都中國銀行銀洋二千元並立有第七號滙票一紙經潘君携票起程前往成都不料於舊歷五月二十四日由宜昌與何姓同伊乘坐慶安小輪船行至葉灘遭險人物俱失接到信時遂向秦安中國銀行覓保掛失號並祈電轉成都中國銀行止付該觺茲因呈請塡補合行登報俾衆周知嗣後無論中外人等持票向各省行使者一概作爲廢紙特此聲明 
[大茂洋貨號加德記聲明]  
啓者本號股内華鎭生君名下一股計銀一千兩茲因華君另有高就故將大茂生意各貨及一切生財等推與費潤德接受其股本銀於八月二十日如數付訖當面過割清楚今改爲大茂德記所有大茂名下已售未出已進未售等貨概歸大茂德肈擔負倘華鎭生君在外用大茂名義擔保銀根賬項等事請向華君自理概與德記無涉以清界限恐未週知特登申新兩報聲明　三馬路兆福里大茂德記號啓 
[上海孤兒院鳴謝]  
謹啓者茲承席錫蕃先生交來惠然軒撥助敝院經費洋六百元無任感紉除塡給收條外特此登報鳴謝 
[西醫張道中啓事]  
本醫生應中西大藥之請自十月一號起每日下午二時至五時在四馬路該房藥診症上午十時至十二時仍在泥城橋西本診所五時後出診恐週知特此聲明　電話中西藥房八三四本診所一一四四 
[沈仲三鑒]  
令二妹於本月十九日來舍次日仝家屬等出外買物後各自分走詎知令二妹未曾回至虹口殊出意料之外昨日令二妹之家主來舍余已將令二妹平日苦衷一一說明其家主大有憐惜之意現已商允准定另外居住决不與宅中同住如令二妹能轉心回意可先到我家暫住余可邀其家主當面說明余能擔保可以萬分放心見報後望勸告令二妹速即來舍愈早愈妙商量美滿之策切勿遲疑自誤好在現時宅中尙未曉得只知仍在我家况令二妹育有一女已十二歲後來無母實可傷心余思之再三總以回來爲要故刋此啓蘇州朱少園君見此亦望轉勸爲禱　寳昌路陳宅 
[江蘇省敎育會啟事]  
十月二日（星期六）下午一時半起四時半止本會特開演說會由副會長黄任之君報告調查美國敎育狀况凡本埠中小學職敎員諸君均請入座祈届　准時惠臨西門外本會是所至盼函致恐未徧及特再登報奉聞即希　公鑒 
[常州大經紗廠總事務所廣告]  
本公司議决資本銀五十萬元由發起人先認股銀三十萬元設總事務所於常州城内雙桂坊武進商會設分事務所於上海觀音閣碼頭如意里三弄寳興長號内如有事交接或取閱章程均請就近浹洽並定常州大街和愼銀行西瀛里聚昌厚莊爲收股處特此佈聞　　總幹事錢以振謹啓 
[招商局江寬輪船准於本月念五晚即禮拜日開往長江各埠三十日由漢回申此佈本輪船賬房卓啓]  
[甯紹快輪准陰曆八月念四日禮拜六晚開往長江等處本帳房張春黻敬啓]  
[誌謝]  
家君廿四誕辰蒙諸同人醵資爲壽誼不敢却適接孫復瑞先生函長形沙被灾甚重亟待振撫用將所賜公分悉數放振大約可活千人之命仍於廿四廿六等日恭備素齋雜劇奉約諸君共咏昇平同躋仁壽　　盛同頣等謹百叩誌謝 
[產業召賣]  
坐落愛文義路北近派克路即眉壽里計地三畝六分餘上連房屋全年可收房租四千七百餘兩現擬 
出售如有合意者請向靜安寺路一百十號至善堂接洽可也　　至善堂啓 
[各界購地及租地諸君公鑒]  
所有金梅溪金秉鈞户名之產業無論賣買抵押及長期租借等項非有金郁氏簽名均爲無效緣此事於前清宣統年向縣廨均有案可稽風聞有人在外擅立契約特再登幸聲明　金勤貽堂金郁氏謹白 
[荆沙信義機器麵粉公司仙鶴商標]  
啓者本公司機製麵粉已歷三年所出之粉業蒙各界歡迎均稱佳品嗣因出粉尙少不夠銷場是以復至外洋添辦美國式最良大機械一部建築五層洋樓本年四月工竣開機逐日出粉八百餘包細心研究精益求精粉以潔白爲宗旨以細膩爲目的於衛生大有裨益曾經　農工商部註册建立白鶴商標又經財政部立案無論運至何省概免稅釐凡　賜顧者請認明包上白鶴商標爲記庶不致悮特此告白 
[上海紡織有限公司廣告]  
本公司於英九月念八號起每日上午拾點鐘至下午四點鐘在四川路三井洋行給發股息每股計派規銀七兩五錢正届時望各股東將股單帶至該處憑單領取股息可也此佈　上海紡織有限公司啓 
[遺失大土棧單]  
本行遺失大土棧單一箱號碼DO＃172箱碼24NBO440＃海關已經完稅粘貼印花寄在圓明園路怡和源發棧八號今本行已向源發棧挂失作廢並登西報字林大陸及申新兩報如有中外人等拾得此單作爲無効矣　　英租界廣東路六百三十二號敦和土棧白 
[九畝地開明公司廣告]  
本公司自恢復舊觀手續紛繁茲幸諸務粗備定于舊曆八月二十九日午後二時在本舞臺開全體股東會報告營業並議定掉換股票日期屆期務乞准時　早臨爲盼 
[聲明遺失股票]  
南通縣永泰典東周子迪推抵與裕寗如臬分局廣豐公司股票三紙計共洋二千五百元係一百十六號紹芹記五股計洋五百元一百十七號申嘉記十股計洋一千元一百十八號申嘉記十股計洋一千元該股票推抵後即與通如各抵押統由前江蘇民政長存儲公署民國二年七月二次兵亂後經前民政長韓盤查儲件該股票三紙息摺二扣實已遺失開單令行本處於上年派員到如𦤎向該公司補立股票據該公司稱已由孫子雩等補去應向孫子雩等澈究迄今一載孫子雩亦不出理現在原抵户及本處派員齊集如𦤎與該公司協議先將該股止息一面登報通告孫子雩等自登報之日起限二十日内到如𦤎理處及期不到即由縣知事立案轉知該公司另立股票將孫子雩等所補之股消特此聲明　上海裕寗總清理處啓 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各　 
種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨　 
到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月　 
三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[上海泰豐罐頭食品有限公司股東大會廣告]  
本公司爲擬添股本推廣美洲斐律賓南洋羣島及中國各省内地銷路事謹訂於陽歷十月廿五日即舊歷九月十七日午後兩句鐘在上海寗波路錢江會館特開股東大會議决新章除已將新章草案加股理由書及通知書函寄外合再刋報奉　聞務請在股諸君於開會前三天將所執股票飭送英界南京路本公司總批發所塡給入場劵該股票當即發還届時憑劵蒞會其策進行不勝盼禱之至倘各股東對於新章别有意見應加修改者亦祈於開會十日前先行函寄意見書至本公司以便開會時共同研究尤爲感幸泰豐有限公司董事局啓 
[上海同濟工藝大學附設技術養成所招生廣告]  
（額數）四十五名（程度）高等小學畢業或其相當程度（技術 
種類）機器製造機器試驗電汽試驗及運用鍜鐵鑄冶建築模 
型機器模型畢業期）四年第一年用直接敎授法授以應用之 
德文德語兼授應用算學半日授技術弟二年以後半日授應用 
科學半日授技術（學費膳宿費）每半年七十五元須預繳（報名）限於陽曆十月二十號以前向上海西門外江蘇省敎育會報名送騐畢業或修業證書額滿截止即送本大學行體格試騐 
[上海英大馬路山西路口介綸綢緞莊開張放盤]  
敬啓者綢緞一業素推滬上爲第一之廣本莊向設杭城數十餘年貨眞價實遐邇馳名近來振興商業之際以圖擴充提倡國貨是以分設上洋門售先行交易以來荷蒙各界愛用國貨同胞歡迎贊許有口皆碑無待贅述爲此别出心裁定織各様新出電光閃緞三色百合緯成等緞以及京杭蘇庫緞杭羅杭紡春紗線春湖縐等貨乃本莊實事求是非尋常漁利者可比今擇八月初九日開張放盤一月聊酧　惠顧諸君雅誼務希　各界賁臨本主人無任歡迎之至 
[全國商會聯合會上海總商會通告商界諸君鑒]  
中國商業函拯學校廣招免費生業於九月二十五號開課專用中國淺顯文字編輯商業各學科鉛印講義按半月彙寄一次並通函問答　年畢業不取學費分文其造福於我商界之靑年良非淺鮮惟是餘額尙多有志嚮學者無論遠近請速函開姓名年歲籍貫住址並滙半年郵費講義費二元郵寄上海美租界愛而近路均益里該校主任楊公炎君處徑自報名可也特佈 
[浙江甯紹義賑會敬募急賑捐啓]  
寗紹舊属各邑沿江沿海地方於陰歷六月望後颶風爲灾被害之區綿亘甚廣冲毁塘堰淹斃人口不可勝計疊經父老函電馳告並承　屈巡按使來電乞賬十萬哀鴻嗷嗷待哺務懇　諸大善士慨解囊金以解倒縣無任拜禱收捐處上海三馬路中國銀行　後馬路永豐錢莊　二馬路寗波同鄉會泗涇路紹興同鄉會　大馬路壽康里本會上海大馬路壽康里浙江甯紹義賑會田世澤虞和德等啓 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種鑛砂備有化學機器任便選擇試驗並派富有學識經驗礦師駐滬應聘查勘鑛山測量繪圖或代籌畫探鑛開鑛等事凡關鑛務均可代辦並兼收買各種鑛砂如蒙　惠顧請至英租界北京路三號本公司面訂籌備有規則奉閱古河公司啓 
[金糿梅通告]  
頃見報載余妻金郁氏廣告所云金勤貽堂產業如有賣買抵押及長期租借等項非經郁氏簽字均作無效等語閱之不勝詫異緣該項產業先繼母在日予尙年幼恐受外人之愚向縣廨備案聲明此產不能押賣以次孫媳輩之瞻養事誠有之但父母之命祗能行於生前其背世以後親權即已消滅照法律仍當恢復本人應有之主權而况鄙人之子乃未成年者妻爲無能力者所有祖遺財產理當鄙人承管業内對外繩之法律乃係名正言順之事而不知内人郁氏根何法理可以攬權竟敢登此荒謬絕倫之廣告此本不足辯惟恐各界諸君子淆亂聽聞故特登報週知嗣後金氏如有進出事情統歸鄙人幼梅接洽非内人所能干預也此佈 
[高郵縣金星人壽保險分公司開幕廣告]  
本公司於高郵縣地方設立分局以期利益普及茲已聘定吳漢卿君爲該分局經理擇于九月二十八號即陰曆八月二十日行開幕禮届時由本公司營業部總司理魏小輔君親臨觀禮并演說保險對於國計民生之關係用先布告務望　各界惠臨不勝歡迎之至　上海香港路金星人壽保險總公司總理易次乾協理張平夫謹啓 
[弋朋雲先行著家庭敎育必要]  
今日醫國宜標本兼治家庭敎育乃人人急需之立本也卽軍國民 
始成價兩角半經售商務印書館文明書局海左書局大馬路陳 
[商務印書館徵集五彩畫稿]  
本館去年徵集畫稿頗承海内畫家不棄無任感佩茲因推廣五彩印刷特行擴充範圍擬定簡章如下 
一内容　美女　翎毛　草蟲　花卉　風景　故事各隨其便 
二紙幅　直幅　横幅　横幅　斗方　長修或單幅或數幅　凡可作掛屏　册頁　月份牌用者不拘形式不拘大小 
三畫法　水彩畫　寫生畫　油畫各各隨其便以能印五彩石彩印及三色版者爲限 
四期限　自登報之日起至陽歷十月止 
五投稿　於期内將畫稿逕交上海棋盤街本館發行所收到卽掣收條爲憑外埠由郵局掛號寄下並須注明姓名住址 
六報酬　本館收到畫稿隨時評定於七日以内將當選者擬定報酬數目函告投稿人如承同意卽憑收條領取酬金或由投稿人自擬酬金與本館協商亦可其不當選或酬金協議不合者亦憑收條取回畫稿 
以上辦法評定迅速可免久候之勞報酬協商更無不均之弊本館正在推廣印刷需要畫稿極爲繁多夥苟有佳搆不惜重資尙祈鑒察甚幸 
美術品美女畫片石版三色版每張二角美女明信片石版三色版每張三分商務印書舘 
[普通教科書出版預告]  
本年七月三十一日敎育部頒布國民學校令及高等小學校令同時廢止元年所頒之小學校令編訂各科課本惟國民敎育以輸入普通智識爲主故定名普通敎科書陸續出版以供各學校之用特此預告 
上海商務印書館謹唘 
 
 

Page 2

 
 
時評 
[微求民意（冷）]  
　　參政院之徵求民意草案將提出於大會矣雖然我特不知所謂民者安在所謂意者安若所謂徵求者又安用耶蓋不有民安有意不有民意安用徵求我所謂不有民者非眞無民也民决不得人此徵求之列也何則眞正之國民决不肯投此部局之爭擾徵求之方法又决不能收及眞正之國民兩者背道而馳决無相合之一點故曰無民也無民意也無用徵救也參政院亦多此草案耳 
[專電]  
　　北京電代行立法院關於徵求民意草案業已就緖明日提出大會 
　　北京電政府近又向日本提議引渡條約通知書已由駐日陸使呈遞 
　　北京電陸部電覆滬鎭守使解散形跡可疑之结社 
　　北京電日人欲取消圖們江界務條約之一部外部與日使交涉日使聲言據新約第八條已有規定舊約與之牴觸者當然無效久部已正式抗議外間輿論以 
果如日使之言則南滿鐵路界綫及商埠各約亦均與新約衝突均應取消 
　　北京電生計委員會長湯叡聞有辭職意 
　　北京電平政院傳取津浦路案人證定於五日公開審理 
　　北京電楊晋有粤海關尹之希望 
[特約路透電]  
　　香港電香港鴉片公司與蔡乃煌簽定售買鴉片一千二百箱之合同其價如下水江洋藥每擔洋九千三百元公班土每箱洋九千一百五十元喇莊土每箱洋八行九百五十元定十八個月内出清蔡乃煌存洋五十萬元以作擔保金今日已交出半數餘定月杪繳齊此事由沙孫洋行買辦黃君經手辦成（一日） 
[譯電]  
　　北京電國貨展覽會已於今晨開幕内務總長及農商總長均蒞會演說此外演說者尚有商部實業科長北京商會總理上海南京廣州商會代表（一日） 
　　北京電昨日公府開重要會議討論國體與會者爲各部總長又軍官及顧問多員（一日） 
[戰電]  
　　其一（英人路透電） 
　　巴黎電今日下午公報謂德軍在亞土瓦回攻者僅猛轟沙歇東面法軍新陣地香巴業法軍在拉伐林附近德軍第二防地數處得有立足 
地有法兵數隊進至德軍第二陣地雖於側面受猛烈之砲火然仍堅守德軍第二陣地今晚公報謂兩軍於沙歇與維米間之高山終日接戰法軍堅守所得之新地香巴業敵軍後陣前面之惡戰仍在進行敵軍志在侵占美斯尼爾北面法軍之凸角該處仍有德兵數隊固守未退法軍在太胡爾克洛爾山坡及村外並瑪細亞北面行有進步（三十日） 
　　巴黎電今日下午公報續謂里邦在德軍重要鐵路交通之間法軍今於該處及瑪細巨南面擴張及告成在德軍第一陣地所獲之勝利占據重要砲壘一部分法飛機處不利之天時攻擊德軍之交通線及巴桑柯爾伐爾美維勒邦法佛拉桀爾聖希萊爾鐵路該路乃西部德軍與皇太子之軍及在蘇末比附近進行之一縱隊之交通線今晚公報謂比境法重砲隊協助英艦隊轟擊海濱敵排砲今悉自九月二十五日至今僅香巴業一處德軍失重砲及野戰炮一百二十一尊亞土瓦無重要戰事香巴業德軍繼續在美斯尼爾北面及在稍東瑪細巨北面一九九山與土白村至塞爾萊路中間得有土地俘有敵兵德軍回攻後復在所失砲壘得有立足地其第二次回攻甚爲猛烈卒爲法軍擊敗大受損失飛機一隊擲炸彈七十二枚於奇尼柯爾車站安然飛回（三十日） 
　　巴黎電半官消息謂數日來德俘之數約軍官三百五十員兵二萬五千人陣地陰雨戰事極難進行德太子軍隊攻擊之猛不減於前德軍砲毁法軍壕牆後即施放發火流質但法軍屹立不動槍擊進攻之軍旋兩軍接近肉摶甚烈德軍湧入法軍幾爲所困幸策應隧冒險來援始克解圍於是德軍退入壕中且爲法砲所阻不能得援軍之助力（二十九日） 
　　倫敦電英軍大本營路透訪員二十八日來電稱英軍第一次榮耀攻擊於星期六晨開始由凡爾美爾戰壕經過魯斯村而至七○山之外是晨朝曦甫上遙望敵壘明晣可辨軍官靜立注視時計表砲隊整砲以待步兵刀皆出鞘俄而鐘鳴六時半哨笛一聲兵皆湧出鼓勇而前銳不可當於兩小時内連奪敵軍第一第二壕線入時許先鋒已入魯斯鎭街中時某聨隊長率兵出營行至德軍第一道壕線竟未見英軍先鋒蹝跡頗以爲異乃越壕而至第二道壕線始遙見英兵紛紛衝入魯斯村魯斯之前有鐵絲障碍綱三道鐵絲旣粗且堅刺長寸許英砲毁其二惟第三道尙屹立英軍不得不冒敵軍砲火之險而劈毁之村傍壕中德兵死屍堆積英兵入魯斯街後即以槍刺與炸彈攻擊敵兵敵多避於地窖中英兵入屋以炸彈擲入地窖並搜獲機關槍若干架村中房屋蕩然死傷狼藉敎堂僅飶餘瓦礫塋地變爲戰場村中居民存者寥寥多係婦女英後衝擊七○山山在村東相距約半英里英兵直至山後嗣爲德壘所阻未能深入星期日與星期一兩日山之四周惡戰不止敵軍砲火悉向山轟擊英兵遂於距山頂一百碼處據壕而守焉焉（三十日） 
　　倫敦電晨報彼得格勒訪謂德軍陣後現有散隊兵士與德兵爲難若輩多屬無家可歸之農民由哥塞克兵指揮近有德步砲馬兵一隊行至某處爲若　驚走（三十日） 
　　彼得格勒電今日公報謂德軍在佛里特里區斯台特及特文斯克附近進攻者爲俄軍擊敗俄軍在維爾拉東哇斯米拉東南稍讓步德軍獲厚援在泊里貝河南面屢次進攻迫令俄軍退至斯蒂爾河右岸敵軍在新亞力克齊萊士進攻三次均失利太洛波爾西南斯蒂爾河有激戰俄軍藉砲隊之助占據戰壕線兩道（二十九日） 
　　亞姆斯特丹電德報謂德將二人因西歐英法軍獲勝之故已被褫職又謂興登堡上將宜往西境督戰云北德意志報謂九月二十四日德皇與皇太子在西境以十字章給與作戰奮力之兵士（二十九日） 
　　倫敦電英法借欵公司爲美國前所未有之絕大募債機關凡由大西洋至太平洋之銀行托辣斯及資本家皆與聞此事紐約一處有銀行四十家已願加入（三十日） 
　　倫敦電倫敦布國外交家聞外相葛雷之演說詞大爲滿意（二十九日） 
　　雅典電希臘態度决定後時局一變布國不得不取較爲鎭靜之態度而内閣親德派之湯基夫氏與巴加洛夫氏不與首相拉杜斯拉夫氏同意激起内閣風潮故布皇已諭令親俄派之瑪里洛夫氏組織新内閣（二十九日） 
　　海牙電荷蘭因德國齊泊林飛船破壤荷蘭中立故又向德國提出嚴重之抗議（二十九日） 
　　其二（德人德文報專電） 
　　柏林電（由倫敦轉九月三十日德軍大本） 
營公報云敵軍僅在香巴業繼續進攻末蘭至伊泊爾路南面之英軍陣地爲德軍炸毁德軍回攻者已進至魯斯北面法 
軍曾進抵沙歇東南德軍陣線兩小地點兩軍仍任接戰萊姆與亞貢間有大戰敵兵一旅攻破聖瑪里亞帝南面德軍第一道戰壕德後備軍回攻者俘敵兵入百人盡殲其餘法軍在松末比索安俠勒里巨聖末勒化爾特間進攻者均失利死傷甚衆　軍在瑪細巨西北進攻者已失敗德軍失瑪細巨北面一九一山（以上西境戰况） 
興登堡上將之軍已將俄軍逐至凡塞洛伐東面之直線德軍攻破斯摩岡東面之敵軍陣地俘敵千人獲砲六尊機關槍四枝（興登堡軍團）里哇波爾特親王之軍擊敗進攻之俄軍里哇波爾特軍團）林新干將軍之軍已迫令俄軍東渡柯米恩河上游俘敵兵入百人擊落飛機兩架（林新干軍團）（以上東境戰况） 
　　華盛頓電駐美奥國大使署宣布九月二十九日維也納公報云伏爾希尼亞砲臺境之奥軍占據浦蒂洛夫加河西同俄軍後衛陣地且在稍北攻破俄軍固守之波格斯拉夫加鎭意軍進攻者均爲奥軍擊退（九月三十日） 
[東方通信社電（日本人組織）]  
　　北京電籌安會中人聲稱已得上海一部分新聞之贊成（一日） 
　　東京電據由美國電稱西哇蒲氏承受中國政府定造中型潛航艇百艘東京得此傳聞半信半疑該電並稱中國海軍有大計畫惟鑒於西哇蒲氏之信用此說不能認爲眞確云（一日） 
　　北京電參政院第三請願起草委員議决此次之請願不作建議案作爲立法院之法律案其方針在迫政實行（一日） 
　　東京電陸軍省今日有某重要事件特開會議（一日） 
　　北京電代行立法院明日開會討議公民大會組織法案並擬下禮拜二或禮拜三呈請袁總統批准（一日） 
東京電乃木家繼承問題大浦不起訴問題當局所採之行動頗爲人所非難（一日） 
　　東京電第二次米作豫想業已發表豫想額五千王百七十萬石較之第一次預想減三分四釐較之前年收成減一分二釐較之例年 
平均則增八分五釐（一日） 
　　東京電凟職議員之收買費用係由政府之機密費内支出已經高松豫審調書發表（一日） 
　　東京電大隈首相以平和會長之資格招待司他支雷史氏（一日） 
　　東京電沐即位大禮之恩典者有百歲以上之長壽者四人八十歲以上者千餘人（一日） 
　　濟南電正金銀行設立濟南支店部署就緖遂衣於今日開張去秋以來當地金融機關不備殊多不便今茲正金支店開張中日商民均甚歡迎（一日） 
　　東京電本日奉諭任命海軍人員計海軍中將村上格一補海軍技術本部長海軍少將中野直技任艦政本部長海軍少將岡田啓介補技術部第二部長兼第三部長機關少將市川清二郎任艦政本部第五部長造兵總監福田馬之助補技術本部第一部長造艦總監的藤基樹任技術部出仕製艦總監淺岡滿俊任技術兼艦政部出仕（一日） 
要聞 
[加里波里大戰近聞]  
　　大陸報轉錄倫敦每日郵報入月二十三日達達納爾訪員亞希米德巴萊特氏通訊云英軍嘗圖占據亞拉伐太周圍諸山迫令敵軍棄阿基巴巴前及基里特巴爾凸角之陣地而退俾得於案柴克之北横越加里波里半島其計畫極爲縝密獨惜某軍團未能盡責遂遭失敗蓋敵軍猝爲我軍所乘僅以精兵數大隊抵禦英師團當彼存亡呼吸之際某軍團果能衝鋒而上則大功可成也亞拉伐太加里波里之隩區也地勎高下不一而與諸小山相接進攻之兵宜用廣陣前行未久將士各各分離不相聨屬故戰士於此旣須精熟短兵交鋒又須見機應變不能恃號令與同伴相進退也第一次攻取亞拉伐太周圍諸山一役乃於八月十日完全失敗全軍体養多日直至八月二十一日始由正面政擊蓋是時襲擊之望全已消滅敵軍陣地乃由六○山伸至一一二山英軍惟能取正攻陣式以圖激戰耳土軍自爲英軍襲擊之後竭力開築戰壕而工作率在夜間故每日拂曉必增新戰壕數道一面且以大砲轟擊英軍營壘及登岸之地足徵土軍已調新砲隧臨陣也土軍又於英軍戰壕對面開鑿戰壕線兩道工程甚巨防守極固靜待英軍之續攻七○山適處英軍陣前英軍自登岸後屢爲困擾英軍左翼之目的乃在奪取該山英軍中央及右翼則由恰柯萊特山前之山脊及由南面平原之戰壕而進俟占據陣前低地之土軍戰壕後即會集進攻一一二山故英軍乃沿七○山至一一二山中間之地列陣並以義勇騎兵一師團舍其馬匹伏於拉巴巴之後策應攻軍是役英軍之佈置乃以一旅攻七○山以一旅攻一一二山另以一旅爲後援防守南面平原戰壕之師團則擬衝擊陣前之戰壕繼乃折而向北由南面會於一一二山 
 
 
 

Page 3

 
 
出戰之前戰艦巡艦發砲猛轟二山助以野戰砲白砲敵軍戰壕屢没烟塵之中但土兵屹然不動無一人離其地位且回擊甚力而尤注重恰柯葉特山及山後之軍旣而原野灌木中彈起火扇和風延燒甚速土軍陣地遂爲濃烟烈燄所蔽戰壕之上彈落如雨然土軍步兵全不介意且有多人離其掩蔽之地挺身而前俾易辨明黃衣攻軍之陣線是時來復鎗聲震耳欲聾雜以艦砲野戰砲之聲凡余（通訊員自稱）前臨之戰地從未有上巨大之聲也三時五十分有兩聨隊衝鋒登山另有一步兵大隊自西進尙有一隊自南進於是烟塵稀處見有大隊黃衣兵士出現於焚林之中向山巔戰壕而進鎗剌映日閃爍作光數分鐘後英軍砲隊亦趨前轟擊對南山坡是時土軍咸露身戰壕之上發鎗猛禦有支持片刻而即下退者但其大部分皆固守戰壕决意死於其所立之處無何英兵登山矣但北面之步兵大隊爲機關鎗所阻不得前進南面之步兵大隊則有若干人進抵山巔躍入戰壕而戰死於土軍之中南隅之短兵戰事堪稱劇烈自加里波里開戰以來敵軍從未如此次戰鬭之勇猛也（未完） 
[歐洲大戰一年之總賬]  
　　華德日報曰今年八月一日德國當郎克埠報出有星期號外一册共計四頁有圖有表並有大戰迄今於經濟上政治上以及軍事上種種結果之比較圖畫俾讀者勿庸讀其圖說卽可一目瞭然第一圖爲交戰國雙方土地得失之比例圖查第一年協約國所佔德奥之領土比　德奥在法比俄等國所佔據者不過區區一小部分其次爲各項統計表自開戰起至今年七月三十一日止如下所列 
　　俘虜按其統計表所載七月二十八日以前德奥擒獲之俘虜除尙未解交俘虜院及因傷殘所交換者不計外在德奥境内共有一百九十萬人其中計有俄人一百五十一萬八千名法人三十六萬八千名塞爾維亞人五萬名比利時人四萬名英人二萬四千名而德軍所俘者一百三十五萬名奥軍所俘者五十五萬名 
　　戰艦之損失德國所損失之戰艦共計九萬五千三百零七噸而敵人之損失則共　三十在萬一千八百七十噸 
　　商船之損失商船之損失如英德相較英國方面損失日多而德國則因海道封禁再無所增據富郎克埠報稱凡統計表中所載皆人所共知者其實敵人之損失尚多不過嚴守秘密未曾公百而已查德國所失商船共計二十五萬五千九百七十九噸而敵則失有七十九萬噸若據吾人在外所聞悉者而計之敵人之損失確不止此即英一國所失商船亦有百餘萬噸據富郎克埠報稱其所列之數雖甚低然惟就確已沈没之帆船汽船言即已經公斷確無異議者至於開戰伊始扣留在敵國港内之船隻則皆不在其數 
　　佔據之領土德奥等國在東西兩戰地所佔據者共計十五萬餘方啟羅密達若與德本國較則新佔之領土適當德國四分之一卽與德國波森東西普魯斯萊茵蘭特西法倫愛爾蕯斯羅蘭等省及巴登大公國之面積相埓而敵軍在東西所佔德奥之邊境統共不過一萬方啟羅密逹其中尤以俄人得佔大半焉按富郎克埠報所列者以七月三十一日爲止詎知自八月以來俄人所佔之領土已日見縮小也 
　　得獲之敵砲七月三十一日前德奥所得敵軍大砲共計有六千尊之譜按八月間德俄屢次大戰時德軍所得俄砲其數更多於往昔爾今德軍旣得有許多大砲縱令在西方失砲數尊亦不足異也 
　　法國實業之衰敗法國實業共計損失百分之四十三分蓋其實業總出産地今皆在德軍手中或已變作戰場也法國棉業比昔少百分之六十八分七法國煤産比昔少百分之六十八分八生鐵少百分之八十五分七鐵鑛少百分之九十分由是觀之可知法國受害已重矣遑論其他乎 
[萬國强迫和平會之四辦法]  
　　大陸報八月三十日紐約消息云六月十七日美珍集於斐拉德斐亞之獨立廳組織萬國强迫和平會舉前總統塔夫特爲會長名流碩儒聚集一堂誠盛舉也哈佛大學校長慮威爾博士乃此會之發起人近在大西洋月報登載一文略述强迫和平會之旨趣文曰此會雖以强迫和平爲名然對於目下已成之戰局絕無干涉之意其唯一之目的在於俟今日歐戰完畢後聨絡各國共阻將來之戰禍世界戰爭似難盡免憂時之士不望戰事之全廢而僅求殺機之減少此吾人所以有萬國强迫和平會之發起也强迫和平之辦法分爲四端（一）八會之國苟有國際爭端不得先訴諸武力如其所爭者爲可受法庭裁判之事件則應交萬國法庭公判（二）如其所爭者爲不可受法庭裁判之問題（即不可根據萬國公法而加以裁判之事件）則應交萬國調和會俾得公允和好之解散（三）入會之國苟不先將爭端交與萬國法庭或調和會辦理而遽加兵於他國則其他各國應各出財力兵力以攻此破壤公平之國（四）八會之國應勉力修正萬國公法奉爲法典以上四條其最重要而殊異者爲第三條一國興兵各國攻之之辦法或謂他人有充分之理由而出於戰其事固與我風馬牛不相及也奈何强迫我干預與我無關之他人事而自尋煩惱乎要知文明國内法治爲重雖理直氣壯者亦不能離法律而逕情直行苟有犯此者則國民於必要時可以阻止之蓋此爲阻遏私鬭維持秩序之唯一法也國家之對於世界猶人民之對於國家同國之人不願他人械鬭以撓擾國家之秩序同世界之國家詎可聽令他國戰爭以破壤世界之和平乎（中略）惟維持和平端賴武裝入和平會之各國雖未必有用兵之日然亦不可無武力以爲鋤强懲暴之備吾美國即加入此會仍當多練兵士多置彈藥不可如今日之無備若此會不成美國孤立無助則尤當出其全力經營軍備也 
[南京快信]  
　　財政部因五年度預算不敷甚鉅飭加釐賦稅抵補業經財政廳奉部電擬先整頓雜稅增加貨釐蘇省前月風災各處捐助賑欵甚鉅現聞財廳九月上旬所收捐欵緩遠潘都統助銀五百元福建巡按使募捐銀二百五十元雲南巡按使募捐銀一百五十六元業經齊巡按飭存義賑項下撥用烟酒公賣第一區分棧經費原定二十分之一不敷甚鉅已陳請高局長電部追加以敷辦公之用財政廳委任李祖怡會辦無鍚絲繭捐前湖南巡按使韓國鈞病已漸痊准本月中旬赴京覲見齊巡按規擬派專員分赴各縣整理烟酒兩稅警察廳示諭各染坊嗣後如有染做軍服問明何項機關報告該管警區查明方准做染以保安寗 
[雜評一]  
　　代立法院（無名） 
參政院近人多稱之曰代立法院我實不知其何解也旣曰代立法院矣何必復有參政院之名旣曰參政院矣何以復有代立法院之解嗚呼立法何事也而可以代之耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌訂徵求民意辦法之起草]  
　　昨日（二十八）午後參政院代行立法院開會參政到會者四十一人黎院長請假副院長汪大夑主席首由秘書長報告該院自將一二兩次請願書共計八十二件咨送政府去後續又接到二次請願書十餘件又三次總請願書一件報告旣畢梁士詒提議變更議事日程先將此項請願書付議多數贊成乃宣告變更議事日程商議公民三次請願事孫毓筠首先發言謂國體問題爲今日中國最重要之問題非早日解决不可前回本院建議政府請提交國民會議或另訂徵求民意機關政府咨復本院以爲當提交國民會議但此問題不早日解决商民一切事業均受莫大影響政府雖然主張由國民會議議决商民仍不放心今旣爲第三次之請願本院應尊重民意想出一極快方法此方法爲何請諸公討論云云王印川起謂第三次請願書請秘書長詳細報告秘書長將第三次請願書詳細朗讀畢王印川請將此各件請願書付審查汪有齡起謂按公民請願事應分兩種看第一種是主張何種國體爲適於今日之國家第二種是解决方法今日所討論乃係就第二種解决方法爲題至於將來解决結果或仍照共和或改成君憲非今日所宜問本院前建議政府觖决方法分爲兩種一種是國民會議但國民會議是否能解决此問題本屬疑問故又有第二種另訂徵求民意機關之建議本員主張另組徵求民意機關以取决於大多數國民意思其組織宜寛不宜嚴宜速不宜緩請趕快訂解决方法云云梁士主詒起謂現在討論解决方法誠如汪參政所云本席意思國民會議議員不過三百人人數太少不能代表民意如欲另訂機關召集公民代表來京組織則以中國幅　廣大交通不便必不能達早日解决之目的本席主張由各省人民在籍自由投票人民之集合愈普愈好其分量越多越好此辦法本於國民全體意思國家亦得早日底定請諸公討論云云趙惟煕起謂國體問題不决人心一日不安解决方法本員以爲依梁參政提議每縣舉出二三人集合於各省會使居於中央權力之外自由發表意思分君憲共和兩種主張以示取决萬民之意各個解决機關分配於各行省及各特别行政區域其中手續請爲研究云云鄧鎔起謂請將請願書付審查待審查會報告再就其報討論方有標準若如梁趙諸參政主張憑空無從討論務須付審查汪有齡起謂本員以爲今天不是審查問題本院前回曾建議政府籌出兩種解决方法此次第三次請願乃是請定迅速辦法故今天所討論是應否代定辦法至於付審查乃是研究其内容内容早經明白何待研究現在是討論應起草不應該起草主席以鄧鎔付審查之說付表决贊成者僅胡鈞王印川鄧鎔三人復以汪有齡之說付表决多數贊成指定起草委員從事起草主席遂宣告指定梁士詒汪有齡施愚陳國祥江瀚王劭廉王樹枬劉若曾等九人爲起草委員以後續議修正中國銀行則例案與司法官懲戒法案均大總統提出（其議事錄從略）又聞代行立法院當時指定九人起草所草法案果何名目不得而知但知爲籌訂徵求民意辦法將來以法案形式移付政府而已現在各起草員定星期四日開起草會星期六日即可提出大會云 
[龔先燿告發李燮和]  
　　近有湘人龔先燿等以李燮和貪婪不法等情向主管各部告發據其自述謂與李本屬同志又同爲籌安會人實以李欺騙彼等之行爲甫經查悉正擬合詞上呈之時適籌安會發生李乃百方軍動冀厠身理事之列藉以逃刑彼雖與李款君憲主義之下然綜觀李之行事不能不認爲國家之蟊賊同黨之害馬不敢以同黨同事之私而廢公義故臚列其犯罪事實具呈主管各部請求澈究如有不實甘受反坐之罪云云錄其公呈原文如左具禀人前福山鎭守官兼駐淞光復軍第二團團長龔先燿禀爲軍官營私舞弊病國殃民並侵蝕淞滬運動各費甚鉅伏懇澈究追繳以維軍紀事竊查勳五位陸軍中將總統府顧問李夑和當武漢首事之時該中將由湘而鄂無所措手乃濳至上海其時先燿等皆供職淞滬水陸各營默觀大勢方議響應徒以各營分立勢如散沙該中將探悉此情乃以同鄉之誼居中執奔走聨絡之勞事成各軍官及先燿等以勢位相等莫敢居首調度恐有不靈該中將乃乘機設立軍政分府於吳淞自稱總司令以一窶人子驟居高位誰肯相下徒以大局所關不能自相爭奪先燿等皆以推位讓功之旨隱忍遷就以期無敗國家之大業自獨立之始至南北統一先燿等皆在行伍衝鋒陷陣於該中將之所爲未睱深計及奉令解散先燿等以共和告成遂潔身歸田口不言祿未幾聞人言該中將乘解散之時浮報軍餉將近百萬在滬狂嫖闊賭揮霍無度先燿等猶未敢信及先燿等親見該中將在滬高車華屋姬妾滿前遂不能無疑迨詳加攷查始知該中將在其本籍地方所置田房鑛産及經營茶鐵等業歷歷可數者不下三四十萬金自去春至今湘漢滬寗等處猶時聞該中將發售公債票查該中將家本赤貧至滬時猶衣衫襤褸人所共見何以一二年内暴富至此更進而查該中將取消之呈文清册竟以先燿等應領淞滬運動各費盡入私嚢以多數人之犧牲供彼一人之富貴浮冒貪婪弁髦法紀實爲神人之所共憤天地之所不容先燿等若不據實舉發對於國家爲不忠對於個人爲不智更將何以仰副大總統禁暴懲貪綜覈名實之至意謹將該中將種種罪惡敬爲我總長縷晰陳之一浮冒軍餉也李爕和組織光復軍其初包含黎天才姜國棎所部軍隊在内克復南京後黎軍即直隸蘇督姜軍始則就地籌欵後亦改歸蘇督均與光復軍無涉故號稱混成旅其實僅步兵五營砲兵一營工兵一隊當日官佐均在可供質證而報銷册中均按混成旅計算每月所入爲數甚巨此其浮冒者一該軍第一團所轄步兵二營於元年二月初開赴烟台由山東發餉第二團及砲兵一營工兵一隊係辛亥十二月續招亦於二月内編入第五師由江蘇發餉女子北伐隊二十餘人軍费僅三百餘元按之報銷册内其軍隊人數與成軍日期均與此大不相符此其浮冒者二光復軍總數不過三千人攻克製造局時所取鎗砲甚多除自用外餘者售與浙軍索價銀數萬元浙軍有案可稽軍服一項係由駐滬軍裝委員楊作霖經手在上海安吉軍衣裝購製有賬可查而報銷册内所開軍械軍餉共計銀六十五萬一千九百餘元之鉅此其浮冒者三光復軍司令部在事人員不足四十人當義軍初起人懐報國之志均不支領薪水每人每月各發津貼五元該中將所著光復軍志亦經叙列約計三個月内並火食雜用極多亦不出一萬五六千元而報銷册辦公費開列三萬八千三百二十六元此其浮冒者四淞滬反正李爕和不過奔走聨絡而已其實由於軍警兩界深明大義自舉義旗并非由於利誘而報銷册内所開運動費共銀十三萬四千五百四十元軍警兩界長官如黎天才姜國棎苪械漢湘朱廷陳漢欽章豹文等均稱未經領受分文運動犒賞各費此其浮冒者五李爕和以駐軍吳淞之故聨絡陳其美令其接濟軍餉前後共由滬軍都督府領受餉銀二十餘萬查報銷册内收入項下所列僅數萬元相差甚巨調滬軍報銷册清查即可證明此其浮冒者六李爕和兵入南京志在得財比即派兵前往接收大勝關八卦洲等關卡並下關掣驗局數日之内收入約七八萬元而所列報銷不過數千元若提訊當日經辦人員陶夢蛟等即可明白此其浮冒者七上海光復之時吳淞附近釐局十餘處均由李爕和派人接收又清丈沙田開辦彩票提倡義捐並義務演戲等款據當日在事人言總共收入約二十餘萬元而李爕和呈文内以爲嘻無多含糊了之此其浮冒者八總計浮冒各款約在數十萬元自應懇謂傳訊明確勒令繳出以重國帑二侵呑公債也查光復軍餉項預算及欠餉細算於南京臨時陸軍部請調李任爲旅長案内曾經聲明及籌備北伐請領出發經費經發給滬軍公債票四十萬元至二月十五日呈請改組本部奉批停止北李爕和即篛勢將所領公債票儘數開除尙不敷六萬二千餘元前後不一月遽與前案大相矛盾試取兩案比較參觀其揑報之處自能一目了然但兩案俱在前陸軍部何以核准查其時軍衡司長即前鎗斃之仇亮係李爕和死黨兩人勾串由仇亮調卷越權批准强黃興畫押仇之筆迹具在可以對勘當造報時强秘書易鳳祺綜括已收之款使之出八兩相抵銷乃李燮行慾壑難塡復强令浮加六萬餘元由部批發現金四萬元民國二年李爕和以此項債票不能行用呈請調換愛國公債經財政部三次批駁李爕和手段通神卒逹目的而此四十萬債票遂盡入私嚢故至今猶在各埠發售未罄果係軍用何能遷延至數年之久尙未清結果係軍用何以當　在事水陸軍官佐未見配搭分文爲李爕和所獨有且兩年來京外各報紛紛揭載李爕和何以默不一言自明心迹其爲侵呑已無疑義三敲詐商民也招商局賬房施祿生由蘇州至滬李爕和用擄人勒贖之法派人跟踨至下車時即行綑縳連夜用重價開手搖車解至吳淞軍政分府萬般凌虐勒令供出盛宣懐財産所在欲攘奪之威逼施作手書求救於招商局該局董事不得已出票銀十萬兩將施贖出查報銷册内載此款黃漢湘彭東垣等共領五萬元據漢湘口稱並未領收此欵據彭東垣口稱除受爕和託爲娶名妓惜花别墅爲第三妾身價銀及用購粧衣飾花銷外餘未領取分文與軍餉毫不相干引可一訊而知者也南京都督府成立即宣示無分滿漢一體保護爕和利令智昏不遵命令派隊四出搜尋旗人家宅大肆擄掠有駐防旗人穆布阿聞風即將所有財産寄存鄰右雜貸店爲李爕和探知派團長李烔前往抄搶一空該旗人及店主在都督府控告有案可查李爕和駐軍南京時派兵騒擾各廟令其呈繳謿産不遵者即以槍斃恫嚇迫寳華寺僧光悅呈出房契一紙價値萬餘元勒令書立送契揑稱售與朱崇如堂以充軍餉秩序恢復後經廟僧在地方審判廳控告判令發還李爕和派胡伯瑩爲朱崇如堂代表互訟年餘查崇如卽李爕和胞兄之别號胡伯瑩即其胞姪李剛所用之軍需官因見報章揭載恐生枝節出銀數千元與廟僧私和一面由高等廳判結完案似此鬼蜮行爲實屬有傷軍紀應請傳集該僧訊明懲辦李爕和派人向已故參政袁樹勛之姪袁思永威嚇聲言如不勸令其叔捐款三十萬即將不利於其家袁不得已將房屋數處押款一萬六千兩李不允袁在南京有住宅一所房屋數處李爕和乘攻克南京之時派其部下前往刦掠一空並佔其房屋使人示意如能報効巨款即予保全否則付之一炬袁不爲動卒將其産踐踏不堪損失甚巨此種强盜行爲皆爲湘人所深悉可質證於袁氏者也四濫保親屬也李爕和係速成師範學生於軍旅之事學識經驗一無所有謬居總司令之職迄四閱月其在上海係得陳漢欽章豹文葉惠鈞王楚雄成富貴楊勵身等之功其在吳淞係得朱廷燎姜國樑黃漢湘許宏恩徐占魁楊承漙章兆旗等之功其協攻南京係得黎天才由猶龍周德厚等之功此非先燿等之私言稽之案牘信而有徵即先燿等躬親戰陣未敢告勞雖曰無功幸可免過而李爕和於以上諸人多未列保至其胞弟李雲龍於光復軍取消後始由桂來寗並未與聞戰事其胞姪李剛一乳臭小兒耳甫由日商船學校肄業返國即畀以團長之任皆朦保陸軍少將加中將銜之崇職李爕和固屬一門顯達振耀當世然而有功不錄者抱屈難伸矣以上各款均係實在情形先燿等與李爕和共事一方知之最爲眞切所列證人均可質訊李爕和利用當時南北政府首尾隔　且無人指摘兩部亦末由發覺故得施其朦蔽之技得以呈請核准然旣逐條指駁眞情畢露則原案當然歸於破棄且運動各費旣經報明係滬寗蘇浙起義所用應請飭令如數交出以充軍餉至應如何懲辦之處法令具在而王治磬等貪贓犯罪前例甚多該中將李爕和罪案纍纍如果同罪異罰何以服人心何以維國法爲此禀懇鈞部俯賜澈查追繳按法懲辦不勝悚惶待命之至謹禀陸軍部總長財政部總長　政廳高等軍事裁處 
[議設駐外商務官]  
　　農商周總長鑒於對外貿易之不發達雖由國内土貨之不振其大原因究在缺乏調查各國商務之適當機關對於國内商工業者無人任指導之責而借觀東西各國之駐外使館凡本國在該國貿易稍繁盛地皆附設商務官俾之隨時調查以圖增進雙方之貿易我國向無此官終難望貿易之 
發達今擬於貿易最盛之英日俄法美德比等國特設商務官已向政事堂提議近日國務會議當即列入議題聞議案已得各方面贊成可望成立 
[視察學務人員之一夕話]  
　　袁希濤談學務公府諮議袁希濤氏前曾往各省視察敎育狀况上半年已至湖南江西兩省歸京後已具報告書呈經總統親予批閱頗蒙提出數節交財政敎育等部核辦今袁君又擬前赴閩廣兩省視察學務業於今晨（二十九）出京聞出後先由滬轉赴朝鮮調查日本對於朝人所施之敎育情形復往日本考查敎育約以三個月爲期然後返國再往閩廣以後政局苟無變動預定於明年夏間歸京報告上半年袁君在外除親歷湘贛兩省外復曾至皖省一行嗣以敎育聨合會開會之故趕回天津僅於淮北數縣略觀大要而已據袁君所言湘省敎育尙有希望贛省則敎育經費最絀地方附加稅提歸中央多在七成以上以故各縣所存公益之費通常不過數百千文留供敎育實業二者之用幾何能濟現在該省議將學田出賣袁君意不以爲然曾向總統提一說帖奉論交財政部核辦大約可以阻止皖省則現有學校無可言者椎韓國鈞在任時尙有一種計畫前途非無一線之望但恐今亦已矣袁君又言各省敎育之無起色大抵以主持敎育不得其人之故爲長官者固不能人人明白敎育而其委任之人亦往往以尋常一科員當之其所舉措遂多扞格不通彼在某省曾親見一初等小學校畢業巡按使乃派兩科員前往會考國文命題至四條之多主持敎育之不能得人於此可見所以不能得人之故則因近日公署人員例隨長官爲進退不能久於其職亦一最大之障礙云云 
　　敎育部裁視學敎育部前爲考察各省學務起見設置視學十六員其職務爲隨時奉派赴各地調查學務惟自始有名無實視學不必視學非視學或反視學於是該部中人至戲呼視學爲仰屋言其無所事事仰屋興歎也茲差該郡因經費支絀將裁撤視學四員未知果能實行否 
[清理江蘇官産進行紀]  
　　南京特約員 
　　江蘇清理官産處於六月間　備七月成立即分委調查員馳赴各縣按照部定表式限兩個月查塡具報其内分甲乙丙三項甲爲屯田乙爲湖灘丙爲普通官産九月間陸續依限覆報各就其調查颧域以内之特殊官産詳密說明以爲處分之預備調查之際時日短促各縣知事亦少懇切之扶助以致所查尙有未全如南通泰興如臯三縣已派員覆查近奉財政部電促進行因先將調查完畢地方核情勢規畫設置分駐各縣清理官産事務所共計甲等級十區乙等級三區專委二區又六合武進南通泰興如臯五縣尙未設南匯牧廠另派專員漢口之江蘇官産爲數不少皆清季所遺留者亦派專員屬甲级區者爲上寳江徒吳鍚崑嘉高寳淮泗淮漣沭東興泰松金青等乙級區爲鹽城儀徵吳江專委爲江寗丹陽甲級經費月限三百元乙級二百元專委一百餘元已經詳報組織完備者爲東泰興上寳兩區其餘一律限十月一日成立 
官産處根據報各　屬情形編擬江蘇處分官産條例施行細則詳　核准再行公布其解釋清理官産意義并申告處分辦法大　之通示不日發交各縣事務所通告地方人民知悉前項施行細則内分五章（一）總則（二）屯衛（三）湖灘蕩（四）官荒官基（五）附則最先處分者屯田爲首湖蕩及普通官基次之清理湖蕩區劃擬以道行政區域爲主組織方法尙未議及已經查報官産總數之總册在編審中并傳江蘇官産所値有一千八百萬元係屬無根之說或財政部抱此樂觀容亦有之惟部限官産處解欵今年八十萬元明年一百二十萬元共二百萬元此數雖未能即爲總數然搜刮之餘恐亦僅此年内時局陡起波瀾人心惶惑於招買官産辦法極受影響且財政部只知問外省要款不計其他官産多爲不動産價格懸殊甚鉅一時欲變多欵决不可能且近來時局搖揻價格縱低亦無有投貲置産者此乃官産處最費躊躇之問題也 
　　江蘇各縣清理官産事務所人員表上寳鄭汝騤（駐上海）江徒嚴良炳（駐江都）吳鍚趙徵（駐吳縣）崑嘉楊光憲赏常太陸琦（二所併駐崑山）高寳尋其桐（駐寳應）淮泗孫宗衍（駐淮陰）淮漣沭姚繩武（駐淮安）東興泰張紹騫（駐泰縣）松金青狄恩榮（駐松江以上甲級 
　　鹽城譚慶棠儀徵蔣忠銓吳江黃守孚以上乙級（均名駐辦員）江寗鄧邦宣丹陽顧琪南滙牧廠徐仁鏘漢口李鴻才（以上名辦事員 
[蔡乃煌以賣爲禁之政策]  
三省禁烟委員蔡乃煌氏回粤後以粤省私土充斥洋土滯銷與禁烟前途不無影響擬實行賣烟以爲禁烟之策昨由全省禁烟督察局訂定專賣烟膏規則全文尙未脫稿惟查得所定章程如下省城河南等處准設專賣烟膏商店八十间分爲甲乙兩種甲種每間繳保證金一千元乙種每間繳保證金五百元俱由政府指定地點向洋商銷售烟土熬膏販賣如代沽一百元即以四元爲津貼不准攙雜私土並截緝私土以期洋土暢銷來源淨絕至吸烟之人祗准廢疾者吸食仍須領牌映相以示限制另按月繳納牌費無疾者不准吸食其餘省外奶九十四屬亦皆仿此辦法又蔡氏頃爲廣東政府派代表向香港洋藥協會磋商購買所存之鴉片限於十九個月内交清其期與近日蔡氏與上海洋藥協協所訂之合同無異蔡氏之代表提出條款如下（一）第箱之價約照時價（二）華人應存欵五十萬元爲擔保欵之认守（三）鴉片之價値按交付時給清交付之期限十九個月另一函云禁烟督察總局以洋藥尙在准運之期販售仍難盡絕現磜部定收取報効與洋商協約嚴定限制但於期内將存土銷售完竣即可杜絕來源惟是由官專賣旣絀於貲任商自由又窮於法現擬設立藥膏檢查所官商合辦由所將買受之土次第加用戒烟藥料配置成膏出售以期谥限内一律戒除各分所外凡原有之躉販零售各土商均勒令即日停業當經擬定取締運售洋藥專章十三條藥膏檢查附收商股簡章十四條已繕摺具詳當道察核咨部矣 
[孫毓筠對於國體問題之文章（再續）]  
　　吾今請就梁君所標主義而下論斷曰自表面言之梁君祗問政體不問國體申言之祗問立憲與非立憲不問共和與非共和吾則試問專制其政體而共和其國體可乎吾揣政論家未有能敢答曰可者也而梁君祗問政體不問國體必答曰可抑梁君固欲謀政體之改進其意欲由專制政體而進於立憲政體也吾再問吾國國民程度祗可適用君主國憲法以成立憲政體用君主國憲法而共和其國體可乎吾度政論家亦未能敢答曰可者也而梁君祗問政體不問國體又必答曰可如曰可也吾無以說也如曰不可也一問政體未有不兼問國體者吾故曰未有國體而不受政體之影響者此之謂也又自梁氏所標之主義裏面觀之又祗問國體不問政體申言之祗問共和與非共和不問立憲與非立憲蓋梁君祗保存現行國體之不可變更而以專制爲有不得已之理由爲國人所共諒共和其國體專制其政體在吾人方因此之障碍不能達吾輩立憲政體之懐望而在梁君轉因此不得已之理由寗犧牲其立憲下體不肯犧牲現行共和國體此非吾故爲苛論也蓋吾國苟於現行共和國體之上實行立憲而其憲法又與各共和國之憲法無殊則元二年之現象又將復見國家又將趨於無政府之地位則固無寗犧牲立憲政體之希望而擁護現行共和國體之虚名也如其然也吾無以說也如其否也一問國體　有不兼問政體者吾故曰未有政體而無受國體之影響者此之謂也且梁君非獨其主義不相貫徹也且實無主義之可言以保持現在共和國體之故不惜自儕於絕無政治興昧絕無政治知識絕無道德與能力之國民以國家之安危治亂仰望之於今大總統一人而束手無一策焉政治家之可笑可駭有如是者乎吾輩則異是立憲者吾輩所以謀國家之安榮發達者也吾國國情及人民程度又不蹢以言共和立憲乃假途於君主立憲焉其主義實四通人達面面皆到徹上徹下徹首徹尾者也持以與無主義之梁君所論相較孰得敦失人以辨之夫無主義如梁君其持論乃眞可異吾輩又安能不辭而闢之乎（完） 
地方通信 
[蘇州]  
　　檢查印花稅之研究蘇垣道養市民公社於舊曆八月二十一日開會並請警署官長宣布檢查印花稅施行辦法是日到會者各會員及紳學各界共一百七十五人西區警署吳寳善署長適因赴廳會議不克到會由警佐柴孝堂署員章玉琳代表蒞會下午二時開開先由正副社長沈束璋等報告開會恭請警署官長將檢查印花稅施行辦法宣布當經柴章二君登檯宣布此次實行檢查已奉廳長頒布規則抱定上增國稅下不擾民爲宗旨遂將規則十二條（規則已登昨報）朗誦畢又經沈社長起方衆 
 
 
 

Page 7

 
 
商民等有種種疑問不得不預爲研究者特提出意見書應請核奪（意見書從略）柴早二君閱書後　此次檢查　屬創舉沿途暫不檢查且崗警亦無此等程度故若輩萬萬不能委託其發貨票亦暫免檢查所檢查者契約簿據之欵其餘統俟亿日逐漸進行凡初次檢查時或有不諳定章漏貼省貼等情可以原情者自當免罰由警官隨時指導補貼俟二三次檢查時仍有未貼者定當照章處罰貴社所開意見書候帶去送廳預爲研究届時再行檢定宣畢即行散會按此次商民之恐慌因前次孫前廳長之檢查烟土在火車站搭棚搜檢沿途又節節檢查騒擾不　故一聞檢查印花稅實行咸惴惴焉憂形於色連日各團體各業公所相率開開研究者有六七處今衆商民聞警署官長之宣布宗旨頗能體貼商民故咸釋然於心云 
　　巡士投河自盡盤區警察分駐所巡士鄧月志在區患病已久貧病交迫前晚突由後面闈牆上逸出跳入警區後面池潭内自盡翌日點名未到方始致疑由載文甫巡官派本區清道夫在潭内打澇數小時未獲昨晨浮起經該區長警報告巡官轉報馬路警察署四董輔臣警正詳報廳長轉報吳縣知事派承審員勘驗確係自行投河飭傳鄧之屍親備棺成殮 
　　拾得鈔票候領前日滬寗蘇州車站旗台下發現鈔票一大包數似不少被搬運挑夫及協興公司某某三挑夫曁停留該處拖黃包車者暼見互相爭奪打得落花流水被該處車站巡士上前干涉將車夫手内之鈔票取去頃刻觀者如堵旋爲協興公司經理查悉此事隨將該三挑夫送交車站巡官搜檢身旁抄獲鈔票三張據挑夫車夫供稱餘票均被崗警取去當時由陳萼　巡官將各人挩得之票收存案内候失主認領 
[鎭江]  
　　拘罰私燬制錢昨早八時城外寳塔巷口崗警見有肩擔銅錢一擔（約七十千文）因向前詢問來由語涉含糊當將的擔夫（紀大）一名孫德福（卽萬　隆烟店主人）一名帶區訊究由丁區長預審供稱尙有銅錢若干寄存陳明坤家隨派長警前往查獲銅錢數包（約七八十千文）並將　明坤及收買人張吉人一併帶區罰辦 
一端方銅像蒞鎭前清江督忠懲公端方由江蘇人士發起爲製銅像一尊由烟酒公賣局長高幼農於三十號親送來鎭擬安置焦由松寥閣預先電知丹徒警察呈務所並各軍隊令其預備花亭軍樂以憑導引 
　　撈獲西人屍身二十九號午後四時由上海淌來外國人尸身一具在太古躉船旁邊經人撈起檢視並無傷痕想係失足墮水所致當由英領事飭役棺殮　至銀台山後掩埋 
[杭州]  
　　電　墊解人債之急七昨日（二十九日）財政廳長通電各縣知事云照得本省奉辦四年公債前因限期已過統核各處解數與本廳總額短缺甚鉅即經電請展限一月至九月底爲止當奉部電復准並重言申明無論如何必須於九月底如數解清等因奉經寒巧兩日通電各代募機關趕速募解在案現在限期已届該縣不但未遵加募報解且原派額亦未能募解清楚實屬怠玩異常款關緊要本廳立待彙解萬難稍延茲再專電飛催仰將原派及加募應繳債額趕速籌墊解清以濟要需而資絲束至應領債票望遴派妥員隨同解欵備文具領芞稍遲綏切切財政廳長吳豔印 
　　籌設模範警隊現聞屈巡按使擬在警備隊各營撓選軍士五百史編成一營名爲模範警隊駐紥省城以輔警察之不足其開辦經費則擬於内河外海兩廳解存金庫之船舶牌照費項下先行動支洋九千元以資應用 
[南京]  
　　票額照實數計算此次辦理選政所有選舉人於投票時不能到齋者其當選票額是否照選舉人數計算抑應照投票實數計算立法院現特將此項票額明訂法令電飭齋覆選監督照投票人實數計算昨已電飭各縣初監督遵辦矣 
　　趕辦水利學校齋使以整頓水利爲當今之急務曾遵照部令設立水利研究會以期迅速造就此項人才農商部現查近年蘇省水患頻仍地臨沿海昨又電飭齋使趕速籌辦水利學校先將籌辦情形詳細報部以憑核辦 
[安慶]  
　　烟酒公賣之情形皖省烟酒公賣之各區分棧均已先後成立而遵章報徵者尙屬寥寥查皖省烟葉一項本爲出産大宗如省城宿松桐城均另設有烟稅局其餘均由各縣代徵計舊徵者有出産地水釐稅出産地烟稅進口水釐稅進口旱釐等稅名目繁多商家已力不能勝况又加公賣之百分二五乎至皖南蕪湖桐城宿松屯溪等處分棧雖已遵章成立而各烟商亦以二五之數萬難承認聞已公呈巡按使及財政廳請求鑒核矣 
　　李使第一次更動知事休寗縣知事吳樹珊係前韓使所委於本年春間到任曾經該縣紳民控告派委密查代爲洗刷從寛申斥日昨又據縣民張永業等聨名禀控當經李使飭蕪湖道尹查復據據所控各情屬實業已撤在聽候參辦并改委分發知事劉樹椿前往接任至繁昌知事吳榮炳亦經蕪道詳參溺職改委畢錦元撫署東流縣知事張承鋆因病辭職改委許岳鍾接署 
雜評二 
[勸進（默）]  
　　參政院中人謂今日祗討論解决方法至將來廳改爲君主抑仍爲共和非今日所宜顧問諸公好整以睱旣欲按照形式上之手續進行則程序固當如是解决方法决定後再决定共和與君主共和與君主决定後然後再决定帝拉屬誰决定帝位屬今大總統而今大總統以宣誓在前有謙讓意然後再行勸進形工上之程序如此代行立法院旣有此按法行動之言自不能越此數種之階級而過然則今之議上勸進書者得母猶嫌過早乎如基不然而籌安中人以爲可以雙方並行者則一切表面上周折本皆多事又安問此解决之先後爲也 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋悉翻新大加擴充不惜重資訂請美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[虹口活動影戲園]  
開設在美界乍浦路中西書院北首第一百十二號門牌 
十月一號二號三號四號 
戲目　一搿許式之跳舞　二老鼠之笑史　三滑稽新婚之恩情四第一二三四本　密堡中之白妖　五帽子司務　六滑稽剛剛光臨每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止 
價目登樓三角　頭等二角正廳一角 
[海蜃樓影戲園在城内九畆地新舞台北首]  
（念二日起念五日止排演全本眞正好戲）每晚八點鐘開演十一點半止星期日星期三六加演日戲三點鐘起五點半止拿破崙法國名王盖世英雄 
本樓不惜巨資由外洋運到此片有八千尺之長叙拿王一生戰積攻勝十餘國誠世界第一大英雄茲特排演全本接連四天嗣後此片運往他處不再到申幸弗錯過務請諸公早臨遲則恐無座位也念二日起念五日止此四天内優待劵暫作無效請諸公諒鑒 
　價目日夜一律　正廳　每位一角　登樓每位二角　樓廳位每三角 
[遺失提單]  
遺失長安十五次進口由漢至申A七十九號提單廢花十件倘有人拾得作爲廢紙須藤啓 
[發售初學字梯]  
此書爲世不經見創造未幾不脛而走洵屬初學之良梯識字之捷徑也每本小洋四角發售處滬南三泰馬頭敬安坊田宅 
[第一台]  
請看空前絕後中國劇界破天荒的新劇二十四夜特煩馮君子和新編英國最有名古裝跳舞音樂好戲　薄情漢女命 
MR·MELVIN·SHERWOOD·YVONNE· 
PRESENTING： 
TSEMOST　POPULAR　ENGLISE　GRAND　OPERA 
M·W·BALFE·S 
BOHEMIANGIRD 
本台馮君子和○新排英國歷史古裝新劇○（譯名薄漢命情女）現已排練純熟○准廿四夜開演○有美必臻○無懈可擊○務令觀者贊美而後已○非若胸無成竹○耑以大吹法螺○欺騙看客者可比○劇中之服裝○與全劇所用之背景○皆依英國古代之形式製成○光輝奪目○美麗非凡○加之劇中各色○支配得宜○旗鼓相當○更爲斯劇生色○放劇界異樣之光明○現舞台破天荒之盛舉○愛看新劇者○不可不觀此新劇○愛看外國古裝新劇者○更不可不看此古裝新遽○愛看音樂跳舞新劇者○加二加三不可不看中國第一名旦馮君子和之音樂跳舞新劇○凡百嗜劇諸君○盍觀乎來○盍觀乎來 
西人演藝○以音樂跳舞爲最注重○亦以音樂跳舞爲最難能○故踏琴唱歌跳舞各技○素來可貴○中國無人能跳舞○亦無人能西樂及唱歌○有之○自馮君子和始○子和善哀感○工姿勢○演劇靡不神化○而又長于西學○深知樂舞○結束登場○觀者幾疑天仙化人○輕裾長袖○善舞善歌○粉頸朱顏○宜𨏞宜笑○且能自奏音琴○踏板隨金蓮上下○韻聲幽揚○一似春潮急雨○忽清歌徐度○則燕囀鶯揚○聲聲嬌喚○悅目賞心○視聽極娛○以吾人不可得見○不可得聞之唱歌跳舞○一朝忽現紅氍之上○眞是難逢千載○盛極一時○况以情節緊湊○有聲有色之劇中○加入此優美跳舞唱歌○添花錦上相得益彰耳 
[第一台]  
念四夜特煩著名藝員各演拿手文武好戲 
南北馳名超等武生周瑞安　念四日　擒張任　念四夜　蓮花湖　最著名超等文武鬚生周小樓　文武戲迷傳　跳四只檯 
[存濟局包治白濁血淋等症神效無比]  
余患淋濁纒綿兩月受害無窮先則臨溺剌痛繼而紅腫破爛坐臥不安庸醫治之終無效驗面購服藥房丸丹亦覺徙費而無益心甚憂之後承知友指示六馬路朝陽萬年樓茶館斜對　即存濟局　周文卿先生善治此症已經愈人無算即往求診承　先生先進以湯藥覺稍愈繼乃服　先生秘製珠黄止痛止濁丸漸見濁少痛亦止再改服珠珀立止白濁丸未及數日其症若失迄今年餘從未復發足徵存濟局醫藥神效可推滬上第一也　該局秘製珠珀立止白濁丸每料一元　珠黄下疳散每罐一元　珠黄掃毒丸每料二元　横痃魚口内消丸每料二元　横痃魚口立消膏每張一元　要皆靈驗無比特此登報鳴謝三馬路貿易公司紀才駿謹啓 
[商辦新舞臺]  
八月二十四即禮拜六夜准演拿手好戲法國拿破崙 
新添汽車馬車砲車軍隊上台代演頭二三四本一夜演完　箱屍案 
[開設在華界西門外方板橋共和活動影戲園]  
陰曆八月廿三廿四廿五廿六日戲目單 
今夜　今夜　大换新片 
（一）嬰孩之期（二）（三）七八本三心牌姊妹爭風（四）（五）九十本三心牌姊妹爭風（六）（七）十一二本三心牌姊妹爭風（八）抛球比賽推航日漲命運之測法落潮不佳　　開演時刻 
夜戲每晚七點鐘開演九點一刻止九點半開演十一點半止每星期日午後三點鐘開演日戲每逢星期二星期五更换新片 
價目　登樓每位二角　正廳每位一角 
[愛倫活動影戲園 < ] 
在美界海寗路鳴盛梨園原址每晚七時起十一點半止輪流排演二次禮拜二五更換新片禮拜日加演日戲二時半起致五時半止今夜准演大部空前絕後五彩最新影片俄羅斯皇像開幕　近視眼認賊爲王 
頭二三四本　五彩奸險新片　（苦命女郎）○慕顏色○舊事○○兩世積怨○一旦喪命○ 
洗衣女移花接木　白毛猿鬭鷄擒鴨價目登樓　特頭三角頭等二角　注意正廳頭等二角二等一角 
[洋澄大蟹上市上海言茂源謹佈]  
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　熱馬路興仁里錢業成蘭生誌謝 
[感謝專賣下部葯]  
僕患下部腫爛白濁横痃承舍親說上海三馬路小花園對面永壽大藥房專賣下身靈藥神效非常故交郵局買白濁丸下疳散各一元連服連敷九天痊愈故而鳴謝又李君痔瘡亦好王元芳謝]  
 
 

Page 10

 
 
本埠新聞 
[蘇省敎育會對於請願變更國體之覆電]  
　　湖北省敎育會電各省敎育會云値此軍國主義盛行時代非改用君憲不能立國本會已聨合本省各界向參政院請願建議速設徵求民意機關解决國體以安人心顧事體重大非聨合各省學界再行請願不足以策進行倘蒙贊同請即用貴會長史義電覆以便一致進行達到請願目的爲荷湖北敎育會會長謝石欽印江蘇省敎育會復電云電悉經敝會公同討論僉以部頒敎育會規程第七條敎育會不得干涉行政及敎育以外之事承示請願一節踰越權即非所敢聞江蘇省敎育會東 
[今後宜以人格敎育爲先]  
　　前晚（三十號）八時寰球中國學生會請賈季英君演說今後之敎育先由楊心一君介紹請賈君登壇賈君謂今後敎育一題曾於民國元年刋登敎育雜誌内惟今昔之時不同故目今所見略異吾國今後最要之敎育咸以軍國民敎育爲根本余謂尤當以人格敎育爲先孟子曰無惻隠之心非人也無羞惡之心非人也無辭讓之心非人也無是非之心非人也實切中今日吾國人心之大弊試思今日全國之中如孟子所言者實居多數旣無人格更何以能成爲國顧亭林曰有亡國有亡天下今以無人格之國而處於智德力競爭之世豈不可危否則雖有海陸軍而亦無救於亡天下也云云詞畢楊心一君繼起演說謂余聞之余日章先生謂恐吾人不能得太平洋主人之一席而爲主人之奴隸今聞賈君所述孟子之言乃知人格缺乏並不足以爲奴隸試觀於上海有最欺詐之人居然列於上流人物而社會不以爲恥可見一斑顧在座諸君宜存　側隠羞惡辭讓是非之心方不負今日賈君之盛意云 
[西報紀製造局將遷漢陽]  
　　大陸報云江南製造局之機器將於六個月内全行移至漢陽兵工廠該局現正逐日從事拆除其舊機若干業已運往漢陽此爲局中管理機器之某君所云聞其遷移之總因乃緣黨人常圖攻該局以爲根據地該局逼近租界一旦有事勢必波及引起外交問題之故而撙節經費亦爲原因之一也 
[謠言岑寂後之聞見]  
　　取消戒嚴令日前本埠因謠言四起人多恐慌曾經軍警各機關預備防範各情迭紀前報茲悉淞滬警察廳徐廳長以前頒戒嚴令一星期現已逾限昨日暫將戒嚴令取消特飭知所屬各區署隊等一體查照惟飭各區署及分所對於防務事宜猶不宜稍有疏懈每夜仍各在落差之警察中每棚抽提一名會集出外巡遵各區署奉飭後不已遵照辦理故昨日所有添派之雙崗及在要隘各處添設之崗位已分别取消矣 
　　防維謠言法近日滬上訛言紛起究其原因　　般邀功之徒揑詞造作經官廳力持鎭靜嚴密　防　　已見岑寂茲聞内務部以京内外時有發生謠言自非嚴行禁止不足以靜人心故特籌議防維辦法擬從根本上取締究其附會之由來及訛傳所自起即便詳晣辨駁庶察疑盡釋盡釋人心自安昨特通電各首安按使嚴飭所屬遵照本埠當道接齊巡按使飭知後當即轉飭所屬一體遵照辦理嚴爲查禁矣 
[詳訊身懐槍彈之嫌疑人]  
　　魯人王明生（即王元發）因於上月十四號午後身懐實彈手鎗在泥城外澳門路宜昌路一帶徘徊窺探被戈登路捕房一千零三十九號華捕查見以其形跡可疑上前盤詰王情虚圖遁當被拘住搜出手鎗帶入捕房經捕頭詰詢後以其與宜昌路一百十五號門牌商會總董周金箴因國體問題所接匿名郵信有關解經公共公廨中西官研訊判押候核在案昨晨由俞代襄讞會同英卓領事升座樓上公堂復訊先由中央政府代表穆安素律師向一千零三十九號華捕詰明當時查獲情形繼由三十六號西探煞辣門上堂仍由穆律師詰據供稱被告由華捕拘至捕房後會同捕頭詰問口供得悉王與商會總董周金箴因國體題所接匿名恐嚇郵信有關即與捕頭及華探陳永康至周庽所查問並欲令周到堂證明讵开周不願到堂且稱决無人謀害云云嗣因被告口供確有串謀嫌疑故復至周寓調查豈知周已移寓察周意思似有恐怖是時堂上詰問周金箴之年貌即該西探答稱觀周大約年在花甲鬍鬚甚長至被告在捕房所供情形已錄成中西文供單今將供單呈案請察又據華探陳永康投案由穆律師令其將在捕房向被告所詰口供聲明即經陳探將所錄供詞逐層向被告詰問英領卓君以陳探所詰情形核與西文供單所錄有不符之處令將被告帶至案前親自研鞫先命被告察看在堂觀審之人有無相識者被告遵諭下堂遍視一週回禀並無一人相識堂上命將其在捕房所供始末逐一供明據被告供稱名王明生號元發年二十九歲祖籍山東泰安府因家事與父親鬧意見欲赴大連灣謀業於本年二月二十日經過烟台寄寓吉升客棧内與黨人張某遇見同居該棧月餘即隨張來滬住居法租界某路同居共有三十六人湖北人居多盡是民黨後由王炳生從大連灣寄來一信並日本鈔票洋十五元交張收取供至此堂上詰其爾等用費何人擔任王稱係馬姓爲領袖經紀一切所有開銷係夏姓擔任住居該處有四個月之久堂上又問現在衆人是否仍在一處王答稱有二十八人已於兩月前同至青島現祗八人同居共有手鎗四支因房金太貴故移居白爾部路新民里十一號門牌供至此據西探煞辣門投訴該屋與發現炸彈案炸斃三人之房屋距離祗四五家堂上詰問因何欲串謀周姓王供不知串謀何检是日由張某與周記香帶我至彼處找一老兒張稱在弄内鐵門大房内張第一次往找未遇故令我身帶手鎗在彼處等候張又往找尋如其遇見即來向我索取手鎗圖擊老兒彼稱如能成事可得酬洋一二百元因在該處候張久不見回以致被捕拘獲是實復據西探煞辣門禀稱被告所站地點係周金箴出入必由之路請爲明察旋據穆安素律師向被告盤詰一過向堂上聲稱被告住居界外乃至租界持鎗圖害命既經供明應請解送鎭守使署訊明懲辦中西官核供會商之下判王仍帶回捕房候候商辦法於下禮拜一宣佈判决 
[復訊火夫私帶烟土案]  
　　粤人曾連林國同在英商太古公司藍烟囱平水輪船爲火夫該輪近由香港來滬於上月十二號抵邞埠時經江每關扞巡西人滿以特會同水巡捕房包探何阿春登輪搜獲烟土三百六十二斤訽係曾林二人私帶遂將該兩人一併拘解公共公廨迭經訊供堅稱係在逃之某某等所帶判押候　提人證再訊在案昨晨由廨復訊據水巡捕房包探何阿春投訴奉諭緝提之人尚未提到等語會審官王肇之君得禀商之英領康君判被告仍均帶回捕房着於下禮拜一復訊再　 
[巡兵擊鬭案訂期訊核]  
　　巡兵擊鬭一案經馮上將軍飭鄭鎭守使調查當時肇事情形就近訊明斷结故由鄭君定前日（三十號）飭傳兩造到署訊核等情曾誌前報茲悉受傷之鹽捕中營副哨齋得勝及巡錢得勝尙在紅十字會分院醫治當由鄭君查得該二人係當時在場之證佐旣須集訊自應傳案候質當派差弁前往醫院飭傳旋據該院函復謂齋得勝之右腿及錢得勝之左腿傷痕均未收疤不能行動難以到候訊云云鄭鎭守使據復後以此案應訊人證未齋諭候傳集到署再行訂期訊核 
[關於印花稅三事]  
　　貨票補貼之簡章上海稅務所吳所長對於商家之貨票憑單辦法令一律呈驗後槪照現定簡章補貼印花刻已擬章詳由江蘇財政廳長轉詳財政部核准頒發施行其簡章照錄於後一商民販運貨物抵局完稅應將貨票憑單呈驗按照現定簡章補貼印花一商民販運貨物如係自已出産並無貨票憑戰曁船戶承運客貨此項發貨憑單先應郵寄本號者均應照完稅貨本由局刋就發票成式交由該商式船戶按照完釐貨物價値自開例照章貼用印花一貨本十元以上未滿百元者貼印花二分百元以上未滿五百元者貼印花四分五百元以上未滿一千元者貼印花一角一千元以上未滿五千元者貼印花二角五千元以上未滿一萬元者貼印花五角一萬元以上未滿五萬元貼印花一元五萬元以上貼印花一元五角至此爲止不再加貼一此項補貼印花未經發貨人於授授前加蓋圖章或畫押於印花票與紙面騎縫之間者應由知局隨時加蓋徵記俾免重用一此項補貼印花係屬變通辦法利便商民一俟貼用習慣養成人人遵章購貼再行呈部廢上一本簡章以奉部核准之日爲施行之期 
　　捐票遵貼之開始上海總稅務所以各商業認繳貨物稅之捐票亦應黏貼印花會經函請商會轉告各業照辦在案茲悉振　堂洋布業認捐事務所及各業認捐處均於本月一號爲始遵照定章一律在捐票上黏貼印花如所繳稅歀在十元以内者貼用分印花十元以外者貼用二分印花已由商會將各業遵辦情形函復總稅務所查照矣 
　　包車購貼之飭遵蘇省財政廳以部頒印花稅章程仙有包車一種亦應購貼印花查滬上馬路甚廣商民之用包車者頗多逢自應遵章黏貼花故特飭行上海縣知事勸令商民凡置有包車者務當遵章貼用印花云 
[盜犯不次交保]  
　　行刧曹行鄉民人張金泉家並搶刧北橋民人王維源等家財物案内之盜犯傳根生王根生等二犯前經縣警察所偵探先後拘獲解經司法科員訊供後禀由沈知事將傳王兩犯申送鎭守使署訊辦在案前日忽有傳根生之兄傳根發投上海縣公署具禀聲明伊弟　誣要求省釋等情昨由沈知事批示云查傳根生係行刧二區張金泉三區五維源等家案仙獲盜王根生供指爲首糾刧奉上海鎭守使開單飭拿之犯旣據第五警察所獲解到所自應解送鎭守使署歸案訊明辦理所請交保出外候示之處未便照准 
[廣州南亭石碑復設鐙椿之曉示]  
　　大中華民國護理各口巡工司額爲通行曉示事照得本巡工司前奉總稅務司剳行以沿江沿海建造鐙塔浮椿等事或係創設或宜改移或有增添或須裁撤營造旣有變更務即隨時彰明曉示各處俾得行江海船隻周和徧喻等因茲本巡工司查粤海關稅務司所屬界内廣州南亭石碑地方復設紅色鐙椿一架合將其情形度勢開列於左計開一廣東廣州南亭石地方曾設木質鐙椿一架本年七月珠江南河水道水勢陡漲該椿冲壤現經復設紅色鐵質鐙椿一架上置球式籐帽並懸紅光常明鐙一個鐙火距水面潮漲時高約一丈九尺爲此合即遵行曉示各處船隻務宜留心詳記以免疏虞勿忘勿忽切切特示民國四年九月二十八日第五百九十九號示 
[旅滬商帮協會訂期開選舉會]  
　　旅滬商帮協會爲長江流域及山東福建各省客帮之大團體近年因推廣國貨在該會設立國貨陳列所提倡不遺餘力故陸續入便者頗多茲因原任正副會長及各職員任期届滿依據定章訂於陰曆八月二十五日開選與大會並提議進行一切事宜想届時到會者必異常踴躍也 
[預誌尙賢堂之星期會]  
　　法租界霞飛路尙賢堂第遇星期開開演說各宗敎之原理以和平爲宗旨以聨合爲主義歷外靡聞明日午後四時半又届開會之期聞由李佳白博士演說宗敎與萬國聨合之關係想滬人士舞論何敎何界定均樂聞其說也 
[今晚青年會開演奇妙影戲]  
　　青年會自童子部新屋落成後將藏書樓大加擴充惟添置書籍器具需欵浩繁爰於十月二號　舊曆八月二十四晚八時開演五彩長片男女偵探活動大電戲情節奇妙滬地從未演過入座劵每紙售洋三角收八之資均擬作藏書樓經費云 
[龍華寺亦是官産]  
　　江蘇巡按使前飭所屬各縣知事查明各該境内究有官産若干限日造册詳報等因上海縣沈知事奉文笔迭飭各册書按圖研究共有官産幾處詳細明白具復在案茲據二十七保十三圖册書曹鵬林到縣具復略謂查得西鄉龍華寺廟亦係官産其中應佔畝分已經造册送呈但該寺中究有房屋若干間應請責令該處十三圖地保查明另行具復云云沈知事據禀後昨已飭吏往傳該圖地保來案諭話矣 
[檢廳加收繕狀費之通告]  
　　上海地方檢察廳昨發通告云照得本年四年度槪算核滅經費不敷援照同級審判廳辦法詳請加收繕狀費一分之五以資補助茲奉高等檢察廳飭知業奉司法部批准在案本廳應即遵照辦理爰於十月一日起所有繕狀費加收十成之五以百字起算每百字徵收錢一百五十文滿百字外有零數者照百五十字計算逾一百五十字者照二百字計算餘則照此類推遞加爷訴訟人一體知悉特此通告 
[艒艒船有碍挖泥工程]  
濬浦局以開挖浦江淤泥工程現已開至董家渡以南其利川碼頭徽寗碼頭商船會館碼頭三泰碼頭均已拆陿除椿林亦拔起惟三泰碼頭南北所泊之江北艒艒船隻仍未遷移實與濬浦工程有碍故於昨日函致工巡捐局迅催引項江北船隻尅日移泊别處以免阻碍 
[新委電報局長蒞任]  
　　上海電報局局長袁長坤日前因病出缺經交通部委任陶廷賡接任陶君奉委後業已來滬於昨日（一日）掃差視事當即移知本埠各官廳各機關查照 
[道視學視察竣事]  
滬海道屬各官私立學校本學期開學後由道視學余芷江君分往各處察閱茲聞已一律視畢由余君加具考語詳由楊道尹轉報巡按使察核 
[承辦清潔人之爭執]  
　　中西區清潔捐刻由羅梅生禀准工巡捐總局繳捐承認已於昨日（一日）開辦旋由東南區清潔承辦人沈生訊欲將東門外沿城濠迤北至老北門一帶糞穢挑除經羅先時具禀朱局長批示在案乃昨日清晨彼此各糾多人希圖武力爭持事爲朱局長訪悉恐肇事端特飭稅務科長傳集雙方到局慰勸一番令沈具結仍照舊定地址辦理各分界限不得逾越致干未便 
[工巡捐局批示]  
工巡捐局朱局長昨發批示三則照錄於下 
　　商人翁雨田禀批禀悉該商擬將所設增興押舗遷設長安路一二號門牌等情經飭查勘地點核與原定章程尙無違碍應即照准爷即繳陳執照更正地址並報明遷設日期備案查核是爲至要着即遵照此批 
　　萃源押舗票兩件批兩禀均悉該押舗現旣暫不遷移應母庸議將來翻造另遷時再行禀候核辦可也着即知照此批 
　　商民何金生等禀批據禀已悉該商等擬在長安路開設金貴戲禀内旣未指定地址門牌亦未聲叙何種戲劇無從核辦仰再詳細禀明再行批示可也此批 
[匿女賴婚案近聞]  
　　常熟農民陳根生携子陳元龍在地方審檢廳控高全囡匿女賴婚一案前經該廳提訊高供前將女阿囡寄在友人馬友慶處被馬轉輾抵押於妓院改名高琴舫爲娼現聞我女在新普育堂中等語奉諭候查明堂仙有無高琴舫再行訊辦在案茲經該廳一再調查得悉高琴舫於今年陽曆五月間因不願爲娼以八城往邑廟燒香爲由投案禀請超豁業經諭送該堂候擇良婚配現旣經陳根生等父子因姻事涉訟到案故於昨午飭派法警前往該堂將高琴舫帶到廳中由林檢察長着送審判廳歸案訊斷袁審廳長諭飭將高琴舫暫行收押候飭吏往西門夢花樓地方四號門牌内傳伊父高全囡等一干人證到案再行覆訊判斷 
[孀婦再醮之干涉]  
　　西鄉虹橋附近有寡婦唐王氏邇由期夫兄唐鶴汀令其再醮經顧夢生說合再醮與沈全根爲室立有筆據身價洋元業經付清詎有向爲地保之王晉康並唐裕卿王瑞堂等惜端向沈勒索洋元不遂聲言起訴法庭唐鶴汀聞悉即以沈全根串拐等詞控經上海地方檢察廳王瑞堂等亦附控沈强搶孀婦等語林廳長得禀後飭傳一干人證到案於昨日下午提案預審沈全根供稱民娶該氏爲室實係明媒正娶有筆據爲證可請調查問官得供判令收押候派法警下鄉切實查明復候再訊 
[拐女案併送地方廳]  
　　許徐氏之十四歲女孩被劉阿大串同姘婦三寳誘拐變賣當由黃步青（即阿二）人劉擔保送還嗣因劉避匿租界經許徐氏將黃扭控檢察分庭起訴審判分庭判阿二罰洋八十元阿二無力繳欵始將阿大交案等情迭詳前報茲悉此案已經李檢察官預訊後已將一干人解送地方檢察廳究辦矣 
[女拐子斩滿開釋]  
　　婦人徐王氏於去夏誘拐新閘路居户許浦氏之十九歲養媳徐二寳帶往天津得洋三百元價賣爲娼被許浦氏得悉赴津控請該處警廳提同龜鴇訊明將女送回後復報捕將徐王氏拘解公共公廨訊實判押女所三月期滿帶堂再核在案昨日在押期滿由官媒將徐王氏解案請示中西官判氏具結開釋並諭不准向原告尋釁 
[交界處地棍橫行]  
　　邇來新閘華洋交界之處出現一種地棍名曰六十四個黨盤踞新閘橋南北各小茶館内專向新開張店舗及停泊新閘河内之各船戶拆梢硬借不遂其慾即糾黨　兒前日該黨又向新閘路四百八十一號開鐵店之李桂寳敲詐洋數元並至新閘橋路九十九號黃包車放租頭目梅　良處拆梢未遂致起鬭毆經李梅二人先後投報捕房警區請爲查拿究辦昨日新閘捕房捕頭特飭華探毛伊文調楂該棍等姓名信址以便按名拿辦 
[拆梢未遂]  
　　王阿金投法公堂禀稱有素識之陳長興於前晚帶同郭阿四到來將褲子套在民人頭上欲圖拆梢民人喴捕逃逸後報捕房由探查獲令解案下請爲嚴究陳長興供認起意拆梢帶郭前往不諱郭供由陳呌小民同往是實聶讞員判陳押二月郭押一月示儆 
[揑條冒騙綢緞之訊究]  
　　無賴李裕洪與陳振興因私刻復泰西衣店圖章揑寫字條至河南路裕綸綢莊内冒騙値洋一百元之綢緞四疋被該店夥陸少雲察悉鳴捕將二人拘押昨解公共公堂請究原告偕復泰店主劉仁甫上堂證明冒騙情形並據中西包探禀稱查得被告尚有騙取福利惠羅兩公司西帽情事中西官判被告一併還押候查明於下禮拜三解訊 
[會訊購地悔議案]  
　　英商勒夫士因華人鄭其廷購地悔議違背契約據情控由該管領事照請公共公廨飭傳並請追償損失銀六千餘兩一案業由公廨將鄭傳案交保候訊在案前日午後關讞員與英領康君升座公堂會訊先由原告西人上堂譯訴案情並延代表律師到堂將地圖呈核請追損失銀兩質之被告亦延律師到堂代爲辯護中西官研訊至傍晚會判被告交原保候再訂訊 
[借單案與開欠案有關]  
　　周錦堂前投公共松廨控外甥女鄧陸氏（即鄧湘舟之妻）借單不還一案昨晨由關畢兩君復訊原告延律師上堂譯明案情請追訊之被告供不承認並延律師到堂辯稱引項方單旣由被告之弟陸連生立據向李集茂抵款且因逾期亦已具控此單顯由陸連生抵出等語即據陸連生投訴李集茂之抵款與伊無干且此抵欵因姊丈鄧湘舟爲窩留盜贓案　累在寗波涉訟所用云云中西官核供以據見證朱福慶到堂證明鄧陸氏所立借據屬實鄧陸氏應貪責任判將李集茂控陸連生一案提前訊明再行核斷 
[抵欵限一月理贖]  
　　陸兆麟在公共公廨呈控陸三郎及中保葛順發孟駿發等不理抵款本利一千五百元一案昨日上午經關讞員會同美領畢君升座民庭研訊原告投案訴明被各央中將方單抵洋逾期不贖情形請追訊之被告延律師上堂代辯並由陸三郎之妻錢氏投訴前項抵欵伊夫並未到場由我簽字云云中西官核供以錢氏已供認將王若君徐桂松戶名方單兩張向原告抵借屬實判錢氏交保限一月理贖葛順發孟駿發旣爲中保亦着一併交保帮同料理至徐坤揚戶名方單一紙被告旣不承認應准給諭歸原告管業 
[債務理清銷案]  
　　陳遠坡前投法公廨控陳子新不還抵洋七百餘元請追一案奉判交保理還後因保出不理將保人趙爾生提案判令交保限十四天赶緊料理在案昨已届限由法公堂傳訊陳遠坡投稱業由趙等商理清楚求請銷案中西官判准如所請將案註銷 
[虐待畜類之被罰]  
　　泥城外新世界搜得虎鹿熊狐等各種野獸鎖閉於小鐵籠内被總巡捕房副捕頭查悉以其虐待畜類禀廨出單於昨將管理野獸之紀海蘭傳至公共公堂經中西官訊明判紀罰洋一百元充公 
[木匠砍傷學徒之薄罰]  
　　虹口培克而路木作主李阿三因其學徒孫海潮不聽指揮遽用斧頭將孫之頭顧砍破一時流血不止由捕查見一併帶入捕房曾紀前報昨日解公代公廨經中西官訊明以孫傷無大碍遂判李罰洋二元充公内提一元給孫爲醫費 
[洋貨店兼售土布]  
　　小東門外大街向有洋布店數家貿易頗稱不惡茲又有某商在 
 
 
 

Page 11

 
 
洋行街口大街租定房屋創設一店牌號元昌祥門面闊大裝潢精緻已定日開張聞該店除販賣洋布外且廣集各種土布廉價出售藉以推廣國貨銷路云 
[贈書誌謝]  
　　無鍚丁福保君醫學家也而尤工於詩於古人詩集靡不廣搜博覽近以搜輯所得編成全漢詩全三國詩全晉詩全宋詩一齋詩全梁詩全陳詩全北魏詩全北齋詩全北周詩全隋詩共十一種今已付印用中國上等連史紙印成四開本現先出様本一册如欲索閱様本者可向靜安寺路三十九號醫學書局函索即得惟須附郵票三分爲寄回件之用又丁君所編之八代詩菁華錄箋註選擇頗愼箋註頗詳昨蒙惠贈二册書此介紹并誌謝忱 
[氣候報告]  
（上海徐家滙天文臺天氣測候報告） 
　　九月三十日黃海之旋風稍向日本海前進蒙古沉壓之天氣仍向遼東及滿洲進發四川貴州晴雨計下降上海天晴 
　　十月一日上午天氣甚晴日出後有濃霧且有東北和風 
　　一日下午四時三十分豫測揚子江流域及上海天氣昏沉恐將降雨濱海有方向靡定之和風 
　　一日下午四時前二十四小時内上海氣候温度至高八五三至低五四九去年同日至高八○至低五五四 
雜評三 
[人格敎育（訥）]  
　　人格以羞惡兩字爲最要故古人重知恥不知恥則爭獻媚盲從反覆之事無所不爲利害可以不顧是非可以不辨良心可以不問窮其禍足以擾亂國家而有餘嗚呼今之人格何如哉知羞惡者寥寥而所謂爭權獻媚盲從反覆者則隨在皆是敎育會爲提倡人格敎育之機關乃爲之領袖者亦隨波逐流如某箥敎育會長之所爲則其他又安足責哉 
 
 
 

Page 12

 
 
何佩珠　父了狀元　牛俊卿白玉翠　探親家　小黑燈桂雲峯一陣風　金雁橋　洪春奎　天堂州　一聲雷張文艷楊文奎　二進宮獨一文武花旦　十三旦　文武鬚生　張少泉　遊龍戲鳳　小春利小寳珊金翠英小寳成雲中鳳小俊峰一陣風雲裏飛　喜興府　張文艷　紡棉花　十三旦張少泉花鳳英　陰陽河　 
[大舞台]  
由甬回申超等武生　　李春來 
念四夜白水灘念五夜伐子都　 
初次新到最優等鬚生黄韻笙 
　念四夜　李陵碑　念五夜　白虎堂 
[第一台]  
敦聘南北馳名初次回申超等文武鬚生 
馬德成　現已到申靜養數天擇吉登台 
馬藝員爲南北文武鬚生中獨一無二之人才久負盛名識者皆讚美其文武技能均加人一等其唱工圓潤做工老到台步穏固武工活潑眞無一不佳本台主特託人北上邀聘因海參威園主倚爲台柱堅不肯放以致延遲至今方能到申靜養數天擇吉登台 
[任耀東君台鑒]  
月初　閣下向弟處買定顏料十一箱當時付來德源支光泰十四期票元三百兩届期向收該支票不付囑退原根現在此票無處可退　閣下見報速來理直爲要　陳白 
[現銀專收粗圎各種珎珠特别放盤]  
三馬路中東鼎新里對門英商安昌洋經理告白 
[民興社三洋涇橋南首歌舞臺原址]  
减價劵一律照常通用男女合演　看戲送拍照 
本社因優待來賓起見廿四廿五兩晚坐特别座者按位贈送畢肖樓女子照相館二寸照相送劵一張不論何人持卷赴拍分文不取祗有兩晚幸勿錯過 
二十四日秀英寶劵二十四晚准演五六七八本好戲　果報錄 
果報錄一劇最好看者是九十十一十二本全劇結束地方其中情節之緊湊佈景之獨一早爲　各界同聲贊許毌須本社贅述至於角色今以旡恐飾劉通政幻身飾刁劉氏儂影飾王氏一嘯飾玉蘭龍鍾飾王六劍胆飾王婆石痴飾王文寄塵飾毛龍冶兒飾舅老爺天厄飾童理刑誠珠聯璧合一時無雙迎門一幕木驢上台准由幻身唱歌勸世界各界幸早臨焉 
[鏡花戲園]  
八月念四日戲 
潘得勝周昌順雙喜官李阿齊陳金貴史亦奎胡鳳林林芳錦小鳳彩小伯順陳金壽陳兆峯裘湧棠　龍鳳鎖 
八月念四夜戲 
雙喜官陳金貴胡鳳林周昌順陳金壽史亦奎　九龍寺　小鳳彩林芳錦小伯順陳水仙裘湧棠趙虎豹張寳香　起軒轅鏡 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[京都邱現榮]  
小來寳邱寳奎小來順文武燈彩戲法 
承蒙讚美倘有紳商學界貴府喜慶堂演相邀到府定期不誤請至四馬路胡家宅三山會館後門對面後門對面觀盛里四十九號接洽便是 
[京都天德堂立保單包醫男婦花柳險要毒門全科立保單]  
重症立保單世無二家若用霸烈藥雷殛火焚 
來堂包醫出立保單○近見海上治梅毒之醫藥愈出愈多再看多報的登之告白言語無不八仙過海各○如備○透骨搜毒丸每打　元過期不愈卽還原洋○誇自能考其實在均是謠言惑衆說的巧妙醫治不療病家不愼必上　　誤投庸○外丸○珠黄下疳散每瓶二元醫金藥資分文不取○醫亂服凉藥倒提霸品毒攻内道後來倒發輕者殘廢重則難保本堂主人喚醒同○埠散○魚口内消丸每瓶四元特備男女養病房間○胞指引病家切勿瞎絞本堂奚占一醫士在申治症多年素以誠實不欺從不登載○不膏○立止白濁丸每瓶一元用有招待專司病人○自誇近來世界上醫藥如林眞假難分故將緊要之言告知諸君本醫生苦心考案○便丹○便毒内消膏每張一元膳宿靜養隨便往來○花柳一門臨症耑用祖遺家藏秘方靈藥無論男婦新舊梅毒透頂遍身紅斑潰爛○來函○癩癬疥瘡藥每付一元代煑湯藥藥不忌口○瘋癱鼻陷紅白淋濁下疳魚口或誤服輕粉水銀等症均可來堂包醫包愈如有的○申購○小腸疝氣丸每料四元生育照常房事無忌○保可以愈後受謝非别家假冒名醫空文誓咒混售劣藥可比識者鑒之門診隨到○就妥○千金化痔丹每料八元諸般營業不誤公事○隨看請認明上海四馬路羣仙戲仙園東隔壁天德堂牌號方不受無恥奸輩朦也○醫便○婦女白帶丸每料二元 
 
 

Page 13

 
 
[金星水火保險有限公司廣告]  
本公司實足資本一百二十萬圓辦理水火保險事業各埠均設分局保價公道賠償迅速　諸君賜顧請至四川路一百廿十七號總經理處鄒開興羅亮生戴玉珊三君接洽可也新設分局嘉興　門城内　兒橋經理席怡庭君朱文俊君常熟縣南大街經理朱子瑜君上海總公司總　唐　　經理盧信恊理易次乾總經理賬房啓 
[立愈肝胃氣痛將軍丹]  
此丹並治九種胃氣痛服則立愈●如吃過别藥不愈者請來一試方知實濟●不效還洋●以昭信實 
肝氣之症婦女最多或因怒氣傷肝或因氣轉不舒致傷肝木從此觸怒即發甚至氣逆不下肝堅如鐵食不下咽坐不安席若不早治且他年正氣一衰其發更其每有因此殞命者古方有左金丸治法試之毫無效驗今本藥房不惜苦心訪得御方名曰將軍丹無論男妇如患肝胃氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇驗未敢秘藏特登報布告俾患斯疾者皆得解脫呻吟床蓆之苦則幸甚矣●每瓶實洋一元每料六盒洋五元又秘製百試百驗養津玉液膏專治咳嗽痰喘功能補肺養津效驗非堂每盒洋一元每料大盒洋四元遠埠信購原班回件●原處翻造房屋仍遷上海三馬路大舞台對面鍊雲大藥房謹啓 
[上海中法實業銀行廣告]  
本行係股份有限公司股本四千五百萬佛郎中華民國政府認購股本三分之一計一千五百萬佛郎本銀行章程業經中華民國政府於一千九百十三年一月十一號批准立案　總行　法京巴黎聖喇札街七十四號　分行　北京　上海　本銀行職員如左　董事局局長白德洛　副局長廖世功　亨烈　法總裁斐洛德華總裁王克敏　北京分行經理賽利爾　上海分行經理李雍　本銀行專辦各種長期短期實業借欵收儲各　定期活期存欵其存息一年者長年五厘存六個月者長年四厘存三個月者長年三厘其餘逐日往來存欵長年二厘五毫并貼換期票璕收中國各種票據交易各種債劵証劵買賣貨幣金銀及外國紙幣代發各地支票承辦信匯電匯無不格外公道並保管貴重物件特此廣告　　　　本行開設法租界外洋涇橋第一號便是 
[一品壽器]  
老山香楠獨幅男女壽品兩具一式堅厚長大純粹無疵允爲完善貴品宦家駐滬多年因板已製成携歸川省不便從廉出售此因緣版自由天合希　紳商鑒諸　寄售處英大馬路香粉弄永吉里底惠通收買股票公司代啓 
[立止白濁丸]  
京都天寳齋○天下馳名○凡購白濁丸白帶丸必須認明牌號 
夫淋濁一症因酒濕熱毒面成或花柳場中傳染以致小便剌痛點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一二瓶重者二三瓶可能包痊不但病除而且壯身健體誠　淋濁之妙藥也每盒洋一元八寳化毒丹每瓶洋二元珍珠下疳散每瓶洋七角專治楊梅結毒横痃下疳等症下部腫爛服則立愈永無後患如不效驗原洋奉還確係第一靈驗 
[立止白帶丸]  
另有小兒救命丹名曰萬應保赤散專治小兒急慢驚風等症每瓶一元立服立愈大凡婦女赤白帶下實由體質素虧以致白帶常臨晝夜不休或因肝經鬱熱脾經濕熱藴結膀胱睡夢遺洩甚至面黄肌瘦飲食乏味四肢無力久淹子宫寒冷是丸功能滋陰平火調經理氣開胃平肝自然胃長體健氣血充盈也惟本齋存心濟世秘受良方再加不惜工資始獲效驗非　每盒洋一元每料六盒洋五元　　舖設上海二馬路西鼎新里石庫門 
[茂生洋行聘馬子璋君爲火險經理]  
本行在滬經理皇后火險公司歷有數十年之久公積二千餘萬磅合華銀一萬六千餘萬兩素荷　各界委保洋棧房產貨物生財衣物等火險無不竭誠相待今爲擴充生意起見特聘馬子璋君爲經理保費一槪克已若蒙　紳商各界惠顧請至四川路五十三號本行内與馬君接洽無任歡迎倘遇不測賠欵迅速久已昭昭在外無庸敝行自述也 
[旅行上海諸君注意]  
本館自今春開幕以來極蒙各界　諸君不棄惠然肯來屋宇時滿後至者常以婉言謝却雖原定房額已有一百數十間而履舃盈庭要不免抱向隅之歎爰特添造房屋二十餘間以副　諸君惠顧之雅意至於起居服食　諸君自有品題以後輿乘賁臨定當歡迎無似本館不勝企望榮幸之至　　　上海四馬路廣西路口振華旅館謹啓 
[美生外國紙行廣告]  
本行自運外國名廠各式紙料現到各磅模造紙唐林紙夫士紙銀行紙西洋紙卡片紙以及各種書籍印報紙等逐期到　 
申名目繁多不及細載兼印中西文字外國賬簿精製象皮圖書一應文房雜貨俱全承蒙　光顧請移玉上海四馬路五百八十五號門牌　老巡捕房對門特此佈聞　電話二四四三　　　　　　　本行主人謹啓 
[特聘西醫譚以禮設診華英葯房]  
譚君醫學深邃洽術神效曾應朋輩之請出同仁醫院設診於海寧路又轉於華英大藥房先生廣濟之心願宏矣（時間）每日門診　海寧路上午九時至十二時華英藥房下午二時至三時半●出診下午三時至八時（醫例）門診一元出診六元車資在内號金一角割症面議急症隨請隨到貧病不計　電話住宅二六六九　華英藥房二六七　周金箴　朱葆三　虞洽卿等同啓 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四釐五毫六個月週年五釐一年週六厘活期週年三厘凡有躉欵存儲商業櫃者計息三個月週年四厘六個月週年五釐一年週年六釐活期週年二釐以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙　惠顧請駕臨本銀行　議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[購𫑖克紅色補丸者慎防假貨]  
本藥房獨家發行英國農學博士密利君辣克紅色補丸已經十餘載並無别家牌號發售其療治之得宜功效之神速久爲服者深信不疑惟是近有無恥之徒冒效之法愈出愈奇有外觀與内容全同獨招牌更易亦有連牌號全同竟使購者無從辨别專在津鎭揚淮等埠混售以欺顧主祇知希圖漁利不顧害人殊堪痛恨茲經本藥房調查確實特此發報聲明凡有批發以及另星購買者請直接函字上海小東門洋行街全球大藥房方不致悞倘在何處誤購即望向何處退還俾無受其隱害再本藥房並無派人在外攬銷各客倘遇此事即係冒牌無疑採備諸君幸注意焉　上海小東門洋行街全球藥房謹啟 
[費亷之運動機]  
電氣馬達現已公認爲最穏妥最便利之運動機無論何業需用運動機以拖動機器者若用電氣馬達則出貨定能增多本處所取馬達電費極廉較他項運動機更覺便宜欲知一切詳細請至英大馬路四百七十一二號及百老滙路一千二百九十七號本處樣子房可也德律風 
二千六百六十號八百四十號　寓滬西人工部公局電氣處啓 
[允康壽險公司添辦儲蓄小保險廣告]  
本公司開辦以來頗爲各界所歡迎營業尙稱發達現更力圖書及以惠同胞特添設儲蓄小保險每月保費祗須銀一元或一元五角俾中資以下之家皆可量力投保同享利益且保費之廉獲利之厚較之各項小保險有過之無不及如荷惠顧請向本總公司及各埠分公司或經理處取閱章程照章投保無任感盼　總公司在上海南四川路二十六號電話九百八十六號 
[謹告同病化痰神品]  
肺勞咳嗆早日安甯 
謹啓者竊以爲痰咳之患害人非淺緣初起傷風類皆輕視延之日久肺體漸弱甚至咳劇痰滯形容枯瘦消磨精神莫此爲甚僕於去冬偶冒風寒致病咳嗆數月以來由乾咳而成痰咳直至春間痰粘不爽時覺喉癢悶遍服各藥迄未見功偶閱報紙見貴堂雅罅貝母精化痰止咳頗有奇功當即購來一盒試服二天果然咳止五日後忽覺喉間爽滑痰可順勢嚯出形若貫珠即貴堂所謂灰色若凍之厚痰居然發現而前吐白沬之薄痰從此消滅因特續服半打至今痰根果已除淨肺舒暢乃自服雅製貝母精以來脾胃較健飲食增進身體强壯我國有此化痰神品請將原函列登各報使久苦痰咳肺萎勞損者閱之免致他求自悞得以掃除痰根早日安寗同登仁壽區區此心實共鑒之　上海分監長李允文紹顏脫帽自蘇州分監署四月望日發　雅製貝母精每盒一元二角每打十二元外埠郵購保險回件　上海四馬路東市中西藥房對門　光華堂藥房抄登 
[患咳𠻳痰喘者宜看]  
上海彭壽堂始創化痰止咳半夏露今因杜絶假冒推廣利濟起見凡購批代售五打以外九折十打以外八折零買無扣 
本堂秘製四寳半夏露專治傷風咳嗽痰飲氣喘吐血喉痛等症立服立效有起死回生之功因此遠近爭購馳名天下少内得此回生者數以萬計僉謂無論何種藥品均無如此露之神效妥速者茲特節錄來函數則以示勿欺　彭壽堂主人雅鑒僕病後尙未調理適舍親邀辦急事雪夜長征風寒飽受方抵江西卽發寒熱繼而咳嗽大作氣逆且促寢食俱廢困苦難言醫藥求遍咳終不止乃蒙諸君不棄指購寳號化痰止咳半夏露三瓶服僅二次果見輕减一瓶服完病竟全愈尙多二瓶什襲而藏今春小兒驟患咳嗽加以寒熱往來亦將此露使服寒熱立退咳亦旋止愚父子受惠實深爰申謝悃并寄洋十元再購一打速付爲荷福建南臺趙玉臣頓首　彭壽堂諸位執事均鑒弟賤軀肥胖動輙氣喘頑痰終日不絶近日愈多每日幾吐碗許日前稍受寒邪卽起傷風嗽咳頭目昏暈等症服藥調治僅有小效月初小婿來舍帶贈寳堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝　彭壽堂諸位台照僕素有血症又加痰喘每屆秋冬其患更甚屢經名醫診治輙無一效近聞貴堂化痰止咳半夏露聲名藉甚適友人自滬來向之細詢據云實在靈效即託郵局滙購兩瓶開塞試服清香甘和已令人神清氣爽及二瓶告罄不但喘止咳定抑且飲食加增面目光彩身受之餘始信人言不虛也特寄報費十元將信照登以彰殊功江陰市橋堍尤銘啓　上海河南路七號彭堂錄 
[一天好一天]  
一塊淡一塊快活戒烟糖老虎牙粉廠主人張晋卿戒後而發明一載有餘是吃此糖試戒脫離黑籍者本埠數千人戒後毫無疾病反覺身强力健可稱其效如神眞是王道第一目今各省查禁租界抽籖在即凡烟界有志同胞請宜早戒除免受後累購吃此糖利便靈快立保穩妥舒服照本發售非圖利益起見以掦國貨老虎牙粉暢銷所厚望也塊塊淡糖隨途購吃新癮老癮烟槍抛脫烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元上海四馬路晋戴春林香粉老號總發行所 
[崑甯盛記遷移廣告]  
本記現已遷至上海英界江西路永源里口二百零四號洋房所有 
山盛記蕃殖公司及代理金星保險公司曁其他各事宜均請　移 
至該處接洽可也　德律風仍二千六百零五號 
[美國畢業俞鳳賓醫生新診所]  
先生考受醫學博士公衆衛生博士兩學位在滬懸壼已歷多載今爲便利北市友人起見於九月十七號即舊曆八月初九日起邀先生立新診所於英大馬路科發藥房對面三十四號内　每日下午二時至五時候診門診一元出診六元車費在内上午十時至十一時仍在西門外陸家花園内　電話四一八號 
伍秩庸　唐蔚芝　虞洽卿　周金箴　朱荷三　朱志堯　張澹如　蔣孟蘋　葉揆初　穆藕初　俞寰澄　王寳崙介紹 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇驗神藥包可斷根○另有立止心胃氣痛散服下立刻止痛每瓶一元 
凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官商試驗故敢出而問世非徒漁利已屈善治男女老幼久年初起一經服此丸二三盒立覺血氣調和呼吸靈捷補眞陰生精液退浮火除邪熱雖十年廿年舊症服丸一料竟獲奇功雖極重久年老聾服此丸二科無不轉聾復聰眞乃惟一聖品每盒一元每料六盒洋五元若有虚言欺人罪我惟天以昭信實如二耳挖傷再吹八寳吹耳散無不立愈每瓶七角○舖設上海二馬路西鼎新里内京都天寳齋啓 
[純良國貨婦科聖葯種將湯]  
世之憾事莫過於婦女望子不得千方百計終屬不能結合胎珠是痼疾之深用藥不良有以至之也種將湯一藥經中西醫藥大家悉心考究訂定良方純用本國藥材製造而成其功用專門療治婦女新舊各疾神速異常望子情殷者速服此湯無不藥到種生茲將療治各症列左閱者注意　功用經期不準　經前腹痛　胎前產後　滑胎流產經逆經衰　經後腹痛　嘔惡心虚　飲食不思經閉經停　子宮虚冷　頭暈眼花　氣逆潮熱經來點滴　赤白帶下　面黄肌瘦　夜不能睡定價每盒二角五分　七角五分四角五分　一元四角 
製造所上海南市老馬路嚴大生藥鋪總發行上海棋盤街交通路嚴大生製藥公司 
 
 

Page 14

 
 
自由談 
游戲文章 
[老大房主對月餅問仿司馬季主論卜] [  冰心]  
　　月餅旣過時過老大房而問焉店主曰足下何問也月餅曰樂天者無懐安逸者忘憂貧困者念舊吾聞之人性喜高愈高愈好以僕傲倖倐遭不測一來一往曾無問津假痴假呆頻加白眼僕竊有疑願受敎焉店主曰若是則足下已能言之矣又何問爲月餅曰僕未知其故也願行生座敎之店主乃言曰嗚呼人性何親惟名之親足下何名因時而名夫時易失也名難得也運也有遇有不遇也何不自思而問於人乎且足下何不思昔日也有昔日必　今日是故鼓吹君主昔日之革命偉人也贊成請願昔日之民國元動也老爺太太昔日之少爺公子也立錐無地昔日之荷花大少也昔日之所無今日有之不爲遇昔日之所有今日無之不爲不足是故一店一舗時遇者棄明歲明秋物故者新至治之下亦有遺賢在公之也寗無餘　足下亦安之而已復何問爲 
栩園詩選 
[即事] [  袁小偁]  
　　虚閣三層小月斜新妝墮馬　盤鴉羅衣破　天風細一樹垂垂素奈花 
　　姮娥奔月渺無憑禪榻枯鐙定後僧棖觸天涯狂杜牧十年君夢一條氷 
[無題] [  何子祥]  
　　籠紗碧障滿帷房遠望終難達玉璫風淡淡吹時序暖月溶溶映夜痕凉紅花早放叢枝艷綠草春生繞埠香通徑至行環嶂翠宫樓盡處是廻廊 
[夜宿不寺] [  毓鐵人]  
　　毛雨斜飛人影瘦盲風橫刮臉波　古佛臥　欲欠伸病僧擁絮時咳嗽今夕何夕住此間咇　經語參不透壁心機關鼠糧乾簷角暗吹蝠糞臭耳根嘈嘈夢意荒燈火青熒小如豆一隊旗鐙神出遊門環彷佛鬆銅獸 
[贈友]  
　　鰲倒鵬飛幾十春欲從丹海拾珠塵行難諧俗將成怪歸已無家尙惜身一劍倚空孤月黯危峰突出衆山瞋逢君不敢論懹抱竪子功名事事新 
[渡春申浦] [  朱𥠄庭]  
　　　浦烟遷喚渡遲春申江上兩如絲離人情緖濃於酒溼透征衫總不知 
[鴛湖棹歌]  
　　浮家住慣水雲鄉不識離悉夢亦香儂盪輕舟郎撤綱朝朝暮暮看鴦鴛 
[吳門舟次]  
　　最饒風景是吳門十二年前舊夢痕記得畫船船上醉一聲柔　一消魂 
栩園詞選 
[摸魚子和家花農兄] [  徐仲可]  
　　　年年碧桃園候高樓容易烟雨餘霞幻作胭指在悉煞陰晴　據知也否怎越祫吳縣費盡商量語相思正苦但倚徧雕闌盼他芳草綠滿古時路園林好怕說青春漸暮番番風信輕誤光陰逝水朱顔改冷落鏡中眉嫵佳約阻願此後韶華莫再從虚度烟籠瞑樹只望眼迷離遙空指點帆影隔前浦 
[南鄉子嘉興道中]  
　　疎雨晚來晴一帶長隄草色青青到夕陽紅盡處𢌞汀知是蘭橈� 
第幾程雙　坐調箏不道朱絃手慣生柳外東園花裏月清明容易高樓又晚夢 
[齋天樂] [  吳君孫]  
　　晴湖 
　　曉風吹起遊絲軟春光未嫌遲暮　柳埀堤嬌花被岸招得幽禽無數尋春有處問一棹青波六橋紅樹　逐鴛鴦　枝搖入裏湖去空明潭水似鏡倒南山笑影如見眉　思燕將飛流鴛欲老三月韶菙易誤回頭凝佇指斷塔黃妃夕陽前路有限桃花替怨來日雨 
　　雨湖 
　　小樓紅蠟天明後春風萬告都醉霧瞑鈎簾風寒倚袖多少思量　醉橋頭綠水看半入　邊半歸花底路隔南屏一電聲鐘　　　裏潇湘同此畫稿帪衣香鬢影聲斷環　醉錦齋飄啼珠不　知有鴛難睡漁郎老矣甚獨擁青　釣船還艤去去烟　笛聲催月起 
小說 
[家庭小說嫣紅刧] [  常覺小蝶合譯天虚我生潤文]  
　　第六十二章（續） 
　　天下之事唯坐言易而立行難吾嘗見蠋虎處谥牆隅目汹汹唯待蛇出而吮其血然一見巨蛇施施出自堦下在蛇雖無傷蠋之心而蠋已色變目縮亡命而奔終乃被蛇所嚙蓋畏死之心萬物同具而矯撝之氣又不可以勉强以持久也夫物猶惜其生如此哈勃克况乃人乎故其與温桑言時雖果勇如此然一念及將來之結果則又不禁膚栗一夜明月如水照八森森鐵檻大有秋意而琅璫鐵索之音猶復隨風送入耳鼓簷梟應之　磔磔如鬼嘯哈勃克倚牆獨立萬念潮起偶一圖目即見一繯首之竿高　霄漢其上有人延頸而　模糊不甚可辨哈勃克乃不禁失聲而號自頭　踵如　氷　無已　姑念其兒時嬉戲之　以排愁悶而胸次空空竟一不能憶旣而思及一事矣蓋哈勃克幼時讀書於敎會學校時其地去牢獄　近獄中每刑人校中小生輒以不得見爲憾乃商之守鐘者令　其針使速約八分鐘蓋刑人之時輒在上午九句鐘正學生早　之時由此而赴刑場竭立以奔必四分鐘可達而獄中又有定例行刑必在九句鐘未鳴以前不得稍移晷刻諸生爲必欲瞻此盛况乃不得不用此欺詐旣而校中之鐘果鳴九下諸生咸欣欣色舞唯恃敎習揮手卽可立往而孰知敎習竟不動直至他處之鐘盡鳴九下乃始下班迨奔赴刑場則所謂竿上之傀　者久已不見即觀劇之人亦復散去無在於是衆皆大怒　其敎習其中以哈勃克尤甚然而曾幾何時而此所　斃　者竟將由哈勃克身當之矣然則使哈勃克而果哈勃克念至此乃不覺頽然而撲幾如經火之　前時勇氣無復存留久久始强自振作令人往召温桑蓋其心房固已怦怦動不復如前之堅持矣密斯特温桑旣至顔色間似有疑慮蓋彼亦正與格賫符斯同一意見以爲恰勃克者综爲罪人所以人憚煩蓐而是爲脫卸看知無非因於老特雅之請求莫之爲而爲之耳今者忽聞哈勃克居然改變宗旨則又安得不疑哈勃克辨色知狀乃言曰密斯特温　汝殆有所疑我將以爲吾言妄乎温桑曰吾尙未聞子言安得决其眞妄哈勃克曰然而吾言固信且有人足爲吾證所難者則不知是人亦肯爲吾證否耳温桑曰使海兒斯東而果有此人則安有見有將死而不肯救者便無其人則已矣哈勃克曰汝終猶疑我吾今以眞言告汝但汝宜爲我守其秘密否則必且債處温桑忸泥默然視檻外月色久久不答 
[奇情小說秘密汽車] [  東埜譯]  
　　第九章（續） 
　　勃立南目送醫生去後一歪身靠在沙發上面心　潮湧想茉莉兒陷八天羅地網之中從各方而觀察起來已　毫無疑義我要拯救他須竺那受傷的意大利人替我揭穿黑幕之後方可以决定方針實行下手然而這種緊要的報告須待明天早晨方纔可以曉得夜長如年何以塂此睡是一定睡不着又没有事情做做藉以消磨鐘點仔細想來還不如重到龍安江上去碰碰　會看　知此去也不過向着立雪旅館而牆而立但舍此一着外再没有好法子可以解散心事的了他主意　定將要起身忽聽得室外又有叩門　使高聲說道來者同人有事不妨請進只見室門開處個中年看護婦徐步而入行過一禮說道子爵那受傷的客人　安安穩穩昨着了我曉得子爵關心所特地來報告一聲那邊各事已經佈　得妥貼我想往後面去吃些點心另喚館中個僕婦到那邊去看守客人好麽不滿二十分鐘我便要回那邊去酌勃立南靜聽他說完忽眉頭一縐計上心來便含笑答道那個不須我現在閒着可自權代你的職守不必再驚動他人了那看護婦道這是子爵的好意子爵果然不辭降尊待我領你到那邊去好麽勃立南道使得使得於是那看護婦在前勃立南把銅牌揣入懹中隨後便走到　後即那間病房之　看護婦輕輕上前動手把門旋開讓勃南先入自已也隨着進去那時房間裏的電燈已經旋滅只點着一枝蠟炬光華淡濙的室中一切陳設之物匆匆看不大明悉那看護婦約略指點一番就告辭出去隨手掩上了門勃立南待他去後仔細一認只見靠屋子西北隅擺着一只鐵床那個受傷的意大理人直挺挺躺在上面雖則身材矮小却也鼻息如雷胸前一起一落　形似牛喘他下身用線毩掩着自胸腹以上露出半身黑肉驟見之下渾如活剝的田　床前擺一只圈手　勃立南便就椅上坐了𪱇開眼睛回四下裏　　鶴視的張望只見那意利大人脫下來的一身衣服摺疊妥當擺在靠壁一只長方桌上旁邊還有零零碎碎的小東西想是從衣袋裏摸出來的他望見之下登時想着那塊銅牌也是這位客人的物件現在入我懹中是不應該的便從衣袋裏摸將出來略看一着再向床上那人望望惟恐驚醒他從椅中緩緩立起身來放輕脚　踅到靠壁那只長方桌畔把手中握着的那塊銅牌混放在幾件東西裏頭他此時借着燭光分辨出桌子上的東西除出那方銅牌外一件是鈔票用橡皮帶紥成一東約有二三十張鈔票旁邊亂放着幾枚銀幣另外有一把解手刀香烟匣子一只信札幾封此外再没有他物了 
[短篇小說魂兮歸來（續）] [  小青]  
　　此時船衆畢集環繞作巨圜見兩人狠鬭咸莫審措手勃朗忽得脫疾躍地起突圍而奔倉卒中衆昏皇意不攔沮陡聞却斯姆大聲曰是人已　衆趣止之爲上帝故必弗令逸聲發衆憬然覺乃　擁追之勃朗仍盲進不已及舵樓即一躍攀登輕疾如猱却斯姆且追且斷續呼曰禽之禽之時勃朗已及司舵之前張止俯瞰見衆且偪近乃斗踰舷而出湃然一聲浪花四濺勃朗遂渺却斯姆驚喊曰船主落海矣君輩趣援之衆聞令立停駛擲浮木復引巨燈燿射海面顧當此黑夜沉沉風迅浪急拯引殊匪易事久之仍無應響擾攘終夜卒亡效果迨曙色呈露衆爭矚目海面而海水澄碧一望漫漫初　迹象却斯姆挾遠鏡登舵樓望之四瞭亦亡尸迹惟見烟㾗一縷蜿蜓天末似出諸遠處汽船之中此外則鷗隧陣陣横掠波面而已更一句鐘戈　温破浪復進趣歸程矣却斯姆追懹亡友心殊悵惘已忽觸目罏簷之上則耐爾娟媚之像赫然仍在乃低徊不止太息曰嗟夫此女婉妙無倫疇不心愛而勃朗乃萌發幻想自戕其身洵憑騃極矣旣復念曰雖然後此空幃凄寂耐爾將何以自聊此足慮耳（二） 
船行凡三禮拜遂安抵葛來凡司泊時一少婦坌息登船容姿殊治廲卒然曰弼萊安在語時就衆中四睞爲狀至懸懸衆覩狀　眙不能答而却斯姆聆此清脆之音尤怦然莫審措詞已而竭力自振呐然曰密昔司勃朗吾等乃忽遇意外之事語期期不即吐若至惶悚少婦巴立變顫聲曰天乎意外事耶此事或弗及吾夫果及者　胡能任此慘耗辛勿語吾言畢作嬌怯狀以織手把却斯姆售似不勝戰慄溧碧之雙波復直注其面却斯姆心動即展臂承之言曰密昔司勿震今且稍息因掖少婦人艙中而耐爾驚悼之餘苞涙欲滴亦隨行勿拒少選却斯姆遂略舉勃朗落海事告之　隠其實情詭云出諸偶然耐爾大慟且暈直撲却斯姆懹呼曰嗟大吾夫吾摯愛之夫呼已嬌啼不已涙珠絲　　下落滿濺却斯衣袖却斯姆竭意慰撫之令勿悲哽而心中則突突不止覺此時懹中偃臥之美人輕盈如絮其婜婗之態正髣髴小鳥依人也有頃耐爾稍蘇即起立作别而啼㾗猶凝眉黛徵蹙顰媚乃萬狀却斯姆神蕩則扶之登岸戀戀不忍舍瀕行耐爾忽廻面作嬌聲曰先生吾殊感君果得睱者幸顧吾述弼萊詳事吾家殊不遠也言次仰面微翹其櫻唇却斯姆大頳瑟縮不敢進旣乃直前吻之應曰如密昔司命下走必趨候也兩人遂别移時却斯姆匆匆赴公司中晤經理白船主失狀并及缷貨之事經理聞勃朗落海遂令却斯姆充承其乏顧却斯姆雖被遷擢初不屬意心中惟繫念彼妙年之孀雖無或離懹次曰便盛服造耐爾勃朗家踐約相得甚懽脊戀遂益切時船中裝缷貨物頗形旁午而却斯姆爲殊色所囿　忘視事如是可一禮拜却斯姆情苗滋長不可遏制即耐爾亦深情宛轉雅有　綣之意二禮拜後兩人遂成禮迨一月向盡戈耳温運貨更發而却斯妈新婚乍别寸心如　長日憑舷惓懹如醉如癡似耐爾嚬笑之駴態息息踞腦府之中不稍離側然偶爾及覺則一白茫茫萬象悉空惟艙中鬈髪美目之盡像赫然仍如舊狀而已 
（當覺小蝶天虚我生）東埜天虚我生醒謝栩園天白茸　吳悔初山陽宋焜佩蘭蘭碧㾗泗濱野鶴花奴秋夢魏醒厂吾非炎火愛樓寄　魏半仙詩隠語溪蠖屈息游夢花漱冰　僧天台由　景秋高　詩　郁振埏潘葛民諸君鑒上月感承投稿本館備有薄酬希即惠函或飭紀向本館賑　陳寳賢君取爲感覺迷啓 
 
 
 

Page 15

 
 
   
 
 

Page 16

 
 
   
 
