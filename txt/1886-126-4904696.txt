# 1886 - 126 - 4904696

 

Page 1

 
 
[佩文韻府第二次石印成書預啓] [  點石齋主人啓]  
　　石印縮本佩文韻府創自本齋避重就輕儒林稱便上年已悉數售罄刻今第二次開印字較初次爲大價視初次爲廉惟大也險視不覺其勞惟亷也購置益形其易此外如十三經注疏一書業倩善作宋體字者一律工寫將次寫竣而校讎之精期於無一訛字而後止在卽出書專此預啓 
[恭排光緒十一年諭旨告成] [  申報舘主人謹啓]  
　　本舘自光緒八年起將每年　旨敬謹排印成書以供衆覽早已風行海内兹又將十一年分諭旨排印竣工准於本月初七日出售每本收回工本洋一角五分售書仍照曩例此佈 
[七十五號畫報出售] [  申報館主人啓]  
　　喇嘛僧藏入都取道春申江見者謂其所穿袍褂顔色均尚黄　則有頂而無緯足穿緞靴靴尖嵌緑皮如意頭頭不蓄髮而問有一二留發者東士不常見特圖之以供觀覽淞隱漫録圖說一則仍附畫報之末准於初六日出售此佈 
[論區别押犯]  
　　前　本舘曾著論說謂管押人犯之地必須示有區别詳引泰西各國定例以及監獄章程禁押舍宇以兾本埠租界地方之監押人犯處所亦或仿而行之庶幾犯之輕重攸分抑且省却多少後患然本舘雖諄諄然言之而未能必中西宮憲之聽之也乃昨報載有分别管押一則　公堂判押人犯無論拆梢竊盜錢債鬥毆一經押入捕房例皆總覊一處不但人多地狹穢氣薰蒸亦且良莠不齊未免弱肉强食翁太守商之捕頭擬將稍有體面之人另行管押聞捕頭已飭各捕房一體遵照矣閱竟不禁爲之拍案呌快非自幸所言之見採也盖心儀夫翁太守之惻隱存心法捕頭之聞善卽行毫無阻難自是而後法界押犯之地當漸可與泰西各國相媲美而涉訟於法公廨被覊於法捕房者皆隱受其惠於無窮矣夫押犯之地中國原有差等彼西人動輙謂泰西之立法勝於中國者此井蛙之見耳中國各州縣之押犯也其爲命盗重案則皆加以鐐銬收入禁獄其中男女則亦有區分非混禁於一處也若比外案情稍輕與夫爰書未定者則又分數等以覊押之其爲紳衿則或交捕廳看管或發學收管初不與齊民爲伍若其爲齊民則或押於龍房或押於班房此則各處風氣微有不同或名之爲飯歇或名之謂下處大都暫押待訊之人出入由差役稽察不得擅行總之皆所謂交差看管也其被看管之人而有錢也者則差役等優待之飮食起居皆可自適與寓居客棧無異若其人而無錢無勢則或受差役之呼喝禁錮殊覺困苦此則差胥之作弊而非立法之初心矣向居越時有友人獲一竊賊卽欲投保送官有父老止之曰子毋然一經送官則其人將終身爲賊而永無别業可圖矣余聞而駭然曰是何故歟父老曰賊經送官則責處之後必發往自新所關禁所謂自新所者殆亦與蘇州之化莠堂杭州之遷善堂無異其命名之義誠開其自新之路啓其悔悟之機用心不可謂不着也顧旣有自新所卽不能不派差看管而看管之差則卽以是爲生財之　　一賊入自新所差則先以私刑吊打凌虐萬狀必令其認定每月孝敬若于而後放下放下之後則又約法三章然後俟押期届滿而爲之回官釋出旣經繹出無業可圖而該差之逼索月金急如星火刻不可緩無可得財以填慾壑勢不得不復理舊業於是前之偶一爲之者至此而竟成恒業是官之使之自新者不啻令其自汚矣故凡鄉間獲賊往往自行責釋斷不敢以送官使之一入自新所終身永無出頭之日也聞者咸服其高論爰薄責而釋之父老之言誠可謂透闢之至矣然以賊而押之於自新所則猶是别爲一處不但不與命盗各犯同其重亦不與户婚錢債等犯同其輕若本　租界押犯之所則直有無分輕重者也其地本狹不能若西國監獄之高大寛廣而又毫無區别今日有拆梢小竊應押者若干人則押之明日有婚姻錢債應押者若干人則又押之夫押之誠是也而押之不分其地則不是婚姻錢債其中或有體面之人其上者或係紳富之家其次者亦屬生意中人至下者則小本經營亦何至與竊賊扒手相提而並論乎而又以監地無多不能擴充英租界前曾欲借英國家監獄之地以居案犯而不蒙允許於是無可設法而悉覊於一處彼短褐不完者固仰獄吏之尊卽膏梁子弟亦復飽蜰虫之腹押之旣久脚腫面黄每多驤成疾病言念及此情何以堪夫在果係下流不肖之徒雖使之歷盡艱苦亦不足惜顧何以獲罪之輕者而其受罪亦如是其重也翁太守以仁心而行仁政法捕頭以善言而爲善事有此一舉之創行於前吾知必有接踵而起者不肯讓翁太守獨行其德也雖然法捕頭因翁太守之一言而遽飭捕一律遵辦度法捕房或尚有可以區分之地若英租界則羅少耕太守何嘗不懷此惠心英捕頭何嘗不樂成惠政而特苦於地無曠土此則若有所限制者是所望於實心行仁者於無可設法之中而勉爲設法也夫 
[上諭恭録]  
　　四月初一日奉上諭翰林院侍講歐德芳奏懇請開缺回籍省親一摺歐德芳着准其開缺回籍省親欽此 
[誰乘國鈞]  
　　昨報烏遲國相臣辭位國王不許兹接倫敦電音知國王已准該相臣去官現擬定德里古比爲相而其人尚不肯就職云 
[外洋絲信]  
　　法國電報載於文匯報云近因外洋不甚安謐故絲價斬跌且所出之絲亦頗不乏然則今年中國絲業又當格外小心矣 
[武林西信]  
　　西人來信言杭州現在濬河各兵丁以畚挶從事工程頗爲迅速惟所挖之泥皆堆於岸上以致薰蒸釀疾刻下居民多有患眼痛喉痛等症然杭人則以爲致病非由於開河實則今年春雪過大雨水太多以至釀成春温耳 
[臺灣紀要]  
　　前奉諭旨將臺灣改爲行省經劉省三爵撫凝請於四月初一日爲始凡臺地事宜統歸臺灣巡撫辦理無須與制府會商其分臺人員亦于是日起歸臺灣試用差遣云○署臺灣鎭章鼎臣軍門高元前駐加義一帶剿撫生番各社懷德畏威皆願輸忱歸化三月十六日軍門復往蒲裏社一帶勸撫勤於王事艱險不辭軍門之功誠加人一等已○劉爵撫擬奏請將斗鹿縣丞一缺改爲斗鹿縣而以鹿港廳改爲縣丞之缺云○淡水茶巿較去年尤 
 
 

Page 2

 
 
旺目下將近上棧開盤開秤劉爵撫飭包辦茶厘董事李君等於認繳稅厘外加捐茶厘三萬兩各棧茶客均已願輸矣 
[照譯洋二月十九號紐約夏盧報内載美京議員議廢中美條約嚴禁華人來美條欵内戌正月十七日]  
　　嘉省駐美京下議員軒利現 
在所議條款交議院其大略謂自今以後必將中美兩國從前條約所謂任准華人來美或久居或暫住各條指蒲安臣之約及續約所謂暫禁華工各節并議院所定准華人來美各例一概删廢除出使人員一種人之外其餘華人皆概行永遠禁絶同日嘉省議員蜚路頓又議一條交出議院其題目謂中美兩國政府從前所定之某欵此後棄除并禁絶華人前來美國又上院議員墨棗亦議一條交議院其大意與上兩條相同以愚見論之以上各條議院自有可以議行不獨此也如議院欲遂其願在我料無難議例使政府撥款將現在美國之人盡行貲送回華但華人在我國者不獨應照合理之事相待且應遵耶穌待人之道以相待并應以仁義之道相待且不獨宜按條約以優待我國爲信奉耶穌之國更宜盡耶穌之理守我國之教以相待本報現載有金山華商寄來各電報所言嘉省各處苛待華人之情形殊令閱報之人念及美國平日美名大爲敗興照電報所言如此之行爲深辱美國之美名不獨辱美國之美名而已且明明犯中美兩國極尊嚴之條約莫非我總統之意由得此等不法而兼殘忍之徒肆行而不問乎 
[照録金山昭一公所及中華會舘論]  
　　中國政府追賠太平洋各處損失之案不日將交議院辦理其索償之數不得而知然必在逾萬元之外也美國人在中國受損者我政府屢緊迫中國賠補中國政府於美國人受損者無不赶緊賠補有時至七萬元以上一千八百八十四年廣東省城洋人水手敺弊華人滋閙之案明係歐洲人之罪過然照我公使楊約翰所禀覆之報章可知中國於賠償一事并無推宕無不急爲　理八十四年正月楊公使之禀覆云我聞得廣東滋閙之事卽向李中堂言及李中堂卽云賠補美國人之事無難商量今旣飭令地方官辦理總理衙門大臣亦同一樣說話云云然觀於今日我外部大臣拜弈辦理賠補之事尚未有如中國之爽快立實主見以了此案也 
[東粤雜聞]  
　　去冬大憲撥發庫銀助倐各　基圍曾諭紳民隨時到縣禀請給發數月以來發去庫項爲數甚鉅近以雨澤過多卽領欵項亦難興工修理遂自三月起停止給發現由地方官出示曉諭矣○兹屆秋審之期各屬應審犯人紛紛解省聽候審訊差役人等寄居飯店易擾事端臬憲遂先期出示嚴禁此亦防微杜漸之意也○臬憲于廉訪持躬清正决獄精明蒞任以來口碑載道前日審結一案尤足以儆刁惡而挽頽風有保甲局書吏陳謝二人因向番禺縣差役鄧九勒索賭規不遂誣鄧九賣婦女往外洋架詞控縣由縣詳司覆訊廉訪虚衷研究審出情虚立將鄧九省釋而陳謝二人治以誣告之罪發烟瘴充軍雖告母老丁單仍不准留養誣告反坐律有明條想經此次嚴懲彼訟棍之顚倒是非者亦可知所戒懼矣○西關西善里黄某以筆耕爲活其子傭於某輪船娶某氏女爲妻面貌醜陋不得堂上歡姑亦很惡異常時時將媳凌虐前日偶因細故又將其媳百般威逼隣人出爲勸阻姑怒猶未息晚間竟以鐵釘釘其太陽穴鮮血淋漓登卽殞命母家聞之前往爭論初尚不欲　官但索從厚殯殮并延僧衆超度便可了結後因黄置諸不理遂禀官請騐適邑宰下鄉未回數日後始來相騐其屍延擱多時穢惡不堪隣右多有遷避者邑宰騐屍後卽拘其姑及婿回署訊究想當照例懲治也○三月二十三日係放告之期有某甲手執狀詞赴縣投遞内稱前月上旬赴某鄉貿易中途遇匪刼去財物約值百餘金是時路程遥遠未便折回禀究今旣返省懇請追究邑宰以事隔多日始行投報殊屬不合將原禀擲還惟旣稱被劫姑准一律飭捕查緝○代理番禺縣劉大令於三月二十七日接印任事○河南某號銀櫃内有洋蚨三十枚忽鼓翼飛去究係何人所竊一時未能查出店中夥伴齊赴城隍廟立誓以明心跡循俗例也○近聞東莞有一種匪徒遇事生風招摇撞騙鄉民之愚懦者往往受其欺虐前日各紳士將匪徒姓名查明開列呈請拿辦想當道諸憊以嫉惡如仇定必俯允所請也 
[温州近事]  
　　拐匪大頭龜者在厦山拐得男孩兩口賣與東門外福建船上旋經孩父查知底細當卽來温將龜並黨羽三人拘送縣中請究周邑尊飭各笞嚸乔板荷以頭號大枷押令遍遊四門以示炯戒○上月十六日東門外洪全茂南貨行失去七歲女孩遍尋不得因在各城門口遍粘招帖如有送回及通風報信者酧洋若干元○　溪人諸某向東陽春客棧索取束修互相毆鬥赴縣呼冤周邑尊諭令東陽春矣某以鞭砲花紅向諸服禮案已當堂斷結矣後諸腎囊傷重殆有性命之憂因之門下諸人復邀數十人赴縣請辦不知賢長官將何以讞之○新河街應道觀有瞽人彈唱盲詞男女往觀肩摩轂擊上月二十三日爲天后聖母誕辰日間雇優演戯夜更施放烟火觀者蟻聚蜂屯幾於舉國若狂直至月落參横而銅街石砌之間猶復馬龍車水倘能以此等無益有損之費移助山東賑捐則功德實無旣極矣不識司此事者其知之否耶○樂清東鄉塘珜吳某與華超王某爭奪塗田鬥毆釀命一節已列前報兹聞吳已赴省呈控批飭温州府會同樂清協帶兵前往拘拿李太守旋於上月廿六日晨俶裝就道拿獲凶犯四十餘人不意死者之眷屬十飶失先於二十四日披蔴戴孝在府署喊寃書差勸以婉言始行回去○瑞安城内小沙巷口三元帽鋪主朱某年逾耳順生有三子去冬爲次子娶曹某之女爲妻曹雖小家而其女恃愛生嬌平日專講修飾温俗娶婦之次日須請翁姑進房開箱朱妻素知新人指甲其長遂言要我進内開箱須先將指甲剪去女無奈曲從之詎姑以媳之懦也從此凌虐時加役之尤甚於婢僕至本月望前不堪其虐私服阿芙蓉膏而死曹姓以無故逼媳致死報縣請騐旋經朱之戚友代爲調停事始得寢○季春之初爲李伯質太守之封翁七秩榮慶印委文武各員各送禮物太守概行辭謝亦不設宴欵留是日登堂祝嘏者惟本署瀛眷數人廉潔之風誠足多已○日前九聖廟邊某甲之子被匪拐去後訪悉匿在平陽尚未有人購買因赴該處在烟舘中尋得領回拐匪兩人一被逃遁一係素所熟識遂以好言誘至瑞安送官請辦程步庭邑尊飭鞭背數百其子當堂給領案遂結 
[北通近事]  
　　山東德正帮漕米行至蔡村擱淺浙江海運於三月十六日在津開斛江蘇海運則於十八日開斛後卽陸續開行北上○通州張璞君直刺因事撤任尹憲念其辦事認眞熟悉地方事務因牌示改爲署任一年以觀後效○榖雨後晴雨得宜田疇沾渥良苗萬頃秀色可餐○新簡順天府府尹薛大京兆於三月二十一日交卸通永道篆務隨卽入都陛見擇於四月十三日履新以河東之右族司輦下之承宣符握玉麟定卜宏猷卓卓也○大燒酒胡同觀音庵自三月二十日起開種牛痘心誠保赤誠善政也○新任通永道許觀察於上月來通以沙竹胡同某姓宅爲公舘旋於二十一日辰刻履新是日卯刻觀察排導出北門進東門行拜門之禮隨卽折回公館少選道憲委吏目葉君齎送關防觀察拜而後受遂排導進署先祭儀門隨更朝服在大堂上恭設香案望闕謝恩復拜印升座書差兵弁咸往叩賀屬下文武各官亦紛紛呈遞手版觀察均諭免廷叅○三月二十三日兩倉憲進京奏報裏外河挑挖工竣二十五日回通 
[救火奇觀]  
　　昨晚報務已畢舉酒澆愁正在醺醺然作糟邱之游陡憶福利公司試演救火藥水因偕友扶醉至白大橋遥見蘇州河沿有支板作屋者高約丈餘闊半之中竪零星木料抺以火油時方八下三十分華人間有往觀者而西商及各領事已絡繹如雲　聚於空地之上亦有長裙踠地欵步踏莎者則西國佳人結隊而至也少選燈火輝煌道署繙譯瞿君乘輿而至忽有一西人以招紙向人叢中亂擲片片作蝴蝶飛予以不諳西文未經取視鐘鳴三刻驀聞呵殿聲自近而遠間之知係英界讞員羅少耕太守鳴騶戾止盖應美繙譯易孟士君之請也至九下 
 
 

Page 3

 
 
鐘西人呼令舉火一霎時紅光燭天黑烟羃地斯時翹足立企首望者中外紳商不可以什伯計一西人旋取藥水四瓶遥遥擲入火卽熄㓕准餘焦木中星星之燄再取二瓶砸破灑之則已火滅烟銷矣衆西人乃拍手讚歎各自散回子則覩此奇觀殘醉頓醒遂循途而歸挑燈記此俾留心火政者知所從事焉 
[倒帳]  
　　前紀公和綢庄倒閉後所付各行號之允手庄票不能照付遂由卜文記等十三户控請英界讞員羅少耕太守飭提允孚執事紀桂生帳蕭春泉給領嗣由羅太守飭差提紀蕭到案傳齊各原告訊供旋將紀蕭交保出外收帳清釐日前卜文記等六户訴稱原控欠銀三千三百餘兩刻已劃收一千三百餘兩核計四成有奇情願销案朱錦榮等七户訴稱欠銀一千一百餘兩祇收四百七十六兩請再提追太守隨於晚堂覆訊朱等同請照追紀遞禀聲稱我庄實被公和所累今卜文記已願折讓了結朱等核計亦已收過四成之外應與卜文記等一律了結且伊等七户内宋錫記泳利均肯過去惟朱堅執如前蕭患病遣子松林投案候示太守向朱再三開導謂本分府察核允孚庄被倒情形亦尚可信未便　追朱總以本輕利微無力受虧爲說太守謂紀交保在外日久尚未理清致朱等又來瀆訴遂飭將紀管押着松林出外偕父春泉自向朱等懇情禀候核奪 
[刼盜謊供]  
　　四月初六日報登巡街捕拘到形跡可疑之陶金桂携有包袱内皮棉夾單各衣并手巾包内洋二元銀釧銀牙籖銀耳隧等物解經翁太守詰問陶供物從吳淞營哨官陳大生家竊來叩求切弗送營否則立時正法性命不保矣太守着將陶押俟失主認贓無悮以便酌量責懲詎料各物實在龍華鎭哨官周姓家刼來是案共失皮箱七口曾經開單報縣禀請緝拿嗣閱申報見詳載是案緣由因至縣說明情節偕縣捕趙錦到捕房將陶辨認確係當時行刼之人昨晨太守臨捕房該捕禀呈一切并呈事主所開失單請將陶歸縣究辦太守命提陶研詰供稱行竊屬實尚有同黨一人太守着將陶并贓交該捕帶回歸案嚴辦嘗聞沿海梟匪出没之區百姓之以被劫報縣者必勒令改爲竊案以兾避重就輕今陶明明夥劫哨官家而到案供稱行竊其亦有所師承歟呵呵 
[屍母訴寃]  
　　吳慶全自縊法捕房報經莫邑尊親臨相驗及屍母吳倪氏投縣喊冤等情疉登前報日前莫邑尊飭提畢松培集訊畢抗不到案原差遂將中証人施春江及合夥之顧寳榮姚永康等解案李司馬升堂集訊屍母伸訴前因並稱兒子慶全於去冬十月間與顧寳榮姚永康在八仙橋合股包做糞頭每月出洋二十二元由畢施爲中保先付三月計洋六十六元至十一月兒子因事下鄉諸事託畢經理迨事畢回來索觀帳據畢延掯不交至本年二月又索反被畢扭赴捕房控欠無端受押以致含寃自盡顧姚同供八仙橋一帶運糞生意確由小的等與吳出洋合做後畢覇吞反遭誣訴司馬向施曰爾旣爲中証何不及早料理答稱節經小的調停未妥以致涉訟法公堂司馬謂吳倪氏曰爾等旣在法公堂有案本委將爾移送公堂辦理如何答稱畢聲勢甚大妙手通天叩請移提訊究否則兒子冤莫能伸矣司馬念其一再哀求姑如所請 
[示禁謡言]  
　　松江教堂被衆童拆毁後各處鄉人往往揑造謡言無中生有教中人心不能安環請主教倪君懷綸將情函致蘇松太道湯小秋觀察請爲保護觀察因群請督憲核示曾沅圃制軍意切懷柔俯如所請通飭示禁謡言本縣莫邑尊昨已奉到憲札矣 
[瘋子閙堂]  
　　昨有瘋人闖入縣署二堂擊毁公案硯臺筆架摔壞無遺門丁知而向阻反肆兇毆因卽禀明莫邑尊諭令值日差將該瘋 
人鎖禁頭門以待懲儆 
[蜰蟲貽害]  
　　前晚三鼓時本城天官牌坊恊興申東洋莊因捉蜰虫不戒於火隣人奔往灌救旋卽熄滅僅床帳等物被焚當火發時有六歲女孩及三四歲男孩各一品躺臥床上鼻息齁齁然家人未及抱出頭面均被灼傷孩母檌欲救孩亦幾頭焦額爛當卽送往仁濟醫館求治據醫生云三人均難保無性命之憂昨晨次孩已毒發斃命矣 
[法界公堂瑣案]  
　　前報列江北人趙嘉喜控隣人趙四誘領其妻孟氏及九歲兒子來滬暫住醬園弄張王氏卽金寶家往尋遭金寳掌頰一案翁太守飭提人証訊明判將趙四笞三百板荷校二月孟氏掌頰一百下諭令嘉喜於昨晨投捕房看責然後領回管束并着包探傳保　張王氏交案等情詎嘉喜見其妻受責兩頰頓腫若饅頭不覺匍匐作叩頭蟲哀求饒恕太守置之不理迨責畢謂嘉喜曰爾妻被趙四拐逃爾雖不知情但以前通姦自稱曉得似此闒茸無恥甘戴一頂緑頭巾本應笞責以昭炯戒今姑從寛可領妻回去嚴加管束嘉喜叩謝領妻而退太守隨謂張王氏曰孟氏脫逃後旣經丈夫尋到爾自應放入何竟攔阻逞兇婦人家動輙打人足見平日之不安本分今日旣到公堂看爾雌虎威何從施展也遂飭掌頰一百下該氏哭喊如斬豕掌旣畢兩手棒臉而出○本年正月間倪孔氏控代張魏兩姓借出洋一百元請爲追究等情疉詳本報業今張魏追洋甚急遂由倪孔氏等三婦湊洋三十元并代出票據兩張各載洋三十五元交張魏收執嗣後與借洋之高俞氏無關所有高俞氏前立之票據兩張分文未付因留在倪陳等三婦處以便後來向高俞氏索還翁太守以此案曾經公堂核斷此次須由高俞氏具結備查并着高俞氏另具從前誣控切結高俞氏不肯太守明白開導一番復着倪孔氏等三人具聯名禀帖呈案惟誣控之事必須由高俞氏具結○昨報列甯波山北人王守言卽王小言至復興里泰和客棧冒充包探向湖南人曾其祥拆梢褫取呢褂馬甲套褲及洋五元云云昨晨翁太守臨捕房時提王研詰包探將王所質衣服吊呈王供小的於啜茗時聞有湖南幫打架之事是以前去解勸太守謂爾之行爲本分府早經洞悉幸曾毫無虚心之事耳不然此等物件只好平白地送爾質錢王執定並未冒充包探太守謂棧主與曾俱在可以對質王仍狡展游移太守詰棧主王味三及曾均稱伊自稱爲法包探至樓上扭斷竹箱之鎖太守怒喝責幾次王始供認拆梢之事小的雖亦與聞然所稱洋銀五元實屬子虚烏有同去者共五六人内有本地人趙金鐘住在天成昌烟館弄内餘是湖南帮俱係趙友不知名姓衣服亦由趙質洋分用請提趙研詰可也太守着包探帶王拘趙再爲核辦 
[上海文報局内籌賑叢譚八十二]  
　　頃奉直隷籌賑總局司道憲咨發統領親軍馬隊者軍門統領大沽炮隊羅鎭軍統領正定練軍葉軍門統領楚軍馬步等營徐軍門統領樂字馬步等營李鎭軍統領親兵營王鎭軍統領直字等營劉鎭軍統共捐募銀八百六址兩三錢一分洋六十五元敬已祇領禀復先行登報以資徵信○又奉劉南雲方伯張韶臣軍門合捐山東賑欵湘平銀一千兩交由江甯文報處莊君椿山從江孚船發到正值初十日起解十七批賑欵萬難籌措之時乃荷諸仁憲倡捐巨欵加惠東齊相彼災民莫不稽首而祝曰公侯萬代○高郵朱君太和函云山陰姚祉卿鹾尹印錫麟兩淮候補鹽經歷慷慨好善力行不倦自丁鏡齋善士募捐以來遂亦感發善心每遇灾荒靡不極力代募今又蒙募到各户捐資計合英洋二十元苦口婆心於斯可見不獨災黎同感想天心亦必佑之指顧超遷定可預賀 
[冥壽筵席費懴資助賑]  
　　啓者今接廣興源送來慈溪還讀軒童善士賑士賑洋三十元係爲祖母冥壽將酒席費移助又有沈葛氏將追薦夫君懴資洋五元移助以資冥福均能費不虚糜事歸實際曷勝欽佩類誌之以質諸心存利濟實專求是者三馬路陳煦元謹誌 
[端節費助賑]  
　　初六日悅昌文記交來節省席費洋五元初八日葉榭大德典吳美丹善士寄來續募四户洋十元並函云目下節近端陽各業均有節酌之舉與其自求口食饜滿席之肥甘何如共切心慈濟灾區之炊火此眞惜物命以拯人命者録呈公鑒藉達企忱陳煦元謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年四月初一日京報全録]  
宮門抄○上諭一道録前○閩督楊奏查拿匪犯情形摺○豫撫鹿奏調補知縣片○廣西撫李奏調署知府片○川督丁奏查明乍了歷蒙恩賞年分及擬定貢品人數摺○廣西撫李奏請撫恤被災居民摺○四月初一日禮部宗人府欽天監正白旗值日無引見○恩全假滿請安○熱河協領穆哈廉謝恩○趙舒翹謝放安徽鳳陽府知府恩○内閣奏派騐放之王大臣派出豫王徐桐畢道遠童華○吏部呈進月官卷○召見軍機○○頭品頂戴革職留任閩浙總督兼管福建巡撫事臣楊昌濬跪奏爲遵旨查拿莆田縣著名匪犯情形據實恭摺具陳仰祈聖鑒事竊臣抵閩之初欽奉寄諭有人奏福建莆田縣各路械鬥黑白旗會匪勾結着將著名匪犯嚴密查拿妥爲辦理等因欽此欽遵當將大概情形查明覆奏派委前福建陸路提督羅大春統率勇營馳往查辦嗣羅大春因病離營復奏明改派福建補用道劉倬雲前往接辦並飭會商地方官詳察嚴拿懲一儆百務除首惡寛免脅從以仰副聖主鋤秀安良至意自羅大春到縣查辦拿獲各鄉匪犯除訊釋及輕罪發落外如莆田縣匪犯蔡運蔡藏蔡輝蔡治掛蔡土幅蔡紅三武盛等七名仙遊縣匪犯朱汶行朱阿美李粹等三名均屬著名積匪各訊認出洋行劫疉次擄搶糾鬥不諱先後禀明就地正法一面確查黑白旗各蠻鄉人西數目造册出結設局勸諭力除積習勉爲善良一切漸有就緒羅大春去時據報發莆田縣看管未及訊辦人犯共七十二名臣卽飭委候補知府沈定均馳往會同府縣限日蕃辦旋據該印委等禀報立提各犯虚衷研鞫内潘烟六八等三十九名訊係無辜保釋武壘四等十七名情罪稍輕擬以鎖礅枷杖陳如五九等十三名或限交要犯或應候質訊由縣另行辦理其情罪重大積慣爲匪之林錦標等三名請飭道員劉倬雲就近覆訊嚴辦等情經臣批飭照辦其林錦標卽林銀十三犯係已革武監生由擄人勒贖得財致富仍怙惡不悛迭次械鬥擄禁凌虐挖人眼睛委員赴鄉押放復糾衆持械抗拒經沈定均會同府縣訊認屬實迨劉倬雲覆訊傳集被害之黄萬美黄四廿二林郡州五林聲十五林德音林錦麟等到案對質該犯糾立銃會擄鬥斃命二十年來無惡不作實屬罪不容誅據劉倬雲禀由臣批令就地正法莆　士民同聲稱快鄰縣蠻鄉亦名聞風歛迹洵足以彰國法而快人心劉倬雲又查有張阿知張野張賽方焰大潘紅蔡文六名係積年海盜黨夥甚衆聞拿逃往廣東香港經劉倬雲覓購眼線隨藝新輪船駕弁周泰和赴港指拿札票公文齎送港官查騐先獲張阿知一名續由兩廣督臣張之洞照會拿獲張野一名均經港官留押須有確據方肯交還現飭酌傳事主眼證赴港對質俟交還再行訊辦興化府屬辦理得手則泉州漳州一帶不難迎刃而解鬥擄之風庶可稍息除正法各匪犯已循例按季彚奏並將未定案各犯嚴催審辦外合將遵旨查拿著名匪犯緣由據實恭摺具陳伏乞皇太后皇上聖鑒訓示謹奏軍機大臣奉旨刑部知道欽此○○鹿傳霖片再查定例候補候選官員原籍與任所在五百里以内者領憑赴任時未及周知到任後查明准卽詳明督撫酌量改調迴避又官員廻避應行揀選對調者如係簡缺其所調之員歷俸未滿俱准一律揀調各等語兹有陜西同州府屬華陰縣員缺於光緒十一年五月奉文以丁憂服滿前臨潼縣知縣衛錫恩選授九月到省十月初十日到華陰新任旋據衛錫恩禀稱該員籍隷河南陜州直隷州家居該州東南鄉寛坪地方距城一百二十里查陜州由靈寶閿鄉至潼關廳計程一百九十里潼關至華陰四十里統共程途三百五十里實在五百里以内例應廻避等情臣查該員衛錫恩旣經查明任所相距原籍寔在五百里以内自應准其廻避酌量揀選對調隨督同兩司於通省知縣内逐加遴選查有紫陽縣知縣顔豫春現年四十二歲甘肅皋蘭縣舉人光緒三年丙子科進士以知縣卽用簽掣陜西六月到省八年十月奉文准補今職九年四月到任該員才具穩練辦事慎詳堪以調補華陰縣知縣所遺紫陽縣知縣卽以廻避之衛錫恩調補亦屬人地相宜且華陰紫陽二縣皆係簡缺以之對調核與定例相符據藩臬兩司會詳前來相應請旨准將紫陽縣知縣顔豫春與華陰縣知縣衛錫恩互相調補該員等俱係簡缺知縣銜缺相當毋庸送部引見所有知縣廻避原籍循例對調緣由謹會同陜甘總督臣譚鍾麟附片具陳伏乞聖鑒謹奏軍機大臣奉旨吏部議奏欽此○○李秉衡片再梧州府知府梁俊告請終養所遺員缺係兩粤衝衢政務煩要非幹練之員弗克勝任查有思恩府知府劉恩濬勤於辦事足資表率堪以調署據藩臬兩司會詳前來除檄飭遵照外理合循例附片具奏伏乞聖鑒謹奏軍機大臣奉旨吏部知道欽此○○太子少保頭品頂戴降三級留任四川總督臣丁寳楨跪奏爲查明乍了歷蒙恩賞年分及擬定貢品人數恭摺具奏仰祈聖鑒事竊查前准軍機大臣字寄光緒十一年五月十三日奉上諭理藩院奏遵議丁寳楨請准乍了入貢一摺等因欽此欽遵並原摺内開臣等詳察乍了諾們漢前因剿平瞻對案内賞加呼圖克圖各號並換勅印迄今尚未請領該督所奏乍了尼們罕呼圖克圖或卽係前次乍了諾們漢所稱從前隨征郭番等處給予該呼圖克圖號紙一節並未聲明何年所得且未悉號紙係何執照難免夷字譯漢之誤其所請查照成案給予頂戴之頭目又非當年瞻對案内之名僅稱從前隨征廓番等處給予究係何年亦未聲叙若以現在欲行呈進貢物遽行請給頭目頂戴勢難照准查番官番目戴用何項頂戴臣院無案可稽駐藏大臣自有查考臣等公同商酌議請飭下四川總督會同駐藏大臣逐一詳細查明辦理至該呼圖所請隨同察木多進貢一節自係出於至誠未便阻其向化惟事屬創始是否隨同察木多按班一併齎京呈進何項貢物人數若干該督均未聲叙勢難含混且現在各直省差徭苦累究應如何辦理擬請由四川總督會商駐藏大臣詳細妥議明定章程請旨遵行等因知照到臣遵卽轉行去後兹據署打箭鑪同知石光熙管理巴塘糧務周上達查明該乍了前輩喇嘛洛宗射甲於康熙五十八年蒙賞諾們罕職銜日信號紙旋因寺燬於火號紙被焚化乾隆二十四年洛宗巴登丹必吉村蒙賞黄教傳法呼圖克圖諾們罕職銜道光十九年土登局量曲吉甲錯蒙賞給號紙又因隨征郭爾喀出力咸豐六年蒙賞加各羅旗簿本卾烏布卡千世銜名同治五年卾汪龍都丹必吉村因剿平瞻對出力蒙賞加諾們罕呼圖克圖職銜並換勅印尚木請領總堪布蒙賞加呼弼勒罕職銜頭目等均蒙賞給頂翎各在案今擬選派大堪布一名隨帶跟役四名管家郎索一名隨帶跟役三名大通事一名跟役二名小通事譯字房各一名各帶跟役一名業巴二名跟役二名徒衆五名共二十四名恭齎吉祥哈達一根銀曼達一個琍瑪萬壽佛一尊金字長壽經一部金塔一座銀八寳一付貢香二百把各色藏片十方各色氆氌二十五根乍參佛手參黄連各八百兩虫草五十兩知母長壽果各一百斤虎皮烏雲豹皮金錢豹皮艾葉豹皮猞猁皮狐皮沙狐皮各一張定於十二年敬謹呈進以後照此按察木多例貢之年一體隨班進貢等情具禀請奏前來臣查乍了諾伞罕卽諾們漢尼們罕譯音原無定字該番自康熙乾隆迄　咸豐同治歷蒙死聖恩賞職銜此次呈請入貢又蒙俞允該番等尤異常歡欣感戴合無仰懇天恩俯如所請准照擬定貢品人數於十二年入貢並准以後照此按　木多例貢之年隨班齎京呈進以遂其瞻天向化之忱應用夫馬口粮按人數照察木多之例動支其此次進貢人等各用本身頂戴到京後如荷恩施所有諾們罕呼圖克圖擬請賞加阿吉呼圖克圖名號換給勅印並請俟頒發勅印後再令將原翎勅印呈繳俾資信守倉儲把總堪布洛宗丹增請賞加呼畢勒罕名號四品花翎頭人札喜魯秀五品花翎大頭人卾烏白登江錯均請　勅理藩院從優議奬隨從番衆按例一併給賞用示懷柔而固邊圉是否有當謹會同暫管成都將軍臣托克湍合　恭摺具奏伏乞皇太后皇上聖鑒訓示謹奏軍機大臣奉旨着照所請該衙門知道欽此○○李秉衡片再臣接據省局司道禀報省城五方雜處烟户稠密每届冬令火燭堪虞本年十二月初五日已刻東門外河街地方民人唐新發柴店内因晨炊失火延燒房屋當經該司道等聞報馳往督飭地方文武率領兵役極力搶救具時適　北風正勁火勢甚猛雖有水車無所施力復經飭令拆斷火路逾時之久始能救息查點共燒民房二百二十四户幸不傷損人口現飭小心防範等情禀報到臣並請量加撫恤前來臣查省城東門外河街一帶民居本年五月曾被水淹查辦撫恤困苦甫獲稍蘇今又遭此火災延燒二百餘户之多情殊可憫當經飛飭籌款寛爲撫恤毋令失所理合附片陳明伏乞聖鑒謹奏軍機大臣奉旨知道了欽此 
 
 

Page 10

 
 
   
 
 

Page 11

 
 
   
 
 

Page 12

 
 
[輪船招商局第十二年帳略]  
　　綜結一該股分資本規銀二百萬兩一該官欵存本規銀八十三萬二千二百七十四兩五錢一分一該續存官欵規銀二十三萬一千九百四十七兩一錢五分九厘一該保險股欵規銀六十萬兩一該貴池股欵規銀二十八萬三千七百三十六兩一該洋商存欵規銀一百五十六萬二千四十九兩三錢七分一該紳商存欵規銀十萬四千九百七十五兩四錢二分三厘一該往來存欵規銀十四萬八千一百九十九兩一錢一分四厘一該各户存息規銀二萬五千五百八兩九錢九分二厘一該股分存息規銀六萬兩一該自保船險規銀十萬八千三百六十七兩八分一該綵結餘欵規銀十一萬五千七百三十三兩一錢九分二厘共計結該各欵規銀六百七萬八千七百九十兩八錢四分○一存發存洋行規銀七十六萬五千兩一存開平應還貴池撥欵規銀五萬兩一存錢莊往來規銀四萬二千八十五兩三錢七分一存舊帳欠户規銀五萬七千二百五十四兩四錢五分五厘一存往來欠欵規銀一萬七千一百十兩七錢六分六厘一存各户欠息規銀一萬九千九百二十一兩三錢二分七厘一存兵駁墊欵規銀五萬六千六百五兩六錢四分四厘一存各局水脚規銀七萬五千九百四十七兩四錢一分五厘一存隨货匯欵規銀五千六百十五兩二錢七分八厘一存買存煤炭規銀三萬四千八百七十二兩三錢九厘一存開平股分規銀二十一萬兩一存朝鮮借欵規銀二十一萬兩一存舊帳股票産契抵欠規銀三十八萬五千三百七十二兩五錢八分八厘一存國欵股票規銀一萬二千六百九兩二錢八分一存現銀洋錢規銀一萬八千六十六兩六錢六分九厘共計結存各欵規銀一百九十六萬四百六十一兩一錢一厘○一存永清船本規銀六萬兩一存富有船本規銀十萬兩一存日新船本規銀六萬兩一存保大船本規銀八萬兩一存豐順船本規銀八萬兩一存江寛船本規銀十二萬兩一存江永船本規銀十二萬兩一存鎭東船本規銀七萬五千兩一存海晏船本規銀十萬兩一存海琛船本規銀九萬五千兩一存每定船本規銀十萬兩一存江天船本規銀十一萬兩一存江表船本規銀三萬五千兩一存江孚船本規銀十二萬兩一存江通船本規銀四萬五千兩一存永甯船本規銀一萬五千兩一存江平船本規銀一萬五千兩一存致遠船本規銀十四萬兩一存拱化船本規銀六萬五千兩一存圖南船本規銀十四萬兩一存普濟船本規銀七萬五千兩一存江裕船本規銀二十萬兩一存富順船本規銀十九萬兩一存廣利船本規銀十九萬兩共計結存船本規銀二百三十三萬兩○一存小輪六號規銀七千兩一存躉船十一號規銀十一萬五千兩一存各埠駁船規銀四千兩共計結存船本規銀十二萬六千兩○一存上海局房規銀一萬兩一存上海東棧規銀一萬兩一存上海北棧規銀二十五萬兩一存上海中棧規銀十二萬三千八百五十兩一存上海南棧規銀六十萬四千兩一存十六舖産規銀一萬四千四百七十九兩七錢三分九厘一存天津棧房規銀十七萬兩一存通州棧房規銀五千兩一存燕台棧房規銀二千兩一存宜昌棧房規銀二千兩一存漢口棧房規銀十八萬六千兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存甯波棧房規銀一萬二千兩一存温州棧房規銀四千兩一存福州棧房規銀二萬八千兩一存汕頭棧房規銀七千兩一存澳門棧房規銀五千兩一存香港棧房規銀二萬兩一存海防房料規銀二萬二千兩一存順安房料規銀一萬二千兩共計結存棧本規銀一百六十二萬七千三百二十九兩七錢三分九厘○一存各局生財規銀一萬兩一存漕米麻袋規銀二萬五千兩共計結存成本規銀三萬五千兩統共結存各欵規銀六百七萬八千七百九十兩八錢四分○綵結一進各船餘欵規銀三十五萬九千四百二十兩一錢一分一釐一進舊帳餘欵規銀八千四百四十七兩三釐一進旗昌餘欵規銀七萬九百九兩四錢五分一進大沽駁船規銀四萬四千七百四十四兩四錢二分一進運漕局帳規銀四千四百七十八兩九錢一分一釐一進客貨棧租規銀一萬七百二十兩二錢四分四釐一進各口産租規銀一萬六千九百八十五兩四錢二分四釐共計結餘規銀五十一萬五千七百五兩五錢六分三釐一支甲申乙酉交涉各欵規銀三萬六千三百五十二兩二錢三分九釐一支乙酉年上半年經費規銀八千八十一兩四錢五分一釐一支備支旗昌規銀八萬五千兩一支押欵等費規銀四萬三十三兩四錢六分六釐一支失金賠欵規銀一萬一千五百四十四兩九錢三分七釐一支上海地租規銀一萬二千三百二十四兩七錢四分五釐一支各項修理規銀二萬七千三百二十九兩四錢五分二釐一支各項繳費規銀五萬一千二百十三兩三錢九分四釐一支各項息欵規銀六萬八千九十二兩六錢八分七釐一支半年股利規銀六萬兩共計結支規銀三十九萬九千九百七十二兩三錢七分一釐除支結餘規銀十一萬五千七百三十三兩一錢九分二釐 
[粤康官報]  
　　三月十二日直隷州判李恩僡禀知委會辦河口厘務○十三日試用縣丞陳瑞濤禀知委洋務繙繹緝私差○十四日候補縣余澍疇禀知委進積案局○十五日署歸善縣包永昌增城茅田司羅紹勛俱禀知赴任○十六日候補通判劉振先從九品熊際飛俱禀知交蠟畢○十七日候補鹽大使岳祥禀謝酌委一次○十八日補用縣丞烏爾興額補用鹽知事王寳元俱禀謝委解貢蠟進京○十九日補用鹽知事鹿融理禀謝酌委一次候補縣段維新禀知委河西尾厘廠差○二十日候補巡檢周壽璘禀往瓊州差委○廿一日候補同知榮俊業禀知厘局委專辦文案兼管銀庫差卽用縣曹學彬禀謝記名五次試用布經歷吳鴻治禀到京來○廿二日候補縣李學昉禀知委往大沙頭查勘船隻○廿四日候補縣徐德度禀辭赴方軍門行營審案○藩憲牌示南雄州缺詳請　准補連平州陳起倬題升連州缺委候補通判沈宗濟署連州州判缺委南雄州州同李揚棻署曲江縣魯宗頲與始興縣鄭守昌互相調補長樂縣缺以大挑知縣蔣鳴慶題補瓊山縣陳起倬調署番禺　遣缺委新甯縣何福海調署未接篆以前委候補通判饒繼志暫行代理新甯縣缺委卸曲江縣魯宗頲署和平縣缺委現署英德縣鍾錫綸署曲江縣缺委和平縣陳塏調署未到任以前委鄭守昌暫行代理新選英德縣周華林飭赴新任 
[皖垣官報]  
　　候補知縣馮繼昌忠明委秋審東西角門點名差候補州同王錫九州判楊善滋候補巡檢余光柱祝慶恩焦延禧何仙霖候補從九朱學源吳季培候補典史尹文蔚雷明發均奉首府札委聽候撫憲提勘秋審伺候派充差使候補州同蘇用謙委赴池州迎接學院候補巡檢楊德銘邢雙濟王厚培典史殷耀先祝震均委試場巡查各街道差 
[營口官塲紀要]  
　　慶軍憲准於本月十一日由省前赴營口因醇邸將由天津赴旅順軍憲須恭請聖安故也○興京色副都統由京引見回來廿九日附牛庄輪船到埠節麾暫駐東營恒泰店以待穆軍憲節臨面商一切○甘軍統帥雷軍門正綰前已移駐鳳凰城九連城一帶近因穆軍憲奉命督辦三省防務不日將到軍門須來營面商機宜日前接到行知悉節麾于初四五可到矣 
[英界公堂瑣案]  
　　昨報列虐婢宜懲一事包探顧阿六將該婢唐桂林送案禀稱是婢午顧紫仙家服役因被毆傷由捕房送至仁濟醫院騐得傷痕遍體而顧以庖人阿福指引是婢投訴旋與阿福饒舌致阿福吞服洋烟送在醫院旋卽身亡因將婢及顧一并送案婢供年二十二歲屢被小主人夫婦毆打不堪其苦顧金頂煌煌訴稱職員因是婢之父欲置婢於死憐而收養詎婢非徒貪懶且更搬弄是非曾許嫁顧以恒言過財禮洋三十元嗣顧毁議退還前日因弄火幾致延燒房屋撲滅後經兒子毆併幾下顧　供與略同佩副領事謂是婢已由醫生驗明遍體鱗傷羅太守飭將二顧暫押女交官媒俟過堂覆訊察斷嘗謂天下之惡毒　莫甚於龜鴇今顧旣自居爲官宦而其凌虐使婢竟效龜鴇之所爲敬請及早縮頭莫再金頂煌煌汚及朝廷名器也○伶人王殿奎訴稱小的在鴻桂戯園演劇昨夜散場時被王阿金竊取百靈一頭幸卽瞧見扭交管門捕拘送請懲王供小的在正豐街爲薙髮匠不敢行竊無端被毆華捕禀稱當場獲住人贓羅太守判士管押三天贓交王領○包探顧阿六禀稱日前董吉甫投捕房報失自鳴鐘一架由小的查得被　牛肉之夏阿生所竊已質錢七百文獲夏吊贓送案請判夏認竊求恩押鋪夥請追押本羅太守判笞夏五十板贓交董領着償押鋪半本○華捕禀稱王阿金手持木桶内○濕衣明係竊贓爲特拘案王供浦東川沙人衣從自已家中取出意欲質錢羅太守謂旣稱家在川沙安有將濕衣連桶質錢之理王仍支吾太守飭押候過堂訊究 
[送太癡生之津門録請夢畹生懴情侍者同政]  
　　劇喜荆州識面纔多年茅塞頓教開如何萍聚無多日遽聽驪歌載道來烟花三月 
暮春天勝地盤醒勝友聯聽到陽關三疉曲依依楊柳更情牽春甲江上送行舟跨海飛輪羡壯遊臨别贈言須記取烟霞花月少句留祝君安穩達雲津觴詠清遊趁令辰佳句定多題勝蹟江山全仗有詩人[  毘陵醉墨生水村氏待删草]  
[上海四馬路文報局内恊賑公所經收賑捐四月上旬清單]  
　　初七日仁昌永金店交來都門周通政善士募松江京平銀三百兩核實收規元二百九十八兩五錢古堯孫善士十元金四開小洋一個計重一錢七分○金閨福幼册鄭榮記交來鄭黄氏募陵吳氏邱陵氏范饒氏張吳氏四户各二元王陵氏王陳氏艾楊氏邵王氏黄朱氏葉游氏吳　氏徐吳氏鄧楊氏王李氏劉葉氏郁劉氏吳趙氏十三户各一元鄭葉氏四元鄭黄氏六元○急單乍川泰源號募無名氏四於書屋吳芝記洪雲記洪泰源五户各二元知名氏靜心氏二户各一元○本日共收英洋五十三元規元二百九十八兩五錢金四開小洋一個計重一錢七分 
 
