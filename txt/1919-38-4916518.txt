# 1919 - 38 - 4916518

 

Page 1

 
 
   
 
 

Page 2

 
 
   
 
 

Page 3

 
 
時評 
[衝突（冷）]  
　　歐洲大戰亦不過一衝突也所謂國際聮盟者不過防此衝突也今以國際聮盟同志會故致生衝突以國際聮盟之本意言其果同志耶其果不同志耶 
我嘗言之國際聮盟同志會等中國國人對於世界觀念之初次也特不知其用意果向外而對世界歟抑仍向内而對各黨各派歟若以此次衝突之因觀之仍不過借一名目耳不如其無也 
[專電]  
　　北京電國際聮盟同志會推舉理事時有李木齋無王揖唐饒孟任指爲不公林長民反唇相譏致起極大衝突經汪伯唐調停補推三人將王加入而散現内部暗潮尙未消釋（十三日下午二鐘）　　北京電徐諭府秘廳闗新國際文電均錄付外交委員會參考　　北京電政府已將中國歷來與各國所訂不平等密約擬定節略寄往法京交陸使審查此外應需參考各件並卽分别錄寄（十四日下午五鐘） 
　　北京電巴黎電文日陸專使在和會將中日所有各條約一律提出協約各國委員對於我專使態度甚贊許（十四日下午五鐘） 
　　北京電日來風傳某派逼迫政府照簽山東鐵路借欵正約各省法團紛電力阻但府院對於前項草约始終并未承認 
（十四日下午五鐘） 
　　北京電上海楊晟等鄒維良等南昌省議會敎育會等均來電言日使干涉我國專使發言懇嚴拒（十四日下午五鐘） 
　　北京電寗電會議規則朱巳在寗簽字元日接收德總會唐派汪盧赴寗迎朱朱允日内赴滬開議（十四日下午五鐘） 
　　北京電段報告國防軍第一師提前成立餘亦依照程序着手編練萬無變更理致與原計畫相左（十三日下午二鐘） 
　　北京電國防軍第三師已在保定相定營址（十四日下午五鐘） 
　　北京電黑省邊防吃緊嚴令奉張督加防頃張復電派出一旅（十三日下午二鐘） 
　　北京電財部撥曹使餉洋二十萬鈔十五萬不敷尙鉅電請迅速續撥（十三日下午六鐘） 
　　北京電王汝賢擬遣散輸卒二千電請交部飭京漢局備車運回豫籍（十三日下午六鐘） 
　　北京電張錫元接蘇督電陜閩問題經雙方决定停戰劃區辦法五條後電請迅示進止近鎭嵩等軍攻盩未下只將馬營屯党廷佐所部擊退（十三日下午六鐘） 
　　北京電幣制局本附設財部内現陸决遷往東城以示獨立 
（十三日下午二鐘） 
　　北京電龔財長語參僉各科行走人員仍應大加裁汰容另設附屬棧闗再事安插（十三日下午二鐘） 
　　北京電陳樹藩電告陜省劃界分别籌備現在漢南軍事吃緊先從該處實行余治已到請催南代表速來此間對南軍已遵令停攻惟土匪則仍剿辦 
（十四日下午五鐘） 
　　北京電卾西劃界派王懋賞閩省由黄培松辦理（十三日下午二鐘） 
　　北京電湘忽有守備隊兩營駐百莊橋謀反攻張督飭田使嚴防（十四日下午三鐘） 
　　北京電管金聚電分别靖軍土匪究以何項爲標準乞示聞 
　　北京電甘軍孔司令由隴縣出發吳攀桂繼進約管使合圍鳳翔鎭嵩等軍已佔盩厔 
　　北京電報界聮合會定明日下午二時假中央公園歡迎路德威廉博士（十四日下午五鐘） 
　　北京電徐派黄開文祝宣統壽並送珍貴禮品十二色 
（十四日下午五鐘） 
　　香港電國會備證書委任孫文爲赴歐國民代表俟各議員署名後卽以證書送交孫文 
（十四日下午三鐘） 
　　香港電兩院昨日通過對付日本要求各提議卽依以實行省議會亦將開會討論對付日本要求辦法國會議員紛至軍政府請嘉奬顧王二代表各政務總裁允卽發電（十四日下午三鐘） 
各通信社電 
　　北京電錢總理於星期三日奉徐總統之命電令巴黎和會中國代表在和會發表山東鐵路合同及其他密約袒日之内閣曾設法梗阻而徐總統不爲所動日本之願發表山東鐵路合同希望和會承認其巳有法律上之效力中國則當然希望和會承認該合同之不正當蓋該合同使日本得於山東占有永久地位並未經中政府批准也（十二日） 
　　北京電政府於十一日接陸徵祥來電請詳舉中日所訂密約徐總統即將此事交外交委員會與國務院核議國務院覆稱秘密公文皆在曹汝霖徐樹錚之手他人皆未與聞由此觀之其所能發表者僅屬可以告人之部分但和會發表乃正式之舉若留有未發表之部分日後大可爲人否認也（十三日） 
　　以上字林報 
　　華盛頓電美國願竭誠贊助中國在和會所陳案件之權利而無限制如有希圖以勢力更變中國之行動者將視爲有意違背威爾遜總統之主義（十一日） 
　　華北明星報 
　　北京電協約國外交會今晨開會討論德僑得免遣送人類問題其主要可免者將爲覊禁日本之德人眷屬及醫士敎士之視爲有益社會者遣送敵僑事務中政府現正逐步進行協約國公使殊爲忻慰 
（十三日）路透電 
　　北京電闗於陜西問題政府已將左列辦法通知各方面一監視員已經南北雙方贊成故礙難延期派遣但該員未到以前由雙方軍事當局者負其責任二和平會議開會時雙方代表先行協議監視員議决後卽由政府委任之（十四日） 
　　北京電十三日爲倪嗣冲生日自王揖唐以下凡屬安福派之安徽奉天兩省議員多數赴蚌埠祝壽此間傳說此等議員闗於南北和平會議開議之辦法與倪交換意見後將對於中央有所提議（十四日） 
　　漢口電數日來武漢各界團體爲中日全權委員在巴黎媾和會議之爭論及日本小幡公使之訪問外交部集會討論研究辦法决議以商務會長等名義電請政府維持主權並督勵本國全權委員貫澈世界平和主義挽回一切利權但王督軍以爲此等交涉中央自有正當辦法母庸民間陳請遂阻止發電一面命令警廳取締謡言（十三日） 
　　廣東電蔣尊簋擬於十五日由香港附天洋九赴滬（十四日） 
　　廣東電莫督軍擬於日内赴桂聞陸幹卿有擬以馬濟爲粤督之意莫督軍亦有不回粤之意現江防司令申葆藩及劉志陸等均挽留莫督（十四日） 
　　濟南電張督前爲肅清魯省匪亂親赴東昌府方面徒以各地土匪蜂起匪勢益形猖獗未獲平定之効故張督之回省現仍無期云（十四日） 
　　東京電山縣公爵政躬違和天皇聞報甚爲軫念昨日特派入澤醫學博士及士屋侍醫前往診視今日復派侍從原恒太郎氏赍送葡萄酒一打並他之恩賜品等到小田原古稀庵該氏公畢即日恭詣葉山御用邸復命奏報山縣公病狀（十三日） 
　　東京電山縣公爵今日之病狀體温三十八度脈搏八十八呼吸二十八較昨日經過良好（十三日）　　東京電衆議院今日討論大正八年預算案憲政會武富時敏氏演說反對採决之結果一致贊成政府案（十三日）以上東方通信社電 
　　東京電山縣公爵病狀漸有起色惟風燭餘年尙未可斷定安全（十四日） 
　　東京電日本川崎造船所决定經營航海業松方氏及金子氏等間有計畫并聮合社外船主之議更計畫以九千噸級船三隻一萬二千噸級船二隻及六千五百噸級之貨物船爲基礎組織一資本金二億元之大會社（十四日） 
　　東京電美國銀行團之阿波篤氏以投資於中國之目的來經日本頗感與日本實業家提携之必要目下滯留東京向當局商量此事云（十四日） 
　　以上共同通信社電 
　　南京電朱啓鈐電政府派方樞馳京接洽閩陜軍事及參戰軍最近擬議辦法爲開議準備 
　　南京電南代表專員迎朱朱允俟方樞回曁滬公庽佈置完妥即啓行 
　　北京電參戰軍改組事巳提交閣議聞擬改爲近畿陸軍仍照原定計畫編練 
　　北京電陳籙閣議畢即赴外交委員會接洽良久復晋謁總統聞爲詳商處置中日各約事 
　　北京電府院對於中日新交涉日來異當沉寂聞因小幡未接到東京訓令以致暫擱惟外省請廢密約之電紛至元首均批交外委會閱看 
　　北京電方樞本日抵京分謁錢總理段合肥後始回後孫公園本庽 
　　北京電沈銘昌長魯係周自齊所推薦周并有薦王丕煦長魯財廳說 
　　北京電朱總代表電會議規則巳簽字定銑日赴滬賀日前可開議（以上十三日） 
　　北京電陸專使電告歐和會情形文甚長内有日本提議未先知照中國答辯自亦母庸知照語 
　　北京電曹錕請將在湘軍隊撤防參陸處電俟與南軍商妥同時撤退（以上十四日） 
　　以上中孚通訊社電 
　　北京電錢閣欲派國防軍赴陜經某使抗議始止某要人云如月内和議有眉目可不下召集二次新國會常會令 
　　北京電倪嗣冲電告皖軍全回 
　　北京電華盛頓電美政府决以美總統十四條宣言爲基礎完全援助中國美銀行代表安茀君將來華（以上十二日） 
　　北京電國防軍决留不裁但參戰處另改名稱擬稱近畿陸軍督練處梁士詒昨在國際聮盟同志會主張未經元首批准國會通過所結外交各條約概爲無效巳將此情電知巴黎各專使參考 
　　北京電政府盼望張瑞璣早來京陜西畫界停戰事由張主辦宋聮奎僅任調查各務惟某方面謂郭堅樊毓琇終須認爲正式軍隊剿平甚難 
　　北京電梁士詒無南下意（以上十三日） 
　　上海平和通信社電 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　旅滬議員致舊國會電參議院衆議院曁兩院同人均鑒歐戰發生列强不暇東顧日本乘此機會威迫利誘攘奪吾國利權不一而足如民國四年之二十一欵民國七年之軍事協約及山東鐵路條約皆以武力脅迫强我服從現在歐戰結局强權失敗公理大伸威爾遜旣有取消密約之宣言巴黎會議復以世界和平相號召遠東問題闗係全局若爲一國壟斷必啓紛爭不特非中日兩國之利亦非列强之幸也按照中國締結條約須得國會同意宜及此時間通電美總統及其他各國凡歐戰中所締結之不公平條約未經國會同意者一概作廢如以爲可卽祈迅開兩院聮合會議决通電各國至爲盼禱谷思慎王試功周震鱗郭人璋張我華方潛陳義彭養光茅祖權張書元陳九韶彭漢遺彭介石牟琳熊紹渭秦廣禮楊繩祖唐寶鍔陳榮廣叩寒 
　　夔州黎天才來電各報館均鑒冬電諒逹正擬派員前往利川密查間適天才前於一月漾日所派往利川編制蔡部開拔來夔之副官馮耀東諮議葉崇明由利返部據該員等回稱職等奉命於一月感日傍晚抵利適蔡部與方部爭執遍城放哨異常戒嚴蔡部被方部斷絶交通當詢情由無非平日細故業經勸令撤回步哨不料次日拂曉猝聞槍聲蔡軍左路司令復請再往交涉職等見蔡部門首均係方軍開槍向蔡總司令部射擊而蔡軍並未動作并云我願往夔决不與戰無如蔡部被圍難以通過職等即往商方軍陳副官長收回步哨據云僅止射擊如蔡軍左路司令之兵退出城外便可撤回職等於是復往蔡部勸請讓出蔡允即日開拔出城正起行間適方部參謀長吳清熙率招安軍入城不由交涉逕入蔡軍總部將其軍衝散職等欲入不能即到方部詢問旋見招安軍將蔡總司令在文廟内擒至方部情甚危急職等同陳副官長跪步向前救護而該兵不由分說竟在職等手内將蔡總司令奪去拖出大門中槍殞命職等無可如何當時即擬返夔而吳參謀長再四挽留職等未允遂强令列名通電旣以勢迫只得各蓋私章爲脫身之計電文如何職均未知故特預文申報等情二月四日復得援卾第一路第一縱隊方化南所部參謀長吳清熙由利川所發艶電稱敝軍獨立第二營招編成立駐汪家營已通告卾西靖國軍在案乃蔡部孫梯團長錫光駐梁霧山冀釀禍端爲潰逃計不守命令突於勘日拂曉向汪家營敝部獨立營攻犯同時蔡部左路司令胡金橋亦向敝司令部攻擊敝軍竭力抵禦孫胡各部力不能支四散敗逃當孫胡開釁之初旣不奉蔡總司令停戰之命而潰敗之時復置蔡總司令於不顧以致蔡總司令倉皇出走爲亂軍所害等情又本月七日接方縱隊化南萬縣來電聲明前因就醫離利致發生變故蔡公殞命引咎自責各等語查報告與電文雖稍有參差然事實具在誠恐遠道傳聞政失眞相特電奉聞黎天才印 
[法國無線電]  
　　十三日里昻電協約國統帥將以下列附加各欵延長休戰條約（一）德人由福　上將强令其履行前所訂結之條欵以闗於財政及海軍方面者爲尤要且德人應抛棄進攻波蘭停止戰事並將劃出一線德軍須退至該線之後（二）休戰條約之延長爲期極短協約國爲擔保完全及迅速實行其决定起見保留宣告終止之權惟在數日前通知之（三）聮合國政府將規定條件德軍當在延長之時期内接受之或至永久和平草約簽字日爲止此項條欵將使德國無力迫脅和平蓋條欵不特涉及德軍之解除動員且將組織監督工廠也此項條約將注重德國之解除武裝並許接濟原料及糧食惟保持協約國各地之優先權而尤以蒙戰事重大損失之地方爲最云 
　　十三日里昻電羅馬消息意境法軍於星期三日已開始運輸返法每日有列車三輛開行法境意軍亦將於下星期返意 
　　十三日里昻電瑞士京城消息德國胡爾夫電社宣布拉特克氏巳於星期三日下午在夏洛登堡之别墅中被拘拉氏即由該處傳播過激主義於全德大宗欵項及重要文件均已没收 
　　十三日里昻電二月十三日巴黎倫敦間匯兌率英金一鎊合二十六佛郎法國公債劵巿價如下三釐公債六十五佛郎一九一七年四釐公債七十五佛郎四○一九一八年四釐自由公債七十五佛郎一九一八年五釐自由公債九十一佛郎二○ 
路透電 
[歐洲議和狀]  
　　六日巴黎電國際同盟委員會將討論草案凡美法英計畫之最佳各點皆採列案中其主要問題爲强迫仲裁以止戰禍法國代表特别注意如國家突然被攻應有採行何種方法以自衛之權利問題委員會會議之際有一可以注意之點爲日本代表曾提出有益之建議數端表示日本極願提携於全體大會前告成一致之計畫意希兩國代表對於所爭論之問題似將即得同意今最要之點爲法國之土地要求衆視來因河爲亞爾薩斯州東面最佳之界缐但亞爾薩斯北部與北勞蘭均不能以此爲屏障外交界與國會界今多倡要求恢复一八一四年界線之說薩爾勒河流域之煤礦亦包括在内法國於此除有歷史上之權利外且爲經濟上所不可少者以亞爾薩斯勞蘭二州交還法國而不恢復一八一四年之界線是爲不可容忍之舉 
　　十一日巴黎電高等軍事議會昨日集議時克洛資氏聲稱德國迄今交出在攻入境内所奪之地契爲數寥寥且不允考慮恢復所佔旅德協約國人民之產業辦法海軍大將郝浦氏宣言提及封鎖問題謂德國尙未交出上次休戰條約所定之潛艇與商船今非德國將商船交由協約國調用則不能籌議供給德國糧食事宜今已派定委員八人研究闗於休戰之諸問題英國之委員爲薛西爾貴族與史維德氏陸軍少將 
　　十一日倫敦電今日巴黎公報云列强代表今日開會共聆比國宣布要求國際同盟委員會討論草案之後已將修正文若干條移交起草股核議 
　　十二日巴黎電聞協約國軍事議會已商定（一）應於軍事上使德國不能復戰（二）應使德國感覺協約國乃戰勝者非將以空泛之和局施諸德國德國如安然服從則協約國可給以利便使得重理尋常和平事業現信國際同盟委員會已大有進步可得同意因英美代表贊成法國創設國際陸海軍之建議也 
[德國内情紀]  
　　十一日倫敦電德國無線電報宣稱八日柏林之事變僅微近斯巴逹克斯團之性質其釁端起於清除街道蓋有多人陳列軍用物品於地以求售殊碍交通之故此項物品多屬竊得者不意羣起頑拒故乃召兵鎭壓當晚即恢復秩序七日基爾地方因續有斯巴逹克斯團騷擾故巳宣布處於受圍狀態　 
　　十日丹京電德政府之兵巳入白里門未受抗拒掃雷船一隊已佔據白里末哈文港拘獲八十人勞兵會之領袖亦在内 
　　八日柯洛恩電德國受白菲爾特與白里門二鎭之職業各界商定如二鎭有一發生斯巴逹克斯團主義則皆同盟罷工以爲抵制 
　　十一日丹京電柏林電稱歐士白格氏與其他德國休戰委員現赴特萊凡從事休戰新談判 
　　十一日巴爾電韋瑪消息德國國會已舉定愛倍爾氏爲總統計三百七十九票愛倍爾氏得二百七十七票波薩杜夫斯基氏得四十九票愛倍爾氏已允就任 
[各國近事記]  
　　十一日巴黎電威爾遜總統定期十六日在白萊斯乘船回國 
　　十一日倫敦電協約國調查德國商船總數與狀况之委員會已抵亨堡 
　　十日瑞士京城電國際社會黨大會業已閉會末次會議漢德森氏曾詆斥過激黨主義代表之大多數羣起贊助之 
　　九日華盛頓電海軍官員巳命籌備飛渡大西洋事宜因聞英國海軍飛行人員巳計畫此舉也 
　　九日紐約電全球實業職工所組織之大會曾在芒太拉州白特地方開會議决罷工要求增加工值減少工作鐘點以抵制礦主每日減少工值一元之舉並設巡隊携械阻止工人赴其工作紐桀賽州與瑪薩乞賽慈州之織工罷工業已調停妥洽惟技師與砌牆者因僱工者揚言擬停工抵制罷工之木工大約將在東部各州大城停止建築工程 
　　十一日華盛頓電衆議院投票决定以美金二百六十九兆元爲完畢一九一六年所核准第一海軍建造程序之經費民主黨領袖主張以三年新程序列入現有海軍經費案而不明白規定其經費因此遂起辯論共和黨議員數人反對甚力扣里氏稱以人力所及者而言美國與英國斷不致開戰此爲總統與國家所共知者乃政府竟欲造成出人頭地之海軍誠不知其故安在云云共和黨其他議員表示意見以爲威爾遜總統之主張此項程序乃欲在和會占優勢耳共和黨領袖提出經費未經規定不許建造之建議衆贊成之嗣由外交委員會長裴傑特氏提議修正爲臨時經費規定建造可許進行 
　　十一日華盛頓電衆院以一百九十四票對一百四十二票贊成三年海軍程序並採納海軍經費議案之全部 
　　十一日倫敦電克松貴爵今日在上議院稱和會進行頗爲和洽未有破裂之象各藩邦得參入世界會議實爲創舉此後謂藩邦爲單獨國家亦無不可藩邦在戰中出力固已表示其應得此種地位矣和會之採取委託管轄之制度不過係世界承認數十年吾人所行殖民地行政之主義耳有此制度世界各處殖民地之行政程度將因以增高和會旣採用之和會之進行闗於國際同盟事者乃得較吾人預料爲速 
要聞 
[巴黎會議之京聞]  
　　中美通信社消息云若巴黎某某新聞等之攻擊不息則和會將由巴黎遷往其他之中立國開會其故蓋由某某等國之代表恒受各報抨擊而又爲該會一種反對態度所激刺遂有非遷會址不可之勢自各方面判斷觀之以爲和議會之獨立至是或不免牽掣然亦有多數不贊成離巴黎而開會者謂戰時情形今無異昔也但爭論之結果以爲若遷至中立國開會當可免除該種情形然亦有忠於該會者且威總統一週内卽就歸途則和會似不必易地有樂觀派宣言謂國際聮盟會旣經創立而最高軍務院又嘗决議延長停戰期間（自二月十七日起）之最後各條中有一項云該條件等勿得再加限制然則威總統此行可以無遣憾矣美國無缐電消息云闗於和議調印日期英國外相貝耳福氏語英美新聞特派員云何日訂結尙不能定無論何人亦不能答惟四月一日或者近之以平和調印不待國際聮盟之正式成立可以成功也又對於德國工業復興以前德國不能支付賠償金之問答云德國工業之復興比利時法國之工業不得爲犧牲云 
巴黎消息云二月十七日與德國改訂休戰條約該修正條約事實上可作預備平和條約看此乃某要人之觀察也此際問題爲軍事境界如來因諸州之武裝解除佔領德軍之撇退等諸問題無論如何必加入新條約然此種新問題新條約中應請求合理的加入辦法若解决此問題必先有假平和條約之調印其細則讓諸後日之審查此條約成立後若能履行則解除封鎖世界上又克復平和狀態矣 
巴黎電云國際聮盟會組織法行將切實規定内有禁止以潛水艇爲戰艦並條陳應以經濟之利器代替武力等條件至於裁減兵備聮盟會將籌備規定辦法使各國之軍械減少以防守之應用爲度 
東報消息英國外相貝爾福氏接見日法意之新聞通信員該氏首先致簡單之應酬語謂余有將講和會議之經過報告於世界各國之義務茲得與諸君會見之機會不勝欣慰之至惟不幸不能提出闗於講和會議之内容以供諸君所希望之材料蓋現下主要之問題正在謀解决之中尙未至告討論終結故也闗於德領殖民地及領土問題之解决行當有所協定其結果將待最後對德媾和條件之决定始可大告進步 
某外電云國際聮盟委員會之徵兵廢止一案日法意諸國委員强硬反對日本政府夙定反對徵兵廢止主張故牧野全權委員等當然奉行訓令不敢枉其主張而信其與法意諸國委員爲反對此問題之中堅人物也云云 
柏林電稱德國阿博爾總理近與美國記者談云此番和平會議所謂舊式之均勢主義必不容再事維持非然則國際聮盟縱成立亦必無效據德國之新理想凡國際從前所有秘密條約文書均應發表以後德國對於外交問題當取光明公正之態度至和會中所指德國對於戰爭挑釁之責任德人不能承認蓋主戰乃德前皇非德意志國民之公意也德國除應分賠金外不能多所犧牲萊因河左岸寸土不能割棄焉 
[外報之青島問題觀]  
　　北京英文導報云數日以前本報曾登巴黎及華盛頓來電述及中國對於膠州權利之主張及中日代表在和平會議中之爭執牧野男爵主張將前德國租界地經日本手歸還中國顧維鈞博士則主張直接歸還中國其他協約國代表均頷首表示贊成顧說牧野男爵復請和平會議以治理膠州之權付之日本由日本代國際聮盟治理膠州第據後來自華盛頓傳來消息則謂和平會議大約擬將該租借地直接歸還中國最近所得闗於膠州情形之消息僅如上述此問題闗係重大特將吾人闗於此事之主張業見本報者再述於下（一）自一千九百十七年八月十四日而後中德問巳成戰爭狀態此後膠州之地位完全變更自中國對德宣戰而後按照國際公法所有兩國間之條約協約及協定均應廢除按照同項國際公法該前租界地即於宣戰後自然的復屬於原地主（二）在一千九百十七年八月十四日以前不論日本有何權利得以佔領該租借地該權利於中國對德宣戰後卽不存在在該時間之後日本應立卽將膠州歸還出租原主故日本之繼續佔有膠州僅根據於中國之忍受無其他法律上之權利（三）日本不顧國際公注在事實上現仍佔有膠州就法律觀察日本初無佔有膠州之權故和平會議應下令將該前租借地立卽直接歸還中國（四）在法律上中國有要求直接歸還膠州之權初不依賴日本之善意蓋日本僅爲由中國忍受之目前佔有人也故一切赔償問題不能發生目前情形與設使中國在戰期中始終仍守中立時不同（五）按照一千九百十五年五月二十五日中日條約中國雖允許膠州得由德國轉移於日本（俟日德二國得完成該項交涉時）然在未轉移以前德國巳失其享受從前一切權利之權故今若將不能實行之事請中國許可殊無意義（六）然則一千九百十五年正月二十五日之中日條約祗可視爲廢紙乎曰然按照國際公法上（因情勢變更而有消除條約之權利）之主義祇可視爲廢紙自該約簽字後情勢大有變更中國對德宣戰而後膠州已自然的復歸於中國中日條約之根本爲之打消所謂（理由消滅法律消滅）之說是也而况中日條約之締結初非戰爭之結果乃以武力威嚇得之者也（七）中國對於膠州之直接歸還有完全不可打破之權利所有德國在山東之權利概歸消滅故膠濟鐵道卽山東鐵道亦直接交回中國（八）至去年九月闗於濟南順德路線及高密徐州路線之鐵道合同共二千萬元借欵業經全部交付中國並已用去本報以爲該借欵應視爲純粹商業或經濟借欵其債劵在巿場銷售與尋常債劵相同以爲中國政府應將該借欵償還若中國政府無欵償還時其他協約國應貸中國以欵項償還該項借欵美國最有貸欵以助中國之力可請美國相助（九）山東爲大聖孔子生地爲中國之聖地其人口共三千六百萬中華共和國在該隅之領土保全萬不能退縮一步（十）且膠州爲中國北部門户自海以逹京師膠州處於最近最速之地山東鐵道與津浦缐聮絡故自青島抵京甚爲易易在此情形下若許他國佔有膠州或他國在山東而有鐵道權利於中國國家之自衛大有妨碍根上種種理由故應將膠州直接無條件歸還於中國云云 
[華工回國後之處置問題]  
　　字林報九日北京通訊云歐戰中曾在法國等處戰線後宣力之華工近數日内行將回抵中國闗於此軰華工有二問題須建議者（一）若軰大約將在青島登陸此固當然之舉蓋若軰以魯人居多也今須質問者當道對於若軰其將有以保護之乎若軰之回國皆稍有積蓄魯省萑苻充斥必爲注目政府有保護守法公民之責任今宣力海外之華工實其囊槖而歸易起匪徒之覬觎政府必予以特别保護始爲公允協約國公使如能闗心此事則必邀政府之注意也（二）此軰回國將如何利用之其將聽令仍操舊業乎此輩所增之智識與所長之閱歷其不足有益於國家乎中國今正缺乏人材若任此軰散歸鄉里極可痛惜此軰華工至少有一大部分爲可用之材或議以此爲全國憲兵隊或警備隊之中堅而代目下所行之制蓋若輩富於經騐且極守紀律豈在外國有用而一回中國便成廢材乎深望其勿爾也此軰爲憲兵絶佳之材料中國若組織憲兵隊必能替代目下黷武主義不良之制中國常坐失種種機會今若棄諸不用則復將失一機會矣 
[國防軍問題]  
　　近日國内和局中唯一之難題莫過於國防軍蓋各方心理皆知此項闗機如不取銷則國内和平仍不能永久也無如此軰武人仍興高采烈着着進行即以參陸辦公處而論本由參謀陸軍兩部次長負完全責任現總統爲調和各方面勢力起見將該處主任人員增委多人現有八人計陸軍總長靳雲鵬陸軍次長張志潭羅開榜參謀總長張懷芝參謀次長陸錦博威將軍張士鈺公府侍從武官師景雲公府軍事顧問傅良佐或爲段派或爲馮派或爲督軍派鎔鑄一鑑可見北方軍閥派之勢力固依然存在此次日本新交涉發生以後唐紹儀曾發表意見謂二十一條件之要求及年來所訂各種密約應嚴行調查立即取銷段所屬之國防軍亦當同時撤止庶外交上旣不爲條約所束縛國内主戰派亦不致捲土重來云云平和通信社消息所載某要人談話列舉國防軍不能存在理由之四端（已載本報）而東電傳來某報之論調對於密約又全然缷責於段派謂中日間現存之秘密條約實爲前内閣時代援段主義之餘殃中日親善上又築一至大溝渠實不勝其遺憾而中國北洋軍閥派段倪張徐等不察世界之大勢尙欲取前内閣時代所締結參戰借欵之餘額以段徐兩氏個人名義存諸興業銀行之一千七百萬及依兵器供結契約屢迫兵器引渡之履行又云此等國防軍不但爲南北和平之大障碍即彼等自身亦内失中國人之信望外失日英美諸國大政治家之同情其結果彼等必全然失其地位云云段派於此已明知國防軍之運命必不永久乃議段自引退而代以同派之人又將國防軍名稱蛻化爲一種變形物俾不觸目以期保存據某要人云日來東海態度頗具一種憂慮之象聞係以和會在即預料重要問題即爲此事余春節後曾接南方某要人電略云岑陸諸公望治與菊老同一心理不過要求處罰主張開釁之人耳蓋此事前經西南會議决一致爭持頗爲激烈有非此不足以平公忿之概探叚之懷抱表面上亦示和平語言中仍帶有未能貫澈初衷之憾東海意擬一面電致朱桂莘總代表開議時務將此點化解無形一面再向段氏疏通務期抛戈携手然據國防軍方面消息該軍先編練三師四混成旅刻下已將完全成軍現爲統一事權計擬設國防軍總司令一職俟各師旅成立後發表又由同豐所部之國防第一師由各路所招新兵均已送到其步兵六千名業已足額刻正加緊訓練段督辦之意擬在和局未定以前完全成師云云然則該軍實質上之不能取消可推而知矣 
[北京遣送敵僑之進行]  
　　京師警察廳布告云本廳奉内務部令開查禁止與敵通商條例早經公布除施行細則所特許者外均在禁止之例此次限令出境各敵僑所有之不動產與取得屬於不動產及闗係礦產之各種權利非經特許不得變賣移轉及其他各種處分否則作爲無效等因到廳查本廳此次辦理遣送該敵僑等回國所有該僑等應遵事件均經先後布告周知在案茲奉前因合亟布告一體遵照 
管理敵僑財產事務局以租界内與各地情形不同闗於取締敵僑須各領事相助爲理外部昨有公文到各公使館請各公使訓令各地領事帮同中國各地官吏辦理取締敵僑事宜 
房山收容所敵僑業已開始遣送其西域寺收容所亦將施行遺送内務部僉事田潛前往查視竣事十一日返京日内當即實行 
德奥敵僑因故或病求暫緩遺回本國者（一）德人韓擬等因在中國服務多年懇請臨時檢查所代爲呈請内務部暫緩送回本國（一）維樂發因伊母患病暫請留京療養（一）堯西夫嘠拉者因病暫難出境（一）荻博爾因身爲醫士呈請仍居北京（一）錫得蘭雍克等均聲稱因病不能起程出境（一）德婦貝日克氏因回國無所歸依懇請免送回國（一）福克斯聲請擬往漢口料理事務（一）奇恩齡擬往天津就婚均請暫緩回國 
[國際聮盟協會之繼起]  
　　自國際聮盟同志會成立後某派要人亟欲别樹一幟以免落人後着十一日兩院閉會後開茶話會將隊討論歳費問題外復討論及此當由兩院議員發起國際聮盟協會即以是日茶會爲成立大會旋即議定章程九條並决定即擬電報以兩院議員名義電致各國國會復以兩院議長名義電告歐會各國委員以爲國家外交後盾並通電各省區組織支會先在衆議院附設國際聮盟協會辦事處由兩議長擔任籌備進行並經决定簡章如下（第一條）本會以聮合各國國會促成國際聮盟爲宗旨（第二條）本會由兩院議員發起凡贊成本會宗旨經會員二人以上之介紹均得爲會員（第三條）各省區法定團體均得聮合組織報告本會由本會承認爲支會（第四條）本會設總裁二人由兩院議長兼任（第五條）本會會務分科如左一文書科二編輯科三交際科四庶務科（第六條）各科設主任一人幹事若干人由大會公推之各科辦事細則另訂之（第七條）本會遇有重大事件得隨時由總裁招集大會（第八）職員會每來復至少須開會二次（第九條）本會會所附設衆議院内 
[新國會之閉會式]  
　　十一日新參衆兩院在衆院舉行閉會式原定十時開會及時到者寥寥展至十一時開會徐東海親臨式場各國務員亦均蒞止新參院議長李盛鐸因病不能主席改由新衆院議長王揖唐王席先由主席致辭舉制訂憲法與其他法律宣布預算案與大政方針等四事以本届會期不克實現爲憾並以期諸下屆開會時行使此重要職權云云次總统致頌詞云今日爲我第二届國會第一期常會閉會之日本大總統躬遭斯盛欣幸何極敬唯諸君子代宣民意蔚集上京使我立法機闗斐然再造者遂巳數月於茲而此數月間乃適覯世運更新之闗鍵歐陸戰事旣覩告蕆之期國内紛爭將有寗一之會事機雜𨖼政府巳殫心於肆應國會亦竭力以贊劻溯自開會逮今成績炳著有如對德宣戰一案當時政府旴衡大勢一力主持雖有浮議阻撓釀成政變而以正誼所在毅然宣告實行及茲依法要求追認迺荷一致贊同遂使我國上下急公仗義之眞誠得以表彰於世界又如内亂經年閭閻疾首本大總統承乏大任目覩阽危掬誠相告冀以和平力求統一亦荷明逹同聲相應得舉偃戈之實以舒禦侮之謀又以治貴任賢政先樞府登庸之選復獲同心凡茲布治之後先胥得羣賢之協助眷言往惠實切欽遲抑諸君子咸爲人民代表迨今休暇必當熟籌要術牖我邦家用敢略布所期用爲頌禱本大總統以爲今日我國上下所同當注意者一則巴黎和約方在締始我國宜以公平坦白之態度戮力効助於世界之和平一致輔助我協商諸邦凡百敷施務以造福於地球人類爲標準二則今日宜本爲世界促進和平之旨國内無論何黨何派均當蠲除私見放棄小利使國家早就統一政治早歸正軌以逹協助友邦之目的三則宜知歐戰以來吾國 
 
 

Page 7

 
 
疲於内閧坐昧良機之可惜此後世界平和告竣不惟國際信約永得又安即一切政治組織學術思想咸有根本上之改革變遷是宜急起力追銳意吸收今後世界各國之新文明餉遺我國四萬萬之國民使一切日有進步以造成莊嚴燦爛之新民國庶不負我全國人民代表兩院之期望四則國民生計實爲立國要國今日國中勞働界已形發逹將來恃工業農業爲生者必日見增多是宜注意綢繆畀以完全之知識導以適宜之組合使中級社會殷實厚滋然後國家根本乃因而益固凡斯種種皆本大總統殷殷祝頌之忱所迫而欲發者也所望諸君子心知利行以福利我人民即爲東亞大邦揚其光彩會期雖畢好音未央來軫方遒周行永錫集思廣益譪比吉人旣爲國楨亦馨民德敢貢嘉詞以頌萬歳次國務總理頌詞云本日爲國會常會閉會之期能訓等躬任中樞獲際其盛曷勝欣幸溯自民國肇興於茲八稔邦家多故國會屢蹶即此常會閉會之禮式先進諸邦所視爲恒例者而在我國轉爲創舉國會諸君子於此次閉會追維往軫自必有無限感想即我舉國人士於本屆國會之常期閉會亦當奉爲紀念永永母忘者也本届國會召集以來先依法舉行大總統選舉而今大總統以閎才碩德適膺茂選海内共有得人之慶中樞政寄職責綦重能訓等輇庸無似復散不得已而權宜宣布本屆提交追認一致贊同是足徵諸君子愛國之誠審時之切使協約諸國咸仰此次對德奥宣戰實出於四萬萬國民之公意而非僅本於政府政策之主張則諸君子之所造實多也以世界解紛内爭宜戢能訓等備員閣職首以和平統一爲前提而本届國會亦抒誠匡持艱難共濟促成統一用策進行凡此諸端具闗要計此後歐洲和會告成國内糾紛日以甯戢我國會諸君子旣皆洞明大局夙負時望其所以指導政府扶持世界之和平策畫政治之進步者必且益敷令績垂於無窮是固我國家人民之慶幸而非僅能訓等私衷禱頌已也閉會式之後兩院議員在衆議院議場會合開談話會討論事件甚多王議長起言現在國會閉會諸君或多抽暇出京料理私事第二屆常會期爲日不遠務希於三月一日趕回報到母妨議事之進行衆均承諾次討論補給歳費問題以議員歳費每年五千元除六月來每員各照領二千四百元外尙應補發二千六百元政府以財政支絀有意思表示擬發行八年公債請以之搭發歳費主席報告請公同討論衆議頗不謂然以爲發行公債例先由國會議决今未經過此種手續而承諾其搭發歳費是議員未明此八年公債之是否可以發行而先默許查發行公債人民增加負擔尤應慎重故政府之意未便允許但庫欵支絀亦屬實情議員歳費補發緩期亦無不可結果請由兩院議長再行與政府商酌辦理又提議組織國際聮盟協會當經一致贊成當决定進行辦法及簡章議員王玉樹提議顧王兩使在歐力持正論請再由國會去電鼓勵並告以同人當爲其後盾衆贊成謝鴻壽又提議外交問題重大閉會之後得臨時開大會衆亦贊成遂散 
[京聞零拾]  
　　十一日總統赴參衆兩院舉行閉會式後傳見直紳史履晋蔣式瑆公府政治顧問汪貽書江蘇政務廳長蔡寳善等四員晚傳見陸軍中將殷鴻壽 
李厚基來電云現在所言劃界問題是否依據南軍前佔之處爲準抑以最近所侵仙游等處爲斷查陳炯明派許崇智所擬劃界意見請求同意實欲侵佔至厦門爲止實難表示同情請即轉電南軍迅速退讓一切美國驻日大使瑪禮氏因調查東清鐵路事宜現已竣事明日由哈爾濱來京當稅駕於東交民巷之美國使館 
交通機闗消息刻下陜南寗羗沔縣佛坪等處仍有戰事傳言在陜北軍聲言必先剿匪始能劃界故仍有暗圖壓迫南軍者頃聞總統總理已議定分電西安陳樹藩甯羗劉存厚潼闗鮑德山監視北軍不得輕與南軍交戰 
全國烟酒事務所公署官制組織案係援照幣制局官制成案提出閣議張督辦於整頓全國煙酒稅入手辦法巳經起草（一）調查各省烟酒稅烟酒捐牌捐（一）規定調查各省烟酒稅之收入額數（一）調查各省造酒稅造烟稅（一）調查各省烟酒之出口多寡（一）釐定稽查偷漏稅捐之辦法及取締（一）調查各埠外國烟酒之入口及在内地製造情形 
海軍部日前變賣南琛軍艦得價四十三萬其用途海軍部擬撥充添置測量船之用通過閣議後已向某洋行訂購造船材料并電知閩省馬江船廠從速趕造但日昨國務會議又指令以此欵撥充松黑江防之用海軍部現與國務院爭執末能解决 
北京殖邊銀行董事汪某呈控該行協理張某及監視員何某將漢口分行未發行之鈔票十三萬餘元私運吉黑等處變買日本老頭票朋比瓜分監守自盗聞此案不日開審 
[藏番踞擾川邊之外訊]  
　　字林報六日打箭爐通訊云川邊南境近又發生亂事藏番與華兵漸形不靖當道殊以爲憂鄉城附近駐守中站（譯音）之邊軍業已叛變殺其隊官聮入匪羣而稻壩亦爲鄉城藏番奪據該處邊軍巳被解除武裝所有槍械當然爲藏番取去今傳說裹塘巴塘亦皆動摇果爾則川邊事局愈爲棘手矣第八團邊軍顧營長由巴塘來帶有衛兵入人因南路不靖取道鄉城竹龍（譯音）而行當行經鄉城時幸得鄉城藏酋之好意故雖衛兵力弱得以長途無恙以藏酋派其部下匪兵五百餘人騎馬持械在途護送由鄉城直至黄喇嘛境之邊界也顧營長追述此行情形曰吾人戎服襤樓旣舊且破槍械亦復窳陋而藏人則服裝完善槍械亦優一人而挾二槍一係新式一係舊式云旣抵黄喇嘛境邊界彼此分手之際藏匪領袖語顧營長曰非有一二兵隨行幸勿回來若偕數衛兵而行此險途是自求死也藏匪所問諸顧營長之詞頗含謀犯鑑城之意其首領問曰吾人如攻擊打箭爐氣象如何顧答曰不甚佳宣慰使有兵頗多足以保衛地方藏匪續有所言其意不僅在侵犯鑪城且擬蹂躪全蜀此爲狂言歟抑爲眞意歟固無從知之但此謀之易於施行則不可諱言蓋號召藏人游兵以及匪徒集成二千其事甚易以此二千人横衝直撞不難破鑪城而入成都平原造一越大湘嶺（譯音）藏人雖因地勢不熟無用武之地然此中華人則足爲大患旣諳地方形勢又可招集平原匪徒而大肆其滋擾矣顧營長侈言宣慰使之兵力冀遏藏匪之野心藏匪首領又言及西境情勢而發一驚人問語曰在巴塘殺洋人如何顧答曰爾可殺我但勿擾及洋人否則洋人必起干涉將以外國大軍入境而爾等無噍類矣顧營長離巴塘約行七旬始逹鑪城進見宣慰使呈報鄉城巴塘情形謂巴塘有邊軍七百人全不可恃不獨與軍事無補且有叛意隨時可以發難當顧自巴塘起行之前邊軍擬組織血酒會邀顧入會顧禁止之其時劉統領在察木多巴塘諸事由顧主持顧旣來鑪約束無人邊軍又可自由行事顧頗以亂事將熾爲慮恐叛變滋擾終不可免巴塘中外人民將陷於危境宣慰使諭令顧營長回巴塘設法恢復秩序顧辭不往如必回去則須帶充分兵力約一千五百人隨行宣慰使思欲藉此事態以圖己利乃就顧營長悲觀之報告發電致熊克武謂邊軍叛變巴塘失守蓋冀熊克武聞之心動而助以軍需也詎知希望未成反增煩惱熊覆電竟謂藏番旣叛邊軍又變希速調清溪榮經駐兵編師出發恢復秩序收回失地宣慰使接此覆電大爲躊躇如取消邊軍譁變巴塘失守之前報則明明誤報軍情將爲熊所輕視若撤回兩處駐兵則將失接濟之源蓋照目前辦法宣慰使得從雅州六縣取糧食稅項以供軍用今若撤回駐兵難保伺隙而動之劉師長不乘虚而進據其軍需賴以供給之地一旦接濟不至宣慰使將進退失據也劉師長率兵兩旅欲伸其勢力以逹寗遠已數月於茲但川邊宣慰使陳遐齡尼之劉不得逞嗣經雙方磋商劉兵駐天全雅州陳兵駐觀音浦榮經清溪三處如此解决巳歷多時今劉又欲陳撤回駐川邊境内俾劉可越大湘嶺而入建昌陳宣慰使堅持不讓陳有精兵一團駐守清溪附近又有二營駐於鑪城皆可隨時調遣陳召清溪孫司令會商陳意欲與劉比武孫司令則勸其退讓以爲軍火有限且無接濟况調兵拒劉則川邊空虚藏番必乘隙起事其結果必大不利故陳宣慰使對此問題大覺煩困一時不能解决也 
[陜閩問題之粤訊]  
　　大局停戰以後陜西問題迄未根本解决前聞南方總代表唐少川氏北方總代表朱啓鈐氏會同推定委員前往陜西監視劃界停戰之事所推定之委員爲陜籍國會議員張瑞璣日前已有電來粤催促張君迅速赴滬俾兼程赴陜處理一切免梗和議之進行昨據張君言俟今日陜籍國會議員同鄉會開會後再與政府方面接洽卽日起程惟到滬後是否有赴北京之必要此時尙難預定陜軍代表趙世鈺昨電唐繼堯云唐總裁鈞鑒致于督儉電當卽照轉庚電奉悉闗輔危迫大局所繫仰資抗議遏抑詭謀砥柱横流羣倫所望頃晤萍賡先生藉悉我公近來對於川陜根本計劃尤殷厪慮而議和之三大主張法律事實綜納無遺倘得從此樽爼消兵鋒烟永靖溯唇齒輔車之誼共仰陶公記谧靖諸夏之功端資謝傳爲我公祝更爲國家預慶陜事經李蘇督居中磋商此間已將劃界守防辦法及陜靖國軍各路將領姓名并前線地點詳細電聞於北方昨得李督電云北廷對陜已下停戰命令惟據確息此次環兵攻陜主動有人北廷命令事實能否生效尤仰鼎力維持以防其後陜之西路戰事我軍以十餘日之奮鬭幸獲勝利前失去之武功現復奪回劉鎭華因敗歸省知注併聞趙世鈺叩二十八又李述膺自上海來電云廣州軍政府諸總裁先生鈞鑒頃得三原急函奉軍巳全部加入戰線管金聚奪我清鷄興武激戰逹旬似此北京政府利用議和陰圖陜西之狡謀益足證明所謂劃界停戰云者皆屬欺人膺觀察現勢非一面對北廷嚴重詰質對外人詳細聲明一面迅令各軍前敵籌備正當對付方法陜局實不堪設想萬懇諸公當機立斷迅圖補救無任迫切待命之至李述膺叩東印 
閩省問題亦尙有枝節日前北方錢能訓來電云廣州岑西林先生伍秩庸先生林悅卿先生均鑒有電悉日來和平進行甫有端緒忽有悅公督閩之異聞殊爲可詫悅公素懷坦白前此未允就職具見深心大局無論閩督并無更迭斷非西南所能遴任且事在表示和平之後陽則開誠商榷陰則積極進行苟非爲擴張地盤豈宜出此劉存厚張瀾任命在統一之前徒以目前川事未定未遑議及繼任足徵中央虚己之懷若以少數軍隊所駐率爾簡派督軍以圖發展則西南五省之内豈乏傾向中央者中央亦將就在京人員簡派遥領耶李督駐閩已久撫治軍民責有專屬劃界守防將領之責豈必重煩悅公來電欲爲積極籌備力促進行等語特進一解究之所備果何事所守果何職平情立論亦有難索解人者竊謂吾軰旣以促進和平爲職志則當破除畛域相見以誠此等舉動無益事實徒滋紛議果以信義爲重則當查照前電迅將此項名目取消促集會議靜候解决否則言行相戾識者窺其微矣率布腹心佇候明敎能訓艶印然在南方之意以爲南軍在閩已佔得大部分非令李厚基讓出易林督閩則卽閩省問題未了主張緩開和議 
[粤議員提議三問題]  
　　廣東消息云五號午後一鐘粤籍國會議員鄒魯劉芷芬符夢松王鴻龐省議會議員宋以梅曾國琮陳世恩等柬邀省會各議員曁粤籍國會議員到西濠酒店宴叙計到者國會省會議員共三十餘人（曾國琮陳世恩二人因事未到）先由葉夏聲提議此次議和分代表十人湘滇各省均舉出本省人充任惟吾粤獨無現派郭椿森充粤代表郭廣西人不能代表廣東且廣西旣有一曾彦豈非以廣西一省而佔却議和分代表兩席耶郭係現充軍署參謀長議和非督軍團會議可比安用軍人爲此事闗係吾粤甚大粤人應當力爭更應由我國會省會兩方面議員提出反對意見通電取消繼由鄒魯提議省長民選一案早經由國會通過去年粤省自主曾經省議會選舉胡漢民充任省長嗣因各方面種種障礙此舉遂致無形打消今次曾彥赴滬由桂來粤道逹陸幹老意見謂對於粤省長一席毫無成見伊始終主張以粤人長粤無論國會省會舉出何人均表贊同幹老意見如此正宜乘此促胡君就任以符原案旋由劉芷芬提議此次省會選舉舞弊違法應即取消以上三案均經在座各人贊成簽名認可并卽决定第三議案由國會方面提案議决打消第一二兩項議案宜具公函致陸幹老道逹此種意見旋由粤籍國會議員何士果交出一致陸使公函底稿請衆裁奪又有人提議以發函郵遞過遲宜改發通電當將此函稿取消决定另擬電稿聮名拍發查此事發生原因本甚複雜而主動力則大半在省議會各員蓋緣省長翟汪近與桂派人聮絡視省議會如無物觀於去年翟汪迭次咨駁省會開臨時會不承認爲有效一事可知而現屆新選舉種種舞弊又足資爲口實不能不亟謀推翻翟汪而以胡漢民繼之故此兩事同時并舉其致陸使一函則單提請胡漢民就省長任及取消郭椿森兩事而不及選舉案蓋汪去胡來選舉案之推翻自能迎刃而解也 
[長沙通信]  
　　吳子玉師長對於湘省善後問題亦極爲重視以中央雖有特設湖南善後督辦之說然迄未實行現在和議指日可成辦理善後已不容再缓昨特致電中央请即迅爲决定闗於軍政事項應請飭行參陸處從速議决見示以便分别遵行又湘南總司令程潛第一師師長趙恒惕前以軍餉支絀曾電由吳師長認可由程趙兩氏特派張甫廷前赴衡陽向該地商會籌借現欵二十萬元以濟急用現聞業已接洽妥當由該會如數籌齊滙至零陵交程趙應用矣 
湘西平和期成會發起人舒幼雲等致長沙平和期成會會長唐桂良函云湘西平和期成會已於日前成立詳情電逹諒荷鑒及惟湘西僻處一隅外界鮮通聲氣闗於會務進行端賴指示且同會諸君推黄誠齋先生爲駐省代表并望就近接洽一切現聞南北和議代表雙方各陸續派定地點亦决定在滬是則開議在卽吾人不妨靜待解决然而湘省内容複雜將來收束難免不發生問題我公物望攸歸一言九鼎倘能事前疏通弭患無形則拜賜不僅湘省一隅也舒守恂啓 
長沙平和期成會公推評議通函云敬啓者平和期成會議行將開始本會對於湖南善後事宜亟應徵集意見以資商榷素仰先生熱心公益鄉望夙孚謹公推擔任評議一席幸惠箴言至紉公誼所有評議員名如下紳界陳佩衡劉艾堂王莘田曾廣鎔朱菊尊程子大姜詠洪凌奎耀敎育界彭耕杜業南等實業界伍煒吳植卿楊魁伯劉兼楊時霖等法界陳溉勤劉作民等 
長衡航路自冬乾水涸輪船不通商旅甚形不便最可虞者沿途每有不法之徒假借名義三五成羣荷槍乘艇向大小民船勒索貨船須納錢四百文空船則取二百文各舟見其來勢洶洶無不惟命是聽莫或敢抗此項不法之徒以淥口一帶爲最多衡山以上亦時有虜船索餉情事行旅咸有戒心河面甚形蕭條亦至可悲之現象也衡縣學界目前尙無調動各機闗人員亦一體如舊以時值舊曆年節故諸凡沈寂也惟何知事因公民廖秉鈞等刋布其十大罪狀甚屬惶恐汲汲乞憐於吳師長遂奉吳命令傳公民廖秉鈞聽審茲將其牌示錄下照得公民廖秉鈞等刋布傳單列舉本知事十大條欵現奉吳師長諭着傳該公民等於舊曆正月初十日一律到公議會本師面訊等因奉此合行牌示傳知仰該公民廖秉鈞等一體遵照師長諭飭屆時到會聽候師長面訊無稍違誤切切此示不知吳師長如何審理亦不知該公民又如何陳訴更不知何知事亦前往聽鞫否也查此案即係官胥串呑蠲賦一案云 
[杭州快信]  
　　運使蔣帮彥抵任後内部人員撤換業已過半昨又委任池文藻充緝私統部執法官聞各營長日内亦有大批更動 
前杭州交涉員林鵾翔昨偕新任甌海闗周監督由滬來杭各當道紛設筵宴以表歡迎 
此間紳商學各團體接參衆兩院公電後擬組設國際聮盟分會現已籌備進行 
敎育廳昨通令各校查照上年大總統明令注重道德敎育 
浙江郵務局會計長李格司（美國人）昨奉北京總署調充天津局會計長同日並委王福成充　橋郵務支局長 
省垣近又有人提倡創設公娼聞巳運動成熟不久將成事實惟各界主張反對者頗多 
[南京快信]  
　　張紹曾於昨日抵寗各機闗均派員赴浦口車站歡迎現住警察廳 
北代表昨祗吳鼎昌方樞來寗劉恩格江紹杰李國珍汪有齡徐佛蘇王克敏尙留滬 
李督派本署顧問白堅武胡慶培常川駐滬逐日報告南北代表會議情形 
各省和平期成會代表因在寗一無所事近日均紛紛束裝回省 
皖省長吕調元浙省長齊耀珊均因在蚌祝倪嗣冲壽遲至昨晚九時始抵寗軍民兩長均派員赴浦口車站歡迎齊於昨日晚車回杭吕乘今晨江輪赴皖 
兩淮運使段永彬昨因公來省住大觀樓 
省署昨接中央來電任命金陵闗監督曹豫謙兼江寗敵產管理分局局長 
米價昨日每擔又驟漲四角人民咸抱恐慌 
地方通信 
[蘇州]  
　　米禁不開之省令蘇城稅務所錢所長奉齊省長通令略謂蘇省米禁相守多年全省民食地方治安賴以維持加之往年江北一帶荒歉疊告匪患頻仍無論如何南山可移蘇省米禁終不可開除痛駁並電陳中央外誠恐請弛未准轉而私運爲特適令各該所長嚴密查拿以維民食云云 
　　水警隊官之獲奬水警二廳趙會鵬廳長近訓令第一區云照得各區隊官長平日緝捕勤奮或破案迅速或起獲贜械或緝獲鄰省重要匪盜確係著有成續先後由廳存記各員業經呈請督軍省長咨部核奬在案一俟接奉部復再行令知合將請奬各員抄單令仰查照計開一區長沈葆義隊長沈兆榮王壽良等三員擬請晋給四等文虎章隊長李耀良擬請奬給六等文虎章隊長沈耀宗分隊長龍國樑徐貴臣擬請晋給七等嘉禾章水巡長章鴻毅擬請奬給二等銀色奬章陸務本擬請奬給二等藍色奬章 
[鎭江]  
　　省委調查存米續誌省派調查存米委員蘇耀宗於日昨抵境後特會同地方官紳詳細調查據云本埠各機廠棧礱坊曁船帮存米照鎭地人口而論祇能供給到三月底爲止徒邑本非產米之區向恃蕪湖上江江北等處來源接濟况刻下米價較去年底每石己加漲五六角不等貧民困苦異常是以該委先將調查情形呈復省長外一面赴武進無錫宜興各縣調查矣 
　　保全雲台山義冢鎭埠雲台山義塚爲尹姓盜賣曾經地方士紳一再呈請縣長止稅其契並請保全又經王董等繪圖呈復在案又經士紳摺呈北京郵政總局局長以其中有糾葛發交鎭江郵局囑其取消買此義塚之議並令收回付出之欵日前某紳函請縣長堅持到底得倪縣長復函如下頃准手書並附函具悉一一足徵執事熱心善舉欽佩無似尊意此事非逹保全目的不止與鄙意正復相同現正備文呈請省署立案一俟奉到批示即當勒石永禁以垂久遠前送地圖暫存參考俟具呈後即行奉還 
[安慶]  
　　變通减輕牙稅之籌盡皖省牙稅一項爲省庫收入之一大宗近年來收數日形短少每屆春季由省吏循例派員前往各縣調查究屬官樣文章仍無補於稅收現聞財政廳籌擬變通辦法將牙稅減輕如向繳四十元者减爲三十元向繳三十元者减爲二十元除鹽行官有灶繭之殷商不計外其餘米木油糖等行均在此例一方面爲維持稅收一方面爲體恤商困業已呈請省署照准矣 
　　處分江皖貢院之辦法南京貢院爲江皖兩省公產地方遼闊幅員甚廣自停科舉後蒿萊滿目傾圯難堪前經江皖兩省紳民發起將該貢院地址變賣所有入欵即歸兩省照收庶免棄置茲據安徽方面之管理員按照處分貢院辦法第五條之規定分别繁盛偏僻之區畫分段落釐定等則暫定甲等每方七元乙等每方五元丙等每方三元實行處分時由專員繪圖貼說經兩省代表勘明定議刻定爲十四段呈由省公署分函各代表即日赴寗會同蘇省代表逐一按圖履勘俾便處分 
[嘉興]  
　　電燈更換電機嘉興永明電燈公司現因裝户逐漸繁多舊有電機馬力不足致燈光暗淡各裝户嘖有煩言現該公司經理葉某爲擴充營業起見特購新式電機改爲交流電南門一帶現巳逐漸裝置俟電線電箱裝置就署即行換機開火　　闗於銀糧近訊七年份下忙地丁銀至二月一日已屆　罰時期張知事電請財政廳展限一月加間業已奉電照准由縣出示布告各業户於展限期間將應納丁銀盡數完納又　六兩年蠲緩銀米七年份應分别帶徵因去年田禾歉收曾經地方士紳電省請求將該項帶徵銀米遞緩一年徵收以籽民力並由縣知事電省請示當經張財政廳長允准飭縣通告各業户知照 
[杭州]  
　　金融消息之續聞杭州錢業同行於十三日上午復開會集議公决客路匯兌改歸對期結賬至捷期行情僉以一角大少一角五分太多兹定折衷辦法以一角二分爲率本年開市日期原定本月十六日刻因他種闗係尙須展期數天并聞各錢莊職員薪水向例十五個月計算今改爲十八個月用示優異云 
　　杭滬添開夜車作罷滬杭甬鐵路任局長爲便利六路聮運旅客起見擬自今春添開夜車籌備情形迭紀本報茲悉交通部以經費浩大將來營業恐有虧損是以批令不准故添聞夜車一事决意作罷一俟聮絡運輸發逹再行核議己飭前調各夜班站長一律仍回原職由甬調來之機車亦即以爲開駛貨車之用 
[廣東]  
　　廣州巿去年商况廣州商業近年每况愈下其故多因天災人禍交逼而來遂爾一落千丈查去歳獲利最厚者爲火燭保險公司次則酒樓茶室及售賣食物之商店旅館則因各方人士雲集亦均獲利出口洋莊行連年因歐戰影響船隻短少殊無佳境戲行各班無不虧折獲利者僅祝華年等三數班女班則因習俗所趨均獲厚利洋貨行自有各大公司出現後已相形見絀重以歐戰影響多難獲利　帽行虧折者十居八九緞帽行則因購者日衆銷塲暢旺故皆獲利冷衫行業此者之虧折十佔六七毛巾行則多獲利襪行生計艱難銷路驟减且染料貴紗價高亦祗得平穏煤業因無洋煤可用土煤求過於供多獲大利其他烏孟等礦雖經幾度暢銷然仍受虧累綢緞行因生計艱難添置衣服者無多加以嫁娶稍少全行計虧折者佔十之七八皮草行亦同斯現象油行全年均無機會可乘業此者僅得平穏對聮行因生意冷淡多遭折閱八音行亦多虧折生花行因花木多爲療水浸死無利可圖餘爲磚瓦木石銀業金器銅鐵雞鵝鴨猪燈籠顔料書箱串砲各行尙稱平穏按押行因番攤各賭闗係大佔優勝生藥行因川事影響來源阻滯價格飛昻凡存貨多者均獲厚利柴行渡船行均因河道梗塞無利可圖此外新衣顧繡疋頭磁器紙料各行多遭折閱其最稱冷淡者則爲儀仗玉器銀器織纺洋銀器皿貨箱檯椅及凡闗於神權品物如元寳蠟燭香冥襁衣紙等行白米行上半載平穏下半載皆獲厚利統觀以上狀况商業之凋敝於此可見一斑矣 
[濟南]  
　　張督僕僕高夏問據軍界消息張督擬由高唐駐節禹城稍爲佈置即可回省後因夏津股匪滋擾警隊民團未足制勝故於六日由高唐復往夏津指揮機宜並籌備兜剿計畫八日仍回高唐聞日内當赴平原禹城視察一切 
　　陸廳長禁止不正裝飾政務廳長陸步霄因婦女服裝離奇怪異或領高逾鼻或長僅及腰見肘露膚殊有礙觀瞻若不嚴行禁止殊於風俗攸闗除生省通俗教育出報編輯所擬具圖說隨時指導外並擬出示曉諭人民務各剴切訓誡力崇節儉一切不正裝飾切實改良以肅觀瞻藉維風俗 
雜評一 
[華工回國問題（默）]  
　　國内裁撤之軍隊如何安插國外運回之華工如何處置均爲將來之大問題而今日亟應預先研究者也吾謂此二事當分别言之國内之軍隊木無他能苟如近人之建議而移以墾荒築路策之上也不能則給資遣歸鄉里使自謀生計不流爲匪而已此外無他法也至歐洲回國之華工經年宣力於外旣盡我國民參戰之責任著有功績於國家而共所得之學識經騐又足爲國家將來建設上之助力則此後歸國不宜僅令其自謀生計置之閑散而尤當分别考察其所能各予以相當位置俾令所得於國外者有以自効於國内則國家與華工兩有利益當局者所當鄭重將事而不可忽視者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[朱桂莘來滬有期]  
　　和平通信社消息云朱總代表定於十八日借同各分代表來滬南代表辦公處已租定愚園每月租價二百八十兩巳付三月租金 
[唐少川催决陜事之近電]  
　　南方總代表唐紹儀於十三日電致徐總統略謂陜戰復作已屢電陳想已傳諭北軍立即停戰惟空言無補於事請實行李督六日電陳之辦法如戰事復作則背约者應負責再北方方稱誠意議和而收納軍事借欵輸運軍械戰事之準備仍在進行殊可驚歎請即頒發通令阻止日本軍火入境並將已抵中國之軍火退還日本云云 
字林報云聞本埠華人方面云除解决二十一條要求外中日政府間又定附約五種内有一種闗於接濟鉅欵與軍火以供軍用聞軍火巳到兩批其數不少茲聞又有續交軍火之說此南方唐代表之所以有十三日之抗議也 
[建設會致北京政府電]  
　　北京大總統國務院鈞鑒近日譁傳高徐順濟等路草合同期滿聞政府尙在與日商訂正約與論疑駭現歐會人方助我若因此失列國之同情不獨我國受損亦非近鄰之福况我國鐵路問題將在歐會解决此事似當由我國代表在歐主持此時訂約有碍進行務懇取銷免爲歐會障碍建設會 
[吕宋華僑闗心國内和議]  
　　上海總商會近接吕宋中華商會來電云（譯文）上海總商會鑒敝會已電致南北和議代表原文如下國事多艱創痍遍地貴代表負解决時局之責任應以國家之福利爲前提而謀永久之統一俾歐洲之和議代表得以便利進行保持主權勿圖黨派之利勿執畛域之牴牾勿以處置之不善致貽外人以口實全國安危實維繫之等語請酌定相當辦法一致進行吕宋商會叩文 
[旅滬捷克人開始注册]  
　　大陸報云石奪利奇嘉氏已被委任爲捷克斯拉夫共和國駐滬代表旅滬捷克人昨已開始至該代表處報名註册共約有二十人之多按近今捷克斯拉夫民國陸軍總長斯台發尼將軍赴法過滬之際曾與法總領事商定捷克人民註册辦法凡註册者概歸法領事署保護法總法領事署今乃委任石奪利奇嘉氏管理註册事宜據石氏估計旅滬捷克人有報名註册之資格者共有四五十人其稍有助敵之嫌疑者皆在擯絶之列石氏且可暫以執照發給註册之人民以待彚報捷克斯拉夫民國正式委任駐遠東代表蓋逹將軍批准之石氏現設辦公所於黄浦灘四號洋房 
[呢絨業去年之赢利]  
　　本埠虹口專做呢絨各號因去歳銷路甚繁雖外洋定價甚昻然定貨稍多者均獲厚利即穏健各號亦莫不盈餘新正以來巿價又高銷路亦暢故近日該業中人均有喜色據云洋人做衣之白夕法紗前售每碼兩錢二三分今春開盤增至四錢五分巳增一倍其餘繁貨之增昻自不待言茲將盈餘稍鉅各號略紀如下仁義公記四萬五千兩興泰一萬五千兩復泰一萬三千兩其餘恒和順號德泰等均萬餘數千不等 
[天津帮辦貨之踴躍]  
　　旅滬天津帮往年採辦貨件稍遲大都趕裝頭帮船居多詎本年自新正以來因接津號電信催辦洋紗夕法白斜紋等貨疋甚夥故連日該帮購貨極爲踴躍且須趕緊裝運以致北上各商輪於日内起椗者均有載運聞洋紗夕法等貨（夏季所需）非在津地行銷乃轉運至俄屬邊境應銷云 
[承租日暉呢廠之進行]  
　　承租日暉呢廠試造毛絨之滬商郭建侯等前經省公署派委會同滬海王道尹一再與各債權磋商始允租辦一年先行試造以觀成績再議續租茲聞該商等現已繕訂正合同呈送省部備案一面邀由各股東集議開辦並以前擬籌備基金十萬元尙恐不敷發展决定添籌十萬作爲預備金並推沈聮芳爲主任業已籌備一切聞本月二十日後即可開工試造 
[闗於遣送敵僑之消息]  
　　遣送敵僑一事前經國務院訂定三月朔爲第一批遣送之期其第二批係限第一批遣送後一個月内遣盡曾誌前報茲悉此事業經稍有更變因船期闗係並不分批遣送昨該局奉到國務院來電遣送敵僑之船期業經與英使磋商决定爲英郵船輸送該英郵船約於三月初可到滬特電知照希即接洽 
　　滬海道尹公署昨奉督軍省長會銜電開頃接内務部魚電内開查本部宥電所稱得免出境之敵國人民第一二三三項須報部核准現在爲期甚迫亟待决定前電所列免遣之三種敵僑應請迅電核辦醫士之看護助手并望飭據册查明一併電部再此項敵僑中如有情願回國者仍隨時叙明希查照電到盼復又魚二電内開查遣送敵僑回國辦法業經籌備實行凡敵國人民無論何項聲請事件均應向原登錄之該管地方官廳呈候核示母庸來部呈遞除由部布告並分行外電請查照布告各等因即希分行查照辦理盼復等因王道尹奉電後已分行廳縣一體遵照辦理 
　　遣送敵僑事務局自開幕以來連日籌措各項手續業已次第就緒自盧督辦於昨布告後已有敵僑若干人到局報稱因妻子將次分娩恐於規定期間不能回國均經該局令知迅赴三馬路德律風公司樓上遣送敵僑事務局聘定之美國來醫生英國培醫生中國候光迪醫生處請騐如係確有不能准期出境者須俟各該醫生診斷後報告到局再行定奪 
　　遣送敵僑事務局規定本埠敵僑註册日期每月分上下半月二次上半月定於十四五日下半月定於二十九三十日昨爲二月分上半月註册之期經盧督辦派敖字潤爲閘北分辦處主任註册郭次珊爲南巿分辦處主任註册調查昨日註册敵僑閘北計一百餘人南巿則不及十人 
　　管理敵僑財產事務分局局長陳貽範副局長王賡廷昨呈國務院因管理敵僑財產施行細則其中間有未明瞭之處特摘錄數條請求解釋 
　　遣送敵僑事務局滬南辦事處主任徐國樑君以現當籌備遣送敵僑之際内地各敵僑來滬應行分别指派在習藝所圖書公司舊址暫行收容以便彚集人數分批遣送其辦公各地點均闗重要例禁閑人窺探特就本廳内撥派游巡隊保安隊等各隊士每日分班前往站立門崗守衛 
[閩督保護木商之復電]  
　　寗波旅滬同鄉會會長張美翊錢廷爵方舜年等前日爲木船被刦電請浙江楊督軍福建李督軍派輪保護曾誌昨報昨該會接閩督李厚基復電云寗波旅滬同鄉會鑒文電悉查此案已據福州商船公會禀同前情業經電請浙省楊督軍齊省長轉飭派輪追捕在案茲接來電除再令福建水上警察廳設法派輪保護外特復聞李厚基元 
[白蓮涇口建造洋棧之交涉]  
　　浦東白蓮涇口洋棧駁佔灘岸經上南川三邑士紳張志鶴傳恭弼莊以涖倪吉亢朱南田等先後函請上海縣會丈局塘工局等主持交涉昨浦東公所接上海縣批示及會丈局復函如下（上海縣批）來牘閱悉此案並據浦東塘工善後局董謝源深朱日宣等以事闗公益請重行會勘妥議等情來署呈請已併案轉呈交涉公署核辦矣仰即知照此批（會丈局復函）逕啓者接准來函以近見白蓮涇口南岸建造洋棧沿灘填駁多丈約計面積二三十畝頓使水面逼窄殊形窒礙查白蓮涇由上南川三邑任費協浚實爲三邑出入要津今被駁佔如塞咽喉有害公共交通詎能坐視事闗貴局註册租地應請俯賜嚴重交涉以維公益並祈示覆等因准此查此案己由交涉公署飭縣查復須俟覆到奉飭後再行核辦准函前因相應函復即希查照爲荷 
[厦門路順康里之刦案]  
　　前晚八句餘鐘有盜匪六名突至英租界厦門路順康里第二家四十五號門牌葉姓家磋門入内以兩匪在外把風餘者直逹内室出示利器嚇禁婦女人等聲張常將值洋一千餘元之金飾等物攫取呼嘯而逸迨事主報請該管捕房立飭中西探捕　往追拿匪早携贜遠遁該探等遂向事主詢明盜匪面貌服色口音據情回禀捕頭轉禀麥總巡通飭各捕房中西探捕一體留心偵緝 
[破獲大批盜黨]  
　　盜匪張洪山殷金良張渭江周義陸阿三陸阿二張永明邵煥金等因在虹口肇勤路二百八十二號門牌楊　　昨日午後二時舊國會議員王有蘭君與蔣腴芬女士假康腦脫路徐園行結婚禮園中布置極佳來賓到者有張繼秦効魯岑心叔張耀曾谷鍾秀文羣張平夫張我華曾彥等數百人男宅主婚人爲謝遠　君女宅爲蔣哲卿君唐少川君爲證婚人文羣朱普恩二君爲介王有蘭君與蔣腴芬女士結婚攝影 
江貴雲女士金永清女士陸韻新女士陳錦峯女公子後排陳策君後排朱少屏君後排唐少川君新娘蔣腴芬女士後排唐少川女公子新郎王有蘭君朱蔣因君蔣紹基君後排吳滌先女公子蔣曾燠君曾勇甫君 
　　紹人朱少屏君爲贊禮人陳策君陪新人並有字林西報記者金子剛君之女公子金永清女士及江貴雲女士合奏百音琴結婚禮畢攝影而散晚問在大東菜館宴會由曾彥張繼 
蔣曾燠張我華及新郎演說九時始散 
樹浦路七百十六號門牌屋内組織盜黨機闗私藏軍械專事搶刦華租交界舖户居民財物被哈爾濱捕房華探目劉森堂包探嚴阿慶尤雲卿偵知禀明捕頭協同西探目密司鄧前往將張等各人連同婦女夏陸氏陸阿二一併拘獲抄出六響手槍一支子彈二百粒解奉公共公堂訊判分别押候查明再核在案茲經該探等查得張匪等尙有同黨通州人李富雲（綽號冷西北風）陳忠清（卽陳亭者）海門人施明富（卽小國子）倪阿金徐九思等分匿滬西小沙陀及法租界盧家灣等處因復禀明捕頭投請法捕房派探協往拿獲昨晨連同張洪山等十一人併解公堂經張裹讞會同英包副領事訊據中西探目上堂禀明前情並將抄獲之手槍子彈呈案又稱被告等所犯案情及被刦各事主等尙未查明請爲展期云云當判張等十六名分别押候下禮拜五查明再訊 
[輪船茶房被控謀命案續誌]  
　　如臯人鄭渭庭偕證鄧子成許大臣延代表律師指控英商怡和公司德和輪船茶房朱阿福於本月八號在通州蘆涇港德和輪船上將伊胞兄鄭堯庭推入長江身死一案業由美捕房中西探將朱拘解公共公堂訊判押候英領堂期解究已誌昨報昨晨由捕將朱解廨請究據原告鄭渭庭代表律師上堂譯稱本案捕房方面調查手續尙未完竣應請堂上另行訂訊被告朱阿福亦延律師到堂辯稱原告律師請求展期並不反對惟要求准予被告交保出外候示張襄讞得供商之英領包君以案闗謀命情節重大未便交保因判朱押候查明訂訊 
另一消息德和輪船茶房朱阿福被鄭渭庭控伊在該輪船上將鄭堯庭推入長江身死一案由捕將朱拘解公堂訊判押候查明訂訊在案茲悉尙有馮秦興漢口分號司賬紹興人何子軒亦於去臘十二月二十三日由戚友伴送至怡和碼頭德和輪船前往漢口後忽失踪跡迄今二十餘日信息杳然雖經該號主遣人四出追尋並商由同鄉會函致該公司賬房查詢亦無下落前日探得鄭渭庭控告朱阿福一案發生後恐與何子軒失踪案亦有闗係因由何戚某甲據情報告閔行路捕房請爲查辦捕頭因此種駭人聽聞之事闗係重大立飭經辦前案之包探薛正昌侯松山與西探目利扶使詳細偵查俾明此中眞相 
[中國公學恢復之先聲]  
　　吳淞中國公學業由該校校友會發起恢復推前任校長熊秉三爲總董原校長夏敬觀爲校長經費則除原有基金百萬外尙有福公司之常年費兩萬元並某巨公籌有之特種欵項聞春期即可開辦 
[催撥陸軍監獄建築費]  
　　陸軍部允准建造松滬護軍使暑陸軍監獄六十五間原擬去冬即行開工嗣因部欵未發迄今招匠投標而軍署邇來覊禁人犯甚多所有判决執行監禁者須送上海縣監之附設陸軍監獄與軍署距離較遠（約二十里之遥）解送不便盧護軍使昨特電部請將允准建造陸軍監獄之欵迅予匯滬以便招匠投標開工建築 
[各學校消息彚誌]  
　　愛文義路毓賢學校係應毓賢獨力創辦迄今已歷二載聞本學期又添聘敎員數人如桂佐才陸惟吾張百魁朱瑞華周世昌等均係師範學校畢業歷任敎員有年該校學科中英文並重兩文問日敎授故英文程度較他小學爲高聞定今日起試驗新生十六日開學 
　　七浦路徐家園中華少年社日校爲震旦大學畢業生邵召南創辦己届三載本年力謀擴充添聘敎員多人已於十三日開學十七日正式上課 
　　靜安寺路同孚路三百零八號求是兩等小學校自今年起添聘周震勳萬雲程朱瘦桐陶雪生朱劍魂湯文宗等擔任敎課定十七日開校 
　　虹口清雲里培德學校本年加辦中學一年級及幼稚班再闢兩屋爲敎室已部署妥當添聘黄希純鄭嘉瑞林廷煊等爲敎員學生報名者已逹二百餘人定十九日開學 
　　南巿大南門中道街南首巿立貧民小學校已於十四日開校本届以學額旣滿並無添招插班 
　　南巿沙場街私立汪氏國民學校由王春涵創辦已十有八載刻定十六日開課 
[青年會同樂會預誌]  
　　今晚（十五號）八時四川路青年會特開同樂大會並演情節懇摯可歌可泣之八千尺極長影片爲英國名相公子感化記故事此劇與社會人士道德上大有闗係届時必有一番熱鬧也 
[砲兵營房工程近况]  
　　龍華操塲建造砲兵第十團第二營營房一百八十五間曾由盧護軍使咨部核准撥欵到滬雇匠楊裕泰估計工料價洋二萬金已於本年一月（陽曆）初動工建築限期二個月完工乃開工以後不時雨雪以致工匠礙於工作現在限期將次屆滿而工程甫及一半二月底殊難告成該工頭恐誤期限除力催工匠趕繁建築外昨又具呈軍署說明工作期内雨雪紛紜致難如限竣工乞請轉限半月定當一併完工云 
[路局長闗心軌道]  
　　滬杭鐵路局長任筱珊以火車行駛全賴軌道平穏庶無危險之患凡枕木兩端之石塊及軌道之螺絲釘均不得稍有鬆動致涉危險昨特令飭工程處迅派各工師馳往沿路線一帶按段考察如有鬆動不妥之處立即派工修填以重路政 
[緝私營訪查私設鹽場]  
　　西鄉梅家弄地方近有土棍梟匪結黨私設鹽塲秤收私鹽運往蘇鄉内地銷售茲爲緝私第二營薛營長訪悉以私梟販赍私鹽妨礙國課特於昨日親率弁勇前往查拿 
[國貨陳列所實行遷移]  
　　工商研究會所設國貨陳列所經新世界允許移至自由廳陳列該會業於前日邀由各出品家籌商通常經費並遷移手續即推徐春榮爲陳列所正主任沈卓吾爲副主任陸星莊卓健伯尹村夫孫雪泥爲幹事員婁伯文爲管貨員實行邊入陳列日内先行試售待燈節後即由會訂期正式開幕 
[攔收牌照稅告一段落]  
　　前本埠徵收酒烟牌照稅主任顧元基因擅印臨時四聮單預向各店私收稅洋千餘元經各商店持據向新認商陳傑騐看不認乃向顧交涉責令料理並推姚錫奎爲代表現聞前日顧已央人擔保允於二十日前後憑單換照 
[警區照料會館演劇]  
　　南巿第一區譬察署署長趙墨林因今日爲元宵佳　境内各會館咸於是日徵召菊部登　演劇以答神庥惜恐宵小流氓乗機生事特令巡官率同長警在彼彈壓如有　賭概行　遷其一區一分駐所境内有商船會館浙寗會館故由王琴軒署員一體派警分往照料 
[久和絲襪廠移址擴充]  
　　近年絲襪盛行以來營斯業者頗形發逹本埠南北巿　浦東　起各廠有十餘家之多上年獲利甚優南巿外竹行弄吉星里之久和襪廠現因原屋不敷特商淮陸家浜海潮寺僅　僧　定該寺後之留雲高小學校原有校屋將廠遷入營業即於今日始添設襪機廣招工人從事擴充其留雲學校亦於今日移入新建校舍授課 
[地檢廳偵查烟案兩起]  
　　滬南高昌廟附近住户湖南婦人夏蘇氏近有餘屋轉租與　金南居住詎陶近來私設燈吃供人過癮該氏深恐被累寗報二區三分所警署於昨飭警前往將陶拘獲並抄獲烟槍二支以及烟燈烟灰等連同該氏押解到區轉送地檢廳訊辦又十六舖南首大成里四十七號屋内之魏新開亦私設烟榻供人吸食昨爲一區警署查悉飭警將魏及烟客葉和尙等一併拘獲搜出烟具數十件轉送地方廳究辦以上兩案昨日下午經檢察官偵查訊問一過判將　金南魏新開葉和尙等三犯分别收押候究烟具存案候燬夏蘇氏無干退去 
[輪船搭客帶土被獲]  
　　東洋公神户丸輪船此次由大連灣開駛來滬於昨抵埠當有搭客股裕桂携取網籃等物正擬登岸問爲水巡捕房探目何春生查見可疑上前攫檢當在網籃内抄獲烟土三十餘兩遂將人贜拘入捕房由梅捕頭提訊一過諭將烟土送往海闗候燬殷裕桂着送地檢廳訊辦 
[地審廳判决和姦案]  
　　西南鄉塘灣鎭濃民何錫全控謝小弟與妻何徐氏犯姦　逃一案會由地方檢廳預審明確判謝與該氏分别收押一面起訴審判廳請爲公判昨日午後審廳堵推事會同熊檢察官開庭審理謝小弟何徐氏俱供並無犯姦及捲逃情事問官詰云此案曾據何錫全在檢廳預審時當庭證明在北橋地方爾所租之小屋内雙雙鳴警捉獲况爾等亦經承認姘識今日公判庭上豈容抵賴謝及徐氏始俯首求恩問官會商之下以謝小弟和姦罪當然成立判處五等有期徒刑監禁三個月何徐氏組姦之所爲制監禁二個月期滿後交其夫領回管東 
[乳傭毒斃幼孩案續誌]  
　　住居高昌廟桂墅里之經仲濤控乳傭劉陸氏用紅頭火柴毒斃伊弟之幼孩一案已記昨報茲悉此案自據二區警署解送到廳後即經態檢察官提案訊問一過命將該氏等分别收押原告經仲　檢呈之赤耀一包存案即於前日下午五時許熊檢察官帶同毛檢騐員親詣桂墅里一號經仲濤家中命將孩屍置於視線較明之處如法相騐良久據毛檢騐員稟稱騐得該屍外表並無受毒痕跡至於　腑内有無毒質則難以騐明云云該孩家屬則堅稱　係毒斃請求伸雪熊君以家屬旣經執定受毒非剖腹不能明其眞相該家屬亦聲言情願剖腹檢騐以雪沉寃熊君遂諭令將孩屍送請醫院剖騐諭畢回廳禀復昨午經仲濤家屬將孩屍車送到廳由廳函送上海醫院剖騐熊君亦親詣該院監視間該乳傭之夫劉阿三不知此安己經發覺昨晨遣人至經家擬將伊妻劉陸氏喚出僞稱原籍有事囑其同回揚州等語當由經仲濤鳴警將劉阿三拘入二區警署押候移送地檢廳歸案訊辦 
[英租界之烟土案兩起]  
　　九江路廣泰錢莊主杭州人揚梅生前日午後至虹口購得馬蹄小土一隻行經北山西路被一百四十九號特别巡捕與七百二十六號華捕查見以其違背烟禁拘入捕房昨解公共公堂請究先由兩捕上堂稟明查獲情形並將烟土呈案請察質之被告延某律師到堂辯稱被告　體面商人此項烟土係於兩年前購存於崇明路四號親戚家中昨晚往飲年酒後帶回店中熬膏自吃並非販賣云云中西官得供以被告携帶烟土十餘兩之多是否販賣無從證明姑寛判罰洋一百元充公烟土銷燬 
又江北孩子吳道珍前日在楊樹浦路東洋公司碼頭輪船上代百老滙路錢金記小錢莊主某甲運送值洋數百元之紅土兩大包經過西華德路被二百二十五號印捕查見將吳與烟土一併帶入捕房昨解公堂請究中西官訊悉前情姑念年幼無知從寛判押三天烟土送闗銷燬 
[郵務局指控信差舞弊]  
　　北京路郵務總局管理郵票西人指控專走浦東各鄉之信差温州人陳小山收信舞弊呑没郵票費洋十元由捕將陳拘獲抄出未曾遞送之信件數十封昨農解送公堂經俞襄讞會同英卓副領事訊據中西探上堂稟明前情並將在被告家内抄獲之信函數十封呈案請察繼據原告西人訴稱被告乃係信差因浦東各鄉並無分局故發給被告郵票十元往浦東收信豈知被告所收信函計售去郵票費洋八元四角三分被其呑 
 
 

Page 11

 
 
没並不黏貼信上亦不交局遞送此事非但破壞郵局定章且誤發信之不要事應請嚴究質之被告供稱所售郵票八元均已用去故不能將信交出惟我在局當差曾在五百元之舖保云云中西官得供以陳情殊可惡判押西牢兩年以儆 
[子媳毆你斥釋了事]  
　　住居浦東楊家渡向業摇船之龔計生昨因家務起釁偕妻吳氏將其父龍和尙扭住兇毆並不擔認曠養旋經鄰居不服代報三區二分駐所崗警將龍計生夫婦併帶至署當以事闗逆倫本應解送法庭懲辦姑念再三苦求從寛交保斥釋並取具悔過切結存案備查 
[印人控追債欵]  
　　印度人强大生在公共公廨控許壽記不還借欵昨晨由廨傳訊原告投案訴明被欠情形請追訊之許偕證　良夫供稱此項借欵已於去年十二月初八日原告上差在禮　西飯店後面時將本利洋如數還清惟借劵當時並未找回等語中西官得供以被告旣未收回借劵且無收條所供不能憑信因判償還原告洋三十五元遂干未便 
[浴堂内之竊衣案]  
　　過犯張德才前晚在南京路浴德池浴堂内竊取浴客陸桂生值洋五元之綢布衣兩件圖逃被值堂人唐金壽瞥見鳴由包探姚錫卿將張拘入捕房昨解公堂請究經中西官訊明判張押西牢半年期滿逐出租界 
[眞茹鎭演唱花鼓]  
　　眞茹鎭束橺口吳同興茶館新年來雇集一班無賴游民演唱花鼓淫戲門前所掛巿招託名書塲前日經四區三分所藍警佐查得眞相實屬有傷風化且悉該茶館未領工巡捐局執照遠背警章除勒令俸演外並飭傳店主到案懲辦 
[水電廠小工可疑]  
　　閘北水電廠前年曾失竊油桶多只報經偵緝隊查獲收贜人懲辦有案前日有該廠小工林四龍手携麻袋行經大統路四區崗警劉仲元見其形跡可疑檢視袋内貯有碎鐵數十觔詰其來歷詞甚支吾拘入警署押候查辦 
[小茶館抽頭聚賭]  
　　鹽城人倪合昌在閘北鐵路北首開設小棻館前晚紏集多人聚賭牌九抽頭漁判被四區内勤巡長李桂賓帶同巡邏警張得祿等前往將一干人拘獲解署押候訊辦 
[福州路之聚賭案]  
　　流氓刀疤阿榮等因在福州路明家宅三百七十六號門牌屋内組織賭　聚賭抽頭前晚被老閘捕房二號捕頭開立根偵悉率同中西樑捕密往拿獲賭徒馬田奎徐連生葛阿四沈桂生王阿福劉寳和顧小虎沈岳山金阿根陳樹林吳連生周阿長吳阿坤王根全陳壽生楊阿二王阿全周阿寳蔡根生周阿根陳阿二及二房主陸阿桂等二十二人連同賭具一併帶入捕房諭陸管押其餘各存洋五元保出昨晨將陸解送公堂請究經中西官訊供明確判陸罰洋三十元無洋改押西牢一月餘人保出不到保洋一併充公賭具銷燬 
[無端行兇之懲罰]  
　　童九明日前無端將鄉人張雲山兇毆當由巡捕到來將童拘入捕房昨解法公堂請究先據原告張雲山稱民人向賣菜蔬爲生日前挑擔回家行經被告居處有一婦人向民人索取藥草詎被被告童九明無端糾同多人前來不問情由將民人扭住行兇幸有巡捕到來將童拘獲詎童誣指民人竊伊家單被求請究誣詰之童九明供日前實係被張竊取單被經民人拘住意欲送捕究辦因張一再懇求釋去詎張反敢一味辱駡故民人憤恨略爲毆打云云求察繼據包探上堂稟稱查得張實被童誣指行竊請核中西官判童罰洋二元充公外再賠償原告損失洋一元以儆 
[不肖姪圖竊被控]  
　　張炳華前晚深夜時潛至法新租界伊叔張金生之洋東家撬門圖竊當爲張金生得悉出外鳴捕將張拘獲帶入捕房昨解法公堂請究先據張金生稱被告實係民人之姪兒曾向民人借過洋銀數次此次竟敢前來希圖行竊求究又據張桂卿稱張炳華係民人之子不務正業專事游蕩求請訊究詰之張炳華供民人實因貧苦無奈至叔父處商借不敢行竊求宥中西官判押七天以儆 
[錢債案原被各執]  
　　李耿齋前延遠商律師代表投法公堂控倪祖菴擅將原告交伊公攤之洋銀取去不理求追一案昨又傳訊先據原告律師稱此案已蒙公堂逐次研訊明白實有六債權人至於陸源昌實收過夏寳蕚銀二千兩係赡議單並無收過二次洋銀之事請求堂上着倪將銀如數交出另派公正人公攤並治倪欺　之罪等語被告由巴和律師代辯稱原告均係憑空之言並無實在證據呈案至於呈案之收據對於是案不能發生效力此據於六月間所立夏寳蕚之欵於八月間交付實付過二次洋銀况三債權人因不敷公攤且函致原告處責問有回信可證等語中西官判各退去候再覆訊核奪 
[限期清理貨欵]  
　　陳永昌前投法公堂控程仁卿虧欠貨欵洋四十元向索不付求追奉訊屬實判退去限交在案詎程出外後避匿不見直至日前始由原告在途遇見扭至法公堂求請訊追詰之程供實因民人岳母去世故此回籍不敢私逃求請寛眼科理中西官制着交保限一個月内如數還清 
[過犯又犯搶案]  
　　匪徒葛書堂因在福建路德康錢莊櫃　上攫取趙掌生兌現之錢票洋十元圖逃當由行路人吕炳田與老閘捕房包探姚錫卿帮同追獲解由公共公堂訊供押查在案昨晨又由捕房傳同原告人證將葛解廨請究當據姚探偕證投案訴明在被告身畔搜出贜洋訊之葛供詞支吾俞襄讞得供商之英卓副領事以葛曾在法租界犯案判押西牢九月期滿逐出租界 
[匪徒在途攫物]  
　　婦人夏陸氏昨偕伊女錫英行虹口元芳路西華德路附近突被匪類沈銀才將耳上所戴之金缐圈一隻搶取圖遁經氏大聲喊捕適包探周小弟迎面而來遂帮同攔獲搜出原贜帶入捕房稟明捕頭諭着押候解送公堂訊懲 
[竊煤炭當場破獲]  
　　江北劣孩周大丫頭賈生子因在狄思威路東有恒路附近陳得富駁船上竊得煤炭兩籮携之登岸被四百四十九號華捕查見將兩孩一併拘入捕房經捕頭略詰一過諭着押候解廨請究 
[介紹新著]  
　　商務印書館近編輯日用百科全書内容約分六大綱一爲近世最新之科學注重應用二爲職業必要之藝術注重實習三爲中外實業知識注重方法四爲中外法政知議注重現制五爲新舊社會之交際注重儀文六爲家庭日用事項注重作法昨承惠贈樣本特此介紹 
來函 
[淞滬警察廳來函]  
　　逕啓者頃閱今日即二月十四日貴報本埠新聞欄内載有敵廳在津招募警士一則不勝詫異查敝廳所轄署隊刻下並無缺額縱間有請長假者亦即隨時在滬募補並無赴津招募之事希即更正爲盼江蘇淞滬警察廳啓 
來件 
[董炳章致糧食研究會函]  
　　糧食研究會諸君子台　竊維民爲邦本食爲民天貴會對於民食問　詳爲研究主持正論遣福櫐梓甚盛甚盛吾邦以農立國蘇省居長江下游農産素稱　富欲運米出省似無不可顧言論事實常不相伴試問本省産米之區有幾其足敷本地民食者有幾有餘米可供他地者有幾不産米而須仰給他地者有幾苟細加　核則運米出書之說實難言矣曩者　省長禁米出省之令　嚴誠以民食之足否地方安危之所繫不容以奸商之射利鄰封之請求而漫然弛禁以苦吾民也則其　寨時勞洞悉民　所以爲民謀者至周且備晋民　可不自謀乎夫今之土地猶是也産米之額猶是也以之供一省之食或有餘供數省之食則不足況米禁一册輸出無可稽核恐不徒運至鄰省巳也吾知不竭民之食不止矣彼主米出省者一則曰　賤傷農再則曰農業可期發廣不知農人得穀大都輸租富家或　諸巿肆以濟其急有餘粟足供全家之食者十不一二其　粟而食者比比皆是　見八口之家種田十餘畝當青黄不接之時向米肆赊取者有之典質以易食者有之其赤貧者米食不足果腹　以野草而食者并有之若運米出省則供過於求米價必陡然昻貴似有利乎農而不知反以病農　旣病矣業何恃而　展至於販夫走卒之徒日得百錢以圖温飽　此百物　貴米價又昻勢必擔負驟增入不數出其懦者　轉溝壑强者　而走險而富家豪商轉得囤　居奇互相牟利是運米出省利祗及於私人而害幾徧乎全域猶憶前年奸商運米出洋米價驟漲至十元有奇而各地搶掠之風大　殷鑒不遠其得失從可知矣况近年數省各縣荒歡時聞供一省之食猶虞不足其尙得相安無事者徒以米價不甚貴耳今運米出省是使米價之昻貴而追民以走險也豈持本之道哉諸君子深明事理洞悉與情必能秉公　斷興利除弊用竭憑誠伏　　　 
[潘子楨致糧食研究會函]  
　　　食研究會諸君大鑒閉　主義陷全國於不經濟顯然其見然主張閒放者亦未籌完善之策不經濟之利其結果恐與閉　相等爲人民計宜於每年夏曆八九兩月准其自由輪出其餘三時絶對禁止則利農而不病商爲國家計宜設國有常平倉按年積穀賤則輸出責則平　民生國計　益匪淺倘有同心盡共圖之至閉　與開放之利害及國有常平倉組織之說明書俟脫　後一併呈閱事　社會及國家經濟共同研究鄙人極表同情 
[穆藕初致程錦章函（爲浦東設電車事）]  
　　錦章先生鑒閱日報悉閣下有浦東華商電車公司之組織集實一千萬元訂定章程禀請交通部綸照在案我國年來受南北交鋒之影響貧民生計困苦極矣盜賊充斥地方受害者深今欲弭亂救貧莫急於振興實業振興實業莫不以便利交通爲先務蓋交通機闗能將本地實業包羅萬象苟以正當手段出之而此包　萬象中之芸芸衆生不知受幾多之實惠閣下大發宏願　集巨欵先從交遥着手將來事業有成則地方人民食閣下之賜者爲何如也閣下以華商資格集華人經濟起　此業造福社會安得不傾心拜倒乎報載閣下所擬進行手續之第一條該公司資本洋一千萬元現議在資本額内讓出二百萬元歸當地紳商購股以示利益均沾云云更覺閣下鄉大爲懷護出五分之一與當地紳商藉免反對思想之總密尤足令人欽佩夫旣云華商電車公司則洋商之不在内可知旣云護出二百萬元則其餘八百萬元業巳凑集可知旣禀護交通部立案則公司章程早巳訂定可知電車貨車由求新廠承造　軌由漢陽兵工廠製造巳先付材料定洋一百萬元則此事之正在積極進行更可知玥亦當地紳商之一極臥附驥均沾二百萬内若干分之利益爲特專誠函請閣下將來請交通部立案之公司章程及八百萬元認股者之姓字職業住址登報宣示大衆以釋羣疑不勝盼望之至此上即頌籌祉穆湘玥謹啓二月十四日 
雜評二 
[陜事依然（庸）]  
　　陜西問題南北爭持已久自李蘇督最近有五辦法提出而解决漸趨於接近以吾人眼光觀之當謂此問題必巳告一段落何居乎南方唐總代表又有元電之抗議也 
使北京政府對李督辦法而不以爲可行李督必不貿然有魚電之發表今旣公表且申之以反是者國人共棄之矣則政府當時必有顯明之表示認爲可以實行可知中央對於疆吏之建議陽示贊成而陰實固拒抑或始雖採納而旣卽背之將推誠示信之謂何不特無以孚南方抑且何以對相督豈標榜和平之政府所宜出者然則陜事之糾紛李督辦法之未踐殆非政府之意而莫如何耶嗟乎此亦可以見當局之能力矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十二）] [  一之]  
　　我國園亭沿用之聮常有句曰（春秋多佳日）（西北有高　）記者旅美逾三載每不能忘情此聮語覺無往不足　景面憶及之也若以此聮移諸東美各名區則十字之間即可包括一切矣束美入夏酷暑至冬季而嚴寒特甚若不移住他方實鮮佳趣之足述西曆以每年三月二十一日爲春之始實我中國之春分節也四五六三月園花怒放紅紫繽紛偶爾散步公園覺長林豐草無在不映日生輝名卉滿地繚以短欄有布種成諸色之字形者自遠望之恍若織錦之地毯而以如茵綠草爲花紋以外之本質焉美國花價甚昻有美金數十元僅得十二朶者故在春融日麗之佳日男女少長莫不駕摩托車至野外距巿甚遠處籃花摘艶以歸以消磨此不可多得之春光云茂漪華府冶春詞有曰 
橋上旋車響若雷陌頭春色繡成堆花枝人面遥相　摩托聲中逐電來 
東美春景之令人愉快殆無逾此携花逐電時也東美花景光彩各殊殆非寸楮尺幅所能窮盡其妙猶憶去歳（七年）四月十八日偕亡荆向Ｓtanton公園絮絮話離情突見遠處有高樹一白若梨雲掩映濃陰萬綠中頗若東坡詩中（梨花淡白柳深青）者及近視之繁花朶朶竟盡作微藍色此又自然現象中極耐尋味之資料也易地遐思恍同隔世嗚呼尙何言哉尙何言哉 
語云秋士工愁若即東美秋景而言尤足動人之感想矣民國六年十月十七日實爲清秋旬日問最後之佳天氣美京之西北有小巿集曰落未村摩托車约一小時可逹其自美京至落未村間長林蔽野風起雲生極艶美之楓葉點地成碎玉堆砌若霏瓊復經斜日爲之渲染令人視之頓生不可思議之快感所惜鄉村幽曲夏時爲美京人士之避署地者至今空谷足音杳然不可聞如此好秋色旣不免任其獨逝終不免由我獨樂並世之雅人率爲任務所拘牽更無有不約而集以共賞此難能可貴之秋景者即予之往亦僅忽忽兩小時知秋光之不可留不覺觸景成悲耳詩云 
絶色秋陽照樹黄掛林敗葉斷人腸消魂最是金祿柳萬縷千枝引恨長 
柳色蒼蒼掩暮門綠烟散盡剩荒園秋光深鎖斜陽裹庭院無人鳥語喧（野外多長夏避暑别莊夏期已遇如履無人之境） 
滿地黄雲散綺霞枝柯摇漾樹槎枒楓林紅染傷心涙落葉風光似落花 
此皆就春秋佳日四字言也西北高樓之說别於次節詳述之 
老申報 
[蛇跌鼈（見光緒元年九月初三日）]  
　　世傳有蛇跌　性最毒能殺人但耳聞而未目覩也昨遇浦東鄉人述及此因鎖記之蓋鄉人向以販鷄爲業數日前擔箭赴鄉收買鷄隻途中遇雨遂避於大樹之下忽聞劈拍一聲有物自樹巅墜下近視之則一鼈如九寸盆大惟首尾皆伸出五六寸與蛇無異賣鷄者知其毒物故置於籠中欲携回以示人之異比及返家則籠中之鷄無一活者鼈之頭尾俱已變化完全與　無少　　腹帶紅色遂埋諸土以免遣害於人然　死鷄則未免憮然如失不暇收拾姑且置之至次早見有黄狼野貓各一亦死於是處蓋黄狼野貓食鷄染毒而致死也噫異矣蛇之毒何至於此耶人或不慎食之者烏有不死哉願告食鼈者無論鼈之蛇跌與否但買鼈時以繩穿其尾倒掛二時許如蛇也則頓復原形如鼈也則稍遲片刻即飽老饕亦何必急何能擇哉 
雜錄 
[遺傳之勢力] [  半痕]  
　　德國倍台爾司氏曾在波愛倫普洛生地方調查兒童三十五人之讀法習字話法算術以及宗敎科之成續並與其父祖之成續相比較以研究精神遺傳之勢力據云凡父母均於某學科有優長之成績而子女亦優於此科者得百分之七十七父母中僅有一人長於某科而子女亦長於此科者得百分之五十九父母均無優長之成績而子女有稍優之成績者僅得百分之三十八又以祖孫之成續比較之其遺傳之勢力亦强乃益知昔人所謂（境遇之感化不若遺傳勢力之强盛）者實古今不易之定論矣 
就學科言之則子孫之成績與祖先相類者以讀法書法爲最多算術次之而以宗敎爲最少云 
　　石龍洞（古蹟圖十二） 
　　宜昌黄山有荒洞不知何名崎嶇曲折窮極幽奇自民國三年忽有人發見石龍於洞内宛蜒曲屈鱗甲顯然可數時項城稱帝有司以爲祥瑞加意保護遂更今名 
[百上居業談] [  江南阿某]  
波斯王討阿梭斯山檄文 
　　昌黎爲潮洲刺史有祭鯉魚文投之海數日鯉魚果爲遠徙一紙空文使蠢蠢惡物俯首聽命人僉異之余考西曆紀元前波斯王澤耳士大舉攻希臘水兵沿小亞細亞海濱赴伊萊斯邦至阿梭斯大山之下爲山所阻不克前進澤耳士有討阿梭斯山檄文甚類昌黎之祭鯉魚文其詞曰維年月日波斯王澤耳士統率將士遠征希　道經阿梭斯峰巒層疊上出重霄島嶼縈迴下阻航路噫嘻何物荒山敢驕矜與王者抗拒爭爲長雄今朕命汝豁然開朗闢爲孔道母誤王者行軍大事倘冥頑不靈王者有言不聞不知朕將軰巨砲轟炸令汝與平原伍且抛汝首領於大海之中其無悔文成不如昌黎之文之有效事詳希臘興亡史中余揣其故或者昌黎公精誠所格足以感物而澤耳士自稱東亞覇王氣燄逼人不可鬻　徒有威而未有德與然則世之務以威服人者可以巳矣 
雅典王之死 
　　新年數日觀劇消遺因憶希　興亡史中載有闗於劇塲趣事一則茲亦錄之雅典王杜黎柯一夕入劇塲觀劇座客歡迎爭抛外服鹿護其身藉表國人保衛之忱杜黎柯爲外服所壓空氣弗入窒息而死事在紀元前雖不可深信然雅典國俗於此足見一斑也 
撒克遜童謡 
　　古代撒克遜民族有童謡一則載司各得刦後英雄略中畏廬林紓譯之曰我有嘉禾牆門豆樵之我有頭頸腦門豆　之嗟夫臘門豆之匙攪吾　兮腦門豆之侈移吾情兮腦門豆肥撒克遜瘦撒克遜興腦門豆走嗚呼之日誰爲中國之腦門豆耶願國人思之中國民族果何日興耶願國人勉之 
希臘力士之殺怪物 
　　希臘古代有力士曰哈鳩司詩人描寫其勇言頗駭人聽聞茲記其殺怪物一事如下怪物一身七首名利尼海逵拉形狀兇惡令人望而生畏哈鳩司與此怪物鬭略時良久始得近其身以大樵斷其頭三然三頭甫落地而三時又長哈鳩司　此怪狀大爲震驚幸其友佐拉司在側哈令持大　置烈火中俟　頭落地立　鍬堵其凹處勿令復長于是怪物七頭盡落而死余深佩哈鳩司之勇且有急智也此次歐歐議和後世界能不復有戰事如哈鳩司之斷怪物頭而不復長乎此次南北議和後同室能不復操戈亦如哈鳩司之斷怪物頭而不復長乎此又余所日深希望者也 
小說 
[名家寫情小說神聖之愛情] [  胡寄塵陳兂我同譯]  
　　第二章愛情之萌芽 
　　一日爲星期日晨杜爾夫人與馬格蘭德入禮拜寺參預彌撒祭忽有丐女至夫人門外此女亦黑婢也其主人在是島之黑河境内待婢虐於是逃至此佛及尼見而　之分己之食以飼焉又呼保羅與之議曰吾當送逃婢返以免流離且責其主人何以酷也保羅曰善於是遂行未及午已至黑河見主人主人者一殘忍之老農也佛及尼婉轉爲黑婢訴所苦且請主人赥其過主人雖殘亦爲佛及尼所動顧以　目視佛及尼令人生怖保羅覩狀爲之不平幸頃刻事畢遂返所居奔走過遠佛及尼困不能行息於道左保羅知佛及尼足有傷即采擷樹葉爲編織草履著之始能成步腹　無所得食適林中棕樹方花擷其嫩者燔而熟之香美可口顧是時無所得火保羅忽憶土人取火之法以兩木片相擦即能得火試學爲之果得火遂炙棕花飽啖之是時夕陽在山暮色自遠而至二人穿越林　遂迷途不知所歸佛及尼自思一身痛苦殊無可恤惟使保羅陷此危地則誠我之罪也語保羅曰吾等且　上帝必能指示迷途於是遂虔心祈禱禱未畢聞犬畎聲保羅識爲費丹來矣費丹者保羅之愛犬也己而聞人聲喧雜則來者爲多明哥又有多人秉炬隨之蓋多明哥見二人久不歸尋至黑河老農家農家奴僕亦願助多明哥尋此二人秉炬者即農家奴也旣相見各大喜然二人倦甚不能行農家奴旋折樹枝爲小兜荷二人歸初杜爾夫人與馬格蘭德心頗　懸至是乃大喜一日爲夏夜暮色蒼然新月初白保羅與佛及尼並坐 
[自由談之自由談] [  聽猿山人]  
　　○春夢已未元旦之夕魚更三躍由醉鄉而入黑甜鄉忽見一青袍皂冠神似黄門者持束來謂總統有請余即偏衫窄袖尾之入署俄見一雄冠劍佩之　者高坐堂皇余向之一揖即命入右設一筵筵次只八篁一壺有神似宫娥者滿酌金樽餉余余但覺酒冽似醇已而三杯甫畢出文六珊瑚箋囑書春聮命聮語必有二已未因陰陽舍璧之意余不覺酩酊大書特書曰（已）飢（已）溺（未）艾（未）央筆甫入筆狀又有一神似傳逹者持東一謂總理有請余即尾之如前狀見几上有紙兩大幀純黑色秀一粉池池邊有粉錠一命振筆疾書田怠余恃醉佯狂如張顛作草書曰（己）所不欲（未）之能行書罷忽聽吆喝一聲突然夢醒不知東方之旣白 
 
 

Page 15

 
 
   
 
 

Page 16

 
 
   
 
