# 1907 - 370 - 4912477

 

Page 1

 
 
   
 
 

Page 2

 
 
宫門抄 
　　九月十五日　召見軍機　岳登龍　徐世昌 
論說 
[論學校運動會] [  （築巖來稿）]  
　　體育之種類有三。曰民間體育。曰軍隊體育。曰學校體育。今中國學校體育尚無正當之主義。故民間體育。亦不能發達。每年各處學校開運動會。以鼓勵體育此實不獨能發達學校體育。且得以誘起民間體育也。苟當事者深加注意以利用此機會。則亦得使生徒之父兄。及其他之觀覽者。知體育之應重。而民間體育可由此以發萌芽。然而今之運動會。往往有因此而害及生徒之身體。致生民間。體育之大阻力。危害身體之尤者。莫如用選手競爭法。開會之前必曠去他種科學數十日。各學業之進步。由是畧頓。其弊不但少數之選手者已也全校之生徒。亦必因觀感而致不能得教授訓練之効果選手競爭。實非學校教育所宜。試思多數之不當選者。其心理上當若何。於誘起民間體育上。更非所宜。係社會上方以此爲險。以此爲難。安能希望藉此。以使之效法耶。總之。運動會當。注重團體之運動。不可偏重。個人之能力。當用普及。的故須全體不可用限。局的故禁少數。因有此運動會之關係爲恒久的。非一時的也。爲運動而。開運動會。非爲開運動會。而運動。當事者苟察其目的之所在。以施行。則學校體育。與民間體育之發達。烏可限量耶。今以去年日本文部省體操遊戲之調查委員。所定運動會之要旨十則附以說明錄之如左 
　　（一）學校中每年於春秋兩季定適宜之時日在校内或校外務必開全校生徒之運動會 
　　每年當開運動會二次爲常例。然難保無不得已之事情故加務必二字。希望之也。 
　　（二）運動會者示生徒平素習得之成績以奬勵體育爲目的衣服飲食裝飾等設備勿及奢侈 
　　示習得之成績。乃運動會之主眼故除平素習得之之外。不必加入他種。以背奬。勵體育之旨趣。 
　　（三）所行運動之種類當以平素習過之團體運動爲主或斟酌各生徒之身體狀態而再選適當者 
　　人必曰運動會以團體運動爲主。個人的技能不能發展。且運動種類同一而無變化必减少觀者之興味斯言也。不知教育有普通專門區别之言耳學校體育非教運動之特殊技能者。其目的在使生徒皆熟於運動以强健其身體也運動會時。非全校生徒運動則與目的不一致。特殊技 
 
 
 

Page 3

 
 
能之。競爭乃一種專門教育。非盡人之所能行也。於是不可不用選手。用選手者。必至犧牲多數生徒。使少數生徒運動有進步。豈一般學校　應採用之方法乎。至於運動無變化。則觀者無興味之說。更不足取。何則運動會者。非以博觀者歡笑爲目的之比。技演劇也。苟運動之種類。選擇得宜。則豈可以觀者無興味而除之耶。 
　　（二）（三）二項中所云當選素練習之運動者。蓋平素未經練習。而突然於。運動會中爲急激之。運動。往往害及身軀妨碍學生之發育。故爲此以矯。正其弊也。（未完） 
專電 
[電一（北京）]  
　　蘇杭甬鐵路借欵一摺昨日奏奉　硃批數十言無非表明國家不能失信與國之故 
[電二（北京）]  
　　俄使因間島要求琿春利益政府於間島問題尤堅持不讓 
[電三（北京）]  
　　北洋咨達外部山海關經辦中立各員與江海東海津海事同一律續請奏奬 
[電四（南京）]  
　　江督委王道紹延代理上海道 
[電五（處州）]  
　　縉雲縣土棍糾合台匪肇亂聚搶縣學堂穀八千石官紳電省請兵 
[電六（長沙）]  
　　湘省大小各烟館於十五日一律閉歇 
緊要新聞 
[沈侍郎條陳滿漢紀聞北京]  
　　化除滿漢條陳已有數十起之多日前沈家本侍郎亦上封奏略云化除滿漢之策如裁撤將軍都統停給旗丁口糧等均將次第實行愚以爲仍未足以融洽也蓋排滿謬說係自由革命等黨煽惑生事多藉口於政權之不平等彼等必謂滿人所占者是好缺種種情形其餘可以想見臣意化除滿漢惟有化除意見之一法應請飭下各該部將滿漢員缺婚喪禮節服官守制并現行俗禮稱謂名號及一切滿漢不同之處全行改歸一律意見化除形跡自泯等語奉　旨著政務處議奏（山） 
[浙江京官爲浙路借欵致公司電]  
　　浙路公司鑒杭館集議聞有主持借欵而籌善策者無論如何稍從禍卽踵　多數皆不贊成錢駿祥陳錦孫朱福銑褚成慱蔣廷黻尊褘吳士鑒朱文効俞樹棠劉富槐俞鈞儒張埜廉等同印文（彼） 
[浙路公司爲借欵復北京辦事處汪大燮函]  
　　啓者滬公司郵轉二十九日賜書當卽電復　略　繹尊恉似　浙福此外部一二人之論非辦事處及旅京諸老全體之見也謹就來書各節條辨下方其存其亡在此一舉不敢不詳豈好辨哉來書謂此事始末非通盤籌畫避重就輕終不得其結朿云云夫論事貴赴一的一避一就　無結朿浙路固以自辦爲結束者竇約在二十四年盛函在二十九年是一非二是直接上文非另一問題折盛卽折竇其中無界限可斷有何輕重可言公謂爲借欵輕乎豈猶以滬寗之受害爲未足而特爲桑梓盡此義務夫一經借欵英商必售股傷哉蘇杭甬股票將　滿倫敦之市場非明明賣路乎盛議者竇約之結朿也盛議廢竇約一解英使二之我當一之一之言正而事順如其說而二之也則慮草議之作廢而又别予以可握之柄也公乃曰盛大臣與英公司訂草約四條已是第二層事豈政府於蘇杭甬一路許之於英使再許之於英公司一路而二主乎英使以浙人抱定盛大臣六個月不辦亦不復草議一槪作廢之函初撇盛而就浙撫今又變其詞謂盛無廢約之權英公司爲路事交涉先後已十年案牘累寸英使與其領事從前亦止爭該公司所訂之草議彼以爲爭草議即爭竇約也今又撇開草議而爭竇約謂盛無廢約之權回盛有與英公司締約之權謂英公司無答復廢約之權何英公司有承認盛大臣締約之權假息壤之名行商於之詐直視吾浙人人皆楚懷也來書又曰英使即承認廢去英公司承辦之草約而總署所允竇使五路之約固猶銕案未動是恐英使奪路之無詞而我目爲之圓　竇使矛其前英公　盾其後外部更從而爲之詞其狡窟由一而三其枝節由乙而中外部或不爲吾浙計矣若公以浙人而官外部宜勿爲人所惑也（未完） 
[德皇接見孫使]  
　　十三日栢林電云德皇於今日（卽中歷九月初七日）接見中國公使孫寳琦並收受國書譯文匯報 
[郵傳部改訂郵政]  
　　十四日天津電云刻接北京電音 
 
 

Page 4

 
 
郵傳部頒布訓條謂一切郵件非從中國郵局寄出者除外洋軍事郵件外槪不得由中國鐵路輸送　中國路政局總辦局　已爲此事晉京外國郵局出發之郵件業已停止譯字林報 
[蕪關搜獲軍火紀事蕪湖]  
　　本月十一晚蕪道文仲雲觀察在美順輪船查獲軍火三十三箱已紀前電兹悉此項軍火由上海逸信洋行報運謂係中國官塲所採辦報單註有中國硫磺字樣經滬關查騐每箱均夾有文煥名片一紙並有護照呈驗初九日由美順輪船由滬裝運出口至十一夜十二下鐘時抵蕪先一日瑞記洋行王愼之接有上海來電謂關道採辦軍火三十三箱由美順輪船運蕪（因美最時行亦由王經理故有此電）水脚銀由道署兌付王接電後卽赴道署報知關道關道深爲駭異以蕪地并無採辦軍火情事此項軍火恐係黨人所爲希圖運往内地當即會商蕪采營兼偵探隊管帶李葆林密派駐蕪巡防三旗管帶孫得勝率領隊勇數十名在瑞記躉船守候并商准新關稅務司湛參君俟該輪抵埠時設法扣留迨該輪抵埠人貨卸盡後將軍火運上駁船停泊江心并由關　調集水師舢板多艘四圍守護至十二日早晨始將駁船移抵新關碼頭由稅務司飭驗貨廠扦手開箱查騐（該箱均係方式高約華尺一尺餘寛亦如之外係木質中夾板并有象皮一層）僅驗三箱均係砲彈每彈重一斤有奇其餘并未開驗關道令將各箱軍火一律存放三旂子彈房内并飭孫德勝千戎日夜派兵輪流看守關道將本日緝獲軍火情形電禀江督皖撫請示核奪并電達滬道轉致滬關稅司追究報運之人此項軍火究係由何人購辦以冀澈底根究再蕪埠自出此事外間議論紛紜人心頗爲驚惶關道恐有匪徒乘間煽惑已密飭各防營嚴加防範巡警界内現亦一律戒嚴聞李參戎並於十一夜派有偵探隊長數人趁美順輪船上駛偵探此事消息云（儀） 
[電阻日僧入閩傳教奉天]  
　　日僧違約在閩傳教近已布滿各地旅奉閩人聞之遂集同鄉電請外務部及閩督設法挽救電文如下　日人縱教入閩意深禍烈乞早力爭以維全局旅奉閩人公叩（恭） 
[江西南贛拳匪閙教十四誌]  
　　南康縣楊令諉過委員　南康縣所屬塘江潭口一帶教堂教士甚多前有匪徒習拳仇教情事經贛南道札委塘江統稅委員李國韶會同哨弁督兵前往塘江銅鼓寨地方拿獲袁姓一男三女解赴贛道提訊電禀撫轅核辦惟塘江爲南康所屬現楊寅揆縣令以委員李國韶帶領弁兵鎗斃婦女澈動民變通禀大吏以冀卸罪云 
　　電飭胡鎭台久駐南安　韶軍統領胡鎭台於初三日已到南安現與府縣妥商傳紳解散鄉民脅從者以安地方等事初九日贛撫因崇義上猶一帶匪仍未靖又電飭胡鎭台多駐幾時藉資鎭懾 
[委員密禀派兵彈壓淳安民亂杭州]  
　　淳安民變經浙撫派委吳令寳鑑馳往查辦各情迭誌本報兹悉吳令密禀上台略謂是案原因甚多若不嚴行究辦淳民必無安枕之日爲首各匪畏罪造謠意欲煽惑愚民再行暴動以致人心洶洶勢頗不靖應否酌派新軍下縣鎭攝庶不致肇釁端聞撫憲信中丞已密飭　統三六橋太守迅派第二營管帶馬志勳督率步隊二隊並酌帶見習士官四員已於十三日黎明拔隊由陸路馳赴淳邑防紥云（赤） 
[海豐縣亂事已平]  
　　十三日汕頭電云海豐縣萍湖鄉暴動業已驅散拘獲亂黨三人刻已 
黨云譯字林報 
[欽防匪情近聞廣州]  
　　李鎭聯紳防匪之計畫　欽廉匪黨雖迭受官軍痛擊然匪蹤仍未消滅迹更冒穿官軍號衣聯隊而出李鎭以匪黨行爲詭秘防不勝防自非聯台鄉團節節兜擊難期得力至募　鄉團前經囑紳妥速辦理現特知會欽廉道及州牧廉州府合浦靈山縣速行督率紳耆一律募集團勇如果籌欵艱難應聯合多鄉酌量招募并議定章　凡匪黨　匿某村及竄經某村應卽　該村鳴鑼告警立率團勇追剿附近各處鄉團及營勇聞警亦卽一體迅速會合兜剿節節窮追 
　　石灰洞搜捕餘匪　北海李鎭近 
黨素稱凶悍當經知會郭道設法赶 
撲欽城之漏網匪首陳洪機潛匿石 
馮管帶馳往掩捕詎被匪知覺紛紛 
獲餘匪十餘名云 
　　防匪行事絶類黨人　防匪爲首者曰張德卿又有梁姓朱姓所至以金磚金葉出售張匪各處請酒招人從者人一名銀十元買物與錢必逾其價陷防城攻靈山均不擾及商户路遇行者則先囑之走惟小股十匪則四處搶劫聞彼甚恨此輩張帖僞示有﹃狗盜　端捕劫　財害殺生靈一經派員偵探拿獲定不徇情並許失主指報刻卽　出給償﹄等語因此民不甚懼而反懽官軍雖自靈 
三那地方云 
　　李鎭接收僞函　北海鎭李準近得一函係從河内某洋行寄來者約二三千言其開首云中華國民軍南軍都督黄和　　致書　滿洲廣東北海總兵官李準公閣下至其中大都　招降之語　謂滿洲壓　漢　 
 
 

Page 5

 
 
已至三百年前時太平天國幾已成功因時有曾左故致破滅今公之才具豈足以望曾左極其所至不過多鮑之流耳然有曾左而後有多鮑今之爲曾左者何人公所受知者爲岑春萱岑已開缺繼之者人極腐敗公能事之乎等語　案黄和順乃廣西巨匪前時所購捕未獲者 
[皖撫批斥富農公司請勦湖佃安慶]  
　　萬頃湖佃民滋事一案富農公司張大其詞禀請皖撫派營勦辦兹奉批斥云湖佃聚衆抗租情本可惡然使先事善爲措置亦何致决裂至此據稱有著名會匪潛來勾結專事搶掠以充逆餉並在慈善廟三聖殿等處糾衆拜會斬牲盟誓等語查該公司當日招佃本多來歷不明之人良莠最爲混雜所禀各節誠不能保其必無是該公司當先職其咎矣單開各名並無謝令所禀之某伯英在内而人數倍之具禀軍督帥在初一以前此禀乃在半月以後是明知謝令前禀已經批駁藉此爲謝令分過充該公司之意恨不藉官之兵力一舉而殲之旣以証謝令之不誣卽可藉此威力勒令交租公司之自計誠善矣如佃民生命何不肖州縣視官如寄於民之生死肥瘠漠然無所動於中要不足怪獨怪該公司與佃民等利害相關依爲生命何亦忍而出此自貽伊戚耶總之聚衆抗租爲首諸人本有應治之罪其所以抗租之由公司當自知之當能善處之該佃等終歳勤苦博升斗謀一飽公司旣分其利應視如家人一般已飢已溺痛癢相關庶永永相安各有無窮之益迭經電飭蕪湖文道等督飭謝令持平辦理解散墾户爲一事清查奸宄爲一事息目前之爭卽以杜異日之患亦該公司之福也仰卽便遵照此批（先） 
[川漢鐵路審定軌綫四川]  
　　四川王中書廷佐以審定川漢路線禀陳川督略謂川漢路線以江北廳經兩路口大竹東鄉太平而至漢中再經興安老河口出襄陽達漢口爲上策而由渝城經開縣梁山至宜昌次之由萬夔之塘路又次之若由江岸最爲非計云云護川督趙制軍批云川漢路工綿延數千里事關西南全局審定軌線實爲敷設之始基而峻嶺崇山又非若曠野平原易於勘測此次貴中書偕同工程師不辭勞瘁繭跡奔馳歷蜀道之艱難副股東之希望卽方之泰西探險家何以加此所陳各節慮遠思深審弦弧避就之宜籌水陸貿遷之利均能持之有故言之成理惟經營伊始不厭求詳希候覈行鐵路總公司妥議詳奪可也　聞川路公司决議採用由渝至宜之議已禀由川督電達郵傳部矣（黑） 
[郵部札委恊理閩路厦門]  
　　全閩鐵路公司股東會投票公舉胡都轉國廉葉觀察崇祿協理鐵路事務已於初一日奉郵傳部札委胡葉兩員協理以專責任云（青） 
淞滬要聞 
[法領開送西瘦外築路合同草案]  
　　西門外電車交涉一案由法領開送合同草案十三條商請滬道酌核已誌前報兹覓得原稿照錄如下　（一）方浜橋至斜橋一段馬路歷由公董局修築自今以後公董局不管修築之事（二）前公董局認道台爲地方官有派設巡警之理自後亦有修築此路之理（三）道台担保地方官所有方浜橋至斜橋全路寛闊一丈一尺以後須照現在寛闊丈尺（四）道台担保地方官須將此路一律修築平坦俾中外公私馬以及華洋各式車輛並華洋行走人等得隨便常川往來不收路費（五）道台担保公董局永遠隨便經由此路並無所費所有公董局馬車工人材料等均可隨便經過（六）公董局在此路地面地下所有各工程因關大衆利益必有應修應改之處如自來水管公董局卽有修改之理（七）方浜橋至斜橋馬路以後公董局爲公共利益須在此路裝德律風竪電桿木等開挖路地工程局應准照辦公董局照出費項並將開挖之地照路原樣修整（八）中國紳董首事等允許設立華電車公司與現在法電車公司商議辦理（九）方浜橋至斜橋馬路現由法公司安設電馬軌道以後華公司償還法公司軌道費用歸爲華公司産業（十）方浜橋至斜橋馬路道台担保法公司在此路軌道永遠可以行駛並無所費此項軌道應照常與法公司軌道一樣寛闊（十一）方浜橋至斜橋馬路以外軌道華公司與法公司商議彼此電車互相通行（十二）法公司代華公司安設電車軌道最要者立卽興造自東門至杭州火車站繞至斜橋一路已安軌道此項軌道自係華公司産業應議定年限華公司向法公司購用電氣以保意外之險（十三）以後或工程局或華公司不照以上合同辦理由公董局禀請官派人員勘明有收回方浜橋至斜橋馬路之理（棲） 
[會議闢門築路籌欵辦法]  
　　城内地方公益研究會昨日開會决議添闢城門興築馬路籌欵辦法大旨擬以城濠公地變價撥作築路之需另擇公地設立興市公司并創設公益會一元借票又闢門築路籌欵彩票以上四事認可者實居多數並聞各紳董認　捐欵亦有二千餘元之譜云（車） 
[商會函查度量權衡]  
　　商務總會近接滬道函開頃奉督憲電諭飭卽查明沿用之度量權衡合抄原電奉布（原電已紀前報）祈執事查照憲指詢各節確切查明迅速示復以憑核轉幸勿稍稽等云該會接函後已通函各業董事將近日各業相習沿用之尺寸斗斛秤量等各件詳細列表函復以憑彙轉云（南） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[諮議局章程草案擬稿]  
　　第一章　總綱 
　　第一條　每省設諮議局議會爲全省之意思機關設諮議局叅事會爲意思機關 
　　第二條　諮議局議會以各廳州縣議事會所公舉之議員組織之 
　　第三條　諮議局叅事會以督撫司道及諮議局議會所公舉之參事員組織之 
　　第二章　諮議局議會 
　　第一節　組織及選舉 
　　第四條　諮議局議員每廳州縣三人由各本廳州縣議再會於議員中選舉之直隸廳州之直轄地等於一廳州 
　　第五條　諮議局議會設議長副議長各一人於議員中投票公舉 
議長副議長任期一年議長有事故時副議長代行議長之職權 
議長副議長之選舉須有議員全體三分之二到會方可舉行議會執行本條之選舉後三日以内將當選者姓名及票數報告督撫申督撫咨民政部存案 
　　第六條　諮議局議員任期三年每年改選定額三分之一 
諮議局議會成立後第一次及第二次改選時議員之去留以抽韱决之 
議員於改選期以前退職或出缺者臨時以本廳州縣最近選舉之次多數者推選補 
補缺議員之任期以其前任者應行改選時爲限 
　　第七條　諮議局議員之選舉由督撫據諮議局議會之呈請行知各廳州縣各州縣札於文到三十日以内招集議事會舉行之 
　　第八條　各廳州縣議事會選舉諮議局議員用記名投票法當場互選以得票最多數者爲當選　選舉諮議局議員時各廳州縣議事會須選議員全體三分之二到會方可舉行 
　　第九條　各廳州縣議事會執行第八條之選舉後十日以内當呈由本地方官將當選者姓之名履歷及票數申報督撫再由督撫咨民政部存案 
　　名廳州縣呈報當選者姓名時應附開次多數者三人之姓名履歷備案 
　　第十條除本章程所定外關於選舉諮議局議員一切細則由各廳州縣議事會决議施行　　第二節職權 
　　第十一條諮議局議會應行議决之事件如左一本省廳州縣議事會董事會及下級自治團體（如城巿鄉各議事會城巿董事事及鄉長等）之設立事項二本省歲出入之預算事項三審查决算報告事項四關於本商之稅法及公債事項五關於增加本省負担事項六關於本省利權之保存或抛棄事項七本省地方公欵公產之處分事項八廳州縣議事會與董事會爭議之評判及和解事項九督撫交議事項十本省自治團或人民陳請提議事項 
　　第十二條諮議局議會得以第十一條議决事項交諮議局參事會辦理 
　　第十三條諮議局議會對於諮議局參事會所辦事務得質問其意見 
　　諮議局參事會對於前項之質問須有詳細之覆答 
　　第十四條諮議局議會對於本會公益事件得上意見書於督撫或各部院以備採擇 
　　第十五條諮議局議會得應各部院或本省地方長官之諮詢申述其意見 
　　第三節辦事規程 
　　第十六條諮議局議會每年冬李開通常會一次會期以三十日爲限但有必須接續會議者得延長會期十日以内在通常會開會以前如有應議連要事件經議長酌定或督撫照會或議員全體三分之一以上聯名請求得開臨時會其會期以十日爲限 
　　第十七條諮議局議會開會日期由議長酌定通常會先期三十日臨時會先期十五日移請督撫公布之 
　　議長於公布開會日期之日將本會期應議事項發通知書於各議員并公布之 
　　關於開會一切設備由議長先期知照諮議局參事會辦理 
　　第十八條諮議局議會非有議員全體二分之一以上到會不得開會 
　　第十九條諮議局議會之議案以到會議員過半數之同意决之可否同數則决於議長 
　　第二十條凡議案有關係議員本身或其父母兄弟妻子者該議員非得議員多數之許可不得與會 
　　第二十一條諮議局議會之會議不禁旁聽但有左開事由者不在此限 
一督撫照會請禁止旁聽經議會可决者二議長或議員三人以上提議禁止旁聽經議會可决者 
　　第二十二條諮議局議會會議時得由督撫三司或所派代表到會宣布意見惟不與議决之數 
　　第二十三條諮議局議會之長代表議員至體定會議次序王持每日會議之開閉保持議塲之秩序 
　　第二十四條諮議局議會得定議事細期及旁聽規則公布之 
　　第二十五條諮議局議會會議時如有議員違背規則者議長得停止其發議違者得令其退出議塲其因而率亂議塲秩序以致不能會議者議長得令暫時停會 
　　第二十六條凡旁聽者如有不守規則率亂議塲秩序者議長得禁止其旁聽 
　　第二十七條諮議局議員於議事範圍中所發之言論對於會外不負責任 
　　第二十八條諮議局議員除規行犯罪外會期中非得議會之承諾不得逮捕 
　　第二十九條諮議局議會得設書記聽議長之指揮辦理庶務書記由議長選任其員額及薪水由議會决定 
　　第三十條凡會議由書記錄載議事始末編成議事錄由議長審定署名交書記保存之 
　　第三十一條凡决定之議案由議長移知督撫及諮議局參事會公布之 
　　第三十二條諮議局議會設常置事務所由書記駐所經管日常庶務議長副議長隨　督理之 
　　第四節旅費及公費 
　　第三十三條議長副議長議員均係　譽職不支薪水惟會期中得視時日之久暫道路之遠近支給相當之旅費 
　　第三十四條議長副議長除應支旅　外每年得視其職務上之需要支給一定之公費 
　　第三十五條旅費及公費之數目　其支給之方法由諮議局議會定之 
諮議局議會成立後第一次之開會時各議員之旅費書由本廳州縣於地方公欵中酌量支給（未完） 
 
 

Page 11

 
 
分類新聞政界 
[咨行各省法政學堂增設監獄科北京]  
　　學部咨行各省督撫略云法部奏請於京外法政學堂一律增設監獄學專科選法政高等學生派人研究年半畢業查奏定章程法政科大學原有警察監獄學一門又京師法政學堂課程亦有藍獄學與法部此奏用意相同應由各該學堂遵照定章將監獄學一科切實講授其未設此科者應遵照一律增入請煩查照云云（七） 
[鄂藩傳諭候補人員武昌]  
　　鄂藩李方伯近日傳諭本署各官廳畧謂湖北大小候補各員奉委差事並何時銷差向不隨時禀司註册以致無從查考今限　本月内自知府起至未入流止各開銜名現當何差或並無差事或已有事故回鄉尚未禀報者速至本署號房登號以憑查核并不准號房需索分文云云（今） 
[公議查荒辦法嘉興]  
　　初九日秀水縣秦鹿坪大令會同紳士邀集業户在精嚴寺會議查勘蟲災辦法到者有一百餘人議定辦法六條列下（一）由各業主就本區担任查勘每人認定幾圩（二）業主到圩須先邀向圩保遇有全荒田畝問明畝分業户四至一一記帳以便按圩造册其餘有收田畝將一圩通計成數註明莊圩以便核查（三）各業主查記荒熱底帳交存公所彙造總册呈縣覆查（四）本年虫灾輕重不一似應各按莊圩災情重輕分别蠲緩（五）各圩全荒田畝鄉農工本旣已無著業主租米自難向收應請通詳一律豁免查勘時須先禁其收割以免朦混（六）在精嚴寺設一公所限九月二十日交寄底帳由縣酌派莊書到所造册（比） 
交涉 
[函商妥結油池案辦法蕪湖]  
　　英商亞細亞公司擬購蕪湖小港口内地會屠教士所租之地建築油池經關道文仲雲觀察往復辨論等情屢紀前報兹皖省洋務局又函致關道畧謂奉南洋大臣函開葛領事日前來署已告以英商建設油池照案准行惟教堂公産不能轉租應令另租民田由官勘明無碍再行辦理旋經該領事將教堂原立永租文契照交洋務局呈閱並云此地係民人黄配義出租與内地會英國屠善宰名下爲業并未書明教堂公産等語鄙意似可由屠善宰先行轉售與華人以個人出名買地之弊更正而建設油池之案亦可就此辦結係屬一舉兩得之道惟尚未向該領事道及特此先行奉商望熟籌妥酌如無别項窒碍卽一面禀明中丞核示一面照此與葛領事商辦以期早日就緒免致再向外部饒舌此係審時度勢委曲求全另由華人手内永租可免另行擇地之難亦不致有違定章等語查閱抄錄文契果係租與英國屠善宰名下爲業並無本地教堂公産字樣是此契本違約章應令退回方屬正辦而另令該洋商覓　建設旣屬不易且反將地土多售與外人一處不如卽令屠善宰將此　退還原業由亞細亞洋商自向租用倘此外另有抵制之法較爲妥協自不厭反復詳求期臻至當尚望熟思審處迅速裁覆爲要（詔） 
[集議造築後馬路之辦法鎭江]  
　　鎭郡後馬路每歳由英工部局墊欵代修現因鐵路車頭地方又須開築馬路一段以相聯貫日前紳商兩界開特别大會公擬章程兩則一須歸還外人歷年代修後馬路之費一須另籌日築新馬路之費設有阻撓破壞則當以全力爭執云（庶） 
[駐京日使蒞漢漢口]  
　　日本駐京公使林權助于初十日乘宇治兵輪抵漢旅漢日商均至江干迎接云（今） 
[鄂督查察學堂武昌]  
　　鄂督趙次帥於十一日蒞學務公所率同總理往省城大小各學堂查察并與各教員傳見時磋商一切學科（金） 
[洋兵幾釀巨禍安慶]  
　　重九日有某國兵艦泊於皖江該輪水手登岸游行沿路攫取食物不給分文是日爲茱萸令節小家婦女出門游觀該兵於小南門内突入人家並將其大門關閉婦女皆驚慌躱避觀者咸抱不平欲與爲難勢甚洶洶經巡警極力勸沮該兵始徜徉而去（茶） 
軍界 
[水師偵探緝獲票匪鎭江]  
　　瓜州水師營偵探隊近日訪聞有會匪兩人濳行來鎭開堂放票爰帶同眼線前往拘獲并起出票布一百數十張當卽解送丹徒縣暫行監禁候電禀提憲程軍門酌辦（若） 
[軍學研究會定期考試蘇州]  
　　○蘇省督練公所附設之軍學研究會第一班業已開學前經總辦袁觀察議定不論世襲軍功凡有武職功名者皆准報名人會由是以投考者紛至沓來觀察遂定期十六日考驗第二班以定去取（出） 
[江督札調蘇松總鎭鎭江]  
　　徐州鎭總兵叚有恒鎭軍日前由徐赴寗謁見江督禀商要公當由端午帥札委調署蘇松總鎭現段鎭軍於十四日由省乘輪過鎭小住行旌卽須回徐料理以便交卸云（射） 
[標營减少休息日期漢口]  
　　鄂省陸軍各標營軍士向章於星期日停操一次現因預備新督校閱凡遇星期一標之中祇准一營休息餘仍認眞訓練以免臨時倉猝云（讀） 
[會同鄰封拿獲匪徒安慶]  
　　安徽亳州與豫省商邱永城各州縣比連該州譚祖綸直牧訪聞該境時有匪徒萌動搶劫居民當卽會同鄰封周歷巡緝現拿獲窩户丁士羣一名卽交由永城陶令研訊供情除一面移會外已通禀省台核辦矣（政） 
[派員赴鄂皖兩省徵兵廣東]  
　　粤省前在肇屬徵募兵士計應募者一百七十餘人局中費用至三四千金現上台之意以粤省照部定章程應練新軍兩鎭故决議派員往兩湖安徽等省招募云（白） 
學務 
 
 

Page 12

 
 
女學考試畢業案揭曉武昌 
　　　　鄂省啓秀女學堂師範科女生日前考試畢業兹已將甲乙評定附錄於下　（最優等十八名）段成英段成俊　黄　智　胡瑞春　周志貞　周詠香　葉慕班　高階菊楊百遜　方玉光　段成藻　黄志筠　傅淑貞　金瓊仙　周佐伯陳秀英　金文瑜　范文英（優等九名）胡瑞昌　徐德華　甘相筠曾錦棠　楊其蕙　黄　正　彭銘閣　李慧貞　蕭　正（中等三名）陳佩芬　楊禀信　陳道容（隨同畢業一名）黄　綺（學） 
[全浙師範定期開考杭州]  
　　全浙師範學堂監督自邵太史章辭退後改延台州喻長森接任等情已載前報兹悉喻太史禀明學憲欲先出洋游歷籍資考察學憲謂報考學生業已紛紛到省若再延期轉非體恤之道擬請赶速開考云云現决定於本月二十一日爲開考之期並分電十一屬飭卽迅速保送以便開課（紅） 
　　按考期已見本報專電 
[鎭道籌議改良學務鎭江]  
　　常鎭道榮星莊觀察日昨傳各學堂監督教習等至學務公所籌議改良辦法其宗旨係注重國文經義禮記等學擬將各科課程鐘點畧爲减少以期保存國粹（射） 
[批奬屠令請予列抵辦學虧累杭州]  
　　淳安縣屠令禀墊用不敷學費如交卸時籌不足數請予入册列抵等情奉署藩司喻方伯批云該縣學堂已因鄉民滋事搗毀殆盡繼任者旣須籌欵規復又責令彌補前虧固有爲難惟該令在任年餘墊欵興學頗具熱心現已奉飭交卸册報墊用不敷洋三千五百餘元能否准予列册就地籌補以示體卹仰候州府遵照核復飭遵仍候撫憲曁提學司批示（紅） 
[常州中學定期招考常州]  
　　常州府中學定於本月二十五日招考武陽勸學所照會各學堂於二十日以前保送合格學生由勸學所轉咨中學考驗至簡易師範生則逕赴勸學所報名云 
實業 
[禀請開採竹山縣石鑛湖北]  
　　湖北竹山縣羊尾越兒二山向産綠松石礦久爲西人所注視現該縣富紳袁開甲糾集資本呈請礦務局給照開採未知能否批准（今） 
[批斥請設農學會之招搖杭州]  
　　前日欽含英等禀請浙撫開設農學會旋奉批云查農會宗旨在研究農學改良進化所以模範農夫也凡發起之人必先具有辦會之資格庶幾動農民之觀念藉以開通農智發達農利方爲正當之辦法查長興縣城及泗安鎭先後請設農　或攔自治或劃糧線所訂章程專注意於攬權攘利反於農學理由絶不置議並稱農民注册每人納費一元又派常年捐洋十二元會員指爲無限直以此爲歛錢之利藪欽含英又儼然自稱總會私設北鄉分會函索貼費復收告示費四元川資四元以剝削農民之汗血任若輩之揮霍荒謬已達極點深堪痛恨仰長興縣立速查明詳覆並嚴斥欽含英陳希周不准於未奉核定章程之前摺稱成立招搖納賄一面訪詢就地公正紳耆究經何人能有辦理農會資望再飭妥訂章程由縣核明詳奪云（紫） 
[禀准設立農務試驗塲鎭江]  
　　鎭江南門外竹林寺附近荒地計有三百餘畝現有某富紳具禀丹徒縣自願承墾此項荒地設一最大之農務試驗場當奉王得庚大令批准照辦矣（庶） 
[張中堂致湖北官錢局電（爲官商合辦四廠事）]  
　　湖北官錢局總辦高觀察鑒前在鄂札行開辦鐵路機器造紙氈呢針釘四廠應需欵項在官錢局陸續撥給各在案查該四廠開辦經費所需甚鉅從前面諭一面在官錢局撥欵一面招集商股作爲官商合辦如此方合本旨札行時漏木叙人合亟補電希卽轉告該四廠總辦將此電補入備案届時擬定章程首須揭明此旨該官錢局迅卽與四廠總辦會銜具禀督轅請批定立案是爲至要（今） 
雜記 
[法律大臣定期北上武昌]  
　　湖北仕學館監督俞廉三現因調爲修訂法律大臣特將監督一差辭退定期十五日北上故仕學館各員已設筵公餞矣（讀） 
[勸捐督撫之奇聞武昌]  
　　湖北農務學堂學生喻毓熙游學比國與該國富户伯多樂相善因詢及喻之家世喻云其父曾捐巡檢伯問巡檢之位尊否喻對至卑伯遂慨然曰以君之才如此令尊之才不問可知何不捐一督撫如慮無資僕願借助立繕一函付喻隨其家書寄鄂昨喻之父接函以字係法文遂請某君代譯略云僕承令郎不棄爲好友每一禮拜必唔談三四點鐘之久今聞先生曾捐納巡檢此職位卑祿薄不足展其所長不如改捐督撫大員爲妙如需欵若干僕願借助俟接到覆函卽行匯寄云云（今） 
[糧道赴寗蘇州]  
　　蘇糧道惠澤民觀察於十四日啓程赴寗謁見江督面商要公約月底旋蘇（眞） 
[監學失妾致病武昌]  
　　兩湖師範學堂監督王君春元今春在漢口娶一妓女爲妾入門後與大婦不睦日前該妾忽隨某甲將衣飾財物一併捲逃王卽報由警局密加查訪迄無下落以致因憤成病業已將監督之任辭退矣（今） 
日本通信 
[早稻田大學試驗之通融]  
　　東京友人函云早稻田大學留學生部有浙江官費師範生百名前次舉行第一學年考試不及格者十一名未考畢歸國者二十三人日前舉行補考該部揭示均已合格准予昇班一時落第諸生喜形於色稱頌青柳渡俊功之恩不置惟此中如俞新鄭鳳壬葉錦春洪紹程景曾邱銳諸公均罹花柳病呻吟病院中此次實未補考而亦一榜及第可云犜倖說者謂青柳渡俊冶兩君夙通中國官場情形嘗與人語官費生所重者只一紙文憑吾亦何必吝而不與故此次用籠絡手段以得諸生之歡冀收後日之效果耳 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十六）]  
　　弗倫却是第一次看見這些景象。直喜得他心花怒放。目眩神迷。看看這個。又看看那個。覺得這個丰姿嬝娜。那個骨格輕盈。這個是飛燕新妝。那個又是驚鴻態度。正看得高興出神之際。只覺有一個人把他狠狠的拉了一下。吃了一驚。急回頭看時。原來不是别人。就是福池正太郎。笑著和他說道。你要看坐下再看。有多少看不了的。這會子慌慌張張的。站在這裡。可算個什麽樣兒。弗倫聽了。方才回過身來。在廣廳上揀了一處座兒坐下。早有兩個十五六歳的女子。笑嘻嘻的走了過來。問道先生們要什麽茶。弗倫見這兩個女子。比别人生得更加出色。面上好像那乍開的薔薇花一般。從白裡泛出紅來。一對秋波。水汪汪的十分活動。便目不轉睛看著他。竟說不出什麽。話來。那兩個女子。見他這般模樣。只是一個不開口。忍不住掩著嘴笑將起來。這一笑。笑得那廣廳上的坐客。一齊都回過頭。來看著弗倫的座上福池不好意思。連忙叫了兩杯咖啡。那女子方答應一聲對著弗倫。横波一笑。逕自回身走了。弗倫覺得竟有些迷迷糊糊的起來。張開一張大口。只是笑。再也合不攏去。不一回。那先前的兩個女子送了兩杯咖啡過來放在桌上。候着他們吃完。便一個女子引著一個。一同到浴室裡去。只說一個少女。引著弗倫到　間極精緻的浴室内。拔了自來水管的塞子放了有少半盆水試了一試。然後請弗倫寛衣。弗倫生長西洋。那裡曉得這些規矩。倒滿臉紅漲起來。脫又不好。不脫又不好弗倫雖然見了那女子喜歡但從來没有經過這般的事畢竟有些不好意思。正在没法兒擺布的。時候幸而這個女子忽然回過身來。帶上了房門出去。弗倫方才放心大胆的脫了衣服。坐下盆去。洗了一會却不見有浴巾。弗倫暗想怎麽這裡的浴室這般精緻。單單的不設浴巾。正要按呼鈴時。早又聽得呀的一聲。那先前同他進來的女子。手内不知拿著一件什麽東西。推門進來弗倫相着一定是浴巾來了。誰知走近看時。他手内拿著的。並不是什麽浴巾。是一個大長的絲瓜絡子。 
國外新聞 
[奥皇病勢之關係]  
　　十四日紐約電云據維也納近信謂奥皇病勢復劇頗爲可危歐洲政策將有影響惟三國盟約則仍無碍 
[脫國前統領之遺愛]  
　　十三日倫敦電云昨日脫京人民見前總統克虜格墓前記念碑上之石像爲人推倒在地脫人聞此無不傷感 
[英國水災]  
　　十三日倫敦電云英倫島及蘇格蘭島及蘇格蘭島北部與中央等處因大雨之故淹没村莊農民受害頗詎沿海一帶並有沈船溺斃人口等事 
[海牙平和會閉會餘聞]  
　　十三日倫敦電云海牙和平會閉會時日使都筑捐助和平會慈善事業經費中國代表謂會議各案因未接政府訓條不能畫約 
[德國公司閉歇之影響]  
　　十三日倫敦電云海姆培傳來消息謂東亞商家羅琴印斯門公司業已停止付欵因海納索爾公司閉歇之故 
[棉花會代表之勸告]  
　　十四日倫敦電云美國芝茄閣來電謂棉花會設筵欵待歐洲各代表時馬茹拿君勸戒美國之植棉家謂棉價過昻出口銷數必因之減少務須於屬地振興棉業云 
[英减印度之軍備]  
　　十三日倫敦電云英國斯台恩特報載稱英内閣不久卽須研究印度陸軍問題因英俄協約旣成後印度之陸軍不妨减少也 
[無線電報之發達]  
　　十四日倫敦電云自無線電報收發電信後計電音之越過大西洋者已有一萬四千字之多英皇及坎拿大總督皆以無線電互通消息頗爲欣喜蓋坎拿大與其母國藉此可以聯絡而鞏固云 
[美國市面下落]  
　　十三日倫敦電云紐約市面之下落致令股份家大爲惶恐銀行業與鈔票兌換處董事會議互談商業國家銀行情形時會議諸人要求該銀行諸董事悉行辭職以爲扶助兌換處之計現該銀行諸董事已准所請李　來君已允就該銀行總董之職 
[德人在英收買大麥]  
　　十三日倫敦電云德人現在英國東方各處廣收大麥蓋其地向來輸入德國大麥者 
[無線電報之靈速]  
　　十三日倫敦電云葛來斯灣無線電報局於無意中收得自吕宋發來之一電音該發電處相詎有一萬一千海里有奇以上譯字林報 
[世界自由商會]  
　　十三日栢林電云德國考索總會遍發請單議於明年在倫敦舉行世界自由商人大會 
[海水爲災]  
　　十三日栢林電云阿爾帕山之南坡一帶地方現皆大水　各處水災多由海震之故其中心點約在夏威夷與墨西哥之間云 
[德社會黨首領赴美]  
　　十四日栢林電云德國社會黨首領裴孛爾現擬往美國 
[俄政府不認有借國債事]  
　　十四日栢林電云外間傳說俄國議借國債俄政府謂並無此舉 
[法政府擬借鉅欵]  
　　十四日栢林電云法政府擬募債一百七十五兆法郡以爲建築愛爾其司鐵路之用以上譯文匯報 
 
 

Page 19

 
 
本埠新聞 
[英領照復江督文（爲洋米被扣事）]  
　　准貴大臣八月十二日復文以老公茂行運來洋米在浦東卸載被貨捐局扣留勒收一案查洋貨應否完厘當以在租界内外地址爲斷察閱上海道函聲明准德副領事談及捐局此次抽厘尚無違約之處以後深望彼此循照向章等語足見本護理總領事深明條約辦事一秉至公甚爲欽佩應由上海道移會淞滬厘捐局辦明向章妥爲辦結並請轉飭洋商嗣後彼此務照向章以免糾葛等因准此本護理總領事查前次所致文内業已聲明租界卽在浦西已向老公茂行詳加詢問批云洋人運各貨進口向無洋貨由浦東碼頭運往租界有抽收厘金之事且上海商情必須在浦東設立棧房碼頭進口各貨每由輪船直赴浦東上岸旣在口岸納稅者因未經完厘不准連往租界實不能有此言論若果以後照此辦理則浦東棧房碼頭浦西棧房碼頭生意地位軒輊不平未免與貿易有碍應請貴大臣飭知厘金總辦轉飭貨捐局無須另生新法令浦東運往租界之貨交厘至於駁船被扣遲延時日及洋米霉變之虧拆應田貨捐局補償此外尚有數米船被扣勒收之厘亦請令貨捐局照數償還云云會閱來文似均誤會且謂察閱抄黏上海道函内准德副領事談及捐局此次抽厘向無違約一節細查抄送往來函中其七月十五日所接道署之第三函云正在繕發間准德副領事惠顧談及此事查捐局此次所抽洋米之厘云云蓋自查字以下皆係道署來言並非本護理總領事之語祇以遺一查字以致誤會而來文中未叙此查字耳故特再行照會貴大臣查照深望按照前文所請迅飭厘金總局轉飭貨捐局以後毋再另生新法向浦東運往租界之貨物抽收厘金並將此次米船被扣之虧損一併賠償望切施行（企） 
[函詢歡迎川督儀節]  
　　滬道函致工程局畧謂商團體操會等迎接筱帥如何儀節如何答禮以及尊處有無頌詞前經函詢未荷示復昨接虞洽翁來函華商體操會届期擬派代表率領軍樂隊恭迓無甚儀節歡送一節尊處爲首約同北市商務總會南市商務分會及各團體曁紳商各界定期合辦應用頌詞想由尊處主稿等語此項頌詞如已脫稿尚乞抄示以便呈請擬撰答詞爲荷（企） 
[道批照錄]  
　　商民王松雲禀批　該商民出資租屋沈映泉何能平空硬佔其中如何糾葛有無别情仰上海縣確加查究禀復察核（泳） 
[挑選消防巡長]  
　　北市巡警總局招選消防士三十六名已於前日由總辦汪觀察驗明准充昨又在城内各局挑選巡士郭正源孫富元瞿文奎陳德奎等四名拔充消防巡長均於卽日到局當差（衣） 
[委代巡官]  
　　城内第一路四區李巡官昨至巡警總局請假回籍當由總辦汪觀察委楊委員冶臣前往暫代（衣） 
[更換冬季警裝]  
　　總工程局及各區之巡長巡目巡士等冬季警裝衣褲昨由警務長發給更換其質用青色嗶嘰呢園繞白線並即條諭凡警察人役每逢落差出外自應更用常服者查明記過云（夏） 
[劣保就獲]  
　　廿四保十六圖地保蔡雲峯及王毛毛前因將浦東河塘田地賣於洋商經滬道飭拿歷久未獲昨由原差於某處將蔡王兩人一併拿獲當卽解縣請究（尾） 
[漆匠跌斃]  
　　漆匠王桂生昨在德領事署　近之三層樓上工作失足墮地跌破腦門斃命當由同事舁回告知作頭備棺收殮（西） 
[縣批照錄]  
　　楊寳林等禀批　徐錦林藉公司爲名把持壟斷剝削平民直爲商業中之巨蠧前據振昌等具禀業已批飭將示繳銷嚴查察究據呈前情則其糾黨强奪欺壓商民尤爲可惡候卽飭查著交一面仍勒吊示諭撤銷違定提懲不貸○顧鴻賓禀批　此案據振昌成等具禀已批示吊銷示諭矣著卽知照（車） 
[上海官事]  
　　新任守備徐青雲昨日到道禀知接印　卸任守備杜步亦到道禀知交卸卽辭赴蘇松鎭標水師中營遊擊任　守備李廷叙禀謝奉委道轅管帶衛隊差　把總凌國斌禀謝奉委帮帶衛隊差南洋巡警畢業生張榮齡禀謝奉委内收掌課員差　蘇省巡防隊水師前營管帶副將陳加興糖捐局總辦延齡候補府盧懋善普陀兵輪管帶易錫棻新委一路四區副巡官楊熙昨均先後到道禀見（軌） 
訟案 
[上海縣案]  
　　搶刦和昌押店和泰小錢莊之李向榮等由公廨解縣經李大令訊究李因狡賴鞭責竹梢籐條各四百下始稱與在押之郭景元等夥搶惟同送來案二人並非包老九葛少春被小的誣指拘拿小的實與彼等素不相識大令提訊戴文高供與陳文軒俱當跟隨與李同庽德記客棧伊因指拿同黨無著指小的爲包老九指陳爲葛少春被累不堪陳文軒供同大令命李復認供與二人實不認識遂判李釘鐐收押戴陳押候復審省釋○高杏卿於北新涇賽會閙事時在該處教習拳棒飭拿訊押今亦復訊供與爲首肇禍之秦鑑生　小園等素不爲伍小的之父在潘董家當廚子不敢滋事大令判還押著央潘董函保准釋○ 
張阿四控侄大毛借單不還一案阿四供有田單一張出抵於張九觀在後贖回被侄大毛借去抵借迄今未還大毛供自幼父母俱亡遺有田單四張交叔執管今祗還一張反誣小的借單楊星齋供阿四誣控大毛并將小的牽累叩求嚴辦大令判各退去候傳集人証　究（車） 
[巡警局紀事]  
　　總局　蔡少彩向張阿四索取賭債口角亙毆由巡士拘局判各戒責一百下具改過結斥釋○李周氏黄王氏朱任氏因搖會口角亙毆由巡士拘局姑念婦女無知從寛斥釋○衛少春向李桂連索欠被毆湯元鑑向唐恊順索討麵粉價洋被罵控奉拘案判各交保理償　　浦東第二路分局　二十四保張桂松投報失竊金戒衣服等物允飭嚴緝○徐榮生竊李姓綢衣判責五百板枷示七天贓給失主○顧貴勝朱同銀二人請領贓物查係冐領判罰洋二元斥釋○周子我向康金春索欠在途吵閙由巡士拘局判罰洋三角○婦士施永翔逃逸誤差當由巡官禀請總局核辦 
　　城内第一路第二區　郁春軒控趙二寳蔣大成誘騙學徒吳阿寳私竊骨脾數副求請訊追判候解送總局訊辦（衣） 
[總工程局紀事]  
　　昨日副裁判陳叅軍查獲違禁烟户翁嘉賓鄭褔林陸强氏陳蔡氏並賭徒單謙益劉新雨張阿順趙連生一併解局押候訊究○已閉泰昌豐米行主李雲熙控同股人張潤甫私取帳洋由孫明府傳訊張供並非同股僅與合做荳業所取之洋係付各行賑欵判張押候由李邀到見証再訊○浦東鄉人趙張氏被竊黄花兩包昨晨在南市裕康花行尋見沈永奎所售之花兩包確是原物扭控南區解案訊供不認判押候查明復訊○魚行橋祥泰帽店司賬張懷榮酒醉胡閙由巡士向阻反被毆失銀表旋由他號巡士帮同拘住解局判賠洋六元○探夥解船户楊長生竊賣花衣二十餘斤判戒責一百下押一天贓充公（夏） 
[公共公廨早堂案]  
　　搗母陳老二將妓女桂芬價賣於王春溥爲妾旋卽串同 
 
 

Page 20

 
 
捲逃經王報捕將同謀之陳老二張老大等拿獲而老二逃避蘇州奉中西官訊判移提到案再訊在案昨由差探將陳老二拘獲解究陳供連老大交洋前後共二百元所有衣飾現由老大等交存捕房訊之張老大供並不取洋實被誣攀求察讞員寳明府商之英巴副領事判老二交保張陳還押候禮拜五再訊○車夫王阿福强姦幼婢春蘭昨由捕房解究王供詞狡賴判押候禮拜二再訊○葉金盤向金陳氏騙取眞珠值洋一百餘元判押限七天交贓在案昨解請究金供該珠實被藏匿求追訊之葉供求寛限判押三月還洋一百元仍候補提人証再訊○毛崔方在江隂竊劉姓洋六百元逃至上海經包探陳金標拿獲解奉訊押候傳到劉姓再訊在案昨解請究判人贓解送江隂縣訊辦○幼女王阿囡年十四歳又彭阿文年十二歳均因違章在妓院内住宿由濟良所傳同女母王汪氏彭彩霞等解究判發所候查明於下禮拜一再訊○狎客陳吉生至紅腥腥劉王氏等妓院内乘隙竊取劉之金鐲紅之金戒各物逃逸報捕拿獲解究判押九個月還洋二百元如違加押九月○鴇母舊阿金即汪阿金違章私留幼女判罰洋三十元○英美捕頭拿獲虹口賭棍周毛毛朱家林王慶元葉仁福杜三保汪阿四石阿二錢巧生等五十名並地保朱其明解究明府以案在界外判一併送縣訊辦○楊林弟不應賣娼奔入濟良所送訊判押候禮拜五再訊（衣） 
[法租界公堂案]  
　　烟妓楊金風爲鴇婦凌虐投捕控訴昨日傳到鴇婦李王氏訊稱因妓偷竊金戒略加責打平日並無凌虐質之妓供實因不善接客致被凌虐遍體受傷現經西醫驗明求恩超豁判金鳳發堂鴇婦罰洋三十元充公○姜炳慶孫濟昌代鄉人秤菜不將所售菜錢交付昨日解訊據稱每百文祗担用錢五文呈案之銅元六千餘枚係鄉人售下之菜錢並非作用求宥判還押候鄉人到案訊明核辦○廣成昌烟問主近因分尸命案禁押縣署致將烟間閉歇房主以該店尚欠房金昨投捕房請追奉諭將生財拍賣抵債○憩園烟間主馬士安欠宋梅江鮑連谷往來布洋一案昨解質訊宋稱馬前做布業欠小的布洋五百四十九元欠鮑布洋三百八十一元圖賴不還求追判馬交保限一月理楚○陳阿四深夜在徐家匯路鐘榮堂家後門圖竊被獲解案判枷七天○蔡連生戳傷陸金泉一案其同黨金全生被獲解案昨提在押之蔡連生對質金俯首無詞判枷半月（舟） 
[美租界捕房事]  
　　走方醫生某甲自稱賽草陀騙人財物昨在西華得路被人道破突取鐵棒將人擊傷當即由捕拘人著令逐出租界○塌車夫劉羣碾傷小車夫陸長根右足由捕分别管押送醫○百老匯路章阿桂等四家在門首堆物碍路捕房以其違章飭探赴　　請單傳訊（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
