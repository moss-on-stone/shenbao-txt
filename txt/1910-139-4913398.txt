# 1910 - 139 - 4913398

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
交旨 
　　四月十一日軍機大臣欽奉 
諭旨禁烟大臣溥偉等奏廣東高州鎭總兵陸建章應否由禁烟大臣調京查騐押由該署督照章取結等語陸建章着由袁樹勛按照定章認眞查驗欽此 
四月十二日軍機大臣陸奉 
諭旨給事中王金鎔奏永平七屬鹽務迭次生事請飭督辦鑒政大臣遴員調查各摺片著督辦鹽政大臣查核辦理欽此又奉 
諭旨本日引見之卓異官在任候選道直隷州用直隷豐潤縣知縣馬瑗著以道國在任即選欽此又奉 
諭旨本日引見之賞遠原銜已革雲　石屏州知州方紹濂著以知縣用欽此　又奉 
諭旨本日引見之期滿侍衛王國忠著以副將發往河南差委欽此又奉 
諭旨本日引見之降補都司前浙江平陽協副將曹發著以參將用欽此 
論說 
[新幣制私議]  
　　（薑子） 
釐訂幣制一事。自奉十六日上諭以來。論者竊竊議謂全世界已成用金時代。而吾中國乃昧於大勢所趨。不采用金本位制度。尚一沿其舊日用銀之慣習。則金銀遞嬗之際。影響於財政生計界者。中國必獨受其禍。以視往日幣制未定之時。全國金融爲用金國所操縱。而岌岌不可終日者。相去當亦無幾此其說固無以易顧以中國民間生活程度之低下。欲以用銅之世。一躍而超過用銀。以進於用金之地位。其扞格而難行。自亦不免。且吾國易中向未用金。以故地金之流入外洋。及銷耗於日用飾具者不可數計。則一旦欲鼓鑄金圓。更慮搜集塊金之不易。而難於後繼。卽曰采用虚金本位制。去歲度支部議覆汪大爕摺時。固嘗列舉而折衷之。然以其制之繁重。所以籌備維持之者。非歷五六年之久不可。且發行金紙幣之先。必廣儲現銀以爲給付地步。則尤非一蹴可幾。是政府今日未采用金本位制者。亦自有故。况繹諭旨中。暫字之義。殆未必即安於銀本位也明甚。執此以議。恐度支部且以爲不諒其困難。然記者對於新幣制。竊有不能已於言者。請就本報日昨專電所載幣制大較。而一論列之。 
主兩主圓之說。齗齗爭持者數年。而究其實在。則主兩之說。無當於事理而終歸失敗。徒以往者主兩爲項城所堅持。一時媚袁之徒。靡然景從。而調停兩可者。遂有圓半當兩之議。此近日度支部一圓五角當庫平銀一兩之制所由出也。夫兩錢分釐。爲輕重之名。而圓與角。爲錢幣之名。貨幣與衡量。截然兩事。而不容混。在昔泉貨觀念未發逹之時代。固有許民以貨幣計實質之重量而用之者矣。迨後易中機關之嬗進。悉准以圓計而不復任其以量計。蓋較量重量之習。爲貨幣效用之最大障礙。民間旣齗齗於重量。則其視貨幣。仍無異於塊銀。而有幣與無幣等。故幣制改正之主旨。在革除向來計較重。量之舊見而純以圓數爲百物之對價。不特按諸幣制進化之例。固宜爾爾。且在除舊布新之際。非是更不足以肅觀聽今度支部旣定以圓爲單位。而忽又許以一圓五角作庫平銀一兩。是使法律上有一圓之主幣。又有圓半折合之一兩。其足以敗壞幣制。而啓民間以較量貨幣重量之漸。實無所逃責。夫貨幣在經濟學上。恒有兩種價格一爲法定價格。一爲實質價格。法定價格以額面支付而定。實質價格 
 
 
 

Page 4

 
 
 ]HH [ 
　　以純分及其重量交換而定。此兩種價格。常不能一致。而額面支付。必以浮於純分及重量交換爲例。故非藉法律之强制。使民間視國幣與生銀截爲兩物。而永無計較重量之心。然後貨幣之推行。乃流利而無窒礙。而效用亦日彰。今如度支部圓半作兩之制。則是新幣雖行。而交換仍得以重量計。在實際。仍不免與通行之生銀相等。亦何貴有此新幣。何貴有此幣制。更何必癉數年之精力。設局調查釐訂。與夫此後之設廠鼓鑄也哉且圓半作兩。爲國家公私出入省於更訂地耶。則新幣通行以後。一切關稅錢漕之徵納。餉需俸廩之劄放。在法本當概以圓爲計。而廢去自來用兩之積習。藉以昭畫一而。資閭閻之觀法。否則國家旣定幣制。責民間以用圓。而國家轉沿其用兩。尙復成何政體。如以爲民間向多用兩。便於折算地耶。則國家立法。豈僅僅爲一私人開方便已歟。况民間向來用兩之積習。有京平公砝一湘平滬平關平行平等有數十種之多。僅示一庫平豈能概盡。如謂向用他項平者。可任其折合庫平。則向來用兩。何不可任其折合爲圓。或即以舊日之龍圓。及生銀給付。又何必皇皇然爲之代謀而不憚煩哉。要之國家旣規定幣制之單位爲圓。則不宜復存兩字名目自亂其例。若一圓之銀。明許其得折合重量之兩。則名雖以圓計。而終不能破除舊日計較重量之成見。浸而久之民。且習於折兩。而轉忘其爲圓割裂折减。幣制從。此大壞。記者所以懷疑而不能已於言者。此其一。未完昨報論說第三十一行舊幣隨巿價而無漲縮句無字係有字之誤專電 
[電一（北京）]  
　　外部電詢東督俄人在黑河大增防兵趕修軍備有無其事速查覆 
[電二（北京）]  
　　樞府以川防緊要議將川省提督移駐巴塘已電商川督飭即查察情形覆奪 
[電三（北京）]  
　　郵部徐尚書决議於各處鐵路設監理官已商准樞府聞將入奏 
[電四（北京）]  
　　吉撫陳昭常有調汴省消息某大員保德麟撫吉樞府未允 
[電五（北京）]  
　　晏叅議定五月初赴蒙古調查鹽務 
[電六（東京）]  
　　德國瑪克連堡邦阿勒伯利斯土公爵將於西六月二十日到東京日本皇室派伊藤博邦公爵福島陸軍中將及吉田式部官爲接待員 
[公電（廣州）]  
　　粤諮議局議員楊蔚彬責梁誠背律壞路政應候查議案經讀三次全體認可請粤督電奏留梁 
[公電（鎭海）]  
　　各報館鑒慈溪毁學影響及於敝邑土棍王宗倫李際炘等乘機圖毁學堂雇募拳勇多人圍窘靈山公學董事搶掠銀洋無所不至闔邑惶甚鎭海學界公叩 
緊要新聞 
[國會代表團近事紀北京]  
　　華僑國會請願代表陸劼夫君到京後自撰上各軍機書洋洋數千言其書中大旨（一）華僑與中國之關係（二）國會與華僑之關係剴切痛陳初十十一兩日謁見肅王與吳軍機上書並面陳一切 
代表團上月推王君法勤周君樹標馳赴山東河南兩省籌商一切昨接兩君報告山東同志會代表范君之杰因事辭職現舉王君治薌爲代表商會則舉張錦霞君趙毓華君爲代表靑島靑年會商會舉周大訓君爲代表不日北上王君由魯抵豫後又報告代表團云該省同志會已成立現决議除諮議局不計外該省全體擬公舉代表二人敎育會商會各特别舉代表一人均二十前到京現正籌措報欵 
廣東諮議局繼續諸願代表陳祝堯君壽崇昨已抵京代表團先接該局介紹書當即派員前往接洽 
雲南諮議局致代表團函云該省對於請願國會事本擬開臨時會提爲議案因交通不便往返爲難未易召集擬由同志會中公推代表繼續來京以盡遠省之義萬一不能逹其目的准於開常年會時正式提案分請督撫代奏 
貴州諮議局致駐京代表函云聞江蘇諮議局於三月内開臨時會議即將國會請願事提作議案呈請督撫代奏滇省處萬山中召集臨時會議不易辦到準於秋間開常年會時照辦不讓蘇局專美 
[憲政館四大金剛之忙碌北京]  
　　新官制政府原議責成李侍郎家駒起草李以事體重大不願一人擔此重肩遂躭延多日迄無成議現以迫於預備年限亟應入手開辦不得已由憲政編查館派出多員預備起草李雖總司其成其實大權悉由館員章宗祥汪榮寶陸宗輿曹汝霖四人主持其事蓋該館向來一切政令均司之於四人之手王大臣提調皆畫墨稿而已故四人舊有四大金剛之稱 
 
 

Page 5

 
 
 ]HH [ 
[且問本館之成績何如北京]  
　　憲政編查館以預備立憲距宣統八年期限甚迫各省督撫每届所奏籌備憲政成績摺大致均有可觀然情形又復相類難免不是紙上文章意存敷衍特擬派陸宗輿前往江浙等處林炳章前往兩廣等處黄瑞麒前往川滇等處劉福姚前往湖南等處考觀各省籌畫憲政實在情形以資比較聞摺已繕就不日當即奏請施行 
[新内閣終成畫餅耶北京]  
　　政府近議以釐訂皇室典範及新内閣制度兩事於憲政最關重要内閣草案刻已責成憲政館起草由李侍郎總持其事惟其中頭緒甚繁非詳加參考不易著手現已由憲政編查館將前次考查各國制度詳細分訂比例表式並參酌國朝舊制詳加核定以昭完善又聞外間喧傳樞府籌議責任新内閣已有頭緒各節兹經詳細調查此事前月確經提議數次惟以政見不一其中阻礙甚多並有擬仍須先行組織樞密審查兩院以立基礎故現時仍無成議又復擱置不問云 
[嚴諭甄别巡勸兩道之原因北京]  
　　各省設立勸業巡警兩道多以初次設缺不必循例故所補諸員類多瞻徇情面位置私人每易一督撫又將前補之員奏參如湖南勸業道沈祖燕之降通判山西巡警道王爲幹之降同知雲南勸業道劉孝祚之開缺送引湖北巡警道馮啓鈞之革職永不叙用四川勸業道周善培之屢被參劾湖南巡警道賴承裕之釀巨禍皆彰彰在人耳目前日攝政王與樞臣議及此項人員頗爲震怒立即親筆自草諭旨交軍機照發並未經軍機擬稿 
十一日政務處會議謂初十日之特諭通飭各省督撫甄别巡警勸業兩道仰見朝廷實事求是之至意惟恐相沿日久視同具文擬仍依照前議由民政農工商兩部釐訂巡警勸業兩道應具之資格以及一切職任權限細則由本處詳加核訂文官任用章程未經頒行以前即以此項章程奏請施行 
[北京外交團對於勸業會之過慮北京]  
　　南京領事團以近來長江謠言四起謂饑民黨匪蠢蠢欲動深恐拳匪之禍復起於江南特會銜照請南洋大臣思患預防以免噬臍之悔南洋大臣對於此事止圖敷衍了事并不認眞籌防各領事輾轉難安同時電禀各該國駐京公使酌核辦理各公使得電頗爲憂慮昨特會議由領袖公使向外務部陳述情形請其電飭該省防患於未然以免因變亂而生交涉因交涉而碍邦交云云其實張安帥接各領事照會後已有電奏到京畧謂長江一帶土匪有藉端蠢動之勢有剪辫冒充洋人者有散放票布者勸業會開會伊邇各國洋人紛紛往觀倘有疏虞關係匪淺除嚴秘訪查外現在查看情形非調重兵彈壓難保不别滋事端聞已有旨飭令切實嚴密布置矣 
監國於日昨辦事後在三所特傳樞臣曁海軍處大臣會議係因各使警告南省謠傳匪亂之事現值南洋開會在即深恐饑民匪黨乘此勾結起事特籌預防之策聞已除電飭江督嚴密佈置外並由海軍處調集各兵輪駐紥長江上下流一帶以便隨時徵調 
[異哉外使力拒鄒嘉來北京]  
　　自梁尚書敦彦續假後各樞臣均謂外部責任重大非速簡員繼任不可於是有以鄒嘉來進者乃於十二日集議奏請簡授時忽爲某公使所覺聯合各公使齊赴外部詰問謂鄒决不能勝此巨任如未請簡可作罷議倘已定局務請收回成命雖經外部與之辨論多時而各使仍堅持不可聞各公使力荐伍廷芳以承其乏云 
[西藏拿獲暗通逹賴之奸細北京]  
　　自川兵到藏藏中番民尚屬安靜朝廷以聯大臣布置妥善疊次嘉獎日昨聯大臣有摺到京探其内容係訪拿通判某某等二員爲已革之逹賴喇嘛暗通消息並有别項情事請革職永遠監禁以示懲戒聞已有旨著照所請飭將某某解交四川監禁矣 
[湘人對於陳毅之憤憤北京]  
　　湖南此次亂事湘人咸謂由於大吏之不備飢荒與劣紳從中煽亂所致故均主張將岑莊與葉孔諸人盡法懲處乃近有郵傳部僉事陳毅以一人主稿用湖南最少數之京官名義電致瑞督爲王先謙孔憲敎黄自元諸人作辯護旅京湘人聞之謂瑞督如果徇情覆奏則將陳毅殺之以謝天下但岑春蓂孔憲敎等均係奉旨聽候查辦之員其如何查辦想瑞督自有權衡也並聞陳即前日該部堂憲片奏升爲候補參議專編鐵路律者 
[新蘇撫之時事條陳北京]  
　　新蘇撫程雪樓中丞日前陛見情形已誌本報北聞所擬說帖共有五扣計軍機大臣處四扣其一扣係遞攝政王并附呈蘇人救荒策一通其說帖之内容計分八種一典學大略謂皇上正當典學之年亟宜延聘碩學通儒以爲師保東南爲人文薈萃之區臣雖不學然到任後採訪之青當以身任一財政一邊防一殖民一自治一開埠尚有二種未悉大略皆和平不犯時忌之言現蜀人擬迎往全蜀會館略住數天以敦鄉誼定二十日前即須啓行赴蘇 
 
 

Page 6

 
 
 ]HH [ 
[西報譯要]  
　　日報紀日俄新約事字林報載十八日東京電云據日日新聞載稱日俄新協約條欵業已議定不日可以簽押外間所傳業已簽定之說未免過早也他報皆謂兩國對於條約範圍意見尚未合一惟西五月杪之前總可簽定 
達賴喇嘛之前途又載印度通信云達賴喇嘛現屏居大吉嶺之希爾蕯愛特地方據喀爾喀脫中國專使聲稱嗣後達賴喇嘛將失其尊崇與尋常之喇嘛相等中政府有另簡他員接代其任之意至活佛降生之說實屬笑談不足爲信又謂藏人之選舉數百年來常歸北京政府主持成例具在今此之舉自不致起人干涉至新任達賴喇嘛必以深知地方敎務爲宜諸事並不正式商報前任之達賴而佛敎信徒則必尊之至死法總統宴待濤貝勒文匯報載十九日倫敦電云中國陸軍大臣濤貝勒使節已由法總統欵以盛宴 
[京師近事]  
　　政府自近年以來對於藏地政敎分權一事已迭次會議兹聞已將所擬各項入手辦法與駐藏大臣往返電商惟其中一切窒碍之處尚多若遽然施行不惟難著成效且恐轉生流弊或至釀成風潮聞已决定暫從緩議先行籌辦勘亂善後事宜以免再激事變 
自今正軍諮處奏定文武對品章程後京内外陸軍人員紛紛請改文職陸軍部壽尚書及那姚兩侍郎對於此事頗不滿意意謂國家培植陸軍人材原以備干城之用若實行改就文職之制則將來疆塲無效命之人其妨碍軍政前途實非淺鮮現擬俟蔭尚書到任即請商之軍諮處將此制酌加更改期於通行無碍云 
駐俄薩季謙欽使日前電致外部略稱飭查俄屬步喀耳地方華商情形步喀耳近年華商約有七八萬人之多氣象日見發達非速設領事無以保僑民而振商務應即由大部與俄使交涉奏請設立以便由駐俄使署籌辦一切聞外部現已檢查設立領事檔卷與薩大臣往復電商不日即可定議 
日前郵部堂官會議由汪侍郎提議謂郵電兩政辦理多年尚未充分發達固由於辦理不善亦經費支絀所致各國辦理郵電多恃爲進欵大宗吾國獨苦於無力賠補其原因良以各國皆以郵電兩政合爲一所以一局而管兩事達以一人而兼兩職故其用費少而獲利多吾國郵電分辦費多利少故得不償失是亟宜仿照各國制度將郵電合爲一事以節經費而便擴張各堂均韙是說决計於三兩年内即奏請實行 
學部左丞喬樹枬素有烟癖去年經禁烟大臣指名調騐嗣以張榮兩相力爲護庇幸免出醜而喬遂請假數月不復問事現在風潮已靜喬亦銷假到署兹聞恭邸日前在公所提議擬仍將喬調騐以示認眞之意喬聞此消息大爲驚恐蓋以張死而榮去唐尚書恐不肯爲人受過也 
自農工商部代德商瑞生洋行向玻璃公司索債之事起爲天津各洋行所覺擬援例請農工商部代追華商欠欵一千八百餘萬兩聞不日即將呈請各領事咨照外部一律遵辦 
瑞莘儒制軍蒞鄂未久即參劾馮啓鈞黄厚成兩污劣道員其爲鄂人去惡除害實非淺鮮昨聞鄂省京官曾電達該督致謝電云武昌瑞制台鈞鑒我公蒞鄂首除汚吏馮啓鈞黄厚成人心大快永戴盛德謹代鄂民焚香叩謝湖北同鄉京官公叩 
自今皇御極後屢次大典凡京内外各員兩年以内得請誥軸封誥前代兹聞吏部各堂於此次請封誥者如係捐納出身一概批駁約共有五百餘人之多尚須專摺入奏 
時評 
[其一]  
　　收回舊幣之要義。在不惜折耗而毅然實行。則到限自能凈絶若惜二千萬元之費。而徘徊審愼。則舊銀幣終難達收回之目的也。至輔幣中銅元之濫鑄。尤爲目前厲民之本。亟宜趕速收盡。嚴定法償。積弊庶乎一清。今度支部奏於三年以後。尚須體察情形。母乃太緩乎。 
[其二]  
　　中國辦理外交所謂秘密秘密云者僅能秘密於一時而不能秘密於後。日僅能秘密於國中。而不能秘密於國外。今俄日之新協約。亦曰秘密。亦曰將不宣布。其果能終秘不宣乎。記者將以觀日俄外交家之手叚。 
[其三]  
　　劉西崽楊司務。雖爲稅務司之工役。然中國人也。吃酒雖洋兵而開設酒店之人。則中國人也。開設酒店之地。則中國洲地也乃湘省大吏。竟以此不敢干涉。一任楊劉兩人設店售。賣倘一日洋兵酒醉滋事。吾不知湘省大吏。亦可置之不問耶省城这華兵。已由楊撫諭禁不准厠足酒館矣。倘一日艶洋兵之有酒可飲。而亦相率犯禁閙事焉。則其責又誰擔任耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[關于東台毁學案之電告]  
　　東台拼茶塲灶民毁及如臯李堡鎭學堂一事已見前報兹悉如皋敎育會勸學所及江蘇敎育總會江督等紛紛電告熟商辦法原文照錄如下 
如臯敎育會勸學所電江蘇敎育總會鑒十一日忽有東台縣拼茶塲灶民聚衆至李堡鎭滋閙搗毁廣益學校屋宇校具及各董家並糶米分處人心惶惑乞電督學兩憲迅予查辦如臯敎育會勸學所阮 
江蘇敎育總會電督部堂張署提學使李鑒據如臯勸學所敎育會電稱（原文同上）等語懇請迅賜電飭查辦江蘇敎育總會銑 
江督張電江蘇敎育總會銑電悉十三日據如臯縣會同敎育會勸學所電稱十一日有東臺拼茶塲灶民來如邑李堡因買平糶米滋閙毁及廣益學校並損董五家糶米分處兩家知縣星馳會同營塲彈壓勘辦衆已解散平靜除移塲協拿另禀外禀叩元等情會經行司查照在案兹准來電當即電飭淮運同揚州府轉飭拼茶塲會同如臯縣查明實在情形妥籌辦理得復再聞駿嘯印 
[杭巿有六十萬之大宗接濟杭州]  
　　省垣自鼎記慶餘等錢莊相繼倒閉巿面恐慌各節迭記本報撫憲增中丞業有電致度支部請爲撥欵維持兹悉昨日度支部復電浙撫畧謂咸電悉杭州銀根緊急業由大清銀行發出現洋六十萬元接濟本部毋庸再行撥欵 
此次倒閉各巨店多係向與官塲交易者而專做商店放欵之莊號尚無大牽動有保泰銀號者亦係向做官塲生意此次因鼎記慶餘倒閉大受影響紛紛提動以致不得已亦於昨日收帳停止交易 
[度支部准撥巨欵接濟巿面漢口]  
　　漢口巿面銀根奇緊所有三月底歸結之欵均展至四月半仍屬無銀兌現商情惶急由商會總協理函請鄂督借撥官欵一百萬兩以資維持此事已見本報近聞鄂督瑞制軍以現在公家財力奇絀本屬無此鉅欵惟漢巿情形實屬危迫如下設法維持將見倒塌愈多爲患何堪設想乃與司道商妥擬減爲借撥銀五十萬兩由湖北官錢局勉力籌借三十萬一面電請度支部飭大清銀行借撥二十萬兩均限三個月歸楚照巿起息由商會担保業得度支部復電認可故十五日比期尚稱安靜綜計武漢三埠祇倒錢莊三家兹調查列下漢口流通巷同興裕錢莊武昌藩司前德泰裕漢陽一家牌名未詳總共約倒二十餘萬此三莊惟德泰裕牌名最老與同興裕係聯號聞所欠官欵有十餘萬 
[鄂人研究國會請願與地方自治]  
　　國會請願研究會武漢紳商學各界團體組織請願速開國會同志會公舉呂逵先君爲幹事長已紀昨報兹悉該會同人已議定以漢口商業學堂爲接待各省請願代表之所並以漢口處全國之中樞各界團體成立最早發達亦先亟宜廣徵同志以堅團體爰於十六日在商業學堂開各團體對於國會之研究會聞是日商學界團體到者極衆其詳情容俟續錄 
地方自治研究會湖北自治研究總會甫經組成肇端伊始頭緒紛繁頃因會員中畢業自治研究所者將陸續各回本籍辦理自治所有該會應担任調查及扶翼進行各方面亟宜公同研究爰定於十九日午後在大貢院内衡鑒堂開特别研究大會約集各會員籌商一切 
[鄂督奏叅馮啓鈞之内容湖北]  
　　湖北巡警道馮啓鈞被瑞督奏參革職已奉明諭兹覔得瑞制軍原摺云湖北巡警道一缺由前督臣張之洞於三十三年八月奏請以湖北候補知府馮啓鈞試署三十四年八月復經前督臣趙爾巽奏請以該道實授斯缺查前督臣之所以任用該道者原以該道仕鄂有年情形熟習督捕匪犯曾著微勞遂器使以因材加擢用於不次在該道宜如何愼勤供職奮勉圖功用以上報國家下盡職任乃該道任事以後巡警章制毫不講求信用私人縱容劣弁徇利忘義厚自封殖馴致所謂保衛商民之巡警反以擾害商民擾害商民且不足復波及於往來行旅人言藉藉羣相指目臣未經蒞任即有所聞初謂道路之言不足盡信迨臣到任後接見該道詢以武昌漢口兩處警察常年經費則每年所用殆二十萬金矣詢以所轄之員弁長士則統計殆三千人矣所委人員大都不由學堂出身非候補之牧令即綠營之舊弁下至游民劣役大都窟穴其中直以警衛之區視若逋逃之藪歲費二十萬鉅欵以養此無用人材又不加意敎練以致警政不修諸多廢弛該道辦理不善咎已難辭尤可詫者該道兼統緝捕營一營派候補千總徐升充當管帶查徐升係漢陽縣已革捕役朦混入伍該道獨加任用倚若腹心遂致該千總藉勢怙惡肆意横行其隷名於該營册籍者皆該千總之黨類其魚肉良懦擾害閭閻積案纍纍從未懲辦實皆由該道袒庇而養成之夫緝捕一項含偵探警察兩種性質當武漢巡警未經創辦之先似尚可爲權宜之計旣有巡警不知尚存緝捕之名何所取義且不歸鎭協巡防管轄專屬於巡警道棼亂軍制爲患尤深現經臣訪查該營管帶千總徐升種種劣跡發縣審訊並將該千總銜名先行電咨陸軍部請予革職以便訊供懲辦伏念湖北爲東南要省漢口係通商鉅埠巡警之優劣實關於中外觀聽匪細况省會巡警腐敗尚且如此何以爲憲政之籌備冀州縣之推行臣如容隠不將該道據實糾參又何以仰答鴻慈之委任湖北事治積痼甚深而以該道之溺職殃民爲最著倘不立加罷斥則羣政無以振興吏治無以整頓相應請旨將湖北巡警道馮啓鈞 
 
 

Page 11

 
 
 ]HH [ 
即行革職永不叙用飭下民政部擇保明悉警政之員請旨簡放該缺以專責任而收成效 
分類新聞 
政界 
[皖省整頓省垣警察辦法安慶]  
　　皖省巡警道卞觀察自奉文補實後以省垣警政責無旁貸乃大加振作除將已有巡警實力整頓外並於高等巡警學堂添辦紳班簡易科分校招生三百人以本省現勢及警察實務爲該校敎育方針各科敎員皆令開具敎授敎案以免歧異其省城内現充差務人員另設補習科俾得完全智識又以警察行政尚屬幼穉乃聯絡全省關於警務官紳並捐廉俸數百金創辦警察協會研究警察上一切事宜現已草定章程大要分爲三部一評議部二執行部三編輯部除編輯警察譯著外月出警務雜誌一册以爲警察行政及該會之機關 
[申明各屬奏銷延誤處分杭州]  
　　增中丞查定例州縣徵收錢粮其已徵存應行起解之欵限三日内批解違限者督撫將本員及監收官均予咨參又起解錢糧先期三日將現解欵項數目起程日期離省路程具報督撫行司查察逾限不到嚴拿究追又正雜錢糧解到司庫始准以實完奏銷如祇報徵存未經解司者奏銷册内不得列作實完冀免處分現届查辦宣統元年奏銷之際自應澈查辦理日前札行藩司立即嚴飭各府廳州縣迅將應解錢糧掃數解清不准挪匿如有實欠在民之欵一時不能如數徵解及將應領之欵劃抵亦應並詳本部院查核方准列銷其有奉飭撥放兵餉者亦即隨時詳報迅速清營不得藉圖拖延倘有隠飾定干參咎 
[魏梟提局審辦原因蘇州]  
　　巨梟魏家元就擒後發交吳縣審辦各節迭記前報兹悉護撫陸中丞以此等巨梟亟應迅速審明嚴辦未便久稽顯戮日前諭飭蘇州府何太守即將該梟提歸讞局審辦何太守遂卽飭派讞局各員於十七日提該梟魏家元到案訊供該梟供稱伊並非魏家元實名魏家富係安徽某鄉人素在家種田並不犯事此次來蘇尋親致遭誣拿等語讞員等研詰再三供仍如前因該梟現在有病未能用刑當飭仍發吳縣收禁改日再訊 
[陳督對付輿論之能力天津]  
　　北方日報被封一節已迭誌本報茲悉該報被封後津埠大公民興兩報皆作不平之鳴陳督特於日前通知該兩報嗣後凡關於北方報事不准紀載如違卽行究懲等語該兩報以居於陳督勢力範圍之下不敢不聽其命令故近日對於此事皆不敢著一字惟近日探悉該日報無故被封係某某兩道員主動力直督陳制軍被其飾詞朦禀遂至出此聞現已察覺此事底藴頗爲震怒某某兩道員恐不能免申飭之咎刻直隷紳士議據報律擬將此事來京赴民政部申訴云 
軍界 
[粤省調查水陸軍路之計畫廣東]  
　　督練公所前奉袁督札開准軍諮處頒發山川道路水陸里程與夫車輛船舶舉凡關於輸運等調查表式發交督練公所選派軍官調查該公所遵飭派員擬分五路調查廣東水陸軍路訂定計畫并略圖表呈請督院示遵本月初二日奉袁督批據詳并清摺圖表均悉所擬五路調查水陸軍路計畫頗爲周匝應如所擬趕將表式分發各府廳州縣一面由公所選派軍官前往各屬會同調查按照表列各項逐一塡註限於七月一律蕆事不得再延候即聲明奉文逾限緣由咨請軍諮處准予展限毋庸雷咨仰即知照 
[派隊密查梟匪蹤跡鎭江]  
　　省吏近以江北梟匪捕拿甚急難保不亂竄鎭揚地方以爲民害日前在瓜洲揚州查獲數名恐尚有梟匪匿跡於鎭揚等處遂於日昨特派江北緝私營務處徐寳山游戎專在鎭揚一帶不動聲色秘密偵探遇有梟匪會同地方官捕拿究辦不得稍涉疏縱亦不得妄拿無辜云 
學務 
[學司定期考試游美學生蘇州]  
　　蘇省應行咨送遊美學生日前已陸續報名截止經蘇提學樊文宗定期於本月十七至十九考試第一格各生二十二十一兩日考試第二格各生並派候補府照磨仲毓桂監塲即在提學署扃門考試俟錄取後再行呈請撫憲咨送赴美 
[學司注意商業學校基本金湖北]  
　　黄岡賀君慶福等因辦中等商業學堂禀請學司立案當奉批云該員等辦中等商業學堂係爲提倡實業起見自無不合惟定章預科並無商業經濟等科又高等小學畢業可直入本科該堂旣辦預科即不必拘此資格至經費一項僅列有支出各欵而無收入之欵若僅恃學費爲挹注斷難持久該員等熱心敎育當另籌的欵作爲基本金方合辦法所請立案一節俟該堂辦有成效由本司派員察視後再行核奪 
實業 
[漢口茶巿之轉機湖北]  
　　漢口爲茶業最盛之區近年因洋商出盤太低各茶商咸無實在資本不能久持乃减價求售以致虧拆甚鉅兹本年茶巿甫經開盤洋商皆踴躍爭購聞祁門茶最佳者開巿時售價銀六十五兩現已漲至八十五兩其餘各路名茶價格亦日漸增高各茶商莫不利巿三倍至增價原因查係今年因雨出茶較少而歐洲各國又需用甚急識者已預决此後尚須飛漲矣 
[集議絲業小領善後辦法杭州]  
　　海寗州硤石絲業小領一案疊誌本報近由省委陳司馬會同海寗州張剌史於十五在長安會齊同乘早車至硤借座商會召集紳商學界開會提議并照會勸業員知照各小領到會詎張朱氏亦以議事名目將小領數十人邀至景雲橋何家尼菴屬令蔣某把門向小領云爾等今天不到會加用一層憑我主張一面自至商會等候攔輿張剌史諭以本州今爲絲業領用而來與原案無干該氏無奈奔回該菴小領等遂一閧而進咸至會塲印委見各界人已到齊遂鳴鈴開會由陳司馬宣布宗旨略謂本委奉憲札爲全州公益與小領一事召集各界共商兩全之策云云張剌史飭五庄小領各舉代表一人當卽公同舉定諭曰須知絲行一業全州公益攸關爾等衣食所賴何甘受張朱氏一人播弄設纒訟不已第一敗壞公益第二逼散全巿第三自絶生計歲出絲數平均以三百萬計領用竟逹三萬數千串之譜絲巿一 
 
 

Page 12

 
 
 ]HH [ 
散卽照舊章之實得每元十一文恐亦無着小領代表陳虎臣禀云張朱氏案我輩都不干得能照舊餬口感德之至警捐一文我輩亦理當報效又小領代表吳益茂云年來鄉村領買漸多可否禁革張剌史云生意人人可做且相沿亦久未便革除質諸絲商答以出鄉買絲近則數里遠則數十里須有就地領買之人以資熟識小領云鄉人領買每元八文並無回倉開銷我們亦有出鄉買絲之時每元向給九文可否酌加商會總理云此說亦係實情應請絲商斟酌據稱凡鎭小領有熟識鄉村者出鄉買絲准加一文共十文與巿上小用十一文兩不相關陳虎臣云但恐鄉小領溷在巿上做生意須有限制方好乃經衆擬定規則八條均各通過各小領喜出望外歡聲雷動除張朱氏不到外餘均簽字衆又謂張朱氏勢必挾恨倘向各處滋閙應請一視同仁隨時保護張剌史云張朱氏中再胡閙自有地方官主持並問二月十九日有一百二十五人公禀上控爾輩知道不知道衆小領云自光緒三十三年以來所有公禀我們都不知道張剌史又向絲商云今日各官紳來此無非爲保全絲巿起見絲董宜婉勸各行已遷者遷回未遷者不得再遷絲董擔任挽回事旣議决遂搖鈴散會 
雜記 
[太湖協不恤周親蘇州]  
　　日前有湖南人歐陽嚴者至已革太湖協歐陽成祥處自稱係其族姪欲求族叔資助或代謀糊口之計詎歐陽成祥非未不認其爲族姪且面斥其假冒撞騙歐陽嚴大爲憤懣吵閙不已即被片送巡警總局懲辦由司法科胡大令提訊歐陽嚴據實供明來蘇至族叔處欲謀事情等語大令飭其覔保歐陽嚴以人地生疎何來保人大令隨命人解送元和縣收押乃歐陽嚴以並未犯事遽遭收押與囚徒爲伍大肆咆哮吳大令以其吵閙押所立即備文派差押解遞回湖南原籍交地方官管束 
[李中案歸咎死者杭州]  
　　撫署禮科前參事官李中捺擱呈詞塗改年月經人控發牽累該科錄事札府澈究各情形業已數誌前報兹悉承審各官力任調進迭次研訊代擬親供禀由杭府詳覆中丞謂是案訊據王錄事供稱此禀於十一月十八日到院十九日交法科轉呈故號簿上註有法字樣後於今年正月十五日發出見判期係上年十二月念五其時臘底新年當卽簽行究竟何人延擱法科錄事馮藎臣業已病故各等語知府查此案前奉札發王助理員聯科禀詞未曾明晰聲叙請飭該助理員究於何日擬批明白禀覆以免推諉而期水落石出云云聞王助理二次簽禀指明馮錄事病故接辦者未經檢交致有此悮業經夏閏芝太守於昨日詳請銷案開釋矣 
[夏口廳居然撤任漢口]  
　　夏口廳丞馮司馬篔於上憲飭辦事件每多任意延悮且極玩視民瘼至辦交涉各案則惟以外人之言是聽主權日漸損失現瑞制軍抵任後查悉其種種劣跡斷難姑容昨特飭司將該丞撤任聽候查辦所遺該缺委本任棗陽縣王令國鐸署理 
[張振威幸哉有子湖北]  
　　施南府屬建始縣縣丞張世昌二尹刻禀施南府請將伊父前施南協張振威生平事蹟纂入府志並呈節略一紙當奉金煦生太守批詞極富麗兹錄如下展閱節略具見孝思該職父前任施南協臺振威公戰功卓著遺愛在民有志從戎早負終軍之望無戰不捷頻飛都護之書迨大功之告成已夷傷之甚劇馬援裹屍天子嘉其壯猷彭樂受槍曠世嘉其忠勇迭荷酬庸之典遂統專閫之師衣錦故園傳檄而風馳八表籌邊險要開府則坐鎭十州至今壁壘能嚴想見臨淮紀律當日崇碑尚在難忘杜預遺徽該職裔屬將門志承先業武周生子具爲將材陶侃傳家後有逹士因旗常之紀績請志乘之標名本來銘勒燕然精忠不朽何况圖開麟閣文獻足徵俟府志之續修定勛名之首列清江不竭後先開興起之風楚國多材文武衍繼繩之盛所呈節略存候編纂可也 
[周翰臣從寛開釋松江]  
　　婁縣劣董周翰臣經婁邑劉大令派差拘獲解由府尊戚太守訊判罰洋五百元交被佔阿寳英之本夫收領現周已將罰洋措備繳案太守遂傳周至案諄諄訓誡令其痛改前非隨卽開釋 
[清談]  
[城河浜衛生談]  
　　滬上號爲注意衛生之區。道路之整潔。食物之檢察。中西人士無不嘖嘖焉注意於兹。特設衛生處以管理其事者。 
乃城河浜一帶。蕪穢不治。臭氣薰蒸。家屋之垃圾。委置于河。穢水之傾棄。壅積于河。若視爲藏汚納垢之所者然。記者每日出入其間。 
輒爲之掩鼻面過 
是豈以其地爲天然鴻溝。有不得湮塞者遂亦不得而濬治歟。抑故留此衛生之汚點。以顯華人之能力歟。 
吾不知有管理該地衛生之責者。亦曾身履其境。目擊其情。而思設法改良否耶。 
[雜箸]  
[哈雷彗星說]  
　　哈文脫大學天文學敎授維立姆俾克林氏曰。彗星之軌道。原有椭圓狀。與抛物線狀二種。後者比較的罕見。惟椭圓狀。普通皆示細長之形。哈雷彗星之軌道。比他彗星軌道。尤示細長形。查彗星軌道之近大陽點。稱近日點。前次哈雷星。速過近日點。爲千八百三十五年。此後每數年正月元旦。皆記哈雷星之位置。其運行極通。計一週軌道之期間。約爲七十五年。此期間。大半軼於海王星之軌道以外。前次該星接近地球之時。千八百三十五年）爲八月五日。今兹於去年九月十一日。哈迭而之伐耳孚敎授。始依寫眞。發見於火星木星中間。其星之狀態。前後無異。惟發見之位置稍異。蓋因近世天文學上所用之儀器。與推測之方法進步故也。（未完） 
[探險錄]  
[西部蒙古游歷談（四）]  
　　六温都爾多博驛距濟驛四俄里之處。有嬉麗丘。蒙人甚喝仰。温都爾多博驛附近。出鹽。温驛在同名邱腹。亦有郵政局。與行台。歸屬車臣汗愛麻克部。一夜驛長來訪。余等預備酒餐。掃榻以待。頗爲欵洽。暢談稍久。驛長爲余語云。蒙人性質獷悍。極富勇武精神。然蒙人習染宗敎心。因襲旣久。不易恢復。往昔統一宇内之志。現守廟以終世。茫茫大地極爲抱恨。回首家國。豈堪設想哉。前日回敎民謀爲不軌。冞入蒙境。襲喀爾喀地方牧地。幸超勇親王率諸。父老。視死如歸。竭忠防戰。擊退逆回。使牧地有泰山。之安。而今而後。恐無復如此威聲矣。惜乎。鄙人已老。不克　長弓騎駿馬。老死沙塲。復我成吉斯汗之之舊規耳俯仰身世。若有不勝感慨者然。談畢就。寢 
温都爾多博以南。平原膴膴。一望無。際眞有太平洋中航行之感。長天蒼茫。直與地平。蒙古各旗從古於此。苦無劃然界標。界爭不斷且牧羣錯雜。尤恐難免亡羊之歎。蒙古人爲懲毖起見安設鄂博（卽指路石牌也以爲向導此亦沙漠中離奇現象也過博羅和碩牧民帳幕。散見各處。如點點楊蓊泛於一池春水者然。毫無變化。錯雜可厭龜車半日初見察罕德勒山。山巓大塊磕黄斜日反映亦奇觀也逹搭拉布拉克驛　憇。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[憲政編查館草定行政綱目（十）（一）]  
軍政事務分配表第六 
按現制陸軍部十司曰軍衡曰軍乘曰軍計曰軍實曰軍制曰軍需曰軍學曰軍醫曰軍法曰軍牧兹就原定章程所列職掌分配如表 
　　司别科别事務條目　直接官治　間接官治　地方自治　附考 
　　　　　　　　　　　　　　　　　　　　　　　　按緑營軍畫裁之　　　　　　　　　　　　　　　　　　　　　　　　後按照新章　授　　　遴　材　武職月選　●　●　　○　　　○　　　轉則月選之制　軍　　　　　　　　　　　　　　　　　　　　　　應廢 
　　　任　官　緑營官弁　●　●　　○　　　○　　同上 
　衡　　　　　輪升後補 
　　　　　　　　　　　　　　　　　　　　　　　　變通旗制之後應　司　旗　務　旗營官員　●　●　　○　　　○　　一律接照新章辦　　　　　　　輪升拔補　　　　　　　　　　　　　理　　　　　將　　　　　　　　　　　　　　　　　　　　　　　　文武廕襲事務 
　　　廕　襲　廕襲封典　●　●　　○　　　○　　來均應歸内閣主　　　　　　　　　　　　　　　　　　　　　　　　辦 
　　　　　　　　　　　　　　　　　　　　　　　　按會典各省驛務　　　　　　　　　　　　　　　　　　　　　　　　隷於州　間有設　　　　　　　　　　　　　　　　　　　　　　　　驛丞專司之者均　　　　　　　軍台驛站　　　　　　　　　　　　　以道府稽察復以　　　　　　　牌票責馬　●　●　●　●　　○　　按察使兼驛傳事　　　驛　傳　軍馬各項　　　　　　　　　　　　　務總核一切是兼　　　　　　　事宜　　　　　　　　　　　　　　　有間接官治與地　　　　　　　　　　　　　　　　　　　　　　　　方官治之性質也　　　　　　　　　　　　　　　　　　　　　　　　其台站事務或統　　　　　　　　　　　　　　　　　　　　　　　　於理藩部章京或　軍　　　　　　　　　　　　　　　　　　　　　　統於各路大臣是　　　　　　　　　　　　　　　　　　　　　　　　兼有直接官治與　　　　　　　　　　　　　　　　　　　　　　　　間接官治之性務　　　　　　　　　　　　　　　　　　　　　　　　也將來此項事務　乘　　　　　　　　　　　　　　　　　　　　　　固應屬諸直接官　　　　　　　　　　　　　　　　　　　　　　　　治然間　官治亦　　　　　　　　　　　　　　　　　　　　　　　　不能廢至於各省　　　　　　　　　　　　　　　　　　　　　　　　舖司則純屬地方　　　　　　　　　　　　　　　　　　　　　　　　官治將來應劃歸　　　　　　　　　　　　　　　　　　　　　　　　各省辦理又軍馬　司　　　　　　　　　　　　　　　　　　　　　　各事將來應併入　　　　　　　　　　　　　　　　　　　　　　　　軍牧司牌票各事　　　　　　　　　　　　　　　　　　　　　　　　或隨郵政變通而　　　　　　　　　　　　　　　　　　　　　　　　均屬直接官治其　　　　　　　　　　　　　　　　　　　　　　　　捷報處馬館亦擬　　　　　　　　　　　　　　　　　　　　　　　　併省 
　　　　銷　算　同上　　　●　●　　○　　　○　　 
　　　　配　戍　遣犯事等　●　●　　○　　　○　　 
[法部奏考試法官指定主要各科應用法律章程摺]  
　　奏爲考試法官主要各科應用法律章程擬按館章暫行指定以資遵守而免紛歧恭摺具陳仰祈聖鑒事竊查憲政編查館奏定法官考試任用暫行章程第五條内稱第一次考試科目凡五項一奏定憲法綱要二現行刑律三現行各項法律及暫行章程四各國民法商法刑法及訴訟法五國際法五項之中尤以第二至第四爲主要科上月十七日臣部具奏法官考試施行細則第一次考試第一塲憲法綱要一題現行刑律二題現行各項法律及暫行章程二題第二塲各國民商刑法及訴訟法各一題國際法一題論說一題均先後欽奉諭旨允准在案臣等竊維籌備立憲以來法律章程至爲繁賾館章旣以現行爲限若不將應用各項明白指定將泛涉者旣與司法無關淺嘗者轉以空疏倖獲且考官命題亦必須有遵用之本明示途轍海内乃得所率從臣等當將館章所列逐類引伸除現行刑律黄册尚未進呈應准暫用大清律例各國民法商法刑法訴訟法法律館及坊間多有譯本外所有各項現行法律及暫行章程臣等擇其有關於司法者一一標明種類暫爲法官考試之資謹將指定各項繕具清單恭呈御覽如蒙俞允卽由臣等通行各省一體遵照將來完全法典頒行後再行隨時通飭更訂所有本届第一次考試暫行指定主要各科應用法律章程緣由理合具摺陳明伏乞皇上聖鑒訓示謹奏宣統二年四月初四日奉旨依議欽此 
謹將擬定考試法官主要科應用法律章程繕具清單恭呈御覽計開一現行各項法律法院編制法大清商律違警律結社集會律國籍條例禁烟條例附件憲政編查館會奏彚案會議禁革買賣人口舊習酌擬辦法摺併單憲政編查館奏核議法部奏酌擬死罪施行詳細辦法摺二暫行各項章程法官考試任用暫行章擬司法區域分劃暫行章程初級及地方審判廳管轄案件暫行章程高等以下各級審判廳試辦章程籌辦外省省城商埠各級審判廳補訂試辦章程編制大綱籌辦事宜司法警察職務章程營翼地方辦事章程 
本埠新聞 
[滬道調停灌泥築圩案之辦法]  
　　滬道蔡觀察於本月十八日發出牌示云照得陳勲立等上控塘工局董灌泥築圩按畝攤費一案奉督憲批飭由道酌核飭遵等因當經派員切實查勘一面飭縣傳集人證聽候親提質訊以期昭示大公兹據委員詳細勘復此次塘工局禀准灌泥築圩以固塘基實爲久遠之利益業户陳勲立等不願灌泥恐其妨礙成熟祇顧目前之計爭端之起利弊所在言之綦詳本道調驗縣卷詳加察核情形相符小民無識難與圖始殊堪浩歎在塘工局爲地方謀公益因少數人之反對遽予對簿公庭於情本有未愜然農民旣稱無力繳資若不酌予變通亦無以準事理之平本道衡情酌定所有已塡之次熟民田三十四畝八分五釐應攤費洋一千四百二十四元六角六分八釐准令塘工局代爲墊繳日後此田如係照常耕種均可免其攤派設有賣買或改作别用即應責成現業主將局墊灌泥工費仍按本計息照畆數一併攤償藉昭允當其餘塘外低田理應一律塡高以收保固塘工之實效第查浚浦局挖泥工程現祇儘充塡築高橋沙隄閘之用似無餘泥可撥坐失機宜不無缺憾本道詳察此案願塡泥者實居多數反對者祇零星數户且有平日缺糧佔地之人此中必有主唆本當親提澈究姑念時值農忙准免到案藉示體恤除詳復督憲并行縣飭遵外合行牌示全案人等一體遵照 
 
 

Page 19

 
 
 ]HH [ 
[西捕毆傷公役續紀]  
　　公共公廨差役王濤之夥蔣兆仙前日奉諭車送瘋婦陸許氏至棲流所被匯四捕房某號三道頭西捕等在途阻止兇毆受傷已誌昨報兹悉寳讞員以該西捕等兇毆公役實屬故意凌衊除函請西官查辦外昨特函致捕房總巡卜羅斯君畧謂該役夥已交藍生醫生騐明傷痕取有傷單查巡捕無毆人之權即使確係違章亦應拘解公堂聽候訊辦乃敢不問情由擅行兇毆恐中外無此警律即貴捕房亦未必有此章程該役夥係是公差猶被兇毆則以後行路之人勢將人人自危守與地方治安大有關碍相應據實函告究應如何辦理之處卽祈貴總巡查照見復爲荷 
[陸阿九案將開特别公堂]  
　　已革水巡捕房包探陸阿九因誣良嚇詐威逼人命由滬道蔡觀察札廨提訊押候核辦在案昨日復訊由本縣田大令將收押改過局之轉運公司巡丁劉國正解廨質審劉供去年三月十六日有一洋人在浦左碼頭上遺失鈔票洋五十五元由賣餅小孩拾起當作字紙復行抛棄旋即被人拾去迨該洋人投報水巡捕房後始訪悉係江北老婦戴張氏之次子所拾當由小的將氏子拘解水巡捕房詎氏子恐懽投浦救起後送至爛泥渡總巡局訊判交保實不知陸有私刑吊打情事旋由穆安素律師投稱本律師爲原告楊阿貴之代表陸探因向楊勒詐不遂誣指行竊朦禀上官將楊懲辦原告現尚押在改過局應請查究訊之陸亦延律師聖文上堂辯護寳讞員商之英格繙譯官以各原告尚未到齊判陸仍還押定期於下禮拜二上午十時開特别公堂會訊 
[被拐小孩之供詞]  
　　本縣田大令前晚升坐二堂飭將汕頭解來之男女拐匪吳嘉惠賈芳春杜木木陳玉亭黎阿榮黎夏氏郭吳氏及小孩曾來喜狄成忠朱亞山等到案審訊據曾來喜供係南京人年十一歲家有父母現住南京文德橋地方前月被不識姓名之拐子用迷藥彈在身上遂不省人事跟伊同走至某粤婦家其時婦家先有不會言語之小孩兩人翌日挈上輪船因有兩孩在路上啼哭該婦即將該兩孩裝入箱内迨至到船開看均己悶斃隨手抛入浦江是實狄成忠供寗波人年八歲現與父母同住虹口父在輪船上爲水手小孩亦被拐子用迷藥拐去前日父母已到捕房認過無誤朱亞山供年七歲如臯縣人家中貧苦由母舅帶至上海賣於粤人爲子日前在汕頭破獲時該粤人即逃逸無蹤吳嘉會供潮州人出洋買得一孩爲子杜木木供嘉應州人因無後嗣托人價買兩孩爲子並非拐匪陳玉亭供大埔縣人黎阿榮供嘉應州人同供出錢各買一子賈芳春即賈三供河南固始縣人亦因乏嗣收買螟蛉子三口並非拐賣黎夏氏吳郭氏同供所領小孩兩口均係親生並非拐來求鑒判將男婦各犯一併還押候再復訊 
附縣署牌示汕頭解到拐犯並被拐小孩多名現將小孩送曹育堂留養將照片懸掛縣署頭門如有失孩家屬認明照片相貌相符即可邀同的實保人到縣請領切勿自誤計開小孩名姓曾來喜十一歲江南人閔眞賢寗波人不知姓名丫頭五歲江蘇人狄人中八歲寗波人朱亞山寗波人陳小五仔七歲江蘇人來吉十歲寗波人來喜七歲寗波人何和尚五歲江蘇人岳寳五歲江蘇人紀眞子七歲江蘇人安子四歲江南人不知姓名阿弟六歲江蘇人不知姓名四歲江蘇人不知姓名五歲江蘇人張小和尚現已領去不知姓名三歲江蘇人不知姓名四歲江蘇人不知姓名列第六名四歲江蘇人已故不知姓名列第七名三歲江蘇人己故不知姓名列第三名四歲江蘇人已故共二十一名領回一名已故三名現在普育堂合十七名 
[巡士被毆之原因]  
　　閔行婦人衛朱氏前在輪船上被匪徒灌以迷藥攫去洋銀四元金戒兩枚嗣在十六舖大逹碼頭尋獲該匪范三郎一名扭交一百十九號巡士旋被自稱道署探夥之周竹三將該巡士拖上小輪肆行兇毆旣由他號巡士一併拘局判周收押三月在案兹經道署探長程品珊查知以周確係探夥派在大逹碼頭查緝匪類此次與巡士交涉實係巡士爭功所致爰即禀明滬道行文調查昨湯裁判已商明局董擬即備文將周申送道署請爲核奪 
[商業研究會禀准立案]  
　　農工商部批上海商業研究會正副會長陳艮初方椒伯禀云禀及摺册均悉據報該正副會長續任情形並章程報告均尚詳晰妥協應准立案 
[盍往觀乎]  
　　中國靑年會體育部定於二十日午後在北四川路底操塲開全體大運動會不論何人均可往觀又靜安寺路斜橋萬國體育會定二十四日下午六時舉行開會禮想届時必各有一番熱閙也 
[城内]  
　　巡士騷擾○住居老北門白衣菴附近之沈曹氏昨晚在途繋物被北區落差巡士周毓英任意調戲氏卽將周扭局請爲究辦氏夫沈順生　弟沈順福聞之亦即到局理論詎巡長巡士互相庇護反將沈順生等兇毆受傷旋由北區轉解一路分局經德正巡官訊得周毓英實係罪魁禍首刊青四百板先行斥革拘留候辦 
尋還小孩○張明葵控嚴長明王根大串拐伊子和尚一案前晚由縣復訊王根大供張明葵之子和尚年十三歲明葵于去年九月托小的薦在祝暮園所開之水烟筒作爲徒今年春間和尚忽然不見後由嚴長明尋獲今在棲流所養病求鑒訊之張供詞相同判一併退去俟和尙病痊到所領回 
官事○總工程局總董李鍾珏昨日到道拜會綢捐局委員候補知縣張運萬禀知留辦一年候選縣丞汪錫銘禀謝委辦浦東二路二區副巡官差巡警總局書記課長補用知縣吳傳榮禀謝蒙委兼充巡警學堂監督差巡警學堂提調候選主事張玉煒禀謝代辦總局參事官新委駐札天通菴巡邏隊巡籍課員劉銘勲禀謝到差 
[南巿]  
　　不顧公益○總工程局路政處前困西陸家浜内有洽盛竹行堆積竹排竹排阻礙水道會傳行主到局勒令遷移有案詎近日仍將竹排堆塞洪内昨被局中查知立卽諭飭十二圖地保迅傳該行主到局從重究罰 
覺察已遲○董家渡張祥豐糖菓店棧房内前晚有賊從比隣披屋上躍入潜至閣樓竊去帳箱内大小洋銀三百餘元比及覺察已不及追捕矣 
有女同行○西區偵探前晚查見常州女子徐三了頭與王根全深夜同行該探以形跡可疑一併帶至西區詰知徐女年十七歲向在常州沈姓豆行内爲傭曾由王　約來滬帮傭初庽八仙橋地方後則轉寄於張長清處該區當卽解至工程局訊究女供父名宗林自幼許字某姓尚未成婚詰之王供實由名三郎者誘之來申餘語含糊判王戒責二百下押候補提同黨訊究該女發堂候伊父來案具領 
 
 

Page 20

 
 
 ]HH [ 
　　尋獲逃妻○浦東小工蔣福根之妻金氏去冬挈領子女私逃無蹤前日始在南碼頭平安街某茶肄内遇見該氏前曾同居之米金林在彼啜苟向領口角遂即扭至南區控被誘拐旋解工程局訊供抵賴判米戒責二百下交保開釋金氏戒責一百下交蔣領回管束 
[閘北]  
　　藏垢納汚○向爲茶棧生意之金子雲昨至四路一區控稱商人與黄陳氏姘識多年近氏忽患瘋病乘間出外數日不歸昨在海昌公所北首白蓮庵内尋見冋領詎該庵老嫗沈王氏覇住不放求請提究黄正巡官准卽飭派長警前往調查見該庵内尚有容留婦人嚴袁氏及該嫗姘夫沈東生等一併拘局押候究辦 
鄉人風水○四路四區昨將鄉民龔天順及希圖訛詐之張富勤送至一區經黄正巡官集訊龔供寳山縣人小的前日在自已田旁開一小浜忽有隣人張富勤以有碍風水爲由糾集多人將小的毆打並將已開之浜塡塞求請究辦質之張供詞支吾判張具改過結交地保帶出如再覇阻定行提究 
串匿婦女○常州婦人鄧朱氏昨至四路一區控被某絲廠茶房沈仁鴻串同女子王愛林誘匿伊媳經黄正巡宫博訊一過判沈交保限七天將氏媳交案再核 
巡官記過○巡警總局總稽查員日前至三路二區調查成績適該區副巡官張榮齡因私事離局竟日不歸當經稽查員據情禀明總辦昨奉批飭將該巡官記大過一次以整警規 
[新租界]  
　　殃及隣居○新閘蔓盤路頤康里四百四十號談姓家前晚二時半忽然起火延及左右隣居三十九號四十一號孫順昌南貨棧共毁樓房八幢 
[英租界]  
　　以叔養嫂○王仲賢控寡嫂王陳氏私行捲逃由探將氏查獲昨解公堂請究王供商人住居法租界紫來街兄於光諸三十二年病故商人旋赴北洋謀事去年回滬知寡嫂早已捲逃聲名狼籍今始由親友偵悉匿居鐵馬路地方控奉提案情愿領回贍養訊之王陳氏供稱夫故多年因夫弟不顧是以遷出另居並無不端情事判王將氏領回贍養跳出火坑○烟妓范金寳因不愿爲娼奔入濟良所昨晨解廨請訊據供被姘夫趙某賣入福臨里李金氏花烟間内爲娼求請超豁旋據包探張寳榮禀稱已將該鴇及容留在院之幼女王阿二一併獲案請究中西官以該鴇並無凌虐情事姑寛開釋范金寳發濟良所王阿二交其母陳朱氏領回 
咎在婦人○張樓氏控趙開生與妻吳氏串同黨羽向伊夫張才福嚇詐以致自縊身死一案昨經公堂復訊明晰判趙開生交保開釋趙吳氏押女所半所 
拐匿女孩○朱陸氏控居不顯拐匿女孩昨由捕房解廨請究讞員以原告未到判居交保候原告到堂於下禮拜一再行訊核 
如何定斷○英商馬立司控郁貽生賣地不交一案昨日午後由廨　訊兩造均延律師聲稱此案已奉公堂訊明應請核斷判各退去候會商堂諭再行宣佈 
歸案訊辭○上海縣移廨查提之楊金生昨由差探提解公堂孫襄讞即商之英森繙譯官判送縣署歸案訊辦 
和尚怨命○僧人松泉因被同伴欺侮吞烟圖盡由捕查見帶入捕房設法救愈昨送公堂請訊判送佛敎公會查明理處 
少一烟窟○寗波路翁裕興店内私售燈吃由探查獲昨將該店内之洪阿毛傳廨訊實判罰洋十元充公烟具銷燬 
是否串騙○何培欽控吳新發趙吟甫串騙保險銀二百六十七兩昨由捕房解廨請究判一併押候查明於下禮拜一訊核 
竊案待查○凌蘭英控范雙全竊取金飾昨由包探將范拘解公堂訊供推賴判押候查明於下禮拜三再訊 
抄獲賊窼○更夫辛生友李江郎劉江兒蔡小雨王小弟與竊賊楊忠祺同居因楊行竊黄小弟家衣物由探一併查獲昨解公堂訊明以辛李劉三更夫均係過犯判辛李各押西牢一年劉押半年楊押二月蔡押兩禮拜王押兩天分别示儆 
鈔票何來○過犯王桂仁逐出　來由探查獲拘入捕房當在身畔抄出鈔票洋三十元昨解公廨訊實判王先枷七天再押三月期滿仍逐出租界抄獲之鈔票一併充公 
[美租界]  
　　幸未燎原○前日傍晚蓬路二千三百六十五號甬人陳雲逹家遺火積薪幾兆焚如幸由隣居人等帮同撲滅房屋未熾又吳淞路一千四百六十二號阮順興蘆蓆店前晚亦因炊飯失火幸救火會洋龍間近在咫尺赶往救熄 
毫無証據○金德生昨在北四川路被福興園茶館主吳阿福毆打鳴補拘送捕房捕頭因事無証見斥退不理又陳鼎祥昨將張德來扭至捕房控被扭毆捕頭詢無証據飭赴公堂具控 
女工控訴○許陳氏在密勒路瑞綸絲廠做工昨至捕房控稱被管車人張步雲誣指偷懶以滾水澆潑頭面並欲扣罰工洋謂爲究辦捕頭飭天退去候查明再核 
[法租界]  
　　碰撞原因○昨爲公廨訊案之期會審西官顧寳君因另有要公倩新任廣州領事博安君蒞廨代訊旋將撞陽修路工人之某號汽車司機人施阿華提案詰訊施供前日駕馳汽車行至寳昌路見有衆小工在彼修路另有一工人竚立與人閒談小的照章揑放汽球令伊讓開車亦緩行伊仍站立不讓因打倒車退行詎伊亦向後退縮致被車輪碾傷足背是實聶讞員商之博君判施交保候受傷人醫愈再核 
賠償了事○高雲祥串通車夫王月山私運某姓家造屋磚瓦料控奉公廨判押捕房兩月在案兹由高之親友趙國峰及米店主顧桂林出外調停願償還失贓洋二百元了事昨日原告投廨　請銷案並請將高開釋中西官俯如所請命各具結完案高亦當堂開釋 
誘匿養媳　住居西區境内之吳芳西因養媳某氏被彭某串通王陳氏賈祝氏等誘匿控經總工程局將某拘押嗣因王賈兩氏住居法界報由法探將兩氏拘獲昨解公廨請究旋由西區頂探王子卿投案請予帶回聶司馬允如所請將兩氏交予帶去 
毆傷車夫○小東門某魚行夥朱蘭金因宋安金將東洋車停放門口有碍出入遽將宋兇毆受傷當由巡捕拘住送廨請究判朱罰洋四元兩元充公兩元給宋爲養傷費 
限追房租○小東門外野荸薺茶食店樍欠房租四月計洋二百九十八元向索不付報請捕房將店夥金寳榮博案諭令限期照付詎金仍違抗不遵故於昨日傳廨請究原告王炳南投訴前情並請究追判金交保限兩禮拜交還三個月房租尚有一月倠其從緩措還 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[續擬湖南救荒截留鹽欵提議案（續）]  
　　（旅奉湖南同鄉會寄湖南諮議局原稿） 
至於江南自辦新政卽有虧累亦當於江南人民徵收稅項以盡立憲國民分擔地方之義務實與湘民杳不相涉况庚子賠欵江南應攤之數已加價於鄂湘皖岸之鹽斤吾湘代納賠欵每年二十一萬餘兩迄今十年已二百數十萬矣然賠欵關係全國猶可說也惟此項新政加價並無理由應即撥回湖南以充災賑卽使無是加價而揆以救災卹鄰之道江南官民當亦惻然而援手也夫以吾人持此萬不得已之苦衷以哀求於度支部及江南總督果其得請則將以五年爲期除賑糶目前飢民外此五年之中專從事於濬湖以除根本之患惟是開辦之初急需鉅欵鹽斤加價所入非一時所能接濟擬先向中外各銀行借欵二百五十萬兩周年認息六釐而以每年所得鹽欵六十三萬餘兩分爲五年本息攤還 
[借欵分年攤還表從略]  
　　夫能募此二百五十萬兩之債以之供治標治本之需庶幾可以言善後矣議者日度支部因洋藥減收練兵無欵始爲此加價之策今截留五年則部中每年少二十一萬餘兩矣能期其慨然允准乎今請有以答之夫國家之於人民當謀所以保安寗謀幸福也人民而能安寗不獨國家少一籌濟之出欵而農商發逹稅自增焉反是則惜小費昧大害終并其所應得之數而亦失之矣兹以目前湖南鹽欵中所抽之課釐各項分爲三種如下 
　　（甲）鹽課及加價之款 
　　一正課每票徵銀五百零六兩五錢 
　　二江防加價每票徵銀一百八十兩 
　　三部餉加價每票征銀三百六十兩 
　　四練兵加價每票征銀四百二十兩 
　　合共每票征銀一千四百六十六兩五錢湖南現在銷數三百八十票共應征銀五十五　　　萬七千二百七十兩 
　以上四項均係解交度支部之欵未完 
[福建船政廠塢模型說明書（六）（續）]  
[船政成船表]  
號數　船名　船式　　料質　　船價　　　　　現在序失駐處 
　一　萬年清商　　　木　　　　十六萬三千兩　　失 
　二　湄雲　兵　　　木　　　　十萬六千　　　存駐牛莊 
　三　福星　兵　　　木　　　　十萬六千　　　　失 
　四　伏波　兵　　　木　　　　十六萬一千　　存駐廣東 
　五　安瀾　兵　　　木　　　　十六萬五千　　　失 
　六　鎭海　兵　　　木　　　　十萬九千　　　　失 
　七　揚武　兵　　　木　　　　二十五萬四千　　失 
　八　飛雲　兵　　　木　　　　十六萬三千　　　失 
　九　靖遠　兵　　　木　　　　十一萬　　　　存駐福建 
　十　振威　兵　　　木　　　　十一萬　　　　　失 
十　一濟安　兵　　　木　　　　十六萬三千　　　失 
十　二永保　商　　　木　　　　十六萬七千　　　失 
十　三海鏡　商　　　木　　　　十六萬五千　　　失 
十　四琛航　商　　　木　　　　十六萬四千　　存駐廣東 
十　五大雅　商　　　木　　　　十六萬二千　　　失 
十　六元凱　兵　　　木　　　　十六萬二千　　存駐福建 
十　七藝新　兵　　　木　　　　五萬一千　　　　失 
十　八登瀛洲兵　　　木　　　　十六萬二千　　存駐南洋 
十　九泰安　兵　　　木　　　　十六萬二千　　　失 
二　十威遠　兵　　　鐵脅木壳　十九萬五千　　　失 
二十一超武　兵　　　鐵脅木壳　二十萬　　　　　失 
二十二康濟　商　　　鐵脅木壳　二十一萬一千　　失 
二十三澄慶　兵　　　鐵脅木壳　二十萬　　　　　失 
二十四開濟　快碰　　鐵脅雙重木壳　　三十八萬六千　　失 
二十五横海　兵　　　鐵脅木壳　二十萬　　　　　失 
二十六鏡清　快碰　　鐵脅雙重木壳　　三十六萬六千　存駐南洋 
二十七寰泰　快碰　　鐵脅雙重木壳　　三十六萬六千　　失 
二十八廣甲　兵　　　鐵脅木壳　二十二萬　　　　失 
二十九平遠　鋼甲　　鋼甲壳　　五十二萬四千　　失 
三　十廣乙　魚雷快　鋼脅壳　　二十萬　　　　　失 
三十一廣庚　兵　　　鐵脅木壳　六十萬　　　　　失 
三十二廣丙　魚雷快　鋼脅壳　　二十萬　　　　　失 
三十三福靖　魚雷快　鋼脅壳　　二十萬　　　　　失 
三十四通濟　練船　　鋼脅壳　　二十二萬六千　存駐北洋 
三十五福安　商　　　鋼脅壳　　二十萬　　　　存駐福建 
三十六吉雲　拖船　　鋼脅壳　　五萬六千　　　存駐福建 
三十七建威　魚雷快　鋼脅壳　　六十三萬七千　存駐南洋 
三十八建安　魚雷快　鋼脅壳　　六十三萬七千　存駐南洋 
三十九建翼　魚雷艇　鋼脅壳　　十二萬四千　　存駐福建 
四　十江船　淺水商　鋼脅壳　　三十七萬　　　存寗紹公司　　附記 
當甲午以前北洋海軍已粗成立旅順威海衛劉公島均足爲海軍各船艦根據地其慘淡經營旣已不遺餘力矣乃大東溝二戰竟喪我師於是戰艦全隊殲滅殆盡此固志士所痛心扼腕而不能已也然以中國地大物博恢復固屬不難卽更加擴充亦非力有未逮船政所製各船一因甲申中法之戰一因甲午中日之戰所餘無幾顧曾遭喪敗則戰事上之閱歷愈深捄其弊而謀其利固意中事也不意製造僅此一廠而因循怠忽且甚於前環顧沿海各省所餘僅舊壞數船此外若北洋之海圻海容等 
 
 

Page 27

 
 
 ]HH [ 
船僅寥寥數號不足以成軍年來船政無米爲炊僅僅免於停廢坐令舊日之工師徒匠散走四方技術生疎廠務日靡窮流溯源則失敗之由固不得盡諉諸人也（完） 
小說 
　　 
[中國貞探小說繡衣盜（一）]  
第一回論偵探中外異同集鳳池春秋聯捷 
自從泰西各國的偵探小說。流入中國以來。我們中國的人。大家都知道泰西各國的偵探術。至精極微。我們中國。是萬萬趕他們不上的。但是他們泰西各國的偵探。比起我們中國的偵探來。却是大不相同。他們泰西各國。做偵探的。都是上流社會。極有學問的人。一個人旣然有了學問自然一切的智慮識見。和那班下流社會没有學問的人不同况且他們泰西各國的憲兵嚴密。警察如林。電報電話。没有一處不通没有一處不逹輪船火車的搭客。都有名姓可憑。客棧裡頭的客人也有年貌姓名可考譬如一個犯罪的凶手。今天晚上犯了什麽罪案。暗暗的出院逃走。只要被做偵探的。查了一點形跡出來。立時立刻的電報電話。遍傳各處。那凶手還走在半路上。那拿他的消息。早已没有一處不知道的了更兼泰西各國的醫生。都是精於理化的。就是做偵探的。也都大半是懂得理化的要是出了什麽命案一切毒藥的原質。他都化騐得出來。或者出了什麽盜案。那罪人遺下的什麽東西。他也都看驗得出來。就是至微極細的物件。或者雪茄烟灰。或者紙烟灰。那班偵探術極精的人。都曾嗅得出是什麽地方什麽烟廠製造出來的東西。他們各國的偵探術。精微到這般田地。再加上國家的法律。無微不至。在那裡竭力的扶助他們保護他們就是一個初生出來的小孩子。和已經死過多時的人。都有地方去查察他們的根脚。自然該應没有一個罪人漏網。没有一椿疑案不破的了。然而他們泰西各國。往往也有含寃受枉的罪人。虚懸不决的疑案。這是什麽原故呢。他們泰西各國的法律。是以證定罪我們中國的法律。是以供定罪。泰西各國的斷案。只要罪人的証據完備。陪審官的意見相同那罪人就是矢口不認。也是不中用的。萬一個罪人本來無罪。被仇人平空誣陷四下裡張布了網羅。証成他的罪案。就是陪審官和裁判官。明知他是寃屈。没有無罪的証據。也是無可如何雖然比我們中國的用刑拷訊好些却。究竟還不能没有一些兒弊病。 
國外新聞 
[展期提議議案]  
　　十八日倫敦電云利物浦日報載稱羅斯堡萊君擬將改革上議院之案展期西十一月十九號提議 
[像皮巿價大落]  
　　十八日倫敦電云橡皮拍賣行巿兹復跌價自上次拍賣之後價落甚巨按橡皮園地每二星期拍買一次 
[德國巡洋艦之精美]  
　　十八日倫敦電云德國巡洋艦伏特湯號試航之際每小時能行二十五海里其速率及砲力均超軼英國印維雲勃爾式戰艦云 
[日本貴胄覲見英皇]  
　　十八日倫敦電云伏見宫弘康親王昨於買爾婆羅堂觐見英皇英后按此乃日英博覽會名譽會長伏見宫貞成親王之子也 
[德法外交界近事]  
　　十七日柏靈電云據某要津傅稱德皇近在倫敦與法國外務部大臣闢匈會談頗密咸以注重和平爲言惟德皇曾倡歐洲列强聯盟之說據云實屬不確 
[私運軍裝發覺]  
　　十一日香港電報新聞載稱昨有西裝華人携箱六隻登廣州灣輪船箱上皆有書箱表號該客抵船之後即由管籌人以箱交之因内容沉重不似書籍頗滋疑慮旋請主人啓箱一視該客摸索衣袋忽稱鑰匙已遺諸家中乃下船往取良久不返該箱則抛於碼頭旋往報告警察局卽由警察監督啓視詎意諸箱裝置之物悉係軍裝云（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
 ]HH [ 
來稿 
[留東江西同鄉會特派代表拒債救路急見書（再）（續）]  
　　一不可僅恃少數資本家之任股必以江西全省人士之財力 
也近來工塲事業日益發逹非有大資巨金之人不克舉辦其 
之下之産業家每望風而却步其結果遂以少數之資本家 
數之小工細賈仰其呼吸從其號令積久不平宿怨發作而 
義遂以播流於世界勞動賃率問題遂以聳動乎大地故建 
使一省之人咸得享其股本之區區亦以調劑生計之困亨 
之便利也若僅委之於少數資本家則所以得眇數資本家 
所以利我江西全省人士者未免狹隘也况乎操之於少數 
能力微弱每易爲强者所移浸假而外國豪商憑藉吾國政府 
路以奪權則其路瀕得而復失湘鄂之路經歷次險阻艱難 
數全體籌謀之不早團結之不堅以致於斯吾江西人士豈 
轍耶且以一少數資本家之勢力又易爲政府所移屈浸假 
有之名辭而消滅民營之事業少數之資本家安足以抗之 
省人士皆有股本皆爲股東成一省完全公造之鐵路政府 
貽大亂則必不忍爲之亦必不敢爲之由是以觀則無論不可 
二家之富力即以數十户之少數資本家亦必不可重任而深 
以全省人士之精力操縱一省鐵路之利權不可僅以少數之 
操縱我全省人士之身家財産也 
一不可效　省租股之名目以流毒貽禍於無已日也湖南以 
其榖米梁菽足以充兩湖三江之用江西非其比也湖南之 
以耕當其借田以耕之時必先納押租於田主迄於秋收佃 
租於田主故資本家喜購田於湖南江西之田主惟恐無人以 
於佃夫之際每先代爲之謀種榖耕牛糞料之需况望押租迄 
主日坐佃夫之家猶不克清收况望送租幸而豐年則勉充 
否則反不足以納賦又湖南之濱洞庭諸區如益陽如芷江 
非常肥美反邁於辰永諸郡又非吾九江南康饒州諸濱鄱陽 
之比也四川天府之國古今同稱故亦有租股之策然厲行多 
末之效况吾江西瘠田之鄉一厲行之反有重大之禍患哉此 
不可行者也湖北以商立國故亦有分業派股之說彼有釐 
欵之大宗花布糖麻占出口之多數他如漢陽之鐵湖南之木 
之商貨建路之實材江西能及之乎江西諸商埠有如漢口漢 
昌武昌者乎是分業派股之說與按畝抽捐之策皆非吾江西 
服賈外省之商則幾於無地蔑有故諺有之曰無江西人不成 
西之營業於他省者又多以錢業稱號故稱江西爲資本國非 
漢之路股實於寫股之外無他策江浙之拒債亦於認股之外 
吾等今日而籌拒債之方新造之術實以各人自負義務擔任股本爲第一義（未完） 
專件 
[浙臬司移復調查局文（民刑訴訟案件歷來辦法）]  
各屬刑事案件命案以詣騐屍傷訊取屍親見証允服切結盜案以勘驗被盜情形贓証確鑿爲定案基礎一經報官一面派差嚴緝一面親詣勘驗如印官公出或另有要公及因病請假命案應申請本官知府另委正印人員代驗盜案先令捕官會營查勘仍候印官公回或要公事畢再往復勘此命盜各案發生之辦法也其詣勘騐訊後無論獲犯與否命案於報官五日盜案三日應將大概情形通禀上官然後仍照例限通詳命案則錄具屍親見証人等供詞塡具屍格並取件結同送盜案則訊取事主鄰佑人等供詞造具贓册並取捕限連同履勘時所繪之圖送查如獲犯在通詳之先則訊取犯供一併詳報如獲犯在通詳之後則先將獲犯緣由具報再行研訊明確錄供通詳然後復訊議擬詳解斬絞人犯解由府司轉解撫憲審勘分别奏咨遣軍流罪及人命擬徒人犯由府解司訊擬詳請專咨斬絞立决人犯留覊省監部復到省即行處决斬絞監候各犯一奉部復即入秋審辦理遣軍流犯及人命擬徒人犯亦發回原縣監禁聽候部復照章分别解配收所其無關人命别項擬徒人犯解府訊明將犯發回仍將原案議擬詳司核議轉詳奉到撫憲批示即爲結案照章收所工作由司按季彚案請咨如須監候待質者仍應專咨其枷號杖笞人犯無庸解府由縣訊擬詳結照章分别罰金折工惟杖罪遇有應行待質者亦須咨結至各項人犯或臨拿拒捕格殺或取供後因傷因病身死並無餘犯及逸犯無獲者則虚擬罪名一詳了結倘兇犯贓盜等項日久無獲按限照例開參通緝其一切雜案如犯無切供而被控纍纍或平日本不安分到案一昧狡供辦之不能釋之不可地方官察其情節實在擾及閭閻良民實受其害者重則限年監禁輕則定限覊押均由本司確加查核議擬轉請撫憲示遵總之命案以屍傷爲重盜案以贓証爲憑雜案以犯供爲斷地方官檢驗屍傷最應詳愼審辦盜案全憑贓証庶免枉縱寃濫之弊再藉屍圖詐最爲惡習擅殺罪人最實殘忍本司到任後訪聞各屬藉屍圖詐之風所在皆有而以紹屬之諸曁嵊縣台屬之臨海黄岩爲尤甚金華嚴州一帶又有擅殺盜匪匿不報官情事經本司詳定辦法通飭嚴禁此風未能遽絶此浙省風氣習慣尚須隨時從嚴查禁也 
各屬詳報民事訴訟事項查民事訴訟向分上控自理兩項上控者令各屬審定理之曲直專案詳由主管上司主政核銷倘係控奉撫憲批發之案則應謹遵憲批照辦自理者由各屬判决執行或兩造憑中理息按月彚册詳報卽詞訟月報是也而查核月報本司衙門向派清訟委員按册細核如有判斷不公及延宕不結之案隨時批飭秉公審斷從速譏結現在分科治事清訟局業已裁撤歸併辦理此各屬民事訴訟之情形也 
 
 

Page 35

 
 
   
 
 

Page 36

 
 
   
 
