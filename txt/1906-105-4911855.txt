# 1906 - 105 - 4911855

 

Page 1

 
 
[電傳　上諭]  
　　三月二十六日奉上諭吳引孫奏懇請開缺省親一摺甘肅新疆布　政使吳引孫著准其開缺該員現署新疆巡撫　著俟聯魁到任後再行交卸欽此 
[宫門抄]  
　　三月二十六日　召見軍機景濂　吳煦　叚書雲 
 
 
 

Page 2

 
 
[論中俄議約之延緩]  
中俄協約自正月初十日中國議約大臣唐侍郎與俄使璞科第互騐全權文憑於十二日開議各欵遷延至今已七旬有餘矣據近日消息所議之内容尚無頭緒而逹義爾已决裂回俄璞科第以託病緩我則此約之多延時日目前未能議結者固爲盡人所能料但其所以延緩之原因言人人殊今請先辦當世之理論而後下記者之判斷。或曰俄人派員查探東省礦產尚未竣事故徐而待之以期所要索者得其要領耳（據東報）不知俄人經營東省匪伊朝夕何處宜闢租界何處宜開礦產偵探熟悉了了在胸彼深謀遠慮如俄人豈待臨渴掘井至議約時而始查礦產乎此延緩之不在查礦也可知 
或曰俄政府以戰敗之故聯俄派日漸減少所索種種權利斷不如從前之易得由是運動當道遷延時日以求得當者固亦勢所必然也（據粤報）不知日俄未戰以前俄人之對我也嘗以金錢主義爲外交手段道途言論非盡非因若此次議約爲中國之存亡所繋爲列强之視線所注故俄人雖欲運動而政府鑒前覆轍怵于利害萬萬不至受其牢籠而多許其利益且列强旣持均勢主義苟其俄償大欲亦必有人焉出而發難以破壞其運動之結果者俄人雖愚當不出此况最近消息俄使因提議駁覆之故竟至以開戰嚇我嗚呼威嚇者非運動之反比例乎此延緩之下在運動也又可知。 
然則相延數月遲緩不結者何也曰由於俄人之要索逾分而吾國萬難承認也溯自開議時提出八欵如滿洲利益與日同沾圖握黑吉兩省政權以及蒙古礦權等項磋磨數月迄未退讓實已迫我以萬難承認之勢俄人之索之也愈堅中國之拒之也益力此其所以相持不下久而不决當局延緩之形無可掩卽外間决裂之言所由起乎夫俄人外交向如神龍拿空不可捉摸列國無不憚其術中國尤屢屢受其害今旣堅索逾分而延緩以困我我亦惟有堅執不允而延緩以待之關係重要雖欲速成而無由也如或嫌其延緩輕許俄人則蒙古新疆將爲滿洲之續此後東鄰責言列强援例其何等之患害則非吾人之所敢言矣嗚呼勝如日本而協約如是其速成敗如俄國而恊約如是其緩議是直欲以戰敗之國索利優於戰勝人也此非俄人之咎而誰咎哉。 
[俄使不滿意於中國議約大巨]  
　　二十六日北京電云駐京俄使濮科第洛夫君以此次中國議約大臣唐少川侍郎之答覆甚不滿意因是大爲忿怒聲稱中國如此猶豫不决實爲無信之明證然俄國已早有成算現將傳令僑居滿洲之婦女卽行回國矣譯字林報 
[駐京德使定期起程]  
　　二十六日北京電云駐京德使穆默男爵於今日將領袖公使一職移交英公使蕯道義君接管男爵於昨日帶代理公使高爾士男爵及天津德國戌兵北京使館衛隊統帶官陸軍少佐伏爾白雷脫君巴福君等入覲　皇太后　皇上陛辭聞男爵定於月抄由京起程取道漢口來滬譯文匯報 
[德國將在營口添設事署]  
　　二十六日柏林電去徳將於營口添設領事署譯文匯報 
[南昌府徐太守呈報南昌大敎案禀江西]  
敬禀者竊卑府於正月二十九日夜聞南昌縣江令在老貢院法國天主堂被殺受傷情事當卽馳往與署新建縣趙令查看見江令倒臥在敎堂司事劉宗堯房内椅上咽喉刀傷甚重血流不止詢問釁情已不能言據將親筆供詞呈由卑府於是晚面呈撫憲察閱奉諭覆至敎堂確查如何致傷情形王安之强詞諉辨次早又隨臬憲鹽道憲前往詳訊而王安之乃執手鎗勢將行兇未便追究爰卽督同趙今提訊江令隨從之茶房黄榮家人徐榮並稱江令初入敎堂經王安之邀至花廳對坐面談旋請至大飯廳上席卽令伊等出外將門關閉定更後見江令走出低言棠浦敎案大翻被王安之威逼不放速請新建縣來伊徐榮馳馬往報二更時候伊黄榮見王安之提燈同兩中國人出門走去旋有管堂之啞吧走來用手比做本官被殺形狀適新建縣已到進内見江令被殺等語飭縣詳細覆訊錄供開摺禀報旋奉撫憲諭飭傳知警察各分局加意保護敎堂卑府復念堂多官分恐力難及密諭各局廠委員無諭何處但有附近敎堂敎士敎民不拘何國均宜隨時設法一體保全二月初三日早風聞百花洲地方有學堂學生慮及愚民暴動會議演說勸解觀者人衆隨卽馳往彈壓詎莠民藉爲父母官報仇一倡百和拾石亂撃已將演說人赶散蜂擁至老貢院天主堂門前擲石將保護敎堂之常備軍弁勇及警察南局總分巡毆傷擠跌堂内業已起火警察東西局兩總分巡聞警率官馳至救火均受石傷不能前進莠民乘亂破門而入王安之由後門潛逃被莠民追逐用傘柄叢毆逃入鄒紳凌瀚寓所莠民追入盡毁鄒宅器具物件將王安之毆斃移屍三道橋棄入東湖同時松栢巷法文學堂火起五敎習均已逃走適卑府馳至遥見馬敎士由天主堂逃出倉卒奔避莠民隨之南局黄總巡力以蔽護卑府督飭兵役奮勇阻撃令徐分巡惠全曁總局巡兵王清泉扶掖馬敎士上城潛至進賢門官廳交委員杜燦光密藏保護又見羅家塘救主堂火起飭徐分巡前往救護見金敎士夫婦及其女已受傷倒地適西局總分巡赶到將金敎士夫婦救出女敎士已死金敎士移時殞命隨飭南局總巡將其長女交朱家濠耶穌堂女敎士花玉林收留另派總局巡長將其次女保送棉花市小敎堂藏匿一面查得法文學堂逃出之敎習五人已出進賢門立卽馳救聞已在三角塘被人毆斃　　　　　　　　　　　　未完 
 
 

Page 3

 
 
[補紀端戴兩大臣抵法畧情]  
　　二月二十一日巴黎通信員云此間自端戴兩大臣抵法後法總統請看演戲外部請大餐上下兩議院請茶會敎會領袖亦請大餐均接待優渥惟端之僕人在街市與人互毆頗爲彼中所訾議云（望） 
[補紀唐文宗在蘇視學詳情蘇州]  
　　江蘇學政唐宗師蒞蘇視學各情迭紀前報茲得蘇友函述較前加詳合再錄之函云唐宗師於念二日查視高等學堂歷四小時午刻學務處設筵恭宴接查中學堂師範學堂遊學預備科夜十一時始回舟次廿三日查視長元吳官立三高等小學公立高等小學師範傳習所廿四日查視官立十區蒙學彭氏公學唐家巷公立両等小學廿五日查視種善位育各小學私立各蒙學並紗緞業公立初等實業學堂午後三時畢應各員之請卽在實業校中照相留爲紀念四時啓行宗師於各校科學之完備與欠缺敎員之講義與敎法學生之功課與程度管理之規則與實行經費之多寡與所自出校舍一切之形式並全校之精神考察詳密一一記戴加以評語公立民立勸勉尤殷並給匾奬勵而以唐家巷學堂稱爲最完備有精神敎員亦邀嘉許學生已多及格諄命各紳力設公立中學俾廣登進宗師潔已耐煩志切興學屏除官樣文章實事求是一切供應槪不收受午飯時校中便膳或乾點皆可如備酒度則滋不悅謂非酬酢儀文時也隨從極簡亦無絲毫需索士林咸稱之（助） 
[附蘇州白塔子巷紗緞實業學堂歡迎歌]  
　　文星今日臨吳會　宗師軒駕來　文明師歐美　學校官私次第開　奉命南下考人材　參從盡妙才　初級普通　大成高等　休言科學難　課程今完備他年强富此胚胎　毋憚艱苦　毋負栽培　小子其勗哉 
士農工商號四民　於今等級平　歐美何自富　公司工廠立如林　日本何自强　商業雄跨英倫敦　可知世界民族競爭非徒兵力勝　學科完備　商界前途從此興　學堂力幼稚　賴公提倡振精神 
[附蘇州唐家巷公立小學堂歡迎歌]  
科舉停罷學校興　國運日文明　新政次第行　培值人才展經綸　南邦何幸得公臨　歡迎表同情　殷勤勸導作育吾民普及觀厥成　輶車四出巡　熱誠一片疇與倫　提倡敎育爲國爲民吾黨感曷勝 
四千餘年大國民　學業務競爭　使星臨吳門　錦繡山河增光榮　熱心提倡務挈領　鼓吹軼文明　詢民問俗攸往咸宜載道騰歡聲　鼾睡今日醒　大廈將傾賴公撐　博我智識振我精神吾黨感曷勝 
[附錫金商會半日學堂迎賓歌]  
五洲商戰風潮驅　洶湧沼吾字　財政彼族據　印度公司渺愁予　組織商學策籌紆　蛟蜃毒漫嘘　弦高偉畧　克雷奇謀東西俱可師　廣益集衆思　匡我不逮來何遲　公來於於　公來于于　微公吾誰與 
[會營搜拿土匪寗波]  
　　本月初慈谿縣董姓富户被匪搶刧失贓頗巨報縣後經邑尊吳大令喜孫飭差查知此案匪徒盤踞在餘姚縣境勝山頭匪首茹阿來黨羽衆多時出各處劫掠名爲夜行兵當卽飭差拘拿匪等胆敢出而抗拒於本月初四日由吳大令禀請浙提吕道生軍門撥派練軍正中營劉佐廷管帶常備軍王華軒帮帶率兵三哨赴慈卽由大令會同直抵餘姚會同該縣程大令選派捕役隨同前往勝山頭比至匪首茹阿來與其弟茹阿潮率黨多人執持洋槍刀械奪路奔逃吳大令與劉王兩管帶挥令兵捕竭力追赶然匪首仍被脫逃僅獲匪黨林蕘金羅阿炳兩人並獲竹槍數十桿復至匪首茹阿來家搜索器物業已移盡後在其鄰右搜獲匪眷両口一周氏一高氏起獲女皮衣絨毯等物當將匪房焚燬一空至夜間仍督率兵捕徧處巡緝並無匪蹤次日官兵回慈吳大令遂將林羅二匪及両匪眷帶回衙署詳細鞫訊林蕘金羅阿炳堅不供認惟高氏係被茹阿來姦佔搶來周氏亦素受凌虐因之懷恨頗深特將匪首兇暴情形一一供明吳大令卽將林羅二匪釘鐐收禁詳辦兩管帶亦將三哨之兵帶回甬防目下該處匪黨業已散逸地方亦稍覺安謐矣（具） 
[批飭督練公所核减開支經費蘇州]  
　　蘇省 
督練公所兵備參謀敎練三處禀詳續議分科辦事暫行章程並酌加公所各員薪水添增各項開支繕摺呈請撫憲核示護撫濮紫帥批示云所議章程尚屬周妥應准暫行照辦惟公所月支經費銀三千兩未免過多查兩江先練一鎭表列三處經費除各科薪水火食辛工不計外每年不過三萬三千八百餘兩蘇省僅練兩標迥非両江可比而公所歳支三萬六千兩不但庫儲支絀後難爲繼且恐造册報銷有干部駁批飭藩臬兩司會同叅謀敎練各處悉心核減妥議復奪（永） 
[議覆内廷用欵無可裁減北京]  
　　兩宫以時事多艱諭令内務府力求撙節宫闈一切用項前據内務府開其清單諭令政府大臣核議日昨議覆具奏略云按照該衙門原單逐欵詳核其單開之壇廟宫殿並陵寢及廟宇各項放欵凡係典禮所關臣等不敢擅議裁减至内廷及各衙門應用應領等項據稱多有屢經分别核減銀款改爲錢欵者查其所放欵目均係照章辦理近年以來較前爲數甚少一切情形已在聖明洞鑒之中實無可議令再裁其應放零欵應飭該衙門隨時隨事量爲核減以副　朝廷力求覈實之意云云（下） 
[議飭各省整頓徵漕折價京師]  
　　日昨政府王大臣議商近聞各省征漕折價多有違例病民亟宜飭令整頓以示體恤查各廳州縣應征漕折錢洋藉詞漲落任意需索應卽咨照各省督撫嗣後應征漕折價目飭司籌議整頓辦法確查市價屇時酌中核定總以本折兼收錢洋並完搭用銅元亦聽民便以恤民隱而清積弊若經此次整頓仍不實力奉行卽行隨時撤參勿稍徇隱以肅官方（上） 
[蘇臬札飭各屬捐解習仵經費蘇州]  
　兼署蘇臬陸廉訪近札行各屬略謂案照省垣設立習仵公所飭屬召募習仵送省學習定限二年畢業原期造就通省仵作俾檢驗屍傷各有把握免致錯失以重人命乃開辦至今業已三載各屬陸續送到僅止二十八名現已學成畢業者十八名其餘十名尚在習學各 
 
 

Page 4

 
 
該縣迄未遵章選送必係召募無人現在變通辦法由各牧令捐解經費發交按經歷代募習仵送所習學俟畢業考騐發回應役（永 
[派員挑選旗兵赴京鎭江]  
　　練兵處咨行各直省將軍都統城守尉挑選壯年旗丁送往北洋京旗常備訓練新操俾成勁旅現已派京旗陸軍兵備處執法官容仁甫觀察參謀處周剌史由京前往京口江甯浙江湖北荆州等處照章選驗本月二十三日均乘江永輪船駛抵鎭江假城内　萬壽宫暫駐行旌二十五日奎都統設宴甘露寺以伸東道之情刻已提取合格少壯旗兵八十名定於二十七日就道（再） 
[黑龍江將軍奏請江省添設偵探學習館黑龍江]  
黑龍不將軍程德全奏稱東西各國訟例於問官主判斷陪審資稽察律師資辯駁外叧設偵探若干員伺各案蹤蹟之所自來補各捕耳目之所不及以聰明幹練熟悉各處情形者充之職務旣重俸工亦優重大疑難之案無不立時破獲者實出偵探之力居多中國地方衙署所設快班皆至愚極賤之人斷不能緝警奇詭譎之案欲救其弊非添設偵探不爲功爰擬於省城設偵探學習館一所訪聘西國之精於斯道者一二人充當敎習略仿學堂規則選擇候補投効人員及本地二十歳外中學已通之聰頴子弟入舘肄業研究各國偵探各書所載案情並隨時詳繹醫學化學各理推廣洗冤之術定以三年爲期分别考取發卒業文憑嚴立權限分撥各府廳州縣佐輔新政等因刻已奉　硃批刑部巡警部議奏矣（露） 
[電覆滇省法幣情形北京]  
　　昨譯東報紀雲南大吏電請抵制法幣茲悉此事前有御史因滇省修路法國以法銀行紙幣流通滇省有妨我國財政請丁督設法整頓政府據情飭丁督妥辦現丁督電覆以法幣因修滇越鐵路工程通用已久勢難禁遏惟宜竭力擴張雲南銀元局多造中國銀元俟暢行之後再輔行鈔票以示抵制云云（閏） 
[咨飭庫倫設立銀行京師]  
　　日前政府咨照庫倫辦事大臣略云現以整頓財政維持蒙人查庫倫向無行用金銀銅三幣除用現銀外均以俄盧布鈔票流通市面刻因俄票跌價華商蒙民虧損頗鉅竟有以此歇業者亟宜設法抵制務請貴大臣體察情形即於該處適中之地設立銀行所有一切辦法採擇户部奏定章程辦理以振外蒙財政而恤商情（上） 
[寳山縣紳士禀請開闢商埠]  
　　寳山縣紳士袁希濤施賛唐等近以北河南路一帶已有工部局派捕巡緝迤北寳邑之闕結等圖均與租界相連若不自開華界深恐外人日漸侵佔因與各紳商集議擬在上寳交界之處開闢商埠所有一切開辦章程仿照南市總工程局辦法舉董集資設局興築馬路以興市面而免覬觎與上邑紳士李鍾鈺會商妥洽具禀滬道請示昨日瑞觀察批示云開埠興商藉以自保權限誠爲切要之務查上海交界烟户稠密之處亟宜築馬路設警察以杜覬觎而衛地方已禀督憲檄委徐道來滬會商辦理惟開辦先應籌欵亦須俯順輿情候會商核議妥洽再行禀請憲示飭遵著卽知照此批（事 
[英兵船被撞沉没]  
　　二十六日倫敦電云英國海軍在地中海操　之際有驅逐艦奥田脫號誤撞八十四號魚雷艇當卽沈没惟水兵皆獲救 
[塞爾維亞内閣諸員相率辭職]  
　　二十六日倫敦電云塞爾惟亞國内閣因國王貝得不允將圖謀之人撤退已相率辭職 
[德外部顧問官辭職]  
　　二十六日倫敦電云德國外部顧問官霍爾斯登男爵業已辭職男爵爲德國主謀外交政策歷有年所前者德皇之赴摩洛哥亦出于男爵計畫後德皇以此事並無效果頗歸咎于男爵 
[俄債利息减跌之預計]  
　　東報載倫敦電云外間皆揣度俄國國債如得在各處籌集則其年息當跌至四釐荷蘭代籌俄債之人因之頗懐疑慮以該處占俄債七分之一故也 
[委内瑞拉總統辭職]  
　　東報載倫敦電云南美洲委内瑞拉國總統開斯多君告假三月一切政務均交副總統哥諾夫君辦理倘該副總統克勝其任則開總統擬即讓位又載舊金山電云委内瑞拉總統業已辭職 
[俄相近狀]  
　　東報載聖彼得堡電云反對俄相韋特伯爵之黨現得政府中人之勢力相助該伯爵擬以辭職爲抵拒之策又載舊金山電云韋特首相現又奏請乞休譯字林報 
[詳誌舊金山地震情形]  
　　廿六日東京電云昨晨美國嘉禮福尼亞省地震計歷一分鐘勢甚劇烈實爲前此　有之奇災大屋之被震傾　者數十所居民之受傷者甚多惟死亡之數尚不得而知所有電綫均已震斷且餘燼内又復火起延燒房屋數十所因各處自來水管均已損壞警鋪亦等於虚設無可施救故也　同日倫敦路透電云昨晨五句鐘舊金山地震歷時有三分鐘之久居民有著夜間褻衣奔出者受害之處以東北隅之製造工藝廠及市塲爲最甚惟城中較輕約計居民之死者當有一百人傷者當有一千人各處倒塌房屋又復火起風旣猛烈煤氣管及自來水管又已破壞故不易施救合城因之益形警恐救火人現將房屋折缷以截斷火路其驚惶紛擾之情狀有難以形容者計被震倒塌屋舍有五層樓　客店二所壓斃七十五人又有大住宅一所焚斃八十人此次地震美國西省聞之皆爲感動 
[日爵臣舉行葬禮]  
　　廿六日東京電云昨日舉行長岡子爵葬禮中國各處致電弔唁者甚衆該子爵曾蒙中國皇上賜以雙龍頭等寳星 
[美伯爵演說之辭]  
　　東方日日報載倫敦電云英國塞爾龐伯爵於克樓斯洛潑至福丁斯溪鐵路舉行開車典禮時親臨演說提及前那特爾内閣辭職一事謂英國並無干涉那特爾内政之意但士人犯法亦非盡屬那特爾之内政英國對於殖民地固自有其責任者也 
[俄官飭拘行蹤無定之俄人]  
　　東報載海參威電云此間有俄人一百五十名俄官以其行蹤無定下令拘拿 
[俄首相聲明無辭職之意]  
　　東報載海參威電云俄國首相韋特伯爵近告人云並無辭職之意當至國曾開會後再行定見譯字林報 
[小村男爵充海牙和平會日本代表之消息]  
東報云據舊金山電謂俄國允將海牙和平會展至西歷十月間開會惟聖彼得堡來電謂俄皇以南北美洲會期甚短故允於西六月間開會傳聞日本小村男爵届時當爲日本之代表 
[法印字工匠罷工]  
　　法報云法京巴黎之印字工匠相率罷工 
[法礦工罷工後情形]  
　　廿六日栢林電云法國礦工罷市其勢仍洶洶　法報云法國來恩地方紛擾情形有加無已罷工之人與兵隊在黎文地方互相格鬥傷武員一人兵士數人復搶刦黎文地方之店肆譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[選升學生入高等小學揚州]  
　　趙都轉創立高等小學堂連日考試仐生頗鮮合格者因諭知八區學堂各敎習將學生之程度稍高者先行在區校面試註册以備選升高等小學堂肄業（莊） 
[奏請開復革員揚州]  
　　前江都縣廬肅卿大令維雝爲前寗藩黄方伯奏參茲聞督憲以人材難得已奏請開復錄用矣（莊） 
[擬抽田捐開濬河道禀批蘇州]  
　　靖江縣治各河道久已淤塞屢經紳董等雇工開濬迄未見效現有文生黄雲等擬就本處抽收田捐集欵疏通因聯名投撫轅遞禀當經濮護撫批示云按畝帶征經費疏濬河道原爲利益農田起見如果經董假公濟私藉圖侵蝕則適以病民矣據禀該縣圑河屢興大役從無一港深通可見徒糜經費查閱黏呈章程亦尚無甚背謬仰靖江縣迅卽查核明確妥定章程核實估挑總以欵杜浮冒工求實在爲主萬勿再任掩飾致滋藉口（接） 
[新昌縣戒民惰棄紹興]  
　　紹屬新昌向多遊民楊古醖大令蒞任後於籌興學堂工藝外復又撰成誡惰歌云從來民生在勤游手好閑最忌但得各謀事業衣食自然無慮木邑俗雖勤儉亦有不務正藝須知室家豐足全在人人自勵外洋之能富强無非各有生計卽使事少人多且謀殖民之地特諭諸色人等愼勿甘自惰棄或致力於耕讀或徧求於地利書云生於憂患可知晏安之弊四民樂業安家本縣實所深冀（陳） 
[蘇州官事]  
　　辦理上海貨捐局知府袁世輔專丁來省○通 
判樓蔚然由松江回省又辭赴宜興溧陽一帶○通判吳光煜禀辭赴婁縣公幹○知縣陳文藻謝委赴鎭江公幹○單希曾謝委辭赴丹徒催提漕項銀兩○縣丞吳琦奉府委秋審差吳江縣丞施維明禀知二十日交卸禀謝給咨引見○請補青浦新涇司巡檢高其瑔謝委（且） 
[杭垣官事]  
　　餘杭縣李大令孝先茲被紳商在省控其性喜佞佛不理政治以致盜賊蠭起等因當奉寳方伯懸牌撤任札委新選嵊縣張大令懷信赴餘接署○浙江候補道畢畏三觀察奎茲奉直督袁宫保札調承辦直隸籌餉統捐并北洋代辦户部餉捐事宜因卽禀知撫憲赴直當差（委） 
[飭究阻撓造屋無鍚]  
　　無鍚縣民人高朝泰資購女尼周玉秀自行建造之青蓮菴房屋一所忽有汪默夫者出爲阻撓高投縣控告不得直因赴省投撫轅上控茲奉濮護撫批示云查閱抄黏該縣禀批堂諭青蓮菴房屋旣係該尼周玉秀自行建造有印契糧串可憑該耆民出價置買汪默夫何得糾衆阻撓旣經控縣有案仰無錫縣查明究辦具復⽏延（象） 
[托病求保松江]  
　　川沙人張雲錦控海門人沈雲峯賴欠一案經府尊戚太守諭令將沈發知廳押繳嗣沈託知廳設法報稱患病求准交保戚太守批示云案經上海商會公同議復本府將案卷逐層查核又節次集訊按照商會所議實係至公本府堂諭不下數千言該職抗不肯遵猶謂張雲錦誣控如此刁健實所罕有旣稱患病姑准取保就醫仍俟限滿卽行投案勿違（顚） 
[禀控縣役聚賭松江]  
　　奉賢縣壯役傅德前因種種不法經前任金大令斥革收禁旣而化名復充近更因灘石橋三官堂等處聚賭傅竟親往摇寳遂被某某等赴縣指控並以道院士匪何才生由傅賄縱亦禀官責成傅役緝捕（足） 
[遷善所人犯脫逃寗波]  
　　甬郡遷善公所覊押人犯於本月二十四日傍晚時有十二人忽被脫逃委員孫别駕子元立飭局丁分投跴緝當獲四人餘俱遠颺現已由寗府喻庶三太守飭鄞縣高子勛大令飭差按名嚴行緝拿（故） 
[蘇鄉盗案連刧四家蘇州]  
　　齊門外陸墓鎭於本月下旬某夜有盜匪多名手持火把器械連劫四家失去贓物甚多頃聞已報官請緝矣（且） 
[杭州]  
　　杭省仁錢二省縣均於二十四日午刻奉到釘封文書當由龔程二大令由獄提出餘姚縣盜犯史亞正馬阿生二名驗明年貎箕斗綁赴清波門外市曹斬决示衆○杭州自創行警察賭徒稍覺歛跡近又有人在梅花碑地方抽頭聚賭爲總巡李大令得悉前往拘獲數人押候懲儆并將房屋發封（委） 
[揚州]  
　　安徽已革知州婁國華前充淮北緝私委員月薪五十兩嗣經恩前司查知婁久不到差因令停支今婁以未領薪銀積成巨數赴督轅禀充培元學堂經費督憲飭淮運司查報趙都轉當卽查案申復並示諭頭門○近年各岸銷鹽甚旺鄂岸已於三月初七日開丙午秋綱趙都轉詳准督鹽憲並移咨儀棧及札飭淮南總局轉飭票商從速請咨辦運以濟岸銷（引） 
來函 
[鉅欵被騙當亟謀善後之法]  
　　近來時事日非人心險詐我業無非銀錢出入本宜事事留心至客路解欵一層往返均由信局倘遇路途遥遠之處其中變幻尤多擬請各莊主理者知照帳席信房以今年出事之家引爲前車之鑒每逢客路解欵務須格外留心再解出之票當來人收取銀欵時宜細細察其形跡寗過慮於先事毋貽悔於後來總望帳席信房以彼此留神爲主然此雖爲防弊起見究係無補之空言如同業中思有妥當章程不妨互相關切藉以杜後來之患想我業必俱樂聞也[  碧梧軒主人謹啓]  
[意大利名人馬哥波羅事略]  
　　維月之初七日美士李佳白先生在尚賢堂開第二次講期題爲意大利國名人馬哥波羅演說廳内懸有馬哥波羅遺像及其所建之蘆溝橋圖中外官紳咸來聽講計是日到者有駐滬意大利國總領事意國兵艦馬哥波羅號之統帶官及各將校商約大臣盛杏蓀保宫保商董朱葆珊觀察吳少卿楊信之兩部郎上海道委毛恊五譯員等頗極一時之盛鐘鳴五下來賓依次入座首座者爲意總領事操法語演講由英領事署繙譯官哈爾定君口譯華文其言曰余今日辱承諸君子不棄沗列首座良用感謝而李君命題之用意以及中國官紳亦皆惠然肯來表明其景仰馬哥波羅之意尤爲私心所敬佩考馬哥波羅乃意國著名探險家彼之所爲不僅意國受其賜凡文明之國無不被其澤也吾嘗於吾國名人中求其能冒險進取有益於古時之進化者得二人焉曰馬哥波羅曰哥侖布馬哥波羅爲意之海口分尼斯人其至中國日本也爲擴充祖國之商業計耳若哥侖布則雖與馬哥波羅生同里巷然其往覔美洲也爲西班牙開闢新地耳其命意所在各不相同今亦不 
 
 

Page 10

 
 
必深求其故　余願舉其最要之一端爲諸君子言之不觀當日馬哥波羅所至之中國乎其土地仍歸於一今昔無殊也其政治民情仍不改其舊也然試返觀哥侖布所覓得之美洲則不禁起江山如昔人物已非之感余今日以意人而稱述馬哥波羅竊喜其往事之有裨于文明各國也今者中外立約通商睦誼益敦余今日在此爲意國之代表與六百年前馬哥波羅在遠東爲分尼斯國之代表如出一轍馬哥波羅之大名意人至今稱道勿棄已取以名一兵艦以誌不忘余所欲言者略　於是願聞李佳白君之偉論語畢李佳白作而言曰今日承意總領事及中外同人惠臨賜敎欣佩無已頃接吕尚書瑞觀察英比總領事來函皆以公冗辭不赴會余操華語演説似爲意國水師官員所厭聞尚望鑒原查第一次開講特選中國大聖人孔子爲題此次所選擇者乃一外國人曾於元代爲中國效力者其人名馬哥姓波羅溯當時來華者爲父子叔侄一姓三人正值元代威權隆盛之時證之中國史乘所載則蒙古統系始於世祖在西一千二百八十年然實肇端于太祖之朝當在西一千二百零五年太祖之季經畧益遠拓地益廣滅俄羅斯東南諸地陷匈牙利破波蘭威權所及正不獨亞洲已也考有宋末葉爲宋心腹之患者厥維金人當日金人分建五都一曰燕京即中都一曰北京在興寗府一曰南京在開封府一曰東京在遼陽一曰西京在大同府元太祖於一千二百十二年攻取西京後三年始克燕京迨一千二百三十七年宋元合力伐金滅之至於世祖奠定中原代宋而有天下卽位之初遣將南下兵至襄陽圍而攻之三載始下其後三年中南宋京都臨安府爲元所滅宋君冲齡踐阼母后臨朝元並虜以至京長沙湖南同年降於元其明年粤南諸城亦爲元所得元於时奄有亞洲四分之三建都北京受封稱王矣今試畧舉元代諸王在位之統系太祖在位二十二年有子四人長曰术赤次曰察合台叔曰窩潤台季曰拖雷太祖崩三子窩潤台踐阼廟號太宗在位十三年而崩其子貴由卽位在位三年而崩國有内亂三年無君太祖第四子之子名蒙哥者入承大統傳位於其弟忽必烈在位三十五年享壽八十歲于是元代威櫂遂爲太祖第四子一脈所掌其時俄羅斯之東南境則屬於長子伊犂及其西之地則分封于次子士耳其斯坦及西比利亞之南則隸于三子而世祖之弟亦受封於波斯凡印度一帶之地皆聽其節制也當一千二百零六年太祖始建都蒙古號曰和林一千二百五十六年始遷於開平府再遷於上都在今張家口之北一千二百六十四年旣滅宋而有天下定鼎大都卽今之北京今試言馬哥波羅于元代游歷中國之事實當一千二百五十四年馬哥波羅之父與叔由分尼斯起程一千二百六十六年至土耳其京城越黑海而至术赤之封土沿加斯班海之南而至薄克哈及薩瑪肯二城由是轉向東北而至世祖之屬境居無何世祖遣令回國厚賜之沿路派兵士護衛之命代遞國書於敎皇請其選派百人來華以敎民人一千二百六年歸國旋又來華（未完） 
[振武宗社書記員報告]  
　　南通州周春生來函蒙賜簡章及圖說當卽分傅廣勸痛除煙害而節漏巵圖說現已告罄敝郡鄉鎭繁多尚難遍及附近聞風興起皆兾多得一圖即多除一方之烟害刻下合郡見此戒煙之法異口同聲懽呼距　茲將願擔義務諸親友姓氏繕單附呈登記潘直夫程潤民程少卿王佑之王樹榮羅滫涯方吉人柳萱堂孫凌雲李殿揚孫鵬程馬鍚侯劉耀山潘順芳吳少臣陳少源保子銑王辛伯王績咸程秉毅管旭初宋燕堂黄沛卿羅徙南秦步青孫蔭棠戴鴻飛周金印李克明戴瑞卿汪光祖謝潤齋徐文卿孫少卿李楫秋保紹先黄譽嘉周吉士沈金鏞廣智戴光庭　○東湖塘楊體仁來函賜福并鵝郎草圖說足見我公熱心濟世纖悉無遺僕雖不才願從公後以與諸親友廣爲傳播計從前月廿五日起有癮來社簽名痛戒者三十人願此後永不吸烟凡遇陪客不入烟舘家有喜慶不設烟具茲將名單附呈尚有久被烟毒而願力戒者二十七人立誓必除此害容俟戒凈再行彚報烟膏生意合鎭爲之頓减滿擬卽在本鎭東平廟開會演說但末俗澆漓事屬起點難保無人藉　阻撓昨錄簡章附請鍚金商會移縣給示（中畧）所望鴉片納捐專賣猛厲之法指日頒行遲恐鄉僻無知或罹法網諗知我公熱心救世膽敢一再函瀆應否電請當道從速曉諭俾入黑籍者早登道岸倘能結成圑體人人自强朝廷亦不强自强矣（後畧）名錄于後顧保初周季梅黄鶴奎張利賓喬浩根姚福康翟欣甫胡學泉嚴寳賢嚴寳金曹子剛吳索初吳梅先吳秋廷吳秀豪徐根龢楊向榮程子良程浩然孫子儀周增全姚金海包曉亭吳世芳吳曉亭吳心本吳志齋李學良王永豐吳涵萬○江西汪及光來函（前畧）舊薉文明抵制今又勸戒鴉片仰企公名不啻泰山北斗此天佑大清所以公等行所無事志遂功成鄙人今年六十有六歳並未吸過鴉片近見戒烟　草圖狂喜欲絶竊不自量願任勸戒乞惠圖說數十張靈草一二本俾得隨處勸人（後畧） 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[讀姚君宏業遺書之感言] [  姚建生之友人來稿]  
嗟乎嗟乎天下竟有借陳死人以募財者乎事之奇莫有過於此者矣嗚呼中國人之狡獪一至是乎我讀姚君之遺書知非姚氏之眞乃爲他人所竄易者若果爲姚君所言其亦可以不死矣且姚君之不死於前日多數學生退學之曾而乃死於今日則其死也必有不得不死之理由在理由維何我得一言以斷定之曰對於其内部無力可以維持之是也若現所傳布之遺言乃朱劍等欲借此以募集資本以爲營樂地耳此豈眞姚君之所言哉姚君而果有此種遺言其死之目的爲理財則亦思中國公學之財不自今日而始竭乎夫辦天下事不患無財而患無人予於上月屢與姚君談話姚君固嘗切切然以中國公學内部無才爲憂矣今之死也必其以内部無人可與之辦事故也才不足以任事而偏妄自尊大私心獨斷而姚氏之意往往不得發生然猶隱忍不去者尚望其有所悔而改良之及多數學生主張公論而退學中國公學之腐敗情狀至暴露盡矣而内部諸執政喋喋如故也于是而姚君對于中國公學之希望絶乃投身於江以爲殉大丈夫之辦事不當如是耶若姚君者亦可謂忠於所事也矣今夫欲水之清必先治其源不治其源而治其流欲水之清得乎省界之分多數退學生分之乎抑中國公學辦事諸君分之耳姚君旣爲辦事中之一人深明公理者當不以分省界漫責諸外部試思多數學生之退學果誰張其燄誰揚其波耶則遺書中所呶呶不休者必爲他人所假託明矣惜哉以姚君之光明磊落爲中國公學殉且以同事諸人之無可語也而以尸諫而同事者反借之以募財并埋没其臨終之手跡使天下不知其苦心孤詣則姚君之死目不瞑矣讀姚君之遺書者其熟察之 
[寕藩飭拿冒收學捐委員鎭江]  
　　前報紀周某冒稱委員勸捐旅寗學費一節茲悉周某因寗藩朱方伯係湖南籍現公舉爲旅寗湘學堂總辦揚鎭两府皆歸統轄遂揑造方伯委札印信出而招摇刻爲方伯訪聞已通飭水陸各營會同江甘曁丹徒三縣令一體訪拿（稽） 
[札飭停辦膏捐松江]  
　　政府前派柯遜庵中丞專辦八省膏捐故膏捐已爲國家歳入大宗詎近日有設局專售鴉片之議則膏捐必應飭停華婁兩縣已於昨日奉到蘇垣局憲札文飭將膏捐一項尅停止（酒） 
[仍擬賽會松江]  
　　三月二十六二十八等日松郡例有神會府曾戚升淮太守以無益有損曾出示禁止近聞有某紳轉圜再三求情太守勉徇其請惟諭不得踵事（後） 
　按迎賽神會有百損而無一益此次戚太守毅然禁止記者曾著　諭以褒美之不意近日又有仍允賽會之說以戚太守之風厲而　忽然朝令暮改恐無是事或者係傳聞之誤耳 
[滬城官事]  
　　江蘇學政唐春卿文宗景崇來申考查學務抵埠後昨偕隨員唐郛鄭部郎浩鎭翰林院庶吉士章琴若太史際治命駕人城分赴道縣投剌○救生局委員陳嵩屏别駕昨日到道禀知奉飭於十一點鐘開至大王廟碼頭伺候新撫陳筱帥拖帶座船赴蘇○金陵洋務委員候選縣彭意鰲明府到申住永安棧寳山縣主簿試用縣丞汪芑孫二尹景霈到申住晉陞棧又辦理通州開埠事宜丁憂江蘇補用直隸州傅築巖直剌壽慈到申住大生紗廠及川沙廳左司馬念慈等昨均因公先後到道禀謁（事） 
[新蘇撫越節赴蘇]  
　　新任蘇撫陳中丞昨早十點鐘出轅至南市察閱製造局各廠後四下鐘時駕蒞新閘大王廟碼頭登官舫直節由小火輪拖帶赴蘇本埠關道瑞觀察以次印委各官咸詣碼頭恭送如儀（當） 
[新蘇撫查閱製造廠]  
　　新任蘇撫憲陳中丞昨日午前與常備軍統領杜雲秋觀察蘇省督練公所總辦劉健之觀察由洋務局各乘馬車赴滬南製造局查閱各廠由總辦魏觀察飭令砲隊營及巡警兵執械恭迎入内中丞卽在局中午膳陪座者爲考察製造局利弊之張楚寳張介臣両觀察上海縣汪大令膳畢由魏觀察等引導至洋鎗樓煉鋼廠砲廠閱看一週至三點半鐘起駕回北道憲瑞觀察因日本總領事柬邀赴宴故未陪閱（寳） 
[貴州绅士赴日考察商務]  
　　貴州商務局詳禀貴州巡撫略謂據貴陽府嚴雋照聲稱前經奉飭選派員紳出洋考察商務等情茲查有紳士候選直隸州店爾銘堪以選派前往唐願自備資斧赴日考查等語已奉撫憲核准日前咨飭滬道瑞觀察照請日領事屇時妥爲照料（事） 
[刊刷遊學護照]  
　　各處出洋遊學生赴道署請領護照向例飭書繕冩發給茲瑞觀察設立游學招待所各學生之請照者日見其多故觀察飭將此項護照刻板刷印以便塡給昨已發稿飭刊一俟刊就卽當照式送請各領事存案查照（宜） 
[江西留學生定期赴日]  
　　江西留學生曹鵬等一百三十八各由護送員莊澤宣商請接待所委員謝上松明府向道請領護照定本月二十八日乘英國公司那拏輪船起程赴日（事） 
[日英學館運動會順序]  
　　新閘路留學豫科日英學館擇於二十九日午後一點鐘在辛家花園隔壁舉行春季大運動會先之以高跳幅跳繼之以竸走（競走有一百碼三百碼四百五十碼六百碼之分）共分二十次序其餘興則有手相撲及綱引云（望） 
[漁業公司開辦經費解滬]  
　　江浙漁業公司購船開辦等經費蘇省應派銀二萬九千一百零二兩三錢七分九厘由江督飭令寗蘇兩藩司鎭滬兩道作四份攤派茲蘇藩司朱方伯將應解之銀四千八百五十兩三錢九分六釐五毫于昨日匯解至滬交道憲瑞觀察核收（宜） 
[給送牛捐執照]  
　　羲商利生德利牛捐公司今岂第二批繳捐洋二萬元已由道憲照催議總領事繳解到道故奉瑞觀察將每張一只之捐照二千五百張每張五只之捐照二千張送至義領事署轉給該公司以便分赴江浙採辦牛隻（事） 
[馬車肇禍]  
　　昨晚八點半鐘時有四溜韁馬車一輛自四馬路朝東至石路口將東洋車夫撞倒輸從身上碾過馬夫卽飛奔逃逸又撞壞轎車當由印捕赴至山東路將馬車拘住帶入捕房而東洋車夫已奄奄一息矣（當） 
[道批照錄]  
　　滬道瑞觀察昨日發出魚公司禀批一道照錄如下　來禀所稱半鮮半鹹亦作全鮮論究載何項章程向來是否照此辦理該公司前禀雖經叙及此層經袁升道據以詳請然奉督憲批飭鹹魚一項仍照該關稅則辦理爲是等因並無半鮮半鹹准照全鮮納稅明文惟從前遇有氷鮮船夾裝鹹魚二三成者如何 
 
 

Page 18

 
 
納稅仰大關委員查照向章會同幇辦西員核實辦理具報（宜） 
[民局信包酌抽郵費]  
　　本埠南北及各處民局遞送信包議抽郵費現經滬道具禀江督請將各該民局所送信包應繳郵費擬以三角爲斷轉請商會勸諭遵辦奉玉帥於日昨批示到道畧謂據禀已悉仰候商務總會及稅務司復到再行禀候彚核酌辦（事） 
[原差瀆請交保被斥]  
　　前晚上海縣汪大令訊案時諭將某甲當堂開釋原差禀請將甲交保大令謂交保本無不可但爾等平日專以此爲歛財地步勒索保費實爲惡習本縣素所深知自後凡遇訊案其人應交保與否本縣自有權衡何容爾等瀆禀遂大加申斥不准所請（宜） 
[少尹騐屍]  
　　滬南救生局三號巡船前日旁晚時在浦東陸家嘴查見無名男屍一具帶至老白渡察得頭上右眉角有刀傷一處報由同仁輔元堂轉報縣尊汪大令立飭十六鋪地甲預備屍塲昨午由水利廳孫立幹少尹帶同刑仵蒞騐地甲裘鎭禀明巡船獲屍情由並稱查無尸屬少尹卽飭騐視屍身年約三十左右眉角有寸許闊之刀傷一處委係生前受傷後落水身死屍體稍有腐爛身穿灰布棉袍鞋子失去一隻少尹親視無訛諭飭由堂棺殮標封發厝一面諭著差甲緝兇究辦（賓） 
[界外火警]  
　　前晚美租界北王家宅後火警迨皮帶車往救 
已經撲滅遂卽折回（似） 
[札飭訊詳犯供]  
　　道署包探拘獲去冬租界罷市時滋事流氓王阿二卽大肚皮由道發縣訊供不認收押在案昨瑞觀察札飭縣尊汪大令着將該犯再行研訊錄供詳候核奪（宜） 
[逃犯起解]  
　　浙江青田縣越獄脫逃之監犯凌仰芳至滬朦請護照經美領事電詢始悉當由該縣禀請道憲拿獲嚴禁縣監刻由該縣派差來滬禀准汪大令轉禀道憲飭交來差帶同該犯按站解送昨由大令提案略詰當派民壯兵丁押解卽於午後起解（宜） 
[改期定訊]  
　　通濟公棧殷瑞文縱火圖賠保險未成焚斃五命一案三非洋人具控公廨經關司馬會同日領事訊供補提前棧主到案復訊已詳本報此案本訂昨日午後會訊司馬以新撫憲起行赴蘇且日領事亦别有要公故須改期訊核（當） 
[移提案犯]  
　　北新涇張友全因將三十八圖田單抵押不贖被控縣署昨日縣差持票投法公廨請卽提張究追陳大令商之魏繙譯准予帶回縣署歸案訊辦（臨） 
[法廨停訊]  
　　昨日法公廨堂期因新蘇撫陳筱帥啓程履新讞員陳大令往送故經咨照捕房暫停一期（臨） 
[上海縣案]  
　　浦東總巡局函解海門船户馮玉金到縣請究前晚經幇審馬參軍提訊馮供小的在崇明滿載布疋等貨行至陸家嘴時值順風有一舢板船用竹篙套在小的船頭以致其人撞落浦中小的急卽停船救援不料尸身無從撈獲求鑒參軍判押候撈到尸身再核○鄉婦王氏控　師霸呑方單亦奉訊究氏供前月至田耕種家中箱内失竊鈔票洋二百元方單两張探悉在塾師楊仁錦處婦人向索交還方單一張尚有一張狡飾霸呑求請究追質之楊供方單两張不知如何在學堂内地上由某學生　地拾起交於小的後由王氏索討因一張已交與揚鶴亭故祇交還一張參軍判楊覔保　去邀同拾單學生來案質訊察奪○蔡竹筠徐森林向許長庚嚴紹發索欠爭閙由束局拘解到縣訊究蔡供在縣東開紅木作許嚴二人向小的轉祖間壁市房合開帽店今已閉歇搬遷故向索取欠粗两用計錢八千是實徐供許借小的洋五十元已還三十元餘欠廿元卽已搬遷理應索討許欲圖賴爭閙故由巡士拘局解案許供欠徐洋廿元現將生財變價償還因被霸阻未售嚴供向蔡租房時曾交頂首洋十元租契一紙小的未欠房祖向討頂首相爭參軍判許認欠之洋廿元限卽歸還頂首租契有無飭嚴邀到中人復訊核辦（宜） 
[總工程局紀案]  
　　北市三洋涇橋怡順昌報關行日前由茶房袁乾釋私刻行内烟台號長盛東圖章至後馬路廣隆祥綢莊取彩綢两疋而迅經該行　蔣子祥前日在南市將袁尋横扭局請究廣隆祥遣夥羅仲和長盛東號　唐子熙投案將圖章比騐孫明府提袁研訊之下供係城内穿心街陶如發成衣店内之許連生袁鴻海串刻所取彩綢賣洋廿元因判袁乾祥先責手心二百下收押即漙陶如發到案限两日交到許袁兩人復訊○江北車夫朱德全向同業陳阿福買得東車一部察得係公司車恐有後累扭局請訊陳供此車乃前在新關小冩洋人韋克司之物今韋回國給與小的價賣並非竊來明府判押候飭探查明核奪○龍德橋郭誠大土行去年托正源恊源兩信局寄往嘉興大土廿只内有假土兩只退回由土行主郭春熙控局提兩信局夥虞長寳王宗　訊飭限交船户許阿全在案到今尚未交到孫明府於前日復訊判兩局夥各賠洋五元完案○賓順船局夥郭彭年昨在永裕公司碼頭與春記客棧夥胡子敖因爭奪生意打傷胡之左目由巡士一併拘究副裁判官陳二尹以郭不應行因判罰洋两元充公另給醫傷費洋三元○王金根錢阿四前晚在高巷頭與李陳氏陸李氏口角氏指王等調戲扭至駐防所解局請究二尹判王責手心一百下錢責廿下逐出（尺） 
[英美公廨早堂案]  
　　工部局控廿七保六圖地保張裕卿疎防馬路樹木以致被人拔折由探黄四福傳案尚有陳笛卿陸順岩二保抗傳兩次不到昨先將張解訊工部局管理樹木西人投稱張之圖内拔壞樹廿七株應請追賠襄讞孫明府商之英副領事判張交保出外赶緊照　栽賠陳陸兩保提案訊辦○某洋人控工人黄桂春違章抛工昨日傳訊以原告不欲深究判卽開釋○過犯俞羅生竊馮阿狗謝銀珠華亨元等家綢布衣服烟鎗各贓並在卿間竊取布衣由探獲案解究明府以所竊甚鉅判押候禀道定罪○過犯黄阿根竊裘阿州家烟袋各物報捕解辦明府判押十四天○過犯劉福生在華順碼頭割竊鴻安公司棧房洋布由巡丁黄阿保拘獲交探解究明府以案情較重押候改期定罪○唐阿昌所豢之馬前日逃至廈門路西牢内踏壞西人所種之菜及撞破花瓶等物經洋人投控捕房飭探傳唐解究明府判罰賠洋廿元○王毛弟竊高永桂家布衣張阿三在火塲上竊木由捕解究判王押十天張送棲流所○包金秀邵龍法邵長海華阿弟賈東林史阿來華永法錢何華張和尚王元元朱金全喬阿松楊海興徐長生陳金三王召奎等在某茶舘違章敘賭由捕拿究明府判到案之包等七夕各罰洋五元錢徐華等八名先存保洋十元保出先未至案判將洋八十元以四十元充仁濟醫舘經費四十元充公完案（常） 
[法租界捕房發落]  
　　張子山在杭州竊衣服數件來申爲包探緝獲解究陳大令判押改過局二月○西庖傅永與透用工資不往作工被洋東送捕請究傳供每月工洋十五元先取定洋十元近因有事回家並非抛工大令因原告不到當堂開釋○孫才生將腳踏車暫放門首被任文彬竊去幸卽查獲扭入捕房大令判押七天車交失主領回○流氓孫如生在某輸船强佔鋪塲向搭客勒索爲探查獲請懲大令判押候查提羽黨到案再行訊核○張金生竊某統領船上衣服報捕緝獲解訊大令判押二月贓交失主（臨） 
[美租界捕房事]  
　　吳淞路二十四號房屋徐玉波家前晚突有粤東流氓多人毁門而入搶去衣箱首飾等件昨徐投捕房請究捕頭當卽飭探查辦○西華德路施忠信之媳徐氏捲逃疑木匠張俟能所匿昨施與張途　扭入捕房張稱私識有之並未拐逃捕頭著出外帮同尋覓○糞夫顧炳榮昨晨歇担於老街路金楚芳漆匠店門首金喝挑開顧因不聽致被毆傷由顧投報捕房請究奉飭候公　出單傳訊○王登法在茂海路向工頭葉某索取工資互　由捕一并拘究奉飭投　控告○塌車夫張阿二拖車至西華德路將小車夫王福郎左腿碾傷由捕一併帶入捕房捕頭判張給傷費洋二元了事（似） 
 
 

Page 19

 
 
   
 
 

Page 20

 
 
豐厚大德通天成亨各商號承領分批匯解均限於三十二年二月二十九日匯解到甘交收守候庫收批照回銷以期迅速而應急需等情詳請奏咨前來臣覆覈無異除分咨外謹會同湖廣總督臣張之洞附片具陳伏乞聖鑒謹奏奉硃批户部知道欽此 
宫門抄正月二十二日吏部翰林院正黄旗值日無引見阿王假滿請安前張家口監督玉構到京請安並謝 
恩吏部奏派騐看月官之大臣派出溥良松壽顧肇新張英麟景灃陳璧張亨嘉孚琦陳田賡颺崇興張瑞蔭李灼華常明恩昌夏敦復召見軍機玉構 
[湖南巡撫龐遵旨同籌擬將原設校士館等處酌改學堂摺]  
湖南巡撫臣龐鴻書湖南學政臣支恒榮跪奏爲遵旨同籌議擬將原設校士館等處酌改學堂以保國粹而勵眞才恭摺仰祈聖鑒事竊臣等恭讀本年八月初四日上諭袁世凱等奏請立停科舉以廣學校並妥議辦法一摺著卽自丙午科爲始所有鄉會試一律停止各省歳科考試亦卽停止著責成各督撫實方通籌嚴飭府廳州縣赶緊於城鄉各處編設蒙小學堂等因欽此又恭讀八月初六日上諭昨已有旨停止歲科考試專辦學堂所有各省學政均着專司考校學堂事務會同督撫經理等因欽此仰見皇太后皇上興學育才勤求治理之至意臣等竊維今日環球各國學堂皆重國文凡禮敎風尚及精美擅長之學術技能寳愛護持名曰國粹以保全爲主中國聖經賢傳闡明道德維繋人倫忠考至行平治大猷皆出此出卽列朝子史事理兼賅各種詞章軍國資用亦皆經術之緒餘文化之輔翼未可聽其廢弛我朝列聖相承昌明正學於經則有御纂九經於史則有御批通鑑輯覽於理學則有御纂朱子全書於古文辭則有御選唐宋文醇詩醇御選古文淵鑒道一風同號稱極盛歐西哲學家亦自以爲弗如至今猶豔稱之湘省自奉明詔開辦學堂由會垣以迄州縣竭力經營規模漸備然學堂科目賅括中西其于經學史學理學詞章學皆未暇專精竊恐將來中學日微必至各學堂亦鮮敎國文專門之敎員而中師漸絶每念及此輒有兢兢查奏定章程學務綱要第二條有設立中國舊學專門爲保存古學古書之地第十一條卽係重國文以存國粹言之綦詳大學堂内設立經學及政法文學各分科並設通儒院以示優崇上年湖廣督臣張之洞曾將經心書院故址改爲存古學堂法良意美而此次督臣袁世凱等原奏内切要辦法卽首在尊經學臣請飭下各省督撫學政責成辦理學務注意經學國文國史是雖請停科舉而於中學固非不增鄭重也惟是經理緯史奥義宏文非用力之久未易豁然而各學堂晷刻無多卽賦性靈明僅可略知大意若求深造必大專門今科舉既廢舊學寒畯不乏窮經之士以彼頻年研討於中學素有根柢果其專心致志不難入室升堂且皆爲國家昔年奬勵之人才當此學務振興亦豈忍令春皓首撫歸中途廢棄查河南巡撫臣陳䕫龍學政臣王垿會奏設尊經學堂略仿通儒院之意考取通省貢舉入學肄業開具章程有首尊經學精研理學博覽史學各條皆仿大學分科之義欽奏硃批俞允仰見我皇太后皇上敎澤無遺保存中學之至意查湖南舊有考廉書院專爲通省舉人習肄之所前任撫臣趙爾巽改爲達材校士館於舉人外添選貢廪增附監入館肄業此館向課經義治事今擬將該舘改爲達材學堂仿河南尊經學堂辦法專收舉人五貢入學肄業暫以百人爲額此項舉貢畢業時擇其最優者咨送學部大臣考驗合格量予奬勵並升人在學各分科爲遞升入通儒院地步仍由臣等隨時考察習知其學問品行卽屇三年保送時亦有所選擇不至濫舉至通省舊學生員在中年以上專研經史理學詞章學者尚不乏人亦未可無肄業之地查湖南舊有校經堂向由學臣調取高材生肄業自道光以來湘省名宿多出其中前任撫臣　爾巽改爲成德校士館今擬將該館改爲成德學堂仍取高材生入堂肄業又查西城外舊有嶽麓書院至宋儒朱熹張栻講學以來歷代理學名儒後先相望國朝中興前大學士臣曾國藩左宗棠撫臣胡林翼羅澤南皆出其中前經撫臣陸元鼎奏改景賢堂考取通省中年以上生員入堂肄業專研經學理學以三百人爲額擬卽景賢堂改爲景賢學堂仍取通省中年以上生員入堂肄業此兩堂生員畢業均擬近仿湖北存古學堂並叅酌河南尊經學堂章程分别奏請獎勵將來考拔考優臣等亦可因平時考察習知其學問品行有所選擇庶不至濫取以上三處均限於地勢勢難合併暫就原有經費撙節開辦俟籌有的欵再行擴充又衡州府舊有船山書院一所係原任兵部尚書彭玉麟所建爲衡永郴桂四府州屬士子肄業之地亦專課經史注重國文其規模程度與通省之成德達材景賢相似今據衡永郴桂道譚啓瑞等詳請仿照湖北存古學堂章程辦理臣等亦令叅照省城三處學堂規則專收該管府州屬生員名爲船山學堂所有講習程度應歸一律謹遵學務綱要保存國粹之義及大學堂分科辦法以經學史學理學文學四項爲主以存古學兼習算學輿地政學藝學各科藉通時務稱先則古之中仍寓博采旁通之意於學術人心均有維繋且於學堂奏定章程學務綱要以及此次督臣袁世凱等所擬切要辦法以經學爲根柢亦相吻合相應將簡明章程開具清單恭呈御覽如蒙俞允遵卽切實舉辦期收成效而杜流弊臣等千慮一得之見是否有當謹合詞恭摺具陳伏乞皇太后皇上聖鑒訓示再此摺係臣恒榮主稿合併陳明謹奏奉硃批學部知道單併發欽此謹將擬訂達材成德景賢船山各學堂章程繕具清單恭呈御覽一首尊經學奏欽定諸經爲準的博採歷代訓詁注疏諸家經說以來會通其研究之法均恪遵大學堂經學專門辦理二博覽史學奉欽定二十四史 
御批通鑑綱目御批通鑒輯覽爲準的其他史可以証明本史並經義諸子之可以證明本史以及闢繋歷代政治之得失風俗之盛衰兵農禮樂嘉言懿行均應分類採輯外國史譯木典雅者亦兼涉獵一精研理學奉御纂朱子全書爲準的探討先賢先儒語錄及宋元明學案國朝學案正誼堂全集等書均宜切實精求期有心得施之實踐一保存文學中國文詞以爲闡理紀事撰述制誥涵養性情之用奏定章程學務綱要内言之綦詳學者練習詞章專考古今詞章之有益世用者以能自作爲實際又不徒以雕琢藻麗爲工一推崇品行奏停科舉摺内有崇品行一條應於言語容止行禮作事交際出遊隨時稽察 
 
