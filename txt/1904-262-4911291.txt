# 1904 - 262 - 4911291

 

Page 1

 
 
[勸捐萬國紅十字會經費] [  申報舘協振所謹啓]  
俄曰興兵生靈塗炭曠曰持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來曰大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報舘恊振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[束頑童議]  
溽暑初收新涼乍至執筆人偶感時疾屏迹里門有客叩扉來問起居者坐甫定忽聞門外呼號聲如排山倒海又如千軍萬馬甫當對壘之時客瞿然問曰何爲其然也執筆人曰是卽滬上所謂小流氓也幼不管束放縱至此無怪年華漸長爲竊爲盜爲痞棍爲匪徒小之不齒於卿里大之見棄於王章也顧貴居亦在租界中其情當亦相同何獨於此而有異乎客曰否否不然僕旅滬久亦知滬上小流氓之衆意其人年齒皆在十五六之間或弱冠左右耳今如所見大者十一二齡小者六七齡而兇狡性成已令人望而生怖豈戾氣所鍾無可教化歟抑未嘗教之使之日流匪僻與執筆人曰人性皆善天下必無生而不善之人今此小流氓十百成羣未必皆冥頑不靈之子特父母旣不使之就傳卽就傳焉又多冬烘村學究禮義廉恥不知何物安能有以化人之心故一里之中必有童子若干人無論曾否讀書　突之頑梗者多馴良者少此誠可慨之事也夫人之生子誰不望其克家一旦執其人而問之曰爾何縱子爲非未有不拂然怒者無他爱子之心同也乃有此愛子之心而獨不敎以爲人之道託業之謀是欲生之而適以殺之愛之而正以害之也烏乎可哉且不觀近來英美法等國租界公堂解訊之案乎從前攘竊拐騙之事雖不乏小流氓厠身其間究尙寥寥無幾今則此等案件幾於無曰無之問其年則皆在十二三也十四五也或早失怙恃流落至斯或父母雖存比匪自甘不可救藥卒之饔飱莫給窮無復之覥然以巧取豪奪爲心而種種不法之端遂至不可究詰甚至如洪阿三陳阿毛陸阿福等三頑童旣因犯竊經錢德昌釘鞋店主控究又敢在押所中毆撃老犯事發逮案襄讞委員王松丞剌史訊知事皆由陸而起陳洪並不與聞立命將陳洪開釋而判押陸半年以示懲勸此事見諸六月二十一日本報雖不可概論而若輩之兇惡卽此已可見一斑故遇此等案情惟是判責手心若干下令其父母領回管束或發交棲流所留養若干月終不是奪若輩之魄而稍動其儆懼之心也然則如之何而可曰是亦惟教之以道與藝而已道以束其心藝以勤其力斯人自不敢作奸犯科矣或謂地方甚大人類甚多安能一一施以教澤雖今日學堂林立官設私設户别門分而欲責以盡境内之牧子村童概加以耳提面命其勢亦有所不逮習藝所止設一二處額收學生二三十名爲數有限且皆爲犯罪者而設尋常無事之輩斷不肯輕入其中是卽胞與爲懷不幾類博施濟衆堯舜猶病乎雖然竊有説焉聞之泰西之俗童子年七歳悉令入塾違者罪其父母其國中學校多者萬數千所至少亦一千數百所自小學校以逹大學校視其材質所近次第裁成使爲國家有用之才其次亦不失爲善理財之商賈鮮聞有自甘暴棄以致失業無依者蓋其教術爲之也今中國學堂縱不能如泰西各國之盛第卽已有者整頓之木有者推廣之亦自足格愚頑而變風俗蓋目今學堂雖已紛設而教習尙多不得其人是宜仿湖北東湖縣熊賓閣大令之法將境内蒙師會集考試必合格給有文憑者方准授徒設舘否則不得濫竽庶凡爲師者皆有一定課程而所教各學生不至妄自恣肆其鄉僻之地視其生齒之多寡酌量添設蒙舘可併者併之有年七八而尚不入學者責成地保查報拘其父到案訊懲一面更多設工藝所專收已曾讀書二三年之學生教以各種手藝期以三年不收膳資大抵一年可以卒業第二第三兩年所得工值分提若干彌補此項經費庶藝士日出周轉有資好閒游手之徒可漸絶迹不此之務而輒目之曰小流氓小流氓一任由少而壯囂陵日長桀驁難馴卒不免爲竊爲盜爲痞棍爲匪徒而竟歎爲是化外之頑民也豈通論哉客退遂詮次其語如此有位君子倘能採而行之或亦未始非化莠爲良之一助乎 
[遼陽大獲]  
　　昨日駐滬日本總領事小田切君以八月十一日下午由東京發來之官電見示内開頃據大山元帥報告謂日軍於遼陽奪得之戰物除前次查知外兹復查出大麥三千石麩皮六千石中國白米一千石已春大麥一千石粟麥五千石洋油一千三百箱柴薪六千二百五十擔煤一百十墩塊糖一千八百箱築於火車站旁之俄式房屋三百五十三間棧房二百十四間均歸入日人之掌握其爲陸軍大將黑木所奪得之煤其數若干今尙未悉確數 
[復攻旅順]  
　　華歴八月十一日日本東京來電云日軍於昨日復攻旅順分兵三路以攻旅順之砲臺其海軍將士亦恊力相助 
[日奪砲臺]  
　　華歴八月十一日日本東京來電云日軍於今晨奪得在水師營左右之一砲臺名苦路拔托金 
[盛京戰事　　華歴八月十一日日本東京來電云頃據在黑木大將營之日本訪事人來信謂本月初七日傍晚敵軍用大砲三尊向烟臺堡火車站發十彈而退初八日向午時復有敵軍大隊來攻離遼陽東北三十三英里之平臺子地方兩軍互戰三小時當將敵军撃退遂向前尾逐三十分鐘之久而回是役日軍戰傷一校俄軍傷五十人死四人刻下敵之騎兵隊方在大路西一帶游行巡察 
[大連灣近情述聞]  
　　八月初九日烟臺來電云今有由大連灣到此之華人謂日來復有日兵一萬餘人在彼 
 
 
] 

Page 2

 
 
登岸預備送往旅順北面以補傷失之軍額日船之載運兵士及糧食等物到者絡繹每日不絶於途此地日兵之戰傷者其數不可勝記皆由運船載回日本碼頭上所雇運物之小工约計有五千餘人 
[英報之言]  
　　華歴八月十一日英京倫敦來電云頃英國太唔士報謂德國雖不承認與俄國立約一事然察其形跡實有使人可信之處也 
[川學鄭太史奏請以教官兼任學堂總理摺]  
　　四川學政臣鄭沅跪奏爲川省新生提覆積弊太深擬請以教官兼任爲學堂總理以期考試學務兩有裨益恭摺具陳仰祈聖鑒事竊惟教職一班世稱清苦全賴各處士紳捐置學田以資赡足其未置學田者則惟恃歳科兩試新生帮貼學費視貧富爲等差各省之例皆然要未有若四川積弊之甚者也查川省一百五十餘學無學田者七十餘處當時物力豐盈民生充裕一經取進措辦匪難近因連歳歉收復經匪亂生計日艱往往提覆届期而到者無幾推原其故則以新生未繳學費各學遂扣卷不申于是有隨棚帶覆者矣有下屆補覆者矣試事不清流弊百出考其學費分上户中户下户三等雖略有區别而漫無限制未有不流於取盈者且讀書應世寒士較多纔得一衿安有餘積良可矜憫臣若操之過蹙則各學例以招覆不到詳請扣除夫考試所憑者文藝耳以貧富爲棄取尙安用考試爲哉凡此亦積習相沿勢不能苛責於一日臣忝任學臣目觀寒微登進之苦而不思變通上無以答報聖明下無以對蜀中人士欲救其弊莫若學田然當時尙未及徧籌則今日豈復有餘查川省中小學堂地主紳士管理其中未嘗無實心任事者而資輕望淺輒爲人所挾持其劣敗者則藉興學斂費以公濟私無所不至兩年以來學堂之無成效大率由此臣愚以爲與其用紳士不如用教官以名實則相副以體制則較崇且今日風氣每立一學堂卽有一種新説謬論之書流染於不覺學校雖舊明倫宣講略具規模若用教官必能整飭士習爲益實多於是總理例支之費卽爲教官養廉之資而覆試繳费之弊可以永除矣或謂教官平庸慮於近時學術隔膜據臣延訪所及實不乏開爽敏練之員亦實有請咨出洋游歴者且皆優於文理以之辦理學務實無不宜如或拘滯性成不諳教育尙有督臣及臣隨時糾劾比之紳士暗中把持無從深究者爲何如耶臣自按臨各屬以來考試則控書斗刁難學堂則控總理侵蝕紛紛呈訴究詰多端默察情形似宜因時變能始有兩利而無一弊且各屬學堂尙多延緩未辦者得此尤有迫之使不得不興之勢矣如蒙俞允卽由臣咨明督臣以各府州縣教官悉兼中小學堂總理以專責成其詳細章程俱由督臣札飭學務處核辦至新生提覆向歸提調拆號填名卽令兼備此塲試卷責成提調自行稽查不得再有一毫勒索遲延情弊俟提調覆塲後仍令新生赴學以符定制如此則全川士子不至復以進取爲長途皆將爭自濯磨鼓舞聖化而教官有學堂之責食其食而事其事於學務亦必蒸蒸日有起色矣臣爲恤寒畯維學務起見是否有當謹恭摺具陳伏乞皇太后皇上聖鑒訓示施行謹奏奉 
硃批學務大臣知道欽此 
[續録駐法孫星使上政處王大臣書]  
　　各國議院咸分爲二曰上議院大抵以元老及貴族充之取其與國同休戚之意曰工議院大抵以鄉紳通儒充之則專取其才望以繋萬民之觀聽以聚天下之英俊下院議上院覆議國君决議故下院之責任尤重議紳由民公舉别有選舉之例中國似可先行變通舉行查二十七年奉旨設立政務處實爲議院之基礎擬請卽定爲上議院特派資深望重之大員爲院長王公世爵以及年老之四品以上官員皆可充院紳由軍機大臣及京外大臣保薦其都察院爲朝廷耳目所寄各科道原有批駁之權應卽定爲工議院請特簡通逹時務饒有才智者爲院長不拘官階之大小其現在翰林院及科道人員擇其才學兼優品望相孚者由欽派大員會同院長嚴密挑選約大省挑取四人中省挑取二人小省挑取一人並由各省督撫於各省每府訪問平正通逹之紳士一人不拘士商咨送京師工議院恊議凡所興革之事分股職掌而又合衆詳參下議院議妥送上議院覆議議定奏明請旨頒行各部院及各省督撫所行之事非涇議院核准不得擅改條例議院應隨時考查各部院各督撫如有辦事貽誤及有擅專情事卽可臚列事迹請旨懲辦至於各省城及各府縣城尤足繋民之觀聽宜仿古鄉校之制名爲公議堂特設公所就地之大小酌量選舉紳士大抵省城合各府縣之紳一府合各縣之紳一縣合各村之绅凡地方應辦之事如學校農工商務工程善舉各種捐項皆由地方官與公議堂紳士詳細籌商以期衆擎易舉自無阻撓之患目下國民程度只能如此參酌變通十年當另詳定選舉之規則更足以順民心總之不外破除壅蔽之積習冀决是非於公論使營私罔利之官無所竊其威福使草野之愚民皆得涵濡德澤揆之古者謀及卿士謀及庶人之意並不相背非第取法於外國或謂中國之言官講官皆可指陳時政之得失朝廷隨時採擇施行何必定開議院不知議院係集思廣益終年聚議平時有考查之功臨事有辯駁之權與言官講官之風聞言事徒逞一孔之見者迥殊中國言官講官頗多才智之士祇以於國家政事無從考查確實又不能與政府當面辯論無由互証其得失卽無由擴充其才識此中頗關係人才之消長或謂中國目前之才人尙不合議員之選倘所舉不得其人成具文不知人才由討論而出現在各省聰頴有志留心政事之人日多一日未能廣行擢用正當位置於議員以歴練其才識俾院長得以密察其品行心地可爲儲養人材之地或又謂議紳結黨各國恒有不可不防不知目前中國之官吏營私何所不至議紳宜顧清議何能如官吏之貪妄如果有骫法營私之員院長固可向衆聲明立卽示退如有聚衆違抗與政府反對之事朝廷自有解散議員之權何虞尾大之不掉寳琦前者承乏政務處檢閲中外章奏惟李盛鐸摺内有請定政體以立大網之語而未詳陳其得失盛宣懷請譯政治書摺内謂英德日本之政體可爲效法而未敢明言陶模摺請立議院以除壅蔽實暗寓立憲之意寳琦彼時以爲難以驟行故未建白且未探攷各國之政術來歐年餘悉心參考再四思維非此不足以飭紀綱而臻郅治實實有利而無弊朝廷宵旰憂勞王爺中堂大人公忠體國與其嗟嘆時艱朿手無策何如痛除積弊得慶更新輔翼我皇太后 
皇上圖救危局之憂勤紓我皇太后皇上涕泣臨朝之集憤苟能明定憲法則中國亘古未有之美名胥歸頌於我皇太后皇上而皆由我王爺中堂大人翼贊之功不但遠軼漢唐且將與英德日本比强不然則外侮日逼民心驚懼相顧自挺而走險危機一發恐非宗社之福寳琦奉使海外日聞異族危論椎心疾首無地可容迫切上陳干冐惶恐伏祈俯賜鑒察造膝進言冀邀天聽用扶危局天下幸甚伏惟钧察 
[考取中書名單]  
　　亦師訪事人云七月二十五日在國子監考試漢中書至二十八日發榜計取七十二名聞選取試卷皆工於楷法者中秋後吏部帶領引見將來欽點五十二名較向來多用十二名兹將考取各名籍照録於左丁震福建蕭端潔四川涂崇立湖南彭萃文安徽張紹言四川楊玉銜廣東陳宗彝江蘇齊徴順天鄭滋藩浙江沈覲宸福建任文燦貴州童燮梅浙江辛際唐江西吳鳳鳴山西劉璡廣西 
 
 

Page 3

 
 
梅長暉貴州唐爾鏞貴州王鍾榕廣西劉元任福建熊璧江西李焜山東李海恩廣西陳秉钧安徽黄嵩齡廣東袁嵩鎭山東殷良弼安徽黄家瑞貴州李金榜直聶樹奇貴州曾維藩四川周翼孔湖南周鶴齡河南蔡肇元廣西朱邦獻江蘇馮棟芳廣東董欽墀湖北王宗毅江蘇唐德馨陜西楊雨時四川周德宣河南李雲卿順天高慶題直徐仲衡江蘇張鑑哲河南張國淦湖北馮愿廣東吳延壽安徽刑汝楫江西劉爕梅河南焦煥桐直江翰安徽步鵬翼山東張延厚安徽王家彥江蘇紀大經四川趙斯馨江西蔡庚緒福建楊侗直顧作梅貴州石懐璋甘肅陸鼎勳直彭元炳四川李佑元江蘇王倫正直韓世琛順天劉豫瑶江蘇姚弼憲四川賈鴻基四川鄧光瀛福建程慶章安徽劉展湖南王大亨福建 
[師範榜期]  
　　京師訪事人云大學堂招考預備科師範舘學生聞定於八月初十日發榜 
[鄂裁局所]  
　　漢口訪事人云湖廣總督張香濤宫保自奉裁汰局所之諭日與司道籌商旋議定將衛田局土膏局附於藩司礦務局附於臬司洋務繙書局附於學務處分别辦理以節經費而汰冗員 
[調營剿匪]  
　　蘇州訪事人云邇來香山横涇木潰等鄉有著名梟匪衛家元等率同羽黨數百人支篷聚賭擾害閭閻經彼處紳董禀知縣主李紫璈大令轉禀撫憲端午帥請兵剿辦本月初九日午帥遴派飛划右營管帶黄子馨副戎帶領師船二十六艘駛往搜捕副戎奉令卽詣善後局領取子藥星夜啓行 
[要差易委]  
　　金陵訪事人云支應局兼管電報局總辦許石蓀觀察夔因與會辦王觀察積不相能屢向兩江督憲魏午帥辭差午帥乃於前日檄調許觀察辦理江寗全省膏捐而以現辦膏捐之王鹿峯觀察毓苹辦支應局兼管電報局事務兩觀察均於八月初六日趨轅謝委矣 
[潯郡官塲紀事]  
　　九江訪事人云新關委員候補罕照磨涂子良參軍家翊現以過班知縣請咨赴部引見廣韶九南兵備道瑞莘儒觀察委令順押所解餉銀六萬兩赴部交納○推升九江府學教授秦玉階廣文已於本月初八日接鈐視事矣○廬山交涉事件撫憲夏菽軒中丞前委候補知縣許稚樵大令寳蓮張覲卿大令曾詔來潯辦理事畢已於本月初四日回省銷差矣 
[蘇韶秋色]  
　　京師訪事人云奉旨交拿要犯之示諭已懸匝月日前雖由工巡局勇在天津緝獲數犯用火車解回京師而爲首三犯依然漏網三人中有名奎秃兒者係二閘茶舘槍斃兩命重犯五城察院曾懸賞百金迄未弋獲兹於七月二十三日在前門外王廣福斜街爲右營兵丁宋三瞥見宋素識奎且有嫌隙乃潛至附近之同善水局约同局勇尾至大同居飯舘門首併力拿住押回水局暫寄一宿次日由右營弁兵押解出西便門城牆缺口送交右營官署收禁審訊不日當由步軍統領衙門轉送刑部訊辦矣○兵部書吏徐甲家居前門外迤東草廠九巷月之初八日徐赴親串家值是日兵部堂諭盡裁書吏徐未之知也迨黄昏時乘車歸來甫及門其子卽告以故徐聞之大驚神色慘變登時倒於車上家人負徐入室呼之不應已氣絶矣○大學堂招考預備科及師範生計共報名應試者祗六百人有奇管學大臣因不敷選取復出示補行招考俾首次不及報名者免致向隅定期七月念六念八二日考试兩場刻已試畢惟尙未發榜也 
[邗江小志]  
　　揚州訪事人云江蘇提督學院唐春卿大宗師於前月某日由江隂節署起程北渡按臨通州舉行歳考文旌於月之二十九日過揚本城文武印委均紛紛出城至碼頭恭迓宗師接見有差傍晚卽揚帆而去地方官仍恭送如禮○揚城街道自昔年謝心畬大令宰江都時脩砌頗爲平坦嗣因載重小車往來不絶街石遂多捐壞兹巡警營提調候補運判丁分轉特發告示多張嚴申禁令謂城内小車祗准坐人及推輕小行李其餘笨重貨物一概不准推載迭經各憲示禁在案乃日久玩生近日各車竟有推載整株木料以及大櫃等重物不獨街石易被壓捐而綑綁楂枒本城街道本不甚寛兩旁多有露攤此等車過遂動輙滋事木料木櫃皆可肩挑同一謀利何必定須車運用特示禁自示之後止許載送行人行李如敢再於城内推載笨重各物一經查見定行提案重懲○日前楊城流芳巷某氏婦由揚雇某甲某乙兩車至仙女鎭迨事畢而返車值已在仙鎭付訖乃甲堅稱未付竟敢將婦外衣褫下藉抵車貲婦竭力狂呼鄰人畢集站街之巡警兵亦至當將甲乙二人拘之回局隨由局員訊明將甲重懲數百乙雖未附和然見而不阻亦難辭咎予以薄責各荷校至滋事地方示衆 
[上海官場紀事]  
　　安徽候補道警察局總辦曾觀察邦柱四川候補道劉觀察國邭江蘇候補道宋芸子觀察育仁分部主事劉主政錫爵昨日均命駕到道轅拜會○川沙廳陳桓士司馬試用知縣吳明府邦彥廣東試用府經歴匡翼之參軍調寗差委江西候補府經歴易叅軍德煥湖北撫轅武巡捕實任湖北漢陽恊鎭右司把總李把戎炳寅均於昨日先後至道轅禀謁○試用知州王刺史近奉漕督恩藝帥札調至清江浦差遣刺史奉札後立卽由蘇束裝起程昨日道出滬江卽赴道轅禀見 
[道辦巡警]  
　　前日蘇撫端中丞札諭蘇松太道憲袁觀察飭將各屬警察實力籌辦觀察奉札後卽轉飭各州縣一體遵照開辦勿再因循刻已將向駐九畝地之滬軍巡捕營勇丁挑選八十名學習警察事務俟畢業後卽派往各街道分别巡警 
[行政長留]  
　　本邑紳士前因縣主汪瑶庭大令有升調之信特就縣署大堂西首公建去思碑亭一座日内將次落成其石柱鐫有一聯云以名進士宰吾邦三異恰追劉陸範爲賢令尹留德政千秋並峙郭蘇碑 
[會讯盜犯]  
　　昨日寳山縣王緯辰大令親自押解搶刧王三六家之盜犯周聞萬陳老三兩名至上海縣署因須與本縣所獲之廖德裕等質訊也午後王大令蒞縣拜會汪瑶庭大令頃之卽設之卽公案升座會訊詳細供詞容俟續録 
[法界停訊]  
　　昨日爲法租界公廨訊案之期讞員陳楚生大令以清慈未痊飭丁咨照捕頭並函知法總領事署繙譯官魏武逹君著將捕房應訊各案暫停一期 
[美界火警]  
　　前日夜半後二點鐘時美界北山西路盆湯弄新橋北堍泰安里第一弄口某姓棉花店不戒於火致兆焚如霎時烈燄熊熊冐穿屋頂當經瞭望臺鳴鐘告警英美兩界救火會西人急驅皮帶車馳往灌救約歴一點鐘之久始得火滅烟消是役也延燒左右鄰萬戚米店仁德堂藥店某煤炭店某馬車行等樓房十一幢竄至對街德安里第四弄口餘生烟紙店某機器店某整容店某香餅店等又燬樓房九幢當火燬時起火之家有婦女二口在樓上從窻曰躍下一傷頭顱一傷左腿辛尙不致有性命之憂然亦險矣 
[法界火警]  
　　昨日上午十點半鐘時法界菜市街第二十四號門牌立大蛋行後進義記蛋械不戒於火霎時烈燄飛騰瞭望臺警鐘旣鳴英法兩界各洋龍及救火會西人風馳電掣而至竭力施救得卽火滅烟消事後捕頭查悉此棧保有火險銀若干兩因派包探將棧夥潘阿德拘入捕房暫准交保俟訊案之出傳同棧主解送公堂禀請讞員陳楚生大令訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[情節支離]  
　　前日午後南市棉陽里恒泰錢莊執事人某甲遺傭人某乙持洋銀二百元送至北市某號行經法租界小東門外洋行街突來匪徒多人不問情由將甲痛毆仆地乘機攫取洋銀飛奔而逸事後經甲投報法界捕房捕頭派包探往查屬實俄明乙浼人至鄭家木橋某烟舘尋見匪黨向之盤詰若輩願還洋銀一百四十九元遂免深究 
[上海縣署瑣案]  
　　朱青全扭婦人劉陸氏至縣控被將伊妻朱趙氏拐　與李蘭梨求請究懲前晚縣主汪瑶庭大令升堂研訊朱青全供妻子趙氏自去年九月十六日出外後杳無音信近始查知被鄰居婦人劉陸氏所拐爲特扭請懲辦李蘭梨供向在吳淞鎭開設鐡启因求娶妻曾托成衣匠楊某代爲物色去年八月中楊同婦人劉陸氏來店謂有朱青全因患病無錢醫治願將髮妻趙氏價賣講定身價洋銀八十元於九月十六日由楊劉二人將朱趙氏領來當晚成親先付洋銀五十元餘待伊夫朱青仝病痊立據找清詎至今日反遭控告求請究問朱趙氏供與李相同大令判掌頰一百二十下始供劉陸氏與楊串通騙氏作此不端之事求恩劉陸氏供詞狡展大令喝掌頰一百五十下復鞭背至二十下始供趙氏自與李私識與楊商通作此圈套其洋銀均被楊收去小婦人未得分文求鑒大令得供遂判劉陸氏交官媒管押候提楊到案質訊朱趙氏准其夫朱青全領回管束具結存查○工程局函解船户張永林丁毛毛吳桂生陸順全龔阿美至縣請爲騐究前晚亦由大令提訊張水林供駕駁船度曰前曰在街閒游遇見陸順全無端向小的拆稍不允卽糾衆兇毆友人丁毛毛吳桂生出爲勸解不聽反遭陸等毆傷求請騐究丁吳二人供與之同陸顺全供在東洋公司碼頭楊姓駁船上爲夥剪曰船主囑合煎熬桐油張永林强欲代煎不意被其煎乾船主責令小的賠銀十元小的尙未向張索賠伊反糾多人將小的兇毆同事龔阿美出爲解勸一併遭毆求監大令得供騐得張丁吳三人均受傷屬實判令交保出外自行醫治待病痊交案再核陸龔二人收押候張等傷痊一併訊究 
[上海保甲總巡局瑣案]  
　　東洋車夫陸祥喜張發祥因向吳某索取車資被送二十三七鋪巡防局請究旋經局員李伯屏二尹提訊吳呈上帳簿請爲察核二尹見簿上關列流氓姓名及各種雜事詰其何用吳語塞二尹以其顯非安分之徒命備函移送上海縣署請縣主汪瑶庭大令訊核○姚秋泉扭控陳阿二將棺木二具厝諸伊所租曠地上經二十三七鋪巡防局員李伯屏二尹研訊陳語多不遜二尹怒判令掌頰　百下笞臀一百板限三日將棺遷去延干比究 
[南市捕房紀事]  
　　前日黄昏時有一轎式馬車飛馳至南市新馬路肇家浜橋堍適木作主楊某家四齡孩子在彼戯不及避讓致詖碾傷手足巡街捕見之卽將馬夫某甲拘入捕房捕頭騐得孩受傷頗重傳其父到來令舁歸醫治甲則押候解送馬路工程局禀請總辦翁子文太守訊究○日前南市老白渡正興飯舘司帳人萬桂山因失洋銀九十餘元及衣包二枚疑夥封阿根所竊扭控馬路工程局經總辦翁子文太守倩襄讞委員黄衡堂二尹研訊諭令交人保出查明再核昨日萬以事經局差地甲説妥不願終訟具禀至捕房請爲銷案捕頭令靜候禀知太守批示核奪 
[英美等感租界公堂瑣案]  
　　漢口某錢莊執事人張德華以魏森驥等串竊鉅欵潜逃至滬追蹤尋獲控經讞員黄耀宿司馬提案研訊著俟吊齊贜物再行訊核昨日午前捕頭派人將魏等解案司馬會同英總領事署繙譯官德爲門君升堂研鞫張德棄投案訴稱商人在漢口西馬頭恒源莊經理一切此莊係胡子祥與余某合股開設富魏十三歳時至莊習業今年已二十令司帳目計共捲去銀二萬六千餘兩均爲沈瑞祥張怡棠誘惑所致先在漢口開設洋貨店旋被火災遂捲取銀兩兑換金條濳蹤來滬約計一切花銷與金價耗水併起獲之贓尙少一萬一千兩左右聞尙有官錢票四千串在漢鎭此係從魏箱内檢出伊所開用帳而知此外尙少金表練一條虧耗金帳一千六百兩另規元一千兩稱因自製衣服用去一千七八百兩餘均沈張分用求鑒司馬商之德君以魏所犯之事在漢口且尙有未了之官票待理俟上海各贓　吊清楚　後移交湖北江夏縣訊辦起案各贓物先給張德華領去○包探劉阿炳解送楊春元到案禀稱前日此人至張德祥府開舊首飾店託名購　乘間行竊價價值洋二十五元之金小照盒一口請爲究追張訴稱楊竊盒後匿於皮夾當塲搜出店夥李忠悌曾目繋情形務求　究楊不認行竊稱有姊在三馬路開益豐和客棧劉探禀稱楊至捕房時在其皮夾内搜七珠寳數粒司馬問楊何來答稱珠寳八粒係購自老北門某店内司馬判將楊交保開繹○包探徐榮珊解遞解復來之過犯王阿桂到案禀稱此人前因索詐奉判遞籍今復來滬向新閘牛肉攤主徐福堂詐得牛肉九斤由徐報經小的獲案今春應壽根控宗桂卿訛詐案内王亦　謀今特傳應來案求并訊懲應投案訴稱春間被宗勒倍洋銀苦無以應曾將湖縐夾衫質銀以付時王亦與聞其事徐供訴前情王供前雖犯案現已改過自新在工部局工作已閲半年家中尙有老母恃小的養赡求恩賔寡司馬判押三月期滿交保開釋○上部局管理馬棚洋人投案禀稱謝振英所開馬車房任意作踐汚穢不堪爲此控案請究謝供邇因傭人患病以致不能收拾潔淨尙求恩宥司馬判罰洋銀三十元○五百六十九號華捕劉榮根因被陳進華毆傷訴知捕頭派包探王阿巧往查昨曰解案王探禀稱此事業經小的查明劉與陳素有仇怒自前月劉充當華後恃符報復致相扭毆已非次可見劉亦非安分之輩求察陳供劉欲恃勢聚賭小的不允遂被爲難劉供小的並無聚賭之事前日與陳遇諸酒肆一言不合彼卽逞强並將小的中指嚙去一節陳供伊指乃自已嚙斷可請訪查司馬以供詞各執著押候查明禮拜五再行訊辦○沈銀如投案禀稱小的家住楊樹浦左近前日周錦福偕姪雪春向小的强借洋銀五元旋加至十元小的不允伊便令雪春持刃向小的手臂腿際連戮數下方始逸去事後小的　知捕房蒙捕　將小的送某醫院療治現已傷愈因特投案請爲訊懲錦福供小的養鴨爲生與沈有隙藉圖報復求鑒司馬問在何處肇禍錦福供在引翔港某烟舘司馬著邀到烟舘主　拜五再行訊核○洋人某甲賃居虹口北四川路第四百五十五號房内前夜喬生本前往圖竊當塲被獲送入捕房昨日解案請究司馬判責二百板押二月 
[法租界捕房紀事]  
　　前日陳阿二丁奎山向途人某甲恣情訛詐致被扭押捕房昨晨捕頭向之盤詰陳丁二人矢口不承又以原告不到著卽义開釋○偷兒霜甲行竊魚趐數斤售與海味攤主劉阿來經探緝獲送入捕房捕頭著將劉暫行交保俟訊案之期傳案訊究 
[美租界捕房紀事]  
　　前晚一百四十二號印捕巡至百老匯路見粤婦敦金鳳與某甲在途絮語疑係流妓拉客遂將郭氏拘入捕房氏聲稱並不賣笑丈夫李阿懷在有恒路第二百六十六號門牌某機器店執秦捕頭令包探陳洪德往查果確立予釋出○前晚奥國駐滬總領事署纸崽鮑阿林行經南潯路第八號門牌某西國酒店門道被印度人某甲曳入兇毆並攫去金戒指銀質對時表各一枚因卽投訴捕房請爲查辦捕頭令六十六號西包探前往查明再行核辦○昨日午前一百六十六號華捕周春元巡至百老匯路外虹橋相近突有貨車夫余來扣毛同 
 
 

Page 10

 
 
慶楊阿慶張惟勤等飛奔而至周不及避讓致被碭傷左足血流如注遂將余等一併拘入捕頭見周傷勢屬實令送同仁醫院醫治余等押值解送公堂禀請讞員黄耀宿司馬讯辦 
[新民屯紅十字分會六月十一日至二十日資動難民清單]  
　　六月十一日起險文江湖北　罔縣人至北京　得勝山東高密縣人至同上徐殿元一名小男一口奉天甯遠州人至錦州李盂升直隸樂亭縣人至昌黎陳景珍同上人至同上陳運洪直朝陽縣人至溝帮子郭振新直隸昌黎縣人至昌黎魏樹文船湘二名直隸樂亭縣人　同上張全張四二名直寳坻縣人至蘆台王貴奉天廣甯縣人至溝帮子○十二日朱冰雨燕本二名山東長清縣人至天津王貴玉直昌黎縣人計連英直建昌縣人至　後所王發直獻縣人至天津董　直建昌縣人至中後所韓峯成山東　化縣人至天津張任直遷安縣人至　州張洪書直隸河間府人至天津馬椿直臨檢縣人至山海関○十三日張柏林趙景魚王澤在名直遵化州人至唐山曹鳳翔奉因錦州府人至錦州趙福章張桐春二名山東武定府人至天津袁太書直隸豐潤縣人至同上肖如鵬孫連升二名山東濟南府人至同卜劉　亭一名同上人至同上趙臺　董錫钧二名直河間府人至同上李祥去同上人至同上又劉恩榮奉天錦州府人至溝帮子胡柏林湖北黄州日府人至塘沽○十四日杜沙清邵曉俯二名　天津縣人至塘沽王得勝直滄州人未給至天津王同海劉天佑二名直隷　州人王李氏安徽來安縣人至天津○十五馬成祥直隸檽甯縣人未給至北帶河張應升直　　　縣人至山海關高珊李永升二名直隸遷安縣人至　州劉長保山東濟南府給　冀一角至山海關王守仁直隸豐潤縣人至塘山張福榮直隸甯河縣人至蘆台劉翰臣　隸　州人至天津趙國思柯二名直隸　州人品炳元直隸大城縣人給路費城洋一角　曉義直隸獻縣人均至天津○十六日趙恩慶直隸　州人至　州李秀直襲昌黎縣人至仝上王作奎直隷豐潤縣人至唐山王連一名小一名仝上人至仝上王有順直隷天津縣人至天津王鳳仙奉天營口廳人臣至溝帮子常福來直宛平縣人至北京李景升　昌黎縣人至昌黎十七日朱阿榮江蘇吳縣人至塘沽慮有章有萬隸直隸豐潤縣人至唐山劉元海直隸澯州人張　　步均同上人至澯州曹彬形庭來二名直隸安州人至北京李義祥一名小一口直隷天津縣人至天津染文忠直隷河間府人至同上張文仲直隷昌黎縣人至昌黎季　直隸建昌縣人至錦州岳桂直轅河間府人至天津郭鳳林山東武定府人至天津楊利恭直隸宛平縣人至北京張九文直隸河間府人至天津牟良友奉天錦州府人至溝帮下李噈升盧隸　潤縣人至唐山王祺舟直隸澯州人至同上　　安國慶奉天綏中縣人至中後所周小登直隸臨縣人至前所馮名頭同上人至山海關敦玉恩直隸蜜雲縣人至盧台劉廷州李發直甯河縣人至盧台張蘭浦直隸撫甯縣人至留守營梁記才鄧金寳二名山東東昌府人至天津陳鳳和直承德府人至錦州趙繩武直隸　州人至　　　炳臣張碧雷珍張澤四名直隸臨榆縣人至山海關黄壽和　除撫甯縣人至昌黎○十九日徐明德山西太谷縣人至天津董錫成山東武城縣人至同上劉　直隸玉田　入至唐山　萬福直隸豐潤縣人至唐山張富直隸遷安縣人至　州　殿忠直銷州人至天津洪發直隸樂亭縣人至唐山○二十四張立辛王甫在王洪奎山東清平縣人至同上　卜異同上人至同上劉珍直隸昌黎縣人至昌黎李義林奉天錦州府人至錦州張玉直豐潤縣人至唐山孟季和河間府人至　津薜喜　山東期　　人至同上十天共救　一百十九名女一日小男五名上海萬國紅十字會同人謹啓 
[萬國紅十字會收捐清單]  
　　啓者本會昨承庫倫辦事大臣德捐助京平足銀二百兩署河南懷慶府正堂袁捐且京平足銀一百兩前河南懷慶府正堂李捐助京平　銀一百兩調署山東慶　縣正堂繆捐助京平足鐡一百兩川紗廳正堂陳司馬捐助英洋五十元祁師會捐助英龍洋廿元文光子登求病速痊捐助英洋十元除分掣由照外謹抄乞登　伏希公鑒[  上海萬國紅十字會届人謹]  
 
 
 

Page 11

 
 
   
 
 

Page 12

 
 
二部查照並咨察哈爾都統張家口監督照例免税查驗放行曁沿途經遇省分轉飭地方官接遞錗養護送外理合附片陳明伏乞聖鑒敕部施行謹奏奉硃批該部知道欽此 
兩江總督魏等奏爲揀員請補要缺知縣摺二十七日 
頭品頂戴兩江總督臣魏光燾頭品頂戴調署江蘇巡撫湖北巡撫臣端方跪奏爲揀員請補要缺知縣恭摺仰祈聖鑒事竊照江隂縣知縣劉有光於光緒二十九年十二月二十二日丁母聶開缺歸十二月分截缺所遺江隂縣知縣係繁疲難兼三項要缺例應由外揀調該縣地處濱江民俗强悍現值防營林立政務設繁必得精明幹練之員方足以資治理臣等于通省現任知縣内逐加遴選非現居要缺卽人地未宜惟查有進士卽用儘先知縣承厚年三十八歲係江寗駐防滿洲正藍旗人由廪生應光緒辛卯科江南鄉試中式舉人壬辰科會試中式貢士午恩科殿試三甲引見奉旨以知縣用钦此旋遵新海防例捐指江蘇歸本班儘先補用山東籌振案内捐加同知銜二十年八月二十五日到省丁父臺服滿回省二十七年三月丁母憂廿九年九月初八日服滿領咨回省均奉部文唯其起復在案臣端方到任未及三月例不加考臣光禀查該員才明識裕勤謹從公以之請補江隂縣要缺知縣人地實在相需與例亦屬符合據蘇州布政使效曾會同江甯布政使黄建路署江蘇按察使朱之榛詳請具奏前來含無仰懇天恩俯念員缺緊要准以進士卽用儘先知縣承厚補授江隂縣知縣實於地方有裨該員係卽用儘先知縣請補知縣銜缺相當毋庸送部引見亦毋庸查造叅罰謹合詞恭摺具奏伏乞皇太后皇上聖鑒訓示謹奏奉硃批吏部議奏钦此 
兩江總督魏奏爲江隂縣知縣郭會程調署元知縣遺缺查有正任寳山縣知縣金元煩堪以調署片二十七日 
魏光燾等片再署江隂縣知縣郭會程調署元和縣遺缺查有現署元和縣正任寳山縣知縣金元烺堪以調署據蘇藩司會同臬司具詳前來除批飭遵照外謹合詞兩片陳　伏乞聖鑒謹奏奉硃批吏部知道欽此 
署湖地巡撫陸奏爲護無臣張仍回審司本任署布政龐仍回臬司本任署按察任卽應交缷臬司篆務片二十七日 
陸元鼎片再護理撫臣張紹華現已交缷應卽回審司本任署布政使按察使龐鴻書應卽交缷藩司篆務仍回臬司本任各專責成署按察使候補道任國钧卽應交缷臬司篆務除分檄飭遵外謹會同湖廣督臣張之洞附片具奏伏乞聖鑒謹奏奉 
硃批知道了欽此 
江蘇巡撫端奏爲蘇省酌提藥釐金辦理善後各項事宜查明光緒二十九年分收支欵目開缮清單摺二十七日 
頭品頂戴調署江蘇巡撫湖北巡撫奴才端方跪奏爲蘇省酌提洋藥釐金辦理善後各項事宜查明光緒二十九年分收支欵目開缮清單恭摺具陳仰裨聖鑒事竊照蘇省歴年辦理善後各項事宜酌提蘇州松滬兩局釐金抵用准免造册報銷遵照部咨按年開單奏報至光緒二十四年閏三月十一日以後蘇滬貨歸釐税務司抵還旨欵本息所有洋藥釐金項下橃用業將辦理善急收支各欵開單奏報至二十八年分止各在案兹據善後局查明光緒二十九年分共收江海關撥補洋藥釐金銀一十六萬兩又上屇報存銀二萬七千七十八兩零錢八百千零仍接續開支修建祠廟衙署城垣添造學堂振濟貧民辦理警察救生渡船及洋務發審各局經費文武職月課奬賞並善後局經費等項連同部橃加復俸餉湊濟軍需共用銀一十五萬一千四百五兩零尙存銀三萬四千六百七十二兩零錢八百千零逐加稽核該年所提用欵尙屬樽節核賈由蘇州布政使效曾會同辦理善後報銷局署按察使朱之榛等開單詳請奏報前來奴才覆加查核俱係實用實銷並無浮冒至蘇省善後事宜尙須接續籌辦此外如興學練兵及一切應辦新政尤應竭力膳挪墊用以期無誤要需所有光緒二十九年分蘇省辦理善後提用洋藥釐金收支各欵理合開繕清輩恭摺具陳伏乞皇太后皇上聖鑒謹奏奉硃批該部知道單併發欽此 
江蘇巡撫端奏爲請將前項升轉坍没田地應升蠲銀米統於該年解司地丁及南米項下分别由司造册加結片二十七日端方片再據蘇州布政使效會詳稱靖江縣田地三面濱江海潮衝撃坍漲靡常向係每屇冬令勘明漲坍分别升蠲造册題報歴經循辦至光緖二十四年止共二十五六七八等年分並經遵照新章改題具奏在案今屇二十九年分冬勘先據署靖江縣知煕賴豐煕查明造册詳請委勘當經循例飭委候補知縣陸清臣會同印官前詣該處逐加履勘實勘得額内新坍折實平田四十畝零應蠲銀三兩零閏月銀一分零米九斗零閏月米一合零升轉並溢額折實平田五十一頃一十三畝零應升銀四百五兩零閏月銀一兩米一百一十八石零閏月米一斗零山該管常鎭通海道郭道直督同常州府知府德元層遞履勘並無以多報少朦混情弊取具册結圖形移司核轉應請將前項升轉坍没田地應升蠲銀米統於該年解司地丁及南米項下分别由司造册加結詳請具 
奏前來奴才覆無異除抄奏同册結圖形咨送户部查核外理合附片具陳伏乞聖鑒敕部查核施行謹奏奉硃批户部知道欽此 
江蘇巡撫端奏爲蘇糧道陸鍾琦漕務完竣回省應仍飭兼辦蘇州關監督片二十七日 
端方片再蘇糧道鍾琦督運北上所有蘇州關監督事務經正任撫臣恩壽飭委二品頂戴江蘇補用道劉體乾代理附片會 
奏在案兹陸鍾漕務完竣業已囘省應仍飭兼辦蘇州關監督以專責成除分札飭遵外理合會同通商大臣兩江總督魏光壽附片具陳伏乞聖鑒謹奏奉硃批知道了钦此 
山東巡撫周奏爲揀員請補知縣員缺以資治理摺二十八日 
頭品頂戴兵部尙書銜山東巡撫臣周馥跪奏爲揀員請補知縣員缺以資治理恭摺仰祈聖鑒事竊查新城縣知縣劉桐蔭於光緒三十年四月十九日疾故應以病故之曰作爲開缺日期歸四月分截缺是月分出有新城新泰等縣知縣二缺經臣督同藩 
 
