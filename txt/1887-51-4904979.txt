# 1887 - 51 - 4904979

 

Page 1

 
 
兩處皆損壞廬舍人口不少尤甚者爲意境計斃人命一千五百名是亦非常之災也 
[運使過皖]  
　　新授山東鹽運使潘都轉駿猷於正月廿九日行抵皖垣泊舟南門外官碼頭隨卽登岸謁見陳六舟中丞並赴各衙門拜會都轉係安徽涇縣人此次回籍省墓小住數日當卽起程前赴山東新任云 
[加賞購囚]  
　　總辦江南蘇州保甲總局爲曉諭事照得光緒十二年十二月除夕省監越獄各犯左面皆有剌字一望知爲逃囚現經蘇州府縣懸貼賞格如有拿獲一名者賞洋一千元拿獲二名者賞洋二千元拿獲三名者賞洋三千元合行曉諭一體緝拿爲此示仰諸色人等知悉所有在帮在會身有過犯以及曾與各犯同夥之人有能拿獲一名者除照賞格賞洋一千元外仍比照夥盜供出首盜逃匿所在之例詳請免罪毋自畏懼特示計開擬斬丹徒縣盜犯孔廣雨卽苗學鍾年三十歲身長面圓無鬚左面剌有强盜二字擬斬長洲縣盜犯汝勝高卽史勝高年三十四歲向黑無鬚左面剌有强盜二字擬斬六合縣盜犯趙庭澕年二十七歲身小面黑無鬚左面剌有强盜二字 
[假銀累人]  
　　寗郡去年各項生意均不見佳惟首飾鋪獲利甚厚實爲他業所不及而石柱橋之某銀樓尤爲同業中所不及蓋其所造首飾全用假銀故也其所造首飾鈕扣等物多販與貨郎陳某陳負擔至鄉村某姓家販賣婦女無知受其欺者己非一次今年正月陳又負擔而往某姓問係何家所造陳以某銀樓對某姓遂戕貨擔軋住欲將陳送官旋經挽人釋放後陳念某店假銀騙人致使貨擔被軋受累難堪於時特邀一友到該店扮作買客該店不解其故仍以假貨取出觀看友將假貨當面用刀截開卽將去歲販與陳某之假貨比較果是一式該店始語塞友遂招陳某前來擬將某鳴保送官後某挽庫書陸某說情一面向某姓家取擔歸陳一面標紅演戲以儆將來並息兩家之氣始得寢事然則作假者可不引以爲鑒哉 
[新娘病癲]  
　　寗波西鄉望春橋某姓家於日前迎娶新婦交拜禮成送入洞房成就百年好事越宿新娘神志瞀亂狀若顛狂大聲疾呼需索金銀若干某家急買是鏹如數焚化病遂霍然而愈合家皆不解其何故彼好談因果者必以爲有物憑身矣 
[京口談資]  
　　上海木工陳某之女被歇夥寗人某甲拐至鎭江居於小碼頭房屋内正月中旬陳訪聞消息即往鎭江尋女果得見面卽發信到滬候婿家人至鎭江再定行止詎其女於次日忽欲上街購買脂粉以備裝扮回滬陳阻之不准女卽出門向東而奔陳尾追之相去不遠及至觀音洞西坡忽來二寗人將陳阻住縱女遁去及二寗人放手則陳女己無蹤影矣陳念本爲尋女而來今旣得復失何以對婿家回室欲圖自盡後得人勸止尙覺進退維谷適該處天主堂馬神甫在滬時與陳素識憫其落拓卽令其在堂做工陳因此得遇同夥數人代訪女之下落旋得尋獲適婿由上海得信至鎭江于是搭船同回上海此中遇合之緣不可謂非前定然其女竟背父若婿而甘作桑中之行此亦無恥之尤者矣○窮通夭壽其權操之於天然人事亦居其半西門外鎭江關後某剃頭店主某甲以賭負多錢致其妻忿恨吞烟自盡此可謂人財兩空者矣又城内五條街某家婦亦於近日購服紫鴉膏畢命或謂有邪祟所致未知確否 
[樹猶如此]  
　　先賢周濂溪墓距九江約十里許歴年旣久廟貌無存斷碣殘碑幾於不可辨認上年經彭雪琴大司馬飭弁督工在四圍葺造墻垣以免樵夫牧豎之攔入又造書院兩幢使後生小子講論其中得以追想先賢遺範又訪濂溪嫡裔看守塚墓飭地方官春秋詣墓致祭所以報千秋之俎豆樹百世之儀型過其地者不徒慨想濂溪而尤緬懷大司馬不置墓旁松柏拔地叅天大可合抱皆千百年物也正月間因大雪積壓厚氷團結枝幹俱己打落致將書院兩幢打倒惟人口無恙濂溪有靈能無　痛 
[維揚紀事]  
　　補授甘泉縣舒大令朝冕榮任在卽本署書吏近日辦差甚爲忙碌己擇新城玉井地方嚴姓空房爲大令之公館刻己張燈結彩陳設一新聞大令現在蘇省約二月初四五日即可抵揚諏吉初八日接篆屆時送舊迎新當有一番熱閙也○通泰兩屬運鹽河道淤淺客臘經兩屬鹺商禀請勘估挑濬等情早經列報兹聞業己勘估兩處共需挑費六萬餘緍鹺憲以爲數過鉅恐一時難以籌措正在躊躇聞該兩屬河道因積雪融化現己長水三尺餘往來鹽艘如不十分裝滿己可浮送故疏濬之舉刻己暫緩俟秋末水枯再行核辦○揚城各會館向於春間行團拜禮以聨桑梓之情浙紹會館己於新正二十四日舉行並雇小清音一班絲竹管絃甚形懽洽江西會館亦諏吉二十八日團拜特雇名優先在外臺演戯三日任人觀看然後再至内臺開演同鄉中人均各衣冠而往觥籌交錯握手言歡眞有賓至如歸之樂洵盛會也 
[看戯殞命]  
　　寗波新到有京班脚色日前在邑廟開演時城中某姓携子女往觀是日天氣晴朗游人如織内有一女姿貌都麗爲匪人擠倒在地當卽雇轎２回家越日斃命云 
[同日展輪]  
　　昨報列輪船將行一則兹悉招商局之普濟保大豐順海晏等四船太古公司之通州重慶武昌等三船均定於初八日展輪北上云 
[觀察赴蘇]  
　　湯小秋觀察蒞滬至蘇松太道署與龔仰蘧觀察商議公務仍回製造局行轅等情均列前報觀察于昨日乘坐民船用小火輪拖帶前往蘇垣謁撫憲面陳公事再行回滬 
[儲憲蒞申]  
　　儲憲行程己登昨報兹悉成月坪觀察己於昨晨九點鐘時乘坐牡丹頭船用小火輪導之來滬停泊大東門外大碼頭先是本埠廳縣曁海運各員早在碼頭恭迓到時咸呈遞手版禀安觀察旋命駕入城次第往各衙拜客隨入南巿海運局行轅俟北洋冰冸時卽須乘輪北上云 
[驚喜交集]  
　　寗婦某氏僑居南巿洽興街爲人縫紉麻袋得錢以備饔飱膝下女兒己及笄矣幼時曾憑媒許字附近新太平街麻袋店夥某甲爲妻近甲以春冰旣冸遂興求牝之思因央氷人向該氏說合擇吉迎娶過門該氏以女兒年齒尙稚爲辭不肯遽畫鴛鴦之諾節次往返終於好事難成昨日甲遂糾集同業十餘人雇定鼓手綵輿前往其家一擁而入將女刼入輿中簇擁而去時該氏適因事他出洎聞信急往甲家理說然早己詞填却扇春滿洞房矣旣忿且慚大哭大閙不覺昏暈倒地一息奄奄甲大驚惶急以薑湯灌救逾時始轉危爲安當經各人竭力調停勸令該氏歸去方喜紅鸞照命幾於白虎臨門一時驚喜交集之情形觀者不覺爲之絶倒 
[重禁淫戯]  
　　英租界中各戯園所演戯劇淫戲居多足使見者蕩心聞者倾度耳地方官以其有害風化屢次出示禁止本館亦經著爲論說以兾挽回世道人心而各戯園總以利之所在往往陽奉陰違近爲英會審員蔡二源太守訪聞遂擬出示重申禁令所有告示俟後照錄 
[英界公堂瑣案]  
　　昨禮拜六英公堂輪應奥國正領事夏士君會訊因夏君另有要公未到所有捕房移解之各案由蔡太守獨判○包探戴金寳稱查得六馬路房屋内存有火油四十箱知係萬成泰洋廣貨鋪之物故將該鋪夥朱桂卿傳案朱桂卿供有客買定火油暫存麥總巡捕頭禀稱萬成泰前曾違章多存火油傳案判罰然初犯每箱罰洋一元繼犯則每箱須罰洋五元今該鋪己逾三十箱請罰洋一百五十元蔡太 
 
 

Page 2

 
 
守問朱桂卿萬成泰係何人所開存本幾何定章不准多存火油原爲愼重火燭起見何竟圖利而不顧其害朱桂卿答稱東人周文道存本八百元以後不敢再違太守略子從寛判罰該鋪洋百元俟繳洋開繹○老三雅戲園管門華捕稱余永元强要看白戯竟敢逞蠻爲此拘案余永元供實因酒後悮犯以後不敢蔡太守謂余永元旣在捕房管押一宵今再管押一天以示薄懲○包探楊阿炳稱輪船上之西人報失時辰表一隻查得該西人遺表在宋德紀所拉之東洋車上拘宋究問據言己交與車主人梁福三今特一併拘案失主尙未投質宋德紀供表交與梁福三梁福三供並未取表聞宋在捕房遭毆妄供在我處該包探又稱從未毆宋宋到捕房卽說表在梁處宋亦稱並未遭毆蔡太守隨飭該包探將宋帶回着於禮拜内邀失主到案訊理○包探戴金寳稱曹蘭亭借住客寓疊次竊取夾被質錢由失主陳氏裘氏等報明由我緝　曹蘭亭搜出小洋七角及夾被票二紙吊贓送案陳氏裘氏同供曹來借寓被拆夾被質錢今旣獲案請爲給領曹供浦東人向爲布業生理兹因流落犯竊原是該死押鋪夥請追押本蔡太守隨判曹蘭亭管押兩禮拜以儆贓交失主分别認領小洋七角給償押本○開烟舘之潮州人鄭元和稱羅寳林來吸烟竊取烟灰與論口角致失烟筒一枝爲此交捕送案羅寳林供爲乞丐到伊烟館吸烟並未竊取烟灰被伊毆打頭面有傷痕蔡太守察得羅寳林果係乞丐衣不蔽體鄭元和控追烟筒毫無贓據尙欲令其賠償耶隨飭將羅寳林開釋○職員劉某遣抱遞禀稱住居仁慶里有鄰人沈炳順卽剃頭阿榮其妾金鳳與職細故口角到門撒潑行凶請爲提究蔡太守准卽飭差提金鳳到案交保候訊昨晨沈炳順投案禀稱監生係紹興人曾在公昌洋行爲買辦十年現在祥茂洋行爲買辦娶妾住居仁慶里鄰人劉某之妻向我借洋不遂唆令伊岳父沈錫林到門辱駡反敢妄控監生卽剃頭阿榮等語心實不甘求請查明是否究辦蔡太守着候質訊○前報列祥豐衣莊及郭善齋所控誑去衣服元縀之案其間姓名尙有錯悮蓋金悅泉實係祥豐衣莊之執事人控夥徐心泉誑衣徐心泉在押所用棉紗帶自縊由看役阻止解案蔡太守仍飭管押業經人向金悅泉郭善齋調停可以免追了案 
[法界公堂瑣案]  
　　前報列陳蓮生控鄭心全張正祥王子良等將嫂馬氏關閉四日並將姪兒張張賣去一節因鄭等供出經鐵匠阿本領兒在虹口廣東人家得洋十一圓馬氏取洋六圓錢二百文翁太守遂着法包探王榮培前往虹口將買主粤婦俞王氏及作中之陳管氏施秦氏并鐵匠錢阿本等傳到捕房將鄭心全王子良張祥祥卽正祥解到陳蓮生伸訴前情俞王氏將身契紅紙呈案聲稱兒由陳管氏領來於正月十六日成交出洋三十三圓彼等多人並不曾見過太守詰其小兒現在何處答稱現因種痘正在上漿不能出來陳管氏供兒是施秦氏領到因知廣東人家要買小兒故爲經手計身價三十元廣婦送我三元因有三十三元之數交洋與施亦酬我洋一元我共得洋四元施秦氏供交我洋二十九元出冩紙洋一元我取用洋二元將洋二十六元交與錢阿本錢供認用洋二元將洋二十四元交與王子良王供認用洋六圓另有顧朱氏用洋二圓將洋十六圓交與鄭心全後鄭又貼還我茶酒飯食等洋三圓鄭供認用洋三圓三角此外零用洋二圓張祥祥用洋一圓五角凈存洋六圓二角交與伊母領去翁太守謂現在伊告爾等拐賣卽使陳馬氏果眞賣兒然身價三十三圓據爾等所供伊祗有洋六圓零到手其餘均被爾等分用實屬混帳着將男婦七人均行交保將所得之洋繳案並着陳蓮生回去同嫂馬氏到案以便核辦○昨報列尖藥局巡丁獲到川土一節捕房昨將在押之李年春送案法包探將川土及腰牌兩面呈案據該巡丁朱雲生宋雲卿稱見走私之人坐東洋車從英界過裏洋涇轎因之扣住走報捕房協同拘到翁太守詰李據供在茶館啜茗有人囑我代携土件至送到何處去却又不說同行之際見巡丁查土其人卽逃去太守謂爾是販私老手說得來無蹤去無跡却也乾凈着交保具結嗣後不准再爲人送之○大茂莊控豐記猪行欠洋一案昨日復訊法包探將帳呈案豐記經手兼司帳秦炳釗將帳簿呈案翁太守閱見所對帳内有生大一戸欠洋七十圓下面注明早經陳志朝收去字樣　詰秦　在陳在何處所收之洋可曾交爾入帳秦含糊稱未曾入帳陳現亦不在太守謂各股東曰爾等虧欠莊欵自應先爲科理最混帳者實是秦炳釗看將秦交捕管押諭法包探傳諭各戸將所欠之銀限三日繳到公堂如違卽行傳提到案以便嚴追并着原被各人退去○昨報列蘭芳里花烟館打架一節據該烟館鴇婦魏李氏投案遞禀并呈借據一紙係譚王氏卽愛林欠洋三十圓筆據并聲稱打架情事被傷四人一名金林傷最重不能前來三人現在外面翁太守閱禀畢詰譚王氏可曾欠洋答稱欠洋是實詰其如何歸還答稱求限十天歸清太守詰解案人據供姓石名兆泰旋據魏李氏稱伊卽沈三並不姓石太守復詰石兆泰有高三文鳳祥等人爾可認得答稱不認得我在茶館啜茗並不打架太守謂然則爲何將爾拘案究竟打架何人爲頭石供請提到楊鈞卽可明白爲頭者是石馬氏伊曾上樓太守着傳受傷者到案見劉夏寳王李氏均傷頭趙毓康傷腰脅同稱被彼等用鐵尺打傷太守着法包探帶受傷人到仁濟醫館醫治石兆泰管押限譚王氏於五日内還洋 
[來信照登]  
　　頃接味蒓園帳房來信云啓者貴報中登有告白訂于初五六日在味蒓園放烟火云此事主人並不知悉乃某客先上告白後報園主之故現在業經以諸多未便却之屆期决無是事望聲明報中免致閱報諸君游移無據仍希閱報者見諒是幸 
[移種福田册啓]  
　　蓋聞富人一席酒貧人半年粮推之各省人家所用耗費銀錢以外實有盈千累萬豈但一席酒而己哉或有買舟而遊山觀興或有善男信女而結佛會或有結伴而朝山進香或有迎神而賽會或有懸燈而紥彩或有酬神而打唱或有八節而開筵或有龍舟而演戯或有賭博而消遣或有會朋而入茶寮酒室或有鍾愛子女而做週歲或有超薦祖先而作佛事或有疾病沈重而求籖問卜或有親友遊宦作幕而餞别或有名利兩交而道賀或有子女嫁娶而好奢華或有家宅不安而設醮或有得子而舉湯餅或有孝子慈孫而與祖父祝壽或有兒女命多關煞而受祿等事此則無非皆出於耗費銀錢也與其出於耗費銀錢盍不施諸被災之區鳩形鵠面者嗷嗷待哺也幸有南五省安居樂善之君子疊助賑銀源源不絶所以得人壽年豐何等快活天之厚報五省君子洵不爽也亟宜早爲散財積德而奈何再以銀錢耗費乎况今順直畿輔之要地山東孔聖之故邦能不念及此而振拔窮黎矣故朝芬不得不再作無厭之求貴報館主人分送各省隨報勸募紳商巨富之家如能各發救災之本心節省此各項銀錢移助順直山東春賑以濟青黃不接之時較之平日散財功德無量焉 
再啓者倘遇病家醫藥無效病在垂危之際立願助賑朝芬在敝舍間供奉觀音大士靈應非常及敝處再有保康裕天王亦是異常靈應兩處皆可代求然須捐助洋銀及病原并帶捐仙方藥木費一百文隨信寄交太倉城内買秧橋西首卽將仙方靈丹捐單由原局寄上當卽銀洋及各芳名鈔登報章以昭信實餘節省各項銀錢移助寄交上海高易公館籌賑公所李秋坪收解太倉教弟繆朝芬季豐臨書代災黎望南五省善士九叩頓首 
[春酒移賑]  
　　謹啓者今有如皋縣署新年春酒節省筵資移助賑捐洋一百元具見仁人之用心以春酒爲尋常之酬酢春賑爲困阨之扶持緩急重輕寔明辨於惻隠之衷而不能自己者但願觀刑自自接踵而來俾彙解災區億萬瘡痍食德飲和庶有豸乎少欽施善昌謹啓 
[鉅欵助賑]  
　　謹啓者今有江西無名氏大善士來函備悉直東春賑待欵急迫樂助九八規銀一千兩恒利鐵號託蔚豐厚票號匯來由本埠恊源錢莊解到正在點金乏術之時欣得時雨從空而降仁懷慷慨鉅款輸將而又陰德耳鳴不書姓氏旣肫誠夫善念必咸格於天心受福無疆他日請騐當卽備函奉復先行登報申謝[  上海北巿絲業會館籌賑公所少欽施善昌拜啓]  
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[丁亥春孟由杭赴申率成二律留别里中諸君子錄呈夢畹生大吟家教政]  
　　歲歲他鄉借一枝不多時叙悵分離行裝殘夜燈前理客棹明朝江上称尹滿西湖應有夢花看南國又添詩千條怕見蘇隄柳也替儂愁故蹙眉梅花香裏唱廳歌綠盃停喚奈何别意頻催歡意少酒痕那比涙痕多乘差際會身難遇負米風塵境太磨從此情懷添阿母思兒有夢到關河[  西湖花隠鐵篴生次山楊槐卿倚裝草]  
[上海三馬路興昌恊賑公所竹經募山東直隸賑捐正月念六日第五百五十一次清單]  
　　本埠夏以成行生將謝儀移賑洋五十元無名氏保平安銅洋三十元○甯　　潤局來慈谿督捕署來茂苑清河氏祈妻病速愈洋十元又祈保生產平安洋十元二戸共來洋廿元○寗波求解堂續助洋十元由全盛局來○塔册第九千三百另五號江西廣信府善士募保合家平安子錢五千一百文汪聲谷錢二千文汪漁川方克峻二戸各錢一千文葉陶菴錢七百文汪素記錢六百文心餘子錢五戸文以上七戸共合來洋十元由本埠秦馥堂先生交來○蘇州淞北居士銅洋二元○○本日共收英洋九十元銅洋三十二元合併申明 
[上海三馬路與昌恊賑公所陳竹坪繼募山東直隸賑捐正月廿七八日第五百五十二六次清單]  
本埠楊趙氏祈身體康健洋十二元又求合室平安洋六元延壽堂求生意興隆洋六元楊世攀世祿均求生意認眞二戸各洋二元瑞仙祈讀書聰敏洋一元以上六戸共來甘九元○洞庭葉祈保合家人口大小平安洋十元利昌元銅洋十五元莊浦氏銅洋十二元胡嵋記銅洋十元龍德橋南成茂順號四本月廿四日厚德里失愼幸獲無恙本應宴謝各友深恐不週故將筵資移賑洋十元無名氏銅洋四元商展記洋七元宏久號經手代售　去銅洋心子四十斤洋三元錢八百八十文閔壽林無名氏求足疾速愈西薈芳里王金娥祈咳嗆心悶速愈滬報舘交來程綺園女士祈保合家平安四戸各洋一元○塔　常熟陸駿恩榮募陸德修洋一元耐之氏錢一百八十文祝平安錢六百文徐載南一百五十五文五柳氏錢一百文五戸共洋二元又曹錫豫病愈求速健洋二元○新册漢口全泰盛局寄來寄廛道人代募善應子錦屏山樵二戸各洋一元邵桂生虛對一個同泰發錢一千文安慶福錢五百文應慈慶錢四百文志向凌錢二百文以上七戸共洋二元虛對三個錢一千文○新册溧陽定埠鹽局丁熙如洋五元武林養田草堂錢子麟古杭六宜書屋蓮香書屋四戸各洋三角又册秦康哉洋五各敬思南軒洋四角秦楚孫洋三角綠陰清畫軒洋二角又重請發棠册丁熙如洋石角安定祝孫氏錢子麟二戸各洋四角蓮香書屋西冷留餘小住三戸各洋三角以上三册共合洋五元○二天共收英洋七十四元銅洋十一元虛對三個錢一各八百八十文合併聲明 
[上海三馬路與昌恊賑公所陳竹坪經募山東直隸賑捐正月廿九三十日第五百五十四五次清單]  
　　臺灣恆春縣何如謹善士助花洋五十元當兌見申規銀三十六兩另四分七厘由全泰盛局來○蘇州趙公舘來隠名生洋十元江右興安縣署張傅紳節春筵費移賑洋十十元○新册無錫知仁莊交來孫杏隆洋廿元○新册鎭江元和錢庄李麗川交來春和洋四元樅陽監行洋元大順和同春德靖記三戸各洋二元瑞吉雲人和志成店同豐和童隆聚大豐六戸各洋一元裕豐和胡同興二玚中洋五角以上十三戸共洋廿元○沙珊泉先生交來虹口生昌洋貨號遷移新屋承諸親友惠賜隆儀將謝筵移賑洋廿元○梁顧氏祈病速愈洋十元大豐洋貨號交來徐興記求兒病卽愈洋十元泰安棧交來吳善士爛印洋六元嘉樹堂顧祈生產速平安洋五元百川通票號趙寳南先生交來畵眉女史祈妻產速愈洋四元恕齋先生交來延陵銓記武山震記江夏鶴記三戸各洋四元不留名洋五元恐懼修省人洋一元老坤銅洋一元○杭州李茂蓮銅洋八元武林悅交氏銅洋五元壽册右造福堂洋二元蘇州復昌庄交來張吉庭徐寳豐二戸各洋一元○城隍廟第四次桶捐散小洋二角半散錢三百文○兩天共收英洋一百廿三元規銀三十六兩另四分七厘爛印洋六元銅洋十五元小洋二角半錢三百文合併聲明 
 
 
