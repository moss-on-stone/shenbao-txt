# 1889 - 73 - 4905715

 

Page 1

 
 
[新印東華錄東華錄出售] [  圖書集成局啓]  
　　東華錄一書初　于蔣氏後長沙王　晉祭酒從事史館復　累期掌故列聖宏謨編簒成書　爲　錄由是自天命迄道光九朝治　　　大　恭　之下不特仰見祖宗宵旰勤勞孜孜　治之至意卽列朝名臣章奏大將勳猷以及外藩　順之　邉　　拓之事亦皆編年　月一　可知固宜家　一編朝夕披閱者也第原本巳多漫　坊問　刻又皆魯魚亥豕訛悮良多兹用新式鉛字排印精　上白　張校對裝潢俱極佳妙劾巳告竣每部分訂六十四本外用紅木夾板六副定碼洋十二元定于本日起出售賜順者請至本埠及各外埠申昌書畫室購取均可如欲　　　移玉至申報舘帳房面議可也此佈 
[招集經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可爼豆漢　但所取或非足本若疇人傳廣　　　列其中通儒微嫌其冗雜後學又苦於檢書此編依經編次全倣通志堂而　取一以漢學爲宗凡稍涉宋儒論說者概從割愛廣搜秘籍力　幽光采書百七十餘種積卷千四百有奇甄綜加精條流一貫　　儀徵之盛業蔚儒林之鉅觀本齋志在壽世匪以圖利其書足貴共價甚亷預定者　取工本先繳洋八元取書時　繳十八元裝盛木箱一只因寫印精工校讐嚴謹務使毫髮無　一時未敢草率成書用告售股諸公宜早賜敎出肅後不預股者每啊定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[異僧論上]  
　　天津有異僧焉卓錫河東大福寺欲令善男信女捨佈地金爲祇園生色自以鍘刀斷其左手示人以堅志苦行動其婆心越日其左臂又無故自落一時遐邇喧傳趨之如騖莊嚴佛貌輪奐一新今年正月中旬該僧以爲功行圓滿預示湼槃及期而溘然坐化果如所言於是膜拜焚香捨身頂禮一唱百和舉國如狂豈佛骨之有靈耶抑黔首之無知耶噫嘻我知之矣原夫佛氏之旨昉自墨氏摩頂放踵爲之無悔唐宋以來佛教之衰微甚矣琳宫紺宇不過增湖山名勝之輝緇服黄冠不過助裙屐雅游之興其奸狡者流不過學撮弄角觝等小戲術藉以誇張法力賣弄神通爲蠱惑誑騙之計焉耳今有撮弄角觝者於此吐火呑刀離奇幻術移花接木活潑生機以至誦咒焚符五鬼搬運諸套人皆以爲戲術也而輕視之獨至佛氏之徒翻陳出新改頭換面目所罕覩耳所希聞則紹與駭詫之崇奉之以爲法力宏深神通廣大爲其所蠱惑誑騙而不自知是何世人之好異也請以往事證之昔有吕祖祠相傳爲吕祖所建造問其故盖某貴紳告病歸鄉忽有道人踵門請見閽者辭以疾道人指書回道人拜四字於其門閽者惡而欲去之不意洗濯之而愈清刨削之而愈顯非漆非墨閃爍有光亟報於主人主人心知爲祖師而未信也他日復請見　　導之入内室道人背負葫蘆手執長劍紫袍靈履飄然而來貴紳望見大驚令僕傳語屏去凶器道人拈髭微笑揭葫蘆盖將　徐徐插入仍加盖焉　劍何往曰劍猶龍也已飛去矣貴紳竦然異之從容而詢其事則募脩吕祖祠耳貴紳欣然應諾獨任不辭道人遂拱手作别飄然而去比貴紳訪得吕祖祠齎資親往不復見道人惟殿上吕祖像背負葫蘆手執長劍紫袍雲履一如道人狀此非吕祖所建造而何旣而有泄其事者曰此道人設計擇一方面長髯裝扮吕祖以誑貴紳耳龜溺着木深入三分門間之字是也錫遇水銀立時融化葫蘆之劍是也又有觀音菴相傳爲觀音所棲止問其故盖春三二月舉行　　　　衆多獨觀音菴香火蕭條無過而問者有舟子載客赴會解纜將行忽一女子喚渡於彼岸舟子多　　之見女子亦肌玉貌素服素兠而六寸膚圓兩足盡赤舟中人以爲異視其所爲則趺坐船唇不言　　　　觀音菴前女子曰此間大佳我不赴會矣遂起登岸滑澾傾跌一足涉河泥滓淋漓污及裳幅　　　　遂不復出迨舟子向菴　舟資則香消燭滅悄然無人大聲以呼無應者久之始一老尼逡巡出　故舟子以索貲對且述女子狀尼曰無是人舟子曰眼見入菴烏得云無爭論喧譁相持不决舟中人皆往觀焉忽覩蓮花座上觀音像左足泥污淋漓未乾恍然曰女子在是矣諦視之冰肌玉貌素服素兠赤足趺坐一如女子狀此非觀音所棲止而何旣而有泄其事者曰此尼姑設計招一少年男子裝扮觀音以惑游客耳男扮女裝衆目共覩而舟中無能覺察者以男子爲戲班旦脚來自遠方故也聽其登岸不索舟貲而菴中必欲爭論者以舟子得尼姑重賂通同作弊故也大抵天下事之見爲異者皆撮弄角觝等小戲術耳苟有人焉破其機緘揭其底裹俾無能遁其跡隠其情則向之駭詫而崇奉者皆將爽然若失啞然自笑如夢斯覺如醉斯醒矣余非有惡於佛也亦非有仇於僧也誠以水旱凶荒天災愈重募捐籌賑國帑全虚當今之時而以鄉民有限之脂膏作佛事無益之費用心實傷之吾願天下之好異者明辨深思心知其故見其所爲異卽思其所以異知其所以異开知其爲無足異庶幾蠱惑誑騙之計不復能行也夫 
[諭旨恭錄]  
　　二月初十日軍機大臣面奉諭旨本月十五十六十七日着推班欽此○十一日奉上諭倪文蔚奏神靈顯應請頒匾額並加封號等語河南武陟縣城隍神夙著靈應上年冬間該縣雨雪稀少疫氣流行經該地方官紳虔誠祈禱祥霙迭沛四野均霑疫氣因之消退實深寅感着發去御書匾額一方交倪文蔚祗領　屬敬謹懸挂以答神庥所請勅加封號之處着禮部議奏欽此同日奉上諭倪文蔚奏河南武陟縣捐建大土廟請頒匾額等語上年武陟縣小楊莊沁水浸口險工迭出仰頼金龍四大王朱大王黄大王栗大王化身何護搶廂得力化險爲平實深寅感現在小楊莊地方捐建大王廟着發去御書匾額一方父倪文蔚祗領飭屬敬謹懇挂以答神庥欽此 
[本館接奉電音]  
　　昨接在京友人發來電音有本月十七日旨一道敬謹譯登○二月十七日奉旨昨日崇上慈禧端佑康頣昭豫莊誠壽恭皇太后徽號禮成所有恭請册寳龍供提爐華蓋及禮輿法駕執役校尉着每人賞給一兩重銀錁一個由廣儲司給發欽此 
[虔申祭告]  
　　本月十六日恭逢大婚禮成崇上慈禧端佑康頤昭豫莊誠皇太后徽號例應遣王各一人於本月十五日祭告天地太廟社稷俾將恭上徽稱昭告於皇天后士列祖列宗兹經太常寺開列親郡王銜名進本題遣奉硃筆遣和碩睿親王魁斌祭告天壇和碩鄭親王凱泰祭告地壇和碩肅親王隆懃 
 
 

Page 2

 
 
祭告太廟多羅克勤郡王晉祺祭告社稷壇欽此旨下當由太常寺恭錄諭旨咨由宗人府分行知會各王於是晨分投前往恪恭將事 
[總署宴賓]  
　　總署遵奉懿旨設宴以欵各國駐京欽差已將擇定日時綴登前報兹聞總署於初六日結彩懸燈肆筵設席慶邸福大協揆錫大冡宰許大司馬孫大司宼曾少司徒續少宗伯廖徐兩少司馬曁總辦章京咸服蟒袍補褂挂朝珠往總署敬俟並將特頒如意等物陳列中案至午刻德欽差巴蘭德美欽差田貝日本欽差鹽田三郎英欽差華爾商俄欽差庫滿西班牙欽差羅德理比欽差維禮用法欽差李梅等偕參贊繙譯等員先後祗署彼此相見拱手言歡極其欵洽慶邸先將皇太后慈命在署設宴欵待諸位大臣俾與本爵大臣等歡聚暢談以表諸位大臣力敦鄰誼益固邦交兹逢盛典恭代皇太后奬頒物件至所頒如意等件亦望諸位大臣聊作記念並祝頌泰西各國曁各大臣吉祥語言巴欽差蘭德駐京最久先行答謝並將大婚吉禮皇太后安養深宫大皇帝親裁大政各慶典躬逢其盛贊美至再其承頒品物什襲寳貴敢不勉力慎固邦　益敦睦誼並頌祝皇太后大皇帝皇后吉祥語言當賓主入座時旨酒嘉殽雍列滿案其中食品稍參西式　適客意至申刻酒闌筵撤各欽差十分歡暢少坐献茶彼此叙論各欽差遂答謝而出各返使署中外衣冠一時高會雍雍穆穆誠足以昭大同之化也 
[京邸紀聞]  
　　新任尸部總理張子青相國之萬諏吉二月初八日已時進署經户部司務廳傳知南北檔房十四司官吏以及錢法堂寳泉局内倉監督大使曁三庫官員人等至期進署伺候之體謁見勿得違誤○山西城守尉所管廂藍旗出有驍騎校一缺選得馬步全中之委驍騎校齡　現年六十三歳應行擬正武舉領催哈芬布現年三十七歳應行擬陪照章給咨進京由廂藍旗滿洲都統帶領引見該二員業已到京日前齎咨赴該旗署内摺房投文以便定期考騐後再行帶領引見○山西布政使豫東屏方伯山由湘抵京已登前報聞豫方伯繕摺請訓遣人於初七夜子刻進内呈遞奏事處進呈御覽方伯於次晨衣冠進内繕具官銜膳牌交由軍機處呈進旋由内奏事傳出令方伯第二起入見方伯請訓後尙須赴戚友處辭行擬於三月初二日出都云○順天府儒學知照八旗滿蒙漢謂本年舉行已丑恩科鄉試所有八旗歳試文武童生照章以歳作科赶爲考試相應知照各固山卽將情願考試文武童生之人開具履歴三代年貌册送以便派保畫結並傳知應試各童持具本管佐領管領圖片每逢一六日期親身赴學以便識認確係親身赴考者方　派保畫結○神禨營營務處奉諭嗣後凡捷勝精銳四字洋槍步隊遇有槍兵缺出勿庸咨取各旗送挑卽以抽調練兵中列爲頭等者當塲考騐槍技拔補以示鼓勵其八旗滿冡漢抽調練兵前已分定廠子訓練仍照原分旂分在某隊廠内現充教練之兵卽拔補某隊之缺以昭公允刻已咨行八旂二十四固山查照辦理矣○初八日總理各國事務衙門各堂憲差官恭齎欽頒如意等件各至國駐束欽差署聞前由内廷發出者每位欽差各給三鑲玉如意一柄綢縀四疋活計一分用示朝廷行慶睦隣至意○克邸之側福晉於正月間薨逝　經數壇本月初七日辰刻發引以大樠八十人恭舁靈棺葢金紅寸蟒罩前設儀仗執事悉依土之欵式鼓樂前導設而不作側福晉手下内監媽媽人等咸穿孝送出石駙馬大街迤邐至阜城門外雙槐樹地方園寢安葬 
[蕪湖大火]  
　　蕪湖信云本月十六日午牌時分忽聞警鑼亂鳴急出探視係西門外狀元坊内湖南會館後某姓烟館失慎一時文武各官呵殿而至在塲彈壓各洋水龍亦皆風馳電掣而來汲水澆救其時西北風甚勁風助火勢火借風威儼如摧枯拉朽不可遏抑經各水龍竭力澆　歴一時之久火燄稍殺少頃餘燄又熾燒半時許始熄當塲搶物匪犯拿獲一名由邵少泉少尉當塲略訊數語卽命重笞二百板交地保帶去枷號示衆又自救火之某店學徒因被擁擠跌入港中雖經救起而通身衣履淋漓盡致已類小狐濡首矣火息後地保禀報被災之數計自狀元坊起直至三聖坊後大約有六七十家迨各官及救火者散去報時鐘已打二下矣 
[鐵路述聞]  
　　通州鐵路勢將中止而李傅相力排衆議擬竟大功諭令公司督辦等另勘路途專摺入奏籲懇開辦以便商務而收利權迭經列報現聞皇上以傅相所奏與廷議意見兩歧因思兼聽則明偏聽則暗諭令沿海督撫商議具奏以定從違候旨核奪鐵路之成仍可翹足以俟矣 
[履任有期]  
　　署理通永鎭兼統北塘練軍唐沅圃軍門仁廉己於三年前簡放廣東陸路提督時因海疆戒嚴軍門留辦海防未經赴任而實缺通永鎭吳樂山鎭軍育仁權署該軍翼長業己有年現在海宇昇平理應各赴本任以專責成聞樂山鎭軍已於前月下浣履新而沅圃軍門缷篆來津暫作句留擇期晉京陛見再往粤東履任 
[臬署重修]  
　　浙江臬司廖穀士廉訪以署中風水不吉飭自大堂至上房悉行修改高者削之低者加之務令與前任蕭廉訪所修不相脗合刻已由工程局委員勘估勳工至署中圍墻則統加高四尺云 
[營濠拓地]  
　　劉總戎祥勝統率楚軍駐紥杭州城北梅東高橋蓋自梅中丞撫浙時以地方空僻竟有白畫刼銀重案故命駐此防守所築營壘旣高且堅營内地步極爲寛展外濠溝兩面緊靠新開河幾如金城湯池鞏固無匹矣近日總戎復擬將靠梅東高橋之兩面濠溝一直開至河邉與河相通則四面皆爲營河雖有飛將軍不能從天而下矣惟是處有墻門廳屋一所内住民人十七八户又有小屋三十餘家菜園數處均係民間產業遂託人數次相商情願酌給價值而居人咸懷安士重遷之意未肯遵照云 
[賭棍宜辦]  
　　蘇州賭風甚熾雖節經官憲訪拿無如若輩專以抽頭聚賭爲生愍不畏法日前有張某偕徐某合雇蒲鞋頭船糾約數十人往各鄉鎭僻靜地方賭博卽蘇俗所謂放水燈也不意船泊木瀆左近事爲巡防砲船所聞遂卽往拿將檯上現洋概行搶去并將該船扣留聲稱欲解省究辦現在尙不知如何了結按徐某卽徐三元疉經訪拿徐以孔方兄作和事老是以久未弋獲張某係雲騎尉亦係積久棍徒安得賢宰官按名拿究盡法嚴懲以爲吳民造福哉 
[疏通仕籍]  
　　江南省分之大甲於天下而江南省候補人數之多亦甲於天下上自道府下至從未終年在省捧檄無期一官爲家敲冰望歳者何可勝數承平時監司候補者不過一二人卽州縣亦甚寥寥緣此輩非文戰三捷不能彈冠于于而來非若今日出身之途雜而致身之事難也若中小班則以議叙吏員爲正途地廣事煩一人可伏數人之軾明日復撙今日之銜驅車廣野者至不願守黑子彈丸地爲花封蟣蝨之巨所以一行作吏鄉黨不惟不賤之而反榮之父母不惟不惡之而且欲之以爲是固光里巷燿門庭之子也今則不然官猶是官而或爲卜式之捐貲或效相如之　粟或歌黄　而負薪詣闕或擒赤狄而剖竹酬庸由是力有餘則凌薦囂張以爲行樂力不足則騷除局促以作孤注不知袍笏者如沐猴而冠貂冕者早望蟬而笑矣現在許方伯自接州縣禀請疏通後卽酌改新章詳請督撫院憲批示祗遵一面臚叙名次揭示官廳從此壁壘一新李廣可免數奇之嘆馮通可無郎署之沈豈非聽鼓諸君一大快意事哉或曰此中猶有天幸非盡人謀往往有雖喘而不蒙相公之問者有當賞而忽待太原之下者造化小兒之牽弄傀儡眞非人意計所及且事後又令人欲笑不能欲哭不得方伯此舉不啻阿彌陀佛之超度幽滯當作梵語以賛之曰善哉善哉 
[錢鋪荒閉續聞]  
　　天津德慶增錢鋪於去臘荒閉已列前報其掌櫃幹樹華經天津縣逮案比追查該鋪荒帖除未呈案請追及經呈案 
 
 

Page 3

 
 
而又撤回並抵償該鋪者不計外其請追各帖俗謂之官欵者共計三千八百一十一千七百文現據陸續繳案錢一千二百千天津縣通盤核計先按三成開發於初三日出示商民人等如將德慶增荒帖繳縣領有收條者准於初六日當堂按成核給尙短錢文及呈到銀條統俟追繳清完再行示領又去年除夕荒閉之德恩義錢鋪其官欵已按七成發給蒂欠三成　數尙在一萬千以上鋪東田某掌櫃苗某連日由差帶領追取各鋪户所欠錢文取之盡錙銖不遺餕力而餘欠萬餘千則於腦後置之查定例錢鋪無論新開舊設均應五家聮名具保報明地方官存案如將票錢存銀侵蝕藏匿閉門逃走者立卽拘拿監禁將寓所資財原籍家產查封押追家屬勒限兩箇月將銀錢開發完竣枷責釋放若逾限不完無論侵呑折賠统計未還銀數計贜准竊盜論分别治以軍流之罪至一萬兩以上擬絞監候所欠銀錢勒令互保四家代發末完照爲從律杖徒若五家同時　閉一律拘拿治罪仍於各犯家屬名下嚴追給領各等語定例非不森嚴防閑非不週密無奈津城開張錢鋪向無互保之例祗以寸楮開寫錢數遂易白鏹累萬盈千比慾壑已填便以荒閉了事而爲地方官者從未援例辦理以致奸商猾賈相率效尤肆無忌憚噫非所謂姑息養奸則欲維巿面以挽頽風似非猛以濟寛不可 
[福建汀州府長汀縣李少珊大令到任考觀風告示]  
　　爲示期觀風事照得氣運恒徵諸文詞人才必本於學術文風之優劣地氣之盛衰繫焉　兹長邑夙號名區龍山擅船踞之奇牛嶺壯林巒之色翠峯之靈山端秀蒼玉之古洞嶔崎訪佑聖之亭臺巖名霹靂尋法林之道院泉號袈裟又况雙峯則毓秀鍾靈九磜則源清流潔惟此地有名山水故其人能大文章馬巡撫之才識有餘勳階迭晋周兵部以忠良自勉治績堪師革弊除殘黎媿曾政刑卓異潛修嗜學羅祖尼著述清新溯彼先型久深景仰念兹繼起彌切陶成爲此示仰合邑貢監生童知悉本縣擇於二月初一日出題觀　爾等屆期黎明到署領題自備　卷一文一詩謄寫楷書近城限卽日繳卷城外五十里以内限兩日繳卷五十里以外限三日繳卷各卷面請填寫眞名並登明爵里離城遠近至於賦論古學卷不拘城鄉均限初五日繳卷皆繳禮房掣取收條逾限不收收亦不列想各足三年之學何難盡一日之長抽爾秘思筆彩偕春光並麗遺子佳製墨香與淑景同新本縣世年宦海大小試尙有金針七戰文塲南北闈磨穿　硯阿婆雖老未必手倒綳孩小婦都新好出眉修問婿此日驪珠探得舍毫效食葉之蠶他年鴈磨榮題得意策看花之馬三生有幸斯文願證因緣一息尙存此志不容少懈朂哉多士尙其勉㫋特示正月二十一日示諭 
[分償欠項]  
　　去年順和太裝船號閉歇後欠顧劍堂等銀一千餘兩股東邱善根與邱開生互投法公堂控告訊供送縣前晚經王雁臣司馬在縣署升堂訊究兩邱互相推諉各執一詞司馬飭令當堂將帳目計算明白衡情酌斷諭令善根認償欠欵三成着卽照斷清理無再滋閙 
[賣地待勘]  
　　陳芳洲因盜賣基地逮　訊明情節監追地價迭紀去歳報中前晚復經王鴈臣司馬訊究陳稱小的實在無力措銀惟有自己田產致畝須托吳琴堂出賣方可繳洋叩求鑒宥司馬飭令還禁候詣浦東將盜賣基地清丈明白再行核辦 
[對帳再核]  
　　昨據周金甫奚茂林投法公堂遞呈禀詞并附合同議單聲稱去年五月間有周福堂說合與謝汝川拼開報闗行各出銀二百五十兩合成五百兩祗做四十一天卽虧空銀兩現在核計共虧銀一百六十四兩有零一切進出銀洋均是謝一手經理伊之本資早已私下劃去現虧者算我一人名下爲此將周謝送案據謝供其間銀兩被西人用去九十六兩有零西人現往外國再緩數月卽來此外之銀各有帳據不難核算買辦係劉理堂帳房卽奚茂林我不過經　而已有帳可算　傳劉理堂到案葛同轉謂西人之銀如何被欠周金甫稱西人之銀是用去後付下匯豐行支單及往收據該行云該西人帳上現已無銀不能應付將軍退回該西人不日卽來上海可向算還現在所控數目已將此欵除去葛同轉因見禀帖上載有田單一節詰問之下據奚茂林供去年冬間謝欲盤四馬路利源廣貨店　我借洋據稱不日卽還因借伊田單契紙同轉謂此乃案外之事　另行料理判將謝汝川周福堂兩人暫押諭原告將各人所欠宕帳逐户對明呈案　辦 
[認領幼孩]  
　　俞周氏偕周朱氏領五歳小孩俞阿毛至法公堂旋據見証人金傅氏周夏氏投案稱小婦人住彩視街十三日晚七點餘鐘出外買物一老者領有小孩在路啼哭問訊之下據云小孩是客寓中走失及同往詢知並無其事故將老者拘住後知是俞周氏家小孩俞住虹口若非拐誘何能至法界葛同轉詰之俞周氏等據稱小孩出外買山芋時在傍晚不知如何到法界後經人知照爲此投捕房具領葛同轉詰之張洪樂據供本在虹口順興米行現在同盛米店前日出外收帳路過華衆會啜茗後欲至八仙橋牛油捐局住宿路經彩視街見小孩啼哭向之問訊彼等卽指我爲拐誘同轉詰其以前住在何處答稱在泰和館中葛同轉着將該孩交其母領去金傅氏等退出張洪樂押候查明再核 
[英界公堂瑣案]  
　　吳氏卽阿金到案訴稱在路行走突被張仁走突被張仁卿陳阿毛等有心碰撞與論遭毆致失所插押髮簪由捕拘案張仁卿陳阿毛同供爲馬夫向索馬車錢口角起釁吳氏稱並無馬車錢包探陳阿九稟稱張陳二人不安本分前經犯事懲辦蔡太守判將張仁卿陳阿毛各枷三天以示薄懲○嚴祥生稱主人是道臺我爲馬夫所駕之車被曾阿狗之馬車撞壞我欲將曾拉住主人問曾據言是公一行之馬車聽其自去後查公一並無此馬車惟憶此馬車係第四十三號由公一馬行馬夫陪同尋見曾阿狗反怪公一行之馬夫不應領同尋伊以致爭擾由捕拘案曾阿狗供在陸姓名下爲馬夫兩車碰撞彼此均不留神如今只求施恩蔡太守謂曾阿狗駕車不慎碰壞嚴祥生所駕之馬車尙敢行兇殊屬不合押令賠修馬車外再行查明察辦○地保張潤芝稱昨在紳園烟館突遇張阿三借錢不遂致遭毆打交捕送案張阿三供在捕房充當捉狗差前因捉狗被張攔阻今與理論不敢逞兇亦無借錢事情張潤芝稱從未養狗安有捉狗挾怨事蔡太守飭將張阿三交保以後不得冉向張潤芝尋釁 
[法界公堂瑣案]  
　　修鐘人王少卿去年在小東門地方爲人修鐘及至歳杪因手中拮据將鐘付之長生庫前日原主與王在途相遇立卽扭送捕房昨日解案供認屬實葛同轉着王交保出外赔償洋元王稱姊丈徐裕卿現在外面同轉着傳進據稱願保同轉着措辦洋二元并邀原告到案再核○法包探在江天輪船獲到竊鋪盖之應生傳昨日解案據供爲尋表弟兄至江天船有人問我鋪盖可是爾物答稱不是伊卽將我送捕所有手巾包内褲子一條的是己物葛同轉以原告不到着將應生傅管押五日○法包探獲到竊賊朱文卿搜出押票多張昨日解案據供習成衣業專在浦東偷物押票中衣服係竊浦東樓下地方王新舟家之物葛同轉着笞責三百板○羅陳氏投案稱十三日被竊錫事件經隣佑人將賊拘到今請訊究據該竊徐致祥供紹興人送信到該處見人家有喜事站立觀看錫字件乃别人所竊葛同轉謂當塲拘獲豈容狡辨着笞責一百板贜交失主領去○趙興壽投案稱在樂天福酒店爲夥店主之女樂阿翠被人搶去金圈今得拘到送案請訊葛同轉詰之陸桂福不認搶圈同轉着押候嚴比○捕房昨解浦東人丁榮錦請訊原告陳炳榮偕婦陳徐氏投案訴稱家住醬園弄間壁與丁時相往來本月初旬丁將徐氏誘引出外允尋帮傭生意詎被伊領至浦東不知其居心如何幸後徐氏通信得以領回而丁於前日趁我不在家將被袱衣服等捲去曾報過捕房囑爲扭案今得尋到因之送案據丁供房屋是此婦所借先在烟舘遇見借去洋四十元令我不要姘新寳葛同轉以其不知廉恥着管押陳及婦經人保出着於下期邀同房東到案問話○捕房昨解偷西人家銅吊之趙阿福請訊此係當塲獲到葛同轉判責一百板○昨報列包探在泰豐客棧拘到偷天寳棧燭簽之張金張永係兄弟兩人昨日解案據供向開烟店現在流落不得已爲此求恕初犯葛同轉着押候吊贜冉核 
 
 

Page 4

 
 
○沈阿慶稱住後新街前晚我妻出外買開水被素不認識之楊根瑞相撞因之口角楊將我妻頭上之簪攫去楊之同黨甚多當將楊送案據楊供伊妻前在烟館認識昨日途遇喚我到伊家去甫坐定沈突然而出謂我不應到伊家去遂被鳴捕葛同轉着將楊掌頰二十下原告斥退○前報列倫絨布洋傘之宋阿發昨又解訊法包探王榮培禀稱當塲搜出押票一張後在烟館起到九張一併呈案葛同轉詰之宋阿發據供物是堂兄所竊不干我事同轉着將堂兄交案再核○捕房解在鄭家木橋賭博之張阿四到案包探將獲到賭錢二百數十文呈宋據張供經過是處見賭技　輸去鋮二三十文葛同轉判將張阿四笞責二百板枷號二個月示衆錢則充公○陳金生屢經犯竊前晚圖竊未成經人拘獲昨日解案葛同轉以其作惡不悛着責二百板荷枷二個月示衆○包探獲到圖竊未成之華阿福搜出鐵絲等物昨日解案據供鐵絲係銅匠丢在地下偶來抬取葛同轉判人交保○花烟館鴇婦王高氏訴稱有兵船水手沈友寳即顧松林喚我到酒店要借洋五元我不允伊卽糾人前來吸烟四盒非但不給錢文且敢吵閙因之投報捕房將沈送案葛同轉詰之沈友寳據供並未到烟館因在酒店中有男子與我口角遂致爭毆通事禀稱沈尙携有細繩三四條同轉詰其何用據供此是别人之物放在舳板船中葛同轉着將沈友寳暫押着高氏明白具禀再行核辦 
[去年落一齒曾作一葉落詞以記之昨又落一齒感賦夢江南一闋]  
　　牙再落那更動摇多唇齒本來相倚慣今朝奈此輔車何未笑也留渦驚心處豪氣漸消磨嚼字咬文過半世算來空賸口懸河舊夢醒春婆[  已丑春仲高昌寒食生倚聲]  
清卿　督前泣粤東巡撫任路經滬某擬隨行未果及奉治何命某又欲趨侍適漕運開辦際未獲啓行兹河工告成諸多保薦某旣爲清帥喜更爲諸君羨也謹和治河舊作伏求誨政並呈誼卿俊卿兩夫子○河水東注由北條颯如驟雨衝窗寮有時氣斂翕歘消須臾澎湃飛狂潮撞丹擊纜紛喧囂若拔大屋凶棟橈曩歳决口尤撼摇漂没廬舍摧衢橋四圍奔突如野燒鮫　怒舞鯨魚跳人民蕩析存者寥聖清治河功烈超特簡重臣驅星軺茅茹彚拔無遺蕘羣工堵禦連昕宵凡百執事營且焦巡河上下兩眸撩恐民休憇催民謡搴茭負新忘路遥君子　弟神佑徼沈災淡漉噓陽韶遣黎頓甦元氣調天瓢露灑持其杓公功直與黎粟昭羣材超擢登皇朝自憐覊滯無勛勞欲治文簿隨雷蕭清安汪炳恭和 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　　 
 
 

Page 9

 
 
[妾婢擊賊記]  
　　邇來盜賊恃挾洋鎗横恣刼掠壯健之夫召募之勇聞聲生畏伏縮如鼈而不敢伸頸出頭竟有妾婢之流不畏强暴與之抗拒雖被其入室爲所挾制毫無怯志其勇敢有足嘉者勿謂巾幗中舞人也彼領糧食而禦侮者應拜下風矣是不可不書南海縣屬九江鄉闗氏爲著姓族有某甲雄於貲家食自甘厚其垣　固其扄鑰以禦暴客前枕清溪後無多隣獨巨室巍然獨峙此固緑林豪客所視爲外庫者也闗有妾一口年二十餘有婢一口年十六七見主人常如季康子之患盜恩巿洋鎗二桿爲防禦之計緑林豪客攻之三次皆爲妾與婢彈丸所阻不能如意密偵知奮勇者僅此二人因糾多衆四面圍攻妾與婢謹鎖　門持槍分守樓上窓口餘人持鑼敲繫以召外援賊聞鑼聲響而外援不至怒曰不得其門而入誓不回去然大門已閉獨樓上二窓口可能入室爲妾與婢持鎗分守乃使有力者周屋而椎之梯下牆略單薄爲賊穿洞蛇行而入妾與婢下樓而賊已魚貴進矣仍欲向賊發之賊禁止之諸人恐賊荼毒力爲勸止妾與婢乃持鎗而立賊搜掠衣物綑束成包惟門置　鍵不能開物不能出嚇妾與婢不爲動賊因持火炬熱妾之手婢舉鎗欲放賊怒之曰痴婢子放鎗便卽殺却婢曰我豈懼死者耶與汝再鬥看誰勝負賊乃不敢過爲暴虐乃緣穴而比略携細軟及首飾等妾與婢仍啓門出追因言此次吾兩人饒手再來則志目中眉斷不令汝等生還也賊曰吾等已多多領教矣且戰且行見前面樹林陰翳慮有埋伏始退而回先是隣右聞鑼聲知報賊警乃各持器械統隊出援舉首四望不見賊蹤而不知賊見鄉人出匐伏屋角而鄉人不見也以爲鑼從對河而鳴乃尋路過河賊見鄉人去仍敢恣攻鄉人過河又不見賊仍伏於河旁及賊出鄉人見其寂靜如鄉勇出隊裝束以爲鄉勇巡哨不敢擊有謂此卽賊而非鄉勇者又疑其無贜物猶豫之間賊已遶過鄉人之前及妾婢啓闢闗鍵又費時刻而思已去遠矣然聲猶相聞也使鄉人不伏於對河則可直接賊踵使過河埋伏初見賊出不疑其爲鄉勇則隔盈盈之一水彈丸可及雖不中不遠而乃遲疑不决遂使賊得手而去假令鄉人聞金不過對河賊亦不敢椎鑿牆壁穿洞入室惟目視鄉人之去準可放胆則闗某之連刼乃衆寡之不敵非其妾與婢戰不盡力之過也所謂雖敗猶榮也顧刼至四次而始得手足見賊之欲取則取而莫之毒也已觀於鄉人倀棖乎如瞽之無相又奚怪賊之到處如入無人之境也嗟乎使各家之人俱如此妾與婢則足以自守鄰右之人俱如此妾與婢則足以相助乃區區僅此妾與婢亦奚足濟事哉然脂粉中有此胆略亦足以俯視鬚眉矣錄香港報 
[上海北巿絲業會舘籌賑公所施少欽經收河南皖北奉直揚鎭江陰賑捐二月初十至十二日第二千另二十至廿二次清單]  
　　浙台太平金貞記善士求事爲中意洋四百元朱補帆善士由長順晋來足錢一百千文合洋九十八元錢一百三十八揚州電局盛我盤善士募安順堂由申總局來洋八十元杭州無名十五元雲間秀州塘居士爲祖父母資冥福十二元蕭山無名養正堂各十元仙鎭春源牛骨棧貨載至三江口幸獲化險爲安由屠仰山先生來十元揚州施少餘求長子天花太平十元周文榮求病愈四元黄遲彰求病愈四元吳門章公舘募印成子爲妻求病愈四元湯文耀求病四元晋江鄭奠求病愈由寗波寄來四元内銅一元楓涇百結隠名求妻病愈二元常熟施義受生辰省乙洋爲慈親求太平由仁濟堂交到乙洋○江裕輪船來武穴洋闗沈元履善士募陳吉齋一元賀春其謝祥發陶正興胡禹階葉森泰謝京橋丁正順潘松泉何光福陳春方譚貞祥王清順王秀發葛俊發葉篤勝潘耀克張源興王同興馮義興羅黄生彭洪章胡品貞萬錢順星興隆萬興發黎國州龔正發羅運發簡泰山潘福祥叚炳祥王德亮萬森勝鄧長勝章福橋康財源遠洪興彭義太曹　貴童萬祥吳明壽梁炳南劉永興胡興發五十四户各錢一千沈亷清政清五百共五十六户由經募善士貼凈串底小錢兌光洋五十元○大英書信舘來檳郎嶼林成章善翁募陳謙恭洋五元五角胡初挑五元王必發二元五角休德轉謝滋培林斐然三户各二元王桂蘭一元共七户共洋廿元○高郵武廟賑所上鏡齋善士募無名九元李翁謝產太平安僧定泉各一元承恩堂謝符病愈一千益齋五伯不名一伯共六户合洋十二元○源豐潤交來鐘子峰洋一元一不幸也賞宋偃室無力子洪敬亭四户各五角懷思堂二角槐蔭堂無名氏泰伯後裔敎畊堂孝思堂曹維城六户各一角共十二户合洋三元八角以上初十日○浙湖張金同妻沈氏求子瘋病改性速安洋三十元邱維鉅求平安十元江震絲捐局陳古禺善士十元沈裕記十元唐文善歸二月分求保合家四季人口平安十元陸昭容陸小寳共八元虞陽無名氏由天保棧來五元鎭邑謝鴻儒鴻飛求母病速愈由立大莊來錢四千文湛求安徐吳氏了生前心愿各洋二元徐瑞記一元雙親健徐王氏徐陸氏兒女聰四户各四角徐蘭生五角以上十一日○浙寗求安子大善士規元二千一百八十五兩九錢五分越郡清河氏爲妻汪氏病重許愿後漸安由公大莊來洋五十元阮黄沈將氏由陸有堂兄交來五十元伯孫氏求母全愈由恊源莊來五十元梁金池翁募蔡如栢爲孫出麻許愿求安三十元香港福和行陳光失翁由振興來廿元略移補由沈鏡蓉兄來十元東海愛日居求保堂上康健合家清吉十元莫厘小石道人求背痛速愈十元朱思洪爲妻女病愈完愿八元海陽消灾氏資父母冥福並求家客平安十元姑蘇小宜軒主人求内子目疾速愈五元阮半庚草党祈母病速愈五元張姓求病速愈五元朱錫康保次子小和尙煦然開通消　降福五元樹德堂二元如臬孫益泰嚴子呈爲女領保强健二元又求子一元嚴鄭氏保女領姑强健一元又求子一元王晉記芝生氏由仁濟堂來一元閩都署　瑞善士由恊同　求　板洋十元○甘肅革秦階道憲姚馨圃察續募前任秦州直隸知州余二田善士蘭平銀五十兩秦州脩志局五十兩南薫堂五十兩隠名氏四十兩怡青室主十兩共五户由秦州於子俊比部托協同慶匯來合規元二百零九兩○長崎順記號張改和善士募鼎泰號敦仁堂崎生各洋五元豐記號三元三餘號信成號戴西順記號四户各二元繆松寳福昌號老順記昇昌裕盛昌號王桂林源生號吳慎齋無各氏榮昌號泰記號湧記號正記號榮泰號敦記號大隆號武未屋池曰屋十八户各一元○　昌趙錦坤徐元順各五元章永昇三元徐二裕二元共四户均醮資移助○老永源機來劉體乾大源亨聚興南敬勝昌四户各錢五百文和太恆三百文共五户合洋二元以上十二日 
 
 
 

Page 10

 
 
   
 
 

Page 11

 
 
[光緒十五年二月初八日京報全錄]  
　　宫門抄○諭旨一道錄前○發抄硃批四道○皖撫陳奏揀補要缺知縣摺○又奏叩閽人犯定擬摺○二月初八日理藩院鑾儀衛光祿寺正藍旗值日無引見○禮王等謝加級恩○德公謝稽查海墻恩○續昌大額駙謝放左右翼監督恩○曹鴻勛張仁黼謝授讀恩○阿克東阿由白龍潭回京請安○懷塔布假滿請安○希朗阿請假十五日○太常寺奏派告祭天地宗社派出睿王鄭王肅王克王○禮部奏派搜檢之王大臣派出豫王祁世長敬信寳昌徐　徐樹銘廖壽恒許應騤容貴文秀克勤恩普長春謙光○召見軍機徐中堂崇禮○發抄潘霨奏黔省倉穀未經買補請殿緩盤查奉硃批着照所請該部知道欽此○又畢節縣被災請蠲免十三年分丁糧奉硃批着照所請户部知道欽此○又請建原任貴州提督張文德專祠奉硃批張文德着准其於古州建立專祠毋庸予謚該部知道欽此○又覆查保甲完竣奉硃批知道了欽此○○候補三品京堂開缺安徽巡撫臣陳彝跪奏爲揀員調補要缺知縣以資治理恭摺仰祈聖鑒事竊照早陽縣知縣李應秦開缺回籍修墓遺缺接吏部咨覆准予留外遴補接照行文限期减半計算應以光緒十四年六月二十八日接到部文之日作爲開缺日期歸本年六月分截缺係屬題缺毋庸擊簽卽經行司遴員詳補兹據布政使阿克逹春按察使張岳年查有婺源縣知縣胡鶚堪以調補會詳請奏前來臣查阜陽縣知縣係煩疲難要缺例應先儘曾任候補並進士卽用人員題補惟該縣爲皖北要區政務殷煩民情强悍素稱難治兼之界連豫省值此黄水爲災撫綏巡緝尤闗緊要非曾經任事地方精明幹練之員不足以資治理安省現在並無曾任候補知縣又卽用班内各員尙未歴過地方均於此缺不甚相宜佐雜應升人員内亦無堪以升補之員應卽在於現任各員内揀選調補查婺源縣知縣吳鶚現年四十九歳係廣東高要縣人由監生遞捐縣丞指發安徽試用並免騐看同治六年四月到省隨同皖軍蕩平金積堡及迭次剿匪出力經前陜甘督臣左宗棠保奏同治十年十月初三日奉上諭著免補本班以知縣仍留原省歸候補班前補用欽此十一年赴京捐免保舉補繳監生四成實銀七月十六日經吏部帶領引見奉上諭着准其免補本班以知縣仍留原省歸候補班前補用欽此十月二十六日到省繳照報捐同知升銜光緒四年委署涇縣事捐加尋常二級六年題補婺源縣知縣七年四月初二日到任試期滿題請實授經部覆准在案該員歴練有年人亦明幹以之調補阜陽縣知縣實堪勝任與例亦屬相符合無仰懇天恩俯念員缺緊要准以該員吳鶚調補阜陽縣知縣以重地方如蒙俞允該員由現任知縣調補知縣銜缺相當毋庸送部引見亦毋庸列叙叅罰該員吳鶚本任婺源縣任内尙有承緝事主俞廷槐被刦一案已起四叅惟係題缺請調人地實屬相需因地　人例准陳明除將履歴清册咨部查核外謹會同兩江總督臣曾國荃恭摺具陳伏乞皇太后皇上聖鑒勅部議覆施行再所遺婺源縣知縣係煩疲中缺安省現有應補人員容俟奉准部覆後再行遴員請補合併陳明謹奏奉硃批吏部議奏欽此○○候補三品京堂開缺安徽巡撫臣陳彝跪奏爲叩閽案犯審係虚誣堅不承招按例定擬恭摺仰祈聖鑒事竊准刑部咨光緒十三年三月十五日内閣奉上諭本日道旁叩閽之民婦胡吳氏着交行在刑部嚴行審訊欽此經刑部覆奏將胡吳氏審依聖駕出郊衝突儀　妄行奏訴例擬杖一百發近邉充軍並聲明該犯婦所控各節本應照例立案不行第控闗致斃人命串通舞弊重情若不嚴行究辦不足折服該犯之心應將人犯連原呈咨行安徽巡撫親提人証卷宗秉公研訊照例辦理等因奉旨依議欽此抄錄原奏並原呈同該犯婦胡吳氏咨解回皖當查此案前據該犯婦胡吳氏先後赴臣衙門具控均經前撫臣批司飭遵在案准咨前因遵經行提人卷解省發司確審兹據安慶府知府聮元以所控審係虚誣該犯婦胡吳氏堅不承招循例議擬由臬司張岳年勘轉到臣經臣親提犯証詳加研鞫緣胡吳氏籍隸歙縣嫁已故縣民胡六順爲妻胡六順租住汪社九房屋與汪大順汪大九汪觀本卽官本均同村素識無嫌汪官本在外貿易多年與胡六順向無往來胡六順素患　損病症時輕時重村人皆知光緒九年間胡六順因葬父借用汪大順洋錢十四員汪大九洋錢三十六員均未立據言明年内歸還十二月初十日汪大順等赴胡六順家索欠胡六順無錢懇緩至二十日歸還汪大順等應允走回詎胡六順回年近債逼無錢償還心中愁急以致舊病復重是月十七日夜因病身死胡吳氏無錢買棺收殮在家痛哭經其夫服兄胡貽有並夫母舅汪國祺等聞信先後走至看明代借汪社九之父壽材並雇汪老四及昔存今故之汪清慶帮同將胡六順棺殮旋由胡吳氏雇人擡棺親送至七賢村浮厝十年正月十七日胡吳氏卽控其夫胡六順借欠汪大順汪官本之錢均有田契作抵本屬清償九年十二月十七日汪大順等至伊家强搬石灰伊夫向阻被汪官本紏來之汪大九　傷咽喉至晚氣閉身死將伊圍住强殮有房東汪吳氏爲証等情赴縣喊控希圖訛詐經前署縣吳以敬集証確訊未及詳報缷事該前縣劉家序抵任移交提集人証訊明胡六順實因病身死並無被汪大九　傷咽喉斃命情事錄供詳經前撫臣吳元炳批飭銷案詎胡吳氏因圖詐未遂心不甘服卽赴前兵部尙書彭玉麟行次控告發道移司札縣勒提該氏匿不投案經縣錄案詳銷胡吳氏又在兩江督臣曾國荃衙門控訴行縣未及詳辦該氏復以前情並添砌串通舞弊各節央不識姓名人做就呈詞獨自進京恭聞聖駕出郊於蹕路經由處所在道旁叩閽呈訴奉旨交部審訊經刑部審明胡吳氏依聖駕出郊冲突儀仗妄行奏訴例杖一百發近邉充軍並以控闗致斃人命串通舞獘重情若不嚴行究辦不足以折服該犯之心咨解回皖親提研訊照例辦理等因遵行提集人卷解省發司確查詳咨展限提集人証係屬虚誣該犯婦胡吳氏堅不承招由府司循例議擬詳解到臣親提研鞫衆供僉同查汪大順等係是年十二月初十日至胡六順家索欠當時胡六順無錢懇緩至二十日歸還汪大順等應允走回胡六順旋於十二月十七日因病身死其時尙未至展緩之期汪大順等旣應允在先何能復行紏　前往强搬石灰甚至　傷胡六順咽喉斃命據供胡六順係因病身死似屬可信質之胡貽有等亦稱胡六順病故之時伊等前往看問當時胡吳氏稱其夫因病身死經胡六順胞母舅汪國祺同塲帮殮委無别故供出一轍獨該氏一味嘵嘵混瀆不可理喻又經飭提汪國祺到案訊據供明當日商借汪社九之父壽材帮同棺殮確係看明胡六順因病身死至其指控之汪觀本確係在外貿易並未回家乃該氏於一月後指控爲索欠紏搬石灰之人顯係擇肥而噬且其石灰存儲已屋胡六順屍棺浮厝七賢村均經該前縣劉家序親詣勘明該氏所控搬去石灰移匿夫棺皆無其事反覆究問汪大順等討取欠錢並無不合胡六順因愁急病死與人無尤案經迭次覆鞫衆供確鑿未便因該原告恃婦狡執延案不結以遂其拖累之計自應循例擬辦查例載聖駕出郊冲突儀仗妄行奏訴者杖一百發近邉充軍又驀越赴京告重事不實者發近邉充軍又審辦案件如有實在刁健堅不承招徒罪以上仍具衆供情狀奏請定奪各等語此案胡吳氏因其夫胡六順借欠汪大順等洋錢被素無償愁急因病身死輒控汪大順等强搬石灰爭閙　傷咽喉斃命並牽列外貿無干之汪觀本在場爲訛索地步控經縣府及本省各衙門批經該縣屢次集證訊明復敢逞刁以前情赴京在道旁叩閽迨經傅集審虚仍敢始終狡執堅不承招實屬刁健已極查該氏驀越赴京告重事不實罪名與原擬相等自應從一科斷按例問擬胡吳氏應照刑部原擬依聖駕出郊衝突儀仗妄行奏訴者杖一百發近邉充軍例擬杖一百發近邉充軍係婦人照律收贖追銀册報仍照例聲明請旨定奪汪大順汪大九訊無强搬石灰爭閙权傷胡六順咽喉氣閉身死及移匿屍棺情事請免置議吳五喜胡貽有胡吳氏訊無賄擱冒親朦飾情事應與訊無不合之地保汪雙慶並外貿無干之汪觀本均毋庸議吳世昌並帮殮之雇工汪清慶等已先後身故亦毋庸議胡六順旣因愁急病死其借欠汪大順等洋錢應請照例毋徵作詞之過路不識姓名人無從查究屍棺由縣飭埋未到免提無干省釋除供招咨部外謹恭摺具陳伏乞皇太后皇上聖鑒勅部議覆施行謹奏奉硃批刑部議奏欽此 
 
 

Page 12

 
 
[光緒十五年二月初九日京報全錄]  
　　宫門抄○皖撫陳奏更補要缺知縣摺○臺撫劉奏委代理新設縣缺片○閩督卡等奏陳補新設直隸州缺摺○又奏遴補海外陸路副將擢○江督曾奏署漕臣等交缷回任片○二月初九日吏部翰林院廂藍旗值日無引見○恭王謝賞神肉恩○肅王等謝加級恩○召見軍機恩中堂文璧○○候補三品京堂開缺安徽巡撫臣陳彝跪奏爲揀員更補要缺知縣以資　理恭摺仰祈聖鑒事竊照宣城縣知縣唐建祺開缺另補遺缺應歸光緒十四年三月分截缺係煩疲難題調要缺例應在外揀選前經臣請以當塗縣知縣金耀奎調補嗣准吏部議以該員實授係出缺之後並無俸次可計核與調補之例不符應令另行照例揀選等因奉奉諭旨依議欽此咨行遵照當經轉行遵辦去後兹據布政使阿克逹春按察使張岳年另行揀選貴池縣知縣范葆廉調補會詳請奏前來臣查定例題調缺出俱准升調兼行聽該督撫酌量具題又查通行章程内開題調缺出照例於現任人員内揀選調補又調補州縣必歴俸三年以上方准揀選題調今宣城縣知縣係煩疲難題補要缺例准升調兼行仍應先在現任人員内揀選調補查貴池縣知縣范葆廉現年四十一歳江西瑞昌縣人由廪生應同治庚午科本省鄉試中式舉人光緒二年揀選知縣三年丁丑科欽取覺羅官學漢教習未經傳補六年庚辰科大挑一等奉旨以知縣用簽掣安徽於是年九月初四日到省七年八月試用期滿甄别留省補用九月在直隸籌賑局報捐同知升銜八年三月奉委管解京餉無誤議給本班儘先補用九年題補貴池縣知縣經部覆准於十年正月三十日到任試署期滿題請寔授經部覆准核計歴俸已滿三年以上歴署盧江懷寍縣篆務現調署宣城縣知縣該員慈祥篤慎不染虚浮以之調補宣城縣知縣實堪勝任與例亦屬相符合無仰懇天恩俯念員缺緊要准以該員范葆廉調補宣城縣知縣以重地方如蒙俞允該員由現任知縣調補知縣銜缺相當毋庸送部引見亦毋庸列叙叅罰除履歴咨部外謹會兩江總督臣曾國荃恭摺具陳伏乞皇太后皇上聖鑒勅部議覆施行再此案係更補之缺應照章改題爲奏至所遺貴池縣知縣員缺安徽現有應補人員應請留外遴補合併陳明謹奏奉硃批吏部議奏欽此○○劉銘傳片再查部覆台灣改設府縣案内准於彰化橋孜圖地方建立省會設附郭　縣曰台灣縣其原設之台灣縣改爲安平縣添設之缺定爲何項缺目現在先委何員署理行令察酌隨時具奏等因省會地方闗重首縣員缺未便久懸且該縣應與彰化縣劃疆分轄現當土匪滋事之後規畫治理尤闗緊要非明幹諳練之員未易勝任台灣現無候補合例人員查有江蘇候補通判黄承乙經臣奏留差遣委用在案該員勤幹耐勞堪以飭司委令暫行代理新設台灣縣知縣以期得力據布政使邵友濂台灣道兼按察使銜唐景松會詳請奏前來除先刊發木質闗防並飭酌定缺日另行揀員請補曁將原設之台灣縣改爲安平縣一體刊發木質闗防俾昭信守外謹會同閩浙總督臣卡寳第附片具陳伏乞聖鑒謹奏奉硃批吏部知道欽此○○頭品頂戴閩浙總督臣卡寳第頭品頂戴福建台灣巡撫一等男臣劉銘傳跪奏爲酌擬台灣後山新設直隸州缺目揀員借補以資治理恭摺仰祈聖鑒事竊台灣後山新設台東直隸州知州員缺經臣銘傳會同臣寳第附片奏明檄委補用知府吳本杰前往署理並陳明俟酌定缺目另行揀員請補一面督飭台灣司道遵照酌擬揀補去後兹據台灣布政使邵友濓台灣道兼按察使銜唐景崧查得新設台東直隸州駐札後山水尾要區扼南北之衝煩爲台東之鎖鑰管轄改設台東直隸州州同添設直隸州州判各一自埤南以至花蓮港相距五百餘里民番錯處尤爲難治擬請定爲冲繁難三字揀調要缺例應由外揀員調補該司等於應補應升應調各員中逐加遴選一時實乏人地相宜之員况臺東此次番叛甫平地皆新闢招徠撫綏在在均闗緊要尤非曾莅後山能耐烟瘴熟悉情形聲望素孚之員不足以資治理惟查有現署斯缺之補用知府吳本杰年四十七歳湖北鍾祥縣附貢生報捐知縣指分福建赴京騐放於同治五年六月二十二日領照到省在臺灣拿辦土匪案内請奬七年四月十七日奉上諭候補知縣吳本杰着俊補缺後以同知補用欽此勸辦甘捐案内議敘花翎准補福建歸化縣知縣十三年呈准離任以同知留閩歸候補班補用光緒元年於防剿案内保奬加知府銜　咨引見奉欽派王大臣騐放領照回閩票鹽案内保奬俟補缺後以知府用七年閏七月初九日奉旨依議欽此辦理海防案内議叙加一級紀錄三次通商案内保加鹽運使銜遵海防例報捐離任以知府留閩歸原保班補用歴署彰化鳳山福鼎等縣篆務南路理番撫民同知代理臺灣府知府十三年委署埔裹社通判十四年調署新設台東直隸州知州除任事日期另行彚報詳咨外該司道查得該員才具開展爲守兼優在台年久曾署南路理番撫民同知措置裕如民番馴服以之請補新設台東直隸州知州人地實在相需等情會詳請奏前來臣等會查得該司道察酌新設台東直隸州地方情形擬定爲冲煩難三字揀調要缺覆加查核洵屬名實相符應如所擬酌定惟臣寳第到任未及三月例不出考臣銘傳查得該員吳本杰勤幹有爲辦事精細前於奏委署理片内業已加考陳明在案今該司道旣以該員於後山情形極爲熟悉以之借補人地實在相需惟該員係補用知府借補直隸州知州與例稍有未符但該州當此新設伊始遴才任使實爲目前第一要義况閩台分治本仿甘肅新疆之制新疆建省設官小曾援照吉林變通新章擇其人地相宜者揀選請補經部議准有案臺灣孤懸海外方今初設行省旣無殊於新疆借補雖異　升補而因地擇人亦同今旣人地實在相需合無仰懇天恩俯念臺灣後山新設員缺緊要並准援章以補用知府吳本　借補臺東直隸州知州俾要缺得人而理實於地方有裨如蒙俞允該員係同知報捐離任留閩補用知府借補直隸州知州仍給咨送部引見併免核計叅罰所有臣等酌擬臺灣後山新設台東直隸州缺目揀員借補緣由謹合詞恭摺具陳伏乞皇太后皇上聖鑒飭部核覆施行謹奏奉硃批吏部議奏欽此○○頭品頂戴閩浙總督暫署福州將軍臣卡寳第跪奏爲遴員請補海外陸路副將員缺恭摺仰祈聖鑒事竊照福建台灣水師協副將員缺經前督臣楊昌濬會摺奏請改爲臺東協　路副將現經兵部咨覆准其改設所改員缺不入輪缺計算行令迅揀熟悉地方情形合例人員請補等因前來伏查是缺副將駐扎臺東係水師改設陸路之缺移駐於後山新闢之地自非年壯才優熟悉情形之員不足以資治理臣隨在閩省各項陸路副將内詳加遴選查有花翎閩浙儘先補用陸路副將現任撫標中軍叅將莊鎭藩年四十九歳廣東普寗縣人由武進士奉旨以衛守備用遵籌餉例捐升叅將分發福建補用於同治五年十二月内到　收標旋於臺灣三次　平番社出力保奬案内請俟補缺後以副將留於閩浙儘先補用並戴花翎由部議准光緒五年十月二十五日覆奏奉旨依議欽此並經前督臣何璟奏補福建撫標中軍叅將於是年六月初四日奉旨允准由部頒給劄付承領到營任事該員在閩年久辦事穏練任内並無違碍事故前在臺灣剿匪著績於台地風土民情較爲熟悉以之請補是缺副將堪期勝任合無仰懇天恩俯念新改台東協副將員缺緊要准以儘先副將現任撫標中軍叅將莊鎭藩補授於營伍地方均有裨益如蒙俞允容俟部覆到日給咨送部引見恭候欽定除飭收履歴俟准到部覆照章遴補外臣謹會同福建台灣巡撫臣劉銘傳福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○曾國荃片再淮揚海道徐文逹前奉恩旨護理漕運總督篆務嗣新任漕臣李瀚章抵浦該道卽交缷漕篆仍回淮揚海道本任其前署淮揚海道篆之候補道郭階亦已一併交缷謹會同漕運總督臣李瀚章調補浙江巡撫江蘇巡撫臣崧駿附片陳明伏乞聖鑒謹奏奉硃批知道了欽此 
 
 

Page 13

 
 
[光緒十五年二月初十日京報全錄]  
　　宫門抄○諭旨兩道錄前○發抄硃批四道○江西學政梁奏報交缷日期並請賞假摺○江西學政龍奏報到任日期摺○江南織造莊奏　辦長春宫綵綢及各項活計解京摺○又奏辦絲價請照光緒九年定價核銷片○台撫劉奏報鄭捐第二次捐數摺○陜督譚奏未中老生循例具奏摺○甘肅學政胡奏報到任日期摺○東撫張奏調署知縣片○二月初十日户部通政司詹事府八旗兩翼值日無引見○豐公假滿請安○廣西巡撫高崇基到京京請安○前福建學政陳學棻到請安○恩慶等謝加級恩○伯都訥副都統柏英請訓○福州副都統富森布請訓○慶福續假十日○連慶奏請開缺○都察院奏派專司稽查派出松森○召見軍機高崇基陳學棻富森布柏英○發抄倪文蔚奏又沁工保奬請照山東合龍章程辦理奉硃批着照山東合龍給奬章程辦理該部知道欽此○又道員朱壽鏞仍請留豫奉硃批朱壽鏞着毋庸前赴廣西該部知道欽此○又柘城令余嘉穀調署光山令奉硃批吏部知道欽此○李鴻章奏運司額勒精額飭赴新任奉硃批知道了欽此○○翰林院侍講學士江西學政臣梁仲衡跪奏爲報明微臣交缷日期並籲懇天恩賞假省親恭摺仰祈聖鑒事竊臣於本年六月十九日奏報科試完竣一摺奉硃批知道了欽此嗣於七月九月考錄文武遺才並各學内所舉優生亦循例會同撫臣考取如額均各依次竣事兹新任學臣龍湛霖行抵江西省城於十一月二十五日接篆臣當將闗防案卷敬謹移交卽日起程北上惟念臣父年今七旬自臣通籍以來未能就養此次道經直隸保定府係臣本籍固敢瀝陳下悃蒙懇天恩賞假十五日到籍省親俟假滿卽行回京恭覆恩命不敢稍事遲延所有微臣交缷日期並請假省親緣由理合恭摺具奏伏乞皇太后皇上聖鑒謹奏奉硃批着賞假十五日欽此○○江西學政臣龍湛霖跪奏爲恭報微臣到任日期仰祈聖鑒事竊臣荷蒙恩命簡放江西學政祗請聖訓後遵卽束裝就道馳抵山東境内探聞安徽驛站被水之處行走甚難臣遂自備資斧繞道清江上駛兹於十一月二十四日行抵江西省城二十五日准前任學臣梁仲衡將學政闗防並書籍文卷齎送前來臣當卽恭設香案望闕叩頭祗領任事訖臣湘中下士芸館凡材夙荷恩綸迭叨文柄兹復承乏大邦益深悚惕查江西稱文章炳蔚之藪學政有轉移風化之權如臣檮昧深懼弗勝惟有勉竭愚誠力培士氣以仰副聖世樂育裁成之至意臣經過各地方民情均極安謐堪以仰慰宸厪所有微臣到任接印日期除恭疏題報外理合繕摺具奏伏乞皇太后皇上聖鑒謹奏奉硃批知道了欽此○○江南織造奴才莊山跪奏爲織辦長春宫需用綵綢及另備要差各頃活計一律齊全解京交納恭摺仰祈聖鑒事竊奴才查接管卷内本年二月二十八日接奉内務府文開預備長春宫搭盖綵臺等項活計需用綵綢並有應備另項要差需用縀綢布疋等項札令照單辦解前來奴才抵任後按照部定新章估計料工銀數呈由户部照案核准當經咨明兩江督臣曾國荃轉飭江寍藩司許振褘照數撥到銀欵奴才一面購買絲斤摇紡練染開工織做計織辦得上用倭縀十疋八絲縀五十疋西番字縀五疋宫用縀一百疋綵綢七百疋細布一千疋一律齊全敬謹裝箱封固選派妥役於十一月二十七日由寗護解起程赴京交納除將動用料工銀兩另行造册報銷外理合恭摺具奏伏乞皇太后皇上聖鑒謹奏奉硃批該衙門知道欽此○○莊山片再查接管卷内前任織造奴才貴存辦解慶典要需奏銷動用銀兩前任因部臣奏駁蘇州報銷案内以江南撥欵開工尤遲應照議駁蘇州章程一律删减造銷經前織造奴才廣英查明按照九年定價辦理情形奏覆當奉部議以所奏各節非部中議准之案措詞牽强斷難照准等因奏駁在案奴才到任後詳譯案情細加體訪查江南撥欵同係十年二月解到開工亦在十年新絲以前惟購絲較遲復值交盤奏報稍稽但採辦程途生絲成熟照例預摇預染限期計之收絲備料仍在蘇州之先至所用絲價按照九年奏准巿價支銷亦係循照光緒初年以來皆以新絲上巿爲界歴經准銷成案辦理又係時值春初新陳不接尤非重價難購若必責令照十年新絲以後減價删成造銷不特事閱多年着追已往擾商累賈瓜葛難清且欵已開銷追繳匪易久邀聖明洞鑒卽部臣原奏織造現行章程摺内亦嘗叙及之况蘇州之案業經議准而奴才貴存前辦慶典活計仰體尊崇至意遵照二成原單設法赶辦全數解交於典禮待用之際較蘇州奉辦要需縀綢同時先解一半者更無貽悮且絲商以九年出產之絲獲九年奏定之價取之於蘇者不加少取之於寍者不加多蘇州旣免着追之累而江南奏銷删减辦理實多棘手合無仰懇天恩俯念寍蘇原辦章程並無歧異可否一體准照光緒九年定價核銷以恤商困而免偏枯之處出自聖主鴻慈匪奴才所敢瀆請理合瀝情附片具陳伏乞聖鑒謹奏奉硃批户部議奏欽此○○頭品頂戴福建臺灣巡撫臣劉銘傳跪奏爲台灣辦理鄭工捐輸第二次收捐銀數懇恩勅部核奬以昭激勸恭摺仰祈聖鑒事竊照河南省鄭州黄河漫口需欵繁鉅經户部議奏請開鄭工新例捐輸行令各直省一律收捐分别酌減成數實銀上兌等因奉旨依議欽此咨行到台遵經轉飭開辦業將第一次收捐正項銀六千二百三十六兩並續收張雲逵一員捐項銀一千四百六十八兩八錢先後造册咨部具奏請奬在案兹復據捐員李顯謀等二十八名報捐寔職虚銜封典貢監生等項共收正項實銀六千三百七十四兩先填司印實收給領所收捐項專欵存儲聽候部撥據臺灣善後局司道編列鄭工第二次造册詳請奏咨前來合無仰懇天恩俯准勅部分别覈奬缮頒執照發臺換給以昭激勸除將清册同截存副實收分送部監覈辦外臣謹恭摺具陳伏乞皇太后皇上聖鑒訓示謹奏奉硃批該部議奏欽此○○頭品頂戴陜甘總督臣譚鍾麟跪奏爲甘肅戊子科應試老生三塲完竣未經中式循例具奏恭摺仰祈聖鑒事竊據甘肅布政使譚繼洵詳稱准提調監試查明光緒十四年戊子科應試老生年屆八十以上之平番縣副貢生陳緝堂鎭西廳附生何元杰二名開單同三塲硃墨試卷咨送到司當經行據該縣儒學查明陳緝堂實年九十歳係同治十三年入學光緒八年壬午科已蒙恩賜副榜鎭西廳附生何元杰實年八十七歳光緒四年科考入學年分均在三科以外現有廪生保結並無揑飾浮冒造册結報前來臣查副貢生陳緝堂附生何元杰三塲完竣文理明順年屆八十以上未經中式洵爲庠序耆英宜荷恩榮盛典除硃墨試卷印保册結咨送禮部外理合恭摺具奏伏乞皇太后皇上聖鑒勅部核辦施行謹奏奉硃批禮部議奏欽此○○甘肅學政翰林院編修臣胡景桂跪奏爲恭報微臣到任日期叩謝天恩仰祈聖鑒事竊臣於八月初一日蒙恩簡放甘肅學政當經具摺謝恩九月初五日跪請聖訓均蒙召見訓示周詳莫名欽感遵卽朿裝就道十一月十一日行抵甘肅省城十二日准前任學政臣秦澍春委蘭州府教授趙佩珠將學政闗防文卷等件齎送前來臣恭設香案望闕叩頭祇領任事訖伏念學政之職端在維持風教而取士之道尤貴培植人才甘肅爲隴右名區新疆爲西陲要地民風士習素號樸誠但兵燹以還元氣未復兼之書籍散佚聞見未宏惟有恪尊聖訓勤加啓迪嚴密闗防明經術以振文教除弊竇而拔人才務使學有本源人知砥行處不愧通經之選出可爲濟世之材以仰副聖主化育邉陲之至意所有微臣到省接印日期除恭疏題報外謹繕摺叩謝天恩再臣經過直隸山西陜西等省雨雪應時山田水田麥苗葱蔚民情亦極安謐堪以仰慰宸厪合併附陳伏乞皇上聖鑒謹奏奉硃批知道了欽此○○張曜片再萊陽縣知縣傅錕調省遺缺查有文登縣知縣裘祖諤才具明練辦事認眞堪以調署該員文登任内並無已起四叅命盜案件及錢糧未完有闗降調展叅處分據藩臬兩司會詳前來除批飭　遵外理合附片具奏伏乞聖鑒謹奏奉硃批吏部知道欽此 
 
 

Page 14

 
 
[光緒十五年二月十一日京報全錄]  
　　宫門抄○諭旨六道錄前○醇親王奏豫杜僉壬妄論摺○河督吳奏擬請尊醇親王典禮摺○新撫劉奏揀補要缺知縣摺○又奏旌表節婦摺○二月十一日禮部宗人府欽天監侍衛處值日無引見○前陜西按察使曾鉌服滿請安並謝加級恩○連慶謝准其開缺恩○薛福辰續假二十日○侍衛處奏派磚門搜檢之侍衛派出奕功卓凌阿都凌阿賡音布禮部奏派搜檢之大臣派出徐中堂崑岡烏拉喜崇阿熙敬桂全崇禮汪鳴鑾文興豐烈文治白桓果勒敏致麟大額駙安興阿承綬又奏派稽查中左門派出吉恒○召見軍機李鴻藻續昌桂全曾鉌皇上明日卯正升中和殿看版○○臣奕譞跪奏爲披瀝愚見豫杜僉壬妄論恭摺具奏仰祈慈鑒事臣嘗見歴代繼承大統之君推崇本生父母者備載史書其中有適得至當者焉宋孝宗之不改子　秀王之封是也有大亂之道焉宋英宗之濮議明世宗之議禮是也張璁桂蕚之儔無足論矣忠如韓琦乃與司馬光議論牴牾其故何歟盖非常之事出立論者勢必紛沓擾攘雖乃心王室不無其人而以此爲梯榮之具迫其主以不得不視爲莊論者正復不少恭維皇清受天之命列聖相承十朝一脉至隆極盛曠古罕　詎穆宗毅皇帝春秋正盛遽棄臣民皇太后以宗廟社稷爲重特命皇帝入承大統復推恩及臣以親王世襲罔替渥叨異數感懼難名原不須更生過慮惟思此時垂簾聽政簡用賢良廷議旣屬執中邪說自必潜匿倘將來親政後或有草茅新進之徒趨六年拜相捷徑以危言故事聳動宸聰不幸稍一夷猶則朝廷徒滋多事矣合無仰懇皇太后將臣此摺留之宫中俟皇帝親政時宣示廷臣世賞之由及臣寅畏本意千秋萬載勿再更張如有以治平嘉靖等朝之說進者務目之爲奸邪小人立加屏斥果蒙慈命嚴切皇帝敢不欽遵是不但微臣名節得以保全而闗乎君子小人消長之機者實爲至大且要所有微臣披瀝愚見豫杜僉壬妄論緣由謹恭摺具奏伏乞皇太后聖明洞鑒謹奏奉旨已錄○○頭品頂戴河東河道總督臣吳大澂跪奏爲恭逢皇上親裁大政擬請皇太后懿旨飭議尊崇醇親王典禮以昭定則而篤天親恭摺密陳仰祈聖鑒事臣竊維醇親王公忠體國以謙卑謹慎自持創辦海軍衙門各事宜均已妥議章程有功不伐爲天下臣民所仰望在皇太后前則盡臣下之禮在皇上則有父子之親我朝以孝治天下當以正名定分爲先凡在臣子爲人後者例得以本身封典貤封本生父母此朝廷錫類之恩所以遂臣子之孝思者至深且厚屬在臣工皆得推本所生仰邀封誥况貴爲天子而天子所生之父母必有尊崇之典禮孟子云聖人人倫之至本人倫以制禮不外心安理得皇上之心安則皇太后之心安天下臣民之心亦無不安臣攷之前史見宋英宗詔議濮王典禮明世宗詔議興獻王典禮聚訟紛紜幾無定論恭讀高宗純皇帝御批通鑑輯覽云英宗崇奉濮王事由韓琦等申請且所議並非加尊帝號更無嫌疑陵替之虞必執爲人後者不得復顧私親以相辨析旣與大記所云不合使濮王尙在又將何以處之且以本生之親改稱伯父固非所安而加皇於伯名亦不止王珪司馬光之說並無經傳可據徒以强詞爭執自不若歐陽修援引禮經之爲得也御批通鑑又云嘉靖欲推崇自出本屬人子至情諸臣必執宋時濮議相持無論事理不同且亦無以慰尊親本願盖旁支入承大統於孝宗固有爲後之義然以毛裹至親改稱叔父寔亦情所不安誠使集議之初卽早定本生名號加以徽稱使得少申敬禮則張璁等亦無由伺間陳言或轉可隠全大義等語聖訓煌煌斟酌乎天理人情之至當實爲干古不易之定論自制禮之聖人出而天下後世有所遵依本生父母之名不可改易卽加以尊稱仍别以本生名號自無過當之嫌臣受皇太后皇上知遇之隆忝躋卿貳先後十年雖身歴封圻而心殷戀闕感恩圖報當與國家休戚相　朝廷有大典禮自不容緘默不言本年二月初三日恭逢皇太后歸政之期擬請懿旨飭下廷臣會議醇親王稱號禮節詳細奏明出自皇太后特旨宣示天下以遂我皇上孝敬之懷以塞薄海臣民之望是否有當謹恭摺密奏臣不勝惶悚戰憟之至伏乞皇太后皇上聖鑒謹奏奉硃批已奉有懿旨矣欽此○○尙書銜甘肅新疆巡撫二等男臣劉錦棠跪奏爲揀員請補要缺知縣以重地方恭摺仰祈聖鑒事竊臣前於酌擬新疆補署各缺案内奏明北路鎭迪道屬舊有各缺援照雲貴甘肅變通章程由外揀員請補經部覆准在案兹據新疆布政使魏光壽兼按察使銜鎭迪道恩綸會詳新疆奇臺縣知縣員缺久懸亟應揀員請補以重職守查變通章程内開知縣要缺一項初任候補並揀發委用以及到省在後各員均准通融揀選題補　試用人員無論正佐各官如遇要缺一併准其請補等語今奇臺縣知縣係冲煩難三項要缺臣與該司等細加遴選查有現署斯缺之陞用同知甘肅候補知縣劉澄清年四十六歳係湖南湘陰縣人由文童投効四川軍營於援　綿州力解城圍並肅清川北案内彚保同治元年二月初八日奉上諭劉澄清着以從九品歸部不論雙單月遇缺卽選並賞戴藍翎欽此陜西肅清案内彚保九年十二月二十六日上諭着以府經歴留於陜西補用欽此蕩平金積堡中北兩路案内彚保仍以府經歴本班留於甘肅遇缺儘先前補用十二年五月十八日經部覆奏奉旨依議欽此闗隴肅清案内彚保俟補缺後以知縣補用光緒二年十月十五日經部覆奏奉旨依議欽此四年八月委署甘肅環縣知縣新疆肅清案内彚保仍留原省歸候補班前先補用欽此七年請咨赴部欽派王大臣騐又領照赴甘八年正月十五日到省繳照試看年滿照例甄别以本班留省補用十年四月委署甘肅古浪縣知縣嗣調赴新疆差委於嘉峪闗及後路各臺局籌解協餉案内彚保俟補缺後以同知仍留原省補用十一年十二月十七日經部覆奏奉旨依議欽此十二年委署奇臺縣知縣二月二十二日到任該司等查該員才具開展辦事勤能署理奇臺縣事兩年有餘辦理一切諸臻妥協以之請補斯缺實堪勝任人地亦極相宜等情詳請具奏前來臣查該員年富力强留心民事合無仰懇天恩俯念要缺需員准以劉澄清補授奇台縣實於地方有裨如蒙俞允該員以知縣請補知縣銜缺相當毋庸送部引見仍令試俸年滿另請銷去試字再該員署任内並無叅罰案件合併聲明是否有當謹會同陜甘總督臣譚鍾麟恭摺具奏伏乞皇太后皇上聖鑒謹奏奉硃批吏部議奏欽此○○尙書銜甘肅新疆巡撫二等男臣劉錦棠跪奏爲節婦年例相符懇恩旌表以維風化恭摺仰祈聖鑒事竊臣據新疆布政便魏光燾詳准鎭迪道兼按察使銜恩綸咨據　迪化府知府陳名鈺詳據署奇台縣知縣劉澄清詳轉據紳民馮積興等禀稱節婦王劉氏係該縣民人劉生魁之女王林之妻附生王承鈞王承銓之祖母年十七于歸至道光二十三年王林病故氏年二十九歳慟不欲生親族以姑老子幼勸勉始節哀强起維時遺孤子之長者纔七齡幼者猶在抱家甚貧姑又以病瞽氏藉針黹之資以奉甘旨朝夕扶持未嘗稱懈旣而姑殁葬祭皆如禮撫諸孤成立其孫承鈞等相繼入學皆氏教也現年七十四歳計守節已四十五年紳民等誼屬戚族見聞較確不忍聽其湮没造具事實册結聮名禀懇由縣加結依次轉詳前來臣查定例直省節孝婦女應旌表者由該督撫學政會同具題並取具册結送部核議題准後令地方官給銀三十兩聽本家建坊等因歴經遵辦在案兹節婦王劉氏年例均屬相符合無仰懇　惡勅部核議照例旌表以彰節孝而維風化除將事實册結咨部外謹會同陜甘總督臣譚鍾麟甘肅學政臣秦澍春恭摺具陳伏乞皇太后皇上聖鑒訓示再此安係改題爲奏合併聲明謹奏奉硃批着照所請禮部知道欽此 
 
