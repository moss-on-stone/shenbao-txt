# 1895 - 57 - 4907851

 

Page 1

 
 
[四百零二號畵報告白] [  點石齋啓]  
　　倭人自關戰以來將士傷亡不知其幾千萬其國雖諱敗爲勝然終不能掩衆人之耳目試觀倭酋泒出寺僧二十一人至各營收召亡魂及　　出資雇匠爲斷肢殘體者補裝假手足則其并兵之死傷過半無人憐惜已可概見以視華軍小受傷痍有西國善士願爲醫治者順逆之道不判　　兹繪爲圖並太歲被打等事九則内附安侍御摺卽日出售此佈 
[輿圖測量說下]  
　　第二類測角度之器此有四種一爲測向羅盤二爲紀限儀三爲量直角器四爲經緯儀測角度之器所得角度俱屬平面之角度若量兩點而得角必藉推算而得其度如用器而測量平面則不煩推算而已得其度矣則向羅盡用以測角度極爲便捷如安置於三是架上所測之度數不甚粗略軍營中測量之事可用小羅盤罡手掌中用之已用經緯儀詳定底線并角度後可以測向羅盤定底線内外各物之角度羅盤中心有一指南針有挺簧一根可使指南針不動其視孔内有細絲一根可平分所視之物不用之時可以壓平其三角稜體玻璃有鉸鏈可按平至盒内并有一縫人目由縫而看視孔之細絲至平分之物件又能看三角稜體玻璃内所得角度測量之時將視孔與縫俱竪直與所測之物相對卽以挺簧使指南針不活動卽得方向角度於羅盤内記於簿中後定他物之方向而得其角度亦記於簿中若測他物之方向高於測量人所立之地可用回光鏡令形像回射至視孔人目看物體被細線分爲二平分如欲測太陽之偏度可加暗鏡以隔其光不用之時其視孔等俱可壓平藏此器於皮盒内紀限儀之使於携帶者亦如盒形較準之後不易生差用此器時旋去盒葢以合於底便於手握拔出遠鏡其遊表之端有佛逆能視弧度不差至一分以外另有螺絲可移動佛逆盒内回光鏡與佛逆相連此回光鏡面與弧度及佛逆面成正角又於遠鏡視線内有一地平回光鏡佛逆零度與弧面零度相合之時其兩鏡必平行又有二個暗色鏡用柄移動如看太陽或光亮之物卽當用之方不損目凡用此儀測量者卽令回光鏡内之物像與他物眞形相合可得兩物之像在目内成若干角度若欲測兩物之角度而其物在一里之内則因兩鏡相距不在平行線内卽有視差數設物離人目約一里許卽可不計此差數凡欲知此儀已較準否卽將暗鏡對準遠鏡之視軸而觀太陽將佛逆移至零點之右令太陽上環與回射之下環形像相合看有若干度記之又將佛逆移至零點之左依上法令太陽下環與回射之上環形像相合看有若干度若相等卽無差若不等卽以兩度數相减　數折半爲紀限儀差數應將小鑰匙插入螺絲孔内轉之已較準後卽用土法令太陽之形像與眞形相合無或上或下之差設佛逆在零點左之角度大於在零點右之角度卽將此差數與所測之角度相加而得眞角度若佛逆在零點右之角度太於在零點左之角度卽將此差數在所測之角度内減之而得眞角度凡欲測兩物在立面内之對角則將螺絲移動待至上物回射之形像與下物眞形相合觀其佛逆則知其角度若所測之兩物略在平面内則此儀持之亦略平令右邊之物回射之形像合於左物之眞形觀其佛逆卽知其角度若所測之物一遠一近卽應令遠物回射之形像合於近物之眞形設遠物在左則以儀面向下用之如所測之兩物皆近必易有差應取一直線内之遠物代一近物將其回射之形像與又一近物之眞形相合亦可無差若所測之兩物略在一平面内卽作爲平面角若高下之較太多則所測者不合於平面角應先擇一遠物與高物在同平面内者測得其角度又量一遠物與低物在同平面内者測得其角度兩數相滅卽得眞角度在海面測量可用海灣而測某物高於海角之度如在陸地應用借地平之法最合用之借地平爲長方盤傾入水銀有玻璃二片相接成稜此玻璃片之厚薄須匀假如有一塔尖命之曰子人目命之曰丑塔尖由氷銀面回射之形像命之曰寅與地平平行線在地平内用儀器測某物之形像命之曰丑卯其高度爲寅丑子角與卯丑子眞高度角相較則大一倍故用借地平測一物之高度必折半而得實高度若某物實高度大於六十度者則用借地平所測之高度必大於一百二十度此度數大於儀器弧面之度卽不能測其角凡欲定某物之方向與原有之線作十字正交線卽將紀限儀之佛逆置於九十度後透看平回光鏡前面之表竿向前行待兩點相合卽得其正交角後在其點作記號卽知由此點作線與原有之線成直角近今工程家欲作正交線用測直角器成四十五度之角此器名曰視方儀經緯儀之用可測立角與平角安置於三角架上卽以十字交點準對天上之星以立弧與遠鏡移動而觀借地平内星形像與十字交點相合否如合卽無差用此儀器測量底線而得大三角形并其角度可以詳細而不遲如已定大三角形之角線邊其中各點卽用紀限儀或測向羅盤定其角度以上爲測量事之略說若夫測量旣準而欲繪畫成圖另有器具與用法俟後詳論之 
[上諭恭録]  
　　正月十七日奉上諭葆初奏假滿病仍未痊懇請開去差使一摺葆初著准其開去委散秩大臣差使欽此 
[同懷義忿]  
　　高麗來信云高麗有一舊俗自新正初一至十五日高人及時行樂往往以石擊人爲戲每一鄉村輙糾伴侣至别村演試擊石往時由頭目率領及抵别村卽以謾駡挑釁彼村人不甘坐視亦反唇相稽甚至不鬥口而鬥力共擲石以投人有不敵者率衆逃遁似此嬉戲頗有損傷且有釀命者地方官以爲舊俗如是未嘗加以禁止今年民間仍循舊例舉行爲倭人所知以此種俗例不合舉行卽派巡捕多人往拘該捕中有日人充當亦有高民充當皆穿倭人號衣村人見此大爲憤恨將二村人合爲一處同仇禦侮羣以石相擊爭持之下擊斃高捕五人日捕一人尚有許多巡捕受傷巡捕無計可施紛紛逃遁二處村人俟捕去後仍擲石玩賽如故可見倭人欲以新法脅制高人高人終有所不服卽此一端可概其餘矣 
[黨大勢盛]  
　　高麗西人信云全羅道内東學黨聲勢甚盛一日倭人由仁川調兵一隊往攻行至其處遇見東學黨一萬數千人鏖戰逾時日兵力不能敵棄甲曳兵而走然調去之兵已傷亡大半矣現在各道皆有東學黨其勢日盛一日戕殺僞官拆毁僞署奪取僞物不可勝數倭人之被黨人獲去黨人處以死刑以木紥成三脚架懸首其上當黨人初起時並不戕殺近日則其力愈厚其焰愈烈倭官被殺者廿三人又有官役亦罹斯害不在此數中倭人用兵高麗久已目無餘子今爲東學黨所算已覺束手無策然則黔驢伎倆殆止此乎 
[壞船續述]  
　　北洋海軍除魚雷船外連廣丙尚有鋼中鐵甲兵輪六艘正月十三日天津接烟臺電信謂悉被 
 
 

Page 2

 
 
轟沈傅相潸然下涙此已爲前報所紀兹接派赴天津採訪軍務人函云是日天未黎明倭奴潛放水雷魚雷船各十四艘轟我提督座船立時轟壞是日計燬我軍兵輪三艘此後尚有被毁者已爲前報所備陳兹不復贅 
[録天津訪事信述威海失守事]  
　　威海失守早列前報昨接本館派赴天津專訪軍事之人來函云威海南北兩岸計駐　軍五營綏軍五營水雷各一營由戴孝侯觀察總統劉軍門超佩分統劉公島另有三營東口又有水雷一營則歸張德山恊戎統領初倭奴擬撲威海孝侯觀察請於東撫李鑑堂中丞撥勇六營駐紥要隘布置旣定倭奴來犯北岸果不得逞孝侯觀察駐守北岸所轄綏軍五營水雷一營北山嘴上中下砲臺三座黄坭厓砲臺一座祭祀壇砲臺又一座共計水陸六營砲臺五座南岸計有南山嘴砲臺二座龍王祠砲臺一座由劉超佩分統鞏軍五營水雷一營駐守其水陸營數與觀察同惟砲臺則較少二座耳先是觀察與劉約兵分則見少合則見多如倭虜來攻南岸則綏軍策應或攻北岸則鞏軍策應倭奴不得志於北岸竟易轍而南劉與交綏觀察秣馬厲兵正擬爲聲援而劉已敗北砲臺三座爲倭所據劉擬卸罪名訴於東撫謂觀察背約貽悮戎機如及早救援斷不至一敗塗地中丞詰責觀察謂南北對渡需時並非不援且援而不力也今請收復南岸炮臺以贖前愆於是回防募軍士之敢死者人各予以百金背負火藥往奪砲臺得千人奮不顧身乘風縱藥果奪返南山嘴砲臺二座惟龍王祠一座由倭盤踞如故軍士生還亦不過僅得其半耳隨有倭軍大隊前來炮臺兩座仍爲倭有分兵撲犯北岸綏軍五營除奪臺已死外實在不滿四營兵力更單無能爲役北山嘴各炮臺五座又爲所據觀察廼依劉公島張德山協戎蓋恊戎尚有兵勇三營水雷一營劉公島南北各有地　砲臺一座荒島日島共有地阱砲臺兩座可圖恢復也詎協戎又不勝倭觀察遂於劉公島吞烟以死現在此處電報不通故傳遞軍情未能迅速也 
[牛莊近信]  
　　牛莊來信云是處開設紅十字醫院療治受傷兵士辦理甚爲得手保全性命不少華官亦深爲喜悅盛京將軍特　尺一書向各西人及醫生道達謝忱○牛莊巿面今年不甚生色從前所來之貨由大車一二千輛陸續運來今則大减於前祗有車一二百輛裝來由是以觀亦可見巿面之未能繁盛矣不特今年爲然卽以明年計恐亦不佳因所有荒地向由山東人耕種今聞風鶴頻驚山東人皆相率他徙竊恐種植無人油豆等貨價值必將大漲也 
[嶺南紀勝]  
　　廣州訪事人云廣東巡撫馬大中丞於正月二十二日寅時接篆吉時旣屆兼署巡撫李制軍委廣府周太守及鳳叅戎將關防文卷齎送撫轅中丞朝服出迎望關行謝恩　敬謹接受視事屬下文武員弁赴轅叩賀車馬如雲○正任南海縣李大令徵庸番禹縣惠大令登甲均經藩司飭赴新任以專責成二大令奉札後擇於正月二十五日辰時接印○署南海縣楊大令左槐交卸在邇江浦司鄉紳民公製德政脾傘衣冠呈送大令謙讓再三而後受蓋亦官樣文章也○儘先守備宋葦飛守戎係安徽某縣人與某大憲頗有瓜葛到省後氣燄甚盛一得差委卽縱勇殃民近被江西巡撫德中丞所參提往研訊瀕行之際仍責令水陸商民士庶餽送牌傘若干是則於官樣文章中别開生面者也○客冬廣州將軍繼述堂留守由京祝嘏而回現聞旌節已抵南雄日内可以戾止旗滿官弁遂紛紛馳往遠迎○近日省中各大憲調撥營勇馳往北洋仍絡繹不絶西北兩江諧艇封雇一空雖大憲體卹民艱照給船價然已貸物停滯巿面蕭條矣○某日由南番兩縣獄提出人犯多名押往法塲處决各營勇排隊護衛氣象威嚴聞内有六名係漢奸之代倭奴募勇者一旦被戮洵足伸國法而快人心矣○升授河南藩司額玉如方伯定期日内起程入京陛見業向省中各大憲辭行各大憲亦如禮拜送高車駟馬Ｄ其盈門○省中富安榮闈姓廠　欠餉項　數甚多迭經總商劉姓嚴催依舊抗違不繳劉姓惡其疲玩禀請大憲拘提然聞廠中資本已空勢難繳足廠中夥伴恐被株累已紛紛辭歸矣 
[馳馬受傷]  
　　杭州武生陳某在候潮門開設弓廠教習武童有張姓童住白馬廟巷本世家子好馳馬不喜讀書遂棄文就武從陳學習正月廿二日吳開廠三人各賃馬匹出清波門將馳骋於六橋三竺間比過長橋各縱轡奔馳三人者素精駕馭飛奔在前張獨膛乎在後自恨馬不如人痛加鞭策馬怒性忽發縱身一躍匹足騰空張力不能制翻身墮地三人急回馬躍下審視見張臥地血流如注急取香灰遏之幸人尚清醒所傷不致殞命卽雇人用門板舁之而歸延醫診治雖無性命之虞而痛苦已不堪矣好馳馬者其慎之 
[彝陵泛棹]  
　　宜昌信云前沙巿輪船下水彝陵輪船上水俱遭擱淺惟沙巿船由某輪往施不動某輪仍返漢口近日不知出險否彝陵輪船已於正月十七日下午抵宜船上僅裝貨百餘件内有海帶百件雜貨數十件於十九日開往漢口○往歲元宵前卽有迎賽花燈者今歲因少年喜事之徒多往博塲無暇計及花燈僅有河西鄉人十數名入城演唱花鼓戲及連相等類居家皆燃鞭爆以迎之此種淫戲本干例禁地方官以時值新年暫弛厲禁亦與民同樂之意也○某甲者漢上人也去歲在宜娶四川人爲妻入門後隨一老母有烟霞之癖始以所吸無多將情告甲後以烟癮漸大甲無力供給母女日夕聒噪甲無可如何念似此終非好相識欲與妻同歸故土妻不從大閙數日甲只得獨上輪船言旋鄉里母女惟仰首望其長行並無依戀之意邇來每有此等事始則嫁人及銀錢用盡卽思别抱琵琶何世風之不古若也○近日寒冷異常廉繊小雨路滑如油有一老人頭頂鐵鍋手携酒壺躑躅街頭將往南鄉偶一失足翻身跌仆鐵鍋碎作數片酒壺亦抛開數丈老人爬起膛目直視欲哭不得怢悏而歸惟所沽濁酒已在地上淋漓不復澆胸中壘塊 
[雄師過鎭]  
　　鎭江信云中倭失利以後瓜瓜一帶時有兵差過境正月三十日又到湘軍六營均由卾省乘坐南灣船而來统計十四五艘高懸忠字南字營大旗據云係曾文正公之文孫劼剛襲侯之長公子在三湘七澤間召募又正公舊部十數營馳赴邊疆奮勇殺賊所過之處秋毫無犯旋於初一日解維由揚河取道袁浦遵陸北上○去科貴州古州鎭丁衡三軍門槐由漢口統率苗兵三千人赴山海關防剿已紀前報兹又由軍門介弟在雲貴兩省招募苗兵四營訓練成軍於正月三十日二月初一日由民船陸續載至瓜洲其統帶爲記名提督李軍門福興旣至軍門卽登岸端坐绿呢大轎由大街入城先詣常鎭道署拜會吕觀察迎入花廳晤談片晷旋卽興辭赴府縣各衙門拜客皆由家丁擋駕軍門遂回舟至鐘鳴三下掌號揚帆向北而去有見者謂各苗兵身軀雄壯具有赳赳桓桓氣象洵不愧如虎如貔如熊如羆論者皆以倭人入宼以來未逢勁敵今此軍一出彼倭奴已深入絶地乘危進擣何難聚而殲之哉 
[騐放巨砲]  
　　正月下旬鎭江到有英兵船二艘停泊蒜山江中聞由漢口駛至以保護商民者統帶官德君擇於三十日十二點鐘將船上所設巨砲逐一試騐英領事賈君恐遠近聞之不免驚欵特派巡捕在街上鳴鑼並荷高脚牌曉諭居民切勿惶恐所有往來長江各民船亦不准行駛以免意外之虞旣而管帶官先在江口安設划船數隻然後施放巨砲霎時烟霧迷漫聲震天地所設之船高下左右莫不中的觀者人山人海咸謂是砲施放靈捷且能擊遠有準也 
[南浦波痕]  
　　江西訪事人云新任福州將軍慶留守裕於正月二十二日上午節抵江西德曉峯中丞以下各員皆往滕王閣跪請聖安下午留守命駕首途各員復往滕王閣恭送○江省八旗會館奉祀有先賢栗主每歲春秋致祭所以聯枌榆之誼瞻喬木之型意至美也正月二十二日德中丞會同八旗諸君之服宮斯土者親詣拈香禮畢復設筵欵之極簪纓仕宦之榮備禮樂衣冠之美嗚呼盛已○江軍剛字吉字等營經劉峴帥札調北上於去歲嘉平十九日赴山海關外防剿正月某日營務處隨員王少尹兆棠由天津回省銷差言及山東直隷一帶去冬寒沍異常各軍中途間有病斃者噫兵連禍結靡有已時倭宼之肉其足食乎○正任南昌縣汪芍卿明府前年調署奉新兹不知因何事故經大憲 
 
 

Page 3

 
 
調回省會所遺奉新印務以准補斯缺之鍾覺生明府飭赴新任 
[巨蟒駭人]  
　　金陵信云金川門閉砌已有年矣日前因張香帥由此門開築馬路飭令將門重開正月廿八日午後經營勇多人紛紛從事至城門之半忽見巨蟒身如水桶通體鱗甲眼似銅鈴頭上有角某甲見而駭然驚倒於地奄奄欲絶越二點鐘時始得復甦當經營弁飭報大憲旋排香案致祭至廿九日平明往視已莫知所之矣神龍見首不見尾此蟒豈其苗裔歟 
[總巡將回]  
　　保甲總巡翁笠漁明府日前赴蘇拜賀各大憲年禧並商要公兹經局中差役探聞明府旦暮將回是以執事人等均詣滬北觀音閣碼頭伺優 
[釋菜盛儀]  
　　本月初五日爲春祭釋菜之期本城佾舞各生先期約赴明倫堂演禮三日並由本縣黄大令飭差備辦祭牛此已列報前日傍晚由本縣興史蔡季卿少尉先赴學宮行祭牛禮至黎明時本縣黄愛棠大令偕縣丞吕慶堂二尹主簿林珍虞少尹典史蔡季卿少尉齊詣學宮小憇教諭宣琴山廣文松海防同知劉乙笙司馬城汛李采臣千戎守備程少庵守戎提右營叅將廖楚材叅戎次第齊集均入官廳略坐因江海關道劉康侯觀察赴寍公幹未回此次由劉乙笙司馬主祭旋經禮生恭請齊趨大成殿行春祭禮一時八音齊作雍雍穆穆濟濟鏘鏘　　手鉅興也禮成仍回官廳略用茶點各分道而回時已東方將曙矣 
[滬南零拾]  
　　前日有一瘋僧疾奔縣署大堂大聲呼冤求請伸雪經門皂等細訊情由語無倫次始知癲癎揮之使出尚敢不依作種種倔强狀經值日差拽之以出始狙狼遁去○南巿新碼頭永興柴行主朱樵松因欠繳捐欵銀兩經籌防局屢次催繳置之不理現由局員函請本縣黄大令飭提究追大令接函後卽飭差役將朱提案禀解請究○十六鋪巡防中局委員李蘭史二尹查知境内玉龍臺聚福園兩荼繪抽頭聚賭有干例禁前晚帶領勇甲前往拘拿各賭徒聞風先遁卽將玉龍臺主李錦章聚福園主謝錦全帶局研訊同稱以後不敢再犯二尹喝各責手心二十下並具以後永不犯賭切結覓的實人保釋 
[狼藉花枝]  
　　城内居民某甲與鄭家木橋之某乙聯姻兹以摽梅迨吉擬賦百兩之吟無如某乙所欲甚奢甲不能如願以償遂糾約親朋作搶親之舉於前日傍晚邀同赳赳桓桓者數十人備彩輿一輛挑選强壯輿夫帶同樂工吹手至乙家一擁而入乙猝不及備卽被搶去其時新人不肯登輿被藁砧挾之同登前後左右蜂擁而護持者約數十人由鄭家木橋往南至護城河畔入城沿途駐足而觀者甚衆咸知其不以禮聘而以力刼云 
[篙師墮浦]  
　　有四五人駕駁船一艘滿裝樹柴自殷家巷駛至浦江前日下午行至虹口港北首周家嘴地方篙師毛木木舉篙挺立船首欲就此處暫泊斯時白浪如山狂風捲地毛立足不穩翻身墜入江心同夥急爲撈救則已隨波而去刻下尚未撈獲也 
[沙船撞損]  
　　江北人某甲乙等共五人駕沙船一隻載麥三百餘擔駛至美界順泰馬頭左近適招商局行走長江之某輪船自南飛駛而出沙船欲避不及致被撞損甲等大聲呼救經杉板船赴援始得脫險船身漸漸沉没旋設法將傷船拖至英界大花園南首怡和碼頭停泊以待修理 
[約期再訊]  
　　英商福利洋行控前江南提督李軍門朝斌之公子璜定買貢縀　到不出一案曾經公堂會訊已列去歲報章中四官定於昨日早堂復訊屆時原被告各延律師到堂候訊先據原告所延律師高得祿倩繙譯蔡玉璣申稱李軍門之公子卽李　曾於去年西五月十三號卽華四月初九日在福利洋行定買貢縀九疋及至西六月十六號卽華五月十三日貨由法蘭西公司輪船名雪納者進口卽由買　景維行前往知照乃至今未出當定貨時福利經理西人培現因有事他往故由目下經理人到案旋據被告所延律師担文倩繙譯羅誠伯問福利經理人云當李璜到行中定貨時前經理人曾否與爾談及此事答並未談及問培現在是否因事回國答是問所定之縀其價若干答當時並不照磅價每碼銀八兩共計銀一千九百四十四兩外加利銀八十一兩六錢四分共計銀二千零廿四兩六錢四分問貨到曾否知照李璜答不知問培交代時曾否將定貨簿給爾看答行中並無定貨簿問定貨等情豈無底簿答買辦處有問帳房中有中國帳簿一本爾見否答見有許多問爾知行中向章乎答不知蓋以前之事俱培與買辦經理担律師遂又問景維行曰被告當時是否到爾行閒玩答是問曾否邀被告至帳房中將前浙江撫臺崧振帥定而未取之黄縀給被告看視勸伊購買有之乎答因崧帥定貨之後患病彼時欲投信與崧帥雖曾略勸被告亦甚願意故看對之後卽發電至外洋囑卽發貨問培當時欲被告付定銀答並未言及惟吾則曾欲伊付定銀亦未說數目被告不允付銀須俟貨到之後交銀問爾與被告成交之後曾否將細情記載在簿據上答並不記載書寫票在發電之後當時並無别項記載惟在定貨簿上寫明前江南提督李軍門之子名璜號卜臣者定黄縀九疋等字樣問聞得尚有此定貨簿略大而無紅格者有此帳簿否答無行中惟此一本定簿問被告未到福利定貨之前認識否答認識是江南提督之子問爾究竟知伊是何官職伊所定之黄縀抑係自已進貢或代伊父親所辦答諒是代伊父親所辦貨到之後卽寫信催促當由原人帶回一信以後並無信往來伊卽動身回河南問幾時動身答約在五月中比被告來滬又有信去催伊兼將當日之貨樣取回担律師問明報時鐘日鳴一下矣遂與高律師商定約緩兩禮拜再行訂期會訊中西官亦准如所請當卽退堂 
[蟻案送縣]  
　　汪茂川者清江産也昔在新北門外蕙方閣茶肆以薙髮爲生繼與賣歷本某甲之妻姘識央金桂星爲中賃居本城太平街開設剃頭店姘妻某氏專爲蟻媒引誘良家子女在北巿汚穢之區撤合邪緣藉此爲常前日蟻案事發經人在英公廨控告英署派差進城協同地甲沙振將汪茂川捉將官裏去如何訊問容俟續聞 
[瘋兒溘逝]  
　　法讞員葛同轉接到普育堂朱董來函稱去年七月間由法公堂送入留養之瘋男毛連堂病勢日增醫藥罔效於前晚一命嗚呼同轉飭包探查問滬上並無屍屬遂咨照善堂棺殮發壇待其家屬認領 
[傳問經租]  
　　法捕房克捕頭昨日面諭包探傳錦名洋行經租買辦程某親到捕房問話論者謂租界佛店根株未絶捕頭之注意者其在斯歟 
[枕箱已領]  
　　太古公司之重慶輪船於前日下午抵埠搭客紛紛搬運行李扒竊某甲乘間竊取皮枕頭箱一具挾之而行該船水手見其形迹可疑咨照巡街捕上前拘拿該竊卽將枕箱抛棄飛奔而逸當由巡捕回禀捕頭翌日有虹口充當某役之人投捕房將枕箱領去捕頭飭探將該竊緝拿到案聽候究辦 
[病斃免騐]  
　　昨報紀三圖地保曹福卿投縣報稱陳茂榮之姪兒榮生身死不明請縣尊黄愛棠大令往騐一節兹悉陳茂榮同姪榮生向在北京路大英書信館生理前日榮生忽患急病經陳延醫療治無效身死書信館中因陳或有訓責姪兒處未便含糊了事當卽投報捕房當由包探秦少卿將陳拘入捕房昨晨由秦探將陳解案請訊陳茂榮供在大英書信館生理侄兒榮生亦在書信館中前日忽患急病曾經延醫立有藥方榮生之父約今日可以到滬地保亦已投縣通刺略問情由著將陳茂榮仍交捕房帶回俟黄大老爺蒞騐時帶至尸塲可也迨至十二點鐘時屍父亦已赶到陳卽將當日華醫所立藥方給伊閱看屍父以藥方上分明載有痰厥字漾與伯父無尤遂一面遣人備辦衣衾預備棺殮一 
 
 

Page 4

 
 
面入城求請免騐大令准之 
[英界公堂瑣案]  
　　包探孔阿才禀稱蔣阿海竊取祥和榮號内錫燭臺一副報捕後拘獲人贓解案請究祥和榮遣夥申訴前情蔣阿海供認行竊宋通刺判將蔣阿海管押十四日由捕房送回原籍贓還失主○三百六十五號華捕禀稱昨有謝星洲朱春山二人因小便起見與看巷門人顧阿慶爭閙並被打壞行灶一個拘案請訊顧阿慶供伊等小便濺及行灶向之理論反遭毆打謝朱同供因酒後糊塗所致如今惟求恩典通刺判將謝星洲朱春山各押七日以示懲儆○陳毛毛掩入顧阿六家竊取布衣三件正欲逃逸適被巡街捕所見拘案請辦通刺略詰緣由以陳毛毛行竊有贓姑念初次判責五十板送交五圖地保管束贓給失主領去○包探張阿五禀稱鄉人羅桂貞地上停有棺木一具目下此處已在租界之内故傳案請飭速卽搬去羅桂貞供本地人停棺之處係祖遺之産本欲移去因滬俗須冬至方能搬移通刺謂該處旣爲和界碍難久停滬例清明亦有安葬遂著於清明前移去並令具立限狀○長利洋行收租人王元奎控僧文榮及張晉祥張徐氏在源昌路毆失洋一百元一案迭經宋通刺訊供毫無實據昨晨由原告邀到天賜里拾洋之孩爲見証通刺問孩曰爾是否因王元奎與人打架拾得洋一元三角答稱並無其事通刺謂薩副領事　見証亦謂並無其事而包探則謂打失洋七八元容或有之但伊等管押已有月餘亦受虧不少遂判合僧文榮等各具改過切結存案備查 
[虹口捕房紀事]  
　　蘇州人甲乙二人乃親家也因錢鈔往來早經訟諸琴堂兹緑事未了妥前晚八下鐘相遇於虹口下海浦地方　申前約數語之餘互相毆扭經某號印捕至拿入捕房捕頭謂旣因錢鈔轇轕理應妥爲料理不應在租界吵閙本欲究辦今姑從寛斥退○住居下海浦之某西人日前屋内失去藤椅六隻卽訴捕房昨晨捕頭飭包探江阿三拿獲偷兒王阿二到案摇頭訊悉王係江北産屢犯竊案此次是否王所竊著押候江探細加查察再行核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[界晚堂瑣案]  
　　馮阿富扭控寄母馮張氏一案宋通刺提訊之下馮供小的本姓沈名掌生係寳山大塲人向業茶食鋪生　　在　路野荸薺帮夥上年正月憑同業邵某等爲媒娶馮張氏之寡媳某氏爲室言明寄母依靠小的終年執有婚帖爲憑二月初四日小的入肇成Ｄ後初尚相安無異迨至五月間寄母突然尋釁將小的逐出旋經原媒邵某等出爲介紹將小的送回家中議令小的每月貼補膳洋二元奈寄母蠻潑性成未及數日又將小的毆逐當小的因念妻子懷孕在身以故住宿店中按月貼膳小的仍央人送去迨至十二月十四日妻生下一子　的聞信卽親送洋銀一元並奶糕一包乃寄母不問情由又將小的毆辱並將奶糕及洋銀抛棄小的亦不敢與較至正月二十八日小的前去　望妻子不料有寄母之胞弟張某先躱房内及小的進門突遭毒打小的不得已將妻及幼孩領回大塲居住因寄母迭至原媒邵某處吵　不休是以扭控憲案並聞妻子將幼孩抛在鄉間伊獨自來滬今奉提訊惟求訊究張氏供無錫人現居閘北小婦人兹因夫故子亡無所依賴不得已將寡媳某氏再醮與沈掌生爲室當憑媒人邵某議定掌生入贅小婦人圖終年靠老立有筆據爲憑不料掌生入門以來並無分文貼補以故少婦人時　掌生訓斥不料掌生藉此懷恨於上月二十八日將寡媳搶去小婦人與媒人邵某理論至被扭赴案下今蒙質訊尚求明鑒通刺判將兩造一併交保著各檢呈婚據再行訊奪○龜奴邵阿四扭控龜鴇金王氏一案通刺提訊之下邵供家在蘇州小的向在治下某妓院充龜傭之役今正有鴇婦金王氏卽金姐因在西公和里開妓院小的代向城内黄源太嫁妝鋪保租紅木廚箱檯椅等生財一副二十一日由小的　人送至西公和里妓院不料次日旋被房東將妓館門封釘以致小的所保生財無著落現在黄源太主迭向小的催索爲此將金王氏扭案求究王氏供蘇鄉人向在治下開設妓館今正月盤開西公和里妓館生財一副議定洋百元於正月二十一日憑中立據當付現洋百元兹因所租該妓館生財不敷以致另托傭人邵阿四擔保向黄源太租用紅木生財一副不料阿和曾欠房租若干未付致被房主將門封閉現聞阿和業已逃遁通刺判令王氏尋交阿和到案再行訊核邵遵諭叩謝而退○龜鴇姜李氏控龜傭高阿泉圖賴借洋一案前晚由宋通刺訊理李氏供家在蘇州又夫　患瘋症臥牀不起家中度日維艱不得已而來滬在某倡院帮傭藉以餬口上年有素識之高阿泉因至妓女林鳳英處帮傭應須帶擋挽出翁春方爲中向氏立票借去洋銀一百元言明卽日歸還現已日久阿泉僅付還洋三十二元尚欠六十八元屢索延宕昨日復同催索阿泉見圖推賴是以扭案今奉提訊爲此邀同中人翁春方投案質証高供亦蘇州人小的向在倡婦林鳳英處爲傭兹因林鳳英虧欠逃遁不知去向小的所借李氏處洋一百元已兩次還過五十七元並劃過客人菜洋若干元及林鳳英遺下房間内生財等物照算有盈無虧翁供高阿泉向李氏借一百元小的曾爲見中確知高實還過洋五十七元惟内有二十五元被林鳳英之傳婦某氏等二人圖吞今奉傳質爲敢據實供明通刺判令高具限五日内歸　李氏洋四十三元並著中人翁春方將從中吞没洋銀二十五元之兩傭婦交案再行復訊姜李氏叩謝而退 
 
 
 

Page 10

 
 
   
 
 

Page 11

 
 
[光緒二十一年正月十六十七日京報全録]  
宮門抄○諭旨一道録前○刑部松等奏官犯解送到部日期摺○兵部額等奏遵旨議處摺○提督　　奏報舊疾痊愈叩謝天恩摺○東撫李奏叅革榮成縣失守各員片○將軍裕奏委署州縣各缺片○粤督李奏派員接統欽防萃軍片○直督李奏調補都司片○總兵劉奏報接署日期摺○皖撫福奏撥耗羡銀兩片○正月十六日○熙貝勒猳滿請安○海公等東黄寺聽經覆命○剛毅載瀛各請假五日○侍衛處奏派稽察壇牆派出海緒德魁明秀廣忠舒存福珠禮○召見軍機○正月十七日○那王孫家鼐陸寳忠花尚阿各假滿請安○倫貝子由西陵回京請訓○江西學政盛炳緯到京請安○那公請假五日○額中堂請假十日○廖壽恒常明各續假五日○恩佑增潤各續假十日○葆公奏請開去差使○召見軍機盛炳緯皇上明日卯初二刻升太和殿看版已初進壇入齋○○經筵講官刑部尚書臣松溎等謹奏爲官犯解送到部日期恭摺奏聞事光緒二十年十一月二十一日内閣奉上諭前因旅順失守諭令李鴻章查明總辦船局道員龔照璵有無潛逃惑衆情事旋據李鴻章覆奏請將龔照璵革職留營効力當經革職不准留營惟該革員總辦船局工程兼辦水陸營務久駐旅順當倭氛逼近之時不能聯絡諸軍同心固守迨船隖失陷避至烟臺僅予革職不足蔽辜已革道員龔照　著卽拿交刑部治罪等　欽此兹據直隷總督李鴻章派　委員候補知縣吳調鼎將已革道員龔照璵於十一月二十七日解送到部查該革員龔照璵案情較重可否簡派大員會同臣部審訊抑或遵照欽奉諭旨按例治罪之處請旨定奪爲此恭摺具陳伏乞皇上聖鑒訓示謹奏奉旨已録○○經筵講官太子太保大學士管理兵部事務臣額勒和布等謹奏爲遵旨議處具奏事軍機處交出督辦軍務王大臣片奏據總統泰安軍甘肅提督李培榮禀稱燕郊防營勇丁因哨官索取扣存伙食銀兩糾衆滋閙搶去餉銀當卽查明情形卽將逃勇姚復勝王占魁二名拿獲正法未獲各勇一面嚴緝請將營哨各官分别革懲並自請議處前來查該哨官於扣存伙食銀兩並不當時給發以致勇丁糾衆滋事該營官未能力爲彈壓均屬咎有應得應請將該營官遊擊銜留甘肅補用都司吳連城山東候補叅將李連陞哨官藍翎守備谷有才均卽革職以示懲警李培榮雖未在營究有統轄之責應一併交部議處等因光緒二十年十二月二十三日軍機大臣面奉諭旨督辦軍務王大臣奏營勇搶銀滋事請將未能壓彈之營　統轄各官分别懲處等語遊擊銜留甘補用都司吳連城山東候補叅將李速陞藍翎守備谷有才均著卽行革職甘肅提督李培榮著交部議處餘依議欽此欽遵交出到部除遊擊銜留甘補用都司吳連城山東候補叅將李連陞藍翎守備谷有才革職之處駐册外查定例官員給餉稽遲營弁侵扣以致兵譁係提督總兵標兵譟變該提督總兵失察者俱降二級調用公罪等語此案燕郊防營勇丁因哨官扣存伙食銀兩並不當時給發以致勇丁糾衆滋閙搶去銀兩甘肅提督李培榮有統轄之責欽奉諭旨交部議處應請將甘肅提督李培榮照給餉稽遲標兵譟變之提督失察者降二級調用公罪例議以降二級調用係屬公罪例准抵銷可否准其抵銷之處恭候欽定所有遵旨議處緣由是否有當伏乞聖鑒訓示遵行謹奏奉旨已録○○尚書銜太子少保督辦廣東欽廉防務雲南提督奴才馮子材跪奏爲恭報舊疾痊愈專摺叩謝天恩仰祈聖鑒事竊照奴才於光緒十三年八月十三日准兩廣總督臣張之洞咨開准兵部咨五月十八日内閣奉上諭雲南提督著馮子材補授欽此奴才因舊疾未愈曾經具摺奏請收回成命另簡賢能補授雲南提督以重職守十一月十五日差弁齎回原摺奉硃批馮子材仍者暫留廣東督辦欽廉防務毋庸開缺欽此曾經專摺叩謝天恩欽遵温諭督辦欽廉防務各在案歷年以來悉心　治隨愈隨發至本年七月疾方痊愈伏查奴才受國深恩涓埃未報前以舊疾上厪宸衷加異數之恩著毋開缺留督防之任俾得專醫兹幸夙疾全瘳皆由深恩所致荷高厚之德感激難名惟有力圖報稱以仰副恩寵至意所有奴才舊疾痊愈感激圖報下忱理合恭摺具陳叩謝天恩伏乞皇上聖鑒謹奏奉硃批知道了欽此○○李秉衡片再榮成縣失守情形臣於光緒二十年十二月二十八日專摺馳奏在案臣查榮成所駐五營内閻得勝葉雲升兩營派防外島戴守禮一營派防裏島僅徐撫辰趙得發兩營紥榮成縣城西二十五日倭人由落鳳港登岸直撲縣城徐撫辰等兩營向東迎載倭衆我寡勢太不敵迨閻得勝等兩營赶到被倭開砲猛擊倭人遂蜂擁入城戴守禮一營隨後始由裏島拔出均屬救援不及惟城旣失陷該將弁等究屬未能得力未便姑寛相應請旨將候補副將閻得勝戴守禮候補叅將趙得發候補都司葉雲升試用巡檢徐撫辰五員一併暫行革職均令戴罪圖功以觀後效除榮成縣文武官員查確另行具奏外謹附片馳奏伏乞聖鑒訓示謹奏奉硃批另有旨欽此○○裕禄片再寛甸縣知縣劉繼勳署岫巖州知州陳榮昌署復州知州高乃聰署海城縣知縣徐鉞金州廳同知談廣慶均因地方失守業經奴才具摺奏叅革職查辦所遺員缺查有試用知縣陶應潤樸實明練堪以接署寛甸縣知縣候補知縣吳鼎徵才具幹練堪以接署岫巖州知州正任開原縣知縣祥瑞明白穩練堪以接署復州知州候補知縣吉利謹慎勤能堪以接署海城縣知縣試用同知劉朝鈞年力强盛堪以接署金州廳同知除分檄飭遵外理合附片具陳伏乞聖鑒謹奏奉硃批吏部知道欽此○○李瀚章片再准兩江督臣張之洞電稱承准總理各國事務衙門十月二十六日電本日奉旨馮子材迅赴江南辦理防務鎭州一帶防營並著知照李瀚章另行派員統帶等因欽此轉電到臣伏查欽廉界接越南邊外遊匪時虞竄擾防務最關緊要馮子材前赴江南原部欽防萃字營亟應遵旨遴派幹員統帶以期得力查有現帶萃字右軍中營記名總兵馮紹珠明幹有爲邊情熟悉堪以接統除檄飭遵照外所有派員接統欽防萃軍緣由理合附片陳明伏乞聖鑒謹奏奉硃批知道了欽此○○李鴻章片再提標城守營都司駐紥古北口汛地遼闊緝捕巡防均關緊要現任都司李仁元人地未甚相宜自應揀員對調查有准Ｄ宣化鎭標城守營都司毛殿颺精明幹練才具優長於該處地方情形極爲熟悉以之調補實堪勝任所遺宣化鎭標城守營都司一缺卽以李仁元調補一轉移間人地各得其宜應請准其互相調補以裨營伍除飭取履歷咨部外理合附片具陳伏乞皇上聖鑒救部核覆再直隷提督篆務係開州協副將卞得祥護理毋庸會銜謹奏奉硃批兵部議奏欽此○○記名提督署理淮揚鎭總兵勉勇巴圖魯奴才劉青煦跪奏爲恭報奴才　署鎭篆日期叩謝天恩仰祈聖鑒事竊奴才於光緒二十年十一月十二日在署理兩江督標中軍副將任内奉署兩江督臣張之洞照會淮揚鎭總兵印務奏委奴才署理等因遵將督標中軍副將印務交卸起程十二月十五日行抵清江　准署總兵關防一顆曁文卷等件齎交前來奴才當卽恭設香案望闕叩頭謝恩祇領任事伏念奴才楚南陋質知識庸愚轉戰川黔歷蒙拔　賞換花翎洊以提督記名簡放疊邀特賞勇號補授貴州清江恊副將員缺奏留兩江署理兩江督標中軍副將涓埃未效兢惕方深兹又渥　隆施權任鎭篆受戛恩愈重報稱愈難竊查淮揚接壤安徽素爲盜藪總兵責在鎭守任重　防舉凡督率將備撫綏轄境訓練巡防在在均關緊要現值倭氛不靖防守尤應加嚴惟有殫竭愚誠益思策勵隨時隨事稟承兩江漕連各督臣遵照辦理以期仰答高厚鴻慈於萬一所有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○福潤片再安徽省　徵耗羡不敷支用向於司庫地丁正項内每年酌撥銀五萬兩歸入耗羡支用歷經遵照辦理所有光緒十九年分應撥銀兩前經　撥銀三萬兩先後附片陳明在案今因耗羡仍不敷用請再撥銀一萬兩歸入耗羡項下支用據署布政使員鳳林循案詳請附奏前來奴才覆核與例相符理合附片陳明伏乞聖鑒謹奏奉硃批户部知道欽此 
 
 

Page 12

 
 
[光緒二十一年正月十八十九日京報全録]  
宮門抄○諭旨一道録前○黔撫崧奏查閱省城營伍情形摺○又奏審明疑姦謀殺按律定擬摺○川提督况奏報護篆日期摺○大臣載等奏據情代奏請旨摺○皖撫福奏添募勇營片○又奏土稅短收情形片○署總兵程奏報接篆日期摺○正月十八日○福森布假滿安○葆公謝開去差使恩○祥霖請假十日○召見軍機皇上明日寅正壇内上祭禮成後還宮辦事召見大臣○正月十九日○召見軍機皇上明日午刻升文華殿○○頭品頂戴貴州巡撫奴才松蕃跪奏爲香閱省城營伍情形恭摺仰祈聖鑒事竊照黔省撫標左右兩營貴陽城守營官兵每屆歲暮合操一次例應由巡撫考騐具奏上年冬操情形業經　奏報在案兹屆冬令會操之期奴才謹於十一月二十一二十二等日親臨校塲將撫標左右兩營貴　城守營官兵練軍及駐紥省城附近之平遠協練軍認眞校閱合操新舊陣式步伐整齊施放連環槍砲聲勢聯貫長矛籐牌各　進退尚皆蹻捷演放砲位均有定準槍以五人爲一排各放三槍中全靶者居多亦有中一二靶者箭則每兵五矢中三四箭者十之五六中王箭者亦不乏人弓箭槍砲均稱合式各營將弁及世職武舉等逐名考校騎射亦屬可觀當擇其技藝娴熟之將弁兵練分别奬賞内有槍箭出衆者予以存記間有生疎者飭令習練查騐各營兵練糧數以及軍裝馬匹悉皆足額伏思黔省苗疆界連楚粤川滇爲邊陲重地省標爲各營表率武備最關緊要奴才嚴諭各營將備整頓營規率領弁兵練軍勤加簡練務使精益求精以期仰副聖主整飭戎行綏靖邊疆主意再提標及鎭遠古州文義威甯四鎭所轄各營恊官兵已由提臣羅孝連曁各鎭總兵一體校閱合併陳明除咨部查照外謹將查閱省城營伍情形恭摺具奏伏乞皇上聖鑒謹奏奉硃批知道了欽此○○頭品頂戴貴州巡撫奴才崧蕃跪奏爲審明鎭營哨長因疑姦謀殺差弁身死按律定擬恭摺仰祈聖鑒事竊查前據興義府知府石廷楝禀報本年四月初十日夜安義鎭標親兵哨長補用遊擊歐有科將差弁劉洪毅殺傷於十七日因病身死當經奴才會同督臣王文韶具摺請旨將該弁歐有科革職審辦欽奉硃批著照所請該部知道欽此恭録行司轉飭去後兹據該府覆審解司由署臬司黄元善審明解勘前來奴才提犯覆鞫緣歐有科籍隷台拱廳由軍功歷保補用遊擊投入安義鎭標効力派充親兵哨長與已死鎭署差弁劉洪毅素相認識同院居住劉洪毅與歐有科之妻黄氏見面不避光緒二十年三月間歐黄氏欲出外作客託素識之曹女工代借包帽在房叙話被歐有科　見疑有勾引私情當將歐黄氏斥駡不准與曹女工往來次日歐黄氏在院澣衣劉洪毅走過向歐黄氏詢問昨日吵嚷情由適歐有科由外回歸瞥見歐黄氏卽不言語劉洪毅走開歐有科疑劉洪毅毅歐黄氏有姦又將歐黄氏斥詈迨後憶及心中負氣屢欲將其致死洩忿四月初十日夜二更後歐有科在院内馬刀鍘草見劉洪毅大門尚未關閉房内燈尚未熄踵至劉洪毅床邊用刀亂砍劉洪毅聲喊劉王氏間聲趨視歐有科當時逃跑報經該府獲犯騐明審辦詎劉洪毅醫治不愈於十七日因傷殞命復經騐報批飭審解提犯訊明前情不諱究詰委因疑姦謀殺致斃並無起釁别故亦無同謀加功之人案無遁飾查律載謀殺人造意者斬監候等語此案已革遊擊歐有科因疑劉洪毅與伊妻黄氏有姦起意將其迭砍身死實屬謀殺自應按律問擬歐有科合依謀殺人造意者斬律擬斬監候秋後處决照例刺字無于省澤除供招咨部查照外所有審明按律定擬緣由謹恭摺具陳伏乞皇上聖鑒敕部核覆施行謹奏奉硃批刑部議奏欽此○○護理四川提督記名提督督標中軍副將奴才况文榜跪奏爲恭報奴才接護提篆日期叩謝天恩仰祈聖鑒事竊奴才於光緒二十年十月十二日接奉督臣劉秉璋行知署提臣劉士奇因病開缺所遺四川提督篆務奏委提督銜記名總兵萬重暄署理未到任以前委奴才暫行護理於十月十七日准督臣劉秉璋飭委署提標中軍叅將穆德沛將封存四川提督印信齎送前來奴才當卽恭設香案望闕叩頭謝恩祇領任事伏念奴才一介庸愚毫無知識本年四月内渥荷殊施護理提督九月初間交卸署提臣劉士奇接管署理奴才涓埃未報兢惕時深兹復暫行護理提督篆務仰隆恩之疉沛益切悚惶沐寵　之頻加　深銜結奴才惟有殫竭愚誠力圖報稱凡於營伍事件隨時隨事禀承督臣遵照辦理督率各營認眞整飭營伍實力訓練兵丁俾得咸成勁旅保衛地方不敢以暫行護理稍涉懈忽總期軍民和辑轄境又安仰答高厚鴻慈於萬一除將接護提篆日期恭疏題外所有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○領侍衛内大臣臣載溓載瀅謹奏爲據情代奏請旨事今據臣等所屬正白旗漢軍藍翎侍衛宋春華呈稱宋春華年二十七歲係陜西人由武進士授爲藍翎侍衛派在大門當差現因倭氛不靖侵我邊陲臣民同深義憤犬馬猶思圖報宋春華備職宿衛出身功馬年力正强馳驅堪備願赴前敵軍營効力等因具呈前來懇祈臣等代爲轉奏伏查該侍衛呈請願赴前敵軍營投効臣等不敢壅於上聞相應請旨可否發往何路軍營効力之處恭候欽定爲此據情代奏伏乞皇上聖鑒謹奏請奉旨旨已録○○福潤片再安徽省城駐防練軍營内遵旨調撥步隊四營一千六百人飭委提督宋朝儒統帶北上前經奴才電奏起程日期聲明添募二營以備策應在案查省垣濱近大江籌防緊要原駐練軍步隊全數調赴近畿兵力極單非添營不足以資分布奴才當飭記名提督韓大武於所統分駐亳州等處威靖營内抽調壯勇三百名帶領來省以期迅速而資得力一面募三百名補足該營原數仍於原處照舊填防旋據該提督管帶抽調勇丁三百名到省當卽撥赴練軍步隊原駐要隘實力操防並據禀明調出勇額隨時募齊補入其練軍營内留在皖省之馬隊二起砲隊一營亦卽檄委該提督暫行代统以專責成皖省當長江要衝防務所關甚重且備禦外侮兼須防範内奸非再酌添勇營仍慮不敷布置現飭副將徐思祥馳赴皖北亳潁壽等處酌給經費選募精壯勇丁三百名刻日成軍管帶來省連前抽調之數共成六百名作爲威靖前後兩營與原有之威靖中左右三營均歸韓大武統帶並兼帶前營卽以徐思祥管帶後營馳紥省城認眞教練巡防緩急調遣務使勇皆得用餉不虚糜此次添勇六百名月餉曁營哨員弁薪糧均照安徽省防軍餉章給發並將起用日期咨部查考其製辦帳房旗鼓號衣等項銀兩一併由防軍支應局竭力籌措核實動支彚案造報所有添募勇營以固江防緣由謹附片具陳伏乞聖鑒　部查照謹奏奉硃批該部知道欽此○○福潤片再據督辦土藥總局署布政使員鳳林詳稱據皖北土藥總卡委員禀稱本年皖北各屬所　鶯粟前經周歷各州縣先後勘明上年冬季雨雪稀少根苗未能蟠結至本年春季又復亢晴日久得雨較遲長發未能暢茂迨結夥灌漿之際迭被西風吹擺半多空殻出漿無多收成極形歉薄不但遠遜粼省卽較之本省上年收數亦不過十之三四等情該司復加察　與産土各州縣禀報情形大致相同查捐出於貨行貨之多寡視出産之豐歉爲定衡歷年皖北産土之處以蒙城亳州爲較多泗州鳳陽等處次之本年各該州縣出土旣少價值日增商販無利可沾多停營運致捐欵不能如前皖南所收亦因之日形减色惟有嚴飭南北卡員實力稽征以期暢旺能多收一分之厘捐卽得一分之實濟等情詳請奏咨前來臣詳加　察委屬實情除飭令嚴督各卡員　眞徵收嚴查偷漏以保捐務而裕餉需並咨總理各國事務衙門曁户部外謹附片陳明伏乞聖鑒訓　　奏奉硃批該衙門知道欽此○○記名堪勝提鎭署江南徐州鎭總兵奴才程孔德跪奏爲恭報奴才接署鎭篆日　　　　恩仰祈聖鑒事竊照徐州鎭總兵陳鳳樓奉旨帶隊北上所遺鎭篆奉署督臣張之洞電飭卽委奴才署理並統留徐各防營因奴才遵於十二月十三日接署徐州鎭篆務任事伏念奴才皖江庸才毫無知識由勇目投効淮軍同治元年隨隊攻打無　州　　受傷次年克復常昭太倉等處六年帶隊北征剿賊左腿受傷均騐列頭等同治十二年派充營官管帶銘軍馬隊轉戰湖北陜西台山東各省光緒六年調紥徐州歷蒙洊保花翎副將奏歸兩江儘先補用復保記名堪勝提鎭天恩之優渥實報　之　難　　　　　理鎭隊正愧涓埃　報兹復權署斯缺深懼弗勝查徐州界連三省民風素稱强悍刻值多事之秋整頓Ｄ行訓練士卒巡　地　　在均關緊要奴才惟　竭盡血誠認眞經理遇有事件禀商督臣悉心妥籌以期仰答高厚鴻慈於萬一徐將奴才接署　　　　　例恭疏題報外所有奴才感激下忱理合繕摺叩謝天恩伏乞皇上聖鑒謹奏奉硃批知了道欽此 
 
