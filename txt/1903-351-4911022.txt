# 1903 - 351 - 4911022

 

Page 1

 
 
[重印正續時務通考出售] [  圖書集成局啓]  
　　時務通考書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不　羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業己出書正集每部實價洋銀六元四角續集四元八角合購兩集共計十元批發克己此佈 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祇及宋元明代尚付闕如讀史者每以爲憾當塗夏明府夑有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通　一書非惟讀正續二鑑者所當蟬聯而下卽彼究心明史者亦不可不以此爲考鏡之資也　由本齋用潔白連史紙石印告成每部裝釘十二本定價洋兩元卽日出售此佈 
[江西拔貢知縣李大令啓煃論釐金弊竇所在]  
　　征榷非古也王者不與爭貨殖之利漢唐而降以關巿貨物之利權商賈擅之由是征商助國而榷酤榷鹽榷茶相繼迭起論者以爲皆衰世法然勢處今日國用愈繁欵出滋多經費支絀財源日匱生今反古亦不逹時務之迂談昧於緩急之執見也自咸豐初年以來關榷之外復設釐局創於揚州推行於各直省計收數極盛時歳可得二千萬近亦可得一千五六百萬故部庫指撥外省支銷遂藉此爲欵項大宗利源由是開弊竇亦由是起下而病商上而蠧國剥削益甚生計益蹙奸吏猾胥徒飽貪囊各出其牟利之巧法竭澤明漁今天下之大弊藪未有若釐金之甚者也以江西言之弊竇卽不知凡幾弊竇所在曰中鮑曰苛補曰多卡三者互相迭見中飽之弊卽與苛補相因如百石之物經由上卡先完八十詔二十以爲再補地方經下卡卽百石再下卽百二十石其所上之數己逾於實載之數至再至三有加無己在商人莫敢誰何不得不賄賂司巡囊槖充盈雖多亦爲之報少不復計其數之符合與否矣嘗見釐局司事有所謂查河者凡百商民無不事奉維嚴緣其專查貨物之斗斛多寡權衡輕重皆一任其手爲高下徇隱矇混在在皆然幾於察不勝察防不勝防而若輩氣勢之驕豪且有令人不可逼視者其他如執籖盪船看艙等役無不節節阻滯處處需索弊至不可究詰然此弊委員非概不知也無如人非盡原思仲子之廉且復丈量之不諳貨殖之不别隱匿轉換之不明不能不可巡寄耳日此輩甘爲賤役惟利是圖其不爲奉公守法之人而因緣舞弊亦其故技然也而各局之往往苛補者則於正釐之外猶有所謂紅錢名目收數愈盈者紅錢愈多半歸中飽漏巵誠不可計數他省動羡江西釐局爲優差職是之故然愚謂釐金之中飽實由於釐卡之過多江西水道四通八逹釐卡密於櫛比計大小數十處一卡之中自僕從而司事而兵役付輩之身家攢食於其間而商船上下多一卡卽受一卡之留難完一卡復有一卡之需索是多一卡卽多一卡之弊竇也卽謂商人奸詐動多偷漏繞越不能不多設分卡以防此則不然夫商亦重本經營局中果禁絕需索善爲招來誰其願以身罹法况所謂偷漏繞越者十九賣放耳凡今富庶城鎭其要道皆立有釐卡繞越誠不易易卽有繞越亦係奸商奸商未有不與司巡通同作弊者則釐卡之繁密者是非裁併不可且其弊也更非可縷舉細數而中館苛補多卡其弊之大較也方今國用日乏需欵日多釐項亦今鉅欵不加整頓將有日收目絀之勢而利源且支絀必其矣夫釐捐我國家不得己之舉極其弊至國民交病轉使官吏胥役因以資之爲利窟其尚可言哉其害尚可言哉 
[本館接奉電音]  
　　昨日午後三點鐘時京師友人飛電傳來上諭一道敬謹譯登○十一月初四日内閣抄奉上諭外部奏出洋商民回華請飭各省切實保護各摺片出洋華商以閩廣兩省爲最多迭經諭令該督撫切實保護逐漸推廣若如所奏華商回籍後地方胥吏遇爭爲難里族莠民藉端苛索勒詐據情控訴官爲不理種種積弊成何事體亟應嚴行查禁認眞整頓著沿海各省督撫通飭各該州縣隨時隨事實爲保護如再有前項情弊卽行按律嚴懲以恤商艱而通民隱欽此 
[俄艦紛增]  
　　香港循環日報譯登日本某日報云俄國海軍省刻又增遣一等巡艦名洛拉者帶同水雷艇十一艘駛赴亞東游弋并擬增新製戰艦亞力山大第三及一等巡艦阿瑪忠帶甲巡艦脫米尼東斯科東下又云俄國海軍大臣決計於明春增遣新式戰艦三號一爲倭奈耳一爲柏底奴一爲塞瓦洛與新式艦伊母魯及階摩糾古同赴亞東若此則俄之海軍將凌駕日本矣邇者俄國海軍部在黑海某船塢製造鐵甲戰一艘其排水得一萬二千四百八十一墩一得一萬六千五墩又製造潛行海底之水雷艇若干艘各長十六英尺又八寸闊十二英尺蓋用以厚東亞海軍之力也 
[日人備戰]  
　　昨得日本友人來信云數日前日政府下令將各兵艦所需之物置備齊全巿中人聞之各股票陡貶其值聞之隷名細柳者云當庚子歳直省拳匪之亂俄兵與之開仗死傷載道且有一武員陣亡故知其兵皆烏合之衆苟與鏖戰未有不棄甲曳兵者嘻其然豈其然乎 
[戰事日亟]  
　　華歴本月初四日英京倫敦來電云俄日二國之事從其外而觀之似乎不甚平穩頃者英國各處保水險公司凡欲保東方戰險者其價格外加昂并聞日本朝廷刻己匾告本國各船塢中人謂日後戰事突興各船皆須赴敵以故所有大小諸軍艦日内己一律修治繕完矣 
[議作調人]  
　　華歴本月初四日英京倫敦來電云英法二國朝廷刻下方互相商略擬出而爲俄日二國作調 
 
 

Page 2

 
 
人俾皆捐棄前嫌依舊言歸于好 
[日船失事]  
　　華歴本月初四日日本東京來電云郵船株式會社有二輪船一名陸奥丸一名川丸頃忽失事其一被傷太巨大約無可救援知 
[蜀購軍裝]  
　　昨得日本友人來信云四川武備學堂總辦羅漁珊觀察崇齡前奉大吏委赴東瀛購備西式馬鞍及行軍所用革囊兹己如數購就分盛數十箱挈同隨員傅雨村大令及田少尹明德附郵船會社弘濟回華矣 
[將星遽隕]  
　　福州訪事人云福建水師提督楊西園軍門岐珍駐節厦門歴有年所十月某日因公赴省拜會署閩浙總督李勉帥籌商一切機宜二十三日政體違和延至二十四日淸晨遽爾騎箕而去一時部下將士莫不痛悼逾恒 
[寗遠匪亂]  
　　四川章慶友人來函云九月初旬川南寗遠府匪首某姓聚衆二千餘人出巢焚劫殺斃傷圑丁七八十名傷而未死者百餘名擄去百姓數十人偪赴海子河决淹死者百餘人兇悍絕倫爲從來所未有督憲錫制軍聞之立派留川候補府黄太守兆麟前往剿辦能否膚公迅奏刻尚未有所聞也 
[贑興實業]  
　　江西訪事人云省垣農工商務局紳董胡君發珠擬欲振興各項實業略籌辦法禀請上憲核准施行其詞曰竊惟今日之政以爲民生財爲要而不外於農工商礦近年疉奉上諭飭各省振興農工商務開採各礦亦正以民窮財竭賠欵繁重爲日方長舍地面多出物産别無生財之道今之世似戰國而中罡似梁孟子通篇言王政皆以農事爲本曰深耕易耨曰不違農時曰斧斤以時入山林曰五畝之宅樹之以桑蓋國之本在民民之本在農工商之盛衰亦視農産爲轉移兹請專以農務陳之江西贑水中流四山環列形勢氣候皆類湖南而饒沃過之然而咸豐以前閭閻富裕同光以來日益窮困者江西田山各半出産所值亦各半近年田畝所産十失其四山林所産十失其六同是田也昔皆一歳二藝二藝今恒一藝矣且耕耨不時肥料不備水旱聽天一藝之所獲又减於昔時十之二三山産以木竹茶油桐油松柴茶葉果品爲大宗今則童山濯濯年甚一年夫國課釐稅皆仰給於民而民仰給於田與山田山無所出則饔飱不保欲求課稅之裕得乎然則如之何而可曰向者農不知學士與紳不問農事官無論也惟今官督紳勸士倡農學民勤農功四者並行庶幾有效請言其略一督課農事責成州縣古者入其疆土地闢男野治則有慶反是則有貶今之州縣丁漕稅捐無一而不取於民與土獨至田野荒蕪水旱災祲盜竊戕害則絕不過問有是理乎况州縣視爲具文雖有廉正紳士刻意興辦亦無從著手總局原定勸懲專條期分三限本年八月三限期滿伏懇照章委員分赴各縣督催查報嚴子賞罰以示勸懲一廣勸農務宜選正紳農務民事也紳與民近乃能通情逹意各府縣鄕均須選舉得人而尤賴省紳聲望才猷足以聯絡鼓舞使官紳上下一氣貫通方勝襄助之任去秋奏留新授甘肅慶陽府華紳煇爲會辦本年五月又飭某爲幫辦閏月更延前吏部主事陳紳三立爲農工商礦會辦另設農務公所於寶昌局爲通省紳民會商農務之地凡用公牘則由派辦處凡用信函則由農務公所蓋慮官場或不能盡逹民情而益以紳也惟現在華紳己領咨赴任某亦係暫時駐局伏冀遴選正紳以資勸導 
[學校培才]  
　　松江訪事人云華婁兩縣小學堂所收學生額定六十名前因創辦伊始暫取四十名嗣有學生七名自行辭退經董事禀請華亭縣陳仲陶婁縣屈吉士兩大令示期招考除七名外再取二十名以符原額十月二十五日出示曉諭著於十一月初八日齊集校土館聽候命題扃試以别優劣而定去留 
[文星北指]  
　　杭州訪事人云前任浙江提督學政張燮鈞大宗師交卸後本擬十月二十四日起程嗣因公事覊留攺於二十八日就道是日午刻由學署排道而出經淸河坊大街詣下碼頭登舟撫憲聶仲芳中丞鎭浙將軍常留守以下各官均詣武林門恭設香案寄請聖安禮畢迎入官廳略叙寒暄然後握别府縣及各敎職送至碼頭始回營務處特派安靖小輪船獲送至滬 
[海運先聲]  
　　杭州訪事人云浙江徵收冬漕仍由海運入都日前藩憲翁筱山方伯會同糧道陸吾山觀察札委候補府宗子戴太守舜年爲京津局總辦尹莘吾太守良爲滬局總辦以便布置一切事宜 
[副戎獲盜]  
　　蘇州訪事人云省垣新設飛划右營自經黄子香副戎訓練成軍後卽於上月二十五日分赴各處巡緝旋訪悉著名劇盜某某等人匿迹嘉湖一帶因攺裝易服駛至某河果見盜船一艘揚帆而至正欲揮軍兠捕羣盜突開槍以拒副戎率同中哨陳少鵬遊戎奮勇爭先將盜舟奪獲連甲乙二劇盜及贜物軍火解回省垣禀請臬憲朱竹石廉訪發縣訊明懲辦 
[盜犯解杭]  
　　杭州訪事人云十月二十六日嘉興府屬嘉善縣某大令派令差役協同兵士押解盜犯二名至省禀知由兼署臬司陸吾山廉訪發交杭州府獄收禁聽候示期勘訊聞二盗係行刦嘉善縣境程姓家之正犯 
[鳧魚新乘]  
　　漢口日報云去歳岑雲帥總制蜀中時查知夏幼琅觀察侵創單餉奏請革職追繳至今尚欠銀一萬五千兩迨錫制軍到任後查照舊案飛檄嚴追乃以總府街房屋一所抵銀九千兩其餘暫緩籌繳○月前臬憲馮廉訪電致鄂省官場詢以宋芸子觀察有何差使蓋因四川刻方創設官報擬令主持筆政也○成都當十銅圓鬯行於巿機器局所製常苦不敷督憲錫制軍近委沈大令紹炘總理局中一切事宜以便昕夕開爐源源鼓鑄○夔州府屬巫山一帶礦産素旺本地士紳於錫制軍過境時禀請開采嗣又具禀省垣礦務局請卽明定章程兹制軍特委李大令維祺前往踏勘矣○錫制軍以川中教案層疉如山推究其源皆由官吏辦理不得其平所致因特出示批准集貲各屬禁止以民仇教恃教欺民以後遇有民教不和地方官務須查明啓釁之由持平訊斷○柴星甫直剌現統威遠中營爲人樸實耐勞歴次搜獲積匪數名明正典刑灌縣地方爲之靜謐 
[湘江雁影]  
　　聞之長河友人云新任湖南臬憲龎廉訪己於九月内交卸直臬篆務入京請訓大約今冬尚可來湘履新也○新任善化縣知縣胡翔淸大令於十月二十二日接篆後訪聞樊四巷巨痞黄鶴橋等人有聚賭抽頭之事遂督率差役親往拿獲此　囙訊究則黄己逸去另以一人代之心知差役舞弊遂將代黄之人笞責數百差役從嚴此究勒限交黄○辰州府釐局前於城東下游分設東卡近復添設南北兩卡司巡人等不免有舞弊婪索事情月前在籍紳士張廣文桂墀以種種受害情形具禀撫署旋奉撫憲趙中丞批示云釐金爲害全在節節設卡司巡人需索留難以致貨物阻滯商人裹足不前巿面日形凋敝殊堪痛恨兹據該訓導張桂墀等來轅呈稱辰州城東下游旣設東卡足資控扼何以又添設南北二卡東卡騐票放行何以故立限期浦巿分局委員司巡扶同作弊是否屬實究竟該局每年收數若干費用若干所稱南北 
 
 

Page 3

 
 
二卡併歸東卡及添設覆查之處是否可行附禀所稱伊關多收小票各關浮收苛徵至麻伊洑河洑二關能否裁撤各關能否攺委分府人員管理仰釐金局會同布政司按照所指各節逐一查詢明確妥議詳覆以憑察核二禀黏發仍繳圖附 
[滕王寒蝶]  
　　江西訪事人云前者大憲以日本大操之期特委張參戎國柱前往閱視近己事畢回省謁見撫憲夏菽軒中丞禀陳一是蓋將藉以考鏡爲中國練兵之資也○江西省城鹽局秤手積弊日深昔年每引私索錢百文近則加至一百五十文巷且二三百文不等大抵視水販之强弱分索欵之多寡不遂其慾則故意爲難以是人皆忍氣吞聲不敢一發其覆統計每年省城銷鹽六七萬引此項規費多至一萬數千金安得設法革除以補國課之不足耶○危子垣封翁年届古稀力行善事十月二十日爲懸弧令旦封翁慨撥若干金爲地方水旱偏災之備好行其德封翁有焉 
[長至朝儀]  
　　昨爲長至令節天未黎明欽命商約大臣吕鏡宇尚書欽命電政會辦大臣吳仲懌侍郎蘇松太兵備道袁海觀觀察江南提標右營參將周子安參戎上海縣知縣汪瑶庭大令上海營守備殷一峯守戎上海城汛周鑑之千戎上海縣學教諭邱贊思廣文以及縣丞楊玉書二尹主簿孫立幹少尹典史趙敬臣少尉均趨詣萬壽宫排班朝賀誠盛儀也 
[上海縣試正案]  
　　昨日午後四下鐘時上海縣汪瑶庭餍充以縣試己畢頒發全案共録取一百九士　一名兹特照録於左高壽　王鍾毓　王枚功　胡　祥　王燮功　朱紫貴　顧文濬　張冠玉　秦之望　樊葆深　周元淸　顧　昀　黄　鈺　瞿文彩　張　志　吳臺賢　潘鴻鈞　黄德祥　黄觀樂　潘　江　朱家銑　陳紹虞　倪鍾浚　張佐辰　葛　藩　丁　烈　奚　燾　凌希曾　朱東海　唐志鵬　汪　澐　王文翰　朱兆鵬　周才芳　孫撰曾　梅　蕚　陳　錕　奚維塤　金宏機　吳樹基　孫詠曾　劉　濤　翁　藻　王惠迪　葛尚杞　印　鈞　喬國英　楊我煥　梅祖文　張之紀　高壽基　郭傳治　沈聯桂　蘇　海　干思頤　顧鏡淸　樊書勳　楊景斌　邵鍾翰　楊光裕　裴邦藩　馬寶琛　陳相楹　夏建宗　曹　堅　樊書瑞　陳泰來　顧　昕　王文藻　李祖同　翁大千　沈宏鼎　錢光明　相士度　陳師羲　陸耀楷　楊昌煜　趙鴻鈞　陸鴻基　范曾煜　沈溥泉　曹　鴻　楊兆田　孫　鷗　康建勳　周承德　邱　復　唐繼萱　周宗斌　蔣　魁　余慶瀏　何維章　朱榮錦　潘泰勳　張啓浩　錢　江　王　熙　陳其經　許儒琛　王承梁　張光啓　朱賡韺　黄敬熙　李國瑞　龔紹祖　謝世貞　王承勳　談啓運　翁天錫　顧文衡　李從新　吳維第　周文焯　何　琦　丁元賢　朱學儉　盛朝爵　蔣其偉　黄有鄰　朱　垚　蔡　楨　徐寶璜　李景鎬　任　夔　候奇章　龔　鑑　邢志淸　錢希鳳　夏建章　潘鍾杰　葛益祥　杜翔聲　徐世逹　甘　俊　藍田璵　康逢吉　楊　鳳　沈龍章　錢樹奎　王際平　秦勳愷　夏建平　王承綸　龎　淞　黄文淸　顧鳳池　趙純熙　曹鳴盛　陳兆和　姚明輝　鈕　麟　夏建发　吳紹修　陸鴻順　耿宗愼　謝永明　張文蔚　沈慶蕃　姚寶昌　陸企文　王紹功　孫毓才　張孟言　嚴祖頌　蒯晉德　王　佐　瞿　鈞　徐毓驥　潘寶書　朱望尊　曹　讓　汪尊美　凌炳艮　曹保滋　胡明　　陳晉鋆　奚懋官　孫豫曾　侯元章　侯奎章　張務滋　陸謙吉　汪祖綬　徐竟成　胡鵬祥　周文瑞　奚　鋆　王承堯　夏建德　夏建藩　韓榮堃　朱昌麟　倪增梅　徐宗旦　徐維曾 
[軍帥辭行]  
　　新任江寗將軍永子茂軍帥恭膺簡命由京來滬就某客邸小駐行旌昨日命駕至蘇松太兵備道轅及上海縣署辭行蓋以不日卽將前赴白門受篆視事也 
[花縣延賓]  
　　昨日商業會議公所總董周金箴觀察九畝地滬軍營管帶鐵松巖太守淞滬釐捐總局督辦朱詵伯觀察先後命駕至上海縣署拜會縣主汪瑶庭大令 
[局訊火頭]  
　　日前本邑南巿增祥馬碼同康南貨店火災殃及鄰右各鋪事後被災之福履祥同泰大興昌沈立興明德森昌同和等鋪主環投馬路工程局遞禀請懲旣而屋主黄惠萱扭同康夥徐子連至捕房捕頭究問之下徐稱火起於比鄰同泰羊毛店因傳到同泰夥店耀鰲一併轉解馬路工程局昨日總辦翁子文太守倩襄讞委員黄衡堂二尹研訊黄惠萱投案聲稱職員在寅益公司經理房租同康於本月初一晚被火殃及鄰屋二十餘幢約值洋銀萬元當火起時同康店内諸人均己逃避未免情有可疑昨日遇徐向詢起火之由徐稱比鄰同泰失火致被延燒求恩訊究徐供小的在同康爲夥此次之火起于同泰因與同康祗隔板壁一層以致殃及現在店主並不在滬求賜鑒原唐供同康火發時衆鄰往看寂無一人顯係先期逃避二尹令各退去限三日内查明實情禀候核斷 
[讞員赴蘇]  
　　法界公廨讞員魏蒓塢大令自金陵事畢回滬卽定於今日乘某輪船赴蘇謁見各大憲大約勾留數日卽當反櫂滬江也 
[今節停訊]  
　　昨爲長至令節英美等國公共租界公廨讞員鄧鳴謙司馬法界公廨讞員魏蒓塢大令均查照向章分别照會西員轉飭各捕房暫停訊案一日 
[美儒講約]  
　　尚賢堂總董李佳白先生于上禮拜四在英界六馬路格致書院宣講道光朝英人鴉片之役聽者頗衆其講義己登本月初四日報端讀者咸稱爲讜論名言遐邇傳誦今晚八點鐘時先生仍在院中續講各國賠欵約章寄語留心時務之人尚其分片麇之閒相與入座傾聽乎 
[公界火警]  
　　昨晚十一點半鐘時公共新拓租界新閘馬路某姓家不戒於火經瞭望臺西人鳴鐘報警救火會西人齊驅皮帶車及救火器具馳往灌救始卽熄滅至如何起火及焚去房屋若干明日探明再録 
[英界火警]  
　　前日午後四點鐘時英界福州路石路口吳漢林所開新生泰糕　店忽肇火災其勢炎炎幾肇燎原之禍幸經人取水施救立時熄滅得免成災事後捕頭派包探劉光震往查蓋恐有種火情事也 
[美界火警]  
　　昨日三點二刻時曙色未開霜華滿地裹虹口漢碧禮路北永祥里後恊大油米店突然火起警鐘旣鳴救火會西人急驅皮帶車馳往吸水圍噴始得媳滅計焚去平房三間被焚之家並未保險未免大受虧折矣 
[南巿捕房紀事]  
　　月前金源順船滿載木料駛至某處大洋突兆焚如金船被燬當起火時耆舵將船上所帶貨物倩林利船帶申言明酬以洋銀一百元詎料林抵申後將貨盡行吞没前日船主某姓據情投報捕房捕頭派水巡捕拘獲林及水手柴計生兪阿仁朱阿三范阿品陳仁德何才元沈元生范利福金阿二周紀生并收贓之兪金生解入捕房捕頭令押候傳到船主然後轉解工程局禀請總辦翁子文太守訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續隨使美國參贊周方伯自齊查復譚弁自盡緣由禀稿]  
　　廣弁委係自盡身死業經譚姓親　出是甘結該弁係開放煤氣燈管吞吸煤氣致死業經醫生騐明簽字憑單所有甘結一紙醫生憑單一紙俱鍾代總領事另文申送憲核備案參　到金以來　查暗訪華人均稱該弁平素端謹誠篤代總領事鍾守寶僖繙譯官歐陽道庚隨員豐守伸等亦極言該弁性情和藹辦事誠實是其絕無淫邪之事己可概見該四捕妄行拘拿於先謬加污衊於後所稱確有證佐各節其爲串同舞弊放入人罪自圖脫卸亦在意中縱使淫邪之說事出有因亦不應於門首行路之時遽行扭解縱使拒捕之舉竟有其事亦不應於繫　銬手之外更加毆打况出使人員例得優免警察轄治之權尤不應不先行知照公使妄事拘捕及至領事親臨申說該總巡捕官又不應庇護西捕飾詞推諉種種不合以致釀成重案該弁被人誣拘氣贫自盡西例雖在與人無涉之條中法亦無拘兇議抵之事然西捕蔑理横行若不嚴加懲辦實不足以安華旅該弁含寃身死若不力爲滿洗實不足以慰幽魂參贊經己會同鍾代總領事商由譚姓族人及各會館紳商公請律師先行查取案情向金山地方官處具禀控告審訊情形隨時禀報備核推查事屬交涉關係匪輕應請憲臺據情照會美外部轉咨内部行知嘉罅寛尼亞省總督將該西捕古林馬嚴行究辦並將該故弁譚錦鏞被誣各節聲明表白以伸義憤而雪沈寃至該故弁被誣未白一激至死雖與尋常死事不同然其平生端謹鄕望素孚抵金數月委辦各件均尚妥協及至臨死之際能堅持甯可殺不可辱之義手寫遺書從容不迫齎志異域殊堪憫惻可否仰懇憲臺格外矜憐按照隨使人員在洋身故成案奏請賜卹之處出自憲裁所有參贊奉諭查明武弁譚錦鏞自盡及籌議辦法緣由理合據實陳明并録取紳商人証供詞及醫生供詞呈請憲臺鑒核再參贊卽於八月十三日乘坐火車由金山起程回署供差除電禀外合併聲明專禀敬叩鈞安伏乞垂鑒謹禀 
[上海縣署瑣案]  
　　高正源控爛泥渡某圖地保葛月樓收銀造屋延不興工等情前晚縣主汪瑶庭大令升堂研訊高投案訴稱監生籍隷甯波府屬某縣向操油醬業葛前擬將爛泥渡左近空地起造巿屋租與監生開設醬園自去年立據後卽付頂首洋銀五百元繼又借去五百元約定卽日興工不意延至目今一無成就向之催促一味遊移叩求公斷葉少蘭投案訴稱監生與高同鄕此事實由監生介紹葛旣收高欵不應遷延至今悮人生計葛供小的前當地保今己退卯此地方單早己抵與錢姓得銀一千五百兩原定八年爲期今期尚未滿錢强欲得地不准贖回且小的刻下實在窘鄕高曾允代還洋銀四百元無奈錢堅執不從求大老爺飭提訊斷大令令高再借銀一千五百珦與葛向錢贖回方單由葛赶緊造屋如錢不允提案訊追高唯唯遵諭大令著將葛交人保出速爲料理○前日有沈趙氏者素衣椎髻投縣鳴寃太令訊究之下氏供小婦人家住洽下浦東丈夫故後衣食無資不得己而大歸母族今者鄰人王阿招在母家屋旁搭蓋茅棚致將屋角損壞父親及胞弟向之理論王不自引咎反被毆傷旋復扭至唐橋巡防局砌詞誣控驀遭巡防老爺管押爲特叩求提究以雪沈寃大令諭令退去聽候函知巡局委員將一于人送縣訊核 
[馬路工程局案]  
　　日前朱文卿由某處附航船來滬將衣服一包交船移張保生迨抵埠向取張忽不認因扭報捕房轉解馬路工程局總辦翁子文太守倩襄讞委員黄衡堂二尹研訊張諉爲不知二尹著將船主交到以便訊追 
[英美租界公堂會訊案]  
　　英商謙和洋行主投本管總領事署控巳歇買辦吳炳文爲殷子田定貨旣己到申久不提出等情英總領事准之　情照會公廨前日讞員鄧鳴謙司馬飭差提殷會同英繙譯官寶述德君研訊謙和行主投案聲稱前者吳當買辦時爲殷訂　各色洋貨我計價銀八萬兩蓋以殷與吳方合開系盛洋貨號也迨貨旣到齊僅出過數箱餘貨甚多一味遊約商人查知殷實卽吳所用之夥不得　口推　應　責令吳付銀出貨以示大公殷延律師佛威投案聲辯吳供此貨係殷所定商人惟爲之說合而己司馬商之寶君著將吳殷押候交人保田限一月内先付銀一萬兩將貨出淸○義商普地士投本管總領事署控王旦初顧慶澄將田單抵銀延不贖取等情經讞員鄧司馬接　義總領事照會卽派差將王提到前日午後倩　讞王松丞剌史會同義總領事某君研訊普地士投案聲稱前者王將田單一紙向商人抵銀二千兩立有抵據以入箇月爲期迄今逾期不贖請卽究追王供此事小的實受顧之愚早己呈控有案今顧尚有押所叩求明察顧供王因開源興繅絲廠將田單抵　銀二千兩至坐落南匯縣屬之田係小的另向王抵洋銀二百五十元今者普地士控案應請向王究追剌史著將王交人保出限一月内赶緊淸理顧仍還押 
[英美租界公廨晚堂案]  
　　陳李氏扭混名老滑頭之朱阿新至案以請匿甥女等情控訴前晚讞晨鄧鳴謙司馬升堂研訊陳李民供小婦人傭於妓女花桂江處上月二十三日甥女小紅被朱誘去前日相遇向之詰問兗敢行兇叩求追究朱供小紅由氏所私之李信之　沈阿全張阿泉及小的領至某娼院求售　兒頗不合意當卽退還並不藏匿司馬著交人保出候補提一千人復訊核奪 
[法租界埔房紀事]  
　　積竊陳阿五許順卿前因犯案經包探解請　員魏蒓塢大令訊明笞責發攺過所監禁二月兹己期滿由管所委員送回捕房捕頭命押候解送公堂禀請大令核奪○偷兒張阿生甫經釋出前跪卽至新拓租界中某姓家　竊適爲包探所見拘入捕房捕頭命押候解送公堂禀請訊齋 
[美租界捕房紀事]  
　　前日傍晚時甬人張阿春至元芳路第五百零七號門牌郁靜齋所開京貨店　取一口鐘四件事後郁據情投報捕房捕頭令包探顧福其將張拘獲押候解送公堂禀請讞員鄧鳴謙司馬訊辦○前晚二千零六十號東洋車夫某甲曳車至乍浦路橋堍偶不留心將路燈撞損工部局小工曹阿松見之扭甲入捕房捕頭令賠洋銀一枚 
 
 
 

Page 10

 
 
   
 
 

Page 11

 
 
   
 
 

Page 12

 
 
辦奴才綽哈佈前於到任查閱擼内曾將大慨情形聲明在案伏思奴才綽哈佈在京　訓時曾經面奉諭旨首以練兵爲第一要義前道出武昌卽經傳述慈訓與兼署湖廣總督奴才端方切實商辦奴才端方當以荆州爲長江上游重鎭南北樞紐旗兵尤爲根本至計必須紳有大枝勁旅遇有緩急方能職　武漢以爲掎角奴才綽哈佈現經會同奴才瑞興德禄疉次校閱查核荆訪戶口繁衍兵多精壯官弁中亦多可造之才惟軍械軍裝操法概係舊日規模　應攺換新式認　敎練以資整頓祇以需欵過鉅未能及時舉辦兹擬先其所急擇要將當　一軍仿照湖北省常備軍營制先行攺練查常備軍營制有馬步贓工輜重各隊之分軍械軍裝名目尤多除常用之衣帽袴靴等件外尚有行軍應用而衣背應水瓶　袋以及氣　斧　等件若必一一仿購不惟荆防無欵可辦卽求之省中於財力支絀之際亦難備籌奴才等再三商酌惟有極力撙節就欵攺練擬練常備一軍分爲步隊四營馬　一營警察一營共員弁兵役二千七百數十員名每年約書銀一萬四五千兩查旗營原有奏留臻　　作　兵津貼一項每年七人千兩擬請仍照舊章發給津貼此外製備新式操衣靴帽等件不敷甚鉅應由奴才端方嚴法按年籌　數千金以應要需並撥新式快槍一千五百枝藉資演練其有應行增攺及未盡事宜容奴才等隨時商同奏明辦理奴才綽哈佈與奴才瑞興德禄際此時銀敢不激發天良力圖報稱督飭攺練常備馬步弁兵於新式操法一切悉心購注認眞操練期成勁旅仰副副主釐軍經武力　自强之至意所有荆州旗營釋要攺澆常儰一軍籌擬辦理緣出謹合詞恭摺具陳伏乞皇太后皇上聖鑒再湖北　撫係奴才端方本任毋庸會銜合併陳明謹奏奉硃批知道了欽此 
總兵余奏報接署温州鎭篆日期摺十二日 
調署浙江温州鎭總兵正任定海鎭總兵奴才余　貴跪奏爲恭報奴才行抵温州接印任事日期仰祈聖鑒事竊奴才在定海鎭總兵任内於光緒二十九年八月初十日接承福州將軍兼署閩浙總督臣崇善照會奏爨調署温州鎭總兵篆務遵於八月十八日交卸定海鎭篆啓程航海南下九月十三日行抵温州府城准鎭臣劉祥勝委令誤下中軍遊擊黄國棟　送欽頒　　五百十六號浙江温州鎭總兵官關防一　王命旗牌五面桿副卽奉上諭書　火牌文眷等項前來奴才恭發香　　闕叩頭　受卽於是日接印任事伏念　州地居衝要兼係通商郡城内外教堂林立民教雜處其聞緝捕巡防撫授　　　　緊要要和賦性　庸深虞隕越惟有殫竭血誠督率將備將水陸營務加意整頓一俟經理粗定卽駕坐師船周歴所轄内外洋　　眞核巡遇有重大事宜隨時禀督撫提督臣妥商辦理總期戎行整飭海宇綏安仰謝聖主垂　　　之至意合將奴才行　　州接印任事日期恭摺具奏伏乞皇太后皇上聖鑒謹奏奉硃批知道了欽此 
山東巡撫周奏留工効力各員懇恩開復處分片十三日 
用馥片再革職留工候補知縣李祖壽試用府經歴過銘書候補直隸州州判崔檐上年於劉　莊馮家莊失事案内經臣先　奏叅革職本年劉旺莊等處合龍恭奉上諭均准其留工効力欽遵在案該員等自到工後頗知愧奮隨辦劉旺莊等後工程不辭勞瘁　後大汛届臨新溜正當頂衝埽壩蟄動經該員等竭力搶護始得化險爲夷實屬異常出力據臬司尚其亨道員丁逹意等禀請奏懇恩施前來臣查光緒二十七年五楊家陳家窑等處漫口失事因案革職之卽用知縣王希賢等皆善後工竣經前撫臣張人駿奏請開復並免捐復銀兩曁免其送部引見欽奉硃批著照所請該部知道欽此今李祖壽等情事相同合無仰懇天恩俯准將候補知縣李祖壽試用府經歴過銘書候補直隸州州判崔擔均關復革職處分免繳捐復銀兩李祖壽一員並免其送部引見出自逾格鴻慈除飭取履歴咨部外謹附片陳請伏乞聖鑒訓示謹奏奉硃批著照所請該部知道欽此 
山東巡撫周奏道員飭赴新任片十三日 
周馥片再請補濟東泰武臨道沈廷化經部覆准應卽飭赴新任以專責成除飭蓮照外謹附片陳明伏乞聖鑒謹奏奉硃批知道了欽此 
山東巡撫周奏報銷山東省海防軍需第十七次收支各欵摺十三日 
頭品頂戴兵部尚書銜山東巡撫臣周馥跪奏爲報銷山東省海防軍需第十七次收支各欵銀數繕具淸單恭摺仰祈聖鑒事竊查山東沿海防軍收支各欵銀數向按半年報銷一次業己截至光緒二十八年六月底止作爲第十六次開單報銷在案兹自光緒二十八年七月初一日起至十二月底止沿海防軍中右後三營連萊州收發軍裝兩局官弁勇夫薪糧並隨營文武員弁鹽菜及各營洋槍匠烟房費機匠工食共支銀四萬三千二百九十六兩零又各營製造旗帳採買羊油燭並運送軍裝餉鞘物料車脚等項共支銀四千四百五兩零以上共支銀四萬七千七百二兩零遵照部章薪糧等項共扣四分减平銀一千七百三十一兩零又扣收一分平餘銀四百三十二兩零内除提解報銷飯銀四十七兩零實扣收銀三百八十五兩零又扣收六分减平銀二百六十四兩零以上共扣收平餘並减平銀二千三百八十兩零又收海防第十六次案内報銷存剩銀三千九百丸兩零又收善後第七十九次案内報銷存剩銀一千六百三十五兩零又收東海關銀二萬兩又收藩庫銀七千七百四十八兩零内除解交藩庫各項减平銀一千九百九十六兩零計籌墊不敷銀一萬四千二十三兩零由藩庫撥還歸欵據善後局司道開造總細各册詳請奏咨前來臣覆核無異除淸册咨部外理合繕具淸單恭摺具陳伏乞皇太后皇上聖鑒敕部核銷施行謹奏奉硃批該部知道單併發欽此 
山東巡撫周奏左副都御史善承先志捐助東振懇恩准子建坊片十三日 
周馥片再本年利津縣寍海莊黄河漫溢災重且廣待振孔殷據前左副都御史承襲一等候曾廣　遵其故母遺命一品命　　 
 
