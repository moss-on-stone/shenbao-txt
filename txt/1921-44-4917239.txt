# 1921 - 44 - 4917239

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[減政與裁兵] [  冷]  
　　財政至無可設法之時始動其念曰減政曰裁兵其實質直言之中國之所謂財政者不過取財以與政徒兵士之用耳假使去政徒與兵士則中國即無一錢之財亦無所謂財政之困難也 
　　何也中國之財政中固無一爲國家建設之費亦無一爲人民資助之費苟曰築路無不藉外債苟曰賑災無不籌賑捐皆另闢其途以求之與平時之財政無預也 
　　所謂中國之財政者兵餉也官俸也選舉運動也互相爭奪中之戰費也不然即由歷年兵餉官俸選舉戰費所借外債而生之利息也故中國之所謂財政實與中國國家與人民無關也故減政裁兵實爲整理中國財政唯一之道然而中國之所謂政府者又烏能實行乎此 
 
 
 

Page 5

 
 
   
 
 

Page 6

 
 
[命令]  
　　二月十九日大總統令　署内務總長張志潭呈京兆永定河南岸下游分局局長孫澄懇請辭職應照准此令 
　　又令　署内務總長張志潭呈請任命王養年署京兆永定河南岸下游分局局長應照准此令 
　　又令　署司法總長董康呈審核察哈爾審判處覆判罪犯常有貴江蘇第一高等審判分廳覆判罪犯周振東各案處刑過重擬請分别减刑等語本大總統依照約法第四十條將判處無期徒刑之常有貴减爲一等有期徒刑十年周振東减爲一等有期徒刑十二年以昭矜愼此令 
　　又令　嚴智怡給予二等大綬寳光嘉禾章陸長佑容賢徐沅均給予二等寳光嘉禾章王之杰馬鄰翼宋彬葉崇質邊守靖均晋給二等嘉禾章姒錫章許元震均給予二等寳光嘉禾章韓靖于振宗均晋給三等嘉禾章李清芬孫禧清均晋給四等嘉禾章此令 
　　又令　李書勳晋給二等寳光嘉禾章此令 
[專電]  
　　北京電徐靳減政計畫（一）取消各機關兼職車馬津貼（二）裁冗員（三）核减各機關行政費以五年度爲準（四）調查各軍軍費兵士缺額不補核减歲支再經一度會議可定説者謂猶是空談（二十日下午二鐘） 
　　北京電昨財交當局出席銀行公會言元八公債按四折計算領十年債此節與本報諫（十六）電同五年債則俟三四年債抽盡相繼還本七年長短期照舊基金由鹽餘年撥千二百萬由烟酒項撥九百六十萬在烟酒未供大借欵前先於交通月撥五十萬（二十日下午二鐘） 
　　北京電財政銀行兩當局開會商整理内債（甲）整理方法（一）元年八年公債均照四折計算分十年抽還（二）五年公債俟三四年公債抽後相繼抽籤還本付息（三）其餘七年長期及金融公債照舊（乙）基金辦法（一）由政府月撥二百萬交安稅司存中國之銀行備還本息（二）基金財源由鹽餘欵撥千二百萬公賣欵撥九百六十萬交通部月借五十萬其他關餘及賠欵均歸入内（二十日下午三鐘） 
　　北京電閣議（一）整理公債辦法（二）所得稅籌備處改稱全國所得稅處（三）捐募振欵請給獎不加限制（四）規劃防疫區域及經費辦法（五）擬薛仲良署四川高審廳長林錫元任甘敎廳長均通過 
（十九日下午五鐘） 
　　北京電本月俸給在百元以上者給百元止（二十日下午二鐘） 
　　北京電外團消息徐樹錚方樞王揖唐等設機關與各處通聲氣庫倫失守與徐有關係（十九日下午十二鐘） 
　　北京電鄒芬篠日（十七）抵張家口卽派參謀等率隊先赴叨視察鄒俟車輛備齊後赴叨（十九日下午十二鐘） 
　　北京電張家口電第五支隊馬營及砲連銑日（十六）由滂出發赴叨其餘各隊亦已飭速進（十九日下午十二鐘） 
　　北京電庫垣失陷時秩序大亂各國僑商亦遭刦掠昨外團假日館决議各派使署衛兵前往救護將向外部要求承認（二十日下午三鐘） 
　　北京電張口電此次庫垣商民損失總數在二千萬以上（二十日下午三鐘） 
　　北京電張景惠設張口滂江烏德叨林四處兵站（二十日下午二鐘） 
　　北京電政府對收復庫倫初惟責成於奉詎奉遲久不報轉而求助於直意見又不一致故援軍竟無從徵發昨靳用箇人名義分電曹張謂此次軍亂有外人主動殊難應付深望早定辦法俾由政府採擇（二十日下午三鐘） 
　　北京電鄒芬允赴叨林督師至張景惠尙無親往前敵消息 
（二十日下午三鐘） 
　　北京電庫軍集中叨林設叨防總指揮處以王佐才充總指揮郭裕厚爲參謀長（十九日下午二鐘） 
　　北京電汪士元堅不回任准予長假奉直爭保繼任周意以會計朱司長暫代（二十日下午三鐘） 
　　北京電汪士元暫不開缺僅就司長中擇一代理次長（十九日下午二鐘） 
　　北京電莫榮新由滬電院盼多給桂庫券謂原議五百萬係政府情願今何見拒按部發桂庫劵二百五十萬桂嫌少（二十日下午二鐘） 
　　北京電劉存厚來電責政府不應將其擁護中央電文宣布致爲川人所不容詞極憤激（二十日下午三鐘） 
　　北京電張景惠電院本人軍電每爲報揭成何事體請嚴查究并取締報館院秘長訂防止辦法又劉存厚亦來電請禁洩密電 
（二十日下午二鐘） 
　　北京電海部决議擴張海軍計畫增加預算至四萬萬元以八年爲擴張完成期提大綱四分造艦·築港·改訂海軍敎育制·指定經常費（十九日下午二鐘） 
　　北京電中東路改大洋本位英美日三代表不依華代表約局長謀再進行並請中央向英美要人疏通（二十日下午二鐘） 
　　北京電顧維鈞請示魯案今在二屆聯盟應否提出並謂已向各國代表研究政治會議及推廣商務政府覆解决青島問題須從撤日警設華警入手提交聯盟尚非時機至研究政治推廣商務候交主管機關核議（二十日下午二鐘） 
　　北京電許昌兵變院已電吳佩孚查覆（二十日下午二鐘） 
　　北京電朱某建議設全國報界聯合會要求政府月津貼兩千元府已允（二十日下午二鐘） 
　　北京電昨克蘭訪外長談無線電交涉極密（二十日下午二鐘） 
　　北京電美使本日電美京云日使十六送來公文抗議中美無線電台謂侵犯三井優先權請核覆 
（十九日下午四鐘） 
　　北京電銑（十六）日成都省議會議决非俟北京政府立於法律上時不放棄四川自主（十九日下午四鐘） 
　　北京電晉同鄉會代表謁院申述閻督將煤油礦抵押外債晉人誓不承認靳派强運開接見允轉逹（二十日下午三鐘） 
　　北京電鄂王電張宗昌留鄂餘部亦給資遣散（二十日下午三鐘） 
　　北京電昨范源濂由京漢南下 
　　北京電奉張將偕直曹來京商决時局刻行期尙未確定俟王乃斌回方有准信（十九日下午二鐘） 
　　北京電黔省領去十萬由宜渝鹽欵項撥是倡舉（二十日下午二鐘） 
　　北京電魯災賑會領欵代表勞遜五怒分配賑欵不均謂魯災重不能與晋比後經各洋員排解勞始簽字（二十日下午二鐘） 
　　北京電安武軍大批軍官到津賀倪嗣冲壽（二十日下午三鐘） 
　　天津電全國募賑會津支部皓（十九）開籌備會議决自徑（廿五）日起以八日爲募捐期並擬（甲）請各界撥助春酒資（乙）電車附售賑捐小票（丙）居户商鋪挨户募捐（丁）請戲園主提倡助捐（戊）商號設捐桶勸顧客隨助 
　　天津電中英美紗商轇轕省署將敦怡隆等二十一家因金價漲及兵旱荒損失三千二百萬原呈交商會維持因各商無辦法未與洋商接洽 
　　天津電曹鋭皓日（十九）赴保 
　　天津電曹錕派員赴京報告兵變善後並領得現欵八萬巧（十八）晚返保（以上二十日上午九鐘） 
　　滁州電皖通令初選緩十日其實對選舉取觀望（二十日下午九鐘） 
世界路透電 
[協約國之倫敦大會]  
　　十九日巴黎電總理白里安氏定明日啓程赴英參與倫敦會議白里安氏今日在參院財政與外交委員會宣述巴黎協定由普恩賚氏主席總理演詞之主要點如下（一）德國出口稅百分之十二確可爲賠欵之基礎（二）英國已贊成所議之懲戒條件（三）德國在倫敦會議不能發辯駁之言 
[德國與賠償委員會]  
　　十九日巴黎電德政府抱怨賠償委員會所限德國答覆協約國所開戰事損失清册時期過於急促據半官界聲稱此項怨言實屬失當蓋所限時期至四月初爲止德國儘有餘暇發表全問題之意見也 
[德國前大臣之美國海軍談]  
　　二十日紐約電據德國巴登消息前德國海軍大臣竇譬資氏討論美國海軍擴張案謂美人應勿忘大决戰在海上而不在海岸之防禦但美國以大西洋與太平洋爲邉界而缺乏外港以作海軍根據地也美國對於美艦作戰半經線宜特别注意美國實業大興商船增多海軍允宜擴張美國當不致蹈德國之覆轍而以其生活與商務託諸他人保護大戰艦已著效於前將來能操縱勝算者仍必爲大戰艦不可過視潛艇爲重要云 
[英博士之埃及報告]  
　　十八日倫敦電密勒爵士等赴埃及調查之報告書現已發表主張立即准埃及自治但謂英國在埃及現有重要利益宜締結英埃條約規定英代表在埃及之特殊地位英國可駐兵以保護帝國之交通並擔保埃及政策須與英國一致報告書又謂埃及今尙未能脫離英國之扶助外人在埃及享有治外法權及免稅權利苟此種特權不予註銷則埃及决不能享受眞正之獨立蓋國家情形縱甚發逹然此特殊權實剥削其財政也但此種權利之撤除與會審法庭之改組須經英國從中調處始克成功故英國必須在埃及獲有一種可保障外人生命財産之地位然後始可誘令各國捨棄其國民現所享受之權利也 
[新芬黨近事]  
　　二十日倫敦電昨夜孟郤斯德境内又發生許多縱火事件上星期六亦曾有之放火者想係新芬黨擬焚數大農塲但被撲熄各塲倉附近發見浸油之木片 
　　十九日紐約電新芬黨總統台伐勒拉氏致書國會中英員以愛爾蘭之現局歸罪於彼等 
[喬奇亞之受攻]  
　　十九日倫敦電阿米尼亞與阿才倍疆兩國之勞農政府似已聯合摧毁竭力抵制赤化之喬奇亞民國路透電社君士坦丁訪員電稱阿米尼亞軍由南面攻入喬奇亞旋阿才倍疆軍亦由東面施擊聞俄兵數師及騎隊現向鐡佛里斯進發喬奇亞政府已下令委棄該城英美委員國及外僑均已離境 
[美國限制移民案之修正]  
　　十九日華盛頓電參議院已採納限制移民議案之修正文原案爲來年各國人民入美之數以該國在美僑民總數百分之五爲限今改爲百分之三參議院已採納該議案現將移交兩院聯席會議 
[國際交通與德屬海線]  
　　十九日華盛頓電國際交通大會星期五日復開議但某某政府不贊同十二月十四日各代表所議决前德屬海電由有關係之五大國在財政上共同管理之臨時辦法以致此會又不成功聞法日兩國現從中阻撓 
[美國之對俄方針]  
　　二十日華盛頓電國務次官台維斯氏告衆院外交股員會謂威爾遜政府對俄之政策俟俄國建成有責任之政府時衆將擁護之此種政策之結果已令美人在俄得巨數之商業云 
[各國近事記]  
　　十九日維也納電前英國下院議員林肯氏在此間被逮聞因假造文件證明革命黨陰謀傾覆捷克斯拉夫政府之說之故 
　　十九日巴黎電前總統普恩賚今日在斯特拉特高等商業校演講法國商業在華之擴張謂中國機會極大事業無窮足供法國各種活動之發展 
　　十九日巴黎電泊拉格來電否認捷克斯拉夫總統瑪薩里克氏逝世之説謂總統因積勞染痒症臥床數日據醫士稱今已可保無礙 
　　十九日巴黎電法總理白里安與波蘭外交總長薩披哈氏及陸軍總長索斯諾夫斯基氏長談之後已商妥法波間軍事與經濟條約 
　　十九日紐約電美國勞工聯合會會長戈泊士氏在參議院演說謂美國有失業工人五百萬名實屬大背文化 
　　十九日紐約電有請謁見被選總統哈定氏者哈定氏告之曰余被選爲美國全體人民之總統凡屬美國公民無論何人如有事故皆可見余云 
　　十九日台克才斯州哇斯汀電台克才斯州參議會今日三讀通過禁止外人置地法 
　　十九日聖哇格斯汀電休士氏已允任哈定總統之國務卿哈定與福德萊氏談話之際謂今有從速規定應急稅則制之必要 
 
國要求以開放門户政策施於美索波太米亞油礦之牒文英政府須俟哈定總統接任後提出覆文 
　　十九日華盛頓電加拿大長老會秘書馬開敎士今日於美國長老會幹事部開會時演說日本在韓所行之可怖方法謂日本待遇韓人之殘暴爲輓近時代所罕有僅可以土國屠殺阿米尼亞人事比擬之韓人避日本暴虐入居滿洲乃日本派大兵入滿韓人村莊相繼被焚而居民亦遭屠戮 
　　十九日華盛頓電參議院擬提出動議案撥欵五十萬元以充美國農民助振中國災民之糧食運輸經費 
　　十九日巴黎電今日英鎊收盤價爲佛郎五四·二二 
太平洋路透電 
[日議員縮減之軍備運動]  
　　二十日大阪電前司法大臣尾崎氏因其所提出協商英美限制海軍經費之動議案已於十日前爲國會否决故出游日本西部各大城演講縮減軍備之主張故大阪西京神户名古屋四處現正籌備公民大會朝日新聞與每日新聞之記者在社論上與紀事上皆贊助尾崎大會收取入塲費俾供給宣傳之經費此爲日本前所未有者各處大會吸引聽者衆以萬數計尾崎今晨由神户赴西京午後與晚間在西京市政廳開會兩次尾崎在火車中告人謂目前國會决非日本國民之眞正代表不過黨系政客昧於世界文化之趨勢者之集合團體耳余不信任國會故必訴諸國民以促進縮減軍備之主義想英美兩國將於數月之内向日政府提出縮小海軍之議是時日政府外受强國之壓力内有國民之要求勢必服從此議預料下次國會集議以前縮小海軍之辦法當可議妥云云朝日新聞評論曰軍備擴張國民擔負增重今已至減輕國民擔負之時機矣設以國家行政委諸軍閥與政客其愚莫甚即國會亦不忠於國民蓋議員不過欲增進其黨派利益耳故時局必國民自辦理之今大多數日人皆極反對鉅大軍費美國雖富猶擬縮減海軍日本更何能歲糜巨費於軍備日本應首先發起縮小世界軍備云云每日新聞亦抱不信任政客之同樣論調謂日本之擴張海軍係根據於美國將爲想像中敵國之觀念日本旣抱此熊度美國乃亦增其軍備日本若抱此觀念始終不已則必時常增其海軍力以期與美國海軍相頡頏如此競爭終必導日本入於破産之途英國已停造軍艦而日本國會乃否决尾崎氏之提案豈非至愚此種行爲徒使日本被人視爲黷武國耳國會之否决並不代表民意但徒見東京立法機關爲昧於事勢之政客所充斥耳 
[日太子游歐與締婚]  
　　十九日東京電通信社從可恃方面探悉某方面運動皇太子展緩游歐蓋因世界各處現局不靖故以皇太子在外安寗爲慮也但出游之計劃不因此而變至於宫庭黨派隂謀之說實傳言過甚全不可信皇太子與久邇宫良子女王結婚之問題因西京某貴族之反對而發生者現已透澈討論此事已無障碍外間初聞婚事正在討論之時謡言紛起並有若干政客利用謡諑宣傳宫廷意見參差之說而張大其詞於是正式布告不得不發表聲明婚事照原議進行宫内大臣中村男已負責辭職接任者爲牧野子爵至於山縣公辭職與否今尙無確實消息 
[日政府限制言論自由]  
　　十九日東京電日本境内現嚴厲限制關於近事之言 
 
 
 

Page 7

 
 
論自由致引起各方面之抗議東京日日新聞斥官塲之檢查報紙爲荒謬糊塗國民新聞稱使民昏昧之行逕非可贊同檢查新聞徒生一種印象以爲政府不敢披露事實致顯明其無治國之能力也 
[日本近事紀]  
　　十九日東京電　衆議院於反對黨議員發激昻演詞攻擊政府内外政策後以二五九票對一四一票通過信任政府案 
　　十九日東京電東京銀行家今日午後討論減低銀行利率之問題結果秘不發表以待與大阪銀行家磋商 
　　十九日東京電美國已請日本從速答覆關於美艦員藍登氏在海參崴爲日兵槍斃一案之美國公文美國並聲明美政府現等候完全解釋 
[赤塔農黨之黨綱]  
　　十九日赤塔電議會現討論農黨黨綱頗爲忙碌主要黨綱如下（一）外人不得干涉遠東俄羅期之内政撤退外兵列强承認遠東共和國（二）遠東共和國與勞農俄羅斯相互間之密切關係（三）法律平等言論集會與結社自由（四）赦政治犯（五）二十歲至二十二歲强迫軍役（六）廢除極刑（七）十八歲以上之强迫工作（八）除地産與礦産外擔保私人財産（九）累進法之攤稅（十）政府管轄工廠銀行與公共工程於必要時得收爲國有（十一）政府爲獨一統治機關國會繼續集會 
[北京政府之整理内債法]  
　　二十日北京電昨晨内閣會議擬定整理内債辦法大旨如下各項内債除三年四年七年短期公債外皆列於一種公債制度之下元年與八年債劵照其原值改爲百分之四十之價值定十年内贖回五年公債於十年内開始還本軍事債欵分四年攤付其餘各債各債之還本辦法則無更動爲整理内債起見將撥鹽餘一千二百萬元烟酒稅九百萬元但在烟酒稅未整頓以前交通部月墊五十萬元如交通部難以照辦則擬會同銀行公會與烟烟公賣署籌募必要債欵烟酒公賣署於改組後對於交通部墊欵擔負償還責任所存海關常關盈餘亦可提充整理内債之用此項經費旣已籌獲即交總稅務司送存華人銀行華人銀行協同總稅務司辦理並以償債欵項之詳情布告衆知内閣會議後派員與銀行公會之代表接洽銀行代表贊成此議謂辦法便於實行可爲政府賀並謂政府現宜進行裁兵計畫 
國内要聞 
[北京通信] [  生公]  
　　川亂之根源與四川之現狀 
　　四川一省自民國以來迄少寗日其動亂大都由於本省人自相屠殺據知川省内幕者言謂川人之自戕實有主動機關在此主動之物維何即川路股欵是也清室之亡即亡於川路風潮然收歸國有之事迄今未能打消辛亥間决定收歸國有由部每年灘還商人年一百四十餘萬二十年還清川路欵共三千餘萬除倒閉侵用外存二千九百餘萬至民國五年川股東四代表在部清查實存僅一千九百餘萬川路股欵素由胡駿劉聲元陳邦逹三人具名向交通部具領三人者前所派股東代表也旣領欵於部復以四川不靖爲名不爲分配而以其欵從事他業劉聲元辦輪船公司失敗陳邦逹則設立鐡道銀行顧該銀行初未立案不過以紙書額於陳氏之門後經在京川人之反對迺復去之然川之有力者仍可向該銀行借欵焉胡陳劉三人初與政府不甚接洽經顧鰲施愚之介紹始得領欵向例領欵之實數與所領欵不符而中介復有扣折至後則僅予京鈔而書現洋領條故當局亦未嘗不願其領川人在京有力者多數染指於是有淵廬派之結合其機關設於米市胡同除上五人外孫仲山蒲伯英羅綸鄧鎔皆其俊也孫以所得人大中銀行股蒲以川路欵築新民大戲園每年領欵皆由兹數人分配而以其餘塞川人口袁氏旣倒川人爲路欵事大閧主開股東大會清理該欵並推代表寗某王某等四人來京力爭阻止交部付欵一面復與前代表提起訴訟於是交通部部令有俟正式股東大會解决在股東大會未開成以前不得再有領欵事所謂股東大會者本出川議員之主動以胡等獨據其欵遂有是舉淵廬派恐允分以利一面並與劉存厚結合許以在中央代爲設法督軍劉因以武力解散股東大會羅佩金阻之遂有羅劉之戰胡等遂乘機在部領三百萬故至民國六年交部僅存川路股欵一千五百餘萬川人以部令爭廼復聲明不再付故至今在名義上未有人向交部領欵而實際曾領與否故至今在名義上存厚在川爲共和黨在軍界爲武備派於是股東方面迺激國民黨士官派領袖之熊克武與之爭而熊劉之爭以起因迄於今熊克武之迎劉存厚入成都也劉頗自悔願勿復助淵廬系路股事聽股東主持淵廬派又大恐川省軍大本可大别爲四系一武備系以劉存厚爲之魁二士官系以熊克武爲之魁三陸軍小學系以吕超石青陽爲之魁四弁目系以劉湘爲之魁陸軍小學系以助滇失敗現僅餘三耳淵廬派於是不得不利用弁目系因鼓動劉湘反對存厚並允代爲運動督軍於是四川之暗潮復起劉湘代表初與中央接洽以僅期得重慶鎭守使耳其後態度忽變與以護軍使而不受蓋受此種鼓動之力也依現勢觀劉存厚殆有不能立足於川之勢而劉去以後淵廬系擬即造成二次熊劉之爭更使熊劉之部驅熊劉蓋川局一定路欵即當清理領欵者卽不了也然以士卒之血爲少數人保私利因以自倒川之武人亦何其愚故說者謂欲川局之寗靜當自清理路欵始聞旅京川人將復起力爭該事但恐仍不免蹈民國五年之覆轍耳 
[張勳與征庫總司令] [  天津通信]  
　　張勳自被任林墾督辦後迄未就職外間揣測以張因各方面反對遂至遲遲吾行殊不知彼之所以不就者大有圖謀在張昨已由津晋京據張之切近人云入京目的）以庫倫失陷奉天張使已决定出兵限期恢復擬以張景惠繼任鎭撫使而總司令一職未有其人故親自晋京謁見東海願以援庫總司令自任張勳本志在蘇皖贛三省巡閱使旣藉張使之奥援又得江淮健兒之贊助巡閱一缺固可唾手而得惟最近又生某方面阻力今既有此新途逕可以發展不如暫且舍此而就其較易着手謀援庫總司令一職一面助張使一臂之形如滿蒙可以措手即就滿蒙力面立定脚根如其不能則再謀巡閱勢亦較順頃聞安徽督軍張文生復電中央請保張勳爲援庫統帥謂此次援庫非有知兵大員難堪勝任云云於此更足證明張勳之運動征庫總司令其說確鑿矣 
[財政部整理内債之計劃]  
　　政府近准中國交通兩銀行呈請將鹽稅餘欵烟酒稅項指定作爲内債基金以堅内債信用同時著手整理聞内債中之額數最鉅信用最壞者當推元年公債總數共計二萬萬元除抵押外（抵押之數已超過原定額數兹不贅述）所公布應得發息之債額已逹一萬二千一百六十八萬有零限期三十五年原定章程指定全國契稅及印花稅兩項擔保利息稅契預算每年三百十三萬印花每年六百五十二萬此項收入果能如數解付中央固足以付元年公債利息而有餘惟各省大半截留支用以至每屆發息時無法應付財政當局現擬救濟之法將元年公債改換十年公債惟元年公債市面價值每百元不值二十元而政府爲維持信用計每百元發十年公債四十元則一萬二千餘萬祗合四千八百餘萬三十五年期限改作十年每年還本四百八十餘萬旣可減少二十五年之利息而總數又可減少十分之六且照現在公布之一萬二千餘萬計算每年共須七百二十餘萬以此七百二十餘萬逐年還本已相差有限聞此案將於星期六閣議提出討論 
　　另一消息云民國以來内國公債之發行其額頗鉅計第一年當付之本利需三千三百萬元歷年當付之本利不下四億元以上政府方面因之研究整理之法已定具體計劃如下（甲）整理方針（一）元年及八年公債平均以四成計分十年償還之（二）五年公債俟四年公債償還後本利一併償還（三）其他如七年長期整理金融公債悉照舊辦法辦理（乙）基本金辦法（一）整理公債之基金由政府每月支出二百萬元照三年四年公債例交總稅務司存貯中國銀行以充本利之償還（二）基本金之財源一爲鹽餘計每年可收入一千二百萬元一爲烟酒稅計每年可收入九百六十萬元但在烟酒公賣整理以前由交通部收入中每月借出五十萬元充之（此項借欵以烟酒公賣整理後之收入償還之）此外若關餘及常關收入除還一年短期公債及三年公債之剩餘又三年四年公債償還後之一切財源德奥俄三國賠欵停付之金額以及常關收入均充作此次整理基本金用 
[中德間之商業問題]  
　　荷蘭公使因見有日本商人在中國各地售賣染料冒頂德國昔時在華售賣染料之商標恐與德國將來在中國通商之前途有碍故已照會外交部請保護德國在華出售染料之各商標政府當局雖已允爲調查然以此時中德尙未訂立通商條約中國無保護德人在華貿易權利之義務據中國在柏林之代表電稱德政府擬在三月美國新總統哈定氏就職之後與美政府單獨訂立新通商條約並深望由美國方面疏通亦得與各國訂立新約是以中國須在各聯盟國與德漸次修好之後方可與德磋商訂立新通商條約然中國最困難者即德人是否仍應在中國繼續有治外法權是也因中國之政策即不准新立各國在中國有治外法權或領事裁判權故也但於同時在中德通商新約尙未成立之前華人用私人之名義欲與德人通商者政府亦不加以禁止故在天津上海以及其他各埠之中國富商現均預備與德人重整商業因此等華商半皆爲從前德國在華大商行之買辦也 
[優林致外部通牒（再續）]  
　　(三)關於中國政府各項節略中所載遠東境内市塲與貿易章程諸問題這一類的計畫上面已經說過純粹是獨立國家一己權力範圍以内的事只能於有關係的兩方面彼此同意之後纔能作國際的討論應請中國政府注意况且這一類的計畫實在屬於臨時的例外的性質也是由遠東境内商塲困難地位所造成的中國政府和華俄道勝銀行協定成立以後中東鐡路管理局便立刻下封鎖滿洲里車站的命令這種困難情形就是封鎖滿洲里的結果這種協定也是我們眞正利害攸關的人民實在不能承認的（甲）說起詳細的問題鄙人不能不聲明遠東共和國境内收没貨物的事並没有作爲一種普遍的辦法敝政府也未嘗下了什麽收没財産的命令敝政府糧食供給部不過於貨物十分缺乏時代把各商店的貨物註了册貨物的註册對於商人的利益自然毫無損害世界各國每逢市塲情形不佳時注册的事常常發生並不希奇（乙）收没私人財産的案件因爲没有姓名地點時日可憑不能斷定實有其事敝政府自當切實調查不過倘若此等案件是由於壟斷居奇情事而發生的刑罰便無調查之必要因爲壟斷居奇的商人被罰之事是世界文明照例應辦的事（丙）房屋的徵取依據全世界的和中國的現行例而言都在戰時爲軍事的設備而舉行並不是一種普通辦法庫倫最近所發生的事件便是一個好例一九二○年八月鄙人親見中國官憲徵取庫倫城自治會的會所最近庫倫發生變亂一個俄國學校甚至俄國領事館都被徵用至今尙未歸還鄙人雖知黑河徵取事件並非普通性質可比然而已經和敝政府往還磋商此事最近得着訓令説敝政府業已設法調查能夠歸還當然歸還（四）以上種種事實已用種種理由與情形解釋清楚遠東共和國禁止貨物金子出口及核定物價格的臨時辦法也是以同等的理由與情形作根據（甲）貨物出口之所以被禁是因爲列强對於遠東的封鎖政策又因爲遠東與列國至今尙無商業關係可言敝政府以爲如果遠東與列國不能成立商業關係並且封鎖政策仍然存在敝政府迫不得已便要設法務使本國的貨物供給本國人民目前的需要正式商業關係一旦成立貨物出口的禁止自然立刻完全取消（乙）金子出口之所以被禁是因爲關於現欵的國際關係並未成立又因爲許多奸商利用時會聯合中國人民私運金子出口這是一種已經證明的事實倒也無容諱言不過這種辦法也是臨時的商業關係（没有貨物出口和現欵進口而不能實施的商業關係）一旦成立這種辦法便立刻取消（丙）貨物價格的核定是爲保障中國商人及他國商人的利益而舉行的主要的目的是杜滅壟斷和抬高盧布價值照中國政府節略中所載華商又何嘗不表同情這種辦法只於貨價太高時發生效力如果商人以爲政府所核定的價格太低儘可以不賣並不受非賣不可的限制 
[北大與華僑敎育] [  靜觀]  
　　近來生長英和各屬之華僑子弟已受外國大學敎育或已受所在地之中學教育若日益增多此項學生大抵外國文字言語皆具有根柢獨於本國文言未經學習是以欲返國宣勞每苦於習俗之難明欲升學内邦又艱於程度之不合有識之士早已引爲憾事去年和屬華僑代表黃宣猷氏以請願修和約事入都迭與旅京華僑學會同人討論及此因草成意見書一件由該會會長呈請敎育部採擇施行其意見書中之所主張（一）國立大學宜附設高等國文補習科以招收留學和蘭大學之畢業生（二）國立大學宜附設普通國文補習科以招收和屬中學之畢業生在黄氏所言僅及於和蘭一屬其實關係之重要却不僅一屬爲然如英屬各地特頒條例設立學校招收僑生敎育實權已早爲彼握此項學生倘能勸令多數回國升學不惟可養成全才且足以堅其内向又各屬僑民之富有資財者派遣子弟赴歐留學年有所增此項外國大學畢業生尤宜敎以祖國之文字言語歷史以期發揮其愛國熱心旅京華僑學會呈部之文業已申叙及此即就荷屬一屬論據黄氏言現畢業荷蘭國立大學者已有三十餘人在和蘭留學者已有百餘人由此以觀各屬人數之多可想見矣敎育部對於此項條陳當然認爲異常重要去年十一月間曾經據情訓令國立北京大學按照原呈各節妥籌辦法呈覆核奪當由該校代理校長蔣夢麟氏提交敎務會議並由敎務會議議决交付中國文學及史學兩系敎授會擬定兩種補習科草案及課程中國文學系主任馬裕藻史學主任朱希祖乃召集各敎授開聯合會議數次當將草案及課程擬完於本年二月提出敎務會議現聞已由該會議完全通過日内即由該校呈覆敎育部其草案及課程之要點述之如次（一）關於草案者四條計分國文補習科爲兩種（甲）高等補習科二年畢業凡華僑在歐美大學及專門學校畢業而未習國語國文者入之（乙）普通補習科一年畢業凡華僑在僑地或其他外國中學畢業欲入本國專門學校及大學而未習國文國語者入之補習科特設敎務處内置主任兼敎員一人專任敎員四人書記二人經費預算每月一千三百元每年一萬五千六百元凡北大之敎室及器具皆得借用其享受圖書之閱覽及寄宿衞生運動等項均與北大學生同等（二）關於課程者普通補習科第一學期爲國語發音及語法·今體文讀本·國語會話·中國歷史·中國地理·習字·第二學期增授六書大意·及古體文法·古體文讀本·作今體文·第三學期增入音韻大意·作古體簡易文·高等補習科第一年課程完全與普通科同其第二學年之第一學期爲古體文選讀·作文及讀書·中國學術綱要·中國近世史·中國公民學·第二第三兩學期同惟古體文選讀一課第一期授記叙論議文第二期授史傳及諸子文第三期授文學之文此其大異也此項辦法大約經部批准之後即行着手籌備本年秋季當可開始授業矣 
[無錫敎育會被燬案近訊]  
　　無錫縣敎育會自被燬後該會會長侯保三即召集會員在縣立第一高等小學開會議决先行招工估計一面呈請官廳恢復聞除房屋外損失共約在四千元左右現正在造立清册以便呈報蘇州楊交涉員於前日來錫即蒞縣署查閱案卷並囑趙知事將善後事宜妥愼辦理已於昨日乘車返蘇蘇常道尹自接縣署呈報後對於此案亦非常注意特派科員虞廣縉來錫實地調查虞君查竣後已於二十日下午乘車返蘇復命至縣中先後所獲之嫌疑犯奚學泉等迭次研究大都任意牽扯毫無確供刻仍在覊押中 
　　無錫縣敎育會被燬後之攝影 
　　尙有要聞二及地方通信轉入後頁 
雜評一 
[湘之省憲說] [  默]  
　　今之以統一爲說者意在以統一政府求發展而不在自治故其對於自治也但就地方情形酌定一行政範圍以敷衍之而無所謂聯今之以聯省爲說者意在以聯省政府求發展而不在自治故其對於自治也但取乎聯而不問各省地方之情形何如此二者皆非能眞自治者於是有人倡制省憲之議以爲宜舉國家組織之總體個體同時改造其任務當兼單獨與共同兩性軍人亦同負改造之責其議論不可謂不高然試問今日之軍人眞能服從民意效忠自治者有幾人乎試問今日之軍治能受省憲法支配軍費能由省預算議决乎如其不能則所謂省憲者不過空名仍無異於統一之以武力壓迫聯省之以武力結合亦無一而可也是故以今之中國無變今之武人則雖無論何種建設無論以何手叚改造皆難獲良果言易而行難非斯之謂歟 
 
 
 

Page 8

 
 
國内要聞 
[長春防疫之狀况] 　　滿洲里發生鼠疫哈長各處準備防範聞長春臨時防疫所總辦蔡運升近將準備情形通電各處文曰自札蘭諾爾疫病發現升即督飭所屬籌備防疫積極進行首先招集各界會議設立防疫總事務所由升總辦其事闞鎭守使胡旅長爲會辦李警廳長爲坐辦即於二月三日成立當查此項疫氛起於滿海一帶長埠未事先防自以杜絶中東鐡路傳播爲首要二道溝爲中東車站最爲重要關鍵如於該處防禦得法内則可扼疫氛外則南滿車站自無問題發生邦交民命所關應以全副精神注重於此因於該處設第一檢疫分所委所長一員聘用日本專門醫生並遴委中國醫官專任二道溝檢查火車復由吉長鎭署加派軍醫官兵相助爲理已經實行檢驗仍電宋督辦商允鐡路公司於商車到站時展停一小時俾資檢察先租民房二十餘間爲申種隔離所又借用該站一二三等火車三十二輛爲醫生職員宿舍及作爲各種病院各種隔離所以及補助房間之不足此外於日本附屬地間之大橋設第二檢疫所長春城内西熱閙街設第三檢疫所西四道街設第四檢疫所城隍廟設第五檢疫所西門外設第六檢疫所人員與第二分所同各檢疫所星羅棋布即鐡路外各旱路亦均扼要檢察務期周密並設衛生夫消毒隊檢疫隊對於住户清潔郵件消毒并已著手實行連日詳查長埠尙無疫症發現刻下齊昻滿海間疫病雖未消滅然哈滿路線火車停開交通已經遮斷哈埠預防甚嚴長埠由升督飭所屬拚力防禦杜絶傳播疫氛自無由侵入誠恐杯蛇市虎道遠訛傳特將眞相詳電奉聞 
　　自北滿鼠疫發生以來長春之中日兩國官廳業將關於防疫之設備接洽數次至本月初旬南滿鐡路之一列車當通過公主嶺車站時不意該列車乘客發現患鼠疫者一名中日兩國當局乃决定開一兩國共同防疫會議以講究此防疫方法十三日午後三時在長春日領事館内開第一國際防疫會議中國方面到蔡吉長道尹孫外交科長李警察長等日本方面到村上領事槁本警務署長等共三十餘名村上領事謂須撤廢國際與人種不同之感念以密接從事防疫蓋此可畏之惡病不可不盡力防禦免罹病之慘禍實有厚望蔡道尹起立表示同意繼由李警察廳長及槁本警務署長詳細說明雙方設備經過及現在之情况後對於日本提出之共同防疫規程草案十六條共同討論並交換意見至下午四時始散 
[開封急募賑欵之狀况]  
　　自北京發起全國募賑大會後河南官紳首先贊助已於陰曆年關中組織急募賑欵分會乘新年中廣行勸募刻由災區救濟會函請警察廳布告謂本省組織急募賑欵分會業經通告各機關并各屬遵照辦理在案此次籌辦急賑實因本省被災奇重災區過廣意圖募集鉅欵以便接續春賑幸蒙大總統首先捐助三萬元本省督軍省長倡捐於前軍政兩界助捐於後各西人亦恤隣有誼踴躍輸將現經本會逐日開會研究種種募捐辦法各縣大埠已經邀請中西人士設法贊助目下省垣募欵辦法如下（一）組織童子軍軍樂隊游行街市俾人民咸知捐欵眞意隨心樂輸（二）擬於夏曆正月初八九兩日在龍亭十四十五十六三日在相國寺豐樂園等處分别設法演劇募捐（三）擬由本會同人協同警廳職員及街長赴各居民家苦口勸諭令其樂捐此外擬請各紳富到會贊助捐欵除續行研究勸捐辦法隨時通知外擬請由廳迅速出示勸諭各商民俾任意令樂輸無生誤會云云現在募欵情形如下（甲）童子軍軍樂隊協助救濟會人員以方數丈之白露布兩面上繪災民乞食慘狀游行街市逢人即勸隨時給以旱災紀念章章爲紙製寛一寸長三寸上繪募賑圖分銅子五枚以上者一角以上者五角以上者一元以上者已捐之人襟上可佩此章即不再勸其勸募期以二月二十日至二十八日爲止（乙）夏曆正月初九日（即二月十六）俗傳爲上帝誕辰男女多赴龍亭（宋故宫）進香是日救濟會於龍亭前後設木櫃五每櫃上懸木牌一面繪流民圖大書災民募捐櫃捐欵一元以上者請留芳銜零錢親手入櫃等字壁上懸災民照片數十幅鳩形鵠面閱之如親歷災區額曰「傷心慘目有如是乎」八字捐助者頗不乏人（丙）舊曆新年各公署例有團拜之舉本年由時鼎岑（參謀長）孫世偉（政務廳長）發起准於夏正十二日在江蘇會館請軍民兩長躬率憭屬團拜但備茶點不設筵席按各署職官薪奉多寡定攤欵額數二十元以上者一元四十元以上者二元百元以上者三元百五十元以上者五元二百元以上者八元二百五十元以上者十元如有特别捐助者聽除茶點開支外餘欵概移作急賑聞趙倜張鳳台各捐洋二百元以資提倡云 
[浙敎育行政研究會]  
　　浙江敎育行政研究會今日（二十）上午九時在省敎育會行開會式會員到八十八人敎育夏廳長亦蒞席十時振鈴開會首由許緘甫會長報告謂本會係私人性質集合而成備敎育廳長之諮詢故對外並不柬請各長官蒞會次由夏廳長陳述對於全省敎育之計劃並盼本會前途之發展復經許君演說甲種實業學校之合併改設專門學校並由各專門校合設大學擬將南京高師校移設杭州並於省會組一高師籌備會立設分會於北京務逹南京高師移設杭州之目的衆皆稱善體育專校校長王卓夫君續起演說注重小學師範生須盡義務不計薪水許會長諮詢大會因爲時尙早擬將下午應議議事日程細則十七條提前討論衆贊成當即逐條通過並由各會員照議事細則認定分組審查員决定共分五組一小學敎育二師範中學敎育三實業敎育四社會敎育五留學比十二時振鈴散會午後二時開議議案録下（一）中學分科案郭維城陳純鍾毓龍提出（二）小學校國語敎授進行計劃案羅耀樞葉謙唐世濰提出（三）設立各道屬幼稚師範講習所案姚鏤提出（四）全省中等學校敎職員夏季講習會案陳純程宗裕提出（五）循環演講案陳純程宗裕提出（六）多設兒童游戲塲案陳純程宗裕提出（七）本省通俗敎育機關合併設置案張衡提出（八）省立女子師範學校添置中學部案陳純鍾毓龍提出（九）婦立注音字母及手工傳習所案陳純程宗裕提出（十）請敎育廳厲行任用師範生案姜琦提出（十一）省立師範學校暫加收預科生半膳費以充理科設備案葉謙姜琦提出（十二）中學校及師範校敎員薪俸改良案姜琦提出（十三）規定學監人數及薪俸裁併舍監實行級任制案楊文洵提出 
[杭州快信]  
　　甬總商會代電稱捐稅附徵及簿摺印花所得稅三案前經貴會及敝會電部力爭收回成命頃迭奉農商部批令簿摺印花二月删日實行捐稅附徵三月東日實行所得稅亦期在必行絶無轉圜餘地敝會於洽日召集會議羣情憤激惟念貴會總握全省商業樞紐兹事體大應取一致行動始終堅持請速詳晰電示 
　　敎育廳於本省十一區各設公共理化試騐館已提付行政研究會會議 
　　軍民兩長今日（二十）下午假陸軍同袍社遍邀軍政商學各要人齊集會議北方急振募欵辦法 
　　盧督聘周自元（財政總長介弟）充名譽諮議 
　　鹽運使趙從蕃明日（十五）北上會議鹽政 
　　海軍總司令藍建樞昨（十九）晚車偕傅筱庵等由滬來杭寓聚英旅社軍民兩長咸往謁 
地方通信 
[松江]  
　　爭管府公産案近聞自七縣慈善敎育合會實行截留舊府屬公有欵産後松縣學産首遭蹂躪激起松人公憤迭電省長請予派員查辦違法拉租之奉金兩縣勸學所長一面組織慈善敎育欵産維持會派員截收上海同仁輔元堂所畸後岡田租省長對於此案曾於上年臘底委令沈陳棨前赴松奉金三縣秘密考查該委於古曆十二月二十八日考查完竣回杭度歲正月初四日由杭來松各界聞訊後紛往謁見請其發表辦理此案之主旨據該委言學欵方面當然先行解决即訊之他縣亦謂松縣學産他縣自無共同管理之理云云言次並詢及維持會截收輔元堂田租是何理由當時謁見合人多謂松人此舉意在督促七縣人之覺悟現在官廳方面旣能力任維持松人當然停止截收云云故慈善敎育欵産維持會業已完全打消該委亦已於初七日回寗復命至舊府屬七縣省議員現方調停此案其調停之主要條件聞擬組議董會監督慈善欵産之用途議董之支配每縣三人以期公平解决云 
[蘇州]  
　　縣署委定四科主任吳縣公署第四科主任申翰丹前奉警廳李廳長委充該廳行政科長所遺縣署第四科主任一席當經温縣長委令蔣承章承乏現蔣君已於昨日到縣視事 
　　城廂分區投票已准吳縣蘇州市投票區前經温知事呈請分設六處業奉王省長指令駁回兹悉温知事以上屆選民僅及本屆之半投票秩序已不易維持此次若仍照上屆辦理難保不發生意外故又將分匭必要緣由詳晰電陳重申前請昨已奉到電復准如所擬辦理温知事當即轉致市公所查照一面將各區投票簿分手趕繕矣 
[南通]  
　　監犯出逃未遂瞿知事因地方監防守單薄於客歲冬防時咨請警備隊孫管帶撥派隊士駐防監獄俾免疏虞詎前晚有要犯劉金海串通監犯多人希圖越獄幸爲警備隊士覺察當將該犯押送縣署訊供串逃屬實瞿知事即將該犯劉金海加釘雙鐐還押一面賞給隊士獎金若干聊示獎勵 
　　棉作展覽會紀事城南狼山脚部立第二棉作試騐場歷年成績均甚優美日昨爲該場舉行第二次棉業展覽展覽會之期先一日柬請本縣各法團及農業家蒞場指示是日會場佈置秩序井然陳列棉之病虫圖說數十幅各種成積統計表十餘種中美棉株棉絮纍纍望如白雪復夾以五色小國旗迎風飄揚益增美麗午後開會鄉農到者甚多環坐靜聽王場長演說植棉方法並各給中美棉子一包以供試騐 
[鎭江]  
　　張季直氏之行蹤南通張季直氏任運河工程局督辦於十七日午後一時乘車過鎭翌晨搭招商小輪渡江赴場與揚屬運河堤工局各員籌議治運事宜 
　　私塾改良會開會丹徒私塾改良研究會會長王笙白以年假期滿各私塾率皆於陰曆正月十六日開學爰訂於十二日仍在紅旗口市敎育會内開會研究並討論敎授管理方法 
　　丹麥公使過鎭駐京丹麥公使符阿生氏近由本國航海到滬小作勾留遂於日昨午後六時乘滬寗快車道出鎭江駐鎭交涉員賈君曁張知事警察各員咸詣車站歡迎少頃開車赴寗轉搭津浦路車至京回任 
[揚州]  
　　鄂岸准緩開放鄂鹽緩辦開放一案已由鹽務署訂定辦法令經淮運使於十八日轉諭四岸運商一體遵照 
　　緝私營長來揚通泰海駐防緝私營長李祖培李慶榮王宏鈺吳登甲等現均由防地來揚謁見文運使楊統領禀陳防務 
 
 
 

Page 9

 
 
   
 
 

Page 10

 
 
本埠新聞 
[國際災賑會幹事格林氏談話]  
　　本埠香港路北方工賑協會於數日前因北京國際統一災振協會幹事格林君來滬曾請格君到會談話并公推余口章君主席兹將格君談話摘録如下諸君從百忙中來此赴會鄙人異常榮幸鄙人生平最不喜演說在京時荷本會推舉南下與各方接洽當時甚不願有此行以不喜演說故也鄙人來華已二十餘年完全服務於社會前年會返國一次當時并未聞中國有旱災繼乘輪來華始於舟中得訊則中國旱災極大被災者千百萬人迨抵華後知各方之從事救濟者極多但災區廣災民衆苟各機關分頭并進仍恐不能得良好之結果故擬組一救濟會以期一致現外人方面已由八大國聯合成一團體但中國方面仍各行其是其辦法雖善然終難得美滿結果繼經奔走兩月始組織成功其會則北京國際統一災振協會也會旣成乃將受災省分分爲若干區由慈善機關分頭擔任故組織上略有進步而於災區上亦略有辦法大約仍須三個月功夫方可職事擬詞查所得各省災民約共有二千五百萬而陜甘尙不與焉如貴會所捐賑欵業經不少但不救人救徹殊屬可惜故北京總會始有大募欵之决議明知向各方重重捐募殊不近情然事旣如此誠屬無可如何惟有請各方量力捐助即外人方面現亦頗爲注意如英美法日各國均已有所組織籌欵施賑故中國能再大募捐一次亦所以促進外人注意之道也現北京發起大籌賑會其意僅欲爲全國樹一模範而其名稱則爲全國急振大會深望各方能與援助一致進行而已鄙人於開會前曾細讀貴會章程對於其中所訂辦法極端贊成但偏重於工恐緩不濟急故必與急賑相輔而行此亦貴會章程所訂明者也鄙人曾往山西協辦災振事宜與該省當道討論辦工賑之法覺第一應救垂死之人第二應思滅旱災之法即使此種災况絶不再現也諸君試觀英美等國絶未聞有災何以中國獨不能免由是以觀則貴會之辦法誠極可佩但救災係人道應盡之責故必須一面救人一面興水利修道路以除未來之偏災而後有濟鄙人來華服務於社會垂二十餘年設以後仍再有若干年之覊留必於商務實業敎育三事詳加之意中國有大敵三一曰愚二曰貧三曰兵斯三者不除災終不能免耳鄂人尤有言者此次之旱災雖大然與北数省之金丹及鴉片相比較則尤不十分可怖也現山西及其他北數省無論上下人等無不吞食金丹此毒設不從速禁除則三五年後北數省人民將無噍類余曾目覩一火車滿裝火油桶而其中皆金丹也其製造之所聞有數處吾人此時固欲救人然將此輩救活而終不免死於金丹又將奈何是仍望諸公之速自爲謀矣 
[美報記拉門德之談話]  
　　美銀行聯合會投資股東第九次會議董事部拉門德氏對於中國新銀團之報告曰余歷游中日兩邦第一與日本接洽條件第二觀察中國之狀况據予個人眼光觀之中國供美一極好投資之機會而此種投資爲利極厚而毫無危險蓋中國天産未發者極富也今中國政治苟能寗靜則竭全力以開發天産不難成世界最大之邦新銀團之宗旨并非欲在中國經營私人事業而務欲發展中國之公共業務若改革幣制整頓鐡路等務欲補助中國使其地位趨於鞏固故新銀團之計畫實現得中國政府之認可於英美法日四邦爲極穏固之投資獲極優厚之利益對於銀行亦有利益更希望越數年後中國得新銀團之輔助得發展其各項事業後新銀團即將其經營事實之權盡讓與中國自己報收而或有機會時則再爲私人國外之投資焉 
[史蒂芬氏由杭回滬]  
　　美國銀行團代表史蒂芬氏由粤抵滬後即於前日赴杭已誌昨報兹悉史氏在杭事畢已於昨日偕楊先芬沈成栻乘夜快車返滬十點四十五分時車抵北站史氏下車即偕楊沈二君乘汽車而去 
[何軍使勸認賑災公債之電復]  
　　松滬何護軍使昨電復國務院以奉電勸導商會攤認賑災公債一事磋商至再勸導無方除俟復函到詳陳外特先電復云 
[吳淞稅務所扣留猪船已放行]  
　　吳淞稅務所前日向進口之運猪船十餘艘加徵振捐一成各船户一致否認致船雙被稅所暫扣旋由猪客等報告猪業商董張樂君及滬寗蘇三帮鮮肉業代表等紛赴南市縣商會陳述請爲維持各情略紀昨報兹該業董事以猪客大都係客籍商販平日運猪來滬投行銷售營業頗微且皆小本經商何堪久待况猪雙與鮮貨同類一經扣阻不免垂斃於俄頃攸關客家血本非細是以函請商會會長轉呈吳淞上海兩稅所長請求格外通融將船雙猪貨釋放外復偕閘北市經董錢貴三赴淞面謁稅所長陳明種種困難情由要求設法通融經稅所長再三商榷以此事關係部令通案實行加徵旣而該董等允爲暫行記賬辦法始得將被扣各猪船一律放行進口現各猪販對於此舉極端反對誓不承認故已電致原籍通如泰等各地知照行家暫爲止裝來滬須俟加徵振捐一事解决後始可將鮮猪運滬云云 
[縣商會對付加貼印花稅辦法]  
　　實行加貼印花稅迭經滬上各業商極端反對並經商會抗議力爭而部令以事在必行頗無挽回希望前日縣商會年會時各業代表蒞會討論良久又經該會會長於聚餐會時在席間向各代表互相商榷旋擬將印花稅事分歸各業擔任認定查照尋常貼用數目約計若干然後加數包認各代表對於此舉贊成者已有多數惟請會長轉向印花稅駐滬分辦處郭坐辦要求核准而已聞此事已由該會將於日内刋發通告請各該業代表先從本業中調查每月貼用印花稅證之數目開送來會以便彙總考核再定包認之法云 
[絲繭總公所會議支配維持欵]  
　　繭商未到尙多　一時未能議决 
　　海寗路江浙皖絲繭總公所本定於舊曆正月十三日開會籌議支配財政部核准維持欵項辦法昨日屆期於下午三時總董沈聯舫·鴻盛絲廠王鴻聲·恒益源沈吉朱鳳卿·程炳若·王頌魯·元元廠王鴻聲·恒益源沈吉蓀·源錩餘王笙甫·史馨生·陳相甫·華立候·瑞康愼宗東僧·協安廠傒雨人·協元廠陶緝敬·沈紹光·錢少菊·蔣潤禾·陶文錦·徐瑞林·王子琴·郭福泰·薛嘉樂·蔡竹君·曹生可·沈培村·陳子卿·天昌廠張少卿·開泰廠張左邦·又無錫繭商代表袁甫廷·陳同甫·等百餘人先後到會經沈董報告開會宗旨曁黄縉臣在京呈准財部一切經過情形嗣以現屆新正歲首繭商回鄕未到者尙多一時無從議决且繭商有誤會之處遂擬定登報佈告眞相廣告底稿另行訂期開會議定云 
[最近售開之乾繭價]  
　　各絲廠洋莊所銷廠經新年以來市面稍有轉機故乾繭亦較去冬爲活動惟買進者須剔選身骨及顔色白凈緣美莊去絲色亦頂眞也前日有售開無錫東北鄉之乾繭一百餘擔價爲一百三十九兩此項繭身約合五百四五十斤可繅絲一擔其餘雖有論價尙少成交云 
[白蠟生油車糖價格均漲]  
　　白蠟川省所産之白蠟因滬地存底甚少上年歲暮時價格已漲現調查各行存貨祇三四百件嗣後輪船續到之貨亦僅二百餘件是以無人敢預行抛出前日紅盤售開米心每担元一百七十五兩昨已開至一百八十一兩川占一百七十九兩比較上年底漲起二十五六兩英美洋商雖有顧問而行家祇敢酬應不敢抛空倘洋茶買成後貨價尙有續高之勢查此項貨物前年川省戰事航行不通時最高之貨亦僅至一百七十兩故此次張至此數實非該業所預料現各行家紛紛拍電至産地催速裝貨運申日有數次云 
　　生油生油一項向以汕頭厦門等客帮辦去爲大宗去年封河之後銷路不甚暢達故年底存貨多至五千餘件本年以來未有交易昨日客帮汕頭等帮第一次在南市采菽堂貿易所向各號購辦計共買進膠州夾倉泊兒豆油等共二千餘件又有各行代做心思囤户買進者亦有四五百件夾倉生油開八兩二錢泊兒生油七兩七錢膠州生油八兩一錢其價比上年年底漲起二三錢牛莊豆油雖未售開市面亦見堅固云 
　　車糖華洋赤白車糖貨自上年抵制劣貨後價格漸漲是以糖業各行家年終結賬獲利頗厚本年自新正以來除紅盤售開實際交易外期貨投機買賣亦日多一日於是糖價亦見增漲前昨等日售開太古車糖五温路貨開至十六兩八錢較前盤增高三四錢怡和車糖到貨甚少市上無售開者華糖今屆尙未有到貨據云照此情形嗣後開盤尙須提漲云 
[兩週中出口之華棉]  
近兩週中（十九日止）出口華棉計一萬三千四百九十五担其中運往各埠者計八千七百七十五担日本四千六百二十九担其餘别處九十一担計本季自去年九月迄今出口運往各埠之華棉計安的斯伯八四担波斯頓一九担紐約九四七四担海佛四○担香港一八七三担日本七二二五一担里物浦一○三九担内地各埠九七九六四担其餘别處三七二九担合計一八六四七三担云 
[一週中疋頭運往各埠之調查]  
　　近一星期中（十五日止）英美日本本廠疋頭由本埠運往各處者合計二十四萬二千零四十疋其花色計有原色白色市布·標布·粗細斜紋布·粗布·印花布·羽綢羽綾·泰西緞·絲光布等運往各埠者計寗波九千一百十三疋鎭江八千六百九十九疋南京一千七百二十七疋蕪湖一萬九千四百七十八疋九江一萬一千九百八十二疋漢口七萬一千三百四十五疋宜昌重慶五千三百六十四疋膠州三千八百四十疋烟台二萬一千五百三十八疋天津一萬三千四百五十八疋牛莊五千四百零一疋温州五千四百零一疋大連一萬三千九百十四疋福州一千八百十八疋香港五百二十疋日本四百九十疋蘇州三千二百八十五疋本地四萬零三百六十五疋其餘别處四千三百十疋云 
[新年以來進口之印日紗]  
　　近因銀價低廉先令又縮故印日紗進口之數大形減落自舊曆新年以來進口印紗計五千八百五十擔日紗一萬二千三百十九擔較之去年同時印紗減而日紗增綜本週中已出者計印紗一千七百三十五擔日紗二千二百七十九擔運往各埠計南京印紗三百六十三擔日紗四百七十三擔蕪湖日紗三百六十擔九江日紗三十二擔漢口日紗六百五十八擔宜昌重慶印紗三擔膠州日紗六十二擔烟臺印紗一百五十一擔天津日紗二百零四擔温州日紗二十五擔大連印紗三擔日紗一百八十九擔香港印紗七百五十擔本地印紗四百五十擔日紗一百五十擔其餘别處印紗十五擔日紗一百二十六擔本週止本埠計存印紗六萬零七百四十三擔（尙有一千六百三十八包在船上未出）日紗三萬五千二百五十七擔云 
[歷年來本埠存紗之比較]  
　　據英商公會之調查所得云自民國五年以來本埠存紗以去年年底時爲最多而本紗數額則較往年爲減其詳如下 
　　　　　　印紗　　　　　英國紗　　　　日紗　　　　本紗 
五年　　六九二四九　　　　　　　　　　　二○一○　　　　九二六一 
六年　一二八六五五　　　　　　　　　　三四三八九　　一八○○○○ 
七年　　二○○八八　　　　　四　　　　　四二四八　　　一八三五三　　 
八年　　九一五三九　　一○四四　　　　一三一九七　一五一一○八三 
九年　　六○五六四　三六八八七　　　　二四七二七　　　三一八○二 
[舊曆庚申年各業盈餘之調查（九）]  
　　銀爐業該業共二十餘家均設在北市觀音閣碼頭一帶庚申年度該業所鎔大條及廢洋等爲數較前年爲增惟人工及炭火燃料發貴以是獲利者惟萃泰較多本年皆已開爐聞己烊去八百餘條廢洋二十餘萬元兹將該業庚申年盈餘牌號録下萃泰盈四萬兩同源九千兩聯甡八千五百兩生源七千五百兩萃源七千兩久泰豐七千兩協泰豐七千兩聯源七千兩宏大六千五百兩泰豐六千五百兩萃昌六千兩同甡六千兩勤泰五千兩裕豐成五千兩泰昌四千兩鼎泰二千五百兩同豐三千兩同餘三千兩志慶一千五百兩祥泰一千五百兩鼎昌平惠泰平 
[撫順炭坑招募華工之公文]  
　　海關監督公署昨接國務院僑工事務局令開案准奉天省長咨開據奉天交涉員呈稱案准南滿公所函稱關於撫順炭坑招募華工一事自上年以來屢經函違在案嗣因招募條件有不甚詳細之處致生種種錯誤計往復函商已經一年於本年度事實上招募已屬無及以是炭坑採炭上所蒙影響極大頗爲困難兹將本年份募集懸案作罷應即另紙細單着手十年度募集之計畫湘應照録函請查照轉呈省長咨行僑工局希勿再生有如九年度之錯誤爲荷等因并附招募華工地點人數表兩份到署查撫順炭坑招募華工例纔僑工事務局核准方能開招歷經遵辦有案惟此次所送詳表仍認爲預估總數將來招募之時仍須分期分案先期知照其承招人名亦須分案先行報明以便咨商地方長官酌辦除分别咨行外合亟合仰查照云云 
[部電催取海州開埠案卷]  
　　許交涉員以海州自行開闢商埠一事前清光緒年間曾有議案前奉中央電查上海并無此項卷宗當經函請江寗交涉署查取尙未得復昨因又奉部電以海州開埠事現由閣議表决進行仰將前項卷宗即日查送以資參酌等因昨許君特又函催江寗交涉署尅日查取見復云 
[承造美艦第三艘下水預誌]  
　　江南造船所承造之美國運艦四艘其第一第二兩艘已於去年先後下水兹悉第三艘奥速托號（譯義爲東方號）定於本月二十三日下午二時四十五分進水已由該所長劉冠南副長鄺國華·備柬邀請各界届時前往參觀聞該艦身長四百二十九英尺寛五十五英尺艙深三十七英尺十一寸半吃水深二十七英尺速率十海里半艦中置三脫氣力機一架烟管大鍋爐三座其馬力爲三千匹云 
[萬國報界公會開會日期]  
　　萬國報界公會將派員來華所經各路乘車辦法曾由江蘇交涉公署呈奉外交部轉函交通部覆允免費兹聞該會今年開會地點擬由澳洲雪梨地方改在檀香山會期定於十月四日起至十四日止特派江蘇交涉員許秋颿得電前因昨即據情函呈外交部核示矣 
[在華美國看護士組織幹事會]  
　　美國紅十字會爲遇有中國災禍發生時救助便利起見特函請在華之美國看護士組一團體以便受該會委託就近從事救助現旅華美國看護士已接受紅十字會之要求先成立一美國護士幹事會舉長沙湘雅醫院之蓋女士Miss　Miaa　D.Gago爲會長凡美國護士願加入美國紅十字會者可向會長索取報名單塡寫當即寄往華盛頓云 
[俄僑護照造册備送]  
　　江蘇特派交涉員許秋颿前奉外交部令關於俄僑請領之旅行護照應列表造册報部查核云云聞許交涉員業已飭承造送云 
[閩省學生被拘案近訊]  
　　福建學生陳國瑞劉開祥許世雄等九名因案牽涉在申被拘訊押地方檢廳候示辦理在案兹查該學生等内有一生曾在閩侯某公司保有壽險業經該生家屬報告該公司委派醫生等來滬陳明故上海總公司已與司法衙門開始交涉略謂該生在押日久近察其身體瘦弱食量大减設有不測法庭應負完全責任否則須請保釋以免交涉云 
[浦東逆倫案之昨訊]  
　　張鑫生商通醫生朱健臣毒斃乃父張駕雲爲朱紹生告發一案司法官廳因案情重大一再偵查牽涉人證頗多因此凡與此案稍有嫌疑者類多遭人索詐内有某某等二人以法庭名義詐欺取財已爲地方廳譚檢察長親自查明飭警密提務獲解究云 
[滬寗火車軋斃男孩續誌]  
　　揚州人嵇朋祥之子網三子在海昌路鐡路栅門内軋傷頭腦身死一事該屍屬除於前日具呈鐡路局外即自備棺木將屍收殮矣 
[兩軍艦擒獲海盜續誌]  
　　浙江海盜陳仙濤此經海軍聯𩻻定安二軍艦巡洋緝獲並在該匪家内搜出槍刀等件經定安軍艦押解到滬解請海軍總司令公署訊辦等情已詳前報兹聞該盜解滬後業經監總司令發交軍法課訊問當經軍法課長葉龍驤提陳研訊陳對於搶刦各案堅不承認葉課長當命還禁候傳被害之各漁户王阿元等到案再行質訊 
[麥警務長嚴防盜患]  
　　公共租界麥警務長以據老阿捕房捕頭開立根氏報告所轄區域内之山西路（即盆湯弄）九號門牌某洋貨號於本月十七號晚九時許有盜匪持械入内圖刦未成而新閘捕房捕頭亦報告新閘路五百三十一號門牌被盜刦失五百餘金之財物（即昨報所紀之盜案）各等情是界内搶刦之風未能盡淨亟應嚴加防範爰特通諭所屬各捕房曁特别機關仰中西探捕對於已出未破各案趕緊跴緝贓盜務穫懲治外並加意巡查俾暴徒不敢再逞以保治安 
[公共租界妓寮之最近行動]  
　　公共工部局頒佈之禁妓辦法對於原有妓寮領照後不得擅自遷移以便易於稽查乃自舊曆新年以來各妓寮仍有暗自遷移者（若輩謂之調頭）至於第一次抽籖應閉之妓寮其中妓女凡身非討人者大都已將花榜撤去或擇人而事或徙往外埠而討人身體之妓女與無資出碼頭之流則惟有坐待禁閉期屆而已 
[慶肇公所之新年懇親會]  
　　昨日下午三時廣肇公所開新年懇親會到者大埔同鄕代表·公所職員·廣肇學校男女敎員曁各同鄉等共二百餘人由胡耀廷主席湯節之副之首由湯節之演說略謂本公所在上海蒙旅滬各帮推重故應年在公所辦事之人無刻不加以愼審至論近年公所成績無多足述帷對於義塾一事方在努力進行旅滬各帮之有義務教育實始於本公所現在寗紹等同鄉會亦正從事設備此爲世界潮流所趨不能避免吾廣肇兩屬旅滬同鄉不下十餘萬人其中清貧者居多值此知識競爭時代設再任其失學此十餘萬同鄉之子弟將爲世界潮流所淘汰故吾人今日爲各同鄉子弟生存計當先從敎育入手惟今日公所得有此項成績未始非前董事敷設基礎之功從前同鄉諸君以爲前董事不能積極擴充致發生意見其實目光相同不過手續有差異耳但兩方均係爲公致偶有爭執亦足徵辦事之精神不可謂非一種好現象較諸唯唯諾諾一味敷衍匿一切公共事業於不辦者勝多矣惟吾人應認定此事完全出於公心對於各同鄉不可存一毫成見鄙人前日在總商會聞同鄉勞敬修先生演說内有「吾人今日應化除意見」等語益感吾同鄉諸君更不可稍存意見致互分畛域深望諸君益自奮勉毋負初旨各同鄉合力進行將來本公所應辦之事尙不止義務學校一端云云次由盧煒昌·張遂興·鄺逸虎·羅芹三·黄鴻鈞·劉雪洲·楊虎臣·陳公哲·許漢屏諸君陳士超·張羣重諸女士相繼演說直至五句半鐘茶會盡歡而散 
[商界聯合會開會彚彙紀]  
　　河南路河南路商界聯合會於前晚（十九）八時在該會會所開職員常會到者有正副會長及評議執行兩部幹事各十餘人由正會長金馥生主席因該路義務夜校素分南北兩校南校借紹興同鄉會小學爲校址兹以紹興同鄉會自辦夜校不得不急圖遷移由南校監學祝志純緊急動議旋由衆議决暫行併入北校以免南校學生有向隅之憾并定二十七日開課次即依照議事日程議會所及選舉事宜該會會所昔由寗波同鄉會轉租兹該同鄉會遷移在即不得不另謀會所旋議决俟與該處房屋繼租者接洽後再行定奪改選事首由祝志純提議採用複選制經衆通過旋即討論選舉手續由衆議决定三月四號發票由會員通信投票開票期則爲三月十號旋又定發票日即將上屆收支决算表附送各會員以昭愼望面利進行 
　　百老匯路百老匯路商界聯合會於昨日二時開會公推李澤源主席湯新紀録當由主席報告一年紀過情形并畧說本會雖無成績但於學校施醫局二端尙稱可觀次議學校事宜當由張印奎提議應於舊址先行開辦以免貽誤學子通過次議修改會章公推藍以襄李澤源劉仲英周榮溰　　爲修改起草員次鄭北熊提議本路商號未加入本會者甚多應公推勸導員勸其加入當公推徐瑞昌李澤源魏元章湯新鄭兆熊施擺舟專爲勸導員末議施醫局開診問題公决三月十日(即舊曆二月初一日)照常開診兼種牛痘議定時已五鐘乃散會 
　　愛多亞路愛多亞路商界聯合會昨晚開第三次籌備會到會者四十餘人及來賓劉屏山等十餘人首由童理璋報告開會宗旨及經過情形畧謂本路商界聯合會之發起實鑒於時世潮流非聯絡互助不足以謀公益又鑒於各路商界聯合會成績之優美本路未便再遲甘居人後現各商號同志加入日形踴躍共行八十餘家均已簽名蓋印但因舊曆年關臨置至今今日始得開第三次籌備會應如何討論進行諸君共同商酌至是主席提議應即日即發選舉章程次由章仁麟提議酌定徵收會費辦法又提議辦事人缺少請多聘數位熱心義務之人擔任周瑞金允介紹書記童理璋允介紹庶務當由張禮林劉子賢王榮海周瑞金分任各務餘均通過又主席報告陳源大被刦一案本會尙未成立誓不發言衆贊成至是來賓先退席遂宣告散會 
[台屬急賑會接辦春賑]  
　　台屬水災急賑會去冬陸續辦去賑米多批或由滬轉涇或雇輪在蕪湖直運海門兹該會接辦春賑擬再購米若干萬石爲青黄不接之接濟目下正在積極籌欵一有成數仍擬由黄涵之道尹或朱葆三君經手採辦云 
[青年敦品會之發起]  
　　近有周世勳吳炳中張維德張仲友周文芳五君因鑒於上海青年之繁華於國家前途頗多危險急宜設法挽救故特發起青年敦品會以不入游戲塲拒絶烟酒·禁止賭博·爲宗旨會務分「文藝」「演講」「義務敎育」「游藝」四部入會者須有二人介紹經大會通過方認爲會員會所暫定大通路興茂里八百零五六七八號内 
[學校消息彚紀]  
　　第一商校南市陸家浜江蘇省立第一商業學校内分正預二科學生共二百六十餘人今日行開學禮明日正式上課 
　　第二師範尙文路省立第二師範學校分爲二部七班學生數合二百八十餘人今日開學明日授課其附屬高小學校之第一部内寒假後原有學生高小三班國民五班共三百五十人連日續招考試正取新生張安性等四十三人備取何受富等七人又劉公祠第二部男女國民小學校有學生一百餘人均於今日開學明日上課 
　　縣立第一高小小東門内縣立第一高小(即敬業)國民學校學生數舊有新招合七百人今日開學 
　　梅溪小學蓬萊路市立梅溪高小國民學校寒假後原有學生三百人内分高小三班國民五班現又續招新生經考試合格者一百六十人新舊併計共四百六十人定今日開學 
　　倉基小學小南門内藥局弄市立倉基小學校原有男生四班合數一百六七十人今復添組國民女生一班額四十人已於咋日開學明日上課 
　　崇正小學大南門外送子菴浜市立崇正男女國民小學校學生數舊新併計二百八十餘人今日開學明日上課 
　　勤業女師範法租界南洋橋勤業女子師範學校校舍因房主收回自用一時未能覓得相當地點故招考延期現已租定方浜橋共和影戲院左隔壁程姓房屋一所計四十餘間除原有五級外又新添三級並添寄宿生一百名該屋内有花園一所空氣光線及衛生於學校佈置尙爲適宜現正在布置遷移故朱校長及敎職員非常忙碌 
　　銀樓業小學大東門外花園衖銀樓業初高等小學校於本月十三日九時行開校禮學生到者百餘人定於十六日上課 
　　上海公學白克路上海公學本學期南洋華僑報名肄業者有十餘人該校現定陽曆二月二十五日開課 
　　毓賢小學愛文義路毓賢高等小學校本屆招生每級不逾十人其主旨在貫澈敎育之精神開課期定陽曆二月二十三日 
　　愛克界三路日夜校愛克界三路商餘義務夜校由戎明昶發起定二月二十七號行開校禮並聞戎君今春又在該校原址添辦初等日學學生額定三十名與夜校同日開課日夜校敎員完全純盡義務學生除書籍自備外概不取費 
　　滬西慈善會義校法新租界肇周路天佑坊滬西慈善會除送診給藥及施衣米棺木外其樓上附設慈善會義務學校學額六十名學費書籍費概不收取如係孤兒及極貧者兼留膳宿亦不取費本年春季將次始業該會主任徐子賢君以學額雖滿新報名者甚多該處毘連西鄉貧苦子弟居多額滿拒絶殊華晉及敎育之旨故於本年起又在樓下擴充校舍增加學額二十名均照舊生章程辦理定於陰曆正月十六日開課 
 
 
 

Page 11

 
 
　　西書同業永志會女校該會前辦義務女子學校設在百老滙路已歷兩屆現該會同人議决因寳山羅店女學不甚發逹擬附設該鎭自立會定於舊曆正月十八日招考二十日行開學禮 
　　新民小學新閘路和樂里新民小學校係朱文華所創辦本學期添闢敎室加增學額已於二月十九號(正月十二日)舉行春季始業新舊學生到者願衆女生仍由宗笑菊女士敎授現男女學生均有餘額可補 
[汽車肇禍兩則] 　死一婦　傷一男 
　　昨日午刻有汽車夫王四吾駕駛三千六百四十六號汽車行經法租界白爾路撞倒三十二歲之郭姓江北婦人受傷甚重不省人事當經霞飛路捕房一百六十八號華捕前來押令汽車載送受傷人往仁濟醫院醫治一面帶汽車夫入捕房請示受傷人入醫院後因傷重醫治無效當晚即氣絶身死即由院用電話報知捕房派捕將屍車送同仁輔元堂候今日報請公堂檢騐又有人力車夫江北人夏興華昨日午刻拽車行經山西路遭某號汽車撞倒碾傷足部由老閘捕房六百四十二號華捕到來另雇車送夏興華投仁濟醫院醫治一面抄録汽車號碼呈報捕頭核示 
[青夜敎育社成立會記事]  
　　青夜敎育社昨日(二十日)下午二時假上海公學開成立會到者數十人主席姜維良紀録孫道勝兹將當日討論情形録下(一)主席報告本社以前進行狀况(二)委員卞毓英孫道勝陶笑舫提議義務學校及維持會之出力者之受獎人數及獎品種類旋公推姜維良支頌和余鵬鳳昔醉等隨同前三人組織給獎委員會(三)孫道勝報告義務學校委員會議决事件(四)選舉義務學校職員結果孫道勝爲校長陶笑舫爲敎務長姜維良爲學監唐及欣爲書記卞毓英爲會計(五)孫道勝提議修改義務學校名目(即前青年會夜校學生會國民義務學校)定爲青夜國民義務學校地址衆贊成(七)提議下星期日三時假北區公學開討論會通過並公舉下次主席紀録鳳昔醉余鵬當選散會時已五時矣 
[浦東國民大會成立會紀]  
　　浦東大國三墩兩鄉聯合國民大會於古曆正月初十日在大團鎭盛萬竹堂開成立大會首由盛羹梅報告開會宗旨即公推上海策進會代表陳公哲演說次敎育會會長許庸謹次周浦雪恥團孫聯甫次上海策進會羅克已次本會會員倪楚翹盛漢珍韓尙德等相繼演說自上午起至下午四時攝影散會聞是日旁聽席中人數雖不及百人但各人演說皆興會淋漓云 
[金業公會改選議董紀]  
　　無錫路金業公會職員任期屆滿循例改選昨日爲更選議董開票之期下午四時各職員曁同業到齊當衆開匭揭曉計施善畦得三十六票徐補蓀得三十四票繆晉之得三十四票張清笙得三十一票董明生得三十票吳耀廷得二十八票陳鳳寳得二十八票蔡久生得二十六票何鶴鳴得二十票均當選爲議董該會上年議長議董共舉七人本届因遵照部章添舉二人並定於二十一日(即今日)由九人中互選正副會長云 
[海鹽旅滬同鄕會行團拜禮]  
　　昨日(即二十)海鹽旅滬同鄉會在福佑路事務處行團拜禮到者百餘人二時開會首由會長周辛伯報告開會宗旨並上年收支帳略及經過情形次提議徵求會員及接洽運柩回籍等事茶點散會已鐘鳴四下矣 
[安鎭救火會二週紀念會紀]  
　　高昌廟安鎭救火會昨開二週紀念會由會長劉竹溪錢裕基等邀集各員曁地方各紳商等於下午一點時齊集會所當即振鈴開會由正會長劉君報告經過辦理情形略謂自前年開辦成立以後卽以所得合境捐户輸助之欵添裝太平自來水龍頭計有十五個並又添配救火車輛及皮帶等件設遇火警施救較便獲益非淺惟高昌廟一區地方遼闊東至滬軍營舊址西至龍華北至斜橋南至沿浦灘江邊碼頭一帶且與軍廠較近火患尤宜嚴防擬再添配救火器具現所最緊要者有四(一)議添置皮帶(二)議修改皮帶車輛(三)議尙有新造房屋之居户應由會員前往勵募捐欵(四)議在兵工廠砲廠圍牆外新塡浜基地方建造洋龍房屋請爲公决當由全體會員决定按照所議四節竭力進行並據公興泰米號主姚君當衆承認擔任勸募各户月捐以資輔助會費遂即散會時已三下鐘矣 
[吳淞商埠局聘請姚諮議]  
　　吳淞商埠局張督辦以上海縣商會副會長姚福同聲望頗著堪以輔助業已聘爲該局諮議藉資臂助云 
[仁濟堂照常開診施樂]  
　　本埠本馬路西新橋仁濟善堂前因舊曆年關暫停門診以資休息兹閣該堂訂於舊曆正月十六日起照常開診施藥一班窮苦抱恙者皆獲壽世活人之惠也 
[王道尹獎勵慈善家]  
　　虹口梧州路聯益善會（原名聯益施材會）於戊午年間創設辦理施材瘞葬收殮路斃夏秋施醫給藥冬令散放衣米等善舉惠及窮黎三載以來聲譽卓著江蘇滬海王道尹對於該會之熱心毅力以爲可嘉特題「樂善爲懷」四字匾額一方給予該會以資鼓勵 
[春酌筵資撥充善舉]  
　　商辦内地自來水公司總理姚慕蓮以現在滬地貧民所在皆有爰將春酌筵資二百元繳送滬南慈善會撥充善舉俾貧民共沾實惠云 
[護軍使拒絶郵禀]  
　　松滬護軍使何豐林昨發布告云爲布告事案照本署對於地方商民不依照法定手續呈控之件向不受理早經登報布告有案乃近復常有郵遞禀件所叙事由每涉及官警名譽一經飭查或具呈人查無其人或係冒名誣控似此揑詞陷害任意栽誣不識是何居心此後無論何人如有呈控事件該具呈人須將姓名住址門牌號數於呈内詳晰聲叙粘貼印花親自來署投遞聽候核訊交保待質否則概不受理郵遞呈詞無論虚實均歸無效爲此剴切布告仰爾商民人等一體知悉此布 
[呈省應用正式呈文之布告]  
　　上海縣公署昨發佈告云爲佈告事案奉省長公署訓令開案照公文程式人民對於各官署有所陳報應用呈文近來各人民控訴事件往往有用信函及快郵代電者又不粘貼印花實屬不合程式現經本省長核定辦法嗣後各人民來署控訴除緊急及有期限關係事件准用電報外其餘一律改用呈文倘有不合程式之信函及快郵代電又不粘貼印花者概不批答除分行並佈告外合行令仰該知事即使遵照一體布告務使周知切切此令等因奉此除分行外合應布告諸色人等一體知悉特此布告 
[盧浙督籌築軍房]  
　　浙省廬督軍兹擬在泗安地方添駐軍隊惟因無駐兵房屋致難調往現撥暫建草房三百間繪成圖式詳註開河丈尺業已函由記華建造軍房工頭沈姓請爲核實估計造價復候核奪云 
[蘇屬緝私統領易人]  
　　江蘇督軍令蘇屬緝私營第一團團長文云案據蘇屬緝私統領劉之潔呈稱竊之潔前奉委署蘇屬緝私統領任事迄今已將五月材不勝任用非所長辦事既感困難巡務亦鮮成績兼以孱軀脆弱二竪侵乘早年負笈東瀛已膺疾疢神明之病壯歲從戎邉塞始張冬陽遽伏瘧疾旣作舊恙乘之醫者謂非治本培元勤求療養恐難速愈伏念職部領轄蘇屬緝私營隊防地遼闊梟匪披猖當此運銷吃緊之時亟宜嚴杜販私之路稅源所繫責任非輕之潔孱病之軀難當重任詎敢因循戀棧貽誤事機擬懇俯賜諒察准予辭職俾資休養所有蘇屬緝私統領事務職任重要併懇派員接署飭令即日來蘇任事俾之潔得以安心調養以重巡務而專責成等情據此查該統領自任事以來整頓緝私協助防務或績卓著聲譽蔚然祗以听夕勤勞遂致心力交瘁披閱來呈情詞懇切出於至誠自應准予辭職並即日派員接署俾資体養而專責成查有該部第一團團長石佳華穏練陳明情形熱悉堪以升署蘇屬緝私統領至第一團團長一職候另行派員接任除電請財政部鹽務署轉呈荐委並分别咨行外合行令仰該團長即便知照此令 
[鈞和艦游巡外海]  
　　鈞和游巡艦前奉水警趙廳長令飭於舊曆歲暮時游巡黄浦江上下流域現已查竣於前日返滬復奉趙廳長命令即日開往淞口外海各洋面游巡因值春汛漁船出洋恐海盜猖獗令飭查緝云 
[耶松船廠致浚浦局函]  
　　耶松老船塢致浚浦局函云前日貴局交來英册五五六號「耶松老船塢」地圖一紙並聲稱内有某段地面不包含在該灘業主之契内等因兹請尊處察核此段灘地係前在英册五八八號地之内者及又有一小段之地在英册五九四之内者該灘在一九○六年大高潮淺之外是以此等灘岸顯爲本局升科之地應請尊處派一測量員駕臨敝局將此項灘地應歸於貴局範樹之理由希爲明白解釋云云 
[公益里房客請免加租]  
　　閘北公益里房屋定於二月初一日起加增房金各租户接到通知書後咸因無力負擔一致反對昨日特由租户聯名致書房主沈聯芳要求體念生計艱難取消加租云 
[部令通緝虧欵軍官]  
　　陸軍部以陸軍第一師步兵第四團三等軍需官周肇基挪虧公欵潛逃無蹤現由該師長咨部請爲通緝等因業於前日咨由松滬護軍使署通令所屬各軍警一體偵緝務獲解究云云 
[碼頭匪徒擾害行旅之呼籲]  
　　旅滬浦東商人邢志剛等昨致浦東同人會函云敬盡者竊志剛等向在王家碼頭至董家渡一帶店號營業查該碼頭爲川南奉各項商船停泊最盛之處曆年刦匪甚多若視該處爲營業之所成羣結隊徬徨道途乘間攫物爲害無窮而該段商家雖有熟稔刦匪面目然以事不干已恐遭刦之怨不敢聲張揭破故鄉民上落航埠携帶物件不時遭刦甚有大聲號泣情實可憐或遇鄉婦到申買布購紗刦匪視爲利獲任意肆掠夫紗布爲鄉婦靠此活命之物霎時遭刦痛不欲生竟欲投浦自盡狀尤可憐或回鄉怨憤交集而至自經者亦間或有之如此暴害行旅人人自危去年陽曆五月間志剛禀過警廳從嚴拘辦不一月刦匪故態復萌毫無忌憚客臘刦匪愈强鄕人失物尤多報知崗警謂我鄕人不能人贓並獲反遭斥責或欲投區報告門禁森嚴言語捍隔無敢進報爲此情急具訴貴會長顧念浦東同鄉行旅危害再受難堪速求警廳實力整頓務逹根本解决一勞永逸不勝感戴 
[電車碾斃塌車夫案將開訊]  
　　法商五路電車七十四號司機人羅友仁駕駛不愼在西門外小菜塲地方碾斃塌車夫徐石頭並帶傷徐之同伴張二朱兒等當時滬西各商目覩情形大爲不服公舉陸星莊爲代表聯名投地方檢察廳禀請澈究奉諭將羅傳案預審判令候示在案兹悉本案受傷之張二朱兒等傷勢業經告痊投廳禀報前日經譚廳長飭警往傳陸星莊等各原告並張二等於星期一來廳問話 
[乞丐猝斃傳訊人証]  
　　九畝地青蓮路婦人吳魏氏因在自來水龍頭淘米遺下菜刀一把爲乞丐某甲拾去經該氏覺察向索爭執甲卽倒地身死當有旁觀之潘金生瞿金聲見而不平願作見證指控甲實遭該氏毆打推跌到地斃命等語即經法庭派員騐明因無尸屬判由堂棺殮一而返廳研訊一過判令一併交保候究在案兹悉此案業奉法庭飭警前去實地調查明白回廳報告前日已奉張檢察官派警前去知照保人着於即日將該氏並潘瞿等交案聽候訊辦 
[檢察官訴請嚴懲夥刦之包車夫]  
　　隨同劉金山行刦孫薛氏金鐲之夥盗包車夫替工姜老卽姜阿三前奉地方審廳訊判無期徒刑姜不服提起上訴嗣忽聲請撤消而同級檢廳檢察官頗不以審廳判决爲然蓋以姜犯對於孫薛氏有主僕關係非重辦不可現審廳雖准姜撤消上訴而未送監執行亦係此故聞檢察官已向高等廳提起上訴要求訊明嚴懲惟此案當庭訊判决時推事官以姜爲替工尙無主僕名分故從輕擬辦云 
[情節離奇之拐案]  
　　住居閘北王家宅之宿遷婦人沙衛氏前日扭住長安路之山東人松標至老巡捕房控稱舊臘十六日上午八時松標等乘婦人出外買物來家將四歲男孩拐去請爲究追當據被告供稱去年該氏曾從原籍拐得某姓六歲男孩來滬央人向某姓關說勒索洋七千元取贖民等得信欲向分肥詎該氏狡賴不承故與友人等商妥將其男孩藏匿是實捕頭詢得事出華界飭探尤阿根解送嗣北偵緝隊轉解司法科聽候核辦 
[獲究誘逃男婦]  
　　興化婦人張劉氏有女名巧手年十九歲嫁與原籍張美中爲妻舊臘初五日被其鄰廖榮羣誘拐捲逃來滬匿居閘北太陽廟前日由張劉氏尋獲一併扭控四區經顔署長質訊之下廖供三年前即與巧子姘識不諱奉判轉解司法科核辦 
[包探緝獲騙子]  
　　崇明人陸阿華自於去年四月十五號騙得白克路八百三十八號門牌潘巧生之妻范氏價值一百六十五元之金鐲一副後避匿無蹤直至前日始爲新閘捕房華探目邵和鈞緝獲帶回禀明捕頭飭將陸收押候解公共公廨訊辦 
[紗廠失愼之小損失]  
　　昨晨七時戈登路與宜昌路轉角處之申新第二紗廠有一堆存廢花之小堆棧不知如何失愼該廠人員督役施救新閘救火隊亦來助救當即撲熄該棧係一層房屋且有大牆與他屋相隔故未延及他處估計損失僅四百元左右 
[小販毆捕之獲究]  
　　小販徐阿文因在東漢璧禮路喊售食物被三百六十五號華捕查見向阻詎徐反敢毆捕由該捕號召二百二十六號印捕到來帮同將徐拘入捕房禀明捕頭押候解送公堂訊懲 
[憲兵營查禁賭博]  
　　龍華附近各鄕邇來時有一般賭徒私設賭檯抽頭漁利並有引誘軍人同賭情事現爲憲兵營訪聞特於前日派撥憲兵四名會同步兵三十九團司令部衛兵四名分往附近各鄕認眞查禁並諭令各鎭小茶館内勿得容留賭徒聚賭遂于拘辦云云 
[巡官查獲賭徒]  
　　昨日第一區警察署巡官李錫恩在各處崗位查察時旋在南市十六舖泉漳會館弄内查見賭徒多人在彼設攤誘人賭博當塲喚同崗警拘獲賭徒郭阿毛何阿土張阿生三名連同賭具賭洋銅元等一併帶署王署長令郭罰洋三元餘均無力飭拘留候示起獲之賭具銷毁賭洋銅元充公 
[違犯烟賭禁之拘究]  
　　法租界菜市街居户張某家暗設烟榻容人在内吸烟且又聚賭牌九抽頭漁利事爲大自鳴鍾捕房捕頭阿而風西君偵悉以其有違禁令前晚帶同包探等前往抄出烟槍賭具等物連同烟賭客及張一併帶入捕房賭客薄罰斥退張交保候核 
[携帶烟膏之拘究]  
　　住居海寗路之甬人邵阿康前日下午携帶鴉片烟膏數十小盒行經北河南路七浦路轉角被三百四十九號一千二百六十六號印華兩捕查見以其形狀荒張上前盤詰並在其身畔搜出前項烟膏一併帶入捕房禀明捕頭奉飭押候解廨請究 
[俄婦控案註銷]  
　　俄國婦人喬其於中政府未下令取銷駐華俄使領資格之前在該管領事署控同籍婦人反奈搿林潑爾凌辱行兇經俄領一度審訊之後未經續審迨中政府將俄使領之資格取消原告即向公共公廨控告前日開審被告代表律師聲稱已由雙方訂立和解條件請即註銷而原告律師則稱原告對於該條件不能滿意故須繼續進行云云由陸襄讞與領袖英總領事所派之陪審員俄人麥拉夫君磋商之下判决本案註銷被告開釋 
[三雉妓違章拉客]  
　　薙妓陳金仙周杏鳳李媛媛前晚均在貴州路一帶强拉行客前往狎游被巡街捕查見以其有違取締將三妓帶入捕房捕頭飭各存洋五元作保自投公廨候訊 
[拘究俄國乞丐]  
　　俄國貧民勒馬多日來在公共租界内公家花園一帶行乞昨爲一百三十三號西捕查見以其有違租界章程拘入總巡捕房候解公堂發落 
[輪船搭客失洋之追究]  
　　無錫人王道友在漢口福新麥廠爲夥日前由漢乘太古公司武昌輪船來申轉道回籍携有衣箱行李等物箱内藏有大洋二百元該箱藏置輪船箱艙内迨船抵吳淞口外王即檢點行李不料箱内所藏之洋少去一百三十二元將銅元三百枚掉入當向賬房追究不能查出嗣經王道友開單報告法捕房經捕頭詰悉前情以出事之處係在海道諭着原告投報水巡捕房查緝 
[當舖收當賊贓]  
　　靜安寺捕房包探沈崇禮查得虹口海寗路二百三十七號門牌合記當舖收當賊贓西衣一套因即往該當吊出原贓一面禀由捕頭轉請公共公廨出單飭傳當舖主鄭子庭櫃夥朱靜波到案訊罰 
[電車内摸竊財物之敗露]  
　　王連生在虹口靶子路某號電車上摸竊乘客蔣心田身畔内儲大洋十五元之皮夾一只携贓下車圖遁被蔣覺察鳴由九百九十五號華捕與探薛正昌將王攔獲帶入捕房經捕頭詰問口供一過奉飭押候解究 
[串竊木棉之查究]  
　　江北人袁聚德前日下午串同在逃三人在威妥瑪路碼頭行竊太和洋行之木棉數十磅被探程明德查兄將袁連贓帶入捕房詰悉前情奉飭押候補提同黨揖究 
[介紹新刋]  
　　上海錢業公會近發行錢業月報第一號業已出版内容豐富昨承該會惠贈一册書此道謝并爲介紹 
[誌謝]  
　　昨承振華油漆公司惠贈月份牌兩張謝謝 
雜評二 
[遠東運動會與兒童]  
[  訥]  
　　近日報載遠東運動會所議各事中最足令人注意者兒童團體表演是也蓋遠東運動會爲世界著名之會而兒童體育又爲體育之基礎能於斯時提倡此舉旣可使兒童獲練習觀感之益又可喚起一般人兒童體育之興味更可藉此表示我國兒童體育之成績於世界如有缺點又可藉此研究共圖改良是誠所謂一舉而數善備者也 
　　抑此兒童團體表演吾以爲宜更多擇女童蓋中國之體育近雖日見進步然學校中之女生精神上尙未能與男生有同等之成績而兒童之家屬視其女子之體育亦未能與其男孩有同等之興味故提倡女子體育爲今日之急務而遠東運動之足以使人感奮興起更可視爲提倡之一機會各團體各領袖而有志於斯宜急起而預備之矣 
公布欄 
[上海地方審判廳]  
　　批示一件施文德聲請抄録馮天祥控訴案内控訴副狀由聲請悉本案控訴狀副本候即飭吏送所請抄録之處應毋庸議此批一件李阿壽等狀交欵洋由准交此批一件高信孚狀請銷案由狀悉准予銷案此批一件毛秋瀉狀交欵洋由准交此批一件盧煒昌狀領賬簿田准領此批一件林錦笙狀請發選訟費票據由狀悉仰速來廳候踰此批一件踈衆卿狀領賬簿由准領此批一件湯鳳早狀請發局工作由狀悉仰候高郵縣知事函復過廳再予核辦此批一件虞南魁呈爲劃除存欵請求備案由據呈已悉存摺發還此批一件傅林氏狀請發局工作由狀悉候傳訊債福人再予核辦此批一件鄭德驥狀請執行由狀悉該民已於去年七月二十二日狀請銷案前來業經本廳照准在案自無再予執行之餘地所關若毋庸議此批一件陳郁氏等狀請執行由狀悉候護追此批一件周友三狀請給領由狀悉候查案核辦此批一件宋王氏狀領欵洋由准領此批一件陳善福等狀变查封費由准交此批以上二月十九日 
[上海地方檢察廳]  
　　批示陳恒元狀悉爾弟自縊身死業經本廳明於唐四自無刑事關係兹旣狀請免究前來廳即照准此批王金標狀悉准予上訴限於三日内補具理由書以便檢送上訴審核辦此批吕阿富狀悉候查明核奪此批蔡九鴻狀悉案經一再明白批示矣毋庸多凟此批應和尙狀悉仰即來應候訊此批顧阿三狀悉查傷痕甚經業經派更騐明自無檢舉之必要所請應毋庸議此批郝德林案情重大所請不准此批任曉岩狀悉候傳訊核奪此批周王氏狀悉准卽傳訊核奪此批彭小典狀悉前狀已明白批示矣毋凟此批顧秦氏狀悉候提案訊辦此批以上二月十八日 
　　批示陸伯林狀悉案已起訴聽候同級廳判决可也此批孫黨潑等狀悉着帶同爾女來廳訊奪此批楊順福狀悉候張松林到案後再行核辦此批蘇珊祥狀悉據訴係屬賬目糾葛不生詐財問題所請應毋庸諸此批顧企淵據訴是否屬實着將證據呈騐再行核辦此批高承漢狀悉候訴辦此批以上二月十九日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（一）北大留英學生] [  于世秀]  
　　記者於七月中旬離京師至上海八月五號登船次日自滬起程來歐留學途中凡四十餘日歷太平印度大西三洋踏亞非歐三洲停泊七八次借兹機會考察地理學識享受海洋風味而各處之氣候地位風俗習慣建築交通等例皆殊異且喜身臨而玩味之廼悉前此坐井觀天固莫測碧落之浩蕩也然苏地河山風景聊可宜人觸物興懷舉目恒多傷感近來歐西文化日進事業日新國强民與有榮焉東亞古邦豈得同日而語若遠去家園瀏覽異域者則所見彌盛所痛彌深羡人之長歎已之短遂有欷歔流涕而不能自禁者矣雖國内維新之聲鼎沸惜多舍其本以求其末法乎上僅得乎中何所用乎安得人人遊歐共得新風味同感此痛苦則解放也改造也無需提倡恐若水之就下雖欲罷而不能矣顧人皆遠遊勢有不能則一人所歷何敢隠諱是故文雖淺陋不避嗤哂醉翁之意固不在酒諒閱者必有以諒之此篇大意凡記者日日所見所想關乎風景社會政治經濟等大概情形與夫令人驚奇感觸諸事跡皆略爲叙述則讀者未步而享歐遊之趣不覩同感山河之悲更由傷生奮由勵生勉共設新思想共建新事業駕乎歐西而上之斯則記者所厚望焉 
筆記 
[代筆記（上）] [  張枕緑]  
　　枕緑曰文人之筆自爲主意向壁虚搆可以逼眞即如溯予生平言情之作匪可云鮮離合悲歡出諸任意讀者亦或爲感惑視爲信史昭昭焉雖然秉筆紀實至情之事弗可變也至情之言弗可易也一爲變易將失其情之眞弄巧成拙是則萬能之筆有所不易爲力者可以知矣近吾爲人捉刀作一言情尺牘述者爲吾近戚一可憐女也渠本能本尙可人意時方臥病無力握管倩吾爲作書記知吾能守秘也口述旣竟吾微病其雜亂無章擬爲一增損之數數易稿終苦無從着手乃請重述一過吾速記之不參己意頃刻而成則覺横溢於字裏行間者爲吾輩所不能道之情其意深且摯也察其書中所言知有一段情塲恨史在激賞其眞於是有代筆之記然而吾負述者矣書曰薄命妾某言此書非吾自爲因兹臥病言則爲吾心中之言弗敢虚飾惟君鑒之别來六載吾與君未嘗一晤言一通信雙棲之樂只見他人以吾視之恍歷六世矣良辰美景奈何天每撫六歲之兒而廻溯君不吾思吾能無思一念當初涙流曷竭小兒無識與我俱悲兒字小琴君知之否爲斯孽種受謗見遺今偏能向我索阿父謂人皆有父奚吾獨無君請思之吾將何以答之雖然是吾過也率直之性與生俱來弗克自改遂致動輒得咎矣 
劇談 
[戲劇言論界急宜革新（上）] [  徐半梅]  
　　戲劇界之能進步與否必先賴戲劇言論界以督促之戲劇界之應革新與否必先藉戲劇言論界以提倡之今日之戲劇界依然與昔日之戲劇界無異而今日之空氣已非昔日之空氣矣空氣日新而戲劇界絶不向上者誰之過歟實戲劇言論界之墨守舊眼光舊腦筋有以阻之也故欲望戲劇界向上當先自戲劇言論界改革之改革之道爰擬數例如左 
　　與其評角色不如評劇本 
　　今日之評劇仍與十餘年前初有劇評時無異以個人技藝爲本位至今毫無變動不知俳優於舞台上活動非戲劇全部之主位不過爲劇作者陳述其著作以介紹於觀客耳故俳優技術祗戲劇全部中之一小部分能逹作者之意能謀全體調和乃其應有之責俳優之技術非目的乃逹目的之手段耳戲劇之主位究爲戲劇戲劇之目的究在戲劇是以評角色不如評劇本與目的較近且人之評人直接技術（如台上演藝）其公平心實較弱於評人間接技術（如劇本等著作）蓋觀客與俳優間往往有一種感情作用足以掩没其公平心也 
　　與其評戲不如談戲 
　　評戲者每一劇興行偶評其成績以作戲劇言論界之參考標準耳非研究資料之全部也試觀今日凡報紙雜誌之有劇壇一欄者往往以批評占其全部載及理論者僅有絶無此殊非劇界前途之福不問何種技術無不由理論學說以促其技術之進步今理論一方面旣付闕如則安能望技術之向上哉執事於戲劇言論界者實不得辭其咎也 
新聞拾遺 
[失狗] [  隠厂]  
　　南京聚寳門外西街王姓門前昨懸一草人胸前貼紅紙一張上書「我家有一匹大洋狗身上的毛大半白小半黄再好都没有了養他已經七年從來不亂呌也不亂跑見了家裏人就揺尾巴看門捉賊最拿手親戚朋友個個誇昨天晚上不知被那一位先生偷去了若肯送還來我送他兩塊錢還不怪他若是不送來被我查着一定同他打官司了王某某謹白」文極新奇見者莫不失笑 
[調情] [  立德]  
　　昨晚有友人游南京路某公司游藝塲九時許塔畔有游客一男一女初則對談繼至相抱醜態百出時被對面游藝塲游客所見立將橘皮小錢等抛擲而來二人仍不顧諸客怒遂大罵時余友在文明劇塲外見一面游客漫駡　三四人登塔往觀則二人人塔去矣 
小說 
[社會小說衆醉獨醒（二七○）] [  瞻廬]  
　　第四十二回撰妙文逢迎社友誦哀史演講貞姬校長道他父母的心裏以爲柳生和那劉琪雖曾繫足以赤繩尙未盟心於曰首倘然抱其位而做其親過其門而守其孝豈不躭誤了如花美眷斷送了似水流年無奈柳生撫膺大慟頓足哀呼淚盡則繼之以涕涕盡則繼之以血（血盡則繼以什麽）我心匪石不可轉也我心匪席不可卷也他父母没奈何只得容納了他的請求擇定下月十八日把柳生送入劉家終身守寡諸君試想這瑣瑣裙釵纎纎弱質雖然桃李其貌郤是冰雪其心大之足以樹人倫之模範小之足以補女敎之衰微翠樓徙倚見柳色而黯然銷魂娥月凄凉照玉容而澘焉出涕（居然塡砌柳翠娥三字）這不是一椿可泣可歌可敬可仰的事實麽鄙人辦學多年培植了這位貞姬淑媛不敢自信有功庶幾可告無罪現在當着諸君不過叙述大略要知詳細情形須請柳小賓夫人登壇報告校長說畢轉身下壇接着便該小賓娘子登壇報告誰料娘子平日伶牙俐舌一上了講壇見了這許多來賓倒變做閉口葫蘆一般這時男女來賓的眼光都一齊向他注射娘子滿肚皮的說話竟被這多數的眼光嚇退又不好一語不發就此下壇當下把眼睛瞟了幾瞟頭頸扭了幾扭合罕合罕乾欬了幾聲嗽方才搭趉着說道諸位伯伯叔叔合罕姊姊妹妹合罕合罕因爲合罕這個合罕合罕···他攏總不曾說滿一句話倒合罕了七八聲合罕兩字做了小賓娘子的語助字（嗄與也耶以外又添此一種語助字）衆人聽了忍不住好笑娘子趁此下場道羞人答答的我不會演說横豎許多話校長都說過了說罷眼睛又瞟了幾瞟扭扭揑揑的轉身便跑引得滿座來賓一齊鼓掌分明是唱個倒彩會場分散不待細表單說慧姑領憑回家時已傍晚只爲日間忙碌辛苦明天又要清晨起身親到城外車站歡迎他的表姊張錦心女士所以晚飯以後和母弟略談片刻即便歸寢睡到下半夜却聽得外面一片敲門身響把睡夢都驚醒了正是 
　　人心叵測　何事圖儂　門敲半夜　憂心如春 
[餘瀋] [  鴛]  
　　某省長未去時一日接見某君語之曰我爲政有八字秘訣曰行政公開用人專斷某君大笑曰巧極省長問故對曰我已爲公製聯矣曰行政公開不負責任用人專斷惟我獨尊 
　　某縣知事擅風流常駐上海惟間一至縣而已一日謁見省長省長問曰聞子欲調署上海有諸知事詫而對曰無且從未有此念省長撚髯笑曰然則常往上海何爲自此知事遂視上海爲畏途矣 
 
 
 

Page 15

 
 
   
 
 

Page 16

 
 
常識 
常評 
[時局之感想] [  覺]  
　　褚旅變庫倫陷唐氏逃滇局摇一南一北於四分五裂之現象中遥遥相對 
　　在民國初年曾聞某督有感慨語云都督都不督共和共不和今都督則易而將軍易而督軍督軍或又自易而總司令而共和之共不和如故也 
　　欲見眞共和則必先南與南和北與北和而後能南北大和南北大和而後能見五族之眞共和雖然豈易言哉 
國民常識 
[改良社會當自改良家庭始] [  景]  
　　余平日有一疑問焉即改良中國社會當自何處着手是也世之談改良社會者多矣其所謂改良社會之方法亦甚衆然而言之而不能行行之而不見效者何也曰以其多非探厚之論也舍本逐末其無效也固宜 
　　中國今日社會之病根一言以蔽之曰無良好家庭西人每視家庭爲幸福之泉源中國人則多視家庭爲累贅西人每親近家庭故娱樂也請客也多於家庭中行之中國人每嫌惡家庭故請客必在酒館談天必在茶樓娱樂之處必在家外其所以然者以西人多有良好家庭而中國人則無之也彼有良好家庭故家中實多樂趣伉儷兼師友或唱歌或談文或論事天下之大樂無有逾於斯者矣夫旣有良好家庭以收束其身心自無外出求娱樂之事若中國人則一入家中非見婆媳相爭卽聞妯娌交詬妻子蠢如鹿豕無足與談宜其憤而外出求娱樂於賭塲妓院之中也此中國社會之所以腐敗也 
　　欲改良中國之家庭亦非難事西人之家庭實可爲吾等模範竭力效之斯已矣西人家庭可效之處甚多然而最當注意者有二一曰小家庭二曰愼擇佳偶家庭小即各種爭讓皆無由發生有佳偶則終身之伴侣必爲性合志同之人而不睦之事必不見矣如是之家庭必能令居其中者感受愉快不必外出求歡而於願已足使中國人皆有此種家庭則社會上種種惡制度如賭塲也妓院也必日漸減少當此種惡制度逐漸消滅之時再多設圖書館體育館等好制度以代之斯改良社會之效見矣然非先有良好家庭何能如此故余謂改良社會當自改良家庭始也（乙種酬） 
衞生 
[海入耳之脚氣病談] [  章麗珊女士]  
　　海入耳者美國醫學博士也（Dr.　Heiser）曾在大陸報發表脚氣病之原因兹特譯之以餉讀者 
　　海入耳謂氣病（Beri　beri）非惟中國有之即東方食米各國亦莫不有東方人每年死於此者約十萬人殘廢者亦不下五六十萬人此病甚異能使身體柔弱或殘廢就中以農人爲少市民較多因精米爲發生脚氣病之根源海入耳定一原理曰「無精米即無脚氣病」（No　whiti.riceno　beriberi)吾人試以顯微鏡窺察米粒每粒分三層外層已被碾去中層間亦不全米之精英全在外層常人所謂「糠」科學家所謂尾塔麻（Vitamin）是也以之飼雞及豕故易肥大人貪美味棄其外層不能得優美之滋養甚爲可惜糙米有外層貧民食之無脚氣病富人食精米而少此病以能得其他之滋養料相補助也海入耳當管理（StraitsSettlement　Insanes　Asylums)病院時嘗以二百四十人分爲二部一部僅食糙米並不發生脚氣病他之一部與此相反食精米未六十日而病大作既而改變方法以向之食糙米者易以精米食精米者易以糙米米量相等結果互殊後乃一律改食糙米病乃不治而愈矣 
　　按脚氣病與米確有關係特常人不明其理耳上海地方都食機器白米米之中層屑無遺留故脚氣病較鄉鎭特多我願上海人士注意也麗珊附識（乙種酬） 
經濟 
[栽桑之利益] [  小亭]  
　　我國蠶絲占出口大宗養蠶者如無意外損失多獲厚利惟以國人缺於遠大眼光去年之蠶絲利厚則今年之飼蠶必多至於桑葉之能否採辦毫不顧慮因此葉少蠶多往往致極大之損失以余之意現今桑葉之需要年增一年栽桑之利益倍於養蠶而且穏健異常决無損失兹就種十畝桑園之利益述之如下凡家中有隙地一二畝者亦可照下述方法比例其數目之大小而栽種之有志蠶桑者不妨一試行之當知余言之不謬 
　　（一）支出項下（自第一年至第五年） 
　　（甲）地價每畝五十元共五百元（乙）桑秧二千株共一百元（丙）桑剪木梯等器具約百元（丁）肥料共用約百元（戊）人工（臨時僱用短工如地多以長工爲便宜）共約百元（己）預備損失費二百元 
　　以上共計支出一千一百元 
　　（二）收入項下 
　　（甲）第一年至第五年（一）桑葉平均每畝五十元共五百元（二）初一二年種菜之收入約計二百元共七百元 
　　（乙）第六年以後每畝收葉最少二十擔每擔一元共二百元　 
　　五年後收支兩抵實支出四百元而每年有二百元之收入桑價貴時每擔須四五元獲利之厚尤足令人驚異焉（不受酬） 
道德叢話 
[商店夥友爲何捲逃的醜事日見其多呢] [  周宥全]  
　　店東拿出若干的血本開着一爿商店那末店東的生命財産就付託在商店商店是空洞的他的機能發展不發展全憑着夥友做事的精神有没有店東就夥友平日的成績定爲年俸各有差那末夥友就該拿出良心來費一點精神替店東做一點生意這才是「食之之禄忠人之事」的道理爲何一檢報紙告白欄内不是甲店懸賞緝追捲逃的夥友就是乙店懸賞緝追拐逃的夥友怎不令人駭怪長此不已商界前途那堪設想呢還講甚麽商戰還講甚麽挽回權利說到這裏不獨損及店東個人的生命財産就是那國際上競爭的實力也被斵喪殆盡了所以有人說這是由於商店夥友大半未經受過敎育那也就缺乏商業的道德於是有主張店夥遴用學生的一派又有人說學生排塲是很大的呌他充當店夥就是不問經驗有没有那裏肯降格相從呢於是有主張店夥遴用非學生的一派但是這兩派的論調也算實在的情形我們亦不必諱言究之從比較上作嚴格的觀察捲逃的店夥還是受過敎育的多呢抑是未受過敎育的多呢這是應該先决的一個問題不過現在商業敎育未普及純粹遴用學生未必供求相應鄙意以爲不若由各地商會根據各地學區規定章程廣設商業半日學校分爲日夜兩班責令各商店輪送青年夥友到校學習旣不妨害經驗又能陶淑品行那末捲逃的醜事斷不會再行發生了鄙見如此高明以爲怎樣（乙種酬） 
[西方格言（一○一）] [  謝介子選譯]  
　　眞理之眞理曰愛「拜萊」（Bailey） 
　　欲爲衆人之領袖當隨事注意「英吉利諺」 
　　過多優於過少「德意志諺」 
　　貧者亦在愚人之列「英吉利諺」 
　　諾而不行不如不諾「丹麥諺」 
　　觀人明於觀己者愚人也「英吉利諺」 
　　欲運之轉當變其境况「意大利諺」 
　　人非生而飲食但藉飲食而生耳「英吉利諺」 
　　知足者樂「德意志諺」 
　　最甘美之光陰其去爲最速「滿吉爾」（Virgil） 
科學常識 
[無線電報之發明史] [  伯逵]  
　　最初電報恒用雙線以通過電氣而與遠方通信後於一千八百三十七年賽尼溪Steinheil發明以一線通電氣而藉地之引傳爲回電是爲單線電報今日所有電報皆是也自科學更進能藉電浪之作用以傳於空氣中之以脫Ether而通電氣則電報之單線亦可不用而通消息是爲無線電報 
　　德國人赫爾士（Hertz）於一千八百八十八年實踐試驗以空中之以脫浪能傳電氣以脫之在空中本係寂靜如一電線藉電力而發生電浪感動四周之以脫而起浪動擴散於四方而與别種電線有相當之影響即消息得以傳逹電浪之引傳與水浪無異設有一湖水平如鏡以一小石擲於其中則水浪四散至湖之岸爲止電浪之傳出亦如是也 
　　無線屯報爲意國人馬柯尼（Marconr）所創曾於一千八百九十七年於伯利斯多海峽用莫爾司（Morse）電報號碼發無線電報至九英里外而所受之信毫無差誤發信處以鋁製之電線連於發信器之感電圈（Induction　Coil）之一銅球之端連於距地若干尺之風箏線上（Aerial　Wire）感電圈之又一銅球有電線連於土内之金類板電池内之電氣通過時電浪得藉鋁製之電線由高處傳出受信處設一受信器與黏合器（Coherer盛金類屑之玻璃管）相接亦有鋁製之電線連於高舉之風箏線上又有一電線連於土内之金類板黏合器於高處受電浪時金類屑凝聚電氣通過電浪停止時金類屑鬆散電亦即停止如是而所發之信得以接受自一千九百零七年大西洋無線電報告成後歐美人士可藉之而通信亦云便矣（乙種酬） 
家庭常識 
[婦女宜創設俱樂部之意見] [  維良]  
　　前幾天看見「仲權君的商店宜創設俱樂部之意見」一篇不覺引起余的一感仲權君的爲中國的商人作事一天到晚没有休息且舉出許多游戲場的不好所以一定要有一個俱樂部不知婦女亦是如此我恒見許多婦女每有閒時因爲没有一個頑耍散心的地方而進香念佛的或閒坐閨房的此種事情或耗金錢或傷身體我想亦甚可惜倘使有了這種俱樂部那末婦女有了暇時或可以去散散心豈不是狠好的麽兹將俱樂部之利益臚列於左 
　　（一）節省金錢到廟裏去進香一次雖費無謂之錢不多但是積少成多費亦不少到俱樂部裏去可以不費去無謂之錢 
　　（二）强健身體中國婦女犯肺結核者狠多其故大半由枯坐一室無所事事而來倘到俱樂部裏去每日行正當之運動那末身體就强了 
　　以上二種是俱樂部之利至於創辦之法可先由城市間先進之女子募捐創辦我想此種有利女子的事大家總可以辦到的（乙種酬） 
雜録 
[四時之紀法] [  萬一]  
　　今日讀了一課德文讀本内中有一段說時令的他說春從三月二十一日起夏從六月二十一日起秋從九月二十一日起冬從十二月二十一日起每節的時辰就要查曆書這雖是德國的紀法我想我國一定差不多於是找了去年和今年的曆書一看果然就是春分都在三月二十一日夏至都在六月二十二日秋分都在九月二十三日冬至都在十二月二十二日我國古時雖用陰曆實以二分二至爲紀時之標準以春分爲春之中秋分爲秋之中夏至爲夏之中冬至爲冬之中也今德國所定春夏秋冬之始較之我國二十四節氣之習慣差三個節氣却有便於記憶之處現在既用陽曆那就要照上面紀法也未始不可但是知道的人恐怕還少所以拿來說說（乙種酬） 
識字捷法 
[應用字] [  濟滄]  
　　仲位在中也从人从中中亦聲兄弟長幼之次曰伯仲叔季又舊分一年爲四季即春夏秋冬是每季三月如春曰孟春仲春季春即正月二月三月也 
立位也直其身而不動也篆文作立从大立一之上大人也一地也又置也又樹立也又成也又副詞作即字解 
竝併也比也偕也从二立兩人比肩而立曰竝今乃作並無意義可索解矣又連也 
 
 
