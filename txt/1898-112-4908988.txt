# 1898 - 112 - 4908988

 

Page 1

 
 
[閲報須知] [  申報館主人告白]  
　　本館於長江各埠所售申報赶早印寄較前可早一日遞到以副諸君先覩爲快之心其中漢口及宜昌　市武昌專歸江左漢記發售乃近聞不肖之子依然拾取輾轉閲過之破舊報紙魚目混珠附張不全邸抄殘缺猶其小也其甚者每将隔月或隔年報紙挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各愼之幸毋重　覆轍也此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人　得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工装成三十六本每部實洋四元此書旣便誦讀東便舟車惟所印無名遲則恐難應命蘇州綠蔭堂上海文端樓蕪湖汴梁文苑山房出售 
[交際説]  
　　泰西通例平常和好之國往來酬酢形迹不拘酒醴言歡衣冠揖讓務必情文交至脱略形骸雖平時極不相能者一當禮尚往來亦必猜嫌盡釋此之謂交際之道及至交涉事起則使臣各爲其主盡力堅持齗齗與爭必有以張國威而折敵燄此前出使大臣薛叔耘星使所以謂交際與交涉顯分爲兩不能合而一之也獨僕則以爲必尋常交際之時置腹推心禮隆贈答而後一遇交涉之事始可和衷商榷兩得其宜今有人焉生平狷介自持不與流俗爲伍終歲杜門謝客絶無與之樽酒往還者一旦事起蕭牆或被外人所欺侮誰是肯從中排解俾之瓦解冰銷者必其平時素有交情伏豐威時　言洽比而後當危急之際可以呼将伯而作輔車彼國與國之交情蓋亦猶是也猶記昔年薄游海外微聞人有短某星使者謂其蒞任以後從未立理公事惟日與彼都官宦詩酒風流國家安用此使臣我民亦安賴其保護子曰此正所以保護我民而實能使於四方不辱君命者也聞者皆訝之予乃珔襟危坐而喻之曰子亦知彼所與之詩酒風流笑言一室者爲彼國之何等人乎蓋皆秉國之鈞可以操持政柄者也彼蓋以爲目前兩國尚敦睦誼使臣惟玉帛是将故於讌會之間示之以雍容聨之以情誼不拘形迹各吐衷腸庶幾偶有違言可與當軸者互相評泊設和好時絶不交接則一或有所齟齬早已格格不入豈能以片語釋禍機此中深意所存豈淺見者所能揣測乎聞者始韙予言今者德國親王亨利遊歴至滬江朝廷特旨令江蘇巡撫奎樂峯中丞藩司聶仲芳方伯來此欵迎　松太兵備道兼江海關監督蔡和甫觀察更會商德總領事官先期訂明一切儀生并設筵北洋務局遍請各國官紳士庶共樂良宵樽　周旋情來興往滬之人憶及德人占取膠州灣一事咸不能釋然於懷謂我華係堂堂然聲明文物之邦何至屈於外人若此子則曰此正觀察之善於交際也今夫德大國也亦强國也從前雖與我通商互市交涉之事尚不甚多今者旣得膠州灣則形勝之區已入其手山東一帶難保無愚民肇事以致失和及此時而抗顔與爭事機或致决裂則何若於閒中酬應留此交情庶日後偶朋爭端可以和平商議謂非觀察之嫺於交涉故能於交際時預爲之地藉以聨絡邦交乎况中丞及方伯之來滬相迎亦不得謂之失國體也昔李傅相之奉旨聘問俄國及遊歴歐美二洲也行旌所至國主罔不以殊禮待之各國日報中大抵傳爲佳話彼宰輔且然况亨利爲德皇之介弟其位尤高出於傅相乎或謂中丞迎諸吳淞口及亨利旣抵滬又率諸官迎諸浦灘未免近於足恭殊無足取曰此則道路讕言本館早已正其紙繆矣　觀察久隨使節在外洋於各國儀文皆所熟悉亨利雖係彼國天潢之貴而中丞實爲我中國封疆大臣故觀察於議禮之時先定以亨利旣赴德總領事署中中丞始偕方伯以下諸員命駕往見卽北洋務局之讌亦分庭抗禮不亢不　但修賓主之儀不及國家之事蓋交際時雖預爲日後交涉地步然亦萬不能以交際交涉混而一之各國之通例皆然正不特我中國之與德國也我知他日者亨利遊歴膠州灣旣畢航海回朝必有述及中丞及方伯交際之隆與夫　蔡所訂禮儀曲盡情文動中肯綮而深服我中國之大有人者然則中德兩國之邦交此後不致有所疑貳不於此欵待亨利一事基之哉於是乎援筆而作交際説 
[吕宋備兵]  
　　美國與日斯巴尼亞國失和美廷多遣兵船駐泊香港意欲攻取吕宋島本定于　日傳令展　出口各英文日報咸謂吕宋商人及傳教士預擬俟美船到時糾約地方官向美人納欵乃昨日駐滬日總領事署接得吕宋官電云目下吕宋口外各燈塔皆已毁去袛留其一局外各國之船行至吕宋須於某處交與引港人指引進口各要隘已預備砲火攻擊敵船至倫敦來電則謂英國各日報大抵袒護美人本館竊意吕宋旣已亟亟備戰恐納欵之車當屬子虚也 
[吕宋近聞]  
　　香港循睘日報云美日兩國刻已開仗日斯巴尼亞國人之在吕宋者殊屬驚惶蓋外有强敵将臨内有士匪濳伏風傳亂民大隊在吕宋城外匿跡深山中專俟美兵船到時卽出而夾攻奪取吕宋論者謂倘将來無藍衣水師登岸何護則日人必多遭屠戮也美國駐吕宋領事威林士整備行装尅期附輪船至香港美國帆船之在吕宋灣泊者頗多數日前聞威領事至各船面諭一切未幾各船卽次第首途英美日三國政府方商議威領事離吕宋之事吕宋總督亦設法欲使威領事暫留並請至督轅棲止俾易於保護惟威領事去志已决已将文年交與英國領事代理請保護美國商民性命物業目下吕宋官員仍陸續整頓邊防然恐日國戰船力薄未足與美國爭雄吕宋大局豈不岌岌可危哉 
[籌守威海]  
　　香港循環日報云英人租賃威海衛刻已議定近日香港士庶倡籌守威之策其説紛紜道路　言英國政府将調砲兵一隊東來道出香港然後航海北上駐守威海砲臺並聞現踞威海之日本兵訂期西歴五月備二禮拜撤隊回國英水師卽依期齊集由戰船調兵登岸扼守要隘高懸英國徽章 
[駐華船數]  
　　香港循環日報云自德人佔踞膠州灣以來各國戰艦之在亞洲者多至五十二艘計俄國在旅順者六艘在海參威者六艘在長崎者二艘在上海者兩艘在金山及香港者各一艘英國在舟山及上海者各三艘在長崎者六艘在香港者十一艘在白河者一艘在長江者一艘德國在膠州灣者六艘法國在香港者三艘 
[中俄述事]  
　　天津訪事人云自旅順用大連灣租與俄人俄人卽開大連灣作通商口岸旅順船塢則由華俄公　華之魚雷營以及練兵學堂仍設原處按租約辦理至金州文武防汛更於旅順不相干涉聲明設置如前乃日前 
 
 

Page 2

 
 
俄國公使照會總署王大臣限以二十四點鐘遽将金州防兵撤去幸執政與之辯論始得相安如故然究不知其能歴外不渝否也 
[飭備供張]  
　　天津訪事人云北洋大臣王夔帥接到總署文移飭海關道電詢滬上德藩亨利究於何日來津旋得覆電稱德藩於滬上小作勾留卽赴膠州從膠州駕兵輪船至山海關外由火車遵陸赴京公畢再來津郡到津後擬駐德國領事署中夔帥飭備共張於紫竹林水師營務處俾到時可作行臺也 
[示諭照登]  
　　常鎭通海道長久山觀察於日前出有示諭云爲查案示禁事照得鎭郡爲通商口岸商船雲集良莠不齊本道訪聞有等不法棍徒在城廂各鎭拐賣良家子女串通船户販運出口希圖漁利查大清律載誘買子女典賣被人誘不知情爲首絞監候爲從杖一百流三千里若夥衆開窰藏匿勒索爲首照光棍例斬立决爲從發黑龍江給披甲人爲奴窩主及買者知情與犯人同罪皇皇國法何等森嚴凡無業貧民果能勤苦力作何事不可謀生何苦出此襄心昧良之事卽使行蹤詭秘法網倖逃而罪惡貫盈陰讉難逭况商船人等各帶資本更宜顧惜身家豈容作奸犯科以身試法除通飭各屬訪查拿究外合亟查案示禁爲此示仰軍民人等知悉嗣後如有匪徒拐賣人口以及不肖船户通同販運無論兵役地保關卡司巡人等查有實據准其扭獲送官照例嚴辦被騙之人傳屬認領完聚若訊係親屬掠賣分别治罪查獲人各給奬賞倘敢知情故縱得規包庇並干重咎其各凛遵切切 
[鄂試二志]  
　　三月二十五日湖北提督學政王勝之大宗師考試漢陽闔屬生員四書題孟子曰周於利者凶年不能殺五經題爲圜詩題賦得欲助君王鑄裏蹏得王字二十六日覆試漢陽闔屬生童經古經學題春秋爲孔子刑書辨史學題漢書西域傳地理今釋算學題造整數句股形令句與股之比小於三與四其法若何律學題釋公法報復之例掌故題擬聽民設立機廠　造軍火摺格致題血輪運行與呼吸相關説性理題續師説詞章題漢安帝聞張衡善術學公車特徵賦以研覈陰陽言甚詳明　韵新柳賦以此柳似張緒當年爲韻幼童作此題二十七日考試沔陽童生正塲首題孟子曰有布縷这征粟米之征力役之役君子用其一緩其二次題處士横議詩題賦得春江緑漲葡萄醅得醅字 
[白門火警]  
　　金陵訪事友人云暮春下浣天氣初長午後　倦抛書翩然入夢吟魂栩栩正不知荘周是蝶蝶是荘周忽聞驚鉦驚回午夢急起出門詢問知聚寳門外小河沿周姓午炊遺火致兆焚如幸時在日中人手衆多水口亦近洋龍水龍紛紛馳至極力噴薄逾時卽将祝融氏屏退三舍事後查悉共焚去瓦屋三椽並未殃及鄰舍亦云　矣時則三月晦日也 
[寗郡火警]  
　　寗波訪事人云月之初二夜寗波西門外西成橋下葉姓家不戒於火紅光上燭警鑼亂鳴因路途遥遠水龍往救者僅二架杯水車薪無濟于事故被焚房屋有四十餘間之多 
[浙省官塲紀事]  
　　杭州訪事人云浙省例於春間辦茶入貢現由藩憲札委乍浦理事同知葆司馬謙赴鄉採購俟購就後卽命司馬管解入都○新選紹興储熊太守起磻於三月二十四日由京領憑來省隨赴院司各衙門禀到○請補仁和縣縣丞賈二尹延喗前奉委解甘肅餉銀現已回省銷差旋　到藩憲飭　已奉部覆准其補授 
[白下官塲紀事]  
　　金陵訪事人云江南織造增壽臣尚衣崇奉旨留任卽恭設香案望闕行禮旋恭摺入都謝恩省垣文武各官咸詣織署道賀○兩淮鹽運使司江蓉舫都轉具禀督鹽憲乞假歸田聞峴帥已經允准擬委正任鹽巡道胡芸臺觀察署理斯缺所遺鹽巡道缺卽以籌防局唐子明觀察代理然係得之傳述向未見有明文也 
[營口瑣紀]  
　　牛莊訪事人來函云春融後頭帮輪船往東洋者約二十號各色豆石雜糧紛紛採購以致高粱貴至每石四两四錢餘　東烟葉亦採去千餘擔其價漲至每擔百餘吊説者謂東洋帮惟鴉片烟及豆油不銷故價值尚平○向來南船所装壓艙泥歸草泥夫頭包攬抛棄每船約費七八十千左右管口廳咸司馬慮及日久河道淤塞由示禁止令将草泥抛棄口外如違定行嚴辦○復州蓋州一帶鄉民正當耕　之時適旅大各營奉調南來房屋爲勇丁所佔男子供樵汲女子供炊袵農工荒廢騷擾不堪爲钭領者宜何如設法處置也 
[禾中近事]  
　　嘉興訪事人云上月二十八日之八二鼓時北門内恒昌紹酒店諸夥皆欲登樓安睡惟名永昌者不見尋至水樓見門洞開不覺大驚舉火燭之則河橋上有鞋一雙乃知跌入河中迅速打撈起岸已早氣絶乃飛報伊家父母到來收殮又南門内大街胡姓之女亦於是日傍晚跌入河中斃命噫其眞命數使然耶○嘉興府宗太守於上月二十八日辰刻命駕至烟雨樓閲視緝捕槍划營水操水師各艇迎迓如禮旣而請令開操號筒一吹各舟划動進退往來靡不如志槍砲聲不絶于耳閲畢回轅至午後復乘官舫下鄉查勘四棚 
[湧月臺春眺]  
　　武昌訪事人云鄂城府街口某錢店開設多年生涯頗稱暢旺近有王姓匪徒揑造此店假票哄騙鄉愚受其害者已不止一人三月十九日又持假票十餘紙至司門口新開之洋貨店購買貨物爲店夥覷破立卽扭縣請辦邑尊王聘卿大令升堂研訊王仍一味支吾嗣飭役至其家搜出票板并假票多張証據確鑿王始俯首無詞現已鎖押班房聽候嚴辦矣○鄂省江漢書院規模美備闔省士子皆得肄業其間每值鄉會試之期破壁飛去者不可勝計惟院中束脩膏火等項向於鹽務雜欵中撥用現在鹽務改歸税務司經理此項無從籌撥香帥意甚躊躇故本年甄别之案至今未發諸生負笈遠來無不望穿秋水想香帥嘉惠士林必能設法挹注不至令孤寒失望也○鄂省城内崇福山昔劉紳建花園於此故俗以花園山名之三月十六日久雨初晴有童子三人携一紙鳶登山試放是日東風大作線放盡而風力愈狂一時不能收下一童兩手持線用力扯之線忽爲封姨所斷童猝不及防遂致傾跌頭觸於石血涔涔下二童奔告其家隨命人舁送西　處調治戲原無益觀此信然 
[漢澨微波]  
　　漢口訪事友人云通濟門外協昌火柴公司與租界相距甚遠往來未便當事者擬籌欵由此處開一馬路直接租界以　行人而通貿易○法人在漢口修築江岸議興租界兹已招設巡捕多名照料各事每月薪資從優給發○各善堂粥廠業已停止所有各路荒民之受其惠者無以爲報爰集萬餘人各出錢一二文俟有成數製送匾額以抒感念之忱○近來各大字號恒爲梁上君子所算失欵動以千數計據聞若輩實具捉月拿雲手叚出入絶無影響是殆緑林之豪歟有捕務之責者不知能設法查拿否○滬妓名慧貞者初至漢上附居丁三元家一曲琵琶足令魂銷四座覺同輩中憐憐惜惜楚楚嬌嬌均不足爲後塵之學步近移築香巢於沙家巷門前車馬依舊如水如龍某日夕陽将　時忽有衣冠華麗者三人叩門訪艷妓家以爲是非走馬王孫卽墜鞭公子惟恐逢迎不善難賺他百疋纒頭錦不料三客蛺蝶目蹤而虺蝪其性當酒闌燈炧時陡出迷香向人薫撲以至妓家人衆均如飲周公瑾醕醪昏然倒睡直至晨曦窺牗萬户鴉啼始恍然如夢初覺則室中箱籠等件早已傾倒一空而客亦不知何往矣夫妓家以色餌財而彼暴客者流又故作游魚之吞餌孰知小鰍生大浪竟被捽斷珊瑚釣竿徒令江上漁翁對明月滿船空呼荷而已 
[皖江展褉]  
　　安慶訪事人云懷寗縣袁明府學昌舉行縣試已紀報章上月二十五日招覆武童外塲事畢後呵展回衙有某武童之馬溜韁走入查姓園中齕菜園叟持棒逐之微傷馬腿馬夫告知童生遂糾衆與查勳武查亦糾集鄰衆兩卜鬥毆一塲彼此皆傷兩人均赴　署　 
 
 

Page 3

 
 
訴　明府升坐大堂集訊馬夫鹵莽無知在公堂上手舞足蹈嘵嘵置辯明府聞之大怒申斥馬夫謂菜地係完納糧銀與鄉下農田無異倘爾等鄉下田中这稻被别人之牛踐食田主豈能甘心爾自不小心縱馬食人之菜被人驅逐爾爲馬夫不自引咎反敢率衆興毆又敢在本縣堂上耀武揚威飾詞强辯喝令笞責數百下又諭諸武童曰馬有馬夫渠不小心看管致食人菜蔬肇此鬥毆之禍今本縣将伊懲責爾等尚有屈乎諸童語塞明府隨飭地保傳令兩造将傷者各自舁回調養如或身死自當照例抵罪○皖城同慶和首飾店於上月十五日倒閉已紀報章兹見通衢懸有賞格略云懷寗縣正堂袁爲懸賞嚴拿事奉臬憲札飭據家丁梅鈺禀稱老主人已故安徽補用通判前署建平縣遠紀柱交卸回省存放同慶和金號銀一千八百餘兩除小主人取用外尚存一千三百餘兩今扶柩携眷回籍向店索取忽該店挾資潛逃叩求追究除准此關提外飭縣嚴拿等因到縣除遵轉飭行關提外合亟懸賞嚴拿爲此格仰諸色人等一體知悉爾等如知同慶和倒閉店東舒玉管事蔡迪然者拿獲到縣每名賞洋銀三十元拿獲司帳萬宜亭賞洋銀十五元揭格赴縣請領决不食言光緒二十四年三月二十四日賞格○秋審将届各屬犯人例應解省前月宣城縣解到女犯方陳氏合肥縣解到男犯周孝剛分别監禁聽候提勘 
[藩憲行轅紀事]  
　　昨日廣東候補知縣李荆門大令乘輿至美界北河南路天后宫西側藩憲行轅謁見聶仲芳方伯方伯延入花廠茗談良久至午後一下鐘時方伯命駕至各衙門投剌 
[上海官塲紀事]  
　　江蘇候補同知倪少漁司馬啓佑奉憲札赴松屬各縣催提上年冬漕赶早解清前日到滬命駕至縣署拜會黄大令延入花廳茗談良久始别司馬旋往各衙門投剌○浙江海運漕糧刻已告竣前日經督糧道鄭芝巖儲憲嵩齡押解赴津道經滬江昨日命馬進城拜會各當道至縣署黄大令迎入花廳晤談片晌然後興辭而出○昨日午後四點鐘時德華洋行洋商栢士畢司未司克班德四人偕西婦數人並繙譯人乘肩輿八城至縣署拜會黄大令大令延入花廳欵以西式茶點暢談良久而别 
[道憲示諭]  
　　欽命二品頂戴江南分巡蘇松太兵備道蔡爲出示曉諭事照得天時有誤行之令人生無不病之身或因飲食無常或則起居不愼一朝致疾困苦呻吟若在窮鄉僻壤和緩更難尋覓本道公餘之暇偶檢殘書中有騐方新編一册前後　閲見其方樂簡備議論明通實集醫學之菁華不啻濟世之寳筏爰付石印廣布流傳以期林總之儔不爲庸醫所誤現已将前項騐方新編札發蘇松太二府一州分發各屬轉交地方公正紳董妥爲收存爾等如有疾病無力延醫者准至收書之家查閲對症抄方配藥調治收書之家不得需索分文干咎爲此示仰居民人等一體知照毋違特示 
[厘局示諭]  
　　督辦松滬厘捐總局司道爲頒示曉諭事照得蘇滬兩局貨厘前奉准部咨奏歸赫總税務司代徵抵還洋款業經勇　一體遵照此案疉奉憲嚴札厘金係關要需税司未接以前各厘卡仍應照章認眞稽徵報解倘卡員因交替不遠任聽司巡賣放舞弊怠於稽查蔡出司巡提省嚴辦委員分别叅處决不寛饒等因又經轉行各在案現在滬局厘金尚未委人接管各該局卡一時不能交替勿存五日京兆之心仍應嚴飭司巡人等格外認眞稽查如敢通同舞弊任意賣放以及捐不給票飾詞需索情事由商買船户人等來局指名禀控以憑侒辦除通行各局卡一體遵照外合亟頒示曉諭爲此示仰商賈船户人等遵照毋違特示 
[飭查餘地]  
　　南市土家嘴角浙江海運滬局後有餘地一方前曾擬造坑厠後因附近居民勸令免造遂擬搭蓋瓦屋近鄰楊某忽指此地爲伊家遺産局中人因其禀上海縣署請核黄愛棠大令卽派差恊同十六　地睱裘鎭前往查明禀覆以憑核辦 
[上海縣署瑣案]  
　　升科局憲許朗軒太守曾於去年查得吳淞江左近有無糧公地三分餘理應充公召買及至堅立界石忽由寡婦陳談氏訴稱此地係祖傳之産田單抵押他處容當贖回呈騐太守准之迄今尚未呈騐太守乃函請上海縣黄大令飭傳氏到案前晚　坐花廳親提訊究陳談氏供夫故家貧抵價一時難措是以稽延現已措齊向贖明日當可呈案大令准如所請諭令不可再遲氏唯唯而出　耿文時因欠縣署傭婦貼票洋四　元交差看管乘隙脱逃前日公差　獲解請訊究黄大令於是晚訊究耿　稱原籍揚州後遷湖北江夏縣爲水果生意前年來　在小東　外登樓萬里春茶館比鄰開設小錢荘兼賣雜貨代友人向署中老媽媽放出貼票洋四百元前蒙蒋大老爺諭交公差限繳一時無從籌措故乘看役熟睡逃往别處借洋無如皆不如願近始返滬卽被拘獲惟小的開荘時被人欠去亦多旋因閉歇一時難以收取求恩寛限容小的将被欠之欵索回卽可料理此欵大令曰爾逃脱至今将有三月現今到案分文不繳一味唐塞本應責比姑再寛限十天如數繳案違于嚴比○鄉民沈阿松合族聚居新閘屋基前經葉臨恭司馬查係無糧公地後沈等呈出田單堅稱並非公地又經會丈局查　昔年已換道契由縣提沈到案押令拆屋遷讓沈等延不遵諭前晚經黄大令提　沈阿松沈阿泉同供屋係合族公産共有十一房内有數房孀居貧苦屋已抵錢使用無力贖回至轉換道契一事是故父所爲後輩俱不知其細小的等連日催令各户到案無奈绵係婦女畏縮不來求再寛限容邀齊到案叩請開導大令曰此地前由葉大老爺查明召買後詳禀上憲斷難挽回本縣體恤爾等困苦已商請得業洋商酌給遷費爾等不知感激一味抗延再限五日務必邀齊合族人等來案訊諭如果再延定干咎戾 
[英界晚堂瑣案]  
　　伶人汪桂芬虧欠包銀停演不唱被鶴鳴戲園股東郭壽春扭控公廨經張直剌提訊各執一詞已紀前報前日晚堂復經直剌傳訊郭供被欠包洋一千元兹已收還但從前聘伊到園時小的費銀甚鉅今伊有意逞刁藉此停演所用費銀悉歸虚擲且尚停演十一天亦未補演至票洋六百元係天福戲園數年前之欠欵已經理楚此票應作廢紙求恩明察汪供所呈期票洋六百元雖係天福所欠但伊曾允許付還嗣忽一味延約故此票未曾收回伊言停演十一日並無其事小的已多演半月未算工資今小的已甚破紅塵抛棄一切以修來世並非有意藉此停歇求准恩斷直剌謂汪曰票洋六百元旣係舊欠何不早向追索乃致涉訟公堂爾須念多年賓主毋庸索取所有停演之日亦毋庸補演汪唯唯遵諭遂将期票塗銷一併開釋○王惠卿呈控劉福生借去田契方單不還前晚經張直剌提訊王供本地人與劉同村前年劉向小的借去方單一紙其地在跑馬廳西首計一畝三分屢次向索據稱由伊押去今押主不在滬地一味延約日久仍不歸還因此情急具控求恩訊追劉供在涉遜洋行爲馬夫與王同村居住向無嫌隙所借方單由小的押與寗波人郁姓得洋二十元今欲向贖而郁姓已回原籍以致延約今有中人陸丫頭吳玉明在滬可以向彼根問贖取直剌以劉不應擅将别人方單抵押無著復冐稱洋商用人情殊可惡判責二百板押候飭提原中到案冉行訊奪 
[英界公堂紀事]  
　　董胡氏因與秦阿榮股開飯店糾葛爭閙爲一百十六號華捕拘入捕房捕頭飭送會審公廨值日差據情禀明張直剌飭分别看管候核○孫侍勳之妻某氏小字姣弟因與潘桂生私識由孫拘獲交五十八號西捕解送公廨值日差據情入禀張直剌飭分别管押候訊○前日公廨讞員張直剌接准上海縣黄大令移文請提因案牽涉住居英界之傅　道爰卽飭差将傅提至公廨命押候備文送縣歸案核辦 
[法界捕房紀事]  
　　前日午後二點鐘有操湖北音之甲乙二人至新北門外京江客棧拜客司閽者以其衣服麗都任其入内不加盤祮迨至某客房間客適有事外出将　情掩甲乙人内　箱倒篋竊取洋銀六十元小洋二百數十角驢皮膠一包正欲挾之而遁適客自外入當塲 
 
 

Page 4

 
 
拿獲一人一已乘間逃逸乃将其人送入捕房搜其身畔藏有鑰匙數十枚捕頭知係胠篋中之老斵輪手命押候解送分堂訊究○瑞福里居民李俞氏向沈談氏轉租樓面一間被沈談氏所留小工張順福等竊去首飾質在虹口宏裕質銷控經讞負鄭大令弔贓給還李俞氏以是處不可久居卽日遷出沈談氏因案禁押捕房尚欠房租其姘夫王五子慫使收租人李某出頭霸阻不准遷移将門封閉李俞氏遂於昨日投捕房據情禀訴○包永祥前控劉學寳誘領伊媳戴氏求請追究經鄭大令訊供迭次責比著将戴氏交案後戴氏在蘇州爲包永祥尋獲出立筆據售與陳四老回滬投案求銷大令以其作事可惡掌頰五十下不准求銷仍著劉學寳将戴氏交案迄今案懸半載劉母老邁龍鍾屢求交保未邀俯准前　至浦灘聳身一躍入波心幸爲杉板船户援救登岸交巡街捕帶回捕房據情禀訴捕頭惻然憐憫許轉禀大令請爲核示 
[作善降祥]  
　　本館恊振　承黄銓卿大善士節省壽筵資移助淮徐振捐洋銀一百圓又姚大善士燮煥求身體康强助洋銀六十圓又華亭縣文童李友茹大善十藻爲室人周氏坐草欲求母子平安助振捐洋銀三十圓擇待賑最急之區散放又含貞書室大善士求二弟病速愈　洋銀二十圓又隱名氏大善士助徐州准安振捐洋銀二十圓又電局棉力子大善士助洋銀十圓并經募顧孫黄徐王五大善士洋銀四圓四角指解徐賑以上數君子類皆好行其德慷慨解囊作善降祥自卜門楣迪吉矣敬書數語以逹頌忱 
[将伯頻呼]  
　　一念慈祥上通冥漠寸心仁愛下蔭見孫在人旣有善心在天豈無善報歴觀往事不爽毫釐也敝堂自開辦以來歴有年矣而就養之老民爲數比前更衆卽殘廢一項亦屬加無　推之育嬰之乳媪執役之工人無人可廢饔飧卽無日不需經費刻下米珠薪桂衆所周知尋常數口之家尚憂不給况敝堂數十百口嗷嗷待哺尤與尋常不同雖屢蒙各埠善長不分畛域慨賜亷泉而當此時世艱難百貨昻貴更覺難於支持又况施醫給樂所費尤屬不貲卽就近時而論間曰就醫者已不下四百餕號給藥之數亦大略相同将來天時益熱人數益繁恐不免更形棘手敝堂正月間隨報分送之集福捐册魇爲先事預防起見不料經費浩繁日甚一日眞有迫不及待之意伏願各埠諸善長俯恤時艱廣行方便多多益善何妨慨助千金源源而來祗此同仁一視敝堂素無恒産需欵尤殷用是代彼窮黎敬呼将伯想各埠善長心存利濟當不以再三之瀆爲嫌也乞登報端統希賜鑒[  滬北天后宫前廣益善堂司董嚴信厚葉成忠施則敬唐榮俊等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示領股票]  
　　安慶采訪友人云中朝創設昭信股票　借巨貲乃迫於不得已之舉京内自王大巨以下京外自将軍督無以下一體報効踴躍輸将安徽巡撫鄧小赤大中丞及藩臬司道先後認借若干並札飭各州縣量力借　領票一面委　分途勸借省垣先由安廬滁和　李觀察出示通衢次及府尊縣主亦皆錄案　示令食毛踐土者各發天良盡力輸将毋　觀望股禀總局司道更出示曰中國近年庫藏奇絀百務待舉時事日棘而我皇上猶不忍加賦不忍抽丁不忍增税又且一聞水旱偏災無不立子豁免凡隨時賑濟難以悉數但上溯列聖以來普免天下額賦　糧者已有十七次之多以及咸豐同冶間蕩平髮逆統計所費何止千百兆萬蓋二百餘年來無日不以民瘼爲心未嘗稍涉煩苛誠爲曠古所無此天下臣民所　共知共曉也今以急需創　昭信股票乃一時權宜之方况有票可憑不患無據有息可生不患無利有課釐准抵卽無異　銀又有售買可保則無異會票又惟恐出於勉强更復不准勒索曲示體恤臣下宜如何激發天良爭先踴躍以急君父之急試心息借洋欵以千百萬利息流轉　外何如息借民欵以千百萬利仍還於民含計安省高門巨室大賈富商以及士民人等無非世受國恩乃得安富尊榮康居　業飲水思源在各大紳必能竭力報借以爲提倡無待煩言以次紳衿商民諸人平日皆有急公奉上之忱莫能上逹今日設立股票正我普天臣民得以盡心竭力之時倘或徘徊觀望坐視不前五夜捫心何堪自問所望合省官紳倡之於前商民繼之於後巨富之户數十萬不爲多小康之家數百金不爲少其餘下户亦任其量力借捐或分或合皆無不可總之　盡一分之力卽多得一分之助在出借者本旣不虧利有所得凡屬臣民當胡大義除由撫憲率本司道等曁各府廳州縣大小文武業各儘力遵　旨報借外合行山示曉諭爲此示仰合省官紳商民人等一體遵借以重國欵而維大局 
[鹿城近事]  
　　温州訪事人云每歲暮春時例有迎神之舉本屆輪應八仙樓嶽廟迎養此廟素　營　掌管胡遊戎呈貴墊資倡辦以故旗幟儀仗煥然一新上月二十一日舁忠靖王偶像詣大校塲　影衣香遊人如蟻迨二十五日廟天公亦復做美所扮犯人不下千餘名鐵索瑯璫魚貫而過是日隨從神駕者共計三千餘人均作不夜之遊直一二十六日寅刻始　○府前橋下一壺樓酒館係營兵陳阿　所開生涯頗不惡上月二十六日晚有陳姓李姓等三四人開樽痛飲因嫌下酒物不佳致肇口角　将盆碗桌椅搗成虀粉陳亦不甘稍讓控諸琴堂不知爲麴秀才所誤抑亦别有嫌隙想須俟周大令公　矣○茶葉爲温州　産之大宗近歲温郡創設茶棧装製箱茶貧民利賴不少本屆茶市将興各商棧重張旗鼓踴躍爭先採購製焙精益求精較上年大有蒸蒸日上之勢 
[白門柳色]  
　　金陵訪事人云自去冬至今春天時不正雨多晴少陽伏陰愆上月中旬晴光大展濕爲燥閉都人士感此不正之氣多患喉症素以喉科名家者遇之莫不束手蓋今年喉症與　年迥不相同初起四肢作冷旋復壮熱俄卽喉痛視其喉則現白泡曩遇此症投以温劑則愈今用温劑則死近有醫士聚談謂名曰投喉非尋常喉症可比昔乾隆五十四年嘗有此症且治法以養陰平肝清肺爲主能知此法自然一經著手莫不回春余謂此卽西醫所謂子扶弟里亞症日本近出一藥名曰血清用機器針刺入臂中可立愈○民間置買産業或典或杜均以契券爲憑向惟杜絶契須向地方官衙納税典契則不然於是取巧之人往與賣主勾通雖係杜絶亦作典契希圖免税亦有杜絶契遲至數年待官長飭牙催税始行納銀税契者種種弊竇實於税則有妨近日帑藏空虚度支匱乏大憲嚴飭各州縣整頓税章上元江寗兩縣主奉飭出示曉諭凡置房産田地無論典社限於三個月内律投署税契如敢仍前隱　定卽重穂此示一出凡未經税契之産莫不爭先投繳果能奉行不替每年所入必有成數可觀○近日庫欵奇絀所務方興人税旣不可行房税又難猝辦各大定籌裕軍餉議将税及烟膏聞所擬章程先統查省垣　　鋪若干家再察其日售烟膏之多寡分爲上中下三等上等每年收税銀五十兩中三十兩下十兩限日呈繳此舉簡而易　想不難於集事也 
[上海巡局紀事]  
　　華盛紡紗廠女工張陳氏前日放工時竊藏棉紗數磅将出頭門被監查女工王氏查　因卽訴知廠中司事遣人押送楊樹浦巡防局經局員姚殿卿二尹研訊張陳氏認竊不諱二尹判令掌頰四十下交人　釋○寍波人李大王賃居楊樹浦某號屋内其妻李王　不知何故與鄰居同鄉人林鮑氏口角繼卽互扭至巡防局控訴經姚殿卿二尹訊問以兩人均係女流各有不合一併斥釋○前晚三鼓後有梁上君子至南市毛家弄水利局後牆穴洞而進将所豢之鷄盡數竊主習晨局中人報諸十六鋪巡防中局局員潘仲泉二尹傳令地甲捕役前往勘明形迹然後限令赶緊将賊緝獲究辦○月前南市大禀門外施家弄蒋某家失去所藏銀錠數十枚因卽報知十六鋪巡防南局局員鋪偉臣二尹飭将蒋門首成衣　主施小富拘局訊供之卜知由詳某所爲因命笞責若干下交哀少堂保去限令将薛交案訊追兹已案懸月餘失　復投局禀催前晚二尹升堂飭地甲将袁少堂提案研訊袁供施小富自蒙訊責交小的保釋之　業已避往周　鄉問串令此處圖董出爲袒庇以故小的一時不能送家務請老爺函致董事處令将施交出二尹謂爾旣将施保釋當惟　是問限三日施将交案如再延玩定提比責並者具呈限状然　叱退○　報紀南市寳泰碼頭豐泰木行将木排抛置浦十被船户楊根珠　去售與南碼頭開設小船廠之周小福仔處豐泰主控諸十六鋪巡防中局請爲追究　仲泉二尹准詞傳令汛捕地甲将楊拘獲押同至十二圖會同地保頋桂榮在周處将木植八株起獲連周拘解至局二尹於前晚升堂提訊楊認竊不諱爰判令重笞三百板周福仔不應收買賊贓判令笞責一百板罰洋六元充作善舉以示儆懲 
[美界捕房紀事]  
　　江北某邑人徐月利賃居虹口吳淞路猛将堂北第五百四十六及五百四十七號門牌屋内素喜劉　龍之戲前晚邀集諸賭客劃坐賭錢至一下鐘時爲包探金立生李佩芝明聞卽帶同五十號及二十三號巡街華捕破扉直入拘獲與賭之王桃桃唐云喜趙龍虎等十二名帶入捕房捕頭令押候解送英界公堂禀請讞員張賡三直剌訊辦○昨日無賴陶小炳行至虹口崑山路口突向某號車夫某甲索詐甲孤掌難鳴無可與較正在擾擾紛紛之際被二百五十六號華捕所見　入捕房捕頭令押候解送公堂一請究　○前晚有一病丐仆於外虹口百老匯路日升里内經人告知一百十八號三道華捕往視屬實回報捕房捕頭令二圖地保奚坤寳報請某善給棺收殮舁赴義塚瘞之○前晚有一無名男子倒斃於北河南路第六號界石之旁五百二十三號華捕見之回報捕房捕頭令本圖地保孫願和報請某善堂給棺殮之安厝義塚○張潯順賃居虹口漢璧禮路某號門牌屋内昨日午後将穢物傾倒路旁四百十一號華捕見之拘入捕房捕頭令押候解送公堂禀請核辦○太倉州屬宗明縣人龔毛郎小車夫也橋居穿虹浜畔第六百三十三號門　屋内上月朔日同鄉人栢黄毛向貸洋銀　圓言明月杪歸趙屆期不付分又昨日在吳淞路口邂逅相逢索之不應遂互扭至捕房聲訴情由捕頭令押候究辦○前日家於虹口篷路第一百四十號門牌屋内之浙江寍波府屬某邑人俞　洋　　　　　審公堂　　振賡三直剌飭役俞葆侍傳單至虹口捕房聲請恊提歸案監副捕頭立遣包探胡瑞龍拘入捕房交來差帶去 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年三月二十六日京報全錄]  
　　宫門抄○諭旨一道錄前○皖撫鄧奏爲揀員酌補要缺知縣摺○盛京将軍依奏留員辦理東邊税務片○大臣春奏爲接收前任移交事宜一律清楚摺　又奏爲調員差遣片○兼川督恭奏爲甄别各員留省照例補用摺○又奏爲委署知　片○監督又奏爲謝恩摺○三月二十六日尸部通政司詹事府廂白旗值日無引見○郭世鍾得保奬謝恩○克王請假十日○侍衛處奏派保和殿監試之大臣派出頭壮濂貝勒棍貝子愛隆榮斌訥欽泰二班潤貝勒伊立布志公溥公松壽○召見軍機崇禮溥　○皇上明日辦事後由頤和園還　○○頭品頂戴安徽巡撫臣鄧華熙跪奏爲揀員酌補要缺知縣以資治理而重地方恭摺仰　聖鑒事竊照蒙城縣知縣胡肇祺修墓遺缺業經准部核覆由外揀補在案伏查定例外官道府以至佐雜等官無論何項缺出凡由部題覆奏覆卽以題准奏准奉旨後五日行文以接到部文之日作爲開缺日期每月自初一日起至三十日止截缺一次等因今蒙城縣知縣胡肇祺回籍修墓遺缺於光緒二十三年九月十四日奉旨後第五日行文按安省照限减半計算應扣至十月十六日接到部文之日作爲開缺日期歸二十三年十月分截缺係屬調缺毋庸擊簽應卽遴員請補兹據署布政使于蔭霖按察使趙爾巽遴選查有同知銜卽用班補用知縣朱本堪以酌補蒙城縣知縣詳請具奏前來臣查例載州縣應調缺出俱令於現任人員内揀選調補如實無合例堪調之員准以奉旨命往曁曾任實缺候補並進士卽用人員酌量請補又查定例州縣以上應題調缺出如係題缺請升調缺請補或題缺請調調缺請升俱令摺内詳細聲明各等語今蒙城縣知縣係繁疲難兼三要缺政務殷繁民情强悍素稱難治非精明幹練之員不克勝任臣與署布政使于蔭霖按察使趙爾選在於現任各員内逐一遴選非現居要缺卽人地不宜其曾任實缺候補及佐雜應升人員内均難勝此繁劇之任亦無奉旨命往人員應卽在於進士卽用各員内詳加揀選查　同知銜卽用班補用知縣朱本現年四十三歲浙江錢塘縣人祖籍福建閩縣由增生應光緒已卯科本省鄉試中式第三十八名舉人壬辰科會試中式第一百八名進士十八年五月十四日引見奉旨著以知縣卽用欽此簽擊湖南親老告近改掣安徽十九年六月初九日到省繳照嗣在山東　捐局報捐司知銜歴奉差委均無貽悞該員穩練精明殫心民事以之酌補蒙城縣知縣實堪勝任與例亦符雖係題調要缺例應揀員調補惟人地實在相需例　據實陳明臣因地擇人不敢稍涉拘泥台無仰懇堶天恩俯准以該員朱本酌補蒙城縣知縣俾資治理而重地方如蒙俞允該員由進士　用知縣請補要缺知縣銜缺相當毋庸送部引見除将履歴清册咨部查核外謹會同兩江總督臣劉坤一恭　具陳伏乞皇上隔鑒敕部議復施行謹奏奉硃批吏部議奏欽此○○依克唐阿等片再東邊税務光緒二十二年經奴才依克唐阿由道提出另委妥員經徵後是年卽驟增銀欵數十萬兩次年愈見起色皆由經理得人致收實效上年十月封關以後帮辦東邊税務委員留東補用同知德麟回旗母病告假回吉林旗籍卽丁母憂在旗穿孝緣上年欵項均係該員經手近日電調來奉清理而該員仍以回旗終制爲請奴才依克唐阿查奉省税釐以東邊徵收爲大宗一切餉需賴其接濟近年整頓甫将從前積弊一槪祛除且木税一項辦理棘手若委任不得其人關係殊非淺鮮該員於經　東邊税務事事實心最爲得力且係改草時創辦之員未便遽易生乎現值開關伊邇可否仰懇天恩俯念地方籌欵緊要仍准以丁憂留　補用同知德麟帮辦東邊税務俾資臂助除札飭該員遵照外謹附片具奏伏乞聖鑒訓示謹奏奉硃批著照所請欽此○○奴才春滿跪奏爲接收前任叅贊大臣移交任内應辦事宜現已一律清楚恭摺仰祈聖鑒事竊奴才前将接印任事日期叩謝天恩業經馳陳在案旋准富勒銘額移交塔爾巴哈台各營各處滿漢文武官弁兵勇銜名册籍曁應放俸餉口分等項銀兩截至光緒二十三年十二　底詳細數目均經接收清楚核查無異其自二十四年正月起卽歸奴才按月支放富勒銘額任内上年一年報銷適因交卸在卽赶辦不及應請由奴才接續造報以重欵目至滿城衙署兵房公所廟宇各項工程亦准該前任大臣分别已未興修曾否告竣並照原估應存經費銀兩造册移交前來奴才併接收擬於二三月間雪消冰化督飭委員赶緊接修統俟告成再将丈尺做法工料細數銀兩欵目核實造報　銷斷不敢稍涉含混富勒銘額交卸完竣已於本年正月十六日起程回旗該前任大臣病體稍愈精神漸强堪以仰紓宸厪所有接收前任移交任内應辦事宜現已一律清楚　由理合由驛恭摺馳陳伏乞皇上聖鑒謹奏奉硃批知道了欽此○○春滿片再正藍旗蒙古繼艮佐領下先換項戴補缺後補用護軍叅領　翎儘先卽補公中佐領忠瑞前在塔爾巴哈台供差年久均能勤奮無誤迨署理邊　印務章京辦理　涉事宜亦頗措置裕如嗣因親老請假歸養業經前任叅贊大臣遣撤回京歸補　機營當差並分咨部旗在案前奴才抵任伊始洋務需人擬将該員調赴塔城仍辦交步事宜必能得力相應籲懇天恩勅下神機營王大臣傳諭花翎卽補公中佐領忠瑞赶緊起程由驛來塔聽候差道俾收指臂之效是否　當謹　片懇　請旨奉硃批著照所請該衙門知道欽此○○成都将軍兼署四川總督臣恭壽跪奏爲候補試用期滿人員照章甄别恭摺仰祈聖鑒事竊查前准通行内開嗣後道府丞倅州縣等官無論何項勞績保舉歸入候補人員卽以到省之日起予限一年詳加　看出具切實考語奏明分别繁簡補用又嘉慶十六年八月十六日欽奉上諭嗣後各直隷省督撫遇有分發試用期滿人員務須嚴加甄别如實係才具明晰辦事勤能者准予保留欽此各等因歴經遵辦在　兹查有候補知府羅以禮試用通判董紹勳候補知縣秦宗藩試用知縣黄葆謙王崑顔守彝均到省一年期滿例應甄别由藩臬兩司造具各該員履歴清册塡註考語會詳請奏前來臣查該員候補知府羅以禮年健才明試用通判董紹勳人尚明晣候補知縣秦宗藩年力富强試用知縣黄葆謙安詳穩愼試用知縣王崑才具平穩試用知縣顔守彝人尚安詳均堪留省照例補用除册咨部外理合恭摺具陳伏乞皇上聖鑒謹奏奉硃批吏部知道欽此○○恭壽片再彭縣知縣楊鼎昌因病請假查有現署綿竹縣知縣成都縣知縣沈秉堃堪以調署該員任内並無經徵錢糧未完展叅及承　盗刦已起四叅案件兹據藩臬兩司會詳前來除批飭遵　外理合附片具奏伏乞聖鑒謹奏奉硃批吏部知道欽此○○二品頂戴粤海關監督奴才文佩跪奏爲叩謝天恩仰祈聖鑒事竊奴才接准户部來文光緒二十三年十二月十三日奉旨粤海關監督仍著文佩接管欽此奴才跪聆之下欽感難名當卽恭設香案望闕叩頭謝恩伏念奴才内府備員粤東典榷天顔違侍寸衷倍切於瞻依鉅任久膺三載尚留夫接　荷鴻施之逾格覺鰲戴以難勝奴才惟有克矢丹誠勉敦素履興利除弊冀税課之漸充統顧兼壽期轉輸之不竭遇有中外交涉事件會商督　因時制宜熟籌妥辦如有應　設法變通　處仍當隨時具奏請旨飭遵以仰答高厚生成之至意所有奴才感激卜忱理合恭摺叩謝天恩伏乞皇上聖鑒謹奏奉硃　知道了欽此○○邊寳泉片再署長樂縣知縣樊明逹調省差委遺缺查有霞浦縣知縣何紹堂安詳　愼堪以調署所　霞涌縣缺查有現署閩縣本任莆田縣知縣宼宗華精明幹練堪以調署遞遺閩縣知縣查有分缺問用知縣吕　英堪　署理據藩臬兩司會詳前來謹附片具陳伏乞聖鑒謹奏奉硃批吏部知道欽此 
 
