# 1889 - 100 - 4905742

 

Page 1

 
 
[附送元濟善堂募捐册]  
　　元濟善堂於丁亥年由旅居本埠粤帮中紳商創設凡義塾施醫給藥施粥施衣惜字恤嫠養老掩埋各善舉次第施行先則　　設　　巳　　口購得地基五畆行將起建堂宇惟該堂並無恆産其經費須每年捐墓而來用是心有餘而常苦力下足兹由堂董刋印捐地託本舘於今日　報分海送此係實在功德務望閱者迅解腰纒量力慨助俾無數窮民得沾惠澤不特斯堂之幸卽本舘亦代深感盻也此佈 
[三月十六日一百八十四號畫報告白]  
　　吳縣增生燕庭汪君芑嗜酒工詩賊才名藉甚生性介而和與人無爭比年就舘海上主人雅重之無何疾作遽劇七日而没傷矣疾前題畫報愛鸚成癖圖中有稱正平賦鸚鵡賦一聯云腥臊陋體無勞鼎爼之熟文采累身難脫樊籠之錮晨夕與俱之人知其有不快於心叩之曰此予近日所遭之不淑也迄未明吉片羽吉光少見梗概存此以告世之愛燕庭而慕燕庭者 
[重印尺牘集錦出售] [  申報舘主人啓]  
大牘集錦計有雙桂軒夢花亭蓬萊舘三種或駢四而儷六或抽秘而騁妍雖皆贈答往還之作而其戞戞獨造　簇生新固是有目共賞特用鉛板重　紙色潔淨字蹟分明每部二本價洋一角五分卽日出書售處仍照曩例 
[  問賑]  
　　鄭工合龍沈災稍澹而奉天江皖民困仍未全甦忽於報上疉見山東告災　音以及各處來信竟有讀之傷心聞之酸　者嗚呼何天之不佑　民一至於此也飛電告急勢如星火各賑所竭力籌措或借或鷙約計數日之内可解往東省者不及十萬金而統計災萬四府十八州縣非二十萬金不足以了事然則得半之道將何以濟則亦不過曰有一分力則盡一分心而己今夫東南辦賑歴有年所非東卽西非南卽北各處水旱偏災無歳不有而東南諸善士紛紛解囊迤今雖爲數較前爲少而尚能踴躍從事者一則好善之心不肯讓人一則因助賑而獲福報者信而有徵以故尚可集腋以爲裘積少以成多夫果報之說儒者不談爲善而先存求報之心則其善心己不純矣不知儒者之言爲上等人說法宜古而未必宜今當今之時生今之世而苟能廣種福田以求將來發榮滋長此其心不可謂之不純此其路不可謂之不正矣此次上海各善士見山東告災信後以余所知如吾友某某等咸慨然捐助並有閨中人出其平日所積針黹之所猎以輸助者謂其皆望報者乎則似淺之乎測人然而其可以獲報之理自在也余寒士也不能稍分筆墨餘潤以佐賑欵何敢　然勸人助賑然大善大效小善小效高昌寒　生請以身歴者言之昔年有某孀婦年七十矣自浙來乞余賙濟并言其媳新死身後無所資聞之不覺隱動於衷而妙手空空實無方計乃搜括皮衣數件質得洋三十五元錢數百文悉數與婦令其速歸爾時余固未嘗有望報之念也未幾忽有同人糾余買吕宋票僅出一元而對號單至居然得中附彩獲洋六十餘元是則所謂明中去暗中來固不爽分毫邇年接眷來滬室人肝疾時發發則腹痛若絞頭暈欲踣或連數日不愈醫生百計治之終不得痊遂發心助仁濟善堂施醫施藥一文愿捐每月出十願計錢三百文余嘗笑之謂此區區者將何爲也上月底又發痛不止莫可方計乞救於施少欽大善士書符治之服後痛遂止夫施大善士初非如方士之有法術又非若辰州符之專門而其符之靈乃至於此則善氣所凝善心所感所謂至誠感神默爲呵護有求必應此固由病人之善意一動與之感應其應手而愈者則猶是以善感者以善應之理而己昨有人間於余曰助賑有益乎無益乎余曰子之所謂益者何如也曰災民多賑數少則於災區仍無益也區區之捐欵而欲望報於將來則是操豚蹄酒一盂而祝滿篝滿車之說其不爲旁觀竊笑者幾希矣余曰不然子之所謂益以利言之也余之所謂益以理言之也子不觀盛杏蓀觀察告災信中之語乎謂十文錢卽可以救人一日之命積十而爲百積百百爲千積千而爲萬所費尚不爲多而其所以救人者衆矣夫所救僅一日之命則積日而爲旬積旬而爲月積月而爲季爲時尚不甚久也嘗謂爲善亦有其緑宋郊救蟻孫叔埋蛇彼幸而遇此蟻與蛇得行其善以積其功雖曰有此善心卽不見之於蟻與蛇亦必獲報而不知惟有此蟻與蛇乃足以見二人之功而傳之後世以爲美談藉以勸善則此蟻與蛇者正二人之善緣也今兹東南辦賑彼中澤之鴻其爲蟻與蛇也大矣而見此善緣若不觸動善心則其視人也直蟻與蛇之不若東南之人樂善者衆自辦賑以至今日始終無倦意無懈容但財己將盡力己將竭則亦無可如何耳然而近日一聞山東災信知外國人尚有不分畛域廣爲勸募以爲救災卹隣之計矧吾中國人四海之内皆如兄弟又何忍坐視而不救其踴躍輸將之欵雖不及先時其踴躍輸將之心則猶是此心也况荒歳人民顚沛易於爲盜前朝多有以此成巨禍者而本朝獨以聞災卽蠲告災卽濟朝廷之待民也甚厚而又加以東南義賑各處地方官亦皆捐廉助賑以故荒歉靡歳不有而不至於盜賊蠭起此其所謂益者尚有大於此者乎以一人之益言之則餘慶之說可信也以天下之益言之則消患之理可憑也如此而猶疑賑之無益不亦傎哉所願知其益者從速援手勿　過此機緣也可耳 
[鳳城春眺]  
　　宗人府知照親郡王貝勒貝子公各門上謂恭照三月十五日崇上慈禧端佑康頤昭豫莊誠壽恭星太后徽號欽献二字奉旨應遞如意之王大臣於皇太后前遞如意等因相應知照各門上各備如意一柄繕寫本王公爵名於黄綾小牌繫於如意練上於三月十四日辰自行派員齎交内奏事處呈遞○吏部示傳所有坐補會典館漢謄録馮國琯吳錫洛土秉憼金渭源等四員限五日内取具六品以上同鄕京官印結填寫履歴親供親身赴部騐到以憑咨送會典舘勿違○八旂官員應得本年春季俸米除王公文職三品武職二品仍由通倉開放外其餘文武旗員概由京倉領米己由戶部將米票填明字號支米數目蓋印發由各旗於上月杪開放照章限四十日滿期不領註銷左翼四旂由儲濟倉支領右翼四旂由太平倉支領聞米巿行情現在每石老米售京平松江銀一兩二錢云○本年己丑科會試除宗室繙譯玫項另塲核辦外其各直省新舊舉人入春闈者經禮部核計投文納卷者八旗中京旂駐防屯居包衣共滿洲二百零七人蒙古四十三人漢軍九十七人其直隸山東山西河南兩湖兩廣江蘇安徽江西閩浙雲貴臺灣四川陜甘新疆奉吉黑等省因京官一項由吏部起文所以細數尚未榜明統計七千五百人云○正月初五日廣西巡撫高紫峯中丞趨詣西苑門外具請訓一扣請假摺一扣交奏事官呈遞銜名緑頭牌於軍機處奉 
 
 

Page 2

 
 
旨令於第三起八見皇上諭以桂省邊防等事大中丞叩頭諾諾並准予一月假期期滿迅赴粤西任所聞中丞定於本月初六日出京道經津門遄回靜海縣原箱○新簡山東泰定府知府康太守敉係甘肅鞏昌府安定縣人由同治壬戌進士授禮部主事擢升郎中掌祠祭可印在　廿年差務謹愼京察保列一等奉旨圈出交軍機以道府記名週泰交府缺出遂以太守補授具首途之期尚未諏定約在首夏云○山西巡撫委員管解京餉銀十萬兩抵京當將餉鞘扛入部署暫存大堂之側由原解兵投看守日内委員己將文批投遞而兌收存庫之期戶部尚未示定也○前報載西單牌樓魚巿民人某甲被某乙砍去四指一事兹聞中以義放絨線鋪主便控諸公庭而凶手在逃今遂封質問官見甲傷過重諭令在棧調治一面飭地方官及步緑等營設法跴訪閱日甲傷更車棧中人乃以破筐盛中置諸義成絨線匍門前延至初三日己時因傷而殞地方官詳報北署官以凶手在逃未獲該管步軍校例有應得處分遂將該　看街兵收入囹圄云 
[鷺島春波]  
　　有某甲者向在兵輪爲水手娶同安某氏女爲妻去年己生一子卜居世六崎竹　巷内甲終歳在船往來臺灣福州行蹤無定甲妻年少不慣孤眠遂有外遇甲之友某乙在厦探悉婦有不端事作書告甲甲接信卽於月前請假搭商輪至厦將其所生抱去擲休書與婦令其别嫁女以所生之子尚在襁褓不忍相離且又不知何故被棄在街相持痛哭甲掉頭不顧絕裾而去見者以爲快人快事○廳署差役向有快總五人稱爲五大總鹽快皂班皆由五總節制民間有五虎之名若輩持差票到鄕傳提人証如狼似虎鄕民任其魚肉然有時差役反爲鄕民毆打月前廳署五總差頭隨帶快班人役乘輿至麥厝鄕傳提吳姓該鄕素稱强悍視官差如兒戲竟將差總人役一併毆辱關閉空屋中謂伊等所持信票實係僞造意圖到鄕勒詐須合厦禀明上憲方肯放回嗣某紳在厦探聞此事命人往該鄕諭令將差總釋回現聞廳署擬具詳上憲請會武營派兵前往拘提毆差人犯未知如何了結○厦地賭徒前因官憲禁拿四色十二門車馬砲牌局甚嚴遂改絃易轍以四君子灘及甬江帮所尚推牌九打雀麻鳥誘人之具以其爲官塲所不禁也然誘賭之具雖異誘賭之書則同有因賭負而逃赴外洋者己有數人上之人欲除民害曷其奈何勿禁○石蟳司巡檢凌少尹告病前經泉州府委陶二尹鏞來厦代理現聞省憲己委傅梅生少尹霖署理斯篆擇吉本月下旬到厦接印○春季貢燕例由福州將軍承收呈進厦門貢商金順利金益和兩號己將貢燕擇選裝箱送請厦防廳騐明加封擇定廿五六日由陸路進省呈繳軍署然後派員護送晉京○厦門街道污穢溝渠又節節堵塞卽遇晴天積水滿街難於行走富此春雨連綿尤有泥滑滑行不得之歎吳觀察有鑒於此特委保甲委員分上中下三叚會同叚董督理挑挖由厦防廳總其成日前黏貼告示闔厦居民見之無不頌觀察之德政也 
[謀害未成]  
　　厦門外淸保地方有名車鼓牛者以肩挑貨物爲業夫婦年均半百以外只生一女刻己及笄數年前撫某甲爲嗣欲以女妻之爲養老計以子兼壻習俗如此無足怪也近來怨甲志趣卑污日與匪入爲伍恐悮女之終身隂有賴婚意女亦嫌甲齷龊委瑣不與交言甲知之因怨居恨積恨成仇頓萌謀害之意二月下旬私購信石一包在廚下作豆腐煮蠣蝗一碗烹調極工加以信石欲將車之全家毒斃車夫婦二人不知其計食之而美然不忍多食女食較多其時隣舍有一女孩在車家閒玩車留之共食女孩食後調菜味苦不敢多食卽呼肚痛回家其母見女面色有異卽來詢問而車夫婦及女均己倒臥床頭狂呼腹痛於是隣右均來問甲甲諉爲不知車妻述明羹由甲煮衆人卽向甲身搜檢見有紅信石一包衆人令甲自食餘羹中堅不肯比鄰有爲皮匠者二人戲謂此羹偶食些須何致斃命用箸挾食少許頃刻亦呼腹痛衆人咸知甲設計謀害立卽鳴諸地保並請西醫救治各人少食者大都可救惟女所食較多難保無性命之虞甲亦要謂忍人矣謀害一家數命厥罪匪輕鄕愚不諳律例無知妄作可恨亦可憫但又不知車女得慶更生否 
[泖峯春信]  
　　松江南門外大南村鳬茨櫛比緑樹成圍世外桃源囂塵迥隔邇有洲手好閒之輩演唱花鼓淫詞藉草眠花尤雲殢雨主控鶴監記中所描摹未盡者竟能當塲演出刻劃精工以致輕薄少年妖嬈蕩婦爭先快覩幾於擦背捱肩不特濮上桑中引人淫蕩抑且鬥毆之事時有所聞一日有甲乙丙三人因端互擊各傷數處始得狼狽而歸不知有地方之責者能厲禁嚴申挽回薄俗否也○松江西門外錢涇　巷葛姓原籍滬瀆僑寓於此盖有年矣某夜有梁上君子潛入上房倒篋傾筐恣行偷竊約計共矢去金銀珠寶至二千金之多當卽報縣請查未識何時破獲也 
[鳴鉦覓子]  
　　邦上每屆春令失孩之事時有所聞數日前傍晚有男婦二人在灣子街石牌樓一帶鳴鉦而過涕涙滂沱形狀甚慘有詢之者其人自稱土姓北鄕人有子七歳小名松子兼祧兩房於今早隨母入城一轉瞬間忽失据如有知者送信至睡官庵定富重謝言至此己哽咽不能成聲殊可憫也 
邦上官塲紀事 
　　初八日孫鹺尹傳恕由京回銷解餉差初九日泰壩金分轉到楊公幹初十日龔鹺尹定泰委豐掘兩塲稽收○前任杭州府陳太守扶送太夫人靈櫬過揚都轉以次咸至城外舟中叩奠十一日姚鹺尹國仁委瓜洲大口緝私差 
[袁江官報]  
　　二月十三日漕轅牌示安菱衞員缺委一缺得一揷班衞千總郭武英升署鳳陽衞員缺委正途新班衞守備陳殿元署蟲十五日題補南昌後帮領運千總陳國菱赴漕轅叩謝飭知赴任二十一日海運局總辦候補知府譚太守泰來自蘇州過浦赴津二十四日分發南河試用同知朱司馬桐赴漕轅禀知到工二十八日調署淮鎭標右營守備劉守戎翠成自省抵浦三月初二日委署漕標東海營都司周象臣赴漕轅叩謝飭知候補千總張千戎孝廉奉漕憲委南岸西土圩門稽查差候補叅將張叅戎紹康奉漕憲委南岸東土圩門稽查候補守　袁守戎振鰲奉漕憲委北岸東土圩門稽查 
[引人入勝]  
　　九江新壩地方有某甲者湖南人開烟館爲業其妻頗有姿色合其坐櫃以爲游客之餌雖儘人調戯亦賣嘴不賣身者也有茶棧包頭某乙常往吸烟目挑而眉語非一日矣甲妻旣悅其貌又貪其財遂引阮即入天台不復以尋常客待之乙於月初某日俟烟館中無人時突然而入手持錢票撒十紙在甲妻而誇張云爾欲發財區區者我不爾靳也甲妻伸手攫票乙將計就計摟而求歡甲在外竊聽遂呼同伴破扉直入雙雙就縛甲之同伴佯爲解勸令乙將錢票數十貫繳出始得寢事噫狂蜂浪蝶受辱固宜而甲以牀頭人爲錢樹子可謂無謙恥者矣 
[報警傅疑]  
　　前晚十二點鐘時捕房鳴鐘告警分明四下洋龍及救火人等紛紛馳出不見失火之處遂中道折回究不知火在何處也 
[侍者猝斃]  
　　禮和洋行寫字房侍者寍波人秦某今年三十八歳向有疾病前晚在行中坐定忽然痰厥及旁人察看則身未倒而氣己絕矣當經報知家屬將屍舁歸業己俻棺成殮矣 
[爾輪猝斃]  
　　寍人丁某向在新北門外裕盛煤炭店爲夥邇來忽動歸思遂於昨日附宜昌輪船遄返甫上船卽患急症頃刻倒斃艙中幸船未開行經同族同店之人將屍身舁至碼頭所有鋪蓋衣箱依舊搬回店内 
[命案移縣]  
　　粤人蔡阿榜向粤妓朱阿平借洋不遂開放手槍誤傷伍朱氏及傭婦張翁氏使女蘭根報縣相騐飭將蔡阿榜押候解送公掌再行移縣均列前報昨晨據包探陸阿祥到堂禀稱十三日晚曞蔡阿榜持槍至河南路朱阿平反傷伍朱氏遂致斃命傭婦張翁氏使女蘭根誤被擊傷現在仁濟醫院醫冶今將蔡阿榜及朱阿平送案六門手槍一枝开在傭婦手臂取 
 
 

Page 3

 
 
案朱阿平供我姓鍾名勤珍係粤人與同鄕人蔡阿榜彼此認識並無别故蔡於十三日晚七點餘鐘時至我處手持當票二紙要向我借洋十元贖取質富之物我答以前曾借過銀洋尚未歸還現在無洋再借詎伊向袖中取出手鎗開放我急躱避反傷女傭相識之隣婦伍朱氏傷重身死并傷傭婦及使女蔡阿榜供是粤人年二十歳由友人林阿鶴薦到禮和洋行爲侍者迄今祗四個月前夜因醉擾禍鍾勤珍又稱蔡無醉意包探陸阿祥查得蔡於是日六點餘鐘從行中出外核計時刻當係逕到鍾處並未到過他處飲酒蔡太守問蔡在何處飲酒手鎗從何來答稱會在黄全茂酒店飲酒手鎗係西人名來司之物我取在手中先弄太守又問來司是否禮和洋行東答稱來司係禮和洋行看湖絲並非行東伍阿寶上堂稱亦是粤人我妻朱氏曾到鍾處玩要驀被擊斃遺下女孩阿鳳今年十三歳求請伸寃太守商之賈副領事謂此係命案理合將蔡阿榜鍾勤珍連手槍彈子一併備文移送上海縣照例訊辦伍阿寶投縣候質五十鐘時裴邑尊自普育堂點名回署飭發三梆卄坐大堂訊究此案鍾稱小婦人認識阿榜己有四五年常倩伊寫信上月二十八日伊向小婦人借　直元當因無洋應付權將衣服兩件借伊抵押不知押洋幾何當票並未歸我至本月十三日六下半鐘時伊又來要借洋五十元其時小婦人適在樓上吃夜飯答以無洋伊卽忿怒言若不借洋定要將洋鎗打死我言猶未了鎗己在手伍朱氏上前攔阻不料阿榜曰撥動機關轟然一聲伍朱氏立時倒斃鉛子穿出又傷張翁氏及使女蘭根現在二人尚難保無性命之虞阿榜稱小的在禮和洋行爲侍者鎗是洋東之物若不打鳥卽在小的處十三日五十鐘時自黄全茂飲酒回行經鍾處入内玩要醉後誤觸鎗機忽見冬姐卽伍朱氏倒地邑尊謂然則何以急急逃避喝令上天平架片時方稱實因借錢不遂忿怒開放手鎗不料悮斃伍朱氏邑尊謂究竟有何仇隙答稱並無仇隙邑尊反覆推究均執前詞乃飭釘鐐收禁候示伍阿寶領女上堂稱妻死非命叩求伸寃邑尊謂鍾曰伍妻代爾死爾當措洋一百元給其夫俾得盤柩回藉鍾稱一時無力措洋邑尊諭令限日繳洋人則交保伍阿寶領女而退按此事出於上禮拜五晚上本館訪事人一聞是信當卽往看斯時但見傷者傷死者死其餘均是看客人多口雜皆稱係洋人打斃用卽照録報端及次日查知實非洋人凶手是洋行中侍者亦卽明白叙出不謂近閱文匯西字報以本館初次叙録誤指洋人頗加責備不知事起倉卒誤聽人言各報館所時有無論文匯報以前亦有失實處卽自今以往其能保一無錯誤乎語云責人易責己難該報其自愼焉可也 
[西商控案]  
　　公和洋行西人控稱用宋靜川爲買辦由魏肯堂具保立有保單今被用虧銀兩請着保照赔由蔡太守飭傳魏肯堂到案魏稱保宋爲伊行買辦是實惟采因辦官銅延不交貨管押在縣據言尚有用銀辛工可向洋東照算扣除如果虧銀理應賠償太守函致上海縣請將宋靜川帶案核帳明白再行訊斷等因己列前報兹由縣差將宋解到公和洋行西人申訴前情魏保宋銀三千兩之保單呈閱宋靜川供由華順棧房買辦于星源薦我到洋東處言明每月辛工銀六十兩由多添用司帳跑街出店工銀皆在其内升言買賣各貨提一分用銀給我有帳呈閱照算並末欠伊銀兩西人又稱應給用銀早己扣算現在宋呈之帳間有賣買與宋不涉者無銀可扣旦我未與伊言名貨均提一分用銀太守商之賈副領事飭傅于星源到案以憑核斷○太平洋行西人控魏肯堂欠地租銀一百四十兩零由蔡太守飭傳魏同經收房租人陸某到案魏訴稱租地造房出租由陸經收房租租項未能收楚求爲寛限太守一再准予寛限仍不繳銀遂將陸某管押昨由西人投催因又傳魏覆訊魏稱己付洋九十元照算尚少銀七十餘兩合洋一百零一元今又措繳五十元祗少五十一元明日定可繳案太守飭將洋點交西人餘准明日繳案陸某開釋 
[上海縣署瑣案]  
　　前報紀鄭錦昌探陳少蘭托蟻媒店李氏張土氏將妻陳氏販賣一案裴邑尊訊明原委判令將兩蟻媒交官媒看管陳則鎖示大堂前晚帮審委員王鴈臣司馬升堂覆訊兩蟻媒同供此事實由丁家娘再三托令作媒小婦人未悉細情是以冒昧爲此現求將小婦人交人保出願將陳氏尋交司馬准之着交妥人具保○前報列林長生之母陳氏兇毆隣婦錢席氏復糾人扭其夫紀生吸烟以致控諸縣署裴邑尊訊明情節飭將林荷枷以儆前晚王雁臣司馬傳點升堂飭役帶林研訊林供稱錢席氏誣指小的之嫂　私孩母親因之往問不料竟被兇毆小的忿不能平約錢吸烟評理刻己知悔叩乞從寛司馬看將枷開去收押自新所以候核辦 
[英界公堂瑣案]  
　　粤人鄺敬堯稱年六十歳向在報關行生理刻下賦閒昨在路被同鄕人陳金福碰撞兩相口角被伊毆扑頭顱受傷報捕拘陳送案請爲騐傷陳金福供彼此碰撞不敢行凶伊竟報捕拘我央人保出今待投案蔡太守騐得鄺敬堯受傷屬實飭陳交原保候鄺傷痊訊斷○包探店寶榮稱江北人陳朝坤前犯行竊送案奉判遞藉今又到滬爲此拘案陳供來滬圖覓生理以後不敢犯竊蔡太守謂陳朝坤　因犯竊遞籍豈容再來滬上仍判遞回原籍○李秋亭陳阿順裕愼祥店夥等各報失竊衣物報由捕房緝獲人贓請領竊犯土阿增供認疉次犯竊蔡太守判王阿增管押一月贓交各失主分别認領○水巡捕頭麥根稱凡輪船進口未經停泊各駁船爭先駛上兠攬生理時有碰翻情事因此屢申禁令昨江寛輪船進口董雲福之駁船違章駛上爲此拘案董雲福供以後不敢違章蔡太守判將董雲福船照扣留十四天以儆 
[上海四馬路文報局山東賑捐收解處接到烟臺盛杏蓀觀察告災急電]  
　　滬上各公所善長鑒靑州折實十二萬連流民粥廠收養幼 
孩聞賑歸來需十二萬兩靑屬分賑蒲台齊東靑城需八萬兩利津濱州惠民需九萬兩各縣籽種耕具需三萬兩共需三十二萬現有蘇撥五萬七千直撥二萬滬撥五千又施少翁允撥一萬弟　五千招商局捐二千共九萬九千己解靑屬五萬利津三萬濱州二萬購粮在外只此七邑尚短少廿餘萬其餘各縣更待斃矣奈何奈何宣叩 
[上海四馬路陳春記内協助奉賑公所接到阮星階先生興京二月十四來信]  
　　紹勤成忠蕃勤成忠蕃甫九齡葆三春瀾枝仙諸位善長大人閣下去臘十八日寄呈公函並禀批等件諒必早投公鑒均等於臘月廿七日行抵安東縣因己歳闌先將近而變通開放新止二日卽全鴨緑江一帶挨查百餘里元宵日放畢遂西往鳳凰城岫巖州二屬之龍土廟大孤山及洋河兩岸等處查戶於二月初二日將三處災區一律完竣共放東錢四萬七千另八十八吊棉衣五白廿七件另有先後解去東邊道鳳凰廳代放棉衣不在其内安鳳岫三邑皆山重水複地瘠民稀查雖及遍而災戶無多歳杪匯來第五批萬金除放過外尚餘五千有奇均本欲開河南旋因官紳各友力勸僉謂欵旣有剩不忍興京懷仁災民坐視其斃是以移賑興懷賑欵諒可敷衍大約下月初旬興懷竣事卽行回滬此地距營口寫遠不但往返跋涉音問難通而且匯兌銀錢殊多周折以故諸事欲速不能也牛海盖遼春賑孔亟民不聊生疉次電告諸善長曁烟台盛觀察再籌鉅欵派友隨帶來北接辦頃奉電示知承滬上各公所己諄請楊殿臣先生帶欵三萬前來聞之不勝雀躍水識楊君可日可臨深切翹盼均因匯銀晉省蒙軍尹憲垂念興京懷仁災區週圍幾及千里地方廣闊誠恐獨力難以兼顧特派文案處委員吳君蔭亭同往撣壓帶勘災情此係上台關切民瘼愼重賑務之至意到興京後知通化寛甸災　更重還祈各公所諸善長不厭不倦續籍接濟解交楊君一併賑卹庶幾救人救澈不致蹈爲德不卒之譏災民幸甚同人幸甚肅此佈聞並附公文批廻五角統乞察收是荷敬請德　惟鑒不旣教弟阮可均頓首○再啓者每大口給東錢四吊小口減半有倒屋者賑票内另加戳記每戶給東錢十吊雙戳加倍給二十吊棉衣亦另加戳記安東縣屬災區二十一牌計一千零五十戶大口二千七百三十二名小口二十三百廿四名倒屋撫卹三十八戶加倍撫卹六戶共放東錢一萬六千零七十六吊棉衣二百九十四件鳳凰廳屬災區七十七屯計一千另五十二戶大口二千四百 
 
 

Page 4

 
 
七十五名小口一千八百九十七名倒屋撫卹二十九戶加倍撫卹一戶共放東錢一萬四千另另四吊棉衣九十三件岫巖州屬災區七十四屯計一千一百九十八戶大口二千九百十三名小口二千四百十三名倒屋撫卹四十五戶加倍撫卹四戶共放東錢一萬七千另另八吊棉衣一百四十件○安凰岫三屬總共散放東錢四萬七千另八十作吊棉衣五百廿七件理合申明均又頓 
[助賑彚登]  
　　頃蒙協成乾寶號交來海鹽朱觀察寄來無名氏求病愈助奉天規銀五百兩又退隱松樵爲妻求　叩許立愈助賑規銀一百兩另募六元又茅氏求病速愈助奉天賑銀五十元合三善戶皆求病愈樂捐解囊不吝仰見大君子善心感格定符勿藥之占善氣薰烝且錫無疆之福積德獲報利物濟人敝所拜領之餘欽佩無己亟當彚解災區賑放除填奉收條刊録淸單外特登報章用宣盛德并作災黎叩謝上海四馬路高易籌賑公所陳德薰謹誌 
[惠芝鳴謝]  
　　室人肝疾得施少欽大善士靈符痛遂止疾有轉機然尚未能霍然也日前過兆新里郭　少泉書畫㝢晤其同居蔡君松 
巖談次出靈芝一本見示且曰此可以治肝疾　人矣視之則其大如冰盤厚約三五寸許乃小芝七八枝攢簇而成一大本正背兩面皆有鬚色紫爚爚若有光甚異之蔡君切四錢餘以見惠歸而煎服病若失尤異者煎十餘次其汗仍作紫色是眞仙品何幸獲此奇緣用誌數語以謝高昌寒食生拜手 
[席正甫觀察壽辰小樓主人賦詩預祝兹悉本日奉太夫人承歡家宴賓朋式燕均於二十三日添籌聊獻俚言以博一哂]  
　　五旬萊綵 
尚衣鮮難得天倫樂事全棣鄂交輝春滿座芝蘭競秀月雙圓傳家德業良無忝報國勳名定有年今日一樽山水祝莫釐滄海會羣仙海上閒鷗拜稿 
[丹桂武生小玉樓扮紅樓夢芳官較尋常結束尤覺輕倩宜人洵羣玉山頭一朶能行白牡丹也亟書一律以譽之]  
　　粉臉脂脣太俊生 
尋常見面己關情堪憐玉樹亭亭立更愛金蓮步步行鴉髩分開華月滿鶯喉轉出曉風輕仙童合住高寒處借問何年離玉京太痴戯筆 
　　同文書局石印書籍 
　　本局石印書籍校勘盡善工料極精久爲士林珍賞今復重印經史文策詩賦特將新出書籍登報其餘各種備列本局書單如蒙賜顧請就近各省分局購取所有股印廿四史前巳印成史記前後漢三國志晋書宋書南北齊書梁書陳書周書魏書南北史隨書其唐書金史五代史三月間亦可印出此外各史現已增添機器赶印期在本年七月全史告成此佈○佩文韻府○駢字類編○全唐詩○通鑑綱目○大題三萬選○大題文府○小題文府○五經文府○策府統宗○四書五經類典集成○五經味根錄○分類賦鵠○孫批胡刻文選○經藝宏括○増廣玉芙蓉○詩韻大全○顔魯公爭坐位帖○顔魯公東方朔畫賛碑○成親王詒晋齋巾箱帖○姜湛園蘭亭序帖○吳高增聖蹟圖考碑○李府君神道碑○本局開設上海虹口分設二馬路横街京都琉璃廠四川重慶府廣東雙門底其餘各省均有分局發兌 
　　上海晉記書莊 
　　石印書籍圖帖 
　　本莊專售石印書籍久已馳譽士林如大題文府等書均係同文局原板照印與翻印譌錯者不同現又添配各局新書花樣齊全價値公道士商賜顧請就近在各省分莊購取正續資治通鑑三十元　同文印大題文府十二元殿板硃批上諭六十元殿板康熙字典二元五角　羣書拾補四元　　　　三希堂法帖廿四元皇清經解續編三十元　大題广府二集六元　　九朝東華錄卅二元　增補四書味根錄二元四角外國師船表三元　　　墨池堂法帖二元四古經解彙函十二元　　同文小題文府十二元　殿板子史精華四元　增註袁文箋正一元二角　詩韻合壁二元　　　　鄧完白篆書三種七角殿板史記八元　　　　五經文府十二元　　　澤存堂叢書六元　　歴代地理韻編一元八角　原本隸辦三元　　　　馮展雲書毛墓誌四角殿板前漢書八元　　　經藝宏括八元　　　　叚註説文附通檢四元史記菁華錄一元四角　　海防河工策要一元　　宋拓九成宫醴泉銘二元殿板後漢書八元　　　策府統宗十二元　　　汲古閣文選五元　　歴科殿試策一元二角　　六朝唐賦一元　　　　宋拓定蘭亭一元六殿板三國志四元　　　經策通纂廿八元　　　皇朝經世文編八元　歴科朝考卷一元　　　　原本書目答問六　　　元晏齊十三行三角殿板佩文韻府三十元　策學總纂大全三元　　宋本國語國策三元　繒圖兒女英雄傳三元　　唐詩金粉八角　　　　金臚策楷五角本莊開設上海大馬路鴻仁里分售四馬路口蜚英分局京都琉璃廠成都學道街曁陜西河南山東山西廣東福建湖南湖北浙江金陵江西各省城揚州文運堂發兑 
　　始創定價劃一 
　　韓康賣藥以不二價稱女子亦知其名見諸漢書至今傳爲美談然則市價不二古人已爲僅見况今日乎中國自與泰西通商洋貨源源而來業此者實繁有徒而價則往往不一同一貨色此家索價若干彼家或增之或减之同一買客先時討價若干厥後或减之或混之盖一有討價還價買者反致懷疑而莫衷一是此洋貨一業之所以壞也若貨則高低有一定之準價則貴賤有一定之數價無增减貨無混曚如此則買客自然悦服彼有還價者以值十之貨索價倍之還至十二三而售則買客者已吃虧其二三何如劃一不二值十分之貨竟索十分之價買者决不至於受虧本號向在親仁里内莊批發已歴年所去年在英大馬路添設門櫃連絡内莊自運大呢羽毛嗶嘰羅緞花素回絨時花印布各種俱全县染顔色格外如工以圖經久不變貨必選乎上等價必從乎極亷劃一不二毫無欺飾以昭信義而廣招徠零剪躉售統歸一律自開設至今多蒙尊客見信賜顧者頗不乏人惟恐尙有未及周知并恐有蹈襲不二價之名仍私自减讓惟知取利於一時不顧市面之大局貴客不察反致疑信參半特再登報陳明閲者鑒焉英大馬路怡盛號主人啓 
　　文匯館各種書籍上海法大馬路六十七號門牌發兌 
　　欽定四庫全書總目附簡明目錄并四庫未收書目洋九元○匯解藝羣元計文一萬二千篇并摘集經解數百種於每題之十洋十五元○大題鴻集計文二萬篇與大題文府文彙多寶船書藝匯海等集無一藝雷同且於中庸一册章句節搭無題不備洋十四元○直行經籍纂詁分韻大字槪用陽文并附新楫纂詁檢韻洋五元○詩韻海計二萬首附分韻題解目錄及標韻韻辨洋四元○賦韻海計八千篇附各種擬古賦洋六元○小題宗海洋六元五角○元魁㨗訣大全洋三元五角○分門小搭鑰附全搭摘艶洋二元○典制分類文稿洋二元○分售處京都琉璃厰文玉山房漢口鮑家巷鴻文書局福建皷樓前話蘭室湖南小西門内下坡子街天圓齋江西百花洲澄秋舘蘇州觀前街申昌皆可就近購取 
　　蕩平髮逆圖記○是書詳載道光末年迄於同治三年掃蕩粤匪作亂顚末並將各省克復情景逐一繪圖披閱之下歴歴在目每部洋一元六角法馬路文匯舘發售 
　　　拍賣産業 
　　啓者今定於禮拜二卽本月二十四日下午二點鐘在四馬路第六號門牌本寫字房内拍賣値錢産業開列於下一地皮一塊在大英總領事衙門掛號係第七百六十二號照第七百五十五號契紙量見地六十四畝七分零二毫其四至北至美國領事衙門掛號之地第七百八十五號六百五十七號及二百二十四號地皮南至第七百七十二七百七十三號及七百七十四號地皮東至城河及第六百五十七號地皮西至肇涇浜一地皮一塊在大英總領事衙門掛號係第七百八十五號照第七百七十八號契紙量見九畝七分四厘六毫其四至北至四明公所與義塚毗連之路南至第七百六十二號地皮及四明公所東至四明公所西至肈涇浜一地皮一塊在美國總領事衙門掛號係第二百二十四號照契紙量見二畝四分零二毫其四至北至第六百五十七號地皮南至第七百六十二號地皮東至城河西至第七百六十二號及六百五十七號地皮法租界至徐家匯馬路在此地皮上經過并賣之時分作十三塊一地皮一塊名曰伯倫花園在大英總領事衙門掛號係第七百七十號照第七百六十三號契紙量見十四畝九分五厘其四至北至條浜中與七百七十三號地皮分界南至從前未士巴隴之地東至城河西至華人租地一地皮一塊在大英總領事衙門挂號係第一千六百零八號照契紙量見三畝五分八厘九毫外國墳由馬路在此地皮上經過其四至北至中國墳山南至高地東至楊姓地皮及中國墳山至西楊姓地皮一地皮一塊在英國總領事衙門挂號係第一百七十五號照契紙量見二畝五分其四至北至會德豐洋行地皮南至一條馬路東至肇涇浜西至一條馬路一産業一處坐落寗波外國租界内名曰皇后客庽地皮一塊周圍有磚牆量見約四畝其地上造有樓房二十幢另有平房及馬房一地皮一塊坐落寗波外國租界内在寗波英領事衙門挂號係第四十九號照契紙量見十五畝五分其四至東北至一條馬路西北至鎭海河西南至未士奇格里地東南至華人地皮上有界石石上有ＲＢ二字并有藥文泰興二字如欲看圖及一切詳細情形請至本行面議可也先緒十五年三月初五日長利洋行啓 
 
 

Page 5

 
 
   
 
 

Page 6

 
 
　　新開連中票行 
　　自運逐月吕宋票全張六元分條六角二分批發無論分裁一概公道紳商信購指明上海法大馬路 
　　琵琶勝會 
　　陳君子俊工琵琶遠近爭欲一聞雅奏本園定於二月廿三起請陳言快彈一月每日三點鐘起七點鐘止風雨無阻知音　君早光爲盼靜變寺東公記西園啓 
　　魯麟保險告白 
　　本行經理孟漢記保險公司專保各路洋面船楫貨物等險如有不測價賠甚捷且價目格外克己倘蒙仕商賜顧本行面議是幸魯粦行啓 
　　金鋼鑽出售 
　　本行今新到大小金鋼鑽其光彩極佳價亦格外克己好次各色俱備凡仕商賜顧者祈至老旗昌北首面議可也此佈天福洋行啓 
　　新關東洋莊 
　　本號開設上海新北門外興聖街中　運東洋雜貨各式燈鏡珊珊古銅等件一應俱全　蒙光顧克己發兌先行交易擇吉開張德生啓 
　　查出暗礁警船告示 
　　大清署理各口巡工司布爲通行曉諭事照得本署巡工司前奉總稅務司赫憲劄行以沿海沿江建造鐙塔浮樁等事或係創設或宜改移或有增添或須裁撤營造既有變更務卽隨時彰明出示通曉各處俾得行江海船隻周知徧喩等因茲本署巡工司查甌海關稅務司所屬界内松門地方查出暗礁一叚合將其情形開列於左計開一案查接准凌風巡船管駕官法移開浙江省台州府太平縣松門地方在小積榖山西北偏北相距約八里又距馬蹄礁南角約六里徑對北江之處查出暗礁一叚於朔望潮落時礁上水作浪紋該處航海諸人於礁上每設有紅色警船浮一個爲指明險碍之處等因茲復查大英國水師部末次所發之第一千七百五十九篇海道圖内並未載列此礁爲此合卽遵行出示通曉各處船隻其務宜留心詳記以免疎虞勿忘勿忽切切特示光緒十五年三月初十日第二百二十八號示 
　　戲鴻堂啓 
　　蒙賜現交贈貨二成 
　　在正月初六等日中報聲明紳商賜顧請移玉英大馬路抛球塲南首朝東門面不悞 
　　一言堂箋扇帳簿 
　　本號開張英大馬路抛球塲朝南門面監製仿古雅扇煉金印泥各種名箋圍屏壽幢剔選紙簿詩箋信封漂凈顔料自運雕翎毛扇精裱卷册經手名家書畫兼有文房刻件端硯葵葉湖筆徽墨原舊宋錦等物精美無匹定貨應期不誤以冀暢銷俾得遐邇咸知倘荷光顧方知毫無欺飾是亦本號之厚望焉 
　　英五月票出售 
　　額設四萬號得彩仍照舊章全張售洋六元半張三元分條七角准於華四月初八日開彩小行等並無分出外埠凡蒙遠處函購原班回件祈細認各行圖印信封乃要此佈老廣豐萬福來新廣豐萬寳來仝啓 
　　匯兌銀兩批發吕宋票 
　　本號承兌粤東佛山陳村香港吕宋澳門匯票兼批發吕宋票收兌紅票現票五月票全張六元半張三元分條七角並無㨮銷寄賣以杜假冐外埠賜顧原局回件上海棋盤街恊安啓 
　　上海鴻福來四彩誌禧 
　　英四月份四彩二萬六千五百另九號由本行分半張五條售與掦州九江蘇杭及慈溪京都得主姓氏容後再詳快得利一定中仝啓 
　　花園用椅子出售 
　　啓者本行現有鐵木做成大小各式檯子椅子花架出售此檯椅可能年久不壞用于花園内或花棚下最相宜如貴客商合意者請至小行面議可也此佈永發洋行啓 
　　小輪船出售 
　　啓者今請人承買小輪船名三生現泊浦東祥生船厰將來卽行拆缷如合意者請至經理上海拖船公司馬立師洋行面議可也此佈 
　　莨綢新到 
　　兹有新到廣東繭綢紅拷元青萝莨生綢三缸莨青熟綢香雲紗瘘辦欄杆紐扣廣邊批發如蒙寳號賜顧請至英大馬路鴻仁里内長記告白 
　　求財允得 
　　英五月票批發比衆公道紅票大小加升分條六角半蒙各埠信購指交上洋棋盤街中 
　　分條六角半 
　　今售五月票○開期四月初八○全張六元半張三元上洋棋盤街北長曁綢莊　　 
　　英五月份發財大票 
　　全張六元半張三元條頭七角○惠顧註明上洋抛球塲北首此佈鴻運來啓 
　　莨紬發售 
　　本號自帶眞青凈莨紬發客貴客光顧請至二擺渡自來水局對門廣興源内便是餘美和謹啓 
　　分條六角半 
　　英五月票全張六元零躉批發格外公道紳富信購指明法大馬路東首亦中票行啓 
　　必發吕宋票 
　　英五月票全張六元半張三元分條七角遠近賜顧者請至四馬路口老巡捕房南首 
　　遷移 
　　本行今有新到各貨什物不等各寳號或買或定者請至五馬路中市本行面議可也此佈上洋茂大行啓 
　　英五月票 
　　全張六元半張三元分條七角埠信購原班回件上洋棋盤街北 
　　頭彩四萬元 
　　英五月票全張半張價照大市分條七角批發公道紅票格外克己賜顧者指明上洋棋盤街同福利抛球塲萬勝祥 
　　英五月票 
　　全張六元半張三元分條七角惠顧指明上洋抛球塲大富貴萬利生啓 
　　新到仙鶴 
　　啓者本號代客寄售白鶴兩對倘有貴客欲購者請駕至小行面議價目可也此佈太平平頭茂泰板行啓 
　　誌謝 
　　甚矣鴉片烟之流毒於天下也徧矣幾至家設一燈人設一楊嗜此者一上癮就難戒脫故食烟者日見其多僕亦沉迷於鴉片者垂三十年自少則有此好弱冠食上癮初食時不覺其害故親友諄諄勸誡漠不關心迨至壯歲癮愈食愈大精神日衰身體日壞飮食無味夜不能寐面無人色四肢疲倦百事懶爲日纒綿於床上甚覺無趣因有戒心而服各項戒烟藥皆難取效因循至五十歲上癮三十年自是戒烟之念幾灰矣茲於去秋因閱申報見上海中和里内詹誠德堂鎗上戒烟藥靈驗甚著無論新癮老癮戒斷者不勝枚舉因托全盛信局寄銀住購三香戒烟膏四兩依法和烟照常吸食五六天之後果然胃口漸開精神漸旺未食三香之前常睡至午後起來四肢無力如負重担今戒烟之後清晨早起身體甚輕如釋重担至今數月以來毫無他患而且血肉充實面色較壯歲之前尤佳方余食烟之時自謂如此大癮斷無戒烟之日矣今日竟將三十年之老癮戒脫眞自我生平極樂之事故樂書數語登報揚名愿有志戒烟者勉之哉杭州八旗會舘右首羊血街黃公舘具 
　　新到白鶴 
　　今有硯耕齋主自外洋抵申携來白鶴一雙其身之潔白頂之綻紅莫與比論到申後求觀者如市羣賛爲無出其右如有點緞園林者請至城内虹橋北堍西首費聚源水菓店馮宅閱看議價可也 
　　招尋馬匹 
　　啓者於初一日在本行放草失去桃子印黑綜長尾大青馬一匹如有仁人知下落者報信謝洋五元送到謝洋十元决不食言龍飛洋行啓 
　　分條六角半 
　　今售英五月份吕宋票全張六元外埠信購指明上海棋盤街中原班四件易中行啓 
　　教習中西天文算法 
　　並測量鎗砲兵法地理重學各種格致願學者先至四馬路巡捕房南首儀和老棧報名並取章程藝學舘啓 
　　夾板船往福州 
　　啓者本行今有夾板船一艘名匯利倘各寳號欲裝貨物者請至本行面議水脚格外公道此佈信昌泰洋行啓 
　　必得其利 
　　本行售票有年屢中大彩今售英五月發財票全張六元分條七角各埠信購原班回件上洋寳善街中 
　　發財 
　　英五月票開期四月初八全張六元條頭六角半來信指上洋棋盤街北 
　　分條六角半 
　　五月票批發 
　　義豐烟膏店 
　　本號開設上洋老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜顧認明招牌不悞 
　　仍遷原處 
　　今有漢鎭四官殿下首京省馳名鄧光照大房仁記分號筆店於客臘底仍移歸花布街老鋪特此報明 
　　儒醫回申 
　　孟河馬培之徴君高弟鄭景南明經儒理方脈兼善小兒急慢驚風咽喉急症仍寓三洋涇橋南堍德慶里内卽日開診 
　　新開慶豐土棧 
　　上海打狗　北自運大小洋藥照箱批發精製清膏每洋兩四陳膏還灰二兩四公膏二兩八冷籠三兩二熱三兩六平外加仕商賜顧請認 
　　慈筏堂特啓 
　　鎗上戒烟膏乃浙紳誓以濟世病軀大癮立見奇功照本每洋四兩只大新街福寗里葉宅一家代售餘者無耻假冐 
　　江海關諭 
　　照得本月二十日係外國節期本關例於是日給假封關停辦公事此諭光緒十五年三月十四日 
　　永利貞票號 
　　專向吕宋運售發財票今售英五月票全張六元半張三元分條六角半并收兌紅票比衆格外克己各埠信購請寄上洋棋盤街中 
 
 

Page 7

 
 
　上海屈臣氏大藥房發售 
　　嫩面粉水 
　　此香水善能除面色暗晦能令容貎光昌閨閣用最爲合宜用法另仿單詳列　　汗班藥水 
　　專治汗斑皮膚濕熱等症兼服本局沙士疪禮剌水其臟腑濕毒更易痊愈　　風濕藥水 
　　此藥專能袪風去濕消腫止癢凡風寒暑濕發出四肢此藥搽之立見功效矣　　鳥鬚髮水 
　　此水無論鬚髮生成何色皆可染之烏潤並不損壤皮肉與市上所賣者不同　　臣患眼藥水 
　　此水專治風火上升眼目起點甚至内外障醫雙晴欠明一切風眩患眼等症　　洗牙藥水 
　　宜漱口時以數滴和入水中保無牙患除口穢氣口漱後齒頰留芬誠妙品也　　解血毒水 
　　專治皮膚血熱濕毒外攻及陰陽大瘡雀斑白食痲　暗瘡皮生各疾等症　　肉精藥酒 
　　此酒用肉精液製成最能滋補身體培養氣血虚弱之人飮之自然肌膚日長　　補氣血丸 
　　此丸調和氣血培補元神男子服之壯精益腎婦人服之温煖子宮調經種子　　肥兒積糖 
　　專治小兒五疳六聚蟲積腹脹四肢困倦骨　皮黃等症常服永無蟲積之患　　消腫藥水 
　　此藥水統治無名腫毒一切初起陰陽惡瘡火瘡等症用之搽患處皆能力回　　魂還藥冰 
　　此冰專治風迷失音小兒急慢驚一切感冒風邪等症使鼻聞之立刻蘇醒　 
以上各藥用法及服法價錢均另有仿單詳列尙有無數藥料容後續登　　仙傳延壽丹 
　　此方得自大明徐春甫太醫所傳當日兩川有一大人名陳轉運到於青城山下見一婦人在高山上望南行走如飛約年三十餘歲手執捧一條趕一百歲老兒轉運問婦人曰因何打老兒婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方傳留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門廣東接元堂何均年選料監製　 
　　石印書籍碑帖 
　　皇清經解洋十五元小題珍珠船初續集八元多寳船六元大題文彙八元小塔珠華一元四角耕織圖放大七角金石文字張與末解元跋二元四書全註二角皇甫碑帖六角王夢樓帖演額三角梁山舟琴條綾裱八角帖六角書式三角影宋榻九成宫綾裱細木面四元宋楊九成宫已裱八角鄭板橋小中堂三角皆從眞跡脫下專售各局石印銅板鉛板書竊畫譜地圖碑帖如蒙○賜顧者格外克己躉買者從慶面議可也上海棋盤街北首三蒼書局啓 
　　增廣賦海統編 
　　是書凡從前木刻近今石印諸賦一并選入有題皆備採用不窮分裝廿本價更從慶寄售各書坊姑蘇二雲樓啓 
　　廣東趙同春堂 
　　馳名龍涎香戒烟丸 
　　此丸能以少制多以奇制勝應效如神包易戒斷内用犀牛黃以去頑痰龍涎香以化烟積正土木人參北鹿茸以培元而補氣其餘术茋苓草等藥則熬膏去渣取其精液而爲丸是以丸少面力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半另有單料每瓶洋一角鋪分上洋老巡捕房對門開張　　 
　　湖海精靈集徴詩啓 
　　采近人名作就正老宿加以圈點石印成帙每月朔望出詩諸大吟壇不吝珠玉請署台篆寄上海泥城橋興仁里朱庽鹹瓜街德昌參號信力自給誉三月半出第一號書本埠由牧詩處及各書坊出售外埠暫歸各信局經理 
　　英五月份 
　　現售吕宋大示批發門售一概克己收兌紅票格外公道信購原班回件上洋抛球塲君子愛同運來仝啓發行 
　　滅火藥水 
　　本公司創造新法滅火藥水與别家大不相同此瓶口封閉甚實使藥氣無從　拽遇火起時取一瓶或數瓶遙遙抛入藥瓶破碎藥水卽徧處飛灑遇火卽化此瓶上特　五角星爲記貨　價實每箱十二瓶價洋十二元此佈福利公司告白 
　　詹誠德堂富貴丹發兌 
　　夫人記性不好每做一事過後則忘皆因精血不足腦中有病之故或童子讀書壯年作事善忘者受害不淺本堂秘傳富貴丹一方服之非但過目不忘且能固精益血壯力强志此方傳自吾奥某殿撰之家昔某封翁樂善好施其子讀書隨敎隨忘後得異人授以此方製而服之讀書連捷每元四粒○寧神安眠養血丸每丸四粒凡夜不能眠心神恍惚驚惕怔忡等症早晚每嚼一丸每元四粒上洋老巡捕房對門中和里内詹誠德堂啓 
　　　　　　　　　　　新開吉祥樓箋扇　 
　　本號開設上洋四馬路老巡捕房對門精製各欵帳簿圍屏壽　青赤金箋龍鳳貢蠟十景詩箋八寶印色各種顏料綾錦裱對上細芭蕉鵰翎羽　仿古　　書　雅　象牙玳瑁杭扇閩扇一應俱全所定價目格外克已謙○宦商賜顧者自能辨别也吉祥樓謹啓 
　　石印十三經集句類聨 
　　嶺南嚴君宿儒也舊輯多寳船珍珠船二書海内風行久矣近復輯著十三經集句類聨凡三閱寒暑方克告竣是書駢四儷六翼比鱗排攬文章之奇統詩賦之要誠制藝將伯也兹以石印成書訂裝四本墨光紙潔價洋一元留心制藝者當以先覩爲快請向掃葉文瑞醉六暢懷南北申昌粤省申昌購取躉售者至本局面議三蒼書局啓　　 
　　墨晶滅八折 
　　現貨好遇尤平市英浩一元六茶晶八角翡翠戒一元翡翠鐲三元金利源碼頭昌順隆白 
　　上海廣東路十六號公信洋行啓 
　　本行所有十四磅松鼠及魚鎗等片斜紋布係與上损棉花織成布身堅固堪用耐久眞上等貨也向承貴客屢顧巳藉四遠馳名則交易年多一年由爲貨眞價實若布每疋皆有松鼠藍印面魚鎗牌者亦係藍色印焉貴客賜顧須認憑據庶免魚目混珠第布於各處大疋頭號均有發賣而總共售者只有本行一家 
　　上海匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小呂宋西貢新加坡並外國倫教法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息卽至本行面議可也特此佈聞 
　　必得財 
　　連中三彩誌喜 
　　英二月份三彩第三萬二千一伯八十七號由本行售出與本埠洋行街郭恆豐土行半張又半張分售與寗友共合得洋一萬元已兌現洋去歲十一月票三彩三萬五千六伯八十三號售與盤記棧客李君得一萬元今售英五月票全張六元半張三元分條七角上洋棋盤街北同文局對門 
　　新開烟膏棧 
　　本號開設上海二馬路中市石庫門面精製各色烟膏每洋一兩六陳膏還灰二兩四公膏二兩八冷籠三兩四熱籠三兩八平頭加放春和隆棧具 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹脹滿肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
　　包戒洋烟糖片 
　　本醫院起首創製戒烟糖片乃由　 
英國著名醫生講求良方揀擇妙藥配製不特久癮可除且能補神健脾誠戒烟藥中第一方也疊蒙各大憲獎賜匾額可見本行之藥餌實係存心濟世起見並非專圖射利也兼且其價較衆便宜俾人有患者一概戒凈是所厚望焉大瓶計洋一元中瓶五角小瓶二角五分倘賜顧者祈認本院及虹口天津漢口各分鋪就便購取庶不致悞上海大英醫院主謹啓 
　　上海科發藥房 
　　本藥房邇來新增瘧疾藥酒出售甚爲靈騐三日二發之症服藥四次其病若失四日兩班之疾服藥八次其病卽愈每瓶價洋五角此佈 
 
 

Page 8

 
 
   
 
 

Page 9

 
 
[登天津玉皇閣慨有作]  
　　高閣凌雲不見家登臨遊子感天厓一生和嚴亮翁作仙子凌波貫淡粧丰姿綽約舞雲裳漫嫌素質偏多韻獨抱冰心自在香夜月蘭干伴詩客春風環　迓東皇淸幽不許紅　染合　　枝　玉堂○雪夜亮丈招飲偶成一律玉龍有萬戰銀霄鱗甲摧殘下界飄碧每無塵疑不夜江爐擁炭話深雪　門誰學袁安臥詠絮殊憐謝女嬌有客多靑招小飲芳撙春滿換金招○月夜偶成院落深沈夜氣寒他郡偏見月團欒海邊庾　香侵夢雲外孤鴻韻帶酸碧宇迢遥思　雨紅樓寂寞減新餐一腔心事多铯起擁鼻間吟倚玉欄七十二峯浮槎仙子朱來之初稿 
[上偶成録呈夢惋先生斧政]  
　　輕隂薄暖媚人天喜見韶光分外妍猶憶蘭亭添逸韻曾傳蠶巿卜豐年桃花水漲三春浪楊柳風吹一抹烟正是良辰修褉候醉題詩句寫壽箋[  東閣士同梅初稿]  
[上海北巿絲業會舘籌振公所施少欽經收奉直隷皖山東楊滇賑捐三月十一二三日第二千另五十至五十二次淸單]  
　　寗波李賢津湯餅資移助洋十元甬江坤記號　炳翁爲子完胭蒙諸翁揚儀理宜設筵答謝兹將該資移助由義昌懋來十元杭省楊亷伯翁募仁和鄭順官求病速愈四元常熟德新莊曾綬恩求病卽愈洋二元江西吉安府署　秉臣卓臣求母平安無恙爛板洋廿元○泰亨源來山東羊角溝稅局何魯生善士募山東壽光縣署金陵吳門鄧氏曹平銀八兩壽光鹽務同人吳寶齋各二兩　博劉佑堂京錢錢十　　　生京錢六千朱越亭蒙隂樓秀泉臨胸趙捷三新城王占魁楊書五孫怡山彭榮齋師鐵舟何魯生九秀各京錢四千文趙勛臣萬豐永盛益昌興順盛益隆西益隆東同盛公益盛　順張堂南張允哲十二戶各京錢三千文同興福吳習卿吳淵如吳諱　吳老秀協洋和公順無名氏何武氏孫文升軍培仁毛仲山十二戶各京錢二千張子和晉隆豐合同順福盛號五戶各京錢乙千文共四十三戶合銀五十兩另六錢八分○處州麗水縣署顧愚泉鄭小浦均春酒助賑各五元龍泉陶齊晴十元順愚泉兪敬三均酬神戲資移助不二元吳敬工鄭小浦均謝神資助各三元共七戶合洋三十元以上十乙日○熊記善土求妻病速愈由周魯峰先生交來規元地百兩無名氏由吳倉碩兄來洋三十元仁記由大　號來廿元唐乾初三月紛捐保合家平安十元徐朱氏求復原由徐石士來十元隱名求病愈由孫升茂來十元蘇吳著無名爲三子病愈了願五元海昌查幼平求愈由源恆隆來五元又王厲卿姚蓉卿錢鑑堂程月山華麗雲五元王國安銅洋兩元○江裕船來武穴洋關沈元履善士績募沈寶淸沈亷淸許萬源徐曉輝徐曉江五戶各洋一元陽福堂馮福　易三江曹錫鈞尹慶雲李常興周連慶王順　○劉洪太李巨卿葛日新謝玉波顔明光李林漢龔竹齋王國友顔炳發陳昇平王良才黄正發楊萬勝謝建元陳瑞仙鄧名發舒彩雲鄧正山陳福順　方茂梁永興周姓趙姓趙美章陳銘漢朱仁和生大道龔福如三十六戶各錢一千文共四十一戶由經募人貼凈串底換光洋三十六元以上十二日江西李桌山洋十六元寄驅室主霧裏看花客由申報舘來各十元練塘不留名保合宅平安十元楓涇勉力子祈合家安適五元管滋圃病愈完愿十元王齡求急病速愈十元合順質七元吳邑點心居士病愈完愿由拓臯寄來五元汪寶厚堂爲男女出外平安心愿助賑由源豐閏號來五元閩省逸休居士祈暗病速愈五元悟生氏四元靜意堂劉四元宋金銘三元孟昭顔二　仙鎭胡又亭募集善堂同人二月分　二元杭省孫藹亭募女善士完愿二元勉力子求諸事順遂閣家平安二元無名氏求保平安二元樂善堂一元補過氏求老病速痊一元積微子一元表誰甸遲鐸齡無名氏顔緒堂李桐軒五戶各一元華召日利西人五角陳留伯英氏隴西氏淸河氏桂捐史百萬金錠五角無名氏銅洋二元黄渡塵得名錢七百文○無名氏洋廿元辛伊五元七歳女童一元海槎效彬富成郁秀四戶各三角貴生郁文曾榮老三四戶各二角使女傭婦各一角阿和錢一百十文大生福寶方美差男四戶各五十文惠德槐二各廿文共廿戶合洋二十八元七角錢七十文○九江有求氏募肖吉金堂求孕産平安合庭吉則利從心洋五元邱修餘堂求四時淸吉黎瑞豐堂求母康健各一元羅瑞　求財嚴敦厚堂平安陳明德陳俊弇求如意四戶各五角共七戶合洋九元内銅洋一元○春記號募劉矞卿羅少槎懷德堂無名氏沈記知愧主人湘記岩記全記貴記陳善寶楚記桂記蘭記益記津記夢花居駿記騶記廿一戶各洋一角以上十三日 
 
 
