# 1924 - 27 - 4918293

 

Page 1

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 2

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 3

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 4

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 5

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 6

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *時論 
[組織省自治法會議之經費心史]  
　　憲法全國民之有事也非因賄選不能公布爲公布之事者爲行賄受賄之兩方此兩方皆以破壞省制爲公共之目標卒以急於賄選而犠牲其空文之害以易其實獲之利於是從事公布者爲破壞省制之人止從事制定而不與公布之事爲擁護省制之人其分别爲直系反直系兩種江蘇爲直系浙江爲反直系上海爲兩系交界之地坐看反對賄選者奉行憲法惟恐不力躬行賄選者抵抗憲法惟恐生效此於兩省省議會所表徵之對於省自治法之態度足以明之 
　　省議員四屆選舉因與憲法條文抵觸浙江則停辦在先江蘇轉輾推宕至近日始行停辦是憲法之留難江蘇實甚於浙江之明證也停辦以後省將何所事事不制定省自治法即不能辦省選舉制定省自治法必組織制定此法之會議組織會議必有經費浙江則决定以辦理本年四屆選舉之經費移作組織此項會議之用名義恰當無可改移顧浙江能籌措井井江蘇則否此無他浙江有反直系之省議會江蘇有居於直系所在地之省議會其心理自不同也 
　　江蘇縣議會聯合會遵用憲法發起組織省自治法會議日惟求省議會及法定職業團體之贊同於組織之費用未暇議及其將由縣議會任之乎抑與他團體議均負擔乎此必爲將來停滞進行之一點賴浙江之先導事有準繩江蘇旣與浙江同止其四屆省選舉矣自亦同其移用之方法及今凡已預籌備組織之法團首當向省署解决此事省議會令人失望之處形形色色皆爲抽象的惟制定省自治法則爲具體的責任所在烏能寛假然聞一部分省議員巳以所應舉三十人以内之代表先有妥協而後許其成會之説夫制定一省自治法其間豈亦有權利可爭不過用作阻礙之一點果使爲權利而急爭則應從事妥恊期得結果今乃先於妥協之先遇事齮齕造成不可妥協之基址并留其妥協時不受妥協之搗亂作第二步之騰挪此其用心不足究詰在縣聯會及法定職業各團有以自任其省民之責自遵守省制之文起而圖之省議會之竊笑於旁者以爲法定職業團體如何支配其選舉代表之額從普通國民之心理彼此互讓爲省而制自治法非爲我充代表而後制自治法爲事實之所必不可能以已之心度人之心以爲法團自身不能解决時自轉而乞靈於省法律至時再操縱由已先之以省議會自推代表之故障再及組織之法之糾纏長此遷延至冰山旣倒全局盡變然後起而收拾之則今日收阻撓省自治之利將來仍任制定省自治之功省議會之計得矣未知省法團果容其算無遺策否此則視省法團之程度矣 
　　因此又可述自治法不定江蘇自治之笑柄日出而未已前日報載蘇屬道尹王賡廷催各縣角自治指導員之薪費措詞悖謬出人意料之外夫需人指導何謂自治此省署之過舉即如自治根本之省自治法縣聯會受何人之指導而發起之各法團受何人之指導而贊成之今已明明有縣聯會各法團之指導而省署若罔聞如不爲籌措其會議之經費將來經籌備各團之聲請尙未知其慨然了解否則省署正賴省民之指導何以反自居指導之人且委其所屬之窮無聯賴之末日候補員向省民居指導之任省民能指導省署無賴之候補員又能指導省民則省署太老師在此輩末日候補員矣王道尹爲省署太老師索薪費宜其詞氣洶洶其所據論點則謂附加税與地方公產不同不容地方人民把持應由縣知事解與道署支用試問附加税如此正税則又如何民國總統食租衣税即受國民之驅策所謂食毛踐土具有天良應如何對於操有主權之國民表示其服從之意道尹之於總統層累之奴隷苟知廉恥不應有顏面見我國民乃反能講税與公產之别此眞坐井窺天而訝天小者也抑吾獨疑省署與省民旣共知憲法之已公布憲法第一百二十四條地方劃分爲省縣兩級此條文當作何解蘇省財政瀕於破產裁併機關剔除糜費頗有所聞憲法已廢之官署應否撤消不急撤消是否違憲四屆省選以違憲而停罷五道尹公署任其違憲而不與廢除財政會議何爲而舉行乎直隸等省省議會尙議及之江蘇省議會竟未暇及此省議會或非蘇人所望而各法團各公民亦未有言者此次組織省自治法之會議所需經費能從浙江之例移四屆省選之費充之固亦一道但裁廢五道署所省且不止一年用其早裁一年之費充省自治法制定之費尤爲遵守憲法之急務 
[國内專電]  
　　北京電報載曹側預定顏慶惠代閣將請孫親出馬接洽統一年關後即實現給孫名義出京使顏代理又聞有人鼓煽江浙衝突爲倒孫運動謂一衝突孫即倒倒孫望江浙衝突是何居心江浙同鄕將發通知勸各省注意此等言論（二十七日下午二鐘） 
　　北京電津電話奉浙關係已疏段子宏業力諫段勿與反直派爲緣姚震爲各方埋怨已消極某疆吏主登庸段子爲尊段初步（二十七日下午二鐘） 
　　北京電頃訪税務司要人云崇文門庫劵政府已將一千二百萬條例擬好有安格聯保管基金語安請再考量因安對孫則尙好説話對王則行爲上次信任今由王函安安未愜意大約須孫向安疏通方能認可孫將以此做與曹看可信庫券必成但須經過此一段曲折預料宣布期在本星期二三仍由中行包銷先墊二百萬過年費（二十七日下午二鐘） 
　　北京電外銀團息王克敏兩天前商借用鹽餘準備金六十萬或一百萬洋稽核尙未允（二十七日下午二鐘） 
　　北京電去年十二月份到期善後大借欵息金規銀七十五萬九千二百十七兩三錢九分安格聯業已提付歸入鹽税内出賬一月鹽餘本爲淡月加扣外債所剩不到百萬現稽核所允全數放出不必借支仍不過百萬　　北京電法外長二十二宴議員宣布金法郎案謂各國對該案可望漸趨一致當力爭德發債票和約有明文法持票人利益可望維持對華交涉將有進展等語（二十七日下午二鐘） 
　　北京電衆院彈劾王克敏案有主另提不信任案近因議員回籍渡歲亦不能開會王案辦到審查爲止 
　　北京電王正廷擬在二月内開中俄會議據推測者云當在二月以後 
　　北京電義使催速决包寗路借欵懸案　　北京電宥（二十六）四團體舉行列寗遥祭會到八百餘人决建列甯紀念碑於公園演説時座有泣者 
　　北京電梅爾思函政府津浦路欠債務令該路每月籌存十五萬元專供本息基金不許提作他用 
　　北京電津銀行公會函請飭京漢津浦京綏各路對於到期支付券隨時照兑並作現洋收用以維債權 
　　北京電俄伊爾庫資克宣傳新疆札司布有金鑛易挖所有失業哥薩克及俄籍纏民越界入境甚衆楊增新函俄官禁阻并派兵擋回 
　　北京電薩包間匪隊有俄人指揮　　北京電參陸處電馬福祥綏匪未清轉瞬青草萌芽蒙匪内侵望嚴除凈盡以免後患（二十七日下午一鐘） 
　　北京電顧維鈞邀王懷慶馮玉祥王正廷等商對付外蒙辦法决定由王通電三特别區預先防範 
　　北京電王毓芝與吳毓麟有發生意見説曹正在疏通（二十七日下午一鐘） 
　　北京電張國淦要求王克敏撥敎育費一個半月王允一個月 
　　北京電孫定明日在外交大樓讌各國公使（二十七日下午一鐘） 
　　北京電王汝勤電院索欠餉五十萬　　北京電王士珍呈院索將軍府欠薪三十萬（二十七日下午二鐘） 
　　北京電齊夑元電調錢宗澤回南京襄贊進行對於某項問題 
　　北京電部覆陳調元蘇境匪清魯境沙埠莊亦得手貴司令勞苦功高尙望會商三副司令協剿 
　　北京電劉存厚電院鄧錫侯陳國棟兩軍漾（二十三）日佔大石鎭 
　　北京電府訊劉富有全旅開熱河朝陽防邊軍用品均陸續運朝 
　　北京電孫寳琦昨晚偕王述勤赴海甸今夕返京（二十七日下午八鐘） 
　　天津電濟南麵粉商電津浦局暫緩加價以恤商艱 
　　天津電内部咨省署調查失業人民以備救濟（以上二十七日下午九鐘） 
　　天津電市政廳因擴展市政擬由新站北闢道直通宜興埠并爲直魯豫汽車道車站已擬妥收買民地規則按一二三等發價 
　　天津電高凌霨吳毓麟宥（二十六）專車抵津赴齊耀琳宅祝壽吳毓麟并訪吳景濂（以上二十七日下午四鐘） 
　　奉天電張派張九卿入關向直系各要人答禮 
　　奉天電孫督擬日内返任　　奉天電俄外交員拉諾金與東路董事成多祿等六人由哈來奉與張接洽東路問题昨同赴京 
　　奉天電農部聘日本久原鑛業公司辦中國事務總監督澤本與一爲顧問　　奉天電日本東拓會社擬以二百萬元低息貸日商發展滿蒙事業奉天大連各八十萬哈爾濱四十萬 
　　奉天電奉榆四洮吉長南滿四鐵路組協會聯絡運輸（以上二十七日下午七鐘） 
　　濟南電駐青海軍司令温樹德昨來濟爲熊祝嘏今日即轉車入京 
　　濟南電安邱鬧匪鄭飭五師撥馬步各一連往剿 
　　濟南電洛吳電省署索欵二百萬熊有難色 
　　濟南電膠澳督辦又有夏繼泉繼任説（以上二十七日下午三鐘） 
　　漢口電袁祖銘因川軍以重兵襲合川意在窺渝已調兵赴合川協防並督促前敵速下簡陽 
　　漢口電陳介宥（二十六）對日領漾（二十三）駁覆函再提抗議請速照前提四條解决 
　　漢口電政務廳長韓光祚定勘（二十八）視事（以上二十七日下午十鐘） 
　　漢口電袁祖銘派參謀長穆永康徑（二十五）抵鄂報告軍情並請接濟餉械蕭囑赴京接洽穆已北上 
　　漢口電公府武官周符麟係犒勞川湘鄂軍徑（二十五）在鄂犒勞畢即赴湘　　漢口電湘軍新編第十大隊第三支隊華德順率部五百餘於箇（二十一）譁變養（二十二）由李官橋侵入鄂境焚刦均光間之青山港三官殿等處張聯陞派兵兩營往剿 
　　漢口電箇（二十一）鍾祥縣龔家集被匪焚掠城内駐軍馳剿激戰兩小時傷斃匪十餘匪勢不支向荊門潰竄擄去商民十六人（以上二十六日下午十一鐘） 
　　重慶電據叙府電㈠近來援川軍節節勝利熊但已表示决意下野㈡頼心輝請開軍事會議解决川局㈢成都秩序現由劉成勳維持㈣瀘州電呂超全部離瀘有退駐永寗靜候解决説㈤一軍各部現集中潼川靜待解决 
　　重慶電成都重慶均向房主借墊房租一月（以上二十七日下午八鐘） 
　　長沙電唐生智向水口山索砂六百噸如逾期不繳即自行赴山運砂該砂已經中外商人出資約購若一旦失效該山信用掃地故該山局長賓步程電請辭職 
　　長沙電趙再通令嚴禁軍隊提取團防槍枝如經查出准知事及團防局長拿獲就地正法（以上二十四日下午二鐘） 
　　長沙電陸榮廷二十一來電已抵桂林　　長沙電各軍餉項已規定就近向分金庫領取各税局一律解欵於分庫省署財司已迭電各軍及税局知照　　長沙電雷鑄寰電辭副議長經議會通過並决定俟下屆常會再行補選副議長（以上二十五日下午一鐘） 
　　長沙電鄂軍胡念先駐常德近因主客軍同城不便電請撤回鄂境洛吳覆電照准胡旅已開拔臨行由常德商會籌送二萬爲開拔費 
　　長沙電政府向商會借二十萬以米厘票作抵商會議决分向富商押借惟戒嚴司令部亦向該會無抵押品借七萬該會不允 
　　長沙電軍事特捐湖田畝捐議會迭咨請取銷政府答以碍難照辦且出布告限期繳納敬（二十四）議會開會時討論及此塲内一片　　之聲仍公 
 
 

Page 7

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *决再以嚴厲之咨文限即取消否則下屆常會時提案彈劾議會又討論施政方針多主張俟政府有逐條具體辦法交議時再議且閉會在即無暇討論公决俟下屆常會再行交股審議（以上二十五日上午十二鐘） 
　　長沙電宥（二十六）議會提前討論陳樹森毆孔案孔退居議員席推唐宅俊主席唐云此案雖訟但關會内應由本會自了最好和平解决議員討論甚久孔默無一言嗣以紛紛逃席不足法定人數卒無結果 
　　長沙電省議會庶務黄衍韶經手賬目發現侵浮已押送初級審判廳　　長沙電議會宥（二十六）議决案件㈠騐契暫行條例三讀成立㈡制止長沙契税借欵㈢郴縣借撥各欵准抵田賦㈣發還平江軍用借欵 
　　長沙電宥（二十六）午康有爲乘長武車抵湘趙派軍隊迎迓入署 
　　長沙電聞趙已令軍資處漸圖收束造具報銷（以上二十七日上午十一鐘） 
　　長沙電議會宥（二十六）閉會　　長沙電沈部旅長鄜耀坤向駐永現奉沈令於皓（十九）全部回桂　　長沙電第十三旅長唐生明電常桃兵匪已肅清請制止各軍派員在常桃收槍 
　　長沙電攸縣各團體致省議會電奉省長電特捐不能取消准貴會電又要取消敝縣已電請省長取消如不允則請貴會提彈劾案 
　　長沙電議會宥（二十六）討論林議長矌職除名案有脱下外套大叫者有揮拳頓足者秩序極紛亂主張除名者除催以名付表决林派議員離席去不足法定人數休息後繼續討論取折衷辦法林如延至三月一日開常會時尙不到會即於次日改選議長不必涉及除名與否在場議員均無異議依此通過（以上二十七日下午二鐘） 
　　香港電省署令公安局調停米潮　　香港電滇軍廖行超在西關設財政局准人在段内承辦雜賭入息極豐　　香港電廣州烟館仍多未向禁烟督辦處領照該處昨商准范石生司令部派隊搜捕有多家被查封 
　　香港電聞東江横瀝徑（二十五）起有劇戰（以上二十七日下午六鐘） 
特約路透電 
[孫寳琦將周游調和]  
　　二十七日北京電據確實消息孫寳琦擬赴浙蘇閩粤調和各省意見繼謀統一孫離職時將由顏惠慶代理孫並已通電各省促公私力求　節及裁减軍隊將來南下時且將以此事面告各省領袖注意 
[日太子新婚記]  
　　二十七日東京電日太子新夫婦今晨十時零五分鐘 
乘專車赴治津省視日皇日后沿途　斷交通每隔二百碼立一兵士定明日回東京 
　　二十七日倫敦電首相麥氏代表英政府及國民致電祝賀日太子大婚 
[德國又暗殺一分立黨領袖]  
　　二十六日　　　電分立黨領袖　里今日從阿台　宣傳大會歸來被人槍擊身中八彈常塲殞命　里在分立黨得勢時自稱　菲爾總督並發行　無價値之　幣七○○○○○○○○○○○○○○○○○○馬克　令農夫收用 
[查德專家之委員會]  
　　二十六日巴黎電第一專家委員會今日繼續聽取德國兩專家關於德鐵路問題之陳述巴黎時報稱此委員會星期一晨將再集議晚間或尙須開會然後始起程赴柏林 
[英國罷工如昨]  
　　二十七日倫敦電罷工事無新發展聞職工聯合會大會現竭力籌　可由雙方接受之調和方法俾雙方重開會議至全國工　局之决議並不等　視之司機人聯合會稱倫敦地底鐵路司機者亦將罷工云云全國路工總會幹事部不爲同意按地底鐵路司機者大半爲全國路工總會會員 
[法議會辯論財政]  
　　二十七日巴黎電衆院昨復開會辯論政府之財政建議案社會黨以佛郎之落價歸咎于政府外交政策總理普恩賚氏稱現有人以有組織之運動排拒佛郎以期使彼所堅决擁護之法國政策不爲人信任急進社會黨領袖赫里哇氏宣稱佛郎近今之大落乃由英國保守黨購英鎊佛郎以購美金所致荷蘭某銀行曾以佛郎購美金一百萬元旋决議休會並未有人反對星期一日將再開會辯論 
[法捷盟約之公布]  
　　二十六日巴黎電法捷盟約定明日公布共分八節第一二節規定兩國對於各問題可影響其安全及條約所成立之局面者應採一致行動如安全或局面而受危害則兩國願行聯合計畫第三四節專言對奥條約及奥皇室問題第五節規定如德皇室有恢復舉動兩國應採共同態度第六七節規定爭論必交仲裁之義務本約與以前條約之關係及本約送交國際聯盟會事 
　　二十六日巴黎電意皇昨夜設宴招待塞國閣員今日意相墨索里尼與塞閣員晤談據哈佛社消息兩國大臣間之了解業已確定 
[退職駐美英使之返國]  
　　二十六日紐約電退職英使吉狄士今日在起程回英之前表示使署中不留懸案之滿意有人請其解釋英美酒約中所載［從美岸一小時汽船行程之距離］一句之意義吉氏答稱人當能就汽船引擎之速率而知之如果有疑義則不妨試騐而擇平均速率爲標準云當吉氏所乘之船阿葵台尼亞號駛近港口時島上兵士鳴砲二十一響以送之此爲非常隆禮 
[國際大公司之基礎]  
　　二十六日海牙電荷蘭現有新公司一家註册名爲荷蘭押欵公司資本五百萬佛洛林以接濟商業金融放出商業債欵爲目的尤注重荷蘭與外國間之商業荷蘭貿易公司及洛特丹銀地皆與此新事業有關係此公司可視爲英德瑞士三國銀行皆將加入之國際大公司之基礎 
[法國上年之進出口表]  
　　二十六日巴黎電一九二三年法國進口共五四九二一○三七噸値三二六一四五六○○○○佛郎較一九二二年增三五○三六三六噸値八六八四二三二○○○佛郎一九二三年出口共二四七○九○二○噸値三○四三一五○六○○○佛郎較一九二二年增二一四七一六三噸値三○五二五六七○○○佛郎 
[加拿大移民總數]  
　　二十六日哇太華電十二月止之前九個月内入加拿大之移民共十二萬四千六百八十名較上年同時增多百分之一百零七分計英人入加者六萬四千一百二十七人所增最多美人一萬七千二百八十二人上年爲一萬八千九百八十二人 
[加拿大之造紙業]  
　　二十六日芒特里電加拿大商部大臣在加拿大造紙業聯合會演説謂今年將見加拿大爲世界出產印報紙最多之國較美國所出產者尤多加拿大之資本投於此業者約四萬萬元每年所出印報之紙其値逾一萬五千萬元共用人二萬六千人 
[萬國冬季運動會]  
　　二十六日法國恰摩尼克斯電第八次萬國運動會冬季運動股今日第一次比賽與賽者共二十七人代表十國五百密達跑冰美國朱特洛氏勝占時四十四秒五千密達跑冰芬蘭森白氏勝占時八分三十九秒是日前列各國所得分數如下芬蘭二十分半瑙威十七分半美　十一分一千五百密達及一萬密達跑冰定明日舉行 
[各國近事]  
　　二十六日華盛頓電柯立芝總統意見以爲英國之承認俄國其影響於美國對俄之態度者不若參議院外交委員會現所辦理承認俄國問題之研究 
　　二十六日倫敦電澳相卜魯斯今日由倫敦起程返國中途擬至加里波里一遊在波賽乘阿沙發號回澳殖民部大臣湯婿斯代表政府送行 
　　二十六日巴黎電賠償委員會今晨開非正式會議研究匈債事宜巴黎時報稱募債方法可望議定 
[公電]  
　　北京通電各省衙門均鑒本日令特任劉玉珂爲雍威將軍此令京宥印 
　　北京通電各省衙門均鑒本日令任命黄振魁李殿臣吳恒　盧　書王桂林趙會鵬爲將軍府將軍此令京感印 
國外要聞 
[瑞士通信）昭實（]  
　　寒山訪古錄（續） 
臘丁語在今日雖近淪亡尙留一脈吉光片羽至堪寳愛至今能操臘丁古語者全世界祇餘二萬人團結力愈形堅厚每年十二月之第一星期日臘丁語同志無論散居何國何地均須集合一堂舉行慶典詼諧彈唱演説討論莫不以臘丁語出之一九二三年十二月上引河源之林坪ＳｉｌｖａＰｌａｕｎａ聖瑁ＳｔＭｕｒｅｚｚａｎ率美登Ｓａｍｅｄａｎ橋市ＬａＰｕｎｔ等地下引河源之皓旦Ａｒｄｅｚ衢市卯丁橋ＳｔｒａｄａＭａｒｔｉｎａ等地門寺埭之鹿市Ｃｉｅｒｆｓ聖瑁　下窪埭Ｖａｌｃｈａｖａ等地莫不同時　 
大舉周利爲瑞士全國重鎭羆城爲瑞士全國首都科城爲葛黎全郡首府是日午後亦均有臘丁語同志假座餐館共襄樂事科城之遏白山歌團ＣｏｒＲｕｍａｎｔｓｃｈｅｄＡｌｐｉｎａＵｎｉｕｎｄｅｌｓＧｒｉｓｃｈｓ爭奇鬭勝俱足表示臘丁語特有之精神聖瑁　之盛會尤著名其地雖無火車輪舶而乘與訪古者大抵均坐雪撬前往（如第一圖）雪撬經行萬山中曠遠無垠彌望皆雪如乘槎游大海小村落之人家屋頂遥露冰天雪窖中極似離城甚遠之海岸平沙不易遇見　暑旅客偶見一二布棚有人在彼浴海水以嘯長風便覺於渺茫中頓除岑寂之感此等觀念非經身歷其境斷難夢想及之聖瑁　村之瑞士山館Ｓｃｈｗｅｉｘｅｒｈｏｆ（如第二圖）寒季乏游賓環境甚冷寂本若與塵世相隔絶有此一度盛會點綴明窗畫閣亦自顯其幽秀玲瓏舉世由他擾攘中此身晏處雲山外不知此世界尙有臘丁古語之留遺者固萬不料山中高會有此閒情逸興 
　　臘丁語年會宗旨爲藉活潑娱樂之精神助長男女同志之情感慶典程序各地大致相同聖瑁村瑞士山館寒山雪撬［在門寺郵驛前ＰＯＳＴＴＥＬＣＧＲＡＰＨＭ］㈠ 
之盛會到者逾二百人會塲禮節略舉如下（一）奏門寺樂ＭｎｓｉｃａＭｕｓｔａｉｒ（二）Ａｌｐｉｎａ遏白山歌團男子合唱（三）遏白山歌團聯合聖瑁　下窪埭同志青年男女同賡臘丁古歌（四）安得利君ＪＡＡｎｄｒｉ演説十六世紀末年門寺埭大疫古事（五）奏門寺樂（六）聖瑁　之學童合唱古詩（七）學童唱詩（八）演戲戲名無謂之喧閙ＢｌｅｒａＣａｎｅｒａｐｅｒｐａｃ（九）男女合唱（十）苞松子ＥｄＢｅｚｚｏｌａ君以自撰臘丁文新詩二首對衆吟誦其第一首題曰［好鳥ＩｌｂｅｌｓＵｔｓｃｈｅｌｓ］第］ 
二首題曰［撬冰團ＬａＳｃｈｌｉｔｔａｄａ］第三首題曰［再世Ｒｅｄｉｖｉｖｕｓ］或寓詼諧或雜奇情幻想不獨以文采見長（十一）遏白山歌團會唱（十二）奏門寺樂是日周志遠來者不克當晚歸云各家遍開舞蹈之塲至　　而後已 
　　臘丁文之報紙有兩種一曰臘丁僉載ＣａｚｅｌｔａＬａｄｉｎａ一曰引河源報ＦｏｇｌｄＥｎｇｉａｄｉｎａ均每星期發行兩次銷數在一千分以上比較我國北京等地報紙銷路已覺略無愧色此外葛黎郡首府科城尙有德文報數種如新邦報ＮｅｕｅＢｕｎｄｎｅｒＶｅｌｔｕｎｇ本帮旦報ＢｕｎｄｎｅｒＴａｇｂｌａｔｔ等期刋對於臘丁語運動亦嘗有所記述郡境雖屬義大利派之瑞士但其山中農民均能兼擅法德義臘四種文字科城則德文占優勢他國文亦可通用於此一端已可見其人民程度之高與智識之優異記　猶憶往年漫游巴爾幹半島時新興之邦如南斯烈夫等瑞士山館［聖瑁瓈之雪景］ 
　　地道路塵埃文化迂滞竟有并一完善之字典尙遍求而不可得者與此鄕村二萬人之臘丁語小團體相比較人民程度不知相差幾何葛黎郡山民之通臘丁語者其所用之字典極完美歐洲地名物名大都須追溯臘丁原文意義學者能眞通臘丁語則遇多數難譯之名稱不難明確了解不必字字全從譯音入手而中國人士之讀譯文者亦不必如研究梵文經典之損時費力矣是以臘丁文字典直可稱之爲西方文字之［辭源］聞撰此字典者爲百里護庇Ｐａｌｌｉｏｐｐｉ父子兩人窮畢生之精力犠牲全部之財產爲學術界留此功績誠屬難能可貴邦人景慕西方文化者固嘗崇拜創造世界語之柴門府先生不知對此鞠躬盡瘁護持西方文化媒介物之百里護庇先生當作若何之感想也 
國内要聞 
[北京通信（浴）]  
　　津保洛不合作之因果王吳之最近態度數月以來津系形勢之變化與聯絡反直派之秘劃已詳一月十六日某君通信惟據昨日津門歸客所述津保洛不一致之前因後果及王承斌吳景濂之態度頗爲詳盡間有爲某君通信所未道者特錄之以餉閲者且今後時局當呈如何變化亦不難推知其一二也 
　　按北洋派别自北洋軍隊之歷史觀之有皖直兩系之分自段祺瑞主張武力平南招致奉軍入關而奉系之名稱由此創始自奉直戰後直系握北方政治中心始有直派反直派之别奉皖則均歸納於反直派旗幟之下而直系之内部又以地理歷史上之關係有津保洛三系之分惟保洛爲直系中之軍派而津則爲直系中之政派自奉直戰後保派之高凌霨王毓芝劉夢庚等相繼攫握中央政權而保系軍派中遂含有政派之勢力王承斌以二十三師師長長直而津系政派中亦含有軍派之實力洛系則自王閣（亮疇）倒後高恩洪孫丹林等相斷出閣政派地盤盡失現在成爲單純的軍派保洛兩系因曹吳之關係事事多心照不宣洛吳雖時有不滿高凌霨李彥青之意究亦無嚴厲之表示且保洛兩系對於政客議員均不願接近而津方則反是王承斌邊守靖張英華輩對於政客議員均表示好感且極力拉攏以帮忙攫取政權决不願助保方以抗國會如對於高凌霨之撤警驅吳雖無積極援助國會却消極不以爲然即此次孫寳琦組閣各方之賀電多普通應酬語惟王承斌電則有［我公多數通過於衆院］之一語是津派於國會較之保派於國會情形不同此津與保洛關係上可注意之點不能謂非受吳（景濂）派膚受之訴之影響而根本上則先有不甚以保派左右爲然之意吳派乃始得乘虚而入而津與保洛遂呈不合作之狀態矣 
　　津與保洛不合作之眞因旣如上述而津派在直系中竟陷於孤立無援　境地較之大選時聲勢大有今昔之感邊守靖等遂有辦理統一乘機聯絡反直派之計劃挾外力以自重冀得乘　攫取政權此邊等之計劃即該系今後之策略也又津系自曹鋭附保後王承斌遂爲該系中心人物王之態度較邊等爲冷靜對於時局上之意見仍認辦理統一當以和奉爲先着其秘書長雲沛然更力主是説惟和奉之舉雅不願由王占元鮑貴卿輩進行聞日前雲沛然尙有第三次出關之消息仍進行其所謂直奉和議者對於北京政局在此陰曆年關内决不願有所表示値此保系全盛時氏縱有所論列亦决不爲當局所採用何如緘默一時以靜觀其後蓋北京政局最易變動者莫速於財政若一二月内無辦法必將有所變動至該時津派發言之機會至矣預料舊曆新年後即爲津派活動之機會亦未可知也 
　　吳景濂走津後返京之念每飯不忘徒以院警未撤未敢遽爾來京撤警問題事先雖與孫慕韓有約迨孫氏就職後又因財長問題之糾紛不已斷無暇謀及此事也惟吳氏最近之態度如何亦爲各方所注目近據某議員之談話謂余日前因事赴津曾晤吳於旭街私寓（按吳已遷出天津醫院二星期）値王承斌亦在座談論時局前途均表悲觀吳氏以現在時局推測將來趨勢副座選舉實爲目前切要之　至副座人選問題吳謂須於在野人物中之無權勢而知大義者爲合格某議員謂段合肥雖係在野人物然皖系之潛勢力不弱究非爲無權勢者環顧國中人物具有此項資格而堪任副座之選者以唐紹儀爲最佳且能得多數之同情時王承斌在旁亦表示贊同謂唐係北洋官僚與白宮亦可望合作惟恐其不肯就職耳吳謂唐可望就職縱使不就亦無關大局鄙意所以主張急選副座者實鑒於去年六月政變之往事無其他之用意云云吳又謂國會因選舉票價之故致爲各方所唾棄余對於選舉副座决不談票價以補前愆又副座之選舉無論如何第一届國會須完成此責俾可告無罪於天下王孝伯亦認此爲必要之舉至吳氏之若何進行目下尙談不到姑述之以待將來事實之證明（一月二十五日） 
[王克敏之過年辦法]  
　　陰歷年關之財政經院部一再調查結果至少數額亦須六百三十五萬四千七百餘元此項數目中軍費欠餉佔五分之三欠薪占五分之一央政費及墊補内外債欵息金與國會歲費占五分之一孫寳琦以數目過大特另行改訂平均分配發放方法故有二次規定年關財政之預算案其内容計中央政費（府院積欠在内）共三十二萬四千餘元各機關欠薪共一百零二萬二千九百餘元（按發一個月薪之八成）兩院歲費共四十一萬九千零五十一元（一個整月）警察廳二十五萬九千餘元步軍統領衙門游擊隊京畿衛戍總司令部欠餉共計十九萬七千餘元陸軍檢閲使一師三混成旅共計應發欠餉三十六萬七千餘元直軍三十五萬七千八百餘元洛陽軍費二十五萬三千餘元關於内外債息金之支配最稱緊要者計外債中西原借欵息金二十八萬元民四民五英美小借欵息金五十餘萬元應償華銀行方面之息金上海銀公司大陸金城中南鹽業等銀行息金共計六十三萬餘元上列内外銀行息金之數目無論如何陰曆年前即須發放統計以上共計四百六十一萬零七百餘元此爲二次核定後最少之數額聞王克敏於昨日（二十五）上午特召財部鹽署要人會議討論結果應發欵目計有四項㈠軍警餉一個月一百二十萬元㈡各機關政費五成七十二萬元㈢應還債息一百三十萬元㈣直𨽻各師恊餉至少一百二十餘萬元以上合計約� 
需四百五十萬元左右至收入欵項前日經疏通之結果韋爾敦已允一月分鹽餘提二十天其數約二百萬元中金鹽大陸四行合借六十萬元關餘安格聯藉口粤關問題未决已絶對拒絶是照最低度之比較出入尙差二百五十萬元大約須靠崇文門國庫劵聞此項庫劵額定一千萬元劵票業已付印條例亦已擬妥王克敏連日與銀行界首領商議已確定由中交鹽金四行承銷惟内容甚秘微聞發行價格有九六之説年限則似爲十年利息内定八釐該項庫券除償還以崇文門收入爲擔保之舊債外可餘二三百萬元此筆即爲過年之一大財源故非趕年内發行不可庫劵條例業於前日（二十四）通過閣議矣 
[衆院審查中之王克敏彈劾案]  
　　衆院特别審查會原定於昨日（二十五日）下午開第二次審查會審查彈劾王克敏案業經委員長廖希賢於先一日發出通知惟前晚廖忽將該項通知臨時撤回第二卷外交部方面者雖已調到財政部方面則因日前王克敏尙未就職該部無人負責審查會之代表委員前往索取文件該部司員均以總長未到不便負責交出爲辭迄今仍未調得一件故昨日即使開會亦無從依據以審查結果必與不審查相等大槪陰曆年關當局正忙於張羅度歲未必能顧及此事衆院委員亦精神不能貫注其勢年内不能有所進行也又聞特别審查會連日搜集證據之結果已發現不少昨委員林樹椿又提出一意見書認王有舞弊嫌疑者五項請委員會同人嚴加注意茲節　如次㈠中行代理國庫部存該行之欵常在數百萬以上但每逢財部支欵該行即以墊欵名義出賬而不在部中存欵項下支出因墊欵利息往年不過週息八厘近年已增至一分以上而存欵利息則週息二釐五以墊欵與存欵之週息相較則每年國庫對於此項損失約在三十餘元而中行則獲利不少該行自代理國庫以來近十餘年間國家受損失三四百萬而中行未見盈餘且以虧空聞然則此宗鉅欵歸於何處應查者一㈡民國十年間該行以墊欵過巨恐招物議又假託新亨銀行名義朦蔽財部與部訂立合同借欵五百萬月息一分八釐比較墊欵利息之週息數目多出一分以上每年部中又損失六十餘萬計至去年底約共損失一百五十餘萬此應查者二㈢民國十一年間中行之四合公司三德公司買部中該行官股所有十年分官息約二十餘萬均爲馮耿光王克敏張家墽三人朋分未收部賬商股方面迭次反對無可如何此應查者三㈢中行京鈔跌價時該行虧耗數千萬强迫財部擔任歷任財長均以國庫損失太巨不肯承認聞此次王克敏已暗轉部賬尙有七年公債及金融公債項下各種轉賬國家損失更巨若不澈底重新清算將來財政必不堪問此應查者四㈤各省中行所放無着之欵歷年以來共數千萬近來皆轉部賬更爲無理查此種欵項完全與部無涉係該行各分行所放之欵應歸該行清理如此轉賬之法顯有情弊此應查者五總之中行居代理國庫之名行剽竊庫帑之實審計院早應查核其賬任令糊塗至此是誰之咎以上所舉不過其彰彰者其餘零星舞弊之欵諒必更僕難數政府應迅即一面停止其代理國庫之權以爲清查入手一面將其舞弊事實並舞弊諸人拿交法庭嚴究應可一掃從前積弊而杜後患最宜注意者中行與財部往來賬目皆應一律推翻重行核算蓋此項賬目乃中行自造之賬如一公開其弊立見也 
[京參院提議選舉審計院長]  
　　自北京憲法告成後審計院院長莊藴寬即有急流勇退之意蓋道照新憲法該院長應由國會選舉實行監督財政之全權後經曹錕勸勉繼續擔任莊氏亦不復言辭茲聞參議員林炳華黄锡錫銓等現已提議開審計院院長選舉會茲覓得其提議原文如下國家財政至今累亂已極倘非從速整理不足以蘇民困而裕財源現在之審計院徒支薪水并無辦事能力本院應依據憲法即日選舉審計院長以資整理請即咨照政府定期開審計院院長選舉會祈主席提候大會公决 
　　又議員楚緯經等提出審計院之編制法案如下第一條審計院直𨽻於大總統依審計法審定國家歲出歲人之决算審計法另定之第二條審計院於每會計年度之終須以審計成績呈報大總統並報告國會第三條審計院對於各官署職官於出納事項有違背法令或不正當之情事者須呈報大總統第四條審計院對於預算及財政事項得依其審計之經騐陳述於大總統第五條審計院置院長一人副院長一人由參議院選舉之院長總理全院事務指揮監督所屬職員院長有事故時副院長攝行其職權前項選舉准用參議院議長副議長選舉細則之規定第六條院長任期五年但得連任一次第七條審計院置審計員二十人協審員二十六人承長官之指揮分掌審計事務第八條審計院設四廳每廳以審計員三人以上協審員四人以上組織之第九條審計院每廳置廳長一人由院長於審計員中擇一呈請大總統簡任之第十一條審計院審計員由院長呈明大總統簡任之協審員由院長呈請大總統任命之大總統如拒絶時須備具理由交院長覆議但大總統不得爲二次拒絶第十一條審計院分四廳其職務如左第一廳掌理撰擬關於審計文牘函電厘訂計算書及證憑單據之格式並國庫國債官有財產曁其他不屬於各廳之事項第二廳掌理審查陸軍部所屬收入支出之計算事項第三廳掌理審查外交部内務部及財政部所屬收入支出之計算第四廳掌理審查敎育部司法部交通及農商部所屬收入支出之計算事項 
　　算十二條審計院之審計員協審員須年滿卅歲以上具有左列資格之一者充之㈠任薦任以上行政職滿三年以上著有成績者㈡在專門以上學校習政治經濟之學三年以上畢業並任行政職一年以上者第十三條審計院對於各官署關於審計事項認爲有派員之必要或協審員認爲該官署職官於出納事項有違背法令或不正當之情事者須報告於院長第十四條審計院置書記官長一人由院長呈請大總統簡任書記官十六人由院長呈請大總統任命承長官之指揮掌理文牘會計庶務等事項第十五條審計院置核算員十六人由院長委任承長官之指揮掌理核算事務第十六條審計院對於各省區認爲有必要時得設審計分院審計分院除法令有明文規定者外准依本法之規定第十七條本法自公布日施行 
 
 

Page 8

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *自由談[  映霞]  
[説竈君] [  天英]  
　　竈君即竈神雜見書不一而足有謂係老婦乃古之始炊者（見儀禮疏）有謂係死於火之炎帝（見淮南子）有謂係始作竈之黄帝（見事物原會）有謂係掌火之祝融（見周禮説）有謂係高辛氏之火正吳回（見淮南子注）有謂係高陽氏之後裔蘇吉利（見路史）有謂名　著赤衣狀如美女（見莊子註）有謂名張子郭著黄衣狀如美女（見酉陽雜俎）而敬竈書中則謂係崑崙山之老母至供奉禱祀之故則謂竈神掌管世人壽命長短富貴貧賤伺察一家善惡每年十二月二十五日上天奏報玉帝云云按各書所稱竈神或古帝名臣或老婦美女而今世所供奉者乃一方面長鬚之老翁每問所供者爲誰俱茫然不知而八月初八日爲竈君誕辰則衆口一詞豈上述諸竈神俱係同日誕生乎抑係其中一神之誕日乎設謂世欲擇定一神敬奉然試問所擇者爲誰彼亦茫然不知旣曰不知而仍敬奉冒昩甚矣世俗又每於十二月二十四日各家將竈君像焚化名爲送竈亦有謂二十三日者故諺有嚇昏　倒二十三送竈之謡及除夕再易新像供之名曰接竈送竈時必用膠牙糖或糯米粉黏糊其口使明日上天朝奏不能訴人罪過彼固以爲得計我則謂之愚甚蓋彼懼竈神呈訴者因自知無善可呈而竈君時在竈間洞悉所爲然則何若不供之於竈不使之伺察不送之上天呈訴其計爲更善乎今歲晚旣送之去除夕又迎之來是引鬼上門自尋煩惱也且使其訷之唇舌可用糖粉黏結則直似襁褓孩兒安能掌管壽夭貧富貴賤哉總之竈君之説一經推究荒謬立見世之供奉者當亦知其妄矣抑又攷之古者大夫祭五祀今人家惟祭竈禔若門神若中霞神則或祭或不祭吾不知天下一竈神歟一城一鄕一竈神歟抑一家一竈神歟如天下一竈神則與火神等同類必在祀典今無此祀典何也如一城一鄕之竈神則與城隍社公等同類例有專祠今未見處處有專祠何也然則一家一竈神耳竊不解天下人家如恒河沙數天下竈神亦當如恒河沙數此恒河沙數之竈神何人爲之何人命之神不太多耶人家遷徒不常興廢亦不當竈神之閒曠者何所歸竈神之新增者何自來日日銓除移改神不又太煩耶此誠不可以理解而愚民多信以爲眞歲暮則送之新年則迎之跪拜祈禱必恭必敬抑何可笑有作送竈神歌者跡近迷信而意寓滑稽其詞曰 
　　梨花匀細粉作團熬糖如雪疊一盤竈神茹素焚香檀再拜稽首肅衣冠神在儂家日鑒觀儂家事事眼難　不行媚禱儂心安當無獲罪神其觀爲將朝天奏封事述職期限奉天使送神遥有清風吹爆竹震飛紙滿地籃輿冉冉空中　天門鎖鑰呌欲開 
[媚竈雜説] [  茸餘]  
　　我國俗尙鬼神媚灶之舉由來已久孔子曾言與其媚於奥寗媚於竈可見當時已有斯神矣按奥神即今之壁角姑娘吾鄕小兒女往往於年頭延請以卜休咎其靈騐較勝灶神然而世人崇拜之心不及灶神之萬一殆經夫子一語之故　奥神誠否運哉 
　　國有億千萬家家各有一灶神不知此灶神是否爲一神或竟爲憶于萬神倘爲一神神雖聰明實難管億千萬家瑣屑事倘亦如陽世之知縣分發家各一神則神類不齊亦難免有是非顚倒之事此中究竟殊可研究者也 
　　最不幸者作上海之竈神十九煨行灶實無神座可以棲身且上海人之迷信程度又淺朔望鮮見燃香燭者故謀陽世之差上海實爲肥土灶神一缺上海實爲苦地也 
送灶等之風尙傳説詳見古人書茲不贅述 
[征樓小語] [  征鴻]  
　　僕頻年作客歲不一返里而此心洒然眞有棄妻子若敝屧者秋之夜孤檠獨對客有過予深怪岑寂余乃答以一律云獨寐成孤癖閑心豈解禪疏牕招月語凉磬警蛩眠詩夢爲秋澹綺情困嬾捐維摩愛枯寂燈影夜如年 
　　交際明星之女子一旦苟以結婚攝影揭諸報紙吾知暗中流涙者大有人在 
　　莫愁前路無知己天下誰人不識君環顧宇内能當此語者有幾人 
 [Ｉ牽　　方針　法憲　國　　府　　　 
　　虚室獨處每有色然自喜者設一凝思覺吾生實鮮可喜事　 
殊不自知其所以然則斯喜也殆與生俱來 
　　盜竊書者目爲雅賊實則其目的將以易錢耳是固賊也何雅之有 
[今昔之感] [  晏溪釣客]  
　　幾片浮雲被那勁壯的風一步一步的吹逐逃向天涯地角零零碎碎的星散佈了天空在那裹爭光此時天已入夜了一輪皓月從海底裹濯將出來皎潔的波光眼看着把大地浸透了又照得徹底光明照到一角小樓中一個女郎身上女郎王珊媛不是在十年的八月裹和地丈夫晋吉士結婚的嗎那時候他們是多麽要好多麽親愛現在才兩個年頭老天竟這樣寡情做這殘忍的事把他親愛的丈夫奪了去使得他春閨寂寞兀自流涙一天到晚和落在鬼窟中一般一點生氣也没有從那愁城苦海裹度這如年的長日好不呌人難受這時那一輪無情的皓月仍然照着窗紗也不知還是在那裹美他們的新婚或是嘆他們的死别呢 
　　他丈夫吉士死的時候在十一年的八月裹和他們燕雨的隔離不過一年今天呢是十二年的八月了就是他上年前于歸的日子也就是去年他丈夫逝世的日子所以他　景生情便獨自一人哭他親愛的丈夫他丈夫雖然在暗地裹安慰伊可是他的形影不能和伊相見他的聲音不能使伊聽聞這從心眼裹盜出來的酸涙又怎樣止得住呢 
　　伊丈夫生前最觀喜那美麗的花和那皎潔無抵抗力的月不過他雖這樣愛花月總没有對伊的那樣　在好花開的時候他們携着手欵着步走向那芬芳的　　　　等的愉快有時他們對那半開的桃花説道你受了束風的培育春雨的潤植你竟能生出這樣美這樣香的花我實在你愛得狠可惜你生成薄命不能長久的啊有時又對那月説道皎潔的月呀你生成了這雪白的身軀清凈自好又能把自已的光輝照透了人間看破一切可惜你圓了要缺唉但是你缺了又能圓的月呀你當心那風兒雲兒來摧殘你他們對着花月雖這樣説又何嘗想到今日呢 
　他自從丈夫死後每日二十四小時全消磨在哭泣裹追思他丈夫在日那一種纏綿之情眞摯之愛眞個廻腸盪氣到了現在只落得形單影隻從前華麗的妝閣現在却成了幽黑的地獄那踏花賞月的樂事都成了幻夢絮絮情話和逗笑的聲音更成了絶響可是那一輪無情的皓月仍舊永永的照着雪也似的波光也並没有什麽更變 
社會小説 
[人間地獄（二六一）] [  娑婆生]  
　　第五十九回蠟涙酒痕徐娘温舊夢竹聲花影月老示　　姚嘯秋道我和蓮孫到不怕什麽人逢塲作戲消遣客中的寂寞有什麽要緊正説之間只見黎宛亭遠遠的從旅館裹走了出來接著後面有兩個女人緊緊跟着他一會兒走到隄邊姚嘯秋子細一看那兩個女人却不認識年紀雖不大俱在十六七歲之間可是穿着得十分土氣一個著了一件竹青花緞的羊皮襖雪白的羊毛全露在衣裳四角下面却套了一條黑綠棉褲一個穿了一件二藍花緞襖上面却罩了一件元色皮背心下面一條元色褲子却用闊的紅花緞邊宕空鑲嵌兩人俱梳著辮子各人一片前劉海遮得眼睛全瞧不出姚嘯秋只顧出神觀看柯蓮孫忙問程藉舲道這兩個女人你認識嗎程藕舲摇摇頭道見是好像見過的名字呌不出大槪總是土貨吧蓮孫再要問時只聽見黎宛亭招呼那穿皮背心的女人道老三走好那老三道曉得宛亭笑嘻嘻的立在隄邊道可要我抱你上船老三對他飄了一飄眼風道不要没有你我倒上得了船有了你眞要落水了宛亭道落水頂好了老三道亂説什麽説着已跨上了船接着那一個穿羊皮襖的女人也走上船安穏坐下黎宛亭見他們俱已坐好方纔上來宛亭身體太胖上船以後船便有些傾側不平那老三埋怨宛亭道你這死屍越來越重了你一上來我們大家全不安頓了宛亭嘻皮笑臉道我做了死屍你也没有什麽好處你此刻駡得我快活停一會放你在　 
湖心亭給點生活與你吃吃呢説罷吩咐開船船家經輕將短槳一撑船已離岸蕩入中流船户問四少爺開到那裹宛亭問蓮孫嘯秋道你們説到那裹去 
三言兩語[  鵑]  
　　王克敏又來了大家説他旣然要來何必如此做作但我以爲他原是一定要來的因爲他的大名克敏二字就是預示爲甚麽呢克敏是英字Ｃｏｍｉｎｇ的諧音Ｃｏｍｉｎｇ者來也所以無論如何一定要來但看那提出彈劾的國會不是也變做了一塊軟糖麽 
 
 

Page 9

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 10

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *國内要聞二 
[張國淦尚未就職原因]  
　　年關敎育費無把握昨日（二十五）北京某通信社記者往訪張國淦於其私邸詢以尙未就職原因及敎育方針次長人選各問題茲錄其談話如下（問）先生昨日出席國務會議今日是否到部就職（答）今日尙不到部日期亦未决定因余經各方勸挽雖允暫時擔任但對於此後敎育經費之籌措及年關經費之分配須有相當之數目與相當之把握方能就職當此中央財政奇窘之際籌措固屬困難然必須得最低之限度始可維持現狀余現擬有兩步辦法㈠中英預定每月軍政費之三百萬項下要求與軍警費同等待遇（原定軍警七成敎育五成五）每月可增三萬餘元以之分潤八校藉資挹注方爲較善之辦法昨日余出席閣議係專爲此事就商王財長與各閣員者王與各閣員均表示極力帮忙㈡年關經費與平時不同總想額外籌點辦法以濟八校之急但八校要求一個半月恐難辦到因政府額外籌欵尙無把握即有亦難得如此之鉅數蓋八校之要求固不爲多若軍警援例政府實不能辦到昨晚六時王財長在私邸與銀行界籌商額外辦法余亦在座據其表示似有若干之希望惟籌得之數决定公開分配以上兩辦法有相當把握時余始到部視事（問）先生之敎育方針與消弭醫大美專風潮之辦法如何（答）敎育方針正在詳審研究之中現届年關無幾日忙於財政發表之期當在明春至醫大美專風潮擬以最公平之辦法處之現余尙未到部該校内容不甚明晰余之意見校長人選問題以學問博深負有時譽無黨派意味者爲標凖校長如得人則風潮自然消弭前此法大師大風潮經以江庸苑源濂爲校長而　消弭者職是故也（　）　　之人　可得　乎（答）敎次人　問題余意擬留　中以資　手　湯欲回參事原任始終未與余晤面近日各方之推薦者頗不乏之惟余之主張擬覓一與銀行界接近人物擔任敎次便於籌措經費蓋辦敎育必需經費故也 
[綏西一帶蒙匪猖獗（庸）]  
　　戲班刦去唱戲蒙古自庫倫失陷後消息當多隔絶不通惟安定門外外館地方爲赴蒙大商聚居之所蒙事間或於商人中尙能得其一二日前有外館某商新目内蒙阿拉善歸言阿拉善距京約三千餘里入京之道有二一經甘肅一由綏遠經甘則路遠由綏較近故往來商賈皆走綏遠一道爲多惟近來蒙地土匪甚多商人往來備極困苦某商於前月在阿拉善動身商人結伴者有十數人并附阿拉善旗貢差同行阿拉善旗貢差一行有官兵一百數十人駱驼一千二百匹隨帶貢物至達拉達旗復經該旗王派出蒙兵一隊護送约一百三十餘人故此行甚覺膽壯没途間或遇匪匪亦不敢乘刦該貢差以土匪非其所管事亦未之過問於陰曆臘月初九已行抵綏遠境包頭西之昭君墳是夜突來土匪五六百人俱携义子快槍前來奪刦匪中亦有軍衣與陸軍仿彿大號洋號俱有并有大旗爲紅底白字上書係某某補充旅等字樣惟夜間辯認不清與官兵激戰一夜幸此次所選護送之兵俱係蒙兵精鋭器械旣利馬匹又良故能以寡勝衆戰至天明卒將土匪擊退斃土匪四人蒙兵亦傷二人驼匹物件幸無恙同行商人已飽受一夜驚駭據聞土匪在包西一帶近亦設卡駐防有留守司令清鄕司令等名稱對地方勒捐極苛稍不遂意即焚殺淫擄往來商賈遭其害者尤不可勝計該處一帶接近包頭包頭駐兵甚多俱不敢往勦土匪大部仍爲盧占魁餘衆現在勢極猖獗其尤奇者距包頭五里有南海子地方月初因迎神演戲正在鑼鼓喧天之際忽突出土匪數百將該村連戲廠一併包住搶刦富户十數家在戲廠擄去貌善婦女多人土匪并聲言戲班一人不淮放走將戲班戲箱一併全行擄去事後調查土匪係爲刦戲班而來人多藏在看戲之羣衆中故一時起事人多疑爲從天而降也匪之刦戲班者係刦往匪巢中唱戲並無别意現該戲班仍在土匪巢中未出包頭一城現戒嚴甚緊至夜六點即四門緊閉此股土匪防軍如不痛勦將來爲患實不僅在殺人越貨於國防上頗有莫大關係政府對此實未可忽焉視之也（一月二十五日蚈 
[徐州商埠章程尙須修改（尊庸）]  
　　内務部等咨蘇當局文蘇省徐州開闢商埠前經該埠督辦擬具章程并詳繪地圖咨請江蘇軍民兩長轉咨關係各部核辦茲經内務外交財政交通農商各部會核以該章程雖大致尚妥惟與各部權限上有抵觸之處尚須修正已由各該部分别簽註推内務部主稿將應修改各條理由分别叙述咨覆江蘇軍民兩署轉知該埠督辦酌加修正再爲備案此項咨文頃已發出茲覓錄如下爲會咨事前准咨送徐州自闢商埠總章曁全埠範圍圖説請查核備案等因分咨到部當以原送徐州商埠總章第四條内載商埠界　 
内土地凡本局需用者得適用土地收用法收用之查土地收用法現尙未施行擬易爲適用土地收用章程往復咨商意見相同至關於訴訟一節司法部查原送章程第八條關於訴訟之規定應改爲本商埠内居住之外國商民如有訴訟事件發生依條約及華洋訴訟辦法無領事裁判權國人民訴訟章程及其附屬辦法分别辦理又原送章程第六條内載不得設立工廠製造土貨農商部查製造土貨四字應即删去又原送全埠範圍圖交通部查本部所轄隴海津浦兩路路綫均經行商埠中心車站機器房材料處車務處等重要機關亦皆在商埠界内將來路政發達隨時擴充需地之處尙多是以第四條條文本部擬參加修正爲商埠界内土地［除鐵路所有及將來需用時無論爲官地爲民地適用鐵路收用土地章程外］凡本局需用者得適用土地收用章程第七條第八條警察衛生事項及埠内違警罪均由本埠警察一律處分各節查鐵路用地之内一節事項向歸路警範圍與地方警察不相干涉擬請在第七第八兩條之後酌加但書爲　但在路警界内警察　生一切事宜及　警罪仍應遵照路局警章辦理］庶　　限可以　分清晰總之鐵路一切事項均照路章辦理不受商埠章程拘束理合一併聲明除分咨江蘇省長外相應咨行貴督軍查照希即轉知徐州商埠督辦妥酌修正分咨主管部處核辦 
[東報論西原借欵之責任]  
　　在日本勝田藏相世界新聞社云西原借欵問題現成爲日本政爭中之一問題緣此借欵爲寺内内閣時代勝田主計藏相所締結而現時清浦内閣之藏相即勝田主計氏遂發生解决責任之問題東報對於此事多所論列茲擇譯兩報社論如左 
　　㈠東京時事新報寺内内閣時代經興業日本朝鮮臺灣四銀行所締對華借欵係根據日本在華經濟政策而締結並藉以調整日本幣制之澎漲其任華用途則爲開發富源及作對德參戰軍費總額日金一萬萬元在政府保證之下由三銀行均派並發行一種實業公債吸收民間儲欵此等借欵之發行與日政府並無直接關係惟中國後因財政困窘不能付還本利則日政府爲保全三銀行之利益計實負有取得利息付給之責任依中國財政現狀本利之付還幾成無望自一九二二年上半年後利息即經停付贖僨期限上年七月間屆滿　藤内閣令大藏省轉換政府保證之日金五千萬元借欵另發行同額之實業借欵幸得一時解决但本年十一月間更有五千萬元又將到期政府此種苟且補苴之辦法使三銀行無法付借欵利息實爲困難夫三銀行對華經濟政策之失敗固爲無可避免之事但政府旣贊助此種政策自應特别負責此等銀行爲半政府機關其企業之失敗乃由政府對彼等企業政策缺乏嚴格監督所致换言之政府實濫用此等金融機關而實施其無思慮之對華企圖故政府無論如何不能諉卸責任况此項借欵原爲今藏相勝田在寺内内閣藏相任内所主持根本解决之責自應由彼負之雖謂三銀行今日之困窘地位應由勝田氏獨負責任亦不爲過加藤内閣在去年第四十六屆議會宣稱日本擬於列强對華關税會議中提出一調整日本對華借欵議案但列强是否承認日本之議案乃一問題即使承認之但欲實施而贖還興業債欵殊嫌太晚由是可知非别施善策以解决贖儥問題决不足以救吾國金融界之重負也 
　　㈡報知新聞數年來日本對華之最笨政策無過於寺内内閣之財政政策於政治上經濟上種許多惡因迄今未克解决大隈内擱之對華政策已恒受公衆之指摘但指摘之處僅限於旅大租借期之展拓並連帶而展拓南滿鐵路租借期然此種政策乃任何内閣所必須施行者也若夫寺内内閣之對華政策則貸以一萬四千五百萬元之巨欵而無確實擔保且其用途並非眞開發中國之富源乃贊助北方之軍閥當時不獨南方政家即一般中國人民均責備日本施行此項政策以致日本在物質上精神上均大受損失列强以日政府贊助中國大起猜疑幾使日本在國際上處於孤立地位現任勝田藏相當時亦任藏相主持此項借欵今日本因此大受損失彼當然須負責任彼或可以寺内内閣一倒彼即不負責任以自解但此决非政治道德所許寺内以後歷屆内閣曾屢圖取得對華可靠借欵迄無效果今中國財政奇窘竟無法付息勝田君旣於清浦内閣中重任財相定必考慮如何解决此問題吾人深望彼早日宣布其切實政策也 
[膠濟路葛夑生遇害之眞相]  
　　濟南通信膠濟路第四機務叚長葛夑生在張店站被匪架去以贖欵問題遷延四十餘日竟爲匪人槍斃於省垣西商埠大槐　地方記者前此所報消息係訪于膠路局員方面者爲多近數日來葛尸已殮其親屬至交漸集濟垣且伊等與匪方已經交涉清楚昨與記者談及此事眞相如下交欵一節前路局謂至期未交致有此最後掑票今訪之該尸家屬則謂欵確於十八日晚間如數交到其所以撕票於交欵之後者則有特别之原因非土匪旣得錢而又欲殺葛緣此種贖欵路局一毛不拔此一萬五千元全由其弟哲生及其至交唐某現充膠路機務第五分叚長四下張羅而來匪又囑其不准聲張故除其親屬與唐某及一班之介紹人外間鮮有知才蓋以前交涉係屬膠路與土匪交涉此後交涉係屬土匪與葛之親屬及唐某交涉交涉最後匪允於十八日晚在濟南東圩外耿家林交欵當由其乃弟將欵携往至耿家林某處晤一土匪匪以套頭絨帽將臉大半遮住僅露兩眼又罩以墨鏡故其面目一絲不辦欵交後匪謂於次日准可見人哲生即怱怱返孰知事有凑巧匪得贓外了適遇警衛馬隊放哨該匪賊心膽虚見而狂奔該隊攔住盤查於其懷中搜出盒子槍一枝其他匪聞聲趕至放槍轟擊該隊遂懷槍捨匪而去解圍後該匪以爲此種舉動想係路局所爲特欲錢交人放後再拿人收錢者於是將葛爕生架出槍斃耿家林在省垣東門外而葛爕生死尸發現於省垣西門外記者初以爲此乃匪人狡兎三窟之計及確切調查葛之尸身發現於大槐樹是乃移尸因檢殮時所臥之地并無血跡也然如以爲由耿家林槍斃後移此則又理勢所不能記者又以耿家林爲東門外之一小部聁省垣軍警如林何不於未交欵前知照軍警當局派隊圍剿則票與匪必兩獲矣路局人謂事後建此議者甚多惟事前則鮮有知者因其家屬望票生還不敢稍有一點行險徼倖一切交涉情形又諱莫如深故有此結果云現在葛之妻室已由杭奔喪來濟葛尸始於昨日（二十五）大殮由路撥治喪費一千元聞撫恤　將列一等爲數亦不過千餘元尸弟哲生經此一番艱難驚痛現已如痴如呆云 
[魯商會請懲膠濟局長]  
　　二十四日幾又演成燒車慘劇濟南通信此次膠濟車失火由路局人員玩忽業已證實迺甫過一星期又幾演燒車慘劇二十四日由濟南開青島之通車行至濰縣西之朱劉店車上忽又起火幸在白日旋即撲滅該車原應於午後六點十分至青是日遲至午後九點始到至此次被焚列車之車隊長梅某等已被路局看守剪票員行李司事及行李夫等均已由局交警察處看押惟路局派警往傳司機生時竟被機務處拒絶謂是役與司機者毫無關係雖係强詞奪理而路局亦無如彼何現濟南總商會已致電院部請嚴懲劉堃及該列車員司原電如云膠濟鐵路關係東省商界之命脈接收以來方冀權操自我便商利民不圖路政不修車務廢弛十七日金嶺鎭火災焚車四輛死者百餘人行李財物損失更不知凡幾奇災慘禍實爲有路以來所未有肇禍原因有謂乘客携帶火漆潑地引火者有謂機件未加膏油抹擦生火者所異者車上起火司機不即停駛以便撲救車警禁人外出難得脱逃以致車中乘客坐以待斃其冒險竄出苟全性命者人數無幾在司機業務玩忽車警措置　倒死不足以　辜劉堃身任全路所長平日祇知位置私人謀固祿位而於商民託命之鐵路毫不經心以致結此惡果非嚴加懲處恐前車旣覆來軫方遒該路前途何堪設想此間商民對於此事羣情憤激務懇鈞部立派大員到東查明肇事情由將該局長及司機警察人等分别從嚴懲辦對於死亡傷殘之人從優撫卹行李財物厚予賠償庶足以慰死者之寃魂而平生人之憤氣不則敷衍彌縫希圖了事竊恐共管民有之提議愈唱愈高矣迫切陳詞立候施行並望示下山東濟南總商會敬叩 
[長沙通訊（粹）]  
[長沙通訊（粹）]  
　　湘人對於礦局購械條件之反對湘省礦山以常寗水口山鉛礦爲第一優良外商之垂涏於此者久矣故近十年來恒利用湘政府之匱乏思以借欵而攘奪之歷任長湘者欲以之抵借外欵屢矣幸一般湘人胥知此爲全湘三千萬人所託命一聞有以該礦扺借消息即以全力反對故該礦雖屢次幾落外人之手而卒得以保全去歲胡瑛任礦局夁理乘總理缺位之際擬將歷年存餘廢砂賣與德比商人合貲之湘利公司亦因所訂合同損失礦權經湘人反對而止胡以賣砂之計不售又以春洗廢砂爲由購用湘利洗砂機械價鑫由局繳砂償還其所購之機不過摇洗床二十四部壓砂機兩部鍋爐馬力各一部其値僅三萬餘元　 
乃其所訂合同價値至一十五萬餘元超過原價四五倍不特此也合同限制所及則該礦一切主權均將從此喪失因合同内規定由湘利派一外國工程師在山指導工程且每月須繳鉛砂一千八百餘噸其餘所出之砂均須由湘利經售槪括言之直是該礦礦砂經售主權均由湘利所握胡恐外間反對故秘密異常當時之參預此事者僅一水口山礦局長劉世濤其呈報省署備案之文亦僅言及購買機械而止件數價値未嘗説明餘無論矣故此事直至最近數日始爲人發覺以其合同所載如洋商萬一有意爲難則礦局所出之砂將非得湘利之允許即不能出售充其量則該礦局之保守維持亦將無𢌞旋之餘地故極力反對務期將原約取消連日正聯合各公團爲一致之行動現在該項機械業已將近安妥昨實業司長唐承緒礦局總理蕭堃爲開發龍王山礦揩水口山礦局長賓步程同往視察對此機械亦均不願接收蓋以外間旣反對甚烈而採用此種機械其增進之砂量每月亦不過二下餘噸也究竟將來將如何結局殊不可知惟此事關係全湘礦業其眞相不可不明用將胡劉　湘利兩次所訂條件一併錄之如次㈠［胡劉初次與湘利所訂條件］湘利礦務公司龔明達（法人）施迺甫（德人）張孝凖（長沙人）先生台鑒茲復者接讀十二年四月十五日來書關於敝局購買貴公司洗砂機器開示各條約係彼此商允之件茲再逐條答覆如左以便彼此遵守（一）洗砂機件如另表在水口山裝置完全共價十五萬二千元但建築廠屋如超過五千元時其所超出之數由敝局照敷補給（一）洗砂機買定時只交全價六分之一以砂交價計應交彼此議定値洋二萬五千三百三十元之砂作爲第一次交價及定金餘欵十二萬六千六百七十元分十二個月交清自機器裝竣出砂之日起每月交十二分之一均以所洗出之白鉛砂交價計每月應交　此議定値洋一萬零五百五十六元之白鉛碎砂（一）機器買定後貴公司有一技師駐廠之義務帮同司理機件以圖了砂迅速機器耐肜此技師不支俸金僅由水口山敝分局中供給伙食房屋（一）敝　局如不照此緘辦法每月不以砂交洗砂機價時貴公司有停止使用此項機器之權但因人工罷工及變亂不能出砂時不在此限（一）所洗出之砂除還洗砂機價外貴公司有二分之一經理優先權其所得優先權之礦砂貴公司係經理性質照倫敦市價貴公司僅取百分之五佣錢並須除去釐金關税運單水陸運費棧租碼頭上下力錢及有時拖輪費（一）爲查貴公司所經理鑛砂賬目敝局可派一員查賬（一）貴公司經理之鑛砂在長沙裝船起運時按照假定市價（因鑛砂出口時不能預知其抵歐洲時之市價故暂時假定一市價）除去釐金關税運單水陸運費棧租碼頭上下力錢及有時拖運費可墊付百分之九十俟砂抵歐洲時貴公司即按照其時市價結算找清惟墊付之欵由交欵日起至外國交貨日止之息金應由敝局算給特此函復即頌台安湖南鑛務總局協理胡瑛水口山礦局局長劉世濤簽字㈡［胡劉二次與湘利所訂條件］敬復者接誦五月十八日來書備悉種切敝局所屬水口山鉛礦開採多年日來出砂漸少大有行將告竭之虞而此山之新礦體迄今尙未發現故前曾商承貴公司籌畫辦法談判所及已認爲雙方已得以下之諒解（一）貴礦師龔達明君於礦學知識經騐均確有根抵而又親蒞水口山作精審之查勘者已不下十餘次對於該礦情形當然洞澈無遺茲貴礦師旣受敝局委託以義務性質指遵該礦工程事務務希貴礦師施用其經騐學術其能务俾　在礦區内内迅速發現新礦體(二)貴鑛師旣聽敝局指揮不受報酬敝局自當供給其適當之住宅及飲食並予以種種之便利及信任俾昨迅速從事以免貽誤要工(三)新鑛體旣經發現新鑛體部份旣經出砂則水口山黑鑛砂及白鉛砂四分之一產最敝局允讓與貴公司經理其經理條件如下湘利在鑛砂起運時先照歐洲市價擬一假定之價先交百分之九十與鑛局以上所云假定之價須扣除轉運費棧租費江運費及臨時拖輪費洋船水脚關税公費運單過船費等項湘利得取百分之五之佣金砂船至外洋交貨之後對於該砂已得西洋買主之切實通告湘利即據以爲鑛局結賬上述墊欵之利息由墊欵之日起至貨到西洋買主收貨交價之日止應歸鑛局擔任(四) 
 
 

Page 11

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *　局對於貴公司經理之　砂有查賬權（五）因貴公司與　江公司有切密之關係故貴公司於湘江公司之利益亦須顧及在新鑛發現以後凡從前敝局賣與湘江之白鉛碎砂曾發有發票者敝局允以四分之一儘先付　湘江以昭信用以上所述經雙方逐條商榷茲特函復以便彼此遵守此復湘江鑛務公司湖南鑛務總局協理胡瑛水口　鑛務公局局長劉世滚 
[厦門罷市風潮之結果（蜀生）]  
　　仍請臧軍暫辦雜捐厦門全市罷業兩日要求臧致平撤銷各種雜捐經臧氏以月給十三萬爲條件允准撤銷已詳前次通信惟此次罷市動因旣極複雜商民又多盲從並無堅决之意旨對臧氏要求之欵第一次議决允以十萬元其籌欵辦法　繼續辦理財政局各捐其不敷之三萬七千元仍要各行商攤認而將來專賣鴉片則歸商會辦理其結果則最病民之雜捐鴉片依然存在不過易官辦爲商辦便宜商會中人而已各行商已多致不滿及二十二日商會招集會議對於月餉十萬除各捐三萬一千元及禾山雜捐三萬二千元外不敷之三萬七千元請各行商自行認攤到會者三十餘行商認攤之數不及一萬五千元商會長當謂總司令部前日公函限於七日内議决即須開始撥欵現在爲期不過三日屆時何以應付且數目不敷尙鉅應再照承數加五並由各行代表負責簽字其他未到商行亦應按成攤認其時簽字者僅十七行餘均爭論不决因是此項議案未能通過定次日開會解决迨二十三日開會則到會者不及二十行商人數視二十二日減半商會會長報告云頃向臧總司令接洽籌餉事宜據總司令謂［自罷市至今各行商抗不納捐甚至極輕微之電燈附加捐亦推　不繳而市民逐日開會迄無可撥的欵軍需孔亟不可一日緩務請商會勸導商民照舊納捐否則自明日起以一月十三萬元爲額分期直接繳部］態度極爲嚴重云云商會長報告完畢極現畏難之色衆亦默然無語朿手無策結果議决各條如下㈠請總部將營業保安捐暫徵一月其户口保安捐請求豁免以蘇民困㈡請總部對於未設雜捐勿再開辦其已成立者俟財政委員會成立後設法籌抵㈢請總部於海防捐未撤銷以前先將邦坪尾牛家村江頭等處及内地來往帆船凡經過閩軍防地等重徵捐例豁免㈣由各界各行商各派全權代表二人組織財政委員會以輔助官廳之進行平均商民之負擔應於舊曆正月初五日成立於是軒然大波之罷市抗捐其結果乃仍請臧軍自辦雜捐所謂豁免某項苛捐之要求猶是乞餘於虎吻此後臧致平且將懸十三萬完之額（原來月祇十萬餘）向市民大肆誅求矣至此次籌餉之無結果亦非盡厦門商界之渙散實以商會中如蔡雨村諸人欲壟斷雜捐專賣鴉片牟個人之私利奪之臧軍而自有各商民以似此以暴易暴牛羊何擇旣無豁免雜捐之望復加認攤重負故均退縮不前而罷市兩日之結果乃如此也（一月二十四日上午十時） 
[廣州通信（毅廬）]  
　　三江戰事已爆發北江湘滇軍之暗潮廣州工潮之趨勢最近粤省之反孫系軍隊自陳炯明投北後已形成一大結合其兵力遍佈於三江聲勢浩大逈非去歲之各自爲戰可比故此次陳軍桂軍之總攻擊其部隊之在東西北江者必同時并起向廣州作一大包圍粤孫聯軍恐有窮於應付之勢頃聞反孫系之軍隊沈鴻英於月前入駐北江之連縣後委黄功漢爲第一旅長葉青錢爲第二旅長陳春光爲第三旅長合計三千餘人於本月十五日由沈親率各旅向陽山進攻守陽山爲防軍何克夫所部何近頃來省交防務於其參謀楊秀清主持是時何克夫在省尙未領到軍實而沈軍已向陽山猛擊何部兵力單薄一遇敵至紛紛敗退於是沈軍於銑日再佔陽山　縣長虞承慈狼狽而逃一時秩序大亂沈軍現派黄功漢一旅守縣城前鋒進至水口聯軍何旅敗出陽山後即紛紛收集部隊於青蓮（由連縣至水口三十里由水口至青蓮又三十里）一方飛電來省請援聯軍乃在韶州就近撥吳劍學部湘軍趕至青蓮合山分途反攻連日兩軍大戰於陽山附近勝負尙未决也至東江形勢已入於接戰時期聯軍右翼駐横瀝一帶者已與常平站之陳軍交綏在石龍方面已隠約聞砲聲惟雙方大隊尙能據有原有陣地聯軍總指揮楊希閔以前線已開火特於十九日先調滇軍第四師兩旅赴石灣聽候調遣而楊氏本人則於二十日下午二時乘車出發石龍指揮一切大本營又以此次陳軍得北方之接濟軍威一振深恐前敵聯軍力弱特命譚延闓抽調湘軍三旅砲兵一營機關槍隊一連加入前線譚奉命後已令所部刻日籌備完妥陸續出發矣西江方面自呂春營部日昨進佔恩平後江門形勢驟見緊張聯軍梁鴻楷黄明堂林樹巍李濟琛各部已紛調大隊集中江門向開平赤碪兩路進兵反攻聯軍兵力約共萬人而呂春榮申葆藩兵力之在需陽者稱是此方戰事斷非一時所能解决也 
　　粤省北江防地自英德以迄韶關南雄始興向由滇軍第一師趙成標所部第一旅曾萬　部第二旅　杵部分防南始韶州一帶税捐賭餉每天所入不下千餘元此種收入向歸滇軍各部截留以充伙食迨其後譚延　率湘軍入粤所部不下七八千人分駐於北江一帶會　省北軍侵入南雄湘軍魯滌平謝國光等部會同駐韶滇軍合攻北軍方本仁各部旣先後敗退湘軍遂分駐於南雄始興此二地爲滇軍韋旅之範圍湘軍留戍其間韋旅早有臥榻之側不容他人鼾睡之勢嗣因湘軍批商承賭問題大起惡感蓋滇軍藉口賭餉爲彼伙食所關而湘軍亦以就地籌欵充餉爲辭滇軍以湘軍另行批商承賭爲侵奪彼之權利而湘軍則以自由籌欵他人不能干涉各持理由先因韶城税餉之爭執繼以南雄始興之暗爭兩軍惡感日深延至本月十日滇軍韋旅以湘軍佔彼原駐始興之地盤由南雄電省當道謂九日始興爲駐軍搶掠一空等語省當道查始興爲湘軍師長譚道源部駐紮當即電譚詢其始末又電南雄湘軍第九師長張輝　查復譚張得電後不勝駭異以始興向來安謐何以忽有此謡言顯係奸人中傷細查始興被搶之電係滇軍韋杵旅長所發實有意妄造謡言污　湘軍名譽旋即由譚師長覆電辦白略謂造此謡言者不知是何居心現職部官兵憤激異常并稱各長官不予洗刷即欲直接質問該旅長等語譚延闓接電後即與滇軍總司令楊希閔交涉電飭韋旅長將此語由來根究明白并令通電聲明以維軍譽而安士心一面譚復將兩軍之是非電報彙列於十八日報告大本營請將此次風潮詳細情形披露俾外間知其眞相焉 
　　廣州火柴捐經十九日火柴工人向當道請願撤銷後得滇軍第二軍軍長范石生之允可轉請總司令楊希閔維持日昨楊希閔以警衛團長寸性奇擅抽火柴捐且未經報部核准殊屬不是特親筆條諭秘書處着批示取消該秘書處奉令後已批令取消矣罷工半月之火柴捐風潮至是始告一段落惟米業風潮經善後委員會數次向資本家工人方面調處仍未有效因雙方各持理由爭執如故善後委員會刻以風潮多延一日則米價漲高一日昨今兩天每元白米祇得八斤倘相持下去則不難釀成搶米亂象昨該會仍一方派員勸雙方以大局爲念略表示讓步以便易於和解一方又須兼顧米石之來源紛向市内富商殷户勸令墊借欵項組織糧食救濟會自行集資向香港訂購米石入口由會代買代賣照常交易并由救濟會領出歇業米行之米石代買照未罷工罷市前之時價沽出所得之數仍交回米行一面又電知蕪湖安南各米帮速將米石源源運粤由該會隨到隨購以救市面之糧食并派人向各善堂善院提出鉅欵舉辦平　以專惠貧民以上種種爲善後委員會維持現狀之辦法至於米工方面連日又以罷工未知何時解决業於二十日起向各方捐得二十餘萬元派人赴港自購米石來省公賣分數處地點銷售現欵交易數目則由政府監核於是米工由勞働界一躍而爲資本家米工得此機會恐難對於米行資本家有所遷就也（一月二十一日） 
[國民黨代表兩次會議紀]  
　　通過國民政府設置案廣州通信中國國民黨全國代表大會二十日午后二時二次開會中山總理主席演説略謂本黨發起於三十年前至辛亥乃將滿洲政府推倒然推倒之後革命黨分子漸次腐敗察其腐敗之原因實由於革命黨得志後漸次官僚化故遂失敗而失敗之形態即一切政象比滿清變要本加厲俄國有一位同志説俄國的反革命派比中國的反革命派力量較弱故俄國革命後其反對派祇得亡命中國反革命不然革命成功彼即可以加入革命此種觀察可謂深入裹面但我以爲説俄國的反革命派弱即不啻説革命派强説中國反革命派强即不啻説革命派弱就是俄國革命派有一種方法使革命成功後反革命派不能乘機攙入而中國革命黨無此方法也此次改組即爲研究防止反革命派侵入之方法若能完滿則此後乃有成功之可言云云演説畢提出宣言草案由秘書朗讀完文内容分三大部分即［中國之現狀［［國民黨之主義］［國民黨之政綱］朗讀完畢一致鼓掌總理再演説此宣言發表之後大家要認定此爲本黨之生命要大家負責去做向各方面宣傳以後一切黨員行爲須照此實行一直達到本黨目的爲止繼復用粤語將宣言中重要意義講演一遍此殆爲華僑代表而設主席發言現在審查須組織委員會請討論結果由主席指定九人爲審查員審查宣言書總理報告指定審查委員須經過詳細考慮胡漢民發言審查須今晚開會請從速指出審查委員總理即請胡漢民主席開議［組織國民政府之必要］案由林森出席説明略謂此次大會宣言其根本意義不外改良現狀達到一理想的平等政治吾人須將此次宣布之政綱使一般十農工商都知有實現此政綱之必要此即本席提案之大意也望大會將此意交付討論中山發言略謂自民國六年護法以來突然有陳炯明之變叛　護法政府推翻而北方反承認護法於今護法國會并且以大多數　　曹錕爲總統似此情形本總理睡到廣州自不宜再言護法此次與外交　爲關餘事件與外交團交涉各公使不承認我爲中央政府把我當作地方政府依例只能間接由領事與我交涉大凡政治上要與人交涉須要有一個政治上之獨立地位中國歷史成則爲王敗則爲寇爲歷來習慣所以有許多人不肯先立名義然此非吾黨所應取法從前愛爾蘭有一種暴勸不過兩點鐘就被人撲滅却是他在此兩點之内就佔領了郵便局發了許多宣言後來他們亡命到美國便受政治犯的待遇我們今日在此有許多地方有許久的時間還未嘗有一種表示依現在情形本　是本黨總理又爲西南政府的大元帥現在我已經擬定一個建國大網就是一個具體的三民主義實現的辦法只有兩種一是將大元師府變成一個正式政府二是由各位回去之後宣傳本黨所定政網使一般國民都知設立國民政府之必要庶幾全國人民都起來反對軍閥與之奮鬭那時才可作一次的大奮鬭俄國人因爲繼續努力造黨所以有今日之成就我們須要努力做工以黨造國云云其次由安徽某君及廖仲愷茅祖權譚煕鴻等繼續發言由主席將組織國民政府案付表决全體一致贊成次胡漢民報告末總理指定胡漢民茅祖權葉楚傖李守常王恒恩克巴戴季陶等九人爲宣言書審查委員乃散會 
　　二十二日上午六時開會汪精衛報告主席孫總理有事不能到會主席團公推林森主席主席報告今日議事日程第一案議［中國國民黨章程］先由秘書長朗讀章程草案全文旣畢主席請孫代表科説明孫科發言此次章程與前此舊章不同一點一是舊章注重中英部新章是注重下級組織即已分部組織二新章組織權力分配合宜即權力不在總理一人亦不在一機關三就是紀律從前未有可行之紀律現在規定可行之紀律四就是黨團作用使黨員在政治上不能自由行動但是此草案雖經臨時執行委員數次研究而至今尙有未完滿者如特别區之規定及海外黨部之規定均付缺如此事仍望將來審查會注意云云主席發言現在須組織委員會審查汪精衛主張委員人數十九名衆無異議某君主委員由主席團指定衆無異議主席報告由主席團指定謝持廖仲愷汪精衛石瑛于右任茅祖權等十九人審查主席發言現在議事已畢但尙有三十五分鐘時間可否請海外各代表報告海外黨務情形衆贊成請安南河内代表陳覺夢君出席報告兩點（一（河内辦黨異常困難（二）回國後又惹人歧視所要求者就是希望黨員回國者有人保護云云其次澳洲雪梨埠代表黄有功云澳洲支部四年始成立其前早　 
有組織現在有黨員四千餘人財產三十多萬從前日一中國領事與我們爲難勾結黨地政府不許華人人埠後來一致反抗把此種苛例打消此外尙有種種困難都經同志奮鬥戰勝現在有一種希望即澳洲辦黨人少望大會開會之後由本部派兩委員至澳帮同辦黨必能使澳洲之黨務大發展檀香山代表劉君云檀香山原來有五六萬華僑現在只有二三萬黨員原來有五六千於今只有五六百人現在應設一招待所招待歸國華僑使他知道中國情形黨務方可發達述畢已届十二點鐘宣告延會 
[蘇財政委員會開會結果]  
　　蘇省長署通令（第七九一號）案准江蘇整理財政委員會函開本委員會於一月二十日議决整理財政辦法三條及删減十二年度支出清單一分合行繕摺送請核定公布其删減支出各項關於未放之臨時費應即查照停放關於經常費應請從公布之日起查照分别删减統候核奪等因並附清單一件准此自應查照辦理除分别咨行外合行抄單訓令仰即遵照附［整理財政辦法議决案］一件議决據報告册積虧一千三百三十餘萬元其借欵利息及公債拆耗與所墊省庫積欠略可相抵尙未計入十二年度歲出二千一百一十五萬餘元比較歲入一千八百四十七萬餘元不敷二百六十八萬餘元應暫於本年度歲出項下核減此數以期適合其整頓收入先期足預算定額再有盈餘以充歸還積虧之用此爲本會從事整頓之第一標凖二件又據報告册十二年度自十二月起七個月未收數除指抵歸還借欵外其確可收入祇有八百八十餘萬元惟借欵内有中交兩行墊欵一百十九萬元各項股票抵押借欵五十八萬元兩共約一百八十萬元或可展期借用併前數約共一千萬元本年度殘餘七個月之支出祇可以此爲限應請財廳依此執行但八百八十餘萬元之收入同時應請財廳切實督徵至少亦須足額此爲本會從事整頓之第二標凖三件至本會蓋章發欵通知書之辦法應請行政長官定期召集各縣知事各税所長面加曉諭將七個月内未收數一千五百十五萬元除由各縣局所直接歸還借欵三百七十餘萬元外其餘一千一百餘萬元應由各徵收機關切實承認按月解省然後實行［删減十二年度預算支出各項議决案］一件議决根據前條標準將十二年度預算支出各欵認爲有應從緩支放者有應另行籌　者分别酌予删减成删減總數爲一百七十一萬七千八百三十四元與歲入比較適合其陸軍部所管軍事各費與内務部所管警察各費由軍民兩長切實核減務期足抵不　之九十餘萬俾得收支適合其公議删減之事項及數目如下外交部所管共一萬七千二百八元㈠上海公共租界納税華人會補助費一萬二千元㈡上海法界華董辦公費五千二百八元内務部所管共八十四萬七千四百四元㈠運河工程費九萬三千七百二十元㈡籌辦新運工程費六千元㈢太湖水利局費三十六萬七千十八元又臨時費十一萬二千九百八十二元（以上四項另籌經費切實進行）㈣導淮測量處費二萬四千元㈤清史館費一萬元㈥法政畢業生津貼九千六百元㈦捕蝗經費二萬元（前項應歸昆蟲局辦理）㈧獲匪犒賞二萬元㈨　疫費一萬元㈩江北振欵二萬五千元㈩㈠自治籌備處九千一百二十元㈩㈡省議會選舉費十四萬元財部所管共五萬七千三百三十八元㈠江蘇銀行監理薪　二千八百八十元㈡中英公司利息三萬七千六百元㈢貨物税　欵之賞六千八百五十八元㈣税欵運送費一萬元司法部所管共六萬元㈠各審儉廳經費六萬元（前項以各廳司法收入應解部欵内截留抵補）敎育部所管共十一萬五千二百八十元㈠東南大學高等師範臨時費六萬元㈡曁南學校一萬元㈢同濟醫工學校臨時費三萬元㈣自治醫院臨時費七千元㈤中華職業敎育社捕助費二千四百元㈥中華敎育改進社補助費一千二百元㈦中華科學社補助費二千四百元（以上七項約均減削十分之一其前三項補助費本擬全部停支姑減一成由敎育廳派員前往視察規定）㈧分科指導員半年經費二千二百八十元農商部所管共六十二萬五百六十八元㈠吳淞商埠局費八萬四千元又臨時費二十萬元㈡下關商埠局費六萬八千八百八十元又臨時費十萬元㈢海州商埠籌備處費二萬九千六百十六元㈣徐州商埠局費二萬四千元又臨時費五萬四千元㈤無錫商埠局費四萬八千元又工程處費九千七十二元（以上各項另籌經費切實進行）㈥林業經費三千元總共一百七十一萬七千八百三十四元 
[贛省近事之寗聞]  
　　電告贛南近况電復拒毒局宗旨軍署昨接贛南鎭守使方本仁電云三南地處邊徼月前隣軍竄入地方稍受驚惶大隊馳往旋即戡定並未開仗綏遠旅現改編爲二十三混成旅一向駐紮贛東未開贛南三旅長高鳳桂不聽調度業經電稟查辦該旅長懼獲罪戾現已棄職潛逃幸全旅士兵深明大義安堵如常樊鍾秀部前因騷擾地方業經將其解散雖有一小部分逐出梅關逗遛粤省均係徒手不足爲患常師現駐贛南大軍雲集後路空虚已電請蔡督酌派軍隊逐段塡防 
　　旅寗贛同鄕會前因贛省組織拒毒局喧傳將開烟禁特去電質問昨接該局復電云本省拒禁毒品局甫經成立專司拒禁外來毒品及騐查一切含有毒質物件各事宜現正積極籌辦期於六月内廓清毒品俾竟全功外間不察喧傳將開烟禁並謂各埠已由商人承包繳欵内地售吸各户現將領照開燈此等謡言均係憑空揣測本無辯論之必要第恐遠道傳聞易淆觀聽特特電免滋悮會 
[杭州快信]  
　　頃據松陽消息閩軍孟孔兩旅各有一部分軍隊移駐浦城松溪後並無若何動作該處商民籲　孫周兩師長於冬防期内退駐已有允許消息故日來龍慶一帶甚爲安謐且有浙軍警保護更無他慮 
　　浙江省道局修築浙閩幹線現除蕭山一段仍由兵工進行外其餘因調防中止聞未竣工各段擬參照包工辦法與兵工同時並舉先將温台紹三屬工程辦理完竣再興築其餘路線現正在規畫進行中 
　　蕭山五王廟沙灶地墾放分事務所被衆搗毀省局據報後飛呈軍民兩長嚴令該縣知事及該區警備隊立拿爲首之施某等究辦 
　　財廳向銀行界借欵十萬元昨銀公會已議定照借即由各銀行劃解中行彙集成數轉入金庫 
　　保佑坊益新洋廣貨號倒閉鉅欵昨由復裕生昌慶和三錢莊請杭總商會定二十七日下午開會清理 
　　浙各法團及紳耆擬仿江蘇辦法組設財政整理委員會已在接洽中 
　　台屬省道經過處應遷無主棺塜甚夥天台士紳陳鐘祺等集資瑩葬請免護照費已照准 
　　二師砲兵隊成立後張隊長呈請委任余贊鼎爲少校隊附劉國華爲上尉隊附林紀棠爲副官沈宗雨吳宗牘張維英徐仙萊爲一二三四各連長奉令照准 
[南京快信]  
　　皖浙運動和平代表余壽平昨日由滬來寗轉輪赴皖與馬聯甲接洽撤兵事 
　　王克敏昨電兩長請迅將應解北京税欵酌予匯寄以清年　　急 
　　聞齊杜與北京往返磋商爲便利海軍起見擬在寗設立海軍軍械製造廠 
　　海杜昨電王克敏速斷　欵以便早日支配各　 
　　航空署咨省署報告國際飛機因踐巴黎和約定六月來華届時請飭屬妥爲招待保護 
　　韓省長通令各縣限定二月以内均須實行户籍調查違則嚴懲不貸 
　　財廳通令各縣會同商會調查官商辦各銀行號財產及近三年營業狀况編成目錄曁出入對照表送廳彙呈核轉 
　　蘇省捲菸特税因得標人資格問題發生許多糾葛致開徵一再稽郔昨又有武進捲菸商號良濟等指明該區得標之葉向春係屬僞名呈請撤換無錫捲菸業代表孫鑄等以該區特税爲業外朦包呈請取消省長均令財政廳從速核明辦理 
　　蔣敎育廳長據敎育行政會議議决案呈准省署通令各縣知事取銷前令組織之敎育經濟審查會 
　　敎廳因宿遷縣高小學生侮辱敎育局長事特訓令該縣知事依法秉公辦理 
　　江寗第二高等小學敎員現檢出該校代理校長劉啓動虚報敎員名額表册及尅扣薪金濫收雜費各證據送交敎育局呈報撤究 
　　阜寗縣議會電稱前知事洪鑑卸任兩月地方附税無着乞派員勒交盤查並予懲處省令財政廳迅飭守催交代委員勒催會算結報 
　　寗垣昨（二十六）日奇冷今（二十七）晨聞昨晚東關頭等處凍斃貧民數人 
　　陳調元電齊日前在徐捕獲巨匪田七刻正研訊 
地方通信 
[松江]  
　　推薦常任委員近訊松江縣會内所設之常任委員前由縣署提出四人除經縣議會對於耿葆煃譚翼璋曾投同意票外其他未投同意票之二人須由縣署另行提出徵求同意現聞楓涇市總董郁彤雯省議員葉桐叔曾致函温知事推薦郁懿生爲常任委員未知參事會下次開會時温知事提出否也 
[蘇州]  
　　郭知事奉委屠宰税會辦吳縣全境屠宰税自奉廳令委任汪君東寳來蘇官辦後辦事屢形棘手嚴廳長特於十八日委派吳縣知事郭曾基君兼任委辦事務郭知事奉文後業已就職 
　　董康來蘇度歲前司法總長董康於昨日（二十六）上午自常州乘車來蘇高地審檢朱周岳黄四廳長及董之至戚故舊均屆期紛赴車站迎迓董下車後即由朱周二廳長在城外宴請午飯至傍晚入城住侍其巷私庽聞董擬在蘇度歲再赴杭州云 
[常熟]  
　　市鄕董事會之談話會市鄕董事前日在城西會元坊事務所開會到者祇有海虞梅李太和鳳凰山等十餘市鄕不足法定人數改開談話會多數主張各市鄕公推［縣署附税帶徵各欵臨時管理員］討論結果由該會提出議案呈請縣署於二十八日提交市鄕董事會公决 
旋即散會 
[無錫]  
　　震華電氣事業推廣消息常州震華電氣廠自出售電力之後錫邑各鎭向該廠接洽定標者已屬不少茲悉縣屬青城市禮舍鎭之薛克勤等擬將全市應用電力統向該廠包下日後對於各鎭之電燈及碾米戽水等機租用電力可以由總包者如何分配即零用躉需亦無阻礙之苦已向震華廠作數度之接洽互訂條件行將就緒聞至來年三月即可通用故以後該市電燈雖僻巷遠鄕亦可接燃矣 
[常州]  
　　崔橋鎭大刦案續誌武邑政成鄕崔橋鎭陳姓被盜匪縱火行刦一案姚知事本擬於二十六日親往踏勘嗣因事中止至二十七日上午始率整及書記乘車前往據事主陳燦然謂素開米行二十四日晚七時許忽聞橋南有劈拍之聲不旋踵而明火持械之盜匪四五人擁入陳浩然家浩然與燦然爲兄弟且居處毘連燦然見盜匪之來先後共十餘人反風及駐守橋南與街之四周者約二十人左右有持后蹚槍者有持手槍者有抛擲炸藥者至浩然家即扭往其妻逼勒銀洋稍不遂意即將洋油洒於屋之四周以火燃之頃刻間火光燭天喊聲四起而一部分盜匪且擁入燦然家同時縱火乘機刦掠燦然有鐵洋箱一隻經盜匪十餘人抬出在塲上打破内藏現洋二百餘元盡被刦去浩然被刦現洋約二百餘元兩家所堆米稻四五百擔約値三四千元盡付一炬所有聯單紙筆衣飾器物各件絲毫未能搶出火起後附近居民均畏盜匪之勢不敢施救以至延燒陳南榮等七八家歷兩小時之久始向玉祁一帶而去姚知事勘畢遂乘晚車回署限令法警於三日内破案 
[揚州]  
　　令緝盜犯淮揚胡道尹兩令縣署一據興化縣呈報劉家溝河下有米船三艘突來匪船四隻匪徒二十餘人分作兩班各持快槍撑去米船兩隻並將莫豐元開槍擊斃旋到倪兆熊等家分投搜刦開單報請協緝一據漣水縣呈據王志傑訴稱被匪十餘人各持快槍合子砲破門而入將民子小墜子抬去放火燃燒草堆限令備洋一千二百元贖子等情呈請協緝仰即一體遵照協緝務獲解案究辦云云即經曹知事分令探警及警　隊一體遵照矣 
[清江]  
　　鄕民族鬭釀成命案淮陰五市永豐鎭農民漆以國家所種麥苗日昨（二十三）爲莊隣吳其恒之牛隻所踐食時經伊兄以訓查見追逐並將扣牛草繩扭斷吳聞之大憤即向以國起衅口角扭至宋集理理論詎將至該集吳其恒率領族衆即向漆氏兄弟扭打一團勢頗兇兇漆以訓被毆傷重登時斃命漆毓煥漆以功兩人受傷亦重駐防該集警備隊聞訊趕至當塲將兇犯吳其恒吳雨蘭吳章功吳雨增吳雨沛等七人拿獲刻屍弟漆以國與地保蔣萬同已赴縣訴報朱知事據報後隨帶書記檢騐吏前詣相騐一面飭將兇犯解案以憑依法訊辦　　嵇司務長押解來浦淮揚鎭守使部屬前在揚州仙女鎭封鎖船隻誤傷人命一節業見本報刻馬使對於肇事之嵇司務長意頗不滿特將提解來浦訊供收押以俟依法懲處俾昭炯戒聞馬使對於屍屬並有所撫䘏云 
[徐州]  
　　糧行被刦本城南關鐵佛寺前三義公糧行昨晚八時許忽有匪徒五人三人守門二人入内當將行夥人等嚇令盡赴院中祇留其司賬一人開箱倒篋搜去現洋一百五十八元錢票二百數十千搜畢向東北土城一帶逃逸及該行主邢某報告警局則匪去無踪矣 
　　航政局奉令停辦航政局自夏間設立以來迭經各方反對現已實行停止茲覓得省令原文如下案查航政局原爲保護航商乃籌辦以來羣情惶惑不可終日原訂章程未盡完善推行困難除令該局暫行停止於上海鎭江清江　灣等處留一調查員從事調查俟改訂章程再行籌辦以資整頓外合行通令一體知照此令云云 
[嘉興]  
　　續派小學縣税補助費嘉興各區小學縣税補助費前由勸學所派給洋二千二百五十元繳由各區學務委員具領轉給各校支用茲悉其餘半數洋二千二百五十元業由陳勸學所長向縣領出按照各區學校數及學齡兒童數分别支配分函九區學務委員具領轉給各校矣　　開浚宣公橋洒道天久不雨河水乾涸域中河道已不能行舟而東門外之宣公橋一帶河道多屬淤淺來往船隻不能行駛且該處係船隻必經之要道故該處商民已提議設法開濬以便行舟業已函請官廳撥欵開浚現縣署已令飭第一區自治委員趙泰祺勘估工價以便撥欵開浚 
[紹興]  
　　錢江添置渡輪記錢江爲杭紹交通要道自義渡局改置汽輪拖船以來行旅莫不稱便第現僅有汽輪四艘拖船十六只實屬不敷分配去年十月間由紹縣商會與杭甬兩商會發起添置汽輪四艘拖船二十只計預算經常等費年需洋三萬元有奇該欵須按年繼續非省税開支慮難持久遂由該三商會聯名呈准省署提交省議會議决通過該三商會以前項經常費已有省欵可支惟置輪與船兩項合約非四萬不可遂籌議分募紹興商會現已印就（錢江義渡添置汽輪拖船募捐啓）千份於二十六日開始分送籌募矣 
　　縣議會議長辭職紹興縣議會議長張鐘湘於二十六號向該會提出辭職書並聲明鈐記案卷等由姚朱兩書記保管經費則有章書記負責請副議長徐繩宗即日審核騐收以便將來轉交後任云 
 
 

Page 12

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
 

Page 13

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *本埠新聞 
[平民敎育促進會籌備會紀]  
　　通過簡章昨晚七時上寳平民敎育促進會假西門江蘇省敎育會三層樓開籌備大會到者熊秉三夫人等八十餘人由沈信卿主席致開會辭次熊夫人演説晏陽君報告辦理平民敎育經過情形傅若愚講演平民敎育與國家根本及國際地位之關係南京平民敎育總幹事王伯秋報告南京平民敎育情形黄任之演説乃通過章程後由晏陽初講演敎授法並試演幻燈晏君申説幻燈能增人興趣生出自動效力與留印象於腦筋内云云末各團體代表塡寫擔任或徵求義務敎員志願書迨至散會時已十一時半茲將演辭與通過章程錄左 
　　沈信卿報告上寳平民敎育籌備會爲熊夫人所發起熊夫人於平民敎育提倡最力自上次舉行歡迎熊夫人大會後同人等即討論組織上寳促進會事蓋滬上爲交通便利之區而租界尤關重要南市敎育固極發達然普及恐仍不易閘北毘連寳山上海寳山必須聯合進行故深盼實際能辦平民敎育者促成此會俾他日得開成立大會逐漸推廣使上寳兩區平民盡能識字則誠地方之大幸也 
　　熊夫人演説其慧今日得參與盛會誠爲幸事諸君此來大都爲平民敎育而來試觀諸君均服務敎育界自義務敎育以至高等敎育均有所盡力而今乃大聲疾呼平民敎育是何故歟良以中華民國雖已成立而共和國民常識恐尚難遍知照中華敎育改進社之調查吾國四萬萬人中受敎育者祇有百分之二十欲以此樹建國之基實不可能故惟有從普及敎育入手而尤要在提倡平民敎育今春來滬知青年會協會曾辦平民敎育而主持之晏傅兩君皆自歐美歸國後即從事於此經騐亦復宏富而各種辦法亦都非常經濟故採擇施行目下南京方面已成立者有一百一二十六所學生達五千人而各處之繼續設立者爲數亦不在少即遠在綏遠歸化亦都次第設立此種現象皆因平民覺不識字之痛苦毅然求學亦未始非一種大好現象故在今日辦平民敎育祇愁無人提倡不愁無人來學也今日上寳促進會開籌備會深願此種工作旣經開工即用實力工作由上海而各地浸而普及於全國苟能於十二年中使我國平民無一人不識字無一人不具有共和國民常識無一人不有國家社會之觀念則將來國家社會無進化其誰信之苟平民敎育發達則義務敎育亦隨之而蒸蒸日上而國力之强盛亦基於是今日時間匆促不及多談深願他日成立大會開幕其慧得躬與其盛則幸甚矣 
　　晏陽初報告目下中國現狀論者都謂缺乏人才其原因皆由敎育太少之故至貧弱之源則分利者多生利者少所致鄙人常謂今日中國之所需要即使人人有明晰之智識與思想一人得一人之實用因此爲平民敎育之提倡至平民敎育之實行尤在乎集羣力以行之以長沙往事證之運動方法有兩種要點（一）須鼓動全城智識階級之熱心使知平民敎育運動爲必要之圖（二）須使無智識階級咸知有此種平民敎育之運動其步驟則分下列數種㈠游街大會㈡演講隊㈢貼敎育畫㈣集店主開大會㈤召集各校學生使充招生隊其結果非常滿意至於餘興之幻燈敎授則可以少數敎員敎授多數學生亦爲經濟辦法之一最近測騐已讀過四個月之學生結果甚佳而其重大原因則尤在敎授者之能熱心也 
　　傅若愚演説平民敎育與貴族敎育相反者也昔日中國所施行之敎育係一種貴族敎育但有一部分能有機會求學卒致少數人能識字現在則施行平民敎育但平民敎育與高等敎育當雙方並進又自民國成立以來已有十三年國内不靖紛爭不已人皆謂裁兵制憲理財爲緊要鄙人以爲首要者爲普及敎育苟敎育能普及則人民有普通智識爲事自有意識故吾人必施行平民敎育若能施行平民敎育即救國之根本也又平民敎育與增進國際地位亦有關係目下外人在腦海中尙有印象以爲中國有髪辫·吸鴉片·小足臉黑者也外國人民旣如此輕視中國其政府乃對於中國政府日壞若能辦理敎育之處甚多則人人識字自可免除外人輕視但有一困難即施行平民敎育者祇有義務而無利益苟各界盡力提倡之則上海施行平民敎育必有極好之效果也 
　　王伯秋報告南京于初施行平民敎育時先組織六個委員會捐洋一萬五千元借公共地方設立會所招請幹事由各機關代爲出薪皆能熱心辦事乃次第召集南京國立省立公私立大中小學校校長磋商借用校址校具一致贊成又警察廳廳長王桂林已開義務學校二十五處亦借以開平民學校並託警察廳在所轄六區域内招集私墊敎員開會磋商借用校址又委托　人有六百零八人畢業成績斐然又招集工廠廠主磋商俾工人得有求學機會在模範監獄亦施行平民敎育一星期前召集彈詞家於説書時代爲説明平民敎育鼓勵讀書目下若輩已編成數種平民敎育歌並願捐欵在茶肆施行平民敎育但目下有問題即在平民敎育學校肄業四月畢業後如何升學如何得謀生之法此乃由鄙人於經騐上得來須請諸君注意其他如組織千字報紙施受平民敎育時不可演講外交社會主義等等蓋恐失去敎人識字宗旨而爲官廳干涉耳　　黄任之演説施行平民敎育先以千字課本敎授此乃初步功夫並有其他種種事業又有人謂熊夫人於此嚴寒時候何以不在家坐於火爐之旁而東奔西走此即足見熊太太之熱心提倡平民敎育與其他太太不同且今晚係上寳平民敎育促進會籌備會熊太太係寳山人寳山平民敎育當更熱心提倡也云云 
　　簡章草案修改通過該會簡章草案全文已誌昨報昨日黄君演説後即討論簡章草案標題及第一條完全通過第二條在本會宗旨在與中華平民敎育促進會協助進行句下加［及江蘇平民敎育促進會］十字第三條亦完全通過第四條删［甲種會員之資格如左］九字而於第（三）項下加［有以上資格皆得爲甲種會員］十二字及删［乙種會員之資格如下］九字而下句改爲［（四）凡熱心平民敎育并年納會費二元者均爲乙種會員］第五條末加［（四）依第十條之規定分設事務所其職員得酌量定之］一項第六第七第八第九等條均完全通過而加［第十條本會會所設於上海囗囗囗並得爲上寳兩縣各市鄕之推廣起見分設事務所］一條而將草案第十條改爲第十一條 
[西報紀京滬航空暫難開辦]  
　　上海泰晤士報云邇來華字報紙又有北京航空署擬明春開辦京滬航空之説按京滬航空一線三年來累有開辦之説今日已屬第四次然究其實際一時確不易開辦北京現無相當之飛機天津亦無飛機南京僅有維克斯維梅兩種可用上海所有皆屬軍用不宜長途飛航張作霖雖有可供遠航之飛機而未必能借與航空署且設備航空上最緊要之航空塲至少歷時九月此外尙須設置應急用之航空場以備出險時中途停留之用而中國駕驶人才於長途航行方面本極缺乏若借材異域則以各督軍之互相仇視料未必能得英國駕駛員所可聘用者僅有俄人然其良者已爲奉張拔取無餘矣各督近向歐洲定造飛機多架但就記者所能徵實俱屬軍用無一可供商用故中國非俟建設穏固政府未必能有商用航空也 
[列寗死後之在滬俄難民態度]  
　　驟增回國撲滅紅黨之希望上海泰晤士報云本埠俄難民聞列寗氏死氂驟增其回國撲滅紅黨希望頗有躍躍欲動之勢聞各俄將間幾於每日皆有會議記者嘗晤某俄將詢以樸滅紅黨步驟答稱藍格爾氏部下至少有二萬人散處塞爾維亞又有二萬人分居捷克斯拉夫皆可集合加以現在中國之二萬人此輩從事歐戰久經訓練立誓驅除紅黨至死方休目下列寗新死彼黨驟喪首領必啓内訌謝米諾夫氏已在日本部署一切史泰克氏亦集合各船於馬尼剌以待出發即現泊吳淞之輪船亦不難於二日内凖備開駛嗣叩以經費所出俄將雖無詳確答覆言下頗有各反革命黨首領豈皆囊空之槪繼詢以外國援助答稱中國樂於難民之出境日本樂於海參崴復爲友軍所得可圖經商之便利歐洲樂於脱除共產宣傳之危皆能爲助渠輩此時正待出發之令而此令料亦不久可下云 
[杭辛齋今日出殯生平事跡略述]  
　　國會議員杭辛齋定今日下午二時出殯各界致送輓聯者甚多護軍使署及警察廳均將派馬巡隨送又其門人昨爲杭氏撰傅文云吾師海寗杭辛齋先生清同治八年七月生於浙江海寧州家世以文學名年二十二補本州博博士弟子員遇試輒冠其曹次年游學至北京國子監讀書並肄業同文館習歷算及法國文字中日戰後滿清政府日即腐敗政以賄成吾師上書光緒帝力舉條陳變法自强兩次密旨召見授中書面諭在軍機章京行走吾師力辭並面賜象章言滿天下四字即戊戍政變之前十日也庚子拳亂吾師盡罄所有與北方諸豪俠謀刦光緖帝南遷不成遂避跡山東德州以行醫自活自此知滿清之不可救非力圖革命則漢族將與之共盡乃因程家　之介紹更名姓入同盟會密謀革命在北京創辦京話報中華報啓發民智實爲北方革命之先河機事甚密人鮮知之仍以發表革新政見爲清政府所嫉擬加罪而無由旋以西太后擅權攬政在中華報上直言彈劾卒下刑部獄幸各國公使及上海各領事力持正論得不死出獄嗣與胡韻梅孫寳琦朱啓鈐嚴修合舉袁世凱練兵小站遂延攬入幕主持一星期政見不合拂袖而去復觸袁氏怒遞解回籍旋爲浙撫增　力奏　　辦實業任農工研究會長發行農　　誌　舉爲浙江　會正會長在杭　　白話　　吹不　餘力辛亥之役杭州駐防旗營負　抗命全城驚愷衆知吾師有膽識爲旗營所信仰推爲一營招撫吾師冒槍林彈雨徒步進營片言解决否則兩方巷戰全城必遭糜　事定公推爲民政長以酬其勞而吾師絶不居功拒不執政仍因其報務爲生活專心於社會事業省中團體五十有三吾師主持者得其半明年春被舉爲衆議院議員入都適袁氏將圖帝制首爲國務員鉺不動繼爲十萬金及大耳胡同華厦誘又被拒起而毀洪憲之議遂被捕下獄吾師坦然曰帝孽復興誠民國之不幸在縲絏中遇一髮眉皓白之老人謂吾師曰吾一生研究易理昨以易卜早知君來君有夙慧吾道有傳人矣以易學授之吾師遂在獄精研易理殆袁氏卒吾師復出獄遍搜易學之著先後三四年得著四百餘種襥被南歸護法赴粤辛酉因事遇滬市民推長市民施診醫院及鑛業協會復創研幾學社新　學會今歲北庭劇變吾師力持正誼遂偕兩院同入來滬集會吾師革命垂三十年著易學叢書二十卷已刋行世檢篋中詩文稿甚多惜尙未刋行不克竟其志而今長逝矣鳴呼春秋五十有五 
　　按杭君畢生奔走國事雖屢瀕於危而不變其志不易其操是誠孟子所謂富貴不淫貧賤不移威武不屈者矣惜乎主義未伸遽爾謝世恐杭君尙不能瞑目於地下也 
[西報對於德律風公司之責言]  
　　大陸報云上海德律風公司未能以良好之服務畀予公衆吾人雖時爲有力之抗議然以抗議之程度與不便利之程度較猶覺相差懸殊此可爲浩或　者也德律風爲便利公共之事業今其不能以最大之便利供給用户咎當誰屬吾人不欲論列僅就實際之經騐與市民之煩言而論覺吾人出費已不可謂不鉅而所得之報償猶大有缺憾在焉夫人民之樂用德律風首取其可以處分日常事務較之書信便而且速而電話事業之存在於社會即爲其有效用故乃今負責者似猶未達斯義吾人非謂上海德律風完全失其效用然以其施用時之不便已大足喪失其效用且鑒於近數年來公司獲利之豐厚更增吾人之失望考其令人不便之原由除機械上之缺點外要爲接線之不善如接線之遲延謬誤以及種種令人憤怒之故最足令人感受不便甚致有人謂電話尙不若書信之較易得良好結果華洋德律風公司令已就一部份用户試騐新式自働電話機吾人自未免亟盼其試騐之結果苟試騐成績不下於他埠上海自無不裝之理倘試騐而不良深望該公司盡用種種方法務令現有之電話成一眞正有用事業今市民以最有價値之專利權讓予公司是公司不僅向股東應盡其責而於市民亦負有義務此項義務苟能早日實踐則吾人亦可早享電話之利便云 
[留滬議員討論憲法問題昨聞]  
　　林湯撰文已脱稿林長民湯漪等來滬後對於憲法問題有所計議業紀前報茲悉林湯二君所撰之文均於昨日脱稿湯文係以憲法起草委員長資格根據憲法會議規則以否認北京憲法林文則於善後問題有所陳述今日在滬議員將有會談對該問題加以研究後日或將邀請本埠新聞界及各界報告此事至該文正式發表須在陰曆明正云 
[捲烟業今日開大會昨午先開預備會]  
　　本埠捲烟業連日爲反對捲烟特税舉行羣衆運動雖特税已得非正式暫緩實行之消息因無省署正式電令　 
不肯遽行復業遂有籲懇商會援助之聲請而有今日大會之取决昨日下午三時該同業特開預備會議主席陳良玉宣述該同業此次反對特税之眞相謂查貨物品之征税原爲各國通例吾人深明此意本不欲爲毫無理由之反對矧消耗品之征捐在各國奚止値百抽二十有人誤會同業之反對爲無意識則同業等敢鄭重聲明之㈠按照税則原理在同一區域税率斷無軒　之理今則捲烟特税有華租兩界之偏苛進一步言之凡毘連租界之華肆因特税而貨價有高低之别則顧主必避重就輕華肆勢必歇業如此利害切膚之痛苦孰能容忍此事實上不得不反對者也㈡若謂蘇省此次征收捲烟税係根據全省商聯會之請求復經省議會之通過原無反對之餘地但此項税欵之充敎育經費蘇省當局是否有確實誠意之保障證以今日官場之素來信用難保無移充别用之弊資非然者彼所謂取之於商用之於民則吾人孰不有子女孰不希望其受敎育故吾人今日之反對特税亦正所以反對官塲之素無信用耳㈢至捲烟特税之在今日且有外交關係北京公使團方正抗議而官塲在外交上之應付則曰目前無論上海或江蘇業已暫緩以憑關税會議之解决一方面對商民則雷厲風行不顧商艱如此在其他内地尙有可言若在上海則旣有畸輕畸重之弊直可以認爲特别區域而轄免之否則亦須有相當之辦法焉㈣此次因華界同　之停　捲烟而引起租界同業之恐慌乃爲一　運動　　之結果兎死狐悲亦應有之舉也稍有人心者當表同情矧此次停售捲烟華界同業三千餘家每日損失至少在一萬元以上公司方面之損失租界同業犠牲可以想見㈤本年安徽蕪湖湖北漢口因捐烟税而激罷市亦以官場　切從事致起糾紛今上海税局辦法罰則之嚴兼及行路者則將來之影響豈僅吾業實一社會治安問題耳㈥有人謂我同業唯一之目的在撤銷税局何以旣得英美公司之書面答復後不乘機復業且於商會之請願書中遽肯爲暫緩實行之轉圜何前　而後恭須知同業此次反對特税純爲事實質言之即販碗問題雅不欲借重外力自失人格也且英美公司之函祇憑領事之言我華商祇知官廳行政自有正式手續故不欲冒昩復業至請願商會在時機上認爲年關伊邇長此停業不僅蒙巨大之損失而人欠欠人之店務亟待清理爲顧全目前計是不能不力求暫緩實行一法也總之我人所反對者係無保障不合税則不清手續在外交上尙屬懸案之税凡此理由應請到會諸君加以考慮則明日大會之討論可省多少腦力及廢話而得眞正妥善之辦法則所推負責代表可與兩商會協商進行也旋經會衆詳細研究决議㈠請五公司代表及各團體代表列席旁聽㈡請業董及全體同業考慮理由説明是非准時到會㈢决議推派各區招待糾察等臨時幹事及其他手續而散云 
[上寳捲烟税局昨發佈告]  
　　謂省令緩辦爲謡言江蘇上寳區捲烟營業税徵收局昨發第三號佈告云爲布告事照得本局開徵伊始該商等停業要挾昨又遍傳有省令暫停徵收之説適本局長晋謁省座面奉嚴催並有此項税收爲省議會議决補助本省敎育基金非俟國際關税會議及增加奢侈品等税確能平允實行萬無停辦之理等諭可見省令緩辦之謡全無根據諒係輾轉傳述致生誤會爲此明白布告仰該業商民人等一體知悉務各遵章領照繳税各安生業如再故意藐玩妨礙公務法律具在當不能爲滋事者曲恕也特此布告局長張清澄 
[閘北水電廠案之張一鵬函]  
　　張一鵬爲閘北水電廠事致韓省長函云省長尊鑒聞德軒諸君以水電廠委員會最近籌議諸端深致疑慮德軒諸君其爲省產謀者固忠矣實矣而其於廠之歷史地方人民之利害與夫委員會接收之宗旨或有未盡悉者則其立論之歧異宜也一鵬對於德軒諸君所列三條除第一條爲委員會實行公開之結果認爲毫無問題及第三條爲商辦以後之事現尙無從討論外茲就第二條所謂緊急處分委員會在事實上法律上主張之根據地逐一説明惟省長垂聽焉夫水電廠之營業惟水與電水雖汚濁短少尙有發動機器自製水池電則全恃外人設一旦斷絶來源全市頓成黑暗查英工部局購電合同至本年七月七日期滿期滿之後任何一方提出條改條件則舊合同之效力僅能延長十二個月然則本年八月八日即不能不禁彼方之提議其提議條欵必屬有損於廠可以斷言何則去年六月英工部局曾以供給電力高壓增加要求改用變壓機器添設總方浜間凡此種種設備需欵甚鉅卒以合同尙未届期婉詞延宕本年期滿之時該問題立即發生再益以電價年限等無事不可制我死命故爲廠務謀安全至遲必使明年七月七日有自行發電之能力方不受外界之壓迫而定購此項機器由外洋裝運來華約需十朋裝製此項機器約需六月繪圖定樣及猶豫期间最短以一月計自非十七個月不能告成本年尙餘十一月明年有六月零七日共計亦十七個月故自行發電之計畫不能不於此時决定設延緩一日則明年七月八日閘北即無電可用夫以閘北日益發達之市面如果一日無電試問商務警政以及交通工業成何景象此非危詞也勢所必至力不能避也故查照合同期限爲先事根本之企業有非可以一日緩者謂非緊急不可得也謂非因緊急而有所處分亦不可得也查省制本有省長得發單行章程之規定其立法精神即指此類事件而言省議會暫行法雖無咨交追認之規定然該法規定專就議會職權方面而言其省長職權方面自以省制爲唯一依據舉例言之省長交議該法亦無規定然每期開會交議案件列諸日程付諸表决亦已數見不鮮即追認之案上届亦有先例其爲依據省制成規具在何獨於追認而疑之耶蓋不明事實内容即用意眞誠亦有時而誤不綜法律全體雖移談條例亦有時而歧此類是也至完全省辦及省商合辦均萬不能達此目的則事勢昭然無庸詞費無營業權之商榷尤屬將來問題一俟時會成熟當更有所論列倘蒙下問亦願一抒所見以備采擇臨穎不盡欲言惟祈垂察幸甚附抄合　原文第二第三兩條並請賜閲一　謹啓附鈔［購用英工部局電力合同］第二條自一千九百十九年七月八日起按　本合　條件　電以五年爲最短期限第三條上條所定五年期限屆滿以後如非於十二個月以前由作何一方面先行函知本合同仍繼續有效 
[閘北水電監察答覆質問題]  
　　閘北水電廠監察員昨復閘北十一路商聯會余錫品姜　素函云敬復者接誦台函祇悉一切公團推舉監察之任務前經議决督促商辦共管省產監察廠務三項關於第一項業經昨日聯席會議議决由委員會具文省署聲請批准委員會旣允負責進行國楨等自當隨時督促關於第二項於十五日接收廠務時已將廠中道契權柄單及饙電接水等合同共同存放興業銀行保管庫保管關於第三項敝監察員逐日由澤春義華輪流到廠祇以經酌定時間致違芳躅其監察員簡章第三條之逐日查閲公文並經昨日面詢委員會據云現在接收之頃文牘職務今始派定自即日起即當實行以前委員會文件僅接收後照例報告公文等語至於整飭廠務昨經聯席會議議决添造民德路方脈間購　工作汽車及改良進火線三項革除苛刻之貼費章程昨日會議席上亦有建議當以茲事體大必須通盤計劃方能决定故延至下次開會再議國楨等在職一日必當照章履行職務以副各公團付託之重茲定每星期日上午十時在慈善團開監察員會各公團有事見敎請於是時到會以便接洽昨日聯席情形已見報載茲不贅兪國楨·王棟·沈澤春·陸倫壽·管義華啓 
[航政局取消後之航商自衛策]  
　　擬議整頓浦江保航辦法十條航政局上海區業經遵令辦等情迭誌本報本埠各業航商以航政局雖經暫時停辦而航商對於保航辦法亦應早自籌謀以免再有藉口苛捐　事並以保航商之安全昨淞滬駁船公所及各帮各業各公所各行號·各廠棧·等航商特爲此事舉行聯席會議討論結果以上海·浦江·近來刦案迭出各業損失頗大當此年關航運發達之際非有妥實保護辦法難安營業當將前次議决各案呈請軍使並將擬議之整頓黄浦江保航辦法十條詳呈省長從速核准施行並因各航商代客運貨如遇搶刧情事航商與各業業主同蒙其害故又擬擇期舉行商航兩界聯合會討論進行云茲將擬定之十項辦法錄下 
　　（甲）上海浦江特設商港保航警察（此項警察專爲保護船隻商貨照料各碼頭輪船裝卸以及巡緝浦江及兩岸匪類而保商航之安寗並由商航兩界合組董事會監督管理之）乙（設浦江游民收容所（此項收容所收留浦江無業游民入所學習工藝化莠焉良導入正軌以清匪患）（丙）清查船商户籍辦理船舶登記（此項清查登記爲便於稽查船隻而免匪徒盤踞以杜盜竊之患）（丁）浦江發生盜竊案因而破獲之匪犯應照懲治盜匪條律處理之（戊）設航事公斷處（由商航兩界團體合組之）（己）請省長通令將各項雜捐及匪徒勒收之一切陋規一體免除禁革（此條係指船户方面每年在浦江中被匪徒勒索敲詐所謂買路錢保險費等種種陋規統計每船須耗十餘元雖出此巨費而財物仍被盜竊損失不資實爲商航之大害故請辦保航警察專爲保護商航財物之必要）（庚）設備浦江救生艇（辛）設置浦江救火汽輪（壬）提撥修治河口水道常年工程費（此條係對於河工常年疏浚可免再如蘇州河之淤塞以利航行（（癸）商航團體合組董事會爲監督機關監督執行以上各辦法之實行（凡關於用人行政預算决算均須交議通過以歸公開而免隔閡） 
[浙民大會致盛竹書函]  
　　爲造幣廠借欵事國聞通信社云大埠全浙公會昨接浙民救國大會轉來致盛竹書函云上海银行公會會長盛竹書鑒先生此次慫恿造幣廠借欵國人早燭其奸江浙和平衆意一致先生又爲此中奔走最力之人如此口是心非豈非反助曹逆加禍江浙特盡忠告諸維採納浙民救國大會叩宥 
[福建同鄕會定期開聯席會]  
　　討論王永彝軍隊屠戮鄕民事旅滬福建同鄕會昨發出通告云敬啓者閩省惠安鄕民被王永彝軍隊屠戮一案敝會已致電京閩各當局呼籲原電均登本埠各報其慘狀諒蒙察閲茲訂本月三十日下午二時（即陰曆十二月二十五日）在南市外鹹瓜街泉漳會館開各團體聯席會議届期務請推舉代表蒞臨商决辦法素仰貴會主持正誼諒必樂予援助也旅滬福建同鄕會啓 
[旅滬贛人昨日集會]  
　　宣布江西拒毒局眞相旅滬贛民自治促進會於昨日開會到會者三十餘人公推郭君柱主席宣佈議題（甲）蔡成勳假借拒禁毒品名義推銷鴉片案（乙）請願廣州孫大元帥出師討賊案（丙）會員胡廷鑾違背本會宗旨在外招摇案經衆討論對於蔡成勳推銷鴉片案議决㈠通告省内外贛人一致反對㈡宣布蔡成勳推銷鴉片眞相請全國各報館主張公道㈢致函萬國拒毒會及各國公使宣布蔡成勳破壞烟禁罪狀其餘請討賊案公推葉　蘭孫起草即日致電廣州胡廷鑾違背宗旨案公决登報除名議畢時已五鐘宣告散會 
[江蘇童子軍聯合會董事會紀]  
　　昨日（二十七）上午十時江蘇童子軍聯合會開董事會到者沈信卿·章伯寅·章君疇·等議决案如下㈠章君疇交到草擬培植初中童子軍敎練員辦法議决建議省廳商請柬南大學在敎育科内特設童子軍系爲培植敎練員人才之根本計畫㈡章君疇交到調查丹徒童子軍四五七九各團童子軍情形議决准予註册備查各團敎練員證書照給並將章君調查意見摘要轉致㈢規定組織修改章程委員會開會日期議决定於二月十六日（星期六）下午二時開會討論進行㈣江陰童子軍聯合會函報改選職員情形請給新任副敎練員周漢治證書㈤太倉童子軍聯合會請給總敎練員陳錫祜副總敎練員王振廷·沈重光·證書以上二案議决證書應即照給 
 
 

Page 14

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *[嚴寒中之試馬紀]  
　　近日天氣嚴來晨間尤甚　江灣　馬之各馬主於昨晨之試練仍不因冷而稍　其興其時北風凛冽滴水成　觀者身軀戰慄　者耳鼻似削而　地被　堅硬如石各馬主因　馬期近不得不皆令其馬　寒試　一時塲中各騎如山陰道上絡繹不絶一次　出至少十數只致記者目不暇給遂顧此失彼故祇摘錄其有價値者如下［司華羅飛］星期五會員　　中之最有價値者［派克飛］一同試練一哩四分之一總功夫爲二分五十二秒二線後半哩一分零三秒四線最後四分之一三十秒三線［派克飛］在　其半乘之後焉［北京城］一哩四分之一爲二分五十三秒二線而阳後四分之一爲二十九秒二線又爲是晨之最速者實可謂［司華羅飛］之勁　也［蒙司帶］一哩半之總功夫頗慢然最後四分之一爲三十秒亦不弱［　尼蘇格蘭］　半之最後四分之一爲三十秒二線總功夫爲三分三十六秒二線實較［蒙司帶］爲佳老馬中以［稍司塘］爲最佳久不出賽之［地　奸客］昨晨亦出而試練一哩四分之一記者祇見其後一哩之功夫爲二分十七秒後半哩一分零五秒三最後四分之一三十二秒傷足之後雖未能恢復以前之脚步然亦不弱也茲將昨晨所錄之試練成績記如左 
馬名騎者四分之一半哩　　　　　四分之三一哩一哩四分之一一哩半最後四分之一司華羅飛Swallowfield馬立司三六二一一三二一四八三二二一四二四二二四○五派克飛Parkfield吼達　　　二五三五一一哥倫比亞Cohumbia小道勒斯三六二一一○一四二二一四二二四七三三五一亨利外Henryy馬夫三五一○八一三八二二二一二五四三三地奸客TheHawk海而三五一二二一四五二一七一哩四分之一之後一哩三二英吉利麥南EnglishMoney克勞根三五二一○九一一四二三二一五二二四八一三二四達歇浦Leadership黄資四六一三○二一四一二五七二三三八五四○八二二九四富非門IulfllWent小道勒斯三六二一二二一四五二一九二五二三二利亞南勝Reorganisation馬夫二二○四二五五四三三啞本恩脱协OpeningEntry派得生三八二一一三三一四七三二二○三二二　鐵挪鐵WhiteKniht馬辣四○一一六一五○三二二五二五九三三一二三二二 
北京城CityofPeking海而三六三一一二三一五○二二四二五三二二九二蒙司帶MoonStar派得生四七三一一九二二○九一二四七一三二○四五五○四三○ 
龐尼蘇格蘭BonnieScotland道勒斯四一一一八四一五五二三○二三○六五五六二三○二老白雷Robbery白克而三七一二二一四五四二二○四二五三五三二四立雷申歇浦Relationship黄賢四三一二一二二○○二三六一三一○二五四二二三二普及立司Pugilist馬夫四○一一六二一五○二二四二五六四三二四稍司塘SouthDown坤山三四二一○七三一四一二一三三二四四三三一信息立的Sencerity派得生四○一一七三一五三四二二八二五九二　三一二電使頂勝Distinction馬辣四一三一一七一一五一四二二五二二五七三三二一啞口配勝Occupation馬夫二二五二五六　三一 
　司飛Danesfield糯而三七三一一五三一五一三二二五三二五七二一哩半之後一哩四分之一三一四台台浪雷DaddyLonglegs白克而四一一二一二○○二三六三一一三四一五一哩四分之三之後一哩半三○三克班雷矮司CapellaEyes海馬惟去三五四一一○一四二四二一六一四八三三二五山的門Sentiment小道勒斯一四六二一八三二立克司堡Lyksborg海而四三一二○二○五二三五三三○三雷飛Rayfreld吼達四八一三三二一六二五四三二五三一漢搿司Haggis白克而三六三一○九四一四三三二一五三一二淡南米脱Dynameter海馬惟去三七一一四一四八二二一二二五五三四　司必帶立的Hospitality派得生一五三二二二六二五七三一奸點反羅Haughtyfellow坤山二二一二五五三四雖富否司SafetyFirst劉噸德三九二一一四一一四八二二一二五四五三地果倫TheKoulan劉順德三七一一○一四五二二一八二五○三二 
果而八角塔ColdPagoda伍寳初二二○二二五二三一三 
[新制初中自然科敎材會續紀]  
　　敎材已經選定四月在蘇開會新學制初中自然科敎材討論會昨日上午九時繼續開會依照前一日認定之組别選取敎材根據商務中華兩書店所有新舊中學用理科敎科書（各書由兩書店赠送）加以取舍增補至下午三時許竣事即開聯席會議主席吳和士謂各組報告結果並提出本組不能解决須由聯席會議討論之問題遂由錢夢渭報告理化及自然現象選材之結果主席報告博物選材之結果繼由主席提出意見大致謂選材非易吾人盡一日之長草草選定必有掛一漏萬或未能確當之處此後須經詳細整理加以修正方可備編纂要目之用此整理委員不能不推定者也本屆之會僅有草創之第一步繼今以往尙有應趨之步調如全部敎材整理之後宜再開會討論通過然後根據之以編配敎學目的將原提草案修正方可供各初中校試敎以騐其是否合用預備其第二次之修正是則下一次之會期不能不預定者也至此次選材之主旨可得而言者凡三㈠應用上所需要者㈡智識上所需要者㈢於某事項有關係必須藉以解釋或證明者是也此後整理之方式鄙意當爲分類列舉式每類各有主要次要兩種俾編書者與敎學者旣可以便宜採取支配可以一覽之下即可知各科敎材之全量庶幾混合編排不致有偏枯所謂分類列舉式者如動物則爲㈠種類㈡形態學㈢組織學㈣生理學㈤生態學如物理則爲㈠現象㈡定律㈢器械㈣單組㈤定義他科可以類推云各人討論後公推王鳳孫顧欣伯吳東斗會同原起草員黄頌林吳子修吳和士爲整理委員儘陽曆三月十日完稿付會印發各中學校並定四月六日舉行第二次討論會地點假蘇州閭門外公立醫學專門學校又次推舉吳和士惲季英草擬敎學要目預定第二次會議時修正原草案之用以節時間亦定三月十日爲交稿期旋即閉會已下午六時矣 
[國立自治學院聘定敎員]  
　　類皆海内外湛深博洽知名之士國立自治學院自籌備以來爲時數月現已就緒内部組織甚爲完善各省學生之志願升學來校報名應試者絡釋不絶其盛况　爲上海各校所未有所聘之敎員槪由該院院長張君勱親自遴聘類皆海内外湛深博洽知名之士計該院經濟學敎授兼總務長陳伯莊係哥侖比亞大學學士前廣州市工務局局長廣東經濟調查主任漢口工商銀行行長哲學敎授兼敎務長瞿世英係燕京大學學士碩士前燕京大學平民大學敎授國學敎授張雨田係北京大學師範大學敎授清史館纂修浙江通志局纂修著有史徽玉溪生年譜會箋后妃傳稿等刋行於世爲當今有數國學專家歷史敎授翁鋼夫人ＭｒｓＵｎｇｅｒｎ係德國哲學家凱塞林Ｋｅｙｓｅｒｌｉｎｇ之妹海德堡Ｈｅｉｄｅｌｂｅｒｇ大學哲學博士在英國劍橋大學專攻歷史英文敎授黎蘭女士ＭｉｓｓＬｅａｒｙ係美國特開司Ｔｅｄａｓ大學文學士中國函授學校英文敎授法律通論講師陸鼎揆係美國密切根Ｎｅｃｈｅｇａｎ大學法學博士中國公學商科大學敎授倫理學講師范綺係日本高等師範畢業又同校專攻科畢業敎育學士體育主任朱恩德係北京高等師範體育科畢業歷與遠東運動會俱穫首選編譯委員郭夢良係北京大學法學士圖書主任胡善恒係北京大學法學士註册主任余良猷係燕京大學文學士至政治學敎授則由張君勘博士自行擔任云 
[華東基督敎敎育會將開年會]  
　　上海泰晤士報云華東基督敎敎育會將於星期三至星期五在蘇州路新天安堂召集第十一届年會惟星期三晚間之會則假座四川路殉道堂舉行各大學敎授之股員會則在博物院路圖書館四樓開會而星期五下午休會後上海方面代表又將集議組織上海基督敎敎育會辦法至所有會中議題俱屬敎育方面應興應革之重要事宜云 
[省自治法籌備會近訊]  
　　江蘇省自治法會議組織法籌備會昨日又有各法定職業團體陸續推出籌備員茲將各函分綠如左　　銅山縣參事會敝會與縣議事會於本月十七日開聯席會議公同推定議事會議員胡君伯言爲籌備員除函知縣議會聯合會外相應函請貴會查照（下略） 
　　吳縣縣農會竊奉貴會函囑推舉代表到會爲籌備員茲經敝會公推姚會員元桂（字仲舫）赴會隨同諸君子籌備進行以期省自治法早日實現是所厚望除函姚會員外相應函復（下略） 
　　　縣縣商會竊奉鈞函内開江蘇省自治法會議組　法籌備會由省會各縣會以及全省各法定職業團體公推代表與會等因到會敝會當即開會推定敝會副會長吳君希白爲代表相應函復即希查照（下略）又該會日前函致本省紳士如馮夢華·張退庵·張嗇庵段少滄·張雲搏·張仲仁·方唯一·李平書·姚子讓·孟純生·史量才·狄楚青·盧紹劉等數十人請予贊助以期本省大法早日告成茲悉各人多有函復到會僉以賄選與製憲當分别以觀未可以人廢言故對於該會多願加入贊助云 
[總商會定期歡迎美商視察團]  
　　三十日午後三時半上海總商會定於本月三十日（星期三）午後三時半在會内歡迎美國舊金山商業視察團美國按察使總領事商會會長等亦在被邀之列陪席者除該會全體會董外並邀縣商會會長姚紫若·姚慕蓮·銀行公會會長盛竹書錢業公會會長秦潤卿·諸君昨已分發通知單文云逕啓者美商游歷來華行抵滬埠自應開會歡迎以敦友誼茲訂於一月三十號（即舊曆十二月二十五日）下午三半在本會備具茶點届時務祈早光作陪幸勿遲却無任企禱是否准到並望即日示復以便排座爲荷 
[英政府對華絲加税之昨聞]  
　　倫敦尙在抗議印度確已加價本埠華絲商前因英政府擬增絲貨進口關税特電駐英絲綢商查詢抗議結果在案茲悉該業昨接倫敦華商復電略稱英倫擬增進口絲貨税尙在抗議惟印度政府已將華商進口税實行加增計平均每噸加增英金四鎊云 
[改良輯里絲之兩條陳]  
　　調和蠶種改設絲廠本埠輯里絲商曾於今春將各種絲樣寄交美國紐約欽南兄弟公司（經營絲綢）請其試用旋由該公司總理威廉氏將絲樣交試騐部長西本子依法試騐得有試騐結果之報告書及改良辦法兩條已詳本報茲悉輯里絲業昨又接得駐美代表李佑仁來函對於欽南試騐部長所列調和輯里蠶種及籌設輯里絲廠兩條附有改良意見頗稱詳　茲錄於後藉供輯里絲業之參考㈠「調和輯里蠶種」按絲之堅力彈性及伸長力雖關乎天時地利然亦與蠶種有關蓋因特别天時地利而產生特别蠶種若以特别蠶種與其他蠶種交媾則可補天時地　利之缺憾日人常用此法我國廣東氣候偏於温潤故蠶種因之而變柔苟以輯里蠶種而與粤種交合則二者均有改良之希望欽南公司所稱吐產柔絲之蠶種者蓋指粤蠶㈡「籌設輯里絲廠」按在輯里絲區域改設絲廠繅製生絲一事業於第二届紐约國際絲業展覽會之報告書中竭力提議今欽南公司又以設廠繅絲爲請則我輯里絲業苟不改設絲廠鋭意改良繅制將無立足之餘地想國内諸公早已籌議諸希併力進行爲幸云 
[看護代表離滬赴粤]  
　　中西代表九十三名　　廣州將開看護大會各代表准今午動身前往其在上海赴粤者茲查有華人二十八名西人六十五名共計中外代表九十三名内男代表十五名女代表七十八名以看護大會秘書長可拉雪浦遜女士爲總代表華代表中有王丁丹·李大徵·林學恒·等十三人女代表中有劉蘭汀·張曼英·施瑪麗·鄭蘇亞·等十五人西人代表爲麥士威爾·卡菲孟·而女代表爲美伊施·孟蒂巴頓·尼西斐蘭·洛根·魏奇蘭·麥克梨·等六十三名云 
[三等典業被控案解决之呈報]  
　　會議兩次完全解决上海三等公典業被蘇省典業公會在省公署呈控利息爭持一案經南北市兩商會開聯席會議邀集雙方各代表籌議解决現已呈報會所備案茲錄兩次議决詳情如下民國十二年十二月十七日下午五時上海總商會·縣商會·先邀典業代表余魯卿·傳佐衡·錢梅生·並總商會會長方積蕃縣商會會長姚紫若五人開第一次會議磋商辦法其議案如下所有典業公會原定辦法三條應照此實行惟上海地隣租界有特别情形恐辦理稍涉操切或致爲叢毆雀如有限於資本及一時不能覔得相當地點者准其展緩辦理惟不得懸掛當字招牌俟覔得相當地點及籌有雄厚資本後再照典業規定章程辦理等語復於民國十三年一月七日邀集典業代表余得卿·穆子蘭·傳佐衡·押業代表陸少雲翁耐團並總商會會長方積蕃·縣商會會長姚紫若開第二次雙方正式會議其議决案如下㈠押業代表陸少雲·翁耐團·二君謂經四十家全體押業開會議决願永遠遵守以押店爲營業不掛當字各安各業㈡當業代表余魯卿·傅佐衡·穆子蘭·三君謂押業旣已承認永遠不掛當字仍用押字敝業亦不再計較但押業以後應特别注意不使再有當字發生俾可相安無事等語兩次議案列席各人均簽字存證旣而該兩會將兩次議决調解情形據情詳請上海縣沈知事查照備案外並請轉詳省公署備查以資遵守云 
[未决犯與獄囚分别待遇復函]  
　　上海律師公會頃接江蘇高等檢察廳公函内開逕覆者准貴公會函開本會於十二年十二月三十日開第二十九次常任評議員會由評議員蔡倪培提出蘇州吳縣分監對於看守所併入覊押未决人犯與已决獄囚同視律師因案接見多數託詞留難應函高等廳　定劃一辦法議案一件經衆討論僉以律師因案接見覊押人犯當然應予特别待遇未决人犯内多民事因案覊押尤與刑事人犯有異豈可與已决獄囚同視今因設備未周而暫時寄禁原屬不得已之辦法主管人員自不可不量分别旣存其羞惡之心亦示重人道主義决議由會據情函呈等語合行函達即請貴廳鑑核制定劃一辦法飭典獄官遵守並希見復等因准此查江蘇第三監分監附設本廳看守所覊押未决人犯一切待遇自應與已决監犯不同歷經明文規定不容忽視該監現正修改房屋尙未完竣設備或有未周之處准函前因除令行該監嗣後務須注意分别照章辦理外相應函復即希查照云云 
[警廳長加委屬僚]  
　　淞滬警察陸廳長查得本廳司法科全部科長科員均由徐故廳長委任自本廳長接事以來迄未加給委狀殊不足以昭愼重自應一律加委故於昨日分别委任該科全體官員照常任事云 
[閘北居民組織自防巡緝隊]  
　　東南通信社云閘北五區一帶自迭出搶案後該區警署雖加嚴戒備而北四川路一帶華洋交界之各商舖仍累遭搶竊前星期三上午八時虬江路口萬和　園失竊洋一百四十三元前日下午一時勤大烟紙號門首有某店小夥收賬歸店又遭匪徒搶去賬包一個計損失洋百餘元因之各店均慄慄自懼昨有該路紳商余星北烏智海·范鵬·王有富·張義昌·馮明權·等特爲此事在勤大號開議已决定發起自防巡緝隊設總部於宜樂里内每里雇用團丁八名二名一班輪値三小時每户派令督隊一名挨次輪流專防盜竊並發通告致閘北各里居户及店舖請各自組織彙報總部業已擬具計劃及必要之理由書詳請各官署立案其經費則按照居户貧富情形酌量納費云 
[法新租界安納金路之刼案]  
　　以送訊爲由法新租界安納金路四十六號門牌某槽坊於前晚十二時突來盜匪三人以送信爲由敲門入内各出手槍利刃嚇禁聲張當將鐵　撬開被搶去現洋鈔票共約五六百元之數携洋而逸後由事主報告捕房飭派擇目任水揚前往查勘一週回稟捕頭諭令務穫究辦 
[滬寗路新購枕木將到滬]  
　　滬甯路局本年投標新購之枕木約下月二號可以到滬該路材料處特請車務處預備車輛赴吳淞碼頭等候以便起卸裝運云 
[一週間这公債市况]  
　　上星期中各種公債市况初時非常冷淡故票價並無重要變化足資報告迨星期五六各種現貨因存底不豐兼以受主轉多故市價大漲特漲各種期貨亦緣需給關係致漲勢猛厲市面之堅俏尤勝過於金融公債抽籤前狀况目下人心甚固大勢所趨當仍以漲勢佔優其中祇償還八釐一項各商對此大槪無意收受故在週末漲高聲中市面尚無甚樂觀前途加何殊難逆料茲將本星期中週初週末市價詳列於後以資比較 
　　　　别週初期元週末價元 
金融大票現貨七二·四○七五·五○又一月期七二·五○七四·三五又二月期七二·八五七五·九○又三月期七三·一○七五·五五整六現貨五三·八○五六·一○又一月期五四·○○五五·八○又二月期五四·二○五六·五○又三月期五四·四五五六·七○七年長期四八·五○五○·五○償還八釐一六·○○一七·一○五年小票五七·三○　　　無市五年大票六○·○○六二·二○整理七釐六三·九○六五·○○ 
[一週間之内滙與外幣]  
　　内滙上週内滙市况非常清淡滙價因此並無重大漲落發生蓋陰曆年關日迫各商均在結束之時市况清靜固歷年皆然之現象也北京公砝最高掛牌價劃過一千零五十八兩五錢週末回小一兩比前週只漲高一兩銀元市價初跌後漲週末每千元計貼十三元較前週末提漲三元二角五分天津銀洋兩滙市面仍隨京匯爲轉移週末行化價爲一千零六十五兩五錢銀元計一千零十二元烟臺烟估週末價爲一千零五十兩計高二兩五錢銀元週初毫無貼水星期二日怱暴漲二十三元價格變化之旣　且　殊出吾人意料之外漢口洋例　間掛牌價跌多漲少週末爲一千零三十四兩計縮四兩銀元市價逐日上漲週末價掛一千零十四元比前週漲起七元五角宜昌宜平結果比前週小九兩價爲一千零三十七兩銀元市價上落毫無週間貼滙水每千元均爲二十二元九江南昌銀元週末貼水每千元均爲九元較前週改長一元温州計價一千零十元比前週大五元海門銀元計高五角價爲一千零五元濟青兩埠滙欵尤形　少故市價怱有忽無其餘如江浙各處滙兑變化毫無即漲落較多之川滙週間亦未改動云 
　　外幣外幣市况呆木已久自上週以來輒受標金鬆動外滙堅硬之打擊兼之陰曆年關日迫是以銷路幾有愈趨愈滞之槪其中祇花旗票一種星期三以後銷胃殊屬不弱故市價逐日回上日坡二票及羅卜五百元票五元至二十五元票週末受主頗有生色市價各有一度之回高惟此係暫時之現象吾人殊不足據　樂觀也茲將一週間各票高低市價列後 
票别最高價最小價 
英金票八元四角八元三角五分花旗票一元九角六分一元九角二分五老頭票八角八分五八角七分星嘉坡九角六分九角五分香港票九角八分二九角七分四嗬　票六角九分六角八分五法郎票九分三釐八分七釐羅卜五百元票三兩一兩五錢又五元至二十五元八兩七兩餘如馬克及羅卜一千元票二百五十元票交易常在沉悶之中是以票價變化毫無云 
[一週間紗花槪况]  
　　陰曆年關已邇銀根未能寬鬆紗花交易俱見清淡本埠紗花存底雖枯價格終難向上蓋迫於英美棉價之不安三品紗市之混亂也週末各帮以積團不豐稍有動辦以應明春紅盤之需而廠家以原棉未賤紗存無多不欲於此歲尾滞呆之際多所開出市價因稍見好廠家於明春期貨開出無多則新正市價當有上漲之可能也日本自鋭意復興後居積材料過多入超頗巨又以外滙高漲金融恐慌週初紗價曾跌至二百九十元關口後以美債有成立之望金融轉寬又自鐘紡定期總會後發布本届紅利有六分之多下届亦有四分之望一時人心回好股市起色紗價隨之向上尾州·岩田·滕野諸帮買進尤力週末市價又回至三百元外矣美棉價格飛漲以來需要方面未免减少棉田擴充極意經營是以近日價格已呈反動之勢大跌小漲日趨於疲十月期後之新棉跌落尤巨惟近來美棉供給之時期已過其價格升降全視英國市面爲轉移英自工黨選舉勝利後新閣政見寬大輿論翕然資本税不致實行英美棉市因見高漲茲將本週中紗成交槪况分述於左 
（一）期紗本週期紗交易繼續清淡價格則先弱後强所差亦微本埠三交易所共做開三萬九千八百包較上週减五千六百四十五包計紗布交易所成交二萬四千四百包物品交易所成交九千四百包取引所成交六千包茲以週中一月期爲標準而比較中日之期紗價格於左 
月　　日是　中國紗布交易所日本三品取引所東匯　　兩　　　　兩　　　　日元　　　兩 
一月二十一日一七七·二一九七·四（三○○·二）六五七五一月二十二日一七七·二一九二·九（二九一·一）六六二五一月二十三日一七七·二一九一·○（二九六·一）六四五一月二十四日一七八·○一九○·一（二九九·三）六三五一月二十五日一七八·五一九二·三（三○一·七）六三七五一月二十六日停市 
　　（二）現紗年内紗市平疲預料明春或可起色各帮因此稍有購進漢口進胃最巨以該處存底極枯江西·汕頭·野鷄·長沙四帮所進亦不少其次若廣東·福建·天津·北帮·營口·青島等帮亦稍有交易共做開六千包較上週增四百包本紗二十支價格以二十五日一百九十三兩五錢之孔雀爲最高二十日一百八十七兩之雙喜爲最低十六支價格以二十五日一百八十五兩七錢五分之金城爲最高二十二日一百七十五兩二錢五分之紅團龍爲最低十四支價格以二十一日一百七十四兩之汽球爲最高同日一百七十兩零五錢之長城爲最低十二支價格以二十四日一百七十五兩二錢五分之金城爲最高二十一日一百六十七兩之電車爲最低十支價格以二十一日一百六十四兩五錢之鴻福爲最高二十四日一百五十三兩之電車爲最低他若本埠英廠紗以二十五日一百九十一兩之二十支藍金魚爲最高價二十二日一百四十九兩五錢之雙羊爲最低價本埠日廠紗以二十一日一百九十二兩五錢之二十支水月爲最高價二十五日一百七十七兩之十六支雙虎爲最低價週間各廠開出期現各紗共二千二百六十包較上週增一千六百六十包計二十支紗一千四百包十六支紗六百五十包十二支紗一百六十包十支紗五十包内溥益廠地球三百包和豐廠荷蜂六百包恒豐廠富貴五十包厚生廠雙喜九百包申新廠人鐘二百十包内外廠水月二百包茲將週中大阪現紗成交價格錄之於左 
月　　　日　　藍魚牌日元　　紅財神牌日元　　　福島牌日元　　　三馬牌日元　一月二十一日三二六二九五三○○三○○　 
一月二十二日三二七二九八二九九二九九一月二十三日三二七二九七二九九二九九一月二十四日三二八三○○三○四三○三一月二十五日三二七三○○三○五三○三一月二十六日停市　　（三）期棉本週期棉交易更屬冷落本埠兩交易所共成交四萬五千六百擔較上週減二萬一千三百擔計紗布交易所成交四萬四千九百擔棉業交易所成交二千七百擔茲　本週間中印一月期棉價及英美三月期棉價錄之於左以實參照 
　月　　　日　　中國通棉規元　　美國紐約金洋　　英國利物捕便士　印度孟加拉羅比一月十九日四六·六五·三三一五一九·三一五四七一月廿一日四六·九五·三二七二一九·○三五四○一月廿二日四六·六五·三三○七一九·二九五四四一月廿三日四七·○五·三三八五一九·三七五四四一月廿四日四七·五○·三三五三一九·七五五四一一月廿五日四七·三○·三三一三一九·六二　　（四）現　本週現棉交易亦弱稍有　　者仍不過日商耳共做開一千九百件較上週少八百六十件内陜西花一千四百件最高價爲二十五日之四十八兩最低價爲二十三日之四十五兩二錢五分太倉花五百件價僅二十一日之四十六兩五錢收進者計三井二百件日信一百件美盛一百件内外一千件鴻裕　 
五百件他若美國現棉最高價爲二十三日之三角四分金洋最低價爲二十一日之三角二分九厘金洋英國現棉最高價爲二十五日之十九便士八一最低價爲二十一日之十九便士一五云 
[一週間之標金市况]  
　　上星期中三月份期標行市變動甚劇結果由三百二十兩跌至三百十六兩餘計跌去四兩之　全週最高價三百二十兩零八錢最低三百零　兩七錢計有十一兩一錢上落之巨變化趨勢大致隨東洋之緊鬆而移東洋自日本二次災訊以後倐緊倐鬆致金價漲落亦爲之捉摸不定週初先令掛縮金價承星期日跌落之勢開盤以後價即稍疲星期二三兩日跌勢更健直至星期四日上午跌至最低價零九兩七錢後同行中趨向即爲之一變是日下午即回高至十五兩以外昨日收盤三百十六兩四錢同行中交易甚暢外行則因時近年臘均無所交易明年新正金市觀察者不一其説同行中似以趨向多頭居多云 
[一週間之絲市]  
　　上週中洋莊絲市復呈閑散之狀歐美各絲商咸以海外市塲華絲交易清淡行市平疲而滬埠各國絲匯仍趨高昻兼以横濱絲市日來轉跌以致對於本埠各絲經進胃甚衰銷路因而停滞然華商態度類均堅持蓋以時届陰曆歲暮均須預備結束各絲商已無意談判交易故絲經市面年内無暢望矣茲將週間關於各絲經　情分類詳述之於下　　 
　　機械廠絲上週中廠絲市面仍屬清淡週初美法等莊雖有動辦中下等貨之趨勢嗣因論價懸殊華洋雙方堅持致未談就而所發現期電報又無回音故未有大宗成交惟週末由法莊購去下等現貨十擔行情較前跌去五六十兩币况已轉趨疲軟　　輯里白絲經上週中輯里乾經市面甚爲冷靜上中等貨因美莊銷路停滞致絶無成交惟下等現貨法莊雖接外洋來賬而開價過小華商以内地絲本仍昻不願鬆售尙未成交大經市面更屬寥落交易亦無僅週間法莊購成上等白絲十包價仍堅定然海外白經市價則仍疲滞也 
　　川魯黄絲經上週中川魯黄廠經交易依然停頓緣里昻方面皆以滙率過高吃價較市低小百餘兩而華商則以手中揑貨不多不願承售致相持無交惟綿州摇經週末法莊稍有購成絲價竟較小四五十兩川鄂黄絲因印莊需胃不暢交易零落行市漸呈平疲云 
　　八蘭灰經上週中八蘭灰經市面完全停頓緣美日等莊自前週購成數擋後週初尙乘此餘風續有進意惟以灰絲商態度頓堅蓋以產地蘭價　漲滬市致有非漲不售之槪而適以美滙轉長洋商均不願放價交易遂趨停滞市况即呈堅靜矣　　預料來週絲市當仍清淡因陰曆年内爲日無幾商界循例結束絲客大半須回籍度歲加之　美絲市均趨不振而滙率頻長故年前市况决無發展之望矣 
[一週間之茶市]  
　　上週間洋莊茶市已呈衰落之勢蓋當此陰曆年關在即英美印法各莊旣無特别銷塲海上商行及各茶棧家因前此成交之貨多未過磅付銀種種手續均擬及時結束故此週間市面始終沉寂之原因也全週紅綠箱茶除路莊土莊兩路貨略有成交外餘均停頓預料陰曆年内市面决不發展茲將各茶市况分述於下　　路莊上週間路莊綠茶成交七百九十六箱較前週减銷一千四百八十七箱市上交易仍推珍眉珠茶兩項爲最旺但珍眉珠茶兩項以屯溪歙縣之貨爲多售開盤價珍眉自三十七八兩至四十五六兩仍無漲跌珠茶自三十二兩至三十七兩較前週略高至貢煕一項存底已不見多故週間交易殊形减色婺源屯溪兩路之大帮市面完全停頓其中鳳眉針眉等貨亦無大宗成交惟秀眉蕊眉兩項惠利天祥兩行略有進胃但秀眉售盤自十六兩五錢至二十兩蕊眉售盤自十八兩至二十二兩市價均不見佳云　　土莊上週間本埠土莊茶廠改製之茶仍無大宗交易全週除蝦目珠茶畧有交易外餘均無市珠茶成交一百二十五箱售盤自三十兩至三十二兩較前週仍無漲跌此外如土莊改製紅茶花香近日聞有大批輸出云 
　　平水上週間湖州平水綠茶市面完全停頓全週大帮珠茶等貨毫無交易市况殊覺蕭條 
　　工夫上週間工夫紅茶市面仍趨靜寂市上兩湖紅茶存底雖屬豐厚但全週亦無交易查市面呆滞之原因半由於各國金副緊迫半由於輸出額過多且各茶商後帮所進之貨價比較前帮提高十分之三而原料又相形見劣故週間市面遂至無人醋 
問及茲再將前上兩週輸出箱數及存底列表比較於下 
　　輸出比較表 
茶名前週輸出箱數　上週輸出箱數茶名前週輸出箱數上週輸出箱數路莊珍眉七三○三一○路匨秀眉四三八○路莊貢煕四二七八五路匨蕊眉一六三七路莊珠茶四九○一九六路莊眉雨一四四二六路莊　眉二八一四一寗州紅茶二七無市路莊娥眉八一無市湘卾紅茶三六七無市路莊針眉二六二一 
　　茶名存底表箱數茶名箱數路莊三一七八九平水　二五一一五工夫四一五○三土莊三六七四　　 
[尙有本埠新聞等轉入後員]  
 
 

Page 15

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *本埠新聞二 
[一週間之糖市]  
　　上週糖市以届陰曆年關迫近之際市况日疲大里八號現貨及新廠貨自週初以至星期五步步下趨至星期六（二十六）因太古開盤三半以下俱漲價二錢升一一七○之故以此影響市勢較振八號初爲一一三五者後竟升五分至一一四○矣期貨劃盤正月份在週初爲一一六○二月份一一五○至此（二十六）則正月一一五五二月一一五○市勢中間雖逐步　削然週初較週末　差五分耳太古無動靜已久刻到貨稍兄忽於前日開漲殊出意外也荷白在上週無貨到過行盤因車白跌　 
小之故賣盤亦疲惟各行在年内俱已不願出售靜待來正紅盤再脱矣粗砂白銷路已靜故上週市上交易少見間有售出價則一一一五云嗬　赤號家抛貨經已到齊行家所存大致將盡以此市極挺秀及本週束洋郵船到輪二數艘裝下赤砂八二四六件現貨旣充以此售價乃降十兩惟嗬蘭赤則仍不願　云青糖潮陽貨到船旣少開盤亦靜行售新青八○八黄岡八一八提壯八二八始終無動云 
[一週間杭州運滬之現洋數]  
　　滬杭甬鐵路同和運銀公司於本月二十一日起至二十七日止）即一星期間）由杭州造幣廠及各商行號裝運現洋來　逐日分送上海各銀行　莊詳誌如下（二十一）鴻祥五千元泰興二千元同豐三百元順成一千元（二十二）志和六百元順成一千元元裕一千元交通二十萬元均泰銀寳六十　（二十三）交通六萬元恊源一千五百元生源銀一千二百六十七兩（二十四）敦餘五百元交通十五萬元泰和一千元（二十五）順成一千元萃太一千二百十七兩交通十二萬元正太昌一萬元志和六百元（二十六）交通八萬元（二十七）交通十四萬元順成一千元怡泰五千元以上一星期間由杭運到現洋共計七十八萬六　 
千五百元現銀二千四百八十四兩銀實六十只均先後運抵上海南站卸車即由華運公司逐日分别送交矣 
[金業交易所第四届股東會紀]  
　　金業交易所昨日下午三時在本所市塲開第四届股東會到會股東計有七萬九千八百六十權由理事長施善畦委託常務理事徐補孫報告營業狀况由監察王蔭三報告本届賬略大致謂本届營業期間自十二年七月一日起至十二年十二月卅一日止計六個月除去休假日以實在營業日數計算共一百五十天半適爲五個足月共收佣金及押欵存欵利息曁其他收入計洋三十三萬三千九百七十二元四角八分三釐除去營業費及本届股息證金利息曁攤提創辦交際興業各費外計得純益金十六萬六千零九十五元八角六分四釐就此純益金分配公積營業税股東紅利職所員酬勞均另立細表其盈餘滖存則歸入下届計算核計每股股息並紅利可得一元九角綜核歷届營業收入比較本届營業收入較諸第三届增加百分之二十三較諸第二届增加百分之九較諸第一届增加百分之三十九至本届營業支出除雜費電費稍有出入外其他部分與前届無甚軒輊故本届營業狀况實爲四届之冠云云報告畢各股東均滿意旋即由投票選舉理事監察人以股東户名繁多非至深夜不能　事揭曉後容再續登 
[證劵物品交易所股東會紀]  
　　上海証券物品交易所於昨日下午一時在該所市塲開第八次定期股東總會股東到者計八萬一千九百八十五權首山議長虞理事長洽卿宣布開會詞次由聞理事蘭亭報告營業狀况次由葉理事叔眉報告收支帳略復由聞理事報告馮理事芝汀因病出缺於今日補缺選舉各股東均無異議遂與監察人三人一律投票選舉由議長指定林支宇周孝懐二君爲股票管理員馬乙棠范秉琳二君爲開票管理員選舉結果計理事一人王彰孚得七萬五千六百五十六權多數當選監察人三人趙芝寳得七萬六千五百十三權楊河清得七萬四千三百五十三權徐鏞笙得六萬八千七百三十四權均多數當選陳學堅得五千九百六十八權薛文泰得一千一百八十六權均爲次多數散會時已四時矣 
[長興煤礦公司董事會紀]  
　　决製營業報告昨日四馬路二號長興煤礦公司因本年營業及賬務結束并來年股東大會各事宜特開董事會到會者董事長朱葆三辦事董事劉萬青劉長蔭等首由董事長朱葆三發言謂本公司礦塲出煤日漸增多本年經濟雖屬困難尙能勉强支持來年股東會時應請各股東對於經濟方面切實籌畫亟謀進行次議本公司認煤捐税已經奉部令核准惟事關愼重當遴選幹員專司其事復由辦事董事劉萬青提議歷年經過及未來計畫大致謂公司成立以來各項事宜應分經歷·成績·計畫·三段·詳晰分類編印　 
成册於明春股東會時先期分給各股東評議其分類事件如左列（一）礦山坐落方圓若干里總圖（二）礦山形勢圖繪（三）最初開辦此礦之原委及改組公司之經過情形（四）公司組織以來前後股欵核定之數目（五）建築鐵路之經過及將來之添股（六）礦塲工程之經過及將來之進行（七）出產煤類及銷路與昔今狀况（八）營業之狀况及整頓之辦法（九）公司經濟之狀况（十）公司財產目錄報告表（十一）公司董事會及礦場各部辦事職權（十二）公司總恊理經理董事各重要職員姓名之沿革以上各項詳編成册庶各股東一見　如指掌再編彙此册應分門别類就公司及董會總務慮與礦區各部該管事項各部分任詳晰列叙成篇後統交董會總務處依次彙編庶足以昭詳實而成大觀云云經衆研究之下議决照來函辦理其他所議各節大　關於公司整頓礦塲進行諸大　散會時已六點鐘矣 
[皮匠業反對公所風潮昨訊]  
　　本月二十二日揚帮各皮匠因客民張玉庭等假設公所勒捐毆人並朦請四區警署拘押周學江等邀成聚衆赴縣硊香請顧之風潮並先後具呈縣署請求撤銷該公所以安生業等情已迭誌本報昨已奉縣署批示兩則㈠皮匠業王鍚斌等批呈悉據呈各節如果屬實殊爲不合俟派員查明核辦可也此批㈠皮匠業袁其昌等批呈悉並據王錫斌呈同前情已明晰批示矣仰即知照此批 
[浦東華昌梗片廠失愼]  
　　浦東塘橋北首張家浜華昌梗片廠有廠房五十餘間近來營業甚爲發達昨日上午十一時烘房間失愼冐穿屋頂一時勢頗劇烈當經四鄰廠工鄕民等到塲灌救得以撲滅計燬屋七間馬達機兩部有瑞和梗片廠經理張瑞清率工施救被烟囱坍倒壓傷頭部華昌小工祝阿連亦因救火被壓受傷三區三分署倪巡官率警到塲彈壓事後由宋警佐飭查起火原因以憑核辦 
[協興里火警案之昨聞]  
　　南市恊興里立順泰藥材行火警延燒左右鄰居八九户共燬去房屋二十餘橦詳情已紀前報茲聞第一區警署王署長將該行學徒毛德才申解警廳司法科預審得該行保有火險當傳行主邱錦華到案預訊之下對於起火之由堅不承認諉被鄰家所累請求詳細查明等語奉飭交保候查眞相核辦去後由被災之全體鄰居同興泰等遞呈公稟聲稱被災者雖皆承保火險然所保之數不足以償損失之鉅查貼鄰十五號門牌之胡根發係不務正衆其轉租之三房客應葆生所開葆成章藥行於新近承保火險故此次之火頗有可欵且於發生後已將保險銀領取避匿無踪情更滋疑其房屋與立順泰後面毘連應請澈查嚴究等由昨已由廳派警會同一區長警前往密提時胡應二人均已聞風遠避故已回廳稟復請示核辦云 
[勞勃生路刦案匪犯昨解龍華]  
　　上星期六公共公廨判决持械糾黨搶刦勞勃生路宋士振包飯作現洋飾物之海州盜匪杜丞蘭詳解護軍使署懲辦是日下午即由廨飭科抄錄全案供詞備就詳文發交承辦此案之總巡捕房特别機關昨經西探長壳羅香將該盜提出加上刑具恊同特别探目白忠祺乘車解往龍華軍署訊辦 
[舊曆歲暮之捕房防範]  
　　臘鼓頻催歲聿云暮滬埠商界沿用舊曆日來正結束賬目大小店舖四出收賬者絡繹於途公共租界總巡司麥高雲氏以警務人員應加防護爰特通令所屬各捕房着於尅日起加派中西探捕分段嚴密梭巡防範旣周一般匪類當能歛跡阈不敢沿途施行攫奪云 
[道路會徵求委員會紀]  
　　議决第三届徵求開幕期···二月二十四日 
全國道路建設協會昨夕假甯波同鄕會舉行徵求委員會常會委員長任矜蘋主席决議各案如下㈠惠貞特别隊尙無職員宜如何贊助促成案决議由各委員代請一二人協助進行㈡敦促已成立各隊提前籌備進行案通過㈢函催及贊助未完全各隊早日成立案通過㈣第三届徵求大會正式開幕期定二月二十四日（夏曆正月二十禮拜日）地址在甯波同鄕會通過㈤委員會常會暫停一期俟二月九日仍開會進行通過聞該會關於籌備開幕事任委員長矜蘋先將明星影片公司晨近製成之極佳影片義務借演以助興趨而謝各徵求職員見義勇爲之熱忱云 
[東有恒路烟紙店火警]  
　　美租界東有恒路一千五百二十六號門牌鉅源昌烟紙店於昨午十二句一刻鐘不戒於火頓時冐穿屋頂當經租界救火會聞警各驅皮帶車到塲灌熄計焚燬房屋一間櫃内紙烟等貨均遭水漬事經捕房得悉派探前往調查起火情形稟候核示 
[絲廠惠工處開會紀]  
　　閘北絲廠惠工處爲籌議明年會務進行事於夏曆十二月二十二日開會到者廠商奚雨臣王撝卿汪輔卿張韻笙蔣雨笙周成美夏春樵等二十餘人首由會長奚雨報告本年辦事經過計惠工醫院中西醫士開幕以來供診男女一萬餘人惠工日校有學生六十餘名英文夜校生徒達五十人施材共發出兩具次提議來年進行辦法議决仍照今歲定章辦理議畢舉行聚餐並宴該處中西醫士秦山森周能三中西敎員孫　圃宋文卿周澤民曁職員朱子榮徐良忱張綬卿等觥籌交錯賓主盡歡而散 
[律師公會昨開評議會未成]  
　　上海律師公會於昨日開第三十次常任評議員會到會職員祇有黄啓英·席裕昌·王開疆等因不足法定人數改爲談話會應行討論各案改至下届常會時再行提付討論云 
[閘北普善山莊定期停診]  
　　明春正月初十日開診閘北普善路普善山莊常年辦理施棺給藥甚形忙碌茲悉該山莊中西醫院定於十二月二十五日循例停診明春開診日期在正月初十日惟給棺掩埋除元旦日休息一天外餘均照常辦理云 
[江南船塢定期放假]  
　　江南船塢劉總辦現定臘月二十九日起停止工作各工匠一律放假以資度臘所有各廠鍋爐機器皆洗擦修理特令各工頭照辦云 
[店夥拐孩捲逃案之審訊]  
　　寡婦吳　氏控馬文東·謝阿快·呑没店貨拐匿兩子等情當經二區二分署牛署員以案關離人骨肉判送上　地方廳訊辦嗣　檢察官提訊該氏供常熟人丈夫吳友香於今年九月中病故在日時曾在洽下南倉街開設鍚匠店用馬文東謝阿快爲夥自夫故後遺下六歲四歲二歲等三孩但店中缺乏資本回籍料理臨行時將六歲四歲二孩並店基托馬謝經管至前日返滬則店與兩孩皆不知去向各處找尋昨在江陰街將馬謝扭獲送局解案但二孩無踪求追到案給領質之馬謝供詞互相推諉一味狡展問官以爲時已晚判該氏暫退馬謝分别收押候再審理 
[續誌養媳被姦受毒之控究聽候檢騐]  
　　閘北五區三分署函解原告劉陸氏等被告王徐氏等到地方廳請訊一案前日午後由許檢察官提訊劉陸氏供住嘉路瑞康里二弄一百七十四號門牌兒子劉仁杰前曾憑媒聘領小連芝女子爲童養媳今年十九歲平日與王徐氏之媳王包氏往紗局做工今夏小連芝身染毒瘡屢醫無效延至此刻命難保全查此等毒瘡來由小連芝初不言明直到此時經氏母子一再詰問小連芝始稱遭王徐氏王包氏姑媳引誘到伊家被王徐氏之子王翠庭强姦數次查翠庭本染毒疾以致找媳遭其姦污又染惡疾地將氣絶因此情急扭局送究劉仁杰供詞略同質之王徐氏王包氏王翠庭供詞支吾問官判將王徐氏等分别收押劉陸氏母子退去候察騐小連芝毒瘡若何再行核辦 
[林百克律師重來滬瀆]  
　　前非列濱按察司林百克在滬執行律師職務歷有年所聲譽頗盛後以要事旋國已將兩載刻聞林律師重來滬瀆照常視事仍聘徐紉蓀襄理除日本公堂外其餘公廨均可承辦云 
[女子送堂擇配]  
　　婦人倪周氏於前晚帶領年未及笄之女子王小阿囡在法新租界敏體尼蔭路地方强行拉客事爲包探陳富生查見以周氏違章當即一併帶入捕房昨解法公堂請究先由捕頭稟明前情詰之周氏供婦人實不知章程求請恩宥中西官判周氏罰洋二十元充公王小阿囡送堂擇配 
[小工扒桅跌斃慘聞]  
　　浦東陸家嘴英商祥生廠小工陳和海於前日（二十六）上午在該廠做工扒桅桿上穿繩不愼失足跌下當經大班備函飭人扛送浦東醫院醫治該小工在途因傷重斃命不及至院即由大班照廠規給棺殮費洋二十元並由小工頭曹毛毛給洋八十元撫恤該小工家屬云 
[汽車撞斃男孩案送檢廳核辦]  
　　美租界新記浜路盛記運貨汽車行車夫陳阿金在閘北西寳興路碾傷崇明婦人黄陳氏之十三歲男孩黄松青身死一案由五區傳到行主周子根解科各節已誌昨報茲經錢科長研訊據周供二十日因五千零七十一號之車機關損壞令陳駛往愛文義路修理不料私攬某營造廠之水泥運往寳興路交卸後空車駛回怱綮此禍當晚即逃逸無踪等語奉判移送地檢廳核辦 
[汽車撞傷行人併誌]  
　　鎭江人包孟仁昨日下午十一時行經白克路被汽車撞倒頭鄧等處受傷由新閘捕房六百三十二號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午五時駛經南京路撞倒形似出店者一人頭腦受傷甚重不省人事經老閘捕房二百七十九號印捕到來押令汽車載送受傷人往仁濟醫院醫治旋即帶該汽車夫人捕房稟明捕頭請究 
[續獲刦鐲案關係人]  
　　住居雲南路德順里三十六號門牌之婦人鄧田氏於上月二十五號夜半出外途遇盜匪多名以手槍恐嚇刦去金鐲一只嗣由捕房緝獲張順才陸三郎林阿東三人解經公共公廨訊判張陸兩盜解送護軍使署訊辦林押候查究等情迭誌本報前日老閘捕房探目黄潤甫包探王德標偵悉通州人張阿四（綽號喇叭阿四）亦係此案盜黨匿跡雲南路二十六號門牌某小總　内因即密往將張逮捕稟明捕頭詰問一過飭令收押仰詳細查明與林阿東併案解請公堂訊辦 
 
 

Page 16

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *[拆梢行兇之拘究]  
　　鷄鴨客商江永慶此次由江北販雞來滬將貨出清前日收得貨洋即　陳福康糾衆將江軋到春在樓梢不遂用茶碗繫破江之頭顱血流滿地由警將陳拘送法庭訊供明確判江回去醫傷陳押候查拏同　來案訊辦 
[裕昌經理催緝盜匪]  
　　裕昌號經理謝紀昌前被盜匪刼失銀洋等物稟求警廳飭緝在案茲因爲時已久仍無影響復於前日投廳繼續稟求嚴緝陸廳長遽稟後查得本案曾經令飭該管警區查緝去後茲　稟催前來姑再通令所屬各區署隊一體恊緝並令偵緝隊上緊查拏眞正贓犯務獲解究毋延 
[匪刦花衣之請緝]  
　　駁船户胡阿堂前日承裝永安紗廠洋夾子花衣停泊楊樹浦橋過夜至清晨（二十六）四時許舟人正在酣睡突來盜匪十餘人駕駛划船上船搶刦適有碼頭上巡捕望見即吹警笛比舟人覺醒該匪等即出手槍示威刦取花衣一件（計重二擔半）而去事後由該船户報告水陸捕房請求飭緝 
[圖刼未遂被捕]  
　　四區警探謝啓華閘北偵緝隊士蘇升前晚偵知有匪數人圖刦太陽廟南大統路新開之泰昌祥南貨店因在該處守候於九句餘鐘見形跡可疑者三人到來當即上前逮捕獲阜甯人呂魁元一名除二人被逃解署盤詰吕供認共謀有五人我與大成子及某甲先至彼等在後大成子帶有實彈手槍一支云云劉署長諭令收押候緝在逃匪黨解科究辦 
[獄囚瘐斃]  
　　徐耕生前因案犯刑事泰法庭訊判徒刑一年二個月發送漕河涇第二監獄執行在案茲該犯於前晚在獄忽染急病不及醫治旋即倒斃獄中以電話報告地方廳請爲派員相騐車廳長派張新三檢察官等蒞監騐明委係病斃塡明屍格判由堂收殮 
[押犯圖逃加押一月]  
　　顯甯生前因犯案被探拘解法公堂奉判禁押西牢一個月以儆送至西牢執行在案詎顧於前日乘出外工作之間私行脱逃至天文台路地方爲巡捕查見將顧拘獲帶入捕房昨解法公堂請究詰之顧供認圖逃不諱中西官判加押一月以儆 
[請領被扣駁船]  
　　海關緝私隊於上星期一在虹口招商局中棧碼頭見有小駁船一艘形跡可疑正擬上前盤詰内有形似船夥者一人一躍上岸飛奔逸去當在該駁船艙内搜獲手槍四枝子彈百餘粒即將駁船送交水巡捕房看管手槍子彈帶回關棧存查前日有婦人錢孫氏具稟海關略謂氏向以駁船爲業前年夫故時遂託王阿桃經手向以三日結賬而昨日適値算賬之期未見王阿桃回來氏心知有異當央人四處探聽始悉船被水巡捕房扣留係王私裝軍火所致伏思該船係氏之產業若久被扣留勢必生路斷絶爲此叩請鈞關矜憐孤苦准予發還以維生計至王阿桃如何違背關章之處應請飭緝嚴辦以儆不法云云昨奉賴税務司批示稟悉着即親身或請代表來關至内班副税務司辦公室候詢此批 
[搶取烟土人贓並獲]  
　　前日有鎭江人賈喜子身藏鴉片烟土五包經過廣東路被流氓徐阿二張阿福得悉即行攔刦携贓圖逃爲一千二百零七號華捕與包探張安才查見追獲人贓連同賈喜子一併帶入老閘捕房收押候解公共公廨訊辦 
[收受電料賊贓之拘究]  
　　北四川路源泰電燈公司失竊電汽熨斗電線等物經總巡捕房包探王金壽西探勞勃生查係住居北京路一千零七十二號門牌之無錫人陸順富收受昨往吊出原贓將陸拘押　解公堂訊究 
[股票糾葛覆訊案候下堂諭]  
　　夜市交易所德和號經紀人袁秋煒前延雷聲布女律師代表投法公堂控邱伯英不理代買股票等情因邱不服初審判决請求覆訊昨日傳訊先由邱伯英代表博勒律師代辯稱邱伯英前托袁秋煒代買股票時均憑摺子爲證九月初邱伯英托袁秋煒代買五百四十股以三百股爲保證金並無七百股之事今有摺子爲憑邱伯英前曾致函袁秋煒索取三百股之價銀豈知袁始終無回信實被無故控告請求追還三百股之價銀及一切損失等語袁秋煒代表律師雷聲布稱覆審原告所稱之三百股即係七百股之保證金今敝律師即雙方賣買股票之細表一紙請貴公堂詳察即能明白今覆訊原告所稱各節與初審時相符毫無新證據提出應請駁回等詞聶讞員商之法總領事韋君判聽候宣布堂諭飭遵 
[地產糾葛覆訊案候下堂諭]  
　　本揚金與葉和尙地產糾葛涉訟法公堂原告李揚金不服初審堂諭延普菜梅律師代表投廨請求覆訊昨又傳訊先由地保包阿榮稱三百七十七號之地皮業户侯永春則田五分六釐五實係李揚金之產故此被告售賣民人不敢蓋戳又據李侯氏稱此地前由李揚金之父親囑吾耕種迄今已有四十餘年每年租金二元是實原告普律師聲稱此地實係原告李揚金之叔父李全海之產因全海自幼承繼與侯姓爲子侯姓絶宗故此全海回族以原告爲嗣子是以所有家產給與原告承受執管該地之糧串亦歸原告完納應請堂上着被告將方單交還等語被告亦由律師代辯稱據原告律師稱李全海承繼與侯姓試問有無證據查李全海實係侯全海係侯永春之親生子生前因無兒子故以被告葉和尙爲嗣子後由葉和尙成殮此產應歸葉和尙所有旣係原告之產何以方單在被告處即使遺失有無登報聲明所請各節毫無證據應請駁回云云中西官判退去聽候宣布堂諭飭遵 
[竊取衣被人贓並獲]  
　　江北人張四前晚串黨孫俾高在榆林路六十八號門牌應才家竊取布衣服棉被等物携贓潛逃被包探沈禹舟查見將人贓一併帶入捕房捕頭略詰一過諭飭押候解送公堂請辦 
[警廳令給印花税罰金提獎]  
　　淞滬警廳通令云案照印花税罰金平時由長警舉發者内提二成充獎其在舉行檢查期内由廳派員會區辦理者除就二成内提取半數獎給檢查員由廳彙辦外其餘半數即作獎給隨同檢查之各長　歷經照辦在案本届冬季檢查罰金業據各區報解到齊應即循案提獎茲將各該署所應得長警獎賬數目單開於後仰各該署長署員來廳具領以資獎勵所有送核榜示茲並蓋印發還仰各遵照此令 
[混兑鉛質銀幣之請究]  
　　揚州婦人王楊氏在閘北香山路開張烟紙店爲業前日扭南京人毛榮發至互區二分所控稱毛以鉛質　幣來店混兑銀角幸經察破請究馬署員研訊之下又在毛之身畔抄出僞幣兩元轉解司法科核辦 
[誌謝]  
　　昨承大陸圖書公司惠贈第三期［社會之花］一册又永安水火保險公司送來月份牌二張誌此併謝 
來函 
[江蘇省長公署來函]  
　　逕啓者查本省單行法令向無專書茲將分爲内務軍務財政敎育實業司法六大類按類編輯名日江蘇省單行法令初編定價大洋一元五角郵費大洋二角　已付印不日出版如願定閲者可預向本署公報處備價函購即請登入貴報來函欄内俾衆週知爲荷江蘇省長公署啓 
公布欄 
[上海地方審判廳]  
　　批示一件黄繼茂請求銷案由狀悉廳准銷案此批一件曹金海請領銀洋由狀悉仰於本月二十九日上午十時持證來　具領此批一件周隠漁具領銀洋由狀悉銀洋八十元准予具領此批一件張林高聲請執行由狀悉已限期勒令清理矣仰即知照此批一件徐雪塵聲請執行由狀悉該債務人已具交銀洋六十元餘欵限期責令借繳矣仰即知照此批一件周文　具領單據由狀悉仰即持證來廳具領此批一件袁國泰委任代理由狀悉准予委任此批一件張少江具保周文熊限期交欵由狀悉准保此批一件范實山聲請執行由狀悉准予飭傳訊追可也此批一件陳李氏請求勸諭原告折償由狀悉該氏子旣姪聲明擔保在前應即趕速設法代償所請减折之處碍難照准此批一件孫凌氏聲請執行由狀悉准予飭傳訊追可也此批一件錢劍石聲明債務人在外理償由保　保由狀悉此批一件周隠漁具交書畫由狀悉據交大巾堂一幅屏條四幅存候給領此批一件陳明寳聲請傳追由狀悉已傳追矣此批一件周文生具交銀洋由狀悉交洋一千六百三十五元存候給領此批一件周立成具領契據銀洋由狀悉准於本月二十九日上午十時來廳繳證具領此批一件張大德具交銀洋由狀悉交洋五元存候給領對于吳永山部分短交洋一元仰迅即交楚　 
毋延此批一件姚德罄等具繳假扣押費用由狀悉繳洋五元存此批一件黄義生具交銀洋由狀悉交洋二十五元存候給領此批一件吳開甲等具繳執行費用由狀悉繳洋六元存此批一件吳逢新爲預立遺囑聲請備案由狀悉據吏報告吳逢新已於陰曆十一月間病故來决係揑名投　所請備案不准此批以上一月二十六日 
　　民庭主文一件判决周景賢與吳宗裕田畝上訴一案（主文）本件上訴駁斥一件判决陳柏生與吳愼堂池河上訴一案（主文）本件上訴駁斥第二審訟費由上訴人負擔一件判决丁配昌與丁配林基地上訴一案主文）本件上訴駁斥第二審訟費由上訴人負擔以上一月二十六日 
　　刑庭主文一件判决李壽山鴉片　一案（主文）李壽山帮助意圖版賣而收　鴉片烟之所爲處四等有期徒刑一年六月併科罰金五百元未决覊押日數准予折抵如無力完納易以監禁鴉片烟土一百七十六兩没收之　 
　　一件判决徐立仁竊盜未遂　案（主文）徐立仁竊盜未遂之所爲處五等　 
有期徒刑二月未决覊押日數准予折抵一件判决李金生竊盜一案（主文）李金生竊盜之所爲處五等有期徒刑　月禠奪公權金部終身未决覊押日數准予折抵一件判决趙阿六傷害一案（主文）趙阿六輕微傷害王老虎之所爲處拘役五日鐵錘一柄没收一件判决陳須明傷害一案（主文）陳須明輕微傷害吳文查之所爲處拘役五日一件判决王海泉竊盜一案（主文）王海泉竊盜之所爲處拘役七日一件判决楊景華鴉片烟一案（主文）楊貴華意圖販賣而收藏鴉片烟等之所爲處五等有期徒刑五月併科罰金一百二十元又吸食鴉片烟之所爲處罰金二十元廳執行刑期五月罰金一百六十元未决覊押日數准予折抵如無力完納易以監禁烟土五十八兩没收一件判决吳四竊盜一案（主文）吳四竊盜之所爲處五等　期徒刑二月未决覊押日數准予折抵一件判决周阿三竊盜一案（主文）周阿三侵入竊盜之所爲處五等有期徒刑五月褫奪公權全部終身未决覊押日數准予折抵一件判决徐阿林鴉片烟一案（主文）徐阿林吸食鴉片煙之所爲處罰金六元如無力完納易以監禁烟具等件没收以上一月二十六日 
　　布告爲布告拍賣事照得本廳執行蔣志香等與汪彩堂等債務涉訟案件業經將債務人汪彩堂所有動產實地查封並　定最低價格在案茲定於二月十九日上午十時起至下午五時止在三牌樓地方當衆拍賣凡商民人醋 
等欲是項物件者應即携帶現洋遵期前來承買有二人以上時以價額最高者爲適法承買當塲繳足價洋承買物件立予具領仰商民人等一體知照特此布告計開　動產汪源復春茶葉號内生財貨物等件（另開清單）　最低價額銀洋一千一百元正　執行書記官章濬源承發吏顧瑜中華民國十三年一月二十六日廳長　鍚慶爲布告拍賣事照得本關執行袁阿泉與李三貨欵糾葛案件　經將債務人李三所有動產寳地查封並鑑定最低價格在案茲定於二月二十五日上午九時起至下午五時止在　内天官牌　當衆拍賣凡商民人等欲是項物件者廳即携帶現洋遵期　來承買有二人以上時以價額最高者爲適法承買當塲繳足價洋承買物件立予具領仰商民人等一體知照特此布告計開　動產生財器具（另開清單）㈡最低價額銀洋四十元正　執行書記官吳華燦承發吏徐　中華民國十三年一月二十六日廳長沈錫慶爲布告事照得本廳執行曹永清與王紀松貨欵］案　將債務人王紀松所抵坐落上邑二十五保一區五圖得字　四十三號李家甫　地四分三釐並　有三幢住屋二間兩　又披樓一間連天井過弄處　施查封在案嗣後債務人對於該不動產如有與第三人爲買賣行爲或設定其他權利者一律認爲無效持此布告中華民國十三年一月二十六日　長沈揚慶 
 
 

Page 17

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *本埠新聞三 
[恒興廠自建新屋]  
　　楊樹浦路新康里恒興廠所出人馬牌絨缐及毛襪等品行銷甚多現於塘山路底自建房屋業已工竣遷移惟内部尙須明正方能設置完備 
[大明公司之擴充]  
　　天津路大明製造眼鏡總公司專辦美國時新鏡架製造科學各色鏡片茲因營業發達不敷周轉特遷至對面四六八號洋房門面宏敞其後進擬再添設磨片機四十部樓上附設玳琄部專製一切玳瑁眼鏡前進置設門沽診察二部聘請德醫爲騐光主任西𪪬爲批發應接室其後則爲辦公處明年正月底將舉行遷移開幕並廉價云 
[桉樹香油到滬]  
　　桉樹香油產於澳洲爲桉樹ＥＣｌｏｂｕｉｕｓ枝葉中提出之精汁傷風咳嗽痰喘氣急諸症將此油數滴注手帕中置鼻間嗅之霍然若失年老之人痰喘氣阻危在頃刻者速以此油嗅之能轉危爲安嘉定吳挹清君昔出使義國時覓得此樹種子及油歸而奏請移栽中土惟樹性畏寒北部諸省都難生長定海仙樂園曾經試種前年嚴寒亦多凍死惟其枯枝枯葉爲人索去以治上述諸病皆有效故該園特向澳洲輸入此油每瓶英金二先令合華銀九角餘如説明係閲報後方向牯嶺路七號仙樂種植園總辦事處購買每瓶祇收洋二角云 
[中英運到生髮水]  
　　河南路福州路口中英大藥房入冬以來營業益旺昨由英國愛根生廠運到大批白衣人牌生髮水質潔氣香爲冬季閨中化妝之妙品現已陳列櫉窗發售每瓶價洋八角五分云 
[維時公司經售療疾器]  
　　近年新發明之生殖病自療機爲眞空療法之一種此機現由北江西路維時公司經理不日即有大帮運到每具售價八元云 
[減價之各項藥物]  
　　三洋涇橋福華大藥房因年節瞬在目前特將各貨削碼出售至年底止其價格如下三得爾米地丸每瓶一元一角墨窩兒魚肝油　丸每瓶一元一角庫阿可斯每瓶一元八角腦威鯨清魚肝油每瓶八角三得亨利丸每瓶七角半華大寳利魚肝油每瓶一元三角其餘藥品定　 
價亦均低廉云 
[華商交易所股東會議]  
　　華商證劵交易所十二年下半年結帳昨日在該所市塲開第四次股東常會下午二時振鈴開會股東到會者一萬九千七百零八權照章以理事長孫鐵卿君主席當由孫君致開會詞並報告到會人數權數畢常務理事張文煥君報告營業狀况次由監察人薛竹蓀君報告本届帳略復由主席孫君宣布本届擬定利息支配數目計官息一元紅利一元六角付請股東表决各股東咸表示滿意全體通過乃茶點散會該所本届營業較上届發達六個月計算營業項下盈餘十一萬兩千有零資產項下盈餘七萬五千有零股東半年官紅利每股共可得二元六角已定於一月二十九日起發給云 
[虹口新添和泰五金號]  
　　虹口百老滙路新開和泰五金號日前股東周肇詠蔡仁初陳宗緒邵德明蔡洽君等在鴻運樓集議公舉　 
蔡洽君爲經理許孝緒爲協理事畢叙飱聞該年内先行交易明春正式開張云 
[閘北組織興市汽車公司]  
　　閘北一區因水陸交通均稱便利故其市面日見繁興然其各路與各路之交通則舍乘人力車外無他策不若租界之有電車旣速且省也前歲市民徐春榮陳維翰等發起興市汽車公司呈請北工巡局批准專利營業權十年并轉呈護軍使署備案上年因水電廠案發生此項事業因而停頓刻聞此項營業現由股東余錫品等着手進行其組織係依照合資公司制並不另行招股聞其規定試行路綫有二一支由大統路至中興路與長途汽車啣接一支由在統路經過新民路滬寗車站至賓山路底先行購備汽車六輛逐漸推行於滬北工巡捐局所屬範圍各路刻正從事集資俟渡過年關即須積極籌備大約開春二月間即可通行云 
[漁業公司成立在邇]  
　　三門灣漁業公司籌備已有三年主任林熊徵已由台灣　　 
來滬積極進行石浦分籌備處主任何耀庭陳衍藩來滬與林主任張園君商提存欵備購一切應用品日前返石參觀冰廠鹽廠電燈公司等昨返滬報告一切現聞林主任已决定俟各項籌備妥洽後即行開辦爲期當在明春三四月間云 
[牛奶業公會成立]  
　　昨日下午四時上海牛奶業公會假寗波同鄕會四樓開成立大會到者派克·虹口·匯山·三星·衛生·雲忠黄新記新金山·自由農塲·奎記·蔡鴻記聚昇·龔瑞記·達生牧場·三福·福興·德記·法生·國記·福記·隆大·通和等二十二公司代表三十餘人公推張子良爲臨時主席張文達記錄尤懷畢代表主席先報告上海牛奶一業創始於四十年前向乏聯絡研究之機會殊爲本業發展之障碍茲者時機已至組織公會藉以助精神解决本業疑難與改進業務望諸君共謀本會一切建設云云次起草章程委員會代表姜維良報告起草經過情形次通過章程十條次選舉職員茶點散會 
[書業公所審查同業]  
　　本埠書業公所成立有年向章加入之書店一律禁售不正當之書籍茲因各書店日久玩生間有犯此者亦見不少該公所爲尊重道德固結團體起見業經職員會議决所有已入公所及未入公所各書店自十三年起須一律塡給自願書書後附列要則數條其間重要者如入公所以後不得賣買淫書如有不尊公章者查出重罰其餘數條均亦重要凡欲加入公所之書店必須有同業二人以上之介紹云 
[文監師路商聯會之會議]  
　　文監師路商界聯合會據會員商店等聯合呈請該路各商店所置招牌因工部局新章限制尺寸過狹視線有碍影響營業頗巨請求交涉救濟等該會當即據情轉呈各路商界總聯合會會商辦法業經該會議决交調查科先行調查再行辦理云 
[五馬路商聯會將修章程]  
　　五馬路商業聯合會前日下午八時舉行第三次常會由正會長王漢良主席其議决案如下㈠徽章編號案由總務科楊麟軒提出公决照編號碼交總務科執行㈡章程修改案由文牘科余瘦鶴提出公决舊章旣不適用即請文牘科修改後再行付議㈢聘請姚白二君爲名譽調查董事案因提出人評議長常玉清未到暫爲保留㈣舊曆新年義務日夜校聘請敎員案由常務科程春盈提出公决仍請干沈二君擔任㈤舊曆新年團拜日期案由正會長王漢良提出公决准新年正月初三日下午二時舉行并同往先施樂園聚餐攝影以留紀念交文牘科備函通告云 
[南市兩路商會整頓路政]  
　　本埠南車站黄家闕商聯會昨日下午八時常會到者十餘人周運忠主席錄其議案如下㈠南車站後門戚家宅路電燈不開案張傳慶謂該路係車站南北孔道之區兼之年關收賬之際電燈雖設未開一片陰陰行人殊感不便萬一宵小匿跡爲害非淺公决函致工巡捐局從速開燈（二）王奎元提議謂南車站至黄定闕一帶自十月間修理馬路陰溝取起濫泥雖由店首搬運路傍究仍高低不一一經天雨泥濘不堪非惟行人嘖有煩言且污水泛濫有碍衛生應請工巡捐局督工從速掃清議决通過遂即散會 
[第五次國貨會之籌備]  
　　對日市民大會第五次提倡國貨大會定期新正陰曆初十起舉行前由籌備會議决商借邑廟萃秀堂爲開會地點因附設學校致作罷論開會期迫由籌備委員陳翊庭等復向京江公所商借亦未允許昨日由各委員磋商以城内糖業公所點春堂地點適中内部宏敞堪爲開會之用公决推請交際幹事石志坤持函前往接洽大約可望妥洽至日來國貨廠家加入者頗爲踴躍如宜華藝林公司中國鋼琴廠振華油漆廠等約有十餘公司云 
[普育電影公司之進行]  
　　贛入蕭小康名健留學法國電影專科七年現已歸國擬出其所學貢獻社會爲通俗敎育之一助爰集同志創辦普育電影公司在法租界潤安里設立籌備處其計畫分三大部分㈠造片部㈡演放部㈢學藝部先從演放着手繼續招收學生分科敎授造就製片人材宣言書如下 
　　鄙人寄跡海外數載於茲環境所囑諸多感恍回念祖國社會敎育殊甚幼稚人心日見陰險風俗愈趨愈下苟不亟謀補救之方誠我國一大不幸之現象也縱覽歐洲考其人心風俗之所以淳厚全在社會敎育之發達其社會敎育之所以發達活動電影則一最大之効力也蓋以影片之搆造寓勸懲之深意以的確之事實是本來之眞相注射眼光深入腦筋變化人心風俗　如水之趨下響之應聲故歐洲各國以電影爲社會敎育之先尋無論城鎭村市電影林立就以法國而言統計有萬餘處　視我國人民疆土數倍於法所有電影不過百餘處如此比較見絀奚似而且所演之影片皆係輸自外國貨　價　滬巵已　文字習　純　各異故不能引起人心之本趣終無完滿之効果也鄙人深感於此以電影事業實爲社會重要之敎育不可稍緩自抵法京　誠調查特入電影專校潛心研究卒業後忝任技師於巴黎哥蒙電影製造廠對於電影之搆造工廠之佈置特别注意各部經騐自問稍有門徑矣以餘之時間曾組織一普通電影公司蒙駐巴各界人士踴躍贊助不期而成績大有可觀機器影片均略具備故辭而東旋再圖進行以盡份子之天職補益社會於萬一是不負就學之初志及桑梓父老之厚望也然事關重大創始維艱所謂個沙不能積山滴水難以成河務賴羣策羣力始有完美之組織圓滿之效果耳熱心社會敎育者其共起而圖之 
[新片雪山義犬之内容（三）]  
　　　格洛惠得狡狐之報告知撥力已死乃思圖乘機費利斯遂命女僕往邀其來見費利斯前往即詢格曰［抑有撥力之信告余否］格曰［有即有之非喜信也乃噩耗耳］費聞語肝腸寸斷痛哀撥力不止 
　　不數日撥力與其犬穿山過嶺始得安然抵家撥力乃以路中一切險事告之其意中人見亡友之孩抱而吻之犬見狀而妒之時向小孩狂吠並以已身插入費撥之間而吻之觀劇至此始知狗亦有醋心也 
　　撥力旣歸忽爲格之女僕所見歸告格曰［撥力復返余親見之］翌日撥力携犬往見格洛惠並以途中被刧情形一一告之格曰［發槍擊汝之人汝識之否曰不識］惟我之犬可以識之言次適狡狐入犬乃縱身嚙之格見狀乃謂撥力曰［汝縱犬傷人難免不爲人所殺］撥對曰［犬之嚙人良有故也犬不嚙他人而咬狡狐豈無理耶］言訖憤憤而返 
　　次晨格復派狡狐藏皮件於撥力家内將以欺之狡狐奉命前往方將皮件藏妥欲脱身而出適爲女僕所見扭打良久犬嗅之覺有仇人味乃越窗入内縱身向狡狐亂嚙久之狡狐始得狼狽而出身不由主倒入草地中未幾撥力入室見滿地血痕而不見小孩犬則匍匐於地若求赦者撥力見之遂疑小孩爲犬所殺乃怒謂犬曰［我信汝愛汝豈知汝竟殺此孩耶］欲韃之然猶不忍目睹其愛犬之受刑乃向空中亂擊會格於此時率警察數人來訪撥力見之而作儜笑曰［我早知犬必殺人今不幸而爲吾言中矣］言已乃出手槍欲發之撥曰旣欲殺之須待余親自爲之無用勞駕也］格乃授以槍而撥力涙已滿眶犬亦凄然涙下無以鳴其寃撥手執槍將發然心殊不忍伸縮久之（勳）（待續） 
 
 

Page 18

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *[各電影院竸映新片]  
　　韶光易逝陽曆新年甫過陰曆新年又至我國習俗各舞台皆對箱數日以事結束惟各電影院仍照常開演茲彙誌本星期中各電影院之消息如下 
　　卡爾登靜安寺路卡爾登影戲院已於昨日午後起開映（耶穌本紀）ＴｈｅＬｉｆｅｏｆＴｅｓｕｓＣｈｒｉｓｔ其中佈景皆莊嚴異常演員多服古裝深寓勸人之意爲敎育影片中之上乘者聞明後二日因各校請求特於每日午後五時半起加演日戲一次星期四起換演ＷｈａｔＷｏｍｅｎＬｏｖｅ（該院華文釋名尙未定）聞内有在海中相戰等幕皆極可觀但確帶滑稽預料届時必有一番盛况也 
　　上海虬江路上海大戲院今明二夜開映［行路難］ＣｒｌｌｋｅｄＳｔｒｅｅｔｓ爲著名女伶克蘭登（ＥｔｈｅｌＣｌａｖｔｏｎ）主演星期三起將換演梅茂蘭（ＭａｅＭｕｒａｙ）女伶主演之ＴｈｅＲｉｇｈｔＴｏＬａｖｅ梅女伶姿首絶麗以善舞著名在扮演之中喜服新奇之服裝此片攝自福祿達（Ｆｌｏｒｉｄａ美國一地名其地風景最佳）故其攝入者皆幽雅可愛名角幽景集於一片其佳可知聞此片共有七本該院將連演五夜云 
　　夏令配克靜安寺路夏令配克戲院今明兩晚開映著名社會愛情片［歌女涙］專爲描寫歌女之苦楚全片共有五本云 
　　愛普廬北四川路愛普廬影戲院自今夜起開映［汽笛聲］ＩｈｅｓｉｘＦｉｆｔｙ星期三起換演ＢｌｏｗＹｏｕｒＯｗｎＨｏｒｎ其中演員多著名名伶如拉爾夫（ＲａｌｐｈＬｅｗｉｓ）等皆在此中扮演劇情略帶滑稽意味益能引人入勝該院將連映四夜聞最近該院又有新片一部英文名爲ＷｈｅｒｅＴｈｅＮｏｒｔｈＢｅｇｉｎｓ該院譯爲［雪山義犬］不日亦將開映云 
　　維多利亞海寗路維多利亞戲院自星期三起將開映［禽獸世］ＡｎｉｍａｌｓＡｃｔｉｎｇＡｓＭｅｎ按此片上星期中曾在夏令配克映過内有各種動物之表演儼然若人觀者笑聲雜出聞該院將連映四夜云 
　　申江六馬路申江大戲院自開映上海影戲公司新片［棄兒］以來觀者多稱其攝影之高尙與但二春之活潑可愛故今日起仍繼續開映星期四起换演［難兄難弟］爲孔雀影片公司由美選購而來曾在上海大戲院映過觀者多稱許之詞聞該院將連映一星期云 
　　恩派亞霞飛路恩派亞大戲院定今日起開映［錯婚］爲麥葛蘭女伶主演情節極佳全片共五本並有周自齊之出殯影片亦同時開演云 
　　滬江武昌路滬江大戲院自今日起至星期四止映偵探長片［俠義鴛鴦］第九十兩集聞此片共十集此爲最後二集情節益可觀聞最　該院又租定各片數部皆將於新正月内開映元旦日起至初七日止開映［三劍客］即著名名伶陶格拉斯范朋克所主演者此片雖曾在滬開映數次然仍清晰如新其中演員之表演及佈景之華麗久爲愛觀電影者所稱許初八日起换演明星影片公司新出之［孤兒救祖記］聞尙有［賴婚］一片將於正月十八左右開映云 
　　通俗小南門南市通俗影戲社定今晚起開映怪異長片［白鼠黨］自第一集起至第六集止共十二本星期三起換映［恐怖黨］長片第一二兩集及滑稽片二本聞該社前因地處靜僻每日祇演夜戲一次自七時半至十時爲止現値舊曆新年將届觀客必較前增多每晚祇演一次未免擁擠爲此自元旦日起改爲每天演日戲一次夜戲二次日戲午後二點鐘起夜戲第一次七點至九點第二次九點至十一點以免後至者有向隅之感云 
　　法國三洋涇橋法國大戲院自今夜起續映長片馬大王］第十一十二兩集及滑稽片四本每日仍加演日戲聞最近該院又接得各界信函要求續映［蓮花落］該院因又向商務書館商議已定於陰曆元旦日起日夜開映云 
　　新愛倫海寗路新愛倫影戲院自今夜起開映［天書］［徐國樑出喪］［鐵路潮］［因禍得福］等共十三本該院因開映時間過長特提前於六時半鐘起即開映云 
　　中國梧州路中國大戲院今晚起換映救國英雄第十三十四兩集及［意外良緣］五本滑稽片三本價目仍售月樓二角正廳一角云 
[楊左匋新製滑稽畫片]  
　　名畫家楊左匋君年來爲英美烟公司繪製活動滑稽畫片歷在各埠映演備受觀衆歡迎能於幕上繪成種種人物使之自動一如眞人近又新製影片一齣名［過年］内容頗新穎可噱聞已印就十餘卷分運各地放映爲新年之點綴品本埠將於二十七日起在卡爾登戲院開演聞楊君言滑稽畫片之手續雖繁而極饒興趣但以機械太複雜故此種人才在歐美亦不多每齣以千尺計祇少須繪圖萬餘幅方能互相連絡演成各種動作故一片之成動辄費數月之久始克攝畢惟較之組織演戲團奔波攝演則勞逸不可以道里計云 
[魔術班來滬先聲]  
　　曾在卡爾登戲院奏技之萬國魔術跳舞大戲班即魔術大家吉佛羅及意大利女跳舞家派勒馬等自在卡爾登奏技後觀者都歎爲神技故輟演之後即赴京津等處獻技觀者又如是現聞該班仍將來滬已定於陰曆元旦日起在北四川路中央大會堂獻技將連演一星期其券價　較在卡爾登時爲廉想届時必有一番盛觀也 
[少年團同樂會將演五劇]  
　　少年宣講團爲普及社會敎育提倡正當娱樂起見訂陰曆甲子元旦夜起表演新劇等略收劵資備置器具各劇情節如下 
　　初一夜諷世新劇［指風針］（費席珍編）描寫某有志少年受環境之驅策隨波逐流竟至認仇爲父幸良友暗中扶助不至身敗名裂其父某翁富而吝長子揮霍無度幾破其產幸無意中行有善舉得獲父子重圓㈠何必爲兒孫作牛馬㈡望君此去遂大志㈢竟忘却海濱之誓耶㈣母爲金錢之奴隷㈤異性的何必掀醋海㈥吾可以挖心給你看㈦知今日何必當初㈧行善是無逼迫的 
　　初二日鼓吹儲金新劇［滿　金］（費席珍編）暴發横財得之易失之亦易某翁有子受其父遺產揮霍無度娶妾逐妻卒被妾迫其離異其族兄某以血汗換來金錢半儲銀行屢規其弟不聽乃設法將其餘欵蓄儲得免淪落㈠吾竟也能發財嗎㈡骨肉和金錢的比較㈢今日種因明日收果㈣金錢爲眞愛　之障碍㈤金錢不過是物品的代價㈥並非是眞呌你賭博㈦循環的離異㈧究竟是妻好呢妾好 
　　初二夜愛國新劇［英雄涙］（汪龍超編）正副議長意氣用事屏除異已設計圖害副議長有女立志報仇得其未婚夫之恊助卒得替父報仇剷鋤國賊㈠吾與你勢不兩立㈡爲國捐軀死而無怨㈢從此吾可高枕安眠㈣這也算代表民意嗎㈤黄鶴一去竟不返鄕㈥報岳仇即是報國仇㈦但願前者仆後者繼㈧豈眞願厠身奴僕㈨慶父尸死國難消除 
　　初三日警世新劇［情愛陣］（費席珍編）青梅竹馬兩小無猜他日組織新家庭舍爾其誰與共初不料情海中暗礁突起至堅者鑽石劃破情愛一遇徒自痴情竟至犠牲生命成全所愛者之幸福㈠我當誓不變志㈡情海突起暗礁㈢金錢戰勝愛情㈣人心變遷迅若流星㈤吾不忍舍此樂土戀愛所愛即是仇中仇㈦顧此方只能失彼㈧自問於心有愧㈨爲她犠牲値得否 
　　初三夜社會新劇［何日醒］（費席珍編）金錢萬能能使志士傾倒助桀寫暴賣友求榮大腹賈視親生子如仇敵依敵鄰以護身安知觀　非眞卒致傾家　產幸已離之妻不念舊惡不忘舊情得以重振家聲㈠先覺覺後覺㈡道不同不相爲謀㈢戀愛自由幸母誤解㈣契約不過是官樣文章㈤愛之愈深仇之愈甚㈥媚外人以制内㈦至孝者至誠㈧禍不臨頭不知悔㈨親骨肉究難分離 
[李萬春之劈山救母]  
　　北京廣德樓排演［神仙世界］劇即係［劈山救母］哄傳已久都　人士以先覩爲快十四日果出現於該園是日也黄沙匝地朔風凛凛而上座之佳得未曾有趙斌忠之蟒精出現幾場開打烟霧迷漫令人不耐徐斌壽之劉賢昌上京求名遇三娘娘婚于山神廟中魏蓮芳之三娘娘做派尙佳舞帶亦好看唱念實不敢恭維彭斌蓮之王母嗓音腔調均有味一副尊容太不雅觀减色不少俞華庭之二郎神英氣勃勃工架亦好賣力之餘尚不免粗　念白氣太促唱兩句亦不甚高明五齡童飾劉賢昌扮相甚好兪步蘭之王氏台風亦佳唱念做均盡美善二人所配之寳蓮燈本係拿手戲是日小王格外賣力愈有精神兪則循規蹈矩不失身分 
　　李萬春之沉香雍容華貴儀表不凡念白做工不失小學生天眞爛漫之態出亡後上塲一段唱工字正腔圓眞眞有味碰碑情形維妙維肖臥地一句倒板實在難唱李竟從容出之毫不吃力此等即是獨到處見仙時一段二六板板槽工穏字句凝練轉角處圓到之至不　痕跡洗浴時代以藍月春肥碩可愛幾個折腰倒立非常之好腰腿工夫實可服佩故采聲雷動出浴時李勾臉而出上場平空打旋子竟至二十餘個之多實屬難能而均從容鎭定不浮不燥更加可貴舞斧上下左右五花八門每次收塲姿勢各别生動多姿而且異常沉着或趨而入或跑而入或曵斧而入或　斧回顧出神入化歎觀止矣幾句崑腔唱得老到字字分明句句圓熟與二郎神開打眞有精采斷斧揮旗做得細到舞得乾凈流麗跳　是有工夫博得台下極熟烈之歡迎掌聲不絶云 
[金少梅由津返京奏藝]  
　　金少梅色藝雙絶文墨亦所擅長逈非有名無實者所可比擬所到各劇場莫不倚爲臺柱藉資號召雖有聲譽鵲起之琴雪芳碧雲霞或以色貌馳名或以妖嬈討好終難殺其勢而挫其鋒至若喜彩琴花玉蓮輩更望廖莫及惟少梅自今春出京後數月不返現於大地春回之際少梅已出演於中和　想正陽橋頭大栅欄口又將車水馬龍别具一番新氣象也 
[集會表]  
本月陽曆時間地點召集者事由卄八日蘇海皖　閩五省聯合會同上討論會卄八日捲烟同業會捲烟同業會討論會 
 
 

Page 19

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *常識 
常談 
[説庸] [  漸]  
　　庸字見許書用部用可施行也從　　 
卜中爲會意字盖謂卜而得中則可用也此尙神權時代的造之字而其義甚古庸用也從用庚庚更事也亦會意字蓋謂更字多則適於用也故經典庸字大率均訓爲用 
　　戴記中庸篇之庸古義亦當訓用用字之義本由中而孶乳今人論人謂中用不中用中讀去聲而古義與中無别此雖爲相傳之通用語要其由來久矣中庸王肅未改本云君子中庸小人反中庸君子之中庸也君子而時中小人之中庸也小人而無忌憚也此言一則以中爲用而適合時宜一則以反中爲用而肆無忌憚同一用也而一爲君子一爲小人中與反中判然不同猶言以中爲用則適合時宜而中用以反中爲用則其肆無忌憚有似乎中用而實不中用也自程子以不易訓庸而庸字從庚之義晦自朱子以平常訓庸而庸字從用之義晦此由宋儒專治理學不治六書故其説經也時或因理想而涉武斷致不合於古義世稱無用之人爲庸人亦非庸字之古義也中庸述孔子稱舜之大知曰執其兩端用其中於民此即中庸二字之確詁孔門之學貴中行又貴致用試再以中庸所述爲證大之天地位焉萬物育焉其用固廣博無倫矣小之庸德之行庸言之謹亦何嘗不注重於實用其精意若曰德之實用在中不及乎中則無用故庸德注重乎行而繼之曰有所不足不敢不勉言之實用在中過乎中則無用故庸言注重乎謹而繼之曰有餘不敢盡知庸之古義爲用則可與言中庸矣 
經濟 
[提倡鄕村儲蓄法] [  慕亮]  
　　儲蓄之法人皆知其有益觀於儲蓄曾之發逹可知人民對於儲蓄非常注重惜儲蓄會皆設於通商大埠至於鄕村偏僻之處則絶無設立致鄕人之工作餘錢皆擲於賭博及飲食之中非但浪費銀錢亦養成一種惡習慣若於鄕村提倡儲蓄則非但可以戒除賭博并可爲農民不時之需茲試言其辦法如下 
　　㈠照銀行儲蓄辦法利息較厚（二）儲蓄會以大商舖及該地紳士創辦㈢自銅元起皆得儲存㈣定最短時間三個月即可還本以應農民種田養蠶收穫之需 
㈤爲免除不正當之费用起見得限制其無正當用途時之取費　　㈥此種儲蓄會當有盡義務之性質不可爲會中謀利若有盈餘則以之辦小工廠以收容貧民設立義務小學以敎育貧家子弟及其他有益社會之種種事業 
　　（七）無確實之資本及素不爲人信用者不得設立由人民及官紳禁止　　此種儲蓄會設立以後不特足使鄕民節省金錢亦可使人民養成儉樸性質將來婚嫁有費喪葬有資免種種虧空以致陷於無衣食之地且勸勵儲存學費爲子弟求學之資使敎育普及平民未始非人民之幸福也）乙種酬） 
衛生 
[週年期内之小兒飲食法] [  幼蕃]  
　　週年期内之小兒消化力尙極薄弱故飲食之品宜擇其極易消化者除人乳牛奶外如米粉及代乳粉等均極適宜之品最不可　食以飯及肉類蓋飯尚非週年期内小兒之腸胃所能消化倘遽食以飯則其脆弱之腸胃必致受傷而下痢疳積胃傷不思食之症隨之而生矣至肉類則尤爲有害非但不易消化且猪牛等肉中往往含有條　之卵及其幼蟲倘使偶或未經煑死則此蟲之卵或其幼蟲能竄入婴兒之腸胃及肌肉中而小兒之腸胃病及貧血症隨之而生矣故週年期内之小兒最宜戒食飯及肉類 
　　世間婦人往往溺愛兒女見兒女要檯上之肉菜辄取以食之又有一種喜爲討好之人當餐時見其妯娌抱嬰兒過輒呼而取些肉菜納入兒口中以爲愛之豈知適以害之爲母者見他人以好意取菜喂其兒亦喜而受之非但喜而受之且感而謝之豈知其兒之腸胃病貧血症即由此而種其因耶願世之爲母者戒之戒之（乙種酬） 
道德 
[西儒語錄] [  少琴女士譯]  
　　循［且待］之途必歸［烏有］之室（莎）温特斯） 
　　汝追事業母爲事業追汝（里車德）知用財則財爲我之奴隸不知用財則我爲財之奴隸（達奥斯利） 
　　酒之溺人甚於海（撤伊拉斯） 
少年之光陰如金壯年之光陰如銀老年之光陰如鉛（司密斯） 
　　能忍十九次敗終獲勝於第二十次（安特孫） 
　　惰者不特較死者爲無用且虚占社會地位（馬單） 
　　寗穿檻褸之衣母置失時之錶（麥克惠克） 
失名譽而得利益猶損失也（撤伊拉斯） 
機會多失於躊躇（撤伊拉斯） 
無論如何困難不可求人哀憐蓋哀憐中已含輕蔑之意（柏拉圖） 
　　能自治其身雖南面王無以加也（米爾敦） 
智識乃靈魂之眼（華遜） 
　　汝苦欺本心本心必復汝之仇（里車德） 
天下之最可賓貴者無如時日天下之最奢侈者無如浪費時日（里車德）（乙種酬） 
法制 
[證人無故不到塲之罰則] [  遺生]  
　　不問何人皆有爲證人之義務此吾國民訴條例之所規定也誠以案件之内容必待證人而後益顯訴訟之目的亦必待證人而後易達故有是項規定以强制之然苟傳唤證人而證人無故不到則於訴訟進行大有妨礙不惟所謂不問何人皆有爲證人義務之規定將等於具文而且訴訟之進行亦不免爲所中梗蓋所貴乎爲證人者在於到塲陳述而已塲旣不到述於何有故訴訟條例於規定證人爲義務之後復設不到場之罰則以範圍之茲述於左以資參考 
　　（一）民事（民訴條例第三五八條） 
（一）證人不到塲者科以百元以下之罰緩並命賠償費用 
（二）已受前項裁决仍不遵傳到場者再科以二百元以下之罰緩並命賠償費用（二）刑事（刑訴條例第一零二條）（一）證人不到者除賠償費用外科以五十元以下之罰緩 
（二）無力繳納者易科二十日以下拘役（三）再傳不到者亦同（乙種酬） 
敎育 
[小學校宜注重職業] [  陶冶騎]  
　　今人受敎育而不獲相當之職業者夥矣推其故良以學校敎育偏重理論輕視實用所致也邇來各地提倡職業敎育之聲浪甚烈所以剷除虚文之觀念注重實際之應用也余意小學校爲兒童求學之初步謀生之基礎辦學者應抱定實用主義養成其職業的興趣與衣好之　慣於是職業陶冶尙矣職業陶冾之眞義即對兒童施以各種業務普遍的陶冶視各地方情形應各地方需要而分别注重避免一切虚空之敎育以及書籍文字之敎育事事求諸　際使兒童得培養其勤勞之精神實行其能力之謂也實施職業陶冶可分兩方進行關於敎學方面各科之材料宜重應用以供實際生活之考證　其一關於訓育方面宜重課外作業適合社會需要養在其職業的興趣與習慣此其二各地方小學校如能依上述二則積極進行豈特培養兒童謀生之基礎完全人格之養成亦即寓於此矣（乙種酬） 
禮俗 
[舊曆新年應革除之陋俗] [  璋]  
　　自民國紀元改用陽曆所有舊曆新年沿用之習慣宜若可以改革無遺乃陋俗相循牢不可破仍有種種之惡習難以革除此實與進化之理　背宜急從事變更而爲禮俗改良之一助焉茲述陋俗之應革除者如左 
　　（一）放爆竹舊俗於年尾年頭不論大家小户皆燃放爆竹以爲袪除不祥及慶祝新年之用品旣有火　这危險又多金錢之耗費値此文明時代迷信固在所當除經濟更不可不計此應革除者一也 
　　（二）分賀東舊俗新年多分紅東賀喜人民國後此風稍殺然世俗酬應仍有藉片紙以伸慶賀者竊謂禮貴崇實區區一紙之人情誠不如已此應革除者二也 
　　（三）接財神舊俗新正五日迎接財神多有虔備牲醴供奉香燭以求神佑者豈知生財自有大道非禱祀所能爲力此應革除者三也 
　　㈣請年酒舊俗每届新年家境稍裕才必設筵以宴親朋名曰請年酒於是酒肉紛陳杯盤狼籍猜拳行令卜畫繼衣在主人方面固損失金錢在親朋方面亦傷害身體此應革除者四也 
　　㈤閙元宵舊俗元宵佳節每舉行燈興以誌慶祝因之鈎心鬭角各炫新奇綠女紅男互相爭逐非徒添社會之漏巵抑且貽風俗之隠患此應革除者五也（乙種酬） 
 
 

Page 20

 
 
第一萬八千二百九十三號;中華民國十三年 西曆一千九百二十四年一月二十八號
星期一 * *   
 
