# 1922 - 46 - 4917599

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[關門總統（冷）]  
　　祇維京師治安無論直奉鬧到如何地位概置不問此今日徐總統之主義也此主義非他即關門做總統之謂耳 
　　雖然徐氏蓋已誤解今日之時局也今日時局之集點非内閣問題矣非直奉問題矣以内閣直奉之故而入於總統問題矣故以我觀之内閣問題即解决亦將牽涉於總統問題内閣問題不解决致有直奉之戰亦必牽涉於總統問題直戰而勝亦必涉於總統問題奉戰而勝亦必涉於總統問題故今後之千枝萬葉將無一不歸根於總統問題而謂總統可以關門而做乎而謂無論鬧到若何地位可以概置勿問乎 
[命令]  
　　二月二十一日大總統令本月二十八日爲春丁祀孔之期著派内務總長高凌霨恭代行禮即由該部敬謹預備此令 
　　又令派趙椿年爲償還内外短債委員會副會長此令 
　　又令財政總長兼鹽務署督辦張弧呈署鹽務署參事嚴瑑懇請辭職嚴瑑准免署職此令 
　　又令調任項驤爲鹽務署參事此令 
　　又令調任李文鈞爲財政部參事此令 
　　又令任命王其康爲鹽務署運銷廳廳長此令 
　　又令内務總長高凌霨呈甘肅全省警務處處長鄭元良呈請辭職鄭元良准免本職此令 
　　又令任命王學伊爲甘肅全省警務處處長此令 
　　又令内務總長高凌霨呈甘肅涇原道道尹歐陽溥存懇請辭職歐陽溥存准免本職此令 
　　又令任命蔣棻爲甘肅涇原道道尹此令 
　　又令内務總長高凌霨呈准浙江省長沈金鑑咨請任命錫鉦宏爲常山縣知事張良楷調任爲紹興縣知事江恢閱調任爲臨海縣知事張嘉樹調任爲衢縣知事王嘉曾調任爲永康縣知事陳贊唐調任爲餘姚縣知事李庚甲試署東陽縣知事李瑞厥爲建德縣知事趙士儁試署孝豐縣知事陳與椿爲新昌縣知事費堯勳試署平湖縣知事許之龍爲景寗縣知事袁長春試署武康縣知事陳錫鈞試署浦江縣知事汪東寶爲桐鄉縣知事汪仁溥爲金華縣知事徐麟祥試署武義縣知事張濂爲湯溪縣知事朱存粹試署義烏縣知事均照准此令 
　　又令財政總長張弧呈請任命秦樹藩署殺虎口分監總辦王銖文署多倫分關總辦應照准此令 
　　又令欒駿聲晋給二等大綬寶光嘉禾章李心曾給予三等嘉禾章白運昌給予四等嘉禾章此令 
　　二月十九日大總統令内務總長高凌霨呈河南河北道道尹熊埴因病懇請辭職熊埴准免本職此令 
　　又令任命吳寶煒署河南河北道道尹此令 
　　又令羅爾瑜晉給二等嘉禾章慮力貝蓋樂均晋給三等嘉禾章此令 
　　又令錢文選晋給三等嘉禾章錢方軾馮汝良均給予四等寶光嘉禾章此令 
[國内專電]  
　　北京電府電洛吳待商事多請派親信人員來京接洽（二十二日下午二鐘） 
　　北京電徐親筆信致張作霖說明處境艱危希望來京一商 
　　（二十二日下午二鐘） 
　　北京電償債委員會委員審計員法官·銀行公會·商會公債局·共十一員今指令派出（二十二日下午二鐘） 
　　北京電參陸處以鮑貴卿張懷芝請假無人負責五日不辦一事東海電催鮑張速回（二十二日下午七鐘） 
　　北京電孟恩遠到奉張僅一宴不談政局孟請回京（二十二日下午二鐘） 
　　北京電東海昨特諭王懷慶力維京師治安奉直鬧到如何景象中央置之不問（二十二日下午七鐘） 
　　北京電張作霖電徐吳子玉旣以帝制復辟派不適於總理人物則去梁而提段祺瑞霖當首先贊同否則梁去實無理由（二十二日下午二鐘） 
　　北京電昨南苑奉軍各師旅軍官會議三點之久結果大概是和平　　北京電院復許世英柳汝勵爲皖財廳本人堅不同意幸勿相强 
　　北京電二十日英使館根據善後借欵合同第十七條單獨向外部抗議九六公債條例并同時聯絡日法嚴重抗議英倫訓電艾使根據二月九號正式照會外交部之旨辦理（二十二日下午二鐘） 
　　北京電鹽署洋員魯斯敦赴蘭州調查引案（二十二日下午二鐘） 
　　北京電潘復時以營口官産抵押天津華法銀行五百萬法郎奉將官産出售華法要求北京天津官産作抵（二十二日下午二鐘） 
　　北京電吳佩孚電徐岑西林派顔少將德基來洛懇撥沈鴻英部軍費請發二十萬沈軍所轄卽中央軍隊可爲緩急之用 
　　北京電今日財部聘財政大會劉冕執王某顔某爲顧問 
　　北京電今日銀行公會開償債會議（二十二日下午二鐘） 
　　北京電財部覆外部對外所訂密約華會結果應歸登記大會查本部所有契約完全抄寄代表此外無他密約（二十二日下午二鐘） 
　　北京電外傳派鮑貴卿赴奉疏通不確（二十二日下午七鐘） 
　　北京電黑河電阿穆爾省政府因苛征華僑商家一律罷市商號貨棧學校敎堂阿政府均改作傷兵養病室秩序大亂（二十二日下午七鐘） 
　　天津電部令通緝前粤財政廳長龔政係莫榮新所請 
　　天津電駐美津代表張彭春電圑體謂周某無借欵事中國在太會僅得名義尊重勿爲所惑力圖救亡（以上二十二日下午十鐘） 
 
 

Page 5

 
 
   
 
 

Page 6

 
 
[國内專電二]  
　　蘭州電警察廳以王學伊補 
　　蘭州電京蘭航空線原定由京直逹蘭州刻又計畫延長至新疆迪化名爲京新航空所有建設費主張不與外國人發生關係以免航權旁落（以上二十一日下午八鐘） 
　　漢口電海軍第二艦隊泊鄂各艦向洛吳催餉吳命蕭由鄂榷運局借十萬元撥發各艦馬（二十一）交付現擬加派建中永安利通三艦赴岳協防 
　　漢口電奉張有嘯（十八）電致蕭督解釋奉軍備戰係謡傳蕭覆號電詞多謙和 
　　漢口電聞武高京代表電校部决免譚以余日章繼任校長該校學生馬電余歡迎並派代表陳頴昆養（二十二）赴滬促駕 
　　漢口電估本抽稅因商民反對蕭劉已令稅欵清理處審查凡消耗品概須估本照征如關日用品可酌減（以上二十二日下午八鐘） 
　　香港電哿（二）（十）晚粤總部開軍事會議討論北伐問題内容未悉 
　　香港電擬設湘粤桂聯軍總司令職許崇智定敬（二）（十）（四）日由桂林赴湘佈置 
　　香港電聞胡漢民已擬備北伐文告多種沿途佈告 
　　香港電國會議員尙鎭圭等以湘憲與國憲抵觸且侵奪中央職權提出質問 
　　香港電禁畜婢問題將由廣州先實行（以上二十二日下午六鐘） 
　　香港電徐謙决定咨内部通令各省長佈告禁止畜婢違者照新刑律懲罰 
　　香港電一甌茶室司理因僱用女招待被拘罰三十元 
　　香港電總部昨派員赴廉州裁撤陳均義所部三營 
　　香港電黄强請假回省 
　　（以上二十二日下午十鐘）　 
交通大學無線電 
[日諾瓦大會展期]  
　　巴黎電法政府通告德政府謂擬請意國展緩舉行日諾瓦會議 
　　柏林電德政府正式通告法政府請以普恩賚氏所持之理由建議展緩舉行日諾瓦會議 
　　倫敦電法政府稱下星期將派代表會晤協約國專家各專家將在倫敦考慮日諾瓦會議之籌備事務日諾瓦會議之展緩開會且與比國有益聞如發生專家所不能解决之政治問題則將由英法首相外相開會考慮之 
[國際合組會社開會]  
　　柏林電國際合組會社志在經營歐洲之經濟改造者已在倫敦開會德國未正式被邀與會德銀行家數人已赴倫敦 
[意大利之巴爾幹聯盟]  
　　柏林電羅馬消息意國現正與布希兩國談判巴爾幹聯盟事以意國爲盟長蓋以羅馬尼亞與尙斯拉夫所締結之聯盟危及意國中歐政策也 
[法俄秘密談判說]  
　　舊金山電紐約時報載里加消息徵實法俄秘密談判之說法國所提出協助俄國善後事業之辦法視他國爲優說者謂法國此舉志在破壞日諾瓦會議修改凡爾塞和約之企圖故爲先發制人之計但勞農政府恐受法國愚弄不爲之動 
[各國近事記]  
　　柏林電日本外相宣稱今爲便利起見宜提議正式承認勞農俄羅斯問題 
　　柏林電巴黎廻聲報接西班牙京城消息葡京將起復辟事變聲勢甚大恐須藉外國助力以遏止之 
　　柏林電柏林晨報載稱莫斯科大學敎授已數月未得束修現宣告罷課學生頗贊成之 
　　倫敦電貝爾福氏四次拒受貴族封號 
　　（以上二十二日到） 
特約路透電 
[日諾瓦會議與意國]  
　　二十一日巴黎電羅馬電稱意國各界之意日諾瓦會議三月八日未必開會組織傑哇里蒂氏哇蘭都氏混合内閣之舉因公民黨之反對業已失敗瑪薩吉羅報載稱公民黨之否認使混合黨内閣以傑哇里蒂氏爲領袖者不能成立 
[美國參院中之協約]  
　二十一日華盛頓電參議院外交委員會今日對於太平洋公約之保留案卽「依據此約條文所有之規定或諒解如未得參議院之同意不得有東縛効力」一案辯論甚久聞大多數委員有贊成此保留條件之趨向 
[南愛爾蘭之時局]  
　二十一日倫敦電伐勒拉氏在全國新芬黨大會動議拒絶英愛和約時主張以消極抵制代武力抗拒格里菲士氏提出修正案贊成該約會員辯論後有主張折中辦法之傾向即俟憲法草定後再行舉行選舉是後乃休會至明日俾各領袖商商得同意 
　　二十一日倫敦電新芬黨全國大會今晨在杜白林開會與會之代表共二千七百人伐勒拉氏動議拒絶英愛和約 
　　二十一日倫敦電昨日杜白林有兵士二名爲人謀殺行兇者曾先攻擊軍用摩托車二輛其一被焚邱吉爾氏今日在下院宣稱臨時政府之軍及英軍一支隊現正調查該案臨時政府必竭力置行兇者於法並稱近已命軍隊如爲黨人攻擊不妨開槍此爲自術起見並不違背條約 
　　二十一日倫敦電昨日在杜白林受傷之第二軍官已因傷重殞命 
[葡國之政變遏制]  
　　二十一日倫敦電據倫敦所得消息葡國軍閥原定本月十九日作革命之行動葡政府事前設法制止之頗有效果兵士已由外省調入葡京地方一切甚爲安靖但總統與政府諸人仍住於泰格斯河口之加克塞斯砲台中路透葡京訪員今日來電亦謂秩序寗靖共和軍隊現集中於軍工廠排置榴彈砲機關槍防備事變 
[國際合組會社之籌備]  
　　二十一日倫敦電國際合組會社之籌備委員今日開會集議由英孚福爵士主席共討論組織國家與國際合組會社之根據俾實施英相喬治在開恩斯大會所提出之議案以謀歐洲之經濟改造與會者爲英法意比日之代表會議内容不公佈　 
[英議院之遠東海電質問]  
　　二十一日倫敦電今日下院質問時郵政長基拉威氏謂戰後電信大增拍往印度及遠東之海電因以遲滯大東電局於一九二○年在英倫與新加坡之間曾添置海線不久尙擬續置一線云 
[英國飛船失事]  
　　二十一日英國紐波紐斯電陸軍飛船羅馬號今日飛渡漢泊登時忽然炸裂墜落於地船中五十人内有十人已遇救但被灼傷羅馬號係由意國購來能載煤氣逾一百萬立方尺據陸軍部稱羅馬號本裝置意國馬逹近改裝英國自由式馬逹改換旣竣今乃從事試飛云據目覩者云羅馬號飛至六百至一千呎之高度時忽見一縷黑烟飛船卽向下斜墜船中人紛紛躍出間有挾持墜落傘者客車中斷墜地壓死十餘人 
　　二十一日倫敦電飛船羅馬號墜地查見死屍三十具船長巴爾氏亦在其内而司機二人則在生存者之列船中有平民七人官塲稱羅馬號墜落之際與電線相觸以致被焚漢泊登飛行墜長報稱如羅馬號能向前駛一碼卽可不與電線相觸而落於水上 
[英國之减政總計]  
　　二十一日倫敦電聞吉狄士委員會最後一批報告將於今日关交財政大臣條議節省政費在英金一千五百萬與二千萬鎊之間統計其前後主張減政逾九千萬鎊 
[英國實業會長之貿易談]  
　　二十二日倫敦電英國實業聯合會會長亞姆斯特朗氏昨在里資演說謂據會中所接各處消息觀之内國及出口貿易一時罕有復興之望吾人尙須靜待一年或須視一年爲久云 
[各國近事記]  
　　二十一日倫敦電德國航業公司已被允復入北大西洋客船公會 
　　二十一日倫敦電德國特萊斯登附近工廠中密藏榴彈砲六百尊近已查獲泰晤士報論及此事謂今已確知此砲係休戰後由德政府代表親自監督者 
　　二十一日倫敦電斯璜西之亞鉛廠停工已二十月今日有一廠復行開工預料威爾斯各亞鉛廠下星期均將開工 
　　二十一日倫敦電瑪麗公主嫁期將近邇來白金漢宫外日輒集有多人希望一覩公主丰采公主連日接見各城鎭及各圑體獻贈禮品之代表甚形忙碌 
　　二十一日巴黎電羅京消息塞王亞力山大與羅馬尼亞瑪麗郡主約婚一節已於昨日正式公布　 
　　二十一日倫敦電大條銀七百二十三條重二十五噸又四分之一由美國運抵泊萊茅資此爲戰後運英之最大一批 
　　二十一日巴黎電内閣今晨開會總理普恩賚氏以外交情勢報告同僚 
　　二十一日巴黎電華沙電稱維爾拉國民會議通過决議案要求將維爾拉併入波蘭 
　　二十一日巴黎電法國衆議院今日票决以五百萬佛郎充法國參與巴西京城展覽會之經費 
[公電]  
　　金山義敎期成會名譽會長高燮姚後超代電申報館轉江蘇義務敎育期成會并各縣期成支會鑒昨日金山義敎期成會代電云云全非事實查金山義敎亟待清理縣署各項羨餘以資籌備而一二蠧椽劣董因與朱知事朋比爲奸假托義敎驟徵畝捐士民電省揭穿旋奉廳令召集全縣士紳從長討論朱知事奉令後匿不發布全邑士民不得已於虞日在張堰市公所特開公民大會先期致電省廳并發傅單又登申報封面連日通告何得謂假名開會是日由朱知事派代表蒞會到會者五百餘人何得謂少數私人若畢治安所稱之朱涇公民大會先期旣無傳單又不登報通告卽住居該鎭者並不見有會塲形式虚揑一電卽名大會人格之喪至斯極矣朱知事以廳令無可久匿遲至二十日復召少數士紳集議是日函牘紛來質問其漏發傳單者竟有四五十人以上迨開會討論咸以原有學校生徒須挨次補足補足以後再辦義敎其經費可由縣署各項羨餘撥充討論結果咸謂畝捐一項俟縣議會成立再行提議何所謂反對何所謂始不到會何所謂中途退席事實具在豈容揑飾用特據實聲明不使營私者顚倒是非致碍本會前途期望金山義敎期成會名譽會長高燮姚後超叩 
國外要聞 
[日政府公表中國關稅協定]  
　華盛頓會議參加國之九國間所締結之中國關稅條約本月十四日已由日本外務省發表茲錄其全文如下 
　　開於中國關稅之九國條約二月六日已在華盛頓由關係列國全權代表簽字其要領如左而其條約文容日當公表之『第一』各締約國之代表業於一千九百二十二年二月四日在華盛頓根據中國與關係國之現行條約而採擇關於改正中國關稅率實行從價五分（卽值百抽五）之本項附屬决議故各締約國茲確認該項决議並約定承認該改訂之稅率焉前項改訂稅率於其發表經過二個月後務必從速實施之「附屬」本會議參加國以充足中國政府增加國費爲目的協定如左（一）現行中國進口稅率表卽日改訂之其稅率應照中國與關係國之通商條約所定使其與實際五分相當（一）前項關稅改正委員會務必從速在上海召集該委員會應依照前次改訂之一般方針卽行改訂之（一）該委員會以本會議參加國之代表與雖未參加本會議而與中國之間對於進出口稅率曾有規定不超過從價五分之條約之國家及希望參加該委員會之國家之代表構成之（一）該項改訂爲期於本會議採擇本决議之日起四個月以内完了起見務宜迅謀進行並於委員會發表後經過二個月從速實施之『第二』以履行中國與英國北美合衆國及日本之現行通商條約所規定之徵收附加稅爲目的爲凖備裁撤釐金及其他前記各條約規定之各條件履行之方法起見應速行召集特别委員會該特别委員會以本條約締約國及希望參加該委員會之本條約加盟國之代表構成之而於本條約實施後三個月内召集開會其時間及塲所由中國政府指定之『第三』前項特别委員會當研究裁撤釐金及履行其他條約上規定各條件以前應行適用之暫行規定爲此對於有稅品得課以附加稅至附加稅之實施期與目的及徵收條件由將别委員會定之謀附加稅定爲從價二分五釐但對於某種奢侈品得於不超過從價五分这範圍内規定爲二分五釐以上『第四』爲使進口關稅率相當於特别委員會决定之從價稅率起見於第一項規定之進口稅率决定後得再行改訂該再行改訂之稅率於第一項規定之改訂後經過四年實施之第二次改訂之後北中國與關係國間依前項條約所規定之毎十年舉行一次之定期改訂改爲毎七年舉行中國進口關稅率之定期改訂一次本項規定之關稅率改訂應照第二項規定之特别委員會决定之規則行之『第五』協約國關於關稅之一切事項事實上均保有均等之待遇與機會『第六』凡在中國之海陸境界應行徵收之關稅率承認其均一之原則第二項規定之特别委員會應講求關於該原則之適用方法之措置而應行撤回之關稅特權如係許爲地方的經濟上之便宜之代價者該特别委員會亦得爲公平之調劑又於前項原則實施以前根據本條約而行之關稅率改訂及附加稅之結果而增加之關稅率在中國之海陸　境無論何地均照均一之從價稅率徵收之『第七』抵代稅於實行裁撤釐金增加關稅以前定爲從價二分五釐『第八』本條約締約國以外之國家中與中國之間有規定進出口稅率不遠遠從價五分之條約者應要請其加盟於本條約『第九』中國與本條約之各締約國之間之條約其規定與本條約規定相抵觸者除最惠國民待遇之規定外一律無效『第十』本條約自全體締約國在華盛頓完了其批准寄託之日起發生效力 
[德國密藏軍械之發現]  
　　世界新聞社云據倫敦泰晤士報載稱協約國駐德軍事監察圑近在崛蘭斯屯Dresden附近洛克斯多廠RockstrohWorks内發現密藏槍砲二批前一批計十时半口徑榴彈槍三百四十二桿後一批計十时半口徑榴彈槍二百四十七桿擋槍牌八十面此項榴彈槍幾七倍於凡爾塞和約准許德國全軍領有之數考此事之由來當回溯至一九二○年夏間彼時協約國軍事監察圑第一次派員親蒞該廠調查内容質問該廠總經理廠内有無製造軍械之事據答稱廠内並無專製戰具機器即此項圖樣亦均無存今乃有此發見足證其言實爲人之談去年十月間復經協約國罼事監察圑派員往該廠調查由總經理之子作與乃父上年同樣之聲明旋被圑員抄出製槍機器二具但缺失其重要機件據總經理子聲稱該項機件早經銷毁亦屬讆言也十二月九日復由英法圑員往查該廠旋即在廠内搜獲該機器各項零件次日復在該廠地窖内抄出製槍機器三具惟查抄榴彈槍一端事前幾經阻難駐在該區内之協約國軍官得有密報知有此種軍器藏在廠内乃特往查該廠辦事室築於園庭内圍以繚垣垣上開鐵栅門門後即爲廠屋當協約國軍官蒞止時司閽稱總經理已他出不許來人入内次日會同英法武員二人復往則總理不允將通至廠屋扃閉之鐵栅門開放方會談時有二百許工人羣聚繚垣之上向武員等攘臂示威諸軍官見勢衆不敵復不得不自行引退但即將該廠置諸嚴密監視之下俾廠中各物無可私運而出復協同本區巡緝作第三次之叩閽至則警吏要求入廠搜查此次該廠總理乃不得不俯首聽命查至下層地窖時忽稱失落一室門之匙監察圑圑員堅决要求必啓此門良久始覓得其門匙啓門入内則爲一空室牆壁加以粉飾查抄一過殊無所得旋覺一壁之粉飾似較他處爲新一法國武員即以佩刀試探覺牆磚間沙土甚軟遂夁同英員要求取出一牆磚總理堅持不可謂苟動此壁足以危害廠屋全部之安全圑員復不得不引退次日偕同一建築家及薩克遜政府一高級官員復至該廠遂將上述地室内牆壁一磚移去則立見牆内暗藏一廣大之室第一批榴彈槍即在此中發見總理此時佯作事機已敗無可再隠之狀說出其餘榴彈槍所藏處計此批共三百四十二桿有數桿藏處室門上標揭「婦女厠所」字樣二星期後則又在一地窖牆壁内抄出榴彈槍二百四十七桿及製槍機器三具膛槍零件十二計前後共抄獲榴彈槍五百八十九桿云 
[俄人發表國際共産黨概數]  
　　華俄通信社二月二日莫思科通信云拉科西君近在「眞理報」上發表共産黨國際各國會員这人數表聲明此表不甚完全超過表中數目者已有十餘國之多表中所列人數亦係其大概惟此表在共産黨洶汰黨員後所調查列出者云其表如下 
　　國别人數日刋定期刋北美洲一○·○○○七三一奥國一八·○○○一三英國一○·○○○三阿根廷五·○○○一一澳大利亞一·五○○二阿曼尼亞五·○○○一亞速一六·○○○ 
　　保加利亞四○·○○○一一一比利時一·○○○一佈哈拉六·○○○二匈加利二希臘二·○○○一三德意志三六○·○○○三三九荷蘭四·○○○一二喬治亞一一·○○○四五哥斯克一○·○○○ 
　　丹麥一·早○○一一逹喀斯坦七·○○○ 
　　遠東共和國七·○九五六 
　　埃及一·五○○ 
　　意大利七○·○○○三一二西班牙一○·○○○·六氷島三·○○○一 
　　坎拿大一·○○○一中國 
　　高麗 
盧森堡六○○一爪哇四·○○○一勒特蘭 
　　墨西哥一·二○○三哪威九七·○○○一四二二波蘭 
　　波斯二·○○○一拍勒斯亭五○○ 
葡萄牙四○○一羅馬尼亞四○·○○○三六蘇維埃聯邦五五○·○○○五○○六九土耳其二烏克蘭六一·○○○四五二烏努格耶一·五○○一 
　　法蘭西一三○·○○○三二○芬蘭四○·○○○三六肯華一·○○○一智利 
　　瑞典一五·○○○二一○瑞士六·○○○三一北斯拉夫三六○·○○○七四六南斯拉夫八五·○○四八伊索尼亞三　·○○○一 
南美七○○二日本九○○二國際青年共産黨八○○·○○○五○ 
 
 

Page 7

 
 
[法國戰後之木材問題]  
　　國内所産不敷重造之用 
　　世界新聞社云據最近調查法國森林經上次歐洲大戰同遭浩劫大受毁壤其前途頗爲可慮戰前毎年採伐木材不損森林之長養至多可得八百萬立方碼本亦祇敷國内銷費額之半數其不足額蓋四百萬方碼戰後七年來新需要勃興用材不節國内所産木材益復供不應求不足額愈巨法國乃不得不求諸國外以供需要此項需要之木材大半供重造之用爲數至多例如家具之廢舊散失者尙未添造補充鐵路商船均需木材增築修繕造紙造屋亦需木材茲約舉新需要之額分配如下建造房屋用二·八○○·○○○立方碼造鐵路用六○·○○○立方碼煤礦用一○·○○○立方碼造船用五四·○○○立方碼以上各項共需三·五一六·○○○立方碼再加一·六○○·○○○立方碼爲存底提空補充之需又八○○·○○○立方碼爲彌補産額减少百分之十之缺以上合計六·○○○·○○○立方碼再加以戰前消費法國毎年應需木材一八·○○○·○○○立方碼據專家計算或謂當略滅於此數但計其最低額至少當需一六·○○○·○○○立方碼就令法國木材出産狀况順利毎年仍當不足八·○○○·○○○至一○·○○○·○○○立方碼是乃二三倍於一九一三年之不足額也 
　　然則此不足額將如何彌補之乎此爲法國所需解决許多經濟問題之一求諸美洲及歐洲之林木區域如瑞典那威丹麥等國固可得多量木材但法國意在自給不欲外求故向其各殖民地未經採伐之森林地取求此等殖民地産材頗富均能予法或以大批供給如馬逹戞斯加島斐洲西部·安南等處林木茂密木質極佳各類俱備而斐洲近赤道處尤爲木材出産之藪自海濱直逹腹地由法領地甘密龍邊境逹比領地康哥邊境有長可六百英里之森林面積之廣平均約計一百五十英里換言之卽約有十五萬方英里之面積爲密林所佔法人現正注其目光於此 
　　在此法領各地可得各種木材木質軟硬俱備適合各項用途而「象牙海濱」（地名）一處爲法國森林領地中之最近者其森林所佔區域有七萬方英里之面積當地有鐵路通入腹地復有河道可資運輸故採用木材頗爲便利此項木材工業在戰前已頗發逹一八九九年由該處輸出之木材計六千噸一九一四年增至四萬五千噸戰前加蓬木一項祗德國市場毎年銷去七萬噸今後此業當更發展 
　　法領基亞拏據舊籍所載爲貧瘠不毛之地實則其地森林豐蔚大部分尙未經發見其森林起自距海濱數英里之地直逹腹地各類木材甚夥計不下三十種有數種爲世所稀見復有數種極合普通應用印度支那亦有大森林在安南及東京諸山斜坡之上有木材可供採伐但其工殆尙未發軔平原多竹竹之爲物用途至多其尤著者可以造紙交趾支那森林區域約計共佔二十萬哀克遠東法領各地全部森林之面積未有準確統計但觀上述之數已可得其便概足見重要 
　　馬逹戞斯加島森林區域亦極廣博約佔三千萬哀克其中各類樹木甚多未能縷述今吾人所當注意者法國之森林工業已在發展中據其專家建議首當取用象牙海濱及斐洲近赤道處之木材以次及馬逹戞斯加島印度支那基亞拏等處法國有此等領地不患缺乏木材以供重造之用也 
國内要聞 
[北京通信（危言）]  
　　益趨險惡之時局現狀 
　　近兩日之形勢益由混沌而明瞭其明瞭者何即日前醖釀之事實已將發見也近幾奉軍奉關外之令撤退而集中於山海關一帶已在實行移駐之中而奉天傳來之消息則再派兩師入關駐軍糧城有新從瀋陽來京者謂入關客車滿載軍人幾無隙地而一入山海關後則軍人陸續下車毎站皆有未至塘沾已無一軍人在車者且軍糧城以東各站所見皆兵不啻沿線布置奉方之軍事行動益與人以共見矣據軍事機關核計關内奉軍原有四師再益以兩師共爲六師之衆兵力不可謂不厚而外間盛傳不主决裂之張景惠已於前日到津經水竹邨人電召昨晚九時半到京車站上歡迎之盛不下於從前各巡閱來京時邨人且派徐邦傑往迓而據已經晤張者所言則張於現局幾無從置詞並有揣測形勢謂奉軍總司令一職將因張之和平而另行易人者則危急之情狀不待言也 
　　自昨日起紛傳張作霖來電致府要求罷免吳佩孚此說也殆不啻爲一導火線顧此電尙未證實政府中人且否認之因此有謂此電已來邨人秘不宣布者又有謂此電確由鼓吹决裂之某某等屬稿已竟張已允拍發而現尙未到者故張吳間之不能和平殆已入不可避免之境特兩方皆鑒於庚申之役先發者敗而相持莫肯先動據某要人推測謂將俟南軍北伐已在鄂贛開釁直軍前後不相顧而起承其後然依現狀以觀則頗岌岌不可終日也更有一極可怪之消息則奉天所傳來者謂張目中之敵爲吳不爲曹曹已可以除外且王承斌之兩次赴奉張曹之間已有諒解一旦有事將專指吳氏而不對曹攻擊則不知曹將中立乎抑助張攻吳乎按之曹銳曹鍈趙玉珂王承斌之態度口口聲聲不主開釁者若相銜接而觀奉軍之集中天津以東若以天津爲第一目的地者又不相似王承斌回保後曾開緊急會議一次内容未詳此亦一大啞謎矣 
　　段系諸將之在奉活動亦爲顯然之事實天津所傳彼等仍欲再試其民國九年之往事以從事復仇奉系之楊宇霆皖系之楊木森實爲兩系携手之重要人物其所佈置仍在定國軍名義之復活蓋皖系之殘餘軍隊今猶有存者彼輩仍將藉此活動而如劉存厚陳樹藩及閩浙兩省皆謀置諸範園内即奉天亦爲其中之一員並使張樹元馬良赴魯活動而再使本上將軍就統率定國軍之職但以不用徐樹錚爲條件果如所說則爲大規模之行動所欲擾亂者不止一隅又不以對吳而止而又有極可怪之說則段不僅以統率定國軍而止又將以民六督軍獨立時所曾加諸水竹邨人之名義舉而加諸段身梁之不辭亦係與於此謀欲俟彼時即行使其國務總理之職權者雖其說誇大且未能得國人之同情然亦可見交安兩系之禍心與時局前途之凶險也 
邨人對此態度如何此吾人所欲知者現奉側之對邨人已無眞話與說且幾視爲吳之與黨邨人亦知時局之危與已身亦大有影響然猶故示鎭靜近且派人赴奉謂政府不可一日缺總理須商量繼閣問題蓋雖知奉意已不在此而邨人地位舍此並無可說也梁續假二十日顔不肯再代乃於昨日再派吳笈孫赴湯山力勸顔返邨人對顔表示謂直奉問題我們都無法管唯維持中樞政局北京治安眞辦不了我們同走今日有人進見談及直奉事邨人亦謂彼等自相衝突我無從制止即不能過問由此以觀如民九之下令免吳殆未必做出然則邨人將聽候解决乎抑局外中立乎（二月二十日） 
[奉直相持中之形勢]  
　　時局日在沈悶之中係因奉直合縱連横之計畫未大成熟之故此項計畫一旦成熟則爆發卽在目前蓋奉直雙方俱不敢單獨主戰必有他系爲之助力始敢開釁其黨羽愈大者卽愈多成功之把握直系之吳素挾西南以自重前年岳州撤妨之役與岑陸譚趙互相策應牽制湘鄂皖軍因得全力向北顚覆段徐此實爲吳氏得意之作厥後西南局勢驟變岑陸敗亡孫陳主政吳與西南遂無何等關係所以以今衡昔形勢適得其反奉張因安福關係間接及於西南張（作霖）段（祺瑞）孫（中山）等之結合殆爲不可掩之事實廣東陳炯明方面吳雖與之信使往還時通聲氣而梁士詒去年回粤亦與陳訂有互助條件舊交通系旣已附奉故奉陳之間亦有多少聯絡因此種種變遷今之西南竟爲直系之大患際此奉直相持之時不得不以全力對奉直豫軍務必須有充分之準備東南方面則浙盧滬何皖張與直之意趣不同蘇魯兩省自多牽制西南實行北伐則岳防告警而鄂贛均當其衝劉湘助陳樹藩反攻則陜局又生問題奉張之招集亡命羅致張敬堯吳光新王占元輩原欲藉以吸引吳新田（吳爲張警堯舊屬所統七師亦張舊部）孫傳芳（王占元在鄂時孫實爲王心腹且係親戚）及鄂西軍隊（吳光新舊有四旅前經王占元裁汰改編後撥入現駐鄂西之盧趙張王所部）使與直軍倒戈相向耳現在陜中軍隊完全屬直者僅馮玉祥閻治堂兩師駐守潼關之張錫元及劉鎭華之鎭嵩軍本無一定趨向一旦奉直有事吳新田所部或有摇動則因陜局之變化影響且及於豫而豫之毅軍對於吳佩孚之强力壓制久已懷有怨望設竟變生肘腋勢將根本動摇此實爲直軍心腹之患有此種種情形直軍處四戰之地即不免有四面受敵之虞此即奉張所謂包圍直系之計畫正在積極進行者也惟奉與西南雖有聯絡究不如段孫關係之深勢不得不擁段以資號召據聞擬俟各方面準備妥洽至適當之時機孫段奉三系即以南北統一爲題聯合發表一種宣言并以武裝戡定國是名義組織南北聯軍推孫爲南北聯軍大元帥段爲南北聯軍總司令届時如直系能俯首屈服則以種種條件束縛之否則以破壞統一爲由用武力對待此種傳說雖駭人聽聞但證以近日政象之混沌及各方面波動之情形似頗有幾分可靠奉直適有暗潮西南忽有北伐徐樹錚久滯廣西段芝泉突然離京一若相因而至確有線索可尋然奉張爲萬全之計對於奉軍之調動極爲愼重關内奉軍現已陸續調動且限令京中奉軍眷屬於五日内出京名爲遷就直系請奉軍退出關外之要求實則欲將近畿奉軍調至軍糧城一帶其中蓋有三種作用（一）駐重兵於軍糧城一帶可以鞏固其入關之路（二）軍糧城距天津僅五十里駐兵該處可以近取天津（三）軍糧城一帶可至津浦路之楊柳青且路程甚近駐軍該處可在津浦路上活動此外尤有極大之顧慮若關内奉軍悉駐近畿則中間爲直軍所斷首尾不能相應别無出路其勢必至成爲釜底之魚觀於張動復辟及段芝泉失敗之原因可爲殷鑑直系亦已窺破其用意故曹錕日前曾有表示謂奉直一家何必此疆彼界撤回奉軍一節殊可不必云云夫使奉軍果欲撤回關外此爲直系求之不得者何以尙不願意曹之爲此言則奉軍之撤退出京必另有作用明甚北京居民因此大爲恐慌債票價格現已大跌滿城風雨於此可見一斑顧直系方面亦非全無把握蓋其所據地盤均係形勝之區且又聯結貫成一氣勢極鞏固兼之京漢津浦兩綫全在掌握軍事運輸均極便利將帥之圑結力亦極爲堅强所部多久戰之師素稱勁旅凡此數端均直方恃爲制勝之處而奉則將驕卒惰關内近畿所駐軍隊素無紀律二十七八師雖稱精銳亦久未經歷戰事二十九師又駐黑邊防範俄黨遽難調遣張景惠張作相等頗有桀驁態度未必遂能用命且以關外之兵移向中原主客之形勢懸殊更難得操勝算奉張固亦知自身决不能與直相抗所以聯結安福西南協力制直也 
[補紀段祺瑞出京情形]  
　　北京通信云此次段芝泉之微服出京都人大爲注意有謂其與奉張有何種聯絡者似不盡然據接近段氏方面人言係出段氏自動因其切近部下近多有投入奉系者恐一旦衝突發生在京多爲難之處是以避而之他此語是否可靠不敢逆斷當段氏出京之次日公府正大開宴會王懷慶奉東海命赴段宅以舊僚屬之資格請見段夫人夫人出王氏稱奉總統命請夫人入府觀劇段夫人謝之談及段氏出京事夫人頗作牢騷語王氏連稱督辦雖不在京所有保衛之責由某一人擔任請夫人放心云云可見當局對於段氏出京之注意也 
　　字林報云段祺瑞之至交某君述及段氏由京逃津情形據稱段氏自安福失敗後困處京城儼如囚徒自張曹抵京後段卽以厭聞政治之理由杜門謝客且以老友姜桂題物故悲傷過度擴絶外務段自失勢以來以研究佛典消磨歲月頗喜結交方外之人元宵節晚有僧多人登門造訪旋於八時興辭而出無何又有一僧揚長而出門外警士初未留意此僧蓋即段祺瑞而已去其鬚矣段旣離宅即乘三等車赴津京畿警廳直至十時三十分始悉段氏出逃消息王懷慶得訊後急派人偵查並以電話通告直省長曹銳請阻段氏赴津惟時已過晚不及出此且曹銳直至十一時始得消息而火車早已到津矣省長維派偵探查緝卒不能得段踪跡翌日王懷慶得報段率其子出外未回某君又謂段今仍寓天津或傳段乃乘摩托車逃津一說段之赴津乃附乘交能部爲赴津參與中國銀行家會議之京代表所備專車云 
[外圑對九六公債之態度]  
　　華北明星報云據中美通信社傳出消息英美兩　館對於九千六百萬鹽餘借欵已提出抗議因九六債劵雖爲償還内外各債之用然其中所償還之各債亦有非以鹽餘爲擔保品者此外尙有英美已到期之各種借欵却並未列入是以美國公使舒爾曼氏已往謁顔外長向彼提出抗議以爲償還宿債不當有所區别而同時英公使亦作同式之抗議又聞新銀圑借此機會亦表示意見以爲當另發行一種巨大借欵以便將各債不分區别如數清還其債劵額數當爲四萬萬而西原借欵亦列入其中惟此層最爲困難因中國人民不願承認西原借欵也華北明星記者得此消息後即赴美使館探聽據云尙無正式之抗議惟對於鹽餘借欵總額以及償還舊債之數目不無有所討論耳使館人員云此項借欵正在醖釀中尙未成事實此時抗議未免過驟也 
[吳佩孚催定膠濟路民業辦法]  
　　吳佩孚近有洽電到京催定膠濟路收歸民業辦法原電如下北京大總統鈞鑒魯案交涉業經華會議結膠濟路收回後改爲民業亦經中央决定各省認募路欵合計已逹二千餘萬茲事體大非有確實保障無以堅人民之信用非先定統一具體辦法無以促集欵之進行近頃江蘇齊督軍王省長電陳關於膠濟路事各項意見諒邀睿鑒該督等體國公忠藎意周密所擬九事於路權之保障股欵之動用杜漸防徵大體均已完備應請大總統飭下所司本此方針迅即草定膠濟路收歸民業辦法大綱呈請公布至股東權限以及公司内部規章自可依公司條例俟股東會循序議定以臻完備而免流弊無任企禱佩孚更有進者國事敗壞於今爲烈莊嚴政府人民已無信任之可言今欲萃已渙之人心樹中央之威信剥復之機端在此舉惟大總統實圖利之吳佩孚叩洽印 
[三代表將先後回國]  
　　前次政府致電施顧王三代表令於華會結束後歸國一行藉可面告種種情形且商議我國對於華會議决各案如何進行之方法聞政府現接覆電三寵惠業已起程回國預計下月十日可以到京施顧兩代表亦允遵令歸來惟現因華會開會以來兩處使館中各種事務擱置甚多急須清理故顧君已先由華盛頓赴倫敦俟各種事務清理後卽先後歸國面商一切至關於華會中各項案件及經過情形紀錄甚夥均交王寵惠代表携帶回國又據外交界所傳顔外長極願暫事息肩旅行各地已内定請施肇基繼任外交一席顔施互調之說或亦將成事實也 
[旅京蘇人力爭賑欵之會議一士]  
　　旅京蘇人對於蘇省賑務籌畫極爲熱心今日（十九日）上午十時江蘇水災籌賑會同人復在北半截胡同江蘇省館開會推徐邦傑爲臨時主席其提議討論之事件有二（一）爲對於賑務處財務委員會支配第三批賑欵問題（二）爲對於賑欵票問題財務委員會所議定支配之賑欵係由關稅附加所得其第一第二兩批業經分别滙交各省第一批係三十八萬元蘇得七萬第二批係二百二萬元蘇得三十九萬元有奇此次所議支配之第三批復有八十萬元初由外國人方面提出分配成數單蘇定十二萬元嗣由他省委員提議修正减去二萬爲十萬在會蘇省代表曾起而力爭因之未能完全决定今日該會集議於報告文件後首卽討論此事議定兩種辦法（一）致函惲公孚唐慕潮兩人請其秉公力爭因惲爲賑務處會辦唐爲辛酉被災各省救濟聯合會及江蘇水災籌賑會兩圑體所公推均爲財務委員會委員且皆籍隸蘇省而又爲江蘇籌賑會理事也（二）致函財務委員會兩函稿均經當塲擬就散會卽繕發茲附錄原文如下「致惲唐函」逕啓者頃聞貴會討論第三批八十萬元賑欵支配成數初擬定江蘇十二萬元繼改爲十萬元查蘇省目前籌辦春賑需欵孔殷第一第二兩批支配之數已覺災重欵少不敷分布此次擬定十二萬元無端又復核減似乎不近人情執事均係蘇人應請顧全桑梓並尊重本會公意秉公力爭無論如何務使第三批支配之數不得短於十二萬元迫切陳函卽希察核辦理爲荷「致財務委員會函」逕啓者頃聞貴會討論第三批八十萬元賑欵支配成數已擬定江蘇十二萬元嗣有改減爲十萬元之說查蘇省目前籌辦春賑需欵孔殷第一第二兩批支配之數已覺災重欵少不敷分布此次擬定十二萬爲數本不爲多若再核減則更形失望本會用特代表全體蘇人掬誠向貴會陳請務乞尊重擬定十二萬元之原議無庸再事變更加惠災民無任感盼相應函逹卽希查照此一事也賑欵票原定三種（一）各省貨物稅（二）交通稅（三）於酒稅及捐皆屬附稅性質由賑務處印票發交各徵收機關代收曾於去年經内務部提出閣議通過預定貨物稅收三百五十萬元交能稅收三百五十萬元菸酒稅捐收一百四十萬元共計八百四十萬元貨物稅已於上年十一月一日起實行菸酒稅捐係後加實行亦在旦暮惟交通稅屢經賑務處向交通部催辦初則以未經會議不能决定爲辭繼又謂新條例甫經脫稿俟公布後再爲實行並言郵局及鐵路客票勢難照辦而賑務處方面則一再與之交涉之肯放鬆並設以種種詰難之詞交通當局自知無可推脫乃於二月十日舉行一形式的會議將條例通過在賑務處及其他各籌振機關喁喁嚮望方以爲無問題矣不意赴部探聽次長鄭洪年答稱稿送天津請總長畫行總長已批回一個緩字云云此事至此只好暫行擱起惟在振務處方面則仍認爲事必可行故照常印票發票而蘇省籌振會並以此種消息電逹上海蘇省義賑會於是馮夢華乃有索欵三百萬元之電逕致賑務處賑務處並經議定將江蘇應徵收之貨物菸酒稅兩部分一宗六十九萬元一宗十二萬元共計約八十萬元完全撥交蘇省義賑會發放春賑關於此種經過事實當塲由惲公孚詳細向衆報告羣情異常憤激討論結果議定辦法數條（一）致函振務處聲明與蘇省義振會作同一之主張同時致電馮夢華（二）致函交通部詰問不續辦交通附稅之理由請其尊重閣議卽日照辦並分函辛酉各省被災救濟聯合會及六省救災會等在京籌振各圑體一致進行（三）電致馮夢華請其由會推舉代表來京與交通部接洽並議定請其推舉黄伯雨（四）致電顔駿人請其主持因顔氏現正代理揆席且爲蘇人現任蘇籌振會之理事此又一事也當第（一）案開始討論之際惲公孚曾將財務委員會去今兩年組織之經過並馮夢華對於該會之言論詳晰說明其於振欵票之始末情形亦係惲氏向衆報告今日之會除此兩案外復有其他事務數件並經討論議决照辦以其無關宏旨不復詳紀（十九日夜） 
 
 

Page 8

 
 
自由談 
遊記 
[遊羅馬敎王宫觀名畫記（三）] [  汪筱謝女士]  
　　敎堂頂裝飾之油畫均馬克安琪兒所繪含有預備耶蘇降生之意其典故大半出於創世紀及舊約中畫中各人之動作異常明瞭兩簷亦均繪有『先知者預言耶蘇降世馬利亞卽其母』之意像四週牆脚亦係馬克最有價值之油畫堂中凹進處或作三角形或作半圓形繪有耶蘇先人各各忍耐以俟耶蘇誕生之狀堂頂油畫之命意採自舊約自天主之創造天地始至拿河Noah酒醉止繪聲繪影能令人永遠不忘崇信宗敎之心茲略叙如下 
　　窗頂之右方繪拿興Naason（耶蘇之祖猶太族之首領）自埃及逃出後在帳篷節祭天主 
　　窗頂之左方繪阿密拿大Aininadal（善騎者）守護舊約頂上之第一方繪天主展其臂分夜於畫此畫之右繪來皮雪白兒LybianSibyl活潑潑地伸兩手向一書卷此畫之左繪先知及來米Jeremich默思將來耶蘇撒冷有可驚之事發現 
　　屋頂之中央繪天主展兩臂四週繞以天使天主以光明施於暗處 
　　左面繪天主命百草花果長滿全球 
　　第四圖繪天主創造各種魚類於水中獸及蟲類於大陸鳥類於天空 
筆記 
[孽緣記（三）] [  智軒]  
　　頃間長漢出傳首領言延之入則一老者貎清癯鬚髮斑白和靄可親降座相迎推屠上坐翁居下作陪屠叩翁姓氏翁曰李姓空山枯坐以避塵囂乃轉詢屠之來意遂一一告之並述已之苦衷否者亦不敢造次瀆求敢乞老翁助之一臂勉予成全言次呈批文於翁翁閱竟曰君能入我山則技能膽量自非庸俗可比同是此中人幸弗過謙急切探問亦屬常事我當詳爲稽察以副雅命遂命從人具餐餐已復命支巢首領至旋來十餘人獰惡可怖見翁與屠坐咸侍立於側翁述諸人姓名訖謂此皆余徒各有專職並轉述屠之來意汝輩中孰爲者可直言勿隠衆唯唯而退旋覆稱同夥中無爲此者翁大疑仰首凝思立命從人喚其子出及至翁曰余晚年僅生此子頗溺愛之惟童騃無知爲識者笑語童曰汝赴曹州游乎童頷之復問在曹州何事童曰某曰傍晚時見船中一女郎貎美甚所戴金條脫上綴巨珠珠光燦爛兒愛之因取以歸言畢捲衣袖出視式果新奇翁謂屠叔來即爲此物汝能隨往報命否童謂有何不敢言畢即擬起身屠聞言中心忐忑不安恐童去必將獲罪已亦難以營救不然則又何以對翁且念童英俊可愛或遭不測意亦不忍寸衷轆轤默無一語進退維谷憂形於色翁見狀笑曰君可無慮此子去自有脫身術但君去後幸勿重來則厚惠多矣乃命從人取匙開院門引屠入視 
劇談 
[記愛國女學之蛾術游藝會（中）] [  劍雲]  
　　該校演此劇已爲第二次支配角色練習臺詞因人而施應時嫻熟非臨時雜凑者可比故重要人物悉能稱職自覺女士飾柔雲出語尖刻處處以聰明自負將潑辣之態嫉妬之情宣洩靡遺口齒清楚無遠弗届固由聲浪之佳亦其舞臺經騐有以副之衣飾之多無出其右竟一幕一易柔雲生長貴族身處綺羅叢中無違劇情尙不足議或有病其剛而不柔未能從隂險刻畫者予則以爲能臻此境已自不易自覺女士爲毛韻珂君之妹家學淵源其信然歟澹涵女士飾紉珠以靜默勝惜年齡稍長未能美備此角本極難演物色此類人才尤屬不易澹涵女士前半齣於紉珠之天眞未能完全表出更未能將鄉村女兒驟入富室侷促不安舉止失措之狀曲曲傳出自改裝變音易名後下全力描摹母子之情天性之愛便覺悲楚可憐令人酸鼻論兒童敎育洞中肯綮償還短期債欵委員會 
　　内慘審查外債 
　　毋許報界參預 
　　此之謂財政公開易銓 
　　非有學問不辦故後半齣彌覺勝任愉快澹涵女士宜素服而不宜艶裝此後該校如再演此劇能更覓一人與澹涵女士雙飾紉珠斯爲盡善遜宜女士飾紀蘭蓀態度大方舉止自然週旋家人之間頗能應對裕如操京語亦爲比較的可聽惟良彦哭像一幕應因子之念母引起夫之思妻紉珠稟性温和本未失德前次誤聽柔雲讒言以致反目今則人亡物在旣已察覺柔雲之奸又目覩其子終日號哭人皆有懷疇不念舊詎能無動於中遜宜女士僅勸阻其子勿泣略爲拭涙而不親對遺像自生悲感作深刻之表情似稍疎忽察已女士飾青柳夫人口若懸河老練異常年事亦相稱惟還禮取法丑婆似欠莊重常對臺下說話亦不合理甚望絢爛之極歸於平淡庶爲上才或因其年届三十疑非該校學生是否神經過敏予不得而知矣賢賢玲君兩女士雙飾良彦賢賢天然童稚能登臺表演而不慌張失措客串有此成績甚屬難得玲君女士狀失母之孤兒天眞流露不假雕斵與澹涵女士之紉珠相得益彰賺得觀衆之眼涙不少 
小說 
[社會小說人間地獄（三十五）] [  娑婆生]  
　　第六回對客揮毫佳人作態當階屈膝買辦乞　 
　　姚嘯秋道不是我替柯大少來探聽消息你看他那本書怎樣謝玉英道書是好的我已經藏好了不捨得看恐怕弄齷齪了那本書印得狠乾凈清爽呢姚嘯秋點點頭道你能愛惜這本書眞也算難得了姚嘯秋只管和謝玉英談天不提防肩上忽地被人一拍迴過頭來一看原來他呌的菊香來了菊香笑道你講得起勁來我坐了半日你還没看見呢我不拍你你還要講下去呢你說的什麽書可是你做的那小說嗎這一本上我那照片想必已經印出來不曉得印得可清爽姚嘯秋道不是我做的書指指蓮孫道是他做的菊香道可好討一本看看姚嘯秋道你看不懂的菊香道字弗識得圖畫照片總看得出的姚嘯秋道他那書上没有照片的菊香道没有照片的書我不要了要得來我又不識字隨手摜開豈不是糟蹋字紙罪過的姚嘯秋笑道你到眞會說老實話菊香道有啥客氣自家不識字硬充内行弄穿綳了加二坍台姚嘯秋見他當着謝玉英說這些話恐怕謝玉英聽了不自在便拉了菊香一把道不要響隔壁這位先生算懂得詩文呢你說了他還要誤會你有心笑他菊香道是誰姚嘯秋暗地下指指謝玉英道就是他菊香披一披嘴道謝謝罷不多幾時有一帮客人聽見他是好才學翻轉局票來呌他寫幾句詩横弄豎弄他硬不肯寫併到後來他提起筆來抖抖擻擻的寫了他自已一個名字墨圑圑有糖炒栗子大七歪八斜也立不穏連我不會寫字的人也瞧着不對手底下這樣肚皮裏你想想罷姚嘯秋聽着也笑道好了好了輕點輕點不要替人家拆穿西洋鏡此時主人賈大人忽然要發起豁通關賈大人的酒量雖不十分高强拳鋒却甚犀利豁到姚嘯秋面前姚嘯秋道對不住拳酒皆不勝任豁免了罷賈大人道不行不行通關一定要通過去的程二少爺在旁挿嘴道嘯秋酒是的確不能吃的賈大人道酒不能多吃可以呌人代吃拳是想必能豁的不必客氣請高抬貴手罷姚嘯秋與賈大人係初交也不便决絶說明白了三拳兩勝一杯過關五魁八馬豁了半日倒反是嘯秋贏的賈大人道原來嘯秋是高拳故意吝敎說著正要舉杯飲酒忽然愛媛媛走過來伸手要來奪他的手中杯子賈大人道你喉嚨不好不要勉强還是我自已吃罷横豎我今天還没有撈這酒吃呢愛媛媛笑道弗要還是我替你代了的好賈大人記得大前年吃醉了鑽到馬桶間裏睡在老姨娘床上不肯走起來的那件事麽衆人聽了大笑道不想還有這叚趣史賈大人瞅了愛媛媛一眼道你又要提老嫌了　 
餘瀋[  顧豪俊]  
　　富貴名譽自道德來者如山林中花自是舒餘繁衍自功業來者如盆檻中花便有遷徙廢興若以權力得者如瓶鉢中花其根已萎其槁可立而待矣 
 
 

Page 9

 
 
   
 
 

Page 10

 
 
國内要聞二 
[北京國民財政會之進行觀]  
　　京中最近發生之國民財政大會查係湖南人某君發起其會員名籍聞包括財政部被裁失職人物·及第二届議員等湖南人頗爲不少宣布國民監督財政之宗旨甚爲正大連日進行派代表向銀行公會財政部兩方質問聞今日（二十一）將有代表到財政部與財政當局面談一切昨日則招待本京新聞記者請其贊助據某會員言該會人員因吳佩孚有反對九六公債之表示已向吳氏及蘇督齊夑元等去電竭誠聯絡現在先以反對九六公債爲第一目標推倒張弧以爲監督財政之初步故張氏對之頗爲注目茲將昨日招待報界情形誌之如下昨日下午二時該會在中央公園水榭招待新聞界計到會之通信社與報館共四十餘家首由主席劉冕執致歡迎詞並說明籌備國民財政大會必須將組織方法徵求全國人民同意應將從前財政用途經全國國民之審查以後政府預算應由國民承認本會進行之事卽在監督財政當局如調查一千四百萬鹽餘庫券之内幕及此次九千六百萬鹽餘公債之發行其中黑幕尤不勝枚舉更進一步擬拍賣中行股票總之財政當局之行爲無一不與銀行勾結狼狽爲奸丁茲事機迫在眉睫我輩宜急急質問財政當局以圖挽救尙望報界諸公時時指導並嚴行監督作本會之護符云向乃祺繼起發言說明某銀行舞弊情事如某副總裁往浙調查一次開支旅費至九萬餘元之多繼由王愷憲補充聲明本會非對於個人而設對於已往財政當局亦應詳細清查對於未來財政當局嚴行監督本會皆依法律上之行動將來調查之結果擬向法庭起訴依法解决云報界方面發言謂財政紊亂情形至於此極組織財政大會實行國民監督職權無論何界均當贊助盼望努力進行京師軍警餉項前規定在鹽餘内劃撥一百萬今張弧一概括之於九千六百萬公債内設或發生變故作俑之咎應歸之張氏本人總之張氏此種政策不啻自制其死命並且有危及首都治安之虞吾人旣先有料及之處不妨盡量發表俾稍知國情者有所預防云繼張超說明此次之九六公債財政當局一面爲債權者一面又爲債務者舞弊營私上下其手甚望輿論界主持公道本拿破崙數張報紙如幾萬毛瑟槍之精神與彼决戰復有某君鄭重發言謂貴會應時成立惟望切實進行自盡職責以造國民之福利報界亦具天良自應竭力援助國家生死存亡悉爲貴會之責任云云主席起立致謝遂宣告散會 
[京報界中央公園開會紀]  
　　前日（十九）下午二時北京各報及各地報館駐京記者在中央公園水榭開會到者四十餘人衆推中報記者周浩主席討論兩事（一）新社會報被封事件（二）第四届大會開會事件議至六時散會 
　　對於第一議案發言者有張煊王冷齋陳鶚　人大致謂去年全國報界聯合會在京開會時曾經呈請政府廢除出版法此次警廳藉口出版法封閉新社會報大家應一致不承認並請求恢復該報自由後又有某報記者謂　　同人對於新社會報被封應呈請警廳恢復至對於部廳拘捕（因屢傳不到）該報主筆林白水似未便過問結果議决派代表六人向警廳質問並根據前呈（指去夏全國報界聯合會開會時議决之件）再請政府廢除出版法後王玉圃又發問呈文是否用聯合會名義衆議决由各報自由簽名此討論第一議案之經過情形也 
　　至第二議案當去年夏間北京日報朱淇用全國報界聯合會名義通知各報館請定期開會討論第二届大會籌備事宜嗣有某報等以朱淇曾以聯合會名義請求國務院發給津貼費萬五千元並將運動當幹事長以圖包辦一切即以轉告各同業遂由六十餘家報館十餘家通信社另在中央公園組織事務所進行會務後雙方經無數次之磋商合併均不妥恊中央公園方面遂合京内外報館通信社百八十餘家在水榭開會於閉會之日議决今年（十一年）在漢口召集第四届大會而北京日報方面亦糾合六七家報館通信社在江西會館開會會終時則議决今年在福州開會昨日水榭報界開會之第二案即討論此第四届大會之地點問題蓋因開會期間即在五六月刻朱淇已令定一日報主筆邱醒旦（福建人）回閩布置一切故昨日提出討論後議决通電聲明不承認在福州召集第四届大會並將在漢口籌備開會事宜托駐京通訊處各幹事辦理此爲第二案討論之結果 
[司法部籌議改良廳監]  
　　請各省寛籌經費 
　　收回法權一事各國行將派員來華調查司法當局遂於篠日（十七日）通電各省增加預算作改良司法之經費並令同時趕辦俾早日得告厥成原電如下查太平洋會議吾國法權能否收回以各國派員實地調查爲根據現在京師及通商巨埠法院監獄因經費支絀設備未能盡善各國派員來華調查難免資爲口實殊於法權前途大有關碍惟各法院之整飭改良在在需欵明知時艱財窘然必要之需實難刻緩茲由部通盤籌畫撙節用途擇最急之需要列爲預算計京外各處約其需欵五十九萬餘元此爲改良司法收回法權必不可少之凖備本日業經提出閣議通過京師方面所需各項自當由中央迅速籌撥其關於各省廳監之費務請協力贊同分别擔認庶欵項易集同時趕辦事關法權至爲急要尙祈飭廳預籌除分攤細數由部另行咨逹外希卽查照國務院司法部篠 
[東路添設哈長雙線之影響]  
　　中東鐵路管理局擬在哈爾濱與長春間一段添築雙軌哈埠俄人方面頗爲反對緣歐亞俄國及滿蒙等處貨物出海之口有海參崴大連阿穆爾河口（即黑龍江口）三處大連之地勢所以不能與海參崴競爭者因崴埠路近而運費可省商人自擇省費之處運貨若大連則路遠而運費昻且長春哈爾濱間與長春大連間路軌之寛狹不同往來必須在長春換車轉運甚爲不便倘海參崴而無數次亂事發生則商業之繁盛必在大連以上然現因海參崴政局不寗商貨仍多走大連出口苟無路軌不同之障礙大連必全握東北之商權故日人無日不謀大連與哈爾濱間鐵軌之同一也况南滿鐵路之收入大有賴於大連方面出口運貨之多因長春至大連一段爲南滿路若各種貨物不由大連出口而由海參崴出口是南滿路僅有客運而少貨運之收入故與南滿路營業之前途尤有關係就以上所言者海參崴與大連地位與現在之事實旣已如是若長哈間增建雙軌是貨運益可加速益將驅貨運赴於大連出口之一途將來之海參崴雖占優勝之天然地位然不能與大連競爭矣縱增築雙軌仍與大連長春間鐵軌之寛狹不同然雙軌能使貨運往返加速不知管理局何以有此决定也 
[美報之京漢消息]  
　　霞飛上將將抵京張福來軍任防粤 
　　大陸報二十一日北京電云霞飛上將二十五日可由奉天抵京京中已籌備歡迎駐京之警隊將舉行特别操演火車站刻正建築牌樓除華員籌備外寓京法人亦佈置歡迎程序 
　　大陸報二十一日漢口電云張福來所統之直軍已由岳 ` 
州開往長沙防禦北伐之粤軍粤軍前鋒已抵距長沙南一百三十哩之衡州孫中山促趙恒惕恊同北伐如不允從卽將催兵攻湘吳佩孚日内將抵漢口 
[津人集金贖路之急進]  
　　派員聯絡各省 
　　國民收路自辦集金會直隷省事務所約請張品題楊曉林二君分向各省聯絡催促組織集金會俾全國一致進行早觀成效已得張楊二君同意業於本月二十日起行先赴上海次至南京·烟台·濟南·徐州·蚌埠·湖北·河南·山西·陜西·綏遠等處茲錄該事務所所給張君委狀及致各省通函如下「委任狀」爲委任事查自太平洋開會後商民各界相與聯合以作外交後盾各行各業成立公會游行示威堅决抵制劣貨愛國熱潮異常澎漲全國一致人同此心以故太平洋會得有些微結果實我國民外交收效之表徵也太會今雖閉幕吾人之天職未卸愛國救國毅力恒此仍當堅决到底茲特公推張品題君躬詣尊處面述已過現在辦法及將來之計畫可否採取或有賜敎救國同心諒有同情特此公託須至委任者「致各省通函」敬啓者竊自太會閉幕外交情勢爲之一轉然當專使之出國全國上下靡不出誠相見以作外交後盾今雖外交告一結束吾人愛國天職未卸仍當求積極進行則專使在國外之主張與吾主權稍有迴環者惟以膠濟路收回吾全國上下應履行其言實力以作外交後盾則集金收路誠爲當今最要之圖此事不但救國而且興辦事業其利澤於身家者尤非淺鮮故敝會發起集金號召同胞期逹收回之目的諒以愛國同心尊處必當贊成現以聯絡感情共成義舉起見特此委託張品題君躬詣領敎敬希惠予接洽並乞轉爲介紹無任感禱 
[紀山東各界贖路籌備會]  
　　外交恊會爭五年期限電 
　　山東各界爲收回膠濟鐵路問題前日曾在商埠商會發起此種籌備會並當塲推出各界籌備員十八人商榷進行一切情形曾誌前報茲聞該會籌備員以此事關係重大期限迫促特於昨日（十九日）下午二鐘假外交協會開籌備員會當經到會諸君推杜星北君爲臨時主席提出本日應行籌備討論事項首先提議名稱經各籌備員先後發表意見大致謂本會之發生爲收回膠濟鐵路旣欲收回鐵路必須幕集贖金又交通部前已有通電宣布鐵路由民收回是已定爲民有本會定名似即可稱爲山東國民收回膠濟鐵路集金會云云惟在未開成立大會前仍用籌備會名義衆極贊成次又提議本會旣爲籌備會應即推定籌備主任以資主持但此主任必須以資望最深且富有經驗者爲合格於是提出勞遜五君爲正主任而以徐冠生杜星北副之衆無異議最後又提議起草簡章僉以簡章爲一會之最要根據本會將來進行之手續促成之步驟概以簡章爲依歸實爲一最大問題至此項簡章内容大致應採會長制以便與各省接洽以下分評議幹事兩部會長與評議員統以大會票選産出幹事則由會長指定經評議部通過幹事部大概可分爲總務股·（包括會計庶務）勸募股·（包括宣傳各股）交際股·文書股·調查股等等本籌備會不擔任集金可於大會成立後行之本籌備會於大會成立後職務即行終了至如何組織公司如何與各省聯絡統於大會行之衆無異議當時推出起草員五人即日起草並議定於本日（二十日）午後二鐘仍繼續開籌備會遂散會推出起草員人名如下于翰卿方雨農周朗山許德一朱薇生此籌備會昨日之情形也惟此會之進行端在地方士紳與商業圑體之號召頃聞王子春張子志二君現已來濟該會擬先與接洽徵詢意見同時且有定於二十五日再聯合全城紳商續開大會之說總之膠濟鐵路本屬已失之物今日所以能得收回實爲吾人數年奔走力爭之結果其關係於全國及山東者至重且大旣經爭之於事前自不能冷靜於事後所望我理地方紳商各界尙其急起直追俾共底於成也 
山東問題自經華府會議解决以後魯人以數年渴望之心理本可於萬分不滿意之中含垢忍痛情願作一結束惟對於贖路年限一節多以爲期太長深虞於此五年之中再發生其他枝節轉使全國同胞拚命爭回之旣得權利發生何等影響况其間一日不能將該路贖回即一日不能脫離日本車務總管會計主任兩員所操縱且在此五年之内縱能將路欵如數籌集尤須受契約上之拘束非至五年届滿不能收還前途困難詎詎堪預測以是本省國民外交協會又爲此項年限間題發一通電冀得全國響應力請當局與日本交涉於此五年期限稍留活動餘地俾我國何時將欵籌集即可完全收回茲錄其電文如下各圑體各報館均鑒茲敝會上政府一電文曰大總統國務院外交部鈞鑒敬呈者據外交部關於魯案解决之通電丁項内載我國付給路欵以十五年爲償清期届五年可一次償清在此未經償清以前我國選派日人爲車務長并派一人爲會計長各等語查華會魯案交涉我國民對膠濟鐵路主張無條件交還在會代表徇日人備價贖路之要求提出九個月或三年償清等辦法已大拂國民之意乃日人得寸進心竟以五年償清聘用日人充車務會計等長之方法誘迫我代表鑄成大錯魯人痛定思痛認爲五年之久由日人充任此項要職是膠濟鐵路名義上還我中國實際上仍操之日本無論如何不能承認應請政府採納民意提出日本政府打破五年年限自接收鐵路爲始我中華民國無論何年月日集齊欵額立將庫券收回取消日員之任用以完主權而平民憤又盧浙督有電對於膠濟路之主張始終不歸國有而最近交通部亦有任令人民贖路之電文各省區民立圑體籌備贖路風起雲湧統觀大勢所趨欵項不難籌集惟政府信用墜失已久倘非有堅確之表示則全國人民或有觀望之慮應請政府對於膠濟鐵路之贖回始終劃歸民有一節明令發表以利用民氣而期迅成鉅欵用備償贖以上兩節對於收束外交關係綦爲重要統祈鑒核施行是爲至禱尙祈一致主張協電力爭全國幸甚敝會幸甚山東外交協會叩 
[漢口建築商塲之經費問題]  
　　湯將軍跌入沙内 
　　湯薌銘自就漢口建築商塲督辦迄今已及半年因經費無着借欵難成日惟周旋於吳蕭之間别無所事事隂曆去臘因納某策士之議廢棄三妙爾公司借欵合同另籌建築經費暗中進行現已略有頭緒據聞其籌欵計畫不外借仗吳佩孚之勢力因京漢路局在漢灄地皮三十萬方估值約三四百萬元（報載漢灄地皮三千餘方估值九千萬元恐不確）其地多租與居民建屋居住納租金於路局現漢灄地畝處長夏昌熾經吳免職以馬路工程局長馮澐接充京漢南段不啻爲吳有湯氏遂欲借吳威權硬向交部索回地權即以向外國銀行抵押現欵七十萬元如此欵借到即創辦商埠銀行發行市公債二千萬元由銀行承辦作爲建築漢口商塲之經費湯氏去臘赴京即因此事與農交兩部接洽正月初間始由京返洛陽與吳佩孚計畫此事吳亦深韙其議如交部不允放棄地權時即請吳出面抬槓大約此種計畫不久終歸實現聞上海某外國銀行業已允可承押俟再經幾度磋商即可成立湯氏在洛陽盤桓十餘日與吳接洽妥善後即偕張鈁乘汽車游玩龍門山吳派副官二馬弁四隨護以行風清日麗山色湖光無不紛展笑　以歡迎將軍（湯係將軍府信威將軍）詎料賞心悅目之際汽車突從山腰墜下雖離地有數丈而浮沙堆積成一小坡汽車下墜時適陷入浮沙之内車外副官馬弁皆跌翻而湯將軍及張鈁則葬身於沙中幸人手衆多立將湯張二人扒出雖　受虚驚然未絲毫受傷洛陽城中一時有活埋之笑話湯氏前日由洛返漢曾津津爲人道之此亦近日要人中之趣聞也至湯氏建築商塲有無計畫尙無所知惟湯氏就此一席時不過藉爲過流且其出身海軍略無市政知識此時所以熱心籌畫經費者或因一種自利思潮之衝動說者以湯氏籌辦銀行發行公債縱進行順利恐終　吳氏肆應軍事之利用而已（二月十九日） 
[山西通信（歐滄）]  
　　模範督軍態度之消極 
　　記者嘗謂北方軍人中現實柄政可與言者其惟山西督軍閻錫山氏乎蓋以其人平正通逹實心任事頗類黎元洪程德全一流人比王瑚稍新較陳炯明則舊川之劉湘蓋有志願學閻錫山而未能者也浸假北方爭權奪利之萬惡軍閥中如閻氏者能多得數人大局决不至糟亂至此往歲王正廷博士自歐歸國在滬演講有云「中國如有十個張謇閻錫山民國建設上事業决必大有發展現狀亦决不至如斯」有識者許爲知言觀此則閻錫山氏之爲人作事可知矣雖然惜乎今日之閻錫山逈非昔日之閻錫山耳此何以故譬之民初四五年爲遲明之閻錫山七八九三年爲亭午之閻錫山逮於今則日晡之閻錫山是即湘鄉曾國藩氏朝氣暮氣之說也北京某報近爲閻氏張目揚其近頃勵精圖治外報則謂閻鑒於北方黨爭之劇烈又遭家不造實已厭倦政治生活擬即辭職歸隠均非事實也謂閻氏於百尺竿頭有更進一步之决心恐未必然謂其對時局應付困難表示即息影邃廬亦殊不確 
　　讀者當尙能記憶數月前京滬各報紛載閻錫山因連死二子悲慟喪明於是灰心政治云云此事不可以不紀閻爲山西忻州屬五台縣人以清季秀才畢業日本士官學校歸國後又右練新軍授標統（即今圑長）以革命功得都督其妻五台人無所出民國七年閻氏運動兼省長奉召入京　塗由大同沿途考察各縣政治遂在大同納一妾歸連舉三子詎紏去歲相繼殤其二閻於名利兼收志得意滿之際遽遭此家庭不幸逾情哀感人之常情當此驟失常度砸物詈人大有章太炎被覊北京龍泉寺時動輒謾駡之意味左右弗能堪也閻甚至私逃至省城迤北距離數十里之蘭村地方軍署旋復迎歸各報所謂彼灰心政治者大概根據此而發爲理想之論死二子事誠有之喪明則未也 
　　奚以言閻氏辭職之說爲不確耶夷考其兼理民政最初之規畫今所實施者方竟五分之二現在已陷於半停頓之狀態中其原因有二（一）北方奉直之爭窮於應付兩系絶對不許其局外中立爭欲將閻氏捲入戰爭漩渦而後快雖欲自比於頓邱之田而不可得閻不附段尙可苟延殘喘苟袒奉之旗幟鮮明則直軍大纛且立入娘子關而飄揚於并州城頭矣存志者不克盡其所事環境之罪非盡閻氏之咎（二）則連喪兩子斯二者皆閻氏倦勤之原因認定閻氏不至辭職則以其不辭於山西未造清一色以前而辭於新政甫立基礎以後决無是理且其在省垣精營地方（改名新民街）爲各鎭使旅圑長道尹建築洋房以消反側大有宋太祖杯酒釋兵權厚賜功臣宅第之用意即此點觀閻已倦於勤而决無去志也 
[港海工潮調停之難點]  
　　在恢復工會十個字 
　　港海員罷工調停情形迭詳本報對於恢復工會一點終未見十分接近十五日正午十二點鐘東華醫院總理保良局總理華商總會代表華工總會代表工圑總會代表與海員代表翟漢奇蘇兆徵盧俊文陸常吉四人再假座理華醫院大堂討論調停辦法是日各界代表皆出席先由書記員梁慶楊宣布開會理由畢主席盧君頌舉起言曰今日再請海員代表四君到敝院叙談與列位再爲磋商昨日弟與李葆葵偕同海員代表於上午十句鐘到華民政務司署討論下午四句鐘又到西商會及華商總會商議第一條件（卽恢復工會原狀）官廳認爲政治範圍經弟等再四懇求并與西商會諸公研究終難逹到目的由第二條至第九條據貴代表云有些讓步蒙允提出交公正人裁判所爭者係第一條未有解决耳茲將調種種困難求貴柋表回省時轉逹各同人料貴同人等關懷僑衆當有轉圜之地以免港僑受無窮損害也務望將中華海員工業聯合總會十字照華民政務司更改數字卽另覔地點設立新會俾得易於解决倘蒙俯允則大局幸甚未審在座諸君有何高見請爲賜敎至是主席命書記員再將廣州總商會來函宣讀如下（東華醫院諸公鑒海員罷工凡與港滬來往各行號及）辦出入口貨商店均受影響商務因之停滯物價由是奇昻牽動各方咸受損失重以粤地糧食素絀危機萬狀近悉貴醫院會同各圑體集議調停至深感佩合亟函逹以端希卽從速進行務期早日解决以維商務而利交通仍將辦理情形見覆是所殷盼廣州總商會叩）讀畢盧君頌舉起言曰此係廣州總商會來函可知罷工風潮省城亦已波及請各位各抒偉論云云海員代表翟漢奇起言弟爲海員四代表之一前次叙會未能列席者因趕車不到至於中華海員工業聯合總會十個字本會同人所以亟亟要求恢復者良以此十個字爲本會各同人之生命因名譽爲人生第二生命敝會同人於各通商口岸及地點皆有敝會之名一旦删除於同人固不便且滙兌銀兩返港及辦事亦覺不便故也至是主席請羅君旭和宣布昨日商會會議情形略謂政府之所以不允恢復原有工會者原係重政府之威信望貴代表返省勸各海員讓一步當日會議各西人亦皆願早日解决云云海員代表蘇兆徵起言竊思弟輩代表同人數萬人來港第一件提出要求恢復十個字昨日往見政務司及到西商會與各界接洽者原係破格做去因弟臨行來港時各同人叮寧致囑如不能逹到恢復總工會之目的卽可返省今日調人已盡力吾等代表亦已盡力職務已完實無可再行表示現在外間毎謂局面如此爲敝同人所弄壞不知政府與船東不諒有以致此地步耳若敝會辦事有錯可傳辦事人質問明白宣佈罪狀今不問是非猝然解散解散後方明令宣佈是爲不公云云周君雨亭起謂當初船東取消條件是船東之事諸君疑政府偏袒船東似有誤會日前船東曾請海員先開二然後交由公正人裁判但海員不肯先開工以致船東將條件取消耳然此乃前事旣往不咎今日在此討論調停應請彼此通讓一步切勿稍存意氣堅持云云周俊年律師曰弟雖不甚精通法律然亦曾讀過法律之人前日諸君討論有以恢復四邑工商總局爲前例者不知四邑工商總局與此會事迴然不同查當時四邑工商總局并未解散不過政府見其中辦事人有與省政府有關係者以致口頭上令其暫行停辦耳而今日之海員便則不同已有明令解散又曾刋於憲報焉有收回之理今鄙人有一最顯淺譬喻現時政府與貴同人只爲會之名目而爭如一大蔴繩政府持一端貴會同人亦緊持一端繩之中間卽縛住無數無辜受累之僑民此僑民亦係我輩之所謂同胞兩方面各將繩一端牽緊不肯放鬆難免中間之人呌苦痛耳至貴代表昨云工會如父親今政府已肯别改名目卽與交回汝等父親一樣所爭者改換其中之衣帽而已若云已宣佈爲違例會社則會員盡是罪人殊不知政府一經改易名目則從前之會員可告無罪矣試思今日香港海員會雖解散而海員尙有千餘人在港幾曾見政府拿人故請貴代表細心思之蘇兆徵起言曰弟未來港之前各同人對於海員工會十個字堅持大衆一心謂若不恢復會名寗願一齊死在廣州城都不願回港則代表又何敢代爲更易云云東華醫院總理陳霞起言曰今日各位言論似愈講愈遠鄙見以爲彼此果相見以誠則愈講愈接近今大家講無謂之閒話徒費大衆寶貴之光隂鄙人有一善法未知諸君肯垂聽否須知吾等調人與貴代表之到本會不過爲本港六十餘萬人及廣州三千餘萬同胞計耳以鄙見論不若請政府今暫照政府所定之名一年半載後再將原名完全恢復則雙方面子皆過得去善莫善於此矣此爲鄙人一已之見未審在座同事及貴代表諸君之意如何各人未及答忽有電話由華民政務司署來請首總理及各代表一齊到署該會遂無結果而散昨日東華醫院總理保良局總理華商總會華工總會僑港工圑總會各代表往見定例局華人兩代表劉鑄伯周壽臣請其體念本港各圑體之困難海員代表之懇切求兩位代表轉向政府處請願將海員工會恢復免商民日久受累劉周兩君於是親往見港督將各界請願及東華會議情形表述一番督憲即准華人代表之請求交由華民政務司辦理華民政務司奉到政府命令即將下開辦法向各海員代表宣佈（一）海員會之被封全因溢 
 
 

Page 11

 
 
出政當範圍有違港例之故並非因其求加工金（二）督憲必要證明確非犯例始可改易現時之態度（三）如欲證明其確非犯例則各海員及前牽同入罷工之各行工人一律回工及本港一律復回原狀方能作爲非犯法之證據（四）如各人依照船東所許之三條件先行回工聽候公正人判决則督憲卽取消前日封禁該會之告示現各船東因督憲之勸已允願復回前次所允加之工金即由各船員回船開工之日起計此規定之工價不過作爲公正人未判斷前暫行假定之數目並非公正人據爲底價他日或加或减均由公正人全權核定今特將前次所允加工金再行開列計開華人内河船加二成半其餘中國船不過一千噸者加二成半省港澳輪船公司加一成半其餘英人公司内河船亦加一成半照省港澳輪船公司工金表爲率沿岸出海船加一成二來往渣華船毎百加七元半來往太平洋船毎百加七元半來往歐洲船毎百加七元半來往新金山船加一成現各代表已返省報告矣按上項消息係在昨報所載之消息前以其重要故補紀之也 
[粤省籌備司法獨立]  
　　各縣一律設置分庭 
　　粤省自設置大理院後對於司法行政積極進行民國十年份全省司法機關共計添設地方審檢廳六處地方分庭七十八處現均已組織成立茲節錄高審廳長陳融呈報大理院文如下查粤省司法機關除高等及廣州澄海兩地方審檢廳曁順德新會香山台山潮安潮陽等七分庭從前經已設立外此次應於高要惠陽曲江合浦茂名瓊山等六處各增審檢廳一所所有各該廳應設推檢等員缺經遵令由職廳遴選合格人員分别委任卽責成該廳長等部署一切不另派員籌備以期迅速應用廳署除合浦瓊山兩廳用回舊署外其餘高要等廳則以舊道署或公地撥用至於各該廳管轄上訴區域亦暫沿舊日道區斟酌而略變之將陽江陽春兩縣改隸廣州廳管轄海豐陸豐兩縣改隸澄海廳管轄均經於是年五六月間先後據報成立此籌設各地方審檢之大概情形也地方各廳旣已成立自應繼續籌設各縣分庭查粤省共有九十四縣除已設廳及分庭外此次應增設分庭者計七十八縣原擬將訴訟事簡各縣併兩縣設置一庭嗣以各縣相距多有數十里外者而人民訴訟又各依其縣籍習爲固然當此法權分劃伊始若以輕微案件而强之赴愬於數十里外之隣縣恐情疑阻不無窒礙似宜仍准毎縣各設一庭仍責成各該分庭推檢組織開辦所需辦公地點均就縣署劃撥其湫溢不敷分劃者則另覓公地設置計自是年七月籌辦起至十一月底止經陸續據報一律成立此籌設各縣分庭之大概情形也惟是辦事以籌欵爲先欵集而後事舉雖各廳庭組織係從單簡入手而此次增設六審檢廳曁七十八分庭所有一次領過開辦經費除由省庫撥給曁由廳籌備尙可敷用外計毎年增經常費七十餘萬元合之原有司法經費四十一萬元共年需經常費一百一十餘萬元當此司農仰屋之秋若驟由省厙增撥七十餘萬元勢必不給變通辦理折中酌定省庫撥三十餘萬元其餘由司法收入補助并酌量增加各項司法收入以資挹注經呈奉令飭財政廳核明照撥獨增加司法收入一項未奉令准暫從緩辦而迭據各該廳所報收入數目多屬不敷彌補再四思維非將各廳庭經費酌加節省不足以維久遠而利進行經核定將各地審檢廳候補推事二名檢廳檢察長及書記官長各一員暫時緩設以各該廳檢察官及書記官代行職務其分庭收入有不敷補助者亦經將各分庭員役等項酌加裁減經此次節減以後各廳庭經費收支雖不盡相符然所差無多似屬輕而易舉容由職廳將全省司法收入通盤籌劃節多益寡分别支配倘仍不足或另請撥欵或將增加司法收入原議舉行統俟議有端緒再行呈明辦理 
[杭州快信]  
　　浙江各法圑推舉之上海商敎聯合會國是會議代表俱因在浙各有任務二十八日開會毎圑擬先報到一二人餘則排日輪替 
　　杭縣律師公會昨開評議會後當電北京大學法科轉全國大學法科各法律專校各律師公會等請於五月一日推舉代表在上海開會定名全國司法會議並電司法部派員籌備預備將來各國調查司法委員來華爭回領事裁判權 
　　杭縣縣議會選舉期促各鄉區由自治委員（即開票分監督）得資包辦城區因互爭當選暗潮甚烈致日來票價飛漲預料二十八日投票必有怪狀發現 
　　省署昨午後牌示署平湖縣知事趙志元呈報丁憂遺缺委署蕭山縣知事吕斅亮調署遞遺蕭山縣知事委分浙任用縣知事宗彭年署理 
　　三月十日中央開國貨展覽會杭商會奉令徵求物品通函各會照辦現已陸續送省依限彙總解送農部　　西湖公衆運動塲暗殺案至今停屍棺於寶石山無人認領偵騎四出莫得眞相電京調查陳蘭谿太太下落亦未得覆現已通令嚴緝 
　　省垣錢莊劃票改以二十五日爲期綢業深爲不便絲綢銀行本票以三十五天爲期絲業又以有碍營業起而力爭杭商會擬召集銀錢兩業妥籌劃一辦法 
[南京快信]  
　　吳佩孚昨派侯蔭培周錚來謁齊督有所接洽 
　　齊督患目疾近日求謁者非有要公不見 
　　黄以霖段書雲函齊督因要公擬於二十二日下午四時晉謁齊督復現鬧良疾改日延見 
　　駐鎭第十九師圑長吳士芬昨率同營連長二十一員晋見齊督談話後即在署之大堂中合撮一影 
　　新任英領布辣德昨函齊督因要公定今日（二十二）上午十時半晋謁 
　　汪鳳瀛等請贊助撥欵開浚白茆各港一案兩長昨致浙盧沈電云眞電敬悉查此案前准來函業於十九日函復在案現在復准財政部咨開部庫實難籌撥海關帶征附加賑捐應由該紳等就近與上海華洋義賑接洽商撥等因特復 
　　兩長昨復湘趙電云准大咨以准宋園董事會函稱寶山縣馬路交通局侵估宋園墓地請嚴令查禁等因當經飭據滬海道尹轉飭寶山縣知事查復縣道所用宋園地畝係屬墳園以外餘地於墳墓園基均無妨碍已函雙方妥商辦理以期和平解决等情特奉復 
　　蘇鎭使朱熙四十壽辰兩長派曲巖劉鍾潾道賀 
　　湖北旅寗同鄉會長韓世昌辭職鄂同鄉開會公决一致主張挽留 
地方通信 
[松江]  
　　難民過松赴滬昨有阜寗灌雲兩縣難民四百餘人由浙江過松赴滬經過城北由難民領袖向城廂各警所繳騐護照各所即於照上蓋印圖記并令自行彈壓不得滋擾一方即囑令經過地界之各圖地保勸集臨時戸捐若干各交領袖散發後旋即全體出境 
　　交易所之近况松江證劵交易所自舊曆正月十六開市以來雖將各理事停止薪給並另定經紀人優越待遇無如營業仍無起色聞旬日以來祗做本所股票四百餘股形勢已岌岌可危現該所聞定二月初旬召集股東會以定應否續業問題 
[蘇州]  
　　省委提欵無著吳縣去歲所徵漕銀應解省署者短解甚鉅財廳催提急如星火前日又委派沈兆九來蘇守提郭知事以公欵被三銀行倒去十二萬正在爲難一時亦無法湊解祗得轉懇沈委在嚴廳長前委婉呈明沈委不得已於昨日回寗復命矣 
　　緝獲嫌疑盜犯蘇州警察廳偵探隊某探員昨日上午在胥門内吉利橋某客棧内捕獲身穿華衣之盜匪一人當即解往東善長巷該隊審訊據聞該匪係去歲夥刦朱家莊某姓家一案要犯詳情容探續誌 
　　抗阻發封房屋觀前通源錢莊虧欵倒閉經債權圑請縣發封該莊經理顧召公房屋縣署飭吏發封旋被顧氏族人阻止致未實行前日債權圑又開會議以顧旣爲通源經理應負清理債務之責復請縣署再行發封郭知事當即命令原辦之警吏前往執行仍被顧氏喝阻並命家丁將警吏逐之門外該警吏以顧氏爲本邑士紳遂即回署報告不識郭知事如何辦理也 
　　城河發生刧案昨有横涇鄉民金長之由鄉雇舟來城停泊胥門外萬年橋北塊忽有匪徒多人登舟搜抄當被刧去銀洋衣物等件值價五六百元之巨携贓逃逸該鄉民即赴縣署報告請求嚴行查緝 
[無錫]  
　　城廂天花盛行無錫自入春以來天時寒暖不匀以致城廂天花盛行來勢非常危險最近北門外露華弄口汪姓粥店主子女兩人因染天花先後斃命其餘各處亦日有數見但四鄉尙少發生現均佈種牛痘以免傳染 
　　肉業風潮緩和無錫全城肉業因反對加捐罷市一星期嗣經 
縣商會調解始先行開市聽候解决所有毎日毎家所抽之屠宰稅仍須照付彙交董事處或殷實肉舖以便解决後轉繳縣署此議已由肉業全體通過至認商方面競爭此稅者總計有八人之多縣署已有人投過三萬四千元較舊認商增加一千五百元因罷市風潮起後不能實行現官廳方面經省議員之調停大約照原額仍歸舊認商楊靄士包辦惟年限三年與一年尙未議妥故未發表 
[鎭江]  
　　商業最近狀况鎭埠木星期内各路運到現洋爲數頗鉅故洋釐步步趨跌自六錢九分二釐跌至六錢八分八釐銀市亦略見活動各銀行收欵頗見增多加以本街存底豐厚故拆息低小昨今兩日最高二錢最低一錢五分與上星期相彷金市因上第滙價疲弱價已逐步抬高二十一日各銀樓開盤標金已由三百二十五兩漲至二十八兩四錢如此後匯價續跌金價尙須看高近日米價逐漸增漲因江邊及新河小閘口一帶近均未見有米船停泊來源缺乏加以各龔坊米舖存米無多據云如十日内再無客米接濟勢將告匱高米現已漲至十一元八角次米亦須十元以外一般貧民頓起恐慌麵粉市面銷路活動價格約漲二角之譜最近貽成廠頭牌貨毎袋（計重四十二觔）已提至三元二角五分復興廠頭牌貨三元二角荳汕一項本年紅盤以來續漲不已昨日（二十）開盤本廠荳油飛漲至十六元五角據該業中人云正月間銷路清淡之時市價如此增高爲歷來所未有云 
　　内河小輪已開班由揚州開往南通之内河小輪自客冬停駛後迄已多日今大逹小輪公司决定自二十日起照常開往邵伯泰縣如臯南通等埠以便行旅 
[揚州]  
　　籌賑會奬劵開標揚州籌賑展覽會之奬劵於二十日舉行開奬自上午十二時起至下午五時竣事茲將前五奬號碼錄下（頭奬）四四五○（二奬）七三二○五二七一（三奬）二八三四九二三一四四九九（四奬）○六七八五○二二六二四二七○六二（五奬）九九五九七二一六八一五○五二六四三七九七 
　　請修運河西堤江都大儀鄉董趙恩洪等呈請縣署迅修接近該鄉之運河西堤以保農田當經王知事轉呈運可局核奪矣 
[安慶]  
　　茶稅局包辦已定本年皖南北各茶稅局改歸招商承辦中間波折横生祗以盧恩澤李藻芳等已將三成保證金照繳合同已訂無法變更僅將銅石毛坦廠等處劃出爲財廳各職員合包其餘則歸盧李兩人包辦頃已决定委任盧恩澤爲皖南茶稅總辦兼休黟茶稅局長李藻芳爲皖北茶稅總辦兼蔴埠及流波疃兩茶稅局長交委王疇五爲皖南茶稅會辦兼歙縣茶稅局長委費保彦爲皖北茶稅會辦此外則委陳吉卿爲离門茶稅局長劉雲龍爲婺源茶稅局長湛大矩爲霍山兼諸佛菴茶稅局長王國璋爲銅石茶稅局長劉樹勛爲八里灘茶稅局長崔炎爲宣郎廣茶稅局長茶文蔚爲涇太茶稅局長方德漣爲七里河茶稅局長張健安爲毛坦廠兼與兒街茶稅局長魏翰璧爲黄栗杪茶稅局長徐冰爲秋浦茶稅局長 
雜評一 
[華會畢後之中國時局（默）]  
　　外人論華會結束後之中國謂此不可救藥之南北對抗列强終宜加以主意不可謂爲過慮之論也今之南方以爲欲救此不可救藥之南北對抗而歸於統一舍北伐外無他法然北伐之後果能摧倒北庭否尙爲問題即摧倒矣而軍閥依舊腐敗官僚依舊一切黨派之爭權依舊名爲統一而實際不過以暴易暴去一派之舊勢力而復扶植一派之舊勢力以代之則將來政局未必良於今日國家之不統一亦未必有異於今日故由今之道以行北伐吾未見其能救此不可救藥之中國也 
　　然則欲救此不可救藥之中國决不能望之武力惟有國民起而自救之若國民以爲華會已畢對外之地位可稍穏固而對内之事一任南北有勢力之人自爲我恐非特國内終無安寗之日而華會所得對外之結果仍將隨内亂以俱去外人注意於中國時局如此而我國民反可不注意耶 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[商界謝絶赴賽東京博覽會]  
　　日本不將滿洲二字更正吾人當他没有開會 
　　日本此次舉行平和博覽會於東京邀我赴會上海總商會以其列我滿洲於朝鮮臺灣之列表示拒絶曾紀本報日昨又電中央云北京農商部鈞鑒一九二號訓令敬悉本年三月十日日本舉行平和紀念東京博覽會一案先經本埠日本商會具函邀請赴賽當以該會規則内附刋之出品目錄第三十二頁第四十類殖民地衛生項下列有朝鮮臺灣關東州滿洲樺太等字樣竟以我國行省目爲彼國殖民地與朝鮮臺灣一例等視實屬妨礙我國領土主權即經函請江蘇交涉公署向日領抗議同時並通告全國商會拒絶出品嗣接交涉署轉到日領復文僅稱彼國外務省允將滿洲二字改爲南滿鐵道附屬地等語核其情形仍係改頭換面之故智又經本會援據中俄東省鐵路舊約說明附屬地之性質及地位萬不能任彼朦認爲殖民地函請江蘇交涉公署轉報外交部向日使嚴重抗議現准交涉署轉到外交部指令内開此案先經全國商會聯合會呈請到部已電胡公使商令更正據呈前情當再轉電胡使併案辦理等因此本案迭經交涉尙未就緒之情形也本會意見以爲人方夷我於朝鮮臺灣之列而我竟靦顔赴賽人格何在故此案在彼國如無切實滿意之更正在我惟有堅持拒絶赴賽之原議區區愚忱實爲保全國家人格起見尙乞諒察上海總商會叩養 
[商會敦勸出品爪哇勸業會]  
　　爲聯絡感情起見應多多出品 
　　上海總商會通函云逕啓者敝會接駐京荷蘭使署函稱荷屬爪哇島萬隆城於本年九月十八日至十月九日舉行第三次萬國勸業會該會宗旨即陳列各國貨物並閉會以後將所陳列之貨物售賣各國運送貨物入會荷蘭輪船公司及鐵路决定減輕運費其他情形均在附送英文書内囑將該會開會時期及宗旨廣爲宣布俾華商知悉等語附送英文說明書前來敝會查該會名稱會期會所三項業詳荷使函叙其陳品分類一層據說明書所載（一）輪船鐵路電車諸公共事業類（二）農具及家用器具類（三）汽車運貨車馬逹及關於汽車等之用具類（四）關於建築房屋之材料圖樣及照片類（五）鑛産林産園藝産及漁業類（六）土産類（指荷屬地而言）（七）辦公文具類（八）金銀珠寶類（九）雜類凡欲參預勸業會陳列物品者須於開會兩個月前正式通知入會之本人或其代表均可得免費入塲券一紙且可携帶女眷一人惟券上須粘使用該券者之相片又出品人於閉會後六星期内將陳品原船或原路運回者荷蘭輪船公司及鐵路决定减輕運費等語敝會查該會出品目錄如第二類之家用器具第五類之林鑛園藝就我國現時情形而論似尙不乏可以赴賽之物品荷屬爪哇爲華僑薈萃之區推銷國貨較之歐美似易着手擬請尊處轉相勸導届時多送出品赴賽似於推廣國際貿易前途不無裨補至裝運貨物一層荷蘭輪船公司常明輪船在上海香港爪哇往來亦甚便利出品人如尙有其他情形須向敝會查詢而爲英文說明書所已經載明者仍當據實隨時奉答以副雅望又第九類所含範圍以文義論似甚廣泛所有絲棉毛織以及其他機製手製各品似應一併包含在内惟敝會爲愼重出品起見現正致函該會詢問以冀得一確當之解釋合併聲明云云 
[僑胞爲華會警告國人]  
　　留美英學工商界之電音 
　　全國國民及各報館華會中國重大問題實際全未解决圖小失大受政治保全空名而國家經濟生命任人支配望國人細研條文勿惑訛言同人奮鬥海外未能挽救愧對國人外援顯然不可恃國難未已革政自救留美學生華盛頓會議後援會留英工商學聯合會代表 
工商研究會對於開放門戸之 
[危言以收回領事裁判權爲先决條件]  
　　聯合通信社云本埠中華工商研究會昨因太會議决關放門戸問題與收回領事裁判權極有關係特致北京農商部總次長代電云報載大部對於開放門戸訂有限制辦法八條仰見愼重維持至意惟查約載嚴禁内地開設行棧曁不准内地雜居無非以風俗習慣中外懸殊治外法權一日不能收回卽一日不能不懸爲厲禁外邦明逹爲息事寗人保全國交計頗有鑒諒之者亦具見前人手訂約章之杜漸防微苦心孤詣矣當夫太會討論及此敝會當卽分函内地農工商各圑體轉勸地方殷富速謀自行開發以期預佔先着免仰鼻息於人爾時似覺神經過敏而開放後之金錢壓迫喧賓奪主固實在人意計之中且開設行棧與内地雜居安知不即相因而生應如何可以保護我内地農工商之自由發展並種種權利一言以蔽非遵照歷届中外要人談判先行收回治外法權萬不足以資箝制否則危險殊多未知我國代表議席上對於開放一層有無附帶條件堪爲回旋餘地事關内地主權曁實業前途至鉅圖謀限制期期以爲尤後一着謹請鈞部從速調查眞相俾釋羣疑無任盼禱上海中華工商研究會叩哿 
[海員罷工中之航訊]  
　　南京·尼羅·將俟風潮結束後離港 
　　蘇州輪預裝赴港貨 
　　中國公司之南京號郵船本定今日由滬赴舊金山現以水手罷工留擱香港來滬無期而尼羅號今亦議定仍舊調航太平洋一路但目前之情形與南京號正同刻下港滬兩公司均候美國總公司之電命故該兩船之行期港滬兩行均難擅定須俟總行知照方可開出惟聞該公司之意憑香港海員之根本解决故不主張再在上海招雇新水手决意將南京·尼羅·兩輪至罷工風潮結束時再行離港蓋因一月以來太平洋之輸運事業已過半停頓而香港積存運美之出口貨甚衆若該兩輪俟風潮解决後出口必能得滿儎貨之承裝故尼羅與南京兩船將來大約在同時間開出刻下上第旅客之定購南京輪艙位者已有二十餘人矣 
　　怡和洋行之德生輪至昨午始抵上海本定開往北洋刻已取消班期因須先與輪中水手商妥之故倘各海員能就範者則守候香港總行之來電以備裝載上海貨赴港該行在此罷工期内自各埠裝到之轉口貨須運至香港者已逹七千數百噸而上海之運港客貨尙不在内卽此一家之轉口港貨已有如許之多則港貨積滬之多可知矣 
　　太古公司以留申之港貨過多各棧已有積滿之勢故昨將久稽滬港之蘇州輪駛出擇運港之先要各貨暫且裝入該輪留泊浦港守待港訊如可開行卽便駛出如此辦法可以減少棧房之擁擠一般航業中人見該公司有裝儎待發之輪預料罷工或有解决之希望云至於宜昌號昨已抵滬繼又接得電訊謂港垣又有杭州號一輪駛出將於今明日來申云 
　　昌興公司之俄羅斯皇后號准於星期五來申當日下午四時赴温哥武滬行已得切實之港電矣上海赴美之旅客共有六十餘人日皇后之出口期則今尙未定也 
　　太會代表圑顧問蔡廷幹等到滬已誌昨報茲悉搭提督之銀邦號同來者有陳鑾薛恒ShenHung徐光李時嵩等九名至該輪裝來中國之貨有花旗小麥二萬二千二百二十二包花旗麥粉五千包花衣一千五百件牛奶三千箱該輪於今日赴小吕宋香港 
　　西亞公司之新海輪東京城號自去冬十二月内由紐約經巴拿馬運河來華原定十二日抵申現本埠怡和洋行接該輪自日本來電謂行抵横濱後機器忽然損壞刻已不能駛行卽在東洋修理故來滬期須延遲至三月中矣 
　　大來洋行新購入之美政府輪其中第一艘來滬者名稱已改爲威廉大來云 
[海員罷工調停中止之外訊]  
　　星報云今日本埠接香港來電謂港政府與海員公會之談判因海員公會不允減輕要求已暫時中止海員公會堅主仲裁處至少尙有公會會員二人工資應照要求增加之數發給以待仲裁人評斷並要求港政府承認公會港政府因公會態度强硬故與斷絶關係滯留香港之輪船現已陸續開出聞經營檳榔西貢仰光盤谷巴逹維亞蘇門答臘航業之日本輪船現均謀以印日水夫代華水手荷船數艘已雇用爪哇馬來不夫開離香港若輩雖不若華人之善於操作但工資較廉故船主亦樂用之昌興公司日本皇后號載往香港之甬籍水夫聞已於今晨到港故俄羅斯皇后號明午可由香港開出星期六日可抵吳淞卽日開往溫哥武香港搭客附乘該船者頗多但該船不在香港裝貨亞細亞皇后號星期五日可抵香港入塢修理定期三月二十三日起椗提督公司之銀邦號今晨由西雅圖抵滬明日開往香港又松樹號已於星期六日由西雅圖開出九日可抵滬 
[紀熊希齡氏之時局談]  
　　批評梁閣推論决堤 
　　國民勿恃政府湖南災荒可憐 
　　國聞通信社云熊希齡氏爲進行俄國賑災事來滬業已多日昨有某君訪之於庽所叙談之下熊若對於時局曾發表其意見茲紀其談話如下　 
　　熊君云梁閣去留一時尙難預决梁對於閣事未免躁進此後恐不復能再謀發展然梁亦無意退讓外間頗有奉張將以武力助梁之說此非事實張决不願出此且現正撤退關内奉軍以免對直發生衝突彼在京時曾有人勸其組閣經彼拒絶因在今日情勢之下苟非愚人决不願就此職稍有智識之人蓋莫不潔身遠引也云云此時某君謂現聞吳佩孚將否認徐世昌爲總統而另組政府於武昌以黎元洪爲總統此說確否熊謂彼未聞有此種消息惟以彼之目光觀察吳氏當不至出此况黎氏因吳氏禍鄂方反對吳氏豈肯反爲其傀儡旋論及去年吳氏在金口决堤事熊氏謂某某方面雖迭有否認此事之舉但彼意此恐不免係出於吳氏之命令此事業經偵查决堤非揑造至堤果係何方所决此可以當時戰况證明之其時蔣作賓之自治軍累戰得利取攻勢直軍取守勢蔣軍旣不退却可至决堤以障追兵然則此非吳氏命軍决堤而阻湘軍之進行而何惟當時長江水亦正漲或亦不無溢入堤内之處淹斃之人民亦不能全謂係吳氏將其致死也熊又謂欲使國家恢復元氣則軍隊之數非大減不可今日國家債務所以如是之重以至敎育費亦不能支付其原因即因於軍費浩繁苟一朝能節縮軍費則還債之欵有餘更無論少數之敎育費矣今日中國人民應均具有清晰之頭腦誠實無私之心理除此則救國别無他法各省應各自組織良好之省議會制定良好之省憲法各謀增進地方之事務中央政府能力薄弱已極决無再有顧及全國福祉之可能願國民各賴其自身勿以政府爲可恃也熊君旋又談及湖南災况謂湘省之一部去年毎百畝之地僅有三四十畝有收成其餘則粒粟不收人民多恃草根樹皮爲生今則並有自食其子女者各省因自身亦遇荒歉多不能移粟賑湘如以江浙而論一年以前尙有運米出境今則本省亦被水災自身亦待賑遑論更賑他省賑災附加關稅計二百萬元湖南應派二十四萬元但分文未收到現正催京政府匯撥上海華洋協會因此亦無力進行湘賑以路工代賑之舉各省頗有實行者吾人因無欵亦不能辦此今一方亦已請北京賑災委員會撥給一部美國賑災捐欵更將其中一部於長沙寶慶及長沙芷江間築路云云 
[籌振俄災會之兩次籌備會]  
　　聯合通信社云俄災振濟會前日下午六時在一品香開第一次上海籌備會到者熊希齡王葆眞王儒堂趙南公孫鏡亞陳維新吳山黄介民等十九人幹事長王葆眞主席預商本埠賑濟俄災事宜紀錄如下（甲）王葆眞報告開會宗旨略謂今日請諸君到會爲預商星期四日開會之准備最要之點（一）如何募捐（二）募捐負責人（三）會務進行負責人請諸君預先討論以便編列議案提交大會（乙）青年會幹事陳維新建議二十三日之會能解决一切一次成功最妙錢新之·朱葆三黄任之三君皆可推舉爲本會董事幹事或名譽會長以專責成至於募捐辦法約分兩種「舊法」送捐册請各界或各行隨意勸募此種辦法未免太覺散漫收效微而躭擱時日「新法」仿青年會及其他各圑體分隊徵求勸募辦法較之舊法易於收效（丙）趙南公建議即晚應先推譽籌備員若干人將本會進行方法編成議案以便提交大會議决（丁）王葆眞略述北京組織大概及辦法并謂希望上海亦組織一會與北京一致進行（戊）趙南公提議假青年會爲會所當由在座青年會長王儒堂君主任幹事陳維新君介紹股許長卿君首肯（已）吳山贊成趙南公所說謂今日宜卽舉出賑災會組織大綱及編議案起草員明日卽要草成明晚討論以便提交大會議决并建議推舉曹雪庚爲本會總幹事鈕惕生爲幹事長陳維新趙南公擔任起草又詳述賑濟俄災爲萬不可緩痛言中俄關係密切及華府會議中國所得之結果如膠濟路問題明明說還中國偏偏又有什麽贖路與其以三千萬日金用於贖路曷若即認捐此三千萬日金賑濟俄災與俄親善故二十三日大會宜多邀本埠人士到會共襄善舉云云次因推舉起員問題各有主張末熊董事長演說略謂去年六月間爲湖南災賑來滬僅同聶雲臺君聯名發起無所謂組織比時即由各處撥賑十萬元異常簡單此次範圍較廣情形雖然不同然亦不必過於費事請今晚到會諸君明日仍到一品香或青年會切實籌商進行方法趙南公贊成遂議决明日（即昨日）仍到青年會籌商一切遂散會 
　　昨日正午十二時該會籌備會黄滄漁陳叔偉吳山諶曉岑朱允臣鈕永建陳維新包世傑賴綬臣趙南公張滇叔在青年會會客室開第二次籌備會大旨擬於董事長董事之外將幹事部組爲八股分負責任（一）總務（二）文書（三）會計（四）交際（五）募捐（六）演講（七）游藝（八）新聞其一切草章業已就緒今日（星期四）下午六時在一品香召集各界人士特開大會通過後再行發表 
[國是會議之滬律師公會代表]  
　　已推定秦聯奎楊春綠外又加推李昌爲代表 
　　昨晨全國商敎聯合會駐滬辦事處接上海律師公會函云逕啓者前奉大函祗悉於本月二十八日特開國是會議囑卽推舉代表先行報告姓名等因敝會於本月十八日開常任評議員會推舉代表除由蔡會長倪培推舉秦會員聯奎楊會員春綠出席於國是會議業經函逹貴會外並推舉李會員昌届期列席以符限定三人之數茲特具函報請貴會查照辦理爲荷專此卽請全國商敎聯合會駐滬辦事處公鑒上海律師公會謹啓二月二十一日 
[通緝組織第三政府之具名人]  
　　松滬護軍使署接皖省督軍來文謂安慶等處近有王亞樵等列名之印刷傳單内叙現擬組織第三政府及組織自治軍語意甚爲背謬自當查辦所有單内列名之王亞樵陳志其蘇南樓鄭青士張瘦鵬蔣非我王煥然王活夫陳宇順張琴葉鵬徐敏之倪吼畢耀華張竹忱鄭精一等亟應一併查緝以杜煽惑請爲飭緝等因軍署已於前日通令所屬各軍警一體查緝 
[外僑僱傭反對註册之會議]  
　　通過三種議案一致拒絶註册 
　　聯合通信社云本月二十一晚江浙旅滬洋務職業公會（即西宅僱傭所組織）召集英美法各租界各路西人住宅職業者開會集議各路各推代表數人共計到會二百二十餘人公推鮑振東爲臨時主席首由主席報告日前滬上各報登載某國婦女會等發起請工部局施行吾業註册規則一事閱之不勝詫異想某國婦女會乃素崇基督敎以博愛主義及人類平等爲宗旨此乃吾人所欽仰而現今竟有此等苛例欲加吾人乃吾人所不能承認者也請衆討論當有姚志剛起立發言謂吾國自從海禁大開後七八十年以來吾人受僑華西人之僱無不以極勤懇之心待之譬如執務時間毎日已在十六小時以上而所得薪水不敷一家之飽吾人慇勤之心可見一斑並且近來數年百物昻貴米價房租漲至一半有奇吾人薪水在善良僱主所加不過十分之一二目下普通薪水在二十元左右以現在生活程度推算所得薪水難養三人再以此等註册苛例加於吾人則吾人惟有犧牲本人地位以謀自由繼由陳三桂發表意見三條（一）致函某國婦女會請其收回註册之議案以重主僱之誼（二）請各路代表與各西人住宅同業者及各總會各飯店同業分頭接洽一致拒絶註册（三）函致有關係吾業各圑體凡不得已時請爲援助經衆討論一致通過議畢散會時已晚間十二點矣 
[日人持刀戳車夫]  
　　星報云今日（按此係二十一日事）午後二時三十分有寓吳淞路之某日人在鴨綠路橋雇人力車赴梧州路小菜塲附近下車後僅給銅元三枚車夫與之爭論該日人卽出利刃刺之後爲西捕拘獲押入哈爾濱捕房而尾隨之華人愈聚愈衆據捕房估計共有千人之多旋由携械之巡捕解散二時四十五分哈爾濱捕房復接報告謂有某日人乘包車經過庫倫路爲行人毆擊當係頃間散走之華人所爲被刺傷之車夫已經送入醫院聞傷勢不重云 
　　昨上海日報亦載有此事大致謂昨（廿一）日午後二時許梧州路中國市塲附近聚集無數華人其故因有人持刀戳車夫之事發生查被害者爲黄包車車夫加害者爲日本人住居吳淞路長源里第三百三十號名砂山八臟年三十歲賭徒也據聞此事緣起因砂山須往梧州路從本宅出至鴨綠路自恒路轉角乘車旣抵目的地給車夫銅元三枚車夫嫌少砂山不允始而口角引動附近之游民越聚越多砂山遂從身畔出短刀猛刺車夫之背在腰之上部車夫痛極而仆鮮血淋漓附近之土地染成紅色游民見紅益事狂呼旋經巡捕將兩造拘入捕房略訊一過將砂山送交日本領事館而被害之車夫則送工部局病院方砂山拘至捕房之時有日商松茂綿廠店員藤原善吉與友至歐嘉路適捕房前人衆聲雜見之羣呼爲「東洋人東洋人」之聲卒藤原受有微傷送入文監師路篠崎病院醫治據日本醫生云該藤原須十日方能全愈云 
[青年會徵求大會十紀]  
　　昨晚第二次揭曉連上期共約三○二二四分 
　　昨爲青年會第二次揭曉之期仍於晚間八時在殉道堂開會到者四百餘人會長王儒堂博士主席先電映影片次陳鑫齋扯鈴游戲次北區公學學生疊羅漢次由主席報告略謂兩星期來蒙諸位勞神費時奮勇服務爲本會謀進步爲青年謀幸福熱忱毅力感謝莫名三月一號將爲第三期結束目前成績雖佳而離目的尙少半數且離閉幕之期爲日亦近尙望諸君於此數日中再鼓熱力勉爲其難則超出目的亦意中事所有徵得分數務於一號八時前交進預備奪標云云次熊秉三之代表王卓山君演說末由會員科主任湯仁熙君報告各隊分數並用影片逐隊映出照錄如下（一）自由隊四二三七分加奬一○○分連前共五二○○分（二）正義隊二五五五分加奬七五分連前共三二一七分（三）建設隊二二二二分加奬五○分共二二七二分（四）博愛隊一六六六分連前共三五七○分（五）奮鬥隊一二二一分連前共三四五六分（六）互助隊一一八二分連前共二四六九分（七）人道隊一一八○分（八）犧牲隊七七四分連前共二○三九分（九）服務隊四三八分連前共一五三一分除未交外二期共一五七○○分連上期統共三○二二四分此外尙有和平解放平等三隊因此次分數不及結算清楚須至下期併算定能超出目的云 
[全國道路會之進行消息]  
　　聯合通信社云全國道路建設協會會長王儒堂昨與總幹事吳山商議擬於本月二十八日下午八時請前國務總理熊希齡氏在青年會殉道堂演說道路與國際民生之密切關係業經熊氏許可並先期通知青年會曹雪賡陳維新許長卿諸君借青年會地址並備電影添助餘興以娛來賓一面函知演講主任任矜蘋排印秩序單茲將各函列下 
　　（一）秉三先生大鑒敬啓者本會鑒於吾國數千年來道路不治以致工商實業無由發展敎育文化無自普及國困民窮莫不以路恥未除爲總因同人等因之有全國道路恊會之組織其要點在鼓吹各省各界之自動分修馬路以利交通素仰先生勛高德懋望重一時發聾振瞶議論風生謹擬於二月二十八日下午八時在青年會殉道堂敦請先生演說道路與國計民生之密切關係俾各界曉然建設道路之不容緩而收早日告成之福利皆出自春風吹植矣專次奉申敬頌勛祺謹候惠復王正廷謹啓（二）雪賡維新長卿先生公鑒敬啓者本會擬訂於二月二十八日下午八時敦請熊秉三先生在貴會殉道堂演說道路與國計民生之密切關係届時祈貴會預備電影以助餘興並懇執事招待一切爲禱專此奉申即頌道祺並盼惠復中華全國道路建設協會謹啓（三）矜蘋先生大鑒敬啓者本會擬二月二十八日下午八時敦請熊秉三先生在表年會殉道堂演說道路與國計民生之密切關係擬請執事排一秩序單（軍樂唱詩雙簧等）以便印發各界實紉公誼專此奉瀆敬頌道祺並盼惠復中華全國道路建設協會啓 
[吳淞商埠之逐漸發逹]  
　　廠棧舖戸日增道路工程次第舉辦 
　　吳淞自闢商埠後商市日漸發逹由淞鎭西市沿藴藻泗塘東北河岸綿長五六里廠棧林立其中規模最大者爲華豐·大中華·兩紗廠其次爲中華鐵工廠·寶明電燈廠·及打米廠·造船廠等餘如南北雜貨店·洋廣貨舖·米店·戲園等去歲一年之中頓增百餘家又新建之石庫門房屋數百幢最近又有中華國民製糖公司在泰興庵東大生廠旁購地六十餘畝建造廠房聞已請某工程師打樣本年夏季以前卽須興工至交通上如電話輪埠等聞商埠局均已招商承辦又新闢馬路兩條一自淞鎭萬安橋起至寶山止鋪成煤屑路一自埠局西門口起至同濟學校通泗塘河與已動工之沿藴藻馬路接通成一大圓路形現已釘立路椿即須招工投標云 
[武力加租之變調娘子軍的武裝式]  
　　國聞通信社云滬上加租風潮紛起後各處房理房客間之交涉時有所聞近南市陸家浜西衖内房客王某租有某甲之屋移入時已較前房客加漲四元後未滿一週復欲加租三元王不願而甲妻竟於前日（星期日）晨闖入王某之家爭論數語乘人不備用手擊人王某見其女流無理可喻鳴警告訴警亦無法祇勸之使去而午後甲之妻女糾集女流十數人洶洶而至復吵鬧不休後再鳴警該警見人多勢衆不敢置詞僅爲調勸而彼等遂謂非如其辦法不可王見勢單力薄無可如何遂如數照加而彼等尙聲言數月後須再加租云 
[恒豐路調停加租之和協]  
　　閘北五路商界聯合會前接恒豐路中段德仁里房客報告要求調停取消加租一事早已致函房主顧蘭記請三日内答復等情昨日未見答復故根據十五日議决案特派代表沈福元江仲亮孫啓英三人前去磋商顧蘭記亦派賬房與之接洽據賬房萬君云其居停素愛和平至於加租一事今經貴會出而調停當不難解决云 
[房客控房東加租]  
　　本埠城内外自房理加租問題發生以來各租戸反對並各在上第地方審判廳以民事狀訴者日有所聞前日又據吕光裕等各租戸投淞滬警察廳禀控房東無故加租請求傳案嚴加取締等情徐廳長令飭該管警區傳齊兩造依法裁决據情詳復核辦 
 
 

Page 15

 
 
[中國紗廠錠子及用花存花之調查]  
　　華商紗廠聯合會現接萬國紡織聯合會函請調查中國各紗廠現開錠子及用花存花數目編製萬國棉業統計茲經該會調查完竣將結果電告萬國紡織聯合會將歷年調查結果比較如下（花衣以五百磅重爲單位） 
　　錠子實開裝置中 
　　用花數目中國花美國花印度花埃及花其他總計 
　　存花數目中國花美國花印度花埃及花其他總計 
　　民國十一年一月底 
　　一·七三二·六三二 
　　一八一·三四四 
　　民國十年八月至十一 
　　年一月止六個月 
　　三四九·六一三 
　　七一·九七○ 
　　一一○·三一四 
　　五○五 
　　八一 
　　五三二·二五七 
　　民國十一年二月一日 
　　一八一·六一三 
　　四四·七四七 
　　四○·○八七 
　　一·八六○ 
　　二六八·三○七 
　　（關前届比較） 
　　民國十年七月底 
　　一·五五二·九五○ 
　　一二○·○○○ 
　　民國十年二月至七月 
　　止六個月 
　　三七八·七一五 
　　二○·八○四 
　　六七·七一八 
　　六四九 
　　四六七·八八六 
　　民國十年八月一日 
　　一二九·九四七 
　　一三·八○○ 
　　四一·七二九 
　　六五二 
　　一八六·一二八 
　　民國十年一月底 
　　一·三九一·三○四 
　　一一五·○○○ 
　　民國九年八月至十年 
　　一月止六個月 
　　三四九·五七七 
　　八·三一八 
　　五一·三一一 
　　四○九·二○六 
　　民國十年二月一日 
　　一六四·二七四 
　　四·六一○ 
　　一三·九八五 
　　七六 
　　一八二·九四五 
　　民國九年七月底 
　　一·二八○·○三六 
　　民國八年八月至十 
　　年七月止全年 
　　六三七·七七九 
　　五二·六一九 
　　六九○·三九八 
　　民國九年八月一日 
　　一三四·四九六 
　　一六·二四二 
　　一五○·七三八 
[昨日之金融市况]  
　　昨日銀幣市價上午七錢二分四釐一毫二忽半午後收盤爲七錢二分四釐七毫半比較前日收盤大七毫半三月底期洋開盤七錢二分六釐一二五午後收盤仍同較前日大一二五現洋銀行家有買進十餘萬元寗浙兩造幣廠有月初開爐之說期洋交易已略見熱閙賣出者心思以兩廠開鑄之後恐洋釐尙可見小云銀拆上下午皆三分各銀行收欵不多祇數十萬兩云 
[昨日怡和呌莊之市况]  
　　昨係星期三爲怡和洋行拍賣泰西緞毛呢羽綢嗶嘰尺六元絨羽綾原布市布洋標漂布等疋頭之期共排列一百三十三件計五千九百二十一疋比較上届少拍六件計十四疋尙有未呌二十三件計六百十疋拍妥者一百十件計五千三百十一疋所拍之價比前次略優客帮如烟臺牛莊等帮各有購辦長江次之本街買者爲最多市面大勢平穏價詳商務欄 
[閘北米業開會紀]  
　　閘北米業昨日下午在米行公會開會因月底將届本年起同業仁糓堂議訂規則七條整頓同業與米店交易如不收支票及月底一律結賬掃數收清不得拖宕尾找等事故各行家均到會商之下議决於舊曆本月底及二月初一日兩天暫時停止發米月底本爲結帳之日初一則將帳簿帶交公會察看有無蒂欠及徇情放帳公衆互相稽核如有情弊查出公議罰洋一百元以上之處分云 
[各圑體會議第三次籌備會紀]  
　　昨日午後三時在組織中之中華國民各圑體會議假座九江路上海各路商界總聯合會開第三次籌備會到者二十餘人由喻育之主席（一）主席報告籌備情形（二）本星期有六該會之例會因與外交大會休會期雷同故議决届時不開（三）經費問題俟成立會時再爲討論（四）董福開問通告各省之電文曾否發出主席答已付印印竣即發（五）推定下次開會時之主席爲董福開開會日期爲下星期三（即三月一日）至三時半乃散 
[外交大會之末次常會紀]  
　　昨日午後三時半全國國民外交大會在浙江路各路商總聯會開代表會到者二十餘人由董福開主席（一）主席報告廣州政府來電議决付印分發（二）議决休會後之一切辦法由常任委員九人負責（三）選出常任委員九人如下喻育之·孫鏡亞·毛一豐·李鎧·熊本旭·鄧嘉縉·馬少奎·嚴伯威·董福開又選出候補常任委員九人如下趙南公·張拱辰·楊春綠·林大松·沈靖强·吳陽侯·史觀濤·陳廣海·李振亞（四）議决二十五日休會時在嶺南樓招待新聞記者茗叙（五）推定下届由喻育之主席至五時乃散 
[上第商科大學春季始業式]  
　　郭秉文愽士報告任鴻　碩士演講 
　　昨日上午八時上海商科大學舉行春季始業式各敎授及全體學生均齊集大會堂首由校長郭秉文慱士報告本學期學校行政設施各項（一）增設學程及新聘敎授（二）添置圖書（三）規定各敎授在「敎授室」接見學生時間藉便師生間問難析疑互通情感（四）與其他敎育商業圑體合辦之商業補習敎育會附設第一商業補習學校成立（五）將來擴充計畫俟提出委員討論會議决後再行發表報告畢並對學生致訓勗之辭謂本校無論時局如何外界如何總持積極的態度努力進行所望同學對於在校種種生活種種責任亦持積極的精神以應付之擔負之有時雖感困難則當知出學校入社會後擔荷之職任所遇之困難十百倍於學生時代中國欲在將來商戰上操勝利匪異人任此時尤宜於知識上·身體上·人格上·亟爲充分之修養云次請中國科學社社長前敎育部專門敎育司司長任鴻　君演說大旨謂高等商業敎育在西洋尙爲比較最近之發展中國無論矣自社會上組織言之中國本有賤商之偏見漢時且設禁令及苛待至輓近順世界潮流社會之組織已大改變近商敎聯合會議解决國是蓋商界與學界已同爲全國中堅分子之代表商業之重要旣經承認欲研究高深之商業學術不能不設高等商業敎育機關自學問上言之國人向事讀古人書偏重文辭哲理政事而少實際事物之研究歐美自科學昌明學問亦隨之發逹凡爲社會事業需要之知識均列專科工商業遂與傳襲的文理神醫諸科並重我國政府所立規模閎大之商科以上海商科大學爲第一諸君旣有此機會所負責任亦愈重也更有一言相勉者何爲善與不善乃哲學上一有趣問題然知人論世則有一簡單通用之標準即商業原理上報施之比較施諸人者多於報則爲善責報於人者過於施則爲不善伊古哲人如耶穌釋迦牟尼孔子墨子皆以畢生施於社會而社會予以極薄之報者也希望諸君不但用此原理以謀物質的利益而以之爲道德之標準焉講畢散會九時各級一律上課云 
[一農學生與敎職員往來函]  
　　敎職員函爾覺同學青及頃接快郵代電讀悉一是辭意懇摯令人興感同人等愛護同學（始終如一對於校潮素抱持平態度毫無偏袒於其間諒爲同學所深悉電中云陳君海洪因校事悲憤將爲重大之犧牲同人等驚異之下益深痛切但改革學校亦非絶對無法現在多方集議力謀整頓組織校務改進會將事務敎務訓育各部澈底研究重立新計劃業已着手進行總期有以副同學之望請張滌珊先生主持訓育才望俱優可冀發展務祈轉告陳君勿抱悲觀留此有用之精神爲社會謀無量之建設至於退學一層同人等本極遺憾並擬設法補救不知力能從心否近聞盛校長行將出洋考察敎育矣足下有何意見望不時通函藉傾積悃專此佈覆即頌旅祉吳元滌唐昌治陳嶸曾濟寛王承鈞余乘湯錫福錢鍾盧壽歲同啓十五日 
　　學生姚爾覺覆函（上畧）來示敬悉仁愛之情溢於言表足證十三十四等日各報登載職敎員之公啓純係他人利用先生等中立坐視之點實行强姦公意而絶非公意人心狡詐至此殊堪痛哭先生等無故受辱豈終緘默耶爾覺深信先生等「愛護學生始終如一」敢請百心竿頭再進一步急起爲敎育而主持公道不惟他人之口可箝即生等之心亦慰矣先生等固以學校爲本位毫無偏袒於其間者維持農校之仔肩誠不容旁貸也函中囑令轉告陳君勿抱悲觀等語殆有所誤會歟蓋生等自三日被逐出校後爲防備生命危險起見即棲無定址十日得陳君訣别書悲急萬狀苦以勸止無從當經藉報端勸阻外又登報啓事招尋迄有日矣音信毫無近接校内外同學來函及各報南京快信又均以陳君失踪查無下落見告嗚呼陳君殆竟爲校事死矣先生等將作如何感耶（未完） 
[牛羊肉同業公會之發起]  
　　聯合通信社云本埠英美法三租界牛羊肉同業公會係由該同業徐毛毛陳廣海王惠卿方智文等發起昨晚由發起人召集同業暇座五馬路復興園宴會到者百餘人公推陳廣海主席報告組織同業公宴之理由（一）進本牛價飛漲六成前數年牛價毎隻洋五十元本年進價牛毎隻八十元（二）牛皮跌價四成（三）宰牛公司屠捐毎隻漲一成半（四）本同業常無故受外壓迫（五）火車運牛費漲一成（六）牛捐毎隻漲一成（七）火車特别捐漲二成（八）花餅稻草漲三成（九）銅元毎元換千五六百文（十）夥友俸金各加二成（十一）房租漲二成（十二）巡捕捐亦漲二成（十三）一應糧食及衣服均漲二三成（十四）近來英法租界同業於三年之内共虧耗本洋數十萬之鉅以上十四條即本同業近年來感受之痛苦今承多數同意發起聯合全體組織是會諸公亦同業中一份子當爲公衆謀利益然茲事體大必須羣力羣策共同進行云云次推舉十人辦理一切事宜當推陳廣海方智文姚晋紀金如生徐阿弟王惠卿姚長生徐毛毛朱福棠華美辦理章程及辦事細則并傳單證書等件議畢已十時遂散會 
[滬杭路近事紀]  
　　創辦附屬小學滬寗滬杭甬鐵路創設附屬國民小學校已將分區籌備情形呈奉交通部核准特派專員鄭誌賢等八人着手進行此項國民小學校專爲培植路員子弟起見毎員規定免費子弟一人入校肄業毎校額定三十名校址由鐵路公産撥用其敎員由路外聘任與路員兼任各半毎月預算校用費一百元計上海南京常州閘口寗波五區月共百元毎年合計六千元由鐵路營業收入項下開支報銷現聞寗波閘口兩處已經着手開辦昨經該管局長飭下賬務處撥給毎處開辦經費三百元約在下月底即可開學云 
　　車務總管北上滬杭甬鐵路車務華總管楊先芬於三月一日起請假兩月北上公幹已奉局長批准昨晚（二十二）經所屬各員司設席楊寓公餞並聞楊君准於三月二日啓行所遺滬杭路車務總管職務已由該管任局長委任滬寗鐵路車務華總管袁紹昌就近兼理以資熟手 
[昆明路謀財害命案續聞]  
　　兇犯馮榮奎季富林拘案訊實候解軍署 
　　本地人馮榮奎浦東人季富林因與住居虹口昆明路之老嫗陸沈氏被人謀害身死一案有關經匯山捕房華探目金福壽包探何慶恩在閘北某浴堂内將馮季兩人緝獲移解公共公廨押候查究等情已誌本報昨晨開審捕房傳齊人證將兩被解案即由西探目奎爾與金探目分别上堂禀稱當此案於一月二十號早晨發生報告捕房後即往死者家内調查見死者項頸被勒頭顱受傷最重計有釘戳十三處以故致命及向尸屬人等詢問悉死者 
積有餘資獲案之兩被與阿毛囝因欲謀財遂將其殺害當時在該屋内獲得兇器蠟燭扞及勒頸之絲帶上星期偵悉馮季在閘北浴堂内故往會同該管警局捕獲兩被告已在捕房承認錄有供詞呈請察閱稟畢將捕房所紀兩被告之口供單呈案次由死者之媳陸朱氏上堂訴請伸雪又由見證顧耀庭投案證明是日伊在家進膳時忽聞陸沈氏呼救之聲即至氏處見馮榮奎將氏撳倒床上季富林站在床前尙有一人則向外逃跑時該氏已被謀斃我當即出外鳴捕而馮等亦乘隙逃去云云質之被告馮榮奎（又名小和尙）供稱我係死者外甥之壻因其頗有積蓄遂由在逃之阿毛囝起意謀害當時三人同至死者房内我用絲帶先勒住其頸季富林即用燭扞將其頭顱亂戳後即逃去等語而季富林則推稱燭扞伊交由馮向氏亂戳伊未動手等語李襄讞核供商之英赫副領事以馮季兩人謀財不遂傷害人命已經證實判暫押候錄供詳解護軍使署按律懲辦 
[南洋公學同學懇親會預誌]  
　　本埠徐家匯交通大學滬校即前南洋公學開辦迄今成效卓著歷届畢業同學散處各省各界任事者毋慮數千百人三十年來雖校名屢易而新舊同學對於母校彌不感情濃厚自去年改組交通大學校中正副主任皆係舊時同學此外敎職員中同學亦居大半類皆勤勤懇懇服務母校主任張鑄副主任凌鴻勛代副主任張廷金中學主任李松濤小學主任沈慶鴻諸氏爲聯絡情誼起見擬嗣後毎年舉行同學懇親會一二次茲定於本月二十六號（舊曆正月三十日星期日）假座滬南半淞園開第一次同學懇親會是日下午所有舊同學及其眷屬均可入園無須另購門票一時半開便除該校軍樂隊員奏樂及主任致開會辭外並備種種極有興趣之娛樂如室内則有該校師生或同學眷屬之圑體唱歌鋼琴獨奏四人合唱雙寶幻術梵哇鈴獨奏中國絲絃崑曲之類室外則有該校技擊部及童子軍之表演五時半茶點散會如是日天雨則順延至下一星期日舉行聞已發出請帖千餘份届時蹌蹌躋躋必有一番盛况也 
[中華武術會之榮譽]  
　　此次江蘇全省藝術展覽會在揚開會其第六天（二月一日）由主持諸君商請江都貧兒院院長金樹滋函邀上海中華武術會到揚表演武術頗受當地人士之歡迎該會員異常熱忱對於社會事宜尤多盡力出發會員計七人由主任吳志青偕同來往川資均爲該會員自備可見該會服務社會之精神矣日前由貧兒院長金君遣伊孫繼武及何玉山君專程來滬贈與該會「尙武精神」匾額一幅及該院主任焦潤田贈於該會同人祝詞一架嗣聞藝術展覧會亦擬贈該會紀念幟云 
[美華盛頓紀念放假]  
　　昨爲美國華盛頓紀念日駐滬美國官商均皆休息舉行宴會是以昨日上下午公共公廨之華人民事訟案適輪應美副領事丁約兩君陪審遂亦停訊一天 
[中國衛生會幹事報告籌備粤分會情形]  
日前中國衛生會派出幹事胡宣明赴香港等處組織分會昨得報告云十四日午後抵廣州即往見孫市長述及中國衛生會進行手續以及將來辦法等等孫君以爲此舉大有補於廣州市衛生行政極願贊助嗣胡君又往見伍秩庸徐季龍諸君說明來意促示贊成是晚（十四）召集大會到會者計千餘人甚形熱鬧十五日二時半特開組織委員會到者有市政廳孫市長衛生局李局長市立醫院陳院長女子師範廖校長招牧師鍾榮光諸君十餘人當推孫市長爲臨時主席胡君述說中國衛生會宗旨及經過事實并一切進行計畫等等衆皆贊成推舉孫市長李局長陳院長汪精衛先生青年會副總幹謝恩祿先生爲廣州衛生會籌備委員四時四十分散會是晚胡君又就某某四大圑請演講中國衛生之將來備受大衆歡迎聞胡君於十八早乘車赴香港尙有一番大舉云 
[諄告鄉人勿辱外僑]  
　　上海縣警察所佈告云爲佈告嚴禁事查歷來星期日毎有寓滬外僑乘休沐之暇旅行内地乃内地居民以及幼年頑童見有外人游歷或則呌囂圍繞妨害交通甚則抛石擲磚毁損物件此項舉動非特妨害邦交抑且違犯警律本所迭經嚴令各分所長注意嚴禁並妥爲保護在案現在時交春令外僑之往内地旅行者較前更多深恐無知鄉民又蹈此種惡習爲特嚴申誥誡不得稍涉玩忽除分令外仰各一體遵照嗣後倘有前項情事發生如已成年者立予拘案嚴懲未成年者定當處其父兄以應得之罰本所長言出法隨决不寛貸凛之切切此佈 
[建新公司之國貨手帕]  
　　手帕之用途極廣而舶來品之蔴紗手帕尤爲風行本埠新閘大通路建新公司有鑒於此於年前設立手帕部用美國新式電機製造國貨蔴紗手帕毎日可出品四百餘打其質料優良故營業發逹且已推銷至歐美諸國西人亦多樂用該公司以提倡實業挽回利權爲國人之天職現在更籌備添製各種日用化妝品積極進行以應社會之需求云 
[喬浜路之糞臭]  
　　時交春令天將炎熱各處街頭理應清潔詎喬浜路一帶糞夫不能按日服務甚至隔二三日不倒糞穢以致各居民受累不堪况各糞夫時將糞汁傾倒隂溝内穢氣上佈行人掩鼻所望有清潔之責者注意及之 
[閘北空地築笆之代執行]  
　　閘北各馬路兩旁之空地往往被人任意蹧蹋便溺遍地滬北工巡捐局局長許人俊爲注重公衆衛生起見已一再頒發布告限令各業主將空地一律圍築竹笆茲查業主方面遵限赴局領取築笆執照者雖不乏人而因循觀望者所在多有昨日局長已飭工程處遵照布告辦法派匠前往圍案矣 
[華探遷調]  
　　滙山捕房華探目金壽昨奉西探總目安姆斯脫郎諭調往滙司捕房遺缺着楊樹浦捕房華探目楊阿泉調補均於昨日分别到差辦公矣 
[改建關碼頭工程將竣]  
　　南市江海常關房屋因肇嘉浜塡塞將關橋拆卸其房屋有所阻碍是以遷至萬聚碼頭信成銀行舊址樓下爲辦公處以便將常關房屋拆去另建洋式大厦自動工興建以來時已半載工程亦已及半所有沿浦之關碼頭一座原係木質造成現由常關副稅務司飭繪圖樣函商滬南工巡捐局長在彼另造水門汀碼頭形式高大兩面均砌石級以便征稅員司上落而於各貨到埠時報騐較爲便捷此項碼頭工程大約隂曆二月間可先期告竣云 
[華商電燈減收燈費]  
　　滬南華商電氣公司開董事會時提議電燈部份對於地方燈戸裝置電燈减收燈費之辦法當衆决定擬自本年隂曆二月份爲始將電表碼毎字减收二分以兩角三分計算惟馬逹不在此例云云一致通過後不日即須實行减費一面將各戸電燈大加整理以謀進步 
[極司斐爾路之太賭窟]  
　　共獲三十八名中外男女俱全 
　　靜安寺捕房捕頭前晚得人報告謂極司斐爾路四號洋房内有著名賭徒某某等開設賭塌昨夜聚賭抽頭往賭者均埸面闊綽輸贏頗巨捕頭得報即率同中西包探密往查拿當埸捉獲賭徒墨得明杜清成王新平陳景福華芬光孫子和曾貴林吳儉山顧炳臣臧莊柯顧何祥錢維新王瑞熙張慶雲吳監興王阿二方貴良汪寶川王子山杜阿三王錫榮胡阿成葉成林陳雲根張子清夏阿五顧金成薛金山馬金連陶祥山黄西雲陳根福林阿福陳阿三陳阿福婦人黄張氏王張氏及西洋人一名共男女三十八口連同賭具烟具一併帶入捕房准各存洋五十元保出昨晨奉公共公廨俞襄讞會同英包副領事傳訊先由中西包探上堂稟明前情並將烟賭具與籌碼呈案請察訊之該賭徒等延甘維露律師到堂辯護中西官核供以其不應聚賭判到案者罰洋十元不到者保洋充公烟賭具併燬 
[密勒路之小烟窟]  
　　鎭江人曹章在密勒路三百七十二號屋内私設烟具供人吃食鴉片烟被該管捕房華探目蔣阿林包探柯振武訪悉訴明捕頭協同西探康仇往將曹拿獲連同烟客陸根寶張順堂石金寶張明郎周蓮生等一干人以及烟具帶入捕房捕頭畧詰一過諭曹收押餘人各存洋十元保出自赴公堂候訊 
[夏其官米路留堂]  
　　淞滬警察廳昨收男孩一名姓夏名其官年十一歲住江北泰興縣扁面孔言語不清衣月白布短衫藍布夾褲家做布襥老布藍鞋内着破藍布棉襖在一區三水神閣迷失迷失月日爲二月二十日晚九點十分現留新普育堂據其供述家有母親自已來上海四五天在銅匠舖學徒出外打火油迷路云云該店師或其有屬可往領回也 
[福建路失火記同居九戸燬樓三幢]  
　　前晚三句餘鐘公共租界福建路一百八十八號屋内忽爾火發當經救火會得悉立驅皮帶車馳往灌息燬去樓屋三間惟該屋内共有王成祥綢號等九戸現起火之家尙未明晣已由老閘捕房捕頭飭探往查起火詳情復候核示 
[尙有本埠新聞等轉入後頁]  
雜評二 
[國際敬禮（旡用）]  
　　國交如社交雙務而非片面者也愛人者人恒愛之敬人者人恒敬之是就我的主動方面言若就我的被動方面言則愛我者吾愛之敬我者吾敬之日本維新之初大隈重信力倡國别談判論卒收改正條約之效可見國交不難祗須報德報怨銖兩悉稱即無乖於國際之敬禮矣 
　　日本東京博覽會列我滿洲於朝鮮臺灣之下其有意乎無意乎小人之過必文君子之過如日月之食上海總商會要求滿意之更正即蘄日本克盡國際敬禮也一日不更正一日不赴賽重我自已之人格亦即重日本之人格區區微意東邦人士度能相諒之至荷屬爪哇舉行萬國勸業會旣禮貎以招我吾禮貎以應之國際敬禮固應爾爾兩兩比較原無軒輊國士衆人之報狗國狗門之入古人處世之道絲毫不可假借幸無以我爲易侮焉 
　　吾因之有感矣凡天下事舉可作如是觀造物生人初無二致種族分色人權齊同當世有卑視我華人者乎奚啻一毫挫於人若撻之於市朝不受於褐寛博亦不受於萬乘之君所云不受不必如北宫黝之以武力相刺徐徐正言厲色或談笑以告之在明逹之外人自能漸以國際敬禮對我已 
 
 

Page 16

 
 
本埠新聞二 
[民生女學設美術工讀班]  
　　法租界民生女學本届設美術工讀班上午讀書下午習女工科目分國文算術圖畫刺機縫紉機器成衣織襪花邊等聞額定十二名不收學費年歲以十六歲以上爲合格手工材料由校供給製成之品仍歸校有限年半畢業有志女紅者盍興往乎 
[豐大銀行分經理虧欵案交五萬兩舖保]  
　　星期一有李伯謙者偕律師投公共公廨請出特别傳單飭傳顧克明到案訊追空欵據李稱伊代表山東豐大總銀行顧係滬埠豐大分行經理因其有用空行欵情事爲總行查悉奉派來滬即聘西人薛邁羅氏調查滬行賬目結果實被顧克明用空二十餘萬金現顧有逃避意思以故請出特别傳單立即將顧傳案時顧所聘之常年代表律師適因辦理另案亦在公堂聞此請求即起聲稱豐大滬行開幕欵項均係顧所籌集該行實欠顧欵且顧爲有身家之人當不致於逃避請求堂上免出特别傳單俾顧不致因倉卒被逮急切難以覔保而受拘押云云俞襄讞得稟商之美丁副領事准出特别傳單立即將顧克明傳案交五萬兩舖保候訊云 
[不理欠欵案三則]  
　　升豐莊經理翁維陞前延包和律師代表投法公堂控俞福元不理欠欵一案判俞交保候核在案昨由保人朱松濤延逖百克律師代表投案聲稱今保人不願擔保請求准予退保等語原告律師稱保人旣請退保敝律師並不反對惟請堂上着被告另覓保人到案云云中西官判保人朱松濤准予退保限被告俞福元於四十八小時内尋覓保人到案再行核奪又曹聽濤前投法公堂控沈桂山不理欠欵八百餘元判着沈毎月拔還洋五十元昨因届限未繳故又傳訊被告聲稱現祗措得洋三十元尙少二十元請求寛限繳付判限二天付清又孫榮卿控余仁青不理借洋一百元求追後被告祗還五十元餘欠判限理在案昨又傳訊被告稱民人現祗措得三十元餘求寛限判限二天付清 
[俄人販土敗露開釋便宜之極]  
　　老閘捕房六十二號西探與包探陸根生前日在福建路六百六十七號吉陞客棧八十一號房間内查獲烟土一皮箱當將該烟土及夾帶烟土之俄國人恩牙宜沙田克二名一併帶入捕房昨解公共公廨即據該探等上堂訴明前情將烟土呈騐訊之被告二人供稱不知上海禁烟是以携帶等語中西官核供判將被告等開釋烟土送海關焚燬 
[家庭間之兇劇陶炳祥械傷弟媳]  
　　住居南市大東門外升吉里某號屋内之紹興人陶炳祥與其弟炳南同居昨日傍晚時炳南之妻方氏偶與炳祥因家務細故起衅始而口角爭鬧旣而炳祥突持菜刀木棍將方氏毆擊以致哭喊之聲逹於戸外鄰居觀者畢集相與解勸後由崗警得悉上前詢知原委將兩陶及方氏並刀等兇器一併帶入第一區警察署由王金山署長預審之下陶炳祥不認行兇起獲之兇器亦不承認形似有神經病者當飭留候調查明確再行申解警廳司法科訊究 
[許統智夫妾互控案續誌]  
　　許統智控妾吳麗珠捲逃一案昨晨由廨傳訊據原告代表律師上堂陳述案情要求展期研訊云云中西官得稟判准展期一禮拜研訊 
[薦梳頭暗施和誘是爲女子不剪髮之弊]  
　　甬人包善慶在閘北恒豐路開設烟紙店前日扭其妻王氏及同居常州人殷鴻生至四區控稱殷日前薦民妻往厦門路王姓家梳頭爲由一去不回今日於途遇見殷與王氏同行是以扭案請究經顔署長質訊一過轉解司法科核辦 
[包車夫誘拐女子案周少順押十四天]  
　　吳士珍之女兒吳大官子被拉包車之周少順誘拐私逃現爲原告得悉扭至法公廨判原告偕同親家到案後再行核奪在案昨又傳訊先由原告之親家許正元稱吳大官子前由曾姓爲媒許配與民人兒子維金爲室定本月完婚請求准予領回中西官判周少順押十四天以儆大官子交其母領去 
[蟻媒索詐之成訟]  
　　浦東十八間地方有老虎灶主江慶春薄有積蓄近欲納一妾經趙大德介紹令江出洋百元娶寡婦樊李氏爲妾已於本月二十日過門前晚趙大德糾同朱長根第七八人擁到江處先將樊李氏擄去藏匿旣而復回搬取物件經江及其妻路氏上前攔阻致起衝突江情急報告崗警將趙朱拘獲押送三區警署於昨轉送地檢廳訊辦下午奉檢察官訊供之下判趙大德朱長根分别收押江夫婦斥退候將樊李氏交案再核 
[螟蛉女頓起紛爭]  
　　溧陽人楊煥章昨投四區聲稱有五歲女孩福妹去年五月間被人帶來上海今在烏鎭路同鄉周阿福家尋見向領不放等情經顔署長傳到周妻金氏質訊之下據供去年係楊之胞姐介紹螟蛉此女出洋五十元云云奉判兩造供詞各執着各交妥保邀同證人到案再行訊核 
[無名屍一男一女]  
　　北四川路横浜橋河名曰俞涇浦係華租交界之區昨日河中發現無名女屍一口爲警查見報告警區令飭吉一圖地保李順寶往查有無家屬該保察得該女屍年約四十歲左右身穿藍布衫並無家屬乃投地檢廳報請相騐又二十七保十圖地保沈岐山亦於昨午投地檢廳報稱閘北光復路地方今晨倒斃年約五十餘歲之無名男尸一具查無家屬稟請蒞騐黄檢察長得報後諭候派員往騐 
[屍屬請領遺洋]  
　　惠商旅館主普懷容吞没已故寓客沈保忠寄存銀洋六十元一案前奉地方審檢廳判决監禁四個月在案茲悉死者之子沈懷信由安徽原籍聞耗來滬於昨投廳請追父遺洋元如數給領等語奉諭着靜候示下辦理 
[寶裕里之搶飾案]  
　　俞金生押一年陸三郎季春林各押半年 
　　無賴俞金生前月間糾同陸三郎委春林等至法租界寶裕里内强搶婦人應王氏所戴之金鐲一只質洋化用現爲探目楊振富張鏡波偵悉將俞等三人及嫌疑人高金生一併帶入捕房惟原贓無從吊案昨解法公堂請究先由原告投訴被搶情形詰之俞金生供認搶飾不諱陸季兩人供民人等雖係在塲寶係俞金生動手搶取民人等在旁把風是實高供俞搶飾之時民人尙在捕房管押實被誣指中西官判俞押西牢一年陸季兩人各押六個月期滿一併永遠逐出租界高驅逐出境 
[積匪搶物之處刑]  
　　匪人羅金寶張文榮前日因在南京路串攫婦人王孫氏眞珠押鬢一支圖逃經氏鳴捕將二人追獲帶入捕房昨解公共公廨經中西官訊實以被告等犯案已非一次判各押西牢一年期滿均逐出租界 
[串竊貢呢案之辯論]  
　　廣東人范仲祺林本二串竊英商太古公司輪船貨棧内之貢呢等物五箱計值六千元由陳長發（即阿祥）王大錫何樹南將贓物代消與河南路三十三號生昌及裕豐等洋貨號案發范等五人被捕房拘解公共公廨訊供情形已誌本報昨晨續審原告太古公司代表哈華托律師上堂聲明各被告均已在捕房供認串竊消贓不諱錄有供單呈察並由藍烟囱輪船棧房買辦陳彦斌到堂證明林本二係我棧之泰利蔓其串竊之貨係德記洋行寄存云云並由生昌裕豐等洋貨號理江俊卿周企逢上堂供稱伊等所購之直貢呢係向掮客王天錫購買云云而五被告之代表甘維露海思克林百克許理斐斯五律師則稱捕房所問被告之口供事前並未通知被告此供須呈公堂故不能作證云云中西官判各被告均仍還押聽候續訊 
[偷釘賊係七次過犯]  
　　積竊盧四因在楊樹浦九阪碼頭船戸柴金甫船上竊取洋釘數磅逃逸被探徐德森查見連贓拘入捕房捕頭查悉盧係七次過犯諭令押候解送公堂請懲 
[汽車違章案併紀]  
　　汽車夫趙榮富日前駕車至法租界地方誤走路綫又應某掉換車號又義根法駕車至法租界霞飛路不聽指揮又王仁生李阿章兩人各駕汽車至法新租界霞飛路互相碰撞先後由巡捕抄錄號碼回稟捕頭於昨日一併傳至法公案請究先由車務處捕頭上堂稟明前情詰之被告等供認違章中西官判趙罰洋一元應罰洋二十五元義開釋王李兩人均有不合一併斥退 
[公共公廨訊案彙錄]  
　　昨晨公共公廨民四庭先由張襄讞會同西洋韋副領事與俄員儀君訊理買榮章訴光明烟草公司欠洋案結果被告具結候訊護照存俄僑事務所原告請求不准次會同俄員訊理（一）史波維羅夫訴俄國經濟會俄人克爾馬夫等不理食物價洋案結果克爾馬夫愛爾興均具結候訊（二）光明烟草公司訴孫鋆卿賈榮章等違背定購香烟合同案結果被告交案一千元先着原告具領提票暫行取消餘欵限十日内交清完案（三）喬治根訴徐民門欠欵案結果着被告具結候訊護照存俄僑事務所 
[誌謝]  
　　國語研究會編輯之「國語月刊」第一期創刊號現已出版昨承中華書局惠贈兩册又贈第一四五期「英文週報」一册「新建設的中國」一書爲民國日報六週紀念之增刊其中紀廣東市政敎育甚詳昨承該報惠贈兩册又大東書局惠贈第九期「游戲世界」新年號一册材料甚爲豐美附贈紅樓索玉圖一張又振華油漆公司惠贈月份牌兩張誌此併謝 
來件 
[交通銀行董事會宣言書]  
　　逕啓者近來上海發見交通銀行股東監督會及股東聯合會等名目遍發函電對於行務多方指摘本會以此事關係本行營業及社會金融特將該會誤點詳晰辯正藉昭眞相查該會等旣稱股東聯合機關必爲多數股東所集合其如何組織及會塲地點成立時日並在何處官廳註册及列會股東姓名股數等不難明白通告乃該會等對於上述各項均無宣布是其組織分子是否確爲多數股東並是否爲眞實股東已可懷疑且本行於一月五日爲原任總恊理辭職增加股本等事在北京西皮市銀行公會開臨時股東大會到會股東計有五萬二千八百八十八股超過半數當塲並無如該兩會所指摘之質問事件上海方面股東亦多蒞會亦無異言會塲都有紀錄可考該會等對於本行本會旣有種種不滿之處按其通函通電發出之時均在開會以前旣屬股東何以不來京蒞會與多數股東從長討論以求正當解决之方乃於　外遍發函電用意殊不可測該會等攻擊之點最重選舉一事撮其函電要意畧謂本會擅行變更前清招股奏案創爲總恊理董事全由股東推舉而將部股加入商股之内部股攫得選權復定爲一股一權且聯帶投票使總恊理及董事全由部股八百零八權産出應將部股選權停止此次臨時股東會選舉之總理蔣邦彦恊理陳福頤選出後當塲股東多數反對應均無效即日遵照前清奏案正式選舉並援中行先例部股商股分别辦理不得聯帶選舉等語查前清奏定本行章程總恊理均由部奏派而民國三年大總統公布之本行則例則總協理均由股東選舉依該會等之意則總恊理均不必由股東選舉而改由政府簡派總恊理試問我股東心理究竟願逕由部派耶抑願公選耶選舉載明則例則例頒自政府何得謂董事會擅自變更至部股之有選權與夫加入商股一例選舉此在凡有官股之商業公司均如此辦理中國銀行亦屬如是該會等即爲全數商股股東之所組織亦恐難任意剥奪官股選權聯記選舉之法各公司多半適用中國銀行選舉董事亦用此法以冀手續簡捷（未完） 
來函 
[總商會來函]  
　　逕啓者閱今日貴報本埠新聞攔内載有總商會員曾澹如請求破産一則查曾君業於上年自行出會並由敝會函知公廨有案報載各節稍有未符即請將此信登入來函門内以明眞相不勝感荷上海總商會啓二月二十二日 
[湯宅來函招尋走失男孩]  
　　啓者昨日午後不見十七歲男孩一名姓湯名呌阿小綽號小戆人頭戴有耳捲邊帽身穿換肩藍布衫開襠褲子絨襪有舌頭鞋子面上有兩顆小麻子形勢瘋癲不知人事定是迷失路途如有仁人君子知其下落請通信南會館石碑衖第一家定當酬謝南會館石碑衖第一家湯宅啓 
公布欄 
[江蘇高等審判廳]  
　　民庭判决李阿天與李克勤因蕩田涉訟上告一案（判决主文）本案上告駁回上告審訟費由上告人負擔襲金發與馬文鋆爲租屋涉訟告一案（判决主文）本案上告駁回訟費歸上告人負擔章永寛與章季氏爲嗣續糾葛控訴一案（判决主文）原判撤銷被控訴人在第一審關於廢繼之請求駁回本案訟費由被控訴人負擔游海瀋與洪阿五爲賠償損害控訴一案（判决主文）原判駁回控訴人請求賠償金耳環及訟費之部分撤銷被控訴人應賠償控訴人金耳環價值洋七元九角控訴人其餘之控訴駁回本案訟費控訴人負擔十分之九被控訴人負擔十分之一以上二月二十二號 
[江蘇高等檢察廳]  
　　批地劉崇椿狀悉候判决確定再予核辦此批李宗唐狀悉本案尙在抗告審理中應聽候審廳核辦此批李師綱狀及附件均悉候再令催南通縣知事從速訊明法辦所請指定營轄之處應毋庸議此批王慶甫據訴是否屬實候令崑山縣知事迅予依法辦理並眞復核奪此批陸來卿狀悉本案曾經本廳查明所訴各節核與事實不符顯係揑飾毋庸多瀆此批吕慶庚狀悉仍候令江寗地檢廳依法辦理此批火承恩狀悉案經調卷候卷到後另行核奪此批李宗唐爲抗告已久請求轉催迅予决定呈遞一狀周根和對於周壽囝案委夏喆兟辯護呈遞一狀以上兩狀業經本廳查閱函送同級審判廳核辦仰即知照此示陳福慶對於陳龍珠抗告案請求不予受理等情呈遞一狀業經本廳查閱姑候函送同級審判廳核辦仰即知照此示以上二月二十二號 
[上海地方審判廳]  
　　判决主文（民一庭）一件决定賀瑞森與郝德林貨欵糾葛一案主文本案應准註銷訟費歸原告人負擔一件决定樊化君與陳月如男價糾葛抗告一案主文本件抗告駁回抗吉費用歸抗告人負擔一件判决丁滋生與陳才芳擔保債務　訟一案主文本廳民國十年　二月二十九日之判决關於被告人應償還原告人洋一百十三元三角三分及訟費部分應予廢　原告人對於被告人代償貨欵洋一百十三元三角三分之請求駁回本案訟費除因聲明窒碍所生之費用歸被告人負擔外餘歸原告人負擔一件决定蔡炳佩與徐繼雲借欵糾葛聲明窒碍一案主文本件窒碍之聲明照准一件判决黄冠卿與何餘慶等苗地糾葛控訴一案主文原判撤銷何餘慶在第一審之請求駁回黄冠卿對於張德卿施錫昌之控訴駁回本案訟費歸何餘慶負擔一件决定宓管氐輿陸淦卿租屋控訴聲明窒碍一案主文本件窐凝之聲明照准（民二庭）一件判决陳小新與高炳勛爲贖房糾葛控訴更審一案主文本件再審之訴駁回本案再審費歸再審原告人負擔一件判决薛徐氏與薛炳生婚姻糾葛一案主文原告之請求駁回訟費歸原告人負擔一件判决張自求與趙大臻等債務涉訟一案主文原告人之請求駁回訴訟費用歸原告人負擔一件判决黄丕先與張壬慶等因田畝再審控訴一案主文本件控訴駁回本審訟費歸控訴人負擔 
[上海地方檢察廳]  
　　批示朱四狀悉候核辦此批謝徐氏狀悉仰自尋獲沈氏到案再行核辦所請不准此批石槐山狀悉靜候偵查毋瀆此批孔章氏據訴該氏以方單抵借戚繼良錢欵現已本利還清請求追還方單各節查係民事上債務關係本廳碍維受理仰即知照此批以上二月二十二日 
 
 

Page 17

 
 
常識 
常評 
[稱謂之今昔] [  隨]  
　　前清時稱官職之較高者爲大人較卑者爲老爺革命以後曾禁用之或稱先生或稱君以爲平等也而其義亦未當今則又復大人老爺之舊矣 
　　夫以大人爲尊於老爺乎大人實不過異於小兒耳何尊之有若老爺則猶言老父當更尊於大人矣而俗反以大人爲尊於老爺此不可解也 
　　至以主張平等之故而稱先生稱君則尤不可解旣改革君主政治爲民主政治而反以稱君爲平等此不足以矯正大人老爺之不平等也古稱父兄爲先生亦稱學士年長者爲先生是先生爲後生之對待名詞今年長之人有時亦稱年幼者爲先生是明明以後生爲先生也不通孰甚 
　　蓋凡事不求澈底之了解而徒變其名不察其實皆此類也民國以來無一事不在糊塗之中豈獨此區區稱謂然哉 
衛生 
[室中空氣檢查法與清潔法] [  志宏]  
　　人類生活於空氣中猶魚之生活於水也設空氣中雜有污穢氣體或含有毒物質則吾身體必受極大之影響所以吾人對於檢查空氣之成分與清潔空氣之方法不可不知一二 
　　考空氣爲氣氱二氣質及少量之氬氦氝氪氥混合而成但各處空氣必不能常如是之純粹空中因人畜之呼吸與草木之燃燒毎發生炭酸氣能使人呼吸滯緩有頭目暈眩等患空中又往往有一種阿莫尼氣此氣有刺激性閉悶性腐蝕性故不宜於呼吸空中因蒸發作用又往往生有水氣能使病菌易於生殖凡此諸氣無一定之形可見必須用一種檢查法方能知之今將各種檢查法分别於左 
　　一炭酸氣檢查法取澄清石灰水一杯於空中吾人可觀察石灰水表面有無透明薄層之結成卽可知空中炭酸氣之有無又觀察透明薄層之厚薄又可知炭酸氣分量之多寡 
　　二阿莫尼亞檢查法吾人於便所近旁往往聞到有刺激性與閉悶性之臭氣此即空氣中含有阿莫尼亞之證或用玻璃管　鹽酸少許露置空中如空中含有此種氣體則管之周圍即發生一種白霧 
　　三水汽檢查法取氤化鈣一塊露於空中則氤化鈣有吸收水汽之功用而變爲潮濕吾人觀察　化鈣上水分之多少卽可知空中含水汽之多少 
　　吾人用以上檢查法之後覺得空氣污濁故當用清潔法以清潔之普通者則爲室中換氣法如洞開窗戸使空氣流通是也如遇空氣不易流通之處如床下牆角間則可施以木炭或石灰等物因木炭石灰能吸收濁氣惟當注意者木炭石灰宜時時更換否則氣體飽滿卽失其吸收作用也（乙種酬） 
道德 
[闢命運] [  大白]  
　　我們中國人看做命運二字是前生注定的好像人力所不能挽回祇得任其所至所以任便做什麽事業也没認眞去做自已一些没有成就却呌做命運的關係旁人認眞地做去成績斐然却說他們命運的好這便是我們墮落的劣根性啊要知道我們的命運都是要我們自已去造成的這是權操已手無論我們希望成就甚麽祗要下一决心始終不懈的做去總有逹到目的之一日他們歐美人科學和學術這樣發逹也是他們的富於毅力所以有這樣的成績啊要是像我們一味信仰命運永永麻木不仁的一般那末世上文明人類竟是絶跡的了便像我們一味崇拜命運所以怠惰性易容滋長這樣坐享其成天下寗有是理呢拿破崙曾經說過難之一字唯愚人字典中有之我們往往見到「難」便知我們没有這種能力勝過之依舊歸根到命運二字我們也再不去想甚麽方法戰勝這個「難」其實我們打破一個難關經驗上有許多增進我們遇到難這樣的驚怕自然没有甚麽成就了這種都是被命運思想的束縛就是我們的弱點啊命運二字旣然說的這樣透澈我們以後再不要把這個毛病像社會上流行的量相卜命這種都是迷信欺人的話說我們要知道未來的怎麽樣先要問問現在是這麽樣我們不去問自已那眞是愚極的了（乙種酬） 
經濟 
[財政與國民經濟之關係] [  劍芙]  
　　今日之世界一經濟競爭之世界也故無論爲個人爲共同圑體爲公共圑體若不行國民的生活而爲對外之競爭則將循優勝劣敗之例而不克生存於世界此近世國家所以多採社會政策而近代財政學中所以注重國民經濟學也雖然財政與國民經濟相互之間果發生何種影響乎一曰生産之關係即財政之支配果得其當足以助國民經濟生産之發展是也一曰分配之關係即依財政的方法足以解决社會上財貨分配平均之問題是也一曰消費之關係即購買能力之增加足以致國民經濟之進步是也一曰金融1·一隻小自居在黑暗的世界裡煩關極了不覺放声高叶一洩他所感受的苦痛 
　　2·被他一叫果然世界大放光明　　3·但是各世界的惡魔與䖏藏身一个二露出真形　　4·惡魔恨極了大家商議對付的方法老魔說「我有一个金錢支宝可以制服他」　　通宝 
　　5·老魔作起法来小鳥的喉嚨果然被金錢朿住不能再叫了　　6·那虚代之中没有了小鳥的鳴声立刻一層里幕曼天的盖下去世界又成黑暗了吳待口 
及物價之關係即財政之行爲足以左右金融之狀况是也故財政與國民經濟有相互之重大關係善爲之則國民經濟臻於富盛不善爲之則國民經濟瀕於衰亡嗚呼可不懼哉（乙種酬） 
問答 
[答裕興益餘姚四門永益農塲] [  謝牧吾]  
種果須視土質宜於粘土之果不宜種於砂土宜於砂土之果不宜種於粘土旣種以後對於整枝施肥疎果殺蟲諸法又有面談一二日說不盡的奥妙養雞須視雞之種類卵用雞不宜與以肉用食物肉用雞不宜與以卵用食物而選種交配孵化育雛療病去勢等手術尤宜細心研究若果園養雞運用得法以面積百畝計歲入當不難多至三萬金以上也詳情請與鄙人直接通信今因限於篇幅恕不贅 
 
 

Page 18

 
 
   
 
