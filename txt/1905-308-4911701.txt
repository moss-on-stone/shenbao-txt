# 1905 - 308 - 4911701

 

Page 1

 
 
[諭旨恭錄十月初七日奉]  
　　旨廕生文麟著以文職用洪承慶著外用兵部職方司郎中著李焜瀛補授直隷趙州直隷州知州著恩惠補授山東萊蕪縣知縣着陳恩棨補授浙江嵊縣知縣著張懷信補授陝西乾州直隷州州判著柯驊威補授截取舉人林時中著以知縣用李彦輔著以敎職用吳舒蕙著以敎職用王作舟著以知縣用何際亨著以敎職用關勝銘著以知縣用岑挺生著以敎職用黎啓瑞著以敎職用俸滿直隷無極縣敎諭韓士文著以敎職用江西分宜縣訓導張履福著以敎職用光祿寺筆帖式著煜麟補授理藩院筆帖式著清瑞補授截取吏料給事中陳應禧掌廣東道監察御史夏敦復俱著照例用内閣中書著耆慶補授奏留吏部學習主事慶俞著准其留部卓異俸滿河南糧鹽道王維翰著回任准其卓異加一級仍註册候升升補山西朔州知州盛鍾襄著准其升補保舉山東補用知縣裴景煦黄鋆湖北補用知縣朱壽松俱著照例用欽此同日軍機處交出本日引見之前廣東雷州府知府陳武純奉 
旨著以簡缺知府用欽此 
 
 
 

Page 2

 
 
[電傳上]  
　　十月十五日奉上諭袁世凱奏東明黄河獲慶安瀾一摺直隷東明縣黄河南隄本屇三汎各掃壩分蟄出險岌岌可危經在工文武各員弁竭力搶護現在節𫑪霜降仰賴神靈默佑獲慶安瀾實深寅感發去大藏香十枝著袁世凱祇領交大順廣道文冲虔詣李蓮庄高村廣庄大王廟敬謹祀謝以答神庥文冲等各員均著照所請給奬餘依議欽此 
[電傳宫門抄]  
　　十月十五日召見軍機袁世凱吳煦 
[續錄江蘇同鄕京官公擬呈請商部代奏滬寗路工飭嚴核浮冒預籌贖欵初稿代論]  
　　查甯滬鐵路全長不過六百里而借欵多至三百五十萬磅合華銀二千六百餘萬兩匀計每里須銀四萬二千餘兩爲歷來造路所未有考中國各處所造鐵路之價以淞滬爲最貴而蘆漢次之淞滬長三十六里用欵一百萬兩計每里二萬八千兩蘆漢全長二千四百餘里其用欵爲光緒二十四年借款一百十二兆五十萬佛郎克及近時續借欵一兆二十五萬佛郎克共合華銀三千四百十二萬五千兩益以部款一千三百萬両共用銀四千七百十二萬五千兩匀計每里不足二萬兩然淞滬地價甚昻又全用鐵枕墊道非甯滬可比蘆漢有黄河之大橋武勝關之山洞寗滬斷無此鉅工乃匀訃甯滬每里之工價比淞滬貴半倍比蘆漢貴一倍比他處則貴至四倍或五倍是以本年四月間商部咨行盛宣懷詰問五端語至深切而盛宣懷輒據洋工師欺飾之詞敷衍答復請就其覆詞之不合情理者言之盛宣懷所呈格林森估單每英里用英金六千六百五十磅卽每英里約合華銀一萬七千兩左右而購地之價尚不在内其貴已甚然於二百零一英里之路猶未能將估欵總數盡行報銷也於是其咨文中乃强將里數扯長而謂蘇滬雙軌及道旁枝路應積長計算詞之悖理莫此爲甚查西國雙軌鐵路之價比單軌者加半或加四分之三决無加至倍者然猶指造成之雙軌鐵路而方今蘇滬僅備雙軌士工單軌鋪設而其所備之價乃比造成之雙軌鐵路猶鉅有是理乎至於車站相近處之枝路何路蔑有如蘆漢之每里二萬両萍醴之每里一萬五千兩津關之每里七千兩皆以車站枝路之費匀攤入幹綫而計之數乃甯滬獨提出而另估之無非爲飛灑以欺人耳其咨文中又云寗滬所經之處河道多此形低橋梁涵洞地脚費用之重南方工值之貴又物料優良軌路堅重開有滬錫細數估單可印証夫甯滬河道固多然皆安流淺水非特無黄河之大橋卽如滹沱河螺灣河之橋亦所不有此橋梁之費不能過於蘆漢也鎭江以下全屬平地鎭甯之間雖有山嶺然較武勝關一帶則平坦多矣此涵洞之費不能過於蘆漢也鐵路地脚以不致爲大水所淹及足以洩水爲度蘇松雖最爲低漥之區然水之漲落有常其田地爲水所淹没者甚少非如漢口一帶之地夏令常浸於水中也此地脚之費不能過於蘆漢也至於工值一節在上海固屬昻貴然除此一隅之外則與蘆漢所經各處亦不甚軒輊且其所貴者粗工耳若細工如鐵匠機器匠等則其值反以江蘇爲賤湖北各製造廠所用機匠之工食貴於上海金陵之製造廠其明証也是謂南方工值獨貴者亦非確論又軌路之重蘆漢每密逹重四十二啟羅半甯滬每碼重八十五磅均合每華尺重二十二斤有奇何嘗此重而彼輕耶至於物料優良尤屬空談凡洋工程師無不以其本國所出之物料爲良而他國所出者爲劣故如詢比工程師以蘆漢與甯滬兩路之物料孰優則必指寗滬爲劣而蘆漢爲優矣試聞盛宣懷訂蘆漢合同時比工程師曾有用次等物料以期價廉之語乎咨文中又云借欵五厘行息購地欵六厘行息五年完工期内所有息金統在借本内支付加以撥還淞滬工價十二萬五千磅合之格林森最初估單工款二百萬磅三次共需英金三百零一萬二千五百磅以與借欵實得之數相比實祗增多十六萬二千五百磅至回息三厘半格林森允三年完工可以少付兩年利息均事後續議之件故原訂合同時不能不寛備等語以爲商部所詰借欵多於估價之解查鐵路未完工以前固不免動用借本以付借款利息然合同第一欵云借欵小票分作兩次或多分數次發按照工程所須而定以免中國吃虧利息云云是開工之始决無遽將小票全數售出之理卽决無須照借欵全數付利之事至造成若干路以後則有鐵路進欵所餘可以付利卽不必全由借本中支付又回息一節合同中載明借欵未用之先一律存銀行按期生息何必俟續議而始計及凡此數層稍明事理者能知之而盛宣懷有總籌全局之責竟不預計及此特於三價之外溢借欵項至八九十萬之多以受息上生息及九折收欵之虧折辦理之謬一至於此未完 
[本館接到盛宣懷請將滬寗鐵路改歸南洋督辦并派會辦專電十五日午刻到]  
　　北京發來專電云盛宣懷電請外部代奏滬寕鐵路改歸南洋大臣督辦並派大員駐滬會辦（劍） 
按盛宣懷與南洋大臣周玉帥聞係師生沆瀣一氣故盛氏欲將滬寕鐵路改歸南洋大臣督辦以冀彌縫其浮估失權之跡而仍得於暗中肆其點謀果爾則滬甯鐵路事將終無拘回之望矣危乎殆哉 
[滬寗鐵路仍由江督蘇撫切實稽查再定辦法蘇州]  
　　本館蘇州訪事員來函云日前蘇撫會同江督電逹商部略云滬甯鐵路前奉廷寄飭令切實稽查正在欽遵辦理卽據在籍紳士張謇等公舉王清穆惲祖祁爲正副監督查滬寗鐵路既擬改爲自辦請由紳商稽查一切自屬名實相符應請奏派云云旋經商部復電其大致調應請仍遵前旨切實稽查俟核議奏請後應如何辦理再行知照云云（劍） 
 
 

Page 3

 
 
[江蘇京官擬切實聲復滬甯鐵路購地太多再請商部核辦北京]  
　　江蘇京官翰林院編修潘鴻鼎等前以滬寗鐵路購地太多禀呈商部請予限制當經商部電咨盛督辦聲復現經盛督辦電復應需之地所應購買者尚不止如潘太史等所禀四百餘畝云云商部接電後卽據電批飭略謂所呈滬寗鐵路購地太多核與盛督辦復電不符應再詳細聲叙現在潘太史等接到部批大動公憤己集議切實聲叙再禀商部請爲核辦矣（劍） 
[全浙紳商特開大會集議蘇杭甬鐵路事浙江]  
　　浙人以盛宣懷抗違朝旨遷延日久未將蘇杭甬鐵路草約收回阻礙興築要工大動公憤因於十二日全浙十一府紳商在浙江高等學堂特開大會集議此事到者四百餘人紳士如栢硯香統制樊介軒翰講楊雪漁陸冕儕兩太史等尤爲慷慨激昻於盛氏視爲公敵當卽擬就長電警告外部在會四百餘人除潘鳳洲中翰諸祥九孝廉外俱願簽字列名今將電文錄下北京外部鈞鑒蘇杭甬鐵路前因商部奏准浙人自辦電衆奮發勢在必成光緒二十四年盛宣懷擅立英商草議浙人初無聞見今自辦始發此覆奉旨責成盛宣懷收回無得藉詞延宕瞬已數月聞横生枝節多方延宕無怪浙人大憤夫曰草議明議之未定也盛非暗有難處大可以浙人自辦奉旨責成逕告英商撤廢草議豈不直截了當乃在京則以滬地英商藉口到滬則又以在京英使爲詞何所愛於英商委蛇若是英商遇此儻來權利占一分是一分我若約令畫諾彼且將奉賄以來我今約令廢議彼安肯聞命而至試問盛宣懷何忽易視英商而謬焉出此愚者不爲之照會如因上諭磋商二字必與磋商然則上諭有收回二字今己收回乎何其巧於延宕也所以有草議者我知鐵路之利若無造路之本不得已借材於彼意固盼此路之速成也議已七八年英商寂無舉動盛宣懷試爲浙人設想同一不辦必以浙路與英商多一草議是何用心尤可怪者七八年無舉動一聞浙人自辦便催換正約不知此次催換出自英商本意抑有嗾使英商者不先不後并此千人皆見之嫌疑盛宣懷亦不之顧耶英商催換正約尚知草議之不足據也而盛宣懷視廢議如割肉轉英草議足據惟恨浙人自辦之多事深恐無以謝英商試問萬國有不注年限之草議否有之自盛宣懷始度英商承辦之初意不曰中國無力自辦而爲代辦乎七八年不辦英商之無力亦與我等我今且力能自辦知英商方爲我欣慰觀成斷無以草議阻我自辦之理路固浙人之路雖有盛宣懷之擅賣而不告地主不立契據政府不認浙撫不認浙人亦無一認蠭蠆有毒遂能晏然造路行路於浙中乎盛宣懷不特害浙人并害英商如英使洞曉利害且講公理其翻然不復肯爲盛宣懷口口口何待言哉且報登盛於七八月復吾浙京官公函尚云草議可廢但須速辦今以英商七八年議而不辦之路浙人自夏及秋集欵已有端緒測勘便可入手是自辦不爲不速盛宣懷口血未乾諒不容遽食前言欺浙以欺朝廷也盛蘇人也自賣其滬甯之路其鄕之人且振振有詞無謂吾浙大衆胥俯首以聽盛之斷送也向謂浙人多散今亦幸有盛之草議一激耳京官全力提倡杭嘉湖甯紹不乏殷富紳商現己各勸其鄕認集大宗温台處勉力從事亦有以盡義務金衢嚴雖較瘠苦而路所必經富於木石工料至便地畝必需現亦分投籌議均願附作路股不索現價提倡於縉紳先生響應於勞動社會浙人初料亦不及此請大部勿爲浙路籌欵慮但懇奏請嚴旨切責盛宣懷如草約不能收回必重治其罪盛自能操縱其事浙人自以浙款辦浙路不訃其他諒朝廷決不惜一盛宣懷而易兩浙十一府多數之人心人心易奮亦易去善收拾之両浙之利亦朝廷之利於盛宣懷亦未始不利粤漢之事已矣蘇杭甬不過草議桑榆之收門戸之福盛宣懷猶可及也萬口呼龥急仗主持全浙紳商杭州府樊恭煦等嘉興府陶葆廉等湖州府張寳善等寕波府盛炳緯等紹興府陶在寛等台州府楊晨等金華府劉琨等衢州府鄭永禧等嚴州府陸鍾麟等温州口口處州口口等惶迫公叩（容） 
[查辦謡傳日人割閩換遼來往各電文]  
　　駐滬日總領事永瀧君致南洋大臣周玉帥電據南京岡部申報有人於蕪湖並商務日報同於十一月六日刋發檄文以東三省戰後事宜縱逞臆說煽動民心有欲加危害敝國民人者本總領事深恐愚民無知被其煽惑轉破壞中日兩國交誼甚屬可慮卽請貴大臣電飭蕪湖官憲嚴辦一切並將該案主謀者立卽緝捕從嚴懲治不勝感盻之至○南洋大臣周馥電寒電悉昨岡部來函與今電同此事前數日謡傳甚盛南京學生紛紛聚議經剴切開導並電逹外務部旋奉到復電割閩換遼並無此說當卽傳布曉諭並刋發官報羣疑盡釋日來安靖如常現准來電當轉飭蕪湖嚴禁並查拿造謡生事之人照例懲辦並通飭各地方官一律查禁妥爲保護（外） 
　　按日人割閩換遼一事本館昨據張管學覆湘學界電謂並無是說已將原電錄紀報端標題爲張管學覆湘學界日人並無割閩換東三省電惟爲手民衍一電字脫一日字故併附正於此 
[出洋大臣定期起程]  
　　十四日北京電云澤公端 
方二人擬於二十四至二十九五日中帶同隨員人等由北京起節 
前往日本譯字林報 
[德國撤兵條約]  
　　十四日北京電云山東巡撫己與德國青島總督將德國撤兵條約議定計分三欵（一）高密之駐兵定於簽約後六個月内撤退膠州兵隊則於西歷明年正月内撤退而以中國兵隊分駐各處（二）高密之德國兵舍由中國出資購回開設中德學校（三）德國撤退之兵隊卽當運回本國駐華德公使曾於本月十一日往天津訪晤袁世凱陳說北清撤兵事件北京外交官現頗注意此事譯字林報 
[加派襄理會議東三省官員]  
　　十四日北京 
 
 

Page 4

 
 
電云中國與日俄兩國使臣會議東三省善後事宜現已派定慶親王瞿鴻禨袁世凱爲全權大臣而以商部左丞唐紹儀外務部参議先寳奎爲襄助同日天津電云新簡東三省會議大臣袁世凱已於今晨九點鐘由天津乘專車進京譯字林報 
[小村男爵對於滿洲會議之政見]  
　　十四日東京電云國民報載小村男爵此次奉派除妥議鐵路問題及租借遼東二事外尚須開議滿洲開放問題以期與中國得同等之機緣譯字林報 
[奉天將軍保全滿洲鹽政]  
　　十四日北京電云奉天將軍趙爾巽擬保全滿洲鹽政欲收專賣鹽斤之利權俾得以餘利辦理東三省要政特選幹員分派日本臺灣考察用鹽章程並請政府與日本會議請除軍隊用鹽外勿將鹽斤輸入滿洲譯字林報 
[補述連州戕殺教士詳情]  
　　十四日香港電云墨克爾敎士及拔得森小姐免難與夫墨克爾人等被殺情形兹訪得其詳如下此事之起因爲該處民人欲在教基地内舉行賽神會經敎士勸阻不從所致墨克爾教士先見華童數人手執火把意圖縱火因卽拘獲三人後由賽神會中人往說允不再往擾亂　行釋放墨克爾將以爲可免多事矣不料賽神黨怒氣未息復糾合多人將病院圍困而以各種磚石之類任意抛擲隨後卽縱火焚燒時有一公門中人擬衛護該敎士等前往寺院中避難亂衆大譁敎士等遂避入寺院背後之地穴中亂黨隨由該處尋獲亟斯納脫墨克爾夫人及其女共三人拖往河邊先將墨克爾之女連衣抛入河中繼將亟斯納脫小姐之衣服盡行剝去一并抛入河内嗣後卽有一人持長矛投身入河將二人亂刺墨克爾夫人被石塊擊中頭額腦裂身死亂黨亦復裸其體而投諸河隨後又將披勒夫婦二人尋獲杖斃之亦投入河墨克爾及拔得森小姐幸避於地穴未被尋獲及亂黨散後始由某官員將二人穿以軍衣衣領入衙署現在二人已抵廣東譯字林報 
　　按此與本館昨登訪友來函所述情形略異因譯之 
[允俄要求在烏魯木齊貿易地叚北京]  
　　新疆巡撫奏烏魯木齊俄商請於向日貿易外酌撥地址刻已將南頭東邊地一叚續撥以爲俄商推廣貿易之用（閏） 
[外務部與日俄公使會議蒙古伊犂新疆東三省事北京]  
　　日昨外務部各堂與駐京俄使磋商事件探悉係因蒙古地方可由中國寛讓俄商地叚以便生理惟不准私自侵佔並請轉電該國軍令官極力彈壓兵隊不得在伊犂新疆等處肆行滋擾同日又與駐京日使議商東三省開埠事謂此雖各國公共利益惟中國當主上地之權他國不得干涉及伐木捕魚等各項事宜並聞以上各事雖與兩國公使尚未定議惟所論甚爲和平頗相歡洽云（龍） 
[齊侍御條陳滿洲事北京]  
　　日前齊忠甲侍御擬上封摺大要有五一請將東三省改爲地方自治二收回營口三鐵路事四學生事五武備事據聞此摺刻己入奏矣（日） 
[御前會議要政三端北京]  
　　初六日兩宫召見軍機大臣卽在御前大開會議其大綱有三一係飭詢俄使叮　滿洲撤盡兵隊日期届時不得諉卸一係嚴拒某國違約要求路權一係磋商日使減輕東清鐵路欵項並略議憲政因所議甚多是日十點二十分鐘始行散朝（帝） 
[山東省各國辦事人員一覽表濟]  
　　交涉濟南德國辦事員貝斯烟台德國兼意領事連梓英國領事額必廉美國正領事法勒 
美國副領事易得利法國兼韓國領事官業國麟 
俄國領事官體德滿日本領事小蟠酉吉 
奥國領事拔寳荷蘭領事吉勃里 
瑞典瑙威領事顧林森比國領事昻師 
　　租界青島德國辦事大臣師孟 
威海英國辦事大臣駱任廷參贊莊士敦 
　　礦務青島礦務公司總辦米海里畢象賢 
青島貿易採礦公司貝德同 
　　鐵路青島鐵路公司總辦錫樂巴斯美德分辦錫貝德 
　　敎務管理濟不泰武臨五屬天主敎務正主敎申永福副主敎陶萬里以上二主敎駐省城歸法國管理 
　　管理兗沂曹濟四屬天主敎務甯鎬（駐兗州德國管理） 
管理登萊萊青膠四屬天主敎務常明德（駐烟台歸法國管理） 
　　省城耶穌敎堂美國知事官韓牧師維廉蓋牧師多恩莫牧師約翰 
　　紅家樓天主敎堂勞司鐸綸濟雷司鐸膏渥羅先生類恩 
　　醫士聶大夫會東（美人）中西醫院匡嘉德（德人）料武資（德人） 
　　海關青島膠海關稅司哈密師東海開稅司甘博 
　　學界高等學堂敎習丁格古得西費得堪頗（德人）武備學堂敎習橋本五作（日本人）司根德（德人） 
巴爾（奥人） 
　　師範館敎習内掘維文中村覺之助宅野潔（日本人）農務敎習谷井恭吉（日本人） 
　　巡警巡警委員司得賜（德人）路礦巡警商務洋務隨員司肯多福（德人） 
　　郵政郵政局李齋（英人）（）藏 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朱學使定期回京覆命廣東]  
　　卸任廣東學院朱文宗定期於初八日啓程回京覆命（空） 
[督練總辦將至吳淞吳淞]  
　　兩江督練公所總辦朱觀察近奉憲札將由甯閱視沿江砲台兵舍操防等事繞經蘇垣禀謁陸撫商議徵兵事宜然後再至吳淞閱看炮台檢查張陶二人互訐情事大約日内可由蘇抵淞（右） 
[老鼠沙議價開通吳淞]  
　　淞口張華浜之南黄浦江中向有一沙名老鼠沙由寳邑紳士朱陸各姓報買在案今該沙日漸漲大南北約長十里東西三里横阻浦中進出輪舶頗形不便現在疏濬黄浦方議開通此沙該沙土性堅實運至上海無無砌壁造房均可應用故現在濬涌工程處商同朱陸各紳議價售賣（左） 
[紀務本女塾及幼稚舍秋季運動會]  
　　昨日午後一時務本女塾及幼稚舍開秋季運動會有秩序有精神誠女學發逹之效騐也男女來賓約有五六百人兹將會塲次序撮錄於下唱歌（運動會歌）緣繩小學科四人射的四人身體矯正術高等小學科提燈競走因風大刪花園（唱歌遊戲）小學全部算數競走師範科中學科六人跳繩小學科十二人兵隊（唱歌遊戲）幼稚生庭球十二人熟飪競爭因風大刪跳無（對舞之一種）二十四人運糧競走幼稚生剖梨競走簡科六人鞦韆四人上學競走初等小學科乙連體操師範科中學科飛車進行幼稚生拾旗競爭豫科抛球競爭高等小學科跳舞幼稚生飛車進行四人身體矯正術師範簡科障礙物競走初等小學科甲跳舞（銅環舞）二十西人裁縫競爭師範簡科豫科二十人唱歌（校歌）閉會（奭） 
[慶賀意王誕辰]  
　　昨爲意大利國君主誕期公共公廨讞員關司馬因赴意領事署道賀道憲袁觀察因公赴省不克前往（見） 
[俄巡洋艦出口]  
　　拘留滬江之奥斯科等俄國巡洋艦艇已 
於昨日一律出口浦左楊家渡巡局委員蕭馥亭二尹因赴道轅禀知（即） 
[滬江官事]  
　　保護本埠敎堂委員一差昨奉上海道袁觀察札委梁二尹冠勳接辦○又稽查沿海差札委巡檢武少尉維周往辦○西鄕龍華局委員奉道札委沈二尹前往接辦於昨日下札飭知○南市工程局帮審黄二尹永璣關少尹斌昨均到道銷差○接辦總工程局正副裁判官孫耳山明府陳良玉二尹昨均到道禀知卽日到局接辦並查勘局務（即） 
[紳董接辦滬南總工程局事宜]  
　　昨爲滬南總工程局接辦馬路工程避之期上午十點餘鐘由紳董曾君少卿郁君屏翰莫君子經等偕同正副裁判官孫耳山大令陳良玉二尹至工程局查勘一切局務裁判官卽到差視事（奏） 
[諭飭升旗致送]  
　　南北洋海軍總統薩鼎銘軍門昨日諭飭各兵輪管帶俟俄兵艦奥司科邇格羅蘇福滿洲等四艦出口時一律升旗相送以敦睦誼（奏） 
[商學會議開支會]  
　　滬城俞家弄學會定期十六日午後二時開例會提議分設支會事宜（見） 
[河南彩票不敷分消]  
　　河南奏設協捐彩票滬局開局以來因章程美備得彩較多是以十一月第一會票訂購者紛至杳來惟該票所到不多故外埠及本埠訂購者頗難照派云（宜） 
[總工程局添招巡士]  
　　南市總工程局以十六鋪南北中三局歸併在理現用巡勇不敷巡察故由總董添招巡士五十名業己一律募齊諭飭學習警察規模然後上差巡緝（奏） 
[飭差嚴緝縱火案犯]  
　　本城天源銀樓與萬年青藥店串同縱火圖賠保險銀兩一案昨奉上海縣汪大令飭差嚴緝解辦（即） 
[函請拿辦藉捐勒索]  
　　貨捐局總辦鐵太守近日訪聞有朱阿坤在外藉捐勒索故特函請本縣汪大令將朱獲案訊辦（即） 
[西商秋賽四誌]  
　　昨日寓滬各西商舉行第四天賽馬共賽七次初次十馬密司砲更勝第七號白馬白衣紅帽二次三馬小來司代蜜司盛勝第一號白馬黄衣白帽三次十馬小來司代鐵路公司大板勝第七號白馬藍黄衣藍帽四次十三馬蜜司海司代老裕泰勝十一號白馬紅白衣白帽五次五馬跳浜强生代工部局二頭兒勝第二十號白馬紫紅衣帽此次有二馬傾跌六次六馬小來司代海司會奪勝第二號黑馬黄衣黄帽七次十四馬馬立師馬夫小能生勝第十六號青馬粉紅衣帽（見） 
[貨車被扣]  
　　南市畫家渡張源昌機器店主張某前日由北市雇小車一輛裝運鐵條鉛絲等物行經新馬路被包探查見疑其收買贓貨當將貨車拘入工程局押候查明來歷核辦（奏） 
[押候繳銀]  
　　馮金鏞控嚴常甫欠銀不還前晚奉讞員關司馬研訊馮供代嚴賠墊錢莊往來銀一百餘兩向索不睬求恩追究質之嚴供先曾央人勸理願還銀三十両了事詎馮不允忽而涉訟司馬得供判嚴押限三天先繳銀三十両其餘交保出外理處（見） 
[包探獲盜]  
　　寕波慈谿縣章橋地方孔姓家前遭盜刦失去鉅贓報緝未獲日前經新閘捕房包探徐阿華在池浜橋相近拘獲該案盜首老虎大王一名盤詰得實並起出贓物衣服首飾甚多拘押捕房候禮拜一解究辦（見） 
[命案餘波]  
　　楊樹浦五十一圖鄕民周慶榮因與胡木林爭地自縊一案經上海縣汪大令蒞驗各情迭紀本報兹悉周胡所爭之地本係胡産已售與周慶榮近以餘地糾葛遂肇此禍現在屍親以胡木林業已避匿遂雇人將胡姓物件一搶而空故由胡之族人投報捕房請究（求） 
[印度巡丁追賊同遭溺斃]  
　　小工某甲竊浦東太古棧白糖一包爲印度巡丁所見追至浦邊甲因情色躍入浦中印人奮不顧身跟蹤跳下以致二人同遭溺斃至今死身尚未撈獲云（索） 
[西孩舉殯]  
　　某法人在新關幇辦稅務生有子女各一年俱十餘異常聰頴在新北門外天主堂街西塾肄業前日因患急病兄妹二人同日逝世父母傷悼殊甚除從豐棺殮外昨日午前十點鐘同時舉殯由法大馬路迤西至外國坆山安葬同學諸生之唁送者頗不乏人皆爲惋惜不已（索） 
[上海縣案]  
　　前日何姚氏投縣控姪兇擾等情當晚奉汪大令訊問氏供僅有一子病故多年寡媳王氏青年無後因贅夫堂姪桂堂爲媳後夫詎有遠房族姪何裕堂覬覦婦人有田七畝住房一所强欲驅逐桂堂逼媳另嫁婦人理斥被毆爲此控求驗究大令斥氏作事無理判候查明核辦○警察東局拿解夥攫郁阿祥衣服銅元之彭三保到縣質訊枷責交保在案昨提同黨何蘭生及彭復逃訊彭供是日何邀小的出城至小東門外吊橋何等攫郁夾襖一件銅元數十枚交於小的一同進城被郁報知巡士拘獲解案何等脫刺刀由何携帶何供父親在大東門外城脚開嫁粧店餘均狡賴大令判何責四百板彭已枷責從寛一併交保管朿再犯嚴治○吳趙 
 
 

Page 10

 
 
氏私與某甲苟合被本夫將甲戳斃逃脫該氏訊押至今緣奉恩赦昨日大令提追埋葬銀兩氏供無力措繳大令判交官媒變賣銀十五兩繳案（即） 
[英美公廨早堂案]  
　　宏茂昌襪店主韓茂春控孫阿大陳履昌胡惠卿等冐用牌號前經訊判各情已詳本報昨晨解案覆訊關司馬商諸德副領事麥令豪君判過堂訊奪○黄掌生竊狄福生王季仁沈德揚等三家衣服由探徐榮堂解辦判押捕房三月○沈阿狗在新閘橋浜船上與鄰舟吳林品王阿生口角毆傷頭額由捕解辦判吳王各押捕房三天○瘋子王明生日前至洋人開雷住宅内竊取名片多張由西捕解辦判送押棲流所両月○王阿九竊無主洋紗由探解辦判押三天○陳根朗竊金高元衣服由探解辦判押七天○美商費顯洋行控戴子家用空銀両由探王阿巧提案判押候下禮押二訊奪○粤妓王蔡氏違章拉客由探陳山林解辦罰洋十元○顧沈氏控馬夫金阿坤拉韁不愼撞傷腰背由三百零一號捕解辦判罰洋二十元再罰洋十元給原告養傷○車夫王子卿撞損善鐘洋行之馬車由西捕解辦判賠修費洋五元○江阿巧以包車兜攬坐客違章徐阿三在賽馬場誘賭違章由捕解辦判江罰洋五元徐罰洋四元○奚阿二竊唐志成皮衣由探解辦判押捕房十四天○宋阿三控謝國英竊玻璃馬車燈等物由探解辦判押両天○樊芝湘控陸藴三騙取官紗奉關司馬傳訊在案昨日包探沈阿炳禀稱陸有意抗傳請奪司馬著再往傳如仍推諉定當提辦（見） 
[法租界捕房紀事]  
　　浦東南匯縣閘港鎭人方老五前因誘拐婦女牽涉被控到案奉陳大令判押捕房尚未滿期邇因孫妻雙同失明且得重病前日伊弟方咸春帶領老五之子投案伸訴求恩開釋大令姑如所請不准再犯○電報局家丁許升辭歇之後又至局中寄宿乘間竊帳房内洋八十四元爲司帳查悉送究判押候比在案邇因伊母情願賠洋由電局司事禀請開釋大令准之（索） 
[美租界捕房紀事]  
　　六十六號西探昨奉某領事署信票將某西人拘入捕房押送該管領事署訊辦○工頭俞德羣昨投捕房報稱在旗昌碼頭發給工資突被青口帮小工搶去當十銅元十餘千請究捕頭允之○粤妓董阿好前在乍浦路拉客經公堂訊罰有案捕房近查該妓依舊不悛飭探將鴇婦王陳氏提入捕房押候解堂訊判○王阿大三小竊洪得高塌事上油魚一磅餘由捕一并拘入捕房押候解辦○郭阿長竊天撞路十號房屋綢衣由探陳三林拘入捕房押候解辦（求） 
來函 
[振武宗社書記員報告]  
　　泰興丁子幹顧甸青來函云閱報見自禁鴉片振武宗社簡章具見公等救援同胞之熱心無微不至凡有知識宜如何竭力賛成一雪病夫之消僕等願爲社中發起人就泰興勸同胞脫離此厄（後畧）○長沙吳鴈舟吳蓉初來函願擔任規勸親友以盡個人義務○金匱倪恂若來函云吾中國四萬萬同胞弟一陷阱莫鴉片若當公等抵約之初鄙人以爲美人虐待不過吾中國可恥可憤之一端如鴉片流毒夫豈不更重大哉既而思之得此起點容有繼作乃不料我公宏仁廣及竟與馬君相伯又發自禁鴉片簡章之告鄙人敬謹捧讀爲呼中國萬歲者再因思天下之事匹夫有責鄙人雖不肖尚具言論自由兹後願逢人勸戒并運動有志到處演說於課餘試著白話小說刋印分送以盡義務望我公盡力握倡始終不懈美約如是鴉片亦如是明效大騐當可操券○錫金商業學生沈繼威祝景鑄李志雲蔡慕曾來函云生等現假商學勵志研究會爲錫金振武完社北鄕支社己於初九日下午二句鐘開社由各學敎員依次演說剴切勸戒到者百餘人莫不歡喜簽名（後略）○蕪湖姜志彬來函云讀報見自禁鴉片簡章意美法良實深欽佩敝埠諒有多人發起担任廣勸倘有同志函報等處敢祈示悉俾便聯合僕經理之晉康煤礦公司並無吸鴉片者（後畧） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
