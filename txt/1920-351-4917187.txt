# 1920 - 351 - 4917187

 

Page 1

 
 
   
 
 

Page 2

 
 
   
 
 

Page 3

 
 
時評 
[交助與互訐（冷）]  
　　中國政界之人物至失敗時雖深仇可以交助在得勢時雖至戚亦復互訐此其心中對於道義理法之不問不待言矣即人情好惡亦與人殊此誠所謂悖人之性者歟 
　　孫段之握手聞之固已熟矣張勳之起用與罪魁之大赦亦且有交換之日是則南北戰之眞因旣可消滅復辟戰之眞義亦可通融即最近所謂驅除國賊之戰亦屬兒戲今日公等固皆至好然則以前之屢興風浪戕殺而害人者果屬與誰爲讐耶此蓋問之世人而莫能置答者矣又若今日之選舉運動證諸北來所傳消息大抵互訐其私者爲多而諸有力者之兒女親家亦復時相暗角凡此種種證諸失敗交助得勢互訐之說洵不誣也 
[命令]  
　　十二月二十日大總統令派王瑚兼賑務處會辦此令 
又令派孫振家帮辦畿輔賑糶事宜此令 
又令據庫烏科唐鎭撫使陳毅電呈科布多參贊洪楨因病懇請辭職洪楨准免本職此令 
又令調任李垣爲科布多參贊此令 
又令任命黄成序爲唐努烏梁海參贊此令 
又令任命桑寶爲庫烏科唐鎭撫使公署内務司長此令 
又令溠培給予三等嘉禾章此令 
[專電]  
　　北京電盛傳安福罪魁有元旦特赦之動議兹悉此議實發於奉派段系兩方奉張要求起用張勳段始終反對近忽以赦免九禍首爲交換條件將由雙方請願政府（二十二日下午三鐘） 
　　北京電振災借欵四百萬年内可交付現内部擬設振欵計核委員會由財部審院及五省一區振務機關派員監督（二十二日下午四鐘） 
　　北京電北五省振災聯合會派代表謁交葉質問以工代振能否實惠及民葉歷述撥欵修路絶無流弊並謂經過閣議决定非部中所能專主代表以不得要領歸報各團體本日開聯合大會共謀對付交部因通電全國解釋用途並函報館更正（二十二日下午三鐘） 
　　北京電新國會議員耿兆棟等以交部挪用賑欵提出嚴重質問 
（二十一日下午三鐘） 
　　北京電中央爲順民治潮流已飭内部擬訂省參事會暫行法 
（二十二日下午三鐘） 
　　北京電舊統軍府卷宗已送來京由國院點收（一）案卷千五百餘件（一）議事録三十餘本（一）職官名單三千餘人（二十二日下午三鐘） 
　　北京電卾王調查吳光新私産尚存七十萬請没收振北災 
（二十二日下午四鐘） 
　　北京電鄂訊王夏間所爭用人權現已經人疏通由王開送一名單交夏分别差委此後不再干涉並承認夏回省辦公（二十一日下午三鐘） 
　　北京電財鹽當局承徐命會商銀團將本月鹽餘提前撥付以渡年關（二十一日下午三鐘） 
　　北京電日使前抗議庫倫軍隊傷害日僑現外部據陳使查復日人確有援助俄蒙亂黨擾亂蒙邊實據因照復日使並加質問（二十二日下午四鐘） 
　　北京電張景惠請巡視庫倫院已復電照准（二十一日下午三鐘） 
　　北京電某某兩使電保張勳爲新甘陜巡閱使（二十一日下午三鐘） 
　　北京電漢夏電告搜獲日人内塚寓太郎私帶手槍八十七枝子彈萬餘粒除將其人交日領外請照會日使查禁（二十二日下午三鐘） 
　　北京電院部預防滬上民黨勾結某國浪人散布過激傳單密令軍警查禁（二十二日下午三鐘） 
　　北京電陳毅電俄匪又竄擾桑貝子旗叨東亦有大股盤踞請電奉張撥隊由索倫山出兵夾攻 
　　北京電黑孫電桑貝子旗被俄匪搶掠一空並擊斃多命汀省兵單難兼顧請飭援庫各軍就近往剿（二十一日下午八鐘） 
　　香港電軍府定明年元旦起文武官須向國旗宣誓始任事詞曰余誠敬宣誓盡忠本職確遵國法不得營私作弊濫受賄賂謹守宣誓决不違背（二十二日下午七鐘） 
　　香港電孫擬重頒褒揚條例並將袁黎岑前頒勳章盡行取銷 
　　香港電國會招待所設士敏廠民黨運動舉孫爲大總統 
　　香港電魏邦平辭職陳批不准但魏被新黨排擠終將去（二十二日下午七鐘） 
[公電]  
　　南京江蘇水利協會電申報轉各報館轉各會員鑒今日開會到四十九縣黄以霖當選會長儲南强武同舉當選副會長特聞江蘇省水利協會養 
世界路透電 
[英議院問答滿韓事件]  
　　二十一日倫敦電外交次官哈姆斯韋士今日在下院答覆某議員之質問謂駐東京英國大使已向日政府詰問韓邊日兵之暴行駐滿洲之日兵其數當不滿一萬五千人日人在滿洲握主權一節不成問題又謂英國之對華政策以維持中國土地完全爲根據議員比林謂英國若加干涉似足引起許多小而糜費之戰爭哈氏答稱未必如此並稱此種事件英日盟約中曾經規定 
[法總理之近東問題談]  
　　二十一巴黎電總理萊矩今日在財政委員會前聲稱政府擬俟與土耳其政府及土耳其國民黨領袖基爾氏訂定條約後即撤退西里西亞之戍兵惟條約中必須列有不再屠殺阿米尼亞人之擔保委員會贊成總理之言並通過叙利亞與西里西亞之經費案 
[法商部加稅說]  
　　二十一日巴黎電商部總長對於某種輸入品加徵關稅之議發揮意見謂旣須保護銷用者之利益尤須慎重勿激起與法國競爭國外商業者亦增關稅以相抵制之舉動法國自一九一九年以來輸出較前增一倍又百分之四十而輸入則僅增百分之二十前途氣象甚佳無庸悲觀故於增高稅則事不妨採取温和政策也 
[西班牙之加稅與各國]  
　　二十日倫敦電駐西班牙列强代表以美大使爲領袖擬定公文致西班牙政府謂西班牙國會有若干人謀以苛稅等方法壓制外人在西班牙之事業各國覩之殊不滿意 
[英國失業問題與英俄通商]  
　　二十一日倫敦電英國失業問題可因英俄早日通商而得一部分解决之希望今據最近消息已成畫餅商部大臣郝恩爵士昨曾與俄代表克拉新晤談良久聞英俄批准商約之氣象殊不見佳因英政府不允續有讓步故也首相定於今日接見克拉新 
[商船人役之大罷工]  
　　二十一日墨爾邦電商船侍者罷工要求每日服役八小時運輸工人從而贊助之致有船舶十萬噸不能啓行其情勢之嚴重爲前此罷工所未有太斯瑪尼亞鎭業已隔絶旅行者一千五百人極受影響澳大利亞與紐絲綸之交通亦有阻斷之虞 
[希前王回國與各大使]  
　　二十日雅典電康斯丹丁行抵雅典時英法意公使皆未出署亦未懸旗即美·比·巴西·波蘭與塞國公使亦皆抱同樣態度首相呈辭職書康斯丹丁請首相與閣員留職以待召集國會 
[各國近事記]  
　　二十一日羅馬電統帶阜姆周圍意軍之司令加維格里亞將軍以哀的美敦書致逹倫齊哇要求解散阜姆之軍隊退出屬於南斯拉夫之阿爾白與維格里亞兩島交出阜姆之戰品哀的美敦書於明晚六時滿限 
　　十九日巴黎電衆院昨日通過依完全新基礎整頓法國鐵路議案各路性質或有不同而制度則歸一律被僱者享有管理權之一部並可分得餘利 
　　二十一日巴黎電兹悉愛圭太尼亞號輪船昨日由紐約駛抵希爾博埠時乘客中並無愛爾蘭新芬黨領袖台伐勒拉氏 
　　十九日巴黎電巴黎回聲報云財政總長宣稱此次發行之内國公債實收之數逾一千二百兆鎊 
　　十九日巴黎電據某報載稱前任陸軍總長勒菲佛不日擬以德國軍事活動情形密告國會據謂德人刻仍從事建造飛機並製毒氣 
　　二十一日巴黎電法總理在參院外交股員會動議將恢復駐敎廷法大使議案展緩至參院選舉後考慮經多數贊成 
　　二十一日巴黎電法總理今日接見參與國際聯盟會之法代表哈諾圖氏 
　　二十一日柏林電南森博士現寓柏林據稱彼料在俄之德俘如無意外事端則在二月杪以前均可遣回　　二十一日紐約電製衣業雇主因營業疲滯已將目下用人薪水平均減少百分之三十 
　　二十一日華盛頓電財政部與中央儲備局經國務院之同意已撤銷對勞農俄羅斯禁止輸出金銀貨幣之令以利匯兌而清欠欵 
　　二十一日瑪德里電聞西班牙此次總選舉目下之保守黨政府大獲勝利 
太平洋路透電 
[南方近事記]  
　　二十二日廣州電廣州商會與中國各處商人聯合反對征收所得稅 
　　二十二日廣州電召集非常國會之籌備刻在進行中舊議員紛紛來粤 
[北方近事記]  
　　二十二日北京電外交團决定附稅應照上次修正稅則之前例自正式公布發表日起兩個月後實行征收故開始實收附稅日期當爲二月十六日而非如中政府所提議之一月十六日現外交團尚未將此事照會外部 
　　二十二日北京電昨電廟街中國小艇一艘爲日砲船擊沉一節係華人方面報告今日人方面亦有報告謂轟擊該船者係避難日人其地點距廟街二十哩死傷逾四十人 
　　二十二日北京電總統已批准將唐山南洋郵電三校合併改爲交通專校歸交通部直接管轄之說 
　　二十二日北京電督軍楊增新電告政府謂已派二員馳赴甘肅調查該省軍界領袖間之爭端又謂青海鎭守使馬麒現願調和馬福祥與陸洪濤 
　　二十二日北京電中政府允派現駐哈爾濱但無領事地位之波蘭代表襄辦遣回波蘭人民事宜 
　　二十二日北京電哈控漢消息勞農政府外交次長現赴蒞參崴已過哈爾濱 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（樸）]  
　　巡閱使問題之最近觀 
　　一般人謂王士珍果不就巡閱使即當踐其前言樸被返正定去胡爲久淹都門然數日前曹銀曾派員來京向王勸駕王答以子勿多談我即將回正定而某通信社則謂王欲辭而政府不許欲行而中央不放終必强就又令人入五里霧中矣實則王氏自始至終迄無就職之表示前日吳笈孫奉徐命往勸亦不得結果而退而師景雲李炳之諸人則必欲置之爐火之上直派又欲藉以抗奉即王氏自身亦未必不爲直派勢力之說所動而所以未就者則仍係奉天方面之未平服蓋張作霖對王迺斌之言只是「要聘老去也好由他去去看」此等語决非無意王氏聞之終不放心也 
　　現在王氏之成事實與否尚是問題而張作霖方面則再有保薦張勳之表示數日前曾囑人轉告當局謂聘老去了三個月後如果幹不下來還請派張少軒去是張氏此語不啻客未到而先下逐客令王氏將何以爲情况張勳近年以來大營商業占勢力於銀行界如大陸懋業震義中華儲蓄等各銀行無不有張勳之巨股因是最近有奇怪之現象擁戴張勳之運動竟出於經濟界方面且謂聘老必不去各方面對定武已無問題只是三省人民還怕有話說人多口雜無從下手云云此有人親聞諸某經濟家者而新安武軍之一派武人及前與張勳有關係者望其出場更不待言矣 
　　至張勳個人自然願出然其親信某氏則楊言於外謂張氏自言「什麽事都幹過清室恩已報過大家又不好共事我又何必再上當一次且只張雨亭一人捧我也覺不彀或者大家同捧我還可出來玩玩」此語果出於張勳與否吾不之知然外間頗有信以爲眞者可見張非不願出尤不忘情於前事之未成而恨大家之不捧也故現在情形依然王張相持之局若以六年七月一日之往事爲贊成反對之標準則我以爲當時之内閣官報具在兩位先生都是議政大臣張勳固主動王士珍亦曾勸黎黄陂退職稱臣張勳敗後且曾欲下一清帝再退位之上諭而爲人所阻也 
　　若舍兩人之本身而論環境則保定大做壽之日奉天正開秘密會議張文生之代表兩人咸在仍决定拒王此兩人由奉歸京不數日即返蚌埠據深通此中消息者所傳述謂此兩人之歸實有一最要任務將集合新安武軍集中於津浦線上之皖境以爲抗王之備王如南下卽爲武裝之擋駕此王所以不敢去也而相對方面則直派之吳佩孚馮玉祥等亦確有準備如王被奉所逐而張勳取而代之則直派亦將起而爲有力之反對軍界某要人言如果代王以張則奉派實行作戰不啻爲明確之表示吾人就人民方面觀察實無論爲王爲張皆禍亂之導火線不過張爲尤甚誠不如廢之之爲愈也顧廢使之要求當令下之日三省旅京同鄉有各各之表示有聯合之表示亦頗有聲有色而政府方面則置之不顧一無答復蘇籍某巨公曾致函靳閣請廢去巡閱使以王士珍爲全國裁兵委員長從三省先着手而靳氏復函則作滑稽之答詞曰「崇論閎議非常欽佩俟實行時再當奉敎」聞者無不軒渠然十叩柴扉十不開三省人之請願竟無從再進行矣而各本省之各公團半月來亦未見有若何表示尤爲奇特有某省某君倡三省均不擔任巡閱使經費之議而三省議會亦無應者此更愚所大惑不解者矣（十二月二十日） 
[北京通信（吹萬）]  
　　高師高工之風潮餘聞 
　　北京高等師範校長問題久懸未决學生自陳寶泉旣去曾反對新校長陶履恭到任以是陶氏不得不辭學生方面雖主留陳而仍提出條件請其充分容納學生意見陳氏之辭本爲求學校改革而未如所願故陳欲改革高師而詢其方法於有衆學生告以學校之腐敗由於敎習不良必多易不良敎員敎員聞之則反其言以告謂高師之壞實由於學生不可敎誨舍將學生開除另招新生外無他法劣敎員員學生處於極端反對地位而陳遂迫而辭職今學生仍未肯讓步陳勢自不能回校學生之意擬舉人爲代對於敎育部諸有資格者曾悉加以批評無一當意者該校凡十八班曾由每班公舉敎員二人爲預備校長得三十六人復複選得一正一副正者爲敎育研究科主任劉廷芳副者爲該科敎員王文培劉爲哥崙比亞神學博士歸國後南京高師曾欲羅致之陳寶泉延爲主任乃來京蔣夢麔以其爲舊相識故欲引之入北大介紹之爲燕大敎務主任北大敎員請辭高師劉守信不可及北大辦心理學系延爲主任請辭高師職劉仍不可竟未就北大心理系主任高師學生以北大高師之共爭此人也以爲必賢者故欲以爲校長屢爲劉言之劉以無部令不肯且告學生以身弱不能任校長縱命之亦必辭而敎育部方面亦不願校長之由學生公推未肯徑任劉然在此兩是期中高師校長大有非劉莫屬之勢此次風潮之内幕主持者實爲高師同學會即高師畢業而爲高師敎職員者其反對陶孟和而主陳復職也實以孟和處置未當之故一方復爲與陳有至深之關係故陶自受命後翌晨即赴高師接收校務陳爲長十餘年烏能一日中辦交代職員怒陶之不與以迴旋之餘地也遂鼓起風潮而借北大及浙江系欲併吞高師爲號召故宣言書攻擊北大及江蘇敎育總會惟據該校學生言此項宣言書完全爲同學之任敎職員者所爲其擬稿印刷經費完全由彼等擔任與學生會無與學生會但允其借名耳同學會本欲留陳以與學生會宗旨左乃更變議决三條辦法（一）請敎育部於各主任中選一人爲代理校長但必需經舊校長之推薦（一）請前校長於相當時問回校未回校以前應能參與本校改革事宜（一）敎職員在代理校長期内由各主任組最高會議維持本校一切事務但在相當期間代理校長當辭職舊校長當回校學生會對此三條亦表同情而敎育部不可十九日敎育部令僉事鄧粹英暫行兼代高師校長學生聞訊曾會議辦法其中有一部分以鄧本爲前届開會提出討論以爲當加以反對之一人當與以反對敎育研究科主張尤力而閩籍學生則竭力爲疏通謂劉主任旣不肯就陳校長復不回有亦聊勝於無且鄧爲暫代非實任也不如權時容納以觀其後如不能滿意再去之不遲學生會方面以奮鬭多時勢成强弩之末欲借此休息遂接受之而一部分學生則以爲鄧爲官僚式之敎育家更不如陶風潮之根仍漸伏於中也但鄧固能官者雖請任爲校長而底缺未開如果學生反對則退尚可守不至進退失據云 
　　高工亦爲風潮出産地近復有一小風潮戴濟在校中主張每班以考試在八十分上者三人由校津貼其實習費赴外國參觀以爲奬勵校中允之矣而多數學生大譁以爲實習爲學生必有事不能以此權利讓諸少數人故造成學術不平等之局戴乃引咎辭職該校校長俞同奎於昨日召集全體學生會議告以戴敎員之意並無私心究爲鼓勵學生者學生不可不留之請學生全體赴戴宅留戴而一部分學生執爲不可散去者大半其餘則赴戴宅留戴以戴平日尚能得學生心也戴之肯回校否現尚未有表示（二十一晨） 
[關於琿春案之種種消息]  
　　吉督鮑貴卿十七日來電稱日軍大隊撤退後尚留馬堵少佐帶步兵三百餘名駐紥城内似有久居之意昨（二十一）日鮑又來電云日軍近在琿春等處逮捕各處鄉民誣爲匪類日來竟要求陶道尹及各縣知事在延吉琿春東甯汪清和龍五縣宣布戒嚴由日軍協助搜查檢騐限制一切惟日軍已自由行動肆無忌憚若再頒佈戒嚴條例則更有所藉口而任意騷擾刻雖嚴詞拒絶而日軍仍力爭不已 
　　外交界確息駐京日本公使小幡氏因中央對付琿春交涉屢次要求日軍撤退以致應辦之手續不能進行昨特向顔外長示意駐紥延琿之日軍任務一因剿除股匪一爲完全驅逐在華韓人今兩者均未達到目的故難應允卽時撤兵若中國軍隊能將該處股匪限期　清東三省各處無韓人蹤跡則日軍自行撤退無待中國政府之催迫也 
　　陶道尹昨有巧電抵京略謂　探報琿春附近礦龍二道溝及頭道溝山洞之中尚藏有馬賊三百餘人青大溝藏有馬賊百餘人至韓黨崔某等部下三百餘人並帶有機關槍查其主力在大溝口一帶除電請督軍派隊嚴剿外合電奉聞 
　　據軍界消息現時延琿一帶我軍陸續到防兵力旣厚布置尤密計延吉一屬配置陸軍旅部一團部一營部一又營十六及一連二排警備隊一隊又一百八十名游擊警察各一隊游巡隊二十名琿春一屬團部一營部三又一營七連一排警察游擊隊各六十名保衛團八十名和龍屬營部一又一連五排游擊隊八十名警備隊二十名汪清屬營部一又六連游擊警察各一隊游巡隊一百四十名統計軍警兩項較前約增四倍有奇以任維持地方之治安實屬綽有餘裕 
[選舉會引起之種種問題]  
　　周兆沅提起質問 
　　自舊法新選之明令頒布後不但舊國會之議員起而圖積極之活動而舊參議院之第一班新參議員周兆沅等昨（二十）亦向政府提起質問兹録其原文如下大總統總理内務總長鈞鑒前奉大總統令依照元年八月十日公布之國會組織法曁參議院議員選舉法衆議院議員選舉法壽備選舉仰見尊重法系力謀統一之至意惟稱所有參衆兩院應即從新選舉恭繹之餘不無疑慮兆沅等係參議院第一班改選之議員以法律言明爲合法以事實言早經當選對於從新選舉之命令尤多不解謹將各種理由爲我大總統總理内務總長條陳之查元年公布之國會組織法第六條參議院議員任期六年每二年改選三分之一五年恢復國會參議院依法改選由各省省議會選舉議員均經選舉監督給予證書呈部在案旋經解散國會因未到院此次按照舊法籌辦選舉是舊組織法旣經復活則依法改選之議員資格同時復活若一律從新選舉何以處此改選之議員夫國家之有法律猶民間之有契約也契約有效凡因契約取得之權利應爲有效豈法律有效而因法律取得之權利反爲無效乎此不可解者一又查元年公布之參議院議員選舉法第十六條第一届選出之參議院議員分爲二十七部每部以抽籖法均分爲三班第一班滿二年改選第二班滿四年改選第三班任滿改選嗣後每二年就滿任之議員改選之五年恢復國會參議院依法抽籖分班第一班已滿二年先行改選嗣後自應遞次改選决無從新選舉之理此次所謂從新選舉就衆議院全體議員言之三年選舉一次就參議院各班議員言之二年改選一次尚可作此解釋若以第一班改選之當選議員一概抹煞悉令從新選舉究有何種條文此不可解者二又查七年修改國會組織法並參衆兩院委員選舉法政府乃從事選舉議院議員由地方選舉會選出一百三十名由中央選舉會選出三十名是舊法之效力中斷新法之效力發生謂之從新選舉固無異議今旣依照舊法籌備選舉所有議員之名額選舉之方法皆按舊法辦理何獨參議員分班改選之規定棄置不顧同用一法自應逐條施行乃竟有所去取庸非中外之奇聞此不可解者三或謂舊國會旣經解散所有議員之資格當然消滅姑無論前次解散國會是否合法卽令政府有權解散而按之各國慣例只有解散衆議院未聞有解散參議院按之前次明文亦只有解散在院之議員未見有解散未曾到院之改選議員且政府於國會政見不合原可宣告解散訴諸人民至改選議員代表之責任未盡政見之衝突何來乃使其代人受過同丁厄運揆之情理豈得謂平此不可解者四或又謂改選議員之資格即令存在何以七年選舉國會絶未聞有所主張不知主張權利要必根據法律七年選舉係根據新國會組織法舊有改選議員自無置吻之餘地此次選舉係根據舊國會組織法舊有改選議員乃有更生之機會且此種主張新參議員不得援以爲例當其適用新法舊參議院已經改選之議員不能與之爭及其適用舊法新參議院尚未改選之議員豈反與之爭耶故一度卽不主張並未喪其權利况有法律保障安能剥奪無遺此不可解者五或又謂此次國會從新選舉乃是政治作用不得繩以法律行爲似此駁論尤屬謬戾果爲政治作用以政府之大權破棄舊法或更造新法無所不可何必依照元年公布之法律以爲號召今旣依從全國人民之心理毅然採用舊法則就法論法再不許有背馳之行爲舊參議院改選議員實由法定機關選出合法之代表政府以何權力以何法理一切付之不問乎此不可解者六以上所舉理由均難索解伏懇提交國務會議明白賜覆不勝迫切待命之至第一屆參議院第一班改選當選議員周兆沅等謹呈 
[京聞拾零]  
　　振災借欵可望成功昨報所紀振災借欵四百萬一節昨（二十）日續得銀行團方面消息據云紐約花旗銀行首先來電贊成横濱正金總行亦有電至京允許此事至巴黎中法滙理銀行復電亦到惟截至昨日下午倫敦滙豐尚未來電據一般觀測此項借欵年内必成事實但涓滴入於振災不得移作他用方可簽字 
　　四照堂磋商鹽餘欵東海現因陽曆年關中央需欵過鉅雖經財政部進行借欵迄無成效特於昨日（二十）下午三時召財政總長兼鹽務署督辦周自齊財政次長兼鹽務署署長潘復鹽務稽核總所會辦甘溥在四照堂磋商預提鹽稅之種種辦法聞大要係於本月二十七八日將銀行團放回十二月份鹽稅餘欵盡數提用以資維持現狀 
　　政府將實行減薪政策年來京中各機關薪俸積欠如山每每不能如期發放揆厥所由均由各機關人員日增某總長有鑒於此昨（二十）在閣議席上提出意見謂中央度支竭蹶已逹極點刻爲救濟目前財政起見非由減薪入手不可查民國元年總長以下一律月支薪水六十元當此國家財政支絀自宜仿行其法各閣員頗有贊成此說者聞財部已着手　論此議爲明年施行之預備 
　　自治聯合會定期開會各省區自治聯合會因上星期六開會不足法定人數昨（二十）特通知各省代表於本星期日午時在江西會館開會計已加入之各省區如下江蘇·湖北·江西·河南·福建·安徽·山西·山東·四川·察區·綏遠·邊藏·北京·甘肅·熱河·京兆 
　　日使要求魯米糧出口今年我國北五省旱魃爲災 
　　各省嚴行禁糶關於偷運等事非常注息聞日本小幡公使特於昨（二十）下午向外交部要求解除山東米糧出口禁例惟顔總長以該省災情過重碍難照辦擬即予拒絶 
[東三省通訊（隱）]  
　　日人在延邊之行動與對遠東之計劃 
　　吉林函云琿春事件發生日本軍隊侵入我延邊之延吉琿春汪清和龍東甯五縣其對於勦擊胡匪一節並不實行其故由於年來日本浪人與東省胡匪暗相勾結日本政府對於我境胡匪本非眞有痛勦之意故亦决不成爲事實現在張巡閱使等對於日軍亦已知其用意急欲令其速退無如極爲不易日本閣議雖决撤兵究竟何時撤盡恐不在短少時日之内焉所有日軍在延邊殘殺情形兹經詳探計日軍在（第一）琿春方面殺害之華韓人（甲）東溝一帶共二十九人内中國人三爲王振安·趙老三·李天佑韓國墾民二十六問多已入籍者爲金秀禮·崔明學·俞成錫·高如明·崔義鉉·朴元世·朴元保·南永俊·蔡聖律·金澤龍·金雲峯·黄金氏·方成俊·金成鉉·張汝方·金允滿·金致善·崔應俊·李周連·崔君日·李玉林·崔李氏·崔龍福·金昌極·羅雲世·金明龍·内崔李氏爲著名韓黨崔金保之妻而崔龍福即其子也（乙）縣城地方中國人四爲郎金林·郎路氏·及其小女·季文祥此外韓人俞某充中國保衛隊爲日軍捕去暗殺不爲發布我國官吏亦未置問（丙）密江荒溝一帶韓人六爲梁柄七金夏鼎·金南極·金振庸·崔龍三·崔天學（丁）黑頂子一帶中國人一爲劉正福韓人九爲金龍淵·金鴻錫·朴仁權·朴炯奎·金成世·金眞魁·韓魁良·朴忠甫·裴升權·前舉七人即捕閉基督敎學校中燒斃者也（戊）閙枝子溝方面韓人二爲金允珍·金李氏以上被害中韓人民間有遺漏惟大致不甚差矣（第二）和龍方面燒燬之學校曰明東正東·彰東養正·松堰·三道溝·六處韓人家屋松堰巿一户三道溝十八户死者甚多章洞二户泉水坪四户又燒死三道溝上村六十三人松堰巿十六人夜中突行殺死心臓山五人（第三）延吉方面燒燬學校曰榆樹河·獐岩·依蘭溝·育英·細鱗河·十里坪·二道溝·九河洞八處·韓人家屋細鱗河灰幕洞六户人口一併被燒而死榆樹河四户天寶山九户洞五户依蘭溝南洞二户其人數則細鱗河灰幕洞六人榆樹河二人二道溝一人九水河一人茶條溝一人（第四）汪清方面被燒燬之學校曰大坎子·西大坡·韓人家屋西大坡十里坪十三户五十餘人盡被燒死　苒川一户大坎子四人又大洞四人此係於十一月中旬之調查按日軍殘殺者多爲有智識者與耶穌敎人而眞正獨立軍則早爲凖備日軍雖往難施攻擊也 
　　日本對於東三省初欲乘俄人失敗之頃起而代俄人繼續在華之權利卒因列邦耳目觀瞻所繫未能得手然在西伯利亞一帶東海濱省沿中東路一帶頗有布置最近則須撤退軍隊以免列邦之詰責惟對於哈爾濱仍欲保持保護主義勿使受社會黨人之侵犯業已派偵探隊一隊到哈歸石坂少將節制因日本軍隊由中東鐵路界内撤退後即以此項偵探代之聞尚有警察續來日本對於遠東近已抱退步思想内田外相及高等軍事會議所主張之對西比利亞及中國政策該國均認爲有損無益徒耗世在欵故已無形打消蓋日本在遠東之情勢不得不稍事收束也我國所設之特别法院原爲尊重外僑生命財産起見委曲求全以期合於外僑習慣而日本對於此事大不滿意欲使歸外交團或某聯軍國接管不知其意何在又聞哈爾濱設立有軌電車一事初則日人運動設立旣經華商爭回無何中國又欲與日人合辦日商允之矣乃近日忽又廢議不知何故 
[宜昌兵變之善後]  
　　各公團請懲變軍漢商會擬辦商團 
　　卾省最近旬日内兵變十數處尤以宜昌遭刦爲最鉅且殃及外商卾人迭次呼籲而政府迄今仍未聞有若何澈底之辦法故省議會前日開茶主話時决議電詰政府此項電文業於日昨發出略謂宜昌兵變姦淫燒殺殁累外商財産損失八九千萬人民慘死百餘人因是流離失所者又有二十餘萬人際此嚴冬啼饑號寒慘不忍覩政府對此難民如何救濟對於軍隊之野蠻軍官之縱容有無辦法務請迅賜施行以慰人心云云湖北各界聯合會亦有通電且代擬處置已變未變之辦法略謂本會主張所有宜昌駐兵無論已變未變均宜一律解散嚴懲帶兵長官不另派兵填防由當地居民自組民團自衛閭閻其餘已變之兵照宜昌一律辦理未變之兵亦應由中央迅速妥籌廢兵辦法將欠餉一致發清發一處餉即解散一處兵解散一處兵卽由該處住民組織民團以代駐兵云云現聞卾督已將宜昌變兵前第十三混成旅全部調省該旅長張繼善隨亦來省王且派員慰勞分駐南湖省垣各處則所謂懲辦與解散恐非政府空言所可辦到矣 
　　漢口商會以本埠爲全國商務中心點綰轂南北萃薈東西設不幸而有如宜昌往事必致動摇全局特擬仿照上海自辦商團以謀自衛日昨萬澤生會長會同各團聯合會長馬中驥及各帮會董函請漢口軍警政各長官在總商會集議有人主張照上海萬國義勇團辦法聯合租界商團協同維持華洋商場然討論結果只照上海自辦武裝商團辦法（額數）暫定二千人先儘各保安會商警改編不足再行添招但以商家子弟爲合格（經費）由商家自籌（職員）擬推杜鴻賓鎭守使擔任正團長萬澤生馬中驥爲副團長其他軍官則請督軍與鎭使遴員派充（槍械）呈請王督撥給一俟當道核准後即着手改編協同杜鎭使所轄之巡緝營防守華界商場但此係暫擬大概詳細章程則俟開大會取决而王督之核准與否猶無充分把握也至兩商會所推赴京請餉之代表盛伯常劉仁山則已於昨十九日隨同督軍所派之尹同愈金鼎馬德潤等乘京漢晚車北上並携有王督最懇摯之請餉呈文不知政府將何以應付也（十二月二十日） 
[卾省籌措軍餉之又一法]  
　　卾省官商會籌軍餉各情迭詳前報據最近形勢觀察似仍無若何發展惟王督鑒於客軍太多餉需不濟擬於治標治本雙方並進先將卾境客軍抽調四成各回原防其餘六成則暫仍其舊以維持卾省之防務俟大局平定一律撤退此治本辦法也至治標則莫急於籌餉但除兩商會所承認之五十萬元外餘欵借無從借故擬於京漢湘卾兩路加收運費二成並酌加鹽稅及百貨過境銷場稅以供挹注十六日省議會討論時頗多反對卽漢商會所允借之三十萬昨日開會籌欵時衆　怨萬會長之糊塗不應一再承諾致予各商以困難現當道旣限一星期交欵各帮存欵又扯用一空目前惟有由商會名義向銀行商借再由各帮攤還雖照此决議而大衆不悅之心事可以概見若再增加新稅必將大遭商界之反對微聞夏省長亦不贊成加稅以增加人民負擔顧王督方面則期在必行故與紳商議三界要人接洽異常忙碌並已電京報告請求核准兹將王夏會銜令知商會原文照録於下查卾省地方重要財政艱難改革以還久窮應付比年災祲迭見禍患頻仍以本省之稅收供本省之軍餉已虞竭蹶時覺支吾所有中央駐卾各軍兵多餉鉅力實不逮現陰陽兩曆年關在邇所有駐卾各軍欠餉核非三百萬元不足以資關發但現在卾欵拮据借無可借經本督軍省長再四籌商惟有懇請中央迅予撥發并嗣後籌欵接濟俾資維持惟事大欵巨勢非特派專員晋謁府院面陳一切恐難辦理完善爲此令仰尹旅長同金顧問鼎馬顧問德潤武昌總商會·漢口總商會共同前往和衷辦理務期現欵早日撥發嗣後籌欵辦法并予核准以利軍餉而資維持除分令外合行令仰該商會遵照會同辦理切切此令 
[程林表示無意圖湘]  
　　湘中迭起變亂純爲偉人之奪利爭權譚氏被擠下臺及本月五日之事變尤其顯著者也黑幕中主持人物除前此號稱四毒中之周某（湘省民黨中有龍鳳鱗蟒四毒之稱）因其别有遠圖不屑處於趙林之下已專程赴粤外其餘或已領得巨欵或已取得高官均各如願以償而去其有不能遂意者則因其所奉之首領未能捧出故仍不免鬱鬱靜極則動於是又各遣其黨徒組設機關預備搗亂俾一有罅隙即可捧其首領一躍登臺故連日以來所謂亂黨機關者又不時發現政府方面雖故作鎭靜然實偵探四伏嚴密搜查旅店娼寮不堪其擾前日所殺之文佩金石爽兩名即爲謀亂未成 
 
 
 

Page 7

 
 
而遭破獲者實則文等不過彼黨之小卒其原動力固仍屬高車駟馬且日與當道相周旋當道者明知之徽特不敢如何猶必通電爲之剖白惟一般好事者不免將其内幕宣洩於人以致外間轉輾轉聞而有某也蓄謀總司令某也蓄謀省長之談本省報紙不敢揭載則又藏頭露尾略紀二三雖經總司令一面嚴拿造謡之人一面令警察機關傳知各報館各慎重登載現在某謀總司令某謀省長之聲仍洋洋盈耳程潛以流言之多涉於已也昨特來電聲明謂譚氏去職湘人共慶乃未經旬餘忽有索餉之風潮發生誠事出意外深引爲痛而外間飛短流長竟謂此事與潛有關則又純出誤會潛年來飄零海外淡忘名利誓不再作馮婦云云又林修梅亦以聯帶關係同時電湘聲明其絶無野心尤絲毫無圖湘之意又聞程氏昨復由粤來電謂對於湘省財政可以代爲籌劃請即派人來粤以便接洽云云頃已由趙林派定陳强卽赴粤東與程氏協商矣 
[豫省匪禍之慘狀]  
　　鄭州函云近日豫境土匪日烈幾無一片乾净土上月安陽之大刧案密縣嵩縣之圍攻縣城其最著者也而廬氏伊陽宜陽魯山方城内鄉葉縣等處搶刧燒殺之案日輒數見行旅斷絶村舍爲墟其築砦自保者終日嚴閉砦門不敢開放日前西華又發現大股土匪十數桿其最著之桿首爲許收張金標許收曾架去于騰雲之女被鄉團將許拿獲送案知事王鍾睿竟將許開釋許出獄之翌日即將于騰雲之女砍死並將于之住宅付之一炬延燒十餘家張金標爲積年巨匪被獲在押王鍾睿又釋放之張本係逃兵黨羽極衆被釋後糾同黨百餘人將紅花集朱灣一帶挨村搶刦如田莊·軒轅村·趙莊·王莊·劉橋村·聶惟集·道陵崗·等一百餘村無一家得免者數十里内幾無人烟該縣鄉民赴省呈控王鍾睿運動五閆王李鴻伯·及國會某議員等爲之說項得不撤省河南知事中有安福臭味者八人王鍾睿其一也 
[邕垣通信桂省各方面之防務]  
　　桂省取銷自主宣告統一姑不論其結果如何然不能見容於西南在桂省當局亦自審慎周詳熟察環境之形勢湘省則内部初定滇省則閉關自守黔省又政務紛紜均不能尅日統一現具有攻桂之能力者惟粤而已故桂省軍隊之防禦方法其視綫急宜注重於粤邊日昨譚浩明與陸榮廷密商分配軍隊辦法其所定之計劃如下（一）邕垣方面接近欽廉爲一省之首區派定陸軍第一師全部譚儒翰一團陸雲高一團防守（二）梧州潯州方面劃爲特别軍區派定馬濟千餘人韋榮昌兩營馬曉軍一團林虎二團蒙仁潛三營劉炳宇五營韓彩鳳兩營黄培桂五營韋劉韓各軍隊多駐蒙江戎墟一帶而林虎軍隊則開往鬱林博白石墟等處以梧州爲第一軍站其餘卽調至平南桂平貴縣横州南鄉靈山各處防守以貴縣爲第二軍站（三）桂林柳州方面派定鎭守使李祥祿所部兩團秦步衢七營賁克昭所部一團防守（四）龍州百色方面派定統領黄玉珍四營鎭守使彭潔齋所部五營防守觀其大概情形柳州百色龍州三處兵力甚薄可知其所注重者乃爲梧州貴縣兩區故韋榮昌所部集中於梧州林虎所部則全數調至鬱林馬濟亦集大隊於貴縣蓋陸榮廷將用馬濟進攻欽廉林虎抄出高州石城韋榮昌則坐俟肇慶之有隙而乘也其次亦當引爲重要者則爲桂林蓋湘軍滇軍皆欲桂省有事李林諸氏方可由永明入桂伸其勢力於兩粤由此觀之桂省種種防務尚屬周密然雄兵數萬指揮者苟未得其人結果亦甚可慮也 
[贛議會搗亂後之大會]  
　　民選省長案與彈劾戚揚案同時通過 
　　江西省議會鑒於民選省長一案外間多議某黨有包辦壟斷之野心故龍議長特柬邀各團體各學校人士於十八日午前開會以表示並無成見到約數百人雖以該會大花廳爲會場亦座爲之滿該會散後省議會接續又開大會出席議員七十四人龍欽海主席匡世德請變更議事日程以原列十六題劉子貞等提議實行自治宜提前選出省長案改爲第一題黄用中自請以十七題省長民選應規定選舉法案改爲第二題衆贊成討論許久主席以邱玉麒修改黄用中提出省長民選應規定選舉法案付表决贊成多數復以三讀會再付表决全體贊成邱玉麒云民選省長旣經通過應速擬電通告各省議會及各縣各公團查照府院曁旅京諸同鄉等處更要急電報告衆然其說當場由秘書長擬稿即日分别拍發謝鴻藻云民選省長案通過可見人心一致但是選舉法速請自治起草委員擬訂俾便再定一個日期開各界聯席會公同討論斯時發言者多主張益雜主席乃云選舉法暫由本會自治起草委員擬訂限三天報告出來贊成者多數旋討論他案時讜言兩社議員又起唇舌盧常忽將去年提而未議之彈劾省長戚揚案提出姜伯彰及陳祖怡鄒恩沛亦提出同樣之彈劾案請主席加入第十四題旁聽者掌聲大作大有强迫卽時通過之概主席以盧姜鄒陳提出彈劾案加入十四題付表决起立者七十餘人初讀剛通過户外呌江西萬歲之聲幾震屋瓦斯時議場頭門被旁人把得非常堅固葉晉馨欲出外小解竟被公民扯回一時呌打之聲與爭閙聲同時大作幸議長議員設法維持致未釀成巨禍劉子貞發言請主席以二讀會同時舉行付表决讜言社議員因宗旨不同不肯起立合羣社亦有穩坐不動者而旁聽席上之參觀公民及學生均一片喊聲大呌打打各議員斯時祗得勉强起立且有僅呵一呵腰者亦有略將身子一抬便又坐下者此時計點出席人數共八十二人起立者同勉强呵腰者七十二人始終未起立者爲蔡世培顧沛章黄炳煥黄炳鉞燕世經等十人謝鴻藻劉子貞等以三讀會主張同時付表决贊成原案通過者七十一人依法定三分二以上之人數已超出一十五人以此最大之巨案不廢五分鐘功夫竟爾通過誠創聞也 
[王瑚抵甯接任續聞]  
　　新省長王瑚抵甯及接印情形已詳昨報今日（二十一）齊督在署公宴新舊兩省長軍界團長以上政界廳長以上均列席王齊下午一時同乘汽車至軍署席設於西花園會議廳一點二十分入席列席者四十九人齊督親自陪席席間無演說隨便談話三點散席即於西花園合撮一影以爲新舊兩長之紀念 
　　齊耀琳昨已電津浦路管理局要車尚未接復大約二三日内即欲離甯現已東裝以待省署各科人員定明日上午十二時在署公餞請王省長陪席並聞甯商會地方公會縣農會縣敎育會亦擬於二十三日在地方公會設宴祖餞 
　　於此有一瑣聞卽王瑚由輪登岸時遇竊是也王下輪時人頗擁擠其腰中之皮篋忽被毳手竊去王未覺察直至進城車抵蔡寓摸錢給車資始知皮篋不羽而飛篋中有現洋六元小洋數角名片字條數紙省警廳長王桂林得信卽責令本廳輪埠稽查嚴查至晚原物追還說者謂吾儕小民失竊從未聞能將贓物追回者即此可以知江蘇之警政也 
　　省立各校學生因齊即日離甯今晨（二十一）特舉行歡送遊行大會共十八校學生千數百人手執白旗大書摧殘敎育·蹂躪議會·任用私人·把持政權·等字樣行至中正街警察阻止不許通行旋警廳又派大隊武裝警察至遂將各校學生驅散 
[蘇議員董永成致王省長函（續）]  
　　（一）由於司法經費之不定也縣知事以行政而兼司法司法旣無確欵知事不能以分内應得之行政經費解囊津貼勢必假罰欵之名行納賄之實對於上峯對於地方且振振有詞浸淫日久遂至賄賂公行而不以爲怪此吏治敗壞之又一原因也今者欲矯正伊通寛縱之弊不外偵虚　而嚴賞罰所控而實立付懲戒不僅以撤任停委爲了事所控而虚按律反坐不准僞托民意以逃刑其有勵粗圖治者雖在代理期内或署期已滿不妨破格留任以盡所長如此則不肖知所懲戒賢者愈自濯磨而伊通數年養成之癰疽可一刀而割矣欲清知事之流品不外嚴甄别而定用舍將全體候補人員扄門嚴試文字果不通者令其回籍學習治理果不通者令其入所研究品行果汚賤者應亟立予斥退從根本上作一度之廓清而知事之人格尊矣欲養知事之廉恥必先規定司法之經費當司法未實行獨立之時應將司法經費列入國家預算與中央力爭或就本省設法必使經費有着而後可繩知事以法律矣以上三者就江蘇全體而言至江北患匪其苦痛尤爲特别夫匪徒猖獗原非縣知事之力所能肅清然使各知事能督率紳董認眞團練節節清剿匪勢不至蔓延惟其不負責任雖焚刦搶架日數十起而不報不勘視如秦越鄉董以官不可恃相率退縮而任匪猖狂應亟規定知事捕盜不力之處分整頓警伽隊專備剿匪之用（各縣用作衛隊如前清差役）責成保衛團勵行清鄉之實宮紳振作而匪患或可稍弭矣以上各節皆就實在狀况推其病之所自來而治其受病之處並非以高遠難行之事責難當局亦非好爲已甚之詞妄凟清聽也如蒙不棄蒭蕘而獲見諸施行此後江蘇各項行政之内容永成當就管見之所及愚慮之所得不憚再進狂言而供採擇焉 
[國立東南大學籌備處成立]  
　　敎育部决議就南京高等師範之一部擴充建設東南大學并委任南高校長郭秉文博士兼任東南大學籌備員詳情已見前報兹聞博士接到部令後即着手組織籌備處已於十五日正式成立聞將積極進行期於三個月内籌備竣事俾東南大學得於明年暑假期内與南京高等師範同招新生以慰中等學校畢業生有志研究高深學術者之渴望兹將其已經報部之籌備處簡章及職員名單録後（簡章）（一）本處定名爲國立東南大學籌備處專司籌辦東南大學一切事宜（二）本處設主任一人由敎育部委任之籌備員充之副主任一人分股股員若干人事務員若干人書記若干人由主任延聘之（三）本處設在南京高等師範學校（四）本處爲辦事利便起見分設下列八股甲組織系統股乙經濟股丙校地推廣規畫股丁建築計畫股戊校章編訂股已招生股庚公布股辛購置股（五）每股股長一人股員若干人由主任就南京高師敎職員中分任之遇有臨時需要或酌量另聘其規約由各股另訂（六）本處一切辦公人員除臨時另聘酌定薪水外其有南京高師職務者均盡義務（七）關於一切籌備事項分别緩急擬定進行日期表以期迅速竣事（八）籌備日期自九年十二月十五日起至十年三月十五日止（職員名單）主任郭秉文副主任劉伯明組織系統股張諤柳詒徵徐則陵劉伯明經濟股張準孫洛鄒秉文衛挺　生校地推廣規畫股葛敬中原頌周周鈴孫鄒秉文建築計畫股涂羽卿李文　孟迺釗校章編訂股陶知行孫洛劉伯明張諤鄒秉文楊銓涂羽卿饒冰士招生股陸志韋廖世承孫洛鄭宗海陳鶴琴公布股鄒秉文胡先驌林文蘭王伯秋廖世承購置股李文　王　張凖涂羽卿書記張景范趙　事務員程嘉瀛謝祥生徐祖幹 
[南京快信]  
　　齊耀琳擬今日（二十二）離甯因津浦路管理局尚未復函有無專車未知大約明後日准行南京學生聯合會擬俟齊耀琳臨行時仍結隊執旗作反面之歡送 
　　蘇當道尹王莘林滬海道尹王賡廷徐海道尹程道存蘇州警廳長李明遠淞滬警廳長徐國樑昨均來省謁賀王新省長 
　　嚴財廳長昨已由滬返甯 
省參事會聞定十一人均省議員如黄炎培鮑貴藻陳大猷朱紹文張福增黄守孚黄次山王發蒙胡允恭等均有希望 
省議會昨日（二十一）大會到六十七人不足法數又未開議旋改開談話會議决再用急電分促回籍各議員來省免誤會期 
　　武進旅甯學界同鄉會函蘇議會請毅力進行人民願爲後盾淮安縣商會來電請繼續開會並慰問吳江縣農會來電請移會蘇州高淳縣敎育會來函請與絲業交涉願爲後盾山東省議會來電機工暴動請據法力爭並請將辦理情形示知安徽省議會來電機工暴動已電政府嚴懲並慰問 
　　吉林延琿和汪東五縣公民聯合會等來電公推代表赴各省陳述邊情請接洽 
　　江西旅甯同鄉會昨電京反對丁乃揚長贛 
　　江蘇全省水利協會開常年會各縣研究員來省者已有三十餘人韓國鈞昨由滬來甯住水利協會 
[杭州快信]  
　　貨捐附徵賑捐一成浙省計有六十餘萬金商民雖表示反對而財部仍來電稱災情浩大請先行如數籌墊俟收集後劃還以濟需要 
　　杭總商會因所得稅及印花新章兩案訂二十二日召集各府屬商會代表來省會議現已到有衢州湖州金華等屬代表嘉紹等各商會尚未報到故須延期 
　　省長交議省參議會案經議會付特務審查選出審查員鄭凝徐卓羣等三十一人今日（二十二）上午開會審查聞商學兩界亦向議會請願加入 
　　查辦實業廳長雲韶案今日（二十二）已列入議事日程聞温台屬議員五十餘人多不主張通過恐難足數 
　　省敎育會坍塌房屋除原匠賠修外估添工料三千餘金現將次完竣定二十六日開評議會提議籌募是項經費 
地方通信 
[蘇州]  
　　議員來蘇前日國會議員蔣曾燠偕同吳縣省議員馮世德由甯來蘇下榻於丁家巷鐵路飯店聞蔣君此來爲國會選舉事宜與各界有所商榷日昨（二十號）特在鐵路飯店設筵宴請蘇州報界同人藉以聯絡感情是日到者爲石雨聲顔心介馬飛黄陳壽林柳濟安諸人 
　　遜帝尚賜諡法蘇垣西街曹紳福元本年八月十三日在籍逝世本月初七日同鄉某京官在京奉到清室上諭已故護理河南巡撫曹福元忠貞懋著切德昭垂著特恩予諡文慤欽此等因當由某京官電知曹氏家屬聞曹氏定於出月初開喪發引目下已預爲布置一切矣 
[無錫]  
　　油餅巿之近訊無錫機器各油廠以荳油餅銷塲呆滯荳油少出開盤甚爲老辣惟因滬巿開盤帶枯故近價稍跌兹將十二日之巿情録下牛莊荳油大托每擔十元菜油十七元五角麻油二十三元五角籽油原碼十一元四角恒德廠荳油漕秤每担十四元一角六十三磅荳餅一元五角七分四百七十兩荳餅一元云 
　　銀樓發展營業錫地近年銀樓業異常發達當以去年爲最今歲則稍形減色城内扛鐵橋下吳恒孚銀樓自開張以來營業尚稱發展今秋曾在北門外大橋下分設一號定名慶雲近該號爲發展營業起見擬在靖江設一分號已派孫某赴靖着手籌備矣 
[吳興]  
　　檢查日貨風潮近聞吳興洋廣京貨等業自得商會調停先行開巿不過爲暫時之計商人方面以學生抄去日貨業經盡行焚燬曾無一物提出留爲證據故洋廣貨業各商號藉口國貨爭執頗力且要求學校賠償學界方面則恐該業仍有私運情事每申班到埠仍盡力檢查並相約隨獲隨燬惟令各店派人會同檢查兹將兩方電文録下（商界電）督軍省長鈞鑒湖州中學師範甲種商業等校學生借查東貨爲名糾衆擁入搜抄不加研究盡行攫取損失巨萬商店無可營業祗得閉巿哀求維持以保治安不勝迫切待命運至吳興洋廣京貨各業百餘家同叩（學界電）省長敎育廳長實業廳長鈞鑒此次焚燬日貨事前曾與各商號訂立條約均經蓋章在案成案具在豈容諱飾且協泰和焚燬者純屬日貨衆目昭彰尤不得妄自揑造此事純由本會主張與學校無涉合併電聞湖州學生聯合會叩　 
[鎭江]  
　　撥欵疏濬運河江北運河水勢漸涸清鎭小輪難以通行齊省長特電令江北水利局會同道尹稟商督辦將淤淺處所趁此冬令撥欵疏濬以興水利 
　　飭設監獄敎誨班江蘇高等檢察廳長以各縣監獄前奉部令飭設敎誨班庶罪犯可以改過自新前經訓令各縣設立現查各縣未曾設立者尚居多數昨特令行鎭屬未設各縣應即尅日一律添設聞各知事均已奉令遵照矣 
[揚州]  
　　盜刦小輪銀洋鎭江義商揚子公司清鎭班小輪昨由清載客駛鎭道出高郵湖時值夜深詎突來湖盜多人駕舟登輪衝開押木房間（即賬房）打刦經水手抵禦祗被刦去二千餘元之銀箱一隻然乘客已飽受虚驚聞該輪抵鎭後已具情呈報鎭江交涉員限令高郵縣緝獲贓盜 
　　慎重國會選舉淮揚道尹公署調令縣署以奉内務總長電開本届國會選舉中外觀瞻影響於和平統一之前途及代議制度之眞價者關係綦重自當掃除積弊各節總統已嚴切禁止查選舉流弊多在初選調查之時初選監督須秉公慎擇調查選民資格依法定條文核實列册不可遺漏不可冒濫更不可揑造名籍虚僞登載此屬於調查員之責任又如選舉人名册造成應加審核有遺漏則追加有冒濫則剔除有虚僞則檢舉此屬於初選監督之責任各有職司無從諉卸大則受刑法上之制裁小亦不免受行政上之處分烏可不妥慎從事自顧考成等因爲此令仰查照云云 
[甯波]  
　　四師童子軍宣誓式本月十九日下午甯波第四師範學校童子軍補行宣誓典禮是日上午先開會歡迎江蘇童子軍聯合會總敎練顧君拯來蒞會次行宣誓式宣誓禮節首由吳鳴時君報告該校童子軍本學期改組情形畢唱國歌行宣誓禮當由團長戴志剛君授與證書勉勵備至唱童子軍歌末由顧君演說大致謂童子軍之眞精神在能遵守童子軍願詞規律否則課程雖佳一沐猴而冠耳顧君復盛稱該校童子軍精神不置并贈該校青年幸福匾額一方乃攝影而散次日顧君復至甯波工廠參觀童子軍由該廠開會歡迎演說大致與前相同按顧君在江蘇無錫首倡童子軍經騐頗富此次來甬亦江浙童子軍携手之先聲也 
[杭州]  
　　旅浙京師國立法政同學會開會旅浙京師國立法律法政財政同學會於前星期日下午一時在馬坡巷官立法政學校大講堂開冬季大會並依章更選正副會長及各項職員當經投票選定陳君駿業爲正會長沈君秉德爲副會長任君鳳岡姜君恂如王君伯屏周君篤孚鄭君哲明何君建章陳君於邦劉君世鶴章君肇修張君其昌向君繼賢梁君藕香等十二人爲幹事矣 
雜評一 
[各有年關（默）]  
　　中央政府以無法渡年關故而責各省解欵接濟豈知各省官吏亦正以無法渡年關而日在無可如何中也各省官吏以無法渡年關故而責商民籌欵發餉豈知各省商民亦正以無法渡年關而日在無可如何中也然政府與官吏雖無錢猶可取之於民又可借之於國内外銀行家此難渡之年關尚有勉强張羅之法若商民今年之年關旣受世界金融之影響又遭匪亂兵變之損失加以年歲之凶捐稅之重人人有年關即人人有無法渡年關之感而於是商民之年關更較政府與官吏之年關爲難渡矣 
　　是故今日之政府與官吏苟一詳察商民之年關狀况理應設法維持以助其渡此難渡之年關若非特不能助而日日以籌欵責商民是但知已之年關而不顧商民之年關也豈痛　相關者而如是哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[監視選舉團往來函電]  
　　請王省長撤懲玩視選舉之初選監督 
　　江蘇公民監視選舉團成立以來未及匝月各地紛紛響應起而組織者日有所聞兹將該團最近往來函電彚録於後 
　　致王省長電江蘇王省長鈞鑒本團鑒於吾蘇歷届辦理選舉種種黑幕言之可歎可恥爰本全省民意組織江蘇公民監視選舉團於上月間宣告成立並向内務部曁鈞署備案願本良心選舉之主張輔官廳監督之不逮諒荷鑒察現在各縣繼起組織者紛紛響應良由以前所受之痛苦旣深知非羣起而自盡監視之天職則種種流弊仍難湔除果使前二届之選舉官廳能實心辦理不爲奸紳劣董所把持則地方人民本無庸起而監視今第三届選舉開始辦理而各縣選民數發現浮開冒濫之弊已層見疊出最著者如嘉定太倉吳江高郵等縣均有浮報確證初選監督所監所督者何事非屬昏聵糊塗即係縱容舞弊所可慨者本届選舉迭經大總統内務部曁鈞署諄諄誥誡不啻三令五申而各縣初選監督仍敷衍怠忽視若具文欲期刷新選政戞乎其難鈞座清正廉明夙爲蘇人欽仰兹當旌節初臨敢以蘇省各縣辦理選舉現狀急於奉聞務懇鈞座加以整頓將各縣初選監督之玩視選舉者迅予撤懲以儆效尤而維選政吾蘇幸甚江蘇公民監視選舉團養 
　　復吳江分團電盛澤鎭公民監視選舉團張季琴君鑒號日來函已悉此間已專電玉省長陳請整飭各縣知事辦理選政並電吳江姚知事予以忠告促其反省尊處組織監視選舉團順大衆之公意杜不肖之奸謀本以民意爲後盾不恃官廳之蔭庇仍望母隳初志積極進行盡監視之天職期選政之刷新不使魑魅魍魉之徒再現於化日光天之下本團同人願與貴團同志共勉之江蘇公民監視選舉團養 
　　致吳江縣知事電吳江姚知事鑒頃據貴邑盛澤鎭公民監視選舉團報告此次組織監視選舉團向貴知事呈請備案竟遭批駁深堪詫異查吾蘇歷届辦理選政官廳不特不能盡監督之責甚至見好劣紳惡重通同舞弊致留不可洗刷之汚點地方公正人民引爲大恥今者第三届選政開始辦理人民鑒於前車起而防備是以全省各縣有監視選舉團之組織順正當之民意杜不肖之奸謀一而剔除私弊保持清明一面輔助官廳刷新選政原與官廳爲友非與官廳爲敵貴知事不察擅行批駁是何用心貴邑此次調查選民册迭據公民函告僅盛澤一區已有浮開冒濫之確證乃不自整頓縱容辦理選政人員公然舞弊反嫉視監視團之組織故意齮齕此中情節益滋疑竇爲特專電忠告迅將無理之批示立予取消舞弊之人員嚴行懲儆以順民意而重選政江蘇公民監視選舉團養 
　　泰縣來電西門林蔭路江蘇公民監視團鑒泰縣監視團業於本月删日開會成立舉定幹事除函請初選監督備案外合聞泰縣程式吕鳳藻等百三十六人效 
[旅滬浙人組織自治協會]  
　　聯合通信社云旅滬浙人今發起旅滬浙江自治協會該會會所定於法租界仁和里八號兹將該會宣言録下浙江光復幸免兵禍是以秩序上似較各省稍爲完整然浙之人民正因此感受環境之束縛存得過且過之心經世界自治潮流蟠天際地而浙民獨寂然無動沈酣若睡說者幾謂浙民殆無人心者歟嗚呼浙人所身受要惟浙人自知之浙江形勢上之破壞雖不若他省而精神上之痛苦實較他省爲尤甚自洪憲叛國以浙爲外府予取予求無敢或抗苛捐層累剥及尸骨公産標賣不顧名勝兩浙之元氣久已剥蝕殆盡丁已以後浙江遂永爲北兵駐防區域年餉至三百餘萬四年以來數逾千萬省庫收入首提軍用而司法敎育實業水利諸大端均無從發展益以吏治窳敗捲逃公欵幾成習慣以是各縣之積榖隄防孤貧各經費往往爲貪吏席捲而去浙民之茹苦忍痛迫於積威控訴無門全省報纸雖非戒嚴亦受檢查地方士紳稍露圭角便難立足箝制壓迫無微不至嗚呼吾浙民之寂然無聲詎果無人心者歟上海離浙最近浙人之旅滬者亦最多其於浙事之内容當無不瞭然孰無廬墓孰無宗族孰能永舍父母之邦不作首丘之計其忍令浙江長此沈淪而不一思援手乎同人愴懷蒿目組織旅滬浙江自治協會冀合羣衆之力以爲我兩浙父老兄弟之後盾掃除障碍促進自治志願所存百折不回生死所系萬夫齊力爰貢芻言以爲左券云 
[靈生學校校舍開幕紀]  
　　靈生中學及靈生工藝學校在江灣路新體育會路係先施公司總監歐靈生君與其夫人歐譚惠然女士所創辦昨日爲其校舍及住宅落成行開幕禮之期中外來賓約百餘人午後二時先開茶會並參觀校舍三時行禮其秩序如下（一）唱詩（二）祈禱（黄其馨君）（三）歐靈生君宣布開會詞云「敝校校舍經始於前年今日始幸告成其創辦之緣由敢爲諸君述之鄙人經商來滬於兹五稔雖久欲興學奈僅具商業知識學務非所嫻悉因内子平日尚注重敎育爰以是委之今所持辦學理由有二甲準諸基督博愛之理當節衣縮食力謀公益以求同胞共享安樂乙鄙人年已六旬經營商業心力交瘁深知世路艱難念徒積財以供後人所益者小不如知體三育爲歸宿云云（十）（一）校歌（靈生工藝生）（十）（二）黄任之君演說詞云「貴校校舍今日開幕承招演說至荷至幸愚意人當不私已而愛羣我國昔多樂爲慈善事業者而又往往不得其法近年國人亦漸有見及此以實業家助興敎育是誠至佳之現象也惟據敎育會調查統計僅就江蘇一省言每年中等學校畢業生百人中之七十不能得職業此種事實極可驚慨今歐君伉儷能雙方兼顧興辦此種造就有用青年之學校無任佩慰此後惟願歐君及全國實業家營業均能發達各奮志助興敎育則眞救國之最良方法也」（十）（三）來賓致祝詞（十）（四）校長致謝詞（十）（五）國歌（十）（六）祝福茶會五時許始散 
[務本女校之歡送會]  
　　本埠尚文路第二師範學校校長賈季英將次赴美考察敎育十九日該校校友二百餘人公宴於也是園昨日（二十一日）西門外務本女校敎職員及學生六百餘人亦開會歡送下午三時起先唱校歌次校長張懷之女士報告略謂賈先生任本校敎育科敎員已届年餘不特於功課上非常熱心卽校中一切設施亦每竭誠指導今悉賈先生將赴美考察特開會歡送云云次請賈君致訓辭遂就此次赴美考察敎育之要點一一揭出謂關於師範敎育·小學敎育·及最新之小學校設計問題等將特别注意云次來賓黄任之演說將五年前赴美考察所得擇要提出爲賈君作參考大致謂美國之敎育其制度固與東方不同而其敎育之精神亦與東方大異 
 
[今日抵滬之美銀團代表史蒂芬氏]  
　　美銀團代表史蒂芬氏乘昌興輪船公司之蒙梯格爾號來華已誌前報該船本定二十一號抵滬昨據昌興公司消息蒙梯格爾號抵日後因事延期出發故史蒂芬氏改乘日船LyoMaru定今日（二十三）抵滬而蒙梯格爾號須二十七號進口云 
用財以益社會所益較大顧欲益社會扶單寒與之以錢不如與之以學藝以此二理由故决以辦學爲務也且社會生計困難女界爲尤甚皆由於無敎育·無職業之故今敝校對於廣東及他省婦女在申或因家貧·或因守寡不能自立者爲設工藝選科中學係今年臨時創辦者幼年貧苦之男生亦可兼收鄙人自顧棉薄無補萬一深望我國同胞犧牲個人私益以謀社會幸福尤望諸君切實導助敝校幸甚幸甚」（四）歡迎歌（靈生初等生）（五）校歌（靈生中學生）（六）宣布該校經過情形及現在組織法（歐譚惠然校長）（七）中文表演（靈生學生）（八）王儒堂君演說詞云『今日恭逢盛典榮幸無已西人有言曰「事實之發言其音高於空論」（DeedsspeakLoudertbanwords）故鄙人來此亦無庸詳爲演說但廣瞻一切已多愉快欽遲之感想今請略述兩端如下甲我國人衆而富者亦衆然試察其能捐資辦學者果有幾人倘國中每地有一人能慨然從事於此則全國之總數已有可觀惜終未能如是也今歐君伉儷乃辛苦經營此兩校實可欽佩所願國人皆聞風興起獨力不足創校者則合衆力以從事前途將大可樂觀也乙我國現在未嘗無學校然若不審慎則學校愈多而生計愈困因徒學分利而不學生利其害正未堪設想也今歐君伉儷有鑒於此乃創此種能授學生以生利方法之學校誠尤獲我心矣用謹祝兹兩校前途發展並願國人覺悟多創此類學校也』（九）唱歌（郇光學生）（十）陳士超女士演說其旨謂學校於注重實用時仍宜以德多方設喻聞者欣然沈信卿李頌唐等均有演辭或闡發黄君之說或表歡送之忱辭皆懇切次該校敎員湯濟滄嚴景先丁守吾等各致辭或將平日從事女子敎育之疑點托賈君調查或請賈君隨時將調查所得報告其大概次該校學生代表張傑人致歡送辭次唱歡送歌晚間復設席欵宴云 
[上海銀行公會反對鑄幣借欵]  
　　上海銀行公會昨致北京兩電照録如下（其一）北京幣制局張總裁鈞項聞津廠向華法借欵所訂條件有購買材料鑄售銀銅各幣如成事實無異完全包辦國權喪盡羣情憤激且聞該行由台端主持事涉嫌疑尤宜迴避務祈鈞座迅賜取消以順輿情而免物議上海銀行公會養（其二）北京銀行公會鑒銑電悉此間頃致張總裁電文曰（全文見上）等語特此奉聞上海銀行公會養 
[殖邊債權人之呼籲]  
　　催兌殖邊商困事務所昨因殖　債權事致松滬護軍使署書云敬啓者本埠殖邊銀行自停業以來倐將五載商民交困慘不忍言雖經敝事務所疊函北京總行曁國務院財政農商兩部及各官廳竭誠呼籲復推代表到京催兌終難動當局之聽旋蒙前李故督電致該總行及與該行有關係之各機關爲民請命亦未得辦法表示衆債權至此計窮力竭無法可施惟有吞聲忍涙以待時機今乃受創日深困苦已逹極點兼值金鎊驟縮商有破産之虞米價奇昂民有絶糧之厄斯時殖邊而能開兌亦屬一線補救之方且復嚴冬將届更有婦老孤寡或恃此節衣縮食之資藉作養命之源者又將號寒啼饑將何卒歲刻該行鈔幣竟同廢紙而存項及儲蓄等類更無活動餘地商民歎累控訴無門素稔鈞憲痌瘝在抱惻隱存心吾債權欣逢斯遇將見天日重明萬乞鼎力維持迅電國務院轉咨財農兩部速籌現欵協同該總行立即派員來滬限日清理以蘇衆困而利民生母任迫切待命之至 
[牛莊銀號倒閉之滬聞]  
　　字林報云上海接到消息牛莊某重要銀號業已倒閉牛莊習慣銀號除辦理銀行營業外兼作貨品買賣故其倒閉殆有兩種關係焉聞此銀號向作日洋與紙幣之生意爲數甚鉅營業損失遂致倒閉虧空三百餘萬上海錢莊數家亦在債權人之列 
[兩商會會議附加賑捐紀]  
　　滬上各業商否認附加賑捐一事經南北兩商會聯合訂期二十二日開特别會議昨日下午四時在滬北總商會議事廳開會到南北巿各業代表人數較上次會議時增多數倍當經南北兩商會會長向衆陳述謂附加稅一案曾經迭奉江蘇財政廳嚴財廳長令飭上海稅所俞所長轉知商會傳諭各業商務各遵照暫行記賬辦法云云但現在商業上對於此案已迭次電部力爭迄今二十餘天仍無切實之解决方法所爭商業不特上海一隅卽各省省議會總商會總商會等亦皆先後電請取銷前令竟無效果云云述畢因諄勸各商謂現下年關期近商業漸形活動可否量爲通融如果所爭目的不逹各商一旦輟業恐將自棄營業之利益而於地方治安亦有所關云云衆商仍不受勸依然一致否認要求兩會再會銜電呈財政部國務院等趕速收回成命一時會場人聲鼎沸口呼附稅如果實行記賬祗得一致停止營業南北巿俱行罷巿藉謀最後之對付云云兩會長亦拁为可再勸祗得再行拍電呈部籲懇直至傍晚六點餘點始行散會 
[縣知事致兩商會函]  
　　爲議禁私運米糧事 
　　上海縣沈知事致南北巿兩商會公函云逕啓者案奉省長沁代電開據該縣南北浙江路商界聯合會二十一日代電稱滬上新米秈米來源日旺半月來米價由七元漲八元而至九元零聞近日打包上棧希圖偷運指不勝屈敝會平糶三月價祗七元自幸米價漸平業告結束今目覩時艱徒呼負負不揣冒昧合無仰乞鈞座鑒核迅委幹員來滬立予嚴懲實爲公便等情查蘇省米禁甚嚴而米價仍復有漲無落據稱近聞有打包上棧希圖偷運情事如果屬實亟應嚴禁合亟電仰該知事嚴密查辦母稍怠忽以維米禁並轉行該會知又奉省長沁代電關據滬北六路商界聯合會養代電稱蘇省米荒兩年時見今夏滬地缺糧震動全埠後經各團體合力維持方免刦船搶店之擾亂按今秋全省收穫稽核森嚴不致外溢則明年尚可免今夏之現象兹閱報載新閘橋南合記米行新閘橋北萬隆米行蘇州路振興米廠等日夜打包意圖私運巿上米價復有增高此種奸商只圖肥已不顧大局罪大惡極言之痛心商等同居滬地無食不生事關切膚難安緘默除函請米行公所確查措辦外爲再環電省長顧全治安首重民食嚴禁出口並飭江海關上海縣實地調查依法懲辦等情查蘇省米禁未弛現值新榖登場米價仍有增無落據報載各米行米廠等日夜打包意圖私運如果確實殊與民食有關合亟電仰該知事查明法辦具報又奉滬海道尹令開據南北浙江路商界聯合會前代電所稱各節合即隨時嚴密查禁以免偷漏而維民食各等因奉此本知事奉前沁電復查閱滬上各報載有新閘橋南合記米行新閘橋北萬隆米行蘇州路振新廠等日夜打包意圖私運等語當經飭派妥員前往密查去後兹據該員呈稱查振新廠專代行家碾米近日陸續打包儲棧之米約有萬石合記萬隆向做洋商出口生意亦有萬石左右存於興業銀行棧房此項米石在新貨上巿時收進以待善價而沽彼商人營業性質先期存棧圖利在所不免至私運一層有無證據現在秋收豐稔各路需米尚不甚亟但使海關車站查騐勿懈不爲所朦則偷運無從自難施其伎倆矣等情查復前來本知事復查上海向非産米之區全賴各埠來源暢旺接濟民食故米價之低昂必視來源之暢旺與否爲斷本年秋收本省與隣省均尚豐稔來源自不致短少而近來仍復有增無減說者咸疑爲私運出口所致上海地屬商埠碾商米棧多在租界欲調查其私運實非易易惟奸商如果有私運情弊總不出水陸兩途擬請省署重申禁令通飭各關督各稅所曁水警廳切實查騐以杜偷漏一面仍請貴商會會同米業董事邀集碾米廠商及各米商妥議禁運辦法勿得再有大宗囤積以維民食除分呈外相應函請查照會同米業董事妥爲籌商辦法函復爲荷云云 
[五團體通告會議反對兩新稅]  
　　民國路·及大東門·東北城·邑廟豫園·北城·等商業聯合會五團體又中華國貨維持會等昨發公同通告云敬啓者前因中央政府欲將印花稅加增四倍所得稅繼之實行並於貨物附收振捐現已定於民國十年一月一日起徵收敝會等伏念近年時事多故金融緊迫以致商業凋敝百物昂貴生計艱難已達極點而政府忽欲推行此種疊牀架屋之苛稅直置民情於不顧如此變本加厲剥盡民膏凡我商人其何以堪倘不協力同心共圖挽救則　膚之痛有不忍言者故敝會等有鑒於此特於陽曆十二月二十四日卽陰曆十一月十五日准下午二時假滬南外毛家弄縣商會内開各團體聯席會議以便討論一切進行方法事機迫切定荷贊同况乎貴會爲商界之領袖實各業之樞紐而且此事關係商人命脈天職所在理當一致届日務祈貴團體推派代表蒞臨與議俾得共籌良法庶幾羣策羣力得收集思廣益之效仰祈千萬勿却不勝盼切之至專此字上卽頌公綏云 
[法租界商業聯合會消息]  
　　法租界商業聯合會昨日遷至西新橋德順里二號新會所該處商民對於租界行使印花稅問題前有展至十年一月一日施行之說爰再函致總商會要求設法拒絶原函如下敬啓者租界自本年發生行使印花問題商民震恐幸賴貴會體察情形不予承認今適已將一載致未實行母任感紉竊以印稅官長前有展至十年一月一日起凡住居租界華人仍須一律貼用等情爲時將届深恐死灰復燃且行用印花而有華洋分别於心殊覺不甘而政府祗知歛財不知商民正值困難之秋何能再加擔負爲乞堅持到底務逹取銷此舉以順衆情云 
[公益紗廠本年之盈餘]  
　　怡和洋行所經理之公益紗廠昨日開會决定今年十一月底以前一年内之股息除已發半年息銀二兩共計十五萬兩外再發給每股息銀六兩計七萬五千股合銀四十五萬兩統計一年内盈餘共爲七十九萬四千四百七十九兩有零 
[王揖唐最近之行動]  
　　聯合通信社云有某君新自日本歸據云王揖唐氏自到日後往來於東京神户間延聘浙人陳某隨同敎授英文並在關西大學社會學科報名聽講每日以二小時爲率約至來春可以卒業有往見者談及政治但摇首示懊悔詢其有無活動之意則曰爲時尚早云 
[李鼎新回京]  
　　海軍上將李鼎新日前往厦門與南方海軍司令林永謨磋商海軍歸北無效等情曾紀前報兹悉李氏已於前日由厦門乘輪回滬當即搭乘滬甯火車到寧換乘津浦火車回京覆命矣 
[第五批遣散龍軍一部分抵滬]  
　　龍濟光部下解散之振武軍第五批約四百名由津乘車抵浦已誌本報兹悉其中一百六十三名已乘滬甯路貨物加車於昨日（二十二日）晨三時抵滬現寓名利新甬昇人和等棧内其餘之軍或乘輪船來滬云 
[近日米糧打包上棧之消息]  
　　滬上米業中因米貴問題雖有人發起查禁囤積出口等種種弊端然究不過發米行一方面緣發米行專做批發與各米店價貴則成本較鉅頗有不利而做包子及米客人等則惟利是圖餘皆勿顧近日北巿打包者雖仍有在租界洋棧中私做尚不敢公然無忌至南巿方面前昨兩日中有某行等買進青角等貨中關米計打上棧包子三千餘石現皆上浦東各洋棧中存放以待善價而沾云 
[商榷中之滬閔柘長途汽車]  
　　邑紳李顯謨黄申錫二君發起創辦滬閔長途汽車預備築路曾經分函上海松江二縣先爲立案等情已誌前報兹悉李黄二紳於本月十八日偕同工程師周贊邦並測繪員等由閔行起程經過北橋顓橋翁板橋朱家行新龍華等處沿途查勘汽車路線直至南火車站爲止並定日内開始測量路面寛闊以便釘立標誌而資興工築造一面呈部請求立案又聞奉賢南滙松江三縣紳士某君等以由海頭柘林經過南橋至閔行浦南爲止亦須開築汽車馬路俾與滬閔汽車一氣貫注較爲便利昨已商由李黄二君請爲一手經辦並於立案呈内定名爲滬閔柘長途汽車路云 
[福佑路越貨傷人案五誌]  
　　福佑路明通柴炭店前遭盜匪三名刦去該店主婦金鐲一雙復槍傷店夥桑永興當時報警將桑送往紅十字分會醫治由該會醫生查得桑左脇下受有槍傷連日施用手術迄未取出槍珠直至前晚始得將槍珠檢出傷口用藥封固據醫生云桑之生命可保無礙昨午用電話通知檢廳存照云 
[全滬音樂大會記]  
　　今晚八時仍行開會價目兩元·一元·半元 
　　昨爲全滬音樂大會開會之第一日於下午四時半在南京路議事廳舉行中西男女來賓約一千餘人男女各敎會學校學生唱歌者共計二百六十人女生佔十分之九此外尚有著名歌者夏蓮荷小姐MissM·B·Olive鐵爾孫·田克遜兩夫人Mrs·F·Tillson　C·D·Dixon及計恩·屈禮門兩先生Mr·C·SKeen　R·C·Treman等清唱曁工部島樂隊熱忱贊助共演十四節分兩次奏唱第一節工部局樂隊奏樂悠揚激越悲壯悽凉恍聞笳鼓十八拍甚爲悅耳第二節全體唱旭日束昇西詩第三節屈禮門先生低音獨唱第四節全體唱詩共分三段第一段曲名「服從權力」第二叚曲名「靜夜」琴韻幽凉歌聲清細頗足怡情第三段來賓全體合唱「爲人忠實」聖詩第五節未唱第六節夏小姐迭夫人計屈兩先生四音合唱第七節全體唱「上帝喻言詩」繼爲休息由青年會西幹事陸維廉君報告宗旨並請來賓將開會盛况轉告親友明晚偕來共聆清歌尤爲歡迎云說畢旋復二次奏樂第九節全體合唱聖誕祝歌第十節屈先生低唱「廟門開」曲歌聲悠遠且饒鼻音十一節學生來賓唱詩十二節計屈兩先生合唱十三節全體唱詩十四節中華祝歌閉會已七時許矣 
[昨日南洋約翰决賽足球記]  
　　結果爲二與一之比約翰勝 
　　南洋約翰兩大學之足球隊向來著名今歲東方八大學比賽優勝者仍推該兩校於是該兩校約期决賽初於十六號在約翰操塲比賽一次結果爲一與一之比未分勝負於是　約二十二日假麥根路大操塲决賽昨日屆期天朗氣清滬甯路特開專車迎送觀客各界人士蒞場觀者可五千人兩校學生可千餘分立球場四週手執小旗各唱校歌下午三句鐘雙方球員到塲開始比賽公正員爲西人福爾東君警笛一鳴各逞身手兩校學生則 
 
 
 

Page 11

 
 
摇旗呐喊助壯聲威初南洋方面頗覺得勢酣戰經　約翰球員嚴壽康君冲鋒直進破南洋之陣踼一球入其門約翰學生聲勢陡壯旋休息十分鐘再易地而戰不移時南洋又負一球約隔二十分鐘南洋隊員杜榮棠君奮勇攻進約翰一球結果爲二與一之比約翰奪得錦標云 
[河南旱災救濟會演劇籌賑]  
　　河南旱災救濟會定於舊曆本月十六日假座大世界劇塲請各舞台藝員分日夜兩次會串好戲入場劵每劵售一元（連門票在内）所得之欵悉充賑濟 
[淞滬糧食維持會開會預紀]  
　　淞滬糧食維持會昨發通啓云敬啓者本會訂陰曆十一月十五日（星期五）下午五時假浙江路商界聯合會事務所開第一次籌備會討論米價籌議良善方法届時務請光臨　會或推派代表或郵寄卓見聯袂偕來准時蒞會以利進行事關公益幸勿觀望曷勝翹切待命之至 
[外洋輪船進出口行程]  
　　英郵船公司經理印度鴨家公司之芝鴨家號昨由厦門開來於上午進口現泊於公和祥碼頭起貨該輪自印度喀爾格特運來之進口貨以芝蔴爲最多共有四百餘件餘悉爲雜貨本日清卸各貨後便須開赴神户又有維昌洋行之印第司號由瑞與開出現已從星加坡經香港來滬將於本日進口該輪進口貨中以洋紙爲多又有攝本號現在亦經駛出已在中途大約尚有三星期之行程便可到滬又大來洋行前向交通部租船監督處議租之華甲號輪船兹因修理竣工昨日已開至虹口順泰碼頭前之浦江中段不日將裝載貨物開出矣又太古公司經理之藍烟　輪船竇克倫號自上月上旬由美國紐約開駛來華現接來電在下星期四可抵東洋約本月杪至上海又中國郵船公司之尼羅號此次由新金山還滬其途中經行之櫝香山·及日本之横濱兩處均不停泊將直趨上海大約在一月十三日可以進口至滬又南京號則於一月二號之清晨便可還抵上海云 
[國内輪船進出口貨之調查]  
　　進口貨（甯波）太古公司之新北京輪船昨由甯波裝來之貨有花餅一千件乳腐六百　蠶豆二百四十五包土酒二百四十壜草蓆一百七十七件藥材一百十二件香粉五十九包棉花六十六包牛皮四十件雜貨二件一（長江）招商局之江華輪船昨由長江各埠裝來各貨有麵粉三千三百包紙頭二千八百六十二件黄豆一千九百七十四包機棉花五百九十包芝蔴二百三十八包桐油皮油二百九十桶小麥一百二十七包苧蔴一百十六件宣紙一百七十三件藥材一百四十三件土皂二百二十一箱生油漆一百三十四桶紅黑棗八十四包蠶繭五十二包鮮蛋一百箱茶葉梗五十二件銅片七十件羊皮二十五件黄絲綢子七件土酒十壜鐵雜貨三百九十二件又怡和洋行之聯和輪船昨山長江裝來各貨有砲竹一千五百十九件食糧一萬零七百七十二包香煙四百八十一箱鴨毛六十二包鷄蛋三十五箱紅茶葉十二箱雜貨三百三十四件（港粤）招商局之公平輪船昨由港粤裝來之貨有柑橙三千零九十五桶沙籐一千零四十件赤糖氷糖一千七百五十二包葵扇一千三百六十件樹皮六百七十八件檀香四百八十六件點銅四百塊玉柘四百八十件煙絲二百十三件烟葉梗一百九十七件元荔干一百二十二箱糖一百五十七包笋千七十　花生六十包米醋五十壜紙頭二十六件牛皮二百三十一件綢貨十六件銀子三箱金錢一箱燕　參三件夏布一件雜貨九百五十五件又太古公司之新甯輪船昨由港粤裝來之貨計車糖赤白糖一萬八千零十一包香蕪三千五百五十件水泥三千桶橙橘一千零九十八桶冰糖箱糖六百包葵扇二百六十九件荔　子十五箱沙田柚十五簍牛油四十桶軍衣雜貨九十四件 
　　出口貨（甯波）太古公司之新北京輪船昨日裝往甯波之貨有赤冰糖三千四百七十九包荔干九十五箱藥材八件水泥三百五十桶（港粤）太古公司之新甯輪船昨日裝往港粤之貨有白米生仁八千餘包麵粉六千包花衣七百包香烟二百箱洋紗二百件銀子十三箱生油六十簍藥材四十件毛藍布二十五件乳腐六百壜砲竹二百七十六件糯米一百三十七包土酒七十壜土布八件胡桃二十三包銅器五件 
[友華銀行銀巿報告]  
　　中美新聞社譯友華銀行二十二日報告云昨日倫敦銀價當地不動遠期跌一先令六便士紐約銀價漲至六二半倫敦紐約滙價不動今日此間定價金鎊跌至三先令十一便士金圓不動仍六九半日全漲至七○巿况較昨日大爲鬆動但仍穩固交易頗多金鎊四先令一便士金圓七二半倫敦紐約銀巿均穩靜 
[浙茶運滬之結束]  
　　滬杭甬鐵路之茂順泰轉運公司由浙運滬出洋箱茶自十一月二十一以前每口運到之數已誌本報兹將十一月二十一以後至十一月底止山杭州閘口站運滬之數分列如下二十一日四十七箱二十二四百零七箱二十三二百五十三箱二十五三箱二十六一百零九箱刻下箱茶運滬已經結束本年該路與茂順泰所訂箱茶合得五萬箱自起運至結束共運滬出口之數約七萬箱左右較之去年　及其半現茂順泰公司向路局清算運費並領取回扣矣 
[兩路發售歲尾年頭之來回票]  
　　滬寧滬杭甬兩路車務總管因陽曆新年將屆中西人士乘此暇期常有遊歷之舉爲便利乘客起見特自本月二十四號號發售特别來回票其票價爲單程票價一倍半可乘來回各一次其通用期間自二十四號起至明年一月三號止惟滬甯路僅售頭二等票以上海北站·蘇州·無錫·常州·丹陽·鎭江·南京·各大站爲限滬杭甬路頭二三等均售以上海北站·梵王渡·徐家滙·上海南站·松江·楓涇·嘉善·嘉興·硤石·長安·拱宸·杭州·閘口各站爲限至往來兩路之各站聯運來回票頭二三等均售價目亦同已於昨日（二十二）通告兩路各站票房遵照辦理矣 
[四誌西酒店内之兇案]  
　　美國按察使署因將來開審美國人海士爾敦被阜布施在北四川路虬江路華界三號門牌外國酒店内以手槍擊傷斃命一案須該酒店西崽陳金福陳桂生朱金富宋毛囝等四人到案作證以故該管插房於本星期二將以上四人傳至公共公廨經中西官略訊情形一過判陳等各交一百元人洋並保候美署開審時自行投質 
[何護軍使飭查西酒店]  
　　松滬護軍使何豐林對於閘北西酒店前曾令行警廳轉飭該管警署嚴重取縍一面令知交涉公署勿再發給此項酒店執照在案本月十四日該處西酒店内有美人海士爾敦被阜布施槍擊殞命一事發生後何使復派員秘密調查當查得該處虬江橋一帶外國酒店共有十家虬江路東兩家西八家其中遵章於十二時收巿者祗有數家爰再令偵查不遵章營業之酒店主國籍與姓名以便嚴重取縍一面並令知淞滬警廳飭區於每晚適派幹練警士伺察該處酒店出入人類詳細具報云 
[抄出兵士由閩帶來之烟土]  
　　駐閩第一師司令部目兵陳柏生·鍾泰元·劉桂勝·邵榮標·汪獻忠等五名此次同乘招商局圖南輪船來滬前日該輪抵埠後陳柏生等各擬携帶行李登岸當經海關扦巡洋員等到輪調查當在陳等五人行李衣箱中抄出烟土每人各帶三十兩或四十兩不等共重一百數十兩遂將人證拘送水巡捕房由梅捕頭略詰一過判將烟土悉送海關候燬外陳柏生等五人着函送地方廳訊辦嗣奉檢察官提　之下判將陳等分别收押候禀明譚檢察長示下飭遵 
[青年會祝典預紀]  
　　耶穌聖誕中外基督敎徒一致慶祝莫不歡忻鼓舞敬謹將事兹聞本埠青年會定於明日（星期五）午後一時至五時假座城内九畝地新舞臺舉行大祝典先期推定職員分投籌備極形周密其秩序中有新舊戲劇音樂雙簧並有各種游藝該會會員均可索劵參與風雨不更云 
[約翰同盟會滬支會游藝預紀]  
　　梵王渡約翰大學同盟會上海之支會爲慶祝耶穌聖誕起見於下星期一（即十二月二十七日）下午四時借座漢口路一號交通銀行客廳開游藝會佐以大學之西國音樂與各種游戲又置聖誕樹一株以娱來賓中之孩童云 
[小學敎育研究會分致各校函]  
　　上海縣小學敎育研究會分致南北巿各小學校通啓云敬啓者本會於十二月十九日開會時提議鄉土科選材問題當經决議請已加鄉土科各校將要目送到會中以資研究又設算術科應用新敎具議决請各校就現在所用者報告本會並隨時調查新的敎具以便研究仿效等語用特函逹貴校如於鄉土科要目即祈搬下算術科應用新敎具亦希報告並隨時調查提出研究 
[公廨耶誕節停止辦公]  
　　耶穌誕節旅滬西國官商咸皆休息公共會審公廨昨亦由檢察處發出通告云本月二十五七號係西國聖誕等節期本公堂曁各辦公處均停辦公事此佈 
[長至節停止辦公]  
　　昨爲長至節上海縣公署曁地方廳均停止辦公一天滬　海軍總司令公署兵工廠均停止辦公各廠亦停止工作以資紀念 
[閘北各團體今日會議整頓水電事]  
　　閘北地方自治研究會昨致閘北各團體函云敬啓者兹爲整頓閘北水電事宜定於陽曆本月二十三日星期四下午八時仍借北　站東首升順里口閘北救火聯合會辦事處繼續開會討論辦法届時務希貴會推派代表蒞會共策進行事關地方切已公益尚乞共同注意爲幸 
[華人創造電燈泡之先聲]  
　　電商胡哲生與朱子雲等曾於數月前組織中國普照電泡股份有限公司賃閘北寳通路茶棧爲製造廠并另在天通菴路自建玻璃廠其製造玻璃之原料純用國産該廠製造主人爲粤人嚴淞山前曾留學法國精於理化電機等學故該廠一切機器電機多係自造將來該廠對於電泡之光力磅份等項均用電術精究冀收完美之效果聞該公司曾開創立會將在下月開暮近已舉定李志方胡哲生戚永慶王叔賢朱子雲等爲董事云 
[浦東東溝加闊馬路]  
　　浦東東溝至縣苗圃之馬路一段長約三里許向闊二丈現由塘工局飭派工程隊開始填泥修築加闊一丈聞俟該段工程告竣後尚須繼續興工以達陸行云 
[加惠貧病之慈善家]  
　　朱葆三王一亭陳　庭潘承波四君近各出資千元向仁濟醫院訂定病床數隻專收窮病人醫治概不取費仁濟醫院特製一銅牌爲慈善家紀念昨已懸諸門前矣 
[桂圓價格低跌]  
　　福建桂圓現值冬令銷路正旺本年出産尚豐銷路除浙省外其餘均無大宗購辦連日來貨較多故價鬆動本年興化正二等高貨每擔開元三十四五兩上年最貴之時常在八十餘兩門莊每斤售至一元六七角云 
[水警添船游弋]  
　　駐滬水警第三隊隊長王壽良以　境内之日　港楊思港及吳淞港之泗港口並南黄浦之王家渡長十八灣一帶現當冬防吃緊之際均應加調舢板師船每處各二艘分泊各港兩口以便檢查再以划船四艘分作二班在南黄浦之龍華嘴以南至閘港爲止一段浦面隨潮往來游弋以資保護商船昨經分令各分隊長遵照向章抽船派調巡緝矣 
[緝私營查緝私販]  
　　緝私第二營營長余炳文查得浦江周家渡地方及東溝等處碼頭近聞時有步擔挑販私鹽由浦東雇船偷運來滬私銷租界殊屬妨碍鹽課昨特派令游巡隊隊長江鳳興帶船前往查緝矣 
[貨船洋面遇盜]  
　　釣船金永餘號向來裝貨往來上海福建航綫本月初八日由申承裝青藍本布疋頭三百餘件及各種雜貨出口至初十日傍晚駛經温台交界洋面突遇盜船一艘狀似甯波有眼睛之紅船上有盜匪三十餘人手中持有刀械棍棒喝令停船盜黨即一擁而上搜刦現洋無着將布搶去四十餘捆金船夥王阿金被盜擊傷左手又一船夥小和尚亦被砍傷右耳該釣船測海陸老和昨日搭輪　申報告貨主一面已在該管洋面浙省水警廳報請緝匪矣 
[呈訴信局船遇盜之疑竇]  
　　浦東大團鎭紳商盛礪甫等十人爲信局船被盜事呈南滙縣知事文云爲盜刦嫌疑開單環求究緝追賠事竊商等於陰曆本月初一日將單開銀洋信件等分别交由日生寳順兩信局遞申詎至初二日聞悉遇盜被刦商等即赴該信局詢問據述該局信船於初二晨六點鐘時開行至尖口廟相近天已破曉突有盜匪三人紹帮口音駕同式划船一艘截住信船肆行搶刦所有包封當被刦去舟子坐視搶畢然後划回報告按其所述被刦情形頗多疑竇前年該局信船曾在該處被刦舟子被　身死之後已將夜班改爲日班此次何以不待天明開行可疑一被刦時天已破曉若跟踪而西一至天明盜匪即無所逃遁况尖口廟地方迤西半里許即有施家大宅且前年因信船遇刦後已駐水警巡船一艘此次遇刦地點近在咫尺一經呼救即可響應乃該舟子旣不跟踪又不喊救任盜揚長而逸可疑二又據信局所稱原僱舟子因事回家此次舟子係屬替工即據該舟子聲稱盜亦是紹帮划船見搶而不喊救形似通氣不知是否可靠可疑三同一包封烟酒公賣局之銀洋均不刦去可疑四船中所餘物件並不報警檢查擅自搬回局中究竟被刦若干不得而知其中難免隱匿多報希圖折扣賠償之弊可疑五總之該信局旣受運費負運輸之責而防閑毫不謹慎視商家之銀洋信件爲無足重輕其荒謬可知此次盜案具有種種嫌疑商等血本攸關開具清單瀝陳實情籲請電鑒俯賜飭傳日生寳順二信局執事舟子嚴行澈究眞相以期水落石出勒令照數賠償不勝迫切待命之至　呈 
[屍屬請求伸雪]  
　　塌車夫徐石頭前在西門外小菜塲畔遭電車碾傷腦門立時斃命報請法庭派員騐明候示在案兹悉徐之妻若母聞耗趕到前日投地檢廳具詞要求伸雪等語當奉譚檢察長諭飭靜候訊明核辦 
[汽車碾傷行人]  
　　寓居胡家木橋之江北人黄雪陽昨日下午三時許道經提籃橋被某號汽卓撞倒碾傷足部由提籃橋捕房七百六十三號華捕到來抄録汽車號碼另雇車送受傷人往同仁醫院醫治即持西　所簽傷單呈報捕頭請示 
[汽車碾傷之小工醫愈出院]  
　　汽車夫陳順榮上月問駕車至法租界小東門黄浦灘地方因司機不慎致將掮包小工陳瑞永撞倒碾傷脚骨後由巡捕到來一併帶入捕房捕頭諭令汽車夫交保出外聽送往醫院醫治聽候傷痊後再核在案昨日陳之傷勢痊愈出院稟明捕頭諭令退去聽候傳堂訊核 
[匪徒刦財案已起訴]  
　　爲機器匠之倪金發前在九畝地富潤里遭匪徒羅寳寳持刀戳傷並刦去銀洋鈔票由警當塲將羅拘送地方廳訊辦在案兹悉此案業奉檢察官一再調查明確昨已將案起訴審判廳請爲公判云 
[挾嫌誣控之反坐]  
　　王九子與徐廣喜積有仇隙欲思報復而無機可乘遂不恤其身自行以刀戳傷投虹口捕房指控被徐糾衆在密勒路持刀傷害由捕頭飭探薛正昌查明實係王挾嫌誣控乃於星期二晨傳同證人周申春張榮生將原被兩造併解公共公廨經中西官訊悉前情以王誣控應處反坐判押西牢一月徐開釋 
[妻子淫奔之偵獲]  
　　蘇州人趙銀全之妻李氏上年問背夫私行逃往洞庭由地方即與回俗僧人興隆姘識後偕同潛來上海現爲乃夫偵悉具控該縣官廳飭派偵探陸榮持文來申偵悉李氏匿居法租界地方故於昨日由該探投報法捕房派探協同前往將興隆及李氏一併拘獲帶入捕房經捕頭詰據李氏等供認私姘不諱諭令管押聽候解送法公堂訊核 
[婦人誘逃人妻之被控]  
　　鹽城人譚成山前日扭其同鄉婦人徐楊氏山陽婦人陳張氏至四區控稱伊妻陳氏被徐陳二婦誘逃請追經顔署長質訊一過判二被告暫押聽候偵查核辦 
[竊船票禁錮兩月]  
　　俄國人某甲因於本月四號在禮查西旅館内私取他人船票次日搭乘昌興公司輪船擬往外洋當被該公司察悉報由總巡捕房派探將該俄人拘解公共公廨泰飭押候訊究在案前日午後奉陸襄讞會同美丁副領事升座第二刑庭研訊先由昌興公司大班西人上堂譯訴前情訊之被告供詞推諉中西官核供以被告盜竊船票案已證實會判禁錮西牢二月示儆 
[妻子被匿之請究]  
　　宿遷人王紀生前日扭直隷人陳連生至四區控稱陳匿其妻楊氏請究經顔署長質訊屬實判解司法科訊辦 
[價賣人妻爲妾]  
　　李大龍之妻于氏前日被其同鄉錢　發紀玉　王安貴等擬價賣與住居虹口七浦路之皮匠曹德鴻爲妾正在立據付價之際由李得悉與錢等大起衝突互毆之下經崗警一併拘入四區聽候訊明核辦 
[幼女自投濟良所]  
　　十四歲甯波女孩吳彩寳被人價賣與南京路某雉妓院内因遭虐待於前日潛行走出投入濟良所求援由所知照老閘捕房派探調查事實以便送請公堂發落 
[查獲行李内煙土]  
　　船户蔣長壽前日下午携帶烟土五大包及現洋二百元藏在行李之内行經法租界小東門黄浦灘地方經某號巡捕查見以蔣形甚慌張當即上前打開察看將現洋與土連蔣帶入捕房經捕頭詰據蔣供此項烟土實係朋友令我帶至嘉興由朋友藏在行李内民人實不知是煙土所有大洋二百元係某洋行夥託我寄至原籍今有信函可證諭令收押候核 
[水警區長請禁輪役帶煙]  
　　水警第一區沈區長以内河輪船　房夫役人等往往夾帶烟土不受檢查殊礙内地烟禁爰於昨日呈請水警廳長轉函交涉使署照會租界領袖領事迅飭各輪局以後不准夾帶烟土經過水警防汛并須遵章停輪嚴查以重禁令云云 
[串吞鉅值烟土]  
　　閘北六十間開第虎灶之南京人盧永祥近由火車工頭薛鴻發介紹得在車上充當火夫上星期有潮州人某甲將值價四千餘元之大土十二只託薛帶往外埠銷售詎被薛盧串吞甲心不甘服連日邀同多人欲向薛盧爲難詎已避匿不見事經閘北探警得悉查明前情報告該管官長請示核辦矣 
[邱渭卿被控案之集訊]  
　　德昶潤顔料號主邱渭卿向美商瑞祥洋行定購靛青四千二百桶貨到邱以質劣不出雙方遂至美商會請求公斷結果着邱照所訂合同履行邱仍不理故該洋行乃控定貨不出請投貨欵損失等情於公共公廨前日集訊因原告方面證據未曾檢齊經承審官陸襄讞商之美丁副領事判候改期續訊 
[沿途扭毆分别押儆]  
　　朱小麻於日前晚間在外虹橋與陳阿金沿途扭毆由包探侯阿寳查見詢悉朱係過犯近在船户山阿和處爲夥陳係碼頭流氓因往山之船上索取陋規適山不在朱即任陳將船中産件搬去事後山歸以朱何不與之抵抗欲其賠償被取物價朱故登岸尋陳旣遇遂起口角以致互毆該探乃將朱陳兩人一併拘入捕房並吊出原贓星期二解由公共公廨中西官訊明判决朱押西牢一年陳押十八個月並將贓物交山阿和領去 
[客棧違章之科罰]  
　　公共捕房刑事科指控虹口有恒路三十八號門牌西客棧主沈書林容留無領事管東之西人住宿并不登載循環簿不易稽查有違定章等情由捕將沈傳至公共公堂諭交一百元人洋並保在案前日午後由李襄讞會同美約副領事集訊先由捕房代表費斯福上堂陳述案情訊之沈亦延高露玲律師到堂代辯中西官　供以被告不將寓客姓名明白登載有違定章判罰洋十元充公並着交五百元舖保於一年内不准再有容留無業游民等事發生而後始將保單取銷 
[誌謝]  
　　昨承河南旱災救濟會惠贈大世界會串觀劇劵兩紙又商務書館贈第二百七十二期英語週刊及第六卷第十二號婦女雜誌各一册又銀行週報社贈第一百七十九號銀行週報一册誌此併謝 
雜評二 
[吾所望於江蘇之新省長（訥）]  
　　京中蘇人以王瑚行爲奇特述其南下赴任幾類小說施公案中人物然我所望於王瑚者不在奇特之行爲而在極庸常之行爲也所謂極庸常之行爲奈何曰盡忠於其職務而已不受武人挾迫民政範圍内一切事不爲督軍干涉一也從前混亂之財政一一清理之使江蘇地方事業得以有所措手二也從前腐敗之吏治設法整頓之使江蘇之貪官汚吏掃除一空人民得稍休息三也凡此三者皆省長分内應爲之事而亦極庸常之事也然而能盡此責任者已爲不易苟王瑚而能之庸常卽變爲奇特矣故吾以此極庸常之行爲責望於江蘇之新省長 
公布欄 
[江蘇高等審判廳]  
　　民庭判决（民一庭）一　沈蔚生爲債務莎訟不服武進縣知事執行上之庭諭聲明抗告一案（决定主文）本件抗告駁回▲一件楊文文與范雲卿等爲路地糾葛上告一案（判决主文）原判撤銷本件發還上海地方審判廳　予更爲審判▲一件趙永興與舒詠芝爲租約涉訟上告一案（判决主文）本件上告駁回上告訟費由上告人負擔▲一件劉听泰與費誓甫等爲欵項涉訟控告一案（判决主文）原判關於劉听泰償還劉尚德等與濟源典往來滙欵本息洋四千五百十元零五角二分六釐之部分撤銷右列欵項應由朱繼由朱繼堂費哲甫義渡局各按濟源典股額分任償還本審訟費及前案上告訟費由朱繼山朱繼堂費哲甫義渡局各按　江興股額比例負擔▲一件王壽卿與韓李氏等爲執行異議控告一案（决定主文）本件控訴駁回控訴訟費由控訴人負擔▲一件普勝生與楊鳳氏爲假扣押涉訟上告一案（判决主文）本件上告駁回本　訟費中上告人負擔▲一件王學勤與葉滿引爲保證債務糾葛上告一察（判决主文）本案上告駁回本密訟費由上告人負擔（民二庭）一件唐運生與唐朱氏因領子涉訟控告一案（判决主文）本件控訴駁回本審訟費由控訴人負擔以上十二月二十日 
[上海地方審判廳]  
　　公示送　第二六七號（全文在本廳揭示塲公布）（民二庭）一件張源順訴王九禾債務涉訟一案（判决主文）王九禾應還張源順九八元一千五百兩自民國四年陽曆正月十五日起每月一分二釐之利息付至執行終了日止但不得超過原本訴訟費用歸王九禾負擔仰受送達人王九禾遵照毋違特此公示 
　　判决主文（民一庭）一件决定高桂香爲與姚鳳歧抵欵糾葛聲請准予繳費再審一案主文聲請人如於收受不予受理之决定書後二十日内遵章將訟費補繳仍准受理▲一件判决羅浩卿與郭瑞良（即郭毛毛）因抵欵糾葛控訴一案主文原判撤銷郭瑞良應償還羅浩卿抵欵本洋六百元利洋一百四十四元本案訟費歸郭瑞良負擔▲一件判决楊華慶與楊鳳春田土控訴一案主文本件控訴駁回本審訟費歸控訴人負擔▲一件判决徐裴氏與陶頌堯因債務涉訟控訴一案主文原判除本件聲請再審聲明障礙均照准部分分外撤銷本案再審之訴駁回再審訟費歸陶頌堯負擔（民二庭）一件判决徐姚氏訴張裕堂欵項涉訟一案主文張裕堂應還徐姚氏本洋二百元自民國七年陰曆七月初一日起每月一分利息算至執行終了之日止但不得超過原本訟費歸張裕堂負擔▲一件判决馬喬林與馬長富贖田糾葛控訴一案主文原判除訟費部分外變更之本案係爭田准被控訴人備原價向控訴人贖回五百步被控訴人第一審其餘之請求及控訴人其他之控訴均予駁回本審訟費兩造各半負擔▲一件决定周曙生訴黄老修租房糾葛一案主文黄老修應將吉善里二十三號平房一所退讓交周曙生接收並應償還陰歷十月份止房租洋十八元十一月一日以後房租按照每月二元五角計算至執行終了之日止訟費歸黄老修負擔▲一件判决周萬安等訴黄三妹等借欵糾葛一案主文原告人對黄三妹之請求駁回黄秀營應償還原告人洋三百元及其自本年陰曆八月初十日起至執行終了日止按月二分計算之利息又應償還原告負保代借洋一百元及其自本年陰曆八月十六日起至執行終了日止按月三分計算之利息訟費歸黄秀　負擔▲一件判决許文卿訴許勝全借欵　訟一案主文許勝全應還許文卿本洋一千元利洋六百二十二元許文卿其餘之請求駁回訟費歸許勝全負擔▲一件判决華雲　與陸陸氏因贖田糾葛控訴一案主文原判　　陸陸氏在第一審之請求駁回本秦訟費歸陸陸氏負擔▲一件判决何富生與許和福等傷害私訴一案主文許和福廳賠償何富生大洋三十七元六角一分小洋七十六角錢五百七十文何邱氏應賠償何富生大洋二十七元三角零五　小洋十六角錢一百二十文何富生其餘之請求駁回 
　　批示一件張松亭等請求發還卷宗簿據由呈悉所有第一審卷宗連同賬簿等件已於十二月十六日送還原縣矣仰即知　此批▲一件徐尚亭狀請展限由狀悉查本案判决確定已久准予分期繳欵已屬格外從寛所　再予緩限之處未便照准此批▲一件買成良狀請銷案由狀悉准予銷案存案證據着即來廳具領此批▲一件郭廷良狀領洋據由准領此批▲一件劉啓福狀請銷案由狀悉准予銷　此批▲一件邵基順狀請銷案由狀悉准將張志仁開釋完案此批▲一件大道生狀交欵洋由准交此批▲一件徐志炘等狀交欵洋由准交此批▲一件馬成其狀請執行由狀悉准予派吏併案執行此批▲一件鄭鴻卿狀請執行由狀悉准予　吏軌行此批▲一件張林生狀請執行由狀悉候核辦此批▲一件王寳康狀領欵洋山准領此批▲一件李根林狀領動産由准領此批▲一件陸少蘭狀請銷案山狀悉准予銷案此批▲一件瞿紹裘狀保陸金弟由准保此批▲一件蔣　鑣狀　執行由狀悉准飭吏執行此批▲一件楊思恭狀請放行山狀悉仰候傳　訊奪此批▲一件張翊鵬狀請保外由狀悉准交妥保出外理楚此批▲一件陳　富狀請執行由狀悉准予飭吏　續執行此批▲一件徐趾祥狀領單串由准領此批▲一件單春林狀請開釋由狀悉准如所請辯理此批▲一件徐尚亭狀請移行由狀悉候函催　鷄縣知事迅即查照辦理此批▲一件魏眉峰狀請銷案由狀悉准予銷案此批▲一件睦金弟狀交欵洋由准交此批以上十二月二十一日 
[上海地方檢察廳]  
　　批示邱劉氏狀悉據稱现女已經现夫婦於本年五月間得受　金立　給與劉懷卿爲妻本月八日劉懷卿忽稱　女不知何往將爾夫婦扭押警署並指爾夫串誘云云是爾女爲劉懷卿之妻業經爾夫婦得受禮金自不能發生和誘問題至爾女此次出逃　夫究竟有無串誘情弊自應靜候警區假預審後之正當處分乃該氏不候該案解决率爾指稱劉懷卿爲誘犯並請押令交女釋放爾夫冀爲劉懷卿在警區訴案之對抗殊屬不合除由該氏自向警區禀請速爲理處外所請不能准行此批▲張小山子狀悉仰即提出上訴理由書以便申送此批▲朱馮氏狀悉仰即函知爾夫從速來廳陳明再行核辦所請暫毋庸議此批▲曹炳根　悉仰仍遵照前論切勿一再滋事此批▲張陸氏狀悉來狀所陳各節係排除所有　侵害之訴　由民事法解决所請不能准行此批▲朱成才狀悉仰即來廳聽　訊明再行核辦此批▲李尤氏狀悉仰各守已安分毋得再行滋事可也所請立　於法不合　毋　議此批▲仇徐氏狀悉本案已付預審　　級　　核　此此▲王玉松狀悉案已志訴毋庸多凟此批▲張漢鼎狀悉　　起訴　轉　　　核辦此批以上十二月二十一日 
[滬海道尹公署]  
　　批示一件劉　鈞　爲收租無礙訟　難堪申　飭縣嚴究雜租裕賦由呈　查此案前奉省長訓令業經轉令海門縣知事秉公處理具報在案一俟該縣呈復到道再行核辦仰即知照此批▲一件張厚齋等呈爲　工爲商瓚請飭縣查明核免以紓民因而惠工界由呈悉候訓令海門縣知事查核辦理具報核奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遼東半島紀行（五）] [  李登魁]  
　　離安東之西十二英里有鎭名烏龍背者南滿著名之温泉在焉其泉四時皆温清冽無比進浴一過體膚精神頓覺輕爽泉上建小樓數椽亦頗精緻清幽内置氣爐滿室和煦納資一元即可在内徜徉一日人至其地往往樂而忘返惜營此業者俱係日人而吾華人無有焉 
　　在安東時由商會介紹得識駐安美國領事H·GilbertKing徑君及青年會幹事丹人P·H·Baagoe君此二君者稔悉當地風土人情對於吾國商業尤事鼓勵遼東歷年産品均有極精密之調查表返視吾國商會以及各業團體對於各種調查均付缺如誠有愧矣 
　　高麗與安東一江相隔江上鐵橋兩旁設有日人警站高麗人之來安東者均須購票每人日幣二角限時歸去不准越宿歸時所携物件均經搜檢吾華人之往高麗者雖不購票亦須搜檢一日余偕美領經君同往新義州日人因識美領不加搜檢然派日警一名隨余等行名爲保護實則監視也 
譯叢 
[瀛寰古豔志（下）] [  張枕緑]  
　　蓋克有妻姪某傖者食於其家夙欲得雪丹苦於青蓮不欲染淤泥志未得逞兹見雪丹與福兒善有萬難分解之勢以爲乃公鼎中食豈忍横被奪去者旣妬且恨遂短福兒於克前也初進讒固未足動心再進讒而微有疑疑而潛察三進讒而克恐事變之出匪意驟下逐客令時已深許某傖之有先覺矣吾於焉而少克利蕃以其有知人之明而不克全其終始也大凡小兒女之有愛情有若皮球之有彈性抛之愈力則其反動亦愈力福兒知事急乘間面雪丹謂之曰吾行無似累妹令名無以爲慰惟掬丹誠此處無吾容足地勢必去而之他矣然大恥辱而不能湔滌何以爲人則我有死而已言次愴然涕下雪丹亦含涙言曰哥去儂烏能無思哥而死儂曷忍獨生願哥計兩全焉因相約共死夜旣沈寂兩人私啓　門偕赴河畔以朿並圍腰際躍而起蹈於河逐碧流以長逝波心月影片片碎樓頭琴聲亦從兹絶焉克遍覓其女不得僅得河畔雙遺之履則深悔已之偏於聽致不啻手刃其愛女顧念事無能挽宜作善後之圖矣乃製一小金棺納雙遺履於其中而葬之至其妻姪某傖則以失歡於克流落無依至凍餒而死賊人者自賊是理之常胡世之人鮮有不類某傖者噫（終） 
藝評 
[從軍夢（上）] [  紓庵]  
　　卓别林最得意之作一曰犬吠聲一曰從軍夢犬吠聲情節雖極滑稽而實寓有社會不平之嘅事經瘦鵑君撮述大意曾詳前報而從軍夢價值殊不次於犬吠聲蓋犬吠聲寓意於社會而從軍夢則寓意於國家與個人之奮發以寓意言從軍夢勝於犬吠聲以情節言離奇支誕而又不失情理使人見所未見是又從軍夢勝於犬吠聲是以余謂從軍夢爲影戲界中最滑稽之作亦最有價值之作 
　　美國旣加入協約仇德遂大招新兵備赴前敵卓氏以德殘暴不仁深欲挫之乃毅然投入行伍日於荒郊練習兵事一日操罷疲憊而臥忽然入夢夢中拔隊赴戰壕彈雨砲火視爲常事而又日伺敵人之隙以槍擊之殺人如蔴稱爲快事倦則退處沙壘下土室中以事憇息顧遇大雨則壕水下流土室之内乃成澤國衆以爲苦而卓氏若無所事怡然如故蓋以救國殺敵爲志舉天下艱難之局不復撩其悲戚矣未幾敵人小敗卓氏乃越深壕追擊其後敵人膽落遂爲卓氏俘一小隊押歸營寨上官嘉其功立授勳章親爲佩之卓氏大悅對壘旣久勝負難判司令深忌師老無復鬭志乃擇二人往探敵踪以便乘隙而攻顧乃艱於其選最後乃命卓氏及一十號之兵前往偵探卓受命已自分此去多難相對悽然轉以爲國宣力死亦有榮即亦無怖十號先去潛入敵人儲電話機處竊聽機密遂被所獲執付司令部去 
 
[與虎謀皮全賴神力（　）]  
新聞拾遺 
[枉哭] [  宥全]  
　　東台安豐巿某甲次女嫁與何垜巿某乙子爲婦日前接由安寄來郵信一封適值夫壻他往婦固目不識丁也乃倩其比鄰粗通之無之某丙代爲閱之知係父病危篤奄奄待斃登時涕泗交流無任痛悼急僱人力車以作歸甯計爰草草拼擋朿裝就道由何至安兩地相距二十五里之遥一路號哭迄未少輟及抵家門尤爲哀感家人見狀訝之僉慰之曰姊丈病危何必乃爾某婦收涙詢之乃恍然誤姊丈爲父實某丙代閱信函之大錯也惟自恨不識字而已 
[該打] [  立德]  
　　昨晚十一時許鄭家木橋附近有設攤拆字人陳某自稱半仙談相時忽來一婦不問情由將攤推翻抓其領力批其頰觀者莫明其故有抱不平者詢婦何由婦答曰我初七晚過此彼信口謂我氣色甚佳我乃向拆二字彼謂我五日内必有横財飛來當時强索小洋二角我遂至某票號購得彩票五條詎届日往店對號分文未得故來此與彼理論旁觀者咸笑而去有識該婦者謂係東新橋某客棧主婦素性潑悍云 
小說 
[社會小說衆醉獨醒（二三○）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　青巖没奈何只得釘住了脚在那門房左側守候但聽得悠揚宛轉的琴聲向耳朵裏直撲的進去踮起脚尖兒看時甬道盡處一帶露臺上面影影綽綽花花緑緑有多少女郎在那裏走動只是面龐兒都認不清楚一來被這閃閃爍爍的夕陽所摇二來被這疏疏密密的樹影所亂雖有探豔法寶也覺鞭長莫及效力全失又不知許多女郎裏面可有一個陸慧姑在内少頃他見我時倘然親親熱熱的喚我一聲伍伯伯和我行一個文明握手禮我便不記他老子的前嫌要是......想到這裏方才的門役又急怱怱的從裏面走出青巖只道是校長遣他相迎提起脚步想往裏面跑時又吃那門役迎面攔住說道且慢且慢校長見了名片說這位伍先生素不相識到此有甚貴幹呌我問明了再去回話青巖皺着眉道急驚風遇着了慢郎中你們的校長太不曉事要是我没有要事巴巴地來此做甚待我實告了你罷我伍先生是從劉公館裏來的帶着一注大大的捐欵補助你們的學校經費順便參觀參觀學校裏的規模校長肯見我時快快相見要是不肯見我也不用推三阻四我自會帶着捐欵轉身便走門役忙道你老别性急待我再進去回話管敎校長立刻便來歡迎青巖又等了一會子才見門役出來招手便整一整衣襟踏着水門汀的甬道一摇一擺的進去門役高舉了卡片在前引導跨上階石轉向右邊便是應接室門役道了一聲客到早見這位安子虚女士滿面堆歡的在門外迎候門役把卡片交給女士自去守門不提青巖正待上前招呼校長早迎上數步笑喚了一聲伍先生伸出一隻又白又肥的手來待和青巖握手 
自由談之自由談[  鵑]  
　　人體之苦寒係於氣候者半而係於貧富者亦半大抵富人之感覺似較貧者爲銳故冬寒乍襲即苦冷弗勝雖被狐貂御貉裘猶瑟縮如刺蝟然而貧者苟能挾纊即無異貂狐被體矣吾故曰人體之苦寒係於氣候者半而係於貧富者亦半也 
 
[大昌煙公司徵文揭曉（丁等）] [  潯陽逸士]  
　　大小嬰孩牌香烟白話文 
　　噯呀我昨天見新聞報載一頂希奇的事說上海租界的電桿上有大小嬰孩扒得滿滿的這是甚麽緣故呢我想從前美國有個大嬰孩砍斷大樹後來做了總統中國有個大嬰孩打破水缸後來做了宰相這個扒電桿的大嬰孩他是那個呢我天天考查啊乃是我們中國大昌公司新出品的大小嬰孩香烟的牌子粘在電桿上我記得去年該公司出一種小囝香烟社會歡迎他今年又出大嬰孩香烟也是要社會接待我們不吸香烟則已若吸香烟就要吸太昌公司的大小嬰孩香煙况這香烟葉嫩枝粗價又廉味又美唉我們快買這個香烟吸罷也不辜負 
這個大小嬰孩扒在電桿上哈哈 
 
 
 

Page 15

 
 
   
 
 

Page 16

 
 
常識 
常評 
[尚武與右文] [  老圃]  
　　中國人右文而賤武故成文弱之國自與歐人接觸始自覺其文弱自爲日本所敗始欲矯其文弱之弊於是愛國之士乃大聲疾呼曰尚武尚武 
　　共和爲文明之美稱初不料共和之結果一變而爲五代之割據無端而有督軍無端而有巡閱使國人惡之如蛇蝎外人亦姗笑不置於是愛國之士又大聲疾呼曰文治文治今而知右文之說固未可厚非如今日督軍之武與巡閱使之武雖欲不賤惡得而不賤雖欲不去惡得而不去 
　　然吾謂尚武之說固不因此而破武之所以可尚者以武人有敎育武之不能不尚者以武人出死力以衛國今之所謂武人猶醉酒病狂之夫手執利刃横行於都巿不特無所請尚并亦無所謂武 
　　故爲國民計仍當注重體育注重商團注重自治警察注重國民皆兵一言以蔽之當使武力操於有敎育者之手而其國乃强 
　　更正前日常評第六行每發憤感慨句憤字誤僨附此更正 
公民常識 
[選舉講演團之組織] [  伊壽昌]  
　　議員爲人民代表故必須由人民選舉重民意也乃我國選舉一事非以金錢運動即以武力威脅弊端百出貽害無窮本届改選有識之士因有選舉監視團之組織以防止其舞弊用章甚善但管見以爲徒事監視仍是消極的辦法良以我國民智未開能重視選政者十無一二况舞弊者又復伎倆狡獪令人防不勝防故不若利用講演以喚醒國民自覺之爲愈也謹述辦法以資研究 
　　（一）由各城鎭鄉優秀之士組織一選舉講演圈人數愈多愈好 
　　（二）每日分往各街巿各村鎭從事講演務將「選舉之重要」「選舉權之不可放棄」「選舉須本良心之主張」諸要點詳爲解釋 
　　（三）更擇其緊要而易於引人注意者印成廣告式樣張貼通衢以資警告 
　　（四）選舉之日尤須全體出發分駐投票所之附近大聲疾呼將「選舉受人運動之無恥」一點盡情指斥引起其良心上之愧恧俾知自勵 
　　右述數條事極簡易海内同志倘不河漢斯言乎盍起而共圖之 
法制 
[司法官吏與縣知事廻避本籍之弊害] [  雪峯]  
　　兩利相權必擇其重兩害相權必擇其輕名言至理洵可書紳惟言不顧行爲中國之惡慣如司法官吏及縣知事廻避本籍之害人盡知之然卒不能改之究之避本籍旣害多利少又何必行此舊官僚之惡政令各方面均感弊害耶今再重陳芻言並分别而比較之望國人速趁此實行自治之時機而謀更張之不第爲人民幸亦國家與官吏之大幸也 
（甲）官吏廻避本籍之害 
　　（一）諺云家住十里地各處一鄉風是民間風俗習慣省與省異縣與縣異之形容辭可用外籍人爲本省縣知事或法官履未經之地域覩未見之事物强爲之理勢必政不能行判斷錯誤是非倒置害孰大焉 
　　（二）國語未能普及土語鄰縣均異官吏縱可操國語其如人民不知何言語不通通譯者易於作奸其害難盡言 
　　（三）服官異地誰不存發財之心地方與人民之利害均非所顧故官諺有云千里來做官只爲吃喝穿存心如此餘可知矣故縣知事之刮地皮法官之受賄易法各地各時層出不窮一朝發覺則貨財均已運回鄉里雖撤任革職仍不失爲富家翁 
　　（乙）官吏廻避本籍之利 
　　（一）服官異地無親故及財産之可言行政上裁判上可免嫌疑 
　　就以上論之避本籍之大害有三利僅有其一且害爲不可救濟者利則無甚輕重準兩害擇輕之義則不避本籍之制爲適宜也（乙種酬） 
衛生 
[花柳病之豫防（二）] [  鳳賓]  
　　（三）傷於戰事與傷於花柳之比較 
　　歐戰爲世界史中之大戰傷者之數甚衆然以傷於花柳者之數比較之則知戰傷者之數猶亞於花柳 
　　英國籍之兵在大戰中受傷者爲七十五萬人在英國每年新染花柳　竟逹八十五萬人之數則花柳之害人可謂無出其右矣 
　　按戰事乃歷數年數十年數百年而一見兵凶戰危舉世皆知今傷人之事更有甚於干戈爲世人所未察奈何世之人但知求免戰禍而不事抵抗較大之禍害哉 
　　（四）花柳病傳染者之多 
　　英國花柳病調查會查得患梅毒者每五人中有一人患淋病者或猶過於此數 
　　按沾染此疾者之多實出於吾人意料之外吾國雖無統計然自鄙人觀察之其數亦甚衆某婦自内地來患心神不寧夜間失寐夷考病根爲梅毒侵入神經系所致某君亦來自内地患癲狂驗其血液亦呈梅毒之反應旋以針治而得愈商埠如上海此病尤多有願聽醫生之忠告而獲痊有因常識缺乏告其所以尚諱疾而不受治療殊可憫也 
　　（五）婦女不孕之原因 
　　英國花柳病調查會查得婦女不能姙孕之原因百分之五十爲淋病所致 
　　按吾國舊社會每以「不孝有三無後爲大」爲口頭禪吾國新社會每以人道主義婦女解放爲文化運動中之主旨若懼無後請勿狹邪若欲推行人道主義與解放婦女請勿任慾性之横行致沾及潔白無瑕之婦女 
商業常識 
[商業上之减價術] [  新晶]  
　　减價者一招徠兼廣告性質之短期貿易術也凡百商店遇有機會均可隨時行之如開店紀念國慶紀念臨時紀念三節四季以及遷移改造等事或爲一日二日之减價或爲一週二週一月二月之特價是蓋一以招攬生意一以張揚店名法至善也今上海商店之減價則不然其　期也經年而不惙者有之頻頻招貼屢減不一减者之揆之若輩心理意在欺朦一般生客藉作謀利之保障是故竟有名減暗加明鬆暗漲冀以掩人耳目以欺初來或過路之人吾不怪人之受其欺獨怪商人不重商業道德更不知如何可以培植信用值營業不利之際每以減價爲一時之補救豈知所得者小而所失者甚大也試觀長期減價之家終不發達即其明證今述其術如次 
　　一短期減價可以使人特别注意長期則否 
　　一偶爾減價可以使人眞知不可多得之　會長　　否 
　　一廳時減價最得購客之注意長期則否 
　　一忽然減價可以使人知其出於　信長期　否 
　　兒童公育　　乙 
　　一日數少之減價可以引一般顧客儘於期内來購長期則否 
　　一比較便宜之減價可以得逾於可望之利益 
一確爲招徠生意之減價可以增加商業上之信用 
　　以上係就減價之時期及性質而言經營商業者其亦注意及之乎 
 
[爲母之累不見後面有条　路]  
家庭常識 
[子嗣問題] [  江]  
　　子嗣問題吾國人根據孟軻「不孝有三無後爲大」之說視爲非常重大其實此係一種宗法主義狹意的血統偏見也西國人則與吾國人不同兹略述如下 
　　（一）觀念的異點 
　　（A）西國人撫育子女之觀念以爲爲國家盡責西國人對待子女之眼光以爲此孩提之童子即將來之國民吾撫育之敎導之實爲國家社會盡責吾之任務也故彼無子而有女者亦視同一律即年邁而子女俱無者亦不甚介意　　（B）吾國人撫育子女之觀念以爲爲家族衍宗吾國人親友間相往還恒以子孫滿堂爲祝以爲有子則宗族可以繁衍而歧視子女之心因之以生其連帶之觀念有二其一則爲希望的以爲桑榆暮景供吾甘旨諺所謂「養兒防老積榖防飢」也其二則爲迷信的以爲吾旣有子則馨香　世爼豆千秋若傲之鬼其無餒乎故有年屆三十而　無子者則日皇皇焉以謀納妾　接造成種種罪惡 
　　（二）實施的異點 
　　（A）西國人爲子孫盡敎育責任西人之於其子也從不爲之經營財産但爲之力謀高尚敎育自幼即養成其獨立自動之精神迨逹成年卽令之别立家室以實行經濟獨立父母旣逝所有遺産均由父母生前支配妥當大概多捐助於慈善事業遺留於　子者蓋尠矣 
　　（B）吾國人爲子孫經營財産吾國人經營畢生多半爲子孫奔走彼之心理以爲窮吾之能以博得若干財産則吾子吾孫　無凍餒之憂矣其有生子較晚者則溺愛尤爲不明䑛犢之愛犬豕之養任其子舉動若何均矯縱之以爲吾子能承吾之宗祧足矣其將來能否自謀生活非所計也蓋吾旣有如許之財産當可供其畢生食着矣 
　　（三）結果的異點 
　　（A）西國之國民性多獨立自助西人旣不以財産遺子孫而爲子孫力謀敎育於是西國人民獨立　助之精神亦因之養成蓋人人旣有充滿之學識與自營生活之能力則希望遺産之心自不存矣 
　　（B）中國之國民性多倚賴游惰吾國人旣爲子孫經營財産則子孫倚賴遺産之心因之而起每見富有之家其子孫多游惰偷閒蓋有所恃也甚者其個人人格因有財産而墮落或兄弟爭産手足相殘國家社會均間　蒙其害矣 
　　以上所舉非謂吾國人盡如斯也然類此者實佔大多數　　則蒙敢武斷者也（乙種酬） 
道德叢話 
[說忍] [  一葉]  
　　中國人向以忍字爲道德上之精華謂人之性質宜和平度量宜寛宏處事宜睱豫待人宜撝謙故雖屢遭横逆而我不必與之較此亞聖之名言也人唾我面聽其自乾不宜拭之以拂意此婁公之嚴訓也若有被人刺激遽起反抗者概謂之少涵養無器度不足與之言道德嘻誤矣夫忍原爲道德上之事若處處退後着着讓人則畏首畏尾不能踴躍以赴事功者亦將借忍爲辭矣受侮受辱不能抵禦以伸公理者亦將冒忍之名矣是則忍之一字殆驅世俗人心於萎靡孱弱之途而所謂慷慨激昂奮發有爲之英雄豪傑反當加以不道德之名譽奚可哉顧余謂忍不可以一概論也有不可忍者有不可不忍者無端而壞我名節奪我公權傷我體膚刦我財物凡此種種皆宜以公理相爭而不可忍也若交際往來語言酬酢之間稍有齟龉原不宜徒尚意氣卽不幸而艱難困苦之遭危險憂懼之遇亦宜以鎭定爲主如君子之安貧樂道逹人之履險如夷斯無愧爲忍矣所以忍之作用非有高尚之學識者不能明有高尚之學識乃能不誤用其忍一舉動間而概曰忍耐也忍耐也其如進取何其如競爭何（乙種酬） 
識字捷法 
[應用字] [  濟滄]  
　　解判也从刀判牛角又散也緩也又分析事理也如解說解釋解析又消釋讐隙也如和解勸解又曉悟也又樂曲以一章爲一解又發送也如解犯解餉又通懈邂獬廨等字 
　　　明也从日在木上（日之升旣高則光能遠及故明） 
音縞又高也 
　　杳冥也日西匿也从日在木下天上聲又深廣貌又杳然謂邈無跡象也 
 
 
