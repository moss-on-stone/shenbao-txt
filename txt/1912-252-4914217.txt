# 1912 - 252 - 4914217

 

Page 1

 
 
社論 
[民主政治與政黨之關係（警眼）]  
　　政黨發達之程度實隨附託於其一國之政治而異無論其國行何種政治自近世紀以來殆無不有政黨矣大權政治之國如日本政黨之發達雖不能追蹤歐美而未嘗不有政黨之組織以盡力於政治至國會政治之國如英吉利則一國之政治全操縱於政黨之手矣而民主政治則尤甚蓋民主政治以輿論爲歸宿而政黨實輿論之先導其發達尤著也吾國之成爲民主政治誕育之期未遠故政黨之組織亦未完備而運用於政治之上往往不能達於微妙此吾人所最宜注意者也平民政治之說百年以前己見流行至今日而尤甚然攷其沿革凡國土較大者未有治於全體之人民且實亦不能治之也蓋皆受政黨之支配者也政黨之行動雖皆受輿論之影響然猶未能悉奉輿論之指揮盧騷謂黨派盛行之社會不能見一般人民之意思可謂發見一大眞理矣更徵之美國實騐謂輿論每因黨派的結合而存在此殊不當然則硏究政黨之性質及發達今日治政治哲學者尤不可不注意者也盎格魯撤遜人種之國民較之他國有自治之經騐其國常曰有二大政黨互執國家之主權歐洲大陸諸國則不然有幾許獨立之政黨或團體有時以不自然之聯合或扶掖政府或攻擊之夫數個政黨存立其勢力果足以致運用議院制度之妙乎請略論究之 
　　採議院制度之國有兩派互相反對時其引率平民議院多數之內閣員非盡屬於此黨即盡屬於彼黨此因爲一致之運動而自不得不如是也然在黨派之競爭不劇政黨初經瓦解之時內閣以互相扶助而共其存亡爲得策此可證之經騐者也麥爾霍卿曾在內閣會議關於穀米變更問題議論紛出遂言曰以穀價爲應低或以爲不可低　　　　　　　　　　者　　輩同一之言論耳此言雖不甚高遠然其政略殊確實成功之秘訣不假外求也蓋以聯合內閣比於閣員互相和親之一統內閣除有特別事狀外聯合內閣恒爲短命是爲政治之原則內閣員互相一致代議士於此視內閣及內閣之政略如爲一體而扶助之或將推倒之以擁抱其他政策之內閣員二者之間不可不出於一不能關於某問題則贊成內閣於他問題則反對之是即不可不以其細目爲大體之犧牲其究也代議士非擁護內閣悉投票贊成內閣一派即推倒內閣以投票於欲行別種政略之在野黨代之蓋政治之眞目的不在理想而在有實行經騐之國民舉一國而分兩黨一黨失多數則他黨代而立朝是爲議院制度之正宗（未完） 
要件 
[省制原草案理由書]  
　　一國政治上之權力不能悉集於中央不分諸地方分權於地方於是有地方行政地方行政之層級不宜過多我國前清時代省道府廳州縣略分四級意在層層監督互相防維不知階級愈多箝制愈甚行政因延擱而不靈弊端亦輾轉而叢積覆轍在前何容再蹈故此次地方制度中擬廢去中間層級由縣直隸於省以省直轄各縣藉收行政黨速之效近日頗有主改省爲道之說者其立說之理由計有數端有慮各省地方權力過大害中央行政之統一因主改省爲道者不知從前中央行政與地方行政權限不明以一省行政長官兼攬軍政財政外交等權則權力旣雄聲勢自大今軍政等或歸中央直轄或由中央派員管理則省總監（時省長擬稱總監）權限與從前督撫權限大異卽仍省之區域亦無權限過大之虞乂有慮地方行政階級過多有害進行之敏捷因主改省爲道者不知從前由縣而府而道而省層級未免過多今由縣而省則與由縣而道從行政層級上著想等是兩級耳卽仍省之階級亦無層級過多之弊况行省制度始於元代歷明清以逮於今沿用此制閱千餘年足證諸本國歷史己有深久之根據又近今立國之要非但對內重在對外然必先團結於內始能競爭於外故各國趨勢常由分而之合鑒於世界大勢豈容逆行乂如改省爲道勢必改二十二行省爲百餘道以一中央政府監督百餘道中央行政機關果有此種活動力乎總之於行政之進行上有滯遲窒礙之虞者則悉自破除以期行政權關日臻靈便如廢道府等級是也若於行政上並無滯遲窒礙之虞者當此共和始基人心觕定之秋亦不可徒事更張轉滋紛擾如省之區域暫擬仍舊是也 
　　省之區域暫擬仍舊然究應適用何種制度乎若謂適用聯邦制度則若美若德號稱聯邦者均由歷史發生吾國數千年以來之歷史均是單一國非聯邦國則聯邦制度似難採取若謂適用各國地方制度則我國各行省幅員之廣動逾千里人口之多往往在千萬以上幾與各國中一國之面積人數相埒歐洲諸國之州縣與日本之府縣實祗能與吾國縣之一級相比若以擬吾國省之一級終嫌不倫故省者實位於中央政府與地方團體之間爲我國特具之階級不得以各國通行之地方制度相比擬如立法權及彈劾權外國不輕與於地方議會者本草案悉規定之又一方面予總監以提案權使於行政上有活動之餘地一方面令其對於省議會負完全之責任蓋按諸吾國情形與省之地位其制度理應如是也（未完） 
[省制草案（續）]  
　　第二十條省議會應行議决之事件除前條第一欵至第四欵外得由該議會委任於省參事會代爲議决 
　　第二十一條省議會對於本省行政認省長有違法或失職時得以議員四分三以上之出席出席議員三分二以上之可决提出彈劾案經由國務院達於大總統前項彈劾案大總統如以爲然應免省長之職如不以爲然交省議會覆議一次若前項規定之員數仍執前議時應免省長之職 
　　第二十二條省議會對於本省行政認本省行政官吏有違法納賄情事得咨請省長查辦之 
　　第二十三條省議會議員對於本省行政事項有疑議時得以十人以上之連署提出質問書於省長限期答復 
　　第二十四條省議會議員對於省長之答覆認爲不得要領時得要求省長自行到會或派員到會答辯 
[第三節會議]  
　　第二十五條省議會分常年會及臨時會二種 
　　第二十六條常年會每年一次由省長召集之臨時會因特別緊要事件發生由省長或議員半數以上之請求時召集之 
　　第二十七條常年會每年十月初一日起開議會期以六十日爲率其有必須連續開議者得延長會期二十日以內臨時會期至多不得踰三十日 
　　第二十八條省議會非有議員半數以上出席不得開議 
　　第二十九條議員有五人以上之贊同得提出議案 
　　第三十條議案之表决以出席議員過半數爲準可否同數取决於議長 
　　第三十一條議員於議案涉及本身或其親屬者非　省議會　　之許可不得與議 
　　第三十二條議員除現行犯罪及關於內亂外患之犯罪外於會期內非經省議會之許可不得逮捕 
　　第三十三條會議時議員之言論及表決於議會外不負責任　　第三十四條會議時省長得自行到會委派員到會發言但不得列於表决之數或中止議員之言論 
　　第三十五條省議會之會議公開之但依　長之要求或議員之提議經多數可决者得禁止旁聽 
　　第三十六條議員違背議事細則者停止到會其情節重者除名 
　　第三十七條議員無故不到會延至十日以上者除名 
　　第三十八條議員以省議會名義干預外事者停止到會其情節重者除名 
　　第三十九條停止到會至多以十日爲限依出席議員多數之决議行之除名以出席議員三分二以上之决議行之 
　　第四十條議事細則及旁聽規則由省議會定之 
[第三章省參事會]  
　　第一節組織及選任 
　　第四十一條省叅事會以左列人員組織之（一）省長 
　　（二）本省薦任行政官四人（三）省議會議員十人 
　　第四十二條前條第二欵之爲參事會會員者由省長任之第三欵之爲參事會會員者由省議會選舉之 
　　省議會選舉參事會會員時並選舉同數之候補參事會會員　　第四十三條省議會選舉參事會會員候補參事會會員分爲二次用無記名連記法各以得票過半數者爲當選無過半數致無人當選或當選人不足定額時取得票較多數者按照定額之數或不足額之數加倍開列姓名即就所列姓名行决選投票其取得票較多數時有數票同者年長爲先年同　抽簽定之 
　　决選投票以得票較多數者爲當選票同者年長爲先年同者抽簽定之 
　　第四十四條第四十一條第二欵之參事會會員出缺時由省長任之第三欵之參事會會員出缺時以候補參事會會員補充若不敷補充或無人補充時應即補選 
　　補充以選出之先後爲序同次選出者以得票多寡爲序 
　　補缺之參事會會員由省議會選出者其任期以補足前任未滿之任期爲限 
　　第四十五條省議會選出之叅事會會員任期一年於常年會閉會以前改選之但得連舉連任 
　　第四十六條省叅事會以省長爲議長議長有事故時以代理省長者代理之 
　　第四十七條第十二條第十七條第十八條之規定於省參事會準用之（未完） 
[海軍部官制] （續） 
　　第九條軍學司堂事務如左一關於報轄各學校一切章程之制定及其籌辦事項二關於擬定所轄各學校敎育綱領 
 
 
 

Page 2

 
 
　　及計畫並審查各敎科書事項三關於所轄各學校學職員奬罰事項四關於所轄各學校學生奬罰及攷試事項五關於留學生一切事件並選派高等專門學員事項六關於練習艦隊並規定練習章程事項七關於製定海軍練營魚雷營訓練管理等規則事項八關於艦隊操演事項九關於計畫訓練改良事項十關於編輯及印刷事項十一關於　學人員之考績事項十二關於其他敎育訓練等一切事項 
　　第十條科長員額以各部官制通則所定僉事員額爲準 
　　第十一條科員員額至多不得逾一百人 
　　第十二條海軍部職員員額除本制規定外以部令定之 
　　第十三條本制自公布日施行 
命令 
[九月十八日臨時大總統命令]  
　　科爾沁親王色旺端魯布忠順民國深用嘉許着給予二等嘉禾章其吳俊陞黃仕福辦理蒙務悉恊機宜着給予四等嘉禾章色旺端魯布代表張秀奎贊助該王聯給蒙衆深資得力着給予五等嘉禾章此令 
專電 
　　北京電昨日（十七）叅議院密議借欵各條件被民主報等於今日報上將全文揭載參議院特備文咨行內務部嚴密查究如係議員傳出將施懲罰 
　　北京電今日（十八）參議院又續開秘密會商議蒙藏問題趙總理梁總長叚總長均出席各議員多數主張不用武力至俄人介紹各欵中國能否承認尙未决定俟十日後再到院議定 
　　北京電參議院議員對於趙總理叚總長兩人多表示稱許之意梁總長初到院言語不清被劉崇佑面責梁無言而退 
　　北京電孫中山今日赴晉黃克強定十日內出京 
　　北京電旅滬國民黨反對沈秉堃爲國務總理孫中山黃克強力勸無效 
　　北京電國民黨派議員所以贊成梁如浩長外交者賴孫黃兩人竭力主張之故 
　　北京電章太炎聲言不屑與黃克強陳其美同飮故於共和黨之招力辭不赴 
　　北京電政府在倫敦一千萬磅之借欵己交五十萬磅惟英政府迫令該銀行之借欵歸入六國銀行團目下尙未解决 
　　南京電程都督現擬訂輸運京米取締章程以防偷漏出洋之弊不日頒發 
　　南京電程都督接趙雲龍來電請取銷顧問一職 
　　南京電財政司派楊文赴鄂調查要事昨己乘輪上駛 
特約路透電 
　　北京電據官場宣稱茲接倫敦答復北京質問新借欵之電音據稱外間所傳第一批之英金五十萬磅己交付中國駐英公使一節殊屬失實此言之意殆謂此欵已存於某銀行歸入中國公使名下而該公使並未提用觀於財政總長所述之言益可徵信因其曾言已請外交部轉令駐英公使勿收受第一批付欵也惟該總長初言彼曾阻止簽准該合同迨合同簽定之消息旣布彼復言因命令到英過遲之故新借欵團之代表則謂中國前請六國銀行團交付墊欵時輒言急需欵項迨得欵之後復延宕數星期始行提用中國公使之未提用新借款殆亦襲此故智由此觀之六國銀行團今雖竭力反對該借欵而最後之眞相仍未有所宣布也 
　　北京電新借欵英金一千萬磅之合同雖己於上月三十日在倫敦簽定似仍須由中政府批准而關於發行之價率一條尤爲重要中政府如允付五厘息則英金每百磅當實收九十磅如允付五厘半息每百磅實收九十二磅如允付六厘息每百磅實收九十五磅此事准由中政府自行裁决惟財政總長對於上述各節均不滿意據中國聲稱雖該借欵團己於十五日付銀三百萬兩存於天津某銀行歸入中國名下本月之內尙將續付銀二百萬兩而目下仍在倫敦磋商一切云 
　　北京電據最近報告鹽稅共淨收銀一千七百萬兩庚子賠欵第一第二兩批以本關入稅抵付共短銀一千六百五十萬兩而賠欵約中訂明本關入稅不足則須以鹽稅抵付故本年鹽稅收入殊不堪設想且一千九百十一年萬國防疫大會提議於滿洲全境遍立疫症醫院伍連德博士曾應各國代表之請上條陳於中政府經中政府允可每年由滿洲稅關撥英金八千磅以辦此事財政總長近曾允以滿洲入稅交出以補庚子賠欵不足之數故滿洲疫症醫院之計畫己因而難行昨日外交團開會集議此事决議由賠欵內撥出此數以故伍連德君卽赴滿洲設立疫症醫院五所俟該省疫患全消則將改爲醫治一切雜症之病院醫院辦事員全係留學海外精於醫學之華人 
　　北京電聞政府己令駐各國代表竭力賛助孫中山君之鐵路計畫 
　　北京電煙台商民電請中央政府准其興造烟台至德州之鐵路今公司己組織告成並舉定董事此事己移交通部核奪 
　　廣州電澳門之南大橫琴島向爲海盜之逋逃藪該海盜等屢在西江之口刧掠局所爲害航輪商旅匪淺粵兵及港澳外兵今定於星期五日會同勦捕據目下商定之計畫粵兵與葡兵將登陸進攻中國炮船與英國炮船將由內外包攻其中堅中國當道己豫加戒備令所用外兵咸依豫約盡其責任以免引起政治問題所獲海盜均應交與廣東當道審訊定罪 
　　東京電乃木大將與其婦今日下午己安葬靑山之墓當時政界各顯貴海陸軍兵士外國代表及日本各處之代表聚集墓所瞻觀入窆者爲數甚衆英國哇塞親王法國里邦海軍大將亦均率同隨員詣墓前行禮其靈　　引有兵士一　　　導護衛街上觀者人　　　　　　　　　　　　　　　　旅順紀念牌執花　　　　　　　　　　　　　　　　　親王所贈白菊花花　一枚及美國　克司君並　　　　　贈之花圈其生前所受之勳章由軍官用盤捧之而行英皇所賜之勳章則由英國大使館之軍官二員捧行如柩置於砲車之上以兵士五十名挽之該將所用之盔刀則置於靈柩而以三人隨行照料其婦之靈柩則置於一車上而由兵士一隊隨以護衛後從各親戚外國使館隨員貴族學士下議院議員及其餘之人數百名靈柩旣抵靑山墓地貴賓之得入者千人中不過數十人該將與其婦之靈柩均葬於其二子之旁蓋昔曾於旅順陣亡者也 
譯電 
　　北京電此間聞倫敦新借欵己交付英金五十萬磅之說大爲注意蓋英政府此時非宣言否認此事則當承認即行發售該借欵債券二者必居其一外人輿論以爲英政府不當有所甄別惟當宣布關於中國財政事宜仍守各國聯合政策並當重申外務部大臣葛雷君所述英政府惟竭力贊助匯豐銀行之說六國銀行團今日（十七日）致書財政總長周學煕並非正式通告內列各條目聲明銀行團之意在國務院討論修改條件以爲後日會議張本惟政府當依守所列之條目云參議院今日開秘密會議時己贊成政府與六國銀行團重行開議借欵問題惟約定借欵合同非經參議院認可不能作准 
　　北京電六國銀行團已與中政府重議借款問題中政府現請銀行團即付墊欵銀三百萬兩中國各票號尙未正式集議聞財政總長明日將與彼中之某領袖會商一切新借欵作罷之說似己確實承借者雖已豫備英金五十萬磅聽候中國在英提用而中國並未取用中政府與六國銀行團復行會議雖非一時可以定决然彼此確已得一適中之點其結果必能使借欵告成也參議院已有承認監督條件數欵之意故借款事宜己大有希望大局之隹爲從來所未有 
　　北京電署任國務總理趙秉鈞在參議院演說謂政府擬依英使之照會處置藏務按英使之照會曾有當准藏入自行治理內政及中英兩國當重訂關於西藏之條約二事 
　　北京電參議院現討論袁總統擬以沈秉堃爲國務總理之議外間以沈屬於國民黨多不贊成惟參議院之議員表同意者大約可佔多數 
　　北京電中政府對於俄國近今之照會論及一千八百八十一年條約事宜頗不滿意現將與俄國爭辯此舉 
　　北京電此間政界深信桂太郞公爵由俄回　　　　　　　定在滿洲施行嚴厲　　　　　　　　　　　葬事畢即將發行 
　　栢林電英國孟哲斯脫茄定報謂倫敦豫料雲南之亂其結局必爲法國佔據雲南省而後己至少亦將成爲法之保護領土云（按雲南並無亂事不知何所指而云然） 
維也納電據君士坦丁確實消息意土媾和交涉業己决裂因意國提議應由土政府宣布屈里波里之獨立然後由意國與該處土人調停各事故也土國代表已離洛薩恩 
　　臺北電達克開塞爾輪形船由日本上海取道蘇彜士河開往紐約在基隆遇風擱淺處境頗危大約將全行損毀船中之人均己遇救 
　　其里伐電據其里伐報載稱土意議和代表聞交涉决裂之說均爲錯愕己聲明目下兩國仍在進行磋商云 
　　巴黎電巴黎時報載其里伐訪事電稱意土兩國已商定媾和基礎其主要之點爲由意國借與土國英金二千萬磅以使土國整頓財政及一切行政土國承認意國在屈里波里所行各事之根本問題業己解决意國殊爲滿意甚至謂兩國己簡派全權大臣簽約云 
　　羅馬電據意大利某報載稱裴托里列爲辦理土意媾和之委員現由哇其回京與首相會商一切不日將返瑞士 
　　君士坦丁電土耳其內閣决議禁阻君士坦丁之戒嚴情狀並將以許與阿爾巴利亞人之權利准予全國各地內閣並聘用英國顧問六員於警部郵部電報部造册部襄理一切 
　　倫敦電英國此次陸軍大操臨陣者共有六萬人陣式爲敵軍由洛福爾克登岸向倫敦進發而由守軍迎拒兩軍將大戰於開姆勃利巨英皇明日將親臨戰塲視閱 
　　倫敦電近來陸軍飛船家屢見死於非命遂引起外間討論單葉飛機之安寧問題多數海陸軍之飛船家皆謂雙葉飛機雖不若單葉者之捷速然穩妥實勝之且合用陸軍蓋便於携帶快砲也陸軍部决意於大操之時不用單葉飛機一節外間傳說多相抵觸 
　　倫敦電昨日德皇校閱海軍時會聚之艦共一百十八艘合計共有五十五萬噸全軍共有將士三萬二千人大砲二百尊 
　　維爾海姆沙夫電德國海軍大操之前有戰艦三十艘內有八艘爲奪雷諾脫式尙有大巡洋艦六艘小巡洋艦十一艘作一字長行下綻德皇登特區倫單艦校閱一過祝炮之聲轟轟如雷各兵士皆立正致敬繼乃高呼致頌 
公電 
　　石家莊來電各報館鑒孫先生十二點三十分離京乘專車赴晉沿站歡迎者數萬先生在車中脫帽答禮四時抵保定站軍學商各界歡迎者萬餘到五鐘許西人拍照者甚多先生偕景耀月張繼等下車一一握手掌聲歡聲雷勵王詹元代表三十團體請先生赴歡迎會王致歡迎詞先生答謝禮畢即上車脫帽告別六點三十分抵石家莊 
　　北京籌備國會事務局電衆議院議員選舉法第七條第二等第三欵疑義關於立法上之解釋業經呈請大總統諮訽參議院議决答覆合將經院議决者電達如下（一）第二欵之現任字樣應以係薦任以上官以現奉有正式任命令係委任官以現奉有正式委任令而現在本職者爲限凡雖奉有任命令或委任令而未就職或雖經就職而己辭職及其他臨時延聘或暫時雇傭僅在各行政司法官署襄辦公務之員旣非現任按照官制之本官又非現任按照官制之本職者即不能以本法所稱之現任行政司法官吏論其就職後之辭職書送達於該管官署經批准之日卽作爲非現任之日二等三欵之宗敎師字樣應以回敎耶蘇天主各敎中之現司敎務而確有宗敎師相當之名義者爲限希迅分飭遵照寒 
　　第二電准湖南都督電稱此次籌備選舉人員與直接辦理選舉人員不同則其被選舉權似在停止之列等語查辦理選舉人員選舉法業有明文規定自應遵照法定制限辦理至選舉總監督所用籌備選舉人員其名稱旣與法定辦理選舉人員不同又非直接辦理選舉果無其他法定制限當然不能停止被選舉權除逕覆外特達電查照寒 
　　南京程都督又致籌備國會事務局電衆議院議員江蘇各覆選區監督己委定第一區陸維李駐在地江寗縣江寧市第二區潘灝芬駐在地吳縣蘇州市第三區夏敬觀駐在地丹徒縣鎭江市第四區黃以霖駐在地淸河市籌備選舉事務所亦已設立委定金其堡爲所長此特電達再解釋權限分立法上條文上兩種至爲清晰惟所稱立法上之解釋是否指未經法律規定以別項法規式命令補充之事項而言敬請電示遵行再省議會議員覆選區係經法律載明倘此表與衆議院議員各省覆選區表相同則兩項選舉併合辦理手續較簡經費較省應請政府咨請參議院早日議定公布以便委任監督開始辦理再江蘇各縣初選監督所用一切公文己飭仍蓋本官印信選舉總監督旣係都督兼充自可母庸另刊關防惟覆選監督辦理衆議院及省議會議員均須隨時蓋用關防若借駐在地之地方官印信則本省道府兩級早己裁撤縣地方長官係兼充初選監督同時辦理選舉或不便隨時借用業徑另行刋發關防以昭信守 
　　南京程都督致武進民政長電删電悉該民政長前來各電所詢民政長選舉辦法均予電復在案至辦理選舉定章縣議事會參事會及市鄉各職尙未成之縣不得施行該縣縣市鄉各職旣未一律正式成立何得不遵定章舉辦此項選舉所有各該市鄉選出之初選當選人應予一律取消該縣參事會删寒兩電亦悉並仰轉知遵照銑 
　　程都督致打箭鑪尹都督電都督眞電申論軍民分治懐抱公誠選想高風無量傾佩吾蜀苦亂久矣四民未盡樂業邊藏近復用兵外固藩籬內靖伏莽風雲百變險象環生每値消息傳來未嘗不西望太息涕淚橫流也德全深念欲爲桑梓之謀當籌統一之策尹都督抒茲宏議實啓我心吾省前已分治都督省長均屬省治根本問題惟都督旣由中央委任省長亦不外任命民選兩途參議院爲全國立法機關省制變决即當公布吾省似宜暫候時日不必激烈要求尤當爲地擇賢勿自劃分權界庶中央收統一之効而地方免猜越之嫌區區之懐敬質賢　惟我父老昆弟共垂觀之臨電神馳佇候明敎銑 
要聞一 
[沈內閣將脫頴而出矣]  
　　大總統之手腕 
　　國民黨之政見 
　　政黨內閣與非政黨內閣之大激鬥 
　　陸總理决意辭職大總統意亦允許惟一時難物色組織內閣人才故不得巳再給陸氏續假十日而一面先行提出外交總長及駐俄代表以試參議院之態度茲將近日情形探錄如下 
　　先提外交總長及駐俄代表 
　　此次大總統提出外交總長及駐俄代表惟國務總理尙未一同提出表面上係以陸總理請辭兼任外交總長呈己於前日批准至國務總理陸君現在假中應俟假滿後再上辭表始能批准再行提出故咨文謂國務總理陸徵祥任重事繁不能兼任外交等語此猶認陸之總理資格依然尙在也至於內容則恐參議院意見尙不融洽若一同提出倘再全不同意又當如何故先提外交總長如得同意再提國務總理此固一番愼重之意况沈秉堃內閣之事現尙未十分確定亦不能不稍緩數日以待時機至此次提出以劉人鏡爲駐俄代表其原因係以自陸徵祥回國後駐俄代表一職即由參贊兼署現在中俄交涉吃緊需派專員當陸總理未告病時卽曾力保劉人鏡堪勝斯任故此次即以劉人鏡提出其餘各國代表仍一槪不動云 
　　决意赴參議院提出沈總理 
　　大總統鑒於今日政黨競爭之劇烈始終不主張政黨內閣此次之改組不過更動國務總理及外交總長其餘各總長均無連帶關係一槪仍舊始意頗欲以趙總長秉鈞組織內閣因趙熟悉吏治乏世界政治智識難担此任趙在總統前亦曾再三力辭幷請從速物色相當人才爲國務總理卸其代理之責大總統深以爲然决意以沈秉堃爲總理一面與沈磋商求其同意一面派員與參議院國民黨接洽徵其意見並由大總統先與孫黃籌商請其婉勸沈君担任幷請國民黨勿堅持政黨內閣之議兩君巳慨然允認代達大總統之苦心請其勉行擔任如得同意則國民黨一方面當無不贊成至於外間所傳黃興或張謇組織內閣之說實屬子虛蓋黃君志在征蒙而張 
 
 
 

Page 3

 
 
郵政局特准掛號認爲新聞紙類明治四十一年四月二十一日第三種郵便認可第一版 
　　君專爲辦理鹽務而來也惟聞參議院國民黨之意見對於此番提出之國務總理純以國家爲前提決取放任主義不問何黨亦不問何人將皆與以一致之通過但所提出之人係本黨黨員則須仿劉揆一脫黨故事以表見其目前不欲爲政黨上之競爭與不肯犧牲其政黨內閣之主張云 
[國民黨內部之風潮]  
　　國民黨成立後風潮起伏歷久不平除共和實進會全體不承認合併登報通告外其餘即同盟會員之互相衝突張耀曾輩爲一派以法理自詡田桐等爲一派以資格相尙此次選舉主任幹事會塲內先分送候補人名單多數人竭力反對幷有多人立時退出者其結果魏宸組爲總務主任幹事張耀曾爲政事主任幹事李肇甫爲交際主任幹事皆名單中所預定衆益譁噪幷有女黨員沈佩貞王昌國因黨中預允其爲幹事今日仍歸落選當塲痛詆黨中食言而肥不講信用又有國光新聞國風日報民命報民主報中央新聞亞東新報六家連合反對每日醜詆痛詈無所不至幷云魏宸組柔媚無恥是爲窰姐李肇甫庸懦無能是爲死猫兒張耀曾便佞刁狡是爲哈吧狗如不自行辭職將宣布罪狀革除名籍云云長篇短評剌剌不休幷以各政團合併爲不然蜀同盟會支部亦有電反對改名其他肆口汚衊之言不可盡述其紛擾情形不知伊於胡底雖中山在京亦末如之何嗚呼民國新造各政團之合爲國民黨社會方頌禱之不暇顧乃自相衝突至於此極不禁爲國家前途抱杞人之憂也 
[十三日參議院紀事]  
　　十三日九時開議議長報告昨接大總統來咨兩件（一）擬任命梁如浩爲外交總長（二）擬任命劉人鏡爲駐俄公使請院　意卽由議長請秘書長朗讀原咨幷决議今日發通告定星期一日行投票法劉顯治謂貴陽來電請更正複選舉區表事關緊要請即將今日第五案省議會議員覆選區表提前議决衆贊成幷决定先議各省第一届省議會議員名額表叚字清主張每縣取額一名以偏僻省分調查不便反不若以縣計爲妙曾有翼反對叚說謂大縣繁盛之區表覺吃虧谷鍾秀主張以衆議院各省員額爲標準然亦有困難處在人口未調查以前戶口衰落之區難免以少報多張華瀾主張五倍衆議院員額秦瑞玠謂省議會係代表全省非代表一縣實際上不能各縣均分盧士模主張以衆議院爲標準四倍其額王家襄謂大抵以人口太複雜爲救濟之計故以衆議院額爲標準今有主張四倍厥額者本員浙人以浙江論衆議院有額三十八名若四倍共數則爲百五十二名未免過多本員以爲三倍足矣秦瑞玠謂四倍衆議院額甚妥若三倍之則取前清諮議局之制本員不贊成戰雲霽趙世鈺均不贊成王說藉忠寅亦主張四倍田駿豐謂無論幾倍斷不能以前清諮議局爲標準議長請贊成各省議會員額以衆議院員額爲標準者起立其結果卒多數贊成四倍其額幷議定名稱曰各省第一届省議會議員名額表遂由議長同秘書長對照朗唱各省應有若干名 
省別衆議院員額省議會員額（四倍） 
直隷四六一八四 
奉天一六六四 
吉林十四○ 
黑龍江十四○ 
江蘇四十一六○ 
安徽二七一○八 
江西三五一四○ 
浙江三八一五二 
福建二四九六 
湖北二六一○四 
湖南二七一○八 
山東三三一三二 
河南三二一二八 
山西二八一一二 
陜西二一八四 
甘肅十四五六 
新疆十四○ 
四川三五一四○ 
廣東三○一二○ 
廣西十九七六 
雲南二二八八 
貴州十三五二 
　　讀畢議長再將省議會議員複選區表提出請衆增改谷鍾秀謂應由本省議員自行檢點即將更改之處當場聲明遂由議長詢明各省議員有無更改其結果有數省略有更改次議顧問院官制案（大總統交議初讀）議長請政府委員說明本案之理由略謂民國肇興政務繁頤國務員日勤庶政不能從容坐論以備大總統之諮詢故特設顧問院以爲採納羣言徵求衆見之地考法國參政院之設與今擬設顧問院之旨相同云云孫鐘盧士模均提出質問劉崇佑兪道喧均謂此官制太無範圍劉彥請不必多問即付審查曾彥不贊成此官制謂此等官不負責任不能稱爲官吏議長遂宣告付法制委員會審查（未完） 
[黃克強工商部之一席談]  
　　高讚政治經濟 
　　向淑予大出風頭 
　　黃克強君十三日上午十時特至工商部暢談五時之久初至部時由劉總長接見黃君特請晤該部次長向君商量財政經濟事項向因先舉最近政治上重要問題如借欵問題承認問題又集權分權民軍分治諸問題然後再及財政茲將當日所談各節逐條節錄如左 
　　黃謂軍民分治不成問題將來軍區劃分軍政統一自能根本解决向因謂外交司法軍事本應採集權主義軍民分治乃當時主張軍事集權者之過渡辦法黃謂不如直辦集權爲簡㨗鄙人乃主張中央集權者　　隨訽向財政意見並謂借欵若以條件之嚴酷及他種之障碍絕對不認如何計畫向謂吾國革命後財政異常空虛立國上財政計劃當爲另一問題此時簡單言之宜仿美國辦法第一節省政費在少養兵以軍器軍官軍氣之壞及豫測現勢之不能養爲詞第二謂鹽稅地租關稅中尙可設法第三間或於不換紙幣及愛國公債中討巧惟自事實上言之決不能不借欵黃謂我亦贊成借欵者鄙意公債及不換紙幣仍可利用因暢言其辦法大致欲以強迫公債吸收現金爲不換紙幣之預備金基礎並謂紙幣發行四萬萬即可救目前之困難又舉香港滬津各富室藏金至過三萬萬爲國民不貧之証向言不換紙幣至萬急時原可以發行惟吾國本無貨幣制度難用不兌紙幣又重以機關不完備發行不易外國銀行林立要埠恐生馳逐原則作用宜先防此數點　　隨又談及鹽務向謂仍以積極之精神辦理就場征稅爲當如目前障礙難除則暫改鹽票爲運照不三年仍改用場稅辦法黃謂此事宜以革命之精神用第一層辦法爲是向言第一層辦法年收入近二萬萬元 
　　又言及地租一　　　租　　　歸地　稅以爲　來造土地清冊之預備將來可加重國有業增莫大收入黃言地租宜加重但歸地方恐人疑地方分權 
　　又言及全國歲費向謂目前最少當得日本之六萬萬上下將來至少須二十萬萬元至貨幣以每人四元即須十餘萬萬此亦開辦時之宜籌備者黃謂尙少 
　　後談至實業向謂中　宜注重農礦二業次工而及商並言工商部新定之基本產業及保育期間辦法黃君極重礦業 
　　又談至銀行政策黃言將仿台灣銀行辦法以爲過渡之計向言中央銀行當與國民銀行幷重 
　　最後又談及黨爭黃甚推重共和建設討論會並深願與該會握手且言共和牌子現經掛出人集牌下並無政見不同之處鄙人深知該會夙與政府力圖者故夙即傾仰云云 
　　聞黃君及向君討論時頗入研究之境午後四時始約後會面散 
[張季直之行蹤]  
　　共和黨理事張君季直到京聞專爲鹽務又有漢冶萍公司及徐通鐵路等事俱須與大總統及各部磋商確定辦法以時日匆促急欲南旋擬開列事由單請總統指定何日何時議何事卽約令有關係者同在總統府集議隨時决定以免往返籌商多所周折各事議畢即行出京至外間傳說將組織內閣一層實係揣測之說並無其事云 
時評一（默） 
　　南北未統一時政府擬借外債克強即倡辦國民捐以抵借項之說一般無識者從而鼔吹之未嘗不風靡一時而其結果如是蓋承此國勢沸螗商情疲敝之後非特國民經濟力萬不足以抵當巨額之借欵且亦無盡善盡美之辦法以防種種流弊故國民愈不樂輸今者克強在京忽又勸袁總統舉辦國民捐而以兵力募集之（見某報專電）克強明知僅以空言相號召無多數人起而應者然亦獨不慮以兵力威攝地方將不堪其騷擾耶 
　　嗚呼國之所與立者在財力而所維繫者在人心人心未失雖財力支絀猶可補救若人心一去雖財力充裕國將焉賴克強明達必洞悉此中消息也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寗波極大之風災]  
　　文匯報云昨日（十七日）外間咸謂寧波及附近一帶皆遭颶風損失極巨今日接該埠來電乃知確有其事電內所述殊屬駭人聽聞據謂溺斃者共有五萬人無家可歸者共有十萬人之衆此　雖得之甯波然所指遭殃之地必寧波温州之中間此災是否係颶風所致抑係因颶　而潮溢所致今尙未悉據情　之大約以後說爲是蓋電中曾言無家可歸者有十萬人之衆故也寧波之電報交通昨日曾經中阻今日已通行惟傳遞仍極遲緩福州及嘉興電綫因爲風力所　今日頗難通電西北之電報交通全未受損南京漢口天津北京等處則均照常通電 
[上虞史知事自縊之奇聞]  
　　上虞史知事夢占到任甫及七日不知何故竟於本月十三夜自縊身死茲將其絕命詞錄左 
　　宗法未審情形謬膺斯任參議會開會在即各科　預算　　須　議選舉事宜人甚吃緊登記所亦須限期成立爲時甚促種種　備己屬不及貽誤地方罪何可逭惟有一死以謝父老禍由自取夫復何言惟隨行諸人均屬無罪乞格外原情宗法死且不朽家中尙有老母寡妻舍弟騆昨日來署係老母囑其來視宗法者不孝死奚足惜務乞放弟回家以養老母而存宗祀存歿具感臨書惶惑不知所云史宗法　別九月十三夜 
　　騆弟手足汝速回奉養老母勿以我爲念人誰無死我自念生平心地光明無事不可以對人此次自投羅網實誤於不預察虞地情形耳汝以後不必出外可在本店及近處經營使老母之心稍安汝嫂可勸其人女學校肄業蓋汝嫂生平最好學遂其志卽所以解其憂也午笙姪兒讀書數年可令其習經紀此兒頭角崢嶸將來必能昌我家也爲人宜曠達過去事不必再憶地球亦有時消滅况在一人之細乎兄宗法留別十三夜 
　　右請虞邑父老兄弟及小弟香騆同來諸好友均鑒 
[重慶大火紀聞]  
　　重慶崇因坊某帽舖於九月初四晚八時不戒於火立兆焚如其時風勢猛烈火燄蔓延又兼各城門緊閉取水無由所有水龍只向水池水井汲水施灌無如杯水車薪於事無補直至次日黎明始熄計東至小十字西至朝陽街南至九井街北至藥王廟所燒不下三四千家葬身火場及蹂躪斃命者共有數十人現在　　無家可歸流離顚沛者在在皆是此誠數十年未有之浩刧也 
[川人流血紀念]  
　　川函云去年陰曆七月十五日爭路志士入獄後旋卽干戈擾攘中華因此光復近都督府通告各府廳州縣八月二十七日開紀念會文云照得舍生取義作砥柱於中流立懦廉頑望儀型於未遠潮去歲七月中旬政事决裂屠蠻肆虐志士被拘邇時　騎四出呼籲無門客盡楚囚市窮人跡惟我死難諸賢見義勇爲臨難不苟空拳赤手冒矢衝鋒情原慷慨誼實從容自此隴畔健夫蜀中豪傑相率揭竽討茲民賊悲風可激清祚爲傾海內義旗於焉高舉民國成功實資導綫歲月不居積一載矣枌榆報賽永爲紀念之期金石刋銘應有千秋之祀茲定於本年八月二十七日（即陰曆七月十五日）省內外各府廳州縣一律舉行紀念會並追悼死難諸賢共諸烈士遺族並望届時偕來共襄盛典藉妥英靈恐未週知特此通告 
[蕪埠日華公司新交涉]  
　　日人佐藤致泉與甬人施恩甫合開日華公司不　警廳干涉已紀前報茲悉十六日又爲該公司開彩之期　口環觀者數百人馬路爲之阻塞直至下午四句鐘尙未開彩購票者均即大譁該日人始開出十五字票以圖搪塞（緣該點字票共八十字聽　購者點十字定章開出二十字如所點十字全中爲頭彩）衆人不服紛紛持票向之索還票價該日人見事已敗露由後門遁去公司華人　欲脫　衆人一閧而入致將玻　　格及開彩器具衝毀日人由警察保護至廳幸未受傷十五師憲兵險均至場彈壓聞此三日問日人所售之彩票　欵約　十七　千文　多閧閘時不過數十元之損失　干停泊之日艦伏波聽信該日人一面之詞晚間竟派兵目至警廳干涉凡購買此項彩票者悉係貧苦小民刻尙憤憤不平幸警察防範甚嚴不致再有意外矣茲將關於此案之函電錄左 
　　議會致警察廳函啓者近有日商　馬路開設日華公司藉開點字票實與賭博無異一　無知愚民趨之若騖若不嚴行取締實與風俗攸關查開賣彩票各省早經禁絕蕪埠自去歲光復時前分府因兵餉不敷揭　舉彩票嗣經敝會否决遂不果行矧此次點字彩票每逢三六九開彩一次沿街寄售盤剝小民於斯巳極貴廳長責無旁貸請即查明察章勒令收歇地方幸甚 
　　警察廳致都督電都督鈞鑒日人佐藤治淺違約在大馬路開設日華公司售買點字彩票正在設法取締商議會又函請票止現日人又逾期不開彩商民持票索退恐滋事端乞電駐寍日領事嚴重交涉以保主權並示辦法 
[武漢舉行起義紀念會預聞]  
　　陰曆八月十　日爲鄂　倡義之期前經中央規定爲三大紀念日中之第一大紀念日茲届年週一度黎副總統特通傳各軍事機關及咨請民政府飭知各司處局廠幷由巡警總廳傳知武漢三鎭民居商店人等預備國旗燈彩届期舉行紀念大慶典致祭在督署徇難之彭劉楊三烈士及各戰死忠魂以誌追悼且於昨通電大總統各省都督請届期派員到鄂與會以彰盛典頃已得大總統及浙江都督覆電承諾其餘各省諒無不贊同也 
　　漢口各團聯合會正副會長王民僕王開庭等以起義週年紀念及我四百兆同胞脫離專制最有榮譽之事非其他紀念可比除懸掛國旗張燈結彩外應聯絡各社團爲游戲運動（如提燈會放燄火之類）以彰盛典昨集會員在事務所提議經衆通過刻己徧發傳單俾商民早爲預備矣 
　　又南洋瓜哇泗水等埠華僑以黎公乃起義元勳中華偉人心懐祖國崇拜靡已茲擬於八月十九日開起義紀念大會以紀盛事昨特電請黎公將照片及生平事略寄交多份以便翻印分布幷爲演影戲之用以遂其崇拜英雄之私云 
[張方下塲之冷落]  
　　張振武方　靈柩停於漢口培心堂已逾旬日之久凡所要求均未如願此間起義諸人待之亦極冷落除其密友至戚輩曾往謁靈弔奠外其餘之來弔唁者殊不多見張之衆妾頃因分取遺金卹欵連日紛紛吵鬧其第五妾現已挾資逃滬矣方妻賀氏因貧苦無依曾經軍務司長吳君醒漢代求黎公賞予一千元俾作安葬贍養之資論者均頌黎公之寬仁云 
　　張振武羅田籍方維隨州籍頃二人家屬擬於十五號各自扶柩回籍安葬黎公以羅田等邑素多伏莽非派兵保衛沿途難期安靜特飭近衛軍統帶各撥兵二十名保衛張方靈柩幷眷屬回籍以示體卹云 
[泰興檢察長潜逃之疑竇]  
　　泰興檢察長朱錫申違法殺人都督當委吳栻前往關查於八月初九日由省起程初十徬晚　抵該縣微服進城投庽裕新客棧十一日上午遍向各　肆及該廳左近地方加查訪僉稱監犯張元興張鳳彩許德殷桂書花得勝等五名確於八月十八日午後三句鍗在民政署前槍斃隨卽馳赴該處細心騐看見署前楊樹上槍傷兩處痕跡宛然地有紙灰破衣泥有血印確係槍斃鐵証細詢槍斃之犯究係是何罪名據稱張元興張鳳彩花得勝殷桂書確係著名盜匪罪不容恕許德係通匪捕快黨羽頗多平日在獄　形兇悍與張元興等時有密謀十七日夜在獄因事滋閙典獄官無法禁止卽據情報告各官長一時謠言　起喧傳有反　情事當經民政長　同審檢長　集民團嚴加防範一面飭警協同團勇前往許德家搜查人心惶惑徹夜不安十八日早民政長　同審檢長及各團體在自治會公議當以該犯等變在目前罪狀照著非速殺不足以弭禍議决後卽由民政長會同檢察長提出該犯即行槍斃自是之後人心稍爲平靖等語遍詢各處言論尙屬相符吳栻卽於是日午後四句鐘回庽奉都督訓令並委任狀一紙遵卽馳赴該廳晤見檢察長朱錫申先示以委任狀旋詢以槍斃各犯情形言詞雖有閃鑠形神尙無疑懼並調集案卷查閱且用好言撫慰該廳長約定　夕整理重要案卷結算欵頃帳目預備十二日清晨交卸吳栻以查辦公事旣未漏洩交代案卷尙且整　晚上清晨時在頃刻諒無意外之虞且該廳長未卸職權吳栻尙未視事指揮警察難以從心遽予扣留恐有窒碍擬於接事後飭警看管然防閑之心未敢稍懈抵庽後即遣家人王金榮何升密赴該廳長公館鄰近濳行偵探見該廳長於九點鐘私回公館約十一句鐘時閉門歇宿該家人等靜候一句鐘之久方始回宿十二日黎明仍遣家人前往片請該廳長來廳交卸見該公館門巳洞開入內詢問回稱己赴廳中迨吳栻到廳見室中器用什物席捲一空隨見檢察官程際元亦神色倉皇言詞遁飾大有跼　難安之象詢以該廳長下落諉云不知去向而木質關防則由該廳王主簿交出至收支清册尙未移交其中顯有情弊吳栻隨即傳集司法警察並片請民團局長酌派團勇數人另給川資分赴水陸各要衝設法扣留迨午後司法警察聞茂功汪光德等回廳報稱奉票飭傳前檢察長朱錫申遵於八句鐘往里仁巷朱廳長住宅查詢知已於黎明乘車往馬甸趁輪渡江及馳至馬甸問輪船局查詢據稱朱廳長已趁招商局小輪駛往鎭江以此未能扣留等語嗣又秘密偵探緝訪行蹤或云逃往南　或云濳匿蘇省現正飭警備文查緝獲後再行按律起訴决不使該廳長倖逃法外致干重咎查閱卷宗其中不無疑資八月十五夜典獄蔡國勛報告犯人希圖反獄並未指明何人抵稱同號奚懐仁朱瑞金等知情該廳長會同民政長審判長先後提訊三犯據供許德張元興張鳳彩花得勝殷桂書等將乘荒亂於九月間起事而當日反獄情形究係何人主謀何人敎唆並未供明即可據爲信讞不解者一也雖有人証並無物証而張元興等五正犯旣未蒞庭豫審又不移送審判毫無供詞而遽行槍斃未知依據何條法律不解者二也議會雖屬代表民意然一爲議事機關一爲司法機關權限不容侵越該廳長昧獨立之性質曲徇議會之請求放棄職權供人指摘不解者三也該廳長平日聲名尙好輿情頗治偏該各團體均無問言槍斃五犯出於事非得已半由地方主持當十七夜獄中滋事典獄報告內外謠言蠶起喧傅七圩港盜匪濳來泰邑人心浮動捉影捕風大有朝不保夕之勢翌日各團體會同三長開會公議全體贊成立予重典爲地方苟安之計審判長據法辯論羣起責成擔保治安一時口衆我寡語多非刺莫可奈何亦祇俯首聽從而己檢察長知衆情難拂遂與民政長會同執行並由民政長領銜禀報都督蒙批懲戒在案此當日槍斃各犯之實在情形也 
[金壇盜匪之橫行]  
　　金壇豋榮鄉下新河鎭九月九號下午八時突有大帮盜匪六七十人持刀負槍蜂擁到鎭其時店舖正在晚膳相率閉門該盜匪先至巡警局全行打毀並以呌笛爲號各處支港均有把守分班入市挨戶搜括或用巨石利刃撞門或竟用火燒毀入門卽以刀槍向人恫嚇索取洋錢並口稱裁兵路過缺少川資任意搜索甚至將地板撬開各鄉人手無寸錢莫敢誰何該盜至兩下鐘始吹呌笛而去事後查見計共刦去瑞康衣莊等共十九家云 
[粵經畧移民實邊之碩畫]  
　　粵省　綏靖處咨會都督云（上略）　　　輻遼闊拱衛京畿扼塞險要莫如東三省白山竦秀渤海瀠洄山林之饒魚鹽之利甲於天下惜民戶寥落守衛空　往往數百千里一碧荒曠肥沃之土棄而成荒壤奇之珍積而莫採夫漫藏所以誨盜虛室即以生風我不經營人將攘奪勢固然也况東南各省人烟稠密光復以來閑散兵民益形充斥不謀安揷隱患　虞外迫強鄰內　人滿拓殖之謀烏　己乎但茲事體大經營頗難東省資財不足自理中央煩劇無暇兼營籌措之法莫若由各省分投移無業之民實東邊之士旣可調劑盈虛卽以消弭　略擬請中央定爲政策再行號召各省厚集鉅資簡派專員召集閒散軍民率同前往分區拓殖部以兵法給以助金無譁變之虞有安土之樂行之數年富　大關磽　書變膏腴空虛皆成積　屯糧有資國用不匱一旦有事朝徵可以夕至處逸可以待營安內攘外利國福民建共和不拔之基息列強窺伺之漸計無善於此者比年謀國之士高瞻遠矚提議紛紜罔不視爲急務祇以經濟困難外患偪迫因循觀望坐悞事機我粵財力尙可兼營正宜首先導率爲各省倡事關保衛邊疆亟宜勉力前進應懇都督旴衡時局認定拓殖爲備邊要策分電中央各省尅日協同舉行並由我粵提出拓殖議案自明年始每年由粵政府撥銀三十萬接濟以五年爲限一面由本處簡員加札卽日前往東三省調查林礦墾牧各事擇定地段詳擬辦法准於明春募集間散兵民率往開辦礎基旣立每年陸續添遣源源接濟粵省倡於前各省和其後萬衆一心知拓殖即以保邊保邊即以衛國東省之患庶其有瘳民國之基萬年不拔爲此咨請都督希爲查照核准即日諭飭財政司先撥銀二萬元爲調查經費由本處委員加札前往並懇咨會農林部備案分咨奉天吉林黑龍江三省都督如遇委員到該省調查時希爲接洽飭屬派兵保護幷准該委員擇定現未有人經營之林礦墾牧場隨時呈請核給執照竪立界址定爲廣東拓殖地段任使興業暫母繳價興科示諭居民母得借端撓阻以廣招徠而重邊務仍希見覆施行此咨 
地方通信 
[安徽]  
　　求還原產合肥李承德堂家產曾於上年光復時被蕪湖軍政分府吳振黃查封嗣經李氏呈訴於孫前都督當奉諭令捐洋二十萬元以十萬爲合肥公益捐以十萬充無爲州堤工當時李氏雖已承認而駐蕪孫師長乘尙末遽允事遂延擱本年春迭經李氏要求發還原產僅允助合肥公益捐十萬元其無爲堤工捐欵實難籌措當由皖都督批以堤工爲民命所關需欵孔亟仍令從速如數措繳詎李氏僅繳七千餘元交蕪湖工振局核收按之原捐數目所欠尙鉅現李氏仍具呈請求發還原產幷以捐欵救災屬於慈善事業未便強以所難請將此項無爲堤工十萬捐欵作爲完結准予批銷等情頃己奉柏都督批示候令行蕪湖工振局查明此案原委具復再行核辦 
　　改委知事無爲州如事沈定歷充要差腰囊甚富遂在無爲州廣置田地自去歲光復後卽運動爲該州知事蒞任以來輿情不洽迭被人民控告維時皖都督以正値堤工吃緊之時未遽更易茲又因事與議會大起衝突勢難久任經內務司長據情呈報都督請予撤換並舉薦張君永熙堪以繼任昨已奉柏都督照准委任以重職守 
　　秋祭孔聖本月十八號夜一句鐘爲秋祭大成至聖先師之期届時柏都督親往致祭所有各司局各科長懐甯縣知事以及佐治員各師旅　營長自應同時與祭以昭誠敬刻已令行各處遵照矣 
　　發現死屍皖省模範監獄當光復時監內人犯均各紛紛逃逸然內有凶犯數名因爭奪器物慘殺六命事後遂將屍身葬於地板之下當時亦無人知者後該監獄駐紮軍隊因無床舖　挖地板不意地板之下葬有死屍惟時亦未宣言拋棄井內掩跡茲因該　　業經遷　司法　李司長以司法早　獨立所有模範監獄　聖　組織成立即飭該司科員李丙榮前往該監獄查勘以便修葺竟於井內　現死屍六具當即　查始知前情刻已報告司　司而李　長以　案雖關人　惟因無人告發可不追究即　令將屍掩埋云 
　　移兵離蕪蕪　前當變兵蹂躙　統計駐蕪兵隊共有六　其時　兵壓境人心惶惶會　公懇移調以安人心惟裁調兵隊須先籌餉需方免若輩藉口蕪埠金融停滯殊費　躇乃由商會籌借萬先存　以資撥除　　　營由顧琢塘　長率往省垣外其餘　軍迄無動　昨該軍司令部接軍政司來文謂蕪湖非駐兵之區祗能留兩營保護地方餘兵悉開至正陽關駐紮等情聞該軍五十七團李孟洲團長擬俟皖省軍事會議畢後决計辭職返里大約俟孫師長由省回蕪後卽當部署調撥也 
[浙江]  
　　商團成立湖州商會成立已久惟商團尙未舉辦昨由該會總理王亦梅君發起邀集各業會議當經衆商認可首由李君松筠沈君鏡軒譚君荷靑及王君特別捐助錢典　業亦相繼認捐報名入團者頗爲　躍現已滿額並舉定王君爲團長彭志中君爲敎練長李沈譚三君爲名譽董事沈王鈕張四君爲團董尅期開辦矣 
[揚州]  
　　社員掃興徐軍統計所屬軍人往往不明大義受人煽惑特與美敎士索君約於星期之日親率軍隊至大舞臺聽該敎士演講以期默化桀鰲之性已有成例不謂十五星期東亞大同社忽假座大舞臺開成立大會以致軍人轉無從聽講徐軍統當令衛隊管帶與該社言明舊例該社員厲　耡張養初諸君始知謬誤當卽不待宣佈匆匆散會聞來賓以該社原名東亞大同繼又更名大公嗣又復名東亞大同從黎拒黎宗旨不定本已多數不甚贊成旣觀此劇發生益復嘖有煩言敗興而返云 
　　軍統遷宅徐實山軍統之瀛眷原本庽居城內洪水汪本宅現因房屋窄狹不敷居住乃於十四號特遷移隱士街口前南淮水陸緝私砲步統領王有宏辦公屋內聞徐軍統爲節省糜費起見先期屏絕各屬官送禮致賀故咋日搬時甚形冷落毫未鋪張云 
[金壇]  
　　共和黨成金壇共和黨分部前經上海交通部特派陳允中君前往組織疉經本部敦促成立適因擇定黨址工程未竣且擬派員出發演說不免時日略稽茲於九月十一號在西喬巷本黨開正式成立會黨員到者極形踴躍當推陳君爲主席宣布黨綱用記名投票法選出最多數七十票當選部長陳允中六十八票當選副部長王詠梅隨委定陳家鳳顧洪爲書記張實箴王景沂爲會計徐之銘馮鼎銘爲庶務並公推市鄉幹事謝家驑史耀堂等十八人及手續完畢巳五下鐘矣遂鳴鈴散會 
[山東]  
　　鹽貴原因登郡地濱東海各屬食鹽向歸民運民銷蓋蘇長公守膠西時所主持向來產鹽之區以福山八角口爲最鄉民均到口販鹽藉謀升斗舊日該口鹽價每斗値京錢一百八十文運至鄉間售出可得四百六十文故豋郡一帶食鹽全賴負販者爲轉運近則海盜披猖鹽船路梗登郡食鹽遂至萬分短促近日每斗竟增至一千六百文該處食鹽之貴實爲向來所未有云 
　　米糧弛禁濟寗當運河之中樞爲商船所萃聚糧販每雲集於此該州士紳以秋後粮販甚多勢難禁止乃擬訂稅則一條凡米糧出境每石加稅八角以爲該處擴充工業學堂之費現經王牧允准施行矣 
[陜西]  
　　議設鄉官民國改建民生主義方在擴張則地方自治之法不可不詳加講求古法之稍適於今者若周設比長閭胥之官漢有三老嗇夫之職亦宜斟酌損益略仿其意以治今之天下現由都督提議鄉職一案交臨時省議會討論云 
　　巨奸伏法去歲九月一號陜省民軍起義十一日旋有渭南之變田烈士井三併陸軍學生十餘人死焉其時土匪　集於城內外初意爲投民軍効力行陣先是縣官楊調元誤信劣紳韓有　使帶領城　韓之爲人奸猾萬狀及見匪股大盛與之連合楊調元見共終非了局遂尋短計投井身死楊先以渭欵數千金付陸軍學生張世元解送民軍大營韓及各匪首爲之譁然適楊赴井而死韓遂揚言陸軍橫蠻逼死縣官張世元復呑欵入囊以慫恿各匪首方謀爲變而田烈士適於是日至渭玉石同燼可爲痛惜且因此警變東路阻絕省垣民軍不測虛實始擬分路進軍以致遲誤師期遂令潼華一帶清兵併土匪大有糜爛不堪之勢皆韓一人誤之也去歲軍事倥偬奸人漏網今國事大定陸軍同學生某某共發公憤及同時殉義之學生白炳蔚其父白君實珩復來省喊控聞韓及同黨某已於九月五日正法矣 
時評二（萍） 
　　亡清近十年內各銀號紙幣濫發光復之初倒閉四起而此項紙幣久己隨滿淸以偕亡鮮有置之論議列者甚矣紙幣之貽害於國民而爲世詬病也 
　　雖然理財以信用爲要着信用一失萬事瓦裂微特貽害於民其所以關係一國商業之前途者實甚 
　　幸也裕寗官銀號力矯其弊先就滬揚各埠逐漸淸理後今且咨請贛省都督發還賬據就贛省所發紙幣而一一清理之不使絲毫貽累於民洵可謂力顧大局者矣 
　　抑余竊有說者淸理以賬據爲根本民國光復時一切賬據類皆爲各地方長官封儲以去此則刻當淸理之初尤所望於協力進行不使該銀號之有以藉口爲德不卒者矣 
本埠新聞 
[開闢馬路之議案]  
　　市政廳議會議員龔模提議開闢龍華西北馬路以利交通一案業經全體議員會議以前次冬季議事會己有議案計斜日路至土山灣路南至龍華北至徐家匯當時因此項工程費鉅决議從緩現在北四川路之交涉非常棘手損失主權不少推厥原由皆由我華人不自築馬路放棄主權所致故今當爲前車之鑒應請查取本市原擬斜日路由土山灣朝北穿虹橋路至法華路北至曹家渡暫建一木橋直達閘北將租界包涵於中該處河道較狹建費可較新閘路橋爲省此橋一建此路一通於主權及各處市面裨益當非淺鮮惟地屬兩區以上非上海市廳所能獨斷且工大費鉅非一市所能任照省頒縣制自應由縣會辦理爰即交出董事會轉呈民政長迅即核奪施行 
 
 
 

Page 7

 
 
[日艦測量我軍港]  
　　海軍部劉總長探聞現擬開築軍港之浙江象 
山港洋面邇來時有日本兵艦往來測量或在彼處駐泊第該港係中國完全領土自宜加意防範爰於前日電飭駐滬海軍司令部黃總司令迅即選調兵艦數艘往象山港駐泊嚴防仍將各國兵艦往來停泊情形隨時報告 
[遷塚造屋之爭論]  
　　同仁輔元堂遷塚造屋之議發生以來反對者衆茲於十六日由市議會提議先由代表議長王引才君陳述審查員報告意見之異同並謂陳議員之說帖引証事實通達詳明似此案實無成立之理由且陳君對於此事甚爲注意今日因有要事不先列席曾要求議長緩議一期議長深表同意卽董事會亦有要求不遷塚之意見能否緩議請公决衆以個人不到係屬放棄未便緩議當由王稚眉君起言本員原意主張保守旋經同爲審查之陸伯鴻君述及遷塚造屋籌款甚易建屋二百七十幢造價八萬年收租金二萬二千元遷費不多如將此出租每畝每年以三百元計亦每年可得租金七千元慈善團待欵孔亟移無用爲有用一舉數得等語以致勉爲同意現在一再思維覺茲事過鉅因慈善團而發數十畝之塚地翻數萬具之骸骨傷心慘目誰無心肝慈善未普大惡先致報告贊成實非同意聲明檢舉不願贊成繼賈季英君質問今日爲初讀乎爲二讀乎議長謂二讀賈言如二讀則此案初讀早巳通過今陳議員說帖反對者實推翻初讀案非反對遷塚矣如通過之案可以反對則如此兒戲議會尙有價値之可言乎繼沈健侯君聲言遷塚一事實有未妥原案交議並無辦法初讀贊成者祗贊成審查耳遷塚之利害應當審愼硏究如巳通過而不能反對則安用其審查初讀况審查員贊成者二反對者亦二尙未同意理應斟酌賈又詰沈曰汝所反對者問題乎內容乎沈言內容賈言內容可修正繼由王慕詰君起言利害應當默計辦法亦應交議應請董事會將遷塚理由辦法及購置新地遷費一切編列預算方可再議其餘各議員大半不贊成遷塚致賈未能滿意終以初讀通過案如可推翻則以後議案恐失効力憤然出席旋由陸伯鴻君聲言遷塚一節事易費省本員前曾辦過遷塚三十五畝祇費人工棺料不及千元沈又詰以此遷費造屋之欵何人担任陸言我可担任借欵沈問造價八萬恐不敷租價預算恐短少陸言造價租價皆可包辦有盈無絀議至此各議員甚不滿意紛紛出席旋議决請董事會將遷塚理由及辦法與新地何在遷費何出一切詳細情形開具條欵並編列預算再行交議公决遂全體散會 
　　附錄議員沈劍侯意見書讀書查員報告一則曰死者以入土爲安再則曰安其窀穸讀陳審查員說帖尤爲審愼周詳全文以萬無遷動之理以叶會計條陳爲喪心病狂與本員頗表同意再申明其意而詳述之（一）條陳云十七畝四分一厘四毫己經出租或十年或十五年爲限自隷市政廳　或租戶咸來詢問改章與否如願續租擬再增加是常年經費可以添出不必安土重遷一也（一）遷運骨殖人工需費約洋四五千元原文云數萬具即以四五萬具論每具祗洋一角不必問遷費之是否確當年久棺木損壞必須每具另置木匣此費似未經籌及二也（一）原有塜地二十三畝八厘六毫遷葬何地地價若干經費何着原條陳未經計及躁率陳請三也（一）塜地遷移借欵造屋倘一時不易成功而以呂班路塜地再售去九十畝可得洋七萬一千元餘五十餘畝可築路造屋出租以一塜地而牽及兩塜忍心害理莫此爲甚若云爲慈善計爲籌欵計呂班路之五十畝可築路造屋出租同一生利何必舍易成之局而以數萬之白骨遷徙方始成功如呂班路亦有埋塟則因分局塜地之遷移造屋籌欵而思售呂班路塜地一動而碍兩地骨殖二協會計計則得矣何以對數萬幽魂於地下乎四也（一）每年地捐銀一千三百兩查原有之出租造屋地十七畝四分一厘四毫又塜地二十三畝八厘六毫共四十餘畝每畝估約七千兩以五厘定章收捐一千三百兩似不　塜地而加重危詞聳聽醉心建築不問可知擬請董事會飭將每年捐票呈核畝數卽可明悉若竟爲塜地而捐可援四明公所義塜豁免成例與法公董局商免五也 
[拒絕以鹽抵債之計畫]  
　　全國鹽務改良會李本漢因報載有張謇此次入京專爲解决借欵袁世凱並求張允許以全國鹽務爲押品等語本會因全國完全商業祗鹽一宗若再抵質外人誠恐全國鹽權斷絕商民同受影響是以通告各團體預籌拒絕方法並邀集各黨會加入之評議員於今日二時開評議會公决進行挽救鹽權手續當由總務科焦潤田宣告鹽務乃中國完全商業從無外人干涉雖前清腐敗而於鹽務權限尙竭力保固今日各報所載抵質之說雖不知是何內容不得不預爲籌備現擬先由本會電張詢其有無此事如有請念國計民生極力拒絕望電覆又社會黨王君文典宣言如此事確實政府以全國鹽務抵借豈非我全國人民日用必需之鹽亦必受外人之干預耶如實當開全體大會公决進行此電先詢張氏看其回電如何事關全國鹽業商民生計非同泛泛其餘進步會評議之袁君伯馨及各會評議之周仲煥四川鹽業之吳君幼宜等在場全體均表同情贊成先電張氏公議電文如下北京財政部參議院轉張季直鑒報載總統求君同意將全國鹽務抵質借欵我國完全商業祗鹽一項若抵質外人必致失其權柄先生乃民國偉人鹽業領袖如有其事請以國計民生爲念維持權限極力拒絕望電覆 
[蘇佑泰案公訴判决書（續）]  
　　第一據被告新太郞當廷之自白及被告貴之當廷之供詞謂已與光一同受被告新太郞之囑託一如判示所云使光一僞爲日本之寳石商已僞爲介紹光一於新太郞者並於念一日會見佑泰於東和洋行等情及被告光一之第一次豫審狀載有該人之供詞謂共與蘇佑泰之交易係定爲判示所云之念五日及方楷氏之証明書載有死因基於絞殺以致斷氣及巡查岩崎代四郞逮捕手續錄載有被告新太郞就捕之時携有鑽石一袋及其他雜物數件等情再徵以收押之手巾判示認爲事實 
　　第二據參考人森山佐吉之預審狀載有該人之供詞謂己之正金銀行存欵簿係存於被告新太郞處及通觀被告新太郞第一及第二次預審狀載有該人之供詞如判示所云使被告光一代作改印書並蓋　現存印章於念四日持交正金銀行上海支店等情及被告光一豫審狀載有該人供詞謂判示之念四日受被告新太郞之囑代爲作改印書惟新太郞曾語己存欵簿係渠所有等情再　以收押之存欵簿僞造印及記錄附載之改印審認爲事實 
　　第三據被告新太郞第二次預審狀載有該人之供詞謂於判示之念四日晚在密釆里飯館曾收三原武吉之銀洋百元及司法警官對於三原武吉之採聞錄載有該人之供詞謂判示之日被告新太郞曾以簿及印章作爲抵押並云翌日即行奉還向己稱貸銀洋百元已乃假諸他人如數貸與等情再徵以収押之存欵簿及僞造印章認爲事實 
　　第四據被告新太郞當廷之自白及証人黑田寬太郞之第一次預審狀載有該人供詞謂判示之日曾以手槍一桿貸與被告新太郞等情認爲事實依諸法律以被告新太郞之第一事同時適當刑法第二百四十條後段及同法第一百九十九條按同法第五十四條第一項前段及第十條應從右記之第二百四十條後叚之重刑現擇用無期懲役第二事中改印書之僞造一層適當同法第一百五十九條第一項使用一層適當同法第一百六十一條第一項及第一百五十九條第一項再以右記僞造及使用之間有手叚結果之關係按同法第五十四條第一項後叚及第十條應從使用罪中之重刑第三及第四事皆適當同法第二百四十六條第一項惟以其第一事以至第四事實係併合罪胡須按同法第四十六條第二項處斷被告光一貴之雖爲加效於被告新太郞第一事中誑取鑽石行爲之公訴事實因以可認之証據不足按刑事訴訟法第二百三十六條及第二百廿四條光一貴之應宣諭無罪收押物手巾一條及僞造印一顆按刑法第十九條之第一項第二號及第二項應即沒收其他按事刑訴訟法第二百二條應各繳還原以此爲如主文之判决明治四十五年七月九日長崎地方裁判所第刑事部裁判長判事佐野常倫判事古莊虎雄判事立石種一裁判所書記天野四郞 
[洋商佔用漲灘]  
　　租界沿浦一帶地畝多係洋商租產歷年漲灘傮築碼頭者不知凡幾前清清丈灘地局初定每畝灘地最高者作價四百五十兩准由該地租戶洋商繳升入契後即紛紛繳價得款甚鉅嗣前清兩江總督張人駿以灘地照四百五十兩一畝升科未免太少特援浚浦新約奏明此後灘地應照時値定價報升行令滬道照會各國領事商辦去後因領事團堅持不允案遂懸擱至光復後地契一事經省議會議决歸民政長接續辦理當因外交公牘均由交涉司接洽故丈地給契等事暫歸該司主持現聞楊樹浦之匯山碼頭係日商某輪船公司之產該處漲灘約有二十餘畝業己興工塡築惟此項灘地尙未繳價入契不知交涉司將如何對付也 
[組織市政公報]  
　　市政廳議會議員以市區域範圍以內一切政事應於逐月刋列表册分致各議員查核茲擬卽日組織市政公報每月發刋一次將行政事宜及公文要件一併編入一俟公衆議决即可實行 
[探目截留拐匪]  
　　粵人周桂拐有大幫小孩偕同黨羽附搭鎭安輪船出口適被探目黃金榮上輪查見周即行賄該探佯爲允許問其究竟帶有小孩若干周言共有男孩十二口即令開艙指看無訛旋將羣孩及黨羽湯鴻李林氏羅董氏陸馮氏蔣王氏陳王氏周張氏等九人一併拘入法捕房解廨訊究該孩等年齡俱在四五歲左右故詰問姓字里居及被拐各情均不能答湯鴻供是棧房接客夥氏等供詞均支吾以對聶讞員判各孩留養拍照懸掛捕房門前招領周桂等一併管押候再嚴訊 
[節省兵輪開支]  
　　滬防全軍節制之新祥安兵輪現經李統領令歸滬防水師第四營管帶楊玉貴管理所有巡查江而等事皆歸楊管帶隨時輪派隊官督兵梭巡業由前任管駕吳錦標將新祥安所備槍械軍器及文卷一併移交揚管帶接收至該輪原有鈐記一顆昨已繳呈司令部核銷旋奉李統領指令嗣後該輪一切費用槪行停給祇准給予煤費似此辦法每月亦可節省餉銀一百餘元云 
[羅連長因病銷差]  
　　福字營後連連長羅鴻勝近因病重呈請該營劉司令長准銷軍籍回里調治昨奉批示云查該連長去歲隨同光復上海頗著功勞嗣經委充連長又復敎練有方深資得力旣舊疾復作呈請慨籍回里調理查係實情若果令其帶病從公殊非體恤之道姑准暫行銷差俾可安心調理一經痊可仍即投効本司令有厚望焉至該連長應給薪餉一俟領到即仍按月計算照給可也 
[統領無此暇晷]  
　　滬防全軍司令部據前第一營隊務長沈錫疇請飭給存洋等情昨奉李統領批示云稟悉該員興朱隊官往來欵項及與前莊管帶如何交情本統領不暇顧問應自行直接理處母庸多凟 
[電車軌道之擴張]  
　　西門外斜橋現由法電車公司加闊重建上鋪鐵軌並在橋西接通軌道至羅家灣口爲止約有三站俾與方斜橋路至斜橋之電車銜接直通實昌路以成圓路茲悉橋　及軌道工程均己於前日告竣惟六百磅之流電綫現祗安設電桿昨該公司己飭令洋工程師趕緊裝設電綫以便駛行矣 
[寰球中國學生會今晚開會]  
　　寰球中國學生會定於九月十九號卽今晚八句鐘時在跑馬廳派克路四十二號本會所開演說會請前工商部長王正廷君蒞會主講其題爲（公德之觀念）王君曾留學美國耶魯大學閱歷政界以來愈增學識届時必有宏議以驚四座也 
[少年保國會演劇籌費]  
　　五族少年保國會定於陰曆八月十二日假座歌舞臺演劇籌集臨時補助費己與該台著名各藝員商妥准期登場出力演唱擬定戲目如下托兆碰碑（馬德成）金錢豹（七歲紅）白門樓（朱素雲）挑華車（小小楊猴）放牛唱歌（小桃紅）尙有四齣全班合演 
[冒收電燈費之結果]  
　　江根林向在英美電燈公司爲工匠業已歇出因冐該公司名義僞造收條向山東路公和泰厦門路吳竹生北四川路方永生無湖路袁松廷派克路張生保等各家冒收電燈費銀並在威海衛路華特路海司路天潼路等處電汽總門間內竊取紫銅絲等物經該公司查悉報請捕房將江拘解公堂訊供押查在案昨晨復訊先由各見証上堂訴明前情並將收條呈案訊之江供此項收條係工頭曹金甫所給囑令代收許爲四六拆分即據曹供江因辭歇挾嫌誣指王襄讞商之英康副領事判江押西牢一年半示儆曹斥退 
[報告盜案之可疑]  
　　法界新街五十一號門牌廣永年又號温信記挑膏店主某甲於前晚十二鐘時忽投捕房報稱有匪徒四人來店挑烟兩角繼借我自吸之烟槍吸食迨食畢即將櫃櫉內所藏之銀幣八百元現洋六百元小洋萬餘角大土一只一併強行攫去當時向阻卽被用布帶縛紮兩手出示手槍嚇禁故不敢追出喊捕任其逃去求請緝辦捕頭卽飭詢問該處隣人及在差巡捕咸稱其時並未聽見聲張况該店房屋甚狹局面極小安有許多錢洋事頗可疑故即拘留着吊到帳簿察閱候再核辦 
瑣聞 
[城內]  
　　寵妾虐妻○婦人顧徐氏挈女梅顧氏至地方檢察廳訴稱家住閘北寶興路宰牛廠地方女兒嫁與小南門外梅家弄內之梅阿銀爲室已有多年初尙相安不料近來梅阿銀娶有一妾遂即寵妝虐妻氏迭向理說昨日反遭兇毆爲此來案禀訴求究檢察官諭令顧徐氏帶同伊女曹行回家候傳梅阿銀到案再核 
　　並不威逼○鄭棣藩控蕭振聲威逼伊妻一案前日由檢察廳將蕭傳案預審蕭供崇明人現在新太平弄開設新安客棧鄭棣藩乃是寓客因欠棧資向伊妻索取並無威逼情事判蕭交保候原告到案再訊 
　　貼還遷費○陳汝壽控鹽碼頭同安米棧主馬子榮虧欠房租請求押遷昨由初級審判廳傳馬到案訊明屬實判馬於一月內搬遷並令原告貼償馬一個月租金以爲費 
　　地方審判廳民庭批示○朱阿狥請領陳姓贖回之契批該案業經判决楊徐氏准其備價贖田該民應將方單呈案以便將楊徐氏繳案之錢發給收領所請發還呈案契紙應母庸議此批　楊徐氏請領諭管業批仰候命令朱阿狥迅將方單繳案如再違延准咨請民政署查案註消另給新單以便給領據繳贖價暫行有案此批 
　　地方審判廳刑庭批示○趙耕濤呈訢遵諭出聽候變價求請撫卹狀批狀叙費產保圖畝分戶名均悉仰候按律執行至費增祥家　現住房屋亦應迅速遵令搬不得挨延干咎此批 
　　第一初级審判廳民科批示○鮑觀山辯訴鮑張氏訴存欵案批該民一再呈凟不遵判決履行實屬非是惟據稱情愿將屋抵與鮑張氏以免再生紏葛等情姑候將繕本送達鮑張氏視其有無陳述再行核辦此批瞿蓮舫懇予啓封狀批黃渭高尙有債務未了業已傳訊仰候訊明後再行核辦所請啓封之處暫母庸議此批 
[南巿]  
　　典當被擾○前日有形似軍人之某甲將軍用大衣一件至南市濟昌典錢被典夥拒却不納甲將大衣拋進櫃內而去未幾又有乙丙二人亦似軍土模樣將大衣兩件求質不納後經典夥陳吉坡報請南區派警彈壓冀免擾事 
　　截留女子○揚州人王少山與山東人馮仁安馬和尙挈領十五歲女子王小寶吳小三子同乘戴其來張中相之杉板船渡至凉州輪船趁往烟台被新關洋水巡查獲解由南市裁判所訊據供稱買爲姪女並無別情判一併拘留候傳女之母屬質訊核斷　　生財抵欠○新長和輪船公司夥葉鳳鳴扭協順船局主陳定才至裁判所控欠租店基費洋三十五元不理訊據陳供存有生財値洋六十餘元可以作抵判交保趕緊措理 
[閘北]  
　　　訊隣人○楊龔氏在閘北裁判所控告吳周氏誘拐伊女大丫頭小毛頭等情曾經孫所長提訊不認判周氏押候查究在案昨傳鄰人陳俊夫吳長生趙來儀等十二人到案均供並不知情惟周氏之夫吳正德人素安分等語判各退去周氏還押候訊 
　　拘留待查○清江人熊士和之妻戴氏向在絲廠做工五月間被其戚張阿松張董氏夫婦帶回原籍茲經熊尋回昨將其妻與張董氏扭控裁判所卽經孫所長訊供一過判兩氏一併拘留候查明再訊 
　　尙欲减折○毛順苟之寡媳蔣氏　張阿南唐有才貝武銓等價賣與木匠顧良月爲妻經毛控　裁判所判顧補繳身價洋五十元給毛具領在案昨日顧繳洋四十元到案尙有十元求恩核　飭令退去候傳原告到堂再核 
　　相騐女屍○江北人馮朝雲家居閘北姚家宅其媳薛氏忽於前晚猝斃媳母薛浦氏以女身死不明報由一區警局卽飭十一圖地保報請檢察廳於昨日上午驗得實係患病身死並無別故卽飭屍屬具結棺殮 
[公共租界]  
　　蕩婦失勢○公共公廨管理押所之一千一百廿二號華捕因其姘婦藉勢招搖乘車不給車資反用大言恐嚇車夫前日經美捕房捕頭查悉以該捕殊屬荒謬於昨日禀奉麥代總巡着即斥革以儆 
　　西捕降級○老閘捕房一百十二號西捕屢次酒醉悞公昨經捕頭查悉禀奉麥代總巡着降一級調新閘捕房當差以觀後効　　攫取金飾○周高氏於前晚八時半行經西西藏路被匪從後趕上攫去値洋三十五元之金押髪一支追捕未獲即報捕房飭探偵緝 
　　限期交人○虹口老朱家宅住戶戴賢坤向爲印書生意因在家刷印吉林錢票經哈爾濱捕房查獲抄出印票器具並印成之錢票多張一併解奉公堂訊據供稱係由吉林人沈惠山囑令代印判令管押候函請交涉使查明吉林有無派員來滬印票情事復到再核昨晨又經復訊戴仍如前供聶襄讞商之英哲副領事判戴交保限一月交沈到案訊核 
　　拐案待究○杜榮華王金生與徐海生串拐唐家弄一百七十七號陶沈氏家六歲男孩阿大逃逸徐已由探拘解公堂訊知尙有串拐七歲小孩張阿七價賣與城內白衣菴地方判押西牢半年並補提人證再訊在案昨由捕房將杜王二人一併解案經聶襄讞會同英哲副領事略訊一過以此案係美領承審判均還押候美領堂期解訊 
　　女犯吵閙○公共公廨女押所犯婦王蔡氏前日與同所女子瞿金子因爭奪熱水起衅用碗將女頭額擊破經官媒查悉禀奉關讞員於昨日一併提案訊知均有不合着各嚴禁三天以儆 
　　押店違章○總巡捕房控押店主翁錦興郭焜林可成違章收押來歷不明之木器蓬布等物昨晨由探將三人併傳到廨訊知林確照市價收押從寬開釋翁郭各罰洋四十元充公著令繳洋釋放 
　　私售洋酒○甬人葉懋齋與姚小興在虹口茂海路出售洋酒未向工部局領照前日經美捕房西探壳羅香查獲昨將二人傳至公堂訊明以姚係葉之夥友判令開釋葉罰洋三十元充公 
　　軍人受罰○軍人凌維椿蘇得勝均帶指揮刀經過租界經印捕查見以其違章一併帶入捕房存刀保出昨經公堂傳訊判各罰洋一元充公刀存捕房待領 
　　老妓欠租○老妓胡翡雲因欠劉自福房租洋一百四十七元被控昨由公廨傳案請追判交保過堂候訊 
　　欠戶到案○寗波慈谿元生昌號主尹冠生虧欠德商謙信洋行定貨價銀二千三百餘兩不理被控該管領事照會公廨關讞員禀請陳交涉使咨行慈谿民政署派探前往昨將尹移提到廨請追王襄讞商之英康副領事判候商明德領事交保訂期於禮拜六會訊 
　　不認抵欵○英商甘樹控鄭華華（即鄭慶堂）不理抵欵一案昨奉公堂復訊據鄭供稱地契已由堂上送至民政署業往領取原告所控抵欵未便承認中西官以此案前經斷令料理遂判鄭交保候禮拜五再行訊核 
　　請領餘欵○宋根福朱關全控沈玉樓不理抵欵銀一千元一案昨奉公堂傳沈到案訊據供稱此項抵地已由原告拍賣銀一千四百餘兩餘銀請飭給領判留候原告到堂於禮拜五訊核 
　　人証未齊○老朱家宅六百念五號居戶王瑞祺控王阿三王小山串拐其十二歲女孩桂貞藏匿韓德生家經韓之同居劉裕廷托江北人張子與在逃之楊煥漢將孩領至南市十六舖價賣與人得洋十六元分肥等情前日由探將各人拘獲昨解公堂請究原告偕証吳迪光上堂請究即經中西官將各人逐一訊供一過判均還押着將孩交案於禮拜五傳集人証再訊 
　　流氓收押○粵婦伍徐氏偕証李徐氏控流氓陳福堂孫阿玉在蓬路擢取錢金押髪等情昨由捕房將陳孫拘解公堂訊供不諱判各押三月贓交原告領去 
　　海上大風○前晚狂風大雨　子路塘山路楊樹浦等處路旁所栽之樹木被風吹倒者甚多昨經捕房查悉報告工部局即着工人前往補種 
　　女子私奔○昨晨有女子陳阿玲手携衣包行經元芳路包探見其形跡可疑向詰支吾帶入捕房訽係私奔傳到其母陳王氏着即領回管束 
　　女人翻身○婦人蔣張氏昨坐三千三百九十號東洋車至西華得路車忽翻倒該氏跌傷頭　山捕　送捕房該核 
　　夫也不良○梧州路一千九百四　八　住戶王瑞林昨因將妻陳氏痛毆衆鄰勸阻不聽鳴捕拘　　頭從寬斥釋 
[法租界]  
　　欺騙婦女○匪徒陳清元以一百元之假鈔票預置荒僻處見氏人羅陳氏經過佯爲拾獲又假作恐防失主追查之狀將票託婦匿藏一面將氏手上所帶之金戒捋去逃逸該氏始知受騙立卽報捕緝獲解廨訊究陳直認不諱判押捕房一月示懲 
　　並非股東○沈少卿前控董子才與劉某合做戒烟丸生意時曾購去烟槍若干計價洋三百十元避不料理當經公堂判令交保在案茲因久押無保昨復提訊供係劉姓所欠商人並非股東實是店夥須求開釋尋劉料理聶裁判以董已管押日久令原告帶出尋到劉姓再行訊追 
　　病犯技癢○押犯何阿文近因患病送往醫院醫治詎在院內又竊洋布各物當場查獲送廨訊究中西官以該犯怙惡不改判照原斷加押半年 
時評三 
　　犍爲鄧斌之蹈海死死於憤世嫉俗也遺書兩則足以見志若上虞史知事之死何爲也耶預算雖迫選舉雖要亦斷不至以死殉之吾聞其事而大疑讀其遺書則處分家事無異乃木大將玩其用意則又若有迫之使死者而愈令人疑嗚呼果有人迫之使死者耶安得起九原而問之 
來件 
[全國鹽務改良會開辦禮和兩等小學堂緣起]  
　　民國成立共和開幕培植人才端資敎育而敎育之基首在蒙養本社同志有鑒於斯聯合東西洋畢業敎員組織一完全兩等學絞綜德育智育體育而兼備之以啓發合羣之思想愛國之精神冀養成共和國民之資格庶於國家政治社會事業因之而發展他日民國富強之基胥於是賴焉今遵民國新敎育法適合童年程度總期卒業升學成效可觀有志求學者幸無交臂失之爰訂簡章列后以供台覽 
　　一定名全國鹽務改　會禮和兩等小學堂 
　　一宗旨授以普通之知識技能　成共和國民之基礎 
　　一學級分初等高兩班年齡八歲至十五歲兼收女生以十二歲爲限 
　　一學額暫定一百名初等六十名高等四十名 
　　一學科初等修身國文（習字造句）筆算圖畫唱歌體操 
　　高等加歷史地理理科珠算英文信札作文 
　　一學費分春夏秋冬四學期初等每期三元高等三年級每期五元四年級每期六元按期先繳如須午膳者月朔先交二元 
　　一畢業初等三年畢業高等四年畢業届期試驗及略者給予修　文憑升入中學 
　　一考試年分兩學期除年暑假考試給奬外不得隨時出校　　一校址設在新閘成都路東同福里五百四十二三號門牌 
　　一報名本校就禮和學堂原址實行擴充准於八月十七日開館有志向學者速即投校報名隨到隨考 
　　校長李本漢英文兼唱歌敎員程輔卿 
　　漢文兼算學敎員丁尙志監學兼圖畫敎員吳馥卿 
來函 
　　迎賓旅館函○報載華洋瑣案拆梢一事閱之深爲詫異敝館始創未久並無崇明住客當至敝會調查實係瀛賓旅館並非迎賓事關名譽請即更正 
 
 

Page 8

 
 
　 
[太倉汪立生秘製薄荷油廣告]  
本號　製上白冰雪薄荷油巳歷白有餘年提練之精功用之廣早蒙各界歡迎名　中外近有無恥之輩仿冒敝號之油到處發售猶恐魚目混珠有礙衛生務請認明英租界新垃圾橋北首華通　八號門牌注立生本號庶誤○　本號主人現製上海時疫痧癥流行甚烈心實憫之特地採辦廣藿製　萬應藿香正氣露專治一切時疫痧癥立見奇効按主人發明此露亦巳多年向不出售每年僅分送戚友一切雜　潔每外患服搽無不屢騐敵敢問世不恩牟利略牧合製工本如遇貧者準其敬送此外尙有秘製藿香液各藥房修合丸散猶爲要需若用液一分勝用藿香一斤旣免渣滓之質復得升清之功清衛生家研究一試便知所言不謬也旅行之人不可不備　論煙酒茶食內加入此露或液並本號之薄荷油少許疫　外邪保不浸染祇因所製無多紳商賜顧還祈從連本號創始今適屆一百二十年之期如購薄荷油者另送藿香露一瓶以　紀念　立生號主人　之氏謹白　 
[開辦萬國儲蓄會之特色　有志儲蓄欲得極大利益者看]  
集一狐腑可以成裘積一簣土可以爲山故談經濟者貴乎開　之源尤貴乎節財之流此儲蓄之名詞所由來也夫儲蓄之利益固人盡知之矣而要皆儲蓄於銀行或人壽公司計本取息之外　無特別之希望殊不足以引起國人之觀念況乎銀行有長期短期之分茍有急需未及期滿不能支取至人壽公司雖具有儲蓄性質而平時有付無取亦非付至期滿不能收雙方之効果本會有鑒於斯愛集中外　商組織新會　由法國政府　可注冊復經駐滬法領事批准開辦無論華洋人士均　自由入會每全會認定會欵洋二千元由本會挨號給執會單爲還（或認半會或認四分之一均可）分十四年繳付按月　十二元零給收　為證本會即將　戶月繳之欵以七成半存儲銀行生息以二成半按朋開各會戶號彩一次迨會戶愈多則彩頭愈巨百倍千倍之利不難猝度至期滿後除付　本　外另有餘息分潤即使繳欵尙未滿期茍會戶有不願羅續檄付者　會亦可將應有本息照本章給還總之本會宗旨希望而日後又得大宗旨實為利益會戶起銅陵故所訂章程於會戶一方面非常便利似此辦法每月即有無窮之希望而日後又得大宗之儲欵兼　並　誠爲本會之特色欲知詳細者請至法大馬路第六十九至七十一號本會辦事處索　章程分文不取外埠函索請開　住址卽可寄奉現定西曆九月五號　欲利得極大利益者務各踴躍入會也　電話三九二九　上海萬國儲蓄會謹白 
[中國醒了]  
能增君之進欵者其唯此機乎　無論住之遠近 
君亦欲學他人每日賺三元乎 
本公司甚願教授如何用法 
並常川請君爲公司工作 
今日來函或本人前來公司索廣告立卽可得惟祈說係第五十號英商捷足製襪公司上海廣東路十九號 
[請看來函 
英商捷足製襪公司台鑒收啓者月前由貴公司購得第三百六十三號製襪機一部未及一得其之久即能製襪日昨將製成之襪送交貴公司驗收當承發給工資概如　貴章程所定毫無留難等事便見　貴執事辦理公實相符聯書辦數語以表謝忱順頌時安上海女士張寶雲謹上 
中華民國元年九月一日 
[好立克麥精牛乳　最補飮品無上食品]  
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣強健筋骨乃乳膏中之魁首也　光顧者請認明牌記幸甚 
經理處上海仁記路二號交遠羅洋行 
[胃症良藥　胃活]  
胃是康健之父而百病之母 
蓋胃為載食之器養體之源筋滋養臟腑週身血液之循環全係胃口消納胃無恙者則身體强壯肌肉發達神氣充盈可以常常健康也 
胃口不良非獨進食困難久之週身似覺氣喘頑疾亦必乘間發生假道胃虛百病迭生豈可不怕也 
當此夏秋交接之時時疫頻傳惡病續發加之人人經炎暑身體致乏弱衛生家必須用胃活以保健康也 
主治效能　胸漲困苦　食物不進或食過多　或飮食則痛　胸腹並痛　胸漲痛　打臭噎　吐黏涎　吐酸水　血氣逆上則目昏花　腰體發冷　或大便不下　或時下瀉　或腹內無力氣不時憂鬰　顏色青黃　身體困倦　或欲勞動而無力　且無記憶　若少出力則煩厭　不時好睡此等 
定價大一元二角中六角小二角試用一角二分 
經理處上海英租界河南路老巡捕房北首東亞公司書藥局 
[江蘇司法彚報第四期出版]  
　　四角郵費三分總發行處蘇州提法司內上海新馬路昌　里七十二號本報分事務所棋盤街科學書局望平街時中書局及各大書莊再上海分事務所代售各書如下檢察制度每部一元城鎭鄕自治職務須知每部一元六角自治文牘程式每部三角五分西藏新志每部一元二角郵票九折郵費加一上海昌壽里七十二號啓 
[俞惠民大律師事務所]  
在英租界四川路香港路六號半洋房 
[上海老靶子路二十五號洋房新創私立紅十字醫院佈告]  
本院聘請山上萬太君為院長山君前在東京專門花柳病科研究院院長頗負時譽一切欵難雜症以及大小內外方脈均各有專長今夏遊歷滬上同人介紹親友延聘診治無不應手奏效藥到春同茲應本院之聘並承概允每日格外施醫三十名先中請有　釋躉無言語隔閡之虞願進院就醫者幸勿交臂失之恐未週知特此奉佈　創辦人　定興九　吳　如　林承基　方錫山　陳金甫　蔡煥章　同佈 
[開乾洋行聲明]  
本行由九月十五號起特聘王君志良為買辦所有前買辦郁君品香經手各項往來銀錢貨物等項均歸郁君理直與新買辦無涉特此申明此佈　本主人白 
[開乾洋行廣告]  
啓者本行開設上海以來曆有餘年及各埠分行專做進出口雜貨及輪船伙食棉花麵粉等生意並發行本廠自造上等　　牌冠冕牌馬頭牌　貓牌各種肥皂價廉物美以廣招徠今困推廣營業故特聘王君志良為買辦凌君健亭為帮辦承蒙賜顧請駕至仕記路A字第一號本行帳房內與王凌二君接洽均可此佈　電話一九三一　本行主人特白 
[新發明川貝麯購者注意]  
夫咳嗽一症首先犯肺經云肺主氣其合皮毛咳嗽者皆由肺腋受抑也久不　治愈嗽愈甚則面黃肌瘦津腋枯耗夜不安枕人身患之豈不憂乎惟此麵專治肺郁之妙藥為蓋世獨一之奇品以川貝燕窩貴重之劑化學成　不燥不熱主治男婦統服無論高年氣虛痰喘輕年勞傷太過吐血咯痰中帶血　　等症以及小兒急慢驚風咸宜購服　注意注意　法另詳於仿單　每盒售洋一元每打十元外　函　　　自理如蒙賜顧請認明　上海英大馬路巡捕房隔壁逢吉里第三百三十八號門牌便是 
總發行所日勝公司啟 
[浙江中等農業學校招工建築廣告]  
本校土木工程有頭擔任者可至箟橋浙江農事試騐塲由本校假定事務所潘閱圖樣投標可也 
[崑山新開陞香村茶食號廣告]  
本號開設崑山　陽門城內大街剔選上好細料聘請超等名司精製各省茶食四時細點乾濕蜜餞透味薰魚雞魚肉　水糖　糕香水瓜子　仁月餅十景名糖一切禮品無不格外致究有益衛生擇吉於陰曆八月初六日開張交易請紳商學界駕臨　　方知　　粉美也○再本號生財一切係向商會拍賣陶姓野荸齊原底該像已交割清楚所有陶姓以倘銀錢件來均與本號不涉合并聲明 
本號主人翁培元告白 
[漢口王盈豐煙袋號]  
本　向在漢口開蓄百有餘年專造新時雲白煙袋各色白銅家用銅器俱全不惜工資精益求精久蒙中外仁　交口稱譽所以廣造積存去秋痛鑿兵燹房屋化為烏有現本號貨積甚多無可行銷特挽主親轉商周昌記棧不於棧內設所銷售友取房金故將貨價削減照本洋碼再打七折如蒙賜顧認明盆湯弄周昌記棧內本號寄售所庶不致誤本號主人謹啓 
[一言文亭明番菜]  
敬啓者敝舘主人從幼出洋遊歷　國細心斫究各種菜法精製各圖番菜日本生炒衛生記其淋各色茶點　法　味價廉物美久已膾灸人口茲間民國共和文明日建百事　新食品乃衛生第一之要本館特設在上海英大馬路巡捕房東首貴州路六號門牌特備大小餐　座位寬輪　式清潔　　週到並有電氣風扇包菜送出多至一二百客均可增售菜簿信目比衆格外克已敬請紳商學界　君駕臨黨試乃荷電話一四四九 
[血素　腦素　腎素]  
最新化學有機體代體質精製而成之三素名曰血素腦素腎素為補血補腦補腎最優聖品效力極大功用極速一試便知如服人種補藥價昂服三素價廉服他藥費用多得力少服三素費用減得力大服他藥效緩服三素效速服他藥與茶合變為鐵銹有害腸胃服三素一無尅忌又無鐵質且他藥健體之功甚緩三素使全體重量加增甚速男女老幼均甚相宜全球上除三素外再無更好補血補腦補腎藥矣每瓶洋一元每打十元外埠各藥房均有經售如蒙函購原班寄奉 
總以行所上海河南路十五十六號 
羅威藥房啟 
[精神丸]  
購大瓶一瓶送小瓶半打 
定價中瓶一元每打十元大瓶五元每打五元小瓶二元每打三元 
　　　　　中法大藥房 
[大共和國之良藥]  
羅士醫生提神補氣丸乃以清糖包之極易入口專治膽汁太多肝炎太盛大便不通或水瀉不止及各種熱症胃滯頭痛肝痛抽筋東脈　蟲病及瘀血腹部等症華洋各大藥房均有寄售 
[烏利文洋行經理播喴表廣告]  
謹啓者　　表久已馳名行銷中外百有餘年今已歸本行經理如蒙　紳商軍學各界賜顧噸批零售無不格外公道以廣招來　○上海英大馬路拋球場烏利文洋行謹啓 
[自來血絕妙補品]  
譯名博羅德補血聖藥 
世界人無論男女老幼其身體強壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而即心驚心跳者血虛之故外此又有男子腎水既虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞起言之可危本藥房自來血一品風行全球其主治效能直可稱二十世紀強國強種之原料既能補血又能卻病是故血足則精神爽振身體亦加重量百病因之消滅此乃確實之　證凡吾同胞各界幸弗河漢斯言 
總發行所上海四馬路五洲大藥房 
小瓶一元二角每打十二元大瓶二元每打二十元 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[上海英租界望平街冠亞製帽公司廣告]  
本公司自云歲創始以來採辦本國上等呢絨定織京杭花素紗緞精造各種改良西帽工料精良式樣華美　蒙各省紳商　界暨海外各埠同胞華商同聲嘉許遐進風行推爲製帽中之傑出者茲際秋冬各帽上市本公司悉心研究精愈求精以冀挽　利　並　專顧　諸君雅意定價從廉批發格外克巳凡蒙賜顧請認明馬球商標庶不致誤　此佈告 
[絕對　防疫衛生國貨]  
強國莫先於強民強民莫重於窮生方　各省疫　流行死亡枕藉考其由來道途齷齪陰溝清朝穢外則牛溲馬渤內則蚤蝨蚊蠅均為製造瘟疫原料西人之有臭水向為衛生防疫功臣本主人憫同胞之陷溺殫心竭慮參酌中西創製臭藥水一種茲已厚藥資本安置鍋爐開廠製煉廠述民強祝吾民也水名兼疫誌功效也雖發行已蒙社什麽歡迎並經中西醫士德國化學師出具證書同聲贊美世之欲為身家性命計者尙其廣為購試一勺之水可防無形之疫防解無窮之毒內地風氣未開倘有熱忱志士起任分銷互相指導清道即以袪穢溫疫自無發生之路烔胞衛生命即為國家培元氣大兵之後必有疫庽其功德豈淺鮮哉沿有秘製救火藥水日前本埠閘北失愼時實地試騐效力之宏萬目共瞻合併附登於後○泉水大聽十磅價洋一元一角○中中聽五磅價六角○小甌二磅價洋三角　發行所上海英大馬路浙江路口龍華製革廠內民強公司製造所上海閘北永　里內　民強藥水廠德律風三千四百號 
[文玉興醬園啟事]  
本國經衆股東公議在昔蓋有本園圖章擔保錢洋者自登申報日起　概謝絕作為無效如股東個人名義担保者向具名人自問與本園不涉此啓 
[龔鋤梅聲明]  
鄙人蒙衆股東不棄承乏文玉興醬園事務經理之後曾代親友担保錢洋并蓋有文玉興記圖章之保據刻經股東公議取銷是未更以一人而　　　　　　　　　　　　　　　　　　　　　　　　　　　　　 
[杭州西湖地皮房屋出售]  
一在西湖岳坆東首現　杏花村酒館計地約六畝四面圍墻○一在石塔兒後往松木場之大街現租與日本人測候所計地約十畝四面圍墻○一張公祠後面現租與日本領事署計地二十畝上建洋房二進此地高于湖面六七丈爲西湖第一佳地以上或分買或合買價值甚爲公道但求出產幷不居奇○又杭州　山門外土名弄口地方有果木園計地三百五十畝又筧橋車站邊果木園計地二百三十畝均已裁種各項果木約三萬餘支該園開辦以來所費巨資規模宏大已近三年將來利益甚大　操左券茲因產主遷居別省另　別業不暇兼顧是以一併特別廉價出售欲置西湖佳地幷有志實業者速請函詢或至上海拋球場羅威藥房與葛慶生接洽遲恐不及特此布告 
[英商安昌珍珠行]  
專收來用園珍珠價目從豐兼售各爭瓣光格外便宜三馬路中平江旅館安昌分行主人告白 
[華安合羣保壽公司緊要通告]  
敬啓者華巡人壽保險公司一切事務現已歸併數公司辦理所有投保諸君之住址或因遷移或困出外經商類多未能詳悉遇有屆期各戶以致不克函　務祈即將現在住址詳細函達上海黃浦灘三十號敝總公司註罰凡有諸君保費屆期更望照西曆日期如期照邀將保費逕寄上海黃浦灘三十號敝總公司收到保費後自當將正式　條寄呈諸君惟繳費之期至遲勿遇定章三十日期限否則如在期外補繳旣須　患又　延醫復騐不便殊多特此廣告惟希　公鑒 
總　沈仲禮　總理郁賜謹啓 
[源昌成珠號專收精圓珍珠]  
本號向在上洋三馬路東畫錦里對門朝北石庫門內　兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告]  
 
 

Page 9

 
 
   
 
 

Page 10

 
 
自由談 
游戲文章 
[代擬黃克強君以兵力徵募國民捐辦法] [  鈍根]  
　　全國同胞鑒國家如此貧弱爾等如此富足自應竭力輸繳國民捐以救政府目前之急今擬辦法六條如下 
　　一通告人民接得政府徵募國民捐通告後限於十日內一律將捐款輸繳 
　　一徵收各縣知事即爲徵收國民捐機關收到捐欵不論多少立即解送省尹轉交中央政府 
　　一調查中央政府特派調查員分往各處調查偷漏人民逾期不繳捐欵者查出後加十倍議罰縣知事有徵收中飽者立予槍斃每調查員隨帶衛隊千人以防抵抗調查員及衛隊之供給應由各本地舊紳董及曾爲前清衙門胥役之家支應　　一捐數曾爲前清官吏及胥役者以家產十分之五充捐素以貪贜著名者全數充捐開洋貨店者以十分之四充捐其餘工商學界槪以十分之三充捐苦力農夫以百分之五充捐 
　　一奬勵輸將踴躍者奬以金牌或銀牌其有格外多輸爲數居全國第一者奬以大總統銜其次大將軍其次都督其次民政長其次鄉議員鄉議員爲目不識丁之鄉民所最喜充當尤宜從寛奬給 
　　一特捐多妻爲我國之特色故宜定爲捐例凡於正室外添置一妾者歲納捐千金二妾者歲納三千金三妾者七千金四妾者一萬五千金五妾者三萬一千金六妾者六萬三千金以下類推 
　　附言凡爲中國國民不得議本辦法之苛蓋與其亡國而後財產土地均爲異族所奪何如輸之政府猶有萬一之望也 
[戲擬董狐宣言書] [  立三]  
　　啓者鄙人秉性戇直一言不阿一事不苟昭昭此心天日可誓諒爲天下後世所共知乃自民國肇興報紙日多其出版也大都謂董狐復生爲國家人民謀幸福鄙人聞之始而喜繼而疑終乃大戚蓋審其底蘊則淆亂是非顚倒黑白者有之專持黨見不顧大局者有之挾嫌攻訐信口胡罵者有之甚或鼔吹作亂搖動人心亦以董狐復出議論正直自許循此以往董狐二字必至毫無價値爲世人所共棄亡國之咎亦將董狐任之嗚呼鄙人美滿之名譽何不幸而敗壞於今日耶須知鄙人千百年來優游泉下不問世事自謂頗饒鬼趣於各報紙絕無關係乃無端受此誣衊心實不甘痛心疾首其何能己用特宣言聲明倘敢再假鄙人名義惑人觀聽定當控之冥間法庭賠償損失愚直之言尙望有識者察之 
[戲名酒令] [  民續]  
　　三雄絕義義旗令令公碰碑五花洞洞房獻佛佛門點元一百另八鎗鎗打小梁王王小二過年玉堂春春登榮歸歸仁縣盤腸大戰戰太平平貴登殿老將不老老道無法法門寺三疑計計上計計退仲達少華山山東馬馬魏坡雙珠鳳鳳凰山山西雁大姐捉強盜盜御馬馬芳困城苦旅行（按此戲爲昔時汪笑儂所譜）行善得子子母砲官怕太太太乙鬥法法場祭夫武文華華容代箭箭臺賜宴殺狗勸妻妻妾奪彩彩樓配反延安安塏第第一大胆禽海石石十回回寒窰 
海外奇談 
[灰鴿擾人] [  頌斌譯]  
　　俄京聖彼得堡自去年至今發見紫黑灰鴿甚多而未見援鎗挾彈以從事者故成羣結隊日常以千萬計飛鳴啄食毫無畏人意居民頗受其害云 
尊聞閣詞選 
[詠雁來紅] [  天白]  
　　八月胡天雁叫哀秋風恙玉門開當時一掬明妃淚曾伴胭脂染足來 
　　胡女哀絃未忍聽　氏紅淚感飄零哀鴻莫是啼鵑化飛入陽關草不青 
[新燕歌行] [  李生]  
　　漢家胡塵在薊北志士捐軀爭報國義旗一舉定東南漢兒歌舞胡兒泣無邊金鼓動天哀百萬貔貅震地來角聲一夜降旛白萬樹梨花城上開胡騎如飛向南走秋風落日傳刁斗少婦依依欲斷腸將軍去去頻回首紛紛將吏祗顧身中原瞬息便灰塵九州大錯憑誰鑄半壁山河屬老臣宮門長日掩西風寂寞宮花滿苑紅昨宵玉殿傳金詔已報降王出漢宮 
[感事]  
　　一片笳聲漢將營秋風鐵馬報西征羽書星火三城戍胡騎憑陵九道兵萬里關山悲鼓角幾人歌舞唱昇平丈夫自有興亡責肯爲文章誤此生 
天放雜綴（五）（續） 
　　格蘭斯頓有伐木之奇癖爲首相時有鍜工銀一斧往謁欲以呈之及至慇懃述來意請面會時適格公出外乃稍待須臾關者來告曰主公歸邸請即往見鍜工大惶恐乃逡巡而尾閽者之後至一室格公己先在見鍜工至進而握手曰余得汝之良斧十分感謝鍜工熟視格公之面怱鼓其勇氣而言曰閣下願閣下除暴政斷障害猶以此斧伐木也格公笑諾之談論片時厚餐之鍜工醉餉而歸 
　　數年前英國陸軍省頒一訓令凡在印度所使用之軍馬其尾須有一定之長度蓋馬之掃除蠅蚊等常恃尾以爲拂拭故馬尾之長度與馬之健康快樂極有關係嗣是泰西各國遂亦有禁斷馬尾之令 
　　俄國皇帝多患口吃時時無語赴演說時大臣助之漸漸方能演說而德國皇帝則議論風生辨才無碍云 
 
 

Page 11

 
 
　　西藏首府拉薩喇嘛之宮殿高三百尺中央高樓九層各窗間揷各種色旗及布片臨風飄揚金色之圓頂及屋　受日光金碧輝耀首府之中央爲大寺院寺院中有政廳寺院外爲四通之大道富豪有以石築屋者壁皆塗白窗作赤色多用紙用玻璃者甚鮮坐則在蒲團之上食則羊牛肉殆爲常品最普通之食爲大麥粥古未嘗無筆也物原虞舜造筆以漆書於方簡史載筆爾疋云不律之謂筆詩貽我彤管春秋夫子絕筆獲麟莊子曰䑛筆和墨筆之由來久矣但古筆多以筆如今木匠所用木斗竹筆故其字從竹又或以毛但能染墨成字即謂之筆至蒙恬乃以兎毫爲之故世稱蒙恬造筆非古無筆也古筆不合用耳說文曰楚謂之聿吳謂之不律燕謂之弗秦謂之筆是諸國各有專名而名不傳獨秦傳其名耳夫自毛頴封管城子後天下毛蟲之　三百六十何不可作中書君哉一笑 
心直口快 
　　昔日之梁如浩國人攻擊之不遺餘力今日之梁如浩則參議院竟通過其外交總長矣參議院者國民之代表也竊不知國民是否有一定之目光抑隨其人之勢力之消長而加品評耶然安知梁如浩之不能先後異人哉是亦不可輕量唯自蒙藏禍急外侮頻來英俄干涉未己日人又倡瓜分是時外交要何等鄭重何等靈敏略一不愼卽召滅亡今日雖不能决梁之如何亦深願其不至失敗但有所不能不杞憂者耳且微窺政界諸公之意似外交人才更無出梁之上者則尤深可悼歎矣[  石]  
　　海上舞臺林立觀劇者車馬絡繹於途深宵不絕若遇名伶登台往觀者尤如蟻之附膻不識其中有何趣味况在座者不少達人志士亦嘗一念此國弱民貧軍餉缺乏之際若能移此游戲之資助之國家不無小補乎[  閑愚]  
劇談[  仙]  
[武場之下手]  
　　武塲之有下手猶文場之有陪角所謂下手者每當武戯交戰之際兩造各有四人或八人不等迨至正角與配角交鋒後乃一一出而翻騰撲跌者即下手是也南北舞臺之下手以燕京爲最精良凡下手上塲其翻騰撲跌之狀態各有其應手絕技無一雷同者逈非他省所能與匹可稱觀止無惑乎喝釆之聲梁塵爲落也蓋下手中不乏前輩之老手並新進之少年武塲名伶類多出自下手故下手爲名伶之過渡安見不有良材美質埋沒其中耶 
小說 
[自由女之新婚談] [  是龍]  
　　某巷之內有女三鄰姊妹也貌相若年亦相若論其門第甲爲高乙次之丙又次之平日往來親密相約以自由婚禮出閣不蹈從前舊習未幾相繼成婚各家父母以歐風東漸習尙文明故一切婚禮亦趨時改良多非舊式一日三女適同時歸寗在家乃由甲女設茶會邀請乙丙兩女赴會暢談別後衷曲相見時互相握手歡逾平日甲女道我三人均已達到目的但余於自由結婚之便利仍屬茫然請各述所得以資研究乙女道以余所知者有三一裝飾便利二豋輿便利三禮儀便利梳一東洋頭披件西式衣穿雙西式履凡鳳冠霞帔錦衣繡裙紅鞋綠襪一槪不用便利一馬車一到昂然登輿香花簇擁四無障礙無須僞啼假哭扶持背負便利二宣讀婚約互換約指纔一鞠躬即携手同歸無嬪相催請跪拜起立之煩便利三丙女道姊言未盡我當續之旣到夫家共赴茶會餅乾汽水可以飽嘗無須忍飢捱渴不言不食則飮食便利一人洞房隨意調笑毫無顧忌則語言便利解衣登床同諧鴛夢凡喜娘催請萬喚千呼良宵將盡枯坐不動等態度一槪不用而一般惡客閙房新劇更不敢復演則上床便利甲女笑道前者余己領略後者余程度尙淺未能及格丙女道二位姊夫諒必素所熟悉愛情之篤不問可知今試各述訂婚之手續以比較優劣二位以爲何如甲乙二女齊聲認可甲女乃遲遲道余與余夫素未謀面亦無交際由冰人介紹父母允許婚期旣訂乃行最新式之婚禮丙女道如此辦法只好算半截自由乙女道余學於某校與我夫之校相隔一街始而相識繼以禮交後以情合兩相體察默示訂婚之意乃由介紹人互訂婚約丙女道此果足稱自由然尙未達自由之極點余憶與我夫結婚之二個月前遇於某處會場悅其風流俊美翼日乃往訪之談次甚洽從此互相往來約一星期乃偕之出游同宿於旅邸者半月歴久而愛情不變乃始訂盟故閨房之樂非他人可比甲乙二女聞之回首他顧齊聲笑曰縱慾於先文醜於後此之謂僞訂自由何得與我輩並論丙女不悅怫然竟去竟與甲乙二女絕交 
文字因緣 
[題戲攷用瘦蝶韻寄塵鈍根] [  病鞠]  
　　大地山河舊舞臺潏簫吹月落蓬萊衣冠　魅千般態併入先生腕底來 
　　綺語禪叅兜率天石經堪裏記親編（壬寅毛韻珂游漢　余贈以買花聲靑玉案等詞經龕復爲作記）風姿　　靈和柳（題韵珂小景語）回首揚州夢十年 
　　入世百年三萬場悲歡離合海生桑適齊適楚伶官盡抱缺猶存雅樂郞 
[次天白早秋原韵] [  知白]  
　　逃名一舸五湖秋少却興亡幾許愁愧我因循痴戀棧惑君惆悵賦登樓且銜杯酒同看劍謾憶蒓鯉遽放舟兩字平安　歸燕爲儂寄語舊交遊 
 
 

Page 12

 
 
   
 
