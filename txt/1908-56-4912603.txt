# 1908 - 56 - 4912603

 

Page 1

 
 
   
 
 

Page 2

 
 
宮門抄 
　　正月三十日召見軍機鳥珍 
代論 
[上海諮議局章程原起草員議復預備立憲公會書（爲湖北諮議局創辦所投書辦難事）]  
　　議復者。前承貴會核示湖北諮議局創辦所來函一件。條議一册。以僕等爲原起草員。矚令公同研究。詳論得失。以便轉復等因。謹將原書隨文解答。具復如左。 
　　原書云諭旨以諮議局與資政院直接與自治事相對待則爲民選議院毫無疑義按作者以爲地方自治。旣諭飭在先。而諮議局復奉旨創辦在後。可决其爲兩事而非一事。諮議局之議員。可升入資政院。則與資政院決爲一事而非兩事。作者固自以爲得一間矣。雖然前後兩旨朝廷果有成心如原書云云否。資政院果得爲正當之議院否。若必以明文爲斷。恐非臆度之詞所能了也。旣飭地方自治。則一省宜有一上級議會。諮議局安知非省會耶。東西各國自治制。或兩級。或三級。日本府縣會爲最高級。郡次之。町村又次之。日本之町村廣袤當中國數里或十數里不等。一郡領數町村或十數町村不等。一府縣領數郡或十數郡又不等。絲連繩貫。釐然有序。中國地方制不能盡如日本固也。然以事實度之。最下級之自治體。必爲城廂鄉鎭。則必有城廂鄉鎭會。城廂鄉鎭皆受轄於廳州縣。一廳 
 
 
 

Page 3

 
 
州縣有公共關係時。决非城廂鄉鎭會所能决議。又豈能無廳州縣會。廳州縣之上。有府有直𨽻廳州。在中國舊制。祗存核轉之階級。並無直接行政之實權。自不能自成一。級衆廳州縣皆受轄於省。一省有公共關係時。决非各廳州縣會所能决議。又豈能無省會。今以諮議局爲議院而非省會。則地方自治之上級議會。當更設乎。抑付闕如乎。以諮議局之議員。可升入資政院。即認諮議局爲資政院之分院。夫選舉有直接間接兩主義。用直接主義。則國會議員可從普通人民中選出。用間接主義。則從省會議員中選出。亦是正辦。今乃謂資政院議員可從諮議局推升。則推出者必爲分院升入者。必爲總院。若今之官塲由分局委員。升調總局者然。法理乎。事實乎識者有以。知其必不然矣。 
　　原書又以分科統一之説力攻我參事曾之失謂以地方議事曾與董事會爲諮議局之下級機關遂將參事會强爲合併上立法機關與行政機關相混 
　　按分科統一之説。自是一理論。今將此以攻參事會。决不適當。夫董事會之名。起於天津其實不如參事會之諦。當然其性質無甚變更。則名稱不足爭也。故廳州縣之董事會。即參事會。廳州縣有議會。有參事會。則其上級有省會。省叅事會。與日本郡會郡參事會之上。有府縣會府縣參事會無異。日本制不盡適用於中國固也。然日本亦仿自歐美。彼中學者。未聞以立法行政混合爲病。豈其智慧皆出吾黨下耶。數十百年。承訛襲謬無一人焉出而矯正之。何東西各國之不幸也。 
　　原書又用有賀氏之言謂中國宜用一院制仿奥大利之州制各省皆設下議院　　按一院制。與兩院制。是另一問題。姑置勿論。奥大利之州制。可適用於中國否。有賀氏之理想。可見諸實事否。此又一問題。又置勿論。作者唯一無二之主義。在反對我參事會多方牽合。以証明諮議局之必爲議院。説爲議院。即不當有參事會。如此而已。然攷有賀氏所据之奥大利州制。並有州參事會。奥大利之國會。并有上下兩院。奥大利之州會。并示嘗襲用議院之名。此又何説也。作者以諮議局爲下議院之分院。我草案以爲地方自治之上級議會其不同之點在此。夫議院之不可遍設於各省。且不暇致詳。今但詰之曰。地方自治之上級議會。當更設耶。當令諮議局兼攝耶。如其更設。則我草案之參事會。固未易更易也。如曰兼攝。則議院非議院。省會非省會。在世界上爲何等之一物辨。其性質。語其權限。當以何者爲議院。何者爲議院所兼攝之省會必比而同之。則但謂省會之權限宜擴大使。略具議院之性質可也。滅省會之體制。以造成此議院非議院。省會非省會之一物不可也。竊聞新官制有所謂議政廳者。直𨽻頗遵用之。欲以諮議局之議員。選舉六人或八人入議政廳。與督撫司道會議政事。此與參事會何異。明明爲參事會。而易其名爲議政廳。我草案以省參事會配省會。而作者攻之甚力。若以議政廳配下議院。作者其許乎否耶。 
　　原書云將來如設上下兩院則資政院爲上議院各小諮議局皆爲下議院彰彰明矣 
　　按作者嘗言中國祗宜設一院。而以資政爲中央議院。以諮議局爲地方議院矣。今又云云若是。是上議院有中央的。而無地方的。下議院有地方的而無中央的。也此何説也。 
　　原書云將來若遵旨籌畫各府縣議事會是下議院之下復有議會成三院制於組織不合於事實有　 
　　按據此則作者固明言諭旨之不可遵也。始因諭旨有資政院議員。由諮議局推升一語。遂認諮議局爲資政院之分院。恐是厚誣諭旨。今又昌言府縣會之不可設又恐。是抗違諭旨。作者以爲諮議局之下。不當復有議會。又安知廳州縣會之下。尙有城廂鄉鎭會乎。 
　　原書云府縣議事會惟地方自治實行後得另行設置國會無府縣分設之理 
　　按今非。實行地方自治之時乎。不實行地方自治。何以各省設諮議局。作者認諮議局與地方自治是兩事。則請斷言之曰。國會豈特無州縣分設之理。并無各省分設之理。各省分設者。必爲地方自治之上級議會可無疑也。 
　　原書云各國對於議會負責任者必爲内閣各省旣設諮議局則督撫亦當組入骨閣必山政黨組織而成設督撫皆爲國務大臣而屬一黨則内閣變動時政界受絶大之影響若屬兩黨則政策紛歧必無統一之術 
　　按據此。則作者亦知諮議局之不可爲議院矣。凡事窮則思通。認諮議局爲議院則窮。爲地方自治之上級議會則通。何爲鼠入牛角。自取困苦乎。　　原書云認諮議局爲地方自治之省會亦有宜改定者如設叅事會旣有議决機關與執行機關互相牽混之嫌府縣官爲叅事會長又有行政官廳與地方圑　權限不分之弊 
　　按參事會之作用。各國學者間理論甚明。上文旣言其略。府縣官爲參事會長。各國亦具有先例。讀近時出版之地方自治各書自明。不贅述。以上皆隨文解答。至於學理尙未能詳盡。將來政法學協會必更有所論列也。其條議係從原書發生。根本上之錯誤。在彼不在此。故置勿論。率復敬請裁度不宣。 
時評 
　　慘哉葡王。危哉波王。險哉南美埃琴登國之大總統。今歲纔閲匝月耳。而世界各國君主之被彈擊者已三現。 
 
 

Page 4

 
 
葡王之彈甫炸。而波王之彈又起。波王之彈甫現。而埃總統之彈又至。葡王彈。不幸而中。波王幸以另車免。埃總統幸以未炸免。 
鳴呼。今世界一彈王世界也。中國之彈彈官。各國之彈彈王。足以占彈之程度。 
　　世界文明之程度日高。彈之程度亦日進。然則此後爲國王者。將何在而非。極危險之地位矣可懼哉彈。 
專電 
[電一（北京）]  
　　保和會專使陸徴祥密奏名爲保和實圖戰爭在會四十三國各懷私意英忌德利用俄必有大志中國再不圖强實行立憲其害有非臣所忍言者奉旨外務部知道 
[電二（北京）]  
　　駐德孫使條陳四事（一）添派駐使（二）添改頭等使臣（三）派京員赴歐洲學習語言文字以六年爲期（四）改出使人員服制奉旨著外務部議奏 
[電三（天津）]  
　　天津將實行發給吸烟人牌照 
[電四（北京）]  
　　陸徴祥又電奏請假有退志 
緊要新聞 
[廷寄直督維持錢幣北京]  
　　正月二十二日軍機處廷寄直隸總督本日奉上諭陳璧等奏京城銅元充斥不盡關於奸商私販實由京外各州縣折合銅元價値所致着該督隨時嚴密查禁一面通飭各州縣不得私相折扣以保銅元行銷之利而維巿面欽此（山） 
[夏辛酉請卹奏稿由津拜發北京]  
　　提督夏辛酉遺摺於十九日遞到惟摺内於其生平事蹟甚爲簡略且未將子孫叙入無從加恩經樞堂請旨暫行留中一面電致吳署撫速行查覆二十日署魯撫已電覆軍機處原電錄後 
皓電敬悉已故提督夏辛酉請卹一事前據該營務處禀陳故提督履歷事蹟不甚詳細當即駁令明晰開報嗣經復開寄到伏思夏辛酉係北洋軍隊前會商請楊署督主稿會奏因即將原禀專弁遞天津約明日可到茲奉鈞電遵即敬錄原電飛電楊署督一俟專弁到津迅速遵諭電奏謹先電覆廷斌謹叩號（合） 
[外部近事]  
　　駐美李大臣來電外務部文稱南斐註册事該政府允准華僑所議監禁者已釋放云方號 
使奥雷大臣致丞參電昨抵法即赴奥薪費祈回堂照撥補巧 
駐法劉大臣來電葡新生登位各駐使應循例重　國書乞酌辦詶養 
[政務處會議報律北京]  
　　上月廿二日政務處會議時慶邸醇邸等均到齊憲政館寳劉二提調以報律關繫頗要將核改稿件往請各大臣鑒定慶邸未贊一詞某軍機某尙書均言約束太鬆流弊滋多陳尙書亦附和其説深表同情聞須再爲更改從嚴規定云（響） 
[電催越督驅逐孫黨廣西]  
　　桂撫張堅帥近接粤督電云前商法領事電越督驅逐孫黨近日匪勢仍熾似越督未及踐言請飭員再面商法領事電越督速踐前言云云（山） 
[蘇浙防匪彚聞]  
　電旨准撥勦梟費用江督蘇浙撫將勦梟獲勝情形電奏後昨奉電旨端方陳啓泰馮汝騤會同電奏悉該督等辦理勦匪尙屬認真仍著嚴飭水陸各營乘此得手跟蹝搜捕務將各屬積匪悉數獲懲以凈根株而靖地方所擬賞罰辦法曁在海關雜税項下開支犒賞購綫等費均著照所請該部知道欽此 
　分别擬定梟匪罪名松府戚太守將各處解到梟匪訊取供詞後卽行分别重輕擬定罪名電禀撫藩臬三憲云知府連日親提各犯並督同華婁金三令逐加研訊據汪小周供在余匪名下當小老大即小頭目曾刦過商輪並油車港袁化等處當舗又在陸家橋楓涇拒斃官兵沈阿全林阿四丁克慶王得標趙良甫同供行刧商輪並袁化等處當舗杜開貴供刧袁化圑局當舗姜祥貞供夥刧太平橋倪姓九里菴夏姓及拒弊 
兵伊均在塲蔡阿馬王春山供同刧商輪以上十犯情罪重大即就地正法惟斃夏匪之人特蒙當銀五百兩查蕭杜兩軍各割匪首三級分獻嘉 
 
 

Page 5

 
 
蘇擬請暫留王得標俟照片寄到令認明夏首究在何軍再行處决給賞沈阿詳張得標瞿書根陳長庚金阿庚陸秀玉六名訊係被脅上船爲日無幾情有可原請施法外之仁貸其一死由知府酌量情節另行禀請監禁伏恩大批悍匪多在前敵中鎗而斃落後被獲半皆老弱之輩寛其脅從諒蒙恩准又金小二供在松隱鎭遇匪連船被擄屢逃未遂郭小六魏才松堅供在鎭紳魏家孫家傭工在途誤拿當令各犯指認亦不認識此三名俟傳證可釋以免無辜拖累統乞電示祗遵再現據金山續獲解匪候阿新一名容訊明另辦 
　鹽捕左營幫帶被拘二十八日四鼓後三十五標新軍蕭協統忽命傳見鹽捕左營幫帶王太和即人稱王四胖子者隨命拘送華亭縣管押其座船則交東内地保看管或謂王之被拘因所獲梟匪供出在常明第（地名）時有王哨官來以勸令投誠爲言與余孟亭夏竹林江北阿四在小茶館又麻雀一夜輸洋甚鉅臨行余梟不忍償還五十元並贈珍珠一碗故須名王質證或謂王在滬上購買軍火爲徴兵必裝偵悉跟蹝拿案或又謂王曾娶夏竹林之妹爲婦現居漕涇另娶一妾則居閔行松府恐其家中儲有濟梟軍火故一面拘拿一面即飭華亭張大令偕蕭恊統帶隊赴漕涇查抄督隊官崇硯香大令則帶隊往閔行查抄均秘密異常天未透明即飛馳前往 
　松府提訊梟供又紀松府戚太守提訊梟供迭紀本報前日又提華亭縣解到之梟黨王阿生訊鞫王供柘林五圖人以賣野味爲生去冬十一月底在奉境法華鎭遇梟誘入幫中搖船此船以施福山爲首偕潘八等八人有鎗三支行刦開化鎭一役獲贜甚多往刦小輪之役則僅得贜物約八百金小的均未動手嗣見打仗危險膽怯於正月十六逃出等語大令得供判釘鐐收禁候再細鞫 
　寗軍在菱湖鎭獲勝寗軍第九鎭第三十五標一二兩營左隊於正月初四日拔隊赴浙駐紮湖州菱湖鎭十九等日梟匪驟至四面圍困甚急管帶某改作農民裝束從圍中逸出密約浙省駐紮新軍第一營從外冲入裡應外援始得反守爲攻當場傷匪八十餘人奪船六艘匪勢全潰我軍僅六人微傷内一人手必爲彈子所穿受傷較重 
　嘉興各鎭又有匪蹝嘉興西塘鎭附近素有梟匪出沒鎭上幸有兵防守賴以無事乃前月二十日忽有楓涇敗匪竄擾鎭西下甸廟一帶鎭防董弁聞信追勦匪始向北竄去董軍隨於二十一返鎭聞窰莊橋復有� 
匪擾即拔隊前往獲匪目鈕子高一名（江北人楓涇敗匪）復尾追至洪家灘獲匪戴月亭一名（安徽人）當即解縣訊供有約在梓樹下聚集之語現董軍已赶赴梓樹下搜剿未識能聚殲否 
　嘉湖等處仍有刧案浙撫馮中丞前日札行崔臬司略謂嘉湖各縣去年鄉民連合梟匪抗漕搶刧以後雖由各該縣拿辦首要遣散愚民詳報一律肅清然新正以來匪徒搶刧依然如故甚至一夜數起無日無之難保無梟匪混雜其間仰按察司速飭嘉湖兩府嚴行通札各縣妥爲防範如再搶刦各該縣定行嚴參該府亦未能辭咎特札切切 
　王店紳商告急電杭州撫藩憲鑒梟匪南竄向紥水師撥派殆盡地方空虚人心惶惑迅候札撥大隊防護待命之至王店鎭紳商公叩 
　新巿紳商告急電杭州撫憲鑒聞梟匪漸逼寗軍移駐商民震恐新巿四通八逹湖防緊要求留寧軍以安人心新巿紳商高振垣胡國琛叩 
[西報譯要]  
　太后歸政之謠傳字林報載二十九日東京電云傳聞中國皇太后有不日撤簾之説將以完全政權歸于皇上並派張之洞袁世凱孫家鼐三人爲朝廷顧問官若遇大事爲諸大臣所不能决者則由太后裁决云　中國求助美政府之消息又二十八日紐約電云新任駐美華使伍廷芳已抵舊金山傳言伍星使此來受有向美政府懇求保全满洲主權之命令云 
　英員贊助中國禁烟叉二十八日倫敦電云英議員泰雷當抵制鴉片同盟會前曾演説贊美中國維新事業並謂中國地方在英國勢力之下者爲鴉片最盛之黑暗區域上海租界之烟館至今並未閉歇一家香港爲完全英國治權所及之地亦依舊發給煙館執照云云當時即由大衆决議催請英政府注意此事 
　大刀會黨蠢動消息又二十八日濟南電云河南山東江蘇三省交界之地大刀會黨又復活動河南歸德府虞城縣尤甚現下該三省軍隊已奉命馳往壓制矣 
 
 
 

Page 6

 
 
[錦隆洋行白]  
謹啓者本行所經理之南興火險公司歷有數年現因另有瑟納爾公司愛克西司公司以及生脫爾公司極其富足資本英金均一千萬磅所以南興現今歸於他行經理木行有此三大公司經理比前更爲力足無論南北兩市以及外埠天津牛莊漢口福州蕪湖鎭江南京寗波蘇州無錫等處各路鮮繭壳均可承保倘蒙惠顧請至英大馬路老其昌本帳房接洽可也保費照律公道賠欵無不迅速特此佈告 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[林撫奏豫省自辦鐵路擬加鹽捐摺]  
　　奏爲豫省自辦鐵路擬酌加鹽捐以濟要需而謀公益恭摺具陳仰祈聖鑒事竊據豫省鐵路總協理禮部左丞劉果農工商部左參議袁克定前廣西慶遠府知府王祖同鐵路研究會紳翰林院編修王安瀾蔣艮法部主事李時燦前直隷布政使王廉前廣西布政使張廷燎前陜西鳳邠道鄭思賀直隷南樂縣知縣景啟驥等呈稱豫省自辦鐵路經歷任撫臣提議光緒三十三年秋間奏奉諭旨允准欽遵在案數月以來悉心研究路綫及招股籌欵辦法僉謂開洛鐵路比公司指日竣工洛潼路綫非速籌自辦無以挽利權而維大司惟自洛至潼山重水複工程旣鉅需費尤多本省地瘠民貧若專恃招股興修實苦力有未逮現在風氣漸開凡在豫官紳商民皆知維持公益於集股以外切願認捐庶期衆擎易舉查食鹽一項爲全省人民所共需而鐵路鉅任即宜爲全省人民所共負擬請嗣後豫民購鹽無論官運商運每觔均抽捐欵四文雖一時不免自食貴鹽而積少成多有裨路政在豫民旣自樂輸納非特各商綱皆當協力即蘆潞淮東各鹽政念脣齒相依之誼無不主持提倡樂觀厥成一俟路工告竣此項捐欵即行停止仍復原價而顧民食惟旣共認捐輸之義務卽應享路股之權利凡經手繳捐之官運商運亦應分給路股以昭公允此項捐輸四文收成鉅欵後按照各引地提撥一半塡給鹽商股票息摺所得年息紅利均作爲該商等永遠財產再提撥一半塡給地方股票息摺所得年息紅利一律作爲該屬地方公欵以辦公益在路工未成以前除撥歸鹽商利息照付外以地方公欵所得緩辦公益暫移作保息抵欵俾堅衆信似此統籌兼顧於行銷加價毫無窒礙計四綱所捐之欵每年約可得銀四五十萬兩於路政大有裨益等情當經行司會同糧鹽道核議該司道等所見亦與各紳等大略相同會詳呈請奏咨前來臣惟保路權卽所以保主權豫省鐵路現已勘定路綫聲明自辦然亦勢在必辦查核籌欵辦法果屬有益於國於民並有益於商本與尋常加價歸公者不同且有路成停止期限事旣僉稱公允自當力任其難合無仰懇天恩俯准敕部先行立案以濟要需而謀公益一俟接奉諭旨即欽遵分别咨行遵照辦理總期洛潼一路早日開工冀爭先著出自鴻慈所有招股籌欵未盡事宜容俟叧案奏明除分咨外理合恭摺具奏伏乞皇太后皇上聖鑒訓示謹奏正月二十一日奉硃批該部知道 
分類新聞政界 
[粤督奏裁雷州同知廣東]  
　　粤督張安帥奏稱廣東雷州府海防同知本屬簡缺所駐海安地方亦非衝要一切民政向歸徐聞縣辦理捕盜旣無實濟海防徒有其名從前尙有稽查税務一事自粤海關改章派員專管以後該同知無事可辦更成冗員又曲江高要海陽歸善等縣縣丞四缺均與知縣同城並無分防地面舉凡緝捕彈壓悉由縣令專司且有典史巡検各員分任職守亦無須再留縣丞似宜一併酌裁云云正月二十三日奉硃批著照所請吏部知道（政） 
[浙撫請在蕪湖運米杭州]  
　　浙撫馮星帥前日以寗紹缺米民食攸關特電致江督云據寗紹台張道禀上年寧紹兩屬收成歉薄台州遭旱向未辦運接濟之仙濠已奉禁止出口來源又竭今據米商僉請釣船赴蕪湖購運其間水脚捐欵所費倍加實出萬不得已釣船如有私運夾帶等弊惟商會是問等情查寧紹向賴外米接濟自仙濠等處禁運歷年至暹邏西貢香港採運勞費旣鉅利源外溢惟釣船向准長江下游通商所請赴蕪運米固屬格於例禁而米珠薪桂民情艱困來禀情詞懇迫不得不轉請通融除另咨外卽望酌示俾便飭遵到禱至盻（光） 
[設立法政講習所蘇州]  
　　崑山紳董方君惟一錢君缅唐現擬將城内越閣學堂餘屋設立法政講習所一切經費由教育會担任延請法政教員二人按期宣講學員不設定額以圖法律之普及業已擬定章程呈請崑新兩縣令轉詳（真） 
[諭飭膏店换給執照蘇州]  
　　蘇垣禁烟總局昨特出示曉諭云蘇城自禁煙燈各膏店紛紛報閉其中以多報少冒名頂替者不知凡幾今奉憲飭體恤商艱店主准其自吃惟不得私賣開燈除嚴密稽查外合行示諭務各一體遵照核實開報换給執照安分營生不得藉端滋事致干 
 
 

Page 11

 
 
咎戾（真） 
交涉 
[海門學堂最近之交涉浙江]  
　　台州紳士江蘇補用道林丙脩及闔郡各學堂監督校長教員各畢業生八十九人全體上蕃台禀略云海門舊有印山書院經董王夢蘭擅向教堂募捐使教士從中干預遂有不華不法非中非小之惡劣學堂推究原因實由該經董吞沒東山墊欵奉官飭追故將印山書院獻與教堂得以歸併各欵消滅波痕藉毓才爲名目爲抗繳地步然前據法教士李思聰致海防總捕府吳丞函稱紳董議改毓材學堂挽同數教堂助捐襄辦夫曰捐助曰襄辦則明明權自我操外人豈能攘奪查李教士在台以來迭釀巨禍大背教規敢請知照法領事及法主教迅將教士李思聰他調或嚴加訓飭勒令賠償云云（如） 
[德領函請安置華工廣東]  
　　北海廉州地方昨有德轼輪船由和載回華人四百餘名擬在北海登岸暫行寄寓惟北海各客棧以禁令綦嚴不敢擅自收留而洋務委員程令又値公出無從與該船主交涉聞該船主禀由駐北海德領事函逹廉州府李守請通諭各客棧飭令妥爲安置（子） 
[禀報焚燬教民房屋情形蘇州]  
　　銅山縣董令繩燾日前具禀各憲略謂上年十二月十二日准美國教堂牧師顧多馬函報信居朱家灣教友朱建標朱從章等於十二月初十日夜被莊長朱從辰等挾嫌放火燒燬房屋並將其子朱歌燒傷燒去髮辫一綹又將朱興燒傷左額角報請勘驗當即委派典史姚彝典前往勘驗明確並飭差將朱從辰等提案訊不供認理合禀報查核云云（真） 
軍界 
[皖撫電復防護商輪情形安慶]  
　　皖撫馮不丞復江督電云辰諫電敬悉防護商輪一節關係内政外交盡慮周詳至爲完密欽佩莫名皖省前設偵探隊大意略同數月以來合力經營藉資防範省城於輪船到岸時稽查尙爲認真蕪湖大通兩處亦密飭仿照辦理至暗捕人數不能過多鎗械亦不便携帶在船呼應未必靈通若能以兵輪游弋遙爲聲援愈形活潑鄙意如此仍候卓裁（女） 
[札飭籌備陸軍大操事宜武昌]  
　　趙次師近接京電以陸軍部不日派員來鄂檢閲軍隊特札飭統制張彪及本置陸軍参謀陸道邦驥籌備大操一切事宜（曰） 
[添委巡防營務處總辦安慶]  
　　安省巡防營務處現由皖撫札委藩臬兩司爲該處總辦會同總帮辦督飭提調等將水陸巡防馬步各營認真整頓以重防務（美） 
[水師提督巡閲下游鎭江]  
　　長江水師提督程從周軍門於二十八日由太平起節乘南琛兵艦抵瓜洲詣校塲簡閲瓜洲鎭標水師五營及巡緝隊水旱兩操二十九日又赴圖山狼山江陰下游等處巡閲（射） 
[咨查北洋購辦軍米石數安慶]  
　　皖撫接直督咨開前准咨查北洋二四兩鎭購米石數見復一案茲據糧餉局詳稱北洋陸軍二四兩鎭應需軍米向由該局派委赴南省購辦核計每年該兩鎭應需軍米及代淮軍新練軍並各學堂購辦食米約須十萬石之數方敷應用等因馮中丞准咨後當即查照辦理（賢） 
[水師管帶易委安慶]  
　　管帶巢湖水師戴總兵守禮現奉皖撫調省差委所遺水師差務已委候補知縣樊溥霖前往接管（非） 
學務 
[批奬捐欵辦學紳士南京]  
　　江寗提學使近將調查通州師範學校及各等學堂情形詳請江督核示並請撥籌師範經費當奉端午帥批示云通州師範各校經該司親往調查據臚陳建築學科教習用欵等項無不斟酌盡善具見張紳布置經營規畫閎遠歷辦各校成績均有可觀實深敬佩預算戊申經費不敷自應由官量予補足候飭淮運司于通州各官鹽棧盈餘項下每處各撥龍銀二百元另由本部堂按月捐助龍銀一百元共五百元以資補助其本部堂指助之類即按月交裕寗官銀錢局駐通分局就近撥交至學生畢業准照官立學堂章程一律給獎張紳兄弟捐欵至六萬一千餘元之多毅力熱心尤爲中國所僅見應候奏請破格給獎此外捐欵和紳應得何項獎叙即由該司查明銜名捐數開單詳候彚核辦理（盲） 
[批斥蕪湖縣妄請學費安慶]  
　　蕪湖縣鄭壽彝大令具禀皖撫請將煤油捐欵撥充學堂經費奉批謂查接管卷内蕪湖商務總會李道等轉據商學紳董以驀背原議建造油池公叩據理力爭消弭隱患等情具禀在案勸學所董事吳雲列名其内侃侃陳詞深明利害事未一年今又請以美孚煤油捐欵撥充學費昔見其害今則因以爲利前後如出兩人殊堪詫異中國人爲韑人所輕皆由於見利不能思義不明公理祇便私私 
圖足惟敗壤風氣本部院爲砥礪廉隅起見不得不予以薄懲仰蕪湖道轉飭該縣另舉勸學所董事並將吳雲詳明提學司先行撤换該縣令不查明此事原委率予轉詳殊屬不合亦一併申斥（非） 
[慰留高等學堂監督長沙]  
　　湘省高等學堂乙班生去歲因請發輿圖致與教務長互相衝突等情曾誌前報茲悉此事已由吳提學據情詳請督撫兩院核示奉批飭將學生從嚴整頓以戢澆風曾監督學望素優其平日任事實心不辭勞懇仰即飭移遵照仍舊辦理（敏） 
[通學堂招生肄業福州]  
　　去臘福州通學堂學生因换菜滋事經監督擇尤斥革現聞如有願具保證書及平日品行可嘉者准其于十九日分給講義錄入堂肄業（子） 
實業 
[袁京兆請緩籌商路事湖南]  
　　袁京兆樹勛前日函復湘路公司云正就道問奉電示敬悉一是前緘請約各府廳州縣代表人二月初間 
 
 

Page 12

 
 
　　到省籌商刻弟北行不能如約旋湘恐各府廳州縣紳商到省轉覺失信是請從緩弟此行乃不得已明年當設法南旋隨諸公之後專理路政云 
[武岳鐵路將次開工湖南]  
　　湘省武岳鐵路去冬由工程師赴岳覆勘路線並籌辦開工及設立車站事宜現該工程師電禀鄂督謂車站宜就驛路不宜濱湖當奉鄂督趙次帥札行粤漢路局查照辦理（敏） 
[部催鐵路表册漢口]  
　　郵傳部以各省鐵路進出欵項表册定章均按月造報因查京漢鐵路表册積壓久未報部特札飭南段監督楊觀察從速造報（水） 
[試鍊銻砂湖南]  
　　湘省銻鑛業已開採百餘處其中以新化縣所產爲最益陽安化次之現耒陽縣亦聞探有銻苗頗稱佳旺當由該縣余令以所產銻砂數種飭丁携赴省垣冰鍊廠試鍊以便開採（亦） 
雜記 
[小輪搭客溺斃慘聞安慶]  
　　皖省二十四日有泰昌公司小輪一艘馳赴下駛行至攔江磯下忽然沉溺載客三百五十餘人全行淹斃亦云慘矣（周） 
[定海紳商請留廳丞寗波]  
　　定海廳丞移調石門早紀前報現該處紳商公禀杭州撫藩臬學四憲云定海鄉民亂後人心尙未大定幸高丞坐鎭閭　稍得安枕遽易新任或多未便請暫留高丞一年半載以慰定海民望石門固爲近省要地而定海一島孤懸尤爲浙東門户亦非可以輕視懇恩准予暫留定民幸甚浙民幸甚定海闔邑紳商士民陳澧荃胡以銘陳一貫陳晉博王振廷胡東美等同謹禀（近） 
[戒煙方咨部查核蘇州]  
　　金陵戒烟總局孫道及申西醫院瞿道等具詳江督略謂巿肆戒煙藥多攙用嗎啡圭膏烟灰等物殊與衛生有碍戒烟良法莫妙於林文忠公配製忌酸補正二方互用遞減中西醫士研究僉同至鵝郎草流弊尤重性能化烟而尅削亦甚試驗數人或患腹瀉或患膨脹四肢疲軟飲食頓减諸病漸發不能人人合宜詳請核示並請咨部查昭等情當奉端午帥批云察核情形鵝郎草方遇虚弱之人即不宜服自　忌酸補止兩方爲戒煙第一良藥雖其忌酸丸同参用烟灰然林文忠公當日卽已奏明緣初戒烟時不能遽絶故須以灰代烟至服忌酸丸三五日逐次減少即補正丸暫代不過十日半月自能斷癮此方流傳已久今亦屢試屢驗雖部定新章聲明以不入烟杰爲要惟忌酸補正兩丸功效旣如此昭著自應變通辦理候咨行民政部查明核定轉咨各省一體飭屬將忌酸補正兩方廣爲配製施送即作爲官製方藥之標進以期廓清烟害無碍衛生其巿售各種藥丸應由各地方官隨時考驗如其藥味純正僅用少許煙灰在所不禁凡私行攙用嗎啡者均一律從嚴封禁以免流毒至摺内臚列調治各種藥品自屬救弊補徧之策自應照議施行仰候札飭各屬遵辦（真） 
[創辦醫學之計畫安慶]  
　　婺源縣境地居僻壤向不講求醫學現經該邑附生金在中擬就地籌捐創設醫學館招生肄習以資普及刻已具禀省台請示祇遵（女） 
路股報告 
[甬上集股處認股清單]  
王華堂陸常佐袁文卿楊子震邱和卿趙節杳張永澄張乾新陳維生張連官傳序康汪寅生郁松慶王漁笙王大發孫升昆張曉冷再養軒黃林權記林成記凌西記石榮生楊恒順呂協興沈吉生范星甫史惠人邵明輝李蓮芳胡菊生任賡良周夢弼張聚寳張仁官袁庙甫湯宜詢楊葆生張毓春馬名駿林橘菴張玉成何樵琴森　記琛　記吳保全張世倫王守國顧和增包駿祥郭豫亭李祖庚袁來發樓啓賢孫　階方祖溶陳書茗徐芬賚王厚道李均齊朱士昇戴誠甫吳子光徐子橋戴敦臧胡振廷李安甫施星石楊春林朱仁交包振祥周蘭芳包全樑馮季玉洪漁卿徐毓英女士以上各五股 
馬俠君范思臣徐誠級余　勛徐賓官楊金官蔡同生應寳璇張諤卿吳誠焕徐曾能郁顯鍔劉日陞倪傳孝以上各四股應琢堂李官康徐三慶王福記周戒三董士誠趙金永洪廉甫任信賢洪滋甫張仁泮凌守序周陞甫章炳堃徐丁有以上各三股屠　鈞俞翊恩勵世爵王鍾祚崔存惠干三林陳葭泉張　生黃聽濤王永沐顧作霖汪小本張阿堂江祖振龔松林應大才王貞甫王瑞麟姜臣潢詹仁全施求敏劉祈坤陳觀光唐貴卿戴榮堂汪爾孝鄭炳甫李泰撰凌信恩徐文樑陳維翰以上各二股共計五百三十八股 
清談 
[革命談。]  
　　電氣界之革命美國科學家惠齊蓀博士。近來研究用石炭發生電力。不用發電機器。已略着功效。此後。工業界當起一大革命。 
婦女界之革命英國婦人。爭政權最烈。而男子攻擊女子之風亦漸盛。近來兩方之衝突。愈形激烈。説。者謂將來英國婦女界必起一大革命。 
　　醫學界之革命德國某地方。最講衛生術。西利司醫生調查該處患病就醫者。月僅數人。然則將來衛生術愈究愈精。醫生可以不用。是謂醫學界之革命。 
小説 
[短篇小説𠞰匪] [  泖浦四太郎]  
　　梟匪猖獗。縱橫於江浙間。水。陸道梗。居民惶恐。請兵之書告急之電絡繹。 
　　某大員派某統領征勦。備軍火。治糧餉。率兵數日。連檣數十。槍聲砲聲軍樂聲。威武寒神。鬼。 
　　行抵某港。聞匪蹝遙數里。令士卒戒備。鳴槍。砲擂皮鼓壯聲勢。遲遲在匪已翱翔去。 
聞某鎭集梟匪。其勢綦摰悍。使勇者揚旗往。曰其統領至矣。某統領。且帶兵逾數千至矣。梟匪聞言笑曰至矣從容去。 
　　知梟匪聚某村。逖不逾里許。曰兵不厭詐。迫之恐勿克。曷自某河經某港往道遠。宼不至窮極。如言往。匪已逍遙去。 
　　有數匪無幸。駕小船四五艘。遇之於某港。統領喜。曰其在今日。急命攻。竟獲破壤船一二艘。拘老弱匪四五輩。揚揚然自誇其功。曰大捷。 
　　立命書吏草電稿。曰某月某日某刻遇大股匪於某地。梟船百餘艘兇。悍真無敵。某某奮勇督戰。相擊數時久。匪軍全覆沒。生擒匪目數名。擊斃者不計數。河水爲之赤。並獲匪船數只。快槍數桿。大憲聞。揚揚然自誇知人曰。老眼。 
　　亦命幕賓繕奏摺。舗張揚厲。詳敍某統領戰。蹟。汗馬功絶前後。 
 
 

Page 13

 
 
[欽定古今圖書集成全書每部實價規銀四百兩]  
海内外藏書家欲購是書者請　惠臨棋盤街點石齋及各大書坊購取可也再前會購此書者不論缺頁缺本均可開明卷頁向本公司照補 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[哀情小説情海波瀾記（廿七）]  
　　聖白拉者。議院大臣歐斯脱公爵之子。而倫敦最有名望之律師也。距美芬死之前一星期。皇家律師派律生。以年老辭職。繼之者。以位置名譽而論。皆當推及聖白拉。倫敦之律師。無出聖白拉之右者。至是華特恩以聖白拉之介紹。又有歐斯脱公爵極力贊成。華特恩遂居然繼派律生之後。而爲倫敦最高等之皇家律師。數日之間。華特恩之名譽頓起。然在華特恩之意。殊不以得皇家律師爲喜。惟日夜痛念美芬之死。惝怳而不知所極。似世界之上無一事可以致華特恩之愉快者。顧華特恩旣爲皇家之律師。義務所在。不能放棄而不問。即以華特恩之才具而論。殊足勝皇家律師之任而有餘。乃不數日。而華特恩之否運至矣。 
　　一日。華特恩正兀坐室中。俯首不語。驟見聖白拉突然而入。立於華特恩之前。不言不笑。似有鬱伊之狀。華特恩見聖白拉之狀態。乃問之曰。我之好友。君何故忽作如是之狀態。得毋鄙人開罪於君乎。聖白拉攅眉不語。良久。始謂華特恩曰。華特恩君。君亦知吾所以不快之故乎。蓋仍爲君之事也。華特恩聞聖白拉之語。似有驚意。乃問之曰。君爲我何事。君爲我何事。聖白拉不語。探手衣袋之内。出一來函授諸華特恩之手中。曰君請觀此。 
　　華特恩不解其故。急讀此來函之文。則倫敦二三律師。致議院大臣歐斯脱公爵之書也。大約謂派律生旣以年老退職。繼之者例爲聖白拉君。今君等徇聖白拉君之私意。而以華特恩繼任皇家律師之位。此華特恩者。位置聲望。皆在吾輩數人之下。卽使聖白拉君不願繼皇家律師之任。例應於倫敦律師之内。擇其位望之相當者。以次選充。斷無以華特恩越級繼充之理。况皇家律師與政府之聲望。有密切之關係。决非絶無我譽之華特恩。所可勝任。華特恩旣見此律師之來函。絶無急遽之色。徐謂聖白拉曰。君對於此事之意見若何。聖白拉曰。以僕觀之。此輩之毁譽。雖至不足重。然嘵嘵喋喋。亦至覺可厭。君亦知克蘭夫子爵夫人之案乎。倫敦之律師。無不以子爵夫人即爲殺勃雷之罪人。惟吾之意見。至不以諸人之論斷爲然。君果能么對多數人之意見。而爲子爵夫人之辯護。人且能一發而得辯護之效果者。則此輩之口塞矣。 
本埠新聞要事 
[日領事又催結高案]  
　　駐滬日領事現又電致浙撫云高案前電去詢又經匜月未准示覆殊與尊處曯爲商辦之初意不符仍希將尊意如何辦理之處立即電示否則决計作爲國際交涉矣滬日領永有 
[紀警局偵探在嘉興獲匪情形]  
　　閘北巡警局前獲盜犯衞定香等訊據女犯戚張氏供明天定山票匪山主現匿跡在嘉興地方總辦汪觀察當即札飭偵探科長汪二九帶同偵探多人乘輪前往將該匪首李什長即李任貴並劉先生即劉漢庭等兩人拿獲即由二尹面謁嘉興府及李統領派撥元平小輪護送於上月二十八晚駛至離嘉興府五十餘里这野窰地方見有匪船百萬號從各小港飛駛出口� 
首懸紅燈兩盞彼黨切口謂这龍頭該輪老大等見勢不佳立即駛回嘉興因之戴生昌等商輪亦均停泊不敢開駛嗣奉嘉興府與李統領加派兵輪於天明時護送來滬現該匪首等已由汪總辦飭發警法科嚴行訊究矣 
[引翔港鄉民被盜駭聞]  
　　引翔港張家弄楊聖林家前晚突來盜匪二十餘人强行搶刧鄉民聞聲出拒竟被砍傷事主及鄉人四人臨行時並將炸藥抛入燬及平屋四間並焚斃耕牛一頭迨昨早由該處巡防局員前往緝拿已杳发黃鶴矣 
[余孟亭黨强疑]  
　　楊家渡巡局前日解送王阿全到縣請訊已紀昨報昨由帮審李明府提訊王供江都人前在滬上爲洋貨生理此次由原籍來滬至浦東尋友途見陳老仁遺失時表一枚經小的拾獲送還詎陳反稱小洋四元强令小的交出致與爭論扭入巡局送案所有小的身畔抄出之當票兩張實自已之物所當者是時表夾袍明府謂巡局稱爾係梟匪余孟亭之徒弟爾如從實供出尙可寛宥王稱小的實不相識判還押候示 
[縣署招募偵探]  
　　上海縣李大令現擬招募偵探訪緝匪蹝昨特諭飭皂快等速招幹役十六名給發執照分派各圖駐守至閘北等處則責成警局偵探長孫駿發密爲查緝云 
[申明限制游學章程]  
　　上海縣李大令昨出示諭略謂奉督憲札准學部咨開嗣後京外派遣游學生無論官費私費皆應切寔考騐具有中學畢業程度通曉外國文字能直入專門高等學堂者始予結咨非由各部曁各省將軍督撫給咨者出使大臣槪不送學此項章程無諭何省及游學何國皆應切寔遵行乃奉通行已及一年而游學日本者尙未遵守亟應申明奏章凡各省咨送游學生皆應按照中學堂畢業程度考騐 
 
 

Page 19

 
 
並將試卷送部後給咨並由各省地方官將此項章程出示曉諭俾衆周知庶免内地生徒空勞往返等因到本部堂據此札司通飭各屬將此項章程出示曉諭行司札府轉飭到縣合行出示曉諭 
[捕房請提匪黨]  
　　閘北巡警總局提鞫匪黨小任山吳再田供認行刧等情已紀前報茲悉靜安寺捕房捕頭以該匪等供認戳斃同黨何永詳一案係在叉袋角租界因飭包探陳雲忠赴局請將該匪帶回公堂訊辦 
[拘獲反抗渡捐之流氓]  
　　流氓秦阿榮前於浦東加抽渡捐時隨聲附和將高大年家房屋拆毁現由縣捕孫某偵悉秦匿跡法租界八仙橋地方當即協同包探拘獲解廨經聶司馬略詰數語判交該捕帶回歸案訊辦 
[商圑會開會紀盛]  
　　上月二十八日下午二時南巿商圑公會開始會操會友到者有百二十人先由會長李平書君發佈經費已由八人担保向信成銀行息借洋四千元以購新式快鎗及操衣等用嗣後陸續拔還今各商業月捐每月約有百四十元之譜尙可力勸擴充以商家之資還以保護商家全仗諸會友云又云近來梟亂未平防堵之法宜分派岡位各自認定每處約十人行走至某處爲限惟補工程局巡士所不及再公會招新班生亦賴各會友輪教以節經費云繼由會友等呈閲操衣等式樣僉以茶清呢爲宜帽章用圓雙龍中綴商圑兩字議畢開操隊形悉如步兵操畢出隊行經老馬路至集水街往西過裡鹹瓜街朝南由大東門街往東過龍德橋荳巿街花衣街進外施家弄到商圑公會事務的散隊時已五句鐘矣 
[閘北推廣馬路之預備]  
　　閘北警局總辦汪觀察前日派員在藥水廠至新大橋一帶查勘繪圖聞不日即須在該處開築馬路以興巿面 
[格致書院二月份課題]  
　　（策論）國政與宗教相關寰球五大教各有宗旨當以何者爲正宗試研究之以爲國政之裨益醫卜星相四者並列究竟有無區别有何作用試合古今中外學説而詳覈之（算學）筆算數學中均中比例著作者不能顯豁其理故教習者大都强湊了事如是實屬不妥今任設題試求法術並準理路一一詳之弧三角形比例式中有味比任一邊餘弦如又一邊餘弦比斜線餘弦試繪圖發明其式（限二十日繳卷） 
瑣事城内 
[革退巡查]  
　　一路一區巡查李鴻性情狂暴虐待巡士昨由游巡官飭將該巡查革除另選並諭飭各區巡查巡長以後恪守警規如有巡士不合當善言訓導云 
[男女打架]  
　　胡文廷之妻曾向胡開文之妻借用首飾日前開文之弟祥應向文廷之妻貿然代索以致口角將文廷之妻打落門牙血流不止旋扭至一區警局訊判戒責一百下罰洋十元爲養傷費各具遵結完案 
[竊賭具]  
　　施阿毛竊吳朝棟蔴雀牌一付經吳查悉向施索取反被持刀恐嚇旋卽扭至一區警局游巡官判戒責三百下押三天 
[官事]  
　　滬道梁觀察奉諭補授外務部右叅議昨日本埠文武各官咸至道署賀喜南洋陸軍第九鎭步隊三十五標三營前隊司務長許容鏡候選訓導畢士翹等昨至道署禀見 
[南巿]  
[收取房捐]  
　　上海縣李大令昨將正月分房捐票發交各舗地甲照章收取並飭查明新開及收歇店舗共有若干户造冊彚報以憑添票收捐 
[拿獲淫棍]  
　　陶趙氏被船户張二郎騙往浦東誘姦並將首飾盜去一案昨由上海縣李大令派差至總工程局請爲協提當在白玉樓茶肆拘獲歸案究辦 
[控追欠欵]  
　　豐裕花行主明于安扭控張培生欠銀八十餘兩一案昨又有歐陽葉氏偕姪葉根山同至工程局控張前將田單三紙抵洋二千餘元由胡作保迄未交還判交保理處 
[尋獲逃妻]  
　　陶陳氏逃至滬上與林阿富私識現由伊夫陶正官尋獲扭至工程局訊判氏戒責五十下交夫領回林戒責一百下 
[偷瓦]  
　　三和石灰行主扭車夫姚正榮至南區稱被竊瓦二百餘片昨解工程局訊判戒責五十下押一天 
[捉賭]  
　　前晚董家渡德興麫店紏賭抽頭由南區巡士查知協同巡長拘獲賭徒沈順卿及店主沈阿和等十九人解區飭二沈各罰洋五元餘均酌罰了事 
[英租界]  
[交還鑽戒]  
　　嚴天生竊取董祥夫家鑽戒寄於王阿三家王與妻陳氏因來歷不明希圖吞沒旋經包探查獲解廨候訊在案昨解請斷帮讞士明府商之英畢副領事判嚴押西牢兩年王與陳氏亦有不合各押半年贓還失主 
[革探拆梢]  
　　探夥陳阿丕前因犯案逐出租界茲又潜來向魏周氏拆梢洋十元經該氏報捕派探拘獲公堂押候訊究 
[流氓剝衣]  
　　彭來福紏黨向周榮堯硬借剝衣經周報捕拿獲解廨請究王襄讞以人証未齊判押候查明究辦 
[限期付銀]  
　　沈慶成所出期票到期不付被胡潤齋控由捕房於昨日將沈解廨訊判交保限一月付清 
[搶取金飾]  
　　流氓曹如奎紏黨搶取宗閔氏金押髮等行報捕拿獲解廨請究王襄讞以黨羽未獲判押候下禮拜一再説 
[串令捲逃]  
　　葉沈氏串令胡阜泰之妾某氏捲逃經吳報捕解廨請究氏供詞支吾判交官媒管押候再復訊 
[監禁流氓]  
　　流氓許阿榮搶取王阿金金飾由捕人贓並獲解至公堂判押西牢半年 
[重辦老贼]  
　　積竊徐阿寳掩入陳筱生家竊取綢衣金飾各物經陳報捕於昨日吊贓解廨訊究判押西牢一年期满逐出租界 
[夫也不良]  
　　何陳氏居住浜北德安里内因伊夫鼎臣不顧家用於前日自縊身死昨由捕房飭探將鼎臣拘送公堂一面飭該圖地保報縣請騐 
[願賠]  
　　桑開春在某洋人處服役前日因洋東失竊金别針等物報捕將桑解廨請訊桑自知不愼愿賠洋二十二元了案 
[公堂瑣案]  
　　林寳慶向德大洋行定貨不出蔡尙炳向威釐洋行定貨不出均由捕房送廨判交保訂訊孫福生在自來火行服役竊取螺絲釘經洋東查出報捕解究王襄讞以贓未吊案判押候查明再訊王禮生搶取劉陳氏銀鐲押半年曹開向錢陳氏硬索酬洋押一月談雲章竊錢芝香金戒押六禮拜徐阿大竊徐祥太綢衣押三月趙金保竊陳子雲銅吊等物押六月逐出喬章花專收賊贓押半年逐出朱阿金串竊綢衣等物押三月倪榮貴葉子良串竊沈王氏綢衣等物倪押改良所一年葉押三月逐出陳阿小竊黃阿興綢衣押候再訊石海扣子在賭檯上望風押改良所半年何榮慶違章聚賭枷示三天朱保洪周叔高串竊俞植權考藍内真珠押候復訊王阿標專取賊贓押六月逐出 
[美租界]  
[調戲女子]  
　　粤人洪阿仲關阿芳前晚在天潼路調戲女子胡阿月口角被毆失押髮一枚呼由巡捕拘入捕房捕頭因胡不欲多事飭洪等償還銀洋斥釋 
[糞夫作弊]  
　　挑糞夫顧玉泉李阿春李阿飛等串同糞船户僞造清潔局錢籌昨爲工目朱德春查悉報捕將顧等拘入押候究辦 
[西人酗酒]  
　　前晚百老滙路四考脱路等處有二西人因醇滋閙先後由捕拘入捕房押至昨早釋出 
[在途互毆]  
　　阿三顔阿林等昨在西華得路口角互擊白捕一併拘入押候究辦 
[法租界]  
[收買當票者須知]  
　　林王氏前失竊衣服等物報由捕房至某押店查獲原贓曾詰前報昨有益知堂書坊夥楊偑生龔阿坤持票至該店取贖被店夥報知捕房一併解廨請究旋由坊主錢幼梅投案稱票係買來求請寛宥判罰洋十五元開釋 
[控拐有因]  
　　楊潘氏控劉楊氏誘拐女孩一案昨由捕房傳荐頭唐阿三到廨質証唐供楊氏由伊夫領來托荐帮傭後因圖騙小女至鎭江唱戲爲史嫂察悉故卽逐出未幾潘氏女孩即失所在確有可疑訊之楊氏仍狡賴不認判押候再訊 
[自縊遇救]  
　　販賣小書之洞庭人王子忻昨因生意折本難以度日在顧家宅地方自縊圖盡旋由巡捕查見拘送公堂由中西官賞給洋四元並船票一紙飭令回籍 
[店主罰十元]  
　　後新街晋隆客棧聚賭抽頭由捕將主婦唐王氏解廨判罰洋十元 
[馬夫罰五元]  
　　工部局馬夫薛祥任意將馬糞傾倒拘送公堂判罰洋五元 
 
 

Page 20

 
 
國外新聞 
[美國經營海軍]  
　　二十八日倫敦電云華盛頓電稱美衆議院之海軍委員議在太平洋大西洋建置可容最巨戰艦之浮水船塢各一所並議以火奴魯魯之珠港改作海軍港又柏林電云華盛頓官府已命建造二萬墩这浮水船塢各一所並聲言美國將在火奴魯魯附近之珠港建一海駐屯所 
[萬國研究病症大會]  
　　二十八日柏林電云今歲西九月間美國將舉行研究結核病大會美政府已柬邀各國派員蒞會矣 
[坎首相演説政事]  
　　二十八日倫敦電云坎拿大首相勞利安在衆議院演説略謂現太平洋中絶無可慮之事英國外交政策頗有先見之明渠深信美洲人對于東方人入境之事必有妥善之辦法又謂拘捕大洋海狗問題頗不满意蓋日人不能照英人同加限制並將于五年内滅絶全羣故政府現方注意此事 
[又有炸彈擊總統]  
　　二十八日倫敦電云南美洲埃琴登民主國大總統愛爾高太在蒲拿愛連京城乘車出行時有人以炸彈擲于車上幸彈未炸裂未釀禍端 
[葡國議院召集期]  
　　二十八日倫敦電云葡萄牙京城來電稱葡國會已將前王增加宮室費三萬八千磅之諭取消並定西三月二十九號爲議院召集期西三月五號爲選舉期 
[日本辯正募債之説不確]  
　　二十八日紐約電云日本東京官府發佈報告辯明日本因經濟恐慌欲在倫敦紐約募集國債之説爲不確 
[英國陸軍費之節省]  
　　二十九日倫敦電云英國陸軍部次官樸次毛伯爵在魯完斯地方演説謂自今政府任職以來每歲由陸軍費上節省之欵共有四百五十萬磅 
[俄國籌欵重建海軍]  
　　二十九日倫敦電云聖彼得堡半官報載稱俄國政府擬于此復數年内以三百萬磅之欵專備重建俄海軍之用又柏林電亦稱俄國擬每年用三十兆羅布爲重造海軍經費以上譯字林報 
[摩洛哥白皮書刊行]  
　　二十八日柏林電云德國某報聲稱關于摩洛哥問題之白皮書不日發刊其中有法國時報對于摩洛哥德國代表官所以攻擊之事由 
[德美政府之辯]  
　　　二十八日柏林電云紐約報所稱美德兩國爲東三省問題施行外交上之舉動云云德政府力斥其妄美政府亦有辯正之詞刊佈 
[德皇行蹤]  
　　二十九日栢林電云德皇定于二月二十日自維也納前往高郙 
[日本船員被害]  
　　二十九日柏林電云日本郵船會社黑加泰（譯音）丸船員某在法國馬賽埠爲人謀害現由日領事究問此事以上譯文匯報 
調查 
[日本輸入生繰類價額數量國别表（附注）生繰綿即棉花花衣]  
國名明　治　三十八年明治三十九年明治四十年 
印　度價額五三五五三三七九元四一三八三八六三元五七五七四二四四元 
又　　數量　二一八四八四四担　一五八○四一一担　二一八五三六三担 
美　國價額　三五一六六三○四　一九六○四一九○　二八七二三四六九 
又　　數量　　一一九六九三七　　　六○○七一二　　　八七三六八四 
清　國價額　一六八六三三八六　一八二八六一八四　二三四六五二八四 
又　　數量　　　六九九○三四　　　七二六七四一　　　八八五二○五　 
埃　及價額　　二九四○二二一　　一六四五○九八　　三三九六九七八 
又　　數量　　　　七二四九七　　　　四○二三三　　　　六二九三二 
法領印度價額　一三四五○六五　　　六○四四三九　　　八七五八三○ 
又　　數量　　　一一○九八二　　　　五五二二一　　　　五七六二二 
荷蘭印度領價額　四三四六○八　　　六三二○九一　　　四七一五七四 
又　　數量　　　　六三七四九　　　　九○四七八　　　　六二三九○ 
英領殖民地價額　一九二二二八　　　　五八○○三　　　六三三八四四 
又　　數量　　　　二六○一三　　　　二九四五一　　　　八四八五三 
朝　鮮價額　　　　九七○五九　　一一六一四一一　　　一○五二○六 
又　　數量　　　　一三八一七　　　　一四九一一　　　　　八三九八 
暹　羅價額　　　　二七八八九　　　　七六五八○　　　　六九三八五 
又　　數量　　　　　三一五○　　　　一○一七三　　　　　八○六九 
其他國價額　　　　　三○四四　　　　五五二七○　　　三二五七八五 
又　　數量　　　　　　　八四　　　　　一四八三　　　　　七八二五 
總　計價額一一○六二三一八三　八二六六一八五九一一五六四一五九九 
又　　數量　　四三七一一○七　　三一四九八一四　　四二三六三四一 
按中匣二十二行省木棉之地居多數今就輸出日本之價額諭不及印度之半約居美國三分之二幸明治四十年卽光緒二十三年之價額突增出二千三百四十五萬六千二百八十四元差强人意然半以印度美國二處木棉歉取日本故改用我貨耳夫日本與中國比鄰苟能整頓貨品盡除攙水諸弊日本斷無舍近而圖遠者近聞日本政府廣購美國棉種遍杆朝鮮恐十年之内朝鮮棉花之輸入必多現時日本定例棉花進口無税萬一朝鮮之輸入旣多進口槪須納税則中國棉花將絶跡於東洋矣竊願中國各省商會購美棉種勸農民改植爲未雨綢繆之計則中國之前途幸甚旣輯此表附陳管見惟備實業家之採擇 
謝贈 
昨承世界社惠贈世界畵報一册圖畵精緻印刷明麗爲從來所未有内容約分六類一世界各殊之景物二世界真理之科學三世界最近之現象五世界記念之歷史六世界進化之畧迹取材豐富尤徴特色謹綴數語以嗚謝忱 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
