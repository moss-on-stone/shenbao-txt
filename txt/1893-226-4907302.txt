# 1893 - 226 - 4907302

 

Page 1

 
 
[彚解順直急振] [  申報館協振所席裕祺謹啓]  
　　山右旱災哀鴻未輯而畿輔重地又猝遭洪水横流小民藩析離居振撫尤所宜亟本協振所承諸善士源源　　炮大不遺感荷之忱銘諸心版兹集銀一千五百兩内有立大莊代募洋銀二百四十八六角五分會同絲業會館　　　善堂解往散給飢黎俾湯湯方割之時得免呼庚呼癸尤望寰中義士海内仁人軫念災情隨緑樂助庶幾賑務　　支拄而茅檐蔀屋不致十室九空實敝所所九頓首以俟命者爾肅此布陳伏維　慈鑒 
[新出鉛板南雅堂陳修園廿一種醫書告成] [  圖書集成局代啓]  
　　長　陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版　　訛本局自去歲擺版至今秋始告竣字式照圖書集成其間校業精工有目共賞母待縷述今已出書由五馬路文玉山房及古香閣煥文書局　頭堂代售每部價洋三元書甫訂成購者接踵而至已消其半遲恐消完爲特登報緑此次僅印數百部版已拆卸倘荷　賞鑒家賜顧以速爲妙 
[論烟臺葉二尹禁押鋪事]  
　　前有之不友人郵函謂該處向有小押鋪無物不押不但盤剥貧民而且代銷賊贓爲害於地方實非淺鮮近經巡司　二尹一律禁止舒民力而清盜源蓋兩得之閱竟不禁爲之拍手稱快夫葉二尹不過一巡司其初無州縣之威權也又無道府之聲望也更無督撫之尊嚴也而居然能將此等害人之押鋪一律禁止此則何等作用哉押鋪之有非之不一處爲然也他處莫不有之内地皆係軍犯所開設故越人稱之日軍犯當平民雖有錢者多不屑開亦不敢開蓋軍犯以此爲獨霸之業如平民有開設者彼將以爲奪其利權必至滋閙以故内地之押鋪猶少多莫多於上海租界地方上海之當有數等有所謂當者則納部帖者也質與典則資本較當爲小僅在藩庫掛號而已降而至於押則小而又小者也大都本埠小押雖盡非軍犯所開而稍有身家之商人亦不願業此業此者每係無業之流氓或挾資本數百千或糾集同夥得白數十洋卽可賃屋一二幢公然開設旣不須領帖又不須掛號啓閉由已無拘無束而其利息則至少以三分起碼其日三分者每期三分一月分作三期則合計已成九分且其期極短極多不過十二期少者竟可以朝押而夕没若遇鄉愚懦弱可欺者則更多方盤算百般欺凌物之眞者易之以僞期未到者托言過期洋水錢串無一不故意挑剔彼鄉人若怒之以色則押夥且怒之以言鄉人若怒之以言押夥更怒之以手老拳奉敬拖扭攢毆是其常事并且喚巡街捕立卽扭送捕房巡街捕往往信其一面之詞致鄉人有寃無愬處言之且欲令人髮爲之指况此等押店啓閉並無限制晩間生涯最好往往開至通宵一若此等店鋪理應終夜開門者其或有不至通宵者則天未黎明必已開門受押蓋此等小押全賴收押賊贓而賊贓總在夜間或黎明之時故不惜終宵伺候以貪圖吃此賊水正不解公廨捕房豈有不知此種道理者而顧不予限制一任其肆無忌憚以逞其害人之技俩受其害者日益多而無所控訴其故何也前者聞省中大憲有行文上海飭查城廂内外共有押鋪若干迅速造册具報竊意以爲省憲或深知此種憲人之鋪理宜禁止故先行查核其數他日必有後命然由今計之約已事隔多時而一查之後絶無所聞正不知具覆者若何措辭而省憲之意遽爾渙然冰釋押鋪之幸小民之不幸也夫押鋪之所爲無一是處雖辯者亦不能曲爲之解如謂其便民乎則其所便者賊之銷贓而已謂大當不收雜物小押則無物不可押是則便矣而其期之促也如是其利之重也如是是直與斷路要刦之盜無異而况此等押鋪其間壁必有舊貨之店其所售各貨多自押中满期没入者卽未满期之貨亦有排列以求售者如得善價則其人來贖時或以他物濳易之此等事押鋪中往往而有卽有控之公堂者亦每以無從憑証置之不理其確有証據者則押鋪中亦不過罰鍰了事而已此等舊貨店其凶横更甚於他店鄉人或不知一問其值則卽以爲生意進門購成則已不成則誣竊栽贓喚捕拘押諸惡畢備鄉愚之受其魚肉者日報中書不勝書皆與小押鋪一鼻孔出氣者也内地之押爲軍犯所開其横可知矣然猶知畏官法也至於滬上之各押鋪則竟不知官法爲何物豈店多成市其衆可恃故肆無忌憚一至於此乎然而以租界之中有中西官共治而於此等押鋪明知其害人而無如之何而彼烟臺之巡司葉二尹乃竟能一伸王章得行官法居然將該處害人之押鋪一律禁止相提對鏡之下吾知中西官有恧然自慚泚然汗下者矣葉君誠加人一等哉 
[本館接奉電音]  
　　昨由京友電傅上諭二道敬謹譯登○七月初六日奉上諭湖南鹽法長寳道員缺著李經羲補授欽此同日奉上諭倉塲衙門順天府奏請加撥通州粥廠賑米一摺本年通州一帶地方被水成災貧民衆多所有王恕園等處粥廠著由奉天粟米内劃撥一千石以濟急需並加恩賞給秈米二千石　江蘇河運到通卽行支給分撥各廠煮粥散放以惠窮黎餘著照所議辦理該部知道欽此 
[鷺江紀要]  
　　道憲以交卸在卽將各員更換保甲總局委朱藴山二尹育嬰堂攺委沈光斗二尹積榖倉委源豐潤章文甫紳商猪牙公所委候選巡檢周子湘兼辦恤無告委沈二尹兼理全厦委員僅分府與巡檢尙仍舊貫○厦門稅務司蒞任以來因商情未能浹洽特具名片邀請洋郊各號商至鼓浪嶼會晤並設酒菒欵待各華商以投桃誼重不可不有以報之遂約同業諸人在南普陀寺中盛設西筵公請稅司赴宴稅司又於上月二十六日邀北疋兩郊號商數十人至鼓浪嶼筵晏樽俎往還簪裾駢集說者謂此殆數十年未有之豪舉也○浦南渡船在鼓浪嶼後被盜行刼此處爲同安海澄兩縣交界處事主具禀時兩縣互相推諉謂渡船在鼓浪嶼後象鼻地方被盜象鼻爲海澄簪轄嶼後爲同安地面日前經厦分府會營往勘令兩縣會同緝捕欲顧考成不得不分畛域畛域太分則遷延觀玩終不能認眞緝捕嗚呼此盜案之所以難破也○厦門貢商金順利係與陳順美胡利記兩號北郊承辦前年順美歇業利記亦相繼倒閉金順利獨力難支祗得自行告退請厦防分府遴選殷實紳商承充惟近來燕品價昻厘捐短絀洋船進口各貨多被奸商攬運報完子口半稅抽收辦貢仲資入不敷出而郊號又多蒂欠一經承辦無不虧折至少數萬元金順利承辦四年折本二萬餘金因之殷商視辦貢爲畏途竟無人愿出承辦者嗣經張司馬傅諭十途郊號遴舉殷商接辦以顧大局所有從前規費一律蠲免始有金仁和富商奉諭承充當卽籌備貲本一萬元往香港採辦燕品以備今秋明春兩季進 
 
 

Page 2

 
 
呈秋貢向例七月初十左右選料八月護解進省以便附同别項貢物解赴都門恭備上用○凡遇鄉試之年大憲體恤寒畯特派官輪載送兹已派定伏波琛航兩官輪到厦接送伏波定於七月初六日由厦進省琛航約於十七八日出口而得忌利士公司之海壇南澳各商輪亦擬於七月初一日起减價一半俾鄉試士子隨時附搭臺灣駕時輪船亦擬减收水脚與得忌利士公司輪船並駕齊驅一介寒儒片帆飛渡不必以川資浩大爲慮矣○武弁搭臺訛詐時有所聞月前有楊抱總見陳姓之子赴友人家宴飲喚妓侑觴楊卽串合汛防黄千總出塲以爲有犯汛地常規須將挾妓飲酒之人送地方衙門懲辦陳惶急異常卽挽楊千總調處愿以二十元爲壽得免送官嗣爲提憲衙門訪事差官查知禀明楊西園軍門以劣弁藉端訛詐擾害良民立卽將汛防斥革以示懲儆○新關洋號報稅按箱過秤此定章也孰料日久弊生奸商串合秤手於過秤時袖藏鉛錫一塊其大小與鎊錘一律用膠粘在鎊錘下面使洋藥斤兩减輕稍不經心卽被矇混有某甲者素長此技常年作賊終有一朝販露上月二十四日又於過秤時施其伎俩被看秤西人所見扭禀稅務司擬以重罰數百元嗣經某西商代爲緩頰僅罰銀一百兩了事若函送海關委員從重科罰恐非千金不能完案甲之不幸實甲之大幸也 
[主試過漢]  
　　廣西正副主考張勞二星使於初一日行至湖北黄陂縣灄口地方離漢口水程祗四十里漢陽縣薛大令已撥官舫伺候又於初一日飭差保人等在天符廟碼頭紥棚結彩以待文旆遥臨初二日風自西北來十幅蒲帆破空直下二主試抵漢時已鐘鳴十二下文武各員在天符廟河濵恭迓二主試旋卽登岸在廣東會館暫駐少則一宿多則再宿卽由漢江乘官舫南駛 
[漢水日漲]  
　　自六月中旬以後襄江發水流入漢江遂致漢江水勢每日漲四五寸二三寸不等滔滔巨浪拍岸平堤按漢口極低下之碼頭前臨大江者惟苗家碼頭與花樓兩處後接湖水者惟土壋新堤一帶今苗家碼頭與花樓水已泛濫再漲尺許街巷無乾凈土矣英租界江邊紅石磴僅有三武未没土壋新堤一帶堤防在在堪虞目下取土培築不敢稍懈所惜者傍水阡陌所挿晩禾已被洪波浸没瞻蒲望杏者能無蹙損雙眉歟 
[五馬過鎭]  
　　蘇州府魁太守於初一早乘頭號官舫以普慶小火輪拖帶由内河行駛卽於初四日午後五點鐘駛抵鎭江舟泊皇華亭碼頭丹徒縣王大令先已飭差在彼伺候迨憲駕遥臨文武各官均赴碼頭恭迎太守接見後以禮答拜旋於次晨啓輪向金陵進發聞太守謁見制軍後卽當回蘇料理交卸再赴粤東履新 
[龍見江中]  
　　鎭江訪事人來函云本月初二日天氣酷熱午前忽見西南方陰雲四合電光灼灼雷聲隆隆少頃狂風大作走石揚沙驟雨直瀉勢若傾盆約歴二點鐘之久始止迨下午三點鐘時復雨忽聞霹靂一聲無異山崩地裂東北方有黑雲一片濃若潑墨中有黑氣一條下垂雲外或伸或縮俗所謂掛龍也須　雨霽三江口荷花塘泊有湖廣船一艘三少年正在倚舷啖飯忽見塘中有物一躍而上船頭諸人大駭定　細視四爪小口長約二尺餘頭上雙角隱而未現一時遠近鬨傳觀者如蟻然多不識其名塘岸上有鎭海寺内供金龍四大王神位船人卽至寺中向僧告以顚末僧往舟中視之言是小龍囑衆人不可亂動復回寺中取出古窰磁瓶將龍裝入轉瞬間龍已縮成四五寸在瓶中以泳以游僧取瓶供於大王神位前以香花爲供養時已鐘鳴十二點矣是晩共得雨五寸有奇當狂風驟雨時小閘口一帶瓦屋草房有坍倒者有凌空飛去者不下十餘間延至次晨僧奔告同仁堂董由堂董至丹徒縣署謁見王大令大令於午後鳴騶入寺焚香叩祝禀知關道憲黄觀察觀蔡亦卽委員前往拈香是日鎭城士女聞風而至道途幾塞膜拜焚香至初四日由紳耆捐資若干招六書班在寺中演唱奏迎神送神之曲初五早王大令率同各叚保甲曁水利廳齊赴寺中默禱後乘紅船將龍送至焦山放入江中此事黄河一帶常見而鎭郡則罕有也惟自墮龍後無日不黑雲漫天大雨如繩不分晝夜城外孫家巷一帶低窪之處均成澤國江水亦陡漲數寸浩瀚奔騰儼如牛吼此殆數年來所未見也 
[潤州秋色]  
　　前任京口副都統積藎臣統制於六月初六日逝世本館已兩紀報章兹聞諸公子筮期本月十六日開弔二十日舉襄扶回金陵安葬想届期執紼相送者自必塡衢溢巷也○常鎭通海道黄幼農觀察曉諭寳晋書院肄業孝廉生童以本科鄉試在卽凡在院肄業生監有應赴省録科者約計七月初旬卽須起行本道定於六月三十日開課卽爲諸生决科届期務各遵照詣院候試今將題目録左孝廉言必有中生夫達也者質直而好義童是聞也非達也旗生居其所而衆星共之旗童何哉爾所謂達者詩題賦得士先器識得裴字○抛擲瓜皮令人滑澾難行老態龍鍾者踏之尤易肇禍保甲總局劉照青少尹早經示禁近日復置大竹筐數具添雇夫役五名在大街小巷收拾每坊設大缸一口以便居民傾棄倘仍蹈故轍卽令地甲指名扭禀從重責懲○西城外板壁巷有錢氏婦者年近大衍悍潑性成口若能言之鸚鵡心如食獸之豺狼平時稍有睚眦卽藉端滋擾輕則啜講茶重則興小訟鄰里羣以雌虎目之其子亦桀驁不馴深得母氏傳授一日販得西瓜一擔沿街喚責有某綢縀鋪某甲詢問瓜值貴賤其子提瓜一枚謂約重若干斤當出若干錢甲見斤兩不符謂價可依爾秤須依我我將覓秤權之方知輕重不能任爾兩占便宜氏子聞言悻悻然與之爭遽批其頰旁有某乙代抱不平責其恃力欺人氏子因遷怒於乙以老拳從事乙不復與較悵然而歸惟地當要道觀者如堵咸怪氏子不是氏子乃將邵平佳種盡棄街心與其母同至綢縀鋪亂嚷仰臥櫃臺滋擾多時後經魯仲連其人出爲排解令甲與乙向之服禮並出孔方兄若干償還瓜資其事乃寢母子同惡相濟已令聞者髮指從中排解者乃不問是非一味　頇了事三代直道至今日而澌滅盡矣可勝浩歎 
[臺嶠郵書]  
　　臺北於上月十九日接到京電知唐薇卿方伯之介弟印景崇者由左春坊左庶子擢升翰林院侍講學士邵筱村中丞以下均往藩署道賀喜音逖聽棣萼增輝是亦宦海中之佳話也○現任艋舺營叅府陳錫榮協戎友定前署嘉義叅將任内將本轅中軍何守備尅扣兵餉擅離任所等事詳請叅揭經何揑詞反控奉到閩督譚文帥來文將協戎調省察看遺缺委前署閩安協鎭之陳漢卿協戎尙新來臺署理於上月廿一日接印視事○客秋颶風爲災加以山水暴發將附近基隆八堵地方火車所過鐵橋順流衝去經總辦禀明撫憲由上海某行至外洋定造鐵橋一座以便從新建造俾利馳驅乃臺北所築鐵路已於五月杪直抵新竹縣界撫憲奏明暫行停工專顧來往商旅而此橋尙未來臺基隆大稻埕來往各客須從是處渡河彼此換車以去若逢陰雨不輟泥滑難行更有搴裳之苦邵中丞爰委總辦蔣丹如觀察於上月廿五日由臺某坐斯美輪船赴甲督催橋料尅期連臺並聞尙有機密要公則非局外所能懸揣也○基隆同知一缺素以清苦著名兼有駐防銘字正左右三營撫憲近委方樾亭司馬兼理是處營務處事宜所有來往夫馬等費在在皆須籌畫若令枵腹從公殊非所以示體恤因與唐方伯商准自本届六月起每月於該處金沙抽厘項下給津貼洋百元除札知方司馬外一面飭善後局註册備案○撫憲爲整頓營伍起見派員分赴各處校閱士卒兼視打靶前已列報兹悉委往臺南後山一帶之候補知縣劉孔傳大令肇經已於上月廿二日回郡赴撫藩兩轅銷差禀知一切○宜蘭鹽課總館前爲盧少農二尹辦理近日二尹奉委署理臺南府經歴所遺鹽館事務大憲另委鐵路總巡伊和生大令接辦 
[匡廬紀勝]  
　　六月二十六日恭逢皇帝萬壽聖節九江道鎭府廳營懸文武各員均於五鼓時趨詣萬壽宮行朝賀禮先於二十三日起至二十九日止俱穿蟒袍補褂不理刑名○調署高安縣羅少垣明府廣煦交卸德化縣篆士民公送匾額五方及萬民傘萬民衣德政牌德 
 
 

Page 3

 
 
玫旗百餘件明府拜而後受○前報載瑞昌縣吳慕臣明府念慈奉檄調充簾官所遺篆務委黄紫封明府捧檄到潯謁見道鎭府各官拜會寅友然後擇吉履新○前辦湖口厘金局王榮卿太守錫三因公赴滬旋於六月二十八日附江裕輪船遄返勾留數日隨卽赴省 
[平湖秋月]  
　　浙江典試使者殷周二星使將次遥臨藩司劉方伯派候補府經歴陳叅軍慰祖第一次恭　縣丞吳二尹傑當充巡捕主簿江録事應銓未入流葉君滋泉第二次恭迎○六月二十七日駐防營梅青院中演戲酬神鑼鼓喧天笙簧刮耳聚而觀者男女老幼人海人山是日溽暑薫人流金爍石有某甲者手持東洋傘植立街心正在翹首仰觀忽立足不牢跕跕欲墜旁人詢之答日兩目昏花身不自主好行其德者知其發痧也扶至關帝廟詹下坐定給以紅靈丹霹靂散服之良久始徐徐而去○横大方伯某破布店主某甲於六月二十六日之夜持洋油燈薫灼　蟲火勢蔓延焚及牀帳其夥某乙奔往救護得免成災然手足須麋均已燃灼矣 
[江南鄉試内外簾官全單]  
　　江寍潘司簾員十二名甘泉縣汪懋琨東臺縣湯曜宿遷縣葛祥熊如皋縣童秉厚試用縣常牧卽用縣龍璋卽用縣孫友萼用縣盧維雝候補縣呂憲秋試用縣郁暹經儘先縣徐樹鐸試用縣梁慶柱江蘇藩司簾員十二名鎭洋縣吳鏡沆宜興縣萬立鈞武進縣吳炳候補縣金士準截取縣劉錫庚卽用縣陳焴卽用縣王慶埏候補縣蔣子蕃卽用縣劉正斆大挑縣陳俊康教習縣沈唐教習縣張祖綸安徽潘司簾員十六名休寍縣水鴻飛定遠縣鄭葆清東流縣虞玉輝渦陽縣歐陽靄霍山縣程仲昭卽用縣戴朝普截取縣梁濤觀卽用縣李長郁大挑縣郭繼泰試用縣張奎漢大挑縣黄鵬文議叙縣韓澤埏卽用縣柯劭憼卽用縣文緝熙卽補縣陳瑜卽用縣顧仲安 
[琳宮小刼]  
　　昨晨八點鐘滬城西門内關帝廟後殿附近斗母閣失火廿二鋪地甲分投報警少頃果育堂輔元堂沉香閣保安會坎濟社旣濟道院松滬捐局道轅十鋪復善堂等洋龍風馳電掣而至汲水灌救關道憲聶觀察聞警首先策騎而至俄而提右營廖楚才叅戎上海縣黄愛棠大令總巡張牧九司馬守備程守戎及城廂内外保甲局員先後臨塲督同差勇往來彈壓觀察見失火之處離大殿甚近卽命本轅洋龍竭力施救至八點二刻鐘時始得烟消火滅共燬平房四間各官遂分導而回至其起火之由聞因焚化冥鏹遺火積薪中遂致一發難收閣内土木偶像早已送往西方極樂世界矣 
[飯店遺火]  
　　英界大馬路善和館飯店昨日清晨六下鐘披屋中忽然火發黑烟直冐將穿屋頂幸人手衆多得以立時撲滅何幸如之 
[私奔被獲]  
　　蘇鄉女子沈桂珠年甫十五素未受保姆之教與寗人張阿榮有染楊枝無力祗解隨風久之春光漸洩爲母氏所聞訓責數語女恐好事多磨情緣不永遂與張合謀偕遁其母自失女後卽投美捕房控訴由包探王阿二在百老會路五百八十二號屋内將兩人拘獲解至美捕房轉解英公堂請蔡太守訊　小妮子匍匐公庭應自悔當初之失足矣 
[領棺完案]  
　　傭婦周氏在林順卿家吞烟送往仁濟醫館旋卽斃命經三圖地保石茂卿投縣具報黄大令騐明屬實著傳屍夫周姓到案具領已紀本報前日屍夫周春寳恊同地保投縣求領棺木晩堂由大令研訊周訴稱係吳江縣人在家耕種度日妻因家中貧乏於四年前來滬傭工此次接林姓來電言已吞烟身死小的來滬探聽知周氏實係自行服毒與人無尤大令問爾妻之死究竟有無别情供稱並無别情大令著具切結將周氏柩票給春寳領去完案 
[嚴究監照]  
　　孫寳春與顧關貞互控一案因孫假冒監生黄大令著將監照交案牽涉秦杏屏秦冬餘此已列報前晩大令升坐花廳研訊先提秦杏屏至案問爾所售監照從何得來供向叔父冬餘處取來問旣係叔父之照如何由爾經手售與孫寳春供孫於去冬與顧涉訟去年十月廿六日托我捐納功名問爾將監照售洋若干答稱與孫言明五十千問孫如何託爾供稱孫央小的代捐監生小的卽向叔父處取照轉給與孫孫卽付小洋五十角當時退還五角並由孫之堂弟孫阿和付洋十元其餘由寳春將田三畞五分之方單一張作價三十千尙少五千餘孫寳春約期再找所收之錢均交叔父大令問爾將錢交給爾叔在於何處供稱在天成棧内照上三代履歴亦由叔父塡寫大令問爾與孫商議此事在於何處供稱在阿和柴行中商議大令問監照旣係爾叔之物何以田單在爾家中供稱叔父不要田畞須付大錢卽向孫知照孫願付錢文約日將單掉換是以在小的家中大令問爾與孫商議時阿和知否答稱知與不知難以懸揣惟叔父現爲圖董前因犯事由各前縣訪拿未獲近來叔父爲人包攬詞訟此次顧關貞事亦係叔父經手大令命提孫阿和至案問日爾之堂兄捐納監生爾知否答稱不知大令日伊等在爾店商議爾豈不知答稱伊等日日來店絮語所議何事委實不知大令日爾尙爲寳春墊付洋十元何得諉爲不知阿和供稱小的並未付洋惟十月廿六日伊等在店商議小的祗聞要捐監生一語未幾伊等往北市寄園吸烟再議亦不知所議何事大令命杏屏與阿和對質杏屏忽攺稱洋由阿和之妻付與小的大令著提秦冬餘研訊供稱係文生居於陳家巷耕讀傳家並未犯事姪兒杏屏在同文書局營生素不安分專與匪人爲伍屢經文生管教置若罔聞至光緒十六年間杏屏揑名秦占珍在陸前憲案下控告至十八年又在袁前憲案下控告與文生勢不兩立且案中有秦炳區秦占珍兩人監照莫非亦向文生處取去耶實被誣控求請明察大令問炳區占珍兩照如何供稱亦係杏屏揑造大令傳孫寳春至案孫見冬餘跪在案下卽向冬餘日爾助顧關貞辦我受苦難堪冬餘接口稱事可明矣大令問如何可明冬餘稱寳春言文生助關貞將伊嚴辦是寳春與文生有仇旣係有仇安有買監照之事顯見誣控大令問杏屏日監照究從何來供稱實向叔父取來叔父專嘉爲人辦事鄉間如有事故須由叔父兩面經管兩面索酬此照實係叔父之物秦冬餘執定被誣大令問寳春日爾知冬餘知悉否答稱知悉大令怒日杏屏所供均係子虚爾尙敢爲伊包庇耶供稱不敢大令著掌二十下問冬餘知否答稱知之大令著再掌二十下始供冬餘不知大令復向杏屏駁詰謂爾等身爲訟棍專在民間播弄是非坐收漁翁之利必至兩造家破人亡爾等方肯罷休今爾所幹之事將何料理况一波未平一波又起爾並無監照何以詞内又稱監生供稱小的並非監生此必代書誤寫大令拍案大怒謂爾假造監照事尙未了胆敢混稱監生欲移禍於他人殊堪痛恨著掌頰四十下依然狡展再責四十下問監照究竟何人所給供稱係叔父之物大令著取籐修伺候差役將杏屏衣衫脫下大令日爾不將實情供明須責籐修杏屏供稱小的願供求恩免責大令問監照何人給爾供是胡銀泉付給又問胡是何處人作何生意供稱係浙江人在迎鳳仙書局營生問胡在書局作何事供稱清書大令問胡現在何處供稱現在五福弄内某銀樓上問孫於十月念六日託爾爾於何日往胡處取照供稱廿八日往取大令問胡銀泉可有監照答稱有大令日旣係胡物爾何以陷害爾叔杏屏供稱廿八日取到先給叔父看閱叔父稱是眞照孫之履歴亦由叔父塡寫大令日本縣當將胡提案訊供伊若供認爾罪尙輕如不供認爾無可逃輫情願責打若于供稱胡若不供小的願責二百板大令日太少須責籐條小板各一千杏屏唯唯大令提顧研訊供稱係本邑人年廿四歲耕種餬口去年十月初五晩失竊次日尋足印一路至孫寳春家當卽鳴保搜出棉花麻袋等物交明地保不料伊反投案誣控大令謂爾案現可了結惟著具結存案今本縣查究監照與爾案無干顧俯首稱是大合問孫寳春日爾知自已誣控否答稱知道大令著具誣告切結呈案問孫阿和日爾唆使堂弟誣告他人可知罪否答稱不知大令著掌頰二十下申斥至再與冬餘一併斥釋寳春及杏屏分别還禁候提胡到案訊辦昨日上午太令救火回署立傳幹差薛貴入署著拘秦冬餘該差奉諭後立卽前往少頃將冬餘解案大令著發學師處看管候示 
 
 

Page 4

 
 
[晉賑記四十二]  
　　頃奉藩憲鄧公發到松海防廳劉公江震絲捐局周公宜荆厘捐局黄公均初次青浦縣錢公上海糖捐局劉公均第二次共捐募洋九百八十五元六角又前月廿八日發欵中崇明縣捐實係第二次合并更正仁施稠疉惠保無疆相彼災民莫不拜手稽首而頌日我公我侯宜公宜侯公子公孫世爾濟爾休○七月三日起解晉賑末批銀五千兩報解之詞日職等前經籌解山西羲賑十五批規銀九萬兩禀蒙憲台咨報在案兹截至六月三十日止續收各處勸募規銀五千兩相應作爲第十六批循案禀解津關憲轉發潘紳民表等散放職作霖前經先後借墊規銀二萬兩另解津關憲轉發潘紳早奉批復轉發在案一切收捐歸墊事宜先經商同職等經理理合歸案禀報合計共解規銀十一萬五千兩此後各處來欵除已報解在途留抵代墊解欵外其餘由職治基經收彚解職作霖等查放山東順直義賑之用附呈逐批解欵清摺云一故員戴榮解一批五千兩一職王綜解二批七千兩一職宋治基解三批一職陳宗浩解四批一職徐俊元解五批各五千兩一職楊廷杲解六批一萬兩藥兩箱一職彭煜南解七批一職王熾昌解八批一職俞書祥解九批各五千兩一職宋治基解十批一萬三千兩藥三箱一職張嘉瑞解十一批一職方仁堅解十二批一職桂蔚章解十三批各五千兩藥一箱一職王熾昌解十四批一職張嘉瑞解十五批一職嚴作霖解十六批各五千兩一職嚴作霖另批墊解二萬兩共解規銀十一萬五千兩○自三月下旬起六月下旬止一各公所共收發欵捐欵規銀九萬八千六百另五兩一錢二分三厘一嚴佑翁經收規銀一萬兩一蘇桃塢杭公信滬信昌暫存莊息平餘規銀四十二兩六錢三分三厘三共收規銀十萬另八千六百四十七兩七錢五分六厘共解十一萬五千兩實代瀘州沙市琿春廬州紹興等處墊解已匯未到規銀六千三百五十二兩二錢四分四厘明告同人幽達百神上監日星下質山靈而母我辭日未嫺報銷罔識帳情爾不我察我以盟我心[  桃塢散人述]  
[上海六馬路仁濟善堂彚解順直第一批急賑啓]  
　　謹啓者敝堂接奉順直水災電函以待賑之急須臾難緩赶特彚解首批規銀六千兩兌現分裝三箱並萬應靈丹一萬二千服太乙救疫丹一萬服亦裝三箱請蘇松太道憲聶觀察給單免稅託由招商局新濟輪船叨免水脚運往天津禀請順直籌賑局解交寳坻縣以應急賑是批申報館銀一千五百兩絲業會館銀二千兩敝堂銀二千五百兩合并聲明按直東水患頻仍瘡痍满目山西災情未澹又申無厭之求明知勢難爲繼此次巨災慘切萬狀畿疆重地振撫事宜尤爲當務之急惟願義聲善氣雲集響應俾得隨收隨解而全民命功德無量生靈幸甚同人幸甚施善昌等拜手謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣案]  
　　滬南三茂施萬興等柴行四家屢次失竊報案後　廿三七　巡　局員黄衡堂二尹責　禁　　　　案　　　　　　施萬興柴行内各夥正欲收拾安寢聞店堂内有窸窣聲携燈出視見有一人正在暗中　索上前擒獲送往巡防局二尹著押候究問○阿四　剃頭店巫姓之子榮生口角阿四拔刃行凶巫遂往廿三七鋪巡防局控告黄衡堂二尹將二人提案訊問略加懲責各交父母領回管束阿四　外時經過恊和館飯店堂倌見之索取日前攫取之搭連袋紙扇阿四不允互相口角堂倌見其兇頑又扭至十六鋪巡防局李蘭吏二尹者送保甲總局辦理張牧九司馬提訊之下以其怙惡不悛若不重懲無以儆將來判重責四百下枷號五個月發十六鋪地方示衆○小南門外丁裕興刀店日前失去夏衣烟槍等物報由十九鋪地甲查緝至今仍未弋獲昨有廿三七鋪禁地某甲在董家渡拘獲一賊盤詰之餘自認會竊丁裕興刀店各物甲乃將該賊解至局中局員著暫行管押聽候解訊○滬南十六　協和館飯店夥顧金榮投十六鋪巡防南局控稱上月廿七日有事入城手持象牙柄摺扇行至三牌樓忽被流氓陳阿四攫去上前索取反被軋喫講茶爲此來案控告鍾二尹飭勇將陳拘獲移送總巡局訊辦 
[英界公堂瑣案]  
　　四十五號西捕禀馬夫陳金甫在泥城外駕車飛駛違犯定章拘獲請究陳俯首無詞宋别駕判　洋銀三元撥充醫院經費○毛友山訴稱昨晨挈同幼孩在菜市買物被王來仁乘間捋去小銀鐲一枚當摥拘獲請訊王來仁供銀鐲係别人遞父小的不敢行竊宋别駕判令戒責五十下贓給失主具領○包探何瑞福禀馬夫張阿狗張阿富瞿阿金等硬軋吳阿言至茶館門口小的上前　問非但不服反敢辱駡是以拘送案下吳供與張阿狗同駕野鷄馬車欲建蘭盆會向張阿狗寫捐張不但不捐反將小的軋往茶館毆撃幸有包探前來一併送案張阿狗張阿富瞿阿金供有公一馬房爲首建醮並未寫捐吳阿言實係冐收捐疑與伊爭論不敢軋往茶館宋别駕以其不應辱駡包探著將張阿狗張阿富二人各押一日瞿阿金從寛斥釋○妓院傭婦朱王氏訴稱狎客朱寳生昨夜倚醉尋釁將房中各物撃毁一空鳴　送究朱供實因酒醉所致别駕著朱自向理賠○包探黄四福禀藥水廠西人報失肥皂　刷等件查係顧仁記行竊拘案請究顧默然不語别駕判管押二十八日贓給失主○包探張九意禀許金生手持衣包一個據稱竊自鄉間今特解案許供詞支吾别駕著責一百板遞回原籍○洋人名惠者訴稱雇周寳郎爲車夫每月工洋三元前日忽欲加增吵閙不已被將表練拉斷送案請究周供被洋東積欠工洋二月向索不還誣指小的拉斷表練别駕判將周管押三日所稱積欠工洋可赴英領事署控告○唐包探禀薛金泉行竊徐阿大衫褲各一件拘獲送究宋别駕判責一百板贓給失主○潮州人左子良訴稱在盆湯弄橋畔開設烟館被木輪船水手王寳明張三寳羅阿溷等時來滋擾昨日又來開燈自早至晩不名一錢向伊索討吝而不與反將小的毆傷鳴捕送究王寳明等供詞游移别駕著王自往醫院療治王寳明等三人交捕房帶回俟王傷痊再核 
[法捕房瑣案]  
　　捕解在江天輪船竊取鐵箝之汪翟才請訊葛同轉問尙有鐵箝二件諒亦爾所竊現在何處汪供上月三十日在浦東北蔡摘採棉花來滬初次犯竊同轉謂棉花未熟如何摘取顯見謊供著笞四十板問家在何處供江北泰州同轉著卽回籍不准逗留○陳王氏控押店主蔡谷興掯匿趙子昻墨蹟涉訟公堂迭經審訊吊到原贓暫存捕房候核昨據陳王氏帶同其夥蔡正林投案求催同轉問爾與蔡谷興素來認識否供稱向不認識問向贖法帖時有何言語供稱照算本利洋十一元八角當付鈔票洋銀二十元應找出八元二角蔡只肯拔出四元小的不允未曾贖回陳王氏訴稱當往贖時原帖具在翌日忽稱售出顯見有意吞没蔡谷興嘵嘵置辯同轉大怒著將蔡谷興管押飭原告暫退訊問别案已畢復提蔡到案謂小押鋪重利盤剥例應查禁爾欲吞没原贓尙敢巧言搪塞且尙未满期之貨不應擅自出售本應勒令閉歇今姑從寛著罰本利一半計洋六元充公以儆效尤著具攺過切結備查陳王氏不應塗攺押票著罰洋二元充公候繳到罰欵卽行領贓○金布侯控羅炳南騙洋一案楊計氏亦控羅誘拐女孩迄今已閱多時昨金布侯及過付孫永祥并楊計氏投案求追同轉命提羅炳南到案問日爾挺押捕房何時可了羅求請飭探帶往蕭樹堂處面懇具保同轉准之飭孫包探帶羅出外飭原各至大自鳴鐘候核楊計氏求追女孩羅供孩被楊阿寳領去楊計氏供女孩名阿心售於廣東某處據聞得洋五十九元羅炳堂初名阿寳住處與小婦人爲鄰常至家中以饅頭食物騙阿心出外或同往看戲小婦人不以爲異及被拐後卽往捕房報失同轉檢閱報失之單載明二月十八日被楊阿寳領去並無羅炳堂名字楊計氏禀羅亦名阿寳同轉謂爾子串同拐騙亦有不是之處飭暫退候下期再核○丁東昇葉宏聲等八家公禀愼成桕油行主朱棣卿欠銀四千九百餘兩將其子朱中喜扭案經葛同轉訊問押候交到其父朱棣卿迄今案懸日久無人具保同轉檢閱原稟命提朱中喜到案問爾曾否寄信回家爾母可有言語今原告又來求追爾家内尙有何人朱供家内只有母親叔父早已分居現住小東門内同轉命赶緊寫信到家著爾叔父帮尋爾父來案朱中喜仍飭還押○某洋行侍者劉渭卿控汪桂卿搶洋事在六月十三日同轉檢閱原卷已届一月命提汪到案問因何無人具保汪供已有保人求恩飭探帶出當面懇求劉渭卿之父劉太記投案求追同轉命將汪還押候核○薙髮匠湯正賢因妻楊氏不守婦道控押捕房迄今已屇半月湯又投案求請將妻發堂同轉謂人家婦女不能率請發堂爾應妥籌善法帶回家中湯堅求發堂願貼飯資同轉命提楊氏到案問日爾在捕房日久可曾悔過楊氏稱願隨丈夫回家問尙有衣服何在供被老子借去當錢問衣服幾件供稱皮衣及皮馬甲熟羅馬中紡綢衫褲等同尙有衣服何在楊氏不承同轉喝責始供耳環簪珥等件及小孩手鐲均被老子借去當票共八紙問何時可還供約須一月同轉謂爾尙未醒悟著掌頰四十下速將單開各物交還一面飭湯正賢設法帶回家中楊氏著再押半月○頑童李寳生在天仙茶園壇拉包車被巡街捕瞥見拖入捕房旋經失主將包車領去李押候傳到其姊來案具領昨據包探禀稱前日奉諭帶該孩至泥城橋尋見其姊因該孩常竊物件易錢花用爲鄰居所痛恨現旣獲案卽請從重懲辦同轉命提該孩到案問前日帶出外爾姊如何供稱因我竊取銀練當錢一百文不容回去同轉謂當錢何用供稱販賣羅粟問當票何在供已失落同轉著責手心八十下次日帶至公堂罰跪飭其姊來案具領○孔華小因買車照塗攺號數被開車寓之殷福生及拉車之沈老四控告此已列報昨據殷沈二人投案求追又據孔陳氏投案求將兒子孔華小交保同轉問爲何不將趙老四交到供稱現在吳淞求恩寛限同轉謂爾子塗攺車照去年曾經懲辦此次何得再犯孔陳氏供後當攺過同轉著　繳洋六元存在捕房始准具保出外限十日内交到趙老四並將塗攺之車照吊銷著另捐一照交殷收領○蟻媒朱秀因誘拐閔王氏售入花烟館同轉判令枷號今已满期昨據玉露春羅間頭目陶阿六出具保單同轉提朱到案再四申斥著交陶阿六保出以後犯事惟保人是問○柴王氏控柴云五將女小寳拐騙押入花烟館後又領去不知何往同轉飭將柴云五押候追比昨據黄夏氏李阿大投案侯質同轉命提柴云五到案先據黄夏氏禀稱小寳於正月十五日被柴云五領去小婦人送至棋盤街剃頭店内以後不知如何同轉謂柴小寳究在何處柴云五供被林阿德領去同轉謂因何不將其人交到柴供詞狡展著從重掌頰四十下飭包探帶柴云五往會館碼頭找尋林阿德到案黄夏氏供正月十五日小婦人送柴小寳至柴云五處爲左右鄰所目覩同轉飭黄夏氏下期邀同鄰居見証投案候核曹阿大斥退著下期投案備質○談金金之杉板船停泊吳淞碼頭被陳秉飭王平平等售與李阿慶經談尋見原船具控公堂飭提一干人証訊供分别押候交保先據李阿慶將船歸還原主求給船價洋六元王平平先經保出昨據李阿慶王平平投案禀稱船價洋六元業已如數給李收領仍著王平平交到周九九候訊陳秉飭交保○莊阿坤控殷渭亭打失對時表一枚已記前報昨據莊阿坤投案禀稱現承史阿珠等調處賠洋六元叩求銷案殷渭亭供史阿珠出塲勸和並無賠洋之說王寳玉供禮拜日同莊至殷處找尋張姓並不走入房内問表如何失去莊供稱被伊打失旋據史阿珠投案禀稱小的勸兩造息訟曾有賠洋四元之說同轉又問爾知莊表究竟有否史供往日見伊有表至打架時小的並不在塲不知有無同轉謂爾等在外所講何事本委不問莊阿坤不應擅入閨閫著押捕房至七點鐘釋放王寳玉不應引人入室本應責懲從寛免究殷渭亭縱容妻室抛頭露面與外人交接亦有不是著回家諄囑以後不准仍蹈前轍史阿珠無干省　 
[急賑彚誌]  
　　謹啓者敝堂接奉金陵勸募山西協賑公所交來第九批賑欵洋七百元又代善昌求壽洋十元又奉到第十批規銀一百五十兩又奉協和信票號交來寓荆湖力行堂大善士經募規銀陸百兩又奉漢口永祥莊經募第一次五户計瑞致堂樂助洋一百元永安堂洋五十元西昌隱名氏洋十元無名氏洋二十元漢南思齊氏規元銀八兩二錢五分第二次二十二户計晋邑仁厚堂洋一百元天順祥洋六十元志成信百川通日昇昌蔚泰厚蔚豐厚各助洋四十元蔚長厚協和信大德玉大德通大德恒協成乾三晋源新泰厚蔚盛長存義公各　　三十元無名氏合盛元各助洋二十元乾盛亨德和永惠慶餘各助洋十元以上各欵均入山西項下又奉到寍波柴橋泰邱鄉振餘欵撥切順直急振洋三百零九元五角銅洋七元源源而來接青黄而萬家頌德多多益善福蒼黎而一視同仁及時之施功德無量謹登報擅叩謝鴻　上海六馬路仁濟善堂籌振公所施善昌等謹誌 
[皖省官報]  
　　六月三十日牌示試用　導張文鑾委署　州學正試用訓道沈可　委署涇縣敎諭侯補知府王詠　知奉委赴扡州府查辦事件○七月　一日　示試　　道　没　委署太湖敎諭知縣何恩煌知謝奉委支應局文案 
 
 

Page 10

 
 
[官報]  
　　六月廿三日支润彦江蘇人由京領憑來省禀到前署永康縣郭文翹專丁來省禀知十七日交卸署事候補府經歴陳　 [疽縣　　　　　知　司委　技主考　文巡撞差巡檢孫廷楠禀奉臬司委留辦銀山水門差○二十四日候補府王錫奎湖南人由京引見來省禀到卽用縣何士循禀知藩司委　　　　米折兩差禀見候補縣老光益禀知臬司委督　局提調差禀見黄樹桂禀辭赴竹山港厘局並銷撫署文案差○二十五日通判葉祖巽交卸安昌厘局來省禀到禀見臨安縣吳禀見衆辭赴任建德縣吳專丁來省禀謝憲飭奉部覆准實授畢奎禀知賑捐局委順直賑捐駐局收支核奬差禀見叩謝松浦巡檢何承沽禀知藩司飭知赴任禀見叩謝前署開化縣丞錢堃交卸回省禀到○二十六日侯　縣汪肇敏禀奉梟司委發審差○二十七日候補同知方駿禀知藩司委解京餉差叩謝准補漁浦巡檢潘誦年禀銷蟹浦厘卡差 
[卾省官報]  
　　六月二十六日委調辦孝感厘局候補縣潘誦㨗銷牙厘局文案並駕桑事務差候補縣洪錫爵進牙厘局接辦文案事件禀如試用巡檢馬國　丁父　○二十七日卸辦黄石港厘局卽用縣張文翰卸武昌縣縣丞毛隆昇奉調闈差俱回省禀到候補巡檢劉鑑泉奉臬憲委調查保安門並銷崇文七鋪帮查差稽查中和門候補興史黄壽萱調查文昌門差候補巡檢劉侗壽奉委充當副主考巡捕赴首站迎接委辦老河口厘局候補府韓鑑禀辭○二十八日撫轅文巡捕候補縣李兆康解四批京餉禀辭候補縣胡子功解四批京餉並謝赴部引見咨文見辭卸嘉魚縣趙永清回省禀到○二十九日新選長樂縣彭祖春來省禀到候補縣姜文治奉藩憲牙厘總局會委赴武昌縣查辦盲嬰事宜 
[金陵官報]  
　　六月二十九日知縣吳漢東禀知胡兆麟於五月初七日在籍病故○三十日指分江蘇試明縣丞高開基由京繳照來省○七月初一日同知愃齡厘捐局稽核差通判朱瑞調辦收支差並銷稽核差江蘇試用典史楊爵修由京繳照到省 
[蘇省官報]  
　　七月初一日調署蘇州府鎭江府王禀辭通判陳鎬禀知奉委解濯餉赴揚州卽辭正任華亭縣縣丞慶多謝奉　部覆准　無錫縣縣丞缺捐分江蘇試用從九品沈學書浙江人到省 
[邗江官報]  
　　六月廿八日陳鹺尹慶恩委巡庫差分發經歴王鹺尹鴻陸禀到王鹺尹仁豐辭回曲塘卡差次○廿九日徐鹺尹思　禀　　口局差○三十日代理高郵州陸刺史銑過揚履任崇鹺尹璋辭回淮北○七月初一日高鹺尹雨辭赴南掣聽差 
[上海製造駁彈廠委員司事工匠樂助山西賑捐清單]  
　　柯尼施大善士助洋八元單衢伯二元方阿壽一元六角陳阿祥一元四角陸韻榪黄配生沈佑甫曾煥章李仲記五户各一元李新八角八分三厘染昌八角七分五厘張金度八角五分三厘宋金富七角九分一厘張金帶七角一分四屈石七角零八厘應郭水曹鶴鳴二户各六六分六陳阿土六角五分八梁添六角五分張安樂六角四分一陳卓李召芬二户各六角三分三郭名六角二分五李瑞芬六角零八厘鄭戴鄭有王阿英三户吝五角八分三陳桂林五角八分三釐錢二百文丁福五角七分五郭容五角六分六計錫堂五角五分八郭成丁椿年黄依仁三户各五角四分一馮廷芳孫載福陳阿虎三户各五角三分三袁近堂五角二分五周健甫曾仙洲曾業唐王華軒何秉堅胡彭壽歐陽香徐羸八户各五角郎金有四角九分一石其康四角七分五顧巧大謝文生胡永盛尹北城四户各四角六分六馬容四角五分八陶保奎四角五分劉祖厚四角四分一張錦文張景亮丁邦達三户各四角一分六黄得高馬阿齡二户各四角另八釐戴餘林瞨高山陳廣三户各四角金太三角八分三陳旭初毛阿初二户各三角七分五厘鳳春姚孟春二户各三角六分六郭登吳阿二兩户各三角五分八朱奇新三角五分李阿桃李阿桂二户各三角四分一王鈞元紀阿吳王阿二李阿福邱阿餘五户各三角三分三張阿錦金彭年張三戚元奎張解山龔鳳鳴計裕春張阿全八户各三角一分六馮海早三角零八釐姚貞紀喬阿春郭邦德陳佩生李阿松五户各三角陳阿炳蔡華劉明善慶林陳茂生五户各二角九分一厘陸春泉楊新全袁靜濤羅兆齡楊阿根孟啓六户各二角八分三厘王阿春鮑合堂吳竹香林阿全金葉洪五户各二角七分五厘沈敦發二角六分六厘陳永發周宏基康桂松吳成松陸桂生五户各二角五分八厘嚴晉卿黄福海楊炳春孫德和四户各二角五分錢金餘胡雙福朱長春三户各二角四分一厘彭阿齡二角三分三厘周炳任松盛金小二王喜芝王生福徐阿士康具金七户各二角二分五厘徐榮福高金海朱應軒楊貴陞四户各二角一分六厘王東生張連生二　各二角另八厘姜子山錢長生馮阿茂周恭實四户各二角陳昌元王燕懷任壽芝洪學珍余永盛五户各一角九分一厘鄧隆煦丁友來二户各一角三厘胡光明朱阿虎馬錫生三户各一角七分五厘周阿徵李德宗許貴林雷玉林陳福生五户各一角六分六厘王春炎白桂齡張寳生周召榮陳阿三陳炳元陳洪生李菊林朱茂森九户各一角二分五厘鮑華春錢一百九十文周玉林一百四十文金大倪發郝志成李關福翟三王錫李文奎李昌鳳陳升姜福周德卿奚阿虎李阿苟袁正文陳景元印得勝沈大趙選文锺敏十九户各一百二十五文黄才柏萬春王海泉周初林孫步洲劉金勝六户各一百十文何阿山趙維富張文炳徐文福彭慶鄉王邦銀王長高郭福劉攀桂劉三才黄長順王福錢之永劉啓垣十四户各一百文以上共洋七十二元九角三分五釐錢四千九百六十五文[  上海六馬路仁濟善堂籌賑公所善昌箋謹誌]  
[上海北市絲業會舒施子英經收山西賑捐五月初一日至六月廿九日清單]  
　　五月初一日唫秋氏由陳鑑湖兄來洋四十四元又無名氏洋七元○初三日無名氏病愈還願洋十元萬茂六元○十二日安省太平局經募宋聨芳堂洋四十元江積安堂三十元恆豐典呂信孕祝瑞廷汪愼夫蔣德英仁和典鼎和典乾泰典公裕典大順和十户各廿五元裕源莊百川通明經堂胡春祥莊四户各二十元馬榮清同興義萬元亨丁翼卿王子禎五户各十五元愼餘堂李榮泰各十二元周松亭同春無名氏慶餘堂周餘慶堂孫慶昌恆旭昇震李萬益同康莊其昌祥譚不書名十户各十元陳士達八元日興隆六元韋茂林凌雲堂各五元司號郭繼泰楊仁山三户各四元無名氏有名氏無名氏三户各二元汪禮和阮復亨查錦齋陳漢之胡炳文汪竹亭鴻昌號聚文郁記文奎堂九户各一元共五十二户合洋六百五十元○十六日安省太平局募求無疾人求不害眼晴人由彚康莊來洋五十元又復興和衣莊十元杭州邊竺潭求室人疾速愈由餘大莊來京平銀廿兩合規元廿一兩一錢○十七日徐依仁堂洋三十元○十八日蘭盲書屋洋三百元合規元二百十九兩五錢二分五厘○廿二日安徵無名氏洪規元三百十八兩○廿三日蘭言書屋規元三百兩朱繼山善士募洋一百元沈陸氏還願求平安廿元陸昭容求女兒平安四元○廿五日殷綬嵩洋一百元○六月初一日春水緣波士求病速愈洋一百元陸新實二元陸翠寳二元○初四日徐石翁來子記規元一百兩慶記五十兩又三十兩鎖記二十兩明記洋五十元○初六日珠溪大康號葆義洋十元○初十日常州恆慶正朱繼山續募洋一百元又洋一百元○十七日浙江分水縣劉貽樾公祖湊捐由申昌書畫室來洋一百二十二元日本洋十元銅洋三元俞秀書　洋四十元○十八日吳舟如先生手隱名氏由劉蘭翁來洋二百元○二十日蘇州夏琴溪求慈親康健洋一元○廿三日常熟恆慶正朱　山續募洋一百元○廿九日和記規元四百兩祥記規元四百兩義記規元一百兩太記規元一百兩○共收規元二千零五十八兩六錢二分五厘洋一千八百五十元日本洋十元　作七三二合規元一千三百六十七兩三錢七分六厘兩共合規元三千四目廿六兩零一厘已於五月廿七七月初一日分批照數解出又銅洋三元歸入義賑合併聲明 
 
 
 

Page 11

 
 
　　官禮相宜 
　　航海暈船平安藥○寄效萬應如意油○奪魁妙品八寳墨○文房書字辟瘟香○開胃益智健脾餅○銀瓶八神丸○福禄壽喜字護身香珠○十全人參三貴衞生丸○開胃健脾精○白銅墨海○白銅法　壽字香盒○銅　鼻藥筒近來假冒甚多欲求本堂　物者須由信局寄上海英大馬路五福衖口方免貽誤緣各埠本堂並無分局此備京都同德堂藥局謹啓 
　　廣東杏林軒 
　　白濁之症多因酒色過度熱毒傳中敗精傷腎而玩耍花柳塲中者染之爲尤最　夜酒固濕熱疲精而更受妓婦毒氣所攻恆患欺疾其初或紅或白刺痛淋漓若不早爲調治勢必蔓延本軒妙選良方專治五淋白濁諸症屢試屢騐每瓶洋二角半並有花柳栧毒丹靈效非常每瓶洋五角　分設上洋抛球塲 
　　普仁堂藥丸店 
　　一身命脉全靠眞精如火資油油傾火滅瓊漿玉液惜之如金不容溢洩馬然或先天不固思慮傷脾元氣　虧夜夢遺淺以至神疲體　倦心中恍愡此丸係用正北鹿尾巴配入健脾固精等藥專能收凝元神保固精液　腎鑟陽强筋長髓並止夢遺每兩洋一角　鋪在上洋棋艦街開張 
　　老德記急救時症痧藥 
　　近日時症甚廣乃秋令寒痧　名子午而發則朝起暮死勢成莫救今本藥房不惜工本製得一種藥水無論腹痛吊脚等冷痧急服此水立可挽回而患是痧者經救騐數百人矣如蒙　仁人善士購携窮鄉以行方便則功德無　卽紳商士　亦宜購備數瓶以防患之未然也　上洋老德記藥房啓 
　　保險讓價 
　　本行保險洋房及洋棧房貨物向歴有年蒙　諸君光顧今將保費格外公道如有貴商欲保請至本行面議可也公平洋行啓 
　　新式八音琴 
　　本行新到大　八音琴内敲鐘皷其音甚妙以及號筒戰皷洋笛洋簫等各色樂器俱全其價格外從廉凡貴官紳富賜顧者請駕至英大馬路三號便是謀得利琴行啓 
　　益三堂首創四海馳名 
　　本堂家藏秘方製成小膓疝氣一膏久經馳名天下老少咸知專治男子嚢棧腫脹偏墜痛癢及婦女横梁疝痛小腹梗堍　覺筋脹均騐異常此膏　奇者無論患症多年嚢脹如瓜卽將此膏當日貼上卽見腫脹漸漸　日自消初起貼一張年久二張極至半月平復如常倘若不靈包退還洋所謂區區濟世之雲丹也每張雙料黄緞價洋一元二角○另有神效疝氣丸每料一元倘内服外貼功效更爲神妙上海鐵馬路東首廣東益三堂啓 
　　有利銀行告白 
　　啓者本行議定　本英金一百五十萬磅已經集有一百十二萬五千磅總行設在英國倫敦分行在孟買加拉吉打買答拉司古隆北新加坡檳榔包帶維香港上海等處各商如欲通年存銀者其急照常年算五厘存六個月者照常年算四厘有三個月者照常年算三厘每日結帳者照常年算二厘並辦理一切銀行應辦事宜特此佈聞　光緒十九年正月初五日啓 
　　新到搢紳 
文武實洋八角單文實洋六角四明人物傳二元大小題甘棠集一元六角三公尺牘八角幾何原本二元名賢印諸一元北上備覽四角加批分類尺牘八角格致鏡原四元五馬路文玉山房啓 
　　地亞士軍械 
　　本行專辦軍械已歴三十餘年素蒙各大　嘉獎稱許現在外洋愈加精求一應銷快砲艦鐵路快利各槍無烟火藥以及各種機器更又新異幸請光顧看　　價格外克己以廣招徠此佈 
　　白濁第一藥 
　　久聞上海盆湯衖壽榮齋白濁丸靈騐余患白濁服市上藥丸終未獲效後往購藥一元立除斯病因此鳴謝　王健如 
　　趙同春堂上等痧藥 
上等痧藥本堂加料精製遠近馳名統治夏天一切疫癘危急感受寒暑發痧肚痛霍亂吐瀉絞腸腹痛觸犯瘴穢頭眩中暑中痰等症有藥到回春之功向蒙　諸大善士存心濟世者莫不以先得救濟爲快也謹將救急時症各藥略列○麝香痧氣丸大瓶一角中瓶洋五分小瓶每洋一百廿瓶○八寳紅靈丹大瓶一角半中瓶洋七分小　每洋八十瓶○諸葛行軍散○麝香臥龍丹○時症白痧散○人馬平安散○靈　如意丹○俱大瓶洋一角中瓶五分小瓶每洋八十瓶○藿香正氣丸○大乙菩提丸○萬應保和丸○六合定中丸○每洋五十丸○萬應午時茶每洋八盒○　乙壁瘟丹每　洋五分○純陽正氣丸每兩洋一角廣東同春堂鋪在上海老巡捕房對門開張○分設山東登州府　縣城外西關○温州城西街○蕪湖長街○江西○無錫○蘇州○鎭江○江陰等處發售 
　　順利洋行告白 
　　順利洋行經理火險公司 
本行經理保火險公司十餘年矣專保中外房屋棧房買物等件共資本之殷實賠欵之迅速遐邇咸知今將保費格外便宜貴客賜頋請至本行帳房面議 
　　申報館貴帳房升 
　　余患小腸氣二年初發時　疼萬分盛發時腎嚢腫大前由胡萬昌信局購貴埠京都同德堂小腸氣藥一元疝氣丸一元半計各一匣如法用之甚妙再購一次宿疾痊好今寄報費五元卽乞查入將此信刋報以謝良藥也常　怡昌　行具 
　　英九月份票出售 
今售英九月呂宋票定拆公道兼兑紅票格外克已　沽雙張十二元單張四開照算分條七角華七月廿七日開彩凡蒙函購原班回件此佈若廣豐新廣豐萬福來萬寳來　萬利昌仝啓 
　　赤脚大仙魚鰾種子丸 
　　此方係雲南大理府周姓年老無子遇　人傳授此方服至月餘自覺目明身健髮黑鬚烏久服連生七子壽至九十月七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盗汗下元虚損夢遺精滑陽痿或男子精寒腎虚陽　不舉不能久堅元陽衰敗或女人氣 
血塞氣弱　宮矣冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上海英巡捕房對門廣東接元堂何均年監製 
　　用足川麝痧氣丸紅靈丹 
　　凡救時症功貴神遠缓則不及　藥紅靈丹之應騐首賴麝香善走經絡通關達竅　疹逐疫佐以蟬酥氷片　近來　儥昂漲若因價昂而用料减輕則力微功緩無奈施藥者徒貪價亷不許藥料眞僞由是製藥者逢迎客意不計功效有無良可惜也本堂創設以來百十餘年實事求是不敢存一自歐之必於痧丸紅靈丹選料尤眞誠以此兩者爲夏暑救急扶危要藥用料輕則取效緩誤人命於須臾心實有不忍另製有臥龍丹行軍散辟瘟丹白痧散純陽正氣丹午時茶蘇合丸正氣丸菩提丸保身與濟世者宜購備焉粤省槳　街百年老鋪分設上洋三馬路蘇州閶門杭州太平坊鎮江銀山門金陵評事街漢口河街鄭福蘭堂啓 
　　鄉試必帶管可壽老店 
　　天熱乘輪最易頭暈此丹服之雖遇風浪如在平地無嘔吐之苦每瓶洋一元此香清心開胃最宜塲屋能辟邪穢潮濕霉蒸毒氣每盒十　洋二角上海一層樓後門對面内　 
　　汪雲從老店申明冐赶考 
本號蘇申兩店歴今二百餘年貨眞價實四遠驰名並不出外赶者近因無恥同業每逢科塲私自赶赴在南京廣東等省冒冲本店分設專以低濫之貨朦騙出售凡士商切弗悞認本店分設特此登報申明假冒是實 
　　彚司洋行專理代售 
　　信生厰頂高縫衣機器價極公道 
　　啓者此種機器無論一切布皮各料一秒時能縫二千針之多實爲快捷非常各樣機器分有十二種之　零售現銀每部價由十二元起　躉售原箱十箱以上其價從亷九扣特此佈聞 
　　捷法七日斷烟癮 
　　此丸得外國秘傳眞方捷法包戒洋烟老瘾易如反掌每癮一錢呑丸三粒如癮重者照數遞加食丸之後精神爽快七日斷癮不寒不爆種子延年諸君凡染烟瘾者請買一粒試之每粒大錢六文廣東延春阁　丸號分設上洋棋盤街北首開張 
　　碩大無朋 
　　本號一切放大堪稍絶妙實有目共賞非大言欺人爭奈價值太昂似難公　同好茲特登報酌减　　　欲放好像傳留者切莫觀望不前也二十四寸洋六元三十寸洋八元　四十寸洋十元五十寸洋二十元　六十寸　三十元　七十寸洋四十元　八十寸洋五十元二丈長　丈六闊　價均從亷　上海　華照像啓 
　　愼安堂批發大票 
　　本堂五家現售英九月呂宋大票零躉批拆並收兑本堂紅票價皆大市兼匯兑呂宋香港粤東銀兩惟本堂等之票各號均另有騎縫圖記若非本堂之紅票槪不收兑誠恐魚目混珠之弊倘蒙貴客惠顧請認明本堂中西文圖章庶可無悞此佈上洋廣揚興　普仁堂　廣惠和　廣泰祥　恊安　仝啓 
　　城濟堂啓 
　　戒烟呬噶草 
　　戒烟呬噶草靈騐　常服此戒脱皆稱仙草每服錢廿一文近來假冒甚多認明已内有　醫士小像爲記上洋棋盤街北四馬路口分售朱家角同　豐號 
　　法良意美 
　　予昔年因病吃食洋烟迄今已歴廿載千辛萬苦戒之終難脱累　友比予瘾更大悉係購本埠詹誠德常鎗上戒烟三香膏和烟呼吸得脱苦海蒙友將用剩之膏送予試用果然數日之間烟瘾大减再購　元已　烟　謹登報章以痰傳揚此佈　上海　石濟汪景　　 
　　汪恒春中國大藥房 
　　辟瘟神茶 
　　消暑濕散風寒健脾冒化積滯瓜桃生冷傷霍亂絞腸症四時客氣嵐瘴惡霧水土不服俱奏神功隨時泡服辟瘟疫免瘧　每塊八文每洋七匣○午時茶每洋七匣○辟瘟丹每洋十塊小廿塊上海棋盤街老巡捕房南首老店劉河鎮新浮　　　分鋪 
　　老遠豐鼻烟批發 
　　啓者遠豐鼻烟現歸本號一家包莊發沽恐未週知特此登報英大馬路鴻仁里合記號啓發 
 
 

Page 12

 
 
   
 
 

Page 13

 
 
[光緒十九年六月二十九日京報全録]  
　　宮門抄○諭旨一道録前○直督李奏永定河决口情形分别叅辦並自請議處摺○將軍沙奏訊明中途竦脫斬犯限满無獲之原解官兵按例分别定擬摺○陜督楊○奏揀補商州恊營都司片○將車俗奏奉天東邊外木稅收支數目摺○晉撫張奏東祁縣職員恃符妄爲斥革拿辦片○閩督譚奏遴補陸路都司摺○　　　等奏奉天東邊燒鎬銀數片○又奏奉東邊電報分局經費片○又奏徵收地糧稅課釐捐開支兵餉各欵摺○又奏靖邊各營餉乾數目摺○又奏徵地糧止耗銀兩數目摺○六月二十九日吏部翰　院正黄旗值日無引見○桂公錫俟各假满請安○絪貝勒繼公承俟各請假十　○倉塲奏漕船五日回空○　防衙門奏紛七日大高殿大光明殿拜表慶王瀾公行禮○召　軍機麟中堂廖壽恒皇上明日卯初二刻升　中和殿看版○○大學士直𨽻總督一等伯臣李鴻章跪奏爲永定河水勢狂漲上游南北兩岸各汛紛紛漫溢南上汛刷成深槽势將奪溜分别叅辦並自請議處恭摺仰祈聖鑒事竊本年入伏後大雨時行河流漲發迭飭各河道認眞防護節據永定河道萬培因禀稱五月二十八日起至六月初二日河水陸續增長拍岸盈提兩岸險工迭出經該道督飭廳汛各員竭力搶護甫臻穩定初八日以後連宵達旦大雨如注隄外瀝水數尺至十二日河水長至二丈三尺已有全河莫容之勢十三日寅刻雨勢益疾風力亦狂山水忽又暴發排山倒海而來浪高蘆溝橋項者丈餘橋上東西石冲走數十塊該橋迤上西岸石堤冲倒四十餘丈其漫流由稅局後力破土山直趨蘆溝司所管之南岸石提三號外帮將灰士後戧冲摺四十餘丈溜勢冲撀中僅一線石堤岌岌猶存幸兩面搶護得力尙屬無事蘆溝橋東雁　漫水灌入拱極城其下石埝亦間叚過水正河大溜建瓴而下充牣兩岸水高隄頂數尺南上汛之三四號十四五號北上汛之五號七號北中汛之九十號北下汛之頭號至五號並接連迤上之北中汛末號同時漫溢水頭所至人夫牲畜房屋冲去無算實爲非常之奇災非人力所能挽救現在北上汛之五號七號北中汛之九十號隄外蒂塘堅硬冲刷不動設法搶堵漫流漸歸河槽北下汛之頭號至五號漫流不僅寛十餘丈溜亦微弱統計北岸過水尙屬無多惟南岸河流側注南上漫水之處溜勢湍急刷成深槽將來勢必奪溜禀請叅辦前來臣查永定河身久經淤高兩隄全係沙土汛漲卽虞潰漫若論治法必攺河築隄方可安流順軌無如巨欵難籌民情不順祇能隨時營力補救歴來河水如在二丈以下尙易守護倘過二丈以外河身不能容納必致汜監旁流本年入伏以後大雨連旬山水奔注直如三峽倒瀉石景山水誌二丈四尺此次河流狂漲高過水誌數尺實較往年爲更大驚濤駭浪高出隄顚南上北上北中北下各汛同時漫溢洵爲非常奇災委係人力難施北岸過水無多可冀斷流惟南上冲刷深槽已成奪溜之勢自須分别叅辦應請旨將汛員南上汛霸州州同周蓉第革職留工効力署南岸同知正任北岸通判蔣廷皋革職留任其北岸過水無多之汛員署北岸上汛武清縣縣丞候補主簿薩多訥北中汛武清縣縣丞翟鼎升署北下汛宛平縣縣丞王恩圻均革職留任廳員石景山同知張恩霨摘去頂戴該道萬培因統轄全河疏於防範應請革職留任臣督率無方並請旨交部議處伏秋大汛爲日正長上游各堤嚴飭加意防護母得再有疏虞仍俟水口坐定何處禀報核辦並先盤築裹頭以防續塌一面由臣遴派熟習工程大員前往詳細勘估籌辦並設法撥欵濟用其過水成災村莊會商府尹臣一體確查撫恤理合恭摺由驛具陳伏乞皇上聖鑒訓示謹奏奉　原批别有旨歛此○○奴才沙克都林札布跪奏爲訊明中途疎脫解審斬犯限满無獲之原解官兵按例分别定擬緣由恭摺仰祈聖鑒事竊查三姓解官雲騎尉富凌阿押解覆勘斬犯韓得發中途脫逃一案當經奴才長順等奏請將原解官雲騎尉富凌阿先行革職以便提同解兵等研訊仍勒限一年嚴緝俟限满能否獲犯再行覈辦奉硃批著照所請該部知道欽此欽遵轉行知照在案兹查此案自光緒十八年二月二十三日犯逃之日起連閏扣至十九年正月二十三日一年限满犯未弋獲隨提原解官兵等督飭司員細加研鞫緣已革　騎尉富凌阿係三姓廂藍旗富清佐領下人光緖十八年二月間經三姓副都統派令帶領甲兵德喜永昌雙福全林常和常連等六　押解赴省覆勘因聽從逸犯金常海徒手搶奪後獨自起意强姦幼女劉了頭已成案内比依因竊盜而强姦婦女已成例斬立决人犯韓得發並徒犯白山材卽白瘦狗謝克生等三名於二月初十日領解押犯前進偶值德喜永昌雙福全林四人在途先後因病落後於二十三日行抵孤榆樹北五里許時值天黑約有更餘韓得發聲言腹痛欲瀉富凌阿與甲兵常和將韓得發押帶下車在路旁出恭富凌阿與甲兵常連在車看守白山材卽白領狗謝克生二犯不意韓得發乘便扭脫刑具僭逃追尋未獲次日帶兵出外尋緝仍無蹤跡僅將徒犯白山材卽白瘦狗謝克生二犯携帶文票及扭壞刑具一併赴省呈報當經奴才長順等將富凌阿叅革一面勒限嚴緝兹届限满犯仍未獲復提該官兵等屢加研詰委係一時疎忽並無鬆刑賄縱情弊矢口不移案無遁飾查例戴解審斬絞重犯果係依法管解偶致疎脫將長解暫行監禁一年限内無獲照逃犯本罪减一等問擬满流等語此案甲兵常和奉派跟隨已革雲　尉富凌阿押解覆勘斬犯韓得發並不小心防範致犯乘間脫逃雖訊係依法管解並無賄縱情弊惟一年限满犯未　獲自應按例問擬常和合依押解斬絞重犯果係依法管解偶致陳脫一年限内無獲照逃犯本罪减一等問擬例於逃犯韓得發斬罪上減一等擬杖一百流三千里係旗人照例折枷期满鞭責發落仍革伍雲騎尉富陵阿督兵押解重犯致令中途脫逃實屬異常疎忽惟訊非解兵賄縱業已奏叅革職應請免其治罪常連訊係在車看守日山材卽白瘦狗等尙無疎失應母庸議德喜永昌雙福全林均因染病落後訊無不合亦母庸議逃犯韓得發仍飭嚴緝獲日另結除鈔録全案供招分咨兵刑二部外所有此案審明定擬緣由理合恭摺具　奏伏乞　　上聖鑒敕部核議施行再將軍長順校閱水師已經出省故未列銜合併陳明謹　奏奉　原批刑部議奏欽此　○○楊昌濬片　再陜西固原提屬商州恊營都司員缺係題補第二輪第七缺輪用儘先人員前經臣請以陜西撫標左營守備胡萬春升補嗣准部咨以與輪缺章程不符令卽另揀請補等因臣遵即逐加遴選查有花翎留陜甘儘先卽補遊撃王正堃年强才裕勤幹有爲以之借補斯缺海堪　任亦與例章相符合無仰懇天恩俯准以該員王正堃借補商州協營都司員缺俾資得力如蒙　俞允俟接准都覆再行給咨送　引見以符定制除該員履歴情册另行送部外謹會同陜甘提督臣雷正綰合詞附片具陳伏乞聖鑒訓示謹　奏奉　硃批兵部議奏欽此○○奴才裕祿興陞跪奏爲奉天東邊外光緒十八年分木稅收支數目恭摺具陳仰祈聖鑒事竊照奉天東邊外木稅局歸東邊道派員役稽征所有光緒十七年以前徵收數目均經按年奏報在案兹據奉天東邊道奭良詳稱光緒十八年分連閏自二月二十二日開關起至十月二十日封關止計共徵收木稅庫平銀六萬八千八百九十兩零九錢七分五厘六皇八絲八忍九微除照章開支一成經費外實徵歸公庫平銀六萬二千零一兩八錢七分八厘一毫二絲均經提存道庫備放兵餉各欵等情詳請具奏前來奴才等覆覈無異除咨部外理合恭摺具陳伏乞一皇上聖鑒再此項木稅因多寡靡定難以定額向由該道儘徵儘解應仍照舊辦理合併陳明謹奏奉原批户部知道欽此○○張煦片再據署歸化城廳撫民同知儒芳詳稱准歸化城副都統衙門兵户司叅領伊精額咨以廳屬大德統鋪東祁縣人花翎二品職銜喬景儀倚恃豪富盤踞街市買空賣空以致銀糧各價長落無定地方兵民受害移請查辦當經該廳飭傳去後詎喬景儀稱係二品職銜不應傳喚帶領多人持械入署咆哮肆無忌憚顯係恃符妄爲旋卽逃匿查傳無蹤詳請奏革歸案審辦等情並准歸化城副都統奎英咨同前由經臣飭據藩臬兩司查明喬景儀係捐納候選運同二品封典於蘇皖賑捐案内捐戴花翎由司詳請奏革前來相應請旨將花翎二品封典候選運同喬景儀先行斥革以便查拿歸案會同審辦理合附片具奏伏乞聖鑒謹奏奉原批着照所請該部知道欽此○○頭品頂戴閩浙總督臣謂鍾麟跪奏爲遴員請補海外陸路都司恭摺仰祈聖鑒事竊照台灣嘉義營斗六門都司凌定國革職遺缺經臣以留閩儘先補用都司林新請補准部覆林新人地未宜礙難議准令查照例揀選請補等因臣復在於閩省儘先補用陸路各都司内詳加遴選宋喜發 
 
 

Page 14

 
 
現已請補台灣道標都司何永忠因案撤任已於前摺聲明此外尙有在台續請收標之方端蔡國桗劉家輝均未奉部覆准計册未便遷就請補惟查有花翎叅將銜留閩儘先補用都司張達斌年四十八歲湖南沅陵縣人由行伍隨軍勦匪著績遞保花翎儘先都司光緒五年渡台差遣於基滬獲勝出力案内保准免補都司以遊撃留閩儘先補用並加叅將銜奏免騎射檄發台灣收標候補咨准部覆張達斌並未保過守備攺以都司留閩儘先補用仍加叅將銜卽以十五年十月初二日攺獎奉旨之日爲始歸班註册序補該員年力强健勇敢有爲前在台灣差遣曾署員缺並立功保舉收標候補於台地風土情形較爲熟悉以之請補是缺都司洵堪勝任前摺聲明未經考騐現已飭令來省補考核與台省新定補缺章程相符合無仰懇天恩俯念台灣嘉義營斗六門都司員缺緊要准以張達斌補授於營伍地方均有碑益如蒙俞允俟部覆到日給咨送部引見除飭取履歴另咨外謹會同台灣巡撫臣邵友濂水師提督臣楊岐珍陸路提督臣孫開華合詞恭摺具陳伏乞皇上聖鑒勅部議覆施行謹奏奉原批兵部議奏欽此○○裕祿等片　再查奉天東邊道所屬燒鍋係屬小本營生與邊内情形不同所有稅銀向按糧石徵收錢文易銀解庫抵充兵餉所有光緖十七年以前徵收數目歴經奏報在案兹據奉天東邊道奭良詳稱光緒十八年分連閏十三個月安東寛甸懷仁通化四縣徵收燒鍋稅錢文共易庫平銀二千三百三十一兩四錢八分五厘三毫均經提存道庫備放兵餉等欵並聲明各屬燒鍋開閉靡常難以定額應仍儘解儘徵等情詳請具　奏前來奴才等覆覈無異除咨部查核外謹附片具陳伏乞聖鑒謹奏奉硃批户部知道欽此○○裕祿等片再奉天東邊鳳凰城電報分局應需常年經費奏明由東邊道每月在練餉項下籌撥湘平銀二百兩發交該局委員具領應用所有光緒十七年以前支過銀兩數目歴經報銷在案節據奉天東邊道奭良詳稱光緒十八年分連閏十三個月鳳凰城電報分局統共支過湘平銀二千六百兩折合庫平銀二千四百九十六兩均由該道在於徵存邊外地糧稅厘等欵開支練餉項下按日照數籌撥發交該局委員領取應用卽將此項銀兩歸入東邊兵餉案内彚總覈銷等情造册詳請具奏前來奴才等覆覈無異除將清册咨部查覈外理合附片具陳伏乞聖鑒謹奏奉硃批户部議奏欽此○○奴才裕　興陞跪奏爲奉天東邊外光緒十八年分連閏微收地糧稅課厘捐間支兵餉各欵恭摺仰祈聖鑒事竊查奉天東邊外徵收地産木稅山貨厘金糧貨雜稅葦課葦捐船捐燒稅厘捐　捐煤鐵稅捐等欵銀兩均經奏明專充邊外軍餉等項之用所有光緒十七年以前收支各欵歴經彚總核銷在案兹據奉天東邊道奭良詳稱光緒十八年分連閏徵收邊外各屬地糧正銀及通化縣續懇地畝壓租地糧正銀並大東溝等處木稅興京山貨厘捐邊外葦課葦捐海口糧貨雜稅木料糧石船捐中江商稅鳳凰廳岫巖州兩屬龍王廟等處貨物厘捐懷仁縣屬四平街等處煤　稅捐安東寛甸懷仁通化四縣燒稅曁扣存七屬捕盜餉乾平餘等項共收庫平銀一十七萬零三十三兩零五分九厘零九絲六忽七微除遵章扣出十八年分連閏靖邊步隊右後二營節省餉乾庫平銀一萬四千五百二十三兩六錢又自十八年四月初一日起至年底止續　靖邊馬步中前左三營計長兵夫等項扣存節省餉乾庫平銀一萬四千六百七十二兩靖邊步隊四營裁减長夫口糧庫平銀二千二百六十二兩靖邊馬步五營餉乾等項四分减平庫平銀四千六百二十四兩一錢九分六釐七毫捕盜營餉乾等項八釐减平庫平銀七十兩零四錢一分二厘一毫六絲共扣出庫平銀三萬六千一百五十二兩二錢零八厘一毫六絲另儲分别解部候撥外實歸東邊道支放兵餉等欵銀一十三萬三千八百八十兩八分五厘零九毫三絲六忽七微内應開除十八年分靖邊馬步五營官弁兵夫薪水餉乾監糧公費等項湘平銀一十一萬五千六百零四兩九錢兩廳一州四縣捕盜弁兵餉乾夫馬等項湘平銀八千八百零一兩五錢二分東邊電報分局經費湘平銀二千六百兩以上共開除湘平銀一十二萬七錢零六兩四錢二分折合庫平銀一十二萬一千九百二十六兩一錢六分三厘二毫又撥補十八年咨銷廉俸項下不敷支放庫平銀二千六百八十五兩八錢三分七厘一毫又兩廳一州四縣捕盜弁兵餉乾夫馬等項三分二厘减平庫平銀二百八十一兩六錢四分八厘六毫四絲共庫平銀十二萬四千八百九十三兩六錢四分八厘九毫四絲餘銀八千九百八十七兩二錢零一厘九毫九絲六忽七微查光緒十五年分兵餉奏銷案内有不敷銀三萬八千四百二十兩零二錢零九厘三毫八絲三忽三微經前任東邊道奎訓暫行籌借商欵墊發曾經奏咨聲明於光緒十六年分收欵内　補歸墊嗣於十六十七兩年撥補過庫平銀二萬九千八百六十一兩六錢五分一厘一毫六絲三忽三微尙有不敷撥補銀八千五百五十八兩五錢五分八厘二毫二絲奏明由下届收欵内撥補現已由十八年分餘欵内掃數撥補歸墊清緒實存庫平銀四百二十八兩六錢四分四釐一毫七絲六忽七微存儲道庫備放兵餉各欵造具總散各册詳請具奏前來奴才等覆加查核數目均屬相符除將原册分别咨送户兵二部外所有東邊外十八年分連閏徵收各欵開支兵餉等項各緣由理合恭摺具陳伏乞皇上聖鑒謹奏奉硃批該　知道欽此○○奴才裕祿興陞跪奏爲奉天東邊靖邊練軍馬步五營支過光緒十八年分餉乾等銀數目恭摺具陳仰祈聖鑒事竊查奉天東邊設立靖邊練軍中前左右後五營所有官弁兵夫支放過餉乾等項銀兩歴經按年　奏報奉部覈銷在案兹據奉天東邊道奭良詳稱自光緒十八年正月初一日起連閏至十二月底止歴支官弁兵夫薪水餉乾鹽糧公費等項銀兩内除照案分别扣存右後二營步隊光緒十一十七等年裁减兵夫三百零六名曁中前左馬步三營十八年四月續裁十七年十月援剿熱河朝陽教匪照十一十七等年原裁之數暫募足額兵夫三百六十名統共節省庫平銀二萬九千一百九十五兩六錢業已照數批解部庫又另扣步隊四營光緒十三年裁减長夫五十八名一年節省銀二千二百六十二兩又另扣奉部章餉項按湘平支放每兩扣銀四分共扣庫平銀四千六百二十四兩一錢九分六厘另欵專儲候撥外計馬步五營自十八年正月初一日起連閏至十二月底止存營官弁兵夫共實支過一年薪水餉乾鹽糧公費湘平銀一十二萬五千六百零四兩九錢折合庫平銀一十一萬零九百八十兩零七錢零四厘造具清册詳請具奏前來奴才等覆加查覈數目相符除將原册分咨户兵兩部外所有東邊靖邊練軍馬步五營十八年分支過餉乾等項銀兩數目理合恭摺具陳伏乞皇上聖鑒謹奏奉硃批該部知道欽此○○奴才裕祿興陞跪奏爲奉天東邊道屬各廳縣經徵光緒十八年分地糧正耗銀兩數目恭摺具陳仰祈聖鑒事竊查奉天東邊道所屬鳳凰廳曁安東寛甸懷仁通化四縣舊墾續墾升科地畝每畝徵收正銀二分耗銀一分正銀爲撥放兵餉之需耗銀開支　鎔火耗並一切地方公費所有光緒十七年以前徵過正耗銀兩分别起解留支歴經奏報在案兹據奉天東邊道奭良詳稱查鳳凰廳應徵光緖十八年分地糧正銀六百四十二兩零一分七厘六毫又耗銀二百零五兩四錢四分五厘六毫安東縣應徵十八年分地糧正銀一萬一千一百四十九兩二錢八分四厘又耗銀三千五百六十七兩七錢七分零九臺寛甸縣應徵十八年分地糧正銀一萬一千六百零五兩一錢五分二厘又耗銀三千七百一十三兩六錢四分八厘六毫懷仁縣應徵十八年分地糧正銀七千六百三十四兩三錢八分九厘又耗銀二千四百四十三兩零四厘五毫通化縣應徵十八年分地糧正銀九千三百三十兩零三錢一分六厘又耗銀二千九百八十五兩七錢零一厘一臺又續報升科地畝應徵地糧正銀二百零七兩七錢九分四厘又耗銀六十六兩四錢九分四厘一毫以上一廳四縣應徵十八年分地糧正銀並通化縣續墾升科地糧正銀共計四萬零五百六十八兩九錢五分二釐六毫又耗銀一萬二千九百八十二兩零六分四釐八毫均經掃數徵收一律全完共正銀俱各解歸道庫抵放兵餉耗銀除扣傾鎔火耗解費飯食餘均分别留支　俸役食馬撥等欵另行彚報等情造具清册詳請具奏前來奴才等覆加查覈數目相符除將清册咨送户部查覈外所有奉天東邊道所屬各廳縣經徵光緒十八年分地糧正耗銀數日理合恭摺具奏伏乞皇上聖鑒謹奏奉硃批户部知道欽此 
 
