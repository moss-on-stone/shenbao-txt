# 1916 - 158 - 4915564

 

Page 1

 
 
   
 
 

Page 2

 
 
時評 
[公言（冷）]  
　　召集議會恢愎約法懲辦禍首擁護國家維持治安是五者今日全國之分言也亦天下之正義也 
　　主國政者由正義而行從公言而治受治於國政之下者亦由正義而行依公言而動則舉國自然一致矣 
　　公言云者大多數人斟情酌理之言也非一二人偏僻之私見也故得謂之爲正義國家之事雖頭緖萬千而應時所需不可或緩者不過數端是數端者不失其道則大綱得矣其外雖有出入無傷也 
　　雖然其外尙有一要端即得人才是也不得人才則徒有其表得人才則自有不可及之精神 
[命令]  
　　六月十日大總統策令張恕給予三等嘉禾章此令 
　　又令徐國瑜陳雲岫給予四等文虎章此令 
　　又令前大總統大喪典禮特派曹汝霖王揖唐周自齊敬謹承辦此令 
　　又令特任陳樹藩爲漢武將軍督理陜西軍務兼署巡按使此令 
　　又令特派江瀚爲文官高等考試官王鴻猷邵章爲副典試官此令 
　　又令派周登嘷張祥麟爲文官商等考試監試官此令 
　　又令派李　沈澤生唐桂　汪榮寳李景銘湯鐵樵陳宗藩唐有恒爲文官高等考試襄校官此令 
　　又令派張瑋王景岐呂烈煌程遵尭張煜全魏渤爲外交官領事官考試襄校官此令 
　　又令庫倫軍事參贊王遇甲著調京另候任用此令 
　　又令陸鎔授爲陸軍步兵上校並加陸軍少將銜此令 
　　又令陸軍部呈請以胡振廷充任黑龍江陸軍第一師騎兵第一團中校團附應照准此令 
　　六月十日大總統申令現在責任政府亟應明定權限以專責成舊設之陸海軍大元帥統率辦事處前經國務會議决定裁撤應即實行所有原辦事宜均歸陸軍部海軍部參謀本部各就職掌範圍公别辦理此令 
[專電]  
　　北京電取消獨立將以明令告 
　　北京電黎總統因宅狹儗遷海部洋樓移海部同陸部辦公 
　　北京電蔡鍔復電准即進京 
　　北京電電召孫武來京贊襄已報首途 
　　北京電張謇電來賀新總統並稱約唐伍下星期內北上 
　　北京電熊希齡電稱任公已允在中擔任國事請發密碼電本備商機要頃由段諭秘書廳封寄 
　　北京電馮國璋電請迅速遵據約法召集國會組織正式內閣 
　　北京電張勳電陳三事優待淸室條件宜再明令申之故總統子孫財產宜優加保護中交兩　宜急行開兌　 
　　北京電通電各省軍督非有中央命令（一）不得再啓戰端（二）不得私自借欵（三）不得發行軍用票及他債票（四）不提私向各地募兵 
　　北京電命在迎賢館設特别招待所專禮南來政客 
　　北京電外交團昨到懐仁堂申奠以英使最哀感 
北京電京總商會發起全國商界追悼會 
[譯電]  
　　北京電停兌令必俟鹽欵交出後始可取消　五國　行團須俟獨立各省眞意志明白後始允正式討論交欵問題當發電時兩廣獨立是否取消尙無所聞據政府云秦蜀兩省巳於八日取消獨立特張勳倪嗣冲馮國璋等皆有電到京允竭力擁護新總統梁士詒之粤派今已勢力渙散葉恭綽周自齊已辭職（十日）大陸報 
　　北京電美國威爾遜總統電致黎總統文曰袁世凱長逝殊可傷悼余以美國政府與人民之深切同情及余個人之弔慰逹於中國政府與人民請足下以余夫婦傷悼之情轉致袁夫人余並祝中國人民在足下治權下久亨幸福（十日） 
　　北京電九日午後黎總統接見洋顧問莫理循有賀長雄韋洛碧與紐約遠東部總理精琦聞黎總統温語有加以得學士而備諮詢爲樂略謂諸君具專門學識余極願獲取諸君敎益中國　事廢弛亟待興革一切新政端賴外顧問相助爲理又略言關於興革之意見　行政當擁護法律之尊嚴並擬極端增進普及敎育因國民如不得敎育則無眞正興革可言他如振興實業便利交通施行衛生新政三者皆爲行政中之大計至於陸軍則普及敎育實行後國家自可得優美軍人且交通便利政府調派軍隊朝發夕至可無須以大批隊供巡輯地方之用云云　　　（十日）以上路透電 
　　芝加哥電候選總統之人物共和黨舉許士進步黨舉羅斯佛而民主黨將於下星期內在聖路易開大會大約舉威爾遜故皮次競爭總統一席者爲許士羅斯佛與威爾遜三人　　（十日）大陸報 
[東方通信社電（日本人組織）]  
　　北京電新舊約法何去何從爲目下北京政界之大問題南方諸省之意要求斷然恢復舊約法北京政府部內則以袁派之分子尙多猶難恢復舊約法因此一時難速解决政府昨日已就採用新舊約不一事討議兩說相半故尙未能决定 
　　都中內外人士以採用新舊約法如何與收拾時局大有關係故對此之成行甚爲注意（十一日） 
　　北京電黎總統亦甚希望速廢新約法召集國會惟不以以行政權變更不律因甚希望獨立各省提議此問題云（十一日） 
　　北京電北京頃得情報獨立各省决定北京政府未將新約法廢止以前廣東之軍務院亦不廢止想因段祺瑞爲袁派或慮致以黎總統爲其傀儡也（十一日） 
[戰電]  
　　（英人路透電） 
　　巴黎電未斯河右岸法排砲猛轟德軍使其不能鞏固伏村防務而由該地進攻星期四日德皇太子在錫晆芒田莊東面西廣二基洛邁當陣線幷力進攻用兵二三萬人之多猛攻四次均爲法軍加以重創而退僅能攻入錫哇芒田莊與加伊萊特叢林間已毁之戰壕一道河左敵軍希　截斷法軍與亞伏柯爾之交通未能償願星期五日德軍以大隊在三O四山西面與南面各陣地進撲且以分隊携帶噴火器助戰爲法軍砲隊及機關鎗擊散紛亂退回陣線（十日） 
　　巴黎電今晚公報云末斯河左岸三O四山西面與西南面德軍進攻數次且噴射流火爲法砲隊及機關槍擊敗河右敵軍轟擊極烈但無步軍戰事（九日） 
　　倫敦電海格將軍報稱英兵一隊昨夜攻入新福音堂南面敵軍戰壕奪獲機關槍一架此外無步軍戰事英軍重砲隊昨毁拉巴塞運河東面蕯洛末車站水車一套因而起火英軍砲轟胡魯區北面敵軍陣線後之鞏固地點效果甚佳伊泊爾東面今日砲隊極爲活動化漢沙　胡魯區拉地雷戰事仍在進行前二十四小時內英軍轟發地雷六具獲有佳果敵軍轟發地雷一具無所損傷昨日天家　見戰事英軍無一受損（九日） 
　　彼得格勒電俄軍在伏爾希尼亞所獲之勝利今仍在發展中敵軍因該處爲戰事活動地點關係甚重故在斯蒂爾河與伊克伐河兩岸固防以守極難攻克然俄軍竟能突起擊破奥軍陣線佔據魯克魯克爲控制奥軍左翼德軍右翼諸路之重要交點也 
　　彼得格勒電俄軍在魯克獲勝之公報尙有一段曰我軍續攻巳破之陳線德軍圖阻無效泊里貝特河北面澤地之德兵亦有抵陣者俘虜中雜有德兵若干各處　兵雖奮力抵禦而俄軍在泊里特河至羅馬尼亞邊界全陣線之攻勢仍進行無阻俄馬隊常乘機衝鋒俄軍奪獲斯蒂爾河之羅桀斯希橋端砲臺俘奥德兵二千五百名得戰利品甚夥俄軍越過斯特里巴河進抵洛太波土克河米庫林將軍受傷甚重德軍要斯摩岡及克里伏境取攻勢用力雖巨未能進抵俄軍陣地（九日） 
　　羅馬電今日意公報云康穆尼高原惡戰如故星期三日康波穆洛東西意軍陣線附近兩軍鏖戰至夜方已敵兵進攻者多被殺意軍一中隊陣前觅見敵兵死屍二百零三具昨日奥軍會合援兵於砲轟後一再進攻意軍以槍刺迎擊屢敗敵軍薄暮意軍爲暫避敵軍不息之砲火起見撤回四百碼據守新陣地他處敵軍來攻皆被逐退（九日） 
　　羅馬電奥潛艇兩艘在亞德里海攻擊由魚雷艇護送之意運兵船三艘　沉一艘　　之兵溺斃約及半數（十日） 
　　巴黎電精練之安南來　槍兵三千人頃抵法京大受歡迎擬於夏間開往戰地尙　有一批巳抵　特加斯加不日亦可在法境登岸法政府且招用安南工人若干助製軍火（十日） 
　　倫敦電基爾傳來消息謂臣特倫海戰中德國潛艇共失五艘（十日） 
　　雅典電希臘首相　在　會宣告解除十二班兵士動員令之事並謂政府行此舉動出於己意（九日） 
　　蕯洛尼加電協約國聲明　限制商務並未堵斷希臘之交通沿海商業漁業仍可照常經營（十日） 
　　倫敦電荷蘭政府正式宣言謂荷蘭軍隊如遇必要時即可作戰此言是否意在警告抑另有他意　足引人猜測宣言中言及荷蘭在戰局中存儲各種戰器極爲祥細（九日） 
　　倫敦電格拉斯哥運船工人大會通過决議案要求規定法律禁止英船任意增用華人與其他亞人 
　　威　頓電紐絲綸下院强迫軍役案三讀通過贊成者四十四票反對者四票（十日）　　芝加哥電共和黨今日開會時新墨西哥議院議員福爾氏提議舉羅斯佛爲候選總統謂羅爲美國之佛人會場中歐歡呼叱斥之聲相混雜旋有人建議舉羅特及許士者衆聞許士之名歡呼二十分鐘之久（九日） 
　　芝加哥電共和黨大會第一次投票結果如下許士二三票韋克斯一０五票羅特一０三票克明士八二票白登七七票斐爾班克斯七四票羅斯佛六五票又第二次投票結果如下許士三二八票羅特九八票斐爾班克斯八八票克明士八五票羅斯佛八一票韋克斯七九票白登七六票希爾芒六五票（九日） 
　　芝加哥電美國候選總統共和黨舉許士氏進　黨舉羅斯佛氏（九日） 
　　芝加哥電羅斯佛表示擬贊助許士之意（十日） 
　　芝加哥電美國候選副總統共和黨舉斐爾班爾斯氏進步黨舉巴克爾氏（十日） 
[公電]  
　　江西旅滬議員致北京電北京黎大總統鈞鑒天佑中　元兇自斃我公繼任薄海歡騰惟受袁逆遺令根據胚胎帝　之僞約法繼任顯與民國臨時約法背馳深恐帝黨餘氛届中要挾肆行鹿馬破壞國憲應請速頒明令取消僞約法一面召集國會組織內閣誅鋤逆黨以安人心而固邦本大局幸甚贛省議會議員歐陽莘巢廣源魏調元鍾士林吳鴻鈞羅七傑蕭炳章王鎭寰鄧惟賢林中桂陳鍾傑等叩眞 
　　又致肇慶電　慶軍務院鈞鑒天相吾民袁逆自　全國人心爲之一快惟元惡雖死餘孽未殘瞻顧前途　憂未巳黎大總統現雖繼任仍在逆黨勢力範圍之中一切弛張多不自由乞速統兵北上護衛黎公執行職權以奠邦基贛省議會議員歐陽莘巢廣源魏調元鍾士林吳鴻鈞羅士傑蕭炳章王鎭寰鄧惟賢林中桂陳鍾傑等叩眞 
　　袁瑛來電各報館曁駐滬兩院議員公鑒瑛以反對帝制觸怒袁氏被禁數月屢瀨於死今袁氏殂落黎公依約法繼任總統南北爭端無形消滅瑛亦沐此餘蔭出獄自由撫今追昔　　滄桑顧念時艱大局急宜統一敬布愛國諸公同心協力一致進行務絶帝派根株建設良善政府民國前途幸甚袁瑛叩灰 
　　李素致黎大總統電北京黎大總統鑒袁死公斷任普天忭舞民國元年公布約院爲國家根本法袁爲便私圖擅行變更國民决不承認望明令恢復用奠國基倘袁黨倡用私改約法即是破壞國本應以謀叛論李素尤 
　　又致段芝泉電北京段芝泉先生鑒袁死黎繼公總理政務萬衆仰賴民國元年公布約法爲國家根本法袁所變更國民决不承認望力　羣言請黎公明令恢復以息兵爭國家幸甚李素尤 
 
 

Page 3

 
 
　　雲南北伐隊致北京電北京黎大總統段芝泉先生鈞鑒元凶殞命逆黨仍存北望　雲欣懼交集乞速召集國會恢復約法一干逆黨務縶付廷尉聽候裁判倘分等仍爲羣小所持璧等卽率燕北健兒入術京師藉資鎭攝謹先電聞率部待命雲南北伐隊總司令張　北方民軍代表吳非于邦　楊俊民等叩蒸 
　　又致肇慶電肇慶軍務院岑都司令曁諸公鑒袁逆雖死逆黨仍存近聞僞閣員力持袁氏僞約法種種謬說眞堪痛恨黎公雖已就任而主權不屬亦無如何尙祈堅持到底恢復舊約法以固國基倘有反抗仍望整師北伐悉予誅除爲正本淸源之計壁　謹率燕趙健兒爲公前驅除電逹黎段兩公外合電聞雲南北伐隊總司令張璧北方民軍駐滬代表吳非楊俊民等蒸 
　　浙江參議會致北京電北京黎大總統鑒明公就任薄海歡騰從此擁護約法再造共和救斯民於水火之中奠邦基於磐石之固惟我大總統實攸賴　謹代表全浙人民虔伸頌禱浙江參議會議長張翅副議長陳時夏曁全體議員叩虞 
　　顧忠琛致北京電北京黎大總統段芝泉先生鈞鑒黎公就職薄海同欽南北爭點業已消滅而猜疑未泯者以新猷尙未發表耳帝制首禍宜速嚴懲民國二年以來一切虐政宜明令剗除與民更始並召集立法機關大事悉予取决示天下以無私內外自能以誠相見國家存亡在此一舉前車未遠來軫方遒一得之愚乞賜省察顧忠琛叩 
　　趙端致北京電北京黎大總統鑒公依法繼位都無異言誅禍首詒度等十餘人復國　遵約法公能實行即長治之基否則人心不平國難未已乞早决示衆免滋羣疑夙叨敎益用敢直陳議員趙端叩　 
　　浙江國會議員致北京電北京黎大總統鑒天祚中國公依大總統選舉法第五條繼任就職薄海同慶惟袁氏禍國實由擅改約法以僞亂眞爲僭制妄作之漸今宜以明令廢除僞制規復民國元年臨時約法誓守勿渝以固國本臨電毋任盼切浙江國會議員王正廷般汝驪許榮張浩張烈張傳保周珏盧鍾嶽蔣著卿虞廷愷陳敬第杜士珍杜師業兪鳳韶金兆棪童抗時同叩眞 
　　東三省旅滬公民通電奉天張將軍吉林孟將軍黑龍江畢將軍鑒袁氏不戢自斃黎公依法繼　凡我國民皆宜割除私見協持大局公等恃權壓民物議騰憤爲今之計亟宜與民更始監視宗社大開黨禁恢復自治表示尊重民意扶衛民國之誠意則公等所賜豈第東省人民之福若猶徘徊歧途不圖自返言假保維持行同豺虎則近遺桑梓士崩之實遠啓國家分裂之禍同人等爲桑梓計爲大局計不忍坐視壁上放棄責任也唯公等其裁之東省旅滬公民王韶謀梁仁仙楊　父田雨公盛世才劉澤時黃瓊劉亞民于英棠王賡　劉春口單天鵬等三百二十四人同眞 
　　李述膺等致陳樹藩電西安陳伯生先生鑒閱陽電不騰駭憤陜西獨立原爲擁護國法討伐叛逆袁氏雖死逆黨把持政局陰肆奸謀段內閣　電協商均望南方仗義應援大局方可早定執事此舉徒增統一之困難名爲助段實則阨之黎公繼任據大總統選舉法第五條乃京令援用新約法除逆黨外南北一致否認非舊約法復活萬難融洽且大局善後關係至重執事不與獨立各省事前協商逕行取消獨立非第自墮秦人名譽實啓全國禍機又陽電認袁爲共戴之尊不祧之祖似此推崇倪張所無起義興師何以自解執事一人榮辱僕等本無建言之責然念全秦治安南北大局幾破陽電誤盡敢貢忠言惟執事實利圖之李述膺楊銘源趙世鈺馬驤張熾章王鴻賓康炳動范樵焦易堂等眞 
　　山東　國軍致唐少川電唐少川先生鑒本軍政府特派于庭樟張魯泉爲本軍政府駐滬代表所有外交一切事項祈即與該二君接洽爲盼山東護國軍都督吳大洲叩　 
要聞一 
[黃陂就任後之中國前途]  
　　官場將歸樸質　　財政終須自立 
　　九日英文京報云黎元洪依據約法正式就總統之位京師與各省皆表示歡迎新總統寬洪仁厚生平純潔無疵可議一九一一至一九一二年間坐鎭武漢漢口外人知之甚深其誠篤樸質久爲外人所崇拜此即將來中央政府與各國代表　敦友睦之佳兆也黎公在武昌時素持開明主義今在北京亦或莫不然從此一切阳礙進步之舉動各種爭執必消滅於無形矣新總統素以儉樸著稱將來官場惡習所有繁文縟節必予删除昔美國總統查佛遜（一八０一至一八０九）崇尙儉德恒躬自裝配馬車親御之至議院誦讀宣言書終其任官場繁華奢靡之習爲之一變故吾人敢信此後中國必將蕩　其汚染吾人更信外交團法美兩民主國之代表當憶及覲見民國前總統時習用之虛儀不獨不能適用且將嚴加禁止北京從此必採用巴黎與華盛頓官場樸質之儀節矣現全國代表尙未集於京師一切仍爲臨時之組織此時而論政府中重要地位之更動未免過早惟有一事甚危急已迫於眉睫吾人有不能不即加之意者即財政是也梁士詒於暗中操縱全國之財政禍國殃民今日應卽將其權力剥奪不容一日緩此今日惟一之急務當爲人所共知矣梁氏不過稅務處督辦與交通銀行督辦耳前總統以政治上之原因使得自由管理國家財政遂致全　紊亂目下非得有能力之人組織一委員會則莫由淸理更應將梁氏扣留京師所有現銀如何浪費罄盡使人民窮困至於此極皆應由梁氏負責供認梁氏前數月來破壞財政之行爲吾人考諸歴史竟人其匹昔蘇格蘭財政家羅約翰氏於一七一五年當俄連斯公爵攝政時赴巴黎實行其財政計畫竟貽大禍歐洲引以爲戒者垂二百年羅約翰氏得國家最有力者之護庇濫發紙幣層出不窮其不法授受均以現銀四分一搭紙幣四分三　近日北京之財政可謂無獨有偶羅氏所設之國家銀行名爲皇家銀行紙幣由法王擔保與中國之交通銀行無異交通銀行出宵小之伎倆如將兌換所設於僻遠之區使人民步行不能逹此蓋官僚派之下愚舉動將與史册並傳矣財政委員會僅就表面考察即足知今日之紊亂其弊最深之點即中國有國家銀行二互相竸爭交通銀行以政治之原因竟得侵入中銀行之範圍中國銀行實代理國家財政者也而交通天津分行竟得徴收國稅此種特權宜即予廢除使中國銀行得爲經理國家財政之唯一機關發行紙幣問題應由正直無私之委員會嚴加稽核該委員會宜即請北京有能力之外國銀行家協助（北京現有外國銀行十所）則從前昧於銀行要義所召之禍可設法補救矣今日已無虞外人干預財政之患自一九一三年以來世人巳由經驗而增其智識且歐戰發生各國負債至巨如舊日以財政借欵爲營業之人當不復見於今日中國在財政上無論如何終必須自立勿賴他人之協助中國當自知將來國家小部之財政必須自理也届時者新政府審愼考察之後極　撙節限制紙幣之發行掃除政府中一切無實驗之空論則國家必得久亨太平矣 
[張倪等自任維持大局要電]  
　　七日黎大總統任視事後即接江蘇馮國璋齊耀琳山東張懷芝蔡儒楷山西閻錫山等來電致賀並力贊助維持大局續得張作霖倪嗣冲張勳等來電均以維持大局自任電文照錄如下 
　　盛京張作霖魚電急北京徐菊老段總理王總長鈞鑒賡密魚電敬悉正深警駭復奉國務院魚電內開袁大總統於本月六日己正困病薨逝業奉遺令依約法第二十九條宣告以副總統黎元洪代行中華民國大總統之職權等困恭閱之下驚痛何極時局阽危千鈞一髮昊天不弔喪我元首薄海人民同深哀痛副總統黎公依約法就職復有諸公協謀匡濟力挽狂瀾呼吸存亡老成攸賴作霖戰領軍民責無旁貸謹當督飭地方文武官吏竭力維持秩序以保公安敬電以聞張作霖魚印 
　　盛京張作霖馮德麟陽電云急大總統鈞鑒承准國務院語電開本月七日黎副總統依法接任中華民國大總統職權等因恭讀之下忭頌莫名伏維我大總統宏德碩望中外同欽遺大投艱匪異人任慰蒼生饑渴之望作邦家無疆之休禹域光榮實利賴之謹率奉省軍民恭祝我大總統萬歲我中華民國萬歲張作霖馮德麟陽印 
　　漢口倪嗣冲陽電云萬急北京徐相國段國務卿王總長均鑒魚電敬悉我大總統爲國五年艱苦備嘗卒以憂鬱成疾　舍軍民而長逝昊天不弔哀慟何極凡我同袍敢不竭盡心力以竟我大總統保衛國家之至意但獨立各省原爲政敵國軍應各退歸原地免致再生衝突務懇公等急電各省共保治安而維大局臨電昏迷母任企盼倪嗣冲叩陽 
　　徐州張勳魚電云萬急北京徐相段國務卿王參謀長同鑒魚電驚悉當此時機危迫設或一旦事出非常京師根本重地允宜加意維持諸公負國重望必能計出萬全勳統兵在外對於所部地主自當盡力防維以副鈞囑魚又庚電云黎大總統鈞鑒恭　虞電欣諗我大總統上根約下順輿情力任其難爰正厥位當海水羣飛之日覩星雲復旦之庥作善降之百祥行仁政猶倒懸之解惟民歸於一德慰國人如望歲之心從茲經緯萬端權輿庶政兵氣銷爲日月國基固於苞桑寰海喁喁吉祥止止謹率定武軍全體曁皖省軍人同伸歡極用表悃忱張勳叩庚印 
[組織財政委員會之人物]  
　　九日英文京報云新政府刻注意者爲金融問題記者之意以爲此項問題必須以有外國學識者應付之如黎總統與段國務卿之見解不能及此則絕無適當解决之法今中國難題之宜採用西法以求解决者多矣其中關係重大與內容錯綜者莫過於新理財學毫無所知之梁士詒所造成之財政紊亂今若再容梁士詒掌握國家財政則爲新政府之大罪不僅大錯已也國家之危局如斯求其禍首僅梁士詒一人若新政府不欲蹈袁政府之覆轍則此贊助袁氏促其失敗之惡人必不可復在北京握政治上之勢力或謂梁士詒爲必要之人物此言與保全中國非袁不可之說同一愚妄荒謬潯非爲中國必要之人物不過爲其個人私計之必要人物耳若再握政治上勢力則始終爲中國良政府之大害茲聞有責任方面刻正討論趕速維持金融之辦法擬組織一政府委員會派精諳英語者三人爲會員俾與北京外國銀行家妥議對付金融時局因停兌令而發生者之善法記者對於此議極表歡迎以爲事之最適宜者無過於組織此項委員會之一舉而新總統利用西學興革政治之政策即可於此見之當新政府肇端之初有此表示將來政策之舉動其關係亦大矣所擬財政委員三人爲蔡廷幹陳錦濤徐恩元蔡與外人周旋才能素著曾侍袁氏惜位卑勢弱未能多所斡旋今若任委員會會長記者知其必能盡職卓著成效有非他人所能比擬者也陳爲留界中極有學業問之人長於經濟學與銀行學就其專門學業而言雖外人亦不能駕而上之辛亥年南京臨時政府成立時陳曾長財政一席徐爲中國少年中之俊才於倫敦英人銀行之事業曾得若干寳踐上之經驗在北京與外人辦理財政事宜政府大得其助刻爲審計院次長三人者熟悉外情行政有故記者爲政府慶得人焉 
[錢崇固等告南北當軸書]  
　　昨日錢崇固等覆布通告南北當軸書一　其文文 
云袁氏旣倒更新伊始建設問題當然召集原有國會由黎大總統提出國務員組織正式內閣建立統一政府巳爲與論所歸寗有　議惟　同等　　時局以爲國會未開內閣未　以前尙有問題關係國命稍一乖違立見紛擾瞻念前途惄　如　不揣冒昧敢貫　蕘　先爲北方當局告一曰當明令恢復舊約法新約法爲袁氏私意製成當然無效二百當改組內閣前此內閣爲袁氏所任命不能適用當由黎大總統依法任命段祺瑞爲署理內閣以爲正式政府之過渡三曰當先行罷黜帝制禍首以待法廷之裁判復次請爲南方當軸告一曰依據法律爲正義之主張以期法治之鞏固二曰將來建設尙多研究願爲保留實力徐圖發展培植新機以求漸　庶　長治之謀勿爲一時之計最後尙有爲雙方告者一曰當各也眞誠語云不誠無物袁氏之敗塗地正坐此弊師其故智寗有幸理爾虞我詐必至國亡當爲大戒二曰當各相退讓立憲國家在有異己苟不優容必生內亂兵連禍結鮮不覆亡若求優容端在各具讓德勿爲逾分之求不作把持之想三曰勿惑於意氣勿徇於私慾意氣生則是非淆亂私慾存則公允以泯兩者俱足亡國滅種史乘所載比比皆是以上數端務望以最大之誠心與最後之覺悟以運用之吾儕國民唯希　基鞏固法治實行初無他求尤願維新之德漸引彌長否則辛亥癸丑乙卯之覆轍相尋國何以堪語云前事不忘後事之師吾南北當軸尙其念之痛切詞伏祈鑒察錢崇固諸翔張東蓀袁希洛陳大猷周承春黃守孚朱叔源陳則民周積芹蔡寅張通 
[項城逝世後之雜聞（北京通信）]  
　　袁臨逝時命令委黎總統代理謂爲根據約法第二十九條案此所謂約法者　乃指新約法苟照舊約法當在第　十二條緣此有金匱石室之問題發現雖未經解决然此問題終必至於打消也 
黎總統己於七號就任乃住舊宅（東城東廠胡同）湖南湯薌銘先有電祝賀並取消獨立各部員亦於七號赴宅晉賀八號　九時黎總統赴公府舉行項城大殮禮實則袁之大殮已於七號下午舉行矣新總統幕府中人多巳四散卽共所聞名之饒漢祥亦分手已久此次需才頗急乃由總統特約湖北知名之士數人如司法部民事司之劉君等到幕以資臂助 
　　都中拱衛軍當局者前巳有戒心將彈藥等逐漸收回自袁逝世後復由段總長下令禁錮非有叚總　吳總監命令不得私出否則即行鎗斃 
　　都人知袁逝世確實消息在六號上午當日恐變生不測人心皇皇是日四點半鐘赴津之車極形擁擠車中重足疊跡至無隙地行李亦倍於平日七號中班慢車仍甚擁擠（平日慢車乘客最稀）後聞拱衛軍禁錮消息人多知當局者自有維持辦法毋庸自擾故於七號四點半車已復平時狀况 
黎總統人仰望其　久矣此次就任人多欣賀聞其大政方針外交團極表滿意鹽稅餘欵從前銀行團不允交出近聞已允交一百萬餘即此可以略見一斑巿面亦較活動非如節前之蕭索各軍隊服命令秩序井然社會上頓覺欣有生氣吾人於此可見黎總統叚總長之能力足幹潛而　餘或　非袁不能維持者當知失言焉 
[陸建章蹤跡不明]  
　　英文楚報五日鄭州通訊云兩日前陸建章之親友三人來晤記者謂與陸建章同出西安皆執有特别護照但甫出西安城陸復被人擁回城內目下果在何處是否無恙無從探悉曾往電局發電 
詢問奈電局不爲拍發特來懇商設法救出陸將軍彼等請記者赴距此千里之西安護陸出境記者不允彼等乃託記者發電致西安友人代問陸將軍下落記者以發電一層可以辦到故同往電局並將覆電之費預付訖今已第三日尙無回電惟陸之兵士被遣散者陸續到此爲數不少昨日火車拖帶兵車三十五輛由此經過前赴開封云 
[南京快信]  
　　馮將軍因聞北京國務會議提出主張帝制者不起訴昨特去電駁議措詞以帝制諸人惑元首禍國害民罪惡萬千若不懲處何以謝天下而服人心語極沉痛 
　　段內閣因某派多方阻撓昨電馮將軍徴求大計 
　　齊使昨接中央電以瘡痍滿目人民生計日窘凡釐稅近於苛細者一律停緩以紓民困 
　　倪軍地漢口者昨已有四營開抵浦口轉乘火　車赴蚌 
　　安武軍昨由蚌埠開來四營由浦口江岸乘輪赴皖 
　　安武軍第七路第一營已營由管帶薛振邦督率全營離寗回皖 
　　張鎭芳前日來徐州晤張勳 
　　建威湖鵬兩艦昨由蕪湖開來下關停泊 
　　駐揚張錦湘旅長昨奉馮將軍電召來省 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[就任後黎大總統之進行]  
　　平民主義黎總統昨日與各國務員會議有某國務員請派警衛隊保衛黎總統力主輕騎減從决不以專爲自己警衛森嚴爲事議畢旋着輕便衣服乘車帶侍從二三名往訪淸室總長世續於私宅快談甚久復往見段國務卿暢叙移時始歸往來街巷間儼若尋常逹官身分决不以大總統之尊嚴舊習爲然如黎黃陂者洵純取平民主羲之人也惟聞政府中人以黎總統邸宅恐不敷辦公擬請遷至陸軍部（即民國元年之總統府舊址）俟三海退讓後再行移入　巳請黎總統指示矣 
　　赴府祭奠昨日午前十時爲文武各官致祭項城之期新任黎總統亦前往弔祭以伸哀照沿途軍警棋布星羅防護最爲重愼道旁觀者如堵大有歡呼之槪黎公着大禮服躬赴懷仁堂袁公靈前上祭恭行三鞠躬禮當是時黎公感極落淚府內諸員咸著喪服肅然侍立兩旁九點半鐘黎公出府歸東廠胡同邸宅其府內各機關人員一律依時至懷仁堂行禮至府外各機關官吏則遵照通告時間（下午二時）紛紛前往行禮 
　　時局解决南北議和問題爲南京會議所阻碍一時停止進行而該會議旋亦風流雲散幷無何等之結果　而忽有袁項城之凶耗天下震動議和一節亦暫不暇顧茲者黎黃陂業巳繼任大總統一席中央政界氣象一新南方革軍亦表示非常贊同而黃陂頗深憂國事艱難大有迅速解决時局之意擬不久設法以謀議和進行然後確定一切政策目下中央政府叢脞廢弛各部總長地位頗不鞏固或一人兼署兩部或先行提出辭表淡漠部務甚至微服出京畏禍心切其於庶政進行實有至大之妨害實無責任內閣之眞相聞黎總統頗有意一新國政且以此項政府無何等之勢力而關於議和則有多少窒碍故俟項城喪事略定後改造政府網羅人才以資時局之解决也 
　　表示誠意袁項城在任時以南北和議無成决定武力從事當五月杪時已將實行强迫徴兵案提交內閣核議以備定期實行現聞黎總統因南北和局不日解决確無再用武力之必要昨巳面諭叚國務卿速將原案撤消藉資表示中央對待南軍和平表决國事之誠意 
　　救濟金融黎總統就職後首以救濟北京巿面維持金融爲至急務聞段國務卿率諭後現巳籌有現欵二千數百萬元之鉅擬撥充中交兩銀行先行兌現京師金融當可望有轉機先是都中商民初聞袁項城逝世頗露有恐惶之狀及見黎公就任又見政府當局維持秩序井井有條均以爲禍根已去從此太平白叟黃　皆欣欣然有喜色見面時莫不彼此相慶故日來巿面大見活動紙幣一元巳可兌現銅元一百二十餘枚（按端節前後巳落至八九十）枚糧價亦均低落此誠可喜之好現象也又聞黎總統昨日特召梁士詒氏至東廠邸宅晤談至於所談內容如何現未確悉或云於財政問題亦有關係然則外間所傳梁氏已被監視云云固尙未能徴實也 
[黎總統就任時之湖北觀]  
　　袁世凱死後由黎總統繼任職務此項電信六日夜半鄂省軍民兩署於接到袁氏死耗時應並得悉乃當夜江漢關監督及漢口警察廳分函漢口楚報中西日報兩英文報館及各華文報館謂袁死不確請勿登載迨次日暄傳袁死確實而軍民各機關仍不宣布嗣因英文各報已刋黎任號外兩署始發表黃陂接任京師安謐之電音袁氏之告令及各報之專電均延至七日夜始行送逹云聞倪嗣冲前並未往湘於一日到鄂後又折回京師茲袁死應可取消湖南之行現於七日由京來鄂大約須回皖矣鄂中人士聞黎就任皆欣然色喜漢上各團體均懸燈結彩舉行慶賀返觀官廳則尙無舉動軍民兩署與北京南京徐州之通電此兩日至爲紛繁漢日租界中之黨人日來亦大活動以爲南北戰　未必遽以袁一死而了之也　黃克强於七日晚偕同數十人由漢口全包固陵輪船往長沙 
　　鄂湘商務向有密切關係湘省獨立之初曾由都督飭長岳兩關出示封關禁止穀米糧食出境即湘產土貨亦一律不准運鄂旋因商界以出口土產非吸收現金即交換貨物長此封存本省旣無銷路金融與稅捐均受其困故請求當道准予土貨出口特别保護惟穀米則以六月一日以前已經報關納稅者爲限故邇日武漢仍有湖南米船開到而其餘裝載茶布棉油竹木紙張　炭漆蔴豆餅各貨者亦仍舊通行惟行抵鄂境逐段檢查頗形繁瑣至漢口運往湘中貨物則因謡傳湘省將開大戰皆停運輸祗洋商輪船與掛號帆船仍在運貨入湘其運費已大加增各華商小輪亦擬請保兵險仍前行駛惟自接黎總統就任信商民咸謂時局將定湘鄂當可免生意見商務亦可希望復活不致如前之困難云 
　　日前省城有巴東縣城被土匪攻破之耗茲悉並非土匪係紥該縣由小派往之警備隊譁變該隊名第五營分爲十三四五三哨散駐城鄕上月二十六日駐於距城三十里官渡口之第十四哨首起譁變將本地紳商搶刦後繼搶萬戶沱商民該處有川鹽局及柏木船數艘均被劫旋入縣城駐城之第十三哨亦與連合縣署所自練警隊不能抵禦被其勒繳槍遂任其所爲放囚刦物攪擾一日夜地方損失數萬縣署祗損數千搶畢將金銀珠玉綢軟各項分派而逃大半搭船至宜昌預備回籍計共二百餘人惟駐紥野山關之第十五哨未變因該哨兵丁非江北籍素不查相合故也現知事劉家怡已由野山關回城矣 
　　曹錕之軍昨巳有兩營開往下游聞本欲退回宜昌今移調何處尙無從探悉李長泰之軍聞係有半數退出蜀境餘均歸附云 
[項城逝世前之聯軍北伐聲]  
　　滇軍李總司令出兵程途巳由西林與龍督商定由肇慶先抵三水河口轉向北江於淸遠潖江口車站乘坐火車直抵韶關取道攻贛惟自三水至潖江口河道淺狹所有西江船艦礙難前進聞經粤海道楊覲東咨會江防司令部派定二三等淺水巡艦三十艘開泊河口以備拖載兵士之用另派員赴河口會同三水縣知事僱定北江大船八十號備裝載　馬及　重之用一俟李軍到齊三水即行換船北上又聞在省僱用蠻船六十號現已將僱定之二十號先駛往三水聽候　用 
　　昨龍督飛飭南韶連鎭守使朱福全云現准李總司令電稱定期統師出發由潖江附車往韶該軍深明紀律所到之處秋毫無犯誠恐韶關人民或生疑　應　出示曉諭幷通飭沿途軍警屆時互相接洽勿得誤會而生衝突特此飭知仰即遵照 
　　李烈鈞統師入贛現定本月四號由肇抜隊出發昨已將日期飛電龍督知照現龍巳飭江防司令李福林潘斯鎧等督軍調艦馳赴三水預備送師又派陳鼎光隨往爲慰勞代表 
　　滇桂聯軍日內即將也發龍督特飭令馬存發迅將軍用物品籌備督率所部尅日開往南雄聽候會師共　　伐馬奉令後即督帶全軍會同李總司令起行現巳將軍機輜重檢點齊備擬於三號即附車馳往三水 
　　滇桂粤會師攻贛其進行方略彼此早經商定昨岑都司令又由肇派北伐軍獨立團旅長程子楷來省入謁龍督大約係商辦會師機密俾歸專一龍督覆肇慶岑都司令電云三十電悉大軍雲集韶州　卽　派委員迅速如數購買米食陸續運送韶關以濟軍食不誤特先電覆濟光叩卅一印 
　　李烈鈞定期出發其路線由滬江附車往韶龍督以軍人搭車例給半價特飭製就半價車票數萬張解送往肇以備滇桂各軍附車之用昨併飭知粤路公司遵照 
　　龍督前按岑都司令來電囑令籌備大宗軍械派員解肇頃巳備文轉飭石井兵工廠速將機關鎗四十枝七生半砲十尊七九步鎗一千桿尅日解府以便轉解都司令部查收 
　　龍督因迭據南韶連鎭守使朱福全祥報北軍屯集南安請予加撥軍隊防範當即轉電都司令催促李軍長尅日出發昨幷飛飭原紥新街營長蔡炳寰督軍一營開赴韶關駐防 
　　龍以護國各軍業巳一律編定頃又擬以福軍且部改編第六軍即以李福林爲第六軍總司令昨李入謁時面奉　知日間即可發表 
　　各路民軍遵照配齊鎗枝子彈者現計巳有六十四營一律改爲廣東護國北伐軍仍飭令各在原段屯紥所有該處商民治安由該管首領督責認眞保護聽候都司令派員點　 
　　兩廣都令部獨立團前派出委員二十餘人分赴廣西各處募兵九運編爲都司令部衛隊去月二十八日已由平樂地方招募二百餘人抵肇是日下午四時登岸進城到該團呈册點名後隨給號衣發往舊萬壽宮駐紥 
　　都司令部通告云雲南唐撫軍長貴陽劉都督廣西行營陸都督南　陳護督廣東龍都督浙江呂都督四川陳都督行營蔡總司令松坎戴總司令永州望總司令衡州林總司令　　長靜州程總司令公鑒兩廣都司令所轄軍隊除新編陸軍第一師師長委任莫擎宇第一混成旅旅長委任程子楷外其新編第二軍總司令委莫榮新充任兼新編第三師師長第四軍總司令委李耀漢充任仍兼肇陽難鎭守使廣東第二師師長第五軍總司令委譚浩明充任仍兼廣西第二師師長第六軍總司令委林虎充任兼新編第四師師長廣東龍都督撥派之兵　編制完備司令官再行委任又新編陸軍第五師長委張習充任特聞春煊卅印 
　　劉永福致肇慶岑都司令梁都總參謀電略云以位讓賢古今通義侮弄神器天下難容茲幸公等反斾鄕邦匡扶祖國剗除　　　　 
專制恢復共和兵戎所指薄海同欽永福老邁尙切同仇負弩先驅孱軀所願謹　悃忱幷申賀敬劉永福　　　　　　　　　　　　　　　　　 
叩　印 
[兩粤軍官之誓師四義]  
自知戰問題久懸未决以來用武力解决之觀念從未盡去於北京當局之心意徴項城逝世恐至今仍亟亟爲籌戰之進行也兩粤各領袖　及於此曾於一號通電滇黔川湘浙各獨立省詳述兩粤軍官所誓守之四主義以表其决絕之態度其文云雲南唐撫軍長貴陽劉督杭州呂都督成都陳都督長沙湯都督四川行營蔡軍總司令自流井羅總司令松坎戴總司令永州望林兩總司令靖縣程總司令鑒義軍之起戰在討袁袁苟朝去兵即夕解故法之可以去袁者激急平和兩俱用之凡義軍之不得巳與不爲巳甚之苦衷當爲仁人君子所共諒乃袁氏陽託自退陰緩吾兵詐僞無端狡獪百出四川和約反覆無成南京會議咆哮更甚是故成都發憤而獨立長沙慷慨以興師一髮危機幸而得免若復隳進取之大計慕調和之美名則賊智百端　皆陷阱若諸公手復之共和終　於袁氏死灰之下近思死士遠念將來情何以堪罪且莫　煊等無似　　師干衆　十萬城連數百人皆飲血士盡枕戈志本顧爲前驅力亦足當後盾時不可失兵不可老賊不可不殺法不可不護竊立四義以之誓師一我軍爲討袁而起袁不退位絕無調停可言二袁氏退位我軍務院恭承繼任之黎大總統正式就職三非至袁氏退位黎大總統正式就職時决不停止軍事進行四擁護約法保障國會俟前參衆兩院議員依法集會時國家大計交其解决凡此四者爲我兩粤全體軍士之所恪遵計惟本此而行不敢反顏凛蝥手切腕之訓恥後時　决之議斬斷葛藤與賊相　凡我同澤願鑒斯忱岑春煊陸榮廷龍濟光陳炳焜李根源譚浩明莫榮新李耀漢段爾源林虎鄭開文李嘉品李文運莫擎宇隆世儲馮相榮車駕龍陸裕光馬濟程子楷李華秋翟汪魏邦平林俊廷沈鴻英張習朱福黃志桓馬如珍伍敦仁金鎔鄧文輝申葆藩賁克昭陳坤培等叩東印 
[川省獨立後之組織（成都通信）]  
　　川省宣布獨立情形巳詳紀前報　當日陳都督就職之宣言有云袁世凱背棄誓盟偕倡帝　一念之私禍及全國宦不忍大局之糜爛與軍民之痛苦特於本日宣布獨立自今以往誓與我各界人士積極以保障共和維持秩序幷力謀政治上之刷新一俟大局平　　　　　　　　 
定即當解除責任退歸田里不復與聞時事皇天后士實鑒上必幷通電本省各鎭守使各師旅團營長各道尹各縣知事徴收局長統捐局長謂所有本省文武官署曁各局所現時在職人員一律照常供職不准擅離責守各該地方如有外人居住傳敎或遊歷者一併責成妥爲保護不得稍有疏虞云云此爲獨立之情形也 
　　獨立宣布之後一日陳都督招集紳商學界入署會議到者爲羅湘曾鑑徐炯駱成驤顏楷尹昌齡陳鍾信周翔陸愼言劉成榮宋育仁周祖佑白秉虞方旭鄒憲章樊起鴻等駱到甚早先與陳督晤謂現旣要宣布與袁斷絕關係事事當開誠布公尤須廣徴民意惟議合目前一時不能召集應須先組參事會以爲補助機關陳督深以爲然及衆齊集後即提出組織參事會衆贊杨即公推駱起草陳督幷屬推定參議數人公同酌開名戰送交陳督不日即將發表當日在座十餘多有不願擔任者但聞除方鄒二公外陳都督早經認定矣此外由陳特别選定者爲陳子文陳邦　黃樹滋鄧文瑗王彭年陳劍民六人由衆酌定者爲孫兆　徐孝剛熊兆渭張浩祥雷　饒應銘陳崇基閻寳成劉光烈曾學仁沈宗元劉聲元程德荃魏以讚諸人此會爲行政補助機關之一關係行政各事務極爲重要甚早日成立也 
　　省城未獨立前軍警議决各認定區域擔任鎭　自獨立前一夜起各街均有軍警實行戒備近數日來均如是辦理其實並無何等事故不　格外愼重而巳 
民政廳之組織一如舊日之政務廳不甚變更修廳長定二十五號（即本日）視事近兩日中各科皆無事可辦高等審檢　亦暫仍舊中國銀行行長唐瑞桐决意辭去聞唐係黔人不日即將族里新任財政廳長鄒憲章剥巳允就職定於本日午　視事聞鄒意去歲出山原爲籌收　票而來財政方面頗多障碍近來尤爲棘手不擔負財政　任不能竣此全功是以勉允擔任幷聞將來川省財政範圍較前廣大所有中國銀行造幣廠各稅關等均歸其管轄 
[湖南獨立後之湘西消息（常德通信）]  
　　湖南獨立消息　　巳久至五月二十八號湯始以都督名　電告各屬與袁政府脫離關係附以禁令九條駐常軍隊曁各機關奉到獨立電後因外間謡言紛起故約同地方紳商連日赴湘西宣慰使署曁留守司令部會議維持巿面辦法駐常陸軍留守司令官係第二十師八十團團長陳寳龍初意不表贊成謂業已發急電至北京及第一路正副兩司令處請示意見（按正司令第六師師長周文炳駐辰　副司令第二十師師長范國璋駐沅陵）繼而北京未有覆電周范兩司令則電覆以對於獨立不加干涉仍遵前令退兵於是陳對地方之要求亦只含湖出之惟稱盡責保護以維治安而巳 
　　次日各機關又接范司令來電聲言即日退兵南下而地方人民聞之愈見驚惶蓋恐一般北兵處此時勢或有自由行動之舉則人民之遭蹂躪又匪淺鮮以是紳商等自朝及夕羣聚而議除一面由商會會同縣知事妥籌接待軍隊外並巳舉定代表廖笏棠梅植根余笠雲王棫林等晉省謁湯都督商懇保全常德人民之安寗而常德之所以對於北兵下退惶惶不安者蓋因日前中央指令駐湘軍隊之餉以後着由湖南自籌五月份餉今猶未發現旣宣布獨立北兵未能完全歸附其餉無從取給當此紛擾之際倘又缺餉難保不行刦掠代表之晋謁都督此其第一借箸也又聞桂兵現已分駐於臨資口以截北兵此亦須調處免開戰端之一事辰州兵退來常即在近二三日內也 
　　武陵道尹余　於湖南獨立之前二日即聲稱請假乘輪赴漢爲避禍之計道尹去後巿面即多謡傳大有驚惶之狀署知事曾寳豫才具本不關展當此局面甚覺坐立不安多謂其將步　尹後　故紳商等頗注意其行動也惟頃間各界疊商留守陳司令請其順從湯督之令宣佈獨立以維治安聞已首肯幷擬定佈告用陳司令曁熊宣慰使余道尹二人名義發表其事當在目前也 
　　洪江一帶北兵退出後仍歸黔軍佔領其餘邊縣則又多被冒充義勇軍之土匪佔去如永順一帶刻下土匪猖獗肆行無忌人民深以爲苦 
　　近據西路消息湘西鎭守使田應詔比省較早數日獨立稱爲湘西護團軍總司令而其間又另舉張孝濟爲湖南都督巳出兵扼於辰州辰谿之間以故周范兩軍不能相應月前二十五六日雙方曾經交綏蓋田等之行動意欲藉此退兵之際勒令北兵繳械故近辰州之兵雖將退常而辰谿之兵被鳳凰堵塞必又另一行動現在此間紳商方擬調停之法熊希齡亦有電來勸解能否解决未定而一般人民之　　於後者以權勢並起恐將來又或都督相爭也 
[安慶通信] 　 
　　安武將軍倪丹忱氏當袁總統未逝世以前凡百行政皆惟中央之命是聽現袁旣逝世而倪亦現一無 
 
 

Page 7

 
 
所措手熊度日前過皖　有緊要政務亦未遑登陸籌畫日昨國務院通電先　　慶賀次下旗誌哀安省對於此項禮制旣未一致舉行其飭所部舉喪者（係左手束黑紗條）僅一水上警廳也 
　　袁逝世後安省一般輿論僉以南北戰爭可自此無形打消　昨晚得蚌埠電信知有人力主復辟署名者爲某將軍某將軍云云此信一傳而人心又爲之一憂矣 
　　省城於本月五日晚間十一時模範監獄越獄案發生後計共逃亡二十八人先後捕拿十四人（業巳槍斃）嚴訊時據有人供出係受東警署某某巡長巡士探事等運動以便圖謀獨立迨事後警廳往查果在某巡長巡士室獲藏炸藥等項比時拿獲八人此外查出民間勾串一氣者亦先後拿獲二十四人解至執法處訊問正待處决適得袁死耗此項被拿諸人忽由道尹諭令保釋矣 
　　安省軍向本無多此次倪將軍因出防要地曾先後將舊有軍隊調候驅遣現大局變更倪復率隊回蚌埠防地所謂大軍雲集矣至省城所餘之兵則皆係新招未經訓練者（即第八路三五兩營）故地方人士引以爲憂 
[蕪湖快信]  
　　蕪湖自得黎大總統就職信闔埠商民歡欣地方安謐 
　　項城病故後蕪糊各官署於八日始接到官電當日午後起一律懸掛半旗並聞各機關長定於十日　　　　　　　　 
在湖南會館舉喪九日接到定武將軍庚電轉到國務院虞電喪事禮節八條飭令遵照 
　　　倪巡按偕同參謀李鳳山秘書李曉　第一路統領馬聯甲及七公子幼丹由鄂乘利濟艦於八日上午九時過蕪回蚌埠 
　　安武軍第七路帮統薛振邦率該路　一營全隊由寗用安豐艦拖帶民船於八日夜到蕪　已登岸駐棗樹園大營 
　　駐蕪安武軍第六路第一營將改爲皖南巡緝隊日內即可起程 
　　張將軍刻派專員徐月莊由大通赴徽州調查婺源獨立事 
　　安武軍第六路統領張漢英刻由蕪湖移駐廣德 
地方通信 
[松江]  
　　學生給假一天數日以前松學界見皖省提敎育欵作戰費頗爲慄慄今以爲學務根基不致摇動相顧色喜昨日縣立高小等各學校遵照省令給假一天以哀項城惟省有之中學堂未奉公牘仍照常上課 
　　官紳隨軍界望祭昨日李知事率同各機關在職人員賢地方紳董至西外司令部隨同軍界官長登禮堂就項城影像前行禮官紳一體臂纏黑紗需一星期竣事 
　　貨車明日通行浙江獨立蘇浙火車各至本界而止商家流通貨物大受阻礙現在　巿正盛轉運更不便利滬杭車現徇各界之請定陽歷六月十一號先開貨車聞一星期內客車亦可照常駛行 
[無錫]  
　　救火會　定代表來滬上海救水聯合會定期六月十日在滬開會集　改良賽龍事宜無錫救水聯合會　備處接　　會通知書後即開會公推東北一　救火會幹事徐候季北　救火會幹事吳宇淸爲赴滬代表與議並由籌備處提出　　　由徐吳二幹　携交巳於前日乘特别車赴滬矣 
　　龍船浜發現鎗枝南門外塔　下龍船浜地處荒野人跡　少前日有人行經該處忽見浮暦棺旁有棄有步鎗兩支即往訴該　董事因事關軍火隨赴縣警察所報告巳由所中電飭警察第二分所派警將鎗繳所存儲一面派警調查以明來歷云 
　　小學生參觀縣公署省立第三師範附屬小學校近將全體學生編爲義勇隊藉以奮與尙武精神九日下午全體學生均著義勇隊制服肩荷國旗由敎員率領赴縣公署參觀一切王知事特委學務課長錢孫卿及警察所劉警佐等在縣署大堂招待並陪同參觀一周而去 
[常州]  
　　定期補祝黎大總統項城逝世黎總統依法繼任之省電傳至常州時巳在七日晚上未及舉行慶祝茲聞各團體議定本月十二日舉行補祝在雙桂坊公花園商品陳列所內設公祝場各團體職員於是日上午十時齊集公祝場行禮商學各界一體升旗慶祝晚間七時並舉行提燈會各學校於是日均放假一日届時旗翻五色民國萬歲大總統萬歲之聲當必洋洋盈耳也 
　　商况巳有轉機此間商務自國體問題發生後蕭條巳逹極點近自黎大總統繼任人心大慰莫不同聲歡忭故各業交易漸見起色本厰紗每件漲起三四兩白布百疋漲開五角荳餅自二十六元五角增至二十八元五角其餘如乾　新絲莫晃增漲商務上頓現一番好的氣象云 
[鎭江]  
　　寗軍遇境駐寗第七十四混咸旅奉馮將軍飭令開赴宜與駐防由混成支隊隊長買國楨暫行代領於前日下午乘滬寗車開赴常州再由常起程從陸路往宜駐防下午六時許車過鎭地輜重馬砲以及全旅軍士共裝有十餘車云 
　　保護洋員游歷天津美總領事　克君來蘇游歷齊巡按使特通飭各縣知事妥爲保護等因現聞　郡地方各官均奉文遵照矣 
　　鎭郡　巿雜聞鎭郡各　行前日均巳一律開秤盤面各鄕不一東南鄕開盤五十元西鄕則四十五元因貨源不旺早巳逐漸放盤開秤時東南鄕巳開至六十四元函鄕亦開六十元左右昨日聞將放至七十元败外探其原因實由於大眠後桑葉遇貴每擔售至三十元無力者相率抛棄通扯收戚不及五六折且　身佳者絕少而各　行因多有收受絲廠抛盤故不能不放價收解據個中人言謂今歲收價通扯在七十三元內外猶無　虧本云 
[南通]  
　　擴充電燈廠唐閘巿所辦之電燈廠現爲擴充起見擬設分廠於城西城南各處以資便利聞巳聘請田獻臣經理其事不日即行關幕 
　　建築氣象台通紳張　因鑒於屢次風災人民損失甚鉅特捐資建築氣象台一所聞巳勘定南鄕軍山地基寬敞堪稱斯用 
[嘉興]  
　　定期徴收船捐嘉興南湖爲名勝之地湖中又有烟雨樓等爲之點　每届夏令游船　集城區自治會派定專員向各游船徴收船捐作爲修葺之用歷有年所現在夏令巳届自治委員陸　淸特於日前呈准知事援照舊案定於本月十五日起徴收大船每日收洋六角小船每船收洋三角（網船不在此例）巳派定周陳二君爲徴收員並示知各船戶遵照矣 
　　五誌葉巿風潮嘉興北門合盛靑葉行倒閉後由袁知事出票拘傳源豐　園經理張愼之歸案訊辦張抗不到案等情早誌前報茲悉張又於日前禀請免傳奉批示該園夥友金子文即合盛葉行牙戶金喜楝該戶同業保證源豐蓋有源豐戳記是該園　　　地位負保證責任該商　該　經理　　有　　民生計明知　然　閉情節重大　龍不傳还傳　　　准飭拘此理甚明仰即知照所請免　傳訊應毌庸　 
[安慶]  
　　破獲黨人機關續誌本月七號皖　破獲黨人機關數處共獲二十六人即解送安武軍總司令部經承　處高處長研訊等情巳誌前報茲聞此案內有巳革探士某巳供認係受上海某黨首　揮來皖幷與洋二十元探聽省域共有軍隊多少一面秘寗運動軍警一俟成熟首搶軍械局繼奪中交兩銀行等語凡供認相同者十二人內有某區巡長趙某及巳革巡長幷曾充探士者數人其餘十四人內七人尙屬嫌疑餘七人純係無辜昨巳保釋刻聞承審處巳將此案情形禀請軍巡兩署核辦聞倪使有將爲首重要者照辦數人其餘嫌疑者均准保釋云 
　　皖南蠶桑發　皖南各屬素請蠶桑自去歲韓前　按使提倡以來人民更知種養復經當地紳董創辦桑林社開場育蠶今春又有皖南　業分公所設廠十餘處收買　絲聞日前皖南　廠開秤每　獲價四十五六元　色絕白一時育蠶者均紛至巿　携　而來囊銀而去大有江浙之風云 
來函 
[東流三區紳學商界來函]  
　　啓者貴報舊歷四月二十二日地方通信內載安徽東流第三區洋湖鎭馮屛城開堂放票等語查馮君屛城吾東正紳也名望素孚與論尤洽曾被選當選衆議院議員歷充該鎭商警兩董急公好羲排解爲懷久巳口碑在道惟嫉惡如仇胸無宿物致有　之者故陰傷之以洩憤至云該縣有人赴巡轅聯名呈控實屬毫無影響久仰貴報主持公道爰由紳學商界聯名公請迅即更正以全名譽東流三區紳章子靜楊濟安吳逢辰周德玉學歐陽榮章有文章采芹溤敬堂商舒洪源同泰和謝正大曹恒豐和興祥凍子峯同啓 
[蘇常鎭守使署副處來函]  
　　逕啓者昨閱本月七日貴報登載蘇常鎭守使預備交替各節查敝署並無是事亦無辭職等情誠恐以訛傳訛希即登入來函欄內更正以昭核實蘇常鎭守使署副官處啓六月十日 
雜評一 
[擁護法律之尊嚴（一子）]  
　　黎總統謂予此後當擁護法律之尊嚴斯言誠扼要矣旣欲造成法治國不可不擁護法律之尊嚴也然我民國之所謂　正法律早巳爲前政府所破壞旣巳破壞而欲擁護之非先恢復末由也今日各界之紛紛電請以明令宣布者正以約法巳經破壞之故約法規復以遲速　之卜總統擁護法律誠意之有無是故總統而果有誠意以擁護法律者其速有以應人民之請哉 
[財政之自立]  
　　今日所望於中國前途者在國家有以自立而已然欲國家之自立必先求財政之自立夫所謂自立云者不借助於人之謂也欲免借助於人必先自植財政上之實力欲自植財政上之實力必先掃除財政上紛亂之積弊故着手淸理實爲求財政自立之第一步也然前此亦嘗設財政委員會以淸理矣忙碌經年而成績絲毫未著其故何欵今日財政委員會之設爲新總統發展新猷之第一事此後新總統救國能力之有無即以此會之成績有無爲斷而中國將來之能否免於危亡亦即以財政能否淸理爲斷吾　斯言以卜之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省敎育會聲嘶力竭之呼籲]  
　　江蘇省敎育會致南京齊巡按使電云省立各校經費前奉養電宣示維持乃時閱兩旬各校長仍奔走駭告甚有羅掘一空倚廚子墊支火食者尙復成何景象本省歲入千七百餘萬元豈每月不及十萬之敎育費而尙無所出宣言與事實兩歧如舆論何謹代全省學界迫切待命江蘇省敎育會眞 
[禁運現洋出境之分别]  
　　上海總商會禀請驗放米商張晉侯被扣貨洋一案業巳奉到馮上將軍齊巡按使六月九日會銜批示照錄如下據禀巳悉查前禁運現出境係專指江寗省城而言上海係屬外埠原不在限制之列所請驗放米商張晋侯貨洋三千六百元等情已飭稽查員迅予放行以後商號運現過境亦毌得擱阻在案仰即通告各業知照此批 
[金融機關之活動]  
　　調查本月六號至昨日止此一星期內之遠期（七月份）標金頻漲每條計漲銀十五兩六錢六號匯水二先令十一辦士大條三十一辦士七五是日標金收盤三百四十五兩三錢至前日星期六先令縮至二先令九辦士七五大條三十辦士標金收盤三百五十八兩八錢昨係星期日祗有大條價較前日漲二五而標金收盤已漲至三百六十兩零八錢觀此情形近日中外之金融機關已見活動而商貨銷路亦可漸暢旺矣 
　　又一訪函云本埠各頂商業自帝制發生以後日在驚濤駭浪之中銀根吃緊商業凋殘其困苦巳不堪言狀今則黎大總統業已受任衆料大局可從此平定故商業已漸有轉機巿面亦爲之一變如日來金融巿面巳大鬆動數日前南北巿洋釐在七錢二分五釐左右兩日間已跌至七錢一分七八釐一星期以前南北巿銀折日在一錢左右且同行往來折出者寥寥無幾現在同行轉賬已跌至三四分之間進出巿面且甚活動金融爲各業樞紐有此轉機商市必日有起色也 
[先通載運繭茶之火車]  
　　上海絲茶兩商因浙江獨立後滬杭火車中途梗阻運輸不便迭次要求蘇浙馮呂二軍督核准於本月十一號爲始先通貨車已誌昨報昨日（即十一號）爲杭州車運貨到滬之第一日惟蘇浙二軍督所准許通行者僅指運送鮮繭新茶及裝運銀洋之車而言此外不准搭客各項貨物亦不許裝運至於乘客與運輸他種貨物之車須俟浙省取消獨立後再行開行現裝運繭茶二貨議定後每日滬杭各開一次以上午十點十分爲上海輸送絲茶商銀洋之火車關杭上午五點爲杭省裝運繭茶之車開行約午後十二點四十分可祗上海昨楊護軍使已將滬杭火車運送繭茶通車日期並派憲兵赴站檢查情形詳由馮上將軍報部查核矣 
[惡偵探無可施技]  
　　聞本埠軍警兩界昨接北京某重要機關來電大致以現在黎大總統依法接受中華民國大總統職權宣言一切措施根據法律期造成法治之國業經公布在案茲查滬埠各處頻年以來偵探密佈流弊滋多素爲今大總統所深悉頃奉諭自即日起無論何項偵探人等非依法律不得逮捕侵害自由並屛絕虛無報告除緝捕盜匪原有警探外其餘應候查案核辦云云 
[恐嚇勒索之郵信]  
　　寓居新閘路三百四十二號門牌前淸候補道汪某前日接得揑名郵信一封內云現在經濟困難商借二千金如蒙俯允請送至北京路某旅館內否則當以武器相贈云云汪見而駭然卽將原函持赴新閘捕房報告捕頭允爲飭探偵緝 
[久興里爆發炸彈續誌]  
　　新閘成都路久興里張澹如家被人抛擲炸彈已紀昨報茲悉張向營商業於政治方面並無絲毫關係事前亦未接到匿名恫嚇函件即該弄所居各家又無軍政界人物在內究因何事遭忌或爲妄人誤擲迄未得其眞因捕房包探正從事偵查云 
[投擲危險物四誌]  
　　滬城金家牌樓商養之家自被人抛擲炸彈後淞滬警察廳徐廳長即飭偵緝隊士詳細偵查茲據該隊士回廳禀復謂抛彈之人早已遠颺無從查緝徐廳長以該處接近租界且爲逵閙之區若　膽敢行此兇險手段實屬愍不畏法除飭該管一區分駐所杜警佐加派巡邏長警嚴加查緝外一面諭飭偵緝翟隊長轉飭各隊士購線拿辦以儆其餘 
[保衛租界治安之措置]  
　　英美總巡麥高雲君以邇來界內時有盜刦案件發生且有匪徒書寫恐嚇信函向居戶嚇詐殊碍治安因特通飭各捕房中西探捕隨時留意偵緝又以所有華探不敷差遣擬再選充華探十餘名以便分發各捕房辦公 
[陳其美被害案定期復審]  
　　民黨要人陳其美被害殞命後由法捕房飭探沈德福等陸續拘獲與此案有關之許國霖宿振芳李海秋李漢三柴阿六吳國華伍松泉戴文奎劉基炎及五百七十二號汽車夫徐和尙等十人於本月七號解經法公堂訊供除劉基炎開釋外許等九人本應接續研究嗣因公堂案牘紛繁未及復審現經中西官議定於禮拜三（卽 
十四日）下午開特别公堂詳細詰訊核辦 
[黎大總統受任之賀電（）四]  
　　湖北旅滬同鄕會電北京黎大總統鈞鑒電傳我公就大總統任中外人士莫不色喜相告以爲國家之利生民之福維桑與梓延祝何極湖北旅滬同鄕會關炯胡仁壽陶鴻鈞易國楨劉萬靑韓本旭劉樹紳盧　彭鎰劉祝堯等全體公叩　 
　　華商旅滬維持會電北京黎大總統鈞鑒天佑民國我公就職國基鞏固中外臚歡謹祝民國萬歲大總統萬歲華商旅滬維持會會長張樂群副會長黃少　徐菊如等公叩蒸　　盧滌非電北京大總統鈞鑒撥開雲翳重見日光寤寐之中亦爲歡舞尙乞禮送章太炎以勵氣節不誅梁士詒以重法律悉罷病上虐下之機關修政治而恤民艱尤爲盼祝旅滬浙人盧滌非叩灰 
[部員查察撞沉商輪案]  
　　海容巡洋艦前在浙江洋面爲霧所迷致將運兵之新裕商輪撞沉溺斃多命迭詳前報茲悉海軍部劉總長以海容艦長干某駕駛不愼實難辭咎並以新裕商輪溺斃之屍屬在滬者多自應派員赴滬查察各屍屬情形酌量核辦故特派委海軍部司法總長許斷祥於前日來滬除傳海容干艦長候訊外並於昨日飭傳新裕船賬房彭錫林趙錦齊並溺斃各屍屬等迅速開明溺斃者之姓名禀候核辦 
[米業開會紀要]  
　　南北兩巿米業仁穀公所前爲維持新章公舉調查員孫潤甫王樵生二人分任調查南北同業有無多扣回佣情事隨時報告公所公同議罰巳迭誌前報茲悉該公所因兩調查員舉定後擔任北巿調查之孫潤甫巳查出三家多扣回佣報由公所照章議罰而王樵生在南巿一方成毫無發覺當將二人互調及孫潤甫到南後即查出三行違章各董以孫辦事認眞不辭勞怨頗爲嘉許王樵生則因事多困難自願辭職故該同業昨特開會請南巿同業另行公舉一人以便繼續進行嗣因另有要事提議未及舉定 
　　又聞昨日開會時該同業因懲罰多讓回扣新章規定未免太嚴經衆决定變通辦法自舊曆五月初六日起各米行給還回佣除松江航船貨及浦東新粳巿面時有參差不在規定罰章外嗣後查出多扣回佣如僅係一二票者免予議罰倘違章至三票者槪照新章罰洋百元不准通融此項變通章程自調查員舉定後即須實行 
[兆豐路發生刧案]  
　　美租界兆豐路四百十六號門牌壽筱伯家前晚二時突來盜匪五人破門而入刧去値洋四五百元之金飾綢衣等物後經事主投報哈爾濱捕房請爲查緝 
[搜查私土烟膏]  
　　洋藥公所代表穆安素律師查悉公共租界福建路隆泰廣中和兩土店及北浙江路七百十七號門牌鄭錦源海　路九百八十二號門牌鄭錦源又九百七十七號門牌廣德華等各烟膏店均有私藏禁止進口之波斯土紅土並將此種烟土煎膏混售有碍烟禁進行因特禀請公共公廨給諭於前日協同該管捕房中西包探分往以上各家搜獲紅土及私土煎成之烟膏數缸一併帶入捕房存候化驗再核 
[追繳土販罰欵]  
　　法捕房前在法租界永安街利泰昌報關行寓客尙毓海房中抄出私販之紅土四十五磅解經法公堂訊判烟土銷燬罰洋五千元充公押限措繳迄未繳案因又提案訊追尙供實因貧苦無力全繳求恩核減再行籌措判限七天內先繳洋二千五百元其餘候再核奪 
[第二日舉行望祭]  
　　袁世凱病故後滬上軍警各着遵照院頒禮節舉行望祭已誌昨報昨日上午九點半滬南製造局總辦李宗嶽率領砲鋼彈機四廠員司會同上海防守司令兼步兵十九旅旅長王賓三十八團團長馬鴻烈曁該團第一營長田化南第二營長李廷美第三營長王柏林憲兵營營長張輔漢憲兵第一連連長吳金亭各率下級軍官身穿制服臂纒黑紗在局內公務廳供設袁之遺像並設香案燃點綠燭排班站立挨次舉行三鞠躬禮並讀祭文奏樂而散所有三十八團部下步兵三營之頭目士兵由王旅長諭令自十二號起分作六天致祭每日二連於上午十時由連長率領至位前行脫帽三鞠躬禮 
　　又聞松滬楊護軍使昨派專員賫送祭品赴京致祭並電馮上將軍請即聯街電陳黎大總統保護袁氏家屬優訂飾終典禮內有受恩深重公私交感等語並聞楊盧兩使當接袁世凱電耗之日曾失聲大哭連日在署望祭亦頗傷感云 
[德國醫生團公讌新博士]  
　　同濟德文醫工大學醫科開辦以來已畢業多次陳君任民畢業後卽被訂定爲寳隆醫院駐院醫生臨診多年頗有心得如眼病水泡性結膜炎一症博攷西籍均謂該症多發於童稚之年且與身體他病如腺病等有關陳君頻年考察知在中國郤有不同患此病者年壯體强素無他病之人反居多數且用　菌培養法考得大关能從公泌液內發見葡萄狀球菌陳君研究此症已歷數年之久經其診治已有數百人之多故特列成表式加以論案寄往德國現已得有博士學位前晚本埠德國醫生團由福醫生曁克禮二博士主席公讌陳君藉伸慶賀云 
[道視學又將出發]  
　　道視學余芷江君以各學校署假將届照章應出發視察昨特面陳周道尹擬於本月十五號出發先往崇川次及金寳奉南各縣視畢回滬再行視察滬上各校　 
[共和女校組設署假補習科]  
　　熱河路共和女學校開辦以來已歷五載茲定於署假期內特設補習國文英文專科聘請周問天程葨碧二君主任敎務於陰曆六月初六日開學各校學生一律納有志者幸勿交臂失之 
[更改穿着新舊服之時間]  
　　淞滬警廳長徐君昨日通傳所屬各區署轉知各分駐所以長警所穿夏季黃色制服前經規定僅於日間穿着每日午後八時至上午五時止之夜差三班則仍着黑呢舊制服茲因末氣漸熱改爲每晚十一時至五時兩差仍用舊制服其餘時間均穿新制服以示體恤 
[董警正之誥誠警察]  
　　南巿第一區警署董警正昨日傳諭所屬各分駐所長警云警察有保護人民之責且有和平軍人之稱辦事宜首重文明勿得稍涉粗暴方不愧爲人民之表率本警正諄諄誥誠不管三令五申各長警人數衆多程度不一能盡厥職者固不乏人動輙粗暴者亦時有聞見長此以往殊失警察之本旨尤失人民敬畏之心各長警果能善體此意遇事審愼對待和平者仍應加勉粗暴者日趨和平商民感情旣洽何嘗無敬畏之心所謂敬畏者是以和平勸導保衛監職不使商民受屈生怨由感而生敬提非以粗暴强使敬畏者也况本署轄境紳商薈萃事務殷繁尤非他處可比各長警更不得遇事操切任意妄爲倘嗣後仍有動輙粗暴不守警規者定必從嚴懲辦决人姑寬各長警務將此諭粘貼各棚互相勸勉總以和平保衛爲懷勿恃血氣用事本警正有厚望焉 
[拿獲藉端敲詐之流氓]  
　　淞滬警察廳徐廳長查得小南門外水神閣一帶吉祥樓等各茶肆每有流氓向商民人等藉端敲詐稍不遂意卽遭敺擊若不從嚴拿辦殊爲地方之害故特諭飭該管一區三分駐所宋壽山警佐轉飭長警趕將若輩按名拘拿現宋君已轉飭遵辦矣 
[假探夥敲詐未成]  
　　袁阿四在滬海道尹公署顏科員處爲車夫前日手持其主之雨衣一件同其友陳永春行經大統路被冒充探夥之徐阿毛瞥見指爲竊贓軋至某茶館內欲圖扈詐由四區崗警一併拘入警暑經姚警正研訊之下判解司法科究辦 
[倒欠案候再傳訊]  
　　森泰號控某　莊經理朱某倒欠往來銀一千三百八十七兩一案前日上午由公共公廨中西讞員聶卓兩君傳訊據原告代表律師上堂譯稱被告屢奉堂訊不到應請缺席判决中西官諭令退堂候再傳訊 
[捕頭注意新劇]  
　　湖北路明明新劇社前晚排演我負天下人一劇中有音同字不同这阮思開其人爲老閘捕房捕頭得悉恐所演聙節有碍中國政體因特偕同譯員前往觀看至該劇終幕而回又廣西路笑舞台前晚闰演皇帝死矣一劇捕房亦甚注意特派十五號西探目依克與華捕錢壽生同往察看所演情節禀候核示 
[火澆曬臺]  
　　前日夜半滬西靜安寺路十一號門牌某照相館樓上起火霎時紅光燭天卽經捕房皮帶車馳往澆息祗燬晒台一只因時在深夜左右居隣已飽受虛驚矣 
[肉店失火即熄]  
　　前晚一句餘鐘公益里顧石桂所開之肉店披屋內忽然起火當經四區崗警敲門入內帮同救熄將顧帶回警署姚警正判顧罰洋一元以戒疏忽 
[怪產誌聞]  
　　住居南巿十六舗行仁里第二十號門牌之甬人名阿　向以打米包爲生其妻某氏懷孕後大腹便便聞前日午後三時產下一孩狀頗奇怪頭上左右生有兩角頂門低陷手足形體俱全男女莫辨阿囝欲棄之曠野　除不祥旋有粤人某甲囑爲留下暫時撫養以供博物家之研究云 
[查獲被拐女于]  
　　洞庭女子桂芳（即胡阿奎）在籍時肄業某校旋被拐匪太倉人李栢恒以同往絲廠觀看繅絲爲名與其同黨胡某同上某小輪船拐逃來申住居某客棧後即寄存南巿洪生碼頭通州人沈老三處意圖價賣旣而被人覺察報告第一區巡長將沈同該女帶至該署由董警正訽知該女年十二歲母亡父在詰之沈供有胡姓同來寄養謂欲知照乃父來此領回餘不知情未幾李亦被逮供認不諱飭送警廳司法科訊究 
[串賣養媳之追究]  
　　陳福興之未婚妻現年十七歲在家童養近被陳母串通　棍賣於大東門內蔓笠橋附近裘朱氏家陳向母根究置之不　乃報告妻母於前日下午同投地方檢察廳禀控林廳長立飭法警押帶陳等前往指提 
[小孩供訴被拐情形]  
　　拐匪楊裕林誘拐小孩邢求三意欲帶往他埠販賣被警拘送地方廳訊辦在案前日下午由刑庭長趙君會同沈檢察官開庭研訊邢求三供年十三歲江北人父母均故去年冬間由胞兄大珍携同來滬住居提籃橋地方大珍拉車爲生是日我在門前游玩忽有一人（指楊裕林）騙我同往浦東在途爲警拘送案下是實質之楊裕林供詞推諉問官判令還押候辦邢求三暫留候傳伊兄來案具領 
 
 

Page 11

 
 
[誘拐有夫婦女]  
　　揚州人謝寳松僑居浦東陸家渡地方向爲小工其妻謝劉氏於去年七月二十八日被張樹之由籍拐帶來申賃居山海關路孔家　頭店樓上嗣經謝寳松得悉於今年二月二十四日前往該處將妻尋獲張則知風避匿當時謝寳松即將其妻領至陸家渡同居不料前日張樹之偕同王德光前往謝家乘謝他出做工之際仍欲施其誘拐手段巳將謝劉氏哄出大門適謝由外歸家撞見當即鳴警將張王並該氏一併拘解該管警區略詰之下以案關誘拐有夫之婦立卽備文將一干人解送警廳司法科於午後轉送地方檢察廳經檢察官提案預審一過判將張王二人並該氏分别收押候辦謝退去候示 
[串放白鴿]  
　　桃源人倪立中住居閘北又袋角四十二間地方本月初六日憑鄰人郭廣元爲媒娶王姓寡婦爲室當出身價洋四十二元詎翌日該婦即竊取賣身據而逸倪偕代書筆據之馬銘卿將郭扭赴四區警署控被串放白鴿由馬證實判解司法科訊辦　 
[遣送由蘇逃來之小孩]  
　　男孩奚阿大身穿藍布袄袴在法租界迷路爲捕查見帶至法公堂請示據供年十三歲鎭江人在蘇州習業私逃來申判送救濟會遣回原籍 
[廚司希圖强姦]  
　　飯司田應寳前日夜半至新閘路一千零九十八號門牌鮑炳揚所設之煤炭店內叩門買柴鮑已就睡適住居樓上之婦人馬唐氏未臥疑是同居之人卽下樓開門詎田見店中無人遽起邪念將氏　於煤　是强扯小衣　姦經氏大聲喊救鮑即驚起　悉前情鳴捕將田拘入捕房經捕頭研詰不認押候查明再行解送公堂訊究 
[姦夫毆傷本夫]  
　　李明香住密勒路天賜里六百九十七號屋內前晚李自外歸家見其妻張氏與唐金桃同臥一床李向之理論反被唐兇毆受傷當由巡捕聞聲到來將一干人併解捕房押候懲辦 
[江北婦人之齪行爲]  
　　江北婦人朱陳氏前日在廣東路弄內抱一血穢破衣所裹之小孩坐地求乞圍觀者衆被捕查見上前察看以該氏不久在新閘地方亦有此等做作騙取人財即將該氏與孩一併帶入捕房禀明捕房飭送公共公廨轉送醫院驗明該孩是否親生有無乳哺再行核奪 
[要求移轉之無效]  
　　張載宏在公共公廨核陸亮臣不理代向廣昌顏料號擔保欠銀九百四十一兩一案前日上午由聶襄讞會同英領卓君升座民庭研究先由被告代表律師上堂譯稱原告之顏料號設在通州卽被告居址營業亦不在租界應照以原就被之例解送內地官廳訊辦繼據原告代表律師到堂聲稱被告律師之請求敝律師不表同情因雙方在租界交貨此案應歸公堂受理中西官以交貨地點旣在租界判此案應歸公堂訊理被告律師所請碍難照准 
[調查債務人家產]  
　　周義記米行主周問樵控該行附設之鉅興義號執事張蘭溪吞没銀四萬餘兩一案去年舊曆歲杪巳由上海地方審判廳訊明判决着張蘭溪折償原告周問樵銀一萬八千兩分四期　淸均各具結在案茲悉第一第二兩期早巳届限張分文未繳曾經周一再訴催巳由袁廳長着保將張交案管押追繳前日又由原告投稱張蘭溪家資頗豐在原籍松江縣泗涇鎭置有業產實屬有意抗廷等語論候查明張之產業實數再行核辦 
[私收房租之交涉]  
　　陳槐庭前將房產售於天主堂爲業從前房客所欠之租由陳商　得主歸伊收取詎收淸後又將天主堂應收之租私行收取並將虧欠該堂房租之房客擅自扭控公共公廨押追事爲天主堂得悉控經法公堂傳訊陳供自知不應私收房租以後决不再收至商人在英廨具控之房客巳經釋放是實聶讞員判候查明核辦茲經查明被押英廨之房客尙未釋出故又傳訊陳供商人當赴英廨求銷判陳從速具禀請求英廨銷案然後將天产堂控陳之案註銷 
[被訴人交保候審]  
　　日斯巴商某在公共公廨呈控顧繼芳違背合同不交股欵及營業損失銀一萬兩又日商武林洋行控火杏卿不交定貨請追損失銀一千八百四十兩又美商林特愛勿來脫控　松亭不理皮貨價銀七百兩前日上午由捕將該被告等傳至公共公廨請示中西官諭令分别交保候訂期會訊 
[律師另延譯員]  
　　古沃律師及帮辦馬斯德律師因原有譯員爲病所困不能辦公業已加延周椒靑爲譯員於前日起接手辦事 
[專事偷竊玻璃]  
　　北四川路華界長豐里之空屋　來迭次失竊玻璃前晨又有竊賊陳永華馮租更石東生等在該屋內竊得玻璃三十餘塊携賊出弄適爲該里司　人傳長發所見鳴警一併拘入警區解送警廳移送地方廳訊辦又竊賊李阿金陳盛金在九畝地春源里空屋竊取玻璃八十餘塊亦爲該里司　人何老繼瞥見鳴警人賊並獲並抄出賊具　　一把拘送司法科亦卽函送地方廳經檢察官分别預審之下判令一併收押候辦　給失主具領賊具存案 
[氣候報告]  
　　（上海徐家滙天文臺天氣測候報告） 
　　已過者之報告六月十日南海發現之低度在美克爾斯菲爾斯與泊拉太斯之間逐漸增深進逼海南及廣東海濱日本中部之晴雨計升至最商度全海濱有無定向之凉風不海天氣晴爽十一日上海天氣晴而多雲　壓有下降之勢東南東涼風方向甚定十一日下午四時前二十四小時內上海氣候温度至商八三。六至低六二。四去年同日至高八三。四至低六四。四 
　　未來者之推測十一日下午四時三十分　測末氣晴熱北部有南凉風南部有北風並有巨浪 
來函 
[陳壁禪來函]  
　　啓者章太炎先生幽　北京三載於茲海內學子久抱義債從以專制之燄方張致呼　之聲　效今値黎大總統建極伊始凡在無辜均宜昭雪竊謂我學界曁先生之故舊門生亟應鳩衆聯名電京請予省釋還其自由庶先生他日得張皇國粹　餉學徒民族精神實式憑之　與先生一面未謀夙無雅故惟嘗讀先生　欽其學術文章並世罕　天之降才匪易豈可漫不愛惜用輒冒昧有此主張滬上爲名流所萃贊同斯舉諒不乏人敢乞貴報　我餘白刋布是函以告我學界之景仰先生者共　利之陳監禪啓 
雜評二 
[江蘇敎育竟不能維持耶（）]  
　　齊巡按養電謂敎育爲立　根本經費爲學校命脉無論如 
何爲難斷應設法維持記者讀而感之以爲我江蘇之敎育得免隨安徽後江蘇之長官賢也乃不謂遷延至令而所謂維持者消息杳然各學校艱難困苦幾有不能開門之勢此區區之敎育費而謂當局竟一籌莫展者人其誰信然則當局將何以自解耶失一己之信用而誤江蘇之敎育齊巡按其堪任此責言耶 
　　或曰子姑待之前之所以無欵者以中央欲留以備戰故今戰事旣可免而共和有望中央且將規復一切根本之國齊固善體中央之心者必將有以慰我江蘇之敎育矣果爾則我轉勸我敎育界姑少安毌躁 
 
 

Page 12

 
 
   
 
 

Page 13

 
 
自由談 
塵餘觚剩 
[春申懷舊錄] [  慶夢]  
　　黃道婆 
　　木棉產於閩廣江淮間未之有也自元時黃道娑始傳其種來道　者上海縣之烏泥涇人幼時淪落厓州遂習種棉織布之業元貞元間附海舶歸以其業授鄕里人多賴之衣被鄰省焉道婆卒里人感其功立祠祀之初建祠烏泥涇鎭明萬曆間復建於張家　後復改建於上海城內梅溪弄有淸一代香火不絕每年四月爲道婆生辰賽會演劇盛極一時紅羊之後祠宇荒涼遂無人過問矣　黃道婆之事誠爲有功社會祀之宜也况今日盛稱實業若此人者尤宜章以爲社會表率顧聽其没滅無聞何哉 
　　棋盤街之變遷 
　　上海巿廛往往數年一變電光雲影頃刻樓台丁令威化鶴歸來不識舊時城郭也其最近之事如拆城知塡浜如屋頂花園人人所知不待吾述其他瑣瑣之事亦難以盡舉而三十年來變化之奇者奠如棋盤街淸光緖初棋盤街爲么二長三妓女薈萃之地稱爲堂子門首署曰某堂某堂此稱至今猶仍之也後堂子由此沿四馬路而西棋盤街稍有巿肆然亦無下當之營業光緖中葉彩票盛行於是棋盤之店又十九而售彩票矣又後新學盛行新書競出而書肆多聚於此直至今日幾視爲文明之中心點也孰知其當年之黑暗哉 
　　三汪 
　　前淸季年海上以書畫名者書有汪洵畫有汪謙實則名手尙多惟普通社會伹知二公耳時名伶汪笑儂亦名噪一時時人爲之竹枝詞曰能書能畫能歌舞海上才人總姓汪指此三人也 
滄浪餘韻 
[小鹿樵室詩話] [  遇春]  
　　高菊裳與其弟藥房並以詩名雲間一時如王惕甫秦小峴吳穀人諸先生皆推重之所著鐙味畵堂詩　標格神韻宗尙三唐而於七絕尤勝秋日偶作云樹杪蟬聲破晚烟夕陽紅過小樓前玉　淸苦牽生瘦開到秋花總可憐踏靑詞云陌上春風細草薰輕衫廣袖一　羣打團蝴蝶眞無賴只趁儂家翡翠裙　蕪一徑煖生烟柳色　聲盡可憐馬上誰家少年子隔花墜却玉絲鞭夜坐有作云銅缾斜插老梅枝消受寒香夜漏遲春雨一窻鐙影瘦擁爐　女誦唐時 
　　姜五當在奇士也游東灜　病而歸閉門讀內興不茹葷泯思慮爲養疴計有時閉目靜坐可終日不發一語詩亦偶爲之而自然入妙余假得近作一册讀之都悟道之言與寒山擊壞相髣　如訪幾　居士云手持綠玉杖來訪白雲窩禪味寒樨澹閒愁落葉多主人長自在精進近如何商略無生話中庭暮雨遇大雪占此贈了公　心淨土斯淨閻浮一掌春羡公三素業（公近修三素業謂素身素口素意也）造出素乾坤其中又有木　數本鼻功德石屋三間心太平一聯余尤愛玩不置以爲非得力於此者不　　也 
自由談屑[  鵷雛]  
　　今日者財力　武力竸爭之世界也二者爲力　足以左右斯世勝負之　則視時會實則盈虛流轉消長迭呈而初無生滅之可言如　　交流各　其勢而介其間之零礁碎石則日爲其所衝摇　　而不可止零礁碎石者何我無財力無武力之小民也 
小說一 
[郤瑟繞梁錄] [  王汝鼎]  
　　情戰（續） 
　　歲月如流齊勃史兩武士决戰之期巳近故彼等各率其衆來雅典會合伴淚來盟者或披鎖子鎧朿胸甲或前後各擁護心鏡一執　一餘則專護四肢或運大斧或舞鋼　更伴以李堪　李堪　者司來司大王也有威儀髯濃而黑目銳如明星巨指廣　猿臂孔武有力車駕用四牡引之身不甲而衷以　皮冠金冠金剛石紅寳玉滿嵌其上車前後羅列　狗數十蓋平日用以獵獅者狗皆　口絡首其圈皆金製也王並帶貴族百人咸魁碩武健伴哀沙者有印度王愛媚替內衷栗色鋼裳外加金袍乘怒馬凌厲若軍神鞍鏤細金其工精絕挎爲絲製明珠　焉兩肩垂一短褂其上瑪瑙寳氣照耀如火金色之髮繞及頸際縷縷似日光鼻大而　目作淡褐色唇吻飽滿膚紅鬚濃厚聲淵淵如戰鼓頂一桂冠臂白　一武士百人隨之一隊　甲隊中倘有其他之王公侯伯　　　豹亦在護駕之列心此盛儀俱於侵　抵　　　中齊瑟思按其等差一一接之以禮一時笙歌拂耳飲酒如　四方貢獻之物車載斗量　犬亦時時相値仰丐食餘　舞會中履　交錯徹夜喧　　 
小說二 
[俠情小說紅蘩蕗别傳] [  天虛我生]  
　　第四十五章 
　　舒勿林此時巳率其騎兵而行入林愈深泥淖愈甚而馬蹄聲亦漸杳馬克格尼爾微微噓氣如釋重負難知舒勿林此去爲光且愈險然龍暫不見此惡廆則覺眼簾　稍得　　也亞猛面色仍急白如死灰不復能作一語海龍則方暴聲斥　從者趣車速行且從車窓中伸其巨　　馬克格尼　曰女國民汝今苟有禱告者可趣廳上帝幷爲舒勿林國民祈平安早得嘉蓓　兩有禆否則汝可張汝美目一眺車外風　當知明日者汝不更見日出矣言次以其巨掌自撫其　冠於意至得馬克格尼爾心中厭惡已甚初不欲見其人而無情之雙眸輒復將此獰兇之狀映入眼簾心中乃如瞥見蛇蜴幸車路漸曲轉入樹林前車爲暮色所吞乃不復見而其磔磔之笑聲則猶震　耳鼓海龍此笑得意與恐懼亦復相半此事自入手以來　至順利似無危險可言然今巳在最後之時期得失存亡即在頃　則又安得不懼且此深林密菁之中又安保紅　　之　人竟無埋伏乃召騎兵令緊緊夾護車之兩旁而行毌少遠離馬克格尼爾則默然危坐其全神盡注聽　雖風吹遠樹之聲亦能聞之行行久之天色益黑伸手幾不辨指即曲徑崎嶇不良於騎諸人多有下馬步行者而行乃益緩海龍高坐車中亦覺輪　顚簸不寗旣而忽曳然止似爲一物所梗海龍乃曰騎長奚爲不行昏墨中乃有一人答曰天黑如入墟墓諸人擬列炬挽馬而行故暫止 
 
 

Page 14

 
 
   
 
