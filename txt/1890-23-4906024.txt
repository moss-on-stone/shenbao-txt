# 1890 - 23 - 4906024

 

Page 1

 
 
[精印月分牌附送閱報諸君] [  申報館主人啓]  
本館歴年歲首必精印中西台歴分贈閱報諸君今歲繪成飲中八仙圖及歴代吉祥故事鬚眉畢肖花樣翻新精益求精毫不苟簡印以紅緑二色尤爲鮮艷絶倫刻巳告成定於本月初十日隨報分贈不取分文照數派出並無或遺如或漏未送來請向派報人是問可也肅此敬頌新釐伏維雅鑒 
[賑物求售] [  申報館協振所啓]  
本舘自籌辦賑捐以來屢承諸善士以書籍珍奇助賑産泉分惠感泐五中現　　有猞猁猻袍套統各一襲　原文鈔十部金網經墨蹟一部刻　壽字中堂一　士女中堂一軸六書通二部歴代名人　譜三部經藝五美六部山水一軸歲朝圖一軸泰西美談一部津門雜記一部石印七十二家評註楚辭一百册邃懷堂詩文全集十一部石印求治管見七百册聖教序一張玄秘塔一張皇甫府君碑一張多寳塔一張郭家廟一張象牙笏版一塊　九兩重木刻綱鑑易知錄全部自來柄時辰表一枚白緞花邊一方玳　邊眼鏡一融基公塔銘蘇州府學義出記更州竹樓記普濟禪院碑銘文宣王廟記大千里鏡一个錢吉生士女立軸一副大學中庸木板全付德元舘菜票一席伏望諸君子慷慨解囊速臨購取庶幾楊枝一滴得以灑遍蒼生乎 
　　錄己丑年九月廿六起至除夕止本館協賑所收角清帳書後 
去年秋間江浙猝被蛟洪又值霪霖四五旬以致饑饉薦臻雖蒙大憲入告朝廷軫念民瘼立沛恩施發帑截漕動撥庫欵數逾十萬然災區旣廣殊難遍給上海籌賑各公所奮然而起勸募解賑不遺餘力然辦賑至今巳成弩末深恐嗷嗷者衆安輯爲難本舘因念多收一分捐或可多救一人命以故於九月廿六日設立協賑所專籌江浙兩省賑捐以隨諸善長之後白開辦以來荷蒙海内仁人君子慷慨解囊踴躍輸助本所謹將收數五日一登報章以慰各善士之心集有成數隨時彚解災區其有未及解者統交延康錢莊存息計截至除夕爲止所有收數解數存數兹特總結一次錄供衆覽以昭信實計收九八規元二千五百九十九兩七錢七分六厘收零銀八十四兩四錢五分五厘收申水銀二兩七錢一分八厘收延康庄存息銀十七兩二錢七分一厘收鷹洋七千九百九十七元三角七分收本洋東洋花洋共一百五十三元除去貼水二元實洋一百五十一元收虚對開廿三枚合洋十一元五角收錢十七千五百四十八文合洋十七元三角四分以上共收九八規銀二千七百零四兩二錢二分鷹洋八千一百七十七元二角一分陸續俱付延康計共付規元二千七百零四兩二錢二分付鷹洋八千一百七十七元二角一分合規元六千零五十兩零七錢八分四厘兩共付延康規元八千七百五十五兩零零四厘旋收延康洋二千元合規元一千四百八十八兩五錢又收規元七千兩共收規元八千四百八十八兩五錢陸續彚解賑欵浙賑則彚解杭垣同善堂内籌賑總局經收蘇赈則彚交電報總局收去所楊子萱善長經匯蘇垣桃花鳱謝綏之善長處收放所收角子均台成大洋計算不足　貼之計付浙賑洋二十元合規銀一千四百八十八兩五錢又付浙賑銀三次共規元四千兩付江蘇賑銀二次共規元三千兩共付規元八十四百八十八兩五錢揭仔延康庄規元二百六十六兩五錢零四厘延康庄主亦頗勇於好義凡洋價悉照巿情卽息銀亦較厚此亦可感至尚有助賑各物件及銅洋則均隨時列報有售去者亦隨時收入現在未經售出之物尚多也至本協振所紙筆及友人薪水等均中自備不取捐欵分毫夫辦賑之難難在籌欵諸君子慨然樂輸巨欵此心甚可感也然助賑者之心則願立時解往災區而各賑所一時不能卽解者實以數未彚齊零碎解去殊多不便且卽　時日躭擱亦可付庄生息生得一分息卽多得一分賑欵於災民亦不無小補必使涓滴歸公私毫無弊而後辦賑者之心安卽助賑者之心亦安本所之所以覼縷陳明者蓋亦深恐助賑諸君或有所不安也顧冬賑則巳過去矣辦賑諸君勉力　撑可以敷衍過冬而春賑則尤不可緩本所於今年開報之第一日附送捐册以期續募春賑序中亦旣言之詳矣盖春賑之急尤急於冬賑冬賑之爲時短春賑之爲日長也江浙民間日用全賴田地之所出春間種有菜麥豆是爲春花春花所穫卽以爲耕田之資本有從事於蠶桑者亦如之大都蠶桑之利較厚於豆麥而其藉此以作耕耘之本則一也去年春花所收悉以供田中之用滿望秋成有望可以本利兼收熟意遭此水災不但利無所獲抑且本亦無存冬間爲日無幾稍得典鬻之資以延殘喘今年安得本錢以種春花春花無收今年秋收更　所望四顧躊躇不亦毫無生趣乎苟匪厚集捐貲接辦春賑俾民間得以佈種春花今年桑樹被水恐蠶事又無指望則惟有助之春耕以期秋穫故辦春賑者必須待其秋收有望而後可以息肩而四顧茫茫後難爲繼覩哀鴻之慘狀念侍斃之情形雖鐵石　腸亦應下淚伏願見此册者速發仁慈早爲捐助一絲一粟亦感宏恩半勺半銖無非闓澤况江淅素稱財賦之颧前此各處災祲籌賑輸捐惟江淅兩省最爲踴躍今此以救人者轉而望救于人吾知曾受其惠者必思圖報於萬一卽聞其風者　將　起於一時見此册者當必慨然樂助也木所　有大聲疾呼爲兩省災民作庚癸之請俾得春賑有資不至前功盡棄則胾尖之合一簣之進此其時矣因錄收解總數而推言及此閱者鑒之光緒十六年庚寅正月初十日申報館江浙協賑所席裕祺等同人公啓 
[本館接奉電音]  
　　昨由京友電傳諭旨四道敬謹譯登○正月初八日奉旨廂白旗蒙古都統着載敦補授欽此同日奉旨廂黄旗領侍衞内大臣着伯彦訥謨祜調補正黄旗領侍衞内大臣着奕劻調補正白旗領侍衞内大臣着載瀅補授欽此同日奉上諭宗人府左宗正着慶郡王奕劻調補貝勒奕絪着補授宗人府右宗正欽此同日奉上諭邵友濓代奏劉錦棠瀝陳祖　病狀懇恩開缺終養一摺覽奏情詞悱惻出於至誠朝廷良深憫念惟新疆事務重要該撫久膺邊寄威信素孚一時實難遽易生手劉錦棠着毋庸開缺再賞假四個月並加恩賞給　祖母人參八兩以資頣養該撫其善求醫藥盡心　治一俟親疾就痊卽行馳　本任用副朕眷念西陲優加倚任至意欽此此 
[北通歲事]  
　　張璞君剌史兆豐請假一月經陳六洲大京兆扎　王叔賢大令繼武暫行代理於客冬十二月 
 
 

Page 2

 
 
十二日莅通川西街未茂店爲公舘次日黎明接印任事一時印委各員之買喜者脚靴手版絡繹如雲○滿坐糧廳福寳之太倉使善三年在滿由興游兩倉憲具摺奏留以資熟手旋奉部駁不准大約須候旨簡放也○杳河唐大令於去冬十二月十六日由京到通謁道憲○十二月十六日道署開放雜欵銀○入冬以來尚未得雪許仲韜觀察俯念民艱於臘月十六日起在大關廟設壇祈禱禁止屠牲并延僧道諷經晝夜不輟二十夜滕六效靈瓊瑶遍野足見賢監司爲民請命能上格天心也○鐘鼓樓撞鐘人劉姓手足不和以致涉訟張剌史飭差攆去諭令四街鋪户愼選老成人當撞鐘之役并查得鐘鼓樓年久失修不無頽廢擬於今春重葺以壯觀瞻○有一婦人手持瓦器赴積善齋粥廠乞取雙弓米司事者見其衣服整潔腕戴銀釧非同齊餓者之蒙袂葺屢當卽扣留詢明姓氏住址遣人尋到家人罰鍰以爲之儆○時當三九天氣温和向隂處河冰只厚六七寸人咸謂春來瘟疫當不免也 
[嶺南春信]  
　　廣州訪事人云黄埔水陸師學堂開設至今巳經三載去冬之杪大憲札委候補追施勵卿觀察傳集諸學生面加考試旋以學業均無成就堂規亦廢弛不堪據實禀陳大憲大憲心滋不悅擬將該堂裁撤以免虚縻云○中法有事之時粤東大憲籌辦海防前後動支欵項數千萬兩李筱泉制軍莅任以後查閱　卷見其開銷過巨保無浮冒等情遂密飭某觀察親往善後局詳加查核○沙角虎門各海口當籌辦海防時樹立木椿以免敵船闖入閱時巳久木椿多半廢壞大憲爲一勞永逸之計飭改用鐵椿以期久遠刻在沙角設立河椿局辦理是事聞估計工料約需銀百餘萬兩擬就闈姓餉項内動支○現署番禺縣楊彛卿大令因案撤任所遺篆務由大憲札委署羅定州楊大令左槐署理大令前署斯缺歴有年餘勤政愛民口碑載道今兹駕輕就熟定能措置裕如也○候補道勞觀察雲翯　觀察霞林奉委督辦保甲局兩　察需次多年情　熟識安良除暴想必大有設施也○水雷魚雷機器鑄錢等局均於去冬二十日一律停工俾司事及工匠等人得以回家度歲○碣石鎭總兵鄧鎭軍萬林南澳鎭總兵劉鎭軍永福均奉督憲劄飭各回本任 
[潯陽瑣誌]  
　　九江總鎭　春山軍門關道李亦靑觀祭均於初六日辰刻晉省賀各憲新年潯城文武印委各員均出大東門恭送行旌○粤東官幕紳商於初二日齊集潯城内嶺南會舘團　届期九江府曹朗川太守鄭濟東觀察黄梅西司馬彭星階大令以及瑞昌縣蘇明府各洋行總辦茶商土商等次第乘輿而至衣冠濟濟肴饌紛紛至午後盡歡而散曹太守卽於是日乘坐紅船晉省賀年○九江招商局躉船下首於同　七年六月間有某輪船失愼全船沈入江心每年春冬水涸時該船機器鐵桿露出水面撞壞上下船隻不少凡商船過此無不視爲畏途去臘廿九日有撫船一艘裝載牛骨過此乘風直下撞在該船鐵桿上船身洞穿水汨汨而呚水手高喊救命幸義渡船赶到將船上男婦救起船貨旋卽沈人江底所失己不少矣○九江自光緒五年迄今茶土兩帮善士公議於每月潯巿銷售紅緑茶洋藥兩宗項下抽捐釐頭積成鉅欵凡興修街道挑塡江墈創設義渡以及濬河修橋等事無不次第興辦計用捐欵約數萬金所存公歎尚鉅除去年捐修廣濟橋銀千兩外現復提出銀兩將招商局前江墈加高培厚並將龍開河口碼頭一律興脩今春當可竣事具見該兩帮好義急公不分畛域固宜頌聲載道也 
[築興工]  
　　前報紀揚河水小都轉派員勘估歸江各壩工程云云兹悉沙河大壩業巳合龍而河水仍未見長都轉遂又檄飭淮南總局田施兩分轉續將褚山攔江兩壩赶緊堵合俾水勢不致旁溢舟楫可以暢行因鹽漕兩項船隻行將啣尾而至不得不先期籌辦也兩分轉奉札後知工程緊要議定先堵褚山於去臘廿六日開工畚挶齊施約計正月上　當可合龍矣 
[邗上官塲紀事] 　 
　　十二月廿三晚新任盛京將軍裕軍憲啓行各官恭送如禮孫大令德華奉府憲委代理高郵州事孫分轉厚由京回銷解餉差廿四日婁鹺尹奏書解海分司江浙賑捐銀來廿五日王鹺尹錫祥委赴通泰查探水勢差 
[粤東官報]  
　　藩轅牌示惠州府通判缺委候補通判孫鉞署理鎭平縣缺委試用知縣鄒兆麟署理連山綏猺同知缺委候補知縣鄧炳春代理增城縣缺委候補縣烏爾興額署理歸善縣内外管司巡檢缺委中呇司李煥章調署歸善縣典史缺委試用巡檢德芳署理防城縣如昔司巡檢缺以候補巡檢沈春榮詳補防城縣江平司巡檢缺以從九品葉斌詳補合浦縣珠塲司巡檢張麟飭回本任 
[松江火警]  
　　華亭東鄉猛將廟相近毛姓農家者流也去臘某夜漏下三商灶房中不戒於火烈烈轟轟頓將草屋三楹付之一炬塲地上稻穀五六堆悉成灰燼旁屋内豢有大武一頭亦遭焚斃又平橋西　某姓家於某夜三點鐘時因火油失愼霎時間將蚊帳被裖等件燒燬一空幸唤救尚早得卽撲滅亦云幸矣 
[茸城燈景]  
　　松郡自元旦起中叅府劉鎭戎令所轄正營新兵　賽龍燈間以蚌壳精田螺精龜精各色燈彩殿以白娘奴等地戲陸離光怪耳目一新藉以點綴昇平描摹故事俾春城士女得以游目騁懷未始非佳話也 
[宜昌考事]  
　　前報登考試生童向提調官滋事一節兹悉向時學寕點名提調官從未行堂參禮十二月十二日考外五州縣學憲巳唱過多名提調官方命駕而至考童三言四語直斥其非提調官含怒未申適見二人頭戴大紅風赗擠進龍門内　是何人差役卽將二人拿送　下一長跪一植立俱稱送人入塲未犯塲中規例提調官見其倨傲更爲震怒斥其必是搶手混大考塲當塲令將二人荷校有人求歸州學師赶往提調公館求令開釋提調官屏不肯見旋將二人各責小板四百衆人不服聳二人往學轅禀訴學憲謂此　提調之事與本部院　于衆人遂伺提調出圍而毆擊不料誤毆東湖縣洎知覺急向縣尊陪罪然後打入府署云本届考童分外閙事某日有巴東考童多人把持各酒飯館　肉攤不准人賣牛肉偶見鍋中煮有熟牛肉立取而潑諸地下或蹴而與乞人旋閙至縣堂縣尊言伊賣牛肉是犯王法與爾考客何于考童一味胡閙縣尊亦無可如何夜間又在學院街某書鋪故意滋擾將架上書籍攫去許多鋪中人亦無可如何一日至大南門外將某飯店鍋中熟肉攫之而去飯店中人忿甚按住數考童抶之後有二十餘人約齊來打飯店幸有興册考童半路攔阻未曾滋事據云巴東年歲荒歉考童在宜久住盤費不敷故出此下策然歟否歟總之斯文己掃地殆盡矣 
[江干釣雪]  
　　諺曰雨雪年年有不在三九在四九金陵於去臘廿四日果見雪寸許斯言信而有徴矣先是天氣和煖旭日曈曈勝於黄綿袄子擁敗絮者負曝南榮方謂幾生修得乃祀灶日北風陡緊午後憑空飄六出花數點雖未上謝莊朝衣而止　望雲思雪人人有一緑螘新醅酒紅泥小火爐滋味矣入夜蕭蕭瑟瑟洒窗紙有聲詹前鐵馬報巽二與滕六相馳驟于琅玗深處天旣曙滿室生白如菱花交映童子方擁帚階下問昨宵雪深幾許則誦林滋小雪賦以對適客有放鵲尾洲之棹者聞雪思尼其行因勸之曰此行就不得乘長風冐雪破天門而上然支篷牛渚閣槳鷺洲獨釣寒江半身蓑笠斯時覺插足紅塵以來從未享此清閒之福王子猷雪夜訪戴安知不復見今日耶客亦欣然詎　門而雪更甚○卜關與浦口相對江程僅隔五里一帆風順不轉瞬便登覺岸向爲南人之北北人之南之要津行者無問狂風猛雨輙招招舟子舟子亦以水狎可玩從不唱公無渡故往往有猝不及防之患現聞有朱孝廉培森者議募巨金就該處創設義渡以利行人渡船巳釘艌堅固矣今春當可下水章程一切悉藍本無湖鎭江眞善舉也不勝翹足以待○江行之便捷無過於今日之輪船趁輪船者官則樂招商之善於伺應商則喜怡和 
 
 

Page 3

 
 
太古之迅於飛勝要之此兩種人終敵不官不商者之衆推原其故則以船價跌而又跌故趁船者多而又多上年底上下水益無容足之地稚者弱者爲人所擠　氣不得伸加以兩船之高下懸殊跳板竟如峻坂不必泥淋雨滑早巳十傾九跌言者如是因念各船挾兹航普濟之心爭長江水利利旣得矣盍亦思一夫不獲時予之辜乎竊願韙告者而聽之○沿江有一種所謂　老會者民間亦呼爲岢弟會大抵皆當年殺敵致果之雄茫茫　漢上日暮欲何之不得不出此下策耳緣瀂港爲上下游之鎖鑰南北岸之衝衢時而人焉就此聨其羽翼通　聲氣沿委溯源　宣城南陵廣德州皆其巢穴狡兎三窟草竊猶然金陵爲發蹤指趵之源時畏韓盧之奔突故寄耳目者每聽於無聲視於無形略迹原心不勝同是天涯相逢淪落之慨焉前日旱西門忽緝獲頭目三人搜出尖角小旗三面卽契箭也又搜出靑銅錢三枚則僞令也訊其供啞口不吐一詞研詢旣久終屬游移乃交江寍縣先行監禁以其尚無滋事實據未能遽請王命究竟水滸傳奇中之李鐵牛無疑也○下關江口之巨鎭也鎭上有做洋篷生意者莫知其生財之道而终夜有姹女數錢聲訪事人居與比隣語曰慢藏誨盜時竊爲之杞憂倘目下虬髯客亦不使人間造孽錢則幸矣 
[善門難開]  
　　日前後馬路唐公舘大開東閣聞係哲嗣辦捐之案經部查明奏准開復處分因於年初懸弧之期酬神謝客家丁將除夕散給窮人餘下之錢　分送乞丐兾其走開免碍轎馬不料聞風而來者甚多以致忿爭之聲不堪入耳幸巡捕驅逐甚速方能使賓主盡歡而散日前又有王君好行其德邀有同事沿街暗送米票爲若輩知覺拉扯推挽將衣褂抓破尚屬小事而年老人遇此横暴之施竟頭眩氣促兩日未能起床竊爲做好事者不如概送善堂散給較爲簡便想不以鄙言爲河漢也 
[邑尊騐屍]  
　　前紀本邑虹橋西首忽有無名男屍地保旣巳報案裴邑尊卽於前日帶同刑仵人等下鄉相騐升座後地保歴禀前情邑尊飭仵作詳加檢騐隨據騐明喝報屍頸用刀劈傷肚腹亦被刀所戳惟地上並無血跡邑尊離座親騐見所報相符復在四處詳勘一周然後飭令棺殮標封發壇招認一面飭差嚴緝兇手務獲究懲諭畢乘原船回署巳在薄暮時矣 
[上海縣署瑣案]  
　　宋許氏控宋春寳宋梁寳紏衆攫花一案巳記報章前晚裴邑尊升堂覆訊春寳梁寳不肯照實供裴邑尊喝令各笞四十板始照實繕具供單隨令釘上脚鐐嚴行管押候提同黨人到案究辦○鹽城人戴富珍扭張三并表姪女吕氏到縣控稱吕氏被張誘來治下家中四處找尋杳無蹤跡是以特令小的來申在八仙橋附近尋見叩乞究懲吕氏供稱小婦人年十八歲家有父母被張所誘　願回家張供稱吕氏自願隨小的來此小的不敢誘拐邑尊飭將張管押吕氏暫發善堂著令戴赶速函追父母來案集訊給領 
[英界公堂瑣案]  
　　○發昌鐵厰夥沈桂林稱王阿寳至廠圖竊拿交巡捕送案請辦主供小的行乞爲牛會王廚房求食不敢圖竊包探張松樵禀稱王藉求食爲名實是竊賊前經犯案送請究懲蔡太守判管押十四天期滿發南巿棲流所留養○朱麗生訴稱有府綢衣料二件交縫工李阿寳縫製躭延多日近始知具巳質洋四元爲此報捕　贜送案請辦李供稱小的因有急需將料付質現先備洋三元容再措得一元歸還質本質鋪夥請追質本蔡太守以李不應擅將他人之物質洋判管押捕房十四日呈案之洋三元先交質鋪夥具領俟再追取一元找給衣料交朱領去○江蘇樂水厰西人密可孟訴稱小輪船舵工朱寳生不告而去以致船不能行船上水手均存半月工貲爲質朱則一到滿月卽便付清如此待伊不應負我現在如仍工作當可收留實因其有意悞我行船是以交捕送案朱供稱洋東失去皮料責令水手　償水手不依紛紛停歇當時曾知照洋東無水手則不能行駛洋東言爾亦去罷無奈告辭而去密司孟稱我向朱言旣欲開船爾可去罷並不令伊歇去蔡太守以朱不告而辭原有不是之處旣據該西人方仍　用伊姑從寛典判罰朱洋三元以儆○飯店主婦蔡王氏訴稱柴　仰來沽飮盡醉有意尋釁碰毁碗盞毆失銀簪共值價洋七角向之索償分文無著不得巳而報捕拘案請爲訊判柴供稱如今小的情願賠償蔡太守判令贈該氏洋七角再罰洋一元撥充醫院經費以爲酗酒滋事者儆○包探陳阿九禀稱小的於巡緝時見王明奎手持錫燭臺毡單向長生庫質錢　跡可疑詰之則支吾以對洎帶至捕房始言在浦東周浦鄉間竊得今將人贜送案請訊王供認前因蔡太守以周浦係南匯縣境飭押候備文連贜移送南匯　請袁海觀大令就近傳失主領贜究辦○張華氏訴稱垃圾夫王阿生來索陋規小婦人告以家在弄中逐日有管門人打掃按月給錢　從未來此　過我亦從未給過爾錢伊怒而去次晨忽用掃箒鐵鈔將糞塗在門上爲此報捕拘案王供稱小的不敢將糞塗在伊門惟垃圾夫内有阿引小東毛二人不知有無索錢不遂挾嫌塗兾之事一百四十一號華捕禀稱該氏知照小的拘人時祗見王一人在　並無能人門上確有熼　掃箒鐵鈔係工部局之物其糞實有箒痕蔡太守以王行爲可惡旣稱尚有阿引小東毛等人姑飭押候補傳覆訊○薙髮鋪主傅金榮稱董大生荐李富彩爲夥於今正初四日停歇搬取鋪盖時並不告知後查得失去衣服四件諒被竊取向索不承是以報捕拘案李供稱小的曾在傅處爲夥接財神夜傳並不令小的拜財神亦不邀小的飮酒小的見此情狀卽行告辭搬取鋪盖時曾邀伊看過伊怒氣滿面小的祗得當衆攤開旋搬至　處不知伊如何誣報失衣董供稱李初由小的薦至傅處辭歇後小的留在店中傅忽來尋釁言並未辭伊如何在此爲夥小的與之理論大衆咸言傅之不是傅始無言而去次晨忽妄報失竊包探陳　九禀稱傅初報失衣二件繼又稱四件殊見其所報不實蔡太守將傅申飭一番從寛一併開釋○某包探禀稱積竊　阿伍前經大老爺判令遞解回籍今又來滬上逗遛爲此拘案請訊沈供稱小的浙江長興縣人以後不敢犯竊矣蔡太守飭押候備文再行遞解 
[法界捕房瑣案]  
　　昨晨九點鐘時葛同轉方蒞八仙橋捕房卽有老義和客棧夥沈明山投案齎呈郭玉亭代棧客王劉氏所立欠洋四十三元之期票一紙問票上該氏之子福元花押是否親筆書就沈稱票由郭等在房中繕寫就並未目覩問票上寫洋四十三元可曾　允答稱事出無奈祗得認虧問昨日飭差至爾棧傳介紹之方寳生可曾到案包探郁庭湘禀稱小的奉諭往傅初不願來小的欲呼巡捕始隨同來案途中復將小的百般辱駡同轉命帶至案下問爾住該棧許久究竟來自何方在滬作何事業方供稱去年八月欲赴北闈因少川資以致逗留治下兄長在廣東鹽運使署中湖南家中曾有信到問王劉氏虧欠棧資曾由爾調停如何了局答稱棧主堅索現錢是以未曾了局問王劉氏曾供諸事皆受爾之愚故飭公差傳爾爾初時不肯來案後復在途中謾駡難道公堂竟不能傳爾乎方稱事不相于且目前景况艱難烏能代人料理謂爾旣不相干烏有許多口舌方稱凡事須有天良同轉謂恐爾未必有天良耳復詰沈曰爾所訴王劉氏向方串商諸事今可當堂對質　仍稱該氏初時不甚吵閙後方向之播弄以致枝節横生同轉復詰方曰據王劉氏稱失去箱中物件究竟所失何物答稱不知其細同轉謂爾可邀同鄉人來保出復詰沈曰方自去秋八月來棧至今共欠㝢值若千答稱收過　四元餘將巡檢札子抵押小的不敢敢受同轉著沈將方之欠欵另外具禀以候訊究沈叩謝而退○蔡玉峯控趙永衢誘妻逃匿葛同轉訊得趙稱蔡妻被浦東下沙鎭人魏如山所誘因着四圖地保夥役帶趙同往查緝巳詳去臘報章昨日地保夥張卉偕趙投案禀稱小的奉飭於新正初二日下鄉查得魏在家中蔡妻則尚未見面當欲帶魏來案該圖地保言未見公事阻之今特來案禀覆蔡偕姪阿方伸訴前情并稱聞逃婦確在魏家同轉謂張等下鄉時爾派何人同去答稱無人同往同轉謂爾旣 
 
 

Page 4

 
 
知逃婦在彼何不自去找尋答稱並無公事未便下鄉同轉謂本係爾妻豈爾不能領取乎今着爾自巳訪明再行禀覆并令趙明白具詞陳訴張等叩謝而去○工部局馬路工頭顧杏林訴稱小的查得竊取皮帶之賊犯蔡長根實係被誣以致無辜受押局中皮帶共有十條是日失去五條確由向爲蔡替工之顧阿祥唆令丁大隆竊去兩條藏匿小的與人股開德豐小烟館牀鋪下希圖陷害小的同轉謂旣非蔡竊何以任蔡管押多時不爲保出爾亦可　存心不良矣馬路工頭是否由爾包做答稱由虹口馬車行主談芝卿包下小的向之轉包同轉謂目下尚少皮帶兩條爾願賠否答稱願賠蔡稱小的無辜受押求恩輸令免停生意同轉謂顧曰蔡並無不是之處爾仍可用伊工作顧唯唯遵諭而退 
[戒烟開局]  
　　本局前以年務忽忙暫緩收戒者半月今擇於新正初十日掛號仍照曩例收戒欲除痼疾者請速來報名是幸至去年下半年收付清單卽日登報閱者鑒之[  上洋平康里恒濟戒烟局司董何鏞鍾洪南謹啓]  
[代馬詞]  
　　具控爲畜命危迫冤沈莫訴環求恩恤亟解倒懸事切畜等同産冀北被販江南沿途挑選幾經材餘下駟到此形骸俱憊慘聚上洋旣不遇營伍之知驛傳之備爲國家效力又不遇番舶之載洋商之豢享芻秣　施而乃落傖夫之手任癡漢之騎駕馭乖方致東馳而西突听宵靡間恒戴月以披星縱送於四逹之區横加鞭策馳驟於五更之後飽盡風霜或載富商巨賈俗塵則十丈迷天或乘怨女曠夫穢迹則片時入彀芻無一束豆無一升轅不一停轍不一息歸鐵之銷磨何速可知息駕無時水槽則到處皆無從不投錢以飮祗以疲於奔命常常陷入泥中更傷刀不能支往往斃於轅下雖西官實著有病馬禁駝之令而華人每誤讀傷人不問之書方看结駟連騎不轉瞬而操刀以解纔詡追風逐電未逾時而裹革以歸肝腦塗地之處曰八仙橋　門大嚼之區曰三角地慘無天日冤徹幽明死者巳無可追活者羣憂不免爲此瀝情環求憲天大老爺俯賜鑒核恩予矜全會商西官變通中例首擬章程逐條議立繼傳巡捕加意嚴查不事戰功何取銘勛以出汗迥殊驛遞奚須振策以爭先一日胡堪數駕通宵烏不一停積習巳深痛除宜力一經犯案或被告官輕則卽以鞭笞重則施以輪碾挽兹積弊端賴嚴刑號令一頒公侯萬代戴德上呈 
滬俗新止馬車最盛載花馳騁過巿招摇樂境也而禍機卽潛伏其中盖輕則傷馬重且傷人人以遊靜安寺爲樂馬以遊靜安寺爲苦旣明其故爰爲戯擬一詞以冀挽回積習不在乎當事者之或准理或駁斥也呵呵[  倉山舊主戲擬]  
[庚寅元旦展曆喜今歲初届閏二月率成一律試筆遣興錄請高昌寒食生大吟壇是正]  
　　六十四齡初度過月當震卽兩盈虧杏花春雨連番賞蒓采秋風幾輩知準備香醪資欵客展將佳日讓吟詩不圖烟景頻頻召顧我偏慚　巳絲[  倉山舊主試筆]  
[吳門沈友亭工南詞善唱義妖傳及芙蓉洞二書近應石路飛丹閣主人之招登塲献技雅韵欲流因詩以張之]  
　　繪出前綠與後因粲花妙舌總無倫似聞四座齊聲道柳敬亭今有替人謝絶吳歈並越謳别開生面儘風流如何說盡生公法頑石依然不點頭[  太痴漫稿]  
[蘇省撫轅抄]  
　　除夕日候補同知蔡國熊禀知奉松滬局札調赴滬卽辭○新正月元旦日候補通判孫毓驥禀謝飭知審結案件給予委署州縣一次○初二日府經歴沈振綵上海來○初三日從九徐銘勲禀知丁母憂○初四日薄仁山禀知聞訃丁祖母承重憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[壽星明雙紅豆館主與佩筠如君合慶百齡以詩囑和勉塡奉視卽呈點鐵]  
　　雅有長庚與彼小星合慶百年是畫眉餘暇裁成玅想拈毫霎晌寫徧瑶箋細誦新詩粗伸微意人月傾心祝共圓還堪喜喜如斯佳話遐邇留傳逍遥羡似神仙更醫俗情殷壽世緣况嚼虀噉飯素稱康健搜奇覓奥先生　導引術最肯流連伉儷齊眉兒孫繞膝先生有七子七孫此後應知福澤緜私相約向飛英會上一潄瓊泉原作有鏡亭擬展飛英會滿酌庚觚潄玉泉之句[  愛蓮僊裔聘三倚聲]  
[挽潮陽賴志堃叅軍]  
　　○客從萬里外寄書申情好關書一以讀哀哉愴懷抱結識五載餘觀君鬱奇表年來不得意形容日枯槁不圖入九秋撒手萬情了雖無堂上人其奈妻兒小乃憶戊子年分手卽就道别後情不解贈詩慰煩惱一朝作陳人哀哉心如擣寓黔種榆山人悅彭氏胡仁壽　稿 
[客鄉詠請夢畹生點定]  
　　古寺龍華不見龍惟聞暮皷與晨鐘閒來怕與山僧話多半相迎有病容盈盈一水望申江客去潮來隠晝艭羡煞天邊羣雁落沙眠水宿總成雙鄉居無事起來遲朝雨斯花當不如鳥語報晴江日暖開窓巳近午初時荒園日暮掩柴扉獨立階前羲濕衣爲看中秋初滿月徧逢烏鵲向南飛蕭條客館對村居閒看農夫種野疏除却星期游攬外課兒復讀幼時書吟風弄月破工夫水榭迎凉影入湖輸與溪頭老漁父終朝垂釣一魚無龍華寺畔草　萋柳繞江村緑映溪十里桃花紅後到畫　常泊小橋西歇浦潮如萬馬奔小橋流水繞　村晚來一事還堪笑常蹲僧敲月下門蓬門出入不須關小徑幽通九曲彎恰喜明朝是休沐早潮放棹暮潮還毗陵醉墨生稿於龍華旅邸 
[守歲偶錄請高昌寒食生夢畹生點定]  
　　銀燭花新待曉開五辛盤列快銜杯香浮柏葉春醪熟頌獻椒花淑氣催處處春風迎律轉聲聲臘皷持陽回霎時報道元辰至吾去從今　自來[  隔水村農濮陽鏡草]  
[元旦試筆]  
　　絲雞臘燕報新年風自温和日自妍對面相逢同一揖家家户户遞紅箋窓前修竹報三多氣象更新萬物和人壽年豐天下樂寰中齊唱太平歌[  毗陵醉墨主稿]  
[祝移賑]  
　　嘗聞十千饋餉擬之因拜賜而推恩四座飛觴文正爲憐貧而罷宴况我湖俞石林善長大人仁慈性秉節儉光昭災弭鴻敖冀造西鄰之福頌興駿發奚開北海之　方轉　逢寅六秩廼枚鄉可慶願榮情於呼癸　金休設席而捐預事解囊祗期謝客與其祝兹黄髮就菊及時不若拯蒼生投兆今日爰謀集腋以代稱光免九秋羊酒羣持勞指使待百歲　齡氷享共熱心香謹列台銜用銘嘉惠○親友程西庚吳蔭申等公啓○計開祝儀○尤劍泉楊信之兩翁各洋二十元姚守梅張梓卿鍾聽泉聞逹四翁各洋十元羅季昌　毓　　石末沈養源四翁各洋八周菜仙劉容齋兩翁各洋六元温賡聲錢荷靑沈樹棠萬隆車四翁各洋四元王寳森楊伸也沈平三沈止漁潘申甫張燕卿王小山程希　吳蔭申周振山吕似梅如經陳吉　程恊廷程竹坪十五翁各洋二元愼康衆友洋二元繆之芳孫楚香費蓮卿程少輔錢偉士張純靑李芹士譚美章沈庚生董駿甫沈曉舟姚夫衢　竹亭江錫山陸錦組朱鶴常蔡秋亭施正道朱明泉周謹甫李松樵黄拔卿二十二翁各洋一元○今來第一批兩全柬親友祝儀計送五十四分合總數洋一百九十六元先行錄登報章以鳴謝困壽翁節省謝筵之費洋一百元謹代諸親友造福一併移助浙賑如有世好補祝俟第二批清單寄到再行續登呈公鑒湖州仁濟善堂姚守梅謹誌新正財神日 
[上海北巿絲會舘籌賑公所少欽經收山東江賑捐十月二十至廿一日第二千二百六十六七次清單]  
　　○山東捐山東淄川縣女張氏遺資本當代作佛事現移助賑由揚郡舊放七巷中丞第同人托徐百翁來三十元裕記爲妻求肝陽目疾卽愈十元徐州道署胡玉亭送王顯夫書壽屏潤資移助曹平銀六兩四錢一分無力子解免女人口舌并求諸　消散五元朱趙氏求病卽愈五元牌樓鎭洪世楨求保合宅平安一元桐城裕泰席進本洋二元徒紫本洋一元同春錢六百六十江浙捐沈鳴喜爲兒病愈還願十元周紅琴奉母命省馬車費移助六元浙江捐揚州永昌利心　氏三十元無錫濟順興募愼思堂十五元盛川昌盛典興盛典各十元江夏季于還願二元漢口皁昌洋行鄧叶泉梁德臣各二元謝錦堂　玉聲各一元無錫生泰裕心素願力不足合一元聞之憫艱之力助湖州合一元無錫邵仁和祥力記一元吟風送月軒一元味菜根軒錢四百無名氏一元乍川隠名氏一元蔡裕記銅洋一元廣泰銅洋八元苹春銅洋三元長興裕記銅洋一元泰州八字橋許募求消災降福三十元求平安十元無名氏六元消災延壽五元怡記三元賀儀助賑文運亨通消灾平安三户各二元順記如記求痴速愈無名氏四户各一元共十二户合洋六十四元湖州捐清江運河署不書名一元完省申報局胡啓發募教外佚人覺遲一元蘇省三壽齋日本洋一元劉樹伯錢二百惟巨可保一百文應當竭力自知無能各錢五十文高易公舘來横濱蘇傑生一百元蘇黄氏十元蘇陳氏楊符三各五元化女祝齡化女祝年盧瑞　張澤不林北泉　亮宗大户各三元蘇俊生蘇敬文　其均蘇以榮曾瑞其吳瑞庭林絳李鳳林江伯川黄玉章十户各二元陳九生陳子彬鄭元幹吳大誥關悅堅簡永瑞李鶴延鄭　錦吳肇星　褒宗十户各一元共三十户合洋一百六十八一嘉定周爾雅堂暮無名氏瑞貞各一元春照五角惠貞三角蘭貞無名氏留明三户各二角南屏秦亦吕蔣公生須經　修父　欽文升　吉五　卷閣祖芬祖述祖詒祖乃十三户各一角怡怡堂錢三百願學小亷溪各錢二百知非生一百廿文不敢士四知堂無名氏醉玉樓主醉六人五户各錢一百共廿九户　洋五元小洋十角錢廿文隠名氏銅洋一元震澤捐鎭江裕隆紀子英一元張鶴亭一元無德氏一元以上二十日○山東捐力不從心子四　蘇州于留雲堂爲李氏五十冥誤懺悔資移助三元助賑發財一元王川朱來安寄來福建銅山李陽三募銅陵孫汝猷長茂當各二元孫汝俊孫汝齡歐銘閣孫太和孫保合孫汝誠孫汝棚孫汝馨孫　李　三孫李　孫沙氏十二户各一元沈鳴臯廖樹堂各五角春甫氏錢六百孫林氏許春成陳一洪孫瑞吉孫瑞儀許誠齋六户各五百文王應源謝垂昆泰源號黄泰卿張子安賈　子六日各　百　許識昌朱長校孫瑞義二户各錢三百文鶴年兄一百文共三十三户合洋廿三元錢八百八十文江浙捐陸江氏十元全泰盛局康均爲妻産　求愈五元浙　　梁　逹源莊孟　公記由裕源莊來五十元漢口寳華銀樓各反由景福銀樓來廿四元漢口漁隠氏求母康健銀四兩八錢三分嘉定鈞記二元　興秦來當　成基求母康健一元招商局來蕪湖恊賑公所項氏醫室募第一次朱憲屏來敬畏齋五十元朱胡氏四十五元敬畏齋五元共三户合洋一百元湖州捐漢鎭保念人保安子各十元保和尚潤生氏求平安氏三户各二元保跎子保過氏陶望子泰相齋滋生聚茂福六户各一元陶陳氏六元陶雲亭二元安省司號項肇林二元力不如心一元許　恊興莊有心無力人江西我湖請　森各二元周楚濤商賢氏各一元羅虞庭無名氏各五角梅化書屋金竹三樵各一元蘭邑晋昌募允議五元晋晏一元同源周延齡晋泰萬豐瑞亨惠茂恆裕慶安義和義盛十户各五角　名氏五角又三角又一角共十五户合洋十二元賑澤捐怡大紙棧勉力子一元丹桂　三角無力子二角無名氏力不足各一角太原三角古月氏二角上記巧生林記正記森子五户各一角共七户合洋一元以上廿一日 
[上海北巿絲業會舘籌賑公所施少欽經收山東江浙賑捐十月廿二三四日第二千二百六十八至七十次清單]  
　　山東捐蘇州施瑩爲子病愈了願洋三十元錢塘沈啓鈞啓　啓　求　病愈十五元福建吳蘭方翁募不書名五户均求平安順利助山東潮州爛板洋十元○大通同孚募無名氏十元心餘力少人助湖州五元　善堂二元杯水室徐承賢查華蜂三　各一元江浙捐南京章洪源　三十元周補朱少甫求妻病愈十元顧裕良求病愈二元求母病愈二元浙江捐吳縣金慶郁求病愈田源恆隆來洋二百元如臯永　　無名子八元九江同春和無名　三元○恊源莊來延壽堂洋十元積善堂四元同善堂太痴生各兩元助經堂三讓堂隨樂堂心名永壽堂五户各一元源豐潤來求合家平安二元無名子　　各一元去思居張吉卿平陽　三一各一元無名氏錢一千五百又二百三百力不足不書名各五百共十三户合洋十二元維揚朱公舘無名氏兩元又四户各一元又　户各五角江氏一元不　名三户各乙洋　十三日　　十二元上海船來九江太古洋行乃記四元西之子永慶堂賓記三户各兩元湖州捐泰源莊來沙溝恆泰典四洋居易山房二　無名子合德堂無名氏同德　四户各乙　震澤捐江隂鹽棧一鑑齋四元虹口董畊言兩角怡盛洋發號張應寳沈介眉鄭隆椿俞翰臣下久峰無力子户各一角以上廿二日江　捐良宜堂保養嬰孩洋五十元隠名子求生意順意五十元葉　求病愈五元太倉寳善堂四元顧裕良病愈了願四元袖過子三　消災子一元祈姑病愈兩元朱維閒求母病　一　李士止求病愈三角朱維新求母病亢二元泰亨源來江南無名氏烟臺估銀六兩合洋八元四角七分三厘烟海防廳吳二元無名氏四元燕南　衣人根本堂嘉善堂三户各元愛蓮堂五角浙江捐無名氏洋一千一百九十九元又五十元武林李垣齋了願由李頴懷兄來洋一百元漂陽都署姚雲門翁又募句容本汛十元又漂陽縣東門五元又姚秀姑集得針指一元無錫黄烈文募濟順分當衆友食省二元又助震澤二　邱　氏兩　○記來湖南隠名人錢三千五百六十文劉姓自　泰記集義謙泰裕無名氏六户各一千無名何翁義謂三户各五百文仁記無姓義興合蘇姓四户各三百文張蘇無名不書名王姓張劉陳成等姓九户各二百何氏乙百文共廿四户合規元十兩利昌募席慰卿孫春　與槐江臥雲代胡大順太原王休寗堂堪楊獅山惠桂八户各二角湖州捐奚萬興一元謝德昌王遇春乙洋陸文魁源太成楊永奉三户　二角○澤捐　感氏兩元蘇省俞公　無名氏兩元以上廿三日○山東捐前辦運曹　捐局邊卓存太尊在運曹鐘經募洋洋五十五元含山縣王大令在運曹鎭經募洋五十五元二户由寳和莊來崔大愚由愼餘來洋三十元江浙捐餘慶氏求平安由丁裕大來洋十六元山隂余錫虎由杭州寄來五十安徽婺源茶稅局鄒振記三元潤連記愷長記各兩元學揚陽春子求文母平安二元浙江捐定海無名爲慈九旬壽誕親友賜儀理宜酬謝因本省災苦特將該資助代諸君造福由豐泰洋行交到洋一百元又洋二百元凌展成堂廿元邱靜函十元寓漢海寗陳霞尚爲哥兩　年愷資助由江裕弊船來五元仙鎭惠風書屋愼餘堂各五洋泰州無名子四元平陽九齡二歲兩兒合助押歲錢二千文湖州捐不留名洋十元石仲香德大生北永泰三　　一元　馨泰銅洋十元紅大有全整三元鹽城欽堯兄募松竹山房由廣和瑰行來三元又頤壽堂二元又王忍齋一元澤捐常川慶餘堂八元杭州恆豐順五元蘇州知足子二元澤大　五福堂兩田氏由　泰厚來各二元武林老人一元寗波福蘭園衆友小洋十五角　對　一元日上廿四日 
 
 
