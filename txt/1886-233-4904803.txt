# 1886 - 233 - 4904803

 

Page 1

 
 
招集股份石印佩文韻府告白[  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集股印成毎股計洋十六元正順搭股份者先惠洋四元本齋卽付股票一紙様本一張定於明年正月底出書憑股票找付洋十二元向本齋取書一部此籍係用上等連泗帋分釘六十册釘工精雅邁倫藏以巾箱加以諸　是書一出吾知騷壇珍賞當必紙貴洛陽倘不附股份待明年出書後購求毎部擬價洋三十元正如出書後與様本不符儘可向晉記以及本齋　　再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源豐潤匯票庄京都煤巿街興隆店内源豐潤匯票庄漢口郭家巷復源盛紙號均可代售此佈 
[新出石印藝林拱璧] [  點石齋主人代啓]  
　　藝林拱璧一書吐棄一切生而别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尙得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉様入時者校對不厭精詳字跡亦極匀整至於開印之時機器悉藉欠力故墨色黑而匀更無燕瘦環肥之誚現已竣工毎部分訂十二本約月杪出書價洋五元五角法馬路南申昌書坊與外埠申昌發售皆可購取統售格外公道 
[招請文人修字告曰] [  點石齋主人代啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時辭　設遇有事可暫告假惟不得擅自帶歸倩人頂替致有損壞彼此推諉等事准於卽日開修尚望不吝指敎爲幸修字處分設在輔仁里第五條弄　該處有人承接卽請逕往可也 
[押犯凶惡紀聞]  
夕陽西下餘熱尙蒸偕二三友人　邐至四馬路就陽春烟雨樓憑欄啜茗領取新凉隔座有談捕房中押犯諸弊者言之鑿鑿令人眥欲裂而髮上衝光天化日之中忽添此一重黑暗地獄良可慨也其言曰巡捕房中凡先入而管押最久　自以爲頭腦其次充爪牙平日比中人語私立名目分班房爲四處其近寫字房者曰英公館凡因案被覊之人甫入門卽諧價徧給銀錢則延入此中待之如上客無錢而衣服華美或隨身有時辰表等可解付質庫欲壑稍塡則起居亦頗安適名之曰美公館再次　曰新衙門則以處自已無錢信央親友資助俾若輩爲酒肉資者最下曰棲流公所貧苦小民無從生發於焉閉置不啻如重囚之入内監焉尤可駭者其頭腦有時設公座學坐堂様某爲巡捕某爲皂役兩旁作吆喝聲將新來覊管之人呼跪案前問以所犯何事倘係奸拐盜竊則中坐者大聲叱之汝尙年輕何得妄行若此是宜杖則噭然加撲責責畢方論錢視錢之多寡判居之次第大約得英公舘者十中唯一二又或新犯甫進門不問情由卽以洋氈蒙其面而扶之必使呌饒呼救允出銀錢若干然後釋手是則新犯之煩寃不深可憫哉夫建立捕房原爲安靖地方起見而不知此中弊竇竟至如斯將歸其咎於西捕歟西人言語不通贄幣不達盡其職所當盡此外不復與聞况入此門來無非華産彼且謂唯華知華何必挨身進内雖云清潔畢竟較西人之清潔懸殊初非袖手旁觀漫無稽察亦勢之無可如何耳然則歸其咎於華捕歟恐華捕亦不任其咎以彼梭巡街道昕夕不遑遇有匪徒不過攔入捕房而止縱加倍小心稽查愼密或朝或夕必親身檢點一番然片刻之間尤易藏頭蓋脚毫無破綻可尋而又上下有班内外有别但能循分供職已矣亦何堪備責求全耶故西捕可恕也華捕可恕也然則若之何而後可曰惟有責重門差與管獄者二人門差者職司啓閉見有犯事者傳遞消息賣買東西必爲之驅逐管獄者須不辭營瘁放出天良隨時稽查使老犯新犯不得同居一處設有行凶肆横之人立卽禀明捕頭解至公堂嚴辦如是則積獘或可一清否則新犯受諸苦惱欲于發落之時一一陳明又恐仍還原所則所謂受諸苦惱者更深祇有　忍不言惟高喊開恩叩頭如搗蒜以冀魚之漏網鳥之逃籠而萬種沈寃遂無由剖訴焉嗟乎老犯之凶惡洵如是哉然天下事之不可深究者豈徒一捕房中之　犯哉人命盜案拐孩白螞蟻揆諸刑法皆在不赦之條滬上一隅幾若司空見慣偶然破敗移解有司衙門卒未聞按律嚴懲俾宵小稍知忌憚民可使由不可使知正不必解人急索也隔座之言如此談者非相識姓名亦皆未知陣雨忽來蒼皇各起歸旅舍挑燈就枕不遽入黑甜鄉回憶所言未必皆眞而其意亦未可厚非爰倩中書君翦燭成篇未始非暗室中之一光明燈也 
[本舘接奉電音]  
　　昨日下午三點鐘時本舘住京訪事人電傳本月二十七日諭旨二道敬謹譯登○七月一十七日奉旨印啓文增多歡嵩戰俱着記名以國子監蒙古司業用太常寺少卿員缺着克們泰補授欽此同日軍機大臣面奉諭旨本日引見之浙江候補知府陳璚着於本月二十七日預備召見欽此 
[一面之詞]  
　　長崎一案昨旣將訪事人來函詳登於報旋閱日本新聞紙語語開脫日人一若華兵眞無理取閙者嘻天下自有公是公非烏能以一面之詞取信於天下哉姑爲之譯其說曰本月十六日午後華兵紛紛携銀至廣馬塲換錢旋投各處購物其在租界中沽欽者多至百人巡街日捕深恐人多肇事因在熱閙之處分叚梭巡華兵忽將西瓜皮擲其面日捕不動華兵又揉其眼捻其鼻種種侮辱令人不堪巡捕皆忍耐不發華兵又奪取其棍巡捕方欲走避已被圍在垓心正在進退維谷之時有廣東會舘前東洋車夫亦惡兵之所爲遂往告梅香崎警署署中聞華兵無禮怒甚呼伴至廣馬場意惟救出巡街各捕而華兵竟與打架斯時另外華兵在丸山町婊樓街閒走碰倒白衣黨無賴一人黨埠忿忿不平且聞租界已肇事　遂引類招朋群將華兵毆擊云 
[恭迎憲節]  
　　衞靜瀾中丞調任浙撫杭人咸欣欣色喜日盼旌節之臨探知憲駕於廿六日抵省廿七日入城卽　接篆故城中各店戶咸感念前次辦理地棍之恩擬各預備香案恭迎憲節效竹馬兒童故事於以知惠澤之入人深也 
[鄂省天時]  
　　漢皋自六日初旬後天時亢旱雨澤全無直至七月初二日方沛甘霖溽暑兼旬至此卽新凉習習矣嗣後雖屢得雨師稅駕田　尙未渥沾農人懸耜興嗟常恐稻禾漸槁武昌僅一江之隔而雨水頗覺調和新米價亦極廉糙者每石止需青蚨千六百翼云 
 
 

Page 2

 
 
[津沽淹水]  
　　十九日傍晚大雨傾盆至二十日晚尙未停滴先是十五日以前天放晴河水大殺至十六日晚細雨廉纎十七滂沱見日雨止後河水陡長三尺有奇紫竹林東岸鹽坨連夜築堤十八日紫竹林河水由擺渡口漫至武備學堂然該處係窪下之區於民居尚　波及十九晚有加無已中磚砲臺擺渡口起至生租界大街止小莊一帶悉成一片汪洋時風雨聲中雜以鑼聲居人號衆打埝紫竹林北大街以東各胡同底俱壘小堤盖堤外悉成巨浸也二十日除鑼聲外坍屋之聲如銅山東傾洛鐘西應所塌房屋不知凡幾租界道旁樹木折枝滿地除紫竹林外恐尙有漫堤决口者其爲患實不堪設想也 
[宵小肆惡]  
　　天津守望局第二叚委員胡大令向於捕務認眞查夜尤不遣餘力前於項家胡同飭勇登岸獲一著名賊犯若輩惡之伺其于某夜查街預備磚瓦在屋背由高擲下大令幸未受傷然　瀕于險矣當將情節禀明天津道胡雲楣觀察飭縣派捕限期緝獲究辦 
[川督莅潯]  
　　新授四川總督劉仲帥挈同瀛眷往川省履新乘紅船三艘以海定白雲兩輪船拖行外以杉　戰船一隻護送二十五日午刻憲舟抵九江碼頭選鋒新勁等營兵弁均列隊岳師門外兩砲臺卽燃巨砲數門各隊伍隨施放排鎗以申敬意鎭道遊守　縣以及印委各員均詣大碼頭舟次投遞手版制軍傳見有差隨乘緑呢大轎呵殿入城往各衙門拜客按仲帥前曾開府江右此　憲節莅潯文武各員均係舊日僚屬所以仲帥接見各員時笑容可掬愈見撝謙而官紳士庶亦無不想望顔色有依戀之情二十六日黎明時卽解維赴鄂 
[秋收大减]  
　　九东一帶秋汛陡漲大槪已列前報目下水勢稍定江北一帶圩壩雖屬緊急而民夫梭巡挑築尚無潰裂之患惟沿江各洲地以及南邊各山脚　　所種棉花豆粟芝蔴高粱　行淹没農民無不望天呌苦 
[吳門小錄]  
　　譚序初中丞移節後烟館漸漸開設前日總捕分府王司馬訪得元妙觀東首洙泗巷有烟館一家親往密拿其時該館並無吸烟之人館主婦立辯其非王司馬謂訪查的確斷難狡賴着將房屋一間封禁交該圖地保看管詳請臬憲定奪現城内外私設烟燈處盡行歇閉矣○保甲總局嚴緝盜賊訪拿痞棍不遺餘力故若輩咸知歛跡前月訪獲之李老虎打眼傳生二名業經責懲管押嗣由李老虎等之親戚某甲具禀局憲謂李老虎等今願改過遷善不敢犯法出具切結懇請釋放局憲准如所請復出示曉諭若輩勿以李老虎等已經釋放輙敢聚衆滋閙以身試法○盂蘭盆會年盛一年其最著者府署前及長洲縣前二處定於二十七日招延僧道奉行故事想有一番景致也 
[揚城瑣錄]  
　　揚州新城某姓家獲住小竊一名送往巡查局局員尙未審訊交本坊地保管押該竊忽乘隙逸去局員現着地保交人尚不知能否弋獲卽此一端已可見地保之辦事疏忽矣○風箱巷内有某姓女孩前午偕隣女在門前嬉戲忽來一人缓步至前將金耳環攫去用力過猛耳血淋漓女揪住不釋鄰女代爲報信女父母齊至見其人衣履翩翩手携紈扇頗不類梁上君子其人亦不具認竊二女則堅指無訛衆曰盍搜其身其人遂將上下脫卸都無可見是時本坊地保亦至深怪女父孟浪亟以好言遜謝詎其人反不肯干休正擾攘間旁一老媪向女父曰忽驚可再搜之衆以爲一之已甚其可再乎媪曰倘無所見老身甘受誣良之罪衆如其言果於左襪套内搜見原贓盖先搜時彼將環藏於口中迨穿衣時媪見其以手抺口復探手於襪故覷破也隨經該保將其綑縳由風箱巷直拖至皮巿街某烟館内後遂不知所終噫天下金玉其外敗絮其中者正復何限恨不得明眼如媪者一一覷破耳○賢良街某醬坊内蓄一牛旣老且病坊主遂售與屠戶牽至門外適有某善堂董事過此牛見之跪地作乞憐　涙簌簌如泉湧某君不忍其觳觫問值幾何如數償訖牽送善堂喂養此　子輿氏所謂仁術也 
[粤海秋鴻]  
　　廣東營務處向設在鹽經廳衙門内大憲以其地方狹小殊不敷用擬於督衙東偏鋪戶拆毁數間改建營務處令各業戶領回契價卽日搬遷以便興工建造各業戶雖有虧折然重違憲意不得不作遷地爲良之計也○有某君者久作諸侯上客簪裾所至無不倒屣相迎尤工心計積累之餘囊金以數十萬計由是多購田園廣置房産居然作富家翁其子登賢書者二人方謂定貴　於一　矣去年被言官奏劾奉旨驅逐回籍而某君以粤東房産過多一時不及變賣遂逗遛在粤張香帥辦理善後籌欵維艱因致書某君勸令捐欵若干俾濟餉項某君置諸不答香帥大怒諭南番兩縣將其財産查封變賣充公凡省垣鋪戶係某君所置　卽貼此業奉憲查辦字様使民間共聞共見不敢私行變賣夫天下不義之財其勢不能常保某君不能效卜式之輸粟實邊卒至官符一紙飛下蓬門昔日金銀都非已有此時悔之已無及矣此可爲守財奴作當頭之捧喝也○汪柳門文宗於七月二十二日起程先考嘉應州次潮州次惠州然後折回省垣接考廣屬○南番兩縣會同出示定於七月廿八日開考武音先赴東校場閱看馬射○署理瓊州鎭張鎭軍得祿病没營次禀報到省制軍隨委澄海營叅將陳叅戎榮輝暫行護理○廣州府孫太守考試文童極爲認眞終日坐堂監試無或稍懈十五日考順德二塲有數人手執題紙踰牆而出太守望見喝令差役拿住一人當堂枷號示衆諸童見之無敢再犯場規愈見嚴肅矣○前日有甲乙二人在城隍廟毆鬥甲於懷中拔出利刃勢尤兇悍街鄰知非善類恊力向前擒送保甲局審辦○拐匪陳阿四濳匿於大巿街差役購缐引拿帶至衙門懲處三尺法具在斷難爲若輩寛也○帶河基娼寮賭館前經禁絶大憲恐其死灰復然派兵看守嗣以兵勇不能永遠駐此隨將該處房屋一律拆毁永遠不准起建此誠除惡務盡之意也 
[青秋笛]  
　　花爲四壁船爲家此雅人深致也金陵莫愁元武兩湖荷花最盛去夏伏汛氾溢獨不見六郎粉面據湖上人云必荷葉出水面一二尺始有花今歲果然每當清風徐來水波不興叚幽香沁人心脾眞足令膩子銷魂凡夫换骨不僅誦柳屯田十里荷花便動立馬吳山之興也昨有泛舟　武湖者一葉如刀不勝欹側客在水底猶雙手抱荷葉思輕身仰臥于葉上而不得幸采蓮諸女郎聞扑通一聲盪槳爭來援之以手旦赡以蓮蓬一握時湖瓀同行者咸臨軒笑慰曰憐卿心苦此申解人不少矣○寗俗七八兩月大街小巷咸以孟蘭盆相賽會緇流數百輩分東　南　輪流應接好事者又益以清音彈唱於此中别開生面衣香　影舉國若狂居青溪兩岸者尤以赈水孤爲第一鄭重牙檣錦纜載鎭鈸容與中流次則持魚誦佛之善男信女舳艫銜尾令人想見梁武當年再次則妓船遊船銀琖珠燈縱横相映河下籐綳漆板毎當日落爲之一空欲　略仙凡風最者往往葛忣葵扇凝立河干看人家拍紅牙吹紫玉唱定子當筵别是春之名據長年云此如南北曲之尾聲亦熱水巿收塲之一大宗生意也惜無有如廣肇公所之移此欵以賑災區者耳 
[上海四馬路浦灘文報局内協賑公所接山東金苕人觀察來告急函]  
　　各公所諸大善長仁兄大人閣下前奉賜函卽經肅復敬惟德祺日懋胞與同深佩仰　量第一次承解五千兩第二次五千兩又藥四箱均照領到第三次六千一百兩賑撫局亦經關照謹當廣宣惠澤代耘福田惟恐疏拙　能辦理未當無以副救民行善之盛懷無以答仁粟義漿之來意清夜自思曷勝疚懼齊河新决口門災情日甚一日北探知確實於本月初五日從下游折赴該處見汪洋數十里漫淹三百餘村湍溜四出房舍全坍災民多於屋頂架木以棲或擇高阜處結羣露處稍有力者四散逃避窮無告者一息待斃尤苦於四面水圍無從進出弟當卽雇定民船十餘隻又禀請中丞派撥官船十餘隻入民埝口門再至大堤口門已屬　險難行弟舟半覆舟中稼具全毁約半時許始定弟自問無他處之怡然及進口門至各村救人送糧一船沉没水中一船冲散片板無存船内饝餅共千餘斤盡行冲　幸人口無傷斯時人有戒心中丞所派差弁頗能奮不顧身冐險分投前進數日之内救回難民六七百人始則在堤按口發糧繼則分送出外有毎人給錢二千文聽往謀生者有覔地搭屋毎間給錢四千文暫棲止者灾民宜散不宜聚中丞另撥餅米席片 
 
 

Page 3

 
 
本城紳商亦有捐送席片者查給各村無屋之民計至十五日止已發饝餅十萬斤以外現因饝餅不能久發卽須改發高粱前日有婦女來領饝餅從陷泥中走十餘里無力陷斃者有見送糧到村已旬日不食苦極赶來扳船求餅竟被冲斃者慘何如耶現卽擬派友查戶而水勢木盡退有隔於大溜或限於陷泥不能到村者查十三日以前放過九十餘村照縣册已有大口六萬數千口如以三百餘村計必有二十餘萬口卽使縣册不實折半已有十萬口毎口給錢二千文已需二十萬千文欵從何出此時未查戶未放錢以前糧食　能停給擬買高粱三千石救急而倉卒無處購辦此次齊河赶上救命救急足稱用錢是當所慮辦理未能周到民命攸關弟實惶悚之至現住砲船上已十餘日精力漸健昨　章邱查竣放錢赶去一看今晚仍回齊河計章邱災較輕發錢不及一萬四千串歷城災已重發錢約合銀一萬數千兩大率章歴兩縣二萬金已足齊河則須六萬金方敷散放諸大善長務須大發慈悲廣施法力使此千萬災民得有生路弟辦完此一縣卽擬回津聞上游壽濟濮范被災亦重嚴佑翁欲至范縣查賑已飛函奉商未知如何專肅馳布敬請德安鵠候好音[  弟金福曾頓首]  
[升憲回滬]  
　　升任河南臬憲邵筱村廉訪前赴金陵已登前報兹悉廉訪已於昨日上午時乘輪回滬矣 
[堂倌投案]  
　　寗人王茂林控妻母陸沈氏誘妻逃逸并有王之母王陳氏挈同幼子王銀來對麟張三小姐到案言陸沈氏同女在城内三牌樓望月樓茶館與鬥鷄眼之堂倌敘話蔡太守因飭差同王氏弟兄至茶舘詢問已有前報原差金春奉諭後卽同王氏弟兄到茶館先問王銀來知堂倌姓名否答稱惟聞嫂嫂呼堂倌曰小鬼又呼寳生及到茶館銀來卽言當日此人亦在塲王茂林卽將其人扭住其人曰何爲王曰爾乃誘我妻之寳生也其人曰寳生係我弟豈容妄拿銀來亦言不是此人該差向前勸阻并詰寳生何在其人言頃出外將回矣差與王等啜茗以待俄見其人向外去該差恐其通風囑夥尾隨之其人至小弄中厠旁寳生正在出恭其人與之附耳密語適有某婦呼之曰汝兄弟二人在此何爲差夥知卽寳生拘至茶館一面喚八鋪地甲至詢知寳生姓戴問王妻何在寳生言做襪之婦人曾到此啜茗惟無誘匿情事原差言汝肯隨我到案耶抑俟回胆本官備文到縣移提　寳生願自到案當晚由蔡太守訊供該差禀訴前因寳生堅執不認王茂林王銀來張三小姐各訴前因陸沈氏亦投案稱與女閒談此係常事並不知與戴寳生有無糾葛太守一再究詰各執如前飭將戴寳生管押陸沈氏旣自投質飭退候示再飭差傳諭該處地甲細查王陸氏下落并着王自爲尋覔再行核辦 
[棄婦可憐]  
　　華捕至英公堂稱萬航渡地方教堂送來鄉婦陳卜氏一口據言被夫棄在該處迷途痛哭哀動行人由堂招留遣人送至捕房囑轉送華官發落今特解案該氏供年三十八歲浦東人初嫁顧姓被休轉嫁三林塘相近之泥水匠陳阿華迄今二載有餘夫弟阿瑞常與夫將我毆打前日夫言領我到流謀一噉飯處我不識路逕及至該處水濵夫囑我稍待伊到茶館小憇再來領我詎夫一去不來亦不知茶館在何處天角將暮無家可歸由左近人家見憐招留轉送到此蔡太守問爾嫁陳後生子女否現欲回陳家否答稱祇生一女已夭夫雖離我然我别無去處祇得仍回夫家太守　據爾所供爾夫有心棄爾卽回家亦難度日又問爾夫年幾何矣答稱丈夫原是棄我苟得一棲身之處布衣援菜飯飽雖役使如牛馬亦　不辭夫年三十七歲當嫌我年老無用太守又問爾所住處地保何人答稱地保名其南太守飭將該婦暫發堂請縣傳地保及陳阿華到案訊問噫世間淫蕩婦女輕棄其夫者多矣若此婦之見棄於夫事固僅見情更可憐彼田舍郎多收　斗　便欲另娶美婦豈不司笑之甚耶 
[盜犯過堂]  
　　日前有太倉州差役解到盜犯一名赴道轅投遞文憑湯觀察閱文飭將該犯發縣監禁前日下午觀察親自過堂該犯供稱同黨者共有三人分得贓洋二元旋卽四散觀察錄供畢仍將該犯發縣監禁尚須解司定讞也 
[縣署瑣事]  
　　本縣下忙錢糧將次開徵而上忙徵收尚未足數莫邑尊於前日傳齊各該圖地保諭以赶緊催收設有疲玩許卽隨時解送○前紀閩人林阿昌在金利源碼頭欲向陸阿金無禮一節經法會審員翁太守將林送縣辦理前日經帮審委員李司馬研訊林供語支吾司馬以林必非善類判令遞解回籍毋得逗遛 
[英界公堂瑣案]  
　　麥總巡捕頭稱查得德昌洋廣貨店内多存火油十箱有違定章特傳該店丁德林到案請罰蔡太守商之佩副領事判罰丁德林洋十元○沈年軒稱天津妐在滬唱戲有同鄉人李雲祥同妻李王氏　來借擾交捕送案李雲祥與妻同供由沈喚我來滬在伊家傭工忽又辭歇向索工洋四元不付致與爭執蔡太守隨飭沈給李洋四元回籍不得在滬逗留○日本人散太乃礬稱陳阿生同何阿根陸阿林來竊皮鞋七雙報捕緝獲人贓送案請辦包探禀此案實係陳阿生爲首蔡太守隨判陳笞責百板管押一月何陸名押十四天贓交原主○王阿春稱我在河邊洗物取用許茂坤之肥皂詎被毆傷左眼由捕拘案許茂坤供伊自已磕傷蔡太守騐得王果有微傷判將許管押七天○林蒼林稱擺荳腐攤有洋七元放在枕畔被瞿長生竊去報捕送案瞿長生供洋是伊之學徒交我並非行竊蔡太守隨判瞿管押兩禮拜洋交林領 
[法捕房瑣事]  
　　在三洋涇橋堍開外國酒店之某西人赴法捕房控稱有一華人日在店門口窺探不知何意請爲查究法捕頭　以再來卽可拘送及西人回店其人又來西人出外欲拘其人極力奔逃追至英界始行獲住送入法捕房管押○前有開烟舘之王仁和控著名流氓陶金榮搶去烟鎗烟膏銀洋等一案昨日據王仁和之婦王郭氏投案稱據十六鋪地甲副役來說彼等願將烟鎗交還然僅空言而已翁太守問金榮同來者是何人答稱内有小寳榮是十六鋪禁地王阿榮之夥另有開來煽館茶肆之咸林餘人不知太守詰陶金榮爾季案不止一次今烟鎗等物藏放何處供稱實是小寳榮與咸林肇禍我不干預祇取烟鎗一支已經呈案太守着將陶金榮還押王郭氏暫退着包探於今日將十六鋪地甲及小寳榮咸林等傳到以憑質訊○江西人袁松林在滬創立袁合祥公司租地造屋出租與人嗣因欠繳地　自本月起將房歸與亨逹生洋人管業皆見前報袁年老多病正擬收拾回籍詎其夥王信發乘機傾陷前日私開袁之衣箱竊取皮衣數件携至英租界某質鋪押錢被英包探瞥見連贓拘入英捕房袁失物後曾開單赴法捕房報失後知王被英包探所獲卽請法捕頭飭法包探往英捕房將王帶回管押應解公堂發落也 
[法書助賑]  
　　前廣東督學部院吳子實文宗寳恕書法遒勁直逼鍾王向不收潤刻聞山東齊河决口成灾慨然願書一千件爲額暫收潤資全數充賑計扇册各件屏對毎條匾額毎字手卷毎尺各三百文全張加倍行草隨意秋扇女扇界絲琴條一槪不書倘有書件送蘇省柴河頭太湖救生局代收隨到隨冩倘有年世戚誼原件註明信貲自給千件額滿卽行截止[  文報局内協賑同人謹啓]  
楚南趙伯蔡太守自武林致書以所藏先大父小像見貽像爲宜興周典所繪武進孫性衍篆額烏程費旭升重摹下拜登受感篆靡涯因思家傳故物自經兵燹以來流落人間者正復何限若十三女北子湖樓請業圖遺像現在質存徐子靜司馬處此固志寤寐求之而不可得者也太守高風遠超流俗合與斯幅並祀千秋詩以紀之情烏能已○一幅傳家笠屐圖賴君什襲勝璠璵高情重　連城璧韻事驚還合浦珠此日桮槎重薦享當年絹素費臨摹從知靈爽歸來感化鶴丁公定不殊[  倉山舊主稿于楊柳樓臺]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[操演認眞]  
　　本年係江南舉行大閱之期督憲已於本月校閱標下各營秋節前即按臨邦上是以揚州各　逐日操練以待節鉞賁臨其　營在西門外大校塲及二郎廟等處由城守徐守戎閱視鹽捕營在小校塲及運轅内工監等處由　　戎閱視無不盔甲鮮明步伐齊整間有淺鎗不能中的及技藝生疎者必當塲申斥限日習練否則卽予責革其技藝　熟者亦必隨時　勵　此嚴明賞罰實事求是誠不愧江淮之勁旅也 
[邗江報]  
　　二十三日　掣實司馬鈞　　回淮草　塲納課銀五百餘兩○二十四日寳應縣杜大令法孟來揚公幹○二十五日白分轉璧委舊港　　差李鹺　　鄴委解南京餉 
[鄂渚官報]  
　　七月二十日　廣濟縣龍坪　檢王文定赴任禀辭候補縣鍾期濬奉武昌府委赴武昌黄岡勘界址見辭候補縣丞宋賓禀辭赴雙合店設緝私鹽卡 
[皖垣官報]  
　　藩轅牌示桐　縣縣丞缺委　用布經歷歸兆嘉署理建平縣　渚巡　缺委候補巡檢劉松高署理 
[恭茗查比部大人嗣冠南仁兄泮之喜卽步喜原韻錄是諸大宗正是荷]  
　　休言盧後與王前錦奪藍袍弱冠年此日采芹游泮水他　宴杏着春鞭鳳毛濟美傳家　鵬翮高摶預兆先愧我讀書無建竪客中染翰結良　[  西岷葛藟筱石氏呈稿]  
[仲勉先生將赴粤東道出滬上承蒙惠顧感佩良深作二絶句以贈之]  
　　相思久隔萬重山花下相逢頓破顔何事行蹤偏草草樽前容易唱陽關頻年契闊悵苔芩兩地時榮一點心今日相逢談往事林花無語夕陽沉[  泰然主人桐生氏]  
[徐古春先生過小齋惠雅箑賦以相酬]  
　　慙愧虚名噪吟軒訪小齋江河存鉅眼風雨愜幽懷贈策情何重評茶話更佳怱怱分襼去去咫尺又天涯天意留遺耈蕭蕭鬂改銀康强腰脚健風雅性情眞李杜詩無敵軒岐術必仁修成金粟佛明月證前身梁溪瘦鶴詞人呈稿 
[瘦鶴詞人赴津匝月尙無書至寄此代柬借詢近狀兼促其寄書]  
　　到底雲津願去留錦箋欲寄苦難投未知君寓津何處迢迢客路三千里知否光隂又近秋故人去後音書斷海上新聞亦渺然益聞錄久未寄來鎭日山居愁悶損早將消息寄南天丙戌六月二十七日雲棲居士走律 
[浪淘沙乙酉秋試舟次潯陽]  
　　秋影漾征帆客感難芟一江月浸萬珠嵌見說鄉關明日到夢也甜酣世味飽酸鹺回首何堪美人文士例同參更没箇多情白傅涙濕青衫○醉落魄卽席有贈雲鬟低嚲綺筵歌罷嬌無𨚗避人慣把春山鎖翠被消魂恨不曾眞个枉被虚名逢折挫天涯淪落卿同我流年似水輕抛過分付檀槽莫唱家山破○鷓鴰天别情小院黄昏掩畫　月明重見柳梢頭去時軟語難憑准别後眉山只載愁春寂寂路悠悠鶯花何地易勾留夢魂不隔天涯遠薰罷衾兒合睡休○虞美人閨感晝長簾幙春如海蘭麝香猶在夢回無力懶梳頭兠被菱花鈎起嵌心愁黏天芳草傷情抱容易朱顔老愛儂調笑頰生渦今日但看渦裏涙痕多○燭影摇紅題馬鏡仁貳尹梅花臥豔圖捲幔風凄沈檀慵炷黄金獸痴情鎭日蹙雙蛾道是儂酣酒骨比寒梅猶瘦說甚麽腰支似泖欲尋幽夢翠羽啁啾更闌時候冷戶黄昏知清福幾生修否冰魂何處認羅浮休向東君叩眉上新愁間舊悄無言香浮翠袖相逢林下若遇師雄魂消今又抱區室主烺書氏倚聲 
[白蘋香銷夏雜詠錄奉高昌寒食生大詞宗顧正]  
　　松逕烹茶雨過全銷暑氣風來忽起潮音古苔怪石鶴梳翎小院日長人靜借得大夫清蔭添得處士幽情枯枝入爨叶風琴小杓風泉煮茗○蕉窗美睡赤日不知亭午緑天恰似新秋世間塵夢幾時休　得安眠一覺敗葉倦題几畔輕衫小疉床頭今朝裸國暫封侯入我褌中莫笑○蘭池泛棹草意迎陽暎緑池光漾日生烟小舟泛泛藕花邊風起自家旋轉悟到一莖航葦狂同十丈乘蓮天然圖畫小遊　此是蓬萊清淺○竹院操琴密密清隂如掃蕭蕭疎影生凉忽疑夏令起清商大蟹爬沙石上一曲楚姬凉雨數聲齊女斜陽何人竊聽隔修篁指下長颷來往○彩鸞歸令七夕有贈扇影秋羅天上人間兩絳河桂花樹底唤星娥換修蛾半年鵲尾翛翛短一夜蛛絲宛宛拖畫簾風燭淚痕多墮金梭[  丙戌初秋觀樂詞人倚聲]  
 
 

Page 10

 
 
   
 
 

Page 11

 
 
   
 
 

Page 12

 
 
[滬上戯詠]  
　　百花頭上孰爭開管領春風合共推絶世容華誰復似洛妃昨夜夢中來王蓮舫○驚鴻態度自天生貼地香塵蓮步輕鄭艷楚娃齊俯首一時才調總輸卿謝寳韻○月滿雲舒意靄然廻眸一笑百愁捐但看蜂蝶相隨繞贏得香名到處傳王佩蘭○唱到傳臚第一聲丰姿如此亦傾城傷心平望橋頭水猶照鴛鴦兩處情徐雅仙○臨風常憶瘦腰肢花落鳥飛不自持一種痴愁幽恨意天涯付與阿誰知　鄭桂卿[  香雪小舍主人初稿]  
[滬上戯詠]  
　　落落孤芳靜不譁甬東深處舊兒家翩翩丰貌亭亭影第一仙人第一花王蓮芳○蛾眉淡掃亦風流秀韻眞堪詠絮儔莫訝無情情更摯痴兒原不解温務謝寳韻○掩抑靈犀禾易通暈生雙頰醉顔紅分明一種忘憂草何幸尊前一笑逢王佩蘭○艷似春華淡似秋　宜歡喜半嬌羞燈前擁髻花前坐别鎖春山一叚愁鄭桂卿○桃花人面互生姿紅豆抛來絶妙詞貪看核頭渾忘郤水晶簾下立多時徐雅仙○占定揚州月二分遠山如黛鬢如雲也知憨笑能傾國若令司花恐讓君高巧雲[  扈蘺香館主人漫草]  
 
 
