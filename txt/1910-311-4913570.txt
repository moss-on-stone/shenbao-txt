# 1910 - 311 - 4913570

 

Page 1

 
 
   
 
 

Page 2

 
 
宫門抄 
　　十月十四日　召見軍機　袁大化　肅王 
論說 
[爲檢疫問題敬告滬上同胞]  
　　昨日午後工部局爲檢查鼠疫問題。特於北蘇州路怡和源棧。房邀集各華商華醫及居民人等開特别大會以討論此事。記者於二時半驅車往。至則人山人海。該棧房前馬路與對河一帶及左首橋上。皆異常擁擠。人數約有數吉聲勢洶湧。記者將挨身入。適工部局代理總辦麻經醲君怱怱自内出。語記者云門已閉矣。不必往矣。開會演說時。即羣起。譁然反對秩序紊亂演說者幾於一語不能下。沈仲禮君亦幾。不能遏止因此開會中止矣又遇一友人云。因地狹人衆。喧譁殊甚。故已改期擇地再議矣。記者乃悵然乘車返。見往者尚絡繹不。絶記者覩此情狀。思潮突起突落。幾與車輪環轉相同。不能不訝我同胞何情急乃。爾而竟不及少安。一聆諸君之演說。并不能不歎我同胞。於連日中西官商會議情形。尚有隔膜之處。而於事理。未能明澈了了。故敢垂涕爲我滬上諸同胞告。願同胞一垂聽焉。 
　　夫我同胞日來所以人心惶惶者。非因檢查鼠疫一問題乎。夫檢查鼠疫之所以不便於同胞。而大生恐慌者。非因事前有種種謠言。與衢生處西殹之用人。容有不妥處乎。非因所擬此後之檢疫章程。太覺嚴厲乎。吾知同胞。恐慌之。心理當不出此。數語範圍以外如曰然也。則記者請分别解之。 
　　夫謠言之最爲荒誕不經者。如需用人身合藥等等。度我同胞當亦不信。其最易淆惑同胞聽聞。而生無限之恐慌者。則爲捉黄面捉大腹之謠言。然試問腹大面黄者。果有被捉者乎。報紙日闢其無此。我同胞可以。釋然而解其。疑惑矣。如謂檢疫時工部局西醫用人。不免稍出以强。迫或强人入内。室檢查。或强代清理房屋。我同胞視爲繁擾而感其不便者。事容有之。然我同胞獨不聞華商領袖。已與工部局商設。中國醫院乎。不聞工部局已允以後須檢疫時。商由。華醫華董偕往乎。則此後種種。强迫之弊。自然。消弭至謂或有乘問需索者。則已申明爲不肖者之冒託。我同胞可無所。用其。疑懼矣。凡此二端爲事前恐慌之所由生。而今日皆可以消釋。至對後問題。則以研究。檢 
 
 
 

Page 3

 
 
疫章程爲最要。夫工部局前此所擬之檢疫章程。凡一切普通可以傳染之病。有疑似之。者即須照章辦理。誠不免太嚴。然我同胞。獨不閱報紙乎。報紙上不載明昨日西董會議。已允採華董公函。惟鼠疫始照章檢查。而此外。一切普通傳染病。皆可取銷此章程乎。 
夫鼠疫之所以必須嚴行檢查者。實因其。爲禍最爲。速烈。偶一傳染死輒千萬。前此歐洲及中國雲南等患疫之歷史。禍遺數十年。赤地數千里。可爲殷鑒醫家詳言之。各報詳載之。吾同胞當亦聞之熟矣。吾華董所以獨公認此章程。適用於鼠疫者。誠以鼠疫較他疫尤酷爲保全生命計。不得不然耳。况鼠疫不常有。苟不幸而患此。吾同胞思念。傳染之危。險生命之重要。當亦不。暇避檢。查之繁。擾矣。且檢查時有華醫華董偕往並無繁擾之可慮然則今日我同胞皇皇然一若不待終日者何爲也哉。即進一層言之。我同胞若猶以此章程用於鼠疫爲太嚴。則今日開會。我華商各董及各華醫均在不妨一聽其議論婉言商請取銷。且此會旣爲討論而開。則果有不便之處。自可。熟商轉圜之策。意見不合。亦可發。正當之詞。以相。駁詰又何必紛紛擾擾。以紊亂此會塲秩序爲哉。 
　　雖然。記者又何敢。怪同胞。我同胞豈。不憚煩勞。豈不願治。安而甘爲此紛擾羣相遷避也哉。特以恐慌。之印於腦筋者深。故不。擇而。出此。其不得已之情。亦大可見矣。然而我同胞。特未一深思耳。工部局亦豈不願租界治安而特頒此檢疫之嚴令。驅租界之民以。遠徙我華商領袖。亦豈不願租界治安而公認此檢疫之嚴令。以騷擾我。同胞我同胞不必思其他。思此一語可矣工部局旣已與華商領袖熟商。允此章程不施於其他各傳染病。而僅施於鼠疫。又允檢。查鼠疫時偕華董。華醫往。又允中國自設醫院。醫治疫病。又允開會商槯此問題。以去其不便者。則此後當不再至如前之。繁擾而我華人自可轉其從前惶恐之心。而安居樂業矣。嗚呼同胞。盍靜以待之。　　抑記者更有進者。我中國前此。屢屢吃虧皆由我同胞於事。前未及深思莾莾撞撞。輕舉妄動。及其究也。卒爲。外人所。藉口我同胞試思之。今日開　工部局與華人。正合籌治安與。衛生兼顧之策。衛生中西皆有關係。治安中西亦有關係。我同胞其思之。愼毋。輕舉妄動以蹈前轍。此則記者願爲我同胞垂涕道也。 
來稿 
[觀南洋勸業會芻言（觀光）]  
　　今歳南洋創設勸業會於南京城北丁家橋。規模宏壯。物品豐盈。雖所陳各件。合於家常日用者少。然經此一番考驗。則凡爲農爲工爲商爲士子者。皆應翻然改計。致力於實業一門。而一掃從前高古典雅之習。庶幾斯會之設。可以收效將來。此時雖百倍虧耗。無害也。乃鄙人月初歸里省親。便至會塲遊覧一日有半。雖於各館陳設。未能悉心研究。然主不耳所聞目所見者。則竊不能無言焉。夫此會之設。非專爲邀奬也。人人而知之。不待言矣。乃側聞凡出品人。均希得上奬。（奬分五等一奏奬二超等文憑三優等文憑四金牌五銀牌）此在出品人一方面設想。原不得謂之非是但在審查一方面設想。則關繫極重。考成宜嚴。誠有未可苟且從事者。此次審查總長楊侍郎。札派審查官四十員。多選擇外洋畢業生。各分專門。。 
詳審調查。在楊侍郎之籌畫。不可謂不愼重矣。爲審查官者。每審一物。如係質良物美。必將良處美處。一一揭出然後再將山類之物。互相比較。則高低判矣。等類分矣。如係質劣物粗。或質佳而製造之法不精。或製造精而原質尚待講求。皆宜一一指點說明。俾出品人可以知所改良。不得槪以分數判之。而於出品何者爲良。何者爲窳。未嘗明白指示。則亦何貴有此審查官乎。且不特此也。據鄙人所聞。此次各省出品。得奬者十之八九。不得奬者十之一二。果爾。則必合中國二十二行省無論天産人工。各種品物。均已臻於美善地步而後可。否則殊難索解矣。嘗不考歐洲各國賽會。頒給奬憑。最爲鄭重。良以得者視爲榮耀商標。不得者藉以觀摩進步。其裨益於農工商各業者。不可以道里計。今我國創設之始。不敢以賽會名。而以勸業會名之。是早知各省出品。純雜不能一律。一旦羅列會塲。使國人觀覧研究。注重改良。此勸業會之本旨。亦即當日端午帥殷殷發起之苦衷也。則給奬一層。必擇其出品。果能超羣出衆。給以相當之奬。不能奬者。寗缺無給。所以重視褒賞。即所以勸勵百工。如一律給奬。視若普通之贈件。（雖奬分等第要皆認其出品有成績焉）則得之者不足以爲榮。即間有一二未得者。亦不足以爲憾。此猶就其表面而觀之。若深究其弊之所至。則尤未可勝言者。何也。我國人向有守常之性質。而乏爭競之雄心。此次各省出品。若由　管。認眞考察。分别優劣。不輕議奬。則出品較劣者。必可改絃更張。增進學識。謀所以勝人之處。策功甚微。獲益至大。 
（未完） 
專電 
[電一（北京）]  
　　攝政王擬於明正接續召集資政院議員開臨時會專議鞏固財政之方案 
 
 

Page 4

 
 
[電二（北京）]  
　　御史慶福奏弼德院關係重大應提前趕辦以便顧問要政奉硃批憲政館知道 
[電三（北京）]  
　　樞府電覆江督財政已交資政院議决應行提前籌辦各項要政著督飭所屬認眞進行毋誤事機 
[電四（北京）]  
　　東督錫良電奏某某四國領事密告中國若不阻止某國進兵滿洲禍必甚烈請速指示辦法 
[電五（北京）]  
　　某督續電政府借債築路有上利一利軍政二利商務三利稅課四利民政 
[電六（北京）]  
　　慶邸保川督趙爾巽品學兼優堪勝樞臣之任 
[電七（東京）]  
　　日本大藏省發表明年度豫算案計歳入通常四億九千一百萬元臨時五千一百萬元共計五億四千二百萬元歳出通常四億八百萬元臨時一億三千四百萬元共計五億四千二百萬元 
[電八（東京）]  
　　英國倫敦泰晤士報記者武羅波牟今日抵東京定十七日啓程歸國 
[公電（北京）]  
各報館鑒公論實報因載内監德彰盜庫事被封乞申公論寒 
緊要新聞一 
[朝議決定憲政籌備次第北京]  
　　自國會諭旨發表後皇太后曾召見攝政王二次攝政王面陳國會利益慈宫頗爲允懌並决定預備次第准宣統三年七月頒布憲法議院法選舉法以雲貴等最遠省分計算九月底可一律達到當即開始調查以六個月爲限宣統四年五月舉行選舉期以兩月竣事八月内即降旨召集於五年上半年實行開設議院聞已將單諭交政務處及纂擬憲法大臣依限籌備觀是則朝議已定從前各部院九年籌備清單亦旣打破矣（按此則略見前報專電） 
[初三日以後之京師北京]  
　　現樞廷自奉縮短國會明諭連日籌議一切其最大問題有二（一）組織新内閣（一）改訂籌備清單聞組織内閣一事其一切組織之手續尚非目前即辦之事惟總理大臣一席甚難推定慶邸現仍力辭其餘最有資望者惟朗貝勒澤公二人然亦皆不肯明言擔任故議商數日毫無結果至於九年籌備清單分别改訂一事聞即飭憲政編查館起草俟核定後即奏請頒布 
　　初五日資政院議員研究會在全蜀會館會議是日議員到會者三十餘人開會後宣布議題係對於初三日縮短國會年限之上諭研究對付之方法易議員宗夔最爲激昻并開具質問政府說帖邀人賛成惟署名者祗得十餘人而已經各議員研究多時始議决議案四條（一）提出質問書質問政務處主大臣所以必遲至五年始召集國會之理由（二）如第一條之所主張不能達到則宜將資政院章程之不適用者亟加修改（三）資政院議事異常遲緩應請議長逐日開議（四）應將議事日表所列關於各省諮議局陳請事件提前核議　并聞各議員對於國會縮短年限一節意見多不相同故是日會議時欽選議員擬俟初六日開會時宣讀上諭後極表歡迎而民選議員則不與同意云 
　　代表團前日開會情形畧紀前報但遵旨解散一層當塲雖經决議尚未宣布實行擬俟接到各省回電方能宣布解散現聞吉省代表文李二君則已預備先行出京矣 
　　聞軍機處昨已交片憲政編查館及各部院衙門略云所有九年籌備事宜著於宣統四年一律辦竣以便宣統五年召集國會其應如何提前赶辦之處迅速妥爲籌議奏請實行毋稍遲延 
[補錄楊度汪榮寳交惡情形北京]  
　　國會上諭未下之先資政院初欲入奏之際北京乃呈一種現象不可不補述之以見國民競爭之氣與其傾限之隂謀緣國會代表團中有東三省數人因激刺較深平時專探聽政府黨有何人反對國會者擬作激烈之對待其時適湖南楊度與民部汪榮寳有隙因楊在憲政館處處受汪及陸潤生章仲和等之齮齕無足以自表見近又因鄂路風潮不敢出頭遂徧造謠諑嗾其同鄉陸某黄某林某要北京設法隂傷之於是東省代表等到處宣言欲殺汪參議又江南議員某雅負時望而在會塲率不甚開口復在全蜀會館會議倡立政黨宣布政綱一般民黨議員不悅又疑其受政府運動謂其變節其實非也同時又有謠言謂某議員亦持反對主義風聲鶴唳草木皆兵而此事之眞相實有可述且甚有趣味先是二十日資政院决議上奏後因是日倫貝子請假未至會散後倫以電話詢汪榮寳情形汪答以民氣發揚又言不如請政務處先議縮短四年請旨通諭可以不失朝廷之威望倫謂此事澤公頗反對容吾當面叩之倫至澤處仍無要領次日汪又以倫召往則澤公適自召見下來謂監國問及國會事余即以昨日之言上聞監國默然良久曰軍機大臣對上言是一種說話對國 
 
 

Page 5

 
 
會代表言又是一種說話教我倒爲難了余即不敢復答而退云云外間遂疑爲汪與澤一氣後經多數議員以汪尚非極端反對國會之人請代表團孫洪伊爲之說明情形一面又有民黨議員數人爲之向湖南某君解說其事始寢然近日激烈之聲仍囂然不絶資政院開會時旁聽座中常有欲得反對黨而甘心者警衛防範甚嚴云 
[吉撫主張閣會並立電補錄北京]  
　　各省制台撫台將軍都統均鑒辰頃讀筱帥電於組織内閣縮短國會期限具見斟酌審愼之宜不勝佩仰惟昭常尚有不能已於言者謹陳述如下閣會所以必須同時成立理由仲帥電屢言之今筱帥欲先立内閣緩開國會而援日本爲証查國會之益在能君民一心上下一體而速開之益則在立拯危亡與民更始日本自尊王倒幕以後民氣已激揚民情亦均鼓舞不必待國會成立上下觀感已交孚無間雖緩數年於其圖强圖存之機尚無阻失中國則上下暌離民心渙散已非一日正宜百方團結始能一意進行今後外界侵陵朝野憂懼趁此各慮覆亡之日尚有合謀鞏固之心若再遲疑不决在政府不過稍緩須臾而國民則已濳形解體時機一失事會難知此尤不能不同時並舉之切要關係也至筱帥電中所舉旨德院等各種機關以愚見論之若事事求備則三年猶恐多疏若立意促行則咄嗟亦可立辦即使不及備設不妨以審計院附屬於度支行政裁判院暫領於内閣均不難於國會成立之後逐項分舉再謀完全似可不必置慮且愚見更有進者内閣初立必有致疑於權勢太重者若總理大臣委蛇取容則於國事何益若稍有展布則三年之中豈止謗書盈篋吾國歷史昭然可鑒是國會一日不開内閣仍一日不固同列旣碍於偪處國人將議其擅專無論當之者難得其人亦何貴乎有此三年艱難無補之内閣哉養電所云以資政院代舉國會之職似已可爲監督惟資政院係上院基礎按近政府監督性質殊不完全且國會之爲國民代表本不能以一院成立現即暫令代舉而於人民呼籲之私旣難稍慰國家危亡之局亦復奚裨天道人事後起者勝他國成例無庸過拘愚意仍懇列帥主持仲帥主稿再申不必緩期之請以慰海内翹望之殷是否可行立盼大教惟日期已迫不及詳商如各帥贊成或别有意見卽請逕電仲帥是所至禱昭常敬 
[鄂省又議借債充作政費武昌]  
　　湖北財政近來支絀已極常年不敷二百餘萬加以積年舊虧爲數殆近千萬旣無可開之源又鮮節流之策筦財政者殊爲棘手前經清理財政局議定擬將各官業民屋官地一律招商承買約計可得價銀四五百萬惟現值市面恐慌銀根甚緊一時無人承受而庫欵業已空虚待支之欵急於星火官錢局又爲部中限制不能擅挪鄂藩高方伯日處窘鄉異常焦急日前禀請鄂督擬向漢口英商某銀行貸欵二百萬金以濟急需指定烟酒糖稅作抵現正磋議息金分數及償還年限不日即可成交訂約矣 
[滿洲里亦有鼠疫耶奉天]  
　　滿洲里爲東清鐵路入俄境之車站近日該處疫病流行華人多不知防備得病者九死一生而俄人則防備甚嚴日前特派醫生將華人挨次察驗其有氣色可疑者約三百餘人一律用火車轉送出境一面派兵看守華人所遺空房不准居住以免傳染並聞該站俄人云此項疫病即爲鼠疫係由打獵旱獺之人帶來現擬於該站設立病院凡由蒙古及額爾古訥河等處所至之人均須赴院由醫生驗明如無此病方准入口或即在該站居留以昭愼重 
　　又自滿洲里疫病流行東清鐵路公司注意及此因於海拉爾札蘭屯齊齊哈爾安達布恰圖各站均設衛生檢查局如有華人到站卽須檢查每局預備羗洋五百圓充作費用其中事務由駐站鐵路護軍營官及華俄交涉人員會同辦理而檢查之人則由哈爾濱總局派出云 
[粤諮議局開議禁賭之大風潮廣東]  
　　廣東諮議局初八日第十三次議事第九件請嚴禁安榮公司舖票案（第一讀會）讀議草畢邱議長起立大聲曰有受賭商運動而保護賭博者請速提議保護陳烔明起欲發言劉冕卿遽然起立出稿言曰定期禁賭一節初四日奉到張督來電據稱部議視籌抵之遲速分别次第施禁已奉旨允准等語所云次第者分别賭害輕重而次第禁之者變通之辦法也山票與鋪票比較輕重則山票爲重蓋山票承本輕斯受害重本年山票公司經先改收半毫後又改收一毫我局亦以其减輕病民呈請禁止今改作舖票則非减輕而加重矣承本則由輕而重受害則由重而輕揆之部議分别次第施禁之說亦不相抵觸夫賭博禍粤人人皆知今以抵數無著不能遽禁於法律上誠不合於事勢上所必然劉言至此邱議長忿然疾聲曰旣法律上不合何容爲賭商滔滔庇護劉佯若不聞仍續言曰若執次第施禁之說則安榮公司以山票改舖票實係去重就輕先已銷滅山票之害若不許其改作舖票勢必復回山票去輕復重計亦左矣毋乃與减輕病民之說自相背戾乎請諸君平心熟察切勿誤會陳炯明質問劉曰安榮舖票是否應禁請明言之劉答謂不過比較輕重以爲禁之次第耳陳復問劉曰安榮舖票應否保護亦請明言之勿游疑蓋欲令人聽從不能不使人明其理由也李鑑淵謂新創之賭無論如何巧立名目總須禁絶斷無變通之可言陳炯明曰禁賭而庇護之如此議員烏得不爲廣東哭至是請表决塲中分爲二派反對禁賭者主張投黑白球表决（蓋欲 
 
 

Page 6

 
 
使人不知主張不禁賭者爲何如人）贊成禁賭者謂旣用黑白球應加用名片始足以别涇渭因是鬨成一片黄朝恩憤然曰我不贊成此議案請先書吾名陳炯明取出議事細則呈上易議長由議長宣讀一過言曰照章表决須用票於是主張禁者力持用記名主不禁者謂須用無記名至是又鬨成一片易議長搖鈴制止謂旣發名片則當用記名免多手續旋宣佈贊成禁賭者書一可字不賛成者書一否字書舉各自投筒隨後開筒可者僅二十人否者三十五人（其始有三人兼書可否二字）此案竟不能通過旁聽者皆服反對者之胆汁云當時邱議長目覩怪象頻搖首曰廣東諮議局竟丢架至此耶憤然出議塲而去是日議員出席六十四人投筒者共五十五人其餘除邱議長不投票外尚有八人當爭論劇烈時已濳出議塲而去兹將贊成禁賭書可字者列下　陳炯明　梁國璿　邱逢甲　鄧雲鵬　劉運熙　鄭潤霖　孔繼猷　王國憲　彭寳森　蕭之楨　羅文光　李鑑淵　李滋湘　謝陶　盧乃潼　鄧承愭　張養淮　丁培珊　吳澤瓊　鄺錫堯　反對禁賭書否字者列下劉冕卿　文爲任　陳柏森　廖德讓　張乃瑞　張品煥　唐汝源黄有恭　陳鴻煊　區達名　區贊森　黄玉鍾　黄朝恩　蘇元瑞陳兆彭　周兆麟　黄承訓　鄧家仁　盧銘勳　黄英華　雷慶河劉東瑚　崔　鎭　華祝嵩　葉瑞圖　王師信　王紹祜　黄潁奇蔡念謨　梁宗矩　陳岳英　黄雲章　蘇秉樞　何國銓　何履中臨時離席者　黄梅年　趙紹彰　祥　康　伍干瀚　劉恩榮　陳公賢　林繩武　湯藻芳 
　　又聞是日劉冕卿等反對禁賭議案現占勝利該黨蘇秉樞預備滿漢宴筵即晚在議局邀請議員宴飲議塲散後陳議員炯明聞有此事憤益不平奔出議塲不知何往其餘李議員鑑淵諸人亦紛紛走避有某議員言議局從此無乾凈土矣亦憤然而起旋聞鄧議員承愭李議員滋湘牽引諸同志曰勿走勿走請諸君同出局外用晚膳也遂亦徜徉而去議局於是開席宴會痛飲是夕電燈竟全不發光活現一黑暗世界直至九點散席時電光始發亦一奇事云 
[京師近事]  
　　聞軍機處昨有密電致駐日汪使及駐俄薩使探係調查日俄兩國政府對於東三省之事件 
　　軍諮大臣濤朗兩貝勒日來建議庫倫恰克圖地方屢得各該處辦事大臣電報俄兵增加情形現彙電核算已至五萬餘名如果屬實不惟與約章有背且恐將來釀成重大交涉因擬奏派幹員馳赴庫倫恰克圖設法防禦 
　　理藩部昨日午後有一要電寄致西寗辦事大臣略謂現聞青海有俄國兵隊私行測量此等行爲殊屬有違公法迅卽派員諭令速退否則可以本部名義實行驅逐以重邊防 
　　外蒙古一帶爲某國人多方煽動以致喇嘛等異常跋扈其勢岌岌不可終日近由庫倫辦事大臣及察哈爾都統等急電政府請兵鎭壓第以重沙萬里轉運不易故擬特派練兵大臣駐紥庫倫就地招募俾得練成勁旅以固邊陲而奠蒙患聞一切均已布置妥洽矣 
　　波斯等無約國運進鴉片前經外務部擬定辦法在案惟現在稅務處度支部會同酌核情形擬再訂定稽核之法方不致漫無限制特查明從前所運數目並擬定此項稅單凡運進洋藥須有此項單據呈驗納稅方能作准以　按年考核飭令遵章遞减昨已分咨沿江海各督撫照辦 
　　軍機大臣慶親王朗貝勒及那徐兩中堂日昨密議此次海軍大臣回京從事組織艦隊其經費尚可籌措惟該處執事人員不敷調遣宜即電致各省督撫及各國駐使速爲物色如有海軍閱歷人員保送來京以備任用並擬奏請再設海軍大臣滿漢各一缺俟設專部時再行裁去 
時評 
[其一]  
　　資政院方開院之初民選議員之議論卓犖氣槪激昻爲政府所驚駭社會所膾炙而欽選議員則寂寂無所聞不可謂非民黨之優勝也乃自核辦湘撫違法案無效後樞臣不受議員之質問而某邸又有解散之宣言民選議員始氣沮神喪寂然不敢作寒蟬之鳴至十一日議事通過議案凡四而民選議員乃委委諾諾遠不如前日之有所主張嗚呼民選議員果畏解散耶抑别有使之然也 
　　如畏解散也則議員本義務而非權利天下未有甘徇義務之愚人應無戀棧不舍之議員且諮議局尚不畏解散矣豈資政院爲全國立法之機關關係重大樞府獨敢輕於一擲而畏其解散耶 
　　然則民選議員忽爾中餒殆未必惕於威矣比者道路傳聞政府患民黨之囂張陽爲恫愒之詞而隂施籠絡之計宣言某者將酌派優差某者將賞加顯秩而一般議員亦炫於利欲之私翻然盡變其舊日之面目嗚呼第使國會旣開而此風不革則民黨最後之效果不亦從可知耶 
　　記者觀於此不得不嘆立憲國防維議員與政府之聯絡其計 
 
 

Page 7

 
 
慮之深密爲不可及也 
[其二]  
　　異哉某督之電奏 
　　内閣權位太重無國會之監督固多流弊然必俟預算成　國家地方稅劃分所得稅實行而後組織試問此三者與内閣果有何等之關係乎 
[其三]  
　　今之反對即開國會者輒藉口於國民程度之不足彼所謂不足者果何所見耶 
　　記者曰否否是　有所見也　立憲之國除君主外餘皆人民耳反對國會者要亦人民之一分子彼旣自視欿然以爲不足則眞不足耳現身說法夫豈無所見哉 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂諮議局近聞種種武昌]  
　　諮議局委員會審查案件向無一定期限故現在尚未報告之案甚多此時雖已延長會期究竟時間有限議員董君欽墀以爲若不限定報告時期恐閉會時尚難審查完竣遂議請各委員會凡議案之簡單者定期於交付之三日内報告稍繁者六日内報告其一時實難調查確切者須於委員會開會時與原提議人直接聲明當已由各委員會認可其提議之案則以初十日爲止過期不再提出各屬陳請書仍照常收受並經湯議長宣告全體知照矣 
　　附諮議局要電二則（致浙江諮議局電）浙江諮議局地方歳入已呈督電院請部劃定未覆公决始終力爭刻不議預算俟劃定歳入要求開臨時會議决鄂（致福建諮議局電）福建諮議局地方歳入敝局已呈督電院請部劃定未覆公决始終堅爭此時不議預算俟歳入分定要求開臨時會議决刻仍呈督請電各省商辦請願有效代表團似應變組織尊意如何復鄂微 
[鄂人仍請即開國會之盛况漢口]  
　　漢口國會請願同志會聯合武漢各團體擬於十月十二日至督署請願明年即開國會一節已紀前報兹聞同志會赴督署請願諸人先於十一日在漢口嶺南會館取齊簽名其餘各團全體名册則均先期送至同志會以便彙齊呈院惟漢口商會武昌教育總會因黨派競爭竟置此事於不顧經同志會於初十日函催始行造齊送到至改定請願呈文仍由張國溶主稿先經油印遍送各團斟酌修改各團上院時每團以請願速開國會六大字之旗幟爲前導計三十六團幟分五色隨風招展極有可觀各請願人與代表等并製有徽章佩於胸際上書漢口請願速開國會同志會字樣十二日上午十一句鐘齊集諮議局排隊直赴督轅由張國溶吕逵先兩君衣冠徒步前導秩序頗爲整齊當經瑞制軍傳代表進見力陳國勢危迫時不我待情形聞制軍已允聯合各督撫再行電奏矣 
[浙人對於國會之冷熱觀杭州]  
　　國會縮短年限之諭旣經宣播江寗諮議局首先發起分電各省諮議局一律電致資政院叩謝並擬組織歡祝會以表愛戴嗣聞代表團孫君洪伊等以始願未償又分電各省擬圖再舉而全浙士民對於此事本極淡漠此次上諭宣布雖有一二議員創議歡祝因賛成寥寥事遂中阻連日據准川滇陜廣及東三省等諮議局先後電商擬聯合全國再爭縮至宣統三年以維危局聞該局亦尚未置答現杭州商會復接北京總會佳電報告都中内外城全體商界業已發起歡祝會特詢浙省賛否當經總理顧君即晚答復深表同情擬卽傳知城廂各商業公籌組織辦法以表敬意而資記念 
[新粤督力任維持界務廣東]  
　　諮議局初五日接新粤督張堅帥電云諮議局鑒兩冬電悉國會縮改於宣統五年召集已奉明詔澳界事現由劉使議辦岐將來抵任自當準情酌理盡力維持岐歌印 
　　又澳門勘界維持會開議情形已載昨報兹悉香山維持會亦於初五日開特别會議是日天雖隂雨各鄉赴會者絡繹不絶兩點鐘開會公推正主席張晋廷副主席李聲桃宣佈黄仲瑜吳哲生書記林佩三楊桂符議案三條（一）葡國内亂易主換旂故國全非前約應廢此誠千載一時之遇萬難錯過應如何實籌對待請獻議楊相秀起云葡國内亂逐其君主改換民旂按之公法約章均應收回全澳本會亟宜聯合各鄉公舉代表同赴地方衙門呈請執持公法按照約章實行收回全澳萬不可失此時機致貽後患李聲桃楊量余張硯朋吳哲生等贊成此說隨研究發電入禀先後辦法公决辦法三級第一級先發電新粤督張憲商請政府各員實行收回全澳第二級請各鄉舉定代表以本月十六日齊集同赴地方各衙呈請轉詳大憲據約收回第三級辦法暫不宣佈全體贊成（一）葡亂未定人心惶惶萬一禍變忽生附近地方均遭糜爛應如何預籌自衛請獻議林昌略起云欲圖自衛除舉辦團練别無他法李聲桃吳哲生林佩三等研究數時隨由衆公决一面電請政府派輪保衛一面將本會前期議决聯合鄉團防章呈請縣憲核飭各鄉舉辦全體贊成（一）本會維持界務於兹兩年今雖獲此時機能否達到目的尚難逆料倘政府游移終不解决則後顧茫茫益難措手應如何妥籌善後請獻議張光灼起云事至今日雖政府游移不决本會亦無中止之理惟有誓死力爭務達目的而後已但終始堅持必須經費如無經費則無論何事均不能辦鄙見當先籌定欵項籌欵之法除義捐外或捐田畝或設别法務求集合總之以已之財保已之産較勝於爲外人奴隸馬牛也鄭培之起云本會萬無中止誠如張君所云今惟有見一步行一步必達維持目的張硯朋起云以死力爭分數層辦去堅持此旨方不負維持名義亦以見我中國之民氣辦法數層擬不宣佈正副主席起詢諸君贊成張鄭二君之說否當時鼓掌之聲如雷全體贊成五點鐘搖鈴散會 
[内河輪船用人權又爭執矣廣東]  
　　駐辦瓊崖墾礦事宜候選道區昭仁爲僑輪第一被理船廳一再掯阻具禀督院略云竊廣州口理船廳赫偁對於僑輪第一請領牌照有心掯阻業已會銜另文具呈現在復經職道切實訪查該廳初欲勒僱洋人船主繼因志不得逞遂發生種種刁難當商船總公會坐辦湯家駒顧問員薜明谷到廳辯論時該廳竟云僑輪較大宜僱洋人船主不知内河商輪並無須僱洋人之例長江有數千噸大輪船而用華人船主者况僑商歸國正思挽回航 
 
 

Page 11

 
 
業權利决無反用洋人之理考查理船廳確無干預商輪用人之權故從無考騐船主之事商船公會及各大商輪均堪質証當經薜明谷等婉詞駁覆該廳語塞查年前騐船廳阿毛備授權於廳役郭蘇娣騐船刁難終致全體罷市幸蒙張前憲撤退洋員將驗船驗爐等事權另委分統兵輪劉義寛管理有案今驗船主與驗船正復相類無論該廳是否有權干預船主而騐船旣可改隸則騐船主亦可改隸若仍留此刁難之導線由該廳考騐船主勢必又爲郭蘇娣之續又况向無此事係該廳一時之私意發生者耶以有馮榮學二十餘年之經驗成績而猶不得充内河商立船主抑何藐視我國之駕駛學生至於此極云云隨奉督院批云此事昨據具呈當經箚行粤海關稅務司查明禀覆察核在案據禀前由卷查光緒三十四年經張部堂將騐船司騐查華輪一案撤銷由局派員辦理檄飭遵照有案今僑輪第一係屬華輪自應照案遵辦該理船廳何得一再掯阻且查該輪船請發暫行船牌業經部電核准照發仰候箚飭粤海關稅務司遵照刻日發給可也 
分類新聞 
政界 
[江甘令禀報遣散難民情形揚州]  
　　江甘兩大令日前具禀運轅以徐海饑民在揚逗遛盤踞知縣等恐生事變當經禀請派委往浦設卡堵截知縣等一面示諭開導該飢民等終不受遣愈聚愈多會同營巡勸導多日始有數十户俯允上船輒被饑民頭目吕阿瑞陸鳳山等率衆持械奪回聲勢汹汹知縣不得已禀請王統領率隊勸導該難民仍復毫無去志在城外搶刧民間食物等件並結隊赴鄉見有花生山芋即行强奪各鄉民心懷忿激聚集聯團與饑民爲難幸王統領率兵彈壓得免交鬨現東鄉居民請兵保護除設法保護外所有居住五台山之饑民見鄉民勢盛有懼怯之心並由知縣等以勢利勸導於初五日已悉數遣淨其逗遛南門之饑民亦聞風知懼於初六日均願就遣並無遺留現地方民心安靜禀祈檄飭駐浦委員從速多設局卡認眞堵截勿再任令南下 
[自治籌辦處解釋職權武昌]  
　　湖北宜昌郡城新委巡警局坐辦舒牧承蔭近欲裁撤本地紳辦保甲局擴充警政致與紳界大起衝突而宜城議事會議紳賈明倫等亦以舒牧違章濫刑地甲抽收居民燈火捐等情在省城自治籌辦處禀揭籌辦處以此事非職權所及置之不理昨賈明倫等又具禀催並責該處推諉當奉籌辦處剴切批云查本處爲籌辦全省自治總機關職掌所在祗能於籌辦期限督促各屬之進行考核辦事之成績其自治公所成立以後一切議决諸事均由地方官廳監督辦理非本處權限所及也此案據稱宜昌警官舒牧違章各節如果屬實經議事會調查確實自可查照館章頒行自治規約定式第八條受諸民之請託陳訴於官廳官廳判斷不公亦不妨查照本約第十七條陳請於本省諮議局來禀乃責本處推諉不理殊屬冒昧已極 
交涉 
[華界抽收通行車捐之交涉漢口]  
　　漢口各國租界内之馬車人力車屬於自用者向來行駛華界後城各馬路均不完捐　貿易之馬車行等欲在華界行駛每車月繳警捐二元前巡警道以華界居民自置之車均須完捐通行租界其捐尤重今租界之車行駛華界任其自由殊欠公允特擬訂租界各車通行華界捐章曉諭各華洋車户遵增詎租界各車户以取捐太重禀請領袖英總領事抗不認繳兹巡警道已俯順英領之請將捐章酌中核减凡租界各商自置之馬車前定每車按季繳洋三元者兹减爲捐洋二元自置之人力車每季捐洋二元者减爲一元五角其租界華洋各商貿易之馬車仍照舊章按月每車捐洋二元昨已咨請漢關道分别照會各領事查照轉飭界内車户遵辦尚不知各領事能承認否 
[收買破壞輪船之糾葛黑龍江]  
　　江省甘河地方近年産煤異常暢旺惟運輸不便堆積不下數千萬觔前經當道以風船三十隻轉運無濟於事今春該礦總理純心齋又請准江撫由民政司撥欵向德商某某洋行購買新舊淺水小輪兩艘拖船一艘共價銀六萬一千兩其噸數速力載明合同不意該船運到後屢經試驗速力較原定合同相差甚遠且朽壞不堪使用聞趙民政司擬將此項船隻退回該行堅不承認現經江撫向駐哈爾濱德領事交涉矣 
軍界 
[浙撫愼重秋操之手續杭州]  
　　浙省新軍將次成鎭增中丞以步隊成立數載教練未有比較除行軍開差外兩軍對抗演習此爲第一次一切形式精神不得稍從簡略業已面諭楊恊統仿照南北兩軍會操成案妥愼辦理以壯軍容昨日經恊司令部續發教令凡官長目兵於出發之日官長應帶物件除指揮刀被服行軍床箱桌椅碗箸零件外加帶演習地圖鉛筆報告紙米達尺指南針圖板手槍遠鏡時計孔明燈圖囊等二十七件目兵應帶者除槍支洋毯雨衣水壺飯盆乾糧袋背包等全身披掛外應加帶工作器具及行軍鍋灶等十三件全軍添備損傷旗假設旗行李旗厠所旗繃帶旗信號旗信燈號等七件其餘各組織力求完備俾助如火如荼之盛 
[角斜塲禀請給發槍彈揚州]  
　　角斜塲商公裕豐等以海盜披猖前經禀請通分司懇請撥兵捕拿並派兵駐塲保護均蒙批准在案查塲境地方遼闊港紛歧此等匪黨均係以洋海爲盤踞划船往來靡常雖蒙分司禀請調兵鎭攝盜風稍戢然鄰塲之拼茶目前尚有夥刧巨案是以居民商店仍未能安枕現届寒冬防禦尤爲切要際此産收緊急各塲緝務綦嚴倘經調遣移營則駐防之兵未能常川駐紥商等思維再四惟有懇請札飭角斜塲督同街董籌辦冬防俾資保衛惟是戒備不虞必先修整戎器塲署久無槍械懇乞恩准轉詳督部堂給發快槍數十枝配配子藥發塲儲用以資保衛 
[衡永道電禀派兵勦匪湖南]  
　　衡水郴桂道胡觀察日前電禀湘撫楊中丞云撫憲鈞鑒兩奉冬電遵查江華沿邊一帶與廣東連州連山廣西富川賀縣等處毗連粤省現在清鄉勦匪誠恐竄擾湘邊復電請永州鎭迅即添派兵隊星馳赴江並電飭孟令會同相機助勦曁飭派赴該縣查案委員趙令就近偵探匪情隨時馳報頃准馬鎭電復已派三隊丁管帶酌帶軍隊並派四隊施弁率兵六棚馳往會同辦理現據孟令曁駐 
 
 

Page 12

 
 
紥桂陽州十一隊張管帶禀楊若時等案已獲匪五名又起回被捉一人合併禀聞職道立德叩禀 
學務 
[鄂學傳知逐月宣佈出入欵項湖北]  
　　鄂省兼署學司高文宗以省城各學堂出入欵項向由收支與堂長經理每學期造報支領時堂中監學教員等均不知情其中即生出諸多弊端昨特傳知各學堂嗣後所有各該堂出入欵項每月除造册呈報學務公所備查外並宣佈揭帖俾衆咸知以資整頓而重學欵 
[岳州守熱心提倡學務湖南]  
　　岳州府魏太守對於學務一事素具熱忱該府中學堂前因經費不敷遂將監督裁撤所有堂中一切事件皆由太守悉心籌畫現又以該堂甲班學生畢業在即遂每日就學生課餘之時即試驗各種學科以資預備聞各學生亦因之益加奮勉云 
[景賢學校擴充之規畫長沙]  
　　湘省景賢法政學堂自照章改良以來卽經監督彭少湘太史飭由庶務長凌小槎廣文出示招取本科已定期於十月初一日起至初十日止爲報名之期現復開辦别科一班額設三百名一律通學須有舉貢生監或中學以上及師範警察地方自治各項學堂畢業之資格或有實職人員者爲合格每學期收學費洋十元三年畢業照章請奬聞已張貼廣告俾衆周知矣 
實業 
[鄂路公司商定開幕日期漢口]  
　　湖北商辦鐵路公司現已確定黎京卿大鈞爲總理劉商董鵠臣爲協理昨鐵路協會總理劉心源廉訪以公司雖組織數月尚未開幕辦事特具知單邀請公司諸董事查帳人及恊會發起人會員等於初九日在協會辦事處商訂延請總協理任職開辦公司確期以便力圖進行惟聞黎總理因股欵未齊頗有辭職之意業已函告諸董事謂五百萬元股份未經交足即不負擔總理責任今股欵不過百餘萬元值此金融恐慌時代諸董事筋疲力盡非具有點金之術無能爲力該總理以此意頗躊躇云 
[總商會又議夀慶兩莊善後辦法杭州]  
　　十二日下午總商會因夀豐慶餘兩莊善後稽延並經勸業道迭次照會催問當即邀集各議董公同决議四時入席顧總理宣布官廳來文並令沈德修報告前月初七日以後因何延宕各原因沈德修聲明近來銀根奇急以致收帳爲難一無成效現將本店押欵契據一律檢齊移文商會設法變賣預備先償存户仍望諸君極力帮忙次王東代表葉君禮文歷述該莊收帳困難情形所有抵押契據應如何設法從速變價辦法當由顧總理决定十三日會同該莊經理先行檢點一面登報召賣並將情形移復勸業道衆均贊成次提議慶餘莊與百貨捐董許田卿長期票欵糾葛事嚴少山謂許某節略頗有理由此票應作爲支票除劃抵欠欵外亦應如數照付祝詩庵亦云上項本票議决已久當塲勒令孫茂臣如數籌還或將最好之欠户抵數並目指索該莊押欵内之古玩書畫等件嗣經孫茂臣嚴詞拒絶謂現在存欠欵項上有憲委中有議董非鄙人所能擅專如照二君勸告實無以對數十萬普通之存户此事萬難承認顧總理亦不以爲然延至上燈仍未議决而散 
雜記 
[工程處恃勢違警武昌]  
　　鄂省警章以獨輪手車易壞道路阻礙交通故禁止在城内行駛兹藩署建築度支公所所有磚瓦均係拆卸貢院内號舍應用而包工頭因發夫搬運工資昻貴乃雇獨輪手車數十輛入城巡警以其違章當將車夫頭帶區請辦不一時監修工程處派人持高藩台一紙名片至區官大爲駭然即將該巡警申斥開釋夫頭使出 
[張教員肆意虐婢安慶]  
　　皖省韋家巷歙縣張姓係法政學堂教員留學日本卒業後返皖運動前藩司沈方伯初任陸軍小學教習繼授今職其人具隂險性質前日購一婢虐待異常其婦固出自勾闌者嚴酷尤倍於夫日以沸湯灌其婢自首至足身無完膚並以銀針刺其隂部痛楚之聲達於鄰里現在禁食已有數日比鄰儒學署役人憐憫其苦常以食食之該街鄰羣抱不平咸云該婢如死擬欲出爲干涉矣 
[陳直牧公然自荐安慶]  
　　泗州陳直牧到任後以該境民風素稱强悍兼之連年荒歉本年水災尤重飢民遍野待撫孔殷難保無帮會各匪混跡其間勾結搶掠情事雖防範緝捕地方駐有防營奈文武聲氣不通設遇有警恐難調遣該直牧日前特具禀撫台懇予賞委營務處兼銜俾資調度 
清談 
[我不識]  
　　今日爲江蘇士民提燈歡祝速開國會之一日而忽有鄂省各團體同詣督署懇請代奏即開國會之電奏披露其間我不識歡祝人于此當作何語 
　　增將軍爲斷送祖宗發祥重地之一人當其奉簡廣州留守時粤東人民拒之甚力今乃一躍而署嶺南總缷我不識粤東人於此更作何語 
　　郵傳部方擬俯順湘鄂輿情思磋商四國鐵路借欵以爲要譽蓋愆之地而忽自外部譯交四國公使照會借欵草約實無可改我不識該部各尚侍於此又作何語 
雜著 
[鼠疫說（雲間伯廉姚昶緒）]  
　　（一）緣起　月初見報紙載有某輪載入患鼠疫病人於上海之說敝人不禁爲之大懼蓋鼠疫之慘爲諸傳染病之最患者十死其九幾無術以救之且傳染最易每一流行死者必數千萬上海又爲各業輻輳之區其病毒苟帶入内地其遺害將至於無窮我國民將不死於外侮兵災而將死于最慘最毒之天刑之鼠疫矣繼又見各報紙載有工部局衛生處西醫嚴密查察患疫病人强迫入病院醫治且代華人消毒及諭令各户捉鼠之說不覺又爲之一慰蓋我所懼者上海人多地狹易集污垢且華人素不講求衛生并無預防之智識恐爲患較各國之流行尤劇也今工部局西醫旣代我華人籌保治安之策宜若爲租界居民所贊成者乃昨見各報紙又載有華人反抗檢查幾釀禍端之說則又爲之　然大駭及細查反抗原因而後知租界愚民間有誤會之處且有冐託西殹向居民勒索之事故遂羣相疑懼而閙此風潮也然而鼠疫之危險則不可不知不可不防惟防之之道須研究一極妥善之方法斯可耳作鼠疫說 
　　（二）歷史　鼠疫始於第世紀（一千四百年前）以埃及之伯羅叟謨Pelusium爲起點蹂躪全歐相續五十年死人無算第二次發現在十四世紀（六百年前）其起點之地或曰中國或曰印度要之從東方來者確也此次之流行較前尤猖獗雖彼北極附近之格鄰蘭greenland亦不能免據海克HeeKer氏之統計則死者在二千五百萬人以上殆奪全歐人數四分之一其受灾最慘之地爲英　澳德荷俄諸國入十六世紀（四百年前）其病勢雖稍減退而尚未平復也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[會議防疫問題之中止]  
　　公共租界工部局定期昨日午後二點半鐘在北蘇州路怡和源棧房開會宣佈防範鼠疫辦法午後租界各居民絡繹而至未至二點鐘該棧房内已擁擠不堪棧房外亦勢如潮湧工部局副總辦麻經醲君工部局西醫及著名西董亦先時蒞止華商中之卓卓者與中西報館記者亦皆陸續到塲二點一刻餘鐘沈仲禮觀察亦到塲内設有演說檯檯旁設旁聽席檯下設座位極多沈觀察與麻副總辦見人數衆多會塲已滿塲外接踵而至者尚不知凡幾共商改期至大馬路小菜塲議事廳再行開會商議旣定沈觀察即對衆宣言並謂一經定期即行登報宣布彼時會塲尚覺平靜嗣觀察又表明擬仿時疫醫院辦法自請西醫設鼠疫醫院醫治華人華人小孩種痘亦聽居民自由並由觀察擔承工部局不再干涉衆皆拍手歡呼沈觀察又謂現據確實調查被工部局醫生令入醫院醫治者不治三人醫愈三人言至此會塲秩序已漸形紊亂麻副總辦適於是時將印就之華文中國鼠疫演說詞（演說稿見昨報）擇體面華人逐一分送俾資研究隨由華人將此項演說詞分給華民各華民遂閙成一片聲勢洶湧檯上沈觀察等竭力勸告亦置不聞將演說詞撕破向檯上擲去秩序至爲擾亂是時沈觀察及華人中之明白事理者羣喝令無譁衆始略靜旋由老巡捕房書記員鄒稚林君於黑版上書明小孩從此不捉改日再至大馬路議事廳從長計議衆始漸漸解散當開會之初彙司捕房預派中西探捕及印度巡捕老巡捕房亦派探目李星福到塲照料一切事後捕房以人心浮動急調各國馬步團練砲車及火政龍車至會塲附近及美界各馬路游行鎭懾新老垃圾兩橋亦派西印各捕荷槍防守不准行人往北公共公廨寳讞員亦卽派令通班警役嚴密保衛因此附近居民又不免稍受恐慌並悉會議散塲後北蘇州路一帶人猶未散匯四捕房第四十七號西捕出爲干涉遽被無賴毆傷送醫院醫治 
　　又據友人報告當開會之先商董沈仲禮至棧房門首即由工部局總董及副總巡邀請沈君登演說台其時棧内人已塞滿工部局董及沈君均無法擠入沈君大聲宣言曰諸公來聽演說必須讓路俾演說人得以登台衆欣然讓路乃沈登台曰今日此會初不料旁聽者有如此之盛現在此棧地方太小擬擇日在大馬路議事廳再開大會我即沈仲禮寗波人亦是上海居民你們心裡要說的話大致同我一樣的我必約同各帮各業合開一中國醫院華人有病者均自已醫治說至此短衣者均脫帽狂呼曰好好惟要求用華醫治病沈君允之請大衆散歸再議衆均不允當有某君演說曰諸公所以不肯散去之故大約爲捉小孩一事衆大呼曰不錯某君言天時不正天花流行種牛痘亦是要事現在工部局允不捉小孩衆又起立脫帽大呼沈君又言各帮善堂及虹廟等處均施種牛痘諸君宜將小孩無論已種過牛痘未種過牛痘均送往加種牛痘免傳天花衛生處卽不干預旋有某某等數輩要求沈君云工部局有檢疫新章七條聞昨議事廳西商已經議准照行此七條新章如果照行我華人無人能在租界託足請與工部局聲明如工部局必欲行此新章大衆誓死不退語甚激烈並將工部局發佈之演說詞撕破紛紛抛擲頗覺擾亂沈君大聲曰工部局西董昨日商議後以此新章與華人頗爲不便且頗採取華商公函祗查鼠疫一門其餘各普通傳染病一槪不查業已由各報明白宣布我亦有傳單交四明同鄉會分送西商旣如此明白俯順輿論我華人豈可擾亂作不文明之事衆要求沈君多刻傳單以安人心沈君允告商會多刻傳單衆始散去時有北山西路泰安里居民沈煥章毛裕泰九户遞禀環求沈君與工部局商議撫恤又某某要求二事沈均首肯始散 
[官紳安慰人心之通告]  
　　滬道告示　照得上海公共租界查騐鼠疫因中西醫法不同工部局體貼人情暫停查驗邀集紳商董事與醫員另籌妥善之策和平對付業經本道出示明白宣布在案兹接商務總會函據廣肇公所董事報稱連日虹口西醫查疫騷擾人心惶駭紛紛遷徙請聯合闔埠商董籌議善法保衛商民四明公所司事茶業會館董事亦均以此爲請函商核辦前來查日前查騐鼠疫一事旣經工部局暫停並仿照吳淞防疫之法由中國官紳另在租界外設一醫院遇有租界染疫華人送交華醫院醫治較爲妥便所有寓居租界華人務各照常安居聽候中西官董籌辦切勿輕信謠言自相擾累除派員分往廣肇公所四明公所茶業會館詳告董事轉諭各帮外爲再出示曉諭爲此示仰中國商民諸色人等一體遵照倘有匪徒從中煽惑造言生事定予拿案重懲不稍寛貸　　旅滬寗波同鄉會傳單　英工部局議行檢疫章程本與我居民大爲不便本月十二日經沈仲禮君邀集各公所各業各團體公議由沈君備一洋文公函由各團體親筆簽名即刻送呈工部局總董怡和大班藍台爾君一面送　字林泰晤士兩西報去後十三日小菜塲西商特開大會時各西商西董採取華商公函輿論祗查鼠疫一門其餘各 
 
 

Page 19

 
 
病一槪不提以安我華人之心西董西商顧全大局之盛意可感至查鼠疫一門工部局十四日在怡和源棧房先行與華人妥商極順民情之辦法再種牛痘華商亦擬自設醫院施種此後小孩可無驚擾之虞務望我華商居民各安生業勿再遷移爲要　　所有各處投函沈仲禮君者此中已詳恕不另覆以上係沈仲禮君知照本會速發傳單俾衆周知 
[補紀納稅人會議防疫情形]  
　　公共租界納稅西人於十三日下午五點鐘在大馬路會議廳開特别會議討論工部局提議之檢疫章程七欵維時西人到者甚衆並有團練隊一隊在四周保護以防不測先由工部局總董藍台爾君請與會諸君推舉沙士曼萊君（上海英按察司）爲臨時議長愛蘭君（工部局管捐員）爲該會書記經大衆認可沙君乃入議長之席請藍君先將所擬各欵章程宣讀提議藍君允如所請官讀該章並陳述草訂各欵之理由請大衆討論逐加修正繼由福開生君起言請於該章程之中加入（所擬章程工部局及領事公會無論何時以爲將有危險傳染病流行之恐慌則可由工部局出示實行）數語未經大衆贊成旋由担文律師提出修正之條畧謂工部局所擬章程之内共列有病症十三種之多範圍過廣租界居民必致因而驚擾應請以鼠疫爲限此外傳染病症悉行删去旋經老公茂洋行總理皮亞土君起而賛助略謂吾人不能聽令疫症亡吾居民亦不能通過能使吾居民自亡之章程担文君提議修正之條除鼠疫之外其餘傳染之病症悉行删去其言甚是余故樂爲贊助云云此外贊助者尚有卡米欺爾君（領江會社西員）笪醫士遂經議長允納後由工部局總董藍台爾君提議將修改章程内容以合通過修正之條一事請臨時議長與領事公會商酌核定工部局副總董泊萊脫即起而賛成遂經公認散會 
[提燈會繞行租界]  
　　本邑勸學所昨日函致公共公廨略謂近奉明諭提早國會凡我國民亟應慶祝以表誠意兹定於今日舉行提燈會即晚六時至十時滬北各學堂學生均須排隊出外週遊咸有教員督率無碍公安惟須繞行租界各馬路請爲照會西官轉飭各捕房捕頭届時派捕一體妥爲照料 
[匪徒刨棺駭聞]  
　　浦東爛泥渡迤南至陸家渡一帶田地浮厝棺木極多本月十一日晚忽被匪徒刨開七八具翌晨遠近哄傳爭往察視見有棺蓋置於旁側地上者有棺蓋已開而衣物並不盜去者並有已隔多年之棺木亦被撬開以致謠言四起人心惶惑嗣由該處二路巡警局巡官親往勘視當塲傳諭家屬重行釘蓋一面嚴飭巡警留心跴緝務獲嚴辦 
[盜掘古墓案定罪]  
　　盜掘前明張宦古墓之蘇菊泉（卽蘇阿泉）蘇鴻生等曾經本縣田大令通詳上司請示懲辦業奉批示飭將蘇菊泉定以絞監候罪名蘇鴻生定爲流罪前晚由帮審委員承明府提案復訊判兩蘇一併釘鐐收禁候解司府過勘 
[巡士仇視報館訪員]  
　　初十日上午九時租界西探擅至閘北華界提人居民悞會檢疫遂起衝突當時四路一區巡警分局門前圍聚數百人聲勢汹汹適某報訪員前往探聽詎該局門崗巡士魏治鐵因與各訪員有隙（魏前以查賭爲由向顧良索詐案發曾經各報宣佈）乘機報復將該訪員揪住肆毆並斥罵該訪員爲洋人所用之包探於是衆人疑即工部局檢疫之人一擁而上拳足交下幸其時有總局裁判官孫大令及該局巡長余家驥等極力喝阻始得出險刻該訪員受傷甚重驟難醫痊而該區黄正巡官雖已聞知其事迄未查究不識是何意見 
[林渭川幸免反坐]  
　　林三和皮絲烟店經理林渭川控告股東林日階私竊店中洋銀二千元經公堂訊知原告頗有不實不盡之處判令退去候再查核在案前日復又集訊渭卿供此店係是祖傳商人與日階俱有股份此次所竊之洋係是店中公欵日階稱渭卿不應誣控偷竊損壞名譽務求反坐聶司馬以渭卿居心叵測判罰洋十元以示儆戒 
[陸子貞毆差脫逃]  
　　英商麥泥爾前在公共公廨禀控金幼梅不理押欵銀六萬餘兩曾由黄自豐陸子貞將金保出現金避匿由廨將黄自豐傳案留候會訊並因陸子貞避匿南市昨派差探至工程局將陸移提帶回詎行至英法交界處陸忽行兇將廨差打倒逃逸該差當卽據情回禀寳讞員請爲核奪 
[鄉間又出盜案]  
　　二十七保頭圖内望門思橋居民石姓家前晚突來匪徒十餘人撬門入内攫去飾物銀洋約值數百金業由事主開單投報該處巡局並擬赴縣請緝 
[城内]  
[各得一半]  
　　吕子卿控告吕劉氏吕海松母子冐贖田單一案前晚由縣署襄讞承明府提訊吕子卿供有田單二紙前因急用向秦富全抵押今吕劉氏母子聽從陸全福唆使前往秦處冐贖求究詰之吕劉氏吕海松同供此項田單確係祖遺之産惟押於吕子卿處已有五十年之久今備價向贖吕子卿堅執不放求鑒明府曰民間田産賣買抵押均以三十年爲期逾期不得回贖嗣因吕劉氏一再哀求判將田單一紙准吕劉氏贖回所有在案之田單一紙給吕子卿赱管兩造均叩謝而退 
[竊賊收押]  
　　梅家弄巡防局員函送行竊棉花花巾之張金濤到縣請究經襄讞承明府審訊張供所竊棉花等物當錢二千一百文業已用罄叩求恩宥判發押改過局一年以儆 
[私挑烟膏]  
　　虹橋北三牌樓街第二號門牌江裕春家私挑烟膏被一路一區崗巡查悉回局報告提江到案訊究江一味哀求情願罰洋拾元判將烟缸給領驅逐出境不准逗留 
[道批二則]  
　　倪錦堂禀批旣經巡警總局送縣嚴懲仰寳山縣卽予查明究辦並移上海會丈局員知照糧串黏發　馬公權禀批候飭塡新照函送美總領事簽印給執舊照存銷相片附 
[縣批三則]  
　　張仁隣等禀批遺失方單不將契據糧串呈驗又無切結並董保里隣親族保結具呈憑何取信何能註册不准　徐順堂禀批册書有無擅易户名情事候補傳 
 
 

Page 20

 
 
質訊究斷　袁倪氏等禀批陳鴻伯所開水爐前據差復業已封閉取有地甲金文看管切結今陳鴻伯仍在該屋私開顯係地甲等賄串朦混候改差勒提陳鴻伯並帶原差地甲一併訊究革辦一面將該店封閉 
[官事]  
　　海門鎭總兵札拉芬因公來滬昨日到道拜會　浚浦局提調兼道署統計財政處關炯禀知由蘇回滬銷假　高陸行工巡局委員嚴善增禀請感冐假三天　補用知縣葉在泗到道禀見辭行回蘇　試用知縣蕭泗勛　候補鑒巡檢宋金夀到道謁見 
[南市]  
[鴇婦狠毒]  
　　廣東女子陳金喜在大碼頭迷路啼哭昨由工程局湯裁判傳訊女供年十四歳曾於五歳時由母賣於虹口觀音菴尼姑後由該尼販賣至廣東妓院爲娼得洋一百五十元刻因鴇母迫令接客不從遽用燒紅鐵扦燙刺苦痛不堪是以逃出判留候飭探至該尼菴查明實情以便發堂擇配 
[確難承認]  
　　會館弄天生小客棧主錢和金因將病客謝老利舁出致斃由衆鄰訴明地甲報告工程局拘錢到局訊供狡賴昨又補傳同寓之小工林子卿沈新培質訊亦俱代爲推托判錢暫行交保候查明澈究林沈斥退 
[查究收贓]  
　　浦東二路一區遊正巡官昨日派差持函帶同竊取鴻源紡紗廠内蔴線十餘叚之竊賊李長和至總工程局禀稱該賊銷贓於南市源昌隆洋貨店五康烟店裘乾泰烟店請爲吊贓局中准即飭探同往惟查南區境内並無裘乾泰祇有裘乾豐遂即吊獲零星贓物併交該差帶回一面由局飭傳收贓各店主到局訊究 
[剪竊票洋]  
　　浦東陸家行航船户羅茂祥前日在大馬頭地方被剪綹賊竊去洋六十元鈔票四十元羅即開明大單報告總工程局請爲查緝 
[是何疾病]  
　　前晚有年約四十餘歳之無錫人張鹿芝在大馬頭内地自來水公司前面因病僵臥由該公司送至總工程局轉送上海醫院於昨晨八點鐘時斃命旋由地甲查無　屬惟知其向爲窰貨業遂卽報堂收殮厝壇召認 
[閘北]  
[小孩迷路]  
　　前日有迷路小孩吳小桂銀年十一歳揚州人由崗巡帶入西路分局轉送棲流所留養待領 
[酗酒滋事]  
　　顧榮山顧仁昌前晚酒醉在途與周阿金蘇小石等吵閙扭毆由巡士查見一併拘入四路分局各責手心二百下具改過結開釋 
[新租界]  
[女屍免驗]  
　　市浜橋七百五十七號廣隆烟膏店主婦翁周氏前日不知因何吞烟自盡報由捕房車送仁濟醫院不及救治而死嗣經上海縣田大令蒞塲相驗由氏夫翁阿木禀准免驗具結棺殮 
[英租界]  
[無可推諉]  
　　英商錦和洋行控復和洋貨號股東王貽良定貨不出前日午後由廨會訊原告洋人投稱被告尚有定購羽綢十三箱未出請爲飭追王供該號係王裕泰李叔儀等合股開設此項定貨係李姓經手當時因李不通西語故由商人代爲傳言是實孫襄讞與英康副領事以王當時既與原告接洽未便推缷判交二千二百兩人銀並保限於年内先出四箱餘准明年分四個月出清惟王尚有英商和豐洋行控案着仍還押候訊 
[匪徒還押]  
　　匪徒王星齋之同黨張友福張全福張四福張雨祥李友生等在靜安寺西中興麵粉廠附近帶刀圖刦被探陳雲忠等拿獲昨解公堂請究孫襄讞商之美海副領事判張等一併還押候下禮拜一英領堂期解訊 
[延悞工程]  
　　美國包女教士控木作頭黄瑞泰承造房屋延不竣工曾由公廨判黄交保赶造在案詎迄仍延不遵辦復經原告禀奉公廨於昨日派差協探將黄傳案押候禮拜五午後會訊核斷 
[控告妻母]  
　　童榮生控妻母湯氏藏匿伊妻等情昨由包探將湯氏傳至公廨過堂候訊 
[客棧罰洋]  
　　小客棧主張葉鼎張老大戴陳氏均因不將寓客姓字照章登簿由捕查悉昨將三人傳至公廨訊明判張葉鼎罰洋十元氏與張老大各罰五元一併充公 
[積欠租金]  
　　英商新瑞和洋行控鮑阿寳積欠租金屢催不付昨日由探將鮑傳至公堂押候下禮拜一訊追 
[搶匪宜懲]  
　　印賢記印宣氏等控沈阿寳搶取金飾等情由探將沈查獲昨解公堂訊供屬實判押候查明另案併究 
[知法犯法]  
　　虹口哈爾濱捕房一百四十六號華捕張阿林因匿贓私銷被捕查悉昨日將張及見証周庭桂周毛毛陸沈氏等併送公堂經德襄讞會同美副領事郭君研訊屬實判張押四月期滿逐出租界 
[追獲匪徒]  
　　奚紀生在蘇州路攫取朱沈氏耳上金環由捕追獲昨解公堂訊實判押西牢半年期滿驅逐出境 
[凌虐婢女]  
　　女孩阿金在西華得路徘徊啼哭由捕拘送公廨昨日研訊據供年十歳在張姓家爲婢因遭凌虐是以逃出當經中西官驗明該婢受有微傷判送棲流所留養候核 
[揑詞誣控]  
　　金許生控姚松濤搶取金表及鈔票洋十九元昨由捕房將姚拘解公堂訊明係金不付牛奶帳洋所致中西官以金所控不實判一併交保候查於禮拜四再訊 
[並非誑騙]  
　　徐阿生控陳阿元騙馬一匹昨由包探將陳拘解公堂訊係議價未交並非騙取判陳繳洋五十元將馬牽回完案 
[美租界]  
[殃及隣居]  
　　昨日黎明時愛而近路北高夀里四弄二百七十二號某粤人家起火延燒鄰居二百七十一至七十四號共毀樓房四幢事後捕房卽派包探查明核奪 
[盜犯患病]  
　　盜犯高阿坤禁錮西牢四年尚未期滿近忽病重經醫生驗明萬難療治且慮傳染他犯昨即開釋押出租界 
[日人行兇]  
　　甲乙二日人昨乘電車至閔行路下車未曾購票被五號查票人查悉向索車資反受兇毆當喚巡捕拘送捕房押候核辦 
[印捕不端]  
　　三百二十四號落差印捕前晚在鴨綠路拖住行人郭東奎欲施無禮由郭鳴捕拘入捕房押候核辦 
[透支工資]  
　　姚朱氏在浦東開設木作被夥朱阿弟支透工洋二十餘元昨報捕房捕頭命赴公堂禀控 
[不歡而散]  
　　唐瑞卿昨與蕩婦甘李氏拆姘口角扭控捕房捕頭以事涉汚穢斥逐不理 
[法租界]  
[魚行受罰]  
　　衛生處西醫查知公順成發兩魚行有出賣臭腐毛暇情事報捕飭傳兩行主到廨訊供不認判令交保在案兹經中西官查實着保交案判各罰洋十元充公 
[何堪自由]  
　　女子趙彩弟私與徐根生姘識偕逃由女母趙徐氏報捕拘獲解廨請訊徐氏供稱當被捲逃金環金鐲等物求請追還根生供彩弟自願嫁於小的爲妻　之彩弟供稱因後父欲將女子售賣故自願跟隨根生度活判彩弟交其母領回根生押捕房兩禮拜以儆 
仍難吞没 
　　劉興發投廨控稱胞姊朱劉氏夫故被王靜軒姦佔現姊亦去世所有現洋三千元及衣服等物被王吞没求請提究昨經公廨提訊原告帶同朱劉氏之螟蛉子朱德英投案候示王供並不與劉姊私識惟與氏夫有同鄉之誼死後代爲照料所有現洋三千元及衣箱數隻俱代存某棧求鑒判德英及彩琴有容兩婢女發堂留養着將皮箱現洋吊案檢點核斷 
海上閒談 
[敬告住居租界之華人]  
　　日者工部局醫員之檢查鼠疫。居民因疑慮而生恐慌。然猶得 
 
 

Page 21

 
 
曰事前並未宣布耳。迨檢查章程發布。而人心乃益形惶急。然猶曰章程之所規定。範圍過於廣漠。取締過於嚴厲耳。今則工部局各西董已俯順輿情。而縮小其範圍。祗檢查鼠疫矣。原定之章程。已决由各領事商議變通矣。而工部局代理總辦麻君。更宣言當會同商務總會。派員偕往檢查矣。是工部局所以爲華人謀便利。而去其種種之障礙者。已無微不至。顧昨日怡和源棧房之會議。各華人不待宣示理由者之辭畢。而羣起鼓噪。擾亂會塲之秩序。則何也。 
　　將以檢查爲騷擾耶。則工部局已商議妥善之辦法。而各華商又正謀設補助之機關。今後之檢查。斷非往日情形之可比。將以爲鼠疫毋庸檢查耶。則此病傳染之迅速。殺人之猛烈。十發九死。言之全人胆裂。實不可不爲非常之預防。吾華人應知租界乃華洋人雜處之租界。其利害關係。固不止華人。亦不止西人。使鼠疫而殺人不劇烈。或雖劇烈。而傳染不迅速。則工部局亦何苦僕僕不憚煩。以觸起華人之慌擾。所不得不出於檢查者。實以鼠疫之流傳。其勢極猛而且且速。爲維持租界安寗。保衛居民生命起見。不可不預爲之防。而欲預爲之防。自非出於檢查不可。此非記者偏袒工部局。以苦同胞也。吾國鼠疫一病。今始發生。而吾同胞於公衆衛生。又向未措意。故一聞有人焉代爲强迫療治則。陡起驚疑。而指爲。騷擾。其實。狃於舊習。昧而不自知耳。記者以爲與其將來。至疫氣盛行。死亡相藉。始嘆防維之不早。何如乘今日鼠疫發見之始。稍費一手足之勞。以蕩除疫氣。而寗我室家乎。智者慮患於未形願我住居租界之華人一圖之。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣統三年地方行政經費預算册]  
（本册以兩爲單位兩之下加小數點爲誌） 
　　地方行政經常費門 
　　第一類　民政費共庫平銀六○○○九五.五六七 
　　第一欵　諮議局經費共庫平銀三○○○. 
　　項目另册開列 
　　說明　查諮議局常年經費歳需六萬兩　奏明寗蘇兩屬各半分攤預算分册開載各銀二萬兩其項目未便分列兩册故另册開載凡寗蘇兩屬共同擔負之欵倣此 
　　第二欵　省城及各廳州縣巡警費共庫平銀四四七八九二．二三 
　　第一項　省城巡警費銀一二八四二九．三七四 
　　第一目　八路警餉銀八○六六二．四 
　　第二目　服裝費銀二八二六四．六 
　　第三目　區所房租銀九一○． 
　　第四目　各區電話費銀七二八． 
　　第五目　騎巡隊餉馬乾銀三四四八．九 
　　第六目　騎巡馬匹釘箭銀二一○． 
　　第七目　消防兼巡邏警餉銀一六九二．六 
　　第八目　消防器具添置修理費銀一四○． 
　　第九目　偵捕隊餉銀一六五六．二 
　　第十目　各路長警三節犒賞銀五六○． 
　　第十一目　馬路歳修養路費銀二五二○． 
　　說明　查道路工程係地方自治事宜以後應逐漸交歸自治公所辦理現自治尚在草創暫仍其舊凡自治事宜倣此 
　　第十二目　清道工食銀四六五九．二 
　　說明　查此係自治事宜說明見前 
　　第十三目　清道器具銀四二○． 
　　說明　查此係自治事宜說明見前 
　　第十四目　路燈補助費銀二二○○． 
　　說明　查此係自治事宜說明見前 
　　第十五目　編查户口員薪門牌紙丄銀三五七．四七四 
　　說明　查此係自治事宜說明見前 
　　第二項　上海巡警經費銀一八八○六三．八五六 
　　第一目　警餉銀一○七一○七．六六三 
　　第二目　服裝費銀二五八七五．九一二 
　　第三目　區所房屋銀七一一六．七八八 
　　說明　係由歳出經常門第五類第二欵第二項第二目内移來應於原目内扣除此數合并聲明 
　　第四目　騎巡隊餉銀一五七八一．○一二 
　　第五目　消防兼巡邏警餉銀九○九七．六二六 
　　第六目　偵捕隊餉銀三九六一．六七八 
　　第七目　水巡隊餉銀八七九八．三五七 
　　第八目　醫藥費銀一四一四．二三 
　　第九目　賞項銀一四五九．八八五四 
　　第十目　清道費銀五六七一．五三三 
　　說明　查此係自治事宜說明見前 
　　第十一目　吳淞鎭巡警費銀一七七九．一九四 
　　第三項　各廳州縣巡警費銀一三一三九九． 
目暫缺 
　　說明　各廳州縣巡警費數目表册說明查照巡警道單開核塡但多少等差未悉其標準所在按之地方情勢亦未適合應俟查取各廳州縣户口數目另行參酌支配今暫缺 
（未完） 
小說 
[奇情小說鸚鵡禪（七十九）]  
　　於是以望紙琴宜之故。更念來珠兒盻望之殷。謂彼眞深於情者。吾利用其財。而更棄其人。靡論琴宜之慧。魚不上鈎。兎先脫縛卽可者。亦不免太昧良耳。言已。即從徑道奔赴佛蘭登。 
　　琴宜不見斐德蘭。猶有半縷未斷之絲。縈於其中。見斐德蘭後。盡憶其首尾被欺之事。益憤恨至不可名狀。一路循長堤而行過小橋。俯臨流水。空青倒色。積素横烟。有游魚數十。共聚橋下。少頃。又倏而往。倏而來。其意境殊樂。琴宜因喟然嘆曰濠上之魚。樂乎。人之處世。順逆之境感於外。哀樂之情動於中。織錦心艸。挑燈涙。斑飽看夢中之態。終爲燭上之。花實不如多矣。嗟嗟。人生。貴行樂耳。生而不樂。不如無生。即生亦不如爲林間之鳥。爲水中之魚。爲花木。爲玉石。不知晦朔。不識春秋。禍福由天。乃乾淨耳。 
　　於時琴宜超然遠思。若有所得。由此推之。則必能斬斷情根矣。而天上飛鴻。忽雙影自水中過。見之。一念感觸。其心又躍躍然動。舊緣。方終新交又始。謂是鴻也且如斯。我能無情耶。彷彿間。海而明之小影。如在目前。風度凝雅。不減斐郎。乃頓忘其前時之覺悟。自下一轉語曰。願爲連根同死之秋艸。不願作飄泊無依之落花。如彼海而明者。吾與之儷。亦庶幾不辱没我矣。 
　　念定。循行溪畔。水聲淙淙。鳥聲鵲鵲。風聲泠泠。入琴宜之耳。皆異常清寂。 
 
 

Page 27

 
 
而當前景色。亦若山。爲效靈。物爲献妍。各有自然之靜趣。蓋琴宜自知有情以來。慣經變態。熟閱人情。今則。屈指良朋。不乏知心之人。以是覺素懷月朗。一清浮慮耳。 
國外新聞 
[普魯斯親王學習飛船術]  
　　十三日倫敦電云達姆斯台脫電稱普羅斯亨利親王近學駕駛飛船之術昨日獨駕軍用新飛船昇空數次教授者並携亨利郡主飛游十二英里之遙 
[波斯政界近事]  
　　十三日倫敦電云據德黑蘭電稱波斯政府决意簡用前任克曼沙省總督爲法斯省總督並擬用其部落之侍從爲守街之兵並有特别議會請派歐員兩名前赴該省 
[法國散恩河水漲]  
　　十三日倫敦電云法國散恩河水勢暴漲巴黎京城復爲水淹工程司現正加高碼頭昨夜因電氣發力處遭淹致有數處之電燈均未明亮　續電云散恩河之水現已漸退 
[德太子游蹤近聞]  
　　十三日倫敦電云德國皇太子及太子妃已行抵阿拉伯之阿丹口岸 
[日本舉行陸軍秋操]  
　　十三日東京電云日本陸軍秋操已於昨日開始在岡山舉行日皇親往校閱 
[日本首相演說預算案]  
　　十三日東京電云首相桂太郎將在大阪演說新預算案問題 
[日政府改築京内鐵路之深謀]  
　　十三日東京電云日政府决意重築東京至下關之鐵路所用軌道與日本所有之朝鮮滿洲同一尺度 
　　按目下東京至下關之鐵路係用窄軌朝鮮及滿洲之鐵路係用闊軌 
[駐日英使游韓回任]  
　　十三日東京電云東京英國大使署之書記官已赴朝鮮中央訪遇英國大使竇樂爾君偕返東京　按竇君近偕夫人赴朝鮮游歷 
[俄國伯爵夫人厭世]  
　　十二日柏林電云俄國著名著作家托爾斯托雅伯爵之夫人連日屢圖自盡未成 
[葡君將爲比國客卿]  
　　十二日柏林電云比國各報擬令葡國出奔之君移寓比國 
[俄外部大臣行將出游]  
　　十二日栢林電云俄國外務部大臣薩沙洛夫君不日將赴維也納惟擬先赴倫敦巴黎二京 
[西維亞國君將抵羅馬]  
　　十二日柏林電云西維亞國君將於本月二十七號行抵羅馬（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
