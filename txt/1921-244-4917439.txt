# 1921 - 244 - 4917439

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[雲務中之廬山眞面（老圃）]  
　　中國亟宜和平統一此不成問題和平統一當以會議解决亦不成問題北方有主張進攻長沙者其繆妄固不待言南方旣無力征服北方而深閉固拒不肯言和亦不成語故今日吳佩孚一方主張開國是會議此無可非難者也但開會之發起當由南北重要之優秀分子連署行之僅由吳佩孚出名其計已左由吳佩孚幕下出名則同兒戲近張君仲仁自漢南東下據言張紹曾之電曾經吳佩孚覈稿原文有聯省自治字樣由吳親筆改爲制定國憲四字且約定發電後吳即於次日通電贊成今張電發出已數日而吳至今未贊成殆已變其態度豈暗中與南方接洽如記者連署之説乎抑受北方之非難而遊移不敢决乎此皆不易推斷總之張紹曾發電之舉不免輕率謂一紙電報即能得各派人之贊成記者誠不敢信南北會議之成否關於中國之存亡非武人政客出鋒頭之事而一方輕燥妄動一方深閉固拒一方磨稜冷淡冀保割據之局皆國之罪人也 
命令 
　　九月六日大總統令顧顯曾劉駒賢均給予二等大綬嘉禾章沈學范劉儼瑩均給予二等嘉禾章查厚培張象焜張昭芹李耀廷梁有庚均給予三等嘉禾章徐昭聃伍墉孫熾昌張蔚南王瑞霖胡緯王文治葉在坻鞏思温王錫田均給予四等嘉禾章此令 
又令楊建勲晋給二等嘉禾章金鎔給予三等嘉禾章此令 
又令楊光保晋給二等文虎章朱朝瑛許孫璧均給予四等文虎章此令 
九月七日大總統令任命閻治堂爲陸軍第二十師師長此令 
又令司法總長董康呈福建高等審判廳推事何蔚懇請辭職應照准此令 
又令王瑚晋給二等大綬嘉禾章此令 
又令何煜晋給一等文虎章此令 
又令張裕文吳廷勲劉其湘唐文鳴均晋給四等文虎章此令 
[專電]  
　　北京電完電曹張吳昌密奉大總統諭政府依據約法爲國家人民服務凡百設施均以民意爲從違而亦不能逾越於大法之外頻年國家困於内憂民治未能促進於是聯省自治制定省憲諸説風靡一時言之亦自有故然而行政方面權有限制不在權限事内者卽不能有所主持第念人民望治甚殷自治之念益切若因中央與地方權限錯綜致民治不能發展豈徒人民所不願抑亦政府所深憂對於地方分權極欲徵求民意切實研究依法進行該巡閲使等公忠體國分膺疆寄地方情形人民趨嚮見聞較切究應如何採納民意審顧國情劃分中央地方權限以利推行之處務各發抒攩論擬具辦法詳悉以聞實所切望等因特逹院肴（七日下午九鐘） 
北京電王汝勤冬（二日）親率所部渡河激戰兩日連克章莊鋪道鎭菴等處支（四日）向張家墳逃潰又王部傅張兩團支日克復華容現向南縣安鄉進攻川軍中路計唐師一師張蕭兩旅由秭歸攻宜昌右翼費旅由興山進左翼鄧旅由江南岸進已激戰兩晝夜盧金山趙榮華迭電告急謂我軍段團及十八師一部分已已不支蕭耀南派十一師馬旅並抽調沙市一團救宜昌又電請吳使撥艦加派第八師赴宜協助（七日上午九鐘） 
北京電黑吳電外蒙車臣汗部札薩克郡王多爾濟願歸附中央漢口電川鄂罷兵調停無效自魚（六日）晚起宜昌城外發生激戰據陽（七日）午前外人所得無線電消息兩軍魚晚陽晨激戰未止雙方死傷近萬人鄂軍尚守原有防線但官廳陽日接兩次捷電謂宜城東北岸川軍經盧趙兩旅擊退二十餘里惟南岸川軍未退趙旅駐荆南一團機槍一連均調來宜省垣調去援軍亦陸續加入戰線 
漢口電周駿二次赴宜吳陽電周代表與川軍議和陽由美艦赴夔英日駐宜領事陽尚在夔未返漢口電吳對川事如和議不成卽與陜馮會攻乘機收川前敵總指揮擬任張福來張部四十七旅連日由岳州漢口分運赴宜聞趙已由岳前往布置趙傑部豫軍一混旅亦奉命援宜陽晚由蒲圻運省一團將搭輪上駛吳陽午偕杜錫珪乘楚泰艦由岳赴宜視察形勢漢口電劉承恩陽午乘楚安巡艦返省 
漢口電吳陽電省派馬文龍少將接辦財政馬定佳（九日）到財廳視事漢口電傳李烈鈞部與蕭旅在湘東衝突李部失利退至株州蕭仍守峽山口未前進（以上八日下午三鐘） 
漢口電漢宜電綫已通宜昌尚在鄂軍手中傳川軍窺鄂計畫並不必欲取得宜昌係故作聲勢暗中繞出宜昌後取當陽而入襄河以撼陽夏另出一軍進鄖陽窺隨棗與陳樹藩聯合奪取武勝關斷道軍歸路故得宜後旋以力弱退出吳使魚（六日）由省調去鄂西軍事地圖派二十四師四十七旅援宜第一師一部往江陵以固沙市後路另電張聯陞嚴堵陳軍闖入鄂境又商杜派海容艦赴宜助戰 
漢口電外訊駐宜英美日領事乘美軍艦赴夔向川軍第一路總指揮唐式遵調停川鄂息兵自微（五日）起宜昌方面無戰事 
漢口電湘趙電鄂長沙設立湖北臨時省總監部支（四日）已取消 
漢口電靳旅派一團入長因未商妥已中止靳雲鶚魚日由岳來省趙傑魚日由蒲圻來省 
漢口電湘軍宋魯各殘部現正集合改編尚足三師一旅但械彈缺乏已失戰鬭力（以上七日下午九鐘） 
香港電龍州已由鍾熊黄各部包圍聞黄大偉與盧炎山左距龍五里某地雙方劇戰 
香港電黄强旣任七路司令又將任瓊崖綏靖處鄧本殷所部則移駐欽廉 
香港電太平洋問題討論會通電舉定汪精衞鄒魯爲正副會長 
香港電魏邦平昨已返桂林任籌善後（以上八日下午八鐘） 
太平洋路透電 
[鄂湘戰事記]  
　　七日宜昌電近今戰事共死傷萬人北兵二百名被逐入江均遭滅頂之禍川軍左翼現由東北攻擊惟尚未擊破防綫北軍援兵陸續開抵居民現紛紛遷避洞庭輪船行將起椗人爲之滿糧食日難購得價已飛漲七日漢口電據確實消息長沙大局稍定外國砲船一艘已駛離該處漢口華人船隻均爲當道徵用 
[某外人之庫倫談]  
　　五日北京消息某外人於星期五日抵京其人曾於紅軍逐走恩琴後前赴庫倫據稱蒙人因恩琴過於跋扈邀紅軍逐之紅軍數約三千恩琴見蒙人無助之者乃於紅軍抵境日退出庫倫於是紅軍遂以庫倫爲其司令部彼等並不干涉蒙人之行政蒙人於俄舊黨退走後轉覺行動可以自由惟紅軍在庫倫之外搜覓恩琴及其同黨異常活動蒙人對於局勢變遷似頗忻慰與紅軍甚相得治安秩序均復原狀商業亦日有起色漢人所處之地位視前爲佳惟苦須以住處與糧食供給紅軍耳紅軍似無離庫倫之意蒙人亦願彼等留駐美領事索柯平氏已抵庫倫租定一屋今入庫不難惟離庫之時須查驗護照當該外人離庫倫時恩琴猶未就擒 
[日本之太平洋會議代表]  
　　七日東京電傳説外交顧問會即衆視爲幕後指揮政府處置國際事件之原動力者已主張以原敬首相爲總代表出席於華盛頓大會然原敬迄未允擔任此行查日本元老院雖不存在且不爲人所承認然元老仍爲政府行政中之主動力凡關於國家大事皆須商諸元老而外交事件尤須承其意旨即使原敬决計赴美然辦理大會事宜必不能如歐洲諸總揆之完全自由終須依照行政習慣商諸元老而後始可對於重大問題作最後之决斷原敬之猶豫不允殆以此故苟不爲此則必爲其對内政治上之本身原由也今日報紙載稱據可恃消息近日内閣會議决議總代表擬由外相内田與海軍大臣加藤二人中擇一任之而駐外三大使林權助石井幣原與日本銀行總裁井上皆在代表之列惟衆料暫時必不宣佈與選之人物須俟他國代表名單公布後方可發表 
[東俄與日之交涉]  
　　六日大連電赤塔政府代表一員已以草合同提交日員 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[德國與國際聯盟會]  
　　七日日内瓦電德國以新約二十份送交國際聯盟秘書處註册其中泰半乃涉及德國與匈奥捷克斯位夫等國間之經濟關係其一爲中德恢復和平條約衆視德國此舉乃半公式建議許德豫備加入聯盟之手叚國際聯盟接代表十四國之大學敎授與學生具名所以上之書請由國際聯盟主持組織一勞心者之機關俾科學家與敎育家得如勞工與資本家派代表加入國際聯盟 
[英職工與國際聯盟會]  
　　七日倫敦電卡第夫職工聯合會大會通過議案要求改組國際聯盟俾得極滿足之機會使各國有合於民治之充分代表權以防杜未來之戰禍並謂惟設立各國人民所共信任之國際機關始能奠定世界和平欲達此目的惟有許勞工有充分之直接代表出席於聯盟行政會耳工黨議員克萊恩氏提出此案時責備英政府未曾派可爲工黨代表之人參與日内瓦之會議 
[英愛謀和之文牒]  
　　七日倫敦電閣員今晨在英佛勒思市政廳開内閣會議首相先赴摩益宫與英皇晤談甚久故蒞會遲半時與會閣員一致通過答覆新芬黨領袖伐勒位氏之文稿旋即缮交巴登氏遞送巴登氏午後四時赴杜白林首相專人往摩益宫將閣議之結果奏報英皇覆文内容官塲尚未宣佈大約明晚原文可發表内閣决定以現留蘇格蘭間之閣員組織委員會有權於接到伐勒拉氏答覆後立即辦理愛爾蘭事 
八日倫敦電首相答覆伐勒拉氏之文雖當局未洩露内容但晨報數家謂文中建議如新芬黨國會仍願處帝國之内則英政府願與新芬黨之代表於九月二十日會議 
[英國失業問題]  
　　六日倫敦電各業職工聯合會大會今日在卡第夫舉行討論失業問題通過議案聲明凡願工作者國家應畀以工作或予以充分維持之原則又謂各區保工局無政府之資助仍竭力救濟夫業之人殊屬可嘉但救濟之責不應由地方納税人負之宜立即召集國會迅速採行可施於實際之資助方法並請政府除去倫敦各區捐税之不平等 
八日倫敦電昨日各處如南威爾斯利物浦等皆有失業之示威行動而最劇烈者則在鄧地該處店舖被搶門窗破毁内閣在英佛勒思開會時指派賀恩等四人辦理失業問題 
[德國解除軍備之收束]  
　　七日巴黎電監視德國解除軍備之委員會開最後一次之會議英代表費攝氏報告謂德國軍備之解除現已美滿辦完繼言及華盛頓大會謂大會主要目的大約在限制海軍而海軍之限制最與英美日三國有關法意等代表聞此議論不以爲然卒决定修改費攝氏報告之原稿英代表對於修正一層並不反對故報告文得以修改完畢 
[太平洋會議日程]  
　　八日倫敦電泰晤士報探悉草擬華盛頓議事程序進步頗速各政府關於所將討論各問題之眞確意義與範圍已可作非正式之談話故各國不日將在倫敦開豫備談話會云 
[英員贊美德工業]  
　　八日倫敦電航務機務展覽會昨在哇林配克開會時維克斯公司總董唐森爵士（頃由德國歸來）極讚德國之工業謂機器與電氣廠爲其實業之總滙設備甚爲完全出品甚富工人每小時受工資四馬克照目下滙兑率計之僅值三便士而英國工人則每小時須受工資二十三便士 
[德國之内亂]  
　　八日巴黎電瑪央斯消息稱巴伐里亞斯比里斯地方於勞工集衆示威時發生劇烈之暴動公署被毁一部分被逮者甚衆工人罷工要求釋放拘禁之同志並搗擊公署警察開槍死工人一名傷數名 
[俄國之内亂與災賑]  
　　七日瑞典京城電某報探悉彼得格勒基夫俄迭薩之人民因紅黨復篱暴舉均異常驚怖近因發見反過激隂謀而被株連就逮者爲數甚衆聞主謀者太干塞夫博士及同黨六十人已遭槍斃且有勞農官員多人與聞此謀 
八日倫敦電昨有輪船一艘駛離米未爾華爾港開往俄國載有賑濟災童之糧食六百五十噸及廢棉等物 
[印度排斥外布]  
　　八日喀爾特電昨日印度國民黨領袖甘地氏會晤布商若干人聞布商數人請展緩六個月抵制外布俾銷清存貨過此期後不再販賣外布瑪瓦里商會通過議案主張於十二月三十一日後弗購外布俾安定市面銷清存貨而將來行事亦可便利 
[各國近事記]  
　　七日維也納電總理施羅特博士在國會演説謂匈國優勢之陸軍尙未解除武裝與國會僅能用外交方法擁護關於白根海問題之奥國權利又稱大使會議已以嚴厲之牒文致匈政府協約之列强均贊助奥國彼已請助於國際聯盟駐維也納捷克斯拉夫使署聲稱捷克斯拉夫準備派兵赴匈國西部惟須奥國與大使會議表示願有此舉 
七日紐約電美國化學會社大會已行開幕禮與會者有英國著名科學家該會即通過議案促請解除軍備會議嚴重考慮解除化學的軍備問題 
八日安拉波里斯勞伊爾（加拿大）電此間失愼焚燬全鎭三分之一起火原因現信乃誤抛紙烟頭所致估計損失約美金數十萬元有若干人無家可歸七日巴黎電巴黎迴聲報代表謁見商部總長狄哇氏據稱冬季之前商業可望復原目下存貨漸少定貨日多出口貿易逐漸進步如德國能遵期履行其義務則經濟狀况可速恢復舊觀 
七日巴黎電法國財政總長杜美爾氏星期四日將由巴黎前往倫敦會晤英國財政大臣賀恩爵士而於星期五日開會討論英法兩國政府間關於德國賠償事務意見之岐異 
國内要聞 
[北京通信（穆）]  
　　岳州下後之大局岳州旣下以後吳佩孚與趙恒惕會於英艦定停戰之約九條據曹錕四日來電轉呈吳氏二日之電業已證實而岳州之攻下外傳吳以三十萬購得由葛豪經手而趙氏自退者實與人以幾分可信蓋非吳趙勾結趙何至輕棄兵州下岳以後趙又何以與訂停戰約也當湘鄂兵事初起時即紛傳趙氏之意以宋鶴庚魯滌平平日傾向程潛有芒剌在背之懼因藉此以遺之離省而吳之攻湘則口口聲聲曰剿除湖南叛將今日湘軍之敗宋魯當其衝又足爲吳趙勾結之一證也所最不堪者一般無家可歸之鄂人恃趙爲後援以圖鄂省之自治而吳蕭不之容趙亦陽助而隂陷之宜乎夏斗寅憤而自殺其絶命書中痛詆趙恒惕賣己也 
此役之結果於趙恒惕最爲不利蓋趙於粤方嫌隲素深粤中早有去趙之意近則粤政府决意北伐軍隊已陸續入湘據愚所聞李烈鈞沈鴻英均抵湘南而洪兆麟亦將蒞止料彼等入湘以後第一　動爲去趙其次即爲戰吳趙之不能自存已不待論吳當其衝能否戰退粤兵恐即吳氏自身亦無把握但吳於孫陳素來疾視其與趙和本欲留趙爲緩衝觀吳之來電謂湖北之患不在湘而在西南可以明見然此缓衝之力非常脆弱故知吳之未必能堪也然張作霖則冷眼旁觀據由奉來者言將待吳之敗於西南以坐收黄河流域則吳氏趙退失據之隱憂亦何嘗因岳州旣下而稍稍解免哉 
轟動一時之廬山會議政府中人談者色變致勞靳氏電奉張求計電直曹勸阻以求免此身被宰割之苦然廬由會議公約之内容姑置不論其事實亦未必能成當黄陂娶媳時天津某飯店之秘密會張紹曾與鴊其所决定爲就此解决大局廬山會議之計即定於此時主之者張紹曾也張旋赴漢與吳籌商擬以隂曆中秋爲開會之日然此種主張由誰發表則尚未定張至漢後先以吳意電陳光遠請其拍發而陳置不理嗣有齊夑元之代表到漢又以此通電付之而南京方面又杳如洪喬於是在克岳之前張即請吳署名發電前次各報登載之感電即吳張交涉時由漢傳來之稿而吳尙未許可者吳復不肯出名故仍由張自發此所以有張紹曾冬電之發布也但此電結果有可推知者西南各省現志在聯師北伐當然不容納廬山會議之説且岳州一戰吳與西南感情益傷磋商更不易易北方則東三省之不贊成吳固不必説皖豫黨奉亦可推知即長江之蘇贛觀以前情形亦必非肯出力者識者料其未必發生效力矣然則此後趨勢殆仍爲混戰之局耶 
在此戰爭聲中有一絶可異之事即長沙經蕭安國收復説也二日之晨即相傳三十日上午蕭安國襲取長沙 
其消息之來係交通界之某路局是日閣議即提及之閣員散值多欣欣有喜色以爲三湘收復可期且其功不盡出於吳亦可少受吳之惡氣然迄無正式官電而陳光遠之三十一電謂蕭旅三十日由萍鄉向湘出發東電謂三十一日取醴陵冬電謂將進攻株州即不啻對此捷電爲實際之更正矣然三日上午交通部又得路局一電仍謂蕭安國確入長沙外間無信其確者而陳光遠之捷電亦仍未到消息屢訛是又不可解之事也（五日） 
[京中之廬山會議觀]  
　　北京神州通訊社消息云廬山會議通電已於冬日（二日）用張紹曾名義由漢口電報局正式發表三日上午十二時即接有吳佩孚趙恒惕聯銜贊成之覆電支日（四日）後接有陳光遠蕭耀南齊燮元等覆電及各省省議會各法團復電僅及兩日計覆電贊成者已有一百七十餘起之多張紹曾擬借各團聯合會地址組織一臨時辦公處各省名流政客雲集武漢各旅館爲之充滿武漢頓呈一種新鮮之空氣至吳趙聯銜贊成國是會議之通電其措詞略謂（自剛會解散國是日非均由代表眞正民意機關無由産生之故共和國家重在民意故在太平洋會議以前國家一切不能解决之問題除聽國民本身自動的謀解决辦法别無救國之策張將軍紹曾毅然通電主張開國是會議於廬山其用心良苦佩孚恒惕雖分屬軍人然愛國之心不在人後故對於張將軍之通電根本上表示贊同至促進此會議之實現仍係全國國民自身之責）云云該社又發表陳定遠來電云（頃閲京中各報知各方面對於廬山國是會議消息尙多疑惑之點兹再詳述其經過情形此項會議通電確係張紹曾將軍自動的主張事前曾將電稿印刷多張向各方面徵求同意電末並無署名之人八月二十七日漢口湖廣新報即據以首先發表定遠比即以此消息通告京社京社見電末並無署名之人誤認爲電文遺漏故於電末加以一吳佩孚叩感）等字樣八月三十一日定遠因他事往岳州先後與吳佩孚張紹曾兩將軍晤談始知此項通電並未正式發表張將軍確爲此事之主動者而吳則首先贊成之一人並謂此項會議應如何進行之處仍聽國民公决彼等决不操縱干涉於其間冬日始將此電在漢口電局正式發表此實廬山會議通電經過實在情形也 
以上爲神州通訊社所傳布但據某方面觀察謂廬山會議通電北京各方面於四日已完全收到其已成一種事實毫無可疑惟或有謂此事純由張紹曾主動吳佩孚初不與聞者則未免近於掩飾試觀張紹曾二日發出通電次日即得吳佩孚趙恒惕覆電中有（佩孚恒惕雖分屬軍人然愛國之心不在人後故對於張將軍之通電根本上表示贊同）之語可見此事初確由吳氏主動惟恐自己出名萬一惹起反感或至損及威事深爲不妥故先洩露電稿以爲嘗試旋又將惹人剌目之處加以删改然後用張紹曾名義發表而吳氏自居於首先贊成之列成則自執牛耳不成則推諉於無關輕重之張紹曾使代受一塲奚落張紹曾身居吳佩孚之辦公機關即利用其機關以發通電而謂吳氏乃事外旁觀者其將誰欺乎此節雖小亦可見吳氏並非不講權術之老實人矣其通信社謂日來除吳趙外各省督軍及各法團復電贊成者已有一百七十餘起恐亦係一種製造空氣之詞未可信耳 
[湘鄂和議與川鄂風雲（漢口通訊）]  
　　靳旅將進駐長沙川軍有佔領宜昌説吳佩孚攻下岳州後採用和趙定湘政策以爲統一兩湖之機會故與趙恒惕一日會晤於岳州英國兵艦上除面訂暫時停戰辦法九條外另提四條件於趙秘不宣布（一）援湘客軍槪須撤出湘境（二）宋鶴庚魯滌平蔣作賓孔庚等由趙交出（三）湘軍維持治安有不敷用時准由趙調現駐桃林北軍入長協同湘軍維持（四）和議成後以張福來任督軍趙專任省長趙對於一二三等條無甚意見惟第四條則不免多所懷疑但以勢窮力蹙不敢遽爾否認惟虚與吳委蛇吳亦知趙之意特約趙偕至鄂垣面同蕭耀南劉承恩及調人等協商湘省善後趙已允吳約准定四日夜乘車到鄂吳且自岳州先以電告蕭蕭接電後特令軍警多人及軍樂連赴鮎魚套車站鵠候詎料至五日上午十時仍未見吳趙蒞止軍警等始漸漸散歸據聞吳趙來卾未果者即爲趙氏熊度消極之表示吳見湘軍勢力未盡消滅未便再使趙氏觖望以益湘鄂之糾紛遂又改擬以張福來任長岳護軍使趙仍爲督軍趙氏地位旣可維持當然與吳接近吳氏於和議進行中仍作積極備戰之舉攻下岳州後其前線軍隊均係以不戰而進手段展過岳州以上蔴塘榮家灣黄沙街桃林寺白水汩羅數站計達四萬餘人現又藉口長沙秩序混亂居民異常恐慌商諸趙恒惕擬令現駐桃林之靳雲鶚所部第八混成旅一團進駐長沙協同湘軍共維秩序該團已準備由桃林寺向長沙進發其汩羅前線爲直軍第三旅及二十四師九十四團曁砲兵一營機關槍一連嚴密布置岳州至汩羅間各站均裝設軍用電話吳於五日尙偕張福來到汩羅視察一周始行返岳後方咸寗以上各要區共駐直軍近兩萬人最近南下王懷慶之第十三師俟全部開到後準備開赴武岳一聖協防省垣之運送軍輜招募運卒日來倍極忙碌是前方形勢尙未可遽作樂觀據聞沈鴻英部無路可退已與宋魯各殘部取同一態度或此一星期内湘直兩軍再行血肉相搏亦未可定至劉承恩昨偕張紹曾杜錫鈞等赴岳係承吳氏電召勸其在此期内不必常懷去志此外籌措軍餉及湘鄂和議各問題亦均有所諮詢大約一二日後即可返署 
川省援鄂軍佔領秭巴攻克利川兩路進兵均甚得勢本月二日夜宜昌忽大風雨平善壩附近川軍約一旅遂乘虚向宜昌襲擊川軍援鄂右司令潘正道亦率軍渡川河會攻宜昌三日黎明川軍即佔領宜昌對岸之高山直向城内射擊故城内居民甚爲恐慌英美日各外艦均派陸戰隊上陸保護僑民宜昌地勢極爲險要只須砲兵兩團即足抵禦敵軍萬餘此次川軍分兵兩路取包圍形勢而鄂軍盧金山趙榮華所部兩旅事權不分抵禦未力故自二日與川軍開火後鄂軍節節失利趙旅死營長一人（第一營長唐宗禮一説爲鍾家祥）連排長死傷亦多激戰至四日晨川軍又佔領宜昌長江南岸鄂軍紛紛渡江保守北岸川軍仍向前追擊逼近宜昌縣城自三日起宜昌城内外秩序混亂商店居民多被散軍燒掠四日後宜昌至漢口電線亦被軍隊割斷據某方消息四日晨鄂軍即漸漸退出宜昌北岸縣城被川軍所佔領惟官廳則未接到正式報告究竟宜昌在何軍手中以漢宜電阻距省又隔千里尙未能遽下判斷惟宜昌在三日以後盧趙兩旅即形不支孫傳芳部僅開去兩營以之抵禦川軍實屬異常危險昨五日外人方面所得宜昌無線電消息僅言速組婦女救護隊赴宜並阻止婦女前往游歷漢口英美日各軍艦均於今晨駛往宜昌沙市保護僑民長江上游警備總司令兼第二師長孫傳芳氏前曾率軍兩營赴宜四日忽自沙市折回省城五日晨晋見蕭督蕭令迅率第二師五六八三團前往援救杜海軍司令昨亦調魚雷胡鶚號驶往沙市上之白洋灘又自新堤調去砲艦兩艘駮往沙市上游以遏止川軍之溯江直下觀察各方情勢似宜昌已不在鄂軍之手聞吳氏前日曾電川中各將領謂湘鄂業已休戰請一致領念國艱休兵息民迄今三四日尚未接到覆電駐宜英美日三領事聞昨亦致電川軍詰其無故開釁理由川軍答覆亦不能得其要領因是英美日三領擬定今日乘日軍艦赴夔府面與川軍將領交涉此説是否足信目下尙無從徵實但咱川軍佔領宜昌之説則已傳遍於武漢間矣（九月六日） 
[宜昌激戰之外訊]  
　　上海日人某通訊社七日漢口電云宜昌方面雖因各國領事之抗議暫時休戰然以前線各軍隊命令之不統一又有一部分之軍隊進擊故戰爭實際尙未停止四川軍之東下者亦陸續到來甚多又四川軍之一部出没於宜昌北方荆州上游方面與陜西民軍相呼應有欲脅湖北軍背後之形勢因此吳佩孚將於近日中親赴宜昌謀畫防備之計又八日漢口電云據宜昌消息宜昌領事團對四川軍之休戰勸告終於不洽四川軍總指揮唐式遵對於來夔州之領事斷然拒絶之答謂吳佩孚若以北軍全部由湖北撤退而請降於軍門則允休戰否則難以應允但至領事歸宜昌而準備居留民避難時必中止宜昌之攻擊云云因此各國領事已由今日始着手居留民之避難據宜昌商會七日來電謂四川軍拒絶各國領事之休戰勸告自七日晨始迂迴宜昌之東北方開始包圍攻擊宜昌守備軍司令盧金山雖極力防禦然以兵力甚少頗陷於危險因此宜昌商民全部在避難中市内極混雜城中將遷徙一空武昌督軍署得宜昌告急電後已調駐武昌之第二十四師一團星夜開赴宜昌 
大陸報七日漢口電云宜昌仍有惡戰星期二日鄂軍終日力守其宜昌外郊之陣地有北兵二百被逐入江致遭溺斃計死傷共達萬人宜昌居民紛紛乘舟他避不願冒險留居於城 
[湘軍戰敗後之和訊]  
　　此次湘軍之一敗塗地且如是之速實屬出人意表現在湘軍已四分五裂幾至不能成軍所有岳陽平江瀏陽湘隂寗鄉等届均有潰軍　集肆行刦搶即長沙下游六十里之靖港亦被刦一空據來省之軍界人言宋鶴庚魯滌平諸人均已向湘西退去岳州城内已經空虚南北兩軍均未駐紥省城以潰軍日乘而民言大中國等報又相繼停版警察廳長陳煥南以其所任之會計雷乘雲庶務陳啓明等皆捲欵潛逃因涉嫌疑甚爲惶懼遂亦率其屬下孫迪哲（東區署長）雷精明（收捐處主任）席捲逃遁商民不明内容聞之更爲恐慌旋得消息吳佩孚已託由駐漢英領以無線電話通知駐湘英領願照駐漢英領提議與湘省議和云云駐湘英領當即函趙總司令云頃接敝國駐漢領事無線電稱吳佩孚現抵漢口允照敝領事前日之提議與貴總司令議和但須彼此親赴岳州在敝國兵艦上面商一切敝領事甚願雙方和平解决如承金諾望即日乘敝國兵艦一同赴岳否則盼速回示以便答覆趙得函後即召集在省軍官開會商酌辦法討論結果爲休兵恤民討决承認議和趙並願如吳氏之請求前往面議翌日即行乘艦前往現已與吳訂成暫時停戰條年以待磋商根本解决方法惟未知能從此息爭否耳 
[贛軍突攻醴陵之經過（長沙通訊）]  
　　自岳州旣失潰兵紛集長沙省城商民均極驚恐幸軍事長官如總指揮宋鶴庚等均抵省城總司令亦經發出布告指定地點集俣潰兵趙氏並親率交涉員仇鰲等數人偕同駐湘英領翟蘭斯乘英國兵船赴岳議和就各方情形測之和議當可有望故省城秩序較前昨等日爲佳乃在此驚魂稍定之時又突有贛軍自萍鄉襲攻醴陵之訊先是贛省對於湘邊本有增兵之舉曾經第三旅長謝國光提出質問答稱係因湘防吃緊以此保護安源煤礦云云故湘軍對之亦未注意及湘軍旣敗贛省突以一混成團於三十一日由萍鄉乘火車進攻醴陵湘軍旣未預防猝與接戰故僅歷數小時即行敗退贛軍隨後追逐遂佔醴陵該城居民莫不異常驚駭地方雖未至十分糜爛然損失已經不少惟贛軍兵力亦甚單薄又探得駐株洲之桂軍（沈鴻英所部）駐茶陵之湘軍（謝國光所部）均已聞警出發同時進援恐被包圍故又隨即退出老關再圖進取及沈謝軍隊至醴已無贛軍踪跡現駐湘英領以戰事旣在調和贛軍自無進攻必要已於赴岳之時派員首往湘東向贛軍質問矣 
[商通部中英新借欵之經過]  
　　交通部續向中英公司訂借漢粤川鐵路湘鄂段短期借欵聞將簽字其關於借欵經過情形大略如下粤漢川鐵路湘鄂段因修補工程添購車輛等項於民國八年十一月間向中英公司訂借短期借欵二百萬元現因此項借欵在函約内聲明訂購車輛约計一百萬元因金價之關係約須實支一百九十餘萬元相差九十餘萬元之鉅迭經交部飭局將其他之欵先行撥付銀元二十三萬元尙有八十三輛貨車四分之三價欵計英金八萬五千五百三十一鎊十先令又購料經手人行用計英金五千七百零二鎊兩共約合銀元七十三萬元益以該段抽換枕木應支銀元四十萬元無法應付而貨車及枕木已交貨者約需支洋八十五萬元延期四五個月之久屢催付欵交部迫不得已派員與中英公司根據兩次函約商議車價及枕木借欵一百十五萬元該公司以歐洲金融緊迫祗允續借八十五萬元又復要求多端歷經交涉七八次之久始得定議其條件主要者爲總數銀元八十五萬元用途支付貨車枕木之欵週息八釐半年一結借欵行用千分之十五自民國十一年一月起由交部按月墊還十五萬元在將來該路續借欵内收回其本息以京奉路餘利除已擔保各借欵外作爲此次借欵之擔保 
[海軍部漁業借欵之反對聲]  
　　旅京魯人公呈府院　　海軍部進行七省漁業借欵一事業經奉直兩省長官切電反對而直隸同鄉且兩次公呈政府以海部納賄賣國請予查辦蘇同鄉亦公呈府院請將原案撤銷惟主持此事最力之海部司長林葆綸並不因人反對而稍退却暗中仍與前任駐日代辦公使莊景珂繼續與日本資本家方面磋商辦理查莊係安福罪魁曾毓雋之妹壻安福當國時代所有對日各項借欵莊氏無不參與近因閒居無聊又施其伎倆冀以此獻媚當局博一重要位置其用心誠不可問昨旅京魯人對於此事亦提出同鄉會討論全體表示反對並上呈政府兹錄其呈文如下竊以海軍部提議七省漁業案據報紙登載黑幕重量奉省已專電拒絶蘇人復呈請取銷道路傳聞雖屬未可輕信然果有海部設置督辦創設七省漁業公司之事則殊與吾國舊有之法例習慣及先進國之法理不合漁業一 
 
 

Page 11

 
 
　　端農商部設有專司以改良論以組合論以奬勵論當由農商部提出專案通過閣議次第整頓以收税論其各種登錄費仍當委之沿海地方官廳認眞辦理縱有洞明漁業者组織公司亦地必指明區域造表圖呈候地方官或農商部批准給照施行但按之本國法理及各國先例凡以前之佔有及習慣上已成漁業權者亦不能公然奪去而混用七省漁業之名稱山東地處半島海線基長沿海之人民業漁者十焉居七除距岸較遠謂之公海外其附近島嶼灘岸所謂漁塲區域各帮標以及漁業組合漁塲讓與繼承種種適合於文明法律者不一而足獨少農商部之提倡改良及政府之奘勵耳一旦不顧漁民之生計而爲一公司所襲斷按之文卷似可含糊通過施之沿海可必其滯碍良多黑幕中而侵奪人民之權利拱手授之外人更無足論矣民等公同集議對兹七省漁業之由海部督辦不無惶惑其已有此事也伏乞交由農商部再行議覆其未此事也亦乞責成農商部對於漁業登錄各條例早日訂定施行以杜後患 
[廣州通信（平）]  
　　桂局定後之軍民兩方觀察桂局底定兩粤聯成一氣則進足以發展西南退足以自固吾圉故陳總司令以全力辦理桂省善後務結兩省之感情兹將其最近佈置述之於下（一）軍事上佈置粤軍入邕後以桂閥餘黨尚未就範不得不暫行留駐以資鎭懾現陳已收編桂軍兩師直隸於陸軍部之下韋榮昌名爲善後總辦實不啻一總司令邕龍兵權歸其掌握韋旣得此地位亦不至飽則遠颺故粤軍除留一部分駐防外擬不日班師以輕桂人負擔惟對於桂林方面則須加厚兵力因沈鴻英率部入湘已由趙恒惕編爲湖南援鄂第二路軍司令現駐株州其居心實不可測且吳佩孚已下岳州湘軍不戰而退湘趙歸北如或證實則北軍長驅而下桂林實當其衝故陳總司令已特令魏邦平魏赴桂林佈置防務而李協和亦於二十六日抵長安即向桂林前進谷司令李明揚均已前往迎迓所有滇黔贛聯軍及李協和直轄之部隊均集中桂林將來桂林一切善後事宜即由李協和負責李爲民黨健將恐吳佩孚亦不敢正視也（二）内政上布置廣西内政諸待整理現已著著進行（甲）統一行政自馬君武吕一夔先後就職民財兩政主持有人陳總司令爲尊重桂人自治起見嚴禁軍人不許干預各縣知事亦不得由軍官擅委以一政權其釐廠亦擬由商包承以免軍隊截留及佔據之弊昨蔣尊簋亦通電聲明滇黔贛聯軍入桂純爲扶植桂人自治今軍事已定所有任免官吏自應歸省長處理以尊重地方行政統一云云（乙）整理財政廣西向稱貧瘠前在陸譚時代所有救濟財政方法僅賴廣西銀行發行紙幣以資挹注自粤軍入邕該行范總理挾欵潛逃以至紙幣低折開支艱難已達極點重以賭餉截止省外又無一文解庫大有無法維持之狀現吕廳長决議先恢復銀行維持紙幣所有税餉嚴禁截留以歸統一（丙）改革市政馬省長履任後以南寗交通不便擬將省署遷至梧州惟因財政上種種國係暫時未便實行故欲先從改革梧州市政入手日前特電邀戴恩賽博士赴梧籌備開關梧埠市區事宜並委爲市政主任聞戴面陳馬省長主張拓平對河三角嘴及三雲山等地酌塡河道展築馬路爲改革梧州市政第一級辦法不日即有具體計畫發表（丁）禁絶賭博廣西賭博爲桂閥歛財之一種手段大爲人心風俗害現馬省長已照廣東辦法施行禁賭條例以九月一號爲實行禁絶之期桂人聞之莫不喜形於色 
[閩海陸軍界之近談]  
　　海軍總司令蔣拯日前由厦到省後即以軍餉缺乏向福州總商會借欵十萬元經該會函却又向李厚基商借六萬元李以二萬元許之閩人頗生疑訝據軍界消息蔣與李結爲盟兄弟欲有所借重也聞海軍林永謨總司令與毛參謀及華僑林楚南並國會議員等近在粤組織自治軍四混成旅已開始招編者兩旅有將由林氏兼任司令以圖閩省説前盛傳之許崇智近又將軍隊調駐閩邊之梅縣大埔等處李除令下游各軍注意防務外不能不藉駐泊鷺江各軍艦之力也又蔣氏與第一艦隊司令杜錫珪意見不甚融洽此次蔣未能即赴滬接總司令職而政府不得不以何品璋代理者實杜爲之梗而杜率六艦助鄂攻湘雖涎於五十萬之餉欵然欲代蔣氏之總司令者亦其一因蔣於八月三十晚首途赴滬閩各界在台江廣資樓餞行者多人并召妓陪酒翌日外間傳杜已中彈身亡語係出諸蔣氏之口嗣經新堤來電杜僅耳部腿部受傷揭藥報端羣疑始釋 
王獻臣司令率所部駐所於莆仙兩邑已久前届烟苗收入六十餘萬均出於王氏之手近乃奇想天開隱結劣紳募欵爲建生祠聞者初以爲謡傳現則鳩工庀材見諸事實或云王出其姻苗收入之餘欵假託募之民間聞者付之一笑王永泉旅長調駐上游後暴戻恣睢久爲閩人所懼近以李厚基於更湖籌建師部費須十餘萬元亦於延平建築旅部派員來省雇匠正在着手興工所費亦須鉅萬又以李厚基爲其母做壽預計殆有數十萬元之收人而己母生辰亦在舊曆十一月十二日欲步後塵廣羅壽品軍政界議備壽儀者有前史後史大史小史之目蓋李王之母均史氏也 
[閩省之財政與自治（福州通信）]  
　　李厚基爲母做壽閩南財政視上下游之收入爲大宗下游前在粤軍範圍各縣丁糧早被預徵多者至民國十二年止來電請免重徵者前後不下數十起最近厦門永春會館及旅港永春僑民電請免予重徵即其一例上游税收名目在部章省令外者頗多日來土匪日益猖獗延平以上釐局徵收釐局匪黨各分其半蓋官私與匪約而民迫於勢不得不從也水口以下無此辦法而商船被刦商民被擄則必每星期數起且一船被刦數次者有之八月十九日江庚輪船在車岐遭刧斃命十餘人傷七人拖去帆船三艘該地距甌不及二十里自是交通斷絶者旬日上洋鎭建甌商會等疊電請予設法保護福州總商會開會數次西鄉難民數十人環向警務處請願各商旣以貨不得運損失甚鉅各釐局亦以欵無從收竭蹶萬狀而軍界尉官以下百元以下規復全餉之開始日期即在八月一日查從前閩省軍餉月由財廳撥付十七萬由各縣局撥付十餘萬僅足敷衍目下則所差甚鉅日昨財廳通令各縣謂八月一日起各軍規復全餉本廳通盤計劃各縣每月應加十一萬元兹將各縣派額列單仰即遵照源源報解其閩南各縣秩序粗定各縣局入收漸有起色各釐局自應遵照七年以前比較原額徵解其捐局從前未有比較者自應列單由廳核定云云未知各縣何以應之又海軍總司令蔣紉秋此次回閩特函福州總商會借欵十萬元以爲開發海軍餉項日昨該會開本届第一次常會羅嶺　會長將此函提出討論各會董僉以商情困難已極官廳借欵各目日久八年公債正票尙未換發第一期省庫劵還本逾期已久亦不支付此次再向各商借欵實難啓齒公决婉詞函却是亦足見閩省財政枯竭與商况凋零之一斑矣閩省治問題雖經省議會開茶話會議决函徵各會員同意後進行八月二十三晚又有各界人士假座福州城内南軒茶叙提議對於自治之問題以爲省議會之進行迂緩不如繼起組織一大團體較爲有力時到者均屬紳商敎農各界重要人物省議員列席者亦頗有其人討論良久决舉員草擬章則詎省敎育會長王修及省議員葉在畬一爲省立一中校長一爲甲種商業校長恐此團體成立必失當局歡心乃於第二次開會即到會報告謂李厚基聞及此訊深滋不悦諸君要自慎重云云紳界人物大半老朽本不知自治爲何物聞此消息遂先行退席而各團體代表亦自是却步以後數日間遂未聞有談及者誠自治前途之一悲觀也 
舊曆八月十六日爲李厚基母史氏之七十晋五壽辰李以閩南粤軍已去安溪永春各縣民軍失敗而已病又漸告愈决爲其母大做壽左右善逢迎意旨者早將其意隱示軍民政各屬月初即有以軍署副官處名義通函於各軍事機關謂李督之史太夫人於某月某日生辰凡備禮爲壽者須用各個人名義至備禮係何物品數額若干務先期具報云云越數日該副官處又將原件索回不知何意此次李母壽辰各機關本視爲一種奔競之好機會聞此消息益復爭獻其巴結之伎倆現距壽辰尙有十餘日但就壽屏一項已有四十堂其中以玻璃磚鐫刻壽文者三堂其他可以想見惟閩省目下災祲屢告土匪如毛財政枯竭已達極點恐當局無暇爲此歡樂之舉也 
[杭州快信]  
　　全國敎育聯合會本年雙十節决在粤省舉行該省敎育會昨報告到浙已籌備一切並舉定會長汪兆銘副會長金曾澄會員鍾榮光三人爲代表 
省憲法昨三讀已竣今日（八日）二讀施行法草案各界發起慶祝省憲籌備會八日上午開會到代表六十餘人推酈賡九爲臨時主席議决設事務所於省敎育會慶祝日期定本月十六十七十八三日臨時幹事分四股一文牘二交際三會計四庶務明日下午七時續會推選 
王正廷昨晚在省敎育會講演男女各校學生到者約二千餘人講演大旨計分三種（一）普及敎育（一）發達實業（一）提倡道德謂國民三大基礎 
省農會十日上午開評議會 
天台縣議會昨電省已恢復 
象山石浦公民陳衍藩等以該邑褊小向無捐卡現糖捐改歸商辦獨擇偏僻鄉鎭創始設立分局查洋糖轉運内地已完子口半税重徵病商請予撤銷 
[南京快信]  
　　張一麐張一鵬昨由漢乘輪來寗住中正街交通旅館晚七時齊督在署設宴歡迎張一鵬先赴滬省議員鮑貴藻朱紹文以張一麐周歷京津湘鄂對於各方情狀見聞旣確即於解决時局方法亦頗研究特定今日（八日）下午三時假中正街講演廳開會請張報告一切藉資研究 
三元巷江蘇賑務處昨（七日）日下午二時開成立大會齊督王省長曁軍警政各機關長官紳商學各界領袖均到齊王兩長皆有演説旋由主任幹事王典章朗讀組織綱要多數通過三時半撮影散會 
溧陽縣農商敎育等會電稱霪雨連綿補荒田禾淹斃四五十萬畝一年兩災貧民生計窘迫已委勘賑濟興化縣知事張鑄呈高郵開壩興邑水底充溢田禾被淹仍懇力保南關新壩以救民命 
武進沙洲災賑事務所瞿倬等電陳災情奇重來日方長請籌撥巨欵賑濟 
鄂省長劉承恩電軍民兩長云鄂省水災奇重遍地哀鴻嗷嗷待哺前已通電各屬請速協助賑欵現因賑務進行頭緒繁多已設立水災籌賑處專理其事附在財政廳内嗣後募有義賑請逕寄該處查收 
王省長函請齊督擔任江蘇省地方物品展覽會第二次會名譽會長齊昨復函應允 
王省長昨委符鑄充江蘇省地方物品展覽會審查員財廳委張以誠赴鹽城查勘水災 
新任崇明縣知事嚴翼泰興縣知事鄒麟書均電省呈報已於九月三日接任 
上海典業聯合會支日電軍民兩長以當票黏貼印花前定暫自四元貼起本年忽奉部令不准展限除分電呼籲外請維持 
地方通信 
[松江]  
　　張警佐今日履新本邑郭知事奉令與吳縣温知事對調所有松吳兩縣一等警佐亦經郭吳二人商定互調已經呈准省警廳用指令發表本邑一等警佐那延齡業於前日隨郭赴蘇而吳縣之張繼齋警佐現亦偕同吳縣承審員藍某於七日乘車來松定於八日上午赴局履新本邑各警員於領袖之更換初甚恐慌現聞那張二人已互相商定於到任後三月内决不更動一人故警局内部亦甚安靜矣 
展覽會徵集物品省令徵集地方物品本邑徵集員前經商會推定閩瑞芝呈縣轉省加委計本縣共領到徵集畫二百元農工方面之物品由縣農會長吳步蟾擔任徵集即於此二百元内劃出五十元作爲徵集費用吳已預備就緒現擬就縣農會内開一小展覽然後轉交徵集員送省陳列至學校出品由勸學所主持徵收現亦正在積極預備 
[嘉興]  
　　敎育會徵集議案浙省全省縣敎育聯合會今歲在嘉興舉行會議已定九月二十日開會故該邑縣敎育會長陸頌襄特於日昨通知圖邑學務機關及各學校如有議案限於開會前送到以便届時交議 
鹽倉橋白晝行刦喜興東門外之鹽倉橋地方幽靜人烟稀少每日有一般匪徒在該處一帶設局誘賭現該匪徒等愈無顧忌膽敢白晝行刦財物如南堰陳姓歸女於日昨入城購物行經其地手巾中所包之三元六角均被刦去陳婦呼救無應又鄉婦某氏等亦於前日彼刦銀手鐲及頭上飾物數件現南堰鎭士紳擬呈請官廳派警緝辦以維治安 
[蘇州]  
　　人力車規定交車地點城内各人力車公司現已將車輛捐照上街營業詎前日下午車至城外馬路一般馬路車夫大起恐慌謂城外之車不能進城則城内之車即不能出城於是俟車經過羣想阻至雙方幾至用武幸經蒲輪公所董事出而勸散刻該董事已邀集各車行經理開會議决援照無錫等處辦法擇定一相當地點爲交車之處彼此不得侵越業經據情函請工巡捐局核辦矣 
禁止二麥雜糧出省蘇城税務公所吳縣公署近同奉財政廳訓令畧謂奉省長令開據鎭江商會漾電稱邇來風雨爲災米價飛漲民食維艱猶恃麥食以延生命查各麵粉公司收麥做粉製運出洋將來必至米麥均盡民迫飢寒難免鋌而走險地方秩序關係非輕爲此電請俯准嚴禁麵粉出口以維民食等情查麵粉係麽麥所成同關民食似應照案暫予禁運出口合亟令仰該廳長即便查照前定暫行禁運二麥雜糧出省辦法尅日酌核通令飭遵等因查上年米糧缺乏曾由太倉縣盧知事電奉省署令廳議禁二麥雜糧運銷出省在案邇來風雨爲災米價奇昻較前尤甚所有二麥雜糧現在本省内地仍應照常流通凡沿江沿海邊界地方均應援照前案暫行禁運出省仍俟秋榖一律登塲再行察看弛禁合行令仰該知事税務所長遵照先期布告並分函商會轉告各商人周知毋任私運以維民食 
各公團對新知事之要求蘇州各公團以郭新知事來蘇蒞任伊始前日特開會議提出要求條件五項内容如下一公欵公産處應請定期召集籌議組織一地方附税盈餘應請明白宣布實存數目及指示存儲處所一縣警察所組織應由行政會議决定一交代副册應請遵照省令監盤一報載温任管收除在清册應請抄送攷查不知郭知事如何答覆也 
[鎭江]  
　　各業董力爭地權鎭郡錢綢洋貨絲茶木米布藥各業董事曁全浙廣東兩會館各董等於日昨公呈省長略云鎭江工部局接修租界隂溝請於市政項下撥助常年經費及民船停泊太古馬頭擬定收捐辦法兩條稟由英領事函致賈交涉員轉行商會董事等曾於常會協同城廂市董事討論僉謂研究以上兩項問題須先從考察地權入手當以租界四址立有界石凡在界石以外之地無論爲新漲江灘爲舊有馬頭均係我國主權非工部局所能自由使用據理函復奉轉在案詎料樂領事抹煞成案强謂灘及馬頭槪與中轼地權無涉是以口岸爲水口之益不能聽任他人購用爭執不已按其主張理由殊欠充分查中英批約載明沿江租界留有公路一條是公路地權且屬於我况在公路外之地權外人焉能過問如謂公路由租界劃出將租界畝數必包括公路在内今按圖載丈尺與畝數相符其未加入四丈公路毫無疑義至水口一節尤非工部局權力所及查前清光緒四年鎭關令英商太古躉船移泊一案由英國著名律師哈古德等核議云泰西各國管理本國江河曁港口地方能行其自主之權則中國應認爲有此權與他國無異英律師旣論定中國有自主之權則以中國會舍價購中國漲灘曁經中國官廳允許即爲有效而工部局謂不能聽他人爭購米免梫越要之主權所在國體攸關董事等忝爲各業商民代表未忍坐視喪失緘默不言爲此據實聲明呈請省長鈞鑒俯念地權所在關係非輕准予咨請外交部總長援據約章嚴重交涉俾保地權 
[揚州]  
　　電告搶護壩險高郵南關壩（亦名五里壩）瓜口於三日出險闔境人民驚慌萬狀當經該縣姚知事召集士紳會議决定就險處加樁下埽載石沉船以期護堤避溜並商得駐工徐參贊同意畫夜趕辦姚知事亦隨工督率始慶無事現該縣姚知事業將前情電報省署徐參寳亦電河届及寗垣王藴之報告前情聞王省長以運河水勢郵誌漲至一丈八尺有奇爲歷所未有已電知徐參贊胡道尹商開高郵以上閘洞以消中部水勢 
匪徒藉烟索詐江都警察第二分駐所管轄之蕭家井地處偏僻五日晚間有身着長衫者六人灰色軍服者一人至該處鄒姓家（即場鹽會館鄒某之外室）查烟謂係奉官廳命令當搜出烟灰一小包欲將女主人帶官又有主張私以金錢了案者鄒姓本無男了一任所爲當即搜羅現洋金飾計有五百元之譜一閧而散事後鄰居知彼等係屬匪類代爲電話報告縣署及該管警察分駐所迨縣警備隊長郭體忠警察巡官孔俠侯各帶警隊到塲匪等己查無蹤跡次日經二分駐所巡官朱康侯查獲嫌疑犯黄瑞麟陳輔卿沈嘉慶等預審供認不諱刻已備文呈解縣署究辦矣 
[北京]  
　　科學社第六次年會記中國科學社今年年會原定於八月二十二日至二十六日在北京清華學校舉行嗣因風雨爲災舟車皆阻改期九月一日至三日初一日下午三時正式開會到者七十餘人由年會委員長金仲藩羣主席社長任叔永君致開會辭次爲敎育次長馬振五演説略謂吾國古人於科學頗多建樹後人不能繼續遂至不振甚願科學社努力以光大吾國之科學云云次楊杏佛君演説首代表南來社員致謝年會招待之週次述對於吾國科學之近感晚八時開交際會到者三十餘人山清華社友招待初二日上午九時開社務會到者二十餘人任叔永君主席宣讀職員報告下午二時三十分開科學敎育討論會丁在君博士主席丁君首言科學敎育之重要次言吾國學校採用西國學校科學敎育爲標準之不當繼由任叔永丁巽甫胡剛復楊光弼諸君相繼發言討論甚久末由主席提議由年會函請敎育當局公布高等科學敎育情形以爲繼續研究之參考衆贊成下午四時宣讀論文胡明復博士主席初三日上午十一時開社務會到者二十餘人任叔永君主席首討論社所問題籌欵問題及編輯問題次選舉職員計被選者爲特社員汪精衞贊助社員葉譽虎梁任公宋漢章陳嘉庚明年司選委員丁夑林周仁唐鉞查帳員何魯周仁李協下午二時三十分二次宣讀論文到者三十餘人晚八時宴會到者十餘人席終任叔永君代表致謝初四日遊覽西山由金仲藩蔣夢麟兩君招待 
雜評一 
[地方分權（默）]  
　　中央懼廬山會議之結果或將演成聯省自治之事實也於是乃退一步以地方分權四字表示中央有實行自治之誠意即隱爲抵制聯省自治之計使廬山會議消滅於無形然以實際言之今日之地方何嘗不分權財政中央能自由處理否官吏中央能自由任命否一切地方行政旣已無權顧問則爲中央計與其徒擁集權之空名樂得准許分權示人以寛大也 
特是今日之所謂分權者權不在人民而在督軍之手使督軍制不廢則無論如何分法终與昔日之地方無異人民不欲徒負此分權之空名亦與中央不欲徒負此集權之心理正同更進言之今後武人而不肯放棄其權者則無論空言地方分權無益於人民即進而實行聯省自治亦與人民何益故今日中央與武人商分權可謂爲假惺惺武人自倡自治亦可謂爲假惺惺 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎門羅博士之宴會紀]  
　　博士演説（敎育與實業之關係）散宴後博士挈其女公子參觀本館昨日午刻十九團體（名列下）與北京國立八校（由將夢麘君代表）假座一品香歡宴門羅博士及其女公子十九團體之名稱如下江蘇省敎育會上海總商會新敎育其進社上海縣敎育會青年會全國協會中華職業敎育社寰球中國學生會上海青年會江蘇童子軍聯合會上海縣商會女青年會交通大學東南大學商科大學復旦大學同濟醫工學校南京高等師範江蘇第二師範曁南學校列席者如余日章聶雲臺郭秉文沈信卿魏復蘭黄任之許秋颿穆藕初吳如士畢靜謙張劍心張叔良楊筱堂任矜蘋許樹屏等百餘人由郭秉文君主席宴畢主席與黄任之蔣夢麡二君次第致詞（詞附後）門羅博士演説題爲（敎育與實業之關係）（詞附後）四時許由主席致謝而散博士及其女公子復與黄任之余日章王志莘三君參觀本館由本館總理營業主任與職員兩人欵待茗叙至五時始散博士及其女公子於昨夜即乘滬寗車赴北京矣兹將郭黄蔣三君與門羅博士之詞分紀如左 
郭君詞吾國近有甚可紀念之事即世界著名學者如杜威羅素門羅諸位先生惠臨吾華講學是也秉文今日代表十九團體設宴歡迎門羅博士及其女公子至爲欣幸博士著作等身對於敎育事業實行不惓曾奉美政府命調查斐列賓敎育狀况近又任以規畫敎育事務其任在料理在美之外國留學生事務之職時對於中國學生亦至愛厚前曾來華一次此次來華吾儕甚願博士能將歐美各國敎育上之良好經驗指示一切吾儕亦應多預備問題以便請敎云云 
黄君詞吾國八九年前曾有兩大敎育家惠臨一爲美國哈佛大學校長愛奥突先生其一即爲門羅博士當時吾國敎育視現在程度尚遠純爲東方式及經兩位西賢指示一一頓覺恍然乃謀改進至於今日博士又來華所以惠我國者將益厚此深可欣慰者也蓋敎育方面吾國雖能覺悟而臨時感察總以弱點甚多而無辦法爲大缺憾如學制等事吾儕先應研究俟下次博士來滬時再可討論云云 
蔣君詞夢麡此次來滬係代表北京國立八校歡迎門羅博士故今日十九團體外應添八校之名一致歡迎惟頃聞主席與黄君所云預備疑問一層夢麡兹有一事奉問博士即（如何可使國立各校領取敎育基金）云門羅博士詞今日承各團體招宴至所感謝且因此可見諸君子對於敎育甚爲注意尤足佩慰新文化之發展賴乎各國之感情尤以中美兩國之感情爲甚今日有數位提出敎育問題但在座尚有實業家甚衆故願演述（敎育與實業之關係）蔣君頃所提及之敎育絶費問題如美國雖有政府及實業界之供給該項經費但照敎育擴充計劃尚覺有不足之感故鄙人來華之前美國方組成一（全美敎育經費調查委員會）商籌此事故殊不獨北京爲然也敎育經費問題固甚重要人民生計問題亦大足注意中國今日之情形在吾美百年前歐洲之百五十年前即已經過此殆必經之階級也欲渡過此階級而奮勵直前第一要點在敎育之發展故敎育實爲重要而實業又爲生財培本之務其爲重要可知故今日對於敎育與實業之改進方面尤不可不稍詳論之愚意可得三點（一）（加增人勝萬物之能力）此與實業發展最有關係如利用機器以代人工則一幾而數人數十人數千百人可省其爲用亦偉矣雖然徒知重此項物質文明而不注重道德之原理其危險亦隨之而生歐戰是其例也（二）（合羣互助）人之能力範圍固有逐漸推廣之傾向然同時應加增互助之精神於實業然於政治等亦然否則互競能力而不能互助亦歐戰之所以起也（三）（發展個人之人格以利己利羣）此當特重敎育蓋個人之人格不立不發展則無益於己無益於羣此不易之理也以上略述端緒兹更略雜論之在昔初創學校課程僅爲少數優秀青年而設此固不佳其後不但擴增工業之類尤注意於保全人格此後來日方長課程上應討論之問題正不尠也昨與黄君任之談話其所考察中國外之學校幾盡有鐵工木工等課吾美學校多有工藝之課並非必使學生以此謀生但使能優秀居上而能表同情於下焉者耳美國學校又極注重商業因商務之魄力至偉藉此又可通曉市情也且商務與各種實業與敎育有莫大之關係從前學習商業課程者皆甚虚假而普通今則不然其他之課程亦皆不然如美之法律學生除研究學理外均須注意法庭之案件醫藥學生亦必須入醫院餘悉倣此總言之實業大有益於敎育敎育亦大有益於實業美國在一百歐迎門羅博士之宴會 
○者爲門羅博士女公子 
十二年前曾有人擬捐募一千五百元創一小學校乃竟無肯解囊者如今日之紐約小學校經費則由政府及工商實業界之捐乃竟將十萬倍前數焉如中國實業界現亦大有良好之希望如聶君雲臺穆君藕初等皆具廣遠之服光力助敎育事業此風廣播中國前途庶幾可樂更有進者在昔智識階級制度甚深如希臘即有上下等人之别而主僕之見以起自由不自由有殊此後機械發達可代人力人力旣勝天然更竭力推廣職業敎育則主僕之見自由不自由之殊從此可消除而達於自由平等之域一言以蔽之曰一敎育與實業當互助）中國之將來殊未可限量也 
[太平洋會議協會徵求意見]  
　　關於國内提案辦法上海總商會江蘇省敎育會等九團體所組織之太平洋會議協會於昨日發致各團體通函徵集對於國内提案辦法意見以便彚彚討論原函云本會成立以來對於本國推舉太平洋會議代表及勸息内爭注意對外各事業經分電南北政府及卾湘軍事當局表示意見至本國提案辦法自應博採衆意以期確實表見國民之主張應請貴會迅即徵集會員意見於本月十日以前復知本會以便定期開會討論云 
[各團體關心太平洋會議]  
　　本埠各團體前得北京太平洋問題討論會敬電兹覆如下北京太平洋問題討論會并團京師總商會總敎育會農務總會農會太平洋協會公鑒按奉敬電極佩熱誠此次太平洋會議得諸公倡首呼號引起國人之注意外禦强鄰侵略之謀内泯政爭分裂之衅爲亞洲謀和平爲人類圖幸福胥於斯會是賴敝會等誼屬周舟休戚與共敢不劍及履及其效馳驅特電奉復時祈賜敎上海中華全國工商協會中國花邊同業聯合會上海華商織襪公會中華工商研究會叩齊此電業已拍發聞此外尚有山東會館粤僑商業聯合會華僑聯合會旅滬四川同鄉會旅滬湖北同鄉會等團體正在集議電復中 
[彚紀反對廬山國是會議電]  
　　旅滬贛民自給促進會致贛省各團體電頃閲報載張紹曾張一麐主開廬山國是會議冬江二電中有對於草案暫勿批評之語本會以該電與吳佩孚昔年假開國民大會之説如出一轍原可曲如其意不必批評旋見國人加以批評者甚多幾成爲一問題重以廬山爲吾贛名勝蓮社唸經靈運屏浄土之外鹿洞講學紫陽嚴漢賊之分何等清華猶存遺範豈容豎子溷我名區至會内需用一切設備由所在地方長官預備之尤爲無端加贛人以一重負擔以是之故本會特開幹評聯合會公開討論僉以該電所陳無異吳佩孚感電而江電且證明吳爲避嫌囑張紹曾發起張又避嫌引漢口各團聯合會以自重策劃國家大計乃出以狃惶之態展轉製造以掩人目則其所謂以國軍保障兩會之尊嚴者何嘗不可爲公民包圍國會之舉仰軍閥鼻息冒國民頭銜此大不可者一也該電推原厲階謂自法系紊亂即對症發藥應以恢復法系爲要而廬山國是會議究根據何種法系而來旣非出諸民意又非本諸法律則凡擁有一部分特殊之武力者皆可尤而效之將使國人無可適從或且使徐州會議天津會議諸怪劇不難重演此大不可者又一也更按草案十四條亦復紕繆百出如第二條曰屬於中央各帥旅無論所謂中央者是南是北必有一焉爲其承認者可知然第四條又曰以統一政府成立爲限是又否認現在之政府矣第五六兩條一則曰十月十日開會一則曰太平洋會議之全權代表由國民會議推定之以其統一政府尙未成立時之代表遽望列邦承認已足令人捧腹而距太平洋開會之期僅一月即使能於開會議三日内推定代表亦非乘飛機不能追及欺罔國人兒戲國事竟至此極其餘各條等諸自鄫椎第一條援引蘇詩以高談國是之文而纎巧乃如小家作品且失蘇詩原意無怪其不識廬山眞面目蘇子有知山神有靈當不僅爲本會所呵斥矣特恐鄉人或惑其説或懾其威而又派出代表之舉故爲文以祓除之旅滬贛民自治促進會 
上海學生聯合會通電比者張紹曾仰承吳佩孚意旨發起廬山國是會議閲其通電草案不勝駭異國民會議應如何愼選代表公開討論方能名稱其實乃草案所謂由各省省議會及各法團聯合公推全權代表三人不啻抹煞省議會及法團以外人民之公權所謂以國軍維持兩會議之尊嚴啻箝制赴會代表之口舌夫省議會及法團推出之代表不外武人官僚之玩弄物而况臨之以軍隊刼之以槍刃乎此豈惟以己意代民意以己是代國是直欲將己意而强名之曰民意將己是而强名之曰國是旣增政治糾紛復淆中外耳目馬蒙虎皮害胡有底務望國人嚴重監視勿使實現羅蘭夫人云自由自由天下之罪惡皆將假汝以行民國四年袁氏曾假國民二字以行罪惡回溯前塵噬臍無及本會雅不願國民二字重被吳佩孚玷辱特掬愚忱統維亮察上海學生聯合會庚 
[政府電令要求引渡徐樹錚]  
　　國聞通訊社云公共租界工部局函致徐樹錚不得匿跡海上已誌昨報兹據軍政界消息北京國務院曁南京督軍署均有電致本埠軍界當道對於徐之蹤跡嚴加注意並囑向外人竭力交涉緝捕引渡云 
[赴美工業專校學生定期放洋]  
　　交通部工對專門學校（即今交通大學滬校前南洋公學）鐵路管理科畢業生武書常徐承　王元漢姚章樾四人奉部派赴美國本薛文尼大學留學現定本月十七日偕同駐古巴刁公使乘亞細亞皇后號放洋查武君書常爲本埠臺灣銀行華經理武棣孫君之子品學兼優去年以第一名畢業云 
[郭秉文被任爲東南大學校長]  
　　東南大學校長前由該校校董會請願敎育部即以南京高等師範學校校長郭秉文博士兼充聞已由部批准云 
[航業消息彚紀]  
　　日來宜昌間又發生戰事滬上各輪公司之上江各路進口貨如長沙重慶沙市等處均無貨物運滬出口貨雖有裝去但爲數極微客帮咸已停辦而安利洋行之宜重班新輪安寗號昨日亦已返滬矣 
提督公司新經理美國七海輪船公司添設之中德郵船克羅克號昨日有電來申須十一日進口十三日赴德船尚未到而出口貨早經報裝滿儎後來者均被拒却輸運德貨之擁擠由此可見一斑 
本日怡和洋行之永生號出口裝赴汕頭有現銀六箱計合銀一萬八千兩 
福來洋行之西瓊乃號輪船昨自香港來滬因船身稍有損壞而運美貨物甚少故停班留滬修理 
日本郵船會社頃因上海運赴日本名古屋之貨件甚多乃特派純貨船兩艘一名御崎丸即於本日赴東一名泰昌丸定十四日到申裝貨出口 
英印公司之芝鴨家號已於本月七日離開印度之格爾喀噠取道仰光檳榔嶼來申大約下月一日抵埠怡和洋行之新屋已將完工現定十月一日先將船頭房買辦間總賬房三部遷入新屋辦事 
[昨日金價又跌]  
　　昨晨大條近期縮二五遠期勿動十月份期金毛盤反較前日跌銀數錢未開先令時金價小至三百三十八兩五錢先令揭曉東滙忽漲半分故最高期金價到三百三十九兩五錢先令等市面雖與前日仿彿由某某等銀行買十月份先令三五萬鎊價三先令九辦士至三先令九辦士二五銀行結出者亦有數萬鎊價三先令八辦士八七五至三先令九辦士東匯成交更多由正金朝鮮等銀行買進十月份期一百餘萬元價六錢九分二五至六錢九分美滙銀行結出六十九元五角至六十九元七角半惟期金（檯面上）抛出者過衆於是最小金價跌至三百三十六兩三錢收盤嗣因某銀行之十月份先令祗三先令八辦士八七可結故價復高至三百三十七兩八錢而散午後金價推開盤最高爲三百三十七兩八錢嗣後逐漸跌小先令亦無改動市面與午前相似東滙又由某某等銀行買進一百餘萬元（十月份）價六錢九分至六錢八分七五惟一船多頭者大都急欲脱售加之人心慌虚於是十月份金價大有一落千丈之槪最小跌至三百三十四兩八錢收盤比前日價每條跌銀四兩五錢似此情形金價或將再跌也 
[銀洋市况之報告]  
　　金融通訊社八日報告云今日洋釐早市買户仍旺價又趨高收盤七錢一分五釐較昨漲三七五大半係人必向高銀行亦有購進所致午市銀拆較小買户遂減收盤跌至七錢二分四釐六毫二五與昨同趨勢仍堅定苟銀市轉鬆洋價可望繼漲進口南京杭州來源較豐出口内地略有去路大都由銀行寄運出口云 
銀拆因收欵增多較昨抬高早市一錢三分較昨高五分午市跌去二分銀行收欵七十萬兩聞廣帮有現銀需要拆息或當續高大條共出口一千一百三十五條計運往香港一百七十五條杭州三十條孟買九百三十條 
[通州花田現狀之報告]  
　　通州棉花正届結鈴之際兩遭風潮花田淹没預料必然大减致市價一日數漲但通花爲滬上各紗廠所用原料之一大宗歲收之豐歉於紗布棉織品皆有連帶之關係昨日通州棉業中來函報告情形謂自被大風之後近日已分赴四鄉實地調查所有南通海門沿海一帶花田遭災甚重幾致完全無效内地及離海塘較遠者雖亦遭風雨然尙有三四分可望最高之處或有可望四五分收成者然不過少數云云 
[浦東棉花業已見新]  
　　南市本年新花衣各花行已預備上市已誌前報兹據董家渡某花行消息謂東匯縣屬四團金匯橋等處收成最早日内業已見新籽花開秤收入價洋十四元上海各行陳花門市收進價原乾三十八元貨已不多云 
[通花漲價後兩交易所之昨訊]  
　　通花漲價以來棉業及上海證劵物品兩交易所停止買賣圖議結價迄未得多頭方面之同意是以尙未解决昨日下午棉業交易所後市業已開拍通花九月份三十三兩四錢十月份三十三兩八錢十一月份三十三兩五錢十二月份三十三兩四錢火機花十一月份二十九兩八錢至二十九兩九錢太倉花十一月份三十兩零一錢收盤稍見平落數錢據外間棉業中人言正式市面通花每擔須三十五兩之譜云 
證劵物品交易所昨日上午市場通花開拍四板惟因通花大局未了無人顧問不能成交所有買進通花多頭各客家現已公延蔡陸兩律師提出理由向該所質問大致謂貴所設立以來於棉紗證劵兩部方面時有十兩二十兩之漲落從未聞有停市結價等事發見何以此次通花僅數兩之漲價而出此行動殊爲不解等情現理事長虞洽卿赴京未回聞理事部尙未答復午後有某甲在市場刮發印刷品被塲務員拘獲一人查閲傳單係於棉花結價之事語涉該所遂向某甲盤詢主動分發之人據稱係由經紀人董驊卿之夥姚金記囑令分發云云後該所各經紀人即開緊急會議所議結果尙未發表云 
[省令偵緝五榖交易所虞瑞清]  
　　上海縣沈知事前因米商虞瑞清等在法租界組織米業五榖交易所關係民食迭經諭飭嘉榖堂米業董事吳耕餘前往勸阻無效將情呈報省長核示在案兹奉省公署第一八六零號訓令内開呈悉查米業一項關係民食甚鉅前經農商部明令限制在案虞瑞清竟恃租界爲護符不顧同業之勸阻組織該項交易所喪心病狂殊堪痛恨除分電交際員與法領事嚴重交涉務將執照吊銷及淞滬警察廳緝虞瑞清送交法庭懲辦並令滬海道尹實業廳查照外仰即派警會同將虞瑞清偵查務獲具報云云沈知事奉令後當咨請地方警察所飭探偵緝矣 
[近週中之茶市]  
　　綠茶本週市面較爲清淡已不若上週之暢旺珍眉高貨存底不多交易甚少中次貨較多本週珍眉交易尙稱不惡仍有二千箱之成交價格次貨四十餘兩中關貨五六十兩不等較上週無甚上落惟大帮茶交易鋭减本週成交者僅一千一百餘件上週則有二千三百餘件不及上週之半考其原因半由到貨稀少半由洋商鑒於大帮市價太高欲思抑價而茶商因見到貨不多皆不願低價出售故成相持之局交易難成查市上大帮存貨實已不多且來源有限故人心甚硬難望低不惟查近日市價雖未跌落然趨勢實已略軟貢熙仍無起色本週交易益不如前價格中次貨十五六兩中關貨十八九兩至二十二兩查近來富林洋行忽入市辦貨且以貢熙爲多而其胃口則不甚大也是以貢熙仍無起色之望秀眉近週中頗起銷路本週售出有一千四百餘件價格中次貨十三兩至十七八兩高貨最好二十三兩蝦目交易因英商胃口頗好故交易尚旺其餘均平平稍有零星交易本週繳茶綜計售開六千箱左右内計珍眉二千零四十七件大帮一千一百四十一件貢熙八百十四件秀眉一千四百三十二件蝦目七百五十二件鳳眉二百十三件雜茶三百八十六件 
紅茶平水紅茶本週毫售開故無市面報告考其原因皆貨不多之故在今日如有存貨者莫不喜形於色平水交易稀少本週僅前日售開八千三百六十件價格平平 
據茶商觀察本週茶市趨勢已呈就低之象惟存底與到貨皆不多故可持定來星期市面當可穩定即今年茶市如此之堅俏實由去年失敗後今年製家大減往年綠茶約有三十萬箱今年僅十萬箱紅茶往年約十萬箱今年僅五千箱減去三分之二故今年茶商雖獲利而茶業大勢實已大形失敗矣今年茶市堅俏原因完全由於出貨减少及美商數家昔在日本辦貨者今年改向中國辦貨之故也 
[紗業試辦出廠捐]  
　　江蘇財政廳嚴廳長前擬將上海棉紗業認税事宜仿照前清時代辦法改爲出廠捐歸紗業聯合會承辦等情已紀前報兹聞此事現經財廳長决計照辦由該業聯合會接洽承辦自下月起先行試辦兩個月察看税數是否充足再行核奪云 
[縣公署查禁棉花攙水和物]  
　　上海縣知事公署昨發一一四號布告云爲出示查禁事案據棉花檢查局局長沈惟燿呈稱竊維棉花攙水及攙和石膏花核僞絮雜物等暴殄天物喪失信用最爲惡習迭經援案呈請鈞署布告並於七年五月專案呈請出示嚴禁攙和雜物僞花各在案兹届新花將次登塲若不先事預防重申禁令誠恐日久玩生復萌故態致使天然農産失其本眞信用日衰洋商裏足棉業前途爲害實甚爲此援案具文呈請鈞署布告嚴禁前項惡習一經敝局查獲定須照章送署嚴懲以維棉業並將此項布告發貼本縣各鄉鎭本埠各碼頭責成地保按户傳知俾知警戒并請轉呈滬海道道尹通令道屬各縣一體布告嚴禁飭保傳諭庶幾積弊永除以暢銷路而濬利源等情據此除指令並轉呈通令示禁外合行布告仰各鄉鎭農民販户一體知悉現届新花將次登塲如敢攙水和物入市混售一經棉花檢查局查獲送究定予照章罰辦並仰各該圖地保傳諭查禁勿再故犯其各遵照切切特此布告 
[報裝客貨核對重量之難行]  
　　太古招商怡和日清等九公司對於各報關行代客報裝重量認爲有所疑慮曾經聯名呈請滬關税司可否代雇員司在關核對重量以保權利所有費用由各公司負擔而各報關行聞此辦法迭起反對曾經函致總商會轉達商艱請求取消未果迨七月一號實行期届各報關行特開全體會議公决電請總税務司核示去後兹聞輪船公司方面已接得北京方面消息總税務司認爲此事未得裝貨人同意碍難准行云云 
[房客恐慌中根本解决之建議]  
　　請華人資本家在毘連租界自建房屋本埠租界房屋供不敷求加租遂無限制小租挖費更成習慣現更變本加厲駭人聽聞日來房客恐慌萬狀論房客地位本無善法可以抵制房東今雖有房客聯合會之積極籌備收效何時殊無把握昨有商界歐東園張涵菴等向房客聯合會建議大致謂房客以羣衆運動請房東勿爲無限制的加租經租者勿得有收受挖費行 
 
 

Page 15

 
 
　　爲如果雙方皆從良心上之主張此等希望自易達到目的惟某愚見所及現在房屋供不敷求房東有完全主權房客地位祗能要求勢已稍弱若從根本上解决惟有請華人資本家在閘北江灣及毘連租界一帶自建房屋鄙人等曾建議請省政府招徠華僑集合紳富在吳淞商埠多建工廠住宅意在供租界工廠及工界中人移置華界節省消費不僅爲吳淞振興市面也上書兩次渺無消息或者人微言輕不足以動當途之聽側聞貴會發起人中多華僑聯合會重要份子招徠華僑經營建築應時勢之需要獲利自豐實爲一舉兩得之計如不以一知半解見棄容將所擬説帖抄陳以備採擇云云 
[美領署監獄二犯脱逃]  
　　文滙報云昨晚（七號）六時許本埠美領署監獄發生獄犯二人脱逃情事逃者一名諾爾曼其人係天津逃兵六月初在滬被逮後曾因事由美員派人押送暫回其赫司格爾路住宅但諾爾曼竟乘人不備越窓而逃當即被捕解回獄中因案未結拘押至今一名孟西化名馬立師亦係天津逃兵在滬以業已作廢之八千九百七十五美金滙票塗改數目向南京路某鐘表舖騙取白金表兩枚日昨始由該舖遇見交捕轉押美監此二人同在一室初頗安靖迨至六時索取飲水司獄者即取水與之由鐵欄杆外遞入乃二犯一則取阿摩尼亞水向獄卒面部灌去一則伸手曳獄卒撈摸其衣袋覓取門匙迨旣得匙即開門揚長而去獄卒旣受藥水之剌激又被毆繫致知覺昏迷不能阻之捕房得報後即四出搜捕但迄今未獲諾爾曼曾有一婦來獄探親大約阿摩尼亞水即此婦送入可見其早有逃獄之念孟西爲人愚闇當係被動而非主謀也聞二犯中有一人懷有兇器云 
[張欣生毒父案之近聞]  
　　張欣生毒斃親父張駕雲一案因不服上海地方審廳判决向江蘇高等廳提起控訴經高等廳准詞開庭辨論未决候補提重要證人吳關大到案復訊在案吳關大係無錫人現由高等廳將吳關大之胞叔吳司務押繳並聞高等廳開庭時以張欣生之妻張徐氏（前上海地方廳認爲免訴者）有同謀嫌疑曾判令張徐氏收押而張徐氏方面之辨護人等大起恐慌挽人向高等廳疏通交保候訊張徐氏受押二日昨已奉准保釋矣 
[萬國賽槍會舉行大比賽預誌]  
　　本埠萬國賽槍會每年除尋常月課及各種銀杯比賽外尚有春秋二季特殊比賽一係五月間（賽槍大會）一係九月間（上海香賓）本年上海香賓業由該會董事部議决擇定本月十日（星期六）下午二時起至十二日（星期一）上午九時止連賽三天比賽法分爲三場第一場爲普通比賽不限資格均可報名與賽於十日下午二時舉行以二百碼五百碼六百碼每墩各賽七響共計二十一響居第一者奬銀匙一枚並選出優等分數二十四名餘歸淘汰十一日下午三時爲第二塲優等比賽即以第一塲所取之二十四名各賽三百碼十響及六百碼十響居第一者亦奬銀匙一枚再挑最優分數十二名其餘亦歸淘汰十二日清晨六時爲第三塲最優等决賽以第二塲所取之十二名各賽九百碼十五響一千碼十五響兹將各種獲勝奬品分誌如下第一名奬金質十字章一座第二名奬銀質十字章一座又洋二十元第三名奬銅質十字章一座又洋十元第四五兩名各奬洋十元第六至十二名各奬銀匙一枚聞報名已於前日截止共得賽員三十五人内有華人王衍慶郝伯陽方液仙陳如松四君業已報名前往與賽云 
[國貨維持會建築會所結束會]  
　　中華國貨維持會昨日下午二時在九畝地本會所開建築會所結東大會各工廠代表到會者甚多由副會長王介安主席迪程仁孫寳輝紀錄先由主席報告開會宗旨並宣讀捐助建築費人姓氏及數目綜計收入共一萬三千三百五十七元付出建築生財各費共洋一萬六千七百五十三元兩年不數洋三千三百九十六元應請在會諸君勉方捐輸彌此缺數以竟全功不勝幸禱次許奏雲起言鄙人代表南洋烟草公司列席敝公司前雖助過三千元今日本會主席報告不敷尚巨敝公司極願再爲佽助其數若干俟商定後專函報告旋經下列諸人認助數目計盛經公所二百元物華繳綢廠一百元上海第一織造廠振豐棉織廠各五十元汪氏採芝廬江肇周王蓮舫舒霈之顧惠民毛義興沈葆三姚培之八户各十元金錫香粉紙廠五元共計洋四百八十五元後公决結束事項用銅版石碑刻勒姓名數目并叙緣起樹立會中永留紀念對於助費諸人發給證書誌謝議畢合設一影略用茶點而散再該會於今日陳列各種精美國貨任人觀覽俟過節後即當裝箱運往南京物口展覽會陳賽云 
[友華銀行銀市報告]  
　　中美新聞社譯友華銀行八日報告云昨日倫敦銀價近期跌一便士之四分之一遠期不動紐約銀價高一分之四分之一倫敦紐約間滙價高一便士又四分之三今日此間開盤金鎊不動金洋高一分之四分之一交易價金鎊九月份爲三先令九便士又八分之一十月份爲三先令九便士金洋九月份爲六九又四分之一十月份爲六九半市况穩固貿易不多 
[安徽義賑會請撥工賑鹽捐電]  
　　北京分送大總統國務總理鈞鑒皖省水患災重區廣勢非籌有大宗振欵難以澹此沉災前電請撥附加振捐欵五十萬元藉資救濟尚未奉覆兹查皖北水利有工賑鹽捐一欵原議設局自抽已奉大總統令准嗣經部署以鹽欵征收在稽核所範圍之内改由正税内帶征計自民國四年三月起至七年十二月止共收捐銀二百九十八萬元有奇除撥皖北工振一百五十萬元外實餘銀一百四十八萬元已撥者奉大總統令准由本省菸酒印花等收入内儘數劃還業於八年八月起照撥未撥者在部且自八年一月以後工振鹽捐大部並未停收自應援案請部續撥七年以前存欵一百四十八萬元並請將八年一月以後續收捐欵盡數撥振大部即無現欵仍請援案於本省菸酒印花等欵内劃撥以皖省帶征之欵作皖省工振之用並非外求想大總統慈惠爲懷憫皖民飢溺呼號之慘立下明令照案劃撥誠格等不勝迫切待命之至安徽義振會余誠格李經方榮道一汪慶辰徐乃昌陳樹屏程恩培陳仁梅徐國安夏毓璜洪冀昌程瑩方兆振吕陶等同叩陽 
[安徽水災急賑會定期成立]  
　　旅滬皖省各界人士因該省水災奇重發起水災急賑會本月四號曾假迎春坊皖商公司開籌備會一次議决准决陽曆九月十一號（即舊曆八月初十星期日）下午一句鐘假座四川路青年會開成立大會昨已發出通告矣 
[金號宣告休業]  
　　日來金價略有伸縮但爲數不過三四兩詎前晚（九月七日）漢口路某金號（係今歲新開者）因月前代客曁該號自買者共進十月份期金有一千七八百條之多其中代客條子塡銀未曾收足至是晚軋賑忽而週轉不鑿致昨日宣告休業聞虧耗約共一萬餘金 
[證劵物品交易所消息]  
　　證劵物品交易所市揚揭示第三百七十號云奉財政部二千六百四十六號公函内開本部第二次呈准整理公債案内關於元年八年兩種債票按照四成換發新票一事業經本部將第一批准換新票之元年八年債票號碼分别到表登載政府公報公布在案兹特抄錄通告底稿一件並將元年八月債票號碼表各一張隨函送請查照接洽等因合亟將通告及債票號碼表抄錄張貼俾衆週知又第三百七十一號云九月八日起通州花上海花火機花陜西花之新交易其本證據金每擔改爲四兩又第三百七十二號云通州花上海花火機花陜西花自九月八日起之新交易一律照營業細則第五十三條須預先繳納證據金其未曾預繳證據金者不得爲新買賣又第三百七十三號云九月八日起通州花上海花火機花陜西花之新交易其增加證據金每擔改爲二兩須於當日下午五時以前繳納又第三百七十四號云第二十八號經紀人孫敏甫來函請求將證劵部商號讓渡與林爾卿君承受業經本所承認自九月九日起孫敏甫君停止證劵買賣林爾卿君准補第二十八號經紀人專營證劵定期買賣 
[新任厦門交涉員赴任過滬]  
　　新任厦門交涉員馮祥光由京南下乘滬寗路夜車於昨日（八日）晨到滬庽大東旅社待輪赴厦履新 
[汽車傷人三則]  
　　昨日上午九時許有行人曹子林在九江路被汽車撞倒跌傷頭部經老巡捕房七百五十八號華捕到來另雇車送曹子林信仁濟醫院醫治一面抄錄汽車號碼歸報捕頭候示又有某號汽車於昨日上午十時許駛經靶子路撞傷行人楊阿五跌倒於地由一百五十六號巡捕到來雇車送往同仁醫院醫治又昨日上午十一時半某號汽車駛經吳淞路撞跌行人陶杭成腿足受傷經虹口捕房一百九十三號華捕瞥見前來抄錄汽車號碼另雇車送受傷人往同仁醫院醫治一面報告捕頭請究 
[吳淞浦江發現女屍]  
　　吳淞浦江於昨日下午發現女尸一具年約三十左右面貌糢糊髮髻上有銀簪外加網套耳帶銀環身穿條子中國線呢衫内襯藍格子花洋布衫褲外罩條子本廠布夾襖足穿着白色洋襪無鞋似係從上海方面隨潮流下者當經救生局船設法撈獲由堂備棺收殮舁塚掩埋矣 
[查見迷路男孩]  
　　楊州小孩楊安江年十三歲前日隨其祖父揚鴻喜來申擬往蘇州赴紗廠學習工藝不料登岸時在途失散由第三守望警察查見在碼頭畔徘徊當即帶入第一區警察署由王署長詰悉前情飭留候屬認領 
[解送姦佔案内之男婦]  
　　淮安人潘亮海之妻李氏現年三十七歲於三十歲時由原籍背夫私逃無蹤現爲潘訪悉實被孫福海姦佔匿居上海閘北姚家宅地方按址尋見認領反被孫行兇覇阻經潘投四區警署報告飭派長警前往將孫與該氏一併拘署已紀前報兹已由署員於昨連同原告備文飭警將一千人轉送地檢廳訊究 
[指控誘姦孫女案註銷]  
　　婦人潘楊氏在公共公廨刑事科呈訴閩人李香園於本年正月二十七日至三月間誘引伊之孫女潘大新犯姦等情一案昨晨俞襄讞會同美丁副領事研訊即據原告代表律師上堂詰據原告供稱年三十五歲家住西門被告係我姪壻常到我家本年正月二十七日因事出外至傍晚時回家撞見被告與婦女在房内姦宿被告乃從後門逃去當因顔面攸關隱獸至次日至被告家内理論之下含糊過去迨至二月初九日被告乘我出外又來我家復與孫女通姦事後向之交涉無效因被告住居租界故延律師投案起訴言至此即由被告代表律師聲稱據原告供稱本案發生在内地非公堂管轄範圍應請將案註銷經中西官核供以出事地點不在租界未便受理遂判將案註銷被告開釋 
[拘攝劣警之波折]  
　　派在虹鎭地方之淞滬警察五區四分署第三派出所巡警李春年不守警規專事訛詐附近鄉民咸敢怒而不敢言兹該鎭民人俞桂卿因住房吹坍雇匠翻造李即以無照爲由串通流氓錢錫根及已歇地保夥役陳阿三等向俞索詐數十元經俞再四求减不允情急投地方檢察廳稟控王訪渠檢察長派員往查明確即備文飭派法警朱萬沅黄進清汪樹懷李受之等前往拘拿來案訊究該法警等奉識後先將錢錫根陳阿三先後拘獲昨日又詣第三派出所投文請將巡警李春年交付帶回訊辦該所巡長曹漢臣察閲來文即聲言李春年已經開除但人確在此照章應送五區四分署發落於是遂將李春年押解到署當經該署員焦福履巡官郝文翰等諭曰巡警李春年本署並未開革現旣在外犯事被控於地檢廳則李春年應否歸案應解送司法科然後送案可也該法警等堅不贊成聲稱本廳所發拘票在此安得不拘郝巡官曰我給爾回父載明李春年由本署申送司法科而後送到檢廳訊辦等字樣爾等可以回廳消差該法警等始唯唯取得回文先將徐陳兩犯押送到廳據情報告嗣奉孫檢察官提案預審之下判令分别收押候司法科將李春年函送來案再行訊辦 
[牛奶棚主婦控案之研訊]  
　　楊樹浦韜朋路二十號門牌牛奶棚主婦瑞典國人某氏指控浦東人朱阿榮糾衆將其毆傷毁壞什物請追損失等情由捕房將朱提解公共公廨奉飭押候照請瑞典領事蒞廨陪審在案昨晨瑞典國領事到廨會同李襄讞升座研訊原告投訴前情惟據被告供稱因向索牛價洋一百四十元原告以該牛奶量極少扣價不付致起衝突欲將牛牽回不敢行兇云云經中西官核供以原告所控被告實違犯新刑律第三百十三條證據殊欠充分至所控損失等項則不屬刑事範圍會判朱阿榮押滿兩禮拜交二百二十元舖保仰原告另以民事起訴 
[設榻容人吸烟之科罰]  
　　法捕房探目沈德福偵悉居民吳阿寳家私設烟褟容人在内吸食鴉片有違禁令爰於前晚稟明西探偕同前往抄出烟槍烟具等物甚夥帶入捕房諭令烟客薄罰斥退吳交保候究昨日傳至法公堂請究先由西探上堂稟明前情並將烟具呈鑒詰之吳阿寳供認私賣燈吃不諱中西官判吳罰洋四十元充公以儆烟具銷毁 
[懲罰兩燕子窠之主客]  
　　潮洲人李運全因在寗波路二百零四號屋内開設私烟間又丹陽陳河江在浙江路五百四十六號星内私設燕子窠前日均經捕房破獲於昨由探將李陳兩人及兩處烟客張來生王子章李天來李祥陳阿囡虞金章夏阿方張阿龍劉裕卿吉忠渭戚祖功朱鳳鳴等連同烟具一併解送公共公廨經中西官逐一訊明判李運全陳阿江各押西牢兩月餘人各罰洋三元充公烟具銷燬 
[無照聚衆遊行之科罰]  
　　董蓀記向舖户捐得欵項雇令僧道啓建太平公醀紥就紙馬羅致鼓樂共集百餘人於前日下午從北河南路排隊出發經過文監師路海寗路等處一般迷信男婦無不站於路旁觀看熱閙巡街華捕以董聚衆游行旣無執照顯違租界定章稟由墮司捕房捕頭轉請公共公廨出單昨晨將董傳案經中西官訊悉前情科罰洋十元充公 
[攫取孩飾分别押儆]  
　　周耀光張阿二沈小林先後在界路浙江路靜安寺路江西路雲南路福建路攫取小孩所戴各種飾物質洋分肥昨由捕房將周等獲解公共公廨並吊到原贓經中西官訊實判周張二人各押西牢九月沈押二月贓交各原告認領 
[攫金挖耳押兩月]  
　　吳陳氏日前清晨至法租界菜市街購買菜蔬突被無賴蔡金生從背後上前將氏頭上所戴之金挖耳强攫而逸經氏大聲喊捕適有包探巡查到來瞥見上前將蔡人贓追獲帶入捕房昨解法公堂請究先由原告投訴被搶情形詰之蔡金生供稱實情民人貧苦無奈搶取求宥中西官判蔡押西牢二個月以儆贓給原告領去 
來函 
[余佩臯來函]  
　　申報館轉各團體各同胞均鑒自南洋英屬學校註册條例提出以來我僑胞以敎育存亡問題始終抗議不願受條例支配佩臯歸國請願已閲九月承全國同胞羣起助函電力爭使華僑敎育暫留一線生機凡我僑胞同深感激佩臯以交涉焦點已在英倫因退居滬上靜候解決不意近日海峽殖民地政府乘我赴英代表鍾樂臣吳源和起程之後即强迫註册我華校迫不得已暫時停課堅持如前此後華校生死存亡全在鍾吳二代表身上鍾君樂臣係檳榔嶼華僑銀行經理精通中西文字對於此次抗議尤抱萬斛熱忱吳君源和爲南洋有名律師法理精深尤孚衆望查二君起程係在七月三十日屈計當可到英萬望全國同胞遥爲聲援俾二君抵英之後得以最後五分鐘從容請願解兹倒懸則海外僑胞同受其賜矣兹將近日各力電文彚錄於下幸關心僑學者一垂察焉（一）南洋來電江蘇省敎育會轉余佩臯女士鑒外交不力致催迫註朋衆堅持速謀延期檳城各校辦事處（二）余佩臯致外交敎育二部電條例催迫註册僑學除停課外又續舉代表鍾樂臣吳源和赴英在即可到務請設法展期並迅電順使力援俾兩代表得向英當局請願解兹倒懸如何進行請覆電華僑聯合會余佩臯送（三）外交部覆電華僑聯合會轉余佩臯女士電悉已電顧使再商英政府外交部歌 
雜評二 
[教育之解决難（訥）]  
　　門羅博士謂中國有種種問題待解决於敎育然而返觀今日之敎育自身尚無法以自解决此則最可悲也即以敎育行政論中央旣無整理敎育之誠意又無操縱敎育之能力在地方之行政官吏復不知敎育爲何物旣不爲地方謀發展而地方人之自謀發展者又從而牽制之如選任省立各校之校長視爲行政官無上之特權用舍則徇私好爲其個人調劑之具而絶不容納地方人公意迨至釀成風潮又無正當方法以處置之若校長與學生間地方與學校間發生相爭問題亦無能力以判斷其是非遂使爭潮愈演愈烈而地方學務益陷於混亂而不可收拾故有此官權把持地方人雖欲自動發展而無從發展此種情形各省如出一轍實敎育上無法解决之一端也 
公布欄 
[江蘇高等審判廳]  
　　民庭判决俞金選與吳松芝因經界涉訟上告一案（判决主文）原判撤銷本案發還江寗地方審判廳迅予更爲審判沈昌與吳金餷因地租糾葛上告一案（决定主文）本件上告嚴回 
布告爲布告事案據律師陳煜一員呈送律師□書一通登錄費十元聲請登錄等情前來當經本廳轉呈司法部鑒核在案兹於本年八月十五日奉第一○二五二號指令本廳呈一件律師陳煜請登錄由内開呈悉律師陳煜請予登錄應照准此令等因奉此除將該律師登錄名　函請高檢　查照訓令第一高分應及滬寗兩地廳知照外合仰該律師知照仍俟加入律師公會後再不執行職務並將入會年月日呈報備查至呈送律師證書仰即來廳具領此布中華民國十年九月六日代理廳長職務唐維翰以上九月七號 
[江蘇高等檢察廳]  
　　批示談松耘狀悉查此案前據吕連順等聲請移轉管轄業經本廳調悉在案仰候卷到再行查閲移奪此批王道傑狀悉候細卷核奪此批徐姚氏狀悉准即發運飭領此批諸時不服青浦縣批示提起抗告呈遞一狀鄭忠山爲事實錯誤請求昭雪等情呈遞一狀錢王氏狀請撤銷原判宣告無罪等情呈遞一狀以上三狀業經本廳查閲函送同級審判廳核辦仰即知照此示以上九月七號 
[上海地方審判廳]  
　　判决主文（民一庭）一件判决僧谷雲與僧常貴爲菴産涉訟一案主文原告人之請求駁回本案訴訟費用歸原告人負擔一件判决周信三與張禮耕爲票欵涉訟一案主文張禮耕應給付周信三九八規銀三百兩本案訴訟費用歸張禮耕負擔一件判决謝寳生與王金生等因欠欵糾葛一案主文王金生應給付原告人洋五十四元九角五分如果無力履行由周阿根代償訴訟費用歸王金生周阿根共同負擔一件判决鄒慶記與吉榮高等因房租糾葛一案主文吉榮高積欠顧永記房租洋十八元應繳案由其經租鄒慶記具領原告人對於朱坤李云華一部分之訴訟准予註銷訴訟費用吉榮高負擔四分之一餘由原告人負擔一件判决金木金與胡明甫因贖田糾葛控訴一案主文本案控訴駁回附帶控訴不合法應予駁回本審訟費歸控訴人負擔（民二庭）一件判决傅錦芳訴謝之舫因貴欵糾葛准予回復一案主文本廳民國十年八月九日之即時判决維持之聲明窒礙後訟費歸謝蓮舫負擔一件判决盛林泉訴朱順堂等爲執行異議涉訟一案主文坐落上邑二十七保一區十三圖建字圩五十五號盛會昌户則田一畝二分（連同地上房屋）應准啓封交還盛林泉管業訟費歸朱順堂等負擔一件判决金振詳訴金談氏爲贖産涉訟一案主文原告人之請求駁回訴訟費用歸原告人負擔一件判决曹承文與徐慶文佔地糾葛一案主文被告人應將借用原告人之閘北梅圜路空地一方讓還原告人管業並將地上籬笆拆去又應將華承里三弄口之弄名牌子回復原狀訟費歸被告人負擔一件判决劉奏東訴毛清甫因票欵涉訟一案主文毛清甫照償還劉葵東票洋二十九元訟費歸毛清甫負擔一件判决錢耕觀與錢長耕爲贖田涉訟控訴一案主文本件控訴駁回本審訟費歸控訴人負擔一件判决趙茂華與邵阿金爲贖田糾葛控訴一案主文原判撤銷被控訴人第一審之請求駁回訴訟費用除聲明窒碍費歸控訴人負擔外餘歸被控訴人負擔一件判决謝阿四與黄景春因租屋糾葛控訴一案主文本件控訴駁回 
批示一件薛佩林呈爲恐患後累謝求備案由爾女愛仙與金二郎是否已訂婚約來呈殊未明瞭所請備案應母庸議此批一件董仲山狀請執行由狀悉候派吏執行批此一件鄒寳生狀保柏奚氏准保此批一件李林生狀請銷案由狀悉准予銷案此批一件張瑞華狀請銷案由狀悉准予銷案此批一件岳永鑫等狀請執行由狀悉准予傳案訊辦此批一件岳永鑫等狀請執行由狀悉業於前狀批示矣此批一件李伯賢狀交欵洋由淮交此批一件陳潤生狀交欵洋由准交此批一件李伯賢狀領簿據由淮領此批一件阮小明狀領欵洋由准領此批一件周曉峰狀領欵契串由准領此批一件俞致祥狀□欵洋證據由准領此批一件許宏慶狀請執行由狀悉本案卷宗尚未奉江蘇高等審判廳發回所請應從緩議此批以上九月七號 
[上海地方檢察廳]  
　　批示李德福狀悉仰於五日内補具上訴理由書以憑核轉此批顯懷狀悉仰於五日内補具上訴理由書以憑核轉此批劉福昌狀悉仰即來廳候訊此批楊鳳鳴狀悉業已飭警傳喚仰即知照此批蔣春翹狀悉勞卞寳在本廳提出之函件及報紙均經爾當庭承認在卷雖偵查結果爾之行爲未依刑律訴辦在勞卞寳所告訴之事實亦非虚僞自與誣告罪之搆成條件不合所請應母庸議此批朱根全狀悉仰於五日内補具上訴理由書以憑彚轉高等檢察廳核辦此批華文興狀悉爾所舉人證對於誘拐一節均游移其罰自不能據以認定事實着爾自行將焦氏尋覓到案再予澈究母庸多瀆此批王海南等狀悉案已判决該氏如欲請求賠償應向審判廳具訴可也此批孫伯生狀悉該案正在偵查所請應毋庸議此批范春榮狀悉候查明核辦此批王毛氏狀悉仰速尋找爾媳到案另行核辦不能以一面空言率請提究此批王三狀悉該案業經本廳偵查終結沈錢氏已起訴錢富仁付預審此外母庸牽涉多人至請求交還爾女一節係屬附帶私訴候送同級審判廳核辦此批蕭正岡狀悉候傳訊此批韓宏富狀悉業於張金標狀内批示矣仰即知照此批高五七子狀悉業於張金標狀内批示矣仰即知照此批項志餘狀悉該案業經本廳偵查並無確據將被告人交保在外候訊仰自尋找爾妻袁氏到案另行核辦此批以上九月七號 
[滬海道尹公署]  
　　批示一件江蘇第三届省議員龔滌瑕等呈爲冒名攬詞妄誣官長據實呈明以慰羣情由呈悉查該處錢委員被控一案已由本公署派員查明確情呈復省長核辦矣希即查照此批一件前崇明地方欵産處經理張飛熊等呈爲守正被誣剖白原委環請查究以彰公道面禁刁黠由據呈已悉已於龔一滌瑕等呈内明白批示矣仰即查照此批 
 
 

Page 16

 
 
   
 
 

Page 17

 
 
   
 
 

Page 18

 
 
閒話 
[旅歐觀察談（二）] [  中一]  
　（三）無財可理無政可行之日 
　　記者鍳於我華國步日艱於遊深經戰創之法蘭西而後復能親歷國民生活將趨絶境之奥地利方謂殷憂啓聖此中必可得有無數經騐如大戰中美利堅國政府布置之周密者乃不意旅奥三月奥國運命直繫於（六眼政治）之下所謂六眼政治者奥前總長黑澳氏ＥＲＷＩＮＳＣＨＷＡＲＴＺＥＮＡＵ論内政篇中指國際聯合會會議所派赴奥代表三君而言三君赴奥僅爲諮詢奥國内情并無實行援奥之事奥國朝野人士不乏經國長才理財巨擘所發言論多屬空談巧婦難爲無米之炊則事實上固已無可掩飾奥人士自救之策有以設法取得外債爲前提者列强各國非因自顧不遑即係受人牽制助奥債欵豈易咄嗟立致有以另發少數新紙幣替代多數舊紙幣挽回信用希望對内政費對外商業稍見起色者如新幣一紙兑取舊幣百紙則充塞滿市之紙幣可以收回即可免濫發紙幣之嫌紙幣不濫發奥幣之價不至再跌國家行政國民經商收支上即能有一定之標準此説雖若與國計民生兩有所裨進究其實新幣市價何嘗不可再跌有謂列强不助奥奥宜速與德意志合併者然德意志戰後勉足自給猶之小康人家而奥國一貧如洗乃若失業之流民難户以一流民一難户而欲與小康之家同居在西俗即同胞兄弟亦恐不能如願况兩國之人歟况更有法蘭西等國并力以阻之歟卒之種種方法盡成畫餅乃有舊日執政諸要人於保守派報誌中發表言論謂宜急以歷史關係利害關係導引脱離奥地利諸新邦復歸於一而成大一統之强國然世無裨士麥等雄才又安能以一朝一夕之頃而顯此回天大力乎龐然一大國旣經分崩離析之慘變欲其復合其難蓋甚於登天若在未分裂之大國惟願其不致堕地不致土崩瓦解雖在千鈞一髮之頃能得其道以挽回之其勢固甚順耳 
筆記 
[繫鈴解鈴記（一）] [  吳調梅]  
　　山陽有式微世家辛氏一子行十七字寄生喪亂子遺撫於姨氏丈故鹺賈江南北所稱潘家鷗墅是也一子弱寄生三歲而剛勁有燕趙武士氣丈病其質爲字慧中且令寄生督之讀寄生秀美擅文辭慧中雅所欽折論愛爲兄論嚴如傳然擊剌之好不輟鷗墅乃有書燈蛟劍相映成異采也時寄生二十三歲矣夙自負因未論婚娶而傾心歌者女小翠然秘絶不敢令丈聞獨慧中共知之耳一日寄生詣小翠入門母邀語曰十七郎盍自作主不然阿翠行跨鳳從他姓去耳寄生倉卒不能答惘惘見小翠而流涕小翠宛轉叩所以寄生嘆曰知蚤之耳我誠無以自主寗即長蕭索母乃絶人若甚小翠强笑曰然則阿母直白君矣寄生曰又何以語汝小翠曰事誠大可笑阿母謂矢從十七郎不愁異時煑家療饑耶孰與慧公子阿母言固懊惱人然審郎君當能知我即亦不悲寄生獸然旣復自語曰慧中寗遂如此須臾起去歸墅悵然轉側念小翠母女胡消恍慧中雖磊落情之所鍾又何以自禁畢竟人心勿能洞耳於是轉思作想因妄幻疑忽忽成疾慧中茫然無所知輒百計詣寄生寛慰見寄生神色悽惋意其或爲小翠亟趨小翠爲語寄生小翠亦甚黯淡寡歡初無言語以一小絹裏授慧中則曰爲我致意十七郎將此尺素堪結同心此志誓不渝耳遂趣慧中行 
雜載 
[嘉定演講記] [  谷劍廛]  
　　少年宣講團化裝演講部及通俗游藝兩部專爲服務社會而設良以宣講之力不逮新劇及種種游藝之能最感化人心也化裝演講部自鄭君介誠主任後對於部員藝術頗能力加整頓各部員又類多富有學力故藝術日就進步服務社會久著口碑母庸不才爲之揄揚也九月四日爲嘉定私立普通學校新舍落成及舉行十週紀念之期往歲少年宣南方空氣之轉移心俞 
　　講團化裝演講部及通俗游藝部亦曾兩蒞該地故少年宣講團五字爲該地人民所共知普通學校旣有此番盛舉頗思籌備種種游藝藉以表揚美的藝術飽人民之眼福遂慕少年宣講團之名專函敦請堅邀一往並委某君特至團所與總幹事汪君龍超接洽部員中多業商羣以職業關係有難色繼以是日爲星期休假日以餘暇作社會通俗事業雖太勞苦亦勇敢少年分内事於是咸勉爲其難鼓舞勇氣力事籌備并議定是日脚本日間排（惡嫂嫂）晚上演（晨鐘）復因他種關係由主任鄭君介誠命僕改編（不自由之婚姻）一齣演於日間夜則仍演（良心的戀愛）（良心的戀愛）爲公誠君所編秉其十餘年舞臺之經驗靈敏之心想劇情　密不支不漏雅爲社會推許少年宣講團化裝演講部劇本中當推此爲第一矣是日旣排演此二新劇而又皆關婚姻問題共遇合之巧實爲同人所不及料 
瑣錄 
[吾願] [  楓隱]  
　　吾願化身爲散瘟使者傳播猩紅症病菌於搗亂軍人賣國官僚挑撥是非之政客販賣劣貨之奸商身上無俾遺種於我中華國土 
吾願化身爲愛克司光鏡照澈口言和平心懷搗亂口言自治心存專制口言國利民福心存自私自利一切僞君子眞小人之肺肝使其毫無遯形 
吾願化身爲聊齋上之陸判取天下人之貪心妒心虚榮心勢利心齷齪心刁鑽心爭權心奪利心害人利己心假公濟私心一切不正當之心皆挖去之而換以眞正之良心 
吾願化身爲烈火將坊間不良之出版物悉行燒却 
小説 
[社會小説衆醉獨醒（四二八）] [  瞻廬]  
　　第六十二回乍合乍離前因後果不緇不磷衆醉獨醒玉如只問他繼母因何覓死他繼母無可隱瞞便把翠娥的事這麽長那麽短一一和盤託出從實報告又説我誤信這賤人是個貞烈之女强把他迎娶進門閙出這個亂子委實對不住丈夫對不住玉兒説時又哭泣起來邦平歎了一口氣道路遥知馬力日久見人心你信翠娥是貞女我信青巖是君子我和你一雙夫婦彼此都瞎了眼睛旣往不咎説他甚麽今日裏玉兒無恙歸來眞是萬千之幸玉兒好孩子你且把這幾個月的情形告我知曉　　那時春桃乘他們不備又想脱逃玉如吩咐幾個僕婦把他看住了才把别後蹤跡一一告禀他的蹤跡上文都已叙過不再贅述只有援救翠娥金兒出險上文卻不曾披露現在玉如自述蹤跡卻向父母前把這事披露原來那夜戴草帽的少年正是玉如還有和他同伴的一位少年卻是玉如的同學蕭振亞　　　後來邦平把春桃送到官廳追究他因何包藏禍心圖害主婦這丫環狡賴不得一一供招又把伍青巖阿巧娘王媽媽種種隂謀都在法庭供出春桃按律定罪不消説得鬼頭鬼腦的趙仙人從此捉將官裏去一雙關鷄脚不能行動自由王媽媽逐出公館再没有人請他吃四喜肉（了却這幾個婆娘）惟有伍青巖先期脱逃不曾傳喚到案他本是罪魁禍首竟做了漏網之魚豈不便宜了這位三好先生編書的疾惡如仇却不肯把他便宜定要在三寸毛錐之下和他算結這一篇清賬却説青巖自從潛來上海一住多天眼巴巴盼望春桃到來幾把眼睛都要望破他和春桃預約會面的地點指定南说路一家旅館青巖每日到旅館裏探視那有春桃的蹤跡一個人没偢没倸便在馬路閑逛暫解寂寞 
餘瀋[  丕承]  
　　蟠蟀爲昆蟲中之好鬭者其戰也以勇稱人且美其名曰將軍細思之實一傀儡耳蓋當未戰時固互以同類視人或以草引之則似有夙讐立以生死相搏不稍退讓須至且一負傷而後已勝者必鼓其翅而長鳴形似戰勝而奏凱者嗚呼武人之因地盤而戰得無似蟋蟀耶予竊恥之 
 
 

Page 19

 
 
   
 
 

Page 20

 
 
常識 
常評 
[中外商界之戒嚴（續）] [  老圃]  
　　英國太古洋行定法最嚴凡投機業之經紀人一律禁止出入蓋以防投機之傳染也近日上海金融界受投機之傳染夥友捲逃之案層見疊出於是各銀行各錢莊皆有戒心銀行公會旣出警告於前錢業公會亦出驚告於後其組織完善之銀行錢莊今皆仍照太古之成法對於各投機業之經紀一人律下逐客之令夥友與經紀人偶語者以投機論食以雞頭其法可爲嚴矣 
雖然此治標之法非清源正本之道也臨時防疫不如平時衞生環境弗良禁之而不可止也知識幼稚令之而不可行也故根本問題在改革惡社會提倡實業敎育 
道德 
[青年服務應有之精神] [  丁盧憲]  
　　天下事不進則退人日進而我日退則必受天然之淘汰故不但讀書宜力求上進而吾輩爲人服務尤當具有進取之精神也有人焉日怨其地位之卑職務之微薪金之薄因是而轉恨其雇主待遇不公凡此皆文過自飾之巧言而不值識者一笑也蓋天下事無不勞而獲者多用一分心力即多得一分報酬此常情亦至理也吾於雇主果能忠勤任事更於本職外代籌發展新業之策略改革舊弊之方法則雇主未有不奬吾勞績敬吾忠誠而始終信托者地位與薪金之增進自無庸慮矣故守成足以僨事進取足以成事試觀美國哈定氏由排字者漸進而爲總統非平日之忠勇勤奮有以成之乎語云事在人爲其斯之謂也吾友崔君執業於某公司彼作事疎忽公司不敢委以重任近讀新面功雜誌ＴＨＥＮＥＷＳＵＣＣＥＳＳ頗爲馬爾典博士ＤＲＭＡＲＤＥＮ之同化辦事一反其常態且時上興利除弊之條陳經理奬勵有加高其位置益其薪金今且爲重要職員之一矣愚敢進忠告於若輩不得志者移其怨天尤人之時間而研究興奮之書如新成功雜誌等類者則意志奮發成功不難期矣講再述數條於後以與讀者一商榷焉 
（一）爲人服務當忠勤一如己事 
（一）今日之事勿待諸明日 
（一）作事宜有秩序 
（一）勿貪一時之便易當謀永久之安全 
（一）雖極微之事不可怠忽　 
（一）位置高者遇同事尤定和藹 
（一）富戰勝困難母止於中途 
[秋爽齋覺語（二）] [  張病鳳]  
　　世界文明之進步以商人道德爲首要人貴有實行能力空言與思想均無益也能愛羣衆而計及國家之將來者是爲好國民輿論即無形之鏡 
人生不可無高尙之慾望慾望而貫達即生計之進步能屈己方能處衆 
不能容人者必不爲人所容 
辦公益事以權利爲主觀者必無良好之結果冀倖心乃僨事之母 
惟勤儉不虚糜其歲月與金錢 
不道德之著作即自暴其罪惡 
無常識者不能自立 
精神上痛苦至極境非身體上供養可能消阻之 
遘拂意事當持以忍若抑鬱懊喪徒見懷忽之狹隘 
失敗後之成功在毅力之堅决與夫作事之猛進 
人民生計無進步則政治道德學術均無進步 
過甚之客氣即鄰於虚僞 
無隱衷者不作恐怖之夢（乙種酬） 
[西方格言（一八七）] [  介子選譯]  
　　失即罪（法蘭西諺） 
能改悔總不覺太遲（英吉利諺） 
無親戚者貧（西班牙諺） 
肥瘠應並取（英吉利諺） 
平安亦爲劣運因其無所畏也（奥一得）（ＯＶＦＤ） 
空言者係非實行之人（莎士比亞）（ＳＨＡＫＥＳＰＡＲＥ） 
得時即厚獲（荷蘭諺） 
懶人爲乞丐之弟昆（英吉利諺） 
嫉妬爲大惡（德意志諺） 
已毁之名譽罕能恢復（英吉利諺） 
衞生 
[家庭衞生及普通防疫法] [  君屏]  
　　我國的人民注意衞生的固屬不少然不知衞生的仍居多數頻年以來時疫流行考其原因皆由於不曉家庭的衞生倘人人皆注意於此則時疫雖不能十分滅絶然决不至蔓延如是之劇烈兹將對於家庭間所應注意者及時疫的預防法略陳於左 
（一）厠所　厠所務必力求清潔每入夏季尤當注意清潔之法不外勤加掃除然後再拿藥品以殺細菌殺菌法普通皆用生石灰使之遇水崩解成石灰粉再和水成石灰乳灑於厠所溝渠及吐物不潔之處 
（一）器皿對於排汇物的器皿如痰盂便等等每日以沸水洗刷數次洗後晒於日光之下晒乾後再注入石炭酸之水溶液 
（一）臥具床帳被褥枕頭務須常常洗滌亦必常常晒於日光之下以去濕氣 
（一）廚房廚房各處尤黨表潔切不可令蒼蝇飛入對於廚房一切器具尤宜謹愼如盛油醋等器具用畢必須塞緊或蓋好以防塵埃附着飯具用畢時必以沸水澆之 
（一）食物每入夏季切不可多食魚肉瓜果等物如虎列拉瘧疾等等皆由於食物不愼所致 
（一）飲水不沸之水切不可飲因水中有機物非至百度不能殺斃 
消毒法最强者即以昇汞一瓦食鹽一瓦溶於千倍水中（乙種酬） 
[消化系的衞生談] [  愨]  
　　消化作用是我們生活作用中量重要的作用因爲全身體老眼中之青年英　 
需要的營養品是由他供給所以對於消化系的衞生是不可不注意的 
要想强健消化系的作用必定要先施以適當的保護兹略述數則以餉閲者 
（一）不可過食胃之容量有定例如能容五合每餐食五合方爲適當使食一升那胃起的消化作用較平時過度一定要疲勞生疾病 
（二）不可無定時進食食物在胃中須經四小時方消化假如時常進食那胃的消化機能要疲勞因爲没有休息的時間 
（三）不可寡食寡食則營養料不足各機管就不能得充分之需要品因之受病 
（四）食之前後不可勞力及勞神不勞力不勞神則血液會流於腸胃間助腸胃行消化機能以消化食物否則血液四散則食物消化不盡停積胃中有腐敗之憂 
（五）不可壓迫腹部腹部受壓迫則障碍胃腸消化因血液流行不暢胃腸不能有充分之血液 
（六）食後宜含漱食物後應含漱以除去食物餘粒存留齒縫間者否則起腐敗蝕　瑯質（此質包裏齒冠爲極堅牢之組繡光澤如磁器）成　齒 
（七）選擇牙粉牙粉中原料恒多有損於牙磁者（即磁瑯質）故宜擇質之精細得以無敵牌爲妙 
（八）食物宜新鮮清潔陳腐物品恒多寄生蟲之卵及時疫之病菌食之易起嘔吐等症 
以上所云僅舉其大要然能照此行之定可减少消化系各機管之疾病（乙種酬） 
法制 
[法官之迴避引避及拒絶] [  瞽丐]  
　　偏聽則暗兼聽則明此爲處分事務時之常情亦爲判斷是非者之通病所賴胸懷坦白耳目聰明秉一己之公平剖兩造之曲直無枉無縱不偏不陂以之臨民庶乎近焉然試問今之臨民者果能無性縱矣乎無偏陂矣乎有之將奈何此訴訟律草案對於司法官所以有廻避引避拒絶之種種規定也今之所謂迴避異乎前清之迴避乃上級司法機關以下級法官對於承審之案件涉有嫌疑痕跡恐不能得公正之判斷因臨時以命令使之迴避是也引避者乃承審案件之法官自知立於本案之嫌疑地位雖公正亦不能取信於人（如當事人之一方面爲法官之親戚是）因自己呈請於長官引以迴避是也至於拒絶則純出於當事人之舉動手續較爲嚴重非得有法官之嫌疑實跡雖拒絶終不能邀上級官廳之允准以故三項之中迴避引避爲案件中常見之事若拒絶則絶無而僅有者也（乙種酬） 
雜錄 
[雜感] [  味眞]  
　　（一）署天余至畏入市蓋赤膊露體恬不知恥之男子觸目皆是尤畏購物以論價購貨時惡味醜態中人欲嘔雖然余烏得斷絶人世社交哉是余雖畏之而終不可避之矣 
（二）吾二次至同學家入門即聞辟拍之聲十餘人神注心專爲竹林戲此十數人者均敎員份子大半爲師範畢業生其耽於斯也亦久有名矣或勸之則曰吾等之所以爲此消遣已耳終不至傾家蕩産也嗚呼敎育中人賭博之消遣 
（三）吾舅住於徐淮一帶彼處鴉片盛行幾無家不設烟燈相沿成風與衣食并重有心人得不同聲太息乎 
（四）南京某小報館主人云彼所以無賴者困於貧耳視彼爲人則以人報之視彼非人則以非人報之其語亦見沉痛然君子貧不失義斯人雖不諱過終不足道也 
（五）偶閲小説月報輒悶極棄去良以新作白話小説顚顚倒倒完全外國式文法吾中國人無能力讀之也夫以中國文而爲外國文式亦大笑話吾於小説月報之興味絶矣 
（六）某日遇青島來之日本人彼告我青島很凉快有暇請玩玩去一似青島爲彼家故物而可以盡東道之誼者吾國人聞之寗不痛心哉（未蓋章） 
明清十大家尺牘出版定價一元三角 
王陽明尺　一册　一角　錢牧齋尺牘　二册　二角半 
顧亭林候朝宗尺牘　一册　一角　尤西堂方望溪尺牘　一册　一角 
桃惜抱尺牘　二册　三角　歸震川尺牘　二册　二角 
吳榖人尺牘　二册　二角　王　園尺牘　二册　三角半 
上海棋盤街文明書局發行　　　　各省中華書局代售 
 
