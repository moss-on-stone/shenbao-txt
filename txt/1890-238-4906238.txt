# 1890 - 238 - 4906238

 

Page 1

 
 
[賑物求售]  
[申報館協振所啓]  
　　本舘開辦賑捐以來蒙海内諸同仁捐助各種貴物隨時變價彚解災區兹又承助下翡翠記念全副七俠五義卅部每部一元二角隸有五十部每部六角石印小耕石齋畫譜廿部疫痧草六十本每本洋八分倭刻和漢三才繪園一部感應錄要廿本每本一角和合大堂經一軸象牙柄冬青扇一柄金免痴先生行書墨蘭扇面十張每張三角浦麗生先生書畫扇面十二頁每頁二角白象牙笏一方現當順直山左水災汪　數千里飢民朝不保暮待哺嗷嗷諸君子有情殷匡救者請速臨本舘選購庶幾裘成集腋實惠早沾乎 
[點石齋發售各種精本石印書籍]  
　　硃批雍正上諭御纂五經經策通纂五經文章經繤淵海五　備旨三　佩文　　三層淵觸皇朝各　省某　十三題諸　史策案大題觀海初二集小題觀海大題文府小題文府試帖三萬　試帖五鳳樓試帖宗　經　必讀八置手札元　　成增補角山樓先正事略○本齋種類繁多不及備　擇其尤者登報以供海内文人賞鍳價當　外從　卽希光順爲　　處一在三馬路　　舘東隔壁又設分屋在二馬路　街三　樓紅婆洋房内此佈 
[臺基解]  
　　有客問於子　今者黄方伯飭禁臺基矣陸大令亦出示嚴緝矣洋場十餘里内廿年來藏垢納汚之地亦且經蔡太守發其覆而拘懲之惡裕之除在此一舉無論有識無識當無不快然於心矣敢問何謂臺基子亦能詳解其　乎則對之曰臺基二字爲史册所未見意者彼其人或欲洗衛靈公新臺之恥故於臺基藏之耶抑欲效周赧王謻　之避而以臺基代之耶姑不具論試卽其罪狀而宣之鄰嫗某氏龍鍾衰邁將就木矣自言昔年曾傭於某處臺基凡淫徒蕩婦之密約幽期者見見聞聞幾難僂指以計一日有客悅某氏女情不得遂因許以重賂浼臺基主勾引而媒合之女出自大家性成貞烈千方百計終不入其彀中乃串令　嫗買居其屋之旁日漸親暱結爲閨及如是者數月私告客曰事將諧矣子姑於某日待之某處及期誘女出游飲以酒令沈醉客乃突然而至按諸榻而浮焉事畢女酒已醒忿而以頭觸壁誓不欲生客用力抱持之萬種温存千般軟欵女心略轉始從後戶送之歸臨去臺基主驀掩入厲聲語之曰事已如此切勿洩言洩之則爾　母必置爾於死地且嗣後當應召而至毋稍難留有不從者我當四出揚言看　小性命尚能活乎女旣含羞且又懼禍不得已而曲從其命而向之完貞抱璞者竟反而爲倡妓所不屑爲者矣噫臺基之應如此而謂可殺乎不可殺乎雖我莫謂開臺基者罪無可逭而竟曲怒夫上臺基者也彼開臺基者用盡心機敗人名節所圖才惟利耳利旣入手卽不知天理王章爲何物以視開設妓院誘良爲娼者無甚差别獨此佻達子弟淫蕩狂徒旣欲迷戀焑花則賤妓淫娼隨處皆是而必欲别開生面肆其奸淫計誘良家敗名喪節無知婦女一朝悮入遺玷終身夫不以爲妻父不以爲女雖有西江之水終難洗此瑕疵由是以思罪之首禍之魁不屬之上臺基者而誰屬乎然則將何以懲之曰是直殺之可也有何疑義哉曰謹按大清律例凡和姦杖八十有夫者杖九十刁姦者不論有夫無夫杖一百職官姦軍民妻者革職杖一百的决　合容止人在家連姦者减犯人一等兹之開設臺基是媒合容止也上　基是刁姦也然則核之律例惟杖責而已卽使道路傅言謂該二犯並非錢春紹朱和泉實係有職人員因犯罪而更易名姓則亦惟照職官犯姦例革職滿杖而已子竟謂爲應殺毋乃擬不于倫乎曰律一定者也例可變通者也今滬上之淫風熾矣父報其子媳　烝庶母此種傷風敗俗之事幾於耳不忍聞猶曰出自愚民罔知法律耳以子所言錢朱二犯實皆有職人員則是知法犯法矣知法犯法者應加等治罪豈杖革所得蔽其辜且不觀前報所論乎凡開設臺基引誘良家子女犯姦情罹法網其居心雖不若强盜之兇而其作孽直視强盜爲尤甚强盜不分首從殺無赦是開臺基者旣犯殺罪而謂上臺基者能免身首異處之刑乎今日者錢朱二犯一經縣訊卽自願罰賑欵洋三百元然則錢可通神彼富有家資者苟肯照青樓夜度資十倍之且百倍之卽可任意姦宿良家婦女斷不身受官刑此後淫風勢必日熾一日滬濵清凈地必至化爲濮上桑間我知陸大令素來嫉惡如仇斷不徇情枉法卽從欋判罰矣而飢民苟稍有志節亦必寍甘餓死斷不受此齷齪之錢也曰滬上臺基密如櫛比上臺基之客亦復僂批難終除松江老太婆之外凡導人姦淫從中漁利者多若恒河之沙卽惡少狂且肆意宣淫無所顧忌者亦罄南山之竹書不勝書安得一一懲之庶幾淫風頓息乎曰是亦不難蔡太守之蓄意於此已非一朝一夕　以行蹤秘密憑証全無是以遷延數年始拿獲松江老太婆及錢朱二犯所望太守常留　上得免量移我知再遲數十年勢必次第拘拿漸漸禁絶滬濵清凈地仍不至化爲濮上桑間不特臺基可永不敢開卽似臺基而非臺基者亦當一律禁盡矣豈非滬上居民之福哉 
[紫殿爐香]  
　　本月初五日清晨欽派前往吉林查辦事件之敬子齋汪柳門兩星使同詣南海恭請聖訓上於勤政殿召見面頒訓諭兩星使跪聆旣畢退回第宅赶急將應需印封空白摺文等件借用本管堂印俾得隨地應用並由兵部飛咨前途各處照章預備館驛擬於初六日隨帶四司員首途○麟芝葊大冡宰因病續請假期奉 
旨令福錕兼署吏部尚書欽此旨下卽經吏部司員赴麟大冡宰宅將印鑰齎送福大協揆接收佩帶並請示履任吉期大協揆捐吉七月初八日未刻莅吏部新任隨由司務廳黏貼紅諭傅知本署官吏預備　見○兵部示傅六月分在部投供之候補差官劉河清何樹基昝愼修吳步雲賡音等務於六月初四日親身赴部騐到勿悮○神機營馬步各隊大年應得保奬刻由總理營務處知照各該隊本年兵丁保奬悉循歴次成案辦理每隊應保隊長隊兵擇尤開列毋許冐濫不得逾上居之數仍分别酌子應升官階虚銜七八九品頂戴曁保補錢糧卽由該專操管帶等秉公酌核開列清單　送本處查核以憑彚呈王大臣酌奪○止白旗續辦事侍衛禀知　管領侍　内大臣漪瀅兩貝勒現由兵部咨取本旗保送入放盛京復州城守尉之宗室侍　人員請將本旂行走之宗室頭等侍衛佑善毓璋二員保送入揀兩貝勒准如所請卽將該二員履歴備文送部○新任奏天府府尹興大京兆陞奏准入都陛見已於本月初一日進京暫寓梵宇敬繕皇太后皇上安摺各一分於初二夜子刻齎　南海交奏事官分行呈遞隨於初三日丑刻趨詣西苑門 
 
 

Page 2

 
 
闕延　字銜名緑頭簽齎交軍機處遞入少頃由内傅令興陞於第二起人見上詢以奉省地方要務大京兆一一奏對旋於退值後遄歸故第○戶部爲片傅事所有廂黄正黄兩旗應領七月季兵丁甲米折色銀兩本庫定於本月初十日辰刻開放爲此片傅貴固山派員届期赴庫支領又片所有各旂營等處應領七月分官兵馬乾等銀本庫定於本月十二日辰正開放各該處派員於是日赴庫支領可也○廂監漢吉副都統恆於本月初八日辰刻在堂子胡同内寛街本固山衙門挑補五個甲喇所懸領催一缺馬甲七缺敖爾布四缺養育兵二缺先期由該旗備文知會稽察本旗旗務侍御届期入署會同挑補 
[一人有慶]  
　　本歲恭值皇上二旬萬壽普天率土雨露均霑日叟黄童罔不歡騰隺躍漢口訪事人欣瞻盛典敬簪毫以記日先期數日各處皆鋪陳藻　門来爭奇至六月二十六日江漢關照例封關以伸慶祝二十七日晨起見街頭俱張五色繡幔間以各色琉璃燈十色五光令入目眩入　龍膏鳳蠟萬燭　輝玉漏聲遲金吾禁弛舉凡詠絮嘲花之侣團雲曳書之儔以及鄭氏櫻桃郭家芍藥莫不成羣結隊共樂昇平直至更報　蟆始各尋歸路其間鋪設如線莊則以五色線結成瓔　綢莊　以五色綢紥就綵球洋廣貨鋪則用鐘表鈕扣遍綴街心銀樓則用手釧耳環牑成花樣錢店則洋錢千百高疉櫃前他若剪刀店洋藥店帽子店咸就店中所有鉤心鬥角疉成樓臺殿閣之形眞覺耳目一新幾令人目不睱給　是流氓地痞藉兹勝會滋生事端每見婦女出游即四面兜圍肆行騷擾以致遺簪墜珥時有所聞二十九日晚間經地方官捕拿閙事痞棍兩名大抵笞貴之餘當更賞以獨桌之酒焉至本月初五日游興始闌遂次　將燈撤去猗歟休哉誠盛事已 
[臺海秋光]  
　　臺灣軍械所差遣委員張子英都戎前繪　軍圖說十八幅禀請總辦孫蕚齋司馬代向撫轅呈遞劉宫保披閱之下甚爲許可當卽札令各營按圖　演一面飭都戎將如何布　陣式如何抵　敵人以及口號營規一一詳細註明以便各軍易於取法尚有未易形諸筆墨者則須親往教演云○垷任臺北府雷頴生太守與新任臺藩沈吉田方伯爲兒女姻親循例應以官小者　避想　由大府奏請改發省分也○夏間總　臺北稽　事務袁小亭觀察在差病故身後蕭條幾　歸櫬臺北府雷太守及前署宜蘭縣蕭輔臣大令念切同袍函致各營量力資助俾眷屬不致常覊海外卽旂櫬亦得正首邱地下有靈當亦銜感已○大稻埕一帶茶棧如林業此者以粤人爲多閩人及土著次之前數年獲利甚豐近則市面漸衰大有外强中乾之勢矣今歲内山所産各茶春間每檐祗值洋銀三四十元至夏而價值飛漲日前和記等行售出二萬餘箱價在六七十元之外各商至此不免奇貨可居以　失之東隅收之桑榆云 
[續獲匪犯]  
　　津郡查拿烟館以免窩藏盜賊業經列報連日馬快及捕盜局勇協同守望局夫役於天津西門外南門内新浮橋等處緝獲賊犯多名除狡展不承外惟黄矮子等三人供係散勇窮極無聊曾向竹竿巷榮華泰洋貨號鍋店街春華泰號主住家並楊公館屋上借錢曾得銀鐲錢文不諱研究夥黨姓名於鐵浮橋附近就獲喬裝道士之某甲初四日侯家後守望局又獲人犯三名一併送縣歸案訊辦按房上借錢之犯初期見於夜間如鼠之晝伏夜動日間尚不敢肆無忌憚也嗣有事　餂以翌日過付試其技　何如詎屇期曰日昭昭章敢登門請踐前約於是賊燄愈熾由闤闠而官塲而當道非經目撃卽屬耳聞涓涓不息恐成江河爰有拿辦之舉聞春華泰號主姓李行三喜交游善居積其住屋兩進計廿餘間一夕夜漏三下籠燭歸寓可更人方撃柝巡邏突於房上覩黑影憧憧吆喝之則對曰我　係借盤川者可告汝主人解囊慨借若干毋因小失大更夫抱柝狂奔向李縷述李諭更夫以未歸答若輩狂笑曰是何言歟汝主今夜於某酒樓招某伶侑酒後至同慶堂與　某作枼子戯局終命輿而返何得以未歸誑我其言若合符節李深駭異卽着更大語以銀錢兩均不便如欲取求當於翌夜付給更夫跋來報往末及啓齒伊已覺祭迎而語曰李三爺着我等越夜來耶三爺非食言而肥者找等當惟命是從遂呼嘯以去李於翌夜戒嚴絶無影響及防範稍弛又如前悉索卒被得贓　去死係略舉一事言之其他似此者尚難枚舉云 
[辨志文會庚寅秋季課題]  
　　漢學題風無魯宋說禮不參說春秋不兼説○宋學題過行弗率說性春情說論陳剩夫學術○史學兼掌故題史記秦本紀項羽本紀當降作世家論資治通鑑始於周烈土命晉大夫爲諸俟論漢掌故吏攷○天文兼算學題測繪先定底線說問儀器測地莫捷于圖算莫要於子午中鍼其求鳥里開方之法能詳言之歟問浙省地居赤道北天度北狹南舒每方格百里羅鍼所指斜度與方格直綫當差幾何○輿地之學題姑蔑攷涐水渽水辨禹頁蔡傅砱礫解○詞章之學題王子猷邀桓野王吹笛賦以踞牀三弄不交一言爲韻乞巧文論詞絶句仿元遺山論詩體不拘首數 
[淫兇難逭]  
　　出錢塘門十八里將及留下鎭有地名楊家牌樓者鄉僻小邨莊也一日村中某姓婦女四人相約往天竺進香路經石人嶺烟荒草蔓四顧無人惟聞松濤謖謖聲起自危崖斷壁間正在心驚膽戰突來匪徒十餘人擁　至一古廟中拔其簪環褫共衣服嚇以利刃相與輪姦時有楚營勇二三人道經嶺下聞號救聲抬級而上匪徒見而奔逸勇知彼衆我寡不敢近前飛報統領劉總戎由總戎禀知崧振帥振帥赫然震怒立飭錢塘縣束大令飭拿務獲然烏合之衆聚則爲盜散卽爲民匿跡銷聲無從緝訪事主又碍於顔面諱莫如深至本月初六日午前始有差役至鄂王墳修容店中獲住兇徒　甲縶以黑索蜂擁入城想惡貫已盈終不免身　異處也 
[馨香報德]  
　　崧振青中丞巡撫浙江士民愛戴去歲驀遭洪水集資辦賑尤　恩溥德洋在籍諸紳耆創議度地湖漘白雲𤲅故址啓建生祠供奉長生祿位左个則配以兩江總督曾宮保現已闢草　運木石雲斤月斧邪許聲喧矣 
[赶修鐵路]  
　　上月初間大雨時行九河盛漲河東旺道庄車頭鐵路被鄉人掘斷藉以洩水迨及中旬水勢淹及北塘蘆臺一帶鐵路逐節被掘由二三睱至四五叚不等輪車遂小通行祗能抵塘沽而止現在水勢稍退從速修理以便行車聞本月二十日後當可竣工約計桂花香裏乘車馳騁者當如疇昔之逕達唐山矣 
[吳苑秋蟬]  
　　丹徒縣王明府伯芬蒞任以來殫精圖治凡在　蔭中者無不德載於心碑鐫於口近奉憲札調署長洲縣事闔色紳耆衣冠相送自衙署至官埠一路拼設酒筵並恭送萬民繖德政牌以誌去思百姓之攀轅臥轍執香餞送者充塞於途兹悉明府蒞長邑諏　於初八日接篆任事三吳士庶咸翹首跂是以觀新政前任王樹芬明府交卸後小住數日因去年大計卓異尚須進京引見云○北街某店之女年甫及笄　明淑愼又精書算其親愛逾掌珠一日忽得暴症急延某醫診治醫金雖貴不睱計也某醫以善治傷寒顯名吳中稱爲國手惜出診太多易於忽略遂不細究病源草草開方謂服藥一劑病可轉輕女父母信以爲眞　藥煎服詎頟服藥後病忽加劇未逾片時玉殞花殘返魂無術其父母以女之死實爲某醫所悮念恨異常欲得而甘心乃遣人往請誆以病　見輕祈速命駕醫不知其計乘軒至華陽橋見　不佳方欲　逸已被多人獲住鵰扇玉　指搗毁無存轎亦焚化幸有排患釋難者爲之調停罰出番佛五十尊其事始寢時下名醫大率高抬聲僧自識者視之皆屠伯耳不服藥爲中醫古人豈欺我哉 
[經國良猷]  
　　夫太山不辭土壤故能成其高河海不擇細流故能成其大斯言也非夑理陰陽之宰相莫敢當之亦非理夑隂陽之宰相 
 
 

Page 3

 
 
莫能見之故陳平不對錢榖丙吉只問牛喘史稱其知大體卜此内則九卿曹屬外則連帥百司各者職守卽各白責成各有事宜卽各有輿廢簿書之細奔走之煩日計不足月計有餘古人所以分坐論起行爲二事而合大法小廉爲一詞良以天生材而材不一正未　藉口於渾穆而一切以無爲之治治之也金陵善後局承底定之餘其時瘡痍未復元氣未充操勝算者不得不存心忠厚體天地好生之德思挽回而補救故當時添一員定一計必先以煦煦之仁孑孑之義爲足傷國脉而誤民生去之惟恐　力此曾文正公所以爲救時良相也不料數十年來積成寛大上下交持甯濫毋缺之說以粉飾太平而弊竇幾至不可問今歳歐陽觀察接辦局務未十日卽知弊端首在銀錢之出入而尤在平價之低昻由是反覆辯論使經手者俯首無詞而後陳具事於制府請爲立案宫太保早知觀察之精細幹練較之歴來承辦之監司實有過之而無不及由是批准如禀辦理昨在某友案頭雒誦一過覺觀察之破除情面固屬不可無一不能有二而推而廣之則此日一端之小試實他年經國之良猷矣昔君家文忠公由度支判鹽鐵而躋樞輔爲宋名臣世德清芬惟觀察爲能繩共祖武焉禀詞附　有知觀察者當以先睹爲快○禀爲查出善後局銀錢少留平餘並將銀錢兩　分别報銷而免弊混懇請批示立案等由竊查善後局收發銀錢自鄭裕泰銀號關閉後改與江義和交易局中所收銀欵以湖北督銷與本省厘金局爲最多督銷局每庫平銀一百兩申九八二湘平並申小平餘應得平餘銀四兩四錢八分厘金局每庫平銀一百兩申九八二湘平並再申小平餘應得平餘銀四兩零七分今查報銷册内督銷局銀每百兩僅申平四兩厘金局銀每百兩僅申平三兩六錢雖均另報小平餘二錢而核計督銷局銀仍短交平餘二錢八分厘金局銀亦短交平餘二錢七分又局中所收錢欵報銷册内均作價合銀一併報銷銀價每月高低不等如果錢數出入相敵原無關乎弊竇扣吊查光緒十四十五兩年收欵較之用欵每年均多至一萬二千餘吊光緒十二十三兩年收欵較之用款每年更多至一萬八九千串該號於局中錢款有餘之時以之易銀每兩照市估輙加至數十文查市估向按曹平而局中所易之銀則係湘平自應照市估爲减何至更有所增且於年終局中錢項用欵較多不敷支放市估較低之時更需以銀易錢是一銀也高價購之而低價售之計每歳銀錢兩欵所短將及千金當此欵項支絀之時何堪此種種之銷耗比飭局員傅　該號按照查出斃端令其質証該號亦俯首無詞本應禀請將歴年所短之銀錢兩欵一併着追姑念事屬已往該號亦自知悔悟情愿認交銀一千兩爲修補　濟門外路工之用立票分限具繳從寛免子深求現已飭令局員故爲鼎茂銀號交易該號愿照現較平餘申補　稱恐名處　兩出平或係有高低求免申小平餘以資貼補仍定督銷局銀每百兩申平四兩四錢八分厘金局銀每百兩申平四兩七分所增出每百兩之二錢飭令局員歸於從前小平餘一併具報此後與縣茂往來分銀錢兩欵局中報銷亦分作銀錢兩欵如實在錢項有餘應存俟年終市估稍平易銀支用仍於錢欵作支銀欵作收庶眉目判然無所用其弊混矣是否有當伏候憲臺批示祗遵再此禀係職道主稿應俟奉批後移會　司巡道查照奉督憲批如禀辦理仰卽遵照並移知江藩可鹽巡道查照繳 
[松江新語]  
　　去歳霪雨爲災蒙恩准發帑以振九天雨露銘感淪肌凡百庶民罔不頌聖天子德　恩溥乃婁縣泗涇鎭某圖地保張六者竟串同某甲揑名朦報私肥錢二十千之譜并潛購砂錢暗扣串底飢民卽領得振款亦已實惠無多事爲某董查知現已禀縣提究想事關振務終須按法以懲也○某夜有偷兒闌入郡城西門外秀野橋堍某染坊將人家託　之布疋衣片席捲一空翌晨事主投婁縣禀報次日某捕役在附近緝獲賊船一號賊一名研訊再三堅不承認刻尚未水落石出也○瘟疫流行日甚一日有一家而疉斃兩命者有一街而連喪數人者幸存者皆朝不保暮愁鎖雙眉攝生家宜如何愼之又愼哉○華亭縣葛大令莅任以來聽斷明决而於懲辦棍徒奸猾尤不避嫌怨前日亭林鎭紳耆恭送牌匾以伸敬意匾曰明鏡高懸牌曰實心實政惟寅惟清釋紛勵俗鋤莠安良 
[縣示照登]  
　　欽加同知銜正任江甯縣調署松江府上海縣正堂陸爲出示曉諭事奉本府正堂恩札奉布政使司黄札開照得本司訪聞近有湖廣無業游民船載年輕婦女潛來江蘇地方在市鎭各處以賣烟爲名勾誘避民藏垢納汚爲害地方亟應𠪚查驅逐札府飭縣遵照等因到縣奉此除密訪查辦外合行出示曉諭爲此示仰城鄉董保居民人等知悉嗣後如有此項船隻入境務宜驅逐淨盡勿任逗遛如敢故違一經察出定將停船處所埠頭　甲照窩留例懲辦决不稍寛仍不得向商船藉端生事其各凛遵毋違特示 
[點解粤妓]  
　　粤妓王阿二刃傷楊阿恒　上海縣陸大令訊明情節將楊交保王押候遞解回籍此已紀諸報章前日大令已備文點解飭役小心押解起程矣 
[滬城會景]  
　　本埠城隍廟每逢三元令節迎神出巡本届中元節天時晴朗風物宜人城　内外紅男緑女持齋還願䖍爇一瓣心香向神座下深深膜拜者有肩摩踵接之勢俄而會中人迎神賽會所扮各樣如馬執事皂隸清客串臂香黄旗令箭萬名傘萬名旗劊于手看馬黄令旗上繻風雷火電等字樣黄尼會小鬼判官神轎五肩護國公顯佑伯殿後馬執事等每社或數對或十數對不等共有五起在會者約計數百人之多自邑廟啓行迤邐　各衙門巡防局皆設香案升砲　送復出城往南市一帶折而北經鹹瓜街過陸家石橋時已鐘鳴六下法捕頭備德祿與謝剛捕頭諭各包探帶同移役並落差之中西捕往新老北門外護城河畔及小東門外一帶分投　壓會中人以經過大馬路有碍馬車來往遂穿洋行街轉西沿護城河過西門到壇稍憩其時暝烟已合皓月未升於是然燈照路明星萬點光燭通衢入老北門繞道回廟途中有局勇分叚彈壓流氓不致滋事婦女之看會者尚無攫　搶簪之事惟西門外馬路中有某甲行走被馬車碰撞幸受傷不重諒　性命之虞也 
[雉鳴求牡]  
　　野雞妓女每向人多之處任意飛翔英界烟寮茶館皆有野雞而法界則以南誠信烟館爲最盛每當黄昏時游客愈多野雞愈衆千方賣俏百計勾淫勝似一幅秘戯圖前晚有甲乙兩人初出茅廬欲廣眼界正在領略烟霞風味忽被野雞所嬲甲乙二人神魂顚倒一轉瞬忽失去水烟袋一枝堂倌知覺向伊索還原物甲自知理屈許買新物倍償堂倌必欲賠償原物兩相爭執遂將甲扭入捕房管押候訊說者謂若無野雞之勾引則甲何至心迷意亂甲不心迷意亂何致身在榻上而水烟袋已翼而飛野雞之爲害如此曷其奈何弗禁 
[好事多磨]  
　　妓女丁小蘭卽李筱蘭以惡鴇掯阻從良奔張英公堂籲求超豁此已記諸報章　也兹悉筱蘭係老妓李巧玲之買女巧玲以徐娘老去車馬漸稀遂買得錢樹三立株高張艷幟甯人包宗羲與筱蘭有囓臂盟意欲納諸簉室巧玲未饜欲壑遂將筱蘭移住會香里包以言定身價洋四百元曾付二百五十元如何復將筱蘭藏匿因之扭至公廨歴訴情由蔡太守飭將筱蘭暫發官媒以候訊斷而巧玲已以被包拔妓并取去金釧金約指翡翠簪爲詞奔赴捕房聲訴旋知筱蘭在公廨立卽投案訴稱包客欲娶筱蘭須償銀　千翼太守升堂集訊包稱此妓已由小的媒定今忽被匿是以不願娶歸矣至此妓出外時孑然一身未帶絲毫首飾筱蘭供稱小婦人情願從包還求大老爺援出火𨹗巧玲供稱筱蘭自幼由小婦人撫養並非買良爲娼旣欲嫁包小婦人豈有不允之理惟身價自應照付首飾亦請追還太守再四研詰諸人皆各執一詞且巧玲更嘵嘵置辯太守大怒飭一併移送上海縣訊斷嗣經人出爲調處合包冉給巧玲洋銀一百元將筱蘭領去從此鴛鴦夢穩不復作陌路蕭郎矣 
 
 

Page 4

 
 
[欠銀案結]  
　　烟臺公泰盛號主舉人沈人桂生員劉登灜等投上海縣署控義和仁號吕采臣趙卿升等裝野蠶絲值銀七千餘兩言明由上海義和仁將銀匯去届期退票不付吕等亦避匿無蹤旋查悉義和仁係春記棧主陳春蘭所開是以禀求追繳陸大合飭提人証由帮審委員竇明府升堂研訊　兩造供詞各執未便定　飭差將義和仁號抵與春記棧之貨協同公正號商萬順永查　數目詳細具報一面春春記棧將趙尋交並令沈等尋吕到案再行覆訊此皆已列報端後吕趙由烟臺到滬投案候質是府覆訊之下吕趙同供稱監生號中欠公泰盛等六號貨銀一萬三千餘兩皆因所裝公泰盛之貨内多沙泥且市價日跌致虧耗若此之多洎閉　後已央西增　號主由琴聲調停在烟臺交過三千兩而伊等恐上海尚有餘貨是以來此稽查不料至滬後查點貨物估計價值已不敷春記墊欵是以東豐泰德順盛等號復邀監生　烟臺　到能知曲邀同事外帮訟这萊陽舉人沈人桂甯海生員劉登灜在滬揑控義和仁號爲春記所闰因此奔投備質曲稱確曾在烟臺經收銀兩明府以原呈並未聲叙反來揑控殊屬不合本應將此案移送原籍就近究斷姑念一再求恩者吕趙先行交保限五日内邀同公正之同業入理勸曲爭辯不休明府人加申斥双勸陳俟抵貨售邮後稍稍照顧吕等以便早日回烟臺陳等遵諭而退 
[彈壓游人]  
　　本邑新閘西首廣肇山莊爲粤人厝　之所中元令節循例延羽士建水陸醮　結彩懸燈窮極奢侈晚間傾城士女相率來觀扇影衣香如雲如水新閘巡防局員章二尹恐流氓滋主事故因督同地保局勇分投　料直至星横月落始返局中 
[瘋婦雉經]  
　　本埠英界中巷街北首茶業公所斜對面本邑民婦某氏年約五旬忽患瘋癲之症時時尋死家人防不勝防前夜竟懸梁自縊及子媳知覺早已氣絶身亡矣捕房聞之派包探黄四福往果則已由其子置備棺衾遂據情覆捕頭任其自行收殮 
[請懲逆子]  
　　姑蘇婦人朱顧氏偕長子德明扭次了錦壽至英公堂請懲忤蔡太守飭將錦壽押候訊供究辦 
[善氣彌綸]  
　　昨日本館協賑所接揚州姚石樵大善士來函云敝友强君燦庭現辦懷遠鹽釐局務憫　省水災之苦勸集一文善願計共鷹洋十元請爲彚解災區以資散放又種桂軒主人唐君捐助直賑鷹洋一十元均請先行掣給收條交原局遞回以便轉交而昭信實當此下民昏墊浩浩滔天得兹義粟仁漿實足生死人而肉白骨拜登之卜謹望雲九叩以表謝忱 
[書藥並助]  
　　太上曰禍福無門惟人自造細讀斯言深有意味人之自造也隨處可以　禍隨處可以積福而禍福之易積者莫如藥鋪蓋藥餌關乎性命耳京都同德堂主人孫鏡湖善士有鑒於此專以印善書施暑藥爲急務所製祖傅萬應急救良茶外埠函索亦不取值䖍選道地正藥不惜重資故有藥到病除之譽昨承主人以良茶二百包法戒共勉錄公侯鑒善書各二部助於敝堂可以救　疫可以啓愚懦造福實非淺鮮好善之誠實爲加人一等哉拜登之下謹誌數語以申謝[  虹口元濟善堂同人謹誌]  
[來啓照登]  
　　浙東蕭閏卿居士好施樂善見義勇爲繞膝零丁省身克已年届知非頻患微疴今春友人傳以郤病毓麟之方果獲奇效邇來豐頤健步饒有還少景象同人咸爲忻賀居士自喜轉禍爲福必有神靈默佑因以安樂之軀發仁慈之願將家藏不急需之物向友人處易洋三十元迭于敝處囑爲彚入直隸振欵可見居士得福知福救生廣生異日之多富多壽多男不啻操劵而獲勉力匡災洵於籌賑中别開門徑云上海北市絲業會舘籌振公所施善昌謹誌 
[江督轅門抄]  
　　七月初六日江寗布庫大使朱拔麟禀知知府陳衍珠於初四日病故○初七日候補道沈守謙辭赴滬○初八日前山西臬　陳湜謝委南洋總統各兵船○初九日候補道穆克登布辭赴蘇○初十日知縣馮詠　銷蕪湖分銷局差回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[妒花風雨]  
　　天津紫竹林妓館向只劉六季三王小脚等三家稍　艷名其餘了不足觀等諸自鄶以下今年又　鄭三一家爲後起之秀而年謂土窑子則紥粥羣　較前不啻倍蓗每當夕陽西下調脂抺粉賣俏門前少年　其淫蠱者不知凡幾前日又有胡寳和妓院中龜　人等痛毆某行馬夫侍者一事關於駐津各國領雲謂無違風月雖足點綴湖山而澆戀烟花賓屬悮人子弟爰於前月杪函請津海關道辦　王小脚一聞信息高飛遠引以避其　其餘　家則爲掩耳盜鈴之計於上月廿九三十日佯以閉門羹荷客然武陵漁父仍得問津至月之初二日晨由海關道諭令彈壓地方之隋于戎清選張百總得全率同里保沿門驅逐當以十叩柴扉九不開不便撥章尋蛇只得敷衍了事午後由縣簽差協同馬快查辦是日適逢西人瞻禮之期鶯鶯燕燕正在濃妝　抹送舊　新而一紙官符從空飛不劉六鄭三等均係在官人役彼此聲氣相通不致打鴨驚鴛及趨李三家雙扉晝閉似已謝各剥啄數下重門始啓粉白黛緑依然列屋閒居原关擬捉將官裏去有爲之說項者未之遽許李三之婦金玉蓋處血鴇者也破口大駡謂賣娼固于不是試問大小衙署誰不衣竭食娼乃欲以翻雲覆雨手段恐嚇老身耶身與諸姊妹雖係女流固不同塊壘登塲任人提掇也一時聲震屋瓦觀者若堵墻原濿　成騎虎驟難罷手擬禀租界委員添差送案又經和事老掉三寸之舌爲個中人解圍原差亦前倨後恭兩相商定將院中妓女七人全數帶出街頭稍掩旁人耳目然後釋放諸妓招摇過市一律掩口胡盧原差恐虎頭蛇尾難以銷差遠於土窰子搜獲醜老不堪無人問鼎之妓女兩人而去不知情法能否兩平然而公私業已交盡矣 
[瘋子殺人]  
　　皖垣北門外撫標練軍後營有某甲者年甫廿餘充當火夫纔數月耳近日忽患瘋症甚至操杖持刀作種種變相月之初六夜四更時甲在睡鄉突起手持鏈刀一柄向同棚人砍傷四名一係棚首餘皆兵勇内有一人受傷阳重剖肚見腸尚能言語當卽延醫用藥敷治未知能保全性命否哨弁聞之卽飭勇丁將甲拘禁禀明營官轉禀統領飭送地方有司衙門照例治罪說者謂棚中旣有患瘋之人自宜先行拘禁以免釀成事端何必待其操刀殺人而始送官究治耶 
[捧檄色喜]  
　　安徽候補同知吳司馬道灼現奉阿嘯山方伯委署鳳　撫民同知司馬奉札後旋卽趨轅謝委聞出月初卽須束裝赴任 
[粤省官報]  
　　陵水縣知縣缺委准　海陽縣知縣杜大令友白署理題補和平縣知縣丁大令啓楨題補瓊山縣縣丞蔡二尹光岱均奉札飭先赴任俸满陽山縣七鞏司巡檢王少尉兆蹸連　吏目耿君萬川均奉札飭回本任督憲牌示潮州鎭總兵婁慶雲飭赴本任陽春營守備缺以督標中營補用守備陳兆昇請補那扶營守備缺以署撫標右營守備事督標右營右哨千總遇缺儘先補用守備王鎭邦請補又藩憲牌示南雄直隸州州同缺詳請以分發直隸州州同子麟書補 
[江西官報]  
　　會昌筠門司李樹彤騐看分發海防遇缺先道庫吳祖植禀到係安徽附生試用典史陳啓霖禀到係浙江監生德化城子司胡賡盛撤省察看以正任德興典史樊琳調署九江後營千總委令守備張文綱往署現摽面禀手被槍傷未愈改委守備饒廷偉署理安徽候補同知丁繼瑞由德化原籍來省進賢縣祁友觀禀辭赴任縣丞彭獄妓委辦湖口分局從九王洪達記大功一次俞承志調辦惠外保甲署蓮花廳富溪司劉彬壽缺事回省典史嵇縉　查順化門張　禀謝題補建昌縣彭履德禀謝甄别劉步元委解順直賑銀進京義甯州吏目孫茂林摽報病故以候補從九吳清雲署理南昌府曹秉濬委帮辦書局牙釐總　楊青選程俊魁俱提前酌委本班一次縣丞鄭德凝銷辦南昌保甲謝咨進京永豐表湖可龍鍚楨摽　丁憂以候補從九陸元昌署理知府許炳暐委辦撫建分局通判吳蘭頣委辦吳城下卡同知屬士琦委辦都昌卡黄廷輔酌委本班一次縣丞吳步蟾記大功一次知縣胡　年委往山東公幹縣丞周國琛委辦候審公所黄恩煦丁母憂知府歐陽鴻濟禀缷城内保甲總局往九江就醫豐城縣善慶由京引見回江府經羅達俊禀銷期服假顧人彦萬國琛修理德勝門城洞工竣知府劉鍚鴻接辦城外保甲總局王寖長禀卸城外保甲總局計炳暐禀卸城内保甲總局知縣胡毓麒拔委一次知府陳鼎新接辦城内保甲總局許炳委辦撫建分局指分海防府煦馬聲烈禀到係湖南人知縣張灜拔委一次委員吳純祖沈光訓曾調鼎修理進賢門城洞工竣通判樂業委解地丁進京刑部廣東司主事張具慈路過來江同知桂陞由京起服來江府經曾仰顔管解九江關餉到省海防典史沈鴻勳繳照係江蘇人新選清江典史耿守漳飭赴新任 
 
 

Page 10

 
 
   
 
