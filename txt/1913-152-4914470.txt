# 1913 - 152 - 4914470

 

Page 1

 
 
要件 
[工商部呈請大總統籌備巴拿馬賽會事宜文]  
　　爲呈請事查西曆一千九百十五年卽中華民國四年正月爲美國巴拿馬運河開通之期於時開辦紀念萬國博覧大會中國於元年三月接到美政府通告已逾一年此事爲世界所注目關係至重吾國於此次賽會之關係以云對内則海外貿易吾國亟應提倡兵燹凋殘工商首宜奬進國風趨於政熱非實業無以轉移民志惑於黨爭非經濟無以調合以云對外則承認最先可藉以酬盛誼東西兩大可藉以篤邦交况且擇地在先美曾示禮赴賽之舉萬難缺陋前以經費無著因循閱歳無術進行以吾國幅之廣物産之豐交通之不便機關之不完籌備最先猶恐落後况已落後更難遷延兹擬卽行設立籌備巴拿馬賽會事務局自本年六月爲始急起直追分期籌備附呈清單伏祈鑒核籌備之先首宜决定者一曰經費二曰人才查本部對於此次賽會曾提出一百九十萬零二千七百四十元之預算實因借債爲國萬分從減兹聞財政部擬再減去九十萬元實不敷用以日本國度之小交通之便物産較我少赴賽較我近此次賽會預算且六百萬元我僅擬其三分之一已屬相形見絀莫可如何賽會之先全國之調查出品之徵集各省各埠機關之設立展覧會之預備赴賽之時運費之浩繁商人之補助以及外洋陳列館之建築人員赴賽之需用事關國體萬難苟簡卽使國家財政如何支絀對内所需不妨力從簡約對外之事豈宜故示寒酸使此事而不可辦無妨一錢不名苟非萬國競爭亦可敷衍塞責無如儉而無禮欲罷不能與其貽笑將來何如稍寛預算應請財政部對於此項預算仍如本部一百九十餘萬之原案不可絲毫核減以免竭蹶并請即日如數劃撥到部以便進行此决定經費之事也至於赴賽人才尤宜愼選必具以下數種之資格者方能勝任一通外國語言二有賽會經騐三曾遊歷歐美四與外商接洽五有交際才能六識外交關係稍近濫竽必滋笑柄或且僨事貽誤大局查有陳琪才識宏通歷遊歐美前充南洋勸業會總辦規模閎闊卓著成效中外觀仰衆譽翕然且美商觀光團來華赴會曾與該員有兩國商業聯合之協商其人實具有以上種種必要之資格擬懇大總統卽予任命陳琪爲赴美賽 
會監督兼充籌備巴拿馬賽會事務局長以專責成而資擘畫此選擇人才之事也至籌備之程序方法及種種詳細規則容俟籌備事務局成立後陸續擬定由部核辦是否有當伏乞大總統批示祗遵此呈大總統 
　　巴拿馬賽會分期籌備清單自二年六月爲始 
　　二年六月事務局成立戮員之選定編訂辦事章程 
　　七月編訂中國赴賽出品分類出品細則出品人須知出品改良辦法出品說明書式 
　　八月編訂各省出品協會章程各省協贊會章程各省會各大埠出品展覧會辦法各市物産會辦法 
　　九月通咨各省民政長飭屬籌備物産通告各農工商會教育會自治會及與賽會有關各團體聯合徵集物品研究整理出品方法 
　　十月編訂調查條件調查委員會章程開調查委員研究會編輯報告印刷各文件章程 
　　十一月各省調查員出發勸導各地方商民出品組織各省籌備機關 
　　十二月至三年二月調查各省天然品工藝品籌辦特别出品製造各種模型編輯各種圖表設美術研究會陳列裝飾研究會廣告研究會 
　　二月至四月各市物産會成立各省協贊會陸續成立組織分科審查會品評會聯合農工商教育各會開競進會講演會 
　　四月至七月組織赴美觀光團中國赴賽建築專館圖式審議會派員赴美建築中華館駐美事務局成立 
　　七月至九月各省各埠出品展覧會成立工商講評會出品審查會研究包裝方法聯絡交通機關妥籌運輸辦法 
　　十月至一月止轉運各省出品如期到會赴賽並於開會前陳列齊全 
[調查奉天吉林黑龍江三省砂金情形佈告（十）（楊澧海儔氏）]  
　　演說詞 
　　鄙人今承寵招得造貴會親領諸位先生教言又蒙諸位先生虚懷下聽令鄙人得暢所欲言以謀進行實屬榮幸之極日昨送呈砂金佈告想諸位先生必早經遍覧其中所說調查各節鄙人自信不是影響之詞至於條陳大槪辦法及開採與不開採之孰利孰敗亦已詳言於佈告之中諸位先生亦必早經洞悉然鄙人此舉志在維持國利摭添民族生計廣求同志贊助以期達進行之目的伏望諸位先生鼎力贊助提倡要求政府卽日舉辦事能早辦一天則國家之利源及同胞之生計鄙人可决其必早得一天之好處方今我國財政困難已極凡屬同胞不論富貴貧賤朝野上下莫不同陷於經濟恐慌之境亦莫不同願借欵之早日成立以期暫救燃眉之急但考查各國通例凡借債必須有抵押品又必先查抵押品之價值確與所借之欵之價值相當然後乃能成立債案今試問我國所有能够生利之事業無不被前清政府盜取抵押凈盡所餘者只有礦山及鹽務兩宗而已然以礦山爲抵 
 
 
 

Page 2

 
 
押品實則無異於盜賣領土鄙人寧死不願我國有此等下策之行爲至於鹽務一宗若認眞大行改革或可爲抵押品之正價然亦僅敷衍外債之用必無餘貲可爲新政之費鄙人去年閱報見預算佈告表每年歳入之欵不敵歳出之費爲數甚鉅卽使借欵成立亦僅足敷衍目前政費而已而下年政費則仍未有著然則將欲加徵地畝稅乎而我國頻年水旱各省皆然農民失業滿地哀鴻正宜减稅以蘇民困安可加稅以重民斃將欲加徵貨物稅乎而各省釐稅久已爲土貨之蠹洋貨一項又復暄賓奪主且農業未興土貨斷難望其多産况洋貨已納入口稅勢更難强以再加將欲抽徵所得稅乎而軍興以來各省亂事無地不有盜賊蜂起四民失業已極凋殘待哺嗷嗷自顧不給安有餘力以遵抽乎此外只有印花稅一項尚可著想然商務不興元氣難復農業未良土貨不旺商埠大邑只可望其通行而僻地窮鄉必難望其發達大勢之困難若此政府將何所恃而爲財政之後盾耶（末完） 
時評 
[可憂之根（無名）]  
　　南北之軍對峙於武穴不必慮也暗殺之黨屢現於北京不足恐也呌罵之言怪誕之說日見於報紙不用懼也何則武力有限人心畏難終有可了一日其不可了者維彼囂囂不定相持空閙之參衆兩議院耳 
　　兩議院之囂囂野戰於彼個人無直接之損害也豈特無損害且有利益焉豐衣足食肥馬輕車欲其自已何肯出此議員之分神聖不可侵犯彼不自已人又何能干涉不干涉不自已中國萬歳議員萬歳而此囂囂之野戰亦且相從而萬歳 
　　故曰萬事可了而此參衆兩議院不能了也萬事不必慮不足恐不用懼而此參衆兩議院之不了大可憂也我國民其注意勿以其無近禍而忽之 
[命令]  
　　補五月十七日臨時大總統命令　兹制定擔架術教育令公布之此令 
　　陸軍總長叚祺瑞呈核覆察哈爾都統擬以孟克巴雅爾泰補護軍校請予准補等語應照准此令 
　　任命治格兼署廂紅旗護軍統領此令 
　　代理國務總理叚祺瑞呈請任命鍾觀光蔣維喬湯中署教育部參事王桐齡路孝植署教育部秘書應照准此令 
　　領參謀總長事黎元洪呈請任命徐源森爲江南留鄂陸軍第一師參謀長應照准此令 
　　代理國務總理段祺瑞呈稱據浙江都督兼署民政長朱瑞轉呈浙江省城警察廳長夏超呈請任命楊吾樂胡宗成爲秘書徐士瀛魏其光金然爲署長應照准此令 
　　五月十八日臨時大總統命令　吳金彪授爲陸軍少將此令 
　　代理國務總理叚祺瑞呈據熱河都統熊希齡呈請任命夀鵬飛谷正清鄭慶餘吳明同爲秘書舒和鈞爲軍務廳長李大鈞爲内務廳長趙廷敭爲財政廳長胡家鈺爲教育廳長楊楷爲實業廳長希里薩喇爲蒙旗廳長祝毓英爲外交專員王克家爲司法籌備專員劉善宏爲技正應照准此令 
　　代理國務總理段祺瑞呈稱據福建民政長張元奇轉呈福建省城警察廳長陳廷錕呈請任命陳景松爲秘書李昇熊丙生爲勤務督察長施侃陳翼謀陳與檉陳文翺爲科長應照准此令 
　　陸軍總長段祺瑞呈請授周文炳爲陸軍步兵中校應照准此令 
　　陸軍總長段祺瑞呈核覆廂紅旗蒙古都統擬以文海常立補驍騎校請予准補等語應照准此令 
　　五月十九日臨時大總統命令　　領參謀總長事黎元洪呈稱湖北都督府參謀長吳醒漢屢呈辭職擬請調京任用等語應照准此令 
　　領參謀總長事黎元洪呈請任命金永炎爲湖北都督府參謀長應照准此令 
　　任命吳德振爲湖北陸軍第三師第五旅旅長此令 
　　陸軍總長叚祺瑞呈請任命應龍翔爲陸軍第十預備中學校校長應照准此令 
[專電]  
　　北京電　執法處所捕暗殺黨不止報載數人最近又拿獲趙其爵其玉兄妹二人昨晚又在某處搜出炸彈一起雷管雷線皆備箇中人謂並因此搜出某某等密令但此時决不發表前此搜查黄鐘報館目的在孫某然被逸去今已拿獲現被押者數起竟有二人願悔過自効作偵探其餘袁意主覊押獄中俟局面定後一律釋放故紛傳處决之說不確但因近日執法處以軍法處决明刧拒捕劇盜三人故遂誤會 
　　北京電　據箇中人語謝持被捕係查出上海新組之血光黨黄復生主之現黄他去趙鐵樵代理謝係專管黨中財政者被捕之後已招認並擔保但得釋放不追究卽不願於議會中起風潮執法處人與約如有風潮卽須重行逮捕言者鑿鑿確否續報 
　　北京電　近日激烈派除暗殺一部分外餘確改變滬中最激烈之主戰派戴某李等聞已赴贛但李因皖督未允北軍與皖軍接洽已妥亦不願發難上海重要黨人現亦僅决不舉袁不願主戰而章士釗等則力主調停勸孫黄聯絡黎梁共排袁此間國民黨則力主進步黨内閣並誓言借欵案原咨咨回政府後則國民黨必肯追認且託人勸袁勿用兵故余屢次局面頓挫之報告已成事實 
　　北京電　趙秉鈞致京師地方檢察廳函謂准貴廳送到上海傳票限五月十九到廳查秉鈞致應函係因應奉差發給密碼電本一本致洪函係答洪代應傳詢津貼一事以應每月津貼二千元係總統轉允程都督電請之件國務院内務部均無案故有應君領字不甚接頭與總統說定手好之語决不能據此兩函指爲有嫌疑關係秉鈞當然可以拒絶此項傳票但司法獨立所在法官意思理應尊重秉鈞於宋案罧無關係但對此兩函當有解釋義務現在秉鈞舊病復發曾在法國醫院調治有診斷書可證已於四月三十呈請給假十五日在案未便赴滬用特引刑事訴訟法草案三百零三條請就秉鈞所在地訊問並請轉知上海檢察廳云云 
　　按此電由前日發昨日到已深夜未及排入故補錄之 
　　南京電　昨日程都督應省長偕往造幣廠參觀一切 
　　南京電　應省長昨委韓兆鴻協同陶彬張善祿查勘寗屬各釐局地點以便通盤籌劃改辦貨物稅 
　　南京電　印刷廠長馮少襄以經費支絀呈請辭職未准刻又申前請省長特委陳協恭赴該廠調查再行核奪 
　　南京電　無錫稅務所長陳宗元現調大河口釐局遺差已另委馮汝禧承乏 
　　南京電　應省長現派錢誦槃赴崑山太倉兩縣調查貨物稅情形 
　　南京電　省議會於十九日開第一届臨時會行政官議員到會舉行開會禮 
[特約路透電]  
　　北京電　代理國務總理段祺瑞昨出席衆議院解釋拘捕議員事未能滿全院之意叚答議員之言可徵其於憲政絶少學識某議員卒乃請其研究憲政俾得粗知大義當時該院並未詰責拘捕惟主須由審判廳審訊政府現已照允 
　　北京電　今日兩院均未開議參議院請叚祺瑞明日到院解釋拘捕議員事宜惟當時政府接該院議長函達後即釋放該議員故料不致續起風潮兩院對于此事雖均和平辦理而對於其他諸事則仍爭持不下國民黨主張政黨内閣其餘各黨則主張穩健内閣不恨黨派 
　　武昌電　據確實消息北軍現與贛軍在武穴隔江對峙星期六日北軍僅有三百名贛軍多至數倍且携有過山炮當地居民大爲震恐兩軍目下大約皆注重防守武穴雖逼近武昌而此間大局殊爲安靜 
　　成都電　此間昨開大會演說各員有贊成全國公民會者有袒護中央政府者後有民團大動公憤毆擊反對政府者並驅散若輩並未死人今日民團及地方官皆出通告聲明川省必須尊重中央政府嚴拒主張二次革命之說並有民團三千人列隊經過各街用以示威民人皆誓不助欵以興二次革命或准當衆演說反對政府如有不遵此實行者則將視爲公敵商民已允增高紙幣兌價昨兌八百二十文今日已漲至九百二十文 
　　成都電　當道已派軍隊開往甯遠征剿猓猓因彼等現四出刧掠之故 
　　張家口電　聞有蒙兵二百名距張家口北四百里彼等原爲盜匪近由庫倫給以軍械現到處刧掠任意屠殺漢蒙人民歸化廳派華軍二百名赴班江（譯音）電報局聞諸匪逼近均各逃散續又派兵千名前往拒敵聞於星期六日敗退現料坎拿大教會因亂事日劇將送婦孺至張家口安插 
　　張家口電　行軍電報幾全告成杜倫諾爾西巴爾台及沙察堡（譯音）三處現已通電 
　　武昌電　政府現以一千文之錢票收買值價一千二百文之一元紙幣藉安市面近來紙幣兌價每圓不滿千文 
　　武昌電　當道復出示安民謂北京第六師團並不由袁總統節制乃歸黎都督調遣 
　　宜昌電　民主黨昨開第一次會議到者約二百人公舉鐵路局總辦李君爲理事 
　　貴陽電　銅仁府知事反對教會醫生克納姆林博士居於該處並出示儆戒人民勿以屋産借之且謂民間現無需醫院近來外人多稱本省當道歧視彼等觀此益信此說之確 
　　長沙電　日本華族團今日抵此昨在日領事署赴宴 
　　哈爾濱電　邊界衛隊司令皮哈曲夫將軍今日已由俄京抵此除察閱防務外聞尚將調查前鐵路衛隊司令丁洛夫控告監督部舞弊各情 
　　哈爾濱電　黑龍江都督於今日抵此 
　　哈爾濱電　白萊戈凡斯慶斯克境内某堆棧近遭大火損失甚巨 
　　哈爾濱電　據聖彼得堡電社消息庫倫袒華派現漸得勢杭珊及白圖文（譯音）竭力離間蒙政府有疑彼等曾受袁世凱之運動達喇嘛一派則詆責陸軍大臣辦事不力 
[譯電]  
　　北京電　代理國務總理段祺瑞今日（十九日）出席衆議院諸議員嚴詞質問拘捕議員問題幾兩小時之久該院各黨均責其侵犯約法參議院今日亦通過决議要求代理國務總理於星期三日到院解釋此事及奥國借欵諸問題 
　　北京電　代理國務總理叚祺瑞今日（十九日）出席衆議院解釋借欵問題共和黨議員多人辯護繼有議員質問拘捕參議院四川議員之理由段乃一一詳答衆多不能滿意故復毫無解决延會而散 
　　北京電　奉天省軍官十五員聯名呈請袁總統及參衆兩院按律重懲南方謀亂破壞和平諸人 
　　北京電　據北京日報載稱與進步黨有關之各政黨將在國會提出動議開除贛督李烈鈞皖督柏文蔚國民黨亦有贊成開除李烈鈞者 
　　北京電　唐紹儀不日將抵京調和南北意見 
　　北京電　進步黨本星期内尚難組織告成 
　　北京電　華字報所載袁總統因莫理遜博士對於蒙務及其他諸事之擘畫與其意見不合現不與相見一節實屬不確袁與博士之交誼從無如今日之篤厚 
　　南昌電　此間當道曾向鄂省定米四十萬石以期於災區辦理平糶鄂省當道現不許該米出口恐該省移充贛軍糧食之故此間出米無多全省各處來源現多告竭日來米價飛漲一日之間漲至四百文 
　　柏林電　巴爾幹各邦媾和代表均抵倫敦 
　　香港電　英國藩部大臣哈考特君已贊成早日定律禁止外國銀幣銅幣及除匯豐麥加利印度商業銀行外之紙幣運入港地及在該處通用 
　　開列福利亞首府電　約翰生知事已簽准外人購地議案 
　　俄京電　内務大臣買卡洛夫草定之報律復行檢查之制各報皆竭力反對 
　　巴拉瑪電　巴拉瑪運河工程司已破西端之壩導水入闊大之段 
　　愛根廷電　據當道宣稱桑台夫省某處發見一極富之石油産所 
　　郎西電　昨日有法兵一隊在操塲聚集反對展長役期一年有少佐及中尉各一員前往干涉遭衆毆辱均由平民救出旋有馬隊前往驅散此舉顯由社會黨運動所致 
　　柏林電　丹麥萬國航海律大會决議設一萬國 
 
 
 

Page 3

 
 
專局草擬增進海上安寗之章程 
　　倫敦電　每日紀事特别訪事電稱希臘塞維亞兩國已訂定條約對於處置攻克各地及拒布聯盟諸事均主同一之政策 
[公電]  
　　北京電　上海報界公會曁孫中山黄克强兩先生公鑒溯自告成共和國都始正南北統一煞費經營乃近日以來又呈險象前次召集國會滬上卽有歡迎之舉幸遭棒喝旋就烟消近因宋案借欵兩事大起風潮竟以殺人賣國坐罪政府臆决口聲衆口坿和夫此二事果有可議將來開裁判於法廷參監督於議會不患無正當之解决乃刋落事實胥動浮言不知國家不顧輿論暗殺獨立日肆狡謀借債治兵隱思割據昨報載上海公民會通電以少數兇頑託名全國措詞用意荒廖絶倫披覧之餘怵心劌目孫黄二行生爲當代偉人此番鼓動未始非一般暴民假託名字號召羣愚倘由是南北惡感愈結愈深釀成戰事生民塗炭國本動搖禍亂所極匪所忍言憶昔清政不修人心解體南方革命巨子救民水火奮臂一呼雲合響應今國體已定臨時政府草昧初營能力薄弱未免遷就爲病尚無罪惡可言我國民惟有指導扶持鞏固共和基礎現值國會告成友邦承認薄海方延頸企踵想望太平不料二次革命顯露端倪風聲鶴唳遐邇恐佈孫黄兩先生手造民國倍歷艱辛自能以國利民福爲前提所可畏者謀亂諸人好事喜功幸災樂禍殊不知大難一發大命隨傾浩刦茫茫誰能倖免以少數人爭攘權利一旦演成慘劇陷全國於萬刧不復之地眞共和之蟊賊人類之梟獍凡有血氣莫不痛心共和國民有尊重法紀維持社會之責任豈能坐視横行朿手待斃願與南方志士仁人互相提携維持現狀尤望各長官各團體隨時彈壓孫黄兩先生苦口勸導務使早遏亂萌國基鞏固人民幸甚希爲亮察北京地方自治團總議事會總董事會各區議董兩會曁全體十五萬户人民公叩 
要聞一 
[五月十六日之參議院]  
　　五月十六日下午兩點三十分振鈴開會正議長因事請假副議長王正廷主席議員出席者寥寥首由議長宣告本院議員今日到院者一百七十八人而出席者一百零八人相差三十位之多不足法定人數暫延長三十分鐘湯漪謂本院已一星期未曾開正式會緣係不足法定人數皆不過少數議員簽到而不出席長此以往不知至何日方爲了期請議長調查每日不出席之人數並於每次開會之先一日至每議員之寓所各發通告一份且預知守衛長各議員簽到之後卽行入塲如此可期開會以上係本員臨時提議請議長注意朱兆莘謂現在本院係每星期開三次當會此議并未經全體通過皆係議長個人之意見本員主張連日開會以議决重要案件主席謂湯君之議固是然簽到之後係以在休息室内爲出席抑以入場者爲出席此項疑問仍須經全體議 
决本院院法現在尚未規定暫援引前例斯亦諸君所共聞故此種手續仍須俟院法規定後方能提議湯漪復謂本員提議不過請議長預知守衛凡議員簽到之後卽催請入塲此議並非重要手續無須經院法規定之必要主席謂現在鐘點已到應否延長抑散會有請延會者有請散會者某議員謂今日延長時間僅止一次須延至兩次後方能散會遂由主席宣告延長十分鐘盛時謂本院久不開會凡重要案件皆不能議决不知至何日方能開會苟長此以往不但於國會前途有碍亦有負我四萬萬同胞之付託此種重大問題尚須研究維持方法適已届延長鐘點仍不足法定人數遂由主席宣告散會時將三點二十分鐘 
　　又聞近日參議院已三次不足法定人數不能開會雖出於進步黨議員消極對待實因國民黨有以致之自上次議决否認大借欵簽字進步黨議員卽派員與國民黨協商聲明協商一日未定此問題不得再行提出否則不肯出席以至昨日國民黨仍不允故依然開會不成兹將進步黨所持理由與國民黨之狀態分誌如下進步黨議員不出席之理由 
　　甲違法之議决應歸無效　上次否認借欵簽字之議决進步黨議員俱未起立非謂簽字盡屬合法而推翻大借欵根本實爲該黨絶不贊同乃國民黨議决後卽咨送政府與議决不合且未先咨衆議院有違國會組織法（第十三條民國議會之議定以兩院之一致成之）之義若不將此違法咨文取消大借欵問題卽難再行提出 
　　乙院法不定難再開議　參議院尚無院法開會議事毫無根據審查委員無從選出議長議員違法不能懲戒卽議决各事亦恐不發生效力進步黨以此理由謂宜速定院法以資遵守否則卽出席亦難開議 
　　丙借款簽押事應先協商妥貼　借欵簽押問題國民黨主張有謂應根本取消者有謂應請政府提出追認者有謂宜將合同取消再提出國會修改者有謂宜令政府負責任者其議論紛紛不一該黨主張旣不一致而不贊進步黨之主張開議甚爲困難故進步黨謂應先協商妥貼而後辦理 
　　進步黨以上三理由與國民黨交涉國民黨終不允許故進步黨聲明如各種問題不能解决開議時只能就議事日程所載之議題討論若中間横事變動則决計以消極對待國民黨倘不覺悟聞進步黨議决下星期當出席提出各個理由與國民黨爲議場内之宣戰决不再讓步也 
　　國民黨對借欵簽押問題於參議院依多數勢力不顧法律第一次以院内議决不咨衆議院以求一致遽行咨送政府使政府得借口不理第二次以議長認爲多數可决遽欲返還原案其餘擅改速記錄袒庇毆打議員之科員爲世人所共聞見昨日見進步黨議員仍不出席於議場内該黨議員怒不可遏有提議再開會將簽到處移於場内議員簽到後即不准再出議場有謂議員簽到卽看作出席我輩可自行開議有謂凡不出席之議員議長可令警察迫挾其出席議長之有此權乃天下人民之所俾與也第一說該黨議員以於已不便齊聲反對二三說亦多笑之以鼻卒兩次延長時間紛紛散去 
[孫逸仙之懇阻借欵書]  
　　五月三日路透電傳倫敦消息謂孫逸仙氏投書倫敦各報籲請世界之人阻止五國借欵蓋政府將消耗此金於國内戰爭云云今悉此書當時乃致與日本會社總理狄哇西博士其原文由倫敦每日郵報載出用特譯錄於下 
　　各外國政府及國民公鑒國民黨領袖宋教仁在滬遇害一案經政府派員澈查之後北京政府與聞此事已有明證故國民極形忿怒大局岌岌旦夕恐將發生風潮危劇當爲歷來所未有政府自知作奸犯科失信全國民怨沸騰位難久保故乃弁髦憲章突與五國銀行團訂成借欵英金二千五百萬磅雖經在京全國代表竭力反對置若罔聞宋案之公憤未平復有此專制違法之舉動故民心益忿今乃達於極點激烈之騷動似幾不免余嘗不辭勞瘁規謀統一恢復和平融洽意見企圖昌盛且推舉袁世凱以任總統蓋信若此經營則全國易臻統一而可早見和平昌盛之日也厥後復盡余能力增進和平治安脫政府於顚沛之中余固極願維持全國之和平惟資本家今如以欵濟助北京政府則政府或卽以此與民抗敵而余之苦心將付東流矣北京政府如無金錢則尚可有與國民調和之望如供以巨欵則或卽因此促成慘劇之戰禍人道爲文明國所尊重余爲此故特懇君等竭力阻止五國銀行團付欵北京政府蓋該政府今必利用此金以充戰費也　孫逸仙謹啓 
[雜評一（無名）]  
　　政府之疎失　拘捕議員政府之疎失也議員謂其不知憲政斯言甚當議院戒其將來而不苛求其已往亦得正當之道以視前次之徒事謾駡有準繩矣政府於此等處宜自引咎不再怗過則無謂之爭鬧自少也 
　　武穴之命名　湖北之兵屯於江之南江西之兵聚於江之北隔江而峙以爭此武穴武穴其眞武之穴哉雖然隔江相峙無妨也一言而解可以撤也特恐相峙之時偶一兵士交鬨積怨益深或更率及大局不可不慮也相峙中之統兵者其留意之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西藏選舉會招待議員情形]  
　　西藏選舉十五揭曉後次日下午四鐘西藏選舉監督貢總裁在北城菊兒胡同西藏選舉會事務所開茶話會招待此次當選諸議員並發給當選證書四鐘後開會由貢總裁演說略謂中華民國合五大民族而成此次西藏選舉藏中旅京同人因藏地風氣尚未大開情勢隔閡故此次選舉於藏人之外又舉諸君爲西藏議員其所期望於諸君者至深且篤諸君皆一國之碩彦必能有嘉謨偉畫以慰我西藏同胞鄙人之所最希望於諸君者一面謀全國之幸福以固民國之基礎一面扶助西藏同胞實行五族共和以達完全美滿之目的今日之聚會實爲最可慶幸最可紀念之事云云貢總裁演說後由阿旺根敦江贊桑布兩堪布用藏語演說大致係謂中華民國五族一家所有藏人對於此次當選諸君視之無異手足兄弟此後關於西藏問題全仗諸君贊助維持並謂此次當選諸人皆加入西藏同鄉會以便共同籌畫西藏進行事宜云云繼由孫毓筠君答詞略謂此次承蒙西藏同胞舉爲議員至爲慚悚以後對於藏事自當盡力匡助惟議員雖爲代表全國然此次旣被西藏同胞推舉對於藏事益當特别注意凡藏中之宗教風俗應保存者保存藏中實業利源應開發者開發現在旣有旅京西藏同鄉會一切自易接洽云云後由龔煥宸君演說詞意甚爲透澈舉座皆鼓掌不置散會時已六鐘餘矣 
[吉林外交痛心史]  
　　抵制三井之結果　長春三井洋行帶領日警慘害華商德發合刑斃民人高祿豐一案屢經交涉無效商界羣起不平欲與該行斷絶交易都督特派連某前往調停無效頃聞已經雙方議定由三井賠償死者千元和平了結矣 
　　韓人租買土地之蠭起　延吉議事會議員宋子侯將地售與韓民事爲官府所知屢派警長禁阻致結私怨竟敢投匿名信於觀察使署痛詈警局並謂如再干涉必與勢不兩立一面將熟地一百四十八垧售與日本共進會員韓人朴亨順得價一萬二千元有反勸之且謂地爲其所有權出售得錢即無金錢亦願盡其所有斷送外人以洩禁阻之憤旋又有都督府馬衛隊官李和順示以熟地三十餘垧託其義子吳長勝售與朴亨順揚言如政府干涉卽典與韓人上打租金近來外人購地之事層見迭出然未有如斯之駭人聽聞者事爲吉林省議會所聞已提議禁止韓人租買中國地土案擬先派員赴鴨混兩江調查再條陳民政長照辦以爲亡羊補牢之一法 
　　水泥廠債權之可慮　吉林官銀錢號被湖北水泥廠以股票及全廠房屋機器先後抵押現銀七十八萬六千餘兩旋又抵押三菱公司七十餘萬元前因三菱公司有封廠之說財政部電令吉林派代表到京會議卒無正當之解决現因三菱公司已在鄂正式提　　查封該廠抵債吉林又特派沈景銓唐人寅前往交涉並限五日到鄂尚不知如何解决也 
[贛省力辯無獨立之說]  
　　聯合會代表致贛省會電　南昌省議會鑒上海有少數贛人假江西公會名義于小花園亦美齋開特别大會揑造謠言聲稱李督定於本月十五號宣布獨立爲澍等所偵知届時赴會到者僅夏敬觀盧尚同羅朗山鄒靜齋等十二人當經質問並解釋一切旋由夏盧提議逕電中央請撤換贛省行政長官並斥省議會爲李督私人機關不能代表全省民意屢與辯論致相衝突夏乃藉口表决不許澍等旁聽澍等力斥其非夏卽宣告休會此後鬼蜮行爲秘密莫測恐有妨於大局澍等負代表之責未便緘默謹報告（各省議會聯合會代表贛省會議員）涂澍霖潘震甲元 
　　贛省會致北京電　北京參衆兩院轉各報舘鑒頃據本會聯合會代表涂澍霖潘震甲元電謂據夏敬觀盧尚同羅朗山鄒靜齋等十二人日前假江西公會名義在上海小花園開會謂江西於本月十五號宣布獨立伊等已提議通電中央殊爲駭怪自宋案借欵兩事發生舉國同憤贛人及各公團各報館持論雖頗激烈然鎭靜如常姑俟法律解决獨立之說絶無影響夏盧等竟敢憑空造謠希圖擾亂大局不法已極夏盧等倘已電京無端之謠幸勿輕聽無任盻禱贛議會叩删印 
[贛江最近消息]  
　　豫督反對李督主張　豫督昨覆李督省議會電云南昌李都督省議會鑒借欵敝處贊成宋案當俟法庭裁判豫省人心穩固不願造謠勿再電示張鎭芳文印 
　　省會議决取消省長　贛省議會議員邱漢宗提議取消代理民政長彭程萬以保約法於十五號開會首由葛第春要求主席副議長顔丙臨變更議事日表提前開議取消民政長一案並謂彭氏現在以行政公署名義四處張貼布告彼彭氏旣非簡任又非民選不過李督所私委之一人議會萬萬不能承認經顔議長詢之衆人均贊成遂變更議事日表將邱君提議原案交由書記朗讀一過邱又主張迅速通電各縣以後遇有行政公署頒發之公文不得奉行槪作無效李儒修謂此尚非根本解决仍宜電參衆兩院取消此項官職嗣後經衆討論良久經議長以邱君議案付表决得多數起立贊成取消代理民政長彭程萬遂行散會 
[湖北方面北軍之近狀]  
　　北軍近日開至武漢方面及鐵路沿線者日漸增多除汴南總司令李純所統北洋第六師外並有第二師第四師及拱衛軍姜軍合編之混成旅均歸李司令節制黎副總統因日來下游謠風日甚田家鎭武穴等處雖已派有鄂甯軍隊駐紥仍嫌兵力單弱特檄李司令派二師六團及鄂軍砲隊旅第一團分日乘拖輪開赴黄州武穴興國田家鎭等處分紥省垣亦調來北軍二營防守江心則有楚同楚有建威及宿字星字艦艇停泊上下游弋其防範如此嚴密者蓋因聞有人密煽鄂寗各軍及巡警之事也又北軍李總司令昨密傳所部將士查拿煽惑軍人亂黨特照錄其文如下密傳事項承准軍事處函開奉大總統令前因亂黨時遣匪徒煽惑軍隊弁目希圖破壞危害國基迭經懸賞訪拿迄未見有報獲近日迭據各處探報謀亂之徒分遣多人北來挾帶重資多方誘惑以期達到目的若其計得逞必至大局破裂使我軍民均作他人之牛馬奴隸興念及此怵目駭心特再申令各軍中如有拿獲此種謀亂之人來營誘說者按名賞洋一千元並酌給奬章以資鼓勵各將士等夙明大義顧念身家當知愼厥從違以策安全而膺賞賚等因相應錄行希卽查照刷印分别密傳可也等因除分傳外合行傳仰各級官長認眞督飭所部遵照前因一體訪拿以救危局而膺重賞切切此傳 
[章太炎瘋病又發]  
　　章太炎此次來鄂謁見黎公力勸黎推崇項城對於南方民黨主張頗不爲然謂迭次風潮皆某一人主使聞公於殺張方之先已獲有某之確實証據今爲四萬萬同胞安居樂業計應將偉人罪狀布告遠近咸使聞知並縷述宋案借欵其中種種怪異之談多爲他人所未道者更論及總統問題則云現今之世對内對外須如快刀斬斷絲總統殆非袁莫屬余主張聯合各省電請參衆兩院仍舉袁爲正式總統公爲第二次總統可也黎公留之府中待如上賓是夜章氏談至高興時忽索紙筆草一電稿面呈黎公請通告各省共討亂黨以全大局黎公閱過卽受而藏之似有不以爲然之意次日共和黨人聞章主張維持大局特設筵歡讌章氏席間所論宋案借欵選舉總統三事亦多與黎公所言相同乃翌日國民黨鄂支部開歡迎會章氏演說忽頓改旨趣略謂中央政府之不法何止宋案及借欵二事實爲萬惡之總匯當將用人行政二項逐一指摘百端詆毀其最要語有近來之攻擊政府者惟於宋案借欵二端立論而對於用人行政種種壞象無有揭而出之者此後吾人立論須將政府一切亂政切實道出勿徒攻擊宋案借欵以免牽動客氣而予反對黨以口實蓋此次南北紛爭黨人水火其關鍵只在總統問題若徒以宋案借欵二題目是非勝負尚難確定惟將政府種種不端昭示國人則國人自無信任袁氏之心而總統問題自易解决矣末又論將來選舉總統當以黎公爲目標其政治經驗雖缺乏而有政黨的責任内閣以輔佐之實足以促民國之進步並希望國民黨人一致推崇黎公云云此種兩面討好之言論兩方初俱不知適漢口國民黨交通部定於十六日歡讌章氏而是日兩黨派之報紙俱紀載章氏一切言論參觀對照昨今竟判若兩人蓋章初以對於黎公言談外間必無從知之者不料盡情披露遂託疾不赴交通部之讌而閱報者知其雅有瘋子徽號亦莫之異也 
[鄂省官事紀]  
　　造幣廠趕鑄銀幣　中央大借欵成立銀行團先交墊欵二百五十萬磅皆係生銀折合財政總長以現在用項皆係銀元急應造成紀念幣發用特將分撥天津山東湖北各造幣廠趕爲鼓鑄前日已由京漢專軍運來銀塊四百萬兩並由部派僉事張穉香君來鄂監督該廠長沈致堅以限期迫促添工日夜開鑄旬日内即須告竣解京云 
　　路局互爭人才　漢口馬路工程局係建築市街籌辦處改組迄今八閱月仍未動工該局工程員數十名均係鐵路學生近日川粤漢鐵路確定開辦該局總辦熊繼貞特將馬路局人員調往查勘路線除工程科長劉某及第三段科員陳某王某外餘均在被調之列各員等因兩月未發薪水咸願改就鐵路齊向督辦陳鎭蕃辭職要求發給欠薪陳督辦以本局人員只有此數其湖北鐵路人才投閑者尚衆熊不向賦閑中遴選而盡調本局熟手豈有意破壞馬路工程除禀副總統核示且嚴詞詰責熊總辦外並婉言慰留各員藉資熟手但各員均極端趨嚮鐵路大有行雲莫遏之勢恐陳與熊必大起交涉也 
　　歡宴日本觀光團　日本貴族院議員公爵德川慶久等偕書記譯員共十二人於十四號乘岳陽丸由滬來漢視察一切黎公因先日得外交部電以該觀光團游歷來華與國交上極有關係特派外交司長胡朝宗等歡迎招待十五號黎公大宴該團於都督府所有司長及上級軍官均在座陪讌首由内務司長饒漢祥代表黎夏二公致歡迎詞並推崇德川公爵等爲青年有爲之政治大家深望維持東亞之時局以篤中日兩國將來之邦交嗣實業司長屈德澤等亦相繼演說子爵曾我氏卽起立答謝並申明此次來鄂係爲視察各地日本商况及中國情形尚望諸公匡其不逮云云詞畢軍樂齊奏觥籌交錯頗極一時之盛至日暮時日員始辭别渡江現已乘京漢路局所派專車游燕矣 
[湘省又有請復帝制之狂徒]  
　　湖南譚都督前准國務院電奉大總統令頃有自稱湖南都督府前文牘部部員章毓翊郵遞禀詞反對共和希復帝制荒謬狂悖閱之駭然是否實有其人抑係奸徒揑名望卽查明嚴辦以示懲儆等因當經都督電覆並無其人昨又准國務院電開奉大總統令敬電悉寄禀妄陳之章忠翊來電作毓翊當係電碼之誤此件係由長沙郵政局遞京則冒名之人必在湘垣無疑望仍飭嚴查根究俾昭儆戒等因譚都督已飭軍警兩廳嚴密查拿矣 
[張漢英大閙烈士祠]  
　　湖南女士張漢英女權日報之主筆女子參政同盟會之幹事也其學識與唐羣英女士不相上下政學各界有事女士無不到場慷慨演說近忽欲佔領女烈士祠與該祠董事及女國民會大起衝突兹將其情形錄下　原民國已烈士祠於去秋經都督命令指歸湖南女國民會管理在案當經該會約同男女各界公同規定祠章舉定祠董及各幹事住祠經理一切已將一載張漢英近以女子參政同盟會之名義欲占領之迭次揑名强詞具呈都督旋由都督令飭由從前發起人及現在女界各團體公同集議規定烈士祠入祀章程公舉祠董呈候核奪飭遵女國民會及該祠董事於本月十一日開全體大會以謀進行事宜並先期邀人介紹張漢英到會意在調停意見聯合感情初十日張漢英到會各女幹事遂與之接洽並留午膳備極殷勤亦早知張之不易與也乃散席後張漢英忽復率領男女數十人鬧入祠中聲言不准開會並將祠中大門毀壞意欲驅逐現住祠董及幹事諸人立卽出祠並不准開飯入祠祠中幹事適午膳張漢英竟將飯桌打翻飯菜碗盞狼籍滿地祠中幹事林徐守圭女會幹事林賓如姚光吳會吳張本黄等出與理論均被張漢英用自由鐵棍擊傷巡警到場騐碻張漢英又自懷中抽出手鎗示衆聲稱非鎗斃數人不得甘休當時由軍事廳派副官李超帶領護兵到祠保護復由機關鎗營長張松本及警備隊長從中排解勸令兩面解散今日暫停會議女界各團體遂停議散會而張漢英仍盤踞祠中詐稱失去鈔票五百元金表一個當經軍警斥其虚誑渠復横閙不休現該祠董及女國會以張如此無理擾害安甯已發佈公啟伸其罪惡並於昨十三號公舉代表十六人面謁都督聲稱前案請予維持並有抵死不能承認等語聞都督以女界兩方均不可惹仍擬派人調和云 
[陸軍部河南招兵之眞相]  
　　政府在河南募兵一案前經參議院備文質問後兹由國務院覆稱奉大總統發下貴院咨送李議員茂之陳議員同熙質問書各一件其陳議員質問書内稱頃政府派員至河南彰陳等處募兵若干營爲目前國防計則新募之烏合徒糜餉欵爲將來練成應用計則不惟與散兵之計畫相背戾抑且於徵兵前途生阻力究竟現政府是否有募兵之必要迅予答覆等因當經交陸軍部核覆兹准覆稱本部自經民國以來卽以減縮軍隊撙節軍費爲宗旨惟地方不靖邊事日亟自應就所有隊伍力爲整頓藉資鎭懾而固邊圉前因熱河熊都統咨稱庫警頻傳熱防吃緊所有軍隊缺額甚多特派委員赴彰德一帶募兵三四百名以資添補當以邊防緊要卽允其請又駐汴經制各師逃亡革缺臨時添募亦所常有此等事件均係出於維持並無派員在河南招兵若干營之事相應函請查照咨覆等因到院除李議員質問書已交内務部核覆俟覆到另行咨達外相應咨覆貴院查照可也此咨參議院 
[河南之附會大家]  
　　孔子新詮之新說 
　　汴省高等學校畢業周德培曾著孔子新詮一篇呈請都督通令各縣教育會勸學所曁大小學校共曉此義等情業經批示該生所著新詮一篇雖别有所見其流於偏僻者亦殊不少如引繪事後素可以爲圖畫大家伯牛有疾一節可以爲醫藥大家游於藝可以爲體操大家狂者進取可以爲冒險大家孔子三世出妻可以爲自由離婚大家孔子見採桑之女目不旁視遂娶以爲妾可以爲自由結婚大家諸如此類但泥章句不究實事不求眞理不惟於孔子之理無所闡明反益滋支離舛盩之弊所請通令共曉之處碍難照准 
[川省會開議之確音]  
　　川省會以種種爭持延不開會連日未能解决備見昨報兹悉各問題業已解决國事維持會蜀支部電北京參衆議院各法團文云川省議會爭持已久本會陷電後復事調停要求各議員最終意見當經提出議案有六一議决算不得過支去歳公布臨時省會之預算各類總數二四川省須實行軍民分治三建議兩院取銷五道觀察使四决議質問胡督枉殺朱山案五建議兩院糾正内務部以命令變更法律六質咨民政府濫發軍用票以上六案關係川省重要幸議員等均分案署名簽押協議通過議長認負全責各黨意見胥融已於五號出席開議知　特陳並請存核國事維持會蜀支部臨時理事李晦福黄遠驤辛增榮楊升之叩蒸 
[南京商界歡迎美實業團記]  
　　美國實業團韓英士君韓顧仁君韓亨利君金雅如君金雅如少君何愛國君師德發君哈爾森君毛懷睿君毛月波君鮑富潤君衛主普教士冷德司君岳培君師密士君來華於五月十七日蒞甯此間各業商人設筵歡迎於城東之商團席間由錫岱代表全體進言云我華專制垂四千餘年往時君主採漢制抑商主意襲謬承訛商權消極此我商業歷史上之可怪可怖者顧安有西半球擁護商權擴張商力之一日哉今幸共和告成與民更始凡百建設師資美制國家以商人爲經濟的原質人民以商業爲利權的作用有固然矣惟是華商當朘削之餘凡百經營皆極幼穉提携扶助是不得不翹首引領於我最親愛之友邦矣迺者敝國國會甫經成立即蒙貴國政府首先承認而貴團又適於斯時遙蒞是邦其一種惠顧之誠心是必有以引誘我扶掖我而增進　商人之幸福將見璀璨商業跨太平洋而顯兩大民國之榮光猗歟盛矣斯會也襜帷戾止杯酒銜接握手抵掌歡笑一堂是不獨中美商民交際之紀念抑亦表見國家友誼之敦睦也言已更進頌詞曰天造地球一西一東建造邦國一美一中美爲前導華願追蹤共和承認翕然同風雨大民族水乳交融諸君偉抱唯商是崇扶我掖我兼愛願宏師範在望懽舞相從奉觴進頌其樂無窮頌畢美團諸君亦起而致答詞賓主盡歡而散 
地方通信 
[南京]  
　　寗屬改收貨物稅之先聲　江蘇蘇屬各釐金由光復後卽改爲貨物稅寗屬各局以港紛歧捐章複雜一時驟難改革當經前國稅廳廳長金鼎輪委各員分途調查各地情形以爲改組之先導現單廳長已將各員之調查報告詳細綜覈參酌損益編訂新章不日發表並定期七月一號施行矣 
[鎭江]  
　　京口一日兩火　鎭郡城外新河街東首王姓家於十八號因炊飯遺火夜間被風吹入草内將草燃着一時火烈風猛竟將住房燒去並波及隣居難以撲救不一時竟延燒草瓦房四十餘家銀錢什物糧食牲畜均被燒燬一空是日上午十時城外劉李巷東首某姓家亦不戒於火竟兆焚如一時火勢甚烈撲救不易該處草房亦被燒去三十二家云 
[揚州]  
　　十二圩輪運風潮未已　十二圩各船户以輪運一事曾於隂曆四月十二（卽陽曆十七）罷市經本報揭載十三日各帮船户選派代表張某馳赴揚城面謁徐軍統（前次因輪運罷市由徐調和）聲言從前曾藉軍統調和永不輪運不謂甫運一萬餘引 
 
 
 

Page 7

 
 
方棧長頓欲今後永改輪運奪鹽船生機今鹽船三千餘户無業可改無事可就止有先至揚州挨店討飯（十二圩被焚後街市甚爲寥落故）云云徐軍統當予勸慰至午後各船户已有八百餘人從鈔關門至揚暫駐南河下湖南會館本城街市甚爲震動 
[松江]  
　　中小學校之運動熱　楓涇鎭係蘇浙接壤十八號該鎭勵志小學與養正及女子第一等校開第二次聯合運動會松郡清華　賢兩女校均整隊往觀其所標節目如國會開幕選舉投票議員北上開院典禮爭先承認借欵風潮偉人縮影南北風潮均新頴動目至中校運動會前因大雨中止十八號續開日麗風和裙肢薈萃可謂極盛一時其循行序次仍如前例（跳高）譚翼璜盛誠顧寳琛（二百四十碼賽跑）譚翼璜朱自强孫讀雪（跳遠）顧寳琛葉昌祥孫讀雪（擲球鐵質十四磅）姚文澐沈貽易張國粹（撑竿跳高）袁錄彭伯濤林鶴齡（一千碼競走）譚翼璜孫讀雪葉昌祥（百碼跳欄賽跑）孫讀雪沈貽易邢大治（甩球鐵質十五磅）姚文澐張國粹顧寳琛（代數賽跑）嚴振邦徐銘杰葉昌祚（八百八十碼賽跑）譚翼璜邢大治鐵誠昭（一千二百碼賽跑）譚翼璜孫讀雪張德一（三足競走）譚翼璜孫讀雪袁錄張承俊沈炳文嚴振邦（繙繹競走）張永業張炳忠周夀齡 
[浙江]  
　　洋商紛紛帶槍自衛　浙屬謠言蠭起洋商來省運收絲繭者　無惴惴昨日行政公署接據駐滬通商交涉司函開義國商人　密達納君挈偕同伴四人前往浙江購繭隨帶現欵甚巨聞　　匪謠未靖酌帶快鎗五支手鎗五支配足子彈藉謀自衛業由義領事函請給照前來除照章塡給外查江浙絲繭現届旺汛外人紛往收買者絡續於途應請尊處迅飭各屬文武加意保護預防隱患等情當由都督府通令各路統領縣知事嚴密防衛外並令省城軍警憲兵一體知照同時又據駐杭日本領事官函稱該國上海武林洋行職員前島吾良君酌偕華夥數名卽日由杭起程前往嵊縣東門外及諸曁縣趙家埠等處地方收買鮮繭領有滬海關三聯軍並現洋十餘萬元相應函請貴都督迅令各該縣切實保護妥爲照料等情聞朱都督以近各屬伏莽蠢動洋商挾欵旅行事極危險决擬派令就近巡防游擊等隊撥兵隨護毋得稍有疎虞以昭愼重云 
　　憲兵突捕巡警之糾葛　杭垣亂黨散布流言希圖擾亂以致人心浮動朱都督維護治安實行衛戍防範至爲嚴密詎昨日下城北橋第二區六分署巡警徐國樑落班後身着舊軍服在署門閒眺突被憲兵捕獲謂汝非軍人何得妄着操衣經門崗代爲分辯該憲兵悍然不理恃强捕去卽經該署員報告本廳函請釋放該隊仍置不理查此項操衣係光復時遺留城廂警察於落班隨便穿着視爲故當現聞夏廳長據情面商王司令官查明該憲兵同隊諸人從嚴懲戒以儆將來云 
[天津]  
　　炸彈嫌疑犯解京　警察廳偵探長丁君振芝同偵探員等於十五日早在老龍頭車站拿獲挾帶炸彈要犯一名已紀昨報兹悉日日以在塘沽拿獲該犯之同夥林某侯某等三名至晚由火車解交警察廳隨於昨早均行解京訊辦 
[漢口]  
　　豫軍閙劇園　豫南步軍調駐武漢後恃强欺負商民之事屢有所見十六日並有軍士三人闖入英租界新民戲園觀劇門者因其不曾購票阻之該軍士不服致互相詈毆當經印捕將該軍士驅逐出園該軍士見衆寡不敵俱各忿忿而去 
[長沙]  
　　限制黨會前提　湖南司法籌備處處長蕭仲祁以湘省自光復來黨會林立窮鄉僻壤時起風潮甚至收羅犯罪之人横行鄉里藉黨會爲護符等法律若弁髦並倡均産自由等說以煽惑愚民以致各屬搶刦之風日肆猖獗貧者幸災樂禍紛紛入黨富者朝不保夕人人自危擾亂治安莫此爲甚除國民共和兩黨毋庸議外擬卽呈請都督查明此外黨會是否均已報府立案究有幾黨何人任湘部理事係何宗旨逐一錄示備查已立案者知照該理事嚴切誥誡各屬分部嗣後不得再有違法行爲以崇黨德未立案者飭下各屬兵警嚴行取締隨時勸解昨已呈奉都督批行民政司通飭辦理矣 
[雜評二]  
　　辨贛省獨立　北方方盛傳贛兵犯鄂警信而贛代表贛省會力辨無獨立之說不獨立當無舉兵北上事則犯鄂之說其妄歟誠贛民之福矣 
　　然而贛省獨立說不創自夏羅諸人北方傳之已久贛代表贛省會之電北方果能深信而不疑歟 
　　總之犯鄂也獨立也此皆有實事發現而無可掩飾者也揑造固無庸力辨亦不必 
　　贛省亦有刺客　北方盛傳有刺客入京南方亦盛傳有刺客入贛此又南北相對之一事也不以法律决勝負而以刺客决勝負是爲不法不以公理决勝負而以刺客决勝負是爲不公日日互以文電决勝負文電無效力而欲决之於刺客是爲不智日日宣言以兵力决勝負兵力又不敢輕用而欲决之於刺客是爲不武故用刺客暗殺者實可羞之事也（默） 
　　變相一　以西藏議員而就北京選舉已可異矣乃必爲之留漢人專額乃必爲之加入西藏同鄉會若藉此以表示　漢藏一家共樂利同患難者夫是之謂選舉競爭之變相 
　　變相二　民國肇興政體共和專制蕩滌萬衆一心初不聞有别創異議者乃以鄂省爲義旗首發之地湘省爲偉人産出之鄉此有裘治平彼有章忠翊力以恢復專制爲前提其故何也 
　　或曰彼二人者蓋藉以嘗試中央之决心否則必湘鄂食毛踐土之敗類耳雖然此亦可謂極人世之至愚共和國民之變相矣（萍） 
 
 
 

Page 8

 
 
[在沙市無子嗣之家得大歡樂深感韋廉士大醫生紅色補丸之恩]  
大抵出閣之女子皆望作母之歡樂然多有身體軟弱頭疼背痛月信不調為人毫無興趣者每自怪其為何無弄璋之喜也今則己有多數婦女勝過無子之苦曾尋得所需之能力在韋廉士大醫生紅色補丸所賜稠紅潔凈之血中服此靈藥未久諸般痛苦潛消月信有序生育如願矣即如湖北沙市程華唐君夫人之症可作證焉程君甚願將細情登錄於後云○內人月信不調身體漸弱就診中西醫士皆無效騐余雖急於得子終覺絕望幸承中英大藥房項君力勸試服韋廉士大醫生紅色補丸遂購六瓶囑內人服之即覺大有奇效精力倍增數月之後居然懷孕臨期得產一子余深感韋廉士大醫生紅色補丸之功往謝項君推薦之德項君命余函謝貴局故特拍內人與小兒之相伴函敬呈以鳴謝悃　韋廉士大醫生紅色補丸於軟弱之男子亦甚有裨益是丸為醫治　諸虛百損　陽萎不舉　胃部失調　風濕么痛　山林瘴氣　乾濕鮮癩　皮膚諸症以及由血不潔軟弱或腦筋衰殘所致各疾之靈丹也　中國各處商店凡經售西藥者均有出售或直向上海四川路八十四號韋廉士醫生總藥局函購每一瓶洋一元五角每六瓶洋八元郵費在內 
[樓外樓]  
特請吳西庚朱耀庭笙初十夜起新添改良蘇灘價目照舊每晚八時半起十一時止 
[（一瓶斷根）心肝胃氣痛]  
此散不論何種心肝胃氣痛痛極雖忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元 
上海英大馬路畫錦里廣東杏濟堂啓 
[止痛斷根　心胃氣痛散　玉樹神油]  
此藥專用茄楠珍珠等品精製爲散耑治各種氣痛不論新久等症立服立止大瓶一元小瓶六角另售大瓶一元中瓶五角批發克己舖在上海二馬路畫錦里口認明鐵拐李爲記 
廣東仙壽窩啓 
[賣買股票]  
蘇路浙路漢冶萍粵漢及各項股票均可交易　貴客光顧請至英大馬路望平街口德馨里一弄底 
源盛號接洽可也 
[曾受臣針科來申]  
僕由蘇州東善長巷十六號移居上海法界八仙橋西長浜嵩山路口坐南向北二百六十三號門牌特此通告 
[再生之德　散拿吐瑾延年益壽粉]  
散拿吐瑾能使病者康寧、弱者強健、俾人人得有少壯之精力、 
大凡人每覺其氣力衰頹、精神委頓、身體日弱一日、則必常自謂曰、未知余能再得復原否、　吾曰能之、若彼將此最生力最滋補之良藥、即所稱散拿吐瑾者服之、則其氣力精神與身體、必能速得復原也、 
為世界名醫所贊頌 
維也納大學堂馮　騰醫學博士云、散拿吐瑾為絕妙之良劑、於腦筋衰弱、血薄氣衰者、最有裨益、　前德皇御醫吐　爾君云、凡患腦筋衰弱者、服散拿吐瑾、立能精神充足、氣力復原、　此外尚有一萬五千醫士、紛紛來函、證其所治病人、如腦筋衰弱、精神委頓、血薄氣衰、腸胃諸疾、等症、由散拿吐瑾而獲愈者、功效卓著、 
身體復原 
請君即服此散拿吐瑾、盖此藥為世界惟一之妙劑、可使腦筋吸受諸多生發之燐質、此燐質有滋補生血極大之功能、與散拿吐瑾內所含之　素用化學配製融洽、能使君肌肉長力、血液稠紅、並榮養全體之膚　、能為他藥所莫能為之工、散拿吐瑾所有一切功效、凡精力軟弱、或精力消耗者、己確有明證焉、散拿吐瑾能速使精力充盈、以增益人之百倍生趣、請君即於今日、向藥房購取一聽而試服之、 
此藥每包均有左圖為記 
[戒烟須知]  
本館戒烟便捷與世無出其右戒時毫無疾苦百病不生輕者十日重者倍之包保戒除自去年底至今三月共戒除二百餘人皆使之脫離苦海無不心滿意足現因存藥無多決意加價恐未週知特此奉耀 
上海跑馬場對門聞華主人啓 
[（包愈斷根）心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小二角半 
上海拋球場北首杏林軒啓 
[（管子城）命舘遷移　相]  
清談古今相　合叅中西命理敬演六壬大課遷寓三馬路石路東首美仁里口門內 
[裕祥當原衣在裕隆提莊出售]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界賛許貨真價實近因左右提莊林立特再佈告請認明裕隆提莊庶不○英大馬路石路口致誤○第二石庫門便是 
[敬謝樓品荒自由戒烟]  
竊余等素患病端不得巳吸食鴉片現今禁烟森嚴不得不設法戒除適友人自滬上來說樓品荒先生戒法（現庽四馬路當湖旅館）隨吃隨戒槍上斷癮著稱靈騐余等即到滬試戒果然七天斷癮毫無苦楚頗稱戒煙中等第一妙手容散登報聲明敬謝如有志脫離苦海者務請早　試之方信余言之不謬也　價目列左　上等五十元　中等三十元　下等念元　謝昌墉　與　　沈靜安　周厚齋 
[商務　匯票　五月二十日]  
匯票二月初二日 
上海匯至倫敦 
銀行電匯　二先令八辦士 
銀行即期　二先令八辦士零六二五 
銀行四月期　二先令八辦士二五 
銀行四個月期匯票買進　二先令八辦士五六二五 
又六個月期匯票　二先令八辦士七五 
帶根電匯四月定貨　二先令八辦士七五 
又六個月定貨　二先令八辦士八七五 
大條銀　二先令七辦士八一二五 
上海匯至法國 
銀行電匯　三佛郎三十六分五 
銀行買進四月匯票　三佛郎四十二分五 
上海匯至德國 
銀行電匯　二馬克七十二分五 
銀行買進四個月期匯票　二馬克七十八分五 
上海匯至紐約 
銀行電匯　六十四個八七五 
銀行買進四個月期匯票　六十六個七五 
上海匯至印度 
銀行電匯　一百九十八個五 
上海匯到香港 
銀行電匯　七錢二分七五 
上海匯至日本 
銀行電匯　七錢六分七五 
[股票]  
五月二十日上海股票收盤市價如左 
藍格志　賣　六十兩零五錢 
公和祥　賣　一百十三兩 
電車　賣　七十兩 
司買得　　　百五十兩 
英楂華　　　八兩 
[上海栗生洋行日本各式股票報告]  
東京總行來電五月二十日 
公定日本各式股票行市 
日本郵船股票上午日金五月期無市 
上午日金六月期一百十七元九角 
上午日金七月期一百十八元八角 
大阪商船股票上午日金五月期六月期 
七月期各無市 
台灣製糖股上午日金五月期無市 
上午日金六月期無市 
上午日金七月期六十七元四角 
　田煤油股上午日金五月期無市 
上午日金六月期一百十二元一角 
上午日金七月期一百十三元九角半 
藍魚紗廠股票上午日金五月期一百十一元八角 
上午日金六月期無市 
上午日金七月期一百十元一角 
藍魚紗廠新股票上午日金五月期八十一元五角五分 
上午日金六月期八十七元七角 
上午日金七月期八十五元九角 
東京取引所股票上午日金五月期一百五十四元九角五分 
上午日金六月期一百五十二元四角 
上午日金七月期一百五十四元三角 
東京取引所新股票日金上午五月期一百十七元二角 
上午日金六月期一百十六元二角半 
上午日金七月期一百十八元 
[金市]  
五月二十日收盤金價 
現貨驃金　三百五十五兩 
足赤條金　三百六十二兩 
沙金合赤　三百六十三兩 
[錢市]  
五月二十日北市銀拆及銀銅元錢價 
龍洋　七錢三分七二五 
英洋　七錢三分七五 
本洋　七錢一分 
小洋　六錢四分零二五 
銀拆　三分 
洋找　七錢二分 
錢找　一千二百文 
衣牌　一千三百文 
銅元　一百七十七千文 
市錢　一百五十千文 
[油荳餅]  
五月二十日市 
船牛荳油　八兩九錢 
船泊生油　十一兩 
船輕皮夾生油　十一兩二錢 
船青中餅　一兩九錢零六厘 
[糧食]  
五月二十日　市各價　列如左 
北帮機白米　七元七角次七元 
南帮機白米　七元五角次六元九角 
常帮白米　七元三角次六元六角 
蘇同白米　七元一角次六元五角 
珠角雙專白米　七元一角次六元七角 
　新洋　　七元五角次六元六角 
機新蘆　　七元三角次六元五角 
　同新蘆　　七元一角次六元六角 
機河南秈每二百磅七元　次六元 
機白元　八元九角次八元四角 
　白元　八元六角次八元三角 
機南帮白陰元　八元五角次八元 
蘇同白陰元　八元二角次七元八角 
珠角白陰元　八元四角次八元 
常小　　四元七角次三元八角 
[輪船進出口期]  
五月二十日輪船進口禮拜二 
甬舅　輪船　由寗波　寗紹公司 
江天　又　由寗波　招商總局 
寗波　又　由汕頭　太古公司 
大利丸又　由長江　日清公司 
江新　又　由長江　招商總局 
恒生　又　由汕頭　怡和洋行 
五月念一日輪船出口禮拜三 
西京丸又　開往大連彎　郵船會社 
大通　又　開往長江　太古公司 
安徽　又　開往香港廣東太古公司 
寗紹　又　開往寗波　甯紹公司 
新北京又　開往甯波　太古公司 
吉生　又開往神戶新架波吉利吉打怡和洋行 
江永　又　開往長江　招商總局 
景星　又　開往烟台天津怡和洋行 
五月念二日輪船出口禮拜四 
丹波丸輪船　開往香港　郵船會社 
大利丸輪船　開往長江　日清公司 
甬興　又　開往甯波　甯紹公司 
江新　又　開往長江　招商總局 
恒生　又開往汕頭香港廣東怡和洋行 
五月念三日輪船出口禮拜五 
同華　又　開往寗波溫州招商總局 
德和　又　開往長江　怡和洋行 
和生　又　開往膠州牛庄怡和洋行 
立盛　又開往長崎海參威義勇隊公司 
塘沽　又開往青島大連天津享寶公司 
順天　又開往威海煙台天津太古公司 
聯益　又　開往長江　太古公司 
五月念四日輪船出口禮拜六 
襄陽丸又　開往長江　日清公司 
筑後丸又　開往日本各埠郵船會社 
官升　又　開往烟台天津怡和洋行 
聯平　又　開往秦皇島　開　公司 
五月念五日輪船出口禮拜日 
靜岡丸又　開往美國　郵船會社 
美利　又　開往長江　美最時　 
五月念六日輪船出口禮拜一 
神戶丸又　開往大連　郵船會社 
五月廿八日輪船出口禮拜二 
廣平　又　開往天津　開灤公司 
 [F滬寧鐵路開車時刻表 
由上海開至南京 
上海　上午七點三十五分（快車）　九點（慢車）　十點三十分慢車　　止　下午一點五分（特別快車）　四點三十五分客車　州止　五點三十四分客車蘇州止　夜十一點（夜車）南京止 
南翔　上午八點三分（快車）　九點三十一分（慢車）　十點五六分客車蘇州止　下一點二六分（特別快車）　五點六分（客車常州止）　五點五十七分客車蘇州止 
崑山　上午八點五十三分（快車）　十點三十三分（慢車）　下午十一點五二分客車蘇州　六點（客車常州止）　六點四十三分客車蘇州止 
蘇州　上午九點五十分（快車）　十一點四十四分（慢車）　下午十二點四十八分客車到　二點四十五分特別快車　七點三分（客車常州止）　七點二十八分（客車到）　上午一點十分（夜車） 
無錫　上午十點五十分（快車）　一點三分（慢車）　下午三點三七分特別快車　八點十三（客車常州止）　上午二點十九分（夜車） 
常州　上午十一點五十分（快車）　六點五十分（常州客車）　下午二點十三分（慢車）　四點二十五分特別快車　九點十五分（客車到）　上午三點二十四分（夜車） 
鎭江　下午一點三十三分（快車）　上午九點二分（常州客車）　四點二十四分（慢車）　五點五十一分特別快車　上午五點二十四分（夜車） 
南京　下午三點四分（　車到）　上午十一點（常州車到）　下午六點十八分（慢車到）　七點正（特別快車到）　上午七點（夜車到） 
由南京開至上海 
南京　上午七點三十分（快車）　八點二十五分（慢車）　下午一點廿分（特別快車）　三點五十分客車常州止　夜客十一點（夜車） 
鎭江　上午九點七分（快車）　十點三十三分（慢車）　下午二點四七分特別快車　五點五　分　　常州止　上午一點（夜車） 
常州　上午十點五十七分（快車）　七點十分（常申客車）　下午一點五分（慢車）　四點十九分（特別快車）　八點九分（客車到）　上午三點十六分（夜車） 
無錫　上午十一點五十六分（快車）　八點二十四分常申客車　下午二點二十九分（慢車）　五點九分（特別快車）　上午四點二十一分（夜車） 
蘇州　下午十二點五七分（快車）　上午七點二八分　　快車　上午九點四一分常申快車　下午三點五十二分（慢車）　六點四分（特別快車）　一點五十分（蘇申客車）　上午五點二十四分（夜車） 
崑山　下午一點四十一分（快車）　下午八點二五分蘇申客　　十點四十分（常申客車）　下午四點五十六分（慢車）　二點四十九分（蘇申客車） 
南翔　下午二點二十九分（快車）　上午九點二九分蘇申客車　上午十一點五十常客車　下午五點五十九分（慢車）　七點十九分（特別快車）　三點四十六分（　申　）　上午六點四十一分（夜車） 
上海　下午二點五十二分快車到　上午九點五五分蘇申車到　下午十二點十六分常申到　下午六點二十七分慢車到　七點三　分特別快車到　四點十二分（蘇申車到）　上午七　　到 
 [F津浦鐵路開車時刻簡明表 
由天津開至浦口 
津總站津西站　上午六點（慢車　　止）　十點廿分（　　車）　日開　下午一點廿分（星期三六）　上午六點二十分（慢車）　十點三五分（尋常通車）　下午一卅一（星期三六） 
倉州總州濟　　上午十點六分（慢車）　下午一點二五分（　　車）　四點七分（星期三六）　下午一點五十七分（慢車）　四點十分（尋常通車）　六點卅八分（星期三六）　上午七點卅分慢車徐州止　下午七點卅分（尋常通車）　夜九點五十四（星期三六） 
泰安　上午十點十八分（慢車）　下午十點（尋常通車）　夜十二點八分（星期三六） 
　州臨城　下午一點七分（慢車）　翌日上午一點（尋常通車）　上午二點十六（星期四日）　下午四點九分（慢車）　上午三點四六分尋常通車　四點卅八分（星期四日） 
徐州　　集　下午一點（慢車蚌埠止）　上午七點五分（尋常通車）　六點四十一（星期四日）　下午三點十四分（慢車）　上午八點卅四分尋常通車　八點七分（星期四日） 
固鎭　下午五點五十九分（慢車）　上午十點十九分雜常通車　九點卅九分（星期四日） 
　埠　上午五點三　分（　口止）　十一點二五分尋常通車　十點四十三（星期四日） 
明光　上午八點二分（慢車）　下午一點十四分尋常通車　十二點十分（星期四日） 
　州　　　上午十一點六分（慢車）　下午三點十六（尋常通車）　一點五十二（星期四日）　下午十二點四七分（慢車）　四點四十三（尋常通車）　（特別通車不停） 
浦口　下午十二點五十七慢車到　四點四十一（尋常車到）　三點十五分（特別車到） 
由浦口開至天津 
浦口　上午九點四十分（每日開）　下午二點十（慢車蚌埠止）　上午九點星期一五特別車 
浦鎭　上午九點五十二尋常通車　下午二點三十分（慢車）　（特別通車不停） 
　　　上午十一點十五尋常通車　下午四點二十分（慢車）　上午十點卅三（星期一五） 
明光　下午一點六分（雜常通車）　六點五十八分（慢車）　十二點十五（星期一五） 
蚌埠　下午二點五十三分尋常車　上午五點十分慢車徐州止　一點四十二（星期一五） 
固鎭　下午四點四分（尋常通車）　上午六點四十八分（慢車）　下午二點五一（星期一五） 
福履集　下午五點四十三尋常通車　上午九點三十二分（慢車）　下午四點十八（星期一五） 
徐州　下午七　四十分尋常通車　上午七點廿（慢車濟南止）　下午五點四四（星期一五） 
臨城　夜十點十三分（尋常通車）　上午九點四十三分（慢車）　下午七點四七（星期一五） 
　州　翌上午一點五分尋常通車　下午十二點五五分（慢車）　夜十點九分（星期一五） 
　安　上午四點三分（尋常通車）　下午三點三十九分（慢車）　夜十二點十七（星期一五） 
濟南　上午七點（尋常通車）　八點四十五分慢車天津止　二點三十分（星期二六） 
　州　上午九點四五分尋常通電　下午十二點三一分（慢車）　上午五點卅一（星期二六） 
徐州　下午十二點三四分尋常車　四點十四分（慢車）　上午八點十分（星期二六） 
津西站　下午三點二五分尋常車到　八點八分（慢車）　上午十點卅五（星期二六） 
津總站　下午三點三五（尋常車到）　八點十八分（慢車到）　上午十點四三分特別車到 
 [F滬杭鐵路開車時刻表 
由上海開至閘口　 
上海　上午八點三十分（慢車）　九點五十分（貨車）　下午一點正快車　三點卅分　區間車　嘉興止 
莘莊　上午九點零四分（慢車）　十點三十分（貨車）　下午一點二十五分快車　四點零四分　區間車 
松江　上午九點四十一分慢車　十一點十五分貨車　下分一點五十四分快車　四點四十一分區間車 
　涇　上午十點三十分（慢車）　下午十二點二十分（貨車）　二點三十四分快車　五點三十分區間車 
嘉興　七點四十五分區間閘口止　上午十一點三十分慢車　下午一點二十五分貨車　三點十八分快車　六點二十分區間車到 
杭州　上午十一點二十五分區間車　上午二點三十五分慢車　五點二十五分貨車　五點四十分快車 
閘口　上午十一點五十分區間車到　下午二點五分慢車到　六點正貨車到　六點零五分快車到 
由閘口開至上海 
閘口　上午七點五十分慢車　八點三十分貨車　下午十二點廿五分（快車）　二點四十分區間車嘉興止 
杭州　上午八點三十分（慢車）　九點二十分（貨車）　下午一點正快車　三點十五分區間車 
嘉興　八點五分區間車上海止　十一點三十五分慢車　十午一點二十分貨車　二點二十分快車　六點四十五分區間車止 
楓涇　上午九點零二分區間車　正午十二點三十分慢車　下午二點三十分貨車　四點零二分快車 
松江　上午九點　五分開（區間車）　下午一點十三分慢車　三點二十三分（貨車）　四點三十九分快車 
莘莊　上午十點二十六分區間車　下午一點四十九分（慢車）　四點十分貨車　五點零七分快車 
上海　十點五十六分區間車止　下午二點二十分慢車到　四點四十六分貨車到　五點三十分快車到 
中華民國二年五月一日訂 
[大英輪船公司]  
今有堅固捷快輪船名柯厘烟杜　於陽歷五月廿一日禮拜三上午開行往門司神戶橫濱等埠　貴客如欲裝貨搭客　至黃浦灘念四號本公司帳房面議船泊浦東怡和旗昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再加收火車費特此奉佈 
[（日本郵船開往大連灣）]  
本公司經理西　州鐵道會社南　京丸每逢禮之　神戶丸禮拜拜開往大連灣一火車接連滿並　地各處船身州　水脚公道客修　凈應酬周到位各寶號欲裝貨者務祈　搭 
光臨為幸 
日本郵船會社啓 
[日本郵船會社]  
啓者本公司筑後丸輪船凖於五月念四日即禮拜五下午一點半鐘開往長崎馬崎神戶橫濱等埠小包收到禮拜四客票賣到禮拜五十二點半止　倘蒙　各寶號如欲裝貨搭輪者務祈　早臨為幸 
郵船株式會社啓 
[（一瓶全愈）立止白濁丸]  
本窩秘傳良方不惜工料精造丸散耑治三淋五濁等症立服見效每瓶半元十寶搽疳散每瓶五角花柳解毒酒每瓶一元婦科白帶丸每瓶四角 
上海二馬路　錦里口 
廣東仙壽窩啓 
[王寄鷗醫學]  
先生以通儒而精醫理同人歷受其惠各界未必周知也　庽新垃圾橋堍公益里一弄　百二十八號病家注意 
同人啓 
[不愧毒門聖藥　謝]  
余今夏道及上海蒙至友不棄終日花天酒地初走長三么二繼戀野娼土妓不意野妓之毒染則較易回里後小便稍有淋漓日久滿身紅斑陽物腫爛且浮毒過於妻子蔓延不休幸購二馬路京都天　齋毒門聖藥八寶化毒丹一料珠黃下疳散二瓶內服外敷不半月夫婦全好刻予飲水思源有　普傳奉勸貴客若土娼野妓切莫久貪併謝天　齋製藥果秘揚名萬里 
杭州服藥愈姚予民敬錄 
[老太古公司　倫敦崙格西火險公司　柯里仁火險公司　叭喇定火險公司　雙司勞哈其火險公司　家定保險公司]  
啓者本行經理以上五保險公司事務現可代客保廠屋棧房及各屋內所有請服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保請駕臨面議可也特此佈聞 
X金泯瀾大律師遷居英大馬路泥城橋西堍福源里一弄廿二號洋房電話四另七二號 
[上海萬有裕南北腿號廣告]  
開設在英大馬路望平街西首 
四月初開三先行交易　吉張 
火腿為中華國出產之大宗惟浙江金華府所產者為最著亦講衛生飮食之精品也本主人自上祖迄今歷百餘年在金華擘畫經營悉心研究其生涯之廣　規模之產遠早已名馳中外特請加法精製南北各種火腿香肉現今共和伊始凡以振興實業注重衛生提介國非為本是以格外擴張特於上海繁盛之地點再設分號應售門市零躉批發其貨色之道　價値之從廉宏　牟利以冀久遠招徠凡　士商　　　同胞光顧惠臨無不克已以酬雅愛也謹此佈告　萬有裕主人謹白 
[上海鄭寶泰土棧大小洋藥零躉批發廣告]  
本棧開設上海英租界寶善街東首萬濟當弄內已歷數十餘年專運大小洋藥向以原箱運銷各埠馳名遐邇茲因滬上設售門莊林立本棧亦不能不因時制宜故特於增設零貨批發以廣招徠如蒙　惠顧無不格外克已以　　諸君之　意也此啓 
[新新戒烟醫院廣告]  
鴉片流毒貽害同胞民國肇興禁令綦嚴凡我國民亟當痛戒然以市上藥丸或多流弊有志戒烟者多徘徊觀望僕等憾焉爰於上海英租界四馬路西薈芳內創設新新戒烟醫院專請男女醫學名家担任醫治至於飮食之精美屋宇之軒昂尤其餘事日期自一至四星期視癮大小而定每日費用頭等不過三元二等二元三等一元凡醫藥房飯茶水燈火一切在內凡我同胞有志脫離黑籍者向本醫院索閱章程可也門診上午十至十二時下午一至三時送診不取醫資（電話二千一百零二號）　發起人　張壽山周邦　　贊成人　詹大悲　謝健　尹仲材　袁希　　鄭正秋　曹滄洲　王天榮　陳紫芹　戴天仇　張維　牛　生　兪松笠　陳則民曹南笙　　志千　陳　春　同啟 
[寶源土棧新添零剪廣告]  
本號開設上海特添售門莊　東棋盤街格外克已　已十　　年　售大小洋藥原箱批發運消各埠四海馳名今以廣招徠　諸君賜請順認明本棧招牌庶不致悞 
 
 

Page 9

 
 
   
 
 

Page 10

 
 
本埠新聞 
[宋案今日觀]  
　　應犯眷屬之探望　宋案要犯應桂馨朱蔭榛自由巡警第一區改禁地方檢察廳模範監獄之後兵警防護極爲嚴密昨日午後應桂馨之妻忽同親戚某姓婦人至監獄門口探望當爲巡警所見上前阻止該二婦始垂頭喪氣而去 
　　張廳長之審愼　代理審判廳長張君以宋案爲全國人民極爲注意之事爰與承辦各員悉心研究冀免詰責又預料將來判决之後必有上訴之週折故尤愼重其事不使高等廳有所指摘 
　　軍人無庸干涉　混成第三旅步兵第二團一營師營長前日通令各隊長云訪聞現有不逞之徒潛至閔行運動希圖破壞擾亂治安本營長深恐所部官佐士兵人等或被煽惑除已派員秘密調查並切實誥誡所屬各隊無論親友人等槪不准留宿營内以昭愼重外惟查滬上自宋案發現以來謠言四四起人心惶惶近查是案業已解歸城内審判廳自有法庭判决事關大局非我軍人所能干涉且軍人首重紀律尤以服從爲天職對於地方治安自應盡力維持方不失我軍人高尚之資格倘有無知軍人被其煽惑一經查出立予重懲 
[市議會照常開議]  
　　上海縣吳知事前日傍晚至市政廳開談話會議董兩會及各團體代表到者甚衆吳君謂警察長關閉市政廳大門一事與市政前途關係甚大容再開會妥爲解决現請各董事各議員顧全大局先行復職多數贊成遂散會當夜卽由議長王引才君發出通告知照各議員謂今日應縣知事之召集過半數到會承認復職今定於卽日（五月二十日）起續開夏季議事會務請於下午四時半準行蒞會等語迨昨日準時開會各議員到者甚多業已照常續議矣 
[海琛與長春丸互碰案之解决]  
　　海軍巡洋艦海琛與大阪公司長春丸在浦東互碰一案當時兩有損傷彼此索賠未能解决在吾國今日未收回領事裁判權海軍控告日商應在上海日本領事館起訴惟大阪公司在滬並無分行係由日清公司經理而長春丸又經大阪公司轉租他人審判問題頗難著手海軍司令處决議舉第三國公正人秉公判斷最爲便利經總司令處派許君翥屏與日清經理一再磋商方行舉定英臬司班君爲公正人約明兩造服從審判爲最後之定晣並先將兩方索賠欵項儲存公正人處聽候折定指撥上月念三念四念五等日在英臬署開審五次長春丸訴稱海琛在港内行駛過快長春丸被風力巨潮冲横江心已經抛錨海琛應行停輪遠避海琛訴稱當時展輪速率每小時只有五海里半並不過快長春丸堵塞航路並未將危險各號豫爲宣示委係疏忽臬司班君會同英艦長寳君照港道航路與當時情形按諸碰船章程詳細研究判定碰船緣因實由長春丸駕駛疏忽所致飭令大阪公司將海琛所有虧損全數賠償聞判詞内頗讚海琛艦長林永謨航術甚高謂海琛時已停輪惟尚有進行餘力設或運舵不靈則碰撞更烈損傷必更增巨云云現此案已經斷定該項賠欵不日當由公正人交付海軍司令處矣 
[欲購債票者注意]  
　　字林報云五國借欵英金二千五百萬鎊名曰中政府整頓庶政五釐起息金鎊借款定於二十一日在歐洲發行每百實收九十聞上海之人有欲定購者可由五國銀行代爲電達歐洲惟須先　購票價值付欵十分之一於二十一日午前送至銀行云 
[商業聯合會開會紀事]  
　　昨日午後四時商業聯合會在四川路事務所開會到者三百餘人首由會長虞洽卿君報告開會宗旨略謂正元兆康謙餘等莊倒票一案疊經呈請大總統國務院工商部財政部江蘇都督省長曁上海交涉使援照洋商成案一律辦理乃財政部一再批駁使我華商獨抱向隅和德聲嘶力竭還請諸公同籌進行方法衆商聞言之下人聲鼎沸謂現下市面恐慌我商家最爲受苦當此人心惶惶之時而財政部出此專制手叚我商民萬不甘心僉謂須仍電達大總統國務院工商部曁江蘇都督省長爲最後之請求如財政部仍舊膜視我商民旣不獲政府之保護應籌正當之對待爰卽擬就電稿經衆公决照行時已鐘鳴六下遂搖鈴散會 
[漢冶萍股東開會記]  
　　昨日漢冶萍公司假中國青年會開常年大會股東實到九百十七人二點鐘開會由王子展君宣布開會宗旨繼由周金箴君代表公司總理盛杏蓀君將公司辦事情形當衆布告略謂我因肺病且因他事故公司事件不甚了了現在公司十分危險若不上緊改良設法進行力除糜費終恐於事無濟尤要者爲調和意見我自到會至今已五十日始知軍興後全賴工商部竭力維持湘鄂二督盡心保護見湘督與各處往來文電並派兵駐礦保守且曾借欵二次使萍礦得以轉危爲安各股東異常感激昨尚接湘督來電龍紱章來函均係顧全公司大局尤爲欣感所望以後工商部及湘鄂贛三督格外維持方能進行無阻我老而多病心長力絀全恃各同事和衷共濟無負股東托付之重又望股東各盡責任將董事想不到事一一告我酌量辦理庶不虚此大會云次由王子展君報告辛亥年賬略及情形略謂自前年八月十九武昌起義保護洋匠出險資遣工匠回籍當南北鏖戰時移鐵作牆爐頂架砲損傷殊甚事後修治經年甫得開爐而商業未復元氣大傷金融恐慌達於極點所幸當時賬籍文卷槪未散失查辛亥漢冶貨欵收入項下共三百八十萬四千餘兩比上届少收十四萬七千餘兩蓋鋼貨進欵因亂大減生鐵礦砂進欵較上届尚多五十五萬三千餘兩又萍礦煤焦收入項下共二百七十一萬四千餘兩比上届少收一百十四萬五千餘兩蓋煤焦以售給漢陽煉鐵爲大宗漢陽停煉萍無銷路之故支出項下漢冶兩處共支五百八十八萬三千餘兩較上届少支一百二十一萬五千餘兩萍礦共支三百八十四萬六千餘兩較上届少支五十四萬一千餘兩其中軍隊費用花紅等項尚在詳查云云次卽提議股息應否照給孫鐵舟君則謂股息自應照給如以經濟困難則不妨移息作股沈叔逵君言公司收支欵項宜一月造報或按季造報傅筱盦汪幼盦二君謂應由股東設一聯合維持會維持一切秦仲雲君謂此會組織手續卽請傅汪二君合力擔任湘省代表周繼皇君亦登檯述明三月三十號公司開會選舉總理時之情形及投票檢點無着之可怪繼由王子展君請衆投票選舉癸丑年查賬員二人並公推王槐清周繼皇吳敬伊朱五樓四君爲檢票員各股東投票後卽開筒檢票孫愼卿君得三萬七千六百五十四權陶蘭泉君得三萬五千五百六十一權最多數當選盛總理又倩周金箴君代述勉望之詞共謀公司幸福而散 
[再請取消海關專棧]  
　　上海總商會昨致北京電云大總統國務院工商部財政部外交部稅務處總稅司參衆兩院鈞鑒據滬商廣肇潮州順直山東泉漳各會館志成仁穀集義各公所曁客帮聯合國貨維持等會全體衆商報告以海關特設專棧壓制衆商留難壅滯破耗損失商業難安各情前上文電當蒙亮鑒現因專棧苛例强迫實行市面凋敝金融恐慌國課商情雙方貽害乞再電請取消等詞前來迫得據情續呈伏懇體恤商艱准將專棧新章裁撤以期利國便商同深感禱切盻電復上海總商會巧 
[張汝霖上書辯白]  
　　上海縣議事會攻訐張汝霖朦任法官一事業已迭詳前報兹將張汝霖上程都督應省長書照錄如下　都督省長鈞鑒汝霖前在如皋充律師因案被誣早經赴案對質由移轉管轄之江寧地方檢察廳認爲誣陷决定不起訴原卷俱在嗣後請領律師證書曾向高等檢察總廳提出銷案證據最後由高等廳會同籌備處呈請法部轉呈大總統任命爲江蘇高等總廳推事亦經高等廳調查明確委係如臯檢察廳挾嫌誣陷方予呈請以上各節皆有各衙門公文書爲證貴都督貴省長苟稍稍留心公事豈竟無所聞知况大總統正式任命汝霖爲高等推事亦由法部通電尊處張汝霖三字豈竟熟視無睹此次汝霖由高等廳派往上海督促上海廳改組事務不逞之徒失職造謠竟運動縣議會縣知事通電尊處任意誣衊貴都督貴省長不加詳察率行通電籌備處高等廳欲將汝霖推事一職取消並有請籌備處高等廳扣留汝霖歸案審辦之語汝霖竊大惑不解試問縣議會縣知事是否有干涉司法改組之權又試問籌備處高等廳是否可以將大總統正式任命之法官任意取消任意逮捕貴都督貴省長卽於法律之學未嘗研究而於現行法令固不能諉爲不知汝霖對於此事本擬赴該管司法衙門訴貴都督貴省長以濫用職權之罪繼思貴都督貴省長素稱明達决不荒謬至此大約有不肖之徒溷跡幕中受失職者之運動遂一時朦蔽濫發電報用特專函說明以便和平解决貴都督貴省長須知職位雖尊亦應負法律上之責任若都督省長可以任意請籌備處高等廳逮捕法官則汝霖承乏法曹亦可任意請檢察廳逮捕都督省長試問貴都督貴省長能忍受否若謂汝霖曾經有案牽涉卽可任意逮捕則貴都督貴省長亦難保不受人誣告設貴都督貴省長偶經人誣告卽終其身稱貴都督貴省長爲刑事嫌疑犯試問貴都督貴省長能忍受否汝霖性喜和平不善衝突但横逆之來勢難緘默敢布其區區以當忠告怱怱不盡卽請公安張汝霖謹肅 
[城内大火三誌]  
　　新北門内張家路文寳齋刻字店失愼後各救火社會員以内地自來水公司管機人張殿臣不允開足水機致該處商民大受損失乃將張扭入上海縣公署請爲究辦已紀昨報兹悉自張被扭到署之後即由水公司函致吳知事請爲交保吳君准之當晚交由毛姓保出惟聞吳君以此事已動公憤勢難含糊業已會同淞滬警察廳長穆杼齋君及市政廳總董陸松侯君定於今日午後一時在市政廳開談話會邀請聯合會會長李平書君並各團體 
與水公司總協理等到會集議和平解决 
[火油箱私儲煙土]  
　　南市十六舖外灘新泰客棧茶房王阿福於陽曆本月十二夜偕同一人各掮火油一木箱計共四聽内有兩聽私藏煙土當爲崗巡瞥見將王拘住其怀人則抛箱逸去該巡士卽將王並木箱二只解入一區警局開箱檢點共有烟土四百九十九包土皮一大包該區卽將人贓解送禁煙局昨日午後轉解地方檢察廳經危檢察官預審王供崇明人在該棧爲茶房有寓客馮姓擬乘大達輪船往海門隨帶洋油兩箱囑我掮送下船不知其中私藏烟土求察判王收押烟土洋油暫存候偵查明確再核 
[租界内之烟窟]  
　　張雲標余榮屠王福金因在九江路五十六號屋内私設煙榻售煙被捕房查悉前日派探前往將三八與烟客凌阿法陳金祥林毛毛陳阿大劉阿同邵仁根凌科元錢章生等一併拘入捕房昨解公堂訊明判張余王三人各押七天餘人各罰洋七元充公 
　　又山東路一百七十三號住户李潤富私售烟吃亦經捕房查獲昨將李與煙客俞仁林陸泰生一併解廨請究判李押一禮拜俞陸各罰洋七元煙具盡行銷燬 
[電車工程之頓挫]  
　　南市電車開工以來現已將鋼軌接至市政廳前不久卽可鋪至十六舖惟聞市政廳工程部以自董家渡迤北所設雙軌均係向東偏設核與原定路綫向西者不同廳前本有隙地爲存放車馬之用今則已無餘地且與往來行人尤多危險業已報告陸總董請卽轉致電車公司仍照前式改正矣 
[禮明律師與温宗堯之齟齬]  
　　駐滬美國正領事前日致函公共公廨以據美律師禮明具控前通商交涉使温宗堯毀壞名譽請爲傳訊等情關讞員准卽轉飭捕房於昨日派探將温君傳至公堂由陪審官美領强君商准關讞員照章交保聽候訂期會訊 
[夜明珠受欺續誌]  
　　三馬路妓女夜明珠前被匪徒以新閘高公館叫局爲由誘至白克路附近弄内突來同黨多人各持鎗刀恐嚇刧去值洋二百餘元之金珠飾物並鎗傷行人某甲逃逸事後由該妓分投新老閘兩捕房報請飭探偵緝在案兹經該妓查知前項飾物係被龜奴楊阿根（即强盜阿根）串同搶刧前日復報新閘捕房派探張天林將楊拿獲昨晨解送公堂請究據夜明珠供稱原名巧雲台人皆以阿巧呼之是晚楊串黨來院叫局見局票上寫有阿巧小名知係熟客故卽隨往致遭搶刧訊之楊供不承認中西官會商之下判楊押候查明於下禮拜二復訊再核 
[畫一警察官廳之手續]  
　　淞滬警察廳穆君昨日訓令南北兩市及浦東等處各區隊云案查畫一現行地方警察官廳組織令第五條内載省會及商埠之警察廳就其管轄區域分爲若干區每區設一警察署辦理該區警察事務其區數報由該省行政長官呈報内務總長核定之等語現上海警察分署已合併改組淞滬警察廳所有各區警察署及警察分署等自應遵照組織令分别規定藉資遵行兹規定警察署爲六署警察分署爲二十二署警察署直隸本廳警察分署各歸本區警察署管轄藉明統系並一責成其有緊要事件仍應由各分署直接呈報本廳一面轉報本管署以資公事之便利其徐家匯曹家渡二分署因地勢上之不便利應暫隸本廳浦江水巡區與閘北水巡區均改稱爲水巡隊南北分設遇事互相策應其餘浦東騎巡隊閘北騎巡隊閘北偵探隊閘北巡邏隊公署守衛隊警備隊等應各存其舊均歸本廳直接管轄兹將規定六警察署二十二警察分署及浦江水巡隊等八隊各改組名稱另列一覧表一紙分發查照外爲此訓令該區隊卽便查照所有署長署員隊長等缺聽候另文委任至六月一日一律實行 
[陸泰孚被控案近聞]  
　　南市鹹瓜街同德泰參號股東李韻芾等控執事陸泰孚吞没股本盜賣存貨並牽涉地方審檢廳司法各員一案曾由高等廳飭歸寳山縣審檢廳訊曾以避嫌疑卽經上海廳將案卷並該號賬簿及原被人証解送寳山廳請訊在案兹自陸泰孚李韻芾等到寳山廳候訊多日詎該廳並不提審且於昨日將上海廳送去之案卷五宗及該號賬簿二十五本備函飭警一併送還在案人証亦諭令赴申候示聞者無不詫異云 
[謝贈]  
　　吟鴻社編訂之名伶曲本第一册業已出版昨承惠贈一册書此誌謝 
[城内]  
　　地方審判廳民庭批○（高愼言等訴謝夢塘案請求傳追批）高愼言等訴謝夢塘一案已飭承發吏調查該被告住址並票傳各當事人在案復據承發吏報告此人已經往杭今據呈訴前來仰候飭吏查報再行核辦（程炳奎呈訴請求飭令賠償損失批）狀悉查此案前由兩造律師合請延期在案兹據呈請仰候依次傳訊公開辯論可也（劉孫氏呈訴請求宣判批）此案辯論終結在前日五號判詞迄未調送無怪該氏之詰質一俟更新辯論即行宣判可也 
　　地方檢察廳批○（成王氏訴成沈氏等抛棺覇持請提究批）查此案前經訊明爾與爾姪之房屋並未分析則所有中堂自係公共之地兹爾以抛棺覇持等詞呈訴前來殊無理由所請不能照准至謂前次所毀什物尚未照數賠償係屬初級範圍着赴該管初級檢廳伸訴可也（朱阿五爲李根福在押請求摘釋批）案經起訴來狀請求撤銷毫無理由不能照准 
　　包探錯誤○法捕房控住在小西門外大興街二號門牌之陳福榮延不交單等情昨日午後由法公堂備文飭探至地方檢察廳請爲簽字派警協提當經檢察長蔡季平君查得來文上書明西區並無地方檢察廳字樣當場却之諭俟更正明白方准協提　　借端行騙○張雲卿偕見證陳海堂楊祥卿等控陸崇凱張介山等以定貨爲由騙去銀洋執有收洋據爲證等情當經淞滬巡警廳司法科訊問一過以案關刑事當於昨日將一干人證解送地方檢察廳請爲訊辦 
　　毋再偷懶○地方檢察廳司法巡官俞幼伯君昨出通告云爲重申命令事照得駐廳法警原有定章理宜遵守勿懈無如日久玩生或遲來或早去致使臨時發生案件呼應不靈殊屬不成體統故照原章重加通告除出差外每日上午七句半鐘來廳候遣至下午服外務者以九鐘爲度服内務者以十一鐘爲度然後可以同舍休息自令之後仍敢抗違命令以作放棄職務論定當實行記過呈報罰餉勿謂言之不預也 
　　施醫給藥○中華醫藥聯合會現假城内廣福寺南思濟堂爲施醫給藥之所定於隂曆四月二十日開診延請李　仙王子松費訪壺夏應堂巢松亭薛逸仙張禾芬吕子珊張杏蓀諸醫士按期蒞診共襄義舉 
[南市]  
　　不便再留○第一看守所暫留之女子領增才喜牡丹三人現均患病昨由張廳長移知第一初級檢察廳立飭法警一併押送北市中國救濟婦孺會留養醫治 
[閘北]  
　　藏匿婦女○邊華友扭鐵匠陳阿柏至五區控稱伊妻邊劉氏被陳誘逃藏匿請爲究追當經龔區長預訊一過解送司法科移解檢察廳訊明核辦 
　　男孩迷路○前日由八區解送年約七八歳之迷路男孩一口至司法科經凌科長略加盤問判送惠兒院留養候查傳該孩家屬到案認領 
　　不認串竊○大統路洪安里口慶華銀樓前晚被賊掘墻入内行竊旋有一區崗巡梭巡至此見一人站在該銀樓後門拘住盤詰據稱姓朱名振榮餘語含糊當卽喚醒店主楊慶順查檢洞由隔壁老虎灶内掘進因疑老虎灶主葛文卿與朱串竊扭控一區經張區長預審朱葛二人均不承認解經司法科移送檢察廳查明核辦 
[公共租界]  
　　聚賭抽頭○北河南路四百六十號門牌元豐烟紙店樓上有人開設賭場聚賭抽頭輸贏頗巨兹經美捕房捕頭偵悉前晚率同中西探捕前往拿獲賭徒周志昌嚴達康章文彬王芝卿王銀法等十四人連同賭具帶入捕房准各存洋五元保出昨由公堂傳案經孫襄讞會同英副領事康君訊係譚鶴祥爲首判令到案十二人各罰洋三元與不到二人保洋一併充公賭具銷燬並着補傳爲首人到案訊辦又虹口粤帮賭徒梁阿六陳阿二李四陳榮廖阿二鍾阿九等近在北四川路一百七十七號屋内開設賭場爲美捕房捕頭偵悉前日派探王四福等將梁等各人連同賭具檯椅等物帶入捕房昨解公堂經中西官訊知梁李與陳阿二係著名賭棍老廣東之同黨曾經辦過着各押十天示儆餘人各罰洋五元充公賭具燬去 
　　先行發封○戴生昌内河小輪船局主戴玉書因陳莘根（卽著名翻戲陳筱舫）姦拐伊第五妾殷鳳珍捲取值銀一千五百七十兩及洋二千七百五十八元之金珠飾物等件一同逃匿報由匯四捕房派華探目楊堂生協同中西包探前往姦所將男女雙雙拘獲解奉公堂訊得原告已入臺灣籍係屬日商判候函致日領訂訊在案前日午後由捕將陳及戴妾殷鳳珍解廨聲請復訊先據被告代表律師上堂聲稱被告於今晨始與敝律師接洽一切手續不及預備應請展期訂訊旋據原告代表律師譯稱被告律師聲請改期敝律師並不反對惟被告所住之房屋及器具等件應請先行發封關讞員商之日領西田君准予展期再訊一面飭承繕發諭單封條卽日派探前往將被告住房及一切物件先行發封 
　　兩案合併○向爲傷科醫生之嘉定人徐宗揚因與吳士榮地産糾葛被控經公廨飭傳去後復有婦人高孔氏亦因此事投廨具控吳士榮業經分别傳案交保前晚由廨傳訊兩造各延律師到堂代表孫襄讞察閱原被所禀高孔氏控吳士榮與吳士榮控徐宗揚係屬一案應卽併案訊理因與觀審西官美領强君判吳徐均交原保着兩造律師於一禮拜内各具正式禀詞再行訊核 
　　作頭聲辯○義商安利泰控木作頭朱蘭記私售值洋一千二百元之木料等情昨由捕房將朱拘解公堂請究朱延律師上堂辯稱此案發生於法租界且原告之名係非立浦脫在法領事署註册安利泰係是公司此事實係原告不付造價被告已照章在法領事署控告法領事亦以此事係個人交涉原告不應以義商名義出面控告請爲明察中西官會商之下判朱交保候函致義領訂期會訊再核 
　　小兒闖禍○虹口狄思威路順泰烟紙店主王金發之子王有財前日因與甬孩沈文昭游嬉反面王將硝鏹水澆於沈孩頭面頸項等處以致受傷當由四百四十八號華捕查見將兩孩帶入捕房飭將沈孩車送醫院醫治王孩押至昨晨解送公堂經中西官訊悉前情以沈孩傷無大碍姑念王孩年幼從寛判償沈孩醫費洋十元兩孩各交父母領回管束 
　　串拐結果○繅絲女工朱吳氏徐曹氏同控李阿生與姘婦王吳氏將伊等誘至浦東擬乘輪船帶往煙臺販賣等情前經公堂訊據被告供稱該氏等實由其姘夫吳雲根所拐且已在地方檢察廳被控判被告分别押候移提人證再核在案兹經捕房查得吳雲根業已不知去向昨將李與吳氏解廨復訊中西官以被告串拐屬實判分别各押半年以儆 
　　女子流血○女子歸鳳寳前日經過七浦路一百十七號門首詎有鞋匠徐毛發在樓窻口向女調笑持磚擲下適中女之頭頂流血不止由女鳴捕將徐拘入捕房昨解公堂訊明中西官判徐罰洋三元充公並貼原告醫費洋二元無洋改押五天 
　　撞傷小工○某號汽車前晚駛至百老滙路因該處現在修理隂溝派小工丁掌生守夜遂被該車將丁撞倒碾傷左足當由印捕車送捕房驗得傷勢尚輕候飭包探查明核辦 
[法租界]  
　　拐賣女子○劉福林王金標携帶女孩沈小妹至沈錫卿家售賣沈見形跡可疑報捕拘獲解廨請究小妹供稱在無錫西門外長和橋陳姓打米廠爲大姐被王金標之妻騙來上海由王偕劉福林帶往售賣是實王供由陸姓帶來托售並非妻子誘拐劉供小民不知拐來故偕同前往讞員聶君判一併移送檢察廳訊辦 
　　開賭受罰○粤人鄭阿五王大興等轉租蕭金田炒麥店樓上開設賭場一案昨由捕房解廨請究蕭供不知開賭故將樓面借鄭居住訊之鄭供認爲首開賭不諱王供在賭場内爲夥判鄭罰洋五十元王罰洋二十元蕭罰洋十元與賭客陳則朋等存在捕房之洋及抄出之洋一併充公 
　　証據不足○賴吳氏前遣諸春生投廨控稱上年將銀交於藍錦珊托購大土詎係蔴料向論不理求追等情昨又覆訊藍供購土之事由倪福堂經手銀交藍護臣與商人無干聶讞員以原告並無購土發票可爲憑據着卽將案註銷 
　　亦是熱心○某華捕投廨禀稱日前城内大火法界洋龍帮同施救時有孫嘉祖强欲闖入火場巡捕向伊攔阻非但不服反敢辱駡故送案請究孫供因親友住在城内故入火場代爲搬物當因一時性急與捕衝突是實判罰洋一元充公了事 
[雜評三（訥）]  
　　張汝霖有詞矣　以案已查明誣控取消且經總統正式任命之推事而忽然電飭扣留誠可異之事矣 
　　然當此國事紛擾之際大總統命令尚有歧出者都督省長僅據縣知事電告不暇檢點致閙此笑話固亦不足異也 
　　惟彼議事會旣欲發人罪案自宜調查詳確而亦但據調查員詢問張君之言卽貿然以撤消懲戒爲請其失察得毋與都督省長等歟 
　　孔子新詮　奉孔子爲教育大家政事大家各種科學大家我聞之矣未聞如河南新發現之孔子新詮至尊孔子爲自由離婚大家自由結婚大家者也 
　　此種穿鑿附會之談在十載前驚爲神妙而今則研求實理無取新奇矣 
　　數年前曾見某局出版之教科書亦有附會五經四子之言如所謂孔子新詮者記者竊竊憂之以爲附會過甚適以養成兒童欺詐之習而已今則已不復見此乃上海教育界之進步歟然而自由離婚自由結婚之風上海最盛則所謂孔子新詮者又未必無同志而歎爲名言者矣 
[]  
[]  
[]  
[]  
 
 
 

Page 11

 
 
專件 
[中華民國世界語會消息]  
　　紀元二年五月二十一第二七號中央事務所在上海西門林蔭路 
　　會員題名 
　　姓　　名　　　號數　　姓名　　　　號數 
　　高鐵德君　　一二○　　品　田君　　一二一 
　　高半奇君　　一二二　　粟　一君　　一二三 
　　秋　水君　　一二四　　莫星伯君　　一二五 
　　悟　原君　　一二六　　德　茂君　　一二七 
　　李今翹君　　一二八　　區藻暄君　　一二九 
　　潘賦西君　　一三○　　李夀昌君　　一三一 
　　高劍煇君　　一三二　　大　君君　　二三三 
　　燭　怪君　　一三四　　王秋湄君　　一三五 
　　黄炎農君　　一三六　　陳伯平君　　一三七 
　　覺　生君　　一三八　　鍾寳琪君　　一三九 
　　　　　　　通信處　　均廣州東提二馬路本會廣州事務所 
　　本會紀事 
　　五月一日 
　　保定李競雄君馬伯植君均入函授部 
　　北京關希敞君等續交函授費 
　　蘇州潘承初君繳本年入會費 
　　松江吳振聲君等寄來質疑書 
　　南京汪玉如君等均答函授練習題 
　　美國徐尚君等函索章程計共四十七起 
　　長沙黄果一君等函詢本會世界語高等速成學校第二次招生日期 
　　（答）本校第二次招生日期現在尚難確定姑俟此次畢業後繼續開辦再當登報通告届時請查照定章報名入學可也 
　　（按）各處來函或親自到會詢及下次招生者已有數起除已一一答覆外兹特載入紀事欄内以免遠道諸君往返問訊之勞並以誌吾國人士對於世界語之熱誠焉耳 
　　五月二日 
　　本埠葉鈞國君陳仁培君均入函授部 
　　鎭江朱涴秋君函托本會代向國外訂購世界語書籍 
　　本埠濮項生君等均來函質疑 
　　黟縣吳永洋君等答函授練習題共九件 
　　日本何量坡君等函取世界語彩劵 
　　南滙大同民黨奉天陳玉璞君等共計來函三十九件均索章程 
來函 
[駐滬通商交涉使函]  
　　逕啓者接十九日外交部電開報載外蒙協約秘密簽字并無其事請各報館更正等因相應函致貴報館即希更正爲荷此頌日祉　陳貽範啓五月二十日 
　　按蒙約簽字之說本報本未登載無可更正旣承來函特代爲宣布 
[應紀中君致共和黨本部書]  
　　德閎於吾黨中最凡下幸從大雅之後非不竭忠矢誠冀有毛髮之獻徒以見聞　淺不能究識又託質脆薄少堅强沈毅之志偶逢險阻便墮悲觀黨不負閎閎實負黨往者數辱浙中同志以支部事諈諉屬以服務秣陵道路修阻簿書凌雜未遑少効尺寸賴沈汪兩君慘淡經營規模具備諸同志任其實而閎坐竊其名諸同志分其勞而閎獨處於逸内詗良知奚安寢饋昨在報端見進步黨宣言赫然揭櫫知合併手續告厥成功趨兩大對峙之原則納一致進行之正軌甚盛甚盛德閎共和黨人也共和黨一日存在黨員資格亦一日存在共和黨一日消滅雖賞員精神可仍然存在而黨員名義固天然消滅更有進者德閎一舊官僚耳國體更始分當屏廢今猶靦然奔走政治不惟爲吾黨羞也景運方新亦正不宜有此自頃以還風雲萬變盤錯之材豈容假託倘緣時會得遁蓬蘅當於田園市井間求尺地以自處更無厠身政黨之必要改組伊始新舊代謝輒布胸臆幸賜炤察應德閎狀 
[上海縣議事會議長致縣知事函]  
　　逕啓者准議員王煥功等提出質問書一件合極抄粘送達敬祈查照原件迅賜答復是所至禱此致上海縣知事　莫錫綸 
[計抄粘質問書一件]  
　　議長鈞鑒敬陳者竊閱五月十四日新聞報載惟體面有錢可以煙賭一則連叙姜登三及沈愼一犯煙犯賭之案言之鑿鑿似非無因查烟賭二事本議事會上年議决嚴禁縣知事答復照行在案乃報載姜登三口稱縣知事曾有言凡議員及體面紳士嗜烟不妨聽其自由不能認眞等語閱之不勝駭詫縣知事爲地方行政長官執行政事須依議會議决事理豈宜私意出入議員等對於姜登三之言深願不確惟對於姜登三之敢爲是言及沈愼一之得還烟具又疑姜登三之言未必不確溯自本議會議决嚴禁烟賭知會執行以來行將半載成績尚未昭著正抱隱憂乃竟蜚語横加更難容忍議員等忝在立法機關力袪障礙督促進行實爲天職未敢以悠悠之口不足憑信而遂緘默爲特按照本議事會規則第九十八條之規定提起質問敬請議長轉請縣知事查照報載各節並有無是項宣言確實迅賜答復以釋羣疑是所盼禱　質問議員王煥功贊成議員王積澧王佐王銓運周樹藩宋國棟趙履信陳天錫韓孝先李味青錢允亨曹鳳苞 
[上海縣知事復縣議事會函]  
　　逕啓者十五日准台函以准議員王煥功等提出質問書一件抄赴送請查照原件答復等因計抄粘質問書一件准此按質問書以據五月十四日新聞報載體面有錢可以烟賭一則連叙姜登三及沈愼一犯烟賭之案查姜登三煙案接函後卽電話禁煙局查詢復稱此案據王佑之報告卽派調查員往查屬實已於十四日送第一初級檢廳訊辦云云其沈愼一一案究竟如何情形本署無案可稽當函請淞滬警察廳飭區查復至報載姜登三口稱縣知事曾有言凡議員及體面紳士嗜烟不妨聽其自由不能認眞等語此種無稽之談本可不辨自明惟旣由議員鄭重質問究竟蜚語何來應卽澈查根究除函致報館請查明訪事何人是何依據外並行禁煙局傳詢調查員及報告人究竟姜登三被查時是否口出大言如報章所載苟有能證明者卽着與姜登三質對自不難立辨虚實　　諸高門以爲何如合先奉復卽希查照轉致爲荷 
[上海洒掃局公啓]  
　　本届採訪孝貞節烈婦女孝子悌弟義夫於前清宣統元年彙題二年十二月十六旌表兹將歷届及現年准旌今已去世者按照成例分製祀位擇於舊曆四月二十日已正迎送入祠以崇祀典而彰潛德應請節孝等各家屬到節孝祠行禮孝悌等各裔到忠義孝悌祠行禮至向應繕給之飭知槪從删汰改由本局籌資刋印闡幽錄一俟告成分别致送（准旌姓氏清單刋入本報告白） 
 
 
 

Page 12

 
 
   
 
 

Page 13

 
 
自由談 
游戲文章 
[新瑜伽燄口] [  超然]  
　　慨自革命以後死人如麻寃氣不伸誠恐鬱而爲厲擬於新中元節延自然僧設建超度惟舊瑜伽不適用於新人物爰爲增改以資普召 
　　一心召請勝朝故后末代先皇八旗將士都逃十代江山斷送（白）無中生有喧傳北伐民軍死裏求生甘做中華廢帝　嗚呼無可奈何寧讓國如斯而已便升天如是喪身敗國之流怕死的孤魂等衆云云 
　　一心召請堂堂督撫赫赫將軍但教頂子常紅不惜心兒變黑（白）抛來炸彈魂靈飛上九天捧出關防性命僅存一綫　嗚呼但求無事旗翻白盡托同胞種變黄如是貪生怕死之流嚇死的官魂等衆云云 
　　一心召請熱心志士革命健兒爭誇天保城中競說黄花崗上（白）流完鐵血拚將大好頭顱喪盡良心成就許多都督　嗚呼兎死狐悲新恤典鵲巢鳩占舊祠堂如是陣亡將士之流送死的孤魂等衆云云 
　　一心召請當今國士蓋代偉人號稱福國利民實則爭權奪利（白）董狐不作能逃一字之誅黄雀相隨偏飲六門之彈　嗚呼廿省空開追悼會九原難保未亡人如是沽名釣譽之流打死的英魂等衆云云 
　　一心召請同盟女俠參政英雌此身不惜犧牲那話何庸寳貴（白）舍生取死說來革命有功轉女爲男快去投胎轉世　嗚呼禍水冲坍平等路隂風吹殺自由花如是不甘雌伏之流狂死的芳魂等衆云云 
　　一心召請一班怪物四黨同人身爲魘子馱旗眼看瘟神拜帥（白）情殷附驥彈來劉李之冠技慣吹牛吃飽孫黄之屁　嗚呼一點正經都没有十分反對盡虚無如是興風作浪之流爭死的頑魂等衆云云 
　　一心召請巍巍兩院袞袞諸公雖然一票爲難僅有千金肯賣（白）神通廣大墨壺生翅而飛性命交關首席抱頭而竄　嗚呼國會竟如新戲館隂司無此好茶坊如是清談誤國之流吵死的蠻魂等衆云云 
　　一心召請烏烟老將黑籍寃魂千金罰欵難籌五等徒刑甘受（白）一牀草荐可憐萬念俱灰半寸桐棺嬴得全身落土　嗚呼枉死有人先飲彈餘生無處再吹簫如是老鎗大癮之流戒死的寃魂等衆云云 
　　一心召請死亡百姓遭難流民已經家破人亡還要兵荒馬亂（白）一身何罪脂膏刮得精光大衆皆僧國土難登極樂　嗚呼不死也愁無路走投生還恐做人難如是銜寃抱恨之流苦死的亡魂等衆云云 
　　一心召請幾家小報各黨傭奴言論號爲文明世界變成黑暗（白）有聞必錄鷄毛亦當文書惟利是圖狗盜也稱神聖　嗚呼老宋有知應蹙額小唐無奈不揮拳如是妖言惑衆之流該死的游魂等衆云云 
[剷地公司招人投標] [  東埜]  
　　本公司有地皮一方坐落在遠東亞細亞洲東濱黄海西達帕米爾高原南接南海北枕西伯利亞土質膏腴地勢平衍自經前清污吏民國偉人一再刮削鑽狗洞營兎窟啓終南之捷徑塞王道之坦途以致地形改變凹凸不平頗不合用今特招請刮地皮專家就此地高原富厚之處盡力剷削將地皮再行刮去一層務使低出海面以達陸沈之目的凡擅是項技術者請卽繪就圖樣開明價目投函本公司以便定期當衆開標可也三 
自由談話會 
　　自民國成立以後舉世人民咸慶共和而我拭目一覘共和世界學堂教科書本已淺陋矣自共和告成以後而所謂淺陋者更淺陋焉國粹淪亡每况愈下是謂共和國之教育 
　　人民道德心本已墮落矣自共和告成以後而所謂墮落者更墮落焉禮義何存廉恥道喪是謂共和國之人心 
　　商業經濟界本已困難矣自共和告成以後而所謂困難者更困難焉無米難炊剜肉何濟是謂共和國之商業 
　　官吏貪婪心本已無厭矣自共和告成以後而所謂無厭者更無厭焉簠簋不飭苞苴公行是謂共和國之官場 
　　世界盜賊風本已滋熾矣自共和告成以後而所謂滋熾者更滋熾焉萑苻不靖草木皆兵是謂共和國之世界 
　　合數大政黨而成共和國會矣乃不贊助共和而從事打駡焉是曰打共和架 
　　擲多數頭顱而建共和民國矣復不能和衷共濟而思第二次革命焉是曰革共和命 
　　嗚呼不共和則出死力以求共和矣旣共和而復出死力以求推倒共和萍寄請問諸君還是要共和不要共和[  萍寄]  
劇談 
[唱白商榷] [  丁悚]  
　　黄金台轉板中有（爲國家秉忠心晝夜奔忙）句昔觀馬德成演是劇唱至（秉忠心）下加（食君祿報君恩）二句甚佳且唱時亦較貫串 
　　硃砂痣（借燈光）正板内有（細看他與前妻一樣風光）句意亦合邇觀諸伶所唱改（細端詳與老妻一樣風光）余謂不若（細看他與前妻一樣風光）爲妥接後原板爲（又見他愁眉皴珠涙汪汪）又被改唱（問娘行因何故兩滬胸膛）亦屬非是 
　　前觀雙處之教子白口至（你要走只管走去你要嫁只管嫁去）說得窮兇極惡實屬不合蓋此時之薜寳雖有忠戇之態亦斷不致唐突主母如是也 
　　打棍出箱原板（我本是一窮儒心太熱）音句極合時下所唱多改作（太烈性）余甚不贊成 
　　賣馬慢西皮一叚爲（店主東帶過了黄標馬不由我秦叔寳兩滬如麻提起了我此馬來頭大兵部堂王大人相送與咱在山東救過了唐王爺的駕到如今背運時只得賣他叫一聲店小二帶了去罷）句語尚清順惟時下所唱（相送與咱）以後接（到如今困這在天堂州下欠下了你的房飯錢没奈何只得要賣他擺一擺手兒牽去罷）兩兩相較後不如前之佳也 
劇本考實 
[白馬坡] [  便便]  
　　白馬坡演關公誅顔良文醜事本諸演義而實則良固爲公所誅醜則非也蜀志公本傳云袁紹遣大將軍顔良攻東郡太守劉延於白馬曹操遣張遼及公爲先鋒擊之公望見良麾蓋策馬刺良於萬衆之中斬其首還紹諸將莫能當者遂解白馬圍曹操即表封公爲漢夀亭侯則斬顔良事誠有之矣至文醜則不聞爲公所誅也魏志武帝紀云紹騎將文醜與劉備將五六千騎前後至操縱兵擊大破之斬醜醜果爲何人所殺史未嘗言也後人因公能斬顔良而遂以殺醜之功併歸之非事實矣雖然公旣能斬顔良醜亦安知非公所誅者史或漏載公名亦未可知耳二 
小說 
[鐵血男兒（一百三十）] [  常覺　獨鹤]  
　　語甫畢陸登已至額手爲禮烏呼與語曰陸登！城内有巨憝在充警察能力亦足以捕之否陸肅然曰是亦須視陛下所欲捕者爲何如人耳烏曰卽俄賊陶米洛甫陸躊躇曰容臣姑窮其伎倆試一爲之若在昨日猶易爲力蓋自昨夜始各區警士俱紛紛辭職至今日而所餘無幾力頗單薄矣烏怫然曰警士已多辭職乎陸笑曰辭職者皆欲赴蘇利卡軍中投効固非不顧國難也有老耿道者年八十餘矣亦願身臨前敵其與耿年相仿而率以去者尚有十餘人烈士暮年壯心未已臣甚佩之亦擬效其所爲......烏聞言心甚快然阻之曰汝勿再求解職警長責任重要非可委棄汝若言去則保衛閭閻剪除奸宄將誰任耶陸躬身曰謹如陛下命惟邇來輦轂之下宵小充斥街頭巷尾往往暗集多人私開會議形蹤詭秘似有密謀據偵探報告多係無業遊民或異國人互相勾結想皆陶賊徒黨不卽除之必爲巨患烏曰誠然惟陶賊奸狡百出又廣布爪牙頗不易令其就縛陸曰陶旣敢犯大惡亦必有備然臣職務所在自應盡力陛下且靜俟之願得當以報烏頷之陸遂退烏方欲就坐院中馬嘶人語聲又紛然作烏呼曰是必軍中來有緊急報告矣語未已一健卒入向烏躬身曰狄將軍有急電至謂兩軍現正交綏窺土軍方面似將大舉宜如何應敵即求陛下察奪言畢自退烏即傳令衛卒預備速行黛含涙前握烏手曰時勢雖極艱危前途還祈珍重儂方靜候捷音君幸毋隳壯志烏頷首者再又抱而吻其額乃出宫跨馬去後隨護卒十餘騎烏且行且思覺范黛數語叮嚀猶盤旋耳際大足激厲雄心乃欣然前進刹那間已抵車站即乘汽車直赴蘇利卡誦不斬樓蘭誓不回之句可以爲烏王此行寫照焉二 
言情小說 
[麗綃記（十八）] [  栩]  
　　諸君乎天下癡女子多矣如麗綃者吾誠無以名之名之曰神聖之愛情耳然非喜尤與翟愛要亦不能成其爲神聖就吾書而綜考其旣往喜尤之與麗綃初非無意要之麗綃鑒於其姊之前車而視爲畏途則與喜尤衾裯相共之頃度必因愛極而翻爲仇讐者屢矣喜尤之終於割捨而别置床頭人者未始不因於此是麗綃之奔喜尤而喜尤不願擔受此虚名者亦宜然矣惟讀翟愛與喜尤之書則麗綃之舉動又甚類乎蕩婦之行爲及其出視守宫剖陳胸臆則麗綃之心直不過以愛情二字爲天性生成初未嘗一念及於形跡之間小兒女癡憨至於極處固自有之非矯情也然而翟愛則矯情耳誠如喜尤之言爲喜尤故而不敢愛麗綃固矣今者若霞旣愛麗綃而竊願以撮合山自居遂僞稱已病而以電促翟愛之歸則且請讀吾書者試覘翟愛之舉動何如二 
短篇時事 
[搶親] [  瘦蝶]  
　　鼓樂喧闐僕從煊赫彩輿一乘疾馳於通衢尾隨者殊衆或老或少相顧竊竊語 
　　無何彩輿至一家門首止焉僕從破扉蜂擁入一僕張臂當其門衆莫能進屏息立門外傾耳以聽 
　　忽聞門内僕從喧譁聲女子頓足作怨恨聲老者怒詈聲一時併作 
　　繼聞女子作嬌嗔聲曰彼賊無良乃欲强拓耶雖然儂願卽死誓不登輿奴輩將奈我何 
　　又聞老者向女作慰藉語旋又切齒曰彼賊固法人也竟敢爲此不法事老夫不知底藴誤我愛女今當先碎其輿然後...... 
　　語未已僕從大聲叱曰老悖何敢爾此輿乃省議會之物汝敢打毀當送都督府懲辦老悖汝敢來！來！！來！！！ 
　　時人聲稍靜惟聞老者哭聲嗚咽女子亦嚶嚶啜泣默揣門以内一副愁慘氣象當令旁觀者亦爲之揮涕俄見僕從擁一女郎出年約二九貌絶麗涙痕界面翠眉低蹙脚步踉蹌神情慘淡幾如雨中之花隨風搖曳狀殊可憐旣至門外僕從輩强納輿中鼓樂聲大作簇擁竟去 
　　或覩此現狀习滋疑甚竊叩諸途人途人笑曰此省議員搶親也女郎某姓豐於姿而嗇於遇日者偶出遊爲省議員某所瞥見愛戀殊甚卽倩人作伐自言尚未受室利餌勢欺甫訂婚約卽爲女父偵悉其原籍早有正室且已育女殊不願以掌上之珠置之小星之列遂邀原媒至大加申斥欲毀前約詎某議員老羞成怒自恃已有成約且欺老翁無能爲乃紏集豪奴登門强搶演此野蠻之活劇也子眞有幸覩此絶妙之一齣艶陽樓雖然子母管閒事觸某議員之怒禍且及子 
　　或聞途人言咋舌者再嗟歎而去 
　　瘦蝶曰近聞某大部員且於法網最嚴之京師强搶妓女則區區省議員無足責矣二 
（自由花彈詞暫停一天） 
文字因緣 
[詩鐘披露]  
　　此次得諸君大作共計百三十餘卷而脫落與雷同者實占大多數兹由張君蒓蓀評定甲乙選取二十卷其字句間有竄易者原稿恕不照登所備薄贈兩禮拜後發寄　元鶴謹啓 
　　五色旗　春柳（分詠格） 
　　漢幟儼翻鸞鳳影 
　　隨隄初聚燕熒聲（仙舟） 
　　鈴懸四角從天墮 
　　雨涴千絲到地垂（性白） 
（同得完全贈琴溪畫屏四幅花雨石篆章各一方） 
　　十丈雲霞翻壁壘 
　　六朝煙雨鎖樓台（軼羣） 
（贈珠印潤齋公家訓一通） 
　　虹彩煊然誇正正 
　　風情逗處故依依（夢羅） 
（贈横披二幅地點乞示知） 
　　翻空漫訝卿雲現（完） 
　　含雨應知御苑深（懶仙） 
　　疑剪彩雲爲漢幟（完） 
　　亂牽愁緒到吳宫（酒狂） 
　　飛揚旌斾祥雲捲 
　　掩映樓台暮雨深（百煉生） 
　　彩筆畫成龍虎會（完） 
　　新隂藏得燕鶯深（健兒） 
　　無復有鈴懸四角（完） 
　　不妨依樣畫雙眉（情癡） 
　　製異錦旛聯種族 
　　歌　金縷綰韶華（夢羅浮館） 
　　高搴一幟如雲　（完） 
　　故放千絲似剪裁（半懶） 
　　虹影無因横碧漢（完） 
　　風流只合植靈和（情俠） 
　　彩幟横分四界綫（完） 
　　液池初舞萬條絲（福民） 
　　虹彩交輝新漢幟 
　　鶯聲多聚舊隋隄（劍青） 
　　彩綫織成新漢幟 
　　柔枝折向舊章台（凈塵） 
　　十丈飛雲張國勢 
　　一枝含雨送人情（韜廬） 
　　比象共和標漢幟 
　　聽　隨意向江村（寄梅） 
　　國門高矗祥雲起（澄懷） 
　　統一心情惟此表（完） 
　　大千眼界爲誰開（不是書生） 
　　一角彩雲新漢幟（完） 
　　兩行金綫舊隋隄（張嘉樹） 
（以上各贈書畫横披或斗方一幅） 
[詩鐘彙錄] [  了青]  
　　元鶴君假自由談設詩鐘社了青相隔太遠且所閱申報係由舍間轉寄郵遞需時交卷勢必逾限不獲與同社諸君一角勝負良用自惜然平日亦嘗從事於此見獵心喜爰擇其稍稍恰意者彙錄如左惟諸大文家教焉 
　　當余客烟台時濟南諸名士以東方亮（花旦名）東方朔命題一時作者頗衆惟上聯須題裏題面都到且切合亮字處尤易與東方明東方白相混故佳者殊鮮余嘗得一聯云名從免魄初生得臣把蟠桃屢次偷寄至濟南後頗爲同人所賞惜以桃字對魄字殊不工耳其後徐更生先生遂於芝罘榷廨發起一東方社每夕一課記余所作如（不倒翁）（顔淵）云此老一生難屈節其心三月不違仁（仙鶴）（石獅子）云騎背有人吹玉笛張牙笑客入朱門（西施）（賈寳玉）云心從捧後眞傾國夢到醒時便出家（湯婆）（卓文君）云熱中不覺邀餘寵全節何能享艶名（汪笑儂）（子路）云宰官身現名優相政事科推折獄才（又）袍笏登場應自晒晨昏負米爲親衰（剃髮）（凌霄花）云剷將情草無餘地倚得高枝欲上天（紅娘）（赤壁）云良宵記引西廂客勝地曾燒北岸兵（自鳴鐘）（溺桶）云六時金奏作於内一道黄流直在中（武侯）（假髻）云魚水得成先主業烏雲巧助美人妝（咖啡茶）（竹）云沁我肺腸偏苦口寄人籬落偶低頭（曹操）（西湖）云三國雄才推第一六橋好景占無雙（紅樓夢）（蘇東坡）云離合悲歡原幻境嬉笑怒駡皆文章（文王課）（鸚鵡）云誠心試演梅花數慧性能持貝葉經是社共作六十餘課惜未存稿都不甚記憶矣 
 
 
 

Page 14

 
 
   
 
