# 1905 - 76 - 4911467

 

Page 1

 
 
 [Ｈ>申報第一版Ｈ < ] 
蠻民惠鑒來示敬悉所言極是良深欽佩請示居址以便致書 
[電傳上諭]  
　　二月十六日内閣 
抄奉上諭岑春煊奏特叅庸劣不職員弁一摺廣東惠州恊和平營都司高葆光性成粗鄙逞忿毆人水師提標中營儘先都司葛邦宏嗜好甚深營務府弛督標中營營官武進士馮占魁私心藐玩任意侵挪前委綏遠中營儘先守備廖文光年力衰老營務廢弛前委中路續備軍補用守備賴來年力頽唐緝捕不力均著卽行革職水師提標補用游撃張桐遇事招摇貪劣有據補用游撃蔡仕祥畏葸無能營務廢弛北沈鎭左營守備黎玉麟貪利營私縱容匪類水師提標左營儘先把總葉茂青縱容勇丁横行勒索前委常備左軍後營選用縣丞沈著明　頇朦蔽輕信妄殺前代中路續備電新會左營拔補千總黄廷潤所部勇丁頂名冐混均著卽行革職永不叙用並不准投効他營葉茂青沈著明情節尤重均著發往軍台効力贖罪以示懲儆餘著照所議辦理該部知道欽此同日奉上諭廣按察使劉心源著開缺钦此同日奉上諭廣西按察使著余誠格補授廣西太平思順道著張鳴岐補授欽此 
[諭旨恭録]  
　　二月初四日奉旨湖北鹽法分守武昌道著馮汝騤補授西川成都府水利同知著敬禧補授甘肅寗州知州著黎丹補授江西瑞昌縣知縣著葉在鋆補授四川石泉縣知縣著米穜補授甘肅靖遠縣知縣署傳曾煕補授截取舉人杜肇祖著以知縣用宋席珍著以知縣用趙繼曾著以教職用鑾儀衛筆帖式著聯瑞補授廕生椿壽著以文員用毓書著以七品律帖式用善厚著以侍衛用泉麟著以旗員用長順著以文職用禮科給事中著承平補授兵科給事中著左紹佐補授擬補山東道監御史杜彤著准其補授裁取刑部郎中胡玉麟户部郎中張允言俱照例用俸滿宗人府理事官麒振著外用吏部考功司員外郎著劉元弼補授所遺主事著趙廷珍補授補陜西廣濟庫大使沈榮著照例用京察　列一等之感京刑部筆帖式葆勛著准其一等加一級欽此 
[電傳宫門抄]  
　　二月十六日召見軍機 
張百煕 
 
 
 

Page 2

 
 
 [Ｈ>申報第二版 
[論中國練兵之宗旨]  
練兵何爲哉立於外交界之後則足以伸張其國權立於工商業界之後則足以推廣其利權十九世紀以來歐洲各國所以籌餉備兵製利器造軍艦亟亟焉惟日不遑者皆爲此二者而已其餘則雖無兵可也是故各國之常備兵費往往逹數千百萬以上而民之慷慨樂輸者從未嘗稍有吝色以爲無兵則國權不得伸張而國内之安寗將不能永奠磐石也無兵則利權不得推廣而國外之營業將不能日有起色也因是民債之鉅雖十倍於吾華捐税之繁且三倍於吾華而民不厭其苦國不憂其貧蓋交相資臣交相利也此稍讀四史者皆能知春原理者也 
　　今中國之練兵何爲也哉海市開禁以後從未嘗有外交之實力在無事之時猶不能保其固有之權在他國有事之時且不能守其中立之分而欲以此訓練不完全之疲卒輾轉於歐風亞雨之中謂能張其國外之權力是必無之事也則其無益於今日之外交界可斷言者也中國上下隔絶之弊至今不除雖政府日日言保商而一紙公文便謂盡其保護之責兩字專利已若竭其提倡之能而益之以商情之渙散工作之不精尙不能抵制進口之貨更安能推廣出口之貨則其無益於今日之工商業界又可斷言者也使謂因前此一者之失策將以練兵爲補救之計則章高元固著名之宿將乃德國一據膠州而章卽驅逐他往矣華工亦吾國生財一大宗乃美國擅行禁例而華人裹足不前矣昔之時固未嘗無兵也今日之練兵吾不敢謂愈於昔日之練兵也然則中國之練兵固何爲也哉 
記者曰中國今日之練兵是不過防家賊也耳我朝入關之初八旗子弟之威聲雖震蕩乎全國而究以漢兵之功居多數一旦倒戈反向爲患堪虞故若京口若浙省若南京等處皆有旗兵駐防而京師之旗營尤夥其意以爲萬一有事則徴調迅疾不難掃蕩而鎭平之也今旗兵之老弱萎疲已人人知其無用而各處會黨又有蠢蠢欲動之勢乃不得不訓練新軍爲有備無患之計雖然練兵則必須籌餉籌餉則必取之於民取民之財而曰吾將練兵以防汝等之不服壓制不受專制政體之束縳何異盜入人室曰爾以錢與吾吾將購利刃以殺汝豈猶有慷慨樂輸者哉則吾見其有歛怨而已 
或曰否否近曰西北一帶邊釁迭告關外各地俄人又屢犯中立而德法諸强國且曰以威追之手叚攘我内地之主權練兵之舉所以拒外人而保利權也然則甲午以後未嘗不曰言練兵何以旅大威海東三省等處相繼翦喪政府諸公雖明知疆士之曰削而终以勿開兵釁爲一定之方針是明知其兵之不足以禦外人也馬軍號稱精鋭雖不必與俄人挑戰如購買糧食等事何不可强行攔絶而政府必嚴壓之使無一毫之生氣德人在揚子江流域肆行横暴咄咄逼人封疆大吏往往含差忍辱以幸保無事爲上策是又明知其兵之不足以禦外人而自保利權也嗚呼昔之時未嘗無兵也今日之練兵吾不敢謂愈於昔日之練兵也然則中國之練兵固何爲也哉固何爲也哉 
[日本不認覬覦非列賓]  
　　二月十六日日本大 
阪來電云今日本埠接美都華盛頓電音謂駐美日使力辨日本並　覬覦非列賓之譯字林西報 
[俄艦隊將仍回波羅的海]  
　　二月十六日倫敦來電云俄波羅的海艦隊由馬逹加斯峽島起程往他處之舉衆人之意以爲所擬往者仍在波羅的海其故係因俄政府向漢堡亞美利加輪船公司所雇之船出口時滿裝煤炭以接濟俄艦隊而所到之處並無一定方向且目下英船裝載貨物前往日本毫無恐懼之心則是無阻礙之處可知也 
[駐英日使之意見]  
　　二月十六日倫敦來電云駐英日使伯爵林東在英京聲稱目下日本並不有議和之意卽有此説亦必須俄國先行起議日本及他國不必徒多議論也又有人詢問林使謂將來是否將俄人逐至哈爾濵之北林使答稱此係陸軍之職分推就私見而論日本頗能行此軍策也 
[德皇將赴北非洲]  
　　二月十六日倫敦來電云德皇不久將赴北非洲摩洛哥國探奇盍思埠海口此消息傳出後衆人頗爲震動蓋法國近日曾派專使前往摩洛哥勿時都城所有要求並未如願摩洛哥王因特請德國保護以抵制法國故德皇有此行也以上譯太晤士報 
[日本泒員至歐洲議借國債]  
　　二月十七日倫敦來電云日本國家銀行副總辦前往歐洲商議國債現已行抵倫敦據云日本擬在英美兩國借貨新國債并聞德意志荷蘭瑞士比利時各銀行亦皆願借銀與日本惟一切辦法現寄未定 
[俄將願留滿洲]  
　　二月十七日倫敦來電云據俄京消息柯魯拔托金將軍情願留於滿洲爲俄軍第一隊之司令官 
[俄遣新兵赴東方之意]  
　　二月十七日倫敦來電云俄國現調新兵至東方之事以便與日議和時固其所保守之地 
[俄將密遞軍報]  
　　二月十七日倫敦來電云滿洲俄軍總司令官林義維樞大將由戰地何處遞軍報至俄國不爲外人所知但揣想其地必在松花江蓋俄現正運兵向彼處故也 
[英后暫駐罰哥埠]  
　　二月十七日倫敦來電云英后欲赴葡萄牙英歴現暫　於西班牙之罰哥埠因西班牙及葡萄牙海境現有大風故也以上擇文匯報 
[俄提督離馬逹加斯峽之故]  
　　二月十七日柏林來電云俄京傳來消息謂羅斯提斯聞斯開海軍提督離馬逹加斯峽島卽向東而行因該島近有疫癘故也現聞數日内卽將與俄第二艦隊會合 
[德皇赴摩洛哥之意]  
　　二月十七日柏林來電云 
 
 

Page 3

 
 
 [Ｈ>申報第三版 
某德報謂德皇前往北非洲摩洛哥探奇盍思海口並非欲干預摩洛哥内政與他國國事惟望摩洛哥政府及他國深知德國在摩洛哥應得財政利益須與他國相同 
[法遣海軍赴委]  
　　二月十七日柏林來電云法國現 
遣海軍一隊往南美洲委内瑞拉國以保護在該國之益利 
[普臣辭世]  
　　二月十七日柏林來電云德國聯邦普魯士内務大臣現出身故以上譯德文報 
[關外鐡道之開通]  
　　自新民屯經溝帮子以逹營口間之鐡道現已由日本决定開通擬於十一日汽車開行以便轉運譯大阪朝日新聞 
[滿洲新總督赴任]  
　　二月初十日新簡滿洲總督 
趙爾巽將與日公使第二次會議情形上奏太后諭以本月十五日馳赴奉天新任并面訓辦理之宗旨三事一須保護奉天陵寢禁地二救恤難民須處置適當三須與日軍恊商不使地方騷擾又諭以增祺無能難勝善後之職任汝至奉天後一切責務須相度機宜盡心辦理云云奏對約二時之久趙爾巽退出後於政務處復與慶親王王文韶瞿鴻機榮慶等會議慶邸又勉以將來遭遇日俄和平之時於滿洲善後統治上能事事敏察先機方爲不負此大任云 
[俄兵占踞蒙古]  
　　十一日午後二時外務部接庫倫大臣之長文急電内有謂俄軍自貝加爾州經蒙古之恰克圖以逹張家口現已實行其占據此係重大之交涉問題不敢不報以上譯大阪每日新聞 
[李侍御奏請防閩京師]  
　　李侍御灼華以俄國波羅的海艦隊東來中國閩粤海疆頗爲緊因上封奏請派重將以防閩海 
[電請照約賠償京師]  
　　外部照會日俄兩國欽差大臣爲照會事據盛京軍尹斠稱日俄踰越戰界駐兵於中立之地以致商民震恐歇業等因前來特此照會貴國欽差大臣兩國駐兵如不得已我中立之地或有傷害將來戰事和平當照約賠償 
[駐美梁使電述日俄和戰事京師]  
　　駐美欽差梁鎭東星使日前有電來京言俄國必俟獲一勝仗之後方肯言和我國此刻亦殊難設法祗可待　俄兩國戰憊然後體察情形辦理而已 
[請泒專員考察軍政京師]  
　　練兵處以現值朝廷講求武備之際所有各省專制操法器械已經飭令整齊畫一以資聯絡北擬每於春秋二季由練兵處奏請欽派大員輪往各省認眞校閲其一切軍制操法器械情形卽由該大臣分别考驗隨時咨報不得虚應故事以副朝廷力圖自强之至意 
[札改官報漢口]  
　　漢口日報舘現奉張宫保札飭改爲湖北宫報司俟官報安旬出版後將日報亦改名官報以歸一律尙須遴派司道大員督辦云 
[楚報將開漢口]  
　　漢口開設楚報館已紀前報聞該館係同在横濱開設著名某報館之馮姓所開三四月間卽可出報惟鄂省當道咸皆側目不識將來能免干涉否 
[委員查驗賽會物品南京]  
　　今年比國亦有賽會之舉南洋大臣曁商部均准駐比公使咨照飭商務局劉觀察世珩勸諭殷商備辦貨物前往赴賽二月間將貨物齊集滬上聽候查驗給照啓行又據去年賽會美國各商電呈擬卽由美赴比觀察以美會售賣所餘恐非佳品諭以回華之後或另行置買或就貨改良再行運比現各商已出美回華各屬貨物亦將到滬觀察查有機器工藝局委員查大令鍾泰夙能考究商業爰札委赴滬查騐各商物品大令已禀辭就道矣 
[火藥廠附鑄銅元漢口]  
　　漢陽兵工廠附鑄銅元早誌前報兹聞另有機器數部附於無烟火藥廠内業已布置周備准定下月初間卽可開鑄 
[日本教習毆辱學生貴州]  
　　貴州貴陽縣師範學堂有東教習三人向不住堂前月日本據遼陽後某教習怱函致學生謂我軍戰勝非常歡躍擬停課三日稍停又來一函謂此事乃我國非常慶典學生何不前來慶賀殊屬非是宜速派二人來舍飲酒云云諸生接函大譁卽公復一信略謂遼陽乃中國之地本國不能自爭煩貴國代爭甚爲感謝理宜走賀但此事旣爲貴國慶亦不得不爲祖國悲今日乃學生飲泣之日非飲酒之時也此信云後教習大怒卽貴僕力索爲祖國悲之學生當面問話學生因舉雷某等三人前往不料入門之後教習不問情由卽揮拳痛毆學生無奈逃歸禀知總理請教習到堂理論乃教習反戟手痛罵謂教習有管理學生之法律學生抗命不來致賀屬有罪已况我國代中國恢復故土學生卽宜代秀政府來賀今學生如此是目無中國政府是無國家思想揣其意將以革命二字爲傾陷學生之罪案也學生見其無可習認過將全體解散以爲挾制地步云 
[潮汕鐵路案賠欵定議京師]  
　　潮汕鐵路滋事一案現已議定給卹欵二萬五千元賠欵十五萬元業經立據矣 
[潮汕鐵路善後章程廣州]  
　　潮汕鐵路案現經温觀察擬定善後章程六條禀陳督撫憲照錄如下一公司募勇三百名專任保護公司工人工料工廠及工人寓所之責凡在工程上做工及往來内地工人及載運公司工人工料之船隻均由公司酌派護勇沿途捍衛合護勇應需槍械援照粤漢鐵路辦法由省城軍械局撥借備用俟工程告竣如數繳回如有損壞照價賠補應需子碼由公司備價請領二凡路綫經由之地叚應論有無墳墓房屋 
 
 

Page 4

 
 
 [Ｈ>申報第四版 
須與原主商妥經原主親領地價遷墳費完畢方許開工造路所有地價遷墳費房屋價不得與旁人包領代領三凡路綫經由之處所需之地叚業經購備領價完畢原主並無異言惟該處人民以碍風水爲詞須由公司另開水眼藉資宣洩不至淤積爲止四所有購地遷墳彈壓帶勇等委員差須派府廳州縣人員充當因職分較崇隨時隨事可以與地方官直接往來所有佐貳及紳士概不派委五凡路綫經由之處如無碍墳墓房屋而該處人民以有碍爲詞須購地委員會同地方官親詣勘明並無妨碍卽由地方官勸諭開導如實有碍必須改綫以免滋事六鐡路必行之道必需之地業主不得抬價居奇紳民人等倘敢藉詞聚衆阻撓借端生事應田公司呈請地方官隨時查拿懲辦以儆效尤 
[會議重修貢院詳情京師]  
　　重修貢院一事已紀本報兹政務處奉旨會議各員均以規復舊制爲主惟庫欵支絀無從舉辦巨工刻有條陳欲於京外文武大員廉俸中報効老干成以爲興辦要工之欵倘仍不敷再由部中籌撥等語未知政務處如何採擇也又聞本月初六日内閣衙門會集各員商議此事是日到者係内閣學士李聯芳劉永亨各具説帖大略謂貢院宜修惟籌欵不易游移兩可並無一定方針按十二日本報紀有木廠商人劉某願報効貢院工程與此互異兩存之以觀其後 
[江督電奏江淮分省事蘇州]  
　　聞臬司朱竹石廉訪於十四日接到江督周玉帥來函知玉帥電奏朝廷痛陳江淮分省利害四端請收回成命併請在徐海一帶設立將軍或提督以資震攝已奉上諭著政務部議覆矣 
[學堂教習不能免扣資俸京師]  
　　近來翰林院編檢等員因在署當差無甚進項遂多向本省謀學堂教習一席卽可由本省督撫專摺奏留并請免扣資俸遇有缺出仍可按名次叙補誠爲計之得者日前惲學士特上條陳請嗣後翰林各項缺出一律以在京供職之員按次序補其辦理外省學堂等員名次在後不　懇恩免扣資俸等語聞部議亦大略相同不日當可覆奏矣 
[商部實業學堂推廣房舍京師]  
　　商部商務實業學堂現擬添建樓房増廣學額並於端王府附近添造機器工作等房刻已繪就圖式不曰卽須大興土木矣 
[洋務譯書局停辦武昌]  
　　湖北洋務譯書局本係洋務局收支委員陳星午大令鈺禀請前署督端午帥創辦專譯英法兩國書報每月領官欵一千數百元不敷由陳大令自行籌墊局中共延繙譯數十人出書約二三十種惟銷路甚滯自去年改洋務局編譯科叅議某太守頗倡裁撤之議因陳大令情願賠墊故得勉强保存邇因致育普及社之案某太守復在大府前論及局中所譯之書報不盡純正當道因委辜某至局詳查譯稿並飭暫且停譯以節經費 
[寺僧搶毁學堂三志廣州]  
　　長壽寺僧毁學後紳商等電禀京師商部及管學大臣日前省憲接准商部來電謂粤商禀准商務總局公立商業學堂在籍編修伍銓萃屢次庇僧阻學二十三早督子弟糾長壽寺僧毁搶校具闔省公憤請查明電復以憑酌辦云云兩院接電後札學務處商務局查明以便電復 
[振興木漆工藝福州]  
　　商政局總辦興泉永道玉觀察蒞厦後以厦地木器粗劣價亦奇昻漆器更無人製造因擬在厦創設工藝廠先將木漆二項精心研究現由福州雇來精巧木漆匠數人并辦齊各材料招選良家子弟年十五以上二十五歳以下略識粗淺文字者二十名入廠學習所需經費由保商局給發並委駱鹽尹何二尹經理其事已於二月初五日開辦矣 
[移請免税比賽物江西]  
　　護撫周中丞以直工藝局採辦各省物産陳列比賽由陳大令公度採購江西瓷布紙等類並考查窰業情形飭令江西税務總局移行各關卡查驗放行并具報所購貨物如何稽查以杜混冐總局奉札後已令陳大令將所購貨物名目件數開單持赴各局口查驗單貨相符方准免税放行等因移行海道查照矣 
[蘇州商務局移各關道文] (爲比國賽會佔地事) 
　　爲移行事案奉護撫憲效札開准署南洋通商大臣周咨准外務部電開比國黎業斯賽會前咨行在案兹准駐比楊大臣電稱現造會房究有幾商家自華來祈詢明地數等語希查明有無華商前往曁該商須佔地叚幾何卽電以便轉逹等因到本大臣承准此查此案前准商部先後來咨均經咨行轉飭准辦嗣准外務部來咨又經札飭江海關道移行知照各在案兹淮前因除分電並咨行外咨會查照轉飭查明見覆等因到本護院准此合就札局卽便分移各關一體遵照刻日查明詳候咨覆等因到局奉此查此案前商憲札同前由卽經轉飭蘇五府州飭屬查明有無商人前住賽會如願往者均須佔地若干尅日覆局核辦在案迄尙未據覆到兹奉前因除分移外合就移會爲此合移貴關請煩查照憲飭辦理施行須至移者 
[紀使日大臣楊星使查核華商改入洋]  
[籍辦法京師]  
　　出使日本大臣楊星使曰前咨行商部略謂各埠華商近年改入洋籍者逐漸增多訪查其故或因積有資財恐被本籍紳民尋事勒索或因往來貨物恐被各處關卡藉端留難遂改入洋籍以冀外人保護此等風氣實於國體民情商務均有關礙當經札飭曰本各埠領事官出示曉諭謂一經改入洋籍遇有戰事家内親丁須充徭役而於中國内地例不得另置産業是改入洋籍睹獲益甚微貽累甚大實屬得不償失現擬一認眞查辦之法嗣後凡有華商欲入洋籍求中國領事官認明者務將以上事理晤切開導如不見聽卽將該商改籍緣由據實申詳以憑咨明該省督撫轉飭地方官將該商籍貫革除一面查明該商在内地有無産業照例辦理儻各埠華商積有資由欲回本國者儘可禀請本大臣發 
 
 

Page 5

 
 
 [Ｈ>申報第五版 
給護照並咨明該省督撫轉飭地方官切實促護相應咨請察照云云刻已由商部堂官通咨南北洋大臣及各省督撫一體查照辦理矣 
[泒船順道察看浮雷]  
　　二月十三日北洋大臣爲北成山等處浮雷事電飭上海道轉飭税司加派巡船前往恊查設法搜除昨據税司函復海關巡船三艘各有要公萬難抽調内有一船名併征者將由南海回滬因公北上當令經過登屬海面順便察看轟去實無暇專任恊查之責云 
[上海城廂内外肉莊卿豐等禀批] (爲租界宰牲公司事) 
　　此案現准和總領事函復飭據該公司面稱業經工部局發給示諭專爲開設新廠本與華人無涉有牲雙之家願否入廠洗宰各聽其便倘因宰價太鉅不來該廠亦無不可復請查照等因到道當以該公司原送章程載有招引各宰作歸入廠内宰洗曁取各内莊洋二角以補經費等語核與函叙各節不符已復請轉飭停辦在案和總領事旣有函聲明無論如何當不致有迫勒收費情事該商務各安分營生毋得懷欵生事至要至要切切 
[禀捐西門外車照]  
　　西門外巡防局羅委員具禀道轅陳明地方情形整頓車輛昨奉批示云據禀西門外各項無照車輛限令赴工程局繳捐請照准在該處馬路行走係爲整頓稽查起見自屬可行惟收捐本係抵充修路工費西門外至斜橋一帶馬路向歸法工部局經修旣議由局收捐則該路應併由局派捕管理方爲名實相符究竟該處私事計有若干所繳之捐是否足供修路派捕之用候札飭工程局議復另行飭遵仰卽知照此繳 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>申報第九版 
[晋撫張覆盛宫保正太鐡路]  
[購地辦法電]  
　　頃接潘道函知前電購地各節已承照察公明敬佩惟函稱洋工程師言照直辦法志道與江守相同祗有復勘之責無購地之權等語查此路軌里晉地過直倍餘本重在晉志道係派購地查勘委員前出三銜會示有志道無江守又奉尊處加札均有購地字様此其職分案據逈與江守不同不得無購地之責具有明證工師又稱發價仍照舊章遇有爭執方驗紅契又稱紅契必須二十八年前等語查會示雖有爭論驗契之説然稱查照民間通行價值從優發給地價必較紅契爲優緣民間報税向多减價照契實已吃虧然民間可無異言若照直辦法其價更减於江契與會示所云從優發給大相懸殊况晉民尤爲愚弱直民尙能忍受晉民末必敢爭官爲作主庶期公信相孚可期省事至云二十八年前舊契則二十九年後豈無官民買賣斷無官民通同欺騙公司之理工師又稱發價可請志道監發查此事不重發價而重定價必须勘定路綫之始議明購地辦法方爲妥善倘工程司不照會示辦法致有延誤晉不任咎統祈裁示爲盼録晉報 
安徽全省學堂調查表接十七日 
舒城斌農學堂書院改設額正齊生五十名附課生二十名由紳設立經費三千餘串 
無爲州繡溪小學堂書院改設額四十名無爲州設立經費一千餘串 
巢縣 
鳳陽府經世中學堂淮南書院改設額四十二名鳳陽府設立經費二萬餘兩 
鳳陽鳳臨小學堂城内倉巷額十五名鳳陽縣設立經費一千餘串 
懷遠高等小學堂額十五名懷遠縣設立經費六百兩 
壽州高等小學堂北門内循理書院舊址壽州錢設立經費四千餘兩 
羹梅中學堂正陽關小東門外羹梅書院地基額六十名官紳合立由鹽釐項下抽有二經費千數百兩書院舊有一千餘串 
靈璧高等小學堂額十五名靈璧縣設立經費三百千 
鳳台高等小學堂額二十三名鳳台設立 
經費尙在籌欵 
定遠 
宿州 
潁州府中學堂額闔十名原禀歸阜湯縣兼辦經學務處批駁經費尙在籌欵 
阜陽聚星小學堂書院改設額二十名阜陽縣設立經費四百兩 
潁上高等小學堂書院改設額二十名潁上縣設立經費一千六百千文 
霍邱翠峯小學堂書院改設額二十五名霍邱縣設立經費八十千文 
亳州柳湖小學堂書院改設額四十名亳州宗設立經費一千四百餘串 
蒙城高等小學堂書院改設額二十名蒙城縣設立經費尙在籌欵 
渦陽陽義小學堂書院改設額二十名渦陽縣設立經費尚在籌欵 
太和 
按皖省八符五直州均設有中學堂外其餘五十五州縣未行禀設者尙有十州縣其十州縣之已經設立與否則不得而悉此表係據禀報至學務處者也又據徽屬人士云徽州六屬已有四縣禀辦學堂然僅首縣今正已經舉辦其餘則僅有此禀辦之文牘而已是耶非耶噫皖省學界如是如是 
[鎭江官事]  
　　調署南通州直州正任海州知州恩楚薌剌史芳前赴金陵謁見上憲兹事畢於初九日邊回海州料理交缷事宜然後擇期二十二日赴通按印○江南提督楊镜巖軍門前奉江督周玉帥電促赴省籌商防務機宜兹已事畢於月之初七日乘策電兵艦駛抵鎭江小住戎旌卽展輪東下 
[蘇州官事]  
　　十二日蘇藩牌示丹陽縣主簿葉承霖署事期滿遺扎以試用縣丞姚霆又金匱縣典史王銘沂丁憂遺缺以分缺先巡檢殷煥謨又江隂縣典史姚紫宇期滿遺缺以試用巡檢姚祖詒又委署凡徒縣訓導倪家鳳丁憂繳札以長洲縣人試用訓導吳光奇又吳江縣教諭趙蒔禾病故遺缺以陽湖縣人试用訓導傳成霖均堪輪委署理又寳山縣縣丞唐正祥期滿遺缺以試用縣丞孫鏐又奉賢縣縣丞何熺期滿遺缺以候補府經歴高彬又署青浦縣澱山司巡檢賈璆孝期滿遺缺以試用府照磨舒家騄均堪酌委署理 
 
 

Page 10

 
 
 [Ｈ>申報第十四版 
[九江]  
　　洋貨棧分莊永和等以湖口水釐局巡兵將完過陸路税之貨攔截指爲繞越禀請道憲核辦當奉批示各省設立水旱税卡原爲分徴商貨俾免偷漏九江運往景德鎭進口洋貨向旣由陸起運歸四里坡地方旱卡徴收自未便强令改途轉滋紛擾今完過旱税之貨該巡兵指爲繞越殊覺過分畛域未顧商情惟究竟有無揑飾候移會統税總局查明核辦再行飭遵云○前紀瑞記洋行買辦伍理堂卽吳麗堂虧空數萬金私逃一節現據九江慶昌隆錢店赴道轅禀控吳某虧欠銀六千兩逃逸等情奉批吳麗堂所出銀票五千八百兩旣未兑付則該號發出之六千兩匯票自可取回作廢據禀吳不知下落前票亦未收回應卽自行知會厚大錢莊止兑所請立案侯照會駐潯英領事及移會商務總會曁札行德化縣知照云云 
[重慶]  
　　重慶一隅開化頗早士人於各項科學多有能識門徑者近又有日本人在城内石板街開東文學堂一所生徒學額共八十名○法國教堂向有鉛字排印書籍今添印一新聞名曰崇實報每禮拜一紙用洋連史半張售錢八文○巴縣小學堂向設於通遠門内蓮花池地方今遷至來龍巷渝郡書院内原有房屋改作師範博習所及醫學學堂 
[蘇州]  
　　蘇垣居民食用皆以菜油故菜油銷塲較盛就本城而言每日需三百五六十担目下每担價洋十三元五角荳油每日僅銷一百擔左右每擔價洋十四元至米糧一業去年虧折甚多今年閉歇者竟有十之二三晵下白米每石價洋三元五六角黄米每石四元一二角糙梗每石二元八九角次二元五六角○本月初八日爲紫陽校士舘撫籌甄别之期是日題目爲教以人倫義問爲政之道上宜籌國計下宜恤民生至今日欲兩全之其策安在○省垣先農壇年久失修現經效中丞札委宗大令督工修理并開拓圍牆已於本月初八日開工從事矣 
[松江]  
　　前日南鄉烟墩頭地方鍾姓與陸姓因捉姦起釁互相扭毆陸婦越數日斃命當由陸之叔侄報請華亭縣孫花樓大令蒞騐後飭地保交凶而鍾已懼罪宵遁大令怒將地保笞責釘鐐收禁一面派差王某姚某提圖董等來案又互相推諉大令乃拘原差王某之父釘鐐暫押待質所而將差夥李某笞責三千板釘鐐收禁姚某亦笞臀四千板現圖董等已拘拿到案候訊矣○南鄉土梟自將瞎子阿云等次第嚴懲後地方稍稍清淨詎聞近日各處仍有糾黨販私支棚開賭者柘林左近爽捲地方十棍張某更於糾賭外復與武生沈姓爲難本日沈乘府憲拈香回署時攔輿指控不知如何辦理也 
[禁止賽會]  
　　日來浦東洋涇鎭塘橋及吳家廳等處有好事者紏集各會首擇於清明節前後迎神賽會爲本縣汪大令訪悉恐釀事端先期諭知各該會首禁止舉行如違提究 
[阻喪控縣]  
　　住居虹口念三保二圖之張王氏於本月十五曰病故由已嫁女張鳳英之夫成殮有族姪張根根覊阻收殮故經張鳳英投縣喊控汪大令著補詞候訊 
[水捕招摇]  
　　南市工程局水巡捕頭李某自接充後招摇勒索衆怨沸騰昨日又向各柴船徐阿來等勒索不遂拘押捕房後因洪阿秀等不服紏衆三十餘人到縣喊控 
[賭徒逮案]  
　　虹橋鎭十棍許永和等借設立燈會名目索賭抽頭大爲農民之害兹爲本縣汪大令查知立飭幹差前往將許等拘獲候究 
[因癇跌斃]  
　　坭水匠蔡錫榮素患羊癇前日午後至崑山路某號洋房屋頂上修理舊病復發從上墮下以致遍體受傷雖經送往同仁醫院治因所傷甚重卽行斃命 
[上海官事]  
　　鈞和兵輪管帶馬榕軒遊戎昨至道署禀知卽日起程押裝電燈機器前往鎭江○新任公共租界公堂委員屠興之别駕昨投道轅禀里履歴○前福建興泉永道惲心耘觀察祖祁湖南寗鄉縣舉人周華笙孝廉榮昨均至道轅拜會袁觀察 
[訂期會訊佔地案]  
　　道逹洋行在公共公廨控彭叙五佔地一案昨經原差將奉傳之見証人馬長根傳到襄籌委員孫明府商之德爲門君將馬交保訂於今日二點半鐘會訊 
[會訊蹤火圖賠案]  
　　小桃源龜奴沈少卿縱火焚燒房屋串同保險掮客冒領銀兩由中和中庸等保險行投廨控請懲辦各情疊詳前報昨日午前經捕房將葛榮昌解案據被累之阿銀供稱自火災後未曾開帳後買辦蕭姓喚至恊順祥烟間囑將葛榮昌開進之帳承認小女子以帳非我開不允後託雷滿律師開一細帳送去供畢又經賀立克律師訊問阿銀供租住沈少卿之房已經六月此次是第一次托沈少卿保險焚去生財衣飾約值四千餘兩捕頭又問沈給爾之保險單是新是舊阿銀供不識字賀律師以此案尙須提沈少卿到案對質方可明白襄讞委員孫明府以時已一句鐘遂相約退堂訂於下禮拜五再行覆訊 
[上海縣案]  
　　徐樹琦虧欠宏元等四米行銀洋被行夥陳朗生等扭至工程局控追前日移解到縣經汪大令訊究陳朗生供徐樹琦在西門外開設元盛米店去冬十一月二十後向各行購米石頗多來及付價卽于念七日逃逸小的行内被欠洋四百數十元陸松林供是同泰行夥被徐欠洋三百十餘元王文卿供是同發泰行夥於徐逃逸之日在伊店内車回米八石五斗外尙被欠洋三百七十餘元金恒卿供是萬生行夥被徐欠洋二百五十餘元徐供虧欠宏元同泰萬生三户米洋數目無差同發泰刻亦倒閉小的祗欠洋二百九十餘元念七目小的出外措資王文卿金恒生雇車來店將米二百三十一石盡行載去照算欠找無幾乞鑒大令斥徐所供無理掌頰十下究問作何理償供寳山家内有田地八畝情願變價折償大令判交的保限半月賣地繳洋須措一半餘再出立期票拔還○施王氏控黄星海賴嬗一案亦經復訊陳張氏供胞妹黄張氏去歲邀婦人到伊家内云施王氏欲聘伊女鳳香爲媳央婦人作伐妹 
 
 

Page 11

 
 
 [Ｈ>申報第十一版 
夫黄星海時亦在塲婦人因黄夫婦前在甯波賴婚初時不允胞妹言决不拖累始允作媒行聘施王氏曾出聘禮洋念四元由婦人親交黄夫婦收去今又欲圖賴施王氏供語相同黄張氐堅稱並未將女許婚實遭施姓揑誣大令喝令掌頰五十下又訊黄星海亦不承認許婚大令判黄張氏交媒管押黄交保如不願婚配先將聘洋限十天缴案候奪○王克昌控被陳德順霸踞房屋經大令提訊王供在銅錫公所爲司事前年同業價買寡婦陳林氏房屋擬造公所後因捐欵不敷將房出租於陳林氏之夫弟陳德順去歲已將是房出售於人陳德順霸踞不遷反唆伊嫂索加洋一百元爲此控究大令判飭差押遷如違提究 
[巡局紀事]  
　　前晚南市二十三七鋪巡防局員施谷蓀二尹之家丁帶同勇丁在南馬頭巡查旋在馬路橋堍乾昌小烟舘内拘獲賭徒二人正欲帶局請訊旋經央人懇情得卽釋去○二十三七鋪巡局員汪晉橋二尹前派勇役在途偵查流氓迄今未據查解爰於前晚諭令各勇須在烟舘茶肆嚴加偵察務獲解案不得私行縱去如違重懲○前日道憲袁海觀觀察特傳浦東保甲總巡謝岳松明府到轅詢問要公 
[馬路工程局紀事]  
　　前日華秀平黄連發在萬元酒店與陳才生口角扭控捕房旣而華等央人調處願賠毁物請免究訊捕頭據情禀知馬路工程局總辦翁子文太守准子求銷飭具結存案備查○烏山船户祝生友等在十六鋪長興舘充饑與值堂人口角互毆控由捕房轉解工程局旋據祝等禀稱已央人觀妥求請免究翁太守飭具結存查○張阿三張阿二前因竊取李建堂家制錢二十五千文經探捕查獲解局襄讞委員黄二尹判各責一百板管押昨日命捕投帶去嗣後傳訊務卽解案 
[公共公廨早堂案]  
　　魯麟洋行買辦邵清泰控西崽王進生竊洋一百二十五元請究奉襄讞委員孫耳三明府會同英副領事德爲門君研訊判戒責二百下發押改良所六月○怡和洋行管門人控潘全生深夜圖竊判押捕房六月○姜金永先後竊取杜桂山沈金福家綢布衣銀飾等物判責二百板枷十四天○王方氏徐阿桂馮阿四等控張桂生竊收煖鍋烟燈竹牌木匠等物判責二百板枷一月○萬金甫張小泉竊取江灣潘清清棉紗判各責三百板○永隆祥控周文林乘問竊取水烟管一枝判責一百板○祥春樓郭金祥被張莊法竊取銅錫器及油衣等物判責二百板○姚隆興牛奶棚士姚順嘉違章將和水牛奶出售由探傳案判押捕房三個月○怡和絲廠控女工沈趙氏竊取絲頭判戒責一百下○應尙金姘識甬人張銘如之妻張陳氏被張尋獲將應之衣服皮箱取去報由包探將應張兩人與張陳氏及張之妻兄陳阿根一併解案判張銘如不應擅取衣物責三百板餘均開釋○李阿四控邵案富竊取烟槍等物由探解案判責二百板○某洋人控陳昌和在輪船上竊取絨單五十八條將兩條送於陳阿法王阿寳兩人由探一併拘案昨經該船管事尹小銘投訴前情判陳昌和押捕房三月餘人分别省釋○王永慶在廣生輪船上竊取粤人陳錦州英洋五百元當場拘獲由探解究判責三百板押六個月○李合成控陸富榮竊取木板六塊由探拘案判責五十板○華捕解陳龍生至案禀稱此人竊取東洋車上舊鐡等物判枷一月○黄蔡氏顏阿四竊取鄥阿卿之手鐲棉被等物昨日解案判責二百板枷兩禮拜○朱阿大控陳金寳深夜圖竊由探拘案判押一月○去年英商伊德控鄭湘藻騙取銀兩昨日由保人將鄭送案判禮拜五再訊○馮招大控王甘厚吞没珍珠一百粒由捕拘案王供馮所携珠子祗有四百粒後小的看後反説五百粒判所控無據一併斥釋○馮春桂控鈕阿二鈕氏誘匿伊婁由探拘案判押候過堂訊核○包探變如海送迷路小孩潘瑞金至案判交差看管候出示招領 
[公共公廨晚堂案]  
　　前者美商光裕洋行控姚守臣冐收貨銀迭奉前讞員黄司馬會同美繙譯官安立德君研訊判姚押候繳銀已詳前報前晚又奉讞孫耳三明府提比姚供小的並不敢挺押實緣力不從心現在母親已經至湖州將所有家産盡數變賣不日可以寄洋來滬明府判限禮拜四將洋繳案如違定罪不貸○昨報紀迷路女孩施藕芬由探送案訊供著出示招領前晚孫明府訊案時有廣東人黄錫之投案禀稱此係新買婢女前日購物出外忘其歸路現求給領回去明府著具領狀領回完案 
[法公堂案]  
　　去年八月間顏料店主林記鏞扭控徐德榮胡子卿誑騙顏料洋一百數十元迭奉大令訊供押追嗣因胡寺在押患病發普育堂醫治案懸未結昨日傳同原告將胡解案請訊胡供小的雖與胡代林認識實未串騙林供拿獲時胡亦在塲顯見串拐求追大令判交保出外找尋胡代林並着病愈之後先交洋八十九因原告不允着押候再核○耿才劻去年冬月扭控徐伯煕吞没存欵銀三千餘兩奉大令研訊押追嗣准保出理楚迄今無人具保昨日原告投案求追大令提徐到案復訊徐供求准保出後變産歸還大令准之○吳少齋因積欠某號米洋一百餘元延岩不還去年冬月被控到案奉太令訊供押追迄今案懸未結昨日命提到案着具結出外俟有就緒照數拔還○江北婦人董陳氏至魚船上縫纫行竊衣服爲失主當塲拿獲送案請究大令以原告不到着從寛開釋 
[南市捕房紀事]  
　　船户施大郎張乾卿等合撑駁船一艘近被張將船私行賣去當經覺察扭控捕房捕頭令將船交水巡捕看管候移解馬路工程局禀請訊究○陳阿土竊取胡瑞豐家棉被當被扭獲控訴捕房請究捕頭令押候移解马路工程局禀請訊究○昨日午後十六铺祥記碼頭順風茶樓門首倒斃一無名男子年約四十名右身圍作裙形似鄉人巡街捕查見投報捕房候核 
[美捕房案]  
　　前晚有西人某甲因醉在兆豐路行兇爲捕拘送捕房捕頭令押到酒醒時釋放○張銘如陳阿根行竊華記路某姓家綢布衣服多件爲包探錢榮堂連贜查獲拘入捕房押解公堂請　○前晚有酒醉一西人一在靶子路一在元芳路行兇滋事爲華捕先後拘入捕房頭均令押至酒醒時放出 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
