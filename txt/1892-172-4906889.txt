# 1892 - 172 - 4906889

 

Page 1

 
 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實　劈洞澈源流洵爲談經濟者不可不讀並可與曾文正胡文忠左文襄　集參觀兹由懷南層士覔得浙江兪蔭甫太史代編原書八卷託本局排印校對精詳刻己出書白紙每部實洋一元二角存蘇州察院塲上海棋盤街文瑞樓二處出售 
[石印學彊恕齋筆算] [  點石齋代啓]  
　　是書爲梅小巖河師所輯其中勾股推測及創造火輪機器電氣等類之法無所不備邇歳國家取士增立算學一科欲精此術者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[中國宜興博覽會說]  
博覽會盛行於泰西各國其制始於英京倫敦繼之者爲法京巴黎斯由是而奥京維也呐美國斐剌鐵斐城日本東京三十餘年來踵事增華無美不備英法奥未知其詳細美則創于西歴一千八百七十六年卽我聖淸同治二年先是華盛頓於乾隆乙未年創立美邦至此己歴百年故設會以志慶幸預期擬就章程二十五則傳布各國請將各項人工物巧郵致會中品其等倫交相比賽其意一爲敦好篤誼二爲鼓勵才能三爲國與國相親民與民相睦各臻富强之業永息讒慝之風是役也入會者計麥西哥土耳其瑞典哪喴日本俄羅斯比利時日斯巴尼雅奥斯地利雅英屬格羅巴美之舊金山英屬新金山英吉利法蘭西義大利瑞士德意志巴西丹墨巴爾多格埃及美屬火奴魯羅智利卑魯荷蘭墨西哥各輸貨物以襄盛事而我中國亦派江海新關李君小池航海而往所齎之貨爲雕漆嵌金銀絲象牙螺甸屏風扇子花瓶顧繡刻絲木器要皆窮工極巧刻意講求爲諸西人所未見者會事旣畢李君襥被而歸撮其大略情形著爲環游地毬新録其意　會建於城西北隅飛莽園内基廣三千五百餘畝陳物之院五一各物總院一機器院一繪畵石刻院一耕種院一花果草木院約計每日游歴五十六里須兩月始游遍斯眞可謂萃萬寶之菁華極天人之能事矣日本博覽會自維新以後己三次開賽第一次爲彼國明治十年卽我中國光緒三年越四年重復舉行至明治二十三年又舉行第三次承副總裁農商務大五岩村君以海外招往劵郵贈又得友人岸田氏具膏秣資乃得附船而往一縱奇觀曾設於東京之上野所陳者皆國内之產故謂之内國勸業博覽會計爲本館者七爲美術館水産館農林館機械館者各一此外又有牛馬舍家禽舍參攷館共佔地四萬三千九百五十坪會中執事官除總攝之親王及農商務大臣外多至一百七十七員合通國二十九縣及北海道廳之物産一一臚列其間入觀者每日每人徵錢七十文禮拜六减收三十文禮拜日增收一百五十文總而計之每日有一萬人入觀雖其費不貲而但計游貲己可日得錢七百千之譜况諸物一經入會卽有人預期購定約以閉會日携回會外更商店如林五色陸離任人選購此其生財之道不亦超越尋常歟雖然予嘗　之西友矣各國之設博覽會非以收游貲爲務亦非恃乎貨物暢銷誠以農商百工之流囿於一隅平日見聞不廣自以爲是則不肯刻意求工自以爲非則或且怠於振作故必使之入會比較優劣顯呈優者可獲賞牌劣者竟遭屏棄而後精神各奮工益求工互相覲摩以臻美善且貨棄於地人或未知自經博覽會之品評而後知園廛漆林山邱墳衍無一處不藴美質卽無一處不可擴利源用能使智慧日開權利日闢他日者兵强國富無不於此會基矣善夫李君之言曰僕初觀美國之創是會似乎徒費今而知志在聨交誼奬人材廣物産并藉以通有無蓋一家所需非僅左右前後所能備而况一國乎是會也舉天下之奇技異能與夫萬物之有益於國計民生者畢萃於是舉數十國之交誼好尚人材之衆寡物産之美惡瞭然於前然後益求其交誼何以敦而固人材何以用而效物産何以聚而備并己國之人材亦因以淬礪物産亦因以富庶然則博覽會之設非謀國之要圖乎至於日本則嘗與執政者互相諮詢僉言初設博覽會時器物類多粗　未免貽笑於外邦洎第二次時粗者漸以精　者漸以美第三次而盡美盡善外邦人皆讚歎而稱揚矣然則博覽會固豈徒侈美觀哉亦商務中所必不可少者耳中國自與泰西通道一切制作往往效法泰西開礦也行船也製造槍砲軍艦也凡泰西之所恃爲長技者中國皆能倣而行之雖未能與之並駕齊駈而得其皮毛亦足以稍免外人之侮所惜者西人日以洋貨運至中土大而軍械小而食物凡百奇技淫巧皆所以耗我貲財每年銀錢之流出外洋者無可勝數我中國地大物博各省土産取不窮而出洋者惟以絲茶二者爲大宗近且日本錫蘭皆産茶法義諸國皆産絲而絲茶乃日漸疲敝此外如磁器藥材艸帽邊雞鴨毛之類雖有西人購之回國者然出口之貨遠不敵進口之貨以致漏巵難塞國日以貧有心人高目時艱蓋不勝江河日下之歎矣愚以爲欲期商務振興當自開設博覽會始且不必開設萬國博覽會惟須效日本之内國勸業博覽會何則萬國博覽會所以望各國之貨源源而來俾工商效其所長業其所短中土則瑰奇之貨來自各邦者耳目之前早己五光十色我旣不能如日本之用心倣造轉販出洋徒令人厭故喜新踴躍購取是非以富國反以耗財矣惟是將各省内地之菁華陳列會中使泰西人之見之者知我中國百貨雲屯精粗畢具而又堅栗耐久突過泰西庶幾日後將合用者逐漸購歸商路從此旁通曲暢則向之銀錢流出者數年數十年之後不可一一收回乎且西人旣喜購土貨以歸則凡製貨之人見其中有利可圖自必細心研究此旣求其精巧彼更欲其堅牢鬥角鉤心無微不至而賈者勤於賈農者勤於農不特通國無棄材亦且通國無游民然則博覽會之獲益豈淺鮮哉或謂與其貨使土之出洋曷若我之倣造洋貨舉外洋之珍奇瑰異一一自我而造之亦可以濬利源而阜國計不知日本惟土産寥寥無幾故欲倣洋貨以遏來源我中國山川之精英雖千萬年而不竭但能地不愛寶己足裕富國之良圖必欲舍本計而取責於他人己落禪家所謂第二義則何若擴張物産使斯民各有恒業之爲佳哉因論博覽會而縱言及之不識袞袞諸公其以鯫生爲迂遠而不切事理否也 
[本館接奉電音]  
　　昨由京友電傳上諭一道敬謹譯登○五月初二日奉上諭徐郙著轉補吏部左侍郎吏部右侍郎著徐用儀調補張蔭桓著補授戶部右侍郎兼管錢法堂事務仍兼著禮部右侍郎欽此 
[彞陵瑣紀]  
　　時瘟盛行以城東北一帶爲尤甚宜昌鎭旣建醮臺遊燈驅疫又於上月十六日傳操防營洋鎗隊各執洋鎗在城上施放以袪疫氣當放槍時一兵袖藏火藥偶不小心被槍火引燃烈焰奔騰立將左手膀轟陽皮爛 
 
 

Page 2

 
 
血流八千根煩惱絲不存一縷帶傷左臉焦黑如炭經人送往某處求醫不知能保性命否也○前日某輪船抵宜有粤東人某甲年約二十餘附輪而來尋打包生意無如人地生疎攀援無計出門惘惘腰槖己空船上水脚尚未付也該船副買辦向之索取甲無以應急躍下輪船奔入小划船躍入水中載沈之下不復載浮後由招商局雇人撈得屍首備棺檢殮以便帶往漢口以甲父在漢口營生故也此係上月十七以後事○近日天氣亢旱鄕民因秧田乏水無不盼望雲霓東湖縣以鄕民積習每逢求雨動輒邀約千餘人或數百人手執紙旂鳴鑼擊鼓易釀事端遂先期出示在四鄕懸貼不准上街求雨祗許保甲紳耆來縣禀明聽縣官自往該鄕設壇祈禳如敢不遵惟保甲是問是亦思患預防之意也○縣試武童時有一童被馬掀顚竟畢命於馬蹄之下又一童墮馬受傷不重擡回寓所延醫調治控縱未嫻何必登塲獻醜可謂自不量力矣○近日江水大退往來川江者浦帆十幅大可容與中流掛旂船隻己悉數開行矣 
[彩銀被刦]  
　　會試闈姓彩銀於五月初十日開派粤東晉源街普安堂藥店獲彩數百金是日收銀回店喜出望外先是該店因有訟事縣差持票到門催店東赴案對質收取彩銀時縣差猶在店中一一在目迨黄昏時突有多人扣門聲稱係縣差奉縣憲諭前來催案該店信以爲眞啓門納之詎入門後卽露出洋槍向衆夥恐嚇不許聲張將是日所收彩銀悉數刦去各匪出門分路逃逸該店鳴鑼喊捕練勇聞警四出兠拿有匪二人走入故衣街此處栅門早己關閉該匪無路可行祇躍登屋面練勇亦登屋窮追至打銅街各放火槍格鬥逾時練勇愈聚愈多該匪寡不敵衆勢窮力竭遂被擒獲而練勇亦受傷數人内有一勇受傷過重旋卽斃命翌日解南海縣審辦疑其與差役串通禀請縣憲澈底根究縣憲刑訊數堂該匪堅不承認縣憲轉請四營將官嚴審狡辯如故各街鋪民探知衙中差役多與該匪結爲心　具有神通必欲脫卸罪名因此鋪民嘖有煩言旋由愛育堂紳聨名遞禀略謂該匪糾黨行兇當塲被獲且拒斃練勇罪惡昭彰若不明正典刑不特無以服民心且恐長盜賊之風地方愈不可問等語想縣尊關心民事嫉惡如仇必能執法嚴懲毋稍寛縱也 
[穗垣銷夏]  
　　淸平隨安里何某平日以刀筆爲生涯顚倒是非無惡不作被其魚肉者咸敢怒而不敢言有關某者與何素稱莫逆因暗中受其陷害思有以報之前日手持大刀驀至何家欲得而甘心適何出外遂將十餘齡之幼子殺斃棄刀而逸街鄰見事關人命不敢隱諱立卽向前將兇乎拘獲解官審辦未知如何定讞也○西門外馬草步某姓婦與藁砧反目時占脫輻之爻前日復因家延細故交謫時聞閨中人自嘆遇人不淑生而苦不如死而樂遂購阿芙蓉膏吞服迨毒發其夫爲之多方解救己無及矣其夫雖暴虐於前尚知愧悔於後亦於夜靜時懸梁以殉以佳耦而成怨耦人皆悲其遇而憫其愚○淸平新填地某妓館某晚有某甲貿貿然來開樽對飲小紅低唱大白狂浮當此之時自以爲人生樂事蔑以加矣酒甫半酣忽患暴疾登時斃命翌日甲之親屬以甲身死不明欲禀官請騐龜鴇恐遭拖累憑人調處以孔方兄爲和事老甲之親屬始肯將屍棺殮曳尾泥塗者不復匍匐公庭矣 
[誤傷致命]  
　　寍波西門外花轎弄口某磚瓦行有甲乙二人見有兩犬交媾以木棒斃之將棄諸河甲忽面色驟異玉山遽倒急請醫生診治醫謂脇受棒傷命在頃刻當問某甲甲謂並未受傷該行聽信醫言只得將甲雇船送回尚未抵家早己魂遊泉府甲家因甲死於非命大興問罪之師前來該行吵閙不知作何了局也 
[去莠安良]  
　　寍郡爲通商口岸地方遼闊商販衆多往往有游手好　之徒專事詐騙名爲空手人遇有可欺之人或以索欠爲詞或以磕碰爲由攔入茶室　聚說合名爲喫講茶稍拂其意卽强搜身畔罄其所有並有三五成羣闖入酒館喧閙痛飲强賒硬欠被害者大都安分良民恐受拖累並慮報復忍氣吞聲不敢指告歴經各憲訪拿著名之吕阿七鄔得標大頭阿福小五寶等分别枷示責押在案新任楊邑尊涖鄞以來詳加察訪其名爲空手人者實繁有徒除飭差嚴密查拿外又出示諭禁略謂如有棍徒生事擾害罪應擬軍例有明條自示之後務各痛改前非善謀生業毋再欺凌良懦遇事生風並不准有喫講茶名目倘敢故違禁令仍蹈舊轍一經訪拿到案定當從重究辦其開設茶館之人如有任聽空手人喫講茶藉圖漁利者一併提究不貸云 
[邗溝好雨]  
　　邗上入夏以來晴多雨少高阜農田望澤孔殷現當揷禾之際鄕農翹盼尤切江甘兩邑宰關心民瘼俯順輿情擇於五月廿六日起在郡廟薰壇齋戒虔禱一面出示禁屠三日是日上燈時卽油然作雲沛然下雨檐溜淙淙至十點鐘尚未止也 
[緝獲盜犯]  
　　蘇州滸墅關王姓所開錢土布行被盜匪明火執仗刦去貨物銀洋共計數千金其詳己兩紀報章兹悉王姓被盜後卽赴　洲縣署報案沈大令立卽鳴騶履勘旋飭差捕四處緝拿一面移文龍覲宸軍門請爲協緝軍門卽出賞格購線訪緝旋有江北人某甲投緝私營聲稱此案係寄居嘉興某鄕之江北人王老耀所爲願作眼線前往拘捕軍門卽飭哨官某君帶兵一哨緝私砲船一艘帶甲同往嘉興某鄕將王及夥伴二人一鼓成擒送至長洲縣署請訊沈大令提訊之下王供稱小的並非王老耀姓朱行三人皆呼爲朱老三至於關上一案小的茫無頭緒求恩明察大令著與作線之某　對質甲稱此人實係王老耀某某等處盜系皆伊所爲大令喝令跪練繼上挺棍閱四點鐘之久仍不吐實惟甲所供某某等處之案悉皆招認矣引後連訊三堂仍無確供至其眞姓名亦不肯供認所獲夥伴二人皆無實供現均釘鐐收禁想明鏡高懸自不難水落石出也 
[蠻觸紛爭]  
　　蘇州正當開河之際有小工某甲於上月廿七日傍晚在烏鵲橋畔與擺水菓攤之某乙因購桃起釁始而角口繼竟揮拳是處輿夫帮　集觀看見中兇横異常代抱不平將甲頭顱擊破倒臥於地旣而小工帮聞之以爲英名不可掃盡振臂一呼不下二百餘人爲甲報仇雪恥至朝陽樓茶肆啜茗評理兩造各不相下重整旂鼓擲椀飛盆翻懛倒凳俄而輿夫帮力不能敵披靡敗北計受傷者七人傷重倒地不能起立者三人小工帮亦傷三四人皆不甚重惟甲乙及輿夫三人則皆大受夷傷不省人事是晚適長洲縣沈大令請客赴宴有某宦道經是處目覩情形遂與大令談及大令卽飭差至該茶肆拘拿當將重傷之五人及在塲者七人一併拘去旋查得該處係屬元和縣界大令飭丁持片送往元和縣署李大令騐訊之下著受傷者自行醫治餘著押候受傷人痊愈再行定奪以細故而釀大禍此可爲好勇鬥很者戒 
[譯東報雜記高麗事]  
午前四點鐘時始啓駕還宫是日鹵簿一切與平時無異行禮則世子在前王在後云○昔年俄國政府欲將朝鮮元山電線與海山歳電線聨接朝鮮政府拒之俄人仍再四要求目下韓人己有允許之意矣○前報紀朝鮮首相沈舜澤退隱在家韓王遣官徵召云云兹悉沈相己於華歴五月初二日仍拜領議政世子師之職○邇來大院君謝絕塵緣從不接見外客人咸疑其專務淸淨寂滅之學有知者謂其臥病己久食量大减有時扶至園中散步亦覺不良於行○當日本明治十七年以前韓王本駐城東隅宫中亂後以爲不吉遂築離宫於北部北額山麓邇日還駐舊宫預期雇匠將宫寢　修派高兵使永根爲監督所費甚鉅祗糊壁之紙費至高錢三萬貫 
[袁江雜録]  
　　調署安徽五河縣孫瑞田大令於上月十四日由皖抵　卽赴任所○吕祖社東某姓於五月十八夜三更後失愼焚去草房六間古大王廟西某姓於二十日下午後又兆焚如約燬草房五間有一婦不及逃避葬身火窟吁慘矣○淸淮中營步隊在洪湖灘拘獲搶匪 
 
 

Page 3

 
 
一名解送到浦交營務處訊明懲辦○淮海兩灟蝻孽萌生道憲恐各邑搜捕不力特委幹員分赴各邑相助辦理免致貽害稼秧○徐州京班戲園因收錢太霸與淮軍口角遂至毆鬥某武生性烈如火竟以兵刃從事砍傷三人又擊傷二人班中且脚某亦被擊傷經官搜捕無論正兇帮兇統行覊押候訊浦上戲館因傳聞有來浦搜查逃犯之信誠恐波及由是暫歇數日以覘動靜○翁大令以天旱風燥浦上草屋又多偶一失於檢點貽禍非淺乃出告示遍貼城廂曉諭使早作徙薪之計誠可謂婆心苦口矣○小麥近己上塲農家者言及去年收成之豐入肆售賣每石約可得制錢二千文價值交去年爲漲 
[老漢妬奸]  
　　賭近盜奸近殺自古云然然殺奸所以洗閫内之羞洩胸中之憤固不以老幼而分至於妬奸則惟慘緑少年紅妝少婦從未有頭童齒豁之人女猶犯奸男猶妬奸白刃相仇幾於釀命者而竟有之可見世事無如人慾險矣天津堤頭地方有某婦者向與某甲有私婦固年逾大衍甲亦將屆知非兩人合計年華當在百齡以外甲以爲七十鴛鴦同命鳥可以白頭偕老而婦轉二三其德不念舊好復締新交甲遂因愛成忿因忿成仇遽以白刃剌婦旋於五月廿四日投縣騐傷騐明致命處係脇下一刀當經敷以鷄皮否則腸且流出矣縣憲飭令取保養傷據傷科云性命恐不能保提甲訊問直認妬奸不諱如婦因傷斃命甲豈能保全首領耶事後思之亦知愧悔否 
[倔强性成]  
　　天津有李三者在縣署前尋釁被混混毆傷控案後提張竹卿大秃子兩人到案責押此己列入前報聞李身受棒傷腿骨己折忿怒之下復以利刃自傷兩處投縣請騐時係用笸籮舁登堂上困　情形己可概見騐畢回寓養傷舁者擬趨縣署後門出北城闉而歸關上則路途較近甫經馬號李於迷惘中驚醒謂何不出頭門經縣閣何等堂堂正正而顧旁趨側出耶我與縣閣外混混尋仇倘或道出他途示人以怯雖决西江之水不足以雪此恥舁者佯若弗聞李於笸籮滚下匍匐而前欲出頭門一若不知創鉅痛深也者舁者不得己始從其意甫出衙前卽矢口大罵逾縣閣而止該處混混立如仗馬噤若寒蟬輕簿少年咸以李三爲錚錚鐵漢北方之强眞所謂袵金革死而不厭者也 
[逾限比責]  
　　沈麗川在天津嫖賭虧空武備學堂鉅款牽涉開賭之董福來並孫寶善兩人董己到案而孫以住居租界恃有護符避匿不出遂逮其弟孫寶聚管押著交此爲前報所己紀聞於五月二十日過堂責董一百板責孫一百六十板子限五日務將乃兄交案違則與差保一併比責而街鄰鋪戶不審案情瞻徇情面於甫屆限期卽遞公呈攔輿其保邑尊謂孫寶善係屬賭匪必須拿辦以靖地方現尚案外逍遥爾等何得貿然其呈妄爲嘗試原呈擲下著不准行仍囑付原辦此案差役三班務在必獲嗣以逾限未獲於廿七日飭送點名單將差保及孫寶聚責比孽由自作夫復何尤 
[冠蓋如雲]  
　　江蘇督糧道景觀察督運漕糧赴通交兌現因事竣回津仍在江蘇海運公所暫駐行旌直隸按察使周玉山廉訪因公來津卸裝於吳楚公所等日宦海中人車騎往來絡繹不絕 
[漕務紀聞]  
　　五月十一日倉憲提騐浙江第二十七起漕糧江蘇第三十二起漕糧十二日遇雨未騐十三日提騐江蘇第三十三起漕糧浙江第二十八起漕糧前半起十四日提騐江蘇第三十四起漕糧浙江第二十八起漕糧後半起十五日提騐江蘇第三十五起漕糧浙江第二十九起漕糧十六日提騐江蘇第三十六起漕糧浙江第三十起漕糧十七日遇雨未騐十八日提騐江蘇第三十七起漕糧浙江第三十一起漕糧前半起山東後帮粟米十八票十九日提騐江蘇第三十八起漕糧浙江第三十一起漕糧後半起山東後帮粟米十九票二十日提騐江蘇第三十九起漕糧第四十起漕糧○十三日倉帥開庫騐收江蘇湖北輕齎銀兩○近日剥船戶每起　米至四五百石之多咸藉口於沙船艙底潮濕或因招商局兌米時不准船戶入内照料致斛手任意抛灑遂致欠數甚多由剥船戶公禀江蘇海運總辦土觀察蒙觀察准詞己行文天津海運局查辦矣倉憲坐糧廳每日到壩騐米認眞整頓力除積弊其米色乾潔者當飭風颺斛起遇有米色潮濕者立卽駁退前騐浙江第三十一起漕粮因有潮米七船倉憲駁退南局認眞風晾俟乾潔後再行呈樣請騐江蘇漕米亦有駁退者前騐山東後帮粟米倉憲因前十數船米粒潮濕全行駁退别船之米雖有斛起者亦祗三分取一倉憲之整頓漕務可謂任勞在怨矣 
[潞河夏汛]  
　　江蘇候補通判文綸解到金碍若干塊先行入廠呈請工部委員來通騐收○西倉滿監督官正郎因病出缺倉憲札委中倉監督恩正郎署理○中國設立電線以來軍務商情瞬息千里人皆稱便不置客冬熱河一帶土匪猖獗軍情緊急因該處尚未通電傅消遞息未甚靈通當事者爲懲前毖後之計由天津運來電線桿　氣瓶甚多並有安設電桿之洋匠在北浮橋裝車五六十輛連往古北口熱河一帶相機竪立此後飛遞音書可以無遠弗届矣○王薇卿庶常慶垣籍隷通州文名素著乙酉科應拔萃試未蒙賞識於是閉戶自精三年而學益粹遂於己丑科舉於鄕今科成進士入詞林有志竟成於此益信○城南采堉地方及香河一帶所種禾苗被蟊侵蝕半皆枯稿此蟲似蝗非蝗得雨則斃安得碧翁翁軫念民艱急霈甘霖掃除小醜庶有轉歉爲豐時也○南關王恕園供奉關聖五月十三日相傳爲關聖磨刀之期是日大敝寺門百貨　集賣玩器賣估衣者設茶攤開酒棚者以及十錦雜耍賣卜賣藝各樣農具無不棋布星羅更有梨園妙舞菊部新聲鑼鼓喧闐綺羅絢爛眞不愧爲熱閙塲也 
[旌麾將涖]  
　　新任江蘇巡撫奎中丞自析津南下將抵申江己見報章兹聞本埠官塲探悉中丞約於今晨抵申辦差人等紛紛伺應殊覺忙碌異常也 
[五馬來申]  
　　松江府恩詩豊太守因新任江蘇巡撫奎中丞旌節將臨因卽來申迎迓前晚舟抵申江小泊大東門外大碼頭本埠印委各員均至江千迎接如儀昨日亭午時太守乘輿入城詣文武各衙門答拜 
[開局施醫]  
　　欽加四品銜升用直隸州正任南匯縣調署上海縣正堂袁爲出示曉諭事照得時届夏令疾病繁滋查浦東一帶離城較遠鄕民患病艱於就醫亟應設局施送以衞民生兹本縣酌定仍照舊章在於楊家渡斗姥堂内設立醫局一所延訂内外科各醫生優給薪水備儲樂物擇于六月初二日開局每逢雙日施送醫藥不論何項人等遇有疾病立卽赴局診視按方取藥至九月分天氣淸凉再行停止所有局内一切用欵均係本縣捐廉給發不取病者分文除禀報各大憲並照會堂董認　經理外合行出示曉諭爲此示仰該處居民人等一體知悉毋違特示 
[解犯登程]  
　　去冬有方阿毛糾合余四有等行刼蔣姓棉花　百包旋由定海鎭玉卿總戎將余四有王小鳳周汝貴等拘獲解至上海縣由袁海觀大令備文飭將余等解歸南匯縣訊辦又由福山鎭將方阿毛緝獲解至申江袁大令飭先行收禁再候核示此己次第列報昨晨大令備又飭差並派護勇數名將方押解起程送歸南匯縣訊辦 
[淞濱小録]  
　　有某甲向在衙署充當淸書家住滬城虹橋地方昨日甲子與比隣某氏婦之子口角該氏不問情由糾合娘子軍擁入甲家適甲有事他出甲妻獨坐房中該氏不分皂白一聲怒吼雙脚飛奔將申妻扭　痛加毆擊一哄而散及甲回始悉前事向該氏理論置之不管未悉以後若何也○羽士某甲在城申某院爲住持日前收養一徒將爲衣鉢計前晚學徒忽吞洋烟自盡迨甲知覺因閱時己久不及施治昨晨 
 
 

Page 4

 
 
屍親聞信奔至甲處大興問罪之師想羽士法力無邊當不難以勅勒符爲退兵計也 
[惡少宜懲]  
　　近來租界中時有惡少結隊成羣每至夜半時徃來私街小巷口唱淫詞小曲時屇炎天小戶人家無論男女往往露坐乘凉聞此靡靡之音殊覺不堪入耳或大聲喝止惡少則肆無忌憚任意揮拳一若不知法紀也者英租界北香粉弄大半皆係居民惟東首有花烟館數家遊手好閒者咸集於斯口角爭毆幾於無日無之捕房何不派一暗捕隨時巡察見有犯以上情事者立卽送者官懲辦此風或可稍息也 
[重懲拐販]  
　　沈榮卿誘騙蘇鄕女予來申賣娼一案屢詳前報昨晨九點鐘法廨讞葛蕃甫同轉莅八仙橋捕房飭將拐犯沈榮卿蟻媒嚴顧氏被騙之阿秀卽王趙氏並窩留之丁松茂等一併逮案問丁曰阿秀與阿巧等在爾家住宿究由何人領來供稱由阿金娘卽嚴顧氏領來借宿一夜問其時阿金娘給爾錢若千供稱並未得錢旋據阿金娘稱小婦人探問阿巧伊言欲尋母舅小婦人遂將伊等送往小東門相近躭擱與其母舅相去不遠以便次日往尋同轉問丁松茂曰此種好買賣爾己做過機次供稱小的家住巡防局側素來安分現　髮妻被人騙去聞說現在蘇州家中祗有五歳孩子乏人照料當日嚴顧氏領阿巧等前來適有空榻遂留伊住宿並無他意同轉謂爾爲人太好以致髮妻被人誘拐今到案下尚敢混供殊屬狡猾判押候解至公堂再核沈榮卿照原斷責竹梢四百下枷號三個月嚴顧氏責竹梢三百下枷號兩個月示衆王趙氏卽阿秀掌責一百下還押待其親屬來領 
[英廨瑣案]  
　　廣東人江二等控被開徐園烟館之許三寶積欠洋銀由蔡太守委宋二尹訊供飭許三寶交保料理　案兹因附追欠洋之朱柏卿以許交保出外爲日己久遷延不了向許三寶理論許三寶以在洋商處爲傭被朱吵擾不休有碍生意兩相爭執　至英公廨蔡太守飭候訊供核奪○陳錦祥之妻　氏因丈夫與許氏姘識正言勸阻令陳不復與許氏往來許氏因陳决絕作申申之詈陳與妻汪氏交口忿爭以致扭作一團爲五十七號印捕所見將陳及汪氏許氏一併帶至捕房移送英公廨蔡太守飭陳錦祥明曰具禀呈候訊斷○寍波人錢子香年三十二歳平湖人金阿寶年十六歳寍波人應阿虎年廿六歳又有蔣阿男均因貧病困臥街頭先後由巡街捕舁至捕房轉送英公廨蔡太守飭值日差概發棲流公所醫養俟病痊再籌安揷 
[法捕房瑣事]  
　　炒麫店主婦紀陳氏買孩糾葛一案屢詳前報昨晨葛同轉將孩父解文林及蟻媒董春山吳益山逮案覆訊紀陳氏挈子阿寶投案禀追身價洋廿三元半同轉問解曰爾與吳益山如何認識供稱去年十月間與伊相識伊令小的將孩壽金領去由伊代爲設法寄名他人同轉　吳益山曰解之子何必由爾設法供稱小的在八仙橋附近開車寓去年九月間解來住宿至今年三月爲止伊言妻己隨他人過活置所生孩子於不顧心實不忍不如寄名他人可免凍餒憂當有紀陳氏之親戚王姓經手與董春山等商通賣孩寫據時尚無保人遂將小的之名寫上餘情小的不知同轉問解巳賣孩時爾得洋銀若干供稱小的共得洋十五元提出五元歸還吳益山借欵同轉問吳曰解文林還爾洋五元有否供祗欠小的錢七百五十文當日一併淸還並無洋銀同轉詰問董春山董供並未爲媒謂前據解文林供爾將其妻領至家中逼令售入花烟館爲娼繼又將解所生女孩售去有是事否董春山與吳益山互相推誘同轉著一併管押候禮拜二解案核奪又諭包探下期將解妻田氏及其兄一併傳案當有董春山之鄰人蔣永福投案聲稱董春山年老困苦願代貼洋數元以了賣孩身價同轉謂董自有親戚爾若王成其事須向其親戚籌措洋廿三元半方可了事蔣唯唯而退○李少山卽吳錫卿帮助流氓剃頭和尚等將吳阿龍毆擊扭獲到案吳錫卿供稱在城中萬盛南貨店爲夥同轉著押候查　其詳己載前報昨晨包探郁庭湘禀稱查得吳錫卿並非南貨店夥實係淸嘉坊出身日前所供之語皆屬子虚同轉將吳錫卿提案著紅班騐視紅班王福禀稱騐得吳兩腿有板花想非安分之徒同轉喝令重責二百板　候交保○上月初六日穆陳氏控陳左亭欠洋二百餘元當經友人理勸由陳左亭認還洋一百元此己詳紀前報嗣因限期己逾陳左亭挺押不繳昨晨穆陳氏又投案禀追同轉將陳逮案陳稱由岳父在外帮同理處求請寛限同轉謂爾己挺押一月之久豈能再緩喝責手心一百下還押限五日理處 
[傳聞誌誤]  
　　前日本報首論内述洪蓮君校書因傷而斃一語原係得之傳聞兹　校書雖受重傷幸得黄春圃先生妙藥回春不日可占勿藥用特揭而出之以誌傳聞之誤然作此論者則無非使人戒愼之意校書正不防現身說法耳 
[饋藥鳴謝]  
　　時交夏令疾疫易生昨承果育堂以痧藥見貽具見痌瘝在抱利濟爲懹拜登之下謹綴數言藉鳴謝悃 
[贈扇揚仁]  
　　寶山李君幼臣夙工書法臨池揮灑滿紙烟雲人有得其片紙寸縑者輙愛逾拱璧一昨以手書紈扇見貺新月一規龍蛇飛舞出人懷袖自不虞捐棄秋風矣敬跋數言以鳴謝悃[  申左夢畹生拜手]  
[鉅欵助賑]  
　　苕溪不留名慕大善士規元四百兩助熱河賑需籌措維艱對穹窿而搔首轉輸不各蘇困苦於燃眉兵燹餘生當感頌仁風弗置己[  上海北巿絲業會館籌賑公所施善昌謹記]  
[申報舘順直山東協賑所經收第一百五十五次淸單]  
　　廿一日隱名氏銅洋一元蓉浦老人衆善士洋二元徐紀生洋二元○廿三日鄭六順堂洋一元烟台無名氏求合家平安四戶各捐洋十元又無名氏求諸事平順洋五元又杏園居士求合家平安洋五元○廿四日筆耕主人洋六元鴻運通銅洋四元○廿七日皖湖閨秀劉家惠因喉痛求愈洋一元王義隆銅洋一元○廿九日衢州甡記洋二元樂安氏洋二元渤海氏洋半元沛國氏洋半元方其陽求病愈洋一元○總共收英洋六十八元銅洋六元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慘無六日]  
　　漢鎭貢某中者父殁母存有弟二皆以學賈爲生中妻與某乙私通甲知之甘受乙賄爲温飽計遂將一項線頭中牢牢戴上其母以中寗之羞何可令他人聞戒使拒絕後勿復爾甲夫婦置若罔聞一夕乙又貿貿然來甲母以理諭之乙懷慚而去甲夫婦反遷怒於其母逐出門外府己夜靜更深悵悵何之滂沱涕渭適有司更者見之　得原委送之回家剥吸雙扉寂然不應比鄰咸抱不平爭　詬駡甲不得己始勉强啓戶將母納人衆遂散去以爲可以無事矣不圖甲夫婦恨猶未洩驟以三尺白綾置母於死地繼念事不得了不如遠竄他方時值東方初日搬　器其怱怱欲　隣人有早起者見其形狀急遽又不見其母同往疑必有故人室瞻顧見母屍横地急出呼衆將甲夫婦綑縳交諸地保並有甲之族　至於是議誰紛紛　謂宜送官治罪者有謂宜私刑斃命者又有謂甲有二弟若送官恐不免牽涉道旁築室三年不成僅罰乙出不義之財購買棺木衣衾齋醮三日含糊了事失以　弑母爲神人之所共憤天地之所不容送官究辦方合正理今乃置大逆子不顧而反令姦夫出貲棺殮此誠出情理之外甲母有知能無怨桐乎鄕愚舉動令人索解不得世道人心於是不可問矣 
[光緒十七年十月初一起至十二月十六止第六十一期至六十五五期戒烟名單]  
　　戴珊淑年三十三歳浙江省山隂縣人　住四馬路就作儒業上癊十年每日吃烟五錢作三次吃保人四馬　　園烟店○　順記年四十三歳浙江省寗波府人現住采視街向作北貨生意上癊十年每日吃烟三錢作三次吃何人六馬路錦記土棧○徐春亭年二十九歳湖北僕陽府人現住百杳里向作銅器生意上癊四年每日吃烟四錢七分作三次吃保人陳家木橋南協興銅作○費慶記年二十七歳浙江省寗故府人現住四馬路向作土棄上癮二年每日吃烟三錢作三次吃保人大興里天來成號○富松山年四十二歳浙江省鎭海縣人現住英大馬路安裕錢莊上癮四年每日吃咽三錢五分作三次吃保人英大馬路永椿豐　○王世祥年三十五歳浙江省會稽縣人現住法界吉祥街陳大成燭店生意上癮四年每日吃烟二錢作三次吃保人陳大成燭店○徐浩年年三十五歳江蘇省吳縣人現住英界五馬路向作吕采票業上癮十年每日吃　五錢作三次吃保人棋盤街大賚洋行○黄桂亭年三十歳湖北江夏縣人現住法大馬路吕義泰鈟作局業上癮一年每日吃炳一錢五分作三次吃保八百香里　興號○朱吕卿年二十四歳江蘇長洲縣人現住新閘向作輪船生意上癮六年每日吃烟三錢作三次吃保人棋盤悔必中彩票店○　敎　年三十九歳廣東南海縣人現住虹口向棄醫道上癮六年每日吃烟二錢作二次吃保人虹口匯安號○朱寶生年二十四歳江蘇崑山縣人現住新北門内向作吕宋票業土癮三年每日吃烟一錢五分作二次吃保人棋盤街天來票店○宋菊波年三十九歳江蘇元和縣人現住新北門外向業陳皮店上癮八年每日吃烟三錢五分作三次吃保人新北門宋公祠○馮元　年三十三歳廣東順德縣人現住　大馬路向作洋行生意上癮六年每日吃烟一錢作二次吃保人五馬路　萬泉烟舘○王性年二十歳浙江寗波府八現居老　浜北向作銀爐生意上癮二年每　吃烟二錢作二次吃保人後馬路聨桂甡銀爐○景大庸年三十二歳浙江紹興府人現住法大馬路向作南　生意上癮一年每日吸烟三錢作三次吸保人法馬路同盛燭店○徐松山年二十八歳湖北濮陽縣人現住百香里向作銅器業上癮三年每口吸烟二錢七分　三次吸保人燭界協　銅店○周小帆年二十三歳江蘇四和縣人現住與盤衞向爲輪船生意上癮六年每日吸烟二錢作二次吸保人南巿朱梅記船行○徐聘之年三十四歳江蘇吳縣人現住棋盤街向作票業上癮十五年每日吸烟三錢作三次吸保人棋盤街大賚洋行○許欽甫年二十四歳浙江紹興府人現住南新街向作首飾生意上癮二年每日吸烟二錢作二次吸保人南新街物華棲首飾店○揭福來年三十二歳廣東香山縣人現住　口大街向業南貨生意上癮四年每日吸烟二錢五分作二次吸保人五馬路廣萬泉烟　○　子銓年二十四歳浙江紹興府現住新北門向作儒慕上　八年每日吸烟三錢作三次　保人新北門宋公祠○江銘山年四十四歳安徽夥縣人現住小東門向業南貨生意上癮十八年每日吸烟四錢作二次吸保人鄭義興南貨店○章仁德年四十歳浙江鄞縣人現住南巿太平街向業打包上癮十年每日吃烟三錢作三次吃保人南　寶大號○金大成年二十八歳浙江山隂縣人現住法界大馬路向業廣貨生意上癮三年每日吃　五錢作三次吃保人廣文安烟店○黎天保年四十歳廣東順德縣人現居棋盤街向作　舘生意上　三年每日吃炳三錢作二次吃保人五馬　廣萬泉烟舘○以上各名均己除鎗第六十六期名單容卽續録以供衆鑒○上洋平康里恆濟戒烟　司董李經馥何　鍾洪南誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
