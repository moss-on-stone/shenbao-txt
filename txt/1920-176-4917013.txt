# 1920 - 176 - 4917013

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[安福之罪惡（冷）]  
　　安福之在今日將爲過去之陳物矣雖然若不預爲之備未必死灰之不復燃也夫安福最大之罪惡厥有二端一則濫求財一則濫用財而已濫求財者爲濫借外債使國家之權利喪失無算濫用財者爲濫行收買使國人之道德喪失無算故安福之所謂勢力者祗此二端而安福之罪惡亦以此二端爲最大 
　　是故安福如是願後之繼安福者對於是二端切以安福爲戒勿以安福爲法而使安福之罪惡流毒無窮也 
命令 
六月二十九日大德統令據暫行留任湖南督軍張敬堯電呈南軍進攻大已退出岳州暫至嘉魚收集候令等語張敬堯前經棄瑕留任原冀其効力自贖乃復退出湘境實屬咎無可逭張敬堯著母庸留任所部軍隊即行交由兩湖巡閱使王占元接管切實考核整理張敬堯於交卸後迅即來京廳候查辦此令 
　　又令特任吳光新爲湖南督軍此令 
又令特任吳光新暫行兼署湖南省長此令 
又令第二路總指揮暫編陸軍第一師師長張宗昌陸軍第二十師師長范國璋奉令駐湘有保衛地方之責乃張宗昌所部先後退至萍鄉袁州范國璋所部退至寳塔洲均已遠離湘境職責所在咎實難辭張宗昌范國璋均着褫奪軍官暫留原職仍應整肅所部効力戎行以觀後效此令 
又令任命經家齡爲浙江高等審判廳廳長此令 
又令任命陳經爲江西高等審判廳廳長此令 
又令吕海寰晉給一等文虎章此令 
又令馮玉祥給予二等大綬寳光嘉禾章此令 
又令劉有璧晉給三等文虎章此令 
專電一 
　　北京電徐段間談判昨晚幾致决裂其爭點純集改組籌邊相持不下奉張備車欲行嗣經張懷芝分投疏解至夜半漸緩和張遂被留仍執調人惟保定方面有一種對人宣言（一日下午三鐘） 
　　北京電奉張定昨晚出京形勢驟逼各方挽留未果行最近兩日某系於承允各條欵又有悔意第一希望三長留第二西北邊防改歸段轄第三保留籌邊雙方意左張因準備回奉昨訪段告辭段允維持本日形勢略見緩和　　北京電張因徐切留昨夜車未走（一日下午二鐘） 
　　北京電段語徐除變更國體起用張勳外無不可惟命是聽徐云前事可保决無後不過開復而止（一日下午三鐘） 
　　北京電内閣事决照前議提出國會擬以人數不足抵制現又有先派署後提出說（一日下午五鐘） 
　　北京電徐語兩院議長新内閣卽提出如國會延不開會惟有先用明令派署（一日下午五鐘） 
　　北京電徐昨遣人以組閣事正式詢周得同意閣員由三方合擬標準不用安系延攬聲望較好南北同認者充選顏惠慶范源廉周自齊王寵惠均有望又張與段並聲明國會再阻擾應由政府依法解散（三十日下午四鐘） 
　　北京電外長定顏惠慶顏定明晚來京范源廉已應召到京對敎長尚未表示同意（三十日下午四鐘） 
　　北京電交次有暫留任清理賬目要求准否未定（三十日下午四鐘） 
　　北京電直軍將領檄文討徐樹錚六罪狀主擁護總統維持合肥必先去徐樹錚並函告西北邊防兩軍（一日下午四鐘） 
　　北京電閣議（一）烟酒署請通緝虧欵潛逃署員羅飴决由法部嚴緝（二）農部提出籌備農商銀行章程及糧食調查會調查規則通過（三）閩李因大雨報災請賑决發千元（四）國際財政會議代表請示辦法並領經費决由財部商發（五）外部提議設莫斯科總領事館通過（一日下午五鐘） 
　　北京電蔡元培因北大改組緩至十月赴歐（一日下午二鐘） 
　　北京電王占元電南軍已進岳州湘西誠可慮八師已開拔前進當可暫支（三十日下午一鐘） 
　　北京電馮旅來電告捷仍催八師應援（一日下午二鐘） 
 
 
 

Page 5

 
 
   
 
 

Page 6

 
 
專電二 
　　北京電吳光新電南軍冒充七師潰兵向監利螺山進攻幸劉旅奮力抵禦斃敵甚多（三十日下午一鐘） 
　　北京電張天驥電張代表陶上校昨日乘車行抵乜魯拉夫斯奇站被謝部扣留麥粉兩車共二千袋羅布三百餘萬並隨行商人三名（三十日下午一鐘） 
　　北京電鄂王勘電張督退鄂所部殘兵沿途搶掠商民惶恐乞示辦法院部復電一律解械遣散（三十日下午四鐘） 
　　北京電鄂王電告接收張軍（一日下午二鐘） 
　　北京電贛陳電吳新田軍費籌墊五萬請立撥二十萬備用（一日下午五鐘） 
　　北京電駐日希臘公使來京由法使紹介謁外次訂中希商約陳請删裁判權可開議（一日下午二鐘） 
北京電楊增新電俄舊黨代表到塔城要求交還從前解除之軍裝謂如不允當以武力對待已飭塔嚴拒并防範（三十日下午一鐘） 
　　北京電海參崴電英商會發起邀中日美意比瑞那諸國會同交涉俄廢止舊有盧布案公推英商會爲聯合會會長中日兩商會爲副會長與俄國當局抗爭力維現狀（一日下午五鐘） 
　　北京電中行股東續會决算案通過舉出修改行章起草員十一人（三十日下午四鐘） 
　　北京電施肇曾携隴海路借欵草案回京徐諭交部悉心核議（一日下午二鐘） 
　　天津電三十晚華兵一隊由軍糧城强行乘車北上過津被站長及稽查留難隊兵怒痛毆之方欲綑縛站長回營忽聞法兵追至乃捨之逃遁此爲兩日間京奉路發現軍隊滋事之第二次初次爲艶日在北倉站亦因無票乘車被路警驅逐含恨伏站傍候車返程入而毆之畢乃遁（一日上午九鐘） 
　　天津電商會改選今日舉行競爭甚烈投票者一千六百零四家選會董六十名卞月廷得四二票爲最多會長尚未選出（一日上午九鐘） 
　　香港電譚延闓電軍府請任林支宇長湘外傳陸擬以馬濟督湘惟軍府否認聞馬以湘連捷已取消入湘近日已調湘南所部數百返粤一說軍府擬以趙恒惕督湘譚延闓爲省長（一日下午八鐘） 
世界路透電 
[美國民主黨之選舉大會]  
　　三十日華盛頓電共和黨候選總統哈定氏與柯里治氏會商後宣稱共和黨之選舉運動擬以請求恢復政黨政府而代私人政府爲根據 
　　三十日舊金山電聞民主黨大會副委員會已議定禁酒黨綱辭句稍形和緩聲明贊助憲法修正文但附以私人自由之宣言書反對苛刻之干涉國際聯盟會黨綱亦經議定一如威爾遜總統之願白乃安氏現仍竭力反對修改禁酒律美加都氏之紐約辦事員已命勿提出美加都氏之名大會現專候黨綱委員會之報告然後擇定被選人大約須在星期四或星期五日實行投票 
　　二十九日舊金山電參議員格拉斯氏今日被舉爲民主黨大會議案委員會會長該會將草擬黨綱又參議員勞平生氏被舉爲大會正式議長兩員皆爲擁護政府者足徵政府中人可能左右大會可望實行其一切計畫 
　　二十八日舊金山電白爾森氏今日演說解釋釀酒政策主張以修正文加入憲法嗣後凡須修正憲法須由各州人民投票表决之伊里諾伊州代表反對不於民主黨黨綱中涉及禁酒事之决議案後以三十六票對二十一票通過宣言書許釀製淡酒及啤酒威爾遜總統與白乃安氏兩派之意見距離日遠而對於國際聯盟事尤甚威爾遜總統派願完全贊助威氏之政策白乃安派則主與參議院調和關於聯盟問題之爭端 
　　二十八日舊金山電勒夫氏者衆所視爲美加都氏之演說人今日宣稱美加都氏如被推爲候選總統必不辭讓現有人開始邀集主舉美加都氏之各代表該派代表豫料巴爾末氏與考克斯氏彼此必因候選位置事發生頓挫此時再提出美加都氏之名以爲折中之計則最穩妥 
　　三十日舊金山電民主黨大會黨綱副委員會已拒絶於本黨黨綱中列許釀酒一條 
[各國近事記]  
　　二十六日紐約電聞過激黨專使馬丹斯氏已簽定合同定購值數百萬元之加拿大糧食與機器預備運俄已在加拿大英倫商定銀行特别付欵辦法第一批運出者爲麵料若干 
　　二十八日紐約電美政府續以每盎司一元之價購入銀七十萬盎司 
　　三十日倫敦電不列顚帝國代表參與斯巴大會者定今日在首相邸開會考慮大會前之各事 
　　二十八日倫敦電泰晤士報孟買訪員解釋回敎主委員會不贊助印度政府藉示反對對土和約决議案之意義謂印度國民黨領袖甘希氏曾稱第一步乃請消除職銜及告退名譽職位第二步乃凡爲政府服務之人一律辭職 
太平洋路透電 
　　二十九日海參崴電西比利亞日軍司令大井將軍致文上烏定斯克政府曰五月三十一日尊電述及或可組成緩衝國而不附屬勞農制之俄羅斯此議殊可滿意但勞農政府或承認緩衝國而吾人則不能承認貴政府已鞏固合法成立即阿穆爾政府亦然故吾人今願依據下列條件與上烏定斯克政府開談判焉（一）各陣線必須停戰遠東各政府必使其人民脫離戰禍於是始可討論遠東各政府組織緩衝國問題（二）吾人不能視謝米諾夫與其部下之人爲匪黨吾人以爲謝氏亦代表遠東政府之一故將來討論組織遠東緩衝國時須容謝米諾夫加入如確有欲排斥謝氏之意則當由遠東各政府會同解决該問題尊電謂謝米諾夫與日兵須守中立殊合鄙意惟貴軍曾由後貝加爾過激軍輔助攻擊我軍自柯爾恰克失敗後過激軍不時攻擊協約軍上烏定斯克政府之軍或亦將施擊吾人此吾人所以願使日軍與上烏定斯克間之戰爭告終並承認維持後貝加爾秩序之謝米諾夫也想上烏定斯克政府必願覩遠東之和平而贊成上載之條件也 
　　一日北京電中政府接上烏定斯克政府來電謂遠東民國現正向西擴張中國委員團及中國紅十字會員未經上烏定斯克外交部或莫斯科政府許可遽入上烏定斯克境其目的與其所赴地點均未明瞭請中政府以必要之消息示明上烏定斯克政府及莫斯科政府俾中政府在恰克圖拘留遠東民國外交委員團之疑團得早解釋蓋兩國互以委員團來往及交換所必要之消息殊足爲彼此了解之地步也中政府又接恰克圖來電署名者爲遠東外交委員團主任内謂華員阻其南下並不肯發給赴北京之護照按委員團之欲赴北京唯志在使中政府明白遠東民國之目的及締結兩共和國密切之友交耳末請外交部電命恰克圖佐理員即發必要之護照外交部答覆恰克圖之電謂來電已悉徐樹錚將軍亦有此報告商業交際原爲世界極要之舉貴代表如於商業交際有所建議何不商諸當地華員該華員自將商諸外交部固不必跋涉來京多此一舉云云所可注意者同時有俄國委員團亦抵恰克圖於是北京盛傳勞農政府外交人員不日將抵北京接收俄使署更易中國各處俄領事自委員團在恰克圖被阻後謠言即息 
　　二十九日東京電奥繁三郎復被舉爲衆院議長柏谷氏被舉爲副議長二員皆政友會會員 
　　一日東京電帝國議會今晨開特别會議首相原敬氏宣讀日皇開會詞憲政會與國民黨已提出普選議案其特點爲凡男子滿若干歳而能自求生活者均予以選舉權首相原敬氏及外相内田氏定本月三日在國會發表演說 
　　二十九日東京電日本各商會昨開聯合會議通過决議案請衆注意開列福尼亞州之排日運動謂此種運動將破壞日人自求發達之一切企圖深望全國協力使此難題得和平解决俾透澈之國際了解可以實現 
　　一日東京電當道禁止各報登載六月二十九日國會外炸彈新聞 
　　一日北京電政局頓轉沉寂安福部力求保留交通部長之位置張作霖不允惟擬承認周樹模推薦之員但不得先與安福部接洽段祺瑞改變其擁護安福部之政策後徐樹錚已爲安福部之領袖徐自庫倫歸後迄未離京張作霖已備車擬回奉 
　　一日北京電中希兩國不日將在北京開議締結商約事 
　　一日北京電駐京捷克斯拉夫代表希斯氏被聘爲北京大學名譽演講員演講中歐及捷克斯拉夫事務希斯氏將於一九二○年至一九二一年間演講若干次 
　　一日北京電第一第二第郵局收發内國電報新章於今日起實行 
　　一日北京電駐京英使艾思敦爵士啓程回國今晚可以抵滬 
國外要聞 
[法國重造問題]  
　　中美新聞社巴黎通信云國際商會組織委員會會員好士頓氏游歷法國今日告紐約時報巴黎通信員云法國今日之所爲誠爲奇妙余甫經過戰事殘破之區三百英里無一里不見法人之活動從拉斐爾至聖昆丁歸途由樂安至萊姆斯一帶農田皆徧種小麥大麥燕麥一切收成均好人人從事工作全國皆然彼謂法國並不工作者非愚即僞試觀其商業及農收成之發達即爲明證彼戰中死傷之數百萬人自然不能再耕種然生存之男子婦女小兒則皆服勞於田疇莫不勇氣百倍法國於此需要賒取材料余料美國能助之法人對於美國之態度頗多誤會蓋由不明美政府之投資與美國人民之投資有私人與非私人之别然此非法人之咎乃吾美官員語言不謹者之咎也美國商會前會長法海氏上星期告巴黎商會云美國數十商會所組織之實業界實一致贊助法國願以財力助其重造惟此項後援爲私人的而非政府的耳美國於近數月來於對外財政及匯兌頗多研究去年美國對外貿易共得四十億金圓美人知此决非可以長保不敝者必須資助歐洲開發富源則間接即爲助長吾之對外貿易故製造家今已將貨物長期賒借與外國主顧並請銀行家設法爲總合的賒借美國銀行家協會現正組織一委員會由麥許氏爲會長處理此問題據麥氏告余進行順利有解决希望大約將辦一歐洲所謂投資脫拉斯以全美銀行家爲股東而均分收買外國之搶保品再將此等保品重售於私人投資家美國當加入戰局時私人投資家祇有四十萬人現已增至一千四十萬人有人問余此等私人投資家是否願買此國際債票余斷然答之曰願買倘歐洲投資家能表示信任購其一部分則美人益將踴躍從事矣美國極願法國財產之損失迅速回復法人之避戰禍而他遷者現陸續移回殘破之地已達戰前三分之二無不奮發作工表示其對於前途之信心然必須立有大宗金錢方能進行無阻吾知吾美國必能盡力以助之也惟尚有一事必須解决者誠如法人萬口同聲所云此事决不可再見（指戰事）而欲保證其不再見必須德國確實擔認解除軍備此爲根本問題協約國必須得此保證始能許德國恢復其經濟上之能力法國於此問題所見極眞切苟英美二國而不能見到者母寗勿再談和平解决之爲愈也 
國内要聞 
[周閣决定之經過與將來]  
　　昨據參預調停政潮之某要人述政潮内幕之經過及三方面完全諒解之結果大略如下溯自張作霖本月二十日到京以來其中條件之變化電商之曲折此十天之内政潮形勢刻刻不同張氏初來北京其勢頗爲激昻二十一日入府之結果動於東海之和平言論已將火氣銳減是日下午訪段之結果鋒頭又爲一挫二十二日赴保與曹錕會晤受吳佩孚等激烈之演說銳氣又爲稍振保定會議之條件最初案原爲解散國會褫免徐樹錚撤換不良閣員及撤銷上海會議四端張曹秉東海和平之旨將字面略爲減輕以環請政府採擇之手續出之然其條件之精神依然未變也張回京後於二十三日即將請求各節陳明東海東海答以酌量可以採納但需逐漸辦理萬不能操之過激其覆曹使電亦謂中央自有辦法少安母躁二十四之下午曹錕又來電催請中央俯採一二項以安軍心徐張重新磋商大意謂國會爲選舉機關在政府似不好得魚忘筌况會期已將届滿轉瞬改選在此時正不必多此一舉又以段矢口擁護總統亦不便解散其安福部重拂段氏之意蓋徐張實具有保全合肥之苦心也其罷免徐樹錚籌邊使及兵權各節以籌邊使官制曾經新國會通過安福必藉口於法律案以爲牽制故决定另行設法罷免徐氏至撤換不良閣員及挽靳銷假因靳絶對的不允乃决定即於此内閣改組中將三閣員解除政權至撤銷上海會議一節此項會議係中外觀瞻所係將來若不能進行則另用改組方法現在與廣州軍政府談判亦可並行不悖此爲徐張之商定由張轉告保定二十八日保定覆電謂中央俯順輿情感激涕零幸請中央决定辦法以固中樞等語東海得此電遂卽决定（一）准靳辭職專任陸軍總長三閣員即於此改組期中出閣（二）周樹模出組超然派内閣（三）罷免徐樹錚之籌邊使其西北邊防軍五個混成旅歸段祺瑞節制（四）對於上海和會暫不變更將來另有接近和議方法則變更之以上四項一經决定分期實行一方面電告保定令各代表各回原省吳佩孚仍接原定地點回直於是風譎雲湧之政潮至二十八日下午告一段落矣 
　另一消息政局問題保定方面所主張及張使所調停者第一步即爲挽留靳閣惟靳氏表示去志極堅雖經各方面敦切挽勸迄未明白允許因之遂有周内閣復活之說聞前日（二十八）下午經東海及張使等會商之結果對於調停時局問題大體决定八項辦法（一）西北籌邊使官制問題（二）西北軍移轉管轄問題（三）允准靳辭去總理本職專任陸長（四）周樹模組閣（五）三閣員出閣但仍有留一員於新閣之希望（六）新閣員之提出由元首主張國會方面不得再有把持情事（七）吳佩孚回直防（八）上海和議機關暫不更動但至不能進行時可以更換總代表惟近日各方面正併力討論第一二項實行之辦法尚議不到組織新閣之手續故關於調停内閣問題除一部分人物從事於新閣員之運動外實完全陷於停頓狀態惟所應注意者即周閣能否成爲事實之一問題也 
　　内閣問題自靳總理再三表示不幹力薦周樸老組閣之後外傳段似亦頗諒靳之苦衷有不再强其爲難之意而一般主張去靳者更表示歡迎周氏出山以調濟其爭執惟聞張曹二使仍主留靳而靳意仍冷淡且謂於政局時局均感困難閣揆斷難再任無已則願專長陸軍以示不耽安逸苟有所知仍當襄助一切云云因之張使昨日又致電曹使報告靳之態度且决定最後之辦法而周氏對於組閣一層目下雖未允諾但其拒絶之態度已不如前此之堅决因自張使入京調停以後某方面已示讓步之意則如果周氏出山某方要求必不若前此之甚組閣自不至十分困難惟周氏如果出而組閣則除陸海内三部將行留任外將羅致資老望著之人以充閣員以目下之時局異常糾紛非和平穩健爲當道所推許且爲各方所信仰者不足以鎭定如朱桂莘張遠伯張岱山汪伯棠等頗有希望而傅敎次當學潮汹湧之際曾自任艱鉅爲當道所許又與樸老有舊亦有補寳之望然此是後話而周閣之究能實現與否）當視曹張之態度而定也至安福部方面對於三總長同時去職究不滿意昨日上午十一時該系人員特在太平湖本部開臨時大會討論辦法到者約共一百三四十人多數意見均以周之組閣實爲時勢所造成無可非難但本系新閣中無論如何須保留財交兩部以維現有之勢力一時衆論紛紜詞多憤激結果卒以多數决定以保留兩部爲通過閣揆之交換條件下午一時散會由該系首領擔任向各方面疏通據上情形是安系對於周閣猶在留難前途究變化至如何程度殊難逆料聞周氏組閣有兩大難關（一）前日張使將調停經過電告保定方面當晚即得覆電其措詞大旨悉憑元首主張并未表示可否但聞某將軍對於周閣一層則力持反對態度並謂周樹模官場經騐紙片文章吾人固甚佩服若當太平無事之時以爲伴食宰相固甚稱職但當此風雨飄搖之局而欲責周以戡亂致治吾知其難矣翼青如肯銷假固佳否則中國人才之衆豈無較勝周氏其人者吾人於周並無惡感但爲中國大局計不能不持愼重云云（二）聞國會方面有一部分議員相約否决周閣就以上觀之則八條辦法雖經决定而枝枝節節難免其無問題也 
　　某外通信社載北京三十日電云徐樹錚决辭西北籌邊使以李垣爲其後任邊防軍恐歸段祺瑞節制邊防軍師長旅長等今日特在團河會議關於徐之進退問題將向政府有所要求旋由段氏抑壓而慰撫之 
[岳州失守後之京訊]  
　　據公府消息東海對於岳州失守雖極注意惟始終并無主戰及下討伐令之提議二十八日晚間東海曾召張懷芝張志潭兩氏在集靈囿後樂堂秘密談話約一小時十五分專研究應付湘省問題東海主張電囑王占元迅速直接與譚延闓去電磋商應將長岳退出中央當不再令張敬堯督湘其他事件均可從長計議云一面致電岑春煊等嚴詞詰責略謂南軍攻陷長沙復襲岳州張敬堯現已退出湘境查此次釁端初起迭據尊電均稱業經制止譚部進攻何以不遵命令肆意侵略實屬破壞和平蹂躪地方究竟此舉係出譚氏自由活動抑由尊處主持令人莫名眞相務希嚴電譚延闓飭令退回原防與圖解决否則牽動大局責有攸歸幸勿以具文視之竚候詳復不盡欲言云云 
　　張敬堯失岳後之命令業經發表聞張敬堯先因鄂省對於潰兵勒令繳械頗不滿意曾電京陳訴當局前晚卽有急電飭令張氏將所部全數迅即称交王督接管一面電王督將張部悉心汰練一面電飭吳光新赴任迅圖規復聞吳氏以湘省僅賸常桃一隅已决定辭不就任吳並有勘日來電報告所部軍隊最近情形其文如下前以在湘國軍失利危及上游當即電召各旅長到漢會議旋以南軍侵逼岳州我劉趙兩旅長於敬日遄返白螺磯監利駐營地警戒待命茲據劉旅長躍龍報稱南軍於感日午後七時由荆河腦詐稱七師潰兵擬向白螺磯我軍猛撲當經我軍辨悉迎頭痛擊鏖戰五小時敵勢退却擊斃敵人多名獲俘虜一名我軍傷二名據俘虜供稱岳州城陵磯已到南軍甚多正擬分途北進現已有六營由洞庭湖繞向象山新堤方面進攻等語我劉旅現在楊林市螺山市一帶集中備戰我趙旅在朱家河監利一帶警戒備戰中查岳防不守上游警區千有餘里在在牽制不敢疏虞惟有激勵將士敬以待命謹略以聞吳光新勘印此外王巡閱使昨有電稱岳州失守之後范師長國璋曾接譚延闓一電大意稱此時南軍並非有意進取即請執事來岳接領云云范國璋亦有電抵京謂南軍占領岳州後邀約職部赴岳共同維持皆係爲轉旋地步是否可行請示核奪等語當局核議結果以此舉是否誠意無從揣測業經轉電王鄂督請查核酌辦湘西方面自岳州失守後形勢益形危急昨馮玉祥復有急電到京略謂南軍節節進攻漢壽異常危險沅江於二十七日晚失陷遠道孤軍急迫萬分請飭沙市第八師星夜入援否則常桃再有疏虞非玉祥一人之咎並聞南軍以沙市王汝勤師長所部行將開拔入湘現特運動柏文蔚黎天才藍天蔚組織湘西鄂西聯軍後援軍一支隊爲數約四千四五百名由長楊進窺公安牽制沙市王師以斷馮玉祥之後援又據政界消息政府頃據駐湘探員密報云日本以長沙方面僑民商店被南軍刦掠稍受損失現特藉口保護僑民調來巡洋艦四艘駐守港門陸戰隊亦常上岸游行示威聞譚延闓已向日本領事署提出抗議質問調艦理由並聲明長沙各國僑民均由南軍負責保護外人不得藉口調兵深入内地現據中美通信社消息謂據在湖南受傷之張敬湯已在漢口紅十字會醫院斃命其兄張敬堯曾請總統處分並聞張敬堯現在湖北之嘉魚縣 
 
 
 

Page 7

 
 
[第二張]  
又據中美通信社漢口消息岳州附近美國湖濱敎會前曾被由長沙退走之張敬堯兵隊攻擊二十四日午後張兵又往開槍攻打美副領事赫斯登氏時正在該處調查美敎士萊滿德被戕一案險遭張兵整中跳而免該敎會本有第二十八師兵三百人駐守保護但現已於二十五日撤去乃由駐在岳州之美艦易泊索爾號派水兵一隊登岸守護云 
[直軍致邊防軍西北軍書]  
　　反對安福部與徐樹錚 
　　直軍全體將士致書於邊防軍西北軍全體將士曰我輩誼切袍澤情屬兄弟謹抒親愛懇摯之宣言敬告於明順逆知大義者夫同類不相殘同國無義戰千古之鐵案也我祖軒轅氏制兵之始原爲對外之用北逐葷粥南驅苗蠻中原始有此一片乾凈土洎乎北伐玁狁西禦氐羗與匈奴突厥金元滿蒙角逐中土無非藉我國軍固吾圉也充國屯田德裕籌邊天下有道守在四夷我國邊防軍西北軍之設制爲對外禦侮之嚆矢凡屬袍澤疇不以手加額距躍三百邊防有託西北無憂矣乃野心權利者利用愚民政策採取軍閥主義擁我數十萬朔方健兒以爲同室操戈之用不以防邊而以防内憑藉西北討伐西南直視我堂堂國軍桓桓武士爲一家之鷹犬在昔專制時代天子討而不伐諸侯伐而不討西南各省同隸版圖旣無賣國媚外之罪又焉有侵陵討伐之理矧共和國家以人民爲主體人民並非欲萁豆之煎軍閥偏欲表鷸蚌之持剥我人民脂膏以重苦吾民耗我國家餉糈以疲困吾民我國民何負於軍人我軍人更何仇於國家天良未泯夜氣猶存旣非至愚終當覺悟孰甘爲少數私人作牛馬哉亞聖有言民爲貴社稷次之君爲輕詩曰戎狄是膺荆舒是懲凡我軍人動作均應以對外爲主旨以民意爲依歸是在我軍人有覺悟心尤貴我軍人有辨别力彼野心私利之徒動輙曰服從命令擁護中央試問此項征討命令是否出於元首本心即令出自元首是否本於眞正民意爲治命耶爲亂命耶稍有常識者類能辨之挾天子以令諸侯久爲權奸之慣技唐文宗有言昔周赧受制於强藩今朕受制於家奴安福系跳梁跋扈殆甚於閹宦貂璫而指揮安福禍國者惟徐樹錚一人我昻藏七尺男兒詎甘心供其驅使耶渴不飲盜泉之水饑不食嗟來之食熱不息惡木之陰彼安福系以路礦抵押外人屈膝借債豢養國軍以殘害同胞我國軍不乏忠義之士明達之人孰肯爲一黨一系效死命哉上年魯案發生我國軍有協力對外之熱忱借債發餉我國軍有不受外餉之義憤全國軍人聞風興起玉可碎而不可掩其白竹可焚而不可毁其節俠義高風鐵膽鋼腸誠足以凛烈千古矣全國本屬一家焉有南北之界北洋原係一體何有皖直之分國軍同仇對外又安有芥蒂之嫌邊防軍剏邊防之基礎西北軍開西北之宏圖我同袍方且崇拜之景仰之不暇更焉有水火之虞耶此次直軍撤防原爲掃除殃民禍國之安福系及倡亂賣國之徐樹錚對於先進泰斗同氣友軍毫無挾帶惡感及並峙對敵行爲乃彼少數奸人自知無立足之地故爲揑造流言慫恿當道不曰與合肥督辦爲難即曰與邊防軍西北軍搆怨是等無意識之讕言希圖妄施離間我親愛友軍必不爲其稍動此後凡我軍人遐邇壹體披肝瀝膽敵愾同仇耿耿此心可對天日外禦其侮内息鬩牆堂堂男兒絶不墮其收買離間術中我軍人幡然覺悟不爲利用而彼術窮矣夫權利乃一時浮雲名譽爲第二生命甯犧牲權利以息爭詎犧牲名譽以助虐行秋萬世自有公論燕趙古稱多慷慨悲歌之士我邊防友軍曁西北同袍果有能先我着鞭驅除徐樹錚解散安福系以順人心而慰民望者則旣可建擁護元首之大勳更可全維持合肥之令名非但所以愛元首愛合肥亦即所以愛國家愛人民也直軍願執鞭弭以從其後他日歷史增榮俾直軍得附邊防軍與西北軍之驥尾則榮幸多矣袍澤志士盍興乎來直軍全體將士敬告（按此係印刷品由保定寄來者） 
[班樂衛氏之酬酢忙]  
　　法國前總理班樂衛氏抵京後與各方面酬酢迄無虛日前夕（二十八）班氏在北京飯店讌中國全體國務員新參衆兩院議長及梁士詒梁啓超蔡元培等共六十餘人席間班氏起立演說大要可分兩段（一）報告渠之代表在交通技術委員會帮同各國顧間解决某項重要問題本人極表滿意（二）報告巴黎大學中國學院成立之經過與致謝吾國政府之補助并盼中國朝野此後加以實助使兩國文化實行提携語極懇切當由薩代揆代表各人士用法語致答詞大致謂班氏此次來華對於中法兩國邦交及文化提携更能增進等語賓主盡歡而散昨日上午十時班氏赴團河謁段緣當段氏宣佈與德奥宣戰時班氏正爲法國國務總理故昨日班段所談非常融洽 
　　新參衆兩院昨日下午聯合開會歡迎班氏原定三時三十分開會嗣因人數未齊延至三時五十分兩院議員到者約共二百人遂卽開會先由參衆兩院議長先後親致祝詞次爲駐京法國公使柏卜氏之演說因柏使未到即由班氏起致答詞大意謂承兩院議長奬飾愧不敢當憶在一千九百十二年三年間中國國民黨及各國華僑代表在巴黎開國民大會慶祝中國共和之成立惟時鄙人亦到會爲竭力贊助之一人其時各國尚未正式承認中華民國也在此會中有法郎司先生者法之巨哲也親致祝詞以祝中華民國萬年其文頗有聲於世可與中華民國並垂不朽由此可見法國人民實最忠愛於中華民國者鄙人與鄙團體中人此次來華仍本一九一二年之志以增進中法感情爲目的對於巴黎設立中國學院一事尤期兩國文化因互助而進步益速此實吾人所深表同情者也次爲參議員吳宗濓之演說再次爲法詩文學家博拉博士之演說略謂中國文學異常優美而法之文學在歷史上亦頗著名甚願中國文學哲學傳入法國更願法國文學哲學之來華此種文字思想之交換實不啻交換兩國國民感情之思想云云演說畢散會至外攝影而散 
[中行股東會開會紀]  
　　分紅問題題解决 
　　前日中行股東總會在北京那家花園開會總裁馮耿光主席至午後二時半始宣告開議股東鄭民父君質問本會自四月二十四日延會後何以遲至六十三日之久今日開會是否繼續前會抑係重行招集其間所有損失誰負賠償責任王家駒君起謂鄭君所問係旣往之事請主席提前修改行章以爲根本解决王源瀚君請主席根據行章第五十六條第二項作爲董事會臨時提出解漸六君謂修改本行章程明明列入本議案丁項何謂臨時提出只可以變更議事日程付表决主席宣告後遂將變更議事日程案連同修改行章通過股東間少起爭議股東向伯璋李秋蘆鄭沛如等先後動議謂前次延會因爲决算案過於簡單不能查閱内容今遲至六十三日之久中行所分配决算報告仍是寥寥數表未改一字使本日會議不能完結恐股東等更蒙意外之損失請將兩項八年份盈餘分配案提前議决再行討論上年决算案主席謂不能變更議事日程解漸六鄭沛如等起而辯駁會場秩序稍亂嗣經鄭等固持前議主席遂以變更議事日程先議盈餘分配案付表决投票結果贊成者三千餘權反對者僅二百餘權分配案遂以多數通過嗣議分配盈餘内容胡謙六君謂舊年滚存中以八萬餘元分配行員係董事錯誤之點縱不咎旣往今年滚存三十四萬餘元不能再蹈前轍王君家駒請將此欵提作特别公積金王源瀚則主張維持原案討論結果將今年滚存之數增入股東紅息項下分配計股東紅息九釐連同官息可得一分六投票表决亦以二千餘權多數通過嗣以人數不足主席宣告延會隨定二十九日午後一時繼續討論甲乙兩項到會股東以爲股息有着我欣然色喜中行股東總會已告一小段落矣 
[京華短簡]  
　　最近外蒙形勢頗有不佳消息自我國收回外蒙之後某國極爲注意最近迭次增兵於赤塔方面與外蒙亦大有關係昨日黑督孫烈臣特來急電報告略謂日本高柳少將率部突回赤塔茲經調查結果知日本及謝米諾夫雙方軍隊現正勾結蒙（蒙古人）蘇（蘇輪鞳子）人民慫恿活佛擬在察汗臣呼倫等地施其擾亂行爲以便從中取利已飭嚴爲注意特聞云云 
　　外部以我國政府旣已批准奥約并决定不簽土約例須以批准經過與拒絶簽字理由詳細補報歐洲和會備案故昨已電令駐歐和會代表魏宸組迅將詳情報告和會又聞顧維鈞業已回美使任施肇基因事辭謝辦理和會事宜故令駐比公使魏宸組接充和會代表昨日魏使有電至京報告業於本月二十日將顧使交予之和會文件接收清楚矣 
　　國際財政會議最初發生時因吾國尚未批准奥約並非國際聯盟會員故未將吾列入現吾國將奥約正式批准已取得聯盟會員資格聞倫敦方面主張正式邀請中國參列財政會議我國駐使正在商洽尚未大定 
前被意國扣留之華乙輪船業經意政府下令釋放現該船擬開往紐約載運石油回華預計可收運費四千鎊之美金足供一切支用惟目前須先借欵購煤該船管理員擬商由駐意王使向該地銀行暫爲擔保昨日有電抵京請由部轉電王使查照辦理 
　　戊通航業公司陽湖宜興兩輪船先後到伯力途次平順現在陽湖業已開回宜興於六月二十四日由伯力開往願街日内聞杭州海城等輪船均已定期相繼開往從此當可暢行又伯力廟街等處缺少食糧該公司代各該處民食局輸送食糧甚多因此各該地方俄民對於戊通輪船異常歡迎華僑受益亦多又戊通輪船已航至漠河上游之奇乾河此河亦向來未有華船航駛再烏蘇里江亦已有船前往航行 
　　昨日星期二國務例會議案如下（一）鄂督王占元以兩湖巡閱使名義電請發給鉅欵賑濟湘民案表决先交内財兩部核議俟將數目擬定後再提出閣議解决（二）外交部提案吉林省長徐鼐霖所列取締韓黨辦法十二條表决照原案通過（三）任命内務部禮制司司長吳含章兼充公府禮制處副處長案表决照准日内呈請明令發表（四）處分湖南革督張敬堯案該革督屢經退敗應嚴行懲處表决令聞來京聽候查辦呈請明令申斥（五）嘉奬馮玉祥案馮旅同守湘西不無微勞表决呈請明令嘉奬以資鼓勵 
[南軍佔領長沙後之財政]  
　　湘省財政之困窮久達極點自張敬堯宵遁又復搜刮一空南軍入城遂一無所有現在一切建設旣需欵甚殷而大軍當前需餉尤巨自不能不另謀救濟此間官紳業已屢次會議紳商方面以湘省屢遭兵燹早已財盡民窮籌措巨金旣屬無此力量則惟有由官廳將新銀行迅速組織發行票幣商民一體承認流通官廳方面則以湘省已屢受紙幣之害且此刻庫藏空虛絶無準備何能使商民信仰不如以釐金作抵向本省商民籌借較爲有益因即决定條件命名爲湖南政府軍事借欵額定光洋五十萬元分三期交納（聞以舊曆五月半爲一期月底爲一期六月半爲一期第一二兩期各繳十五萬元第三期繳二十萬元）交欵概以光洋爲本位凡與現金同等之貨幣均照光洋價折收息金按月五釐隨本償付至償本亦分三期（以舊曆辛酉二月底爲一期四月底爲一期六月底爲一期第一二兩期各償十五萬元第三期償二十萬元）如政府財政充裕或得提前作一次償還此辦法已交由財政廳長陳炳煥於昨二十三日召集全體紳商詳細宣示討論良久决定至商會籌議後再行答覆於是各紳商復至商會詳加考慮决定公請譚總司令准商會發行一種有價值有期限之臨時兌換劵不須公家以釐金抵押究全由商人分行攤派卽以五十萬元爲定額作三期繳交第一期繳現金十分之三二三兩期可卽以兌換券交納但此項兌換劵應請政府布告准其完納田賦釐金收回之期以六個月爲率届期卽隨時收回焚燬不再延長公家對於此欵並不必負完全償還責任如不能還卽作爲一種商人捐欵業已將此辦法答覆譚氏尚不知能否准行至暫時出納機關已設一財政臨時收支處委陳光益爲主任專司現金出納及保管事宜俟官銀行開業金庫組織成立即行取消 
[杭州快信]  
　　某界拒沈金鑑長浙至今尚未打消連日仍在新市場某宅籌議進行手續又省議員周書電沈金鑑略云公長浙可喜公遽來可惜人勸公暫緩書勸公逕辭 
　　各界公推赴京向沈勸勿來浙之商會長王錫榮於三十日晚車赴滬轉輪北上約十日返浙又聞沈金鑑子秉德偕侄秉諶現俱來省述乃父已向國務院提出辭職浙西水利議事會會員李開福以浙省適值米荒民不聊生政務停滯昨電沈促速來 
　　杭總商會王倪兩會長現已辭職倪於昨日逕回紹興原籍來省頗需時日王因代表入京一時尚難解脫 
　　駐閩浙軍第四團全部業由石團長國柱督率撤防回浙於宥日航海至甬取道五夫赴餘姚牟山湖塡駐昨已呈霮 
報到省所駐同安灌口等處之二三兩團亦於前日由閩載送回浙約日内可到 
[南京快信]  
　　此間米價已漲至九元餘民間頗現恐慌現望當道取締奸商囤積 
　　各縣呈報已經開辦平糶者祗十七縣省署限令七月十日前一律辦齊 
　　蘇常鎭守使朱熙昨電軍民兩長云本月（六月）二十一日蘇城機工因米食昻貴聚衆要求加價疊准商會來函經飭警廳派警彈壓連日該機工等麕集未散經加派軍隊嚴密梭巡現在紳董調停開機者已三分之一其餘各户正在勸導 
　　高郵以上之河道時因河水淺涸船隻不能暢行齊省長特令運河工程局會同淮揚道尹禀商運河督辦乘水涸時撥欵疏濬 
　　李督仍未見客公牘　周嵩堯代閱現周定今日（一日）就浦口商埠局帮辦職 
　　江海關監督姚煜昨由滬來謁軍民兩長 
　　寗垣中交兩行自一日起休業兩日 
　　大陸銀行總裁談荔蓀擬在下關設立分行昨由京來寗着手進行 
　　畢化東昨率所部一百四十八團赴徐助防 
地方通信 
[松江]  
　　茸城學務彚聞景賢女子專修學校由沈瑞賢女士獨力創辦兩年以來捐資不下數千金本年雖經省議員盛元音在省議會提議資助終以該校名稱爲學校系統所無致被否决現聞沈校長决計於下半年起改爲女子中學然後設法請欵以輕擔負縣立各校均於七月一日起考試畢業縣署派三科主任顧稼軒至第一女子高小校監試科員焦夢周至第一高小校監試其餘各校即委學校所在地之學務委員監試張澤鄉立第一高小校本學年添招童子軍兩隊現已修了初級學程報由童子軍縣聯合會編爲第八團童子軍并定七月四日舉行宣誓禮式 
　　米荒急待救濟市上米價半月以來自九元漲十三元平糶局因無處購米頗形轉手松入楊了公等擬集各團體會議補救辦法以維地方安寗 
[蘇州]  
　　英華女校畢業式慕家花園英華女校於前日舉行初級十一次中級十次畢業禮來賓甚盛秩序如下（一）祈禱（二）鋼琴合奏（三）舞蹈唱歌（四）中文演說（五）鋼琴合奏（六）中文演說（七）表情舞（八）三人合奏（九）給中級證書（十）唱歌（十一）給初級證書（十二）給幼稚證書（十三）唱歌（十四）演習故事（十五）祝福 
　　被拘機工保釋各機房開工後臨北市民公社潘孟玉君即赴警廳請求將被拘機工二十七人一律釋放當經崔廳長允許惟須各取的保遂商定由各緞莊各具保結送由臨北公社轉送警廳昨日已將二十五人保釋尚有張小弟及李少木二名因須訊問未釋各機工聞訊仍赴臨北公社要求將該二人一同保釋經該社允許再行赴廳代求云 
　　限止米價辦法蘇紳潘祖謙等因連日米價飛漲特函請縣知事轉函商會速議平價辦法昨經商會會長龎天笙邀請米商代表婁門周鴻卿葑門蔡子範齊門徐寳如胥門馬芝亭市公所董事顧則範及縣署實業科長申翰丹到會會議結果（一）白米每石以十元爲至高價糙米以九元爲至高價（二）米店門市每石只准加櫃水洋二角（三）稅務所不發出捐票（四）議定各節由縣出示通告温知事准函後當經出示布告并定七月一日函邀當地士紳會議採辦客米接濟民食云 
[揚州]  
　　十二圩米貴之恐慌十二圩米價奇貴上等米須十元中等亦須九元零售每升一百二十文中下社會莫不憂形於色二十九日下午三句鐘竟有百十貧婦沿街喊搶亦可見危機之隱伏矣 
　　改組塲運局兩淮段運使訓令塲運局略謂查經理塲運局之設係襲前清淮南總局舊制相沿以來爲鹽務行政承接之中樞官商兩方均稱便利惟自改稅以後該局未曾編入鹽務官制所有經費因亦不能在正欵開支咸由商人捐資呈請增設附屬運署照舊辦理原爲維持鹺局綜屬衆商起見乃曆年以來捐資短絀開銷不免浮濫計在本司到任之初即據該局長等報告局用積虧已達巨萬迄今又已年餘當復更有增益長此牽延殊非善策且該局現在旣未列在官制本司詳細研究性質究非昔年可比經費旣有商捐名稱職權亦應詳加修正總以監督之賫法官廳便利之益歸商名實可以相符負擔不致受累仰該局長等召集運塲食三商全體協同籌議重新改組妥議簡章呈候核辦並仰協同各該商等將歷來積虧局用錢文設法彌補以資清結云云該局泰令後已訂二日集商公同會議並聞各商方面消息擬將該局改爲塲運食三商公會縮小範圍以資撙節云 
[鎭江]  
　　米風潮彚聞鎭埠米價昻貴已極二十九日小馬頭立茂米店被貧民搶米後三十日上午九時西門橋左近某米店亦被貧民搶去秈米一二斗同日上午十時城外石浮橋下堃泰米店又被男女貧民多人擁至店内將米抛棄滿地滋閙不已經警察趕至竭力勸散該米店遂因此暫停交易午後一時城外大街各米店恐遭波累一律閉市約兩時許經警局再三勸導始各開門照常營業現各米行多將店中存米車運寄頓他處以免滋擾而各警區署亦加派崗警於米行附近處加意梭巡以資防備 
[安慶]  
　　呈請查辦關建藩電（一）省議員電北京府院·參衆兩院·鹽務署·揚州鹽運使·蚌埠倪督軍·安徽聶省長·鈞鑒大通榷運局長關建藩接事以來縱勇騷擾潛山合肥等縣迭釀人命實屬殃民且販私漁利不一而足此次販運浙私計二千八百四十包之多在蕪湖敗露提存鹽倉緝私販私違法已極懇請先行撤差從嚴究辦以儆官邪不勝迫切待命之至安徽省議會議員儲春浦等六十六人叩（二）宣城公民電安徽聶省長省議會鈞鑒大通榷運局長關建藩迭販私鹽發交各分局售賣冒抵官引營私漁利宣城北鄉滙翅陵門距青弋烏溪十餘里發現私鹽二千八百四十包已山蕪湖聶總巡提存鹽倉此事雖經省議會電劾民等在宣確知此事屬實不敢隱匿特此電稟伏懇整飭鹽綱依法懲辦以儆官邪而除民害宣城公民茆泮采等五十人叩 
雜評一 
[段派家事（默）]  
　　此次閣潮東海所謂段派家事也故今日之解决亦代段處分家事而已段派與安福派向聯合爲一者也今則分而爲二於段維持之於安福擯棄之此處分者之主張也安福三閣員去而後繼閣員仍與段協商而得其同意徐樹錚之兵權歸還段手而靳仍長陸軍是爲代段驅除安福而段派之勢力依然存在也然則張作霖之入京非解决時局特代段分家耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[尚在恐慌中之民食問題]  
　　昨日之米市昨日天雨滂沱未能開斛且河下貨亦無抵埠市價自經仁穀公所議定白破準盤十四元後各行家對於主顧表面一體遵照做市而暗中則廠貨與河下之白破價仍爲十六元其取巧之法係以十二元之秈米搭賣例如白破十石則搭以五成之秈米設秈米價爲十元則每白破十石搭秈米三成總以秈米與白破二價扯匀始肯脫售如此辦法則米價仍難平落原屬陽奉陰違而已茲有某君提議擬定白破每石十四元杜秈每石十一元客秈每石九九任從擇買則其弊庶幾杜絶方不背仁穀堂籌議限制米價之意前報所紀閘北振興穗唐秀甫等所囤積之貨前昨兩日因體物議沸騰陸續有少許賣出惟每日僅賣一二百石藉爲掩飾云 
　　閘北之情形閘北各米舖前日售價參差不一有售十五元四角者有售十六元者不獨未遵照仁穀公所議决案且於大米之中摻入上等秈米（此號秈米市價僅值十二三元）或三四成或五六成不等以致激成搶米風潮茲悉前日四區拘獲搶米案之孔聚興鐵店學徒祝江龍一名經顏署長研訊之下傳到該店主詰據供稱出事時不在店並無指使行爲判孔交妥保候查祝處拘留五日並發犯事地方示衆二天一面由錢市董選派幹練調查員昨日起分頭實行偵查閘北慈善團平米局近數日内糴米者不僅江淮客民一般工界及小販人等亦向該局告糴故每日銷數已達二百餘石矣 
　　道縣兩署之布告滬海道尹公署佈告云爲佈告事照得滬上連日米價飛漲實爲從來所未有事關民食人心異常恐慌亟須設法補救以弭隱患茲准上海總商會函稱本日召集各業代表正擬特開大會適米業仁穀公所報告議决維持方法（見前報略）以上各條經大會公同贊成函請迅速佈告等因到署准此除函復外合亟佈告周知嗣後賣米價應即以此次議决十四元之價爲限不得再有絲毫增漲如敢抬價居奇定卽嚴行究懲以維民食而安人心特此佈告又縣公署六已出有布告大致相同從略 
　　西報之紀載字林報云中國總商會與仁穀堂决定限制米價至多不得逾十四元之消息頗有鎭定人心之效力聞上海存米實數確爲三十萬石可敷四十天民食頃悉法租界當道於近數日内調查界内存米確數昨日調查完竣得悉法租界堆棧所存之米不下十七萬一千石法當道已查知存户姓名及各户存米之數中國總商會洋文書記張籋雲昨請工部局總董等與重要華商數人在聯華總茶會討論米荒聞會商之結果工部局將以種種助力給予商會與仁穀堂董事俾在公共租界内調查存米上海已發電致香港詢問該處米糧之種類與價值如無障礙上海將由香港運米來申聞輪船公司願意減收運米水脚云 
　　嘉穀堂米店業之大會嘉穀堂米業同人於昨日午後二時在天后宫後樓開特别緊急會議到會各米店計八十七家各有代表一人此外會董等共有一百餘人因天雨延至三時開會由會長奚賡虞主席報告總商會爲米事來函二件及仁穀堂議决限價之臨時規則六條宣讀後并述經過各事畢請衆討論對付辦法副會長陸鴻卿謂米店同業莫不願米價平廉今仁穀堂不先協商遽然發表論理似不甚圓滿决張念萱起言米店同人極願賤售無如仁穀堂係米行組織十四日午前開價每石十五元七角者有之十六元者有之午後會議并不協商碾廠米舖酌量市價遽然自行限價十四元若說限價可望平市當米價漲至十元以外之時何不先行未雨綢繆協商預定一最高之限價以安人心而恤商艱今人心恐慌愈甚米舖虧折尤多證以事實實得其反若說限價以免把持居奇米店上午向行家買進　石十六元或十五元七角午後限價出售米店爲維持社會公安每石虧二元顚倒出入在行家甚得計而米店則大吃其虧矣且行家自十四開斛後十五六兩天完全無市試問行家不設法引導來源米舖賣完存米後有何接濟彼此同業理應互商今則利爲彼得功爲彼居我米店自問良心今日情願虧本賣米反遭世人詬詈願我同業各位各自發表意見次馬毓仁云米價何以得貴全是米行家賣轉口辦軍米方閙到如此地步鄙人敢云喪良心賺孽錢米店中人可云無分詞極憤激最後主張請同業各舉所知宣布販米種種黑幕以懲敗類當此之際發言者甚多喧呶許久乃議决米價照限價至高者售十四元出售惟蘇常米及同里米應照常例分等次定價貴賤决不能高白米每石售十四元同里次白米也售十四元主席允爲轉達并議决致函總商會及仁穀堂述明米店全體之意思皆一一通過彼時有人云新閘橋源順米號唐秀甫存米五六千石現仍存積未肯出售又有人云新閘某銀行堆棧亦堆有存米甚多并有人向主席質問米行現在旣不開斛存米不多之家再向何處購賣座中有人允爲設法勸行家轉勸客人平價出售至此有多人均謂張樂君旣爲碾米廠代表又係仁穀堂代表彼非不知米店買貴賣賤但米店縱然自願吃虧張君也應設法使米店可以有米可進可應主客之求現在非設法使蘇松常太本省之米可以流通米市决難維持蓋因上海食米以高白粳米銷路最多而粳米除江南各屬出產外别無來路云至此主席請各簽註現存米數計簽者六十二家存米三萬二千八百七十石據到會人云本埠米店約有六百餘家以此類推米店存米尚有三十餘萬石并有人云無錫本有存米因當地人士不允輸出縱有可運之米而請照有費驗單有費大在皆極爲難云 
　　籌備補救米荒之通函各路商界總聯合會因米價飛漲設法救濟昨日通告各路一面調查存米一面量力捐助集成鉅欵以資平糶庶市面亦卽可平通告如下逕啓者近日滬上米價飛漲至十六元以上如此昻貴爲從來所未有本會鑒於現狀之可危貧民生計之將絶除一面函英法工部局請其調查各棧實存米數不准囤積居奇以接來源外一面致函海關總稅務司請其添派扦巡不准糧米出口以杜去路惟民食問題爲我人日用必要之品際此奇荒時代凡屬國民均有維持之天職豈能盡賴公家况米價不平勞働界必無以爲生激起暴動斯時無論貧富皆將同歸於盡本會有鑒於此擬請貴路卽日召集全體會員開緊急會議量力捐助報告本會并推出調查員四人到會以便調查存米實數時間危急間不容髮務望爲利人利已起見尅期召集本會定於本星期六（即陰曆五月二十八）下午四時開一茶話會請各路推定調查員如期到會討論辦法無任公感 
　　工商研究會致總商會函中華工商研究會昨致總商會函云閱報載貴總會通告有米業議决最高白米以十四元爲限一節具見關懷民瘼異常佩仰至各米行舖之能否遵行當爲另一問題第就石十四元而論世命也屬不堪平時石只六七元曾幾何時驟漲至此如其荒歉則屬天災乃人心不古嗜利忘義偷運私囤旣無嚴行執法之國家復鮮清白乃心之正士遂致演成此米荒之慘劇灌西江水莫洗此社會之羞運廣長舌難掩此貪夫之罪人心未死道德何存殊不解於有資財者何爲不與外人逐利於市場而乃吸我無告同胞貧莫能興之枯髓西字各報詆爲忍心揷畫圖形千夫所指已矣庚子之變時米價石僅十元民心卽甚浮動雖在辛亥石十二元然不數日旋即平復茲則限以十四元雖似足以略慰人心而爲釜底抽薪計若非密查囤積嚴辦私運常此食貴米恐亂機仍將潛伏搖動市面危害大局可斷言也敝會除徑飛電政府對於以上兩層請求特頒明令外仍希貴總會爲一致之陳請並一面集資購米源源協濟藉平市價以救民生至注重農業問題尤爲根本大計貴總會樞紐商情中外屬目凡所建設易補時艱謹佈區區幸唯鑒察 
　　警廳長勸諭囤米出售淞滬警察廳長徐國樑昨致南市縣商會函云逕啓者現在本埠米價之貴爲歷年所未有揣其原因皆由商人私運出境所致查米糧爲民食所關價值過昻在彼富厚者尚可支持而一般勞力小民誠有粒食維艱之苦敝廳長有保護地方之責除通令各屬對於商民私運米糧出境從嚴查禁其由他處運滬米糧竭力保護並出示曉諭外爲此函達應請貴會轉致各商人務望顧念民食所有滬市現存米糧亟應平價出售不得囤積居奇致妨民食感紉公誼曷其有極 
　　李蘇督覆陸崧侯電食米平價局陸崧侯先生轉各紳均鑒有電悉已據情電商江西省長請准予如數購辦矣此復李純卅 
　　慈善團體疏通米源電中國義振會等各慈善團體因近日滬地缺米平價局擬採運贛湘食米誠恐或有阻碍昨特分電兩省當道乞速照准原文如下（一）﹁致南昌電﹂南昌陳督軍戚省長鈞鑒近日滬地米糧缺乏人心恐慌居民苦力甚衆設或斷糧何堪設想食米平價局曾有電請採辦米三萬石在案乞允准賜復以資救濟不勝盼禱中國義振會上海濟生會聯義善會仁濟善堂公叩勘（二）﹁致長沙電﹂長沙譚組菴先生曁商會諸君公鑒滬上米源缺乏居民工匠尤衆一旦斷食險象環生久仰諸先生素重民命故特電懇貴處核准採運湘米五萬石以濟急需食米平價局曾有電請務乞速示盼禱中國義振會上海濟生會聯義善會仁濟善堂勘 
　　平糶局主任請撥奬劵欵上海市自開辦平糶以來核計每日約須售出米二千餘石權其出入每石計虧本洋二元餘開辦至今實已虧耗至十萬元之鉅該局主任陸崧侯經董鑒茲現狀以米價至今迄未平落撒局停糶尚難預期本市公欵有限長此虧蝕不籌抵補後難爲繼因查滬地現時所售彩票計共有九種之多無非剥削滬地人民脂膏值此滬人乏食之時使彼稍解貪囊亦爲情理所應有昨特具呈上海縣公署請轉詳齊省長盧軍使責令各該局奬券局每每月每種各籌解三千元以三個月爲限藉資接濟 
　　學商公會請推廣平價局滬上各處平價局每日自晨至暮發售平米各處貧民均自遠而來爭相購糴大爲擁擠强者趕先爭購弱者粒米無得沿途號泣所在皆有上海學商公會各會員目擊情形以非請上海縣沈知事多設平價局所誠恐難以普及是以函致縣公署請速籌辦增廣平價局所以惠貧民茲將原函錄下近因米貴設局平糶加惠貧民頌聲載道惟辦事情形尚須再求便利同人等略獻芻蕘希我縣長採納之滬地貧民甚夥現定出售時間不無太促時見老婦幼童落居人後站立數時仍携空筐含涙而歸殊爲悽惻可否於午後展長時間使無人空返此便利者一出售時彼此爭先恐後因之擁擠異常時見彈壓者竟用警鞭誤傷人額窮黎急於求糴忍痛無言似此情形與設局本旨有違祈請整頓局役稍存憐恤此便利者二貧民赴糴者不下萬人現設局所似乎太少得能添設數處藉免擁擠而使實惠均沾此便利者三以上三條是否有當伏乞察核施行 
　　龍王廟平價局加警彈壓南市大東門外龍王廟食米平價局因連日購者擁擠不堪其原有之警察在彼彈壓尚難爲力第一區警署趙署長見此狀况特於前日爲始每日復加派長警數名前赴該局輔助彈壓 
　　常熟縣商會之函詢上海縣商會昨日接常熟縣商會來函云逕啓者接常熟縣公署函開頃有上海縣發給護照三紙計狄恒興白米一百石又一百十石又公興糙米二百三十石請貴會查照前次會議辦法函詢上海縣商會是否食米函復到署再行騐放等因到會准此爲亟函請貴會查照調查狄恒興等來當護照是否食米函復過會以憑復縣 
　　各紗廠認墊巨欵購米華商紗廠聯合會日前因米價日昻危機四伏曾召集本埠各廠要人開緊急會議討論根本補救方法當經公决按照到會各廠紗錠認墊購米之欵約計共有紗錠四十萬枚每萬錠墊欵三萬元共得一百二十萬元分三期繳納卽以此欵分向各產米省分採購大批米石源源運滬照本發售至米價跌落時爲止當推定該會董事某某兩君租賃船舶置辦蔴袋并一面分電各處接洽一面遴選專員前往採辦務期此項米石早日到滬以舒米荒云 
　　麵粉公會致縣知事函上海機器麵粉公會昨致上海縣知事函云敬啓者查本埠居民搶購米食擾攘擁擠危險異常敝公會痌懷胞與不得不竭盡棉力共任救濟之策然可以代替米食者厥惟麵粉是以邀集麵粉同業特開大會公同議决赶備麵粉五萬包每包計重量二十五磅粉質亦佳每包平價減售大洋一元較之市價每包約減規元二錢力盡維持公益之責用特函懇貴署轉知食米平價局如需此項麵粉即希通知各廠家照辦將來粉價卽由平價局交付區區微悃未始非補救之一助如荷贊同並乞示復照辦爲荷 
　　今日會議覆驗私米事楓涇車站扣留私運蘇米一事業經浙督盧子嘉電准江蘇齊省長各派委員復驗已誌後因一切手續須先籌商特定期七月二號（今日）午後假天后宫籌議辦法昨已分函各團體請届時一體蒞會預議矣 
[工人罷工併紀]  
　　紗廠楊樹浦日商上海第一二三三紗廠因米價奇貴要求加給工資不遂全體罷工迄將旬日經人一再調處日人方面已允仿照三新紗廠辦法開糶平米惟米價每斗須洋八角（三新取八百文）一小部份之工人因生計艱難已相約上工故第三紗廠日班已於前日照常開車曾紀本報茲悉該三廠之大多數工人對於廠中開糶平米一層認爲不滿意並以第三廠之日班不應單獨上工故於昨日午後聚衆二三千人除阻止一部份之人上工外相率擁至第一紗廠復申前請不允即將窗上之玻璃千餘塊電燈泡千餘隻擊毁殆盡復又擁至第二紗廠要求給發存工該管楊樹浦捕房捕頭聞警立卽親自率同中西印各探捕馳往彈壓分向各工人婉言勸導並允轉商該廠大班日人將存工照數發給始各分頭散去 
　　鷄蛋公司楊樹浦騰越路九十一號門牌班達鷄蛋公司工人五百餘名亦因米價奇昻要求酌加工資不遂於昨日起一律罷工 
[鐵路員役聯名電請加薪]  
　　滬寗杭甬兩路員役以邇來米價奇昻日用所需各物無不繼長增高生活之艱難至此已極現因該管局長任筱山已於上月晋京故特聯名電京其文略云生活程度日增微薪不敷贍養上年呈請加薪一案迄今未蒙批復目下米價日昻實難支持懇請就近商請大部按照原薪酌加若干以示體恤云云聞此電聯署者有百餘人云 
[證券物品交易所開幕紀]  
　　上海證券物品交易所昨日開幕中外來賓如王儒堂沈藴石·許秋颿·俞奠孫·王一亭等約三千餘人齊省長·王道尹亦均有代表由該所理事長虞洽卿總務科長洪承祁副總務科長李孤帆場務科員孫時俊計算科員藍宗相等殷殷招待該所地處公共租界四川路與愛多亞路轉角交通便利建築宏大全部成半圓形屋分三層﹁第一層﹂正門入口處爲總務科右爲第二市場左爲第三市場及計算科西邊爲會計科而第一市塲之位置則在西北隅禮堂即設於此﹁第二層﹂除理事長與常務理事辦公室·理事會議室·應接室·文書處·塲務科·叙餐室外餘皆係經紀人事務所﹁第三層﹂多爲經紀人事務所其西北隅則爲會議廳及俱樂部所有閱書報室·彈子房·游藝室·均在其旁各埠祝電甚多祝詞聯幛亦均美善晨九時半該所職員二百餘人齊集於第二市塲經紀人及代理人四百餘人齊集於第三市場分道而入左右排列來賓亦咸集其開幕之儀節如下（一）鳴鐘（二）樂及唱國歌（均婦孺救濟會學生）（三）開幕（虞洽卿君）（四）行禮（職員與經紀人向國旗行三鞠躬禮三呼中華民國萬歲交易所萬歲）（五）理事長述開幕詞（詞附後）（六）來賓致詞（有齊省長代表袁履登致祝詞詞附後又有經紀人代表張繼芳演說）（七）理事長致謝賓詞（詞附後）（八）奏樂（九）禮成三呼萬歲而散該所定今日（二日）開始營業其雜糧部經紀人三十家業經同業通過加入十家共四十家所定保證佣金章程亦經規定辦法如荳類每千包保證金元三百兩油類每百簍元二百兩餅每千片元一百兩荳每千包佣金八兩油每百件元六兩餅每千片二兩亦於今日開始交易矣茲將開幕詞及齊省長頌詞謝賓詞附錄於左 
　　開幕詞同人殫心疴慮承十餘年雲迥波轉之後以有今日義當有言以就正於國人嘗聞易曰交易而退各得其所同人嘗思之夫如何而能各得其所哉商業之潮朝夕異勢一起一落間以興以盛者固多然興盛之下必有敗滅譬如人各有口奪人食以與人欣躍聲作而涕泣繼之矣是何足謂各得其所哉或曰是非商人之咎而無折中平衡之咎也塞者通之絀者舒之調其源節其流根本固於内枝葉榮於外蓋商以及於國因國以及於世界此交易所之主旨而亦中國之福音也同人兢兢竊謂折中平衡義則然矣倘無折中之心持於内平衡之信申於外則又孰聽之而孰從之哉持於内者同人等固知所勉矣各全其信庶幾各得其所此同人所兢兢自勉且願以是勉愛國愛商之君子也 
　　齊省長祝詞海通以還百業漸昌商戰日亟抵禦未遑知幾其神亟起圖强合力惟衆集思取長酌盈劑虛綱舉自張滬瀆闢埠地寳弗藏交通樞機江海泱泱全國所賴豈惟我邦奮迅淬厲夙夜無忘長袖善舉邁彼四方 
　　謝賓辭民國九年七月一日吾上海交易所成立日也大雅君子旣灑翰致貺復不遠命駕所以光寵之者甚盛甚盛詩鹿鳴篇我有嘉賓而遂繼之曰人之好我示我周行吾國交易所剏立伊始鼓鑄方殷鉤稽匪易廢著導達叢脞是懍今幸嘉賓惠然肯來不我遐棄錫之讜論以作周行之示同人當銘佩弗諼惟燕樂之意酒醴笙簧之雅歉然未盡彌用耿耿敢掬誠以謝 
[交通銀行營業勝利]  
　　上海交通銀行自遷移黄浦灘新屋一切營業均按照外國銀行最新制度辦理故存欵加增信用日厚聞本年上半期除開銷外尚有純益三十五萬餘元之多云 
[先令回長後出口貨漸見活動]  
　　先令及各國匯水關係滬上大宗對外營業此次西曆六月底各國銀行結賬而於半月之前先令大條驟縮美滙東洋（即日幣）均大漲業進口貨者大受滙水影響而出口貨各洋行皆停手不辦市面呆滯多日茲先令已回長至五先令一辦士故做出口貨者漸見活動自上星期以來如謙泰昌·恒記·永盛昌·謙益等各茶棧售與英商怡和·美商愼昌·美昌等各洋行紅茶綠茶一萬餘件雜糧之黄豆·芝蔴·豆油·籽油·生油·廠絲·苧蔴·亦均活動所辦之茶以珍眉目綠茶爲多祁紅次之皆低莊之貨路莊最少油價漲起六七錢雜糧平穩或謂此次先令之長爲維持金融起見然做進口貨者六月已過到期匯水結定吃虧不少矣 
[上海紡織公司特别會議紀]  
　　通過盤與日人公司之議案 
字林報云上海紡織有限公司昨日午後在公司辦公室開特别會議股東到者甚多由清理員主席提出　案三條（一）公司產業營業遵一九一一年香港公司條例第一百八十五欵之規定依照交會草合同所載之條件盤與新立日人公司（二）准清理員發起日本法律下之新公司定名爲上海棉紡績會社（三）准清理員執行上述合同並採取必要舉動俾依照合同中條件將公司事業盤與新公司清理員衛金森氏解釋以上提議案謂此事關係頗大故草合同載明苟有二千股以上之不同意合同即不能執行今定各同者英日各三人俾與英日法律不相抵觸此六人旣爲新公司之發起人故舊公司之董事與查賬員仍爲新公司之董事與查賬員新公司資本定四百萬兩分八萬股每股五十兩故在舊公司有一股者可在新公司換得二股擬將去年盈餘項下撥出二十四萬四千零二十七兩歸入公積金庶公積金可共得二百萬兩再加現有資本合爲四百萬兩此即新公司之新資本也去年盈餘已分去一百八十萬兩餘欵俟扣除折舊清理費與改築費後再行分給新公司八萬股提出三百五十股給與新公司英日董事六人與受託員一人（日人）各得五十股此舉依照日本法律不得不然蓋新公司在接盤以前須有已付之資本始能存在也此項股欵由舊公司支付而股票亦由舊公司收執其實不過舊公司在出盤以前先以此欵交與新公司而已將來以新股票發給各股東時董事已得之股票仍須扣還公司英文原名仍舊另加日文譯名爲註册便利計也云云衆無異議上述三案遂皆通過 
[美倫費安洋行之銀市報告]  
　　美倫費安洋行昨日發表每週銀市報告云就下述市價觀之倫敦銀價殊覺不穩查其最後市價現貨爲五十二便士半遠期爲五十一便士又八分之五與上一星期收盤之價適同但有向下之趨勢耳此間金業中人以銀行購銀可以獲利之價格售出倫敦電匯銀價遂又爲此投機賣出所左右近來每遇金業中人不賣出倫敦電滙以換進銀貨時銀價輒落至於出口貿易之消息今尚無起色尋常出口貿易之時期顯將遲緩同時本埠投機家將不易抬高銀價收盤時滙市甚沉寂而有鬆軟趨向云 
[坎政府金條已裝赴東方]  
　　文匯報云坎拿大政府運至東方之金條值美金二百萬元者已於六月二十二日到温哥武次日即由日后號輪船裝赴東方云 
[關於製糖事業之通信]  
　　寰球中國學生會前受某君函託代爲調查關於製糖事業之問題當由該會函致在美國研究製糖學之曹珽君茲已得曹君復信對於糖廠之設備機械之購置原料之出產等均言之綦詳足爲提倡實業者之指導爰擇要採錄如下（上略）（一）資本糖廠有三種一甘蔗糖廠二甜菜糖廠三白糖精鍊廠一以甘蔗爲原料出產物可爲白糖亦可爲粗黄糖二以甜菜ＳＵＧＡＲＢＥＥＴ爲原料出產物如甘蔗糖廠廠主可隨時更換三以粗黄糖ＹＯＷＳＵＧＡＲ爲原料出產物爲純凈之白糖三種廠皆有大小之分資本之多寡自然大有差别甘蔗糖廠之大小以每日二十四小時所能碎甘蔗之噸數爲根據如一千噸糖廠即每日能碎一千噸甘蔗之謂甜菜糖廠則以每日二十四小時所能融解甜菜之噸數爲根據白糖精鍊廠則以每日二十四小時所能融解粗黄糖之噸數爲根據如糖廠之大小未定資本之多寡殊難核實大抵欲知資本之多少宜先定設立何種糖廠及廠之大小及機器與建築之計劃始能算及資本然苟具有資本之實數則各種計劃亦可由此核定（二）機械製糖機械種類甚多各國所製者根本上無大差異德國之製糖機器頗著名價亦較廉尤以甜菜及精鍊各械爲佳美國之機械較貴然廠數甚多競爭頗烈故日見精良尤以壓碎甘蔗之轉子ＣＡＮＥＭＩＬＬ爲著名英國製糖機 
 
 
 

Page 11

 
 
器從前比美較佳然近今亦不相上下（三）廠址地面糖廠佔地不多然亦以廠之大小ＣＡＰＡＬＩＴＹ而定以予所見者一千噸廠所佔之地亦不過闊一百五十英尺深二百五十英尺而已（四）原料可否自給糖廠除機器外原料全可由國内自給如北方則產甜菜川閩贛粤則產甘蔗皆爲製糖料至於精鍊廠則可收購各省土糖如不敷則購爪哇及斐律濱之黄糖（日本台灣糖廠及香港太古之精鍊廠皆如是獲利甚厚）其餘製造上之用料如石灰（用以清濾糖汁）·硫黄（用以漂白糖汁）·皆可由本國自給（五）出貨種類出貨之種類爲各樣之糖糖之分類原由化學分解而定精鍊之白糖可含純糖百分蔗廠及甜菜廠所出之糖可含純煻九十九分八稍次之糖爲九十八分上等黄糖（微帶白色）爲九十六分粗黄糖由六十八分至八十五分蔗廠及甜菜廠不能出純糖然其餘各種皆可出貨廠主可觀察市面隨機應變以定出貨之種類（下略） 
[各公司輪船消息]  
　　太古洋行之安慶輪船昨由長江各埠裝來大宗礦沙七百餘箱（卽生銀原料）並咸昌裝來之白米一千餘包小麥二千數百袋寗山茶葉百餘箱曁華昌之蓮心約五百餘箱尚有大批苧蔴千餘捆荳餅一萬三千餘塊又烟台來申之奉天輪船裝來進口貨綠荳四百餘袋絲頭百數十件 
　　招商局開赴寗波之江天輪船昨又裝去黄白米千餘包斜紋布三十餘件振勝廠之細紗十餘件湖北紡織局之土布十數件並桐油數十簍昨日招商局開赴長江各口之江裕輪船出口貨以棉紗·土布·及蔴袋爲大宗此外均係洋貨 
　　昨日外洋輪船出口有提督公司之（ＷＥＳＴＥＲＮＣＲＯＳＳ）號開赴新金山宛培號（ＷＡＢＡＮ）開赴波特蘭 
　　怡泰洋行之格林茄爾號從英國倫敦開來已在途中大約本月五號可以抵申其開赴日本之客提更曉號（ＣＯＲＤＥＧＡＮＳＨＩＲＥ）於本月十四號亦可駛行來申 
　　英國輪船公司經理太平洋輪船公司之諾西號已於六月二十八日安抵倫敦迪爾惠拉號將於七月五日自香港來申拉霍號將於七月六日自香港來申英印公司之泰立拉號將於七月六日自香港來申 
[海關宣布神户爲有疫口岸]  
　　大陸報云海關監督與各國駐滬領事已宣布神户爲有疫口岸凡船隻由神户駛來者須照上海防疫章程辦理以免虎列拉症之傳染 
[請部派員磋議電話接線合同]  
　　上海電話局昨致交通部電云北京交通部總次長電政司長鈞鑒上海各界渴望南北電話在兩局總機上接線屢次詢問至爲急迫鴻績迭次會晤租界電話公司總理柯爾彼謂昔年部派伊立生來滬僅一次磋商條件後迄今已閱四年旣不議訂合同近亦並未派定委員在滬賡續磋議條文則關於南北接線一切問題自無從可以解决等語鴻績以南北兩局總機接線關係重要滬商方面盼望尤殷擬請鈞部遴派委員蒞滬並請通知租界電話公司定期開議接線合同重將條件大綱切實討論何者可以允從何者理應拒絶使滬上各界咸洞然於接線條件之適當與否且本局正在擴充工程南北接線問題如能解决則關於接線工程上必要事宜亦可先期準備以免將來有臨時措置爲難之慮總期維持商業與顧全主權兩不相背從長計議解决一切困難問題是否有當伏乞鈞示遵行上海電話局長葉鴻績叩東 
[駿發小輪在常熟失事]  
　　内河駿發小輪係由常熟開往蘇州之日班輪船昨上午六時半開出駛至常熟十里亭南門外莫城門口塘橋口該小輪汽鍋忽炸裂烟囱分爲兩處立將全船擊碎該船老大（即把舵）鐵牛頭脚重傷其管機器頭全福傷尚未重乘客死者三四人重傷者五六人落水者十餘人幸有新班小輪在前行駛賬房陳某見後之駿發輪遇險即囑老大駛回施救故將當場落水之十餘人救起除死者外其重傷五六人已於昨日送至上海現已送往醫院醫治 
[團練兵砲隊將改組]  
　　字林報云工部局已借得戰地散彈砲四尊不久卽將到滬届時團練兵砲隊便須改組現有十五磅重之舊砲四尊將廢棄不用並擬組織砲隊之信號組其職專在維持瞭望處與砲隊之交通極爲重要故擔任信號組之職務者須受技術上與砲學上之訓練技術訓練爲使用電話修理電話機具安置電話線熟悉電話制度與研究警信符號等事此組將以軍官一員兵二十四人合成之聞砲隊不久將延皇家野戰砲學敎練員一人以資訓練砲隊旣較前擴充隊員自應添募想願應募入隊者當不乏人依預定計畫砲隊將有軍官五隊員七十上海電話公司願以期技士備信號組技術上之顧問云 
[縣敎育欵產併入勸學所]  
　　本縣公欵公產處每年收入項下之敎育經費欵項甚巨自前經董丁賡堯逝世勸學所即擬收併自辦藉一事權時因丁君未了手續甚繁亟須逐項清理爰由邑紳姚子讓出而擔任料理言明以兩月爲期不取薪水及夫馬費茲已將各項手續清理就緒即於前日呈齊各項卷宗簿據及器具等逐一派人送至勸學所請爲核收以清手續遂由李所長照册核收接管於昨日起接續辦事業由兩方面分别具報縣署請爲轉呈上台備核 
[衛生運動展覽會預紀]  
　　女青年會·衛生敎育會·青年協會演講部商務印書館·曁青年會童子部·衛生運動團等各團體·以署天已到衛生要緊上海社會最多蠅蚊若不撲滅卽爲霍亂病根爰定七月二日三日午後八時在四川路青年會殉道堂舉行衛生展覽會將所有關於衛生問題之書籍表本·圖畫·燈彩·影片·及各種儀器陳列於青年會童子部内游藝室任人參觀茲將是二日游藝錄下﹁七月二日﹂（一）國歌（二）宣布宗旨（三）軍樂（孤兒院）（四）衛生歌（五）演講（胡宣明博士）（六）雙簧（七）拳術（精武女子體育會）（八）衛生新劇（九）衛生滑稽影戲（十）散會﹁七月三日﹂（一）國歌（二）宣布宗旨（三）絃管（同志學社）（四）衛生歌（五）演講（胡宣明博士）（六）雙簧（七）體育游藝（盲童學校）（八）衛生新劇（九）衛生滑稽影戲（十）散會入座券每張小洋五角婦孺一律 
[取締妓寮之近訊]  
　　公共租界納捐外人春季常會通過取締界内中外妓寮之辦法原定五月二十五號實行嗣徇妓寮主人之請求展期至六月三十號止七月一號發生效力故在此展限期内所有華人開設之長三·么二·野鷄·三種妓寮除其地址鄰近學校者不准領執照外餘均陸續往工部局捐務處報名繳納執照費塡寫志願書報名時期業於六月末日截止捕房辦理調查妓院地址妓女若干之事日來亦將告竣故執照不日當可按户發給惟此次取締章程頒佈後雉妓一類因吝執照費遷往法租界營業者頗多至雲南路會樂里第一二三各弄之長三妓寮因鄰近學校欲領照而不得故度過端節已搬遷一空矣 
[江邊人臂之由來]  
　　字林報云浦江發見人臂一事已詳昨報昨晨仁濟醫院某醫士赴騐屍場騐視此臂當場辨明此非女臂實係數日前某少年男工在廠工作時爲機器炸傷後由仁濟醫院截下之臂割下後由工人家屬索去因迷信故棄諸江中不意隨潮飄至江旁致行起種種誤會其指甲之所以潔白者因該工人作工時兩手常在温水中之故該工人因受驚過甚醫治無效而死 
[梁燒酒商同業公會開會紀]  
本埠粱燒酒同業公會爲反對業外人程兆奎攘奪第一分棧公賣經理前日（六月三十日）又開第七次緊急會議討論之下僉以程商定明日起開始征收但其未開辦之前即僱用司事巡丁至數十人儼然官派排場較之吾同業認辦者大相逕庭將來欲求其於營業上不加擾害豈可得乎况其迭次具呈官廳自稱酒商其朦蔽手段已見一斑日後吾同業倘遭其蹂躪勢必呼籲無門現在時機已迫惟有先行停止營業再圖救濟之策當經同業三十四家全體議决自七月一日起無論華界租界各同行除門莊零沽十觔以内照常交易外（滿十觔照章應納公賣費）其餘大小批發概不售賣各帮客貨到埠者亦暫存船内並不起運上棧由在場各同業一律簽允一面請公會選派調查員分頭偵查如有違犯議案察出公議處罰議畢散會 
[地檢廳私縱監犯案九誌]  
　　地方檢察廳賄縱帶土犯趙阿寗一案已八誌本報前次梅伯孫檢察長以是日之值日法警姜順華亦難辭咎曾將姜傳案研訊諭飭交保限緝趙阿寧到案澈究在案前日下午又經梅檢察長升坐法庭飭傳姜警到庭究詰趙阿甯踪跡姜不服審訊在庭出言挺撞梅檢察長以該警侮辱長官諭飭收押姜仍倔强不行旋由梅檢察長諭飭警長梅南枝將姜帶下收押候示 
[寰球學生會籌備十五週紀念]  
　　寰球中國學生會由李登輝博士·顔惠慶博士等發起成立於一九○五年其歷年服務於社會之成績久已昭昭在人耳目本年爲該會十五週年聞現正從事編輯一紀念册詳載歷年辦事情形并於七月内將開一紀念大會届時必有一番熱閙也 
[紹興同鄉會第二次徵求成績]  
　　六月三十號（即五月十五日）爲紹興同鄉會徵求閉幕之期在一品香舉行閉幕式各隊隊長隊員出席者約二百餘人會塲中懸有跑馬表分數牌及時刻表以資比較經正副團長曹慕管·邵仲輝·參謀長宋漢章·田時霖·出席後公推田時霖爲主席報告經過情形及閉幕宗旨於是各隊分數紛紛加增原定二十二隊後加特别區域綏遠一隊每隊以一千分爲及格至十時結束共徵得五萬四千零十二分超過預算一倍半内除特别區域綏遠隊黄楚九一千分外山東隊隊長王頌堅得一萬分爲最多數浙江隊隊長田祁原·沈景梁得七千分爲次多數（又有撥湖南等隊一千二百六十九分實八千二百六十九分）江蘇隊隊長魏清濤吳蓉卿得三千三百三十四分福建隊隊長顧文朝何曰埮得三千一百四十分吉林隊隊長袁近初董禮芳得三千零五十七分廣東隊隊長孫鐵卿李菊亭得三千零十分甘肅隊隊長裴雲卿金佐臣得二千二百三十分湖北隊隊長壽孝天章景丞得二千一百零三分安徽隊隊長杜家坤蔣泉茂得二千零六十五分廣西隊隊長史久鰲謝順之得二千零五十分貴州隊隊長王傑臣何德初得一千六百分雲南隊隊長陶梅生徐霞村得一千五百五十七分直隸隊隊長袁樹棠俞鉅卿得一千五百十二分四川隊隊長徐春榮尹村夫得一千五百零二分河南隊隊長趙文煥胡格生得一千二百六十六分山西隊隊長沈景芳陳元泉得一千二百六十分奉天隊隊長傅德予謝端欽得一千二百零四分江西隊隊長蔡春芳徐乾麟得一千一百零二分新疆隊隊長嚴馥塘吳翊清得一千零十五分陜西隊隊長魯正炳謝蓉齋得一千零零五分黑龍江隊隊長魏頌周陳少東得一千分湖南隊隊長沈　石沈籟卿得一千分 
[復旦大學舉行畢業式]  
　　徐家滙復旦大學昨日下午四時舉行畢業禮畢業者計四科由唐少川主席勉學生以獨立自動的精神經營事業其次校長李登輝博士報告歷年經過情形並此次募捐建築校舍成績計南洋烟草公司認捐及本校董事會及學生募得者共達十萬元其間南洋兄弟烟草公司認四萬餘元報告畢即行給憑繼由校長贈與王正廷博士大銀盾一座謝其募捐盛意次奬學生募捐成績第一之唐榴以銀爵及上屆辯論大會優勝之瞿宣頴優勝旗一面其餘若服務社會最勞之何葆仁及各科前三名均有奬品給奬畢由來賓束吳校長葛蘭姆及楊小川許沅等相繼演說演說畢由學生代表致謝詞而散茲將該校畢業生姓名記錄於下（大學正科）何葆仁·朱承洵·黄耀樑·黄紹紋·裘配岳·汪文安·朱鳳衍·袁問不·章蔚然·葉鍾英·（預科文科）章益·徐永發·張喆·楊祚璋·洪紹諗·江億平·丁立三·楊道腴·郭預育·李炳煥·徐康良·何本　·徐駿聲·唐榴·黄積善·瞿倜岡·馬慶川·江宗海·沙子奇·李德問·陸中義·張郭壽·張冀成·蒯振華·歐陽晁·張致厚·（預科商科）高雲梯·高雲程·薛一鶚·楊道方·錢明達·黄華表·馮樹華·黄沛廷·宋齊家·劉雲慶·（預科理科）·翁璜·陳元·（商科特科）伍洪鈞·劉淮·徐鑫水·胡桐皆·鄭國治·董志一·郭國棟·鄭錦滿·沈國勳·屠中蟠·劉壽民·鄭智韜·朱壽曾·羅國璘·張磊·王鶴臯·林啓裕·陳鍾棠·蔡仁棫·王敦善·鄧祖禄·鄭達麟·（中學部）秦光煜·丁天雄·蔡其敏·古文捷·許紹棣·洪長健·王人麟·吳祥驥·俞大　·張口昌·葛伯寅·韓順樂·張思誠·賀書紳·秦競·簡應元·周之才·張鈺·章甲·薛恒元·鄭長秩·容觀佑·黄之材·曾兆鹿·蔣威·鄒安衆·孫方鎭·韓景范·許建鍾·羅易乾·俞大絜·張廷鞏· 
[大同與東吳二中畢業式預紀]  
　　大同學院定於七月三日上午九時三十分行畢業式先一日下午六時畢業班舉行友成會東吳第二中學定於七月七日下午三時舉行暑假畢業禮并請季禮斐博士演說以上兩校昨均柬請各界届時前往觀禮 
[夏季圖畵音樂講習會消息]  
　　中華美育會爲鼓吹美育利用夏假借上海專科師範開第一次講習會該會辦事主任吳夢非業已聘定孫續丞傅彥長爲音樂講師李鴻梁豐子頭爲圖晝講師近來報名者頗形踴躍云 
[少年宣講團募捐大會展期]  
　　少年宣講團總部今春因謀發展社會敎育事宜遂有募建團所及通俗演講場之募捐大會開幕以來各方面勸募成績頗佳原定六月底閉幕惟因募捐隊數甚多一時結束手續難竣故由評議部公决展期二月至八月底止已通告各團員從早結束云 
[青年普益社發起夏令網球隊]  
　　大東門外青年普益社現擬發起夏令運動網球隊正在徵求隊員茲錄網球會規則如下一各會員納墨銀一枚於規定之期限内每日可享拍球與他種之權利一各會員須自備球拍網與球由本會供給一球場共有數處會員可隨意先行認定一拍球時間每日午後自四時至七時天雨停拍若有多數會員欲於規定時間之外拍球者當先向主任接洽一每處球場内或因會員到者過多致不能同時拍球者當分組輪流每組時間以一小時爲限一本會於秋季始業開學前一旬舉行網球比賽大會一次比賽分單人與雙人兩種其最優者由本社贈以奬品以資紀念 
[上忙錢糧開征之諭話]  
　　民國九年份上海縣之上忙錢糧業由沈知事示期陽曆七月一號開征昨已届期先時沈知事諭飭催征吏往傳四鄉各圖地保到案諭話昨日午後天雖下雨各地保到案候示者仍有五六十人鐘鳴三下沈知事升坐公案命傳名催征吏並各地保上尝諭曰本年本縣上忙已於本日設櫃開征爾等應帮同催繳愈速愈妙至於舊欠應於三卯内掃數清繳如疲玩不力任意延宕惟有按名提案押追設辦公得力本知事亦有特别奬賞各吏保唯唯而退 
[地檢廳焚土因雨改期]  
　　上海地方檢察廳没收之烟土烟膏烟具及嗎啡等由梅檢察長造册詳報上台定期七月一日在廳前隙地焚燬並函請各機關派員來廳監視等情已誌本報昨日屆期適天雨竟日不克舉行而蘇州高檢廳王廳長所委書記官薛叔庸並松滬護軍使署委派副官楊獻夫等於昨午先後到廳由梅檢察長分别延入會客室茗談片刻先後告辭而别薛君暫庽滬北某旅館聞梅檢察長已將天雨不克焚燬烟土情形詳報上峯核示一俟天晴即當實行 
[華商電車碾斃邁婦]  
　　南市華商電車四號路牌七號電車係來往中華路西門至小東門等處前日下午三點五十分鐘該車由二十三號司機人朱貴元駕駛從中華路往北將抵西門站頭在泰亨里口因開駛過疾致將住居該處附近之寗波胡姓邁婦（現年八十一歲）撞倒跌入軌道雖由救命板抄起急打倒車將該氏救出然左足已被碾斷腦部亦已受傷氣存一息當由崗警到來將該司機朱貴元拘入二區二分所警署收押一面雇車將該氏送往新普育堂詎因受傷甚重不及醫治即行斃命昨日下午孟警佐備文飭警將朱貴元押送地方檢察廳訊辦嗣經檢察官提案預審一過判令收押候示 
[香作失火灼斃庖人]  
　　前晚十一時小南門外南倉街瑞記弄内王大有香作灶間忽然火起由救火會報警後立驅救火皮帶馬車前往施救得熄僅焚去柴薪一堆並屋椽等類餘未殃及該作庖丁劉三郎年約二十餘歲臥在灶下當時未及逃出以致灼傷頭面身體勢頗沉重送上海醫院救治不及即行斃命該作主已由崗警帶入一區三分所轉解警廳司法科訊核矣 
[投浦自盡]  
　　昨日午後三時許有一年逾四十之某甲乘渡船在浦江中投浦自盡當經船户人等設法救起有與甲相識者謂甲之胞兄現在大東門祥泰布莊生理其時甲雖未氣絶然已口不能言即雇雇黄包車送到祥泰適甲兄不在遂就近車送老縣前紅十字分會求治經醫生察得甲命在頃刻無可施救拒之不納即由原車車去 
[汽車撞傷女孩]  
　　昨日傍晚有一千零十六號汽車駛經白克路將九歲女孩撞倒跌傷頭部頗重由新閘捕房二百十號華捕查見當即押令該汽車載送受傷女孩往仁濟女醫院醫治一面帶該汽車夫入捕房稟候捕頭發落 
[鐵鈎擊斷腿骨]  
　　住居寳山路光裕里之揚州人鄭子青前日偕妻湯氏投五區警署控被前曾同居之許阿三因借貸不遂挾嫌行兇以鐵鈎擊斷腿骨等情經王署長質訊許供民妻去年被人拐寳鄭亦在塲得價分肥是以懷恨報復諭鄭送同仁醫院療治許解司法科昨由段科員判移地檢廳核辦 
[塌車碾斷足指]  
　　前日下午有載貨塌車由北往南行經十六舖前新舞台舊址附近突有包車夫陳阿六拉車從後趕上擬超過塌車之前當因該處爲南北往來要道車輛行人極多致被該塌車輾斷左脚大姆指一枚陳受傷倒地由警到來將塌車夫董奎連同傷者一併拘入一區警署由趙署長提訊一過立命逕送地方檢察廳旋由檢察官提案預審據陳阿六將斷下之足指呈騐問官判陳阿六發堂醫治據陳聲稱情願自醫問官准之董着收押候陳傷愈再核 
[邊文錦請緝逃妾]  
　　現住滬西愚園路六號門牌爲棉紗生意之甬人邊文錦其妾某氏於前日捲取值洋數百元之衣飾潛逃經邊得悉命人四出找尋無着遂投靜安寺捕房報請飭探偵緝 
[妓女控鴇之和解]  
妓女朱桂寳延代表律師在公共公廨刑事科指控鴇婦潘羅氏於本年五月十五號百般恫嚇阻止自由行動由廨將該鴇傳案訊供候核在案茲悉兩造已在外和解以故前日由朱妓之代表律師投廨聲明兩造已商明和解要求將案註銷堂上准如所請判將潘鴇開釋 
[譚春生舞弊追究原保人]  
　　鄧維新前延達商律師爲代表投法公堂控稱前由周仲芬擔保介紹譚春生至原告店中爲夥旋被陸續舞弊帳洋八百四十元人即逃逸應請向保人追究被告由巴和律師代辯稱譚春生至原告店中爲夥實由譚叔譚云卿轉保請提譚云卿到案訊追判着被告周仲芬繳洋八百四十元交存公堂·准予提譚云卿到案核奪在案茲由捕房飭探將譚提案昨解法公堂請訊先由巴和律師稱被告譚云卿旣爲轉保人請求堂上向譚訊追詰之譚云卿供譚春生實由民人爲轉保人惟須譯春生出面後民人情願賠償中西讞員會判着譚云卿繳洋八百四十元存案准交尋常保出外俟譚春生出面後再行核奪 
[限繳舞弊賬洋]  
　　同源祥前接法公堂控歇夥葛鈺欽舞弊洋九百八十一元求追詰據葛供認舞弊判先還二百元在案昨日屆限傳訊先據原告聲稱被告仍未料理請求嚴追詰之被告葛鈺欽供民人現在原籍變產尚未成交請求寛限料理中西官判准予展限七天先繳二百元如違提案押追 
[租屋限遷兩則]  
　　收租人陳永南昨投法公堂控稱前有某甲租去坐落火輪磨坊街房屋兩幢開設新泰客棧陸續被欠去四個月租洋共一百三十二元向索不付今商人願將租洋情讓勒令他遷被告傳不到案中西官以被告不應抗傳不到准原告請求着被告於七天内出屋又陳福康前控王春亭不理欠租六十六元且房屋將次翻造限遷不遷請求訊追判着被告繳租限遷在案昨日屆限傳訊被告稱商人欠租已經付清生財現已拆卸仍請寛限數天中西官判准展限十四天搬清 
[流氓攫米]  
　　常熟流氓王毛前日下午至停泊北蘇州路河畔之唐全富船上攫取白米斗餘被船夥吳某鳴由包探周小弟與一百八十五號印捕到來將王連米拘入捕房經捕頭詰悉其情飭將王毛押候解送公堂訊懲 
[脚踏車不點燈火]  
　　李渭濱前晚乘脚踏車不點燈火在滬西靜安寺路被五百二十四號華捕查見以其違章將李連車帶入捕房捕頭准李存洋十元作保聽候公共公廨傳訊 
來件 
[蘇敎育廳招考各省高等師範學校新生]  
　　（一）招考日期定七月二十日（二）報考資格須中學或完全師範學校畢業（三）考試地點男高等師範在南京門帘橋省立第四師範學校女高等師範在南京馬府街省立第一女子師範學校（四）報名處所在本廳（五）報名期限七月十五日截止（六）報名手續交相片履歷各兩紙呈騐畢業證書並須註明志願入何部茲將各高等師範學校招考辦法分别摘錄列左 
　　北京高等師範學校考送國文部（試騐注重國文歷史英文）英文部（試騐注重國文英文）數理及理化部（試騐注重國文理化數學）預科新生共計三名其試騐科目爲國文英文歷史地理理化數學博物凡試騐成績平均在五十分以上者爲及格惟注重料目不滿六十分者不得錄取報名時應由從前畢業學校檢送歷年操行表如操行分數在七十分以下者不得錄取 
　　武昌高等師範學校考送國文史地部英語部數學理化部博物地學部預科新生共計二名其試騐科目爲國文英文歷史地理理化數學博物凡試騐成績平均分數在六十分以上者爲及格如有一科目不及五十分者不得錄取報名時須交操行表與北京高師同 
　　北京女子高等師範學校考送英語部數物化部預科新生音樂體操專修科新生共計三名其預科試騐科目爲國英文語歷史地理數學理化博物專修科加試唱歌體操 
來函 
[穆抒齋致食米平價局函]  
　　上海食米平價局董事會諸君均鑒敬啓者上次本局第一次會議决十二市鄉未開辦平價之處每鄉補助五百元惟敝鄉已有弟及陳悅周陳子馨三人將所有平價虧耗一律捐助前項五百元之欵旣承本局盛意謹代楊思鄉貧户九頓以謝茲弟於六月二十九日縣公署開十九市鄉會議時經弟聲明將楊思鄉領受本局補助洋五百元之欵即用楊思鄉名義轉贈於隣鄉之三林鄉平價局經縣長及到會各市鄉代表全體贊同爲特來函奉告希將該欵逕交三林鄉收領是荷外呈楊思鄉領狀一紙至希察核爲感專此順頌籌安楊思鄉經董穆湘瑤謹啓七月一日 
[上海證劵物品交易所來函]  
　　六月二十九日貴報登敝所開幕消息載棉紗等級比較標準以下者有文明小銀四兩等語查文明牌本所等級表並不列入務請更正不勝翹企上海證劵物品交易所謹啓七月一日 
[第二師範來函]  
　　閱六月三十日貴報載有敝校畢業生題名錄内有陸大箴係陳六箴之誤任國翰係任邦翰之誤季毓龍則無其人應請更正江蘇省立第二師範學校啓 
[洋布業致振華堂董事函]  
　　振華堂董事先生鈞鑒吾業受滙價奇跌成本加倍長此以往岌岌可危爰特維持市面若不提議加價無以補救爲此備函仰貴公所提議向同業徵意見但如何酌加理宜取决公意不勝盼禱之至裕康謙益協興等十餘號發矣 
雜評二 
[良心問題（訥）]  
　　此次各方面共同救濟米荒實一良心問題本非盡恃法律强迫之力也無論米行米店其所存之米爲貴價進乎抑賤價進乎非外人所能知也祇問本人之良心而已限價不過一救急之策對於米商本不能人人悉得其平能認吃虧平價與否不攙劣米與否亦問其人之良心而已 
　　前之以販米發財者今能眞心平糶以稍補其過乎抑仍借平糶之名以陰行其販米之實乎今之地方人士爲米荒而奔走而獻策者果皆以悲惱爲懷有毁家紓難之决心乎抑其中尚有爲出風頭計者乎此亦各人之良心問題也吾不欲加以苛論 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記（五）] [  中一]  
　　其在一定時刻以小小競賽博衆之狂笑者一爲﹁盲擊﹂先鋪白布一方甲乙兩人以巾蔽目作兒童摸盲狀左手互握右手各持一布片捲成之長鞭（鞭殊輕軟可免致傷）向甲板頭對頭平臥由司令者擲錢於地以陰陽面分先後譬如乙先則乙必高聲向甲曰﹁是否在此﹂ＡＲＥＹＯＵＴＨＥＲＥ甲應聲時立須引避以不及引避頭被布擊者爲敗二爲庖鬭ＣＯＯＫＦＩＧＨＴＩＮＧ亦如前鋪白布二人卸履對坐作抱膝狀拱兩手向膝前而以綿帶於手腕連擊之使不能自由分開當作抱膝狀時應預以一圓棍揷入腿灣臂彎之間使腕與臂共挾此棍更不能自由著力然後發令使兩人向前抵足互推狀絶類不倒翁但若翻倒極難復起視上述之第一種爲更可笑此外尚有環球同餐會各乘客得自由化裝有扮鬼者有扮黑人者有扮白衣之摩洛哥人者有公然戴帽入餐堂者有作行旅狀携行篋迂徐至者每人總須代表一地域一河流或一城市及餐畢後各客投票行選舉而此光怪陸離之各式化裝均有一耐人尋味之啞謎在其寓意最佳者如英國區羅猛上校夫人著一價標尚未摘去之緊身汗褂價標未摘去言其﹁新﹂也英文爲ＮＥＷ緊身汗褂英文爲﹁寄西﹂ＪＥＲＳＥＹ合之則新寄西ＮＥＷＪＥＲＳＥＹ東美毗連紐約之州名也又如柏烈爾君於胸前掛一破洋鐵罐上書二千磅數碼者亦佳因洋鐵罐英文爲ＣＡＮ音似我國廣東之廣ＣＡＮ二千磅爲噸ＴＯＮ又似﹁東﹂之英字拚法作ＣＡＮＴＯＮ音云至若甘來君之懸紙剪鞋底樣爲胸飾以代表其故鄉﹁北部臯路埒藍州﹂ＮＯＲＴＨＣＡＲＯＬＩＮＡ尤足令人取法甘君以北臯州爲產橡膠地橡膠專用以製鞋底行旅者以之留足印於全球固北臯州之一特點云嗚呼孰謂此愛鄉心爲我東方之華人所獨有歟 
筆剳 
[綺懺記（上）] [  少游]  
　　王生野樓貌極韶秀心又空靈每見婦女避之輒若將凂頳及耳頰口期期不能畢詞嘗謂天設悄網以陷人人無有能避之者惟我則羞惡之心與有生以俱來不能近婦女此正天之全我也無何生獲解所居固窮壤民多安於耕耨未嘗親詩書應試入闈者更如鳳毛麟角不多覯生旣中榜鄉人以數十年來不復覩是矣則共置酒以爲賀有蒙叟者埋首數十年窮老盡氣而不獲售者也生四女幼女慧絮尤賢而未字慧故擅文字聞王生中則哂曰惜吾釵焉者耳不然狀頭且未許輕拾况此區區耶叟止之謂不可以輕量天下士即宴生於家旣賀其獲雋又隱隱以不獲青一衿爲憾事生備謙抑且慰叟勿以是介介語極達觀時慧方潛聽於屏後聞生言心識其非凡庸且生丰姿濯濯白晳英偉意頗屬之而遽爲生所見四目相對互傳情意女之婉美多文生亦前聞卽景感情意有所觸歸乃謀之於至友李繡君冀其爲冰上人然李固亟欲得慧絮之一盼者也聞生言妬藴於心而巧計以生故爲危詞以聳聽謂女無實學且奇悍生與李紊善因不辨有詐而不知李實叵測者也初慧次姊君英歸李邦平邦平者繡君之從兄也故往來甚密慧來訪姊繡君必就邦平談談時故自炫其博雅有時則搆王生短以爲談助邦平性亢直不即審其僞則握拳抵几以詈王生慧習聞之遽蔽其明意天下多妄人王生亦其類也遂不復以爲意轉因是德繡君以爲微是人莫能辨王生奸也日漸久稍與論所學慧據經引典從容不迫鬚眉當之有愧色繡君逢茲大敵舌橋不能下勉爲支應額汗涔涔下幸慧寛厚不以繡君爲無學且愛其貌謹愿於是慧絮意乃屬繡君矣 
劇談 
[歌壇䑆語] [  民哀]  
　　亦舞臺之劉榮昇當年曾隸丹桂第一臺時高秋顰尚名粉菊花兩小配戲居然有呌座力唱十八扯劉在臺口自拉胡琴别饒韵致後因倒嗓輟演自後游漢走湘複欵段出關經海參崴折至烟臺等埠均不甚得意繼嗓音全暗不得已輟業爲琴師近㗋音略復重來海上隸亦舞臺煌煌鉅字儼然赫赫名流　人多愁　光漢 
名角自負頭銜曰（正工老生）登臺之打泡戲迺爲（知馬力）（劈三關）（生死板）三齣不倫不類令人莫明其妙余於第二日往觀其劈三關嗓音啞濶不能唱二黄倒板改唱搖板觀藥酒時二段反板詞句馬前不少而其臺步身段淆亂殊甚有時似老旦有時似花旦白玉崑之不能見稱於内家卽因其雜合而劉則有過之無不及默覘海上聽戲程度大非昔比恐如劉者并海上聽戲者亦不能閧焉 
　　王蕙芳赴滬之信盛傳久矣而至今足音跫然令人意興索然風聞丹桂第一台主已交欵二千番何以王猶不來耶當此蘭芳已去滬上正乏出色當行之旦角王苟此時蒞至决不落於人後雖戲園中有（五荒六窮）之成諺然王來决不失敗也 
新聞拾遺 
[老婦坐火車] [  光宇]  
　　美國札倫埠有老婦企士現年一百十三歲其最幼之子亦已八十九歲母子坐守田廬從未有旅行之事近始在渥欽沙南州南境第一次附搭火車竟詫爲天壞間怪物云 
[偷兒吃壽酒] [  隱厂]  
　　南京九兒巷田某昨六十壽辰賀客盈門頗爲熱閙及晚有一小賊潛入廚房正欲竊物忽被傭婦瞥見捉之禀告主人田某固長厚者詢其何故行窮賊答云予此來爲主人拜壽叨擾壽酒以衣服檻樓自愧形穢故匿而不敢出田某聞言非特不加追究並給以小洋二角賊大喜祝壽而去 
[夫妻換條件] [  飼鶴生]  
　　嘉興碧漪里某甲綽號萬寳全書口留八字鬚滿嘴新名詞以新學家自命慫恿其妻剪髮尚未得同意甲竟俟妻晨妝突前施之某日甲正午睡妻即潛去其鬚作相當之報復甲夢回覺嘴邊美髯已化烏有正待與妻爲難妻陪笑進曰此亦交換條件也夫無如何 
[瞎恭維] [  亶]  
　　揚州人宗某販骨董爲業平素最好恭維與之談者莫不唯唯稱是日前至平橋路戚串家襄理喪務喪家有子極幼不諳喪禮擬託吳某敎之以問宗宗亟曰此事吳先生富有閱歷經騐甚深托其敎導演習必能如禮不料吳適在後竊聽聞之大怒大聲責問謂我究做過幾回孝子何謂﹁富有閱歷經騐甚深﹂憤激幾至用武宗始悟吳固父母雙全者連連謝罪他人亦從旁勸解謂宗好恭維此次却恭維得不是吳始息怒 
[眞不幸] [  文海]  
　　南倉街某姓家庖人劉某昨夕臥灶間中初臥時燃蚊烟香數枝該處旁有積薪夜半蚊烟香倒在薪上頓時焚燒濃煙滿屋經巡警報知救火會當場救熄然劉某爲火灼傷全身三分之二不能動彈車送上海醫院其妻詢悉痛哭不已云 
劇本 
[新婚夫婦（四○）] [  瑙威名家皮琴生著一圭譯]  
　　母親我們又像在家中了這明明是我們的房間 
父親（很詫異）可不是麽 
母親那地毯窗帷木器和旁的一切東西還有那陳列的模樣都像我們一樣（走向阿克塞握他的手）這就是你愛我們孩子的一個很明顯的證據我們萬萬想不到的（向父親）可不是麽 
父親（仍在那裏詫異）是的我須說 
母親勞拉你給我們的信上怎麽一個字都不提起呢 
瑪蒂爾達不但是這一個房間全屋子都像你們那裏安排裝飾 
母親全屋子如此這可是當眞的 
父親這是博得少嬌妻快樂的一個最可愛的法兒我從没有聽得過 
母親勞拉我很詫異你那許多信中竟並没有提起過一句話 
父親一字不提 
母親你難道没有注意麽 
父親咦是咧一個人四周的東西要是天天看慣了的就覺得旁人已知道了便也不去提起他小女孩子可不是麽母親阿克塞一個人盡了他的力這樣體貼你你心中不很滿意麽 
父親（拍母親的背）他自然滿意但是勞拉向來不喜歡把他感情說出來的雖然這也是 
母親（笑）他近來的信中没有旁的話多半是論愛情的勞拉母親 
母親咦我要把他說將出來勞拉你已得了一個很好的丈夫 
勞拉母親 
母親（低聲問）你不是也略略把愛情回報他麽你總須給一些他不然 
小說 
[社會小說衆醉獨醒（八七）] [  瞻廬]  
　　第十五回咬耳朶娓娓不休嚼舌頭津津有味 
　　青巖聽着他們的話膽兒一壯眞個摸出五角錢差遣阿巧去喚菜卻把徐大宗師的要約抛撇在東洋大海（阿呀勉齋完了）那時搬桌子擺椅杌婆子朝外坐了青巖阿巧娘左右打横坐了朝裏的一個座位留給阿巧坐四喜肉尚没送來先把順風門槍分作兩盆花生瓜子都打開了紙包婆子没有咀嚼力只揀軟的吃夾了一塊猪舌頭納在嘴裏　嘴一挪一挪的細細咀嚼（婆子喜嚼舌所以咀嚼猪舌頭）阿巧娘牙齒利害夾着猪耳朶刹溜刹溜的亂咬（阿巧娘咬了三次耳朶上兩次是假咬此次是眞咬上兩次咬的是人耳朶此次咬的是猪耳朶）青巖見他們吃得起勁不敢下箸只是剥花生磕瓜子胡亂充當下酒品婆子嚼完了舌頭（猪舌）騰出舌頭（人舌）來講話道你們倆的露水夫妻拆散多年了記得那年活拆的時候我也曾在巷裏瞧熱閙那時的你們倆竟另換了兩個人男的提着錐鎭拳頭請女的吃暴栗女的揚着掌請男的吸五支雪茄烟早知今日仍聚在一起兒當初何必惡很很的分拆眞是船頭上相駡船梢上白話阿巧娘道乾娘虧你好記性三四年前的事怎麽記得這般清婆子道休說三四年便是三四十年我都記得我們公館裏的小柳太太老柳太太還有上代的尤太太我都服侍過的三四十年裏的事我肚裏有一部詳細的清帳青巖聽着敬了婆子一杯酒連連頌揚道老人家眞是執掌朝綱的大人物古來有三朝元老你老人家可算得三朝元婆婆子道乾女婿你别向我掉書袋我是不識一字的你念着這書句兒我不曉得你是駡我還是讚我也許面子上是讚我暗地裏卻是駡我我們老爺說人家只道﹁最毒婦人心﹂其實不對最毒的是念書人這枝筆黑的說成白的方的說成圓的都是這枝筆在那裏作祟都是這書句兒在那裏作祟乾女婿你提起着書句兒我便有些寒心你不請我吃四喜肉倒没妨礙你借着書句兒駡人我可不答應 
自由談之自由談[  鵑]  
　　人生於世不妨受過量之苦却不可享過量之樂蓋受苦過量則苦盡甘來便覺在在可樂若享樂過量則一旦樂極悲生即覺無以自聊而自殺遂不能免矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[吾所不解] [  箴]  
　　閣員亦人爲之何以爭閣員者不努力爲人并不問已之才德能否利國福民而必斤斤計較此一席此吾所不解 
　　議和代表亦人爲之何以充議和代表者不努力爲人并不問國民心理之是否反對是否認爲尚有人格而必戀戀於此名義不願捨棄以爲和議梗此吾所不解 
　　黨魁黨員亦人爲之何以今之所謂黨魁黨員者不努力爲人不問已之有無政治知識而必濫竽黨籍朋分黨費爲全國所共棄而永不悔悟此吾所不解 
　　官亦人爲之何以今之勇於求官者不努力爲人不願爲正當之農工商業而必奴顏婢膝依草附木冀得一輿論所不甚愛惜之虛榮及旣得之又不盡其應盡之責任惟以剥削民脂民膏爲事其較爲良善者亦不過敷衍各方面但求自保其位置而已足試問國家設官之本意固如是乎此吾所不解 
　　或曰此但知權利不知義務之故耳吾未見但享權利不盡義務之人能永享其權利者而何以局中人竟無一能自覺此吾所不解然而未經蓋棺均難論定今日之聲譽卓著者苟一日未死尚難保其永不墮落今日之衆皆欲殺者苟一日未死未始無恢復人格之機會而何以墮落者日見其多恢復人格者尚十不一二此吾所不解 
道德叢話 
[成功人和失敗人的比較] [  沈有乾]  
　　你自已想想怎樣 
　　美國布林頓氏的人生能率表在實用上狠有價值所以把他一百個條件的大意譯出來給大家看看這一百條本來是爲美國人做的現在拿來應用到中國人身上覺得相差實在太遠我中國人不趕緊改良那裏還能同外國人並存希望讀者能夠照這張表裏成功人的條件實行那就不必天天空說愛國却是眞正愛國 
　　（一）失敗的人每天空費兩點鐘成功的人不肯放過五分鐘（按中國人每天空費時候祗有兩點鐘的已經要算極經濟的了平常的人别說五分鐘是不算什麽就是坐吃五年也不算什麽我們要趕緊愛惜時間才好） 
　　（二）失敗的人没有見過立止表成功的人各種動作都用立止表來試騐（按立止表是一種極精細的時計可以隨意使他停的大概賽跑的時間都用他來計算中國人看見過的恐怕極少極少） 
　　（三）失敗的人没有聽見過時間和動作的經濟是什麽成功的人至少讀過一本關於時間和動作問題的書（按中國恐怕還没有這種書） 
　　（四）失敗的人每天做事没有預算隨身不帶記事册成功的人做事有預算隨身帶記事册 
　　（五）失敗的人私下總想偷懶成功的人不會偷懶只怕他工作過度 
　　（六）失敗的人一到停止辦事的時候就走成功的人願意多做半點鐘的事一件事没有做完中間不肯放手 
　　（七）失敗的人不做事的時候一點也不想想他的事業成功的人隨時計畵他的事業有了心得就記上他隨身帶的小本子 
　　（八）失敗的人做事照他老祖宗的笨法不想改良成功的人總想試用最新的科學方法　　（九）失敗的人不想想他將來的時間有什麽價值成功的人信他將來的時間價值要比現在大兩倍並且預備達到這個目的 
　　（十）失敗的人不曉得休息的方法所以精神不好成功的人能夠利用閒暇的時候休養他的精神所以活潑康健（按休息和空費時間不同中國人空費的時間最多而休息的時間極少這也要注意才好） 
　　（以上關於時間的）（未完）（不受酬） 
[論辦事人應負責任]  
　　前幾天某處某典發現學生捲逃的案件後來民間將票子取不到原物就在拒前吵閙起來這又是什麽緣故呢 
唉　這就是他們不能負責任 
　　何以見得呢因爲旣然捲逃該典的經理豈不是放棄了他所應盡維持典務和維持地方的責任嗎該典的司包司飾豈不是也放棄了他應盡的保守公物的責任嗎然而吃的是負責任的飯用的是担責任的錢就應該想個法子來杜除這種弊病 
　　杜除之法須先明學徒捲逃的原因第一固是幼小時候父兄未盡敎育的責任至演成此敗名譽不規矩的事來第二就因爲典業閉市頗早學徒於公事完畢之後大都聚在一處私行摸牌飲酒等事請敎一個學徒每月能有幾文可以如此揮霍的麽及至財用不足却就難免這捲逃的舉動了旣欲杜除此弊就要從根本上着手絶非是以强硬專制的手段所能解除的現在試將愚見所及錄陳於左以供討論一每日晨起至晚非入眠時刻不准私進臥室一開市閉市須訂一定的鐘點一開市的鐘點（譬如七點鐘）二小時前應共起至講堂上課習字或習典字六點二十分下課至膳堂就餐約三十分後各務公事預備開市一開市之後不准擅離職務一閉市後（譬如下午四點）須各將公事清理完竣四點半上課習國文五點半下休息十分五點四十分上課習英文六點四十分下休息十分六點五十分晚餐一晚七點十分上課習珠算八點十分下休息十分歸寢八點三十分息燈一每逢星期日除公事外温習舊課以一點鐘休息一點鐘辦理個人私務 
　　以上所列似尚妥當亦極易辦惟須設一講堂可將會客廳臨時佈置再須聘一英文及國文敎員可向各本地高小學校聘請爲時祇兩句鐘取費當不過巨此欵可由學生應得之失票中提取或由錢房酌加補貼其餘珠算及典字兩課可請司包司錢擔任敎授 
　　此事如果實行非但可以免除捲逃及種種弊端執事者亦可勉盡責任而且學徒受益匪淺社會上亦可少却許多游民惡棍了（不受酬） 
經濟 
[牲畜業之亟宜振興] [  志堅]  
　　農業有廣義狹義之别就狹義言則惟耕種而已就廣義言則農業製造捕魚出獵園藝造林畜牧等皆農家所有事也 
 
 
 

Page 18

 
 
而畜牧之中又有養禽養魚養蠶養蜜蜂養馬牛羊豕諸事養馬牛羊豕謂之牲畜業是業也爲農業各部分之一小部分然而言其重要則亦不遜於耕種今就其最要之點約五項試分述於下 
　　（一）牲畜業關於民食我國牲畜產額以羊豕爲最饒而人口太多止足供本國民食至牛馬之肉及乳汁以不能精製不作普通食料倘此後人口日多而牲畜不增必至實行孟子所謂七十食肉之言抑知七十食肉是消極法而非積極法亦最窮苦之事也 
　　（二）牲畜業關於原料人生要事住與食之外則爲衣服及日用器具製衣服之原料以羊毛羊皮爲要品而製日用器具之原料亦多用牛羊之骨角毛皮者且多出原料則此種工藝亦易發達 
　　（三）牲畜業關於出口我國羊毛出口年止四千五百萬磅水牛皮等出口年止七千萬磅而猪肉牛肉羊肉竟無出口至外國者夫以著名之農業國而牲畜出口之不旺一至於此國安得而不貧耶 
　　（四）牲畜業關於轉運歐美各國鐵道密布如蛛網輪舟通行如鶯梭猶且用牛馬等挽車以轉運貨物我中國舟車不通之處居十之七八其需要牛馬以轉運貨物必十倍於歐美諸邦也 
　　（五）牲畜業關於耕種農人耕種田地在美國多用機器而我國南方用牛耕田北方或用馬用騾用驢近山之田用牛耕種不如馬騾驢之適宜誠能注意蓄牧其有益於農耕爲何如乎 
　　以上所言牲畜業直接有關於民生間接有關於國計國人中知之而能言之者必不乏人顧何以明知其重要而恝然視之也若此則以中國素視業牲畜者爲至賤不曰牧豬奴即曰村夫牧童故以前學者絶口不談此而今之富於農學者仍無意從事牲畜之業以爲我若爲此必將見嗤於衆矣雖然牲畜一業致富最易我國必須亟行振興之欲振興之就鄙見所及約有三種辦法如由專門學家設立牲畜研究會一也由研究會定奬勵牲畜業章程二也資本家籌辦性畜公司三也我中國平原曠野不爲不多而近來農業人才亦漸有造就假令有志之士以發展祖國實業爲已任奮袂而起振興此牲畜業則人地兩不棄矣吾知其獲利之厚必非預料所及也（不受酬） 
衛生 
[衛生運動] [  忍寒]  
　　鼠蝨蚊蠅四者形體雖微爲害實烈小則擾人安寗致人疾病大則傳播毒菌製造疫症其危險程度實遠出兵燹饑饉洪水猛獸之上蓋以其殺人多而且速也青年會有鑒於斯復惕於去歲疫症蔓延之廣以爲苟欲防弭疫患首當撲滅傳染媒介之害蟲爰有所謂﹁衛生運動﹂者乃專對以上四種害蟲而宣戰復用種種有効力之方法以實施運動如分送圖畫傳單廣爲警告或當衆演講曉以危險或紥成鼠蝨蚊蠅之大燈燈上書繪警告之文字圖畵乃由會員整隊提燈導以音樂遊行全埠使居民見之觸目驚心各知預防之必要聞其運動費已耗千元而人民歡迎之社會稱許之良以其謀公益而非圖私利耳至於經費之不致虛糜方法之可冀有效目的之能望達到更可深信而無疑不寗維是該會因更欲積極進行特定於明日晚間串演衛生新劇曁展覽各種衛生標本模型俾資觀感藉以引起滬人士注重衛生之觀念寓勸告於娛樂之中尤見法良而意美觀此可知該會對於公衆衛生提倡鼓吹可謂不遺餘力其造福於社會豈淺鮮哉若各地其他公共機關亦能知未雨綢繆仿而行之則非特人民可免疫癘之災地方得保治安之常（如學校不致停課商店不致停業交通可免無形斷絶等）而國家更可少糜防疫之費一舉而數善備苟有踵起而實行者跂予望之矣 
 
[舊婚姻　婆媳　童謡]  
[  應鵬] 親家親家你請坐你家女兒不是貨叫他掃掃地拿個條帚舞把戲叫他擦擦桌子爬在桌上裏小脚子叫他燒燒锅拿佳火又望着我叫他煑煑飯一半生一半爛叫他挑挑水拿住扁擔舞小鬼叫他關關門拿起門閂亂打人叫他拔拔蔥站在田裏哭公公叫他拔蘿蔔坐在田裏哭婆婆婆對媳的心理不論貧富都是這樣 
小說 
[商業小說模範商人（二六）] [  瘦鵑]  
　　嘉德瞧了他們的情景便起了一絲疑雲心中又想道羅品生這樣殷勤勤酒不要是想把酒灌醉他們二人看不出礦苗的破綻麽咦這不用想他人人都知道小桃礦是很富的當下他就離了旅館出來半點鐘後他正在街中踱着羅品生和迦維恰在他身邊走過猛聽得羅品生低聲說道那老狐狸是狡獪不過的我們可不能不用些手段迦維答道不錯好在那礦師眼中好似撒了灰似的一些也騐不出甚麽來我們把沙伊士釣上了鈎騙到了一大筆錢可就溜之大吉任他翻轉了世界來找我們罷說着已走遠去了嘉德聽到這裏不覺呆了一呆半晌纔自言自語道咦糟了糟了那小桃礦原來是空的沙伊士倘買了去便能算得一半兒破產但我又怎麽處我在半個月前還做了文章鼓吹着說這小桃礦是美國西南部第一好礦呢 
　　第九章　良心 
　　嘉德是個有良心的人從不做没良心的事的但他起初聽了羅品生和迦維的話正安排香餌要把沙伊士釣上鈎去心中原也非常高興暗暗向自已說道很好很好沙伊士這厮旣破壞了我父親的一生又使我母親心碎而死這一下子可也使他嘗嘗苦味咧呵呵這是最公平的報償這是命運先生暗中指使的這一個意念剛想過斗的又起了一念道然而這也是不能指定是命運所關一小半却是我擺佈成功的好這就是報仇他破壞我父親我就破壞他我報上那篇文章多分就是引他上羅品生鈎兒的香餌我不是大吹大打的說小桃礦是個好礦麽嘉德想到這裏滿心快樂禁不住笑將起來但他這個笑的回味却並没有眞快樂因爲他猛覺得這白璧無瑕的一生今天忽地做了一件卑鄙齷齪的事又似乎犯了一種欺詐的罪名他本是一個有良心的少年此刻他的良心就在那裏發動了當下他入到編輯室中一個人坐着把這事細細想了一遍一壁喃喃自語道這個我可怎麽處我倘利用這件事報仇原是再好没有也並不費我多少心力只瞧着别人代我做事好了沙伊士倘把大部分的財產買了那小桃礦開採時却空空如也這麽一來他少不得要破產在我只消等他買定了然後再在報上做一篇文章說那礦是完全不值錢的給他一個當頭霹靂管敎他靈魂兒飛去半天呢他想着握緊了兩個拳兒似乎當眞要這樣做去接着却又歎了一口氣道唉我怎能再做這種文章登在報上倘登出去時人家瞧了倒像我早就知道的上回那篇文章說得無美不備可不是撒了個彌天大謊人家怕還要疑我帮着那騙子羅品生賣掉這個空礦呢這樣做去可就使我陷在一個極難受的境界中我的名譽可也掃地了不論怎麽樣我還是關着嘴兒不說的好嘉德想了一會心中更亂得了不得又皺着眉說道但是我不說也不妥當萬一沙伊士瞧出了礦中破綻知道是不值錢的他却故意把賤價買了下來轉賣給旁的人如此我良心上更說不過去可不是爲了要替自已報仇却間接害了一個誠實君子麽呀天哪這便怎麽處這便怎麽處嘉德想罷滿臉都是冷汗坐在椅中好似坐在針氈上的一般當下便跳起身來像要做一件事然而又不知道做甚麽事纔好 
 
 
