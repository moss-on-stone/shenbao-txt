# 1883 - 189 - 4903664

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[說戰] [  海南孤憤客來稿]  
　　兵凶戰危古人言之詳矣故善戰者服上刑僕何人斯敢言必戰之說以自迅於古人但天下事亦不可一律而論宜戰斯戰則戰之說又不得遽謂其非是也法人攻安南一事法人之志自在必戰安南而不肯惟法言是聽則必出於戰安南而卽能惟法言是聽而以後不堪誅求蠶食無厭久仍必出於戰黑旗黨而不甘受法人之驅迫則必出於戰黑旗黨而現已爲安南之官安南藉彼以爲中流砥柱則更必出於戰此其戰之機已動戰之勢已形固不待智者而後知也獨至中國則戰不戰兩俱未定何則以安南之臣服中朝亦旣有年法人雖藉口於前此總理衙門之偶置不答而以爲作中國之屬然夷考其實則不但安南不能自外於中國卽中國又豈肯膜視夫安南今法人逞其强橫憑陵潘屬中國焉能忍之若是則必出於戰然安南雖屬於中實與泰西之所謂属國者有問征調所不及朝會所不與除册封而外政教號令綿不與聞除入貢外巡狩述職皆所弗事則亦如要荒各服特覊縻之而已今一旦法人相浸外侮莫禦平日則不修政教臨危則惟有乞援　中朝與法國好合有年倘因外藩之故而遽與法人講釁華好尋仇輕開邊患實屬非計若是則必出於不戰顧不戰亦非僅僅不戰所可了者不戰則必出於和中國與法向本和好今則法人定將另生核節以與中國糾纏賠兵費也求割地也其欲逐逐非所易厭又將何以給其無厭之求卽曰此皆無需但棄安南而不顧法人並無多求於中國然又安知今日可以不職了者他日卽戰亦不能了乎法人之攻安南非專在安南也觀於法國水師部大臣所言以爲紅河兩旁地極膏腴人民繁殖法人當竭力以保護此地將來商務可以大興斯言也可以知法人之意嚮矣夫紅河卽富良江爲滇粵通聨之地法人之欲保護此河蓋駸駸乎欲侵蝕中國滇粵之邊境而但以安南爲駐足之區非貪安南也法國處歐洲之西兵船至中國爲期必以匝月勿欲有事於滇粵邊境而載兵以來運餉以濟其勢必不能若得安南以爲外府則就近以圖將來得寸而寸得尺而尺兵則不勞餉則可繼其事爲極便其計爲最得此法人攻安南之本心也法人旣有此心則此時卽使可以不戰將來仍不免於一戰此時若亟與之戰雖曰兵船水師或恐有不及法人之處然此時安南尚不爲法人之外府不過西貢一隅稍資接濟而此外兵艦皆當遠道而來卽可戰未必勝而堅守口岸以待其糧盡自退可邀尾擊之功若法人而登岸以迫華兵則又不難分兵潛伏以邀擊之彼雖長於海戰未必長於陸戰卽曰陸戰亦所素諳而地利不能深悉則形格勢禁猶可制其死命也若待將來則局面又變矣法人旣得安南則必布置電絲建造鐵路屯軍駐守收其稅捐以養法兵而後挑釁於中國中國而一讓再讓則必漸失邊境又漸而深入內地轉瞬而中國亦受其制如其不讓不得已而與之戰則彼根深蒂固進可以戰退可以守兵可以增糧可以繼又豈能與之爭哉故吾爲中國計不如此時卽與之戰若與之戰則不可戰於海當與戰於陸觀於河內南定已爲法人所得而黑旂一到法人兵敗將亡爲天下所僇笑非笑其兵不强將不勇笑其不得地利也不得地利則雖以法兵之强悍李威利之雄武而猶且授首中國之地彼法人豈能深知彼所謂披圖可索者亦不過精得大略至其歧途曲徑安能一一周知彼河內南定之敗法人豈茫不識路逕者特以知之有不能盡故也中國於海口則堅守之勿令其過登岸則誘之深人以截其歸法人之兵船雖多而分駐於各處者未必皆可調集也法兵雖不少其數然訓練不精者未必皆可充數也越國以鄙遠彼已先犯兵家所忌而况法人若移兵以擾中國之邊黑旂必且盡銳以躡法兵之後觀乎劉永福前後兩檄慷慨激烈義膽包身其於中國尢極尊敬讀其檄足知其中有人若前後夾攻多方撓敝法國縱有三百三十一萬二千之兵數如日本西字報所言其能盡驅以來并負糧以從乎哉故曰與其遲早必出於戰則不如此時先與之戰之爲愈也若以僕此言爲血氣之勇則請拭目以侯之 
[法事近信]  
　　○香港西字報言有輪略各南洋由安南海防抵港言及海防地方近日法人並不與黑旂開仗惟在海防築土城以謀自固而已相近瓊州之處有法兵船五艘南洋船來時帶有書信寄交兵船該兵船卽生火預備開行聞係有中國兵船過彼故將往巡邏也殆係威遠兵船由彼經過故法人亟亟查察耳又聞都郎裝法兵赴越之輪船 
 
 

Page 2

 
 
兩艘大約二十五可以抵越也 
[般鳥近聞]  
　　○般鳥遞來信息云邇來般鳥各處日有起色華人多湊貲設立公司購買地叚以謀墾種沙荅公可於河濵購得地叚四萬英畝蓋般鳥一島頗似澳斯利亞洲計由砵打雲到般鳥依羅巴刺埠祇需五日水經現砵打處商人多有科股合貲前往般鳥貿易日前新爹根處經官拍賣燕窩兩起一起得銀一千二百四十二圓一起得銀一千六百九十六元計般鳥每年中所出之燕窩可分四季販運焉般鳥信息又言前日有一華人手持短鎗誤傷一土人之婦旋因傷斃命其夫不勝忿恣糾集戚友尋華人以圖報復華人知干不便走匿於稅廠以避兇鋒其人撞門闖入將華人毆斃然後散去古達官弁聞知其事以互相尋仇此風難長急飭差役往拿兇手以便歸案訊究土人竟敢糾同拒捕一時勢如鼎沸村人恐無辜受累相率避去其不及避者則閉們不出高懸白旂以示不敢與官相抗差役奮勇　擊將兇手及其黨二人擊斃而該村中長老遵例輸罰事乃得寢息焉說見香港日報 
[毆斃巡丁]  
　　○福州西字報言本月十三日有某巡丁疑兩轎夫身藏火藥邀執而搜之旣而無獲轎夫大怒共毆該巡丁而斃之想須按律懲處說者謂該巡丁誣轎夫以私藏軍火本有取死之遣兩船夫家若無罪然誣之者固咎有應得矣從而死之不已甚耶薄乎云爾惡得無罪 
[馬戯將來]  
　　○去歲在滬開演馬戲之車利尼戯士現已由呂宋至香港開演西報登有告白云在港開演爲日無多卽當重來滬也然則海上諸士女又將拭目以待矣 
[子茶開盤]  
　　○漢皋茶市情形屢經列報外洋茶船所到十七艘開至端午節乃去其十六江上祗剩一艘矣節後復到一搜所袋之茶寥寥如晨星今於十三日聞到有寍州子茶九百幾十箱售與阜昌價二十六兩五又聶家市茶一字亦售與阜昌價十四兩五又羊樓峒茶一字售與天祥價十六兩七錢五十四五等日雖亦有茶到而爲數不多因辦子茶者少也 
[逆犯正法]  
　　○漢皋來信云五月初十日晨張司馬拿到𨓜犯一名姓郭名必顯係淮鹽督銷局挑水夫本與其黨謀在該局縱火乘隙搶鹽課銀因縱火不燃事遂敗露該犯逃至鄕間前日回漢被程觀察偵知故於是晨拿獲並獲郭之同居者兩人兩人之妻曾欄輿訴寃現將保釋矣富日張司馬提郭於晚堂訊併十二日解省覆訊十三日在江夏縣監提取該把梟斬於城內之花堤老東嶽廟兩將首級解至漢口五顯廟示衆又前報斬熊定國時有一甫逾成童者與該犯同斬傳聞之誤也初司道各員之審熊定國也熊自握筆供寫其黨有一百零八名之多卽如爐房周天順令熊當堂指認而不能認又令將勸善貼字之李耀廷當堂指認亦不能認於是周李兩人皆得保釋而熊定國之讞遂定江夏陸明府爲鹽斬官臨綁之際該犯呼寃者再及押出武勝門外熊倘在地亂滾行刑者不能捉定第一刀砍背第二刀砍耳第三刀方入頸再揮之其頭始落卽在省城外附城堤上揭竿示衆聞熊係江西候補縣正法之日江西回文恰到熊氏本係世家支派既繁簪纓亦盛熊子亦已考列前茅因父而被𢷤定國之肉其足食乎 
[績懸賞格]  
　　○革職留任兵部尚書湖廣總督部堂涂兵部侍郎湖北巡撫部院彭爲懸賞緝拿事照得湖北前有教匪欲在武漢地方定期起事當經破獲懲辦兹續獲匪犯熊定國到案訊據供出大教頭王覺一等現尚在逃合行開列各要犯年貌籍貫姓名懸賞緝拿爲此格仰軍民諸色人等知悉爾等如有拿獲王覺一送案者賞銀三千兩拿獲土繼泰劉志剛送案者每名賞銀一千兩能探知王覺一王繼泰劉志剛潛匿處所密報文武衙門因而拿獲者亦必每名减半給賞此項銀两本部堂院業已飭局另欵存儲人犯解到隨時給發爾等切勿觀望是爲至要項至格者計開王覺一又名養浩又號王古佛年五十二歲山東益都縣人身長而黑有微麻微鬚項顧有瘰癧瘡一塊左右手掌有紋像日月古佛字樣王繼泰係王覺一之子年三十二歲山東青州府益都縣人劉志剛約年四十餘歲山東臨淄縣人身高不胖面圓有鬚 
[蘇臺碎錄]  
　　○胥門內道前街某當舖畜狗極多而尤極猛摯蓋當舖儲萬家之物賴以防竊盜者不得不爾也月之初七日清晨有近處銀樓學徒送貨出城行經富舖門首適富門甫啓羣犬狺狺躍出一犬直撲徒懷徒驚仰仆犬隔褲囓其賢囊破子碎匍匐回店急延傷科救治傷科以性命攸關不敢保其無恙由是店主及當舖中人以該徒籍𨽻寍波恐有不測不敢稍留立時覔棹送徒歸家云○初十間有常州老人背貼黃紙書寫冤情一手持柝隨擊隨呼如痴如醉沿街繞走觀者如堵寃單上大約言此老係種桑爲業有桑地十數畝値價二百餘金種植多年頗爲茂盛該處現有勢家意圖兼并渠不肯與遂將其桑枝盡行拔去渠控縣控府均未准理現欲赴省上控而苦無訟資故藉擊柝以冀上憲之或熊垂聽云○胥門外某姓夫婦住草屋中負担爲活一日偶因日用不敷婦以無米難炊詬誶其夫夫則北門終窶不堪更聞交謫之聲遂自經而死死後棺衾無着見者傷之爲之集資而成殮焉噫貧賤之糟慷不厭何妨稍忍啼饑夫妻之柴米相沿何至遞甘絕命等性命於鴻毛付形骸於雉頸其貧可憫其愚亦可惜矣 
[餅師自宮]  
　　○名利二字本縛人之繩鎖而利之陷人更有甚於名者京部餅師王某棗强人年踰不惑在正陽門外韓家潭設肆而居朝夕經營以博蠅頭利一日有乘高軒者過門呼卸者止焉見車中人年三十餘服御器宇類貴者下車入門向王請安言吾兄尚識故人否王甚錯愕答禮而肅之入詢客從何來曰兄眞不識十年前之傭伴也耶王始憬然悟曰吾弟何富貴若是某遂凄然叙舊自遁離鄕井奔至京師飢寒交迫苦無衣食窘極遂投師凈身補充內監派當差使十有餘年頗承信任已蒙賞給四品頂戴　憶曩昔幾同夢寐但弟雖薄有積蓄而親串凋零若敖氏之鬼又將抱餒而之嘆奈何王卽多方勸導且謂清福難修若吾之日夜經警猶不足以哺妻子人生各有所缺恨天公不善彌縫耳於是共相慰藉良久某興辭握王手而言曰不意幸遇故人愧無以敬探囊出錢劵三百千贈之王却之不得受而謝曰蒙弟厚貺何以報德某曰是區區者聊申故情耳何言報爲兄若有要需當過我無不應命言罷舉手登車馳去王望塵不及悵悵而返益生感羡回思向與同傭某家時耕作辛勤與牛馬同勞苦某一轉栘間衣錦繡食甘旨出入宮闈旣富且貴以今視昔不啻判若天淵興思及此不覺意緒萬端徬徨中夜頓念彼丈夫也我丈夫也有爲者亦若是我若從而效法之彼必以我爲入室弟子富貴可圖也遂自宮之當時昏絕倒地衆驚起燭之見其血染犢鼻褌僅存根蒂急延醫治之越日尋斃遂以所贈錢票置買棺衾葬而埋之噫王之死由於貪之一念中之欲效雄飛先甘雌伏餅師之痴亦何可憐然世之務名利而甘以身殉者大人先生猶且不免與餅師乎何尤 
[咄咄怪事]  
　　○于順者天津人向作長隨染有心疾妻貌端好然已三十餘歲于每疑妻與其主通姦往在以黃紙大書費解之詞遍貼街市去年以刀割妻一耳至十月間衣如葉薄立逼其妻雉經己列前報當由地方報案賴其岳父攔騐未受官刑而街坊鄰里以其受病愈深無敢以一椽相假者于有兩子一女長子十歲次女六歲又次子四歲至此立錐無地鎭日携其子女在街頭鵠立子女均不惡劣頗動人憐晚間何處棲身殊難自主洵可謂夜不收矣刻又沿街貼字謂其子被人姦宿念兹在兹均咎舊主謂前佔伊妻今姦伊子其實杯弓蛇影自起猜疑海市蜃 
 
 

Page 3

 
 
樓事皆烏有初七日帶其子女在東門外天后宮擺渡口徘徊延佇旁觀者以爲臨流欲渡耳比擺渡過河而人不上渡猝抱其長子擲入河中擺渡者大呼救人目不及瞬遂及次女而第三子又如彈丸脫手矣擁渡上人一手接住一面持篙將次女鈎起而長子已漂至河心舟卽離岸探鈎長子手忙脚亂初鈎住其下頷想緣傷痛挣脫復鈎其衣襟以爲入險可以出險矣詎衣裳腐敗不任鉤取載沈不復載浮凶占滅頂矣瘋人滋事本應禁錮天津縣朱明府恐其復生事端卽子收禁語曰虎毒不食兒于順此舉直虎之不若矣然而素有心疾又何足責而世之喪心病狂如前日本埠之東洋婦以子女爲璧馬而投諸洪流可謂無獨有偶 
[本埠官報]  
　　○昨午後二點鐘時美公使楊君約翰又赴李中堂行轅拜會晤談良久始行告辭云 
[橤珠書院道課題]  
　　○關道憲邵觀察十九日親臨橤珠書院扃試肄業舉貢生員題目列後　文題　冠者五六人童子六七人浴乎沂風乎舞雩詠而歸　詩題　賦得鳶飛魚躍　得魚字五言八韵 
[設局施藥]  
　　○往年上海道署派委妥員在藥王廟延請各醫設局施診遇貧病之人兼給以藥以三閱月爲率今聞邵觀察以時屇災天本擬循例設局施診因查得上海醫生往往高自位置不免有名無實且到局領藥又有種種情弊去年設局施藥等費竟用至三千串之多可見施診之徒費不如施藥之有益爰請名醫配合丸散設局在藥王廟中於本月二十二日開局有病者至局述明病情卽可照症給藥不得冒名多領卽此一事已可見道憲之痌癏在抱矣 
[老叟被害]  
　　○本埠北鄕之江灣鎭有金陵人某甲年逾花甲孑然一身賣糕點爲生稍有積蓄有一螟蛉女出嫁後患病身死故婿鄕亦久不往來且原籍家鄕又無親屬每早出門賣糕則鎖門而去前日清晨甲之左隣某氏見甲門未開異之叩門不應推門而入則雙扉直開入內呼甲不答及至臥處見甲之手脚均有麻繩捆縛頭顱上套有一甕大驚失色奔出告諸鄰人又知照該處地保檢甲室中一空所有該地保派人照料自則投報寶山縣尊此事係該處人來滬傳說不知將來作何了結也 
[伏兵猝發]  
　　○寶山縣境之彭王廟地方近聞每夜開演影戲鄕間男女趨之若騖聞有朱某之子乘興往觀復至某酒店獨酌適有賣花傭五六輩亦來沾飲忽與朱子尋衅其勢洶洶酒店主密囑朱子從後門潛遁賣花傭知之奔至前途截其歸路朱子正踽踽獨行不意伏兵猝發孤掌難鳴大受其創不知賣花傭與朱子何仇而逞此毒手也聞朱某欲赴縣請騐云 
[急於棺殮]  
　　○英租界四馬路中某妓院內之某妓女前因患痧症延醫罔效而斃鴇急備棺成殮雇人抬出寄諸𣩵房說者謂該妓雖患急痧莫可醫治而死然棺殮時有人見該妓之氣尚未盡絕殊見鴇母之心毒也 
[協提店主]  
　　○上海開設葷油作塲向需領帖始可收買猪羊牛等油熬作別用虹口新虹橋浜有遠昌隆葷油作鐵馬路亦有葷油作此兩舖並未領貼前有南市領帖之號赴縣禀控經黎邑尊移會英界會審公堂卽經陳太守飭查據捕頭禀稱虹口係美國租界必得美領事蓋印簽字方可協提陳大守已據情移覆縣署前日縣差徑赴美領事公廨簽字蓋印邀捕協提當將遠昌隆號主某甲提解縣署不知如何訊辦耳 
[法界公堂瑣案]  
　　○前日婦人丁蔣氏訴稱有做糕糰店生意之王金福借去洋三元五角將銀票一紙作抵又取去洋傘一柄孰意銀票竟是僞票現已尋見土金福送案請究僞票呈騐翁太守詢之王金福據供取伊洋傘一柄借伊洋一元並非三元五角銀票一紙乃係前月二十一日拾得留在伊家者旋據法通事稱伊在捕房中供認假票共做五張已用其四翁太守再詰僞票之事始供認兪錦堂所做兪做珠寶生意現往蘇城僞票均已銷燬翁太守着原告暫退王金福交捕管押查明再核○法租界全泰海味行夥施友泉禀稱因吳淞鎭友人託買蔴菇淡菜紫菜各十斤故遣出店送往吳淞簽船行至金盤露茶肆前被一人將貨搶去自稱貨捐局巡丁翁太守卽詰解案之人據周光標稱友人陳錦生前在貨捐局當差現已停歇陳因現在無論軍民人等如能獲到私貨均有賞賜故將貨扣留送局大老爺如不信請查問局中可也翁太守詰原告曾向貨捐局詢问否答稱貨已取回太守着將周光標暫押查明再核○前有新進武生顧小雪在同源祥客棧中失去衣服等件以同寓之陳浚卿形跡可疑將陳送案陳稱買得石膏等物寄於老閘唐洪裕石灰行因飭法包探往查據該行稱無寄石膏之事前日解案陳始供認竊得雲青紡綢長衫一件套褲一雙質洋七元錢二百文用去三元其四元則被捕房搜去翁太守詰其質票何在質於何所答稱質在虹口質票寄於鄭家木橋洋涇浜阿二處太守着法包探帶陳前往先將票取回以便吊贓陳浚卿着責二百板 
[接錄紉秋吟三十首爲蘭因作]  
　　○狂蹤僂指溯從前同看瓊樓月五圓白首倘能成眷属紅顏豈盡誤嬋娟鈿車共載游春日紈扇交揮避暑天自問何修消豔福縱教情死亦欣然人前隱語暗相桃斂笑佯推理鬢翹無可與言惟意會那須眞個始魂消歸來冥想增惆悵贏得狂歌伴寂寥別有關心幽緒在阿儂生日是明朝　漫云夢影等輕泡刻骨難忘淚暗拋飄泊憐他花墜溷呢喃妒彼燕同巢甜香濃豔櫻桃顆密意迷離荳䓻梢說與達人當曲諒誰能遣此漆投膠廻廊百尺繞周遭拍遍關干首獨搔割愛無從尋慧劍醉心有似飲芳膠啼禽刺耳呼姑惡飛燕離羣感伯勞空說綺懷銷欲淨要知曠達是牢騷　棖觸前屢喚奈何愁魔無刀退情魔秘辛偷錄眠蠶字歡子新翻戀蝶歌月誓星盟徒鄭重風　雨夕屢蹉跎但能玉體時相近不惜將身化綺羅　斑騅重駐問兒家蘭笑相迎絮語賒眉影淡描螺子黛指尖濃染鳳仙花教垂繡帳神先合替解羅襦手故遮深念夜凉持半臂恐郎衣薄與親加　別樣風流燕尾粧挨肩曾許細端詳論卿顏色應無價老我温柔信有鄕三五蟾蜍忻共賞一雙蝴蝶忍相忘連宵密晤防人覺衆裏彌縫道勝常　藍橋望斷水盈盈記否依依舊訂盟僕本恨人甘僕僕卿須憐我祗卿卿追維世也生生願顚倒朝朝暮暮情急急頻呼空諾諾無忘此日囑聲聲　游仙昨夜會雲屏軟語更潘劇耐聽調劑眠餐教子細隄防寒暖重丁寍忍心欲去拚重見對面相看又小停鬢影衣香猶隱約最難堪是夢初醒　輾轉挑殘枕畔鐙孤眠况味冷於僧樓中盼盼緣偏短畫裏眞眞喚莫鷹彈指歡塲仝逝水驚心密約涉春水憶從一覺羅浮夢如此牽懷得未曾　年時乍見已情投諱說相想尚帶羞消夏邀郎拈葉子避嫌促婢下簾鉤金迷帋醉新詩稿釧動釵飛舊冶游別後夢中曾幾面未知卿亦似儂不　凄凉舊夢杳難尋哀樂中年况易侵每話飄零傷命薄時因責備見情深合歡誤墜搔頭玉誌別親貽約指金慟煞未言先哽咽妾身輕重恃郎心　畫樓西畔幾停驂盟到他生笑太憨銀漢雙星仝合十青溪小妹恰行三楊梅乍熟酸微透橄欖深嘗味始甘底事離多偏會少蘭因絮果費詳參　銅河雙照夜厭厭細訴離悰握玉纎三里霧濃遮夢斷連朝雨阻惹愁添鈿期巧悞應須恕釵卜無靈枉費占不分情殷心更慧偶逢人至慣矜嚴　妬口紛呶未易緘墜歡彷彿判仙凡深情若揭青綾襪倩影堪憐白纻衫曾約輕身超恨海相期撒手立懸巖從來有志終成就好把然根着力芟 
　　艷禪𤲅主待删草 
[詩成後集秦淮畫舫錄題辭句自題二絕]  
　　○綺麗情懷不自持累人懊惱賺人痴一編留得鴛鴦牒才信菖湘易別離　玉簫聲裏悵無聊隱約風流舊六朝珍重品題持翠管幾時眞箇盼藏嬌　癸未夏四月廿有三日豓禪葊主錄於申江客次行藏獨倚樓正四更將轉時也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百五十五號]  
[光緒九年五月十一日京報全錄]  
　　宮門抄○署粵督曾　奏特叅總兵革職摺子○又　奏委解銀兩起程日期摺子○蘇撫衛　奏審明定擬摺○署粵督曾　奏委署總兵夾片○五月十一日禮部宗人府欽天監廂紅旂値日無引　見○寶昌胡義質各謝𥡳查覺羅學　恩○延煦謝伊子授右庶子　恩○伊薩布由吉林回京請　安○明安請假數日○福錕請假五日○召見軍機　○○革職留任署理兩廣總督一等威顏伯臣曾國荃跪　奏爲特叅總兵營務廢弛請　旨革職以示懲儆恭摺具陳仰祈　聖鑒事竊照廣東高州鎭標各營兵丁先經前督臣劉坤一飭行抽調一千名之五百人爲一營分正副兩營輪流操練並加給練餉優子獎勵以資鼓舞果能訓練認眞則罝兎干城未始不可備緩急之用臣到任後迭經嚴督各將領勤　操演務使技藝漸臻爛熟一面隨時裁汰挑選精壯原冀悉成勁旅兹查高州鎭總兵莫雲成自到任以來於營務事宜平時毫無整頓所練兵丁亦不認眞操練甚至虛懸兵額間有以老弱充數者查總兵莫雲成爲二品專閫大員宜如何講求武備整飭戎行方不致有忝厥職乃於練兵則直同虛設視操演爲等閒於營務則振作毫無置地左於不顧似此任意廢弛實屬庸劣不職未便稍事姑容致滋貽誤相應據實奏叅請　旨將高州鎭總兵莫雲成卽行革職以示懲儆除將莫雲成先行撤任一面委員接署並將該營練兵能否得力應否遣撤歸伍以節糜費飭由接署之員隨時察看分別辦理外所遺高州鎭總兵員缺請　旨迅賜　簡放以重職守謹會同署廣東陸路提督臣蔡金章恭摺具　奏伏乞　皇太后　皇上聖鑒訓示謹　奏奉　旨已錄　○○革職留任署理兩廣總督一等威毅伯臣曾國荃廣東巡撫臣裕寬跪　奏爲籌解光緒尢年分京餉及內務府經費第二批鹽課等銀分別滙兌裝鞘委員解京謹將起程日期恭摺具奏仰祈　聖鑒事竊照承准軍機大臣字寄光緒八年十一月初八日奉　上諭戶部奏預撥來年京餉擬在地丁鹽課等欵內指撥銀七百萬兩務於來年開印後分批起解另片奏光緒九年內務府經費擬撥廣東鹽課銀五萬兩務於來年開印後陸續徑解內務府交納等因欽此並清單一件內開擬撥光緒九年分京餉廣東鹽課銀二十萬兩帑息銀五萬兩當經恭錄轉行欽遵籌辦隨據署理兩廣鹽運使潘駿猷在於徵收光緒八年分省河鹽課項內籌解銀七萬兩帑息銀一萬兩並隨解鹽課一五加平飯食平餘抬費等銀二千一百六十兩作爲本年奉撥第一批京餉及內務府經費分別裝鞘滙兌於本年二月十六日委員楊炳勳等解赴戶部及內務府投納業經奏報兹據署理兩廣鹽運使潘駿猷詳稱現於徵收光緒八年省河鹽課項內籌解京餉銀七萬兩帑息銀二萬兩並隨解－五加平飯食銀二千一百兩作爲本年奉撥第二批京餉又在鹽課項內籌解丙務府經費銀一萬兩並隨解平餘擡費等銀三百三十兩作爲本年奉撥第二批內務府經費擬仍查照起解本年第一批京餉成案以起解現銀與交商滙兌兩者並行所有本年應解第二批京餉鹽課跟二萬兩帑息銀二萬兩一五加平飯食銀六百兩共銀四萬六百兩遵照部文槪行裝鞘飭委補用知州舒寬迪候補府經歴察簡梁由內地押解到京前赴戶部投納其餘京餉銀五萬兩一五加平飯食銀－千五百兩內務府經費鹽課銀一萬兩平銀擡費等銀三百三十兩共銀六萬一千八百三十兩仍交殷實銀號協成乾日昇昌蔚長厚蔚泰厚百川通匯兌至京飭委候補通判成彬候補縣丞祟禧侯補鹽大使許衍枚領齎滙單文批附搭輪船進京支取銀兩赴戶部內務府投納據該委員等據報均於本年四月十五日在省起程合將籌解光緒九年第二批京餉鹽課等銀分別交商匯兌裝鞘解京以及匯兌商名委員職名起程日期詳請奏報等因前來臣等覆核無異除核繕又批飭令妥爲解運並咨明戶部內務府分別兌收其餘未解京餉等欵銀兩仍飭陸續籌解外謹合詞恭摺具奏伏乞　皇太后　皇上聖鑒謹奏軍機大臣奉　旨該衙門知道欽此○○頭品頂戴江蘇婦撫臣衛榮光跪　奏爲審明因姦燒斃本夫並幼子一家二命按律定擬恭摺仰祈　聖鑒事竊據丹陽縣知縣張庭蘭詳報訪聞民婦耿潘氏因姦聽從姦夫任萌小商謀放火燒斃本夫耿太椿並誤燒其幼子耿桂淋身死一案當以案關一家二命情罪重人批飭赶緊訊辦旋據審明議解經鎭江府知府魁元審轉由𣳻司許應鑅覆核解勘經臣親提研鞫緣耿潘氏任萌小均籍𨽻丹陽縣耿潘氏係已死耿太椿之妻生子耿桂淋年甫三齡耿太椿與父耿盛亭分居各度任萌小與耿太椿素識往來耿潘氏習見不避光緒八年四月間任萌小乘間與耿潘氏通姦並未給過錢物耿太椿與耿盛亭及耿潘氏之母潘宣氏均不知情嗣經任萌小與耿潘氏談笑經耿太椿撞見任萌小當時逃避耿太椿向耿潘氏盤出姦情訓斥毆責耿潘氏誆稱攺過拒絕耿太椿卽禁止任萌小不許登門任萌小旋向取潘氏詢知卽向伊表兄在逃之張煥三租得空屋一間暗約耿潘氏回母家時前往續姦六月初間張煥三窺破姦私向任萌小盤詰任萌小不能隱瞞告知實情央勿聲揚張煥三卽令任萌小將屋退還任萌小恩難久處並慮被耿太椿查知不依起意乘夜將耿太椿放火燒斃可推自行失火以便謀娶耿潘氏爲妻六月十三日任萌小會遇耿潘氏密向商謀耿潘氏戀姦允從並以功子難捨約俟抱出再行下手十六日早耿潘氏抱幼子耿桂淋至母家向伊母潘宣氏聲稱欲赴別處有事將子交與潘宣氏照顧轉身出門是日傍晚耿太椿至潘宣氏家尋覓潘宣氏告以其女外出耿太椿將幼子抱走並囑潘宣氏俟耿潘氏轉回催令連夜回歸其時氏尋見任萌小同至僻處告知子已抱出任萌小先已藏帶洋火卽於是夜四更時分偕抵耿太椿家門首任萌小將門扣住與耿潘氏抽出塲上麥草倚門豎放任萌小用火點燃登時起火正遇風狂火猛任萌小等料耿太椿斷難脫逃聞有村人聲喊救火分路逃𨓜次日天未明時耿潘氏至潘宣氏家叩門進內潘宣氏查詢耿潘氏以與耿太椿爭閙被打連夜逃出之言掩飾並問幼子睡處潘宣氏告知已經耿太椿抱回耿潘氏因料其子必被誤燒痛悔哭泣潘宣氏向其詰問耿潘氏無言可答維時屍父耿盛亭聞信趨視爬見耿太椿耿桂淋均已被燒殞命潘宣氏亦帶同耿潘氏赶至耿盛亭追詢耿潘氏言語支吾地保村衆皆疑任萌小因姦謀害查詢任萌小己逃避無蹤適値江潮盛漲冲樸圩岸村衆分投防守吃緊耿盛亭恐屍身遺失先行買棺收殮議俟水勢稍退並尋獲任萌小報騐旋經該縣訪拿獲犯騐訊通詳兹據實撥由司招解到臣審供不諱詰無起釁別故及另有同謀加功之人案無遁飾查律載妻因姦同謀殺死親夫者凌遲處死又例載殺一家非死罪二人擬斬立决梟示各等語此案耿潘氏因任萌小通姦聽從姦夫放火燒殺本夫耿太椿並誤燒幼子耿桂淋身死實屬淫惡蔑倫自應按律問擬耿潘氏除誤殺子輕罪不議外合依妻因姦同謀殺死親夫凌遲處死律擬凌遲處死係婦女免其梟示並免刺字任萌小與耿潘氏通姦輒敢起意商同姦婦放火謀殺本夫並誤燒本夫之子身死查姦夫起意殺死親夫及尋常謀殺人而誤殺一家二命按例均應斬决今該犯因姦謀殺本夫並誤殺其子死係父子二命情罪較重自應按殺一家非死罪二人例問擬任萌小請照殺一家非死罪二人斬立决梟示例擬斬立决梟示以照烱戒先行刺字照例酌斷財產一半給付被殺之家以資養贍地保張高于因姦放火斃命重案不卽報騐雖訊因江潮盛漲防守圩岸吃緊所致並非有心匿報究屬不合應照不應重杖八十律杖八十折責發落免其革役任萌小逃後訊無知情容留之人應毋庸議張煥三容止通姦飭縣查提責懲屍棺飭屬領理除供招咨部外所有審明定擬緣由理合會同大學士兩江總督臣左宗棠合詞恭摺具奏伏乞　皇太后　皇上聖鑒　飭部核覆施行謹　奏軍機大臣奉　旨刑部速議具奏欽此　○○曾國荃片　再高州鎭總兵莫雲成營務廢弛管帶練兵全不得力現經臣恭摺奏叅請　旨革職一面將該總兵先行撤任在案所遺高州鎭總兵篆務自應另行委員接署以重職守非精明幹練之員不克勝此重任查有准補赤溪恊副將吳迪文老成諳練曉暢戎機堪以委令署署除另檄飭遵外謹附片陳明伏乞　聖鑒謹　奏軍機大臣奉　旨知道了欽此 
 
