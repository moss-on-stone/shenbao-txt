# 1906 - 299 - 4912049

 

Page 1

 
 
   
 
 

Page 2

 
 
[電傳宫門抄]  
　　九月十六日召見軍機袁世凱現換珍珠毛褂白袖頭 
[論學堂貼費]  
　　書院廢矣。歸之學堂。科學罷矣。繼之學堂。昔者創書院何意也。栽植士類。敎養之使成大器也。昔者立科舉何意也。鼓勵人材。登進之爲國家用也。書院行千餘年。科舉傳數十世。今者剷除而改爲學堂何意也。書院之廢弛。科舉之腐敗。國家歲縻鉅欵。而羅攻此空疏弇陋　茸庸劣之人材。捄時不足。誤國有餘。雖多奚爲。故改絃吏張。一滌前弊。然則廢書院。罷科舉。特剷除法之不善也。求其廢弛而整飭之。腐敗而更新之也。至於栽植　類鼓勵人材之意吾知百變而不離。其宗。萬折而必趨於海。非書院科舉如是。至一變爲學堂而并此意。亦變之也。 
吾國聖人之訓曰。君子謀道不謀食。憂道不憂貧。故士以貧爲美名。而士亦多迂拙不善治生計。恒爲貧累。雖然。亦惟貧士能懇向學。篤志弗懈較席豐履厚者爲勝耳。今夫農者治疇。逾春涉夏。以糞以漑稱貸艱辛。無或辭者。固知非如是則秋成無望也。中人之家。猶且節衣縮食。以敎子弟。冀其成就。光大門閭。矧人才爲國基礎。安能無所以扶植之。補助之。而任其困頓衣食。促弗寕。致窒於學也。故就本省計自省會而府而縣而市鎭。無不有書院。規模宏隘不一。最著若甯之鍾山尊經。蘇之紫陽學古。澄之南菁。滬之龍門。高才生百十。分齋列舍。絃誦朝夕。月有膏火。課有奬賞。降而一郡一邑。費絀不足列廛養士。則月一再課。假以時日。雖僻遠亦得與試。校文藝之優絀。定奬金之多寡。其冠者月可獲十金以外。藉膽身家。故書院之費歲數萬。次數千。最下亦數百。而自來碩儒文豪。以及疇入專學。亦大較出於書院。曾不可謂擲黃金於虚牝也。夫處茲時代。猶刺刺言書院。謬無逾此。然而今之學堂。卽昔日書院之遺蛻。何者。以其費固挹彼而注茲也。 
福建船政也。京師同文也。湖北自强也。江南水師也。此學堂之創於十年或三十年以前。與書院並駕齊驅。兩不相涉也而飲食供之。操衣給之。書籍帋筆亦給之。且月有膏火考有奬賞。一如曩者書院例。自變法而後。書院悉改學堂。於是辦學堂者。今日曰費不足何若。則議去膏火。明日又曰費再不足何若。則議裁奬賞。而天下固無異詞。救入學者仍踵相接。項相望。蓋今世怵於外侮。盡人知求學爲强國之本。不若距今十年三十年。科舉帖括。沉沉方酣。風氣閉塞。無特别優待。不能招之使來。且國家財政艱窘。今甚於有。而方謀敎育普及。立一學堂。需建築費若干。敎員費若干。儀器費若干。學生衣食費若干。已形竭蹶。猶必月予以膏火。考給以奬賞。果何從集此鉅欵也。一家之中。父兄拮据。子弟亦當减衣嗇食。竭力撙節。同甘共苦。國之於民何嘗不息息相通。今爲上下臥薪嘗胆之時代。非雍容閒適之時代。故有議去膏火者。吾亦贊成其當去。有議裁奬賞者。吾固力主其。當裁。以爲居此時而爲學生。猶戀戀於膏火。垂涎於奬賞。是亦無思。想無志趣。而不足造就者矣。（未完） 
[本館接直督返津專電十六日申刻到]  
　　北京專電云直隷總督袁慰帥於十六日由京返津 
[本館接學報卽日出版專電同上]  
　　北京專電云學部組織之學報即日出版 
[日商違約運貨之交涉南昌]  
　　日本商人島畸幸三郎等近日運貨到贛被稅務局驗無潯關稅票將貨扣留送交漢口領事查辦並將吉永卯吉之洋貨扣留充公日本駐漢領事卽電致贛撫以外人赴内地貿易游歷如無執照送交就近領事核辦尙與約章相符惟並無將貸物扣留充公之條請將原物發還等語贛撫即復以該貨曾否完稅應將海關稅單呈驗再令補完内地稅釐如無稅單則係漏稅貨物不能照准云云（田） 
[江督力阻日僧傳敎江寗]  
　　南洋大臣據金陵關道禀稱前數年有日僧岩畸等來寗擬租房屋設敎旋在盧妃巷聯奎營街賃房開設東文學堂今該堂經理人松本義成係東京本願寺派來之僧并欲建寺傳敎查日僧傳敎旣爲條約所無卽二十四年總署准日使來函咨會飭屬商辦而前督及府縣俱未應允現雖有學堂傳習東文並非傳敎尙無損害至藉口建造寺廟則前旣未允許今萬不可開此端等語昨已據情電禀政府請外部與日使交涉堅持勿許（日） 
[紳商學界力拒意國通商紹興]  
　　前紀意國於議訂商約時藉口購絲欲將紹興開爲商埠當由張筱帥電致呂大臣等指駁拒絶後越郡聞知消息出學商二界電致商約大臣力請拒絶已奉示復作罷茲照錄往來電文如左 
　　學界公電文上海商約大臣呂尙書等鈞鑒意人索開紹興口口岸人心惶惑恐釀交涉公乞堅拒紹興府學堂監督蔡銘思等同叩 
商界公電文上海商約大臣呂尙書等鈞鑒意人索開紹興口 
 
 
 

Page 3

 
 
岸商情恐怖慮生交涉請速堅拒山會商務分會紳董秦文治等叩 
商約大臣復電文兩電均悉意使索開紹興無錫兩口岸業已商明外務部竭力堅拒已作罷論足慰懸系希即分致諸君爲荷海宣方（園） 
[駐藏大臣被辱之交涉京師]  
　　駐藏張大臣爲英兵辱圍已誌前報現政府與英使理論據英使復稱謂接印督來電此事由於彼此誤會並非背約凌辱願此後和衷辦事永釋前嫌去（日） 
[英政府請中國整頓洋面捕務]  
　　十六日倫敦電云英外部大臣愛華德格雷伯爵在下議院宣言駐華英公使朱邇典已奉訓條行文中國政府聲請剿除廣東洋面之海盜並整頓中國境内洋面之捕務譯文匯報 
[紀營口俄領事到奉情形奉天]  
　　駐京俄公使璞科第特派營口領事赴奉謁見趙軍帥告知該國政府所派瀋陽領事業將到奉視事並有商人陸續販運皮貨來瀋請爲保護（丙） 
[彭杭未起解之原因京師]  
　　京話日報中華報封禁後彭杭兩君本係交順天府遞解回籍而外城警廳泉桂辛廳丞恐順天府署人役不便接待乃將彭杭二君留在外城總廳稽查處嘱其速將經手事件料理明白以便起解其親友皆許入視并飭廚役優給供應其妻妾亦皆在稽查處住宿如是者二十餘日警部堂官札催准九月初八日必須起解於是朱廳丞派汪侯朱朱委員四人於九月初七晚往告彭杭言明日起解請收拾行李彭杭大怒遽從懷中取出手鎗指委員而言曰奈何今晚始告我乎四委員欲逃而彭杭兩家眷屬圍守房門委員不能出乃婉言相商至四點鐘之久卒不允後許初八日不起解其事遂罷（日） 
[蘇路股東第二次開會詳情]  
　　昨午一點鐘蘇省鐵路公司仍假愚園開會到者三百餘人主席王稱有人呈意見書謂將來開辦鐵路學堂須有鐵路股分之子弟與選此事諸多窒碍應作罷論主席張報告現擬築滬嘉鐵路所有上海購地巳委定穆抒齋曹雨才二人松江購地有人謂宜委劉某然尙未能决定因此事須品行才具饜服衆望方能勝任也所有提議事件分列如左 
（一）議選舉董事及查帪員數議定總協理各一人南北恊理各一人外董事十三人（較浙路多二人）查帪員五人 
　　（一）議總協理任期主席張謂任期宜照浙路縮短年份各股東不允卒仿照浙路定四年任期 
　　（一）議總協理及董事查帪人薪水主席張報告蘇省財政不及浙江當路事發起向有不受薪水之意見書若以權利義務不能相離當從至少之數規定沈君友卿謂當依浙路减去四成定總理一人月三百元恊理一人月二百四拾元南北兩協理月各二百四拾元董事拾三人夫馬費月各五拾元查帪員五人月各夫馬費五拾元全體贊成 
　　（一）議定路線之次序主席張發問南北線同時並興財力或有不逮建築次序應先從何線入手公决先築南線乂問南線有滬嘉蘇嘉兩路應先從何路入手公决先築滬嘉至蘇嘉亦應曰爲準備購地事宜又問既已先築滬嘉滬嘉路線有二或由虹橋泗涇七寳或由梅家弄莘莊孰爲利便公議應請　程師測勘 
　　（一）議招股之方法主席報告現在已招之股照原定股額占五分之一公議　廣招股辦法旋各股東發表意見大端有四）甲）擬派人赴南洋各島勸華僑人股（已）湊集商夥傭工人等零星小欵合成大數（丙）提撥地方公事閒欵（丁）請各股東再認股代招（一）議與浙路接線之辦法與浙路公司接洽後再當宣佈 
　　（一）議蘇州設鐵路學堂之事主席報告蘇城積榖倉開辦鐵路學堂公司應否補助公决學堂由公司自辦蘇府已籌之開辦費作爲路股學生不分省界 
　　（一）議五省鐵路合設車橋廠之事主席報告派人至唐山調查車廠事宜使公司用車自行製造 
　　（一）議設銀行之事主席報告浙路提五十萬開設銀行蘇省應如何組織公决提十分之一作爲銀行基本 
　　（一）議派人至奉天伐木之事主席報告現擬聯合蘇浙奉三省組織木植公司派人先至奉天伐木爲公司枕木之用（望） 
[附蘇路公司收支各欵淸單]  
　　上海公司收欵股欵五十二萬四千一百餘兩股欵暫存三萬入千五百八十餘兩子金等四項二千五百餘兩 
共五十六萬五千二百餘兩 
駐蘇公司收欵股欵十五萬八千餘兩銀利洋餘兩項二千五晨六十餘兩 
共十六萬零五百六十餘兩通共七十二萬五千七百六十九兩零上海公司支欵 
　　全交股洋回息四萬一千八百三十兩零股洋貼水一千二百八十兩零生財類一千九百九十二兩零郵電廣告印刷類二千五百六十六兩零購料類漢陽鐵廠十萬零二千八百兩奉天辦枕木一萬兩測量儀器三百九十兩零公司事務經常開支三千五百六十五兩零工程師薪水勘路房飯川貲雜項一千八百七十五兩零 
通共十六萬六千三百零一兩零 
駐蘇公司支欵 
文報購地收支薪水工貲郵電等費七百三十一兩零 
蘇滬兩處共支十六萬七千零三十二兩零 
 
 

Page 4

 
 
收支兩抵實存五十萬八千七百三十七兩零分存信成通商兩銀行及蘇州各錢莊（以上係五月分起八月底止）九月初一至初十又收股欵十八萬一千九百六十二兩零共收股數三十九萬五千五百八十一股共收銀數九十萬二千六百七十九兩零 
[浙撫遵飭寶蘇局員質對帪目蘇州]  
　　浙撫張筱帥准蘇撫陳咨開前辦江蘇寳蘇銅元局陸道桂星未將收支帪簿交代齊全遽行赴浙置之不理殊屬非是現在考查各省銅元陳玉蒼侍郎將次南來亟應將前項帪簿與朱道宜振三面對質究係何人隱匿以期水落石出請飭該道迅速來蘇料理勿延等因張筱帥以該道現在承辦師範學堂工程正在日夜赶造一時實難脫身特咨請蘇撫請俟司事等人證到案何時質對當即遵飭速來以免在蘇守候云（左） 
[袁督慶邸重議海軍之政見北京]  
　　日本伏見親土此次來都與袁督慶邸及各軍機議及海軍之事曾勸早爲設立政府諸公以籌欵無著答之聞袁督政見以目下情形固屬無欵舉辦但以各省水師而論積弊已深徒糜巨欵何妨以此有用之欵設法整頓重新編制選擇熟諳海軍留學生分别錄用請簡重臣督辦至海軍根據地亟應擇定慶邸頗以爲然現樞臣有擬派知兵大員前往各省調查水師然後商辦云（日） 
[練兵處咨發砲位名目口徑速率表北京]  
　　練兵處王大臣日前咨行各省畧謂沿海沿江建築砲台關係綦重所有安設各種砲位名目口徑速率等項飭照擬定表式分晰塡注迅復本處發司辦理以重防務云云（百） 
[都察院刑部奏覆上控案未能槪予提審摺稿]  
　　奏爲遵旨議奏事竊准軍機處傳知本年七月二十七日御史劉汝驥奏上控案件請自行提審一摺奉旨刑部都察院議奏欽此並抄錄原摺片交前來臣等查閱該御史原奏大旨請將上控案件自行提審蓋恐發還原審州縣不免廻護掩覆吏役因滋奸弊則民寃無自而伸意非不善也然而寃民可念刁民亦不可不防近日人情滋僞良懦者身受寃抑或隱忍而不言刁健之民訟棍唆之非因事圖財卽挾嫌圖害本鬪殺也而指爲謀故本羣毆也而指爲夥噬或因命案而指怨家爲主使或因盜案而指富室爲窩藏擇肥而劫巧詐百端受其膚愬則頗聳聽聞究厥原由則殊無根據若紛紛槪予提審卽使訊明坐誣治以應得之罪而被累之家破矣該御史原奏謂臣院辦理京控案件駁者多而准者少職是故也查臣院辦理京控章程具奏請欽派大臣查辦及提人証卷宗來京質審者本非常有之事凡呈詞之較爲近情者酌量事體大者奏聞次則咨交各省督撫審理其情節支離言詞閃鑠及一切例不准理者卽予發還仍將奏交咨交及發還各呈詞摘叙簡明事由開列淸單按月具奏立法已極周詳自可母庸更議惟臣等之愚以爲政平訟理端賴循艮故欲獄無寃民莫如愼選牧令應請飭下各督撫臣嚴察所屬如有闇於聽斷耽於安逸不能勤恤民隱之員立予叅撤以儆其餘遇有上控案件關涉官吏納賄徇私等弊察其情詞不盡虚揑而道遠不便提審者卽選派廉幹之員馳往審勘母得發還原審州縣致遂廻護掩覆之私庶寃獄漸平而刁風亦不致滋長矣臣部查京控案件向由都察院辦理現與平情商確意見相同謹合詞恭摺具陳伏乞皇太后皇上聖鑒再此摺係都察院主稿會同刑部辦理合併聲明謹奏光緒三十二年八月十三日具奏本日奉旨依議欽此（閏） 
[周督行程]  
　　調任粤督周玉帥昨晨至徐家匯路李文忠公祠瞻禮銅像聞帥定於十八日起節赴粤履新（孝） 
[駐華美使赴日本]  
　　文匯報云駐華美公使柔克義已於西十月二十七號行抵神户卽向西京進發約勾留一禮拜再赴東京 
[俄國革命黨橫行無忌]  
　　十五日倫敦電云前十日内俄國革命持械行刦不下一百零三次共搶　英金七萬磅 
[美人歧視日本學童之交涉已結]  
　　十五日東京電云舊金山地方官已收回歧視日本學童之命令盖從美總統羅斯福之意也惟同時美官復聲明此等規條實本於法律且與嘉禮福尼亞省之成憲並不相背日本學童之重入美國學堂肄業已有一晨餘人矣美總統已電謝舊金山市長並以其能和平辦結特向稱謝 
[日本天皇萬壽]  
　　十五日東京電云明日爲日本天皇萬壽之期橫濱賽馬開會皇太子恭代天皇赴會 
[香港風灾餘聞]  
　　十五日香港電云西九月十八號淸晨七名四十四分鐘之前香港铁起暴風事後特派專員查辦茲查得當日起風之前寳無預兆發現迨經知學天文台即發警告香港總督宣言彼意擬將此項報告及上海徐家匯天文台小呂宋天文台之報告一併送交政務大臣並請其覓取格林維次天文台查察此事之報告至香港本地查辦香港天文台之舉即可從緩矣 
[俄德兩國之邦交]  
　　十五日倫敦電云俄國外務部大臣伊斯窪爾斯基至德京游歷德京報章皆謂俄外部北行足令俄德兩國邦交益加輯睦德國政府亦頗欣慰云譯字林報 
[紐芬蘭島漁業問題]  
　　十六日倫敦電云紐芬蘭政府已决定試行英美兩國所立條約之條欵刋布廣告令實行設餌取魚之法並禁止島民於屬島洋面因外人船隻捕魚聖約乾地方之人皆恐美國將要求英國照約辦理云 
[日本武員收埋俄國戰死之士]  
　　東報接旅順電云旅順日本陸軍武員已收集戰時陣亡俄國將士之遺屍合葬於一處築一京觀現先在二百零三米達高山一帶檢收云 
[德皇病愈]  
　　十五日柏林電云德皇病情業已復元 
[法擬裁撤軍法院]  
　　十五日柏林電云法國預擬裁撤軍法院 
[英國海軍政策]  
　　十五日柏林電云英國海軍部大臣在下　院宣言海軍部現正籌議本國艦隊之戰鬥艦戰時支配之法 
[英俄立約之謠傳]  
　　神户西報載倫敦電云謠傳英俄會商波斯之約業已告竣兩國共認波斯阿富汗兩國爲　國不得侵伐之國 
[旅順俄商歸罪於司徒中將]  
　　神户西報載倫敦電云旅順俄商以財產有遭刦奪者有於旅順被　時燬於兵火者皆歸罪於司徒塞爾中將特集議攻訐之譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉省統捐總局派員奉天]  
　　奉省奏准於十月初一日改辦統捐已委財政局庶務所總理李太守丙吉接辦遼陽捐局總辦孫太守葆瑨接辦洮南府地屬蒙荒稅捐財政局稅務主稿忠直牧林辦理創設總局事宜（丙） 
[派員放賑安慶]  
　　今歲皖北水災曾經奏准撥庫欵十萬兩濟賑恩中丞因札委候補知縣馬大令文錦前往災區較重之五河等處會同地方官放賑矣（丁） 
[贛撫札查輪船漏稅米石江西]  
　　贛撫吳仲帥據吳城統稅分局禀稱省河下水小輪夾帶漏稅米石甚多請卽委員查察以顧稅項等語因卽札委吳司馬會同稅局於各輪船啟行時查驗明確方准起椗（赤） 
[仕學館定期畢業蘇州]  
　　蘇省仕學館上年所招大班十名中班十名現届畢業監督羅申田觀察已禀請蘇撫准期十六日蒞堂考驗給發文憑（且） 
[議定法政學堂推廣學額蘇州]  
　　蘇省法政學堂推廣學額曾志前報茲經監督羅申田觀察議定增設官費生六十名自費生一百名學費仿照巡警學堂定章每名繳洋五十元（且） 
[巡警學堂兵學生改章申送蘇州]  
　　蘇省巡警學堂第二班兵學生現已畢業應招第三班學生經嚴鳬香總辦改章不復在堂招考由各路巡警分局考選申送業已札飭遵照矣（且） 
[紹興府通諭學生紹興]  
　　紹屬各學堂邇來屢起風潮往往以飲食之微遽行退學貴壽鋆太守履新後深知其弊特出示通諭學界茲照錄如下照得國之治亂繫乎人才人才之盛衰視乎敎育由是以言今日之學堂關係中國之前途至非淺鮮本府忝膺簡命來守是邦在省時卽聞紹屬各學堂學生多有不守規則不聽命令或因飲食之微致起風潮或有聯合成羣干預外事及下車訪察覺所聞未虚查奏西敎育界有両大主義曰干涉主義曰放任主義西人腦質中先有白治受之精神干涉之可放任之亦無不可若中國尙在幼稚時代人格未全舍干涉而言放任勢必敗壞公德無所底止本府自問非頑固抑制學務者比止惟其不敢漠視學務是以不憚煩言諄諄誥誡爲此出示曉諭仰闔屬學堂各學生一體知悉爾等要知學堂爲刻苦勤學之地非澎漲勢力之所嗣後外不得干預訟事内不得紊亂規則倘有踰越範圍恣意自肆者管理人不得姑息立予斥退如校章果有未善亦宜商請監督校長改良諫而不從准其禀呈地方官以公理判决母得羣起大譁本府當格外注重干涉主義　學生能　治自愛而後再言放任諸生各宜奮發自勉互相砥厲以儲立憲國民之資格母爲阻撓頑固者所笑學界幸甚中國幸甚（抽） 
[南昌縣視學紀聞南昌]  
　　署南昌縣胡仲巽大令前日親查 
該縣小學堂自書問題諭諸生各抒所見以對一問諸生入學宗旨之所在二問學堂課程缺點之所在三問諸生性質何科最近四問各科程度何人最高問畢演說畧謂人之聰明譬如水火用之得當則一日不可缺用不得當則水之橫决火之燎原爲害甚大聰明誤用亦猶如此云云（用） 
[漢臯火警兩誌漢口]  
　　初八日午刻漢口德租界巨昌里某廣貨店失愼延燒鄰屋四十餘間○初九日午後石碼頭對門紹興會館間壁刑内某姓家不戒於火延燒鄰屋三間（千） 
[八月分發騐看人員掣簽名單]  
郎中趙家幹刑部賀模户部劉承贄工部畢振達工部員外郎戴培元刑部劉蘇生刑部主事武倫俊刑部黃恩憲刑部鄒隆芬户部朱濬華刑部王介壽刑部史致培刑部左景亮户部柯受震工部章毓椿户部呂有庚刑部林子鰲兵部内閣中書楊治淸惠因濟羅志淸李國梁黃翼曾龍行言廖宗道章　槐馬鯤周先稷程國璠錢維驥陳爲鎰饒橿齡部寺司務沈秉鑑大理寺裘紹昌兵部光祿寺典簿丁樹廉道員汪文直隸楊士鈞直隷陳大文江蘇王用霖山蚽沈傳甡山東韓景琛福建知府曹岳申江西林燕愉廣東同知張宗長直隸齊家晉山西祝毓　山西李國琦福建蕭澤春雲南直隷州知州汪濟安直隷潘永璋江蘇知州張元𥿈江蘇李本和湖北夏逢時湖南陳龍標廣西通判熙光江蘇陳先澤安徽胡福豫河朱志松福建孫嗣煃四川鹽運判潘永灝兩淮直隷州州同黃獻琛直隸孟永昌直隷涂開藩安徽趙世猷安徽過錫綸安徽王澍山東涂開勵山東 
李福寶四川楊榮蔭四川林大灜山蚽廖鈞山東何　敬四川彭棨湖北鄭繼烈河南陶鼎金廣東趙廉正山東知縣遲之惠直隸怡欽直隷景福直隷周文華直隷胡祖舜直隸張士元直隷劉子愷直隸王秀文直隷張時傑直隷劉超江蘇凌鍾倫江蘇張曾謙江蘇趙汝漢安徽馮毓潤安徽傅善慶山東姚世儼山西潘毓岱河南袁承煒陜西成諤陜西陳問紳陜西邵遇春陜四杜樹勳陜西帥開勳甘肅姚寶華甘肅戴振聲浙　劉應元浙江文海浙　胡玉鼎浙江虞景崧福建兪人蔚福建兪鍾靈福建羅肇灜江西蔡鶴年江西梁世綸江西王慶璋江西吳俊珖湖北吳炳奎湖北沈宣颺湖南朱靖培湖南賀佐淸湖南張德灜湖南徐廣綸湖南王式徴湖南王香余四川孔昭咸四川錢晉四川沈瑞忠廣東銘勛廣東程錫璠四川姚肇椿浙江熊範廣東孫涵藻西川萬虔河南胡式金直隸徐作霖甘肅王崇山貴州蔡寅安徽董爾誥福建谬駪山西布庫大使李毓崑指省田甲銘山東邵聲鎏廣東劉彥藻江蘇朱鴻磐四川道庫大使梅光鼎福建運庫大使馬積江蘇陳風儀山西鹽大使楊枋兩淮張百均兩淮包榮德兩淮徐廷麟兩淮王葆光兩淮唐際兩浙和建勳四川王國棟浙江喻思賢江蘇程允升福建樊學圃浙江梁積樟浙江龍致澤浙江批騐所大使陳棋直隸直州判王秉衡陜西尤士奇江西廖藻湖南唐啓虞四川蔡澄廣西王治邦陜西府經歷陳善湖南巡檢吳廷勳江蘇未入流柴毓秀山東蔡水寶山西（目） 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[派員淸查釐稅鎭江]  
　　常鎭道榮星莊觀察以所轄揚由兩常關釐稅每爲局員舞弊未能起色茲値整頓稅務之時亟宜認眞淸查以裕庫款因於十二日札議王孟二大令馳赴各關卡澈底盤查禀復核辦（再） 
[土膏捐示定辦法鎭江]  
　　鎭江土捐向以土藥之乾濕定捐數之多寡茲因開辦統捐經局員示定劃一辦法槪照鄂皖七折抽捐無論乾濕槪無增減云云（再） 
[通飭核實造報秋成分數蘇州]  
　　本年蘇省水災各州縣報告秋成多在四五分左右省台以事關災歉不得不考覈實在已札飭各州縣將被災後秋成情形分别核實塡明分數造册呈報以憑查攷（要） 
[乍浦慶祝立憲杭州]  
　　乍浦商學界於九月初十日舉行慶祝立憲典禮官紳次第到會來賓及各學堂敎員均登檯演說聽者如堵頗極一時之盛（容） 
[義橋鎭慶祝立憲紹興]  
　　蕭山縣屬義橋鎭於重九日在時敏學堂舉行慶祝立憲典禮商界由柳君葆訓韓君甫春等發起學界有韓君葆孫韓君等發起是日合鎭懸燈結彩到會者官長有釐捐總局顧公度太守酒捐分局劉佑卿大令漁浦分司韓冠山少尹營汛彭烈文副戎砲船曾澍霖副戎各學堂學生到者二百餘人商鋪百數十家遠近鄉庄十三村合計不下千餘人自下午一點鐘起五點鐘散　亦可謂一時之盛矣（助） 
[催運鹽斤揚州]  
　　淮南總局近因鹽斤减色特於前日示諭局門略謂邇來天氣暢晴所有計單各鹽亟宜赶緊赴圩裝載開江以濟岸銷而免脫悞云云（詳） 
[不准販賣硝磺江寗]  
　　日昨安徽亳州職董王壽彭具禀江督請在亳州城内開設行棧販賣硝磺奉批查硝磺乃軍火要需向不准民間販賣據該董禀請在亳州城内開設行棧收買成躉轉運嶽寗等處販賣查該處自有官局分售所請應不准行（才） 
[礱坊禀請寛免五分米捐奉批蕪湖]  
　　安徽路礦抽收賣商五分米捐開辦已閱四月日前各礱坊以商業艱難聯名分禀商部督撫懇請寛免業奉各憲批示大旨均謂該礱坊如經斛行米行捐過者自應准免以免重複若出他處採辦未經收捐者無論何處打包仍應照章一律報繳以重路礦要政云云（門） 
[商議事不决松江]  
　　張堰公和醬園由陳某糾合王姓馮姓股開嗣主見生涯不旺遽悔前議欲將股本改作存欵陳等不可因議將此歸松江商會公議月初　日商會總董林錫田對衆發議亦欲將議　作廢衆以其迹近霸壓遂鬨然散去（歌） 
[嚴禁高抬洋拆寗波]  
　　甬　洋拆漲跌向由元升莊專主各商受累　非一日前經老北號乾康等以該莊經夥壟斷把持聯名禀控由寗府飭鄞縣提案申斥當時洋拆確已减輕現爲時已久該莊復試故技連日洋拆又漲至三角五分之譜迭經商會商勸未有效果業又由當道查明嚴禁（具） 
[棉花市價漸昻寗波]  
　　甬江棉花近來銷場較旺市價漸昻每洋一元僅能買上白花五斤二兩云（具） 
[著梟供松江]  
　　著名梟棍陸阿達拘獲後由華亭陳伯棠大令詳加研鞫據供由沈某等向陳三林因田土加攤起釁並不擄勒大令怒其刁狡判鞭荆條千餘下仍不供認乃飭上挺棒陸始認敲詐洋二百六十元已則分得洋八十元餘不知情云云大令隨飭還禁俟提沈某對質（酒） 
[訪拿匪棍楊州]  
　　江都　東鄉郭村地方著名靑紅幇匪頭楊二龍子於　月十一日毆斃蔡姓一命因畏其兇燄未經告發茲爲縣令袁大令訪知已設法拿辦矣（引） 
[徴兵脫逃滋事蘇州]  
　　前日有征兵甲乙二人身穿軍服在元妙觀一帶滋事經巡警兵拘至中路警局禀由巡官尙崇基　供枷責發觀山門示衆翌晨乘間疏枷逃逸事爲督練公所查悉向警局索取該巡官因嚴比差保限期跴緝務獲解究（且） 
[搶奪案提省審辦蘇州]  
　　崇明縣職商魏誠經等在通州開魏公和花布行前至上海將賣買洋四十元交船户龔長順運送經過崇明長安廟港被營弁曹典仁主使顧全福等鑿穿船艙搶取財物一案迭次控追未經究辦現經魏商赴省迭控當奉蘇撫札飭提省澈究嚴辦現由蘇松鎭標右營將汛弁曹典仁解省並太倉　崇明縣一切案卷亦已解省矣（廟） 
[嚴懲台基江松]  
　　蕩婦周囡囡與顧某姘識專誘年輕婦女與人結歡喜緣近經沈姓控發府尊戚太守於十一日提一干人証親自訊判用竹梢鞭蕩婦之背顧與東門内副保一例笞責旋各供認私開台基多年太守飭各還押聽候嚴懲（歌） 
[上海官事]  
　　蘇州高等學堂總稽查知縣方時褧山東候補知府潘志恂發審局委員候補知縣劉炳淸奉蘇撫憲委查各屬警察事宜昨均至道轅禀見○警察南局長陳祖式禀請病假一天（宜） 
[會商鬨牢押犯辦法]  
　　本年三月間楊樹浦西牢押犯鬨閙被捕鎗斃數犯並將滋閙犯人十三名解送英美公共公廨由讞員關司馬前往上海縣汪瑤庭　令會同德副領事師謀君會訊仍判還押西牢聽候擬斷茲經中西官訂于九月十六日會商昨已届期午後兩下鐘縣尊王少谷大令蒞廨與關司馬會同德師副領事熟商良久始各興辭而别（力） 
[禀覆寳山開警察吳淞]  
　　寳山紳士袁希濤盛如玉等前具禀道轅擬在吳淞鎭　設警察招雇巡士站崗巡邏擬照總工程局原定章程辦理其經費急難籌措請將埠工局裁撤劃撥開支等情當奉瑞觀察批飭寳山縣查覆核辦等因現經王緯辰大令查得埠工局所辦公事尙稱簡易似可歸併接辦至添辦警察本爲當今要圖似宜准予開辦禀覆道憲核示矣（宜） 
[禀覆玉佛寺毆工案件]  
　　前報紀請究毆傷工匠一則茲悉寳山縣王大令帶同玉佛寺僧人木照投道禀求核究已由瑞觀察 
 
 

Page 18

 
 
飭派典　伊棠前往密查現經伊少尉查得該寺僧平日與隣近鄉民素不浹洽近處疊次遭竊羣疑寺中厲客所爲惟毫無憑證不能遽指而衆心遂更積不相能　有蜂毆受傷情事已由少尉禀覆道憲核辦矣（宜） 
[出示保護製造絹絲公司]  
　　上海縣發出告示略謂蘇省商務局候補道陸札奉商部札開查有上海製造絹絲有限公司遵奉到部呈請註册業經本部核准註册給照在案合行開列名號札知該議員　爲保護等因到本議員奉此除由本議員逕行給示保護外合行札　札縣卽便遵照限文到一月内一體給示切實保　仍報該管上司並具文呈覆母違等因到縣奉此除移請英公廨諭示外合行出示曉諭爲此示仰工商居民諸色人等一體知悉（宜） 
[道批照錄]  
　　董事趙履福等禀批三林塘爲浦東繁盛之區巡緝攸關緊要前聞任主簿辦事乖方操守難信訽據公正紳董均謂其聲名惡劣是經改派唐主簿前往接辦來禀反謂人地相宜抑何不顧公益乃爾本應澈查列名之人是否眞知其事抑係揑造以憑核辦姑念該員業已撤差免予深究著卽遵照（宜） 
[續誌變賣校塲地畝事]  
　　小南門外大校塲曠地前經提右營周參戎禀請江南提台咨請滬道轉詳江督將是地變價存息撥充水陸學堂經費另於西門外購地移設校塲業奉核准在案茲聞此項曠地已由某營經售與圖書公司統計每畝價洋九百元之譜總工程局各董事以該地有積榖倉塲事關公用應由局中經理業已禀請滬道設法商酌矣（尺） 
[照請押令遷讓房屋]  
　　劉聽泉有小南門外房屋兩間經總工程局諭令給價拆讓以爲築路造橋之用茲劉祇拆一間餘則抗霸不讓業由局董照會上海縣王大令派差押令遷讓矣（寸） 
[飭拿逸犯]  
　　搶刧新閘彌陀寺之盜犯王金標等八犯田包探陸恊庭拿解公堂訊供不諱判令各押西牢五年茲捕房捕頭查得尙有盜首陳某及裕和尙二名在逃未獲昨特禀請公廨關絗之司馬飭差緝拿（力） 
[密查彈唱淫書]  
　　邑廟豫園第一樓船舫得月樓春風得意樓羣玉樓均有彈唱倭袍玉螧蜓三笑雙珠鳳等違禁之書事爲縣憲訪聞已派人密爲查究矣（事） 
[浦江傾覆船隻]  
　　前晚風雨大作適有一船滿裝活猪二百餘頭由淞駛至浦北突然傾覆溺斃船夥一人猪百餘頭又董家渡陸和尙窰貨船亦同時沉沒幸經他船撈救未傷人口（尺） 
[磚船沉沒]  
　　前晚十一點鐘有磚瓦船一艘行經揚子路斐倫路轉角處浦江船忽沉沒幸經鄰船救援始將各船户救起（似） 
[嫖客脫陽身死]  
　　甬人某甲前晚至小東門外戲館街六十九號門牌烟妓王金玉處住宿迨夜半時遽爾身死鴇婦陳寳玉立即報知捕房轉飭包探報　請驗昨午三下鐘王邑尊委東廳孫二尹蒞驗旋據寳玉供　該客昨來與金玉住宿不知姓名惟口操甬音年約三十餘歲爲時未久旋即身死並無别故旋據仵作喝報委係脫陽致斃餘無他故二尹親視無訛遂命善堂棺殮發壇標認陳寳玉王金玉仍飭探帶回解廨移縣（深） 
[行人倒斃]  
　　前日太平碼頭有一行人倒斃路隅十六鋪地甲卽查明死者家屬禀明總工程局飭知屍屬赶緊備棺收殮（尺） 
[法廨停訊]  
　　昨日禮拜五本係法公堂訊期因讞員陳明府解餉赴蘇未回故仍停訊（深） 
[會審用虧貨洋案]  
　　美商勝家公司洋人控担保人譚雨耕不認保銀請提訊追等情前午後襄讞孫明府與美白副領事會訊原告洋人供用蔡湘濤爲經理赴湖南長沙開設字號用空貨洋一千餘元應向保人究賠訊之譚雨耕供前保蔡湘濤至長沙城外開蔡茂財號費銀四百兩始租得觀成之屋又號中生財等項値洋千元之譜均被原告取去兼有帪簿二十一本亦在原告處現祇交出三本蔡至今存亡未卜求恩公斷明府商之白君判譚賠洋八百元所有生財等項曁帪簿除三　外　有十八本應該公司交還被告收取原告遵諭而去（力） 
[總工程局記事]  
　　江金林因妻蔡氏被王阿華誘領出外在路　兄扭控南區解局陳參軍訊判姑念原告請爲免究着江領妻管束○高卷頭徐寶發　作於三月間失猪一頭疑夥計周阿　竊取現在周由鄉來滬向論被毆扭案叅軍提訊時原告未到姑判開釋○朱阿茂竊取水烟袋一支被巡士將人　拘局訊判戒責一百下斥釋贓給失主○陳鑒炳　草繩一梱由巡士查獲解局訊判責一百下開釋（寸） 
[公共公廨早堂案]  
　　成衣匠戚安康於八月初六夜跌斃報由上海縣委員相騐後屍母戚陶氏屍叔戚士安投上海縣禀求伸雪會審公廨則將牽涉之牙醫黃德勝拘案管押捕房函請縣署將原告戚陶氏送廨會訊昨晨捕房包探徐榮珊將黃德勝周升　月慶沈云州等解案屍母戚陶氏與屍叔投案備質訊之戚陶氏供兒子安康在黃處製衣八月初六夜忽跌斃於弄内因身死不明求恩伸雪訊之周升供紹興人在黃處爲出店初六晚十點鐘小　卽睡餘不知情訊之謝月慶供在黃店爲學徒與戚同睡在坑床上是晚戚與店主及謝惟章等四人同义麻雀牌後戚如何跌斃實不知悉訊之黃供是晚與謝惟章戚安康等人义麻雀至十一點半鐘停止各自安睡臥不知戚如何上樓從鄰家屋上跌入弄内直至天明巡捕來告始悉襄讞孫明府商之英巴副領事判黃交保周等開釋俟查有實據再行傳案訊核○自來火廠工頭何阿金串通工人周巧喜華阿和曹金法龔長春等向乾康正　兩絲廠裝燃自來火每月得洋四十二元茲被廠主查出報探陸恊庭拘究明府判還押捕房俟提人證再訊○吉根榮與陸才保串竊怡和廠洋紗由探解辦判吉押一月陸押一禮拜○兪阿三在火塲攫取衣箱由失主謝阿榮報捕拿究判押一月○義商控義和號許紹文定貨不出昨由探傳案判交保訂期再訊○老大洋行探任來聽定貨糾　昨由陸　師帶案判交保訂訊（力） 
[法租界捕房事]  
　　周元全混入某米店圖竊當被獲住拘送捕房拳飭押候解廨訊究○陳阿二深夜在某里圖竊爲管里人覺悉拘送捕房押候解懲○江北人王小二仔昨日竊得　鷄一頭沿街兜　爲捕查見拘入押候解究○張四權掩入某姓家行竊爲事主獲送捕房捕頭細詢情由姑念圖竊未成從寛斥釋（興） 
[美租界捕房事]  
　　劉毛毛前晚在吳淞路被流氓傳毛　陸仁榮等挾嫌兇毆並搶去金戒銀洋旋即報知捕房飭探將傅陸一併拘入奉飭押候解辦○姚掌記昨乘包車行經北蘇州路被張子良牛奶車撞翻將姚所持西衣沾汚由捕併送捕房奉飭由張給姚洋五元了事○某西人乘醉在　老匯路胡閙由印捕拘入捕房奉飭押候　釋○周阿三許仁甫昨在西華得路某押店毆傷店夥許根山由捕併送捕房捕頭以該　並未目覩一併斥釋不　○陳阿二江阿大昨在漢壁　路互毆由捕一併拘入奉飭押候核辦（似） 
 
 

Page 19

 
 
[黑龍江將軍達奏懇恩可否將補用同知汪士仁免其廻避以資治片]  
　　署桂片再查花翎補用同知汪士仁自　効吉　後　原任吉　將軍長順見其熟識邊情歷委各　　無貽誤疊經奏保又經前達將軍富順以其熟悉例案處事精詳奏留吉林補用欽奉　旨照准旋據該　請咨赴引於光緒　十一年三月十二日經吏部帶領引見奉旨著照例發往繳照到　嗣復據該員呈明早年在吉林地方衙門辦過刑　　宜應否迥避等情由署吉林分巡道余濬轉詳前來奴才查現在政治維新全賴得人而理該員在吉二十餘年創立各項章程並　理交涉事宜諸徴妥善洵爲　可多得之員似可無須拘守成例况前次留吉之試用同知現在試署龍江道秋桐豫候補知縣陸鍾賢均因在吉辦過地方衙門刑錢事宜奏請免予廻避奉旨允准在案該員　士仁事同一律合無仰懇天恩俯念邊地需材可否將補用同知汪士仁免其廻避以資治理之處出自高厚鴻施除咨部查照外謹附片陳明伏乞聖鑒訓示謹奏奉硃批著照所請吏部知道欽此 
宫門抄五月十二日外務部欽天監侍衛處値日無引見曾廣鑾假滿請安出使大臣蔭昌到京請安伊犂領隊大臣峻昌請訓成章因伊姪以外用謝恩道府李鴻枎等謝恩汪鳳梁預備召見色楞額續假十日德壽景恩各請假十日召見軍機 
[直隷總督袁奏爲請銷驛站錢糧摺]  
　　大子少保北洋大臣直隷　督臣袁世凱跪奏爲請銷驛站錢糧恭摺仰祈聖鑒事竊查光緒二十八年分直隷省驛站錢糧例應造册題銷據按察使增韞呈稱順天永平保定河間天津正定順德廣平大名宣化等十府並古北口驛站員外郎曁定州趙州冀州深州易州遵化等六直隷州及所屬各州　驛站光緒二十八年分通省舊額新增續增新增新設夫馬工料雜支涿州良鄉昌平等州新增工料宣化府舊額馬夫工料麥麩廪給並路歸磁州蔚廣昌又改歸軍站曁吉陽長新二驛淸苑石亭多倫諾爾又安匠屯王家營調撥馬匹增添夫役工料正定縣伏城驛雇備夫馬等項工料共用銀三十六萬三千八百六十　兩　錢四分五釐扣存夫馬小建留廪糧官支等項共銀三萬六千一百四十八兩四錢二分三釐又臨榆縣遷安驛應付過折給車價銀三百一兩二錢一分八釐六毫除在　預撥車價銀二千兩之内支用外尙餘賸銀一千六百九十八兩七錢八分一釐四毫又萬全縣應付過張家口站折給車價銀三百二十兩五錢五分俟准銷之日飭領歸墊又張家口獨石口並宣化府屬榆林等驛站馬匹動支過本色料豆三千五晨六石四斗七升五合又榆林等驛站馬匹動支過豆折銀六千　百九十二兩二分麩麥價銀九百五十兩八錢四釐又榆林等驛遞馬槓轎等夫動　過米折銀一千八百三十八兩九錢又張家口並雲州赤城等二驛站軍夫馬槓等夫動支過本色月米二百八十四石所有應　細數支給欵項逐一造册遵照新昌詳請奏銷並聲明此案奏銷例應次年五月内造報因趙州知州吳國棟於光緒三十年十一月始據轉送到司覈計遲延一年以上例有處分該員業已病故應母庸議又此項册籍因赶造歷年銷册　屬册送舛錯往返駁查以致遲逾再六分減平銀兩已奉部覆免其核扣至順德府屬各州縣光緒二十七年分遞馬奏銷册籍應歸熱河都統辦理等情前來　覆核無異除將淸册分送部科並山西道外理合會同兼管順天府府尹臣張百熙署順天府府尹陳璧恭摺具陳伏乞皇太后皇上聖鑒敕部核覆謹硃批該部知道欽此 
宫門抄五月十三日商部鑾儀衛廂黃旗値日無引見召見軍機 
[河都統廷奏爲夫馬工料報銷照由題改奏摺]  
　　奴手廷杰跪奏爲夫馬工料報銷照章　題改奏恭摺具陳仰祈聖鑒事竊查熱河圍塲設立糧捕同知所有應支夫馬工料等項銀兩前經奏蒙敕部核准仿照承德府及所屬各州縣定例專案報銷等因在案茲據熱河道謝希銓將　粮捕同知支用過光緒三十一年夫馬工料銀兩造册詳請奏報　來奴才查粮捕同知額設夫馬工料共銀四百五十三兩四錢三分九釐九毫九絲四微内除减平銀二十六兩四錢一分四釐一毫九絲九忽四微三纎小建銀六兩零三釐三毫三絲三忽二微廪銀七兩　錢實支用銀四百　十三兩八錢二分二釐四毫五絲七忽七微七纎奴才覆核無異除將淸册咨部查照外所有糧捕　知支用過免緒三十一年夫馬工料等項銀兩報銷照章由題改奏緣由理合恭摺具陳伏乞皇太后皇上聖鑒敕部核覆施行謹奏奉硃批該部知道欽此 
宫門抄五月十四日吏部翰林院正黃旗値日無引見額勒春續假十日王廷鉽預備召見召見軍機王廷鉽 
[巡警部奏懇恩俯念警務重要暫准各該員在臣部兼差俾資任使片]  
　　巡警部片再臣部事屬草創開辦伊始需才甚殷旣無掣簽分部之員勢不能不奏調京外人員藉資襄助前經節次奏調各員均蒙恩允准是警政殷煩不得不借才任使早在聖明洞鑒之中今據户部咨稱查户部員外郎柏年主事徐承錦蔣棻嚴啟豐徐紹熙五晨或在户部多年或在仕學舒卒業仍請畱該部當差干上月二十五日附片具奏奉旨依議欽此查户部整頓部務需才孔亟自屬實情惟臣部創立未久本無候補學習人　現在當差者皆係由京外候補候選人員調用又查户部候補當差者刻下有數百員之多臣部奏調不過數員今旣據户部奏請畱部臣部亦未敢以奏調在前稍存固執第恐各衙門紛紛奏請調回則臣部贊理無人或以乏才之故事機貽誤致負高深轉滋疚戾臣等公同商酌除户部廣東司員外郎柏年應　仍回户部當差外其餘四員合無仰懇天恩俯念警務重要暫准各該員在臣部兼差俾資任使　餘各衙門仍不得援以爲例紛紛奏請似此辦法在户部固無楚材晉用之嫌而臣部可收拔十得五之效矣是否有當謹附片具陳伏乞聖鑒訓示謹奏光緒三十二年六月十九日奉旨依議欽此 
 
 

Page 20

 
 
宫門抄五月十五日户部宗人府正白旗値日無引見良泰假滿請安順天府奏京師得雨三寸有餘召見軍掌四川道監察御史王奏爲晉省捐輸過重請旨飭下該省撫臣量予停減並請將勒捐之知縣嚴行懲處摺同掌四川道監察御史臣王誠羲跪奏爲晉省捐輸過重請旨飭下該省撫臣量予停減並請將勒捐之知縣嚴行懲處以蘇多困而培元氣恭摺仰祈聖鑒事竊晉省自丁戊大祲以後元氣彫喪甲午庚子兩役晋商傷捐尤鉅近東省兵災晋商資本尤旣虧折而自辛丑以來捐輸踵至卽善後一捐分派本省商富至一百七十餘萬之多而晋人並未能得　官職至辦捐印委各員人得辦捐公費官親幕友又均因之　得　甚至門丁亦有移奬官職者自此風開後川捐東捐紛至沓來復又搜括至數十萬而晋力幾何焉得不日形枯竭哉以致本省路礦各要政轉　無力興辦蓋官紳　籌辦派捐之不暇更何有餘力再興他務耶　來奉天兩廣各捐復又接踵而至美其名曰勸捐而其實無一不出于勒派敲骨吸髓實爲各省之所無以現在勸諭而諭奉捐則以藩司總其成粤捐則另派有委員　札駐辦然此等捐輸若能使之酌量勸集亦不至爲病干地方　晉省惡劣官員不思酌盈而劑虚竟至按户以勒勸遂致書捐一二兩不能移奬官階　小户坐此亦不能寛免卽聞有太谷縣知縣方榮騄者因商人不肯認捐竟將曹姓鎖拿至署尅期押交故獨太谷一縣捐銀至二萬餘兩是豈商力之有餘哉蓋州縣官但欲多派數目　可以目前得費用並可爲事後謀保舉是以不顧商之財力有未逮更不恤本省之彫敝難支持刻剝削不遺餘力　不嚴加禁革不獨商民日增擾累卽本省興學練兵路礦諸要政均將阻廢于無形大局實有關碍則派員之不可不　稽核之不可　嚴夫固爲凡有察吏之權者常昕夕留意者也相應請旨飭下山西巡撫酌量地方情形飭予停減並將鎖押勒捐之太谷縣知縣方榮騄立予叅處其餘各州縣如有似此辦理者嚴懲數人以挽頽風而蘇民困臣爲培養元氣起見是否有當伏乞皇太后皇上聖鑒訓示施行謹奏奉旨依隨查覆摺内 
宫門抄五月十七日兵部太僕寺廂白旗値日無引見芬車續假十日色楞額續假五日興伯請假十日召見軍機皖撫恩奏茲據布政使馮煦詳稱安省積欠東三省歷年俸餉銀兩移緩就急飭委試用知縣饒國光解赴湖廣總督署片恩銘片再案准户部咨黑龍江將軍達桂等奏黑龍江亂後梒械無存亟應預籌定購以充軍實擬由鄂廠定造槍彈卽以安徼欠餉銀十萬二千兩就近解鄂作爲黑龍江交欵定造槍支子彈之用　因當經前撫臣誠勳飭據藩司以庫欵支絀只　東三省各年餉銀若全數撥解　實未逮將乙已年　撥俸餉銀萬三千兩設法籌措飭委候補知縣高儀廷解赴鄂省交納奏咨在案現又准署黑龍江將軍程德全咨請將仍欠銀七萬九千兩如數解鄂濟用卽經奴才行司遵照去後茲據布政使馮煦詳稱安省積欠東三省歷年俸餉銀兩現値庫儲奇絀撥　浩繁實難補解茲於無可設法之中移緩就急在於奉撥丙午　俸餉銀二萬兩内先由司庫地丁正項下籌出庫平銀一萬兩飭委試用知縣饒國光解赴湖廣總督衙門交納作爲黑龍江交欵以濟要需至歷年舊欠銀兩及本年尙欠俸餉銀一萬兩實屬無可騰挪惟有俟庫欵稍充再行接續籌辦等情詳請奏咨前來奴才覆核無異除分咨查照外謹附片陳明伏乞聖鑒謹奏奉硃批户部知道欽此 
宫門抄五月十八日刑部都察院大理寺廂紅旗値日無引見溥𨬔假滿請安秀吉請假十日召見軍機葛寳華浙江巡撫張奏爲浙江省前派出洋學習完全師範生原籌經費現已無著擬請遵旨作正開銷摺 
浙江巡撫臣張曾敡跪奏爲浙江省前派出洋學習完全師範生原籌經費現已無著擬請遵旨作　開銷恭摺仰祈聖鑒事竊於光緒二十七年八月初四日内閣奉上諭造就人材實爲當今急務　　江南湖北四川等省選派學生出洋游學用意甚善著各督撫　律仿照辦理務擇心術端正文理明通之士前往學習於一切專門藝學認眞肄業實方講救學成領有憑照回華卽由該督撫　政按其所學分門考驗如實與憑照相符卽行出　切實考語咨送外務部覆加　驗擇尤奏請奬勵　遊學經費著各省妥籌發給　其作正開銷等因欽此浙省從前　續選派官費生先後出洋游學人　無多需費　好歷　外　學堂經費欵内通融挹注逮　光緒三十一年飭屬保送考取合格學生一百名送往日本早稻田大學學習完全師範所需常年學費　入學整裝川資護送照料各費爲數甚鉅各庫無此大宗閑欵經前撫臣聶緝槼奏明在銅元餘利項下隨時支給惟自第一期解之後卽値銅元滯銷　第二期學費暫由藩庫挪應今第三期踵至計每年有定之欵需日幣四萬五千餘元及貼磅匯費等項共合銀三萬六千餘兩自上年八月十三日開　連閏扣至三十四年七月止三年畢業如須補修臨時再行加展需費正復不貲現在銅元停鑄凡向在餘利項下開支之欵均歸無著此次遊學經費解期已迫别無閑款可籌據布政使寳芬詳請覈辦前　臣惟遊學經費作正開銷本屬朝　廣勵學生之至意浙省選派學生一百名出洋學習完全師範將以爲中小各學基礎其關係　爲重要現在原指經費旣歸無著擬請遵照前奉恩旨將現在應解及以後額定活支各欵隨時照市折銀在　丁項下作正開銷以期欵歸有著其地丁項下所短之欵容再飭司另行設法籌補除將開支細數分咨查照外謹繕淸單恭呈御覽伏乞皇太后皇上聖鑒訓示謹奏奉硃批該部知道單併發欽此 
宫門抄五朋　十日内務府廂藍旗値日無引見安徽道玉　謝恩順天府奏京師得雨五寸有餘掌儀司奏二十三日祭奉先殿醇王行禮召見軍機玉山 
陜撫曹奏鐵路局詳稱陜省前因籌備償欵奏收鹽斤加價商情無　　修西潼鐵路擬原收加價外每斤再加錢二文片曹鴻勳片再　鐵路局詳稱陜省前因籌備償欵奏收鹽斤加價歷辦多年商　無阻　修西潼鐵路　欵維難擬于原收加價外每斤再加錢二　專作鐵路的欵凡花川靑蒙潞各鹽均一律辦理卽由原設局　帶收劃撥以省開支　路工完竣卽行停止等情詳請奏咨前來臣查鹽斤加價　　入境以後之鹽雖由運商收取實係加諸食户不惟于綱引無傷卽商販亦毫無　損以故行 
 
