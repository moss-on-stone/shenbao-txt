# 1916 - 165 - 4915571

 

Page 1

 
 
   
 
 

Page 2

 
 
時評 
[岑西林之電（默）]  
　　岑西林電陳四事所謂天經地義不易之言也亦所謂光明正大至公之言也且又切實易行毫無爲難者蓋前三事純乎爲國家大法後一事推叚組織内閣足見無爭攬政權意嗚呼自滇黔起義來南軍之心跡得岑電而益大白於天下矣 
　　然此不偏不倚切實易行之言如約法國會等人固言之已久而中央猶遲遲未實行者何耶如有人阻撓也則少數人豈敢再抗全國人之心理如手續有所爲難也則各省來電之解釋亦頗明瞭豈尙未敢信爲適當今之不能執斷然態度者果何故耶 
　　吾嘗謂人心難得而易失時機一云而不來今南方旣予以時機而全國又助之以人心苟不立時乘之者結果斷難良好吾故再爲中央進一忠告 
[命令]  
　　六月十六日大總統　令田中玉馬龍標加陸軍上將衝此令又令國務卿呈請將國務院參議王式通仍叙列一等應照准此令 
　　又令國務卿呈請將國務院秘書長徐樹錚叙列一等應照准此令 
　　又令交通次長葉恭綽因病呈請辭職葉恭綽准免本職此令 
　　又令任命權量署理交通次長此令 
　　又令衛賡動授爲　軍憲兵上校此令 
又令財政部呈太平　監督方政另有差委請免本職方政准免本職此令 
　　又令任命汪嘉棠爲太平關監督杜　駿署淮安　監督此令又令財政部呈　關監督盧諤生因回籍省　懇請辭職盧諤生准免本職此令 
　　又今任命沈保儒爲贛關監督此令 
　　又令内務部呈准黑龍江巡按使咨稱省會警察廳警正孫世榮現　調用請免本職等語孫世榮准免本職此令 
　　又令内務部呈准黑龍江巡按使咨請任命毛澤曾試署省會警察廳警正應照准此令 
　　又令司法部呈請任命邱廷舉爲奉天高等檢察廳檢察官賀寅淸張鼎動黄文翰羅人杰唐藻芬葉衍華吳煥仁爲河南高等審判廳推事馬壽華爲河南高等檢察　檢察官林大文爲江西高等審判廳推事應照准此令 
又令司法部呈請任　陳備三署陜西長安地方檢察廳檢察官林祖繩署江西南昌地方審判廳長張振鏞署四川高　審判分廳推事趙希山署四川高等檢察分廳監督檢察官童光　景志仲署四川成都地方審判廳推事劉大撲署四川巴縣地方審判廳推事應照准此令 
　　又令巳　上將銜海軍中將李鼎新巳褫海軍中將徐振鵬均著銷去處分並開復原官原銜此令又令林松林給予四等嘉禾章此令 
　　又令王考　給予六等嘉禾章　甲第雷登漢均給予七等嘉 
禾章張履端蔡爾當均給予八等嘉禾章此令 
　　又令劉章　給予九等嘉禾章此令 
　　六月十六日大總統申令軍興以來時越半載民生塗炭　本動搖悼心時局隱痛實多本大總統依法繼任自應力謀統一丁此風雨飄搖危機一髮政綱如保整頓國基如何奠安萬緒千端諸待推誠商略苟利於國政府無不開誠採納立見施行罷兵從民最爲先務所有派出軍隊著即一律停戰並由該管部署分籌辦法尅期撤退各該省軍政長官各應嚴束所部力衛地方務期草木不驚萑苻盡凈倒懸之苦庶其少廖此令 
　　又令陸軍部呈准督理新疆軍務楊增新咨稱陸軍騎兵少校楊保齡藉故潛逃請褫革軍官等語楊保齡應卽褫革陸軍騎兵少校以示懲　引令 
　　六月十七日大總統策令陸軍部呈請揀派營長員缺應准以渠義臣兼任陸軍第二師步兵第八團第七營營長此令 
[專電]  
　　北京電施行舊約法訂今日特别會議交付取决者三種辦法（一）正式宣布舊法繼續有效（二）無庸明布但撤銷新法舊則當然存在（三）舊雖規復其中不適處應以合法手　修正再布施行聞主後　者多數 
　　北京電聞南方要求外陸海參財交六部總次長必南北各半京警備權　歸南中首領掌三之二叚以茲事體大候湯蔡來可决 
　　北京電桂無復音元首昨致陸榮廷電轉湘探送係邀陸來共商國是 
　　北京電舊宫府附屬機關裁三十處汰六百員限兩日内繳銷任狀徽章門票 
　　北京電周自齊决辭財政有鈕傳善暫權　 
　　北京電旅京兩院議員準備集合假雲山别墅設國會議員通訊處 
　　北京電元首擬除古德納顧問戒其勿庸來華 
[譯電]  
　　北京電北京華字報云聞上海重要華商撥集公債接濟政府發起人已電請全國商會合力進行（十六日） 
　　北京電聞黎總統擬以私人名義贈梁啟超三千元爲其父喪費（十六日） 
　　香港電華人刻慶賀黎總統就職非常歡忭已禀准由十二時至二時放鞭砲商舖閉門歇業華人街中彩旗招展（十七日） 
　　香港電星期四日九廣火車失事美敎士漢芒德殞命此次失事乃因軌道爲盜毁壞所致（十七日）以上路透電 
[東方通信社電（日本人組織）]  
　　北京電北京政府决將從前總統府内所設各專制的機關悉行撤廢新設秘書廳以節政費目下正在擬訂章程（十八日） 
　　北京電周自齊將辭職所遺之缺各方面暗中爭鬭非常之烈而梁士詒之黨派與熊希齡之黨派暗中畫策尤堪注目梁士詒之運命固已定然熊希齡之聲望似亦非佳（十八日） 
　　東京電日本政府之非公式的幹旋調停南北並非挾有主義意見以臨之實因此際宜互去其感情期速發見一致之點故爲仲介謀其便宜非有干涉意味之仲介也此爲當局者所斷言（十八日） 
　　濟南電山東富軍數日以來脅迫革軍之根據地濰縣每夜以步騎兵砲攻北門輒被革軍擊退並有以沂州巡防隊向諸城縣進攻之報（十八日） 
　　東京電倫敦電報稱俄軍大勝利之主因爲日本之巨砲與爆發力偉大及火藥之效果也　　（十八日） 
[戰電（英人路透電）]  
　　巴　電今日午後公報云末斯河兩岸無步兵戰事敵軍猛轟摩爾化末法軍陳地（十七日）　　倫敦電海格將軍報稱昨夜英軍在沙歇附近等處轟發地雷頗獲效果敵軍在奇凡希附近轟發地雷一具無所損傷拉巴塞運河北面及魯斯凸角敵砲隊更形活動下午齊勒白克東面英軍戰壕曾被猛轟片刻 
　　（十六日） 
　　羅馬電今日公報云敵步兵大八隊大亞細戈高原密集進攻當被擊散敵兵死屍枕藉意軍回攻俘敵多人拉加里那山谷中敵軍乘夜猛攻亦被驅回敵軍在亞狄巨與白倫太之間進攻無效死傷甚多（十六日） 
　　羅馬電今日午後公報云意軍續取攻勢在柯穆尼高原惡戰皆得勝利敵軍於屢敗之後衝至勒麥爾山巔但即被意軍驅退敵軍抗拒甚力意軍乃據壕而守敵軍藉許多重砲之掩護行至佛倫齊拉山谷之端意軍亞爾伯兵奪敵地兩處重創敵軍俘敵二百獲砲六尊機關槍四架與軍器若干意飛機頗活動向亞細戈北面敵壕擲落炸彈一百六十枚射出火箭六萬枝（十七日） 
　　彼得格勒電斯特里巴河一帶敵陣線爲俄軍擊破之闕口今日見其大且有軍要地點　處爲俄軍所佔奥軍在布柴資西北從事抄擊俄軍取攻勢獲勝德軍棄平斯克之地一大部分俄軍乃因以鞏固泊里貝特河之防務成洛維資已成奥軍之大流皿場該鎭　全被毁現悉德軍調兩軍團另以布兵兩師援助奥軍（十七日） 
　　彼得格勒電俄軍已佔據杜白洛西南三十英里加里西亞邊界之拉齊維洛爾（十七日） 
　　倫敦電英公報謂美索波台米亞戰局未變 
　　（十六日） 
倫敦電公報云驅逐艦愛典號昨夜在英倫海峽被撞沉没救起三十一人有軍官兩員不知下落（十七日） 
　　巴黎　法國國會今日開秘密會俾政府得以詳細解釋其政策及凡爾登抵拒敵軍進攻之佈置情形（十六日） 
　　薩洛尼加電薩洛尼加刻已完全在聯軍管轄中前在邊界防守砲台之希臘軍現已調往伏洛（十六日） 
　　倫敦電亞姆斯特丹與洛特丹兩　因食物輸往德國食價大昻常有暴動亞姆斯特丹蔬菜商人定於九日停業蓋欲强迫政府禁止蔬菜出境也（十七日） 
　　倫敦電商部組織委員會以羅伯森主席研究生活代價加增之情形並籌挽救時局之辦法（十六日） 
　倫敦電首相愛士葵定於二十一日在下院提議爲吉靑納建立紀念坊（十七日） 
　　倫敦電晨報云政府决計任軍械大臣喬治氏爲陸軍大臣所遺軍械大臣一席將以與陸軍部有密切關係者繼任（十七日） 
　　倫敦電首相愛士葵今日抵倫敦當即開軍事會議喬治氏亦列席（十六日） 
　　新加坡電立法會一致議决就新加坡財力所及以英金二十萬鎊貢獻帝國五年爲限將加烟酒稅以籌此經費又有人主張徽收所得稅（十七日） 
　　聖路易電民主黨大會巳决定黨綱其最可注意者在於對付條頓民族之搗亂分子此層似係威爾遜總統授意該政黨宣稱凡任何機關其目的欲脅迫政府或一政黨或擾亂国民使成爲仇敵團體以增進異國之利益者民主黨悉視爲破壞國家統一機關凡任何政黨受此陰謀家之運動而更變其黨之主張者民主黨悉視爲妨礙國家之政黨民主黨贊助當局之航業議案與海陸軍之加增美國責任所在黨與他國聯合共保海道之自由民主黨尊重門羅主義並請國人承認現政府維持美國尊嚴保全各國敬愛之成績（十六日） 
　　紐約電美國進步黨領袖白金斯與羅期佛會晤後謂進步黨與共和黨刻有共同擁戴許士之勢此言果確則將來爭總統者僅威爾遜與許士二人而已許士至今尙未發表反對日耳曼之意見但不久將有一種切實之宣言（十六日） 
[公電]  
　　岑西林致段祺瑞電雲南唐撫軍長上海梁政務委員長唐外交專使温王外交副使范谷駐滬委員貴陽劉都督桂林陳都督南甯陳護督廣州龍都督浙江　都督成都陳都督長沙湯都督西安陳都督瀘州蔡總司令韶州李總司令松坎戴總司令叙州羅總司令永州望總司令林總司令陸師長程總司令譚總司令莫師長隆都護使馮道尹車　司令李督辦朱鎭守使黄鎭守使鑒頃致段馮及各省元電如下北京段芝泉先生南京馮上將軍開封趙將軍田巡按使各省將軍巡按使都統護軍使鎭守使巡閱使各師長均鑒趙田兩公庚電敬悉名言至理欽佩逾恒南軍所表實同一致竊　天禍中國同室搆兵後相中國彗燄自歛當黄陂就任舉　協力之時所有善後事宜亟待商榷桂湘陸湯兩都督又南甯陳護督先後電至與煊所見和同謹先就三督及煊意所在分作數事除另電呈明黎大總統請其明令施行外更爲諸公陳之一黎大總統及時承位乃繼任非代行職權項城稱帝以前之大總統資格係由國會選舉而來當　所據實爲民國二年十月五日所宣布憲法會議所制定之大總統選舉法則項城有變處理大總統問題當然仍據本法查本法第三條大總統任期五年第五條大總統缺位時由副總統繼任至本大總統任滿之日止是黎大總統之爲繼任皎然無疑二南軍政府迭次宣言擁護約法此之約法乃指民國元年之民定約法非民國三年項城改定之約法盃項城解散國會本不合法而召集約法會議尤非民意所在機關不正所修法案當然無效三國會爲民國根本法所由產生項城以非法解散今恢復根本法當然同時恢復國會四大總統旣已正位不可無内閣以輔之段公老成重望海内所宗以魁台閣允當其選惟此時之國務院由政事堂遞嬗而來不得謂之依法成立民定約法旣復即當依據斯法由段公組織新内閣交由國會同意新内閣未成立以前維持現狀全賴叚公以上四　實爲今日解决時局當然之途徑决非南軍過激之主張讀趙田兩公通電於前二事指陳利害酣暢淋漓且發南軍宣言之所未發可見理無二致人心大同祗須本此而行萬事俱可迎刃而解至召集　會組織新　閣法理而外更爲現勢之所必然前二事旣定後二事尤無置議之餘地夫諸公之於項城俱有厚誼情殷念舊誰議其非即煊與項城所志未同且遭僇辱而於其倒行逆施齎恨以殁一朝懷想良用慨然顧情雖如是而法不可逋凡項城之所爲諸君不必盡贊之於生前何可反護其非於生後溯自項城迷亂實根於廢除民定約法解散正式國會而來今義軍轉戰千　駢死數萬以殉之者皆爲此物可見國法不可　人心不易欺項城九京之下知必追悔無已今幸天心厭亂大難可平倘愛項城者仍以此故重啓戰端即不爲大局安危計徒以重項城之罪當亦諸公所不忍此次南軍扶義而起所爭者法耳此外决無他圖如煊衰病餘生出　之日即布告項城朝退煊當夕隱今項城已逝私願立償大局粗定行即引去惟同時軍政府宣言有恭戴黎大總統繼任及擁護約法保障　會諸欵信誓旦旦有衆共聞煊爲顧全先約尙有爲民軍請命之責故不　　縷爲諸公苦口陳之時局緊急危機一髮而其轉　全在諸公敢乞熟維始末詳察利害以　利之不獨大　全夷國本有託即煊解甲歸田安依墳墓亦承拜公等之賜於無　矣臨電不勝迫切至岑春煊元印等語轉達春煊叩寒　　岑陸湯陳致黎大總統電萬急雲南唐撫軍長上海梁政務委　長唐外交專使温王外交副使范谷駐滬委員貴陽劉都督桂林陸都督行營都督府廣州龍都督浙江吕都督南甯陳都督都督府成都陳都督松坎蔡總司令韶州李總司令戴總司令羅總司令莫總司令林總司令陳師長程總司令望總司令　師長隆都護使馮道尹車總司令李督辦朱鎭守使黄鎭守使鑒頃偕陸湯陳三公聯銜電呈黎大總統文如下十萬火急北京黎大總統鈞鑒竊以國　之生由於有人毁壞國法故此時解紛靖難非力護民定根本大法别無入手之方且此爲民國不易之方針决非私人固執之偏見誠得如是南軍固爲滿志而全國又豈有他春煊等待譴行間熟思審處以爲旣　千載一時之會宜有百年大定之規矧吾大總統盛德謙光萬流宗仰著爲明令疇不懍遵以此盡其狂愚妄有陳說大綱四事可得而言一吾大總統及時承位乃繼任非代行職權蓋項城稱帝以前之大總統資格係由國會選舉而來當時所據實爲民國二年十月五日所宣佈憲法會議所制定之大總統選舉法則項城有變處理總統問題當然仍據本法查本法第三　大總統任期五年第五條大總統缺位時由副總統繼任至本大總統任滿之日止是吾大總統之爲繼任皎然無欵二南軍政府迭宣言擁護約法乃指民國元年之民定約法非民國三年項城改定之約法蓋項城解散　會本不合法而召集約法會議尤非民意所設機關不正所條法案當然無效三國會爲民國根本法所由產生項城以非法解散今恢復國會爲天經地義豈容稍涉猶疑四大總統旣已正位不 
 
 
 

Page 3

 
 
可無内閣以輔之惟此時之　務院由政事堂遞嬯而來不得謂之依法成立民定約法旣復應請大總統依據約法選定　理組纖新内閣交由國會同意以上四事實爲今日時局當然之途徑決非南軍過激之主張前見河南　將軍田巡按使庚電於前二事指陳利　酣暢淋漓且發南軍宣言之所示發可見理無二致人心大同祗須本此以行萬事俱迎刃而解至召集國會建設内閣乃恢復民定約法程序之所經仍爲一事而組織新内閣法理而外更爲現勢之所必然前二事旣定後二事似尤無討論之餘地煊等以爲大綱旣舉即時派遣要人籌商善後依次處理决無艱難方今南北汹汹人心浮動大計之定刻不容緩而明公正位旣達一週發言盈庭迄無　議誠恐奸人　隙戰士激昻前路險　不堪設想伏乞吾大總統截斷衆流渙汗大號即本上陳四義著令明宣庶幾耳目始新衆志始一其他施設方能進行煊引退　即前電已詳惟甲　一日在躬尙有爲民請命之責榮廷鄉銘炳焜忝任封圻盱衡大局往復商榷所見略同用敢聯銜上達力請施行冒味陳詞統希鈞鑒再滇黔各省亦經電商惟因電阻尙未得復合併附陳兩廣護國軍都司令岑春煊廣西都督桂湘聯合軍總司令陸榮廷湖南都督湯薌銘護理廣西都督陳炳焜同叩元二印云云等語特達春煊寒叩印 
　　黎總統再致黄克强電黄克强先生鑒寒電計達台覽現在兵氣甫銷棼絲待理凡百施爲諸特諮商執事抱救國之熱誠具革新之宏願關於民國根本大計曁善後問題度勢　時必饒勝算尙望不我遐棄酌派代表到京面商引領南望佇盼足音黎元洪 
　　黎總統覆柏烈武電柏烈武先生鑒來電悉時艱任重隕越堪虞執事爲國干城早隆物望値此風雨飄　之會正宜同心協力共維大局所有國家大計仍望隨時電示以匡不逮元洪元 
　　黎總統覆譚石屏電譚石屏先生鑒讀來電情詞慷慨相别數年倔强猶昔猶想見酒酣耳熱時也老人壽昌可爲預賀燕滬咫尺肯臨辱賜敎否耳提面折謹以待公黎元洪洽印 
　　管鵬等致北京電北京黎大總統段芝泉先生鈞鑒南北　議政治黨錮理應解除皖倪嗣冲竟於文日鎗斃黨人張文烈李瑞亭劉光宗楊文山程阰璧等十二名拘囚待死者尙多且誤騎四出日夕大索皖民何辜獨遭慘刧務懇迅予解釋俾知死所臨電隕涕立待明令旅滬安徽省議員管　李迺璟王漢凌銳宋　王善繼郭成沛譚惟洋叩巧 
　　管鵬等致肇慶電肇慶軍務院鈞鑒倪嗣部怙惡不悛竟於南北協議之際文日槍斃前　黨人張文烈李瑞亭劉光宗楊文山程聯璧等十二名拘囚待死者尙多且　騎四出日夕大索皖民何辜獨遭慘刧　懇鈞院電詰北京政府明自解釋俾知死所臨電隕涕毌任屏營旅滬安徽省議員管　李迺璟王漢凌銳宋茇王善繼郭成沛譚惟洋叩巧 
　　黎總統覆管鵬電上海探送管君鵬並轉李君迺璟王君漢宋君茇李君宜吉王君善繼凌尹銳郭君成沛譚君惟洋删電悉常恒芳褚輔成朱念祖　已　國務院核辦矣黎元洪篠 
　　徐玉蚪等致北京電北京黎大總統鈞鑒就職十日僞約法未見取銷僞内閣依然存在僞官制未見變更黨人不釋逆徒不治山東僞將軍突擊民軍於安邱以全　公民望治之殷内則百政不舉外則强頑稱兵一旦竟開戰禂大總統將何以謝我國民時局所迫冒死電陳伏惟鑒察公民徐玉蚪章振之趙偉夫趙季和等一百四十三人同叩篠 
　　錫摩蘭華僑致黎大總統電黎大總統鉤鑒我公依國會制定之大總統選舉法第五條繼任爲中華民國大總統海外僑民謹以至誠致祝錫　蘭中國商會及其他團　公上 
　　温宗堯致陸都督電桂林營轉陸都督鑒文電敬悉我公毅力維持國法無任欽仰此間亦環請黎大總統頒發明合格遵民國元年約法及國會制定之大總統選舉法惟北京陰　未散帝黨横行必須懲治禂首始足以昭是非於天下然後開設國會改組内閣迎刃而解仍賴公鼎刀主倡以奠國本而饜人心温宗堯　 
　　鈕永建致肇　電肇慶軍務院皖省議員管鵬諸君來云倪嗣冲於文日猶鎗斃前捕黨人張友烈等十二人其餘拘囚待死者亦多且復　騎四出應懇鈞院速電北方交涉鈕永建巧 
　　鈕永建致北京電北京段芝　先生鑒約法未復羣情猶憤我人輔佐總統獨肩重任倘能以快刀斬蔴之法毅然而行則國蒙　福公得其名若猶遲疑恐生禍變干戈一見覆亡隨之言念及此惄焉如擣謹進忠言尙希三思鈕永建巧 
[要聞一]  
　　南方代表到京會議之别報 
　　京津泰晤士報六月十四日北京通信云昨日内閣開特别會議討論即行恢復舊約法後前國會議員孫發緒丁佛言及梁啟超唐紹儀之代表等即於今晨與叚國務卿在東城新總統私邸會商解决大局辦法且提出條件如下（一）懲辦運動帝制之大員至輕亦當黜職蓋非此不足以禁後人復倡帝　且前總統爲此輩所惑昧於民意稱帝未遂抑鬱而死謂爲帝制黨殺之亦無不可故懲辦此輩正所以爲前總統復仇也帝制黨之最著名者爲梁士詒周自齊曹汝霖葉恭綽楊度孫毓筠嚴復張鎭芳袁乃寬叚芝貴顧鼇施愚倪嗣冲都凡十三人其中佔内閣重要位置者四人充重要之武職者三人即袁叚倪是也（二）即行召集參聚兩院（三）列名籌安會請願團者均不得加入内閣（四）以蔡鍔或南軍中他將充北京衛戍總督統帶北京之陸軍　第二第三兩條可由新總統允可第一第四兩條因財政上及陸軍上之原由不能即行解决云 
[英文京報之責望段内閣]  
　　十六日英文京報云袁氏長逝旬日於茲全國氣象似有表面上之統一惟南方要求尙繼續而來一若政局未有改變者然其故何歟蓋以助袁氏統治中國者今仍盤踞要津耳此輩朋比爲好陰謀叛　擾亂國家引起革命猶復掌握中央政治之機關袁氏雖死黨羽猶在鬼鬼崇崇以保全昔日專制時代中所竊得之權利爲謀魔高如是安得有眞正之改革耶彼不惜犧牲生命之求中國人民之自由者决不願亦决不能容許民國之仇敵仍握政權以禍國蓋叛國之徒搖動國本貽害國民罷其職而治其罪乃當然必要之　爲國家安寗計正宜如是非志在報復也段國務卿若當爲不爲仍許助袁禍國者運其勢力操縱新政府則南方决不信北京有統治國家之能力矣政局惡魔遲一日廓清則革命中激烈分子多一日聲勢而中　大局亦多一日危險袁氏防民革命大增軍隊禦外不足害民有餘新政府如反袁氏所爲痛改袁氏軍事政策而不爲無益之軍費所窘則各團體之矢忠政府實爲政治上之必要故記者在今日對於任何團　不願有所批評惟中國際此境　當以穩健派主持國事此記者所不能已於言者也者段氏優柔不斷又安能保民軍不趨向激烈派耶記者敢正告段氏日今茲事局按諸人心之趨向察諸政治之需要皆無繼續存在之理由若　此不改則負其責者厥維段氏一人無可推卸當袁氏未死時段氏猶可以無權盡去政界中禍根爲言而今日則非其時矣新總統所期望於段氏者雖三尺童子亦能言之且段氏軍權在握奈何尙有所猶豫而不爲耶段氏處此可以大有作爲之地位苟再徘徊瞻顧而不刷新政治廓淸小人則自招南方之反對人將視段梁密約之謠言爲事出有因而將羣起責問其因循施沓之故　苟不幸如是孰能保將來時局不釀成南方與段氏之個人問題哉至此則抵抗南方者之命運若何段氏當有所懷悟矣袁氏之衰與袁氏之死不已予吾人以國民勢力之大敎訓乎 
[四川獨立時之參事會（成都通信）]  
　　五月三十一號午前八鐘川省參事會第一次開議討論招撫辦法案首由罰會長曾奐如宣告陳都督辭正會長函張輯五謂肥否辭職是一問題本會性質係輔助行政　宜須求敏活竊以爲都督萬不可辭樊孔周請表决原函曾奐如云仍請都督爲會長者起立全體起立於是即擬復函請都督勿辭本日議案由副　長曾奐如代主席鄧雲溪出席說明原案理由樊云請會長將昨日準備會所討論者宣布曾云招撫　點編制成軍者以有九子五子鎗枝者爲限樊云辛亥之變成軍後有人無鎗此次不可不愼某君云此次情形與辛亥不同四辦火亦當設法收集或編爲各地方警隊或僅收其鎗枝張云九子五子外處理之法亦須酌量給價收回此項鎗枝可給與各地方爲防匪之用周藜靑云徒手之徒亦應設法安置擬請劃出地點令其墾荒免生障礙顏雍耆云今日之事宜分先　緩急徐子休云徒手者似不能收至於九子五子外之各種槍枝編爲警隊亦要看各地方情形如何曾云現在各虚頭目平少不能不加以研究如劉積之熊錦帆　海珊楊辛友　伯凱孫吳張等此外有無增加鄧雲溪云聞盧師諦此次亦頗出力宜派員接洽請伊來省張輯五去盧不好虚名此番奔走幾遍全川所下種子不少惟期達到目的而已故人人都打出招牌伊之招牌並未打出又某君云盧來川本係孫中山派爲此間總司令言未畢都督蒞會此案遂止 
[龍軍在新會之狀况]  
　　港報近載廣東新會全邑公民魏松生杜詩等函述警衛軍第四十七營鄧本殷所帶軍人不法行爲略去此軍行爲邑中各報已所陳其梗槪惟未明言該軍所駐紮者何地所管帶者何人近日省中羊城安雅等報登載邑入汪澤孔嘉恕等投函明言　駐紮於學宫馬山城隉廟等處并其往往三五　羣每於横街小巷壇入人家或假　鐘點字畫爲名因以調戲婦女或昏夜叩人門户託名求浣衣縫補乘間强姦或白晝遊街逢婦女即戲謔甚則施以非禮之手段至今學界女生間有畏避而不敢回堂上課者云云然均不明言管帶該軍之人其所以如此者皆由邑入畏之如虎懼其乘機報復是以不敢直言故隱約其辭一方面以保全其名譽一方面以希望其改悔不謂　日騷擾益甚舊駐紥城内者以密邇衙署猶有所顧忌不敢過於强横其分駐城外金剛地三丫營朗桑橋等處者竟無晝夜强入人家靡論孀婦處女皆任竟肆其淫暴至今被沔自盡者日有所聞在邑人畏其兇燄固啞忍呑聲在縣知事亦知其不法然以該軍由省上峯所派而來自身無節制之權亦莫奈伊何抑在管帶軍官亦常出示召人告發准人拿送然該軍人之方爲不法行爲也必不穿軍服無標識之可記即有標識婦女多目不識丁亦何所據而告發且以此等孱弱貧而無告之婦女被其淫沔方憤恨之深畏羞欲死又有何能力可以拿送當此無可如何之秋是以近日各街坊均爲自固門户之計紛紛建築閘門密幾於織傍晚即時關鎖以避其騷擾然窮鄕僻壤之方田居野處之家或艱於財或限於地雖欲設閘自防而不可得則騷擾在所難逃調查該軍前年曾派駐鶴山亦以行淫之故該邑人憤之賄瘋婦賣淫因此該軍多有身染瘋疾者然卒以不容於該邑人而去今則移禍江東耳吁吾民何辜當此兵燹餘生瘡痍滿目在在傷心今復有此養於人者轉而害人更何以堪茲特據實　陳懇求轉致港中各報編登冀得關心桑梓者或以個人名義或結合團體禀知上峯倘因是即召該軍回省免長久爲敝邑之害則感德靡涯矣 
[浙垣雜聞]  
　　杭垣自得袁死消息人心爲之一快吕都督立電前敵各軍各守境界中止進行前數日方紛紛調兵邊界一般居民咸恐停戰期滿發生戰事至是乃釋然矣一般商民之神經最敏見大局轉機市面𨺗形活動各種貨價咸謂不致驟落銀根亦稍鬆而現申遂漸減至一元以内若非絲茶商需用孔急現申　可消滅也先是端節之前居民紛紛遷居房屋租價爲之一减今則又有希望故租價如常獨立以來市廛秩序如常吾人不能不感當局之維持合法都督師長等外出時輕騎減從不若前此之尊嚴衙署出入亦十分嚴厲當局者於平民政治之精神或有所感發而倣行惟一般謀官者紛集省垣與官僚相酬應酒食徵逐仍無異於曩時致飲食店及旅館等生意大佳彼等爲運動聯絡起見或不能不用此法但羅馬亡國實由奢侈民國光復此風獨熾今之執政者似宜有以矯正之都督府新聘陳季衡君爲秘書長　室以待禮遇頗隆聞日内即可到杭又阮君苟伯沈君衡山等均浙人之望與金俞兩君共任機要秘書此外如前司法官之鄭文易金華道之沈鈞業均分任爲各部主任秘書人材濟濟不日當有新猷發展也吾人試拭目待之 
[南京快信]  
　　馮將軍連日得贛鄂晋吉黑五省來電均贊成採用舊約法 
　　撫軍長唐繼堯電致馮將軍大旨係以國事善後極關重要主張在上海開軍事會議由各省都督將軍派代表蒞會共商軍事善後贛問題聞馮將軍已將唐電意旨轉告中央國政大會已定七月一日開會討論解决大局辦法聞本省代表准二十二日首途北上梁任公文日致軍署胡海門籍亮儕二君電二君當將原電轉呈馮將軍聞馮亦極贊成廢將軍巡按官制一律改稱都督使一省事權歸一實救時要策 
　　張動倪嗣冲會銜電京請爲袁世凱鑄銅像政府復電已交閣議 
　　張動亦已兩次電京請懲辦帝制禍首以慰幽魂惟所列舉之禍首梁士詒顧　阮忠樞諸人不與焉 
　　張國已經奉黑吉晋豫汴六省代表在徐開會推爲領袖將來一切由張主持以固各該省之團結力聞張毅然允之又聞北數省代表尙多留徐豫備一有事件發生易於集議　　張動近日調齊所部集中徐州駐蕪湖大通之兩營昨已開回浦口駐湖口九江者下日亦將開㧞回徐 
　　聞梁鼎芬前日已逃至徐州張動頗爲優待聞范源濓周善培二君已與馮將軍晤商二次今日將回滬 
　　蘇屬稅務總稽查許葆章調充大勝關釐局長總稽查差改委保免知事許潛接充 
　　齊使昨奉内部通飭報紙保證金取消已繳者原數發還 
編輯餘談 
[撤兵（一子）]  
　　今日之撤兵令爲新總統從民意之第一命令也民之意首在休兵息民故先令撤兵以示不復用武之意然實際上戰禍之能免與否要視約法等數大事之進行何如苟此數大事不能滿民意時局即不能解决戰禍亦恐未能由此遽息也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法與各方面之關係]  
　　恢復舊約法一事日前京中曾有將假途於各省代表會之說此爲今日南北協議中之第一重大問題故政府雖擬就命令及通電稿未敢輕易發布昨日各方面重要人物歷訪黎段二公爲種種之陳說勸其改用直捷手續勿信北京一班亡　法律家之言徒稽時日現在尙未解有謂召集代表會之命令頃已送總統府蓋印者有謂此事業已取消者二說恐均不確聞今晚十五日）李經羲熊希齡汪大燮將再與叚氏詳細商議以實際言自黎大總統繼任以來復活舊約法之聲陡然湧起多數人皆謂新約法本　少數人所製造非民意機關所制定當然無遵奉之理由在今日復活舊約法固無討論之餘地但關　取　新約法之手續則有種種之議論上　代表會一層原擬於十五日發表命令詎南方來京之各代表及京津間有勢力方政客羣起反對多不謂然以故此項命令又中止現已改議於參政院開會討論以資取决恢復舊約法之手續然參政爲袁氏任命之官僚參政院爲袁氏運動帝制進行之機關欲借之以恢復舊約法豈非謬誤之甚此信而確必不足以服今日之人心也 
　　又聞昨日本公使往訪段氏云黎總統之地位照袁總統遺令確係根據新約法伹三日以内又未按照修正大總統選舉法行繼任大總統之選舉對外通告亦竟稱黎已繼任其中究何意義叚氏答云新約法係袁總統所公布遺令自必引用但余觀全國人民心理實不願屢易元首故黎總統之繼任巳成事實現正研究恢復舊約法之手續云云 
[約法與將來政黨之派别]  
　　英　京報云黎公之就任大總統當時袁公遺令稱依約法第二十九條即係指新約法而言在當時袁政府中所發之命令固當如此而國民幾於全體不承認日來文電紛紛皆稱引舊約法所謂舊約法者民國元年參議院所定者也　新約法新大總統不過代理依舊約法即爲繼任目下黎大總統已爲繼任之程序則遵用舊約法固屬當然惟尙未决定廢止新約法耳黎大總統之意固主張遵用舊約法即召集國會亦屬當然必行之事惟對於恢復舊議會則因外間意見不一無所適從舊議員中有以贛寗之亂取消者有竭力贊助帝制者有已爲高等官吏者此三項中已占其大半贛寗之是否仍作爲内亂爲一問題贊助帝制之是否問罪亦爲一問題旣已爲官吏則前日議員之資格是否存在又爲一問題此皆在討論中不能即時决定者也在南方議論對於遵用舊約法召集議會固屬一致而是否恢復舊議會則尙有異同旅居滬上之舊議　約分爲四派其一派谷鍾秀張繼等爲國民黨之健者人數較多國民黨舊口之首領孫文黄興已不爲人所推戴目下所奉爲首領者爲唐紹儀若恢復舊議會則國民黨大占勢力必推舉唐紹儀組織内閣國民黨全體上場此意可推想而知其一派爲孫洪伊王乃昌等進步黨之份子已與湯化龍分離若組織政黨當推康南海爲首領其一陳敬第黄羣等爲最初共和黨之有力者以梁任公爲首領其一湯化龍另爲一派自爲首領在袁氏未逝時雖一致爲討袁之舉動而内幕已有派别將來政黨發生則四派者或將分爲四黨或爲三黨可决言也四派中固絶無主張新約法者即北中輿論莫不皆然則新約法當然廢止惟召集國會之如何手續則必當采南北之意見斟酌盡善然後决行固不能倉卒决定者也 
[北京未盡之帝孽餘痕]  
　　禍首惶恐懲辦帝制首禍一欵在袁氏未死之前南方　有此要求黎大總統繼任後各獨立省仍執前議電請黎大總統段國務卿不知爲何似尙有所顧忌聞此數日來江寗馮將軍電請於前徐州張將軍繼請於後此外如河南趙周人山東張翼卿奉天張雨亭各將軍及倪丹忱巡按使等亦均有來電請嚴徵禍首大致係稱此叢僉任以一已利祿之私妄揑民意朦蔽當局在公則擾亂全局在私則不啻戕殺前大總統之生命並指出重要者二十餘人移請嚴懲故此輩非常惶恐已　擬自請辭職逃竄 
　　某員被斥國務卿日前特開　話會有某員向段國務卿陳請俟實行布恢復舊約法後應將項城任内分封五爵之擋案摺片卷宗等件一律銷毁免留痕迹云云當經駁斥以所陳不當大旨以此項擋案在今　視之雖爲贅疣惟恐國會召集尙有應用之處若依君議將來内閣不免受違法之詰責君見識太淺某　聞言無言而退或謂某員近已更任即綠於是 
　　袁英電請袁英昨上黎大總統段内閣電云政府新造薄海歡騰所有戰爭一律冰釋至誠服人無任感賀竊念國是正軌當據法律官廳之設例有常制京師　政執法處旣非國憲所應有軍民審判槪被囊括破壞司法紊亂行政兼以密探四布製造風潮僞作證據陷人背逆　騎株連慘斃接踵志士寒心明哲遠徙致亂之原實在乎斯敬望毅斷迅頒明令裁撤軍政執法處開釋被囚諸政治犯並罷除一切秘密偵探庶幾英雋雲集不懷畏縮仁惠廣被無逾此焉英以反對帝制觸怒項城自問良知誠非得已禁　數月屢瀕於死幸沐　蔭出獄自由追思過來不寒而慄藐藐之躬原不足惜海内名賢其何以堪　伸愚忱謹俟裁奪 
　　項城安葬項城喪聞袁雲台公子主張於三十五日後安葬現經衆議定於本　二十八日將項城靈櫬　回彰德　吉安葬其灜眷亦於是日同歸故現在交通部籌商運送靈柩回籍時之火車擬參用淸隆裕太后移柩之例案辦理又聞袁氏前於改建總統制後所有公府未見明文附設之人員極多現在袁旣逝世此輩之職任均已解除張馨菴袁紹明廕午樓阮斗瞻等會議以現在此項人員旣已解除職任未便再復淹留以致徒糜經費當即擬定辦法除拱衛軍模範團須由政府處裁外祇酌留衛侍武官若干員侍衛靈柩内史若干人編存各項要件及禮官若干人襄贊禮制庶務司全體仍辦一應庶務餘則一應遣散其中　秩高下共約七百餘員之多即偵探一項已及一百七八十員統限於一二日内繳銷任命狀徽章門照等項 
[梁士詒辭職後之暗勢]  
　　轟轟烈烈手　財政大權之梁士詒業已提出辭職書將稅務處督辦參政等項職務一並辭卸外問頗傳梁有所畏忌據聞梁氏之意態仍甚强硬於其辭職之中尙附帶有若干條件一請政府派人核算交通銀　帳目一交通銀行除帳册數目以外其他不能負責一政府提欵皆有收　爲憑至提去之用途若何則非銀行所能過問一請於北京天津西山三處指定一處爲梁氏之居住地如有疑問即行解答决不私逃云云近日外　頗有一種謠言據英文京報所載謠言即爲梁士詒所散布謂梁士詒巳與段祺瑞立有密約　爲段氏代籌現欵五百萬元支給本月軍餉而其交換條件則段氏允爲保全梁之地位云云段梁果有此等密約與否固非吾人所知今觀梁氏地位仍然　恙頗足滋人　竇段氏如欲表白其與梁氏無此　約非速將梁氏斥退懲辦不可段氏應知其所處矣至於梁之同黨周自齊氏亦以籌盡財　絶無把握鹽欵旣不能交付美借欵又未允續交又見梁士詒束手無策已先下台周氏因之更爲狼狽遂卽呈請辭職不知何故未承黎公允許故周氏刻下尙不能遽然脫身也 
[浙省不允取消獨立電]  
　　蜀秦取消獨立時外間頗傳浙江亦將有同式之舉動旋見吕都督通電衆乃釋然惟日來北京元勳報等仍不時有此項消息傳布衆亦以爲彼等希望如是不之注意茲者吕都督又有特致段芝泉氏電文一通辭意與前無别惟據電文稱謂段吕固有師生詣文中並述及段令浙省取消獨立云云可知元勳報固自有其獨到之消息特事　之證明往往　得其半面耳爲錄吕都督　文如下北京府學胡同段芝師曁康侯偉卿夫子鈞鑒寒電謹悉公望親受栽植之恩義當　報惟此次獨立近因在帝制而遠因實爲政治不良今項城雖逝政治問題多未解决吾師出在鉅艱應從根本着　導國家於正軌以免再見干戈不應以消極之經營了一時之殘局故文日通　所主張者爲百年非爲一日爲國家非爲個人乃未蒙頒發明令採納一二而遽令浙省取消獨立其如全浙之民意何且浙省在獨立時已加入軍務院今若不待解决遽行脫離在公望則失人格在全浙則失信用影響所及貽誤事機如慮軍務院有過度之要求公望亦以國家爲前提自當掬誠勸告民苦兵革久矣袵席水火責在吾師翹首龍門雲霓望切公望謹當竭盡心力維持地方以待解决至江浙交界兩省均駐兵隊斷無匪徒出没滬電不知何據前電飭部通車係爲商民請命務乞力賜主持仍令部迅飭一律通車相見以誠則羣疑自釋統求明察臨電屏營吕公望叩 
[張勳通告徐州會議電]  
　　徐州張將軍勳在徐邀截各省代　開會各節曾紀前報茲聞張氏於本月九日又有通電發出專致未獨立各省及北京劉冠雄江統領吳總監等而獨立各省與段内閣黎總統則均不之及其宗旨所在蓋可窺見一斑矣其文云北京海軍部劉總長江步軍統領吳總監王京兆尹拱衛軍李司令模範團陳團附南京馮上將軍齊巡按使天津朱將軍盛京張將軍馮帮辦吉林孟將軍郭巡按使齊齊哈爾畢將軍許帮辦濟南張將軍蔡巡按使太原閻將軍金巡按使蘭州張巡按使開封趙將軍田巡按使迪化楊巡按使武昌王將軍范巡按使南昌李將軍戚巡按使福州李將軍重慶周將軍劉巡按使蚌埠倪巡按使承德姜都統歸化潘都統張家口都統署上海榻護軍使寗夏馬護軍使吳淞處護軍副使重慶湖南前敵各司令同鑒賡密江寗會議本爲鞏衛國家而設祇以南方獨立各省久無復電正擬暫爲結束適聞袁大總統薨逝因即宜告散會勳以國家不幸遭此鞠凶瞻顧前途正多險象乃電請馮上將軍轉邀北方各省代表歸途過徐小作勾留藉便晤商已於今日在徐開會集議由勳提出要綱十條一尊重優待前淸皇室各項條件一保全 
袁大總統家屬生命財產及身後一切榮譽一要求政府依據正當選舉手續速行組織國會施行完全憲政一催促滇黔桂粤浙蜀陜湘各省取消獨立倘若固執成見仍以武力解决一絶對抵制迭次倡亂一般暴烈份子參與政權一嚴整兵備保衛各本省區地方治安一抱持正當宗旨維持國家秩序設有用兵之處所需軍旅餉項仍當通力合籌一擬俟國事稍定　名電請政府罷除苛細雜捐以蘇民困一嗣後中央設有弊政足爲民害者務當合力電爭以盡忠告之義一中央實行減政固結團體　事籌商對於國家前途務取同一熊度經各代表詳加討諭莫不一致贊成認爲目前時局必要辦法並由勳當衆聲明現在黎大總統依照約法就職任事　家付託得人我輩各省軍民長官必須合意維持共圖久遠切勿輕聽謠言妄相揣測爲要各代表均各欣然無間除囑與會直隷奉天吉林黑龍江山東山西河南新疆京兆熱河察哈爾各代表各將本日會議情形歸告各本長官外合行通電本佈凡我同志各省如有特别意見務祈　時電示俾便籌商實感　勳佳印 
[紀武陵道尹之劫妓案（常德通信）]  
　　湖南琥陵道尹余　號節高安徽人爲淸季湘撫余誠格之公子民國規復道制余以前淸道員資格得膺是職迄今將近兩稔其於地方政治設施毫不足道而位置私人搜括民財則不惜竭澤而漁怨聲載道良非一日當湖南獨立之前二日竟以請假爲名席捲所有而去並演出刦妓同逃之怪劇余之人格可　矣今欲紀余最近之風流案更必進而追溯其年來行政上之汚點俾閱者得窺全豹焉余之官場氣習頗深凡舊有衙規無不設法規復如設置公案擺設籤筒筆架鳴放午砲更砲等事一一照例施行而尤喜自大蒞任時即張盛筵聯絡官紳前任知事沈維光因被宴請於客單答書陪字余閱之勃然拍案大駡蓋以知事爲其所屬不用遵字故耳且好作大宗匠以衡文到任未幾即招考大批書記雖取用者祇需三數人而應考者約達數百名扃門試驗形如科舉將文一一加以評語榜而出之繼又藉覘學校成績大開運動之會然其居心實不過一面欲沽提倡敎育之美名一面以遂其批文懸榜之志願觀其日後對於學校甚或加以摧殘其誠僞可知矣 
　　去歲循例攷試各縣試學余又大出評文之風頭其所舉動尤多資人笑柄慈利縣送考視學員某因面詢時對話聲高兼不諳官場禮節晉謁時並未側身半坐（即斜身向長官半醫而坐）當被面斥並即牌示除名考畢揭榜名額之下均註評語如某員之批以此垃圾車也又某員之批以不通不通等語其他不倫不類之評詞不可勝紀見者咸叱爲怪物更常以文人自命與地方官吏唱和詩集刋而散布類皆盛誇其家世及其政績警察一署長王宗祜所和之詩曲盡歌功頌德得重於余倚爲心腹王亦由是藉余之勢殘民以逞其詩集之良否記者非詩人固不敢贊一詞然聞之個中人言則多誚余詩直不啻東施效顰云 
　　蒞事數月後特於署外設置廣言筒皇皇示諭啓迪壅蔽以表面觀之似可目爲善政然廣言之筒高懸日久對於此中毫乏表見就其平素政治觀之擯斥　僚位置私人不遺餘力如警察二署長胡建初在常辦理警政有年與地方人民頗稱融洽所屬南門回祿之後飭讓街道某紳等抗而不遵胡以和平勸導　遂克濟余復責其未加拘辦坐以因循罷職而察四署長鄧　則爲余戚以梅花參片案藉端搕索羅織多人釀成罷市紳商聯名具控匪伹置若罔聞且痛斥越訴其種種舉動莫　如此 
　　常德警察原隷於縣　事自　　任因　有開闢商埠之議即乘此機詳請上峰　　備商埠　察　圖擴充爲詞改縣　務所爲武陵地方警察籌備局歸道尹直轄　　朦准於是藉　内　位　夾人物外而搜求汗血捐欵前淸倡而未行之房捐余規復之每年收入十有餘萬旣得此項大批的欵對於原有警察崗位一未增設警務腐敗較昔尤甚除供一般庸碌警　之揮霍外捐欵太半入其私囊余任道尹不及二年囊蓄已達三十餘萬其刮地皮之手段可謂辣矣 
　　滇黔倡義政府出兵早由湯督電飭招夫三千名備用詎余奉飭　又視爲漁利政策遷延及月迄未轉飭縣署照辦殆兵到境索夫甚急余乃飭縣拉民充之使地方人民爲拉夫一役而至顚沛流離者皆余所致蓋預先招募成隊其應募者必多爲失業遊民須按月給餉臨時强拉者則皆職業工商避之唯恐不及奚暇追取月餉而余則按照夫役名册報銷工資據聞此役余僅費洋六萬事後竟詳報用欵十四萬餘元於此人民横遭茶毒之際而余竟居中蝕欵八萬餘浮報之巨駭人聽聞近余捲逃聞在常德湖南銀行滙去洋十五萬元因其時金融窘迫提取　難尙存六萬元於銀行嗣被地方紳商查悉羣向銀行交涉聯合巨紳二十餘人立約擔負責任申明扣留取充退兵費用余亦小遭晦氣矣 
　　余有戚某最稱親信在署掌理機要偶因權利競爭致啟衝突因而罷職某挾憤在外痛詆余非兼揚其家庭　事記者不願述之蓋旣有嫌怨其言難免誣妄也 
　　余之貪鄙無賴旣如上述故雖曲意延　地方正紳多不顧與結納深懼偶拂其性致遭陷害其趨承意旨而爲之爪牙者率多齷齪之流某行買辦某目不識丁結交官長欺壓良民是其慣性頗得余之歡心地方受害之事多彼爲之作倀而此最後風流案亦彼助成之也余身爲道尹爲地方上級長官而亦任意狎娼某行之住宅即爲余赴會之陽臺先是余欲娶妾某爲之媒娶得陳姓茶葉店之少女西南戰事發生常德一夕數驚今春余將作逃計遣眷先歸陳妾亦隨眷去旣而稔知私娼王小脚者女名小婷爲花中翹楚余其垂涎又託納爲妾寄居署内然余猶未滿其慾復徵逐花叢開筵召妓月必數十次其放浪形骸無殊蕩子日前某宴請之特薦名妓金桂仙爲之侑觴余見而傾心當即將金留宿於某宅次日召金鴇母入署諭以給價娶之爲妾金鴇亦黠者聲稱（大人欲取爲妾不敢領價惟桂仙欠債千餘金求代償還）余頷之時逾多日　鴇錢未得領人亦未面間出謗言忽而被警局傳訊以被金桂仙所控逼良爲娼將重懲之哀懇乃免金鴇至此方知被騙心殊難甘默察道尹高官莫可告訴付之痛哭而已旋被人指向宣慰使署訴余刦掠以事權不屬未經批發余旣得金桂仙矣乃將前取之王小婷逐而還之不數日余竟挾金同逃而金鴇見余已刦桂仙遠去愈憤刻已向地方法院都督處訴其略誘所謂官勝於盜比比皆　余之略妓尤其小焉　　軍事旁　之際此一重風流公案早已束 
 
 
 

Page 7

 
 
之高閣無人過問矣 
[倪嗣冲返皖後之政局]  
　　安徽將軍倪嗣冲近自袁總統逝世後頗有退志聞已兩次電呈中央先辭兼署安徽巡按使一　並擬保薦淮泗道尹黄家傑繼任惟聞黄對於大局素抱消極自上年帝制發生時即堅辭道尹本職經倪竭力挽留而止現時事雖漸平定而據其所親信者則謂彼仍無進取意不願應倪之薦故近日又傳有任李國筠爲巡按使之說不日即可發表按李於二年獨立後曾任本省内財兩司事務云 
　　安徽政廳長一席自前使李兆珍卸任時鄭孝檉連帶辭職即委任財政秘書陳師禮暫行代理倪使蒞任仍舊未更惟此席關係重要陳太不負責一切細㣲事務必須禀呈倪使往返磋商殊多不便聞倪已正式呈請中央保薦裴景福爲廳長以便駐省主持一切聞裴亦尙願意惟迄未見明令或因巡使尙未發表其中有聯帶關係故也 
　　倪兼使前　將省公署總務内務兩科遷移蚌埠現此議已經取消惟日昨蚌埠行轅來電飭安武軍軍需處各職員刻日赴蚌該處副處長華純庵奉電後即飭各員携帶卷宗巳於今日（十六日）啟程據聞因安武軍全部軍餉報銷迄未造竣故　赴蚌辦事以便就近督催以期早日結束 
[蘇州之商情與防務]  
　　黎黄陂接任大總統職務後時局可望收　戒嚴可期解除商業亦將恢復原狀即以蘇垣論金融阻滯已久現鈔票　開兌希望市面漸見活動米市油荳逐步見昻從十二號起陟然轉機各業莫不相顧色喜據此中人云三個月内可期恢復原狀云 
　　蘇州駐守水陸軍警上月間調查數達六千名以上其最佔多數而爲人民所注視者實惟皖省第一路之安武軍兩營兩隊而已該軍奉調吳門雖名爲保衛　路檢查　站其實别無所事事自馬中將到防整飭約　不遺餘力　則足迹遍全城後來𨶑無一卒在� 
外近以倪丹忱將軍有調鄂消息故有檄令派防外省之安武軍一律仍還皖境聽候遺調或稱大局將定無增　添防之必要是以有撤　之命該軍係奉馮將軍之電飭先還石城其詳情業紀前函全遺下護路任務昨經朱使飭行本師兼顧並不再移隊伍接塡虎邱茲調查蘇城駐軍尙有禁衛軍足額兵兩營計一千餘人七十六團混成兩營除吳江派遣外駐蘇者亦在一千一百數十名左右第二師之第六團步兵兩營騎兵砲兵各一營總計亦僅千名尙有憲兵一百餘名警察一千六百七十餘名水警四百餘名緝私一營保護蘇城實力殊屬綽乎有餘矣 
　　吳縣四鄉之盜匪充斥乃歷年以來所僅見上月騷擾而後已安靖多日詎知去而復返一再不休均在常熟吳縣交界處出没靡定兵來則去兵去又來刧擄矣自殷阿昭管大肚子朱老窩子于白茆鄉莘莊鎭等一帶　路騷擾後現變大股爲零星小股或匪人數十或盜船歡只在官　大河乘隙攔奪行船至窮鄉僻壤任意搜刧無所顧忌今日趙廳長特飭第三專署查照報警地點加派警船剿捕經　專署長飭令駐紥葑門之巡官李得忠率　巡船二十二隻馳往練塘等處巡緝本城六城釐局亦均加派第一分署槍船保衛趙君又恐各匪　還太湖適駐紮洞庭山之一分署長鄭宜甫在蘇特撥淺水兵輪二艘令鄭迅返防地堵截 
　　蘇州警察廳長崔怡庭前於防務吃緊時爲嚴密稽查起見曾加委禁烟稽　員八人爲臨時密探以衛生科科長爲稽查　俾有專責茲因大局底定所有此項臨時偵探名目應一律撤除至車站稽查員仍以施澤專任輪埠檢查派由劉更生督率長警執行職務 
　　商團各部自擔荷巡查地方補助軍警以來屢獲匪盜情形迭見本報茲以大局雖見稍靜而匪警時有所聞故總司令魏旭東仍令各支部團員照常出任梭巡於下午三時起各由本　區域内分查偏僻街巷至夜間則仍復集合隊伍以壯聲威 
地方通信 
[松江]  
　　松隱鎭舉行慶典金山縣公署前　　飭縣屬各地方於本月十五日慶祝黎大總統就任該縣東鄉之松隱鎭亦於是日在城隍廟前廳舉行慶祝興禮各界行禮畢復有該鎭感化社社員串演新劇惟盡　興劇名不幸中之幸從各省獨立兵連禍結起中涉土匪搶刧　欵保衛地方至黎公繼任普天同慶止本地風光令人鼓舞故是日雖雨觀者不下千人云 
　　防務　鬆浙省獨立後駐松北軍非常戒備自項　去世後軍事上之設施日見鬆懈目下即街頭巷尾之守衛兵亦已大半減撤惟西外一帶　警則仍荷槍　彈如前戒備云 
　　花鼓淫戲之宜禁西倉橋開演影戲後因男女雜坐致　光之頃釀出笑話影戲即因之撤演近數夜聞城東南隅又有演花鼓戲者所唱即東鄉調詞極鄙褻而往觀者頗盛有維持風化之責者似不可不解禁也 
[常州]  
　　開辦通俗敎育館之先聲常州通俗敎育館前已奉省飭設在文廟内縣署委屠心矩君辦理原定於種樹節後開館嗣以澄變發生暫告中止今大局已定省令限期甚迫未便再延聞已鳩工修葺一俟布置就緒即行開館 
　　省視學來常參觀省視學伍崇宜君於前日蒞常卽寓居大成旅館昨日偕同縣視學吕君朋團赴中學歸範武陽公學第一女校第八國民學校及女師範等校視察聞伍視學　於各校敎室内敎授甚爲注意其各校學生人數亦均一一調查至爲詳細 
[南通]  
　　實行築　此問保坍會前日舉行投石沉柴法實施築　工程特函邀官紳前往監視該工程師德蘭克君並將所施工程之理由逐加說明　官紳均稱贊不置 
　　鉅紳赴都通紳張　於日昨乘輪赴滬有偕唐伍諸君聯袂赴都之訊聞政府期張甚殷未知肯再出山否也 
　　沙田局實行歸併淸理沙田分局業已實行裁撤所遺一切事宜併入公產經理處辦理現已交接淸晣矣 
[鎭江]  
　　通飭保護和濟小輪鎭郡和濟輪局添置小輪開行丹陽金壇溧陽珥村等處業已向稅務司核准註册並呈請交通部咨行省公署轉飭金陵道尹飭屬保護在案丹徒丹陽兩縣公署業於日前奉到此項飭文當即出示保護矣 
　　續辦警察敎練所丹徒警察敎練所第三班學警畢業前巳發給憑證現在警務局長章君以警務人材仍形缺乏賡續　辦　四班另由各分區挑選警士數十名送所　習該所業於日昨開校敎授矣 
　　苧蔴漲價鎭郡苧蔴行銷外洋爲數頗鉅入夏以來各蔴　因來貨　少存貨將　而東洋帮之購辦出口者又復　達殊有供不應求之勢故日來市價漸增現貨每擔已漲起一兩餘之譜計頭號寒絲現售銀十八兩五錢云 
　　飭拿僞造印信書吏鎭屬五縣知事昨均奉齊　按使通令以句容書吏孔守璞僞造印信私收錢糧特通飭所屬一體嚴拿務獲從嚴究辦等因各該縣知事均已遷照矣 
[揚州]  
　　菸酒局　潮未已揚州菸酒公賣分局長拍賣經理酒業各商起而反對現已兩月未能敉平收數不甚暢旺茲聞省垣商局長　派員來揚澈查與商會接洽商酌辦理現聞該分局長有强制執行之說未知所派委員能澈底根究否 
　　逃兵執行鎗斃駐揚第一百五十一團所　某營前有私　軍械之逃兵一名前日在北鄉蔡姓家捕獲由執法官訊明於日昨押赴舊城大窪邊按律槍斃以儆效尤 
[寗波]  
　　搗毁鹽公所象山縣石浦漁鹽公所自開辦以來屢被搗毁近數年尙稱安靖不料本月七日又因查拿私鹽誤將有運照者同　查封一時鹽户不服聚集多人　至該公所將門窻器具任意搗毁當由該公所報告縣署即委承審員廖玉琳君赴石勘驗聞已有人出而調停略予賠償息事矣 
[杭州]  
　　浙財廳致漢口電漢口招商局總辦施鑒電悉各省獨立實言護國與叛國者斷絶關係非與民國斷絶關係况黄陂繼任遵照元年約法本爲護國者所主張浙中軍民誓出全力以擁護廣陂者擁護約法擁護民　倡言取銷實出誤會實未明個人與國家之關係耳怡和仁事巳飭查浙江財政廳莫永貞 
[湖北]  
　　漢陽彭與集大火漢川漢陽交界處之彭興集地方一帶市面均係方火元一家所創方十餘年間業土起家積資三四百萬集前搆造洋房數棟請准軍隊一連駐　防衛日前不知如何起火竟延燒二十餘家亦一浩刧也 
　　知事反抗停查田畝令淸查田畝補徽糧稅一事前已由中央飭各省委員赴各縣按畝實行淸查勘丈鄂省原訂本年四月底爲完竣之期嗣因趕辦不及復經財政廳將期限延長兩月各縣正在積極進行有巳完全告竣者有已淸丈及半者詎忽奉中央命令停辦財廳　飭各縣委員回省則此事應作結東乃聞孝威等縣知事以辦理將竣功虧一簣至爲可惜仍請照舊進行省吏能否核允尙未見有明文惟該各縣紳民已羣起反對矣 
　　漢商會對於新政府之心理鄂省經募本年公債非常遲滯現已六月將終而收欵尚不及半額近因黎大總統繼任漢口商民無不額手稱慶財政廳乃乘此時機懇軍民兩府函致各商會各縣知事催其勸募聞漢商會接函後以現政府應予援助擬於日内卽開大會勸募又聞漢商界現在商會提出議案擬聯名呈懇黎總統除去現有一切苛細雜稅俾商民得獲休養其最爲繁苛之印花稅並擬請先行緩免以免動輒受罰云 
雜評一 
[政治家之主義（一子）]  
　　凡所謂政治家者其對於國家政治應用何法進行應從何　改革而後能達福國利民之目的平時必抱有一種主張此即所謂主義也一旦身入政局中能悉本其主義以行而不稍遷就不稍撓屈此所謂能守其主義也然我觀中國之政治家平日主張如何如何及其柄政而後或有所艷而不惜枉道以從或有所　而不惜屈已以徇頓忘其爲行道而來所　有主義者一變而爲無主義矣中國政象之腐敗者此皆此輩無主義之政治家演成之故政治家首重節操今日者又爲中國政治家上台之時吾將有以觀其後矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬杭鐵路通車後之雜聞]  
　　自浙省宣布獨立後滬杭火車不能直達迄今巳逾　月商界往返不便商情頗多阻　商會等一再請求始准於十一日先通貨車載運繭茶旋又電禀交通部核准將載客車一律於十八日（昨日）照章按班通行詳情迭紀前報昨日（十八爲第一日正式通車乘客頗爲擁擠而貨車上運貨亦多接車輛茲聞　杭車站孫局長與杭州車站營業部長會商將杭班末班快車每目提早四十分開行俾各客抵申後次第檢查不至遲至昏黑云 
　　由浙裝儎鮮繭來滬之火車到站以後即由駐站軍警會同檢查並無繭商津貼用費情事茲悉絲繭公所該有奸徒　向繭商索取每包費用三分揑稱係充各項用　實屬不法已極除分函各繭商勿受愚弄外並已函由駐滬各軍警飭探嚴行查緝冒收費用奸徒獲解究辦矣 
　　　冒廟淞滬警察　駐所巡官李錫恩以滬杭火車業於昨日起照舊行駛　客在來　多火車運貨亦繁該處素無崗警恐　匪徒潛竊商客銀貨情事特於昨日爲始調撥巡士四名馳往車站保護 
[製造局遷移吳淞之建議]  
　　滬南製造局有　移漢陽德州之說日久未成事實　聞有人建議將該局遷往吳淞由海陸兩軍部合辦一海陸軍極大軍工廠以資擴充軍備且可將製造局遷移云云　否未悉惟當此財政困難之時卽有此說恐一時亦未易實行也 
[中華平和會開會紀事]  
　　中華平和會昨日下午二　在交通路口本會事務所開臨時會　會者　餘人公推張吾軍君爲臨時議長宣布開會宗旨謂總統繼任與本會原定會章載明繼任兩字相符已達平和第一目的則南北兩方此時正宜一致平和罷兵以圖建設惟各報所載魯軍與民軍開戰而贛省湘垣又有大隊護國軍開到等事本會究如何應付次由陳哲甫高信孚　志道　維淮張騫子胡伯崧唐紹會　慕川諸君等相繼討論議决通電兩方力任調和以免生靈塗炭散會時 
　五鐘矣 
[巡警潛逃續誌]  
　　淞滬警察一　二分駐所巡警郭湘珍抛差潛逃一案巳紀昨報茲悉郭湘珍實係葛象震之誤係徐州府人在該所爲甲班巡警近來葛三次具禀向該所王金山警佐要求辭差王以目下正當時事多艱且各區所巡警缺額尤多正擬招補間所請碾範允准本月十六日晨王警佐前赴警察廳會商要公道經大東門内　笠橋　方適葛象震奉派在該處第十八崗守　但見葛警擅離崗位且正與附近商店閑談王　佐以其違犯警規除面加申斥外並聲明回所後再行處分以致葛警畏罪潛將所持鎗械交與鄰崗向庚辰暫管聲言前去大便不料一去無蹤所着警服則藏匿於小東門内魚桶中事爲王警佐　悉當將鎗械警服先後收回一面將該警抛差潛逃各情面禀該廳徐廳長通飭各區所各隊一體留心查緝葛象震到案究懲 
　　又一訪函云本邑一區二分駐所崗警葛象震私逃事巳紀昨報此事發生後南市第一區董警正立即詢問該所警佐王金山旋據王赴署陳稱因葛在十八守望站崗時閱看私函適警　　崗經過見此狀况有失警規略加指斥未幾葛即　其職務而逸將所帶之鎗械交與該處隣崗帶回查該警無端逃逸有壞體制應俟嚴緝處究以儆效尤等語董警正據報後立即詳請徐　廳長通飭各區署所協緝 
[再誌地方廳注意陳其美被害案]  
　　前滬軍都督陳英士在法租界霞飛路被人開槍擊斃後由法捕房飭探拘獲許國霖等解送法公堂迭次訊供判押再訊旋經地方廳林檢察長備文移請該公堂照章引渡等情已誌　報茲　此案法公廨正在預審而林檢察長以陳案關係重大自應早日引渡内地裁判以保主權而維約章乃移文去後迄今多日並無該公廨回文昨日林君復又備文移請法公廨力爭此案引渡訊辦 
[租界救火會慶祝紀念之餘聞]  
　公共租界西人救火會成立五十年週年紀念於前日（即十七號）與法租界救火會員共同慶祝舉行提燈會並在西藏路會樂里口建一高檯至晚十一點半鐘燃火燒檯各會員爭先施救各情已詳誌本報茲悉當燃火時各救火機皮帶車齊集該檯四圍先用紅色　光照耀觀者眩目繼用雷汽燃火霎時上下盡着紅光燭天各會員紛紛登檯爭奪頂上皮人下檯後即以摩托救火機用皮帶吸水噴射約半時火息各會員遂分隊而散至所燬高檯之木架及看檯蓆棚昨日已由工部局雇工拆除裝配鐵欄砌平馬路仍歸原式矣 
[假火警時之眞火警]  
　　前晚（十七號）公共租界救火會各會員齊集西藏路所搭之高檯四週至十一句半鐘檯上舉火瞭望檯鳴鐘告警各會員　紛紛上檯搶頂上皮人時忽聞警鐘復響係分一下各會員相率驅車至楊樹浦茂興街一千三百三十一號門牌至三十五號門牌森記船廠竭力灌救始行撲滅計共燬屋十二幢當火熾時有學徒兩名不及逃出竟致葬身火窟嗣經捕房派探將尸舁入斐　路驗尸所候禀公共公廨中西官涖驗並着詳查起火情形復核 
[盜匪乘鬧搶刧案三起]  
　　大昌烟紙店公共租界廣東路雲南路（昨誤爲廣西路）轉角大昌烟紙店内前晚被盜搶　略見　報茲悉是晚共來盜匪六人四匪在外把風由兩匪闖入店堂即出手鎗恐嚇將帳檯上大小現洋鈔票一百餘元及店主婦所帶金戒一枚刦取逃逸當由鄰人見而喊捕該匪等即開鎗拒捕逃至法租界即由老閘捕房中西探捕尾後窮追旋經法捕房中西探捕攔獲一人帶至嵩山路捕房當在其人身畔搜出手鎗一支經捕頭詰據供稱名陸德榮年二十二歲該手鎗係李德才嘱其帶至福興小客棧内因經過是處實遭悞拘不認糾黨搶刦捕頭得供飭交老閘捕房中西包探帶回歸案訊辦昨奉兵捕頭命傳大昌店主葉正祥至捕房指認面貎以便解送公共公廨澈究 
　　法租界訪函云前晚十時有盜匪搶刦公共租界雲南路廣東路轉角大昌烟紙店被英租界探捕追拿内有身穿白色軍服之盜匪陳德榮一名從西新橋逃入法租界沿途開放手鎗當被法 
捕房三十七號華捕查見奮勇上前並由旁人帮同將該匪拘獲解入捕房抄出白郎林手鎗一支鎗内尙有珠彈七粒經捕頭詰訊據供年二十三歲徐州人　在原籍當警兵此次來申未　十天寓居小客棧内因乏錢使用不得已糾衆行刦等語後爲英捕房得悉飭探至法捕房移提至英租界訊辦 
　　泰茂生烟紙店芝　路一百五十　號門牌泰茂生烟紙店於前晚九句餘鐘突來盜匪六人闖入店堂各出手鎗恐嚇將帳檯上所有大小洋鈔票共一百六十四元刦取逃逸旋由該店主王元聲報請老閘捕房立飭中西包探協往勘緝其時馬路中往觀提燈之人多若潮湧該探等察勘一過即向事主　明各盜年貎服武回訴捕頭轉禀麥總巡通飭各捕房中西探捕一體留心偵緝 
　　洽茂烟膏店北京路一百六十八號門牌洽茂烟膏店内　晚九時突來盜匪八九人當有三人闖入店堂出示手鎗被劫去烟膏一通計値洋一百二十元及鄭姓夥友之金表一只而逸旋經該店主開單報請老閘捕房立飭中　包探往拿該盜等已早遠　矣 
[白爾路之圖刦謀命案]  
　　住居法新租界白爾路三百八十一號弄内吉益里二十一號門牌　某洋行執業之甬人吳仲筱家有樓面餘屋一間日前有操安徽口音之某甲向吳租住約定於前日遷入前日下午三時甲果手持分量甚重之大　籃一只到來並　家用什物即將搬來故吳並不疑心卽偕妻子出外探親留傭婦侯氏在家看守詎料吳夫婦至晚間十點時回家見侯氏坐在樓梯底下便桶上頭上套蒲包一只頸上勒有粗蔴繩一條鼻中流血已被勒斃吳夫婦大駭當投報捕房捕頭立飭探目沈　福包探程芝卿前往查察見各皮箱均被翻動　衣服並未失去尙有儲藏首飾之小箱因安　密處亦未被匪抄去該探目等察此情形知該匪實欲抄搶貴重之物旋欲尋甲詢問已經不見後將網　打開見籃内均係木柴外用報紙包裹始知實係某甲所爲當將網藍吊存　　侯氏屍身車送輔元堂驗屍所禀請中西官相驗後再行收殮該探目等當將情形回禀捕頭捕頭飭各探捕從速緝拿該匪等到　訊辦 
[川匪刦掠貨船之函告]  
　　川省自發生戰　後袍哥匪黨横行自宜昌心上長江一帶行船之遭刧者時有所聞旅滬川　各商號日前接川地來兩謂馬裕隆等號裝去綢緞等貨於舊曆四月二十間貨船　至涪州以上距離重慶百餘里之葉灘江面被袍匪搶去馬裕隆綢貨七件源昌永綢貨兩件及他號洋雜貨等物損失約値萬金等語　號等接信後當已聯合同帮急電重慶總商會轉陳該省各當道請求設法保護以利交通而維商業 
[松江發現匪船之報告]  
　　松滬護軍使昨據松江防守司令保豐林報稱據松江李知事恩露報稱縣屬華地涇地方發現匪船二十　艘列有鎗械當經飭派警隊改穿便衣會同　警佐率警馳往密查查得該處蕩村廟地方河内有匪船二十三艘每船排列鎗　計有二百餘人距船一里許四面均有哨三五人又　得該匪派有六人已入松江探聽情形正欲會合軍警馳往剿拿已被聞風向北逃訖合將發現匪船現已逃逸情形報告松屬境内現均安謐如常合併聲除會合鄰縣移請水警第一廳合力兜拿外報請分飭軍　一體兜拿此項大帮股匪匪衆匪首云云使署當通傳出查拿矣 
[花衣市之轉機]  
　　本埠花衣業向以紗廠爲尾閭自浙省宣布獨立後各紗廠多停止不進即偶有添辦亦不過餘姚等貨而火機南通等花絶無過問以故近兩月來該業生意疲滯大有　頓之勢今時局稍定各廠家因棉紗銷路略見活動遂多購辦各路客　之收入亦漸有起色前日該業共售出數千包計内外廠收入火機花一千五百包價銀二十二兩三新廠收·太倉浮　花五百包價銀二十三兩又開出四牌子花四百包價銀二十三兩四錢統牌花百　十包價銀二十三兩南通花數百包價銀二十三兩六錢均係廣東省城帮及安東烟台等帮購去各貨價格較諸浙未獨立以前每包須減少一兩之譜據該業中人云是日交易之鉅爲兩月以來第一次云 
[國貨維持會常會紀事]  
　　國貨維持會於上星期五晚間八時開評議當會討論一切進行事宜各業代　及議　到者甚衆首由主席汪星一議長提出議案二件㈠略謂去冬以來時局多故金融阻滯　業凋敝百貨停頓　商界之生計艱難已達極點際此時艱本會雖有維持之心實無進行之力撫衷自問良用歉然現幸大局將次底定然國家元氣大傷人民生計日覽來欲扶助工商之進步發達人民之生計自非振興實業提倡國貨無以爲功値此共和再造民困將蘇凡吾工商　界正當積極進行共濟時艱以　國貨之振興營業之發達而爲國家富强根　之圖茲擬切實專函懇請全　各　會互相策勵合力進行庶幾事半功倍目的易達云云當由全體討論一致　同表决速適（二）又謂　會議員時有缺席不到　與進行有碍亟應切實整頓以免阻滯並謂調查部自上年推定正副郁長以來因時事紛擾未能進行茲應從速組織庶對於調查國貨事宜得　手並行續刋調查錄以　各界非特有益於會　之淮步即各業　途亦與有無窮　益云次田調查副部長洪善長詳述此次重行調查必須格外詳愼並述各種調查着手辦法當　决議除由本會徵聘調查員十餘人外　由各業擔任各派調查員一人將　歷史事　及營業狀况確切詳查妥爲編輯俾便加入調查錄内以冀引起閱者之興趣又　定仍照　章　每星期四晚　本會開調　職員會　便　議一切妥速進行並准於下星期四開兩一次職員會着手　理所有調查表俟印好後再行分寄　埠商會分别調查以免遺漏云云議時已十一句鐘遂散　 
[工巡捐局築路工程之進行]  
　　本邑爲便利交通起見將縣署舊基招商承買開闢馬路後即有振市公司將基地承買速日派匠拆　有碍破屋待上海　獄並地主審檢廳搬遷之後即可統一興建市房現經工巡捐局朱局長飭員丈量先行開築馬路一條以利交通刻下　量員丈得花草浜直達縣橋一路中有審檢廳　物庫並律師休息室有碍路線未開築據情禀復朱局長朱君以　路急於開築暫予通融令先將該路翻築半條其餘待該屋拆除後再行完全築竣故已於前日飭匠興工塡築不日當可工竣矣 
[製造局電請撥欵]  
　　製造局李總辦前因各廠購辦材料曁發給工匠工資亟需現銀而局庫文絀難以應付曾經飭派李委員晋京稟請陸部籌欵濟用在　茲　李總辦以派員晉京以來已届半月尙未得覆而各匠工資已滿二星期迫待給發且購置料物需欵亦急故於前日又雷呈陸軍部催請撥給巨欵以濟局用 
[川商輪造成行禮]  
　　外日暉港浦灘華商興發榮鐵廠前承川省航業　船公司訂造淺水輪船兩艘一名日川一名濟川係備　川　裝貨搭客之用該二　船身各長一百九十五英尺船之中間各闊三十英尺現經分别造成昨爲舉行巨川輪船正式試駛及濟川輪船下水禮節由該廠先期　致各商界請往觀禮昨日下十三點鐘浦江潮水增漲之　先將　川輪船依法舉下水禮式復請　廠參觀各紳商同登巨川輪船即由船主偕同瓜得哩　輟舵開輪試駛自南浦駛　吳淞復又駛回原處　返僅二小時行駛甚速且頗平穩聞侯濟川輪船完全工竣試水之後　當　赴川　營業矣 
[梅溪學校校友會紀事]  
　　昨日梅溪學校校友　凝和路也是園開校友會下午一時開會蒞會者約百餘人首由張惕銘報告本年度會務大槪並提出章　中會員提議修正　條　衆表决　畢開選舉職票會長　惕銘副會長梅問羹均當選留任敎育部職員當選者丁賡堯沈戟儀葉蕩庭傳　平谷生調查部職員鞠藴秋朱　　沈潤生范通甫祁小槎交際部職員周采臣黄緝　臧靡遜范　書姚幼安經　部職　黄涵之　紫若　趨丹薛　如姚伯　　牘部職員周石僧朱友芝潘敏之徐企洲葉信甫是日並請江昱亭君　 
 
 
 

Page 11

 
 
大套琵琶以助餘興入晚會餐嚶求集曲會亦於也是　舉行頗極熱閙 
[復旦公學舉行畢業試驗]  
　　徐家復旦公學現届第二次大學預科（即第六次高等正科）及第六次中　畢業之期業由該校正副校長李登輝王寵惠兩君定期於本月十九號起分别考試並柬邀董事唐少川君等届時到校會考以昭愼重 
[城東女學開會預誌]  
　　南市城東女學定於本月二十五日下午開第二次文藝競爭會其　演節目爲識字書　演說寫生體育届時敦請名宿評判并助以興又聞該校擬自下月初五日起開暑假補習會招收小　敎員及有志者補修圖畫手工音樂體操四科其會期爲一月現正籌備一切云 
[中國社會黨開會消息]  
　　中國社　黨自主任幹事江亢虎美國後滅跡聲不聞有社會黨者已三年矣昨該黨舊幹事文亞冷沈達齋　出通告召集黨員恢復舊幟改組政黨男女黨員赴通訊處簽名者達一百餘人現定本月二十一日禮拜三下午二時假新衙門對面南陽里内中華慈善協會開臨時會公　修訂　章共策進行云其臨時通訊處仍設法租界霞　路巡捕房對面鼎慶里十九號 
[沙田局暫緩辦理]  
　　駐滬淸查上南川寳等邑沙田總局現接　巡按使飭開准内務財政兩部咨開現在　畿淸丈及淸查田畝各事宜　暫行停止所有各省有奉前令舉辨淸丈淸釐沙田之賦者亦應一律從緩辦理等因除分行各縣外合飭該局仰即從緩辦理並著將遵辦情形具報云云 
[無錫新麥市價之消息]  
　　昨日閘北米業中接到無錫快信謂邇來新麥出數甚旺價値頻漲有浙江帮携帶現銀至蘇錫一帶購辦米麥日有一二千石今日　市售開新糙破礱每石洋六元一角有零次者五元五六角糙五元六角五分糙羊尖五元七角糙元五元五角七分糙客尖四元七角新小麥每一百四十斤洋四元六角大麥二元三角五分　稻每擔三元一角有零云云故連日本埠新小麥竟無到貨蓋錫價大滬價小之故惟有靑蠶荳昨售開每石三元八角嘉定白蠶荳三元七角 
[私藏波斯土之搜獲]  
　　新閘孟　拉路永年里千一百零四號門牌居人劉橋森因私藏禁止進口之波斯土被洋藥公所查悉於前日協同捕房前往搜獲私土業經該公所代表律師函請公共公廨出單傳劉到案訊究 
[携帶私土之證實]  
　　蘇蘇氏前帶有私土四磅在途爲探拘解法公堂訊供支吾判罰洋五十元判决時有陸阿寳在公党聽　處探信故亦拘案管押候究在案昨又傳到見證陳啓文據稱蘇氏持土至商人客棧内求售每兩索價洋七元商人回却出外卽被包　拘去此土實係蘇氏之物願甘作　陸阿實供與蘇氏實不　議此次因有朋友失去一孩故至公堂觀看是實問官判蘇氏還押限繳罰洋如違管押兩月陸罰洋五元充公 
[挾嫌報告私吸洋烟]  
　　張少林向在滬城邑廟婦人奚孫氏所開木梳店内爲夥近因張生意已歇於前日往取鋪陳不知如何爲主婦霸阻不放張因此懷恨立投一區二分駐所報告該氏私吸洋烟經王警佐立飭長警前往抄查果起出大小烟具連同該氏押解到廳移送警廳司法科昨經科員訊供之下判將鋪陳衣服給張具領該氏私吸洋烟罰洋一百五十元了案 
[寗波女孩迷路]  
　　前晚有年約十餘歲之女孩口操寗波音在美租界迷路啼哭經行路人送入美捕房捕頭飭六百五十四號華捕送往塘山路濟良所暫　留養候出示召　 
[杭縣婦人私逃來申]  
　　杭縣　人蔡土氏由原籍私逃來申爲探查見以其形跡可疑故拘解法公堂請訊王氏供因翁姑時將婦人凌虐無奈隨同媒夫楊寶紀私逃來申今已知悔求宥判管押候移知杭縣派警提回原籍發落 
[指控拐逃]  
　　崇明人陸　郎之弟婦郭氏於去臘十二月十一日被人拐出尋覓無蹤近由海門人陳國珍通信謂被小工張鳳翔拐逃來申陸卽來滬找尋適在十六舖遇張當卽扭至一區署指控前情訊之張不肯承認警員飭留候傳同證人質究 
[不認串匿養媳]  
　　住居英租界陸陳氏之養媳鳳英年十六歲日前在閘　迷路被華　路開剃頭店之邵連奎串同婦人兪施氏誘藏家内前日施氏外出鳳英乘間逃歸　其姑詰知詳情遂將邵連奎兪施氏一併扭控四區警署由姚警正研訊之下被告堅不承認遂判收押聽候偵查核辦 
[釁由調笑而起]  
　　住居閘北向爲小工之楊乃順其妻楊劉氏現年二十三歲前晚在家乘凉時忽有楊之友人顧乃成到來任意調笑致起衝突互相扭毆氏胸腹等處被顧毆傷適楊自外歸家見此情形即將顧兇毆正在毆扭間爲巡警到來一併拘送四區二分駐所轉送警廳司法科訊得案屬刑事當即備文移解地方廳經檢察官驗訊之下判令分　收押候究 
[佔妻賣子之控訴]  
　　杭蘇弄投法公堂控稱民人於前月間有事回籍返申後詎妻子杭范氏携帶男孩三口私行逃逸民人即出偵查得悉　被蔡眞實引誘姘識當即前往姦所將男女提獲詢悉幼　一口巳被蔡售去故特投控案下求請追孩究辦訊之蔡供范氏自顧與民私姘祗有一月小孩並非民人售去昨日杭帶同五六人到來行兇致民人臂囊受傷故亦在捕房控杭行兇求請驗究范氏供丈夫不顧家用又將婦人凌虐丈夫回籍後婦人　病乏錢看治故將第三孩售去爲醫藥之資又因日用不遇無奈與蔡姘識是實聶讞員判蔡眞寳范氏管押候將售去之幼孩吊案再行訊辦惟蔡受傷屬實杭不應私自行兇着罰洋五元充公 
[病人中途殞命]  
　　閘北長浜路麫店主王林生因伊夥李阿順於十六日下午忽患病症當即知　李之妹丈黄阿金於昨日午前雇人舁冋浦東陳家橋家内不料甫至公義馬頭登舟時李忽氣絶當爲崗警查見將王帶入一分駐所問明原因　飭二十三舖地甲姜木報由地方廳請驗矣 
[小工跌傷斃命]  
　　小工梅榮華崇明　前日午後在福州路老巡捕房後面某姓洋樓上工作偶一不愼失足墮地受創甚劇經工頭舁送同仁醫院醫治因傷勢過重難以醫愈延至昨　　死後由其家屬到來備棺　殮 
[人叢中攫取金飾兩則]  
　　匪徒張春林前晚在南京路乘游人候觀提燈會時於人叢中攫取戴王氏金挖耳圖逃由捕追獲帶入捕房奉飭押候解送公共公堂請究 
　　婦人顧陸氏前晚十一時在新世界面前候觀提燈會所帶金鐲突被匪人搶去一只氏大聲喊捕當經救火會内之童子軍帮同拘獲姚阿福方本坤陳寶和等三人鳴捕一併拘入老閘捕房奉飭押候查明解究 
[攫取小孩金線圈]  
　　婦人陳李氏住居閘北久成絲廠隔壁弄内有三歲女孩前日與鄰孩王大連子同在門外游嬉被無賴陳春林等三人將陳女耳上金線圈攫取而逸當由該氏鳴警將陳追獲解入四區警署轉解司法科押候究辦 
[積竊屢辦不悛]  
　　積竊楊應才前因犯案纍纍曾經警廳拘案訊懲甫於前日釋出卽至閘北寳興路混入　福根家行竊衣服首飾等物約値三百餘元而逸經嚴開單投報警廳飭偵緝隊士將楊拘獲吊出原贓解司法科傳同原告移送地方檢察廳林檢察長諭飭收押候究 
[圖竊被獲案兩則]  
　　袁耀堂前日行　閘北大統路被扒竊黄阿福張阿大摸去袋内洋一元二角由袁將黄追獲扭控四區警署轉解司法科核辦　　竊賊陶和尙前日至長　坊陸顧氏家國竊被鄰居之陳金安　見扭交四區崗警解入警署轉司法科訊辦 
[誘購花會之被拘]  
　　甬人陳阿培陳財榮前晚在新記浜路一帶誘人購買花會適爲哈爾濱捕房華探　阿慶查獲解入捕房押候解廨懲辦 
[抹牌受罰]  
　　第一區署田巡官前晚查崗至吳家弄口見王承興紙店内有人聚集抺牌當飭崗警進内查拿與賭各人紛紛避去僅將店夥金子先拘署詰問之下又補傳賭客王恒興王佐興沈長全王子祥四人詰明屬實飭各罰洋三元充公 
[提訊木作場失火原由]  
　　法新租界茄　路周榮才堆放　木料之作場内曾於日前起火事後捕房查得保有火險　五千兩以其情節可疑將周榮才提至　公堂請周供究見如何起火商人實出不知所堆木料亦有四五千元數是實聶　員判交保候查明再核 
[長竹擊破頭顱]  
　　向爲小本生意之陸榮卿於前日下午行經滬城三牌　顧渭海家門前適顧家　窻墜長竹一根擊破陸之頭額血流不止由警到來將顧同陸解送一區二分駐所飭移送地檢廳訊辦 
[湘名士留滬鬻書]  
　　衡陽曾農髯名熙本湘中名士工書法高品節與淸道人齊名客秋到滬鬻書　其書者莫不珍同拱璧近日湘省組織參議會有電來滬敦促曾君回湘任事聞曾君依舊在滬鬻書昨已復電堅辭不就亦可見　高尙矣 
[氣候報告（上海徐家滙天文天氣測候報告）]  
　　已過者之報告六月十七日南方有二中心一留越南　京灣附近一將經過吕宋臺灣之間而趨琉球江蘇氣壓幾達最高度北方低度過日本與北海道　間天氣晴朗十八日上海天氣甚晴氣壓接續上升風向折至東南南晨間微熱十八日下午四時前二十四小時内上海氣候温度至高八七·三至低六一·六去年同日至高八二·二至低六七·六 
　　未來者之推測十八日下午四時三十分豫測天氣晴熱而有烟霧海濱一帶微有東南凉風 
來件 
[徐尙志上黎大總統書]  
　　黎大總統鈞鑒目前之急不在乎追悔旣往而在乎補　將來　者之失綜其大要可得四端一曰破壞法律而以私意用事二曰違背眞實民意而反藉口以爲民意三曰任用私人顚倒國事四曰　霍無度因以戕傷元氣枯竭民膏循是不變卒至一敗塗地國幾不國可勝痛哉乃天不忍絶吾國　吾　一轉　頃　以此補救重任屬之我公以我公之仁厚長者一切破壞法律違背民意揮霍無度之　度可信决不出此　最當注意者獨用人之一端耳我公以大公爲心私人向所不用所　　過僅者或未能求賢以自輔或以爲賢而未必果賢以爲　而未必未才或明知其不賢不才而不能决然舍去若是者不獨害於公之明與　并恐横生阻力間接以遺害於國家當此之時操之過急固不免有劇烈之反　力而優柔寡斷則又　養癰適以貽患也愚以爲目前之補救全恃乎人才目前之人才在有舊道　而兼新知識有新知識　無舊道德以養之庸者　西學皮毛非洋房不居非大餐不御其能者專意媚外且借外人之力以凌弱祖國欺壓同胞若是者謂之謬有舊道德面無新知識以充之語以五洲大局而不知警以列强　勢而悟方且方領矩步高語太平修言排外若是　謂迂顧此猶指略有　識略有道德之人言之也降及近世　以知極　陋道德極　落之人恃其工於逢迎高據大於是乎以一而　交通財政之全權又旁出其黨徒以分據各部始則毅然破壞法律繼則公然僞造民意終遂至於戕傷元氣枯竭民膏叩不　此其才固近十年　朝廷第一人才也人才如此民安不貧國安得不病　於此而我公所以補求之策蓋可知　管蠡之見是　有當惟公之留意焉 
雜評二 
[擁護中央（一）（飄萍）]  
　　癸丑以來各省軍民長官皆聲言擁護中央擁護兩載其結果乃至於此然則中央固不可以擁護耶 
　　欲國家之强盛不可不謀統一欲謀統一斯不可不擁護中央故擁護中央非誤也擁護不以其道則名爲擁護實則傷害之也 
　　今幸天去吾殃賢能在位各省擁護之聲又徹於内外是所望於各省軍民長官鑒已往之覆轍以正義擁護中央以守法擁護中央非義非法則應起　進直言盡忠告故服從正當之命令爲擁護之常態對於違法非義之命令加以和平之糾正乃擁護之變熊兩者不可缺一也 
　　古人有言如保赤子心誠求之雖不中不遠矣而中央此後之設施其亦謹其所發哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送梁財神序（仿唐韓愈送董邵南序）] [  茂叔]  
　　粤嶠古稱多有財有勢之人梁長財部連　兼差　監　巧取豪奪世　大掌　　知大發財也梁　富乎哉夫以氏之交運時彼吹牛拍馬者皆趨奉焉矧廣東之派出乎其系者哉然吾嘗聞紙幣之不兌換吾惡知其别有在其間耶聊以梁氏之走卜之也梁士富乎哉吾因之有所感矣爲我吊王治韾之墓我觀於北京猶有所謂禍首者乎爲我謝曰賢總統在上可以出而走矣 
含商嚼徵 
[雙鳳閣詞諙] [  鴛]  
　　度曲已難自度曲更難乃知姜石帚暗香疎影諸閡非𢵧然妄作� 
可比曲隷於律律隷於聲聲隷於何宫何調各有絶旨古者宫商角徵羽變宫變徵之七聲乘十二律得八十四調後人以官商羽角之四聲乘十二律得四十八調蓋夫徵聲與二變而不用則四十八調已非古律明矣隋唐以來相次沿革逮乎趙宋發爲詩餘分隷四十八調調不拘於短長有屬黄鍾宫者有屬黄鍾　者皆不相出入今則僅以小令中調長調分爲班部聲律微渺不可以跡求矣蘇長　赤壁懷古念奴嬌調有云千古風流人物人道是三　　郎赤壁捲作千堆雪雄姿俊發一樽還　江月鮮于伯機調云雙劍千年初合放出羣龍頭角極目春潮　年年多病如削張于湖是調云更無一點風色着我扁舟一葉妙處難與君說穩泛滄浪空闊萬象爲賓客不知今夕何夕是一入聲而通物月屑錫覺樂曷　陌職葉緝十三韻者可見宋人詞本無韵任意取押之說所由來也自沈去矜創爲詞韵毛稚黄刻之（見西河詞話）雖有功於詞學而反失古意假如上下平三十韵中惟十一尤獨用若東冬江陽魚虞皆灰支微齊寒珊先蕭肴　覃鹽咸皆是通用雖不知詞者亦能立辨以獨用之外無嫌韵通韵之外更無犯韵雖不分爲獨爲通而其爲獨爲通者自了也 
　　去秋與　公寄父共治石帚浸淫其間自有眞味可尋項憶雲所謂不爲無益之事何以遣有涯之望豈不然乎余無狀不足造述寄父則矜持不多作而集其詞諸闋音節句法幽情密意合符古人如念奴嬌一首云松江烟浦問經年底事琵琶　語恨入四弦人欲老别有傷以無數金谷人歸翠尊共欵心事還將與梅邊吹笛冷香飛上詩句江國暗柳蕭蕭無人與　惆悵誰能賦書寄嶺　封不到一點芳心休訴玉笛無聲朱門深閉夢逐金鞍去故人知否爲君聽盡秋雨不　驅　前輩天衣無縫而含意深思别有懷抱寄父固自　得意者 
文選 
[燕遊草叙]  
　　恢爽疎雋如周子芷畦余與論交且數年深稔其蓋不役於物者顧其爲　則極　密敦厚得陰柔之道以是出世諧俗如遊於無　也豈　工詩而已燕遊草一編爲其兩度旅都之作京廛染袂而精思不分足　覩其量矣余謂天下之事心爲境轉則無適而可苟其玄言獨秘轉識成智雖入藩溷猶之樂國也矧於山色燕支水聲津沽古人之所爲彽徊而芷畦獨無所感哉丙辰孟夏華亭　友姚鶴雛 
詩選 
[贈菊] [  鴛雛]  
　　入世生怊悵相看汝苦辛風霜共獨客冷淡着閑身時或與詩酒安心入小春他生倘見汝憶否苦昑人 
[九日小讌聽春樓同鶴雛作] [  前人]  
　　九日微吟正放晴吳山無復舊崢嶸此時　事成寥落末世論交見死生側帽騎容一放斜風細雨若爲情秋來消息將黄菊應詐束籬識姓名 
自由談屑[  鵷雛]  
　　詞章學問之餘而足以覩其所學者也西崑綺靡正人罕焉樊山負詩　所作輕薄殊無骨幹其爲揚雄之美新也亦宜憶其丙辰某日作首句云洪憲初元第一春嘗酒次舉似朱疆邨先生先生云弗論其他即以句法言亦爲疊牀架屋則信乎邱靈鞠文章日退矣人品旣下文字從之故曰詞章學問之餘而足以覩其所學也 
小說 
[俠情小說紅蘩蕗别傳] [  天虚我生]  
　　第四十六章（續） 
諸人旣畀亞猛重入車箱海龍遂又發令令以四兵助騎副守敎堂更有二兵則隨至御車返克來塞則聞有一人言曰國民三十二號已受創不能行矣海龍　曰咄死鼠波守囚車乃令囚逸咎由自取創何恤然吾亦無　用彼可與十九號易卽以彼隨其他之三　守敎堂可也又一人曰國民吾儕仍以兩車返乎曰蠢賊吾人曳此空車奚爲可任之備明日舒勿林之用吾人可與囚共車返耳又曰十九號汝控　我掣韁尙有一人則可與囚同坐以爲監視言次遂同上馬克格尼爾之車車動逕遵原路而返馬克格尼爾低問亞猛曰弟汝見柏　西乎亞猛創甚呻吟曰隱見之似尙暈去未醒馬克格尼爾尙願有問而亞猛已復暈去馬克格尼爾自思倘亞猛死者亦亞猛之幸蓋其最後之痛苦可因之免却矣時車行已漸入平坦天色向晨作魚白色曉風習習轉入和軟回望聖墓敎堂則已爲曉霧所籠不復可見但聞海龍在車箱之外作　語曰感謝上帝今出險矣此語至低惟馬克格尼爾一人聞之 
　　誌謝中華製藥公司深慨西藥盛行漏巵　算因製人丹一種以爲提倡國貨之先聲質品純良效用廣大承惠兩包屬爲介紹因誌數言并以鳴　 
 
 
 

Page 15

 
 
   
 
 

Page 16

 
 
   
 
