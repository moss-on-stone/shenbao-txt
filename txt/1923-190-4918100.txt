# 1923 - 190 - 4918100

 

Page 1

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 2

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 3

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 4

 
 
第一萬八千一百號;中華民國十二年 西曆一千九百二十三年七月十八號
星期三 * *時論（本報特約） 
[策曹上篇] [  心史]  
曹錕做總統夢做成一進退皆罪之境其成其敗於我國民皆不生影響坐看軍閥之分裂政客之出醜以行使我曹黜罰之權並不患彼等有挽回之路則亦可以袖手而觀矣何爲而有策之之舉日吾之策曹爲類曹者普加以警告也爲乘曹之自殺而殺之者復以政客之手腕而不憑主人之心理一用其巧取詭遇之術熱中燥進之隱取而代之初不費力曾不轉瞬又使後人復哀後人則亦我國民之所憐憫也於是乎有策 
吾策曹之是否爲總統抑可以不爲總統則日曹必爲總統以曹之昏憒本爲他人几上之肉供屠割而自以爲得計是以空穴來風有此攀龍附鳳之豬仔政客事之起因由於攀附若一罷手曹即甘心悔過豬仔政客能從飢火中燒之際而吐其辱吻間之食乎夫蝮蛇螫手壯士斷腕曹錕之憒憒烏有此果决之槪且即欲使大義以滅親亦祇能誅殛乃弟及邊守靖吳景濓等一干無槍之走狗其何以處馮玉祥王承斌乎故曹錕即稽顙泣血而求不爲總統不可得也或乃以解鈴繫鈴之說進曹錕此去題萬里之談繫鈴者豬仔政客非曹錕也又况興元奉天之事乃名分巳定之共主所可爲非犯上作亂之罪人業將就捕之時所當得也惟有冒死向前尙可於最短之時期覊縻一二怙惡之黨羽故曰必爲總統吾策曹爲總統之出於擁戴抑出於選舉則曰當仍出於選舉曹家將中有擁戴之資格者巳在驅黎一幕中演過當時認爲功首而爭之今又覺其爲罪魁而避之欲令他人繼續其犯罪之行爲以完成其徼功之心願吳佩孚等雖至愚極蠢豈能忍此爲吳計者惟有云竭誠擁戴在依法正位之日不敢以非法誤曹一身不足惜如恩帥之命運何此亦可以告無罪於曹而間執馮玉祥輩之口矣然而曹之黃袍一劇遂如泥牛入海天下惟亂世之武夫爲最巧蓋無軍事可資考覈無國威可予禀承赳赳者其名而豬仔政客其實趨利避害誰不如吳佩孚者故曹之欲得擁戴其難什伯於選舉選舉之成否祇看王克敏之是否助曹王克敏爲本身利害起見借助曹之名爲　浴之計逆知民國官僚無功罪是非可言留其蠅營狗苟之身手曹倒而後斷無永錮之患張勛康有爲楊度梁士詒曾毓隽之流前事具在故王克敏之不憚一試無足怪也彼操選舉之權者國民謂之豬仔則未免推尊太過夫豬仔尙待誘脅而後鬻其身今之中風狂走於京津保之間者插標不售情急欲死有稗官中賣身葬父之孝意一旦如願以償必有大多數效命而濟之以吳景濂從中舞弊法定數不足而可使之足果有五千元可得恐津滬等處尙有匍匐星奔而往者惟乖巧之豬仔力或以拐賣爲不甚榮耀巳坐享其前日　炭之敬最後又博一潔身自好之名此種智略巳爲八百人中之俊傑而未必可得三分之一之數矣故曰仍當出於選舉 
國内專電 
　　北京電時局消息甚沈靜國會旣裂爲二内閣財政毫無收入連日綿雨市况蕭條財部之特别流通劵落至百分之三十四到期兌換劵并無發現之期惟某議長以萬金納妾（十七日下午一鐘） 
　　北京電十六晨法治協社陳中等會　　 
議勸兩院同人行使正當職權勿爲少數政治作用所左右 
（十七日下午一鐘） 
　　北京電保定電王克敏到保十二小時後始見曹曹删㈩㈤夕招王晚餐談不多謂諸事與秋舫商我槪無成見王諫㈩㈥晨得洛吳電覆便請枉駕一語王乃赴洛王到洛後以鹽務署約項驤并表示不與張廷諤合作以此定去就洛吳曾言曩年因保高恩洪而受人攻擊今已不敢再保人矣王赴保洛結果甚鮮昨夕盛　洛吳譏王爲嫖賭博士非確（十七日下午一鐘） 
　　北京電外部因外報宣傳各國將共管鐵路及延期開關稅領判兩會議將電各省區飭尊重條約保護外僑並决向各國聲明（一）保護外僑（二）整理外債（三）肅淸匪患（十七日下午一鐘） 
　　北京電顏惠慶今晨到京下午赴西山與顧維鈞晤談王毓芝下午赴保（十七日下午六鐘） 
　　北京電英東方局長晤朱兆莘謂英政府對中國限制英商營業實難贊同英國現悉長江流域美日兩國有多數商人在非通商口岸營業（十七日下午一鐘） 
　　北京電魯案督辦所訂日械價二十萬五千一百七十日金現由埠局如數交付日領森田收訖又膠路第一期利息百二十萬元已由正金滙東京（十七日下午一鐘） 
　　北京電芳澤日使十六酉刻到京對呈遞國書主緩行王承斌約十六夕設宴意在疏通其遞國書於攝政經芳澤絶却（十七日下午一鐘） 
　　北京電芳澤十七就任發表意見用英日文分送報社内容本中日親善消弭排貨風潮解除一切誤會立言（十七日下午八鐘） 
　　北京電昨日攝閣公布新疆補選參院議員日期令（十七日下午一鐘） 
　　北京電十七日閣議日本士官留學生卒業回國給一萬元馮玉祥呈催速頒西北邊防督辦印信决速頒西班牙鐸使照會庚子賠欵務改金幣交財部核今日僅到三總長（十七日下午六鐘） 
　　北京電十七日憲法會議到四百五十四人流會（十七日下午六鐘） 
　　北京電邊守靖十六到京（十七日下午一鐘） 
　　北京電十七日永定河水暴漲將决（十七日下午六鐘） 
　　北京電北京發現虎疫昨死葉少吾等多人（十七日下午一鐘） 
　　北京電張元節電外部館費學費無着中日交涉重要能力不勝請促汪使尅日東渡主持（十七日下午一鐘） 
　　北京電王廣圻電告海牙國際法學院十四開幕廣圻爲代表另派駐歐使館秘書蕭繼榮等六員聽講陸徵祥定九月回國十月之國際農工會議請以蕭繼榮出席 
（十七日下午一鐘） 
　　北京電美津總領事新任爲普樂博士（十七日下午一鐘） 
　　北京電法使抗議中國郵政將法國外交郵袋延誤投遞務請改善方法（十七日下午一鐘） 
　　北京電汪兆銘到津段託汪轉達中山解决南北時局汪甚贊成 
（十七日下午六鐘） 
　　北京電津派請齊燮元馬聯甲置重兵於皖南李傳業將仍率部回蕪湖（十七日下午六鐘） 
　　北京電馬聯甲電交部津浦車經過皖境均在夜間難負治安之責（十七日下午六鐘） 
　　天津電孫傳芳與各方接洽已有辦法十六晨離津赴漢（十七日下午六鐘） 
　　天津電十六晚蒙古議員三十餘人由京去奉十七晨四時吳淵等二十餘人搭海輪南下（十七日下午六鐘） 
　　天津電津中行函各報謂自民國十年十二月一日以後敝行以公衆維持之結果完全處於京津市民監督之下濫發紙幣全非事實嗣後記載乞注意免牽動社會金融（十七日下午六鐘） 
　　天津電芳澤公使十六下午晉京蒞新中日官紳均到站送行 
（十七日下午六鐘） 
　　天津電洛吳對大選主張先由國會通過黎辭職書法律上方有立脚根據（十七日下午六鐘） 
　　天津電吳光新十三日趁日輪至營口轉車赴奉（十七日下午六鐘） 
　　天津電王承斌十五抵津迎芳澤公使芳澤氏已先時由輪下船王卽乘汽車回黃緯路私宅 
（十七日下午六鐘） 
　　天津電義保留軍械向存二處山海關部經售於某系天津部由該國武官軋克那零碎售賣據調查臨匪除某國浪人供給軍火外此種槍械亦極多（十七日下午六鐘） 
　　天津電楊以德以二十一條及旅大問題引起種種誤會特發起中日團體會議提倡國民外交 
　　（十七日下午六鐘） 
　　哈爾濱電江防軍艦江亨號前在大黃魚山附近弋獲俄盜艦一艘並搜出各項軍火後與俄代表交涉迄未解决現政府已加派砲艦兩艘沿江巡弋聞俄盜爲謝米諾夫舊部（十七日上午十鐘） 
　　吉林電俄境尼布楚與札窩特在傍近額爾古訥河界線舊黨暗與赤軍握手以仇殺猶太人爲目的當局飭防軍注意保境（十七日上午九鐘） 
　　吉林電滿洲里西馬蹄頁子站俄兵設卡追捕行旅送往巡警囚禁以貧富斷勒欵多寡（十七日上午九鐘） 
　　吉林電赤俄現極力聯絡外蒙併調軍分駐沿邊要隘防華軍入蒙（十七日上午九鐘） 
　　吉林電伯力裘領以華工多往俄境種鶑粟經照請阿省革命委員會頒布禁烟條例一律查禁 
（十七日上午九鐘） 
　　濟南電贊成省議會聯合會解决國事者已有直奉湘浙閩隴贛鄂連粤九省再有一省卽商開會日期及地點頃議長宋傳典北上 
（十七日下午五鐘） 
　　漢口電潘守蒸寒㈩㈣電據肖往匪方探員報稱匪意圖鄂不確現在桐泌間分爲數股諸匪首又將梅移匿鐵道之東仍欲改編爲師刻正派人接洽（十七日下午一鐘） 
　　漢口電老洋人請纓援川吳已允准三日内來鄂蕭飭備招待（十七日下午五鐘） 
　　漢口電洛派副官李志高解大批槍彈過漢赴川接濟楊森（十七日下午五鐘） 
　　漢口電盧金山電防勢漸穩第一首防在龍澤楊副指揮已率隊向隆昌進發（十七日下午五鐘） 
漢口電吳派李柘疆來鄂商量川粤餉械及會剿豫匪（十七日下午五鐘） 
　　漢口電蕭十五晚乘巡防艦回黃岡梓里行至陽邏上游某處擱淺改上某商輪折回省（十七日下午五鐘） 
　　漢口電贛南形勢吃緊吳令二師四旅長吳俊峯部移防贛南所遺延平防務由孟昭月部接替 
（十七日下午五鐘） 
　　漢口電川訊前總司令劉湘至叙府收到擁戴電多起（十七日下午五鐘） 
　　漢口電靳雲鶚寒（十四）電據王團長文（十二）電稱桿首余海峯曹玉山劉排長老昏王等均在唐河縣屬之大河店盤踞演戲約衆三千餘欲向方城竄走梅神甫確在劉桿内飯食尙好身體亦强貴軍到桐柏正備追剿（十七日下午十二鐘） 
　　漢口電豫張眞（十一）覆蕭電已飭靳師李鎭使部團派隊恊剿（十七日下午十二鐘） 
　　漢口電曼德十五到漢十六赴鄭據曼語人路警訓練尙好惟編制稍差據予觀察中國鐵路不致引起各國干涉（十七日下午十二鐘） 
漢口電施履本十六晚由漢乘同和輪赴湘（十七日下午十二鐘） 
　　長沙電趙電中山謂湘主張聯治實欲各省先樹自治基礎進謀全國福利西南雖同有自治趨向而於聯合進行猶形渙散蓋以此非常之業尙未得非常之人爲之主持我公創造共和力謀建設務懇提挈各方主持大計及時組織聯治政府實行和平統一恒惕當勉竭駑庸矢誠翊贊又同時通電西南徵求同意（十七日下午三鐘） 
　　長沙電各公團爲湘西事十六開聯合會决通電兩方請息爭 
（十七日下午三鐘） 
　　長沙電蔡通電稱奉大元帥令文就湘西第一軍長職蔡委劉叙彝田鎭藩周朝武爲一二三路討賊軍司令又委梯團長支隊長各六人一二路向新安三路向桃源常德唐旅電告蔡部已出辰龍關意在進犯請示機宜（十六日下午三鐘） 
　　長沙電十四日軍政聯合會有人建議請孫在粤組聯省政府並通電各省敦促制憲議未定 
（十六日下午三鐘） 
　　長沙電宋魯擬聯合各將領再電蔡勸遵令受編爲最後忠告已於十一晨同赴湘鄕與謝吳就商軍事並商勸蔡電（十六日下午三鐘） 
　　長沙電十團汪團電告滇軍派人來郴招兵備攻沈北（十六日下午三鐘） 
　　長沙電外部所派專辦六一案委員施履本十六可抵湘交楊準備歡迎（十六日下午三鐘） 
　　長沙電日商復業事因日領要求我方負保護責遇必要時日艦陸戰隊可登岸趙允充量保護於陸戰隊登陸絶端否認此點未解决復業又停頓（十六日下午三鐘） 
 
 

Page 5

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 6

 
 
第一萬八千一百號;中華民國十二年 西曆一千九百二十三年七月十八號
星期三 * *國内專電二 
　　長沙電趙已分一二三各旅長及吳鎭使分道進兵（十六日下午三鐘） 
　　香港電油頭粤軍十四日戰報云翁騰輝督隊猛擊鳳凰山之敵當日上午十一時佔領饒平城奪槍二百餘俘二百餘敵向平和退洪兆麟自克浮山卽向黃山坑進攻昨午又克該地尹驥昨晚在澄海前進今早至東隴渡河猛攻敵不支向東山黃岡退林虎現率萬餘人向大埔楓朗進攻已有進步 
（十七日下午七鐘） 
　　香港電賴世璜昨晨在油電令所部全軍向下洋進攻山城 
（十七日下午七鐘） 
　　香港電黃大偉寒（十四）日令潮城各店開市（十七日下午七鐘） 
　　香港電蘇世安舊部兩營由上杭回粤眞（十一）抵大埔函林虎請示佈防辦法（十七日下午七鐘） 
　　香港電金漢鼎謀滇軍總司令職與洛吳訂約託黃毓誠向楊池生疏通條件係先退出韶關給五萬陸續南退以退出廣州爲止再給八十萬爲楊希閔所知卽電孫免二楊職並宣佈金黃等罪聞謀滇軍總司令職者尙有二李楊希閔正設法排擠之（十七日下午七鐘） 
　　香港電滇軍現分三派顧派卽二楊所部主回滇驅唐民黨派卽范石生部主留粤擴實力穩健派卽蔣光亮胡思舜等部主中立 
（十七日下午七鐘） 
　　香港電楊如軒眞（十一）電楊希閔辭職請勿歧視所部末謂人心險詐凡公舉措勿爲親厚者痛見仇者所快（十七日下午七鐘） 
　　香港電議員徐淸和等删（十五）通電數北軍閥及京議員等罪并云兩院同人南下集會擁孫組政府 
　　（十七日下午七鐘） 
　　香港電楊希閔委朱世貴爲中央直轄滇軍獨立旅長擔負英德完全防務朱已就職（十七日下午七鐘） 
　　香港電省報載聯軍確於寒（十四）晚五時總攻擊惠城元（十三）聯軍發三砲攻惠二中的焚屋甚多惟粤軍仍死守（十七日下午七鐘） 
　　香港電趙棠昆寒（十四）電告都城敵軍侵（十二）經永翔猛擊昨向界首逃永翔留守德慶由楚豫會同海防艦護送第三師由都城閱岡封川登陸追擊第一師已抵此準明早加前線西江指日肅淸 
（十七日下午七鐘） 
　　香港電公安局派兵往泊羅岡圍捕刦廣九車匪將匪擊退起回擄客八名（十七日下午七鐘） 
　　香港電傳羅文幹有來粤就司法部長說（十七日下午七鐘） 
特約路透電 
[北方時局觀]  
　　十七日北京電顏惠慶今日由北戴河回京内閣圖勸其就整理財政委員會長職惟顏在王克敏回京之前不致允可 
　　十七日北京電今日閣議僅到閣員兩人故未開會聞高凌霨有病 
　　十七日北京電聞政府已命上海造幣廠籌備處改爲永遠機關任朱某爲廠長 
　　十七日北京電昨日宣統開除之太監實數共一千四百三十人限三日内將衣物由宫移出供以臨時住所並免費送彼等回里略予津貼 
[英國要求保護僑華之緩和]  
　　十七日倫敦電每日電聞外交記者稱英國所擬保護在華外人之提議尙未送交中政府而中政府現已擬自行發動從事改良預先實行至少一部份之要求此種好意之表示確爲穩健但實際上結果尙待估定云　　十七日倫敦電孟却斯德商會之中國及遠東部委員上書外部建議歸外員統帶之特别華人路警應分駐於各重要車站遇必要時隨車往來有權防阻加於鐵路及其附近之非法行爲 
[英人批評郵政]  
　　十六日倫敦電頃由上海回國之裴立氏函致奈晤士報謂英人郵局自歸華人管理後在滬人士極感不便 
[華會公約與新加坡軍港]  
　　十六日倫敦電海軍大臣愛梅立氏今日在下院答議員詰問謂去年華會各國代表皆明白諒氏解英國有在新加坡完全自由行事之權並未討論及於英國或任何國在公約中明白規定區域外擬設海軍根據地之特殊辦法英内閣於一九二一年六月間即核准新加坡築港之議英國絶無應在華盛頓將此計畫詳情預先布告之理由云議員邊恩氏稱英國一面簽定維持現狀之約一面自食其愛梅立氏駁之指爲謗詞謂華會公約除主力艦外毫未限制簽約國興辦他種工程或在太平洋改善船塢各國從未有因此事而彼此交涉者 
[洛桑會議之妥協]  
　　十六日洛桑電除土國要求協約國撤回軍艦外洛桑會議且過關於讓與權之困難據法人稱美國因條約承認戰前絶未合法成立之讓與權如鐵路計畫及土國煤油公司等事特出場抗議土人自認美人哲斯特氏所得之讓與權碍及從前讓與權之優先權利並謂安戈拉國會旣已批准哲斯特讓與權此事無可避免土國旣欲廢除各種優先權利云論者謂哲斯特讓與權實合有選擇權土國旣以此權給予此方面奈何對他方面則拒 
絶之 
　　十六日洛桑電讓與權問題尙無解决而撤兵問題則似有諒解在條約未批准時英法意三國將駐泊土國領海之軍艦兩艘各减爲一艘 
　　十七日洛桑電協約國與土代表之會議今日午前一時半完畢所未議妥之各點皆已有完全協定各國將各留巡艦一驅逐艦二泊於海峽至十二月底條約批准時爲止七月二十五日此約可望簽字 
　　十七日洛桑電今日將開正式全體大會以便紀錄議定各欵但此後困難諒不致發生故和局現可認爲確定土人對此協議頗爲滿意蓋此乃目前情勢中所可得之最善解决也 
[魯爾之新壓力]  
十六日倫敦電路透社柯洛業訪員報告法比决計維持魯爾壓力之最近舉動謂七月一日來因地協約國委員便所决定禁絶佔領地邊界上行人尋常交通之令雖巳滿期但又展至七月二十六日致使數千人靜待禁令期滿穿行邊界者大爲惶擾 
　　十六日巴黎電據比官塲報告魯爾所沒收之煤共二百五十一萬七千噸又焦煤一百四十八萬八千噸現每日運出煤一萬五千噸焦煤一萬噸 
[法國飛機比賽]  
　　十六日巴黎電摩托滑機在布克賽飛由戈貝氏獲首奬計十萬佛郎戈氏之機飛行三百十基洛邁當歷時四點四十七分鐘與賽者共七人其機須飛繞十基洛邁當之塲所三十匝每機重不得逾二百五十基洛格拉姆至少須飛行三百基洛邁當僅得用燃料及機器油二十基洛格拉姆並須於半小時内升高至五百邁當 
[英港工罷工蔓延]  
十六日倫敦電船港工人罷工已延至愛爾蘭杜白林及柯克二處之船港工人均於今日罷工反對日减工資一先令輪船多艘不能開行 
[英議院否决施行社會主義]  
　　十七日倫敦電今日下院重開會議時工黨議員史洛登氏動議主張施行社會主義謂資本制度應逐漸代以實業公有制度各黨均聯合與工黨爲抗此動議卒以三百六十八票對一百二十一票否决工黨議員克萊恩氏宣稱資本主義今已在防守的地位議員喬治氏（前首相）豫料歐洲時局穩固時將有劇烈之競爭故力主調查實業界之怨尤政府之代表爲海軍大臣愛美里氏愛氏謂社會主義不適合國情並評駁罷工乃由資本主義而發生之說試問澳大利亞與紐絲綸國有之實業其亦有罷工否乎工黨議員美克杜拉特氏結束辯論謂今各樣商品均有人屯積致商業爲資本主義所限制未謂非俟人人精神的精細之努力與出產並進則社會無日能解决出產大問題云 
[各國近事記]  
　　十七日聖保羅電農工候選人約翰森氏得大多數票被選爲美國參議員而哈定總統方面之候選人共和黨卜魯斯氏則大失敗此事極引人注意因進步黨領袖參議員拉佛勒特氏甚助約翰森也 
　　十六日墨爾邦電澳相今日稱與帝政府磋商後澳政府已允德國派布新博士爲駐澳·紐絲綸及太平洋諸島之德總領事布新博士之總辦公處將設於雪梨 
公電 
　　北京來電申報新聞報轉國民公鑒報載浙江護法會電稱江浙同鄕魚電爲三數逆徒揑名拍發曷勝詫異查魚電係江浙旅京各界在中央公園議决經鄙人等公同經手議發有電局底稿報費收照可據毋容多辯同鄕等以國家破爛至此已無希望除嚴守門羅主義保全桑梓外别無第二法門鄕人中苟有一線天良自必披髮援救不意有自稱護法會者倡言反對甘禍梓鄕苟非别圖私利何忍出此喪心病狂之言吾輩魚電所以無一語涉及時局者正以南北同一軍閥不願有所論列而民國十年每經一次革命即犧牲一二省區損失無量數元氣於國家無絲毫實益不過供一黨一派之利用而巳即此次主動遷會禍我江浙者亦何一非從前禍國賊民之　而謂今日搖身一變忽變爲福國利民之正人君子夫誰信之况目前滬會分子合民八民六滿職辭職解職除名之人兼收並蓄氷炭相容則曷不將安福國會新新國會一一招入凑成額數爲更　躇滿志耶至是否合於法律是否貽笑中外傳爲奇聞在該會固以爲均可不計矣事之可怪孰過於此該會又謂江浙爲民國版圖試問版圖與鄕邦關係孰切三尺童子亦能辯之今乃謬託版圖之說以惑衆甚至爲一不倫不類之國會犧牲鄕土亦所不惜人格何存心肝何在眞所謂狗　不食者矣川廣　　於前江浙斷難倖免於後愛國當先愛鄕誰無身家而甘於造亂且現在約法無恙該會以護法爲名不知所護者何法所會者何人何不列舉姓氏以供國人之評判孰爲良心主張孰爲黨派作用是非曲直必有能辨之者矣同人等旣非政客亦非職官對於時局本不欲置　特以愛鄕一念激動於中若　在喉吐而後快凡我鄕人幸祈敎之陳洪道邵其愷金逸民陳則　沈鈞章獻璋朱鵬程邵筱山等咸 
　　汕頭來電各報館均鑒竊維閩粤唇齒相依安危與共况當此民生　敝國難方殷稍具天良者益當保境輯鄰愛惜兵力爲國家一盡戢寗之責爲人民稍存生息之機和齋不察於我潮梅初定之際乘虚進　一陷東陸再陷黃岡横逆相加至於一再我軍爲自衛計規復失地逐北追奔迨及閩境輙即撤回而皆不肯窮兵深入者蓋嘗竊自念此次潮梅之役雖屬粤省局部之爭無關大局出入而許部之駐閩者或不免　語煽惑蒙於所蔽致啓猜嫌然和齋於我非有隙怨未始不可以誠相示而以信相結也是以函電紛逐信使絡繹披肝縷心而不蒙一語確實見復近且益肆驕横仇鄰黷武三犯粤境襲我饒黃我退彼進相逼日深士心憤激莫可遏抑虎等今且爲最後之忠告果和齋而能自悔悟者望於四十八小時内撤兵回閩各保疆界以釋前嫌猶未爲晚否則釁自彼開咎不在我而虎等寗息苦衷亦庶有以見白於天下也謹布腹心伏維垂鑒是非曲直悉聽公裁林虎温樹德黃大偉洪兆麟叩眞印 
孫美瑤等通電申報新聞報均鑒美瑤等世居岱南遭時不造屢經匪刦無以爲家展轉流離陷身匪窟山林嘯聚夫豈本心迨至抱崮被圍同人悉將就死萬不得已始有臨案之舉明知獲罪匪淺然鋋而走險無非死裡求生今乃幸蒙我田督軍鄭帮辦開誠收撫編爲新軍再造之恩淪肌浹髓查本案當議定之後所有臨案中西旅客均已先後送出惟是從前舊票之事當時曾由旅京山東同鄕臨案救濟會代表管劍侯君完全擔任慨許補助費五萬元比經向衆宣布有耳共聞詎意延擱迄今管君竟不踐約而部下咸疑欵爲美瑤等呑沒嘖有煩言及經向管君面詢渠非但無以應且因之避去部下聞耗激憤異常美瑤等撫馭多方始克無事嗣經美瑤等公同集議以旣蒙收撫斷無再行扣票之理故將所有舊票共三十四人於七月八日一律送請鄭帮辦騐收分别送回原籍仰蒙督軍帮辦俯念本部兵夫無衣無食苦况堪憐特頒賜大洋四千元以示矜恤宣示之下歡聲如雷從此美瑤等感恩圖報爲國効忠蹈火赴湯誓無反顧區區誠悃敢乞我全國同胞鑒察焉孫美瑤郭琪才周天松王守養高文成劉淸元褚思振王繼湘孫美松孫漢京王文欽程照寅丁開法率全體官佐兵夫同叩 
國内要聞 
[北京特約通信] [  愈風]  
　　將由緩選而入絶望之總統夢急選緩選之聲聒人耳者近一月某議員語人曹氏方面只能說抛棄候補與否不能說急選緩選以選舉權在國會也然在此强姦聲中如某議員語從何說起識者笑其迂矣至最近數日緩選二字直洋溢於九城窺其内幕如急謀議員之拉回密籌買票之經費彼何嘗停止選舉運動特急選一層事實確辦不到毌寗以緩之一說期馴達其目的且以先憲後選誘議員使足法數然後掩其不備突然選舉爲萬一之想然亦見曹錕謀總統已由前日之急入今日之緩又將由日之緩入將來之絶望也 
彼中籌備人確分緩急兩派逼宫一劇當然急者之所爲數日以前猶有主以他種可駭之手段俾曹先入北京者此則與非常與擁戴同爲急而不選之方法若選而出於急者則仍是一干買票人行動爾顧今日議員已紛紛南下買不足數且買之之法亦不當行即不足數之留京議員亦有有能做成交易之苦據個中人言前後所用之金錢已一百餘萬而此位尙未能得曹錕在保當發脾氣大駡辦事人之貽誤王毓芝吳毓麟往保無不大碰釘子以此大京諸人以赴保爲畏途彼此互相責怪因而互相排擠者遂不一而足最近劉彭壽已由王承斌曹銳召之回津不許再問而王毓芝氏亦有一般人責其辦理不善意欲排之返保昨日所聞王承斌此來附帶月調和兩吳之作用因吳景濓自稱包辦五百人向毓麟索先付欵毓麟拒之景濓大怒自言不管而津保兩派又不敢開罪景濓不得不由王敷衍就此情形觀之將樹未倒而猢猻先散矣王承斌比較機警先招熊炳琦赴保赴洛考察一週然後回京再察亦中賣者買者之商况及熊由洛回載得不能急進之空氣以至非常與擁戴難以辦到王乃復自行入京一行不住他處而住吳景濓宅以看在京議員之内情復與熊高王吳馮王諸人一一接洽以看辦事經過及前途之實况當王氏初來外間尙盛傳急進將出於急而不選之一道然酒食徵逐一二日後則王氏亦以緩選二字向人稱述至若輩私商如緩亦不成將換一方法則已成力竭後之嘶聲矣 
彼何以中止急而不選之謀乎以愚所聞其一外交方面對於攝政一層至今尙未承認非常總統事實總統更無得其承認之理由故外交空氣異常之惡外交上之討沒趣若輩所最懼也且聞一星期前兵變之風說所謂馮如何不肯王如何不肯陸如何不肯者盛傳於外人之口高凌霨等且以取締謠言提出於所謂閣議今有人談及謂此訊即由馮側洩諸外人外據以傳播且有非正式之責言蓋馮之離身拳以避免急進派之迫使動作者而經此一度主其事者益恍然於由他塗徑外交方面必生問題其二則各督方面彼所謂十三省擁戴十八省區推戴者槪近於單相思西北某某等省在驅黎以後已與京保津電報鮮通而其餘黃河長江之各省中一月以前紛發依法選舉之電而嗣音　然並無步步緊之辦法擁戴通電無人領銜固已全國皆知然最近聞諸各督代表者則依法選舉之通電仍係各督自動先說出依法二字以杜不依法之要求擁戴之木梢鮮肯掮者今日形勢較前更覺不妥此層更難商量其三保方旣前後用出百餘萬矣如買得非常的或事實的曹氏心中必大不快以爲如此巨欵係何用法大典籌備員不獨無功且難報銷甚且失其竉眷加以籌備員辦買票事尙想揩油不談選舉油何從揩故一般經手賣買如王毓芝諸人（張志潭蔣雁行等無欵項經手）皆不敢中止選舉運動且心亦不欲也急進之途窮欲不緩其可得耶 
顧吳佩孚之意見則表面上不欲法律上有疑義致受他方討伐或黎名義仍在有復活之餘地以爲如不致此則總統之地位穩即他方面反對我亦可以出力禦之不至爲無名之戰然心理所在則仍欲先統一後選舉未醒其武力之迷夢彼對川對粤軍事上不獨未停且取急進即對於奉天亦未嘗須臾忘此在有常識人觀之已認爲萬做不到者至吳氏以外小孫派所主之聯孫去事實絶遠只足爲彼派將來在滬煽動民六民八問題破壞國會之陰謀張本曹銳所進行之聯奉則昨日有奉議員某談及謂張氏之先决問題爲將熱察緩三區地盤劃還並恢復其巡閱使經略使之名義然後其餘條件始能說起又豈能以合攏者故彼欲消除反對派勢力亦如俟河之淸也 
未出京之議員固尙有一部份眼熱於五千元者然制憲派中已知憲法絶望紛紛去京其將去未去者則以希望曹氏正式宣言不做總統爲說前日來今雨軒六十八人之宴會即含有此種意味研究系之王家襄黃元操等討論派之雷殷等皆以宣言不做總統爲前提者此種議論對高王等言之固屬無濟然可見未出京者亦不主緩而主打消也王克敏之出山自言不爲大選籌備之財長且出一電稿示王家襄謂將携以示曹請其照發其言有兩種或宣示不願當選或以大權推諸國會不許人催促前者爲打消後者仍緩選王氏此時出山吾人固不敢信其滑頭語然即屬欺人手段亦可見曹做總統之不可能雖王克敏不能否認矣即此一層尤足爲將入絶望之明證使館界之某外人私論華事謂欲維持北京局面防止全國擾亂只有一途將近畿某軍調開請黎氏得入京師另提内閣黎任至雙十節爲止而與曹皆放棄下次之當選默察將來恐不免出此云云此說前半頗似吳佩孚末語則似上述之王黃等愚固不敢信其做到然若出於外人調停則國家體面不堪言矣（七月十五日） 
 
 

Page 7

 
 
第一萬八千一百號;中華民國十二年 西曆一千九百二十三年七月十八號
星期三 * *[北京通信] [  侗生]  
　　直系要人多步武凌亂之可笑克利斯浦借欵將簽字說 
凡事旣成正負兩方對峙之局一方面之急進恒能引起對方之並進先發者不必有利深謀之士不求先發亦不自餒常於對峙時期潛謀消滅對方之勢伺其勢懈而後動事常有功近日擾擾時局中是否有其人記者不能知但覺直系之魯莾凌亂可笑亦可憐反直系一方勢本非直系敵手彼能於最短時期致全力於國會招一部分議員陸續南下使直系大欲一時不克實踐漸成對峙之局實非直系所及直系所謂要人本無應付各方之長於手忙脚亂之時尤三日一變其態度常使輸心直系者不知所附和此尤政爭史上所未有姑舉三數人爲例則有直隸省長王承斌刦車索印聞名中外對於大選不可謂不熱心前日王氏見某議員忽謂今日所急惟有統一其他問題宜俟全國統一後再議山東省長熊炳琦挾巨欵往來津京備收買議員行動有似商家之莊客乃前日忽迎合吳子玉之意有先憲後選之主張王毓芝本爲駐京籌備大選最力之人亦附和熊說江蘇議員楊潤本靳雲鵬之徒黨曾報效大選經費五萬元買得江蘇正招待頭銜聞熊王變易主張連呼『豈有此理這呌我怎麽辦』聞者爲之冷齒幸天相楊某不絶其望昨晨一時半王承斌來京先與吳京濓有所接洽十一時許假地安門外常宅開直系要人會議高談統一之一承斌主張先憲後選之熊炳琦王毓芝忽又一致主張急進大選有不惜萬金一票之言人或謂萬金太巨不足取信於議員能得現金五千元來者已多不憂不成選又有人謂議員不可信錢發而人數不集事必大僵結果主張每省擇三人爲頭目而以直隸贊成大選之全體議員司臨時監察務使有一份錢得一張票票票皆得實際王承斌來京之成績如是然買票之錢實尙未有其對外宣言則謂常宅會議已决定先憲後選之主張記者觀於靳黨楊某之回嗔作喜知其不確也 
直系要人目光但及國内外交方面之空氣不利於直實與日俱增天津派諸人外人所目爲義和團第二者也其無復好感不俟深說顧少川顏惠慶王儒堂三人平時尙能得外人同表最近外人議論頗寄同情於王寵惠謂由王内閣至今日中國已退化二十年王固直系所不能招致者也外人此言忽作於今日其故可深思顧少川果稍稍縱目國外詳察英美使署之來電决不敢輕於盲進如保派報紙所傳顧此時固未决定就職始欲挾王叔魯同進王已有就職之意顧又謂宜多攬人才補充閣員又謂就職後决不爲國務會議主席凡此欲進復却之狀可想見其理欲交戰之甚姑舍顧不談王叔魯爲直系最倚重之理財家與保曹之關係亦較顧爲深其欲前復却之態亦正同於顧星期二就職之說昨日似已確定然保派要人欲於未進行大選之先先和奉張（津派謂與其恃吳而吳不可恃不如交懽關外倚爲聲援）以交歡奉張故欲將中央歷年欠奉張之軍費千二百萬元一旦掃數償淸此固非王叔魯之力所能及王氏因此又欲先作保定行然後决定就職與否明日爲銀行公會開會期王氏非出席不可至早非星期一不能赴保星期二就職之說殆已無望其實踐矣叙述至此忽得友人電話謂克利斯浦借欵因馮玉祥王承斌張英華之斡旋有成功之望今日仍須繼續談判若談判順利星期一可以簽字其總額爲六百萬磅直系得此巨金可以進行大選問題矣（十四） 
[王克敏顧維鈞之就任問題]  
北京政局能否平穩維持下去全視外交與財政有無辦法現時財政問題在在與外交有關非雙管齊下不易成功故王克敏於上台之前即聲明非拉顧維鈞同時就職不可此外尙欲羅致顏惠慶王正廷二人支撑局面高凌霨吳毓麟一再派人邀顧下山王承斌之勸顧帮忙皆此意也顧本有意就職及前晚得羅案上訴之訊忽又躊躇謂半年以來掀起政海大波厥因在此今復上訴難保不無作用彼與此案旣有關係則此時更未便登台故昨日（十四）對高吳二王勸駕之使已表拒絶之意且聲言行將赴津謝不與聞高吳等觀此情形頓覺失望聞尙在設法挽勸未知顧果取何態度也顏惠慶至今尙在北戴河整理内外債委員長一席亦無就意王克敏本定明日就職因須有保洛之行故非展緩數日不可聞王昨日下午三時曾偕王承斌往訪王家襄開一『王王會議』　商發放議員歲費問題昨晚十一時趁車赴保謁曹而陳大計即當轉車赴洛四五日内回京王此行帶有一通電稿擬請曹拍發者其電意無非尊重國會促成制憲而最重要之點即在聲明不願爲總統候補者或云僅言選舉總統乃國會職權無論何人不能有干涉或催促之舉動總之王克敏意在使曹錕發表此項意見以明其本人並無爭位之事則王登台之後所有籌欵計劃自不至再受嫌疑致生阻碍王之電稿已得高吳王（承斌）同意保曹果能容納則軒然大波或可暫告平息但不知王夾袋所藏電稿之措辭是否如此而保曹之所見是否相同耳 
至金佛郎問題外間反對甚烈北京敎育界昨亦發出通電警告國人王人克敏對於茲事何以始終並無一言聲明殊爲可怪北京敎育會原電如下北京各報館天津各報館上海各報館轉全國各敎育會商會工會農會各法團各學校均鑒要求法國退還庚子賠欵　辦敎育事業迭經北京大學直湘兩省敎育會先後發起並聯合全國各界五萬人簽名請願在案原爲溝通國際文化發展敎育起見頃閱各報均載王克敏出任財長利用法國賠欵案向法國借欵數百萬圓爲助成大選之用等語旣經敝同人調察確有其事惟幸尙未交欵以吾同人數年奔走之國際文化事業决不容此輩引爲汚濁政爭之武器除由敝同人電請原代遞請願書華法各團體代表熊秉三蔡子民張岱杉鐸爾孟李石曾諸君即與中法當局嚴重交涉阻止外相應電達務乞一致抵抗以絶亂源北京大學敎務長北京敎育會會長顧孟餘·直隷敎育會長張佐漢·湖南敎育會代表蕭旭東寒 
[王承斌來京與時局]  
王承斌此次突然來京頗惹一般注意據外間傳說王此來任務爲與王馮會商京師治安·及疏通議員各問題但以愚所聞王之來意絶不如此即熊炳琦亦並非單純爲贊助大選計畫而來蓋近來國會形勢日非一日某方非不知之雖一面對於大選仍進行不懈一面不能不有其他計畫以謀補救非常總統事實總統旣爲保曹所不願且默察四圍形勢亦深恐前途紛糾滋多不易收拾若任其自然無論中樞無人主持勢將陷於無政府態將而數月以來所費盡九牛二虎之力都成幻泡于心亦覺不甘故津保中人又有舊事重提謂不如先由攝政内閣下令將張紹曾免職即任命曹錕署國務總理際此國無元首之時事實上即與總統無異此雖不失爲一辦法但亦有人反對謂如此即不啻對外表示選舉運動之失敗將使反對派愈益高興而致力於破壞兼以今日議員尙有多數戀戀不忍去者全在觀望五千元問題若一日棄總統而先取總理則彼輩將視大選爲絶望而南下者必日益增多或並此破碎不完之國會亦不能維持况今日中央政府已處於極爲難之境財政旣絶無辦法外交又日緊一日若使曹使於此時登台能有辦法固是極好之事萬一遇事棘手無力展布則無異自毁其聲價于將來大選進行益見困難此種反對理由不可謂不充分熊之北來聞即係觀察各方形勢以定此事之决定與否聞津派中贊成項辦法者爲多羣以王素富有决斷力故又推王前來以助熊所不及此即王來京之任務與外間所傳得逈不相同也至王抵京後種種活動情形除已見報端外其可續記者則昨（十四）赴王懷慶之宴作陪者有各閣員及馮玉祥（一說謂馮已赴團河避暑並未應招）等對於時局頗爲詳密之商榷午後王自爲主人在吳景濓宅宴請東三省議員及各政團酒數巡王起立發言謂維持現今危局固議員諸君應有之責然承斌爲欲聞個中確實要領故此次特請假來京與諸君和一慶之談目下中央府院均無人主持大事長此以往將陷於無政府之地步曹仲帥爲幾輔長官對於憲法極望早日告成俾事事均可依法解决不至製肘茲亟應研究者厥有兩項請諸君明白解釋（甲）如何可使憲法會議不至流會能於較短時間内制成憲法（乙）定法有開不成會時應依何法以救濟目前之危局王談畢各政團中均有人發表意見但皆不過照例文章並無特别可資紀載者至晚間則有各政團太平湖之宴不過對於憲選先後兩方交換意見聞王擬即晚乘車返津如尙有未了之事則極遲今晨亦必出京或云尙須赴保謁曹面商一切或云因新任日使明日可抵津王須自趕回接待一切也惟王此行目的是否果如上述仰係另有任務及其活動之成績如何則一時尙未能得有確報又某方消息王與津派中之曹銳邊守靖等於大選問題主張均極相同近來此事雖師保派主持辦理但有許多意見皆須與吳高熊諸人面商故特决然來京依王之意第一步自應向議員切實疏通並保證保方絶不至有欺人之事萬一疏通不能奏效當此時局紏紛自不能不預籌其他辦法兩日來頗以此意遍告京中諸要人首先贊成者爲吳景濓其他諸人是否同意尙不可知並聞王氏此來與馮玉祥並未晤面因馮昨已赴團河避署之故然則所謂會商治安問題者益不足信矣 
王承斌此次來京自爲一般人士所注意某通信社記者昨日上午十時特訪王於小蔴線胡同一號吳宅詢王此次來京之任務與對於時局之意見據王云余對於時局素不敢輕易有所主張國民多數心理及國會多數所主張者即余個人之主張余此次來京之任務㈠因欲求時局可以依法解决先决問題須維持國會機關蓋國會機關可以維持始有從容言法之餘地維持國會之責任在我輩促成憲法及依法解决一切政治問題之任在國會同人故余此來須先盡我輩維持國會機關之責任即主張由政府當局速籌巨欵發給議員積欠之歲費以爲政府誠意維持國會機關之第一步表示此層業與王叔魯商量就緒日内必有具體之辦法㈡欲維持現在局面必將現内閣設法補全内閣中之外財兩部均極重要故余此來力勸顧（維鈞）王（克敏）兩君迅速就職王巳不成問題顧則昨日（指十三日）第一次談話本已允許就職下午因聞羅案又經上訴顧君頗有誤會遂又堅不肯就現在尙在設法挽勸㈢自此次政變發生之後拆台方面用盡種種方法散布謠言破壞大局以致各方誤會叢生須知維持大局係中華民國四萬萬同胞共同之責任非一姓一人所負之責任余雖爲直隸省長同時爲四萬萬人民之一人眼見國家如此阽危共管之聲浪日急故不得不起而力謀能除各方誤會共圖挽救之法云云王氏所言雖純屬表面之辭然其來意亦可窺見一二也 
另據某報消息云熊王此次來京表面上係聲明贊助在京之大選派實則均以向來主辦大選之人擾攘多日毫無成績故特來京一顯身手到京後因各方面空氣不佳且以吳景濓包圍之結果乃毅然提出兩大政策與大京大選派主張絶對相反所謂兩大政策即㈠先憲後選㈡聯將不聯兵關於第一項本非熊王本意不過欲藉此以討好某派内幕計劃係先以此種名義號召使憲法會議開成彼時人數旣足則不妨再行變計並非刻骨不變也關於第二項據確實調查乃吳景濓之建議吳謂王蘭亭太老實不能分别輕重只要是議員都一樣作揖打拱所以接洽多日仍是一盤散沙爲今之計只要專從各政團首領身上用功夫首領旣來不愁小兵不一擁而上但各政團首領亦有數十人若一律平等仍有流弊只好再進一步專找兩三個最有勢力之首領則其餘首領即亦不難就範王承斌頗爲所動遂進而請敎所謂兩三個最重要之首領究竟何人可以當之吳即循『外舉外不避仇』之義謂義第一是張亞儂（伯烈）第二是温支英（世霖）此外則舍我其誰矣王立允照辦此即所謂聯將不聯兵之計劃也以上爲熊王來京後兩大新計劃之内幕及其由來今更述其進行之狀况關於第一計劃日前熊炳琦携一先憲後選之電報往晤高凌霨請其一同簽名拍發並聲明此不過一種手段於大事絶無妨礙高謂此種手段固無不可但此電出後若再變更恐將來我等信用即將掃地以盡我意仍以不發爲是言時即從熊氏手中將電稿取過帶說帶笑順手搓成一紙團擲之痰盂中一面謂此計不妥我們再從長計議熊當時似頗有氣然亦不便發作只得忍耐另談一些不相干的話而散但熊經此打擊甚爲憤悶前日即稱病謝客昨則已移入某醫院矣此項計劃將來是否能再實現固未可知惟目前則發展之希望甚少至聯將不聯兵一層當此項計劃甫經傳出一般非首領之議員即聞之大譁昨日下午三時有議員三十餘人聯袂至油房胡同嚴詰王毓芝謂此種計劃究竟巳否確定如已確定則我等無用小卒只有解職歸田無庸再在京中作搖旗呐喊之舉各議員言時多面有怒色王知來勢不佳乃大加解說謂此不過一種提議並未確定我深知議會中只有友誼的信仰無絶對洽仍當一律借重外間流言請勿輕信各議員仍呶呶不已最後乃由王何證謂即使王省長等有此决議我亦可設法打消决不失信各議員始認爲滿意興辭而退使王毓芝之言果確則聯將不聯兵之計劃似又僅成一過去之名詞已此兩項計劃旣均無結果則熊王之來雖引起一時之注意然實虚此一行聞二人均已準備離京熊尙無確期王則今日不走明日准行矣 
[長蘆食鹽輸出之内幕]  
長蘆食鹽輸出問題在劉恩源財長任内即有人走楊壽枬之門徑運動此案時以輿論反對未能實現至最近張英華辭職之前竟將此案通過於所謂攝政會議張并要求張廷諤充鹽務署長其中内幕不言而喻外人方面之輿論反對已非一日茲據某方消息謂食鹽輸出之數量爲一千萬噸華人經手者有李松年日人經手者爲原順太郎一說爲日本高木氏設機關於太和旅館承辦者爲長蘆（因長蘆之價出口較他處爲有利益也）雙方協議每噸表面交保證金兩毛内容則回手另加一元額數爲一千萬噸分三期運交合表裏兩面計之可得大洋一千二百萬元但日領方面對此未加認據聞此事係曹銳所主持當時有人問曹是否將所得之手續金一千萬元用以運動大選彼答三哥做總統之運動費與此欵絶無關係但無論三哥有無總統做此一千萬元總要到手云 
[芳澤到京後之談話]  
日人通信社所發表 
十七日東方通信社北京電云日本芳澤公使之談話曰余過去二十四年間之外交官生活其大部分皆耗費於極東而尤以中國問題爲最多燕京爲余舊遊之地又爲東西加友薈萃之處今茲以公使資格重臨是邦殊屬欣喜關於中國之日本之政策一言以蔽之不外乎本於毘鄰接壤之關係增進兩國之親交伸張相互之利益與關係列國相協調以謀中國國民全部之康寗福祉自辛亥革命以還中國内爭不絶此余對於中國國民所爲同情不能措者也余極希望中國全國速歸和平統一政府之再現中日兩國之間尙有無數懸案迄今未曾解决洵屬遺憾無論其爲列國共通問題抑爲中日特殊問題余槪欲測實際之事情相緩急之機宜以誠意定之至於最近中國排日風潮愈烈深足爲兩國悲甚望中國政府及地方官速謀適當方法傾注全力制止此種運動雖排日運動並非中國有識者及全體國民所預聞不久終必寗息但如道路所傳竟有一部分政治家從而煽動之或默認之則誠不得不爲中國遺憾要之吾人不得不切望中國國民自覺在現下内外多難之秋回顧過去赫赫之歷史以舉偉大國民之實也 
[駐津日領詢問裁釐問題]  
日本駐津副領事浦川昌義日昨訪李根源於英界某宅謂奉本國農商務省及大藏省來電詢問貴國裁釐命令是否確實李答云釐金之病商已久黎大總統徇全國商會聯合會及各法團之請求於六月十三日由余（李自稱）依法副署蓋印發布裁釐明令手續完備當然有效浦川謂然則何時發生效力李云明令旣經發表且定有實行日期則届時中外商民自能自動做去因中外商民咸知助長軍閥勢力釐金乃其一端公家年收數千萬盡爲軍閥截留養兵擴充一己武力之資且其中弊實百出凡屬釐金徵收機關悉爲軍閥之私人所把持横徵苛歛以飽私囊商人直接受其剝削平民間接加重負擔余深知其弊故受任農商總長之際對商界發表政見一堅持裁釐二修改農商法規惟以種種牽掣裁釐命令直至六月十三方能發表一以减輕商民之負擔二以减少軍閥擁兵之資財三以尊重各國之希望尙望各友邦予以贊助浦川謂然則加稅事如何辦法李答云加稅事須取决於關稅會議現北京已無政府固一時無從說起然不久黎大總統當擇適當安全之地點組織正式政府一俟正式政府立當有正式咨文送達各國政府云云浦川乃告辭而去 
[風傳中之鐵路共管問題]  
列國共管我國鐵路之說外間盛傳將於九月一日實行此說雖不可靠然外人之謀我日亟則屬事實彼等日來暗中進行不遺餘力徵諸各方面片段約的報告已可窺其内容之一斑茲據某東報所載謂關於鐵路警備問題據某外國顧問之言如每一英里置守備兵三人則中國主要鐵路之警備隊須有一萬人每年需經費二百萬元但僅屬此數勢難達到完全警備之目的必須照東三省日俄協商中東鐵路警備之先例每一英里置二十人則僅津浦京奉膠濟三鐵路已須二萬九千人若合全國主要鐵路計之須有六萬一千人需經費五百萬元此人數與費用如以去年度之鐵路收入八千八百萬元對比之决非不能支出且如是警備其收入自能大行增加於中國亦非無利云云外人方面對此精密之計算及敎練監督之外國軍官問題均已爲相當之研究形勢之緊急蓋可知已 
[張維鏞辭商聯會長]  
行動仍被監視 
商會聯合會會長張維鏞自與高凌霨劉夢庚等因事發生齟齬後高等對於該會并有查禁之舉張見勢不佳已於日前辭去會長職務旋得馮玉祥之斡旋查封聯合會之舉遂得和緩惟聞劉夢庚因查獲張有通黎反直之文電傳單對於張氏行動仍不放鬆已派人監視張氏乃於前日潛往東交民巷六國飯店居住一面託人緩頰聞劉夢庚派人示意於張謂京事未了之前不必出京現張之辭函已由該會轉呈農部茲將原呈錄下爲轉呈事案據敝會會長張維鏞函稱竊維鏞前於本月八號以病劇不能再負會責專函奉達并請即日開會决定見覆在案事隔多日未荷示覆想係諸公格於會章有所困難耳惟維鏞近日以來疾勢益增據院中羣　屢告是皆腦中積存公私事件未能一槪掃除所致茲爲遵醫警告力謀自救起見用特重申前請如諸公果因限於章程不能予以决定務請即將鄙意代呈農商部懇乞鑒核俾得安心調養有生之年實諸公今日之賜也再此函奉達後無論諸公鑒亮與否會中大小事件以及會外無論何項評議員發表何項意見維鏞絶對不負責任合併聲明等情准此理合轉呈鑒核施行 
[盧永祥與日記者之談話]  
大阪每日新聞九日上海特電云北方政變以來中國政局之中心巳由北而移於南而自國會之移滬·杭州政府建設說等發生議員政客之南下者亦絡繹於道上海方面巳在一品香大東旅社籌備國會開會之計書一方彼等復赴杭州訪盧永祥對於今後之政府建設問題一一叩其意見盧在事實上已有爲時局解决中心人物之觀然則盧氏對於時局之意見於判斷中國今後之時局自當最有價値於是余（村田特派員自稱）與本社（每日新聞）社員黑田乙吉乃於八日同赴杭州得淸野領事之親切介紹九日遂於浙江軍務督辦署訪問盧永祥焉初由秘書厲汝康出見　談時局問題約一小時始引入盧之會客廳盧待我等極爲鄭重始終以　爾之容與余爲如次之間答（村田問盧永祥答）問國會其將在上海開會乎答·據約法之規定國會無論在何處皆得開會而余則以爲上海實最適當蓋在上海離杭州尙近旣能充分保護亦能充分援助也但余不能不聲明者國會之開會宜一任議員之自由意思余直接並不加以干涉也問·南下議員之數有達法定數之把握否答·余以爲有達法定數之把握蓋迄今日止僅計來杭訪余者已有六十人而上海則已有一百二十人矣以目下情形觀之當有三百人南下若實行開會更當陸續南來也問·國會之費用由何人負担乎答·由多人負担由各省分担支出之問·杭州政府之建設說如何答·此乃外問之傳說目下不但無此種計畫料無此種意思問·唐紹儀段祺瑞張作霖唐繼堯等及足下有在上海進行設立聯省政府之說究意如何足下對於聯省制之意見如何答余最初主張聯省自治即今在理想上亦信此制度爲最適於中國但聯省政府之建設則不過理想而已有謂我輩已進行此種計畫者全非事實也問·中央委員制之採用說如何答以此作爲過渡時代之制度或可適用亦未可知但目下中國則不能實現者也問·若將來有在北京以外之地建設政府之事究當擇何地乎答·對於政府建设之事尙未具體的考慮余以爲建設政府選舉總統等萬事須俟國會開會後决定問·有謂足下已勸黎元洪南下黎對已應允者有其事否答·余並無勸黎南下之事或他人曾有此勸告但黎果眞南下余自當歡迎惟目下尙無迎黎南下之必要也問·有開南北和平會議之意思乎答·固有此意但時機未至且無提倡之中心人物耳問·江蘇督軍齊爕元增兵崑山之事豈如齊氏之言只爲保護鐵路並無對浙取軍事行動之意味首答·余信其僅爲保護鐵路也問·依將來之形勢浙江江蘇兩軍豈無開戰之事乎對於時局之蘇督齊燮元之地位如何答·余以爲當不至達到兩軍衝突之程度而齊氏則始終忠於直派者也問·臨城事件以來英美兩國對貴國之態度頓形强硬且傳有鐵路共管之說足下對此之意見如何答·夫英美兩國輿論所以强硬乃因僑華尤以僑滬之英美商人主張强硬而起而英美本國之對華態度則依然如故英美兩國有斷行國際共管之决心否尙屬疑問也問·排日問題日本輿論已頗强硬中日問有能解决此問題之良法否答·余常願中日兩國之親交不幸兩國有種種政治的爭執殊爲憾事浙省一部分學生間亦不免有多少排日運動然已充分取締故較他省略爲平穩排日運動幾如蜂巢愈壓迫愈激烈故余務期任其自然以待時機也 
[臨城刦車案之責任談]  
　　護路隊實尸其咎以後宜力加整頓火車旅客之安全原由護路隊員保護之專責乃臨城刦車巨案發生護路隊不鳴一槍不發一彈葡公使曾以此詰問吳毓麟吳答以力過單薄此直以一手掩天下耳目之言也迄今臨城案已結束不聞護路隊受何處分一若護路隊誠無禦盜之能力也者殊不知津浦路護路隊名額甚衆且餉精較魯省陸軍爲優其裝械之費亦較魯省陸軍爲巨有護站之護路隊有沿綫梭巡之護路隊有隨車之護路隊佈置不可謂不至周且密查臨城刦車之夕先有匪徒多名威逼該處道房工人拆卸鐵軌螺釘并將枕木下挖空以期車至傾覆似此動作已爲時不小倘沿綫之護路隊果係實行其梭巡之勤務當必有所覺察比時或將匪徒逐走或飛告附近車站之護路隊曁就近陸軍協力兜拿均足使此驚天動地之巨刦案無從發生詎料匪徒威逼路工從容拆軌之時正沿綫護路隊高枕酣臥之候廢弛巡務已可槪見此沿綫梭巡之護路隊無可辭咎者也又查此次被刦之快車確有隨車護路隊官兵四十餘名是班列車多係包有鋼皮若當時初聞匪警即將車門緊閉每一車窗守以一槍先事防衛以待援軍之至則匪徒非眞盡不畏死者何敢即行冒死登車任意擄刦觀當時凡車之鎖門者雖無護路隊守衛匪徒猶不得入足見此班列車之堅固易守奈何匪未登車所有隨車之護路隊官兵已爭先携槍奔逃及至匪徒飽刦擄帶旅客呼嘯而去護路隊亦不隨後追擊此隨車護路隊之無可辭咎者也若謂數十名護路官兵不能禦匪則沿綫梭巡者與隨車者一呼可應况匪徒初來暗通路工拆軌時數並不多即至刦車案發生匪數誠衆多矣其時何鋒鈺部下之王連長只率兵二十三名由沙溝聞信乘夜追趕猶且登時救回中西旅客數十名足見護路隊力薄不足禦匪之說全不足恃謂無黑幕其誰信之現時外人以護路隊不能保護旅客且有提倡鐵路共管之說乃政府處分此案負責者旣絶不及於護路隊而於此後整理補救亦未見切實進行此則甚可異也按以上一席談係由濟南來之某君所談特述之如此 
 
 

Page 8

 
 
第一萬八千一百號;中華民國十二年 西曆一千九百二十三年七月十八號
星期三 * *自由談 
[一知半解] [  艮心]  
　　飛行最速之飛機·每點鐘能飛二百二十五哩 
[游半淞園的一瞥] [  NC]  
　　這三月來我因爲心緖太壞一天到晚的做事弄得頭暈腦漲也譚不到什麽頑要本來上海沒有可去的地方但是比較起來還是南頭的半淞園好因爲這地方總算有些山有些水佈置得也很合宜軟紅十丈中這半淞園實在可貴了上禮拜日我因爲　得慌了一時又沒有好玩的去處只得仍到半淞園 
半淞園門口汽車馬車的擁擠乞丐嘈雜的聲浪和從前差不多但是一進了門就淸靜許多最可愛的那小小的荷花池荷葉綠滿了一池大的如張蓋小的好像錢還有那含羞不放的一朶白荷花亭亭立在水中央我一時看得痴了也懶得立刻走進去就在那九曲橋邊賞鑒了半個鐘頭讓同來的先去玩 
這一天游人總算多於鯽了江上草堂坐得沒有一些兒空光鬢影鳥語花香那携手偕行的青年男女一隊一隊的過去面上都現出喜色身上穿得也格外考究四圍的空氣好像也現着美滿的態度我一會兒止山看浦江帆影水天一綫胸襟開闊得不少後來便坐在湖心亭品茗一隻一隻的小船在水面上蕩來蕩去四圍全是碧綠的楊柳婆娑野花紅笑耳畔還聽得黃鸝的鳴聲我當時觸景生情看看倒好像在西泠橋畔只是這兒少四圍翠黛的山色和熱鬧些罷了湖心亭對過岸上有許多人騎驢子一鞭殘照倒也怪有趣的我一時高興化了兩角錢坐了一刻鐘還買着一身臭汗身上熱得很就和我的『伊』去吃了一杯冰其淋冰其淋是白玫瑰做的味道還不差只是溶得像湯了 
人家多說半淞園的好處在乎沒有雜耍淸淨得很我以爲其中各項搖彩攤未免太多了東也有幾家西也有幾家遊客的經過時候他們狂喊搖彩實在討厭得很我極其盼望他們取締 
園中最不好的現象就是輕薄少年大活動了他們一副嘴臉惹人厭遇見相貎　好的女子便跟在後面走做出怕人的樣子評頭論脚毫無忌憚膽大的還要帶照相機偷攝人家的影這是何等的現象呀風氣之壞直到這般田地如果有人干涉我是極贊成的 
[雨的分析] [  兪湘]  
入夏以來久雨不止農人怨於野商人恨於市一似老天無情故與吾輩不聊之生活爲難者然我非天要知天之心似此滴瀝聲中跳珠飛粒又安知非老天悲憫吾山河糜爛之中國而酒以一掏情傷心之淚乎哀之深故不覺淚之湧而雨遂不可止矣噫青草池塘黃梅時節此中凄涼情景有不可言者矣 
紫禁城遭祝融氏的光顧刹那間把我國數千年來的文明結晶品化爲烏有這是何等傷心的事呀故老天不免淌了一陣眼淚 
黎菩薩出走一莊嚴燦爛的神州登時陷入無政府的地位大好河山行將斷送於這班無聊政客與專横軍人之手了故老天又不免淌了一陣眼淚 
臨城土匪竟敢在月黑風高之夜闖出殺人越貨的大禍政府非但不能痛剿並且加以招撫茫茫禹域將變爲盜賊世界了老天暗此現象委實痛心故又不免淌了一陣眼淚長沙日人目無中國竟敢在化日光天之下打起我中國人來是可忍孰不可認故老天又不免淌了一陣眼淚川戰未休粤爭正烈而直奉方面又喧傳有備戰的消息這麽一個偌大的中國眞是戰機四伏鷄犬不寗老天替我們小百姓的前途想想故又不免淌了一陣眼淚 
總統爲一國的元首非有資望高而學識富的不能勝任今直派的一班蝦兵蟹將竟想把一個昏瞶糊塗的曹國舅抬上台來他們正在拏金錢運動着將來萬一成了事實中國不是糟了嗎故老天又不免淌了一陣眼淚 
[兩個滑稽問題] [  徐碧波]  
一個二十餘歲的婦人着了一雙高跟的鞋子走在石子砌的街上跛䟦斜斜看他好不吃力但是舍却好好的輕軟綉鞋兒不穿歡喜着那種高蹺式的木屐鞋還是出風頭呢還是怎麽樣 
現在無論大小男女多要種痘免得染着天花一輩妙年女郎也請醫生播種那鮮嫩雪白的藕臂一任這醫生撫摩着 
[不階而上] 倘使不是爲了種痘陌生生的女子怎肯給男子的手摸索然而做醫生的始終不肯承認享過這種豓福那又是什麽緣故 
[急煞] [  德]  
濫用公欵上司下令查辦急煞 
借債度日到了節關債主來索急煞 
趁上電車目的地到了跳下車來背後忽來一汽車急煞來了一個知己朋友一同出去吃酒吃完了要會鈔袋裏摸摸却忘帶了錢急煞 
約了意中人去遊玩妻子命我抱小孩急煞 
車站上去候情人碰着火車脫班急煞 
社會小說 
[人間地獄（一二○）] [  娑婆生]  
　　第五十二回萬千煩惱絲并刀一剪糾紛羅綺夢禪榻初醒柯蓮孫聞訊也覺悽然忙道慈光醫院在那裡你可知道嗎秋波道我已問明白了據華稚　說在法蘭西寳昌路柯蓮孫道我明天一定去與他一瞧秋波躊躇道我明天也想和你同去一去不知道你什麽時候去柯蓮孫道我早半天是不能走起那末下半天一兩點鐘去你能同去我僱好了車子來接你寳昌路是很遠的非汽車去不行秋波還未回答阿毛道哎呀你什麽忘却了明天章二少請一斑北京下來的客來碰早和一點鐘就要開塲姆媽不是再三交代的嗎能怎麽能去秋波道我也是想着這件事偏偏不巧這時候正走不開依我的意思我眞想去看一看蘇和尙阿毛道你明天不去改一天去也不要緊秋波道聽說他病重得很這次不趁三少的便同去下一次去不知道蘇和尙在不在呢柯蓮孫道蘇和尙的病是老肺病一時三刻决不要緊你　天旣然不能去我替你將這一片牽記他的心告訴他說明改一天去瞧他便了秋波道那末你千萬替我說一說淸楚　柯蓮孫連連點頭秋波又道那末你瞧見過他以後怎樣的情形或者打一電話來告訴我或則你下半天到我這裏來告訴我不要再像今天挨到老晏的纔來柯蓮孫點頭道你放心我從醫院裏出來先到你這裏來一蹚便了又說了些閒話蓮孫便回家去了一宿無話蓮孫第二日午後特爲呌了一部汽車到慈光醫院裏去問明了蘇玄曼的病室推門進去只見玄曼坐在牀上上半截身子却靠在鐵牀横頭架上身上却蓋著一條灰色毛毯剛剛掩至腰際蘇玄曼倚在牀上本是合著眼的忽聽有人推門進來睜眼一瞧見是柯蓮孫不禁笑了起來蘇玄曼這一笑小事早引起柯蓮孫的驚訝原來蘇玄曼一病三月瘦削得不成人形這一笑越顯得蒼白的臉色和滿嘴牙齒兩片薄唇已白得如紙一般那裏有一些血色那副樣子已是與鬼無殊十分慘厲柯蓮孫心中禁不起一陣難受幾乎先要掉下淚來勉强忍住了走到玄曼的榻前玄曼振起精神道蓮孫你來了嗎想不到你來蓮孫道我不知道你到上海也不知道你病在這裏早知如此我早來瞧你了玄曼道我避地日本只有三個月聽說風聲已解就悄悄的回來正想來尋你們想不到就此病倒我天天要寫信給你們約你們來談談醫生不許我這也是醫生的好意然而可苦了我了這樣枯寂的生涯我生平還沒經過說到這裏咳嗽兩聲氣又喘了起來柯蓮孫道你少說話罷我來陪你一會兒蘇玄曼閉了眼表搖了兩搖手停了一刻又睜眼提起精神道不要緊我咳了便氣促定一定便平復了我有一肚皮的話愛向人說可惜沒人來你來了我再不說沒有機會說了···說到這裏微微的歎了一口氣柯蓮孫聽他這兩句話也覺得異常沈痛聞之酸鼻 
三言兩語[  鵑]  
克利斯浦大借欵快要成功了六百金鎊一大筆錢又可辦大選小選的揮霍一陣了然而這一回事實是不肖子擅押祖墳借債的所爲我們做父兄的國民應當起來緊急聲明和這不肖的子弟脫離關係更不承認他這種不肖的行爲纔是 
 
 
 

Page 9

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 10

 
 
第一萬八千一百號;中華民國十二年 西曆一千九百二十三年七月十八號
星期三 * *國内要聞二 
[長沙通信] [  華]  
　　省政府明令討伐蔡鉅猷省議會通過省城戒嚴案自沅陵鎭守使蔡鉅猷免職後蔡之防區人民團體及蔡部將領紛紛電請收回成命蔡則來電靜候交卸一般人本以爲無戰事可言惟蔡不舍高位延不下臺又因省政府决心已下無挽回之餘地蔡雖庸懦到此利害關頭不得不挺身蠻幹蔡與廣東方面頗通聲氣故於日前通電就孫大元帥所委之討賊軍湘軍司令職電中指斥當道宣佈脫離湘政府趙省長接電大怒立即召集軍事會議駐省各將領皆到趙以此電相示皆啞然無語會議内容秘不得聞惟聞益陽賀旅巳電請省長速下討伐令駐省將領宋魯兩師長等則主張和平對付聯電婉勸蔡鉅猷交卸來省今蔡旣首先决裂和平當然無望故通過下令討伐命賀唐各旅相機前進省城一面宣佈戒嚴仍以第一混成旅長葉開鑫擔任惟戒嚴必徵求省議會同意故經省務院長李劍農召集緊急會議將咨文擬好趕於十三日送交議會茲將咨文照錄於下『爲咨請事案查調任講武堂督辦蔡鉅猷前在沅陵鎭守使任内恃兵負嵎驕恣無忌目無政府弁髦法令旣治兵之無方復民隱之不恤故部卒則到處蹂躪匪盜則各地潛滋民困日深民怨益熾前經湘西公民陳克剛等列欵請願前省議會轉咨政府澈查敝省長在臨時省長兼總司令任内曲予優容未深追究原冀其撫躬自省悔悟前非乃該前使䟦扈性成迄不稍改近復益肆横行擅加軍費潛招土匪暗作聲援其所轄一方賦課正供任意奪用至於徵榷之吏牧民之官由政府委放者者一律拒受代以私人名曰鎭守沅陵實則儼成一國敝省長恫念民困力避兵戎不得已僅將該前使撤調去其兵柄另予優位猶冀其自審理屈翻然來歸不意該前使毫無悔覺竟敢稱兵犯命公然倡亂通電不遜竊號自娛罪跡昭彰忍無可忍查湘省年來以奉行省憲力倡自治差免兵革僅得休寗該前使旣不惜塗炭生靈謀爲内亂敝省長負全省人民付託之重豈能容一人有破壞省憲之行爰命各軍分途征討酷暑興師原非得已戡暴戢亂實具苦衷惟當此平亂期間須爲種種戒備在必要區域内非宣布戒嚴不可除巳頒布討伐令外謹依憲法第五十五條第四項之規定相應咨請貴會對於戒嚴一事立予同意無任盼切此咨湖南省議會院軍副署十四日議會開會臨時變更議事日程討論戒嚴案有長時間之發言議員謝寶林最出風頭力言蔡鉅猷宜討伐省城有宣布戒嚴之必要因蔡通電說自治是假面具省憲是僞造試問省憲僞造本會係根據省憲而產生是否亦爲僞造關於此點認爲蔡氏破壞省憲又謂軍官每逢被裁即稱兵抗命以後裁一旅變一旅裁一師變一師裁兵安能實行後又有多人發言均認爲有戒嚴必要遂將此案通過時已下午一時有半矣 
[沈北軍退回贛邊原因（南昌通信）]  
　　沈方因調兵發生意見沈鴻英方本仁與孫軍戰初則捷報頻聞進克英德有攻下廣州之勢繼則又傳已疾退南雄前功盡葉又據贛南電訊方軍三九兩旅確已於日前開回大庚（南安府治）但於梅關嚴重設防聞者莫不詫異頃據官塲消息謂沈前在韶就督理職事前未徵方使同意其後調兵遣將亦時發生意見其初北軍進攻頗爲勇猛及沈宣布就職即不願進赴前線謂桂軍爲沈出力乃屬分内彼則僅能協助作戰云云一說謂方鑒於沈之就職陳炯明林虎洪兆麟輩皆懷不滿沈必獨木不支北軍即多所犧牲亦復何益况瑞昌防務吃緊李烈鈞志在侵贛贛南爲方轄地利害攸關故怱急退兵其言如此確否雖不可知然證諸沈北軍退守南雄大庚則不無蛛絲馬跡之可尋也 
[宜昌通信（二）] [  淵如]  
　　川戰局最近之形勢此次川中戰事以川軍内部論可謂爲第一二兩軍之報復主義以中國大局論可謂爲北方直系之侵略主義自戰事開始以逮於今日如言勝負就最近一部分觀之則現在熊軍勝而楊軍敗就具體大規模觀之則楊軍或有得勝之一日特用兵之道瞬息萬變勝算固可必且亦有不盡可恃者耳惟最顯著之明證則川軍地理熟悉長於奔馳䟦涉而北軍不能也北軍子彈充足從四面合圍而川軍子彈易罄且困於成都附近一隅也茲再將川戰局最近形勢分别叙述如次 
以言軍隊第一軍主要人物爲但懋辛暗中主持者爲熊克武但之下則第一師喻培棣第五師何光烈第六師余際唐第一混旅張冲第六混旅張成孝第七混旅藍世鉦第十混旅何金鰲就中尤以邊防軍司令賴心輝稱勇敢善戰第三軍劉成勛雖與第一軍熊克武携手而劉固滑頭善觀風勢目前不甚出力專看勝數爲進退者也第二軍主要人物爲楊森暗中主持者爲北方之吳佩孚楊之下則第二師唐式遵第一師楊春芳第四師潘文華楊自兼之北軍第十六師自兼之川軍第九師第三混旅李樾森其在劉存厚一方面重要人物爲鄧錫侯次則爲陳國棟唐廷牧田頌堯簡略言之雙方皆由兩部分聯合而成楊森劉存厚鄧錫侯對熊克武但懋辛賴心輝作戰而已如以軍隊之多寡實力論熊但賴仍非楊劉鄧之敵也 
以言領域第一三兩軍領域在中部其勢力圈於一隅第二四（鄧田劉爲四軍）兩軍袤延四圍成一包抄勢試將川省分作四區川東方面重慶夔州以下爲北軍趙榮華盧金山領域重慶以上資州以下爲北軍及唐式遵領域資州以上則爲賴心輝張冲領域川南方面上川南寗遠雅州兩府屬爲陳遐齡領域陳遐齡黨於楊森者也嘉定叙州兩府屬爲中立軍陳洪範劉文輝領域下川南瀘州資州一帶近爲楊森楊春芳所佔領川西方面甘軍孔繁錦軍隊及川軍第三軍張成孝軍隊各據其半川北方面綿陽以北爲劉存厚王鴻恩張邦本領域綿陽以南爲熊克武軍隊領域川東北綏定府爲陜軍吳新田旅長劉寳善佔領順慶府爲熊軍師長何光烈防地楊軍旅長李樾森則在合州鄧錫侯田頌堯陳國楝唐廷牧等則在保寗　中綿竹中江一帶雙方比較北軍及第二四兩軍視一三兩軍幾多至二倍熊但賴據有成都一隅而勢力團聚北軍及楊劉軍則外延四包勢力稍形渙散綜之熊軍利在速戰而楊軍利在久圍也 
川軍第一三兩軍旣與第二四兩軍成對抗之勢莫敢誰何最終之勝負實不易下一斷定語當視兩方面之外援力量何如與子彈多寡或是否適用之程度何如持此以比較最終得失成敗或者有幾分把握可言現在楊森方面之援隊北軍入川者東路盧金山軍隊在重慶萬縣夔州一帶趙榮華軍隊在隆昌榮昌一帶專在中路川軍前攻北軍繼進刻王汝勤第八師·及樊鍾秀豫軍又將開拔入川矣吳新田軍隊已進至綏定孔繁錦軍隊已進至松藩彰明陜軍後在開拔中楊森之外援如此熊克武方面之援隊滇軍分兩路入川北路已開抵川境會理州梗於陳遐齡川邊軍未敢前進東路吳學顯尙在永善縣未入川境前傳已抵納谿者謠　之訛誤也黔軍周西成昔本投楊森者近受唐繼堯之指使改援熊克武惟其人數祇一旅近駐綦永一帶未易發展熊克武之外援如此袁祖銘奉吳佩孚之命入川援楊邇來招兵購械擴充兵力已得五旅人之數駐於渝萬一帶意在滅周頃黔軍已有一部分開拔北上赴前敵援楊迎戰矣熊但之軍子彈本不充足自將綿陽攻破劉存厚北逃得其遺棄械彈約値百萬熊但賴以應用成都兵工廠製造槍彈係銅殻銅帽出口時彈性擺搖不甚凖的北軍及楊軍所用者係漢陽兵工廠造爲鋼殻槍彈相適故現在熊但之軍專門注意在搶刦北軍之械彈而北軍亦防此着甚嚴 
　　記者略叙川局形勢如此已不覺累幅總之川戰誰勝誰負專視東路資州富順榮隆昌一帶楊森與賴心輝一戰之得失如何始足卜川局最終之勝負至命田陳刻由梓潼反攻熊軍易腹背受敵此點在論川事者之眼中觀之亦大有可注意之價値也（七月八日） 
[黔省强迫發行公債]  
字林報貴陽通信云唐繼虞於六月十五日就督辦之職當時除貴陽各官廳外並有多人前往申賀唐於賀客到齊之後即大張宴會是日晚軍警舉行提燈會次日晚各學校學生舉行提燈會十七日晚省城更演龍燈一時頗爲熱鬧又云貴陽現發行一種公債計二十萬元其他各縣則發行八十萬元共計一百萬元至募債方法則先由公債處分别通知人民命其照繳債金若干如人民於接到通知後一禮拜内將欵交出則祗收九八如至第二星期則須照票面實交若踰此期則官廳將其拘禁必判定罰金而後釋其與募債有關係者可將應募數核減其無門路者則非照原數繳納不可有某紳以前數年與財政廳素有淵源自以爲可恃遽將通知所定二百元塗改爲一百元後爲公債處查出被科一千元之罰金官廳尙以爲罰不抵過將再增科一千元此項債票僅有一期有利息此後由省政府按照票額收回故直可謂爲無利云 
[徐州查獲外人私運軍火]  
徐州通信車站附近鎭平街前有義國人米洛里開設徐州飯店官廳未准立案十四日三鐘有人報告該飯店私運軍火鎭署縣署及警局立即派人至該飯店搜查果搜出手槍二支機槍子彈八百餘粒勃郎林子彈三百餘粒雜色子彈千餘粒當送鎭署封存該飯店主人米洛里及女僕二人（一法籍一俄籍）暫由警局派巡士看管聞鎭守使一面電督軍請示辦法一面派偵緝隊調查餘黨並有許某因犯嫌疑亦被看押以同時西上隴海車行至碭山站被五旅駐防軍隊上車查出某國人二名私運盒子槍三架子彈三百餘粒當將該外國人及槍彈押送徐州鎭守使署一併發落矣 
[吕調元否認協濟保方選費]  
馬聯甲徵收鴉片烟稅報效保定大選費曾派何炳麟解送二十萬赴保此事喧傳甚盛報紙亦屢有記載皖垣國民救國大會日前特開職員會提出討論僉以無論何種欵項總係吾皖人民脂民膏亟應追究當由文牘股致函吕調元請其負責以後如查出證據即由省長追償頃吕調元覆函該會極力洗刷原函云逕復者頃接來函以京中籌備大選皖省攤解二十萬元等語查本省庫欵支絀異常所有軍政各費尙不能按期照撥安有餘力津貼此等不正當之行爲且二十萬元之數乃係大宗鉅欵由何處滙解又安能掩人耳目特此佈復云云吕之聲明是否可靠現皖人正在嚴密探索 
[蕪湖近訊]  
　　蕪湖關監督兼交涉員一職自省令改委何炳麟後即發生交替問題當經皖南鎭守使王普曁士紳濮秋丞等竭力調停由何墊出七千元以六千元彌補前任馬振憲虧累一千元捐助馬等組織之法華大會訂定十四日上午十時移交届期何至監督署接事時不料棹椅等件事前巳搬運一空而電燈亦被拆除何見此不欲接事謂旣認虧墊出七千元何得又將棹椅搬出電燈拆卸未免欺人太甚幸當時某紳等代馬向何婉商謂係濮某主張搬至法華大會並非馬之本意應請原諒何氏以情面難却故延至下午三時始行接事 
　　蕪湖各商帮前以常關稽查常扣貨苛罰致商業大受影響曾由總商會呈請省長轉咨財政部咨行稅務處令行總稅務司轉飭蕪湖關稅務司將稽查一律裁撤以蘇商困茲聞省署准財政部咨開查此案前據蕪湖總商會會長湯鈺泉電同前情業於本年六月十四日咨行稅務處轉行查明辦理見復在案除俟復到咨達外相應先行咨復查照云云吕調元准咨後業已令行蕪湖總商會知照 
　蕪湖國民對日外交後援會十六日開委員常會議决通電本省各縣對日外交後援會請速派代表來蕪協商組織安徽全省對日外交後援會聯合總會事宜以期積極進行又聞該會接河南全省各界外交後援會來電略謂代電奉悉赴滬組織全國國民對日外交後援總會敝會極端贊成日内即推代表就道特電奉復 
　　湖蕪道尹公署據南陵縣知事雷季和報告近日大雨連線洪潮陡漲上游旌太石各縣山洪暴發淸弋江西河碼頭宋家橋各處圩堤均危險異常經各圩農民死力搶救故未出險七游七里太豐林都各圩埂堤透出水而亦屬無幾河水較之去夏僅小數寸圩民驚恐慘無人色東塘壩等處潰决埂堤數十丈淹沒田畝十分之四五災象已成秋收失望理合報請道尹轉詳省長鑒核 
　　蕪湖烟商鳳大興吳義隆等運往含山縣境之烟絲經過和縣黃山寺地方被該處烟酒稅分所勒完烟稅每洋一元收銅元五枚近益變本加厲每元改徵大洋五分該烟商等以該處向無分所實係法外苛徵不得已據情報告蕪湖總商會要求維持該會即致函和縣烟酒稅局轉知該分所以後遇有蕪湖烟絲過境不得苛徵分文以安商業 
[浙法團討論組織臨時議會]  
十七日下午二時浙省各團體代表假省敎會繼續開會討論臨時議會草案出席團體五十五代表一百十二人推阮荀伯主席陳鯨量副主席裘申伯童一心爲紀錄員黃志雄韓劍青王璧華羅子敬爲糾察員第一條方悚林文琴胡逸吳華均主張修正加依據自治大綱第二條字樣結果仍原文通過第二條職權九項尙未討論黃維時動議第三條組織應提前討論衆贊成主席欲退席發言由陳鯨量代理主席阮性存云本案起草主旨其精神全在於此因省議會須受暫行法拘束元年臨時議會及五年參議會其權限非常擴大無論軍政民政均有監督之權惟有兩點須研究㈠省議員應否加入㈡省議員如加入是否全體抑半數至職業團體加入國會亦有此主張馮晋楚贊成容納省議員韓寳華黃維時主張全體議員重行推舉不容納省議員某席云本條規定職業團體均得有選舉權惟醫師藥劑師亦爲職業之一種何以除外而女子並不問其職業竟得選出八人殊欠公允朱鴻達云女子被選人數若不明白規定其範圍雖較寛大恐結果適得其反朱采眞云臨時議會使在最短期内行使職務故應注重事實方面當由主席付表决在席八十三人主張第三條全文推翻者三十六人少數主席方欲反證表决僉以表决甚明瞭毌庸反證表决應將原案大體修正遂散會 
[浙人警告王克敏]  
浙江省民大會浙江國民外交大會昨致王克敏函云叔魯先生大鑒曹氏亂國逼走元首民權國紀掃蕩無遺全國人民廹於義憤口誅筆代衆喙齊聲兩院議員深知人言足畏國賊宜誅陸續南下執事久歷仕途素明時勢當此綱紀廢弛豺虎横行之際竟冒不韙濫膺 
 
 

Page 11

 
 
第一萬八千一百號;中華民國十二年 西曆一千九百二十三年七月十八號
星期三 * *財正報載又有簽訂金佛郎爲曹氏報効大選經費各節夫曹氏爲人人格如何諒當洞悉以干犯紀綱罪大惡極之元兇爲之推戴擁護是無心肝也是爲虎附翼與鬼爲倀也是不惜以中華民國與四萬萬國民供彼犧牲也執事杭產邱墓在杭田廬在杭伯叔烟戚亦在杭吾輩浙人誼屬桑樟且同爲中華民國之國民今執事利令智昏若果執迷不悟祗知求個人之功名利祿不知有四萬中華國民之死生禍福吾輩爲民國前途計爲浙省聲譽計誓當羣策羣力蕩滌此汚并當盡執事之田廬邱墓汲錢江聖湖之水而一　之也時危勢亟何去何從希執事其速圖之 
[杭州快信]  
　　施肇基昨日由滬乘早車來杭謁當軕有所接洽　　賄買營長案除高等廳推事章肇修省議員鄭邁至今未獲外其施旋（省議員）潘夢熊章侯漢三名已照刑律一四二及三八二兩條分别起訴今日地審廳開庭預審　　浙江軍官敎育團自昨日起舉行暑期考試七天巳由敎務長劉體乾呈報督署查照 
　　紹屬省議員沈定一在西小江會元橋築箔激動農民公憤將成暴動省署已飛令該縣知事趕速設法防範並照案嚴禁 
一師副官長章世嘉係分發江蘇道尹現奉該省委充海門捐局差所遺副官長職已改委楊時三接充 
　　一旅旅長郝國璽馳抵温防後已將旅司令部設立舊道署原駐該署之一團團部現另賃　夫巷民房辦公　　杭縣筧橋鄕和睦連橋地方近有唐世虎糾合鄕警張大華等在姚龍家晝夜大開白心寳塲農民受害甚夥 
[南京快信]  
　　海軍杜總司令已打消辭意昨日下午五時半過軍署會晤齊督談三時齊即留在署晚餐九時辭出　　齊督擬再派孫發緖赴滬謁各方要人徵詢時局意見軍署迭接探報有多數黨人潛行來蘇活動故近日車站輪埠旅館檢查極嚴郵電局亦已加派員司檢查 
　　院電兩長通緝姚某務獲懲辦 
　　保曹電兩長已派使署軍需科員韓祖廕分赴蘇魯皖三省採辦軍米十萬石到時希查照保護放行 
　　韓省長病尙未愈昨今兩日仍不見客 
淮揚鎭守使馬玉仁昨謁兩長禀辭回防 
黃以霖馬士杰均於昨日下午二時先後晋謁齊督 
　　財廳長嚴家熾前晚由滬返寗昨早即赴軍民兩署報告一切 
　　敎廳召集中等學校敎員來寗開科學研究會已於昨日在高師梅菴舉行開會 
江寗縣議會在元二年間並未成立現無恢復可言聞官紳會議擬俟省議會將交議之諮詢案决有辦法再行組織 
　　東大農科敎授鄒秉文過探先等兼任農業指導員後擬將省立農塲重加整理昨函招各場長來寗面商計畫　　鄒秉文函敎育廳請轉呈省長將敎實聯合會附設之工業試騐所與化學原料試騐所合併組織昨日已奉省令照准 
　　一女師校長張默君辭職敎廳批令慰留 
　　韓省長電令蘇州關監督劉鍾璘赴滬查辦閘北水電廠案務期早日淸結 
　　財廳今晨委前台營官地局長楊宗漢充崇明稅務所長　　省署昨委陳保元充本署參議 
開赴徐州之第六師二十一團軍隊昨（十六）日下午二時全團抵寗駐紥督署東側小營 
兩長昨日接高郵寳應兩縣電告謂積匪趙五業經包圍捕獲 
江寗交涉署准駐寗日領函開日本外務省派岡部書記來華調查長江各省文化事業届時希接洽保護 
地方通信 
[蘇州]  
　　水警區長出巡水警第三區長宋仲良以時局不靖近更謠言繁興雖曾迭令各防汛勤愼從事然擅離職守者或所不免特呈准趙廳長於昨日乘坐大板師船拖帶槍划出巡防務聞以一星期爲限 
　　總商會開會董會蘇州總商會日前分函本會各董籌備物品陳列所一案曾於本月十日公同議决定於今日下午開全體會董會並邀請各業代表共同籌備進行　　學校續借倉屋省立第二女子師範學校以校舍不敷擬續借倉屋一案近由省署函請三邑倉董潘濟之及本縣宋錢等省議員協議維持辦法茲聞潘董已函請市鄕董事公會定於本月十八日下午二時在舊學前開臨時會已分邀各市鄕董事届期蒞會共同討論 
[松江]  
　　函催息借冬漕松江各市鄕機關頃又奉到縣署借漕公函云本年七月十三日奉江蘇省長訓令第六○九三號内開查蘇省因政費不敷息借冬漕本係常例連年照行各縣並無異議本年亦照案委借以濟七八九等月青黃不接之窮各委員出發後尙未有呈報到署訪聞因報載大選費一事各縣不無觀望不知大選有無費用非蘇省所知即使需費蘇省亦不能擔任自此報發現後省議會及各團體紛紛詢問本署已會同軍署答覆聲明决無其事本省長監督財政有應盡之職權斷不能濫行支用合再通令各該知事查照仰即遵令明白宣佈周知以免誤會仍將本年冬漕如數妥商息借毌誤切切此令等因奉此查息借漕糧本係循案辦理並非本年創舉自報載大選費一事發生以致各借户多所觀望其實與選費如風馬牛之不相及無所用其過慮前奉財政廳訓令業經函請期力協助期告厥成在案茲奉前因相應函催即祈執事顧念大局極力維持以冀刻日集數好在今年雖奉多派借數而利率加厚二釐亦於各借户稍加體恤務祈從速勸集於五日内繳欵仍作七月十五日以前列收幸勿再稽鵠候示復 
　　電燈公司近訊松江電燈公司自開駛新機以來燈光較亮頗受用户歡迎一時要求裝燈者絡繹不絶爾時該公司以路線工程尙未告竣不克立時應裝現在各項工程已督工趕竣設備完全即日即便可添裝新燈故已通告商店商居户裝費較前格外低廉藉示優待並爲維持燈光永久充足起見特設定額以便儘先掛號裝點 
　　松市柘鄕議復自治松江市議會正議長李維翰市總董雷奮均已物故此次奉令恢復由自治委員朱紫綬函請副議長吳叔子董事朱哲生兩君接收交代吳君因於十六日回松偕朱董代表盛競生君同往市公所晤朱紫綬君接洽一切聞結果先請縣署發還卷宗鈐記再行正式接收又柘林鄕恢復自治問題已由該鄕鄕董顧忍之鄕佐徐菊生·議長楊琢成·副議長王葆恒·議員顧光祖潘德光吳少樓潘孔昭等集合會議由楊主席宣佈本鄕議員仍足法數應如何進行之處請公决經衆討論結果决由全體議員具呈縣署請發還鈐記文卷一面要求現自治委員顧匡尅日移交鄕董接收以利進行五厙盜刦傷人案松江縣五厙鄕李塔滙六十五圖陶家村方品舟家本月十五號上午一時許忽來口操北音土匪三十餘人手持前膛槍刺刀木棍鐵尺等打毁前後門先由七八人擁入内室其餘則在屋之四周守望當由方品舟之子驚覺登屋鳴鑼於是方宅男女傭工及鄰右前來救援者羣起抵禦登屋之方氏子則持瓦片飛擲以致事主盜黨各有傷害兩方相持約一小時盜匪知難力敵遂搶品舟妻媳耳上所懸之金環各一副及外面所放之衣物等件口吹警笛號召餘黨而逸現悉事主方面之受傷者計有方品舟及方之妻媳孫兒等數人業已報由五厙警局派員履勘並轉呈警所縣署通令跴緝矣 
[無錫]  
　　暑假義校開學無錫基督敎創辦夏令義務學校二十處計分三大區南區爲監理會所辦中區爲聖公會所辦北區爲浸理會監理會合辦總幹事爲裘維琳君各校於前日（十六日）一律開學生異常發達擬定開課五星期又輔仁中學校學生會創辦之義校亦於該日下午三時在校開學來賓到數十人學生五十餘名四時散會 
　　亞賓育蠶場女生縊死疑案邑人賀亞賓於今春在城中西水關湯巷地方斐宅創辦亞賓育蠶製種塲在寗招收女生劉廉彬（四川人）到塲學習不意該生因受環境所廹竟於前日（十五日）夜間自縊於塲長賀亞賓房中十六日致電其弟劉亮生（在東南大學）來錫料理其弟得報於今日來錫赴該管縣分駐所報告轉報縣署立委兪承審員帶同檢騐吏沈桂芳前往相騐屍身已變色騐得確以自縊身死諭令備棺收殮當場劉與賀因言語爭執甚至扭毆兪君上前勸阻致被跌地立將賀帶縣收押聽候核辦一面由屍屬招照相人攝影備查聞該女生年約三十左右而容貎似僅二十餘模樣邑中輿論咸謂此案與滬上席上珍案無二云 
[常州]  
奔牛炸藥爆裂九誌奔年炸案官廳方面正在偵緝主謀商會等機關正在設法籌振災民方面則力請賠償損失圖復舊觀十六日該鎭商會與縣立丸高忽接南京法政學校校友劉志德等來函謂報載貴縣奔牛鎭炸藥爆裂毁傷人命及房屋百餘間云云查該藥係南京南門外柯復泰花砲店主人及龔茂枝等私販所有護照只能花砲店自行應用並無轉售轉運情形此次肇禍乃該主人等私　行盜運抵奔調查沿途稅所毫無覺察實屬失職查該廢藥本由南京軍械總局禀請督軍飭准派員監督提銷轉售花砲店應用當由花砲店柯復泰范柏森姜錢興龔茂之等冀得大利從中加價串通盜買並禀請督軍准由花砲店自行交價領用並無轉運轉售情事原前淸製造之火藥防範接濟匪類頗嚴現該犯在寗堆存該項炸藥有五百石之多誠恐再肇禍端故特函請轉呈縣署電寗警察所派警將原案要犯柯復泰等解縣訊究云云又奔鎭湖北會館昨接南京湖北會館來函調查災户損失蓋此案主謀龔茂之等願以竊產賠償損失運動該會館出面調解云 
懷南鄕發生殺兄案懷南鄕金家堂之楊龍福近日翻造房屋不意貼鄰之楊孝大近由滬歸見龍福可欺謂伊侵佔基地非出重價購買不可嗣以不遂所欲擬持刀至龍福處威嚇乃弟庭大春大恐釀大禍心竊憂之於十六日下午六時孝大正在持刀與龍福爭吵之際乃弟上前阻止孝大不聽乃弟亦持刀相向竟將乃兄孝大砍斃族中及鄰右咸不主張報案云 
　　義校長向敎育局索薪武邑義務敎育經費已欠發四個月各校長以暑假亟待結束十六日特向敎育局局長何汝霖索取何以局中無此項學欵可發以前本擬將各域城磚價暫撥應用後奉省令祇能作爲敎育基金不能移用作罷且各團體尙有反對拆除域城者此項經費實屬難於設法各校困難實所深悉祇可與縣署商議再定辦法各校長聲稱非將經費發放决不回校故均分寓旅館靜待解决 
[南通]  
　　棉業公會之開會期通如海棉業商人對於組織公會一事一致積極進行刻由發起人張退庵劉叔璜·王廣埭·劉永銘·習澣樞·陳伯葵·馬榮生·張正炷·管電菴·劉匯淸·陸肇　·徐淮·凌國榮等議定本月二十五號召集同業就總商會開籌備會討論呈部立案事宜已分函各商查照矣 
　　關莊布商之新組合南通海門布業近以關莊營業衰退爲共謀發展計擬集合資本五萬元就哈爾濱設立貿易公司嗣悉通海旅哈同鄕會以此項資本似屬嫌少且事關重大非集合同業商榷一切難免疏虞爰定二十六號會議進行辦法地點仍在桃花塢商會 
[鎭江]  
　　楊中舉辦平糶鎭屬揚中縣各紳董以刻下　雨連綿秧田被淹米價因之昻貴上白米每石已增至十二元六角貧民難謀一飽特與該縣知事籌集鉅欵派員赴上江產米之區採辦秈米運回平糶以惠貧民 
　　日艦過鎭赴蕪日本柳號軍艦今日（十六）午後四時由滬抵鎭下椗江心旅鎭日商各洋行大班等咸登艦歡迎六鐘即啓輪上駛聞該艦此行係奉日艦隊司令小林氏命調往蕪湖保護日僑 
[高郵]  
　　連刧三十餘家高郵縣屬臨澤北鄕二總八里小尹莊於夏曆五月三十日下午二句鐘突來悍匪數十人手持快槍連刦三十餘家擊斃失主三人銀洋飾物搶掠一空約有六千餘金該匪來船三艘並擄客船一隻滿儎呼嘯而去往北又至（寳應縣境）張家莊復刦七家損失亦有千金昨報縣署胡知事已委黃警佐前往勘騐矣 
監犯繼起風潮前日監犯全體鼓噪係因口糧不敷充饑經胡知事彈壓乃已次日提出禁頭四人詢供典獄員公煑糧飯稀薄異常每人每頓祇給一斤餘重之濫飯實在不敷充饑屢次求恩未予邀准以遭毒打云云嗣爲高典獄員所聞又於昨（十四）日將該禁頭四人加釘雙鐐拷打鞭撻以洩氣憤衆犯見之復行鼓噪呼寃茲聞胡知事業將肇事原委具報省署高廳核示矣 
[徐州]  
駐徐二十一團開拔回省第六師二十一團駐徐以來軍紀尙佳前有撤防回寗消息經地方各團體紛電齊督挽留結果先撤一營暫留兩營茲因塡防之第三混成旅完全開到團長王凱慶令駐南關之王營及駐碭山之楚營即日開援回省昨見大王廟（王營駐地）兵士已紛紛移物前往車站矣 
　　碭山縣議會已恢復碍山縣接省令恢復縣議會後已召集各議員於十三日行開幕式正議長閆子明副議長郭興瓚等相繼演說謂此後應注意治匪云云該縣會開幕甚速者因自治會早有籌備之故其他各縣尙無動靜也 
[揚州]  
運使委任諮議兩淮丁運使近委周志成充本署諮議藉以諮詢鹺政 
　　省長限破盜案省署近查江都縣境劉宏盛等家連刧盜案尙未據告破獲特令曹知事限一日内破獲以戢盜風 
[南京]  
　　省警廳呈報奔牛炸藥案省警察廳長王桂林呈省長文云本年七月六日准武進縣奔牛鎭商會微電開奔牛午前發生火藥爆烈燬屋數十間斃多人係寗城水西門外開中和紙貨店龔禮華龔茂枝閔煥章運銷火藥所致乞派警先將肇事人看管候訊備文提辦謹此電照等因准經訓令該管西區派警按址查緝該龔禮華等務獲送廳以憑核辦去後旋於是日據該署長劉文烈呈據第四分駐所署員劉翰卿報稱七月五日晚十鐘時據武進縣警察第六分所派來書記陳志斌巡士周天保到所面稱敝縣奔牛鎭劉世唐煤炭店内發現硝磺炸烈一案當時死傷數十人房屋倒塌無數據劉世唐聲稱係楚民龔茂枝龔禮華等　煥章等合販硝磺來鎭售賣以致釀成此案至龔茂枝等已逃避來寗匿居水西門外致中和紙店内請即派警協同將該犯等捕獲歸案訊辦等語並據該警察分所函同前因當經署員飭派長警協同前往水西門外大街致中和紙店將閔煥章捕獲帶所詢據閔煥章供湖北武昌縣人賣紙來寗住居致中和店内龔茂枝龔禮華並未來寗等語送署前來即於六日早該書記等由署將閔煥章帶回歸案訊辦並由署派警護送下關上車一面復經督飭該署員派警前往致中和紙店查緝該龔茂枝等仍未在店理合具文呈報鑒核前來當經函復該商會並令該區將該龍禮華龔茂枝嚴緝解究一面具文呈請江蘇全省警務處令飭武進縣警察所將肇事情形先後訊究詳細報核各在案正呈報間適奉省長面詢此案查緝情形等因除俟該縣警察所呈報詳情再行由處核辦呈核外理合具文先將經過情形報請省長鑒核查考謹呈 
省農會開評議會江蘇省農會第四届第一次評議會定今日（十七）下午二時開議各會員所提出之議案如次（一）會員徐師臯提議省縣市鄕各農會調員應確實調查案（二）提議縣市鄕農會籌充經費案（三）副會長徐瀛提議組織修訂農業法規委員會以利改進案四）評議員徐授經提議電請聲討禍國大盜案（五）評議員陶鎔提議函請速促議會制定省憲案（六）會長何潤副會長徐瀛交議諮詢蘇浙太湖水利局經費規定蘇六浙四分擔今蘇省旣無指定的欵浙省更未報解分文究應如何分别進行案（七）交議諮詢全國農會聯合會召集日期及地點修正農會規程仍未得與敎商等聯合會一律待遇應否根據力爭案（八）交議諮詢有給職員應否負責案（九）交議諮詢前届調查員年度届滿仍少報告應如何進行案（十）交議諮詢本會事務所房屋應如何整理案（十一）交議諮詢各縣漁行漁户紛請組織漁會惟施行細則迄未奉頒應否呈請釐訂案 
[湖州]  
拆除水城之先聲湖城跨架苕　二區西南境界爲水之來源東北二門爲去水之道因中有城垣阻隔以故歷年水患頻仍尤以上游長興安吉等屬爲甚茲聞浙西水利會湖籍會員潘澄鑑曾主張拆除四城水門以除障礙邑紳均表同意業已提交該會一俟决定即可實行興工 
　　解到拐案婦犯吳興地方分庭昨由南潯警所解到拐案婦犯一名據供在潯已誘匿兒童七口聞官廳已决定從嚴究辦 
[嘉興]  
　　學務消息縣敎育會所辦之暑期學校已於十六日起開學上課内部分五級學生一百七十餘人以五星期爲限每週敎師均由城内外各校敎職員輪流充任科目高小部英文國文算學等三科初小部國文算術二科又城區敎職員聯合會於前日在區敎育會開成立會到者頗衆當將簡則逐條通過並投票公選程覺僧張文波程井心夏鳳章等十二人爲理事旋即討論進行方法並攝影以留紀念而散又城内鍾秀城東等校敎員恐各學生於暑假時荒廢學業特於本星期起開辦補習以重敎育 
　　臨時施醫局尙未開辦嘉興每年夏令均由地方士紳籌欵邀集城内外著名醫生組織施醫局以惠貧民本年各醫生以該局歸濟生會辦理均不願前往診治因該會對於濟生事宜多未實行故也現該會每逢三六九日起施診期僅有盧東海與高濟之二人其餘各醫生擬於天寗寺韋陀房另設施醫局刻正籌備進行 
　　城垣限期拆竣東門越城灣由余徐二人繳價包拆已有四月尙未工竣現尤主任特知照監工員於本月内須將該城拆竣又春波橋對岸城垣由苗友記承包拆除業已繳納標價於前日起開工限三個月内拆竣 
 
 

Page 12

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 13

 
 
第一萬八千一百號;中華民國十二年 西曆一千九百二十三年七月十八號
星期三 * *本埠新聞 
[關於絲廠女工之省長訓令]  
淞滬警廳上實兩縣知事均接省署訓令云案據全國工團工人自救會等代電稱報載絲廠女工呈請貴省長　求限制工作時間荷蒙會同實業廳酌定每日工作九小時每月休息兩日與部定工廠通則尙稱相符各在案並蒙疊令上　兩縣及淞滬警廳出示通諭詎事經期月未見縣廳通諭忽報載又有每日十小時工作之省批着令絲繭公所會商工廠通則前後矛盾查歐西各國工廠每日工作八小時尙且禁用幼工（未滿十二周歲者）其重視工人提倡人道爲何如也上海爲工業中心自童工法規頒布以來各紗廠提倡禁用幼工多經設立義務學校培養知識足見紗廠東主之開通較絲廠東主之冥頑者實有天淵之别今鈞署頓忘實業廳與省議會會同辦理之原案徇絲繭公所之慫恿竟置女工同胞於黑暗豈人情之常乎壓廹工人即係蹂躪實業　護廠主不啻絶滅人道大凡工廠發達不在工人工作時間之多寡而在乎工人之勤從與否爲轉移爲鈞座令名計爲工人生產計爲世界人道計宜迅將實行九小時工作之成命回復實爲德便再規定童工工作時間及星期休假俾資待遇平等實業於以昌盛敝會忝居工界視若同仁敬貢芻蕘尙冀採納等情查此案前據該廳縣以保商惠工章程規定工作時間暫難照辦會呈到署當經指令會商絲繭公所規定實行作時間迅即出示布告在案據電前情除分令外合行令仰該廳長知事迅即會同併案妥爲辦理具報此令 
[保護航政分局之省令]  
淞滬警察廳長曁上海縣知事均接省署訓令云據籌辦蘇省航政事宜于殖呈稱蘇省航業以滬鎭一帶最爲繁盛現擬於上海鎭江兩處先行籌設分局着手組織次第推行惟籌辦伊始民情狃於故常難保不生誤會請予分别咨飭協助保護俾便進行等情並附簡章到署查籌辦航政本爲保護航商起見惟事屬創舉恐地方易生誤會除指令並分别咨飭外合行檢同簡章令仰該廳長知事遵照切實保護以利進行此令 
[新委航政局長來滬]  
謝宣 
上海區航政事宜業奉省署令委謝宣來滬設局開辦該局長奉委後昨日已在關橋南首設立辦公處即便着手進行云 
[寳山呈請升級之省批]  
寳山縣欵產經理處等前電呈江蘇省長公署請將寳山縣缺比照丹徒等級於十二年度實行提升等情已紀昨報昨已奉省署批示云電呈已悉查寳山開闢商埠以來該縣行政經費不敷自屬實情惟升級一案前據財政廳議復以國家預算收支扣抵不敷甚鉅嗣後必須遇有降級額缺方准議升等情已飭令通行在案現各屬紛紛請求升級均以廳呈限制在先未能照辦容俟將各縣情形重加釐核彙案併辦以示平允仰即知照此批 
[參議院行政委員會不日開會]  
　　東南通信社云此次國會南遷參衆兩院議員相繼離京者已大不乏人茲據參議員某君云兩院遷滬後衆議院因吳景濓投降軍閥在滬開會尙缺乏議長若參院則因議長問題久未解决向由院内臨時行政委員會代行議長職權該會委員乃由二十七省區用抽簽法抽出委員二十七人以處理院内各事向章有委員總數三分之一即可開會自國會决議移滬後該會議員在天津領取離京旅費者有奉天謝書林·吉林楊繩祖·江蘇沈惟賢·安徽胡璧城·江西劉濓·浙江童杭時·湖北張漢·湖南唐支廈·山東徐實田·河南楚緯經·山西張聯魁·陜西張鳳翔·甘肅趙守愚·新疆蔣舉淸·西川潘大道·廣東楊永泰·蒙古祺克愼·車林端多布·西藏王澤攽·青海劉丕烈·雲南周澤南·華僑馮自由等二十二人其中到滬者已有潘大道·馮自由·沈惟實賢·王澤攽·唐支廈·童杭時·楊永泰·徐寳田·謝書林·等九人日内將抵滬者尙有數人現潘等以該會開會人數已足擬日内即宣布在滬開會討論召集開常會人數日期及進行方法云 
[國會之昨日消息]  
着手内部組織 
國會經前日談話會後决將辦事處先行組織大壽第房屋一切辦公傢具均已購就佈置差已就緖故昨日已一律遷入一品香辦事處則已撤銷辦事處組織大綱昨由起草員田桐·褚輔成·張知本·凌鉞·潘大道·張樹森等六人在大壽第商議起草草就後將再開談話會正式通過又昨日報到者有徐宗德·尙鎭來·石秉甲·于溥·陸榮鈞·盧觀球·陳福疇·陳玉麟·方聖徵·楊開源·王覲彤·張效翰·馬存仁·何曉川·何印川·陳義·春秀·本洪翰·陶禮燊·符夢松·吳洪煊·常恒芳·景定成·等符夢松等數人刻尙在粤昨有電來謂彼等即將來滬先行報到原電如下『愷自邇路國會議員議員通信處同人公鑒本日粤通信處成立適奉希三磻丞函敬悉刻正與元首商辦法妥即赴滬請先代報到符夢松陶禮燊李洪翰吳洪煊克興額銑』又據昨日新由京到滬之景君云北京方面現在謠言孔多大槪均係津保離間議員之計其最甚者北京憲法會議開會時竟有揚言田桐已爲凌鉞刺死說得有聲有色又有議員胡某前曾爲直派來滬偵察滬上行動歸後在京聲言南方國會完全爲一空城計毫無辦法同人當時不免有被惑者及見此間行集會式之報已均釋然云 
[兩院國民後援會促議員南下]  
參衆兩院國民後援會昨發致北京兩院議員電云北京參衆兩院議員諸公鈞鑒删電諒達移滬集會之兩院議員寒日集會式禮成歡動全國行見憲法告成百難俱　解惟諸公留京不發令人生疑所謂孫曹聯合以及種種宣言之　語時見報章足爲諸公附逆之佐證諸公不自惜我國民實不願代人受過尙祈翻然悟過力圖自拔以免自棄於國民無面目見江東父老敝會不嫌煩瑣再電敦促務乞惠然肯來不勝企踵以待云云 
[民治委員會常務會紀]  
總商會民治委員會昨日下午五時開常務委員會到馮少山·霍守華·王曉籟·陳良玉·徐乾麟·袁履登·虞洽卿·聞蘭亭·陸費伯鴻·顧子槃·等十人討論結果㈠進行方法旣議决理財入手應决定具體辦法邀全國商會代表來滬會議（此案提出星期六委員常會）㈡葉惠鈞以無暇兼顧辭常務委員事請霍守華持函前往挽留云 
[又有兩人辭民治委員]  
　　郭外峯證劵物品交易所郭外峯君昨日致函上海總商會辭民治委員文曰逕啓者十四十五兩日先後接到貴會來函并選舉票等件均經領悉竊念民治委員一職責任綦重以峯菲材萬難勝任且敝所現正從事整理力謀恢復自顧尙覺不暇更無餘力可以兼及他事幸乞貴會准予辭職依法遞補以重會務希鑒原爲荷 
嚴成德嚴成德昨致總商會民治委員會函云敬復者接奉大函承示成德應以次多數遞補爲民治委員會委員祇悉一是當此國家多故之際誠爲匹夫有責之時惟成德謭陋無能栗碌鮮暇旣乏匡救大局之偉略又缺奔走公益之餘閒與其濫竽充數無補時艱曷若避席讓賢免滋内愧用物具函辭職伏乞鑒諒准如所請無任盼禱此致上海總商會嚴成德十二年七月十六日 
[張孝若之港務商埠兩局談]  
昨有人訪張孝若於南通新屋詢其對於港務·商埠兩局事張氏答稱港務局係將來管理浚浦局一切事務此議發動業已多年刻巳漸入協商時期此次京滬各外交團尊重中國主權欣然有加入協商之决議京各部院已派定代表在滬集議届時吾父將親來主席吾父之意將來港務局成一切均主公開尊重技術方面不分中外畛域容納地方意見至商埠局事因吾父不能常駐吳淞進行各事殊感困難埠界本成問題惟事實上感情上有不能即行解决者但吾信不久即可無事又内部情形亦殊複雜刻已定有改進辦法不日露佈余此來因體不甚健故一切集會均未克應赴云云 
[嚴家熾返寗]  
江蘇財政廳長嚴家熾因籌借冬漕於上星期來滬親向各紳商接洽勸借茲已接洽就緖所有勸認購買常陰沙田股欵自經在庽邀集旅滬各省紳商宴叙後股額亦已將次招足故嚴廳長已於昨晚由滬乘寗夜快車返寗云 
[蘇垣又添新兵]  
前因崑山忽加駐兵致各方大起驚疑紛電蘇督解釋各節均誌前報日來謠諑方息人心稍安乃本月十六日由寗開滬之三四等早車於下午三點半鐘到蘇時運到新兵一百七十名并由某團附親自統率在蘇州車站下車云 
[滬杭路連日運兵赴松]  
滬杭甬鐵路前日（十六）由滬開嘉之區間車有高昌廟砲兵第二營兵士十六名並行李軍用品等前往松江司令部昨日（十七）又由該營兵士二十四名並軍用品行李等件分裝早快車及颧間車前往松江聞今日仍有兵士赴松云 
[私販軍火案之續訊]  
　　展緩兩星期開審史泰恩夫人與麥羅萊减輕交保文滙報云私販軍火一案今日（十七）下午由美按察使署之魯敦氏開庭續訊未至開庭時間觀審者即座爲之滿迨開庭後首傳證人甘氏上堂供畢並具結聲明渠始終未在凱雷洋行辦事所有文件悉已檢交范森氏别無遺漏而退甘氏爲英人係由英領事署出票代傳次傳證人華迪克氏上堂華亦英人由英領事署代傳其所存文件業經檢出供畢胡薩氏聲稱渠於二人供辭認爲滿意嗣傳樊克令氏上堂胡詰以關於凱雷文件及凱氏本人爾是否仍充代表律師樊稱渠 
自聞緝捕消息至今迄未得凱氏囑託不識凱氏究欲請渠代表否胡詰爾前曾爲渠代表否樊答稱近三四月内渠曾爲凱辦理法律事件多起日前奥路台森氏控案渠即代凱辯護胡詰爾曾代表凱雷洋行否答稱該行未閉前余即任當年顧問胡詰當該行未閉前爾知其時董事及職員爲何人答稱據渠所知股東僅一人即凱雷氏但聞凱曾允將數股讓與洛斯氏及梅彝爾氏某次又允讓與一英敎士樊氏供畢胡薩氏要求將本案展緩兩星期開審聲稱本案證人多有非美按察使署所管轄者且有一證人忽離滬他往故有延期開審之必要被告律師許理氏聲稱倘須延期請將史泰恩夫人及麥羅萊氏二人保銀俱减爲美金五百元胡薩氏不反對堂上遂准如所請宣告閉庭現聞關於此案日内將續有逮捕至主犯凱雷氏聞匿居杭州今除開明年歲面貎請中國各地美領事一體通緝外胡薩氏昨又具一分函致浙省長張載揚略謂敝署頃接報告稱凱雷勞倫司現充貴署顧問寓居杭州等情查凱氏以違犯禁律經人告發現由敝署出票逮捕倘係貴署顧問台端必悉其蹤跡敬懇迅予覊留即賜覆音當飛飭敝國典獄官前往逮捕解案云云 
[許鳳藻赴揚籌商海軍軍餉]  
駐泊長江上下游之海軍各艦艇官佐將領以海軍餉欵積欠不發迭經向部院呼籲均無以應以致各艦隊官佐士兵伙食幾將斷絶因於日前齊集南京海軍總司令行署會議公决非派艦數艘截賣淮鹽别無他法業已推定海軍總司令行署參謀長許鳳藻爲代表前往揚州十二圩兩淮鹽使署向丁運使商量酌提鹽餘之辦法以維海軍現狀如不成議當用他法對付許參謀長刻已就道赴揚矣 
[皖團體聲討皖馬報効大選費]  
旅滬皖團體聞悉皖督理馬聯甲報効曹錕大選費二十萬特通電聲討其文曰安慶省内外諸同鄕先生曁各法團各報館均鑒近畿武人擁曹叛國元首被逼出京中樞早已無主而各省直系黨徒不惜犧性人民膏血極力報効大選費用俾曹得遂其纂奪之欲以固其個人祿位頃據報載馬聯甲業巳報効二十萬元敝會等不勝憤怒竊思吾皖近年來兵災匪禍田舍爲墟然馬氏督皖以來又復任意搜刮民窮財盡室野咸空茲又吸我皖民脂膏供奉曹賊朋比爲奸甘爲戎首皖民誓死否認矧馬姜案罪魁案懸未結今春又炸斃工人罪惡益著殺人兇犯尙未伏法今趁曹賊亂國毁法之時竟欲斷送吾皖於直系之手害馬不除皖難未巳伏乞一致主張驅逐此蠧吾皖幸甚民國幸甚安徽實業協進會·安徽旅滬青年學會叩篠 
[曲同豐來滬]  
段系之曲同豐自奉直戰後久已銷聲匿跡近國會移滬段系要人紛紛南下爲倒直之活動曲氏亦於日昨來滬與各方接洽下榻於薩坡賽路永吉里昨與人談話謂此次倒曹决先以輿論再繼以武力曲氏並擬日内赴浙與盧子嘉協商解决時局方針云 
[楊森派員來滬購械]  
　　川民自决會來往電文川民自决會接旅湘四川治協會電報告楊森派員至滬購辦軍械原文云『川民自决會諸公鑒楊森禍川破壞和平引虎入境塗炭生靈近又密派心腹熊敦棣帶現欵數十萬赴滬購辦軍械此人累次加害吾川今又助楊爲虐實屬罪大惡極公等久居滬地務須加意偵查如獲其人請即施以相當處治以除障礙而維破碎川局川亂有澄淸之日自决有實現之期川人得以安居樂業皆公等之所賜也旅湘四川自治協會叩灰』川民自决會當即復電云『旅湘四川自治協會諸公鑒灰電奉悉楊森引狼入室不顧大體熊敦棣代購軍械助紂爲虐皆川人之敵除如命偵查外尙希隨時函商討賊定川策略俾收合力之效至紉公誼此復川民自决會叩篠』 
[日商會聯合會閉幕餘聞]  
　　推舉委員廹日外部實行决議案在華日商會臨時聯合大會自十二日起開會五日於十六日閉幕中間二日半爲談話會餘二日半爲正式會議統觀五日間所議均側重對於排貨問題之應付方法前日（十六日）爲該會最後開會之一日除議决發表宣言外議决事項共十五條决議内容秘不發表至關於實行方法經衆贊同照天津代表竹内之提議一任上海日商會辦理即選舉回國實行委員廹請當局實行至下午五時五十五分在華日商會臨時聯合大會終了該會閉會之後旋於晚七時假六三花園開大懇親會至六時半散會其中長崎代表漢口代表已已於昨日歸國其他代表則擬視察排貨狀况數日至二十日左右歸國各代表中並有擬赴南京蘇州杭州一行者又聞本埠日商會定於昨日開常任議員會議選舉回國陳請委員面遞聯合會之决議文於日本外務大臣其回國委員長請副會長米里擔任米氏决定日内起程云 
據日本電報通信社上海消息云十五日在華日本商業會議所聯合會之决議事項其大要如左㈠此次因排日行動所受之損失須全部由中國政府賠償㈡排日運動之主動者須嚴重處罰㈢以排日爲目的之各種團體及集會須絶對禁止㈣對於妨害日貨交易及輸送者須嚴重處罰㈤在華日人及其雇用之華人其必需品之購買及其輸送須由地方官直接保護㈥關於排日之新聞雜誌·書籍·傳單·等之販賣及散布及排日戲劇均須嚴禁㈦鼓吹排日思想之敎科書宜嚴禁㈧宜使中國政府宣布二十一條之殘存條項以釋中國國民之誤解㈨爲疏通中日兩國民意志起見速謀中日兩國商業會議所聯合會㈩大連重要物品交易所金銀本位問題須速謀解决此外尙有决議十五項係關於改善中國内政必要之手叚云 
[官廳歡送日總領事之宴會]  
駐滬日總領事船津辰一郎日内即將赴奉天新任前晚（十六）滬海道尹王賡廷·兩路局長任筱珊·警察廳長徐輔洲·江海關監督姚文敷等四人公宴船津君於海關監 
[新任駐滬日總領事之來華期]  
　　先將排日問題詳加研究日本電報通信社消息日本新任上海總領事矢用七太郎將於本月二十九日由東京起程赴任惟擬先將排日問題詳加研究並參考貿易業者之意見故特遍訪關係各地如横濱·京都·大阪·神户等然後再返東京報告外交部云 
[日艦開赴蕪湖換防]  
留滬日驅逐艦柳號日前定期開赴蕪湖換防嗣因前日參加日砲艦堅田號進水式改於昨晨五時出發又日艦檜號有下駛來滬調任本地警備之說云 
[山東路調查日貨報告]  
山東路商界聯合會爲調查日貨事前曾發給所屬帶鈎橋·金隆街·麥家圈·交通路·望平街·二馬路·大新街及北山東路各段商店會員請塡報告單並立誓不再進日貨連日該會接到報告到會者錄下存有日貨者華倫紙號二百二十八兩元鎰號約百元向不賣買日貨者鼎陽觀·仁德祥·同豐莊·鳳華春·元元·其昌棧·李啓昌·餘泰興·可大·天蟾舞臺·如意齋·瑞祥鴻·祥華美·燕華樓等二十餘家均塡具志願書嗣後永不再賣買日貨但尙有多數商店未報告來會决定再發通告限期實行否則報告外交大會派員檢查以期肅淸如此進行對日前途當有希望云 
[縣聯會解釋縣制]  
江蘇縣議會聯合會自大會後各縣紛紛召集議員先開談話會惟事隔多年其中不無疑點連日各縣函詢縣聯會者日有多起茲該會委員長李右之通函全省各縣議會議長議員將暫行縣制疑點解釋以便一致進行所有函稿照錄如左 
敬啓者此次各縣議會依據省議會議案省公署通令　江蘇縣議會聯合會大會議决案諒必一致進行尅日成立惟省公署前次諮詢省議會各種疑點尙未經省議會解釋則各縣開會時尤應根據法律以不背暫行縣制爲標準茲將鄙人管見所及貢獻一一以供采擇事此順頌議祺李味青謹啓（一）八月常會爲縣制所規定各縣於八月内開常會誠屬合法如不能開常會而開臨時會似宜緩至九月初庶與縣制不相抵抵觸（一）元年成立者依元年制辦理（不能依修正制）二年成立春依二年制辦理（二年六月公布修正縣制）（一）修正縣制增條第十六條凡巳經成立之縣議事會應俟下届改選時遵照修正縣制辦理此條請特别注意據此看來則由元年成立者如辦補選時不能適用修正縣制毫無疑義（一）縣制第三十四第三十七條參事員之規定條文明瞭如遇參事員缺額應即補足以符法律（一）議事會開會之前必須先開參事會以便提出交議案件鄙見請各縣不可汲汲開議事會務必催促知事先召集參事會爲要點（一）縣知事之交議總以預算案爲第一重要此事須請參事會注意所恐者各縣汲汲開會縣知事以無足重輕之議案交到議會一二件或三四件敷衍了事而不及預算此點須請各縣議會共同注意（一）參事員旣補足額時議會方面或至缺額祗有依照縣制第十四條辦理不能嫌手續之繁重而違背法律（一）各縣如有辦補選時對於縣制選舉章程第十條須注意總之名册在一年以外不足爲準必須重行調查（一）元年暫行制及二年修正制各縣存者無多紛紛來索元年制尙有而二年制至昨日始覓得今日巳付印十日可竣即行寄奉多份以資參考 
[總商會覆聶雲台函]  
　　爲紐特賽會徵品事聶雲台君昨接上海總商會函云雲台先生大鑒昨奉來書並紐特賽會華人部續函謹悉一是具見先生對於國產熱心提倡深堪欽佩查前接美國商務參贊安喏爾函後即經登報通函代徵我國工藝出品彙送紐約與賽并詳述循行各埠展覧等情茲復遵照示囑即由本會函致商務書館·中華書局·徵送關於文化上·歷史上·圖畫照相影燈片等品商其從速選送本會陳列所以便彙轉而彰國華知關錦注用特復聞 
[余日章抱病]  
向青年會告假三月 
　　青年協會總幹事余日章博士因赴東三省等處演講過於勞苦致抱病返滬迄今尙未痊愈醫者囑須從事休養博士因向協會董事部告假三月巳經允准所有職務暫由副總幹事李耀邦博士代理云 
 
 

Page 14

 
 
第一萬八千一百號;中華民國十二年 西曆一千九百二十三年七月十八號
星期三 * *[交通部致駐滬代表逖白克函]  
　　對中法銀行債權特别聲明交通部爲中法銀行存欵英金三千六百磅一案由電政縣辦致上海法律理事專員駐滬代表逖白克函云逕啓者須接巴黎賽納商事裁判所來函關於中法實業銀行淸理債務辦法並徵求對於該項意見有無異議查本部與中法實業銀行債權關係有須特别聲明者即一九二一年六月本部由馬可尼公司無綫電墊欵内提英金三千六百鎊按市價換洋二萬九千零四十二元零二分係由該公司駐京代表金門擅以本部名義全數存入中法實業銀行嗣經本部發出支票送交金門簽字不料延至兩星期之久始行到部是時銀行業已停兌該欵遂不能提出是該欵前由該代表個人意思存入該行繼又延不簽字致受停兌影響自應由該公司負完全責任曾經本部迭次聲明不承認有此提欵及其利息以後銀行對於該欵如何處置本部亦未便過問同時並向駐京法使館曁中法實業銀行均有嚴重之聲明在案茲准巴黎來函除對於本部原有之債權無異議外關於英金三千六百鎊一項（合洋二萬九千零四十二元零二分）本部始終未承認有此項債權故對於淸理辦法一層不得有何等表示應請貴處逕向原存欵人馬可尼公司駐京代表直接辦理本部不欲過問即希查照辦理可也 
[航業要訊]  
　　潮州丸遇風之經過日淸輪船公司貨潮州丸此次由日本長崎裝煤一千七百五十餘噸來華駛至黃海中忽遇大風雨船身岌岌可危時輪中船員水手僉謂航海以來從未遇見之大風波咸料難望平安而船主則令各水手與司機者奮力逆風而行以求一避難之處後得駛入五島之玉浦港得避烈風暴雨惟在冒險開航之際經過絶大之危險船員水手竟得無恙咸各相慶至輪内附裝之零雜貨件難免無浪水冲浸之水潰損失矣昨日該輪進口船員等述及此次遇風情形猶多談虎色變云 
　　海參崴路之華輪公司上海海參崴一路現又有華商多名籌集股本創辦一輪公司已經成立定名曰久大先向賫賜租用一千八百五十噸之商輪一艘命名海順號航路派定上海烟台至海參崴止今日開頭班以後將於三星期來還一次 
　　印度米將運來大英公司得英印公司電告現派乾尼司號輪由印經仰光運米滬本月十五日已開出將於八月八日至滬 
怡和洋行之通告怡和洋行昨發通告於長江等路及各外洋輪船云凡外洋轉船各貨如有破爛及貨箱重釘或磅碼短欠者均須註明收單内否則歸該輪之船員負責云 
　　赴美華人被驅回國有華人十四名在美國從大西洋方面入境時被美國移民局查獲禁止上陸並勒令退還中國將於下月三號押回上海 
日本觀光團來華訊日本東京横濱兩地實業界現組中國觀光團共有團員五十名將於八肛十日到滬先派來一人昨已到上海 
[滬杭路開運貨專車]  
滬杭甬鐵路上海南站前因霉雨日久存棧各貨堆積如山現已放晴存積各貨此兩日間已大半出淸所有各轉運公司承裝各貨亦因霉雨暫停現經天晴各轉運公司多紛紛報運赴杭故昨日（十七）該路車務總管特電上海南站於下午八時加開臨時貨物專車計掛二十八輛前往閘口南星等站分卸聞杭州待運來滬各貨異常擁擠故今日（十八）亦開貨物專車來滬云 
[江海關昨在浦東焚土]  
江海關昨在浦東陸家嘴汽　焚燬抄獲之烟土先　經姚監督通函各機關派員蒞塲監視昨日上午八時半復經姚監督委派關員潘少　會同副稅務司易谷士督率小工人等押運烟土渡浦命將第一·第二·兩汽窰同時燃煤生火九時開始焚燒由海關帮辦黎錦波及管棧房西人勞勃生等在塲查核　册將烟土嗎 
啡等類先後過磅核對斤量陸續投窰焚燒一時紅光燭天氣味四溢場外圍觀者數百人至十一點鐘始畢計焚燬烟土十一擔六十八斤十三兩嗎啡四百九兩高根四十五兩安洛因三百兩此外尙有戒烟丸·西藥等多種各機關監視人員到者十餘人並由護軍使飭派憲兵·及淞滬三區巡官李鶴鳴·等三隊游巡隊長等各率所部在塲彈壓 
[劃併學區之抗議]  
上海縣蒲淞市敎育會因報載敎育局將原有六學區改組爲五學區以漕河涇·曹行兩鄕併入第二區特於本月十五日召集臨時會議主張一致反對茲錄其呈文如下呈爲劃併學區阻碍進行請令仍照前案以重學務事竊查上海十九市鄕於民國三年劃爲六學區而本區合蒲淞市·法華鄕爲第二區面積實較他區爲　闊視察有鞭長莫及之勢當此敎育局改組之時理當熟審地方情形切實改良速謀進步乃閱報載有該局將漕河涇·曹行兩鄕併入之說本區將來辦事勢必諸多窒碍但敎育經費出自地方附稅有所興革應徵地方同意方爲妥善如報載劃併之學區似難承認除致函敎育局懇請撤銷前議外爲此迫切陳詞敬乞縣長電鑒俯賜令行該局仍照原有區域辦理以重學務地方幸甚謹呈蒲淞市敎育會 
[淸華學校本届赴美學生]  
北京淸華學校每年均選派大批學生赴美留學本届畢業生八十三名定於八月十七日由該校建築家莊君及數學敎員潘君陪同來滬放洋赴美留學此項學生分入美國三十五州各校所習科目有音樂·哲學·種糖·航空·工程等二十五門預定入本薛文尼大學者兩人哥倫比亞大學者一人波斯頓大學者一人康乃爾大學者一人惟哈佛耶路兩大學無一人願入有印底阿那州波都大學習農業工程科者十一人入威斯康辛大學習經濟政治科者十一人入米薩出色州工業專門學校習錫科者七人此外尙有二十三人分入米芝千·加里福尼等大學又該校此次選派女生五人優待生五人與前項學生一同放洋云 
[留德學生棺柩行將抵滬] [  徐廣曠]  
中國駐德使館函致江蘇特派交涉公署稱前准徐祺新滙欵請將留德自費生徐廣靈柩運送回華茲已委德船公司某號郵船承運於本月九日搭德船某號由某口岸起椗該船計八月初間抵滬此次因便於運轉起見屬將該生靈柩逕寄貴署轉交該生家屬具領除另函知照該生家屬並將提單兩份附寄外函請查照云云 
[承認利蘇尼亞國之訓令]  
外交部訓令江蘇特派涉公署内開前准駐英使館函送利蘇尼亞Lithsmia民國駐英代辦面交該國外部致本部函稱請予正式承認該國爲獨立國等語經本部提出國務會議照前次承認芬蘭·波蘭手續辦理並呈奉大總統批示業於本年三月十二日電知本國駐英使館照會利蘇尼亞駐英公使正式承認在案除分行外合行令仰遵照備案可也此令云云 
[釣船呈請派師船保護出洋]  
　　魚商木商十四户之會呈江浙洋面海盜甚熾航商受害難以言狀現由木商船户金裕茂·金同利·金潤餘·金順發魚商船户陳順興·金萬利·新順利·金如意·劉萬興·王合興·新聚興·胡順利·任茂興·陳永興等浙籍釣船共十四艘於昨日備文會呈水警第四區宣區長略謂木商船户由長江卸木出口當此秋汛期際應須回籍修理而魚商船户因秋鮮當旺亦擬赴洋收鮮夙聞吳淞口外盜匪出沒無常來往商船時遭其害凡吾木魚商船出入有必經之隘口萬難改避船夥等所蓄工資食物均儲船中一被打刦則全秋辛苦徒然合家供養不足用特略具下情懇吾區長俯察商困准予所請迅派師船護送至江浙交界洋面庶免盜害羣商同深感戴不勝待命之至云云 
[屠宰稅征收所開幕前之消息]  
　　會銜佈告上海屠宰稅一項現由省委金元潤設所定於本月二十一日開辦按照部章每猪一頭應征屠宰稅洋四角並應帶征敎育費洋四分業經該委員分函本埠各機　查照等情已誌昨報茲悉上海縣沈知事·上海屠宰稅所長金元潤昨日發出會銜布告其文如下 
爲出示布告事案奉江　財政　令開（原文已見昨日公函從略等因奉此本委員茲擇定本城蓬萊路福安坊　征收屠宰稅所定於七月二十一日啓征遴派幹員佩帶符號出外嚴密稽查本知事奉經將各項章程文卷移交接辦並飭警隨時協助進行除呈報曁咨行外爲此會銜出示布告仰上海　境屠業各商一體知悉須知納稅爲人民應盡之義務屠宰稅現在設所征收專爲整頓國稅起見自本稅開征之日起各該屠商務各遵照定章先期投所按隻核實報稅領取執照方准宰殺一面由所派員到塲加蓋騐戳以杜隱漏至帶征敎育附稅仍照向章隨同正稅核收撥解該屠商等各宜遵章報納倘有故違私宰等情一經查出定即照章罰辦决不寛貸其各凛遵毋違切切（附錄修正屠宰稅簡章）『第一條』屠宰稅以猪·羊兩種爲限應征稅額如左（一）猪每頭大洋四角（二）羊每頭大洋三角前項稅額由屠户完報不分牝牡大小及冠婚與祭年節宰殺者一律照征如有附收地方公益捐不得超過應征稅額之數『第二條』屠宰之猪羊不問曾否完納統捐或通過等捐一律照征屠宰稅『第三條』凡屠宰猪羊均須先期赴征收所完納屠宰稅領取執照方准宰殺『第四條』凡屠宰猪羊逐日淸晨由征收稅所查驗查騐之後方准出售『第五條』違犯本章程第三條之規定者一經查出或被告發每猪羊一頭照稅額以二十倍處罰征收經手人等如有串同舞弊及浮收侵蝕者照所得之數以百倍處罰征稅官如有前項情弊照征收厘稅考成條例第十六條處罰『第六條』告發漏納屠宰稅者查實後准於所收罰金内提出十分之五充作奬賞『第七條』屠宰稅執照用三聯制一付屠户收執一留征收稅官　存案一繳財政廳查核『第八條』屠宰稅執照由財政廳照部頒式樣刋刷用印發交征收處應用『第九條』征收所一切辦公經費准在屠宰稅項下照章提取開支不另支薪 
[猪行公所反對自征屠稅]  
本埠猪行公所敦仁堂代表徐銳茲以省委屠宰稅征收委員金元潤現已設所定期開征惟各肉業同議抵制方法擬欲罷市深恐滋生事端故於昨日致函上海縣商會請爲維持原函云敬啓者滬·寗·蘇三帮肉業歷來承認屠宰稅今乃名爲設局派委自收科條繁密時間限制太苛各肉商紛謀抵制將釀罷市風潮敝同行兼顧店商販客息息相通誠恐罷業停宰則天時炎熱囤積鮮猪必多發呆起病豈但行家猪客大受損失而羣情憤激尙恐别滋釁端惟有奉懇鈞鑒轉商體恤請仍照舊飭着三帮全體酌加認額依舊承包迅予發表飭遵以免紛更而滋繁擾無任感禱待命之至 
[淞滬糧食維持會訂期開會]  
　　本月二十一日近來雨水過多四鄕收成堪虞米價有增無减淞滬糧食維持會特開緊急大會徵求意見原函錄下敬啓者前月因米價日漲分函各界徵求意見冀達集思廣益目的並建議重申禁令建倉儲米分别給奬曾奉省長韓批令上海縣沈縣長迅予分别照案核辦具報并奉諭事關救濟民食庽滬紳商果能踴躍輸助亦屬急公好義仰候隨時由署酌核給奬可也等因本會領悉之下惶感莫名爰訂本月二十一日（即夏曆六月初八日星期六）下午一時至五時在北浙江路本會敬備茶點敬求各界熱心家曁本會全體會員及會外熱心之士俯賜駕臨詳加指示并乞外埠諸君子不吝珠玉各抒偉論由郵隨時寄示俾有遵循庶铭隕越云云 
[華人赴澳經商情形談]  
　　郭標對總商會來人所述總商會昨致中國内衣織布廠函云逕啓者華人赴澳經商事曾將敝會轉詢澳洲駐華商務專使第二次答復之詞具函奉告想蒙鑒察敝會以事關推廣國外貿易訪問不厭求詳並困本埠永安公司總理郭標在澳經商多年情形必稔爰於昨日派人與郭君接晤據云在澳已四十五年其所談情形如左由華至澳須由英領事發給護照交涉署蓋印現在由香港至澳洲有直達航路船名維多利弄即郭君所創辦也在澳洲上陸之處爲雪梨及墨爾邦兩埠而墨爾邦有領事駐紥較便照料啓程之時最好先行電知領事則船到以後領署即可派人在埠襄助便利不少二十年前對於新入境者尙有收稅一百磅之制現已革除其上陸時雖例有種種詢問亦不如入美時之煩瑣惟彼中所定華人居留年限至多不得逾五年上陸時須陳明經商居　年限彼國官吏核准時對於原請求年限例須加以核減如自請一年祇許半年之類是也期滿以前如擬續居須先行陳請展限否則即有被遣出境之事惟即使數次展限而先後合計總不得逾五年一届前項期限非自行出境亦必驅遺回國矣故華人經商者大都用先後遞往之法蓋如此則甲滿五年之限而乙尙可繼續任事也待乙滿期限甲又可再往蓋彼中對於續往之甲依例其居留期限又可從新起算也又彼中制度凡歲入滿一百磅以上者須抽所得稅其稅率大抵爲百分之三十歐戰以前捐稅簡單現則較爲苛細云云以上皆郭君所述之詞惟郭君在澳年久不能華語故彼此均用英語接談其中恐不免輾轉誤傳之處特略舉所聞以備尊處參考此致中國内衣織布廠 
[童詩聞質問總商會函]  
　　爲國民製糖公司理賬事會計師童詩聞爲國民製糖公司理賬事被該公司呈訴案業廳茲以所指各節與事實不符而總商會又依據公司方面呈復實業廳昨特繕就聲辯書質問總商會原文如下 
敬啓者日前承本會文牘處抄示本會爲國民製糖公司總協理馬王同等呈控會員一案之查復江蘇實業廳函稿一件浣誦數匝具見苦心且以會員之事止勞精慮尤深愧感惟於本案經過事實似未甚透明於會員方面理由竟不蒙詢採此則不得不於諒　之餘而有所陳述也（中略）至該公司股東會以會員非股東而爲拒絶之理由則更不得不追述會員往該公司查賬之經過當會員受曹桑兩董事之委託函諮該公司說明受托查賬據電話答復謂須待董事會認可嗣經曹桑兩董事來約謂董事會今已通過會員即隨桑·曹兩董事之後同往該公司面請指派職員帮同辦理據稱員司各有專職未能多派僅能專派一位以資調取簿册而備隨時諮詢會員以簿册繁多非一手一足所能從事爰商得公司同意由會員帶率敝事務所員司數人帮同檢查並承該公司盛意每日爲敝員司備具午餐是會員之受托查賬及會員之查賬設施均已得該公司之允許也彰彰明矣旣允查賬於前則查賬之後例有報告適逢開會尤不得不受委託人之委託以備出席諮詢故是日會員之出席伊本該公司已承認查賬之資格而到會者也况會員到會係隨同桑曹兩董事而入門入門時旣未以非股東而見拒迨隨同桑曹兩董事而登台登時又未以非股東而見拒是會員固巳承認該公司之默許認爲與徐永祚會計師及外國律師同以公職人員資格到會也又彰彰明矣詎料順該總協理者則認之逆該總協理者則拒之以愛憎分待遇而復以非股東爲事後抵制之具何其謬耶至此次查賬係受董事所委託與尋常股東所委託者其設施應否分别應如何分别商律苦無明文且所有設施已爲該公司所承認者是否該公司亦須同受逾越公司條例第一百五十五條範圍之譏尤屬疑問惟會員對於董事所委託與對於股東所委託其事後之報告辦法則逈不相同對於委託之股東僅用口頭報告且範圍僅及賬目而對於委託之董事則用書面報告且因該董事等有執行負責之權責故詳及全局金融狀况並加以注意補救等字句以資警惕而備採擇此原報告書不難復按者也會員自聞此案由實業廳函請本會調查之後檢齊物証每日在敝事務所靜候本會調查會董之蒞臨以備詰詢初不料迄未蒞止而巳喧傳具復也是否僅據片面是否别得旁証是否已有確據是否僅查一方即可完案會會　蒙莫測高深夫法庭審案尙問兩造法官判獄尤重確証願本會之有以見敎焉云云 
[公共租界電車去年之盈餘]  
大晚報云本埠公共租界電車係上海製造電氣有限公司所經營本年五月三十日該公司在倫敦召集第十七次股東大會頃接其報告略謂是日之會由鄧脫氏主席書記宣讀集會通告及查賬員報告後主席起稱一九二二年上海電車營業盈餘爲九六九九八鎊比上年增三九一八鎊匯兌盈餘由一五七六五鎊增爲一七一六○鎊加以他項盈虧計是年純盈一一三二九九鎊較上年盈一一二九四五鎊實增三五四鎊除提出折舊一五○○○鎊公司盈餘稅五○○○鎊職員金二五三一鎊等外股東官紅利可續發八釐連前次所發是年共得二分至公司推廣無軌電車事已與工部局磋商就緖現該局法律顧問正在草訂合同中雙方商定凡改築街道與養路經費均歸工部局負擔而由公司每車每哩繳付墨洋二分繼報告新加坡電車情形畢遂由會衆通過董事會報告及賬略舉定新董事查賬員宣布閉會續開特别大會提議將公司四萬股股本每股金額由十鎊改爲一鎊旋經會衆一致通過而散 
[沈次山被人謀斃案豫審終結]  
　　候期公開辯論馬橋農民賀錫堂控外甥沈永同遭伊兄沈根山等謀斃報經上海地檢廳二次派員開棺將永山尸體剖騐後經歐醫生化騐得永山喉骨已斷委係因傷致斃判候究辦在案茲悉此案業由檢察廳將在押之屍妻沈楊氏預審終結起訴同級審判廳昨午由審廳新任刑庭長邢君傳到屍父沈金堂·屍叔沈書生·屍母舅賀錫堂等又提同沈楊氏等特開刑庭預審良久諭云預審終結判該氏還押餘人退去候示期公開辯論 
[致中銀行控沈玉仲騙印花票]  
　　印花票交存公堂被告交保出外天津致中銀行代表張芝庭在公共公廨刑事科狀訴嘉興人沈玉仲用欺詐手段騙取値洋六十萬零六千五百元之印花稅票等情由廨准出提票發交新閘捕房於昨派探沈壽章協同西探　鐵往將沈提解公廨即據原告代表廿維露律師上堂譯稱被告於本年五月二十四號向原告騙去値洋六十萬餘元之印花稅票是以控究惟敝律師今晨始得被告拘獲之報告一切手續不及預備應請展期開審訊之被告延穆安素律師到堂聲稱被告於本月十三號至敝律師事務所委任控訴原告要知此事因天津致中銀行欲在滬設立分行派被告來滬籌備定約招足股份後被告充當經理己用去洋六萬元嗣因天津總行借欵與政府經濟非常困難即將印花稅票交與被告至滬變價一時無人購買而原告即延律師控告被告欺騙况此項稅票現寄存席錫蕃處席氏前在道勝銀行爲買辦頗有聲望公堂如欲取看即可帶來查本案完全民事性質不屬刑事範圍原告不應以刑事起訴請出提票將被告拘留捕房如罪犯相同請求堂上諭令原告交保譬如原告民事起訴請出特别傳單原告亦須交保云云經陸襄讞核供商之美戴副領事宣判着將項印花稅票交存公堂被告具結出外候提前審理 
[工界救亡會致縣商會函]  
　　質問限制工會製憲全國工界救亡大會前開會議决質問本埠縣商會限制工會加入製憲此函已經委員常會通過照發文云『逕啓者前閱上海各報登載貴會發起國民製憲有以已經註册之工會爲限之說查法團資格之取得雖以註册爲要件惟吾國政府素不重視民意對於中華民國約法上人民結社集會之自由往往曲加制限不准註册故處現軍閥操縱政府下之團體未可以常理論也夫旣曰國民製憲則凡屬中華民國之國民當然有製憲權工會爲工人集合本爲中華民國國民之大部分是否有製憲權當以有無組織及其組織内容有無抵觸約法爲斷自不能以形式上已否註册定其製憲權之有無也又查國民製憲權爲臨時約法規定全體國民固有之權利果如貴會所主張則國民固有之製憲權似爲政府所賦予顚倒約法實深駭詫敝會認貴會此種主張非所以尊重約法擁護民權之意用特專函奉達即希查照爲荷』 
[各工團再爲女工請願]  
本埠絲廠女工工作問題迄未解决昨日全國工團工人自救會·中華海員工會·湖南駐滬勞工會·四川駐滬勞工會·紡織工會等工團聞今日下午三時淞滬警察廳會同上海縣知事·寳山縣知事·及絲繭公所沈鏞等討論斯事特聯名致書上寳兩縣及淞滬警察廳原文如下『沈寳昌·馮成·徐國樑三先生鈞鑒逕啓者聞諸公今日下午三時討論絲廠女工工作時間休息日期竊思此事早經省令在案女工准照省令服務愿諸公亦以省長命令爲標　應順世界潮流則戴德非第女工已也特此奉函尙祈採納（下略） 
[絲廠女工風潮中之警廳佈告]  
絲廠女工朱王氏等六人散發傳單鼓動罷工被四區二分所拘解警廳請辦一案迭誌前報昨淞滬警廳特出布告略云本月十四日有少數女及向不作工之人手持傳單强阻工人入廠雖經警察拘獲數人均稱受人指使足見無知盲從有碍治安除飭區嚴拿指使之人按法懲治外合行佈告仰該女工等務各安心工作靜候解决切勿受人煽惑致遺後悔切切此布云云 
[粤僑工界聯合會開會紀]  
　　議决召集各團體聯席大會粤僑工界聯合會於昨日下午三時開緊急會議到者三十餘人張炳榮主席先討論昨報載各路商界總聯合會有反對國會議員在滬集會者衆請陳廣海報告次張渭川·盧子卿皆有討論結果由本會召集各團體　聯席大會函由文牘股湯抱眞起草末討論會務（一）徵信錄趕速付刋（二）廣東機器工會開幕主張由駐粤代表楊志成君辦理（三）演劇籌欵推舉籌備員（四）徵求大會歸下次討論議畢散會 
[新發明綠色染料之說明書]  
　　發明者王季珍所述昨接王季珍寄來新發明綠色染料簡單說明書云發明者偶然之事也其機動乎天而　之以人若貪天之功全謂爲己力是誇也季珍發見此綠色新染料亦出偶然今春閑游塲團見　豆之葉亟似蓼藍乃試探少許取汁染物色頗售第鮮葉難儲若不能製成染料亦無補實用遂以　出之汁加以石灰水（因無靛灰）欲使沈澱不得效果更取濃汁　之得一種膠狀物質只能染深灰色仍少效用第三次汁加以淸水放置三十點鐘始得此綠色糊狀染料復製糊狀物爲乾粉此色粉曾不與水融合然與織物織微頗具愛力故染色甚易每蠶豆鮮豆葉十斤可製糊狀染料一斤糊狀染料一斤可製乾粉四五兩查蠶豆東南種者甚多但食其實葉本棄縱以妨碍結果不能盡採其葉大約酌採一二成每畝地可採千餘斤製乾粉二三十斤最低估格亦値數元此農夫之利也此粉除染蛋青深灰綠色外尙可作藍色打底之用因此染料係廢物製成非特較洋靛價廉即較土靛亦廉數倍且可製成粉末運輸便利雖不能盡染色之利但其價廉每染物一尺不過數文此工業之利也土貨旣增煤膠染料輸入自少金錢不致溢此又國家之利也惟不諳化學未能盡其效用望國内實業家進而敎之也幸甚吳縣王季珍謹叙云云 
[五區商聯會致北工巡捐局函]  
滬北五區商業聯合會因滬北工巡捐局對於請領修理房屋執照不查眞相輒予發給以致房東房客屢起交涉昨日爲大德里房東圍笆勒遷一案特開會議結果致函於該局原函云敬啓者茲由北四川路大德里居户紛至敝會報告略謂本里房東曾假修理爲名呈請貴局領出修理執照期滿滿毫未舉動復續請此照今又期滿更無工作聞將再向貴局三次續請等語到會一若是兒戲官照不惜一再矇凟命意何在殊難窺測惟據報者言謂房東本無修理之意不過假此爲勒遷張本使果如所言則貴局之捐照將爲房東岡利示威之護符殊失貴局定章之鄭重竊思貴局發給執照本有一定期限限滿再給似應檢閱理由調查眞相今該房東一再凟請幾加無期限之長年執照玩章累民諒非所許敝會爲衛商安民起見自應援情奉達爲此特具公函希於該房東再來　請時應迅予嚴詞批飭停給是項執照以彰公道而安貧民無任感盼云云 
[皖勞工會昨開常會紀]  
安徽駐滬勞工總會於昨日（十七）下午一時舉行常會到會者計四十餘人公推黃晦菴主席胡佩如紀錄主席報告開會宗旨畢王亞樵解釋工人之天職及工人固有之能力章渭儀謂洪東夷介紹之新會員頗多今所到者不過少數最好定期開本部成立會胡佩如·梅國楨·附議並申述組織之宗旨及意義又定於夏曆十六日開成立會洪東夷提議本部名稱可定職業部全體表决通過當推定章渭儀·梅國楨·淇東夷·王阿五·高秉光·高福全·程品章·凌成實·吳佑之·詹天侯·余章善等十一人爲職業部籌備幹事次章渭儀報告邵案經過情形及報告嚴夏臣於上年被張松林拖欠欵項一事衆均主張積極交涉至下午四時始散會乃又接開職業部籌備會公推梅國楨主席略謂適纔常會通過各案並舉定籌備幹事十一人應將籌備手續付諸討論（一）由總會各給章程若干份以資參考（二）由總會各給徵求會員册兩本定於夏曆本月十二日以前結束一次以備十六日到總會開職業部成立會章渭儀又謂此次同人等爲擴充會務提高工人人格起見希望諸會友實行負責後由互相勗勉詞意懇切衆鼓掌盡歡而散 
[寳安同鄕會職員就職]  
廣東寳安旅滬同鄕會新任職員於日昨在武昌路會會所内行就職禮會員蒞會者頗衆正會長萬國家因事未暇蒞會由副會長陳炳生主席禮成後職員陳炳生·馮佐芝·邱耀寛·陳錦祥·廖亮材等均有演說大致均互相勉勵之辭旋茶會而散 
尙有本埠新聞等轉入後頁 
 
 

Page 15

 
 
第一萬八千一百號;中華民國十二年 西曆一千九百二十三年七月十八號
星期三 * *本埠新聞二 
[友華銀行滙市報告]  
昨日友華銀行滙市報告云十六日倫敦大條銀價近遠期均縮一二五紐約銀價落至六角二分八七五倫敦紐約間滙價落至四元五角九分三七五今日此間滙價掛牌僅佛郎長至一千一百九十枚開盤市况平穩未幾堅定英鎊最低成交價七月份三先令○四三七五八月份三先令○三七五九月份三先令○二五美金最低成交價七月份六十九元八七五八月份六十九元七五九月份六十九元六二五照此價售出者頗多購價英鎊高一二五美金高二五日金售價七月份六十九兩六二五八月份六十九兩七五遠期六十九兩八七五銀行滙票定價英滙近期三先令一便士一二五遠期三先令一便士美金近期七十一元七五遠期七一一元半法滙購價無在一千二百三十枚下者昨日倫敦銀市無甚交易收盤市况穩定紐約市况沉滯 
[上海商業市况彙錄]  
昨日銀幣市價又小早市價爲七錢二分一釐二毫半午市收盤爲七錢二分一釐比較上日小去三毫七五現洋無甚進出 
銀拆早市價七分午市收盤價五分比較前日小去一分 
昨晚止各銀行錢莊查倉庫存現銀二千四百二十八萬兩現洋三千三百四十八萬元大條四十二條 
　　公債票 
昨日各種公債市况雖不若前日之熱閙惟人心依然穩固故價格繼續增高金融公債現貨千元票最高價到過七十二元七角五分收盤低至七十二元五角半比前日只好起五分七月期全日成交價常在七十二元半至二元七角之間收盤計七十二元七角比前日提高一角八月期受主雖不過多惟市况甚爲堅俏收盤計七十三元一角半比前日大半元九月期結價比前日漲高一角收盤價計七十二元五角五分整六現貨全市祗做開一盤價計五十三元較前日好起二角七月期由五十三元二角逐盤低至五十二元九角半收盤回高一角與前日市價相仿八月期收盤五十三元三角半九月期五十三元六角比前日各漲一角一分七年長期計四十六半五年大票爲五十四元六角價格雖有開出惟進出交易異常淸靜云 
　　國内滙兌 
上海商業儲蓄銀行國内滙兌十七日行市報告云今日京津銀匯未動計京爲一千零四十七兩五錢津爲一千零五十五兩五錢洋匯漲起一元京爲一千零零二元津爲一千零零一元漢電洋例每千兩仍爲一千零三十四兩洋滙爲一千零零三元宜昌·沙市洋匯各跌落五元同爲一千零十五元濟南銀滙漲一兩二錢五分計濟平每千兩合規元一千零三十六兩七錢五分洋匯漲一元爲一千零零四元烟台銀匯跌落二錢五分爲一千零四十三兩二錢五分洋匯國幣滙價未動英洋滙欵漲爲一千零零二元濟寗·青州亦各漲一元同爲一千零零七元川之萬縣再漲五兩爲一千零五十五兩洋匯亦漲五元爲一千零五十五元此外浙之温州蘭谿爲一千零零四元海門爲一千零零三元五角硤石爲一千零零三元蘇之淮安·泰州·淸江浦等處滙水每千元均一律貼三元云 
　　外幣 
昨（十七日）各種外幣市况平穩中外各商進出之數無所懸殊加之金價和平是以各票市價上落甚稀馬克受主漸有轉機故價又回高五分買一元三角英票成交買價仍爲九元一角半美票計一元九角六分半日票爲九角六分四釐荷票計七角四分香票買一元零一分九釐坡票爲一元零四分法票爲一角二分一釐羅卜一千元新票買二兩二百五十元票計一兩二錢五元至二十五元票爲六兩五百元老票買三兩五錢均與前日市價相同云 
　　金市與滙價 
昨日星期二大條銀近遠期均縮一二五九月份標金開盤三百四十一兩三錢較前日收盤好起銀二錢小至三百四十兩零七錢未開先令又高至三百四十一兩二錢先令揭曉弗動祗有法滙大五法郎餘價都未更改是時標金爲三百四十一兩先令市况初較上日收盤硬起○六二五餘相等銀行賣出九月份先令價三先令零二五買進三先令○三七五又賣出十月份價三先令零一二五買進三先令零二五又賣出九月份美匯六十九元七五買進七十元又賣出十月份價六十九元六二五買進六十九元八七五又賣出九月份東滙價七錢買進六錢九分七五又賣出十月份價七錢零一二五買進六錢九分八七五所以標金小至三百四十兩零四錢嗣因買者頗旺後又高至三百四十一兩四錢旋市况繼硬銀行賣出九月份先令價三先令零三七五買進三先令零四三七五又賣出十月份價三先令零二五買進三先令零三七五又賣出九月份美滙價六十九元八七五買進七十元零一二五又賣出十月份價六十九元七五買進七十元又賣出九月份東滙價六錢九分八七五買進六錢九分六二五又賣出十月份價七錢買進六錢九分七五故標金最小跌至三百三十九兩六錢移時市况轉平銀行賣出九月份先令價三先令零三一二五買進三先令零三七五又賣出十月份價三先令零一八七五買進三先令零二五又賣出九月份美匯價六十九元七五買進七十元又賣出十月份價六十九元六二五買進六十九元八七五因而金價又回漲至三百四十兩零六錢至收盤時先令美匯價仍與前價相同惟東匯稍　銀行賣出九月份價六錢九分八七五買進六錢九分六二五所以標金仍跌小至三百三十九兩九錢後爲三百四十兩零一錢收盤午後標金開盤三百四十兩高至三百四十兩零四錢先令弗動標金爲三百四十兩零七錢先令等市况初開時與上午收盤價相同故標金乃爲三百四十兩零六錢及七錢計銀行賣出九月份先令價三先令零三一二五買進三先令零三七五又賣出十月份先令價三先令零二五買進三先令零三一二五又賣出九月份美匯價六十九元七五買進七十元又賣出十月份價六十九元六二五買進六十九元八七五又賣出九十月份東滙價七錢買進六錢九分七五又賣出十月份價七錢零一二五買進六錢九分八七五嗣後九月份先令銀行賣出爲照掛可結計價三先令零二五其買進價爲三先令零三七五又賣出十月份價三先令○一二五買進三先令零二五又賣出九月份美匯價六十九元六二五買進六十九元八七五又賣出十月份價六十九元半買進六十九元七五又賣出九月份東滙七錢零一二五買進六錢九分七五所以標金最高漲至三百四十一兩二錢收盤市况又與開盤價同銀行賣出九月份先令價三先令零三一二五買進三先令零三七五又賣出十月份價三先令零一八七五買進三先令零三一二五又賣出九月份美滙價六十九元七五買進七十元又賣出十月份價六十九元六二五買進六十九元八七五又賣出九月份東滙六錢九分八七五買進六錢九分六二五又賣出十月份價七錢買進六錢九分七五標金賣者較多致價又跌至三百四十兩零三錢後爲三百四十兩零五錢收盤掉期仍係多頭貼出每條銀一錢先令等交易不甚暢旺計有滙豐銀行買進九月份先令友華銀行賣出十月份先令各一萬磅價均爲三先令零二五又友華銀行買進九月份先令二萬磅價爲三先令零三一二五其餘則尙有零星交易云 
　　紗花 
昨日星期二棉紗客帮交易尙活絡牛莊帮日紗去路計買進四百餘包又買本紗數十包其餘各帮交易並不增加祗有本紗二百餘包日紗二百包左右買價與上日相仿二十支日紗大銀五錢十六支大二錢五交易所之標準紗價近遠期均小去二三錢公會之小包全無售開廠家只有申新紗廠開出十支人鐘大包一百包價一百三十五兩扣　一個月出淸三品紗有跌有漲統扯與上日相仿美棉電報現期小四十五磅音遠期小五十磅音印棉電報朋搿而與白洛夫皆跌一羅比奥浮辣則漲兩羅比市面雖日紗略好大勢尙屬看軟云 
昨日棉業交易所通州棉花標準仍堅　近期好起一二錢後市收盤九月期三十九兩二錢十月期又三十五兩七錢十一月三十四兩八錢現花祗有恒豐紗廠買進現貨送廠陜西花二百件價三十 
九兩五錢 
　　絲市 
昨日洋莊絲市略見活動廠絲期貨美莊巳有大宗成交惟行情較前又跌小一二十兩解期訂九十月份法莊方面雖亦有進意然以來價相懸太巨致未譚成七里白絲經均無去路交易停頓惟四川黃廠經法莊續有購進價則仍疲沔陽黃絲亦有成交絲價跌小十兩灰經市面仍冷淡昨未見有交易云 
　　茶市 
昨日洋莊茶市湖州平水大帮美莊業巳動辦婺源屯溪之路莊大帮交易亦暢珍眉市面雖無重大發展然產地茶商得悉申市珍眉銷路未佳業將尾帮原料紛紛改製他項花色到貨殊不見多物稀爲貴故日來趨勢仍佳市價依然堅定路莊秀眉隨到隨銷市面最俏針眉鳳眉等貨英美兩莊需要殊殷蝦目珠茶市場中仍無大宗交易惟高莊之茶巳由杜德洋行加上七十兩且市上存底不甚見多華商態度仍樂觀祁寗兩路之紅茶與温州紅茶怡和謙義等行略有少數購進貨價均不見高云 
　　呌莊 
昨日星期二又輪値英商公平洋行不限價拍賣之期計排呌貨爲花羽綢·素羽綢·尺六元絨·泰西緞·細布·市布·原布·漂布等疋頭二百八十四件統計一萬二千九百二十八疋較上週多拍二十三件計八百四十五疋客帮如北帮甬江長江内地等客以及本街各莊店均有往購所拍之價比前互有升跌但無甚大變更云 
[徽寗旅滬同鄕會選舉職員]  
　　通告各同鄕 
徽寗旅滬同鄕會第一次徵求已告結束現應辦第一届選舉乃發出通告云敬啓者本會成立以來已五閱月第一次徵求隊業於日前宣告結束根據議案應辦第一届選舉以期產生理事評議各職員負責會務並推定路文彬·吳鼎九·胡佩如·程倜橋·黃憐生·汪醒齋六君分赴各同鄕處接洽收費事宜同鄕諸公如已入會而未繳費者祈即將自認之本年常年會費從速交付其未入會諸公尤盼從速入會以便造具名單遵章選舉事關同鄕權利幸勿自行放棄爲日無多尤希注意掬誠相告敢希公鑒徽寗旅滬同鄕會謹啓 
[晨光美術殿覧會閉幕]  
晨光美術殿覧會已於昨晚九時閉幕計逐日中西參觀人數達三千有餘足見該會之成績能引起多方面之注意又聞該會附設之暑期學校即可於閉幕後第六日開課（七月二十三日）主任由該會全體共推會員上海大學敎授萬古蟾君學程分油畫組·色粉畫組·木炭畫組·水彩畫組·鉛畫組·五組由學者擇一而習之授課時間爲上午九時至十一時餘任自習入學不拘年齡不限男女於此五天内尙可報名入會會員方面即可於今日起照常實習惟研究時間已改爲上午九時至十一時下午八時至十時云 
[請變通檢定敎員辦法之廳批]  
滬海道屬縣敎育會聯合會爲重檢小學敎員窒碍難行於日前開會議决推舉代表赴省晋謁省敎育廳請求酌量變通辦理等情巳誌前報茲聞該會昨巳奉到省敎育廳批示云呈悉查重行檢定辦法前昨江蘇省敎會曁義務敎育期成會先後函請酌量變通辦理業經酌量修正呈請省長轉咨敎育部一面通令各縣遵照在案至所請將施行檢定小學敎員辦法第八條之規定修正一節應候部令修正仰即知照此批 
[江灣鎭車夫身死案請求覆騐]  
江灣鎭松盛嫁妝店主金大林前因其孩嬉戲包車被車撞倒金遂將車夫兇毆後月餘車夫身死其妻以因傷身死投　山縣署請求　究等情曾誌十五日本報茲悉該車夫名林華江年四十四歲崇明人居江灣多年向推小車近始推黃包車爲生自經馮知事派陳承審員陶檢驗吏等前往騐得屍身無傷係屬病故後屍妻堅稱因傷身死要求伸雪故攤屍不　迄巳數天昨由崇明同鄕具禀上海地方廳請求復騐但至昨日下午四點時尙未履　云 
[張阿金被拘之再請伸雪]  
西門關帝廟成衣店主張阿金被　指爲搶刦蔡頌堯家盜犯拘解南匯縣訊供判押該處各商民聞訊大動公忿聯名具禀代張辯白去後迄今數日尙無音信而張阿金之家屬刻又探悉偵探等將張阿金捕去後於未曾解案以前用私刑吊打逼供甚至張阿金最去有二小時之久目下身體巳經受損是以該家屬及左右各商號昨日又投松滬護軍使署禀請查辦矣 
[唐家弄前晚之越貨案]  
拘獲兩盜 
前晚九時半有盜匪五名突入唐家弄永慶里三百二十三號門牌婦人胡章氏家袖出手槍鐵尺嚇禁聲張闖進臥室將値洋一百六十元金練·鎖片等飾物刦取奪門而逃旋由氏之隣居王浩田等與該管匯司捕房探目金福壽·包探陸連奎·劉永茂追獲江北人子祥·張均道兩名帶回捕房詢得贓物巳由逸盜携去昨晨傳同事主將王張兩人解送公共公廨經李襄　會同英威副領事訊據中西包探禀明拿獲情形諭兩被告收押展期十四天 
查明再訊 
[國貨公司之組織聲]  
　　國貨維持會定期討論本埠國貨維持會於本年四月中組織國貨商塲於小世界内預計三個月爲限刻已期滿行將閉幕茲悉該會擬另行在南京路一帶組織國貨公司特訂於本星期日（即二十二日）召集全體會員在城内高墩路該會舉行臨時大會徵求意見並商進行辦法云 
[土碱蓋用征稅僞印解警廳訊辦]  
顏料業認商公所司事前日在南市楊家渡志生南貨店查見土碱六方係花衣街泰興里益成碱坊内所兜銷其中有一方所蓋報稅印章不符立即報告崗警將碱六方併送一區警署請爲究明僞印來歷旣而查得益成前次亦因僞印事發科罰有案又吉祥　口德和油麻號内亦查出土碱十八方均蓋用僞印詢知是項貨物係王家碼頭新街德豐土碱作所銷出亦即報警帶入一區警署經王金山署長訊明以案關冒用征稅僞印欺騙違章當將兩案一併申解警廳司法科訊究候飭傳兩家作坊主並追交僞印以憑懲處云 
[佃工抱病回家倒斃中途之慘聞]  
崇明人陸龍根年二十八歲向在江灣某姓家爲佃工近因患病由同伴湯桂華挈同乘車至南市擬即附輪回里不料中途益增劇甫行至大碼頭附近忽然倒臥途旁氣絶身死由崗警查見將湯帶入一區警署王署長訊明原委飭十六舗地甲報告地方檢察廳請爲相騐午後四時由廳委檢察官偕檢騐員蒞塲騐得委係因病身死旋據湯聲稱陸之家屬在籍一時不及到申但亦復無力棺殮請求核示旣而由崇明同鄕會聞知當即代爲給棺收殮所　之衣包給湯領去交由屍屬收領 
[工巡捐局淸查茶桌稅]  
滬南工巡捐局長查得本局抽收所轄境内各茶肆之茶桌稅原充學費及公益之用此項稅源久未淸查以致添户日多均未加入捐册係屬漏稅亟待按段調查以明確數故令稅務處派員分别淸查矣 
[常州同鄕會徵求會員之進行]  
常州各界同鄕日昨在籌備處開徵求會第二次常會莊得之主席當議决關於進行辦法數件並由到會隊長報告徵求情形擬先將印就之入會願書等徧行散發云 
[大埔同鄕會設立施診所]  
大埔同鄕會前籌議附設施診所因該會樓上巳經附設公學樓下中堂爲議事廳其兩旁左爲圖書館右爲應客室遂無餘屋容設施診之所茲暫借副會長　經九餘屋在淸和坊二弄四十二號設立暑期施診所延請精通中西醫學余默敏·吳碧霞·二女士爲醫生擇定於夏正六月初五日開診診期每日午後一時至三時止又請中醫黃志仁爲義務醫員黃君因受　醫院聘不能到所特送有施診劵凡抱病者可向該所領劵持至寗波路渭水坊二百五十四號（先施公司後面黃君醫室處就診槪不收費云 
[煤業公所續募捐欵建屋訊]  
上海煤業同仁慈善會成立多年由發起人募集萬元購置公所毘連之基地二畝二分零估計工程建造房屋三十餘幢茲以經費不敷决定繼續向同業募捐昨已分發捐啓請各同業量力輸助云 
[棧業公義會殯房開工]  
上海棧業公義會在引翔鄕虹鎭附近徐家橋購地建築殯房數十間昨日（十七）上午十時舉行動土禮該會會董會員到者八十餘人首由建築主任樓道　向神座行禮畢即舉鋤動土次由會長宋國元·張良文·華金才·及會沈佩蘭·丁壽昌·吳頴生·發起人柳金甫·經理王瑞　等先後演說滬上貧苦工人無力殯葬情形並報告發起籌資建築殯房之緣起禮畢共同攝影以留紀念云 
[救濟婦孺會招領迷路男童]  
迷路男童王菊生年十五歲湖北武昌人由英租界總捕房送救濟婦孺會該童自稱曾在武昌練馬塲模範小學續書學名柏青住户部　五十六號父親名丹臣已故世五六年母徐氏兄幼南曾做布店生意後來學醫我於今年陰曆五月十六七日同母兄等搬到上海住家趁江裕輪船來的到碼頭因人多擠散旣不認得又不知母兄等住何處云倘有該童家屬可從速覔保到該曾具領完聚 
[招領迷路女子趙鳳海]  
女子趙鳳海浦東人年十六歲前日在曹家渡迷路由四區四分所崗警查見解經李署員訊問之下據供家住南市薛家浜開洋鐵店等語昨送司法科發慈善　留養待領 
[韓邦達死後之所聞]  
任水揚補缺 
法捕房包探韓邦達病故出殯情形巳見昨報昨聞法巡捕當局以　生前頗著勞　特商請領事轉　法政府褒奬又聞天津法　兵官以前次老西開案韓亦頗有調停之功故特來書記其功績韓氏包探一缺巳由任水揚補充云 
[冒探索詐拘獲一人]  
前晚浦東楊家渡碼頭江裕輪船到埠時有搭客趙慶和身帶小銀元一萬餘角及銀洋鈔票數百元雇乘張寳順之划船渡浦不料被碼頭匪徒撞見冒充水巡探夥向趙索詐事爲三區一分所崗警得悉正擬上前詰問若輩遂各逸去當塲追獲王正才一名連同趙慶和曁划船夫張寳順等併解至署經黃警佐訊據趙供稱向充輪船茶房此項銀洋係輪船退回押　因登岸時被匪人看見敲詐去鈔洋一百三十元及小洋一百餘角是實質之王正才供稱向趙敲詐者係自稱水巡探夥之狗小·吳開昌·四扣子·小八子等現不知逃往何處云云黃警佐飭將人證於午後押解警廳訊辦 
[霸妻不還之拘究]  
在楊樹浦地方爲小工之徐金高其妻沈阿雲年二十五歲上月間逃逸無踪前日下午經徐在徐家滙地方尋獲知被周錫春引誘當向領回遭周硬霸徐控經二區三分署派警將阿雲及周一併拘送地檢廳訊究 
[因涉訟人財兩失]  
郭炳燮前托陳敬升轉向尹懷林處購一姪媳婦某氏出洋一百四十元先付一百元其餘四十元須俟郭姪將該氏帶到湖北原籍之後找給不料郭姪將該氏領到鎭江地方忽起衝突涉訟官廳查該氏係常州人當時奉諭傳到該氏父兄將氏領去於是郭人財兩失返滬後向叔報告昨日郭炳燮投四區總署告發派警將陳敬升·尹懷林一併拘獲連同原告函送地檢廳訊辦 
[女孩在家自縊斃命之請驗]  
寳山縣吉一圖地保李順寳昨投上海地檢廳報稱閘北廣東路正興里四十號門牌係廣東婦人朱李氏所居前日該氏因事往沈家灣母家家中祗留十四歲胞妹名財香者照料不料下午財香用毛巾一條投繯自縊而死先經該氏之同居人江淸選投報五區二分署令飭地保來案報請相騐朱李氏現亦在家伺候車檢察長諭飭靜候派員往　 
[攫取金鎖片之拘獲]  
紹興人陳阿榮昨在北蘇州路攫取王榮發所抱三歲女孩項間金鎖片一個圖逃經王大聲喊捕由探劉永茂到來帮同追獲人贓拘入捕房押候解究 
[續誌張成發砍傷李小南案]  
木匠張成發（即張阿發）日前因調戲同業李小南之女新菊起衅突持利斧趕往李處砍傷小南之右臂眼角一案巳誌前報茲悉此案自四區解科後因李傷勢沉重在家調治昨經趙科員傳訊李供該被告去年亦因持斧傷人爲寳山縣署懲辦有案·今年正月在西門犯案爲該處警區拘留二月在法界又犯行兇案被捕房逮獲禁錮四月在蘇州因砍傷婦人案（或謂此婦巳被砍斃）逃來上海匿居中興路其同帮家中依舊横行無忌此次民之右臂經醫生騐得恐成殘廢等語奉判退去聽候移送法庭嚴辦 
[私收客賬押兩月]  
某店夥朱全根於兩月前私收店内客賬洋一百元化用爲店主查悉朱情虚逃逸經原告報告捕房請究在案現爲包探李鴻生　得朱匿跡之處前往將朱拘獲傳同原告於昨日解送法公堂請究先由原告店主曹萼輝投訴前情詰之朱全根供認收用客賬實因娶妻用虧願設法歸還中西官判朱押西牢兩月以儆 
[擊破頭顱西牢兩月]  
朱桃生虧欠陶阿大房租洋日久不付經陶於日前向索詎朱反持鐵棍將陶頭部擊傷致血流如注由捕到來拘入捕房昨解法公堂請訊先由原告陶阿大投稱朱虧欠民房租洋五角向索竟被打傷頭部請究詰之朱桃生供認行兇不諱中西官判朱押西牢兩月以儆 
[無力罰洋收押一月]  
陸阿五前在法租界私設烟子窠供人燈吃洋烟爲探查悉拘解法公堂訊實判罰洋三十五元押繳在案茲因陸無力繳洋昨又解堂復訊詰據陸供實情無力在押更無設法請求釋出措繳等語中西官判陸旣無力繳洋着押滿一個月以儆 
[私藏利斧之訊判]  
法捕房探目唐云卿查得居民王祥之家私藏兇　有違定章爰於前日禀明西探同往王家抄出利斧兩柄當將王及馬二寳劉正奎等一併帶入捕房昨解法公堂請究先由捕頭禀明前情并將利斧呈案詰之王祥之供此斧係馬二寳之物寄藏民人家内并非民人所有馬供認兇斧係民人之物劉供民人至王家游玩不敢作非法行爲中西官判王交保馬押十四天期滿着永遠逐出租界　無干開釋 
[混用僞洋押兩禮拜]  
無賴林友春日前持僞質大洋一元向法租界地方福金記店内混用當被察破鳴捕到來將林拘入捕房昨解法公堂請究先由福金記店夥上堂投訴被告混用情形詰之林供此洋係出洋五角向人買來求　中西官判林押十四天僞洋沒收 
[扒手禁押一月]  
竊賊張裕青日前在法租界地方摸竊陸運海衣袋内之皮夾洋銀而逃經陸報告捕房現爲包探曾九如查悉將張拘獲解送法公堂請究先由原告投訴失竊情形詰之供認行竊不諱中西官判張押西牢一個月以儆 
[冒簽支票領洋押半年]  
本邑人姚祥華因於前日將空白支單冐簽西人聶爾特之名令海道至滙豐銀行希圖冒領洋九十元當被該行發悉鳴捕將張姚兩人拘押昨日解公共公堂經中西官訊明判姚押西牢半年張從寛斥釋支單塗銷 
[私設花會罰洋廿元]  
婦人丁張氏因在大通路一千一百二十八號屋内私設花會聽筒誘賭歛錢前日被包探吳柚生與西探鼐鐵協同將氏與賭博花會之字據一併帶入捕房昨解公共公廨經中西官訊實判氏罰洋二十元充公花會字據銷燬 
[朱龍寳准予開釋]  
朱龍·湯阿三前被許福慶指控在界路攔刦置有銀洋衣服之手提皮夾業經公共公廨訊結判决兩被告各押西牢半年期滿逐出租界在案昨晨羅傑律師代表朱龍寳之家屬到廨請求將朱開釋謂朱在租界向與人股開橡皮胎公司素來安分有各商號願爲蓋章擔保是以投案請求開釋云云而捕房代表梅脫蘭律師則到堂反對經中西官磋商之下判朱龍寳開釋 
[串竊衣物分别押儆]  
袁小元·周小狗·趙永珊先後串竊公共租界内居户侯寳·徐福濤等數户衣物變價分肥經滙司捕房包探陸連奎緝獲並吊齊原贓昨晨傳同失主解送公共公堂經中西官逐一質訊判决袁監禁西牢一年半周押三月趙押一月分别示儆贓交失主認領 
[公共公廨訊案彙錄]  
昨晨公共公廨民四庭由兪讞員會同英密副領事訊理各案如下㈠馮壽朋延佑尼干帮辦施乃德律師爲老寳盛裕記銀樓聲請破產案結果改期再訊㈡陳繼茂延台維斯律師聲請破產案結果本年五月一日之堂諭取消關於第一次報告書内甲欵提付丙表所列堂費及理賬費照准此後該聲請人陳繼茂再請求批准破產時必須將梅吉言律師代表之債權承認有力時償還再核㈢永安隆號聲請破產案該號股東入外籍者不少飭傳不到結果胡樹基英國人席德輝葡國人人廨未便受理應即註銷王國衡代表穆安素律師有病准予改期訊理㈣裘子山訴正和莊經理夏品川等欠欵案結果不准復訊陸宗棻業巳逃避查無别項財產應由其他各股東代爲分擔此判 
[誌謝]  
昨承民智書局惠贈陳旡咎君所著（醫量）一册又大世界贈六月份游劵二十紙誌此併謝 
又滬北廣益堂送來　香丸三十包蟾酥丸臥龍丹各三十瓶午時茶五十包當代分送併此代謝 
　　更正昨報國會消息節内第一項所載『由秘書長但　宣布今日爲談話會諸君宜靜坐勿躁如有不適之處儘可隨時商榷』又『凌鉞主張諸君將來開會地點最好借江蘇敎育會』云云茲悉是日談話會但君除報告文件外並未發言凌君亦無前項主張均係訪員誤傳合爲更正 
公布欄 
[江蘇高等審判廳]  
民庭判决梅富隆等梅子元等因田地涉訟不服第三審判决上訴一案（判决主文）本件上訴駁斥第一審訟費由上訴人負擔唐益三與龔芳來因貨欵涉訟不服第二審判决上訴一案（判决主文）原判關於判令上訴人返還恒心公司洋一百十九元一角一分之部分廢棄發因上海地方審判廳迅予更爲審判孫第與陳石卿因債務涉訟抗告一案（裁决主文）本件抗告駁斥抗告費用由抗告人負擔顧友琴與顧似卿因債務涉訟不服第二審判决上訴一案（判决主文）原判廢棄本件發回吳縣地方審判廳更爲審判許秀章與許唊泰等因析產涉訟不服第一審判决上訴一案（判决主文）本件上訴駁斥第三審訟費由上訴人負擔程佐之與劉王氏因債務涉訟上訴一案（判决主文）原判廢棄上訴人應償還被上訴人本利銀二千因欠欵涉訟上訴一案（判决主文）本案上訴駁斥顧兆良與陳顯哉因租花涉訟抗告一案（裁决主文）本件抗告駁斥　貽侵與　倚　因贖田涉訟上訴一案（判决主文）原判廢棄本案發回丹徒地方審判廳更爲審判刑庭判决劉小三子　爲共同强盜上訴一案（判决主文）原判關於劉小三子孫金曉罪刑部分撤銷劉小三子孫金曉均無罪其他部分之上訴駁斥李老三等强盜被訴一案（判决主文）原判關於李老三李老四罪刑部分撤銷李老三共同强盜之所爲處二等有期徒刑六年褫奪公權全部終身李老四共同强盜之所爲處二等有期徒刑六年褫奪公權全部終身李老三李老四未决期内　押日數准以二日折抵徒刑一日手槍一枝子彈六粒　繩四根洋燭三枝沒收費用歸李老三李老四連帶負擔王阿滿因販賣鴉片煙上訴一案（判决主文）原判　於王阿滿罪刑部分撤銷王阿滿共同販賣鴉片烟之所爲處五等有期徒刑四月併科罰金二百元未决期内　押日數予以二日折抵徒刑一日罰金如無力繳納准以一元折算一日易以監禁訴訟費用由王阿滿負擔張恒三因　誘上訴一案（判决主文）原堂　撤銷張恒三無罪陸慧芳等爲輕微傷害上訴一案（判决主文）本案上訴駁斥訴訟費用由陸慧芳負擔徐吳氏爲殺人未遂及輕微傷害上訴一案（判决主文）本案上訴駁斥訴訟費用由徐吳氏負擔倪蔡氏訴　大郎强姦及　胎上訴一案（判决主文）本案上訴駁斥 
　　批示　豫呈爲請領律師證書祈轉呈核發由呈及免試　書等件均悉准即轉呈司法部核辦　書及收據發還仰來廳具領此批姜守仁等呈　違法裁决請提案核辦由呈悉該民與三官　買田糾葛案件旣經高審分　第三審駁斥上訴即巳裁判確定所請於法不合　毋庸議此批以上七月十七日 
[上海地方檢察廳]  
　　批示劉歧新狀悉着邀同李阿玉等於本月十九日上午九時來　候訊此批張高氏狀悉仰即來廳候訊此批陳有順等狀悉仰同陳小寳來　候訊此批周周氏等狀悉所訴各節純係空　毫無　　仰仍遵照前批可也此批朱啓章狀悉案巳起訴毋庸牽涉多人以滋訟　此批李　茂狀悉仰候起訴同級審判廳訊辦可也此批許刁氏狀悉仰即轉知該氏之夫金保來廳候訊此批蘇長金狀悉仰將被告　獲扭案再行核辦此批李嘉生等案已起訴所請不准此批李福生如果腿部患病所内有醫　診治　難交保此批唐子　旣無眞正　　所係徒　空　且傳餘昌等明明未　　店即無犯罪行爲仍難照准此批朱步　　訴毫無證據　　批示不准毋庸再凟此批以上七月十七日 
[上海地方審判廳]  
批示一件傳　　請領銀洋由狀悉楊景時所出價洋二百元查照和解　錄應歸傳毛毛具領業於五月二十九日連同遷　費用照數發訖在案該民復行具狀請領殊屬不合特斥此批一件陸　卿請領銀洋由狀悉仰于本月二十一日上午九時持證來　具領此批一件　少堂具交銀洋由狀悉交洋二十三九角三分一厘存候給領此批一件王栽之聲請執行由狀悉已限期勒令照判履行矣毋庸多半凟此批一件潘興　具領銀洋由狀悉仰於本月二十一日上午九時持證來廳具領此批一件睦祥記具交銀洋由狀悉交洋一百五十元存候給领此批一件史長元具領銀洋由狀悉交洋一百元暫存第一期尙短銀洋六十元仰即迅速措繳毋得違廷爲要此批一件陳得勝具交文件由狀悉票據一紙生財　賬各一紙存候給領此批一件陳得勝具領銀洋由狀悉准領此批一件沈實良具領契據由狀悉王贊臣呈案新契借票各一紙仰於本月二十日上午十時持證來　具領此批一件趙餘生具領銀洋由狀悉仰於本月二十一日上午十時持證來　具領此批一件朱良寳等請領銀洋由狀悉　稱張景良短欠該民等押　金等情不在本案訟　範圍以内所請應毋庸議此批一件李佩源具交銀洋請求啓封由狀悉據交大洋七十一元六角七分六原存候給領並候飭吏啓封可也此批一件邱椿森具領銀洋由狀悉仰於本月十九日上午十時持證來廳具領此批一件莊龍寳具領銀洋由狀悉仰於本月十九日上午九時持証來廳具領此批一件張小弟爲與李德　田面涉訟上訴聲請傳審由狀悉原審卷宗甫經送到巳傳本月三十日上午九時審理矣此批一件潘　全爲與潘樹山　地再審請求發卷由狀悉原審尙未將判　送達憑繳回所請卷之處暫從緩議此批以上七月十七日 
民　主文一件判决秦少山　張森記等因債務涉訟一案（主文）張森記應償還秦少山洋五百十元内四百十元如張森記無力償還應由周錦帆負責代　本案訴訟費用歸張森記負擔一件判决　啓彰與麥雲生因地價涉訟一案（主文）密啓彰之請求駁斥訟費歸密啓彰負擔一件判决蘇滌新與王守衡因租屋糾葛一案（主文）王守衡向蘇滌新租賃之房屋一所應即遷　並應自本年陰曆四月十九日起至遷讓日止依每月十三元計算向蘇滌新給付租金蘇滌新宣示假執行之請求駁斥訟　歸王守衡負擔一件判决胡忠安與王寳來因保證債務一案（主文）王寳來應償還胡忠安保證借欵本洋九十五元及自民國十年陰曆十月初八日起至淸償日止按月一分之利息訟費歸王寳來負擔一件裁决黃淑書爲與　養原債務涉訟提供擔保聲請撤銷假扣押一案（主文）本廳本月十日扣押聲請人住屋内動產之裁决准予撤銷一件判决陸鍾氏與陳管生因租屋糾葛一案（主文）陸鍾氏之請求駁斥訟費歸陸鍾氏負擔一件判决朱節香與張民　　因欠租及租屋涉訟一案（主文）張民憲與朱節香所結之租屋契約　即解除張民憲並應給付朱節香本年陰曆四月五月　租洋二十二元八角六月起之房租仍以每月洋十一元四角計算應付至曾儒愷出屋之日爲止曾儒愷應於兩個月遷讓房屋本案訴訟費用歸張民憲負擔本判决關於四月五月之房租應予假執行一件判决楊子記與高良金爲貨欵涉訟一案（主文）被告人應償還原告人貨銀一千兩又損失銀二十兩零四錢八分訴訟費用由被告人負擔一件判决湯榮與徐銀初等爲　房涉訟上訴一案（主文）本件上訴駁斥一件判决趙餘生與周文熊等因抵欵　訟上訴一案（主文）本件上訴駁斥第二審訟費由上訴人負擔以上七月十七日 
刑庭主文一件何寳生鴉片烟一案（判决主文）何寳生帮助他人吸食鴉片烟之所爲處罰金二十元如無力完納罰金准以一元易監禁一日未决　押日數准予折抵烟土一　八錢沒收一件張士才　盜一案（判决主文）張士才竊盜之所爲處五等有期徒刑三月褫奪公　全部終身未决　押日數准予折抵一件李阿玉詐財一案（判决主文）李阿玉詐財未遂之所爲處拘役二十日未决　押日數准予折抵以上七月十七日 
民庭主文一件判　周壽祥與周夏氏因房屋糾葛上訴一案（主文）本件上訴駁斥第一審訟費由上訴人負擔一件判决奚福春與奚子香因田畝糾葛上訴一案（主文）本件上訴駁斥第二審訟費由上訴人負擔一件判决吳湯氏與陳　庭因廬由糾葛一案（主文）原　人之請求駁斥訟費由原告人負擔一件判决徐茂　與　效　爲會欵涉訟上訴一案（主文）本件上訴駁斥第二審訟費由上訴　負擔一件判决楊三省與李智等因租屋糾葛一案（主文）李智高福堂方生記陸文魁魏阿華吳雲鵬馮夢九平順發向　利地產公因租賃之房到均應遷　李智並應償還至本年陰曆四月止房租洋三十六元高福堂償還至本年陰曆四月止房租洋三十六元方生記償還至本年陰曆四月止房租洋四十五元陸文魁償還至本年陰曆四月止房租洋七十八元魏阿華償還至本年陰曆四月止房租房洋三十六元吳雲鵬償還至本年陰曆四月止房租洋三十六元馮夢九償還至本年陰曆四月止房租洋三十六元平順發償還至本年陰曆　月止房租洋三十六元其自本年陰曆五月起至出屋日止之　金李智高福堂方生記陸文魁魏阿華吳雲鵬馮夢九平順發仍應依原有約定　　向泰利地產公司交付楊三省宣示假執行之請求駁斥本案訟費除三分之二應歸楊三省負擔外餘數由陸文魁負擔九分之二朱智高福堂方生記魏阿華吳云鵬馮夢九平順發各負擔九分之一一件判决潘加祥與潘星魁因房租涉訟上訴一案（主文）原判關於潘加洋酌量加贈潘星魁完婚費用洋五十元由潘星魁出具追認切結存案其他潘星魁兩兄一弟不得援例及由潘加祥負擔訟費之部分廢棄潘星魁之附帶上訴駁斥第二審及潘加祥　第一審所負擔之訟費均　潘星魁負擔以上七月十六日 
 
 

Page 16

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
 

Page 17

 
 
第一萬八千一百號;中華民國十二年 西曆一千九百二十三年七月十八號
星期三 * *本埠新聞三 
[新華草織公司夏季廉價]  
新華草織公司其所出之貨品均頗精良該公司因草織品爲夏季最需之應用品現將一切貨物按照原價再行九折以優待一般顧客總發行所在淸和坊一衖五十六號電話爲中央五九二二號云 
[南洋銅鐵床廠添設漢口分行]  
南洋銅鐵床廠總發行所在寗波路浙江口渭水坊一衙第二百五十七號專造樣式新奇之銅鐵床貨物精良價亦公道其商標以火車爲記電話中央六四七五號近因推廣營業起見設分發行所於漢口後城馬路水塔亭斜對面五常北里八號將來各省各地尙擬分設分行以資擴充云 
[粤中糟白魚到滬]  
糟白魚爲粤中名產味佳而能久儲爲居常食餐中之最簡便品茲悉易安居社主人前派人往粤運到大宗上等糟白魚甚夥貨己到滬業己開始發售同時更運到大宗拷綢各類齊備質地潔堅價目亦甚廉 
又易安居樓上之容膝餐社因天已漸熱故增備各種冰凍汽水·各色刨冰淇淋之類營業殊盛茲將飲冰室各種售價列左 
奶油冰淇淋每客三角檸檬冰淇淋每客一角半香蕉冰淇淋每客一角半可可冰淇淋每客二角各種菓子露刨冰每客一角半連日該餐社對於飲冰室之收入頗鉅云 
[大批檯布運到]  
先施公司新二樓檯布部日昨由英京運到檯布多種花紋新頴其中最特别者有紅邊藍邊爲上海不常到之貨每條自二元二角半至七元半不等且能永不退色尤爲此項檯布之特色尙有國貨之繡花白檯布工作精良較之機織品更爲可貴歷洗亦不發毛每條自三元半至十五元不等無論家用送禮均極合宜云 
[五洲藥房今日廉價滿期]  
河南路五洲藥房廉價展期五天連日天氣晴爽各界士女雲集聞購該藥房各種藥品·香皂·香水·痧藥水·亞林臭水等價廉物美極稱滿意今日廉價期滿該藥房特將本廠自製各種香皂化妝品陳列店内歡迎各界隨意參觀聞此後一切藥品批發門售仍較平時便宜云 
[飛而生空聽可以代錢]  
河南路四馬路角中英大藥房因購飛而生除虫藥水者日見衆多故爲便利飛而生用户起見每飛而生空聽一只可向該藥房作洋四角購換不論何種貨物或兌現均可又該藥房新自外洋運到象牙肥皂一種此皂質堅耐用以之洗衣頗爲合宜定價大者每塊二角六分小者祇售一角六分云 
[普益公司兼保絲繭]  
南京路十五號·美商普益銀公司創設有年營業頗爲發達該公司保險部自聘請戴玉珊·翁爲華二君爲華總經理·及屠蔭芝君等辦事後營業更旺近時絲繭上棧投保該公司火險者甚多云 
[恊興紙號昨日開幕]  
青浦卓濟航在滬經營紙業今特籌集股本在山東路創設協興紙店專辦國貨不銷劣貨以盡國民之天職已於昨日開幕云 
[商務印書館西書大廉價]  
棋盤街商務印書館發行所原版西書廉價部已於本月十五日開幕設在該所二層樓所有廉價各書種類繁多凡學校參考用書以及文學·小說·名人筆記·哲學·數理·工商·經濟·法政·醫樂等書無所不備而歷史地理及德法語各書尤多精美之本售價自照碼對折起直至一五折止印有廉價西書目錄任人索閱此項大廉價每一年舉行一次且爲期僅有一月云 
[文明書局已遷入新屋]  
昨日爲文明書局遷移南京路開幕之第一日顧客非常踴躍該局處最鬧熱之地點樓下爲圖書部文具部樓上爲美術部地位雖不大而陳設布置頗覺精美該局創印玻璃版碑帖字畫最早向爲中外人士所稱賞故銷路甚廣此外中西文具名局圖書均有出售尤便顧客云 
[掃葉山房增添廉價部書籍]  
河南路掃葉山房近日廉價部内增加書籍甚多價値亦俱持平前發售漢書評註預約劵書已出版故日來顧客益形擁擠扇子亦贈出不少另又發售曾文正公家書及三十六子全書預約券購者亦頗衆云 
[出版品消息併載]  
心心照相館發行之心聲半月刋近已出至十三期材料較前益精第十四期現在印刷中内容有何海鳴之一兩般身世』袁寒雲之『說曲』劉豁公之『報應』孫玉聲之『滬　菊部拾遺』步林屋之『仿打棗歌』孫癯蝯之『吃人肉』馬二先生之『蓓兒小傳』俱爲佳作餘亦莊諧可誦聞本月初七日即可出版云 
大新街亦舞台對門·遠東眼鏡公司今春由經理褚君子民編輯百科常識一部結構甚佳出版以來未近二星期已銷售一空近因各方詢購此書者絡繹不絶故於日前趕印再版現已出書昨日已銷去四百餘部云 
民智書局近日出版『醫量』一書著者爲浙江陳旡咎此書以科學哲學之觀念證明中國醫學之價値可推爲中國醫學改革之先鋒該書並附有經騐所得之方案數篇改正中西醫術治療上之謬誤不少讀之可知中國醫學在世界醫術上之位置全書五萬餘言每册三角行銷甚廣云 
 
[著名女伶蓓的康茂聲之小影] 葆的康茂聲PettyCompson爲美國電影界中最美麗之女伶生於鳥台省Utah之鹽河城SaltLakeCity當康茂聲未入電影界前嘗爲某歌劇團奏凡啞鈴由是逐漸求進始成今日電影界之著名女伶康女伶又自組影片公司惟所出之影片胥由戈爾登影片公司ColdwynPicturesCorporation發生以是該公司以出片經理視之其最早所演之影戲係在克拉斯泰之滑稽片ChristieComedes中又曾在環球Universal派拉蒙Paramount二影片公司演過新近又在爲戈爾登影片公司攝演影片云 
[「窮人之妻」評論之評論]  
富人之妻及窮人之妻二劇均係邇來先後在上海大戲院開映之佳片劇情均足風世至二片之價値亦不相上下惟各有優異之點余醉心影戲歷有年矣顧未見若斯二片之新頴而適合社會心理者惟其新頴故有評論之價値余曾見本報戴懷麟著『窮人之妻』影片之評論不能不發一言以供諸同好之參考彼謂雷麥女士工於表演妖姬蕩婦之風流浪態而不善於描摹貧家婦女寒酸形容雷麥於斯劇中飾窮人之妻福蘭用違其長云云鄙意此論殊不盡然查雷麥女士之身世其夫早殀情塲失意確是一薄命之紅顏故彼在影戲中表演妖姬蕩婦之狀態固屬入微而於描摩悲苦寒酸之形容亦正其所長即如此片中訪友回家一段怱怱奔追電車被白蘭登之汽車撞倒仆伏於地欲哭不得狀極悲苦又如爲二孩淋浴一人段汗流如珠形至懊喪表示貧家婦女之行爲演來十分神妙然則以雷麥女士之表演寒苦狀態寗得謂之用違其長耶鄙人嘗閱美國電影雜誌知雷麥女士之表演寒酸情形實不亞於描摹妖形浪態評鑒家每以長篇之文字爲之揄揚謂女士於喜怒哀樂之情狀得其竅奥故能曲繪神似一時女伶中完全之人才殆無出其右者矣鄙意懷麟君僅見雷麥女士於『花情蝶義』中飾麟黛『風流債』中飾沙拉達描摩妖姬蕩婦人風流浪態深印腦際遂以爲雷麥女士終不配表演貧家婦寒酸之形容又何其見界之淺歟又謂飾二孩之童伶無小兒天眞狀態殊欠自然云云此論亦未免太苛平心論之彼二童固不及『富人之妻』中李却特表演之出神入妙然彼等一舉一動活潑自然絶無呆滯形容當爲觀衆有目者所共賞也 
懷麟君謂劇中之富家夫婦如此荒淫奢靡而並無惡果又謂全劇中應加演一節述　家夫婦因揮霍過度宣告破產受盡種種困難情形或述其悔改前非力自撙節云云鄙意亦不謂然蓋劇中之富家夫婦固已飽嘗精神上之痛苦如夫婦每晚各自出外尋歡絶無家庭樂趣乃夫乃婦各不滿意不言而知最後一幕白蘭登引誘人妻强迫調情卒爲親夫阿吉尋見揮拳擊之倒地大快人心是即荒淫奢靡之眼前惡果也總之凡編一劇當有含蓄方爲自然而有味如果加演上述一節未免畫蛇添足反覺造作而乏味矣綜觀滬上人士看影戲之程度日見增高然終不能一致故評論亦因此而各異上述種種質諸同好諸君以爲然否 
就鄙人管見論之『窮人之妻』一片中亦有欠合人情之處即福蘭深晚自跳舞會回家時宜將其借來之艶服檢藏衣箱一則遮掩其夫之目一則旣爲借物理當格外珍惜不可竟抛棄於沙發上也然苟無此草率之動作安有下幕種種之情形全劇關鍵在此正亦未能實其不合又第三本中中文說明内一句『你要回家預備去了』『你』字諒係『我』字之誤此雖小疵亦不可不注意也（公涵） 
 
 

Page 18

 
 
第一萬八千一百號;中華民國十二年 西曆一千九百二十三年七月十八號
星期三 * *[紀各校之畢業禮]  
昨得各校消息其關於畢業或休業禮者如下 
紹興公學東唐家弄紹興旅滬公學昨行休業禮到有校董家屬十五人校長朱堯臣報告學生家屬孫友善蔣仁政演說敎職員盧琛朱坤儀致詞學生馮福林葉景根表演學藝兼致謝辭末由敎員張振遠何耕禮等導引來賓參觀成績禮畢開校董　决議自下學期始開辦第二公學注重職業敎育云 
　　南洋女師閘北開封路南洋女子師範昨行舊制文科畢業式得文憑者共十有五人凌校長報告敎職員任澍南張盲廬吳若安相繼贈言初中三級代表沈願如致頌辭畢業生代表賀舜華致答辭下半年照新制設後期師範及文科一年級各一班定於九月五日開學云 
　　勤業女師西門勤業女子師範昨行休業兼畢業式來賓五百餘人學生三百餘齊集禮堂師範生唐文娟奏琴曹孝英記錄校董柏烈武等朱校長監學周浣芳職敎員劉鳳笙錢能詢狄侃柴連馥余天棟劉芝常依次致詞來賓林惠貞郭堅忍二女士演說同學顧琴昭致頌詞師範畢業生朱鐘英致謝詞並有跳舞遊戲等茶點攝影散會畢業姓名如下（一）師範彭桂芳史采眞朱鐘英葉麗君唐文娟曹孝英（二）職業養成科沈趙書程賢（三）附屬小學蕭志英武文娟稽成英朱晴芳宋時珍斯松岩郭開蕃王佳寳陳維賢沙婉秋等二十餘人云 
　　北區公學海寗路北區公學昨行第四次畢業式畢業者計男學部高小科三名國民科二十二名女學部國民科六名　假補習科定二十三日開課云同義公學法租界貝禘鏖路上海同義公學昨行休業式該校開辦於民國三年秋迄今已届九載畢業生甚多茲該校又有國民科畢業生一班校長陸良　君授給文憑優等生如毛武道孔孝貞等均得榮耀奬譽來賓如中外各界紳商·及法總領事代表安君副巡石維也君及各生家屬約百餘人并定於夏曆七月十六日開學云 
滬海公學北西藏路滬海公學昨行第二届國民科畢業禮·及休業禮給憑給奬用茶點而散下星期一起開　期補習科並收校外生云 
鐵華公學巨籟達路鐵華商業公學定本星期六下午二時行畢業禮云 
普育學校南市滬閔南柘路普育學校前日行休業禮來賓有意國實業敎育家司鐸式人在滬中西司鐸曁紳士數十人學生所演之團體舞及幼童蜻蜓舞精神活潑來歲開辦職業中學擬請意國專門實業敎育家敎授現巳籌備進行建築新校舍大約秋凉動工云 
時霖學校慕　鳴路泰興里時霖學校昨行休業式並開成績展覧會來賓甚衆校長報告下期擴充計劃學生表演學藝均頗純熟暑假補習科定陰曆六月十二日開課凡下學期入該肄業者一律免費以示優待云 
新民學校新閘大通路西新康里新民學校昨行休業禮校長徐懷仁報告來賓黃仲謀兪報中及育智女校校長丁淑君女士均有演說學生代表李廣仁答辭下期開學定於陰曆七月初八日云青年會校四川路青年會所設之日夜校本届夜學校學生之畢業者共有二十七人計高等英文科一人普通英文科二十三人簿記科一人打字科二人昨晚行畢業式校長朱樹翹君報告前駐滬電報局監督沈維新君演說沈君依次給憑終以影戲助興云 
 
[勤業女子師範畢業生肖影]  
[學務彙誌]  
敎育界畢業或休業禮以外之消息合載如次 
　　博文女學改行新制嵩山路南博文女學開辦已歷九載本年秋季起遵照敎育部學校系統改革案除原有文學專科·高初級小學照常進行外添設初級中學一班敦聘章太炎夫人爲敎務長大加革新各級皆有定額以便嚴密訓練切實敎授云 
湖州公學開校友會湖州旅滬公學校友會定於七月二十二日開常年大會歡迎新會員更選職員並討論會務進行辦法又校友會通訊錄擬乘此大會召集之日討論辦法以便着手編輯云 
　　江南公學　校開課法租界太平橋江南公學所設之暑期補習科報名者甚爲踴躍已於昨日行開學禮云 
　　共和公學會議敎務閘北共和路共和公學小學部昨由校長毛裕祥·敎務長　銘遠邀集全校敎員會議下學期敎育計劃毛君報告校董會之經過情形曁議决各事宜戚君提議下學期宜改良敎材對於新學制之各項書籍有不適用於小學者須由各敎員審查抉擇旋决定組織敎材委員會按日分科研究冀臻完善該校自昨日起開招男女新生云 
職業夜校師生話别中華職業學校夜課主任王志莘君將赴美留學該校夜課學生特於前日請王君聚談攝影而散云 
[絃樂會研究西曲與唐代古樂]  
　　九月初將開一大規模之演奏會 
北山西路口儉德會發起之暑期絃樂聯合會已於上星期二·四·兩晚開始習練絃歌雅奏所選名家樂曲甚多如OvertureSelectionFantaisieCaprtcioIntermezzoSerenadeWaltzeMarchOperaAir等内有國風曲除俄奥意西各國民間曲鄕土舞之外尙有中國唐代越天樂一章此曲在唐太宗時以樂器三十種樂師六百人合奏今該會覔得原譜奏以近代樂器藉以發揚東方古代和聲樂在九月初將有極大之演奏會供獻於各界人士該會尙有餘額男女音樂同志加入者無不歡迎云 
[劇塲應須改良之要點（十六）]  
　　第六····『佈置』 
場面（即鑼鼓等）地位改良者已有然多數尙未能改良雖因地位關係然若能注意者亦極易之事總之塲面所居之地位當以完全使離開演劇處爲宜蓋可免去看客視線之錯雜也其最合宜之地位當以臺之左側或右側塲面之視線有時若爲龍套阻礙則可加高二尺此外當無妨碍塲面職務之處矣 
現時劇塲中有一最惡之　慣即臺上除値場人外尙有多數之演員背包者及供應者此類之可厭實較値塲人尤甚此則劇塲主任固當注意改良然演員亦當改去此種惡習設如一塲旣完儘可入後臺飲茶抹臉何必定須一現其銀茶壼及白毛巾即使必不得已不能入後臺則祇須在短促時間供應亦何必自首至尾站立臺上在演者以示其闊面出錢者實受其阻碍及錯雜視線之累矣（待續） 
[新舞臺全體赴杭演戲]  
九畝地新舞台自陰曆六月初一日歇夏閉幕後所有全班劇員及佈景等皆於昨日（十七）下午一時二十五分乘由滬杭甬鐵路午快車赴杭在西湖第一舞台演唱重要戲即爲濟公活佛云 
[今日天熱多雲]  
徐家匯天文台昨日下午四時三十分氣象預報云颶風適過琉球續向北行此時日本氣壓頗高恐將折向西北北或西北方琉球一帶天氣惡劣而九州與馬鞍島間或將有同樣之天氣南方新颶風過雅泊之西以西北北或西北方面前進揚子流域天熱多雲有局部之雷電本埠温度在下午三時前之二十四小時内最高八七·八最低六七·一去年同日最高九五·○最低七七·七 
 
 

Page 19

 
 
第一萬八千一百號;中華民國十二年 西曆一千九百二十三年七月十八號
星期三 * *常識 
常談 
[退步與進步] [  覺]  
人謂革命以來十二年中政治無日不退步吾謂國民之知識則無日不進步 
人皆責議員之要錢不要臉爲政治腐敗文武官吏貪黷之大原因責之誠是也然試思前淸科舉時代學官之索贄敬廩生之講保結鄕里小兒之不能以科舉進身者捐官以榮宗耀祖何異於今日議員之買票以當選更思賣票以償本乎總裁主考之收受門生饋送京官之收受外官冰炭敬何異於今日官吏之貪黷乎特今則更甚於前淸耳前淸種其因令日宜食其果前淸之時無人議其非而今日則無不受人之唾駡此國民知識進步之鐵證也 
雖然唾駡無益也唾駡而不能監督其無恥之行爲則政治之腐敗如故雖國民之知識無日不進步而政治之無日不退步仍可斷言也然則國民宜思所以自盡其責任矣 
衛生 
[取法西醫亟應矯正之種種] [  醫師汪于岡]  
象皮膏之濫用亟應矯正象皮膏原名絆創膏西醫用以固定醫藥材料於人體或封閉極小之創傷者也而常人用以封閉種種大小創傷爲唯一之目的以致創傷化膿漸爛漸大遷延不治夫創傷之所以須封閉爲防止細菌侵入而化膿或觸物而疼痛當其受創之時凶器（但火爐槍彈腐蝕藥品等等不附生活細菌）及附近體部必有化膿菌傳入創傷之内若不先用消毒藥洗凈創部使之無菌而即行封閉是何異堵流防川且絆創膏上亦有生活細菌粘附直接用以貼於創傷更何異負薪救火故常人僅知貼象皮膏而不知所以貼之之故卒政變本加厲利未見而害益彰本未淸而流益窒矣雖然究其致誤之由實因象皮膏三字命名之故舊說象獸之皮可以生肌長肉中醫原有此類製劑之應用其效如何姑置不論即使確有　效而此西製象皮膏中所含者爲橡樹之膏非象皮之膏誤植物質爲動物質是則俗間濫用誤於命名則凡西藥之譯名尤不可不愼矣淋疾自醫之誤點淋疾病人每增不巳世界各國莫不皆然爰有國民病或青年病之特稱其所以增加原因一由男女之防漸弛物質的文明漸進一由病人自誤永貽終生之患前者原因姑不深論後者原因則爲淋疾一症在得病後至多一星期以内受適當正確之治療固可望其掃淸菌毒否則漸入深部即難除根而病人就醫每不知乘此易治時期受適當除根之療法已屬自誤更有不顧危害自行購藥治療旣不諳術式又不明原理卒致菌毒不特不向外排泄且隨藥液而益入深部其害愈烈其病愈深終亦不得不就醫然而醫者苦矣此種自誤病人日常所遇甚多此淋疾病人之所以益增也（拙著花柳病之眞相内言之甚詳） 
常服瀉藥亟宜矯正習常便秘一症女子及執坐業者爲多其原因非必盡爲少運動所致然而遘此症者每不治本而逐末常服瀉劑以自舒瀉劑之性質有二種一爲增加腸内水分使大便稀薄一爲促進腸管蠕動使大便速下無論何種均不宜常服否則久成習慣非服藥不易排便甚至服藥而亦常秘結此種弊害蹈之者甚多可不愼歟 
常服安眠藥之害藥品均不宜常服亦盡人所知然而自有西藥之服法簡易效力迅確以來每易蹈常服之弊安眠藥亦爲其中之一失眠原因雖有種種而習常失眠則大都係神經衰弱理應强壯其身心始爲根本解决然而常人不察姑息自誤每服催眠劑以解困是何異飲鴆止渴漏脯充飢後患不堪設想故凡患失眠者除力圖强壯身心外於臨臥前身心靜息片時旣臥後不使心生雜念專聽高低徐疾定規之聲響如自鳴鐘聲簷際滴瀝聲火車　軋聲或心中默念數字自一至十一再反覆倘猶煩擾難眠則將枕頭抽去放低頭部俾腦中血量增多自能安眠矣但安眠有深淺之分所謂深眠者老氏之謂至人無夢是也最合睡眠之本旨所謂不深眠者即朦朧狀態佛氏之謂亂夢顚倒是也睡眠之功用不全大抵爲胃不强健或多食晚飯積滯之故俗諺云『晚飯少吃口活到九十九』殊有至理吳中風俗晚餐飲粥頗合衛生之道而於胃弱者尤宜（不受酬） 
經濟 
[郭君之一席話] [  夏筠德]  
吾及郭君有信自中學畢業家貧無力升學遂充鄕間小學敎員今巳三年半矣上月初旬余曾抵其校燈下郭君曾爲余談彼之生活津津不倦娓娓動聽頗有足爲一般人模範者遂略述之如下 
郭君之言曰鄕間敎員以普通言苦莫大焉終日處兒童囂囂之塲而月薪又甚寡非但不足以仰事俯蓄且往往竟有入不敷出者予初亦受此病然今能從根本注意計予每月除正當花費外總可節省十餘元如烟費酒費等等是也且每日所食者祇求充飢足矣至於珍美食品從未入口然貎反加豐潤而所衣者祇求蔽體足矣淸潔足矣至於華美衣服未常衣也此外日用所需之物從無貴品從無閒物人固疑予之苦而不知其中有足樂者蓋經濟不足以困累我嗜慾不足以擾害我心神怡然日與兒童相接觸專心以敎育爲目的則其中却别有深趣也 
噫吾想世之敎員無論小學中學其經濟往往入不敷出者大率皆未能如郭君從根本節省之所致也吾投此稿所最希望者即經濟困乏之敎員速從郭君之言以求精神之愉快而免實際之困苦耳（乙種酬） 
道德 
[改良電車之我見] [  新]  
電車駛行甚速取價之廉因之乘客衆多公司中之獲利頗厚然而電車誠便利交通偶一不愼即易肇禍滬上自通行電車以來乘客及行路人之死於非命者當可以千數計也余乘電車南北往來見車中執事人員（售票司機）有急應改良者列舉如次 
㈠司機人宜靜候售票人擊鈴然後開車不應車輪停猶未穩即拉鈴催售票人回鈴 
㈡售票人恒向半途下車之客索取車票轉售他客恐爲查票人上車察破往往不顧乘客危險擊鈴催開此等事情公司中宜多派查票人嚴行查禁 
㈢電車抵站停輪售票人宜先行下車守候乘客上下已完然後上車拉鈴 
㈣售票人遇見年老乘客應爲安排位置下車時亦應援之以手以免危險 
㈤司機售票人於半年之中如無發生危險事情公司中當給特殊奬金以示鼓勵 
㈥售票人對客宜和平不應與客爭鬧致發生意外危險以上六則皆鄙見所及苟能實行改良非但公司之名譽日隆而乘客亦受惠非淺矣（乙種酬） 
[不受五十金之農民] [  張鴻鑫]  
吾邑南鄕有農民顧成者一日自城購物歸半途至一大河水深流急河岸立有多人面皆呈驚惶無措色成視河内有一小童方溺於水浮沉中流岸上雖有多人莫敢赴救有富人某氏不忍坐視此童之死乃大呼曰有能救活此童者願以五十金相贈連呼數次無有應者成見事急矣乃抛物於岸解衣入水往救此童時觀者互相耳語曰惜哉此人奈何以五十金而售其生命成素以善泳著名然波浪洶湧亦幾不能自持歷時少許負童安然抵岸於是歡呼之聲大作莫不讚成之義勇而又爲此童幸也童爲距此河里許某姓家之子衆乃急舁之歸富人隨取五十金與成成正色言曰惻隱之心人皆有之吾之所以往救此童者意固不在汝五十金也卒不受而去 
顧成之在其鄕頗爲人所重視其生平行事大率類此人格之高尙至可欽佩予述此事俾世亦知吾鄕有一可敬之農民顧成也（乙種酬） 
法制 
[行政訴願之手續] [  冷秋]  
行政官廳對於人民有不當之處分致侵害其私益人民得請求其取消或變更者謂之行政訴願此蓋官廳與人民間之一種救濟方法但行政訴願須具備下列之手續即㈠期限訴願從行政官廳之决定書或處分書到達之翌日起得於六十日以内提起如逾限者須向受理訴願之行政官署聲明事變或故障之理由得其許可㈡訴願法第八條書狀訴願須用書狀署名簽押有證據書狀者須添具繕本其已經訴願者須附錄原訴願書及原决定書多數人共同訴願者更須由訴願人中選出三人以下之代表人並提出委任書證明代表之事實訴願書得依法定程式以郵遞行之郵遞日數不算入第八條所規定之限期内以上所述皆訴願法第八九十十一十二各條所規定也否則手續如有錯誤必遭官署駁斥費時耗財受累更深矣（乙種酬） 
敎育 
[通俗演講注重道德之必] [  權]  
吾國近來社會方面道德日見淪亡此是無可諱言的一件事如欲設法挽回首宜多設通俗演講現値暑假熱心敎育家可就學校之講堂組織一演講會演講的話要使社會上普通人都能明白如戒絶烟酒賭提倡勤儉主義以及公民知識之必需公衆衛生之關係合羣公德心之不可缺或分組露天演講或將古今名哲格言釘於交通地方及茶寮酒肆使人腦筋裏時受深入的印象亦是一法（乙種酬） 
市政 
[公立屠獸塲之必要] [  懴因]  
市政之目的不外衛生便利修飾三種而尤以衛生爲最要其於市民衛生上關係最切者爲飲食之物食物中之肉食品如猪牛羊等肉爲吾人日常所不可缺者尤宜注意故各國關於屠獸塲之法律有限於國家公營者有讓於自治團體設立者而對於私設屠塲莫不限制極嚴有絶對禁止者蓋欲達市政上衛生之目的耳茲述屠宰塲公設之利願關心市政者亟起而經營之 
㈠屠塲旣歸公設則屠宰前之牲畜及解體後之獸肉必經檢查員之檢查市民不致食病獸之肉可杜疫癘之來源㈡屠塲有特定之所可保市中之淸潔 
㈢屠具及屠宰方法均極新式屠獸時不背人道 
引外因檢查之結果知病毒之由來對於獸疫之蔓延可設法防止於農政上亦有利也（乙種酬） 
雜錄 
[臨睡時應注意之事項] [  謝寅]  
吾人經過一日之勞動晚膳後恒思睡眠一覺醒來便成明日矣臨睡時不可不注意下列各項 
㈠關於衛生者 
用温水漱口 
作數分鐘簡單之運動 
勿與人辯論 
勿食多量食物（如爲患失眠病者可飲牛乳少許或易消化之食物) 
勿過用腦力(有人就枕後須看書片刻方能成眠此種習慣不宜養成犯之者應設法改去) 
㈡關於德育者 
統計今日行爲之得失 
預定明日應作事項 
反復不眠時可思前人之善行更以之與我之行爲相比較如此爲之便自然成眠矣 
不應思及種種卑劣行爲 
不應思及煩悶之事『愁人知夜長』即爲能使人失眠之證 
勿談鬼神之事 
(以上各項有須思想者不可用腦力過多否則與衛生有礙)（乙種酬） 
 
 

Page 20

 
 
第一萬八千一百號;中華民國十二年 西曆一千九百二十三年七月十八號
星期三 * *   
 
