# 1907 - 358 - 4912465

 

Page 1

 
 
   
 
 

Page 2

 
 
上諭 
　　九月初三日奉 
　　上諭朕奉慈禧端右康頤照豫莊誠夀恭欽獻崇熙皇太后懿旨禮教爲風化所關刑律爲綱紀所係滿漢沿襲舊俗如服官守制以及刑罰輕重間有參差殊不足昭畫一除宗室本有定制著禮部曁修訂法律大臣議定滿漢通行禮制刑律請旨施行俾率土臣民咸知遵守用彰一道同風之治欽此 
　　上諭度量權衡本有定式而相沿旣久舊制濅違各省自爲風氣官私任便濫用以至名實紛歧耳目淆惑官民出納動滋弊端通商交易諸多窒碍徒爲奸胥猾儈盤剝漁利之資平民商賈均受其累殊不足以彰信用而資法守著農工商部會同度支部限六箇月内攷定度量權衡畫一制度詳擬推行章程請旨裁定頒行以便商業而利民生欽此 
宫門抄 
　　九月初三日　召見軍機　張官劭　雷補同 
論說 
[論上海紳商對於升臬瑞廉訪之感情]  
　　我國自海禁弛解以來。國勢一大變。外人恃其財力軍力之雄動肆要挾。而官吏適富其衝。於是我國大勢。措施一切内政易。而外交獨難。五口通商上海之開放最早。外人亦於是焉麕集。於是我國辦理外交之大勢。他口岸雖不易。而上海尤難。自歐勢東漸以至於今。鐵道之敷設。礦山之開採。教案層出。賠補懲辦之兩不得其平。屈指數之。可爲前途痛哭流涕者正不知幾何事。上海商務之盛。甲於我全國。尤爲歐西人之全力所注視。我官吏之當其衝者苟守之不愼。外人抵隙而入之矣。持之不堅。外人又 
 
 
 

Page 3

 
 
藉故而挫之矣。故舉吾國素所謂善治内政之賢有司。決不不理上海之外交。卽舉吾國素所謂善治外交之賢有司亦不足以。理上海之外交。不特外交爲然。即區區上海之内政。亦不易。措手其故何。也領事裁。判權。不收回。我國民之刑民事且有爲外人壟斷者。禁烟爲我國内政之一。端而莠民之黠者。且移植於租界。以逃避我官吏之禁令。上海之内政。關係於外交者。蓋往往是矣。吾知非兼有内政外交之材之尤者决不。足以保障我上海。因而保障我江蘇全省以及全國也。 
　　夫以上海交涉之難如此而蒞我上海之有功德而令人稱道勿衰者。即就近年歷史論之。前則孝感余公。後則湘潭袁公。要皆政績炳然。其功德之在人耳目間者。我上海父老猶能道之雖。然我國之國勢日弱一日列强之窺伺。日甚一日。交涉之事件。亦日難一日。蓋自歐亞交通以來。以至今日而國勢不啻乂一變。尤非兼有内政外交之材之尤者。必不足以保障我上海。因而保障我江蘇全省以及全國也。惟我瑞公。自九江移節以來。其始至之日。滬上人士。已想望我公之丰采。知我公有以幸福彼九江者。亦必有以幸福我上海矣。惟是上海一隅關於通商雜居傳教之事。其難於措置者。殆十百倍於九江。或者疑瑞公才足以爲坐鎭九江之望。猶未必能當上海煩劇之衝。乃自下車以來。即提倡學務。興辦警察。改良監獄。仰體　明詔切實預備立憲。凡有益於國家之一切新政。無不力行。有益於人民之一切教育實業。無不力辦興利除弊。就内政論已美不勝書。而就外交論之。東西各國。官商往來踵趾相錯酬酢交際。無諂無倨。而於華洋爭訟之案。彼族非禮之求則必據理力爭。下順民情。上存國體。曾不少挫。而尤以鬧公堂禁烟館及阻止法人越界築軌等事。爲公。交涉最棘手之處。亦卽爲公最見氣節之處。刻雖未能卽結而已足折服外人所謂。折衝。樽俎之問者。公之謂歟。　朝廷俯念輿情。固不忍奪我賢使君。而使悵悵然失所依恃也。 
　　今者江西教案。猝起於去年南昌大教案之後。甫及一年。而教禍迭起者再重以匪黨潛煽亂事日熾正未有已。　朝廷軫念江西地方緊要。深恐風潮日甚。外患内亂。交起迭乘。釀成重大交涉。又念瑞公之官江西有年。政績素著深資熟手升授贛臬。畀以重大之任。以公之洞明政術。善於。操縱。教案之早日議結。固江西之幸。然就上海今日之情形論之。如鬧公堂交涉一事雖堅持已久。而英人猶未就我範圍。禁烟一事租界以内尚在展期未與滬南北一律法人越界築軌一事。雖經主持禁止。而蠶食野心恐難遽輯其餘内政之待結者亦復不少。倘能假公數月。具有以福上海者寗有旣耶。聞近日南市工程局及北市商會同人。均已電請奏留。此足見部民借寇之殷。而益以徵平日蔭喝之遠也。 
專電 
[電一武昌（初三日午後二點鐘）]  
　　新任鄂督趙爾巽今晨（初三日）抵鄂即日接印 
[電二漢口（同日午後三點）]  
　　趙次帥昨晚到漢宿劉家廟今早赴省午刻接印 
[電三杭州（同日午後五點）]  
　　金華府東陽縣匪徒作亂勢甚猖獗府縣電省告警署撫信中丞立飭總兵沈大鰲馳往勦辦 
[電四北京（同日午後六點十分）]  
　　政務處議駁袁勵準奏停保案請仍遵前政務處奏定嚴核章程毋許冒濫如有不實將原保大臣參處　又議准孔祥霖奏添設各省視學官均奉　旨依議 
[電五北京（同上）]  
陳田等反對改都察院爲國會於上月念九日具摺封奏 
[電六北京（同日午後八點）]  
　　陸軍部奏補軍官佐及軍諮員缺奉　旨依議 
[電七北京（同上）]  
　　度支部請仿辦印花稅先飭各省研究利弊然後實行上月二十九　具奏奉　旨依議 
緊要新聞 
[熊範輿請立民選議院之要恉北京]  
　　湖南卽用知縣熊範輿等百數十人呈請都察院代奏民選議院請願書曾紀本報兹探得書中大旨凡分六大綱（一）國會與政府立於對待之地位監督行政而後官無失職諸弊悉免（二）議院準政府之方針以爲監督而後大臣不得以個人意思任意紛課國家乃收行政統一之效（三）有民選議院以爲樞紐而後國民擔任更稅無怨謗抗拒之事（四）民議院爲立法機關（五）使人民參預國政啟發其國家思想增益其政治能力而後國家大計始有可圖（六）人民處同一之地位擼同一之職務權利義務一切平均則種族之見自化聞是書都七八千言剴　敷陳淋漓盡致頗 
 
 

Page 4

 
 
有可採云（酉） 
[李侍御奏陳整頓朝綱五事北京]  
　　日前李侍御灼華上一封奏籲請整頓朝綱共有五事（一）請免各大臣再稱奴才之制（二）請免大臣跪拜之繁禮（三）請更定各大臣之服制（四）政府大臣會議要武請准言官旁聽五未詳（子） 
[贛撫爲南贛教案奏請議處電文北京]  
　　外務部軍機處鈞鑒查南康縣亂民肇事戕害教士延及贛州並燬教堂經瑞良先後文電派兵剿辦及嚴飭地方官保護教堂教士緝拿首要各情形會同端方於十九二十兩日迭次電奏在案奉二十一日電併　諭旨據端方致外務部電稱江西南康縣有焚燬教堂戕害教士重案尚未據瑞良奏報殊堪詫異著迅派得力文武員弁馳往查辦一面將詳細情形迅卽電奏等因欽此伏誦之下惶悚莫名現計兩次電奏陸續仰邀　聖鑒當十八日亥刻署臬司江毓昌等電禀到省迅卽調派軍隊嚴密布置急電交馳至十九日申刻始行譯發奏報到京稍遲職此之故自二十日發電奏後次早省城陸軍卽拔隊起程各處調撥防營亦次第前往惟自省至贛地逾千里倍道兼程亦須旬日方達頃據贛州委員池貞銓電稱大窩裡起事時卽經道派之熊宋譚三哨弁督隊彈壓一隊由黄管帶等護送江鄢二教士出境後面亂民追至鎗械兼施黄宋二員弁及江教士被戕兵民教民均有傷亡該處教堂旋卽被焚鄢教士幸卽保護至贛其餘各教士亦均無恙二十日未刻城内耶穌兩堂被鄉民搶拆幸和馬兩教士先已避至道署城外坪路口天主堂同時被焚又接南贛鎭蔣雲龍電稱大略相同續據南安府知府裕隆探報南康縣教民短價强買耕牛殺傷平民致激衆怒鳴鑼聚衆與教互鬭匪黨藉此煽動遂將該處天主教堂焚燒殺斃洋教士江督力一名並傷教民多人又戕斃贛州派來管帶黄夀山哨弁宋芝瑞嚴師賞及兵丁多人並據省城電報局報稱贛城自二十日焚耶穌兩堂後臬鎭道府督同營縣嚴拿匪徒立獲十餘人並傷兩匪搶風旋息各等語此二十日發電奏後續據禀報之實在情形也查此次事起倉卒雖由民教互鬨然難保無匪徒煽動其間贛南一帶風俗强悍向爲匪徒匿迹之區前因民間有習拳情事迭經嚴飭地方文武切實拿辦已經拿獲首從各犯雩都五名贛縣三名寗都三名廬陵二名南安獲首犯三名又從犯八十餘名除南安所獲首犯三名卽行正法外餘均令提道分别審辦並嚴飭江毓昌察看情形就近調防軍并電省派兵勿遲旋據該署臬電復謂拳風已息民教亦安似無庸多兵致百姓驚恐倘須重兵當相機電調不敢貽誤等語該處離省較遠礙難猜度祇憑地方官電禀辦理在該署司當時以爲地方安靜在贛防軍足資鎭懾究之地曠兵車不敷分布而署南康縣楊寅揆復畏葸無能遂至釀此重案除已將該署縣請　旨革職外瑞良身膺重任咎無可辭應請交部議處其署臬司贛南道江毓昌等統俟會同督臣查明分别叅辦至現在各教士教民均嚴飭認眞防範保護各令擇就近平靜地方妥送出境以免疏虞一面將滋事首犯嚴拿懲治其應派得力大員查辦之處俟電商端方另行奏明辦理合先電陳伏乞　聖鑒謹請代奏瑞良叩禀 
[日使又催速訂商標章程北京]  
　　農工商部商標局原訂商標章程各國不認實行後經該部一再叅改咨由外務部照會各公使核辦乃各公使皆不認可往復駁詰時經三載仍未訂妥該局提調吳主政振麟固素稱專門名家者至此亦朿手無策而日本公使尤復累次催辦蓋日本案重視商標各國旣不認可日本頗受影響緣遲辦一日卽坐失一日利益故昨日又嚴詞切責該部迅速開辦云（自） 
[間島交涉近聞]  
　　初二日字林報得東京電云齋籐中佐已將中韓交界爭執之間島測量完畢日人因欲免與中國衝突起見故已告知中政府謂中國不應派兵至該島現中國所擬添派之兵已減至五百之數 
[梁道調補滬道原因北京]  
　　二十六日奉　旨梁如浩著調補蘇松太道聞其原因爲近來上海交涉繁難如大鬧公堂案法界電車案辦理均形棘手故袁大軍機特保津關道梁如浩觀察堪勝滬道之任云（黄） 
[慈宫對於趙鄂督之訓詞北京]  
　　二十六日湖廣總督趙爾巽請訓出京奉　皇太后訓諭云鄂省當水陸交衝之區匪黨濳滋外輪絡繹安内和外均爲重要所有一切新政事宜均按照張之洞規畵辦理云云趙制軍唯唯奉命（青） 
[温州學界公禀浙撫曁提學司電（爲寃誣校長擅行押審事）]  
　　杭州撫學憲鈞鑒青田竹溪學堂堂長金銘倡捐開辦憲允租借凈覺寺被擯僧一乘挾仇糾搶當禀縣批飭解散彈壓在案縣示圖書等捐由朱照華唆瀆覇收八月十八錫府突以藉學漁利飭縣解府押審公禀不由分訴辦學蒙寃學界人人自危迅請派委澈查實究學界幸甚　杜師甫陳佐宸項棨瑩玉召宗吳兆歧林錦芝等三十人公叩豔 
淞滬要聞 
 
 

Page 5

 
 
[瑞廉訪保舉汪觀察代理道篆]  
　　升任贛臬瑞廉訪急欲交卸蘇松太道篆務而新簡梁觀察到任尚需時日故廉訪特向江督蘇撫保擧巡警總辦汪擷荀觀察暫行代理聞已奉督撫憲照准矣（尾） 
[商界挽留瑞臬司函電]  
　　議董致商務總會公函　敬啓者瑞莘儒廉訪蒞滬年餘於我商界維持調護甚具熱心今升任贛臬同人竊爲忻幸惟須離滬上頗動感情凡商界中有關係之事趁此尚未卸任可以請爲辦理擬電請奏留數月以盡攀轅之意弟等意見如是務祈提議酌奪爲幸議董虞和德　陳薰席裕福　嚴義彬同頓 
　　商務總會上督撫電　南京督憲蘇州撫憲鈞鑒瑞升道治滬年餘保護主權維持商務羣情至爲愛戴驟聞升任如失所依明知特簡自朝難回成命惟念商界中關繫之事亟須乘未起節前請示辦理可否據情電奏多留數月再行交卸出自恩施上海商務總會司員李厚祐職道孫多森偕　體議董公叩江 
[商界公讌陞任瑞臬司記事]  
　　昨日本埠商務總會商學公會南市商務分會全體同人假滬北愚園恭讌陞任贛臬瑞莘儒廉訪並召丹桂菊部演劇時户部銀行總辦張黎二京卿上海縣李大令公廨讞員關太守提右營萬叅戎均蒞斯會頗極一時之盛兹將頌詞答詞錄後 
　　公讌瑞廉訪頌辭　八月下浣滬城人士敬聞廉訪瑞公拜升任贛臬之命奔走相告如失慈父母紳商謹先後電懇大憲陳請乞留日盼報可而依戀愛慕之忱益勃發而不能已爰於月之初三日敬具綵觴恭讌公於滬西之愚園所以表去思而誌盛德也竊念滬上一隅通商最久華洋雜處號稱難治公之來也適繼前升道袁大京兆後燕屋編氓咸竊竊私議慮極盛之難戀公則從容布置不激不隨取袁公所留以有待者胥次第而實行之如興學校振商業開辦地方自治諸要政昔則尚在萌芽今已規模大備而於外交則剛柔互用力保主權於内政則謇諤不阿必持大體於是向之敬慕袁公者無不轉而敬慕於公以爲惟公之賢斯能後先焜耀而無愧然紳商等尤有進者各國土地無准外國人購買之例上海北市各地因已畫作租界凡華商之購是地者均須由洋商代爲掛號轉換道契所以守約章也近則内地各處亦有倩洋商掛號換立道契之事幸公察知其故特明定章程准附近地主請換華商道契由商會掛號註册以杜流弊此其挽回利權保全國體尤爲前人所不及至於禁閉烟館嚴懲宵小猶其緒餘焉耳今　朝廷以贛亂方殷非公莫　特公以司法重作以戡定之所冀　鍚爵酬庸三吳開府則不獨紳商等重叨福蔭而全省士民咸得共列帡幪尤紳商等所歡欣鼓舞日夕企禱者也敬進一觴爲我公夀請即以此爲異日騎竹歡迎之左劵可乎 
　　瑞廉訪答詞　今日承諸公盛誼以使者洊擢一階治觴爲賀且荷奬飾之詞以爲光寵使者且感且媿誠無以答諸公之隆貺自秉節海上垂二年矣以使者之材能無似得免隕越實有賴於諸公劻助扶持之力今雖行將赴贛而感念年來同攄熱誠共謀公益重益其惓戀之懷想諸公亦與使者同其感情也况處世界競爭之時代非商務發達不足以立國則商務與我國之前途有極大之關繫在諸公當已籌度而燭計所願急起直追劍及屨及以達公共之進步則使者雖去此邦亦爲諸公馨香禱祀以求之者也若使他日得遂其初志得與諸公申其故誼更當揚榷而討論之名園高會長無相忘使者謹先爲公謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[李提摩太上軍機處滿漢相安根本策]  
　　敬肅者竊以五大洲國度今古大不相同往者瀛寰未通各國畫疆分治一國治亂與他國無關今則輪電交馳舟車四達各國均有不能僅自爲謀之勢此天心欲聯萬國爲兄弟相親相愛共輯邦家爲他日大同之先導也中國能體天心取各國治國善法擇而行之則干戈自戢富强可期太不敏遊中國四十年望中國之興甚切兹仿應　詔陳言聊備壤流一助郵呈鈞座乞賜采甄奏行是不特綏靖一時之事業也謹列條目如下　　一中國欲長治久安萬不可貌爲開通心懷疑忌與上天欲聯合全球之心相反 
　　二造路開礦等事讓外國商人承辦亦非法因札承攬者必佔多數利益兼侵中國主權 
　　三造路開礦等事亦不可交國内不當行之滿漢人員經辦蓋旣不當行必多糜費而無成效 
　　四内外大臣時常更動最爲危險卽舊政亦必紛更叢脞新政更無一能成蓋行新政必須積數年功力一易他人則事立敗其害與交不當行人管理相同埃及之失國以此高麗之失政以此今東三省之被牽制於俄日者亦以此覆轍纍纍何堪再蹈 
　　五今日治國必先洞明各國治理本原此非數月遊歷所能成亦非不能通外國語言文字入所能考察也不通語言文字則如瞽如啞何能得富國安民見識以益國家留日學生旋國後痛政治不及他國日卽貧弱心憤不平事誠不免中國今日最危險者不在他國之强乃在已國不學地球治國善法以與他國競强 
　　六日本設立學校已四十年至今尚延他國教員七十名中國土疆十倍日本應延他國教員七百名日本有大學堂二中國應有大學堂二十方自稱其國度 
　　七歐洲五十年中每年均計造鐵路六千里中國十餘年僅造此數此因循之所致也歐洲旣造鐵路便省三千兆中國則財匱民窮此當道者不知鐵路富民之關係也 
　　八今日地球宗教只有儒釋基督印度天方五教流行其各有關係於國之興替治國者知一教之粹斷不 
研究利弊合各教而立一道學堂 
　　九欲得各國治理善法全在聘用當行之顧問官俄羅斯前三百年乃最弱之國度嗣請泰西名人爲顧問諸政並擧國日以强日本之興也亦然泰西之法美亦如是法當未有輪車前亦請英國人教之美國百餘年前並未見富嗣請歐洲各國有名之人造鐵路立工作凡屬有益之事其則始皆從歐洲得來旣得其法循至大富此在他國之效驗也卽中國之輪船電報鐵路開礦凡諸當行之外人爲之無不妥善此又在中國之效騐也 
　　以上九者或專指中國或取證全球大槪不過爲懲前毖後地耳至今日下午手最緊要之方法則全在以下四端 
　　一親王大臣尚侍子弟都令學外國語言文字在本國數年再入外國大學堂讀書六七年 
　　二每省建一大學堂各容學生一千名上下以宏造就 
　　三北京新政各部各延外國有名譽之專門顧問員一名年在四十上下各省大學堂專門教習亦延外國有名譽者充之 
　　四學部當延通人百名譯定人名地名各教科名目表以一年爲期表成後頒示全國以歸畫一然後隨其專門令譯大學教科每人年譯一部每年即得百部三五年後各大學堂俱有數百專門書出再資以經歷十年未有不勝大任而富國安民者以上四則太明知中國十餘年來屢議舉辦然俱屬空言未嘗實舉抑或虚有其表絶不從事精神日月因循曾不一計此後或十年或七八年或五六年中外再遇失和誰爲折衝禦侮日暮途遠代爲膽寒培養人才勢難須臾再緩太統籌太局 
 
 

Page 11

 
 
謹上忠言惟鈞處垂察而急行之不惟化滿漢畛域於已成奠　聖清皇圖于永固且可復强國之名譽而爭雄地球素仰　鈞處勤求治理斷不河漢斯言翹首下風敬俟休命此上祇頌鈞祺惟希亮察 
分類新聞政界 
[督臣自行檢舉北京]  
　　陜甘總督升允具奏略稱本年甘省考試優生極應如期咨送來京惟其時提學使初到禀請招考臣批答遲延以致各優生到京業已過期均係臣一人之咎應請飭部將臣議處等語奉　硃批升允著交部察議現聞議照他處減一等自行檢擧者則再减一等云（山） 
[楊侍郎續調人員北京]  
　　考察商務大臣楊杏城侍郎前曾奏調力副郎鈞楊王　夀柟爲隨員現因力副郎爲農工商部挽留楊主政患病未愈又附片續調某郎中等隨節偕行並約楊主政俟病全愈再行前往云（度） 
[督批飭查下關柴捐南京]  
　　江督端午帥　柴商孫得　等禀稱下關柴業認捐公所違章包收請飭查辦等語當卽批示云查上江兩縣上年禀辦柴捐係專指下關柴船因營勇河快人等勒索規　懇請化私爲公捐充學費如果該船户等實係裝糠柴業認捐公所何能影射收捐且查核兩縣原禀聲明柴船由下關進口按擔抽捐四以通濟門外又有設局收捐情事控關借公苛索究竟是否屬實亟應查明澈究旣據禀局飭縣查禁仰江南商務局飭催上江兩縣查復核辦（商） 
[撫藩定期接印蘇州]  
　　升署蘇撫陳伯平中丞定期十一日午時接印升署藩司朱竹石方伯則于初八日午時接印均已於初二日頒發紅諭矣（必） 
[鄉民赴省報荒嘉興]  
　　嘉興各屬突患蟲荒田該府紳商學界電禀大吏派員查勘已誌昨報兹悉上月二十九日嘉秀兩縣農民約一百六十餘人分乘民船十餘號前往浙省至新任藩台行轅跪香並將枯稻呈驗當經收呈委員善言慰勉囑令先行回鄉但留一二人靜候批示鄉民均唯唯遵命並無强暴氣象云（光） 
[蘇省停辦平糶蘇州]  
　　蘇省平糶局開辦多時現因新穀登場米價漸平由經辦紳士陶治元等禀明各當道於初一日一律停辦（必） 
交涉 
[撤廢自來水公司合同南京]  
　　江督端午帥札飭鎭關道文云鎭江自來水公司前經席道守正禀請開辦業經咨部註册立案嗣據鎭江關道詳稱飭縣查明該公司並無資本呈驗且有向上海招攬洋股情事又經據情咨部將該公司注册原案撤銷各在案本大臣訪聞近有孫道傳緗都司任廷琇等欲在鎭江接辦自來水公司並未備具資本詳咨核辦遽以公司出名與洋商訂購機器寫立合同其合同内且有如五年後不將價欵清還卽將該公司事業歸洋商承執之語殊與商律大相違背顯係藉開辦公司爲名任意招搖欺騙洋商本大臣斷難承認此項合同應卽作廢不得與正當合同相提並論在洋商或未悉此中原委一時受其欺朦現值訂立未久亟應預爲聲明以免日後糾葛應由金陵鎭江上海各關道一體照會各國領事諭知各洋商無論何國商人倘有與孫道等現辦鎭江自來水公司訂立購辦機器合同之事務將此項私立合同退回作廢或已經付過欵項仍由原經手人交涉清理不得執合同藉口一面仍由鎭江關道確查該公司有無别項招搖情事據實禀明核辦（宫） 
[　　福建自樟腦歸官辦後官局不講森林之學且妄許外人人山私採往往釀成交涉茲有奸民李某竟將建寗府崇安縣拱辰山先賢劉忠顯公墳前樟樹砍倒壓墳碑及勅建翁仲石獸現經裔孫呈究治詎李某竟串出日人朝長氏上省向駐閩日領混禀劉家搶腦希圖抵抗云（青） 
[咨照日人赴皖游歷安慶]  
　　皖撫頃准閩浙總督咨稱日本人岡田丈太郎擬赴安徽長江一帶游歷請俟該日人到境時飭屬一體遵照約章妥爲保護等因馮中丞已札飭洋務司知照矣（孔） 
[飭局稽查日人護照鎭江]  
　　鎭關道榮觀察以日本人現來鎭江營業者　下百餘人其中或賣　貨或賣樂品或賣　物率皆下流社會最易滋生事端用　札飭洋務同李　樹生留心稽查如其無照則是潜行游歷卽應遵約驅逐出境或拘送日領事收管毋任逗遛肇禍云（禮） 
軍界 
[資請派兵赴桂剿匪湖南]  
　　湘省駐紥之中路各巡防隊近因桂省土匪滋擾由桂撫咨請派兵助剿所存郴州衡州各郡駐紥之防營現須起程赴桂至省垣巡防隊業已陸續移駐郴衡以壯聲援（敏） 
[部駁不准挪用軍需安慶]  
　　安省上年添練營隊應需開辦經費經前恩故撫札飭司關庫局妥籌的欵以應軍需旋據藩司查明土藥稅厘一欵計銀四萬兩又屯田繳價銀二十四萬兩可暫爲挪用詳請奏咨立案現皖撫馮中丞接度支部來咨以前項土藥稅釐銀兩曾係奏明留頤和園歳修工程之用不得率行挪移其屯田繳價一欵旣稱開辦軍隊需費尚鉅自應照准以濟急需惟以後如續收有欵自應專欵存儲不准再行挪動聽候部撥（孔） 
[軍門赴省迎迓新督武昌]  
　　湖北鄖陽鎭鄧軍門秀庭現因公來省謁見李護督聞須俟新督到鄂接篆後方能回鄖（新） 
[練兵處爲調查軍隊事致皖撫電]  
　　安慶撫台准外務部咨德使署武叅贊威同約九月下旬到安慶調查軍隊營式曁武備學堂等因特先電知卽希酌核派員偕往看視候速復練兵處印（周） 
[兵備處兼辦叅謀處蘇州]  
　　督練公所叅謀處總辦陳瑜經蘇撫委赴川鄂等省考察軍政曾紀前報兹悉所遺叅謀處總辦一差經蘇撫札委兵備總辦袁世輔兼辦已於初二日謝委接差（出） 
 
 
] 

Page 12

 
 
[鄂省軍營减餉新章武昌]  
　　鄂省各軍變通章制經張中堂督鄂時遵照部議在案兹因財政支絀自九月初一日爲始各營副兵每名比正額遞减三錢所有正兵遺額應着副兵提充副兵遺額徵補新兵卽照新章每名支給三兩九錢云云聞將校亦有减成發餉之說但章程尚未安妥（新） 
[軍醫學生派入營伍操習武昌]  
　　鄂省軍醫學堂學生現已畢業經鄂督札飭將畢業各生卽入營伍操習武術三月然後提升陸軍醫學專科肄習兩年畢業後派充各營醫官現各生已遵諭詣兵備處報到由該處分别派入步工馬砲各標營練習（舊） 
[陸營統帶兼管巡江鎭江]  
　　象山砲台向有砲輪兩隻專備巡江之用自赫成額統帶防營後督轅遂將該砲輪歸彼一手管理惟砲台基址矗立江中左右前後無輪卽難期巡察周到云（仁） 
[汛弁年貌不符蘇州]  
　　上月廿八日蘇撫陳筱帥考驗軍政時見楓橋汛弁陳雲鷺年貌不符當卽飭交曾叅戎看管候究（出） 
學務 
[奉飭續招兩江師範學生鎭江]  
　　江寗兩江師範學堂監督李瑞清觀察因此次續招各屬學生尚未足額日前又札鎭江府承太守轉飭各縣再行招考各縣奉文後已出示曉諭如有擧貢生監等程度及格願赴兩江師範學堂肄業者赴縣報名考試後備文申送云（和） 
[禀請撥用旗地建築女校南京]  
　　江南女子師範學堂因勘地未妥尚稽興築近由該堂監督馮開濬在豐公祠前面踏勘基地一方清靜空曠建築校舍甚屬相宜惟該地盡屬旗産應由將軍主持業已將詳細情形禀請督帥咨請將軍允准撥用應否照章備價或擇地互揆亦須候將軍咨覆後再行飭辦云（宫） 
[仁錢教育會開會記事杭州]  
　　仁錢教育會於上月二十九日開第三次常會會長吳雷川因仁和縣學堂校長彭文棷業已辭職請衆公擧得票最多者爲朱君戟臨隨又添舉評議員一人係汪君戟士得占多票均卽決定選擧旣畢由各調查私塾人員報告一切末後有留君永齡起言以後每逢常會如無他事卽請大衆演說以期鼓勵會員興趣衆皆替成遂散會（白） 
[高等學堂添設預科蘇州]  
　　蘇省毛提學奉學部咨行飭於高等大學堂内添設預科一班提學當卽商准蘇撫卽在該堂考選程途較優者四十名撥入預科專習泰東西各國政務將來畢業後卽派任輔佐交涉之選聞是科教習卽以此次送京考試之游學生承乏日内卽可開辦云（間） 
實業 
[工藝局招考新班北京]  
　　農工商部工藝局新造各廠現已將次竣工俟落成後各科卽須工作所有在局藝徒誠恐不敷分派現又招考無論京旗各省年在二十歳以下十四歳以上者皆准報考額取三百名作爲預備業於上月在該局考試到者有一千餘名之多云（天） 
[浙路城站購地記聞杭州]  
　　浙路第一段穿城車跕現已在羊市街關王閣前插標立桿所有各地户均擬俟購定後再令遷讓以免擾累聞該處所圈地畝以錢唐縣民地居十之四杭嚴衛屯地居十之二官荒居十之二清釐分文頗費週折現公司中已派定職員借靈芝寺爲購地局至給價若干尚未議定或言從前屯衛地官價每畝繳銀三兩合現在市價僅四元五角有奇惟該公司去年購入師範學堂民地每畝給價四十元官貴民賤勢難辦到前日各地户亦已具禀公司請從優厚並聞内有某教會地基數十畝揚言必索厚值公司中因謠喙紛紜恐碍路政特照會地方官從速出示曉諭凡城跕應用地畝不論官民統照舊案每畆四十元定價以歸劃一云（藴） 
[製造玻璃之成效山東]  
　　山東青州府博山縣境礦産豐富該處玻璃公司所取各種資料均係自行開採故獲利較厚所製玻璃亦頗明凈堅實似此因地制宜實振興實業之上策也（南） 
雜記 
[禀准創設搬運公司鎭江]  
　　補用知縣史藩近因由常至鎭鐵路將次開車擬糾集股本設立起駁搬運公司專催長夫承攬行李以免錯失日前禀奉省憲批示云據禀各節事屬便益行旅應准辦理惟所擬章程是否妥洽如無流弊飭丹徒縣查明詳覆飭遵 
[函催京餉火車運費漢口]  
　　湖北解往北京餉銀現均由火車運送其費由夏口廳彚集交付現欠車價一千六百餘金昨車務處特函催夏口廳何石策司馬何復以須移各州縣攤派再行交付（新） 
[米商囤穀備荒湖南]  
　　湘省醴陵縣米商近日咸赴湘潭縣購辦新穀卽就潭邑租倉寄存聞數日之間已購至十餘萬石據稱係因醴邑秋乾晚稻難期成熟特囤穀若干以備將來運醴接濟此亦未雨綢繆之善法也（敏） 
[懲辦書吏包攬詞訟寗波]  
　　鄞邑某鄉朱周兩姓爭奪池湖一案纒訟多時延未斷結日前經該縣黄大令查明由禮房書辦周憲章包攬霸持唆使朱姓糾纒以致不能斷結爰卽飭傳周憲章曁朱周兩姓到案將該書辦笞責一千五百板以示儆戒兩造遂各具給完案（得） 
[示禁斫伐楊柳漢口]  
　　漢陽鎗砲廠至鋼藥廠一帶鐵路土堤沿途均栽植楊柳藉以保衛現因該處居民每斫伐柳枝以作柴薪殊於路工有碍特由鎗砲鋼藥兩廠函請漢陽縣嚴行示禁（今） 
[縱火燒妻之慘聞揚州]  
　　揚郡南門外楊子橋地方有費姓農人娶妻六載頗稱相得并生有二子忽於去年妻患半身不遂之症其夫在外亦有私識從此夫婦失和時起衝突詎知二十四日夜間將妻捆縛於床以洋油稻草置之床底縱火焚燒鄰右聞警往救業已斃命當經母家來城據情禀請江都縣履勘按律嚴辦以鳴寃抑（若） 
[路局木料被竊漢口]  
　　京漢鐵路南段工料局近日失去木料甚多昨由總辦鄭觀察函請夏口廳何司馬飭捕嚴緝務獲究辦並將管木料之司事斥退以爲奉公不力者戒（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（六）]  
　　紳士奔進房門。不管别的。便先走到壁間的大鏡面前。仔細自家照看。只見衣服上染著許多泥跡。也還罷了。那頭髮上不知怎樣的。也累了一塊茶碗大的污痕。那形狀眞是十分好笑。紳士看了。自己也由不得笑起來。連忙開了皮包。取出一套衣服換了。又換了一頂帽子。方纔坐下。約翰便問他道。你好好的在倫敦開個日日新聞報館。生意是狠好的。爲什麽無緣無故的。闖到這個地方來。又没有一個同伴的人。你自己連一句話日本話都不懂。可怎樣的住在這裡呢。這紳士聽了。提起了他剛才在碼頭上。跌了一交觔斗的牢騷。便道。這些日本人混賬得狠。跑起路來。都是亂跌亂撞的。咱剛才好好的在船裡上來。被一個日本人。撞了一個觔斗。髒了咱一身上等的衣服。咱難得到這個地方。而且如此吃虧你們長年和這一班混賬東西。攬在一起。怎麽弄得來的呢。約翰聽了紳士的話呢。覺得他所問非所答的。甚是可笑。便笑道。我問你好好在倫敦營業。爲什麽平空的忽然想游歷起日本來。紳士聽了。自已也覺好笑。便道。你要問咱爲什麽出來游歷麽。這句話兒長得狠。待咱慢慢的告訴你。你就明白了。說著不由得又高起興來手舞足蹈的把自已的一段歷史對著約翰說了一遍。原來這位紳士。名叫弗倫。姓費斯脫前書中已經提過的了。在倫敦紐蘭克街。開一家日日新聞報館。這弗倫費斯脫就自已做了主筆。倒也一紙風行。銷得十分暢旺。論起這位弗倫君的學問來。却是委實不差。頗頗的有人敬重他的文學。但是有一樣性情上的毛病。在這個色字上頭。却是二十四分的頂眞。只要見了一個面貌長得好些的女子。他就一眼釘住了他。上下左右的看個不住。好像自已軀壳裡頭的靈魂被那女子吸了去的一般。這也還不算什麽。他却還要信著口兒說出多少的謠言來。不是說某勳爵的夫人。鍾情於他。就是說某富商的閨秀。和他親暱。不論在什麽地方。見著了一個女子。他也不問你願意不願意。硬生生的。就要上來拉手。還要說說幾句瘋瘋顚顚的話兒。所以一班交際社會的上等婦女見了這位費斯脫先生。便一個個裝聾做啞的。躱了開去。弗倫也無可如何。更兼這弗倫的性情。又是天生的一種反對性質。專要和人反對。有曉得他脾氣的人故意開他的頑笑。說太陽是在東北角上出的。他一定要說是西南。說地球是扁圓的。他一定要說是長方。這位弗倫君生了這樣的特别性質。倫敦城内差不多些的人。都曉得弗倫費斯脫的名字。 
國外新聞 
[美國添加戰艦提議]  
　　初二日紐約電云美國海軍大臣美克甫氏擬於國會開議時提議添造戰艦四艘之擧云此間大衆皆欲使美海軍能通行太平洋大西洋間之意念云 
[高麗又有亂事]  
　　初二日東京電云高麗咸鴻根（譯音）道爲反抗割去頂髻之命令聚衆作亂當經日本守兵攻退 
[日本增加駐韓兵額]  
　　初二日東京電云日本在高麗擬請增加憲兵額一事現已聲明并以陸軍少將一人爲統帶官 
[英國貿易之盛]  
　　初二日倫敦電云西九月份英國商務報告册所載其進口一項增加二十八萬一千四百四十一磅出口一項增加四百六十　萬一千一百六　十磅出口貨之增加尤巨者如煤炭共值一百萬磅製造貨品共值三百萬磅内織造品實居一百萬磅云 
[公判問題定議]  
　　初二日倫敦電云海牙平和會於公判問題詳加論議後於星期六日用投票法决議凡限定之某種事件須忍受公判之擧當時贊成者三十一票反對者九票德奥中國希臘羅馬尼亞土耳基等六國均在少數之内意日兩國均不與投票之擧以上譯字林報 
本埠新聞 
[禀復裁撤捕盜局辦法]  
　　沙船號商愼記等禀請撤局裁捐將鈞和變價提半充公經滬道詳奉江督批飭移請商會邀集沙船衆商切實議復等情已誌前報兹悉該會禀復滬道稱各號商集議咸謂沙船捐輸雖係按隻抽收似與全案無甚出入然前之尚得勉强支持者以昔之輪船脚價昻貴客家粗重之貨猶多裝運沙船近則公司日增輪船運脚亙相爭跌而沙船水脚轉以捐項日用之故不能稍减遂致向爲沙船獨擅之粗貨亦多爲輪船所攙奪而船業幾不可復振此商等所以有撤局裁捐之議今奉憲批以一旦裁停恐緩急更無可恃飭議變通辦法查捕盜之船初没之時本由各商號設立公所醵資自辦迨天平輪船年久損壞改置鈞和後始歸官辦更名捕盜局札委員司雇用巡役專司捐務而鈞和一輪又因供應差使不能常川巡護致商船未獲保獲之實施反受苛征之擾累官商交困誠無逾是查光緒三十年至今各沙船所繳捕盜捐欵歳約庫平銀一萬五千兩左右而捕盜局用每年約需庫平銀三千兩之譜今擬規復舊章將局撤銷由商等自設公所按近年捐數從寛作銀一萬六千兩歸商等分季認繳其公所繳用亦照捕盜局用數目扣除每年凈繳道署銀一萬三千兩按四季分繳以作養船之需此外不敷之數仍請由道撥給至鈞和輪船護商供差各事宜仍照向章辦理以免紛更 
 
 

Page 19

 
 
似此酌量變通似與官欵商情而無 
[劃分巡警界綫續誌]  
　　城内各區巡警劃分界綫已誌前報兹悉各區巡官連日測勘擬照勸學所原定分界章程以第一區管二十七五等鋪第二區管北三四十等鋪第三區管十九二十等鋪第四區管南三八二十二等鋪第五區管九鋪十二鋪一俟繪成圖本卽當禀呈總辦汪觀察核定云（衣） 
[江督札各關局文（爲扣還賑務電費事）]  
　　查蘇省江北賑務係自上年秋間開辦先經吕盛大臣商明會辦電政楊大臣凡賑務電報免交電費作爲電局捐欵惟須以一百字爲限嗣經本部堂咨商郵傳部核准所有賑務電報不拘字數多寡一律免交電費現振務業已辦竣此項免費電報自應截至八日底一律停止惟開辦之初未經訂明限字免費辦法賑務電報均係照章交費及訂明限字辦法後凡逾所限字數各電報當時亦未免交前項振務電報旣經本部堂咨准自上年開辦賑務爲始至日後振務完竣爲止一律免交電費應田官電局詳細查明凡從前各處振務電報已經照納電費者共計實交費銀若干核明確數分移督辦電政楊道曁江海關道於下届撥還各衙門官電費時由江海關道照數扣出移解籌振局核收凑還振欵以符原案而昭核實（企） 
[姚昇高遞解來滬]  
　　江西警察總局拿獲形跡可疑之姚昇高一名當經審訊據供江西金谿縣人向奉基督教母劉氏住上海錫金公所後南林里六弄内第四家伊兄號潤出在上海西門外婦孺醫院專司掛號等語業由該局派巡長周宗濂巡兵張維藩護解來滬禀明滬道飭傳伊兄具領（企） 
[滬道赴蘇謁見新任川督]  
　　昨日午後五時升任滬道瑞廉訪由新閘大主廟碼頭登舟以小輪拖帶赴蘇謁見升任川督陳筱帥（尾） 
[米業禀請禁阻偷運]  
　　近有米販奸商每將新秈米偷運至浙省滸浦盛澤各處改裝鈞船販往他國漁利事爲米業中人所知以新米旺市時被偷　出口實於市面攸幽故已商禀浙撫轉飭各屬禁阻偷運以保民食而維市面 
[押犯瘦斃]  
　　提藍橋西牢有管押一年之犯人林甫春於昨日因病致斃當飭地保查明有無家屬棺殮（西） 
[縣令下鄉勘地]  
　　浦東二十一保廿九圖新設之炸藥廠因無出灘碼頭現擬造一出路以便起運但該處之地係鄉民汪福春等　遺業産出爲阻撓刻爲稅務司好君聞悉特函致上海縣李大令請爲查勘聞大令准於今晨渡浦下鄉至該處勘丈並會同塘工善後局董謝酉山朱福田諸君騐收塘工云（哲） 
[匪徒要刦行人]  
　　陳關仁前晚往西華得路東桂芳弄内行走忽有匪徒十餘人蜂擁上前將其攅毆所有銀表等物盡被搶去一哄而散陳卽報捕請緝捕頭立飭各探查拿務獲究辦（西） 
[上海官事]  
　　江南狼山鎭總鎭李祥椿兩江督練公所差遣委員北洋陸軍經理科生周德陞日本東京警監學校生李毅昨日到道开會禀見　新任江西袁州府知府周季謙因公來滬前任嘉定縣知縣張孚襄禀辭赴蘇寳山縣知州胡調元禀辭返署新任華亭縣知縣張鵬翔呈送履歷禀辭赴任　新委出口局總辦候補知府孫葆珪昨到道轅禀陳在公（車） 
訟案 
[斷結克魯森洋行控案]  
　　德商克魯森洋行控祥茂三泰協盛興等七家不出定購麵粉一案昨日午後由公共公廨王襄讞會同德師副領事復訊原告律師穆安素稱此案曾有搿釐斯搿勞斯兩洋人調處如被告出貨原告願讓去一釐不能再使原告受虧中西官謂被告定貨時並不索樣亦不知紅狗牌爲何等貨物而原告亦未向被告說明貨物之優劣兩造各有不合官判原告將定貨自行賣出所有虧損原被各認一半以昭公允（衣） 
[上海縣案]  
　　巡警局解竊賊王福清質贓之徐阿大到縣經帮審李明府訊得王在無錫花船竊紡紬衫褲自已質當與徐無涉判王責三百板徐押候交保○警局又解費如根等訊究費供小的失一布衫向同寓蘇炳生詢問被詐洋二元張阿安供洋係小的過付蘇供與張龍海行過春陽飯館被費與阿安硬邀入内誣竊布衫逼會菜飯酒洋一元八角張龍海供同判各具安分結申斥免究○龔金桃因欠沈玉林會洋八十元被扭至縣控奉訊究龔供此項會洋小的父齊被同証劉阿六所吞判龔交保限本半月還洋再核○沈善明控湯慶三將供女沈氏毆打一案今提集訊湯不認欺虐寡媳判氏發清節堂守志湯將氏之嫁衣交還并月償該堂飯洋四元了案（車） 
[總工程局紀事]  
　　貨捐局總辦志太守今夏被竊緊要公文銀洋各物報經縣局勒緝至今未破兹總工程局裁判孫明府以該偵探玩延不破迭加嚴比諭限速破○浦東鄉人蔣雲祥偕其兄銀祥來滬尋其逃妻吳氏恰在中途偶見與氏之二房東韓周氏及張董氏同行上前盤問氏僞稱到家取衣乘隙逸去遂扭韓張至局控追　氏同供已而交與蔣致被逸脫咎由自取判韓周氏交保帮尋吳氏並限交吳氏姘夫金步雲候訊○顧敦卿串同蟻媒沈渭揚等多人將其續娶婦徐氏議賣於董子餘爲妾因凌虐不從董即追向沈等控案奉判在案昨又提到沈之同黨曹廷哉及喜婆周小妹復訊曹周同供由沈領來轉托袁老太議賣與董每人各得媒洋十元判沈再戒責二百下同顧押交身價周交保限令交還媒金曹押交媒洋再行核辦徐氏　候伊父來案具領○二十一號巡士在太平碼頭查見積竊朱金泉掮有鉛絲一包圖賣解案判戒責一百下押七天贓存（衣） 
[公共公廨早堂案]  
　　沈和尚圖賴王卓入酬勞銀兩一案昨解復訊文奎范王四人同供彼等在茶館内追索銀兩小的等向之查問並不干預求察沈供有帳簿可稽帮讞寳明府商之英巴副領事判將沈交保限一月還清其餘斥釋○妓院傭工石姚姚竊取某妓之金水烟袋金荳蔲匣等物報捕禀廨至常熟拿獲於昨解訊石供由已歇相帮查阿二串竊在儀亭地方同住客棧天明逃走小的卽囘至常熟烟袋被查拿去小的處祗有金練條已當洋十二元求宥判押西牢兩年一面移提查阿二到案併究追贓○李阿大私將陳張氏誘賣於毛阿二爲室經其夫陳阿三由江北追蹤來滬尋獲報捕將李阿大毛阿二及經手人李阿二等一併解究判兩李各押半年毛不應娶有夫之婦押三月示儆○胡梅卿違章賣烟判罰洋五元限月底閉歇如違發封○捕解迷路婢女菊寳判暫留本廨懸牌召領一月後無人認領送幼女所○鍾阿堂誘拐謝禹川之妻捲逃判押西牢一年期滿逐出租界○粤妓楊林桂王阿保違章拉客判各罰洋二十五元○許大竊取周許氏金銀首飾等物判押六月○高阿三先後竊取杭阿三等家衣物判押六月○錢金泉誘拐談幹臣婢女來喜昨解復訊判押西牢兩年○流氓孔阿四持刀勒索某鴇婦洋一百元判押四月期滿逐出租界○棧主董盛林將病客囑詹文炳抬至門外斃命昨由上海縣相驗後捕房將董詹解究判董枷十四天押十四天詹枷七天押七天○過犯朱阿榮與王生生沈阿順等串竊施長貴等家綢衣判朱押西牢三年王沈各押三月收贓之王聖榮押十四天○冐充廨差哄騙銀洋之周銀濤昨又解訊判押西牢九月（根） 
 
 

Page 20

 
 
[法租界公堂案]  
　　森泰生靛行主張榮繁控姜義端冐充通運公司中人誆騙靛青一桶押於同益糟坊夥俞炳生一案昨捕房將俞拘訊供姜欠小的洋二十元將靛青抵押並無通謀情事官謂不應擅押贓物判將欠洋二十元判充公用從寛開釋姜押七天○出店王阿慶竊取義興隆號主劉漢卿金飾衣物約值洋三千餘元曾由公堂將王之荐人屠阿炳拘押著交迄已日久未據交到卽經劉之親戚陳益齋親赴台州太平縣署通禀將王拘獲泒令親兵二人押解來滬當在公泰恆德等當吊出贓物百餘元一併解訊王供贓已變用屠實無同謀求宥判現贓給劉先領王押候再追餘贓屠亦還禁候核○介春堂藥店失火未成一案捕房昨將保出之葉志仁及學徒徐長林傳訊中西官以該店迭次失愼判罰洋二百元○楊竹卿紏搶楊張氏之女成親一案捕房將氏女吉弟解訊供前月十七日尚未起身被楊紏同媒人來家搶去成親官問爾究竟有無許與向姓之事答彼時幼穉不得而知官判吉弟暫行發堂餘仍行還禁並令楊張氏赶即繕函囑向姓來案訊核（舟） 
[美租界捕房事]  
　　俞阿生經過北四川路被葉仁子家所養之犬咬傷手臂報由西捕將犬拘獲一面將俞送請西醫驗看○馬王氏報失婢女一口名月樓年十五歳求代查緝捕頭准之（西） 
來件 
[錫金學務公所報告書]  
　　光緒丙午九月廷梁偕蔡君蔭階年滿求代擇期集士紳投票如去秦君歧臣華君碩甫當選皆力辭衆堅請乃諾未及代會公所改章之命下先是四月間　詔置提學使司至是蒞任置學務公所於會城令所屬避其名改辦勸學所如部飭顧部章造端宏大需欵繁檄下計未有所出兩縣大夫頻趣之謂錫金程度高毋後人裘廷梁曰程度高者有文明社會之風量出爲人欵易集卑者名應無實效彼皆遇事立辦獨錫金非其倫請緩圖之旣以語縣大夫久之未有以應趣益亟提學使勒限嚴不速改官且獲咎始悟比歳　詔行新政如流水一二學子乃斤斤名實間與官意絶殊不得已偕秦華二君擬章若干條言欵絀難同時並擧越丁未正月具狀白縣達提學使錫金學務公所名至是消滅廷梁亦至是始受代自公所興迄廢凡三十三月與廷梁相終始其間人事變遷合昔殊狀匪直一時蛻嬗之迹抑亦感情攸關爰述一二用資報告他日吾邑進率之遲速亦將以是騐之 
　　錫金公立兩等小學竢實開辦最早（光緒二十四年）東林次之（光緒二十八年）發起人自爲總理代校長顧籌欵日不暇給加以治文牘接賓朋事繁不復能上堂授課權力雖溢而校長應有責任反缺而不全勢使然也自有公所以來竢實東林各置校長全校大權皆屬之財用則取給於公所歳首列表豫算公所旣認可月供如額校長有用財之權無籌欵之勞責任專一教授管理外無旁騖矣顧校長與他教員故等夷初置時頗謙讓未遑雖才望夙著輒亦不免困難行之稍久服從法律之念人人有之矣所謂自然進化者耶續設城外四小學無校長則以正教員一人代 
　　毀學以前竢實學生歳四五十人東林三四十人而止自浭陽尚書親臨視學越歳數驟增無何　詔罷科擧負笈益紛集丙午竢東兩校增至二百六十餘人續設四城小學復百餘人丁未又加多焉風會所趨城鄉小學雲起泉湧據今歳教育會調查又二千八百餘人他縣嘖嘖盛稱之一二學子亦以意氣發舒稍稍自誇異而未一審社會現象爲何如富者恃他途倖進不悅學貧者困於資不任學最下乃暪喙一辭號爲洋學堂引避之恐不速學生雖多充其量要亦科舉時代一小部分之人止耳然則社會全體之心理可知爾矣衡以哲家教育之旨國民義務之名乃無往而不相反循是不進其爲效能幾何未完 
通函 
　　湖州南門外荻罡村巨紳通同衙役開場聚賭呼盧喝雉畫夜不分以致盜賊風起搶劫時聞安分居民深切憂念有地方之責者何竟充耳不聞耶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
