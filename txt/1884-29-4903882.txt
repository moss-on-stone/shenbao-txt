# 1884 - 29 - 4903882

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左 
康熙字典前後漢書四元五角耕織圖實洋五角水流雲在軒試帖洋三角華英尺牘二角五叢畵母部連夾扳洋一元 
每部四本實洋一元八角史記實洋二元五角華英字典洋五角竹紙晚笑堂畵傳二角八帝鑑圖說洋六角綢面明狀兀圖考一角　 
又每部一本一元六角臨文便寛三角五分聖諭像解洋五角國朝詩别裁洋一元六角子吏精華洋二元薛氏鐘鼎欵識連板一元 
又每部二本一元七角廣陵名勝一角五分簡明目錄七角五毓秀堂畵傳實價洋一元佩文韻府十六兀寄售四書味根錄一元半 
外國裝訂每部一元八角三國志演義二元四廣治平略洋五角於越先　圖傳二角五分篆文四書七角五刧火紀焚實價洋一角五 
大號外國訂一本洋三元縮本字彚二角五分萬壽盛典洋五角華英文字合璧二角五分泛槎圖價洋一元　痛紀每部實價洋二角 
大號中國裝訂二元五角綢面攷正字彚三角　簡實洋二角五黑蠻風土記洋二角五分夢迹圖三角五分淵鑑類函寳價洋十一元 
華文譯英文字典洋八角英字入門一角五分詩畵舫洋六角五百孝圖每部實價洋三角紉齋畵　洋六角小題文數每都價洋四兀 
華英說部撮要實洋四角南巡盛典四元五角紅　夢圖詠八角無師自通英語錄洋五角牧牛圖實洋八分 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友　辦此事祈來本舘　議一切惟須在上海覔一殷實大鋪作保方可訂定也此布 
[書近日海防各事後]  
　　自去冬明降諭旨之後各省整頓海防甚覺嚴緊廣東爲法軍自越而東之第一要口彭大司馬奉命南來專辦防務增兵籌餉扼險截隘固屬不遺餘力軍容赫灈士氣奮揚亦旣無懈可擊法人屢次挫衂驟得桑台雖有進攻北甯之意而自知此次乃華兵與劉團合力拒戰不比尋當一有差失殊損國威故以孤拔之勇且不敢輕易舉動然則目下法人之意專注於北寍猶恐不及攻奪廣東之說殆不過虚聲恫喝而未敢决於行也况廣東守備極嚴卽使盡移攻越之　舳艫東向固不能遽操勝算哉顧自法人觀之未必竟有攻取廣東之事而在中國視之正不得因其不卽攻取而或懈於防且不特廣東也法人桐喝之詞又云奪取瓊州舟山臺灣三處或云於中國各海口中奪得一處可以爲索賠兵費地步是法人所注意者無論何省海口但有瑕可蹈有虚可乘未嘗不欲肆其狡謀至於兵力之厚薄姑且勿計第爲此言以恐　中國使中國整頓邉防惟日不足或者可以分助劉之勢而北寗一路劉軍單弱法兵全力攻擊得以抵聞而入越事可以從此大定中國卽欲阻撓而事己不及措手計無復之惟有拱手相讓聽法人保護越南且將允蒙自通商之請而滇邉礦產法可踞而有之故法人之欲攻中國海口非爲中國也仍爲越也然知法人之爲越而不敢必法人之不果攻中國也是以辦理海防如此其急也夫中國之海防固無時無地而不可以不急也同光以來海禁大開立約之國大小何止十數中外商民遵守約章質易之事公正相接固未嘗偶有違言然致實致强胥闗中國之體統邦交輯睦之時亦應有備無患原不能幸其無事而偷旦夕之安目下因法越之事大加整頓至於天津機器局向例歳底停工三禮邦者今則僅停元旦一日且聞水師學堂中挑選生徒特向香港英國家學堂選取肄業十二人送津每人月給薪水至十六金之多另給火食將來學成能膺水師兵官之任則派辦事務每月可得辛俸二百金豈非以目前用人之際故示優異乎浙江濱海之區門户錯𨖼寗台一帶處處須防而舟山尤爲險要雖英國前曾有約舟山一隅英當保護　使　國實逼處此然究不可忽視猶憶道光之季因粤東和議齟齬數日之間定海失陷是旣防廣東不得不防舟山劉中丞將於新正出轅巡閱海口布置各事而府中先奉祁學憲牌文飭辦府試地方官應接不暇乃飭縣出示將府試展期此皆近日之消息也綜而觀之可知各省海防之吃緊自來未有如此者若法人欲懈中國助劉之力以便居中行事而故爲恐嚇之計是中國今日之張皇六師者適　法人之奸謀矣顧海防之事與助劉拒法之軍自是兩不相涉蓋中國幅隕絶廣一處有事則以一處應之或有不及則以數處合之斷不至於因一處而疲一國法國版圖不過中國兩省之大今因越南一役添兵勸餉亦旣全國皆震而中國淖乎有餘北甯之兵本爲滇省戍邉之額卒唐中丞善於統兵事權專一而又益以桂撫徐中丞兩軍出闗相爲犄角而劉圑于是有援不過就滇粤素有之兵酌量增募以壯軍威而法人已不敢輕進是越中一路止須廣西雲南兩省之力而其餘沿海各省皆可自固其門户且沿海各省如此張皇而河南山西陜甘兩湖等處皆不須調兵恊助此固中國之勝於泰西各國者若法人而果爲懈我助越之志分我援越之軍計則其計亦甚左矣第鄙見所及抑有進焉中國用兵之道平日守禦之額兵與臨時備戰之精兵似覺分途曩時赭宼之變緑營之兵無一足恃其究乃收效於招勇肅清之後風氣一新整頓營制不比從前之疲弱然裁撤勇營幾於大半百戰之士置散投聞識者惜之盖緣有事則籌備餉項無事則費無所出也今以法人恫喝而汲汲焉經營防務倘越　稍有轉圜中法仍敦舊好則今日之所布置者其有不一旦廢棄而空費鉅萬之餉銀者哉前年以俄羅斯伊犁之議恐啓兵爭特召鮑爵帥招集舊部馳赴山海闗聽曾威毅節制乃還地償銀議約成於累月而撤防散勇軍容毁於崇朝今日之事毋乃類是所願主持防務者念一時集事之艱而爲永遠隄防之計無論法兵至與不至海口戰與不戰卽以今日之亟亟者斟酌變通定爲經制無使百萬之費虚於一擲焉可矣 
[閩省辦防]  
　　閩省籌辦海防節經列報兹聞閩安之南北岸砲台難以制勝各處駐紥勇丁亦未得地利是以建寍張鎭軍飭在安慶招募淮軍六營俟到閩後議於南北龜兩山駐紥近又憲委候補道方觀察勳帶潮勇二營駐紥澎湖孫軍門開華帶勇三營駐紥台北於防　似較妥密但得文武官和衷共濟亦足以禦外侮也 
[厘卡欺人]  
　　粤東之盧包厘廠地屬廣州府三水縣向稱最大最美之廠因地當孔道凡由粤西至粤東肇慶 
 
 

Page 2

 
 
府而逹盧包之貨船及粤東高雷廉肇四府之貨船無不經過此處然後泊佛山鎭泊　河以分售各行號惟盧包之巡丁常有滋鬧情事前歳曾被鄉人擁衆將廠面焚燬官府祭有員丁作弊致招衆怒故亦置諸不問昨聞彭大司馬在粤曾輕裝减從路經盧包而廠丁見其儀從間略不知爲彭大司馬也遂將銅簽條戳壞皮衣箱一隻食物籃一隻悻悻而去彭大司馬徐着人請該廠　員到船問明情由並責諭以後不宜妄戳衣箱致壞行人衣履該委員叩　請罪卽將巡丁各痛責二百板以儆觀於此可見彭大司馬之恩威並濟矣 
[移營駐守]  
　　皖垣右後兩營練軍現聞調往東西梁山駐守於臘月二十四日移營云 
[倒帳類志]  
　　蘇垣巿面日益清淡去年底閭門外同興藥材行開已二十餘年亦致倒閉聞虧折三萬元中巿恒大布店倒帳一萬八千兩各欠户守至初一日清農均無着落云 
[年終案]  
　　去臘二十七日蘇　鄉大　橋鎭有　　沈秀鳳家猝被羣盜明火執械用巨石　開大門入室搜括刼去　物估價銀至五千兩之多幸未傷及事主鄉鎭本無巡防汎哨任其獨來獨往呼嘯鳴榔而去次日由區董協保入城禀報長洲縣署金邑尊赶卽下鄉踏勘回署後立卽簽捕懸賞分投跴緝小除夕復傳訊事主人贓仍無蹤彰卒付之茫茫海捕聞歳杪嘉湖崑新一帶梟匪出没水陸震驚其在窮鄉　壞間小題小做者尙不一而足緝私兵艇末如之何是眞地方之憂也 
[獲匪傳聞]  
　　去歳杪漢皋傳言云教匪鄧玉亭在四川萬縣被拿送官不知確否以俟續聞 
[漢巿蕭索]  
　　去歳漢皋巿景蕭索尤甚於前年卽如手藝作坊各舗往年謝神後始歸家度歳客臘未届祀灶之期已有閉門潛走者可知巿面之大概矣 
[搭船遇竊]  
　　輪船之中每有扒手充作搭客乘閒竊人物件此風已久而歳暮尤多客臘念二日太古行之北京輪船抵漢據聞沿途遇此等事不止一起先有一嫗上船時寄黑漆竹箱於房艙領有　牌不料被扒手看見欺彼女流竟將竹箱坐牌竊去冀媪無箱可提便可乘閒攘取詎嫗到京口卽欲上岸雖不見牌而竹箱尙能認出遂將箱内物件數目報明眼同開看無錯遂予給領此一事也繼有安慶顧全順油號夥顧有容者隨帶錢包三个計錢百串亦搭該船往漢上船之際有扒手僞扮客商亦帶竹鹿一只先交房艙領有竹牌一塊假意帮忙同船上人將錢包送到客房　掛牌時接取竹牌遞交　客客以爲萬無一失而不知扒手已將錢牌掉換乘間提包登岸迨客到漢提取錢包則已杳然惟有竹簏一只與竹牌相對啓視之惟見碎磚殘石而已客懊悶欲死且在封印期内不能赴有司控告自寫訴詞徧貼街衢藉以自舒其憤懣焉客之情亦苦矣 
[失慎類述]  
　　金陵鴿子橋有李姓大宅前臨泥馬卷後坐竹竿里去歳忽然後進火起或謂係灶突餘燼纔有炸裂聲墻壁便四面齊倒蓋多年枯椽　緣蛛網易于引火幸枯壁見火卽不能自立故火被壓頓熄也論者謂該宅爲范觀祭僑寓觀察家世書香多陰德其七十白壽詩有形似痴聾或壽徵之句蓋一與物無競與世無爭之君子也小驚便定未始非天佑吉人云又一人巷僻巷也卷有一宅小而邃大約以阿芙蓉膏爲生　者人以其僻陋　若豺狼之道蛇蝎之宫且虎而冠者附翼其間蟻而媒者透引其地以至奸盜等事無一不萌芽於矮屋短檐中前日忽被祝融氏一網打盡人人皆在睡中倉卒驚起竟有一絲不著而蝟縮墻　者趨救者至其地皆望望而去若將甘心焉亦可見人心之大公矣又金陵婦女絡絲經者寒　長夜燈燼更殘猶復口唾餘絨手摇長柄某宅有一嫗懸一油盞於旁花垂垂如黍穗長半寸許俗語燈花不可剔剔則反者爲晦於是　倚薰籠以待之詎昏昏漸入睡鄉不知何時燈花已爆入經内經盡着滿屋烟罩幾不能辨疑無生路急拔户拍手而號鄰近聞其聲甚急亦皆披衣起幸所燬無幾尙不成一片焦土云 
[袁江雜錄]  
　　歳底巿面大非往年可比各項生意無不清　逐什一者俱歛手而歎云○徐州辦賑曾於窑灣地方設廠收留災民乃來者愈集愈多廠内不能容是程觀祭爰飭將各災民資送還鄉分委員弁十數人馳赴各村鎭按户查放錢文以冀實惠均沾云○柴薪大貴窮民幾有斷炊之哲婦篇輩每至郭外覓草根樹枝以供炊爨災民見之亦復效尤此固小民艱窘所致然鄉間墳墓被其蹂躪萬狀甚或屍骸暴露令人不堪寓目現聞楊邑尊出示嚴禁並　實力查拿云○前報唐統領雲台由揚州差次　病而歸延醫診治兹聞於去臘十三日戌時仙逝其所統帶水陸各軍聞由章作堂鎭憲兼統云○王覺一之子王繼泰前次就獲迭經大憲訊實復經左侯相委叚篠湖觀察到浦承審飭寄清河縣獄詎該犯在獄又愚　各犯以致牢内　然楊明府赶禀漕憲於十二月二十日辰刻從縣獄提出過堂卽請王命押赴巿曹凌遲處决臨縳時該犯猶力辯其非邪教且誦天命之謂性率性之謂道脩道之謂教云云而呼寃枉其愚抑何可笑也○海州知州松聽濤觀察年已六旬客獵到任未數日卽因病出缺道憲暫委候補同知直隸州許大令樂泉代理○准海地瘠民貧每多流爲匪類所賴湘軍維勇彈壓巡緝頗資得力近以合字前營調赴粤東故　由鎭江調曾軍門曉村所帶之副前營來浦駐紥○兩淮孫都轉督同屬官籌捐棉衣一萬件發與清江留養總局散給最苦之災民衣被蒼生觀察之德惠深矣 
[東湖月波居士來書]  
　　敬啓者鄙人生長鄞縣之東湖足不履城巿者念有餘年日前宗府憲帶同員紳親詣東湖察看冲决塘隄舉辦漁圑保甲值此海防吃緊之際仰見府憲之盡心民事保障海濵其閱視湖堤殷殷詢間多方指示允爲籌撥公欵赶於年内一律興工免使春水泛溢有碍田禾廬舍并携帶志書凡遇堰壩無不細加詳考其勸諭漁團以採捕烏賊漁船爲大宗此間附近各村約以漁爲業者不下三四萬人蒙允用官輪船保護漁商内地外海設立公所設有漁船被盜以及鬥毆各事只須就近報明公所卽爲緝捕每帮擬發旗幟門牌以分良莠所有從前一切衙門漏規繁　概行裁减革除府憲之恩澤漁民藉資官民連絡可謂詳且盡矣聞湖隄之監工委員乃鄞縣巡司葛存愿少尉練逹有爲存心公正舉辦漁團之委員乃衢山彈壓局單立勳叅軍現經道憲特調回寗聞各漁户云衢山自金匪啓蘭抗粮拒捕斃官滋事以後單公駐衢以來己歴數年凡有衢岱以及各海山頭無不懷德畏威良善得以安居樂業紳士則爲華志青茂才素經宗詂憲遇有地方河工廟　電報詞訟漁團等事府憲倚任愈重而華茂才之聲價愈高矣鄙人心闗時事恨無寸長閉户家居優遊歳月目覩宗府憲如是賢勞誠吾鄉之保障用特率佈數言聊備貴館採擇並乞列入報中以申欽仰爲幸 
[總辦順德礦務宋吉堂太守呈繳賑銀求書匾額禀]  
　　敬禀者竊照上年徽浙兩省各報水災情形慘極其時卑府正在南省自漸棉勸諸商帮同捐助各得成數卽禀解各原省振所查收卑府在直有年仰體中堂軫卹之深衷兼悉局憲運籌之至意雖力有未逮而心實難安當於八月間禀蒙中堂批准試辦順德銅礦於是招集貳千股每股規元一百兩共計規元二十萬兩當集股之初議定每股各帶賑捐規元五錢自八月起至十月止捐足規元一千兩由會辦經主薄元仁按照股本七厘五毫在申地存莊生息此欵應歸直省賑需曾亦禀明在案溯自辦礦以 
 
 

Page 3

 
 
來先後年餘迄無成效雖概從撙節而用度非輕現核應得息項尙可抵銷遲則必虧商本當於本年十一月禀請中堂停辦各還本銀奉批迅速歸還本銀不得扣折等因奉此查原股票根均在上海此次各還股本理應由上海過割惟津局陸續提匯之欵及滬局用出之銀共計規元三萬五千餘兩内中應得全股息項計規元二萬二千五百兩除應貼還回息仍不下二萬兩有奇此應盡在用欵項下支銷除此約尙存規元一萬五千兩津地股商爲數無多届此封河卑府爲體貼商情起見業曾通知諸商限十日爲期就近覔保持同票摺由津局照付刻下收回股票共付規元一萬五千兩計數相符此外股票悉在南方當上禀之初早由電報知照經主簿速爲備齊諒刻下亦可一律劃交清楚除俟會集各司事核准收支各確數寄登申報外所有此項帶捐直省賑欵規元一千兩曾於本年九月下旬匯付新泰興洋行仍按七厘五毫生息每月計規元七兩五錢自十月起至開年三月止先後六个月應得規元四十五兩由該行帳房之俞升庵按本連同息項出立票據一紙言定如期缴還以資春賑刻卑鑛業經停辨合將該票禀呈仰祈憲局詧核收照所有此項賑欵乃浙商零星湊集不敢上邀奬叙擬請憲局詳請中堂賞書匾額一方發上海有司衙門就近飭交浙紹公所值年司事照刊懸挂又查光緒五年間蒙升任津海闗道憲鄭面諭河間水大民不聊生卑府曾勸津郡各同鄉捐集行平化寳銀一千兩禀交在案此項事同一律亦不敢邀奬擬懇併詳中堂賞書匾額一方發保定府就近飭交紹興會館值年司事照刊懸掛倘荷局憲大人俯賜恩華允足以示榮寵而昭激勸再今届賑欵規元一千兩乃上年十月底中地湊齊計從十一月起算至本年九月止每月按七厘五毫生息計規元七兩五錢先後十一個月共應得規元八十二兩五錢應責成經主簿另行早繳合併聲明肅此恭請金安統希崇照卑府宋寳華謹禀計呈新泰興洋行帳房俞升庵票據一紙共計本息規元一千四十五兩 
[查獲銅礦]  
　　近有西人法君郎貞查得安徽有銅礦己將礦滓取仕其礦在獅新洞與官山冲相近化騐該礦滓計有硫磺三分三銅二分三鉛四厘銀約三毫其餘皆鐵及他物此皆法君在安徽時親自查得者刻下法君囘滬向本館言及本舘亦喜該處地不愛寳將來可爲致富之源故樂爲誌之 
[奕興遄飛]  
　　圍棋創於中國而日本亦有能手近則泰西人亦有善於手談者恐後來者反居其上故日本國手某君特創一會專請中日兩國名手講求奕理以兾精益求精兹會中人又講駐滬日本總領事署中繙譯官吳君碩轉請中華國手較其勝　並稱有能手願至日本者可先至吳繙譯處與商往來之費如不願遠行則可請日本名家移枰就教是亦於坐隠之中饒有遠圖者矣 
[瑞雪知時]  
　　好雨知時節古人已言之矣顧豐年之瑞雪亦知時新正自初二初四兩次縢六稅駕農人已罔不雀躍至初六七兩日又復祥霙渥霈平地積五六寸許旣霑旣足三農之望快慰無極然猶慮雪以待雪或致春雪之害稼乃昨日立春令節卽己陽和煥米麗日爭妍午後簷漏淙淙積雪己融大半宜瑞不宜多彼霏霏者一若深會此旨也不禁爲犁雲鋤雨者　手慶之 
[飭邀見証]  
　　去臘二十五日本報載遇人不淑一則兹聞該管領事已將雪葛提案蘇婦梁王氏供訴强佔被毆雪葛不認毆婦領事復訊梁王氏當被毆時有見証否答稱有某人眼見領事飭梁王氏邀到見証再行復訊 
[英界公堂瑣案]  
　　昨晨英捕房解送各案共有五十餘件違放鞭炮者有一百五十餘人之多黄太守判照向章每人罰四開洋一个其餘各案擇要照錄如左○富捕頭稱除夕獲寳善街南首弄中之牌九賭臺犯二十四名今將賭具一併解案内有李桂三有人保洋二十元出外今巳投案其餘二十三名管押請分别辦理李桂三龔兆田丁忠元張阿全鄭阿三等二十四名乞施恩太守商之賈副領事判李桂三罰洋五元襲兆田丁忠元張阿全鄭阿三二十三名各罰洋一元繳洋卽釋　則管押七天賭具存毁當堂繳洋者共有二十元存俟撥充善舉○虹口捕房之地保稱公平洋行房屋内有粤人聚賭名曰抓攤有人報知捕房由西包探同我與中西捕前往獲住十八名並搜得英洋十六元小洋十七角大錢三千文銀表一只及一切賭具經捕頭查明唐高甫徐阿友徐阿安等三人爲首聚賭者郭阿明李阿三鄭阿祥蕭海忠羅阿福鄭阿昌等九名皆賭客惟鄭阿昌係過犯鄭阿海李阿中周阿慶等六名皆狀同乞丐今一併解案請辦黄太守商之賈副領事判唐高甫徐阿友徐阿安三人共罰洋五十元郭阿明等九名共罰洋五十元鄭阿海等六名姑子開釋起案之大小洋錢文時辰表一概充公賭具存毁判罰之洋俟繳充善舉○包探徐少亭稱獲沿街擺設三十一門及擲骰小賭之趙阿祥等九名并賭具暫押捕房有六名經人保出三名則在押無保今將賭犯賭具一併送案黄太守商之賈副領事判曾經保出之六名各罰洋半元其餘三名開釋罰洋歸捕房充醫院經費賭具存銷○居虹口鄉間之嚴增咸禀稱向有平房十餘間出租井開小烟館餬口今已將烟館租與他人去冬將田單託人借銀一千兩欲將平房翻造以期多收租金至借銀一節曾在二馬路中清芬堂烟館内說及詎被江北流氓馬四所聞向我硬借洋五十元繼有其同伴相勸讓至三十元我堅不允馬四竟敢到我租出之烟館内將洋烟筒硬取二支我住之屋離伊二間門面我妻聞之先往攔阻遭毆并失簪珥等件爲此報捕獲馬并起洋烟筒送案馬四供嚴增咸前開老虎灶用我爲夥被欠工洋六元嚴將老虎灶閉歇改開烟館屢索無着因於歳暮催促有嚴之友人沈長林相勸先代付洋一元言明今正初二日再還五元如期向索無付爲此取其烟筒嚴又稱沈長林確是我之友人因馬紏人軋在清芬堂硬借不遂由　調處代給烟資洋一元我從未開過老虎灶黄太守飭將馬四管押諭令嚴增咸邀同沈長林於下禮拜一投案再訊烟筒給還 
[上海陳家木橋鎭江姚一灣蘇州天庫前揚州多子街順天直隸山東賑捐核奬公所公啓]  
　　各省籌賑助賑諸先生大人閣下献歳發春納福無董爲頌上年順直山東賑捐疉蒙殊施不獨受者感激涕零卽同人承宣善惠敬佩亦復何涯除夕前數日順直賑董金苕人嚴佑之諸君山東賑董　振聲施子英諸君疉來電函略言春賑方　需欵孔亟寳坻不敷已借墊六千金濟陽不敷已借墊五千金急須南中解　隣近各邑仍一片汪洋春麥未種苟無巨欵必廢半塗災民旣無生全之望卽有譁囂之慮情辭均甚急切同人莫展一籌無辭可答亦知身無責守原不妨恝然舍置惟念宵旴勤勞無非爲民保命諸執事愷悌公忠助賑報國旣共體聖上之心以爲心矣同人天良未泯敢不體諸君之心以爲心乎用再刊呈公啓上凟清聽或仍設公所代爲收解或添取捐册廣爲勸募或從速解囊各隨心力下以拯倒懸之民疚卽上以培元氣於國家明則有君相之褒嘉亦幽則有鬼神之福佑同人馨香以祝禱祀以求實不勝急切企盼之至敬請均安並賀新禧伏乞公鑒恕不寄函江浙閩粤同人桃塢同人百叩九頓上○一敝所刊刻之四省灾圖捐册留存尙多善上俯子代募幸祈隨時函索上年散出各册務求趕緊募繳○一各省代收賑捐之善堂局所地址久經刊布想邀公鑒如有善士助賑可就近交託彚解○一原捐善士欲核請虚銜封典者每例銀百兩除已捐過八十四兩請找捐庫平十六兩欲核請貢監者每例銀百兩除己捐過六十八兩請找捐庫平三十二兩卽可核給實收倒換部照所有部飯照公費一總在内○一如有捐銀千兩以上者卽爲禀請奏子建坊並無公費○一募賑千兩以上之善堂紳士當禀請兩省大憲給匾旌揚其一人獨募萬兩以十願得奬叙者亦當代爲禀請敝同人則因人成事不在此例○一樂輸捐欵交到敝所無論巨細均有收照爲憑並將總數登列報 
 
 

Page 4

 
 
章事竣刊布徵信錄○一善士欲將輸捐情節及　賑策刊入新聞紙者敝所當爲錄登惟祗節叙大略因篇幅有限難容長篇也○一善士賜函幸　開示地址以便函復至因信足立候未及函復者幸諒其疎 
[鉅欵助賑正月初五日上海絲業會館籌賑局來啓照登]  
　　今有本埠北巿裏虹口新虹橋直東生昌繊舖寳號内寓寗波方守愚先生光臨敝會館述及有寗波慈谿縣藉方印承恩去冬讀申報刊登施子英孝廉在山東連上尊甫少欽先生告災書叩求各埠代收接募春賑數百萬災黎嗷嗷待哺春賑萬不能不接濟云云因念被災如此之廣巿景如此之壞去冬籌賑萬分支絀今春接募勢必更加　手承恩謹遵父命勉力湊成庫平銀一千兩匯來請檢收彚解施子英　廉核實妝放方氏賢喬梓一片婆心俯賜鉅欵助賑未便任其湮没請守愚先生函致甯波卽將賢喬梓履歴開示詳明俟交到善昌先行具呈憲台禀請專奏請旨恩准給十建坊除一千兩庫平助賑外方氏賢喬　又湊助規銀三百三十六兩一併託解放賑可謂樂善不倦實心實力當卽統給收票備函謹代災黎九叩以謝俟春賑藏事彚齊核奬並頌方氏賢喬梓萬家生佛登報奉　以供有心世道者隨時摭拾焉 
[袁翔甫先生遊歴泰西各國囘華解裝滬上之楊柳樓台紀事二律步韻奉和]  
　　君從十萬里來歸絶妙詞章織錦機自古紀遊無此作朗吟渡海學仙飛清譚共挹風生座高臥依然雪掩扉赢得雞林聲價　豈徒詩句繡弓衣一笑囊空陸賈裝重開壁壘舊詞塲新奇著述增山海旖旎春光近豔陽問字車爭來遠邇消寒酒共樂徜徉樓台楊柳軍無恙　屐尋君喜欲狂○癸未除夕飲於桐笙詞友之篁脩别墅多情約我醉流霞爆竹喧闐客憶家有酒盈尊聊餞歳其人如玉當看花歌聽雛鳳清聲好書斷征鴻望眼奢一夜春光渡梅柳海天風景自韶華　笑雜屠沽溷俗塵清談喜汝許相親客愁難遣惟今夕臘酒同斟亦夙因聊借壺　消塊壘偶耽絲竹樂天眞歸心欲逐東風便吹送扁舟楚水濵　癸未除夕味馨室主人未定草 
[甲申新正初三日竺仙招飲於鴻雪留痕館]  
　　消寒合買玉壺春醉倚花枝作酒人觴政森嚴軍令肅書齋瀟灑鏡奩新風清檀板歌金縷雪映梅梢點絳唇同賞歳華多樂事不妨携屐往來　○初三夜大　銕琴招飲於花桂福家卽席索和消寒約我鬥尖又入坐名花况姓花對雪詩成誇白戰當筵曲聽按紅牙金尊銀燭消良夜玉字瓊樓樂歳華難得客中長此聚不須惆悵怨天涯甲申新正味馨室主人未是艸 
[新正偶詠]  
　　爆竹聲中歳月新便　萬象漸回春題紅最喜吟詩早醅緑應邀醉酒頻恰值元宵多美景欣看賢主得嘉賓相逢不乏寒暄叙言笑殷勤氣味親東風料峭幾回迎待看花開滿錦城約踐尋芳期日煖歡聮招飲趁天晴池邉夢草添生意窓外探梅動客情晤對不須愁寂寞賞心樂事酒同傾[  小樓主人松堂氏甫稿]  
[奉和沈九簫明府留别原韵]  
　　客路光陰轉瞬過賞心樂事究如何情波易逝催愁起恨海難填歴刼磨　畔好花堪共賞囊中佳句豈嫌多試將别　從頭寫唱和頻勞帶醉哦[  小樓主人松堂王恩溥未定草]  
[上海北巿盆湯衖絲業會舘主施少欽經收順直山東江浙等處正月初四五六三日第一百七十九次起一百八十一次止賑捐清單]  
　　不求知齋由本城胡交來指捐直隸洋十元○第廿五日出售助賑彩票日新盛洋　號三百三十四三十五兩張金右記三百三十六號一張杭州陳汪氏三百三十七三十八兩張共售出五張計洋十元以上初四日○浙寗慈溪方飛恩由本埠新虹橋生昌鐵鋪内方守愚先生交來規銀一千一百十四兩合捐庫平銀一千兩俟禀請建坊又另捐規銀三百三十六兩周補貧士　齋求保平安由日生局來洋一元○雨麓相洋三元慕慈二元拳石二元心逸二元　平一元敦厚一元慕荆一元樂善生一元延壽一元如恆一元維卿一元金慈氏一元登梯捐錢六百文鴻章五百文無力人四百文　記三百文許寳齡四百文以上十七户由安徽屯溪德美布號朱　翁經募祝伺心先生富貴源頭同字第四千二百七十七號册合共來洋十八元又本洋一元○第廿六日出　助賑彩票弓長德三百世九一張計洋二元以上初五日○書香堂潘由本埠同協祥海貨號交來指助　直洋八元棲碧山房由元芳洋行交來洋四元古鑑　冥資移助由滬報館交來洋二元小南門外無名氏一元○第廿七日出售助賑彩票長　里　三百四十四十一兩張小南門外謝三百四十二一張共售出三張計洋六元以上初六日合併聲明 
[蘇省撫轅抄]  
　　光緒九年十二月三十日候補縣陳鳳儀　知奉　發　　差○光緒十年元日候補縣吳成展假數天○初二日浙江催餉委員甘肅補用知府候補通判李瑛吳縣人由浙江來○初三日准補青村營都司陳光全禀知赴鄉公幹回初四日候補同知吳恆禀知辭奉委赴江寗會審案件　○初五日從九陳寳濓謝委署武進縣小河司巡檢事朱逢裕禀辭赴内河王莊厘卡差○初六日　署鎭糧捕通判程熙福禀辭赴任四品銜知府用前先補用值隸州准補高郵州謝國恩上海來謝委署儀徵縣事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月十四日京報全錄]  
　　宫門抄○諭旨五道錄前○御史曾奏請明定武闡塲規摺○又奏請飭部另定武闈彌封之式片○又奏請旨飭部核議片○江督左等奏設廠收養災民緣由摺○大臣杜等奏遣撤大員補送引見摺子○十二月十四日理藩院鑾儀衛光祿寺廂黄旗值日無引見○澂貝勒各謝管宴恩○張英麟謝授司經局洗馬恩○宗人府奏改派致祭惠陵行禮泒出莊王○召見軍機○○河南道監察御史奴才曾培祺跪奏爲武闈外塲考騐硬弓宜明定畫一章程以肅塲視恭摺具陳仰祈聖鑒事竊查兵部武塲條例内載外塲月前刀石務期合式不得含混取中如當塲有士子跪求添一枝箭添一力弓將其人扣除等語又恭讀道光十三年上諭各省考試武塲當認眞挑取練習挽强之披其派出監射較射之王大臣等務須秉公校閱爲國求才用備干城之選不得規避處分屈抑人才預爲弓力不符地步等因欽此一杜倖進一免屈抑立法本極周詳惟向來考騐之法各圍不同有先試以頭號者有先試二三號者有士子請試某號而卽先試某號而又先抑一二號以試之者士子三年一試熱中競勝其自童者必欲盡其所長其不自量者若不自知其短且考騐之法主試者以從容引滿爲斷而應試者止存得失卽以引滿爲斷往往有開至二三號而請試頭號開至頭號而請試出號者諸如此類不惟從容引滿者阻之不足以折服其心卽未能從容而自覺已能引滿而阻之亦不足以折服其心於是苦口立求堂上叱退而不退執事員役叱退而不退紛紛置喙每試一人動至多時旣於塲規不肅且於士節有虧卽有跪求扣除之例而細譯例意則曰求添一枝箭添一力弓似爲僅中一枝求添二枝僅開三號求添二號之數而言若士子不曰求添而以未盡所長而曰求試遽行扣除似於例意微覺不合若王大臣自顧考成故抑其力而以所求而遽扣尤於情理不順查弓刀石三項惟弓有出號士子爭勝之處每在乎此自非明定畫一章程無以服士心而昭嚴肅本科武會試奴才奉命監試列字圍監射較射王大臣議定試硬弓之法由三號以次遞試某號從容卽註明某號卽士子之不自量者至不能開挽亦自報名而退甚爲簡易奴才愚昧之見以爲士子當塲校藝勉力求勝情尙可原力禁其求扣除之例似未可概施不如不待其求考騐之法亦終歸無弊謹以此意擬一畫一章程凡各圍試硬弓者俱由三號試起以次遞加不得勒抑其量力者開至某號從容而報名以去卽以某號註册不得故抑一二力以致屈抑其不量力者必至不能開而後報名亦聽之但視其某號從容分别密記亦不得以開至某號卽註某號以致倖進如此明定章程在士子以次開挽得以盡其所長在王大臣以次考騐亦可酌中定擬庶不失悉心校閱之意且有不禁其求而自不求者相應請旨飭下兵部核議施行抑或由部臣另行酌擬務期考騐之法四圍一律不致紛歧方爲妥善奴才爲整肅塲規起見謹以管窺所及縷晰敬陳伏乞皇太后皇上聖鑒謹奏奉旨已錄○○御史曾培祺片再查試塲條例内載試卷卷面彌封另以白紙兩頁襯貼卷中以昭嚴密等語本科武會試奴才監試列字圍至内塲試卷糊名後由彌封所將本圍所挑入者送交奴才按册稽名照例印明雙單好字樣曁親埴弓箭刀石數目以便移送内簾校閱維時將卷面在案上平視尙一律嚴密奴才以卷帋微薄兼之前無草稿與文闈之卷不同彌封之處只履歴一頁適值燈下趕辦因而向燈光照視其中姓名籍貴以及科分三代兩行字迹歴歴可辨隨詢及承辦書吏據言係遵舊式用白紙兩頁襯之不敢稍有增减等語並呈騐上科舊卷之式兩相此較果皆如式卽將舊卷之彌封處摺疉照視其中字迹亦復可辨是承辦官吏謹遵舊式彌封尙無不合而相沿已久習焉不察尙有未盡防及者也夫卽用彌封自不可有名無實應請　旨飭下兵部另定彌封之式再行加厚總以平視照視一字不露方爲嚴密抑或仿照禮部考試教習彌封之式將姓名籍貫由上下卷角斜疉數層再將卷面之後半頁直疉於前加厚彌封亦足以昭慎重爲此附片敬陳伏乞　聖鑒謹　奏奉　旨已錄○○御史曾培祺片　再試闈雖以外塲爲重而内塲默寫武經亦宜防代倩之弊以拔眞才例載取中試卷擇其字畫端楷者選取不能書寫或塗寫錯亂卽爲違式是以考官閱卷遇有弓箭刀石相同者爲額所限以字之優劣爲去取而名次之先後亦如之若不嚴防其弊則代倩之隹者反列高等而自能書寫之稍次者反遭擯斥一倖進一屈抑矣聞向來内塲代倩者每於點名散卷時乘間混入監試御史雖有點名稽查之責而士子紛紛應點每至一人尤須查明卷票騐發試卷核對名册卽極力認眞間有不暇兼顧之勢向例只有收卷照出之簽並無領卷照入之簽且照出之簽出塲時人多擁擠無妥員以稽查之則混入者尤易混出似不如防之於先之爲愈也應請　旨飭部核議自下科爲始於點名散卷時仿照文塲之例各給一照入之簽以憑入塲再由兵部酌添稽查彈壓之員在龍門督同委官差役認眞查騐收簽放入如有無簽擁入者立卽拿究按律懲辦則代倩者自不得混入矣奴才爲豫杜弊端拔取眞才起見是否有當伏乞　聖鑒謹　奏奉　旨巳錄　○○太子太保大學士兩江總督二等恪靖侯臣左宗棠頭品頂戴漕運總督臣楊昌濬跪　奏爲清江設廠收養各路災民以免失所恭摺由驛馳陳仰祈　聖鑒事竊照本年皖北山東均遭水患其地多與江北接攘江北之邳宿海沐等處亦被水災該州縣素稱瘠區秋稼失收業户先窘窮民益不聊生臣宗棠慮及南來就食饑民必多先經飭屬於揚州清江徐州三處就地設廠煮賑撫臣衛榮光亦飭沿途州縣設法截留正在舉辦聞災民旣已紛紛南下清江爲南北水路通衢每月扶老携劾不絶於途鵠面鶉衣困苦萬狀若不早爲截留必將相率渡江當此嚴寒流離道路弱者難免溝壑强者且將流而爲匪卽使幸而無事而轉徙愈遠回籍愈難南方增無業之游民北方少　鑿之丁壯亦必貽他日隠憂臣昌濬目　情形非急籌收養不可一面咨商臣宗棠酌撥賑欵一面挪墊銀兩札飭署淮揚海道徐文逹分别派員購辦米薪搭　棚廠臣昌濬倡捐銀一千兩徐文逹捐銀五百兩統領老湘合字營淮揚總兵章合才捐錢一千串湊集備用查光緒二年前漕臣文彬奏請設廠煮賑成案具在堪以叅酌彷辦清江運河北岸士圩之外黄河夾堤之内地勢寛平水道近便分建賑廠十四座環以圩濠時其啓閉櫛比而居以避風雨初到者分别大小口酌給錢文以濟口食俟點收入廠再給門牌按日散放米糧薪價或遇並無爨具者則煮粥以哺之病給醫藥殁予收埋悉　光緒二年成法仍另備三廠以爲病人產婦小孩出痘棲息之所其築圩掘濠駐巡彈壓則總兵章合才親督弁勇實力相助也但賑廠一開聞風麕集多有附近貧民錯雜其間收之旣虞難支置之又恐逗遛滋事徐文逹親詣王營一帶察看情形逐細盤問其面無菜巴並非來自災　者悉行資遣回籍不使輕去其鄉計自十一月初一日開廠起旬日以來實收外路災民四萬餘人分派各廠妥爲養赡擇年老解事者爲之長宣布　朝廷德意略以兵法部勒之俟來歳春融資以口粮歸就新麥該災民幸獲安身悉皆安靜惟是數萬無食之人驟集一處首在接濟次重防維人情日不再食則饑夜聞火警則擾惟是二者最闗緊要至於良莠不齊癘疫不時更宜設身處地在在留心臣等惟有殫精竭慮會督在事各員弁認眞經理以安飢衆而廣皇仁嗣後應辦事宜容隨時奏請恩訓再徐州現於邳宿交界之窑灣地方設廠收養揚州係就常年粥廠擴充辦理一切詳细情形及所撥欵項應由臣宗棠另行奏報清江設廠收養各路災民以免失所各緣由謹會同江蘇巡撫臣衛榮光合詞恭摺由驛馳陳伏乞皇太后皇上聖鑒訓示謹奏奉旨已錄○○奴才杜　爾車林多爾濟恆明跪奏爲遣撤帶　大員欽遵補送引見恭摺具陳仰祈聖鑒事竊奴才前准兵部咨開軍機大臣面奉兩宫皇太后懿　各省記名副都统卽令來京預俻召見其在軍營者均令俟凱旋後來京一併預俻召見欽此伏查副都統銜頭等侍衛記名簡放副都統豐陞阿經前任將軍迭次保奏奉旨仍以副都統記名簡放兵部知道欽此繼因籌俻邉防在在所靠經奴才等請歸班簡用俟軍務凱撤後捕行引見等因於光緒六年八月具奏奉旨着照所請欽此嗣於光緒八年經奴才等於遵保防剿出力案内專摺聲叙該員曾於咸豐十一年出師直隸山東先戰於皖豫江南等省繼征於秦西寗靈一帶同治八年經神機營王大臣奏調差委十一年經前着將軍長順奏調來烏統帶吉江察哈爾馬隊十有餘年頗　得力跋險涉危身先士卒巡探追　始終罔懈奴才杜　爾前在寧靈軍營視其臨敵勇敢至烏後查其訓陣練兵寛嚴得當籌防布戰曉暢　宜係將領中不易多得之員該員辛動旣著疆塲寛嚴威服軍心是以奴才以該員材堪錄用專摺保奏奉旨留中欽此刻值烏城撤防自應欽遵送部帶領引見惟該員原於同治十一年由神機營奏調來烏仍應咨由神機營轉送兵部帶領引見聽候簡用除飭該員於十一月初二日由烏起程咨呈神機營查核　送外理合恭摺具奏伏乞皇太后皇上聖鑒謹奏軍機大臣奉旨知道了欽此 
 
