# 1917 - 100 - 4915866

 

Page 1

 
 
   
 
 

Page 2

 
 
時評 
[受賄案（冷）]  
　　賄案屢見新人物之不如舊人物歟新治法之勝於舊治法歟此一可議之問題也 
何謂新人物不如舊人物以前之受賄案不若今日之明且多也何謂新治法勝於舊治法以前受賄而不暴露今日一受賄而無不暴露也 
抑有可議者新人物之受賄術不如舊人物歟舊人物之受賄膽不及新人物歟謂受賄爲新人物所獨有我不敢信也雖然至新人物而亦受賄亦何必多此新人物之名稱哉 
[命令]  
　　四月十六日大總統令農商總長兼全國水利局總裁谷鍾秀陜西省長李根源會同呈請任命郭希仁爲陜西水利分局局長應照准此令 
又令據司法總長張耀曾呈稱四川羅江縣監犯余必壽因案判處死刑上年縣監被匪刦囚該犯出獄後即行報案尙知悛悔請宣告減刑等語本大總統依照約法第四十條將余必壽所判死刑減爲無期徒刑此令 
[專電]  
　　北京電財政當局受賄案自陳諉卸殷次長後殷昨亦到國務院訴與陳不協之原因並指該案爲陳所誣陷但昨商人控告總次長均受賄者共有五起政府對此案辦法宗旨數變先擬以院令處分斷擬即由總統下令免職再因總次長互攻於是又先派夏壽康張志潭查辦現查辦正在着手尙未呈覆元首對此極怒慨然言新人物原來如此繼任者决於李經羲周學熙兩人中擇一此案擴大與政治前途極有關係預料因帝制失敗之某系將仍執政權 
北京電財政當局受賄案巳派夏壽康張志潭查辦聞將一律免職交法庭訊究 
北京電今日（十七）國務會議將解决收買存土及財部總次長受賄兩案辦法 
北京電參議院今日（十七）點半開會王家襄主席謂林議員外交建議案問題重大本席主交全院委會討論衆無異議王伊文動議本員有質問財政當局受賄事要求總理出席丁世嶧動議一政府將勿收存土决議 
案退回二財部受賄事三交部租車案均關違法請變議程先付討論湯漪動議退回烟土案咨文尙可緩議現張一鵬巳回調查所得報告先應究其内容非請總理出席不可又財部受賄交部舞弊應質問法交兩長要求一同出席劉芷芬請加入財長表决一致即以電話知照依程（一）鈔票制限法接議三四兩條均從丁修正案通過討論五條未畢告息二十分三點二十分開全院委員會討論外交禁旁聽四十分復開大會段總理偕司法總長院秘書長出席湯漪質問土案全國輿論反對政府抱定何種决心特派員回京查復要點何在段答報告書剛送院未細閱正擬討論刻因來院不及付議丁世嶧問本案發生何以不交國會答認行政處分龔煥辰謂此實大誤宋淵源云五百萬保險局尙交議乃二千萬獨否答債票係現存者問是否國庫負擔不應湯漪要求總理表示一調查内容二從何取决若必動與國議商量有失總理體統請下一决心取消合同答必俟看明查復情形而後下决斷楊永泰指此案爲民國一汚點毁約可除試問究有此意否答查辦即寓此意但必查有弊端乃可提出問何日可結束答一週内王正廷要求下星期一來院報告曰可 
北京電衆院今日（十七）三時開會段總理出席質問財長受賄事段答總次長現均交查辦又言期票亦有之但非錦生堂字樣最後某君問倘查出有受賄事是觸犯刑法能否送交法庭段簡單答曰依法辦理衆皆滿意乃退 
北京電平政院某君言查辦收買烟土案主張貶價收買燒燬 
 
 
 

Page 3

 
 
馮亦願廢約但國會與言論界仍根本反對收買 
北京電今日（十七）國務例會僅一小時即散因總理及司法總長赴兩院質問僅議兩案（一）福建胡瑞霖請增警廳及司法費照辦（二）綏遠蔣雁行請該處倘今後有種鴉片即槍斃議覆以依刑法辦理（三）閱張一鵬查辦收買存土報告言每箱浮冒二千五百元係土商承攬者分肥非我國官吏受賄未及議 
北京電查辦收土案員巳回京謁段總理面陳廢約不易辦到主收買後全數燒燬段極贊成北京電十五日政府接駐美顧使來電内稱探悉英法大西洋艦隊總司令已密來美京與美海部商巡邏大西洋及對德潛行艇防禦方法又聞英將派外交總長與高等陸海軍高級軍官及銀行總裁等同到美京商議共同作戰法國亦擬派大員來美云云 
北京電國際評議會今日停會定明日開會 
北京電聞政局尙一時無大變動除財政外叚總理意先决外交問題再疏通各方意見實行改組内閣 
北京電軍事會議在國務院東參陸兩部辦公處舉行各督軍行轅設在將軍府由院部會同招待軍警兩界將開極大歡迎會 
北京電馮副座派師參謀長來京爲全權代表 
北京電四國銀行反對德華鹽欵改存中行現由李署長請丁恩竭力轉圜 
北京電軍界反對衆院議裁閑散差津風潮愈烈現竟推定十人組織會所宣言武力對付一面具呈陸部請速捕唐寳鍔依軍法審訊因唐建議書中有該軍官等皆曾充袁氏偵探巳失軍官資格不得沾公家津潤之語致觸公憤 
北京電政府擬設移民事務局主管出洋華工 
北京電財政一席陳如去職擬提李經羲 
[外電]  
　　北京電馮副總統與徐州張督軍皆有通電致總統國務院及各省督軍主張對德宣戰謂中國不能中流徬徨無論有無條件宜速宣戰勿復猶豫云云駐日美兩國公使亦皆來電謂宜步美後塵否則中國將失其國際上之地位馮張將親自來京參列軍事會議段總理定可得多數同意以施行其外交政策黎總統自稱當服從軍事會議及國會之多數意見軍事上未解决之問題亦將取决於軍事會議（十六日）大陸報 
北京電俄使署消息凡貨品與國防無關者不許由海參威輸入俄境其有與國防有關之貨品而欲由海參威輸入者須向俄京工商部呈請核准（十六日）路透電 
北京電張勲已抵京津之說未經徵實贛督李純今日午後可望抵京（十七日）德文電北京電外交問題各政團中惟民友社依然極力運動反對加入其餘各政團則多靜待軍事會議之結果日本總選舉之情勢並各國之意向如何然後决定方針（十七日） 
北京電據副總統秘書長林長民談中國有條件加入協約馮副總統並不反對又近將開會之軍事會議有條件之加入反對者恐亦未有惟黎總統之意向尙不能判明云云（十七日）南京電北京政府特派靳雲鵬馮耿元二人先後來甯頻懇馮副總統入京參與軍事會議聞馮氏以現政府之外交方針並未變更似可不必親自入京惟允派鎭守使王廷楨代表入京參列軍事會議（十七日） 
東京電總選舉之期已迫政府黨與非政府黨之間勝敗之勢無甚懸殊非由中立者之向背不啼以决大勢政府現極力拉　中立其結 
局特别議會政府或可得勝利云（十七日） 
北京電參議院今日午後三時開全院委員會議决今後每星期開會一次研究外交問題次入普通會議段總理張司法總長出席答復議員之質問其答復之件如左（一）收買鴉片之件（二）財政總長及次長受賄之件（三）交通部租借車輛之件謂此三問題目下政府正在調查確否尙難明言司法總長謂財政部總次長受賄事件如果確實當命檢察廳處分叚總理並約下星期二偕同與此事有關係之閣員出席說明旋段總理並蒞衆議院徐復財政總次長受賄之件與答參議院同（十七日）以上東方通信社電 
[戰電]  
　　烏拉圭京城電烏拉圭政府對於美國向德宣戰已表示同情且允予以精神上之助力（十五日）阿眞廷京城電聚衆示威仇視德人之舉仍未稍已今日德使署與領事署及報館均被攻擊阿眞廷政府現將泊於阿眞廷海面之德船移集阿京伯諾亞勒港（十五日） 
亞姆斯特丹電駐維也納智利公使宣稱智利擬仍守中立（十六日） 
瑙京電在德國危險區域外被沉之丹麥船兩艘其遇救者業已登岸（十五日） 
亞姆斯特丹電據君士坦丁電稱土政府命美國保護美僑之船蘇比盎號於二十四小時内駛離該港逾限即須覊留（十六日） 
倫敦電粤國半官消息宣稱奥國現議以本月十日俄政府之宣言爲媾和基礎（十六日） 
倫敦電今日倫敦東端有人開提倡媾和會爲衆搗毁會中旗幟均被撕碎主張和平派申之人二名爲人擲過鐵欄（十五日） 
羅馬電意國社會黨派代表赴俄輔助俄國社會黨破壞德國運動媾和陰謀（十六日）俄京電亞力克齊夫將軍已實授俄軍總司令之職（十五日） 
倫敦電法軍大本營路透訪員電稱法軍大攻擊已開始進行（十六日）以上路透電 
華盛頓電政界稱德國將延長其潛艇封鎖線展至美國海岸國會提出議案准政府有權於戰時收管全國鐵路電線與電話美國各口岸附近之領海巳作爲戰爭區域美國委員團即將赴俄以便襄助俄國組織共和政府小吕宋電稱菲列濱缺煤擬將各口岸内停泊之德船作爲裝運煤薪接濟各島之用（十四日） 
巴西京城電官場宣告巴西北面海岸發現德艦一艘（十三日）以上德文電 
要聞一 
[俄京軍工界近情之西電]  
　　十三日俄京專電云戰地軍隊聞俄京製造軍火字林報十三　　　　全疗工作之消息大爲　各廠停止一部或全部　　　　　　　　　　恐特派代表回京親自察視一切茲代表到京後率同軍官兵士屢至浦第洛夫等工廠調查則見各廠莫不分工人爲三班輪流工作一日二十四小時固無一時之停輟也工人幾皆一致宣稱暫時停擱每日工作八小時之問題俟至戰後再爲實行某重要工廠之經理因煤價太昻不願購煤以應要需廠内工人遂各鳩資自行購煤以免該廠停閉有人赴各廠勸誘工人停工要求立即議和工人不聽其言且視爲代敵國運動之人縶而送諸獄中工黨大會决議案之原文今巳發表略謂苟他國人民未能向其政府運用其勢力以得根據於各國人民皆屬同胞主義之和局而戰迄未結束則俄國民政黨承認軍事之失敗或軍力之衰弱皆有大害於自由主義與國家利益云云昨日臨時政府命令准以地方自治權給予愛斯多里亞（俄屬波羅的海三省之一居民多爲芬蘭民族）俄軍各陣地前敵軍刻藉砲隊之力施行偵探戰術以試俄軍兵力據被俘之敵兵言敵軍擬於春季取大攻勢故先有此行動四月十日敵軍兩次猛攻皆受重創而退此乃俄軍砲火猛烈之力也里加方面發現新到之敵軍内皆德國勁旅同時敵軍建築砲壘防護其陣地頗爲活動但常爲俄軍斥堠隊所阻想在四月中旬以前未必有重要戰事俄軍陣線各處紅旗招展歡聲時作以賀革命之成功德軍對之似頗煩惱據俘兵言德人初以爲俄人無不亟願議和今見現象如斯而俄兵之勇氣有增無減始知俄軍準備大戰以求勝利之眞精神爲之失望云云司法總長奇倫斯基氏往游克朗斯台特備受歡迎該處軍工兩界代表晋謁奇氏謂對於新政府所發表作戰目的之宣言極爲滿意又謂克朗斯台特之工人及海陸軍人莫不深知該處砲台保障國家之重大責任自當格外勤愼各盡職務云 
[美總統勸國人助戰之演說]  
　　路透電社接十五日華盛頓電云威爾遜總統演說勸告國民懇請美國男婦兒童恊力維持國家主義及參與全球民治之勝利其言曰國家至高試騐時期今已届矣吾人務須協力行事云云此次演說復成偉大之言論威爾遜總統於歡呼聲中舉述美國之竭力作戰匪特爲自助起見且將以極慷慨極完備之方法輔助協約國威爾遜總統曰國民乎吾人所愛之國家加入求民治求人類權利之慘烈戰爭已引起種種應即討論解决之國家問題吾人今方趕速置海軍於實力戰爭之地位且將準備强大之陸軍惟此種舉動僅屬吾人應行事業最簡單之部分就余鄙見觀之吾人所爲作戰之主義毫無私念　　其間吾人自信乃爲人類權利與世界將來安寗而出此舉吾人苟求貫澈行事則必舍利勿顧孳孳求義且當具有可以告成此項偉大事業之實力與精神吾人必深省事業之若何重大何事當踴躍　行何事當犧牲一己凡吾人所當爲之事必竭力爲之非僅戰而已焉不然則戰爭將無效果可云吾人應以豐富之糧食供給本國陸海軍且當以此供給與吾人主義相同提携作戰之各國吾人應以船廠造成之船隻數百艘載運日用品及吾國田鑛與夫工廠所産豐富之物品至大洋之對岸無論存無潛艇皆在所不顧此項物品匪僅用以裝備吾國陸海軍且當供給因勇於從役之人工作之國民且當濟助吾人所與提携作戰歐洲之陸軍並使大洋對岸之織廠與製造廠所需之原料得以無缺海中船隻岸上工廠得免因乏煤而息其爐火此外若銅也可供製造軍械與子彈之用鐵軌也可供戰線後敷設鐵路之用車頭與貨車也可以代逐日之所毁騾馬牲口也可以代人服軍役凡此種種實英法意俄四國平日所能自給今因戰爭乏人力乏材料乏機器不能製造之物吾美均有源源接濟之責也凡有思慮者皆知吾國工業農場船塢礦産工廠等皆必須整頓以使其生産力及其效力超過從前並須格外力趨撙節而求其適當於吾人事業上特殊之需求余欲爲國人敬告者吾國男女能萃其精力注其思想於各種實業以求進步則其爲國家服務爲戰局出力功力之大殊不亞於戰場或戰場之軍人此國内實業人力不分男女可爲國家及國際之一大軍隊可爲供役於國家及世界之羣衆可爲各處正由人民之良友及其救護人今有億萬壯男可供給軍役者因事理上之必要不使其從軍而使其經營農田工場鑛山之根本事業其爲國家忠勇大軍之一部分實無異於砲火下之軍人也（未完） 
[軍事會議與外交前途]  
　　全國軍事會議定於今日開會二十日開議現在會場巳布置一新由院部派員司四人專管會務馮副總統是否親身蒞會現在尙未確定特政府當局迭電勸駕其參謀長師景雲則已於昨日到津矣安徽張督軍聞巳定於今日上午由徐起程如在津不再勾留則今晚即可到京至其對於外交意見則元日曾來一電贊成斷行第三步且主張無條件加入湖北王督軍於昨日上午由京漢專車啟程督軍事務由第二師長王金鏡暫代省長事務由政務廳長何佩瑢暫代今日當可到京也吉林孟督軍已於昨日由京奉車來京奉天張督軍則巳派員出席不克親自與議 
有某君往訪王參謀總長詢以對於外交之意見王君言下並無反對加入之意但謂現在協商方面希望我國加入之熱度不如從前之高故關於條件之磋商頗爲不易所謂賠欵關稅及改正條約等件能做到如何效果尙無把握而關稅則尤爲難者也大概留爲他日之磋商而巳某君問然則外交之失敗非巳成爲事實乎王言亦不盡然此種利益不過爲有形的若因加入而將來國際會議時我國可以列度則我國不至受人處分而茫然不知此固吾人之希望某君問軍事會議專爲外交乎 
王君答軍事上應議者甚多外交不過順便大家研究研究其取决之者仍屬於國會某君又問軍事會議含有他種政治上目的否王君言此並無其事總之軍事自軍事外交自外交政治自政治自政治云云 
[陳總長受賄說之京訊]  
　　財政陳總長受賄之說喧傳巳經多日頃者京中報紙多有證明其事者而晨鐘報所載尤爲詳盡略謂此事之原起以某總長之介弟在中國銀行當差之某某爲引線鍊銅廠之將成也某介弟謁某商人言財政當道現有共辦之公益事件差銀約數十萬如商人能爲力當知所報商許之此二十五萬兩之成約之所由起也上項公益借貸旣經確定於是約鍊銅廠案在國務會議通過後交十五萬兩是元首批令後交十萬兩並先書借條一紙卽外間所傳之錦生堂欵是也此項欠錦生堂之兌條爲十萬兩由某司長某參事經某要人手轉呈某總長者也某總長以爲未足又爲其介弟計期在廠中得一董事地位勒索某商人憑證某商人以不諳文詞對遂由某司長代爲起草略謂令弟才長資富商人均願舉爲董事云云某商人遂照函騰寫交由某司長轉呈於是此案遂提出於國務會議國務會議以此案無不准之理由於是遂完全通過矣國務會議旣通過商人遂由華俄道勝銀行滙豐銀行鹽業銀行提出十三萬兩另銀二萬兩則係某銀行之期票由某要人承領交現銀八萬兩票銀二萬兩於某總長即所云某某堂十萬兩之兌條也某總長旣如數收訖矣忽想起期票不妥遂退還二萬兩之期票另索現銀因此轇轕事遂敗露總統總理均有所聞某總長知事情不妙約某商人入署詢問有無曖昧情事某商人大駭對曰某日總長在某虎牽小人之衣袖向小人耳語囑勿爲人道此外無他也某總長變色曰有話到我家中再談某商人承總長之命踵宅踐約侍者引入客廳則闐其無人須臾總長出袖出一稿曰書之某商人接視則聲明總長并無受賄情事某商人辭之須商諸同事總長不可鎖門俟之自上午十一鐘至十午三鐘商人飢不能堪則援筆照書某要人者則露立於門外二小時之久商人見總長如此態度急向政府聲明於是此事遂愈鬧愈顯矣某總長幸有此勒索之證據聲明無受賄情事乃自請查辦旣知政府之已得眞相也遂决計自行檢舉上禮拜六親見總理各總長均在座某總長正色而言略謂鍊鋼廠受賄一事外間謠言蜂起不爲無因某日某參事曾以現銀三萬兩票銀二萬兩相干經峻拒而退某次長知縣以爲言亦經嚴絶某次長知其情弊我則實有證明并未受賄也同時并携其證據一紙晉謁元首所言與見總理時相同元首即請某次長入府面詢某次長答以毫不知情元首默然久之昨日爲禮拜休息連電國務院從速澈辦并派元首最親信之某君密查總理初聞某總長之舉發詢諸各總長作何辦法均無詞以對今日某君銜密查之命着手辦理此案日内當必有歸宿矣云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國家稅與地方稅劃分問題]  
　　本日（十四日）上午九時四十分衆議院預算委員會開會財政委員出席十餘人委員長褚輔成主席宣告開議報告財政部來函略謂本會上次對於各省清理官産處之表决說明種種理由有諸多窒碍之處請本會再加討論維持預算原案馬驤請主席諮詢本會己表决之問題可否因政府一函即將再加討論變更周嘉垣謂巳表决者不能再討論馬驤亦謂如此不過本會說明中可將政府來函意見並報告於大會以備討論林伯和主張旣有政府來函可以討論主席以林說付表决少數以馬說付表决大多數主席謂今日應續議第一科審查歲入各欵請審查主任報告賴慶暉報告審查經過情形馬驤謂據審查報告内容各節並有先决問題二（一）國家稅地方稅是否即行劃分抑暫照原案（二）此次政府擬加各稅可否提前議决以昭劃一以爲此兩層問題如已解决則關第一科所審查當即迎刃而解主席諮詢馬議員所提先决問題有無異議衆呼無異議遂先以國家稅地方稅是否即時劃分付討論邱冠棻李肇甫等略謂中國稅律不清界限含混發生種種困難致財政不能統一此時劃分國家稅與地方稅自係正當辦法惟爲時匆促此等複雜而關重要之問題恐非倉卒所能竣事主張暫照原案主席褚輔成因欲討論請王樞代理主席遂就議席發言略謂本席絶對主張即行劃分其理由有三（一）憲法上之關係憲法上規定未經法律變更者卽係舊稅將來欲行變更諸多不易（二）立法上之困難本會自開會以來所有種種法案曾再三催促政府提交乃現將一年而政府一無提交者卽由本會自行提出一二法案政府亦皆交覆其立法之困難可見一斑現在制定第一次預算之時如不著手對於國家稅地方稅加以假定分劃讓之將來恐非數年所能濟事也（三）大方針之先决本審查會第一次開會巳有方針决定今日似亦未便變更云云王葆其贊成褚說易宗　反對之馬驤又謂本席所以提此問題又何嘗未慮及國家稅地方稅劃分之不易不過此等界限不明則中央地方往往因財政關係時生糾葛何如現加以假定之劃分並面請政府速將釐定國家稅地方稅法案提交議决再爲根本之計劃也主席先以國家稅地方稅即行假定劃分付表决多數衆以旣主劃分者多數則對於劃分内容不能不詳加愼審現巳十二時餘請延會下次討論主席遂宣告延會 
[報紙法案巳交參議院（續）（十）（六）（日）]  
　　第十條外國報紙有登載前條第一欵至第八欵之事件者不得在國内發賣或散布第十一條報紙登載錯誤經本人或關係人開具姓名住址事由請求更正或將更正辯明書請求登載者如係日報應於接到來件後次回或第三回發行之報紙照登如係週刋旬刋月刋季刋及年刋之報紙應於接到來件後次日或第三日於該地通行之日報照登日刋之報紙登載更正或更正辨明書其字形大小須與錯誤登載之原文相同更正或更正辯明書逾原文三倍者得計所逾宇數照該報告白定例折半收費更正或更正辯明書有第九條所列各欵事件之一者不得登載第十二條登載錯誤事件係抄襲他報者若經原報更正或登載更正辯明書後雖無本人或關係人之請求應於發行之報纸登載之伹不得收費第十三條論說譯著係一種報紙所創有註明不許轉載者他報不得抄襲第十四條違反第三條第六條之規定發行報紙者處發行人以二百元以下二十元以上之罰金並停止其發行至呈報之日爲止呈報不實者處發行人以二百元以下二十元以上之罰金並停止共發行至呈報更正之日爲止第十五條違反第四條之規定充發行人者處以一百元以下十元以上之罰金充編輯人或印刷人者處發行人及編輯人或印刷人以一百元以下十元以上之罰金依前項規定處罰者並停止其報紙之發行至另行聘雇呈請認可之日爲止第十六條違反第七條第八條之規定定處發行人以五十元以下五元以上之罰金第十七條發行人於呈請認可領取執照後逾二個月不發行報紙或發行後中止逾二個月並不聲明理由者取消其認可並將執照註銷第十八條第十四條至第十六條之罰金及停止發行之處分由該管 
警察官署判定執行第十九條登載第九條第一欵之事件者禁止其發行没收其報紙及營業器具處發行人編輯人印刷人以四等或五等有期徒刑伹印刷人實不知情者免其處罰第二十條登載第九條第二欵第三欵之事件者禁止其發行没收其報紙並營業器具處發行人編輯人印刷人以五等有期徒刑或拘役或三百元以上罰金第二十一條登載第九條第四欵至第八欵之事件者停止其發行處發行人編輯人以五等有期徒刑或拘役或三百元以下三十元以上之罰金前項停止發行日刋者停止一月以下十日以上週刋旬刋月刋者停止十次以下二次以上季刋年刋者停止一次第二十二條登載第九條第九欵之事件經被害人告訴者處編輯人以二百元以下二十元以上之罰金前項之登載若編輯人係受人囑託者處囑託人以編輯人同等之罰金前項之囑託有賄賂情事者、各處五等有期徒刑或拘役或三百元以下罰金並没收其賄賂第二十三條違反第十條之規定發賣或散布外國報紙者處發行人或散布人以二百元以下二十元以上之罰金並没收其報紙第二十四條違反第十一條第一項第二項或第十二條之規定經被害人告訴者處編輯人以五十元以下五元以上之罰金第二十五條違反第十三條之規定抄襲他報之論說譯著經被害人告訴者處編輯人以五十元以下五元以上之罰金第二十六條第十九條至第二十五條之處罰由司法官署審判執行之第二十七條報紙登載第九條第一欵至第八欵事件之一者警察官署認爲有重大之危害時得以警察處分停止其發行警察官署須於前項之處分後十二小時以内報告檢察廳檢察廳於接受前項報告三日内認爲無庸提起公訴時須通知警察官署解除停止發行之處分警察官署認爲無停止發行之必要時亦同第二十八條報紙内撰登論說記事塡註名號者及更正或更正辯明書之請求登載者其責任與編輯人同第二十九條本法施行前所發行之報紙應依本法第三條之規定補行呈請該管警察官認可第三十條因違反本法之規定處罰者不適用刑律自首減輕再犯加重數罪俱發之規定第三十一條關於本法之公訴期限以六個月爲限第三十二條本法所定屬於警察官署權限之事項其未設警察官署地方由縣知事處理之第三十三條本法自公布日施行 
[芝加哥銀行之借欵運動]  
　　字林報載美國芝加哥三月一日消息云芝加哥大陸商業銀行即數月前以美金五百萬元借與中國者刻方研究可否再以美金二千五百萬元借與中國之問題該行副行長阿波特氏與顧問律師勃拉特氏刻已啟程赴華察視關於此項借欵之情形當該行借與中國美金五百萬元曾獲有再借美金二千五百萬元之優先權故該仃有特派代表先赴中國詳細調查之一舉前次借欵總額爲美金五百萬元期限三年以中國烟酒稅爲擔保品該行副行長萊諾爾慈氏近曾言及該行擬以美金二千五百萬元借與中政府一事其言曰吾人對於中國及其人民甚爲信任中國乃利源豐富令人驚異之國其前途定必偉大中國刻巳醒悟而知其發展之有望余意若干年後中國當可取其在世界大國中之地位矣 
又京函云美國芝加哥銀行副總裁阿波特氏來京數日對於繼續二千五百萬借欵問題並無發展阿氏此來原爲考查我國財政現狀並不提及借欵問題故吾人初謂其無商榷借欵之權其實阿氏旣爲該行副總裁商榷條件代表簽署等事亦未始不可行但確聞阿氏尙不願自己表示此種意思而巳又聞美國各銀行從前即有組合機關名曰美國銀行團民國二年威總統就任之始該團曾上書威氏請其擔保加入六國色團之利益當時威總統爲熱心輔助我民國深恐加入之後互相牽制不能早日自由投資我國故未允其請遂脫出六國銀行團此後美國各銀行行動漸不統一紐約四大銀行即摩爾根銀行與國民銀行等於美國銀行團外另組一廣益公司但並非與美國銀行團斷絶關係只可稱爲美國銀行團中同意分子之小結合惟凡在紐約銀行多附和之該公司始終主張加入五國銀行團美總統及内閣皆有加入之意但尙未明白召集美國銀行團會議此事將來加入或爲美國銀行團或專　廣益公司尙不能定據熟於芝加哥銀行情形者言該行恐不致有加入之舉云 
[交通代理金庫權與欠欵]  
　　衆議院議取消交通銀行之代理金庫各節曾紀昨報茲聞該銀行以爲曾爲政府墊欵約三千萬元應請政府歸還此墊欵方能取消然則交通銀行與政府墊欵之實數誠爲今日所應研究者矣今據京報所載有政府各機關歷年存欠該行北京分行總單一紙特錄之以資研究並聞該行墊欵多在北京分銀行其代各行甚少也　清單如下元年六月底止結存京公足二十二萬三千二百七十三兩八錢一分欠大洋一萬三千六百九十三元四角八分元年十二月底止結存京公足四萬三千八百四十一兩二錢六分存大洋六十萬零二千三百六十一元五角九分一年六月底止結存京公足六百八十三萬六千一百九十八兩一錢六分欠大洋一百三十二萬九千二百四十六元五角九分二年十二月底止結欠京公足三百四十六萬七千九百零五兩二錢七分欠大洋一百十五萬六千零零七元五角三年六月底止結欠京公足九百六十萬零四千七百八十五兩七錢二分欠大洋四百九十一萬八千零三十一元三年十二月底止結欠京公足八百十五萬五千六百八十兩零四錢七分欠大洋一千零七十五萬七千七百八十二元九角四年六月底止結欠京公足七百八十五萬四千九百五十兩零六錢三分欠大洋一千二百八十四萬七千一百零七元八角四分四年十二月底止結欠京公足四百八十八萬零二百六十二兩零三錢七分欠大洋一千零二十一萬八千五百十七元五角五年七月底止結欠京公足六百四十八萬三千三百十六兩七錢八分欠大洋二千零四十六萬 
四千九百六十七元一角四分 
[張道尹電告川局危急]  
　　四川督軍羅佩金因有要人電阻致來京不果各節屢誌報端茲聞羅氏在蜀與川軍感情益惡日昨順慶嘉陵道尹張瀾特致電中央政府報告川局危急情形其電文云羅督軍裁兵失平至激川軍全體抗議勢成水火同器豈容羅督軍請假入京忽又中止對於川軍旣深懷讎嫉之心川軍各師亦隱抱不安之慮風潮衝盪釁隙日深近聞羅督軍調兵索餉備戰益急川各師地處危疑力謀抵抗禍發在邇人心惴惴千鈞一髮莫喻危險川省治亂動關全局欲奠中國斷難漠視矧蜀經三次革命民墜塗炭袵席之安至今未復我大總統總理仁厚爲懷早蒙惻念若再陷之水火必將益勞神明瀾謬膺道尹身負地方之責覩茲險象迫切陳詞曲突徙薪尙猶可及斷絃離柱一逝難追謹此電陳伏乞裁察云云 
[津浦路購車舞弊案之所聞]  
　　津浦鐵路購車舞弊一案其概情已散見各報茲悉此項訂購機車之合同係津浦前副局長盛文頤及總務處處長童益臨所簽訂合同立後當時卽嘖有煩言交通部遂將副局長撤換其撤換之原因固非因已得舞弊之證據然此種風聲當亦爲其一因也及事過多日報紙之鬨傳益甚許總長於是派廖光宇曾鯤化兩人查辦星期四午後四時廖曾兩氏以密緘呈復當局據該函所云童益臨確有舞弊證據至所以調查得來者全由會計處鮑某材料處關某之口述兩人供稱童某曾向彼等行賄彼等未受此爲查覆書中最重要之一點也惟此案尙有兩點不明者星期五早廖曾兩人忽遞假條意謂如許總長不嚴辦童姓則彼等不到部此自一面觀之頗足見廖曾之認眞然前日方查覆到部以常理論無由知許氏之辦不辦乃怱怱告假彷彿裏面另有意義此一也合同爲盛童二人所訂如果舞弊兩人當然一氣而查覆書中並未及盛一字此二也惟昨聞許世英對於此案宣言必澈底根究務使水落石出未知其結果究竟如何也 
[内部將取締藥商]  
　　内務部以去歲各國在海牙會訂禁烟公約凡屬生熟鴉片及嗎啡高根安洛因等品之禁止限制辦法莫不訂有專俾資共守又爲鼓勵緝私起見復訂有烟案罰金提成充賞及查獲罌粟種子給賞各辦法是則關於鴉片嗎啡等品之法律章程大致已臻　備惟於藥用鴉片嗎啡等品法律旣不之禁不有章程以資限制藥商皆將無所遵循茲由内務部特訂管理藥商章程共三十條凡藥店賣藥行商及製藥者悉在取締之列其中於藥商之註册領照曁毒劇藥品之製造貯藏販賣靡不縷悉條　詳爲規定又以鴉片嗎啡等物雖爲毒劇藥之一種若竟置之於毒劇藥中弗爲分别取締恐藥商不加注意烟禁或因之而弛因於管理藥商章程之外復訂限制藥用鴉片嗎啡等品章程一種共十三條凡藥商妥販賣此類藥品者除遵守管理藥商章程外並應遵守此項章程之規定以項周備 
[粤朱省長之去留觀（平生）]  
　　粤省長朱慶瀾地位搖動喧傳已久目前雖尙未見事實然非絶無根據一則朱陸異問其間頗有多少痕跡當去歲粤局擾攘之際龍氏盤據不去陸氏觀望未來而挺身到粤接收殘局者則惟朱氏朱自接省長後首先接管警衞軍立行改組獨斷獨行雖屬行其本省之職權然至陸督上省接任陸軍名額有限而帶來之軍隊幾至無可支配彼警衞軍旣改編在先權限各有所屬又不便盡行移動故因軍權統轄意中不無芥蒂而煽惑於其間者且謂朱氏利陸氏未來欲覬觎督軍地位故兩人意見由此發生近者陸督旣巳晋京而辭職之聲依然未已說者謂朱氏不去陸氏不回人言藉此傳朱去之一原因也一因粤省省長一職在京粤人意中各有所屬且有此資格者甚多旣有所屬即不能無所圖前時惟礙於龍氏强暴　以接手今旣局面大定借朱氏爲過渡又多欲排而去之故今所傳有省長希望者其在民黨方面或言胡漢民或言王寵惠温宗堯其在官僚方面或言李開侁張鳴岐或言丁乃揚龍建章其說不一倘非粤人則必曾爲粤省長官之人此傳朱去之又一原因也有此二因故近日喧傳朱將他調然自粤人觀之對於朱省長則多認爲尙能愜意故目前雖無去粤之事然巳有用公民聯合會名義刋發傳單擇日開會於明倫堂挽留省長日内必將有一淋漓痛快之電文發表其泛稱公民聯合會雖無一主名然以理測度必爲總商會七十二行商九善堂以及各社團可以推知九最近學界中亦由高等師範學校聯合在城各校參預於其間或將以學界爲領袖朱省長自到粤以來未滿一載本無犖犖大政可舉但當龍氏昨年據粤滿目瘡痍實無法可爲解决乃朱氏敢雙身入粤其膽力最爲粤人所佩且朱氏入粤之始粤中十室九空避難者猶慄危懼不敢回省而朱氏徒步游行徧歷衢巿以勸慰商民於是民心大定商場逐漸復業此舉尤爲粤商所銘感自是而後朱氏於行政上尙無違忤人心之舉而對於敎育實業尤有志振興凡社會團體不論其如何祝典凡有開會柬請必到到必演說若關於慈善事業如孤兒院敎養院體育會等則必大加捐欵其日與人民接近故人民亦甚狎之雖粤中之諧謔者或有加以神經朱之名謂其人事事脫略似有神經病然實因向來粤省長官無不尊如帝天而朱氏乃脫略至此故因而疑其别有神經也至言操守二字朱氏亦頗差强人意自到任而後雖曾發生署中科長鄧宗瀛鬻缺一事然由朱察覺立即送交法庭不稍姑息視前此以鬻缺爲慣技者相去遠矣日來各報著之於時評者對於朱氏皆多作嘉許之辭亦因粤中政象與省長去留煞有關係也 
[吉省力持官銀號案]  
　　請願國會停會待决吉林官銀錢號整頓問題久懸未决昨十二號午後一時省議會開談話會因覆議整頓官銀號一案請督軍省長出席届時孟督軍派初副官長代表郭省長派瞿廳長代表一併到會與議常由議長劉硯生報告去年會期議决整頓官銀號大綱十三條時督軍雖無掌財政之權頗有維持之意省長亦極表同情因將議案咨請財政部查核至此次開會接到省長咨開財政部咨覆竟將本會議决辦法一併否認是以本會提出此案由正式會覆議衆口一詞仍執前議並推定本席及副議長賈自誠君爲本會代表即日晉京請願國會詳加討論究竟吉林官銀號爲一省財産應否省議會有議决處分之權爲此請督軍省長出席報告本會對於此案辦法云云嗣經各議員陳述官銀號搗把賠欵及私加帖額之種種行爲至二時三十分代表退席各議員議决此次推舉劉賈二議長代表赴京卽於本月十四號起程本會卽通電中央及各省議會從此停會以俟代表由京回會視將此案辦到何等地步再行繼續開議午後四時散會 
[東蒙設治與移治]  
　　東蒙屏藩三省自設治以來財賦養民悉關國計張督軍以洮遼距省數百里一有邊警長驅直入平日民無恒心防無定向現旣實行籌蒙應先設治茲將其擬定計畫探誌如下 
（甲）設治通遼鎭舊名白音太來距遼源縣最近該處爲開放荒地資本家集合之所巿街繁盛警團齊備巴匪之役以該處爲注目之點去年雙山縣擬移治該處嗣以反對作罷現聞擬將新開荒地之鄰縣甌脫截長補短在該處設一縣治又巴林愛新荒地本達王旗分屬色王自民國初元開辦以來辦理不得其人屢生枝節現始作一結局總計地在二三千方以上應早日設治以資控馭現由張督與蒙王磋商並由地方官調查（一）設治地點以何處相宜（二）財賦收入究有若干（三）設治後一切能否敷用以便籌議進行 
（乙）移治洮昌道署遷移遼源迄今數月尙未實行現日軍巳經撤退蒙古選舉全行完竣聞王耕木道尹已電請張督日内遷移遼源其一切費用均已籌畫至道署遷遼以後鎭署亦擬遷往洮南該處士紳對於遷移一節屢次請願國會力爭現張督軍以遷移在即已令地方官婉向說明遷治與治理無碍並雷達中央以此中具有苦衷必不得巳而遷移勢難變更原議云云 
[鄂省會議長之難産]  
　　三次無當選者鄂省議會於十二日開第四次正式會選舉議長是日午後一時開會王副議長主席簽到議員八十人先由文牘報告來文事由畢主席將六議員爭席問題致國務院電稿持出請大衆研究經張國恩蕭延章等反復研究略有删改遂交秘書卽時拍發文曰北京國務院鈞鑒去年本會議員解决詹大悲梁鍾漢趙飛鵬復職一案經本省行政長官否認諒已詳報大院上年本會議員張國恩等兩次陳請國會聞巳議决咨達政府在案此次改選參議員曁候補當選人省長乃通知候補議員杜瑞壽丁榮學戴孚夏到場選舉已經竣事現在本會臨時會開幕前後六人均以職權攸關紛請出席究竟如何辦理應請大院從速解决以利進行盼覆湖北省議會印云云電稿研究旣定即照日程由議長宣告選舉王泰臨問若干票數當 
 
 
 

Page 7

 
 
選主席言去年議有成例當然以五十三票當選蕭延章張國恩請懸牌宣布以免爭議遂由秘書寫牌張挂文曰（公决五十三　以上當選）某派因以上兩字須超過五十三票以爲不合紛呶多時卒表决以五十三票　選前牌收回所有監票員四人簽定爲陳君勝李欽中童序壎張國恩於是按照席次四人一班輪流投票隨開票得票最多者爲關棣祗十一票其餘劉亮十票劉賡藻十票王文錦屈佩蘭六票周祖濂五票文華國五票郭肇　四票李逢年三票胡宗佐傳作楫杜康鶴各二票林維藩關道倬張　瑛陳豫王映霖李慶申各一票又廢票六張均不足法數主席見票數如此凌亂非協商不可遂宣布散會明日再投十三日下午開第五次正式會初到六十三人王副長請假屈副長染病未愈公推杜康鶴爲臨時主席報告文件旣竣將宣告投票又到十五人故第二次投票總數七十有八仍由陳君勝等四人監票開票得數最多者爲劉賡藻十六票下餘王文錦盧欽墀劉亮等十四人多則十二三票少則兩三票皆不足數再宣告續投時有五人知不能選出自行出場第三次投票僅七十三票開票仍劉賡藻十六票下餘王文錦黄德馨劉亮等十五人多則十二三票少則一二票主席正擬宣告再投郭際雲提起動議謂似此困難恐投數十百次亦難産出現有兩代議長請其負責可以緩選張國恩劉楫等贊成請下次即正式議事並謂副議長應負責任何能不來可用電話往請胡潛言如請不來是不願負責不妨辭職以便一齊選舉隨經主席詢問可否明日再投一天如果再不産出即另行决定辦法遂公决儘星期六選舉一日無論如何星期一開會議事主席乃宣告散會 
[王占元赴京會議]  
　　鄂督軍兼省長王占元刻奉中央電召赴京會議已將軍省二署重要公務清理完畢定於十四日夜乘京漢專車北上所帶隨員爲秘書熊賓參謀穆恩棠軍務課長楊文愷副官劉義德等及馬弁憲兵衞隊共約五六十人所有兩署篆務統委參謀長兼署政務廳長何佩鎔代拆代行要件則隨時電京請示約旬日可以返鄂聞十三日王氏曾集合軍政紳商學各界領袖開會討論時局其主張仍持愼重謂必吾國希望條件有確實擔保始可進行云 
[杭州快信]  
　　康南海來浙後購地建築别墅昨午謁見督軍（討論加入協約問題）畢附車至拱換乘共和淺水兵艦赴吳興軍署特派副官張焯等到站護送 
省公署總務科長王國鐸將出任吳興知事不日發表 
督署諮議官薛　與第一師司令部軍需長王學對調巳分别飭知 
孝豐政務主任胡有德富陽政務主任謝錫奎均由高等廳委爲各該縣承審員 
杭關欽此司殷萼森定今日（十八）交替新任安南方德昨已蒞杭 
仁和場何知非條陳整頓省會煎配暢銷辦法約數千言巳奉胡運司核准 
[南京快信]  
　　靳雲鵬前日來寗敦促馮副座入京參與軍事會議聞馮因政躬不豫决辭不往並聲明對於外交方針無成見當服從中央解决靳准今日（十七）午事回京復命 
徐州來人云張勲因段總理徐東海疊電敦促前日段又密　倪嗣冲出京來徐勸駕故張於十六日由徐偕參謀長萬繩栻徐海道尹李慶璋中軍吕鳳山第十八營（卽衞隊）管帶張肇思第一路統領陳德修第七路統領康永勝北上 
贛督軍李　昨日午後四時抵寗隨員十餘人均住下關金陵大旅社五時李偕軍署參謀長師景雲乘汽車入城晉謁馮副座晚間馮即在府設宴欵待軍政界要人陪席席間李語某要人對於外交意見極主愼重馮亦頗然其說李今午偕靳雲鵬同車北上 
聞中央續派瘙耿光出京來寗敦促馮副座北上 
省議會前昨兩日（十五十六）選舉會均不足法數未投票散會 
江寜地方檢察廳昨日開庭預審選舉訴訟一干人證事由概爲妨害選舉傳票不分原被被傳人爲吳紹文孫光祖包允恭徐體泉黄家驥劉伯昌江濤張凌霄辛漢潘承鍔仲頤葛夢樸吳輔勲楊石馮弼仁辛漢楊石均因事未到午後三時開庭六時閉庭因案關預審禁止旁聽詳情未悉 
公民吳紹文呈齊省長請緩發辛漢潘承鍔當選參議員證書聞辛漢證書早已發給故省署將吳之呈辭擱置未批 
國會議員褚輔成昨日出京過寗轉車赴滬 
全國水利局副總裁潘復已於昨日乘津浦車回京 
女飛行家史天遜巳於今日早車離寗赴滬 
敎育團公有林昨日在戈家堰（江浦縣境）第一林區開常年大會省署敎育科長盧殿虎實業科長金其照省議員朱紹文等均於昨日午前渡江蒞會參觀 
浙督軍署參謀長趙禪昨過寗轉津浦車北上參與軍事會議 
丁士源張一鵬昨日又乘午車赴滬 
會勘烟苗特派員俞壽璋昨由滬公畢回寗 
地方通信 
[鎭江]  
　　視學發表各校成績日前金陵道屬視學員王君蒞鎭時對於徒邑縣立巿立公立私立各學校視察異常詳細日昨寄來成績講評一紙通知各學校校長敎員傳布閱覽以求進步 
章知事將赴川沙丹徒知事現調任川沙之章覲瀛交卸徒篆後暫住小馬頭琴園聞定於十八號赴寗晋謁省長然後赴川沙履新 
宜昌德領過鎭自中德絶交後凡在各通商口岸之德領德僑等均紛紛回國連日乘輪過鎭者絡繹不絶昨又有駐宜昌德領巴克樂及其家屬隨員等同乘江寛輪船於日昨午後五時道出鎭江下椗後駐鎭陸軍第十九師楊春甫師長特派弁兵前赴馬頭保護直至七時始展輪赴滬聞將附中立國郵船回國 
[杭州]  
　　省議會十一次議事紀昨日（十六日）省議會開第十一次大會議員報到者一百十人政務委員出席者一人由秦副議長主席振鈴開會報告沈議長因病請假卽咨詢修築省道事件謂省長來咨修築省道職員前係無給職今楊督軍以不在軍務範圍非軍人所可兼職况事屬内務行政應改爲有給職以專責任第省道旣巳緩辦四月份薪金應否准予支給陳鍾祺謂准予支給衆贊成開　第一案貨物附加稅三分之一劃歸縣有案　　正說明理由金爕謝鍾靈等以此種非法横征之稅應即根本取消秦枬等反對付表决在席一百十八人贊成本案成立者五十七人多數付財政股審查第二案推廣蠶桑案毛蒙正說明提出理由衆赞优付庶政股審查第三案裁撤省立因利局周廷榮說明畢樓蒨然反對之陳鍾祺主張付庶政股審查無異議第四案修正修浚浙西水利案依大會主張重交原審查股修正文字再行三讀會第五案免加永嘉育嬰堂塗田買價事件秦枬王倬主張重付審查第六案撤銷衢縣雙港口巡船事件贊成反對莫衷一是胡炳旒謂事係國家行政應照審查報告改爲建議案任鳳岡謂臨時省議會議决之法案政府旣未取消省長斷無停止之權當然可以作爲議决案咨送過去意見各執遂付表决結果仍作建議案第七案建議審查股第二次報告因審查股長離席遂照書面報告又議第八案補助浙江旅滬竸雄女校經費請願事件張廷霖主張依照省公署此次交議所定補助各縣學校經費標準規則是否相符爲定王倬以補助學校全視成績細閱報告各節學生人數寥寥成績可知况呈請書中所論未始不可遷歸浙省一語本席意爲待其將來遷列浙江再行請求補助付表决結果起立者祗十七人少數本案打消議案完畢遂延會 
[漢口]  
　　中孚銀行之籌備漢上銀行一業近來日臻發達茲有前中國銀行總裁孫多森及沈繼武等籌集四百萬元創辦中孚銀行巳設總行於天津北馬路開始營業昨特派其副經理卞壽孫來漢籌辦漢行暫就法界迎賓館爲通信處正在覔租房屋設立籌備事務所云 
荆南棉業發達荆州古稱産棉之區近來愈爲發達茲特調查如下荆屬計七縣惟江陵宜都松滋枝江四縣産棉區最廣幾占地七分之一邇因湖南洞庭滯塞所有荆屬濱湖支港之公安石首等處亦盡成爲膏壤種棉尤夥所種棉類大别有二一土棉實小柔軟宜於絮一洋大棉實性堅宜紡織年産若干尙無稽考但就江口花行計有二十餘家其他各地鄉鎭之産棉較廣者無不各有花行數家各行營業大者年約百數包（每包二百斤）小者亦十數包惟去年統計出口在四千包以上土棉因柔軟宜彈絮故四川貴州雲南極爲樂辦近來湖南亦有前往設莊者洋棉質堅故日本紗廠多派人往收而棉價亦時爲其操縱云 
[廣州]  
　　檢查德人鎗械廣東陸軍臨時檢查所派員實行檢查德國鎗枝昨日檢查員鄭柱與交涉局委員廣惠檢查分所員等仍到沙面繼續檢查計查禮和洋行存有長鎗二十六枝彈四百三十二顆六連手鎗四枝機關鎗一枝剌刀二十四把又私人駕貝克曲尺鎗一枝彈二十三顆克利希曲尺鎗一枝彈一百六十顆瑞記洋行有長鎗十二枝彈一匣駁壳鎗一枝手鎗四枝彈五匣雙筒鳥鎗三枝長鎗一枝馬鎗三枝又女士瓊生手鎗一枝德領事 
館内查得私人曲尺手鎗一枝統計各種長短等鎗共五十九枝仍交警廳妥爲保管聞德領事館已交由荷領代爲保管未便即行檢查云 
指定借欵用途台灣銀行借欵自雙方簽押後業由該行陸續將欵交付本月九日巳將欵項一百四十萬元交付清楚除扣二次小借欵外已足三百萬元之數頃聞朱省長以此項借欵指定用途係興辦實業恢復中行之用不能逕在該欵移撥裁軍月餉應俟中行規復之後始克挪移因與中行長馮嘉錫妥爲商榷一俟上海分行將撥欵五十萬滙到卽將中行行規復一星期内紙幣兌換約達百萬有奇信用隨卽回復半月以後又復流通該行金融穩固斯時裁兵餉項或有不足始克暫行移撥云 
雜評一 
[無條件之戰與和（步陶）]  
　　據昨電未來之軍事會議中主無條件加入者頗占多數今據東報俄國内部又有一部份人生無條件媾和然則外交消息瞬息萬變和戰前途之究竟其殆未可以常理推也夫條件云者國與國相互取求之契約也或和或戰大有如何而可如何而否之商量餘地是故有條件之加入其加入　視條件程限以爲衡有條件之媾和其媾和必　條件　提爲論斷若曰無之明主加入者逕行加入可耳主媾和者逕自媾和可耳但使内部之主張能歸一致斯對外之進行自可無所用其躊躇準是以談世界大勢之推遷於中俄兩國今日之内情蓋有莫大之關係矣雖然中國黨派紛歧俄國方經政變所謂無條件之和戰云云皆非已經全國一致之標題而其端旣啓其果難知覘國者蓋將於此卜兩國對内之能力焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中央解釋上海商界之疑慮]  
　　上海總商會曾於中德邦交斷絶後條陳意見茲奉中央逐條解釋如下 
（一）原條陳所稱太古輪船已撥十艘赴香港聽令聞怡和亦有此舉將來中國招商輪船如有借撥等情則各省各口岸貨物止裝商業頓歇長江一帶下至上海爲止各省輪埠小工人等不下數十萬人無衣無食勢必禍機喑伏應如何預先聲明不准借撥以示限制而維大局云云 
查太古怡和係英國輪船公司彼國政府有急需時無論何時均可調用與中國加入協約國方面與否毫無關係至招商局輪船係屬我國所有船數無多縱使聯盟各國政府有因船隻缺乏不得不取資他國亦必向船隻充足之國商量通融斷不至有借撥我國輪船之事萬一有此事實發生政府自必設法拒絶亦斷無置數十萬人之失業於不顧之理此借撥輪船之勿庸過慮者一也 
（二）原條陳所稱各工廠貨物不得出口勢必全體歇業全埠數十萬人無以過活應如何設法以安秩序云云 
查我國向無輪船直接航行各國即有貨物間接輸入德國者數亦甚微自歐洲開戰以來殆已絶迹固無關於加入與否而有利害之可言也日本自歐戰初起即毅然加入竭全國之力發展工商以供戰需算至去歲年底止全國所獲利益約在四五萬萬元以上只聞受加入之利未聞受加入之害中國因嚴守中立致種種戰時用品難以出口坐失時機良可嘆惜果能及茲變計應協約各國之需要謀吾國經濟之發展於工商兩界獲益實多此貨物停滯之勿庸過慮者二也 
（三）原條陳所稱無限制招工與前清給披甲人爲奴無異應如何訂定專條聲明辦法以免紛擾云云 
查吾國與各國所約擔負義務聞有供給華工一項然亦設有限制其應如何保護之處早在政府籌維之中必能妥定章聲明辦法一切待遇務與彼國工人同歸平等工人亦係國家赤子豈有任人奴畜之理此虐待華工之勿庸過慮者三也 
（四）原條陳所稱無限制購買軍需戰品勢必出中國糧食無所底止應如何取締留爲民食以定人心云云 
查供給物料或爲我國應盡義務之一端而調節供求亦屬國家必守之常經我國貨物之足供軍需戰品之用者以棉鐵牲畜羊毛爲最大宗國内果有嬴餘正苦銷路不暢何必自設限制倘形缺乏雖不設限制而各國亦無從購買蓋交易係屬人民自由非强制徵發之可比也至於糧食關係民生至巨政府早已熟籌國内稍見缺乏必不任其出口此糧食缺乏之勿庸過慮者四也 
至云俄德聯盟由西伯利亞長驅入華一節大屬過慮蓋俄德聯盟决不能成爲事實共理由有二（一）協約國方面團結甚固已互約不能單獨講和外人至重國際信義斷難中道寒盟（二）俄國當局中之親德者巳被排斥無遺新政府之重要人物皆係平日著名之排德派决無俄德聯盟由西伯利亞鐵路長驅來華之事 
[華茶貿易之險象]  
　　本埠各茶商因聞英政府禁止華茶入口深爲恐慌曾經邀集全體在茶業公所開會討論即由該公所會同總商會分電政府電令駐英施公使向英政府交涉尙未達到撤銷目的現各茶商以英政府應允與否尙未可必同業中應先自籌救濟之法以免萬一停運受莫大之虧耗業於前日由謙順安茶棧唐吉軒經董陳翊周卓鏡澄等將本年紅茶綠茶營業之險象擬具通告分致全體茶商及山内莊客各自審愼以免貽誤茲將通告錄下吾華自有茶務以來凡業洋莊生意無論紅茶綠茶從未有如今日之險者英國因戰務日促無船裝運禁止茶葉進口非獨禁我華茶凡東洋爪哇等産均在禁中即印錫茶亦祇許裝去一半是英國一路片葉不銷自不必說此外祗靠俄美兩路銷售而俄國運茶由火車裝去實居多數其火車每因裝軍用品即停止裝茶時斷時續諸多阻滯若由船運則每月僅得一二船噸位難得尤多阻滯况俄國所用盧布去春祇二百二十外今則跌至三百二十外加以先令滙水屢漲去春先令二個九今年先令近漲至三個六七仍會再漲至四個不等是就俄國而論去年二十兩之貨今年每擔要加滙運費七兩四十兩之貨要加滙運費十二兩洋商在漢口買茶不能不將滙運費打入價内是俄國一路縱能多銷將來申漢價必比去年低七兩至十餘兩已在意中若就美國論其往來船每月僅得兩艘因裝雜貨居多所派裝茶之噸位無幾且該水脚費去年每噸美金八元合中國洋十六元每噸計茶五擔每茶一擔計三元二角今則加至每噸美金二十五元合中國洋五十元每茶一擔計十元加以先令滙水與去年比較如二十兩之貨要加四兩三十兩之貨要加六兩四十兩之貨要加八兩五十兩之貨要加十兩將來美商買茶亦必將此滙運費打入申漢價内按茶價値遞加其價必比去年低七八兩至十四五兩又在意中總之無論紅綠茶在山内成本卽比去年作五折運至申漢恐得價亦難扯平若云獲利則終成畫餅况英已禁茶進口則東洋爪哇錫蘭印度等茶亦必專向俄美求銷我華茶更受影響就使比去年成本作五折而銷場亦滯一經滯銷各客趕要貨欵轉動急於求售則洋商殺價何堪設想况歷年漢口開盤時往往因急於轉　朝成盤夜過磅該茶或運俄或運美趕即裝船出口自可卽時收銀今年因無船裝即使成盤而過磅無期或遲三四禮拜至數月不等如是則貨到堆積銀根壓緊殊爲可慮現又聞禁華茶進口不獨英國法國亦然且又聞美國已議决加入戰團將來必加進口貨稅運美船隻更少銷茶因此必減凡此險象叢生揆厥情形不特紅茶吃虧實於綠茶尤爲可慮蓋綠茶之熙春祇銷於俄大帮平水祗銷於美而向之銷於英者如温州玉山之大帮珍鳳眉等已無銷路若轉而造熙春又防熙春太多堆積難銷故綠茶之險比紅茶尤甚謹就目前情形報告以爲山内各莊諸君作警鐘請於山價成本隨時留意倘成本比去年作六折即難望平穩不如少辦爲高矣現局如此後或再變尙難逆料望隨時探聽以定進止庶免貽誤諒諸公智珠在握定必垂鑒斯言爲幸 
[振興實業之鼓勵]  
　　工商研究會昨接商會聯合會來函云奉農商部咨開歐戰未終我國實對急宜振興以圖補救特規定奬勵實業辦法五條希即飭令查照（一）每年能將國貨運往外國銷至十萬元以上而營業時期繼續已逾三年者給予一等奬章（二）設立工廠資本在五萬元以上營業確有成效者給予二等奬章（三）發明有實用之物品或器械給予三等奬章（四）以中國資本發起開礦放墾漁牧等實業及捐欵設立實業學校者得體察情形分别給予奬狀（五）商會農會能實心提倡商務或農業著有成績者得體察情形分别給予奬章等因到會事關提倡實業亟應函轉請即查照分知工商各界一體遵照辦理云云 
[西報紀駐華美艦之近狀]  
　　大陸報云中國境内之美國軍艦皆已漆成戰時用之深灰色至於覊留一層並未辦理 
[浙省長電請保護德國敎士]  
　　駐滬交涉員署昨接浙江齊省長來電略謂現有德國敎士顧慢爾（譯音）由杭乘車來滬轉乘中立國輪船回國請爲轉咨保護等因當經朱交涉員函轉淞滬警察廳及憲兵營長於該敎士抵滬時請爲飭派警士憲兵赴滬杭車站迎護 
[調查敎堂敎士之省令]  
　　滬海道尹王賡廷昨奉軍省二署令開案准内務部咨請飭查各縣敎堂及敎士國籍等因到署准此應令仰該道尹轉令各縣知事調查境内敎堂共有若干處所有坐落地點及敎士國籍姓名詳細列表呈報以憑彚轉 
[江海關第三次焚土紀]  
　　江海關定於昨日（十七日）在浦東陸家嘴汽窰舉行第三次焚燬烟土種種預備迭誌本報茲將昨日實行時之情形詳錄於左 
事前之佈置上午八時由副稅務司式美第偕同江海關監督公署庶務科長馬又眉譯員奚麟石先行渡浦赴陸家嘴新關棧房督同小工人等預備一切復恐焚燒時火勢勃發不可向邇故飭將水龍皮帶等救火器具先行拖出以備不虞 
出發之情形昨晨新關預備巡輪蓉鏡號停泊碼頭先由副稅務司式美第管棧洋員羅勃司率同在事人員將棧内存土提出二十餘包如數過磅飭役扛運上船由海關施監督偕各機關監視人員於九點鐘一同乘輪出發渡浦焚燬之狀况汽窰中係燃燒煤炭無不夾雜他物焚燬時先由新關管機器西員司托莫就汽窰生火並用汽機助足火力至九點三十三分鐘火勢巳劇遂將烟土先行過磅將蒲包洋鐵箱等逐一拆開當衆檢閱一過然後陸續擲入一時土氣觸算火光冲天直燒至十一點鐘三十分始全數入窰共計焚燬烟土二十五擔六十四斤十五兩五錢其中大土紅土邊土等種類不一烟膏亦佔十之二三所有蒲包洋鐵箱磁缸等物亦一概入窰焚燬以防遺漏 
監視之人員各機關監視人員如齊省長代表滬海道尹王賡廷交涉公署代表通商科長李亮護軍使署代表上海防守司令部副官李承培上海縣知事沈寳昌檢察廳長林仲立淞滬警察廳代表勤務督察長曾永奎三區署長解恩桂等均同往該處王道尹親自檢點案卷在場監視極爲愼重直至十一時三十分鐘烟土盡行入窰焚化後王道尹沈知事始渡浦而歸其他各監視人員亦紛紛告别 
執事之姓氏是日管磅者爲副稅務司式美第管棧房西人羅勃司江海關監督公署譯員奚麟石上海縣公署譯員黄輯虞至烟土入窰焚化則由水巡捕頭梅羅管汽窰西人湯末生總巡道生等督同托巡洋員親自動手 
軍警之彈壓是日由京畿憲兵營第一連排長劉燿二十七團第二營營長任學剛三區警署巡官倪文彪游巡第四隊隊長杜溎等各率所部軍警蒞場彈壓 
事後之愼重事後由監督公署馬又眉奚麟石二姩君偕同式稅務司在場督飭小工人等從事挖檢灰燼至午後六時始行完畢回署禀復施監督以便備文呈報財政部轉咨國務院核辦至所有灰燼已完全無用惟爲愼重起見特鎖閉窰内商請三區解警正飭派長警輪流値夜看守其餘軍警均各整隊而歸聞所有灰燼將棄諸海濱云 
[烟酒業總代表可告無罪]  
　　烟酒聯合會自得烟酒署預算案已經衆院審查通過之消息大爲惶急迭次開會均擬由各業自由對付各埠來函亦均言籌備最終方法日昨該會請願總代表陳良玉對於此事致京師代表團復函略謂兩業同人對於鈕氏此舉萬分憤恨疵多方安慰力勸同胞且俟衆院大會如何結議再定辦法蓋恐一發難收誠如尊函所云事非得巳仍須明白宣告中外而後行俾人皆知咎有攸歸我作事光明正大始終抱定公商兼顧之宗旨知我罪我聽之而已云却並聞陳君因各方面再三催促不日即須北上 
[續誌寗波發現僞印花票之根究]  
　　寗波城内發現僞印花票拘獲兜售之某甲訊據供出僞票係上海福佑門口阜康烟紙店稽道生所造當由寜波警察廳函請上海地方檢察廳淞滬警察廳派員前往該煙紙店查獲印花稅票一大包巳誌昨報昨午據陳道竹投廳禀稱阜康烟紙店爲我股開稽道生係在店中經管烟紙等件所有出售股票並印花稅票等事均由我經理現在起案之印花稅票並非僞造可以一證而明等語林檢察長論飭將陳收押所有在押之該店學徒諭令開釋候示 
[車站查獲紅土之結束]  
　　滬寗鐵路上海北站巡警日前見有脚夫追隨某國人車運行李因其形迹可绺搜獲皮箱兩口内有紅土二十三塊即經報解管理局請爲核辦已誌本報茲悉總巡王經年巳奉江局長批示以搜查烟土關係地方職權該項私土旣經會同地方巡官當場點明應仍發還該總巡仰仍會同該巡官備文移解地方檢察廳焚燬錄案備查至該警探等辦事認眞應各傳諭嘉奬以昭激勸 
[最近金銀現洋之進出]  
　　本埠金融狀况邇來似尙平穩銀拆亦不過二三分乃自上星期起銀根忽然緊促銀拆遂漲至一錢左右商界中人對於此中消息均極注意茲將數日内各銀行及各客帮進出口金銀現洋調查確數分誌於下正金銀行運往日本現銀二十九萬兩道勝銀行運往海參威現銀四十八萬兩滙豐銀行運往烟台天津墨洋十萬元怡和洋行運往長江墨洋三萬元客帮運往汕頭現洋一萬六千元廣帮運往廣東小洋二十三箱計銀五萬七千兩至進口則有滙豐銀行從香港運來墨洋四萬元又從汕頭運來現銀二萬二千兩東洋莊從日本運來金洋九箱合銀二十一萬六千兩廣帮從香港運來寳銀十三萬三千兩又日本洋五萬元各路客帮運來現銀三萬兩現洋六萬九千元小洋八箱合銀三萬三千兩 
[東江樓上之鎗聲]  
　　洞庭山人鄭春波向穿西裝住居法租界道德里内日前用具名信函向住居公共租界寗波路三百六十七號之邱省三嚇詐洋一千元限日交付邱卽報明新閘捕房捕頭告以無論在何處地點接洽即行報告以便飭拿茲鄭於前夜用電話告知邱省三稱在法界西馬路五百七十三五百七十五兩號門牌東江樓廣東宵夜館等候云云邱復投報捕房由捕頭立飭醵探帶同華探張天林至嵩山路捕房報告一切該捕房捕頭亦即飭派探目沈德福包探任水揚協同前往帮捕原告邱省三先至東江樓點菜獨酌未幾鄭春波亦到同座飲酒各探旋即登樓上前捕拿鄭見勢不佳即向袴袋内摸出手鎗開放拒捕圖逸當被各探撳住兩臂鄭猶連放兩響鎗珠均從板壁穿過幸未傷人後經各探扭住解至總巡捕房由總巡施君向之詰問承認自書信函恐嚇索詐並開鎗拒捕不諱諭令管押候解法公堂訊明判决再行移送公共公廨訊辦 
[證明同族擾累之狂妄]  
　　住居海寗路二千七百六十九號門牌之紹興人何森林被同族何丹書在總巡捕房控告書寫恐嚇信函希圖索詐洋五千元由廨訊供管押各情巳誌前報昨日又由捕房將何森林解廨即據原告代表律師上堂陳述案情並將被告之信函呈案請察並由何丹書偕證何志香到堂供 
 
 
 

Page 11

 
 
稱被告係遠房同族認識祇有七八年係於前年來滬向我借過洋二百元至去年歲底又借去洋五十元均立有借據迨至四月八號被告竟書寫恐嚇信函向我索詐鉅欵函中措詞非常激烈着我三天答復否則定當以勃郎林手槍對付云云我接函後即送請捕房查究至十一號被告又來硬索適包探亦在我處將伊拘入捕房請究又據包探周志仁到堂證明偕二十七號西探目彭山至原告住宅内將被告拘獲情形詰之何森林供稱我曾開森元錢莊與原告素有往來並不向伊借欵亦未書寫恐嚇信函王襄讞商之美柯副領事以證據確鑿豈容狡賴因判何森林禁錮西牢半年期滿遞回紹興原籍不准逗留 
[嚇詐飯店之結果]  
　　法租界老北門外大街王永興清眞飯館日前被人投函嚇詐並將炸彈一枚置於六馬路王之分店招牌後面業經法捕房探目黄錦榮沈德福包探韓邦達陸海榮等先後拘獲安徽人羅宗山即羅宗財李少雲曾少成即鄭少成等三人巳誌前報現由捕頭阿而風西錄明供詞昨解法公堂經讞員聶君會同法副領事德君升坐特别刑庭研訊先據英界中西探禀明羅等將炸彈置在王永興分館招牌後之情形並請准予移提等語繼由王永興店主王長桂訴稱商人安分營業素來與人無仇日前忽由郵局遞來一函内稱長桂兄見字近來諒必寳號生意茂盛現有民黨十餘人由盧州來申賦閒無事經濟困難故此來信商借英洋三百元我等在永安茶樓守候望即送到等語商人因與伊等素不相識故此不睬詎次日又接來函内稱日前奉上一信諒必收閱如何未見答覆置之不問若再不將洋如數送上定須以炸彈對待等語商人亦置不理不料翌日又接來函稱巳有炸彈一枚置在英界六馬路分店招牌之後商人隨即前往察看果見炸彈一枚因此報經公共租界捕房將炸彈與信一併取去後又於十三號晨接得函稱限二十四點鐘再不將洋送上决以炸彈抛擲汝之館内商人接信後恐有意外當即持信至法捕房報告詎至晚上八點餘時有羅姓來店言稱前有信函四封諒必收到現伊等囑我前來與汝和平解勸至少要洋一百元了事否則定以激烈手段對付等語商人無奈即向羅情商以免糾葛並托司賬董開殿與之理勸願出五十元因羅堅不允從故報捕拘案請求重究司賬董開殿禀稱商人於十三號晚上目見羅姓來店據稱伊曾來過店内吃飯十餘次素知生意興隆此次實由爲首之人囑伊前來理勸若不照伊勸解明日定行施放炸彈云云餘詞與店主相同詰之羅宗才供向在蕪湖地方旅館内接客現在申閒居日前據李少雲向我言有信致王永興飯館巳有數封未見答覆故囑我前往詢問解和實係受李之愚求察李少雲供向在原籍當兵久巳無業本月十八日由鄭姓向我言欲向王永興店主索詐已書寫信函數封等語故我轉托羅宗才往訽是實鄭少成供此信實非民人所書係友人于鼎一起意聶讞員當給紙筆諭令書寫數字比對筆跡經中西官察得鄭所書筆跡與原信相符豈容抵賴遂判鄭少成押西牢三年李少雲押一年半羅宗才押六個月期滿一併永遠逐出租界判畢即着公共租界中西包探帶去歸案訊辦俟判决後再行送回法界照斷執行 
[汕頭路發生刦案]  
　　公共租界汕頭路一百零四號門牌婦人杜青雅家於前晚七時許突來盜匪五人擁入臥室各出手鎗向事主及女傭嚇禁聲張翻箱倒篋刦取値洋二千數百元之金珠首飾現洋呼嘯而逸迨老閘捕房得悉飭派通班中西包探前往兜拿盜菲早巳遠遁該探即據情歸禀捕頭轉禀麥總巡通飭各捕房中西探捕一體跴緝贓盜務獲解究 
[盜黨訊明引渡]  
　　閘北恒通里三十號門牌張德勝家於九號晚間被盜匪徐國愛等數人刦去洋銀衣飾等物嗣經偵探查悉徐盜等匿跡之處前往拘獲五名詰據徐盜供稱表兄及同黨現住法界吕班路文德里五號理髮店樓上當即協同法界包探前往拘獲徐國興金茂宣馮金山三人解入捕房經捕頭查得金茂宣曾在法界犯事驅逐出境有案故着還押飭查俟解法公廨訊問後再行引渡在案昨日解廨請訊先由閘北偵探上堂禀明張家被刦情形並稱現將盜犯徐國愛帶案以備質訊詰之徐供國興實係表兄是晚民人等前往張家行刧時表兄曾否在場帮同搶刦不得而知因聞徐大汗子等曾經談及我是以供出但與金馮兩人素不相識詰之徐國興供於今年二月間來申國愛係民人之表弟至於搶刦之事並未前往質之金茂宣供清江人現亦賦閒搶刦之事實不知悉馮金山供與徐等同鄉此次來申尋覔生意無着帮暫居徐國興處不敢爲非求察中西讞員判將徐等交來探帶去歸案訊辦惟金茂宣旣已逐出不應復來租界俟内地官廳判决後再行送回法界禁押西牢一月期滿仍逐出租界 
[沈僉事對於醫學之演說]  
　　本月十六晚八時中華醫學會上海支會敦請敎育部特派辦理同濟醫工大學接收事宜之沈僉事商耆演說對於醫學之意見略謂彭年今晚所要陳說者有三一敎育部對於醫學之關係目今政府百度維新故對於一切專門學問除法政取締外均竭力提倡而醫學與人生有關更特别注意故敎育部頒給學位以奬勵之内務部將行醫生開業考試及取締醫生諸事且六年度預算四川當設立一醫學專門學校是敎育部對於醫學之關係豈不深乎二普通社會不易通行西醫之原因甲）公共衞生付之闕如致醫生能力減少如各種急性傳染病人之宜隔離及病人所居之處宜消毒使病不致傳播等事此公共衞生之責本屬於警察範圍之内今中國未辦警察之處尙多卽已辦警察之處如上海等尙無暇顧及豈不可嘆乎救濟之法惟仰仗醫生將公共衞生之要旨著成論說或用演說法以布告大衆且督促警察以實行之則庶幾其有濟乎（乙）社會缺乏普通知識致醫生能力減少邇來普通社會漸知西醫之益故求治於西醫者漸多然往往以誤傳訛致信仰者尙在少數之列是由於社會缺乏普通知識故也欲袪此弊仍仰西醫將慈善家之本心實行敎育家之手段引人研究普通衞生及生理等學則將來收效當亦未可限量也（丙）普通社會對於西醫每含嘗試之念致醫生能力減少普通社會每將病之萬分棘手者或爲中醫所誤者延請西醫診治幸而獲痊固十分感激若醫治無效則謗毁隨之要之病家之延請西醫已含嘗試之念（所謂死馬當活馬醫）則其病之不可治固已昭然何普通社會責中醫之輕而西醫之重耶三敎育部希望將來中國醫學之進步敎育部頗願中國醫學進步於醫學上有所發明將來得於世界醫學進步史上佔一地位是亦彭年所馨香祝禱者也 
[神州女學歡迎沈僉事]  
　　敎育部僉事沈商耆君昨日午前十時參觀神州女學該校因開會歡迎首由校長張默君女士報告開會及歡迎理由次沈君演說大致謂敎育責任女子尤爲重大蓋女子應負之敎育責任固不僅將來盡學校義務已也女子應負之敎育約分三端一爲對於社會無論何事均當寓有敎育方法一爲擔任學校敎席一爲家庭敎育之責任緣男子另有應負責任其敎育之責多委之女子揆諸歐洲各國女子實佔敎育界十分之七八可爲明證我國號稱四萬萬人女子佔大多數使以大多數女子俱無智識無職業盡依賴彼半數男子之供給小而家庭大而國家有此半數坐食之人安得不貧且弱哉吾國女子素重文藝而薄職業貴族無論矣即中人之家亦不屑躬謀職業貧窮女子無以自謀生活尙覺深自慚恧殊爲不良之風氣應亟改良而倡導之又謂敎育素推美德然美國敎育重養就社會實用人材德國敎育重造成學術高尙之士固各具理由吾國今日似宜效美爲切用云云說畢掌聲雷動隨由學生作簡單表演並當衆書一聯爲贈一時散會 
[再紀陸巡閱使之行程]  
　　新簡兩廣巡閱使陸榮廷於十五日由京起程乘津浦火車南下定於十七日抵滬等情已誌昨報茲得本埠官場消息陸巡閱使之行程核與昨報所紀尙有不符蓋陸氏須於十六日方能由京啟程遵津浦鐵道南下先至南京與馮副總統面商要公勾留數日然後再乘滬寗火車來滬大約蒞埠之期須在二十日外故昨日各官廳並未派員前往迎護云 
[洗衣作主中彈殞命四誌]  
　　閘北洗衣作主甬人沈阿發於四月五號至靜安寺捕房捕頭住所收取衣服洗滌適捕頭磨擦手鎗誤觸機關鎗珠突出繫中沈之腹部送請紅十字會總醫院醫治無效身死經公共公廨正會審官關炯之君會同英卓副領事蒞所檢騐各情已誌本報茲悉屍妻沈鮑氏因其夫沈阿發悮中鎗彈身死具禀公廨請求永遠撫恤而洗衣作同業三十七家與寗波同鄉會亦聯名禀廨要求從優撫恤關君以旣據屍妻沈鮑氏及同業各店與寗波同鄉會具禀前來遂商之英領卓君飭知該捕頭從優撫恤今將當時驗屍所堂諭補錄於下詳核各證供詞及醫生驗單沈阿發委係本年四月十號在上海紅十字總會醫院因腹部受鎗彈傷致患胃部發炎膨漲及肺部發炎身死該彈係於四月五號在靜安寺捕房捕頭住所由捕頭梅得生手内機關手鎗無意發出致命此諭 
[第三次遠東運動會之預備]  
　　大陸報云遠東運動會中國部總幹事柯君近者遍遊國内挑選運動人員赴東比賽前兩届遠東運動大會在菲律賓舉行時菲律賓爲冠軍在中國舉行時中國運動員之成績最佳此蓋主客異勢爲然第三届大會定於本年五月八號在東京舉行連賽五日徵諸往事衆謂日本人將奪標矣然而中國運動員久已注意訓練成績甚佳或竟不讓日人亦未可知 
柯君曰日本於網球及長道賽跑頗爲擅長然此兩項運動之分數不過七分半至於組合球隊及田賽兩項則能力薄弱組合球隊每項分數各十分中國運動員在前兩次運動會中於網球排球及籃球均占優勝則此番之能復顯其身手不待言也 
中國政府將撥資五千元供運動員赴東之費用而黎大總統以及各部總長亦將醵資以壯中國運動員之行色柯君意欲挑選運動員七十五人至一百人代表中國赴東比賽中國運動員須於五月二號以前到東以便在東練習北方所選之運動員在天津出發南方所選之運動員在上海出發然尙未定 
國内挑選運動員之預賽北西東三部將同於四月二十一號在天津武昌上海三處舉行中國南部赴賽之運動員則已選定聞有四十人可以及格其中有足球隊員一組排球員一組泅水員六人自由車比賽員一人遠跳員一人半英里賽跑員一人網球員二人 
上海預賽之地點定於滬江大學有數項運動除學校學生外來賓亦可與賽近聞本埠各校之學生各皆勤於練習以備與賽 
代表中國籃球隊之運勤員或自北京選出或自天津選出現尙未定北京復須派出高跳運動員二人即皆能跳過五尺九寸者而北京之郭君前曾以一英里賽跑之健者聞於競技界者此番亦須赴東中國運動員赴東將下榻於東京青年會東京之僑商現方預備歡迎其本國運動員之盛舉華商欲開、 
歡迎會者甚衆觥籌交錯可預爲想見也 
菲律賓聞亦選出運動員百人預備赴東比賽菲島政府撥西班牙銀幣一萬五千元以充費用人民之捐輸則在五千元以上有某郵船之主人允將運動員自菲京載往日本之司而不收費 
[兩大學比賽網球]  
　　杭州之江大學網球隊前日（十六日）來滬與滬江學比賽網球其結果滬江獲勝自辰至午共賽四欄計單球三雙球一四欄中均係滬江佔勝云 
[師範生來滬參觀]  
　　省立第四師範學校四年級生定於今夏畢業現值參觀期内全體三十七人由職敎員譚靜淵劉輯之熊厚三三君率領來滬參觀學校及關於敎育之職業已於十五日抵滬借寓小西門内舊縣議會十六日參觀縣立第一高小第一女子高小及巿立和安西成巽與時化等校並攷察關於職業敎育之狀况以資研究聞各生參觀所至分析記載不厭求詳矣 
[演講西國禮儀]  
　　中華青年會定於今晚（十八號）八時請該會新任總幹事曹雪賡君演說題爲西國禮儀上海爲通商巨埠華洋薈萃凡留心交際者届時盍往聽講聞無需入座劵云 
[稅務所長改期交替]  
　　新任上海稅務總公所所長高莊覬日前來申與現任吳所長接洽等情巳紀前報茲悉高局長現已回寗俟交卸上新河釐局事宜後再行來滬接任故上海稅務所長交替之期已改五月一日（陰曆三月十一日）實行云 
[輪船上查獲拐匪]  
　　拐匪朱阿福（蘇州人）昨拐得十五歲崇明女子阿菊搭乘太古公司通州輪船出口當爲新閘水巡捕房探目何春生得悉會同救濟婦孺會調查員倪壽昌偵探王緯文將該拐匪及被拐女子帶至捕房由梅捕頭略詰一過諭飭轉解地方檢察廳訊辦 
[姊妹同被拐逃續紀]  
　　住居蘇城慈悲橋張海大之女大寳二寳兩人被浦東婦人徐王氏唆使捲取金戒現洋誘拐來滬希圖販賣並將金戒向河南路七百十五號某押店質洋化用被控捕房飭探將氏等一干人及徐王氏之夫徐木英一併拘獲並傳同押店夥葉鴻卿解送公共公廨訊供管押在案昨日捕房復傳同該押店櫃夥王金之將全案人證併解公堂經中西官訊供明晰判徐王氏押女所四年徐木英押西牢一年葉鴻卿不應到堂說謊着押一月或罰洋二十五元王金之開釋兩女交其父張海大領回當本各認一半完案 
[汽車撞斃地人]  
　　住居東唐家弄收買紙錠灰之紹興人陳阿海前日行經美租界乍浦路蓬路轉角被陸阿宗所駕之汽車撞倒碾傷甚重當由一百四十四號印捕查見車送醫院醫治無效而死旋經該印捕回禀捕頭飭探將屍舁入驗尸所禀奉公共公廨王肇之襄讞會同英白副領事於咋晨蒞所騐得陳阿海委係撞傷殞命塡明尸格升坐公案命將駕駛汽車之陸阿宗傳案略詰一過即飭死者之友賀和尙代爲棺殮聽候公堂傳訊核奪 
[滬西又發現被害男屍]  
　　日前徐家滙附近某學校後面隙地上發現毆斃男尸經該處地保報由地方檢察廳派員騐明移請警廳飭屬緝兇尙未弋獲乃甫越三天西門外日暉港又發現被人殺害之無名男尸一具該處爲二十七保頭圖昨晨由該圖地保查見即赴地方廳禀請相驗當由林廳長委係宗雲亭檢察官毛耀棠檢驗員帶同法警等前赴尸場驗得該尸年約三十餘歲身穿元色花緞棉袍藍竹布罩衫秃頭有襪無鞋頭上共受刀傷數十處頸項有被勒蔴繩一條委係生前被人謀害當即塡明尸格判由善堂棺殮將尸棺發封交由該地保看管蔴繩一條帶回廳中存案宗君回廳後將蒞驗情形面禀林檢察長函請各機關緝兇究辦 
[浦江内撈獲女屍]  
　　新關水巡捕房巡船昨日上午十一時在太古碼頭浦邊撈獲女屍一具年約二十餘歲頭梳辫子耳戴金圈身穿元色洋緞夾袄褲足約五寸左右着元色緞鞋面部尙未變色諒係入水未久當卽帶回捕房經梅捕頭用電話知照救生局帶去檢驗有無傷痕再行核示 
[設攤誘賭]  
　　粤人陳貴在崇明路弄口擺設賭攤誘賭騙錢被美捕房二百十四號西捕查見將陳連同賭具帶入捕房押候解究 
雜評二 
[焚土希望（庸）]  
　　江海關昨日所焚之烟土其重量爲二千五百六十四斤有奇其數已不爲細使併累次所焚者而計之雖不能與此次所擬收買之存土量數相埒然所差當亦無幾也夫烟土爲人道主義之敵烟土多焚燬一次卽世界上殘害人道之毒物減少一次故江海關之焚土不特可爲中國禁烟之紀念亦可謂世界人道之福音吾人爲禁烟計爲人道計甚願大宗烟土之焚燒繼自今仍得屢見而勿以今茲爲最後之絶響也 
政府收買存土一舉默揣大勢似不易達吾人毁約之目的惟據京電則查辦是案之張一鵬氏巳建議政府請減價買收盡行焚燒以除無窮之流毒使政府而誠爲禁烟與人道計者則此後上海方面必將有一空前之大焚土出現而江海關今此之焚土乃不爲絶響矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[烟鬼謝清明兩次燄口書] [  徐勵吾]  
　　（參觀本月五日六日由談） 
竊某等烏烟絶迹難邀浩蕩天恩碧火無光巳入幽冥地獄歷五日若魚失水（自禁烟末日至清明計五日）不盡倉皇歎十年飮鴆如飴忽遭斷絶捧鎗空吸老癮終覺難償伏枕哀鳴無病居然將死何人救我正爲將伯之呼與鬼爲鄰誰作招魂之舉不意清明時節忽聞超拔洪聲游戲文章大現慈悲妙諦連宵召請如蒙釋氏超生一律歸來直似耶穌復活（四月八日爲耶穌復活日）聞一類孤魂之歎（見五日召請文）不禁涕泗滂沱聽齊來過癮之音（見六日召請文）又極歡欣鼓舞從此吞雲吐霧飲水思源雖由大買辦深恩並非貴編輯宏願然而文摹燄口特延九等禪師（徵文例四等五等合爲九等故云）版出傳觀急救一般癮士代表菩提說法招呼我輩無憂有費文思已深銘感况開口卽招老鬼（五日第一條召請文爲鴉片老鬼）居大人先生輩之前又惟恐或漏游魂呼有餘不盡者於後（見六日末條召請文）似此十分周到有理有條兩次宣揚救苦救難尤覺涓埃未報徒拜手而涕零惟待烟土全收再舉鎗而致敬志心皈命叩首請安（五） 
家庭常識 
　　治休息痢前刋經常君一方雖經天聞君於事物閒評中加以針砭然來函證明有效者頗多並有問食法如何者昨得李香圃君證明一函言之較細謂宜於患後五十天後用之早則防弊休息痢在北方爲之頓肚便血初紅後紫繼變爲黑紫色苦參子在北方稱爲鴉膽子如粉豆式除去黑皮内中如麥粒狀以亮而肥者爲良味極苦故宜以桂圓肉包之每次吞十餘粒温水送下日服三次約共一百五十粒頓數即少便紅變爲豆腐汁色又二三天即全愈李君親騐並傳親友皆獲效果云[  栩園]  
幻蓮以尋常之乾蓮肉稍磨去其頭置於水仙盆或小磁缸内下鋪以河泥並投以硫磺少許即能起葉惟不能生花若以通草做小紅蓮一二朶插入則紅綠相映置諸案頭足供清賞 
曝畫收藏家每患黄霉後書畫卷册有潮濕之虞故每至伏署必翻曬一過然曬畫决不可置之暴日中不然將有凸凹損裂之弊[  顧效顰]  
試寳石於日光下置銀淺小盤或白綾方袱藉之將寳石離去銀盤五寸許承日影照看其光下射盤如金星銀翅者眞物也僞者則光結黑影不散 
又法以寳石　於口片時久而滿口生津不竭而反生凉其寳石不熱者即是眞物也 
圍爐炭爐中炭火旺時薰人分開易滅不分易熾欲免此可用毛紙一幅置於火頂紙燃灰存其上則火氣不燄又不薰人[  文俊]  
治療注意前刋陸一若君以松香末和燒酒治核一則茲經吳維翹君來函謂實無益有損合亟登明 
工業須知 
　　近來講求工業者國内頗不乏人所苦譯述諸書往往　　格磔似通非通使人不易明瞭遂使極易之法一變而爲極深之文普通工業界人毎苦不能卒讀欲其推廣烏可得哉栩曩辦平民習藝所時嘗發宏願擬就實驗所得著爲淺顯之書祗以頭緒紛繁正如一部二十五史不知當從何處說起致未實行茲得醉生君投稿二則明白曉暢正合鄙意特闢此欄以廣搜羅積久成書亦工業界中之良好師友也願同志者共助其成丁已閏月栩誌 
製造苛性鈉法苛性鈉一名輕養化鈉係石灰與碱二物化合而成爲製胰皂紙及人造棉花等之重要藥品其製法以生石灰一分化於清水五分内又以碱一分另化於清水五分之内將碱水傾入前所化之石灰水内煑沸去火靜置俟其澄清後取其澄清液（若再用濾紙濾過則更清）卽爲苛性鈉液此液中約含有二十分之一之果體苛性鈉若再將其液煑乾即與藥戾中所售之果體苛性鈉無異矣（注意）（一）上所言各種原料之分數乃就比例而言如一種以兩計則其餘亦須均以兩計（二）此液體不可染於衣服上如不愼而染之則衣必霉破 
製造普通胰皂法胰皂係苛性鈉與油脂二物化合而成法將油脂一分置於鍋内以火溶化溶化後即以前法所製之苛性鈉四分漸漸傾入油内隨入隨攪攪至油水相合而成飴狀可去火（若嫌水分太多則可多煑若干時）而傾入模型内冷後卽成普通所用之洗衣皂若攪時已久（時久則水分必減少若嫌少則隨時可加入清水若干）而油水仍不能相合則可入已成之胰皂一小塊且不住拌攪至加入之胰皂全溶後則油水必相合矣（注意）油脂略分兩類（一）動物油如牛油羊油猪油皆是（二）植物油如豆油菜油棉實油萆蔴油桕油皆是最好所用之油脂用七分動物油三分植物油相合[  醉生] 不受酬 
栩按工業界之通病每喜務多而不專一業雖其出品日多而欲盛銷則甚難蓋業不專則財力必不厚財力不厚則出品之量必少乃欲覘其銷路如何是猶以蹄涔之水而試帆槳之力也故予甚願學者諸君必專其一但製一品果能行銷廣遠即足享其無窮之利若夫見異思遷朝三暮四則吾敢預告其必無成也本欄雖載各種製造之法係欲多人各擇其一而爲之非欲一人而盡能之也是爲編輯本旨故附誌之 
詩話 
　　哀輓詩貴有眞性情從肺腑中流出乃不徒作輓近世習工於作僞每每無病而呻堆砌詞藻恭維滿紙任爲何人皆可移用求如上所云者殊不多覯矣茲吳東園君寄示后和卿君煦哭張楚寳先生五古一首洵佳搆也其詞云吾飲一勺水吾思水源起人生知遇恩每飯不能巳吾與張冶公中表兼師耳憶昔年少時秋闈逢大比揭曉報康了留讀鍾山址也園樂從遊琴書遠塵巿昕夕荷甄陶口講而手指一朝君出山我亦歸桑梓分飛判南朔望雲徒翹企宦海疊風波賢人忘譽毁去年君六旬馳書祝松祉歲闌臘鼓催津波遞雙鯉開椷情溢詞殷殷念小子猶云曩遊處墜歡莫尋矣滿冀旌南旋白首逢知己忽驚厄黄楊噩耗來鄉里音響輟牙琴悲歌泣桃李初聞我心痛繼思我心喜喜公著作多抄貴洛陽紙千秋傳無疑先生眞不死又挽劉贊勛二首云明知終有别短夢太匆匆邗水愁歸鷁音書感斷鴻虚名浮宦海古調響焦桐是否君才大修文入選中白髮有萱堂相依愛日長那知天太酷終養願難償應抱九原痛徒留一瓣香吾門荷培植（楊庽姪　極承關愛）感極涕沾裳是兩作皆眞摯語也[  栩園]  
短篇小說 
[哲理小說良心（四）] [  小青]  
　　海崙那引榻向火歛氣凝坐神志始稍稍安謐逾半句鐘陡然起立　趨室之盡端室盡處有巨橱轟立海崙那止於橱前發橱啓屜摸索出一手鎗鎗身巨重式制已陳舊非新旣至燈下就鎗管出白紙一方紙中有字跡數行顧糢糊難辨似歷時已久海崙那誦讀一過復卷紙納入鎗管搖首太息正於此時猛聞風雨聲中雜有門鈴震震清厲直棘耳根海崙那大愕呼吸頓促四肢戰動直如受風之葉似巳見死神戾止少選力鎭其神執鎗蹣跚而出行至肆前但覺雙扉洞闢闐不見人惟狂風怒扇怪響滿屋入耳、 
又不禁股弁歘一物飛來直奔海崙那面海崙那麾臂格之則一懸壁畫片爲風力所引遂翩　起舞旣至門次探首外瞭而通衢寥寂杳無蹤影殊不見欵關之人因顫聲訝曰奇哉肆門自闢殆以吾忘鍵之故然風力縱猛詎能破吾之扉且掣鈴者誰奈何不見人耶語巳徐徐闔扉中心猶懰慄弗止乃復回首内囑向開中訽曰屋中果有人否聲出無應海崙那仍踧踖弗前此時路燈之光絲絲透玻璃而進屋中雖暗隱約尙可辨物猛見兩碼以外一巨人蠕蠕而動其人露頂不冠衣油布雨衣受光方微微反射仰睇其面則額角之上黑瘢固赫然在也海崙那頽然欲僵周身血輪都氷忽極聲號曰保羅句保羅聲未絶巨人亦張臂而前作勢似將進撲於時號聲外達一警士循聲趨奔而至旣抵肆前即引手推扉門啓未半忽沮塞弗動警士乃一手引燈一手執其警杖徐徐側身而進旣進反燭則門後一人方偃然殭陳即菸肆主人約翰海崙那也因立俯跽驗視手中尙執一鎗鎗口有白紙一卷一半外露一半則塞入鎗管之内及撫其體氷冷澈骨呼吸絶矣警士大駭起身四照則更見一人其人頎然高健方凭櫃嘿立服裝類水手雨衣之上半漬汙泥圓冠亦失而酒氣陣陣隨呼息而出直剌鼻觀以狀卜之似此人嘗洪醉顚仆警士見之立厲聲叱曰汝曹何作不嘗有决鬭事耶水手期期對曰否吾等未鬭汝但問彼人可耳警士曰彼今死矣得母爲汝所殺水手皇然曰死耶吾初未知亦不曾觸指其體胡乃有是警士曰然則奇矣彼人殆自戕斃乎語次復照驗死者徧體都無創痕旋取鎗管之紙且顧水手訽曰雖然汝今留此在勢亦不無嫌疑亦有說乎水手乃兢 
兢辯曰吾來無他爲購烟故耳剛吾行經此肆見内室尙留燈光知有人未睡乃製鈴良久無一應者吾不能耐破門徑入門固未下鑰也甫進彼人忽執鎗而出吾一時慌悸慮其誤會慴不敢聲遂趣暗陬避之須臾彼人闔扉反詢吾猶豫未答已又自悔方思挺身而前自承爲購烟之客歘而彼人覩吾呼暴若狂吾大恐懼知彼今疑皇必以吾爲宵人暴客勢將縱鎗因立移步趣彼擬冒險進奪其鎗顧吾身未近彼人遽傫然自仆初不意竟一蹶逝也警士聞語尋展纸閱之已曰是矣彼人之死徧檢無傷惟面容慘慄實由於恐怖致命且此紙所言即死者親筆之供狀蓋彼人往日嘗犯一謀殺事也水手大悅坦然如釋重負乃舉手加額拭其涔涔之騐汗而經此一拭額上泥滓之斑亦隨其巨掌而去已而領首言曰信乎彼人猝斃殆必以畏罪内痗自受其良心之裁判感謝上帝吾倖免此嫌矣（二） 
天虚我生曰小青此作是譯是著不得而知惟措辭簡峭托意遙深足以警醒世人不少蓋雖絶不迷信毫無畏憚之徒一受良心之責備亦且痛疚震懾而死則良心又何殊乎帝力哉 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[楊月樓案（十一）]  
　　浙西旁觀冷眼人書 
（見本報癸酉年十一月二十四日） 
連日閱申報内載楊月樓一事始而駭然因而自號持平子者偏袒優伶謗毁官長一味狂言顯然得賄究不知持平子　何等樣人而竟甘居下流若此幸有不平父及不平子連駁兩則義正詞嚴令人佩服但月樓通姦一事在局外人難悉其底細即堂供亦未必盡述不過平昔所作所爲肆無顧忌忘却本來面目今蒙邑侯嚴訊監禁候韋姓到後定罪可見惡貫滿盈斷難漏網彼偏護月樓者其知之否耶總之此事萬口流傳人心稱快嗣後亦無須耗心血費筆墨徒事白戰始曰持平子繼曰不平父又曰不平子吾恐父子相殺終身無已爲排難解紛起見質諸貴館以爲然否 
[韋王氏巳死（同上十一月二十八日）]  
　　楊月樓一案粤人聚訟紛紛雁札魚書跋來報往本館概登之報以存公是公非但楊月樓作何發落尙未及一言未免忘却廬山眞面茲查脛傷已愈尙覊外監阿寳在官媒無恙而韋王氏已傳　憂憤成病於前數日作古矣噫楊月樓命厄妻宫難諧白首韋王氏生憎官訟竟殁黄泉本屬喜照紅鸞何意喪成白虎外監久寄泰山徒傷死者長巳矣生者又將何如哉 
[詠時事（同上十一月十四日）]  
　　喚回風氣人碧玉婀娜小女兒那堪　手折楊枝生憎阿母風流在勾引狂蜂入繡帷 
維持風化眞賢令妄肆譏訕太下流安得尙方三尺劍懲邪先斬此人頭 
尊聞閣筆記 
[窮途自鬻（見本報甲戍年五月初四日）]  
　　客有自通州來者云其在家時有少年自言章姓祖籍山東父某入江蘇江甯縣籍遭洪楊亂雙親俱亡因家　凋零餘宅數椽田十餘畝悉質於人從長兄遊行在外大江南北飄泊十年年來行色稍壯去歲客姑胥爲念秧者所騙　底皆空長兄久鬱成疾藥石無功延至新秋竟爾長逝傾囊收殮扶　返鄉江東父老相見不識故居毁於火鬻田得半價强營窀穸葬城南挾其餘資至通州重訪舊友不遇遷延日久資斧將不繼欲圖苟延餘生乃立帖自鬻其書悉係四六篇幅甚長不勝記但記其結處云嗚呼簫吹吳　盧中之寄慨何心餐授淮陰城下之垂憐孰寄所願居仁正士積德名門鑒以情眞爲之區處倘或桐憐焦尾方期援手於清波奈此火急燃眉祗望獻身於下陳末另書一行云壯　無顔羞見人面如蒙惠納請留名在此以便趨叩若虞相擾請至寓次察其舉止言動可用與否然後定奪但枵腹卭須急何能待三日不遇即當起行時客方遠游歸甫過三日急遣人覘之巳不知所往矣里人有見之者云其人方而闊額雖衣衫檻褸而一種英銳之氣仍　嗖嗤逼人不類跼促作轅下駒者吁窮途落魄雖人材至此紅塵十丈餘以青眼相看但世路險　人心叵測安知非江湖流落之徒借端以售術者余故不敢爲之加斷 
文苑 
[狎遊捧喝文（青樓薄倖人）]  
　　（見本報壬申年六月二十二日） 
一簾花氣薰徹夜之瓊筵兩槳波光邊遊春之畫舫秦樓風月蕩子銷魂楚館笙歌痴人尋夢買笑錢多多益　纏頭錦濯濯生新明知囊槖無餘偏若有郭家金穴即至衣衫盡借猶自誇鄧氏銅山苟一刻來遲寫魚書而即寄每三更飮罷托燕友以相邀狐媚情多娥眉樣巧雖平日一毛不拔亦浪擲夫玉環即前時萬鎰多藏都盡供其羅襪或猝遇爭歎之客釁起操戈或先來入幕之賓心酸吃醋聞金縷歌而神先往覩纯裙態而涎已垂香國飲酣長夜猶嫌三鼓速陽臺興罷此時能値一錢無鵠漏同聽依然戀舊象牀甫起旋爾迎新慾海久沉縱是季倫難恃富惡瘡苦染可憐伯道絶承祧昔時弦管同聽曾結白頭密約今日琵琶别抱不將青眼相看孽海難塡鴇母則頻追舊債敎坊奚落鶯朋亦羞與同儕未免有情自貽伊戚洵可樂也豈其然乎况夫堂上嚴君常示象賢之訓河東悍婦時聞獅吼之聲欲聘彼美於錦城動多掣肘思貯阿嬌於金屋事總違心每逢曉聽鷄鳴暗洒相思之涙縱得時通雁使難成偕老之緣就令瓊瓊懷寳而歸惜惜獲金遂願然此輩心如飄絮難以沾泥情比落花欲隨流水見六郎之美貌或想偷香貪石氏之多財暗思贈佩苟未塡共谿壑終一倚乎巿門隨蘇學士之貶　如朝雲者有幾爲張尙書而守節若關盼者無多又况境過情遷色衰愛弛與其後悔無從孰若當初不染也哉嗟乎黄梁　夢似曾喚我迷魂銀燭無心亦解替人垂涙即此日錢蚨飛去巳成蕩産之徒倘前宵玉燕入懷竟屬誰家之子花柳場中尋樂境綺羅叢裏築愁城而素面朱顔不知煽惑幾人之志氣紅燈綠酒不知汨没幾人之精神伏願早渡迷津急登覺　歌臺　榭緦是迷樓繡闥雕甍皆成幻境轉瞬歡娱片刻回頭憔悴百般雪嶺緣慳雲巫夢斷情無爲累色總是空從茲滬凟宵深有誰贈芍留待長安春暖到處看花 
[白桃花詩四律（見本報壬申年十月十九日）]  
　　東皇　意鬭新裁掃盡桃源萬點埃煑粥雅宜和雪稻聘棠　不讓寒梅爲憐崔護脂㾗褪恰逐潘郎鬢影來渾訝旁人愛　艶歸眞守素轉疑猜 
　素衣裳費别裁千紅萬紫盡塵埃承恩虢國嫌汚粉送别汪倫肯折梅金谷早開虚室待玉人疑自武陵來從看絢爛歸平淡大塊文章莫浪猜 
勞將月鏤並雲裁不許夭桃着點埃旑旋風情嬌勝李清　標格艶於梅瑤池鶴夢傳神去玉洞龍眠寫影來閒倚湘簾窺皓質梨花亭院欲相猜 
詩問桃花馬上裁白雲鄉裏挹芳埃嬌兒靧面宜和雪妃子簪　擬點梅洗盡鉛華描倩女空諸色相拜如來亭亭玉立春風外合被嫣紅姹紫猜 
花叢談屑 
[致竹卿書書（見本報壬申年九月初二日）]  
　　春風荳䓻卿始垂　秋水芙蓉儂纔識面婦人醇酒信陵君方寄閒情叱撥檀槽杜秋娘正誇少艾心乎戎昱當筵歌好去之詩慧矣非烟隔壁和定情之句從來名士定悅　城未有英雄不　知己從此花南硯北酒畔燈邊卿來則一室生春卿去則四筵減　鬭拇戰則拳飛　雨騁嬌喉則　遏行雲小别重尋密語則宵嫌漏短暫時不見幽思則日苦年長心許目成神移眉笑挹愛河之水培成一點情根披恨窟之雲結得三生因果忽逢董偃突起風魔旋　羿妻奔歸　府劉郎又到阿軟重逢年華而星已再周出團扇而字猶未滅碧桃經雨倍形旑旎堪憐秋柳迎風漸覺　搖無力爰以忘形之契重聯割臂之盟緣續四年事經兩世花雖買笑豈盡云云樹一搖錢聊復爾爾贈貽旁午無分年尾年頭誓約重申祗在花前花下願比鳳　之羽紅拂偷携還嫌鸚鵡之猜白頭暗視偶爾激壯心而說劍氣吐如虹　時排幽悶以彈棋人温于玉蒙卿雅愛不過如斯顧我狂生何修得此深情厚意洽髓淪肌方期地老天荒拼死温柔鄉裏誰料雨飄雲散又來離恨天中緣志乎鵬圖遂恝情乎燕好鷄聲斷愛傷流水東西馬足無情歎浮雲南北綿棉遠道脉脉寸心鴛夢久虚自問已成獨活鶯期未卜不勞遠寄當歸回首當年夙承青睞關心來者敢吐赤誠謹贈一言幸維三復夫繁華者浮生之夢情好者年少之魔要知舞榭歌聲自古葬紅顔之地花天酒海由來銷白鏹之場人盡可夫非無好女依其相謔多屬狂且迨夫女也色衰士兮遊倦　川夢醒任呼薄倖以終身李益名成竟負前盟而别娶一則紛圍粉黛仍聽笙歌一則冷落門庭漸稀車馬停杯擊節誰是賞音抱衾與裯人皆選色蛾眉易老駿骨難售不得巳或遁入禪關或退爲房老或配廬江之小吏或隨茶賈於浮梁嫁厮養者次之歸沙叱者已矣凡此下稍均非上乘知卿蘭性納我芻言翠館紅樓終非結局竹籬茅舍及早抽身蓮出汚泥本來　潔絮飄淥水又化萍浮但能立放屠刀何慮濟無寳筏回頭是岸再休提大曾無遮立脚須牢莫更墮龍華小刼在卿侂　琵琶可免送舊迎新之苦則我春風人面敢與撫今追昔之思甘爲陌路蕭郎不作泛舟范蠡琴成焦尾蔡　畢竟知音劍號龍泉雷煥何須自佩此時勸　眞如暮鼓農鐘指日從良定遂心花智果願卿夫夫婦婦永爲連理之枝願我世世生生莫化有情之物 
[張少卿題阜寺壁四絶句]  
　　（見本報壬申年十月初八日） 
風遍蓬窗秋杪天連宵支枕不或眠阿儂已作征人婦謝却歌衫舞扇緣 
稽首慈悲大士前桃花命爲願垂憐難忘舊日情如海濡墨留題泉石邊 
詩寫荒詞墨未濃船頭津鼓促行踪孫郎若問眞消息巳隔雲山一萬重 
迢迢驛路意凄惶舊事冋思暗斷腸緣結玉　期再世好將鴻雪證山塘 
[玉峯樵客後遊虎阜拂拭新題殊爲惆悵而芳踪可追矣因和四絶句]  
瑟瑟西風欲暮天夕陽衰柳惱人眠何堪更讀秋娘句許結來生未了綠 
何事留題古寺前萬千情緒亦堪憐行雲踪跡原無定欲寄想思何處邊 
粉香雖淡墨香濃遙想伊人去後踪我巳懺除情旑旎爲卿翻惹恨千重 
蘭思蕙怨雨凄惶念及當初欲斷腸詩和濤箋留艶筆從今深怕過山唐 
蒔菊子　承詢筆記欄　蕪湖某生一則與前　冶遊遇故妻一則　同而註爲癸酉四月二十六日今則註爲癸酉九月二十三日是否從前原報複載係現在編誤云　查老申報稿茲係採用壬申癸酉甲戍三年之鈔稿原報珍藏栩未得見惟　註年月當無錯誤是係當時重出　栩憶力不佳以致沿誤　亦不得辭　咎也謹向閱者諸君道歉又　道老人所云不平子文檢查鈔稿亦未得見恐勞詰資併以附聞栩白 
 
 
 

Page 18

 
 
   
 
