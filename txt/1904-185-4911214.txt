# 1904 - 185 - 4911214

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例山泰西紅十字會救冶獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[重印大字康熙字典出售] [  圖書集成局啓]  
　　康熙字典一書爲考求字昔字善者不可不備之善本惜木版卷帙繁重不便携帶石印字跡過小又費目力閱者憾焉兹本局特將前己鑄就之鉛版重印校　縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[論學生]  
　　榮矣哉今日之學生與危矣哉今日之學生與竊自興學之詔下而停科之議起於是省有大學府有中學縣有小學其他攻專門之學者曰師範學曰水師學曰武備學曰陸師學無不規模宏大屋宇軒昻聘教習以教育之設大員以督率之撥經費以永久之優出身以勉勵之是不啻視學生　席上之珍人中之傑矣語曰今日之學生卽他年之卿相豈不然乎此學生之所以榮也平權自由之說傳自外邦我國無知之徒妄爲講解煽惑人心於是乎保國會立矣革命黨作矣流血歌又起矣且邪說横議之書籍報章通行宇内矣推其用意無非欲步髮捻之後塵以擾亂中原爲得計其爲害殆有勝於無父無君之楊墨者我輩學生苟一不愼人其彀中隨聲附和則未有不身敗名喪爲天下後世笑者此學生之所以危也然而學生固榮矣要知榮之極望必探望之深者任必重今朝野上下既以大榮榮學生大望望學　則學生之所以報其榮饜其望者寗不重大哉　虚延歳月老大無成或僅以區區執事自期日奔走於外人之門則上何以報朝廷之恩下何以副父兄之望噫范文正公爲秀才時卽以天下爲己任我輩詎禾之前聞耶然而學生固危矣要知危之大者成必難成之難者功必懋無奸佞不足以顯忠臣無小人不足以見君子無保國會革命黨與夫流血之歌邪說横議之書藉報章又何足以見我輩哉然則我輩之所以成我輩之仁彼黨有以助之我輩之所以見我輩之眞彼黨有以與之一康梁鄒固不足以反名教毁綱常卽千康梁鄒　又豈能反名教毁綱常哉嗚乎外强虎視内匪鴟張需才孔急求士無方榮耶危耶危耶榮耶我輩學生其勉之哉 
　　右論爲平陽秦茂才百里所作蓋尚賢堂高才生也篇中以至榮歸之學生而卽以至危相警惕莊論危言語長心重以視今之貌爲學實祗以自由共和諸謬說膠膠擾擾自惑惑人者相去眞不可以道里計矣抑僕有說焉今者學生習染之壞不壞於肄習西文西語而實壞於少時血氣未定先自游學外邦彼習見外邦無君無政储黨中人凌競囂罔知君父爲何物於是逞其意氣恣爲詖淫始惟侈口而談人人有自主之權繼且昌言無父無君之說卒乃人皆思犯上作亂而一康梁鄒　之難未已馴至無人不步武康梁鄒章而革命流血之事起矣誠欲挽回風氣使之漸　尊親莫如使家有孩童者必先入府縣中小學堂課以中文示之三綱五常之大苟非五經四子融會貫通則根柢未深毋任出洋游學庶心志既定得識忠君愛國之大綱夫而後遣之就傅外邦不致見誘於無君無政府黨中人而學術正則心術自端既不虞其自蹈危機卽他時出身加民亦無負朝廷之榮施逾極哉質之奏君以爲有當於萬一否甲辰夏五公之式識於滬上尊聞閣 
[諭旨恭錄]  
　　五月十四日奉旨廕生文銘著以文職用熙棟著以文職用分發江蘇道方臻喜吳祖梅胡炳垣河南道衍善湖南道張鴻年江蘇知府楊蔭桐山西知府牟勉河南同知張維彬江西同知何朝山東直隸州知　鄭　　湖北直隸州知州王瑞徵安徽直隸州知州張毓璠河南知州林桂芳北河通判朱貨江蘇通判何朝星四川通判孫禧蔭廣東通判郭紹汀貴州通判梁正銘兩淮鹽運司運判陳方銘徐煥華四川直隸州州同徐懷璋河南知縣唐炴張其履江西知縣秦爕聲張元溥湖南知縣周騰陳延瑛貴州知縣蓋澧之直隸知縣吳保裕周行壽江蘇知縣　　林介鈞李令先楊炳杰安徽知縣徐運鑫蔡源清喬仁鑑譚蔭暉俱照例發往工部郎中著貴印補授明保江蘇揚州府教授詹坦著以知縣用吏部文選司員外郎著瑞清補授吏到主事著毓祺補授擬補吏部主事德安著准其補授欽此十五日奉旨國子監司業著蔭桓補授分發山東知縣徐受謙蔡治聲山西知縣朱勵志張祖詒艾慶甲張杰重恩壽河南知縣陶惟坻田易疇唐淮源姚文璜陝西知縣程運熙陳天錫江西知縣黎賡堯魏業鏞劉仁壽戴慶祥湖北知縣錢　伍璣湖南知縣陳廷緒彭偉四川知縣陳倫高銘箴濮蔚文查騫袁鍾駿廣東知縣方頤恕陸琦蔡國英陶永成　于默雲南知縣張書疇福建鹽大使鄔泗瑛四川鹽大使賈鳴鳳廣東鹽大使張荆揚俱照例發往截取刑部郎　鮑琪豹著照例用擬補南城兵馬司副指揮唐樹穀著准其補授解餉官江蘇試用知縣李嶽蘅著歸候補班前補用卓異前雲南新興州知州黄壽徵著　其卓異加一級仍註册候升欽此 
[電傳宫門抄]  
　　昨日午後三下鐘閱三十分時京師友人專電告知本館云五月二十二日皇上召見軍機大臣是日並無明降上諭現換穿絲冠葛紗 
[日逐俄軍]  
　　昨日承駐滬本日總領事官小田切君以華歷五月二十二日下午三點三刻鐘時東京官電見示内開黑木將軍奏報日廷五月二十一日天明時大霧迷漫有俄兵二營攻我駐守摩天嶺之兵猛撲三次我兵竭力 
 
 

Page 2

 
 
抵禦俄兵不能敵乃向西而退我兵逐至十二華里之外始收隊而還計是役我軍死十五名傷四十名内有武弁一員俄兵死三十名傷五十名 
[按兵不動]  
　　華歷五月二十二日英京倫敦來電云俄京聖彼得羅堡得滿洲電信稱近日天氣陰晦大雨時行俄日兩國不便行軍是以彼此皆按兵不動 
[兵防已足]  
　　華歷五月二十二日英京倫敦來電云俄督苦洛拔托金奏報俄廷稱核至五月初四日止所統馬步各軍及一切工程兵統計不滿十二萬人嗣後日有所增刻下遼陽海城一帶足資防禦已無他慮矣 
[準備東征]  
　　英京倫敦來電云某日俄皇下詔飭海軍總督矮列幾息夫海軍大臣矮培路倫會同大帥苦洛拔托金將遣赴亞東之各軍艦逐加察驗諭令匠目各勤厥職迅速繕治完成應得工貲照常增給 
[俄人敗耗]  
　　英京倫敦來電云俄京聖彼得羅堡民人刻得遼東軍報内開陽歷六月二十六七兩號在岫巖海城一帶與日本交兵日之砲軍異常猛悍俄軍怖而　却頗有損傷 
[俄擊日界]  
　　高麗京城來電云華歷五月十八日突有俄國軍艦三號帶同滅水雷艦一號魚雷船九號乘風狂雨驟之際飛駛至元山口外海洋時則空中蒙氣甚低咫尺不能辨認諸艦遂發砲轟擊日人租界中有居民二十户彈丸雨集板壁穴若蜂房有一兵士被彈所傷民人幸皆無恙少選砲火所及屋宇被焚賴守備兵聞警而來得以汲水救熄一時老幼婦女咸倉皇奔避租界各處惟留壯年人看守家門 
[俄擊日船]  
　　日本東京某日報云頃得高麗元山來電悉東歷六月三十日清曉五下鐘時突有俄國水雷船七號來自海參威將日　帆船幸運丸輪船清沙丸發砲擊沈日租界中彈丸飛墮如密霰猶幸各項物業所捐無多而居民已驚駭欲狂頃刻四散逃避矣至午後一下鐘時俄船始鼓輪他往 
[釜山警信]  
　　日本東京某日報云頃得本國下關來電悉東歷七月一日清晨我日商輪船天照丸歸自韓之釜山口船中人述及一昨之夜駛過對馬島外海洋驀遇俄國滅水雷艦十艘向西飛駛目下各船皆互相警備幾不敢在海上往來 
[記旅順近狀]  
　　日本大阪某日報云頃得中國烟臺來電悉俄人所守第一險要在旅順之北距其地一十九俄里駐有陸軍統領一員第二險要則在　第一險要至統領駐紥處之中間駐有陸軍一營目此迤邐達旅順沿路皆暗埋地雷且掘有陷阱守戍旅順之兵其數實有七萬五千名計步兵二十四隊騎兵除死塲外現存二萬五千名南山之戰臨陣者確得三萬五千名陣亡及受　傷者二千餘名刻在旅順醫院療治者約七百名寄居旅順之俄國貴顯婦女及各將校之妻室約共五六百人皆於日前避往北方旋以鐵路不通次第遄返市中店鋪刻已大半閉門 
[記青泥窪近狀]  
　　日本大阪某日報云頃得中國烟臺來電悉青泥窪老座山一帶高阜之上俄人駐有步兵一千五百名設砲四尊迤北十二華里之鞍子嶺中間有高地一區守備非常鞏固營門之外環以長濠砲臺高矗如山上置砲十有二尊外張鐵條網各要隘皆暗埋地雷山上徹夜放電光照耀遠近所駐之兵爲游擊步隊第四營第七營反騎兵保護鐵路兵惟未悉其數若干軍糧徵自華人每用牛馬以充日食 
[記金州近狀]  
　　日本大阪某日報云頃得中國烟臺來電悉金州市廛以及雙臺溝營城子等處高原皆由俄人建築碉堡外掘長濠碉堡之前另派監察兵若干人時時出哨 
[俄車便利]  
　　華歷五月二十二日英京倫敦來電云英國芒令扒司脫晨報訪事人由盛京至俄京聖彼得羅堡計行十有七日言及來往火車甚爲合法貝加爾湖旁之鐵路每日匀計往還八次 
[俄艇失事]  
　　英京倫敦來電云西歷六月三十號有俄國潛行海底之水雷船名迭路夫因者在奈何矮河内試行無端沈没溺斃艇中弁兵二十四員名 
[俄廠被焚]  
　　英京倫敦來電云西歷六月三十號俄國苦倫司他拖軍港製造廠忽起火災焚燬化學試騐室聞係犯人縱火所致其然豈其然乎 
[丹船失事]  
　　華歷五月二十二日英京倫敦來電云丹國輪船名拿爾及者所載諸客及船中各執事計共七百八十人自本國駛往美之紐納埠五月初六日忽在海中觸一礁石海水汨汨而入遂以杉板小艇八艘放入海中以救船中人性命當預備時已有三艘損壞祇存五艘其時海潮壁立小艇亦頗難支後有輪船過此救起二十七人小艇隨浪飄流越兩日始有一百零二人登岸 
[俄羅斯軍艦表]  
　　日本大阪某日報既將本國軍艦列爲一表旋又檢查俄羅斯諸艦詳悉臚陳合而觀之兩軍强弱優劣情形蓋已昭然若揭矣計鐵質帶甲戰艦培列司烏以秃重一萬二千八百七十四墩那司辣比耶重一萬二千九百二十墩愛若烏以氣重萬二千八百一十三墩司何氣臘列耶重一萬二千四百八十墩薄培他重一萬二千六百七十四墩薄培托錫之重萬二千四百八十墩培托洛烏洛司重一萬零九百六十墩薄培他華重一萬零九百六十墩薛滑斯托花利重一萬零九百六十墩他部利氣愛司幾重一萬零八百墩矮列幾生獨羅第三重一萬三千五百一十六墩列秃烏怡生重一萬二千九百零二墩愛卡帖苦美重一萬零八十五墩希詣薄重一萬一千八百一十墩矮化司秃洛夫重八千四百四十墩洛司氣司臘夫重八千八百八十墩戰艦拿拉朋重九千四百七十八墩之若以培利幾重八千八百八十八墩帶甲巡洋艦岳洛木以重一萬二千三百九十墩露西亞重一萬二千一百九十五墩利由利苛重一萬零九百三十六墩氣斯馬重一萬零一百墩納以木烏重七千七百八十二墩拔陽重七千七百二十六墩獨米拖利騰司誇伊重五千八百墩矮若哈捱重六千墩木諳馬夫重五十七百八十六墩滑利耶苦重六千五百墩巡洋艦薄卡伊路重六千六百七十五墩拔路臘苦重六千七百三十一墩迭伊耶　重六千七百三十一墩亞洛拉重六千七百三十一墩矮司誇利獨重五千九百零三墩拔耶倫重三千二百墩諾烏伊苦重三千零八十墩捱路埋斯重三千二百八十五墩砲艦誇列之重一千二百一十三墩以其愛烏而重一千二百二十四墩殺皮耶卡重一千二百三十八墩苛列希耶氣重一千五百墩奴秃華希尼重一千墩秃内之重一千二百墩奴薄洛氣愛沙苦重一千二百二十四墩苛拔内之重一千三百四十墩帖立之重一千二百二十四墩烏拉立之重一千二百二十四墩氣耶諾木立之重一千二百二十四墩幾利耶苦重九百六十三墩薄婆露重九百五十三墩希華氣重九百五十墩薛昆重六百墩卡以俄麥苦重四百墩卡殺司幾重四百墩呆利汀重四百墩部若托尼苛重四百墩防法艦馬苛利耶重二千九百九十七墩啞 
 
 

Page 3

 
 
希摇奇斯以重一千四百九十二墩岳列希耶希氣重千四百九十二墩臘司薄伊尼苦重一千三百三十四墩是其幾烏托重一千三百三十四墩此外尚有製而未成者十艘其中戰艦四艘曰矮列烏路曰司臘沙曰薄路奇諾曰司烏亞洛烏侯爵巡洋艦六艘曰矮列幾生毒利耶曰馬烏洛烏曰司臘烏捱曰薄幾曰苦尼矮之曰司滑洛沙另魚雷艇一十四艘滅水雷艦三十二艘表中於艦名之上加墨點者六艘爲擊中敵砲而壞之標識加墨圍者五艘則已被敵砲轟沈 
[粤改兵制]  
　　廣州訪事人云兩廣總督岑雲帥將廣東綠營汰除老弱編爲續備軍改省城中恊署爲軍政司以便于此辦理軍政此外各武員公署一律變價歸公并擬將營制大加改革大約每歳可省餉銀五十七萬餘兩除支給巡勇四千六百八十名巡長九十二員薪餉外實省二十萬餘金 
[預備行轅]  
　　蘇州訪事人云者傳聞升署漕運總督恩藝帥擬在姑蘇消夏延涼須俟新秋直任因由長元吳三縣主將婁門内八旗會館灑掃潔淨俟藝帥卸篆後小駐其中兹悉此舉並非因藝帥而設實預備新任撫憲端午帥行轅也 
[淫婦凌遲]  
　　蘇州訪事友人云前者通州如皋縣民婦薛王氏通同奸夫某甲及其子薛阿森謀斃丈夫案發經上憲先將阿森正法本月十七日署臬司朱竹石廉訪接奉刑部釘封文飭將薛王氏凌遲處死遵卽札行元和縣金調青大令會營　犯當堂綑綁押赴北寺大校場處决 
[瀼溪漁笛]  
　　宜昌訪事人云邇者新灘諸處染患急症而死者時有所閱先則腹痛甚劇繼而上吐下瀉歷一日夜卽魂返夜臺惟其中以勞力之人爲多大約總因貪凉所致也○城外鹽塲每運鹽船到宜卸艙後以艙中所餘鹽水熬煉成鹽日前有張某者在鹽船上　取鹽水鹽船中人阻之爭閙之餘突批其頰張立足不穩墮入水中閱三日屍始浮起亦可憐已○近天氣晴明江水時漲時退四月二十六日洪流陡發下游漂流器物甚多各划船開往江心爭相撈取後有人自上游今及某日長江溪出蛟衝刷房屋不少以故下流一帶水勢亦繼長增高也○前者英國某兵船由漢口來宜旋復開往上海聞須入塢興修也 
[漢皋小志]  
　　漢口訪事人云四川大憲派赴日本游學之官學生六名已於本月某日道出漢口勾留數曰卽須鼓浪東行○漢口怡和公司擬添設一輪船名曰德和行駛長江太古公司日内亦添輪船名曰安徽往來滬漢觀此足徵船務之日益興盛也 
[匡廬瀑布]  
　　九江訪事人云五月初八日分巡江西廣饒九南兵備道兼九江關監督瑞莘儒觀察隨同撫憲夏菽軒中丞赴彭澤馬當湖口等處察閱砲臺旋於十三日申刻回署○本年紅茶之運銷漢口者計一十七萬餘箱業此者頗多虧折現方續辦緣茶不知將來能否爲桑榆之補也○道憲瑞莘儒觀察前飭各業設立公所藉以聯絡商情日來錢帮已舉定永和店主方子書立大店夥胡逸卿爲總董大錢店派出銀三百兩中店二百兩小店一百兩以備建造公所之用○前署義寗州知州翟直刺鳳儀私收茶釐經俄商告發被參革職追賠某日大憲委張明府義元來潯謁見道憲瑞莘儒觀察後擬同謁駐漢俄領事與之互商 
[畫舫清歌]  
　　揚州訪事人云郡城磚街寳豐米店後進被焚甫及旬日月之初九夜左近某錢店又兆焚如其光熊熊上燭霄漢鄰人急鳴鑼告警各善堂水龍風馳電掣而來吸水狂噴約片時卽得救熄鄰右雖幸無恙然已飽受虚驚矣○城内河道既淺且狹雖迭經疏濬然祇能蓄水以備不虞究不能流通大河澄清無滓居人於此汲飲易致疾病叢生前經達元禎茂才等人聯名具禀江都甘泉一縣署以城内茶館茶爐及挑水夫往往就近挑取城濠濁流攙入黄泥充作江水用以瀹茗最足　人應請出示嚴禁等情現值夏令江甘兩邑宰恐若輩日久玩生爰復會銜出示略謂除飭河快坊保嚴密查拿外該挑水夫如再敢以黄泥攙入污水冐充江水致令食者生疾定行提侒不貸○揚州舉行府試童子軍擔簦負笈麕聚郡城本月初九日下午有一童生雇車載行李行經舊城巡警局前車夫偶不留神誤觸燈桿巡勇與之齟齬語侵及童童不　起而爲難勇情急舉棒擊之童引以爲羞奔投江都縣署申訴不識南面者將何以了之○節届天中好事者每划賽龍舟作水嬉之戲今年江甘兩邑宰先期諭禁若輩遂另用小艇彩繪易其名曰蝦蟆烏噫積習相沿牢不可破個中人殆亦未能免俗歟 
[示護郵局]  
　　江海關稅務司好博遜君函致蘇松太兵備道兼江南海關監督袁海觀觀察内開查本關郵政總局所設本埠及相近諸城鎭各分局總計共四十一處均已陸續開辦誠恐愚民無知或有滋擾等事請卽通飭地方官妥爲保護等因核得單上所開郵政分局四十一處内高昌廟南市閔行三處並租界中福建路一處係在上海縣境内因札飭縣主汪瑶庭大令出示曉諭大旨謂爾等居民須知郵局係國家所設原爲便民起見毋得藉端滋事致擾大局等因一面嚴飭地保隨時妥爲照料 
[戎旌指滬]  
　　昨日清晨江蘇撫標中軍遊擊曾道亭遊戎由蘇垣來滬恭迎新任撫憲端午橋中丞午前策騎赴蘇松太兵備道轅禀見旋詣縣署投刺拜會 
[狹路尋仇]  
　　楊樹浦民人周老虎前曾經收魏姓房租近被地保沈洪三所奪遂成不解之仇前日傍晚途中相遇口角这定繼以兇毆傷及沈之肩背等處周子亦被沈傷及頭顱後經巡街捕一併拘入捕房沈則倩人舁赴上海縣署稱請驗傷尚未知若何了結 
[私刑宜究]  
　　前晚天泰木行小主人莫兆榮由北市雇車而回行至生義馬頭停車給值車夫少之爭論之　互相口角十號巡街捕向之喝阻莫不服與捕忿爭并號召傭人蔡子連將捕拽至空屋中私行吊打迨捕頭聞信派人往查屬實爰據情禀知馬路工程局總辦翁千文太守太守震怒立飭局差拘莫管押聽候訊懲 
[滬南火警]  
　　前晚本邑大東門外萬聚馬頭嚴大生藥棧不戒於火延及比鄰顧誠信稅行迨城廂内外各洋龍齊集施已焚燬樓房十餘間昨經十六鋪地甲裘鎭禀知各署以便備案稽查 
[萬國紅十字會奉天營口烟臺各分會諸董銜名單]  
　　奉天中董事張丹榮通守慶桂　周政卿司馬傳誡註已回滬　劉蘭階大令芬　徐性模都尉信謨　任啓人刺史錫琪　西董事遼陽魏司華德　盛京克瀾思惕　吉林葛理格　營口中董事陳彦初承第　李序園恒春　陳鴻恩　張豐隆　張敦堪　西董事駐營美領事密勒　魏伯詩德　大理醫生　遠來洋行洋主○烟臺中董事李載之福全　徐五樓鳳詔　劉雲第兆嵩　梁浩池禮賢　張成卿應東　范香山紹顔　唐芝田榮浩　萬坤山奎基　林敬生鍾栻　王垕山庭琛　馬聘卿式　　劉彦之毓瀛　徐佩彚家璘　　董事駐烟美領事法勒　英領事額必廉　烟臺内地分會霍醫生　虞醫生　上海萬國紅十字會同人謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　五月十二日商部鑾儀衛廂黄旗值日無引見廣東提督葉祖珪到京請安署荆州將軍清銳請　熙貝勒續假十日皇上召見軍機大臣及葉祖珪清銳商部遞封奏一件○十三日吏部翰林院正黄旗值日吏部引見四十九員祥普謝賞廕生恩恩存百日孝滿請安並謝賞廕生恩孫中堂請假十日伍廷芳續假五曰皇上召見軍機大臣及榮光張百　○十四日户部宗人府正白旗值日吏部引見四十一員正黄滿十六員榮慶謝賞廕生恩皇上召見軍機大臣及李　林○十五日禮部太常寺正紅旗值日無引見道府方臻喜等謝恩分發江蘇知府楊蔭桐謝恩禮部奏派稽察中左右門派出希朗阿伊立布又奏派刊刻題紙派出達賚又奏派護宴大臣派出善豫侍衛處奏派保和殿監試派出頭班醕王色楞額宗佑瑞啓松普二班瀛貝勒載　全福都凌阿文光皇上召見軍機大世及李紱藻 
[武昌客述]  
　　武昌訪事人云江浙兩省官商就鄂中開設學堂以教同鄉子弟名曰江浙旅學己有數年邇來各學生不知因何忽生齟齬紛紛告退者多至一百餘人○前有王達言者冐充鄂省採辦礦質委員至湖南招摇撞騙經礦局中人查知其僞拘解來鄂質訊屬察現已核定監禁若干年矣 
[上海縣署瑣案]  
　　西門外保甲巡防局員某君函送流氓王阿三至縣前晚縣主汪瑶庭大令升堂訊究徐樹田訴稱小的在西門外萬源烟館供值堂之役有俞金松者常來吸烟談及王向人訛詐適被王之黨羽所聞向王告知王卽前來與俞尋釁拔刀連戳兩下乘隙逃逸後由局勇拘獲俞所供徐與相同王供稱小的以賣水果爲生俞買糖梅論價不諧以致互扭實不知被何人戳傷大令命責二百板始認用削水果刀連戳兩下大令飭仵役騐得俞兩傷皆在臂上飭自行醫治王鞭背二百笞臀千板枷號西門外十日○梵王渡保甲巡防局員某君函送許阿金薛阿五趙金林至縣大令研訊之下許供稱土棍薛阿五糾人將小的兇毆並劫至陸家墳弔打詐去洋銀一百元趙金林何之婉勸薛遂與趙爲難致被毆傷後薛不知被何人碰傷兩目薛供稱許與小的揪扭時伊兄鳴鑼集衆圍住兇毆後又與趙將小的兩目擊傷小的並無向伊訛詐之事金林供稱許被薛弔在樹上小的是以解救不料薛遷怒小的突用鐵尺將小的猛擊出尖刀戳傷大令察得薛之兩目無甚重傷趙則刀傷屬實判責薛一百板收改過局半年 
[上海保甲總巡局紀事]  
　　前晚本邑城廂内外保甲總巡朱森庭明府督率差勇巡至南市薛家浜聞南園小茶肆中有賭博之聲飭卽查拿各賭徒均從後河逃逸遂將園主朱鶴生帶回訊懲○日前高巷頭某烟館主周錫卿投上海縣署控潘其祥等流氓擊毁器物等情縣主汪瑶庭大令飭差拘提未獲昨日保甲總巡朱森庭明府　傳　十　鋪地甲錢德到局諭令將潘赶緊拘獲以便解縣訊懲○前日保甲總巡朱森庭明府巡至南市董家渡見甲乙二惡少額覆短髮毿毿作劉海形因命勇甲帶回押候訊究 
[英美等國租界公廨晚堂瑣案]  
　　妓女椿桂卿控惡鴇霸阻從良等情前晚讞員黄耀宿司馬升堂研訊桂卿供小婦人年甫二十籍隸鹽城當十三歳時被外祖母帶至上海押入萃秀里椿姓妓院偪令操賣笑生涯屈指迄今星霜八易所得纒頭不可勝計今以備嘗風塵苦况心竊不甘爲特投案瀝陳求恩超豁司馬問爾已有意中人客否答稱有陳姓者欲納小婦人爲室無奈鴇兒不允今已作爲罷論但得發堂擇配感德無涯司馬著暫交官媒留養靜候發堂○某號巡捕送迷路孩童周林標至公堂禀請妥爲安揷當晚司馬升堂研訊周供小的在本邑南門外某木作習業偶然出外不知歸途以致於此隨有袁順通者投案聲稱周係小的之徒日前忽失所在徧尋無著今知己在案下特來剖陳求恩給領司馬允之著將周交袁領去 
[英美等國租界公堂瑣案]  
　　包探錢某解徐海夏富堂到案禀稱前日天將破曉時小的帶同夥役王金吉陳百生二人巡至馬霍路忽見一人手持衣服一包疑而詰之知其人卽徐海海因其所述包中衣數不相符帶至伊兄處質明隨卽舍之而去不料徐竟肆行詬詈更有夏富堂者不問情由扭住小的髮辮倒曳人門時喚令同黨七八人拳足交下以致身上長衫褲子均被撕破並失去金戒指一枚迨陳百生招到四百四十九號　捕伊等尚不肯釋扃閉馬房中後經西捕到來始得　出並將徐夏拘獲今特解請究辦徐供小的惟責其目不識人並未毆擊夏供小的惟將其推出門外伊自撞籬笆以致受傷並非小的逞兇所致陶關榮周阿大吳阿狗投案聲稱徐夏二人並無毆擊包探之事小的等均曾身親目擊故特來案証明讞員黄耀宿司馬商之英總領事署繙譯官德爲門君判將徐管押捕房一禮拜夏管押四日以示薄懲○瑞綸　絲廠某洋人偕司事某甲投案禀稱廠中派人至無錫等處收得蠶繭若干分裝八船載回上海於本月初四日起程十二日行抵周太僕廟報關查驗過磅時忽少去三百斤當向各船搜索旋在彭桂堂所駕船上搜出二十三磅趙必發所駕船上搜出八磅陳桂生所駕船上搜出九磅尚少二百五十磅不知伊等藏匿何處叩圡究追彭趙陳三人同供小的等並不行竊所少之繭恐沿途夜泊時失諸偷兒之手尚乞恩寛司馬謂眞贓己獲無可狡賴判令各責二百板枷號一禮拜起案之繭給甲領去○一百七十二號華捕解在途扭毆之夏阿登陳阿木二人到案陳供夏欠小的米價洋銀八元向索不理故與爭論夏供所欠是實祗以目前無力措償故向商緩伊堅執不允致啓爭端司馬飭夏如數歸還夏當堂呈繳而去○六百零四號六百零九號兩華捕解送流妓王桂香陸徐氏到案司馬判罰洋銀十五元○孫世德控樊芝珊欠銀等情司馬飭差協同某包探將樊傳到押候過堂訊核○包探徐榮珊解賊犯張紀林至案禀稱此人行竊彭家廷姚靜菴兩家衣服棉被等物報由小的拘獲吊到原贓請爲懲辦司馬判將張枷號五曰贓給彭姚領去 
[法租界公堂瑣案]  
　　有自　京都相士白泉者僑寓法界吉祥街同福棧前日因事至菜市街五鳳樓茶館突有流氓沈阿五糾同羽黨徐阿毛夏茂生等三十餘人向之訛詐適三十八號華捕巡緝至此上前喝阻反被兇毆捕急吹號呌他捕聞聲而至帮同拘獲徐夏餘均四散而逸及將徐夏帶回捕房捕頭逐加詰究供稱沈阿五係爲首肇禍之人因押同前往將沈拘獲昨由三十八號華捕解案禀訴前情徐夏均俯首無詞讞員陳楚生大令判將徐夏二人各枷二月責一千板沈枷一月責八百板○楊雲卿張長明同訴稱前日小的等在田間工作見流氓陳阿六周阿生張桂生朱連發陳阿金調戲婦女向之喝阻致被陳等毆辱當卽報請羅家灣新巡捕房一并拘案請辦大令著各枷二月期滿之後各責一千板○上月公館馬路介春堂藥店火焚後房主雇匠修理捕頭查得匠頭楊永林並未赴工部局請給照會有違租界章程因之拘案請究新沙遜洋行買辦甘福庭偕律師博易到堂聲辯法總領事署魏繙譯官與大令會商著將楊交人保出限三日内投工部局領取准照始得興工○許傑人訴稱車夫沈阿大趙月生張阿二竊取東洋車上油布帳篷等物賣與舊貨攤主張掌元報捕查獲吊到原贓解案請辦大令判將沈枷號 
 
 

Page 10

 
 
半月阿二及趙各責二百板掌元罰洋銀一元○魏福林魏谷同訴稱學徒許麗根不務正業時時竊物是以送案請辦大令著押候伊父來案領回管束○張春寳訴稱前日路過小木橋突被流氓李金華　黨索詐撕破衣服搶去洋銀七元因之喚令巡捕拘獲送案請辦大令判責二百板○流氓王阿六陳阿五張阿四李小五子王春山沈阿三汪三七人在護城河畔手持刀械搶劫途人所携洋傘衣服等物經包探拿獲一并解案請辦大令判各責一千板送改過局管押半　○氷巡捕陸阿九禀稱本月十四日某船報失纜繩計值洋銀三百五十元今小的查得此繩在永昌舊貨店主陳阿新處因卽告知捕頭拘送請究陳供稱此繩出洋銀六十元向日本人姓東尾者買來大令商之魏繙譯官官交水巡捕帶回英美等國租界公堂歸案訊辦○去年八月大昌洋行失去高麗參五十斤報捕查獲竊賊王阿四王世中竊得此參售與南市養源參號計重十四斤八兩得洋銀一百七十元繕就憑條倩虹口義大豐米店主陸子橋蓋印圖章始得領價因將一千人拘入捕房解奉前讞員魏　隖大令迭次訊供判罰養源洋銀二百元義大豐五十元世中交保出外著交竊參之葉阿二到案迄今事隔一年案懸未結大昌行主以陸實爲罪魁禍首禀請領事咨照大令覆訊判斷大令准之將贓參給陸領去著陸與養源合賠銀四百六十二兩陸前罰洋銀五十元兹又加罰一百五十元世中阿四交保出外限一個月内將葉尋交○王阿大訴稱小的有祖　田一畝一分托九圖地保夥戴雲洲賣得洋銀一千元戴蓄意侵吞屢索無著控蒙提　戴自知不合央人商懇先繳七百元小的已允如所請求准銷案戴呈繳洋銀七百元大令著王具呈領　准子領回並具銷案切結存查○流氓王雲才迭次犯案驅逐出境前日又來租界中圖竊由包探拘獲搜出兇器解案請辦大令判枷一月責五百板 
[美租界捕房紀事]  
　　日前天潼路某新衣店夥金子卿潛至河南路日昇洋貨店冐取香雲紗八疋天津路震記綢莊冒取生綢五疋河南路豫記綢莊冐取生綢六疋隨復竊取店中所存洋布四十疋逃逸無蹤昨經店主查知投報捕房捕頭派包探倪順泉朱桂生將金拘獲吊出原贓押候解送公堂禀請讞員黄耀宿司馬訊辦○昨日剪綹賊王明春在西華德路竊取顧福生所佩銀質對時表適爲包探孫阿星所見拘入捕房捕頭令押候解送公堂禀請懲辦 
 
 
 

Page 11

 
 
   
 
 

Page 12

 
 
連順片再准户部咨本部奏請通飭各省一律籌辦百貨統捐以保利權而便商民等因一摺奉旨依議欽此欽遵粘單咨令遵辦前來奴才等詳繹原奏實因各省釐卡辦理不善商民横被勒索諸弊叢生是以擬請改辦統捐以期便商裕饟仰見朝廷於急籌欵項之中無非軫恤商民之章而在部臣亦皆仰體聖懷亟亟以籌饟便商爲務欽感莫名惟查烏晨雅蘇台係屬軍營地方遠處極邊異常瘠苦統計街市鋪户不過二三十家且半係小本營生往往此年有利則坐而經商明年無利卽閉而他去至每年所得換買之貨只有羊馬皮張蔴菇黄油等物必須運回内地方能銷售其持領部票前往蒙古各旗貿易者又以一年限滿卽行驅回内地故我朝優待蒙古體念邊商向不徵收貨稅並未設有局卡良亦由該商等出入内地關口納稅自無偷漏之虞查二十八年三月間烏城勸辦鋪捐衆商民竭力輸措僅凑得報効銀三千兩經奴才等據情具奏奉硃批該城地處邊瘠著免其收捐以示體恤欽此是烏城商民艱苦情形早在聖明洞鑒之中兹若創行統稅所得無幾擾累滋多誠恐商力不支顧而欲步實於蒙民用度諸多有礙且亦失我朝廷力求便商之至意所有邊遠商民礙難籌辦統捐緣由理合附片陳明伏乞聖鑒謹奏奉硃批户部知道欽此 
　　直隸總督袁等奏爲直豫合辦火車貨捐擬於河南安陽設立專局以維榷務而杜漏巵摺 [X>初七日　　太子少保北洋大臣直隸總督臣袁世凱河南巡撫兼管河工事務臣陳夔龍跪奏爲直豫合辦火車貨捐擬於河南安陽設立專局以維權務而杜漏巵恭摺仰祈聖鑒事竊查蘆漢北幹鐵路火車開行不日將抵安陽縣境該處爲出直入豫省首站商賈輻輳一經開車賣票所有直南豫北往來貨物勢必改由火車裝運沿途向設釐稅各局來源頓稀若不先事圖維不但失可闢之利源卽從前釐欵必歸無著於餉需大有關碍查得南幹鐵路上年　車甫至信陽州卽經湖北督撫臣咨商河南前撫臣籌擇扼要地方吳設專局派員抽收火車貨捐按欵平分擬解迄今開辦經年華洋各商遵行並無歧異北幹鐵路與南幹事屬一律應卽援照辦理當經臣等督同司局籌議命謂火車運貨較之車馬人力轉輸者快捷奚止百倍商人趨利乘便自在意計之中非開辦貨捐不足以圖補救非統收分撥不足以杜紛歧現經議定先於河南安陽火車站側設立直豫貨捐局兩省派員會辦專收貨捐沿途各車棧裝貨時應照新關收進出口貨物辦法須執有該局捐單方准裝運貨捐科則統照值百抽二五驗收如有隱漏不符按章議罰徵收捐欵均按五成平分一切詳細節目查照湖北現行章程參酌辦理將來鐵路加長如有應行變通盡利及未盡事宜均由臣等商酌妥籌因時增損至兩省境内停車處所自應隨時添設分卡查驗收抽以杜偷漏總期直豫聯絡一氣實力稽徵以抵補釐金之計現雖甫議開辦收數多寡尚無把握而挽回一分利權卽公家可得一分實用臣等爲豫塞漏巵維持權務起見往復商確意見相同除分咨查照外謹合詞恭摺具陳伏乞皇太后皇上聖鑒訓示再此摺係臣夔龍主稿合併聲明謹奏夺硃批該部知道欽此 
　　署都察院左都御史溥奏爲擬請將新貢士覆試日期量爲展緩摺 [X>初七日　　經筵講官禮部尚書署都察院左都御史臣溥良等謹奏爲請旨事光緒三十年四月二十五日臣部具奏新貢士覆試一摺奉旨本年新貢士著於五月初十日在保和殿覆試欽此當卽出示曉諭查此次河南會試新中貢士共二百七十六名多有未候發榜先行回籍者現在到部塡冩親供投卷人數僅有六十六名誠恐道路稽遲未能赶到致令向隅擬請將新貢士覆試日期量爲展緩以示體恤之處臣等未敢擅便伏候聖裁謹奏請旨奉旨一道 
　　烏里雅蘇合將軍連等奏爲遵照院咨詳查四盟差户酌核平允辦法摺 [X>初七日　　奴才連順車登索諾木奎煥跪奏爲遵照院咨詳查四盟差户酌核平允辦法恭摺瀝陳仰祈聖鑒事竊奴才等接准理藩院咨開據三音諾彦部落盟長等報稱本三盟各旗困苦遇災牲畜倒斃代當各路差使積債甚重懇祈均匀差户以恤窮蒙等情鈔黏原文咨令就近體杳情形妥爲均匀酌定等因准此詳查三盟報院原文無非以充當臺站哈布蘇爾噶一項差使爲重正在核辦間復據三盟盟長等聯銜呈報本盟多當各項官差曰久且重偏受苦累雖前於二十二年間與庫倫哲布尊丹巴胡圖克圖呈遞丹舒克時四盟盟長等公同會議將各項差使按户匀分造册呈報該管將軍將大臣祈請指飭在案未及奉准定辦札交而札盟於二十三年間特以金山卡倫一項差使未經議入册内遂藉詞徑行報部翻案經理藩院議覆未便遽改章程以致本盟偏苦至今現在窮苦災歉力實不支擬請或照從前四盟在庫倫公議成案均匀辦理抑或照案調集四盟盟長赴烏會盟另議祈請如何體卹等情呈報前來查三盟所報受累之處本係守情而理藩院來咨總期於四部落蒙衆各無苦累於各路差使均有裨益奴才等抑何敢草率定辦致令四盟紛紛置議互相推爭當將各盟歷來整辦差户之案全行揀出詳加查核或偏出私見或各執一詞惟查二十二年間四盟與哲布尊丹巴胡圖克圖呈遞丹舒克時就近在庫倫地方會盟之案辦理極爲公當將四盟共當官差按照四盟所定千　户丁之額均匀抵當逐一造册呈報實爲詳細周到卽三盟所爭哈布蘇爾噶一項差使亦詳議册内且係各盟長等會集一處和衷商定之件如其中稍有不公必不肯公同造册聯銜呈報惜前任將軍大臣未能卽時飭定只因遺漏金山卡倫一項差使竟致札盟報部翻案其事遂寢奴才等反覆核商意見皆同金山卡倫原係奏明差户又庫倫南十四台經前任庫倫大臣裁去四十二户旋因來往差繁屢有貽誤經奴才連順奏覆如舊似此兩項差使既未造入册内卽未便任其遺漏致生異詞奴才等現擬將二十二年四　會議按户匀定差使原文原册抄送理藩院請旨飭下該院核議如果公允可行卽由該院咨知奴才轉飭四盟照辦並將所遣金山卡倫等差仍令四盟按丁均分如此辦理非推一時公允不致偏枯且嗣後一切官差增則同增减則同减皆可以此推行經久無弊儻該院核議如有不妥之處卽請照案調集四盟盟長來烏會盟妥議再由奴才等核實酌定奏請辦理是否有當伏候聖裁所有奴才等遵照院咨詳細酌核四盟差使緣由理合恭摺瀝陳伏乞皇太后皇上聖鑒訓示遵行謹奏奉 
 
