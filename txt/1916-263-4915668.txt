# 1916 - 263 - 4915668

 

Page 1

 
 
   
 
 

Page 2

 
 
時評 
[訂約廢約] [  冷]  
　　中國當財政緊急之時每呈現象即訂約廢約是也以財政緊急而訂借欵之約約成則欣欣然喜以爲緊急之關可過也然訂約則失權利失權利則有人爭有人爭則不得不又設法廢約一旦得廢於是又欣欣然自慰以爲權利可以不失也經此兩次欣欣然而中國財政之緊急非但無絲毫之益且或以廢約責償之故轉以加財政之困難此其事傳諸後世聞諸當世之明白人豈不大異然而中國則一再演之而不爲怪是誠何故他姑勿論我甚不解主持此種借欵之人訂約以前何肯負責任如此訂約以後又何不肯負责任如此使訂約以前而不肯負責任何遽貿然訂之使訂約以後而肯負責任又何皇皇然徇人主張而廢之苟不然者又何訂約以前與訂約以後其識見如出兩人耶 
[專電]  
　　北京電叚總理電各省解釋日借欵性質現將合同商改一不使違法二不喪權 
　　北京電日借欵合同傳聞已商准興亞公司代表大加修改所許湘皖鑛權取消另以他利權相换 
　　北京電日人允將兩礦合同抽出另議押品作爲單獨借欵 
　　北京電興亞代表長濱本田均已返國久原鑛業會社另派定中山說太郎爲代表昨晚陳谷與密商數小時關於兩鑛聞不無轉圜意 
　　北京電湘人爭鑛已組拒欵會昨范源廉謁元首讈陳民情憤激不廢約恐釀變當交國務院核辦 
　　北京電谷總長對人輒聲言並未取得分文回扣且在國務會議提出借欵得回扣以贓論之議案但同派人問其保以簽押谷深自悔糊塗廢約事恐辦不到惟修改正在進行日人消息言日資本家有允意林使亦願調和 
　　北说電大借欵押品聞又有牽涉田賦之說前途尙遼遠 
　　北京電四國團之質問内容言據報載貴政府輿日某個人協議借欵又託美國錫晉遜公司代售公債若果成事實均與第一次善後借欵第十七條相背請答覆德使質問第二次善後借欵何故排除德資本家或政府擬答以仍與五國商議云 
　　北京電内務部被裁人員以約法免任官吏爲總統特權又文官保障法草案有無故不得免職停職之文控孫洪伊於平政院已受理咨内部五百内提出答辯書孫已飭辦草今明可提出 
　　北京電孫洪伊下令巡警總監對於報館從重取締吳以報紙條例廢除自有法律制止無取締必要將部令返還 
　　北京電農商部請頒商事條例 
　　北京電范總長有分全國爲四大學區之計劃 
　　北京電公府禮官通通告總統壽辰奉諭停祝典 
　　北京電唐紹儀有二十五來京之說問之同派人則云尙無定期 
　　北京電曹錕定有（二十五）日赴津就直督任 
　　北京電陸勞廷被刺說政府否認之 
　　北京電參會要點請政府將國會停後所有公布法律條例提交院議事件有謂即依衆院移付案辦理有謂請政府分别與約法相抵觸否者具理由交院有謂如此辦理恐有窒礙結果决取第一說二另定鴉片烟罪特别法案審查報告認爲非必要討論終此案即决不付讀會三移軍屯墾索多數贊成付軍事實業内務三股審查四統一國庫案恐誤會影響金融多主整理中交兩行後再議仍付審查 
　　北京電海容撞艦事决由海部開特别法庭審理 
[譯電]  
　　　北京電聞財政部因日人借欵大招反對現擬取銷關於鑛權之條件另給以國會與日人雙方皆能承認之讓與權刻正與興亞公司磋議（二十二日） 
　　香港電岑春煊因帝制已銷宣告撤除軍署遣散軍隊被裁者每名得盤費三十元（二十二日）以上路透電 
　　北京電興亞公司已允中國修正借欵合同（二十三日） 
　　北京電順天時報云四國銀行團因日人借欵違反第一次借欵合同第十七條規則特向財政總長陳錦濤質問（二十三日） 
　　北京電今年上半年鹽稅收入共爲五千一百八十二萬遠超出預算之上（二十三日） 
　　北京電英文京報謂唐紹儀來京可望約束國民黨與段祺瑞之約束軍隊同一必要云云（二十三日）以上德文電 
[東方通信社電（日本人組織）]  
　　東京電據外務省接到情報云退去之蒙古軍一千五百名已至距長嶺縣五十里之地點與在該處之中國軍並無衝突今後中國軍當無追擊蒙軍之事故三四日内可越興安嶺歸蒙（二十三日） 
　　奉天電昨（二十二日）晨六時有賊匪約二百人襲擊撫順中國巡警局交戰約一時半居留該處之日本人一名爲流彈所中身受重傷日本守備隊爲維持鐵道附屬地之安寗特嚴警戒聞此匪徒即曩於公主嶺解散宗社黨一部云（二十三日） 
　　濟南電曩於江陰樹獨立旗後充山東周村民軍旅長之尤民氏由津浦鐵道前赴南方途經浦口爲張勳之兵所捕解送徐州無法慘殺此報已違當地（二十三日） 
　　濟南電曲同豐前此入京與中央政府接洽山東民軍善後方法茲已事畢於昨日歸濟（二十三日） 
　　濟南電山東鐵道沿線各站日本居留民議長今日在省集合居留民會　相互之親睦就協同之利審問題協議（二十三日） 
 
 
 

Page 3

 
 
　　漢口電漢口派遣隊交代兵一個大隊本日由御用船白丹丸運送到漢（二十三日） 
　　漢口電湖南前都督劉人熙昨日來漢擬明日入京（二十三日） 
　　南京電兩淮鹽運使電呈督軍省長謂張勳有派委員至揚州徵收鹽課三十萬之事馮督軍齊省長後電劉鹽運使飭將此旨直接電逹中央（二十三日） 
[戰電]  
　　其一（英人路透電） 
　　巴黎電今日下午公報云敵軍在泊里士田莊與蘭柯爾間進攻頗猛爲法軍擊敗死傷甚多（二十二日） 
　　巴黎電薩洛尼加法軍戰報云布軍猛攻伐爾逹河與塞爾拉河間杜爾斯柯亞大受損失法軍擊退佛洛里拉進攻之敵軍塞軍已行抵佛比尼之邊際法軍廓　亞美斯柯之西北境激戰後攻擊控制佛洛里拉至波泊里路之高地全陣線現有烟霧戰事頗受妨碍（二十二日） 
　　倫敦電薩洛尼加英軍戰報云英軍艦轟擊里儀里附近之敵軍杜伊蘭線砲戰益烈（二十二日） 
　　羅京電俄羅軍在杜白魯加境復取攻勢已獲勝利自十五起大戰至二十日德布軍乃敗現正向南退走（二十一日） 
　　倫敦電杜白魯加羅軍新司令亞佛萊斯柯於十六日大戰開始之時行抵該鎭外錫爾伐尼亞羅軍左翼已遭挫衂由貝特洛斯尼退至邊界附近在佛爾干山隘據險而守敵軍自稱已奪獲該處兩面高地惟羅軍仍佔有外錫爾伐尼亞四分之一且正在北方前進佔據西克爾宇特伐希萊羅軍左翼因須派援至杜白魯加故不得不退走也（二十二日） 
　　其二（德人德文報專電） 
　　柏林電二十日布京公報云佛洛里拉周圍之戰事正在發展利於布軍布軍藉馬隊之助猛力回攻逐退敵軍敵屍蔽野布軍俘軍官一員俄馬兵十一人法步兵百人獲機關鎗兩架敵軍猛攻加瑪恰蘭附近之高地失利死傷甚衆（馬其頓戰况）布砲隊轟擊鄧　佛林車站甚獲效果杜白魯加大戰極形劇烈敵軍仍固守陣地（羅境戰况） 
　　二十一日公報云佛洛里拉周圍與加瑪恰蘭之戰局均未變動俄軍攻擊亞米尼曷村北之高地受挫而退（馬其頓戰况）杜白魯加之布軍已於所得土地設防固守（羅境戰况） 
　　柏林電德奥匈國會議員將在蕯爾士保討論彼此有關之政治問題（二十一日） 
　　柏林電羅國逹米里亞特報云羅政府於近二十五閱月内備戰不遺餘力但忘一主要之事即保護南疆險要是也羅國行事過早致不能安獲勝利而反引起風潮全國對於政府已無充公之信任今必召集國會急圖補救本年收成頗惡穀已朽腐小麥甚缺尙不足供本國之用云（二十一日） 
[公電]  
　　湖南公民保鑛會來電各報館鑒全體公民大會由農工紳商學各界及各團體各舉幹事組織公民保鑛會假定省敎育會爲事務所於馬日成立公舉彭關和爲正幹事長余鏖爲副幹事長以後凡關於保鑛函電請致本會爲禱湖南公民保鑛會駐會幹事徐光模魏振邦陳　泉杜時化熊仁劉　李揆正何炳麟同叩養 
　　張肇良等致嘉定川邊司令電嘉定川邊司令楊紹起君鑒馬電敬悉兄代川邊司令張煦兄改任寗雷馬屏屯殖使大慶乞代問李貞白兄病愈否張肇良蕭公溥許智遠等叩梗 
要聞一 
[北京最近發現鑛案之黑幕（松雲通訊）]  
　　吾今叙實業借欵乃不能不先詳述興亞公司之内容興亞公司者日本並無此財團及其名稱卽以借欵成立之日爲興亞公司産出之日外人不知詳情謂此公司爲三井大倉久原三財團所合組實則非是三井一倉皆有代表常駐北京且因黨派下同之關係不易生出共同營業之事實故興亞公司旣爲臨時所産出而亦斷無三井大倉及日本十數大銀行之關係惟久原則確在其中至是否久原一家或有其他財團則尙未經詳查此公司之主持者爲本田長濱二人各報多已揭載本田爲代議士而長濱則曾服官大藏省者 
　　吾今更當追述一事久原在中國商業關係素淺惟今年春間岑春煊張耀曾在日本以雲南政府代表之名義向久原借日金一百萬元以雲南省所收之鑛稅爲擔保品此外似無何等嚴重之條件民黨中人與久原之生關係實始於是時谷氏旣長農商鑒於大借欵之樞紐操之日本人之手於是有兩種政策發生其一斷送若干利權與日本人博日人之歡希冀去大借欵之障碍其二竭力助財政部借欵不惜犠牲權利以增重其本身爲國務員之勢力此兩種政策旣定於是放手進行絶無顧忌究竟湖南水口山鉛鑛之歷史安徽太平府鐵鑛之内容慒然未知其惟一之目的之政策則謂此實業借欵可以促成大借欵之成立並鞏固其農商總長之地位而已 
　　然而此實業借款能否爲大借欵之助力按之事實則絶對不然蓋大借欵之内容極爲裑雜（一）爲五國銀團並與其本國政府之關係（二）爲德國退出美國加入之關係（三）爲日本政府及元老重要人物政見之關係（四）爲日本國内各銀行之關係凡稍明世界情勢者當知此大借欵斷非本田長濱二人之所能左右而谷總長之意則以爲吾但能與彼二人聯合斷送若干權利與彼兩人則日本政府及元老諸人必翻然聽彼二人之言竭力助大借欵之成立并預料日本當局及有力者因本田長濱得此權利必向各國政府及銀團疏通意見以促此大借欵之速成鳴呼農商總長之政策如是如是 
　　雖然此不可責之谷總長一人蓋該合同簽字之前實經過國務會議多數通過按之實際國務員應連带負責而財政總長陳錦濤主之尤力故陳錦濤之責任更較谷鍾秀爲重陳本爲美國留學生素以覩美主義着聞於時今茲忽贊同谷之政策則以兩三月來所感之苦痛實有進退惟谷勢不得已抛棄其平素主張與谷携手而歌同調今爲略述情形亦以見政府之無而如陳錦濤之暗弱無能尤可悲也 
　　陳當未任財政部時先以私人資格謁各國公使曁旅京外人美公使頗勸其速就謂顧爲之盡力德華銀行花旗銀行大班均稱公若長財政我等當首先墊欵又有徐恩元之善吹法螺謂我與英國銀行交情信用均極美滿陳錦濤有此靠山并視徐恩元爲黃天霸欣欣自得謂不難指揮即定也於是坦然受任受任未滿五日各銀行居然送墊欵應用總計約二百餘萬元陳更樂極謂非我之聲光徐恩元之輔佐安能有此并揚言中交銀行不日可開兌以塞反對徐恩元者之口乃未及一月銀團將數月所積鹽稅餘欵交付時所有墊欵一槪扣去吾述至此思得一事從前上海凡錢莊開市時平素與該莊東家或經手有交情者必送存欵若干萬金與該莊總計多者或五六十萬金但不數日卽悉數取去此存欵謂之插花又謂之捧揚面意者陳錦濤到任時墊欵即揷花或捧場面之作用也 
　　陳自到任後除插花各款悉被扣除外日日向居住六國飯店之掮客商議借欵而尤以美欵之風說爲最盛但其結果則並無一成質言之除與中國政府向有往來之中法華比等銀行暫移數十萬元外僕僕數月乃至一無所得其所恃爲黃天霸之徐恩元亦覺一籌莫展惟每月需用最迫時仍向庫中搜出印而未發紙墨嶄新之鈔票以大車裝運廳財政部之急聞自徐恩元爲銀行總裁後已添發北京中國銀行鈔票八百萬元鈔票市價已跌至百分之八十三四而兌現之期且不知在於何年何月也 
　　陳錦濤旣山窮水盡於是谷總長乃以實業借欵之策進且謂欲大偕欵之促成非於此盡力不可陳氏乃亦視此策爲救命金丹蓋彼自爲財政總長後其夢中亦未嘗見有五百萬元之鉅欵也 
　　今者此借欵在國會中已成絶大問題記者爲一般人民告者則願舍法律而論事實在谷陳兩總長所持理由豈不曰吾爲吾爲促大借款之進行故不惜蒙遠法之嫌以冀速成庸詎知與事實適得其反觀於路透電各國之懷疑及東方通信社通電東京對於此項借欵引起不美之感則可見興亞公司之在日本斷無左右政府之能力并不能左右日本之銀行團至於列强之銀團與政府彼興亞公司更何能爲力今請進一破的之論則現在日本政府斷不肯以此次五百萬元之實業借欵表示何等之態度也 
[北京特别通信（十二）飄萍]  
　　借欵之内幕重重 
　　合同之内容如是 
　　世界奇聞之騙局 
　　内閣之前途如何 
　　近日關於借欵之事各報所載不一但知爲小借欵與大借欵二者所謂小借欵即被日人欺騙陳谷兩總長與所謂亞公司間之五百萬借欵也（不得名爲中日借款國人注意）所謂大借欵即中政府與四國銀行團商借之一萬萬銀行團正從事電詢本國而未得覆電之借欵也然此外又有八千萬元之大借欵各報或指爲即係與四國銀行團商借之一萬萬殊不知一萬萬與八千萬又屬兩事八千萬者即係與五百萬有關係之大借欵與向銀團商借之一萬萬毫無關係換言之日人之興亞公司不過以八千萬之一句空話騙得五百萬之債權與湘皖之良鑛故從此更可知五百萬借欵乃與銀團絶無關係所謂斡旋大借欵不過曰將來日本人自已或可設法羅致八千萬而已此昨日之國民公報等所以載大借欵又有日本獨攬之傳聞實則所謂日本獨攬者即係八千萬之一句空話而一萬萬之向銀行團商借者今仍尙在電詢之中也此層内幕揭破觀察今後之借欵問題庶可無誤 
　　五百萬之借欵合同政府中人極守秘密今從日本方面探悉其合同共有三紙第一紙計六條係規定五百萬借欵之事第二紙計兩條其第一條則記鑛山之事第二條則記另有借欵之事第三紙計五條則規定八千萬借欵如成（非與一萬萬同）則五百萬可以償還八千萬借欵不成則鑛山合辦亦須再事磋商且據日人某君之說三紙合同性質極不明瞭我國議員與人民則更無由知其内容云 
　　記者昨晤順天時報社長龜井君與朝日新聞駐京記者神田君其個人之談話均歎息我政府中人受彼國無價值人士之騙局記者叩以該公司之性質龜井君操華語曰（騙錢的）與日本政府毫無關係駐京之日使林君亦未與聞此事記者叩以此約尙可廢否龜井君則言恐甚難辦而神田君則以爲所謂八千萬之一句空話必難實行或此約亦不難設法修改或廢棄且言日來彼發出電報甚多對於此事亦不以該公司之欺騙中國政府中人爲然云云 
　　此種世界奇聞之騙局陳谷等總長旣已入其樊籠欲求兎脫恐至不易此事發生以後孫洪伊與范源廉即聲言不負其責閣員間之意見因之愈深而國會方面在事實上法律上皆不能不對於陳谷兩總長加以糾正内閣又將呈搖動之觀陳旣匿居天津請假三日谷亦深自悔恨大有不安於位之勢吾人一月以前之通信曾認現内閣爲有短期臨時之性質然不知其傾動至於如是之速也果谷陳兩總長自知其非毅然與日人棄約當此風雨飄搖之日吾人亦當竭力原諒以相維持使兩總長亦有可以補過之機會雖然恐難言之矣 
[春明珍聞十九（湛存通信）]  
　　借欵問題在兩院以爲略有結束始俟三日期滿（或云七日）再視政府之動靜如何在政府中前昨兩日毫無舉動惟曾於國務院爲一度之討論並無結果而孫谷言語之間頗有衝突陳君錦濤昨晚始由津回京亦可見其好整以暇之氣象矣據與其同車者言神字索寞談及政事輒感額不答擺脫之期度不甚遙日人方面主其事者今早出京回國政府雖欲與之磋商已苦無相手方矣谷君鍾秀語其親信者云行將欵段出都門耳記者以爲亦今日之傷心人也議員資格旣已解除閣員又不要久任一旦下台兩面落空恐於若干年内無在政治社會活動之餘地前塵影事歷歷在心苟能勘破世事爲自度性靈之計則塞翁失馬安知非福閣員議員本非可變之地敢爲谷君勗之 
　　唐君紹儀在津住利順德飯店尙無來京之期中央政象危殆至不可思議蓋外交財政無負責之人今日外交財政之關係直可即謂爲國家生死關係唐君始終無堅辭本職之說一味遷延卽此一端國家政事隠堕於不知不覺之中唐君不得辭其咎丈夫出處磊落光明願就職則立即就職不願就則立即辭職今唐君所爲自身旣似不願擔任又恐有起而代之之人乃是何等舉動國務員而出此吾儕細民安能恕之唐君見此其亦有動於中乎 
　　社會所認爲轟轟烈烈之憲法會議一入其中了無佳趣除無意識之暴亂哄爭外皆硜硜辨析手續之末節蓋議員之佼者惟此乃其專長耳前兩日因王議長將某君提出討論終局之動議漏未表决卽閧爭至不可收拾試問此究於實際有何種關係僅責議長之疏漏可矣且王君亦自認疏漏之咎矣昨日續開審議會王君特請假一次以避其鋒由湯君主席將前日所提討論終局之動議補行表决重團始解乃改由審議長主席先討論審議會規則次討論審議之方法發言盈庭莫衷一是蓋所討論者爲手續問題人人有發言之能力也終决定先就題目討論如兩院制與一院制内閣制與總統制解散權地方制度等逐項討論再就草案章節條文討論大體决定宣告延會此日所言尙屬審議會之預備會尙未入審議會之正文也 
　　又有一事可言則日來兩院對於議員之請假限制極嚴凡未經報到者自八月一號起扣足兩月無論有何萬不得已之事故一律不准續假卽有疾病婚喪亦須開缺另補其已報到者請假不得逾七日其有疾病須提出診斷書在憲法會議尤甚每人每月請假不得逾三次蓋非是不能維持三分二之出席人數也 
[徐州特别快信]  
　　徐州各省區聯合會原定本月二十日開大會因有特别原因未能界行茲聞該會今日（二十二）確已開緊急會議惟各省區所派之代表尙未到齊開會結果容俟探確續報 
　　張勳䟦扈之𤍠度益高前日忽又電政府干涉� 
粤事略謂龍濟光治粤三載一意擁護中央今龍被亂黨脅迫中央不爲之後盾竟偏袒亂黨逼龍離粤似此借施乖謬何以服人心而勸有功云云並聞張要求政府對於龍原有兵額二萬不得裁減一人詞極强硬究未審政府能允所請否也 
　　哈漢章晋謁張勳三次張拒不接見哈已於二十日回京復命 
　　張勳前日電調周金城吳起恒康長勝殷恭先各統領來徐並令各統領率兵二營同來以固冬防說者謂此實無異下動員令内幕情形殊難測度也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[梁任公之興亞借欵意見（續）]  
　　借欵之媒介湘皖兩鑛實爲媒介人斡旋之報酬以大借欵成立之困難當局不得已而求助其苦心得毌可諒先生曰以吾觀之此等求助恐非惟無益而反有害蓋此次興亞借欵與元年之比國借欵谷利斯浦借欵性質略同彼兩項借欵其於二年之五國團善後大借欵爲有力助成耶爲增加障碍耶過去事實一一皆足令吾儕猛省蓋當時一面向五國團開始交涉一面復與比公司及谷利斯浦秘商結果雖得一時融通墊借而始終不能脫五國團範圍而五國團乃得以我當局之暖昧反覆爲口實致大借欵成立愈稽延而條件愈嚴酷此稍留心當時事實者當尙能記憶今茲興亞借欵續演前劇其結果所生障礙所招困難或恐更甚耳嗚呼吾甚不願吾之不幸而言中也 
　　至於以斡旋大借欵之酬勞而以此兩大良鑛爲餽贈此尤爲政策上所萬不能容許者蓋以此兩鑛賣價五百萬猶且不可况此五百萬不過挪用數月數月後仍須涓滴歸還問政府有何所得而竟斷送此二　　鑛乎每一次短期通融小欵卽予以莫大之報酬恐不出數年全國國産立盡耳 
　　記者最後乃詢國會方面以未經交議違法簽約將起彈劾而當局以借欵墊欵性質不同自行辯護先生謂何如先生曰違法簽約問題國會所持理由固甚正然以爲此猶其小節耳約法第六條第三項云（人民有保有財産及營業之自由）苟此權不能確保則全國人將不知死所矣湘皖兩鑛或爲地方團體法人之財産及營業或爲商民預股之財産及營業試問國家據何權力能抹殺各私人或法人固有之權利不經法律上移轉之程序事前並不與財産主體營業主體一商而焊然將其所有權許與他人合辦或抵押與他人此例一開人民財産更安有絲毫之保障將來若有人墊欵與政府而要求將同仁堂瑞蚨祥合辦政府將許之乎要求將貴報館合辦政府亦將許之乎吾以爲政府違憲之罪最重者實在此點若僅斷斷於提案手續之先後抑末矣 
[第二次大借欵之兩說]  
　　十九日滿洲日日新聞載北京外交界消息云第二次善後大借欵之金額已經四國銀行團承認爲一億圓（或云八千萬元）但其利率及擔保二項迄未决定故四國代表等自本月十五日以來連日與中國當道迭開會議協商利率擔保二項利率應以第一次善後大借欵爲標準縱或加率可無大差至於擔保則在四國代表中有力主另取别項利權者（地租及烟酒稅）加入鹽稅餘欵中一併作爲擔保然此係某國代表一人之主張其餘三國代表俱不贊成蓋對於鹽稅餘欵之擔保已表示滿足故日來雙方會議略已議妥惟以中國政府所擬借欵之用途尙須由四國銀行團詳加調查故項大借欵之成立尙需時日云云又北京某財政機關近傳出消息謂八千萬圓之大借欵草合同業已議妥内容約略如下一名稱爲一九一六年善後借欵二總額八千萬圓三用途另載附件中并開具詳細支配數目（聞係指明歸還短期外債遣散軍隊中央政費淸室經費補助各省以及庚子賠欵等費）四以鹽稅餘欵爲擔保五合同成立先交二千萬元餘分四期交清每期不得逾一月六九五交欵七第五年起還本（年限未詳）八銀行團方面以英法俄日之駐華銀行總理爲代表中國方面以財政總長爲代表九此約俟銀團詢得四國市場債票確信後再行詳訂正式合同十正式合同雖未成立但雙方不能再有何等之異議發生致與本約受不利益之事云 
[興亞公司代表之内情]  
　　興亞公司代表人有出京之風說昨報曾述其槪略茲又聞國會議員某某兩氏昨日訪問日本興亞公司某君談及借欵事宜該日人云此次墊欵之草合同旣經國會反對其結果必肯取消該公司亦肯取消此項合同决不依賴政治上之援助但須按照民國二年克利斯浦借欵辦法由政府擔任賠償經手費五十萬元云此不過私人的消息至於政府有無正式的磋議取消此欵尙無所聞據此以觀該公司之代表人或者尙未有出京之意夫所謂代表人者日本代議士本田氏蓋其一也本田名親清係日本鑛商去年春間始當選爲代議士款公友會據其自稱爲該會幹事其人之政治思想如何未聞其詳惟聆言論知爲實業中之抱有大志者當周自齊使日被拒其行之工商視察隨員自朝鮮京城折歸時本田適自日本銜其黨命來京吳鼎昌爲之介紹於梁周後又返國比袁氏將死本田並攜數人同行未幾即創東京通信社北京支社於東裱背胡同並聞該氏年在四十上下曾在奉天臺灣有年中國情形頗似諳習 
[日人營謀中國電氣事業]  
　　天津日報云中日實業公司近與交通部締結北京電話借欵一百萬元今已交欵矣漢口之擴張電話事業由三井承辦今正在架設建築中預定來年七月竣工日本對華事業漸次發展惟美國近亦擬運動將中國全國電報電話之敷設權悉入其掌握已與交通部訂一修繕北京西山間道路之借欵凡二十萬美金並力謀經營重要都市之電氣事業其策劃運動無微不至中國交通部現有平井晴二郎中山龍次兩日本顧問夙知美國在華之活動並决定對抗之策此次中山回日至遞信省會見湯河次官田中通信局長並歷訪外務大藏兩省協議發展日本對華之通信交通事業及中國借欵問題關於中國交通事業日本政府雖不欲直接折衝然欲乘借欵成立之機使日本資本家設法活動現遞信省正在調查中云云 
[敎育部招待商會代表]  
　　昨日（二十）敎育部招待全國商會聯合會代表關茶話會由敎育總長范源廉氏演說略云此次會議係經農商總長之提倡各代表之共同研究謀實業之發展則敎育一端實爲阨要之途徑今諸君惠臨本部竊願舉敎育實業關聯之點與諸君一爲商榷實業者爲國家之命脈農務生産工精製造商業懋遷今日必具世界遠識乃能與各國實業家爭無竊之利非如自産自用時代沾沾於目前　　　歐美各國知實業關係於國家者至重且鉅是以原本敎育以促其進行全國實業學校林立擳比其畢業諸生投身實業界者類能本其所學刻意經營用以增長國家之富力開拓會之利源　且於中等學校亦注重職業敎育以美國論其中等以下學校受職業敎育之學生數至三十四萬六千餘人其實業界與敎育界常相聯絡以謀進步故畢業於學校者其所具知能適合實業界之用遂使農工商各業雄飛於世界無往而不利矣我國通商互市埀數十年金錢之流出者多物品之輸出者少遂致國家日趨於貧弱情見勢絀之餘乃思以敎育救濟之歷年派遣學生出洋肄習實業各省設立實業學校以造就農工商業之人才邇來實業進步直接間接受益於敎育者亦非淺尠即如最近美國巴拿馬賽會我國出口獲有最優及優等獎者厥數甚多爲前此所未有固由實業家之力求上進以獲此結果要亦不無得力於敎育之處此可證實業與敎育互相聯絡爲益甚宏若再協力進行俾敎育上之設施適合於實業之用前途之希望當更未有艾也邇來中國學生之肄習實業者留學外國學生爲實業專門學校及甲乙種實業學校學生者據最近調查留學外國畢業生報部有案者共八百六十一人全國中實業專門學校共十九所得畢業生一千零九十七人甲種實業學校共九十八所得畢業生三千四百零七人乙種實業學校共二百八十八所得畢業生二千五百五十四人果皆學成致用則實業界之進步當有可觀惜外國留學各生歸國以後獲有精深學術者雖不乏人而能於實業界有所建樹卓然自立者則甚形寥寥生國内實業專門學校之畢業各生於實業界克著成績者益復無多其甲乙種實業學校畢業生原以養成技能俾執業工場商店及農林漁牧之事然而學理事實往往格不相入用舊求新主張不一遂至青年子失執業之所悵無所之而實業各界亦以指臂乏助不能呈日新月異之象殊可惜也今者借鑒前車力策後效欲期學校養成之人才適合於實業界之用計非自實業界與敎育界常相聯絡不可至聯絡之法不外意思之交換及方法之商榷兩種即如此　諸君惠臨本部極盻發抒偉論對於學校養成實業人才要點有所敷陳倘因時間倉猝未易遽盡所懷嗣後不妨條具意見函逹本部以爲促進實業敎育之助至此次聯合會閉幕後諸君各旋珂里對於所在地之辦理實業學校人員尤望力圖接洽俾實業敎育兩界永無絲毫睽隔久久必有明效大驗獲收供求相應之實益矣昔韓昌黎云龍所憑依之雲乃其所自爲若辦理實業諸君從種種方面助成敎育之發展卽不異於自助此本總長所馨香祝　者也 
[吉省長嶺縣之警耗]  
　　吉垣傳稱本月十二三等日長嶺縣界内竄入蒙匪七八百名擬即攻進縣城肆行刦掠孟督軍及郭省長已據該縣知事與剿匪軍隊電報等情現聞省城接到長嶺縣消息來函大致謂匪勢雖甚猖獗而縣城内有陸軍二連極力保衛匪等未得進城云云又聞日來蒙匪逼近長嶺土匪蠭起任支隊長於農安長嶺之間往來督剿頗爲忙碌十二日在福慶長斃匪多名十四日出探騎兵又在城東十餘里遇匪探數名開槍互擊各斃馬兩匹走回報告旋有大股騎隊撲近縣城支隊長開砲轟擊旋察其有異乃即停擊並將砲騎隊伍撤回嗣後雙方解釋明白縣城安全無恙茲聞軍政兩署拋任支隊長及鄧委員報告均屬相同外間所傳之言皆不足信 
[華景街交涉移京說]  
　　漢口華景街警權交涉茲經調查確實吳交涉員於徵集四區公益會及各團體之意見後卽函告德領事云人民反對甚力請卽取消前約德領復函未允承認惟以磋商未定可從緩派捕站崗交涉員因又復函以省議會爲全省人民代表現在該會議員均以割讓警權建築牆垣爲不合此時實未便再行磋商應俟議會開會後諮議復候解决德領事至是乃據情電致北京德使請示德使現在已否向我外交部交涉尙無所聞惟此案將來必由外交部與德使作最後之解决矣昨吳交涉員已將本案卷宗抄送外交部該員因恐議會開幕後提起彈劾確有不安於位之意昨因假期已滿曾邀請著名議員某某等及官界巨子在交涉署晚餐藉以訴說苦衷一時到者甚衆惟商民等因德領於警權並未根本取消僅允從緩故抱杞憂者尙多而好事之徒則仍在外多方造謠昨因漢口電話局改設地線開始在俄德二租界掘挖壕溝埋線德界卽在沿華景街業面馬路水溝旁挖溝好事者卽指爲此乃開工建牆所挖之牆脚不知德人建築必在靠華景街之水溝斷無在靠彼租界中店舖前水溝建牆以自阻交通之理詎遠處居民不察多爲所惑十九日之夜華景街一带謠言愈起羣謂今夕將有人放火起事爭先恐後紛紛搬遷各國租界遂一律警戒自英至俄以逹法德旣將救火水袋置諸途間洋商團練隊均預召集乃紛擾一夜並舞事變發生聞造謠者多係前次暴動失敗之徒有所謂某會某會者均在暗中活動連日各機關已捕獲多人矣 
[漢臯之陳段行蹤]  
　　陳二菴往京陳二菴長鄂之說自經其舊屬極力代向中央政府國會省會各方面接洽後未始無幾分希望惟聞總統之意不以本省人掌政柄爲然故遲遲未能發表陳滞跡漢臯意殊無聊近日四處游山玩景若有飄然遺世之念然鄂官場見其行蹤不定不能無疑聞前日王督軍渡漢在鎭守署曾約陳至晤談有願以此席讓公之語並言省議會開幕必與我紏纒吾請中央任公爲省長如何陳氏經此一席談話似反不安聞將於日内離漢往京 
　　段芝貴來鄂段芝貴氏近與帝制派諸人在京津徐魯各地蹤跡最秘前日漢臯有人曾見段於租界福昌旅館武昌警界中人亦云某日夜間城門已閉忽有軍署差弁在外呌城啓門見數差弁扶持一藍呢肩輿飛奔入城往軍署後詢之知爲段氏當夜天未明復出城專輪往漢其行蹤如是秘密不知何爲也 
[六省聯合清邊問題]  
　　民國復活後各地盜匪無所歸宿假借名羲燒搶刧殺無所不至故擬施行清鄕政策冀杜禍胎惟連界邊塞山林叢聚此剿彼竄肅清頗難當道特提議六省聯合淸邊計畫除湘鄂二省前已派員議定實行外至皖贛秦汴四省或委員來鄂商議或文電往返磋商至十五日始得各該督軍同意解决即由鄂督軍署編印區域圖表頒行各該區將校於奉文日起即與鄰省防軍接洽實行並擇適中地點按期集合兩軍會哨其劃定區域及軍隊支配如下 
　　㈠汴南之信陽及魯山等處與鄂之黃孝毗連爲一區汴軍由第一混成旅之步兵二團第一二兩營（駐鄭）鄂軍由近畿二師馬兵團（駐鐵路）汴西之南陽一带與鄂之襄陽爲二區汴軍由補充團鄂軍由第二旅及第九師所部之馬隊汴北桑城固城與鄂之羅麻爲三區汴軍由北洋四師之十五團鄂軍由一師第二團（駐黃州）各加清邊指揮隊名色 
　　㈠贛屬之寗州武陵風清一带與鄂之通圻咸陽雲崇毗連爲一區贛軍以北洋六師十二旅之一部鄂軍以第二旅之第四團爲清邊指揮隊 
　　㈠皖屬之六安太湖與鄂之廣梅圻羅毗連爲一區皖軍以安武軍留守隊（小池口）鄂軍以省會警備隊第四營爲清匪指揮隊 
　　㈠陜屬之白河原泉與鄂之鄖陽施南毘連爲一區陜軍以陜北鎭使所部之第二團（駐荆紫關）鄂軍以第九師之辎重團爲清邊指揮隊 
　　以上清邊指揮隊之編制以師長爲司令長旅長爲司令官團長有正指揮營長爲分指揮並由省長指令各該縣知事督率團警協助之其間有江河流域之處則責成水警協助 
[自流井各鹽場之被刦]  
（川南通信） 
　　自流井川南區所屬之鹽場一曰富榮二曰井關三曰井仁四曰資中五曰大足六曰忠縣七曰彭水八曰開縣九曰奉節十曰雲陽十一曰萬縣十二曰大寗十三曰五通橋十四曰牛花溪十五曰鹽源每月所收鹽稅在一百萬元以上自軍興以來運道多阻稅收所入月不過八九十萬元滇軍舉義叙府失守後自流井遂無日不在風聲鶴唳中各鹽場或被匪拋或被兵據損失之數不下一千餘萬元稅欵之所失亦在數百萬以上自流井本爲四川全省富源爲兵家所必爭故雖其地弗當道而各軍隊必紆道經過蓋其目的皆在鹽欵及盬商一方面而匪徒更注意於此茲聞各屬鹽場之損失除七月内勿論外卽以八月至九月五號以前計之據文電報告爲匪佔據者已有六七處之多今將現爲匪拋之盬場列右 
　　㈠雲安廠八月二十六日被匪軍一千四百餘人逐去　場知事由匪自由收稅該知事逃去喪失稅欵甚巨 
　　㈡温塘井廠九月一號被匪軍七八百人冒稱護國軍右翼總司令蕭德明撲入鹽場知事署胡知事從夢中驚覺跳岩逃匿該匪搜去稅欵一百數千元并將各鹽稅票及賑簿焚燬擄去課員胡爲惪并由匪派人在兩鹽場公垣收稅 
　　㈢郁山廠八月二十四號由黔竄來之大股匪軍約三四千人武裝齊全將各井竈及鹽號鹽局全行打毁捉去鹽場施知事施即大名鼎鼎在北京帝制舞台中施愚之弟也現在該處稅欵亦由該匪自由抽收所抽之稅每鹽百斤抽十元稱爲籌餉　　㈣臭鹽磧廠八月十九號即爲匪人佔領設有關卡專抽鹽稅自稱出於一時之不得已一俟政府收錄即將所抽之稅交還川政府 
　　㈤大寗廠此處鹽稅月收入數萬元自八月一日爲匪軍佔據後至今已九月七號該處鹽稅尙無分文解交自流井者 
　　㈥塗㽏井廠該處自軍興以來四處陷落於匪所受損失以此次爲最巨往次匪來　金卽去此次匪軍自稱爲川南護國軍之副官逐去鹽井委員自行收稅 
　　查鹽稅關係外債北京鹽署之稽核總所派有外人在自流井設稽核分所監核收欵今以上各廠均爲匪據已由鹽運使曁自流井稽核分所函請川政府速派大兵前往保護稅收但此時之川政府名爲統一尙在風雨飄搖之際無欵發餉各護國軍尙未編制故尙不能實行統一之政策也且所有一切用度全仰給於鹽稅因向該所借撥鹽稅以助軍餉　八九兩月無欵可撥則四川前途不堪設想矣 
[浙省會第十五次常會]  
　　省議會於二十二日開第十五次常會政務委員出席者二人議員一百零一人一時三十分開議第一修正取締銅鐵匠營業規則衆以營業自由載在約法斷無取締之理容或有製賣及私带藏各種兇器情事警察本負有查禁之　對於此案皆主張廢棄衆無疑義遂打肖第二議員徐文霨辭職事件議决照審查報告准其辭職第三修正浙江省各縣消防隊規則衆議删去修正二字接開二讀會字句略有修改讀完休息十五分復入席四十八席動議請變更議事日程先議處理蕭山湘湖案衆贊同報告審查結果後某議員起謂此案外間頗有雙方運動之說應審愼出之衆以運動二字有關議會名譽各席羣起交相質問動議者聲明所謂運動並非指本會而言自願取消衆乃無言卽討論本案各具意見議决援照前案永遠禁止開墾咨覆省長查照因爲時不早四五兩日不及討論特將第七各屬師範學校附屬模範小學經費應由省費支出議案提前討論衆以此案當然成立付財政審查議畢遂散會 
[杭州快信]  
　　浙江省議會議員金燮等五十九人電呈大總統叚總理孫總長參衆兩院拒絶省長謂浙自辛亥以來　經政變秩序井然實賴浙人治浙軍民上下得以一 
 
 
 

Page 7

 
 
　　心　某鉅公謀納籍忠寅長浙蒞杭三日陽爲丁世　先容陰實爲籍軍民惶惑某固粤人　忘敬南客吏巨創奈何移　吾浙浙人不數不敢聞命云云浙省六年度預算業已編竣所有地方收入共計二百三十一萬四百六十八元比較五年度約增銀二十七萬九千餘元支出項下共計二百四十九萬六千八百九元比較五年度約增一百三十三萬元惟收支相抵尙不敷銀十八萬六千餘元 
　　浙省於民國三年七月間海寗縣屬之長安鎭崇德縣屬之石門灣及吳興德清嵊縣五處各創設模範繅絲廠一所辦理兩載成效未能大著茲聞民政廳長擬將模範繅絲廠大爲改良繅絲傳習所並付設繅絲實習工場茲已擬具議案呈請省長核交省議會提議 
　　司法協會前日開會選舉以朱鴻逵當選爲會長訂於二十四日下午開評議會選舉評議長 
　　高等審判廳長昨委鄭士凱爲淳安縣專審員鄭桐孫爲平湖縣專審員 
　　高審廳所辦之司法週報委民一庭庭長陳其權爲編輯主任推事楊樹猷鍾洪聲陳選庠爲編輯分任編撰各事 
　　聞民政財政兩廳長委端木彬查辦前臨海縣張知事呑没國稅一案 
　　慈谿縣知事夏仁溥呈請辭職聞省長已照准矣 
　　鹽運使胡思義特委任本署調查員王宗杰代理黃岩場知事 
　　浙江公報主任陳煥章省議員王兆基警務秘書程士毅等以永康縣地當衝要呈請省長並杭州電政監督呈部添設電局以利交通 
　　臨海縣籍省議員張駟羣被該縣知事張蘭判罪一案現張駟羣不服鄞縣審廳判决向高等廳提起上告 
　　政務參議會昨日（二十三日）復議孝豐塘福鎭另闢新河凖淺及疏浚孝豐苕溪故道案 
　　高等審判范廳長謂義烏餘杭餘姚嘉興吳興平湖六縣八月分各刑事訴訟表均發生重大命案特呈請省長將各該知事付懲戒 
　　民政王廳長通令各縣知事所有學務委員限文到之一日律裁撤 
地方通信 
[北京]  
　　許總長謝絶餽贈之訓令交通部訓令云津浦鐵路管理局副局長盛文頣於秋節時遣人持片贈送本總長洋酒二箱燒瓶兩枚衣料四件茶葉數瓶比經門丁謝絶旋又送回請收復經斥拒此等行爲在該副局長以爲合乎禮節在本總長以爲違背法令其事雖細所關甚鉅履霜堅冰由來者漸若不嚴行誥誡何以肅　常而資儆惕爲此特加申飭並記大過一次以爲意存嘗試者戒此令 
[東三省]  
　　吉人發起憲法同志會吉垣馮竹士等近以憲法草案已交國會審查但其中諸有應行商榷之處如京師現有憲法商榷會丙寅俱樂部憲法研究同志會等宗旨均不外爲憲章之研究而建議於國會故馮君聯合同志多人在省倡設憲法同志會期本國情法理著述憲章貢献國人於月之十七號午前十二鐘集合同人在中日協會開發起大會宣告組織方法業經共同贊成即以是日爲發起會定名曰討論憲法同志會聞是日與會者楊逸珊松秀濤劉樾庵初鶴臯吳獻之孫蔭南祝笠三楊濟川等三十五人由劉樾庵主席報告會務於討論會名通過後復由馮竹士宣告組會宗旨純在集合富有法學知識者討論憲法建議於國會併不涉及造黨之事繼經宣讀召集成立會之啓事及簡章啓事經衆通過簡章則嫌其遇於軍簡遂公推李蔭棠楊濟川馮竹士留樾庵趙偉庵等五人爲臨時起草員編訂簡章提前趕辦定下星期日即開成立大會研究進行至二鐘餘始散 
　　遼源添設領事開館奉省之遼源地方添設日領早見各報茲得該地通信云十七號業已開館領事爲山口敏行氏館員數人遼源中國官長現已往來聯絡遇事協商矣 
[山東]  
　　漁户請設警察魯省南境與蘇省交界之處有微山南陽二湖面積計東西九十餘里南北二百餘里物産饒富湖内漁船每日約有一萬五千餘隻湖中有二土早一名微山一名獨山微山上有微子墓相傳微子去國後殁時卽葬於此二山雖爲漁船停泊地點亦爲土匪巢穴年來漁船往往被刦漁户大有戒心茲有夏鎭贛莊兩處代表來濟具呈省公署擬請於湖内微山獨山兩處設立警察專局於没河各要隘設立分局以期首尾犄角庶可稍戢匪禍未悉能邀准否也 
[漢口]  
　　華景街災户之呼籲漢口華景街前次暴動時商民所受損失早經四區公益會附設追賠損失處調查各户損失每千兩須繳註册辦公費四金合計收得一千餘金經費有着遂由會造册呈請督軍署懇求賠卹不料爲王督軍批駁不准各商民仍擬繼續要求適割讓警權交涉發生曾務忙碌暫行停頓昨該會以數百户血本攸關自應再接再厲爰召集各商會議公推代表請律師尅日赴京呈請政府及參衆兩院核辦惟論者謂此案須與負責官吏提起訴訟延聘律師太覺糜費頗不滿意又有另一團體名追賠保險聯合會者會員皆曾保火險之户計共二十四家前因各保險公司不認賠償各户齊往受保最多之金星火險公司坐索經英捕調停囑該公司轉詢上海總公司意見限三日答復衆遂散去嗣總公司仍覆以兵燹不賠並不允代向政府求恤各戶仍坐索不去當報請英捕將各家代表拘至捕房責其妨害治安每名罰洋十五元始釋刻各户猶不甘心仍擬延律師與金星公司涉訟但金星爲某要人營業恐未必能勝訴也又華景街各棚户被焚後遺址已有新泰祥等資本家商請地主包租擬改建店房不允其復行搭棚各貧民以無地托足昨竟聚衆向各地主及新泰等店滋閙幾釀巨禍經第八警署會同軍隊極力彈壓始獲安謐然仍恐不免再生波折也 
[安慶]  
　　墾務局長之荒謬萬春湖墾務局前局長劉燮因棍責佃戶殷樹棠被控撤差改委安武軍第一路統部副官儲莘接辦在案頃儲局長具禀省公署謂萬春湖地方遼闊綿亘七八十里湖内遊民良莠不齊時有盜匪搶刦及悍佃抗租情事局長僅有彈壓權實不足以儆刁頑可否予以審理權庶遇事易於辦理云云當經倪省長批以審理乃法庭特權何得率爾妄請申斥不准 
[揚州]  
　　保産會抵制電燈公司之會議揚州保産聯合會前以振明電燈公司不將電線包裹橡皮恐於房屋有碍禀請縣公署秉公處理一案雖經商務分會調停辦法五條迄未實行昨該會特假國書館樓上開會共同決議以爲取締之後盾云 
[杭州]  
　　陸軍演習戰鬭陸軍第十二旅各團營舉行戰鬭演習二十三團在松木場宿營其前哨在孤山昨日清晨由宿營地向茅家埠進發二十四團同時由宿營地向茅家埠地方進攻二十三四兩團前衛遇於大麥嶺地方即展成戰勢雙方互戰其防禦之二十三團指揮官爲陳營長寳貞任攻擊之二十四團指揮官爲徐營長震方審判官李全義伍文淵兩團長校閱官十二旅旅長李煒章檢查糾察等官斯資深商文蔚兩團附午後一時半許忽遇風雨戰鬭仍不停止接戰至三時半休戰　 
專件 
[中國銀行股東聯合會會長張謇等上段總理呈]  [ 
　　敬密呈者前因兼署中國銀行總裁徐恩元舉動乘謬聲名狼籍物　　起行基動搖商等血本攸關難安　默迭次陳懇財政總長府鑒輿論另簡賢能未蒙採納又兩次電陳均聽亦越浹旬之久未聞渙汗之施商等誠惶誠恐伏查徐恩元之爲人自留學以迄服官劣跡甚多言者鑒鑒商等不願傷及個人私德但舉其有關於銀行者謹爲鈞座約略陳之卽如制用局訂印美鈔一案徐恩元係財政部司員未得銀行總裁同意又未與幣制局總裁預商卽上說帖朦混周自齊批准擅訂美鈔一萬萬張糜欵二百餘萬圓迨銀行總裁聞而抗議徐恩元又假部令强迫銀行行使然其花紋式樣皆係徐恩兀擅出心裁與銀行現行之鈔不同至今成爲廢紙說者謂當時銀行總裁湯叡本興周自齊政見不合徐恩元詗知之故利用此策以排擠湯叡及周自齊失敗此案發覺則又諉過於周自齊其中是否别有情弊未敢　斷而徐恩元之但顧私利不顧公家但顧個人不顧明友雖百喙不能自解又如昭武鈔票一案聞徐恩元代理審計院長時目覩大典籌備進行無可獻媚乃上說帖謂現行中交兩行鈔票均印民國某年字樣日觸於國民之眼　不能消除共和謬見宜印新票改繪皇帝御容刋刻新朝年號當時大動當局之聽徐恩元乃以個人名義向美商訂立合同並加注奉楊左丞命訂立字樣迨此案　覺徐遂諉過於楊士琦不料楊士琦函致財部聲明並未與聞徐恩元乃思與美商重訂合同消滅前案說者謂已許美商以三十年專利權又許以五年分印新鈔每年貼費八萬道路傳說或者失眞院部成案昭然似未便聽其欺飾以上兩案皆足駭人聽聞是徐恩元未爲總裁之時已蹈破壞銀行之罪洎乎奉命兼督下車伊始卽聘英人盧克斯爲京行副經理遠近震駭函電交阻而徐恩元悍然不顧夫銀行非不可用外人而外人决不可司京庫徐恩元身受敎育胡竟昧此且以代表銀團總攬　欵之丁恩歲薪亦不過五千鎊盧克斯在麥加利銀行爲助手歲薪蓋不足千鎊今加鉅薪使居要地友邦騰笑西　　訕欲以恢復信用而信用從此掃地欲以招徠借欵而借欵因之却步詎非失策之尤者乃徐恩元猶大言斯人飾非文過謂借欵非我不可究其實不過挪得德華墊欵五十萬元未及半月即在鹽稅餘欵内扣去反貼重息其於兌現辦法迄無籌備但作誑言謂非我不能借欵也乃院令禁止兌現也於是濫發鈔票以濟其急二月之内加增一千餘萬元票價由九五降至八五中鈔之價反低於交鈔似此危險情形即早作夜思猶苦挽回無術乃徐恩元每日到行辦事不過二三點鐘各行號經理之來謁者閽者告之曰總裁體憊愼毌多談皆不得要領而去文牘塡委函電停閣各行號告急之件待商之事無不積壓廢弛全行解體怨聲載道而徐恩元方且排斥異已援引私人其視行務有如秦越夫銀行人身之血脉也血脉停滞不死何待溯商股聯合會成立之始各埠股東聞風響應皆願續交股欵有個人擔認募足百萬元者今覩現狀如此均已裹足不前商等與徐恩元並無嫌怨所以一再呼籲於院部之前者祗因金融命脉不絶如縷設再蹉跌雖有善者無如之何今以童　狂悖之小人久尸不去强隣藐視億兆寒心心所謂危萬難縬默况商等二百萬股本皆屬奔走血汗而來又奚忍坐視淪胥不加挽救用特凟懇我總理獨伸剛斷另選賢能切實整頓以救危局無任屏營待命之至 
雜評一 
[借欵與内閣一子]  
　　譁傳一時之興亞借欵一方面謂欵交字簽絶無挽回之望一方面則謂尙可設法取消或改正即東電亦以此爲言吾謂果能如後說也則國會議員誠宜曲加原諒以維持今日之政局蓋借欵之事雖以陳谷爲主然亦經過數次之會議各總長自然負連带責任且約法無彈劾一部分之規定則一動而内閣全倒勢所必然者也旣倒之後將有何凖備以事重建當此國事飄搖時其危誠不待言故吾有一平心之論今日以倒閣爲樂者必無其人也旣不以倒閣爲樂則今日有意與閣員爲難者亦必無其人也閣員而能自補過能挽回其所失則國人自不至有過激之舉雖然彼主持借欵者果已幡然悟歟果有法以自轉　歟是則全視内閣之命運也已 
 
 
 

Page 8

 
 
   
 
 

Page 9

 
 
[治痔瘡奇功立奏]  
辦香廬驥雲先生有遒僕患痔多年時而痛癢時而　血行劫旣多水便坐臥更覺不安閱報悉先生化痔仙丹功效甚奇奈僕會服過各處馳名痔藥服時稍盒不服即發故心甚猶豫後遇同學張君述及渠患痔近二十年管生四處發時覆臥痛哭百藥無功賴服　先生化痔仙丹而愈至今未發余乃二月間寄洋二元購化痔丹兩罐不意時值春分其發尤劇肛門腫爛被褥膿血殆逼一星期中日夜如刀割針刺雖受慘刑未必過此甚至聲嘶音啞但求速死忽接到先生寄來妙藥立即外塗內服居然若有神助約一刻鐘即安然睡去醒後大便毫無痛苦非常爽快及拭凈時痔管觸手脫落從此遂獲全愈行啞房後此症必發今多次未見復萌一時僕之親友鄰裏面同病購服者雖其閲輕重不一然服之無不毫功立麥有口皆碑屈指計有十七人之多真是屢試屢驗治痔瘡一靈丹爲此馳書誌謝請代登各報爲禱　河南鄭州榮陽縣城內蠶桑學堂王壽嵩學首　原信有郵局圖記爲證謹存本廬案頭任憑購者閲看附價每瓶洋一元每料五瓶四元外痔去管膏單料一元雙料二元不靈包退還洋 
上海盆湯弄寗波路口崔氏瓣香廬驥雲氏總發行所啓 
[上海二馬路石路口新開同德泰]  
各口粗細皮貨歐美呢絨各色鞋料照莊批發格外公道先行交易擇于陰暦九月初九開張 
[上海中法實業銀行開辦儲蓄存欵廣告]  
本銀行經收一種特別往來存欵名爲才鬍鬚存欵存儲總數每摺不能過洋五千元或規元三千五百兩正每戶發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來帳二厘計算外自存欵後第二月起按每月結存最小之數再加二厘〇兌滙欵項〇該欵儲蓄銀洋能由本行匯至別處分行　凡持存摺之人亦可在別處分行支欵惟預當由行知照　北京匯至天津無需補水匯至別處分行則本銀行格外克已當以最合宜之行情結算 
[敬謝海狗腎補身衍慶丸]  
鄙人家頗小康自結婚已至十載膝下猶虛且內人所患天癸不調或前或後以致臨時腹痛胸脹面黃肌瘦四肢無力及赤白帶下諸虛百損形容憔悴百病叢生屢請名醫診治服藥去無見效據醫士云氣血兩虧續嗣難望鄙人深爲憂患於是內冬九月間敝友吳福淸君談及惟有上海二馬路西鼎新里均京都天寶齋藥房特別研究新法化學秘製參茸海狗腎衍慶丸及婦科降生丹專治男女各症屢奏神效隨託吳君到申購參茸衍慶丸半料婦科降生丹一料寄靑分別調服及服未及半病竟霍然至今已得弄璋之喜飮水思源實　貴藥房誠心世濟眞婦科蓋天下第一聖藥余思無德可報特將靈驗實據刋於報章以告同胞之嗣者毋須求別但購是藥何艱伯道之憂矣　靑浦鄒葆靑啓 
[各行號注意]  
近有不法之徒假冒賤名發條向各行號騙取貨物倘仍有此事發現幸勿受騙此後購取貨物概由親到接洽字條不憑 
吳黻仲謹白 
[魯定格大律師啓事]  
月前乍寒乍暖天時不正鄙人略受感冒現在病院養疴一切應行公務悉法學博士斐斯律師暫行庖代早經登載各報聲明定荷各界注意近聞外間傳揚鄙人腦筋昏亂作事變常齊東野語事跡全無恐各界傳聞失實致礙鄙人名譽特再登報聲明請乞注意現茲溽暑已退微軀定可復原抑俟痊癒照常辦公各界如荷委任仍向原處接洽可也 
[止痛如神]  
義商彭壽堂藥房獨製玉樹神不可不備每瓶一元每打十二瓶十元小瓶五角每打五元各省批發代售格外公道以廣利濟 
世間最苦之事無過於痛世間救痛之法無過于本堂獨秘之玉樹神油最慘者如火傷刀傷滾水湯傷重則焦頭爛額身無完膚宛轉呼號求死不得當此之際追求妙藥急於星火不但多痛一刻即受苦亦多一刻且不僅傷重殞命傷輕破相之憂又况兒女衆多之家生性疲頑防閑略懈或誤翻滾水以潑身或誤觸火傷以損體或剪刀刺傷或從高跌傷一時號咷舉手莫措倘平時預儲良藥防患未然何致盡室倉皇後悔莫及古聖人居安思危有備無患豈虛語哉本堂不異工本精製一種黃色玉樹神油奏效之速爲別藥所萬不能及早蒙各界推許靈驗絕倫凡遇急暴損傷內外一切痛症危險已極則非此油其不爲功所異者不特止痛傷肌立刻平復而且不腫不潰爛可以不避風旣潰卽收功愈後毫無疤完好如初總之古今中外不乏妙藥而欲如此油之立見奇效者實難其選誠救急扶危至精至靈至神至妙天下第一奇藥也居家出門不可不備以防不測所費小而所保甚大並可方便與人功德無量幸勿輕視近有奸徒用薄荷樟腦等油冒充此油到處混售然僞油色綠性燥不能內服眞油性和氣香搽服俱效眞僞相較其功效判若天淵識者鑒之治症列左●一治水火湯傷無論皮光肉爛痛入骨髓搽之痛立止爛立愈●一治刀鎗利器諸傷雖血流如注急將此油敷之其痛其血立止其傷立合●一治風濕筋絡酸痛以及寒熱蟲　肚腹肝胃諸氣痛牙痛頭痛搽服少許立止●一治舟車眩暈車嵐瘴氣水土不服搽服少許立愈●一治各種瘡瘍痛搽之立愈●函購另　寄費一成　上海河南路七號義商彭壽堂藥房啓 
[評點史記]  
原本影印大版 
四大名家批點 
王世貞　歸震川　方望溪　吳墊甫 
再版特價廣吿 
漢太史公文筆暢逸爲千古文宗其史記一書實爲後學津梁而刻本之最佳者首推武昌張氏以其有歸震川方望溪兩先生之評點久爲學者所稱善惜原本無多學者每以無從購讀爲憾本局今覓得張氏最初印本以之影印入石不爽毫釐復逐段加入王鳳洲吳摯甫兩先生評語以資考證而餉藝林並請文學家一再校勘俾無訛誤書用中國上等連史精印布套加洋分訂十六冊定價四元現已再版出書每部仍售特價洋兩元一角楠木箱加洋五角外埠加郵資二角特價以陰歷九月底截止外埠各大書局均力寄售本埠經售處棋盤街掃葉山房四馬路國華書局同文仁記 
總發行所上海交通路中時還書局望平街存古書社 
[雙妹牌化粧品]  
同胞注意　安吝子如　艷潘美西 
雙妹牌　雪花膏 
此膏香滑而不膩潤澤而不燥專治男女股暗臂晦面皮粗魯於炎暑盛夏之時用之可保顏色免致烈曝所侵當皮熱汗發之際途之能肌肉生涼遍體愉快或於秋冬時手足爆拆或男子梯鬚後面皮縐折一用此膏自然寬滑如恒或婦女修面發癢起疹粉癬蟲咬麻墨疵班等患攃之無不奏效如神凡洗面後常以此膏敷面能使容顏妖嫩轉妯為妍男則不啻美比潘安女則不見艷如西子因敷膏後儼然與傳粉無異且極與皮肉相食倘常用之可以母須別等之途面宮粉與水粉也惟婦女途面之粉多屬鉛質故曰鉛華須知鉛性最歛若久徒之能令皮膚　　腠理縮收致滯排泄之氣故好傳粉者色多萎黃但本行之雪花膏無雜質脂類不黏不膩無漫無痕誠修容清潔妙品也 
大瓶四角四分　二號每瓶二角八分 
生髮油 
本行所製之雙妹老牌生髮油銷行各省人人樂用處處歡迎緣此油　香爽滑確能卻風去垢養髮潤皮若常用之永保七髮鳥泣無衰落之虞誠粧中不可少之品也近秋冬時丟多方研究歷次改良贈加多０數玫瑰精并各種鮮花香味比前更臻完善謖余不信盍請試之 
總發行所上海南京路棋盤街交通路蘇州閶門大街杭州太平坊廣生行有限公司啓 
再者本公司分設南北各埠枝店甚多所有購辦各物及來往揭借銀兩等事務概由香港總行經理至於日用什物均以現洋交易並無拖欠等事倘有　信者惟個人是問與本公司無涉特此聲明 
[懷安施醫局特延陳伯威醫士耑治一藥毒門花柳惡症]  
花柳毒莫多於滬上而花柳毒藥之廣告亦邊貼通衢稍不瀋慎誤服藥品感劇烈之劑以致殘廢終身痛苦萬狀殊堪深恨到貧苦小民因醫藥價昂而失治者尤堪憐憫同人等因于六馬路電車轉角處和興米店東首間壁五家石庫門左設立懷安施局久仰陳白威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如順駐局就醫者顧有男女工人伺候並高有醫司所有各種掃毒靈藥如珠黃下疳散立止白濁丸均一律平價出售患者幸注意焉認明四十二號門牌勿誤 
贊成人　朱葆三　丁欽齊　錢達三　孫彌卿 
[日本綿貫醫院]  
自淸光緒已亥年創設 
專治眼科內外各科婦科兒科產科花柳病以及各項疑難雜症兼戒洋煙種牛痘○院址上海英界靜安寺路二十一號卽英大馬路泥城橋西塊巴利飯店後面洋房電話一六八九號 
日本綿貫醫院啟 
[教育部認可南洋法政函授專門學校免費生展限廣告]  
本校業已開學准於三十號發給講義報名本早截止因邊省紛請展限未忍概予拒卻茲特展至陽歷十月五號為止仍准免收學費函索詳章須附郵票三分校址在上海法界格洛克路同豐押當斜對過 
校長張鐵翼白 
[懷德堂真正老醫局]  
王雨香老醫士包治包愈血淋白濁下身腫爛便毒橫痃婦女白帶腫痛一切男婦毒門 
花柳掃毒珠黃丸　此丸用犀黃珠粉合成靈效無匹專治男婦花柳結毒下身輕重腫爛　橫痃魚口便毒下疳囊廱偏墜廣瘡濕毒內外毒痔婦女白帶腫痛溺後血淋白濁刺痛等症服之毒從大小便而出立效如神永無後患生育照常　每盒大洋一元　雙料二元　下疳腫爛生股丹　珠珀立止白濁丸橫痃魚口內消丸　貼消膏　珠黃止痛止濁丸　神效婦女白帶丸　每盒一元楊梅瘋痛包愈酒　治毒入經絡週身酸痛即服此酒一料包可全愈驗若仙丹每瓶二元每料四元　本醫士在申臨證三十國年見多識廣治愈損形塌鼻咽喉腐爛砂淋石淋下疳危重之症活人無算四遠知名〇門診五角隨到隨看包治六七元至十六元止限日全愈若用輕粉霸刦升藥合丸天誅地滅雷殛火焚不效還洋〇內有靜室醫治毒症〇左近假冒日多請認明上海六馬路中市朝陽萬年茶樓西首第四家恆和油酒店隔壁王雨香醫局便是如外埠如購丸及藥須寄洋二元當將藥丸隨即寄上 
[油漆界注意省事省費之油漆]  
本行新從外洋運到各種油漆凡利水專爲油桼門面板壁地板及各種器具之用顏色鮮明價廉物美零購批發各隨客便如願寄信或經理者請駕本行面議權利格外從豐以答雅意 
上海廣東路三十七號利達洋行謹白 
[永安水火保險有限公司廣告]  
水火保險一業始終泰西我華商之營是業者前不多　利權外溢識者病之比來商學發達皆尚競爭厚集鉅資分道揚鑣本公司始創在於澳洲以士物運銷各國及採辦華貨往澳久已名揚中外信用允著資本雄固特在香港另設一大商行羅致泰西貨品無美不備推陳出新層樓華麗中西人士侈爲大觀又推廣于上海擇定英大馬路最繁盛之區建造新式六層洋樓頃已鳩工購貨復組織水火保險有限公司聯合澳洲香港上海等處本公司集足資本一百五十萬元在香港英政府註册經於去歲開辦查上海爲商務要衝棟廈雲連舟車交集保險一業須從速擴張茲特分設上海爲北方之總局以爲延攬本公司保固信用辦理通融凡投水火保險者請賜　玉至四川路A字一百三十一號與本公司或經理人接洽可也　電話四千七百三十八號　香港總局　總司理歐陽民慶　協理郭翼之副司理羅有章　澳洲分局正司理郭順副司理梁創　粵局　正司理梁星橋副司理郭幹勳　漢局正司理梁耀庭副司理彭順　津局正司理陳敬臣副司理李禮侯　滬局正司理楊輝庭副司理郭瑞祥　本埠經理劉少筠　余生初　馬吉齋　鄭紫峯　謝季容　各埠代理杭州郭卿雲　寗波李梓美　無錫華仲泉　蘇州馬子鈞　福州吳貽惠　陳澤林　鎭江揚州南京浦口茅金聲　常州費亮生　南京宋永錫　營口葉侶業　烟台關詠動 
[萬國九洲第一靈驗耳聾聖品]  
京者天寶齋○謹告同胞○耳聲痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元 
凡患耳聾一症皆因腎水虛損相火上痰或因　火傷肝以致耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸盡捷補眞陰生津液退浮火除邪熱雖十年廿年舊症服此丸一料立見奇功極重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角若有虛言欺人罪我惟天○舖設上海二馬路西鼎新里內京都天寶齋啓 
[孟河費繩甫老先生子子敬內外科]  
寓英大馬路小菜塲對面壽康里今改民康里恐延醫者未及週知特此聲明 
[京都天德堂]  
奚占一專治花柳病無論新舊危險兇惡來堂包醫出立保單過期不愈即還原洋醫金藥資分文不取特備男女養病房間代煎湯藥不誤公事局設上海四馬路羣仙戲園東隔壁便是 
楊梅疥瘡　服藥淸內搽藥除根三日脫凈五天包好不犯 
五淋白濁　血淋黃濁撒尿刺痛難忍當日立止四天包好 
魚口便毒　橫痃腫硬疼痛當日內消破口流膿五天包好 
下疳腫爛　包頭內疳吃藥下毒上藥止痛二日消腫包好 
痔瘡漏瘡　不用刀剪服藥內消擦藥拔管七天連根脫落 
小腸疝氣　左右偏墜小肚上下走痛三天消盡保好斷根 
[中國杏林醫院]  
本院設英界三馬路跑馬奇對過 
科目　○內外科○婦人小兒科○花柳科皮膚病○喉鼻科○眼科○產科○專門戒煙種痘 
倘欲包醫眼科花柳一切疑難重症幷包戒洋煙須臨診面議○住院另詳細章函索即奉 
門診　上午九時起下午八時止　 
診金　初次一元覆診減半 
出診　不拘時候隨請隨到 
診金　初次四元覆診二元 
[中國杏林醫院符醫生製]  
安全戒煙驅毒丹贈品劵 
本埠將此劵截下並附郵票五分外埠加倍請書明住址姓名寄上海三馬路跑中廳戲過本院當即奉贈該丹樣品一件空函無效 
[眼疾無憂瞽目重明奇方]  
人之有雙目猶天之有日月也眼目有病則近不能察鍳遠不能瞻眺久而不治勢將流為廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寶也每瓶一元　又秘製一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面錬雲藥房發售 
[上海太古火險公司]  
於中國通商各埠及內地有名城鎭均有繪可承保各式房屋機器與貨特等 
[蓋世美容品的的嬌]  
此藥專治男女面部之不美論黃黑烟容油氣瘡痕血紋雀班白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去萬餘料寄來謝函數百封據稱極有神靈非常讚美遠到無多購者從速定價每料一元六料五元外埠函購立奉寄費不加 
上海東棋盤街鳴盛里對門厚豐祥號 
[彚司公司男式間]  
新到雨衣每件價　五元　十元　十五元 
彚司公司　南京路江西路轉角 
[遺失收據作廢]  
今遺失寗紹商輪公司胡芭水戶漢字第十九號九十六股計洋四百八十元收據乙紙除向公司掛失外特再登報廣告 
胡芭水啟 
 
 

Page 10

 
 
本埠新聞 
[省敎育會調查本埠各校近狀]  
　　江蘇省敎育會以歷來各處敎育界來滬參觀學校者大都托由會中介紹民國元年間雖曾認定成績優良之學校數十處專備介紹現在時隔數年新設之校旣年有增加即舊有各校成績之優劣亦不無變遷前定者斷難認爲正確特推定在滬職員八人調查本埠各學校最近狀况以便擇尤介紹並經擬定參觀各校之目的四條附錄於後一管理訓練之優點一各科敎授之優點（現值提倡職業敎育時期理科圖畫手工極有關係尤宜注意）一體育之優點一設備之優點 
[再誌滬上之小風潮]  
　　去年夏間颶風爲災損失頗巨滬上商民餘痛迄尙未已乃前日（二十二號）下午又起大風雖未若上年之烈然受其影響者已不一而足聞是夜出口輪船如開往外洋長江寗波天津等埠者共有十餘艘招商局之廣濟新銘及寗紹公司之新寗紹等船均於一時許啓椗行至吳淞因天色不佳旋風頗劣故均於淞口暫行下椗直至天明風力稍緩始行出口又聞上海電報局長汪子實君昨因一夜風雨深恐各處電桿或有損壞特於清晨派員带同工匠前往各處視察如有損壞之處立行修理以免阻碍電政云 
　　另一訪員報告太古公司之新北京輪船於前夜二句鐘出口行至距淞口三百餘里之中山洋面見又起風波浪滔天該輪船主立即轉舵圻回至淞口抛錨候風稍息再行開甬寗紹公司之新寗紹亦於昨日天將破曉時起椗駛過三夾水洋面見新北京巳折回該輪亦即回轉迨抵滬碼頭已鳴鐘三下矣至由甬開滬之江天昨日未見到滬想亦爲風所阻 
[恐嚇圖詐之信函與炸彈]  
　　前日午後有一形似僕人之某甲持揑名信函一封紙包一個至新閘威海衛路二十六號門牌馮竹鳴家適馮有事出外由馮之傭婦接取甲臨行時聲稱紙包内係是銀洋須格外留意迨馮回家啟視信函語多恐嚇圖詐巨欵拆看紙包内係炸彈一枚馮見之大駭立報告新閘捕房派令中西包探同至馮家查詢一過卽將炸彈信函带回捕房禀奉捕頭着將炸彈浸毁並飭偵緝送信之人務獲澈究 
[嚴懲白晝横行之盜匪]  
　　山東盜匪張海全（卽張秉揚）於本月十九號午刻糾黨持械在本城新北門内安平路小弄中向商人費高忠之妻費姚氏手上搶取金鐲一副逃出沿途開放手槍擊傷行人余少卿右足當經崗警潘福祥陳玉山偵探王愼卿等帮同拘獲抄出原贓並手鎗子彈凶刀等件解由一區二分駐所申送警廳詳解護軍使署發交軍法課提案研訊張直認不諱判釘鐐收押由楊護軍使電詳江蘇馮督軍及齊省長請示辦理在案茲悉馮督軍等以該犯膽敢白晝持械在城廂重在肆行搶刦實屬罪不容誅已於昨晨電復楊護軍使飭將該犯即日就地正法以昭炯戒楊君接電後以該犯張海全旣經奉諭鎗斃應先押赴犯事地方游行一周以示儆戒昨日午後一時許由軍法課長飭派陸軍警察二十餘名各持洋鎗將張海全從營倉提出雙手加銬胸前粘有白布一條上書奉令鎗斃白晝持械搶犯張海全一犯由製造局押至淞滬警察廳禀明一切復由徐警廳長委派本廳督察長曾永奎等加派騎巡隊八騎及游巡隊巡警二十餘名會同陸軍警察將該犯押解起行由中華路迤邐往北至民國路其時天降大雨各軍警並不休息押前進經過小東門新開河一區二分駐所王金山警佐亦率同周巡官並各長警等在安平路口大觀樓酒館門前伺候及至該犯解至該處由王警佐爲之引導入安平路進盧家弄繞道敬三里隔壁小弄事主費高忠家門口詎該犯張海全行至費家門首即倔强不行口稱我前日向之借貸並不要其性命不料伊將我拿獲今日竟置我於死地現在我旣在此處經過定要入内與該事主一面略叙數語爲生死之别時適王警佐在旁急向該犯開導未被闖入各軍警即將該犯押出新北門由民國路往西過西門斜橋一带然後押解至西砲台槍斃聞沿途經過之處觀者人海人山見該犯仍着竹布長衫頭戴西式草帽口唱秦瑍起解等京調眞可謂愍不畏法矣 
　　又訪函云本月十九日白晝搶刧新北門虜家弄事主費高忠家之盜犯張海全拒捕　逃經淞滬敬察一區二分駐所第五崗巡士潘福祥第九崗巡士陳玉山在民國路奮勇擒獲解經淞滬警察廳訊供後詳解松滬護軍使署經軍法課員傳到失主費高忠提同犯證研訊數次該犯直認持鎗行刦不諱核與警廳申送原供相同將犯收押禀知楊護軍使請爲核示楊君以該犯膽敢糾夥持鎗於人烟稠密之處白晝强劫開鎗拒捕實屬愍不畏法應照懲治盜匪法第三條第五欵判處死刑當經電奉馮督軍於昨日復電照准飭速執行等因楊君得電後本擬將犯發交犯事地方鎗斃因該處係屬市場未便執行故於午後派本署副官一員陸軍二排荷鎗實彈由營倉提犯驗明正身無訛加上鐐銬解至本城淞滬警察廳即由廳長徐國探派警備隊長曾永奎偵緝隊長翟士淸各督該管隊士協同保安隊士二排騎巡隊士馬四匹　廳出發將犯由大東門民國路一路朝北游行示衆至新北門外軍署副官與警廳各隊長各飭所管軍警排班站立將犯在城門口示衆一刻有餘觀者甚衆並有人購買高梁食物給與該犯吃食是時法租界巡捕房誤爲在彼執行當即報告捕房派出越捕二十餘名趕來彈壓經警備隊長曾永奎告知到此遊街示衆并非執行該越捕始各回去繼由軍警將犯押至盧家弄事主費高忠門口示衆該犯頭戴台灣草帽身穿竹布長衫胸前貼有白布一方上面横寫所犯案由及遊街示衆等字樣下書盜犯張海全五字詎該犯一至事主費高忠門口即大聲喊駡並欲闖入屋内各軍警止住不准即押出新北門口又有人給予高梁菓物吃食該犯始哈哈大笑高唱八蜡廟三娘敎子秦瓊賣馬等京戲一路口不絶聲眞愍不畏法之極矣而隨觀之人沿途愈跟愈多一種下流之人聽其所唱聲調甚好俱各拍手喝彩直跟至高昌廟左近不能再往漸漸散去各軍警即將犯解往西砲台執行鎗决時已鐘鳴四下矣 
[衍慶里盜案暫緩開審]  
　　公共租界厦門路衍慶里二百六十六號門牌益秦花廠經理薛煥章家於本月十四號夜七時被盜匪五人持械入室刦去值洋四百元之金飾各物逃逸當經老閘捕房中西探捕追獲乘坐莊四友所拉黃包車並沿途開鎗拒捕之盜匪徐州人留威林一名奪獲手鎗連同該黃包車夫拘入捕房繼往法租界緝獲劉之同黨尹康衡胡明生朱樹生謝海亭及要證邵慶山一併解送公共公廨諭着押候訊究在案昨晨復由捕房將劉等六人解送公廨請究會審員王肇之商之德裴副領事以案須詳細調查判被告均仍带回捕房訂期下禮拜六開審 
[研究革捕與命案之關係]  
　　江北人蔡元因其姪蔡國樑被人謀斃控由地方檢察廳將此案關係人管某拘案訊悉住居新閘路之已革六百十七號華捕崔長勝亦有關係業經該廳派警備文協同捕房將崔提解公共公廨訊供押候檢察廳邀　到堂質訊在案昨晨復訊由來警带同蔡元及死者之弟蔡如松投訴蔡國樑係被管等用刀戳斃已由檢察廳驗明當時崔長勝硬令私和逼勒簽字是以控究訊之崔延律師朱斯芾力爲辯護要求交保中西官判交三百元人洋並保候檢察廳將被告犯罪理由開送到廨再行訊核 
[私運大宗雲土之燃犀錄]  
　　本埠某機關接南昌徐象藩來函謂上海私販烟土一案喪權辱國可恥孰甚現在政府處於兩難地位整綱飭紀紀尙待商量然公理自在公論難逃象藩人微言輕心有餘而力不足因有感觸悲憤交并不自知其出言之愚　謹具意見書一紙非與彼輩有所恩怨亦效小子之攻聊晝匹夫之責尙希指示南鋮匡其謬誤不勝感禱 
　　附錄意見書具意見書人徐象藩今將上海道尹公署被捕房搜去大宗烟圭一案喪權辱國僅依據約法提出請願應請貴院速行彈劾主張嚴辦以彰國法而服民心特爲說明如左 
　　理由（一）吾國厲行禁烟無知愚民因犯烟禁而遭鎗斃及毁屋焚村破家蕩産者不知凡幾今以特任官員行李簡任官員機關私藏大宗烟土破壞禁令證確鑿案無遁飾僅予免職含糊了結彼愚民何辜竟致慘罹法網豈法律只可以壓制平民而不足以懲創鉅奸乎此對於本國人民不能不主張嚴辦之理由也（一）烟禁爲吾國最重大之内政久爲外人所注目近年外交失敗原因雖屬複雜然所以不能折衝樽俎實由内政之敷衍有以致此今旅居上海各國人民均已電告其各本國以此案爲吾國莫大之汚點業經傳遍全球而洋藥公所將來必藉口本案爲吾國縱容私販違背合同之證據生出種種要挾固屬意料中事此對於外國人民不能不主張嚴辦之理由也 
　　事實（一）捕房搜檢孟淵旅館發現烟土時孫世奇曾用電話報告周道尹而周道尹亦卽派員赴孟淵旅館觀看此時周道尹諉爲不知情猶可說也然是日孟淵旅館尙有餘土未被查出始於次日運存道尹公署周道尹竟代爲收藏内署卒被外人跟蹤查出此爲周道尹明知故犯之要證又代請護照派員赴船埠持封條接護亦可爲證據之一代請護照可也派員持封條接護爲歷辦迎送者所無故本案實可認爲周道尹有密切之關係至其他主要犯罪依據法理亦應從周道尹根究方有線索可尋（一）此項烟土遠道由雲南販運而來沿途　過關卡悉用張總長名義免驗奸人假托原屬事所恒有然總長爲司法機關最高級之職官失察於前姑勿具論案情披露之後身涉嫌疑　位張總長爲自謀計應有切實查究進行方法揭示國人表明與私運烟土案實無關係方足以折服中外人民乃辭職嚴辦只託空言欺飾國人反諸春秋責備之義民國法治之說終多牴觸豈能遽認爲脫離關係 
　　具以上之理由事實故本案實爲民　肇造最要之件國會即應提出彈劾主張嚴辦由法院提出公訴庶足以昭示國人交信友邦特具意見書如右 
[旅滬湘人力保鑛産續誌]  
　　湘省旅滬同鄕人士因反對水口山礦産抵押借欵特發起旅滬湘民保礦大會定於今日（二十四）午後二時在斜橋湖南會館開會討論挽救辦法巳紀昨報昨日該會登起人鍾駿德瞿鈞劉洪李文輝鄧恢字畫堯山張鹏劉傑黃恩溥周厚之等二千七百七十三人又刋發開會傳單略謂國至於貧而借外債外資輸入必有報酬果使權利不喪猶爲可宥近者政府以吾湘之水口山礦産爲酬報品與日本興亞公司借欵簽約不經議會通過是謂違法不計地方利害是謂喪權以吾湘之實庫斷送外人不知政府居心果何所在同人等危懼之餘爰特發起旅滬湘民保礦大會冀圖挽救茲訂於陽曆九月二十四日在斜橋湖南會館開會討論辦法合籲中央以保權利凡我湘民務祈各念切膚之痛責任攸關届時到會無任盻禱 
　　附錄致中央及湖南電報北京黎大總統叚總理曁各部總長鈞鑒財政陳農商谷兩總長主張不經國會通過私借大欵並擅以皖太平山湘水口山礦業許與日商興亞公司合辦以爲報酬駿等初聞之意謂此等借欵條約形同串騙置不相信乃近報紙喧傳國會質問皆成事實嗚呼陳谷兩總長平日頗自好何一行作官即利令智昏而膽爲此喪權違法之事耶駿等湘人也謹以湘水口山不能與日商合辦之理由詳陳之㈠該礦山爲湘省人民集欵所辦歷十餘年無異袁氏專政欲攫取於前而不可豈今共和重復中央反欲强奪其權利私贈與外人㈡該礦山在前清末年已與德商禮和洋行借欵訂有賣砂專約民國元年又增益借欵從而修改之該約現未解除自不能與他國重締何種條約㈢凡礦山與外人合辦之要素必其山尙未開採或開採而其資本不足今該礦山開採之成績最佳在全國中亦爲僅見即欲增資擴辦區區數百萬在國内亦可招集何須與外人合辦㈣自湯督湘財政擾亂已極虧空至數千萬之多湘人所恃以� 
資彌補而稍減擔負者全恃此礦實爲全湘命脉所關具此四大理由湘人誓死不能承認爲此泣懇鈞座責令陳谷兩總長從速廢約以保國權而全湘産如蒙俯順卽乞明白宣佈廢約以釋羣疑不勝迫切待命之至旅滬湘人鍾駿德瞿鈞等二千七百七十三人叩湖南譚督軍省議會曁各團體各界各報館鈞鑒政府擅與興亞公司訂約借欵將水口礦山斷送日本旣不經議會通過復不願地方利害違法禍湘莫此爲甚此間已開大會電京力爭併派代表聯合各小一致反對務獲逹到廢約目的應請貴督軍强硬主持以免危局而全湘産不翹企之至鍾駿德瞿鈞等二千七百七十三人叩 
[國貨維持會評議常會紀]  
　　前晚團貨維持會（九月二十二日星期五）假中旺弄錢江會館開評議常會首由主席汪星一議長報告本届常會應議各項緊要事由並謂本會副會長王文典王介安兩先生此次不辭勞瘁赴京請願同人等感激非常今王介安君業已事畢先行回滬應請將在京進行情形略爲報告俾便週知並請諸君起立歡謝衆敼掌起立一鞠躬致謝畢遂由王介安君起立報告大致謂此次同王文典先生赴京請願到京後初以手續未能完備繼因王文典先生抱病以 
 
 
 

Page 11

 
 
　　致事多遲延深爲抱歉當抵京後先將各項手續趕辦完畢即行聯絡國會陳述意見並晋謁各部當道面呈文件接洽一切均荷贊同而農商部對於蠶桑絲繭問題尤爲盡力維持嗣於本月十三日下午晋見大總統面陳裁釐加稅改良幣制推廣蠶桑諸大端仰承大總統埀詢詳盡注意非常並荷俯允審度時機以次進行而於推廣蠶桑一事當卽諭令農商部即行通飭限期振興此次晋謁極蒙大總統優待尤爲感激我國共和重建下情上逹毫無隔閡之憾誠爲我商民之幸福也云云繼將本日應議各議案計共六件分别討論逐項表决照錄如左（一）雲南張多記扇號來禀請予商標註册備案事衆議以商標註册爲行政官廳之事本會未能管理且來件用禀又不合格决議於將來商號入會志願書内加入商標一項以便備查並請王鳳儀君至該號上海分號接洽後再行酌辦（一）大陸藥房爲商業註册函請代轉商議備函轉送上海縣核辦（一）浙省添設繭行事今悉浙商會及省議會均將開議而錢江已派代表赴會决議通告各綢業公所如已派定代表務將姓名履歷開示以便轉告（一）眉豐皂廠爲商標備案及援案免稅事函請代轉農商部核辦决議卽日備案轉呈（一）廣生行與源和廠爲商標紏葛事業經上届議會推定王陳二君詳細調查以明曲直茲據王君報告源和廠係於上年新做而廣生則開設已久此中曲直不辨自明云云惟陳君尙未報告决議俟陳君報告後再行核辦（一）美藝公司擬泰縣分設工廠敎授女工請公會介紹於該縣商會以資進行無碍决議由會介紹以促進行議畢時已十一句鐘遂散會 
[饒司令注意江防]  
　　海軍第二艦隊司令饒懷文以所轄各軍艦分駐長江上下游現値整頓江防亟應調查駐防地點是否緊要鄱陽洞庭湖口各湖現有何艦在彼巡查均須親往查察並考驗各士兵行駛划船等藝業於前日由京蒞滬即日前赴長江各處從事調查 
[新道尹履任三誌]  
　　新任滬海道尹徐元誥接印視事已兩誌前報茲悉徐君對於各科辦事人員刻雖並無更動將來尙須重行組織力求撙節至前由淞滬警廳所派之衛隊二排徐君以道署爲行政機關毌須軍警保衛已咨請徐警廳長將所派衛隊一律撤回矣 
[招募華工出洋紀聞]  
　　某國在滬招募華工六百名出洋工作一事聞已由擔任招工之頭目招募足額並經西醫及工師等考驗體質技藝均已畢事按照各匠所塡志願書定於二十五號先發工資一個半月以爲安家之用並飭各匠各攝四守照片四張一寄彼國工廠一貼志願書上一存駐滬該國領事署一交該匠家屬業將照片印就交由招募頭目分送准定十月一號一併由滬起程出洋所有頭目欲扣各匠工資一節已允免扣丙已由該國各廠給予招募頭目津貼每招一匠可得法郎一百五十枚是以不再自向工人索扣至此項華工中國政府所以准其出洋者緣非戰地所用係該國各廠缺少工人而招與中立條約並無違碍是以允准業已由華官知照海關稅司請爲驗放並聞由滬前赴該國境地水道計需四十七天再加火車三天即抵工作之地云 
[秘密招人之傳述]  
　　前報载有衣衫襤褸之民黨數十人在元芳路某某館向其領袖薛李二人爲難當經按名發給小洋三角了事各情茲據他方面傳述彼等實非民黨係另一機關於日前秘密招集者若輩報名應募之後庽居英美兩界小客棧内候令出發不料日久無耗衣服典質一空無已乃向人紹者交涉又聞元芳路某茶館堂倌及前在狄思威路營業之甲乙二人近均棄其固有之職業從事招人形蹤甚秘或謂招往他國當工或謂係宗社黨糾人入黨兩說未知孰是惟聞日來應招者已有數百人亦可見華人生計艱難饑不擇食之一斑矣 
[盜犯供詞不符]  
　　盜犯殷石甫吳振聲前因糾黨至虹口百老匯路等處向某姓等家行刦由捕拘獲抄出手鎗子彈等物解送公共公堂訊供屬實申送護軍使署訊辦在案茲悉此案業經該署軍法課訊得供多不符於昨午發送上海地方廳訊究午後由沈檢察官提案預審之下判分别收押鎗彈存案候傳事主到案再訊 
[江蘇各縣現存議員（五續）]  
　　吳縣原額六十五人缺額十三人現存五十二人　顧兆釐周之耆　孔憲武　胡德鈺　葉祖鼎　李曾祥　羅申錫唐忠行　袁開益　顧敬之　陳　翥　宋銘荃　蘇紹柄張兆荃　蔣炳華　吳勤樹　殷履元　錢家謨　虞謙頣錢寳𤤾　孔昭晋　姚位楚　譚　靑　李大楨　袁開　　� 
錢肇貞　葉昭敦　徐　湛　馮澤潤　沈惟墉　朱鼎元馬以蒼　姚允模　劉仁　　潘誦燕　張鳳崗　高　超俞武功　沈士鏕　陸文炳　朱葆慈　朱文麟　周大經吳傳鼎　姜文桂　郭紹裘　胡寳書　朱滋德　顧錫昌蔣　熙　季小松　顧廣華 
[寰球中國學生會夜校之研究會]  
　　寰球中國學生會夜校夙有英文國文等各種研究會由校長徐紉蓀與張嘉壽楊滄聲諸敎員料爲振起成效漸著本學期學生頓增又由張嘉壽朱廣陶董東蘇諸敎員重行組織於上星期三六兩日晚間開會創設國文文學研究會英文文學研究會聞入會者異常踴躍高等英文國文科諸生一律入會並舉定職員定每星期四五晚開會云 
[童子軍赴南滙演講預誌]  
　　南滙縣敎育會定於十月八日（陰曆九月十二日上午九時起）舉行常年大會秩序如下（一）開會（二）報告（三）演講（四）餘興音樂（大套琵琶）晚間並演幻燈是日聞由陸會長請定上海青年會童子部幹事員李啓藩先生領同童子軍十餘人蒞會演講童子軍組織内容及經辦成效現已通告學界共與盛會云 
[議决花業聯合會之經費]  
　　南北市棉花同業胡沁塘等日前發起聯合崇通海及太倉等花客花廠組織棉花聯合公會曾假法界吉如里沙花公會公開大會其詳已誌本報昨日午後又經沙花帮經理包惠卿陳質甫等邀集各帮經理四五十人仍假沙花公會開會討論謂聯合會現分六部惟經理方面之經費一層向例各認各繳現擬改在佣金中抽提二成按月彙交聯合會公積除開支之外可辦各項慈善及公益等事均贊成其餘一切事宜俟開大會時再行議决 
[米業今日開會]  
　　本埠北市米業公會自與南市米業聯合以來對内一切均已照章遵行各無異議惟對外有一部分專做包子米及門莊之各行家謂該會所定廠貨限一禮拜出清結帳頗不滿意屢次函請仁穀堂米董張樂君轉致聯合會須將廠貨限一禮拜出清一條删改張君接函後以此事須邀請同業解决是以特發通告定於今日下午一時在仁穀公所開會請南北同業議决 
[籌辦皖賑之墊欵]  
　　本埠紅十字會與旅滬安徽義賑會合併籌辦皖賑已記前報昨爲該會成立後開第一次幹事會由部長沈仲禮君提議先行由會籌墊洋二萬元分請各災區西敎士會同該會查賑員分投調查擇被災尤重之戶先爲酌放大衆贊成而散 
[城東平安救火會不願歸併]  
　　南市第六區救火會擬將原有各社救火會併入辦理已由錢業及同安會毛家弄消防隊等出而反對不願加入經紀前報茲又有城東平安會致函該區正副會長顧馨一張樂君等請將該會免予併入原函照錄如下逕啓者昨閱各報新聞登載貴會併區事有牽制敝社列入於内及統一收捐等情敝社同志閱之殊爲詫異然敝社並未贊同何以貿然將敝社之名形諸報端殊周不解故於昨晚邀集同志開會集議僉謂本社爲保衛本街地方思患預防起見首由就近二三熱心商號捐資組織成立於前清光緒乙已年先置備皮带車及救火器皿後設龍所開辦十數年來即經費不敷仍由發起各家墊用迄今債負至三四百金有奇非捐助地方之可比是以本社性質與他社大爲不同至併區一事萬萬不能贊成况敝社所轄與貴會相隔太遙倘倉卒火起消息難靈不免貽誤大事如日前小橋南首洽恒順神模店柴間失愼幸敝社近在咫尺急開龍頭灌熄未致成災若待貴會龍至與鐘樓告警均已不堪設想矣更且敝社地處裹街街道狹窄一遇施救反爲不便請卽將敝社併區之議取銷實爲兩便 
[商議募債之宴會]  
　　上海縣沈知事因奉齊省長飭催勸募五年公債現在期限將届所募無幾故訂於今日在北市邀請紳商學各界及各市鄕涇董等赴飲商議進行之策 
[警廳領取槍刺]  
　　淞滬警察徐廳長近查所屬各警區所之快鎗原有刺刀現已銹懷缺少不甚完備故特致函製造局請爲配發昨經李總辦飭令鎗廠檢配七密里九快鎗刺刀二百五十把分裝兩箱已送警廳備用 
[警廳長保衛行旅]  
　　徐警廳長近以境内時有匪徒持械搶劫行人財物情事除飭各警區嚴督崗警防範外昨又加派騎巡八名馳往未設崗敬之龍華路外暉橋及新築各路輸流梭巡以衛行旅 
[花會賭棍之内鬨]  
　　花會賭棍范限根慶餘福生阿金等在長浜路三德里及英法交界處租賃密室取名大列廠又陳四安小誑子等在少沙渡地方開設大興廠兩廠朝暮兩次開筒每筒各收大小銀洋百數十元前日因大興廠未與大列廠會同所開之字適犯大列廠之重門范等卽糾合數十人與大興廠大起衝突經人極力排解始得暫息惟兩廠嫌𨻶甚深彼此不甘退讓聞有約期以武力解决之說� 
云 
[無賴設攤誘賭]  
　　無賴紀根（即紀阿狗）前日午後與同黨金桂生在北蘇州路擺設三四僞賭攤誘賭騙錢被捕查見一併拘入捕房昨解公共公廨經中西官研訊屬實判紀押西牢半年金押三天賭具銷燬 
[同居未免多事]  
　　丁炳榮住閘北天保里其妻錢氏日前歸寗波妻母錢蘇氏留住不放丁趕至妻母家吵閙距同居之王阿大出而干涉以致鬭毆由四區一分所崗警一併拘解司法科經嚴科員判丁王二人及蘇氏各罰洋一元錢氏給丁領回管束 
[被拐女子已有着落]  
　　北海路二百零五號門牌居戶朱陳氏指控探夥邵阿來（卽白眼阿來）奸拐伊女招弟带往奉天得小洋四百元賣於洮南郝三所開之妓院内爲娼等情由探錢壽生將邵拘解公共公廨訊供押候函請本埠救濟會電致奉天分會查明復核在案昨晨復訊據中西包探投訴救濟會現已接到奉天分會來信謂原告之女與龜奴郝三已經該處檢察廳提案收押請爲核示中西官判邵仍還押候行文洮南檢察廳詢明能否將在押人證移解來滬展期兩禮拜再核　 
[婦人幸未被汚]  
　　鎭江婦人張葉氏控李芝卿强令同至法租界姦宿等情昨由捕房將李拘解公共公堂請究據張葉氏供明前情並稱伊夫張木全現在南京陸軍第一營爲排長被人誘拐來滬等語訊之李供由某老　介紹囑我出洋一元與氏同宿是實中西官以李係過犯判押西牢半年期滿仍逐出租界張葉氏送救濟會遺回原籍交其夫收管 
[誣指拆梢之反坐]  
　　新閘捕房包探陳維坤呈控陳文彩陳宗朝與婦人陳鄭氏誣指拆梢洋一百元迭經公共公廨訊明判彼告押候會商堂諭宣佈在案昨由捕房將被告男女三人解廨請示捕房代表牛門律師譯稱被告等誣指拆梢業奉堂上訊明應請反坐中西官判兩陳各押滿西牢半年並各罰洋三百元充公如無力繳洋各加押三月陳鄭氏從寛釋放 
[混用鉛質小洋]  
　　南京人禇金寳嘉興人吳阿德前日在北河南路混用鉛質小洋被滙四捕房四十號西　目泮林士查獲搜出僞小洋三百二十七角一併带入捕房昨解公共公廨經關讞員會同德師副領事略訊一過判带回捕房聽候查明於下禮拜六再訊 
[墳地尙須履勘]  
　　朱阿虎朱其良朱阿毛朱季發叔姪四人投法公堂控稱民人等有祖墳珠民坐落九圖地方今被同族朱松林朱東生叔姪兩人霸佔圖呑請求訊斷松林等供稱該地係是祖産共有五畝四分有田單爲憑今被朱阿虎等盜賣墳泥向之理論反被控告救鑒聶讞員問原告有無單栔答稱現在家中未曾带來不日可以交出判候傳到地保並着原告交呈單契再行核辦昨日原被及地保均投案候示中西官以原被所呈單契是否與該地相符未可臆斷判候親往將地勘明再行訊斷 
[債務自行理明]  
　　陳協茂前至法公堂控被同業王德友虧欠鞋店貨洋二百二十元向索延約判令交保限繳後因無保押追在案昨日陳又投稱現已有人勸解在外理明請求銷案中西官准將被告開釋 
[聲明經管欵項之原因]  
　　杜周氏投法公堂控稱丈夫在日保有人險上月身故後應得保險洋七千七百五十元均被夫兄杜景祥如數領去向之索取一味支吾請求訊追景祥供因喪葬未畢故將洋暫行經管今願如數交還聶讞員判押限三天繳洋 
[彼此均違禁令]  
　　王友萬購得紅土數兩藏在鞋内行經法租界爲胡連可所見自稱查土之人向王索洋十元不遂嗚捕將王拘獲昨由捕房將胡王一併解送法公堂請究王供係友人託　胡供不敢索許判王罰洋九十元無洋改押兩月胡罰洋十元充公 
[汽車撞傷車夫]  
　　某姓家包車夫張阿二昨日施車經過北四川路被汽車撞倒磕傷頭面由捕带入捕房轉送同仁醫院療治 
[小工爭鬭]  
　　甲乙二小工昨在揚子碼爭運貨物互相肆毆甲之肩背等處被乙毆傷甚重報經捕房轉送同仁醫院療治聽候查辦 
[澳門稅司離滬]  
　　澳門海關稅務司英人施梅　日前因公來滬衆於前日下午乘輪回澳 
[婢女串竊之牽涉]  
　　大通路二百六十二號門牌居戶周恕菴控婢女康寗與張文甫　文高婦人張李氏曾許氏黃萬氏等串竊值洋八千元之金珠飾物由捕將以上各人拘解公共公廨迭經訊供判均分别押候移提人證再核在案前日又經捕房續獲與是案有關之蔡有標吳鄭氏昨解公廨經中西官研訊一過判均分别押候補提供出之方某等五人到案質究 
[礦灰公司呈請立案之批詞]  
　　滬海道公署昨批公利鑛灰公司經理鄭炳勛呈爲創辦人公司呈送簡章請立案由呈及簡章均悉該經理創辦礦灰公司旣　公司條例組織自可照准惟立案照章應逕赴上海縣公署禀請核辦仰即知照此批簡章發還 
[介紹新刋]  
　　法大馬路東首美記公司近由法國運到歐戰寫眞數千册每套十册售洋五元尙有最新出之寫眞册二種合售洋一元如欲分售亦可凡歐洲槍械之精利攻戰之猛烈無不畢現紙上至於印刷之精良裝釘之華麗自不待言凡留心世界大事者速向該公司購閱以擴眼界可也 
[氣候報告]  
　　（上海徐家滙天文臺） 
　　已過者之報告九月二十二日山東及直隸氣壓大漲颶風進至石垣島及浙江間勢力漸緩並有一部分爲北方反旋風所融化另有一颶風在呂宋之東黃海及東海中狂風甚厲天氣惡劣二十三日上海以北方最高影響氣壓上升但以颶風之故上长頗緩有大狂風自東北偏北吹向西北偏北二十三日下午四時前二十四小時内上海氣候温度至高七四·六至低六五·六去年同日至高九三·六至低七一·六 
　　未來者之推測二十三日下午四時三十分預測颶風將過馬鞍島繼過黃海大約將偏向東北北揚子江口山東高麗間有猛烈之風上海有狂風密雨 
雜評二 
[調查學校成績納]  
　　敎育上蹈空放任之獘甚大窮其結果養成一種放縱恣肆惰偷不事事之游民中國受此等敎育之害已不少矣人民立身之本須先養成人格而又能自謀生活故德國之敎育首注重於訓練凡於執行規律服從命令上實傾其全力校風嚴肅爲各國冠又注重於實際生活勤於稼　平常農民子弟卒業於學校者恒能安於祖父子業說者謂重農國之敎育而亦習於好高疎於實用則其國之現象必不堪言今我國亦如德國以重農著而敎育與之相反亟宜有以矯正之故記者甚望調查學校成績者首注重於此點也 
來函 
[薛浩軍李餘生來函]  
　　敬啓者昨閱貴報本埠新聞欄内載有無聊黨人之舉動一則核　與事實不符鄙人等前日途遇同志數人被邀入茶肆詢問善後事宜並無數十人攔入之事至所謂數十人每人發給小洋三角之說想係當時適有工人數十名由工頭在彼發給工資以致誤會事關黨人名譽用特函　登入來函欄内以明事實爲禱薛浩軍李餘生　啓九月二十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[自由談題名記仿司馬光諫院題名記] [  介清]  
　　古者談不自由自公卿大夫至於士庶無敢妄談者民國成立以來始得自由夫以五族之大兆民之衆言論著作任其自由使言之其關係亦重矣保此自由者當守法律張民權演公理講平等專利國家而不相妨害彼汲汲於名者猶汲汲於利也其間相去何遠哉甲寅初申報館關自由談一欄採取與論乙卯中某君始徵集各種文字介淸恐同人之名不傳丙辰八月宣示於衆後之人將歷指其名而議之曰某也賢某也愚某也滑稽某也剿襲鳴呼可不愼哉 
海外摭奇 
[公博國（續）] [  雲鶴]  
　　賭博方法賭博方法凡有二種一種名（三十四千）係用骨牌博金自二十法郎至一萬二千法郎不等一種名（洛勒）係用圓盤分若干度而於中央置可自由活動之指針博時廻轉其針視其所指而决勝狀類吾國之旋糖每次博金約自五法郎至六千法郎至於其中委曲則鶴固門外漢未能詳其底蘊也 
　　孤註狀况賭局旣開則先由博客註貨幣繼由司事轉洛勒及指針定勝負分則更由司事收集負金交於勝者當是時也人咸拼息而視除有指針回旋作聲外絶無一毫之聲息其靜肅之狀悽凉之况幾至無可形容蓋此輩心中鮮不惴惴自危也及戰局仍默然無聲惟聞金錢出入相觸作響因此際方養精蓄銳運思擘劃備角最後之勝負耳（未完） 
小說 
[義俠小說獄中人語] [  小草]  
　　第五章 
　　一月後小瓦散病已霍然口與摩拉柯老叟桐周旋老叟並引其妻女相見女名笛斐長眉栗鬢儀態如仙兩眸作深碧色媚而莊一端好謹嚴之女子也與小瓦散甚相得時小瓦散精神煥發體漸健旺且有一妙年閨媛日以俊語祛其愁煩蹇態盡去英氣大來與女郎作長談終日無倦容迨老叟遊倦而兩情已固結不解乃乞婚於老叟老叟固深愛小瓦散者亦遂允之乃挈小瓦散及孤倪偕返摩拉柯以嬌女嫁小瓦散密月旣度小瓦散無家仍依老叟同居又二年笛斐産一女斯時老叟已患痺疾不良於行老叟妻以時疾逝老叟眷念不已遂至大漸臨殁以遺産授小瓦散小瓦散泣而受之小瓦散有生以來屢經變故感觸彌多神經衰弱之根已深入於溱裹未幾亦溘先朝露棄妻女撤手而去所　之刦餘只笛斐與其孤女及頑然之僕而已然難猶未已也老叟之姪星芒素行不端爲老叟所不齒顧以生同氏族未曾揮之門外星芒見老叟時亦刻意自飾不致以卑陋之狀流露於老叟目中而其心中之毒則以愈蘊而愈深及其發也亦變本而加厲逮老叟奄化小瓦散繼彫乃曰以威嚇之術逼迫其族妹笛斐素儒深畏其擾乃携女絜僕同返白脫芝以避之但小瓦散之於白脫芝於幾經喪敗之後僅餘小屋一區矧以連歲播遷未加修緝傾欹特甚笛斐出資命僕加以整理園庭雖狹尙足安居儻天相瓦散之裔未始不足以圖再造乃未及三載星芒尋蹤而至踵門請謁曰摩拉柯昔爲巨族今則消歌門衰祚薄只余一丁乃以流蕩之故傾其遺産妹若顧念宗誼錫以資釜俾得治生則感且不朽笛斐以其辭之哀略濟以資然到手輒盡屢濟之亦復不悛笛斐無如何也且星芒更出其奸詐與瓦散之律師合謀將不利於孺子以圖其産幸爲僕所窺乃歛而未發笛斐知之旣憂且恚遂以致疾馴至不起彌留時告僕曰若之忠耿余所深知今將以大事托若若願肩任否僕曰以僕自問受老主豢養至今應自矢忠誠以報高厚惟僕智短材疏或不足以勝重任脫爲僕所能任者實不敢辭主婦其告僕笛斐曰星芒與律師之謀固若曾告余者余自知病已膏肓殊難以藥石之功挽余命運脫有不諱孺子其將何托僕侃侃而言曰當送之保姆院中笛斐曰善復曰爲余取紙筆僕乃取而與之笛斐卽手寫遺囑未及三之二則肺氣將渴胸頭起伏殊苦由是閉目略待僕恐主母之遽殞復取酒以醒其神笛斐力疾勉成之大致謂遺産共若干金其契約與貴重之飾物悉藏於鐵匣之中完全托付於老僕某俟孺子成立後始行交出囑末簽一巨押隨以鑰交僕令僕於厨中取鐵匣出命與遺囑并藏之言訖而逝僕乃以六齡之小女偕至保姆院中付以五年之修脯小女遂留養於保姆之手至晚僕即將鐵匣藏於屋後大樹之下 
小說 
[斷雁哀絃記第三章（續）] [  鶴雛]  
　　是晨馬利亦盛飾衣水灰色之禮衣四周皆作雲紋起伏之狀遍蕉以香行時挾風飄落坐隅妝成攬鏡亦良自詫其美微語曰果使我長日酬酢於交際之場亦足以爲爵夫人末此語旣出斗憶及萊孫固子爵則立絳其頰牧師旣出黑衣長乃委地揚其灰色之髯披沸胸次爲狀甚樂馬利即與親額爲禮牧師乃諦視弗審旋自語曰美哉此固我之女兒語已則防爲人聞譏其褊隘無牧師風度則力閉其吻矯爲莊嚴之容以語詔馬利曰汝隨我往朝夫人此語一發爲狀乃如天神獰目兇視立登樓往面其主矣 
　　爵夫人好爲長日之樂以夜中卒卒爲歡匪暢延客乃在午時客之趨走於夫人之門者亦如蜂蝶聞香當春立至乃不爽其咎刻是日未亭午客乃續續而至其中男女咸集而尤以富商及命婦爲多命婦之來固在誇示其胸前之金鑽而富商則以夫人嗜橒蒲戲顧乃弗精良易吸取其資於是人人蒞會胸中咸存一牟利之思賓主之情殆非所措意夫人酬應諸賓咸以一身當之馬利隅坐乃無所事牧師閒極則力咽其氣翕唇作聲以寫其胸中之抑鬱諸賓眼光乃悉在夫人之金鑽之間於是牧師雖無聊顧乃無人見慰然牧師仍弗怒後此語人謂以貧士肆應貴人爲狀固應爾也 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[陳錦濤之財政計畫書（續）]  
　　三統一金庫各國憲制除英吉利外所有全國歲入歲出無不以金庫爲滙歸民國金庫條例雖經政府頒布尙未由國會議决中國銀行名爲辦理金庫實祗謀各省解欵之統一而於金庫直接征收一層迄未辦到現擬廓清片收積弊非辦到金庫直接征收不可惟以中國幅員之大交通之不便如議遍設金庫亦恐力難兼顧現在第一步辦法擬將金庫條例提出國會議决另編金庫施行細則規定金庫出納區或擇交通便利縣境一律設立金庫辦理直接徵收事宜其在邊疆及交通不便地方仍由經征官征收保管按期繳納金庫至歲出各欵照預算定額亦由金庫直接支付總期全國收支以預算爲基礎以金庫爲樞紐收入有納稅憑單支出有支付飭書收支結束有金庫之計算報告與經征官之征收報告可資對照全國收入一款支出一欵中央均有賬簿登記可資稽核如是而財政庶有清明之日也此統一金庫之大凡也四整理公債募集公債亦財政濟急之一法中國自甲午以還債欵逐年增加至今長期債額已逹十四萬八千六百餘萬短期債額亦有二千七百萬有奇共計十五萬一千餘萬其中内債僅七千九百餘萬餘則盡屬外債其抵押擔保品長期者爲各項國稅短期者爲國庫券及其他債券年償本息約一萬三千餘萬以言目前財力負擔不可爲不重現議着手整理一應確定内外債償還方法及特别保管内外債抵押擔保品之收入以固國信二應推廣内國公債之銷路以養成人民購買内債之習慣第一辦法擬設立減債經理局由政府國會審計院商會派定若干員組織委員會將所有内外債抵押擔保品之收入由債庫按期征收足額交由該會特别保存俟各債本息到期悉數償還如債票有低落之時不俟到期亦可自行收買以減本利之負擔如是則國信可固而票價亦可維持也第二辦法宜講求募債資源切勿從强迫購買入手公債資源不盡在民凡銀行公司之資本金公積金分配金儲金農工商業上之公積金官有公有儲金公共基本金皆爲公債至大資源又如個人所得年額如有剩餘孰不知購買債票較存入銀行尤有利益凡茲各項資源皆關公債銷路故推行内國公債不惟可養成人民購買之慴慣並可鞏固外債間接之信用此整理公債之大凡也五確定貨幣政策歲入歲出之金銀計算公債證書之價格上落均與貨幣政策有密切關係言財政者以改革貨幣入手洵爲至論改革貨幣先决問題甚多而最要者又在貨幣本位之如何確定紙幣發行權如何統一言本位則有用金用銀之分又有單制複制之别複本位姑毌論單本位則主張用金用銀尙不一致近有人創虚金本位之說採用金單本位理由最長虚金本位專對於國際滙兌國内則以紙幣銀幣代表爲折衷法亦我國經濟實際所必經之階級也惟以中國幣制紊亂用銀用錢參差不一銀單本位尙未實行遽議用金以國國際滙兌之便利究之所得滙利有限而現在賠欵皆以關鹽稅作抵由外人代收代還而我國自設之銀行又少外國滙兌機關一旦如行金本位恐滙兌之利益亦未必權自我操而况現在各省征收習慣以銀折錢以錢折洋層層扣折其弊莫可究詰設議金本位則其折合計算更不可言狀利未見而害已著金本位一時不能議行虚金本位又因現時經濟狀况行之亦未見有利故整理財政第一步當議實行銀單本位俟全國幣制劃一無銀錢並用之害然後再議實行金單本位或虚金本位循序　進其勢自順於國情最爲適合至於發行紙幣集權分權不一其例要皆視　情而定前清財政紊亂都因各省濫發紙幣所致民國以來籌備鉅欵收回舊有紙幣限制各商發票紙幣稍有整理之望現除湖北湖南江西等省尙有舊發紙幣外其餘各省大抵均用中交紙幣現擬確定貨幣政策則紙幣發行特權自應畀諸中央銀行以免冉蹈前淸故轍所有各省舊發紙幣一時無力收回者暫准照常通行惟不得暗中增發仍規定切實辦法限期收回銷燬總期數年以後逹到完全紙幣集權之目的庶全國金融之基礎可固而國民經濟之發逹可期也此確定貨幣政策之大凡也六實行烟酒公賣烟酒公賣辦理以來頗著成效本届公賣收入原算一千一百餘萬元烟酒稅收入及增加收入原算一千三百餘萬元共二千四百餘萬元惟現在辦理烟酒公賣一面設局征收經費一面又抽關稅釐金辦法紛歧抽收亦不一致於公賣政策尙有　合現擬切實整理即將琥抽烟酒稅釐以及各捐槪行停免祗征公賣經費一道除海關稅外槪不重征惟各省烟酒稅率向來層層抽收稅釐捐三項合計祇須經過二三省分其稅率已有值百抽二千至四十不等再加公賣則値面抽五十至六十又不等今擬抽收烟酒公賣經費一道抽收標凖暫定爲値百抽五十産銷各半征收以均負擔烟葉烟絲二項向來分途征稅跡近重征將來抽收公賣費擬將烟葉一項消納於烟絲之中不再抽費用至各省原有烟酒稅釐捐等收入不在少數茲擬歸入公賣經費且係産銷分征收　難保　着故擬由中央統收統撥以保各省原有收入如此辦理約計公賣收入一二年後必在四千萬以上初辦時亦可得三千萬此實行烟酒公賣之大凡也七整理歲入官廳預算實行金庫統一則各省歲入官廳應從改良徵收入手固矣現制財政廳一面管理　入事務一面又管理歲出事務金庫統一以後歲出則照支付預算定額各機關官吏均可塡發支付飭書向金庫直接取欵歲入則照歲入預算定額由各金庫直接徵　其由各經徵官保管稅欵究屬少數則所謂財政廳職權較前減輕實多與各省行政官吏交涉之事亦少所管理重要事務祗在調查稅額監督稅收編造納稅告知單造送徵收報告書簡言之即爲管理全省歲入官廳而已則所稱財政廳三字顧各思義已不甚合擬將財政廳改爲稅務　理廳其下設稅務局統由財政部直接管轉稅務局辦理徵收情形按月報告稅務廳稅務廳辦理徵收情形應按月彙報財政部稅務廳則考核稅務局財政部則考核稅務廳蓋因各省歲入雖歸金庫直接徵收而催徵之權仍在稅務局督徵之權仍在稅務廳故有徵收短絀情形稅務廳及稅務局均應負責考成之方並不能免至其所管　項如有委任縣知事　收保管者各省行政長官應協同監督如是則歲入統於金庫管理屬於稅廳全國財政均可統一將來規定省制情形或有變更血國家或入不致被受影響矣此整理歲入官廳之大凡也（未完） 
 
 
 

Page 18

 
 
   
 
