# 1898 - 234 - 4909110

 

Page 1

 
 
[開印一二六論稿] [  圖書集成局啓]  
　　一二六論稿山陰何桂笙先生所著也先生抱經濟才慷慨激昂有陳同甫辛緣軒之概性和萬尤善詼諧自號高昌寒食生交游遍天下當世士大夫皆樂親其緒論自申報創始以來卽延先生主持筆攺其所著論說不解思索萬言立就而於民生休戚國計安危外洋形勢尤多所發明病陳利害時韓　未失俄患未深先生洞遠識微籌策防範動中肯綮後皆一如所言其識見之高卓盖如此兹向共哲嗣雨辰兄處丐得存稿二千餘篇及示經刊印者千餘篇要皆規時度勢指陳利弊之言德清俞曲園太史嘗爲之序其曰一二六論稿者取賈長沙痛哭流涕太息之意也方今風會大開攺試策論揣摩時尙尤當得所折　本局爰將原稿祥加選擇妥爲開印不日卽當出書以爲海内諸人士通建時務之　矢先此佈聞諸惟聖鑒 
[恭讀七月初五日上諭謹注]  
　　自來謀國之道救弱莫先於圖强患貧不外乎謀富此順勢利導之機夫人而知之者也不知富强雖相輔而行而實有先後之序就今之時勢而論外侮頻仍强隣虎視弱莫弱於此矣於此而欲强國勢則當精練陸師設立海軍購造戰艦講求槍砲凡西人之所備者我無不備卽不能駕西人而上之而終須與之頡頑夫然後有陸軍以防内地非特可以靖内憂而西人之居我内地者亦當使之震懾倘有爭端自不敢多所要挾海軍復設縱不能如西人之遊弋各國保護本國商民抑亦可以示威於海外南北洋聲勢一壯外人自不敢輕視國勢旣强交涉自易交涉易則我之聽命於人者一轉瞬間人將聽命於我至能聽命於我則資財不致外溢而謀富之基在是矣然國强固足以致富而未富斷不能圖强此亦一定不易之理也現今緑營兵丁孱弱巳極卽所募練勇雖較勝於緑營而遼東受創以來兵氣亦餒如欲精練非盡行删汰另募精壯不可無論棄舊圖新斷非易事而欲兵精必須餉足西兵之餉倍於華兵卽不增額加餉而籌欵巳萬分支絀若仿西人辦理試問餉糈從何處籌辦耶至於海軍則所費大於陸軍奚止倍蓰一艦焉動須百數十萬當海軍未燬時南北洋戰艦共計不滿百數而糜費金錢巳數千百萬尙不敵英國六分之一然當時帑項尙不似今日之支絀而置備巳非一朝一夕之力現欲驟然恢復何來如許巨欵卽使恢復舊制亦尙非西人之敵倘必欲竭蹶爲之恐急於圖强而反至貧弱朝廷欲爲自强之計而不能驟然爲之者正以此也雖曾諭令各省指撥船廠經費計直隸二十萬两奉天五萬两安徽五萬两江西八萬两福建十萬两浙江八萬两湖南十萬两湖北十五萬两河南五萬两山東五萬两山西五萬两陜西五萬两四川十萬两甘肅五萬两吉林五萬两出使經費二十萬两揚州督銷局二十萬两　計每年不及二百萬两稍立規模亦須十年以後不知者以爲緩不濟急而朝廷統籌大局欲積富以爲强策莫善於此者也莫諸所籌之欵不多在各省巳爲溢欵西人戰船之多兵力之厚皆由籌欵之足其所籌之欵半出於商人商欵之所以能多籌者商務之旺也商務之旺皆由工藝之精工藝之精皆由物産之富中國之農工商不講久矣苟農工商講求精進則商務自盛進欵自多進欸一多籌欵自易籌欵易則二三年中恢復海軍易如反掌故云欲圖强須先謀富也恭讀七月初五日止諭云訓農通商爲富國大端前經迭諭各省整頓農務工務商務以冀開　利源各處辦理如何現尙未據奏報萬寳之原皆出於地地利日闢則物産日阜卽商務亦可擴充是訓農又爲通商惠工之本中國向日農務是尙然無專董其事者力爲勸導則不足以鼓舞振作著於京師設立農工商總局派直隸霸昌道端方直隸候補道徐建寅吳懋鼎等督理端方著開去霸昌道缺同徐建寅吳懋鼎均著賞給三品卿銜一切事件准其隨時具奏其各省府州縣設立農務學堂廣開農會刊農報購農器由紳富之有田業者試辦以爲之率至工學商局各事宜亦著一體認眞舉辦統歸督理農工商總局端方等隨時稽查各直省卽由該督撫設立分局遴派通達時務公正廉明之紳士二三員總司其事所有各局開辦日期及派出辦理之員並著先行電奏此事創辦之始必須官民一氣實力實心方可漸收成效端方等及各該督撫等務當體朝廷振作之心考求新法精益求精庶幾農業興而生殖日蕃商業盛而流通益廣以植富强之基朕有厚望焉欽此仰見皇上廟謨獨運意在足民内外諸臣宜如何盡心籌盡以　高厚圖治之本其在斯乎其在斯乎 
[奏推廣學堂月課章程片]  
　　鄭思賀片再近日　辦學堂專爲造就人才立法巳甚周備惟是京師大學堂額定學生五百人外省學堂若更以次遞减不過三二百人如向學人多而額滿不能收入者轉以無所觀摩阻其自新之志臣維立格不妨稍嚴而育才不可寛就原議續行　到咨到暫作爲外課生之意而推廣之略仿書院月課之例凡有講求實學者不拘舉貢生監先期報名每月在學堂局試一次試以時務論策由分教習　閱呈交管學定其高下取優等者酌給奬勵遇有學生額缺由此選補約計大學堂　費祗須二百金卽由公欵提用外省學堂所費更少卽由地方官籌給總期究心時務者人才皆有鼓勵之心成就益多國家益收得人之效於時局不無神益臣管見所及附片具陳伏乞聖鑒謹奏 
[奏覆推廣學堂月課章程片]  
　　孫家鼐片再本月十七日給事中鄭思賀奏請推廣學堂月課章程等語軍機大臣面奉諭旨著孫家鼐酌核辦理欽此該給事中慮學堂額滿後至者不得入學　　欲仿書院月課之例每月局試一次優等者酌給奬勵遇有額缺從此選補臣查學堂肄業例應甄别前準御史張承纓之奏巳推及於舉貢生監今於額滿之員以月課代甄别考校於平時收錄於臨事其法甚善理合如該給事中所奏辦理如蒙俞允將來各處學堂皆可照辦謹附片具陳伏乞皇上聖鑒謹奏 
[婪索無厭]  
　　廣東博聞報云國事至今日巳不可問各國索地一事層見疉出不曰據而曰批雖有期限幾見租界滿期而還我中國耶或曰租界之能還與否必視中國强弱爲斷今又聞各國再索批閩省地方以爲租界無厭之求難塡慾壑然中國今雖能忍人之所不能忍必將能爲人之所不能爲是在變法自强臥薪嘗贍耳聞日本近　索租福州南台　南地方作通商口岸總署巳經允准電致閩督會同各員劃界開埠通商閩督仍請總者由京劃定總署俟日本派員與地方官會勘後再定界址又聞英國因日本索租橋南地方亦擬將橋北地方展拓閩督亦電達總署與英使商辦法人聞英日两國有索租界址之議欲染指聞中國亦允准批福州河口之南台島與法人并准其借用該處船塢修　法艦甚矣他族逼處不可不急謀自强也 
[擬派領事]  
　　廣東博聞報云小呂宋向不允中國設立領事盖恐中國收回利權所損甚大也前任出使美日 
 
 

Page 2

 
 
秘大臣張樵野星使曾與西班牙朝廷迭次辯論派領事駐紥小呂宋西班牙外部大臣始則欲從所請繼則游　　詞終則堅執不允自是中　亦大度置之以至今日而該埠華人殊失保護利權今日本接北京電報據稱中國鑑於美班一役該埠華人受制殊多非立領事不足以保護涨外子民是以刻卽擬派領事駐紥呂宋孟尼拿大埠未悉班廷仍執　議以拒中國否按班國派領事駐中國各埠不一而足而中國派領事駐小呂宋則竟不允從是豈公法耶班人祗知趨利如此 
[操演魚雷]  
　　金陵采訪友人來函云南洋水師學堂開辦多年造就人材甚夥堂中學生專習水師魚雷一器尢水師學生所宜極力講究教習　藝者日率諸生演習但施放皆在陂池之中不足贖其功用督辦柯受丹觀察銘欲騐諸生所學是否精到特筮吉月之朔日飭令在堂肄業頭二班學生携帶魚雷前往下關草鞋夾江面施放觀察率同中西教習親蒞江滸臨流而觀江中先設壞　一艘中載木石以爲標準者生安設魚雷　第施放電機一發　然有聲船中木石均飛揚於驚濤駭浪中波如山立約歴炊許始平又另設一船重令演　自朝至於日中昃操演始畢觀察乃率領教習及各學生回學堂分别其藝之高下賞罰有差翌晨命駕至督轅戩謁峴帥面禀一是 
[俄扯龍旗]  
　　營口訪事友人云日前有俄國兵船一艘高扯中國龍旗駛行進口船中俄人均係來辦織路工均係來辦鐵路工程者且有中國大員在内故爲此欺人之舉事經稅務司查明以其有違公法將船扣住向之理論亦可見西人辦事之公不畏强　有如此者 
[查獲私礦]  
　　營口訪事友人云販賣私磺久干例禁前經海關歴次查獲積有萬餘斤之多解經道憲飭令變置充賞不料經手者竟敢私匿八千斤售與愛姓被官局查知立卽起出照章應罰銀八千两否則當禀請將軍核辦未知能邀寛典從輕發落否也 
[衆述聞]  
　　揚州　事人云　　通屬各塲浜海之區歴年漲出新舊蕩地不少經左督劉峴帥奏准於今春二月間檄委陸師學堂總辦錢觀察德培督同地方印委各官前往清查分别招變儿科等情巳紀本報兹據傅聞是處應辦事宜業由觀察相度情形籌議章程設局開辦不料掘港塲境灶户民人有意違抗遂於某日有聚衆滋擾情事當由觀察飛禀督轅未知將若何辦理也 
[駐勇留訪]  
　　湖北訪事友人云沔揚州屬新堤鎭會匪滋事前經大憲檄委湯符堦大令督率勇丁前往查辦曾錄前報刻下首要各匪業經擒獲盡法懲辦餘黨亦巳聞風解散所勇丁自應遣令歸伍惟是處介乎沔陽監利之間與湘省壤地相接匪徒山没靡常最易匿跡難保異日不故智復萌是以署沔陽州牛刺吏據情具禀上憲　將此次所派勇丁百名常川駐紥以資鎭懾聞大憲巳准如所請矣 
[撞沈鹽船案結]  
　　揚州訪事友人云　前两淮卾岸商人裕豐厚由十二圩運鹽赴鄂駛至長江上游被輪船撞沈鹽旣淹没人亦傷斃當經就近禀控迄今多日始由南洋大臣劉　帥札飭上海道與輪船招商局一再籌商妥爲議結刻下運憲江都轉接奉督憲行知略稱據上海道詳案奉憲批職道議覆裕豐厚鹽船被江裕輪船撞沈一案現經議結給恤完案奉批此案旣據一再函商由局酌給撫恤銀一千六百两該運商亦情願遵斷　領應准如詳銷案所請此後禁止各岸鹽船及别項船隻夜行自是正辦仰卽會商妥議章程禀候覆核通飭遵照至淹消鹽一百八十引候飭淮運可及湖北督銷局諭飭該商照章補運等因奉經會局妥議章程去後兹由招商局議定章程八條前來合另錄摺呈送各情到本部堂據此除將所議章程核准通飭遵照外合行札司云云後附章程一紙特將大旨摘錄於左一自此次議章後凡長江各岸鹽船及别項船隻每日日落卽須停泊不得乘風夜行一鹽船往往自恃船大載重每於江心抛錨設遇陰霧對面不見卽恐有碰撞之虞此後不得再行抛錨江心一各船照章日落停泊務擇鄉村鎭集擊纜如未到村鎭務各聨帮停泊不得隨意散泊致碍輪船應行之道一鹽船及别項船隻停泊後晚間桅上務各懸點明燈比係江行免碰章程内本月有應照行一此次議章後應請札飭淮運司曁通行沿江各防營一體出示　諭一沿江鄉鎭窵遠告示恐未能遍及應請轉飭長江各處水師砲船遇有鹽船及别項船隻日落尙不照章停泊卽請阻止一以上章程各鹽船及别項船隻如不遵照設有碰撞輪船局不能任咎一各船如於未日落以前行駛偶或互碰仍應照行江不碰章程秉公辦理輪船不得藉口違章等語都轉接閱後卽飭淮南總局轉諭各商鹽船遵照一面出示曉諭俾衆周知矣 
[鄂省官塲紀事]  
　　湖北訪事友人云指分湖北補用道李觀察宗棠月前領憑至省隨赴　院禀到○四川候補道曹觀察穗由京南下道出鄂垣卽赴督撫两轅禀見聞襜帷小駐卽當起節入川也○襄陽府土太守貽清月前病故遺缺適韓太守鑑奉檄在是處辦理昭信股票遂由襄陽道朱少桐觀察委令就近代理○候補府錢念劬太守恂素精洋務爲張香帥所賞識近日香帥接奉保薦人才之旨遂以太守體用兼備特列薦章奉旨交吏部帶領引見太守聞命後不日卽擬起程北上其所辦各关巳由杳帥遴員代理計武備學堂提調委徐太守家幹軍裝局委廖太守正華自强學堂委汪司馬鳳　現均分别飭遵矣 
[浙省官塲紀事]  
　　杭州訪事友人云部選東陽縣典史蔡少尉廷楨現奉藩憲飭赴新任少尉卽詣各憲轅禀謝涓吉本月初一　起程以便履新視事○下城保中總巡沈大令錡自去年蒞局接辦以來迄今巳屆期滿臬憲丁兼訪因其巡緝認眞札飭留辦一年以示鼓勵○候補縣俞大令宗淵奉委管解京餉於上月二十九日至藩庫兌銀釘鞘俟領到批文卽行首途○辦理浙東厘務副稅務司孟君嘉　前赴寗紹温台處各府察看地方情形現巳回省禀到各局厘金仍歸原辦委員代理三月其收數則另行造册解歸關道以便劃付洋欵 
[墩子湖賞秋記]  
　　湖北訪事人云鄂中亢旱巳近两月張香濤制軍關心民瘼屢次設壇祈禱本月某日制軍乘馬車詣壇祈雨有甲乙二人在道旁肆口議論適爲制軍所聞立飭材官將甲乙扭獲交縣責懲是亦自取之咎也○入秋以來炎熇轉甚寒暑表升至一百餘度居人皆昕宵露坐不能安枕非特農田龜坼卽城内井泉亦大半枯涸無從汲水安得蒼蒼者天大沛甘霖庶可稍蘇涸鮑乎○江夏縣監獄籌欵攺修巳有成議所有獄中各犯皆先期移入司府两獄寄頓是日王聘卿大令委典史趙少尉押送前往　商請城守營派撥弁兵沿途防護以昭愼重○東洋車暢行以來居民皆爭先乘坐推車輛不甚堅固且石路高低不能平坦往往傾覆上月廿七日有一少婦乘車行至長街車忽脫輻婦翻身落地儼如飛燕臨風路人皆哄然大笑婦两頰潮紅將車夫申申詈駡惟未受傷亦幸事也 
[潯陽絃索]  
　　九江訪事友人云招商局總辦候選道黄梅西觀察年逾花甲心地慈祥近爲二豎所侵和緩無功遽於上月二十八日子時　逝當由家屬從豐棺殮凡是處招商太古怡和天裕鴻安各公司皆下半旗以誌哀悼○　遊戎保由撫憲檄飭管帶新勁營兵上月二十二日巳蒞營視事矣○江北佛母寺住持僧某前將廟基私賣與某西人事未成交爲施主知悉惡其貪利擅賣將僧送縣管押未知佛法無邊尙能逍遥事外否○上月二十八日辰刻城内四碼頭有某甲不知何故吞服阿芙容膏經人知覺舁送醫院求治行至蓮花池不及施救業巳氣絶當卽舁至縣學頭門口收殮人謂學宮重地非殮屍之所不免嘖有煩言○同日午刻有鄉送其婦入城傭工行至南同内金鼓營左近婦忽中暑仆地適有道署中幕友許君見之惻然動念遣人延醫施治業巳不及旋卽斃命許君爲施棺木并給葬費捕亷熊雲　少尉亦捐廉　之甘二君者皆可謂好行其德者矣○同日下午西門城樓上忽墮一女孩屍首在某石匠家屋上經人告知石匠取下視之大呼晦氣不置然究不知其何自來也○同日申刻有一賣柴人乘小划船行至江　忽因失足墮水救之不及當經義渡局赶爲打撈迄未尋獲豈巳葬身魚腹耶傷哉 
 
 

Page 3

 
 
[平山堂迎凉記]  
　　揚州訪事友人云自立秋節後天時炎熱特甚上月二十八日有賣豆腐花之某甲在觀巷某米店門首購瓜一枚藉以解暑不知何故忽與賣瓜之某乙口角始而各逞詞鋒互相詈駡繼而扭作一團效蠻觸之相鬥奈乙鷄肋之體不足以當老拳甫一舉手乙巳仆地不起平猶以爲詐迨逼視之則乙巳口張目閉毫無氣息矣甲知事不得了負擔飛逃本街各店見甲肇此命案急卽狂追始得拘回交保看管聞乙係城外三里橋人向以小本管生近因患病新瘥甫於日前擔瓜貿易甲本瓦匠邇因無工可做遂暫作小本生涯不料一時之忿肇此禍端地保立卽送信乙家並赴有司衙門報案邑宰周大令隨於翌晨帶同刑仵等役臨塲先提鄰近人等略訊情由然後令仵作如法檢騐當據報稱死者雖有擦碰傷三處然皆非制命委因病後氣閉身死大令親視一周飭暫收殮無奈屍屬不肯具領堅請申寃大令開導一番將甲及地保一併拘帶回署秉公訊辦○新任甘泉縣周大令接篆後以天氣酷熱公館距衙署稍遠往返不便遂賃小東門内衙署東牌樓外吳姓房屋暫住遇有承審案件則就近仍至衙門訊問書差人等照舊於科房聽差毋庸跋涉是亦矜恤屬下之意也○前報紀揚州府沈太守禀奉運憲諭飭出立賞恪緝拿張貼僞示之巨梟錢少卿忽促間將少字誤書文字合亟更正於此 
[鐵甕濤聲]  
　　鎭江訪事友人云山巷南首肉店主某甲積得刀下餘資飽煖思淫覬便覦對宇水果店内之某女郎眉　目挑屢思勾引不料此女桃李其姿松筠其性投梭峻拒巳非一朝甲啣之欲爲傾陷之計妄造海市之言多方汚　女忿甚遂偕某氏婦向之評理甲不服恃其　力過人兇横益甚奔至水果店内將雜物搗毁一空東衝西突大肆摧殘女之親屬見此情形立投丹徒縣署據情喊控經董大令飭差將甲提案研訊喝笞五百板荷以巨枷發山巷口示衆一月見者莫不拍手稱快○長江水師提督黄芍巖宮保自今春統率江勝軍六營駐防京口以來迄今數月軍民相安秋毫無犯兹宮保擬於本月初旬秉節赴上江巡閱營伍約在中秋節後卽可返旆云○銀根緊迫錢店之因而倒閉者幾有銅山西傾洛鐘東應之勢上月二十二日城内堰頭街恒興隆錢莊亦因周轉不靈忽然閉歇店中主夥皆巳逃逸無蹤聞共虧欠各莊約有一萬五千金之譜未識作何了結也○揚子江上渡划載客向例不准過多每年夏間地方官必出示禁止所以防失事也無如若輩貪利忘義視禁令如弁髦一遇河水泛溢船上人數過多輒遭傾覆良可慨也 
[示禁爭挑]  
　　日前米商生泰等因挑夫爭挑滋擾請爲出示禁止黄大令據禀之下照會法總領事請派捕照料昨日發出告示一道兹錄於左○欽加鹽運使銜在任候選道松江府上海縣正堂黄爲出示嚴禁事案據米商生泰三泰　義裕昌等面禀商等曾經禀蒙道憲頒發護照前往各處採購並往安南等處購運秈米來　以冀分發各鄉鎭平價出糶船泊金利源碼頭無如該處野雞挑夫流氓人等瞻敢藉口阻橈爭奪扛挑禀請禁止等情到縣據此除先行飭差彈壓外合行出示嚴禁爲此示仰該處小工人等知悉扛擡米石上岸聽由該商等自行雇挑不准藉口爭奪如敢故違定卽提案嚴懲不貸切切特示 
[違章斥革]  
　　租界向章差役提人須先持票至值年領事處簽字否則以違章論近則簽字後必至捕房知照派令探捕協提此新章也日昨有公堂差役柏麟因袁岳卿控張良玉竊取洋銀至鴇兒張阿金所開之妓院代妓贖身奉諭飭提阿金到案因差役未報捕房致被捕頭查知又皂快班役周順往提張書堂亦因未報捕房先後由捕送請懲辦鄭瀚生大令譯差役等辦公有年自　恪守舊章何得貿然違犯遂令斥革不准更名復充以示懲儆 
[私和逆倫案]  
　　蘇婦顧范氏被女寳珠毆斃一事巳詳昨報兹悉寳珠素有雌虎之名前夜被母戒斥後立往拼夫張榮才處逼令至家帮同毆打巳則手持門閂向母作當頭棒喝母巳年老立卽仆地不起而女尙不肯釋手以致傷及腰際致命處延至昨晨五點鐘遂爾斃命顧氏之子德和初擬報縣請騐嗣頭圖地保周關寳以逆倫巨案一經報官恐干不便遂再三威嚇德和不准報縣勒令張榮才出洋數百元備棺成殮 
[船户兇横]  
　　南市恒盛米行夥陳俊賢前日至浦濵斛米有駁船户魏阿福攬裝生意陳不允竟與爲難後被行主聞知以此風斷不可長將魏扭赴十六鋪巡防中局請究局員潘仰泉二尹以其爭攬起釁贍敢逞兇判責二百板具結交保斥釋 
[拘獲逸犯]  
　　著名流氓奚四福浦東高橋人前月杪在浦東火油池左近持刃行兇戳傷某甲當由甲之親族投縣喊控奚遂偕妻避匿於楊樹浦楊家宅楊毛毛家昨爲黄大令訪知特飭幹差協同十二圖地保徐良圃至毛毛家將奚拘獲解至縣署究辦 
[嚴懲宵小]  
　　歹人戴阿生吳錫榮昨日濳至楊樹浦厚仁堂撬門而入意圖行竊當被拘獲解送巡防局請究姚殿卿二尹提案審訊同供曾竊引翔港祝道道家衣服洋銀等物二尹以楊樹浦一帶近來宵小繁多若不嚴行究辦何以安靖閭閻本擬送縣究懲後因二人再四哀求判重責一千板斥釋 
[上海縣署紀事]  
　　前日法界公堂移送楊金氏控陳四金誘拐婢女一案經帮審委員李葆初二尹訊供後察得陳患病屬實發交普育堂醫冶昨據堂董函稱陳病巳痊請卽提回黄愛棠大令接閱來函飭原差持票至堂將陳提回候訊前日有甲乙二人肩荷蘆粟在縣署頭門口喊賣嗣因爭奪生意互相毆打適黄大令因公出署在輿中瞥見飭令值日差將甲乙拿住看管候訊 
[英界晚堂瑣案]  
　　監生曹恩綖控江平舟欠洋圖賴昨經襄讞委員劉穆庭二尹提訊曹供浙江人在寳順錢莊爲執事與廣有餘綢莊江平舟往來十有餘年廣有餘現巳閉歇被欠莊欵銀二千五百五十四两向索游移意欲圖賴求請究追質之江供常州人欠寳順莊銀二千二百两現因無力歸還求恩寛限二尹以两造所供數目不符著江覓保出外核算明白妥商如何還法限七日内禀復核奪○姚小菊控王錦益欠洋逃逸亦經劉二尹提訊姚供前月廿二日王懇小的親戚周媽媽爲中借去洋銀一百四十元立有筆據言定於廿六日卽還詎料王延至上月底尙不歸結忽於初一日意欲附船逃往南潯被小的所見是以扭案求請究追周媽媽供本地人隣居王錦益因有急需託小婦人爲中向姚小菊移借洋銀一百四十元廿六日准卽歸還詎意於初一日忽思逃逸被姚所見扭案求追質之王錦益供向以縫級爲業前日託周媽媽向姚小菊借洋一百四十元約期廿六日卽還屆時無從設法欲向南潛親戚處商借並非有意圖逃求鑒二尹得供謂爾旣須往南潯移借何不先與原告說明遂飭將王戒飭一百下押候於十日内繳洋開釋 
[英界公堂瑣案]  
　　某洋人家失去銀茶壺一把報捕後由包探秦少卿查係土金狗蔣根元二人同竊售與小東門景福銀樓内之沈文明及　吊贓巳被鎔化不能交出因一併解案請訊洋人投案請追失贓王蔣同供行竊是實求叩恩典沈文明供銀茶壺一把是照市價收買並無不合鄭大令商之繙譯梅君判各責二百板交捕房管押沈文明不應收買洋人贓物判罰洋三百元沈一再求减大令不准○寍波人吳阿和向在某洋人處執役冐收洋東帳洋三十一元四角任意揮霍被洋人查知指交捕房昨晨送案洋人投案領洋吳阿和供暫行借用本擬措還求鑒大令判責一百板押候繳洋三十一元四角○張四芝曾經犯案遞籍兹又來滬爲包探孫光華所見拘解至案請爲究辦張供鎭江人來滬尋父不敢逗留尙求寛宥大令判責三百板管押一月後交捕房仍遞回原籍○四十八號西捕拘解馬夫奚德全趙德才至案禀稱此二人擅將馬糞傾倒於路有違工部局章程因特送案請判奚趙同供偶然漏下並非有心傾棄求鑒大令判各罰洋五元以儆○四十三　西捕解送夜市違 
 
 

Page 4

 
 
章之得興樓同號張元昌錢永昌素樂居清芬堂雅園寳興閣美萬興秦書卿陸大卿李太昌盛玉峯源昌等各烟間酒館主到案請爲判斷大令詰問之下以得興樓等五家曾經違犯判罰洋十元清芬堂九家各罰洋五元○包探趙銀河拘解過犯沈阿泉至案禀稱此人係屬過犯昨又不知在何處竊得水烟袋洋鏡等物正欲質錢適爲小的查見送請訊究沈阿泉供認行竊惟求恩寛大令判責二百板管押一月○野鷄倡婦嚴王氏周吳氏吳周氏沈王氏在路拉客爲包探劉生堂所見拘解至案請爲究辦大令判各罰洋十元 
[美界捕房紀事]  
　　本地人張長生昨日在北河南路被流氓數十人圍住兇毆傷及腎囊當卽奔赴捕房申訴捕頭飭將張送同仁醫院醫治並飭各探捕將各流氓拘獲懲辦○偷兒王阿四昨晨不知在何處竊得衣服一包至西華德路某押鋪求質爲包探費阿銀瞥見盤詰之下言語支吾拘入捕房候查明究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者胡李氏　縣　控妥是老　　無德祥弟兄三人誘　等　當　藩德祥　案經李　　　　　　　　　　　爲現在逃往松江二尹判限五天　　　並　怡交　　　　　　第夜　　　　　　究提復　浦李氏　案　　　　　　　　　　　　　供與何李氏比鄰居往伊女毛囝自幼見面據彼此　愛私訂白頭曾經央媒向　李氏求蝎因婪　聘　小的無力備辦起意拐　是　　　　恩胡毛囝供認與祺祥素有姦情自願　　身相許因母親不允不得巳而逃求　　　成全其　二　得　以毛囝無事巳極此　　不可長　掌頰八十下當堂給胡李氏具結領　潘祺祥誘拐　女尤屬贍大妄爲著令笞　四百板收押自新所藩德祥不應縱弟妄爲收押待質所再行究辦○李長卿控在保康客棧失洋遭毆前晚經帮審委員李二尹提訊李供安徽宣城縣人四川候補典史刻因請假赴粤便道來滬借寓　　保康棧前日因事出外比及回棧忽失去洋銀一百元向棧中司帳人等查問諉稱不知爭論間反被鳴捕并指職員爲訛詐毆傷頭額求請騐究二尹命仵騐得額傷屬實判令出外醫治候移查核辦○縣差薛貴查悉小流氓李大林邱阿木趙阿備等在本城虹橋堍虹園烟間向薛小弟拆梢不遂剥去短衫鞋子等物押錢六百五十文同往飯館飽啖當卽帶夥往拘到案禀請訊辦經李二尹提訊李趙同供縫衣度日邱供織機爲業二尹問何人起意剥衣互相推諉各求恩典二尹判各責二百板枷號半月發虹橋示衆飭薛小弟將押票二紙領去完案○西門外巡防局函送鄉民王安甫朱良卿扭控李阿毛牽牛行兇李二尹提訊之下王供李阿毛向小的借錢不遂强將耕牛牽去當卽攔阻朱良卿前來解勸被李毆傷求騐朱供與相同李阿毛一味求恩二尹飭仵騐得王朱两人各受微傷判令自行醫治李阿毛牽牛行兇不法巳極命重責四百板枷號一月發局前示衆 
[馬路工程局瑣紀]  
　　南市豐記馬頭久大木行前晚十點鐘時被賊趙本雲從後門補入意圖行竊爲棧司倪阿四陳少林等扭住吊打經新馬路二十九號巡街捕勇喝止令解馬路工程局請究執事張某不服喝令棧司與捕爲難欲扭送二十三七鋪巡防局適落差之三號巡街捕勇經過卽回局具報由捕頭王榮培添派捕勇多名協同局差將倪等一併解至捕房禀知局員朱森庭明府升座提訊倪陳同供初六晚十點鐘趙本雲前來行竊被小的當塲獲住略加毆擊爲巡街捕勇所見欲將賊扭至捕房彼此爭執此事實由執事張先生喝令頭目劉登子所爲求鑒趙供不敢行竊今被兇毆受傷明府判押捕房两棧司姑著交保俟查明行兇情由再行復訊○南市新馬路肇家浜堍新開指南白玉樓烟茶肆前晚有縣署差役錢阿土混名小燈籠者開燈吸烟吞雲吐霧樂意洋洋吸畢計算烟鈔四百十六文不名一錢揚長而去由值堂人當塲追獲扭交某號巡街捕勇拘解馬路工程局捕房捕頭王榮培著照給烟資麾之使去 
[法界捕房發落]  
　　昨日禮拜三朱明府蒞捕房會同鈕副捕頭發落各案命提甫經釋出連次犯竊之鍾大明照原斷枷號一個月期滿責放○太古棧房竊取白糖之洪生照原斷枷號一個月期滿責放○流氓袁巧觀前因聚衆鬥毆持刀傷人在逃未獲爲十六鋪巡防北局移送到廨經前讞員鄭大令訊供押候核辦朱明府接任後卽提袁巧觀訊供仍命還押過堂交伊交領回何繙譯以該犯凶横巳極未便姑容著還押核辦昨日明府蒞捕房命提到案笞責二百板命該圖地保葛月樓領回交伊父收管○在途搶扇之楊阿寳搶洋之王福林著照原斷各責二百板王福林再責一百板一并釋出○小菜塲搶奪小洋之潘子祥照原斷重責二百板釋出○小東門裕隆押店夥張雲卿前控學徒趙阿生私取典押銀表金戒各贓求追等情經前讞員鄭大令訊供趙阿生供出舅母項趙氏收受當本洋一百四十元大令提訊交保候核在案昨日原告投案求追朱明府著保交案項趙氏供並無寄藏當本實遭誣累趙阿生供有帳爲憑俱存案内明府以趙阿生不應犯竊著掌頰二十下項趙氏供丈夫故世之後度日不周求恩明鑒明府以項趙氏不應狡展本因責懲姑寛着交原保何裕森限三日將洋交案○義興押店主韓國恒控大興茶食店主馬俊之前因貼票借洋五百五十元經前讞員鄭大令訊供交保出外理處兹案懸日久原告屢次求追朱明府檢閱原卷飭傳馬俊之馬廷柱到案限三日内交案昨巳逾限明府命提二馬到案同供此項欠洋實係袁際堂所欠明府以其狡展著各掌一百下二馬求恩免責明府著交原保再限三日内理明延干追比○蘇州人許少卿向爲玉器掮客與姘婦楊二寳賃居法界寳興里以樓面轉租與鎭江人趙景耀五月初八日許因事外出被趙父子竊去珠寳翡翠玉器等物約值洋一千餘元當租屋時由趙之族姪雲生領來雲生在英界麥家圈某錢莊爲夥因扭送捕房解經前讞員鄭大令訊悉情由著交保出外找尋景耀雲生以趙之長子四福在海門毛家鎭某南貨店爲夥修書詐稱乃父病危速來料理趙得悉後立卽來滬卽被送入捕房解經鄭大令訊供押候著交伊父到案訊究迄今巳逾两月無人具保昨日許遣姘婦楊二寳投案求追明府命提趙四福到案訊問趙稱被堂弟雲生誘騙來滬卽送入捕房禁押雲生親往江北一帶查訪始知父親與弟同時被盜綁縛抛入江中屍身浮起爲魚船撈獲帶至江都縣小家營海邊招人認領小的之妻聞信前往審視無訛當卽報知地方官相騐備棺收殮旋又知小的禁押囹圄帶領小孩來滬探望述及前情始知雲生所告屬實小的禁押捕房五内崩裂求准交保出外料理明府得供惻然憐憫謂原告曰趙四福實係無辜被累禁押捕房又無益處原告亦云曾聞趙景耀父子竊贓之後因遇盜同時被害情實可憐惟此貨亦向他處代掮共值洋銀九百九十元被逼難堪求恩追給明府謂爾不問來歴率將房屋租趙致遭此禍亦屬咎由自取趙四福著覓的實保人交保出外赶緊回籍料理限半月内回滬禀覆核奪○吉祥街清芬堂烟館因不遵禁令仍有婦女開燈爲西包探美特查獲拘送捕房捕頭姑免解堂從寛罰洋二十元婦女罰洋一元一併釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月初一日京報全錄]  
　　宮門抄○豫撫劉奏爲續陳豫正軍營制餉章並改習新操摺○又奏爲查明豫省兵丁實數片○督辦鐵路大臣盛奏爲懇恩派員循案督率籌辦片○秦督陶奏叅將因病出缺片又奏總兵到任據情代奏摺○七月初一日户部通政司詹事府鑲白旗值日無出見○吏部呈進月官卷○召見軍機　○○頭品頂戴　南巡撫臣劉樹堂跪奏爲續練詹正軍營制餉章並攺習新揀各事宜籲摺恩　究案恭摺抑斷聖鑒事　臣於本年正月二十九日見奏練兵籌餉案内聲明將豫省防勇十營拼爲豫正左右两軍各五營再營　　　　　　　出餉項以供攺章　餉之用等因奉旨留中欽此欽邊轉行在案臣復督同營　處籌　悉　妥議將營制　　　更定有　　　　　　　　者又有前奏未經議及者竊惟餉項務戒其虚糜可减者自當立减而新章當求其詳盡應增者亦不得不增請需我　皇上詳斷　之有　　　有各營初但爲鎭撫也方之用以故餉項極薄章程極簡各營分布屯劄人自爲軍號令至不齊一良由氣勢散漫而　無統帥以臨之　　在攺定新章求爲可用之兵則營制不能不大爲更動豫正两軍前經奏明由臣自爲統領两軍事務殷繁統領例有隨營文武員弁擬照　武軍章程核减其半設委員一十四員第臣雖爲統領而各營由營官分帶遇有差遣偵探之事諸多未便擬投親軍馬隊一哨以資控馭另委哨宮營帶責成訓練至翼長爲統帥之輔副營官爲翼長之輔大小教習均攺習新操之師範練巡加餉乃鼓勵勇丁之微權皆臣前奏所巳及而仍不能不變通者則餉例有所限也查原議勇丁練巡各項每分别遞加銀五錢現通核餉力每名祗能遞加銀三錢實以新章用項甚多卽如翼長令由管官兼充而津貼仍應酌給副營官及大小教習各項薪水皆係新增之欵無不取資於節餉之中又有前奏所未及者如两軍各設督操官一員督飭一軍操法實講求新操所不可少者現亦令營官兼充又如各營哨哨官祗有正哨而無副哨殊形闕略則副哨官應添勇丁祗應操而不准應差則營官應用之護勇長夫不得不定以數目以示體恤總計攺章以後两軍之中所新增者則有隨營文武員弁一十四員統領親軍馬隊一哨翼長督操官副營官爲一員每營所新增者則有大敎習一名小教習四名副哨官五員哨書五名護官所用護勇四名長夫四名其但議加餉者自哨官隊長以迄親軍正勇夥勇餘勇則有祇加練餉不加巡餉者有祗加巡餉不加練餉者有巡練二餉並加者就攺定新章而論以比本省舊制固自不同若比諸湘淮各軍則合舊餉巡練三項並計尙不足以相抵實由原定餉數太薄亦由本省餉力難支也現計各營裁勇實數步隊每營裁去一百名又十六名馬隊每營裁去六十名又二十名砲隊一營裁去四十八名通年節出之餉合十營並計約可得銀一萬數千餘两以之開支前項新增新加各欵不敷甚鉅至此項新定餉章馬步各營巳於閏三月初一日一律開支惟砲隊一營因商攺營制末定至四月初一日始照新章開支此攺定營制餉章之實在情形也章程旣定若不妥籌稽查之法則空額蝕餉之弊亦恐不免現就新定營制餉章刊成圖式第營幾哨每哨幾隊每隊正勇幾名餘勇伙勇幾名分别舊餉新餉練餉巡餉逐項標明頒布各營俾官弁勇丁咸使周知又頒給新式營册一本令各營按月照式册按每哨每隊正勇何人何時開除何人新補何人按籍可稽無能作僞其發餉一層原議另行委員監放嗣以諸多窒碍攺　餉牌若干面一勇一牌每發餉時由營官將此牌隨餉發出交勇丁之手以爲憑信至第二屆發餉之先由臣委派隨營員弁分赴各營點名收牌以爲第二屆發餉之用藉以稽察各營有無侵蝕之弊現定新章操練係合操兼計盖操而不巡慮無以兼地方巡而不操亦難期爲勁旅新式操法由粗而精極爲深奥非倉卒所能探其微妙要當循序而進現操各營以一號令齊步法爲體以一律攺習洋槍爲用新操寳卽有洋操之先聲出巡之營每日准師行三十里之制不得盡力跋涉以痕勇力仍飭令營帶各官以駐劄餘閑隨時習練名爲出巡亦卽西法行軍隊之用意惟現用教習係就各營弁勇考選充當責令禀陳於督操官以期盡一當此攺章伊始現有教習尙能勝任第恐難收大效巳一面咨商北洋新建陸軍代爲延聘教習前來以資仿效臣於本月初十十一两日將十營分别合演合式操法雖未臻於嫺熟較前亦自攺觀倘由此逐細講求可期成爲勁旅備異時緩急征調之用抑臣聞之練兵所以爲戰也故器具不備者不可以戰若無事而惜費用必至臨時而誤事機從前各營舊操刀矛與槍相間現一律攺用洋槍則操演子藥較前必多所費修理洋槍工匠亦在所必需而臣尤有所不能巳於懷者則勇丁雖巳加餉爲數仍屬無多合舊餉練餉巡餉三項不過月得銀三两六錢僅足以敷餬口如能籌有的欵仍當遵照前奏遞加銀五錢以資鼓勵至新章之中尤有两條宜備者一爲春夏二委應給勇丁操衣操靴一爲各營應支喂養車　各費以上两端亦他省防軍之所有實豫省舊制之所無相應籲懇天恩俯准照辦則各軍士卒感戴皇仁益鼓舞於行間矣除將營制餉章及新式圖册分咨查照外所有續陳營制餉章及攺習新操各緣由謹恭摺具陳伏乞皇上聖鑒勅部立案施行謹奏奉硃批著照所請該部知道欽此○○劉樹堂片再竊臣欽奉寄諭剛毅奏糜費莫如練餉每營額設勇丁五百名實數不過三百請飭各省卽照三百之數發餉等語著按照所奏認眞辦理等因欽此查本省防軍於本年正月經臣奏明攺定新章裁勇併餉嗣經陸續裁定步隊各營實存正勇三百名馬隊各營亦准此例裁定　與原奏發餉之數相符惟節出餉項亦由臣奏明作爲攺章加饟之用早經一律開支相應懇恩俯念奏攺新章在前免其存留候撥至此外尙有練軍七營分由各鎭統帶均屯劄要隘處所實係兵皆足額饟不虚糜現值裁汰緑營官兵之際若勉强删汰轉恐有得地方應請暫緩辦理所有查明豫省各營兵丁實數緣由理合附片覆陳伏乞聖鑒謹硃批著照所請該部知道欽此○○盛宣懷片再光緒二十二年九月欽奉寄諭准設鐵路總公司令盛宣懷督辦從藘漢辦起蘇滬粤漢亦次第擴充仍著王文韶張之洞督率興作等因欽此伏查直隷爲幹路根本之地北洋尤中外樞榖所歸現在王文韶巳蒙内用榮祿以使相接任公忠閎亮實副網紀四方之望所有鐵路總公司辦理蘆漢寗滬粤漢各路相應籲懇　特派榮祿循案督率籌辦俾微臣隨時隨事有所咨承庶得竭其駑鈍成此鉅工尤深感幸謹附片陳請伏乞聖鑒謹奏奉硃批另有旨欽此○○陶模片再據兼署督標中軍副將韓廷芝呈稱卸署督標中軍副將准補甘肅提標叅將飾玉春得患癰疽病證調治不愈於光緒二十四年三月十六日在省寓病故委員查騐屬實取具承查並嫡親醫生印甘各結及該故員原領寗夏鎭標左營遊擊劄付呈齎核辦前來臣覆查無異相應奏明請旨開缺除劄付印甘各結咨送兵部外所遺甘肅提標營參將員缺查甘肅現有應補人員容俟營汛裁併就緒再行揀員請補謹附片具陳伏乞聖鑒謹奏奉硃批兵部知道欽此○頭品頂戴陜甘總督臣陶模跪奏爲據請代奏叩謝天恩恭摺仰祈聖鑒事竊署陜西筵榆綏鎭總兵新授甘肅肅州鎭總兵陳元　呈稱接奉行知内開光緒二十四年二月二十二日奉上諭甘肅肅州鎭總兵員缺著陳元　補授欽此謹卽恭設香案整闕叩頭謝恩伏念元　豫章下士　檄庸材權鎭邊疆涓埃未報兹復渥荷殊恩眞除專閫自天頒命伏地懷慚容俟禀商督臣委員接代署篆卽行趨赴闕廷跪聆聖訓所有感激榮幸下忱懇祈據情代奏叩謝天恩等情前來理合恭摺代陳伏乞皇上聖鑒　奏奉硃批知道了欽此 
 
 

Page 14

 
 
[光緒二十四年七月初二日京報全錄]  
　　宮門抄○豫撫劉奏爲遵裁豫省緑營官弁兵丁摺○燕督榮奏爲揀員請補沿河要缺知縣摺○秦督　　奏爲委署各員片○七月初二日禮部宗人府缺天監鑲紅旗值日無引見○産公續假十五日○志鈞預備一召見○召見軍機志　　○皇上明日由頤和園還宮辦事召見大臣　○○頭品頂戴河南巡撫臣劉樹堂跪奏爲遵裁豫省緑營官弁兵丁謹將擬辦詳細情形繕具清戰恭摺仰祈聖鑒事竊臣於本年三月　奏擬裁縁營官弁兵丁緣由一片推軍機處字寄奉硃批著照所請至裁兵一節著斟酌妥辦毋得操切欽此原片留中等因知會前來當卽欽遵咨行各鎭道遵辦臣復與往復　商令各就地方情形　心妥籌據先後議覆經臣詳加核定竊惟兵額裁至七成底營所存無幾勢難仍前分佈則不得不議併營營訊旣併又不得不議裁官實有相因之勢事關更　營制臣固不敢稍事操切亦未便過涉拘牽議定裁官一層皆視汛兵之存留多寡有無以爲裁攺之準必底無一兵缺姑議裁但議减而未全裁者或將額設之缺酌量攺設或員缺悉仍其舊若裁遣兵丁儘可按籍删除無庸再計惟皆關係地方頭緒紛雜必先剔除萬不能裁之處乃始得其可裁之處必周慮於旣裁以後乃不至惶惑於議裁之時所擬萬不能裁之處三曰存城也曰大道也曰邊要也可以議减之處二曰零星小汛也曰同管冗散也所以議减者三曰各官弁兵丁以六個月爲一期分三期裁竣也曰官弁見缺遣并請大銜借補小缺以免向隅也曰兵丁各於裁遣之日另給两委遣餉以資生計也所慮於旣裁之後者亦三曰全裁之汛地酌令未裁鄰汛就近兼顧也曰責成地方官捐廉自募勇隊以輔兵力之不及也曰護送往來餉鞘火犯凡兵不數用之處併責成地方官酌派自募勇隊迎送也綜計議裁馬守兵共八千一百八十二名大小員弁一百二十三缺裁併一十一營裁兵之數連前請裁三成在内除巳按年分裁將近二成現實應裁六千餘名叅合原設兵額所裁巳在六成以外裁官之數雖祇三成有餘惟兵丁恃此爲升階裁汰邊多恐致軍心觖望據各鎭道請裁向有額外外委各缺臣查該缺尙在馬兵數内開支無廉俸裁一額外所有無多且此項爲兵丁進身最近之階更宜寛留其有餘以資鼓勵擬將額外外委一項無論缺之裁否悉照例開支饟項有汛地之寳者仍前供差本缺巳裁者卽回營効力一律作爲操防至裁兵所請遣餉擬卽就欵騰擲其第一期應需遣餉暫由司庫借發卽以第二期内所節第一期之餉彌補前項以第三期内所節第一第二两期之餉半爲彌補第二期遣餉之用半爲開支第三期遣餉之需推一期雖定以六月而各兵未必裁于一時在三期以内尙有隨時應節之餉當飭各屬核實造報以憑查核約計三期裁竣以後每年實可節省銀九萬數平餘两内有歸德鎭兵餉係咸豐八年添咨案内因庫欵支絀暫借撥州縣存留役食欵項應用約計二萬餘两相沿至今皆由各州縣籌解現在該鎭所節之餉足將所借役食騰出擬請毋庸歸還州縣卽留此欵爲豫省防練各軍攺習洋操之費計除去此項每年仍可節存銀七萬餘两至應裁實缺卽以裁缺之日爲在支廉俸之日合廉俸餉乾並計每年共應節省銀九萬餘两擬裁員弁臣前奏巳有籌安置之請欽奉諭旨裁官一節著斟酌妥辦仰見宸衷愼重詳審之至意臣再四熟籌除缺還缺以外别無安置之法本省額設各缺都司以上較簡千把以下較多尤罪以大銜借補小缺更恐難期周轉相應籲懇天恩准如所議辦理出自逾格鴻施查擬裁攺各缺内光州營遊擊汝州營守備均請攺設都司内黄營都司滑縣營都司均請攺設守備其各原缺從前皆係題補現擬攺設各缺應請仍前作爲題缺以符舊制如蒙俞允臣卽以奉旨之日作爲開辦之日將擬辦各節按期舉行如有未盡事宜容臣隨時籌商各鎭續行奏明辦理臣爲愼重管伍越見所有擬辦裁减官兵詳細情形謹　清單恭摺具奏是否有當伏乞皇上聖鑒訓示遵行謹奏奉硃批著照所請該部知道單併　欽此○○大學士直隷總督奴才榮祿跪奏爲揀員請補沿河要缺知縣恭摺仰祈聖鑒事竊查東明縣知縣錢錫寀調補獻縣知縣擾　部覆應以光緒二十四年四月初一日接到部文日作爲開缺日期歸四月分截缺所遺東明縣知縣一缺因黄河攺道北行適當其衝地方凋敝訟獄繁多攺繁疲難三字沿河要缺例應在外揀選查定例州縣應調缺出如無合例堪調之員准以候補人員題補又部議章程題調缺出照例於現任人員内揀選調補如果實無合例堪調人員准以奉旨命往及曾任實缺候補進士卽用人員酌量補用又沿河州縣除照例升調不計外如用候補時將沿河候補與地方候補酌量補用各等語奴才督飭藩臬两司在於選缺知縣内逐加遴選非歴俸未滿卽人地不宜一時費乏合例堪調之員自應在於候補並進士卽用人員内揀選據藩臬两司查有沿河侯補知縣余昌壽堪以請補會詳前來奴才查余昌　年六十二歲江蘇甘泉縣監生報捐從九品選用因軍功河防海運出力歴保縣丞於北河候補並俟補缺後以知縣儘先補用同治十一年咨補大　縣營河縣丞光緒五年調補永定河南岸頭工下汛宛平縣縣丞十年因案開缺留工另行酌量補用十二年咨署大名縣管河縣丞十五年因案暫行革職　工効力是年黄河两屆安瀾案内奏保奉上諭著開復暫行革職留工處分欽此十七年咨補永定河北岸五工永清縣縣丞旋在山東賑捐案内報捐離任歸知縣班補用十九年五月二十五日由部帶領引見奉旨著照例用欽此在部領照於六月初八日到省奴才與臬可覺竊廷雍到任均未及三月例不出考惟　藩司員鳳林查得該員老成明練任事實心以之請補東明縣知縣實堪勝沿河要缺之任與例亦屬相符合無仰懇天恩俯准余昌壽補授東明縣知縣實於地方河務均有裨益銜缺相當毋庸送部引見所有揀員請補知縣員缺緣由諸恭摺具陳伏乞皇上聖鑒敕部核覆施行謹奏奉硃批史部議奏欽此○○陶模月再新授平慶涇固化道王會英現巳到省應飭赴新任西寍府知府燕起烈巳奉文准調新授甘州府知府誠瑞亦巳到省應飭名赴新任凉莊理事通判舒隆阿病故遺缺查有試用通判文祺堪以委署　州知州姚長齡調省遺缺查有署洮州　事准補河州知州趙謙堪以調署遞遺逃州同知員缺查有寗夏鹽捕通判熊振槃堪以調署撫　通判黄紹梓丁憂遺缺查有候補知縣余人騶堪以委署偕州直隷州知州李鍾辰撤任遺缺查有候補直隸州知州符瑞堪以委署署　　州　准調武威縣知縣楊培之應飭赴調任所遺狄道州知州員缺卽以現署武威縣候補知　　承恩署理蕭承恩未到署任以前委候補知州　力謀暫行代理署海城縣知縣楊廷槐調省遺缺查有候補如縣王樹堂堪以委署平羅縣知縣李台青庶省遣缺查有准調西寗縣知縣傅維　堪以調署署西寗縣事准補寗朔縣知縣張廷武應飭赴本任所遺西寗縣知縣員缺查有　縣知縣竊運　堪以調署所遣禮縣知縣員　　有試用知縣余重基堪以委署隆德縣知縣程德音回籍省親遺缺查有候補知縣易筮謙堪以委署署　水縣知縣方傅獲飭回巴燕戎格廳案任所置清水縣知縣員缺查有候補知縣袁範堪以委署正寗縣句縣董維　病故遺缺查有　　知縣王简甲堪以委署據藩臬两司先後省　前來除分别檄飭遵照外謹附片陳明伏乞聖鑒謹奏奉硃批吏部知道欽此 
 
