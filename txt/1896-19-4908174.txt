# 1896 - 19 - 4908174

 

Page 1

 
 
[重印快心編出售] [  申報館主人啓]  
　　快心編一書雖係章回小説而其言情叙事頗能娓娓動人且樂而不淫雅合關睢之旨誠近世説部中不可多得者也本館前曾排印數次數經寒暑插架頓空而問價之人依舊源源而至因更重付剞劂以饜購者之心兹己告成分裝十册每部碼洋五角請臨申報館帳房三馬路申昌書室及各外埠申昌選購可也 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元五角○駁案彚騙碼洋一元○明季南北略碼洋一元二角○欽定六卸處分則例碼洋一元二角○補註洗寃録碼洋六角○康熙字興碼洋四元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳録碼洋一元二角諸君欲購者請移玉申報館帳房可也此佈 
[恤囚論]  
　　昨日申報云江蘇巡撫趙大中丞念及監押人犯頗爲苦累日前頒發通飭一道令各府州縣承審之員遵照辦理大略謂待質所管押人犯皆因供詞未招或是人証未齊暫爲管押待質而己邇來管押者經年累月尚未訊釋大都書差舞弊承審官漫不經心所致刻因年關在即仰將各案赶緊清理管押人証可釋即釋應辦即辦不得將無辜株累之人久押不釋至監獄犯囚亦應　發棉衣薑湯以備禦冬號所掃除潔净刑具時加洗滌以期獄囚少病各等因業由松江府恩詩農太守轉行上海縣遵照執筆人閲至此不禁喟然而嘆曰有是哉中丞之恆及罪人竟若是之無微不至哉夫中國之待罪人其酷虐亦由來久矣嘗讀王軫石四照堂集紀浙江按察司獄一篇其文曰丁亥余友朱子以事禁獄久之得釋爲余言天下之獄未有慘於此者始入獄卒導罪人至獄司前索金故事罪人入見獄吏無重輕皆輸金卒如之又推罪人有貲爲牢頭者主進焉而後掠其私謂之常例錢金多者雖重罪處浄室或自構精舍以居否置一獄名套監周遭樹木栅地穢溼覆以腐草鬱蒸之氣是生惡蟲罪人械而入卒持其兩手縶栅上使不得便須臾蟲觸人氣千百攢集人體自耳鼻緣入衣　凡屬有竅蟲滿其中經晝夜雖壯夫生者十不得一二折而下一徑窈黑盤曲深㘭𥥛有石門犴狴司之門堅重啓之聲如吼陰風颯颯從内出炎暑當之股栗中多積屍臭逹門以外罪人既入獄卒閉兩門邏者僅存一竇通勺糜白晝鬼嗚嗚狰獰立人前强有力與之角衆鬼來人力不勝立斃噫時在開國之初而官法己如是大敝我不知今之監獄凌偪罪犯其慘狀更當何如也顧既入獄中大抵皆罪大惡極之徒尚無足恤其次者亦係軍流各犯既己刑章之甘蹈誠不妨試以奇苦使之有悔於心獨不解各省待質公所中所收者或因錢債而涉訟公庭或挺身而作証人不得不暫時覊管此種人本無罪狀即係良民祗以雀鼠微争遂致陷身徽纆嗚呼噫嘻揆之創立待質公所者之初心豈料及後之變本加厲竟如此哉聞各州縣向日例設飯歇以收應訊未結之人飯歇之義若何謂其人不能釋使歸家故令其寢於斯饋於斯以待官之推鞫也乃管飯歇之丁役往往任情敲詐魚肉平民一入其中則排一鋪需錢若干點一燈需錢若干遞一信而錢若于而欲吸烟飲酒任意嬉娱其所費更不可以計算矣苟或無錢以供其敲詢則將髮辫緊扣尿桶上曝諸烈日之中任人解褲小遺尿流滿面臭穢之氣聞之即嘔惡不寍夜則懸弔梁間使不得睡種種肆毒幾令人求生不得求死不能久之賢長官洞燭其奸乃改飯歇而爲待質公所其初意原欲使人之待質者入此室處覊絆全無手足寛間免受諸般苦惱會未計及管理公所之丁役即從前管理飯歇之人以致雖有公所之名仍受飯歇之苦苟無中丞之明若觀火燭及幽微則凡此公所中人不亦如管押飯歇時之暗無天日乎我乃服泰西各國立法之善焉泰西罪犯無笞杖枷扭之事亦不准獄卒勒索錢文人獄者每日食息有定時工作有限制身穢則七日一浴心鬱則准於下午游覽花園又得牧師宣講法言開其錮蔽食則麫包牛肉番芋寢則鐵牀上被褥俱全雖居請室之中較之貧人在家反覺舒徐暇豫彼待己定罪之犯且如是則凡覊以待訊者其優待更可想而知日本邇來取法泰西凡刑法除絞首外祗自無期徒刑有期徒刑以迄罰金拘留科料共十三等舉從前苛政一洗而去之我中國爲聲名文物之邦下車泣罪之風不難復挽奈何縱令獄卒虐及罪犯即無罪而暫時覊管者亦且使之奇苦萬分我知中丞大發仁心必當逐漸清釐釀爲善政不特可與泰西嫓美且不難上繼夫刻木爲吏畫地爲牢之美談也跂予望之 
[本館接奉電音]  
　　昨由京師電傅上諭三道硃筆一道敬謹譯登○十二月初三日奉上諭本日吏部帶領引見之刑部員外郎兼襲一等侯爵曾廣鑾着加恩以五品京堂候補欽此同日奉上諭廣東督糧道員缺着延祉補授欽此同日奉上諭張之洞奏記名提督蕭鎭江所帶滬防三營缺額甚多且有向各營提取公费情事管帶滬防右營遊擊劉祖賢委充營官缺額尤多蕭鎭江若僅以都司降補殊屬寛縱記名提督蕭鎭江遊擊劉祖賢均着即行革職以儆效尤兵部知道欽此○初四日奉硃筆瞿鴻禨轉補翰林院侍讀學士陳兆文補授翰林院侍講學士欽此 
[英電譯登]  
　　初二日倫敦來電云耡亞利司普克肇事之陳生經搭浪蘇亞利人議定解回英國其餘手下之人則皆己開釋矣又云英國議定華歴明年新添快船十號供海軍策遣 
[日廷會計]  
　　日本西字報云日本議院聚議時議定西歴本年用銀四千七百十五萬四千五百七十六圓計海軍中添造鐵甲船二號快船四號以後每年再添船數號 
[災民請命]  
　　沙市南岸虎渡汛乃江陵五汛之一雖僅隔一衣帶水而市廛原野豐儉逈别沙汛自大堤砲石岸後堤身崇如墉而磯掃則比如櫛凡江洪之淜湃下注者皆激而南趨該汛遂爲江陵受水之壑東垸則該汛受水之壑也垸堤係官督民修屢修屢潰自辛卯年黃金口潰民猶忍飢歛費竭力堵塞明年又潰於楊家潭飢黎以財力兩罄束手無策有激而憤者揚言於衆曰堤身處處滲漏顧彼則失此與其挹注塡壑而脂竭難籌計不若聽其冲刷放淤之爲得也蓋江水每潰口後泥沙隨潮湧入迨水涸沙淤每年可高二三尺三五年後則跨池積爲平壞今年雖淤高丈餘而潰口則寛逾數百丈夏汛則水入冬汛則水積災民億萬麕集堤身悵望洪濤徒傷昏墊且以一邑偏災不能上邀國帑又自咎孽由自作不敢請命當道捐欵賑恤退而欲向北岸諸善長沿門托缽又以近年生意淡薄銀米兩貴碍難 
 
 

Page 2

 
 
啓齒間有惻然動念欲倣黔敖故事者輒以力不從心而中止然隔江遥望儼然一幅流民圖無論簷茒園樹蕩無一存即地皮水藻亦己搜括罄盡道殣相望號啼無聲轉瞬風雪何堪設想所願富商顯宦倡兹義舉施不報之恩以濟無辜之衆則持此以爲告災書母徒作新聞體例觀也○又沙津之南里許有鄉塲名東嶽觀即前所紀受災地也場下數箭遠有楊林子叢塚荒穢素乏人居有災民陳學孔者年近而立因田廬衝毁無地可棲遂挈家居此顧家無斗糧慮無以爲卒歲資乃於十月廿五日設法變産得青蚨二三竿思買棉紗紡織度日不意行至市上被妙手空空兒設計騙去伊當時面無人色悶悶歸家飲泣數晝夜竟遘心疾胸次突起數泡一波未平一波又起不數日淤血暴注下部儼如無底漏巵臥則如天河水逆流直從口鼻湧出當遘疾之初不舉火者己累日及疾篤向母索薄粥半盞免死作餓莩母答以乞諸其鄰孰意連借三五家皆猶吾大夫崔子母遠泣陳曰今著薄暮米難驟得姑俟明日暫變棲身之所買養命之源陳泣曰兒不孝未能養親幸留此蝸居言未訖即被首陽兄弟邀之而去現在老幼無依行將相繼而没聞之能不惻然又附近災民何某妻某氏年逾不惑因兒女太多饔飱難繼杜少陵恒飢稚子色凄凉之句不啻爲若人詠也近冬朝不保暮更難兼顧不得己於初七日割慈忍愛將數歲少子插標賣與某甲得錢三串暫濟燃眉吁賣子而食較諸易子而食雖若有間然亦慘不忍覩矣 
[命案述聞]  
　　據漢口訪事友函稱西陵李甲孔武有力平時盛氣陵人每當赫然震怒大有拳打黃鶴樓脚踢鸚鵡洲之概邇就河鎭盧蓆街中開設女勒工作爲生活冬月廿四日之晚忽與帮夥王乙角口李以王面瘦於柴必定力小如蟻立即揮拳敬之詎王固具好身手者不慌不忙略一伸掌竟將李輕輕提過置之於地繼又恐其侮人太甚復扶起笑而釋之李平生未經此一敗塗地情大不廿立購紫霞膏一盒併酒吞服少時各就臥所翌午李猶高臥未起作中人心焉異之破關逼視呼之不應扶之己氷於是知照屍親到塲速爲備棺掩蓋一面繕禀控縣並將王拘鎖到案至如何結局容俟續聞 
[因賭釀禍]  
　　甯波靈橋門外濠河頭得利牛骨行甲乙兩棧夥近爲行中輪班值夜衆賭消遣不知因何兩相争論甲懷恨在心一夕俟乙熟睡以乃砍乙之顴乙驚醒以手掩之大呼救命甲又一刀砍乙之手一指己去司帳某聞聲驚起將甲抱住無如甲力大如牛身雖抱住刀難奪下乙之頸後及肩上又被連砍數刀迨衆人齊起來救則見乙己倒地鮮血滿衣候至天明急延傷科用藥敷治一面報知家屬當經乙家將甲送縣楊大令飭差釘鐐收禁俟乙命之有無妨礙再定甲罪之輕重云 
[鳩兹鴻雪]  
　　蕪湖友人來函云新任皖藩子次堂方伯陛辭南下道出白門己誌前簡慈悉憲節於前月二十七日溯江上駛道出中江地方印委各官及水陸各防營排隊迎迓己非朝夕至是咸飛棹出江迎於鷁首乃憲駕並不停輪逕向皖江進發接差者遂悵望江濵直待孤蓬影没而回○蕪米向祗廣潮兩帮常年購運乃近日又添湘卾兩帮兼收並蓄旗鼓相當蓋因彼都年穀不登飢民載道商人糴賤糶貴以沾什一者紛至沓來彼省大憲刊給護照是以近兩月來米市陡增十倍除粤商鐵艦每三五艘排泊江上昕宵盤運外逐日長江上水輪船亦無不盈千累萬帶運上駛米價遂日漸翔貴近己漲至二兩左右頃聞上游某省又有護照來蕪採辦平糴六十萬石數米爲炊之寒士聞之咸攅眉不樂更恐米價飛翔也而米業中人則無不揚眉得意矣○皖南牙釐總局己於今秋裁撤所有該局屋宇現經關道袁觀察詳奉撫憲批准賃與江省米厘總局每月租金三十四兩禀請撥歸中江書院以資諸生膏火該屋亦即歸書院執業仰蒙撫憲嘉惠士林悉己俯如所請從此講舍宏開益見觀察培植後進有加無己矣○袁觀察蒞任數載每以振興文教作育人才爲己任前既捐廉添設經古季課親自與諸生講解條理外又就中選拔高才八人住院肄業精其膳飲厚其膏火俾得日就月將鬱爲他年大器近又有捐資廣購各省名家及局刻經史子集百數十種贮之尊經閣以便肄業諸生講誦其中並請准撫憲將皖南牙厘局房屋撥歸書院執業征收租税以充膏火傅聞觀察尚擬將院後荒廢民基價買增修屋宇擴充講舍俾多選高才生肄業其中似此汲引後進以視歴任監司臨去薄加數百金奬賞以博口碑者其用心相去奚止上下床之别耶○民間出賣田産向有找價陋俗雖契劵大書杜賣之後永無增找而爐箑甫更一找再找甚至不滿所慾聳令婦女喧擾於得業之家吞烟圖詐釀爲禍階故有一賣三找之諺李甘亭大令下車伊始即遇有此等控案雖賣己十數載仍可藉以索詐因爲此風斷不可長特撰簡明告示數百張遍挂城鄉聲明律載凡田産未經杜賣尚許找價一次若既書杜絶即同於訛詐矧不遂所慾即變起譸張尤爲人情所不容此後敢再有蹈此惡習許該受害之家投鳴里保扭禀來縣比照棍徒訛詐從重究懲轉瞬歲暮售業者每於此時藉口卒歲無資向得主軟找硬騙此示一出窮無聊賴者諒皆不敢再萌此想矣○廣濟人某甲挈其黄面婆誅茅鶴兒山下席地爲榻編竹爲扉宛然王章牛衣光景詎妻尚有外遇與弄潮兒某乙結露水因緣伺甲出外工作即巫山高據效神女之朝爲行雲暮爲行雨一夕甲工作歸來時己夜半乙正夢入高唐如元人詞楚襄王楚襄王敢先在陽臺上甲不禁髮衝目裂立取切菜刀向乙作當頭棒喝乙驚醒格拒頭面己帶破兩處乃即躺地拚命該婦不但不含羞知愧反代乙裏紥撫摩而詈甲之何遽下此毒手鄰人咸傅爲笑柄幸瘡口不深未逾數日即經痊愈遂即含糊了事云○某日太古輪船抵埠將所裝客貨卸置躉船展輪上駛該躉船水手某甲乘間竊取洋布一捆串通雙飛劍小划船潛運上岸事經該客覺察禀請英領事函交洋務局王正甫直剌提該水手研訊旋交地保看管詎地保得賄賣放被直剌查悉責令地保仍獲原犯交案該水手自知不了挽人將原贓認價賠償事遂寢息躉船中動致失竊足爲行旅之害人可不防之於豫哉 
[西泠宦轍]  
　　浙江提督張軍門其光日前由甬來杭因有要公面商撫憲刻己於廿六日啓節回轅撫杭四營及防軍統領均排隊相送○杭州電報局務現奉總局札委候選同知鍾司馬葆壽爲總辦縣丞顧二尹永迪爲帮辦○新選安吉縣汪夢绂次令一麟隸籍浣江甲午進士由本科庶吉士散館改官知縣授選斯缺現己領憑到省暫假撫甯巷某宅爲公館因沿途感受風寒請假調治俟假滿後冉行禀請考騐也○紹興蕭山慈餘等處現擬設立軋花機廠己由紳富集資舉辦所有一切章程應如何辦理之處由牙厘局委候補縣黃大令羡欽前往會議○候補府郭太守之楨奉司憲札赴金華查勘要案於二十五日起程 
[武林氣候]  
　　杭州冬至後天氣漸煖久晴不雨至廿四五等日尤爲燥悶大有春天氣象至廿六日陰雲密布晚間細雨廉纎夜半忽起大風次日又放晴而天己驟冷矣 
[馬隊過揚]  
　　正任兩江總督劉峴帥去歲奉召督師出關除檄調各軍外隨帶督標馬步各營不少現當海氛綏靖寰宇昇平取有各營分别撤留刻己將次竣事督標隨征各營己紛紛先後回省前月廿五日又到有馬隊約五百餘匹每數十匹有一哨弁管押並未停留由城外繞西大路向天長六合一帶而去聞之領哨云亦係督標營馬隊奉令由天津遵陸回省者其馬兵均附輪航海而回云 
[疫氣己平]  
　　漢口訪事人函稱湖北漢陽府屬孝感某鄉三秋以後瘟疫流行哭聲盈野數口之家甚有全無噍類者亦浩刦也邇聞勢己敉平濱戲酬神相安無事當疫萬之初行也鄉人有夜闌未寢者側聞人嘶馬吼聲嘈雜乎耳際瞻豪之輩啓關出視月明如書蹤跡杳然無不引以爲怪該鄉與陂邑援壤有鄉農於某夜更深時潛至該鄉某姓田畝中攫取苗秧比歸暴疾大作囈語喃喃少時忽力大如牛奔赴某姓家長跪塵土直告之曰我係某姓某名住某鄉某夕至爾地攫取某物述畢蘇醒如初某亦不自知當塲汗顔而去傅者謂鬼中善謔者有以作弄之歟 
 
 

Page 3

 
 
[賞格照登]  
　　欽加四品銜賞戴花翎補用府在任候補直隸州特授懷寍縣正堂加十級紀録十次吴爲懸賞飭拿事據客民張來容喊稱本月十三日伊由廬江動身帮紀義泰等店帶洋三百十四元往石牌買辦布疋於十四日在棕陽搭船是日五更行至老鼠嘴伊即起坡走四五里地路經湖廠中詎被匪五人强將洋蚨搜擄逃去喊叩緝究等情到縣據此除訊供堂諭並移營飭差一體跴緝外合亟懸賞飭拿爲此格仰爾諸色人等知悉爾等如能拿獲眞正贓匪首犯賞洋一百元拿獲夥犯每名賞給洋銀五十元知風報信因而拿獲者賞洋二十五元揭格赴縣請顯决不失言須格者光緒二十一年十一月十五日示 
[試院重修]  
　　安慶訪事人云安省之龍門乃督學之行臺也循甬道而上兩旁列東西號舍向例號内俱設長條案凳此項案凳皆用木腿支　每逢試畢案傾凳折破毁不堪因各士子文戰時多不肯稍方便搬移争奪難於禁止是以每届塲畢必須修補耗費甚巨今届安慶府屬懷桐潛太宿望六縣紳董相相籌劃巨欵將號内案凳及堂東堂西之凳案概行改用石腿如金陵上江録遺考棚内之上板下石使人不能搬移免得逢塲多費修補且房舍棚廠久歴風霜均面收理現各邑議定一律堅修大興工作由六縣公正紳耆監工督飭己於九月内興工刻下一切工程有十有八就約臘月中可以告竣將來必可大壯其觀也 
[粥廠開杓]  
　　　楊州新萑城粥廠己於上月廿四日開杓一切均照舊章目下就食者尚不十分擁擠而土著有籌者似較往歲增多開廠之日文武印委暨各紳董均到廠彈壓極爲周到 
[飢民踵至]  
　　江夏内地各飢民前己兩次來鄂請賑省憲曾派員前往查勘各節均登本報矣兹聞上月廿三日午刻又有武昌府屬各飢兵紛紛其來男女老少至四五百人由望山門而入詣各憲轅懇恩賑撫飢民中有述受災苦况者雖鐵人聞之亦爲涙下想當軸諸公痌瘝在抱視此災黎必早善爲之所斷不使待哺哀鴻徒歌枵腹致厪一夫不獲之懷不禁跂子望之 
[龍局復議]  
　　杭州聨橋廣福集義龍自今秋停止後現己復興於二十在廟祀龍一切器具修整一新惟原製衣帽未經收齊各董深恐救災之時有將舊時衣帽混入火塲搶奪物件等情是以另製新式加增圖記以别眞僞祀龍後復行集議刊刻長紅紙條徧貼通衢云本集現己更換總董一切龍夫人等另行招集所有前時衣帽一概作廢特此通知倘有冐充朦混者即當查究送官懲辦云云 
[甬試九志]  
　　甯波府程太守三覆鄞慈奉鎭文童己於上月廿六日出案鄞縣共招覆一百五十五名慈谿共招覆七十二名奉化共招覆八十四名鎭海共招覆八十二名示期廿八日四覆所有前列姓名録下○鄞縣周運謙袁覃郭敦壎張壽鏞林植三陳冕瑞張壽鎬李士英童詩諧吴祥麟凌震南詹守瀚陸信源郭澄鄭星煥茅雲瑞張顯清陸延康金琅王璋桑苞勵紹祖江宙永張傅鋐胡炳輝馮秉哲張紹騫曹爾奉邱賢濤周宗濂陳受謙廖壽慈施兆瀚忻家芬柴錫金郭佑清孫廷鍔王文鼎高振霄余清樾謝晉李藩陳鼎辰徐振麟鄭仰僑勵繼唐馮哲仁○慈谿趙家藩虞祖舜孫帥　周兆熊葉秉成馮保謙鄭世璘戎樹德馮士逹錢保和王履中柳韶成袁玉麔盛燦英葉秉良李桂芬周冕潘曰均宓起濵趙之任冕○奉化商和聲蔣紹　宋榮卿張詠霓王秉文竺景崧鄔斐章張肇脩李信均吴淞陳鍾嶽鄔岱年張駿發趙奎莊椿瑞包芝堂汪祥鏞毛其䎖孫珠環吴曉江○鎭海倪承燦周景錫王鴻庠林景瀚沈壽祺唐鶴峰金駿聲鄭　夏祖舜陳仲方朱貽珪王予藩王丕謨施慶祥劉承本張九箴袁采商邱在榮林萬楷金賢黼並聞廿八日點名時有董某頂替入塲當被識破程太守飭交鄞縣楊大令訊辦並將題目録下内塲文题鄞縣爲命裨諶慈谿草創之世叔奉化討論之行人子羽鎭海脩飾之東里子産詩題士先器識而後文藝得先字五言八韵外塲文題鄞縣口之於味也慈溪惟耳亦然奉化惟目亦然鎭海至於心詩題舒文廣國華得文字五言八韵 
[製局述聞]  
　　本埠江南制造局經南洋大臣張香帥飭陸春江徐仲虎兩觀察率同江蘇候補知州徐次舟直剌湖北候補府朱惠之太守清查局務本月初一日起各廠一律人停工己紀前報現在香帥札委蘇松太道黃幼農察兼理黃觀察奉檄之下即於昨日三點鐘排齊執事鳴騶赴局接受總辦差使旋奉諭令局中各項承差官員照常供職惟支應所乃帳房出入最重之務遂派幕賓夏君經理陸春江觀察仍駐海運局按日到局稽查一次惟朱太守徐直剌常在局中現奉陸觀察札限十日内赶將緊要報銷帳目查清並盤點銀庫其餘一應瑣項統限兩個月清查確實以便禀復香帥阮觀察交卸後即欲赴金陵銷差劉康侯觀察聞己於上月廿四日返滬矣 
[告示照登]  
　　欽加運同銜特授上海縣正堂黃爲出示曉諭事本年十月十五日奉蘇州布使鄧札准直隸籌賑總局咨案奉直隸督憲王札准户部咨明議覆奏直隸被災請開辦推廣賑捐一摺光緒廿一年六月二十日具奏本日奉旨依議欽此欽遵抄摺咨直轉行到局查此次奏准開辦順直推廣賑捐銜封貢監等項應按籌例以三成實銀核收其應試監生仍收十成實銀至由道員報捐二品頂戴及由貢監報捐鹽運使銜並由武監生武生報捐副將叅將等銜均以五成實銀上兌仍照舊章無論遠近省分統由直隸刊刻正副實收蓋用天津道印分寄各省廣爲勸辦隨時塡按次將捐生履歴造具清册同截下副實收存根並所收捐欵及飯照等費銀兩一併解送津局彚案造册詳咨核獎頒照咨煩廣爲籌勸源源解濟等因到司准此合發實收並簡明捐章札飭札縣遵照前頒章程竭力廣爲勸募解濟等因下縣奉此合行出示勸諭爲此示仰合邑紳商富户人等知悉爾等須知此次順直等省被災較重飢民待賑孔殷務當解囊相助以資解濟爲要何項職銜者即行照章備具銀兩開明三代履歴連同飯照等費刻日一併赴縣報捐以便先行塡給實收仍俟事竣彚案詳請頒換部照給執其各踴躍輸將切勿遷移觀整是爲至要切切 
[尋還故歛]  
　　浙江餘姚縣民人蔣阿六娶妻其氏水性楊花隨風飄颺於月前在籍惓逃蔣偵騎四出蹤跡杳然遂投餘姚縣請緝在案蔣弟某甲素在滬上依人作嫁前日在南市與嫂路遇中以人面相肖亦不介意後回家與兄晤面兄即告以捲逃之事甲始悟前日所見者眞其嫂也於是昆季兩人立刻附舟來滬探知姦夫爲康小狗住居小南門外蹈門而入則妻在焉康適出外無從緝獲蔣即將妻携之而回遂不深究康幸漏網云 
[局斷助洋]  
　　南市德隆章水烟店主湯少谷在油車街置有市房一所賃與某甲開設顔料店歴有年所刻湯意欲將該屋改造作爲本業公所令甲遷讓甲以不欠房金不甘受催遷之名是以延不交屋湯無奈控諸十六鋪巡防局鍾二尹提案問訊以兩造皆無不合遂衡情斷令湯出洋廿元爲助甲搬移之費兩造乃遵斷而退 
[寛限閉店]  
　　韓古農廉訪署江蘇臬司時札飭永禁上海諸佛店勒石立碑而壽聖庵五臺山觀音庵大悲準提庵等好僧竟敢串出不𦡶不𡯓之人具詞朦保仍前開設忌憚全無久之更煽惑愚人巧立各種佛會男女混雜敗俗傷風及胡觀察家楨署臬復援案札飭上海縣暨英法兩公廨務將未閉各佛店一律押閉以絶根株英讞員屠别駕奉札之餘即傅飭差張福趙金諭令將各奸儈一併提案嚴究二差奉諭後即同包探地保往提五臺山住持僧志松觀音庵住持僧清修大悲庵住持僧勣賢準提庵住持僧文慧解請訊懲别駕升堂提訊志松等合十供稱僧等自幼出家素守清規不敢違印前奉己故之宋太老爺提案具結僧等本應凛遵閉歇緣尚有經手未了之事以致遲延迄今尚乞格外寛限日期容赶緊料理閉歇决不再敢玩延供畢叩頭如搗蒜别駕判令具結准限明年正月底一律閉歇如再玩延立即提案嚴辦 
 
 

Page 4

 
 
[英界公堂瑣案]  
　　包探倪順泉禀稱甯波稳婆趙李氏爲李順友之子治病無效而死順友即向拿訛詐洋銀十五圓金約指九枚金押菱簪一枝據言欲勸振捐小的聞之拘案請究趙李氏訴稱小婦人曾爲順友之子治天花旋即斃命順友欲小婦人賠銀五百兩今幸到案求即訊判順友供稱小的並非拆梢因趙李氏將兒子弄死與庸醫殺人無異故欲罰伊振捐銀五百兩别駕謂趙李氏既非醫生何得贸贸然爲人治病例應懲辦遂將順友開釋令趙李氏具以後不准行醫切結存案備查○包探倪順泉解朱伯林至案禀稱前晚此人潛匿陳瑞園家圖竊扭送捕房解案請究陳投案申訴前情朱供稱小的本係縫工近因失業無聊不得己而圖竊别駕判令解回吴縣原籍○崇明人陸阿三前因强姦婦女經某讞員遞解回籍兹又來滬由包探倪順泉拘送公堂陸供稱小的因家中貧苦不堪故而復來滬謀業别駕判令遞解回籍○新昌缐絲廠執舉人何寄梅訴稱昨日張記牛奶棚夥羅阿來糾同百餘人與磗瓦匠吴良永争閙毆傷多人職員恐釀禍端喚捕拘送來案吴投案訴稱小的被絲等糾人毆傷頭額羅供稱昨日小的送洋銀二百圓至某洋行回時路經黃家庫見有多人打架是以爲之解勸明駕問爾認識行兇人否答稱兩下均不相識别駕判令笞責一百板發回捕房管押兩禮拜○包探黃四福禀稱沈阿三竊取同居人金文炳案銀手釧一枚是以拘送請死金投案領贓沈供稱小的素業髹工家有妻子别駕著送交伊妻領回管束○顧阿金陸阿根竊稱舉薦朱阿二至某戲園營生騙去布棉被一　經包探顧阿六拘送至案朱投案申訴前情顧陸同供稱小的等窮苦無聊是以出此下策别駕判令各笞責五十板○四百十號華捕拘馬夫　阿生至案禀稱此人駕車攔路是以小的送請罰鍰别駕判罰洋銀一圓○前報紀中和里李幼　失去匯票數紙計銀一萬三千兩遥經包探　金隆將徐回春拘獲送案即有李保林者出爲調處將票交還尚少銀一千二百兩别駕將徐兩交　錫問　○林逾人調案　由氏　幼汕理勷還銀七百餘兩幼仙自願了案遂遣人投案求銷别駕准之將徐開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院課題]  
　　皖省敬敷書院按月輪流應課上月二十四日係藩憲課期題爲起造於　我不識能至否乎詩題　斌　惟有　　奇别離得離字 
[法界公堂瑣案]  
　　方惠和糖行控烏鎭人沈夢九欠銀三百餘兩一案昨日包探傅齊人証解請鄭大令判斷原告方正儀偕轉所既一永曦林觀朱仲劬胡義生陳聽泉等投案呈遞禀詞沈供稱共欠八百兩還過五百兩及洋銀二百圓其餘蒂欠本擬逐漸拔還以各户不允是以按訟公庭小的籍隸桐鄉五年内難遭顚沛求恩寛限至明年分三次拔還方等同稱此銀自去年七月拖欠至今有心圖頼沈又供稱此銀係兒十成欠今兒子己故尚不知實欠若干大令著縣沈押候三日内繳銀延十追比○葛士英訴種雇揚樹生無錫快船出門被船夥王阿才竊去皮衣三件值銀數十兩兹邀同船户及見證人沈三寳投案請追王供稱小的薦朱鳳祥爲夥不料其竊衣潛遁楊供稱失衣後王與朱同逃由沈　見王供稱小的並未竊衣情願賠償失主不允定欲送究沈供稱上月二十一日小的目見二人同行王持花布衣包在手大令謂王曰此事衆　確鑿無庸抵頼從實供明尚堪原宥王堅不供認大令著押候嚴比○朱阿根偕錢朱氏錢張氏投案田錢張氏訴稱丈夫死己九年小婦人自二十二歲入清節堂至二十六歲十月二十八日被惡姑誘出去年六月復入蘇州清節堂普育堂己兩次矣當生育時兒子死於腹中亦遭惡姑毒　及在蘇州堂内騙出欲鬵入花烟館爲娼又欲鬵爲妾媵小婦人種種受苦一言難盡大令謂爾在堂内日日吵閙亦非安分之人爾前借出之欵據爾姑朱氏供稱其人己死無從追取所有二孩著爾姑留養今錫金公所之董賞給洋蛈三十翼爲撫卹之費飭送普育堂留養務須守分不得吵閙諭畢著押候交保○包探禀稱油炸檜攤主朱阿三擅用劣油煎煮向之研詰據稱向西門某油坊買來兹將劣油呈電朱供稱小的亦知劣油遠禁久己不用大令問此油向何處買來供稱買自西門其店現己閉歇大令與祁君會商飭包探帶往西門巡防局查調然後枷號半月　洋銀五圓○包探禀稱徐阿才朱富昌二人在金利源碼頭江裕輪船上竊取豆餅拘獲人贓解案請訊徐朱向供稱小的等在碼頭上爾小工地有豆餅貪小竊取大令著押候各笞責一百板○許金元控許松林盤踞滋擾大令飭提研訊詐俯首無詞大令著押候何枷一月期滿笞責二百板○泰昌棧接客人錢詞林偕劉文君投案訴稱姚金榮竊取鴫十六頭送案請懲姚供稱小的見竊鴫之人名阿榮求恩明察劉稱昨己供認員在十六鋪攤上包探禀稱此事並非目見大令著將姚交人保出俟飭探至十六鋪查問○包探禀稱胡松林屢次在途搶刧婦人舊珥昨日嘗珊拿獲解案請訊胡供稱小的竊得銀耳環一枚在吉祥街當錢一百五十文又供同黨一人姓李名臨桂向在崑山當營勇現住英租界長　客棧大令著押候枷號三月笞責三百板遞解回籍○包探禀稱積竊金裕卿屢次犯案兹在浦東高橋鎭竊取某姓蒙稀布五匹得之來滬拘獲人　解案請訊大令著押候枷號一月期滿笞責一百板○包探禀稱烟鴇王葉氏經許榮興保出尋交逃倡秀英今限期己滿一去不回是以解許請訊許供稱王葉氏現在浦東蘇家橋等處尋覓求恩寛限容小的尋交大令著押候呈連環保結限三日内交案延千追比○公平押店主蔡開興偕店夥林春榮投案訴供有加木匣一具内藏珍珠百餘顆遣林持往成阿瑞銅作令包銅持回缺少珠三十顆向索不還送案請訊成供稱小的現成施同昌爲夥店主施中卿前日林携來小匣令包銅角並無珠在内大令與祁君會商然後謂蔡曰匣内現有珠何不先例説明指竊無憑未便准理遂一併麾之使出著自行清理 
[美捕房事]  
　　前報紀黎副捕頭訪悉北蘇州路萬永順鐵棧有收買賊贓情事故派包探將該棧主父子二甯人拘至捕房禁押嗣後又訪知老閘相近朱永順鐡棧亦有其事特遣包探將棧主朱永全拘拿到案覊押復將該二棧所存鐵板四百餘擔起解捕房捕頭指此爲証定欲澈底根究而該二棧謂此貨由拍買呌貨而來以其誣指亦不肯甘休因倩渭錦生博易二律師欲與黎捕頭辯曰渭錦生己於前晚遣繙譯趙吉甫至捕房欲將所押之人保釋捕頭避而不面趙回告律師想不免對質公庭矣○積竊王阿三昨晨在吴淞路經包探石金榮查獲拘至捕房當由身畔搜出當栗四十餘帋所竊贓物不計其數押候吊贓送辦○甯波人名小酉者未知其姓卜居華記路第二百四十六號屋内新産男孩一口腮際患有螳螂齒因於前日清晨倩在居武昌路之婦醫趙李氏看視氏欲開割小酉允其奏刀詎料孩爲割斃小酉不肯罷休將氏扣留至晚萬氏之家囑兌氏不回心知有異因即訪知即投捕訪告訴　前立派包探倪順泉將小酉拘至捕房捕頭　小酉既爲人命攸關理應投案禀告不應將氏私自扣留因令覊押至昨晨飭　　英公廨訊究○前晚襄虹橋禀育財癖殿門首凍斃丐兒一名年約四十餘歲昨晨走街捕　知捕房捕頭令飭傅二圖地保奚坤寳報請某善堂給棺收殮雇人舁至義塚掩埋○樍竊賈裕隆鎭江産王阿福粤産經讞員訊判禁押捕　　滿遞解兹者押期己滿捕頭於昨午派包探倪順泉送至某輪船解注原籍 
[上海六馬路仁濟善堂籌賑公所施少欽經收山東河南順直賑捐十月十七至十一月十四日清單]  
　　○壽諼室樹德堂兩大善士各助洋五百元樂安室助洋四百元江　李門封氏子洋三百元江南孫侯春子二百元季華甫周選齡紫籐書屋三户各洋一百元鎭江糖雜貨各號九十元四角楊順泰六十元無爲不爲之齋求兼齋懷古書屋燕貽堂南陽居士味蠟盒主人六户各五十元泰州不留名四十八元范燧初姚濟川合助無名氏無名氏三户各洋三十元太倉唐　氏闔家完願洋廿九元楊栗齋母壽筵資移賑求祝康健綿力子求諸事順遂無名氏保産平安何仲書求病愈孫景襄無名氏六户各廿元倘　堂日本洋十七元洋三元無名氏保平安　十三元長沙饒仁迪爲母求壽消災　　聊各二十二元不書名小洋一百二角銅洋二元無名氏求慈親康健自身順遂平湖無名氏保産平安侍妾任氏爲察主生辰求却病身健無名氏保産平安泰記求水陸平安如愿子求生母病愈徽郡汪胡氏求病愈補陵邵求人口平安湘陰郭戴氏宜昌無名氏無名氏無名氏崔夑年汪一木　善堂蘭滋軒李存德堂彭十七户各洋十元　湖隠名氏咸　裕記各洋六元新安蘭白山人求病愈蔣棣蕚　蕪湖老順記林學鍾耕福悔初氏六户各洋五元盛隠名外子京都到申求平安范榮光求父病速愈雲問安閒生忠賢堂和　衣莊德泰和鄭雲　無名氏八户各　四元來　園朱正　各送作三元白門截窶二元二角陸辰齡母病求愈壽萱生求母康健隠名氏病愈完愿姚修初求安隠名氏求病愈　葉章　四孩童承詔方氏嚴承志堂陳明如卜友記不書名隠名氏無名氏十三户各洋一元廣在糖一交　陳情田廿二户洋一元一角錢十父抬志堂一元三十文江松瑞求妹産後病速愈　塘梁子灝周愛蓮義順圍汪立本堂讓鄉居十吴隠名倪無名崇仁棉衣會崇仁瑞興雷孩芷記堃記太原女氏周蕭氏士德氏月洲氏無名氏十九户各洋一元　觀祥八角無名氏六角隐名氏求事康順遂隠名氏求合店順遂鄭女史各五角厚　來無名氏規銀七十兩素心居士五十兩萬安之十八兩八錢二分六厘上黨氏十五兩八錢十分五厘問曉峰紋银原秤十兩推見九兩八錢九分八釐無名氏七兩五錢無名氏銅洋六元林朗山銅四元甬江無名氏銅一元以上共收洋三千三百六元八角規銀二百七十二兩九分九釐銅洋十三元 
 
 
 

Page 10

 
 
   
 
