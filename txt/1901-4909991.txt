# 1901 - 36 - 4909991

 

Page 1

 
 
[勸募濟急局捐欵] [  申報協振所謹啓]  
　　拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾嚢以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[書江督劉奏陳奸商倒騙存欵擬照京城錢鋪定例辦理摺後]  
　　處今日之天下而欲國之强則非富不可然處今日之天下而欲國之富則又非整頓商務不可自古以來富國之道無不以農桑爲天地自然之利民生根本之圖然在閉關自守之時農桑固足以致富商賈不過懋遷有無轉運一國之貨物而已其間卽有盈絀之殊而所絀所盈仍在一國之内於大局無所損益以故不重商賈而重農桑泊乎五大洲通商來以外人皆以商務爲重其所以重商務者誠以一國之利不足以致富欲收各國之利以益之於是彼此互爭相持不下現更羣萃於中國以各口岸爲貿易之塲而成商戰之局當夫商務初開中國固有利可圖商人有因此而得百萬千萬者今雖商務日衰其間尙未始無得利者而其利實多畀之外人又何怪國之貧日甚哉然則整頓之奈何曰勢必由近以及遠情必由内以及外事必積小而成大欲整頓商務須先維持市面欲維持市面須先戒虚務實何謂戒虚務實曰商務不外銀錢往來貨物流通而銀錢往來貨物流通不外一信字我之所以易彼者信彼之銀與貨也彼之所以易我者亦信我之銀與貨也使一旦我爲彼疑而我之貨與銀皆滯矣彼爲我疑而彼之貨與銀亦滯矣一鋪之貨與銀滯則一鋪之利必失推而至於一國則不幾一國之利盡失耶前報登不督劉峴帥奏陳奸商倒騙存欸擬照京城錢鋪定例辦理一摺可謂得整頓商務之原維持市面之要矣近來市面之壞皆由商人空　塲面貪多務得致一萌潰敗無可彌縫甚至爲自害害人之計倒閉騙詐無所不爲然不善經營鋪本盡蝕而始倒閉猶可恕也若竟如摺申所云朝集股本暮卽捲逃昨方下貨今已移匿是與騙詐無異此種奸儈若不嚴繩以法則必至效尤者日以多而成爲詐騙世界矣惟不解京城當時何以獨嚴錢鋪豈當時除錢鋪之外絶無例閉者耶錢鋪定例數在一百二十兩以下者照誑騙財物計贓作竊盜論例至萬兩以上科以絞監候或永遠監禁今之鋪户倒閉者層見迭出卽倒至萬兩以上者亦層見迭出然錢鋪倒閉固足以害人他鋪之倒閉豈不足以害人故錢鋪旣如此辦理他鋪何不可亦如此辦理且各項店鋪多於錢鋪者何止百千倍蓰則其倒閉騙詐之事亦必多於錢鋪百千倍蓰僅嚴錢鋪何足以儆刁風且錢鋪之倒爲他鋪牽涉者十居其九其自倒者　十中之一耳一例嚴辦則非但他鋪倒閉者少而錢鋪自無倒閉之懼矣或曰今之以錢債涉訟者官每視爲無足重輕之案任意延擱逞情判斷於是奸儈之膽愈大其技屢試而不窮市面日壞商務日衰若一例嚴辦無少寛縱人自不敢以虚本求實利存萬一僥倖之心行設局騙詐之技而謂市面有不振商務有不旺者吾不信也 
[本館接奉電音]  
　　昨日午刻十一下鐘越三十五分時西安行在飛電傳來上諭一道敬謹譯登○十二月初八日行在内閣抄奉上諭前前據御史張承纓奏參四川長壽縣知縣曹鍾彝等貪酷各欵當諭令奎俊確查兹據查明覆奏長壽縣知縣曹鍾彝及委署凌縣知縣謝壽昌浮收勒派等情均無實據著無庸置議休致編修汪樹烈於密查案件竟敢屢次致電任意誣訴實屬貪鄙無恥汪樹烈著卽行革職交地方官嚴加管束委署遂甯縣知縣唐塤尙無貪婪實跡惟行竊之犯率行挿耳遊行究屬不合唐塤著交部議處館著照所議辦理該部知道欽此 
[行在宮門抄]  
　　十月三十日四川副考官夏孫桐請安召見軍機十一月初一日倫貝子謝調正白旗滿洲副都統恩伊立布謝授鑾儀使恩陜西鹽法道黃澤厚陜西延榆綏道胡湘林陜西西安府胡府胡梴湖南衡州府知府黃桂鋆各謝恩召見軍機黃澤厚黃桂鋆初二日胡湘林胡梴預備召見召見軍機胡湘林胡梴初三日成都副都統長春請訓召見軍機長春初四日調署陜西延榆綏道黃澤厚調署陜西鳳邠鹽法道胡湘林各謝恩召見軍機初五日召見軍機初六日召見軍機初七日召見軍機初八日召見軍機初九日河南按察使鍾培請訓召見軍機鍾培　 
[整飭官常]  
　　京師訪事友人云慶邸先在北新橋柏靈寺設立内閣辦事公所諭令在京文武大小官員逐日赴所辦公數月以來到者寥寥無幾十一月杪復傳諭各部院衙門文武官員除隨扈請假者不計外其餘滿員自　月初一日至初五日漢員自初六日至初十日均親赴公所呈遞履歴逾期不到照逃亡例議罪 
[鶑遷志喜]  
　　昨日之晚姑蘇采訪友人寄書本館云本月十五日省垣官塲接西安行在電音欣悉護理江蘇巡撫聶仲芳大申丞欽奉上諭升授湖北巡撫正任江蘇臬司現署江蘇藩司陸春江方伯補授江蘇布政使等因一時文武官僚相繼趨轅叩賀衣冠車馬爛其如雲 
[京電已通]  
　　京師訪事友人云大東大北兩電報局線杆前被拳匪所毁現已修整齊全自華歴十二月起照常發電其價與從前無異局設崇文門内東單牌樓二總胡同從此中外官商當不虞信音阻滯矣 
[渠魁授首]  
　　京師訪事人云拳匪渠魁張某曾在内城雙塔寺設立拳壇戕害教民劉某死事甚慘刻被某美弁訪獲訊明情節科以凌遲之罪臘月初四日綁赴西長安門迤北灰廠正法并傳令劉子親至法塲看視行刑 
[籌議選補事宜摺]  
　　吏部奏爲遵旨議奏事軍機處交出山東道監察御史劉家模片奏京外大小官員　 
 
 

Page 2

 
 
缺有奏補有題補有咨補皆由吏部覆核乃能奉准其由部銓補者則帶領引見由開列題請者則恭候　　硃批層次井然有條不紊本年自五月以後所有騐看引見及題奏選補各事宜多停擱未辦以致官缺虚懸百司失職非及早淸釐積久愈無頭緖擬請飭下部臣將應辦咨奏仍舊赶速辦理至外官之升補題本京員之開列題本請暫攺題爲奏選補得缺應帶領引見者請併入分發人員攺歸騐放此外有升補攺補論俸帶領以及揀選正陪例應引見之缺可否分别隨摺開單註考奏請欽定如此變通辦理則官缺可無曠廢銓序不至淆混等因光緖二十六年九月初六日軍機大臣面奉諭旨吏部議奏欽此欽遵交出到部查臣部定例各直省餐補員缺道府州縣繁要之缺照例奏請補授選缺則具題請補其餘佐貮雜職槪行咨部請補歴經辦理在案其京堂開列翰簷坊缺開列及論俸帶領者須核計資俸淺深以爲先後雙單月選凡輪次各樣班次各項挿班以及投供先後是間有無事故現在何項到班均須查明檔册始能擬選查該御史所奏自係爲一時權宜之計惟臣部檔册出京時均未携帶毫無依據臣率同司員等再四詳酌月選各缺實無辦法應暫毋庸置議俟回京後查明檔册按照缺出先後歸入得月分再行核辦其各直省督撫題咨請補之件應請由臣部一面咨催各該省季報官册飭令詳悉開具候補人員名次花樣班次到省先後有無事故以便查核用杜攙越凌　諸弊各項員缺緊要應照軍機處奏定新章准其攺題爲奏咨補各缺照常辦理如聲叙合例亦卽隨時核准倘有舛誤惟該督撫是問其開列題本積缺旣多亦未便聽其虚懸擬請凡有此項員缺由臣部開明應升及其次應升官階知照軍機處開單請旨簡用其各衙門升補攺補論俸帶領以及揀選正陪之各項人員自本年四月以後有業經本部核准咨覆者亦有未經核覆者應由各該堂官查明確切隨摺開單出具切實考語奏請硃筆圏出補授至外任應行引見人員擬請凡係實缺道府領有服官省分咨文赴部引見及保廌人才奉旨送部引見者仍隨時帶領同知直隸州以下分發各官擬請暫攺爲騐放俟積至十員以上由臣部隨時定期開列王貝勒貝子公及各部院大臣銜名恭請簡派三員卽在宮門外九卿公所辦理惟分發人員逐層官階均須查案擬請凡由舉貢生監俊秀新捐由户部咨照者及現在新得保舉由行在臣部核准各官取結具呈到部查與定例相符卽爲辦理外其餘有底官底案各員僅取結聲明班次呈請引見分發恐有矇混取巧情弊均請暫從緩辦以昭愼重而免錯誤現在臣部尙書敬信等均在京帶領引見只臣一人不敷帶領已禀商軍機大臣一同帶領引見所有臣部遵議緣由謹繕摺具陳是否有當伏乞皇太后皇上聖鑒再此摺係行在吏部主稿合併聲明謹奏 
[軍節回轅]  
　　松江采訪友人云江南提督兼自强軍統領李壽亭軍門於本月十四日午後自防次至滬秉節回聞轅封篆後定於二十四日遄回江陰大約須在防次度歲矣 
[秦中市景]  
　　昨日本館派赴陝省采訪友人飛書相告云西安首城自十一月初一日至初十日天氣晴明中間惟初四五及初八日陰晦初五六日得雪四寸有餘初七日得雨一唓目下市價每銀一兩易錢一千四百三四十文大米每斗値錢一千六百文粟米每斗一千九百文小麥每斗一千五六百文白麫每斤七十六文 
[會匪駢誅]  
　　金陵訪事友人致書本館云本年七月康梁逆黨在漢皋謀叛事發之後伏誅者已不下數人上月某日新勝營統領徐寳山都戎在裏下河緝獲逆匪甲乙丙三名徽寗池太廣兵備道吳季郷觀察在蕪湖緝獲逆匪談有勝一名旣而前蘇松太兵備道升署浙江巡撫余晉珊中丞又申解駐紥上海之安字營統領顔梓琴鎭軍所獲匪首秦俊傑陳應軫兩名到省兩江總督劉峴帥飭分發上元江寗兩縣監禁本月初五初六等日飭署江寗府王鹿峯太守督同上元縣劉松亭江寗縣孫鼎甫兩大令提集質訊初猶互相推缷再三推鞫始供出實情太守錄供申詳峴帥查核供詞六犯情罪適均同爲法所不宥爰批飭先將秦陳兩犯斬决十四日太守會同三大營將領率領兩大令詣督轅恭請王命提犯點騐綁赴筧橋市行刑其餘各犯大約不日亦當明正典刑矣按秦俊傑卽秦立三又卽秦郵爲大通謀劫軍火之首犯陳係湖南常德府人亦自立逆會中巨擘 
[匪首正法]  
　　蕪湖訪事友人云今秋大通等處康逆所創自立會中人紏合哥匪揭竿倡亂迭經上憲選派將弁訪拿首要各犯明正典刑數月以來已不下十餘起邇者水師營弁某君又獲匪黨汪突子一名錄取口供禀詳上憲本月初一日接奉上憲釘封文飭卽綁赴市曹處斬梟取首級解赴犯呈地方懸竿示衆 
[盜犯伏誅]  
　　松江采訪友人云本年閏八月十九日之夜郡城南門外郷民薛阿寳家被盜行劫旋在滬上拘獲單友勝左得勝兩犯又經婁縣屈吉士大令訊實詳請將單就地正法本月十四日府尊余石蓀太守奉到上憲釘封文札飭大令監斬大令以單曾入康逆所設自立會在蘇垣私售富有匪票繋獄後紛紛謠諑頗駭聽聞深慮倉卒之中别滋事故因於翌日黎明時節柬請城守營守備宛守戎帶兵護衛然後由獄提出就蕭王堂前如法捆綁少焉城守營遊撃楊克明游戎亦親督練兵四十名策騎而至隨押赴西城下一粒珠曠地上斬决梟取首級盛以木桶發往犯事地方懸竿示衆迨事畢而回已時將亭午矣 
[海盜猖獗]  
　　寗波訪事友人云前有海盜刼奪漁船由意大利國某兵船統帶獲諸奉化縣境獅子口洋面解甬正法本月某日之夜解有意艦駛至林村洋面聞有呼救聲急用電氣燈燭之遙見載猪船三艘被盜行劫亟飭水師乘杉板船往救擒獲海盜十七名然刻下尙未照會道轅也 
[懸賞緝贓]  
　　京師訪友人云十一月二十六日之夜美國某君寓所被賊行竊所失不貲旋卽高懸賞金購人尋緝贓犯其告示略曰大美國欽命查察大臣柔爲懸賞尋覓失贓事西本年正月十六日之夜間有賊人由所住房内竊去前後雙蓋悶壳女金表一枚表蓋上鏨有　三洋字又悶壳男金表一個前後面各鏨有　三洋字又三尺長金練一條一端有大金圈一個套有許多小玩物係西洋别子一個金小駱駝一個金十安一個白色小走獸一個金鑲嵌玻璃四葉小苜蓿花一個金小垂頭一個緑色小龜一個金鈴鐺一個金别子一個又男金表練一條一端有大金圈一端有表鑰鈎中間有橫别棍又皮表練一條帶銀表鑰鈎又金手六子二個一嵌緑寳石一塊一嵌寳石三塊在中間寳石上有亞拉伯安母又珊瑚女項練一條帶有玉石珠三個並有珠子垂頭等又鉗子二個又銀袖别子一對兩端有圓球以上各失物如有有知此贓物下落前來本館報信帶領起獲贓物立卽賞銀一百兩决不食言切切特諭一千九百零一年正月十七日賞格又彰儀門内大街德國營盤於上月中失去紅黃騙馬一匹背有中國鞍䩞一分又黃騍馬一匹黑騾二頭德國駐京知府於西正月十三日出示懸賞尋覓送信者重賞隠匿不報者究治又西歴止月十六日玉河橋肅王府對門萬國會館門外失去德國騾車一輛車上載有洋號喇叺銅鼓洋號架子等物現在德知府亦已懸賞出示四處訪尋矣 
[五茸火警]  
　　松江采訪友人云本月十四日之夜朔風怒號衾寒似鐵更魚四躍忽聞警鉦亂鳴詢知西門外裏館驛迤東唐祥盛水行被火開窓西眺惟見紅光高燭無殊霞起赤城移時街頭水龍聲轔轔然自東徂西幾訝風馳電掣而祝融氏勢甚跋扈封家姨更助之爲虐瞬息間門面及後二進房屋均付楚人一炬唐姓子媳皆已物故兩柩暫厝中堂未及遷移慘遭火化左右鄰康泰等兩錢莊及對門順昌香店幸皆繚以崇垣僅受虚驚俱未殃及當火熾時華亭縣林霨生大令婁縣屈吉士大令城守營楊克明　戎聞警而至單壓周　多時中營　　　　　前 
 
 

Page 3

 
 
營鳳山垣遊戎中軍朱梅泉守戎亦先後駕臨分投保護自東方旣白始陸續折回 
[關防文告]  
　　欽加三品銜江南分巡蘇松太兵備道袁爲關防詐僞出示曉諭事照得觀風察吏本屬監司應有之權剔弊除奸尤貴先事豫防之道本道十年作令江南原屬舊游際此萬國通商滬上尤爲繁劇前此銅符權綰非無求治之心而鑑察稍疏每有踰閑之失今者恭　簡命重蒞兹邦回首當年實多漸德正宜整躬率屬除暴安良鉅細親裁政無旁落力圖補救庶幾少蓋前愆是以幕僚悉取端方僕從祗供奔走防閑維密豈容賄賂公行法令昭垂毋許譸張爲幻惟念上海五方雜處良莠不齊無賴之徒所在多有或冐爲官親戚族或冐稱幕友家丁到處招搖藉端撞騙愚民無識堕其術中卽有玷於官箴實大干乎憲典除飭屬查拿究辦外合再出示曉諭爲此示仰道屬商賈士庶軍民人等一體遵照以後如有前項情事許爾等赴地方官指告或扭送來轅呈請訊明究懲本道令出惟行决不寛貸爾等亦宜自愛毋得勾串匪痞滋生事端自貽伊戚并不得挾嫌妄控致犯刑章其各凛遵切特示 
[循例迎春]  
　　昨日爲立春令節上海縣汪瑤庭大令循例舉行迎春典禮先期飭辦差人役備辦一切午前鐘鳴十下排齊全副執事會同教諭邱贊思廣文督率縣丞兼主簿孫立幹二尹典史趙敬臣少尉各乘顯轎迤邐出大南門恭迎芒神赴邑廟行禮然後分道而回迨返署書役人等分班叩賀至戌刻復邀同廣文在大堂上鞭春蓋月令出土牛以送寒氣炎遺意也 
[恭頌德政]  
　　昨日戴生昌小輪船局執事人戴麟祥方承貴兪子培製就萬民傘一頂德政牌四扇送至道轅恭頌升任湖南布政使護理浙江巡撫兪晉珊大中丞德政 
[令節停訊]  
　　昨日爲立春令節英美租界公廨讞員張柄樞司馬曁法租界公廨讞員杜枝園大令皆先期知照捕房暫停訊案循舊章也 
[定期散學]  
　　本邑梵王渡約翰書院爲教中人所設延師訓迪華童日就月將裁成不少兹定於十二月二十一日散館是日午後二下鐘時頒給畢業生文憑并令諸生操演軍學蓋遵歴年定章也 
[命喪謻臺]  
　　有周靜寳者年逾弱冠不知何許人向在某銀樓執業本年虧欠客帳爲數不貲彌補無從窘迫萬狀前晚濳呑阿芙蓉膏至英界靖遠街某小客棧借宿迨毒發呻楚始經棧夥某甲詢悉急雇人舁至某醫院求救醫生告以受毒已深非藥石所能挽救延至昨日傍晚溘然而逝殊可慘也 
[押犯病斃]  
　　去秋帶鈎橋北首某飯館主沈春生私自縱火圖得保險銀案發經前讞員訊明判令禁押西獄一年前日突患浮腫之病旋卽瘐斃獄中至昨日管獄西人傳諭家屬備棺收殮 
[尙或墐之]  
　　日來天氣嚴寒滴水卽凍我輩狐裘坐擁猶覺意體不温彼街頭無袴公瑟縮情形眞有目不忍覩者前晚英界蕪湖路有一五十餘齡老乞僵斃路側六百二號巡捕見之投報捕房捕頭令地甲報堂備棺收殮至昨日浙江路德安里亦有一年約三十餘之無名男子因凍而斃巡街捕回報捕房捕頭令地甲知照家屬前來收殮聞死者在某東洋店執事不知何死於路隅也 
[膚之痛]  
　　　英租界大新街益利馬車行主某甲因樓屋空虚借與某姓家棲其眷屬某姓有一小孩年甫二歲昨日其母因天氣嚴寒將火爐置衾中抱孩臥於其側不意爐火太旺燃及布衾迨灼及肌膚始取水澆熄而孩已額爛頭焦矣午後抱至某醫院求西醫施治未識能免性命之虞否 
[上海縣署瑣案]  
　　監生江紹增將墳丁林勝銓送縣前晚縣主汪瑤庭大令升堂研訊紹增供族人議將祖墳遷葬墳丁不來禀白爲此送案請懲林墳小的向在江家照管墳墓此次遷墳之事出自合族公議與小的無干小的竟被紹增兇毆叩求大老爺作主江紹均供墳地劃入租界後合族公議出售得洋銀九千五百元刻因田單未交祗收半價已在寳山縣境另購地十七畝將諸棺遷葬至田單被叔父文煥抵去族人念其貧苦議於地價内提洋銀一千元取贖又以五房各棺各自遷葬貼賞洋銀一千元此外均由文耀經管預備建造祠堂諸費紹增係長房諸事由伊專主伊之父母棺並未擅動故墳丁未去關照今伊旣將墳丁扭案後又至叔父文煥處滋閙大令謂紹增曰族人辦理此事毫無失悮汝父母棺木旣未遷動何得將墳丁肆毆實屬妄爲喝今重責紹增哀求不已大令諭令紹均仍照前議將棺遷葬紹增父母之棺由伊自主他人不得舉動日後若建造祠堂餘下右干禀候公斷○前者綢販蔡端蘭呈控日昇染坊主沈濟泰串同其夥憑禮泉竊取所寄之綢汪大令飭差拘獲馮兄愼生訊　在案前晚提比愼生供小的向在常州貿易胞弟與沈串竊之事實出不知今者小的在押日久不知胞弟在何處叩求交保出外訪尋大令准之 
[馬路工程局瑣案]  
　　日前舟子朱阿桂王阿炳承裝南市信源公棉花一百六十包赴某處交卸駛至太古馬頭時已深夜忽楊全林沈順發等人持刀躍上船頭强取棉花二包朱王大聲呼救適遇縣捕蔡錫之巡緝至此喚同水巡丁將楊沈一并拘獲解入捕房捕頭令轉解馬路工程局總辦葉孟紀司馬升堂研訊棉花董事劉錫鈞江炳瀛投案申訴前情司馬判令將楊沈各責六十板移送攺過所管押棉花給朱王具領○前日浦東金家橋人陸海榮將已寡姪女秀大誘領來滬賣與陸財生議定身價洋銀一百二十元財生以秀大之姑未到不肯付給致在馬路中互相爭閙三十號巡街捕見之一併拘入捕房轉解馬路工程局總辦葉孟紀司馬硏訊之下秀大供小婦人年二十有三丈夫逝世已歴二年近被族叔誘領來滬意圖再醮小婦人願守柏舟之節務乞矜全海榮供小的在小東門外天地一家春茶肆司帳此事自知不合求恩寛寛宥財供小的在寄園烟館値堂海榮將姪女許字小的已議立婚書小的見伊姑不來恐有紏葛是以並未付價司馬飭覓保人將秀大領回交還伊姑如違定干懲治 
[陳君潤夫致救濟善會函]  
　　純伯仁兄大人閣下前者大善士偕諸君子慈航北上救濟天津沿海遇難諸人南歸敝處曾墊規銀二千兩迨後募得渝城各善士捐銀一千兩曾出總收條一紙兹將各捐户花名開呈計沈炳臣一百兩同濟堂一百兩同慶公所二百兩至善堂一百兩普善堂一百兩普仁會五十兩李餘慶堂一百兩祥發公五十兩祥發和五十兩謙泰益五十兩義和永五十兩恒昇元五十兩至祈抄乞登報以昭徵信是所企禱專此敬請善安愚弟陳作霖頓首 
[籌辦陜振三十誌]  
　　啓者則敬昨禀陜西岑撫憲云敬禀者竊奉鈞電飭籌陜西義振等因遵卽設注分頭勸募兹據江西南城縣人花翎三品銜廣東候補知府危瑄璋遵故祖父二品封職危啓安故祖母二品命婦危周氏遣命捐助陜西義振庫平足銀一千兩繳由江西輔善公所紳董解交江西護撫憲張札發前來當經照數兌收查振捐章程捐銀至一千兩以上者均經奏請建坊奉旨允准有案今危守瑄璋遵故祖父母遺命慨捐千金洵屬善承先志有裨振需核與建坊之例相符擬請憲臺查核具奏請旨准予該員危瑄璋爲已故祖父二品封職危啓安故祖母二品命婦危周氏在原籍江西南城縣地方自行建坊給予樂善好施　樣以昭旌獎而示激勸伏乞批示祇遵再此項捐欵卽在江西張護撫憲札發輔善公所募寄之規銀五千兩内已併入第三批解欵呈交盛大臣劃解合併聲明肅禀恭請鈞安伏祈垂鑒則敬謹禀上海六馬路仁濟善堂盆湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑人周小慶向在南市董家渡擺設水菒攤前日突有浦東白作帮中人向之滋擾周怒將楊洪生扭送二十三七鋪巡防局局員盛雨村二尹研訊之下判令鎖示三日○前日南市長義荳行夥奚明發在某處收得洋銀四百八十餘元赴生義碼頭上弄中某小烟館開燈過癮將洋銀置榻旁俄頃忽不翼而飛詢之烟館主吳鑑亭諉爲不知遂投十六鋪巡防南局禀請訊追局員陳禾亭二尹准之飭地甲往查禀覆核示 
[英美租界晚堂瑣案]  
　　前者徐王氏控地販黃齋騙匿田單讞員張柄樞司馬詰訊之下飭交人保出理楚黃逍遙事外一味遲延屢經徐王氏投案禀催前晚司馬將保人顧吉士卽顧六川提訊顧供小的願出外調處司馬限兩禮拜内　明違卽比交黃少齊到案嚴辦不貨○盛宦遣家丁秦升控楊讓堂雷汲韓以廢單抵銀六百六十兩前晚讞員張司馬升堂研訊楊讓堂供稱此單由升科局發出現有經手人在局内請卽給還向局領銀呈繳司馬准之諭令原告將單呈案限楊雷二人於十日内淸理違干未便○鄭源泉控同姓不宗之鄭子聰霸阻賣地前晚張司馬將子聰之弟子堂提案訊究鄭源泉供稱有祖遺地二畝八分去年八月永遠租與洋商不意子聰出而霸阻旋赴上海縣署歧控叩求究辦子堂供稱此地實係小的祖遺被源泉盜賣小的已在上海縣署控准有案可稽叩求明察司馬諭候送縣訊辦并著原告邀同族長自行赴縣備質○前年湖北候補同知朱斌納滬上雛妓花萃雲爲妾今春忽然逃逸旋訪知傭婦徐某氏串同其夫徐阿廷曁阿根將花誘往蘇州乃扭送徐阿廷至案請連　兒韓王氏研訊司馬於前晚升堂研鞫原告家丁劉福投案禀訴情由徐阿廷一味支吾韓王氏供花係小婦人之甥女前年嫁朱爲妾婚據載明斷絶往來此次不知如何失去實被誣攀叩求大老爺明鑒司馬飭將韓王氏徐阿廷分别管押限十天内將花尋獲交案核奪 
[英租界捕房紀事]  
　　前晚有楊春山者至三路流倡馮三寳處尋歡不知因何忽觸其怒　將房中器物撃毁凈盡龜奴崔文才忿甚喚到五百四十三號巡街捕將碭拘入捕房捕頭令押候解送公堂禀請讞員張柄樞司馬訊辦○前日虔婆沈潘氏誘得蘇婦范王藏於家計圖價賣被三百三十號巡街捕偵悉拘入捕房捕頭令押候解送公堂禀請訊究 
[法租界捕房紀事]  
　　蕩婦某氏與浪子某甲姘識有年賃屋八仙橋左近雙宿雙飛儼同夫婦邇來氏别有所眷未免棄舊憐新前日將衣飾器物席捲潛逃甲忿甚投報捕房昨日捕頭令包探將氏緝獲押候堂期傳同原告解請讞員杜枝園大令訊究○縫工某乙將某丙囑製之衣料付諸質庫避匿不知所之昨由丙尋獲扭送捕房捕頭令押候解送公堂禀請訊究○積竊甲乙二人濳入某輪船竊得洋銀七十元持至某茶肆俵分包探見之一并拘入捕房捕頭令押候堂期解請訊責 
[美租界捕房紀事]  
　　昨晨王桂生王惟高陳阿聖三小竊潛入天潼路第三百七十九號門牌某粤人家後門圖竊適爲包探卲仁初所見一并拘入捕房捕頭令押候解送公堂禀請讞員張柄樞司馬訊辦○昨晨甬婦黃張氏投捕房訴稱家在北河南路第二百三十號門牌前晚偶將傭婦某氏申斥氏竟忿不欲生濳購紫霞膏呑服現已毒發求卽妥爲安置捕頭命將氏舁送同仁醫院請西醫救治○昨晨本邑人石黃甫扭石英紀至捕房訴稱被石將弟婦某氏誘奸藏匿捕頭令自投公堂遞禀控告○昨日午前十一點鐘時四百六十一號巡街捕至捕房報稱刻下外虹口百老匯路第五百八十二號盛吉祥烟紙店門前倒斃一無名男子並無屍屬前來收領捕頭令地保禀報某善堂備棺收殮雇人舁厝義阡 
[救濟善會紀事]  
　　敝善會昨承費　懹太史書潤移助洋二元徐原仙女史畫潤移助洋二二元狎　子畫潤移助小洋十角　芬女史畫潤移助洋二元沈君硯裔張君彦雲書潤移助各小洋三角還蕝軒主書潤移助洋一元以翰墨之緣普仁慈之念墨池咫尺蔚成潤物之雲粉本琳瑯悉屬饋貧之寳假令褚虞復起倪米重生亦當頫首下風傾心祝露矣誌之以示弗暖○敝善會續承質屺懹太史徐原仙女史以書畫潤資助振洋十八元勤補堂廖善士助洋五十元無名氏蔚初退記陸記韻記各助洋一元述記執記各助洋五角慈谿無名氏助古琴一張徐畬經堂助石谷子山水一軸雲間度厄子凌必正山水一軸顔魯公帖一張造福緣而甦民困善與人同伏善氣以迓天和情猶已溺敝善會代領之下欽佩難名合誌數言藉鳴謝悃[  上海慶順里救濟善會陸樹藩潘炳南謹誌]  
 
 
