# 1883 - 101 - 4903576

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣涸小以便行　　帮並務來點發分明　閱者不費目力此固久　海內文人所賞鑒無侍資古出又　　書除根錄飭工照印寫字雖殺原本略小然仍趙晣餘分無論堂變卽忿下亦堪　　兼之抵色潔白懇光緒淡相宜裝瀆亦極精雅現約於三　　　二月二十外當可出營欲購者　論至三馬路大禮拜堂南　申報舘閱壁申昌書畫室購閱各外埠由賣報人代書此布 
[論滬城攺用自來水]  
　　東西瀛藥物盛行於中國而不存畛城之見者以其取效也神有已疾之功也然治已病不如治未病令有一法焉苟仿而行之非惟却人之病且使氣血冲和康强多壽而况其事又易爲有益而無損有利而無害者乎其法維何自來水是海上自去年設立自來水公司洋塲各路胥攺用之納管於地轉注以機及城而止守土者以事出西人其莞又係西人掌之以西人而行西法多一事不如少一事若曰其法雖善其事雖美其端何必自我而開老成持重別具深心固未可厚非然而執矣近聞執政飭紳董仿造由南門外而通至城內伏其管於河渠之底吾意告成之後大有造於士庶經營之始亦無書於閭閻爲之喜而不寐稱善者再因憶客冬惜此事之不克舉行也曾著爲論說其畧云自來水之法雖久行於西國而製極其精法益加密至光緒紀元而大備時西歴一千八百七十六年也法人某增渟畜轉注逆上順下之法當水之下注也承之以茍櫛之以罶分注於管管納諸甕一碧澄澈視之若無瑞士國重而行之曲引湖水澄之於塘以機管激而上之勢若建　之瀉欽之味淡而甘勝於天泉滬製亦如之色味淸甘當不减於法瑞洵却病延年之一助也余家歴下世居城南門外有臬曰古鑑迤東曰健康日琵琶曰珍珠日黑虎而城西之趵突泉又擅二潭映月之膀爲內八景之一合城內外名泉七十有二其餘皋水淸冽而居人終身飲之不知其名者多矣譬諸志潔行芳之士有可知之實而老於巖穴姓名不掛人口者可勝道哉按古鑑泉品次與珍珠相將嘗以一瓶先後貯古鑑泉與趵突泉之水衡而較之趵突約重半流先通議爲言鄰里多百歲翁精砷嬰鑠不杖而走先高曾亦登期頤未始非之飲象而得壽云做鄉父老之久客吳楚間者肢體恒苦疲憊每臨風興嘆曰美游不如惡歸飲歴下一杯水亦足以肥夫水之淸甘如是又何必矯揉造作然由歴下東行數十里入龍洞諸山十人九癭矣准南子云山居多癭以水之性堅且勁地氣不和則邱陵出人氣不和則瘰癧生此其騐也滬瀆遠山近海斥鹵之鄉無泉可汲城內居民悉飲河渠之水渠狹而淺兩堰皆河房不潔之物胥傾於河污穢日積每值潮汐漲而未滿退而末盡擔夫爭水水僅沒脛其色如墨故飲之者非浸淫而患　卽薰蒸而成疾流毒何可勝言當其初議分布水管於城中也如卽從其請俾居人早受和甘之福豈不幸甚而托詞於地非租界畛域宜分實以擔夫數百人之生計恐因是而絕猶諸曾文正公力持內河駛行輪舟之禁謂此端一開商旅利其便捷皆舍帆而就輪則船戶篙工生計窮矣其用意實與此相類而其事則不盡同葢船戶兼會業擔夫惟食力業不可以輕棄力則可以攺圖也嘗詢滬城內外擔夫之數約四百有奇僅當租界五之一如謂四百人之生計因是而絕則租界二千衆生計云窮又向何處哭也且擔木之夫習勞耐苦食力均也何事不可爲卽使舍此必至困窮困窮必至餓死而斯舉用成疾疫不作年壽可延與其以一城生命抵此數百人何如舍此數百人保全一城之生命乎况人能擔水必不至餓死人至饒死必不能擔水今議以擔水夫歸公司服役此物此志執柯伐柯其爲慮也周其爲惠也廣推麥人之心以行愛人之政其深仁厚澤將普乎無涯國不止此一端之善也然卽此一端言之水法於是乎修而火政亦於是乎備昔鄭國大火子產不禳勞惑大修火政後世稱之邇來火警屢凡救火之具非水不爲功而河渠之水必候潮汐潮沙不時無可挹注徒喚奈何今也以水制火以尅爲用取諸左右如逢其源禦灾捍息登惟却病延年而已 
[本館自己接到電音]  
　　○本館於昨日接到在津友人專發電音到本館內有二月十八日　旨一道敬謹譯登○二月十八日奉　旨詹事府左贊善員缺照例將胡喬年轉補所遺右贊善員缺着張英麟補授紅南道監察御史員快着鈺昌補授福建道監察御史員缺着恩隆補授欽此 
[彚譯東報]  
　　○西歴三月十四甘大板報云大坂府各衙門之公文凡有機密事件向皆歸職掌庶務官員膡寫現因洩漏事機故嗣後凡仔緊要公文統歸各長官心腹之人定其人數就私邸抄寫以期各歸職守俾無繃洩云○陸軍省所設官學校幼年生徒胄官費及自備經費之別官費生徒乃死於王事之孤子方許入學今貴胄後裔如願自俻資斧入學兵法亦准一體辦理云○福島縣下白河地方自煽動以來人心洶洶恰似戰傷能田淸吉氏素業客寓於該處其住宿之客人半皆係自由嘗人接待甚厚先時該縣騒擾之際亂首河野民亦經其寓當道由是將能　收押解送若松理刑衙門查辦活以藏匿匪人之罪後復移歸白河理刑衙鬥近日遂處以監禁九月罰金十元熊田聞諭大驚以爲余開傳舍河野氏之來宿勢不能拒安知其爲罪人如果知情則治余應得之罪亦所甘服况河野本人此時刑部尙在審辦未定罪名安得謂之罪人哉是以决計上控至街市所談栅卡巡查嚴稽往來行人於夜間愈加嚴密旅人之受擾實有不可勝言者也近又有自由黨人草間等諸氏倡設自動館專買有關於自由黑之害籍及各新聞什報收秉置於館內以供人民縱覽所收該黨主義書籍實屬不少前日草間等諸氏突被收押一時幾至絕滅目下巳蒙釋放則有死灰復然之勢矣○十二日報云前山縣參議大臣派巡各州地方察看情形回京時順道至大板鎭台查閱第四大隊山砲兵隊布陣對壘及運動技藝於停車塲近聞該鎭府於來年增募一大隊其餘各鎭則於後年每鎭各增叫聨隊云○今年爲兒島地方擬開九州攺進黨大會於三月二十五日爲始嗣因別有事故攺于五月一日開會云○三月七日報云此次朝鮮元山津之信徒有暴動之設及探之或以爲無稽之談然照竹添公使達外務省公文數道係屬秘密情形上日因是事之故該省內之上局於夜間九點鐘時開局密議但未悉所議何事耳○十五日東京日日新聞云前花房義質任朝鮮辦理公使事務去年復命在外務省行走食三品官祿三月三日特命爲俄國全權大臣並帶赤羽四郎爲參贊同于後日坐法國公司輪船由橫濵啓簡前赴俄國云○大版報云山縣參議大臣因大版府下有高知縣之壯 
 
 

Page 2

 
 
年輩多翟跡其間不知何意是以大版警察長官泒員留竟無諭參議公出何處必先帶同警察官巡查等隨行護禦云○長崎縣令業已辭職故以秋田縣令石田氏轉任長崎縣令矣其秋用縣缺則以赤川戇助氏轉任而山野氏則補長崎縣佐又該縣佐上村氏仍由長崎縣令泒赴對州地方駐紥云○龍本鎭屬之小倉分營擬移往對州駐防其地卽近朝鮮之釜山浦大約輪程對時可逹也○東京日日新聞云聞得新瀉稅關官吏不悉因何事盡行提赴總稅務處○三月五日東京日日新聞云天城艦兵船由仁川回馬關爲關係中日兩國緊要事件雖見謂天版某新聞紙然確探之則全屬子虛○橫濵貨船廠今後定以一年製造兩艘所以十年　兩般傚英國之中等艦隊兵船至竣工日新船兩艘　名爲海關一名爲天龍此兩船編入三等兵船隊泒遊擊一員爲管駕又派都司一員副之各定水兵二百零五名云○陸軍省此次聘定法國教師數名來教新設之人學堂教習與井田全權公使一月回朝係有公便電報云爾○東京水雷局所雇之英人名者己氏目下教水雷局負及學生以各種製造之法云○目下外務省飛飭橫濵神戶新鴻長崎箱館五港各外國人居留者迅卽查取人額具報○千葉縣上總國夷隅郡小濵內之沸岸突出城山於去月二十四日忽然爲風雨崩壞人家三月盡漕於難其二戶傷其一半人畜云 
[派兵防變]  
　　○倫教近來時有匪徒用炸藥轟發欲壞官府衙署以逞亂謀故本月十八日倫敦有電報來滬登諸字林西字報言英國現泒步兵二千名專令看護官衙政府以防匪黨逆謀也 
[羊城近聞]  
　　○香港西字報載有廣東省垣西人來信云省城之西邊某典鋪突於本月初旬白畫建遭盜刼約計被搶銀洋衣物共值洋三百元報官請緝絕無蹤跡可尋刻下官已出有賞格購緝未識能　獲否也又云粵省今年市而自元且以至今日尙無舉動殊覺淸淡也又云前者瓊州府地方有匪黨滋事省中泒兵前往捕剿起下業已底定故各兵亦皆凱還矣 
[槍斃數命]  
　　○有甲乙兄弟兩人皆籍隷西洋在澳門相近之厘卡內辦事本月初八日甲有事至澳雇船而去回時不紛舟資舟人向索經乙出資付之以去甲以爲才應付給與乙相爭突出手鎗對乙施放乙中鎗倒地甲又連放數門乙遂斃命卡中某華人上前擒甲亦被鎗而死其餘華人皆逃甲乃直入卡員房內將洋槍刃械悉據爲己有甲尙有弟丙向在澳門爲兵是日適全聞知此事直入卡員之室欲擒而訊之甲又在窓內放槍乃不中丙而中於一幼孩之膀上初九日甲將洋槍刀械等物負之而出疾趨上山卡中諸人合力追之甲復回身相拒衆槍齊放遂擊而斃之查甲向在日本嗣由日本至澳門聞其來澳時已有瘋狀今兹狂爲或因瘋所致亦未可知也說見香港西字報 
[新撫抵浙]  
　　○新任浙撫劉仲良中丞於初九日抵浙之石門灣停泊一夕次日至柏樹頭停泊十一日始抵大關因逢　忌辰故攺於十二日進城所有撫杭四營兵弁及中軍叅府等皆於四鼓出城明燈列隊壁壘鮮明次則一府甲縣後先齊到迨黎明則護撫憲及闔城文武無不畢集最終則將軍都統尙衣三憲亦皆至下碼頭恭迓至八點鐘憲駕方上岸合輿由武林門大街直上先至撫署各又武禀安道乏後卽起身回至行臺是日中丞用全副儀仗騶從極盛其銜牌約二十餘對若巡撫部院鹽漕部院統属文武兵部侍卽都察院右副都御史振勇巴圖魯翰林院侍講學士侍讀學士襄辦全省軍務等不可勝記轎前則提爐香盤成對中丞則白面烏鬚目光如炬精神煥發贍視非常隨諭十六日接印進署云 
[抗垣火災]  
　　○本月十五日十點鐘時嘉湖道前人街失火其火由大成皮絲店燒起撲至對岸四面俱着其下風燒至塘工局門前爲止對岸則以照墻爲止其上風以致中和之顏料店爲止而道署前之裱畫店及署傍之士榖祠亦皆燒去德護撫憲首先馳到在道署頭門下坐定急命洋龍兩架藥水龍兩架保定道署塘工局亦邀請淸河集水龍兩架入局保護因將局中廚房兩間拖倒火遂得熄其對面則燒入金波橋弄四面枴角盡成焦士至十一點鐘方滅計焚房屋共有一百三十餘間是處爲熱鬧大街店舖皆雙間看多鱗次櫛比故焚之甚易易也 
[土客殘殺續聞]  
　　○嘉興土容不和以致殺傷多人前已列報兹又接杭信謂本月十一晚有兩紹郡人自嘉興之陡門逃至杭省據云該處田租極亷輸洋四元可得良田十畆紹人聞之爭先而往自正月下旬至今往者已有百數十人無不荷鋤負鍾携家挈看而來所帶耕牛共有二十饊隻亽是誅茅作屋編草爲廬不日他族之無滋且謂樂郊之可適豈意該處土民生忌暗相關會及期行事至初九日夜問一聲胡哨四鄉齊起見有紹人則羣毆之而投其尸於河其草屋則聚而焚之一切田器耕牛家用器具槍擄俱盡漏綱脫者約略不過數人餘則盡遭其禍死者究不知有凡幾也至十二日省中亦已得報其言大畧相同但不知司民社者作何辦理也按前信謂與兩湖人鬥毆兹則又稱與紹興人廝殺兩說微有異同然總不外乎土客滋事耳 
[死於道路]  
　　○茸城陸采山家頗豐厚前曾遵例報捐官秩刻將赴部騐看晋省請咨於十一日抵蘇寓胥門內待其巷之悅來客棧隨帶僕人一名連臼乘輿通謁極爲元碌十四日傍晚正值步行回棧在棧之對面小教塲小遺驟爾昏仆于地跌破其口血流如瀋頃刻之間氣絕身僵不及施救棧主慌極急遣人連夜至松飛報工面通知地保用蘆蓆遮蓋屍身侯其親屬到蘇相殮直至十七日其妻妾始飛掉抵省忱屍慟哭昏絕逾頃路人圍觀者甚衆棧中亦喚地保管門以禦閒人卽於十八日搭廠從豐棺殮死者年甫强仕衣服麗都妻妾子女悽動行人乃以華膴之身家而猝斃於則溷之畔死生有命豈不信歟 
[常熟火災]  
　　○十三夜九點鐘常熟小東門外顏港某桐油庄失火焚去十餘間幸得各水龍岔集隨卽朴滅云 
[袁江雜錄]  
　　○向值會試年分車價必倍店舖生意亦旺惟淮属孝廉苦公車費大均形掣肘今自正月以來南省舉子雇車北上者不遇二三十人車價因之甚廉正月間猶須二十八九兩後則北省來車愈多日漸跌落刻下每車一輛只十八兩左右便可到京是以各車行無不呌苦而准屬舉子則轉笑逐眉開矣○日來雜症甚多視前更勝死者多生五十歲上下亦一奇也故街巷間紙錢飛灰觸目皆是伐木聲哭泣聲僧道鐃鈸聲不絕於耳聞淮北各處情形亦仿彿木客所取之杉枋皆獲利無算云○天津老三太爺事跡前已錄報執知信者頗多每日約有三十號每號香金七十五文溢號不收來者絡繹戶限爲穿士人夫猶與於列焉○去歲二三月間米價大漲米商獲利之厚實日意外於是局外人見獵心喜於九十月間新米上市時爭相購屯不料今負米價因屯積者多毫無增漲各屯戶致多折閱也 
[奉南續信]  
　　○奉南荒景迭經登報頃又聞月之十三日南匯顧邑專從杜家行查勘卡船囘至杭頭鎭徑該處紳董面禀飢民情形色尊謂不必給以錢米只須綑解數人當可平靖詎詩至午後遠處饑民潮湧而來均向邑尊索食約有二千餘人邑尊告以從杜家行鎭回衙並未帶錢婉辭而去同日奉邑徐稼三家有二千餘人毀門壞屋而入傷及五六人飽其欲而始去十四日金匯橋鎭劉家行鎭文蕭塘鎭一路約有飢民四千餘人三鎭中所費甚飽蕭塘范姓家亦毀及房屋十六日南匯顧邑尊帶同城守及顧武舉等率兵百餘人赴抗頭鎭當飭留兵一百名以資 
 
 

Page 3

 
 
是日飢民正赴邵家樓鎭索食得以兩不相值惟奉南交界葉家行左近某姓宅有大小飢民二百人縈擾蓋不及赴邵家樓故就近乞米此二百人中老幼居多當紛四五千女散去查該處飢民始僅奉賢縣靑村港處五六二十就近向富戶索食繼則向北沿門求討至泰日橋鎭已有三四百人越一二日至葉家行地方有四五百人以其人沿路結夥有拉入者有附和者有聞聲而起者有觀覽而從之者及至魯家匯則南匯人民已居其半該處紳董恐自己圖內反致後累故禀於南匯縣者多言奉民不言南民其實杔家行一事則皆爲南民而奉民甚少惟召蕭瑭鎭時則南民一股而奉民兩股約賓有三千人今則愈聚愈多且分三四路而其數不可計矣災民如此將於何日鳩集之而安定之 
[重砲來華]  
　　○金星公司輪船來滬自外洋載到大砲兩尊昨日午後在順泰碼頭起岸用盤車在艙內吊出每尊計重十七墩云 
[好行其德]  
　　○諺云好死不如惡活乃近日本埠吞烟覔死之事層見疉出豈以爲生而苦不如死而樂耶前日午後有年約三十左右之蘇人在英租界上麟里東吞烟覓死當被該處開客實之湖州人所見扶至陳竹坪先生處如法救治大吐而愈仍由湖州人扶歸己庽中再細問其覓死之故妥爲布置在蘇人可謂不知自愛而湖州人則可謂好行其德巳 
[案犯解省]  
　　○殺人放火案內之毛顧氏任頑福吳楊氏等三犯解府後經博太守研訊等情已列前報今得松友來信知博太守現已備文添差將該三犯解蘇臬司過堂矣 
[邑尊騐屍]  
　　○黎邑尊於昨日午後三點鐘常同刑作人等到虹口相驗卽爲昨報之在輪船身死者先傳屍交費聚章屍兄費裕橋詳問據屍父供次子名秋橋乳名阿多於首禮拜六至呂宋國倍克而輪船收帳身畔帶有照會並英洋等物不知其如何受傷身死伏求查究旋據仵作報稱磕損右額角頭骨係跌仆致死費聚章復稱實被呂宋人致死背上尙有藤條傷痕邑尊隨出庫親騐見係楞傷卽飭具領屍切結自行安殮復傳二十三保二圖地保錢師竹訊問倍克而輪船現往何處答稱已往名宋約四十日方可回滬邑尊乃諭屍交俟該輪船回埠本縣自當照辦靜候可也費聚章遵卽具領尸結自行安殮邑尊亦升輿回署是時觀者亦甚擁擠幸有中西捕照常彈壓云 
[誑取烟袋]  
　　○拐騙之術亦多矣哉蒼髯之叟猶不免受其欺而况　角之童乎所異者局中則移花而接木局外則李代而桃僵斯爲驅術之尤狡者耳法租界吉祥街水烟袋店夥祝紹生投法公堂訴稱昨日有三人到店買水烟袋兩支計洋五元囑同去取洋行至半途逸去兩人祇剩一人故將伊送案太守詰送案之人據王毛毛供稱今年十五歲習水木匠師交係趙阿桂其作塲茌城內姚醫馬弄前日有間壁之張司務不知其名係做裁衣店生意者偕同不認識之人來作丙稱某處有二百工之工作欲荐與司務趙阿桂因趙阿桂不在作內卽令我仝去旋出城到水烟袋店買水烟袋兩隻伊等自携在手而囑仝去取洋且囑我與店夥先行伊等卽乘間逸去我實不知其計大守詢祝紹生會仝該徒到遇作塲否答稱到過王毛毛雖係該作學徒而張姓則並無其人太守又詁王毛毛據稱張住間壁可以仝往交人翁太守卽着祝紹生帶王毛毛再往倘見張姓卽當送局云 
[英界公堂瑣案]  
　　○英商可爾亭投英領事署控稱據西洋人羅生云有華人趙慶章欲將法租界吉祥街地方之房屋出賣繪有圖樣價須銀五萬兩旋經我　攪主顧言明價銀四萬五千兩然須二分半扣用據羅生云業已充從詎趙又將是房賣與譚同興價仍四萬五千兩睛照會華官訊究等因司副領事據情照會陳太守於昨日飭差傳集人証司爾亭投案申訴羅生稱華人趙慶章爲王公記卽王松年出賣房屋王又托我我托司爾亭言明價目不過用銀尙未言定詎趙又另扎沈珍山價賣與譚同興趙供初托王公記因未成交另托沈珍山價實與謹同興計價銀四萬五千五百兩譚供出價銀四萬五千五百兩是實賣契可以呈閱王松年供去年十二月十八日曾與羅生言賣趙姓房屋之事價目用銀兩均不合卽作罷論聽憑趙姓另行扎賣今趙旣巳償賣與譚同興事無不合何以可爾亭控及我等且我與可爾亭並不相識如有不合可爾亭亦祗能控羅生沈珍山供亦相同陳太守商之司副領事訂期於禮拜五再行覆訊核辦○華捕稱現徝禁止販賣野味之時而朱阿方船上帶有野鷄數頭野味行內之張友亭到伊船上論價被我瞥見一併獲案朱供帶來野鷄實不知上海禁敗之時今求施恩張友亭供朱之野鷄我確未曾交易陳太守問張朱之野鷄共值價洋幾何張答稱值價洋二元太守隨判將野鷄充棲流公所令貧民共食再罰張洋一元給償朱阿方回籍云○江海新關辦公洋人查得香港來滬之寍波輪船上有人私販鎗彈硝磺等件交捕解案等情形　列前報昨由捕房又將李富順林大發唐阿九宋阿三等送請覆訊陳太守再四研結各執前詞太守令仍交捕房務須撤底根究○昨有某妓經人昇至英會審公廨喊控被人欠洋一百元向索無着反被毆傷求請伸寃陳太守飭晚堂候訊○李阿三稱在荳腐店挑水前日有人無端向我索欠洋十元我以素不認識又無欠伊銀洋之事不解其故與之理論彼恃人多拉我至老虎灶又有人佯爲解勸令我出洋五元當時無可如何先付洋二元半昨日伊居然到我店索我洋二元半特交捕請究周大生供李曾開店因欠房金爲房東所逼伊向我借洋十元現應向索祇收到二元半昨又向索竟被交捕陳太守謂周大生無端說詐情殊可惡判枷號一月發頭門示衆 
[申園琴會]  
　　○月之二十四日聞有倚緑居士倡首集海上之善彈琴者於靜安寺側申園內各鼓一曲是日適值禮拜想游人之往聽者必多但流水高山正末知得遇知音否 
[客述十七]  
　　○舟過文丁往泗埠之海程千餘里帆船不敢絕道而駛必南轉濵雪里窪貓釐霧之北邊向西進發盖防意外之風波爲舟行一畫夜入雪島之外港見往來商船如織率皆士人販運百貸以通有無者也中華閩粵人所駕之中航船及小雙桅類於夾板者時或一見寥寥無幾兩面小島荒嶼棋佈星羅有無株樹寸艸者純係石質凝結而成令人疑爲媧皇補天之遺有樹木滿山翠幃緑衣不見片土者遠觀飛島上下近聞鵲噪猿啼實不知其中有人與否而每屇潮信至時海浪激石獅吼雷鳴奔騰泙湃如在萬軍之中聞鋒鏑嘶喊之聲若舟行距岸稍近則浪花飛射船雨着衣不啻聽誌公說法也屋石受浪日久般水浸蝕不勞斧鑿自成妙相干奇萬狀天然大觀有若層樓傑出於海上者有兩山中斷儼如深谷自外望之樹森屋密爲一大市鎭者又皆白色光潔玲瓏竟同立馬秦關觀華陰之積雪也色白之故乃因海水內鹽質浸染所致耳日間余啓窓憑眺左瞻右顧如行山陰道上有目不暇接之勢雪島緜亙數百里地形如鉤豐北而銳南中何一曲山嶺搓牙港澳廻環蒼松翠柏隱約峯際土人有黑黃二色率皆穆拉油之種類同奉穆罕默德之回教其人喜操舟外出善貿遷之事自武羅桂帆風皆順利海行不能計道里至第八日封姨肆虐阿香逞威狂風驟雨自東而西舟當其衝急尋避地順其風力南駛入洛莫痲兩島之峽港寬若百里就北岸麻里之濵而汨焉下錨後船主檢視帆繩斷者七舵木捐去一半此役亦誠險矣哉少刻風定雨過見島中土人用小舟數十拖一物至岸余偕船主往觀之乃一巨鱷也長約丈七八尺豐頭修尾堅甲利爪睛色深碧撫之尙温據云此鱷爲虐於是港者歴數歲矣近海雞犬漁舟童孺果其腹者不知凡幾土人患之無法誅除此醃今日大雷雨時有漁人飛棹歸避鱷伺其後欲肆其惡忽霹震一聲鱷觸電而斃漁人始知故邀衆拖至岸上欲寢其皮 
 
 

Page 4

 
 
而臘其肉雷誅民害之說信或不誣余見觀者之中有華人多名詢之船主告曰此島吾首數至民知稼穡田產槄米甚豐華人居此種植者實繁有徒島之東北隅有埠頭爲亙市之區人有可觀此乃斯土之南鄙皆小村落明當泊此修執舵公易登岸盡一日之游恐無似朱君之愛容者矣時日已暮歸舟後同人皆出酒互酌以慶出險翌晨飽食偕一友登岸覔徑游眺入林有小隄鄉人築以防海潮者登隄一望阡陌雲連稻黃麥緑歌聲四野見其隴無莠卓知皆勤耕力作之民因偕友循途而進欲得一居此之華人以訪其處之風土稿容續 
　　錄選錄叻報 
[題金陸同唐貞女調寄滿庭芳]  
　　○竹箭盟心柏舟誓志淸芬來自湘靈　貞女系出陶唐湖南唐君子明長女也　天生貞女夙慧証首身　啓中有云貞女通經史喜讀列女傳等書　曾記移家吳郡唐君以知府需次江蘇　下鳴爲聘受湯生　湯生名宜杭太守沐之次子　誰竟料摽梅未賦吉士已傷春　魂驚凶耗裹肝腸鈇斷淚而盤傾慘登堂成禮抱主傷心　啓中又有云女聞耗後毀容絕食呼搶泣血誓以過湯門守貞湯感之迎歸以全其志　勵節遂思致孝已輝映刲股餘馨　貞女之祖姑趙刲股以療曾祖繼祖姑耿復苦節以勵志　况貞性堅如金石彤管定流芬 
　　皖南績溪章志鑾殿卿倚聲時日客武陵 
[題吳門管秋初先生悼淑配潘孺人詩後　調寄高陽臺　余自辛已歲移席浙垣曾題此闋深愧不工未敢刊報頃讀管君悼亡詩三十律情詞悽絕令人淚數行下因將此稿錄出并題二律於後卽請秋初先生并諸大詞壇同政]  
　　○魂斷長天淚拋恨海空看一霎曇雲深悔年年天涯浪跡頻經閨中崇儉甘槐蕾任薪勞代報暉春竟誰知拱璧雙摧明鏡長分玉人巳赴仙山去嘆黔妻命薄休說緣因白頭人老那堪痛哭情深春庭剩有團樂月倚花欄誰伴淸吟淚凝眸一讀遺編一碎酸心○細誦君詩三十章一行一字一蒼凉莊盤鼓破心俱碎張臼炊回淚已汪理玉憐煙生海碧碾珠吊月冷泉黃蓬山遙隔魂難返望斷蓬山路渺茫○玉人已化嫦娥去碧海難塡恨自流一現曇花隨月落兩番泡影共雲俘曾聞孺人兩次弄璋皆末有病源亦從此起　哀弦彈淚來商隱遺杵敲愁繼少游泉路倘教魂可返靑衫休再去封侯 
　　章志鑾稿 
[題友人胡蘭卿曉妝照鏡條幅]  
　　○玲瓏寶髻曉妝新對面分明色色眞畢竟菱花能幻相虛空化作兩隹人　顧影含情兩意親好花無語自然春現身也化西施樣誰識東施已效顰 
　　浣花館主小杜未是草 
[敬和浣花館主贈錢江程愛鳳校書曉妝詩用唐人杜牧之原韻卽請正可]  
　　○比到崔娘貌有餘况逢饒起試妝初春山明秀秋波媚無丰神畫不如僊人態度美人情嬌倦纔梳巧髻成一種柔姿描不盡衣香鬢影認分到 
　　古華陽懷素小史蘭卿求是草 
[贈錢江程愛鳳校書　調寄虞美人]  
　　春人曉起嬌無那雪髻遲梳裹珍珠簾底畫雙蟻眉樣分明微笑露圓渦　淸姿綽約來仙于怯向簾前倚腰肢繊細不禁風蓮步姗姗我見尙憐儂 
　　浣花館主小杜倚聲 
[贈葉素菱詞史調寄臨江仙]  
　　○贏得風流高格調幽芳冷冷淸淸蓮花出水比丰神無言卿自在我見也銷魂　不闘紅妝稱淡雅雲裳霧鬢分明珠喉宛轉送新聲樽前酬一笑傾倒賞花人謂懷素小史 
　　浣花館主小仕倚聲 
[繒邵金鳳詞史]  
　　○別具芳姿最可人風流不露暗藏春蘭心蕙質凝香雪一種温柔畫未眞　風姿幽雅比秋蓮不畫修眉也自然惹出詞人來賞識誰知先有識花仙　程愛織與余談花鄉姊味謂金鳳不似平康中人 
　　浣花館主小性未是草 
[贈邵舉蘭詞史　詞史姿格雖未出羣而綽約多情作友單者韵淸愛之向余索詩姑拈此以博一粲]  
　　雲鬟霧鬚鬥新姿巧髻梳成試畫眉翠比衣裳蘭比質惹人夜夜起相思　姿態睢然遜愛卿當筵一笑也多情儂今省識春風面無限相思孔孔生 
　　浣花館主小性求是草 
[浙省撫轅抄]  
　　○二月十三日補用縣張升猷禀銷上城總巡差　申祜禀知藩司飭知題補慶元縣叩謝　候選中書王級禀謝奉委書局分校差　○十四日運副儲鴻勳禀辭解餉赴都　宗山禀物牙厘局委辦餘姚花布兼竹山港厘卡差叩謝　廖安之禀知本日接辦下城總巡差　○十五日前署杭府桂差人稟知叩謝因病請請奏開本缺前湖南岳州府張禀謝委書局總校差　候補同知沈惟桂禀知厘捐局委威坪厘局差叩謝 
[江督轅門抄]  
　　○二月十一日陳光烈　知縣柏蘭芬　縣丞萬國淸　典史孫廷棟　鹽經歴李嘉祺均赤山湖回卽辭調辦朱家山　○十二日曾家謨　巡檢游師程均銷粥廠差　○十三日同知慶錫壬銷慶餘橋厘捐差　○十四日准補茶引大使金元鼎禀謝飭知 
[蘇省撫轅抄]  
　　○二月十七日從九柳翰香謝委署蘇州府照磨事　張金實禀知辭奉　臬憲委赴淮揚緝捕差　未入程逾禀辭赴松滬釐居差遣　藩轅牌示照得署崇明縣知縣汪定勳期滿遺缺查有准補該縣吳成周堪以飭令赴任　署太湖同知傅懷祖期滿遺缺查有准補斯缺之陳章錫堪以飭令赴任　署川沙同知張祥符期滿遺缺查有准補斯缺之羅嘉杰堪以飭令赴任　○十九日侯補府戴文佐太湖查勘菱蘆草蕩回　侯補同知周文瀮禀辭趁松滬厘局差遣　分發東蘇試用從九王傳泗湖北人禀到 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報三百六十七號]  
[光緒九年二月十二日京報全錄]  
　　宮門抄○發抄　旨五道○豫撫李　奏循例陳請摺○湘撫卞奏甄別各員請　旨摺○又　奏爲審明定擬摺○直督張　奏叅革守俻訊究片○大臣李　奏爲據情代奏片○二月十二日兵郃太常寺太僕寺人旂兩翼值日無引　見○芸公本謙各假滿請安○阿克丹課授閣學　恩○掌儀司奏十五日　祭奉先殿劻具勒行禮○永順續假十日○召見軍機　○發抄　左宗棠奏候補令葉懋本補?山令奉　旨吏部議奏欽此○又鄂湘客岸另招新商發結鹽引奉　旨戶部知道欽此○又故督陶澍故撫林則徐遺愛在艮請于江省合建專祠奉　旨着照所請該部知道欽此○又資遣湖南來江投効員弁勇丁回籍銀數奉　旨着照所請該部知道欽此○又連庫一年出入銀數奉　旨知道了欽此　○○頭品頂戴河南巡撫臣李鶴年跪　奏爲查明鄉試未中老生循例恭摺具陳仰祈　聖鑒事竊查文闈鄉試三場完竣未經中式老生例應查朋年歲及入學年分奏請　恩施歴經遵辦在案今光緒八年河南舉行壬午正科文闈鄉試未第老生查有年屇九十以上之　恩賜副榜劉行五等六名八十以上之增生唐勳等八名三塲完竣榜發未經中式調閱原卷　草俱全文理明順行查入學年分相符據布政使覺羅成孚造具册結詳請奏咨前來臣查該老生劉行五等靑年積學業勵三冬皓首窮經功勤五夜雖年臻大耋未沾蕊榜之榮而名羡巍科猶切芸窓之志邇者三塲旣蕆一第仍慳台觀則眞草皆全卷無曳白覆騐則歲華雖邁志尙飛黃凡兹寒畯耆英亦屬　熙朝人端悉符年例宜沐　恩榮除册結咨送禮部外理合謹繕淸單恭摺具奏伏乞　皇太后　皇上聖鑒勅部核覆施行謹　奏軍機大臣奉　旨禮部議奏單併發欽此　○○湖南巡撫臣卞寶第跪　奏爲甄爲知縣請　旨分別降革開缺勒休恭摺仰祈　聖鑒事竊以百里長吏親民之要苟非其人貽害地方實非淺鮮亟宜隨時甄別以肅官常查有前署慈利縣知縣呼延淸操守不謹聲名惡劣寍遠縣知縣王光斗嗜好甚深辦事昏惰以上二員應請均行革職巴陵縣知縣鄭挂量識見拘小聲名平常宜章縣匆縣王道隆辦事竭蹶才難治劇以上二員應請開缺留省家看署綏寍縣知縣聶興禮性情偏執縱庇家丁另補知縣趙惟鏻才具平庸難膺民社示定縣知縣邱正達性情疏懶辮事粗率以上三員均係進士舉人出身文理尙優應請以教職銓選候補知縣馬世奇身弱多病應請以府經歴縣丞留省峰補候補知縣林鋆疾病多年難期痊愈應請動令休致所有隨時甄別綠由謹會同督臣涂奈瀛恭摺具奏伏乞　皇太后　皇上聖鑒訓示再巴陵宜章二縣係屬開缺寍遠永定二縣係屬選缺湖南現有應調應補人員應行照例辦理合併陳明謹奏奉　旨己錄　○○湖南巡撫臣卞寶第跪　奏爲審明差役嚇詐釀命按律定擬恭摺仰祈　聖鑒事竊臣遵奉　諭旨確查城步縣知縣王維屏殺叅各欵當竊查明該縣並未添設班房商民楊良變因販私錢殺控非由王維屏家人嗾使誣告亦未勒索錢文曁該邑苗人納米一斗加費　現飭禁革各情事先行據實覆奏並聲明查得民人伍發呈服毒自盡屍親始控差役訃贓繼復具結首悔難保無釀命賄和情弊已將王維屏撤任另委候稱知縣張銘前往摘印代理飭提人証解省俟審明確情並嚴究王　屏有無縱差索詐再行叅辦在案兹據代理知縣張銘將差役蕭高並同往之楊勇等拿獲傳同屍親伍國勳卽伍國準等押解到省由臬司孫翹澤審擬解勘前來經臣親提研訊緣蕭高卽蕭雄並楊勇楊光均籍隷城步縣充當該縣產役楊勇與暘光並非一家各與已死伍發呈素不認識光緒七年七月內伍發呈因私砍封禁祖山樹株經其胞叔伍華瀾查知向斥伍發呈不服爭鬧是月二十九日伍華瀾卽以惡孽橫行等情赴縣具控該縣准理票差蕭高楊勇楊光傳喚蕭高等同至伍發呈家向伍發呈約斯赴縣投審共索得盤費錢三千六百文分用嗣據伍華瀾以家遭回祿九歲孫女被焚身死疑伍發呈放火燒害等情赴縣續控並據伍發呈出各遣子伍國勳卽伍國準以藉口仇害等認禀訴復經該縣票飭原差蕭高等催傳帶審八月初七日蕭高與楊勇楊光復至伍發呈家　飭赴審伍發呈央緩到案蕭高起意商允楊勇楊光藉此嚇詐蕭高聲言欲緩到官必須出給辛苦錢四十千文方免鎖拿楊勇楊光亦在旁隨同用言恐赫是夜伍發呈向伊妻伍彭氏聲稱被差許索無錢付給與其鎖拿到官受罪不如早死乾凈經伍彭氏用言勸慰差伍發呈愁忿莫釋於初八日早吞服烟土至胞弟伍發光家告知情由毒發嘔吐伍發光用藥救解不及伍發呈逾時殞命其時尸子伍國勳在城未囘伍彭氏着人報知伍國勳就近赴縣呈報蕭高恐官審出實情辦罪楊舅楊光赴回央求門丁陳二向伍國勳嚇稱伍發呈强砍祖墳塋樹係屬有罪之人死由畏罪自盡無人抵命如不具呈首悔定行憑官追究家屬受累無窮伍國勳被逼畏巢勉從卽以伊交伍發呈死由畏罪自盡投遞悔呈經診縣訊取伍國勳母子供結並伍華瀾茅屋牛欄不知如何失火被繞斷令伍華瀾與伍發光共出錢一十六千文爲伍發呈棺殮安塟之費立讞完案並未詣騐群報嗣經委員查明行司飭提人卷來省審辦兹據審明詳解經臣親提人証覆加研訊擴供前情不諱嚴詰蕭高等前無另有詐贓不法別案應行擬給查例載蠹役嚇詐致斃人命不論贓數多寡已未入手擬絞立决爲從减一等等語此案縣差蕭高等奉票傳喚伍發呈赴審輒敢以必須出給文方免鎖拿之言向伍發呈嚇詐致伍發呈被誅愁忿吞函烟土毒發身死自應照例問擬爾高卽蕭雄除初次得贓罪止杖枷曁央求門丁赫逼屍子首悔各輕罪不議外合依蠹役赫詐致斃人命不論贓數多寡已未入手擬絞立决例擬殺立决楊勇楊光聽從蕭高隨同嚇詐應照爲從减一等例均於簫高絞立决罪上减一等各擬杖一百流三千呈解配折責安置與蕭高均各照例刺字伍國勳於伊交伍發呈被逼斃命卽行報官旋被該丁役嚇逼畏累具呈首海與有心私和不同且一經提省到案卽據實供明請究應同自首免罪寬免置議伍華瀾茅屋牛欄不知如何失火延燒其赴縣具控胞姪伍發呈放火燒害等情並夫指實控據無憑照誣告减科惟涉訟釀命究屬不合伍華瀾照不應重例杖八十查其控縣詞內塡註年逾七十現未到案償飭查明照律收贖伍發光救解不及應毋庸議蕭高等分用爲費錢文照追入官縣丁陳二飭緝獲日另結該處樹株飭縣照舊封禁不准砍伐以社後衅伍發呈服毒身死雖未由縣相騐現在供証確鑿毋庸啓騐以免屍遭蒸刷之慘城步縣知縣王維屏尙無知情縱容情事惟失察差役診贓釀命及丁役串矇匿報實屬昏憒糊塗應請　旨交部照例議處除將全案供招咨部查核外所有審明定擬緣由理合恭摺具　奏伏乞　皇太后　皇上聖鑒勅部核議施行謹　奏軍機大臣奉　旨刑部速議其奏欽此　○○張樹聲片　再據昌平州知州宋文禀稱光緒八年十二月十九日據本城公鎰當商人呈控守備穆鴻亮因借銀不遂縱令兵丁强當滋鬧毀物傷人該州前住騐訊與所呈情形大畧相同訊據營兵金國安稱因檢拾當票赴鋪取贖不給因而互歐被傷等語禀請核辦到臣當將該守備穆鴻亮撤任並將失於覺察之該營叅將麟華未能約束兵丁之該營千總郝兆麟分爲記過摘去頂戴一而札行藩臬兩司遴委候補知府盧應楷馳往會同北路同知查明確情提集兵丁人証認眞散究府尹臣亦委員往查飭令該富照舊生理臣查守備穆鴻亮被控借銀不遂縱兵屢次强當滋鬧雖尙未逐細查明而府尹臣委員石賡臣與昌千州勘騐該當實有被營兵砸毀門窓物件及歐傷舖夥情事是所控該守備籌索肇衅必非無圖自應先行恭謐以肅營伍而安商民擬請　旨將提標昌平營守備穆鴻亮卽行革職仍俟盧應楷等查訊明確分別究懲並該叅將麟華等有無扶同庇縱倩事一併澈查辦理不准稍涉含混所有守備員缺直隷現有應補人員應請留歸外補理合會同直隸提督臣李長樂合詞附片具陳伏乞　聖鑒訓示謹　奏軍機大臣奉　旨穋鴻亮着卽行革職餘依議該部知道欽此　○○李鴻章片　再前任山西布政使方火湜禀稱前奉山西撫臣張之洞飭知光緒八年十一月十－日奉　上諭方天湜着來京另候簡用欽此遵於是月二十八日交卸藩篆起程進京因感冒風寒觸發患痰舊喘怔忡等症途中苦無醫藥繞赴天津就醫自抵津後運日調治仍未見效據醫者云心氣本虧肺氣又復受傷必須調理方能就痊伏念大湜自咸豐五年奉前湖北撫臣胡林翼檄調隨營在鄂二十六年從未請假倫閑一日茲奉　諭來京候簡更何敢稍躭安逸自外　生成但病勢難速愈向難尅期入都加以離鄉二十九年先人境墓久失修葺惟有請假回籍就醫兼可順便修墓自揣年力正健尙堪驅策一俟病體痊愈修墓事畢卽當遵　旨入都糈不敢稍形濡滯等情請奏前來臣查該藩司方大湜由湖北州縣起家歴任后道及直隷臬司亷勤明練官聲均好臣所素知茲旣因患病請假回籍就醫理合據情代奏伏乞　聖鑒訓示謹附片具奏軍機大臣奉　旨知道了欽此 
 
