# 1899 - 306 - 4909544

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君浻燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名　開東土導師先路理明法備言簡意賅八角○中國度支考二卷詳稽奏報臚舉出納言外探其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國文度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓]  
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[閱本報紀中韓訂約事感而書此]  
　　執筆人喟然而歎曰有是哉今日中國之受侮於外人也夫我華獨處亞洲自古不與外人交涉國初時閩廣之民貪南洋各島貿易之利相率携資而往於是吕宋噶羅巴等處漸有華人蹤跡然禁令森嚴往者猶祥迨道光中葉與各國通商海禁大開輪舶來往履重洋若户庭時適海外多新闢之土若新舊金山若古巴以及英法俄德各屬土皆患地廣人稀無從開墾爰以重貲誘華人前赴彼處闢除榛莽不數年變瘠壤爲膏腴商賈雲屯鬱成都市且華人勤愼儉約工價較土人爲廉以是各項工作無不仰賴華人沿海貧民聞風興起輾轉援引去者益多或經商或作工挈侣携朋如水赴壑久而久之幾成喧賓奪主之勢各國政府心焉忌之而一時無從禁止乃設種種苛例爲暗中拒絶之計中國以從前未嘗明訂條約海外旅民雖受其虐待亦惟吞聲忍氣莫可如何邇者日本釐訂新章准各國商民雜居内地而中國獨屏之甚嚴不得與泰西各國同沾利益嗣經寓日華商一再商懇始准一律寄居而下等人仍不在此例同居盟會之中獨屏公法之外相形之下已覺偏枯甚至飛獵濵土酋亞機拿杜氏照會各國許令民人在屬地通商貿易其身家性命政府皆爲保護惟華人到此須待以另外律例不能與洋人一律嗟乎同一隣邦顯分軒輊侮辱至此能弗寒心然猶曰彼此情誼素未浹洽致有此不情之事也乃觀本月初三日本報轉錄天津國聞報云中韓兩國所訂通商條約頃始由兩國執政大臣商議妥協奏請鈐璽批准定期交换初韓政府之繕就約稿也其第八欵有禁止華人在漢城設肆貿易之語中朝斷然排斥韓廷亦固執不移相持至數月之久方俯首屈服云云嗚呼噫嘻吾不意中國之受侮外人至於此極也夫韓爲中國屏藩垂數百年歳饑則輸之以粟國亂則鎭之以兵朝廷覆育之恩眞不啻天高地厚甲午之歳韓以土匪蠢動遣陪臣詣闕乞師皇上仁愛爲懷特遣將士馳往救援不意日人起而干預平壤一戰甫與交鋒遽爾敗北馴至償金割地貽笑鄰邦在中國帥不知謀兵不能勇受此大辱夫復何尤然非釁起於韓何至於此然則爲韓王者撫心自問能無歉然洎乎約訂馬關各國議以韓爲自主之國韓王苟明於事理雖爲時勢所迫未便仍臣服中朝然遥戴聲靈各國亦未必遽加詰責而竟沾沾自喜妄自尊大儼然以帝制自居旣請中朝欽派使臣駐節彼國矣復以國書體制未合齗齗爭辯不肯稍休在朝廷息事寍人無事不可容忍而韓王喪心悖理亦曾念祖若宗受中朝覆載之仁固非一朝一夕者耶今者兩國訂立通商條約又毅然禁止華人不准在漢城設肆貿易是不特仿西洋各國之苛例與日本之新章窺其意直欲駕而過之是可忍孰不可忍其侮辱中朝何竟若斯之甚哉雖然媚我者誘我也侮我者激我也越見侮於吳而卒能沼吳普受侮於法而卒能敗法中國之見侮於英俄諸大國者已蔑以加矣而素受覆翼之韓亦尤而效之朝野上下若再不臥薪嘗膽力圖自强亦復何顔立於地球與諸國相角逐哉在位君子能鑒及此事忿激於心奮發有爲馴致强兵富國則匪特海濵下土所深幸亦薄海人民所馨香禱祝者焉 
[本館接奉電音]  
　　昨日午前京師飛電傳來懿旨一道敬謹譯登○十月初四日奏事處傳出懿旨本月初九日至十一日著賞董福祥人座聽戱欽此 
[續調民兵]  
　　香港循環日報云現在英廷檄調國民兵一千五百名山域多理埠往南阿非利加洲蓋至是而調往搭浪施華列之兵已多至二十一萬矣 
[歐人清議]  
　　天津國聞報譯登英國邁察司透報云論者皆謂目今思維持各國在華均利通商之策者惟英美兩國而已他國之意則截然不同觀拔來斯福君之策頗甚可采惜誤於俄法兩國之無信耳若夫我英之失策則由於與他國不相聞問然他國亦雖有其策尚未成全苟能與我英並駕齊驅則我英必當竭力制勝日前法國兩毬報登有勒料蒲里安君之論大旨與拔來斯福君堅持開闢中國門户爲貿易塲之策相同又復深戒法國勿以貪求無厭而遭他國之忌以啓釁端至善之計莫如得中國二三省瘠薄之地以償所願云云然則中國必仍爲他國商務中逐鹿塲可預决矣總之其事皆由於中國政府不善變法以致於斯勒料蒲里安君又曰今雖中國政府力求變法然亦難杜歐人覬覦之心况中國而欲變法必須將舊習一掃而空與挾泰山以超北海又何以異至於近時政府雖委靡不振我歐人萬不能袖手旁觀必須格外留心使華人漸知通商利益云 
[無地能容]  
　　香港循環日報云當大逆不道之康有爲出亡也英日二國士大夫未知底藴多有仰慕之者追居東數月逆蹟漸著卽同黨亦互相訕謗謂其罪不容誅中朝更屢次移文堅請拿歸正法日本政府遂贈以川資逐之出境康犯不得已西游英國以爲此行如得謁見英皇可以盡展逆謀重興波浪矣何圖旣至倫敦兩見外務大臣禮貌衰薄且餽以贐敬飭卽離英康犯乃返温哥華煽惑華商倡建孔子廟庸詎知又爲華商所斥於是再整徂東之駕甫　神户日官遽頒逐客之令至此而我瞻四方蹙蹙靡騁計惟有遯跡香港或可殘喘苟延耳然香港毗連東粤一葦 
 
 

Page 2

 
 
可杭萬一再肆狡謀勾結匪類豈不重貽中國之隱憂乎不知羣公袞袞有以制其死命使免死灰復然否 
[備還洋債]  
　　京師訪事友人來函云九月某日户部北檔房傳十四司轉行各直省自明年起按年由各省關税項下公共籌還洋欵銀二百萬兩預備指撥不得遲誤其金磅價值業由總署向各國使臣商定嗣後遇有中國還欵每磅至多以七兩四錢核算不得再增此二事不日當行知各省將軍督撫一體照辦矣 
[籌餉餘聞]  
　　廣州訪事友人云邇者朝廷以練兵必先籌餉特命剛子良中堂持節南下規畫一切不厭周詳旋有某侍御查知潮州府屬向有關税並無釐金特具條　疏請抽釐裕餉奉旨交中堂核辦中堂接奉廷寄卽移咨督撫憲并傳潮屬紳商到轅曉以大義諭令踴躍輸將旣而郡中紳董某某等以事屬創始恐多棘手自願每年報効銀五萬兩自光緒二十六年起按年籌繳善後局報解請奏准將潮屬釐金永遠豁免以蘇商困未知中堂能俯如所請否也 
[願受一廛]  
　　金陵訪事人云下關沿江一帶前經南洋大臣劉峴帥奏奉上諭設立新關自闢商埠准海外各國來此通商自本年三月二十二日卽西歴四月一號開關徵税以來泰西各國商人先後來省謁見南洋大臣請在下關購地建造洋房開設行棧者甚衆近又有日近衛本公爵篤麿率同日官七員及三井洋行經理人泝江而上九月二十六日行抵白門在城北一枝園東文學堂暫駐行裝甫卸卽相率請見峴帥峴帥延入花廳優禮相待寒暄之下公爵曁各官商共陳來意請於下關江岸闢日本租界俾日商得受廛爲氓峴帥允之遂辭謝而出聞卽日將於下關相度地址辦理開埠事宜矣 
[津沽大閱]  
　　天津訪事友人云本年輪應直隷大閱之期九月某日天津鎭羅鎭軍詣督轅禀請示期督憲裕壽山制軍諭以二十五日蒞校塲簡閱因卽傳諭鎭標各營弁勇先期齊集津沽是日清晨八點鐘時壽帥率同司道各官排導至西教塲演武廳升座傳令開操事畢賞賚有差 
[委辦軍需]  
　　金陵訪事人云廣西提督蘇子熙宫保欽奉上諭創辦南洋練軍前月行抵江寗小駐數日與兩江督憲劉峴帥商議旣定旋卽往廣州灣會同　員辦理劃界事宜一切情形已紀前報兹聞宫保在粤東公務將畢不日可蒞江寗因念新募各營需用軍裝甚夥若俟軍成後購備恐有緩不濟急之虞乃先遣某二尹來寗預爲購辦九月某日二尹馳抵白門詣兩江督轅投呈宫保咨文請飭製造局從速製造軍械若干越日卽辭赴鄂向某木商訂購巨木解往清江浦響水口爲建造營壘之用俟木料辦竣然後赴滬向某洋行訂購槍砲及採買軍營需用各要物 
[新軍忽潰]  
　　金陵訪事人云兩江總督劉峴帥與廣西提督蘇子熙宫保商定南洋練軍事務檄委候補道林蔭堂察朝棟前往海州贛愉一帶招募勇丁觀察捧檄之下馳抵古朐卽日樹旗招募土民紛紛應召不旬日投効者多至數千人當卽頒發軍器逐日訓練詎料某某兩營練勇不知何故相率逃亡　有糧餉軍裝咸被席捲而去風聲所播適爲峴帥所聞爰卽電飭觀察來轅詢問一切觀察得電卽日啓行九月二十六日行抵省垣卽趨詣督轅面禀一切 
[奏留監司]  
　　金陵訪事人云淮陽道謝子受觀察前經欽命查辦事件大臣剛子良中堂具摺奏叅奉諭開缺送部引見兩江督憲劉峴帥當卽檄飭觀卸道篆尅入都一切情形已志前報兹悉廣西提督蘇子熙宫保秉節至江寗與峴帥商辦南洋練軍事務時適觀察將篆務交卸料理入都宫保特專摺奏留兩江委辦練軍營務是以觀察現駐滬瀆候宫保粤東公畢回省襄辦練軍事宜入覲龍光則將俟諸異日矣 
[天津盜案述聞]  
　　天津訪事友人云上月下旬某日之晚更魚三躍時海下鹹水沽河北孫莊某姓家突來盜匪多人排闥直入刼去錢物甚多當經失主開單赴天津縣署禀報縣主原大令立委典史某少尉帶領差役乘第二次火車至軍糧城然後渡河前往勘騐屬實卽飭差役嚴密緝拿以憑究辦並聞日前北塘火車站亦被盜刼去洋銀五六百元事後已拘獲六盜送縣研訊内有二人供稱實未分贓驀被仇家誣陷云云究未知其是否實情也 
[京師火警]  
　　京師訪事人云入秋以來火災疉見九月中旬又兩見失火之事一爲琉璃廠迤南八寳琉璃井左近擷華書局是日風伯揚威火勢非常猛烈幸係曰晝安平三善兩家水會飛馳而至竭力撲救得免燎原祗焚去屋宇五六間延及比鄰某會館方亭餘皆無恙其一乃彰儀門内牛街巷某姓家亦焚燬房屋數間是處爲　教中人聚居之所被災各户皆係回民當火起時雖在深夜然水會中人無不坌息趨集故回祿神尚未得大逞其威也 
[漢皋火警]  
　　漢口訪事友人云上月二十六日之晚夾街神農殿上巷某姓空屋中突被匪徒種火致兆焚如霎時火勢炎炎不可嚮邇旋經各水龍驢集灌救得　熄滅然已焚去屋宇三楹矣 
[揚城火警]  
　　揚州訪事友云九月晦日之夜更魚三躍灣子街鐵鎖巷北劉姓家忽遭祖龍之厄左右居鄰皆從黑甜鄉中驚起帮同汲水以澆無如封姨助虐火遂東衝西突銳不可當各處水龍咸風馳電　而至本城文武各員弁亦陸續戾止督率狂噴祝融氏始漸漸歛威而退事後查悉僅燬劉姓住宅計共房屋十餘楹此宅本黄姓産一宅可分爲三嗣黄將南首兩宅出售與劉而自留一宅棲眷口當火熾時咸謂黄宅必不能保黄亦惴惴自危不意後竟如魯靈光殿之巍然獨存見者無不詫以爲異至起火之由傳聞不一惟悉有一十三齡雛婢奔避不及身受重傷刻已一息奄奄恐難保全性命矣 
[蘇省官塲紀事]  
　　蘇州訪事友人來函云江南提督兼自强軍統領李夀亭軍門於上月二十七日由松江至省命駕詣撫轅謁見鹿芝圃大中丞中丞延入花廳茗談良久而别聞軍門小作勾留卽當赴白門謁見劉峴帥○十月初一日卽西歴十一月三號爲日本明治天皇誕辰駐蘇日領事加藤君本四郎副領事片山君敏一就城中三賢祠結綵懸燈以申慶祝撫憲鹿芝圃大中丞署藩憲陸春江方伯署臬憲朱竹石廉訪督糧道兼蘇關監督羅少耕觀察咸於午前前往道賀日官以禮相迎設席欵待中丞以别有公務辭謝回轅日官遂肅方伯廉訪觀察入座水陸紛陳肴核並進酒至數巡日官起立捧觴致吉語方伯及廉訪觀察亦各以吉語答之少頃席散復染翰吟詩始握手而别○新任吳縣知縣田大令寳榮於九月二十四日交卸崇明縣篆二十七日抵省擇吉十月初一日午時接印屆時兼署縣篆之元和縣主陳大令飭書差人等用黄亭恭舁印信沿途導以鼓樂護送至吳縣署田大令先行拜門禮然後朝冠朝服望闕謝恩接印各書差排班謁見禮畢卽呵殿至各大憲衙門禀知任事 
[江漢炳靈]  
　　漢口訪事友人云流通巷某甲以肩挑爲業日前偶至某豆絲館小飮江夏縣乙丁二散捕見之怱向索詐甲無以應致觸其怒袖出利刃奮力猛刺致甲登時殞命鄰衆見釀巨禍立卽拘解撫民同知箸請究想殺人者死律有明條三尺法不能爲若輩寛也○近日洋火廠附近士工某甲姦斃一十二齡之幼女已解交夏口廳署訊懲矣 
 
 

Page 3

 
 
[上海官塲紀事]  
　　昨日上午新任上海縣藍雲峯大令命駕入敬業書院公館本署書　咸往謁見縣丞劉耀庭二尹主簿孫立幹少尹典史周頴伯少尉亦禀謁如儀○署臬司朱竹石廉訪因事赴金陵道經滬上昨日午前排導　各衙門投刺至縣署時王大令飭丁擋駕○昨日午前提標右營守備程少庵守戎命駕至敬業書院拜會藍雲峯大令○日前提右營叅將廖楚材　戎乘砲艇赴茸城謁見李夀亭軍門隨赴澱山河簡閱水師操演 
[相節暫覊]  
　　英美租界公廨讞員翁笠漁直刺探知欽命查辦事件大臣剛子良中堂將次由粤東航海戾止因於昨日午後乘輿至法租界招商局金利源碼頭迎迓旋探悉中堂於九月二十八日由穗垣秉節起程屈指本月初二日可以滬因道經香港小作勾留大約須緩日抵埠矣 
[禁米出口]  
　　欽加四品銜補用直隷州署理江蘇松江府上海縣正堂王爲出示嚴禁事據米業嘉榖堂董事舉人張仁敏司年職員奚元良等禀稱竊滬上本爲出米之區本年秋收木棉雖歉米尚稱旺米價自可日賤貧民無不以手加額然治下爲通商口岸難保無奸商市僧不顧市面大局輒敢販賣出口歴奉各憲出示禁止自去年販米之張靜臣家仁憲提辦之後販米出口之風爲之稍息而本年青黄不接之時市價平穩迨新米登塲四鄉載米來滬一經停泊卽紛紛上船斛賣過船打包出口以致米價日漸騰漲底貨漸少若不早爲禁止惟恐有米之鄉反爲無米之地誠爲可慮爲此環求出示嚴禁販米出口一面飭差查明奸商市儈提案嚴行懲辦以儆刁鑽而安市面等情到縣據此除批示並飭差查拿外合行出示嚴禁爲此示仰合邑米業及諸色人等知悉自示之後不准販運米糧出口倘敢故違定卽提案究辦决不寛貸其各凛遵毋違切切特示 
[大令騐屍]  
　　前晚鄉婦楊蔡氏偕二十二保五十一圖地保顧子雲　上海縣報請騐屍縣主王欣甫大令立卽升堂提訊楊蔡氏供次子慶林向以耕田爲業本月初二日由上海回鄉黄昏時行經東溝小坐凉亭候渡五十圖鄉民陸姓等疑係竊賊攢毆受傷旋復送回家内小婦人開門扶入尚能言語延至昨午因傷斃命求恩仲雪顧保禀與相同大令諭令預備屍塲至昨晨帶領刑仵書差渡浦而往旣升座傳訊五十圖地保沈班卿禀稱其時小的因事他往不知細情大令命仵作騐得屍身雖有拳傷並非要害似係傷後患病身死因飭棺殮免封交屍母楊蔡氏具領一面飭差恊同沈保查拿行兇人究辦 
[派勇照料]  
　　本邑大南門外粥廠於十月初一日開杓道憲余晉珊觀察札委陳明府增培前往經理其事昨日明府飭差持名片赴二十三七鋪巡防局禀稱粥廠開辦伊始鳩形鵠面之流頗形擁擠深恐滋生事故請派勇前往彈壓局員邱友齡盛雨村兩二尹允之卽遴派勇丁兩名赴彼照料 
[斥革號房]  
　　英美租界公廨號房吳雲亭前因屢次誤公經讞員翁笠漁直刺懲責俾知痛攺前非乃吳怙過不悛玩愒如故且時有向人索賄情弊直刺大怒昨日立予斥革不准復充 
[騙子邀恩]  
　　前日王德勝王才寳二童子赴本邑南市篾作街榮順銀樓購取銀臂釧兩對議價旣諧付以洋銀十餘圓銀樓夥察得所付者盡係銅質僞銀圓因卽扣住送交十六鋪巡防南局局員曾鴻森二尹升座提訊榮順銀樓主陳雲亭投案供訴前情三尹詰以銀臂釧曾否被二童騙去陳稱二童　用僞洋銀十餘圓幸當塲察知未將銀臂釧付給二尹命退去候傳二童之父母到案具保開釋銅質僞洋銀十五圓鎔毁充公 
[上海巡局紀事]  
　　時屆冬令宵小繁興各巡局委員每晚督率勇丁周巡各處蓋循向章也前晚二十三七鋪巡防局員邱友齡二尹巡至小南門外佛閣東首硝皮弄左近見栅欄尚未下鍵飭提典守之吳蘭泉至輿前研究吳叩請開恩二尹謂本委早經傳諭何得藐玩不遵乃命重笞一百板及巡至裏馬路見有一人肩荷棉被在暗中疾走爰卽拘拿盤詰其人稱小的姓張名桂樓在小南門外某姓荳腐店執蒙二尹謂爾旣良善之人何以深夜不持燈火本應笞責今姑格外從寛飭地甲送交某荳腐店主收管○日前松江府屬某縣公差高　持信票至滬關提人洪瑞榮昨晨遇諸小南門外水神閣左近因卽解至二十三七鋪巡防局請示並將信票呈核内開爲飭追事據二十保開二十八圖地保　文農達禀呈玩户洪瑞榮等結欠漕糧錢四百餘千向催延遲黏單求追除批示外合行飭追爲此仰值日差高升協保追令玩户洪瑞榮等各將所欠公欵錢文按户照數清完限十日内繳案局員盛雨村二尹察閱之下飭將洪小心看管以便歸案訊辦 
[南市捕房紀事]  
　　本邑内地創辦自來水倩某洋人經理其事有顧忠喜署在洋人處當工頭另倩王金裕招人承辦王領得工資後並不使人工作昨日被洋人查悉詢以何故停工王諉爲事由戴德裕經理洋人乃將王戴一併扭送捕房管押以便轉解上海縣署禀請縣主王欣甫大令訊辦○前日萬聚馬頭某姓廣貨店夥方和向陸和根葉阿青購洋鐵火油箱論價不合以致口角旣而各奮老拳互相扭毆適爲包探黄量海所見拘押捕房旋經人出爲調處得卽釋出 
[英美租界公堂瑣案]  
　　包探王金山解流氓陸老佛至案禀稱此人沿途强奪閔阿大所携銀質對時表一枚不遂所欲竟敢拔刀亂戳致傷閔之腰背等處適經小的所見是以連刀解案請懲閔投案訴稱小的雖與陸略有一面之緣然從無銀錢來往是日偶見小的帶有銀質對時表一枚藉口索取會欵將表攫去小的奮力將伊扭住伊遂持刀亂戳致傷小的腰背等處幸王包探到來得以拘獲叩乞究懲陸供稱小的係本邑人向索欠欵不敢攫表求恩鑒宥襄讞委員張柄樞司馬商之白繙譯官謂陸持刃行兇情殊可惡判責一千板管押半年○包探金阿三解王阿大至案禀稱此人在楊樹浦左近攫取某飯店主婦朱王氏之洋銀十二元及金約指一枚報捕後捕頭令小的緝獲人贓送案請究朱王氏投案申訴前情王供朱王氏曾欠小的洋銀數十元故向索取並非强奪司馬判責五百板管押半年○包探徐榮珊解竊賊李阿三至案禀稱此人竊取鄭康懷家綢衣四件經小的緝獲人贓送案請究鄭投案領贓李認竊求恩司馬判責二百板管押一月○包探顧福其解王阿福至案禀稱前日此人醉態瞢騰乘鍾九郎所御東洋車至某處不給車資反肆毆擊致鍾受傷適爲小的所見是以拘案請究鍾投案申訴前情王供小的在某洋行執業是日爲麴生所悮自知不合願將身畔所携洋銀二元三角給鍾爲養傷費叩乞恩寛司馬允之姑念生意中人從寛免究○包探陳根寳解陳長卿至案禀稱此人竊取王永利家雞十一頭經小的緝獲送案請究王投案領贓陳供小的窮苦無聊不得已而出此下策尚求大老爺格外施恩司馬判責一百板○包探張阿五解小竊沈阿根至案禀稱此人不知在何處竊得木桶一口經小的拘獲送案請究訊馬隆詰數語判責一百板以儆 
[美租界捕房紀事]  
　　某甲偕其妻某氏税居西華德路某號屋内不知犯有何案昨日藍副捕頭特遣四十三號西包探協同華包探劉阿炳一併拘入捕房捕頭令押候轉解公堂禀請讞員翁笠魚直刺訊辦○昨日清晨偷兒張阿和混入北河南路某姓家竊取布衣適爲事主所見扭入捕房捕頭令押候解送公堂禀請究辦○昨日亭午時賭徒黄關保至北河南路天后　前設攤誘賭適爲某號巡街捕所見捕入捕房捕頭令押候解送公堂禀請懲辦 
 
 

Page 4

 
 
   
 
 

Page 5

 
 
[上洋采芝堂虔修景岳百補大全鹿丸]  
謹擇是月初九日天醫良辰 
按眞正梅花北鹿乃仙獸其性純陽故其身皆有大益將全鹿修合成丸其功用盡載景岳全書有返老還童延年益壽高明者均已鑒及不必細爲鋪叙矣本堂不惜重資按古法製成全鹿丸出以問世又監製飲片杜煎虎鹿龜驢諸膠四時沙甑花露揀選高麗人參官燕鹿茸務求眞正道地濟世利人本堂主人向在關東親自採辦人參鹿茸全虎全鹿諸上品自運來申拆售不圖厚利聊盡寸心本月初一起常日照碼雙九扣每逢朔望現錢三九折賜顧者請認明本堂招牌不悞開設英大馬路抛球塲石庫門内便是 
啓者本公司中國董事朱葆山張麟奎葉明齋顧敬齋經理華人事務何天生總醫賜羅醫生東方總經理人漢密登本公司於一千八百五十九年七月二十六號卽咸豐九年六月二十七日開設至今垂四十年昨日上海局之經理人接到總局來電註明與本公司之保壽諸君閱看所來電信開列於後本公司結至西歷本年六月三十號卽華本年五月二十三日所存資本産業值美國金洋二百七十兆合銀四百十兆兩除去應賠各保壽諸君之數尚餘金洋六十兆合銀九十一兆兩所有本公司保壽之數至今爲止共值金洋一千兆合銀一千五百十五兆兩以上按銀一百兩以金洋六十六元合算照此知今年六個月之生意資本産業比去年底已加金洋十一兆七十萬元餘欵共金洋二百七十萬元新接各保欵共金洋十三兆元查餘欵之多統論天下當以本公司一家爲最推原得利之處均由餘欵而得别家無此餘欵故不能如本公司之獲利也本公司旣獲大利則保壽諸君欵項妥速亦同獲大利是以本公司應爲保壽諸君賀在東方保壽者只有本公司一家爲大與别家亦無來往凡欲保者想必揀擇至大之公司而保之特此佈聞光緒二十五年六月二十日大美國永安保人壽公司首董朱葆山謹啓 
[英商瑞藥洋行]  
　上海英大馬路轉角　江西路三十號門牌 
啓者本行向設英京倫敦五十餘年馳名環海現因中國廣興商務製造特設分行於上海駐有精明熟悉之機器師專司承辦歐洲各種鍋爐引擎及煤氣煤油各車與各機器局内所用之車鑽鑤鋸各床並輪軕機油皮帶一切五金雜貨又專辦名廠紡織機器造槍造彈造藥煉鋼鑄洋造紙造磚造糖春米磨麥製茶製汕造燭造皂造冰造荷蘭水印書挖泥耕田等項機器又專辦查礦機器礦内抽水起物機器用鐵繩拉吊坐人將貨各車之機器又專辦水力汽力電力人力起重之機器與辦理鐵廠築造鐵路鐵橋所用各種機器及火車船鳴各項工程物料又代人查察各種機器與岸用船用之鍋爐等至外洋經手悉係著名極大之廠如辦鐵甲兵船水雷魚雷快艇大小商輪則有向造英廷水師船艦之泰姆司船廠辦大引擎鍋爐則有阿喜敦廠其餘各種新式機器如瑞藥克紡織機本廠朋泰來勤克生造紙機廠廠林羅司滅火抽水機廠淮泰海岱磚瓦機廠皆歸本行在華一家經售如蒙　貴官紳商賜顧均照外洋實價辦理以廣招徠此佈 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉諸君賜顧者尙希認明本號牌記庶不致悞是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元　　種子延年誠戒烟之金丹幸勿輕視○每瓶價洋一角如批發者比别家格外公道○分鋪蘇州紹興京都江西汴梁○分設金陵蕪湖常州杭州湖州常熟仁川○上海棋盆　街大洋房廣東普太和丸藥店啓 
[立愈小腸疝氣除根神藥]  
廣東陳恒德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内有庫門函購信力自給 
[泰西新出戒鴉片烟極妙方法]  
泰西必達醫生新法創製戒烟救苦水神效非常一試便知○售處在上海老閘橋北首唐家弄徐家花園帳房便是 
中國戒烟方藥多如林立而吃烟之人反有增無减亦未知其受病之源與治之之法耳夫烟性苦毒吃時用燈呼吞斯時火毒與烟毒直入臟腑經絡臟腑經絡旣日受烟氣侵削而烟積亦與之俱生因積而生虫因虫而成癮迨上癮之後每日必限時吃烟否則週身難過蓋烟虫作怪故也是以戒烟之法最要將虫積烟毒掃除净盡再加開胃健脾王道固本之藥使烟癮斷後而飯量大加飯量爲人身之根本根本固則正氣足正氣足則自覺戒烟之甚易耳乃細考近來戒烟各藥或丹或片或膏或丸名目雖多總不外用烟灰烟膏合成以之抵癮則可以之戒烟則不能夫吃烟者吃其氣味尚能成癮况朝夕吞其渣滓有不虫積滿腹百病蜂起者乎本醫生素精醫學博考十餘年始得戒烟救苦水一方先在醫院試過男女老少寒體熱體强體弱體不下數千人悉皆應效如神又在新嘉坡施送一萬瓶服者莫不夙癮頓除通國皆知譽善書信積卷盈尺惟藥本昻貴不得不略取半價爰定大瓶收洋十元中瓶兩元小瓶一元此水性和味甘芳香適口善能殺虫消積解毒清心化痰止咳固精潤肺開胃健脾服法烟癮一錢將吃烟時先服此水五分俟吃足烟癮之後再服此水五分每次如此癮大照加最異者將水服後頃刻神清氣爽飮食勝常次日鼻中烟油面上黑氣一掃而光烟爲烟積均從大便而出三日卽覺烟味甚淡七日愈覺吃烟無味半月之後面轉紅潤陽痿復舉精神較勝從前百倍非但不思吃烟并且見烟反厭種種功效筆難盡述本醫生八次來華游歷久欲救盡黑藉中人適徐園主人亦以濟世爲心因卽在該園問世所到無多諸君子戒烟有志尚其及早試服也可 
[泰西妙製上上補品燕窩玉液]  
泰西未士括打秘製如敢冐效立刻禀究加以重罰先此聲明在虹口白渡橋北首仁智里十三弄泰西括打藥房發售外埠函購信力自給 
玉液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色即轉紅潤一月可長肉十磅百病不生歴經中外士女試騐確有眞憑識者辨之每瓶大洋四元小瓶二元如購十二瓶價可略廉此液無甜質攙雜燕窩之原色原味一試便知○戒煙普濟水俟過足煙癮之後癮一錢者亦服此水一錢癮大照如三日便覺烟味漸淡半月愈覺吸煙無味而癮斷矣每瓶一元 
[興陽奇騐種子神速參茸海狗腎興陽種子衞生酒]  
天下馳名粤省保壽堂○始創百草萬病回春膏○癲狂定心至寳丹遐邇馳名可恨周姓影射牌號前禀准　英公堂宋通剌懲辦在案以免效尤 
本堂得始眞傳揀選眞正人參鹿茸靈芝野术海狗腎等珍貴純陽之品藥性温和不燥功效神速專治男子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子得子而乃一點先天之眞靈必能一索而得男實有百發百中屢服屢騐倘試酒之神速卽非患陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能訓十二經絡骨髓無微不至引藥歸經常服補命門養精血强筋健骨烏鬚黑髮轉老還童多子多壽却病延年功效無窮小瓶二元大瓶四元大山人參鹿茸海狗腎扶陽種子丸立刻煖腎壯陽堅舉無比每兩一元雙料二元○鋪分上洋美界天后宫東首 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[榷使關防]  
　　欽加二品頂戴署浙江分巡寗紹台海防兵備道護理浙江海關監督兼理寗鎭海防營務處總理南北岸砲臺事宜加三級萬爲出示曉諭關防詐僞事照得官方澄叙首嚴弊竇之滋風紀攸關端賴防閑之密本關道扶風世族章水名家念七葉承恩惟傳清白忝數條問事敢負蒼黎前在杭道任中一切懍有小心可告無過今復蒙撫憲奏權斯篆固房孔撫循之舊地亦曾王教育之名區加以公輔端方子陵高潔旣典型之如在信觀感之有資是用士習詩書農安耕鑿市廛遥接覩萬貨之紛羅列肆相望喜百工之勤敏似此各安本業無蹈游閒洵屬循良用深嘉評惟地方遼闊且係華洋雜處之塲誠恐奸慝溷跡託言署内親隨本官心腹肆情鼓惑易墮術中言念及兹實堪髮指除密訪嚴拿查究外合行示禁爲此示諭闔屬官吏軍民人等知悉本關道責無旁貸政必躬親幕賓則品學皆端親族則行爲不苟輿擡僕隸約束綦嚴墨各山人往來杜絶務源清而流節期吏肅而民安此後如遇有不肖匪徒在外招摇撞騙者准卽扭送來轅盡法懲治善良可免尚具革面之思徼倖難圖弗蹈噬臍之悔其各凛遵毋違特示 
[上海縣署瑣案]  
　　姚李氏之夫姚士金被新閘賭棍毆傷舁至縣署請騐已紀前報前晚縣主王欣甫大令委襄理讞政之馬清渠明府提案復訊氏供丈夫姚士金被地保白其珍喝令賭徒周利發許根全等毆傷刻由仁濟醫館舁回家中勢甚危險求恩作主許根全供小的欠姚士金會找未還致被挾嫌誣控十圖地保王順堂十一圖地保白其珍遣夥役徐福寳投案禀稱當毆擊時王白二役並未目覩求鑒明府喝將許根全重責三百板收押所申諭令徐速將周利發交案訊辦○自稱洋務委員之曹維善向大成祥東洋字號訛詐案内牽涉江海關巡役蔣錫林沈廷彬兪阿福周永軒韓阿虎葉恒甫余金龍蔣安榮八名由税務司移送道轅發縣訊押曹則另發典史署看管前晚由襄讞委員馬明府提案諭蔣等曰爾等嗣後務須謹愼當差此次姑從寛典飭各具結然後開釋曹維善再四求恩典明府謂爾旣入仕途何得平空向人訛詐今蒙道憲大人格外寛典准爾交保出外以後勉之曹稱謝而去○地販馮振揚拒差行兇已列前報前晚王欣甫大令親提復訊馮供不敢拒差叩求恩宥大令著交保出外候新任訊辦○戳斃沈義心卽小夜壺之兇犯顧爛頭經王大令訊供收押兹忽賄令某姓老嫗冒認爲母投案求保大令察得其情斥不准理前晚經馬明府提訊顧供稱此案實不干小的之事明府飭仍還押候新任究辦 
[英美租界晚堂瑣案]  
　　前者無錫人陳連桂控秦蕭氏偕祝根榮索詐不遂糾衆行兇前晚讞員翁笠漁直刺倩襄讞委員張柄樞司馬提訊陳投案供稱小的向在某飯店執業生一子名百林甫閱數月妻卽病故小的無奈倩韓繼如陳潮相送至保嬰局寄養嗣由局董交近鄰秦蕭氏哺乳每月給資若干至光緒十四年三月某日由從兄到局求領時百林年已十歳領出後使習玉器業今已二十一歳前日秦蕭氏忽糾同祝根榮帶領多人至小的處肆意驛騷旋將小的扭至茶肆多方恐嚇且被兇毆不得已投控案下叩乞嚴懲隨將保嬰局歴年付錢帳目呈閱司馬見帳上載明共付洋銀十三元錢七十四千一百文遂謂秦蕭氏曰爾撫養百林已由善堂按月給資且事隔十年尚敢前往滋擾是何意見答稱小婦人與陳同鄉丈夫去世後藉傭工餬口前者代陳撫養百林至十一歳始來領去當時曾許俟百林成業給小婦人養贍資今百林學業已成竟將小婦人置之不問故於七月某日邀同女婿祝根榮向之理論不敢逞兇求鑒祝供小的由岳母邀去並無糾衆行兇之事司馬謂祝聚衆軋人行同痞棍著責一百板不准再向滋擾責畢著與秦蕭氏各具切結從寛斥釋○去年九月某日某玉器鋪主吳潤泉控金書玉袁紫雲侵用洋銀一百六十元時鄭瀚生大令方司讞務至臘月某日斷令金折償洋銀八十元袁折償四十元旣而袁繳到洋銀二十元並將玉帶鈎銀對時表抵數歸清惟金自保出後迄今已逾半年竟置之不理前日吳投案求追張司馬提訊之下吳供金爲人刁狡異常務求追比金供小的賦閒無事餬口維艱尚求恩宥司馬謂爾一日無生理則此欵便可一日不還乎本應嚴比姑念生意中人格外從寛限每月拔還洋銀五元交人保出立摺給吳按月支取倘再抗違提案血比吳叩謝而退 
[法租界公堂瑣案]  
　　烟妓石桂紅朱月紅皆江北産由其母押入法租界新街龜子秦雨光所開花烟館内爲娼曾各得身價洋銀一百六十元今已期滿遂約與車夫王有福屠夫楊天暄潛逃匿跡八仙橋畔秦龜訪知蹤迹報捕查獲昨日禮拜二堂期捕頭令包探解請讞員朱森庭明府與何繙譯會訊秦龜稱本月初一日二妓相約至城内進香一去不返報捕查獲請大老爺訊判朱石二妓同供小婦人等年限已滿不願爲娼求恩超豁明府著秦龜將包帳據呈出與何繙譯會商將二妓發堂擇配王有福楊天暄押候各責二百板勒令秦龜將花烟館閉歇自行回籍不准逗留○郎裕成提莊庖丁陸阿瑞串同張金堂竊取皮衣十二件質得洋銀九十元交周錫堂帶回周浦報捕查獲解經明府訊供押候陸父到案再核昨日堂期裕成莊主郎生堂投案禀稱所質皮衣均已贖回請將陸張照例懲辦明府判將張枷號一月責三百板陸責三百板周錫堂交伊叔周桂華領回呈案洋銀九十元給郎具領○日前捕頭失去鈔票洋銀包探查得細崽周瑞生形跡可疑盤詰之下周情願賠償昨日周父老全投案呈繳洋銀六十元明府飭將周領回管束以後不准再至捕房○張仲山前控鴇婦錢朱氏欠洋銀二百五十元明府著交保出外理處迄今逾限已久昨日張投案求追明府著保人交案訊追錢朱氏供此欵向顧金奎所借與張無涉明府著交原保人保出限十日措繳如延押追○趙曾氏前控孫明山經理棧務侵吞巨欵迭經明府訊供著遵前讞員鄭大令所斷由孫繳銀三百兩給趙曾氏具領趙曾氏以爲數懸殊不肯遵斷明府飭孫再繳銀三百兩如再不遵則將前領之銀三百兩追還送縣辦理昨日孫遵諭繳銀三百兩明府飭給趙曾氏具領並具遵斷切結以後不得再向滋擾赶緊回籍不准逗留○某姓童養媳胡杏英於去年十月某日逃來上海迷失路途由巡街捕帶入捕房解經明府發果育堂留養昨日其父胡小弟偕鍾盟榮投案具領明府飭送果育堂請堂董給予領回○惡丐張阿毛沿途攫物由包探拘獲送案明府判責三百板前日甫經釋出又偕同黨徐阿狗在洋涇浜攫取物件并將車夫劉得富戳傷經探夥拘獲昨日堂期解案請辦明府判荷枷二個月發洋涇浜示衆期滿重責六百板徐阿狗責六百板著劉回去自行醫傷○包探禀稱劉朱氏投河覓死經巡街捕援起帶回捕房捕頭問知係夫妻反目所致令小的將本夫劉金山傳案請判明府將氏申斥再三交劉金山領回管束不准生事○包探禀稱積竊張阿寳屢次犯案近又在某姓家行竊拘案請辦明府判責二百板○包探禀稱小竊羅正台竊取某姓家馬甲一件拘案請辦明府判責五十板○流氓周丫頭許蘇坤泉薦生意騙取洋銀五元一去不回昨日在途扭獲送案請究明府判責三百板○湖南人蔣樹臣因柯錫春向人索詐牽涉到案明府著押候覓保昨日蔣籲請交滬軍營營官某大人保出明府著押候具保並飭具攺過切結呈案○顔夀卿前控陳敬和欠銀三百餘兩明府訊供之下著交保理處昨日顔投案禀稱銀已收到求卽銷案明府准之 
 
 

Page 10

 
 
[金陵官報]  
　　九月二十六日督轅牌示佃湖營都司員缺本部堂查有儘先遊擊先學海借補通判陸家鐸禀知奉機器屇委採辦差江西撫　　　　　　　　　　　　　　　　　　江西饒州營叅將　補通州營游擊張炳泰禀辭赴任遊擊朱學海叩謝牌示借補佃湖營都司登瀛州兵船何心川到由安慶來廣西巡檢吳葉芬禀到由廣西解餉來佛昨日日本公爵近衛篤麿貴族院書記官小原駩吉大内暢三東亞同文會員宗大小太郎漢口支部長并手三郎上海支部長白岩龍平南京支部長佐口氷四方志漢口　部員清膝辛七郎總辦三井洋行騰源銀次郎均會○二十七日下關掣騐候補道松統領練字等營委用道林朝棟辦湖南督銷局丁憂候補道楊運判姚體善均見瓜泗釐局知縣竇鎭山辭赴蘇州見撫憲統領浙洋水師帶超武兵輪直隸州李文慧禀辭回浙江○二十八日金陵營叅將張培森禀知巡江淮揚鎭標補用遊擊借補佃湖營都司朱學海辭回清江同知羅承恩由蘇州來抽查上江浦六等縣保甲團練正任鹽城縣劉崇照禀謝奉委赴鹽城公幹知縣汪祖文禀謝奉委隨蒯觀察赴江北公幹張孚襄辭赴蘇州吳錫官叩謝甄别加考縣丞吳裕昆由京來到省南洋練軍採辦軍木委員廣東巡檢許紫綬禀到從九黄緝熙禀知起服回省○二十九日水師學堂候補道柯叩謝臨堂大考駐滬文報局候補道楊兆鋆辭委署江西饒州營叅將總兵張祖恩赴任○十月初一日藩憲恩巡道胡銀圓局請補淮揚道任支應局候補道郭籌防局候補道沈善後局候補道李陸師學堂候補道錢機器局補道吳洋務局候補道汪候補道蒯光典同知羅承恩直隸州恩芳均見知州趙謹琪奉臬憲委資江揚通海四屬鋪遞差知縣劉重堪奉司酌委州縣一次又陳元鑄奉委押解回　總兵崔廷桂赴都回又單琳吳祖梅凌浩縣丞吳兆鑑均奉示寫履歴又王鼎世職陶殿臣馮松林奉示騐看南洋練軍營務處兼辦全軍糧臺廣東知府譚啓緒辭赴蘇知縣賀鏡如叩謝甄别具奏又黄啓南謝委水西門兼上河保甲總巡差蕭營都司郭廷忠辭廣西巡檢吳紫芬辭回廣西祥雲輪船耿朝泰由滬裝銀條回卽辭送龍洋赴上海日本遞信省叅事官内田嘉吉地信屬彭城昌實繙譯官白岩龍平大阪商船株式會社石原市松金島文四郎日本郵船株式會社茂木鋼之粟屋七郎均見 
[江西官報]  
　　知縣楊樂修禀謝插委釐卡一次徐寳鍔由饒州府屬公幹回知府陳方銓調辦七門城内保甲姜秀瀾總查七門城外保甲鄧在岷管理廣潤門防城事務縣丞周國琛解地丁京回南昌縣孟慶雲下鄉勘圩堤回簽掣知縣楊毓澐繳照向步瀛胡嘉銓俱解籌備銀進京徐銘新王祖彝俱廬陵等縣公幹查牙帖回胡益沅由贑來换牙帖州判夏翊宸解地丁京回又禀知在淮徐海賑捐奬加鹽提舉銜陳元焯南城公幹回南康通判安鍾愷禀知賑捐局奬加鹽提舉銜 
 
 
 

Page 11

 
 
   
 
 

Page 12

 
 
 [P寗波王文正書局> 
頭彩誌喜 
第七會江南義賑頭彩第一萬一千五百零八號二彩第一萬二千五百零三號三彩第一萬四千六百六十一號四彩第一萬零五百四十號其頭彩半張並上附彩由本門莊售出特此聲明寗波太極圖書坊啓 
[江南義賑彩票]  
經售逐月江南義賑票全張洋五元七角分條照市遠埠信購速卽回件收兌紅票十足○紳商賜顧認明各號庶不致悞上洋南市源源來懋昌恆廣惠利義盛源萬寳元仝啓 
[各國分行告白]  
敬啓者本公司總行設在美國紐約城創歷數十餘年他如舊金山倫敦以及日本各埠均早設分行兹復於前年在德國亨白添設分行一處凡承貴官商訂購一切德國貨物本行無不盡心照辦較諸他行格外克已以廣招徠也上海三馬路茂生洋行謹識 
[找尋皮箱]  
啓者重陽日由上海搭吉和輪船上駛失去皮箱一口内贮零星物件並文契箱一口小拜匣一個均係字據如有拾得請卽送法馬路永興里復昌恆棧李姓查收卽酬謝英洋二百元並不根究來歷决不食言時此佈告 
[日本郵船會社]  
啓者本公司弘濟丸輪船准於十月初六日卽禮拜三下午一點半鐘開往福州厦門汕頭香港等埠小包收到禮拜二午刻客票賣到初六日上午十點鐘止倘蒙各寳號如欲裝貨搭輪者務祈早臨爲幸郵船株式會社 
[召盤]  
今有北石路岳陽樓茶館烟館因店主欲就别業無暇及此情願將全副生財出盤倘合意者請至本館面議可也本店謹啓 
[遺失支票]  
今遺失漢昌上恆大莊十六號本月十五期票洋二百十八元四角已向前途說明作爲廢紙望各寳號切勿收用爲特登報聲明藻文石印局白 
[戒烟一粒金丹批發格外公道]  
[賞　聲明假冐]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[神效戒煙一粒金丹]  
華夏羣　　流主民造福　英竒品　異域　仁 
海禁旣開西來品物見爲損而不見爲益者莫如鴉片中華士庶始則戲吸繼則成癮欲罷不能遂爲終身之害年深一年毒徧一國其勢已莫可挽回今本藥房主人搜隱索奇已得天成妙品與煙不相生而適相尅最足掃除煙積化其毒性斷其根株考是藥源委出化學家久經熬煉糟粕旣去精華始成爰精心配修加工監製名曰一粒金丹色配中央形如豆粒丸雖小而功自倍服雖微而力尤峻以視市井戒煙百藥莫可比儗是真以少許勝人多許者凡願戒者須遵法餌服癮一分者當服一丸一錢者當服十丸逐漸減少至藥減盡而癮亦歸無何有之鄉戒前戒後無疾無苦即客路舟車急切公幹隨身携帶殊稱便甚認明四馬路束首老巡捕房對面紅磚大洋房仿單内注明食牌雙龍爲記庶不致悮　　上海華英大藥房謹識每瓶壹百粒五十粒大錢壹百文五十文 
[外埠分售]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　ＴＭＥＳＨＡＮＧＨＡＩＤＩＳＰＥＮＳＡＢＹＳＨＡＮＧＨＡＩＣＨＬＮＡ 
[錄萬國公報主人謝惠燕窩糖精]  
孫鏡湖司馬以皖南之名士作滬北之庽公出其先人秘笈虔製藥餌在上海英大馬路分設京都同德堂藥局二十年來活人甚衆茲蒙惠合創南洋華興燕窩公司燕窩糖精以西法泡製如精金之百鍊而始成此品也爰書數語以誌謝忱林樂知識 
[萬國名勝各圖]  
啓者奧國人内夫德理刻已至滬携有天下五大洲各處名勝圖供人觀玩陳於虹口百老匯路水手館對面空地棚内每日早九下鐘至十二下鐘午後一下鐘至　十一下鐘爲止所陳各圖滬上從未見過并有人細心講解觀之旣可快心且更有益無論童叟皆可來觀諸君盍乘此秋光明媚游目騁懷乎觀貲最亷永不再减頭等每位洋三角二等每位洋二角小孩十歲以内者照價半之 
[廣東陳恒德堂良方濟世　婦女乾血癆良藥]  
此藥專治婦女衝任損傷以及腎虚血枯血少血閉而或憂鬱思慮過度而經不行則中氣益損隂氣益乾致成瘀血凝聚癆瘵險症本堂家傳良藥無論婦女老幼遠年初起一服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹啓 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[收買舊信票]  
啓者現欲收買西信上用過之舊信票卽俗所謂人頭者如有中國郵政局信票亦可收買願賣者請持至英大馬路江西路折角處第二十九號門牌匯喇洋行價可從豐此佈 
[老太古告白　太古火險公司ＢＳ]  
倫敦格崙西火險公司　叭喇定火險公司　阿德來火險公司　勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處　貴客欲保者請臨面議可也特此佈告 
[聲明私取]  
寗波江北岸永安小輪船局於前月廿六日利泰船局股東周德成聽唆挾嫌雇其私親率衆闖入帳房將該帳司喊衆凶打無可理論一味口稱算帳其實計圖滋擾敢將帳箱私自拾去内有利泰洽記圖章并書柬圖章現洋等件至今未繳情恐被人私用以致滋事嗣後另改記號前項圖章一概作廢特此聲明　利泰船合股經理人秦告白 
[上海中西大藥房]  
老牌眞貨 
麥精魚肝油 
紀畢氏製來自泰西冬令補　奇效無比滋營養衞調理及時每瓶一元二角童叟無欺躉買原箱價可相宜市間假貨請細辨之 
[石印精繪歴代輿地沿革險要圖說]  
是册爲東湖饒敦秩歸善鄧承修兩先生所撰計圖六十九篇凡於歴代關塞險要戰守之處六朝五代割據之地及漢隋唐宋元明疆域皆擇史傳要說列諸眉端考古者按圖而索則古今險要情形不難瞭如指掌矣每册一大本價洋八角上海文瑞樓廣學會各書坊出售 
[香港太古糖局拍賣車糖]  
本行由港自運ＢＡ唛五温Ｂ唛四温半ＣＷ唛四温二五　唛四温　唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出淸如過期不出將定銀罰去下期另拍特此佈聞上海老太古洋行謹白 
[謹防冐牌]  
啓者市上所有茂生及福記牌號各貨均歸本行一家經售近悉有冐牌等事凡貴客商賜購各貨幸勿被朦是盼上海茂生洋行白 
[太古水險告白]  
本行經理比列地士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
[上海廣揚興]  
本行批發逐月江南義賑票兼澳門票並吕宋烟函購原班回件此佈 
 
 

Page 13

 
 
[始創龍涎香戒烟丸　始創龍涎香戒煙丸]  
原夫洋烟之悞人也初時吸食藉爲叙談消遣之資漸而流入五經日久遂成痼癮因虛受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋其焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絕不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃而再戒亦隨其便永遠無弊幸而遠方播傳仍恐異鄕外客採買維艱特將原方開列於左務使人人週知以公諸世並非專爲圖利秘而不傳方内用牛黃胆星川貝陳皮以除痰玉桂洋參沉香木香丁香白扣仁温寒固氣北耆於术衞生丸以寗神開胃補血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角　諸君恐難戒斷卽到本齋包戒斷癮後謝亦無不可本齋原爲方便諸君起見並　有心圖利也丸之妙處並非徒托空言若有烟膏烟灰攙入製丸皇天不佑此丸不獨爲戒烟之用並治一切心氣肚痛癰疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛璜兩半紅肉洋參三兩鮮白扣仁一兩九轉胆星三兩加料衛生丸卅個天生於术二兩去白陳皮一兩正好沉香五錢加料蘇合丸廿個米炒北耆二兩正川貝母二兩上肉桂心二兩共末蜜爲丸一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
[水月電燈誌喜]  
各燈見水卽熄水月電燈見水反燃故稱曰妙電石火燒不燃可免火險故稱絶妙然初創未盡善今新製磁瓶各燈有卅枝燭光式樣極雅氣味極淸居然流弊全除而且用法簡便每盞每晚用電石三兩餘需錢卅多文凡當面試者欣然購買中國頭次專利竟能如此做臉同人登報誌喜藉以告慰遠省股東上海英大馬路泥城橋水月電燈公司白 
[唱戲留聲機器搖彩]  
於華十一月廿一日六點鐘在英大馬路外灘匯中客館開彩 
啓者本行到有極大唱戲留聲機器以及二三號花樣甚多此貨上海從未到過因存貨所多是以設售彩票額設五百號每號售洋五元頭彩得大號機器一只計値成本洋七百五十元餘彩不及細載另附仿單詳明○貴客欲奪錦標者至五馬路中市本行而看購取可也南順泰洋行 
[唱戲留聲機器出售]  
於今日起照本减價出售十天爲限遲則不及 
本行刻又新到各樣新式大小唱戲留聲機器數百隻傢伙全備貨與别家大不相同靈巧異常音如人唱因存貨多情愿照外洋來本另躉出售如欲躉購價當格外公道○貴客賜顧者請至上海五馬路中市本行面議　南順泰洋行白 
[補劑妙品]  
豐大參號吉林移山人參名聞遐邇僕購試諦視果然山靈苗秀湯清味潔服後精神强健每兩價洋五元特告補劑者請惠臨上海鹹瓜街太平弄南首便是陳仰山拜啓 
 [P功同良相> 
津門胡熙林廣文以久困塲屋究心醫理幾二十年活人無算聲名藉甚茲來申遊同鄉留駐濟世抱恙者請移玉就診定卜著手成春矣寓望平街永裕棧東津同鄉公啓 
[第一確騐龍涎戒烟丸]  
龍涎戒烟丸 
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹卽不思吸烟無庸戒口自然癮除不寒不燥無若無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
[新出石印]  
王船山經史論八種 
周易外傳○尙書引義○詩廣傳○春秋家說○春秋世論○左傳博議○讀通鑒論○宋論共八種裝訂十六本價洋三元 
新編鳳雙飛前後全傳 
是書向無刋本流傳絶尠間得寫本又復鈔胥輾轉譌誤頗多茲由蕉竹軒主人手錄删定竟成完璧石印精雅洵宜雅俗所共賞也每部二十本價洋二元上海蜚英館愼記書莊各書坊及外埠各分莊揚州多子街點石裕記寄售 
[大阪商輪公司]  
啓者本公司天龍川丸輪船於十月初七日卽禮拜六晚開往長江等埠該船走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[嗬囒水機器出售]  
啓者本行新造荷蘭水機器自德國名厰費重本製成其所出嗬囒水與鹹水滋味格外珍美且能肺腑淸凉令人康健如蒙賜顧者請至法界二洋涇橋四十六號站牌本行面議可也利濟洋行啓 
[大英醫院各種靈藥]  
發司夫對晤酒玫瑰牙粉泮博田南薑露淸香洋蜜靈效瘧疾藥酒生髮香水安神養血藥水戒烟糖片艷容嫩面水粉咳嗽糖片各色奇異香水目疾藥水神效雀痣班藥耳聾藥水沙士罷禮藥酒痢疾藥丸白濁止淋藥丸火燙靈藥正牌金鷄納霜瘋濕藥酒欲知詳細請看本院方單鋪在外洋涇橋 
[眞老牌補身牛肉汁]  
牛肉汁爲補藥中妙品男女老少合用官商送禮皆宜每瓶一圓如買一打另有大匣裝璜考究京都同德堂 
[司各脫滋補䲄魚肝油]  
此油潤肺除痰養顔長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不腻之聖藥也　諸尊欲購者請至上海及他埠經理各口事務豐裕洋行均可選買此佈 
[日本郵船會社]  
啓者本公司由玄海丸肥後丸兩船常川烟台天津其船身合式堅固華麗捷快每禮拜五晚開放一隻今玄海丸准於本月初八日卽禮拜五晚開往烟台天津等埠其水脚格外克巳搭客茶飯應酬招呼一切週到倘蒙各　寳號貴客欲裝載搭輪者請至本公司帳房面議可也郵船株式會社 
[十月初五日銀洋錢行情列左]  
新匯劃收市　七錢五分三五 
銀　拆　　四錢五 
龍洋找頭　七錢一分三 
錢找頭　　八百五十文 
市　錢　　一百廿二千文 
卡　錢　　一百廿一千文 
衣　牌　　九百三十文 
足　赤　　三百六十五兩 
遠期標金 
現貨標金　三百六十兩 
[大清郵政收信時刻曉諭傳單]  
寄往何處　輪船名　某日　截止收信時刻 
吳淞　火車　十月初六日　上午　點鐘　上午十一點下午一點半下午四點鐘 
寗波鎭海　北京　又　下午三點 
汕頭厦門　吳淞　又　下午十點 
福州厦門　哥沙馬爐又　下午一點 
蘇州杭州　小火輪　又　下午四點 
烟台旅順口大連灣登州黄 
縣萊州沙河寗海威海文登通　下 
石島萊陽齊河德州　光滄州又午晚八點 
州靜海大沽塘沽唐山山海順又六至九點 
關天津正定長辛店豐台獻和　點 
縣河間保定通州北京 
牛莊海城廳遼陽　州盛京　温州又　又 
膠州卽墨平度潍縣青 
州鄒平濟南泰安蒙陰青島又　　又 
沅州兗州濟寗滕縣 
鎭江揚州高郵　安清江宿 
遷台兒莊南京蕪湖大通安 
　　江孤嶺漢口漢陽武昌安慶又 
武穴岳州城陵長沙常德湘 
潭沙市荆州宜昌重慶 
 
 

Page 14

 
 
[光緒二十五年九月二十五日京報全錄]  
　　宫門抄○諭旨三道錄前○護吳撫聶奏爲揀員調補沿海要缺知縣摺○護秦撫李奏爲恭報接護撫篆日期摺○秦撫魏奏爲交卸起程日期摺○秦臬端奏恭報接署藩篆日期摺○潼商道李奏恭報接署臬篆日期摺○新撫饒奏爲委員署理通判片○九月二十三日理藩院鑾儀衛光祿寺八旗兩翼值日理藩院引見十六名翰林院九名廂紅滿三名○承侯假滿請安○孫中堂謝賞假兩個月恩○崇勳等塲差完竣覆命○四川臬司萬培因請訓○○銘公續假五日○榮銓預備召見○召見軍機榮銓萬培因○○頭品頂戴兩江總督臣劉坤一護理江蘇巡撫布政使臣聶緝槼跪奏爲揀員調補沿海要缺知縣恭摺仰祈聖鑒事竊寳山縣知縣鄭仲和開缺另補於光緒二十四年八月二十一日奉旨後第五日行文按照限减半計算扣至九月二十一日作爲開缺日期應歸九月分截缺所遺寳山縣知縣係繁疲難沿海兼三要缺例應在外揀選調補該縣地處海濵政務繁重所轄吳淞口地方又復新開商埠稽察彈壓尤關緊要必得精明練幹之員方足以資治理臣等於通省現任知縣内逐加遴選查有奉賢縣知縣金元烺年六十二歳浙江嘉善縣監生遵籌餉例報捐縣丞選用同治三年克復金陵省城出力案内保以知縣留於江蘇遇缺卽補四年八月赴部十月十五日經欽派王大臣騐放五年三月到省六年調赴山西差遣七年回省八年於彚保晉營剿匪出力案内保俟補缺後以直隸州用十三年委署安東縣知縣光緒元年四月丁祖母承重憂交卸回籍三年七月服滿回省四年經前督臣沈葆楨具摺明保請旨存記旋委署高郵州知州六年七月調署銅山縣知縣八月交卸高郵州篆務丁母憂回籍八年十二月服滿回省十三年委署沐陽縣知縣十四年二月交卸七月委解京餉入都交收清楚經吏部以明保人員帶領引見奉旨著以知縣儘先卽補欽此十二月回省十五年補授奉賢縣知縣十六年四月二十七日到任十九年調署太倉直隷州知州二十一年七月交卸二十二年二月初十日回奉賢縣本任二十四年保薦卓異覆查該員勤政愛民循聲懋著以之調補寳山縣知縣洵堪勝任與例亦符藩臬兩司會詳前來臣等往返函商意見相同合無仰懇天恩俯念員缺緊要准以奉賢縣知縣金元烺調補寳山縣知縣實於地方有裨如蒙兪允該員係現任知縣轉補知縣銜缺相當毋庸送部引見調補要缺一切因公處分例免核計惟該員係初次請調應完罰俸銀兩仍飭查明依限完繳清楚造册咨銷其本任内承緝事主張金和被竊臨時拒傷房主將福生等平復又徐老九受傷身死騐有失物情形又庸錫昌行船被搶又錢祥生被竊臨時行强拒傷平復共四案均在二叅限内該員於同治十三年十一月十六日在京銅局捐加隨帶一級尋常一級光緒五年於署高郵州任内失察押犯楊倪氏服毒自盡一案部議降一級郎以捐加尋常一級抵銷仍留隨帶一級又光緒七年六月初二日新疆南北兩路籌解恊餉案内奏准攺奬隨帶加三級又是年十二月二十日經部奏准於修築高郵隄工案内奬給隨帶加三級又十二年四月二十五日經部奏准於河運出力案内議給尋常一級紀錄二次各在案此外並無積案未清以及欠　錢糧承審案件承緝盜案已起降調革職叅限各情謹合詞恭摺具陳伏乞皇太后皇上聖鑒訓示再所遺奉賢縣知縣員缺江蘇現有應補人員應請扣留外補合併陳明謹奏奉硃批吏部議奏欽此○○護理陜西巡撫布政使臣李有棻跪奏爲微臣接護撫篆恭摺叩謝天恩仰祈聖鑒事竊臣接准撫臣魏光燾咨前懇陛見仰蒙兪允旋奏請派員護理陜西巡撫篆務本年八月十五日奉硃批卽著李有棻護理欽此旋於八月二十日准魏光燾飭委西安府知府童兆蓉撫標中軍叅將祝鑑廷將陜西巡撫關防曁王命旗牌文卷等件齎送前來臣當卽恭設香案望闕叩頭謝恩祗領任事伏念臣本庸才智慮短淺光緒十年以需次楚南之散員奉出守襄陽之寵命甫逾十載荐擢兩司竊慮駑蹇之乘希沃若而中疲潢漢之流願朝宗而安竭廼復欽承簡命權領封圻渥被恩施深增悚惕查陜省關河四塞巡撫控馭全疆凡用人理財訓農講武諸大端在在均關緊要臣在兩司任内隨時禀承撫臣辦有端倪值兹時事多艱尤當力求自振冀經權之互用必本末之兼修檮昧如臣懼弗勝任惟有前規謹守懔無倦之箴言忠悃上課矢勿欺之素志遇有要事仍咨商督臣認眞經理斷不敢以暫時攝篆稍涉因循以期仰答高厚鴻慈於萬一除接篆日期恭疏題報外所有微臣感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴陜西巡撫臣魏光燾跪奏爲恭報微臣交卸起程日期恭摺仰祈聖鑒事竊臣前奏籲懇陛見仰蒙天恩兪允嗣復奏懇派員護理巡撫篆務於光緒二十五年八月十五日欽奉硃批卽著李有棻護理欽此臣遵卽將經手事件料理完竣飭委西安府知府童兆蓉撫標中軍叅將祝鑑廷謹將巡撫關防及王命旗牌文卷等件齎送護撫臣李有棻接收於八月二十日任事臣卽於是日交卸赶緊檢點行裝定於二十四日起程北上所有微臣交卸撫篆及起程日期除恭疏題報外謹恭摺具陳伏乞皇太后皇上聖鑒謹奏奉硃批知道了欽此○○署理陜西布政使按察使奴才端方跪奏爲恭報奴才接署藩篆日期叩謝天恩仰祈聖鑒事竊准撫臣行知藩司李有棻現奉諭旨護理陜西巡撫所遺藩司篆務卽以奴才接署八月二十日准護撫臣李有棻將藩司印信文卷委員移送前來當卽恭設香案望闕叩領謝恩祗飭任事訖伏念奴才叨榮任子副職都曹甫歴分巡遴司提點遷除不次感奮逾殷深維駑馬之材冀稱　鳩之義廼復廖膺重荷權攝雄藩雖承乏以循資實滿盈而溢分竊以陜省當物力艱難之日藩司乃利權總匯之區開源節流務持乎大體安民察吏必本於肫誠凡所設施胥關重要奴才擣昧深恐弗勝惟有殫竭而　勉循職事隨時禀商督臣護撫臣實力整頓以仰副高厚鴻慈於萬一所有奴才感激下忱並接署藩篆日期謹繕摺具陳伏乞皇太后皇上聖鑒謹奏奉硃批知道了欽此○○署理陜西按察使潼商道臣李紹芬跪奏爲恭報微臣接署臬篆日期叩謝天恩恭摺仰祈聖鑒事竊臣奉陜西撫臣魏光燾檄飭按察使端方現在署理布政使所遺按察使員缺委臣署理旋於光緒二十五年八月二十日准署陜西布政使本任按察使端方委員將印信文卷移送前來臣當卽恭設香案望闕叩頭謝恩祗領任事訖伏念臣楚北庸材銓　舊厠曾忝糧道之任旋叨巡道之除未報涓埃難安寢饋兹復晉權臬篆益切冰競查陜西稱關輔要區臬司爲刑名總匯團練本當今之急務保甲尤致治之良圖非察吏無以安民惟明刑乃可弼教如臣檮昧深懼弗勝惟有殫竭血誠遇事禀承護撫臣認眞經理不敢以暫時攝篆稍涉因循以期仰答高厚鴻慈於萬一所有微臣接署臬蒙日期並感激下沈理合恭摺具陳伏乞皇太后后上聖鑒謹奏奉硃批知道了欽此○○饒應祺片再署霍爾果斯通判熊龍超卸署遺缺查有候補直隷州知州李宗嶽堪以委署據新疆布政使趙爾巽鎭迪道兼按察使銜潘效蘇會詳前來除由臣批飭給委外謹會同伊犂將軍臣長庚陜甘總督臣陶模附片具奏伏乞聖鑒謹奏奉硃批吏部知道欽此 
 
