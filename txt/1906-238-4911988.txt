# 1906 - 238 - 4911988

 

Page 1

 
 
   
 
 

Page 2

 
 
[說道德之寂滅來稿（野）]  
　　於乎。以今日而論道德墮落云乎哉。寂滅而已矣。夫求完人於中古以下固不可多覯。而要所謂庸常之行。鄕黨自好之爲。亦已渺乎而不可得。暮夜乞憐驕人白日。萋菲戟道爭競成風。此猶良心之未盡泯者。羣居搆術密室陰謀。白晝攫金。入井下石旣生瑜何復生亮收東隅務獲桑榆。於是滿地皆殺機而投足無寕土矣。吾日形具一二以爲象管之寫眞。中下以來勿論矣凡在上等社會今之所謂新學家。夙以文明自負者。其平素號於人曰胞與民物。我人同也行一事動謂尚公德興一役輒言盡義務而潛察其日之所爲。以想見其心理。則營私便已而已。惟利是圖而已。公于何有。義于何有。誠窄抝之甚哉。安所得乎大同耶。由是而一般老大無爲者。起而與之抗而彼益逞其囂張之氣創學會。訂學律。囊括全社會之資材。以握于一方面之掌腕。問或鋪張揚厲其所據之學務務爲消耗一二。以自藏其隱要皆無非無區區經濟之競爭。侵蝕有跡因而掩飾之。饕餮無厭。從而并呑之於是而攻訐牘訟之事起矣。其初猶是新與舊爭也舊卒不直罷。而新與新爭矣。當時引爲同仇。此日亦成勁敵得勢則曰優勝公理。失勢則曰强權世界。擠之下者則曰天然淘汰。加之上者則曰魔力發逹。謗造雷騰。函飛霧集。鬼蜮間諜。桮匪匿投。伎倆通神。廉耻掃地矣。更有從旁窺視之流。耳濡目染亦爲欣起其艷羡之心年歲不臻。資格未備。乃鑽營其終南之逕。一經滄海斷尾稱雄。得業有憑。尚慮染指無鼎乎。拔幟歸來。獨樹無地。左右能袒。惟煖是熏由是而莾莾中原。遂成潰潰世界。嗟乎。予何忍添毫両頰。以窮形其狀熊耶。亦以爲共處旋渦。從之滅頂。則死而不直。遺恨終古無窮。故不得不垂盡哀鳴。爲痛哭流涕之道。烏虖。道德其何在乎。說者謂過渡時代。必當經此一番頽落。吁方鍼不定。彼岸何期。曾操舵執榜者而果若是乎。舊道德已絶。新道德未生。長夜漫漫。何以卒歲。或乃曰。刹那歲月。轉瞬回春。其將待賭後起者。嘻以如此因。結如彼果。有其理乎。曾文正有言。風俗之於人。自乎一二人之心之所向。一二人且然。况比比皆是乎。然則將奈何。曰苟謀公益。無所用其私心。我惟以其堅才而舉之。安必慮其不材而舍之。旣不以心爲形役。奚惆悵而興悲。悟已往之不諫。知來者之可追。否則我將逃世絶人。居於海上。操三寸不律。以樂天年。安能處荆榛莾間。以自芳其無言也耶。 
[東報評論中日之感情]  
　　十二日東京電云今日國民新聞報著論謂外人之意皆云中日將聯盟反抗泰西各國此說實係誤會甲午戰後中日甚爲和好惟日俄戰後中日睦誼反疏硃爲異事今中國之人皆聲言欲收回權利其宗旨在抵抗日本即如日本在滿洲行用軍用鈔票中國欲以中國紋銀代之其事已成中國游學日本回國之學生對于日本大率無親睦之意而凡自歐洲遊學歸者則皆與歐人相親然遊學日本學生之數則多于遊學歐洲者不下敷千人出此觀之中國旣有排日之意則外人傳言中日聯盟排斥泰西各國之說自不足信以爲實矣譯字林報 
[藏人禮待英員]  
　　日本泰晤士報載倫敦電云英領印度之西姆拉地方來電謂藏人之待英員甚爲有禮頗敦睦誼譯字林報 
[釐金廢止延期]  
　　大阪每日新聞云稅務大臣與戶部協議將釐金停止咨請各省督撫辦理各督撫皆以目下措施新政需欵甚急半　釐金所入以資挹注暫時不能中止爲答恐此舉現尚不能實行也 
[駐日公使不滿意於留學生]  
　　字林報云駐日公使楊大臣查得現在日本之中國學生共有一萬四千人内有三千人皆怠惰腐敗虚耗時日于無益之處該公使已請中國政府嗣後學生游學日本必須學有根柢方准前往 
[鴉片專賣之巨款]  
　　十二日香港電云日前種植鴉片之人願將所有洋藥歸其專賣每月繳洋十二萬一千元英政府業已尤准三年以前包攬之數計洋十八萬五千元惟以後政府允卽以十七萬元爲定譯字林報 
[會議憲政之要點京師]  
　　昨據内廷傳出消息日前政務處諸大老會議立憲政體以設立議院實行地方自治爲起點俟直督袁慰帥來京商妥擬先由直隸辦起内中並有一絶大問題有謂係改變官制者有謂擬奏請歸政者惟所議異常密秘細情不可得聞（和） 
[欽使電陳立憲辦法京師]  
　　近日駐紥各國欽使均有電奏到京條陳立憲辦法天抵請先行宣佈立憲宗旨辦理地方自治開通人民知識禁革官場積弊使上下無隔閡之虞國家無傾覆之患昨聞政府諸公談及謂各使臣所奏措詞雖異而大致相同已將各摺交政治館核議矣（上） 
[催議中俄條約京師]  
　　據外務部人云中俄議約之事原訂於孟秋開議日昨各堂憲照會駐京俄使催其定期磋商旋據覆稱尚待本國訓條再行酌定日期等語大約又須展至中秋之後近日慶邸與瞿子玖尚書唐少川侍郎計議多次擬籌一對待俄使之策云（和） 
[拒絶法人要求川省開埠京師]  
　　日前有法商向外務部堅請開通四川成都商埠業經各堂憲嚴詞拒絶並電致川督錫帥如有法人要索開埠情事勿得允諾以保主權（上） 
[擬開北滿洲爲商埠京師]  
　　外務部王大臣因聞俄國有獨佔北滿洲航權之意連日公同核議擬與俄使磋商速開黑龍松花兩江爲商埠俾得公共利益而免獨佔航壦（和） 
 
 

Page 3

 
 
[漳浦縣土匪復起福州]  
　　漳浦縣屬土匪前經官兵追捕遁入内山近忽復出騒擾擄勒劫殺之事日有所聞經漳浦縣飛禀大憲聞水陸提督洪永安軍門已派勇馳至該處查辦矣甲 
[禀請拆毁城垣鎭江]  
　　鎭江紳士候選道馬良以鎭江通商大埠商務繁盛擬請將城垣一律拆去廣築馬路以維商務禀呈督撫奏請施行蘇撫閱禀後頗費躊躇現尚未經批示（且） 
[政府調查西藏地圖京師]  
　　初一日政府諸公與外部那大臣會商佈置西藏事宜令該部調查駐俄胡欽使前繪西藏全圖送政務處考核以備測度地勢添設官缺（上） 
[電告英幣流入西藏京師]  
　　駐藏大臣電告政府略謂英國銀行紙幣流入巿面利權外溢請飭戶部銀行來藏設立分行并鑄銀元銅元以利巿面（日） 
[議查各省兵艦數目京師]  
　　前日練兵處王大臣會議擴充海軍撥先咨飭各省督臣查明實存現合時用之兵艦共計若于係何名目可容何等砲位一併詳細列表送查（上） 
[電飭防派兵防守要隘京師]  
　　政府日前電致直隸總督山東巡撫謂聞近有匪黨意圖乘間作亂不得不加意嚴防務請迅即派兵駐紥要隘實力巡守以免竄人内地而杜不虞（上） 
[批准總學會附設法政講習所蘇州]  
　　上海總學會張季直殿撰等禀爲學會附立法政講習所奉蘇撫批云法政爲外交内治之方針非特官吏所當研究卽紳民亦應通曉况訴訟法行將試辦尤宜預儲裁判之材蘇省法政學堂雖已開辦惟經費支絀學額不多正待擴充該紳士等擬於學會附設法政講習所以廣敎育洵足輔官立學堂之不逮所議章程亦極妥協候咨逹學部查照立案仰蘇學務處卽便照會該紳等知照（永） 
[設立警務研究所詳情蘇州]  
　　蘇省開辦警務研究所等情已各記前報兹悉巡警總局原擬設立該所詳情畧云警察一事條理繁密義旨精深蘇省辦理已逾三年成效猶未大著推原其故良由在事員弁均多未習警學平時又不悉心考求以致應辦各事大半茫然茲擬於本總局設一警務研究所卽委目本學習警務畢業　蘇之直州判李凌雲縣丞杜鴻賓知縣饒孟燾典史熊開先四員充作議員並宣講警務要義凡屬警務大小員弁均准於二四七九日到所會議自二鐘至四鐘止彼此討論參考中外異同折衷一是集思廣益因地制宜以定治法而收實效向章會哨之期卽係集議事務現旣定期會議所有原定日夜會哨均應一律停止總以不時巡察爲要至饒令熊典史係有差人員不支薪水李直判杜縣丞每月各給銀二十兩等情詳請撫憲核示飭遵（永） 
[江督批示運米出口之解釋南京]  
　　歙縣優貢吳棣以米價昻貴禀請江督奏明永禁出口茲批云近來蕪湖鎭江上海等處准運出口係運往中國别口並非運至外國凡米商報運出口皆取具保結專結塡給三聯印照立定限期立法極爲嚴密從無漏出外洋之事資閱來禀歷陳運出外國之害是誤認運往中國别口爲運往外國也歷來蕪湖鎭滬等口運出之米皆係指運浙閩廣等省同係中國地方有無誼應相通無永遠遏糴之理但當察看米價貴賤隨時開閉以劑其平現因米貴已將鎭滬兩口封閉仍留蕪湖一口以資接濟卽係酌盈劑虚以時消息之道與該生禀中所云如本省確有餘糧仍可量力資助鄰省之語正相符合至運出外國本在約章永禁之條所請具奏之處係屬誤會應無庸議（雲） 
[江督致贛撫電（爲鹽梟謡傳糾衆毁卡事）]  
　　吳仲帥鑒秦道電稱東陂營卡十二開設并未緝私亦未閙事惟紛紛謡傳日内毁卡軍營印委急報迭至似未便因此遽退致長梟風除已請撫憲撥兵援助并另委員前往會同營縣卡員邀集紳士設法解散一面察度情形相機妥愼辦理務期緩急合宜以紓慈厪等語查梟匪如果聚衆千人非嚴懲不可否則不獨受害已也卡勇三百嚴固防守如梟先犯應卽開鎗此等烏合一擊必敗若怯退則爲所乘矣仍請公派兵往助并諭文武協力望告秦道知之馥叩（石） 
[江蘇學會致兩江學務處函（爲海門學務事）]  
　　逕啓者海門學界向稱窳敗其有待振新固也乃至自號振新者離奇横決非維無救於廳敗而學界騒然益不可終日一二抱朴之士引身事外爲潔已之計時事至此殆不可爲已先是顧中一唐斗寅楊清華等建議民立師範有賛成之者不半月種種不規則之事禁之不可遂起衝突又因細故挾嫌與敎員衝突因不名譽事與警察局大衝突又屢次赴滬運動好事學生到海衝突廳丞欲嚴事淘汰若輩復昌言民立非官所得于　不受監督此一事也通海五屬合考故中學多王合辦乃海門兩等小學建設未　之時即有中學去年地方紳士禀奉督部堂准改爲高等小學校以定等級有案三月間中學之議垂定大致謂先合通後目辦自辦之時將合通之欵收回官紳皆認可矣獨民立師範顧中一茅拿塵糾合王徒與等刦持其懦弱者回海開會仍主自辦然數月以來毫無把握夫設一中學就極簡陋而言開辦常年非預籌十萬元不可罄海門之資亦不足以資粉師况小學尚未完備更從何處選補此一事也顧等旣不爲官紳所許可即借開學會爲名於是董界訟界中人乘機紛起到會者闐溢衙役賈豎皆在座妓館烟館主人亦書賛成學會字樣舉沈爕均龔世清二紳爲正副會長沈致函廳署力辭因批斥未准六月龔紳復預會即獨舉龔爲會長次日龔紳將禀件而呈廳丞丞謂學會宜清人格當剔去沙案積訟之陳廣和等數人此又一事也夫以亂氣恔奮之輩於事實之眞相社會之確情旣豪勿研究以民立師範之民詞遂謂可以弗受官長之監督與紳耆之商確民立名詞之不足又加之以學會近更有人創軍國民敎育社民也會也社也皆取其衆多之詞愈衆多則疾病之傳染愈廣亦愈不可救查學部新定敎育會章程私立學校之不合者由會直接干涉官立者則陳請地方官吏又云挾私聚衆阻碍行政機關應即令解散夫中學造端宏大必待官紳合籌明矣逞一時之意氣有破壞而無建設海門一隅胥受影響揣智能均有不敵則又巧爲鼓動以　與社之名詞逞其阻碍之私見揆之部定新章均不在許可之列敝會旣迭接報告不能緘默但學會處評議之地位還以質諸司裁判權者敬頌台安（容） 
[英國新簡駐華公使抵滬]  
　　字林報云英國新簡駐華公使喬籐偕其夫人乘日本皇后船於今早行抵吳淞已專差小輪前往迎接來滬定於午前十點鐘抵江海北關碼頭英兵艦克利歐號屇時當升砲致敬工部局特派印度馬捕前往碼頭伺候俟公使登岸後在馬車兩旁護衛聞公使駐節於怡和洋行云 
 
 

Page 4

 
 
[續錄外務部與各國公使往來照會）爲上海工部局越界釘牌事）]  
　　美柔使覆外部照會爲照會事西上月十一號接准貴親王照稱據江海關道電稱工部局在租界寶山境内編釘門牌派捕收捐民衆憤怒若不亟行阻止必致生事云云貴親王並云工部局輒在租界以外派捕收捐經該道迭次照阻仍不中止恐將釀成暴動殊爲可慮請迅電上海美總領事轉飭工部局卽將門牌巡捕一律撤去等因本大臣當卽電知上海美總領事官並照抄來照行知去後茲據復稱該工部局並無於租界以外勒捐惟因上海自來水公司曾與工部局前經商定租界外如有購此水者必應酌量加價故各該處有産業之中國人均已願交水價取其便當滬道所稱之工部局收捐不過爲收取自來水價此舉僅有租戶人等不甚樂從其編釘門牌之事祇釘　用水之家以便查記如不願出價之家亦無人租强但不交水價不准領用此水等情山此觀之上海道於上月十八號所東貴親王之電似有誤會故不能不　滬道之舉動於租界内不應與聞之件可証其亦將有干預之心轉使租界華洋人來租睦之情致有互相猜忌本大臣甚學　囑滬道四以貴親王敦睦之心爲心可也爲此復請查照須至照會者 
　　外部復英嘉使照會爲照復事准照稱上海王部局在租界外編釘門牌派捕收捐一事據本國總領事將工部局來函附送前閱悉之條知該局所釘門牌專在取用上海自來水公司之水戶者乃互相便宜之法工部局與自來水公司定有合同載明此事並非擅行違章欲用水者付捐卽得毫無逼勒之處來文所謂居民積忿衆怒一節本國總領事及工部局搜訪竟未一遇足見滬道之電與實情逈然不同該處地方官始終不願與各國住滬商民保全睦誼專圖無端干預工部局素常應爲之事等因查本部前將此事照會貴大臣旋據甘參賛來部面稱已電駐滬總領事飭工部局停辦本部亦經電飭滬道設法解釋勿令華民暴動嗣據該道先後電稱已派員與領袖領事妥商辦法並剴切示諭居民靜候商辦接領袖復文謂工部局本未便在租界外抽捐因與自來水公司訂有合同故按水價收捐職道當以租界鋪戶應納水價向由房主納於公司界外事同一律該公司儘可向房主訂認不能由工部局與房客直接以清界限等詞先行照復一面會同紳董招集該處房東商勸担認公司捐欵均無異詞等語茲准照稱前因本部查上海自來水公司係商家集股設立其水網自應由公司取諸房東不應由工部局向房客索取庶權限分晰不致居民或有悞會此時已經滬道集勸各房東認捐是水費旣有着落應卽由滬道與各國總領事妥商辦法將此事議結相應照復貴署大臣查照轉飭遵照可也須至照會者 
外部覆美柔使照會爲照會事准照稱上海工部局在租界外編釘門牌派捕收捐一事本大臣已電知上海美總領事官並抄來照會行知去後茲據復稱該工部局並無於租界以外勒捐惟因上海自來水公司曾與工部局商定租界外如有購此水者必應酌量加價各該處有産業之中國人均尸願交水價其編釘門牌之事祇釘於用水之家便於查記如不願出價之家亦無人相强等情由此觀之上海道似有悞會於租界内不應與聞之件亦將有干預之心轉使租界華洋人往來和睦之情致有互相猜忌等因查本部前將此事照會貴大臣請飭將門牌巡捕一律撤回並一面由本部電飭上海道設法解釋勿令華民暴動嗣據該道先後電稱仁派員與領袖領事妥商辦法並剴切示諭居民靜候商辦領袖復文謂工部局本未便在界外抽捐因與自來水公司釘有合同故按水價收捐職道當以租界鋪戶應納水價向由房主納於公司界外事同一律該公司儘可向房主訂認不能由工部局與房客直接以清界限等因先行照覆一而會同紳董招集該處房東商勸担認公司捐項均無異詞等語茲准照稱前因本部查上海自來水公司係商家集股設立其水費自應由公司取諸房東不應由工部局向房客索取庶權限分晰不致居民或有悞會此時已經上海道集勸各房東認捐是水費旣有着落應卽由該道與各國總領事妥商辦法將此事議結相應照覆貴大臣查照轉飭遵照可也須至照會者（似） 
[俄國遺艦隊開赴遠]  
　　日本泰晤士報　倫敦電云俄國定於秋間遣派戰鬥艦五艘魚雷艇數艘開赴遠東 
[日本建塔以誌戰功]  
　　字林報云日本陸軍人員擬在東京建築一得勝圓頂塔以永遠紀念日俄戰績計需日本洋一百五十萬工程須二年始告竣所有經費在陸軍專欵項撥用 
[法國探險隊開往土耳其邊界]  
　　十二日倫敦電二法國聯隊畏率領探險隊四　五十人携帶大礮兩尊由脫默息寗地方拔隊前往土耳其邊界相近之傑納脫地方 
[南美地震之灾情]  
　　日本郵信報載倫敦電云按照智利國公文所載則此次地震人民死傷者共有三千産業之受損者値價十兆元譯字林報 
[日本外部電慰俄相]  
　　文匯報云俄國首相私宅内猝遇炸彈之變俄相女公子身受重傷日本外部大臣林董子爵已致電俄相表明日政府惋惜之意 
[俄皇惠及窮黎]  
　　東報云俄皇以公田四百萬畝賜給極窮之農民俄相司徒來賓住宅炸彈炸發時俄相亦受重傷 
[各國電慰英相喪妻]  
　　十二日倫敦電云英國首相俾南門夫人去世後各國皆致電唁慰英皇亦手詔慰問 
[美人歡迎候補總统]  
　　十二日倫敦云美國民政黨候補總統貝爾揚 
行抵紐約當登岸時美國各境人民之往迎者有一萬人此乃貝爾揚君將任總統之見端盖民政黨會之署名願舉貝爾揚爲候補總統者已不少矣 
[日俄兩國互索留養俘虜之用欵]  
　　東京日日新聞云日本向俄國索取戰時留養俄俘之用費其數並未逾日洋五十兆元近已由俄政府核准至俄國估計向日本索償留養日本俘虜之用欵僅日洋一兆元故日本尚應收冋日　四十九兆元惟至今俄國尚未將清單交下恐此事一時尚未能議結然懸揣其時亦當在日俄商約議定之前也 
[俄相將移居於冬宮]  
　　十二日倫敦電云俄皇之意擬令俄首相司徒來賓偕其眷屬移居於冬宮云 
[土耳其愼重邊防]  
　　十二日栢林電云土耳其政府加派軍隊駐紥邊境以防勃爾加亞之兵士 
[英國陸軍大臣行抵德京]  
　　十二日柏林電云英國陸軍部大臣赫爾登已由曼爾德地方行抵德京將在該處勾留數日考察陸軍兵制譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
學部奏酌擬敎育會章程摺（續） 
[第五節會務]  
　　第十一條會中應舉之事務列左立敎育研究會以求增進學識選聘講師定期講演）敎育史敎育原理敎授法管理法敎育制度及他種學科）會員一律聽講二立師範傳習所選聘講師至短以一年爲期傳授師範學科以地方舉貢生員之年在三十五以上四十五以下不能入各學堂肄業者充傳習生卒業時應禀請提學司派員檢定就其所學出題考試合格者卽予以憑照得任小學堂副敎員設立時先須將敎員姓名及課程表呈請提學司查核若所聘敎員及一工課程不合須飭令更定方准設立三研究會傳習所講畢之後應否接續辦理屇時由會長體察地方情形酌定四調查境内官立私立各種學堂後開事項一管理敎授之實况一敎科用之圖書器具其種類程度是否完備合式一校地及衛生之合否一學生之行檢如何地方各學堂管理敎授一切課程如有不合之處於私立學堂應直接規勸助其改正於官立學堂則條陳於本管官吏或本省提學司聽候酌辦五作境内敎育統計報告當詳記後開事項一地方戶口與學齡兒童之數（此條應與勸學所會商辦理）一官私立小學堂若干所及建立年月一各種學堂若干所及建立年月一各學堂管理員敎員之籍里姓名一各學堂學生人數一各學堂學科及敎授時間一各學堂經費數目及所自出第年於四月十月編成表册呈報提學司以備稽查六參考他處興學之法詳察本地風十所宜得隨時條陳於提學司並時應提司及地方官之諮詢但止宜聽候釆擇不得有要求之事七擇地開宣講所宣講聖諭廣訓並明定敎育宗旨之十諭及原奏以正人心而厚風俗他如破迷信重衛生改正猥鄙之戲曲歌謡等事均應隨時注意設法勸戒並可採用影燈油畫之法以資觀感八籌設圖書館敎育品陳列舘及敎育品製造所並搜集敎育標本刋行有關敎青之書報等以益學界 
[第六條簿册文件]  
第十二條會中應備後開各項之簿册文件一會籍列記會員之姓名籍貫年齡職業及現在住所到會年月二入會願書及保証書三記錄凡會員全體或一人關於會務有所設施建議皆詳記之又會中日行事件須有日記四請稿凡講義宣講等類皆須存稿並錄呈提學司五函牘凡内外往來私函公牘均應依次檢存六帳簿詳記各項收支帳目並現存財産目錄每年呈報提學司及地方官每四個月將帳目登報並榜示一次 
[第七節解散及獎勵]  
第十三條各學會應由提學司稽查若有犯後開之條者卽令解　散一徒襲用敎育會之名並不設研究所以求學問二干涉敎育範圍以外之事（如關於政治之演說等）三勒索捐欵取圖私利四會員時起爭端不能融和五挾私聚衆阻碍行政機關 
第十四條各學會每屇三年由提學司考覈一次成績優良者得詳請督撫酌給獎勵其會員中品學修明任事篤實者則選任本省學務議紳並擇其相宜之事酌予委任 
[第八節附則]  
第十五條此項章程凡以後各省以及各地方設立敎育會時一切遵行其章程未頒行以前所立之敎育會亦當一律遵用不得歧異 
[蘇屬各縣禀請裁減開支蘇州]  
　　武進陽湖華亭等縣均以征收忙銀第兩加收錢二百文已迭奉部駁惟縣中所收忙漕盈餘項下不敷開支可否將各項開支欵目酌爲裁減俾免賠累等情通禀各憲核示（永） 
按蘇屬各州縣以忙銀加徵錢二百文不能逹其目的始則欲全行禀求開缺效同盟罷王之習繼又戀戀不捨禀請裁減開支欵目夫無謂之開支固宜删汰然如各州縣櫃收洋價雖已奏准不准抑短而遵行者實未之見則其所得亦已不菲矣 
[寶山縣因塘工請委接署縣篆蘇州]  
　　寶山縣王得庚明府奉委總辦吳淞塘工事務業已擇定七月初八日開工惟工程多在東塘距署甚遠一日恒難往返於署内公務恐難兼顧可否將縣缺委員接署抑請飭令正在之金元烺赴任等情通禀各憲核示（永） 
[詳請革拿閙米職監蘇州]  
　　寶應縣陳大令以城内及汜水鎭等處貧民閙米滋事案内拿獲華乃唐卽華小　王道生均係監生自應吊照詳革又訪明未獲之劉際雲卽劉步生實爲刁黠之尤此次城内滋事訪之輿論僉稱係劉際雲所唆使劉係五品銜候選縣丞又有附生芮昌鑅聲名狼籍向爲劉際雲之爪牙自應分别吊取捐照移查人學年分一併詳請斥革勒緝到案審明查辦等情通詳各憲核示（吉） 
[批示保送學習巡警紹興]  
　　紹屬八縣巡警均未舉辦近有新昌生員陳某等自行籌費投縣禀求保送省垣巡警學堂當奉蘇大令耀泉批云該生等情願自辦資斧赴省垣警察學堂學習以盡義務足見留心時務詢堪嘉尚惟查是項學堂章程如何限定名額現在是否足數未奉頒發到縣應候札發再行備文保送（目） 
[蘇省攷取巡警學生名單蘇州]  
　　蘇垣巡警學堂考試第二期官費自費各學生均紀前報茲已揭曉由第一期備取官費生内拔取正取二十四名又此次投考之自費生錄取正備取各五十名茲將全案照錄於下正拔取官費生二十四名薛爲福朱方彬繆雲鳳沈國亮朱學鋐陸鴻聲蔣晟李曜吳廷珍蔡一善吳寶善劉福培汪紹芬茫辰壽申彤藻王定甲沈鳳翽錢本照王淦陶有庚張書勛黄綬章方以園李寶芬（正取自費生五十名）朱大鏞謝保衡 
 
 

Page 10

 
 
李家琪潘志芬邱志瀛蔣丙華洪章綬施應庠李豪張景錚張慶繩馬乃斌戈豐玉蔣鈞周鍾灝龐樹模范燊蔣廷琛朱鴻基顧傑龐樹範梅恩光蔣文蔚李福保張董才姚廷榮盧昌盛張保藩石壽臣李楙成顧振華葉祖賚汪念祖顧日新李厚基謝宗洛楊翰劉榮蓀阮尚時姚昌照汪均培陸培成姚藻陸熾昌陳宰鈞楊楚材孫良弼張之坰葉祖鼐顧學釆（自費備取五十名（李家瀾宣光第上湛楊瑛錢宮楣施鼎周黼陳恩綬陳昌鼎汪昌鼐蔣廷珩潘起鳳汪之桐李恩灝朱肇麟徐世忠姜世昌陳大鴻徐熿張灝馬國衡過景鈞徐寶潞范承圭張鼎和蘇煥章吳侃滑奎瞿樹劉啟衡施應奎夏光昌戴邦樹葉時茂周維賢陸增輝湯致祥張毅李承煦桑增齡李遠周肇爕張鼎泰（且） 
[定期考選炮兵蘇州]  
　　蘇省招募炮兵現已逾額定期二十三日由劉體乾觀察假飲馬橋操場考選聞額定一百五十名一俟選定卽當飭赴寶帶橋入伍操練（且） 
[營弁缺額扣餉蘇州]  
　　飛划水師右營每船缺額一名外尚 
有尅扣發餉尾找等事其油修費亦分文不給近聞各哨勇大動公憤已擬俟放餉時公禀控告矣（永） 
[挑選壯勇編爲緝捕鎭江]  
　　署鎭道榮星莊觀察以鎭江爲通商口岸五方雜處良莠不齊又兼各屬紛紛報災會匪時虞蠢動因於初九日諭飭巡防軍第三營管帶周副將德標挑選壯勇若干名分紥城箱各要隘編爲緝捕以資鎭攝（再） 
[已開三壩仍不洩水揚州]  
　　洪鐸湖大水泛濫運河隄岸亟亟可危提憲劉延帥電商督憲飭淮揚道剻觀察督令揚軍廳於上月念八日申時開車邏壩三十日已時接開五里壩嗣又啟放新壩卽南關壩一壩迭開水勢並未減退草壩無底一開卽不可收拾昭關壩立有定案永不開放此外無可宣洩人力已窮（步） 
[十紳公禁花會紹興]  
　　紹屬花會賭博以餘姚一帶爲更甚茲由新立之公益社上紳開會演說刋發傳單公同禁止如再有設會及與賭者出族　交終身不齒（目） 
[鎭屬各縣饑荒情形鎭江]  
　　鎭屬金壇漂陽丹陽三縣今夏淫雨成災禾稻淹没被水各區收成無望茲　青黄不接米價飛漲鎭郡各處米價每石漲至六　以外現尚未已各米肆均居爲奇貨民食攸關事甚急迫各縣令均於日昨會商紳董開辦平糶以蘇民困而靖人心（再） 
[法文案起解赴配九江]  
　　法叅贊之文案趙賡雲前因辦理南昌敎案詐索銀錢革去舉人充發新疆垷在由省起解於初三日抵潯旋卽按站赴配（本） 
[鐵路小工作盜鎭江]  
　　鎭江府丹徒縣下蜀鎭城隍廟於本月初八夜被盜匪數十人明火執仗破門圖刧卽經住持僧鳴鑼集衆當獲盜匪十七名送縣審訊始知該盜均率滬　銕路工頭彭順記名下小工内并有小工頭一名（似） 
來函 
[曾少卿經收湖南賑捐第十六次清單]  
　　蘇州仁和莊倪君錫疇經　棠隱居士爲媳求病速愈洋一百元馮翌記求妻病愈洋五十元倪君少蘭求保病愈洋五十元吳興沥洋五十元公記洋二十元惇信堂洋二十元惲韞記洋十元潛記洋十元蓮記洋十元嚴門郁氏求　速愈洋一元潤昌棧道生莊交來不留名西錢三十千合洋廿六元八角胡長蘭爲母冥誕求冥福江南裕寗局錢票五串胡長蘭爲兄週年求冥福錢票兩串永和會同人龍洋一元三和德興黄和萬順新泰林仁和賴仁和賴仁新以上八戶各龍洋五角共收洋三百五十二元八角錢七串正謹特登報以揚仁風 
[今日尚有本埠新聞及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[練公所斥退副司書生蘇州]  
　　前者督練公所考取之副司書生謝某人所後卽倩顧洵如庖代分給顧月脩洋四元顧因向所中執事員求補已名遂悉頂替之弊經該公所於十一日懸牌將謝顧一併斥退并聞須傳保証人將謝從嚴究罰（且） 
[德艦游歷九江]  
　　上月杪有德國兵艦懷倫得由湖口駛赴翻陽湖至南昌迤上一帶遊歷因十遊水淺難行暫行停泊船主篤森君特至撫轅晋謁（士） 
[贛省再禁米榖出境九江]  
　　江西稅捐總局通飭各局卡再禁米榖出境札爲通飭事照得前因省巿米價翔貴由於奸商趨利恣意販運出口致使内地民食轉受其累當奉撫憲諭飭禁止米榖出口遠據七日近據五日均以閏四月二十日爲率逾限出口提貨充公其未出口之米榖押令運回内地銷售俟巿價平減再行開禁至内地米谷仍准照常販運完納統稅不准各屬藉端遏糶以利行銷各等因業經本總局通飭各局口示諭在案現在江省早稻雖已登塲而巿面米價尚未平減其湖口及邊界各屬自應照舊禁止出口惟近有奸商藉口米榖免稅一月期滿卽可開禁紛紛販運米榖往湖口姑塘一帶希冀出口若不嚴行查禁何以重民食而杜流弊合就通飭札仰該分口卽便遵照如遇商民販運米榖指運處所票内不准塡寫湖口姑塘字樣仍示諭商民現在米榖并未弛禁毋許販運出口以遏其流毋違切切此札（士） 
[上海官事]  
　　湖北拔貢試用知縣程鼇海防廳秦錫鎭浦東總巡謝鈞等昨均到道轅禀見○商部保惠司郎中袁思亮禀辭赴鄂定於十五日起程○新授廣東雷瓊道叚觀察書雲昨日到道辭行○清丈上海灘地局總辦許苓西觀察前奉江督電調赴寗面商要公事畢昨已返申矣（宜） 
[派兵赴崇彈壓]  
　　崇明縣毁學案現經蘇撫陳筱帥札飭滬道瑞觀察派委王二尹赴崇明會縣杏辦筱帥猶恐該處鄕民再有暴動之舉當卽加札蘇松鎭總兵派撥兵士前往彈壓卽於前日由省乘砲艇來滬卽起程赴崇（尺） 
[造呈公共公廨開支經費清册]  
　　日前督周玉帥札飭滬道著將上海公共租界公堂每年各項開支經費共需若干詳細開明具報以憑查考瑞觀察奉札後轉飭廨員據實造册呈報茲已造送到道卽飭備文詳呈督懲核示（宜）　 
 [P會勘閘北新商塲地址 
　　昨日午前上海縣王少谷大令閘北巡局員馬午橋參軍同蒞閘北會同會丈局員勘丈藥水廠向北至太陽廟向南至直街爲止聞因查察道契及方單以便興築馬路劃用民地之預備故以後尚須陸往勘丈也力 
[委員代往點名]  
　　本月十六日爲城内普育堂點名之期應道憲主政瑞觀察因有要公委松海防同知秦錦泉司馬庖代（宜） 
[改良警察]  
　　本邑城廂内外及新閘等處所設警察未能盡善茲經滬回瑞觀察會同閘北商塲總辦徐觀察並日奉考查警察畢業回華各員將警　大加整頓刻已編輯成書詳有督撫憲核准以備分發各警局俾資研究逐漸改良（事） 
[上海豆米業公立學堂簡章]  
　　一命名上海油豆米業自行集款開聯故名豆米業公立學堂二宗旨遵高等小學堂辦法以德智　三育養成自治曰立之國民（三學級）以高等小學科暫編爲二級不及格者人豫備科（四科目）修身國文歷史地理算術物理監操圍畫英文（五）課時每日六時（六考期）每年大考二次小考四次（七年限）高等小學四年卒業給證書在豫科者視程度相當升入高等小學八學額定額八十人内住院者二十　　人學自九歲至十五歲十學費每年十二元膳費三十元宿費每年六元分春秋兩季缴納貼一膳者每月一元五角均逢閏照加操服書籍筆墨等由本學堂代辦預存七元十一假期二署假二年假三節日四來復日十二告假告假須持家族書函俟敎員允可酌定時刻至時到學銷假不得延緩（十三獎賞）學生有學行俱優者有一學年中朱嘗欠課者大考後獎賞之（十四薦送）學生卒業後有志上進者薦送中學寫肄業十五商業實踐卒業生有願修學豆米業者可具志願書於校長轉咨業董爲之推薦惟須添習豆米業應用學半年（十六退學）設有性行不良學業不進日常欠課者校長命退已繳學費槪不給還（助） 
[鎭江蕪湖兩處英領事來]  
　　十三以文滙報云鎭江蕪湖兩處英　事于昨日乘金陵輪船來滬 
[米董經辦平糶被控]  
　　總工程局董經辦平糶事宜所需米石槪由米業董事張樂君經辦茲鄕董勞某等以張董所辦籼米有把持壟斷等弊且串同經事吝將積榖私自載往無錫碾白出賣漁利以致貧民未沾實惠等情投蘇撫轅控告經陳中丞批飭藩司轉札蘇松太道派委會縣查復局董知之卽令張董勿再至局以避嫌欵一面張董將積榖在何處碾白共有白米若干先行開報數目以便會禀道憲議奪（尺） 
[示禁婦女扮犯]  
　　警察東局委員郁二尹近奉上海縣王大令照　請禁止城隍神出巡時扮演女犯等事二尹卽發出六言韻示云婦女入廟燒香例禁罪重家長若再扮作犯人無恥何堪設想上憲易俗移風本局禁止從嚴勸爾痛知前非切勿違章故抗（事） 
[工匠因求加工貲不遂停工]  
　　英租界新垃圾橋南首自來火行内所用裝修火燈之工匠計有三十六名近日各匠内勒加工資小允遂於昨日相約停工行中洋人特派人查明爲首起意之人以便禀官提究（力） 
[西人撫卹災戶]  
　　新租界馬立師路大街協源南貨店火　情形已畧紀昨報茲悉是役共燬去人小房屋約三百餘問大半均是赤貧之戶一旦遭此飛災慘不忍覩英工部局總辦雷物生君與代理總巡麥高雲君見此情形惻然憐憫當晚十點半鐘同臨新閘捕房飭包探李星福等至被災處調查若有身無所歸著卽帶至威海衛路第六號洋房内安頓並予以飯食一時聞聲同去者男女老少計共三十餘人昨晨尚有續往者亦可謂好其德者矣（力） 
[詳誌謀斃收生婆事]  
　　收生婆秦顧氏卽阿珍娘現年六十六歲向居英租界北石路一百八十三號門牌謝錦元炒麫店樓上本月初六晚十一點鐘有不知姓名者三人以包車迎氏口稱美租界天葆里張公館請往收生氏匆匆乘車而去後無音信氏之家屬到處訪尋亦無下落昨日美租界西大葆里附近沿浜新造房屋十 
 
 

Page 18

 
 
帶居民忽覺奇臭有類腐屍細察之覺臭氣出自四十三號新屋中啟門探察其臭愈甚知必有異啟東邊第一地板發現女屍一具身穿元生絲衫褲頭外足内於是衆口喧傳事爲氏之家屬某甲所聞往認屬實當卽投報捕房飭探查辦一面投寶山縣報請相驗（似） 
[搶親]  
　　女子朱阿大早經許字殷小才子殷因無力完姻前日糾人作搶親之舉女忽奔入濟良所由公所女董送至公共公廨請訊朱女供並不嫌殷姓貧寒惟殷不應强搶情急投入所中暫避司馬判暫交官媒候傳朱殷兩姓到堂再行訊奪（方） 
[姦拐案仍照原斷]  
　　前者楊榮生投公共公廨控歇夥蔣阿小姦拐胞妹巧妹一案訊供發押西牢三年如能在限内將巧妹交案再行酌减昨包探劉森堂禀楊巧妹已經交出解案請示訊之巧妹供年十七歲是日出門買物被蔣誘住客棧月餘嗣因資斧用盡蔣絶迹不來小女子回常州措資即被兄榮生拘住司馬以蔣誘拐屬實仍照原判押西牢三年巧妹交楊榮生具領管束（力） 
[上海縣蒞騐呑烟斃命]  
　　法新租界八仙橋西樹德里内某鞋作主沈壽全因失去鞋底一百五十雙謂係作夥耕太所竊軋至小茶肄内與之爲難事後耕太呑烟身死被包探查知前往拘拿沈已潛逃僅將學徒丁樹德作夥瞿樹興拘入捕房捕頭傳四圖地保林少卿恊探投上海縣請驗午後三句鐘新任上海縣王大令帶仝刑忤蒞塲騐得死者實係呑烟自盡卽飭善堂收殮發壇標厝（深）　 
[呑烟自盡類志]  
　　前晚有蘇甲年約三旬身穿生絲舊衫褲倒臥於福州路黄浦灘北首草地巡街捕察係呑烟遂雇車送人英捕房轉送仁濟醫院醫治因受毒已深至昨晨身死捕頭飭三圖地保唐全坤報請上海縣王少谷大令于午後帶齊刑仵蒞院騐得服毒屬實遂命由堂棺殮發封厝壇候召屍屬認領○陳玉林無錫人向住于英租界浙江路天源小客棧内前日至漢口路大甡堂丸藥店内向伊姪告貸姪竟不允陳忿忿而回暗呑洋烟而臥棧主察知有異急送英捕房派探劉光震轉送仁濟醫院求治已經無及迨舁回棧内立時身死捕頭飭二圖地保知照其姪仍置不理因飭地保午昨日午後投上海縣報請相騐（力） 
[塗人猝斃]  
　　宋金榮昨日行經昆明路忽然　發倒地旋即身死當由屍弟即往棺殮似 
[上海縣案]  
　　寡婦袁張氏以夫妹壻周速生霸呑親友所給卹洋向索被周擊傷頭額因投縣喊控周亦於前日攔輿遞禀王大令飭差看守旋即提訊周供向業布行昔荐前妻之兄袁浩堂至某書局爲夥附輪押運書箱往江寗赶考夜半墮江身死同伴撈尸載回由書局給卹洋一百元外小的懇諸親友每月湊成四元後即减爲兩元立摺交内嫂袁張氏收執由小的分收彚交俾伊那寡度日小的於去歲抄失業後此洋即未收到張氏來家索取無着自用碎茶盌將頭額劃傷求鑒大令判限周半月以每月兩元計照摺算給具結存案○警察北局解胡阿二扭控張阿五違諭招留一案到縣亦經王大令訊究鄧氏供胞姊已嫁女盧范氏在松江夫家背逃來滬與張阿五私識控奉北局訊斷張具改過結范則由夫家領回茲范氏復逃來申被張藏匿故倩胡阿二扭局解案范氏供夫將田産售罄撫奈來滬傭工與張私識鄧氏開野鷄妓院過令歸人爲娼不遂故來控告張供范氏因病暫行留宿王大令判范氏交官媒張掌頰二十下具不再容留結胡阿二事不干已與鄧氏分别斥釋○周張氏前控寄子行兇昨經王大令提集訊究氏供吳炳榮于十四歲父母雙亡認婦人爲寄母爲之撫養且爲娶親今向婦人索分田房不遂將婦人兇毆求辦其子周彬生伊同大令判責吳二百板不准再往滋擾○葛慶芳控許祥麟騙衣圖拐一案昨由王大令提案研訊據程冠卿供女兒嫁葛慶芳長子爲室葛之隣居小流氓許祥麟串通傭婦阿寶將女兒衣包騙去復圖誘拐女即訴由壻之寄母轉告慶芳即據許母將衣包送還後壻愛在租界被許糾毆求究盧南供在葛家傭工小主人被許凶般係小的目覩許供在蘇垣鐵路工頭處寫工帳並無騙衣圖拐之事大令判許押候查究程盧叱退○開板木行之鍾鼎調因欠貨銀由工程局解案大令向之訊問據供欠銀二千八百餘兩已將方單作抵且央衆辛之理勸求恩交保以便收帳五日可了大令判交保限五天清理（宜） 
[總工程局記案]  
　　大豐莊執事左某控董家渡時大有羊毛店主時煥章欠往來銀一百四十兩延不清理由正裁判孫明府提訊判時交保限月底清理○南巿三角　山東衣作主夥張寶林以同夥周桂香掯匿長衫料等情告之作主徐秀堂徐將周辭歇周因糾人向張尋釁由徐投局呈控局員飭提周到案研訊徐遣吳子山投案代訴併有姚渭川等八人到局公禀周把持工作等情孫明府判張吳一併管押候交到徐秀堂復訊周交保候示公禀之王瑞生斥退○四月間有北巿全盛信局據厦門分局托天津輪船水手徐順發帶來信包丙有現洋四十元匯票價十封被徐與同夥王茂生賭負將洋用罄卽將匯票　棄由北長興酒館學徒湯阿全拾獲送交全盛局即行電詢厦門分局一面報捕請緝當由局夥夏楚生將王尋獲解局由局派探帶王至虹口指提中途竟被脫逃兹由包探將王徐一併獲住解案明府判王貞手心一百下管押徐因自願交洋着即押繳（尺） 
[公共公廨早堂案]  
　　張阿二先後竊取施春法等四家東洋車上錯撐一百三十二副賣與專收賊贓張德生處報探往吊僅祇二副餘無着落昨解請訊追訊之張供收買兩副餘不知情讞員關司馬遂商之德繙譯師謀君判還押捕房候函請法公　查明張德生共收贓若干起再辦○舟子張阿二因爭泊碼頭將丁阿　推落阿中身死一案解奉中西官訊供不認判押候補傳陸阿作朱小娘到案再訊昨又將一千人解案陸供現在屍兄丁德文已愿備棺收殮求恩將張開釋司馬判張番放將案註銷○王春德金趙氏在美界出售花會賭票前有將趙氏得中由羅兩字向領錢文圖賴報由包探朱桂生拿可起出花會票紙板片解奉判押候補提供出之阿蘇到案再辦茲拘到阿蘇昨將王等解案請辦司馬判分别押官媒捕房各三個月期滿逐出租界票板等銷燬○楊桂堂王金山顧光林因與席寶成所開花烟問内某妓糾葛用刀將席戳傷六處報由捕房轉送醫院醫治四十天昨已痊愈經包探王長桂將楊等解究司馬判楊發押西牢二年王押西牢一年顧押西牢九個月○萬興號夥葉春楊與兪鑑波等私鑄銅元經辦押二年之任惟鎬妻任氏報捕將葉拿獲解奉中西宫訊供判押候再核昨解請復訊任氏供此事係葉所爲司馬判押候下禮拜六解案訊奪○小馬夫張文泉前晚至某處送信陸杏元謂其　　綢衣報捕解究旋有周洪挑投供張並不爲匪實遭陸誣指司馬以陸控　無悲判原被一併押候交保俟見封到堂訊奪○押犯馬阿林與張三保同時逃逸拿獲解究判馬加押二月張加押一月　張年松冐頂　惠鶴之裯馬褂等衣服司馬判押一月○陳阿友與李阿銀違章　人賭博由捕解究判各押一禮拜再各罰洋十元充公○馬阿二持　將兄馬松泉　傷由捕解辦判押三個月（力） 
[法租界捕房事]  
　　馬阿林前在英界犯事避匿法界昨由英包探在法界查見鳴捕拘人捕房捕頭准予帶同歸案訊辦○劉永法在太古碼頭岳州輪船上　搭客衣包一個被巡丁查見扭入捕房押辦○陳樑輔僞造某錢莊票銀一百多兩向收被當塲察破扭入捕房押候訊辦○昨晨朱紀山在菜巿街竊取魚　上銅元四十枚被魚販追獲扭入捕房押候訊辦（深） 
[美租界捕房事]  
　　兆豐路福興南貨店夥王阿土昨投捕房報稱流氓長脚寶山等三人來店購物論價不合被毆並欲拆梢洋元請元奉飭如敢再來准鳴　拘辦○曹阿大胡沂全二人均倒臥於百老匯路福和里口由二百九十五號捕先後載入捕房轉送公廨安揷○張阿三包車在黄浦路　攬坐客違章由五十六號捕拘入奉飭押候送訊○陳金全　胡阿高在西華德路索欠互毆由三百三十八號捕拘入捕頭以各有不合斥釋（似） 
 
