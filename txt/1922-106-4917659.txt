# 1922 - 106 - 4917659

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[告今之調人（冷）]  
　　時至今日京津間之調人亦甚爲難矣然旣屬爲難則調人不妨以國家至正至當之道開示兩方使兩方皆爲公義而屈服似較區區調和其權勢反易收效也 
　　盖今日奉直兩方之戰無論勝敗何屬其結果勢必兩敗俱傷故兩方而能屈服於公義固爲國家之幸即不能屈服於公義而仍出於戰亦尚非國家之至不幸何也武人弄兵乃有自然之懲罰隨其後也若調停之人不持正義而徒爲兩方之權勢爲之斡旋而分配是武人弄兵但增聲勢而一無後患後之弄兵者更日起而無已矣是則國家之至不幸也 
命令 
　　四月二十一日大總統令署教育總長周自齊呈山東教育廳廳長覃壽堃懇請辭職覃壽堃准免本職此令 
　　又令任命謝學霖爲山東教育廳廳長此令 
　　又令任命許繼祥署海道測量局局長此令 
　　又令陸軍總長鮑貴卿呈陸軍第一師步兵第三團團附閻晋傑懇請辭職應照准此令 
　　又令陸軍總長鮑貴卿呈請任命黄紹煦爲陸軍第一師步兵第三團團附應照准此令 
　　四月二十一日大總統令蒙藏院總裁熙彥懇請辭職熙彥准免本職此令 
　　又令特任塔旺布里甲拉爲蒙藏院總裁此令 
　　四月二十二日大總統令司法總長王寵惠未到任以前着次長羅文幹暫行代理部務此令 
　　又令牛朓授爲陸軍少將楊炳勳授爲陸軍騎兵上校楊發榮加陸軍步兵上校銜此令 
　　又令國務總理周自齊呈請任命曾樞進署銓叙局僉事應照准此令 
　　又令陸軍總長鮑貴卿呈請授祁培銘劉連科爲陸軍步兵中校郝殿甲張崇熙爲陸軍步兵少校楊春榮阿道德馬普善盧壽慶爲陸軍騎兵少校王任鈞爲陸軍三等軍法正均照准此令 
　　又令曹秉章給予二等大授賓光嘉禾章此令 
　　又令江瀚給予二等大授寳光嘉禾章此令 
　　又令吳含章晋給二等嘉禾章李慶雲陶洙均給予四等寳光嘉禾章姚宇新晋給四等嘉禾章此令 
　　又令童明才晋給四等文虎章此令 
國内專電 
　　北京電昨電徐發制止戰事電馬夜已發有直省連年災害豈堪再受巨創無論何方勝負潰敗之卒失散之械貽害地方又謂畿輔無曹孰爲袍澤重心關外無張廣漠邊防誰賴長江無吳奚能建威銷萌一德共濟奈何自殘其肢體若大局在我身破裂國家及我身淪亡何以對民與其坐視亂亡貽無窮之禍無寗避世而去甘受百世後之譏評等語中有任期未滿付託無人二語徐氏此電京報以警告看法誠是 
　　北京電二十二午後二時十五分南苑奉軍第一師第一旅長趙玉周與參謀長對談間趙手槍誤擊自身之腿傷送醫院奉軍愛和平者多直軍厭戰者亦不少人民奔走和平者自認尚未完全絶望 
　　北京電津浦路報二十二唐官屯馬廠青縣三站間軌道均被駐軍拆毁昨更甚恢復行車非短時間所能斷定（二十三日下午二鐘） 
　　北京電吳齊等聯名馬電到京係對張皓電而發盧永祥亦有箇電覆張（二十三日下午二鐘） 
　　北京電奉軍兵力東路第一梯隊張作相二十七師及第六混成旅集中廊坊第二梯隊張學良第三第四第八三個混旅集中靜海第三梯隊李景林第七混旅第一混旅第一騎兵旅集中馬廠西路第一梯隊張景惠暫編第一師集中南苑第二梯隊鄒芬第十六師及第五混成旅集中長辛店第三梯隊鄭殿陞第二混旅及第九混旅集中京南某地現馬廠尚未佔領原定計劃略變（二十二日下午三鐘） 
　　北京電直軍西路王承斌總司令第二十三師及四個補充團第十三混旅第十混旅守備琉璃河及固安牛駝鎭柳泉驛一帶東路張國溶總司令第二十六師第十二十四兩混成旅守備津保汽車道及子牙河大城任邱一帶二十一日下午配備防禦完竣吳佩孚大軍集中保定由東路抑西路進未明吳二十一日到保（二十二日下午三鐘） 
　　北京電蘆橋兩軍哨兵今晨接觸某軍騎探一名中彈落馬其他各地並未接觸（二十二日下午三鐘） 
　　北京電今晨（二十三）七點十分開保之車到長辛卽退回今晨六點十五次由保到京之車中途退保 
　　北京電王士珍趙爾巽等請曹張吳互讓電已拍昨某詢王預計效力如何王曰難必京中識者僉謂和平已無望但戰爭决不澈底將來直奉勢力依然存在徒予人民以再度浩刼惟徐氏方面看法謂和平尚有一線生機 
　　北京電周自齊昨回京入府建議調停辦法使新加奉軍出關舊存者留京津一帶徐並擬通電制止戰事已屢易稿自言忝爲海陸軍元帥無法制止只好訴之於文字 
　　北京電王士珍昨日在宅約袁乃寛張景惠鮑貴卿等先行籌商對於時局調停入手辦法 
　　北京電悟善社吕祖師扶乩派王芝祥爲專使向奉直調停戰事以張吳皆祖師弟子（二十二日下午四鐘） 
　　北京電張作霖電覆張錫鑾曹使謂吳絶對服從不可解作霖出兵宗旨爲統一後盾彼不先開釁我不越雷池一步師發在途不可中止未經出發者已飭停進但期目的可達障碍可除恐聘老未悉眞相請轉告作霖箇（二十三日下午二鐘） 
　　北京電馮玉祥電奉軍無端入關逾津沽而内薄都門凡我袍澤莫不義憤十九日躬率十一師全部陜西督署衛隊團曁中央第四旅陜西暫編陸軍第一師第一二兩混旅由陜出發向洛陽集中國家有難應援不敢後時陜省治安由劉省長維持（二十二日下午四鐘） 
　　北京電楊增新電院張吳誤會請加疏通時艱孔岌豈容門户之爭荒歉頻年宜止鬩牆之禍新省裁兵二十九營月省二十萬元而邊防未受影響秩序反較安寗懇請兩使對等裁兵則人民頂禮於張吳兩使必當紅絲繡像兩虎相搏必有一傷人心厭亂何苦殘殺（二十三日下午二鐘） 
　　北京電禡（二十二）日閣議時局請張景惠電奉張詢讓步限度報載調停辦法四項無根又議覆馮玉祥時局調停稍有眉目執事率兵赴豫應卽中止勉維陜局爲要例案派梁如浩接威海事宜督辦華會善後委員會費由鹽餘撥魯案善後費關稅上撥七個月共二十八萬元陸教兩部欠費决給九六債又未解决之債欵先發九六債三百之六三薛篤弼署陜財廳長 
　　北京電外部覆比使借外債須經本部證明有效至訂購貨物借欵應由購買機關呈部備案再由部照會各該國駐京公使方能有效 
　　北京電周自齊二十三晨赴津 
　　北京電張作相昨夕到落垡秦華昨赴落垡（二十二日下午三鐘） 
　　北京電符禮德回京領袖歐登科通知由符氏領袖（二十二日下午三鐘） 
　　北京電烏蘇里路監管會長否認日本租用該路運輸部美代表孫海門亦恐難成事實南滿路代表二人來崴與烏有關英法美代表正在調查設法阻止 
 
 

Page 5

 
 
   
 
 

Page 6

 
 
國内專電二 
　　北京電王景春電部英美兩使對東路主張三端一三兩項我應自動改良第二項美請擴充技術部根本上事實上合同上無擴充必要（二十三日下午二鐘） 
　　北京電王寵惠以各國委員秋季來華視察司法狀况時間已迫不及籌備特電施肇基展商美政府商定延至來年秋季 
　　北京電二十二日令王寵惠未到任前法長由羅文幹代部務 
　　北京電張弧出京潘復仍留張景惠宅（二十二日下午九鐘） 
　　天津電截至此刻止東西兩路均路斷戰事謡言甚多（二十三日下午七鐘） 
　　天津電王士珍昨晚十一時來津 
　　天津電孫烈臣今午十二時到津 
　　天津電孫烈臣來津住河北會館囑警廳布告係應調人約來津接洽非爲司令（二十二日下午十一鐘） 
　　天津電天津將開和平會議由王聘卿張金波趙爾巽主持現飭警廳籌備豫皖兩會館爲會塲孫烈臣亦將列席條件（一）奉洛各退回奉鄂（二）擁護周現閣（三）維持徐地位 
　　天津電張作相今日午後三點四十分到津（以上二十二日下午二鐘） 
　　天津電吳號日（二十）復張紹曾電巧電悉諸公酷愛和平弟所極表贊同第時事如斯除奉軍完全撤出關外並取消在京司令部外别無解脫良法也 
　　天津電張錫鑾致奉張電云效電敬悉我公關懷大局公而忘私至爲欽感頃接曹使復敬輿兄電文曰張將軍敬輿弟鑒巧電敬悉諸公維護大局至深佩仰錕素持和平息事寗人尤爲夙願謹遵台囑嚴令將士不得逾防地一步卽祈轉達諸公爲荷曹錕巧等語證以尊電云云是雙方毫無惡感其所以至此者實有幸災樂禍之輩假托名義别具隂謀卽健亭遷眷去津亦緣於此其中情節惝恍迷離非筆楮所能達日内推擇知交來瀋爲負責之證此種隂謀一經揭破雙方疑團必能氷釋台端自以統一爲職志似無增兵之必要以免兩生誤會並請飭知入關各軍幸勿聽信謡言輕於動作以留解釋之餘地台端旣云來津與仲帥晤協統一似宜早日起節以定人心而息謡諑大局幸甚此電已由敬輿將軍電達曹吳兩使矣併以奉聞尚希電復爲盼張錫鑾箇（二十二日下午七鐘） 
　　天津電直軍分三道防線抵抗西路奉軍一琉璃河二松林店三高碑店奉軍防線聞巳縮短俟到德州後卽暫止前進 
　　天津電津浦局報告馬廠直軍退盡由奉軍進駐唐官屯至馬廠鐵路由張學良第三梯隊修復唯青縣附近尚未恢復原狀 
　　天津電二十日晨津浦上行尋常快車行至馬廠南距津站之七四基羅邁當地方見軌道拆毁因折廻至三六基羅邁當地方見軍隊又預備拆軌乃開足火力闖過行至青縣北之八八基羅邁當地方軍士開槍向機關車射擊機工中彈車遂出軌 
　　天津電滄州電線斷將由水線 
　　天津電津浦通車至馬廠又奉張福軍隊妨害路政 
　　天津電各國近調外兵數千維持租界（以上二十二日下午十一鐘） 
　　天津電琉璃河附近直軍巳掘壕備戰壕三十五里 
　　天津電余效日赴京再宿而返默察市民心理憂亂乃不敵愁窮各機關均欠薪累月人多無力移家遂變計而購儲煤米市價一日三增經濟恐慌迭釀鬧薪罷工之舉少數人尚信仰集靈囿倚賴交民巷未醒和平之夢酒肆妓寮劇園及遊戲場營業衰落中天電影且停演西路長辛店琉璃河竇店東路豐臺黄村廊坊落垡奉直兩方軍事行動王士珍扶杖來京咨嗟太息謂和事老不易爲大約將發一二通電了事號夜津浦車未到聞路軌已斷定府大街慶王宅失愼火光燭天謡言更熾一夕數驚箇日就歸途見沿路皆奉軍站崗車過輒向站窺視意似嘆羨經北倉見站内堆積棺柩數百具疑係報載軍火地雷之說乃下車諦視我係配材骸骨暴露詢爲津地近日大興建築義塚多被掘移郊外安葬幸時無兵車經過故車未誤點其下午四點二十分快車則以張作相進兵落垡遲至夜十二時始到津金剛橋以南車馬相屬於道殆已遷徙一空唯楊以德尚能維持秩序領事團議决事亟决由外兵沿租界牆子武裝站崗外兵現在津者達萬人 
　　濟南電聞青島收稅處收到某國運輸部爲奉天由滬運島之大批手槍正在查騐（二十三日下午四鐘） 
　　漢口電軍訊奉直已在固始接觸津浦路中斷鄂省北運槍彈共一萬四千箱槍四百箱砲彈三千箱馬（二十一）又運槍彈一千五百箱赴鄭 
　　漢口電駐岳四十九旅楊團奉令馬日開赴孝感等處護路 
　　漢口電孫傳芳擬將駐興山巴東三四兩旅抽編一混旅爲直後援不日赴鄭 
　　漢口電財廳馬日急電各站局奉吳使急電限七日内籌欵三十萬元各局均應協力合籌限奉電五日將征存之欵掃數報解並預照一個月比額提前解足 
　　漢口電聞孫傳芳擬赴巴歸查防便道赴渝與劉湘確定川鄂和平 
　　漢口電湘趙馬電蕭聲明政局無論如何變化湘省决守中立 
　　漢口電薩鎭冰來鄂係宣慰海軍馬日乘楚向艦赴寗滬 
　　漢口電吳號（二十）晚由保返鄭馬（二十一）又赴保 
　　漢口電美孚煤油汽船馬日在新堤上五十里與湘潭輪相撞損失頗鉅 
　　漢口電陜馮十一師騎兵團馬日到鄭養（二十二）赴洛（（以上二十二日下午九鐘）） 
　　漢口電京漢路漢局養日通告北上客貨車只達保定曹吳養電任蕭爲後路司令又連電告前方備戰情形請籌大宗接濟以策萬全（二十三日下午一鐘） 
　　漢口電漢三師步兵十一團長吕子銘養率第三營赴鄭又三師留漢憲兵營亦在劉家廟搭車北上聞駐信陽廣水第八混旅一部已開赴前方吳派員在漢購買大批洋油汽油運鄭鄂省養又運一批槍砲彈赴鄭並在漢廠選新式過山砲四尊解省備運 
　　漢口電財廳養開財務會議决發省庫劵二百萬爲官票基金 
　　漢口電贛陳派潘毓桂養到鄂與蕭商長江聯防（以上二十三日下午六鐘） 
　　漢口電昨今兩日省中居民遷徒來港極多各船無隙地 
　　香港電孫養（二十二）偕胡漢民許崇智等抵河口漾（二十三）早十一點抵省隨回總統府伍廷芳養日布告就省長職 
　　香港電陳炯明巳回惠州連日由火車運所部回東江石井兵工廠馬（二十一）由福軍駐防原駐軍隊已離去聞廠内機件爲陳運去甚多 
　　香港電陳馬日通電請准大總統辭本兼各職巳卽日交代禡（二十二）通電總司令所屬海陸軍直轄於大元師等語 
　　香港電連日北伐軍抵省者甚多許崇智部則全扺此現駐省長公署魏邦平漾日就衛戍司令職廣三路昨日復開（以上二十三日下午十鐘） 
　　南京電聞洛吳電蘇齊頃列尊銜發一通電因事機緊迫未及電商云云通電未到内容不詳 
（二十三日上午衛鐘） 
特約路透電 
[日諾瓦會議與俄德條約]  
　　二十二日日諾瓦電今晨各委員會開會英帝國代表全體集議表示德國旣已接受列强所提條件則俄德條約事可認爲結束之意午後法代表忽以抗議書送交大會秘書處及各協約國政府聲稱俄德條約違反開恩斯議案破壞凡爾塞和約並斥德人不誠實又謂協約國若再與德國於股員會中共議俄事則碍及協約國尊榮抗　書要求簽名於致德公函之十國立即開會討論此事大會接此抗議大爲驚愕 
　　二十二日柏林電官塲發表一文切實否認俄德軍事協約之存在 
　　二十二日倫敦電德總理韋士博士昨晚在日諾瓦向德僑演說謂俄德條約打破蹂躪德國財政之連瑣德國雖願將此約併列於範圍更大之總約内但不註銷此約 
　　二十二日日諾瓦電今日午後十國代表集議法代表巴爾都發長篇之演說詞意與其抗議書同英代表喬治稱渠視德國覆文實在和緩且完全承認協約國條件渠以爲協約國所提之原議與德國所接受之形式並無重大異點德國現不復參議俄德條約所涉及之俄事渠不知俄國尚有何種要事爲委員會所須討論者云云卒一致决定答覆德國蓋以德國所承認者實四月十八日十國公函中所言之意思也 
　　二十二日日諾瓦電今日午後會議時法代表提出俄國發表一文批評倫敦專家報告之事件並謂此文非經股員會討論後不能考慮之喬治稱渠知此文爲非正式的且未送交大會渠欲進行大會事業故盼此種風潮全息否則渠將以此風潮之原因爲英帝國及世界告也云云各國代表明日再開會 
　　二十二日倫敦電今日協約國集議時英相喬治以風潮日起發言反對之於是日諾瓦時局終臻安靜惟法德爭執　延不已最後之發展爲德代表致函會長對於法代表致大會秘書處函之措詞提出抗議指爲違反日諾瓦會議之精神一事明日集議時各事或可疏通俾大會得於星期一日開始辦理其關於經濟問題之眞正事業但仇隙固仍顯著巴黎仍有縱不解散大會亦將阻其進行之危詞所可慰者俄國頗有力阻决裂之表示而意代表之從中斡旋甚爲人稱頌視爲和平使徒英代表賀恩氏現已返倫敦以便編製預算案據謂整頓歐洲財政一事現已採行極重要辦法可爲欣慰云 
　　二十二日日諾瓦電俄事股員會集議之初法代表謝杜氏奉巴爾都訓令聲稱俄國發表一文與開恩斯議案及齊吉林前函牴觸故法代表不能繼續出席於此股員會云法代表遂退出日代表亦隨之退席主席英代表藹文思氏乃宣布休會俄代表當即宣布撤銷法國所反對之文並聲明俄國意思爲人誤會 
[意皇與日諾瓦會議]  
　　二十二日日諾瓦電意皇今日抵此 
　　二十二日日諾瓦電意皇在意艦上招各國代表午餐俄代表克拉新齊吉林亦在座意皇與之接談甚歡俄代表着禮服舉動純依外交禮貌英代表喬治坐於意豐之右法代表巴爾都在左與宴者都一百七十人 
[教皇與俄定約]  
　　二十二日倫敦電日諾瓦消息羅馬教廷巳與俄國簽字一約准耶穌會與法蘭斯會教士入境辦教育等事 
[全俄中央執行會之裁兵]  
　　二十二日倫敦電莫斯科電稱全俄中央執行會定五月五日召集特别會議核准各總長所已贊成關於經濟法律與所有權政策之各命令其主要之一爲陸軍總長裁減陸軍計畫此舉須視日諾瓦會議結果之利鈍以定實行與否執行會之召集足徵莫斯科現信日諾瓦之談判必將進行 
[美德通使交歡]  
　　二十二日柏林電美國新任駐德大使霍登氏向德總統呈遞國書稱奉政府訓令謀增進德美友誼修復雙方好意德總統温詞答之謂德國願盡力助成之 
[今年德付賠欵數]  
　　二十二日巴黎電賠償委員會公報稱一九二一年德國共繳付金馬克十萬萬枚本年至三月二十一日止復付二萬八千二百萬枚賠償委員會商定新辦法除四月十五日付一千八百萬枚外此後至十月止月付五千萬枚十一十二兩月付六千萬枚 
[機器業雂主與工人之决裂]  
　　二十二日倫敦電機器業僱主聯合會與各項機匠四十七協會之代表運動續開談判今日卒歸失敗機匠協會發表四月二十日以後之來往函件内有四月二十一日僱主一函恫嚇取銷中止停工之通告各協會謂僱主希圖約束工人較三月二十四日與四月一日商定之辦法更爲嚴酷又謂新條件决難承認僱主聯合會已命會員實行停工之通告一星期内除已賦閒之機匠聯合會會員二十五萬人外復將增多六十萬人 
[人造絲公司之失敗]  
　　二十二日倫敦電英國纎維公司以暢銷人造絲爲目的奈技術上迭遇困難尤以染色爲甚以致結果不良苟無財力之援助則其募集之資本六百五十萬鎊將有喪失之虞至公司債三十餘萬鎊尚不在内現已提出積極改組之議政府本執有一百四十五萬鎊之優先股現擬捐助其股之半數普通股每股前會值十四鎊今僅值四十五便士 
[各國近事記]  
　　二十二日倫敦電無線電報司電員罷工爭端今日由雙方在倫敦商定續開談判司電員將照常服務 
　　二十二日紐約電摩根氏被邀加入賠償委員會之專家委員會研究德國借外債繳付賠欵一部分之條件摩根氏將否加入尚未作决 
　　二十三日東京電英太子已離横濱 
　　二十二日東京電九國公約今日已由樞密院贊成呈請日皇正式批准 
　　二十二日雅典電塞維亞政界消息稱摩拉斯特軍庫爆炸死者不多外傳頗失實且無奸人暗算問題 
[南方時局]  
　　二十三日香港電陳炯明已辭粤軍總司令職 
[北方時局]  
　　二十三日北京電據華入消息蘇贛鄂魯豫督軍秦省長及馬福祥會同吳佩孚通電各省駁斥張作霖之通電浙督則贊成張作霖之統一計畫故奉軍之舉動已受中部各省之反對奉軍刻仍從事調動直軍則集中於鄭州以小隊之兵陸續北進兩軍列陣於長辛店及琉璃河惟尚無眞正衝突之象大約須視各調人調和之結果爲轉移 
 
 

Page 7

 
 
公電 
　　曹錕通電各報館公鑒民國肇建戰禍頻仍國本溧摇民生凋敝華府會議以來内政外交艱難倍昔存亡之機間不容髮國内一舉一動皆爲世界所注目近者奉軍隊伍無故入關旣無中央明令又不知會地方官長長驅直入環布京津錕以事出倉卒恐有誤會是以竭力容忍多方遷讓乃陸續進行有加無已鐵路左右星羅棋布如小站馬廠大沽新城朝宗橋惠豐橋燒烟盆良王莊獨流楊柳青王慶坪靜海以及長辛店等處皆據險列戌以致人民奔徙行旅斷絶海内驚疑友邦駭怪鎭有守土安民之責何詞以謝國家何顏以對人民耶向者國家多故兵爭迭起人民痛苦不堪言喻設兵事無端再啓不惟我父老子弟慘遭鋒鏑國基傾覆卽在目前言念及此痛心切骨頃據張巡閱使皓日通電謂統一無期則國家永無寗日障碍不去則統一終屬無期是以簡率師徒入關屯兵期以武力爲統一之後盾錕愚竊謂統一當以和平爲主幹萬不可以武力爲標凖方今人心厭亂已極主張武力必失人心人心旣失則統一無期可以斷言皓電又言統一進行如何公開會議如何確定制度當由全國耆年碩德政治名流公同討論似此則解决糾紛必歸聽之公論若以武力督迫其後則公論將爲武力所指揮海内人心豈能悅服總之張巡閱使若以和平爲統一之主幹此正錕數年來抱定宗旨在今日尤爲極端贊同尤望張巡閱使迅令入關隊伍仍回關外原防靜聽國内耆年碩德政治我流之相與公同討論若以武力爲統一之後盾則前此之持武力統一主義者不乏其人覆轍相尋可爲殷鑑錕决不敢贊同抑更不願張巡閱使之持此宗旨也錕老矣一介武夫於國家大計何敢輕於主張諸公愛國之誠謀國之忠逺倍於錕迫切陳詞佇候明教曹錕叩養印 
　　山東各界公民來電各報館鑒奉直相持非伊朝夕邇來𥞊馬厲兵劍拔弩張調停漸成絶望决裂刻刻堪虞山東處特殊情勢之下人心惶恐時切隱憂誠以魯案一節不特關係山東一省抑且關係中國全部數年以來舉國人士奔走號呼罷市輟學又得友邦贊助代表力爭費千萬人之經營心力始得於華會勉强解决倘於甫經着手凖備收回膠澳時期忽而捲入戰事漩渦魯案前途何堪設想萬一又生他變則吾國數年來之精力均歸虚擲矣况魯省連年水旱頻仍土匪充斥哀我魯民僅兹孑遺譬彼稿木施以滋培尚望復活運以斧斤則生機立絶公民等日夜憂思深懼不克自全惟有竭誠呼籲於我大總統國務院各省軍民長官各界領袖之前俯念魯案關係重要一致電請奉直兩方倘有戰事務將山東劃出戰區之外一面電請山東田督軍保境安民嚴守中立勿得揜入戰團介乎兩大之間堅持惟一之守不使魯案稍受影響以保國權而固國脈不勝屏營待命之至山東全省各界公民仝叩箇電印 
　　江蘇省議會通電各省省議會保定曹巡閱使奉天張巡閱使洛陽吳巡閱使各省區督軍省長都統護軍使各報館均鑒本會皓日通電宣告保境安民所有迫不獲已之情形諒邀明察至於統一之業固深願而未敢請者接讀浙江盧督軍電殷殷以來統一立言而尤致望各方本共同之覺悟謀正當之解决至哉言乎人孰不言覺悟而苦非共同人孰不願解决而每難正當以此而求統一因之治絲愈棼本會以爲保境安民爲舉國心理之所同即當由此謀統一入手之法各省果能各保其境各安其民勿懷野心勿逞意氣俾眞正民意得自由發展則統一之途自有可循若必犧牲無量數之生命財產以求之恐所謂覺悟者决非我民之所共同而所謂解决者亦非根本之正當本會代表蘇民公意特貢其愚願各省軍政當局及我全國父老昆季實圖利之江蘇省議會禡 
　　蕪湖教職員會等代電申報轉滬寗漢潯豫魯各地皖同鄉會公鑒張文生擅委姜案罪魁倪道烺爲安徽陸軍總司令警耗傳來羣情憤激道烺本殺人要犯何能聽其再操兵柄重禍皖土尚望邦人父老羣起聲討以舒皖難臨電不勝迫切之至蕪湖中等學校職教員聯合會蕪湖學生聯合會叩 
國外要聞 
[美參院批准四國協約情形]  
　　國聞通信社華盛頓通信云三月二十四日美國參議院對於四國協約爲最後之表决以六十七票對二十七票之多數終歸批准實較法定三分二之多數超過四票也同時復以九十二票對二票之多數通過參議員白蘭奇之保留案此保留案云「美國認爲在此協約條欵之中及序文之中均無自承聯盟或訴諸武力或必爲共同防守之義務之意」是日上午十二時開會十一時前後廂樓旁聽席中均已滿座後至者擁立甬道中佇候座中人疲倦出行時以補其缺或探首塲中一覘景狀以爲快至四時半全約通過甬道中猶立未散記者至會塲時已無隙地輾轉設法得在其新聞廂樓中臨時添一席新聞廂樓即在議長席之上面對各參員形勢最居明瞭之地其左之廂樓哈定總統夫人在焉其後即爲特備之電報室隨時發電會塲未散消息已飛馳全球矣是日外交廂樓中列座參觀者有我國施公使比利時公使及其他外交界人物 
　　四國協約自二月二十五日在參議院外交委員會中討論自三月二日至二十三日正式引至參議院中爲劇烈之辨論者凡三星期二十四日最後表决之日預先聲明不准再有辨論專爲表决表决之方依照名單挨次喚名其人爲贊成之表示者則應Aye（是）爲反對之青示者則應Zo（否）是日點名次數即表决次數凡三十一全會歷四時之久無他事即點名而已其表决次序先以各參議員所提議之修正案一一付表决次及各保留案均被打消惟餘白蘭奇之保留案然後以四國協約逐條付表决最後復爲一次之總通過 
　　共和民主兩黨員贊成與反對之票數如下贊成批准者共和黨員五十五人民主黨員十二人（共六十七票）反對批准者共和黨員四人民主黨員二十三人（共二十七票）合之共爲九十四票美國參議員共九十六人兩人缺席一共和黨一民主黨若列席亦必投贊成之票贊成批准之民主黨十二人實關全案之成敗無此十二人則不達三分二之多數四國協約且將墮諸參院之地此十二人者恩德烏特爲之首恩德烏特即華盛頓會議中美國代表之一其餘十一亦曾均在美國代表團之中此共和黨執政者先機預見之布置民主黨員華爾許反對批准者自逺處乘火車馳至時已一時半將及協約中最關重要之第二條民主黨員故遲延表决以待其至華爾許坌息入内坐喘未定即及其名立應曰No然亦終歸少數耳兩黨比較大抵共和黨員富團結性嘗黏持其本黨之政綱民主黨員則散漫每不爲本黨主張所束縛此兩黨勝敗之原因亦國際聯盟約章與四國協約一幸一不幸之關鍵此民主黨員爲余言觀於此次結果共和黨員反對本黨者僅四人民主黨員皈附共和黨者十二人亦可以徵信美國普通人民心理一言蔽之「不願戰爭」非患戰敗實畏戰勝亦不免於生命財產之慘刦是以單獨與任何一國開戰固非所願聯盟以爲共同攻守亦爲遺傳外交政策所不許四國協約若爲攻守同盟則人民之反對無疑若非同盟則以和平之條欵而免各國間之戰機當爲其所歡受依政府之解釋則非攻守同盟依反對派之解釋則是攻守同盟惟旣通過白蘭奇之保留案則解釋上之爭點已無問題余固早認爲四國協約實含有軍事同盟之性質欲通過國會非出修改之形式即爲保留之批准者然昨日事後有一民主黨員晤余「請君試看今年十一月内國會選舉之結果即可以知民意之趨嚮」其意謂人民多數不贊成此協約今旣爲共和黨强迫通過將來改選一部份國會時必將造成一民主黨之國會以掣共和黨之肘其言不無偏蔽以余視之保留案旣隨帶通過於參院四國協約之在美國即可减少大多數人民之反對蓋無疑也 
國内要聞 
[奉直戰局之外訊]  
　　奉張欲與直系和解 
　　大陸報二十一日洛陽電云此間人士對於奉直之爭皆料吳氏必勝謂張作霖爲一已權勢故無端開此戰釁已干天怒今其舉動復外遭外交團之抗議内受國人之唾駡魯督田中至遇津訪段祺瑞時段卽囑其不必助奉是以安福餘黨今亦不積極助張張氏以此欲圖與直系和解曾請靳雲鵬鮑貴卿周自齊及直省議會出面調停浙督盧永祥深悉内容諒亦未必助張今各省多表同情於直系陜西尤甚督軍馮玉祥親統第十一師入潼關助吳省長劉鎭華巳調鎭嵩軍十營至潼關相助張國寗率第四旅開赴鞏縣復有胡宗鎰旅爲助聲援益壯陜軍各師旅俱於昨日出發豫督趙倜今已輸誠於吳不復携貳直軍之關赴德州者巳逾一萬人魯督又撥二旅相助靳雲鶚之第八旅亦正開至前線凖備一切吳氏秘書處已接長江上游　司令孫傳芳電稱刻正率領全旅前赴武勝關海軍亦將關撥艦隊至秦皇島自後牽制奉軍云 
　　東方通訊社二十二日漢口電云吳佩孚對於張作霖十九日之通電於二十日發通電云入關之奉軍須卽時全軍撤退否則將以武力解决云云又據另一報告琉璃河方面奉直軍之距離僅五華里二十二日曹錕吳佩孚聯名電蕭督軍曰奉直問題吃緊軍務最關重要錕年邁多病已將直隸軍總司令任務委託佩孚擬任閣下爲司令黨糧食彈藥及其他後方任務我軍成敗在此一舉乞充分努力蕭督軍卽覆電承認之薩鎭冰二十日晚由京來漢與蕭督軍密談多時即乘楚同艦赴寗薩氏此行係爲奉直問題銜　統府使命央長江各督軍從事調停也並囑長江各督軍注意即使奉直媾兵亦須維持長江一帶之治安不可招致各國之干涉陜西馮玉祥二十日進至潼關以其部下第九師第十一師及第一混成旅編成兩梯團現正集中於豐鎭將由隴海鐵路運往徐州又二十二日北京電云本日徐總統致密電於曹張吳三氏表白自己對於時局之態度如三氏不肯和平解决則將引責退任以謝天下此間政界以此爲徐總統最後之决心且爲最後之警告 
[戰局相持中之雜聞]  
　　奉直形勢現已由喧傳的時代而入事實的時代而鄂中所得消息亦應有盡有刻聞直系方面在京漢路綫上已進駐長辛店兵力有一師一混成旅（即十三師與十三混成旅）由二十三師師長王承斌調遣確將該處畫爲緊要區域由德州以西至河間府一帶共駐有一師三混成旅兵力該處亦係直軍布防之前綫津保間之汽車道東段駐有奉軍二萬餘人交通完全斷絶天津方面直系已棄之不顧而以全力集合於保定聞十七日晚八時許直奉兩軍在中牟地方業已發生小衝突鏖戰至半小時之久雙方各受輕微損傷王承斌師長聞訊後即調第二十三師馬兵一營前往協助以待最後解决惟直軍現以十五萬之兵力分布於京漢津浦綫之間其他力面軍隊欲侵入直軍布防區域内頗非易易刻下直軍總司令部已移至鄭州以便調遣正側兩面軍隊惟所需行軍用品以及軍人服裝爲數甚鉅北洋製造廠刻已供應不及均仰給於湖北各廠製造夜以繼日頗爲忙碌昨午後又解出一大批軍履九龍袋甚多當由劉家廟轉車北上接觸之期當不在逺據某要人云雙方開火時必先有一通電表示 
昨據天津歸客言奉軍除分駐在津浦隴海北段及京津一帶約國師九混成旅外尚有三萬人尚駐關外俟雙方接觸時卽開拔入關已佔之天津省署現改爲奉軍總司令部聞張使入關即駐節斯地守門軍警約一營餘人荷槍林立護衛嚴密往來行人不准徘徊觀望軍隊所過之處徵發繁興一班苦力不敢外出至北京方面政界空氣極爲暗淡自東海老人及各部員司頗呈不安之狀社會謡言蠭起一日數驚稍有資財者均預謀　亂之計東西車站堆積箱籠器具途爲之塞各種營業除日用物品之外莫不蕭條枯寂毫無生氣十五號車抵彰德時見旁停貨車甚多野外營棚刁斗相望飛象森嚴觀其旂旗摇曳始知十二混成旅駐紥地也至鄭州見由湖北解運赴洛之各項軍用品起卸異常忙碌宜昌北歸之第三師十二團與岳州調來之第二十四師步兵一團亦於途中相值云云 
　　至鄂省方面蕭督正在嚴密防務昨午後三時渡江至漢陽晴川閣兵工廠巡視一週並令於龜山之巔增加崗位數座安設軍用電話以期靈通督軍署衛隊本係二十五師調撥來署吳使迭次電調已開拔前往所有督署衛隊不得不另行組織蕭督現已將南湖新軍擇足一旅改名警衛旅以資捍禦又宼英傑近因駐省軍隊奉吳使命令調往前方防禦城内空虚恐宵小易滋亦於昨日（十九日）特派兵一營至城内學兵營增防又派一營至大公館協防二營至右旗換防 
[直奉交兵中之徐州]  
　　人心不安鎭使開會解釋 
　　奉直兩軍紛紛運兵早已宣傳各報查津浦徐州北行車確於前日（二十）停售濟南以北客票至於貨車早於二十日以前停運據各方傳述奉直兩方均欲佔據徐州以控制津隴兩綫故近數日來居民非常驚惶謡言日甚一日前日徐海陳鎭守使特召集軍警並地方人士開會解釋願負全責人心始行稍安然此地尚有陳德修營及新安武軍馬隊步隊數營駐城廂内外居民以此種軍隊係皖張督所統助奉助直難以預測尚不免有所驚疑也今早又得友人自濟南發來快函言奉軍確於隂曆二十四日午前與直軍二十六師在馬廠大名府一帶小有接觸昨夜聞蘇軍第四旅兩營經徐運往山東助防所最苦者此次浙魯湘鄂振災協濟會徐州糧站在北省採購食糧糧車因運兵關係已在豐臺地方被扣振務人員非常焦急現正設法請求放行矣徐州地方自經津隴交車之後地勢頗爲緊要將來能否不發生戰事尚在不可知之中也 
[粤政局變化之内幕]  
　　外間屢有孫陳不洽之傳言而粤當局則極力否認甚至有禁止某港報入口之舉其實孫陳之不洽已有蛛絲馬跡可尋且有紛紛調兵等事實可證固無從掩飾者也惟孫陳兩方意見尚在奔走調停之間究竟决裂與否須俟調停之結果如何方可斷定耳近據報載某方面所傳謂現有汪精衛等多人紛往桂林調停粤局内部斷不至發生决裂但此次雙方必要爲有條件之磋商此中手續尚要　需時日又聞調停之結果陳炯明已允親自督師北伐且有在此十日内卽行出發消息其省長本職仍如援桂時委人代拆代行海軍方面亦曾表示以實力贊助孫氏至李烈鈞軍隊亦取道南雄回贛將來陳氏督師亦必向北江出發先赴兩雄也聞前數日有粤軍下級軍官等曾上書陳炯明痛論北伐之利害因是頗爲桂林方面各要人所注視而陳氏亦於此時紛紛調在桂粤軍返省此中亦大有原因至最近數日間乃决定由陳氏自行率師出發惟說者謂政局内幕瞬息萬變陳之允率師北伐實爲他方勢力所壓迫而然並非出於本心故此後有無翻覆尚未可知也又聞十四十五兩日粤軍總部封用各鄉渡船多艘係準備載運軍隊前往北伐肇屬善後處處長葉舉去年隨陳總司令赴桂現仍率部屬軍隊駐兵南寗并任廣西傳達所所長以桂匪滋多久未回粤至日昨葉亦已返抵粤垣郎係因某項要事待商陳總司令特電催返省至葉氏　軍亦已有一部分調令返粤查刻下城北如粤秀山三元宮應元宮均爲一般粤軍駐所軍隊之多幾如前年粤軍返斾時也 
[西報記者與伍廷芳之談話]  
　　昨日字林幸廣州通信載該報記者吉伯特與伍廷芳氏之長時間談話兹節譯如下近年來國民黨中之領袖有三一爲孫逸仙博士一爲伍廷芳博士一爲唐紹儀君凡一般外交家報館記者及商人輒喜就此三君探詢南方各種政治組織之計劃及政策陳炯明氏則爲探訪南方情事之第四根據而爲學界人物所常謁晤者也惟陳氏方面除其本身之政治計劃外鮮有消息發表記者（西字報）巳到粤若十日擬在此一探南方政情之究竟惟孫博士旣逺在桂林從事北伐唐紹儀氏又退居林下以園藝自娛於是乃不得不就陳炯明與伍廷芳兩氏晤談記者與陳氏一度會晤甚爲滿意介乃吏以西南政府之政策及意願訽之伍博士伍氏於談話之中態度公平不爲黨見所左右此爲記者所不及料者也伍氏先述其本身之意見云余（伍氏自稱）年已老不能復於政治生活中如何活動亟欲退休惟必待時局解决後始能放手凡現在已發生之各種問題余對之仍負有一部份之責任且余志在推翻官僚政治故余今日仍不能不暫留於此記者旋對於西南所取之政策微微表示懷疑之態度伍氏謂君意所在余巳知之吾人最初之計本擬設一模範之省政府俾各省能體察吾人之善意考慮吾人改革事業之價值自動的與廣東一致改良其本身之政務漸以此舉進行太緩各省人民旣未習於自動而其領袖之軍閥又多以自利爲心若照原計畫進行殊非各省人民之福利在此情形之下决不容吾人單獨注意於一省之改革雖然吾人固仍望以和平方法統一中國假使和平無效則勢不得不以武力屏除前途之障礙吾人欲實現吾人之主義於本省以外乃　得不有於一領袖制度之下設定一政府之組織此政府領袖須爲一忠誠而愛國之人物孫中山氏適合此選故吾人乃擁戴之余於孫中山氏有一時期亦嘗不之信任當余爲美國公使時固嘗竭力運動美國外交部力阻登其岸直至三年以前余仍保持往日之態度但自此以後則絶對信仰其人格之完全愛國之誠摯其政治原理固不免亦有不能適用於中國者顧其提倡此等原理則咸秉諸一片之熱忱（未完） 
[膠濟路撤兵中之要聞（濟南通信）]  
　　第二段撤兵情形徐東藩與某君談話 
　　膠濟路第二批日兵撤防經中日撤兵委員議决本定昨日實行撤退自張店至坊子之日兵昨日（二十）第二批路警乘車東下照中日委員議决派遣地點駐紥明日（二十二）實行接防負責至日本第一段撤回之軍隊原代青島原有軍隊駐青而原駐青島之軍隊則撤回日本刻第二段防軍撤回青島則又代第一段駐防青島而第一段日軍即回國第二段防軍撤回後第二段日軍駐青者再回國而第三段日軍則永駐青島俟完全收回後始退去此其撤退之步驟也 
　　魯案善後督辦處參議徐東藩日前隨王正廷赴青島返濟後有某君叩以種種意見徐答王督辦抵濟以後署中佈署已略就緒凡魯案條約未批准中日委員未開議以前須赴青島及膠濟路沿綫視察一次並與日本當局及青島商民接洽一切以概括言之此次到青凡兩國委員未成立以前目下最緊要之事皆已接洽妥帖此誠可喜之事青島商人頗能和衷共濟團結力尚堅前途極有希望而商界領袖又熱心提倡將來商業可望發達惟吾人有一最注意之點即商人資本不十分雄厚與日人比較只得十分之三除將來接收各種公產亟待籌資外卽擴充商業亦非大資本不爲功此履極希望國内同胞亟起投資以發達青島緣青島爲東亞第一港口也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[山東教育廳長辭職之内幕]  
　　爲撤換李蘭齋激起黨爭 
　　山東教育廳長覃壽堃與田中玉素稱相得蓋覃短小精悍田有時頗借重之是故就二人之關係論覃雖不能如參與帷幄之周（嘉琛）黄（樸）亦不至如眼中釘之張（子衡）龔（伯衡）本可相安無事一把教育廳長椅子安安穩穩坐得下去不料平地風波省會選舉後謝鴻　與王鴻一分裂王赴京倒田而謝則與官府打成一片黨爭遂牽連及教育界蓋當民國元二年王曾爲教育司長現時佔教育界之重要位置者多其門生故吏而教廳第一科長熊冠民則尤爲王之心腹謝屢游說田氏爲鋤除王派勢力大加撤換也久矣而覃氏敷衍搪塞延不照辦巳足招田氏不懌中謝派之忌然尚隱忍未發日前田氏晉京山東督長易人之消息一時喧傳歷下覃氏連日受謝派之壓迫爲洩悶氣突然將女子師範校長李蘭齋撤換而易以劉次簫李爲謝派劉爲王派謝派乃竭全力從事倒覃而田中玉亦召覃氏至署大加申斥使其收回成命但覃頗骨鯁官可犧牲李蘭齋不能再回女師田亦無如之何然覃亦不得不辭職矣刻聞教育部已准覃辭職繼任爲謝學霖兹覔得覃氏辭呈原文如下竊壽堃猥以菲材承乏魯廨任職以來與全省教育界勉相督察冀策進行無如綆短汲深心長力薄支拄經年竭蹶倍形謹將困難下情爲鈞座瀝陳之東省教育事業隨時演進粗具規模惟是一般人士乏獨立之精神昩改進之大計加以地方畛域黨派意見學系複雜社團糾紛察其思想行動恒逾教育範圍雕龍魚輠掣肘於無形之中挾瑟奏竽震耳於陳雜之下就時代而論則官治已窮就羣衆而言則横流方亟若復旅進旅退永夕永朝國門之鳥不飛官堦之蝶無事旣遺譏於餔　尤無當於犧牲此其困難者一在昔敷教之官司鐸之職本以窮著無可諱言顧今之教廳則逈殊曩昔若乃設殷置輔歳會月要案牘需頭簿書鞅掌入國子先生之館旣應督其從公推吾儕小人之心礙難責其枵腹查財廳積欠廳署經費至九閱月之多廳署欠發員役薪工至五閱月之久現狀旣無可維持後顧尤無可救濟至於各校學欵或二三月或三四月積欠不等清償更難以致校員奔走於索通博士摧折於書劵睹此瓶罍空竭之勢實深黌舍倒閉之憂爲長官者不能資其束修何從詰其荒落若復守畫諾之常態乏褰裳之决心青青子衿其謂之何此困難者二自青島交涉遷延數年日人之經濟策略日形擴張前次壽堃躬蒞膠濟各屬視察沿路狀况所有工商交通事業以及海陸鹽鐵利權幾於舟負壑移櫝存珠毁西塞失馬詎有轉禍爲福之　東隣殺牛已成反客爲主之象尤可痛者明湖之水與蹄涔而俱乾泰山之雲經膚寸而輒散當前之大夫君子曾莫懲嗟此後之人事天時惟有太息壽堃不才忝官斯土念薪膽之義則中夜以興殫筆舌之勞而諸生未愉高秋閣淡逐一鶚以孤征殘夜荒凉射九烏而不落倘仍侷促轅駒酣嬉幕燕吳門抉目忍誦吳胥之言齊島偕亡愧對田横之客此其困難者三綜此數端義在必去近復頻感外邪致牽夙疾宵寢則腦苦失眠朝食則胃先告乏病體難支職守綦重爲此仰懇鈞座俯鑒下情准予轉呈免去本職 
[鄂財廳之借欵忙]  
　　供給直軍戰費 
　　鄂省財政窘絀庫空如洗羅掘俱窮兹聞財政廳因軍政各項開支待欵急需加之吳使先後令籌之餉欵一百萬元尚有八十萬元未能籌齊己迭次來電催促勢難再緩日前乃以各縣六七八年欠賦爲抵押向官錢局挪借現欵一百萬元郭幹卿以無論何方挪借本局欵項非切實抵押品不可前曾呈明兩政長在案查該廳所指六七八年欠賦至今未征齊等若虚懸未可謬爲切實之抵押品且以本局現欵爲票本所關難予通融當即將此不能挪借之情由明白聲明婉詞謝却該廳任官錢局擁借旣未成立而需欵孔急無以應付昨復委託漢口征收局長應雲從·漢口糖捐局長周超·鄂豫火車貨捐局長李振·夏口縣知事侯祖畬等四員函商漢口錢業公會借欵一百萬串以濟燃眉未知該會能允許否也 
[湘省抽收煙稅充餉]  
　　烟土檢查所之作用國聞通信社長沙通信云本月十三日總司令部開軍財聯席會議於財政統一財政公開及取消釐金押金各項均已議决實行據個中人云此中尚有一大内幕即抽收烟土稅也湘省烟禁譚延團督湘時代嚴厲非常限期戒絶逾限者即行槍斃一時鴉片幾於絶跡自張敬堯入湘烟禁大開復又風行販買吃食明目張膽驅張後湘軍各將領涎其厚利各於所轄防地設立烟土檢查所假公濟私明查暗賣各烟販亦無不視爲利藪賄通各地駐軍長官先期繳納烟稅並保險費若干領取護照請兵護送各駐防軍各有區域各行其保險收稅之權彼此不相侵犯凡未納稅保險於本軍者不能通過本軍轄地概行檢查充公此項交易以西南兩路爲最盛西路將領蔡某劉某之部下及寳慶柳州之軍隊其軍餉亦率由此出蔡駐沅陵適當滇黔孔道爲烟土進口之總匯故所獲尤多三年來統計當在百萬左右省垣各軍久羡此項收入羣思染指假此次會議召集各地檢查所所長百餘人來省討論擬定設立六總局於沅陵醴陵洙州瀏陽湘隂郴州等處用檢查所名義實行抽收烟土稅每土一兩收稅四角五分以十之三分給各旅部十之一作檢查所辦公費其餘十之六解省作軍餉但此項貿易運輸必須各旅部派兵保護今僅分給十之三成多不滿意而羅先闓所轄區域戒禁綦嚴於此舉極不贊成現總部以軍餉爲難權宜暫行爲詞已去電疏通蓋期於必行矣聞此策果行每年預計可得八百萬元此亦湘人所受武人之賜也 
[皖學界與孔憲芳吉兮]  
　　皖省政局現因更換財廳陷於紛呶擾攘之中許世英昨委朱清華代理促孔交卸詎孔憲芳態度强硬璧還令文謂予之去職非督軍命令不可許氏受此打擊忿懣異常其實許世英所以委人代理因學生會連日開會將恐發生激烈舉動且有人建議謂孔憲芳本屬好好先生但予以下台面子斷不至於抵抗是以同時令委代理鳳陽關監督惟孔實被張文生挾制欲罷不能頃許世英已據孔非督軍命令不能交卸之言電詢張文生現在尚未得覆省垣謡諑繁興羣疑將演驅李之第二幕恰於此時高贊宸復以營務處名義大張布告於省署東西轅門大致謂本部奉督軍令留守省垣保衛治安等語日來財廳門首并有軍隊數十名把守如臨大敵此項軍隊係高贊宸所派因此愈引起市民之驚懼惟學生會方面已經許世英招致各校長到署囑爲勸告不必妄動已暫中止進行此次促孔交卸之動機固發自教育界頃宣城學生聯合會因教育經費被軍閥把持除逕電教育部外并直接電孔責以不應將教育經費挪供軍用詞意甚嚴孔憲芳若不見機而退恐激起全省各學校之公憤驅逐之舉仍在所難免也宣城學生會各電如次（一）北京教育部長鈞鑒安徽教育經費被軍人把持全省各校瀕於破產學生等痛安徽文化之將死恨跋扈武人之無理誓不甘心除聯合全省學子一致向省長教廳抵死力爭并電省長及教財兩廳懇予恢復原狀外用特電達大部伏祈迅電許省長勿得坐聽武人濫取速予應期支欵以濟燃眉而平公憤迫切待命安徽宣城學生聯合會謹叩删（二）安慶財政廳長鈞鑒教育經費在預算支出中最爲神聖不可侵犯之物乃貴廳長竟挪此神聖之欵濫供軍用開支報章騰載里巷暄傳均謂貴廳長係因一己地位諂事軍閥學生等不敢妄疑君子竊願愛人以德伏祈貴廳長迅予回復　有秩　應期咨　　　　之欵并指定永　劃撥基礎俾教廳得以措施展幾文化以明　廳我自身之正大否則學生等爲盡國民之義務爲擁護社會文化機關决不忍坐視全省教育因貴廳長個人而破產須知全國輿論决不寛貸姜高琦之血猶及　公官服也臨電迫切不勝翹企待命之至宣城學生聯合會叩删 
[蕪湖各界之三會議]  
　　蕪湖紳商農學各界現以直奉形勢日趨緊迫於二十二日上午假縣農會開緊急會議到者五六十人僉謂江浙各紳商業經電請軍政長官保境安民吾皖事同一律應電請張督暈許省長曁馬帮辦等勿加入漩渦設有戰爭對於軍餉各項人民誓不擔認嗣又議决致電長江各督請聯合同守中立兹將兩電並錄於後（一）致軍民兩長等電云大局日急皖省災創之餘不堪再有兵擾我軍民長官素以保境安民爲職志務請聯盟鄰省同守中立俾瘡痍生靈得以苟全（二）致長江各督電云武昌蕭督軍南昌陳督軍開封趙督軍南京齊督軍杭州盧督軍鈞鑒國是未寗大局轉急素仰各師酷愛和平惟以保境安民爲宗旨皖省叨近德鄰夙蒙仁蔭當此災創之餘萬難再經變故務請聯合長江各省曁吾皖軍民長官同修盟好合守中立俾半璧河山安如磐石則瘡痍赤子感德靡涯佇盼德昔敬乞鑒察蕪湖紳商農學界阮强李經榘湯鈺泉陳克懋謝師衡等叩禡蕪湖中學校教職員聯合會學生聯合會因張文生委倪道烺爲安徽陸軍總司令羣情憤激遂於二十一日在學生會召集臨時會議僉謂倪道烺爲姜案罪魁何能聽其再操軍政重禍皖土公决電致京津皖同鄉一致聲討以紓皖難並於日内聯合各校學生舉行大遊行以示反對 
　　蕪湖各公團前因新舊安武軍餉問題在縣教商會開聯席會議擬推代表審查財廳近年撥給軍餉數目以明眞相業經發出通電徵求本省各公團及旅外皖鄉意見現已接到各處復電一致贊成在蕪開會以免省垣種種牽制各公團因於二十二日上午復在縣教育會召集會議議决先推舉籌備員十四人計省推舉五人蕪推舉九人分任文牘書記交際庶務會計各股先設省蕪公同籌備處即日着手籌備一俟决定開會日期再行通電本省各公團及旅外皖同鄉舉派代表來蕪與議 
[九江近訊]  
　　奉直行將决裂據某軍事機關消息長辛店已發生戰事昨日贛省由南潯車運來大箱數十件上面粘有軍械局封條尚在報關查騐擬卽運赴漢口外傳謂係接濟直系前方戰事子彈未知確否 
　　通濟私運食米一案曾經九江官紳處分决定平糶辦法省垣各公團前日又派代表曾廣謨凃名鎭余鏡秋等來潯仍主悉數充公並促潯各公團組織米榖出口稽查處以防偷運曾在商會開紳商聯席會議商會以九江方面官廳旣設有米榖出口稽查處商會又派有稽查員當無另設之必要如各公團必欲組織商會决不附名至對通濟私米充公一節此間紳商均慮難於辦到但表示與省垣取一致行動决不退縮 
　　白鹿洞焚書一案旅潯星都永安同鄉會前接康有爲來函主張嚴辦該會會長邵同幹張習然前日專爲此案晋謁道尹並以康函呈閱詢問究竟傳道尹亦主張嚴辦惟對於公罪私罪界限未明故難着手蓋因劉燮臣查辦呈文純是空洞之語此由邵張兩會長閱悉後當請由道抄給一份送會討論以便决定辦法 
　　此間將成立保安偵緝公所專爲保持本縣境内之安寗秩序及關於盜賊匪類之探訪其組織方法擬招募偵緝隊二十名每月開支約二百餘串現正設法籌欵聞紳界方面擬請道尹委任張知事爲該所監督劉公簡爲坐辦張松亭爲隊長 
　　昨早十時招商局江安輪船由漢抵潯正泊靠躉船之摖忽然統艙内烟霧翻漫火光熊熊一時人聲嘈雜拖男帶女擁抱行李奔逃呼喊者甚形忙碌幸軍警稽查隊正在該處稽查竭力施救始得撲滅僅焚去雜物少許聞該輪裝有布疋紙張肥皂四千餘箱幸未殃及貨艙 
[日俄大連會議之經過（二續）]  
　　第十四次會議（十一月十四日）是日赤塔軍事委員陸軍總長卜留黑爾氏初次出席會議並提出新問題對於左列二項加以詳細討論（一）日赤兩國代表將來協議原則案之手續（二）日本軍隊由西伯利亞撤退問題（三）分科委員會應許勞農政府委員參加之件第十五次會議（十一月十六日）日赤兩國代表對於各種問題繼讀討論惟其中（一）廟街事件之責任解决（二）黑龍松花兩江自由航權問題（三）沿海省漁業權問題等雙方竟見相距太逺赤塔方面主張再行請示本國政府不得已又復休會其間自十一月十六日至二十六日之十日間完全停頓第十六次會議（十一月二十七日）是日赤塔代表根據本國政府訓令對於日本提出之十七條修正案提出對案作爲赤塔方面之答覆交與日本代表第十七次會議（十一月二十八日）日赤兩國代表同意將條約案十七條逐條討論惟雙方意見頗難一致遂延會第十八次會議（十一月二十九日）繼續二十八日之會議逐條討論通商條約案仍未完畢第十九次會議（十一月三十日）仍繼續討論通商條約案是日松島代表特聲明如下「會議雖在具體進行之中然因協商條項中有二三項須加以整理者且爲整理會議紀錄及凖備協定追加條項起見故擬休會二三日會議遂復停頓或當不能解决而渡年關也」云云大連會議自十九次會議停頓以後東京方面突有取締過激主義及赤化宣傳等事件發生外傳赤塔代表彼得羅夫及卜留黑爾均在大連主持逺東赤化宣傳之事並非事實惟華盛頓會議逺東委員會正在討論西伯利亞問題赤塔方面以爲於彼有利遂有故意停　之意而莫斯科勞農政府委員外交部諮議兼莫斯科大學教授魯夫列勃斯基氏亦於十二月五日抵大連與赤塔代表有所商議且要求正式參加大連會議日本代表乃聲明俟基本協定成立後組織分科特别委員時（討論沿海省漁業權問題者）當許該委員參加又東京外務省因會議停頓多日亦曾訓令松島代表執臨機之措置於是大連會議復於十二月十二日再行開會第二十次會議（十二月十二日）是日對於基本協定十七條之通商條約曾交換意見惟依舊不易决定同月十八日松島代表與島田副領事乃特往訪彼得羅夫商議促進會議之方法兩國代表由是有以函件磋商之舉至十二月三十一日對於基本協定雙方復以函件交換意見一九二一年遂以渡過迨一九二二年一月三日赤塔代表始回拜松島代表日本代表更電請東京外務省之訓令一月十八日訓令發到十九日松島島田兩氏又往訪彼得羅夫關於基本協定商議良久仍不得要領於是於停頓之下更加停頓惟兩國代表委員則依舊有正式及非正式之往來直至三月二十一日東京外務省之訓令己到日本代表乃要求赤塔代表卽日開會遂定二十二日再開會議其間經過實有百日之久第二十一次會議（三月二十二日）是日會議對於基本協定之通商條約加以審查僅决定數件進行極爲遲緩散會後松島代表發表如左「本日之會議日本代表根據本國政府訓令對於未解决之事項爲詳細之說明一面則進行其他協議惟無甚進展雙方意見亦不易接近故僅二三項而已二十三日當繼續進行會議也」云云第二十二次會議（三月二十三日）繼續二十二日審查基本協定惟意見仍不易一致會議乃復停頓雙方均電請本國政府訓令於是盛傳會議破裂之說經過一星期至二十九日東京外務省之訓令已到因定三十日復開第二十三次會議（未完） 
[成都籌辦市政之近報]  
　　成都市政自劉禹九軍長就督辦以來尚能積極進行兹又定於四月四號在市政公所會議其提議各案如下（一）興辦灌縣水電及其他項實業應以何法籌集資本案（一）各街修造房屋及商號櫃台貨攤多數侵占街道可否令其拆卸將櫃台貨攤一律退移門限以内案（一）各街毛厠可否用價收歸公有案（一）小菜場如何規定案（一）妓女實爲人道之累秘密賣淫亦遺社會之污成都淫賣應如何嚴密規定案（一）近日米價騰漲究應如何維持（一）銅幣日賤銀幣日高以致百物騰貴究應如何以平其價案（一）市面游民太多各工廠已有人滿之患究應如可消納案可否行以工代賑之法則於修路淘河或竟編成工程隊送與造幣廠出資派赴彭縣採運銅觔（一）省垣市面蕭條多因道路不通保護商旅之法應如何辦理案（一）修淘金河用便行船所有沿河灣脚樓及石岸侵佔河地者可不勒令拆卸以免障碍至造幣廠即從前老機器局亦佔有河身可否請其退讓案（一）可否開辦儲蓄銀行發行儲蓄票案（一）環城馬路應如何擴張案（一）成都各項地方稅可否提歸本公所直接經收以地方公益案如東門外船捐及各城門各項雜捐等類（一）自來水究應如何改良案（一）城内電燈可否招商承辦案（一）城内街道如何改良案（一）幼稚園小學校及其他學校教育應如何振興案（一）預防疫症發生應如何籌欵辦理案此爲預先擬定之重要問題此外成都市政公所又發表五布告其一云查省城團練廢弛已久訪聞各街賣買房屋尚抽收團底爲數頗鉅此欵究作何用存儲何所均無從調查成都買賣房屋旣已稅契又有街溝捐平日又有燈油捐此項重征之欵旣無用途顯屬中飽當此人民脂膏已盡何堪重重剥削應卽一律豁免向日存欵合歸本街公益收用如有侵蝕及握欵不交者准各街人民來所控告以便代爲追收化無用爲有用本公所有維持慈善之責并不提作他用仰各街人民一體知照其二云照得各街清醮會用意雖屬祈禱地方清潔然各街貧民甚多功果多寡只能聽其自由出錢不准勒索估派除令警廳嚴密查禁外如違定章將該會首人罰辦不貸其三云照得少城地方道旁頗多樹木亟應保護培植裨益市政要途嚴禁損壞砍伐以及側近牧畜違者定予罰辦其四云照得整理市政首在得人查各區署街正端方勤愼者頗不乏人而名譽狼籍者亦復不少當此市政開辦之初該員尤關重要且應歸本公所管理限於十日内如有不稱職者准各街另選請委否則即照原人一律委用以資臂助其五云現在預備修辦金河以免糞草柴炭木石粗物概由船上出入不由城門但淘河尚需時日查現在挑糞人等并不依規定時刻以致横衝直撞臭氣難聞不惟妨碍交通并於衛生妨害甚大着令警察嚴行取締爲此仰農民等知悉務須照規定時間一律出城違郎罰辦不貸 
[蘇議會紀事]  
　　仍爲時局開談話會 
　　本日（二十二日）下午二時蘇議會又開談話會討論時局議員共到五十人首由徐果人報告浙盧督對其元電已來函復謂「奉電具悉一一執事關懷國是至爲忻佩永祥任職以來即以保境安民爲職志曩者領軍海上感情尤深自問愛蘇之心同於愛浙想卓見當亦爲在此次時局不安浙處偏隅當不至直接受其影響欲期縮短戰禍促成統一亦無參加何方面之理由永祥就浙言浙仍惟矢其初願力維治安知荷拳注用布悃忱」云云次由朱紹文報告謂「昨日下午由民黨方面傳出消息奉曾聯浙由浙聯粤陳但陳炯明直截了當回答不能傷洛吳感情至於李烈鈞爲地盤問題對於江西確圖進取但粤陳亦守中立總之絶對不願聯奉」又次由張一麔報告「前次在浙晤及盧督曾詢其對於長江一帶抱何態度盧答云當照庚子年保全東南半壁昨晤齊督軍見其與盧往來之電亦尚無他」正討論時會中適接浙盧贊成統一之通電大家傳觀後楊成主張聯合商會推代表往浙呼籲龔廷鶚贊成其說朱紹文謂統一方法不外武力與會議兩種我輩不贊成武力當用會議才好否則大局終無結局推代表何爲於是對於推代表一層又小有爭執張援謂至必要時代表却不可少但此等代表責任重大誰敢輕易擔認我以爲大家如果熱心愛護地方人人皆有代表之責任必俟下星期二之大會先能開成而後可定推與不推今日少數人徒爭何益不如對於浙盧之通電大家加以討論可否　去一電聲明統一本所願但不願以武力求統一蓋恐如此求統一勢必妨害治安衆贊成再行通電劉文輅謂大局如此政客從中活動實非常危險我輩中有好與軍人接洽者應請大家注意不能相容言外若有所指龔廷鶚陳謨等相繼作同一之論調張援謂時局至此我輩不能再生意見楊成大聲拍桌謂時至今日諸君仍要鬧意見眞正該死痛駡一場衆遂紛散 
[蘇城人力車夫罷工仍未解决]  
　　蘇城黄包車夫全體罷工已兩誌前報各車夫於昨日（二十二日）上午集會後多數主張赴各公司將車輛搗毁公司方面聞信後大起恐慌遂報請警區派警保護一面將車輛藏匿旋各車夫議定往各公司取還押金先至合興公司其時王天井巷一帶斷絶交通各商店見來勢洶洶於是一律閉市該管馬巡官立帶長警到塲彈壓并電知廳署派騎巡隊一排前往驅散而車夫方面聞被合興公司中人毆傷三人均已送醫院醫治各公司方面雖已會議多次亦未有何項解决惟聞除合興公司外有多數公司昨特備飯菜令向拉公司中車之車夫前往就食不取分文以維持車夫之生活云 
[南京快信]  
　　薩鎭冰啣東海命昨由漢乘輪來寗與齊督商榷時局晚七時齊在署設宴欵待王省長宮鎭守使劉參謀長均陪席薩旋乘晚車經滬赴杭晤何使盧督 
　　張文生昨致齊督電云時局杌隉險象紛呈我輩捍衛有責蘇皖唇齒相關如何維繫亟宜妥籌特派敝署參謀曹用愚趨前晉謁即希俯賜接見無任盼禱 
　　兩淮運使丁乃揚昨因公來寗齊督派本署一等副官陳廷謨偕丁赴揚向鹽商籌商借欵 
　　吳佩孚前派沈維新赴海安促韓國鈞赴魯長任韓堅辭不就昨偕沈至揚計畫運河工程沈已於今晨過寗返洛復命 
　　如臯縣商會會長沙元炳等電兩長稱如臯附城鄉民因反對許國楨所設肥料公司聚衆滋鬧秩序巳亂請飭該縣知事嚴重制止以維治安通海鎭守使睚仁奎亦來電稱已飭駐防軍隊妥爲彈壓合電禀呈 
　　賑務處嚴總幹事函呈兩長云奉諭加撥泗陽賑欵除原由義振會議决四萬元外現再由處加撥五千元 
　　江蘇水災義賑會會長馮煦電兩長云徐屬災民待賑萬急而振欵奇絀徐行又停兌現擬先借徐屬二分水利之徵存未解者逕交義紳權抵賑欵俟續借有着卽行攤還請俯念災民忍死以待一面電告南通一面飭徐屬知事將水利存欵逕交各義紳以資救濟一轉移間所全實大即乞電復 
[杭州快信]  
　　杭縣議會昨選出正議長顧乃斌副議長駱恒（號樹立）參事會參事因内部分配未匀定二十四日下午續選以錢宗翰最有希望 
　　各縣相率禁米出境沈省長已通飭各縣告誡紳商不能縣自爲政阻遏流通必不得已亦應查照九年六月通令三十石以上由縣呈請給照 
　　屯地驗契期限原定三月末日止現財政廳又展緩三月已通令各縣遵辦 
　　省辦樂清米石現先辦就一萬石在温州待輪運滬昨特電請上海招商局開放專輪輸運 
　　新市場興業和記公司因股東意見不洽致起齟齬 
 
 

Page 11

 
 
現巳雙方和解另訂條件並改設董事會 
　　省垣大有利電汽公司改用水力發電已呈准備案連日相度地勢積極進行 
　　此　金融日來尚覺圖活現水今日己减每百元關一角九分據該業中人云此次國事潮流捆運出境咸有戒心故市面反形鬆動 
地方通信 
[松江]  
　　關於時局之文電松江縣署頃奉軍民兩長關於時局之文電兩件亟照錄如下（一）保境安民之號電北警流傳風雲險惡鬩牆慘禍言之痛心我蘇省綰轂東南襟帶江海華洋鱗萃輪軌交馳誠繁富之要區海疆之電鎭也本督軍省長忝麕疆寄歷有年歳夙夜兢兢即以保境安民陸鄰修好爲唯一之宗旨而罔敢懈弛是以近年來雖各方面不免小有風潮吾蘇尚屬晏然安堵者未必非其效力也頃者戰雲布於近畿風鶴紛傳人心不免惶惑本督軍省長值此時局多事以保境安民爲亟日來凡關於吾蘇之所以實行保境安民之點皆己籌策靡遣周防詳備而對於鄰疆各省平時即音使常通交融水乳近日籌商時事函電紛馳蓋有休戚相圖和衷共濟之樂如此聯絡一致協力同心亦期所以互保其境互保其民而已總之本督軍省長旣以保境安民爲不渝之宗旨凡有可以貫澈此四字之宗旨進行回織悉無遺凡有欲行破壞此四字之範圍者對付必惟力是視此物此志持以始終希即傳諭所屬布告　民俾知本督軍省長宗旨所在其各勉盡職守保衛地　市肆無驚各安生業雖有謡傳不得輕信以致妄相驚惴是爲至要（二）嚴禁招兵之通令徐淮海各屬匪風素熾迭飭軍警認眞剿辦迄未剷除凈盡實以各方在往潛至該處招匪收匪爲主要原因前經呈明中央通電各省並飭各屬嚴禁在案近聞各該地方又有利用匪徒潛來招募暗設機關秘密進行甚或假名冒託藉詞號召者殊於地方治安大有妨害白應切實查辦以絶盜源嗣後如有秘密招匪或假託名義私相招兵以及實係招兵未經本督軍省長同意者有一於此即按軍法嚴辦人民無知應募一律電處决不姑寛除分行外合亟令仰該知事即便遵照從嚴查辦母稍姑息一面刋印布告廣爲張貼俾衆週知倘各該文武宣員漫無覺察或通融遷就致貽地方之害責任所在一經查出亦不能辭其咎也上列文電已由縣於二十二上午咨行驚察所遵辦并即繕印張貼矣 
[蘇州]  
　　維持教育鄉警之會議吳縣公署爲預算銳減以及教育鄉警兩項經費不敷甚鉅特於昨日召築各士紳國會集議下午二時城鄉紳董如三法團宋錢姚諸省議員又鄉董陶丁楊張等約三十餘人當由郭縣長親自出席并一科郎嘯雲二科王鳳笙兩科長當衆說明縣署對於經濟爲難情形大多數討論後僉以教育鄉警以現狀而論斷不可不暫予維持别無他法結果决定准由縣署設法借欵維持以十一年度之附稅擔保期限八個月數目一萬元惟先提還三義倉之舊欠二萬元并將温前任之移交餘欵由縣審訊後列册公布以昭信實 
　　押犯脫逃之近訊高等檢察廳看守所脫逃押犯十名已誌前報兹悉脫逃原因係各犯拾得修理房屋木匠遺下鑿子一柄用以挖洞而出昨日許廳長已將是晚三至六時之值班看守警馬永林發交吳縣知事訊辦所有十犯原判刑期探錄如下陳小玉竊盜罪原判一年周玉卿傷害罪原判七年趙壽仁和誘罪原判十一個月周春先和誘罪原判一年夏炳泉詐財罪原判六個月王子卿營利和誘罪原判五年陳錫武略誘罪原判四年十一個月顧懷略誘罪原判五年六個月李根林略誘罪原判二年二個月 
[無錫]  
　　南高測騐團抵錫南京高等師範教育測騐團學生三人於本月中旬來錫寓居第三師範學校先從該校附屬小學開始測騐繼赴各校分頭實施現定今日（星期一）赴縣立第二高小學校測騐云 
　　南延參觀團赴通縣屬南延市教育會參觀團定二十三日（星期日）乘車赴滬轉乘輪船赴南通參觀期間約一星期此次赴南通參觀員計楊錫類薛曾元華茂宣蔡子禾華式卿邱漱汀濮源深錢賓四等數人云 
　　童子軍聯合逺足無錫城廂第一區童子軍共計十餘團前次開會議决聯合逺足前日（二十二日）爲逺足之期計共到第六九十一十六二十二十七等六團於午後二時在城内公園集合出發出光復門走馬路至廣勤路公園稍息卽赴廣勤紗廠等參觀旋卽至廣勤學校休息至四時半各整隊分别回校是日縣立第二學校之童子軍則露宿於第三師範藉覘成績云 
[常州]  
　　紅會選舉議長武進紅十字分會昨日（二十二）一午在局前街福音醫院開議事會到會者除職員外議事員出席者計八人旋卽開會分票選舉正副議長由會長龔瑞冀理事長王白完二君爲監察員初次投票趙頌半朱稚竹二君同得正議長之最多數以年數推之應由朱君當選朱君再三辭讓乃公决重行投票結果朱椎竹多三票當選爲正議長次舉副議長惲漢輔當選選畢卽散會 
　　女子敦誼會開游藝會武進女子敦誼會昨日（二十二）下午二時在愷樂堂開游藝會勸募孤兒院經費到五百餘人其順如下（一）開會歌（二）胡牧師祈禱（三）姚知事歡迎演講者（四）報告開會宗旨（五）鋼琴獨奏（六）美國胡女士演講（七）唱歌（八）江長川演講（九）全琴（十）石美麗醫士演講開會將終卽宣告勸募當場捐得十二元姚知事夫人羅淑尹女士苪師母各捐洋一百元　李靜珊女士瞿師母各認募一百元沈師母張師母石女士各認募五十元徐女士認募二十五元顧師母認捐十二元故會已五時許矣 
　　籌辦游民工廠游民工廠經費前經指定忙漕滯納罰金充用嗣以欵項不敷迄未開辦縣署近以義務教育經費無着呈准省廳撥借此項罰金應用游民工廠籌備主任高翰霄趙仲和二君聞此消息恐撥借後永無歸償之日卽一面具呈反對一面積極籌備開辦現已擇定東横街積榖舊廠爲廠址預計開辦費須洋二萬元除截至今歳忙漕滯納罰金外尚不足洋一萬元此不足之欵擬向四鄉各圖勸募刻下正在刋印捐册矣 
[鎭江]  
　　商業受時局影響此間自奉直交惡以來金融界即現恐慌之象今日（二十二）拆息早市三錢午後高至四錢左右恐錢莊尚不願多放洋釐市價目下亦高至七錢二分左右日來且陸續有現洋裝運京津兩埠是以釐價仍有續漲之勢此外客帮鑒於津京路運輸困頓大率不願辦貨是以市面亦受打擊云 
　　禁賽都天神會鎭江都天廟會每届四月間出巡熱鬧異逞兹駐鎭陸軍第十九師楊春普師長以今届又到會期際此春荒飢饉又值時局不靖若一賽匪徒最易思乘滋生事端有礙治安特於日昨咨會縣警一同預爲查禁倘敢故意鼓動立即嚴提懲治一面由丹徒縣張知事飭傳廟僧會首諄諄誥誡緩期舉行云 
　　疏濬運河竣工江蘇運河工程局總務科長徐鍾令以挑濬運河高郵一帶業已竣工爰於二十一日乘舟過鎭改搭火車赴寗謁見省長陳述疏通運河情形云 
[揚州]  
　　四師學生來揚參觀省立第四師範學生由寗來揚參觀省立蠶桑模範場省立王師省立八中均於二十二日返揚八中且於是日在校外操塲舉行春李運動比賽藉覘體育成績 
　　呈請訟費改級江都訴訟經費原訂甲級現王知事以訟事繁多時見竭蹶擬於十一年度預算内升列特别級以免賠累於本日呈請高審廳察核矣 
　　撥解濬堵經費淮南場鹽商會現將十年冬季代收内河外江食商按引認捐每引二十文濬河經費欵八萬六千六百七十八文解請場運食商事務所轉解運河工程局核收又據管理草埝·小海·丁溪·閘壩委員梁伯琴之請撥堵閉費二百七十餘元解請運署轉發濟用 
　　廳令整頓契稅江都縣署昨奉財廳訓令謂田房契稅爲國家固有稅源節經電令整頓頻年以來收數暢旺者固居多數而收不及額者亦殊不少兹經酌擬變通從布告之日起凡逾限未稅之契寛限三月投稅免罰檢發布告六十張仰卽查收發貼周知云云王知事己邊辦矣 
[南京]  
　　江蘇義教期成會近訊江蘇義務教育期成會因籌商義務教育經費事項擬在省議會開會時舉行臨時會曾於上月十八日通函各縣勸學所教育會及期成會支會請會同推舉代表二人届時赴會現在各縣復函推定代表者已有二十餘縣其餘各縣尚未將推定代表報會日前由會中致未推定代表之各縣勸學所函云敬啓者本會因籌商義務教育經費事項擬於省議會開會時開臨時大會前經函請貴所會同推舉代表二人届時赴會現在省議會業已開會本會開會在即務請貴所迅將赴會代表會同推定以便此間定期開會通告到日即可啓程不致延誤仍請於推定後先行報告是所至盼 
[徐州]  
　　甲師學生實習銅山縣立甲種師範講習所第一班學生可於本年暑假畢業計共六十四人刻己分頭往大彭市立第九國民學校及私立吳氏兄弟小學校實習計往九校者四組往吳氏兄弟學校者二組現正從事實習矣 
[嘉興]  
　　圩岸將次修竣嘉興四鄉坍損圩岸由縣指派專員督同鄉民合力修築以作工振現悉第一區之南門南堰·東栅·太平橋·雙橋·北門等處均分段派定襄助員督同圩長轉知農民擇要修築約下月初卽可告竣一面由辦理人員將修築丈尺列表報縣查核並將新築圩岸種植楊柳等樹以固堤防所有近鄉耕牛不准行經新築圩岸以免損壞日内即將由縣佈告週知 
　　檢定小學教員嘉興第四届檢定小學教員定於九月一日實行勸學所已准委員會通告各校教員於六月三十日以前到所報名以憑彚轉届時聽候試騐母得自誤云云然一般人預料應試者恐屬無幾也 
　　市上銀根加緊嘉興市上近日銀根漸行加緊推其原因固由時届舊曆三底各錢號對於存放欵項均應作一結束又以津洛等處形勢險惡尤爲主要原因幸近時各行號均無大宗用欵尚能維持市面也 
[寗波]  
　　小朋友來甬中華書局新出週刋一種名小朋友内容豐富有兒歌笑話故事謎語劇本等均興趣横生適合初等小學四年級及高等小學一二年級學生課外閱看之用昨（十九）日特派該局職員夏績唐至鄞城師範附屬縣高及四隅等各小學贈送小朋友第一期自初等四年級生起至高小三年級生止每生各贈送一册並在各校請求校長召集學生作簡單之演講學生均異常歡迎夏君前任鎭海縣高小校長聞日内尚須至鎭海慈谿一帶贈送云 
雜評一 
[戰不澈底（默）]  
　　備而不戰則使人民受無謂之驚恐而徒延長醖亂之時期故調停之說卽幸而成亦不過避目前之危險而已戰而不澈底則使人民受無謂之苦痛而兩方勢力仍在依然亂源未除故其至好之結果亦不過令一方面稍受懲創而已 
　　然以今日趨勢觀之戰不澈底之說近是蓋兩方雖皆不肯讓步退就調停之範圍然亦不肯毅然决然下犧牲一擲之决心且又多所牽連互相掣肘故觀於今日猶豫不戰之情勢卽可以卜將來戰之不澈底也 
　　說者謂澈底之戰非合全國而大戰之不可大載之結果不知將陷國家於若何危險之地國人希望忍痛一割然元氣過傷病亦不救其言固亦近似有理第不澈底之戰敷衍一時卽能免將來之大戰乎嗚呼軍閥之禍國無法解免乃至如此國人能無自愧乎 
 
 

Page 12

 
 
   
 
 

Page 13

 
 
本報新聞 
[津浦路中斷後之昨訊]  
　　濟南德州而每日開車往返各一次 
　　青縣等處毁壞甚巨非數星期不能修復 
　　自津浦路馬廠等站軌道被軍隊拆斷後上行車祗能開至濟南爲止迭紀本報昨晚滬寗車抵滬到有由德州乘車來滬之旅客據云自前日（二十二日）起津浦路濟南德州間每日往返均開車一次專掛三等車乘客並聞青縣等車站之間鐵道橋樑毁壞甚鉅此次修理工程非數星期不能恢復原狀現青縣至天津間沿路均駐軍隊青縣站長已間道至德州乘車抵寗轉車來滬預備乘輪船赴津將一切詳細情形報告津局云 
[奉直相持中長江下游之戒備]  
　　奉直兩軍在津浦路北段防綫接近戰端將啓鐵道中斷交通阻塞昨日滬上商業中如濟南客帮浦口雜糧等業與此路有密切關係者皆接有郵電謂浦口現亦有軍隊調來駐防要溢日見增加又江隂爲長江要塞連日各砲台亦已加緊防務並有兵輪駐泊陸路亦有軍隊調駐云 
[蘇省義賑會電請奉洛息爭]  
　　奉天張巡閱使洛陽吳巡閱使大鑒中原苦兵革久矣辛壬癸甲以還歳無寗日加之天災告警頻年旱潦人民之顚連金融之涸竭屈溯海内幾同一轍休養生息猶虞不暇日來報章喧傳兩公遣調師旅保衛畿疆職責所在誰曰不宜惟慮一旦發生誤會或起衝突砲火所至廬舍爲墟哀我災民尚堪受此痛創耶兩公物望所歸中外欽風人民託命務乞以大局爲前提尊重人道主持和平俾中國一線生機賴以不墜則兩公眞大有造於國民煦等辦理災賑目覩痛苦敢本息事寗人之旨謬以纓冠披髮自任幸希鑒納並盼賜教蘇省水災義賑會馮煦等養 
[許交涉員之江浙治安觀]  
　　上海無發生戰事之可能 
　　國聞通信社云泰晤士報記者日前訪許特派交涉員於靜安寺路交涉使署詢以『上海附近將否發生戰亂』許答以决不至發生且可直截斷定不必爲任何之驚懼近日謡傳謂江蘇北部發生戰事實有强大之可能此種猜測實係全無依據且自他方面觀之江浙兩督友誼甚篤觀其往來電文愛好之情溢於言表所謂以保境安民爲職志更足使吾人放懷也泰晤士報記者又詢『近日人心恐慌究何所據』許鄭重置答謂决非事實上海附近實無發生戰亂之可能卽或不然何使有精兵一隊分紥　地實足以對付任何變亂云云 
[吳佩孚新造之軍械]  
　　昨有由漢來滬之歸客云及此次吳巡閱使對於戰爭所需之軍械早經籌備曾在漢陽兵工廠定造聯機砲十餘尊（似與機關槍籌異）射彈較機關槍尤速每一分鐘能射子彈六百粒現造成十一架試驗合法提存使署預備撥濟軍用云 
[奉軍在滬提欵說]  
　　國聞通信社云日前有奉軍軍官楊某等七八人分住全發長安二棧前日（二十二日）至南京路某銀行提去現欵七萬元昨日與前定武軍高級軍官二人同乘早班快車分赴蚌埠徐州云 
[奉軍派員南下訊]  
　　六人赴漢五人赴寗 
　　昨有李曉山者偕同吳庵郝鏡明等十一員均由奉軍派遣南下聞有秘密要事於抵滬後六人前赴漢口五人往南京已分另立即起程矣 
[銀行公會致國務院財政部電]  
　　請愼選鹽署繼任會辦 
國務院財政部鈞鑒歷年政府發行庫劵債劵由鹽餘項下指撥基金者甚户洋會辦耿布在任以來遵守政府條例維持國家信用贊助籌劃厥功甚偉兹隋有去職消息殊深惋惜繼任何人政府特權自不敢妄參末議惟鹽餘基金之確固於債劵信用社會經濟關係密要銀行界有會同管理基金之責深盼政府採用熟悉鹽務情形保持基金信用者爲勝任之選庶於國信民生大有裨益一愚之得陳貢鑒察上海銀行公會叩 
[納稅華人之選舉公開運動]  
　　聯合通信社云南京路以納稅華人會選舉期已到深恐全埠納稅人尚有未知詳情放棄選舉權利因而難達最初之目的遂於二十日起特製就三尺長二尺闊高脚廣告木牌一方用朱筆書就淺細簡明之通告勸納稅人萬勿放棄權利務必選出公正合格之人充當理事并將該會公意提出之候選理事十五人姓名一一揭明白底朱字清晰醒目雇人負之週行各馬路極惹人注意該會又以今日爲納稅人會正式舉行選舉之期恐有人發生不規則之舉動特組織監視團分班在會塲四周暗中監視萬一遇有上項動作則詳記其姓名證據等預備事後正式交涉　除淨向日之積弊云 
　　西華德路商聯會昨因選舉納稅華人公開運動發出通告云納稅華人諸君鑒改選理事職任事關市民利權非可視等弁髦必須一再訪求惟有才德雙全名譽素著者堪肩此大任否則徒名尸位貽誚他人有關公幹敝會同人愼重探索謹將堪膺斯選者提出九人宣佈報端徵求諸君同意是否堪當還希酌量其各姓名列下宋漢章袁履登王儒堂秦潤卿鄔志豪方椒伯傳聲茂沈佩蘭莊瑞年 
　　國聞通信社云公共租界四馬路漢口路福建路山西路天潼路福德路吳淞路等提出候選理事之名單如下宋漢章項松茂趙南公周伯堯田時霖袁履登霍守華吕靜齋湯節之等云 
[淞埠局職員會議紀要]  
　　吳淞市政機關成立有期 
　　吳淞商埠局昨日下午二時開職員會議金坐辦其照主席報告本埠各團體曾擬組織市政機關業經本局函聘袁觀瀾沈信卿張君勱三君爲籌備員嗣由吳淞商會曁各團體推定劉厚生聶雲台錢新之吳寄塵徐靜仁史量才榮德生嚴直方金侯城李中一朱水澄兪保村嚴慈孫李補花諸君先後報由本局聘爲籌備吳淞商埠市政委員並咨報部省備查兹定本月二十八日開成立會本局督辦巳分函邀請各員届期當有一番討論云云次 
提議事件印發議案四件臨時動議三件其間如發給土地登記憑證規則及淞埠居民搭蓋草棚暫行規則兩案討論最詳以整理埠政土地登記尤關重要規則十條逐條修正議决先從吳淞鄉試辦俟分咨部省備案後公布施行至查本埠草棚共有一百三十二户客民實佔多數擬令聚居一處於埠界以内覓地數十畝由局給價收買編成段落並設義務小學及公井公厠等消防衛生事項俟布置完善即限期佈告各該居民覓保認租將原有草棚遷往居住仍按原有問數由局酌貼遷費以示體恤於限制草棚之中寓有慈善之意因將暫行規則逐一通過議畢已六時許矣兹錄規則如左 
　　吳淞居民搭蓋草棚暫行規則第一條本規則以體恤流庽貧民使團聚草棚爲宗旨第二條埠局購置地畝畫定區域專備流寓貧民租地搭蓋草棚之用第三條凡承租區地者須出具請願書開列户主姓名年歳籍貫職業及男女大小户口覓中呈候本局派員傳同該户主勘明地段核准給照後始得承租前項請願書式及照式另定之第四條承租地位之大小以户口之多寡由本局酌定之第五條地位之次序依報租之先後定之第六條本局指定地段搭蓋草棚或瓦屋每寛部頒營造尺一丈二尺深一丈八尺爲一間無論間數多寡均以是爲樣凖不得私自增减第七條搭蓋程式須按照勘定地位整齊劃一不得稍形參差第八條承租之後定限一月内將原有草棚遷往現租地方搭蓋居住仍由局按原有間數每間酌貼遷費八元以下四元以上以示體恤第九條自承租之日起三月以内暫免徵收地租其自第四月起每間徵收地租銀圓五角每届月終由局派員徵收不得拖欠第十條草棚以外之塲地及公并公厠義務學校爲居民公用之所概不徵收地租惟不得有堆積物件及妨碍侵佔情事第十一條各該居民如須遷往他處應即檢同原給租照赴局退租所搭草棚准予自行拆去如有人接租亦應塡具請願書覓保呈請本局換給租照不得私自授受第十二條各該居民應聽本局派員會同警區按户編釘門牌並參照縣治户口編查規則第五條之規定以十户爲一牌十牌爲一甲牌設牌長甲設甲長負共同保護之責前項牌甲長應由各該居民公推呈報本局備案第十三條各該居民聚居一處須力維公衆之安寗如有不正當之行爲牌甲長應呈報本局查辦之第十四條如遇官廳派警巡遷或查辦案件至該區時牌甲長應協助之第十五條本規則未盡事宜由本局隨時公布之 
[如臯同鄉爭免段山築壩電]  
　　如臯旅滬同鄉爲段山築壩害及如臯特於前日招集大會討論對付辦法後組織委員會積極抗爭該會連日開會推定沈玢（玉坪）爲委員會長曾向各方通電呼籲兹錄其致省長南通兩電如下（一）南京省長鈞鑒段山築壩害北利南事應禁止鈞署及財部全國水利局均有案可稽本月侵日又經治江會議决咨請鈞署迅令停止南漕築壩在案閱報有鈞署仍令江常兩縣出示保護南漕築壩之說臯民何辜受此塗炭誓不承認務乞收回成命以解倒懸如臯旅滬同鄉爭免段山築壩委員會長沈玢叩篠（二）南通張嗇老段山築壩利南害北侵日貴治江會决議咨請省長阻止逖聞之下無任感佩本會經如旅滬同鄉委任痛關切膚義不容辭當曾分電各水利局省長省會及各機關業經省長面允敝縣省議員李蓮俟費會咨到卽行禁止案旣議决理不容擱務懇從速依法咨阻以慰衆望上海廣西路三八七號如臯旅滬同鄉爭免段山築壩委員會長沈玢養 
[粤路股東反對改選總理電]  
　　日前上海及長江一帶粤路股東公舉陳翊周君赴粤調查粤路情形兹已事竣返滬昨由粤僑商業聯合會邀集華僑聯合會·華商旅滬維持會·工商研究會·廣肇公所·潮州會館·潮州糖雜貨聯合會·肇慶嘉應大埔香山等同鄉會·南海順德禺山等會館在粤僑聯合會會議下午二時開會到會團體及股東代表百餘人先由陳翊周報告略稱此路招股之初我華商華僑投資甚巨開辦十餘年迄無起色此次鄙人受各股東委託赴粤調查當未赴粤之先以此路以前種種腐敗以爲絶無希望及抵粤親自履勘該路工程及查察收支賬目計上年自許崇灝任總理後車脚收入增至七十六萬有奇許總理辦事尚能實心實力不避勞怨可見整頓得人此路非不可爲祗因以前積弊太深負債纍纍歷年因欵項支絀路上枕木朽壞者多未修補致行車速率大减現許總理已陸續修理其積欠賬項亦陸續歸還由此再加整頓成績當更可觀乃近聞有人運動改選重價收買股權此路以前選舉之弊端及選舉之奇特爲中外所無此種以金錢運動之選舉路務前途實抱悲觀應請共同籌議維持等語旋由各代表討論之下一致反對改選卽由各團體各股東等電致粤省並議挽留許總理維持現狀爲目前之補救以請歸國有俾血本有歸爲將來之結束散會時已鐘鳴五下矣兹將電文照錄如次 
　　致粤省長陳炯明電廣州陳省長鈞鑒粤路招股之初滬股多由各團體招集股東血本攸關兹舉陳翊周君赴粤調查頃據報告自許崇灝任總理俊收入增七十餘萬股東方深欣慰以爲粤路有一線生機乃近聞有人運動改選重價收買股權輿論譁然股東等一致反對查許　僅年巳有此效若遽易生手前功盡廢且粤路以前選舉弊端貽譏中外豈宜復蹈前轍此事實上不應改選者一歷　辦理不善之總理任期三年或五年許崇灝辦有成效任僅一年以後誰復盡心路務此情理上不宜改選者一此路於軍務商務均有關係許於軍事經驗素深年來飛芻挽粟之中輸運商貨尚無阻滯實人地相宜此時勢上不應改選者一伏乞我公俯從輿論飭將改選之議取銷責令許崇灝認眞辦理俾竟全功而維路政（由到會各團體具名同上從略 
　　致粤路董事局電廣州黄沙粤路公司董事局鑒聞有人運動粤路改選重價收買股權輿論譁然就事實情理時勢上皆不應改選股東等一致反對除詳電陳省長請將改選取銷外敢查照各團體股東公意責令許崇灝　眞整頓俾竟全功（名同上） 
[寗紹輪船公司年會紀]  
　　經理等報告一切選出監察人五人 
　　昨日午後十二時寗紹輪船公司在西藏路寗波旅滬同鄉會開第十三届股東年會到會股東四百餘人（一）公推朱葆三君爲臨時議長朱君轉請洪雁賓君代表主席（二）主席宣布開會（三）主席指定糾儀員四人如下韓孝先君陶輝庭君徐忠信君王心貫君（四）報告事項（甲）經理袁履登君報告辛酉年營業狀况略謂行走滬甬線之新寗輪船營業極稱發達行走滬漢線之老寗輪船以時局未靖入不敷出租與英商大豐洋行之甬興船收付兩抵餘洋七百餘元統計辛酉年盈餘洋九萬三千九百六十餘元（乙）經理報告甬興船被海參崴稅關指爲違背關章扣船罰洋二萬元之始末情形及擬仍走滬甬綫之航路關係又報告去年所收新股數目及前經與耶松老船塢訂造新船之議旋卽展緩之原由又報告新股發息付至辛酉年底爲止按照付欵日期遲早扣算之辦法其發息日期登報通告（丙）監察人洪賢鈁君報告辛酉年收支賬略（五）選舉事項（甲）主席指定投票管理員二人如下劉耀庭君李珪喬君又開票管理員二人蔡仁初君董雨安君（乙）選舉監察人當選監察人如下樓恂如君得五九二二權洪賢鈁君五八七九權謝蓮卿君五六二六權周仰山君四九九六權石運乾君三六九四權候補監察人如下馮芝汀君一九四六權蔡仁初五八九權何積璠君四八二權陳文鑑君三三八權丁仁德君二七九權至六時乃散會 
[律師公會評議會紀]  
　　議决組織全國司法會議籌備處 
　　上海律師公會昨日（星期日）開第三次常任評議會提議事件如下（一）杭縣律師公會發起之全國司法會議委託本會籌備事件議决就本公會會所組織全國司法會議籌備處舉定張會長爲籌備主任各幹事員爲籌備員並登報通告組織成立（二）夏口律師公會來函報告司法官違法請求協助事件議决電請司法部迅予依法查辦（三）本會常任評議員議事細則審查事件議决當塲審查修改通告即日施行 
　　該會昨接杭縣律師公會函云逕啓者敝會發起全國司法會議各處函電均表示贊同轉瞬會期已届卽請貴會查照敝會馬蒸函電從速籌備以便届時開會除將敝會所收各處函電另函送請查收外相應亟請貴會查照施行 
[褚其祥昨巳赴徐]  
　　前西北邊防軍司令褚其祥昨日乘滬寗路夜班快車赴寗轉車赴徐州府矣 
[徐恩元前日來滬]  
　　國聞通信社云懋業銀行副經理徐恩元氏業於前日由港乘提督公司港邦號到滬其家眷均隨行云 
[憲兵營長北上遇阻]  
　　前日駐滬憲兵第三營營長汪子壽君因有要公並須請領薪餉曾乘滬寗車至寗換乘津浦火車預備晉京詎料車至濟南鐵路已經中斷致難北上昨日汪營長由濟拍電來滬准於今日（二十四日）返滬擬再乘輪赴津至京云 
[海軍調派守衛兵赴寗]  
　　駐滬海軍蔣總司令以南京應設海軍第二艦隊司令部業已成立惟守衛兵士尚付缺如是以特令現駐總司令部之海軍陸戰隊第六連調派士兵六名頭目一名於前日由滬赴寗以備第二艦隊派充勤務衛兵之職藉資差遣 
[海軍配置新式飛機]  
　　海軍部前有新式飛機一架分裝三箱運滬交由海軍總司令部存儲現聞此項飛機正在逐件配置以備試演惟裝配甚難故何日試騐尚未定期云 
[俄災救濟會彚聞]  
　　討論捐欵保管演講俄災慘狀及游行 
　　上海俄災會昨日（二十二）午後四時半假青年會會客廳開各團體代表會議繼續討論前日（二十）捐欵保管及繳付問題到者有承天學校代表蔣子英晏摩氏女校代表毛復初聖馬利亞代表柏瑞卿惠中女校代表陳慧珍民立中學代表顧旭初安徽安學李根亞中法國立通惠工商學校吳際鑾勤業女師代表榮渭初東吳二中代表滕圭湛厚慈婦女節制會代表梅雲英王立明靈生中學代表張瑜陶德純裨文女校代表王彤中西女塾代表夏露得務本女中代表楊瑋亞東公學代表沈延齡市西公學代表唐豪進德女中代表黄克宗華童公學代表陳葆藩南洋甲商代表熊奮儂聶中丞公學代表丁鵰洲北區公學代表王守仁市民公學代表陳贊平清心女中代表余沁霞河南路義務夜校馬德年中華公學代表曾文虞尚公學校沈嘉猷體育師範代表韓淑瑾王佩露唐篔中法義務學校汪舜孝益賽學校顧夢西滬北六路商聯會平民小學陸志香市民公學陳贊平市民公學張勇黄同慧等六十餘人由該會募捐委員會副委員長楊舞心主席報告募捐委員會之主旨及内容畢復討論繳付保管辦法散會時已十時許矣 
　　又前日下午四時該會幹事陳維新至聖馬利亞女學演講俄災慘狀由該校學生徐毛兩女士招待聽講者有四百餘人全體一致贊助募捐云 
　　又周浦籌賑辦法已誌各報自十八日開會後因爲宣傳空氣起見定十九日請各校組織游行隊嗣因天雨不克舉行迨至二十日下午一時半鐘舉行與隊者有第三公學軍樂隊及第二團童子軍三行義務學校軍樂隊及全體學生同仁學校全體學生等共計四百餘人之多各執旗幟齊集商會卽由幹事韓尚德葛叔莊游行隊長于今吾等引導游行全鎭約歷三時之久游行時旗影飛揚旗繪有災區災民圖一大幅並書救災恤鄰當仁不讓國民進步等數十面旗幟沿途分散傳單一時觀者如堵莫不歎息俄災之重而動惻隱之心並有商會散發臨時通告以資激勸聞明日卽當著手勸募云 
滬北五區商業聯合會本月二十二日禮拜六下午七時開聯席會議戚仁友主席議案爲俄國災荒振濟會送來大小捐册共十二本并定本月二十九日開始募捐請本會籌備進行事當决定組織甲乙兩隊甲隊公推張文忠周拯世甘善庭朱玉成等擔任在北四川路虬江橋一帶捐募乙隊公推戚仁友張文達胡咸鋼沈裁庭王伯英王芷農等擔任在寳山路寳興路一帶捐募其外乙種捐册當由張文達周拯世朱玉成沈太森戚仁友張文忠胡咸鋼周光烈姜桓文蔣介民等個人分别擔任積極進行以拯救無條件退還三千里鐵路之俄國災民云議畢散會 
 
 

Page 14

 
 
[汪慶辰兼任兵工廠會辦]  
　　松滬護軍使署參謀長汪慶辰現奉任爲上海兵工廠會辦所有軍署參謀長一缺仍行兼理現聞汪君定今日（二十四）赴廠任事云 
[穆德博士明日赴杭]  
　　星期四返滬 
　　國聞通信社云杭州基督教青年會將於本星期三或星期四開一幹事會解决青年會自身種種重要問題世界青年會會長穆德博士及幹事巴洛克門將出席是會演說藉以解决一切問題現博士决定明日赴杭星期四卽行返滬云 
[參加萬國救火聯合會之代表]  
　　萬國救火聯合會此次召集各國救火會代表在美舊金山開會專行討論關於救火問題中國亦在被召之列兹聞本埠華界救火會自接北京政府通知業已舉定東區救火會主任朱匡時及一區救火會主任陸錦麟兩人爲出席代表萬國救火聯合會開會之期約在於隂曆閏五月内故兩代表不日卽須出發矣 
[食米採辦處成立會紀]  
　　舉定經濟董事與辦事董事 
　　上海縣沈知事因滬地米價飛漲民食恐慌爰會同各團體紳士組織食米採辦處舉顧馨一爲採辦主任昨日午後三時假上海縣商會開成立大會沈知事因另有要公不及蒞會即委科員姚鑫之到會爲代表團體方面到者姚子讓葉鴻英臧廉遜葉惠鈞楊東山顧馨一許松春陳灝泉張樂君姚紫若秦潤卿陸崧侯姚慕蓮莫子經等振鈴開會後由姚鑫之代表報告開會宗旨次由採辦主任顧馨一報告擔任在外洋訂購秈米三千五百噸自隂曆四月初起至五月底爲止分四批運滬等語次公推聶雲台秦潤卿姚紫若姚慕蓮朱葆三葉鴻英盛竹書田祈原王鞠如宋漢章錢新之王伯壎盛筱珊江少峯等爲經濟董事次又公推陸崧侯張樂君葉惠鈞錢貴三凌伯華等爲辦事董事旣而議定逢隂曆每月初二十六兩日爲董事會會議期間應於是日下午三時在新開河永大號内開會提議一切後又公同討論籌墊虧耗之經濟問題畢至五點半鐘散會 
[議員請禁加田畝等捐之提案]  
　　陳同倫等提議咨請省長通令各縣在縣議會未成立以前不得議加畝捐案民國十年省議會臨時會議决十年度預算省公署交議加征畝捐二分五釐擴充教育實業經費本會以蘇省賦額過重萬難再議增加經大會公决否認將省預算删定咨由省公署依法公布在案乃聞蘇屬各縣竟有巧立名目每畝請加一分二分不等雖經省公署指令召集士紳妥議具覆仍不免有假託民意朦准加征者省議會否决於先而各縣增加於後是爲違法去秋大水被災者五十餘縣省署振糶之不遑而縣知事誅求之不已是爲殃民現在地方自治回復在即應俟自治會按照地方收入平均支配果有要政待舉亦必公布其預算實行其監督乃能發生效力豈可由少數官紳假借名義肆行侵漁應卽咨請省長通令各縣在縣議會未成立以前不得議加畝捐以滋紛擾是否有當候大會公决 
　　王詠梅等提議咨請省長通令各縣嚴禁擅加附稅及一切苛派勒捐擾民案共和國民當　有納稅義務地方舉辦公益附稅帶征亦屬當然奈自袁洪憲取銷自治而後往往有不肖之徒借辦公益爲名串同官吏不問民力能否擔負任意增加附稅以圖肥己甚至藉詞修造神廟按户勒捐或賽會迎神照田課派或勾串游方僧道借名裝神塑像集會燒香恃强募化巧立種種名目無非爲飽私囊大江之南迷信神權數年以來往往因此肇禍者層見疊出凡此愚民惑於禍福之說以有用之金錢虚耗於無益之舉甚可惜也當此頻年水患民力巳疲生計問題日難一日凡一切借公濟私擅加附稅苛派勒捐等項急宜嚴禁爲地方减一分虚耗卽爲地方培一分元氣擬請大會公决咨請省長通令各縣知事切實嚴禁以免擾民是否有當應請公决 
[水菓業請改正報稅手續]  
　　進口貨納半稅後須發全數派司 
　　南北市報關公所稟呈江海關稅務司略謂竊據水菓同業函稱溯自海關設置以來凡百土貨出口報正稅進口報半稅復出口則用原派司報關法良意美誠利商便民焉獨我水菓一項貨皆來自外埠昔因來源稀少兼之就地銷售故進口派司不甚重要在在祇抄半數近年來貨日增大有轉運長江内地各口岸於報復出口時所抄半數之派司實有不敷於用甚有不及抄派司重納正稅者殊於海關定例實有背謬揆厥原因固行家不事深求放棄權利而海關狃於積習相沿將進口完納半稅全數之派司仍給抄半數以致時有輪運他埠之貨而乏派司所苦水菓係鮮貨迫於眉睫萬不得已估價報稅出口行家旣困手續之不便又苦負擔二重之正稅殊非平允之道質言之上海非水菓出產之區何得有上稅出口情事實屬鑄此大錯當此國家整頓稅率之際我商行例應得全數派司只抄半數之缺點若不予以糾正難昭公允爲此援例　陳迫懇轉稟海關俯念商業之艱准予飭屬於進口水菓等貨完納半稅後併予給發全數派司以免重徵而恤商艱云 
[宜渝航綫中之萬縣號]  
　　太古輪船公司新造輪船萬縣號將於本星期三日由滬開往漢口預備在宜昌重慶間經營航業據該公司中人云川鄂間商業近年以來大爲茂盛故該公司特建此船以應其需昨日該公司並於該船上宴請中外商人且導其參觀船内各部查該船質料係在英國格蘭斯哥船廠定造運至香港在該公司船塢裝修於前日開到上海載重約八百噸速度每小時在十六海里以上第一層甲板爲船長總機師室第二層甲板爲一等西人旅客室及船員室第三層爲一等中國旅客室第四憎爲二第中國旅客室云 
[滬寗貨車在鎭江站相撞]  
　　前日（二十二日）下午十時滬寗路由滬開寗之貨物車駛至鎭江車站正在調車時忽有由寗開滬之貨物車直進鎭江車站二貨物車同進一軌以致相撞損壞貨車六輛機頭各受損壞軌道及枕木略傷由工程司立派工匠數十人前往修理昨日（二十三）晨工竣回復原狀故由寗開滬之夜班快車到滬已十一點三十分鐘計逾時五點餘鐘矣 
[勞働團體舉行五一紀念訊]  
　　聯合通信社云五一勞働紀念節瞬息將届昨日工商友誼會發出通告云敬啓者敝會因鑒於近　潮流之惡烈勞資間不平待遇之衝突時有所見聞結果終以資本主義佔勝利因法律保障資本家故也長此已往我儕勞動團體若不互相團結聯絡一氣竊恐苦力勞動同胞將益陷於資本主義專制勢力之下矣敝會近覩世界名國勞動運動頗得優利而環視我國除西南政府保障之廣東勞工外對於各地勞動運動甚爲幼稚滬上爲中國工業發達中心點勞工之　冠於全國然查資本家之待遇勞工仍似牛馬而工資條律尤爲苛刻何意我勞動同胞身受痛苦毫不知自覺夫當此强權主義擁護資本階級時代我勞動團體首重聯絡以冀得實際上之提携謀合衆之利益圖鞏固之基礎俾互相親愛同盟享福免爲世界勞工所譏笑所以前太平洋開幕時上海工界外交大會提議組織上海勞動團體同盟會曾有若干勞動團體贊成加入作一度之結合嗣因具體辦法稍有參差不久卽停頓進行今五一紀念將到世界勞動同胞均歡天喜地的慶祝此偉大之紀念日我上海勞動團體號稱四十有餘對此重要之節期　有極偉之舉動藉資表示吾儕敬祝之誠意兼能喚醒中國勞動者之覺悟用敢徵求各勞動團體同意並關聯席會（日期另帖）討論慶祝紀念之進行方法專此函達敬祝勞安上海工商友誼會謹啓 
[日華紡織工罷工七紀]  
　　浦東陸家嘴日華紗廠工人罷工經三區曾署長調停雙方接近解决等情迭誌前報兹悉昨日上午十時該廠大班後藤及工人代表等齊集三區警署以便簽字解决而日人對於工人要求之第一條及三四兩條巳經許可惟第二條賠償損失洋一千元曁零頭貼水錢碼改作洋碼二項絶端不允工人代表咸謂曾署長苦口勸導已讓步不少該日人不肯讓步殊無磋商之餘地曾署長聲明辭去調停責任談判决裂而散 
　　聯合通訊社云日華開辦以來所有工資概照大洋發給此次日人忽要改小洋以致談判决裂前此調停條件工人全數否認大班又至警署請求署長因工人所遞禀詞甚爲堅决未允所請工人禀詞摘錄於後謹禀署長台下鈞鑒承諭調和工人敬感鴻恩不勝之至但日人猾狡藐視我工人若是可忍則孰不可忍工人等决難再延特禀台下請勿重事調和工人等自今以後否認前日之約與廠主直接交涉云云聞此事之决裂完全係該廠包探許雲山之慫恿許氏以包可破壞工人之詞欺朦同人云又昨日各工會捐欵百餘元已由董某轉送浦東紡織工會矣 
[紡織工人經濟後援會開會紀]  
　　聯合通信社云浦東紡織工人經濟後援會於昨日下午三時在老靶子路一三三開第三次各工團代表會議到十餘團體公推楊草仙主席報告開會宗旨謂浦東紡織工人因生活程度增高百物昻貴工人生計困難故工人會提出要求日華廠主增加工資二成不允遂即休工迄今已有六天尚未解决各工團恐工人無飯吃或有别種舉動發生所以組織經濟後援會藉以維持聞雙方派代表調解爲洋碼大小問題下决雙方互不相讓日前警察署已宣言對於此事不負責任一旦繼續罷工恐四千餘工人皆飢餓不寗之憂本工團爲互助工人起見應努力募捐接濟云云當由張工權報告代募得捐欵四十五元其餘尚在勸募童理璋報告暫代募三元餘小洋等候明日續繳一面亦繼續勸募蓋鋤平報告已募到四十五元二角其餘尚在勸募王吉人報告本會今晚開會必可募大宗欵項惟麵包昨日已經送往浦東王奠州報告前次各業工會代表因尚存有洋五元可否一併贊助全體贊成遂散會 
[姚子讓復沛國族會函]  
　　上海慈善團董事會議長姚子讓爲遷義塜事復沛國族會函云昨奉惠書并印刷件莊誦一過具仰護持善果尊重議案之厥心甚佩甚佩竊謂慈善事業求心所安當仁不讓惟力是視慈善團董事會全係一團體以聯義自組之意思機關其議决案拘束力至爲微細非能如國家地方各議會之嚴重故輿論不謂然可逕以輿論取銷之似無召集原議會之必要且會中同人一年以來於此事審慮爛熟覆議未必有益感荷誠意謹以個人誠意奉復 
[公共公廨請出特别傳單辦法]  
　　公共會審公廨民事訴訟中之請出特别傳單一項業於本年一月間稍事變更即請求人亦須交保蓋以請出特别傳單者大都以被告行將逃避爲詞及經傳案審問每與事實相反故須將請求人先行交保倘訊無請出特别傳單之必要則責令賠償被告之損失自此項新定辦法施行以來請出特别傳單之事已見减少惟交保一層亦有分别若請求人係商會會員祇須將會員證書呈廨證明則可照優待例免予交保他如係機關中人而有充分證據者亦可免保云 
[六馬路發生仇殺案]  
　　探夥李阿民被斧砍傷肋骨 
公共租界特别機關西探威爾遜之夥紹興人李阿民昨晚八時餘在六馬路行過被仇家用斧自背後砍傷肋骨深入左肺血出如注痛暈於地行兇人當卽逸去旋經老閘捕房五百三十七號華捕查見立卽雇車送李阿民往仁濟醫院醫治當由鄭安之醫生用手術將血止住該捕卽持傷狀單呈報捕頭候示聞李阿民要害受傷甚重命恐不保云 
[陸琴寳被謀慘死案初紀]  
　　逼吞赤燐開棺檢驗 
　　無錫婦人邵徐氏住閘北長安路新長樂里一百零五號無新閘橋南大通踇开篾作店之甬人張興三姘識該氏前領陸阿福之女琴寳爲義女今年十六歳近忽主張將女與張興三爲妾隂曆本月廿一徐氏不知因何將琴寳綑縛逼吞赤燐謀害其性命事被比鄰瑞泰煤炭店主婦得悉前往探視見徐氏及張均已逃逸琴寳睡於地上奄奄一息正欲報告四區二分所適徐氏偕張夥兪民安到來欲俟氣絶草草收殮緣事已敗露遂將琴寳車送白克路寳隆醫院不及救治延至二十二早晨氣絶身死前日上午二十七保十一圖地保陸阿保風聞此事往長樂里附近探聽消息適地方檢察廳亦派法警來閘北調查同往該醫院見徐氏與姘夫之弟張興貴已備棺來殮將枢寄厝新日暉橋四明公所法警地保即隨其後該處已屬華界爰將徐氏及張興貴實施逮捕解廳後立開預審庭訊問一過法官命地保預備屍塲聽候開棺檢驗 
[黄花魚船已有進淞]  
　　吳淞口每年春季黄花魚市面頗盛生意頗巨今年魚汛較昔爲早前昨兩日已有吕泗帮魚船進淞兩艘該舟係在北洋南潮方面於本月十七八日捕得之魚由公和魚行經售兩舟各兩艙計共售洋一千餘元頭市開盤每八斤售洋五角之譜立時售盡其舟旋卽放洋再捕 
[昨日之金融市况]  
　　昨日洋釐已回小一釐五上午爲七錢二分八釐五午後收盤七錢二分七釐六二五三月底期洋小一釐上午爲七錢二分九釐下午七錢二分八釐五四月半期洋午前七錢二分九釐三七五午後七錢二分九釐小去一釐一毫二五現洋前因天津需用各銀行紛紛裝往昨因津浦路已不通又係星期封關執有現洋者均乘大價售出是以跌小一釐之外 
　　銀拆上午三錢五分午後收盤四錢因今日各莊將預備解欵及現洋售出致較前日大起二錢四分云 
[五金最近之市價]  
　　近來先令及各國滙率均見放長歐美海舶航行暢通水脚低减是以大小五金來貨價格可鬆德貨亦陸續有到兹將最近繁銷各貨調查列下洋元每擔元五兩三錢至五兩二錢洋釘每桶元七兩二錢五分鋼板每擔元六兩五錢三角鐵每擔元五兩白鐵瓦每擔元九兩白鐵皮每擔元十一兩五錢市面尚看續小云 
[接築洋涇鎭西石路之呈文]  
　　浦東塘工善後局董朱日宣昨呈上海縣公署文云爲收回浦東楊樹浦渡碼頭公路修築工竣就路規劃迤南接築洋涇鎭西石路懇請布告周知飭保照料並乞函請派警彈壓事竊照坐落浦東二十三保十四圖舊名楊樹浦渡在英商亞細亞油池册列二千七百九十六號五千八百十二號太古洋棧册列二千三百九十九號兩商契地之間先後議明西爲亞細亞牆東爲太古界石一律退進路地劃留契外左右各十尺共寛二十尺自浦邊至南小浜爲止長七百餘尺作爲公路渡口碼頭收歸董局擔任修築呈請鈞署布告轉咨派警彈壓在案現在碼頭公路將次修竣查察地勢就渡規劃推擴路綫向南直達接築洋涇鎭西石路以利交通餘興築七十餘丈外尚有工長三百二十餘丈繼續開築一律寛三丈應造跨浜橋梁三座經過二十四保二十及二十一等圖地方其有窒碍路綫之房屋墳墓分别勸遷或無主古墳妥爲遷埋以重路政而全公益應請鈞畧布告周知分諭各圖地保到工照料以免阻撓生事合行繪具路綫圖附文呈請鑒察並乞函請淞滬警察廳一體布告令飭第三區第二分署派警彈壓以利進行實爲公便再查規劃迤南路綫應從契地留出南小浜接築取直適有民生廠房屋窒碍現暫向東繞越應俟該廠隨後翻造令其讓出再將路綫移直合併陳明謹呈 
[百老滙路商界俱樂部成立]  
　　百老滙路商界聯合會昨日爲俱樂部事開會到者四十餘人許廷佐主席報告開會宗旨緣自去年籌備設立俱樂部以來諸事次第就緒現宜着手進行方法首先推定籌備委員結果聘請徐瑞昌爲常駐幹事舉定劉仲英陳元章毛魯卿周榮奎四人爲委員并釐訂章程分隊徵求俱樂部會員云簡章節錄如下（一）定名爲百老滙路商界聯合會俱樂部（二）宗旨分計三項（甲）集合高尚同志（乙）養成儉德主義（丙）實行互助精神（三）會務計分一種（甲）游藝（乙）交誼（四）游藝上之事列左（甲）講演廳（乙）藏書室（丙）閱報室（西）彈子室（戊）音樂室（己）棋枱室（庚）飲食室（辛）拳術室（五）聯絡交誼列左（甲）叙養會（乙）同樂會（丙）懇親會（丁）新劇團（戊）旅行團（己）參觀團（六）納費分列如左（甲）名譽會員年繳六元（乙）特别會員年繳四元（丙）普通會員年繳二元（七）會員每年徵求之（八）會員須品行端正有恒心者當有會員介紹如無介紹由本部職員贊成者方可加入（九）設總務主任一人書記員一人設會計員一人庶務一人藏書室書報室棋枱室彈子室各處派職員一人管理之（之）由聯合會設委員若干人監察本俱樂部一切事務（十一）總務主任管理一切事宜書記員管理文件會計員管理一切賬目各室職員管理各室事宜重要事務須由委員會通過然後行之（十二）職員每年由全體會員選舉之總務主任由被選職員覆選之（十三）各被選職員概盡義務不得託詞推辭任期以一年爲滿覆選得連任之（十四）會員應享之權利如左（甲）得享受第四五條已述之各項利益（乙）得享受選舉及被選舉權（十五）有違犯下列各條者當令其出會（甲）有不規則行爲者（乙）有破壞本部名譽者（十六）每年聞大會一次職員當會每禮拜日舉行（十七）本賬目每月報告須每年製編成册以便參考而昭信實（十八）本簡章有不妥之處及朱盡事宜經會員十人以上連署於議案請由職員會通過得修改之 
尚有本埠新聞等轉入後頁 
雜評二 
[金與力（旡用）]  
　　資主之所恃者爲金錢勞工之所恃者爲勞力金錢與勞力互相用而互得其利初非絶端相反者也乃近代資主與勞工往往形成一對待之勢資主欲以金錢壓倒勞工勞工欲以罷工壓倒資主紛紛擾擾幾無寗日此豈佳象哉長此不變吾敢斷爲兩敗而俱傷社會實業共蒙影響此願當局之平心靜氣熟思而審處者也何以言之資主而執極端之論必將曰吾寗犧牲一切不允爾等勞工之要求任汝赤手空拳之勞工何以作業而得食然資主之損失奚啻巨萬勞工而執極端之論必將曰吾寧犧牲一切不作爾等資主之牛馬任汝徒擁金錢之資主從此停滯而隳敗然勞工之困窘夫豈鮮少蓋本互相用而互得其利之資主勞工竟互相忌而互謀梗阻結果必資主不復敢投資寳業永無發展之期勞工終日皇皇無所事羣衆難得樂業之望是破壞而非建設非所以爲治也夫欲求治務得其平資主須存體恤勞工之心應時會之所趨而嚴督中予以保護勞工須懷忠勤資主之念盡應分之天職而要求時勿過激烈庶幾掬誠相處母涉偏頗是爲資主勞工應循之正軌亦金與力得冶一爐而調和之實業前途庶幾有豸亦今之奔走於資主勞工間者所應三致意也 
 
 

Page 15

 
 
本埠新聞二 
[索賭資釀成命案大皮匠毆斃陳有餘]  
　　楊州人陳有餘賃居浦東爛泥渡海興路十八號門牌業碼頭小工昨晨因與同鄉人混名大皮匠者索取賭資二百文起衅互相毆打詎陳力薄不敵致被大皮匠毆傷要害仆地不能行動旋即殞命該兇手見肇禍端乘間逸去當經該圖地保陸培生報告三區警署曾署長除飭警查拿兇手外並着該地保送赴地方檢察廳報請相騐黄廳長准於今日委派法官蒞塲相騐云 
[中國公學最近消息]  
　　中國公學自本學期開學以來學生人數大馬增加學生自動組織頗多如經濟研究會·中學旬刊社·英語研究會·辯論會·新生社·數理化研究會勵進會·自治會·童會·義務夜校（男女同學）·新舊劇社·音樂會·拳術團等各會組織完全精神圓滿種種消息彚錄如下（一）經濟研究會由商科學生組織内分出版·圖書·演講·營業·調查等股現經濟旬刊已出四期（二）新生社該社旨趨爲求新的人生分組工讀互助團世界語研究會消費協作社及星期講演會會員數十人世界語於每期日教授演講亦每星期一次本星期所請者爲陳獨秀陳望道二君（三）數理化研究會此會於前數日開成立會各專科教授均有演說學生之簽名入會者約三四十人内部事宜現正在積極進行中（四）自治會分評議執行兩部校内關於學生一切事項經評議部議决後再由執行部實行之井井有條殊爲難得（五）童會由教授學生組合而成本人生的眞諦發展清潔的娛樂爲宗旨昨日開初次俱樂大會會員五六十人濟濟一堂嬉笑歌舞天眞暴現又聞該校董事部議决於下期擴充大學己於砲台灣寳山城間購地百五六十畝由董事會會長熊希齡聘請張君勱爲籌備主任現正興工建築准暑假後竣工以備大學文·理·商·社會·經濟·哲學·諸科之用砲臺灣原有校舍頗大設備亦佳將以擴充中學兩部相距四五里已與商埠局商妥擬建一道相連接 
　　本届商科畢業學生二十餘人本有青島·漢口·廣州·參觀之舉現以時局不靖及畢業期促己定就近參觀如無錫南通等處不日即將出發云 
[青夜義務學校近訊]  
　　閘北青夜義校昨日上午十時舉行第五届第六次兒童自治演講會校長係道勝主席卞毓英君演講題爲「杭州風景」次見童自治會各隊長報告其進行事宜各隊爲發展計己着手敦請教職員爲顧間如下親愛隊顧問孫道勝余昂霄誠守隊顧問卞毓英蘇守恒堅忍隊顧問姜維良兪德民勤學隊顧問朱昌利唐乃欣請潔隊顧問鄧蔡桐田黄英該校現特請中國女子體操學校高材生鳳姚二女士擔任拳術云 
[涵德學校教職員會議紀]  
　　新閘涵德學校二十一號下午四時一刻開第一次教職員會議全體教職員均到會公推張設之主席首由主席報告組織教職員會宗旨次許文慧女士周屬貞女士發言謂課堂内教員有限耳目難週應採用多班長制較爲妥善次張樂英女士王雪映女士謂當利用兒童自動之能力發揮其天然本能次袁佩基提出學生贖路儲金問題費德堅謂學生之金費乃取自父母初等學生之腦筋簡單對於索金之措詞恐有不善之處本校應開一懇親大會届時對於勸募認儲事宜當由本校直接向家長用講演宣傳獲益較多張設之附議衆無異議通過議畢宣告散會 
[浙江第二中學參觀團來滬]  
　　浙江省立第二中學校四年級學生王承弼等三十餘人於前日（二十二號）來滬現寓小西門專科師範寄宿舍擬參觀本埠著名學校·商務印書館印刷所·申新第二紗廠·南洋泰豐中國電氣等公司及本埠報館藉以增進工業智識指導員爲該校物理教員孫章伯君 
[愛儷園開會第二日記]  
　　昨日（二十六日）爲愛儷園開會之第二日上午即有耆老紛紛來會下午一時以後由會備車在園門首迎送耆老舊會員到者約三百餘人新會員亦百餘人三時由主會人代表姬君報告近年經過情形分辦學刊書兩大綱尚須修明古禮·保存古學·流通古籍·各耆老無不贊成次由來賓演說會員演說欵以茶點而散是日參觀古物者亦有數百人雖天氣隂晴不定而諸耆老無不踴躍從事云 
[笑舞臺演劇籌振談]  
　　聯合通信社云俄災振濟會前昨兩日假笑舞臺演劇籌振先期由游藝主任任矜蘋商允該牽盡此義務除該會分送各團體認銷之劇劵外臨時門售得洋八十餘元劇名「半張小照」分兩日演完諸演嗣閰極肯賣力昨日劇半由該會副幹事長陳維新登臺演說聰者動容當場雖不募捐仍有看客某君等先後擲洋四元以助振欵南洋公司簡照南包廂一間價洋百元云 
[聯益會殮葬近訊]  
　　胡家木橋香烟橋路上聯益善會據蔡子賢來會報告有向爲木匠生理之金妙章年二十六歳患病於同仁醫院由該院送至工部局醫院診治無效身死請爲殮葬等情當即派員查實飭令扛夫舁材前往殮葬於該會義塜云 
[黄福娟女士殯葬禮紀]  
　　四月二十二日（星期六）午後二時新閘聖彼得堂爲黄福娟女士舉行殯葬禮到堂觀禮者有親戚學生中西友人四百餘人並由女士之諸親友學生贈送花圈數十枚當黄女士之棺木入堂時在坐者莫不涙下悲悼不已蓋黄女士生平待人以仁德黄女士才智兼優品性和藹熱心教育於梵王渡聖瑪利亞書院者迄今巳十有二年該校學生得其益者不可勝數黄女士不但熱心教育而對於教會亦頗具熱忱此次基督教學生同盟大會黄女士願代女青年會爲學生部委員代表到北京聚會詎料勞悴過甚返滬僅二日即染喉症旋往工部局醫院診治服藥罔效臥榻二日竟棄世而長逝云 
[紹酒業公所選舉紀]  
　　南北市紹酒業在麥家衖建築公所業已落成昨開成立大會由該同業全體投票選舉總董業董以羅梅蓀票數最多當選爲總董次多數係胡祥軒章長生莊成道陶惠三當選爲業董並推選孫小惠米祖仁潘玉麟毛仁標蔡无昌丁錦生王步雲陶宗義等爲幹事員以莫善慶爲該公所常任辦事員云 
[乾繭絲吐交易所臨時股東會誌]  
　　華商乾繭絲吐交易所昨日下午二時在愛多亞路一百零七號門牌開臨時股東會共到三百二十一户計二萬五千四百五十五權由理事長李徵五主席報告開會宗旨對於本所進止問題請各股東解决討論時各股東略有爭執主席付表决如贊成龍市者請投甲種贊成票反對者請投甲種反對票當公推胡甸孫應夢生兩人爲檢票員並請捕房西丹納及該所法律顧問楊國樞律師爲投票開票監察結果贊成開市者計二百户一萬八千七百八十五權反對者八户計三百四十五權决議贊成開市遂散會 
[天保里房屋之交涉房客反對房東託名修理]  
　　國聞通信社云上海各路房客聯合會總會昨因閘北天保里房屋交涉特致函該里房東代表羅傑律師原函云逕啓者兹據閘北華界天保里房客聯合會函稱木里房屋本係朱姓之產去年五月間售與趙同記爲業大加修理房屋爲之一新頗可居住俟至秋間該房主爲加租不遂請羅傑律師署名通告各房客以改造名義限期遷移其時衆房客至房東處再三懇求得以加租改造均蒙取消不意今春二月中又接該律師通告謂天保里房屋自四十九號至六十四號一百零二號至一百五十四號止一律改造限三月底出屋等語揣其意義該房東去歳之伎倆復萌無非增加租金之計惟本里房客類多貧乏旣無房屋之可遷更難勝意外之負擔况本里房屋由去年修葺至今未及一週是無改造及修理之必要誠恐該房東惟利是圖不恤人難爲此不得已請求貴總會設法維持等情前來查該里房屋旣曾修理當無翻造之議現以改造爲名驅逐房客實有因加租不遂故意限遷之嫌况廳縣會銜佈告取締是項勸令豈貴房東未知耶且值米珠薪桂生計困難之秋小民日謀一飽尚且不得何堪再增意外之損失想貴律師蒞滬有年洞悉本埠近狀而内地主權自有條約遵守惟乞轉致貴房東體念住户之艱取消遷移之議素諗貴律師道德爲懷定能轉圖令衆房客安居營業免受驚慌之象也至其中另有别情希迅示知云云 
[湖南難民到鄉乞食]  
　　浦東嚴家橋昨日到有湖南難民一百餘人係從水道入港駕舟四艘當經該處圖董衛研卿代爲勸募得錢三千文聞該難民將於今日開往周浦等處乞食云 
[浙江劵額外加奬之大奬號碼]  
　　昨日爲浙江塘工有奬義劵第四十三期正劵額外加奬在滬開奬之期午前九時在南市久大碼頭利濟總局内舉行兹將開出之五大奬號碼及經銷各票號錄下頭奬二萬八千零三十四號福州中英藥房二奬三萬零七百二十六號杭州義利源三奬一萬八千二百九十一號嘉興永最利三奬一萬四千零八十二號漢口振華公司又四奬一萬二千九百九十八號杭州義利源五奬七千五百六十六號漢口振華公司又五奬二萬三千四百八十三號本埠廣萬源 
[電車撞跌孫學揩]  
　　傷重殞命 
　　徽州人孫學揩年五十二歳昨日十二點時行經法大馬路大自鳴鐘西首適有由西朝東之某號電車到來孫不及避讓致被撞倒跌傷頭部血從鼻孔流出不省人事當由巡捕到來將孫車送醫院醫治當在孫身畔檢得信函一封上書寄自徽州託孫學揩轉交徽州會館收啓等語當由捕頭飭探陸榮興至該會館查明屬實回稟捕頭諭候核奪聞孫傷勢甚重恐有性命之虞云 
　　又函云安徽人孫學階年五十歳昨日上午十時許附搭法界某號電車駛經法大馬路下車不愼跌傷頭腦甚重當由法捕房四十四號包探前來車送仁濟醫院醫治一面抄錄汽車號碼呈報捕頭候示孫學階因傷過重逾時斃命即由捕頭派捕將屍車送騐屍所候騐 
[汽車傷人兩則]  
　　行人吳森德小車夫金小緒 
　　昨晨四時許某號汽車駛經吳淞路撞倒行人吳森德跌傷頭部由虹口捕房一千二百九十九號華捕到來抄錄汽車號碼另雇車送受傷人往同仁醫院醫治一面歸報捕頭候示又有小車夫金小緒昨晨五時許推車行經百老匯路被某號汽車撞倒碾斷左足大腿骨血肉糢糊當經虹口捕房　百五十七號印捕到來將汽車號碼抄錄另雇車送小車夫往同仁醫院醫治即持傷狀單呈報捕頭請究 
[吳淞之路斃男屍]  
　　吳淞大中華紡織廠旁空地前日晚間倒斃無名男屍一具年約五十左右和尚　戴毡帽面長鬍子身材中等内穿藍布短衫白布襯褲黑布襖褲棉襖足上白舊洋　圓頭鞋子舊褲帶一根身藏鋼圓二十三枚小錢十一文當票五張己由地保報堂棺殮舁塜掩埋矣 
[嚴緝蘇高檢廳脫逃押犯]  
　　蘇州高檢廳看守所脫逃押犯陳錫武等十名己紀昨報兹悉上海地檢廳英廳長己接高檢廳通緝公文即查得被逃十犯中内有陳錫武等七犯因不服判决提起上訴由本廳申送高等廳訊辦况陳錫武係已革巡警由松江姦拐兩女來滬在法租界破獲移送到廳訊供起訴判决監禁二年又二個月不服上訴之犯現在該七犯旣均逃去自應嚴緝是以飭令原辦該七犯之法警着即購緝毋延 
[浦東長田岸之盜案]  
　　南邑逺北市北長田岸北首姜阿香家忽於本月隂曆二十五夜半時分突來口操北音之盜匪十餘人手執利刃鐵器越枝楊而入撬　小窗入臥室四盜即將姜阿香之子媳田繩縛住手足嚇禁聲張翻箱倒篋約歷一時許而散當被刧去金銀衣服飾物等值洋三百餘金伊岳母張蔣氏初疑爲賊狂呼捉賊被盜用器毆傷頭胸部等多處受驚後寒熱重作飲食不進傷勢沉重當經該處紳士赴　本市七區警局不知能緝獲否 
[米船在氽來廟附近被搶]  
　　自賣船户戚明新由洙涇裝載白米八十石糙米三四十石擬來滬出賣前日黎明駛至南黄浦氽來廟迤西四五里地方忽從小港突出小船三艘上有土匪七八人手執竹篙棍棒鐵器戚船見勢不佳欲圖逃駛被該匪將戚船鑿成孔洞不能行駛匪黨即一躍上船搶刧白米十餘石而去昨日戚來滬另雇船隻前往將船中之米駁卸來申一面雇匠修理方能行駛 
[刦犯毛川郎之供詞]  
　　江北人毛川郎因於上月十九號糾黨在北江西路海寗路附近攔路搶刦乘坐黄包車之黄品三值價洋一百三十元之綢皮衣服藥丸等物案發被捕解廨訊供押辦在案前日經承辦此案之包探孫阿慶將毛川郎帶至寫字間詳詰口供據見證毛供稱刦得此案贓物與匯司捕房緝獲之同黨王阿福王阿二及充當三百六十八號華捕朱新發等俵分並承認與王等另犯他案多起云云遂由繙譯盧孝萬錄取口供令該犯加蓋指模即訂定本案於五月五號與滙四捕房　獲之王阿二王阿福等八犯併案解究 
[强刦俄人之三犯]  
　　通州人陳裕昌海門人單忠蘭於本月十七號晚在蓮路串同過犯楊禮卿將行路之俄國人某甲曳入附近弄内搜刦身畔鈔票洋四十五元一鬨而散當經該俄人投報虹口捕房請爲查緝在案前日經華探目蔣阿林包探孫阿慶與十號西探將陳裕昌案三人先後緝獲拘入捕房押候解究 
 
 

Page 16

 
 
[買賣地毯之糾葛]  
　　俄人由挐石初次（譯音）昨延雷聲布律師代表投法公堂控稱原告前有地毯十條售與白爾路華廬地毯公司計價洋二千九百元當時先付一千五百元尚少一千四百元約期交付迨至届限向收詎該公司主始終游約不理故此投案具控請求訊追被告由達商律師代辯稱此案原告所控各節尚有不實之處當時實係原告托被告公司中代售其時被告先付一千五百元餘欵言明俟將地毯售去後再行交付惟此項地毯砂告祗出四百餘元買下原告向被告聲稱係出二千九百元買下實有欺騙行爲應請堂上着原告交保俾得另行起訴向追損失等語被告稱原告托商人代售地毯時言明如將貨售去後再行付沽欠欵如不能售去須將原價退還並非售與商人當時立有合同並又言明如售去後所得盈餘以四成分給原告等語原告譯稱商人當時實係售與被告並非托其代售中西讞員會判聽候覆訊再行核奪 
[債案一束]  
　　陳少蓮孫靜山韓東記在公共公廨分别呈訴充昌貴不理欠銀三千兩洋一千餘元又張秉三呈訴吳時若欠洋四千五百零四元又葉品生等呈訴葉　濤不還股本洋二千元又瞿雲來呈訴徐溶唐不理賣買股票賬洋一千八百元又久記呈訴恒隆米店徐瑞岐欠洋一千零五十五元又聚源木行呈訴蔡雲卿欠銀四百三十兩各案連日由駐廨包探將各被告後傳案着照章分别交保聽候訊核 
[寡廉鮮恥之裘阿勤]  
　　通州女子黄梅英住閘北餘　里親戚家中在織布廠做工積蓄洋數十元並置有金釧金戒衣服等物詎被鄰居木匠甬人裘阿勤勾誘成姦將銀洋衣飾盡行騙去前日該女向裘索討反被糾葉十餘人行兇肆毆迨女鳴警到來阿勤及其父裘萬生均已逃　惟將伊母張氏拘入四區控請究辦顏暑長准之 
[嫁女不放是何道理]  
　　寳山入黄阿毛在林家花園種花樹爲業娶妻楊氏忽於日前潛逃嗣悉匿居岳父楊新桂家向領不放由黄鳴警將楊氏及黄之舅嫂楊王氏拘入四區轉解司法科核辦 
[串賣大姐各押三年]  
　　婦人高彭氏之女翠娥向在法界原上里某姓家爲大姐上月間被楊李氏高陳氏王春華等串同將翠娥誘拐至吳淞地方售與某姓家爲妾計得身價洋一百六十元分肥化用現爲女母彭氏得悉報告法捕房由探目方福林苗永興高阿大前往將以上各人一併帶入捕房昨解法公堂請究先由原告高彭氏投訴被拐情形請求訊究並請將女兒給領詰之楊李氏等供認串拐女子不諱中西讞員判楊李氏陳氏王春華三人各押西牢三年以儆女子交原告領去 
[郭桃洪送堂擇配]  
　　法租界謝王氏所開之妓阮邇將妓女郭桃洪虐待該妓私行逃出自投法捕房求救昨日捕頭飭探將鴇婦傳至法公堂請究先由捕頭上堂氣明前情繼由郭桃洪供稱因鴇婦時常將女子毆打故不願娼求請超豁詰之鴇婦干氏供因郭桃洪行竊他人物件故此畧責不敢兇毆中西官　郭桃洪送堂擇配王氏斥退 
[雉妓拉客之被傳]  
　　雉妓陳寳玉張寳寳吳陳氏戴氏等均於夜間在各馬路拉客被巡街捕查見拘入捕房捕頭着各妓存洋保出自投公共公廨聽候訊究 
[硬借不遂踢傷孕婦]  
　　西門唐家灣四十號門牌蘇人王海大在附近菜市設攤出賣菜蔬前日下午有顧阿根沈阿全等將王扭住硬借洋數元不遂喝令同黨將王毆擊王妻徐氏見夫吃虧土前救護當遭若輩踢傷小腹等處該婦身懷六甲痛極倒地若輩見肇禍端一哄而散王即投控警署派警將顧沈一併拘獲連同王夫婦函送地方廳由張檢察官訊供一過判顧沈收押該氏發堂請醫生察騐所傷若何以憑究辦 
[欠房租被毆受傷]  
　　大南門三官堂四號門牌馬成奎馬朱氏夫婦因拖欠房租由二房東郭渭銀向索衝突兩相用武郭力大將該氏胸前腹部擊傷一時口不能言當由崗警到來將郭拘送二區轉送檢廳訊辦 
[浦東茶館内之兇案]  
　　衅由欠債不還而起 
　　浦東十八間地方小工何龍昌虧欠王小手銀洋王迭索無着即糾合多人將何軋在王榮海茶館吃茶評理致互相衝突兇毆何之右手被咬受傷何友劉雪河上前排解被毆在内巡警到來將何對並王小手孫青山高子榮及證人王榮海等押送三區二分所轉送地方廳由檢察官訊供之下以兩造所訴均不實不盡判令分别收押發堂候調查肇衅情形再行辦理 
[搜烟不得]  
　　總巡捕房捕頭訪悉河南路金隆街鴻泰盛上棧自　吊銷執照後仍陽奉隂違出售鴉片煙土近眞毫無顧忌特於日昨派令中西包探前往搜查不知如何被該土棧預先聞風將烟土藏匿故該探等當時並未抄得遂歸稟捕頭請示核辦 
[張子田私帶烟土]  
　　張子田日前身藏烟土數兩行經法租界爲探查見以其形跡可疑上前抄出烟土帶入捕房諭令管押昨日解送法公堂請究先由捕頭上堂禀明前情張子田供此項烟土實係朋友托我代帶求宥中西官判罰四十元充公以儆烟土没收 
[茶館乎賭機關乎]  
　　本地人張阿福在滬西宜昌路二百零三號開設茶館約集茶客聚賭昨經二百七十八號華捕查見將賭具帶回捕房現已由捕頭向公共公廨請出傳單派捕往傳張到案罰辦 
[窮途末路之馬斌]  
　　洞庭山人馬斌於去年八月間來滬謀事未成寄居客棧所帶銀錢早己用罄衣服鋪蓋亦典質殆盡近向親友借貸無着回籍則難見江東父老以致遽萌短見於昨午後奔至老垃圾橋蘇州路投河圖盡當經三十八號西捕與七百五十號華捕查見雇舢板設法將馬援起帶入捕房稟明捕頭諭令留候解廨請爲發落云 
[老嫗無心失火]  
　　昨日上午九點一刻鐘時滬南小南門外小普陀橋南首五號門牌屋内老嫗王吳氏家不戒於火頃刻冐穿屋頂救火聯合會鳴鐘告警俄由各區救火會立驅皮帶車及救火器具前往澆救得熄計焚去樓房兩間崗警將該嫗帶入一區一分駐所詰得無心失火牛署員姑念該氏年老龍鐘從寛開釋 
[逐出租界者又來了]  
　　林阿利 
　　林阿利前曾犯案經公共公廨判令逐出租界近復潛回昨在廣西路希圖行竊被包探汪竹生查見拘入老閘捕房捕頭諭令收押查明解送公堂請辦 
[病馬駕車]  
　　胡阿四昨將病馬駕車行經梅白格路被四百六十二號印捕查見將人連車馬一併拘入捕房捕頭以胡虐待牲畜着存洋十元保出聽候公堂傳訊馬送院醫治 
[夜行脚踏車何可不點燈]  
　　沈富根陳長根徐福根宋實興陶紀生等均於夜間乘坐脚踏車游行各馬路不點燈火違犯交通章程被巡街捕查見拘入捕房捕頭飭各存洋三元保出聽候公廨傳訊 
[黄包車夫爭意外財]  
　　拉黄包車之陳德根前日在途拾得五元鈔票一紙喜出望外後拉車至南京路與同類劉阿二張阿三王居五竇恒山等談及此事劉等向陳要求瓜分而陳不允遂起衝突始而口角繼乃扭做一團被一千四百八十五號巡街華捕查見以若輩沿途相打有違警章一併拘入捕房捕頭詰悉起釁緣由命押候解送公共公廨請究 
[爛水果賣不得]  
　　黄子藩在浙江路三百七十七號門牌開設水菓店因將腐爛水果出售前日被工部局衛生處西員查見以黄不顧公衆衛生通知該管捕房稟請公共公廨出單將黄傳案科罰矣 
[食物店夜營業違章]  
　　白克路九百三十五號派克路六百六十四號兩食物店均於深夜營業經三百六十二號一千二百七十二號兩華捕分别查見以該店主趙榮興馬德生違犯定章據情稟奉捕頭諭候轉請公廨出單傳究 
[誌謝]  
　　昨承中國科學社惠承第七卷第三期「科學」一册誌此鳴謝 
中華職業教育社通訊 
　　住址上海西門外方斜路三四八號 
[四川南充教育會長秦樹風君（蜀峯）函述提倡職業教育情形]  
··前年在京得讀貴社出版之職業與教育崇論宏規具見經緯冀藉南遊一覘盛業終爲行役遽反鄉邦去年敝邑杜象榖君由京赴滬考察教育歸來極贊台端所辦之職業學校謂成績之佳全國僅有逖聽之下至爲傾慕敝省頻年喪亂游民滿谷非提倡職業教育不足以圖挽救敝縣爲四川首倡自治之區對於教育一端夙即注重邇來更以潮流所趨力求實用昨冬於中學校添設職　班使無力升學之學生得一種專門技術畢業後即可利用所學服務社會不至百無一長坐患無位本年暫設····農科注重蠶業··因南充向產蠶絲邇　以銷略日增益見彀達蠶社絲廠需才甚多··明年尚增設染織皮革等科以宏造就凡此種種均係斟酌地方情形適應社會需要而設然事屬創舉計畫尚有未周　待請教高明指導一切尚祈不遺在逺時錫針　請公紹蜀峯加入貴社以便隨時通訊···夏初蜀江通航尚　來滬參觀届時再行晋謁··· 
公布欄 
[江蘇高等審判廳]  
　　批示温聲揚呈爲寗廳違法票傳廳否到案請核示由前據該具呈人以江寗地審廳票傳不合法等情呈請核示到廳當經轉令該廳查覆去後兹據該廳呈覆稱該案傳票候補書記官龔寳琛塡發因温聲揚與原告温王氏旣屬夫婦又在同一住所爲使利起見合製傳票一張並未將　聲揭誤列原告有點名單附卷可查至製發傳票時係該候補書記官漏未蓋章等情到廳查傳票漏未蓋章自屬不合惟該具呈人旣經該廳認爲與原告温王氏請求之養瞻事件有共同利害關係發票傳訊仍應遵傳到案聽候訊同仰即知照此批錢元生呈爲與朱開宇抵欵涉訟原縣延不執行請督促由呈悉己令如臯應查照原判迅予依法辦理仰即知照此批張長華一件狀請參加柏其作案選舉訴訟由狀悉查柏其作等選舉訴訟案早經終結所請參加訴訟顯不龣地碍難受理此批張李氏呈爲常熟縣執行違法請指示執行範圍督促進行由呈悉本案究係如何情形無從懸揣據訴各節仰候飭縣查覆再行核示此批（以上四月二十二號） 
　　布告查訴訟當事人來廳候審應遵照預定審理日時自行報到迭經布告在案近查訴訟人等尚有故意遲延情事殊爲不合嗣後來廳候審之當事人務須恪遵傳票或通知書内所定開庭日時逕向本廳訴訟人報到室在名簿上親自簽到退入候審室内靜候庭訊其當庭諭知審理日期者亦應遵諭辦理愼勿自行延誤切切此布中華民國十一年四月十八日廳長朱獻文 
[上海地方審判廳]  
　　刑庭批示一件浦桂生聲請抄錄由本案全卷巳准同級檢察廳長調核辦所請抄錄之判詞無從抄給應無庸議此批抄費一元發遺以上四月二十二日 
　　批示一件張允梅狀領案欵由准領此批一件關張氏狀領離婚據由准領此批一件榮炳林狀保李蔣氏由准保此批一件張進發狀請迅予執行由狀悉查本案尚未確定所請應從緩議此批一件謝阿四狀交案欵由據交己悉餘欠着於三日内如數繳廳不得再延此批一件陸馬氏狀請展期由狀悉姑准再予寛限七日此批一件顧大榮狀詞停止召買由狀悉　即來廳候諭此批一件王寅山狀保李阿福由准保此批一件施申福狀請拘禁押追由狀悉巳飭傳吳着即遵期來案候諭此批一件浦二寳狀交案欵並訟費由准交此批一件周子剛狀領案欵由准領此批一件嚴阿由等狀領契據由准領此批一件許撮轅狀領案欵訟費由准領此批一件張小春狀領保證金曁契據由准領此批一件顧錫華狀交訟費由准交此批一件賈紀卿狀領案欵訟費並借據由准領此批一件金丙等狀請銷案並給領由狀悉准予銷案此批一件關子亭狀請勒遷由狀悉候傳案訊奪此批一件金丙聲狀交鑑定費由准交此批一件葉銘圭狀請限令出屋由狀悉候傳案訊奪此批一件陳憲記狀領房票由准領此批一件董松壽狀請銷案由狀悉准予銷案此批一件梁誠謙狀請迅予啓封由狀悉候傳同　樹興到案訊明核奪此批一件高聚華狀領單據田進領此批一件劉鴻道狀保趙大由准保此批一件金殿卿狀交案欵由准交此批一件鄭錦章狀交案欵由准交此批一件張陳氏狀領證物並假扣押餘洋由准領此批一件儲裕祥等狀請迅賜嚴厲執行由狀悉本案目和解　立後迭經本廳飭博保人張　山到案勒令將徐翰卿交出旋據承發吏吕兆熊報告及保人張振山供稱徐翰卿實在臥病在床不能行動等語常即諭令張振山催徐翰卿託人向該民等理處對於本案執行非不嚴厲乃該民等並不侒其原因竟謂民事執行從來此辦法察其用意一若本廳祖護被告者然殊關法院威信除依法執行外廳予申斥此批一件曹寳生狀交租金由准交此批一件　根新狀請勒交由狀悉候傳案訊奪此批一件陶文魁狀交案欵由准交此批一件陳鶴生狀請銷案並給還併股據由狀悉請求銷案候决定送達所請　　供股據一紙准予繳證具領此批以上四月二十一日 
[上海地方檢察廳]  
　　批示朱繆氏狀悉旣據聲請易科候依法送由同級審判廳裁判可也此批吳級三狀悉所訴是否屬實姑候傳訊核奪此批王沈氏狀悉仰即來廳候訊此批衛蔣氏狀悉候傳爾兄蔣福亮到棄再行訊奪此批許文俊狀悉本案正在偵查所請准予保釋之處應毋庸議此批金朱氏狀悉靜候偵查勿凟此批葛雲峰兩狀均悉候同級審判廳將卷判移送到廳再予核辦此批譚夏氏狀悉候傳訊核奪此批朱恒甫案經訊騐靜候訴辦至稱王國楨乘間攫無銀洋等情既去憑且王國楨係崗警當塲拘獲豈有不搜獲原贓之理所訴顯有不實應毋庸議此批王國楨業經訊明訴辦毋庸飾凟此批楊沈氏爾與沈海珍有岳婿關係前次因細故與沈海珍之母互毆受有微傷本廳爲維持家室相平起見已將是案却下所請不准此批徐阿毛等據訴如果屬實着即來廳騐明再行核辦此批趙銀根狀及委任狀均悉候送同級審判廳核辦此批以上四月二十一日 
　　批示張道生狀悉所訴純屬民事關係於刑事誣告毫不相涉所請各節應毋庸議至附呈判詞三件仰即來廳領還此批查阿桂狀悉案經起訴仰候同級審判廳核辦所請交保候訊之處礙難照准此批金桂華狀悉仰即來廳候訊此批陳王氏等狀悉爾夫旣係商界中人當知利害何至憑空出立借據如果出於勒寫何以遲至數月待債極人將爾夫扭赴警區時始行來廳告　顯見所　不實未便准予傳訊此批沈月秋據訴爾媳出走之際其父王厪魯央友四方尋覔厥後又憑證將爾媳送回其非意圖放鴿已屬顯然所請傳訊之處應毋庸議此批陸廣源狀悉本案應否提起控訴應候同級審判廳將卷移送到廳再予審查核辦此批王張氏狀悉所訴於重婚要件不符並巳經過時效未便准予管理此批傳榮横狀悉候送同級審判廳核辦此批康榮桂察閱訴狀康咸大之子旣承繼爾媳陸氏爲嗣因爾判處鴉片烟罪與榮福衆康和尚等商同爾媳將財產變賣代繳罰金不生刑事問題如果未得爾之同意著自向同級審判廳起訴可也此批以上四月二十二日 
[上海縣公署]  
　　批示鮮猪同業昇源等呈爲業筱創詎後患難堪乞數濟由批該商等嗣後如歸正當營業不再因貪利妨害公衆衛生育何後恐之可慮據呈各節顯係爲將來藉口地步殊　非是所呈應毋庸諸此批董召南呈爲清潔不良請求搬換由批察核來呈其爲張月明串出帮呈已可概見案己飭令經董查復應俟復到核奪此批陳子芳呈爲遵批關單粘串准予補給印　管業由批候令册書查復核奪此批　件九紙存 
 
 

Page 17

 
 
   
 
 

Page 18

 
 
自由談 
游記 
[遊黄山日記（二二）] [  高吹萬]  
　　一名實之稱否由於地勢之通塞也黄山之大幾逾泰岱而倍之惟僻處皖南草莽未闢遂致游人裹足而名亦未大顯於世不若江南鮮高山峻嶺故坏塿土垤皆易成名使以黄山例之則天平萬笏祇可爲具體之雛形虎阜一拳僅足當崩崖之片石然而兹二山者幾齊聲於五嶽而黄山第寂然伏匿自成其爲大而巳矣是故臂之人黄山則石隱士也譬之文黄山則三都兩京也譬之詩黄山則昌黎也譬之書黄山則山谷也要之皆不可及也故亦未易游也吾讀歙人閔賓蓮麟嗣所纂黄山志其中以藝文爲多藝文中以夥歙人爲多若我邑之人則不得一焉歸而索諸鄉邦舊籍則有前清道光年間我邑楊徽愼五所箸五弗齋文稿中得游黄山記兩篇然觀其所記僅至慈光寺而止又有沈灝全椒所箸木石山莊詩抄中得游黄山詩一首沈灝氏以善游佳山水稱而觀其詩亦僅至文殊院而止然則我邑人之游黄山能自文殊院而上又克著之詩文者不多見也是則我之此游雖未上天都蓮花亦差足以豪於楊沈二子矣（却酬）（完） 
筆記 
[妾禍記（五）] [  智軒]  
　　兆麟大悲葡匐前泣不可仰而織雲乍覩兆麟一時亦悲從中來尤嗚咽不能遽止淚點直濺襟袖拭淚而前然後就坐詢其何以至此兆麟具述始末且言父之喪行姑之不德今固無顏見我姊然追維往事能不負疚於心故必踪跡之始安也織雲乃抉之起重叙姊弟禮兆麟惶悚稱不敢織雲曰吾豈以貧富歧視哉並言先是從瑞霖至滬宿逆旅翌晨僱車至一處蓋欲鬻余於勾欄中余測其意私念與其含垢蒙恥淪落塵世何如隨波逐流之爲清凈也遂乘其不備車過某浜前縱身投河瑞霖見肇禍端忽逺颺去時觀者圍集適模範工廠主王翁經是處急救余起且憐我遇挈以歸翁擁厚資無子女遂認爲義女而我旣慶得所亦不復思家因請於翁欲迎父枢歸葬正以無伴護送爲慮今君至大可釋懷矣即訴於翁翁賞其義且隱窺織雲感其情甚摯拳拳若有託身意而兆麟義俠忠藎一時實不多見若以織雲字之可稱佳耦乃囑夫人刺其意織雲曰是所願也王君大喜乃將織雲意告兆麟兆麟曰兹事大還須商酌謂初時討擯於父且斥父之不義今復娶之人其謂我何翁曰織雲義女蒙萬死而得生今雖自由然飄泊終無歸且見君義重如山豈容一無報答今又邂逅相遇此中殆有天緣焉得一誤而再誤幸三思之兆麟感悟遂允之即涓吉成婚焉彌月後偕返故鄉則新姨已改嫁他適不知所之瑞霖貧病不起氣息僅屬織雲惻然助以資爲醫藥費焉嗚呼是亦佛家所謂因果不爽者歟（完） 
影戲談 
[影戲家蒞華叢談] [  嵩生]  
　　關士林威廉者（ＫathlynＷilliams）爲美國影戲長片中之表演家亦影戲界之明星也該女士置身於影戲界巳二十年所表演之各種影片出人意料是故聞其名者莫不贊美非特美國如是即我國人士對於該女士之傑作亦頗表同情其夫（ＭrＣharlesＥyton）愛敦氏與女士偕同來華擬在東方採集新鮮影戲資料以便歸國製映女士謂影戲能感化人民其關係於教育尤爲重大愛敦氏謂影戲事業爲娛樂品中之主要者但現尚未達到最高之目的女士於美國大公司所製影片中有其名者頗多而於偵探長片中女士曾親歷其危境曾有數次幾乎喪命者即各種游戲片中亦多表演故其名遂著女士現與其夫遊歷中國及東方各大城市遊畢起程回國現庽外灘禮查飯店不日即出發遊歷云 
 
[是非墨白不能分明]  
 
[影戲家開士林威廉女士]  
雜錄 
[麗湘閣雜掇] [  陳家慶]  
　　峭寒初褪風雨又侵花落鳥啼腸寸寸斷矣作此寄懷琰妹湘浦調寄虞美人其一云惜春長怕春歸去無計留春住去年愁損别今年依舊一春風雨恨綿綿燈花摇影凝寒碧篆字烟徽息宵來花外漏聲迢薄病纒人更無魂可消其二云峭寒初袪風初暖悄把珠簾捲萱花零落怎忘憂顧影凄凉只賸一團愁年年撫景增幽怨淚濕無人見何如醉死伴曹邱却騰浮沸天地一蜉蝣其三云别來春半音塵渺試問愁多少春人困似可憐秋想得晚妝樓上未梳頭江南逺隔瀟湘浦那得魂飛聚天涯何處寄相思夢裏道聲珍重小腰肢其四云棠梨舞遍閒庭院風逗爐烟轉算來辜負一年春依舊借地風雨葬詩魂蠻箋珍重懷仙侣密意渾難訴夢回猶自涙　干永夜誰家錦　促絃彈 
小說 
[社會小說人間地獄（八三）] [  娑婆生]  
　　第十三回催花小帖細寫嘉謨待燕疎簾不來佳客 
　　姚嘯秋道那第二種辦法可是和平得多了薇琴忙問怎樣姚嘯秋道堂子裏倌人最緊要的第一就是身體問題如果是自家身體一切好好辦得多如果是討人身體或者是押賬身體那就麻煩得狠要脫離關係恢復自由頗不容易一定要大費唇舌方能有效如今難得你旣不是賣給蘭阿奶的討人身體又不是押在蘭阿奶那裏更又不是按節包給他的十元一月期限又短數目又小解决自然不生問題現在你只要不拿他十塊錢一月另外到别一處堂子裏去做生意那不就完事了嗎薇琴道不瞞你說我來到上海還没有多少時候堂子裏雖有幾個小姊妹還是生疏得狠什麽掮洋錢的娘姨有熟客人的做手我全一概不認識赤手空拳兩眼漆黑如何能做得生意這一層辦法仍是空話姚嘯秋道那到不是這樣說法現在你一人獨立做生意自然不妥而且萬一不得法一定要吃人虧蝕老本最好有老手同做你只管出面做生意内部布置安排一切另外由合做的主持可以事半功倍薇琴道那裏相巧有這種合做的人呢程藕舲插嘴道這種人也不難找我看一客不煩二主嘯秋還是你替他找找你是久歷花叢熟人甚多找起來似乎不難况且如果由你介紹合做的人一定你也知道他的底細决不會和薇琴凶終隙末阿婉也點頭道蠻好蠻好只要姚大少肯出力再好没有了姚嘯秋這時候眉頭皺了兩皺道現在我到想起一個相巧的人來了迴過頭來對柯蓮孫道蓮孫你看寳玲老六那人怎樣柯蓮孫道就是前天我們在一起打牌戴白手套替你代表的那人嗎姚嘯秋道是的是的蓮孫道他很沈靜也算得是花間老經驗了姚嘯秋道他現在已是徐娘時代人物他想和一個面孔好的姊妹合做那末他的一班客人可以留得住生意可以做得出現在他包的那個小把戲亦是好吃貪睡不靈得狠前天他曾將這預備合組的計劃和我說過呌我留意好的先生我想薇琴如能和他合做豈不大妙蓮孫道狠好狠好程藕舲道老六我也見過兩次人也不錯不過依我的意思最好嘯秋先去問他一聲有了幾分眉目再介紹和藢琴見面有什麽事雙方解决豈不格外爽快尚得我們從中穿揷之煩薇琴道這樣辦法我也贊成頓時便喜形於色黎大塊頭道好好好銀行弄了半天並没議有眉目堂子的組織你們到規畫得狠有條理了姚嘯秋道聖賢說過爲人謀而不忠乎我們現在替人家辦事比替自己辦事還要出力正是今之聖人爲什麽你還要調侃我們呢 
[餘瀋] [  詩酒小神仙]  
　　布被緼袍蔬羹脫粟門無車馬之喧室有幅巾之侣不憂鹽米獨樂琴書非高隱之士盍克享此 
　　當今名公巨卿遇事趦趄動言歸隱試觀林下究有幾人哉 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[左右袒] [  旡用]  
　　吾人論世須有不偏不倚之精神乃能得至公至正之判斷故無所用其左右袒此爲論世者所應注意也 
　　雖然左右袒而涉於私者其弊爲偏與倚偏與倚之論世難博大多數之同情左右袒而出乎公者其誼爲公與正公與正之論世將以求眞是非初不必避左右袒之嫌而含糊模棱終焉 
　　奉直之爭私利之爭耳吾人本無一而可贊同然此私利之爭之中有稍顧大局而恤輿論者有不顧大局而不恤輿論者就吾人處第三者地位而發言兩皆非之復無疑第究其用心揆其眞意有可讓之機而不讓於不必急進之時而急進是爲戎首而應負其責吾人至無可如何之頃亦應於言談之間表示明確之態度以别是非雖左右袒不得視爲無意識之左右袒其爭乃有寗息之時也 
　　凡此要點爲共和立憲國民所應注意而負其責勿終含糊模棱致幕兆焚如燃及眉睫而猶泰然曰吾不左右袒噫不左右袒之結果爲無是非無是非之結果害有不可勝言者也 
衛生 
[矯正兒童衛生上不良之習慣] [  繆亮]  
　　兒童初生時本無不合衛生之舉動後以環境之不佳或家庭教育之不良遂染成種種不合衛生之習慣苟不思矯正一切將來影響於社會實大今將其原因危險和改良方法列之如左 
　　（一）納物入口兒童每喜以指皿放置口中咬嚙最爲不合衛生之習慣蓋指甲上面有無數細菌若置之口内不啻使其有傳染機會且手指放置口内能令門牙位置移動一般嘴唇支在外面者都由於此故訓練兒童除飲食以外之物件概不許入口 
　　（二）隨意涕唾隨意吐痰乃吾國最惡之習慣蓋痰吐在地上經風吹乾和塵埃細菌飛揚空中人若吸入即患肺結核危險殊甚訓練兒童最好無吐痰之習慣若非吐痰不可亦必吐在痰盂内用消毒方法殺菌然後傾棄 
　　（三）貪多食物兒童最喜貪多飲食故嘔吐胃疼等病在所不免我想一般好食之人多在兒童時代養成要改這種不良之習慣當在兒童時代做起來一日除三餐飲食以外概不許另吃雜食 
　　（四）以手撫面人之兩手表面觀之似異常清潔然以顯微鏡窺之則附有無數細菌一般兒童往往以手撫看面孔或以手指揉眼扒耳都爲不合衛生之習慣故飲食之前宜以肥皂洗手俾細菌無寄生之餘地在眼疾流行時代尤忌手指和眼睛接觸 
　　兒童不合衛生之習慣頗多以上四則不過擇其最容易發見者言之凡爲人父母欲使兒童康健對於以上數項不可不注意之（乙種酬） 
經濟 
[商業問題之研究（續）] [  吳東初]  
　　零售業收賬之方法 
　　店家對於收討客賬非操之過急卽失之太緩結果除眞實之顧客按期歸還外尚有多數賬欵收討無着雖原因在客家無信用而店家不知收討方法亦屬咎無可辭 
　　吾國商店大抵分三節或大小月底收賬遺店員持賬條向欠户徵收此種店員對於討賬心理旣乏研究又不善於應對開口動輒謂「店中需欵緊急」「不還不得注賬」硬腔硬調不啻與顧客宣告决裂故除有心還賬者不能使無意於還賬者一變而爲有心亦卽除收取現成賬外其他疑難賬項彼則無法可施此實一般商店緊要缺點之一也 
　　吾意收討欠賬最好於買客取貨掛賬時婉言設法詢明何時可着人到府領欵所有欠户商店分别記清届時選派店中善於說詞者前往收賬如買客於購物時未言明歸還日期者商店宜調查何時爲該欠户獲得某種進欵或薪資之時派人趁時往收鮮有不如數清償者總之售貨固應伺買客之便即收賬亦何嘗不應乘客之便乎貨賬收討不着大半由於店家只知趁自己之空閒於客家有錢時未去收而適於進欵使用傾盡之時硬去索取甚至决裂衝突此所謂自尋煩惱不必怪他人之無信用祇責自己之無商業知識可耳 
　　至言收討客賬竟至與客决裂一節此則商店最不幸之事店家應勿輕易爲之蓋事至决裂不論經過何種法律手續而獲得欠欵與否要皆斷送一顧客之來路而巳一二人之斷送固不足惜若擴至十百千人不與往來豈非自封其户尚有發展之餘地乎况至决裂而與客談律理往往因小失大顧客所欠者有限訴訟用途倒費不少謂非愚昧可乎故收討客賬關係成本非責成能手善爲進行不可惟商店用人只知節省糜費其亦知用能手而出重資並非得不償失也即如對於收討客賬一端而言倘使因任用高等職員卒致减少爛賬豈非計之上者乎 
道德 
[西方格言（二七九）] [  謝介子選譯]  
　　正義之資雖微美於不義而鉅（英吉利諺） 
　　需要爲發明之母（法·德·荷諺） 
　　短誤猶長誤也（英吉利諺） 
　　妄貸於人所失將倍（法蘭西諺） 
　　懶婦增其夫之負擔（莎士比亞）（Ｓbakespere） 
　　石利刀而鈍己（派茁拉克）（Ｐetrarch） 
　　細火成巨災（英吉利諺） 
　　言甘者心苦（法蘭西諺） 
　　發言母較速於其實行（英吉利諺） 
　　學者非即盡爲幹才也（法蘭西諺） 
[就醫宜守秩序] [  江東]  
　　本埠愛文義路張氏父子於歧黄之術素有研究故名馳遐邇每日就診延診者頗不乏人前日余友某身體欠安偕往醫治該醫室内列凳數排就診者以來時之早遲定座位之前後早者在前遲者在後診時先前而後後以昭公平并維秩序法至善也某甲後至時前列方診彼不問理由即前爭座擯某乙乙怒抗議幾至用武旁坐者恨甲之無禮且先之己亦受遲診之影響見義勇爲當仁不讓羣起而攻之衆怒難犯某甲乃退猶不勝血氣之悻悻 
　　鳴者曰納爾遜英之大將軍也當戰時受重傷至軍醫處醫治醫者棄先納氏而至之受傷兵士而醫納氏納氏曰不可先我者先醫夫大將軍之與士卒有上下之分貴賤之别先上先貴禮亦未必非之後下後賤人亦未必譏之况上者貴者受重傷而幾至死乎然而將軍不肯爲也今某甲同屬病者又後到而欲先診此太無人道此某甲之所以爲某甲納氏之所以爲納氏也 
法制 
[動產强制執行方法及限制] [  井門]  
　　債務人逾期不履行債務經債權人聲請審判衙門將債務人財產依强制執行方法清償其債務其方法不外扣押拍賣及强制管理前者卽爲執行動產方法然於債務人動產非可悉數扣押有限制如下 
　　（一）債務人及其家屬所必要之衣服被褥及其他器具 
　　（二）債務人及其家屬所必要之一個月間食物薪炭燈火若債務人並未存儲現物而别無取得方法時則支半月所必要之金錢 
　　（三）債務人及其家屬之信書或營業用帳簿家事記錄及使用於學校或教育場之書籍 
　　（四）債務人及其家屬補足身體之物 
　　（五）農業人農業所必需之農具家畜肥料種子 
　　（六）漁業者獵業者技術者技藝者及織工與其他勞役者營業所必要之物 
　　（七）文武官吏宗教師公私立教育場教師業務上所必要之物及身分相當之衣服並扣押之日起以後所受之俸給恩給 
　　（八）辯護士公證人醫師產婆業務上所必要之物及藥劑師調藥所必要之器具藥品 
　　（九）勳章名譽之標證職業所必要之印信及系譜 
　　（十）遺像牌位墓碑及祭祀禮拜所用之物 
　　（十一）未能造繭之蠶 
　　以上各欵皆不得扣押蓋或因生活身分所必需或爲營業職業所必要及關於典禮害於經濟者也又非預料扣押之價金償强制執行費用外尚有剩餘時不得爲之蓋以爲不特太窘儥務人有無益於債權者也（乙種酬） 
雜錄 
[漏電預防簡法] [  松]  
　　近日各繁盛之都市無不安設電燈惟電燈之爲物雖較油燈便利然其危險亦較油燈爲甚一或不愼即有觸電之虞用電燈者旣不能人人皆有電氣之學識則防備之法不可不講兹將預防漏電最簡單之法條舉如次願用電之家加以注意焉 
　　（甲）防電線漏電法 
　　（一）兩條電線接觸之處當用膠布條包裹銅線切勿露出因膠布乃絶緣物不能傳電故也 
　　（二）裝設電燈通過牆壁之電線均須套以磁珠因磁亦絶緣物故也 
　　（三）有濕氣之物不可與電線接觸 
　　（四）正在過電之電線切勿用手剪削 
　　（五）電線外所裹之膠皮如不堅固切勿使用 
　　（六）凡遇膠皮甚薄透露銅線之處愼勿接觸 
　　（七）常與身體接觸之金屬質物件勿使與電線連接移動屋内之電線勿用猛力牽拔 
　　（乙）防電門漏電法 
　　（一）電門不可使感濕氣須常常檢查 
　　（二）電門上之螺絲釘不可與電線接觸 
　　（三）手觸之部分不可與過電銅片相連電門上之把手如有開閉不靈時不可用力扳扯 
　　（四）電門宜順開不可逆開（乙種酬） 
 
