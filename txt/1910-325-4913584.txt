# 1910 - 325 - 4913584

 

Page 1

 
 
   
 
 

Page 2

 
 
上諭 
　　監國攝政王鈐章　十月二十八日内閣奉 
　　上諭阿穆爾靈圭等奏查辦前鋒護軍等營情形並請派員管理一摺著派阿穆爾靈圭載潤管理兩翼前鋒八旗護軍曁内務府三旗護軍驍騎等營專司整頓各該營用人行政一切事務其内廷守衛事宜仍由前鋒護軍營值班統領曁内務府大臣分别管理應如何整頓營務釐訂章程着阿穆爾靈圭體察各營情形妥籌擬定奏明辦理欽此　軍機大臣署名奕劻毓朗那桐徐世昌 
　　宫門鈔　十月二十八日　召見軍機　那晋　周儒臣 
論說 
[論閩粤兩議局風潮之異點（樊）]  
　　有人於此。此左手自刺其腦。以右手自扼其吭。此其人非顚狂之人。即甘心自殺之人。無疑也。 
　　地方之有諮議局。爲人民意思機關。猶人身之有腦。爲意思發動之源泉也。諮議局之有議員。爲人民意思之代表。猶人身之有喉舌言論。爲意思表示之符號也。 
　　據此以觀。則設有人控告諮議局。限制諮議局之發言權。蹂躪作踐。無所不至。則此等之人。與以左手自刺其腦右手自扼其吭者無異。不謂之曰。 
 
 
 

Page 3

 
 
顚狂自殺不可。 
　　或曰。然則國民對於諮議局。亦當如普通人之護其腦衛其喉舌。無論如何。不得稍加以侵犯乎。應之曰不然腦有病。求醫施藥治其病。喉舌有病。求醫施藥治其病。此恒有之事也。無病加以擁護。病則治之。不得謂治腦治喉舌爲自殘身體之舉。人民對諮議局亦然。議員有收受賄賂。借公衆機關。以行其私便。若受害人旣已執有確據。則可控告之。議員有爲現行犯。罪如殺人違警各事。受害人及檢事可以提起訴訟。此猶之腦病求醫喉病用藥。决不得謂爲蹂躪諮議局也。 
　　或曰。國民有監督議會之權。據子所言。則議員若有不滿於國民之意者。國民豈竟無法以監督之乎。曰有之。國民監督議會。有唯一無二之法。則選舉是也。本届已選之議員。若不滿民意者。下届不選之。此固國民之全權也。然若未届改選之期議員不滿民意。而又非現行犯罪。或有收受賄賂及擾害鄉里之眞實確據。吾敢簡直正告之曰。國民别無監督議會之途也。 
　　議員於議事範圍内之言論。不受局外之詰責。此局章所明定也。議員言論。苟不善者。國民對。之祗立於批評之地位。無對之直接。横加。駁詰或控告之之權。蓋議員。之受懲罰。對内。則有議長。之停止到會。全體議决之。除名。對外則有督撫之停會。及奏請解散。此外並無人有權可以要求議長副。議長。及督撫嚴辦議員也。至於地方人民。若第以一部分人之私意。揣測議員爲收賄。爲武斷。爲假公濟私。而並無法律上之證憑。遽欲鹵莾控告議員之全體。或其多數於行政官。者此尤爲荒謬之舉動。蓋立法議事機關。與行政機關。立於對等之地位。此立憲之原則也。質言之。即人民與政府立於對等地位也。人民苟貿然控諮議局於行政官廳。是不啻一妄人耳。猶幸奏定局章。諮議局可引以自衛。不然以今日督撫之日思推廣其專制之權於諮議局。地方上又有此狂妄糊塗之士紳。今日控一案。明日控一案。區區一諮議局。百數十。議員其不盡爲不肖官吏不肖士紳所吞噬者幾希矣。（未完） 
要件 
[龍參議建章上　皇帝萬言書（六）（續）]  
　　六辦學之侈靡。查各國中小學堂。極爲簡樸。學費最廉。故能學校如林。人才輩出日本中小學堂。板屋居多。德國鄉間小學。竟有茅屋數椽者。其中彝器桌椅不完不備亦無所謂操衣等費。其學費一項。半皆三四銀毫不等。免費者居其多數。中國學堂建築之資。動萬數千金。彝器傢具。亦費數千。監督監學提調總辦委員齋長文案之類。又費不貲故創辦一學堂。殊非易易。開辦之後。因常年經費不足。或停止或歸併。或辦兩等者改辦初等。半途而廢。前功盡棄。投資于無用之地。豈不可惜。學部雖有定章。並不實行。此則提學使奉行之不力也。而學生之入學者有學費。有膳費。有操衣費。有書籍筆墨費。有應酬費。一年之中。非百數十金不可。中等之家。尚可支持。下等社會。斷難應付。中國人民下户居其七八。若令皆不知學。而徒恃十之一二上等之人。恐不足以立。國無小人莫養君子。故各國着眼在普及教育。至爲可法。從前各村鄉。皆有私塾。送子弟入學者。大半以米數石柴數擔束脩。並無所謂銀錢。今則拘以種種之形式。銷耗巨貲。小民救死。惟恐不贍。奚暇治禮義哉。是宜由學部頒定辦學須知一書。俾得遵守。凡中小學堂。建築約分三種。一瓦房。一板屋。一茅屋。其費若干。彝器傢具之費若干。學費若干。教習之費。書籍筆墨雜費若干。並一切之方法。一一繪圖貼說。俾衆。易曉。以最省儉爲主。明定章程。中小學堂開辦費。不能過若干。常年費不。能過若干。其數目以人數之多寡而定。其有逾此限。者由提學使懲辦辦學之人。如欵項太多。可分學區多處。俾得就。近上學。凡中小學堂。一律不准設有膳宿。遇有不得已時。須將理由禀明提學使。查驗屬實。乃得舉辦。以節糜費。所有辦學之人。以成立學堂多少爲殿。最給與優賞。如此實力做去。不數年間。則人才蔚起矣。（未完） 
專電 
[電一（北京）]  
　　御史温肅冒全體同鄉之名電請粤督革退諮議局議員三十餘名同鄉大憤擬舉發冒名罪狀 
[電二（北京）]  
　　滇督李經羲電奏滇邊交界牌被某國暗移至十里以外與該國領事交涉不認請速飭外部力商駐使爭回 
[電三（北京）]  
　　東督錫良電奏某國密赴内蒙旗招募蒙民二萬訓練成軍並添兵築壘併力經營居心叵測請速籌抵制 
[電四（北京）]  
　　攝政王奉皇太后面諭方今時局多難宜集思廣益事苟有利當獨斷施行毋庸商問某邸致生阻力 
[電五（北京）]  
　　文官考試章程已議定將宣布聞中外學堂畢業生捐班正途廕生等項每千名取四名 
[電六（北京）]  
 
 

Page 4

 
 
　　鄂督瑞澂電奏條陳内外要政大端亟借債欵興辦各項實業速組新内閣以昭大信 
[電七（北京）]  
　　度支部人員兼充鹽政處財政公所差使者一律開去本部烏布 
[電八（北京）]  
　　陸部奏改本部尚書侍郎爲總副理大臣下設八司 
[公電（蘇州）]  
　　各報館鑒震澤縣張溎通同蠧書周某等五人匿詔私徵經蘇撫提辦現該令及該書四出運動轉圜除電達外並呈請督撫憲查辦王家菼費攬澄費承祿沈寳銘沈玉鈺吳鴻一周興朝周麟書錢崇垚何宗一謝宗元吳俊英王家倬電 
緊要新聞一 
[龍參議足食足兵之大政見北京]  
　　郵部候補叅議龍建章日前曾呈遞條陳一件洋洋數萬餘言（原奏見本報要件欄）頗得監國嘉許曾諭飭軍機另抄一分存擋將原奏進呈以便不時瀏覽兹悉龍參議於二十一日又遞封奏一件畧謂竊維辦事之道必須先定宗旨宗旨旣定而後進行方法可以次第施行有條不紊然宗旨何以定夫亦曰足食足兵而已惟是足食之道不在度支部而在農工商部足兵之道不在海陸軍而在學部何以足食而責在農工商部也查度部職司理財有分利而無生利今日中國民窮財盡雖日言清理覈减而終無濟於事故貧弱之國在開源不在節流開源之道不外農工商三端此三者又以農工爲本商爲末前摺已論之詳矣惟願皇上顧念實業爲富强關鍵銳意提前擬請旨飭下商部借欵四五千萬以舉辦農桑水利森林畜牧漁業之事即將此項借欵廣開實業銀行仿王荆公青苗之法行之妥定章程庶可流通無阻而辦事方法又當求實在不務外觀所有試驗塲陳列所可暫行緩議俟各項辦有成效再行核議惟實業學堂乃振興實業之要領務宜廣立學堂培養人才此大略也至度支部力可應爲之事如剔除弊竇清理財政整頓稅法統一國庫舉辦公債諸大政均須并力進行以赴時機此亦憲政前途不可或緩耳何以言足兵之道責在學部也查中國兵弁多無學識旣乏國家思想更無勇敢性情大半驅市井無賴爲之一旦緩急全不足恃孔子云不教民戰是爲棄之洵篤論也近者陸軍部設立武備學堂及頒發訓練諸法令頗稱大觀祇以經濟支絀不能得多數之兵以敷分布而無兵又不足以立國進退維谷殊屬萬分爲難現擬庽兵於學之法將高等以下各學堂改兵式體操兼習普通兵學自少習慣人人有尚武精神一旦有事則後備預備各軍大有一呼萬集通國皆兵之槪古者子弟入校教以射御書數射御者即古之軍備也冉求季路嫻習武略表著當時亦爲孔門深許應請旨飭下學部通飭全國高等以下各學堂改兵式體操更定教科書日課課程兼習兵法如此與軍政前途大有裨益至海陸軍各署亦當將旣有之兵嚴加整頓期收實效擬將現在陸軍分爲五大枝燕晋東三省爲北路甘新秦蜀爲西路魯吳越贛爲東路豫楚湘爲中路雲貴閩粤爲南路各路設統兵大臣一員受成陸軍部水師分爲三人枝北洋艦隊爲北路長江水師爲中路粤海爲南路各路設督練大臣一員責成海軍處如是全國軍隊可望統一無難收指臂之效矣總之中國今日非富不足以圖强非强不足以立國然而富强之道舍此别無良法惟日暮途遠收效甚難及今不急起直追恐終無挽回之一日昔勾踐敗吳以還十年生聚十年教訓二十年卒以沼吳今中國時勢甚於勾踐而列邦尚不若夫差則當於此十年中併力兼營無難收桑榆之補區區愚衷實係急切要圖務請飭下各部妥籌辦法核議施行天下宰甚摺上聞監國大爲稱許而尤以陸海軍分枝一層稱爲思慮周密歎賞不置 
[内外大員將有大甄别北京]  
　　聞監國於實行縮短國會年限後即擬將京外各行政大員嚴加甄别以免延誤應籌各政惟某邸從中阻梗未即實行故復有重申部臣疆臣之明諭頒布現監國又動此念日前特召某邸至三所商議某邸仍以京外大吏一經更動諸事紛更恐應籌各政反致延誤爲詞監國殊不以爲然謂朝廷所擬甄别者正恐其延誤耳以予觀現在内外大吏秉性敷衍或不明憲政者實居多數若仍一味優容必延誤要政反不如有一番紛更之爲愈某邸無言而退昨監國又召某某樞老密商良久聞已决定於明年頒行新内官制時甄别内官頒行新外官制時甄别外官云 
[强迫教育將自京師始北京]  
　　學部唐尚書以國會年限業已縮短本部應籌備之教育普及亦宜提前赶辦惟欲普及教育非從强迫入手不可擬仍照前議先由北京辦起每一學區内須設幼稚園一所凡四歳以上之兒童仿日本辦法不分男女均令入幼穉園至七八歳時再行撥入初等小學堂肄業彼時男女不能同學須多設男女小學堂應責成京師自治團體舉辦官爲補助凡家有兒童不令入學者罪其家長依荒學論一面咨請民政部於此次調查户口時認眞注明兒童年歳即將户口表册咨送一份由部備查以上辦法俟與左右堂會議妥協即行入奏准於明春施行 
 
 

Page 5

 
 
[礦照年限又議縮短矣北京]  
　　農工商部以近來各省礦商禀領探採各執照後或竟與外人接洽或先與礦主紛爭甚至藉礦招搖設局詐騙股未收齊而虧折已鉅以致逾限日久礦苗礦線尚未探明非惟紏葛不清抑且棄利於地殊與振興礦産宗旨有碍兹擬嚴定限制凡領有探礦執照者均以一年爲限限滿延岩即准他人承辦該礦商不得率請展限至此次新章頒發後無論各省前領現領各礦照并華洋合辦之各礦如在一年限外仍未報明開採者即由各督撫按照新章咨部辦理以重礦政 
[吉撫交部議處之由來北京]  
　　吉撫陳簡帥近因失察屬員吸烟致干部議曾紀前報兹悉吉省特派資政院委員五常府知府萬繩武其人素犯有烟癖此次奉派來京被人窺破癮未淨除即往報告禁烟大臣經禁烟大臣調騐屬實正在繕摺參辦間即有人電告陳簡帥陳知事難挽回當即趕辦奏摺參萬戒後復吸以爲規避處分地步不料陳摺係十八日到京而禁烟大臣參摺已於十七日出奏因此陳摺遂歸無效 
[司法官吏俸給一斑北京]  
　　資政院審查預算科已將全國司法官吏俸給酌定以省之大小分爲三等各以歳入之多寡爲衡並參酌各該省生計之程度以定高下奉吉直蘇浙鄂蜀粤爲大省黑晋魯豫贛湘桂皖爲中省陜甘新閩滇黔爲小省其各級官吏之俸給數目如下高等審判廳丞大省四百元中省三百五十元小省三百元高等檢察廳長大省三百元中省二百八十元小省二百四十元高等推事長大省二百元中省一百八十元小省一百六十元高等推事大省一百六十元中省百四十元小省一百二十元高等檢察官大省一百六十元中省一百四十元小省一百二十元高等典簿大省八十元中省七十元小省六十元高等主簿大省七十元中省六十元小省五十元地方審判廳長大省一百八十元中省一百六十元小省一百四十元地方檢察廳長大省一百六十元中省一百四十元小省一百二十元地方檢察廳長大省一百六十元中省一百四十元小省一百二十元地方推事長大省一百六十元中省一百四十元小省一百二十元地方推事大省一百四十元中省一百二十元小省一百元地方檢察官大省一百四十元中省一百二十元小省一百元地方典簿大省七十元中省六十元小省五十元地方主簿大省六十元中省五十元小省四十元初級監督推事大省一百元中省九十元小省七十元初級推事大省八十元澡省七十元小省六十元初級檢察官大省八十元中省七十元小省六十元各級錄事大省二十四元中省二十元小省十六元看守所官大省五十元中省四十元小省三十六元檢驗吏大省三十元中省二十四元小省二十元承發吏大省十二元中省十元小省十元書記生大省十二元中省十元小省十圓 
[變通裁缺人員補缺班次北京]  
　　吏部具奏查工部等衙門裁缺章程内開裁缺人員呈請分部者遇序補之缺實缺人員仍按原奏補日期先後與本部人員相間輪用候補人員各較各資勞績到班時各較班次亦與本部人員相間輪用等因定章之時因裁缺人數較多恐實缺資深各員簽分各部補缺無期故爲另立一班以示體恤數年以來實缺分部者漸次用竣資深者亦相繼補缺其餘裁缺候補之員數已無多資亦較淺與定章時情形迥不相同若仍分班輪補則裁改之資淺者補缺轉速本衙門之資深者補缺反遲自應隨時變通以昭平允擬請嗣後裁改候補滿漢各司員與本衙門候補各員合爲一班遇序補之缺輪用資深時統較資俸先後輪用勞績時分别班次統較奉旨日期先後酌題之缺亦准酌量才具擬補如有未經得缺之裁改實缺人員仍照原章相間序補俾免向隅除度支部禮部法部業經先後自行奏訂新章外所有未經改章之各衙門應照此次奏章一律辦理奉旨依議 
[川諮議局電詢豫算疑義北京]  
　　資政院日前接收四川諮議局來電謂鈞院决議歳入全册是否今年暫辦以後仍須畫出地方歳入歸入局議又諮議局可準督撫所交豫算酌盈劑虚移緩就急而鈞院復正議節減冗費鈞院於地方歳出如有節减則諮議局之所酌劑移就是否有效本局以待電覊遲已决開臨時會議决明年預算前項疑問請速電示以資遵奉 
[京師近事]  
　　軍諮處大臣濤邸日昨會商理藩部尚書夀子年謂現將實行徵集蒙兵編練禁衛軍已電致各路都統大臣查照曉諭然本處所擬派徵集蒙兵人員誠恐到蒙言語不通致多閡隔擬由京簡派熟諳蒙情人員襄同辦理庶使蒙民洞悉國民應盡之義務方能振起蒙民愛國之精神聞夀尚書已經首肯由部遴選隨同處員前往徵集 
　　二十日樞府會同濤邸倫貝子肅邸澤公學部唐尚陸軍部廕尚法部廷尚等在政務處會議提前赶辦憲政及憲法處與編查館之權限並組織内閣一切事宜 
　　政府日昨集議以憲政編查館現雖與資政院併立惟查該館所辦之事竟占内閣應設各局之大半將來内閣成立該館實形冗閒自應處於 
 
 

Page 6

 
 
淘汰之列擬俟内閣建設之後仍將該館奏請裁併以符定制而一事權 
　　憲政館日昨咨行各省飭將該省憲政籌備處現用人員履歷銜名限於年内一律列表咨報本館其已經本館派充顧問官者一併聲明以備核辦 
　　聞政府近議以滇黔兩省礦産實業極稱豐富外人屢次窺伺若再延緩深恐益將紏葛擬再借外欵數千萬專爲振興滇黔兩省礦産實業之用以保利權 
　　外部近以越南瓜哇澳洲非洲及秘魯等處每多虐待華僑並限制華人入埠等辦法若不設法挽救華僑將無立錐之地擬向英荷法諸國公使婉商將所有各種限制華人苛例一律删改俾得與各該地方之白人享同等之權利並電各埠中國領事飭令妥籌善策保護僑民嗣後仍當派員密查如查有華僑受虐情事即惟該領事是問日内即實行咨照矣 
　　鳳禹門留守昨日遞封奏一件聞係關於交代近畿各鎭辦法並擬將出力人員請奬摺上均留中未發 
　　會議政務處王大臣前於本年三月間會議預設樞密顧問大臣有改翰林院之議兹聞某樞相昨與慶親王復提前次草議擬照前議將翰林院改設弼德顧問院其軍機處作爲顧問大臣内廷值班處以備不時召詢聞慶邸已允爲會商辦理矣 
　　聞樞垣於日前又接駐藏大臣聯豫電報一道係請代奏其内容以現在藏地雖稱平靖而一切應興之政甚屬繁多需用人才甚急請即由樞垣代爲遴選熟嫻軍政警察商務交涉四項專員簡派赴藏以資襄贊 
　　軍諮處大臣濤邸日前與陸軍部廕尚書會商以東督錫清帥屢次電告東三省危急情形擬即飭派直提姜桂題統帶毅字軍各營赴奉吉黑三省扼要駐紥以資保衛 
　　政府近以資政院議長倫貝子不能壓制議員大爲不悅前日彈劾案出現政府尤深怪之聞貝子嘗語人云政府對我之感情日壞一日我亦無法祗好聽之而已據政界人窺測謂貝子此後行動不爲政黨之領袖必出於辭職一舉蓋已無中立之餘地矣 
時評 
[其一]  
　　軍機處答覆易宗夔說帖。謂軍機署名之制實本於乾隆年間舊制。與日本内閣副署用意不符。是軍機大臣已明明不認署名之責任矣。雖然記者不能無疑。 
　　（一）署名旣。無責任之可言。則國家又何必垂此無謂之體制以爲政體垢。（二）自光緒三十四年。規復乾隆舊制以來。無論明降非明降諭旨。統由軍機署名。獨此次縮短國會諭旨。改由會議政務處署名豈不以縮短國會。爲政務處大臣所。議决而使擔其責任故。如軍機處言。署名本無責任。則政務處所主。張者。何不可由軍機代爲署名。而必令政務大臣開此未有之創格。（三）即以乾隆舊制論。當時各軍機。中何人入内辦事。即由何人署。名本含有責成之義。今各軍機旣隨同辦。事隨同署名則揆諸舊制。自應負連帶之責。任豈各樞臣僅憶沿乾。隆之舊制。而忘乾。隆朝設制之本意乎。 
　　在樞臣答。覆之用心。不過欲藉此自逃其責任。不知國家政制一事。必有一事。之用意。非可兒戲爲之。署名如無責任。則義將安。取吾願資政院議員其速爲。嚴格之質問也。 
[其二]  
　　自同志會有草擬政綱。組織政黨之號召。而直省各團體乃。函電紛馳。羣以組織政黨事業。責望於。該會。有響斯應嗚呼同。志會。眞足以自豪矣。 
　　雖然。同志會雖有組織政黨之機會。恐無組織政黨之工夫。君不見會。中諸人。方奔走官塲。或恣情花柳。紛紛流芳。於京報乎 
[其三]  
　　此次資政院彈劾樞臣。固該院之生死關頭也。爭而有效。則該院或可。轉機爭而無效。則該院從此掃地。虚擁空名徒。縻巨費奚爲者。故今日各議員之主張彈劾。必當堅持到底。苟不得請而解散。而辭職。堂堂正正。可對朝廷。可對國民如爭而不力。見幾而止。知難而退。則毋寗弗爭。而翻然奔走於政府之門。以求達升官發財之目的爲愈。 
[其四]  
　　可憐哉忙忙碌碌之議員。 
　　資政院之議員。有想做官者。則鑽頭覓縫。有爭權限者。則忿恨塡胸。廣東諮議局議員。則因禁賭案被人驅逐。而慚愧無地。福建諮議局。議員。則因法政風潮。被人控告。而怨氣衝天。浙江諮議局議員。則因路事請求無。效而埀頭喪氣。四川諮議局議員。則因取消法律公布案。而忍氣吞聲。江蘇諮議局議員。則因被資政院笑罵而懊憹無及。可憐哉各省之議員。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[福建諮議局風潮詳紀福建]  
　　閩省交通不便風俗言語郡邑殊致政治活動之中心恒在省會外府縣人罕得聞問者搢紳士大夫少進取之氣僚宦退老夙以不與公共之事爲賢自朝議變法首興教育於是書院改爲學堂各山長多襲其舊爲監督相沿十年互爲汲引每設一校監督之席必用省紳紳之勢力遂彌布於一省學務中矣閩紳旣以舊資格得新位置並欲以舊理想辦新事業其爲教育計往往瞻狥目前而不知違反本旨貽害大局實甚時各地興學動言無欵省紳遂以此藉口於外府縣人來省求學應考逾期者不得收錄令其捐貲入學於學費之外多徵百元謂之自費生學堂恃此爲一財源管理員亦有因以爲利者學子怨詬外府縣人多不平然以聲氣隔閡無由建白其積而待發者已非一日去年諮議局成立各府縣當選議員多於學務有經驗言論間每謂省城對於外府縣之不平均尤以學校徵收自費爲最無理故於第一次會期中提出教育事件有各府縣與省城聯絡辦法一案其大旨在教育之平等議員發議尤多反對增徵學費之事諮議局書記長林長民適兼法政學堂教務長知增徵學費非正當辦法且因是而外府與省城之意見將益歧欲有以糾正之調和之遂與監督鄭錫光商除自費制度於本年五月間由監督在校員會宣布廢止嗣九月續招新生監督以聽一二管理員言欲取消前議復徵自費教務長力持不可監督又主持同級學生一講室可容者分班教授教務長又以多糜經費且課程支配不免分歧力主合班相持不下各陳其事於學司學司不能决也監督乃以越權曠職阻梗校務請撤教務長以高等學堂監督陳培錕兼任之學司寢其議十日省紳諸監督咸以去職挾學司京中亦有電致官府助鄭者法政學堂教員管理員陳崇魯等以平日職務上受教務長之督促頗滋反對亦助監督禀控教務長學生二百餘人復禀留之而新招之生以困於學費經月不得入堂諮議局議員孟思培等三十七人憤其蠻動且認其爭執之事與學務上有根本關係爰據局章提出法政學堂風潮質問案案呈督未批答而撤換教務長之札已下越數日陳崇魯等以學堂教員管理員名義刋布質問案紏謬書謂議員干預外事庇護私人挾制官長省紳潘炳年吳徵鼇羅臻祿陳培焜等復聯合其勢力所及之學堂教員管理員以武斷局章刧持官長禀控諮議局議員及林長民請分别懲撤事下藩學臬三司至今未决而新舊黨派之爭教育權利之爭外府縣省城之爭遂一發而不可止矣（未完） 
[折撫電告預算案脩正追加數目杭州]  
　　浙撫增中丞致度支部電云度支部鑒據財政局呈稱所有豫算尚有應修正之處應追加之處查修正項下歳入門正雜各稅類漏列契尾捐銀五萬九千四百三十兩國家行政歳出門解欵類奉部飭不准議裁之翰林院經費銀六百兩欽天監飯食銀一千六十四兩實業費類勸業公所少列八百二十兩以上各項應請修正補入查追加項下國家行政歳出門財政費内追加藩司衙門委員川資銀六千兩司法費内追加司法警察銀七千九兩司法衙門各項豫備費銀一萬三千九百五十兩軍政費内追加貼補裁缺游參都守等膳費銀一萬兩交通費内追加各署電報費交涉司署銀六百兩提法司署銀二千四百兩巡警道署銀二千四百兩勸業道署銀一千六百兩鹽運司署銀五百六十九兩杭關道署銀四百兩地方行政歳出門實業費内追加茶業講習所銀一千二百二十四兩以上各項均請備入追加項内查此修正追加數目或據各衙門續行報告或據本局復核查明該前數嗣後如遇有豫算外臨時用欵謹遵照清理財政章程第二十二條辦理浙江巡撫增韞印 
[東三省通信]  
　　安奉鐵路各站向有日本警察署一所原爲保護鐵路而設詎料該警署時有侵我主權之事至於鐵路附近我國居民户口職業日警亦常時稽查雖經我國鐵路巡警一再禁阻仍無效力且近來沿路一帶該國警兵不時增添聞日前每站又增添警兵十名 
　　葫蘆島開埠一事籌畫日久迭經勸業道趙觀察及鄭京卿孝胥先後測勘核實估計約需銀一千萬兩之譜兹聞錫督以籌欵維艱殊難開拓屢向度支部借欵亦未允許除借洋欵外别無良策然兹事體大急切未能辦到加之冰雪滿地年前不便開丁故决計俟明春再作計議 
　　東省財政預算入不抵出爲數甚鉅前經度支部咨行飭令切實核减而各司道多未遵辦現東督擬先由公署倡始以爲表率已將經常臨時各費核减十二萬一千餘兩督轅充差各項人員共裁减薪俸十二萬四千餘兩並聞尚擬隨時詳查酌量核减務求出入相抵日昨特將所减之數飭知財政局存册以便彙咨 
　　東省陸軍三年考校前經奉旨簡派那侍郎晋來東校閱兹聞那侍郎前日午後電致公署謂擬於二十五日率同隨員由京起程云云錫清帥接電後當已分飭長春第三鎭新民第四十協及北大營第二混成協妥速准備一切以免貽誤 
　　東督錫制軍以朝鮮與東三省有密切關係唇亡齒寒可爲危懼所有對日之事宜預爲之謀以免臨時無策特於日昨密電中國駐朝鮮纔領事將日并朝鮮後種種布置調查速復以便籌備 
　　往年南滿一帶所銷麫粉美國最佔多數間有中國所有製然惡劣而爲數無幾自去年日人在鐵嶺開設火磨製粉公司銷行頗廣美貨即受一 
 
 

Page 11

 
 
大打擊比往年已减至八成至去年十月間華人適有抵制日貨之舉而哈爾濱俄人所製麵粉遂乘之南下鐵嶺之日本麵粉幾於無人過問直至本年春間抵制日貨之風潮平息鐵嶺之日本麵粉始復舊觀刻下日俄鐵路聯絡通運麵粉車價頓减以至哈埠及雙城府阿什河等處俄人所製之麵南下愈暢將來與日人之競爭更無已時我華人有天然之産而不能自製致令外人占此利權言之殊爲可痛 
分類新聞 
政界 
[武陽城自治總董業已就職常州]  
　　武陽城自治公所總董辭職議事會未能照允各情已誌前報現聞史總董成以辭不獲命已允就職任事並聞於二十六日在該公所邀集董事會各職員開第一次常會提議秋季議事會議决各事以便執行至冬季議事會照該公所規約本以十一月初一日開會現聞亦將改至初十日矣 
[承守注意整頓騾馬稅鎭江]  
　　鎭江府承瑞卿太守以原有騾馬捐欵近來納稅者甚屬寥寥稅務漸形減色推原其故難保無偷漏隱匿情事現欲大加整頓已與海防理事同知啟司馬等集議數次尚未决定辦法聞將來如有前項情事一經查明得實即將騾馬充公以示儆戒 
[浙諮議局力爭龍元貼水杭州]  
　　浙省諮議局以龍元貼水國權金融均大受影響特於第一届常會提出决議呈請公布荏苒經年一再質問官廳徇奸商之意復以未經規定不准貼水一語爲藉口現由該局參考各方面事實於二十日上午復開正式會議當由衆議員提議以上届提出通用龍元議案係因徵糧納稅不收龍元以致市上銀幣之勢力仍趨重于墨銀而龍元反受短折貼水之病酌擬辦法三條爲暫時補救起見旣經撫部院公布施行則所謂通用者自係指龍元與墨銀同一價格而言本案理由中已明白言之不得因第三條未曾規定不准貼水一語即可置短折貼水于不問今杭州商務總會貿然函請勸業道弛禁貼水又以完糧納稅一體行用龍元則將來折合規元必致愈多虧耗等情由勸業道遽行詳院迨奉飭會議復後復以龍元禁止貼水水于商務諸多妨碍爲言是官商違背議案皆出于明目張膽公布施行之效力全失不得謂非違法確據本局對於議案有維持之責對於官紳違法有紏舉之條經衆議員决議呈請查辦日昨已備文呈請撫院察核施行矣 
軍界 
[佈置雷瓊防務之大要廣州]  
　　雷瓊兩府均水陸要衝而雷屬徐聞近海一帶更毗連廣州灣南面與瓊屬海口遙對僅相隔一水其防務尤爲緊要且匪風日益披猖前經特飭該處地方文武將防務情形詳細查明切籌整頓在案現據詳覆大略以瓊州防務其重要不在瓊州海口一處惟海口爲通商要埠中外商賈雲集故辦理瓊防須注重沿海並須兼顧海口勢難顧及雷防至雷屬徐聞地旣扼要此外遂溪及沿海各港口則在雷海之東徐聞沿海各海島則當雷海西南防務均極重要盜匪又極披猖自應調撥巡扒輪船分途專駐防護緝辦其原派瓊海廣玉等兵輪請即責成專辦瓊防以重地方防務 
[軍諮處擬編軍事沿革之前提鎭江]  
　　駐鎭南洋陸軍第十八協杜淮川協統昨奉南洋陸軍第九鎭徐固卿統制札開奉江督札准軍諮處咨案照本處擬編軍事沿革亟應調取辦理新軍歷來成案以備採輯查各省籌辦新軍所有徵募編練軍械服裝教衣等事當時如何籌備嗣後如何改革之處希即飭令所屬新軍分别鈔錄咨送到處實爲公便等因該協統奉札後當即遵照分别鈔錄詳候咨送矣 
[駐湘鄂軍撤防之中止武昌]  
　　鄂軍第八鎭統制張提軍前商准鄂督擬將駐湘陸軍步隊三十標二三兩營撤防回鄂舉行冬操是以電飭駐湘統領王得勝恊戎轉商湘撫如蒙獲允即於冬月初二日拔隊回鄂昨悉王協統復電張提略謂前奉電示已經遵飭禀商湘撫楊中丞謂冬防吃緊宵小最易滋事尤須加厚兵力以鎭省垣重地目下萬難撤防以杜匪黨竊發須俟明年春間撫轅衛隊成立後卽行撤還現全鎭冬操請權以混成協步隊充補云云三十標撤防之說遂因此中止 
學務 
[議决學務經費劃分問題常州]  
　　武陽學務經費自經濟紳辭職後武陽兩邑令以城議事會議决須俟縣議事會成立後劃分即經禀請學司交由勸學所管理武陽教育會以前奉學司札飭諮議局規劃教育案關於分畫教育費各條須由各廳州縣會同教育會妥籌辦理爰於二十二日在先賢祠邀同兩邑令勸學所總董伍博純君及全體會員開特别大會由代理會長童伯章君主席衆議現有各校係縣與城統一經濟倘於縣自治未成立前劃分諸多窒碍今參照諮議局自治經費案城自治議案及學憲批示皆以縣自治成立後劃分爲宜當由全體會員表决緩分末由總董伍君宣布如能早日劃分勸學所僅管縣教育費轉可稍抒負担但欲維持大局起見不得不暫由城縣統籌以待縣自治成立耳 
[常屬教育聯合會成立詳情常州]  
　　常屬教育聯合會原定本月二十五日在郡城開會是日各勸學所總董教育會會長到會者計武陽莊朱伍三君錫金蔣孫蔡三君宜荆蔣君江隂章王吳三君靖江劉君午後一時開會由武進莊思緘君主席首通過會章次報各邑辦學情形次議决事件（一）議籌勸學員公費薪水（二）審查小學應用圖書（三）諮議局議决以省教育費設常屬師範俟核准後由聯合會具意見書於教育會協商辦法並先分任調查蘇省各師範學校辦理情形（四）各縣分任儘年内查明學田及徵租實數（五）清查延陵書院資産（六）呈請保管江隂學署考棚（七）籌議簡易識字學塾實行辦法最後議决以本届爲成立大會俟明年二月仍在武陽開第一次常會 
[華婁勸學所選舉學董松江]  
　　華婁勸學所日前開會舉總協董當衆開票總董戴仲閣兼理文牘協董朱子綬兼理財政視學張彬士並另舉參議員十餘人聞朱君現有南洋公學教務如果辭職當以得票次多數之姜君揆勛推補以重學務 
實業 
[汴人開會集議修武鐵礦漢口]  
　　河南士紳因福公司要求修武縣鳳凰嶺鐵礦羣以大利不能讓人特舉代表王搏沙等入都抗議一面 
 
 

Page 12

 
 
設立公司招股自辦日前舉高建侯君來漢招集商股當在漢口四官殿先開同鄉會聯合旅居武漢汴籍政學軍商各界到者千餘人惟湖北提法司馬吉樟不願賛成託疾不到聞是日會議登台演說者頗多皆以集股一百萬自行開採爲主旨於是巨商王勉齋趙乃昭二君首先各認股欵二萬元以爲提倡餘人簽名認股者亦頗踴躍聞不日尚須邀請各省旅商再開大會勸令投資俾易成立 
[魯省官銀號推廣辦法濟南]  
　　魯省方觀察日前籌擬勸業入手方法略謂山東官銀號開辦有年成效頗著近因外欠較多久經撫憲力加整頓澈底清厘從此信用愈厚基礎愈堅似宜及時擴充仿照銀行章程如其資本不敷不妨酌招商股改爲公司或由官銀號出售債票妥訂章程設立儲蓄專櫃以吸收現欵一面廣設分號以期呼應靈通且分號之設不惟本省繁盛地方即如天津上海漢口營口哈爾濱等處亦應陸續開設以便山東官商存儲滙兌欵項不須借重他人行中所收存欵亦有出放之地庶贏息因周轉而生存欵可收挹注之利民間歆於有息自無守財藏鏹之愚且遇有招集股分之事亦可倚任銀行以資號召尤屬非常便利但規模固宜恢廊而辦法總貴謹嚴斯可以應市面之需而不致受牽於市面矣 
雜記 
[柯大臣乘騎肇禍武昌]  
　　鄂省都府堤街柯大臣逢時行轅有拖馬車之棗紅馬一匹日本産也性暴而烈最善馳騁故另繫一槽不令與凡馬爲伍日前該馬忽在槽内大發烈性拔樁而逃御者控馭不住祗得隨後追赶該馬由都府提出藩司前直街怒號飛騰直奔南樓木樁之聲旣錚錚人力車聲又轟轟該馬左衝右突有將攤户塌翻者有將行人撞仆者有面銜眼鏡口吸紙烟由人力車上避讓不及傾出者霎時市街秩序大亂無人敢攖其鋒嗣經數巡警之力將馬逼入巷内以木棒擊之始由御者牽之歸至受損失之攤商與被撞傷之行人因畏大臣勢力祇得隱忍自嘆晦氣云 
[瑞青天小說被禁讀漢口]  
　　漢口緝捕劣弁徐升徐盛父子兄弟等三犯前經鄂督瑞制軍飭拿正法後武漢人心爲之大快街談巷議咸以此案爲資料於是漢上有種編造俚曲戲本之人摭拾此項荒誕不經之說編成小說一册名曰瑞青天又名瑞大人私訪一時行銷甚旺市井愚氓莫不手此一本以資消遣日前爲制軍所見以其全屬訛言特飭巡警道轉飭武漢警局密緝編造出版之人燬其刋版以免流傳昨漢口巡警三區二分區區長杜賡良偕同巡官在半邊街五峯堂小書莊查出此書原版一套印成之書數百部當將編造之人俞上林拿解巡警總局由司法科長訊究未識如何懲辦 
[房族爭繼案結束大難杭州]  
　　紹屬蕭山縣澇湖陳氏爲一邑首富前因房族爭繼纒訟三年雖經前任某大令當堂勸諭力勸和息無如扛帮者利其久訟百計破壞日前復經該族長陳璟等具禀撫院當奉中座批云陳綬華退繼之禀實係被人冒列各節旣據在縣申明應候詳到飭遵惟此案前據職員陳光淞等開呈分産清單並請立案等情到院當以事關此案結束必須均各允服批司飭查未予遽准嗣又據職員陳承誥等以綬華退繼寃抑等情一再來轅剖禀情節可疑又經批司飭縣查詢在案均未據詳復前來究竟陳光淞等所禀綬華一味糾纏抗不遵議各節是否屬實所請退繼有無寃抑仰布政司立即札飭蕭山縣確切查 
明據實禀辦 
[祭産興學案尋仇不已杭州]  
　　上虞旅京紳士王佐等電致浙撫以上虞匪熾斃民刺紳請速易賢員妥愼勦辦等情當奉增中丞飭由藩臬兩司會核辦理昨由吳方伯電飭紹府查覆據實詳院刻准紹府電覆上虞張水苗因族人張嗣良等提祭産興辦學堂紏衆毀擄張嗣良等亦將帮助衆擄之石釆緣家房屋拆毀嗣石釆緣等紏衆持械報復槍斃張秉忠擒去張嗣翰一名業令迭次彈壓先後電禀由府委占管帶馳往查辦旋據禀覆衆已解散地方平靖飭縣將張嗣翰查明押放嚴拿首要懲辦此外查無另有匪熾斃民案件京電似係指此等因本司等查此案因提議祭産興學致肇紏衆擒擄斃命重案旣經該府查明由縣彈壓解散亦無另有斃民刺紳案件應令將滋事首要緝獲並將擒擄之張嗣翰尅日查明押放以省拖累 
清談雜錄 
[嗚呼代表嗚呼議員（希夷）倫敦郵局記（續）]  
　　北京公論實報。載近事兩則頗堪發噱。特照錄於左。 
　　（一）代表想作官　代表團將次散歸。不甘蠖屈近日四出運動拜倒往日所見之王公前。有求調軍諮處者。有求調海軍處者。有求調鹽政處者。有求調憲政編查館者。各處權貴之回事處。所收紅紙條積壓成寸。其中有有。效者有無效者。有希望尚存者。大槪哭笑均勻。各權貴莫不一笑置之。 
　　（一）議員想作官　移奬例將停。實官捐無再活之理。近日度支部收捐處。門檻爲穿作官熱者爭先恐後最奇者。有資政院議員中。最負時譽者。亦用原籍兼祧。變認祖宗。報捐郎員。主及道。府州縣等職。並聞彼輩搜羅同籍。甚費。手續。各金店掌櫃爲之代謀。甚形奔波。某議員又嘗告人曰可惜四品京堂不能報捐。聞者爲之大笑。 
　　記者曰。代表議員中。果有此等人物耶。如其有之。則記者敢告之曰。代表而欲作官者。則請銷聲匿跡。以後絶口勿談國會。能於王公前出一不再請願甘結尤妙。議員而欲作官者。則請戢其羽翼。藏其鋒。頭彈劾軍機勿列名。默坐議塲勿開口。能帮政府說兩句尤妙。期眞代表議員作官之第一妙訣也。 
雜錄 
　　倫敦郵局記（續） 
　　英倫郵局。值末一刻鐘時。信札如潮而至。 
　　此時如用日間之收信櫃。有實不能容之。勢 
因將大玻璃。脫缷一時信札蜂擁來前。 
　　惟一鐘旣届。一聞鳴鐘六下。此班即不。復收信。如必欲寄者須另行付費焉。 
　　各袋各籃。旣裝滿信件。卽用車四面分送。并另有一册載明各信地址。 
　　策一步即將各郵件地址里巷姓名分開大致。夫以信札如此之多地方如此之廣。而一時即須逐件理楚。不相差悞。苟非有條不紊。豈能至是耶。 
　　第二步則爲閱信面。閱信面者即稽核郵票面蓋。印其上也。先是郵票蓋章係。用手印。近時則用機器。計每分。鐘可印五六百。封 
　　參觀者試。登其洋。台俯首一。望全局在。目局内檯桌約數十。一檯之上。書札千。餘郵差無數。往來。無一息之停焉。 
　　稽核者核票旣畢。另交一人。其人所司之事謂之分類。 
　　分類者將信札遂一分清即從其琉璃窗中。。所謂鴿洞内者投出 
　　凡分類熟手一人于一分鐘内能分五六十封。若生手則不及一二十封焉。 
　　信札。分類旣畢。用繩紥縛緊。妥急放於信袋中。袋中復用。繩紙緊密封口。若欲送至火車站則。另設有汽車一種。外面塗漆五。色具備。途人一望而知爲。皇家郵差也。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月二十一日第十八次議事]  
　　是日下午二時半開會議長入座報告今日到會者一百三十四人秘書官報告文件十五種易宗夔請議長宣讀上諭議長至演台前宣讀江西統稅改徵銀元上諭許鼎霖謂尚有上諭兩道請并宣讀議長謂此上諭是交民政部及鹽政處非交本院者易宗夔謂本院奉先朝諭旨確定爲立法基礎本院爲一完全立法機關已無疑義上諭由軍機擬旨及副署本院如何性質豈不知之立法機關所議决之事何以又轉交行政衙門察核殊不可解軍機大臣旣明知之而故爲此違法之事是軍機爲侵奪權限違背法律應據資政院院章二十一條彈劾軍機大臣陶鎔亦謂軍機不負責任據此而言一人不負責任天下皆可不負責任但軍機雖不負責任我等萬不可不負責任大聲疾呼繼之以泣陶峻謂近日軍機對於本院行動頗欲將本院推倒其實推倒本院於彼等有何利益本院卽或可以推倒中國究竟可不亡國否今日危亡之禍近在眉睫國民奔走號呼軍機大臣尚在睡夢中一以舞文弄墨便其私圖如今日答復說帖云不負責任彼等坐擁大權要此不負責任之軍機大臣何爲羅傑謂本員質問說帖答復非常含混責任一語不必據東西通例即我國經訓亦有之所謂有官守有言責二語可以証明若不得其言不得其守均可辭職且責任二字又發生於忠愛之忱卽君主與人民有衝突時爲避此衝突之故以軍機大臣代之即保存君主尊嚴之意善則歸於君主不善則歸於政府此次上諭實軍機大臣負有責任非彈劾不可王佐良請議長電請軍機大臣到院答覆說明理由易宗夔謂今日須彈劾軍機大臣非到院可了之事牟琳謂此兩案皆爲請旨裁奪之事可則可之否則否之何以要交民政部及鹽政處察核其意恐自已負責故欲推到此兩處核議本院旣爲議院基礎是明明爲立法機關而鹽政處民政部何能核議此事又此兩案具奏以前得本院三分之二以上之議决上諭不信任此三分之二以上之議員而信任一二大臣此何能謂庶政公諸輿論又請旨裁奪本爲皇上大權今不自可否而交此兩處察核又何能謂大權統於朝廷資政院設立本意本欲君民相通而軍機故欲隔閡之不自負責任而使皇上結怨於天下今日本院主張彈劾卽保持皇上尊嚴之意 
　　議長以結怨於天下一語精注意江辛謂對於此有解釋歷來亡國皆由種種忌諱懼不敢言所致今日救亡之不暇若仍唯唯否否民間利病何以知之故諱莫如深絶非今日求治之意語甚激烈鄭際平主張責任内閣若内閣不早組織則本院議决者俱屬虚文李柳溪侍郎欲於此時出台答辨議員多禁止之議長請李侍郎少待于邦華謂不負責任要軍機大臣何用大臣之受恩深重者莫如軍機今軍機大臣對於此兩上奏案乃欲委其責於鹽政處及民政部受國家之厚恩而以不負責任之心處之是不但侵奪本院權限即對於皇上亦屬辜恩溺職督撫侵諮議局權以疏忽二字了之此即爲軍機豫留今日地步今本院如果有此决心是非彈劾不可不然以院中上自王公下至庶人二百餘人議駁之件一二人即可駁之要此資政院何爲籍忠寅謂今日之彈劾大家皆主張但本員尚須補助一二語此種彈劾非消極的乃積極的非破壞的乃建設的彈劾分三層言之（一）先說明軍機不能負責任（二）請早設立責任内閣（三）於未設立責任内閣之前先明定軍機責任起草時須十分注意至本院上奏之意非與政府徒爭意見實爲保全本院資格此次議决之案交行政部核議是將本院資格失去何能毫不過問故此次彈劾非欲得一虚面子而已必須界限劃清始不失本院資格此次之爭非達到保全之目的不止諸君須有一種决心决心之意即是爭不到寗受解散决不罷手政府即不解散亦須存一辭職之心將來再選之議員必能繼我等未竟之志保全本院資格（未完） 
本埠新聞 
[滬南並無鼠疫]  
　　南市發現鼠疫之說傳布後即由自治公所董事設法防範已紀前報兹悉該公所昨接沈仲禮君覆函報告此疫南行之理由實係滬北源昌里周姓遷居南市新舞臺後及郎家橋等處所致急宜設法遏絶等情嗣經所董派人調查新舞臺附近並無鼠疫發生之家惟郎家橋弄内確有周姓周之姊夫曾住北市患病身死其姊遷南後亦患喉症倩日醫診治無效而死實非鼠疫現因格外愼重擬請上海醫院醫士前往周之室内詳細察視以憑研究 
[中國公立醫院查疫之辛勤]  
　　中國公立醫院各醫生認眞查疫屢紀本報近日隂雨泥濘行路呌苦而各醫生仍不間斷奮勇檢查寗波同鄉會派出之會友陳伯剛陳蓉館謝蓮卿朱子奎諸君亦會同各醫生分路開導足見寗波同鄉之熱心公益克盡義務矣 
[九誌婦人被害之慘劇]  
　　閘北巡警局馬巡孟長才謀殺周副隊官之妻邱氏經司法科訊供不諱解蘇究辦已迭詳本報至是案究竟是何原因及供詞若何當時因關防嚴密無從探聽事後訪問亦言人人殊莫衷一是兹舉所聞釆錄於下（甲）謂因周副隊官平日對於屬下長警貌雖謙和心實隂險每喜在正隊官面前傾軋他人受其害者甚多孟欲爲衆報仇乘隙而往不意周並不在家以致誤殺該氏（乙）謂孟本係長江帮匪去年曾經有人查明其來歷禀明某科長因無証據未便究辦且孟與周同居本月初周始遷至周曹氏家故周邱氏之金飾孟所深悉謀斃後將氏之金飾捲竊一空照此情節又爲謀財無疑（丙）謂孟前與某姓女有染訂盟嫁娶嗣該女忽背前盟視孟如眼中釘孟遂疑爲周離間積急日深有此報復云云此種風說似皆言之有理然究竟不足爲據現在正兇旣已就獲終不難得其眞相矣 
[再請出示勸減房租]  
　　美租界請减房租衆商劉保昌羅蔚等十二人於本月二十六日公禀公共公廨略謂年來物價飛騰房租昻貴以致居家市肆十室九空商等再四籌思惟有請减房租或可轉危爲安否則年關將届銀根更緊竊恐一朝市面衰敗雖有良法維持萬難恢復商等自去年發議請减房租以來迄今一載屢經具禀公庭嘔 
 
 

Page 19

 
 
心瀝血前月督憲蒞滬曾執香跪求禀奉批示上海道台體察情形分别勸諭華洋各房東酌量核减具見大憲愛民如子體恤商艱之至意乃匝月以來祗有華房東陳菊生熱心提倡自願减租或六折或七折而他處尚未一律實行爲再環求出示勸諭華房東先行减租爲西人勸俾商困得以蘇息市面得以轉機實爲德便 
[鄉董地保顧全主權]  
　　滬上跑馬總會各西商每日清晨及傍晚時乘騎四出必須經過二十八保七圖内之李縱涇地方兹因河岸狹窄擬欲略加塡闊以免危險該圖地保楊明德與該西商接洽之後不敢擅專因即報告西鄉自治會該會董事以主權攸關當即禀奉滬道諭飭上海縣飭傳該地保到案訊明情形諭暫退去候禀請滬道核示 
[洋人姦佔華女續誌]  
　　無錫女子王阿蘇來滬帮傭近與乍浦路三百八十九號某西酒店主俄人某甲姘識已改西裝兹經女父王阿寳來滬尋獲向之理論反被該俄人以王行兇等情控由捕房解廨判王交保在案昨日復訊王女延律師德雷司上堂聲稱王至原告俄人處聲稱伊女早已許人今欲斷絶婚事先向原告取去洋三十元旋又勒索鉅欵不遂將女領回西崽往領不放由原告自行往領詎王將女縛住用刀圖害應請堂上治以行兇之罪孫襄讞以王女早已許配於吳德寳爲妻該俄人不應姦佔無論中西法律均難寛容判王女等退去候禮拜五早堂復訊核奪 
[再誌女教士造屋之糾葛]  
　　美國巴女教士控黄瑞泰石灰號主黄竹琴擔保木作頭萬洪記包造湖州房屋延不竣工一案前日午後由公共公廨復訊原告倩韓教士上堂代表聲稱此案前奉斷令限被告兩個月完工因被告抗不遵斷已將應找造價銀一千四百七十元送至美領事署俟其竣工給發黄延律師費信惇辯稱黄擔保萬洪記包造房屋立有合同且有圖樣嗣又增添裝修與造價殊懸照此工程須再加銀二千兩方可完工應請察核萬洪記供與費律師所述略同質之黄竹琴則一味挺撞孫襄讞與美海副領事以黄有擔保之責未便推卸判押候萬洪記將房屋完工方准開釋萬仍交保候示 
[師母甘與學徒對質]  
　　虹口嘉興路石順記京貨店學徒沈文香因深夜掩入師母石陳氏臥室内圖奸被控昨由捕房解至公堂與石陳氏質訊屬實判沈押西牢一年示儆 
[掮客謊控串騙]  
　　衣業掮客楊幼山控張秋田陳耀宗串騙值洋二百餘元之皮衣等情由探將張陳查獲昨解公堂訊究楊供收過洋八十五元餘被吞没張陳延律師辯稱所取原告之衣已付洋八十五元餘未找清不應赴捕房控騙請爲察核中西官以事關錢債判將騙案註銷 
[宣示船捐確數]  
　　城自治公所昨日出示曉諭云照得滬南承裝垃圾及包收照費於上年十一月由張幼山禀准接辦現又一年期滿自應照章更易兹據承包滬南船捐人連錦堂具禀來所請將承辦垃圾船及免裝垃圾照費事宜歸併承辦按月預繳捐欵等情前來當由董事會公决以連錦堂本辦船捐人尚穩妥所有承辦垃圾船及免裝垃圾照費准予歸併承辦一年等因卽經牌示復據連錦堂取具認捐切結並加具詠泰棧行保結前來除給諭外合行出示曉諭爲此示仰渡船管帮灘船埠頭各馬頭渡船夫頭及渡船灘船人等知悉本公所運卸垃圾及給照收費於本年十一月初一日起改歸連錦堂承辦包收務各遵照向章納費領照如有抗違避匿及以大報小等情弊定卽提究如該承辦人於照費外别有需索亦准來所控訴以憑究辦其各遵照　計開　一渡船以隸於渡船管帮名下者爲限　一灘船以隸於灘船埠頭者爲限　一寗波駁船即駁貨者農船卽俗名鄉下船　一各船一百擔以内者每月兩角正一百擔以外二百擔以内者每月三角二百擔以外者每月四角正 
[城内]  
[京餉過滬]  
　　浙江藩司札委候補知縣沈盛兩員押解京餉赴京道經滬上飭丁到縣報告田大令准即派勇至碼頭妥爲保護 
[蟻媒宜懲]  
　　浦東高橋鎭鄉民孫桂馨於九月間憑媒聘定沈姓家之婢女爲室定於十月二十一日迎娶詎被蟻媒張芝田串同陸勝華將該婢娜搶去藏匿陸家欲與其子陸木木成親現被孫姓偵悉呈控縣署未經提案前日適在滬南撞見張芝田卽欲扭局控告經張挽人担保允即將女送回孫亦不欲多事憑勸中止詎事後張竟食言置之不睬孫不得已爰又具禀到縣請爲追究 
[學徒自盡]  
　　二十五保地保張紹岐昨至縣署報稱森泰祥烟紙店學徒李明君不知何故吞烟自盡業由捕房將屍車至驗尸所禀請相驗田大令諭即伺候 
[道批四則]  
　　毛蔡氏禀批所控串吞欺逼等情均無實據應遵廨批自邀親族理處毋得纒訟抄黏附　張胡氏禀批案經公廨訊判定案時逾數月忽來轅飾凟圖翻又不將堂諭抄呈無憑查核不准　王企封禀批案經被控飭提果係被誣亟應赴廳訴明聽候秉公核辦乃遽來轅越凟殊屬不合特斥鈔黏姑附　金炳咸禀批仰上海縣迅予照案勒提究追毋再任延切切 
[縣批彙錄]  
　　唐賛芳等禀批該董等旣已遵章將英美册道契地畝過入華册應將商務總會入册號數叙入禀内提查禀復黏單仍係英美册號數礙難給示着即遵照黏揭還　楊俞氏禀批楊龍海所交印單旣有影射及抽匿各弊候再飭遠至原供田地止有一畝零並無二畝五分九厘三毫該氏毋得紏纒　顧家增禀批據呈各户價值清單分别樓房平房廂房挨戶逐間旣稱照巿估計候圖董傳諭遵照至地價按照每畝二千元議給亦已體卹不得再加坟墓一具何家現住何處應定遷費若干並候照會查復一俟各事議定由各董傳諭各户覓屋遷讓以便點收屋地給價具領　奚陳氏禀批案已詳奉道憲轉詳應候撫憲批示遵辦該氏毋得躁凟 
[一路巡局批詞]  
　　顧芝蓀禀批案經訊諭江秋生不准再開彈子房並令邀中償租理結何以抗未遵理又不將彈子檯遷出殊屬膽玩據禀前情應准傳案復訊察奪　鮑祖德禀批案經訊諭顧順興寛限七天措繳仍交原保在案如届限再不繳欵卽該欠户店已找絶儘可提案比追無用多凟　胡金斗禀批聞家財欠欵肆蠻如果不虚何能以賭博性質之會欵作抵旣允作抵可以搖會未得之故禀求訊追該民前後翻覆殊屬不合本難准理姑念食力小民控關錢債候傳案訊奪 
[官事]  
　　署理江寗提學使司李瑞清昨日到道拜會　鎭江太平州巡警委員日本警務畢業生候補縣丞楊寳書到道禀見 
[南市]  
[藉端滋擾]  
　　祥泰木器店執事俞寳榮控被彭伯陶圖賴購貨找價洋四百七十八元一案旋用僞戳串同局差地甲朦保出外抗避不理後至南京提回管押限繳在案兹悉彭妻朱氏已因此畢吞烟自盡屍母朱孫氏日昨由蘇聞耗來滬至祥泰店踞擾要挾俞即扭控南區移至工程局經湯裁判帶彭到案再三開導　爾妻自盡與人何尤命即覓 
 
 

Page 20

 
 
保出外限年底理明 
[撞壞船隻]  
　　烏山船户蔣冲元昨將駁船户戴金和扭至工程局控稱日前行船至長橋地方因逆水衝撞致被撞壞船身折毀船櫓向論恃　求爲公斷即經陳裁判研訊戴一　　缷　　管者保出着即查明損壞情形禀復再訊 
[招補巡士]  
　　彼治公所要務長昨日出示　　　　　　　　地方遼闊時届冬令兹擬添設巡邏隊額定三十六名以補崗巡之不足爲此出示招補如有願充此項巡邏隊巡士而合下關前三條之資格不犯後三條之制限者自即日起三十日止每天午後二時起五時止親自來局報名考驗計開　一能書寫者　一能操本地語言者　一年在二十五歳以上三十五歳以内者　一吸食鴉片烟者不收　一目近視者不收　一身材矮小才不收 
[查究收贓]  
　　浦東二路一區游正巡官前日飭差至工程局請提託銷洋紗贓物之端阿才到局訊供後　又派原役持票至局請再協提收贓之陳錦榮陳住王家馬頭華洋公司内局中准即派探同往查提歸案訊究 
[閘北]  
[圖賴存欵]  
　　馮星耀至四路分局禀稱母親前有洋一千八百元存於馮其祥處屢討不還請爲追理昨經黄正巡官傳案質訊判令還押候再覆訊 
[何至戒責]  
　　張國鈞控施和尚積欠房租四個月向收不付昨經四路分局黄正巡官傳訊施供無力繳洋判責手心四百下具結斥釋 
[無力繳租]  
　　劉恆甫控王紹建欠房租洋十二元昨經四路分局黄正巡官傳訊因王無力措繳判將什物先行發封 
[英租界]  
[盜匪還押]  
　　匪徒張阿木張根生吳愛寳吳炳生姜金眼陳金夀等因夥刦浦東蔡家莊木作頭黄子良家衣物等贓逃匿蘇州河船内被探一併查獲昨解公堂請究判仍還押候禮拜四訊奪 
[傾家蕩産]  
　　南京路集賢里蕚記洋貨號主余蕚生因向德商順全隆洋行定貨不出被控前日午後由廨傳案研訊原告延滿斐特律師請追虧損銀四萬一千五百餘兩訊之余供因市面清淡無力料理判押候查明家産以便變價抵償 
[押追欠欵]  
　　信大莊控夥宓錦泉不理欠銀一案前晚由廨提訊原告倩經理人葉九如到堂請追欠銀二千餘兩訊之宓供所欠銀兩已托保人王梅伯還過一千兩餘求寛限德襄讞以宓不應久延判押限半月清理 
[暗昧不明]  
　　薙髮匠梅寳玉控同業陳寳山盤店悔議任情滋擾一案前晚由廨提訊梅供於八月十九日出洋一百十元盤頂陳店立有合同詎忽悔議來店吵閙求究訊之陳供與梅姊姘識梅係店内學徒因於八月十八日回籍托梅姊看店並未議盤求鑒判陳押候查明實情再行訊核 
[各執一詞]  
　　鍋爐匠陳福根控吳聖元不還工資洋五百元前晚由廨集訊原告投稱此項工資在吉林地方被欠請追訊之吳供此事曾在吉林警局涉訟經局員訊明令回原籍並不欠洋讞員以供詞各執判吳交保着各邀公正人理處 
[膏店違禁]  
　　虹口武昌路三百二十六號門牌粤人曾阿二所開挑膏店内有私售燈吃情事被探查獲昨將曾傳至公堂訊明屬實判曾罰洋三十洋充公烟具銷燬 
[流氓攫物]  
　　流氓王掌生前日在海寗路攫取蔣張氏銀挖耳被捕追獲昨解公堂訊供不諱判押一月示儆 
[因案牽涉]  
　　黄春記控顧全卿等不理木料價銀案内之保人彭生亭昨由包探傳至公廨過堂候訊 
[追交地畝]  
　　美商白氏控張祥寳抗不交地一案昨由包探將張傳至公堂判令交保候訂期會訊 
[西人欠捐]  
　　西人克而興特因欠英美工部局捐欵被控昨由包探將該西人傳至公堂判令退去候禮拜六訊核 
[賣良爲娼]  
　　常州人朱三杜之妻李氏被韓松喜張陸氏等誘拐來滬押入孫陳氏雉妓院内爲娼經朱偵悉控奉陽湖縣派差崔順與夥趙金福偕朱來滬查詢被老閘捕房包探曹錦珊查悉以該差有違定章當將各人一併拘入捕房分别管押昨解公堂經德襄讞會同美郭副領事訊悉前情姑寛判兩差與孫陳氏併釋韓與張氏分别各押三月李氏交朱領回管束 
[寡廉鮮恥]  
　　葉福齋朱阿力張阿三專在客棧内誘入鷄姦被同棧人葉連生唐福田王連生控由捕房派探錢夀生將三人查獲昨解公堂訊知葉福齋等均係過犯判各押兩月期滿逐出租界 
[小孩待認]  
　　小孩湯阿裕在路徘徊啼哭由捕帶入捕房昨送公堂盤詰據供年十歳住居浦東判送棲流所留候認領 
[美租界]  
[情急自盡]  
　　彭某住居愛爾近路因欠某木器店貨銀被控公堂逮案押追其妻朱氏於前日下午情急吞烟迨家人覺察送往同仁醫院已不及救治在院斃命旋由戚屬備棺前往收殮 
[乘車跌傷]  
　　某甲前晚乘電車至楊樹浦下車時失足跌仆昏暈不知由捕車送同仁醫院醫治聞傷勢甚重恐難保全 
[日人酗酒]  
　　某日本人昨在斐倫路乘醉胡閙並闖入某姓家滋擾不休因即鳴捕拘送捕房押候核辦 
[法租界]  
[被控控人]  
　　宋金咸欠皮坊主樊順田房租洋三百零九元不還控經公堂提訊判宋交保限一月理清樊亦因有另案被法商暉郎具控命暫候訊繼由聶司馬問曰爾將地皮押於法商業已逾期向催不贖利亦不交是何意見樊供因市面蕭條一時難籌鉅欵判樊交保限一月料理 
[追繳房租]  
　　葉榮章柴陳氏俱欠魏同源房金不付經收租人魏汝林控奉公堂提訊交保料理迄已逾限昨又傳氏研訊供稱所欠租洋一百十元實　　　爲難並非抗延判再寛限三天料理葉旣未到候着保交案訊追 
[欠租圖逃]  
　　米店主吳竹亭積欠法商培爾東房租洋三十元不還擅將生財搬移圖逃當被覺察扭捕送廨請究判交保限七天還洋 
[什物抵租]  
　　張阿二因案收押捕房所有住宅亦由捕房發封兹經房主張震源以張尚欠租洋十元五角投廨請追昨提詰問張供該屋内尚有什物抵于房主如有不敷候押期届滿出外料理 
[失於教養]  
　　王阿土年未成丁流爲乞丐前日掩入陳增玉家行竊皮統兩件當被捉住送廨請究判送善堂留養 
[來函更正]  
　　二十七日報載流氓攫取貨物等情有不實不盡之處今將事由約略述之洪吉興沙船之貨到埠向歸王金林盧榮貴二人合售此次到埠因盧榮貴思欲獨售船主不允仍照舊章各　兩包盧遂唆使潘源盛夥王國生到局朦控王金林冐取貨物經總工程局陳裁判官傳王金林盧榮貴質訊兩造供詞各執陳裁判云爾等同業爭執另有别情非止爲提貨起見判移交水菓公所調處此案之大略情由也商人名譽攸關懇求更正[  王金林啓]  
海上閒談 
[女學界之怪現象]  
　　上海係淫靡之地惡風所播易於沾染前此男學生登台演劇已有人議其非者今乃以女學生女職員之尊貴而亦厠足於髦兒戲園中竟甘與淫妓爲伍公然演劇是誠女學界之蟊賊也有教育之職者當愼以防之勿使此種怪現象再見於後 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[謹擬統一國庫章程議案（續）] [  （章宗元）]  
　　第二條　京庫各庫所有官欵出入運解保管由大清總分銀行經理之各省城未設大清分銀行者由度支部從速籌設各地方未設大清分銀行者暫照舊章辦理仍由度支部隨時推廣增設 
　　第三條　以度支部堂官爲國庫總管大清銀行正監督爲國庫總監督度支部左丞爲京庫監督大清銀行副監督京庫總經理各省布政使或度支使爲該省省庫監督各省城大清分銀行總辦爲該省省庫總理各地方長官爲該地方支庫監督各地方大清分銀行總辦爲該各地支庫總經理 
　　第四條　京師大清總銀行内專建一庫爲京庫以現在度支部庫欵項曁在京各衙門庫欵悉數移存之各省城大清分銀行内各專建一庫爲本省省庫以現在藩庫欵項及省城各署局所官欵悉數移存之各地方大清分銀行内各專建一庫爲本地方支庫以現在該地方官欵悉移存之 
　　第五條　各庫監督總經理之下得按照必需之情形酌設辦事員役其人數及辦事規則則由總管總監督參照大清銀行辦事章程定之 
　　監督總經理所屬員役均須恪依銀行辦事方法辦理職務從前庫吏書役積弊悉予革除 
　　監督總經理所屬員役均須按照職任輕重繳納押欵并取具殷富商紳保結方准任事其押欵數目由各該監督總理酌定 
　　第六條　各庫應設收支詳細帳簿參照大清銀行現用簿記法辦理按照本章程自各庫成立之日始凡設庫地方所有徵收或運解之官欵悉數解交各該庫收納 
　　第七條　按照本章程自各庫成立之日始凡設庫地方所有各衙門局所等應領之欵項悉由各該庫支出 
　　第八條　各庫支出欵項在京以度支部堂官在外以本省督撫及管理地方大員批准之公文爲憑 
　　第九條　各衙門局所等向各庫躉批支領欵項由庫領出即歸入該處大清銀行來往存欵門内各該衙門局所等名下由各衙門局所等隨時開明用欵名目逐項發出編號之支票由領欵人自向該銀行支領現欵 
　　凡應解往設有大清銀行地方之欵項由領庫領出即由大清銀行滙解 
　　除應解往未設大清銀行地方之欵項暫准由領欵人員具領現欵外槪不得將所領躉批官欵存放他種銀錢行號或交令匯解 
　　第十條　大清銀行除依第九條經理各衙門局所等來往存欵外於各庫未經照章支出之欵項不得擅動 
　　第十一條　所有建築庫房曁經理國庫費用由大清銀行擔付國幣統一之後所有滙解官欵槪不得開支滙費 
　　除省庫辦事員役照大清銀行員役酌給薪工外自總管至總理均不另支公費 
　　第十二條　政府曁各省督撫應另選國庫稽查員隨時稽查各庫現欵帳目由度支部另定稽查國庫章程辦理 
　　第十三條　遇庫欵有餘之時度支部得酌量情形飭大清銀行由庫提出若干存入銀行仍隨時奏明辦理 
　　第十四條　凡官辦鐵路輪船郵政電報礦務及他項實業所有收支欵項宜用特别會計者得由該管衙門仿照本章程辦理别委官設之銀錢行號設立特别銀庫以經理之 
　　第十五條　關於本章程之詳細施行規則由大清銀行酌擬呈由度支部核定施行 
小說 
[義俠小說盜俠（十）]  
　　麗榴决策旣定。將以柔語撫此蠢蠢之凶人。顧麗榴叜心雖决。而喉舌乃不肯從其命令。似違心之語格格不好能出諸口。躊躇約十分鐘許。始力鼓其勇氣。回面以視格蘭那極。頰乃大頳。格蘭那極者。雖獰厲如野獸。而好色無倫。在倫敦中。固亦爲風花之領袖。覩此麗榴之狀態。知其欲言而又靦覥。不能遽出諸口。則大喜而笑。疾近麗榴之旁。伸手欲接其皓腕。且謂之曰。密司密色司。請與我接手爲信何如。麗榴立縮其手。冷然答之曰。將軍旣欲與貧女接手。將軍貴人。亦知男女之交際。當以何物爲最貴。格蘭那極見麗榴降心與語。且居然稱之爲將軍。喜乃無極。則立答之曰。男女交際之間。最貴者愛情而已。麗榴哂曰。將軍亦知男女交際之間。最貴者爲愛情乎。然則將軍今日以威力刧制貧女。且大言恫嚇若對仇敵。亦曾有一毫。一髮之愛情否。將軍之見待如此。貧女縱有衷情。又胡從上達格蘭那極不意麗榴忽出如是柔語。木然不能答。心至怪詫。麗榴引目以視格蘭那極。用待其答。格蘭那極瞬目視麗榴久。則向麗榴鞠躬自承其過。且曰天下之事。愛情。達於。極點者。狂擴亦臻極。度吾惟思慕已極。故不期而爲。狂獷之行。密司密克司。幸寛吾罪。麗榴聞此。意難至不懌。然不得不矯爲笑悅之狀。以報格蘭那極。且曰。將軍之言。眞耶僞耶。抑肆意以欺貧女。耶格蘭那極曰。吾愛戀密司。出之中心。安有僞語。麗榴曰。果如將軍之言者。則將軍愛我。麗榴語至此。覺出語乃至艱澀。明知此爲詭言。特假以欺蠢蠢之格蘭那極。然天良之中似覺有所兀臬。則默禱曰。聖母赦我。我今日之所以妄言。蓋出萬不得已。苟有一綫之路者。吾决不出此。思及此。 
 
 

Page 27

 
 
兩頰忽復奇綘。似天良中之上帝。此 
復能吐。格蘭那極見麗榴之狀態。則時乃已臨其上。覺以下之語。濡滯不以餉我。故欲吐仍苕。慚不可仰。大悅以爲此女郎將出其愛情之語國外新聞 
[英國選舉豫聞]  
　　二十七日倫敦電云今届選舉工黨之候選員共五十七人考克地方有黨人互鬥傷者八十人均已送往醫院醫治當時曾由警察以警棒恢復秩序　今届選舉之特點爲議員之席多有無人爭奪者目下除愛爾蘭外有六十四席無自由黨之候選員有三十八席無聯合黨之候選員本年正月間舉行選舉自由黨未爭之席僅有九名聯合黨未爭之席僅有一名大約今次三黨互爭之席共僅二十八名正月間則有四十九名 
[美國失火紀事]  
　　二十七日倫敦電云美國鈕桀賽州鈕阿克地方有某商店不戒於火店内做工之女童因不及逃避均由窗口躍下其中惟三分之一躍入救生網内致死於非命者共約三四十人旋在一窗之下檢獲屍身二十具當時避火梯均無效用 
[巴西叛兵降服]  
　　二十七日倫敦電云據巴西京城電稱判兵均已降服各士官已登艦辦公 
[德報紀國會議事]  
　　二十六日栢林電云德國各報皆謂前星期六日社會黨已遭大敗皇帝對於國會之地位經首相之宣言已得實在之進益（以上譯字林報） 
[土大臣宣布外交政策]  
　　二十七日栢林電云土爾其内閣總理大臣宣布外交政策聲稱土爾其旣不願三國聯盟或三國協約復未與羅馬尼締結軍事協約此與歐洲各報所載之流言意想不相符合 
[英國國會解散]  
　　二十八日倫敦電云英皇昨日已抵倫敦舉行樞密院會議籌畫解散國會各事是日下午欽派委員在上議院宣布停止國會會議俄而下諭解散國會定期一九一一年正月三十一號召集新國會旋將該諭發至御政部該部即分散選舉文告（以上譯文滙報） 
善舉 
[寳應水災急賑啓]  
敬啟者寳應地素貧瘠西瀕大湖上受洪澤之水東皆湖蕩民恃魚稻以生光緒三十二年霪雨爲災洎三十四年宣統元年屢遭水患民間元氣大傷今年六月底大雨尺許窪田皆成巨浸河湖并漲河西民圩潰决多處淹没田廬千餘頃至今水尚未退秋旣無禾春又無麥體察情形較之上年尤甚哀鴻遍野待哺嗷嗷顚沛流離難以言狀處此時勢官紳焦灼萬分惟有竭力籌辦冬賑春撫與夫急賑溥賑除由先選正紳帶同司事前往西鄉九莊挨户調查分别極貧次貧核實剔除浮濫外造具清册開辦賑撫先冬後春次第舉行惟以災巨欵微杯水車薪難期普及不得已呼籲於仁人長者懇爲援手挽西江之水固并恩波揚一勺之仁亦舒涸轍倘以菩薩楊枝灑遍大千俾枯瘠有更生之望受者固世世結銜施者并世世食報種因獲果理無或乖初不獨九莊災民同聲感戴已也臨頴不勝迫切待命之至九頓以請伏乞矜鑒　再如蒙各善士慨賜捐欵請交寳應謙裕恒莊收到即給收條或交各處善堂曁經收賑捐處代匯該莊亦可如有信件請寄寳應城内朱企暉收　（寄籍人）　馮喣　沈銘照　鮑友恪　沈訓信　朱麟祥　吳家達（本籍人）朱夀鏞　朱桂生　朱蓮生　朱勵志　朱崧生　劉啟彭　劉鍾琳　朱莘生　朱荃生　吳錫英　朱孫茀　王鼎彝　劉鍾琭　劉鍾球　居福申　朱鴻綬　劉鍾璘　朱延炳　朱延昱　朱琪成啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[三元三元]  
在上海最大之公司也 
在中國爲最便宜之公司也 
在中國爲最佳之公司也 
今請本埠紳商仕女於此禮拜内　駕臨敝公司觀覽從外洋新到各貨此乃純凈全絨之各色毛氈也 
下列乃本公司之貨樣 
此氈在别家每條非五元不能購今本公司每條祇售三元舖在床椅間極其華美請來一試便知此啓開設在上海英大馬路十三號惠羅公司 
[德律風]  
敝行專裝一切房屋中鐵路間公共廠所及軍營中之德律風并出售德律風所應用之一應機件等如鈴線聽筒機電電版等并承接全埠裝置如北京天津烟台廣東上海及其他各大埠有欲裝辦者均可承應欲知詳細及閱樣子請函致經理處可也經理處信亨總機器公司廣東路十五號 
[○極品彩鳥牌黑香皂仿單　上海怡昌洋行經理]  
此香皂身堅骨硬香味耐久不退較市上所售者不同今有新到現貨其價格外克已凡蒙賜顧須認明每箱每盒内有憑單贈物仿單可向本行掉取頂上香烟盒聊酬諸君惠顧之雅意焉　本行謹啓 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家柏林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單實與外國最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之紅磚花磚洋灰瓦水溝管矸子土等項無論零躉交易均可本公司總經理處設在天津海大道英租界並在北京奉天大通烟台牛莊青島上海漢口南京鎭江各埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[（餘屋召租）]  
寳善街怡園樓下門面一間欲要通進廂房及樓上均可相商若開酒肆糕糰店莊客字號合意者速來面談租價便宜 
　　○囗這是什麽藥可以治我的眼病麽○囗有什麽不可以呢你還不知道麽這就是最有名最有靈的光明眼科日月水所有眼病有什麽醫什麽 
定價　大瓶大洋六角　中瓶大洋二角四分　小瓶大洋一角二分 
上海河南路工部局北首東亞公司書藥局 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[告白]  
本號開設上洋火車站自運寗州祁門烏龍紅茶福州巖茶各色餅食糖菓　味送禮品物仕商行臺房子通爽招呼週到如蒙　貴客光顧請移玉趾光臨是荷竹深處謹啓 
[（拔毒止癢）癩疥痛藥]  
此藥無論何種疥瘡小孩黃水瘡濕毒一到止癢頭尾三天便無痕跡大盒半元小匣角半上海抛球塲北首廣東杏林軒啓 
 
 

Page 32

 
 
   
 
