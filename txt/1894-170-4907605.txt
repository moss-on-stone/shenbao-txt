# 1894 - 170 - 4907605

 

Page 1

 
 
[繪圖後施公案出售] [  圖書集成局代啓]  
　　施公案一書始於江都縣令終於倉塲總督而以後許多情節離奇變幻可泣可歌迄未叙入閱者憾焉本局不惜重資延請海内知名之士採輯施公軼事凡名臣傳方略實錄無不搜羅殆盡其事實旣蟬聯而下而其敍次之周密用筆之精奇尤駕前刻而上之而施公之政蹟於是乎全也急用新鑄鉛字排比成帙并倩名手繪成圖像冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文美齋本埠江左書林文淵山房掃葉山房三馬路申昌書畫室可也此佈 
[合肥相國賜壽圖原底照印出售] [  點石齋啓]  
　　合肥相國名振華夏功盖寰區天下咸知其功蹟亦毋煩贅頌所有七秩賜壽回今本齋覔得原底仍用硃砂套邊圖畫壽章與原板一樣毫不縮小紙墨印工並皆佳妙有目共賞無庸自述外加錦函每部定實價洋三元又歴代賦彚每部碼洋十元賞鑒家祈移玉至上海棋盤街申昌及本分局各書坊購取其餘各省京都廣東福建四川成都重慶南京杭州向各分局亦可此佈 
[德國水陸軍政攷]  
　　德國舊名普魯士後與各國會盟名曰日耳曼聯邦自戰勝法國國勢益張乃改名德意志今各書譯爲布魯斯爲普愛孫爲普羅西爲日爾瑪尼亞日本人謂之獨乙蓋音同而字異也客有以其國兵制問者乃爲之遍攷德君在初所著航海述奇李丹崖星使所著使德日記無名氏所著出洋瑣記錢琴齋觀察所著歐游隨筆及徐仲虎觀察之德國紀事本末歐游雜錄沈仲禮司馬之德意志國志略林君樂知譯成之英儒麥丁富得力所撰列國歲計政要旁搜博采著爲是篇以答之攷德國兵政於西歴一千八百十四年頒行章程凡民間子弟能勝兵卽編入隊伍先學攻守之法遇有兵事不得託詞規避年二十始籍於軍充戰兵者三年充守兵者四年充圑練兵者五年至旣充圑練兵時如遇戰兵不敷仍可酌量調遣至五十歲始駐守本國不復宣力戎行兵之名有四一曰白得能平時每隊只五百八十名出戰時增入留守兵可多至一千二百名一曰監本納每隊二百五十名合三曰得能曰勒其門合二勒其門曰索苟得合二索苟得曰特佛城約其數二萬二千有奇每特佛城一將軍主之出師時增馬兵四隊大砲二十四尊以白得能或來福鎗兵爲先鋒合步兵二特佛城馬兵一特佛城駕馬之大砲十二尊曰夸大敏每夸大敏用二勒其門馬兵殿其後兵有大砲别有白得能爲鄉導又以白得能爲後衛供運送軍火之役計夸大敏除守國外更有十三枝分屯十三處總而計之國中有官弁一萬三千八百零四員兵三十一萬九千八百二十四名馬七萬三千三百零七匹如臨時檄調則十日内可增至兵七十萬名厥後戰勝攻取大張軍威旣勝法之拿破崙第三至同治十年合大小二十五邦聯成一氣軍聲益壯章程亦大改從前悉籍國中丁壯爲兵自二十一歲至二十八歲其中三年爲行兵三年爲守兵一年爲教練兵二十八歲後又須爲圑練兵五年承平無事時在營者僅百分之一每名計餉二百五十五大拉合英國三十三磅十先令通國有武員一萬八千零九十七員兵四十一萬二千七百六十六名馬九萬七千三百七十九匹砲一千二百二十四尊遇有戰事則武官增至三萬一千一百九十五員兵添調二十七萬三千三百四十六名馬增至二十八萬一千五百四十二匹礮增至二千五百零二尊平日屯兵之處有七每屯一羣每羣二萬五千名守國兵尙不在其内大礮臺三十七處此陸軍之大較也普法之戰法國連遭挫衂償德國兵費英金磅二百兆磅德國遂以之增練水師置大鐵甲船二十六號巡海快船三十四號砲船七號魚雷船四十五號又增備雷艇一百零五號各船中由官弁以迄砲手水手都二千五百員名統以武職大員如中國提督者三員正船主共二十八人副者二百二十四人鎗兵砲兵都二千七百六十名先是國中鮮嫺習水師事務者乃以重金募之未及數年而能掌砲兵船者多至八萬人中有四萬四千人得諸本國商船六千人募自他國商船餘皆各海口捕魚之民此水軍之大較也耳食之流第云德國陸軍爲泰西各國所無敵而不知其水師亦實有大過人者苟一旦血飛肉薄爭持於洪濤巨浪之中誠未必出人下也至於軍械人但知伏爾鏗爲著名之廠殊未知通國皆取資於克虜伯是廠設在愛生鎭爲地毬九萬里中第一著名之大廠日役工人一萬二千名所製純鋼後膛來福砲後膛毛瑟鎗軍中咸推爲利器魚雷創自英人懷得海德國拂力毛廠仿之而製益精凡此利器不特本國各營所通用卽我中朝亦不惜巨欵以購之分撥南北洋各軍用以習練噫德國聯盟各國僅二十餘年耳而君若臣宵旰勤勞勵精圖治已若是之蒸蒸日上國富兵强我　中國於此其可不愓他人之先我加意講求以冀與之齊驅並駕哉於是乎作德國水陸軍政攷 
[本館接奉電音]  
　　昨由京友電傳上諭一道敬謹譯登○五月十八日奉上諭朕欽奉慈禧端佑康頤昭豫莊誠壽恭欽獻皇太后懿旨本年子六旬慶辰頤和園當差各員尙屬勤奮自應量予恩施所有頤和園工程處理藩院卽補主事積慶著賞加四品頂戴補用佐領文堡著以印務章京補用護軍叅領成璽著賞加二品頂戴户部候補主事旭愷著以主事升用佐領維松著以叅領卽用候選員外郎壽山著賞加三品銜内務府筆帖式奎壁著以員外郎卽補補用驍騎校關齡著以驍騎校卽補前鋒校成善著以空花翎儘先卽補二等侍衛延祺着賞俸一年内務府候補筆帖式奎璋著以筆帖式卽補工部候補主事奎珣著以主事升用佐領常英著賞加三品銜候補筆帖式恩特賀著以筆帖式卽補候補主事蔣德賀著以主事卽補副内管領文榮著以内管領卽補六品頂戴卽選六部筆帖式菩薩保著賞加五品頂戴内閣候補中書麟祉著賞加六品頂戴護軍校德俊著以空花翎補用六品頂戴卽補驍騎校宜芳奎據均著賞加五品頂戴補用筆帖式文信著以筆帖式卽補都察院七品筆帖式玉崑著賞加六品頂戴六品頂戴兵部員外郎桂海著賞加五品頂戴候選筆帖式國樑著以筆帖式卽選候補主事譬雙海錕均著以主事卽補筆帖式德林刑部候補筆帖式楞祿國子監候補筆帖式啓勳均著以筆帖式卽補吏部筆帖式榮亮著賞給六品頂戴禮部筆帖式仔志著以主事用内閣候補中書額勒春著賞加六品頂戴佐領巴圖倫泰著以印務章京卽用六品頂戴文生員奎樑護軍校榮昌均著賞加五品頂戴内閣候補中書聯昌著以中書升用理藩院候補筆帖式佛爾國咼著賞加六品頂戴護軍叅領慶恒著以副都統記名印務叅領文陞著賞加二品頂戴中營叅將李紀良著以副將卽補内火器營掌關防營總貴徵頭等侍衛載贊均著賞加半俸年部卽補員外郎常順著仍以員外郎卽補五品頂戴侍衛處主事恩惠著賞加四品頂戴叅領奎姚護軍叅領英恁佐領博端工部筆帖式克圖禮部卽補員外　蔭斌中營遊擊金如鑑理藩 
 
 

Page 2

 
 
院候補員外郎富隆阿印務章京來鶴外火器營翼長永隆内火器營翼長富興護軍叅領祥麟前鋒叅領特克愼護軍叅領克凌額中營守備羅慶祥均著賞加半俸一年卽選知州麟瑞著賞加四品頂戴内務府員外郎岳齡著以郎中儘先卽補户部候補員外郎文鑑著以員外郎卽補副都統廣忠著交部議叙前左翼翼尉連祥著仍以翼尉用中營參將年殿幀著以總兵記名簡放海軍衙門頭品頂戴副都統明惠著賞加都統銜太常寺少卿常明著賞加三品頂戴光祿寺卿堃岫著交部從優議叙三品銜太僕寺少卿松安著賞加二品頂戴前安徽徽寍池太廣道成章著以五品京堂補用頭等侍衛德恩工部員外郎培頭等侍衛景亨均著賞俸一年四品銜吏部卽補郎中載林著賞加三品銜水操内宅堂補用三四品京堂王福祥著以三四品京堂開列在前遇缺題奏道宜霖著仍交軍機處存記光祿寺少卿景澧著賞加四品頂戴記名道府理藩院郎中福敏著交軍機處存記佐領勝李著賞戴花翎刑部卽補員外郎文霖刑部卽補員外叔溥懦均著賞戴花翎三品頂戴二等侍衛慶生著賞加二品銜通政使司七品筆帖式通順著賞加半俸一年六品頂戴卽選六部筆帖式蘇崇阿著賞加五品頂戴補用道和誠刑部卽補員外郎宗彝兵部堂主事文炤内閣候補中書許秉璋大理寺候補寺丞毓勳宗人府卽補主事德培卽補護軍叅領桂慶刑部額外太事湯魁琛儘先卽選知縣存燾刑部候補郎中朱恩縉均著交部議敘水操外學堂副都統祥普著賞加都統銜遇缺題奏記名知府常英著仍交軍機處存記理藩院卽補員外郎存緒著賞戴藍翎禮部主事彥忠著賞俸一年理藩院卽補員外郎耀諺著賞加四品頂戴佐領奎典著賞加半俸一年分省補用知府孫葆晉著交部議叙户部候補主事程恩培著賞加五品頂戴四品銜工部卽補員外郎英俊著賞加三品銜頤和園電燈公所當差各員除岳槧容惠業經加恩外三品銜直隷題奏道承霖著賞加三品頂戴佐領恩傑著賞戴藍翎副護軍叅領銜驍騎校海昌著賞加三品銜空銜花翎銜卽補鳥鎗護軍校阿昌阿著賞加四品銜卽選知府尙其珵著賞加三品頂戴欽此 
[譯西報紀高麗事]  
　　昨日西字報紀高麗來電信云本日有兵五百名每名携藥彈一百五十料分居高麗仁川及韓城日人商店中以爲防衛恪遵軍令毫不譁囂十九日有中國北洋水師編修丁禹廷尙書督帥兵船數號行抵高麗 
[香港疫報]  
　　昨日香港來電報云刻下病者三十一人死者三十四人 
[茶市生色]  
　　去年華商之辦茶者大受虧耗今年遂不甚踴躍各處茶莊頓形减少山價亦甚便宜不意剝極而復困極而亨今年各處所產之茶汁旣濃厚色香味亦佳突過上年四人見之互相爭購絶不遷延觀望故今歲業茶之華商獲利者多虧本者少今頭茶業已告竣最獲利者江西則推寍州祁門兩處兩湖則推安化宜昌其次則醴陵瀏陽湘潭高橋雲溪北港咸寗數處他若長壽桃源通山羊樓數處無甚盈虧其虧本者不過聶市與羊樓洞二處而已因此二處茶色味不佳汁亦薄劣故不能得善價也 
[江水陡漲]  
　　安慶近日大雨時行以致江水陡漲數尺沿江一帶自大新橋直逹東門外約三里之遙一片汪洋幾同澤國是處鋪户均遷徙高阜以避之現值種藝時節雨水較多居是地者無不以水患爲亟云 
[皖省官塲紀事]  
　　皖南總鎭李壽亭軍門占椿委辦大通督銷鹽局江蘇候補道張觀察錦瑞均於十五日到皖詣各當道處拜會○十九日護撫德靜山中丞在八旗會館設筵演劇公餞沈仲帥行旌○署安慶府邊卓存太守保桱於十四日戌時接印首縣章榦臣明府先期諭飭差役協同地保將考棚脩飾一新以備太守在此辦公届時聯仙蘅太守將印信奉置黃亭導以鼓樂飭府經歴鈕參軍送至考棚太守朝服出迎恭設香案望闕行三跪九叩禮退入簽押房小憩片刻更換常服升座受書吏衙役禀賀次晨乘輿詣大憲衙門禀知任事○蕪湖關道袁爽秋觀察昶乘招商局江孚輪船於十四日午後兩點鐘抵皖謁見前撫沈仲帥恭送行旌並賀署撫憲德靜帥新任之喜 
[揚屬試題]  
　　江蘇學政溥玉岑宗師按臨揚州舉行科考已誌前報兹將各屬生童正塲題目照錄於左四月廿四日府江甘儀寳五屬文生正場府文題子曰吾與回言四章江都季氏旅于泰山二章甘泉子曰默而識之三章儀徵子曰泰伯至不偷寳應子曰禹吾無間然矣二章通塲詩題麥黃蠶老櫻桃熟得桃字廿六日興東高泰四屬文生正塲興化城非不高也一節高郵何謂知言一節東臺夫蚓一節泰州彭更問曰通塲詩題鳥鵲猶朝禹會村得朝字廿八日高寳文童正塲高郵今夫麰麥至雖有不同寳應從許子之道至輕重同通塲二題子產聽鄭國之政通塲詩題海雨隨風夏日寒得風字三十日江甘儀三屬文童正塲江都非所以内交于孺子之父母也甘泉非所以要譽于鄉黨朋友也儀徵非惡其聲而然也通塲二題恥躬之不逮也至子曰君子通塲詩題士卒崑藻得島字五月初二日興東二屬文童正塲興化仲尼焉學至未墜於地東臺仲尼豈賢於子乎至君子一言以爲知通塲二題北宫黝似子夏夫二子之勇通塲詩題山月當簾鈎得簾字初四日泰州文童正塲執中爲近之至渴者甘飲二題致廣大而盡精微詩題未詳 
[武弁斥革]  
　　蘇城烟館林立鋪之大小不等價之貴賤亦殊有純用陳公土者則價貴而味香有攙和猪皮膏者則價賤而味臭業此者計有七家閶門有丁某專以煮猪皮膏爲生計上月初有山塘寺守備署充當領旗之姜法昌許德標二人串同某烟館主林某至丁處白般恐嚇謂日來天氣炎熱汝煮膏時臭氣薰蒸聞者易滋疾病若不出洋五十元定當將汝驅逐丁慌甚卽央姜許之同事朱鳳音者出爲排解商懇至再議定番餅三十枚分三期交付當日先付十枚約以十五廿五二期付清至望日姜等屢往催索丁不得已將衣飾質洋五元先行交與其餘緩日再奉迨至廿五日丁仍無以應姜等勃然大怒糾合無賴十餘人擁至丁處將煮成之膏及銅鍋等器盡行搬入署内勒令以洋十五元取贖丁無可如何向親友處借得洋銀五元央人再三緩頰始將膏鍋贖回至本月初某夜二鼓後姜等又往丁處逼索時丁已高臥樓頭其妻某氏向姜等哀懇姜等不允再緩敲檯拍桌聲勢洶洶並稱欲捉將官裏去丁聞之急迫萬分竟從樓窓躍下跌傷左肘事爲城守叅府曾軍門訪悉蓋軍門居官清正恐屬下有私索陋規等事常飭心腹人在外查訪適聞此事遂大發雷霆立傳丁鰲山守戎至署以前事詢之守戎回禀並無其事軍門曰汝可回署細查守戎唯唯詎回署後卽備文申詳長元吳三首縣請將丁某驅逐軍門聞之更怒不可遏立卽飭差傳丁某候訊一面復傳守戎至令丁某從頭至尾細述一遍於是守戎默默無言軍門長嘆數聲拂袖而入立出革條三帋將姜許朱三人斥革永不叙用於是吳下庶民咸頌軍門如水之清如鏡之明 
[梟匪遠颺]  
　　前報紀著名鹽梟王均貽在盛澤地方糾黨肇事經撫憲奎中丞訪悉懸賞購拿一面飭管帶撫標新中飛划營兼江浙緝捕水師等營朱太守上洲帶兵往捕又飭撫標水陸各營統領李軍門新燕率領大隊前往十一日江蘇臬司陳舫仙廉訪商請韓軍門殿爵帶領撫標中營至太湖濵帮同進剿梟匪見軍容甚盛自料難以抗拒遂於十五夜四鼓時率黨潛逃旋爲朱太守覺察卽帶飛划砲艇併力窮追直至浙江界始率隊言旋軍門等亦相率奏凱朱太守已於十七日下午回蘇詣各憲轅銷差矣 
[五羊雜摭]  
　　廣州訪事人云邇來渡症流行人心惶惑好事者遂造言生事謂端午日須在家茹素不可出門愚魯之流信以爲實皆改於初四日祀神爆竹之聲喧闐竟日至初五日珠江畫舫榖埠花船無復名士美人尋芳選勝凡趂生涯於雲水者不免雙鎖愁眉矣○闈姓總商劉紳學詢度地西關外黃沙設立養病施醫所俾貧病無歸之輩咸得入所就醫涓吉四月二十八日開辦每日赴廠求治者幾如在山陰道上應 
 
 

Page 3

 
 
接不暇○重五良辰天清日麗大憲深恐游手好閒之輩羣觀競度聚衆横行遂諭令文武各官實心巡緝並添委幹員帶勇向沿海各處彈壓游人沙面爲租界熱鬧之區尤須加意保護猶慮役勇不足以懾衆復檄調督標副營練兵一百名往駐由是人皆望而生畏皆不敢輕越雷池○初五日有東莞石龍渡船由省河開駛帶以小火輪船行至半途忽然沈没船中搭客多至三百餘人屍骸隨波逐流如鳬之泛愛育堂紳士立派妥人坐輪船前往打撈以免葬身魚腹聞内有百餘人由香港染疫而返者乃不死于疫而死于水此中殆有定數歟○上月二十八日打銅街某絲線店被盜行刼盜黨得贓銷售日遊於酒樓妓館到處尋歡某晚營勇緝至下陳塘倚雲樓見諸盜方歡呼暢飲一聲吆喝悉數成擒翌日解交縣署審辦想一經定讞卽須明正典刑也 
[船浮碰裂]  
　　厦門信云招商局於港内設立船浮一個以備輪船來厦時繫練停泊日前拱北輪船由上海來寄泊於此因繫練甚短逼返船浮適是日犯風猛起浪湧如山竟將船浮碰裂一縫水汨汨而人迨輪船開行而船浮已沈入海底次日招商局雇工撈起飭人修理花費不少初四日始完整如故 
[軍麾回厦]  
　　厦門訪事人云提憲楊西園軍門坐伏波官輪巡閱洋面於初九日始回厦門文武員弁均集接官廳捠迓如儀 
[待澤彌殷]  
　　潮州來信云潮郡春夏之交異常亢旱小民望切雲霓深恨雨師有意因循不急鞭起臥龍遍下知時之雨地方官爲民請命前後設壇求雨計已兩次每次禁屠三日第二次在二月二十八日閱三日果得滂沱大雨當是之時方謂至誠感格彼蒼迭沛甘霖卽旣足旣霑禾油麥秀矣不圖雨師賁臨未幾卽返駕言旋以故火傘張空亢旱倍於曩日瞻浦望杏之輩無不望澤孔殷吳大令復請於上游高張示諭定於四月二十一二三等日再爲禁屠三日以冀天心之可格不知碧蒼翁能鑒其苦衷迭沛如膏之雨否也 
[馬戲翻新]  
　　哈驀斯敦馬戲開演迄今本館已歴紀情形登諸報牘兹悉禮拜一之夜將别換新奇倘逢天氣暢晴則又當入座縱觀濡豪作記矣 
[吊客盈門]  
　　支應局總辦劉太守式通之夫人在滬仙逝擇於昨日開奠發引滬上文武各官均往吊奠輿馬紛紜繼有製造局忠信兩營各勇丁整隊而來前導有西樂數起又有大旗洋槍等隊旣至支應局太守以適遇陰雨未便發引一律欵以酒飯仍令回營又兵船中之水手亦往局前叩祭太守命將水手欵待午後始散一俟天晴卽行發引至湖南會館暫厝 
[集議賽會]  
　　滬南製造局廣帮中人以廣東香港等處疫氣傳染因擬出貲賽會辟除疾疫日來正在集議賽會各事想届時必有一番興會也 
[賭客揮拳]  
　　美租界唐家弄一帶各茶坊多有以聚賭抽頭爲事者去年八月美捕房黎副捕頭飭各包探一一知照不准賭錢如敢故違送官究罰邇來日久令弛依然故智復萌牌骰之聲　宵不絶昨晨有甲乙二人賭負而歸相約至外虹橋某茶寮啜茗計算賭帳以致互毆旋經旁人勸令乙付給茗資事乃寢息 
[諭開清帳]  
　　浦東爛泥渡人何肇記曹仁錦控稱扛棒夫頭潘慶華朱錦堂并保人趙仁齋圖賴透支帳欵早已見諸報章前日傍晚葉司馬升座覆訊曹訴稱去年奉訊後邀齊中保將帳算清兹開有清帳呈案朱　合充扛夫頭目與職員等往來陸續積欠銀五百兩由趙作保另有四百兩係潘先行借去立有借據亦由趙爲保人司馬曰爾旣司帳必知此項銀兩究竟如何結欠答稱職員每逢月杪結帳此項銀兩按月欠下司馬提何研詰供稱曹在職員處司帳今帳已算清　朱所支之銀立有摺子爲憑且有帳簿可稽不料意欲圖賴求卽究追司馬　　朱曰爾等虧空何之銀兩究竟如何料理答稱所支之銀並無帳目祗有支摺爲憑朱發給碼頭上扛夫力錢支取往來皆職員一人經手另借四百兩不在往來之内司馬曰爾所欠之銀究竟何日可還答稱伊並無帳目司馬曰他無帳目爾可開帳否答稱職員不識字司馬大怒曰爾爲董事尙不識字乎不必逞刁究竟此項銀兩如何料理答稱四百兩一項由職員另借自應歸還司馬曰爾旣知四百兩應還著先具給復謂何曰爾帳亦未算清今四百兩已著潘具結歸還餘欵可由爾再開帳呈案趙供稱何潘往來均有帳摺可憑司馬曰伊兩人帳目不符著明日再開清帳呈案以便覆訊遵飭將潘交原差帶下交保速開清帳呈案核奪 
[解犯赴松]  
　　三林塘人吳錫華被妾吳沈氏串同姦夫陸阿大幫兇胡阿　陳金元張安仁等謀斃迭經上海縣黃大令訊實提案順供並委典史騐明年貎候備文解省勘訊等情已詳報牘昨日大令備就公文移營撥兵丁數名護解十下鐘時由監中提出兇犯五名口解赴松江府訊勘畢然後解赴蘇省 
[弔贓已獲]  
　　前報紀上海縣虹橋鎭王豐崙家被盜行刼由華亭縣拿獲案犯朱偉青等三名解歸刑訊旋由黃大令飭捕役往吊原贓兹由汛捕將贓弔出大令飭傳失主給領 
[英廨晚堂瑣案]  
　　陳劉氏扭控傭婦張朱氏誘匿寄女桂娥一案曾見報章前晚宋通刺升堂提訊陳劉氏訴稱丈夫在寳善街某土行爲夥桂娥於十歲時撫爲螟蛉女日前出外不歸旋於舊傭張朱氏家尋見是以扭請究懲張朱氏供稱小婦人原籍蘇州現住虹口前日午後桂娥來說被寄母所毆不敢回去小婦人念及舊主人之恩是以留住桂娥供稱年十四歲是日路過氏門由氏喚進留住三日言欲帶往蘇州通刺判令將張朱氏鞭籐條五十下具結開釋桂娥給陳劉氏領回○厚昌莊執事人戚蓮華控嚴佳斌擔保其子嚴乾元往來銀兩積欠不斷通刺提訊之下戚訴稱厚昌莊與乾元所開元泰亨洋貨號往來由其父佳斌及南市某米行陳士忠擔保初保二千兩後加至五千兩除收被欠一千三百餘兩乾元逃避不面故控請向佳斌追究佳斌供稱兒子乾元久已析箸所欠銀兩容找尋乾元來案料理通刺問幾日將兒子交案供稱限一禮拜通刺著具限狀並交的實人保出並諭令戚邀陳核奪○虞承翼扭石新盤至案控被誆騙洋銀通刺准詞提訊虞訴稱職員由世襲投標石係魯觀察之家丁向職員言主人新放江海關道如欲謀一差使極爲便易惟須一切費用職員信以爲實先後三次付給洋銀四百元迨聞觀察奉　旨開缺之信向索所付洋銀稱已用罄然此項洋銀實向親友湊借而來事旣不成卽應歸趙不得已扭請訊追石供稱小的前在魯大人處當家丁虞囑小的謀幹差使雖有洋銀交與小的然已用盡無力歸還旋有何周司等三人同稱職員等願爲之料理請將石暫行管押俟理妥禀覆可也通刺准之 
[英界公堂瑣案]  
　　三百十三號華捕拘送王克增到廨禀稱王與張來生打架是以送案今原告未到王供本地人宰豕爲業昨與張來生借物口角通刺商之哲副領事以事屬細微且原告未到從寛斥釋○包探竇如海禀稱駁船户孫良才孫東來爲楊樹浦軋花局運煤竊媒五籮經該局司事朱卿榮察知將船扣住船户交小的送案請究朱卿榮投案申訴前情請爲究辦孫良才供寍波人煤係小工孫東來所竊不干小的事通刺謂爾等總係串通一氣何得推諉著將二孫管押五日期滿至軋花局領船○前報紀打架被拿一則昨由包探江阿三將一干人解案先據押店夥葛仲英訴稱昨有推東洋車之方運春持破碎不堪之押票一紙前來欲取贖短衫一件小的答以此票並無數目號碼及月日不能取贖彼卽將算盤擲入櫃中旋又糾約多人來店尋釁致被搶失銀表等件約值洋二十元方供江北人昨往取物並未糾人滋事通刺著將方管 
 
 

Page 4

 
 
押七日期滿交保至失物一節姑飭包探查明再核○包探黃四福禀稱王月浦前因犯事二次遞解南匯現又來滬竊取衣服二件請爲訊究通刺以王月浦屢次遞籍豈容復來判令重笞三百板仍遞原籍○又解竊取趙李氏衣服之陳阿耕到廨通刺判押三日贓還失主○一百七十四號華捕抱送馬夫張明山到廨禀稱張所駕馬車飛行絶跡有違租界章程是以送請訊究通刺著管押五日○一百零六號印捕拘解沈康林到案禀稱沈在某麻油店混用銅洋送案請究麻油店主婦丁馮氏訴稱昨日沈等二人來買麻油約二百餘文出洋一元令小婦人找錢小婦人不允後察知洋係銅質沈供爲醫生洋係人家所送請封不知是銅質通刺著將沈等二人交捕房管押一日丁馮氏斥退銅洋鎔毁○黃包探禀稱顧仁寳前因竊物拘案懲辦釋放出外甫經三四日昨又手携賊具在石路地方圖竊通刺判交捕房管押一年 
[上海北市絲業會館籌辦順直新災振捐滬局瑣記五十七]  
　　四月三十日承金陵協賑公所募助十三批規元五百兩五月初二又募十四批規元五十兩十二又募十五批規元五百兩周維翹善長募助洋五十五元小洋九角錢一百五十文十五劉蘭階譜兄續募吳君步高助洋四十元再接再厲全始全終祗領盛情曷勝感佩同日奉褚敦伯譜兄自武清工次來函内開端節在寳坻縣城接誦惠函領悉一一寳振共查青龍灣河東及黃莊八門城三處窪區計一百九十五村五月初一律查完卽於初八日設廠開放因限於經費不得不分别辦理計極重一百三十二村每大口給東錢二千四百文餘則减給二千二百文核計所帶萬金恰敷應用現因奉委疏消積水卽稟奉局憲撥發欵項承挑蜈蚣河工程於初九日馳回工次躬親查勘所有兌換銀錢數目及散放户口錢文總數應俟核算清楚再行函告等云謹一併鈔乞登報以告天下之念切民瘼者[  五月十七日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考試試差帶領引見二排單]  
　　翰林院編修華學瀾直隷王蔭槐四川升用侍講先換頂戴編修王榮商浙江編修于齊慶江蘇采地　陜西朱延熙安徽升用中允先換頂戴編修劉玉珂湖北編修羅光烈四川沈曾柯浙江周承光江西陳遹聲浙江韓培霖浙江楊天霖山西　世昌直隷保受廉正黃漢劉學謙直隷陳田貴州修撰張建勳廣西編修朱卓英湖南李盛鐸江西升用洗馬先換頂戴編修鄒福保江蘇五品銜編修馮　清江蘇編修高覲昌江蘇秦夔揚江蘇侍講銜編修劉世安廂黃漢升用侍講學士先換頂戴編修秦綬章江蘇編修吳炳雲南周錫恩湖北曾宗彥福建吳鴻甲江蘇張元奇福建柯劭志山東連捷内廂黃漢高熙喆山東周樹模湖北陳嘉言湖南許葉芬順天徐仁鑄順天張孝謙河南劉若曾直隷五品銜編修陸鍾琦順天花翎五品銜編修熙元止白滿編修張澂甘肅崇壽廂黃滿馬步元山東五品銜編修熙瑛廂藍滿編修余誠格安徽薛寳辰陜西吳嘉瑞湖南檢討錢駁祥浙江升用贊善先換頂戴檢討土垿山東檢討宗室寳豐正藍勞肇光廣東升用贊善先換頂戴編修惲毓鼎順天編修江標江蘇士繼者浙江孫錫第江蘇王萬芳湖北叚友蘭江西高枬四川鍾廣正黃漢劉啓端江蘇程棫林貴州杜本崇湖南檢討陳曾佑湖北劉秉鈞山西編修魯鵬安徽葉昌熾江蘇吳蔭培江蘇余朝紳浙江張星吉山東曾廣鈞湖南陳昌紳浙江曹樹藩廣西檢討王守訓山東升用侍讀學士先換頂戴編修又廷式江西侍講銜編修鹿瀛理直隷編修楊士驤安徽朱錦直隷姚士璋浙江李立元貴州徐繼孺山東升用贊善先換頂戴編修孟慶榮直隷升用洗馬先換頂戴編修朱益藩江西編修謝佩賢江西李　畬安徽許晉祁廣西江雲龍安徽宗　載昌廂藍吳懷　陜西王修植浙江花翎五品銜編修汪鳳梁江蘇編修蔡曾源山東華俊聲直隷趙惟熙江西花翎五品銜編修啓綏正白滿編修吳煦雲南升用贊善先換頂帶編修楊捷三河南編修田庚安徽升用贊善先換頂帶編修鄭叔忱福建 
[獲賊送縣]  
　　滬南二十三七鋪巡防局汛捕戴五昨將情狀可疑之湖南人涂雲山解　巡局由局員劉穆亭二尹訊問戴五訴稱十五晚南碼頭乾昌糟坊被賊竊取物件不少值價甚巨曾經報案大老爺飭小的向各處緝拿今獲徐雲山送案請爲嚴究二尹問徐曰爾是否犯案答稱非也汛捕將所帶鞋籃一隻呈堂檢騐二尹卽命開看内有刺刀及剪綹所用之銅錢剪刀挖門所用之銅鐵絲鐵扞銅鐵大小鑰匙另有洋烟器具及某大員保舉功牌一張二尹謂涂曰爾如不作賊此等賊具何來涂始無言可答二尹卽命地甲協同勇丁將涂送上海縣請辦 
[法界公堂瑣案]  
　　包探郁庭湘禀稱瞿阿榮在小東門外戲館街垃圾上拾得田單十紙及蔡桂堂向長利洋行租賃　水街房屋之　契等物持至八仙橋某米店倩店中人檢閱經巡街捕拘入捕房今特解案請訊瞿供稱本月十九日清晨五點鐘時小的行至小東門外戲館街從垃圾堆上拾得此物卽向附近轉角處某姓老虎灶說明如有人查問者請於下午來此以使交還事由掃街夫目見另有帳簿三本經摺三枚被他人拾去曷同轉問此物是否拾來郁探禀稱小的派夥役帶往查問無訛瞿又供稱小的家住浦東嚴家橋父母俱存兄弟三人因吸洋烟致爲父母所逐同轉謂本委將爾留在捕房待烟癮戒除然後放爾回去可乎瞿供稱求大老爺恩釋小的屢次被父親鎖錮烟癮終難戒除同轉命押候戒烟後開釋○包探郁庭湘禀稱昨晚小的在途拘獲前在小徽阿大呌化客棧縱火之積竊王阿二及同黨黃金桂起到各贓解案請訊黃供稱小的年十七歲某日在徐家匯遇王阿大阿毛等四人約於本月十四夜同至菜市街天主堂對門竊取銅銚洋傘等物阿大隨被城中捕役拘去阿毛等遂將行竊器具交與小的同轉謂爾年歲尙輕何得學爲竊賊供稱小的之後父三麻子令小的隷籍梨園會拜丹桂戲園伶人王大喜爲師同轉謂爾行竊幾何次矣供稱小的並未掘　只爲伊等望風而已郁包探禀稱此人係積竊英法兩租界租均曾犯　黃又供稱小的自起初來滬隨母住胡家宅旣而後父不肯收留小的没奈何在天仙戲園伶西麻子家當庖丁此次所竊各物付質後質票留存阿大處尙有短衫一件質在西門銅吊洋傘質在新開之德豐押店同轉飭探帶出吊贓給失主張松云具領王押候笞責二百板遞解回籍黃笞責一百板○招商局巡丁鄧雲芳禀稱前者王阿二竊取白米五斗經四十四號華捕拘入小東門外捕房大老爺懲辦後卽行開釋本月初六日小的在途行走土糾同李阿毛陳阿桂等人曳至城下任意毆擊以致遍體受傷伊等有羽黨三十六人且有　夥蔣谷左者得賄助毆小的自被毆後卽延醫診視迄今傷尙未痊李供稱是日小的行至新開河見巡丁手執籐陳將王鞭責因之解勸同轉同爾前曾犯案何以今又到堂李供稱前者小的爲小孩之事到案蒙恩交保出外王供稱小的行至城下與鄧互扭李陳勸令莫毆郁探禀稱此輩皆著名流氓黨羽甚多同轉問爾等家在何處王供稱小的係鄞縣人李陳同供稱小的等皆浦東爛泥渡人問轉問頭目爲誰王等皆不肯實供同轉著一併押候嚴比鄧禀稱小的聞伊等頭目混名坐山虎小的因辦公出力不許同事得賄以致挾嫌　轉著卽退去靜候傳訊○孫包探禀稱黃阿連竊取吉祥街某姓家火油燈罩五枚經小的拘獲解訊黃供稱本月十九夜七點鐘時小的在同福棧轉角處垃圾堆中翻出燈罩五枚内有二枚已碎包探禀稱小的往查各洋貨店均不肯言會失燈罩同轉命押候核辦○錦名洋行收租人吳雲山訴稱自來火行東街九十三號門牌某姓薙髮店積欠房柤閉門逃避會禀請大老爺准將生財拍賣昨倩秉記拍得洋銀十二元除抵去房租六元及登申報告白外尙餘四元五角二分請存公堂待領同轉命具禀到堂○秦寳康具保沈才崔出外限五日内清理所欠同轉准之命提沈到案謂限期已滿本當追比今准爾保出依限清理不得再延○老德記客棧主范東園呈繳著賠之紡綢袴一條同轉給失主領去謂范曰爾等客棧理應確守成規何以常有失物倩事以後務當謹愼爲是范唯唯遵諭而退○朱採禀稱小的拿獲竊賊龔成榮搜出押票數張及衣服上票簽詰之據稱業已將贓取去聚成衣店馬利章投案訴稱店中被竊紡綢衫一件同轉飭卽領去將龔押候吊取他贓再核 
[靈丹濟世]  
　　全亨號善士　來痧氣丸散一千二百服鄭福蘭堂善士助來痧氣丸散一千股日升號善士助來紅靈丹痧氣丸四百八十服朱寄鷗善士助來痧氣丸一百五十服何顯廷善士助來痧氣丸一百二十服囑代分送以救時邪急症先後祗領具見菩薩心腸廣行方便積功德於無童普二壽而同登敬佩仁風特甲謝悃[  上海六馬路仁濟善堂董事施善昌等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年五月十三日京報全錄]  
　　宫門抄○諭旨一道錄前○河督　奏恭報交卸兼署河督篆務日期摺○晋學政王　奏保舉教官請分别奬勵片○吏部奏嚴　　　勞　章　片○人臣奎奏新設靖西同知遊擊二缺請議給廉俸摺○都統慶奏揀員試署知州摺○豫撫裕奏知縣廻避　員　辦摺○又奏委解恊餉片○將軍裕等奏木稅收支數目摺○又奏報解地丁正耗銀兩摺○浙撫廖奏恭報接印日期摺○護浙撫劉奏恭報交卸撫篆日期起程赴都摺○又奏籌解東北邊防經費片○五月十三日工部鴻臚寺八旗兩翼值日吏部引見六十四名户部十五名廂黃漢九名○桂公長萃各假滿請安○福中堂等磨勘繙譯試卷覆命○文治謝放福建正考官恩○唐景崇謝放廣東正考官恩○湖南副將袁虞慶謝恩○召見軍機熙敬王懿榮○○頭品頂戴河南巡撫兼署河東河道總督奴才裕寛跪奏爲恭報奴才交卸兼署河督篆務日期仰祈聖鑒事竊奴才前奉恩命兼署河東河道總督　任以來督飭道廳及河防局委員將修守事宜隨時認眞經理嗣值桃汛防護平穩隨後親歴南北兩岸查勘各廳工程料物均　繕摺奏聞在案兹河臣許振褘差竣回任業經抵豫擇於五月初一日接印奴才于拜摺後卽將河督關防并文卷等件委員齎交許振褘接收奴才卽於是日交卸兼署河督篆務所有奴才交卸兼署篆務日期理合恭摺具奏伏乞皇上聖鑒謹奏奉硃批知道了欽此○○王廷相片再臣維慶賞大權所以激發人心陶鎔吏治中外同揆大小皆然欲使士習純良文風振厲端自區覈教官始查山西各學情形以敦崇禮讓砥礪廉隅爲整飭官常要義又須學問淵雅訓誨精勸俾學者知所擴充而不安簡陋臣每執此以衡人查有太原府教授常周敦本務實守正懷方由壺關縣教諭升任今職訓士推誠隨在翕服甯武府教授王清綬學優守介訓迪殷勤襄垣縣教諭楊篤敦品博學根柢閎深凡天文輿地經史古文皆有實獲撰著精嚴通逹治體猗氏縣教諭吳觀亨學邃才練誘掖有方陽曲縣訓導雷誠動樸實矜嚴仁心愛士平遙縣訓導耿文光學識淹貫操履清純又前署平順鄉學訓導楊廷棟潛心理學耽精纂述於三晉儒先學術蒐討賅備論辨昭晰專以洛閩爲宗垷充晉陽書院監院凡諸生到院殷殷勸勉不憚煩勞制行立言堪爲士表竊以省城爲風氣攸關書院則羣才薈萃文學之漸潤固易爲功習俗之轉移尤易受弊晉省士人之弊無過於吸食洋烟必須嚴與區分杜絶霑染臣於抵任之初出示剴諭並爲三處書院立定規程責成太原府陽曲縣兩學各監院嚴密稽核教官等均能認眞承事現在明察諳訪院規肅然晉陽書院人數繁衆關制較難楊廷棟誡約加詳尤爲得力以上各員皆係臣細心考察不愧師資惟楊篤雷誠動二員於光緒十一年曾經前任學臣吕鳳岐保薦楊篤請有國子監典籍升銜吏部註册雷誠動未加京銜該員等一爲鴻學宿望一則惠聲循節歴久彌彰自應隨時奬勵合無籲懇大恩准將太原府教授常周寗武府教授王清綬襄垣縣教諭楊篤均賞給内閣中書銜猗氏縣教諭吳觀亨陽曲縣訓導雷誠動平遙縣訓導耿文光均賞給國子監學正銜至前署平順鄉學訓導候補訓導楊廷棟應如何奬勵以正學術而資觀感之處統出自　格鴻慈臣爲激厲士習維持學校起見謹附片具陳是否有當伏乞聖鑒訓示謹奏奉硃批另有旨欽此○○吏部片再查臣部核奬獲匪保案有因從前例章未備援引成案核辦者互相比附將來易滋牽混之弊現在各項保案旣經奉旨嚴行查核所有獲匪勞績章程自應從嚴厘定俾歸畫一以資遵守臣公同商議擬請將獲匪異常出力尋常出力及其次出力各項勞績由臣等分别聲明舊章叅酌例案嚴定畫一章程另繕清單再行奏明請旨俟奉准後卽由臣部通飭遵行該督撫等如有不按定章濫行優保除保案撤銷外仍將該督撫等照違保題例議處以杜流弊而示限制所有擬請嚴定獲匪勞績章程奏明請旨緣由理合附片具奏○○奴才奎煥跪奏爲新設靖西同知遊擊二缺現准部覆作爲邊俸調要缺應請照例議給廉俸恭摺具陳仰祈聖鑒事竊奴才前將靖西新設同知遊擊請補實官並揀員先行試署奏請飭部核議在案兹於光緒二十年正月二十五日接准部咨以靖西同知旣作爲實在官缺則與各項差缺不同差缺可以一人兼任二缺實在官缺皆係一人一缺並無兼任之例該大臣所請委署靖西同知之員復於内地扣補一缺作爲該靖西同知本任是以一人而充二缺殊與官制不符臣等公同核議擬援照邊疆烟瘴俸滿撤回内地調補各缺辦理查例載烟瘴苗疆正佐各缺三年俸滿該督等照例於内地人員内揀選互相對調俟接任之員恊辦半年後再回内地之任其未到任之前内地原缺揀員署理如果才守兼優送部引見候旨陞用如循分供職卽將邊俸註銷倘年力就衰始勤終惰隨時叅處又知州以上各缺無論歴俸年限是否久任及知縣本缺中簡繁要但得人地相宜悉准調補等語今旣改用實官應將靖西關同知管理漢番事務並管軍糧關務通商事宜作爲邊俸調要缺三年俸滿該大臣會同四川總督於通省實缺同知内揀選對調如該員果能盡心經理漢番相安俸滿後由該大臣會同四川總督出具考語送部引見候旨陞用如循分供職卽將邊俸註銷如不稱職或始勤終惰隨時叅處以示鼓勵又請將靖西關新設駐防遊擊一缺改用　官作爲極邊要缺並請以儘先遊擊李登山委署可期得力如果勝任再行分别奏咨辦理川中遇有缺出無論何項先扣一决奏請補授一次歴俸三年届時酌辦再由内地揀派實缺遊擊來邊更代等因查定例邊俸俸滿人員果能整飭營伍撫綏地方該總督提督考弓馬可觀年力壯盛著會核保題陞用兵部查明引見已滿三年者調取引見如辦事奮勉勤勞無過弓馬平常年力未衰調回内地對品補用照常俸陞轉將邊俸註銷毋庸送部又題調之缺令該督撫先儘現任人員揀選調補各等語查靖西關遊擊本係駐防之缺旣經作爲實官則與各項差缺不同經吏部將同知作爲三年邊俸調要缺其遊擊亦應如所奏辦理等因咨覆前來查前大臣升泰遵旨妥籌佈置原擬請設靖西同知遊擊曁千把外委員弁兵丁共計一百四十七員名内除千總以下員弁兵丁各缺已准四川提臣查照原案將各項空缺咨送到藏已於十九年由藏拔補塡防勿庸另議外所有靖西新設同知遊擊二缺現旣奉准部覆作爲邊俸調要缺相應請旨飭部查照定例議給文武亷俸銀兩並請籌造新設靖西廳同知曁靖西營遊擊關防各一顆頒發到藏以昭信守而符例章除分咨查照外謹恭摺陳請伏乞皇上聖鑒訓示再幫辦大臣延茂因病請假未經列銜合併聲明謹奏奉硃批該部議奏欽此○○奴才慶裕跪奏爲揀員試署知州要缺以資治理恭摺具奏仰祈聖鑒事竊查平泉州知州張繼朗前因回籍省親當經奴才奏明委員署理兹奉部咨准其開缺所遺之缺自應遵照新章遴員試署以重職守查向章平泉建昌赤峯朝陽四州縣缺先於灤平豐甯二縣内揀選如實無合例堪調之員再由口外揀發及勞績保留熱河補用人員内曾經委署地方並無貽誤者酌量題署又揀發熱河州縣滿漢曾任實缺及委用人員准其一律補熱河題調要缺又查新章内開咨調人員並請援照派分順天差委之例由該都統於直隷曾任正途候補同知州縣人員内擇其熟悉口外情形者　名咨調若到郡後果能講求　方吏治留心蒙民情形准其隨時奏留熱河補用遇有缺出仍照定例與揀發及勞績保留人員一體分别請補請署各等語現查灤平縣知縣晉昌甫經奉文補授未便調補豐甯縣尙未補定有人自應另行揀員試署惟查有咨調奏留熱河補用知縣霖康現年四十九歲係正藍旂蒙古圓們逹賴佐領　人由監生報捐筆帖式改捐　月縣丞同治六年調赴直隷軍營差委梟匪肅清案内保奏七年正月初六日奉旨霖康俊選缺　以知縣卽補欽此八年報捐指分直隷試用七月十一日到省十年三月因在通州隨辦海運出力保奏俟　知縣後以本班儘先前補用奉旨依議欽此十一年三月續辦籌備完竣保奏隨帶加二級十二年三月調辦江北漕米河運完竣保奏俟歸知縣後加知州銜十一月二十六日奉旨依議欽此旋派赴宣化府當差委辦口北糧臺差使十三年正月在湖南協黔局報捐免補本班以知縣　留本省歸本班儘先前補用又因胞督承恩公崇綺捐修圓明園工程案内移奬加二級十一月飭委代理懷安縣印務光緒元年二月交卸三月二十四日丁承重孫憂三年六月二十四日服滿起復補行引見十二月初十日蒙欽派王大臣騐放四年三月初六日到省分派承德府　差一年期滿甄别加考附奏堪　原班照例序補閏三月初六日奉旨吏部知道欽此六年七月復 
 
 

Page 14

 
 
派宣化府當差委辦張多獨三廳馬廠荒地七年九月委代理獨石口理事同知八年二月交卸因辦理荒地完竣出力保奏俟補缺後以直隷州知州在任遇缺卽補奉旨著照所請欽此九年七月委署樂亭縣十年閏五月交卸回省十一年六月委署西甯縣十三年六月交卸因任内拿獲鄰省斬决盜犯經部議給加一級紀錄二次十五年十一月代理完縣十二月交卸十七年五月委署臨榆縣因熱河朝陽縣教匪滋事轉運練軍餉械出力保奏奉旨交部從優議叙欽此十八年正月委兼理山海關通判二月交卸兼理篆務十一月咨調熱河差委十二月交卸臨榆縣篆務十九年二月二十九日到郡後復經奏請留熱補用旋委署朝陽縣知縣辦理裕如該員歴任各缺並委辦各項差務均無貽誤查該員才具開展辦事認眞以之試署平泉州知州員缺實堪勝任與向例新章均屬相符俟試署一年期滿辦理果能妥恊冉請實授據護理熱河道崇祥具詳請奏前來合無仰懇天恩俯念邊缺緊要人地實在相需准以補用知縣霖康試署平泉州知州於地方蒙民兩有裨益如蒙俞允該員係由補用知縣試署平泉州知州應照熱河揀調成案辦理毋庸送部引見所有循照定章揀員試署平泉州員缺緣由是否有當謹會同大學士直隷督臣李鴻章合詞恭摺具奏伏乞皇上聖鑒勅部　覆施行謹奏奉硃批吏部議奏欽此○○頭品頂戴河南巡撫奴才裕寛跪奏爲知縣接壤廻避循例揀員對調恭摺仰祈聖鑒事竊查定例州縣等官原籍住址與任所相距在五百里以内者例應廻避酌量改調兹查有夏邑縣知縣孔繁潔現年四十四　山東曲阜縣監生報捐知縣分發河南試用捐戴花翎振務出力保俟補缺後以直隷州用加捐遇缺先補用免試用捐奬知府銜題補夏邑縣知縣光緒十九年二月初三日到任嗣據該員以任所距原籍計程三百九十里係在五百里以内於例限内查明禀請廻避等情由司詳經奴才咨查山東省並批司確查去後今據查明實在五百重以内開具程途里數覆核相符自應照例廻避揀員調補查夏邑縣係衝難中簡選缺奴才督同藩臬兩司在于通省中簡缺内逐加揀選查有新鄉縣知縣魏正儒現年六十歲四川新都縣人由增貢生報捐訓導投效黔營隨同克覆貞豐州城出力保以免選本班以知縣不論雙單月儘先選用請咨離營中式壬午科本　鄉試舉人捐加同知銜光緒十七年十月簽選新鄉縣知縣十一月初二日引見奉旨河南新鄉縣知縣員缺著魏正儒補授欽此領憑到省十八年六月十七日到任據署藩司長祿署臬司桂霖查明該員任内並無降革留任有關展叅處分及督催分數錢糧承追虧空贓罰與對調之例相符係初任人員亦無未結交代詳請具奏前來奴才查該員魏正儒精力正健辦事勤明堪以　補夏邑縣知縣呱遺新鄉縣缺亦係衝繁中簡選缺該員孔繁潔才明年壯辦事精勤卽以之調補亦屬相宜現調之缺相距各該員原籍均在五百里以外廻避對調例不計俸如蒙俞允該員等係現任知縣互相調補班次相同均毋庸送部引見俱係初調人員亦毋庸查開叅罰除將夏邑縣員缺飭司先行委員接署外所有知縣接壤廻避循例揀員對調緣由理合恭摺具陳伏乞皇上聖鑒敕部核覆施行謹奏奉硃批吏部議奏欽此○○裕寛片再部庫撥恊毅軍餉銀每月一萬兩光緒二十年計十二個月應恊銀十二萬兩　經奴才照案奏明仍在案豫省應署地丁京餉内按月如數劃出分批抵解下餘應解京餉仍解部庫清欵奉到硃批户部知道欽此當經行司遵照並將正二三三個月餉銀三萬兩如期委解具奏在案兹據署布政使長祿續撥銀三萬兩作爲部恊毅軍光緒二十年　五六三個月餉銀於四月二十三日發交善後支應局解交宋慶軍營應用詳請具奏前來奴才覆核無異除分咨查照外理合附片陳明伏乞聖鑒謹奏奉硃批户部知道欽此○○奴才裕祿興陞跪奏爲奉天東邊外光緒十九年分木稅收支數目恭摺具陳仰祈聖鑒事竊照奉天東邊外木稅向歸東邊道派員設局稽徵所有光緒十八年以前徵收數目均　按年一奏報在案兹據奉天東邊道奭良詳稱光緒十九年分自二月初二日開關起至十月初四日封關止計共徵收木稅庫平銀五萬零一百三十五兩三錢三分一厘三毫三絲除照章開支一成經費外實徵歸公庫平銀四萬五千一百三十一兩七錢九分八厘二毫均經提存道庫備放兵餉各欵等情詳請具奏前來奴才等覆覈無異除咨部外理合恭摺具陳伏乞皇上聖鑒再此項木稅因多寡靡定難以定額向由該道儘徵儘解應仍照舊辦理合併陳明謹奏奉硃批該部知道欽此○○奴才裕祿興陞跪奏爲奉天東邊道屬各廳縣經徵光緒十九年分地糧正耗銀兩數目恭摺具陳仰祈聖鑒事竊查東邊道所屬鳳凰廳曁安東寛甸懷仁通化四縣舊墾績墾升科地畝每畝徵收正銀二分耗銀一分正銀爲撥放兵餉之需耗銀開支傾鎔火耗並一切地方公費所有光緒十八年以前經徵過正耗銀兩分别起解留支歴經奏報在案兹據奉天東邊道奭良詳稱查鳳凰廳應徵光緒十九年分地糧正銀六百四十二兩零一分七厘六毫又耗銀二百零五兩四錢四分五厘六毫安東縣應徵十九年分地糧正銀一萬一千一百四十九兩二錢八分四厘又耗銀三千五百六十七兩七錢七分零九毫寛甸縣應徵十九年分地糧正銀一萬一千六百零五兩一錢五分二厘又耗銀三千七百一十三兩六錢四分八厘六毫懷仁縣應徵十九年分地糧正銀七千六百三十四兩三錢八分九釐又耗銀二千四百四十三兩零四厘五毫通化縣應徵十九年分地糧正銀九千五百三十八兩一錢一分又耗銀三千零五十二兩一錢九分五厘二毫以上一廳四縣應徵十九年分地糧正銀共計四萬零五百六十八兩九錢五分二厘六毫又耗銀一萬二千九百八十二兩零六分四厘八毫均經埽數徵收一律全完其正銀俱各解歸道庫抵放兵餉耗銀除扣傾鎔火耗解費飯食餘均分别留支廉俸役食馬撥等欵另行彚報等情造具清册詳請具奏前來奴才等覆加查覈數目相符除將清册咨户部查覈外所有奉天東邊道所屬各廳縣經徵光緒十九年分地糧正耗銀兩數目理合恭摺具陳伏乞皇上聖鑒謹奏奉硃批户部知道欽此○○頭品頂戴浙江巡撫臣廖壽豐跪奏爲恭報微臣到浙接印日期叩謝天恩仰祈聖鑒事竊臣前在河南藩司任内欽奉恩命補授浙江巡撫當卽具摺謝恩陳請陛見奉到硃批著來見欽此遵卽趨詣闕廷仰蒙召對聖訓周詳莫名欽感陛辭後並蒙賞假二十天順道回籍嗣以假期届滿迅卽由籍起程於光緒二十年四月二十一日行抵浙江省城二十四日准護理浙江巡撫調補河南布政使臣劉樹堂將浙江巡撫關防曁兩浙鹽政印信各一顆並王命旗牌文卷等件委員齎送前來臣當卽恭設香案望闕叩頭謝恩祇領任事伏念臣江左庸愚迭邀寵　受恩愈重報稱愈難查浙江係繁劇之區巡撫有表率之責舉凡安民察吏籌餉練軍以及鹽漕關榷海塘工程無一不關緊要材輕任重懼弗克勝惟有殫竭愚誠遇事認眞整頓斷不敢稍涉因循以冀仰答高厚鴻慈於萬一除循例恭疏題報外所有微臣接印任事日期並感激下忱理合繕摺叩謝天恩伏乞皇上聖鑒再臣　過地方雨暘應時農棻茂盛民情極爲安謐合併陳明謹奏奉硃批知道了欽此○○頭品頂戴護理浙江巡撫調補河南布政使臣劉樹堂跪奏爲恭報微臣卸護撫篆日期起程赴都恭摺具奏仰祈聖鑒事竊臣蒙恩調補河南布政使當卽具摺叩謝天恩並陳請陛見欽奉諭旨著來見欽此刻以新任撫臣廖壽豐於光緒二十年四月二十一日行抵杭州臣於四月二十四日將浙江巡撫關防一顆兩浙鹽政印信一顆王命旗牌文卷等件飭委杭州府知府陳璚甯紹分司運副高尙縉中軍叅將曰桔生齎交廖壽豐接印任事臣卽於是日交卸現在應辦事件均已交收清楚並無經手未完當卽起程北上遵旨入都陛見除恭疏題報外所有微臣卸護撫篆日期理合恭摺具奏伏乞皇上聖鑒再此摺借用浙江巡撫關防合併陳明謹奏奉硃批知道了欽此○○劉樹堂片再准部咨奏撥光緒二十年東北邊防經費一摺光緒十九年十一月初五日具奏奉上諭光緒二十年東北邊防經費照　指撥浙江厘金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並抄錄原奏咨行到浙業經　解第一批銀二萬兩奏咨在案兹據布政使趙舒翹詳稱移准厘捐總局在於厘金項下籌動銀二萬兩解司查有補用通判吳鴻烈管解本年第二批地丁邊防經費之使堪以委令帶解循案由滬附搭輪船運津查照發護並取　程日期咨報外理合附片具奏伏乞聖鑒謹奏奉硃批户部知道欽此 
 
