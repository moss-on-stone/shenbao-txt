# 1884 - 4 - 4903857

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事　來本舘　議一切惟須在上海覔一般實大鋪作保方可訂定也此布 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲賈者祈速來價購遲則恐賣罄也此布 
[論桑台失守事]  
　　　法人之攻桑台傳者紛紜其說不一至刻下則己顯然知桑台失守事属的確觀於昨日江寗傳來電音有劉軍屢敗漸將退至廣西邊境中國邊防愈形吃緊等語則可曉然於法兵之猖獗雖以劉永福謀勇兼全之將尙有喪師失地之事彼徒爲大言者可以巳矣且竊以爲桑台敗信實於中國防務及中法局面大有禆益也何則法軍入越以來始而李威利隕命繼而法軍屢敗雖其間一下順化與越南王要盟然夏文則和約甫成而遽爾辭職波滑又棄師而去海防河内被圍者再法軍之在越者岌岌乎有不可終日之執華人聞之方且以爲有劉軍在法人必無能爲卽籌防籌餉皇皇然日不暇給而其意則猶好整以暇也唐中丞出關中道折回奉諭申斥彼非憚法軍之强横而畏葸不前盖谡劉永稱一軍己足以了越事而無煩爲之相助卽此巳見華官有輕敵之心加以外間傳言謡諑四起一似法人以歐洲雄國素來推爲强盛至此而一蹶不可復振僅一劉永福巳足令其喪胆又何敢窺伺中華一時舉國若狂若彭督師一到而粤人徧傳告示點綴法軍敗績情形繪之成圖互相售送凡若此等舉動頗覺近於元戯夫法軍攻越原屬無禮之尤不顧中朝藩屬稱兵奪地任所欲爲中國向之詰問竟置若罔聞而且出言不遜大有要求恫喝之勢凡在中國食毛踐土之倫無論遠近　賤老壯婦稚無不同深義憤劉永福雖爲越南出力並非中國之官而人人意中欲其殄滅法軍以爲快一戰再戰法軍屢爲所敗華人聞之鮮有不喜色相告者此固可見人心固結敵愾同仇遐邇臺體亦見中朝恩信所結大義凛然然聞劉軍屢勝法軍屢敗之信遂以爲法人無足慮衆心從此因喜生驕因驕生懈蔑視敵人漸弛防務則其爲害豈勝言哉夫法軍雖屢爲劉軍所挫勢同坐困然究係歐洲之强國也目下東馳西突結怨衆多而歐洲諸大國亦不敢首先發難以與法人决勝負雖以英國之素在歐西執牛耳爲主盟富强甲於他國者而馬逹加斯加一役地爲法人所侵領事官因憤成疾而死英牧師爲法人所執辱英員爲法人所拘留無禮無情至於此極而英人尙且忍而不發法人一經服禮釋牧師之囚而償以佛郎克英人亦卽降心相從弭耳以聽豈英人怯而法人勇其勢懸殊哉英人盖愼持其重不肯輕於發難故也前者英報述及一事謂英人間於胡思禮元帥英法交界之海汊開一火車路由海底通行其事可以行否胡君答言斷乎不可問其何以故則云此路若通法人必將從此生心以攻英國英人不能禦之該處雖有炮臺亦不能守又問如法人果有攻英之舉英將何以禦之胡君曰實不能禦也問英人倘往攻法國法人亦不能禦乎胡君日英人往攻法人則是求死而己夫胡君身爲英國元帥埃及之戰甫奏殊勲何以其言之懦弱一至於此不亦損國威而張敵志乎然胡元帥謀勇深沉素有重望非自示其弱其爲此言也盖所以驕敵人之氣而固國人之心耳英人知己之不足以敵法庶幾愧而知奮不敢輕舉妄動而日求富國强兵蓄之旣久發之必銳夫而後衆乃可用今華人但聞法軍之敗而轉相告語舉國若狂無論事之眞否何如其爲輕敵也甚矣輕敵者必敗兵法早巳言之衆心何以固乎今得桑台失守之信而後華人始知法人不可輕視劉軍不可終恃其心乃有所懼懼斯愼愼斯謀謀斯成所謂臨事而懼好謀而成者實於桑台失守之一信啟之彼旣勝必驕以我之懼敵彼之驕夫何患中法之不敵也哉或曰華人聞此信息必然氣沮曾何以益余曰華人而敗則必氣沮今華兵尚未開仗而止聞劉軍敗信則但有所警惕何氣沮之有竊願華人無論兵民皆以小心持重爲主也可耳 
[諭旨恭錄]  
　　十一月十九日奉上諭西安將軍亘訓老成勤愼由侍衞洊升副都統歴任將軍宣力有年克稱厥職兹聞溘逝軫惜殊深著加恩照將軍例賜卹任内一切處分悉子開復應得卹典該衙門察例具奏並准其入城　 
治喪伊子盛昆着賞給主事俟及歲時分部行走以示優眷欽此同日奉上諭此次軍機處繕修清字檔册總司校對之内閣中書桂春著作爲候補主事簽分户刑二部以該部主事無論題選咨留遇缺卽補理藩院候補員外郎奎華著仍以本衙門員外郎無論滿蒙題選咨留遇缺卽補其尤爲出力之供事典史于彤著賞加六品銜州判王恢善著俟　知縣後以同知直隷州知州在任歸候補班補用主簿史支源典史張丕勲均著賞加六品銜府知事史作霖著俟選　後在任以縣丞歸候補班前卽補典史王殿陞著俟補縣主簿後在任以縣丞歸候補班補用以示鼓勵餘依議該部知道欽此同日奉上諭寳鋆著教習庶吉士欽此同日奉上諭致仕大學士載齡持躬恪愼練逹老成由道光年　輸　 
林受先朝知遇之恩洊陟正卿朕御極後簡任綸扉歴管部旗事務宣力有年克盡厥職前因患病奏請開缺准予致仕賞食全俸方期克享遐齡長承恩眷兹聞溘逝軫惜殊深着賞給陀羅經被派輔國公載濂帶領侍衞十員卽日前住奠輟加恩贈太子太保銜照大學士例賜卹入祀賢良祠任内一切處分悉予開復應得卹典該衙門察例具奏用示篤念耆臣至意欽此○二十日奉上諭唐炯奏特叅庸劣不職各員一摺雲南候補道劉鳳苞居心鄙詐惟利是圖候補知府蕭錫齡行同市儈有玷官箴候補同知直隷州知州陳鵾盤踞要局舞弊營私署威遠同知候補同知馬維翰貪婪　 
厲民衆怨沸騰試用同知顧宗煃藉端索詐剥商擾民周聘賢聲名最劣行檢不修試用通判蕭開熙性喜鑽警久滋物議試用知縣鄧炳堯居心巧滑辦事糊塗調補順寍縣知縣楊炳垣性情暴戾舉動乖張試用州同黄體乾習染最惡　事欺罔試用州判余良佐不知檢束聲名惡劣均着卽行革職以肅官方該部知道欽此○念一日奉旨邵曰濂補授太堂寺少卿欽此 
 
 

Page 2

 
 
[北甯軍耗]  
　　法人之進攻北寍至今尙無確信惟本埠西人言　法兵目下規取北寍十分謹嚴必不肯稍涉疎虞盖前此屢敗由於兵少之故今則合成大隊倘一疎失不但黒旗與華兵必乘機夾攻所得諸地勢且復失而且各國亦眈眈窺伺不免有蹈瑕抵隙之人故不得不格外愼之又愼也然而　事則更可危矣 
[福州邊防]  
　　福州西字報言汕頭所募之兵現皆陸續到防在馬尾地方分叚駐紥員弁等皆在馬尾至福州一帶路上相度地勢建築砲臺以資防禦該處之民亦皆舉行圑練襟演武藝惟所操者係弓箭當此軍火爲先之際卽使射能命中亦終未能及遠其將何所用之乎 
[議築砲台]  
　　　寍波眞武宫道頭聞將添築炮台本月初一日浙江提督歐陽軍門會同寗紹台道瑞觀察至是處察看情形議將道頭舊建英將華爾陳亡建功搭拆缷改築砲台云 
[開賑續聞]  
　　天津設立粥廠及開賑日期均列前報兹開開廠之時各處災民聞風而來不啻蜂屯蟻聚人多廠窄勢不能容嗣經官憲出示通知無如來者仍有加無己然未便聽其枵腹而歸擬賑高粱一次然後令其遄返特是回首故鄕田廬盡没棲身異地乞貸無門安得廣　千萬間大庇天下寒士耶 
[收嬰養舉]  
　　揚州城外災民麕集幸得黄太守勸捐紳富借提庫欵藉一時之權宜拯萬人之涸轍故飢民雖衆而仍無滋事之慮惟將子女插標出賣者巳屬不少男嬰價賤女嬰價貴且女更易售蓋有一等人買女去養至六七八九歲醜者卽賣爲婢美者卽畜爲娼陰險慘毒　人匪淺今有某寓公之夫人深悉其弊會集諸命婦湊成目欵令心腹人暗中收買女價亦倍於男卽於飢民中覔有乳無子女之婦哺之兼雇各窮婦分乳諸嬰雖丐婦亦收現己借得兩處大房俾婦嬰居住章程亦極嚴密此風一開助捐者紛紛不絶自千文至數百文不等又於各市口設一木桶勸人輸捐每日得錢甚多一旬一報帪由司事列名焚之郡廟昭誠信也如各府州縣仿而行之則保全更大矣 
[都門近事]  
　　京師崇文門内馬皮廠舊鑄錢局後原有空地一颧凡附近居人用黄土者皆往該處掘取上月初三日有某甲以用土合煤亦往掘　乃鍬鋤甫下覺有物觸以爲瓦石耳及移劚他處亦復如是去土視之盖皆尺許長三寸粗不方不圓之生鐵布滿土中甲持以示人咸不知其究竟當經堡甲報官臨騐卽派夫發掘至三尺餘闊尙夫測其涯涘聞將掘出之鐵盡以車運往米市大街官鐵局云○京官津貼銀兩各省籌欵解到者僅十萬有奇尙有十餘萬兩刻未解部傳聞某侍御奏各省災黎之苦轉甚於京官十倍請將禾解各款由外省撥賑云云此疏己歸部議諒無不準行也○前報朝邑縣王公主業中途遇害一案王係四川候補州判非縣令也合附正之 
[爭取現銀]  
　　京師著名錢莊首推四恒四恒者恒興恒和恒利恒源也皆開張於東四牌樓成本之巨往來之多向爲九城各錢莊之冠然自阜康封閉市面一變人咸以收執銀鈔不若收存現銀之妥故上月初八九等日持票向四號取銀者不絶於途街衢幾爲之塞而四號之夥亦應接不暇官憲見此情形知該四號資業富厚不致虧缺繼見取銀者多恐銀兩一時不能周轉或有不虞與都城中面關　甚重因卽派官役在四號彈壓安護並出有告示凡取銀之人以數兩數十兩之票來號取銀者應准照數付給若以百兩及數百兩者准許該號暫付銀五十兩若以千兩及數千兩者准許暫付銀百兩餘須緩取云云此固緩急變通之法第不知於聲名有礙否耳 
[東賑核獎]  
　　本年山左水災南中屢集巨資源源解賑今聞陳中丞奏明准給銜封貢監頒發實收到申己於本埠陳家木橋籌賑公所卽日開辦蘇掦鎭各公所亦就近核奬本報後幅登有告白想志切　榮者又可聞風興起矣 
[作頭自縊]  
　　英租界五馬路西坭城浜沿有某甲雇作頭某乙起造樓房業將工竣不料該作頭於前夜在該處空房自縊及昨晨始有人見之初不知其巳死盖祇用細繩套頸脚未離地也細察之始知其自縊乃大驚知照其家屬并該圖地保報縣請騐聞該作頭因被欠主逼迫無從措辦銀洋以致自尋短見然耶否耶 
[續添繙譯]  
　　昨報新添繙譯一節係専指虹口捕房而言兹聞英界老巡捕房亦己添繙譯一人至盆湯弄新巡捕房尙須添繙譯云 
[騐車展期]  
　　租界中之東洋車由工部局收捐發給執照以三个月爲期騐車一次臨騐之時將車齊集捕房空地堅固　再加火戳爲記繳捐給　破壞者則須修理堅固始准領照此工部局之新章也今屇西歴元日適逢三月期滿騐車之時然因華歴年終在邇車户大半窮苦繳捐非易且修車待騐更形局促前日由各車户聨名具禀捕房請平總巡轉呈工部局董請展期至明年華歴三月初騐車以蘇民困局董閱禀之下俯准展期一月以示體恤云 
[拐女不究]  
　　浦東陸家行人張學明同宅長張榮階遞禀於法公堂稱昆季三人均己授室長兄去世多年嫂氏與老母同居弟名學義又名金觀六年前忽患　病至今未愈弟媳自弟病後不安於室族中人久巳不齒退回母家遺有姪女兩人長者名金大年十五歲許字同里陶姓家次者甫十歳尙在家中我入贅岳家故住洋涇鎭與弟家相離甚遠不料辰姪女忽於十月底走失尋訪無蹤而陶姓又時來索人謂被我等賣去苦於不能分辨今在小東門外花烟館中尋到姪女困卽鳴捕先將姪女管押捕房再傳集買女及經手人到案請訊王司馬閱禀後見張女金大外尙有三婦跪於案下據稱沈陳氏張徐氏趙孫氏司馬着該三婦暫退先詰張金大據稱張學明是我伯父我父巳成瘋病聞母親於二三年前　現被拐子拐我來王司馬詰其拐子是男是女答稱是男子年約三四十歲我欲往母勇家不識路徑在途啼哭拐子引我至此王司馬　其家現有祖母知汝出外否答稱知之拐子領我到滬在客寓住宿一宵第二日伊稱領我到過房娘家我亦不知是花烟館王司馬詰其曾見伊等付拐子銀洋否答稱不見王司馬傳花烟間鴇婦沈陳氏詰問據供淮安府人到滬巳有三年現住小東門外用一個夥計此女在前月初一日由趙孫氏領來講定洋一百六十元先付一百三十元親交女之父母由具父母給張咸亭媒洋二十三元司馬卽詰趙孫氏據供此女係張徐氏領來司馬又詰張金大究竟先到何家答稱先到沈陳氏家趙沈氏亦同去司馬又傳張徐氏到案據供陸家行人住在城内太卿坊擺點心攤現在人家傭工第一個丈夫姓王早死第二個丈夫姓張現又拆開王司馬詰其年歲答稱張姓今年四十歲我己五十三歲王司馬詰其張金大如何到花烟館趙孫氏稱張咸亭認得拐子是以領來說伊父因賣布虧本將女賣脫王司馬又詰張金大伊等說有父母同去究是何人答稱此乃伊等詭計拐子卽算父親另有一婦呌我呼爲母王司馬又詰張徐氏張咸亭現往何處答稱住老閘地方王司馬廉得各情着張學明張榮階叔姪兩人將張金大領回遣嫁又謂沈陳氏日旣係張咸亭領女來爾之銀洋應向張咸亭索討此事本應深究今姑從寛斥退 
[歸案辦理]  
　　前報列蘇婦朱俞氏控朱王氏欠洋不還一案因供英公堂有案王司馬卽備函詢問旋接回函稱查得光緒二年四月　有案未結朱俞氏未懲責今旣在法公廨涉訟應請歸案辦理等因故昨日朱俞氏投案王司馬卽著赴英公堂候質禀詞借據一併移交云 
 
 

Page 3

 
 
[包探捉人]  
　　法捕房解送湖南人張榮生請訊據法包探嚴頌眉稱此人昨在花烟館内英包探夥五六人前來查拿伊卽上屋逃遁嗣由我等夥帮同獲住據聞此人慣竊富户銀兩及輪船物件者解案請訊王司馬詰之張榮生據供清江人到滬三日住城中九畝田在劉大人處爲教師王司馬謂昨因何事捉爾據供本年二月間我在吳淞鄧軍門營中因事到滬有英包探趙姓向我借洋一元又有包探常老五與我有仇在杭州德清縣署曾經涉訟司馬又詰旣在烟館有人尋仇何由知道答稱烟妓通信王司馬一再駁詰語屬含糊卽著交捕管押俟今晨傳到英包探夥質訊 
[英界公堂瑣案]  
　　沈嘯松稱雇孫趙氏傭工前日房内失去金簪及包金耳環疑其行竊監詰不認交捕送究黄太守以沈控竊無憑未便准理俟查有實據再行控究○薛福才稱被鄭阿三行竊洋傘由捕獲住人贓送案鄭阿三認竊求恩黄太守判押候過堂笞責五十板贓交薛領○葉子卿稱在耶松船廠爲夥昨見工人張炳全竊鐵當將人贓交捕請辦張炳全俯首無詞黄太守判押至年終開釋贓　葉領○楊洪全稱被堂倌金阿方竊水烟同十枝交捕送究金阿方供在茶館做替工因無工資取永烟同圖質錢文黄太守隨判管押三天贓交楊領 
[仲父禹疇公行述]  
　　嗚呼仲父禹疇公運厄陽九備經危險溯考終里門距今復二十有二年矣時圭方自浙省蛇豕中脫身至滬上兵戈塞道無由聞知逮江寗恢復公掩棺己幾二載儀容謦咳彷彿若存而嘉言懿行更歴歴在心目間大懼湮没弗彰後之人無所取法矧先子疾篤召公與季父子靈至榻前　圭及弟璋巳是二子官撫育之教誨之俾母墮家聲兩人比肩立牀下纔六七歲於今深痛未克負荷顧公奉先子末命於圭兄弟撫育教誨有加無己圭恣以不文自諉謹拜手揮涙遵家乘例述公事實於左方公侍先大父於皖北三河鎭也服勞奉養尤得色難旨事無鉅細咸畢理故大父體逸心安若不知在客中者咸豐元年人父忽染疾公醫禱並亟顧弗及旋歸而殁扶櫬還　與季父購地營葬必躬必愼雖周菽之祭亦罔弗盡誠盡哀侍先大母孝聞遠邇大母嘗訓圭兄弟汝叔孝我不汝父下汝兄弟當法之以孝汝母則汝母苦節撫養亦可少慰嗚呼圭兄弟固不克肖而斯言出自大母益以　仲父之孝豈僅足爲圭兄弟法哉十年庚申春璋弟習業杭州公聞粤賊陷城亟隻身往出入豺虎荆棘中至則璋先縋城出覔得携以歸母氏首尉勞之公泣下曰自己胞姪奚忍聽之况重以先兄遺命歟是誠公至性使然要以見父輩友愛之甚也閏三月江南大營潰粤賊肆出殺人盈野一時叔姪兄弟十三人同被擄至秣陵關相近馬舗地方賊厲聲問衆願歸家否曩聞賊訊願歸家如答願歸甫出門卽殺却而提頭示衆曰能欲歸爾等看己送彼歸去矣此賊絶被掳者思家念故智也故胥莫敢對公乃遽應曰我願去復睁目日家中人都　了獨老母年逾六十前日尙存今日不知生死要歸去省視環立者聳耳攝魄有暗製公衣戒勿若是恐被害者公則侃侃而言悲憤不可渴賊爲動容竟送之歸不數日十有二人咸得公力陸續歸使非公冒死直言奚特無由歸且不知死所嗚呼公至性過人雖刀鋸當前而堅定不易若此是可爲舉世法而無愧豈僅吾族中所當法哉嗣圭兄弟復爲賊擄至金壇公屢欲往探消息以先大母在不敢離而日夜焦思至廢憲食是年秋大母疾作公不離床褥不解衣帶者數月乗養日痛絶仆地逾時始甦烽火接天時棺殮殯祭無少失禮曰是忍九京有丁百六之　耶此尤人所難能者十一年春璋自金壇逸歸公喜極度故里難安居遂送璋往通州戚家復自通州還跋涉艱苦心力俱瘁未幾竟以濕熱下注足背潰爛兵燹中無善醫藥加以痛死悲生馴至不起臨殁諄諄以不能見圭兄弟不能見大兵痛剿粤賊爲恨時同治千戌九月十八日也嗚呼悲哉越二年甲子六月江寍大憝授首再慶昇平璋弟自通州圭白滬上先後歸公久抱恨長辭人世矣圭兄弟能無反首椎心長號仲父而恨不克躬從之九京也嗚呼悲哉公無子曩屬意璋以易簀時遠在通州遂以季父長子開域嗣公後叔母蔣儒人先公殉難是年十一月與公合葬後楊柳之馬齒山新塋之右其中爲先大父母左則先父母公篤孝友同歸域成公志也公果毅静穆見義必爲嘗曰睦姻任恤先王教也尤宜捨己從人故鄉黨戚族罔　感誦公圭就見聞所及述以示我後人遺佚則有之溢美則無也用登諸家乘故不著世系云昨於友處見江寗李君小池爲其仲父作行述一篇語出至性文亦簡鍊廻環莊誦無任拜服李氏向以忠厚傳家聞於里黨其大父文耀公在廬江三河鎭設恒盛礱坊慷慨好義亦盛德君子也余與李氏交最深　附數語以補述中未及云[  皖北逸民]  
[接錄蘇州天庫前電局内順直山東沙洲賑捐公所經收十一月十六日清單]  
　　福山鎭憲雷震初軍門來蘇字六百二十號蘇中營營官王金楷三元守備周寳倉千總盛光新二户各二元把總張大義外委陳伯起二户各一元五角雷發聲等一元蘇左營營官韓元孔三元守備徐大保千總伍德成二户各二元千總楊星貴外委張振邦二户各一元五角又來蘇字六百十五號沙成祥三元董光輝二元郭儀濟二元陳廷芳一元鄭如祥一元深連魁　玖童德新顧佳榮詹星洲五户各半元馬大勝陳福勝唐鳳山王妙金譚朝禮五户各三百文劉義發周安邦王芳李義開蔣瑞林朱仁和孫建勲楊阿寳王福明邵長發張其正王乾順鄭旺陳加寅蔡復興曹廷彩張成龍陳福生十八户各二百文楊玉生張伍鄧張劉喜畏郭大寳五户各一百文廬宏升張友姚金林張雨生劉木松王明亮六户各二百文倪金春一　文　常熟楊實甫先生募龐濂漁捐銀一百三十兩正合洋一百九十五元六角○金匱學署可園公寓殷君還甫楊君叔　來周曉山先生手鴻泰二元大吉春王大誠華源盛同泰昌葉鼎泰萬順隆同信昌同豐裕大長康許義和榮世泰李　漱吕浩泰中和酒行陳德興霏祥同勝裕十八户各一元以上十九户共二十元徐幹卿手徐福生十元黎毅甫二元沈蓮乙手王承志十元王鳳山袁子山薛大成沈仲甫沈祥林王雲山杜友甫程申昌丁墨卿周渭浦雲　浦鳳山浦洪富李蕚芳顧處沈惟　周焕然洪錫範十九户各一元以上二十户共廿九元過海琴手過清芬五元過聚順俞經德各二元顧經畬過柏筠過柏全過敬修過篤慶各一元以上八户共十四元○壽萱堂洋五十元正王宜爾堂銀三十兩合洋四十五元樂安少卿氏二元蘇一千二百十三號蔡逸如三百文嬴餘氏一千文陶幼泉來蘇一千零八十七號陶孝鏞五千文又一千零八十九册太原氏保患五千文又一千零九十册十户五千文又一千零八十八册九户五千文以上四册實來洋十八元錢二百文○再十四日清單王步洲悮作可洲合并聲明[  原辦桃塢協賑向人謹啓]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖九年十一月十八日京報全錄]  
　　宫門抄○諭旨三道錄前○浙撫劉奏請優卹立傳摺○楚督卞等奏特叅知縣摺○又奏請開捐貢監片○大臣劉奏請核獎片○直督李奏請建坊片○又奏知縣到省暫留習練片○將軍希奏爲請旨定奪夾片○十一月十八日内務府國子監廂紅旗值日無引見○睿王等點騐軍器覆命○掌儀司奏二十三日祭奉先殿謨公行禮○召見軍機○○頭品頂戴浙江巡撫臣劉秉璋跪奏爲巳故臬司從戎有年戰功卓著籲懇天恩從優賜卹並將戰功事跡宣付史舘立傳以彰忠盡恭摺具奏仰祈聖鑒事竊浙江按蔡使劉成藻因病出缺經臣恭摺奏報伏查該司從軍十餘年馳驅六七省其功績昭人耳目臣籍與同郡軍與同袍所知尤爲眞確謹爲我皇太后皇上陳之劉盛藻係安徽合肥縣人於同治元年由俊秀投効　軍前任直隷提督劉銘傳銘字營内隨同臣鴻竟帶勇勦賊轉戰江蘇浙江安徽河南湖北山東陜西諸省所至有功先後擒斬悍賊克復郡縣不　勝計歴保以按察使遇缺題奏並加布政使銜該司忠樸廉明條理縝密治軍整武威惠兼施爲軍中不可多得之材淮軍銘營中尤以劉盛藻爲最得力經前大學士曾國潘及臣鴻竟先後奏保有案同治十一年奉旨赴陜接統銘軍十二年聞訃丁父憂懇請回籍守制經前陜西撫臣邵亭豫奏奉上諭現在甘省軍務未竣著將陜防事宜照常辦理等因欽此維時甘肅𤞑逆猖厥且戰事方殷該司統率銘武各軍扼札乾州固關中之門户爲前敵之聲援一面殄除沿路匪黨疏通西征餉道俾前敵諸軍得以専心攻剿迨甘省肅清後於光緒元年交缷營務回籍終制五年奉旨引見補授直隷大順廣道在任三載所轄東明縣之黄河屢出險工該司駐工搶謢甚至躬操畚挶履險　危復於治河之道精心璧畫必求足以經久而後止如専設廰汛攺勇爲兵一切定章皆出自該同之創議迄今長年有守緩急無虞此又有功於地方者也本年六月奉旨補授浙江按察使陛辭出都於九月初三日到任臣素悉該司器識宏遠施措裕如方幸共事一方藉資臂助乃以積勞巳久精血耗盡竟至甫遭風疾遽爾不起年未六十未竟厥施良可悲己竊維軍興以來凡有冲鋒臨　勞勩最著之臣於立功積勞病故者　蒙恩准優卹今該司委係立功在前積勞病故合無仰懇天恩俯准勅部將己故布政使銜浙江按察使劉盛藻照軍營立功後病故例從優議卹並准將戰功事蹟宣付史館立傳以彰崇報而慰幽魂可否之處出自鴻慈逾格謹會同大學士署直祿總督臣李鴻章恭摺陳請伏乞皇太后皇上聖鑒訓示謹奏軍機大臣奉旨着照所請該衙門知道欽此○○署湖廣總督湖南巡撫臣卞寳第湖北巡撫臣彭祖賢跪奏爲特叅緝捕疏懈之知縣請摘去頂載勒限緝拿恭摺仰祈聖鑒事竊據署應城知縣余思訓詳報該縣北柃圑職員范濚熸具報伊家於本年八月三十日夜被賊撞門入室劫去銀兩洋錢首飾衣物計贓八百九十八兩零拒傷伊母范俞氏子范仲中並拒殺雇工蕭開運身死等情會營勘騐造册通報前來查詳内聲明失事處距城僅止五里該署縣余思訓平時果能認眞緝捕何致盜匪竟敢於近城地方行劫殺人事前旣疏於妨範事後又未能速獲賍盜捕務廢弛己可槪見若照尋常疏防限滿開叅不足以示懲儆據湖北布政使蒯德標按察使黄彭年詳揭前來相應請旨將署應城縣事本任崇陽縣知縣余思訓摘去頂戴勒限兩月上緊緝拿如限内能將贓盜並獲卽隨時奏請開復倘限滿無獲除疏防職名照例辦理外再行從嚴叅辦以爲捕務廢弛者戒其疏防此案武職専浿各宫加由臣卞寳第查辦示懲謹合詞恭摺具陳伏乞皇太皇皇上聖鑒訓示謹奏軍機大臣奉旨着照所請該部知道欽此○○卞寳第片再臣等因湖北沔陽監利等州縣被水日久饑民衆多擬勸捐助賑奏懇准給獎叙接奉諭旨着照所請該部知道欽此仰見聖主加惠災區至優極渥凡在臣庶欽感同深惟查鄂中水患甚廣襄河一帶京山天門等縣堤圩多被冲潰不但急籌賑撫並須寛籌經費以工代賑庶田畝易於涸復來歲無悮春耕若僅照直賑成案報捐封典虚銜爲　無多如能兼捐貢監則毁富固益樂輸將卽寒竣亦易資進其途寛而收數可斯踴　臣等接山東撫臣寄到捐賑章程蒙恩准其收捐貢監鄂省事同一律如章程微有歧異竊恐舍此就彼不無觀望可否仰懇天恩援照山東成案准其貢監一體收捐俾巨欵易於集成工賑各務得以迅速舉辦出自逾格鴻慈謹合詞附片陳奏伏乞聖鍳訓示謹奏軍機大臣奉旨著照所請該部知道欽此○○劉錦棠片再臣接准烏魯木齊提督臣金運昌咨開烏城自經兵燹城垣並門樓門洞以及四隅角樓槪巳坍塌光緒七年春間調集在防馬步各營分叚興築現將墻垣四圍加高培厚一律完固至四門城　四隅角樓四城門洞南北月城門洞於光緖七年六月動工至八年九月止由陞任迪化直隷州知州陶模及現署知州劉兆梅先後監修完竢所有置買牟磗鐵木各項並員弁匠工兵勇人等津貼犒賞共用銀一萬一百一十二兩五錢八分又續建堆房抱舍十二　火藥局九間義學十一間並濠溝橋梁共用銀一千三百四十一兩五錢六分二厘綜計共用銀一萬一千四百五十四兩一錢四分二厘除由陶模禀請在於迪化善後房租及古城厘金項下撥用銀三千九百一十一兩五錢外實不敷銀七千五百四十二兩六錢四分二厘因自念自受國恩毫無報稱不敷銀兩巳在於歴年所餘薪公項下動支作爲捐修之欵相應開單咨請奏咨立案等因臣維新疆自戡定後各處城垣半多殘燬亟須次第修理以資捍衛祇居工程浩大籌欵維艱金運昌承修之迪化州城殘塌己久工鉅費繁共用銀一萬一千四百餘兩雖與例估不無斬輊然以塞外物價騰昻核較尙屬節省業經臣飭署鎭迪道陳寳善逐一勘騐加結具報兹據陳寳善詳覆履　委係工堅料實並無浮旨加具印結懇請具奏前來臣查前項城工經費僅於善後房租及古城厘金項下撥支銀三千九百一十一兩五錢自應准其動用己據署迪化直隷州知州劉兆梅造册加結呈由行營糧台核轉彚案報部核銷其由該提督捐修之欵應請免其造册並懇天恩俯准飭部立案至該提督捐修鉅欵兄竣要工應否仰懇恩施准予議叙伏候聖裁其在事出力員弁人等督任畚挶始終罔懈不無微勞可否由臣彚案擇尤酌保之處出自逾格鴻慈除咨户工二部外是否有當謹會同烏魯木齊都統臣恭鏜合詞附片具陳伏乞聖鍳訓示謹奏車機大臣奉旨金軍昌着核給奬叙其餘在工出力人員著該大臣擇尤保奬毋許冒濫餘　議欽此○○李鴻章片再據丁憂直隷候補道胡燏棻禀稱該道故父一品封職候選按察司經歴胡豫故母一品命婦胡陳氏自奉儉約曾以舘谷所餘捐建宗祠量濟戚　臨殁尙遺薄産命該道遇災助賑今聞直隷水災謹遵遺命捐賑銀一千兩又該道庶母五品命婦胡潘氏習勤耐苦積針指餘貲湊捐棉衣二千件又據前任江西督糧道平步靑禀稱該道己故曾祖母一品命婦平童氏食貧守節四十餘年遺言子孫讀書進取當以濟人利物爲務今捐直隷棉衣二千件又該道己故妻室一品命婦平莫氏荆省自甘存心周恤前捐晉豫等省賑錢五千餘串今該道變賣其衣飾捐助棉衣二千件具報前來除飭局兌收濟賑外查胡豫等或遺言助賑或積資湊捐皆屬好義可風深堪嘉尙定例捐賑至千兩者應奏請建坊今胡豫胡陳氏胡潘氏捐銀千兩又捐棉衣二千件合銀二千兩平童氏平莫氏各捐棉衣二千件各合銀二千兩均與建坊之例相符擬請旨准將一品封職胡豫一品命婦胡陳氏五品命婦胡潘氏又一品命婦平童氏平莫氏各在浙江蕭山縣山陰縣原籍建坊給予樂善好施字樣以示施勸理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再據藩司崧駿臬司松椿詳稱新選容城　 
縣知縣李向陽巳領憑到省惟係初任人員於地方情形未能熟悉自應暫行留省派入保定府讞局帮審案件俾稍歴練再飭赴任等情前來臣覆查無異除文憑咨部查銷外理合附片陳明伏乞聖鑒謹奏軍機大臣奉旨知道了欽此○○希兀片○再查己革三姓防禦開豐阿因冒襲雲騎尉世職叅革擬軍奉准部覆例應由該革員名下追繳寔支過俸銀六百十七兩零屢經札飭該管佐領嚴追去後旋據該佐領多明阿呈稱　由開豐阿家屬追得變價房地錢七十二千此外實屬家産盡絶等情結報奴才覆查無異己於九月初九日附片奏聞在案兹據該革員開豐阿呈稱前於光緒四年　派委馬隊叅領在大東山兩江口等處追剿賊匪屢冒風雨兼在山窪夜宿　骽染受潮混步履蹣　醫治稍愈嗣因覊禁日久復受潮濕兩骽筋縮不能　　實成　疾憑請免解等情當經飭派刑司值班防禦慶祥醫官沈世治勘騐屬實結隷前來奴才查開豐阿係冐襲世職擬發邊遠充軍之犯與職官犯罪者不同今兩骽己成篤疾騐非虚揑律准勿諭惟係奏案仍應請旨定奪以昭愼重除將結呈咨報兵刑部外理合附片陳明伏乞聖鑒謹奏軍機大臣奉旨刑部議奏欽此 
 
