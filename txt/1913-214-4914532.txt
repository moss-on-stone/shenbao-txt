# 1913 - 214 - 4914532

 

Page 1

 
 
通信 
[大借欵債票批發之踴躍]  
（游歐客） 
　　此次大借欵債票銷行之暢旺實堪令人驚異倫敦於二十一日批發僅經一小時間其購者已逾定額有謂過定額五倍以上者有謂實過定額至二十倍者而倫敦以外各地函購尚不在内在批發前早有各大銀行及大資本家預定其數已達三兆鎊而大借款債票分配到英之總數實共七兆四十一萬六千六百八十鎊除去預定之三兆鎊是正式批發者不過四兆四十一萬六千六百八十鎊則一少時間爭先恐後遠過定額原不足怪據聞確實定購之數實逾定額十倍柏林來電亦稱在德批發大借欵債票已逾定額五倍似此踴躍情形誠中國有借款來所未見也現英法德資本團商議已電北京代表擬將改良幣制借欵提前批發定得良好結果英德以大借欵債票定購者逾額不能全行給與方研究分配之法大約購整票者可以照數匀攤四零星小票均無攤得之望因銀行業利於整票而不利於小票彼之爲小票者恐批發時不能踴躍借以助其聲勢然各種債票每因小票太多常令價值不能超越於銀行家之壟斷有礙故寧棄小票而收整票又勢之所必至矣英人計算次債票利益其所以歆動投資者不爲無故第一折扣之大整票每張百鎊小票每張二十鎊年利五釐而整票僅取九折即以九十鎊可購百鎊之票是也第二於正利外另有便宜當定購時先交十鎊取票時再交十鎊六月初三交三十五鎊八月初五交三十五鎊統計四次共交九十鎊取得整票百鎊明年正月初三可得利息三鎊一先令八辨十倘以交欵時日參差計之僅應得利二鎊四先令者今乃年利仍照五釐總算得利三鎊一先令八辨士是於意外每票乂多得十七先令矣第三利息之厚大借款以四十七年爲限自十一年後即起手收還倘酌中以二十九年論則購票者每一整票所得之利每年爲五鎊十五先令六辨士也是明爲五釐實幾近於六釐也俄國所占一份乃與比國相合現其債票多在比京發售日本亦以財力不足有仰給於歐洲之說英報謂其亦係用比國資本爲之代也 
要件 
[整頓全國蠶絲論（二）]  
（中央農事聯合會草案） 
　　（二）設蠶業講習所 
　　（說明）我國蠶業敎育之不講至今日極矣其且以爲婦女之事無足研究其業是者僅知墨守舊法不求改良以蠶業之豐凶諉爲理數之當然故不講飼育之法一朝蠶病流行無防禦補救之策任其躉延坐觀蠶兒之斃死致遭失業喪資之禍者不知凡幾此皆不知學理之故也考世界蠶絲國敎育制度首推意法兩國意之將興蠶業也則先於已多瓦設一蠶業講習所以施蠶之高等敎育更行蠶絲業上必要之試騐全國又分設六十餘研究所使其講習所内之畢業生爲主任以施普通蠶業敎育法國之改良蠶業也亦先於門白里設一蠶業講究所令敎師巡廻各地爲蠶業上之講演其講所内所試驗之蠶種佳良者則以無代價顯布於養蠶家又設養蠶師範學校養蠶試騐場以施各種之蠶業敎育其次如日本亦於農科大學内設養蠶分科東西兩京設養蠶講習所以施高等敎育各府縣又設甲乙兩種蠶業學校以施中等初等之敎育此三國者皆專注於敎育之一途蠶業之所以發逹也我國初著手蠶業雖不在高談學理然施敎育之人材顧可不急爲造就耶造就之法擬由本部創設蠶業講習所於京師農科大學及各省高等農學校中亦置養蠶製絲分科以施高等敎育養成中等蠶業學校之技師講師又宜設中等蠶業講習所或傳習所於各道以施中等敎育養成初等蠶業學校之技手助手兹宜設蠶業小學於各縣以施短期蠶業敎育重實習而輕學理以圖蠶業敎育之普及而養成獨立經營之知識他如蠶業較盛之地設女子蠶業傳習所或夏秋蠶業傳習所以助初等敎育之所不及然於未發達之區域遣巡視敎師演說蠶業之利益導民養蠶製絲總期從事斯業者人無不學人亦不困於學日新月異各求進步考日本之製絲工女遍於全國非日本人之生而能製絲也先有敎授之模範工廠也日本之養蠶技術普及婦孺非日人之生而善育蠶也先有傳習之蠶桑試騐所也英於印度則聘日人以敎其法法於亞佛利加亦聘日人以傳其技故敎育機關之設備完全則改良可立見其效 
（三）統絲一蠶種桑種 
　　（說明）此爲創辦蠶業之初尤不可不注意之點其法以搜求我國所有之蠶種而於蠶絲業專科中之養蠶股行蠶種檢查法求其成績佳良者劃一其種類而頒布於各省及各道縣之分科以分配於養蠶家而使之飼育養蠶家如有學識者許其製造原種但須守其製造原種之規律而請求蠶病預防所檢查捺印爲憑而後販賣或自侗育如此可收蠶病絶滅之實效且無種類不齊之弊蠶種旣行統一蠶兒惟一之食料則爲桑若桑不求統一亦難收完全之效果且於製絲有極大之關係我國有名之桑如魯桑湖桑荆桑等其餘名處之野桑種類尚多亦宜求其佳艮之種而栽培於養蠶股之桑樹栽培試驗場分早中晚三類行接木　種種改良法廣造桑苗而分配於各省之各道縣養蠶家栽植取逐漸歸於統一之方針蠶種與桑種旣統一絲質自然良好又加以精良之製法不惟可以以巿場之好評且可使從來仰　　之顧客而亦將轉仰給於我之供給矣（未完） 
 
 
 

Page 2

 
 
時評 
[上海可免兵禍（無名）]  
　　此次兵事之起余即有所主張其一在速戰以求解决其二在用兵之地力戰以限製戰地此蓋爲人民痛苦之中求稍減其痛苦之時間與痛苦之範圍也 
　　上海爲商場非戰場此蓋盡人所知地商人爲戰爭故已受經濟上之痛苦矣若復加以兵燹之痛苦宜其同聲反對也 
　　夫上海之所以有戰事者爲製造局也然製造局之軍火早已空虚得之無益毁之亦可惜是原無戰爭之必要幸也北軍宣言不出攻而松鎭之兵亦已他往上海之兵禍其或可以免夫 
[命令]  
　　七月十四日臨時大總統命令任命文齡爲左翼前鋒統領此令 
　　七月十五日臨時大總統命令前據兼領湖北江西都督事黎元洪先後電稱據九江要塞司令陳廷訓電因近日亂黨挾帶鉅資前來九江湖口運動煽惑約期舉事懇請就近酌派軍隊赴潯鎭攝卽經派兵前往嗣據江西護軍使歐陽武電阻已諭令前往軍隊豫備撤回各等語兹又據黎兼督曁鎭守使李純先後電陳李烈鈞帶同外國人四名於本月八號晚乘小輪到湖口約會九十兩團團長調去輜重工程兩營勒令各台交出歸其佔領以各營扼紮湖口遍布要隘分兵進逼金難砲臺德安之混成旅並向沙河鎭進駐該鎭南之贛軍隊突於十二日上午八鐘開槍向我軍進攻且以湖口地方宣布獨立等情閱之殊深駭異李烈鈞前在江西擁兵跋扈物議沸騰各界紛紛籲訴甚謂李烈鈞一日不去贛民一日不安本大總統酌予免官調京任用所以曲予保全者不爲不至且爲贛省計深恐興師問罪驚擾良民故中央甯受姑息之名地方冀獲敉安之慶不意逆謀叵測輙復濳至湖口佔據砲臺稱兵搆亂謂非背叛民國破壤共和何說之辭可見陳廷訓電稱運動煽惑約期舉事言皆有據似此不愛國家不愛鄕土不愛身家名譽甘心叛逆爲虎作倀不獨主持人道者所不忍言實爲五大族人民所共棄值此邊方多故應付困難雖全國協力同心猶恐弗及而乃幸災樂禍傾覆國家稍有天良甯不痛憤李烈鈞應卽褫去陸軍中將並上將銜着歐陽護軍及李鎭守使設法拿辦其脅從之徒自願解散概不深究如或抗拒則是有心從逆定當痛予銖鋤並着各省都督民政長剴切曉諭軍民共維秩序嚴加防範本大總統旣負捍衛國民之職任斯不容肇亂之輩亡我神州凡我軍民同有拯溺救焚之責其敬聽之此令七月十八日臨時大總統命令共和民國以人民爲主體而人民代表以國會爲機關政治不善國會有監督之責政府不良國會有彈劾之例大總統由國會選舉與君主時代子孫帝王萬世之業逈不相同今國會早開人民代表咸集都下憲法未定約法尚存非經國會無由發生監督之權更無擅自立法之理豈少數人所能自由起滅亦豈能以少數人權利之爭掩盡天下人民代表之耳目此次派兵赴　失經本大總統及副總統一再宣布本末瞭然何得信口雌黃藉爲煽亂營私之具今閱歐陽武通電竟指匯軍爲袁軍全無國家觀念純乎部藩思想又稱蹂躪淫釁廬墓爲墟等情九江爲中外雜居之地萬目睽睽視察之使絡繹於途何至無所聞見陳廷訓之告急黎兼督之派兵各行其職堂堂正正何謂隂謀孤軍救援何謂三道進兵卽歐陽武蒸日通電亦云李烈鈞到湖口武開兩團往攻等語安有叛徒道攻要塞而中央政府該管都督撤兵藉宼之理豈陳廷訓劉世鈞近在九江之電不足憑而獨以歐陽武遠在南昌之電爲足信豈贛省三千萬之生命財産非中華民國之人民李純所率之兩團非江西兼之督防軍歐陽武以護軍使不足而自爲都督並稱經省議會公舉約法具在無此明條似此謬妄欺三尺意子不足而欲欺天下人民誰其信之且與本大總統除亂安民之宗旨與迭次之命令全不相符揑詞誣衊稱兵犯順視政府如仇敵視國會若土苴推翻共和破壞民國人民公敵萬世罪人獨我無辜之良民則奔走流離不知所届本大總統心實痛之本大總統年逾五十衰病侵尋以四百兆人民之付託茹苦年餘無非欲使黎民子孫免爲牛馬奴隸此種破壞舉動本大總統在任一日卽當犠牲　切救圖救民現在正式選舉已將舉行雖甚不肖斷不致以兵力爭攘權利况艱辛困苦尤無權利之可言副總統兼圻重任經本大總統委託討逆責有攸歸或乃視爲鄂贛之爭尤乖事實仍應責成該兼督速平内亂拯民水火各省都督應同心匡助母視中華民國爲一人一家之事母視人民代表爲可有可無之人我五大族之生靈或不至斷送於亂徒之手查歐陽武前日電文詞意賊懇與此電判若兩人難保無僉壬挾持假借名義俟派員查明再行核辦此令 
[警信]  
　　本埠訪稿製造局當不至再有戰事 
　　本埠訪稿松軍昨有二百五十人回松今日已盡數乘滬杭車返松松人之携眷來滬者甚多本埠訪稿聞前次來滬之鎭江兵隊現已開往南京 
　　徐州府電軍隊由此赴南北者爲數甚衆皆由四鄕開來淮河附近調集南軍甚衆（譯字林報） 
　　北京電南軍師長冷遹聞已在利國驛被殺昨日（十八日）南軍在該處敗退損失甚巨（譯文匯報） 
　　北京專據張勲部下張文生報告已將冷遹擊斃奪獲子彈四十餘箱 
　　北京電北軍激戰之後已佔據湖口砲台贛軍已向南退走三十里（譯文匯報） 
　　北京專電潯軍九團之一三兩營及砲隊機關槍隊偷過六把橋琵琶湖贛軍之前投降 
[李純]  
　　北京專電李純電謂將攻防互用向瑞昌藍橋方面暫取攻勢對於湖口姑塘擬聯海軍於日内由金鷄坡八里鋪分兩路進攻聞湖口以西砲台已奪回 
　　北京專電李純電稱昨夜四點鐘率軍抄圍湖口對面砲台襲擊已將砲台佔據湖口卽日可復 
　　九江電路透訪事查明江西陸軍共有三師每師約有兵一萬五千名第一師爲歐陽武統帶人數當足現歸李烈鈞指揮第二師爲劉世鈞統帶其額不足潯城雖由北軍佔守劉師之機關部仍設城内昨日有脅迫背叛劉之舊部三千人殺其領袖趙必凱（譯音）投誠北軍彼等由東門入城導以軍樂由北軍統將戈克安接見現信劉已歸誠北方按趙必凱爲四川人勇敢善戰竭力贊助南方者也第三師爲蔡森統帶現駐江西極南之贛州該師人數大缺距戰地頗遠（特約路透路） 
　　北京電馮國璋定於二十一日率第二軍赴南該軍有禁衛軍三分之二及第四師之一部分並某師第八旅（譯文滙報） 
　　北京電第十五十六兩團工兵已奉命開往湖口及徐州府（譯文匯報） 
　　北京電北京已設軍警處保護地方（譯文匯報） 
　　北京電四川廣西雲南貴州都督已致電袁總統願竭力助之（譯文匯報） 
　　南京電湖南確未獨立四軍械局被燬後軍械不足且餉源匱乏如貿然獨立黎副總統派兵往攻必致於敗故未動 
[專電]  
　　北京電昨日全國商會聯合會致函日使伊集院詢問此次日本對於亂事有無援助情事並舉代表四人面質據伊集院力辯此次亂事日本决無關係援助並言不過二三浪人及退伍軍官應彼等之召而往現日本政府已知此事已有令命其回國如不回國任憑民國嚴治云云 
　　北京電政府與英使嚴重交涉不准南軍續在滬寕鐵路運兵英使允飭該公司立即停止 
　　杭州電昨日（十九日）各軍官在都督府會議决從商民之請以全力保衛本省治安其他一切概不預問經朱督據情布告秩序大定杭州電朱督病未復原近因時機迫切力疾視事已於今日（二十日）移駐都督府 
　　杭州電浙境各要隘已發重兵扼守 
　　南京電討袁軍總司令頃又委任人員如下一等諮議居正張孝準李書城端木璜生一等參謀朱培軍實科長宋式　稽查員洪子義兵站正監趙正平副監戴鴻藻浦口兵站長周詩總務科員曾甲周光漢周輔任熙王道方寶釗李炳祥蚌埠兵站長閻國鈞採辦科長沈翽交通科長藍昌兆交通員熊偉葉廷萃兵站參謀長盛南苕參謀曾繁耀湯家駒均已下給委任狀 
　　南京電省公署人員照常辦公除僱員酌給津貼外均暫盡義務不支月俸 
　　南京電機器局日夜加工製造子彈及七生五退管砲 
　　南京電蔡民政長現委任方耘芍爲秘書長夏仁瑞爲内務司長金鼎爲財政司長 
　　南京電民政府現已决議留兩司辦公以節經費暫將國稅廳併財政司敎育實業併内務司辦理 
　　南京電昨由滬運到現洋四十萬元接濟軍餉 
　　南京電民政府現維持巿面特諭商民一律通用鈔票 
[特約路透電]  
　　甯波電寗波已從南京之命宣布獨立地方安謐 
　　福州電福建已宣布獨立諸皆安靜 
　　長沙電本省法科某員於今晚七時乘轎行於道中有人擲以炸彈重傷者九人均送紅十字會醫院惟無死者城中已頒布戒嚴令二更後不准民人出門行走有軍隊若干已赴岳州 
[譯電]  
　　倫敦電此間對於中國之革命極具悲觀各訪事幾全謂此次變端爲極重要之事泰晤士報謂袁總統行事雖有乖悮然能免中國之分裂者惟袁一人而已 
　　北京電岑春煊已致袁總統密電提出條件數欵如經允從則將率師助之 
　　北京電岑春煊致袁世凱密電事據國權報載稱殊爲確實 
　　南京電徐府第九師已歸嚮南方（卽冷遹統帶者）華人離寧者甚衆外人尚未受擾德領事署爲兵所圍之說實屬不確 
　　北京電奉天鐵路三等車均供軍用滿洲直隸之陸軍四旅計兵一萬二千名將於本星期内由津浦鐵路南下 
北京電津浦鐵路濟南府以南已停　客車專供運兵之用 
　　北京電黎副總統請於本星期内派兵三萬名以平贛亂 
　　北京電禁衛軍三分之一已派往天津 
　　北京電姜桂題之兵已出發赴漢 
　　北京電趙秉鈞不願就北京警務長之任已准假十日 
　　北京電張勲已得勲二位 
　　北京電伍廷芳已離京由青島赴滬 
　　廣州電此間人民因陳都督從省議會議員之要求宣布獨立與袁總統爲敵大爲驚愕目下諸均安靜惟豫料俟國民黨領袖抵此之後廣東卽將派兵拒北 
　　北京電北京接有消息謂廣東省議會已贊成與袁世凱爲敵畢定都督本星期内將派兵一萬五千名赴北福建聞亦獨立 
　　北京電朱啓鈐已辭代理國務總理段祺瑞仍授此任豫料馮國璋將於明日任爲抵敵甯軍之北軍總指揮 
　　北京電衆議院將於今日（二十一日）計論袁總統提議任熊希齡爲國務總理一事 
　　北京電衆議院已請袁總統速平南方亂事 
[公電]  
　　尤列等來電各報監民國肇建已逾一年財政恐慌民生凋敝從兹著著挽救猶恐未易收效何堪再事摧殘動摇梘本乃暴徒叛亂贛耗傳來同室操戈已爲非計又復借助外人忍心賣國不惜舉四萬萬同胞之生命財産以供彼少數人之犠牲事成則斷送土地事敗則逃竄他邦何異操刀自戕引虎自衛耶似此亂徒顚覆共和甘心反叛神人共棄天地不容須知此次禍端决非黨派紛爭亦非南北惡感不過藉端煽惑希冀推翻凡我海内外同胞當曉然於順逆之所在同心協力共遏亂萌民國安危繫此一髮母爲蠱惑自召滅亡大聲疾呼涙隨筆下臨電神往不盡欲言伏惟亮察尤列任榮秋等叩皓 
　　旅京蘇皖魯豫四少協會來電時報館轉各報館蘇皖魯豫四省父老曁軍學各界均鑒民國肇造邦基未固贛省稱兵人心摇動究其結果無論孰獲勝利我四省均當衝要危急存亡間不容髮凡我四省同胞丁此髮故務乞協力維持萬勿誤會南望鄕閭掬誠忠告父老兄弟其各鑒之旅京蘇皖魯豫四省協會同人公叩賀 
要聞一 
[中國兵禍記（七）]  
　　字林報載十六日徐州府訪函云本日電内所稱開往利國驛之南軍計數共五千人爲檢查員岀去電内所稱處决之八人一爲小官一爲盜首餘爲兵士希圖譁變者皆於今晨在衙門内行刑極爲迅速捕予探悉彼等 
 
 
 

Page 3

 
 
與軍隊行動全無關係予將電稿授與發電生時該生接閱後卽曰好消息大約此足代表此間上流社會之意見 
　　此問之變佈置極爲周密利國驛之軍隊聽令由北南下之火車開過而由南赴北之火車則悉爲截留故北方開來之火車多墮入計中前四十小時内南軍之計畫顯在截留火車以供運兵之用 
　　出發之軍多係步隊並有馬隊若干本處車站有六寸口徑野戰炮數尊擱置已有數月城内尚有快炮多尊至炮隊曾否開往北方並無所聞 
　　今日予見火車一輛滿載兵士由浦口抵此利國驛在韓莊之南四英里韓莊爲山東第一車站在鐵路與運河交點之處聞已有大隊北軍聚集該處矣十七日徐州府訪函云自昨日下午三時作書之後今又得下載消息南軍現份由四鄕會集於此蓋前此數月卽駐紥各鄕聞兵隊開離之處盜匪復出刼掠此信雖似確實然予未能决之也 
　　昨夜此間復載兵十車開往前敵今晨又有若干接續出發前敵之兵約計共有八千名 
　　據由前敵回此之火車管機人聲稱曾於利國驛之北望見北軍放出之炮彈飛於空際是日兩軍前鋒小爲衝突南軍卽退至利國驛按此爲十六日正午前敵之消息南軍司令已於下午三時出赴前敵前敵已午前敵之消息南軍司令已於下午三時出赴前敵前敵已運回傷兵多名内有數名業已氣絶紅十字會之部署殊不完備南方又有陸軍四千開抵此間利國驛以北之軌道爲南軍拆斷十五英里 
　　十七日午前訪函云前敵又運來傷兵多人即於下午一時運往南京藍西林（譯音）司令已率兵二百名由前敵回此南軍於今日上午九時在利國驛敗退遺棄軍火甚夥現佔守距利國驛南三英里之柳泉附近某點聞南軍之敗係因張勲之兵由側面攻擊之故連日大雨四鄕皆已淹水軍隊糧食殊爲不足惟尚遵守紀律浦口已有專四輛載粤兵開出今夜可抵此間　　字林報載十六日武昌訪函云江西之事君等必已得有直接電聞此間聞戰事消息毫不驚詫季雨霖近在武昌謀變聞係彼黨擬在揚子江流域大舉計畫之一部分有疑其主謀者卽前軍動推翻滿洲政府得達目的之人組織秘密會煽惑軍隊固若輩之慣技也總之國民黨反對袁世凱極爲激烈寧願分裂中國或受治外人而不願袁世凱之握權故嘗公然宣稱必與政府一戰此予前函已言之矣 
今日予得一可慘之新聞某日武昌有叛兵十人綁赴法塲處决内有九人回顧第十人言曰他許吾們每月領餉十元吾們僅領得五元如今又要取吾們的命不懂什麽意思聆此數言可見鄕民之應募祇知季雨霖招兵而不知季雨霖之招兵乃爲抗拒政府也 
　　今晨閱歷極深之某華人告予云江西之變殊爲有益蓋足使淺愚無知之鄕民知誰爲反對誰爲忠嚮政府者也至武昌當道以嚴厲手叚對付反對殊不足爲其咎蓋此次謀變情極重大旣從叛軍雖係被誘亦當以叛匪論罪昨日某華字報將當道查獲之證據數種用銅版印出内有收欵之人名及用途之清單工商總長劉揆一曾請黎都督釋放黨魁寗熊二人故黎都督卽宣布彼等之詳細計畫内有决江圍以淹全境一節此亦可見若輩用心之毒矣 
九江附近之戰事本埠報章載有日本電音謂北軍業已受挫而美國及他方面之消息則謂北軍獲勝民人皆信南方黨人已與日本締結合同如果得手則以滿洲讓之今謂政府直接協助該黨殊難深信惟日本佔要位之人多表同情於南方則似屬確實無疑且彼等於某某數端已予以實在之助力矣 
　　昨日華字報載有贛軍戰敗消息羣報復發傳單謂接九江代表來電北軍司令李純已在湖口獲勝贛軍全退瑞安贛兵降者甚衆 
　　黎都督已派炮船三雙駛往武穴命該處北軍速赴九江日來已飛派援軍開往戰地 
　　商民皆同口斥罵贛黨江西民情若亦如此則黨人死運已定據各報載稱北軍已佔據小池口軍險使江西省城之兵不能援助九江周圍之兵 
[工商總長私借外債之詳情]  
　　工商總長劉揆一私借外債一案本報於前月卽已訪聞大略據實揭載兹又得各方面訪得之情形分誌於左 
　　借欵之動機工商部自漢冶萍國有問題發生以後卽有借欵之議劉氏嘗藉此建議於政计未幾國有問題消滅該部已無借欵之必要適陳琪來北京運動賽會監督因該部秘書彭淵恂參事陳其殷之介紹得交劉氏一方面合辦相友會一方面私謀借欵該部司員探得大意卽由次長出面反對未幾借欵將成陳琪監督亦已到手部員中益起疑慮惟劉陳等始終不認有借欵事件 
　　借欵之簽字借款簽字在四月下旬地點爲劉氏之私宅與聞者僅彭淵恂陳其殷陳琪王某繙譯周某李某張某英商謝福律師林文德數人當未簽字之先部員卽時見劉等時在六國飯店劉宅亦嘗有外人出入是時次長病不能起故部員卽知之亦無如何並聞劉等辦理此事換繙譯至五六人蓋因折扣關係不能不換也 
　　官印之私用部中官印本不易蓋旣蓋官印則機關亦員責任聞劉氏將合同簽字蓋用工商總長私印後因洋商不肯如數交欵於五月十七日清晨令陳其殷持合同赴監印官處加蓋部印又恐監印官抗拒另下命令一道且責令監印官嚴守秘密於是盜印之目的遂達矣合同之内容劉氏至今未將合同交出據部員四面謁查謂總額爲五百萬磅抵押爲東三省未開礦産之開礦權採礦權其最危險者則内有一條謂三省如有障礙得指開他省礦産是不啻以全國礦山作抵也折扣表面爲九一償還期三十年利息六釐並聞尚有帶附條件現尚秘密無由調查 
　　外間之傳言劉等因折扣關係其秘密團體内稍有衝突聞折扣實爲九四五現報九一經手人百磅得三磅半外人瓜分較中國人爲多蓋一經簽字向例即須扣用劉等近來舉動極闊實有分潤該英商原議商有一大報効款項倘經手人一併收得則雖免官亦可成一大富家翁矣 
　　政府之着急劉近對人言不曰已告總統卽曰已會議於國務院其實總統政府皆不知也自六月十三外交部得林文德律師通告後劉尤向外部言業已取消前日外部得日俄公使之抗議劉尤圖賴不認部員之質問者莫不以嚴詞拒之次長向氏詰問已過十次爲此大生意見劉氏且投稿各報攻擊向氏以爲去向後卽補陳其殷爲次長此次借欵更無由發見矣然政府深知其隱部員亦防之如盜劉氏終無如之何 
　　總統之震怒總統事先屢戒其不必借欵劉不聽及此次見次長發見之證據大怒當卽擬派人查辦並對人言劉揆一混蛋至此且學巿井無賴辦法日想圖賴你叫我一人有甚麽辦法言罷不勝慨嘆 
　　用途之預測合同内用途聞係開礦然工商部員言第二年度預算僅提出二百餘萬元當編預算之日卽劉氏借欵之時何得有不提五六千萬預算之理此皆有案卷可查者也外間傳言劉氏私借此欵實有一極大之目的又有舉武昌案内熊越山等事爲證者熊爲劉氏最密之友在京卽住於劉宅往南方不過月餘言雖揣測亦非無因秘密之舉發劉氏自揭破後即遣多人分途運動並日在各處請客又收買某某報以爲彌縫之計不意部員月來卽注意調查適次長向氏銷假到部檢查各案毫無證據前初八日因於監印官處檢察印簿遂發見昨日呈總統文中之鐵證向氏當卽詰問劉氏劉猶不認有借欵情事是夜司長及各部員亦有往詰問者劉抵死不認次日次長卽召集部務會議當衆將證據持出並質問陳其殷陳始猶言取消至各司長羣起質問時陳遂供出一二然正合同内容如何附件如何均存劉手中現猶不明其底藴也 
[雜評一（無名）]  
　　傷心人語一湖北正法之兵第九人顧其第十人曰日前季雨霖招我來許我十元一月只得五元今日又要我的命究竟怎麽綠故 
　　傷心人語二高昌廟近方人曰前聞松軍來攻製造局我家遷至莘莊因莘莊不妥遷至松江令又見松軍返松松人紛紛遷民居我又遷回高昌廟今我忙殺 
　　傷心人語三北巿商會開會反對用兵有人謂汝不怕炸彈否商人云今日商家痛苦有甚於死炸彈其次矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[九江兵釁與鄂省戒嚴]  
　　湖北與江西地居昆鄰湖口兵釁發生關係鄂境甚巨黎公除派黎天才率江南軍及鄂軍五千人星馳赴援外並命第一師長石星川第二師第四旅長胡廷佐率兵分防興國通山通城圻州各縣陸路要隘以防贛軍由瑞昌義寧逕犯鄂境業已命令石師長等遇匪卽擊勿任内竄並飭與李純黎天才諸軍聯絡一氣互相策應武漢防務近亦加嚴都督府内除原有近衛軍近衛憲兵外並調第七獨立旅徵兵入府輪往守衛省垣要塞蛇山鳳凰山砲台則責成一師砲隊團長張文鼎守護楚望台軍械庫則以北軍第四師營長吳金標駐守漢陽大别山兵工鋼藥兩廠亦以北師及甯第二旅駐守所有武漢巿面巡緝事宜則責成第二師長蔡漢卿漢口杜鎭守使第七旅長徐鎭堃分别鎭攝以保治安 
　　黎公以鄂境自討賊團匪失敗遍地萑苻非一時所能平靖刻下湖口戰事發生鄂境匪類又春春欲動雖有三師兩混成旅因各有缺額不敷分佈一經支配防贛外属卽難兼顧聞湘屬岳常一帶當人已經麕集設果踵起鄂軍卽難敷調度爰密商大總統參陸二部擬將鄂軍第七獨立旅擴充成師卽名爲第四師聞中央已經電准並指定募兵區域爲圻黃麻羅四縣一俟中央匯欵到鄂卽行派員往募 
　　黎公以贛事非速平定則湘皖難免效尤大局將爲牽動故電商大總統迅速加派北軍南下助戰務將一氣蕩平自十三號起駐紥京漢路南段之第二第四各師已經赶至漢口下駛赴潯所帶子彈糧秣備極充足聞大總統决定於五日内遣北軍三萬出征是爲第一軍以李純爲前敵總指揮姜軍統桂題率其本部軍隊與近衛軍與鄂軍寗軍合編爲第二軍在後路援助如湖南有事姜卽上溯湘江枚勦並令張勲倪嗣冲進軍江南皖北以防江皖生變十五日姜桂題已率所部六營到漢當渡江謁見黎公面談一切次晨卽乘江輪下駛赴敵又近衛軍二千四百名並機關槍十六尊過山三角砲（最猛烈其彈係葡萄開花）三尊及大批德國子彈均於十六號專車抵漢黎公當委本府參議周拓疆攜銀二千四百兩至車站歡迎按名犒勞旋卽指令船舶檢驗所雇小輪拖船多艘裝載前往陣地矣聞李純原統之第六師山陸各砲互有而陸炮多於山炮但瑞昌一帶多山最不宜用陸炮黎公於十四號已命本府軍需課于軍械庫内檢出山炮二十四門派參謀杜康生等押往九江軍前交代 
　　黎公以戰地調查尤爲軍隊命脉之關鍵現湖口戰事關係全局應派嫻習偵探術者前往偵查昨已派委本府高等偵探潘家壁劉楚才周玉珊孔夔等攜帶公文　照赴潯至總司令部報到然後依指示方略偵探報告以利行軍並以時届酷暑軍人死傷狼藉最易發生疫厲已飭鄂省陸軍病院野戰病院長熊紀富君迅籌開赴戰地隨時診現該院已將藥箱及需用一切物件裝輪下駛又武漢中國紅十字會已經黎給公予津貼五千元飭令招集會員赴河救護傷兵但會員以天暑多不肯行只招有二十人偕往漢口人道總會亦擬編紅十字會現正分途勸人入會一俟組成即行前往 
　　連日下駛赴潯陽武穴防剿之北軍絡繹不絶惟輸送糧草軍械全賴輜重營隊但北軍之輜重輸送隊在前歲陽夏戰時係招募退伍兵充役現在赶募不及李純已軍乞黎公派員在武漢招募輜重輸送四營鄂省亦擬添募六營并于漢口鐵路營等處設立鄂軍及北軍總兵站矣 
　　十五日贛軍與北軍戰於沙河贛軍敗死傷四五百人李純已有告捷電文到鄂略謂謂拱密佔日戰鬥情形業經禀報在案本日據馬旅長繼增吳旅長金彪率團長趙鸕昌蕭安國周文炳等向沙河鎭至苗家灣一帶之敵軍相繼攻擊彼頑强抵抗幸同仗德威激戰奮鬥至午後三點敵左翼不支紛紛向藍橋方面退却擊斃甚多搶獲子彈槍枝其數查明另報敵右翼現正被吳旅長圍在高山敵仍負隅抗拒借我右翼以天氣炎熱地形複雜連戰數日兵力疲乏兼之我金鷄坡十里埠方面危險非常未敢下令窮追以免戰線愈張兵力愈薄是役也死傷約四五百名虜獲營長李木一員目兵三名我軍受傷營長徐源桂一員連排長共七員目兵共七十四名亡目兵十二名知念謹陳純叩 
　　叚軍統芝貴現奉使命至南昌撫慰軍民宣揚德意已挑選直北精練之師八千人星夜由京漢南下十八號准可抵漢此項軍隊係在二四各師近兩軍諸帥旅中挑選叚君只率一混成團約二千人爲衛隊入贛垣其餘暫紥漢口江岸至黃州一帶爲九江征討軍之後援并以預備湖南有警即移師往討刻於日前由鄂江開往潯陽之楚材江利湖鷹諸砲艦已經仍返武漢巡緝並派有楚同建安駐守新堤駐于襄河岳口仙桃鎭之北軍第四師一團亦由沔陽内河移紥新堤以扼鄂湘交通要道漢口英文楚報記者安君前歲武漢起義極力鼓吹曾經奬以二等嘉禾章兹特晉謁黎公詢問中央對贛之方策黎公曰政府不過遣北兵至江西平服亂黨佔據南昌江西旣平湖南安徽可以無患現據李總司令來電已將湖口砲台佔據一星期間吾已調兵三萬想不日卽可佔得南昌至外人之在廬山者吾已嚴飭該地鎭守使一筆認眞保護不致生意外之交涉該記者又問黃興在内否黎公曰此次之戰實係李烈鈞領兵據報載黃興在内然吾亦不能確定但彼暗中主動實不能免言至此復吁聲長嘆似嘆惜黃不達時勢必至身敗名裂者該記者又問都督畏湖南生變否黎公曰湖南都督無權諸事受人掣肘吾已派炮艦兩艘上駐新堤并于就近地方分紥軍隊彼卽生變當不能出洞庭擾我邊界該記者又問廣東現勢如何黎公曰廣東無論如何與江西交通不便贛軍殊難與聯合也該記者遂告辭而退 
　　武漢近有破壞黨密道黨徒四處造謡發布傳單且有公然演說於茶坊酒巿謂贛軍如何戰勝北軍如何大敗如何倒戈相向某省如何響應無識之徒多爲所惑紛紛搬遷預避日前曾獲在撫院街茶館内演說之彭文升一名係季雨霖之黨已正法而其同黨猶多不知畏十七日晚武昌街巿居然有人發散討袁軍露布經軍府參謀湯顯卿尾隨至棋盤街小巷内其人已進屋知必係其機關立報軍隊往捕抄獲傳單二大木箱係由上海印來手槍炸彈各一洋油箱獲匪七人卽夜由軍法處訊明處斬同日漢口十四署警士在華景街查獲由湖口派來之王玉泉王中明胡潤亭三人持有揑造九江贛軍發來電報刋印之傳單四處分送被解總廳訊供謂係周靜山所主使已押往武昌處辦黎公特命敎育司屬演說團共和黨演講團及各學堂敎員於十七日起分途游行演講時局之危險一面自出示諭於下以安民心其文云照得九江亂黨盤踞已非一日頃因我軍赴防竟敢開始攻擊幸我將校兵士連日奮勇攻撲匪向沙河敗退餘衆皆已氣奪現仍添調後援務期一朝剪滅我軍除暴安良畛域并無南北查有無知匪徒甚至傳單演說妄謂亂匪戰勝立意希圖煽惑須知軍情重大豈容淆亂黑白爲此出示嚴禁愼勿以身試法凡我商民各界其各安居樂業 
[長沙大搜暗殺黨之前提]  
　　都督命今譚都督以省城重地竟有奸人濳謀不軌始則吉祥旅館發現炸彈繼又有軍裝局被火之事近日守備隊第五區陶司令官忠洵亦且在常德被炸似此奸人密布徧地皆是又何以保治安而維秩序迭據偵探報告密探得匪黨消息此項暗殺匪徒聞前後共有二百餘名之多與其事後株連曷若先行搜查旣可保全社會之安寗復不至蹈危險之慘禍特提出議案交由政務會議决令行軍事巡警兩廳定於本月十四號起將城廂内外各劇園娼寮旅館茶樓酒巿一律按户搜查以免匪徒混迹所有搜查手續詳錄於後（一）搜查以三日爲限自本月十四號起截至十六號晚間止（二）都督及軍事廳出示曉諭商民人等各安生業母得互相驚駭（三）日内自晚間八時起各街巷不准行人往來（四）三日内晚八時以後停止車轎違者拘拿（五）各城門責成兵警凡行李箱担均應切實搜查（六）各旅館等處搜查後卽由搜查員弁加蓋戳記負担完全責任（七）各旅客如有本日未歸者即將行李封存聽候檢查（八）三日内燃燈後各妓女不准出局各劇園一律停演（九）各旅客無保人者即行驅逐並將該旅館從嚴處罰刻已分别執行矣 
　　警廳計劃十三號午後四時警察廳林廳長召集各警署長員及本廳各科員以及警備隊探訪隊各隊長在本廳開臨時會議由林廳長提議訪聞近有匪徒雜居省中以圖擾亂查巡警有保衛地方之天職應於事前嚴加防範事後勤加保衛自軍庫發現火警之後據各路探報報稱有不逞之徒濳居省城並風聞有秘密結社圖謀不軌之事昨並有不法之徒通函都督府詞旨荒謬種種現象均宜預防以免亂機勃發禍及無辜特議定防護辦法如下（一）關於近機關及極繁盛之街衢以及十字路口各崗位日夜值班崗警發配剌刀荷鎗實彈以資防堵（二）責成各警署所轄内地凡設立各團體機關部署仔細調查主任姓名及辦事幹事人員姓名及黨會内容宗旨並切實清算人員數目列表彚廳備案存查以防假名（三）責成探訪隊多派靈敏探兵分途出發車站及輪船埠頭及民船停泊埠頭凡由别處來省人衆留心尾探寄居何處並責成各警署及分配兼查各巡視員按日調查各旅館及棧房飯店住客之循環簿有無匿報住客請弊並調查住客店保有無揑報以防屯留匪類（四）責成各警署趕將適宜崗位地點以二崗共一電話匭具表彚廳以便分派人員卽日將應設電話機匭一律告成以便警機靈通而免多費轉折（五）責成警備隊在隊巡警以及一切人員均宜格外認眞巡防以防亂機竊發（六）責成各警員日夜巡邏班加勤巡防以輔崗警及警備隊巡視之所不及並責成各署巡長分途巡視探察一般形跡可疑者以上各項俱已議决業由林廳長通令各署隊知照辦理矣 
[皖省獨立後之情形（一）]  
　　通電保護治安皖省宣告獨立後卽經民政長曁都督通電各屬謂省中已宣告脫離政府關係所有各屬行政官署須加意保衛地方佈告商民人等一體知悉如有不法之徒乘機擾亂以及各長官放棄職守捲逃公欵情事悉以軍法辦理决不姑寛 
　　維持銀行紙幣近日皖省中華銀行因金融緩不濟急遂佈告商民每日以兩點鐘爲度每人兌洋一元以維巿面詎昨日持票兌洋者紛紛擁擠當經民政長曁都督出示謂銀行發行紙幣流通巿面信用已久現因總統失政致父老兄弟宣告獨立是以金融機關不免阻滯本民政長都督負維持巿面之責已派員至各屬釐金關卡守提現欵不日卽有大宗鉅欵到皖凡我商民務須共體時艱維持巿面遇有此項紙幣一律流通毋得藉故不用倘以後該行或有不承認情事本民政長都督當負完全責任 
　　兵艦改變方針海軍部派有建威楚泰楚謙三兵艦前往九江助戰因聞湖口炮台極力反對難以進攻遂停泊皖江昨經胡都督邀請三艦長至行政公署杯酒言歡切力誘說并會商一切軍政聞三艦長馬熉鈺等已願駐皖與政府脫離關係現胡都督已令該艦一移駐大通一駐蕪湖一駐省垣藉資保護 
[浙軍力保轄境治安]  
　　贛寧事起浙軍嚴密籌防保存轄境秩序他非所計前日業經第六師長吕君率二十三團全軍及炮兵一營駐防嘉禾現擬於明日加派二十四團曁過山炮隊繼續出發以二十二團全軍會同憲兵巡警守衛省城一面由巡警敎練所學兵三百名組織巡邏隊委所長張寅爲隊長敎員充排戛長軍法部勒令今日實行全城警察昨已發給槍械子彈於二十號起每崗均派兩人通宵警備同時憲兵司令部得密報謂午後艮山門外突到民船多艘形跡可疑除飭知城門警備檢查外加派就近駐軍赴水陸兩門防守預杜非常 
　　同時衛戍司令部訪聞江干游民　乘防務吃緊軍隊紛紛開差之隙胆敢聯合痞匪訂期二十晚紏衆打搶米店設有騷亂必釀危險當卽飛電警廳飭知該管警區各分署一律備槍實彈鑿密彈壓如敢抵抗格殺勿論 
　　徵兵補充團第一團長葉君煥華本爲浙軍翹楚昨奉都督電召今午回杭都督府又多一臂助矣 
地方通信 
[鎭江]  
　　鎭巿獨立後之現狀鎭郡一般居民因贛省戰事多有向各莊家催提存欵者致錢儈又復高抬巿價洋巿行情頓漲至八錢五分且故意將現洋殿起堅稱無欵意圖居奇幾惹起人心疑懼幸連日見巿廛平靜商民安居樂業如故衆心始定駐鎭三十二旅趙念伯旅長現特派兵分佈鎭江關監督公所貨物稅公所交通銀行江蘇銀行各財政要地守衛此外憲兵營三十二旅各團營兵士亦徹夜通班梭巡以防有盜匪煽惑丹徒縣知事于定一君於二十號發出告諭略謂現奉黃總司令禁止藉端招兵募餉以免招摇滋擾如有以上情事定卽嚴拿懲辦云鎭江關監督袁思永君於十九早八時忽令眷屬等十餘人同乘早車赴滬午後五時又將私宅内衣箱百餘件一併派人搬上瑞和下水輪船運滬矣駐鎭江蘇要塞掩護步兵第一旅張偉齋旅長昨奉長江四路要塞總司令電飭調該旅得力兵士三百名前赴吳淞炮台聽調等因張君得電後立派兵隊乘車至滬然後出發云 
[松江]  
　　楓涇之恐慌楓鎭人民於十八號聞杭垣有派兵置戍之說卽用商會商團區董名義飛電阻止詎十九號仍到二十三團兵卽用商會商團區董名義飛電阻止詎十九號仍到二十三團兵士一營有機關槍六支機器炮兩尊均準對蘇省車路松軍覩此情狀亦亟向本境設防鎭人恐慌大起致豐大萃和兩典同時停止質當合鎭幾欲罷巿浙兵僅一營忽傳購買草鞋九百雙有出發至蘇境之說松軍聞之非常警備下午謡言蠭起有謂浙軍乘專車赴龍華者有謂携械入松境者松城軍政各界電話絡繹互相告語咸以未測浙軍宗旨所在未便輕與開釁如果到松當由謝知事沈警長面往接洽叩以入境理由與訂和平辦法松地居民得此消息頗露恐慌云 
[雜評二]  
　　告濫招兵隊者寧事初起記者卽慮各地復有濫招兵隊情事曾一再痛切言之今黃克强陳英士亦有不許濫招軍隊之明文可知濫招兵隊之禍害亦已知之而痛誡之矣繼自今各地之獨立者如挾擁兵自重之心不計兵之應招與否地方財力之堪供給與否恣意濫招以糜垂盡之財而貽地方之禍者我人民當亟起而排之（我） 
　　今昔之廻顧談昔日之獨立也以種族今日之獨立也以政見其獨立雖同而其所挾以獨立者則大異矣昔日之作戰也以人心今日之作戰也以兵力其作戰雖同而其所用以作戰者則又異矣以今而言人民之痛苦較昔何如衆心之厭亂較昔何如前後甫越三年而軍旅之興公然再見三江連雲東粤響應若以是爲不憚煩然而人民之力量能堪此否耶（萍） 
本埠新聞 
[上海方面之維持（五）]  
　　上海總商會通電北京國務院參衆兩院各省商會均鑒贛省變起商業受害今日（二十一號）上海全體商界開會均反對此次擾亂除通電外特聞滬總商會固 
　　又致南北兩軍公函敬啓者贛省事起風潮驟急商界首當其困本日（二十一號）喧傳南北軍在製造局將有戰事商民恐慌要求設法維持頃間全體開會决議上海係中國商塲旣非戰地製造局係民國公共之産無南北軍爭持之必要無論何方面先啓釁端是與人民爲敵人民卽視爲亂黨爲特函告台端約束麾下勿與吾民爲敵輕啓釁端衆商感戴 
　　商界對於獨立之議論自上海布告獨立後卽有王一亭沈縵雲至上海總商會召集領袖議董集議當由沈縵雲宣布獨立意見並請總商會勸告商界贊成獨立其詞未畢當有貝潤生君厲聲答之日吾儕商人自前年光復時所受之艱危至今猶能記憶然當時情形乃全國一心故寧受艱危今日之情形何如王一亭沈縵雲汝縱可殺我决不能使我贊成獨立且商會亦决不能以獨立通告商界又有議董嚴漁三君亦極端反對幾致决裂旋由旁人勸解王沈又贛預議各商董舉手表决贊成獨立者舉手當時二十餘人中祇有王一亭沈縵雲楊信之顧馨一四人舉手遂以少數不能通過而罷現在各商家擬推舉代表與外交團籌商會同防護之方法並聞開議之翌日楊信之所開之泰康祥號派夥友向長盛莊拆用銀兩長盛莊曰貴號東乃贊成獨立之人我這裏無獨立銀子請向獨立莊家去拆罷 
　　南巿商民要求防護昨日救火聯合會會長毛子堅君因滬地謡言日盛特發通告邀集各救火會會長各商團司令於上午十一時齊集聯合會事務所商酌一切聞其結果議决商請李平書君設法調兵一營在小南門外陸家浜一帶駐紥以資防範云 
　　製造局有開戰消息陳英士君自來滬司令討袁軍後卽調集軍隊欲逼令製造局駐局北兵退出而北軍殊無願退意思雙方交涉了無解决二十日李平書王一亭等特在内地自來水公司設茶話會邀請北軍將領鄭中將汝成海軍李總司令鼎新及肇和南琛鏡新等三艦長以北兵退出製造局相商鄭中將等派代表金君及李君等到會謂此次奉令來滬防守製造局責任重大軍令所在非奉有陸軍部命令萬難擅自退出經李王諸君一再切商金代表等辭意堅决毫無通融意思李君等無法只得轉告陳英士君聞陳君等以上海旣已宣告獨立萬無再容北兵駐守之理且製造局爲軍械工廠現在軍事吃緊正待鑄造軍械以厚戰力故已決定卽日調兵圍攻惟該局在人煙麕集之地且與租界相近設戰端一開礮火所及不特附近居民糜爛且恐租界亦不免受損因此滬上人士頗爲驚 
 
 
 

Page 7

 
 
恐云另一訪函云駐滬討袁軍總司令陳英士君連日督率所部擬與製造局中所駐北軍决一勝負因此相持不下昨日外間謡傳忽謂南北軍業已决裂當於當夜（卽廿一號夜）開戰等語商團公會聞此信息立發通告召集全體會員在救火聯合會開臨時全體大會當塲議决無論兩軍交戰與否本商團惟以保衛商民生命財産嚴守中立爲宗旨而駐滬領袖比國領事與法國領事等昨日各派譯員至製造局謁見北軍統領鄭君汝成告以南北軍無論决戰與否萬不能開炮攻擊如若故違則租界近在咫尺一經擾害誰担責任鄭君允照所請又聞六十一團陳團長昨日下午已飭所部各將領在南巿陸家浜一帶用蔴袋數千只滿儲泥沙石子堆塞各要道以截北軍其浦江中南至龍華嘴白蓮涇北至南碼頭周家渡等處已由北軍飭派小輪來往梭巡上燈時已斷絶交通云 
　　製造局北軍之戒備駐紮製造局之北軍日來防範益加嚴緊除大局門鐵栅欄以外堆築泥垜並在局内挖掘濠溝外又於前晚（卽二十號）爲始將七生五十二磅快炮架於泥垛中間又在廣東街口之圍牆上挖成一洞内築炮台架炮一尊（廣東街對直之半邊橋係由東往西之要道）又在砲廠後面之圍牆上設砲一尊西栅城牆上則安設快砲一尊機關鎗一架以備抵禦又聞近日製造局辦事人之籍隸南方者一律禁阻入内所有原駐該局之浙軍六十一團各營兵士亦均退出該局大門以内悉歸北軍鎭守 
　　水師第三營離滬駐紥製造局西碼頭之滬防水師第三營王楚雄管帶現奉水警第二廳李廳長命令迅卽率領全部師船兵士開往蘇垣聽候調遣王管帶已於昨日午後由滬拔隊赴蘇矣 
　　松軍調回自衛松軍司令鈕惕生君前日因聞浙江朱都督已派兵士二千名在楓涇江浙交界處駐紥防備風聲所播人心惶惶爰卽在滬防松軍内調回兵士兩營乘火車回松防堵 
　　車夫亦能接戰耶字林報云近日租界内之東洋車忽然停起五百部以三人輪推一部計之共有一千五百人業已失業但若輩均自食其力之人必無隔宿之糧今旣不爲車夫諒已投入軍隊然此愚魯疲頑之車夫豈亦可以接戰耶 
　　外交團干涉電局事本埠中國電報局日前爲南方黨人前往佔據仍派唐元湛（號露園）接管監督袁靜生君當時抗議無效卽率諸員離局駐滬各領事聞此信息因南方黨人此舉實屬侵犯條約權利故卽派人調查知係確實决議設法對付昨日下午三時總巡捕房西探曼克格利戈及西捕頭愛佛生携帶總巡卜羅斯簽定之諭單至該電局略謂奉工部局命令上海中國電報總局仍應由袁監督及其代表管理着相機以武力留之云云西探等抵局後卽入監督室謁見唐君以諭單示之唐接閱後面露驚狀繼將諭單抄錄於紙卽離局而去局中並駐有南兵四名下級軍官一員皆居於局門左首之小室蓋豫防北人以武力恢復該局西探等因知彼等伏於室内即往逐之惟僅見三人在内餘二人聞往沐浴諸兵並未携械僅穿號衣初則託詞二人未到不肯卽離惟西探曼克格利戈辭色頗厲故即默然而出二警員離局時言出外之二兵不得再准其入局云　　保衛四鄕之大意上海縣吳知事昨發通告云七月二十日政进二時召集各巿鄕職員開會並乘縣議會開會之便共同列席經鄙人發表對於四鄕保衛之意見兹再摘叙大意及辦法印刷通告各巿鄕公所查照本地方情形迅即酌量辦理以維公安是爲至要特此通告計開保衛之大意（一）各巿鄕應設保衛團卽就各巿鄕公所所在地點就近設立名曰上海縣某巿鄕保衛團如由二巿鄕以上聯合辦理者準此（一）上海保衛團先已成立各巿鄕應與聯絡辦理以期接洽（一）各巿鄕保衛團由巿董事會或鄕董佐協同議事會或商董團董等共同組織之應設團長副團長或評議等員可酌設不拘定額（一）各巿鄕保衛團保衛辦法應就各巿鄕地方情形規定不拘一格如籌辦商團或民團或各團雇人或分段守望其有巡警或防營地方尤便聯絡進行（一）由縣公署於滯納處分項下提出公欵四千餘元分配各巿鄕依另表規定仍由本地籌欵接濟再發欵時由總董鄕董用印領向本署會計處收取 
　　公共租界防務加嚴英美總巡卜羅斯君聞悉滬南製造局續到北軍開戰之謡仍未稍息現在界内所寓客民尤衆自應妥籌防範除仍飭西印各捕在各要隘荷槍駐防並派幹探前往探聽中西探捕日夜分班巡邏外昨又通飭各捕房捕頭再行命令中西印各捕於落差後不得擅離捕房一有警報卽可傳令出防以資保衛 
　　法租界防範周密法捕房藍總巡因連日喧傳各處運兵來滬本埠南北軍將次開戰人心恐慌故飭中西各探捕不分晝夜在界内巡防晚上又傳諭安南捕荷鎗實彈出巡前晚風聲緊急仍商調法兵艦水軍五六十名備齊槍械子彈登岸帮同防堵並派精細包探至滬南一帶調查軍情又至火車站等處查察有無南北軍調派來滬俾便籌防 
　　爛泥渡商團出防滬東爛泥渡商團會正會長謝酉山君接上海商團公會通告卽邀集司令黃蔭南君及諸同志特開臨時會僉以日來贛垣宣戰寧省獨立滬上人心惶惶爛泥渡與上海一水之隔風鶴皆驚本會天職所在不得不預備公同議决分甲乙二班終夜茶械出防自衛甲爲梭巡乙爲站崗待至黎明收隊通宵逹旦毫無倦容地方商民以其熱心公益維持治安頗深敬服現黃司令因各會晨連宵不寐未免太勞爰議續招新班參與防護藉以分勞額定三十人報名處投志願書者卽日滿額可見浦東風氣大開尤見諸同志能持公德會中所餘之鎗械及操衣日前由陸家嘴商團會暫爲借去今着幹事員余福生君卽日收轉分派新班會員操練梭巡之用現議分單雙日兩班甲爲單乙爲雙輪流出防云 
　　江灣鎭之防備日來江灣鎭地方謡言蜂起人心安第六區第一分署署員徐君贊熙會同商團司令汪味腴董春蓀二君炮兵營排長李福成君各率所屬晝夜巡緝以資防衛前日徐君又告誡各長警云照得現值國家多事之秋凡吾警界同人尤當勤愼從公以保全地方治安爲目的不得稍有放棄職務今與諸長士約如在差之人因從公而受危險者由本署員担任請卹倘有棄職濳逃者當與衆共棄之仰本署人員一體遵守云云 
　　楊營長之文告滬防第一營楊營長昨日出示云照得近聞贛省兩軍衝突已宣布獨立南京想繼響應以致滬地謡諑四起人心惶惶竟有夜不安枕之勢上海爲通商巨埠人煙稠密良莠不齊刻來時事不靖高昌廟一帶居民聞風紛紛遷徙加之外來軍隊林立繁多誠恐匪徒乘間滋擾在所難免凡吾軍人應盡保護地方之責任自當竭力維持以保治安倘有不法搶刦等情定卽軍法從事以除匪類而安善良本營分防遼闊難免疏虞除派委嚴密訪拿外合行出示曉諭爲此示仰軍民人等一體知悉值此人心浮動不得不加意防範實力梭巡倘稍涉因循一經訪察明白定當嚴懲重辦决不姑寛其各凛遵切切母違特示 
　　汪遜甫接任淞滬警察廳廳長汪遜甫已於前日午後蒞廳任事所有内外部警務人員除穆杼齋委任之人已皆拖差逸去外其餘舊有各警員概不更動以維現狀惟日來各區署中人員爲謀攫利起見紛擾不堪聞汪廳長擬查辦數人保全秩序云又聞前日汪到廳時有前被穆廳長裁撤之騎巡偵探巡邏等三隊長警各舉代表面見廳長請求錄用汪諭令暫退聽候核示新警察長之通告淞滬警察廳長汪遜甫昨日通告云照得上海爲東南鉅鎭現值謡言蜂起爲地方治安計自以維持秩序爲最要之圖如有地痞莠民擾亂治安定卽嚴拿歸軍法審理决不寛宥爾等商民務須各安生業母得誤會自相驚擾除通令本警部各署隊加意防範擔任保護外合行公布仰各遵照特此佈告 
　　警界會議防務新任淞滬警察廳長汪遜甫君昨日午前在新北門内沉香閣第二區第三分署内機關部召集各署長署員等會議防務令即傳知各長警保護地方以盡巡警應盡之天職如人不按規則故意擾亂地方者卽照軍法懲治各宜遵照 
　　吳懷疚去志已决吳懷疚君致縣議事會莫議長函云子經議長先生閣下敬啓者昨承諸君子開會厚誼挽留并轉述英士先生贊同之意馨自維孱薄服務桑梓毫無裨益撫衷揣分感婢交并當此軍事初興地方爲重馨才能旣竭行政機關實難勝任惟有速卸仔肩以安愚拙去志已决重違盛情惟祈諸公曲爲鑒諒擬自二十一日始委託第一科科長暫行代理職務一面仍請執事召集各議員速推替人以便點交曷勝禱切專泐祇頌台祺吳馨謹啓 
　　巿政廳定期集議上海巿總董陸文簏君昨致各區董各議員各團體函云敬啓者接縣議長函開日昨開會後當卽據情函達縣知事並電省加委兹准吳知事來函以去志已决擬自二十一日始委託第一科科長姚幼安君暫行代理職務一面仍請召召集各員速推替人以便交代等因惟此定於本月二十四日下午一時集議事會共商一切務希必到等因爲亟奉達晴屆日蒞臨縣議事會集議爲禱 
　　商團防護監獄上海商團公會會長葉惠鈞以上海地方審檢兩廳長及縣知事廳官等已相繼離職所有縣署監獄已派各團體會員徹夜巡護不遣餘力兹又由上海保衛團團長李平書於各商團中挑選精明强幹者二十員編組商團常駐隊專任防範監獄事宜以高子雲君爲隊長統率其事聞高君已飭各隊員塡寫志願書於昨日午後四時駐紮縣署矣 
　　劉美學生會致上海學生會電二次革命必召瓜分美國承認自此頗悔望電請中央始終嚴持留美學生會叩篠 
　　小錢店不顧大局自南京等處宣告獨立後人心惶惑商業阻滯凡執有中國紙幣者咸往收取現銀以故金融更形奇絀巿面益覺困難現在九江等處紙幣已不流通上海一隅現雖行用而一般兌換之家則過勒其價每元須貼水小洋兩角若輩雖獲厚利然與巿面及各中國銀行之信用均有關係尚望主持商業者設法以維持之 
　　紅十字會函電彚録（黎元洪電）紅十字會沈仲禮君鑒兵士受戮生靈塗炭藐躬不德悼慊交深天不厭禍亂機驟發贛境可望平靜我軍不忍窮追本會人道爲重應予組織醫隊隨時救應九江分會業已撥欵資助素仰高誼毅力進行（南京黃克强電）沈仲禮先生鑒此次義師爲驅除元惡保障共和不得已而用兵貴會熱心人道軫念同胞於槍林炮雨之中爲救死扶傷之舉感佩同深已飭前敵軍隊一體妥爲保護矣黃興哿（穎州分會電）兩軍出發戰機已伏乞發醫藥（正陽關電）昨南北兩軍在正陽關戰互有死傷欵絀醫缺藥乏祈速撥欵接濟並電壽穎兩軍保護正陽皓（南京程德全電）嘯電敬悉各分會敎會醫院並貴醫隊派員星夜出發仰見慈善熱忱實深欽佩已電各師長轉飭各軍一體優待（徐州電）戰事慘苦死傷枕藉敝會力薄乞協助瑪法興鹿慶皓（又程都督皓電）徐州以下已經開仗津浦南段負傷兵士甚多祈多派會員速赴浦口以北各處妥爲救護（九江電）兩日來無戰事醫院人滿爲患速派醫生藥物迅來九江皓（陳其美函）紅十字會會長台鑒頃接南京黃司令來函徐州前面利國驛之戰甚爲劇烈兩方面負傷不少懇貴會速派員赴戰地曷勝盼感尚有各處函電及電復其多不及備載 
[會議開車問題]  
　　南巿華商電車公司本定八月一號開車營業兹該公司總理陸伯鴻君因現值軍事倥忽時代地方不靖應如何提前開車或另訂規章之處昨已邀集各股東會議開幕手續矣 
[逆媳蠻而無理]  
　　住居大東門外新碼頭地方之婦人丁張氏近被媳婦丁吳氏違忤毆傷該氏已逃西門外方浜橋母家張氏前往理論又遭辱駡乃於昨日投地方檢察廳具禀控究汪廳長諭候騐明傷痕再提丁吳氏到案訊究 
[開棺騐屍之預備]  
　　秦唐氏前以伊女任秦氏被伊壻任督平兇毆斃命一再赴地方檢察廳呈請開棺相驗曾經檢察官預審候禀請廳長定期開驗在案兹悉此案業經汪廳長調查全卷以開驗一節手續甚繁查得浙杭法醫傳習所敎員吳再薌頗有閱歷故特函請來滬爲此案正檢驗官嗣得吳君復函以母故丁憂力請辭職是以汪君卽命沈錫慶檢驗員承辦行將訂期實行開檢 
[城内]  
　　驗明再說○浦東陸家嘴地方有婦人周順氏昨投地方檢察廳控王鼎榮王鄔氏母子糾衆將女兒　毆打成傷請求驗究汪檢察長以周顧氏旣求請究諭令將女送案聽候驗明核辦 
　　拐案候究○拐犯王信和王阿三汪應圖並牽涉之徐阿大沈秦氏等由閘北第二初級廳先後查獲訊供未結故於昨日解送地方檢察順請辦汪廳長諭令分别收押候示 
[公共租界]  
　　藉端索詐○木匠陳掌發前晚闖入靶子路趙和尚之妻李氏房内圖姦未成經氏訴知伊夫邀同顧永源沈掌生將陳軋至有恒路一千九百四十六號茶館内向陳詐去洋十元陳心不能甘邀同見証陸鴻生至捕房控趙串黨拆梢捕頭准卽飭探將趙等三人拘獲咋解公堂請究由趙妻李氏禀明前情聶襄讞商之英領哲君以陳旣有圖姦情事應至捕房控告不應軋入茶館内滋詐實屬不合判趙等三人各罰洋五元充公餘人斥退 
　　夫婦失散○大場鎭婦人陸張氏前日隨夫來滬購物在途失散由捕查見帶入捕房轉送公廨昨由官媒將氏解奉中西官訊悉前情判送棲流所留養候認 
　　未便斷結○蘇州閶門外山塘街已閉公成興魚行主陳安生控夥陸仲祺私取洋三百元逃滬等情業經公堂訊判陸押候函致蘇州檢察廳派警來廳移提在案昨經公堂復訊原告聲請卽在公堂斷結中西官以事出内地判陸仍還押候函催該廳於一禮拜派警來滬提回歸案訊辦 
　　傭婦行竊○林清如偕証卞潘氏等控傭婦許陳氏與許春官串竊值洋四百六十元之金珠飾物等情昨由捕房將被告兩人一併拘解公堂請究中西官以原告未到判被告分别交保候訊借債不理○俞　惠民控周瑞麟又陳桂生控周愛亭又錢萬有控錢富全均不理借欵等情昨由捕房將被告各人傳至公堂判分别交保過堂候訊 
　　怙惡不悛○顧偉金因竊派克林路羅高林家衣物由探查獲昨解公堂訊知顧係積竊判押西牢九月期滿逐出租界 
　　能否交保○馬夫陳仁生因竊威海衛路三十九號某西人家馬車上器具由探拘獲昨日復經捕房緝獲陳之宙黨秦桂寶陳銀海吳阿五吳杏興潘根福等一併解廨請究經中西官訊知原告係屬德商且已故世判陳等一併押候函致德領能否交保再行核奪 
　　妓女受騙○蕪湖妓女小如意仔近被江西人熊典福誘拐來滬庽居廣東路裕豐厚客棧内姦宿後圖價賣因該妓不愿吵閙經同庽之張兆蘭等聞悉向之理勸不服反遭兇毆昨由捕房於昨日將熊與該妓一併拘解公堂請究經關讞員會同英康副領事研訊之下以熊拐賣無憑註銷不理惟不應行兇着罰洋五元充公該妓發濟良所照章擇配 
　　佔屋不讓○英商德和洋行控房客李雙林趙蘭州周雲泉顧瑞生羅源森瑞三級等佔屋不讓等情昨由捕房將被告各人傳至公堂請示兩造均延律師上堂代表判各被告交保候訂期會訊 
　　西人不端○前日有一西人自稱捕房西探至滿庭坊新悅來客棧内以調查私售鴉片爲由乘間行竊金鐲一只而逸迨經察悉已追趕不及遂投老閘捕房報請飭探查緝捕頭准之 
　　德領調任○駐寧德國正領事文碩君近奉德政府電令調任天津正領事業已來滬不日乘輪北上 
　　乘車口角○昨有某洋人搭電車至百老匯路忽與賣票人口角衝突鳴捕送入捕房詢明斥釋 
　　鄰人誘拐○住居西華得路之劉友財昨報捕房云伊妻顧氏被鄰人袁阿六誘拐偕逃請爲查緝 
　　女孩迷路○女孩李阿連昨在海甯路迷途啼哭由捕送入捕房留候家屬認領 
　　索債衝突○陳阿三張順才二人昨因索債起釁在北河南路衝突互扭由捕併送捕房捕頭詢問一過分别斥釋 
[法租界]  
　　餘力學文○昨報載法署延聘敎習敎授法文一則兹悉上課者並非侍者出店實係辦公華人自願肄習法文因日間無暇往習故禀請李副領事轉商中法學校監院延請敎員施君到署俟下午五點半公畢後上課專授法文至六點爲止云 
　　勉力還債○傳榮記前控金竹庭不贖抵押田單計洋一千一百元一案今傳又投廨禀稱奉諭將金所開客棧拍賣計洋四百元尚少洋七百元其所抵田單祇值洋一百餘元故不願將單管業仍求嚴追金供祇能再措洋三百元餘欠另有田單作抵再行措贖聶讞員判令還押着交到洋三百元再行核辦 
　　累及保人○胡吉生向劉洪連承租黃包車由鄭兆記担保後欠洋一百三十元胡延約不付控經公堂將鄭胡保迄今未理劉又求追鄭供胡已避匿難以交出判保人莊正通交保限一月交胡到案如違賠償 
　　商會調處○張少堂控作頭顧卿記造屋抛工多支銀三千兩曾經公堂提訊顧稱估計工程張須找還銀一千餘南中西官因兩造各執故送商會核算在案今由商會理勸張找顧銀八百兩移覆到廨顧求追銀張稱商會理明時着顧登報聲明尚未登出故不付銀判顧登報七天張限七天交銀 
　　憑據鑿鑿○郭馥森控火腿店主徐永清虧欠往來洋一千零五十元銀三百七十兩向索不還求請訊追徐供此項欠欵内中尚有紏葛求察讞員以憑據眞確豈容推諉判交保限一月交清勒限交洋○李秋庭前托王姓抵押田單王故後由王妻徐氏向索不還控經公堂交保除交付外尚少洋一百元逾限不交徐氏求追李供一時難措求恩寛限措交判交人銀兩保限七天交洋 
[雜評三（我）]  
　　上海總商會之宣言共和國家以保障人民之幸福爲第一義保障人民之幸福以能安全人民之生命財産爲第一義故有損害及於多數人民之生命財産者是不知保障人民之幸福者也是非共和國之人民所容許者也 
善夫上海總商會之宣言曰無論何方面先啓衅端是與人民爲敵人民卽視爲亂黨痛切之言主願在事者深思之 
[來函]  
　　德總領事克尼平君函啓者本總領事查閱七月二十日貴報本埠新聞欄内載有德領事之言新聞一條殊爲失實緣本總領事從未對人發有此項言語也合亟函請貴主筆查照務希於日内在報端更正以昭核實爲要此頌日祉七月二十一日 
[上海醫院女醫士張竹君函]  
　　敬啓者敝處赤十字會迭由南京總司令駐滬總司令曁吳芝瑛女士轉徐州電敦速派員開赴戰地救護傷軍經於二十號夜車赴寧直到徐州戰地所有辦事人員均係上海醫院醫士及醫學校學生看護生並無在外招收至於經費一節亦無在外募捐兹將開赴戰地人員名單附後請登來函欄内實紉公誼此致申報主筆先生大鑒張竹君謹啓七月二十一號 
[赤十字會開赴戰地人員名單]  
　　會長張竹君　　學生張世楷　　看護生未馥竇　工役醫士王文昭　　　　陳主戡　　　　　楊竇生　小高醫士温兵肅　　　　卓仲通　女看護生陳光珍　朱二女醫士吳彝珠　　　吕蘇　　　　　　蔡熙敏　楊媽學生吳　傑　　　　卞　章　　藥劑師鄔志賢　亞四　　莫家全　女學生徐　倫　　幹事員宣俊侯　　汪邦元　　　　張湘紋　　　　　張湘伯　　徐鴻熙　　　　黃璧如　　　　　張熊祥　　居　然　　　　　　　　　　　　馬瑞卿　　　　　　　　　　　　　　　　　吳　楨　　　　　　　　　　　　　　　　　孟宗德 
[無錫江蘇分銀行函]  
　　頃閱貴報專電欄載無錫電今日此間已由秦毓鋆宣告獨立逐去縣知事並向江蘇銀行取去欵二萬元閱之不勝詫異敝行經理庫欵自南京宣告獨立補發軍餉早經由總行撥付殆盡焉能取去如許鉅欵想係與秦君反對者造謡所致請卽更正 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[答十二花名歌] [  醒乎]  
　　正月梅花白如霜百年嘉耦結成雙春閨饒有新婚樂愛畫蛾眉　　妝二月杏花開滿庭自傷身世久飄零愧無金屋藏佳麗位對牛衣不忍聽三月桃花顔色新愁思無計救清貧不圖政體除專制我輩平民畫主人四月薔薇朶朶開鑽營盡爲議員來須知求利當花本運動何能惜小財五月石榴如火紅議員當選最威風巍巍總統稱公僕更有何人在眼中六月荷花不染塵居然已是大鄕紳我今赴會京華去卿在家中眞患貧七月鳳仙色正幽旅人誰復解離愁抵京到處爭招待車站歡迎閙不休八月木樨香滿墀每地到院總遲遲剛　坐定無多刻又屆摇鈴休議時九月菊花滿東籬胸横黨見啓猜疑敲檯拍桌尋常事墨盒何妨信手麾十月芙蓉池上開六千俸給理應該國雖窮匱家須富安肯寶山空手回十一月内水仙香憑他外債重難償縱敎亡國爲埃及做箇洋奴也不妨十二月中綻臘梅笑卿叮囑亦迂哉歸時爲我留佳釀拇戰連呼快發財 
[各巿鄕董覆縣知事文（參觀十九日滑稽指令）]  
[  是龍]  
　　爲選民陡少理由複雜會銜聲明呈請鑒核事藕董等於本月十五日奉到第一萬九千九百九十九號指令内開據各巿鄕公所呈送本届改選期内甲乙級選民册均悉（以下全叙）事關剥奪公權急須澈底清查不得含糊了結致干未便切切此令等因奉此查本届巿鄕選民確較去年國會省會選舉時總數少去四萬四千四百四十四名至其中理由萬分複雜兹特聯合各巿鄕董公同商酌據實聲明如下一宗旨之不同去年國會省會議員之額須視選民之多少而定欲占議員則不得不揑造選民寛格以待至巿鄕選民則又以少爲妙多則染指者衆易起紛爭此减少之第一原因也一年歲之縮小去年所報二十一歲者實則自七八歲至十五六歲不等按之巿鄕制選舉章程均不及格此减少之第二原因也一文字之已忘去年國會省會投票時曾設立夜塾每人倒給學費洋一元專寫某某某名字三字故入場時尚能依稀彷彿寫一名字兹則事過多時不能握管遑論識宇此滅少之第三原因也一納稅之變更去年所稱納稅二元者或係依附東家或係貸諸鄰里或係冒自親戚本屆東家鄰里親戚忽又不准影戤此减少之第四原因也故本屆所少選民四萬四千四百四十四名揑造者占十分之五年歲不及者占十分之二文字不識者占十分之二稅額不足者占十分之一至死亡與剥奪祗萬分之一二以上所述均係實在情形初非董等之敢於私奪公權自取罪戾奉令前因理合將本届選民陡少理由具文呈發再此文由城巿總董邱好仁主稿會銜不會印合併聲明謹呈 
　　大概縣知事何 
　　中華民國二年七月二十二日 
[戲爲陳蝶仙徐哲身解紛] [  東埜]  
　　士也罔極葩經曾著明文人盡可夫盲史非同臆造拈花惹艸自古已然感帨驚尨於今爲烈乃者蝶仙哲身兩君以小星之競奪啓中篝之紛爭孫秀不情攫綠珠爲已有李靖無賴挑紅拂以私奔在蝶仙顧影深宵未免驚鴻有句而哲身聞筝靜夜豈能來凰無歌思彌缺憾於情天爰託微波於醋海夫吕家不韋力能盜秦齊氏度封功深曷内古今人豈不相及姻緣簿未免注錯應請兩君以出岫之行雲易在山之泉水倘麗總故我依然顯出紅砂欲滴則杜牧尋春雖晚何嫌綠葉成隂覆手兩而翻手雲轉移甚便東家食而西家宿利益均沾倘或傳書遞簡鑽穴踰牆以北里之微嫌效東鄰之韵事將見陳家老僕現出龜形許氏說文注成嬲字恐非兩君之所願聞而亦東埜所不忍言者也何去何從予求予取惟兩君自擇之 
尊聞閣詞選 
[夏日入山] [  佐彤]  
　　行行入山深超超斷廛慮松風迎袖凉苔石憇身遽尋幽不自足斜日催人去悵然牽藤下回頭渺何處 
[閒情]  
　　昨宵多露林花秀今朝多雨林花瘦同是天公雨露恩忍使林花易憔悴 
[其二]  
　　看月要看未圓時賞花要賞未開枝花到開時月到圓大好光景已參差 
[公子行] [  小蝶]  
　　腰懸寶刀騎驕馬馬後相隨臂鷹者朝來射獵南山前日暮徵歌晝樓下妖姬側坐彈鵾絃纒頭一擲黃金千夜街露重馬蹄滑醉歸隨斷珊瑚鞭 
[湖上]  
　　綠楊隂裏雨霏霏烟外游絲裊絮飛一路翠萍吹不攏採蓮船去釣船歸 
[自由談話會]  
　　俄人乘我國内亂同室操戈自相蹂躪之時以酷毒條約占我蒙古昔者某偉人大言將直搗聖彼得堡今乃寂焉無聞坐視蒙古主權盡行喪失日本蓄志南滿英則久窺西藏德人經營山東法國注意越南接踵乘隙豆剖瓜分及斯之時黨爭悉平偉人挾資優遊異邦神明之胄遂爲奴隸豈不悲歟[  點墨]  
　　自由談如良師畏友義正詞嚴自由談如名山大川樂遊不倦自由談如照妖寶鑑百惡濳蹤自由談如海巿蜃樓五光十色自由談如嬌妻愛子刻不能離自由談如炸彈手鎗聞聲色變自由談如如來說法善解因緣自由談如屈子離騷悲歌感概自由談如情絲萬縷悱惻纒綿自由談如着地水銀無孔不入[  井蛙]  
　　自由談如古董店自由談投稿者如古董掮客自由談一二三四等記號如古董價目鈍根如古董店經理[  三川]  
　　未事不多言語臨事不動聲色旣事不伐功能挽中國狂瀾作共和砥柱試問袞袞諸公具兹智識魄力者能有幾人 
　　近來商家欲逐利故冠巾之制多方更變千奇百怪而俗人見異思遷互相效尤自以爲美婦女則學妓飾以爲時嗚呼鄙國貨不屑道而中華民國實業掃地矣[  餘姚汪福田]  
小說 
寫情小說 
[黄金祟（二十六）] [  天虛我生]  
　　比至東院則見小曇倚於迥廊之上仰面向月初弗見我　花影迷離罩其滿身亭亭之態亦殊不亞筝兒予因躡足近其身後戲驚之曰咄小曇憬然及返顧見爲予因曰公子乃嚇人我以爲誰也予亦笑曰汝思家乎汝以爲汝之彼人乎小曇嗔曰公子瘋矣胡乃爲此儇薄之言孰以酒饗公子哉囬赭若是何以見太夫人予乃自撫其頰誠覺炙手則不禁木立無可爲計因央之曰小曇姊汝憐我爲我設法趣解此酒不則將爲吾母誶死小曇弗理徐曰誰使汝醉者乞誰爲汝醒之可也言已姗姗進院而去予以爲小曇必先往愬吾母我乃寢於吾母之室勢必痛受訓斥至於終夜中心懊悔莫可自贖徘徊於迥廊之上覓計不得竊自院門窺之則燈火熒然湘簾四卷吾母坐於窓下方與小曇對語惟相隔甚遠不能聆其音吐竊恨小曇此時殆必鼓其如簧之舌入我於罪我若進者　呵斥之聲立至我若不進則豈終身可以不面吾母乎輾轉思之終無可以倖免遂即决心横膽整衣而進及見吾母顔色甚霽予轉疑駭不敢爲語吾母則顧予曰天時方炎飲亦不宜逾量先生以爲孺子可敎聊以優待而爲勉勵汝則儼然以爲榮幸狂飲如牛夫豈小兒輩所宜須知醉而失儀人皆以爲汝母不敎耳予乃唯唯不敢更置一辭心知小曇爲我飾辭此時予之感激小曇實無可以表述小曇爲予寛外衣時予乘吾母弗見合十爲謝小曇則漠然不理旋即令予就寢予乃隱於幃帳中再拜之小曇不禁失笑低聲曰趣安寢母多言多言則必無幸予乃以手握其手表示予之感情小曇撇去我手姗姗自去比至翌日予乘予母未起亟趨小曇之室小曇方梳洗見予至則曰起胡蚤哉予笑曰昨荷盛德幸免呵斥今不蚤起或不幸而有追加之訓辭小曇笑曰昨果共誰飲哉予曰龜耳小曇作態曰龜胡敢使公子醉且公子亦何屑與龜飲我則知其必不然也弗以眞語告我我將於太夫人前自白昨說之非予急曰是安可哉試問我受呵斥於汝乂何所益小曇曰我惟不忍見汝觳　之態故爲汝紿之今汝轉以紿我我又豈能甘之予曰然則汝心中以爲誰者即誰可耳小曇方以巾拭面遂停巾於頰流盼以覘我之容色徐徐出其婉語曰我則以爲堪使公子醉者殆無其人果有之者其惟心坎中之筝兒焉我聞其言面乃大赧度無可以自諱則投小曇之懷必欲擰其小口小曇以巾自衛笑出聲曰如何一語中心乃成狂易趣勿　人須知我非筝兒予曰汝乃猶作此語我必擰汝小曇乃推我而起以巾擲之妝鏡之側發爲嚴正之辭工公子豈猶兒時對我作此態寗不招人議論予曰誰議論哉議論我爲如何哉小曇不語爲狀似憤匆匆理鬢已即推鏡而去（二） 
哀情短篇 
[秋風扇（三）] [  小蝶]  
　　詎知暫時離别竟成永訣嗟乎嗟乎男兒薄倖覆雨翻雲人固不可以皮相也先是生有從父官於金陵生無父母自幼惟叔是賴其叔以其聰敏常謂人曰此吾家千里駒也然少縱卽逸矣以是待之甚嚴生亦畏敬之至是生旣叩見共叔詎聞嚴訓則已爲訂婚約於其表姊盧氏生逡巡不敢辭遂就禮焉從此關河迢遞雁杳魚沉女也目斷雲山望穿秋水燕子樓中無日不以涙痕洗面一片痴情幾化望夫之石如是者期月遂懨懨而病時有金陵大腹賈涎其美且知生已就婚他氏思欲羅致之乃僞作生書倩人相迓玉方苦憶生得書大喜曰我固知李郎不我欺也促母治裝啓行母亦喜其來迎而不知爲僞也舟發行不日早抵金陵岸上輿夫舁輿相俟母女乃棄舟就陸及門則賓從喧嘩歡迎而入比見主人則青年瀟洒之李郎竟一變爲傴僂龍鐘之叟玉於此時如墮五里霧中及聞人語咸稱之爲新新娘始知爲匪人所誘乃大號曰奈何騙余至此我李郎何在耶座中一客起勸曰李郎早已婚於他氏惟爾是遺與爲蕩子婦不如作富家姬還汝一生享用足矣玉知墮計號痛曰共伯云亡柏舟矢志矧李郎尚存乎遽以首觸柱血流被面賈乃窘懼知不可奪亟遣之出而攜來什物已盡爲賈所有母女旣出甇甇相對惘然無歸乃相持大哭秦淮本稱藏香地院中鴇母見之以爲奇貨可居也多方誘致玉時進退維谷且母病瀕危不得已乃權爲棲托從此燕子樓中蘭盼未曾出户批把花底薛濤祇自閉門而乃佳人命薄紅粉愁多其母年當遲暮跋涉風塵二豎作祟竟爾不起哀哉玉也甇甇子立形影相吊於是勵志毁容日惟伏枕長泣此時李生則依妻作室從婦爲家其新孔喜此樂何極但見新人笑那聞舊人哭雖玉之一字亦未曾稍轉腸角生有襟兄曰崔生性甚長厚常與友飲玉院中因悉玉之顚末崔歎曰李生適在金陵也因爲玉述生近狀玉恨且歎曰天下寧有是人而果有其事乎求崔爲召生來一見崔諾之旣歸具以告生生亦自慚薄倖惟念玉在病中度不久於人世遂决心終不肯往玉更遍託所知多方召生生乃寫韓翊章臺柳歌封令崔生付之玉旣得函大泣曰我爲郎飄零至此乃尚疑我乎旣而曰我知之矣是欲以此絶我望也嗟乎我爲女子薄命如斯君是丈夫負心至此復何言哉復何言哉夫使韶顔稚齒飲恨而終旅櫬難歸黃泉徵痛此非君所致歟言已泣數行下復取一函並燕釵兩股謂崔生曰感君情重無以爲報飾物一雙聊爲記念此函則願爲我致薄倖郎我死必爲厲鬼以討李郎之罪乃投枕於地一慟而絶喚之已不復蘇矣崔太息久之涕涙並下拆視遺函則詩八章也詩云 
　　往事春婆一夢中相思腸斷鏡屏空依稀舊事如烟散入夢梨雲慘不紅 
　　腸斷東南孔雀飛花開南陌信音稀金釵鈿盒香猶在物是人非夢也非 
　　杜門三尺長蓬蒿無那閒愁未肯抛最是情絲難殺斷并州何處覔金刀 
　　思君長自涙沾衣說道當歸竟不歸銷盡薄魂揮盡滬琴心凄斷十三徽 
　　一寸芳心寸寸灰蓬門空爲待君開秋來事事皆成恨敲碎當年玉鏡臺 
　　花盟月誓早相忘臂上空留齒印香鍮底自憐消瘦影爲郎憔翠却羞郎 
　　畫閣朱欄憶舊遊十分心事上眉頭凄凉絶似秋風扇腸斷誰憐遂子樓 
　　桐樹經秋病不堪纒綿自縳竟如蠶餘生無益何如死未必傷心死便甘（元）（二） 
　　更正昨秋風扇題下（一）應改爲（二）維揚應改爲金陵 
 
 
 

Page 11

 
 
   
 
 

Page 12

 
 
   
 
