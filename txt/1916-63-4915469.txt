# 1916 - 63 - 4915469

 

Page 1

 
 
   
 
 

Page 2

 
 
時評 
[難（冷）]  
　　政府今日之處境可謂至難矣雖然其難也孰使之然哉故以前政府每當難局忠恕之士多原諒之以爲中國如是之弱如是之貧如是積弊之深無論保人肩此政府决不能免此難也故因難而或受屈受辱者亦决不因此而輕視政府然而此次之受屈受辱豈因中國之貧弱與積弊而來乎故雖忠恕之士見政府今日之爲難而無一人原諒者也蓋事爲不得已而如是者人能原諒者也不必如是而自作之孽者雖欲求人原諒而不得也 
[專電]  
　　北京電湘昨來急電三公府隨集高等軍官密議二次電示湯薌銘李純王占元一切機宜　　北京電昨晚湯薌銘有火急密電到京探得内容如下㈠第六師軍隊維持之現狀㈡變更第六師進兵計畫㈢長沙戒備情形　　北京電四川總司令周駿頃由重慶發來急電一件内容係報告重慶至瀘州電線被割現忽不通曹錕已於二十九日離渝馳赴成都 
　　北京電湘省電報有美艦一艘開抵長沙江岸聲言保護商務别無他意 
　　北京電馮國璋昨經公府以臥治電慰缺暫不開 
　　北京電軍事處議將第六師所餘改編混成旅 
　　北京電軍務當局爲圖全國軍事統一已擇定安門外興築講武堂 
　　北京電昨日參政院議案通過　　北京電面諭梁士詒速將憲法擬定進呈 
　　北京電派四肅政分路密查徵收官吏有無私弊㈠徐沅擔任東路爲直隷山東江蘇安徽浙江福建江西廣東及京兆熱河察哈爾㈡王瑚擔任南路爲河南湖北廣西湖南㈢夏壽康擔任西路爲山西陜西甘肅四川新疆西藏及綏遠歸化㈣蔡寶善擔任北路爲奉天吉林黑龍江及内蒙各盟旗 
　　北京電中央現爲整頓全國内政電各巡按使飭屬速將下列八項切實照辦按月詳報（甲）淸查户口（乙）改良警政（丙）禁止惡俗（丁）嚴禁謠諑（戊）嚴防匪徒（已）嚴禁烟賭（庚）開鑿水道（辛）修理道路 
　　北京電農商部擬加茶烟酒稅並試徵女子奢移品等稅刻在籌議中 
　　北京電李鼎新有開復原職說聞海部已具文呈請 
　　北京電日本靑木中將今晨（八日）赴漢中外送行者頗多 
　　香港電報載黄埔砲台及肇和巡艦七日晨刻忽有黨人往攻但未成功 
[譯電]  
　　北京電英文北京日報載稱政府解蜀五十萬元湘四十萬元桂十萬元以充軍餉參政院已通過新内國公債順天經界局已開始辦公月需經費六萬四千七百十九元（八日） 
　　東京電日相大隈伯今日於中外新聞記者午餐會席間演說謂中國大局日非且有 
 
 
 

Page 3

 
 
全國爲交戰兩方面所分據之危險 
（六日） 
[東方通信社電（日本人組織）]  
　　北京電范國璋所率之第二十師其半部駐在長沙他之半部則派赴常德方面又倪毓棻之軍决赴宜昌（八日） 
　　北京電重慶來電云當地風傳四川第一師參謀周（譯音）囗囗（電文不明）已在合州（譯音）及他二處宣言獨立惟尙未得確報（八日）　　北京電據聞梁士詒之於帝制近猶戀戀不忘欲自擔負外交上之運動故不主張取消（八日） 
　　東京電英艦臨檢筑前丸一事已漸成爲輿論之的以英與日係同盟國且係聯合協同國其對日本船舶何故有此頻繁不法行爲洵堪怪駭誠爲害國民對英感情之重大問題故一般人對英艦之行爲均甚遺憾至當局對此問題之意見自歐洲開戰以來之於國際法規已勉就其廣義解釋如天洋丸事件已非僅止軍純臨檢若國際法上問題固由英艦處置之不法批難之點甚多惟日英兩國爲協同交戰國不惟兩國之間權利義務未有明確之規定而鑒於兩國之關係與同題之性質如僅準據法理上之權利提出抗議誠須愼重考慮之問題是以政府部内特就得失利害區分意見其結局擬不正式提出抗議意欲以非公式警告乃其後又有臨檢鎌倉丸砲擊筑前丸事件續出此等事如輕輕看過不僅日本海運業受其打擊且必有輿論勃興之慮故俟判明其眞相卽將對英提出適當之抗議云（八日） 
　　東京電石井外相昨夕如例招待在京外交團開盛大晚餐會（八日） 
　　東京電烟濰鐵道定五月一日開始工事此旨已由中國政府發表矣（八日） 
　　東京電東京下關之間廣軌鐵道改築案唯待政府之决定此案鐵道院以改築總費用需二億五千四百萬元而年年改修之費合計亦需二億三千八百萬元相差之數無幾故决改築（八日） 
戰電 
[其一（英人路透電）]  
　　巴黎電今晚公報云香巴業德軍噴射流火後進攻香巴業邸附近之法軍陣地法軍右翼之敵兵爲砲火所阻不能衝出戰壕左翼之敵兵則進抵法軍前鋒戰壕一小段亞貢法軍在柯爾台旭塞轟發地雷一具將德軍砲臺一座炸成一巨穴法軍佔據其南邊敵軍在化特歇凡希轟發地雷後進攻法軍在前鋒陣線數處得有立足地即爲法軍逐出敵軍在末斯河西白桑柯爾與末斯河間全晨猛轟繼乃力攻法軍前鋒陣線上之福巨村激戰之後卒被佔據末斯河東有間斷之砲火佛萊斯萊境砲火頗厲邦太摩松西面之敵軍防禦工程爲法砲隊加以重損 
（六日） 
　　巴黎電半官報云敵軍在福巨村僅得一百碼之進境無益於事因法軍尙據守哇里山坡足以控制陣地也德軍在香巴業之行動限於一隅且未得利蓋德軍恐法軍齊集於凡爾登故進兵於凡爾登以期牽掣法軍法報皆謂凡爾登第一次戰事德軍猛烈可畏第二次則逈然不同斷續疲滯今德軍悉爲少年新兵不復是從前之勁旅（七日） 
　　巴黎電今日下午公報云德軍藉猛烈之砲火在末斯河西勒業維勒附近鐵路一帶得有進步同時有德兵一師團攻擊二六五山雖爲法砲隊及機關槍加以重創仍被佔據法軍堅守白桑柯爾村及柯爾波東面之叢林數處末斯河東白拉斯境化特芒·華愛佛砲戰仍極激烈法軍復於夜間轟擊亞貢敵軍陣地且擊退希圖佔一地雷陷穴之德軍 
（七日） 
　　倫敦電海格將軍報稱昨夜英軍在凡爾美萊東北轟發地雷今日敵軍在化漢索倫轟發地雷但未進攻英軍全無死傷亞爾倍爾·胡魯區·伊泊爾雙方交轟甚烈（六日） 
　　彼得格勒電公報云星期六夜俄軍藉艦隊重砲之掩護在特里比崇特極東六十五英里之阿提拉登岸旋向南進行逐退境内土軍俘敵二百八十二人奪砲兩尊星期日晨俄軍佔領瑪巴夫里村其地介阿提拉與里齊之間里齊在特里比崇特東西十英里（六日） 
　　倫敦電官場消息云五日夜間敵飛機擲落炸彈九十枚皆在鄉僻地方殆因夜色晦暗不能辨明地點故隨處亂擲乘黑飛回受傷者全屬平民已有一人重傷而死軍事上未遭損失 
（七日） 
　　倫敦電薩洛尼加電稱君士坦丁德兵甚多新兵尙源源而來並從布國運來重砲彈藥馬達車煤麵等物德艦戈朋號與哈米狄號皆安置新大砲（七日） 
　　倫敦電商部稱商船上之執事不能免除軍役（六日） 
　　雅典電希臘政府機關報否認斯柯洛狄斯内閣行將攺組之說（七日） 
　　亞姆斯特丹電荷蘭商船邦杜恩號（五八一噸）由印度開回在地中海未得警告遽彼轟擊救生艇悉爲擊毁（七日） 
　　彼得格勒電俄皇以聖喬治勳章贈與攻陷歐士魯姆之俄將兪德聶氏駐日俄使因病撤回（七日） 
　　倫敦電德國匯率在瑞士丹麥荷蘭三國大跌中立國對於德國戰事前途之意見於此可見（七日） 
　　墨爾邦電澳人在市政廳開會演說對於法軍防守凡爾登之戰績稱讚不置澳洲防務大臣披爾斯氏宣稱澳軍一旅刻在凡爾登助戰大衆募集法國紅十字會經費頗多（七日） 
　　華盛頓電何烏斯團長已從歐洲返美當將此行之結果報告威爾遜總統（七日） 
　　華盛頓電威爾遜總統已簡前哇海哇省克勒夫蘭市尹裴克邇氏爲海軍總長（六日） 
　　倫敦電西班牙公司船澳斯特里斯號（八三七一噸）從巴塞洛那開出在南美海濱觸礁船客三百三十三名水夫一百零七名不知下落 
（六日） 
[其二（德人德文報專電）]  
　　柏林電德軍大本營六日公報云凡爾美萊東北有活潑之地雷戰事英步軍屢圖在該處進攻均未得利末斯河東岸之戰事較前數日稍形和平然德軍於屢次小戰仍俘軍官十四員兵九百三十四人 
　　柏林電海軍部宣稱德國海上飛船五日夜間猛擊英倫亨白河胡魯海軍地點獲有佳果諸飛船雖受猛烈之砲火均得安然飛回（六日） 
　　維也納電奥軍大本營六日公報云前敵因大雨雪崩戰事不能活動 
要聞一 
[英報論最近叙州之役]  
　　六日英文京報云星期六日政府接馮玉祥旅長克復叙府捷電北軍於是役可謂獲一重要勝利雙方經此激戰死傷甚少觀於馮電所云守城之兵僅三千餘人新募之土人佔三分之一而竟能抵禦優勢之官軍至一書夜之久革軍之善戰雖馮旅長亦欽佩之矣電中又稱獲來福鎗若干枝此殆得諸陣亡之滇兵者惟獨未獲砲何耶大約此次滇軍離棄該城時官軍鑒於前在納溪之中伏非俟滇軍遠去後不敢貿然輕入也 
　　滇軍之失叙府於軍事上至有關係滇軍嚮在大江北面及叙府與成都間施行游擊之戰略而以叙府爲根據地今叙府旣入北軍之手則滇軍恐不能襲行故策且無由直搗成都矣北軍獲此勝利大可休養兵力嚴守大江北岸俟綦江方面之官軍與蔡鍔所統之滇軍决戰後再圖進行且北軍有大江爲其天然之防禦線當不難阻止南方之攻擊也記者嘗謂叙府之陷落其影響大約將及於戰爭全局今有一事所當注意者即大江北岸叙府境内之北軍能否於瀘州之東渡江而南使革軍不能固守納溪是也嚮者叙府在滇軍之手北軍未敢於納叙之間作渡江之嘗試蓋畏滇軍大舉包攻也今者形勢已變無虞有此北軍是否將安坐北岸靜觀隔江之動靜乎尙屬疑問至滇軍則俟兵力一厚自將回奪叙府即無此舉亦必設法使叙府北軍無從得渡也第納溪滇軍如爲北軍緊逼則恐無力能撥充分之兵從事此舉果爾則滇軍不得不於稍南滇邊佔據陣地以阻北軍進路吾人觀於叙府之陷落而知叙府滇軍爲數有限蓋滇軍因進逼納溪之北軍聲勢甚壯不及由昭通調兵救急乃由叙府騰出戰士約四五千人助守納溪叙府兵力因以單薄北軍乃乘機下之彼時滇軍主將苟有他兵可調則决不輕減叙府之兵前滇軍一鼓而破叙府然未乘銳進取推其原因殆以軍隊不敷調遣耳 
　　叙府之陷落與他處戰地亦有關係綦江戰事仍在進行猛烈不減於前熟方勝利尙無所聞蔡鍔如親自指揮綦江戰事則必有所表見南川偏東之滇軍聞係戴戡統帶者不甚得利據官報云此路滇軍漸爲官軍逼退記者平心而論此處北軍阻遏南軍之進行已著成效叙府旣陷之消息又足以使之氣壯日内或有新發展未可知也滇軍方面鑒於右翼狀態之更變應改變戰略以圖應付若北軍竟奪復納溪滇軍被逼向南退走則滇軍攻取重慶之事業將更難爲力蓋北軍旣得納溪則能移往援軍於綦江以决一戰也 
　　滇黔軍之在東面戰域者極爲活動衆信雲南因續遣軍隊入湘致未能以充分兵力辦理川事各方面皆謂滇軍開往湖南以迎北方之援軍今滇軍在湘省究有切實進步與否尙難確知據漢口與湘省傳來私人消息皆謂大局可危且有巡按使沈金鑑忽然逃避之說雖未證實然湯將軍屢次乞援則固盡人所知也漢口訪函謂道路傳說湘省寶慶常德諸城均已陷落岳州長沙等處居民紛紛至漢傳聞之詞確否雖不可必然滇黔軍在寶慶辰州一帶之活動已可無疑矣滇黔諸將善用聲東擊西之法滇黔軍其殆在湘桂兩省闢一新戰地乎 
[瀘叙間之戰况與人心]  
　　字林報二月十四日榮縣通訊云記者適在自流井從事於紅十字會生活故能就蜀省一方面革命進行情形略陳其梗槪時事複雜亦云極矣外人於此殊難悉其底蒕也人以爲蜀省必歡迎滇軍否則必力拒之二者必居其一詎知蜀人旣不歡迎又不反對記者嘗與官紳商兵農工等晤談從未見有一人贊成袁氏登帝位之謀者彼等皆極端斥責袁氏其與革軍表同情也明矣且滇軍舉動文明路人傳說褒奬備至滇軍不强拘苦力充役有願來者輒厚酬之採用物品亦給以適當之價値凡兵士所加之損失無論出諸偶然與否悉予賠償正經商人因事經過戰線者亦皆放行無阻以惠商旅滇軍之不擾民有如是者若官軍則不然到處强拘苦力强購用品不給全價沿途徵發附近居民之被褥次日是否交還曾否略給租費非記者所能知然縱使有之亦不足息居民夜眠無寢具之憤怒也至於蜀人對於革命抱不活動之態度似有兩種原因（一）某國將因革命而干涉中國内政也當制問題發生之初蜀人頗有羣起相抗之勢嗣聞日本勸告乃未敢發難蓋以際此時代國内不靖足爲外人干涉之機會故不欲有所舉動以使外人得有所藉口也（二）商業將因革命而受影響也數年來禍亂不已商業凋敝物價騰貴一般人民受累匪淺故其所求者不在於國體而在於時局和平舉良善政府多數輿情謂革命當由兵士解决之若人民則宜照常營生云云蜀人以爲四川軍隊必守中立一任滇軍與北軍交綏數星期前蔡鍔曾發一電致瀘州道尹及劉存厚師長劉滇人也光復之際曾與蔡鍔共事成都將軍探悉此電乃調道尹至成都並令劉退出瀘城劉部下軍隊散駐瀘州屬各城故不能一致行動一星期前劉蠁應滇軍不數日瀘叙間沿江各城皆附合劉之軍隊駐於較遠地點而與北軍接近者則未敢賡同調殆悉兵力不足不能與北軍對敵也兩星期前滇軍擊敗官軍而據叙府後即沿江而進直向瀘城與劉軍相合聲勢更大成都將軍亟調自流井之軍以趨叙府迨至叙府北面百花場與中場（均譯音）之間與滇軍遇相持約一星期互有勝負雙方皆有機關槍及大砲官軍彈藥充足或屬意中事但滇軍距雲南有數星期路程之遙何以能支持一星期之戰爭面不慮彈藥缺乏是誠令人奇異百花場官兵約五千人一星期中死二十傷二百八十察其傷處皆由槍彈所致無一爲砲彈擊傷者然則滇軍曾否施放砲彈殊不能無疑焉瀘州有一軍出發甫與滇軍接戰詎臨陣後兵士叛變反戈相向於是前敵兵士腹背受敵不得已潰散奔避兩軍在百花場穿同一之戎服彼此殊難分别某次官軍脫帽而戰滇軍亦脫帽以迎之次日官軍左臂朿一白帶滇軍亦如之官軍司令懸賞凡奪機關槍一架者賞洋千元滇軍知之乃設埋伏佯置機關槍一架守以少數之兵官兵見之爭先恐後而來詎伏兵四起官兵未獲重賞已先飲彈而亡矣盜匪乘機竊發到處勒索某鄰縣未償其慾知事被戕地方被搶彼等戎服荷槍與兵士同自稱官兵或稱革軍賺開城門以肆掠搶頃聞滇軍在瀘州方面遇一小挫百花場戰事今日復又作又聞官軍一枝由嘉定沿江進攻故進取叙府之官兵共有三路若滇軍不厚增兵力則叙府恐難久有也滇軍習於山戰登山越嶺不覺其苦非向在平原操練之北兵所可此擬官場檢查甚嚴苦無消息可得他處情形若何吾人一無所知也 
編輯餘談 
[無責任之原則（一）（飄萍）]  
　　當國内革命之際對於外國人身體財產之損害國家有責任否耶 
　　按歐洲諸國相互間之外交事實今日以前殆皆取以無責任爲厚則之主義對於革命時受損害之外國人拒絶賠償之要求 
　　一八三○年之獨立戰爭及一八三四年之亂比利時政府不承認對於外國之損害賠償 
　　一八四八年英國因受損害對於墺政府提出要求墺政府拒絶之以外國人比内國人享特殊利益爲無理由俄政府爲之仲裁裁判亦以英之主張爲不直英國不得已而以自已所主張者抛棄 
　　於一八三○年一八四八年及一八七一年諸事法國政府皆否認賠償之責任 
　　亞美利加大陸諸國觀於已往亦主張同一之原則者 
　　雖然有以恩惠救濟之名義而與以賠償者一八三○年法國因革命而議决支出二百萬鎊外國人與内國人分别救濟一八五一年又因一八四八年之亂而支出五百萬鎊比利時則因獨立戰爭而支出救助費在九百萬以上但非法律上賠償之名義 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[戰局中之川湘黔桂觀]  
　　馬氏死後之湘中大局黔軍進窺辰州馬師長旣死餘衆悉由周文炳統帶現時正在相持之中惟聞該處尙屯有湘西鎭守使田應詔所部之鎭筸兵若干名鎭筸兵者湘省鳳凰等三廳内所產土兵其人耐苦善戰終歲着草鞋登山陟嶺如履平地洪楊之難以保守長沙得名前淸時特設鎭筸鎭總兵以領之今歸田應詔統帶田本陸軍學生出身癸丑湖南獨立田獨以保全地方爲詞宣言中立今日湘中大局田氏之態度如何關係蓋甚大也另據某處電云征南第六師自其歸長馬繼增逝世以後該師士卒殆無節制已形統轄困難之狀該師原有兵員約三千名其内約有一千名業已臨陣潰走其餘二千名前因肆行搶掠故被官長斥罰兵士憤其處分過酷甚懷不平頗有暗中勾通黔軍之形勢目下湖南省益迫於危險並聞日前常德突有土匪數百人身着黔軍之服大張護國軍旗幟惟行動不與黔軍同一統系故該地人民極爲驚慌所有外國在該地宣敎敎士多包避往他處並聞寶慶等處亦有同等之事實發現又某報載駐常德之北軍動搖在該處之日本人電請駐長沙之日本領事館速派汽船往常日領事得電已命大成昌之汽船回航湖南形勢漸瀕於危殆矣 
　　南軍在湘之目今形勢英文京報一日漢口通信云今日有郵船自岳州來播傳湘中不佳消息逃難者紛紛有人爲述洪江被佔領情形謂當地有守兵二千丙五百駐城外初時颼聲日急五日人不願駐外且恐慌甚與千五百人商抵禦之計城内兵謂汝等且預備城中自竭力策應逾日城兵設備登城外兵誤爲城被敵佔去急開砲攻之城兵又誤爲敵至對轟多時外兵逃去城兵以爲去求援必有大軍至不敢留棄城而走兩日後滇軍至見空城不敢進獲士著者始悉其故遂佔領之云云此說頗離奇然南軍之入湘未遇有若何劇戰則可槪見又聞南軍之主力已離四川方面而向湖南省境湖南黄陽地方有土匪一隊來襲形勢不穩前佔領江口縣之南軍長驅佔領武岡擊退北軍即欲進攻寶慶駐岳州之湖北混成旅團急往救援又據某日報所載則佔領湘省洪江黔陽之南軍今更前進攻擊在辰溪之北軍遂敗退之因前往追擊今聞辰溪已完全歸南軍手中該省將軍湯薌銘已電告中央報告寶慶新化邵陽等處陷於危險並請示如何辦理矣 
　　川南戰局之日形急切政界消息張敬堯師長恢復納溪一地曾有電到京報告並請指示善後辦法政府已有覆電但據外交團傳說則謂該地恢復之第三日又突來大隊滇軍圍攻甚力衆寡不敵又已失守　以英文京報順天時報等日前所載滇軍計誘之記事後說殆較可信也昨載滇軍退出叙州一節聞北軍爲第十五師南軍爲第一梯團南軍兵數約二千名其外有招募之兵若干共不過三千人（昨報誤五各）北軍由三方面大舉進攻南軍團衆寡不敵乃棄城而走中央得報後有晉封周駿爲一等伯馮玉祥二等子之說惟據某軍事家云熟察雙方戰局北軍奪回叙州與否目下對於戰局無重要之影響現今南軍已將在南川之部隊調集綦江統歸戴戡指揮進窺重慶而蔡鍔亦統率納溪軍隊乘勝急進再與瀘州之北軍激　决雌雄將來按此等戰局優劣如何始能决定四川之運命又據天津日報云連日綦江方面有激烈之戰鬭北軍第七師及四川第一師皆向綦江前進擬死守該處滇軍大部隊出現於南川縣現已佔領淸凉廳寶頂山第一軍總司令曹錕親率部下赴援滇軍出沒自在北軍甚難偵察飛行隊長王某曾爲飛行偵察敵情顯以山岳重疊之地不便飛行故無何等所得　　對付黔西之又一難題政府前曾電令廣西接濟黔西劉顯潛軍餉昨聞桂省陸榮廷將軍王祖同巡按使會銜來電略云桂省向屬受協省分此次辦理防務軍餉已虞竭蹶萬無餘力再濟黔西懇再另爲設法云云蓋劉顯潛曾同中央明令任命爲貴州巡按使命其在黔西規畫進取而實則劉顯潛與劉顯世本屬弟兄顯世旣已在貴陽宣布獨立顯濳早有響應之意惟中央政府尙以爲顯潛忠於帝制並未加以猜疑前數日顯潛忽有長電到京内述貴陽獨立軍隊勢力之大黔西軍隊爲數有限恐難抵禦擬招新兵又厄於財政請撥大宗軍餉及軍械等項以資補救並請迅速電復俾作準備總統擬予完全批准以維軍心而左右則多謂顯潛迄無正當表示若中央給以大宗軍械及軍餉恐不免步唐繼堯劉顯世之後塵宜謹愼而後行故政府對於此事刻尙猶疑未决可其爲難云 
 [P貴州内部之近情> 
　　字林報二月四日貴陽通訊云高等審判廳長檢察廳長前被拘禁警署聞已開釋確否未知至其拘禁之原由傳說紛紜莫衷一是其近情之一則爲兩廳公署改爲陸軍執法處時兩廳長因彼等乃北京政府之簡任官故不肯繳出印信與案卷是也貴陽政府高級官員今皆不取俸金僅支夫馬費足供食用而已蓋軍用浩繁不欲多所糜費也煤稅及酒稅均已蠲免俾使人民知北京政府以苛稅虐民之弊政現信當道不日將邀集商民曾商籌募餉糈辦法聞當道曾立誓非俟北京政府屈服决不罷手本月一日當道出示宣稱軍官倪某私逃被獲已經鎗斃蓋欲藉以儆戒軍官中人之懷二心者也頃得消息劉顯潛毅然宣布反對貴州獨立現以貴州巡按使之名義駐紥興義聞部下有兵二千人左右此說果確則北京之勢力或不難恢復然廣西苟不忠於中央則劉亦無能爲也戴戡今日啓程率兵赴川 
[雲南通信]  
　　雲南第二軍總司令李烈鈞於二月二十一號率師出發所有駐省軍隊以二分之一警察以五分之一各學校員生及政紳商界均於是日午後一時齊集火車站送行 
　　日昨日本政府已派駐中國某處日本領事某君及參謀某君同來滇省調查一切聞駐保田洋行 
　　去冬三迤士紳議就省城設一紡紗工廠集殷開辦近已稍有頭緒惟因軍事倥偬難於顧及只好暫行擱置聞已於二月一日取消矣 
　　軍務繁難郵電兩項於軍事消息上關係至大近聞軍府除於各項緊要軍事由電傳達外其公文之傳寄擬另由省城起至四川止於沿途各州縣鄉場各設驛站一所以爲傳遞軍情之機關雲南獨立之前曾由京分發縣知事百餘人來滇有已經委缺者亦有賦閑在省者而賦閑之候補知事深恐困久難歸近日多紛紛呈請都督給咨回籍軍府以該知事等雖來自外省亦係民國同胞現値軍興之際需材孔急正賴相與贊助批令俟傳見聽候委用 
　　大理旣爲迤西通衢又係適中地點前因騰越永昌龍陸麗江永北順寗諸縣距省太遠遇有詞訟未免鞭長莫及乃擬於大理地方設一審判分庭以期便利迤西邊遠人民之控訴本已將及成立現因軍務浩繁經費不充遂暫行停辦此次各省來滇人物軍府異常歡迎除方聲濤業 
已委充第二軍第二梯團司令官不日即行出發外其餘亦均已分别安置 
　　唐繼堯通電頃據晃州王司令文華電稱東路本軍自佔領晃州黔陽洪江後節次攻克大關孜關於十三號追至沅州適黎古支隊由右截出兩面夾攻自夜達旦即於十四號午前將沅州完全佔領現正進攻麻陽又據續稱本軍於跣日進攻麻陽刻已完全佔領等语特聞又電云頃據護國第一軍右翼司令戴戡電稱得熊團長其勳第五次報告我右支隊十四號進攻靑羊寺午後三時完全將該寺佔領第六次報告我軍昨今兩日大獲全勝第七次報告我軍已佔領分水嶺刻正直下綦渝與叙瀘會師進攻等語特達 
[中央與各省之戰事影響]  
　　元帥府之計議大元帥府官制之懸案近日又重行提出討論茲聞該官制之内容除將中央各重要軍事機關如統率辦事處參謀部將軍府訓練總監兵工總監一律消納其中外並擬仿照日本大元帥府官制於大元師之下設元師四員至六員以輔翊大元帥爲重大軍事機要之參預並聞政府之計議有此元師之資格者目下僅段祺瑞將軍馮國璋將軍王士珍總長蔭午樓將軍等故擬暫定爲四缺 
　　第二軍之爲難政府前電東南各省將軍趕速挑選精壯兵士以便組織第二軍繼續南征覆電都以兩事爲難請示辦法一軍餉難平時軍餉不能延期調赴前敵增加倍餘原定軍餉刊入預算萬無餘欵可撥若不籌定照給譁潰堪虞一軍械難征滇軍起各省兵工廠軍械撥往前敵者日不暇給且須兼顧本省防務若再撥出軍隊鎗砲子彈加倍發給趕製不及如何辦理請速示　 
　　各省間之關係近日滇黔戰事蔓延未息適在險惡之秋而海外黨人則思乘機竊發擬在東北西北一帶圖謀運動起事以爲南方聲援初四日政府爲此間題已議决指守奉天吉林黑龍江陜西山西直隸甘肅等省爲緊要省分責令各該將軍巡按使隨時戒備於省城尤應格外注意至於已在戰爭區域之各省内其由中央派出之從征各軍隊原由各省集合而成省籍不同言語各異難免誤會致傷感情亦於軍事進行多有關係昨聞統率處已分電前敵各將領隨時誥誡所屬軍士互相敬愛萬勿自生誤會云 
[取消帝制說之各面觀]  
　　個中消息政府近來密議取消年號及恢復共和之傳聞種種原因均紀前報茲據政界中人云此項問題事體重大雖聞有重要大員鑒於時局阽危密陳此議及提出於會議之說究能見諸事實與否尙難預料並謂外間所傳某派人設法阻撓不令施行一節此事若政府果能决定實行亦決無他人居間勸阻之餘地惟立將見諸明令恐不盡確就令决定實行亦須俟正式立法院召集成立後提出該院表决方合手續不然於措詞宣示殊難落墨府中諸要人疊次會議亦無建議出此範圍者 
　　各方觀察頃聞初四日公府中曾有緊要密諭責令陸國務卿調查日來外交團對於目下帝制取消之動機所具態度與言論者何國氏對於政府與雲南兩方面所具意思若何又國民所抱現在國體問題之觀念若何以上三要端均與最近時局有密切關係是以飭查以備核奞同日又交由政事堂拍致各省覆電略云帝制問題現有最大之變更然無論變至如何地位政府均有確定辦法各文武大吏等仍須設法維持大局力守鎭靜是爲中央之所切望等語 
　　趕速組織頃得公府傳出消息昨（五日）上午陸徽祥務卿曾奉面諭擬即電如直隸巡按使朱經田日内來京參與府會議據聞其内容一爲日前通電諮詢各省大吏對於國體問題行止之政見覆電中以朱氏所陳頗中肯綮擬令其來京面陳進行程序及辦法之政見其一爲政府現擬預備組織責任内閣有特任擔任總理之意兩說未識熟是公府中昨又傳見憲法起草委員梁士詒李國筠施愚江瀚王印川及參政院院長溥倫等到府聞亦爲現在時局關係諭令速定憲法以安國本云 
　　一律擱置帝制問題以目下種種影響情形測之似已有搖動之象初四日公府内辦公室交出當局手函一件係親筆繕寫者略謂現在帝制前途已慮不穩將來似難再行效力是以前此預籌各政凡屬帝政性質者均已不適於用著即停議以前所預籌各計畫一律擱置另行籌畫一切云云並聞朱總長以登極一事旣經申令從緩所有預備登極應用物品亟宜存儲故昨日飭人將籌備之寶座等器具運入内庫安放現正在天安門内搬運 
[戒備聲中之山東分防法]  
　　山東省當道關於烟濰分防區域現正相度地勢重行籌議其規劃結果自黄縣至即墨以西歸濰防以東歸烟防潍防業由張師長統兵駐紥布置已定惟所有分防辦事權限亦應明白規定聞聶鎭守使擬定兩項辦法昨已電致軍署請示即（一）自黄即墨以東歸烟防區域遇事直接軍署辦理　　（一）烟濰連防遇有與張帮辦接洽之必要即可就近商榷頃已覆電照准矣 
　　靳將軍以九十四團第三營兵士前在肥長交界剿匪當場擒獲著名首要十一名奪得鎗枝若干在事兵弁勤勇可嘉除電准中央賞洋四百元外並自行捐廉三百元一併發給該營分别犒賞矣 
[吉林官銀號之黑幕]  
　　吉林永衡官銀號内司事挾欵潛逃一案曾紀本報聞王使以官產處中前執事人挾欵潛逃一案發現未久今又發生此事此種惡風斷不可長當即通飭各機關嚴加防範其批該號文云查此案該號司事劉玉琨李晋元岳助邦等三人挾欵潛逃爲數至十九萬餘吊之鉅殊屬駭人聽聞乃該督辦等事前疏於覺察事後亦未即時到署申報且是案發現於星期一日午前是日午後本使因事到該號内亦未據該督辦等面陳迨至巷議紛騰報紙揭載經本署詰詢方始函報揆之辦事職責實有未合該號爲省有惟一金融機關關係財政至爲重要乃平日詳報本署文件甚少管理之狀况營業之情形欲加考核殊無可據昨經到號因使查看諸欠整理無可諱言前據該號李監理官陳稱以所饜各省觀之章程之不備情形之渙散排場之恢闊無統系無責成未有若吉林官銀號者等語局中之言當較可信此固該督辦之責而亦本使之羞也當經批令擬議改良辦法尙未據復究竟該號現在辦事依據何項條例有無詳細章程仰尅日檢送到署以憑查核至此案之訪緝責賠及此外有無他項侵蝕舞弊情事仰即澈查詳請從嚴究辦其現在之章程辦法應如何重行釐定俾臻完善併應由該督辦妥爲擬議詳候核辦現收帖案完全結束該號亟應通盤淸理切實整頓勉圖進行以爲補牢之計本使有監督財政之責事關要政故不能不有厚望於該督辦也 
[太湖中之緊急防務]  
　　江蘇無錫揚名等鄉黨人起事經軍隊拿辦後餘黨朱某等率衆分乘小舟向宜興周鐵橋馬蹟山等處竄入太湖經殷鎭守使水警趙廳長分派兵艦師船追擊各情迭記前報近日水警探報該黨等已陸續勾結靑紅帮匪有數十人爲一起或數百 
人爲一起（帮匪共有一千餘）各駕小船及大漁船持有鎗械專在太湖各處窺伺行蹤無定到處搶刧軍械勢燄日甚原有師船每處僅駐二號或四號殊覺單薄原駐各鎭陸軍亦屬無多亟應妥籌防範辦法等情旋經殷鎭守使與水警趙廳長商定防範辦法數條同赴寗垣面禀軍巡二長擬請加派陸軍分紥太湖要隘各鎭市並請咨會浙省巡按使飭令水警多派師船與蘇省水警聯絡巡緝聞已尤准即日實行日昨趙廳長返蘇後即飭令所部各專署長將原派零星分駐太湖各口之師船一律調集署長（即營官）及一等巡官（即領哨）所在地每處駐紥祇少須師船十號以厚兵力一面加派淺水兵艦多艘率同遊緝隊師船赴太湖各處梭巡矣 
[南京快信]  
　　徐州來者云山東兗州萊州等處土匪聲勢甚熾官兵剿撫仍未得手現已蔓延到掖縣地方 
　　倪嗣冲日前已入京聞蚌埠行轅來往公文暫由秘書長裴景福代辦 
　　皖北鎭守使倪毓棻督兵援湘鎭守使缺由馬聯甲統領兼代 
　　省垣編練軍隊一部分已陸續開拔赴湘吳鼎昌昨出京抵寗聞係中央派赴上海探視某公病狀 
　　將校補助敎育團昨挑選熟習奉天情形之團員十名送京發交征剿蒙匪前敵統軍大將任用 
　　張巡閱派探訪局長傳民傑來寗密探某案情形金兆蕃（財部會計司長）前日由浙來寗昨日已回京立法院事務局電知齊使新立法院之議員須於四月二十五日前抵京每人給旅費洋百元 
地方通信 
[蘇州]  
　　忽有紅袍大仙之奇聞三吳婦女佞佛敬神爲其特性即因此受損亦不稍悔悟此實令人不可思議者也近日葑門内東小橋有無賴某僧人異想天開假江北人之茅棚内供一尺餘長之木偶宣稱爲紅袍大仙降臨凡間能知未來之事且能以香灰治各症立見奇效以致哄動城鄉愚民一時求籖卜病者幾如山陰道上接應不暇所歛香燭藥資甚巨日來更見興旺一般紅男綠女咸往觀看正大開無遮之會惟當地警區並不以邪言惑衆而取締之殊屬索解不得也 
　　私販烟酒須罰蘇州烟酒公賣局接省局長發下查獲私販烟酒之罰則細則章程十一條因前次部訂烟酒章程均取賅括主義未免略而不備茲因魯直等省公賣局對於懲罰私販烟酒等事均另訂單行規則自應援案辦理乃就經過事實及部章各 
 
 
 

Page 7

 
 
條　訂懲罰規則十一條分行各縣一律遵守並令出示曉諭商民周知分局長唐愼坊刻已照辦矣 
　　賭案審結蘇州太湖地方遼闊梟匪出沒無常近且設局聚賭毫無顧忌水警趙廳長日前派巡緝隊長李振邦率領師划槍船十六號遊弋各處湖面聞巡至蘇鄉車坊地方拿獲賭徒十餘名押解來蘇由二廳司法王科長鞫訊後將首犯胡某移送知事署核辦刻經承審員判罰結案胡罰洋三十元具保釋放 
　　政務雜聞蘇州關監督楊士　吳縣貨物稅所長葉增濤昨奉省飭各分機關經徵人員不得任意婪索當即分飭所屬各分局司員一律遵照水警二廳司法科長王子綸因要公赴寗昨日午後返蘇崔警廳長昨加派檢查員常　車站檢查旅客殷鎭守使示禁退伍兵士砍伐墳樹偷盜墳石 
　　强姦致死幼女案學士街舊藩署前開設大包子饅頭店張松泉（直隸人）之女毛雲年甫十一歲於三月六號午間出外至四句鐘不歸經其父母四處找尋不見至傍晚始查見其女在學生街小太平弄轉灣城脚邊劉姓後門首已經斃命查看頭面七竅流血項頸中有布帶一條（此帶即係褲帶）下體褲子已經脫下有撕破形跡狀似被人强姦致死其耳上銀圈手上銀戒指均未動當即喚地保報區并備禀控訴縣署經孫知事派周承審員於次早蒞場相驗驗得該女項頸有手叉痕甚深其背心及臂處均有靑痕下體陰户紅腫實係被人强姦用手叉死塡格屍飭棺殮張松泉昨以同鄉人趙玉山前充禁衛軍兵士因事革退常到伊家閒逛是日係趙玉山與毛雲一同出外事發後趙已無蹤情頗可疑又某剃頭匠亦有嫌疑等情報告縣署請求緝究張已自行密訪趙之蹤跡矣 
[松江]  
　　盜犯越獄紀略松江縣獄於本月（四日）黎明時有劇盜兩名越牆逃脫一爲吳阿其莘莊人自民國元年十一月判决徒刑八年一爲吳阿金奉賢人自民國三年十一月獲案收禁初未判决近因疊次獲盜詞均牽及甚有指爲首盜者問官以其稔惡當庭判决死刑惟尙未出詳李知事得信後立偕那警佐至該處勘察一面飛派警探四出追捕並懸賞購緝尹典獄官適因家事於昨日往崐山今日傍晚回松聞此消息立謁縣長籌議辦法 
　　西鄉偵獲盜船警探張生沈金榮探得錢河鄉六圖泊有盜船四隻滿載贓物槍械均備因即報告三區陸區員並馳商水警徐巡官各派警士荷槍前往那警佐亦乘馬馳至正擬兜捕詎盜匪二十餘人（半係販私之皖梟）熟諳水道早已知機逃駛水陸警察從黑暗中追截祇獲一船悍盜又乘暗躍岸逃脫乃將爲盜搖船之趙福仔李三兩犯並贓物器具曁綢皮衣服七十餘件解回警署經那君提訊供在吳江縣周莊地方搶刦並供出逸盜劉四等三十餘名想需按圖搜緝也 
[奉賢]  
　　續誌籌振議案奉賢縣籌振事宜已詳前報茲將三月四號續議之案錄下一議前向唐仲賢訂借洋五千元現亟須欵放振請縣長專函委員守催一議各鄉内圖平糶册除外圖舉辦放振外其餘請縣飭着各地保趕造送交各助理員覆查一議放賑共分三期每期每口發錢六百文次貧小口减半第一批須儘二月底開放一議各鄉經募急賑務請隨寫隨收陸繹繳所掣付收條以濟急用　一議東西兩處分派調查員二人東一城區由薛子仁東三西一由王蓉莊覆查放賬事宜所需川資火食等費准其向所實又 
[鎭江]  
　　祠宇落成再誌前淸京口都统載穆公專祠工竣定期陰曆二月初二日舉行落成禮已誌前報茲悉是日上午十句鐘時駐鎭要塞司令龔旅長鎭江關袁監督警察總局袁警佐丹徒縣章知事及軍警各機關先後蒞止在城紳學商界到者約二百餘人齊集後即由龔旅長章知事領袖舉行典禮亦一鎭地之盛事也　　考試巡士鎭江警察章局長以城内外地方遼闊增改編制添設七八兩區一節已誌前報茲聞章已定期陰曆二月初三日在局考試各區詳送之預備班及軍政各機關介紹之巡士以便擇尤錄用 
　　捉賭紀聞昨晚姚一灣某商家賭博類多北貨及米十等業中人正在興高采烈之際忽有石浮橋警五區程區長密派長警前來搜查初以閉門羹待之嗣因擊撞聲甚厲勢難抗拒不得不啓門延入賭徒有踰墻者有匿於厠中者有扭開後門紛紛遁走者當場僅獲數人一併帶區罰辦 
[揚州]  
　　分期考驗　師江都縣行政公署前奉巡按使飭考私熟墊師當即籌辦一切茲已定於十九號考試第一二三四四區二十六號考試第五六七八四區四月二號考試第九十兩區業由周知事核定出示俾各塾師周知矣 
　　試驗新班學警江都警察敎練所刻招收第八班學警各分區造送與考警士正副額計共四十餘人又有外招新生八十餘人統於七日考試外場八日出榜九日考試内場縣知事已派王寶畊警佐監試 
[南京]  
　　請加秦淮河工欵疏浚秦淮河道一事業經魏家驊禀准齊巡按使即以二年寗亂振撫餘項之四千餘元撥充開浚之用聞自復成橋迤　至竺橋一段工程約需二千餘元尙有二千餘元已作建橋修閘之費僅此二千餘元疏浚河道依然未能完竣故昨又禀懇齊再行撥欵補助未識齊使如何辦理也 
　　澈查江寗縣錄事財政胡廳長以江寗吳知事疏於約束任聽徵收錄事舞弊或有上下其手情事故於東南各鄉農民代表何仁軒來署呈報後除批以錄事朦災舞弊盜串肥已事關國課問題無論虚實均應澈究外復飭吳知事切實查覆以憑核辦 
　　遷移公賣局地址典商王責三因虧欠公欵已將東牌樓房屋備抵淸理官產處正擬召賣而烟酒公賣局亦珔在擇地辦公故由高局長商准官產處曾處長撥歸公賣專局之用昨已雇匠修葺行將移入辦公矣 
[杭州]  
　　鹽斤加價之中止鹽斤加價一事本已議有成說其後不知何故中止而官場則以諉之誤傳以自文飾茲聞兩浙鹽運使兼緝私督察長胡思義氏昨已接奉鹽務署江電略謂本署近來並未提議增加鹽價報紙所載實係訛傳深恐商民不察爲所淆惑仰速出示曉諭以釋羣疑云云然則吾民所苦慮之加價問題一時當不至演成事實也 
　　航船僣小輪相撞拱埠戴生昌如飛小輪本月三日由申回杭將抵拱埠時疾駛如飛其時適有大關開往菱湖航船一隻經過該處不及避讓被該輪横腰一撞船中器物悉行破損幸船主竭力把持未遭傾覆惟内有一搭客在艙酣臥不料被船板打破頭顱血如泉湧一息奄奄當由船户邱吉生飛報水警署經第一署何署長驗明屬實即令船主送往醫院醫治惟受傷甚重恐有性命之憂現已向該公司交涉矣 
雜評一 
[戰訊（訥）]  
　　今日之所謂徘徊觀望者有二一爲中央對於帝制之前途尙有所觀望焉觀望何在在前敵之戰訊也一爲各省對於西南之態度亦有所觀望焉觀望何在在前敵之戰訊民　　天下事觀望之故不外二端一因事有所困難一因心有所未信今日之所觀望者爲困難而觀望乎則時勢所迫終不能逃此關頭爲未信而觀望乎則事態所呈早已皎然明白况乎戰訊所以報一時武力之勝負而其根本終在人心乃不以全國之人心爲標準而僅注目於一時之勝負則其觀望之目的已誤矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[緝私鎗船被焚紀聞]  
　　兩浙緝私　營徐營長日前派遣師船三號巡查浦東一帶於舊曆二月初三日晨奉賢縣西門外與金山縣交界之某村見有鄉民十餘人挑蜆子經過緝私營勇疑爲私鹽開放空鎗喝令停擔候查該鄉民不服向之理論詎營勇遽以鎗柄毆擊　鄉民亦出扁擔對敵互鬭良久被營勇毆傷鄉民一人（此人現已因傷身死）餘人逃至村内呼救村衆大動公憤遂鳴金聚衆擁至停船處所將三師船起岸焚　所有槍械均被奪去各營勇紛紛逃散内有一名尙不知下落營勇逃回後遂以鹽梟拒捕報由徐營長轉禀該管統領核辦蔡統領得報立派某營長前往調查肇事情形一面飭由前左中三營各派師船共合二十餘艘開往該處查拿肇事之人究辦 
　　又據松江訪員報告云漕涇鹽捕營第四隊顧隊長部下六號八號兩鎗划派駐於金山縣屬界河及吳黄𡉑地方上月二十九黎明時著梟王阿虎� 
王阿五陳阿秋等販鹽行駛兩划鹽勇即起而追截獲得私鹽兩船計二千數百斤乃由夏王兩划長率勇解鹽往金山衛鹽厫該兩划留勇丁潘四全李同生二名仍駐原處守候下午夏王繳鹽而歸中途忽遇潘勇馳報謂一鐘時王阿虎忽率悍梟並土著匪徒百餘人風馳而至乘人少無備之際先刦在划鎗械李同生起拒即被攢毆受傷避入鄉民屋中潘因疾走未傷兩巡划及旁泊之空船一隻竟被遍灌洋油連同划中物件引火焚燬云云顧得報後立在界河察看見三船均已祗　船底梟已逃散現特報由徐營長送李勇至金山縣請驗一面開報被燬船物請移拿各著梟究辦按此函與前函似係一事姑並誌之 
[夜間又須查檢行人]  
　　本埠軍警各機關近據偵探報告謂有民黨首領近在滬上暗遣同志私購軍械並各種旗幟等情除另派軍警於水陸各要道一體嚴密查緝外前日起又由淞滬警察廳徐廳長諭飭第一第二各區署警正警佐等轉飭各長警自夜間十二時以後在民國路西門外斜橋及十六舖等處見有形跡可疑之人經過必須詳細查檢以事嚴預防 
[軍士操練之忙碌]  
　　松滬楊盧二護軍使奉到中央命令現駐各省陸軍各師挑選精銳士兵勤加練習操法預備抽編等因故於昨日已分飭所部步兵各旅王何二旅長曁砲兵各團長等督飭該管士兵將應行練習各操法勤加訓練矣 
[西報紀前國會議員之行蹤]  
　　大陸報云據確實消息前國會議員藍公武等五人已乘某日本船赴滇又聞尙有其他議員數人不日將赴日本與旅日革命黨領袖討論重要問題 
[園池内發現砲彈三誌]  
　　法新租界徐家滙路四十四號花園池内發現砲彈撈獲八箱等情曾誌前報現法捕房查得園内共有數池深恐尙有炮彈沉在池底故又雇得善水性者十餘人躍入池中打撈良久一無所獲諒必别無餘彈存留矣 
[信孚土店二次被盜]  
　　公共租界浙江路恆裕　里二百八十八號門牌信孚烟土唐去冬曾被盜刦詎至昨晚八時許又有盜匪三四人突入該店賬房内各出手槍嚇禁聲張當被劫去烟土現洋約値洋一百餘元而逸事後由該店主報請老閘捕房立飭通班中西包探馳往兜拿未獲即向該店内詢明該盜等面貎服式據情回禀捕頭轉禀麥總巡通飭各捕房中西探捕一體留心偵緝 
[又有烟紙店被盜]  
　　前晚八時許東西華德路第一千三百零七八號同春烟絶店内突來盜匪四人各帶兇器入内僅將櫃檯上小洋數十角搶之而逸事後經店主投報匯三捕房捕頭立派中西探四出兜拿匪已杳無蹤跡 
[盜匪擊傷印人三誌]  
　　泥城外赫德路二百九十九號門牌吳炳荃所設之小雜貨店内於上月二十九號夜突來盜匪多人闖入店堂各出手鎗恐嚇將賬檯上所有値洋四元之銅元刦取逃逸吳即尾後喊捕該盜等逃至靜安寺路哈同花園附近該園看門印人出爲攔阻被該盜等開鎗擊傷倒地由捕將其車送公濟醫院醫治嗣經靜安寺捕房中西包探攔獲盜匪劉官奎一名搜出鎗珠五粒解經公共公廨訊供收押等情已兩誌本報茲悉該印人被盜鎗中肚腹鎗珠墜入腹内不能鉗取且出血太枯已於前日因傷斃命即經捕房禀請中西讞員驗明棺殮昨晨捕房復將劉解廨請究兪代襄讞商之吳卓副領事判劉仍帶回捕房候另行訂期會審 
[盜案審訊情形之飭覆]  
　　公共公廨關會審官昨接松滬楊護軍使飭文云案於本年元月二十日據該廨解送持鎗搶刦黄寶和烟紙店銀洋銅元之盜犯許結仁陳昌林兩名請訊辦並聲請將辦理情形飭知等情當經發交司法課審訊茲審得許結仁一犯供認由王金山爲首糾約該犯持鎗夥刦黄寶和烟紙店屬實業經擬判許結仁死刑電請馮上將軍核示一俟電復照准再行定期執行至陳昌林一犯上年四月該廨認爲盜犯嫌疑與盜犯陳萬木（即陳惠謀）楊三臘子張恒泰張五李三等六犯同時解送來署當經訊明陳萬木楊三臘子張恒泰張五四犯均處死刑李三一犯判處徒刑十四年該陳昌林訊係探線認爲陳萬木悞拘並無爲盜情事函經交涉署馬科員及法租界探目沈德福證明陳昌林實係阜寗團董陳伯船派來拿辦巨匪戴如山兄弟之眼線被探線誤拘等語即經判决無罪並將陳昌林交練董陳伯盤保釋在案茲飭訊問陳昌林供稱現在臨淮測量局當差於本年一月十三日來滬送體不知盜案情形質之許結仁供在捕房祇稱前在無錫拉鋸與陳昌林認識並未供陳昌林爲首搶刦之語一再研詰各供如前檢查許結仁陳昌林在該廨訊問時亦無供陳昌林爲首搶刧之事當飭憲兵營及警察廳按照陳昌林所供詳細調查均相符合後據臨淮水利局劉局長派陳伯盤來署證明陳昌林實在臨淮測量局當差於本年一月九日由臨淮派來上海送禮黄寶和家被搶之時陳昌林確在臨淮實無糾搶關係懇求保釋前來是陳昌林此次被拘仍屬誤會所致除令陳伯盤出具正式保結狀聲明將陳昌林帶回原籍不准逗遛上海送署核辦外合將審訊此案情形並抄錄陳昌林前案判决及本案訊供調查證明各文件飭知該委員即便遵照並知會捕房備案此飭 
[閘北命案五誌]  
　　胡家木橋居民胡妙根之妻張氏被人謀斃一節屢誌前報茲悉此案經淞滬警廳徐廳長於出事後派偵緝隊隊員傅明業前往實地調查茲據傅隊員覆稱查得此案疑點頗多死者同居李孫氏先稱未見有人至胡家繼忽改稱目睹有身穿華服之甲乙二人年均約三十餘歲同時入内死者泡茶欵待約越半時許始去前後矛盾可疑者一又死者之叔姑胡陳氏聲稱被刧金戒及鈔票五元現洋一元等語然據妙根述稱金戒銀洋均無遣失則該氏所報被刦一層從何得悉可疑者二又後鄰韓七兒由胡陳氏邀同將屍移放床上其時妙根尙未歸家又擅將該屍頸項間所勒之白褲帶解下已覺可疑而死者祖姑胡宋氏云當時曾開後門惟韓堅稱未開亦未見有人走出可疑者三總之此案决非圖財謀命因其臥室内箱籠抽诀均無翻動痕跡且死者耳上金環尙在至妙根不願報驗及死者母家亦經張警佐傳案訊問均不願深究其中情節皆出人意外除加派隊士詳查此案眞相務獲兇犯解辦外合先據情禀覆伏乞廳長鑒核示遵云云 
[關於改組商會之公函]  
　　上海縣公署昨致南北商會函云案奉滬海道尹公署第二七○號飭奉江蘇巡按使公署第九九四號飭開案照本年二月十四日第三十九號政府公報内開農商部第三號公示内開案照本年二月一日公布商會法施行細則第十八條規定總商會全國商會聯合會關防及商會鈐記均由農商部刊頒其舊有關防圖記者應併繳換給領以歸一律又前項規定於旅外之中華總商會商會適用之各等語係爲力求體制整齊起見惟查各省及旅外商會總商會統計將近二千處爲數過多自不得不酌收公費茲特訂定關防每顆公費銀三十元鈐記每顆公費銀十五元均由各商會及全國商會聯合會於請領或換領時先期如數隨文繳由各該管官署解送到部其係換領者舊有之關防圖記於換領後並責由各該管官署送部繳銷合行公示遵照此示等因准此合行飭仰該道尹行縣轉飭各商會一律遵照辦理此飭等内奉此除分行外合就飭仰該知事遵即轉行該縣各商會遵照辦理此飭等因奉此查商會法及商會施行細則業奉先後登載於一年十二月十五日第一千二百九十五號及本年二月二日第二十八號政府公報公布在案奉飭前因合行抄錄商會法及商會法施行則專函送達即希貴會依法改組並遵照部示辦理爲荷 
[官中費之上海單行辦法]  
　　上海縣知事昨發示諭云案查奉飭招充官中一案前因官中費用未經規定難保取費時不意爲輕重函邀各市鄉經董到縣會議以杜需案已於一月十七日會議詳辦茲奉財政廳飭奉巡按使批據上海縣詳招充官中籌議中費請核示由奉批據稱上海習慣典賣田地房產必先有說合之人再由官中立契蓋戳所有佣金未便全爲官中所得致原有說合之人獨抱向隅應如該縣所擬每契價百元酌提官中佣金一元以一半給與官中以一半充馬巡隊經費其原有說合之人應得中資悉聽賣買業户之便以示體卹仰財政廳轉行上海縣知事遵照等因此項官中專爲經理民間不動產典賣事宜藉以稽查匿契漏稅之弊責任　重與貨牙情形不同佣金過鮮難保不滋生弊端惟旣奉巡按使批准照辦應暫作爲該縣單行辦法將來如有窒礙應再變通支配隨時詳明修改俾昭愼密合轉行該知事遵照等因奉此查此項官中業經本公署規定畫一辦法定於本年三月一日實行除分行外合行出示曉諭爲此示仰闔邑人民一體知悉特示 
[水警分署設立辦事處]  
　　水上警察第二廳趙會　廳長因滬南製造局浦面係在水警範圍現在防務切緊特責成該管第三分署署長王壽良派撥師船十艘扼要巡防已誌昨報茲悉王署長已在製造局附近廣東街設立辦事處遇有緊要事件以便就近接洽 
　　又聞署長王壽良以龍華設有製造軍械之分局係爲存儲軍用物件之重地該處距離浦江甚近應在港口派駐巡船以資保護昨日已抽撥師船一艘並派警士十餘名隨帶槍械駛往龍華港口駐防矣 
[曹豫材回滬]  
　　外交次長曹汝霖之父曹豫材昨日由京來滬寓南商會曾與護軍使交涉員等互相會晤曹本上海原籍僑庽京師已久此來自謂因個人家務並無他種關係惟外間傳聞尙含有某項調查任務以便回京報告云 
[楊護軍使宴餉屬員]  
　　松滬楊護軍使以近日因防務吃緊諸軍官不無勤勞爰於前晚（即星期二）下午六時飭人向苛餐館特定西餐數十客送至軍署邀集各軍官宴會滬防軍隊自連長以上均與其列各軍士亦間有賞給者 
[新縣署落成後之餘聞]  
　　上海縣知事新署落成後應請上峯驗收工程前日曾由知事具詳齊巡按使請派員蒞驗並請撥還墊欵一萬三千餘元昨日奉到批示工程着委滬海道尹驗收墊欵飭財政廳詳部照撥除分飭外仰即遵照 
[火柴漲價之原因]  
　　本埠爕昌熒昌杭州光華寗波正大等火柴廠所用紅黑頭之原料爲赤燐黄燐碱酸鉀等均由德英再國購來惟盒片桿了上年已　浦東設廠自製邇來歐戰方殷以上原料來源斷絶遂改向日本購買然價　亦較前漲起十餘倍現赤燐每箱漲至日幣七百四十元黄燐四百元碱酸鉀二百元以致各該廠所出之黑頭火柴昨日售開每箱（七千二百盒）銀四十二兩至四十四兩紅頭火柴六十兩至六十五兩云 
[粗布現貨之缺乏]  
　　自歐戰發生以來棉織品來華日見共稀中以本埠三新怡和瑞記鴻源曁湖北官廠所出十六磅十二十三等磅之粗布斜紋銷場甚爲發達惟上年我國產棉之區被颶風所損故今正以來花衣價格有增無減且今夏青黄不接之時各廠必有無花紡織之慮往歲華棉歉收必購美　及印度之孟買棉花接濟今則歐戰方酣航路阻梗且水脚較昔加增數倍殊不合算是以業此者均爲之焦灼昨日有内地各帮困聞近日顏料價格稍鬆欲辦十六磅湖北天字粗布現貨百餘件預爲　　不料滬市祇有三四十件現貨並聞陰曆三月份之天字布亦已由北京政府購定爲製備軍衣之用云 
[漆匠業創立公所]  
　　本埠漆匠一業人類不齊去年因爭加工資激成罷工風潮後經各漆匠店主一再勸導爭論始息惟人數衆多辦事仍未能一致近由該業中人集資創立公所推舉陳引年李肅之二人爲首事訂定一切章程整頓工價並擬分别禀請華洋各界公署立案以冀同業遵守定規不致再有紊亂 
[私帶嗎啡之懲治]  
　　無賴曹耀卿前因私帶嗎啡七兩擬赴内地爲人打針漁利當在滬杭車站爲警士將人贓併獲解送地方廳請辦昨日端木李推檢兩官開庭研訊之下判曹監禁三個月並罰洋十五元以儆 
[婦人賣烟被獲]  
　　浦東高家行婦人戴顧氏在家内私賣燈吃被地方警察第六區警局訪悉昨午飭警往查當將該氏並烟客唐松松等拘獲又抄出烟具大小共四十五件一併解送縣警察所經景主任着轉解地方檢察廳訊辦 
[設榻賣烟]  
　　無賴王泰士因在滬西宜昌路華洋交界處私設烟榻售烟被捕房查悉昨日將王連同烟具一併解送公共公廨請究經中西官訊實判王罰洋五十元充公無洋改押兩月示儆 
[小孩險被拐失]  
　　住居西門外林蔭路之婦人張姚氏有子阿寶現年六歲前日在門前嬉戲忽來拐匪張金林陳金榮尙松山三人上前以食物向該孩哄騙希圖誘拐時適該氏因事外出目覩情形立即鳴警將張等三匪一併拘獲解至二區警局轉送警廳司法科訊供之下即備文飭警將張等三犯連同原告張姚氏並阿寶併送地方廳即經檢察官預審後判張等分别收押該孩交張姚氏領回候示 
[續誌江北人尋見髮妻]  
　　江北人孫立美之妻徐氏去年來申旋憑周王氏爲媒嫁與凌如寶爲室賃　　閘北地方茲爲孩立美來滬尋獲扭控警區等情曾紀昨報現經警區將原被告連同周王氏併送警廳司法科當因案關姦佔有夫之婦於午後一併函送地方檢察廳訊究 
[拐案解送檢察廳]  
　　婦人金楊氏有女小寶已許字徐姓忽於去年十一月被陳永生拐去前日由該氏在天保里尋獲扭控四區一分所經何警佐略訊一過判解閘北司法科昨經段科員訊實轉解地方檢廳核辦 
[江北女孩迷路]  
　　江北女孩張巧雲前日在閘北大統路迷路啼哭由崗警引致四區警署留養候查 
[請查交界處之賭窟]  
　　淞滬警察廳徐廳長近據西門外第二區警察署警正報告查得是處與法租界貼近之打鐵浜地方邇來發現大賭窟一處與賭者頗多輸贏甚鉅開賭者係温姓老嫗雇用著名流氓多人在内伺應自陰曆新正以來因賭爭鬭之事時有所聞日前有流氓東洋毛毛者糾率黨羽强欲進内附賭被在場伺應之流氓胡某偵知不許入賭因之大起格鬭甚至各懷手鎗躍躍欲試嗣又有混名蔴皮德福者亦因爭賭起釁持刀戳傷同類陸小毛等夫婦二人逸去陸即報告法捕房並警區請爲查緝兇徒前來旋由警正派警細查東洋毛毛尙圖糾衆報復此等舉動實與地方治安有礙且温姓家揚言日費賭規四百餘元籍以庇護事在交界地段與警界名譽攸關若往查拿又屬地處不同難以越俎是以據實呈報請即詳報駐滬交涉員照會該管捕房會同警區密往查禁以除賭害而保治安等情當以事關巨賭亟應禁絶惟地居交界本廳權力所不及故已詳請楊交涉員酌奪施行矣 
[流氓借端攫洋]  
　　前晚九點鐘時有流氓三人闖入小南門大街某粥店内後面同居之周姓家見有婦女數人在被抺牌遂大呼捉賭乘隙將桌上洋銀四元並骨牌數隻聲言招呼警察同來捉人即乘機逸去該婦等始頗恐慌紛紛躱避事後知係流氓藉端攫洋即由周姓報告三分駐所請爲查拿究懲 
[攫飾求質]  
　　匪徒劉阿喜前在新閘白克路弄内攫取談陳氏金耳環托張阿根持至山東路某押店内求質當被包探尤阿根查獲即將二人連同金環一併拘解公共公廨訊供押候原告到堂質證在案昨由捕房將原告傳至公堂經中西官質訊屬實判張押西牢九月劉係過犯着押二年期滿仍逐出租界 
[禁錮携洋逃逸之出店]  
　　和大公司前遣出店朱阿明送洋一百三十七元往大元昌交納不料朱行至中途携洋逃逸嗣經該公司執事查明蹤跡控經地方廳飭警將朱拘獲到案昨日午後由端木棻推事官會同李檢察官開庭研訊之下以朱阿明侵佔罪當然成立判令監禁三　月所有私訴洋元仍着趕緊繳案 
[電車撞傷老婦續誌]  
　　老婦黄陳氏年六十六歲三日前在吳淞路被某號電車撞倒身受重傷由捕送廣仁醫院醫治已誌前報茲悉該老婦因受傷過重於前晚身死由院報由美捕房飭將尸體車送驗尸所嗣有死者之夫黄銀甫到來收殮 
[車夫棄尸不顧]  
　　前晚有年約三十餘歲狀類鐵匠之某甲雇乘黄包車至天潼路某弄口停車時甲已氣絶身死車夫將屍遺棄於地拖車而去後經附　鄰人報告捕房捕頭飭將尸體車送驗尸所候再核辦 
[押店幸未燎原]  
　　前晚九點餘鐘南市陸家浜口協大押店内所懸之保險洋油燈突然墜下登時火勢上熾幾釀燎原之禍幸人手衆多即時救熄未致成災僅焚去衣服十餘件事後由崗警將店主張子祥帶至一分駐所經宋警佐詰係無心失火從寛判罰洋兩元 
[造屋並未領照]  
　　工巡捐總局朱局長查得西門外斜橋南首某姓家起造新屋擅自動工並未報請領照有違路政定章即飭路政員查明屬實將匠頭瞿錫榮拘交崗警帶至二區警署轉送到局問明事實飭送第一區署照章處罰 
[恐嚇圖詐之控訴]  
　　已故前淸鄂督瑞　之子國潤章於前日偕證莫桂生王祥根等同投老閘捕房指控無錫人王子君在九江路恐嚇圖許洋三萬元經捕頭准飭包探沈阿岳將王拘獲昨解公共公廨請示原告偕證投案請究中西官會判被告押候查明於下禮拜三開審 
[騙案與夥友無干]  
　　何介卿前以開設同益等各字號爲由騙取利興成等三十一户往來貨銀欵項共洋三萬元有零逃逸由各債權人同控法公堂後在寗波分號内提到經理董利棠夥友沈文明兩人判令將存貨生財先行變價備抵一面再候訊追在案昨日各原告又求訊追詰之董供與何介卿素不相識由賈阿增荐至甬江同益號中爲經理祇有三天何即脫逃故此如何欠各户之銀商人毫不得知實受賈阿增之愚求察沈供在同益爲夥已於八月中停歇因被欠薪水三月故仍住號中候何到來索取不料何在申逃逸以致無端受累求請恩宥問官判董沈兩人訊無干涉准予開釋各原告所供欠欵俟獲到何介卿再行訊追 
[判决不准冒用商標]  
　　五洲藥房控葆華製藥公司冒用地球商標一案昨日上午十時經公共公堂傳集兩造審訊先由五洲藥房代表丁榕律師上堂陳述地球商標係五洲藥房曾經呈部註册葆華製藥公司不應冒用請飭禁止等語旋經被告代表申辯良久王襄讞會同美副領事以五洲藥房註册在先判令葆華製藥公司即日取消地球圖樣另定商標呈部註册遂判决完案 
[竊案四則]  
　　周德法在浙江路電車上摸竊唐立甫袋内鈔票現洋二十三元被張長淸所見鳴捕將周拘押昨解公共公廨經中西官訊知周係過犯判押西牢二年期滿逐出租界 
　　馬俊良前日在新世界景戲場内被竊銀表一枚訴知該處調查人旋在孫如連身畔搜出原贓報請新閘捕房派探將孫拘押昨解公共公廨請究中西官諭着押候查明再訊 
　　孩金濤前日至西華德路二千五百號門牌余正廷新衣店内以買衣爲由乘問行竊棉袄一件被余察悉鳴捕拘押昨解公共公廨請究經中西官訊供不認判孫押候查明再訊 
　　趙桂生因竊祥茂洋行内木梯被捕查獲昨解公共公廨經中西官訊明判押兩禮拜旋以趙適患病着送醫院醫治期滿帶堂再核 
 
 
 

Page 11

 
 
[發封房屋之請緩]  
　　福建路福興昌桂圓店被天章號延穆安案律師在公共公廨呈控積欠房金洋三百四十四元請爲發封備扺由廨准飭發封在案茲悉該房屋　進益公司之產而福興昌號以未虧欠房租故向該公司聲明前日該公司延禮明律師投廨訴明原委請爲暫緩執行中西官諭着兩造明白且禀呈候再核 
[虧欠房飯錢之控案]  
　　龜奴陸順記在公共公廨控已從良之妓女劉翠連與馬鴻源積欠房飯金洋三百六十元劉妓早經傳案候訊昨由捕房復將馬傳至公共公廨由王襄讞會同美領郭君升座民庭研訊馬延律師到堂代辯中西官諭候禮拜五再訊 
[股開成衣店之糾葛]  
　　陳君烈投法公堂控稱前有徐寳山前來糾合商人股開同泰祥外國成衣店商人允得兩股每股計洋五百元業已交過五百元當時合同上載明公舉張厚峰爲經理詎張並未進店現由徐自爲經理商人以其違背合同不願入股向徐索還所交股洋徐堅不肯還故投案下求請訊追訊之徐供店中共有股東九人陳認兩股祇收到半數股洋現店已開設場面甚大惟市面不佳生意淸淡所收股洋均已用去難以交還故此不允是實聶讞員判人銀兩保限七天繳洋 
[公正人監同算賬]  
　　已故閻茂齋之妻妾閻田氏蔡氏兩人前投法公堂控稱丈夫在日股開義源厚烟店所有歷年盈餘紅利尙未分派丈夫故後被經理宋子材覇住不交求請訊追等情宋由劉洪成代到稱照賬核算閻茂齋在日已用虧洋銀尙須田氏等找出歸還等語判兩造各執難以定斷著令算賬在案昨日原被偕沈春波吳厚如雷樹滋穆德等四人到　同稱兩造自行核算恐有爭執故舉沈等四人爲公正人監同　算請爲核准問官判准予沈等爲公正人同至捕房限十四天將賬秉公算明禀復候　 
[被告交保候訊]  
　　王永祥控趙永生不理抵欵洋二千二百餘元又德商派司洋行控蔡仁安欠洋七百餘元又華雲龍控錢阿福侵佔事業不讓又尉遲朱氏控夫尉遲長生不還粧奩洋五百餘元又吳祥雲控袁信照不還股本洋一百四十元又蕭安祥控章萬興欠銀二百二十七兩又聞陳氏控華國仁欠洋一百七十元等案昨由捕房將被告各人併傳到案經中西民諭着分别交保候訊 
[道尹公署之批詞]  
　　道尹公署昨批民人王錦棠禀請再飭會丈局查明符姓所佔地址由云禀悉已飭行會丈局查勘矣仰即赴局陳報毋再瑣瀆 
[招請南市訪員]  
　　本館現需招請南市訪事一人以探事翔實文理淸順爲合格願承斯乏者無須托人介紹　先送訪稿三天註明住址姓氏以待函訂[  申報編輯部白]  
[氣候報告]  
　　（上海徐家滙天文臺天氣測候報告） 
　　已過者之報告三月七日有二低度行往東北東一在北海道一經琉球直隸山東間有中和反旋風信風復發與累年平均相　上午雨下午晴八日多雲而晴凉風仍以京北爲向氣壓上升八日下午四時前二十四小時内上海氣候温度至高五五·四至低三八·六去年同日至高四八·二至低三·七 
　　未來者之推測八日下午四時三十分　測天晴山東南有信風稍北有方向不定之涼風 
雜評二 
[小亂（一子）]  
　　自國内戰事起眞所謂在大亂之中而小亂亦日日有之除盜匪　起不計外若所謂捐稅之反抗也淸丈之鬧事也饑民之暴動也剷烟之激變也緝私之肇禍也此平彼起忙碌不已民已不堪其騷擾而結果則每歸罪於民民於是乎苦矣 
　　譬之人身旣患一危險之症而其他之小病又叢集縱有良醫尙能救藥乎嗚呼民固苦矣而國亦殆哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代村塾師致夫人書] [  吳悔初]  
　　夫人愛鑒自科舉廢後吾輩蜷伏於三家村中日與牧童樵豎謳吟天地玄黃心境安閒久抛筆墨府縣院三試之光榮拚我一身不作夢想臯比自擁聊混排場願沒世無聞老死牖下而已不意明令忽頒考試私塾心驚膽慄咄咄頻呼旣丢脫冷板凳而未能勢不得不抱臨時之佛脚又蒙夫人厚意時相督率於是四書備旨史鑑節要昔投之於破簏中者始一一整理納諸案頭稍加研究頗費躊蹣回憶舊文都如夢寐所謂三日不彈手生荆棘此狀殆有似之日前告别負笈趨城耳目一新心胸頗曠入場握管居然揮灑自如也者之乎竟能用之切當神疲力倦煞費苦心及至榜發果然如願相償雖不能名列前茅亦幸不作孫山之落洞房花燭金榜掛名此樂想亦不過爾爾夫人聞之得毋亦喜而不寐乎本擬立即首途與夫人暢言别後狀况兼慰相思之苦無如日與二三舊雨商量以私塾名目不適於用擬仿官土官鹽之例改爲官塾（見自由談小說）幾番會議詢謀僉同從此余爲官塾之敎員而夫人爲官塾之師母頭銜炫赫震動村流桃李滿門聲價日重意外之殊榮豈吾兩人意料之所及哉茲有商者查通行俗例業醫者必懸壺賣淫者必掛牌豈有堂堂考取之塾師反醫妓之不若相形之下未免減色望飭漆工製一黑漆金字之牌文曰考取塾師某某之官塾旣可曉喻鄕民復可招徠弟子一舉兩得望速爲之回時即須張掛想我夫人定當贊許也餘不及即詢粧安愚夫冬烘謹啓 
遺聞軼事 
[毅皇后] [  天白]  
　　淸毅皇后與穆宗伉儷綦篤而不得於孝欽穆宗崩孝欽議立德宗后爭之謂不可使大行皇帝無後孝欽曰宗社相余得佳婦者大行皇帝有後久矣意蓋誚后無出也后頓首曰兒德薄負先帝恩萬死莫辭然後宫某氏已有身宗社有靈或誕降皇儲以承丕緒也孝欽曰國不可一日無君且若能預卜其所生男耶后曰請先立賢王監國以待之所生果女然後即眞似未爲晚也孝欽怒后曉辯勵聲曰此事有余曁慈安太后主之安有汝置喙地再多言當論死后素和婉事兩宫有禮是日忽憤憤不可忍泣且曰死從先帝兒之志也兒以皇嗣未定故隱忍須臾耳今已矣然兒死尙能自大淸門出者則請爲先帝立後固兒之分所當言安能以是爲兒罪耶孝欽大怒曰汝謂我死不能自大淸門出耶立呼内監批后頰慈安力爲之請始叱后退后遂絶粒久面未絶卒乃服碎磁屑而崩奉安時孝欽憾其前言欲使后金棺自便門出慈安自我朝家法爲嬌后者死必出大淸門歷代相承不可改也孝欽默然乃止憔后所言後宫有身者竟不知所終此事同學長君爲余言之長滿洲人其父會爲内務府郎中故知宫廷軼事甚詳長言時欷　不已蓋傷毅皇后之遇也 
世言穆宗之將崩也屬後事於李高陽高陽　成　　之威遂負穆宗之託獨吳可讀以小臣而尸諫忠於所事可與先后婫美然皇統不延天蓋厭淸德矣豈一二人之所能挽救哉 
筆記 
[師水齋遊記] [  師水遺稿]  
　　登岱紀略（續） 
　　登日觀峯看日出記 
　　宿小齋到五更月將落亟呼舁者醒引登日觀峯天光轉黑但見東方烟霧迷漫而高空正復寒星　燿俄頃黑烟中露一赤痕漸蕩而開移時痕合而又復開金支閃爍之下覺有白光晃漾久之西南愈黑而東極低處日破鴻漾而出其出也遲𢌞不遽而金鉦光歛似有單紗幕之者久之而遠島舍輝熹微呈露日已離海而升天向之黑氣銷歸於無何有矣因賦觀日律句曰異嶫千盤戴月升罡風勁處掖仙眞天梯夜步黏冰雪東極晨光破渾淪海水一痕開赤道扶桑萬丈立黃人平生喜作登高賦欲狀羲軍恐未倫日觀峯後起望海樓問及吳觀秦觀雖異名而實同此一境也平明回碧霞宫瞻元君像元君女仙也一以爲即華山玉女一以爲漢時入黃華洞修煉者爲石守道之妻金玉葉其說皆荒誕予以爲泰山之神宜奉靑帝爲宗方合典禮後人或誤會博物志之說而以織女爲天孫故設女像耶正殿封錮不開其殿門上爲虚檻余扳檻望之大堂釧珥金錢及絹帛之物狼籍於地皆祈福者自檻門擲入云到歲暮始開王弇洲謂歲所入香　以萬計用佐縣官匪頒殆至今猶然歟 
小說 
[我之新年] [  天虚我生]  
　　明日預備歡送竃神上天吾姊所製神輿乃殊不肖蓋以竹製之善富燈架外幔金花之紙上挿千日紅之花横綴竹梗爲槓而以紅紙卷之槓之兩端則以竹筋交互爲八人舁輿之式名之爲輿予意殊不認可則曰胡不就花神店購一紙轎以送竃神此語出羣啐乃交集予乃大窘而逃予亦知語非所當蓋花神店之紙轎惟死人用之也明年果死一人乃先生也先生之死予頗樂之初不料死一先生仍有一活先生來爲之替耳吾母因斥予爲不祥之口然而吾妹則且譽我爲聖旨口矣所謂聖旨口者亦有村典當圍爐時老媪以乘暖閑坐無以塞責則述村典以娛吾母其言曰羅隱秀才當幼時赴村塾就讀必過社廟其廟祝語人曰吾廟之神昨夜與其夫人語謂明日塾中放年假矣羅隱秀才當不復至吾神可免迎送之勞蓋羅隱朝夕過此神必起立門首揖讓而過殊不勝其勞也其夫人曰羅隱何人乃須尊敬若此神曰羅隱乃將來之帝皇其貴無極凡百神祗皆當聽命渠於入塾之初過予廟有呵曰人家上學皆有僕婢送之而我獨無汝爲當方土地何不送我吾神凛此故未或敢違也羅隱母聞廟祝言殊不信特購鷄子二枚置諸神象衣兜之中而使羅隱過其前及往覘之則鷄子已皆墮地碎知神實嘗起立廟祝之語確也羅隱家貧其母向戚屬告貸不遂則於厨下以刀擊俎申申詈曰張家嫂不借吾米李家媽借鹽不還吾兒登極爲皇帝後吾必以太后懿旨一一執而殺之竃神聞此宣言乃於上天之日面奏玉帝謂如羅隱作皇帝者天下無噍類矣玉帝顧天相曰羅隱何以當爲皇帝天相奏曰此人骨格實具　形故當貴玉帝曰然則可換其骨乃令雷公電母率領天醫神將及換骨仙　　雲作兩往　羅　　羅隱之母已先得祖宗托夢知有此舉除夕之夜雷電交作其母知將爲之換骨矣乃取　桶之蓋命羅隱以齒噙之故其骨雖已換爲賤骨頭而口則仍爲聖旨口也吾妹以聖旨口譽我其實亦　駡我爲賤骨頭耳厥後羅隱於假山洞中覷一臨窗梳洗之美人因自念曰美人看得好只怕假山倒此語出山神土地遂奉命立推假山使倒羅隱乃壓斃凡此村典不可勝數　時當别輯爲專書茲不及備 
[俠情小說紅蘩蕗别傳] [  天虚我生]  
　　第十八章（續） 
　　舒勿林曰海龍國民在塔上乎西蒙曰頃來視嘉蓓今已歸其辦公之室語次起立曰吾妻來矣言時果見一男子負一板橱蹣跚而下馬丹西蒙即隨其後銳聲曰西蒙國民今物已齊集趣以車來儎之行矣語未畢忽見舒勿林凶獰之狀則不禁微怵因將其圍巾加於頭上目光之中頗現疑慮之色而口中則喃喃曰謝吾聖希洛丁今乃得離此穴嗟乎吾於此間實已不耐一日居即此黝黑無情之牆壁吾亦厭之不願更見舒勿林曰女國民之言良然蓋此間沉悶未必爲君所樂居馬丹西蒙曰然且吾體弱尤不耐窒塞之空氣舒勿林曰但汝儕替代之人已來乎西蒙曰有曰高西佛國民者已來舒勿林曰嘉蓓如何西蒙曰此豸已奉海龍國民命錮之複室且由高西佛守之當無恙舒勿林復指負橱之人曰此人爲誰西蒙曰此爲閽人蒲伯以海龍國民命我不得於外間呼人入内故勞之耳舒勿林曰此亦正當外間之人勿可信也時負橱之人見衆人談久乃傴僂言曰國民更談者吾背壓且折矣馬丹亦曰時已晏不如趣行蒲伯復曰此纍纍者須負至門外乎吾車方令一孺子控之十分鐘須與二蘇倘君等作竟夜之長談者則雖傾吾所蓄亦不能償此孺子西蒙曰然則行耳何必絮絮蒲伯曰先以橱行乎抑以筐行乎馬丹西蒙曰姑舍橱以吾貯衣之筐負之車行蒲伯諾乃釋負取筐置肩竟蹣跚下梯而去舒勿林遂亦向二人告别且爲馬丹西蒙鞠躬西蒙則哆其厚唇作申申之詈亦不知其詈舒勿林耶抑詈蒲伯時蒲伯已去而復返助西蒙夫婦搬運什物顧其手足笨拙無論負釋諸事轉賴西蒙夫婦爲之助其人直彷彿一笨車也舒勿林遂置不顧竟挈亞猛而行 
　　勘誤七日譯叢魯意十六被害記第四行第十六字怯誤悖合更正 
 
 
 

Page 15

 
 
   
 
 

Page 16

 
 
   
 
