# 1910 - 124 - 4913383

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章四月初三日奉 
　　上諭貴州鎭遠府知府員缺著吳蔭培補授欽此軍機大臣署名奕劻世續鹿傳霖假那桐吳郁生 
　　宫門抄四月初三日吾見軍機聯榮 
論說 
[論今日變亂之源及其補救之方（霖三續）]  
　　近年以來。水旱偏災。無歲不有。農産時虞凶歉。加以工商業之日就敗壞。不能擴。張經濟。之來。源我國之。生計界受此兩。大影。響遂致竭蹶艱窘。日非一日。今姑不論他事。但就衣食住三項言之。目今之情形。已與三十年前大有不同矣。宦富之家擁資鉅萬。無論物價翔貴幾何。本無傷其毫末。至於小民之量入爲出者。則倍形艱難矣。昔日米粟布帛之價。與今相去幾及數倍。餘若竹木金石。油醬鹽糖一切日常需用之瑣品。其價亦均數倍放曩時。而爲人服役所得之傭資。未嘗見增於昔日。入不敷出。勢所必然。於是借貸典質之事。均所難免。閭閻之間。遂呈蕭索愁告之狀。且一國之中。貧戸小民。居其多數。中常宦富之家。寥寥不可多得。聚無數之貧民而羣歎生計之艱難。是豈國家大局之福乎。嘗見今之無恒産而專恃勞。 
　 
 
 

Page 4

 
 
役備金。以資度日者。父母妻子。嗷嗷待哺。以數人之衣食而仰給於一人。當此米珠薪桂之際。一種慘迫之象。蓋有非局。外人所能周知者。謹愿者隱忍不發。暴戾者。至於計盡能索。無可如何之際。卽相率而爲聚衆滋事之舉。且游手好閒之徒。所在皆是。平日藉敲詐欺壓之伎倆。以爲歛錢之計。每至衣食不濟之時。則小則爲竊。大則爲盜。公然肆虐於鄉里。嗚呼自今而後。吾民豈有高枕安臥之日哉。此生計困難之爲今日變亂之源者六也。 
　　邇來某地之民。因何生變某處之人。因何閙事。報紙所載。幾無虛日。倘長此因循。不圖補救則爝火可以。燎原殊非國家大局之福。但欲謀補救之有裨於實際非從根本上着想下手之方法不可。若徒枝枝節節而爲之。竊恐仍無濟於事者也。據鄙見所及亦有可行者數端。敢再畢其說。以待當事者之商榷焉。 
[（一）宜振興重要工業以裕民財]  
　　今日變亂之起。大抵田於生計之艱難。欲求生計優裕。惟在廣闢生利之途。而所恃以生利者。惟農工兩業而已。農業因天時水旱。人事勤惰。其收穫輒有豐歉之不同。必不能常保其平均者也。凡持農爲生者。遇豐盛之年。固無慮衣食之欠乏。之遇災荒。遂起恐慌之現象矣至工業則異是苟其製作精良能卜世人之信用則其銷路必有增無减。此乃永遠固定之利。不若農業所得之或多或少也。故欲消弭因生計困難而起之變亂。惟在振興工業而已。蓋人民旣不專恃農業。可由工業而獲大利。則年歲雖或荒歉。米價雖或騰貴。而人民出資購求。亦不致過分艱窘。是誠寛籌人民生計最要之務矣。固未可輕視之也。今且言振興工業之道所謂工業者。卽製造人生應用之物品也。據目今情形而論。我國所用之物品。不問鉅細。約分土貨洋貨兩種。自洋貨盛行以來。大有推翻土貨之勢。現在我國競用洋貨。以多數之資財流入外洋。而土貨又以用者日少。而漸就消滅且所熱用之洋貨。又不知仿造是國。中之財旣因競用洋貨而多外溢。且國中又因土貨不銷行。洋貨不仿造。而一般無業可操之閒散人民。必日見其多。生計烏得而不窮。爲今之計。應由國家提倡於上。人民鼓吹於下。上下一體。咸致力於工業。一面將土貨加意改良。以期暢銷於國内。一面將熱用之洋貨。一一仿造以期輸入之減少。是則國中多數人民旣可藉工作而營生業。且可免多數資財流入外洋。於是人民生計優裕。利源盡屬我有。國内經濟界自有日臻當足之望。卽使農業荒歉米價騰貴。而人民覔利之途旣廣。得利之數亦多。必不患斗米千錢之苦矣。况現今世界益趨於文明。戸口日見其滋蕃。卽使天災捐絶。年歲豐盛。而百物之價。亦有繼長增高之勢。若不振興各種工業。以裕民力。而惟望歲收之豐。物價之平。是誠夢想難得之事也。抑更有進者。今誠欲改良士貨。仿造洋貨。不必擇其大宗工業。廣招資本。經營慘澹而爲之。最宜擇市塲之熱銷品。價廉而用廣者。集少數之資本。建屋裝機。小試其技。再圖逐漸擴張。則事輕而易舉。所失不大而所得滋多實今日振興工業惟一無二之妙法也。是在熱心興辦實業者善爲措置耳。而國家提倡奬勵保護補助之規章。亦宜從速頒行。以期工業日有起色。此固我上下所應共同謀幹者也。 
專電 
[電一（北京）]  
　　晉撫電奏蒙旗肇亂已嚴拿解散幷陳胡孚宸辦理不善情形 
[電二（北京）]  
　　新蘇撫程德全因昨奉面諭速行故擬初六日請訓 
[電三（北京）]  
　　政務處昨日會議那相創議西北邊務吃緊應速設邊防專員 
[電四（北京）]  
　　某御史奏粤鹽改由新商包辦雖報效鉅欵深恐難恃設使半途中輟舊商已退貽害甚鉅須飭愼之於始計出萬全母圖近利奉旨交鹽政處知道 
[電五（北京）]  
　　外務部議决出洋參贊隨員已作實官以後不再請奬擇尤保升其交加奬銜封 
[電六（北京）]  
　　南洋勸業會審查長楊士琦帶趙從蕃于長藻榮文吕光宸於今日（初四）啓行 
[電七（北京）]  
　　軍諮處通電各省英皇逝世我國亦應持喪水陸各營弁兵左袖應圍白布二十一天並下半旂七天 
[電八（北京）]  
　　派濤貝勒順便往英國唁喪樞府已電知貝勒 
緊要新聞一 
[英國國恤大事紀]  
　　字林報載初三日倫敦電云前議英日博覽擇期於先英皇安葬後開幕現新皇喬治已命取消前議定 
 
 

Page 5

 
 
期西五月十四號開幕惟並不舉行正式禮節國會定期本月十七號會集恭迎爾皇金棺然後移置韋斯脫明司脫堂與前故相格蘭斯頓君靈櫬安置之處相近今豫計星期三星期四兩日國民前往瞻觀者將有二百萬之衆每日郵報載前皇近事謂皇寓皮亞里茲時近臣一再懇其停理政務將息病體皇笑而謝之前星期三星期四兩日諸臣復懇求休息終未見納皇於昏睡之前尚曰余不能曲從余必盡瘁至死而已此爲先英皇最後之言新皇喬治第五以勅書賜海陸軍將士嘉許彼等之忠誠曰朕知諸將士均忠誠足侍凡諸將士之所利朕當懷念不忘云前后亞力山大布告國人曰未亡人慘遭先皇帝之喪悲慟不可言喻諸民乃哀而憐之慰問疊至未亡人五内崩裂之餘不得不以一言宣達深感之意今以愛子託諸民惟望諸民以事先皇帝之忠忱推事吾子云云 
[美總統塔孚脫君已命羅期佛君代表赴英會葬]  
　　文匯報載同日柏靈電云德皇於西五月十九號可抵倫敦希臘君主擬率眷屬於本月十三號赴英吊奠初四日倫敦電云政府擬呈遞議案修改新皇登極布告書以免開罪於天主教下議院副議長已將新皇勅書表述先皇升遐之哀慟及褒讚先皇之碩德在議院宣讀是時院中之人頗爲擁擠無不脫帽靜聽首相愛斯奎土君提議羣臣會同具表吊慰新皇及前后亞力山大幷具表公賀新皇登極謂先皇在位十年民庶日盛外交日篤誠不愧當創造和平者之名號反對黨領袖貝爾福君卽起座賛成此議愛君旋復宣布下議院暫停至西六月八號再行開議 
[開潼鐵路亦借外債]  
　　字林報載初三日北京電云中國銀行已與外國銀行秘密交接借欵銀五百萬兩建造河南府至潼關之鐵路按年五釐起息以五年爲期 
[濬浦工程又須籌費]  
　　文滙報載初四日北京電云江督鄂督及濬浦局總辦近會銜入奏濬浦工程業已竣功曾請總工程司里桀克君條陳保持工程耐久之意見據江海關總稅務司米里爾君提議每年須撥銀三十萬兩以爲保持工程之用半由中政府撥付半向各輪船公司抽取去 
[法部尚書更動消息北京]  
　　法部廷尚書用賓自稱患病迭經請假茲聞尚書本無甚大病祇因對於新法律多所未諳且與該部左右各堂意見時有不合屢向政府請求外放政府以現在各省督撫一時殊難更動無法爲之位置廷頗抑鬱遂托疾不肯視事茲據該部中人言廷尚書已有更動消息繼其後者爲沈侍郎家本云 
[伍廷芳遲滯非洲原因北京]  
　　前任美使伍廷芳屢經大理院沈京鄉電促回京迄未應召茲悉其久未回國之故係因該使前赴埃及時擬俟美前總統羅斯佛到埃圖一良晤故留滯該處甚久幷聞二人交誼平昔頗爲篤懇云 
[川督奏設昭覺縣治四川]  
　　四川脚地方處凉山之中心當建雷之孔道西越大母鷄山梁由溜姑南趨耳塢以扼吉狄之吭東踰豹口山梁由竹核北據布約以拊阿候蘇噶之背形勢開拓土地沃衍稻麥之産銅煤之礦隨在皆是從前漢民村落甚繁自爲猓夷所陷遂淪異域今猓夷已經勦平該地亦已克復自應改設縣治刻由川督趙制軍分劃地叚東界雷馬西接西昌南毗普格北盡阿侯蘇噶夷城與峨馬越嶲三廳接壤縱横約四百里以爲縣界定名昭覺遴委知州林懷璋爲設治委員昨已將情專摺奏陳奉旨該部知道 
[新設嫩江府兼管旗務黑龍江]  
　　黑龍江墨爾根副都統自裁撤後所有舊治已改設嫩江府治今周中丞以該處所有旗民人等一切地方租賦訴訟各事亦應統歸嫩江府管理方與改建民治統一事權之意相合現已奏請變通辦理加委該府知府爲旗務處提調凡屬墨城原有一切旗務均令該城四協移由該府核轉以昭簡易而免隔閡 
[南滿鐵路包攬運鹽巨利吉林]  
　　吉林鹽務總局前年五月與南滿鐵路會社訂立契約包運食鹽而江省食鹽則由俄人從海參威包運亦經訂有契約現查吉林全省食鹽除照舊由水道運輸外半歸該社攬載自營口運至長春官運局而後轉輸吉林分派各屬計從訂約後當年九月間運起迄去年八月共運鹽三十八萬担迨八月以後需要忽增臘月底結算四個月中運額已逹十二萬石有餘此項運鹽契約曾訂明每月平均二萬九千餘石乃本年食鹽之由營埠輸入吉黑各地者自該埠解凍以來日以加增據該埠滿鐵車站之調查輸運該鹽每日約需火車二輛在陽歷三月間該站接收食鹽總額計七千零四十噸就中六千六百六十噸係一倂解送吉林鹽務局者餘則運赴遼陽三十噸鐵嶺三十噸昌圖九十噸雙廟子三十噸公主嶺三十噸范家屯二百七十噸此外猶有蓋平及其餘各處所産食鹽約計三千餘噸亦均向吉林輸運去 
[民部與各督撫催辦自治要電]  
[民政部致甘督電]  
　　蘭州制台鑒查本部奏定逐年籌備未盡事宜宣統元年各省照章應設治研究所現在均已依限成立惟貴省尚未咨報希將設立情形迅速報部以符奏案民政部勘 
[又致各省督撫電]  
　　各省制台撫台鑒本部奏定逐年籌備未盡事宜單開宣統元年各省 
 
 

Page 6

 
 
　盛城鎭地方營設議　會董事會當經通行各省復於本年因咨報者尚屬寥寥續行咨催在案現届奏報之期事關憲政成績未便延悞希卽迅速電覆以便彚奏民政部豔 
[又致各省督撫電]  
　　各省制台撫台鑒本部奏定逐年籌備未盡事宜單開宣統元年核定城鎭鄉自治區域　經通行各省復於本年因咨報者尚屬寥寥續行咨催在案現届奏報之期事關憲政成績未便延悞希卽迅速電覆以便彚奏民政部豔 
[直督覆民政部電]  
　　民政部鑒豔電悉城鎭鄉自治區域必須本地士紳始能劃分清楚直隷已於上年通飭各屬設立地方預備會並由局擬定調查表式分發各屬按表塡註以爲人手辦法惟各屬人材難得具報成立者僅有三十餘處現已由局派員分往督催並解釋章程說明劃分區域方法一俟報齊卽行咨送合先電覆龍卅 
[又覆民政部電]  
　　民政部鑒豔電悉繁盛城鎭鄉設議董事會一節查地方自治關係重要自應擇要先辦淸苑地居省會業飭於上年設立自治公所招集士紳先　城廂入手遴派調　選舉諸員照章分甲乙兩級舉定議員二十二名於十一月成立淸苑　城議事會董事會其餘各屬現正由局派　前往催辦依限籌設合先電覆龍卅 
[江督覆民政部電]  
　　民政部鈞鑒兩豔電敬悉核定地方自治區域一事前准大咨業經通行遵辦先以設立籌辦公所爲提綱挈領之地截至上年十二月底止寗屬禀報設立者已及二十州縣其辦理較速之處本年卽可開辦選舉仍當隨時飭屬切實進行以期無悞定限謹覆人駿東 
[蘇撫覆民政部電]  
　　民政部王大臣鈞鑒豔電敬悉蘇省籌備自治情形有可自舉成績者如城之區域除蘇松常鎭四府無本管地方外其餘三十七廳州縣皆已先後畫定未設城垣之靖湖　湖等廳以舊時學區或平糶區爲標準卽間有一二縣猶未確定者亦由籌辦處　定　遵此籌備城區自治之情形一鎭之區域照章以五萬人口爲率現據詳報可辦鎭制者祇有商務繁盛之區十餘處若聯合多鄉請辦鎭制則一概批駁期與固有區域之定章不背此　辦鎭區自治之情形二辦理鄉區自治本以風氣通塞爲先後現提前籌辦者亦有數十鄉惟必令繪具區圖並報明戸口方里核定後方准開辦此籌備鄉區自治之情形三至議事會議員之名額以該區人口多寡爲比例長元吳及上海等縣之城廂戸口較多各得選議員六十名其餘各廳州縣皆　二十名以上四十名以下之數均已公選足額彚詳有案卽　選議長副議長並選舉總董董事名舉董事等職亦皆依限竣事擬俟詳報齊　遴選總董加劄任用後卽當彚咨大部立案以符定章除另行詳悉分别奏咨外先將現辦情形電覆棻江 
[京師近事]  
　　海軍處成立以來應行籌備各事略有頭緒而衙署基址尚未確定茲聞洵薩兩大臣已於順治門外石虎胡同勘定某貝勒舊府有房二百餘間堪爲建築海軍署之用當經奏請撥用已奉諭允准現正招工佔造 
　　海軍處王大臣以該處籌備事繁現特添設統計局一處委派雲君韶爲局長良君密爲局副日内卽行開幕辦事 
　　陸軍部尚書蔭午樓星使昨有電逹政府稱濤貝勒在德國約計四月中旬可以考查畢事准四月二十前後昌卽首途旋國云 
　　粤路公司四月初一日開會選舉總協理現經郵部電派勸業道陳道前往監視文云粤路公司四月朔日開會選舉總協理應派員監視以昭鄭重爲此特派該道就近會同龍參議届期蒞會監視俟會畢先將情形電禀除電粤督及龍參議幷札另寄外先電聞 
　　大理院新經接管京内外各項上控事宜昨經該院定劉兩堂官會議此項事權悉歸總檢查廳辦理惟因接管伊始所有規模亦應仿照都察院辦理每逢雙日准遞呈者赴院投遞云 
時評 
[可憐哉松江之育嬰堂]  
　　南京諮議局臨時會畢。松屬各議員聚議曰。我松屬議員在寗。 
　　有旅費而無旅館不便甚。奈何。 
　　某議員倡議曰。我　得一策。如此如此諸公賛成否。 
　　各議員曰甚善。惟恐以無費却之。將奈何。 
　　某議員曰。無慮。我已。調查確實矣。有証據在。不患其遁飾也。 
　　各議員喜甚。鼓掌如雷。僉曰。宜速行。 
　　於是謀得蘇路公司之免票。相約於初三日早車赴松先至中學堂。監督饗以午餐餐畢。卽晋謁松府戚太守。曰我議員等在。寗無旅館。甚不便。請太尊俯念諮議局之重要。撥欵建造。議員等甚感太尊德。 
　　太尊躊躇曰。松郡經費支絀甚辦理地方自治竭蹶甚無欵奈何。 
　　議員曰。科舉已廢。松郡之貢院。無用久矣。蓋售之以充此費 
　　太尊又躊躇曰無購者奈何。 
　　議員曰。盍抵押於育嬰堂。 
　　太尊又躊躇曰。育嬰堂無欵奈何。 
　　議員曰。否否。育嬰堂富甚。存在上海信成銀行者。尚有二萬金。决不可以無欵辭。 
　　於是太尊無言。乃招育嬰堂之董事至。告以故。董事以議員故不敢爭。又以銀行確有存欵故不敢辯。乃唯唯。由太尊爲証人。卽在府署立據。簽字成交。董事以五千元之票。雙手奉於議員。議員受而納於衣袋中。卽日乘晚車歸。有見各議員在車中。已出其旅館建築圖。環聚而觀。口講指畫。若何營造。若何購料。已有成算。議員之手叚敏哉。 
　　記者曰。育嬰堂者。松江最稱富有之善堂也。年年買田。年年造屋。醉白池之勝地。松人羡之久矣且。嘖嘖稱各董事經營之功。然遇地方有公益事。與之商撥欵項。輒搖首掩耳而避。藏其金於篋。嚴扃固守。而不稍通融於他團體。今議員一至。而五千元之鉅金。已不翼飛矣嗚呼傷哉。 
　　倘諸董事稍出其餘金。創設貧兒院必有頌萬家生佛者。則其功德之大。較建築議員旅館。奚啻倍蓰耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫籌定維持民食辦法蘇州]  
　　蘇撫寳中丞通飭各屬文云照得蘇屬各州縣上年秋收本歉加以壇漂宜荆等處被水成災出米本少入春以後積雨傷麥始僅米價飛漲近因各省同一缺米長沙又滋事端去路日多來源日絀情形至爲危迫新穀登塲爲時尚早亟應盡力維持以保治安除由本部院會商督部堂電請再行緩運新漕十萬石由官提倡採辦外米十五萬石陸續接濟外其就地應行籌辦之事茲經採取衆議參以見聞目前所最急者厥有四端一曰嚴禁偷漏私運出口屢經申禁無如下游一帶口岸林立如常昭之滸浦白茆福山鹿苑包港太倉之鴉林七鴉新涇瀏河寳山之吳淞江隂之石牌黄山蘆埠桃花港靖江鎭江等處或直達或轉達在在均可偷漏入海宜荆錫金吳江震澤各屬又處處可以漏入太湖奸商朦混偷運司巡得賄賣放均所難免值此民食維艱各口多漏一石卽本地少存一石亟應責成各該管地方官所在師船關卡營隊於奉文之日起凡遇出口船隻一體加意嚴密稽查如有夾帶私運立卽截拿以一半充賞一半撥充平糶本部院亦當派員到處密查倘敢漫不經心或受賄釋放立卽盡法懲治决不稍寛至内地米石仍應照常流通不得任聽司巡差役等類藉口敲詐擾害市面一曰限制鄰運查本省輸入鄰境之米向以浙省爲大宗杭嘉湖一帶處處可以偷漏入海本部院在浙時深悉其中情弊此時自顧不遑從井救人固非情理徒飽奸商私槖更屬兩無裨益現已咨明浙江撫院轉飭浙西各屬一體嚴禁漏海曉諭商人日後所需食米悉往他省購辦如有必需在蘇採運一米應先行詢明採地有餘由浙撫部院給予護照註明採自何處運往何地石數若干呈驗放行以免弊混應責成與浙毗連各地方官關卡曁駐紥師船營隊互相稽察自四月初一日爲始如有無照或照外出運米石卽行扣留勒令仍回原處發賣如敢擅自私放一體從嚴懲治一曰稽查囤積待價而沽雖係營業性質食爲民天有關犬局值此人心惶惶稍具熱誠者必不忍以私害公應由各該地方官協同商會稽查境内大宗存戸姓名行號曉以利害激以大義勸令趕速平價出售以資流通倘有成數出境米石尤當稽其究運何處如有出洋情弊從嚴罰辦其零星之戸在本地發賣者聽其自相貿易均勿稍任胥吏差役干涉抑勒是爲至要一曰籌辦平糶現在各處米價日就增漲中戸以下已難自給何况貧民平糶之舉已不可緩但米爲人人所需之物博濟斷難持久祇可先儘極貧次貧之戸然後以次類推究竟各戸實有若干應至何時截止倉穀可提若干約當採辦若干固須先事綢繆運費減價薪工虧耗各項皆所應有或動就地公欵或勸紳富捐助亦　妥爲　法全賴地方官紳各盡熱誠協同商辦方能有濟愼勿彼此推諉臨渴掘幷也以上四端均就本部院見聞所及而言如有情形不同之處自應因地制宜以求實有裨益各該文武奉文以後務當妥速佈置各將辦理情形通禀察奪如敢稍存玩視偷安貽誤一經查出或釀事端定惟各該管文武是問 
[鹽城鄉民暴動續聞州]  
　　鹽城鄉民仇學事已誌前報茲悉二十六日有西鄉鄉民響應幸人數不多未曾進城祇將城外某某二鄉董住宅搗毁二十七日西南鄉又有某處搗毁鄉董數家該處紳董向不閱報故外埠調查風潮搶米警告均不知悉現在風潮已至目前猶不廣爲演說設法勸解僅紛紛將貴重物件搬避以免鄉民再來衝毁倂有面向邑尊孫大令告退者刻聞官紳已議定撥欵一萬二千串仿照調查分六大區鄉鎭五區應攤一萬串本城只剩二千串而已其辦法先將倉米發賣定價每升七十文本定二十八日開局現又改期四月初一日矣 
　　此次閙事學堂共毁四處小學首先衝毁其時學生放回午膳鄉民卽將書桌教科書全行搗毁撕碎其中貧寒居多大率無力補購各幼童之向學誠懇者僉言無書温習開學無期終日嗟歎最爲可憐尚望董其事者趕速購書開學免廢時日功莫大焉 
[粤諮議局又請嚴拒賭餉廣東]  
　　諮議局致粤督函畧謂近閱省垣報紙載有賭商欲攬西關東南關老新城等處海防經費紛紛赴善後局禀請加餉承辦一事不禁憮然竊惟賭餉一宗在大府則冀其自有而無在賭商更欲增高繼長設使善後局員果能以明公之心爲心必不與遽减之旨相違卽不爲賭商所愚弄豈肯再於將禁未禁之海防經費准令加增其歲入乎夫賭餉愈重則籌抵愈難勢必致禁革愈無可望本局爲粤民計爲政體計合無仰懇俯准札飭善後局所有一切賭餉現縱未能立卽禁絶切宜暫仍其舊勿再增加以俟籌有的欵分别嚴禁務期欽遵奏案辦理實爲德便旋奉袁督函覆此案前據善後局詳已飭批藩司復議務期不背奏案無礙餉需俟復到再行核辦 
[禀請外部堅持中葡界務交涉廣東]  
　　旅港勘界維持會土外部禀云竊澳門西岸與灣仔一河兩岸河道中必原置水泡將水界分劃東西東邊水道因界事未定暫屬澳門西爲中國灣仔領海詎料葡人於舊歲議界時將水泡濳移貼近灣仔灘邊先行埋没東西水界今年正月復在靑洲之上阿婆石之下適中又設一水泡將河道劃分兩叚遂援引舊案聲稱北歸中國南屬澳門光緒十六年經總理衙門李前督與前葡使公認訂爲暫界等因據云葡人管轄全河垂三百年之久 
 
 

Page 11

 
 
此係葡國内政非中國所能干涉灣仔爲兩國所爭之地等情迭蒙粤督據理駁斥在案葡人不遂狡謀又欲欺瞞大部旋電該國駐京公使與大部直接交涉並聲稱此後不復與我粤督往來行文商辦此事等由似此暫界一事或前人因中葡界政開議無期故不得已而用之亦無非爲彼此相安起見此等暫界一俟兩國勘議界務自當尅日批銷固不能與光緒十三年界務相提並論致碍約章所載增減改變之要義且所謂暫界雖分南北兩叚並未將東西水界撤去惟葡人視灣仔水陸悉在暫界之南遂藉暫界之名希圖影射必欲先佔灣仔全河異日劃界方得從灣仔陸路起點索地所以直指灣仔爲兩國所爭之地蠶食狡謀正爲此耳若大部稍事姑容不力詰馰葡人更援爲鐵據他日待時而動調兵登岸樹立國旗鄉民出而抗拒指爲亂黨則藉資格殺釀成惡劇我政府担任暴動之責者當亦咎無可辭也伏維大部俯念邊陲力圖補救以維桑梓如拯飢溺商等不勝悚惶待命之至 
分類新聞 
政界 
[宜春征糧增收之呼籲江西]  
　　宜春自客歲鄉民滋事後紳民隔絶劃若兩途該縣徐大令蒞任以來因銀貴錢賤征收地丁錢糧官各欵票銅元概不收用聞每兩需補水三百餘文以三萬九千餘錢糧計算每年可增多一萬餘串文前月該縣紳耆會議對付之策現已晋省具禀各憲未知如何批示 
[粤省改良監獄之前途廣東]  
　　廣州府嚴守委員陳光壽將會查許有一案詳細情形會禀督院當奉批云此案以許有在覊所是否有不受約束情事爲楊令應否懲戒之前提前批本甚明晰旣據會查許有在覊所實有種種滋閙情事楊令提案責打手掌以不便拉扯用木櫈束指於上而戒飭之同一掌責或在檯或在櫈爲以挺與刃之比尚無另有非刑情事惟楊令於監獄覊所攺良未能虛心研究一聞靑備動輒斥人爲卑汚誠是該守前禀未免粗率應行司記過一次以示懲至許有在家庭骨肉之間多所乖忤據錄各供殊堪詫異夫衆好必察古衷其明設如該女子之祖母各供其家庭之際一爲設身處地亦必有惄然不安者雖仁人志士善善從長而文明交拜之新人究何以對葡匐公堂之二老該守謂旣賦宜家之什足蓋往昔之愆本署部堂雅不欲責備以求全而人倫風化所關卽彰癉是非所出仰按察司轉飭遵照並將辦理此案大概情形錄批通飭各屬總以注重倫常改良監獄爲必要 
[文水令禁烟善後辦法山西]  
　　文水縣令徐昭儉到任以來于禁烟善後事件極爲注意會同太原府調查員高叙賓附設本縣農務分會于自治所内擬定章程選舉本邑紳士安鑑爲總理蘇堂棟韓業芳陳義和武宗康成華韓學琦等恊理其事籌撥私賣烟士罰金二百元以爲開辦經費又設立戒烟會一所籌撥私賣烟土之罰金二百元購買藥料半價出售循環散布文水曩有汾砂河渠十八道第立法未善往往因爭奪水利纒訟不休徐大令下車伊始急欲改良務使利益均分不擾民安今擬將此渠堰悉歸本縣農務分會公辦相地形度水勢建閘濬渠灌田一畝酌收水費二百文充辦整頓一切新政之特欵並偕同本縣紳士及太原府調查員徒步下鄉調查開栅鄰近村落烟苗之是否拔除凈盡逐處演說闔邑紳氏頗歡迎之 
軍界 
[飛划營監軍爭功紀聞蘇州]  
　　蘇垣於初一下午在盤門外拿獲巨梟魏家沅各情已記前報茲悉此事飛划營初二日函報各衙門以該梟魏家沅係由飛划營監軍賴楚枬同稽查劉令承業探悉派同哨官陳桂芳鄂宜富等根蹤前往盤門外寳興里拿獲等情惟當時實係前太湖恊歐陽成祥購線探確該梟蹤跡因所部無兵遂會同統帶内河巡艦隊馬增福親督弁勇人等前往該處擒獲卽行知會馬路巡警局及三首縣各派巡警差捕人等一同護解進城並經歐陽副戎會同馬遊戎當晚立刻前赴各衙門禀報在案乃飛划營於初二日始有此報顯多不實不識上憲若何辦理也 
[陸軍速成學堂遵章停辦蘇州]  
　　蘇省陸軍速成學堂各生均已畢業經撫憲札飭遵照部章卽行停辦撤銷等情迭記前報茲悉該堂總辦陳兆璜觀察提調藍太守均已將學堂中各事料理淸楚於四月初二日禀明撤銷矣 
[駁覆安豐兵輪用欵安徽]  
　　皖省前年訂造淺水安豐兵輪購配所需等件用過銀兩前經報銷局開摺詳請撫台轉咨海軍大臣立案茲准覆稱購配各件查核雖屬爲該輪必不可少之需惟未據將收欵細單隨案抄送無憑核辦未便先准立案朱中丞已准咨遵辦矣 
學務 
[鄖縣高等小學幾興黨獄湖北]  
　　鄂屬鄖縣高等小學堂管理員任啓榮以鋼血郎第一爲别名現因該堂畢業生徐國華行檢不端任遂扣留文憑不發詎徐意圖誣陷竟指任爲江湖會匪羅織本邑學紳多人在鄖陽府縣署具控並呈長江歌訣一書謂係任啓榮所著日昨鄖陽府縣以案情重大通詳學司核示馬學使察核禀詞知係挾嫌誣陷當卽批飭鄖縣分别懲辦大致以該邑高等小學畢業文憑經升署司高飭令發給在案徐國華文憑被扣儘可據實聲訴乃輒于本案外多方羅織以圖報復居心殊不可問察閱所呈長江歌訣本非任啓榮所作語意亦並無違謬該生輒爲改易句讀横豎折看且所簽註微特禹貢後地理諸書無一不可指爲會黨証據卽該生平時文字恐亦在被人指摘之列不過任啓榮以鋼血郎第一爲名未免以新名詞自累然此亦任啓榮個人之事與黄澤深徐繼穉等不相干涉該生輒引余繼卿等竹枝詞指稱同類爲一網打盡之計展轉牽附圖興大獄其中必更有人主使查黄澤深捐欵興學素行端直與徐繼穉均係勸學所正紳去年胡樹萱等閧閙勸學所一案卽係與黄徐爲難經襄陽道查明禀奉院批轉飭將胡樹萱註劣與李潤章一幷交地方官嚴加管束該生禀内每有稱述胡樹萱之語其爲結黨傾陷灼然無疑應卽札飭該令遵照院批務將胡樹萱認眞管束如查有不安本分實據卽隨時禀請究辦徐國華挾嫌誣控平地興波仍應追還已發文憑交地方官從嚴管束以後如再有勾結圖陷情事定卽按 
 
 

Page 12

 
 
律究坐决不寛貸任啓榮取不正當别名亦有不合應行申斥以示薄懲 
[遂安毁學案之公憤杭州]  
　　嚴屬遂安縣鄉民因米價飛漲遷怒學堂擅用積穀存欵聚衆擁至該邑高等小學堂滋擾初僅數十八校長陸紳飛禀縣令請出彈壓詎鍾大令有意推諉遲遲不出致人民愈聚愈多地痞從旁煽聳一片聲喝打將全堂器具什物門窗板壁概成韲粉其時勢燄洶湧全城商店一律罷市有饑民倡言某碓坊居奇囤米盤剥窮民一唱百和復將泰源等糟坊搗毁鍾令知釀巨禍始督同防營黄哨官帶兵臨塲該鄉民迫於公憤徒手而來本無與官爲難之意惟人多口雜一時解紛不易該峭官妄傳命令開槍慘遭擊斃者多至十餘人疊經紳商學界聯名上控業經撫憲電飭嚴府親往查辦前日邑紳士明著等二次公呈指訐該縣令鍾靈與學堂挾嫌坐視不救釀成巨變並臚舉種種証據環請從嚴參辦以雪民寃等情本日增中丞續又電札該府倂案查辦矣 
實業 
[紹紳又請探勘鉛礦杭州]  
　　浙省礦産以金衢嚴紹四府爲最盛前據某國傳教師調查報告謂紹屬八縣凡五金煤鐵銻鉛等礦多至百四十餘處尚僅據苗質顯露者而言其山脈亘長蕴藏未現者概不計數年來禀請探勘者合計全省寥寥可數而辦理非才資本不濟半途中止尤居多數現聞紹紳陶濬宣君近又探得諸曁縣屬小東鄉大成塢之銀尖峯地方有鉛礦一區迭次入山勘驗均稱苗旺質凈聞該紳决擬招集股份訂商山主尅期組織大成公司繪圖貼說禀縣轉詳省台請發探照茲聞增中丞以楊令原詳並未遵照礦務章程圖亦漏畧當卽札飭勸業道機議詳奪矣 
[札縣保護植物塲杭州]  
　　杭屬職員胡連玉等日前具禀勸業道謂已集合同志招股價買錢邑栅門外三圖馬兒山地方胡姓山塲四十餘畝創辦植物塲試驗土宜補蒔茶葉果木曁桑柞等樹籍興地利而廣農桑禀請立案保護到道經觀察查得該職所禀於購地投稅集股招工各端均未聲叙明白批飭另查復核日前復經續禀聲明並粘呈賣山契據由道核准卽日札飭錢塘縣謂該職員組織植物塲係爲倡道鄉里廣開利源起見除批准給示保護外合札該縣遵照立卽出示一體保護幷傳諭該地保隨時照料不准左近農民任放牲畜毁傷踐以重農務 
雜記 
[杭守鍜鍊錄事寃獄杭州]  
　　撫署參事官李中捺擱呈詞塗改年月事發牽累錄事發押澈究致激動合署公憤聯禀伸訴各情形業已迭誌本報茲聞杭府夏太守對於此案力主調停又因濫押班館逼跪勒供被報紙宣布大受中座申斥故初二日上午十時由夏守督同原審汪李二令二次提訊概照文明裁判異常優待惟王錄事供詞仍照初訊一字不易復經太守再三温諭謂此事撫憲深知汝寃萬不可横生枝節俾得顧全大局汝亦照舊供職當飭旁坐自書親供太守閱後復令將李參事三字塗去勸令重繕並云汝不舞弊簽押亦未稽延則　擱者自有人在何必顯露頭角徒傷忠厚該錄事感太守推誠遵諭照辦仍飭還押一俟回明帥座此案當可解决矣 
[大連測書星近狀奉天]  
　　大連滿洲日日新聞社所招致之天文家早乙女理學士現偕隨員抵連每晚在該社豫備之觀測台用千里鏡從事測觀並拍照星像甚費周折聞哈雷彗星漸將行近地球預測陽歷五月（卽中歷本月）卽彗星距地球最邇之日而其尾竟觸及地球（按彗星所曳長尾係含光之氣無有形體故雖與地球衝突無受害之理）陽歷四月二十八日（中歷三月十八日）早三時半彗星出現時經照像以度分計之彗星内徑約三萬日里比之地球大至十倍其尾長約一百八十里萬里是日距地球約三千四百八十萬日里迨二十九日距地球僅三千三百萬里云 
[鐵路開除七人行刼安慶]  
　　滁州境内三界鎭鐵路因開除工人甚衆藉端滋擾地方且敢紏同夥黨白晝行刧該州董事蔡文列一家當經該事主禀報滁州勘驗後旋卽比差勒令緝獲首夥各犯研訊供情刻已具禀皖撫查考矣 
淸談 
[自由結婚]  
　　中國舊習。向來重男輕女。故男子之權力極。大。猶幸有停妻再娶之例禁。故男子雖許多置妾媵。尚不至有後來居上之弊。 
　　自西學東漸。口講文明者。盛唱自由結婚之制。於是男子之權力益肆。停妻再娶之事。竟視爲當然。其甚者且休棄結髮别締新緣。在一般智識幼稚之女子。以爲脫去二千年來之舊習。必可以　自由之樂。往往墮入其彀中。而不知悲怨酷烈之慘劇。娟娟此豸。蓋已扮演登場矣。 
　　夫使此等行爲。而爲下等社會中人。猶可說也。若官界若學界。若紳界。平昔自居何等。乃亦甘自蹈。之而尤以我蘇號稱開通之地爲最甚。君子能無人心世道之憂乎。 
探險錄 
[西藏考查記（續）]  
　　喀拉哥爾木山坡喀山坡爲印藏交界險隘。乃至和闐新疆等之大道。地域高峻。時值嚴冬路傍委棄弊馬與貨物無算。悽慘不忍逼視。查此等斃馬與貨物。均係商隊征囊。因道路險惡而凍斃者。然此等斃馬。因天寒故絶不糜爛。彷彿長眠者然。枕首荒邱。群狗紛咬。亦奇觀也。且此地每年斃馬甚多。虎狼之属。藉以飽食。白骨成邱。足且西藏行旅之苦。然以馱將貨物之故反爲飢餓所迫。遂至於斃。遂至於委棄殆盡。嗚呼傷哉。 
　　鄙人於是用犂牛爲嚮導。藉其足趾角排除積雪。開道進行。迢迢長途馱馬凍疲迭出。而馬糧又缺乏殊甚。達基俊哥爾村。隊中回教人某某等。專念教經。祈禱冥福。願速到和闐。蓋鄙人因廻避藏人猜疑起見。聲明赴和闐。尚未發表入藏之目的故也至是鄙人始發表入藏之事。勒令隊員同入藏地。寒氣愈酷。我氣愈豪。遂越一萬八千英尺高之喀拉哥爾木山坡。途中人馬鼻間皆迸出鮮血涔涔不止。困苦表狀。不可殫述。（未完） 
文苑 
[湘難竹枝詞（湘南逸民）]  
[岑巡撫蓂]  
　　靑衣會匪擾湘城。（青衣匪一名靑兵係皖鄂人省亂後　入寗鄉經寗邑令拿獲脅從一人供稱來爲湘觀隙者）保護何曾有一兵。軍隊調齊惟自衞教堂揭毁學堂焚。 
　　湘中元氣大傷神。藩庫存儲幾許銀。交涉須籌數百萬。（教堂洋棧被焚約需賠數百萬）從何媵削付洋人。 
　　賠欵如今算不淸。狡刁羣起逞貪横。誰將豺虎頭梟斬。一洩湘人飲恨琴。 
　　危幕巢焚失要津。逢迎有術喜緣夤。（岑喜逢迎凡平日工於趣承之幕賓不問品學才能卸篆後尚在兵備處親作薦函分薦礦務局厘局及自治研究所均月獲數十金聞得事者有八九人）名條薦牘紛紛遞。不恤哀鴻恤幕賓。 
　　九重有詔問原因造孼南天虐下民。祖餞須防寃鬼哭。（岑屬員如沈道祖燕朱道祖培張道鴻年夙承優眷臨行均設席餞之）楮錢祇合送瘟神。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目（續）]  
[國家行政機關等級表第三]  
第一級　　　　　　　第二級　　　　　　　第三級　　　　第四級 
直接官治　　　　　　間接官治　　　　　　地方官治　　　地方自治 
中央政府所執行政務　中央政府制定法令惟　各省官府所制　中英政府或各省 
及特設官吏于各省奉　非直接執行又不特設　定法令使地方　官府所制定法令 
行中英政府所制定之　官吏卽委任各省官府　官吏奉行之者　委任地方自治團 
法令者　　　　　　　行之者　　　　　　　體行之者 
　　謹按行政制度有中央集權與地方分權之别我國廣土衆民分省而治由來已久其制爲他國所無凡純然集權與純然分權之例皆難適用故雖全國政治必須統一將來終以中央集權爲歸而今日則尚未能遽行也茲謹融會列國成規按切我國情事分别四級如右表然後就分部事務逐一縷析分隸各級庶幾綱舉目張焉又案所謂地方行政者特就執行之機關分别稱之實則同屬國家之事務非謂地方與國家分離而對立也卽所謂地方自治者自國家一面觀之亦爲國家行政機關之一部惟因國家不設官吏而委諸自治團體行之故不曰官治而曰自治例如徵兵賦稅戸籍之類皆屬直接官治而日本恒委任自治團體執行是其例也 
[外交行政事務分配表第四]  
　　按現制外務部四司曰和會曰考工曰榷算曰庶務茲就原定章程所例職掌事務分配如表其新定秘書廳章程尚未刋布故不列入又外交事務純屬中央行政故地方官治地方自治兩級亦不贅（凡表内作　）　式者謂事項應屬於此級其作○式者則以示其不屬於此級也） 
[稅務大臣會奏江蘇等省鐵路材料請寛展免稅年限摺]  
　　奏爲江蘇等省商辦鐵路所用機器材料擬請寛展免稅年限以恤商艱恭摺會陳仰祈聖鑒事竊臣處於本年二月接准農工商部郵傳部先後咨稱據江蘇浙江鉄路公司呈稱江浙等省鐵路材料免稅之案於光緒三十三年三月經稅務大臣議奏予限三年現距期滿之時僅數十日而江蘇鐵路自淸江至徐州約三百餘里自瓜州至淸江約四百餘里浙江鐵路杭甬一線約三百三十餘里浙贛一線約六百餘里需購材料繁夥若照限停止商力萬不能逮懇咨商准予寛展免稅年限等情臣等正在核辦間復准郵傳部另案咨稱福建鐵路公司以商路材料免稅三年期限已迫漳廈一線工程甫將及半中間江東橋一座延長一百法尺尤關險要閩路籌欵綦難工繁費鉅呈請將應辦各項材料再行展限免稅至路成之日爲止又江西鐵路公司以贛省南潯鐵路工程未竣庀材採料來日方長鈔錄淸單呈請將免稅年限展至宣統三年年底止各等因前來伏查江蘇浙江福建江西等省鐵路公司所用材料經農工商部會同郵傳部於光緒三十三年三月十八日奏准暫行免稅嗣經臣等於三十四年七月會奏查明鐵路公司免稅各案議覆摺内聲明自各該案奏准免稅之日起予限三年俟限滿再行稽征將來或因路線過長工程艱鉅仍由臣等體察情形再行奏明辦理宣統元年閏二月間浙江巡撫增韗等以江浙福建三省鐵路工程浩大奏請寛展免稅年限臣等遵旨議奏以現距限期尚有年餘未便先期展限知各該路確係路線過長工程未 
 
 

Page 19

 
 
能尅期完竣則幹枝路線若干里需用材料若干數應如何預爲做算酌量免征俟期滿時分别辦理等情奏准各在案茲詳核江浙等省公司原呈江蘇兩路線計有七百餘里浙江兩路線計有九百餘里福建漳厦一線工程甫半橋工險要江西南潯一線未購到之機器材料尚多路長工鉅均係實情旣據稱照限停止免稅商力萬不能迨自應遵照前奏體察情形分别核辦臣等公同商酌江蘇浙江兩省路線過長應准展限二年至宣統四年三月十七日止福建江西兩省或因橋工過鉅或因未購材料尚多應准展限一年至宣統三年三月十七日止此係格外體恤各該鐵路公司應趕速趲工一俟展限届滿卽當一律稽征不得再請展期其餘凡路線較短工程較易者均不得援以爲例率請寛限庶於維持路政之中仍不失鄭重國課之意如蒙俞允恭候命下卽由臣處分别行知遵照辦理所有江蘇等省商辦鐵路需用材料寛展免稅年限緣由理合恭摺具陳伏乞皇上聖鑒再此摺係稅務處主稿會同度支部具奏合倂聲明謹奏宣統二年三月十六日奉旨依議欽此 
本埠新聞 
[覆訊立豐莊倒欠鉅欵案]  
　　裕蘇裕寗厚大等各銀號錢莊環控立豐莊股東劉長蔭倒欠巨欵一案前日復由法公堂傳集人証審訊厚大莊經理王錫五及宏裕莊執事兪富德亦投廨候示聶司馬謂被告曰立豐莊所欠裕蘇銀二十四萬兩銀票旣由宏裕莊付於裕蘇則此案應由宏裕爲原告裕蘇作爲見証查該票於光緒三十四年由立豐所出核與立豐倒閉時相隔僅有年餘被告萬難推卸旋據被告劉長蔭答稱宏裕旣將立豐本票收銀無著則立豐已不可靠不言可知何以後又源源續收以致積成票欵二十餘萬之多謂非有意串合其誰信之聶司馬命各退去候訂期再訊 
[押解重犯之危機]  
　　福州路總巡捕房昨日上午將判押西牢之各犯用雙馬犯人車載往提藍橋西牢禁錮詎行至北京路黄浦灘轉角適工部局電燈材料汽車迎面疾馳而來馬忽驚躍撞於咱側電桿上致將電燈激碎馬亦折斷前蹄當經巡街捕奔訴捕房捕頭恐有疎虞立飭中西各捕馳往將各犯加上手銬護送入牢 
[婦人紏衆賭博]  
　　龐嚴氏紏合王雙喜陳阿三朱福林高阿三曹連生王成文朱學文朱阿五張小妹陳阿福張榮生邱阿大陳王氏陳陸氏金王氏等男女多人在嘉興路四十二號屋内聚賭被哈爾濱捕房偵悉於前晚派探前往將男女十六人一倂拘入捕房昨解公共公堂請究龐嚴氏供稱丈夫曾入日斯巴尼亞籍現已去世前日在家搖會並非聚賭請察孫襄讞與美海副領事以賭具已經獲案豈容推賴判嚴氏罰洋二十元氏侯無力認罰問官不准着送該管領事署訊辦餘人各罰洋十元與獲案之現洋二十餘元一倂充公賭具銷燬 
[會訊串吞鉅欵案]  
　　東益昌滙票號股東龐淸記張靜記控經理李燧生司賬唐瑞齋副賬房吳作霖串吞鉅欵一案昨晨由公共公廨寳讞員與英郭繙譯官升座特别公堂會訊原告延佑尼干律師到案請追並由張靜記之弟張大榮投訴查賬情形訊之李延哈華托律師辯護唐瑞齋亦延愛理司律師上堂代辯中西官以案關串吞鉅欵未便含糊定斷著將被告三人均交原保候今日午堂再行會訊核奪 
[禀報公舉商會總恊理之部批]  
　　農工商部批上海商務總會各議董禀云禀摺均悉該職商等公舉周道晋鑣續任總理邵守廷松接充恊理均卽照准除分札外合行批示遵照 
[鄉民京控董事案近聞]  
　　南滙上海兩縣鄉民朱子琴龔硯耕等十餘人赴都察院呈控董事錢志瀛羅織無辜仗勢欺人等情發交滬道提訊兩造供詞各執因飭查提証人到案再行訊究前日道差羅榮已將張紀堂顧妙發徐順泉等提案禀復蔡觀察諭飭押發縣署聽候傳訊 
[勸業會並不改期]  
　　上海出品會接松江物産會來函交閱李平書君從金陵致松江府戚太守電云勸業會會期不改品物速送過初十難收等語囑卽赶速裝箱以便彚齊起運現出品會已將送到物品悉數裝箱卽日運赴南京如有續送之品則一概截止不收 
[掘毁古墓之傳聞]  
　　大南門迤西沿城脚至西門一帶所停棺木業奉本縣田大令傳諭搬遷由向開老虎灶之沈小弟包認遷埋在案昨日沈等在一粟菴左近掘出古墓三座一座祗有一棺一座兩棺一府三棺均係枬木異常堅固沈等用斧將棺劈開其尸均穿明朝衣服並有飾匣金豆等件值價頗巨現被沈等藏匿並將枬木棺板一倂携至麥家弄家内其尸骨裝入板箱遷往義塚埋葬矣 
[盜黨聞風遠颺]  
　　張文榮夥刦楊樹浦附近鄉民張樹榮家衣飾由探拿獲昨解公堂請究原告供張盜紏合二十餘人深夜用石撞門入内劫去衣飾小的之兄竟被盜黨拒傷請爲嚴辦旋據包探張子卿禀稱該盜同黨泊舟虬江橋昨往拘拿詎早知風遠遁且查住居華界之某姓日前亦遭該盜等搶刦訊之張文榮供係鹽城縣人不認夥刦判張押候函請巡警局派探恊拿同黨到案於下禮拜四再行訊核 
[移提男女盜黨]  
　　夥刦浙江海鹽縣境澉浦鎭同福典舖盜匪周昌發之同黨李德勝徐福林由老閘捕房包探蔣文彬在城内緝獲寄押上海縣署訊供不認已屢誌前報昨由捕房將李徐兩盜及盜婦金沈氏沈陳氏曹陳氏等男女五人一倂移提至公共公廨請究孫襄讞商之美副領事海君判分别押候禮拜六倂究 
[爭風釀禍續紀]  
　　銅匠支長源（卽支阿四）因妒姦起釁以斧砍傷皮匠吳阿毛及姘婦王黄氏已誌昨報前日下午由四故一區巡警分局將支解送總避訊供不諱判釘鐐收禁候再質訊詎吳阿毛延至傍晚卽傷重斃命當飭十圖地保報知上海縣田大令於昨日午刻帶同刑仵等蒞塲相騐當由偵捕將支長源帶案略訊數語旣據仵作喝報係砍傷左太陽穴致命身死大令親視無誤飭保報堂收殮兇手仍帶回總局收禁候辦 
[謝劵]  
　　商界諸君組織之春雪社客串定於初七日午後假座大舞臺演劇昨承惠贈入塲劵兩紙書此誌謝 
 
 

Page 20

 
 
[城内]  
[兇犯翻供]  
　　畢汪控董金喜王克亮拐賣九歲女兒並謀斃伊夫畢順雲一案氏翁畢永祥刻由湖北江陵縣原籍到滬挈媳投縣經田大令提訊王克亮翻供不認大令喝令掌頰五十下訊之董金喜亦抵賴不承判與王各責二百板還押 
[女壻無理]  
　　張榮華代壻沈士生借洋二十元前日遣妻往索無着反被沈打落兩齒昨日由張到縣喊控諭候查辦 
[一女兩字]  
　　東臺人王恆豐與母舅唐萬元將劉小牛扭至縣署控稱小的聘定劉女爲室送去金銀首飾二件財禮洋四十元劉今將女另嫁請爲究辦劉供王所聘之長女已病故五年財禮等悉作棺費後雖請去次女庚帖因犯六冲回却因卽另嫁判劉交保候再復審 
[道批二則]  
　　趙柜香單友山等禀批查久大木行承買灘地一案早經由道將詳細情形禀覆兩院憲該監生等旣奉飭提着卽赴縣備質聽候核辦所請行縣摘釋之處可毋庸議抄黏姑附潘煥堂禀批民間管業田地以單據爲憑所有潘順華租與洋商泰利轉立英册七千零九十七號契地前經行　查勘尚未禀覆究竟是否潘姓公産歷由何人承糧田單糧串在於何人之手仰會丈局迅卽調查明確具覆察奪毋遲續呈黏發 
[局批兩則]  
　　一路巡局批商人朱　記禀云據禀朱錦雲陳耀庭欠租圖賴請予訊追等情候飭查明　集訊理着卽知照又批民人莊有餘禀云此案葉雨生迭經本分局查傳未到現逃媳王氏等已由該民扭案　回應候查提葉雨生到案再行訊追 
[南市]  
[有何體恤]  
　　總工程局警務處條諭云仰各班巡士知悉近因天氣漸熱自本月初三日爲始逢六至十一差准予免帶警燈以示體恤 
[追繳身價]  
　　崇明婦人湯蘇氏之媳樊氏前由其父樊毓秀領回家内復至滬上與黄鑑明吳少靑議再改嫁北市某洋行出店陸仁生爲室議定身價洋一百十九元許給氏退婚禮洋一百元由吳召氏來滬後僅給洋四十元致氏不允訴由同鄉曾控經工程局訊明吊到身價洋一百十九元及黄之媒金洋二十元昨提復訊判吳將所得媒洋十元繳案以便湊集一百六十五元倂給該氏具領另行娶媳黄等從寬退去 
[抵單不贖]  
　　西門外羊尾橋水木作主婦金陸氏在西區控告鄭玉林前央陸坤生金又義等爲中將程書南方單三分抵去洋一百元逾限不贖當由該區移解工程局訊明屬實判交保限二十天交還 
[閘北]  
[追究拐賣]  
　　水巡隊巡長張松亭昨將鄭從林張炳昌扭至四路一區控被訛詐請爲究辦訊之鄭供與張炳昌同在城内一路四區當差因有外甥女汪姓去年被張松亭王正林等串拐價賣是以向張詰問黄正巡官諭將鄭張二人暫押候查明實情再行核辦 
[妨礙衞生]  
　　楊家石橋胡二老虎灶挑水夫吳大因在小浜内挑取穢水由崗巡拘入四路一區罰洋一元以儆 
[新租界]  
[命案續紀]  
　　江北人卞怡和控隣婦戚陸　毆斃九歲男孩已紀昨報前日傍晚由本縣田大令蒞驗仵作喝報因病身死卞則堅稱有傷不願具結諭先棺殮發封暫交地保看管候公堂訊明再行核奪 
[英租界]  
[妓女可憐]  
　　濟良所昨解不愿爲娼之妓女朱金寳到廨請訊據供年二十歲蘇州人父母早故於十六歲時曾在西安坊爲娼現隨祖母住居法租界寳裕里茲欲將女賣往天津因此投所求援孫襄讞商之西官判朱妓暫留濟良所候移傳妓之祖母來案訊核 
[夫婦離異]  
　　江灣人楊順生控王阿炳奸拐伊妻王氏昨經公堂復訊楊供自願離異著具切結存查氏發棲流所留養擇配王罰洋一百元充公 
[懲辦蟻媒]  
　　陳劉氏控殷唐氏陳唐氏王薛氏趙黄氏串拐小孩賣於葛鄒氏一案昨經公堂德襄讞會同美仇副領事訊知氏夫陳寳侯自願價賣惟被告不應爲中判陳唐氏押女所半年限五天繳洋二十元給付原告孩交葛鄒氏具領王殷兩氏各押一月餘人省釋 
[串拐小孩]  
　　金陵氏控朱明正何金榮王陸氏串拐伊子昨經公堂訊明判王陸氏交保朱何押限三禮拜交孩再核 
[無從查考]  
　　潘星若控陸銘白騙取值洋五百元之珍珠五十粒昨由捕房解廨經中西官訊得事隔三年且當時交付銀票人未到判陸還押着原告自邀見証到堂於下禮拜二再訊 
[牽涉多人]  
　　蕭耕垣控用人狄富春與婢女瑞香串竊現洋金飾同逃一案昨由捕房將案中牽涉之秦姚氏秦英之濮毛毛薛阿八薛濮氏等五人解廨復訊判仍一倂分别還押候下禮拜二移提人証到案訊核 
[不認串竊]  
　　三濟轉運公司控車夫董江記出店姚紀平串竊洋一千元昨由捕房將兩人拘解公堂訊供不認判一倂押候查明於下禮拜四再訊 
[先領田單]  
　　陳裕坤控王慶堂虧空帳洋一千餘元昨經公堂復訊判將存案之田單先交原告具領候下禮拜二再行訊核 
[又獲兩人]  
　　周春思控車夫張泉用毒藥圖害案内之許四周三二人昨晨由探拘解公堂請究判押候禮拜六訊辦 
美租界 
[病犯逃逸]  
　　姜雲祺前因犯案經中西官判禁西牢四年日前因病送往工部局醫院醫治並派甲乙二華捕前往看守詎前晚姜忽擊碎玻璃跳窻逃遁捕頭恐有賄縱情弊立將甲乙二捕一倂拘押聽候查辦 
[西人無理]  
　　某西人昨雇陸和卿之東洋車乘坐良久不名一錢向之索討反遭兇毆並將車身擊壞當由西捕拘入捕房解送該管領事署押候究辦 
[錢債訟案]  
　　張阿林昨向錢阿榮索討貨欵扭控捕房捕頭以關債務令向公堂控告 
[流氓淫惡]  
　　羅沈氏昨至捕房報稱在北四川路被流氓伍阿初等調戲不遂逞兇肆毆捕頭允爲查辦 
法租界 
[控追房租]  
　　新瑞和公司收租人投廨控稱榮華棧主車阿連積欠房金九百元屢收不付求請提追昨經聶司馬傳車詰訊命押候交保限一月理淸 
[限期還債]  
　　施金金欠王韶生洋五十四元向索不還由王控奉公堂飭傳研訊施供已遠利錢不少請斷判交保限一月還清 
[驅逐巡捕]  
　　一百四十號華捕朱佩因遺悞公事由捕頭罰去薪水銀二兩朱遂遷怒于同事六十八號華捕時向尋釁且揚言定欲置之死地茲被捕頭訪悉卽將朱佩斥革送廨訊究朱不承認聶司馬姑念業已革除從寛免究驅逐出境 
[能否管束]  
　　發堂擇配之韓揚　因無人婚配送至公堂由聶司馬飭傳家屬領回在案前日氏母楊莊氏投廨求領司馬准予領回管束 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[劄復]  
[江督劄復公布本省單行規則分别交存交議及裁撤江楚編譯局案]  
　　爲劄復事據諮議局呈按局章第二十二條二十三條二十四條後附之案語内載有諮議局議定可行事件督撫若無異議有公布施行之責等語查上届議會議决本省單行章程規則截清已行本行界限分别交存交議一案裁撤江楚編繹局一案業承照允施行呈請迅予公布等由前來除抄錄議案札飭官報局公布外爲此劄復諮議局查照須至劄者 
[江督劄復代呈甘泉士紳陳忠溥等隄工請願書案]  
　　爲劄復事據諮議局呈三月十九日會議議决代呈揚屬甘泉縣士紳陳忠溥等隄工請願書一件開具淸摺呈請裁奪前來查運河隄工關繫重要公家不惜帑項設有專局經理原爲愼重要工起見前據該鎭士紳電禀業經電飭並批確切查明禀覆此事總以工堅料實如期竣工爲第一要義李道有修守之責宜如何黽勉圖功認眞將事人言可畏民命攸關該道務當督飭承辦各員核實辦理倘敢草率偷减致有疏虞恐該員等不能當此重咎也除咨明蘇撫部院並札飭該道遵照辦理具復外爲此劄復諮議局查照須至劄者 
[議决案]  
　　呈報復議蘇學司辦公鐘點請先由學務公所通告教育會勸學所案 
　　爲呈請事三月二十五日奉督部堂劄復本局覆議議决學務公所整頓事宜一案内開由寗蘇兩學司將每日辦公鐘點載入學務雜志等因奉此茲於本月二十六日議會會議查寗屬已有此項雜志蘇屬尚未見刋行所有蘇提學使每日入所督率辦公鐘點應請先由蘇學務公所通告各教育會曁各勸學所一俟雜志刋行仍行載入理合呈請札行蘇提學使遵照辦理爲此呈請督部堂撫部院迅予裁奪加入前案一倂公布施行 
[呈報議决請定泰州滋事後辦理方法案]  
　　爲呈報議决事件事本月十九日會議决請定泰州調查戸口滋事後辦理方法一案查調查戸口爲憲政要義乃因此釀禍被毁至數十百家之多阻礙新政關係非細旣經肇事亟應分别良莠妥愼辦理查此項調查與自治之調查選民不同按照部章係行政官專責該地方官於此事措辦如何以致成此變端亦應詳查核奪聞江寗藩司已經委員履勘回省禀報自必定有平允辦法事關憲政前途理合遵照局章第二十六條呈請批劄以釋憂疑 
[記事]  
[二十七日議塲速記錄（續）]  
　　蔣副議長主席 
[宣布督剳覆議規畫全省教育案内乙之第五條文]  
　　丨百二號剳文中有兩種困難一無學生一少經　故不能辦中等農工學堂先從初等辦起似可允准但須聲明正名爲江蘇公立又須請實行節省辦理萬一不撙節仍是成立無期也 
　　四十八號現正先辦初等　來改辦中等然就經費而論苟撙節辦理亦可敷用不妨現在正名爲中等而因程度不及暫辦中等預科否則他日改辦中等時又須多費一種　續 
　　一百二號部章農科無中等預科惟初等實業學堂可以附設在中等實業學堂之内則現在正名中等而先辦一附屬之初等或亦可爲研究資料 
　　四十八號表同意又聲明學科歷年遞進以先辦初等正名中等爲是 
　　一百二號剳文中謂改辦初等農工實業學堂實含有農工兩科本局從前議决案但有農科而無工科若就現在初等將來改辦時必辦一農科中學一工科中學而經費必愈不足故若現在正名中等農科實業學堂而屬初等將來可專注　農科於地相宜於勢尤便 
　　九十三號此案當與兩淮中學案參觀兩淮中學方議改中學實業則此案卽可徑辦初等 
　　議長言頃一百二號言農工兩科與專辦農科當從討論至中等初等亦須研究其名實相副　　四十八號頃九十三號言與兩淮中學關係實則並行不悖兩淮中學偏於揚屬而此案乃江北主校至諮議局規畫教育必不能爲一時計江北之大當有一中等以上之學堂校内學級每年遞進不數年而合格規畫之時不能不就中等設置也 
　　一百二號現在籌辦初等實業惟有專辦農科爲是就初等農科已分四科將米改辦中等尚須加入兩科若工科則又分爲十科同時舉辦其經費實屬不貲劄又之兼稱農工者尚沿舊時農工試驗塲之稱而實未細爲分析也至正名中學極願贊成現在規畵之時辦事人眼光心力必以中學成立爲止 
　　九十三號學堂名爲中等而實辦初等非惟名實不符且於節省經費裁汰冗員尤不相令不妨於呈文内聲明如初等畢業卽行改辦中等 
　　四十八號經費已有萬元之譜卽辦中等亦足敷用况現在先辦初等尚可撙節若他日改辦中等仍是此已有之費豈無不足之虞故諮議局規畫須就大處著想江北一隅安能不辦一中等學校如經費無著猶須竭厥籌之而况固有此萬元之欵乎 
　　一百二號正名中等尚有一理由設如現在專辦完全初等實業則一年招一班學生必四年改辦多一周折如正名之後則隨時升班四年之後卽有中學生二班又於節省經費有益也 
　　議長宣布分兩層表决（一）先决專辦農科抑兼辦農工公决專辦農科（二）正名爲中等而先辦初等爲中等之預備抑如劄復改辦初等公决正名爲中等農科實業學堂 
　　一百二號頃言正名公立一層應否續行討論 
　　議長仍請如贊成正名公立者起立表决全體起立决定正名江北公立（未完） 
小說 
[社會小說淸夜鐘（三十七）]  
　　第十四閙陽台中宵驚俠客翻醋甕半地起風彼 
　　且說姜曉岑住在樂盛棧占了一間官房。在馬路上頑了幾天。又到堂子裡頭去略略的賞鑒賞鑒。那班倌人。大半都是些么二上的材料。姜曉岑覺得没有什麽趣味。想要回到杭州去。不料恰在洞庭春撞着了這幾個寳貝。倒替他們做了個和事老人。回到樂盛棧去。奇不奇巧不巧的又撞着了這一雙寳貨。姜曉岑心中暗想。如今世界上的風俗。實在的潰敗决裂。收拾不來。看這個少婦的服飾舉動。明明是個大家眷屬。竟會明目張膽的。在馬路上和這樣的浪子携手同車招搖過市。大家的眷屬。尚且如 
 
 

Page 27

 
 
此。何况那些出身貧賤。不知廉恥的人。想到這裡。不覺慨嘆一回。便坐着轎子進城到姜寡婦那裡告辭。說明天一定要回去。在姜寡婦那裡談了一回。方才出城回棧。在自已房間裡頭。坐了一會。又把行李略略的收拾一下。已經差不多十二下鐘。正要閉門安息。忽然聽得樓梯上一陣脚步的聲音。走上樓來。好像有十幾個人的聲浪。七張八嘴的。一直走到左廂房的門外。大家都打起門來。打得那門一片聲的怪响。只聽得那班人口内都嚷道。我們是城裡龍公館來的。龍大人忽然得了急病。叫我們來請太太回去。請太太快些起來開門。嚷了一回。房裡頭却是靜悄悄。的没有一些兒聲息。衆人等了一回。見裡面不理。大家都閙起來道。龍大人得了急病。息麽太太還不開門。就是楊八少爺也在這裡。也没有什麽要緊。請太太快快的開門。姜曉岑在自已房裡。聽得他們這般吵閙。又聽了他們的說話。心上早已明白。一定就是方才的一對寳貝這個在外面吵嚷的。一定就是男扮女裝的衞秋吉有意帶了衆人。來出這一口酸氣。想着憑他們去混閙。與自已不相干却又心中暗想道。方才聽他們說什麽龍大人龍太太。自然是個有名紳士。這件事情。若眞個閙了出來。不但姓龍的面上擱不住就是本地的那班紳商大家也有些不好意思。不如還是我來和他們抱個不平。免得他們當塲出醜。 
國外新聞 
[英國新戰艦落水]  
　　初三日倫敦電云英國奪雷諾脫式戰艦赫克爾斯號已在茄洛港落水當時行禮不甚熱閙 
[英國内閣集議]  
　　初三日倫敦電云英國首相愛斯奎士君已於昨日覲見新皇各報皆謂政界之爭戰將可暫休内閣已開會議討論新時局 
[生橡皮跌價續聞]  
　　初三日倫敦電云生橡皮之價已續跌 
[德國歡迎羅斯佛]  
　　初三日倫敦電云據柏靈電稱羅斯佛君夫婦抵德時大臣恭迎者甚衆一路觀者咸歡呼致禮 
[法國社會黨得勢]  
　　初二日柏靈電云法國複選議員後社會黨之數業已增多 
[西班牙舉行選舉]  
　　初二日柏靈電云西班牙舉行選舉政府黨多數業已減少（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
