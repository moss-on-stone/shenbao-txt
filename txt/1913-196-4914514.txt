# 1913 - 196 - 4914514

 

Page 1

 
 
外論 
[英政府之國際觀（游歐客）]  
　　英下院於三月十號開院英王親自蒞會其演說中詞意於國際上大有關係頗太息於倫敦平和會未得良好效果然於大使會議則其成績絶佳卒能調和列强間之衝突將各重要之困難問題悉行解决至堪欣幸此會議者實於世界平和有益列强相持之亟得彼爲之稍弛近東之變致波及全球何莫非會議之力爲之也旣而首相亞斯圭斯答統一黨演說更於國際現勢以及英與列强之關係極爲明晰亞氏尤就巴爾幹之新情形與列强間各利益相調和處言之綦詳如塞爾維之出亞特里亞底格此實第一難題現旣得一解决之法將來尚須造萬國公共之鐵路以保障塞之中立海口不受他項侵損至於阿爾巴立問題大致亦皆决定其所殘餘未决者不過一二小端當不至以此起衝突矣在亞氏演說中所極宜注意者即謂倫敦大使會議不特調和三連合與三同盟之衝突已也且將三連合與三同盟漸爲接近又爲在會議中造成一種信任彼此互釋猜忌此實最爲要著所有國際問題皆此兩系主動倘此兩系均主平和能相信任全世界上固無可引起戰爭者也又謂因兩系之信任遂令英德間之競爭不至如前之烈且求互相調和此尤平和之福英報均稱亞氏之言不能盡與時事相合英德旣眞融洽則德法亦必融洽德俄亦必融洽理勢固必如是而事實則又相反何耶不見德法俄之均大增其軍備乎則亞氏之言固有不可盡信者也當英政府提出預算下院之自由黨必謂歐陸有戰英當以兵力出助法俄起相詰難彼此爭議已歷三載今年討論預算自由黨謝西爾的出質問政府謂其政策危險英與俄法連合萬一歐陸有戰英當出助俄法亞氏立出答辯聲言英並無此義務惟當戰事發生英或須以陸軍入歐保其根本利益此亦勢所難免就此詞意研究即知連合與同盟之别蓋連合者攻守相助彼此可以自由無條件爲之約束而同盟者則負有必需之義務無可避免者也 
專件 
[圍塲發展案蒙藏局勸業科科員任嶧調查（九）]  
　　以上所陳各節雖略有計畫若無欵舉辦亦徒託空言無濟於時雖然苟其無利於人民國家則亦已矣若其不然則固當排萬難而以百折不回之心任之也竊以爲除多張多圍鐵道經費浩大應由國家修築外其他均可由人民興辦國家保護以成之也謹 
 
 

Page 2

 
 
擬辦法十三條卽希公决 
一張多張圍鐵道其利不僅在農於國家各種方面皆有利益且資本過鉅較內地鐵道利少應由國家籌欵建築其天寶市及天寶公圍將來興辦時亦須由政府經營或政府人民合辦其他均應提倡民辦 
一凡人民在圍場設立各種公司政府必須竭力保護如有於補助條件奬勵條件相合者政府尤當盡力補助奬勵 
一圍場漢蒙人民雜處尤當蒙古要衝應由蒙藏局農林部同將此案行知熱河都統責成該都統就近提倡保護（未完） 
時評 
[最簡之人心談（無名）]  
　　我所主張各種最简之談以云中國之根本改革不得不如此者也然而以中國今日之人心言之則斷無其能行之者是故如欲實我種種最簡之法必先使我中國之人心有最簡之定向而後可 
中國人心之所以無定向者以政治主義與生活主義合併而紛糾之也謂中國今日之紛紜者全爲政治主義之不同無敢信也謂中國今日之紛紜者全爲個人之生活主義不過借政治以爲名亦不然也以少數含抱政治主義之人爲多數生活主義之人所利用於是政治主義埋没於個人生活主義之後個人生活主義容有逹時而政治主義永無能逹之目的 
是故今日之人心苟能劃清個人生活與政治爲二途則政黨自能純一官吏自能清明而一切之良法美意自能通行而無所阻 
專電 
北京電參議院今日開會議員到者寥寥僅足法定人數議長報告福建湖南等省來電反對設立國稅分廳衆無甚討論繼卽開議院法已通過至第四十三條 
北京電參議院因天氣炎熱於今日（三號）起改爲上午八時至十二時開會國務院會議時間亦改爲九時至一時 
北京電政府因外交團對於各省外交特派員多持異議故决計裁撤所有地方交涉案件仍前清舊制歸各道觀察使暫行兼辦 
北京電外交次長劉式訓已提出辭職書 
杭州電昨日又獲匪徒徐仰山劉子元葛廷根孫馭風邵傑三供用毒彈圖暗殺判决今日槍斃 
南昌電賀國昌飭將國稅移交籌備處接管惟地方租稅無幾前虧二百萬元電請中央補助議會議决案件承認與賀國昌相接辦理 
南京電代理省長馬士杰因奉中央裁員减薪命令昨與各司人員商議將於裁併各司各科人員之後實行減薪均照原有薪俸遞減聞省長薪俸三折減領司長薪俸以四折減給各科長科員等以六折減給俟應省長回省卽條請表决 
南京電程督電請海軍部派建威海籌兩兵艦巡緝江面已得部電允准 
南京電蘇屬各縣知事因中央裁減縣署行政經費特在蘇垣集議挽囘方法昨無錫嚴知事有長文呈民政府痛詆政府裁减經費之非語頗激烈 
南京電昨金陵關監督黄瑞麒赴京聞此行係關於關督裁撤問題南京電陸軍部電省長陸軍軍醫學校本年續招新生蘇省應派學額九名請即考送 
南京電寕垣認捐局現有取消消息 
特約路透電 
武昌電以下之言由黎都督允准發出亂事已平人心安靜袁世凱秉政黎元洪無論遭際如何必竭力助之袁世凱極能控制北方諸省黎元洪亦極能控制中央及南方諸省此言已廣爲傳播 
北京電贊助五國銀行之五國公使今日會晤丹恩君討論鹽稅稽核所事務聞前議設立支所十處今議改爲十七處 
北京電外間盛傳華軍已在歸化城附近擊敗蒙人蒙人紛向庫倫逃竄各公使署以爲此殆確耗惟政府對於此事無所宣布觀於七月一日之總統命令擢陞該地官員則覺此項消息似屬確實 
北京電參議院今日開會秘會長報告接某某早文請勿承認籌備徵收國稅局當時議决候議院法告竣再爲提議繼乃討論議院法已通過至第四十三條 
北京電昨日外交團開會討論中國各省外交特派員問題盖按條約各領事有與道台及其他地方官辦本埠關於西人事務之權若照新制則凡無關重要而在本地可以解决之事務亦將一再請示外交部勢必多所周折故各外交家决意反對此項新制 
奉天電聞張錫鑾將駐長春爲滿洲三省都督張作霖爲滿洲陸軍總司令軍隊行動現已停止 
北京電國務院因國會開會議員多不出席故議每員出席一次另付費洋二十元茲接各省政府議會及各團體來電抗議南京之電詳舉法美各國議員公費且謂中國日用各物較他國爲廉目下所發之數堪稱豐厚焉能再增 
北京電今日下午如天氣晴朗飛行家巴恩君柯特郎君將駕飛船駛至天津 
北京電格蘭特君存亡仍無消息目下電音中阻惟庫倫當道已允竭力代爲尋覔不死則當釋之 
北京電奥國有名科學家一團不日將至中國考查雲南四川甘肅數省人種地理動物植物各學 
譯電 
開封府電一日夜十點十五分鐘城中火藥庫忽然轟炸其聲甚烈儼如地震中國內地敎會之門窗皆爲震開天花板亦墜落坎拿大敎會震碎玻璃窗多扇聞有華人數名爲坍倒之房屋壓斃 
北京電國務院昨日開會議决除農林部與工商部合併外並擬裁撤各省交涉司及開除中央政府官員三分之一俾每年可節省國用一千八百萬圓北京電駐京俄使對於蒙古問題之態度强硬如前不肯稍離庫倫條約所定之根據外間所傳俄使已允讓步甚至謂已簽定中俄條約之說皆屬子虛 
北京電外交總長陸徵祥及外交次長已提出辭職書國務院解散在即 
倫敦電英國皇太子已啓程赴德 
柏林電法國飛船家穆里萊斯由丹京駕艇昇空取道亭寶飛抵海牙 
柏林電柏林某報載有北京訪函讚述袁總統之政策謂各國如不干涉華務則中國之前途希望頗佳 
倫敦電希臘政府致文列强詆責布國於俄京解决爭端未定之際乘機攻擊希軍佔有所爭之土地此種手段希政府未便容忍非布軍退讓所奪之地則希軍行將前進云布塞兩國政府亦以同式公文致與列强各相詰責列强已嚴戒三國目下旣有公斷之機會愼勿自陷於戰禍 
巴爾幹大局未見光明據最近消息布塞兩國似復有調和之望布國一方面對於沿邊一帶之戰事以爲無關重要俄國現竭力阻止戰禍三十日有布軍一千二百名爲希軍逐出蕯洛里卡彼此曾見血戰布軍死者頗衆餘皆被俘 
羅京電今夜若無稍佳之消息則羅馬尼亞政府將於明日下動員令 
柏林電布塞兩軍已在華逹界線一帶互以槍剌肉搏布軍與戰者共九十大隊兩方面現各傳獲勝消息羅馬尼亞對布熊度已稍和平須俟布塞兩國實行開戰後再爲干涉希塞兩政府已命軍隊進攻布軍布政府已向希政府抗議捕擄薩洛里卡之布軍並謂此事一切責任須希政府担負據希塞兩界傳稱宇斯克白附近已見血戰布軍敗績而退芒軍現協助希塞兩軍以拒布國羅馬尼亞已開始徵調軍隊 
柏林電塞政府宣告列强謂布國並未宣戰遽行進攻故兩國現已開釁駐布塞國公使已以極嚴厲之辭宣稱布政府須負開戰完全之責任塞京各報皆發行特别增刋宣布戰情塞京電一日晨間據半官消息宣稱昨日兩軍復接戰沿邊一帶之布軍均經塞軍擊退布軍失快砲六尊被俘者八百名塞軍損失亦巨兩軍今雖對抗惟外交並未决裂 
薩洛里卡電此間得有消息布軍曾攻入巴格丹柴鎭任意屠殺婦孺並在某處擄獲希軍一小隊計下士一員兵十四名全數殺死該下士當時身受剌傷十處格門茄之希軍曾擊退布軍一隊敵人死傷頗衆干其里有希人一千二百名恐遭布軍殘殺已逃至薩洛里卡 
倫敦電倫敦及大陸之外交家仍信巴爾幹之戰禍可以挽回且信塞國國會承認公斷足爲由俄斡旋而得和平解决之朕兆布塞兩國政府均於昨日宣稱已命軍隊各守防勢並據布國宣稱近今戰事實由希塞兩軍挑釁悉經布軍擊敗並佔據希塞兩軍所退之地 
要聞一 
[兩院憲法起草問題]  
　　憲法起草一事前經參議院議决兩院各選舉三十人爲起草委員咨交衆議院之後卽因選舉委員之方法國民進步兩黨以及超然社政友會新共和黨潛社種種之團體連日協商日昨國民黨與進步黨各選舉代表十人協商一切問題憲法起草一事亦在應協商之一部分聞恊商之結果尚爲融洽將來之結果大約係新共和黨附入國民黨得其半數政友會超然社潛社等團體附入進步黨得其半數昨日進步黨開兩院預選會推舉此項起草委員國民黨亦經開會預選其預選之結果尚未盡悉至於選舉方法衆議院曾經議長指定特别審查員十五人昨日上午九時開特别審查會擬定草案四條較之易宗夔君所提之在選規則草案稍有修改准於二十五日大會提出報告茲將審查會之結果誌之如下 
衆議院憲法起草委員互選規則（一）衆議院憲法起草委員名額三十人（二）選舉憲法起草委員用單記有記名投票法以得票滿二十五票以上者爲當選投票以投滿名額爲止票數相等者以抽籤定之（三）依前條之選舉法選舉候補委員十五名（四）當選爲起草委員者不得兼任常任委員 
[兩黨協商改組內閣]  
　　改組內閣問題喧傳已久惟見諸事實者只總統選擇總理其他大半出於揣測日前國民黨發起協商會約請進步黨討論此問題昨日午前十時於衆議院開第一次協商會計國民黨推出委員十名湯漪鄒魯趙世鈺張耀曾谷鍾秀彭允彝陳景南劉恩格金兆棪王源翰進步黨推出委員十名王家襄谷芝瑞丁世嶧胡汝麟王敬芳曾有翼耿兆棟孫洪伊范熙壬曹汝霖此會所提出者雖爲最簡單之改組內閣事而於其中發現一種之彈劾案且其磋商之裏面亦大有研究之價值茲據所聞詳情分叚誌之 
改組內閣之最近因臨時政府本無改組之必要惟自宋案及大借欵簽押發生國民黨院內行動已躍躍欲試袁總統亦知不能維持此內閣改組議之由來至此次發動則確係爲奥國借欵蓋此項借欵政府之不法已無可躱閃恰與倡改組議者以絶好正大題目故也 
協商中之彈劾案二十五日兩黨於衆議院開協商會雖爲改組內閣而其實際則爲國民黨提出彈劾案於事前要求進步黨之贊同聞昨恊商中國民黨直發表所擬之彈劾案其內容係列舉政府十二大罪措詞甚爲激烈云 
改組之方法國民黨旣以彈劾爲推翻現政府之武器而其改組之方法則主張推倒政府全部此其已表示於外者也但探其內容倘其主張不得他黨贊成或總統一方有辦不到處則亦可留海陸軍兩部此其對現政府之辦法也至推倒後如何組織則仍聲言願進步黨力任其難且極贊湯化龍君可任總理而始終保其虛僞之態度國民黨之目的與手叚國民黨知進步黨不欲組織臨時政府故極力推讓且明知改組後必爲一混合形自願加入而礙於政黨內閣之黨議爲保存體面計不便出口其意殆欲進步黨協商到最後一步共同組織之故昨開始談判卽先提出組織問題進步黨當拒絶只就現政府是否有改組之必要一方討論觀乎此則知將來卽改組爲混合形國民黨亦要不惜下身分占一二把總長椅子也至其手段則欲以改組之內閣於臨時末期試驗袁總統之是否足信以决定將來可否投伊正式總統之票或曰國民黨重要人物有一二發官興者故以此說朦混其黨員非有如上之正當手叚也 
[國會議員善鄰團之預備會]  
　　善隣團已由政友會癸丑同志會國民進步共和各黨全體議員作爲發起人昨日在衆議院開豫備會國民黨議員因本黨議員開憲法起草選舉會共和黨開特别大會故進步黨議員到者獨衆由湯化龍君主席請韓君汝甲報告善鄰團在正式成立之先應豫備各事卽由韓君起立報告者二事 
（甲）改定韓君汝甲擬定善鄰團草章 
（乙）在善鄰團成立之先設籌備處布置一切 
繼由湯君化龍將全章誦讀一遍大致均表同情惟於（丙） 
章監督部一節由各黨如何協商選舉始能持平（陳君善之提議）（丁）章三節之執行部似可取消而改爲監督部常川辦事 
 
 

Page 3

 
 
處（在平君剛次座之某君提議）繼由湯君化龍提議指定四人出而審定草章以便大會通布當卽舉定谷君鍾秀王君家襄景君耀月張君伯烈大衆鼓掌贊成至於關於籌備一節仍由湯君化龍提議由參衆院秘書長林君民平君剛會同秘書諸公辦理擬於下星期六或下星期日開成立大會云 
[减政主義實現之先聲]  
　　財政困難閒官太多識者莫不以汰官併署爲說而莫有實行者近日政府此機大動今詳述於下 
工商部員全體之决議工商部近爲借欵問題及巴拿馬賽會問題均主張取消節减而欲求根本解决首在取消本部合併農林部辦理次長向瑞琨提議首席參事周家彥及廖陳各司長各科科長及全體部員無不贊成當卽請總長劉君到部劉君亦大韙其議部員卽席起草述其理由請其提出國務會議 
國務會議之模樣劉總長到國務院後首先提出此議除敎育內務二總長未到外其餘各總長多表示贊同梁士貽謂財政部現有各員可裁去三分之一其餘特别機關如各海關監督亦可就近行政機關辦理許世英則謂各省司法籌備處亦可裁撤歸各省行政機關辦理外務總長謂各省交涉委員歸併於各觀察使辦理以此類推則各部可裁撤歸併者甚多惟陳振先則垂頭不甚作聲最後乃言農事試驗場可歸部直接辦理無須另派專員凡該部所管學校以後均可直派部員辦理會議之結果即時通過且擬定名爲實業部不日卽提交院議云今將劉總長提出國務會議文錄下 
近日最難解决之事莫如財政問題開源無方節流爲要全國歲出兵爲大宗裁兵最要然難蹴行行政機關無論屬於中央屬於地方者可以裁併廢止之處甚多其非根據法律發生者或承前清之舊制或爲臨時所設置者固可一律裁撤卽就法定機關而論亦有可以合併者揆一曾與本部部員會議卽如工商農林兩部在前清爲農工商部在南京爲實業部政府北移始分爲二若論事業之發逹則農工商鑛四者均爲要政分立四部亦無不可若就現狀言之則財政問題先未解决農工各部幾等閒曹計畫雖多着手無術且以事實而論農林工商互相關係之事甚多譬如絲茶兩項爲國貨大宗提倡整理最爲急務而種植屬於農業製銷關係工商劃歸一部性質旣不明瞭分隸兩部辦理復多窒碍又如農鑛兩事同一地也農林部以爲宜於墾荒工商部以爲宜於開鑛兩部分管則易啓爭端一部統轄則權衡盡利况兩部分立各司以外多設首長以下各官亦嫌糜費欲爲行政便利計爲實業發逹計爲經費節省計均可合爲一部辦理應請於會議裁併各項機關節省行政　費同時提議將工商農林兩部合併爲一另提官制交由國會通過實行云云 
[請廢烟約禁運印土之提案]  
鴉片之毒舉世皆知推其害之所至不惟人民有傾家蕩產之禍且足以弱種亡國數年來吾國民遽然驚覺銳意痛除惟英商來源不絶無可如何事緣前清政府貪戀稅額罔顧毒害續訂一千九百十一年中英禁煙條約生種種限制勢難自由查該約第三條言明廣州上海爲最後之結束似此辦法離奇實甚蓋二處爲我國南北通衢向來印藥來華以此爲總口不從此著手雖禁如同不禁故本年四月間調查上海一隅積囤之印藥尚一萬八千箱我禁愈嚴而彼運愈多流毒寧有已時此約之不可不廢者一也第六條每百觔箱加稅至三百五十兩以重稅餌我使我國貪戀稅額不至卽求禁運殊不知彼之取償於售價者數倍之多從前印藥每箱售價六百兩今則每箱漲至三千兩售貨少而獲利多我則收稅微而漏巵大重稅之害如此此約之不可不廢者二也第七條大宗貿易之各限制不知以何者爲標準指整箇而言抑指整斤整箱而言即質諸前清政府亦不能明白解釋故各省禁煙動起交涉皆此約之流弊當廢者三也外此弊竇尚多未及枚舉故國民視此奔走呼號力求廢約停運以盡袪毒近本院接全國禁烟會來函云代表章君遹駿由英來電報告英政府已允停運彼都人士均極贊成等語若不乘此時機請英國廢約禁運則來源未塞禁絶終難且內地已經絶種外人必倍收其利益財源暗竭補救末由國民之膏血立盡政府依戀目前稅額何以慰此輿望議員等以爲當今急務莫有大於此者得此良好機會豈可錯過爲提出議案請速咨外交部向英使交涉務逹廢約禁運目的是否有當尚希公决（一）請廢禁煙條約（一）續約一千九百十七年印土全行禁盡請卽於一千九百十三年（中華民國二年）英國鴉片一律禁止入口提出者楊樹璜贊成者黄肇河歐陽鈞牟琳　曹振懋　楊士鵬　鄭德元　林鴻超　陳堃 
丁濟生　詹調元　王烈　李爕陽　丁巂宣 
[伍廷芳來京之目的]  
　　伍廷芳此次入京有三大目的（一）自宋案大借欵兩問題發生南北互有誤會伍先生欲代爲調停故入都疏通感情其演說詞有云民國係吾輩手造倘一旦破裂豈不前功盡廢此行欲於政府有所補救云云（二）派使赴美答謝承認之議久未實行日前參議院議員朱君兆莘提出建議案全院通過咨到政府大總統閱朱君議案甚爲嘉許卽擬請伍廷芳君爲答謝專使他日改爲駐美大使云（三）改組內閣之議提出已久惟以總理頗難其人日前卽有請伍出山之說以伍爲各政黨所歡迎也伍來京時意不在此惟適值彈劾案將提出及議組短期內閣僉謂非伍莫屬伍現力辭欲逹使美之目的云 
[院法修正之根本談]  
　　衆議院議員張善與等以自頃議院法草案由委員會提出後兩院議員對於草案第九十二條兩院議員公費一節多主節儉是矣惟統閱全案其中各條文與中華民國根本法律問題有關係者非常重大苟弗之愼於將來制定憲法時必生出莫大之障碍不得不特爲注意者第一立法機關之組織各國成例不同有一院制者有兩院制者現在各國雖多行兩院制民國國會組織法雖亦採取兩院制然在正式國會成立以前臨時參議院固不得姑就所見而假定之究不得謂國會組織法對於正式國會所議之議院法有何等之拘束力而制定議院法時尤不得顧念國會組織法有參衆兩院之規定俯就其已然之範圍以爲一定之主張乃查議法草案第一章第一第二第三第四各條有兩院開會閉會休會延會之規定第三章第十四條有兩院議長第二十條有兩院委員會之規定第十章第五十至第六十四各條有甲乙兩院提出移付協議之規定第十二章第六十九至七十一各條有兩院對外關係之規定第十三章第七十二條有兩院懲戒權之規定第十四章第七十八條有兩各設秘書廳之規定第十五章第八十四第八十五條有兩院警衛之規定第十六章第九十一九十二兩條有兩院經費之規定凡此條文均須俟憲法制定後始可確定現憲法尚未公布萬不可草定若干條以障碍國家之根本法此其所當注意者一第二行政機關之組織世界共和國家凡二十有四其中除法蘭西瑞士兩國以特别事故行內閣制外餘悉行總統制政府組織有總統制內閣制之不同斯其立法機關對於行政機關之權限亦大有差别民國臨時政府曾兩制皆行之卽孫前大總統在職時行總統制袁大總統受職以來行內閣制現行臨時約法即袁大總統受職後所改訂民國憲法未定以前臨時約法雖不可謂無效但不得因之影響於議院法更不得因之影響於民國憲法乃查議院法草案第四章第二十五條六條有政府提出之議案之規定第六章第三十一條有彈劾國務員之規定第八章第三十九條四十條四十一條有國務員出席答覆之規定第十二章第十七條有兩院對於國務院得直接往復文書之規定凡此皆實行內閣制時立法機關與行政機關之權限現在憲法尚未起草政府之組織究係若何形體總統制或內閣制尚未規定萬不得以議院法先有一定之主張以約束將來民國憲法此其所當注意者二以上所述關係國家立法部曁行政部之組織皆其大者要者謹依暫行議事細則第十七條於讀會前提出預備修正案以便開會時共同討論議决提出者張善與 
雜評一（無名） 
　　黎南袁北黎保南方之安寧袁保北方之秩序中國之大局固無妨也雖然余謂常此以保無妨之大局則中國之進步永無其期母寧亂黨之勿生使此人民自保其大局之爲愈也 
逐蒙之捷音自庫匪內犯以來雖有小戰而敗音屢至中國之軍隊幾與議會同表無能於世界矣今日乃有一捷音謂庫匪敗而北遁然則中國之事固無一定或者議會亦將放異彩耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[减主義之大發逹]  
　　工農合併條件二十八日午後二時劉揆一與陳振先在　務院恊商丁商農林兩部合併問題聞已議定四項條件亟銀於後（一）易名實業部（二）以農林部爲主體（三）改組後實業部人員須由兩部實缺人員中平均委用（四）其餘兩部實缺被裁人員須於裁部後一月內予以位置 
中央節减辦法政府因財政困難决定大裁政費其主要之辦法如下（一）裁汰冗員並裁併不重要之各司（二）實行减俸（三）各項中央直轄機關酌量裁併聞已將以上三層辦法飭由各主管衙門酌察情形自行籌擬節略再付公决並聞日前國務會議提議各部院人員照章本不得兼差近來奉日日久禁令漸弛往往以各衙門重要人物兼任各項挂名之差虛領薪水毫無職務甚至有以一人而兼任數差者似此虛糜最無實益　將重申舊令一律禁止其有實在相　 
需者准其兼差不兼薪以示限制聞是案提出大衆頗　贊成云 
名　裁减動議自梁士詒任財政後對於裁减各省行政經費主張甚力日昨二十五號卽將此案提出國務會議經全體贊成復於二十七號續議議决其内容係以各省省分大小劃爲大中小三種卽以省政之　簡而定都督省長兩署經費之多寡惟原案規定都督兼領　長者每署各減經費三千後多數會議以都督民長　署主管不同機關各異萬難合併爲一但定爲都督兼領民長者不另支薪俸以爲撙節經多數贊成刻聞叚總理對於此案意在速行大約不日卽可由總統公布矣 
[趙惟熙彈劾案將交國會]  
　　　民國成立以來各省議會雖屢有彈劾都督之舉然多係電劾並　援引省議會法文故均由政府查辦此次甘肅省議會彈劾趙惟熙會聲明依省議會暫行法第十七條開會公决提出彈劾案等語頃聞政府以該省議會旣依法　三分之二以上同意提案彈劾按原條文應由內務總長逕交國會議决懲辦是政府本無查辦之餘地昨已電復該省議會聲明此節並謂俟其正式公文寄到卽當依法提交國會云 
[總長提倡實業之偉論]  
巴拿馬賽會事務局開局情形已紀昨報是日工商總長劉揆一演說詞最爲敷暢特照錄之如左今日爲籌備巴拿馬賽會事務局開局之日承諸公熱心蒞會光此盛典實深慶幸　一以職守所在敬將本局開辦之宗旨爲諸公陳之西曆一千九百十五年卽民國四年我西半球之友邦美利堅因巴拿馬運河開通爲二十世紀世界第一大事業特在該地舉行萬國博覽會以爲紀念此事在民國元年即接美國政府通告請各國前往賽會在各國之通例均於接到通知之後卽行着手預備視爲一　　大之事業惟恐不能趕先不能爭勝卽東鄰三島之日本亦　　六百萬元之　費於一年以前籌辦此事因欲與中國競爭絲茶兩業　以百餘萬元專事籌　兩項出品以期攘奪吾國之海外貿易其於東亞商業關係之重要可想而知我中華民國正值開國之初萬事草創且經兵燹之餘財政竭蹶對於此事未暇注意故接到通告一年之後方纔着手籌備事務局今日始能成立已有落人後着之感伹有一可以快意之事則本局開局之時適在美國正式承認中華民國之後中國往巴拿馬賽會之時卽爲我五色新國旗西渡太平洋與萬國爭輝之日實民國開國以來加入國際團體第一之好機會吾國對於此事實應非常注意二十世紀之中爲經濟競爭之時代非人與人競爭實國與國競爭也國於大地之上能循此原則而戰勝於經濟界者則富强立致否則貧弱以亡横覽五洲諸强國若美則戰勝於農者也德則戰勝於工者也英則戰勝於商者也至於日俄法比諸國皆汲謀農工商業之發逹以爲鞭策宇內雄視六合之基斷未有據天然之美利如吾中華民國而任經濟之劣敗民生之憔悴一至於此也今當國體新更國基未固之時苟不具有世界之觀念存卧薪嘗膽之心挾破釜沉舟之勢勇猛精進百折不回求拓經濟界之一新天地則就社會一方面言之虛擁富源棄利於地必至外貨日侵國產日絀國民日用衣食所需皆仰給於外貨漏巵日鉅生計日難不數年後富者降爲貧民貧者轉徙溝壑默想將來社會愁慘之狀爲何如乎就政治一方面言之債臺高築如縛春蠶乞貸而來泥沙而去轉瞬借欵告終國帑匱乏如故外力益伸永刦難復國權獨立之精神有不因此動搖者乎故爲今之計欲保持國家之主權維持社會之福利非引導國民全體之心思材力傾集於經濟競爭之一途無他道也競爭之術亦曰考察世界大勢之潮流改良本國固有之產業必兵法所謂知已知彼百戰百勝是已蓋物產之良窳由於比較比較之方法無如賽會賽會之舉創之者英之倫敦繼之者法之巴黎自十七世紀以降各國踵行萃五洲之菁華羅萬國之工巧炫異爭奇極人力而窮物狀所以開拓國民之智識誘掖農工商各業之競進其效益之宏大實非淺見者所能窺測此次美國巴拿馬萬國博覽會尤爲世界之大典各國所競爭就表面觀之不過物產之比賽智識之交換就精神論之實國際之競爭國度之表示關係至重揆一豈不知光復以來元氣未復借債爲生難語斯舉然而慨乎民生之困窮不能不引起經濟競爭之興味國度之幼穉不能不激勵觀感之雄心且鑒於前清賽會種種之失敗不能不於民國肇興之始勉圖進步樹之風聲故無論如何爲難亦不能不設法辦理請略言此次賽會關係之要點一則民國新造物力凋敝之餘可借此次賽會喚起一般國民商戰之興會逹到發展國民經濟之目的二則可使吾國之物質文明借此次賽會紹介於世界人之腦中使知民國歷史之憑藉甚厚前途之希望無窮三則巴拿馬運河開通以後世界大勢爲之一變凡商業上外交上均受絶大之影響吾國宜乘此次賽會實地攷察明悉利害四則美國承認中華民國最早逢此盛典我國理宜參預並且對於此事應格外表示隆重方爲敦睦邦交之道故此次賽會無論對內對外及就經濟政策外交政策各方面觀察皆爲萬不獲已之舉不可存消極的對付之心以吾國地域之大物產之多交通之不便利機關之不完全赴賽會路程如此之遠今日開局實嫌其遲凡出品之調查徵集海陸之轉輸以及館舍之建築賽品之裝飾陳列無一不需鉅欵中國之銀元百萬合成美金不及五十萬元而美國物價及一切用費之昻貴又數倍於中國故今提出三百萬元之預算較之日本已減半額實恐將來不敷展布而外間不察以爲此事本非急務不過工商部有意鋪張蓋未明此次巴拿馬賽會關係之重大及其籌備之困難也但茲事體大工商部不過依據官制不能不爲承辦此事之機關而將來出品必需仰給各部及各團體各機關通力合作始克集事甚望各部各團體各機關聯絡一氣熱心提倡并乞新聞界竭力鼓吹俾此次賽會事業對外不致貽笑列邦對內可使人民奮發則不惟本局之幸亦全國之幸也 
[鄂省大戮破壞黨餘聞]  
　　武漢亂黨預謀二十六夜起事以南湖洪山青山金白沙洲爲集合地聞蛇山上炸彈聲及火號卽分攻入各門並約有駐漢鐵路附近某軍横斷鐵路駐襄河內某團由陸路佔領漢口橋口一帶以漢市街潛藏之土匪裁兵響應爲亂黨僞司令與各僞官之衛隊俾鐵路橋口兩處之兵專顧北兵寧鄂各兵之攻擊此種計畫均經敗露故二十六夜黎公派第三旅長杜邦俊督同所部兩團分佈於洪山青山南湖金白沙洲等地派汙口杜鎭守使督率軍一團伏於橋口大道兩旁均配有馬炮隊一連探哨往來絡繹以備作戰該地禁止行人經過至次日十句鐘始撤去漢口街市亦滿佈寗鄂北各軍街巷爲塞鐵路一帶則係北軍專任昨聞天門縣皂市岳口駐防軍隊譁變與橋口設防大有關係緣該軍已爲叛黨所用是日未見去電知已洩漏敗事遂大掠商民而遁此次首獲大批亂黨者係巡警第十署當訊知南湖炮隊旅第二團與漢陽鄂軍一師第一旅（卽兵工廠風潮袖手旁觀者）漢口駐於鐵路營舊址之寗軍一營曁省垣塘角地方之第一師砲隊一營均與匪通謀卽密調北軍及鄂軍可靠之營伍分别將該旅團營圍困勒令繳出軍器每名各給餉銀十元由官雇船押令分途回籍不准逗留當寧軍被困解散時有一排長反抗向勒令繳械之北軍演說意圖激動立時被北軍官指揮縛殺於營門口衆皆懾服聞該步砲隊之解散不生事實得北軍力若非預調有北兵來武漢糜爛不知成何景象矣漢口民國日報之被抄禁經理主筆押於法捕房係因抄得有謀逆文件佈告章程業已排版預備二十六夜起事卽印於次日該報公布該報之爲亂黨機關顯然非他項文字獄可比乃法領審訊兩次判押捕房不允交案迭經黎公派員石龍川夏維嵩等交涉不肯引渡查各國領事惟英德俄最惡破壞拿獲亂黨立卽引渡並不刁難現領事會已　定各界以後不准華人辦黨會設機關開辦機關報館售賣違禁危險物及華人購用手鎗等項茲將黎公公布民國日報罪狀錄下據報告近有匪徒派員來鄂運動軍隊並行暗殺機關設在漢口民國日報館等情當飭軍警會同法捕搜獲該報證據多件一告白內有起義宗旨等語又布告內有從前國家機關紙幣不得抑壓違者以軍法從事等語又布告內有軍人守秩序並定賞罰條例等語此外叛跡尚多不勝罄述正核辦間適有匪徒聚衆於是夜在省城南湖實行暴動並經破獲在案除將拿獲各名訊明分别按律究辦外特將搜獲漢口民國日報館事由佈各周知此布云云二十七日在軍法局前平湖門等處斬絞鎗斃之犯共有二十二名二十八日模範監內及軍法處又處死十餘人是夜深又聞有三十餘人須斷頭總共自二十六日以來已殺人百名左右（或云有百三十名）誠民國成立以後未有之大流血也亂魁孫洪鈞與震旦報記者胡鐵華均已處刑聞孫與林某熊某係贛湘粤三省破壞派協同摀亂湖北之代表均搜有大元帥委任狀及贛前督李烈鈞湘督譚延闓之僞信件漢口漢陽連日亦戮數人亂黨之多眞有殺之不盡之勢亂黨總名册及炸彈信號均埋蛇山上二十六日搜掘未獲次日下午四時特派憲兵一連率同供認埋藏之匪秦良王文華二人赴蛇山挖尋當由秦王二匪引導由蛇山洞上山至軒轅殿下山共經指出埋物地址三處一在湖南會館後院一在兩廣會館下山麓一在放午砲山頂共挖出祿色大酒磁罎存放炸彈三罎鄂支部匪首總册一本武漢各分機關匪徒名册十二本洋鐵大箱兩口內存新式毛瑟快鎗五十支當一併解回軍法局訊辦維時尾隨觀者甚衆因山路甚窄被擠跌下山破頭爛額折臂傷足者不知凡幾並跌斃小孩兩名壯者一人亦可謂慘矣 
[贛省警界一律宣告脫黨]  
　　贛省警視總監周希頤（係國民黨）通令全省警界一律宣告脫黨略謂警察行政在在與人民相交接其關係與捍禦外侮之軍隊固不同與裁判訴訟之司法亦不同其主義約分兩端一曰干涉一曰限制二者必有至公無我之懷方能行之無弊若警界之人列名於黨籍則門户私見横梗寸衷於干涉之事或偏而無當於限制之端或私而不公蓋先有入主出奴之意自不能無抑彼伸此之心是警察本爲保民之政因有黨派轉爲厲民之具况有黨必至各樹一幟互爭優勝今日此黨排擠彼黨明日甲黨擊剌乙黨相爲仇怨迭尋報復誤國誤民咎將誰屬是故警界之人不得入黨較諸軍隊之將校司法之官吏關係尤爲深切何也蓋在在與人民相交接故也本總監思患預防用特先脫黨籍以爲同僚之倡自今以往凡警界人員一律不准列入政黨祇以專心警務爲事爲此通令仰各科各課各署長各隊官卽行查明各該管人員等如有已入黨者概行飭令脫黨其未經入黨者不得再行附入以免紛爭而杜流弊 
[湘政府借欵近訊]  
　　湖南政府借日本旭公司一千萬元之債自草約簽押後經輿論之反對大有中止之勢蓋其條件之嚴酷無異出賣全省礦產都督原委財政司楊德鄰礦務局長黄忠績簽押彼二人以草約甫就外間輿論已蜂起反對將來必集怨於一身爲衆矢之的殊爲不值俱不肯從事故楊辭職未允卽稱病家居閉門謝客不欲與聞而礦務局長黄君以抵押礦產伊之責任尤重楊旣不負責伊尤不肯出頭以故借約之磋商久已停議乃據秘密調查近日此議復活探其原因則有一般無聊之偉人冀圖回扣餘利相率壓迫簽宇其主動者爲鐵路總局恊理文某彼等已定議恐省會不通過允出鉅金收買議員但不開口卽酧以五百金云其計劃如是但礦局黄局長尚以條件嚴酷未敢承諾簽字且云如行壓迫則惟有辭職以避之已與礦業銀行總理謝鍾柟同提出辭職書矣此事極其危險彼圖分肥者旣挾人必然之勢又思得收買議員之法恐終必底於成日昨旅京湘人李爕和余欽翼等致電都督力請取消恐其言未必有效也 
[交通部接收湘路合約]  
　　湖南粤漢鐵路公司總協理因湖南境內之粤漢鐵路幹路及湖南所有廣東三佛支路七分之三改歸國有全湘人一致贊成由公司推舉代表陳文瑋傅定詳與交通部議定收路還股辦法訂立合約如下 
第一條湖南境內原定之粤漢幹路路線及三佛支路湖南所占七分之三所有公司已成路線及材料車輛廠房器具未成鐵路之已建工程已購地段及本路全線內一切產業權利一律改歸國有由部直轄自由處理一切所有以前給與該公司之權利概行取消第二條公司賬項截至民國元年十二月底止自民國二年一月一日起至接收之日止所有公司債權債務確屬於該路者由部繼承擔任 
第三條公司入欵所有商股房股薪股租股賑糶米捐鹽斤配銷捐一律認爲公司資本 
第四條凡公司確實關於鐵路之欵以公司簿據及各官署存案爲根據由部派員與公司核算以便接收 
第五條路歸國有公司所有資本應一律發還股欵今將股欵分兩種辦法按照商房租薪股本金額列爲甲項按照米鹽股本金額列爲乙項分别定期發還 
第六條交路後所有公司所送决算表內列該欵應由部擔任歸還决算表內列存欵應由公司擔任收回交部 
第七條甲項資本於民國二年度攤還二百萬元館數於民國三四兩年分期攤還其分年攤還之欵由部先期給與有期證劵爲憑自民國二年一月一日起年息六釐（民國二年一月一日以後所交股金自交股之日起息）二年度付息四次三四兩年度每年度付息二次已還之本卽行止息 
第八條乙項資本自接收後第三年起分十二年每年兩期還清按照該期還本之數彚計歷來應付之息一併給付息率及計息開始日期與甲項同 
第九條交通部如財力充裕時可以提前一次或數次發還股本收回證劵 
第十條交路之後公司應立卽改設一股欵清理處其存在期限自設立日起定爲一年股欵清理處公司卽爲消滅所有善後事宜由股欵清理處負其責成 
第十一條公司與洋商原訂購料契約在民國元年十二月底以前者由部接續管理一律繼續有效第十二條定約之後部卽派員來湘清理帳項接收路工各件嗣後湖南境內之粤漢幹路及三佛枝路七分之三卽行歸部完全管理 
第十三條公司帳項應悉行移交並先由部派員到湘會同股欵清理處切實清理 
第十四條本合約簽字後一面由部派員前往公司詳細清算公司應預飭經管員司分别造具財產目錄連同所有底簿及一切契據供其查對簽字爲據 
第十五條合約雙方簽定以後接收之日以前公司一切財產及各項收支出入由公司擔任嚴重保管監督完全負其責成 
第十六條公司資本全數及本合約內所云甲乙兩項之分别細數未經切實清理以前暫就公司所送决算表內列商房薪租股本數目作爲甲項米鹽股本數目作爲乙項列表二紙作爲標準 
第十七條凡未經本合約規定之欵項部不任歸還之責 
第十八條漢粤川鐵路倘組織總公司時股東所領證劵可自由向該總公司如數換取股票 
第十九條所有湘路應攤還香港政府贖路本息七分之三除第十三第十四第十五三期業經由部墊給外其自第十六期至第二十期計五期湘路應攤還本息仍繼續由部付給 
第二十條按照以上各條欵應各另定細則由公司代表人與部協訂之本合約繕就兩份附表兩份部與公司各執全件一份交通總長朱湘路公司代表陳傅 
[陳炯明尚未接任粤督]  
　　自胡漢民解職以陳炯明繼任之令下陳胡交替原定六月二十日實行惟十八日孫中山到澳門陳胡二人皆到澳熟商其中聞有要事同時省中發見胡督撥欵問題輿論沸騰至二十日陳遂不肯接任粤中報界皆謂陳因撥欵事不肯爲胡負責任然陳曾有致報界書爲胡撥欵解釋又曾致報界書言責任重大恐貽覆餗故不敢接事則陳之不接任殆非關撥欵事也陳之第一次致　中央以三事要求（見前報）其心事可以略見然中央復電詞頗活動都督兼民政長十個月一節但言陳昭常未能卽到暫由該督兼攝旣未言及期限裁撤護軍使一節不置可否但言俟國務院會議（然京電總統府實未將此事交議）籌撥現欵二千萬整理紙幣一節雖嘉許其策但又言目下財政支絀須由財政部長體察情形陸續籌撥三事俱無切實辦法陳接電後又爲第二次要求仍申前議而省中商界曁各團體因陳之不肯接事乃紛紛致電請准粤東暫行軍民合治或峻拒陳昭常或婉却陳昭常其挽留陳炯明可謂至矣至謂商人聞陳炯明督粤紙幣價值一日三高及聞不接事紙幣又復跌價此皆屬心理作用張大之詞而自治研究社及文瀾書院紳董（此皆粤中舊日紳士）又復馳電歡迎陳昭常不敢在省發電而至往港發電故近日省中電文奇狀迭出不可思議皆屬心理作用也然中央以冷靜之態處之於陳第二次電仍未明白允許但由國務院致電催陳接任陳炯明自接此電後幕府中人及陳所親任者多勸其定期接事而粤商維持公安 
 
 

Page 7

 
 
會致函敦勸惟陳仍未有接事日期聞廿七日又有第三次電詞頗激昻仍申前議其堅不肯接任之用意究未易測也 
地方通信 
[南]  
　　憲兵軍士交閧之眞相六月廿九日午後有某師兵士數人至御河坊巷內土娼小金花家打茶圍飭妓演曲爲樂　隙起釁摀毁房內什物隨卽分散外出當該兵士在娼家起釁之時適有福字營伙夫某因洶米從水巷走出經過該土娼門首在街上停足觀聽及各兵十分散之後該伙夫單獨緩行詎憲兵第四連某排長得聞某帥兵十閙娼信息率同本連憲兵前往彈壓及憲兵至恰值各兵士旣散之後該伙夫緩步之時憲兵四顧無他兵士只見伙夫身服軍衣卽疑其爲閙娼之人遂將該伙夫揪扭帶回本營由福字營營本部門首過經福字營兵士一見本營伙夫係出　淘米今被憲兵捕逮大爲不平遂向前攔阻致衝突釀成鬥毆情事其被拘之伙夫登時奪回彼此決鬥互有受傷　聞憲兵第四連某排長受傷稍重福字營劉司令聞知一面將某排長車送回該營一面併嚴懲本營士兵一面向憲兵營設法交涉此事已經都督聞悉聞已派員調查矣 
[鎭江]  
　　發行印花稅票鎭江關監督兼管揚由關稅務袁思永君頃奉財政部訓令委託發行印花稅票責成經理一切並奉發印花票曁印花稅法茲定於七月一號爲施行時期一面分令揚由關各局卡爲支發行所一體遵照辦理 
忙漕仍遵前令于知事爲丹徒徵收忙漕曾電請省長核減昨得省長復電謂該知事仍遵前令忙漕一律照原額減三徵七以重稅項 
懸賞緝匪駐鎭三十二族旅長趙念伯警察廳長龔玉灰丹徒縣知事于定一昨奉都督省長通令謂准陸軍部電開據各處報告近來沿江海一帶省分時有亂黨滋擾散布謠言市虎杯蛇民不安枕飭派幹練能員隨時偵緝拿獲確實造謠生事者每名賞洋一千元爲特通令仰一體遵照云云趙旅長等遵卽飛轉所屬各官長一律留心緝訪矣 
兵警又起交閧鎭郡城內第八警察分署新委劉君集賢接任後該區所屬警巡頗不歡迎各商號羣起反對且東南門爲營兵出入地點兵警藉此又生惡感致起交閧聞有巡士數人均被某兵等毆傷未知劉君如何解决也 
[安慶]  
請派巡緝隊剿匪徽州祁門縣塔防鎭地方於本月二十五號突有著匪方夏雲等帶領土匪數百人執持槍械明火執杖將兆大等七家商舖焚搶一空並將商務總董綑縛所有商會各件及圖記亦并搜去幸經駐徽巡緝隊韓排長帶領軍士竭力與匪對轟匪始逃散否則合鎭糜爛不堪現在該匪黨羽仍不時出入合鎭商民惶恐異常特呈請都督迅賜加派駐徽巡緝隊拿剿以靖地方而維商務 
參議員力爭銅官礦前次柏都督以皖省財政支絀秘借三井洋行日金六十萬元以銅官山礦作抵喪權禍院莫此爲甚現聞參議院議員戴聲敎張塤何雯等電請省議會堅持取消以保主權 
雜評二（我） 
　　湘政府之收買議員財政司長甘抛棄十數萬元之回扣而拒絶簽字其借約之內容可知議員反對借約而至欲以每人五百元箝塞其口其借約之內容又可知楊德麟尚肯放棄十數萬元湘議員豈竟動於區區五百元耶 
贛警界之宣告脫黨選舉權與政黨有相聯之關係軍警無選舉權本無入政黨之必要况其影響足以敗壞國事而有餘耶贛省警界之於政黨以從前之現象言之其影響於國事者尤重周總監之提倡脫黨其亦知所急哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[應桂馨自謂不必服藥]  
　　宋　要犯應桂馨之妻薛氏委任盧尚同律師在地方檢察廳　狀　請帶醫進監診視夫病奉批不准已略誌報端茲將地方檢察廳原批照錄如下狀及聲請書均悉據稱應夔丞在監近　下部腿脚浮腫之症眠食不安病勢漸　甚爲危險聲　帶醫至監診視等情當經本廳向地方監調查該被告病情並令醫師細加診治茲准復稱該犯無甚要病惟面色稍覺浮腫據應犯自稱前患臌脹以致吃食鴉片今因戒煙舊病復發亦未可知但飲食如常不必服藥云云昨應妻薛氏到監亦云爲探病而來姑與見接欲請西醫應云從緩薛氏始安心而去等語該律師代訴各情如果得本人之同意何以與應夔丞應薛氏接見時之意思不符若未得本人之同意則該律師貿然聲請殊屬冐昧總之核被告人之健康與否應由獄醫隨時診察無庸自行醫治况該被告自稱飲食如常不必服藥乎所訴不實未便照准 
附獄官吳確生復蔡廳長原函承詢應桂馨症情已令監醫細加診治脈息平和無甚要病惟該犯面部稍見浮腫以致濕滯惟據應犯自稱前患　脹因此鴉片上癮今因戒煙舊病復發亦未可知但近日飲食如常無庸服藥乃該犯之妻薛氏本日來監因係探病而來姑予接見而薛氏亦欲延請西醫到監診治應犯則云從緩始由薛氏安慰而去刻下時當濕令監犯失於行動此種濕滯情形似屬尋常特此奉復仍希酌奪 
[李華田私藏炸彈之牽涉]  
　　湘滬警察廳巡邏隊長茅伯勳被私藏炸彈之已撤騎巡隊隊長李華田供詞牽涉昨奉蘇都督訓令查辦穆廳長當將該隊長先行撤差聽候擬辦所有巡邏隊巡士六十名委令水巡隊隊長張超前往點名發給恩餉一月卽行遣散旅　酌留十一名分發各區効用 
[遣散閘北騎巡隊]  
　　淞滬警察廳長穆杼齋君以閘北騎巡隊各長警平日難保不受李華田之敎峻現在概不深究特於昨日於該隊內挑選精於警務者十二名留候錄用其餘四十名倍給恩餉一律遣散 
[重訊搗亂會塲案]  
　　招商局股東公舉代表李徵五孫鐵舟王子和等在公共公廨控告王芝軒搗亂會場一事已迭誌本報昨晨十時由公共公廨聶襄讞會同英領哲君升座樓上公堂集訊先由被告代表徐思義律師投案譯稱此案前屋期五因原告不到已奉註銷且查本月一號申新等報紙登載此事已由介紹人從中調停敝律師以此事並無証據母須調停並經堂上判准將案註銷在案繼由原告代表愛理司律師將控告理由當堂宣讀畢卽據華探徐阿華投訴六月二十二號下午三時奉捕頭命令至張園會場照料先有年輕一人登檯演說述及盛氏歷史並訾王子展爲奴隸之奴隸一時譁然其人卽從檯後而逸旋見被告王芝軒將演說檯推翻投票筒在檯下未見王推翻包探見已閙事上前詰問被告巴被數華人執住交由印捕帶入靜安寺捕房捕頭當用電話知照將王暫行看守俟散會再核迨至五句餘鐘散會後捕頭囑令將王帶至北河南路四十號卽其家內察看情形旋復帶回此係當時實在情形也旋據靜安寺捕房捕頭投稱是日率同二十三號一百五十號兩西捕華探徐阿華侯阿寳及印捕等到場彈壓見一人在檯上演說檯下無一贊成反多站起詰問這人從檯後走出被告上釐亦欲演說檯下人聲鼎沸遂將演說檯推翻下檯被執交捕帶至寫字間內據稱係二十股股東談福堂之代表曾具中西信函致招商局總理詢問迄未回答云云又據當時在會場照料之中西印各捕先後上堂禀明當時情形復據原告代表愛律師聲稱捕房有保護會場之責刑律上有擾亂治安之條按照英國法律擾亂會場或罰金五磅或拘留一月卽美國法律擾亂會場亦爲有罪此會雖係一家之會議亦屬公衆性質開會時各報館記者亦均到場可照英國定例辦理且查中國新刑律第二百二十二條與舊律二百十八　所載搗亂敎堂學堂會場與此案可以比例現在祗須證明擾亂會場一層堂上卽可判决據原告代表孫鐵舟投訴係招商局五十股股東户名敦本堂六月二十二號在張園開股東常年會集議進行以及選舉董事查賬員等事見有董事六七人坐於演說檯後時有姚某登檯演說謂局事腐敗當向駁詰我謂二百萬資本已逹八百萬營業發逹不能指爲腐敗姚即默然而退旋一年輕者登檯演說因訾王子展爲奴隸之奴隸此人似係蔣姓惟已逃逸因王子展係招商局有功董事以故大衆向彼詰問被告遽將演說檯推翻各股東大爲不然將王交捕帶去旋由被告代表徐思義律師向孫逐層駁詰並稱被告駡王子展爲奴隸之奴隸與局中有無關係以及該局章程有無六董留三辦事之條前次開會是否亦有吵閙情事孫代表逐一答覆謂訾王子展係個人之事各股東狠爲文明當時祇向詰問並不吵閙至前次開會吵閙等事情或有之惟被告推翻演說檯係干衆怒按諸西律亦爲有罪堂上詰孫按何國法律孫稱卽請照中國新刑律第二百二十二條搗亂會場定例辦理徐律師復詰反對黨知有新舊兩派否孫答不知徐律師又向堂上聲稱被告見證五人因案註銷業已各散應請展期以便再邀各見證到堂堂上以時已過午不及研訊遂判王仍退去候下禮拜一再行訊核 
[豁免漢粤川鐵路材料釐稅]  
　　上海稅務公所昨奉省長通令云案准財政部咨開准稅務處函稱准交通部函稱查粤漢湘鄂段及川漢兩路路線綿長工程浩大全路需用機器材料等項均經貴處先後核准期限豁免稅釐在案茲查川漢免稅之案係前稅務大臣於前清宣統二年奏准展限二年至宣統四年十一月底止計早滿限粤漢湘鄂兩省上年經貴處核准自民國元年九月一日起至二年八月底止展限一年各在案現在漢粤川鐵路借欵合同早經簽訂測勘路綫已有端倪湘鄂川各省境內均將次第開工所需機器材料等項亦已陸續訂購惟路欵貸自外國工程復甚艱鉅全賴撙節用欵藉以減少成本庶將來付息還本可以稍輕擔負應請自此次核准之日起由外洋購買各種材料機器等項進口各項稅釐及在本國內地所買材料經過地方釐稅凡有該路所發護照爲憑者均准一律豁免三年如期限屆滿路工未竣再由本部商請貴處展限以維路政等因前來查粤漢湘鄂及川漢等路需用機器材料等項前後經本處核准展緩免稅以一年或二年爲期現交通部以各該路係借欵修造工程艱鉅所用各種機器材料請自此次核定之日起豁免稅釐三年自係爲減少成本藉輕擔負起見應可照准惟在免稅期內國稅如另有規定辦法各路即當一律遵照除免釐一節應由貴部核辦外函逹查照等因前來正核辦間准交通部函同前因查漢粤川各鐵路購買各種機器材料請自此次核定之日起免稅三年旣經稅務處核准自應照辦至免釐一節亦應援照辦理所有漢粤川各鐵路購買各種機器材料應納內地釐捐一律准其免納三年惟在免釐期內各地釐捐如有改章之處各路即當一律遵照除函致交通部外咨行查照轉飭沿途經過各釐捐局卡騐明照貨相符並無影射夾帶情弊卽予放行可也等因准此合亟通令各該局所一體遵照辦理 
[美利堅立國紀念]  
　　今日爲美利堅合衆國立國紀念日駐滬美領事署懸燈結綵陳設一新美領事維爾德君除停辦公事一天外並預備茶點欵待來賓 
[丐規撥充貧民習藝所經費]  
　　上海縣知事公署昨日發出第一百四號布告云案據上海市議事會議長王引才呈稱竊本市政廳遵照江蘇暫行市鄉制第五條五項之規定設置貧民習藝所於民國元年八月開辦該所工場地位足容五百人常年經費約二萬五千元一年以來借貸支持竭蹶萬狀本届編置預算貧民習藝一項計銀一萬一千四百元本市行政收入更無餘欵可撥地方募捐亦同弩末查習藝所之設關係全市治安辦理萬難中輟而按之社會情形亦不容狹縮組織苟非籌有的欵何以爲久遠之圖查本市舖户向有丐規一項由丐頭收取在出資者求免惡丐之擾累而收資者無非飽其私囊現在巡警徧設乞丐本已稀少而貧民習藝所正爲收留此種流丐而設是舖户已無患於惡丐之滋擾所有丐頭名稱丐規陋例自應立予革除至舖户原出之丐規所費有限而集少成多苟以之辦理慈善事業裨益非淺地方人民自必樂於贊成擬請出示曉諭一面知會商會轉知各舖户將向給丐頭規費改由本市政廳附設之慈善團收取永久撥充貧民習藝所經費殊於公私兩便當經夏季議會議决理合專案呈請批示等情前來查丐規一項係屬舊時陋習自應革除前據市總董呈請將此項陋規移充貧民習藝所經費等情業已照知南商會妥議以資接洽迄未復到茲據前情旣經議會表决應卽照准除函知南商會查照并批答外合行公布仰各商民一體遵照特此布告 
[移提白玉山之延緩]  
　　謀斃王仁路之兇犯白玉山自收押公共捕房後先經公共公廨中西官函請地方檢察廳長蔡君曁淞滬警察廳長穆君等將王妻楊氏解歸公堂以符以原就被之例蔡穆兩君則不允所請備齊公文定於本禮拜四赴廨索回白玉山以便歸案訊辦等情已紀前報昨日午後由司法巡長王桂生帶同當時在公共租界拘獲白玉山之暗探馬孝順等至地方檢察廳禀稱前奉備齊正式公文定於禮拜四詣公共公堂索回白玉山一犯本日已經届期巡長遵諭携文帶同馬孝順至公堂禀明中西官旋奉美副領事諭曰今日捕房未將白玉山解案着於下禮拜二（卽舊曆六月初五日）來案候示等因巡長除禀復穆廳長外爲此據實報告蔡廳長以美領旣允是日將白玉山解堂仍着王巡長帶同馬孝順届時前往候示 
[郭署員撤委]  
　　昨日淞滬警察廳長穆杼齋君訓令云查得第二區第一警察分署一等署員郭文元職務疎懈應卽撤委茲特委任現充浦江水巡隊隊員譚漢臣署理該第二區第一警察分署一等署員爲此訓令令到該署員卽便遵照分别交替所有一切警械服裝及圖章文卷等件仰譚署員分别點收造册呈報此令 
[朱炳君與蔣顧氏之交涉]  
　　鎭江招商局總辦朱炳君因香粉弄連元棧主婦蔣顧氏將棧出盤得價後不將氏夫蔣兆珍在日借洋以及代墊喪費等欵洋五百餘元料理因偕証人施子香（即江寛輪船買辦）具控以共公廨業奉傳訊始念兩造係有戚誼判令顧氏央懇施子香轉向原告懇情理處如違准由施子香查明所得盤價以及接盤之人禀候核斷在案詎顧氏抗不遵斷故於前晚由廨傳案復訊兩造仍各延律師到堂互相辯論孫襄讞因施子香未到遂判顧氏仍交原保候施子香到案質證再核 
[淫僧醉眼朦朧]  
　　淫僧可空與雲南路八十三號雉妓院妓女桂鳳素來親密現在桂鳳已遷居他處該院舊址由甬婦馬杜氏與女王馬氏居住前日該僧由湖北來滬不知詳細於夜半飲酒旣醉叩門入內該僧不辨面目將氏女抱住女卽狂聲呼救當經隣人聞聲畢集鳴捕拘入老閘捕房昨解公共公堂請究先由原告母女偕包探陳阿根上堂禀明前情訊之該僧供詞支吾並喃喃默誦佛號孫襄讞與美領强君會商之下以其不守清規着押三月示儆 
[小道士接管廟產]  
　　本邑城隍廟出息甚優故住持道士無不揮霍如意從前西房曹韻梅虧空巨欵甚將星宿殿押出涉訟責革後改歸邱金生管理邱將廟產一部分捐入救火會位始穩固其東房住持係由曹劍華出名囑托其徒胡墨卿經管茲曹已於上月病故廟園中人以胡墨卿嗜好甚深不守規則另舉火神廟道童羅克裕接管東房業已由湖心亭主人毛子堅等函致縣知事給諭承充前日已奉核准將諭單發交轉給矣 
[農壇學校之大掃除]  
　　南碼頭滬軍營畔市立農壇學校校長因該處素多江北客民拉車爲業每將破壞空車停駐門外且有剃頭担任意踞佔平日學生進出已多不便况該處與華商電車公司軌道相接一經開車更多窒碍爰持函請第一區分署陳署員請即會同路政員勘明押令移開以免碰撞 
[光明學校演劇籌資]  
　　白克路光明學校緣經費支絀不得已於暑假時商請丹桂第一　定於本星期六（卽陰曆六月初二日）演劇一天所得看資悉充該校經費其戲劇如楊瑞亭之徐母駡曹自該伶到滬以來從未演過聲情一宗龔處小逹子桑園會爲秦腔中最有趣味之佳劇蓋叫天同新到名角郭小福演英雄義及六歲奇童吳鐵菴與十餘歲雛伶小楊月樓常少亭三人合唱八義圖朱素雲之拷打寇成玉客串金君與王君合演三娘敎子聞金君之青衫王君之鬚生均爲一時瑜亮當行出色之作熱心敎育者盍聯袂以擴眼界也 
[救火會選舉職員]  
　　昨爲老北門內北鎭救火會選舉會長曁辦事各職員之期當選各員姓名錄下正會長吳芹甫副會長葉鍾甫正領袖張菊生副領袖周樹堂調查員余永福葛明生幹事長趙瑞森幹事員樂錦煊張江海潘繩祖趙瑞寶器械整理員吳佩之趙瑞森書記員張子修 
[李旅長安置步炮兵]  
　　陸軍混成第三旅名義現已取消所有該旅炮兵營長余夢熊所部之官佐兵夫人等議决歸入江蘇陸軍第二師炮兵第二團由該團團長陳有珍管轄其步兵各營除第一團第一營已由第三旅旅長李英石君命令遣散外尚有一團第二營二團第一營第二營官佐士兵亦經决定歸第二師第四旅第三十七團管理業已由李旅長飭令各營長造具名册移交第四旅蘇旅長查收編制矣 
[省公署頒發新印]  
　　江蘇水警第二廳所屬各專署曁遊巡隊等係以舊水師各統領改編其所用關防參差不一現由省行政公署另刋第一二三專署及遊巡總隊長等印信四顆於昨日頒發到滬卽由李廳長轉給啓用 
[徐師長啟用新關防]  
　　陸軍部以揚州第二軍軍長徐寶珍現經呈奉大總統核准改爲江蘇陸軍第四師師長爰即由部刋刻關防一顆文日（江蘇陸軍第四師師長之關防）頒發該師長於六月二十一日啓用業已移知第二師章師長轉令駐滬三十七團梁團長等查照矣 
[城內]  
　　地方審判廳民庭批○（丁吳氏呈訴請求保全產業批）據稱爾夫無子身故爾已養人爲子惟爾姑張氏生女阿蓮現尚待字忽來倪增貴其人盤踞爾宅爾姑等尤　假以資財供其揮霍今倪增貴竟敢將爾祖遺房屋出頭變賣爾不忍言亦不敢言請求宣告爾姑之禁治產等情爾夫故在何時爾姑是否有心神病又變產之所得金是否作爲正用均未明白聲叙須知禁治產之宣告非對於未成年者或心神喪失與浪費者不得請求至請求宣告乃姑之禁治產尤屬聞所未聞如爾姑果係年老糊塗則惟請求隱居可耳然查爾姑年齡尚在花甲未滿是又未便以年老糊塗責之本訴一篇離奇而所委任之代訴律師復未經指定出庭區域者種種不合碍難照准 
查辦流氓○小流氓其昌綽號生鐵彈及可黨混名小豬羅並油嘴桂生等時在外間藉端拆梢前日午後有滬城曲尺灣開剪刀店之阮阿炳行經小東門內忽被其昌軋住訛詐不遂將阮兇毆受傷而散當時阮卽赴警察署禀訴昨日午後復情人舁至地方檢察廳禀請驗究當經顧檢察官騐得阮並無傷痕斥不准理惟生鐵彈等在外糾衆滋事實與治安有碍卽飭警探查明再行核辦 
[南市]  
　　製合藥水○淞滬警察廳長穆杼齋君近以時更夏令天氣漸熟民間起居飲食稍一不愼疫氣叢生治不得法必致死亡相繼誠屬可憫是以飭衛生科員製就解救急痧時疫藥水分發各區警察署與各分署以備不時之需 
塗改鈔票○前日大團人花掮客張士英持麥加利銀行五元鈔票改爲十元向城內新泰油酒店兌洋被店主張長卿看破因去年已受過其愚立卽鳴警拘至第二區第二分署移送南市司法科預審張供此係收賬得來因飭交保限交行用塗改鈔票人澈究否則卽照欺騙律治罪 
[閘北]  
　　裁汰探警○閘北偵探隊　有探員二名巡長五名巡士二十餘名上月經穆警廳長取銷後將長警等分派各區警署分署當差歸署長署員調遣已記前報茲奉廳長令飭各署裁撤該隊探員一名巡長兩名巡士十餘名留存之長警仍派各署辦公云 
挾嫌逞兇○通州人潘乾寶前與綽號掃帚星之張長壽同在方記翻砂廠爲工嗣張被經理願儒鴻歇退疑潘從中唆使懷恨甚深前晚於大統路遇見張突然上前欲挖潘目由崗巡一併拘入四區警察署張署長見潘右目受傷諭令自行醫治張交妥保保釋聽候傳訊核辦 
馬車傷人○昨有馬夫陳阿六駕馬車過新大橋撞倒行人周阿坤磕破頭顱由崗警拘解四區警署經張署長訊問一過判陳償周養傷洋四元罰洋一元了案 
不通空氣○陸軍混成第三旅砲兵第一連向駐閘北昨由該連排長何講義赴四區警署控房主王成仁將璧間窗洞盡行釘没不通空氣向論不　張署長允傳該房主到案再核 
崗警細心○淞滬警廳警備隊某巡士昨穿便服行經西街崗警見其腰懸手鎗上前詰問據稱現充該隊暗探奉廳長命令隨帶手鎗等語崗警因其並無執照恐有不實正在詳細盤問適該隊長周鳳歧經過認明無悞由周帶去歸報張署長請核 
[公共租界]  
　　趕緊理處○倪寶田因結欠泰康錢莊銀兩久延不理故由該莊延請律師控奉公廨於前晚傳訊被告亦延律師到堂代表因倪已在外央人向原告緩頰並將所欠銀兩料理故由代表律師聲請展緩聶襄讞准之判倪交原保准予展期一禮拜如在外理處不結再行集訊核斷 
無人認領○蕪湖婦人鮑楊氏被匪人葉老八誘拐來滬串同王吳氏李福祥將氏價賣與廣西路五百四十四號雉妓院內爲娼因氏不愿投入濟良所解奉公堂訊明判將葉等分别押辦氏留候其夫來案認領在案茲因爲日已久昨由捕房將氏解案請示判改發棲流所留養 
被告候訊○頤泰莊控查定安不理欠銀又鄭容山控孫鏡湖竺寶福盤店糾葛又德裕莊控湯載如黄善相王新岐欠銀又顧丁氏控濮金祖借洋不還又殷鈞控徐鐵峰等股本糾葛又潤業公司控劉榮生霸屋不讓等案昨由捕房將被告各人併傳到廨分别交保過堂候訊 
凌虐婢女○北河南路二百四十四號住户盛景甫之妻陳氏因將婢女春蘭凌虐受傷經浦房查悉昨將女與盛一併拘解公堂請究據盛供稱伊妻因病不能到堂並不將婢虐待聶襄讞商之代理美領陪審之英領哲君判盛罰洋五十元充公該婢仍着領回善爲撫養 
和誘成姦○淫棍天津人孫老五因將雲南路五十一號王錢氏家十六歲領女陸三寶誘至法界福興小客棧內姦宿致女下體受傷經氏察悉報請老閘捕房將女送請醫院醫治孫解公堂訊押在案茲女傷已醫愈昨由捕房併解公堂經中西官訊係和姦惟孫不應敗人名節判押滿三禮拜以儆女交原告領回管束無可勉强○住居北京路六百四十三號之寡婦徐何氏向與六馬路雲南路轉角陸稿荐肉莊主張杏村姘識茲欲將女阿四配張爲妻該女不愿自投濟良所解奉公堂留候傳到其母訊核在案昨由捕房將徐何氏傳案訊供不判具結將女領回不准配於張姓如張有搶逼情事許女隨時禀究 
領回逃妻○蘇州鄉婦李韓氏私逃來滬匿居楊樹浦地方前日被本夫李阿根撞見鳴捕拘入捕房昨解公堂請究訊據氏供因其翁無禮是以逃出判交其夫具結領回 
斷絶往來○住居勞合路之俞春山與住居浙江路六百四十七號婦人金沈氏之女姘識前日因拆姘起釁俞糾同俞國華至氏家吵閙被控捕房昨由包探將兩俞一併拘解公堂訊悉前情判俞春山具結以後不准再至氏家滋擾 
誘拐婦人○朱甫郎控王阿三在浦東誘拐其妻姜氏等情昨由捕房將王拘解公堂經中西官訊得事出內地判王開釋令朱自赴內地官署控告 
疑及用人○乍浦路二百七十四號某日人家昨失鈔票洋四十元疑係用人陸文華所竊報告西採將陸拘送捕房押候杳明核辦 
膏店開燈○漢璧禮路三百廿六號烟膏店私售燈吸昨被包探偵知歸禀捕頭候請公堂傳案究罰 
旣贖又當○朱阿元日前在途拾得質票一紙贖出洋傘五柄昨又持傘付質被探查見拘押捕房候查 
調戲婦女○無賴陳德開周信厚二人昨在鴨綠路調戲婦人周陳氏蔡陳氏由捕拘禀捕頭從寛斥釋 
[法租界]  
　　召領小孩○法捕房藍總巡前查得拐匪以粤人居多拐得之後均帶往閩廣等處售賣故特派暗差捕在招商太古兩碼頭各輪船上嚴行查拿又有救濟會偵探帮同查察故此數月之間破獲拐案至二三十起之多現又續獲被拐小孩十餘人已將各孩拍照懸掛公堂候失主認明具領 
帮同找尋○范張氏於上年十一月間憑徐王氏潘王氏爲媒出洋九十元娶某姓女孩爲養媳詎於本月二十五日私行逃逸張氏因當時曾由王氏等擔保如有走失惟媒人是問故於昨日扭至公廨請追兩王氏同供並無擔保之事人在張氏家中失去豈有向婦人等索人之理求察聶讞員判兩氏交保限十四天帮同尋緝到案候訊 
是誰抵押○諸囡囡前至公廨控稱曾由王姓爲中抵下田單一張計洋一百元王故後因不知抵主何人無從索取請向王子王毛毛訊追王稱故父代何人抵借小民不得而知判王交保着查明何人抵押禀覆候斷在案昨王禀稱抵主何人實難查明判王開釋田單給諸具領諸仍堅求追洋不願領單遂將田單暫行存案拍賣作抵 
尚未得覆○張少堂前控作頭顧卿記半途抛工多支造價銀三千兩曾經公廨集訊顧稱估計工程張尚須找還造價銀一千餘兩奉判移送商會核算在案今顧所延福履理律師稱已由商會理明着張找顧銀八百兩詎張允從後延不交銀求請傳案訊追判候商會移覆到廨再行核辦 
屢違煙禁○趙蘭珍開設客棧私售燈吸前已罰過二十元今又被捕房拿獲烟具十餘副傳趙到廨請訊據供均係寓客挑膏自吸並非私售求宥中西官以證據確鑿豈能抵賴着罰洋五十元充公 
並非拐販薛王氏前帶男孩阿寳毛兎子乘輪起行爲救濟會偵探拘解公廨收押候查在案今又提訊氏供阿寶係出洋買來爲子毛兎子係同船客人之孩該客人上岸購物托婦人照顧均非拐來販賣求宥判令開釋兩孩送救濟會留養候父母認領雜評三（我） 
　　祝美利堅之立國紀念世界共和國之聲譽以法美爲最隆然法蘭西之成共和國經幾度之革命迄今迴想當年慘狀其恐怖爲何如故以則效言之願我國之爲美利堅母待言也 
民國成立以來外交方面各邦固多已盡國際間之責任然而友愛總未有如美利堅也故以睦誼言之我人之愛美利堅亦母待言也 
明日爲美利堅立國紀念日我國人對之其懽祝之眞摯蓋可知矣 
 
 

Page 11

 
 
來稿 
[民國憲法論綱（張葆彝）（二續）]  
　　（乙）自由權人民之愛自出於天性然必兼有服從法律之性質蓋自由於法律之中不可自由於法律之外於法律之中而不知自由是自棄其權利也於法律之外而任意自由是自忘其義務也故各國憲法規定自由之權利莫不有在法律範圍中或除法令規定外之條件（法蘭西憲法第四條所謂自由之權者除不妨　他人者外之一切行事之權行使此權之限界以使他人得行同一之權爲限界其限界惟法律得以定之意大利憲法第二十六條保護國民之自由非由法律所揭之時機及法律所定之規程外無論何人不得侵害之）吾臨時約法第六條所列舉之自由權（一人民之身體非依法律不得逮捕拘禁審問處罰二人民之家宅非依法律不得侵入或搜索三人民有保有財產及營業之自由四人民有言論著作刋行及集會結社之自由五人民有書信秘密之自由六人民有居住遷徙之自由七人民有信敎之自由）亦云備矣而於第三項以下皆未設一定之範圍將來制定憲法時苟僅依本條爲根據非特視自由過重視法律過輕極其弊勢必自由與法律相牴牾而法律與法律相衝突試舉例以證明之著作刋行自由而無制限則著作權律及出版法皆可取消矣集會結社自由而無制限則集會結社律當然無效矣且營業自由而不以法律爲範圍則有販賣猥藝之書畫物品者將受暫行刑律第二百九十二條之處分乎抑仍爲營業之自由乎言論自由而不以法律爲範圍則有指摘事實公然侮辱人者將受暫行刑律第三百六十條之處分乎抑仍爲言論之自由乎以憲法爲根據則刑律失其效力欲保持刑律之效力則憲法等於具文將來制定憲法時於此不可不注意也又觀普魯士憲法規定婚姻之自由比利士憲法規定國語之自由以吾國之國情論此等規定似非必要 
（丙）請求權國家之行爲以保護個人或公共之利益爲目的然有時個人之私益或社會之公益國家疏於保護被不正之行爲侵害者則不可不請求國家之行爲以排除此侵害而恢復其權利此請求權之所以必要也自其請求之目的而區别之（一）對於司法機關而請求者如損害賠償履行債務之訴訟是也（二）對於行政機關而請求者如違法處分侵害權利之訴訟是也（三）對於立法機關而請求者如革除積弊振興新業之請願是也各國憲法中雖皆有明文規定而以葡萄牙之憲法最爲詳晰（第三條下列各欵）吾國臨時約法中亦有列舉（第七條人民有請願於議會之權第八條人民有陳訴於行政官署之權第九條人民有訴訟於法院受其審判之權第十條人民對於官吏違法損害權利之行爲有陳訴於平政院之權）惟未能完備耳將來制定憲法時以約法爲根據再借鏡於葡國之憲法庶爲得之 
（二）國民之義務 
義務與權利相對待者也人民對於國家旣有各種之權利自應盡各種之義務專制政體時代其義務無制限立憲政體時代其義務由法律而設定故各國憲法中關於義務之規定極爲簡單約舉之有三（一）服從法律之義務法律由代議機關而制定以維持洽安爲目的國家無法律不能治安人民無法律不能生存故服從法律爲必要（二）服兵之義務人不能離國家而獨立國不能不養兵以自衛人民之服兵役直接以保國家問接卽以自保故服兵爲必要（三）納稅之義務不出代議士不納租稅各國之通例也旣出代議士不得不納租稅又國家之公理也故納稅爲必要此三者由國民之方面言則爲義務由國家之方面言則爲權利所謂權利者國家能行使其强制服從之權力也吾臨時約法中於後二者則規定之（第十三條人民依法律有納稅之義務第十四條人民依法律有服兵之義務）於第一端曥闕如也此亦一缺點也又觀普魯士憲法國民有應受敎育之義務（卽義務敎育）比利士意大利憲法國民有擔負國債之義務墨西哥憲法國民有投票選舉之義務吾國敎育亟宜普及公債素失信用選舉每多放棄若倣先進國之成例將此數項明定於憲法中或可以增進國民之程度而激發其愛國心與責任心乎 
第四章立法權 
國家之有立法部猶身體之有腦海也一身之行動基於意思腦海者一人意思之發動機也國家之行動基於國民意思立法部者國民意思之總樞紐也故立法部之性質一方爲國家獨立之機關一方爲國民全體之代表立法部之職權一方爲制定國家之法律一方爲代表國民之意思但關於性質則各國皆同而關於職權則各國互異（一）有限方權議會謂議會之權力悉基於憲法議員之動作須在憲法所定範圍之中普魯士法蘭西美利堅是也（二）無限主權議會謂議會之權力無一定之範圍議會所定之法律不得宣言無效英吉利意大利西班牙是也今我民國議會將用有限主權主義乎抑用無限主權主義乎此亦一疑問也觀國會組織法第十四條謂民國憲法未定以前臨時約法所定參議院之職權爲民國議會之職權則參議院爲有限主權而憲法未定前之議會亦爲有限主權矣惟參議院爲臨時立法機關故其職權於臨時約法中規定之民國議會爲永久立法機關而其職權須於憲法中規定之然欲規定議會之職權不可不先研究職權之種類職權之種類有二形式上之職權與實質上之職權是也形式上之職權如建議權質問權審查權懲戒權各國皆同無足深論而實質上之職權則範圍無定爭論至多茲擇其重要者數端分晰說明如左 
（甲）制定法律之權議院爲立法之地制定法律固屬天職而其行使立法權之範圍則各國憲法約分三派（一）議會與君主共同行使立法權者荷蘭比利時意大利西班牙行之（荷蘭憲法第百九條立法權國王及國會合問行之比利時憲法第二十六條立法權由國王代議院上議院共同行之意大利憲法第三條立法權由國王元老院下院合同行之西班牙憲法第十八條立法權屬於國會及國王）（二）議會協贊君主行使立法權者日本行之（日本憲法第五條天皇以帝國議會之協贊行立法權）（三）議會以獨力行使立法權者法蘭西美利堅行之（法國公權組織法第一條立法權元老院及代議院行之美國憲法第一條第一節立法權歸於合衆國之元老院及代議院所組織之議會）此三者因其政體之異同遂有範圍之廣狹吾國議會應採何種則法美之制其適例也然法律制定之初則有提案法律制定之後則有公布提案之異點有二有兩院同有提案權者有止下院有提案權者公布之異點有二有議院可直接公布者有議院須咨請公布者兩者之中何去何從則提案之制宜從前者公布之制宜從後者（未完）來函 
[徐幾亭函]  
　　啓者頃閱七月二日貴　楊景斌律師北上有徐固卿之子季亭偕行一節鄙人在華安合羣保壽公司辦事刻不能離想係訪員傳聞之悞尚希更正爲幸 
[崇明王知事函]  
　　啓者閱本月二號各報載有上海地方檢察廳昨日午後接准崇明地方檢察廳電稱該縣知事犯罪棄職潜逃請卽派警從速截留等語殊深駭異紹曾並無前項情事全係地方檢長陳楨挾嫌有意污衊現經電請都督省長委查併電聞江蘇高等檢廳合亟先請更正以全名譽而昭信實王紹曾謹啓七月三號 
 
 

Page 12

 
 
   
 
 

Page 13

 
 
自由談 
游戲文章 
[象戲記] [  了青]  
　　一角危樓風雨震盪甲乙二人設象於琉璃窗下角勝負决雄雌競智謀鬭心力時甲持者爲紅棋乙持者爲藍棋也 
甲笑指方　而言曰棋枰猶世界棋子猶人才此老生常談矣然吾兩人同處一室之中而趨向不同志願各異君之禍卽我之福固儼然敵國也此河界者殆所謂長江爲天塹天所以限南北者乎乙笑頷之蓋方臺意於謀甲故無睱置答也 
其初入手也前局旣終後局方啓或飛象或撑士或跳馬或出車進退周旋頗顧全局及相持旣久甲之地位漸固乙之勢力漸衰乙遂竭力思有以破壞之而不圖乙之車乃忽爲某紅棋所吃於是乙憤甚誓必報復謂車之被殺實由於紅棋之相（同象）非立捉其相不可 
未幾甲方保護其相而不圖甲之馬又忽爲某藍棋所吃若陰代乙車報仇者然於是甲亦憤甚謀所以抵制之法而未有間也乃適有藍棋之砲欲暗從馬後施放以將甲棋甲遂歸咎於乙馬之爲砲架不怨砲而怨馬亦非立捉其馬不可 
於是互相要挾互相牽制此猜彼忌爾詐我虞一子之投如臨大敵推其原因無非欲各保其將帥之位置惟將帥故遂不惜以有用之心血腦力盤天際地遙相爭鬭於虛無縹緲間雖至風疾雨暴窗爲之碎樓爲之傾棋枰棋子爲之烏有而亦不顧 
時有冷眼旁觀之丙嘈然嘆曰兩君平日非自命爲國手者乎乃不先顧全大局從事於保守而徙以襲擊爲能猜忌爲智勢必至兩敗俱傷不能終局而後已即幸而收拾餘燼勢力平均得勉强成一和局而滿盤之中已靡有子遺矣尚何趣味之有 
甲乙二人終不悟 
記者聞其說覺與今日之時局有適相吻合者爰爲之記（二） 
[頭顱公司廣告] [  鈍根]  
　　本公司開辦以來專力採辦各省上好頭顱發客馳譽全球無庸贅述茲因有大主顧向本公司訂購大批頭顱正在加工添料二日之間出貨一百餘顆可謂迅速之至本公司所出頭顱有各種用處一可用以疊花園中之假山名曰頭山二可用以爲脚踢之球名曰夫太暴耳三乾枯之頭壳可用以代燈罩名曰晦氣燈四可用以爲儲藏金錢之具名曰宦囊五可用以爲插共和花之瓶名曰穩瓶六可用以爲載酒之杯名曰濁酒杯七可用以爲盛小便之壺名曰舊友壺種種用處不能盡述他日本公司營業發逹將見日用器物無一非頭顱所爲斯逹文明之極點惟是本公司存貨無多全中國原料有限購者務希從速本公司有厚望焉 
尊聞閣詞選 
[題黄皆令流虹橋遺事圖] [  蘇戡]  
　　絢意馬蹄魂渺渺傷神重至淚茫茫誰爲太上忘情者王郭廉吳故未忘（圖者題者又不待言也） 
[題方白蓮秦樓惜别圖] [  堯生]  
　　羅方韻事到廉吳指點青梅戀碧梧門外馬嘶人換世月明花發夜啼烏多生苦海惟離别三月秦郵入畫圖老我傷睿無限思故人連日出王都 
[清平樂題津樓惜别圖] [  西圍]  
　　夜闌無語夢裏愁君去一曲陽關留不住明日送君何處渡頭楊柳千絲相看又誤歸期涯角不應相識惜花心事誰知 
[狂歌寄蝶仙拜序] [  周拜花]  
　　友人贈白蘭花數枝植之紅榴之側於意頗得一盃之量亦發酒興設蔬具盞招我姊妹儔作賞花飲醉來忽發長歎諸姊妹斥爲無病之呻而內子獨笑爲相思陳蝶仙之故因雲妹適讀蝶仙之西湖夜游記遂亦依聲歌之曰 
花枝綽約朝霞妍看花獨坐軃吟肩牋招姊妹來壺天（軒名）藏鈎門酒評管絃忽發長歎人笑顚吾妻一語閧四筵痴郎胸臆我能識彼所思者陳蝶仙汝胡不生雙羽翼與之比翼飛翩翩 
[感懷] [  小蝶]  
　　回首滄桑哭當歌行雲流水兩蹉跎不愁病骨因秋減但覺詩情比舊多濁酒未能澆塊壘韶華畢竟易消磨辛酸涕涙揮難盡生不逢辰奈爾何 
[山中偶見]  
　　夕陽山外水潺潺流出清江第幾灣疎樹自通谿外路矮簷不礙屋頭山疎疎紫荇水清淺淡淡白雲風往還山是主人儂是客輸他　犬亦安闈 
[偶成]  
　　春寒已典　　裘悔向天涯作遠游名利困人如縛虎故園歸夢總騎牛紫葵開過桐生子黄鳥啼時麥作秋雨笠烟蓑他日事畫圖燒燭看瀛洲 
自由談話會 
　　偉人之所最喜者金錢與美人 
偉人之所最懼者手槍與炸彈 
鈍民之所最喜者爲自由談 
鈍民之所最懼者做亡國奴 
然而偉人必笑鈍民之爲人鈍也不喜有用之金錢與美人而獨喜此無用之自由談其鈍已不可及如做亡國奴亦非目前之事更不止鈍民一人偉人不懼而鈍民獨鰓鰓焉爲之過慮此鈍民之所以終爲鈍民也[  鈍民]  
喜怒損性哀樂傷神性損則害生故養性以全氣保神以安身氣全體平心安神逸此全身之訣也 
世人之壽皆可百歲而以喜怒哀樂汨没心源愛惡嗜慾戕伐性根而又揚人之短掩人之長顚倒方寸頃刻萬變神倦思勞難全帮和如彼淡泉泪以五味欲其不害其可得乎[  定雷]  
讀六月十日盧義梭諸君上商團會長盡光明磊落句句是涙不意不忘死友者竟於商界中見之可敬亦可悲 
戰危事也死人所同畏也孰意光復滬瀆時矢志報國誓以身戰死而卒逹其目的者竟出自商界少年其志其勇固屬可嘉凡吾商界應如何表揚彰死烈以示來者而今竟闐然無聞無怪乎有志之士皆灰心不問世事也[  劣商]  
劇談 
[光明學校演劇預誌] [  玄郎]  
　　私立光明學校由莊君等熱心創辦經營數載頗著成效惟校中學生日見發逹設備甚多需欵孔繁經濟未免有不敷之處爰商之第一台主人於星期六日（卽陰曆初二）假座演劇籌欵所得戲資除開銷外悉充該校經費並煩各藝員特演拿手好戲以娛來賓如楊瑞亭之徐母駡曹小逹子之桑園會蓋叫天郭小福之英雄義吳鐵菴小楊月樓之八義圖朱素雲之寇成玉並有客串金崧生之敎子誠盛舉也 
徐母駡曹一劇爲老旦唱做兼全之重頭戲滬上自去年龔雲甫尉敬如演唱後久已絶響楊瑞亭多材多藝於文武鬚生之外又工老旦其目蓮救母一劇久爲顧曲家所歡迎駡曹一劇聞亦生平傑作不輕嘗試届時其唱做之神情當能直逼老龔而綽有可觀也 
小逹子擅秦腔又有小金娃搭配更覺相得益彰聲調之哀艶如并剪哀梨表情又活潑潑地面面都到其聲容之並茂久已膾炙人口無待贅述 
英雄義卽梁山衆好漢報一箭仇而水擒史文恭也劇中陸戰水戰槍刀拳頭色色齋備套　繁多熬費力量　叫天擅短打戲以該伶之好身手演之而又得郭小福搭記意必出色當行愈見精采 
吳鐵菴與小楊月樓合唱小八義圖兩個聰明小兒聚在一處劇中搶子鞭責兩場以天眞爛漫之小孩子而亦能現身說法摹繪古人之忠憤義氣裝腔做勢假痴假呆届時當好看煞人 
小說 
寫情小說 
[黄金祟（八）] [  天虛我生]  
　　方予悲之未已而吾姪女賽兒又復遣嫁而去敻敻此身幾無安着之處予慈母亦旣見背庶母之待遇我則嚴於師傅自塾中出即篝燈課我讀於其側苦乃無藝幸而小曇惜我苦讀時爲我飾病乃得須臾之放任一日小曇自外歸欣欣然有喜色目予而笑予怪其狀詢之小曇貿然問曰公子今日猶憶筝兒否耶予以爲彼得見筝兒矣亟請其說小曇搖首曰否予曰我殊不能以謊語答汝果汝見筝兒者汝必告我我誠苦憶筝兒小曇笑投稿者枕水軒 
龔誠少年十歲徽肥 
存字如二二安合人 
曰汝未嘗見素素故汝心目中惟有筝兒今我告汝以素素之容態予弗解其語因問誰爲素素者小曇曰且弗問聽我言之我自來公子家且時隨太夫人往來於慶弔之家凡此都會中之好女兒我殆無不見之我之眼界乃由漸而高若升階拾級然及見筝兒我以爲造峯極頂無復有加我見猶憐况乎公子我曩時不願公子知世有筝兒者以筝兒不能爲公子偶徒令墜入情網之中轉生魔障耳比筝兒旣往復見汝仲姊予乃自慚予目之淺蓋又加勝於筝兒一籌矣乃復以名分之故不能爲公子偶予爲公子惜予乃存心爲公子物色冀得一如彼二人者爲公子偶於願斯足比太夫人爲公子納聘予乃絶念然予猶戀戀於筝兒冀其復來爲公子妾孰知今日於意想之外得見素素我之驚喜乃至無言以自况予曰素素果何如人哉小曇曰素素之面若有奇光異彩射我之目我目爲眩幸其所立之處爲灰色影壁盡我目力逼視之直如一輻畫圖疑剖五寸之珠而爲之面然而珠又嫌其過圓弗相若也其眉其目其口其鼻吾不知天工採合何種之材料更以何種之模型而成此百無可擬之美容嗟夫吾心中目中明明在是顧乃不能以言語形容但以筝兒相較則筝兒如紅玫瑰素素如白玫瑰天下凡白色之花皆足以擬素素然而不能竟謂何種之花足以敵素素也吾聆其言觀其色若更言者其人狂易且作因轉其手而搖之曰汝風魔耶汝爲此言意果何居小曇笑曰公子且倚柱而立予言一發竊恐公子喜極而踣蓋所謂素素者非他即公子之未婚妻也予聞其言始知小曇戲我力啐小曇曰我以爲眞有其人汝乃以讕語窘我爰出兩手以口噓之猱進而取小曇小曇畏癢乃至瑟縮如蝟猶嘻嘻曰公子不信且試覘之予不理力撓其兩腋逼之屋隅小曇乃合十求恕我乃要求嗅其粉頰左右各一而後已此非我兒時之惡作劇也蓋我當時人每以嗅我爲要求我譬凡我愛而欲之之物我欲求得之者人則故吝其物必欲嗅我始肯與我我有時殊弗願寗舍其物弗取然而吾母及小曇嗅我我則未嘗却之今我之嗅小曇小曇亦不以黨虐而可惡之蒼頭老僕其名曰龜者此時縮項聳肩側身而出於我之後吃吃笑曰較之頻婆果何如哉小曇之色立變如沃臙肢於雪中力斥之曰龜我亦和之曰龜龜而如椎之拳應聲而下擊其背聲鑿鑿然龜乃喓喓作聲蹒跚而去其形狀宛然龜也推其得此嘉謚之故蓋垂十餘年矣時予家有小婢才八歲而狡黠過人蒼頭恒窘之謂主人憐其老而鰥也將蓄之長而爲之妻婢則時拔其于思之髭以爲笑樂人因其拔髭而甘之也亦戲呼蒼頭爲婢之夫及婢長成嫁爲人妻而於是羣呼蒼頭爲龜此蒼頭者傭於予家今三世矣舉家中人皆優尊之故其放浪不覊直同劇場中之丑脚吾嘗憶其軼事猶有不禁噴飯者顧與我書無關可弗言也（二） 
哀情小說 
[畫中人] [  東埜]  
　　陳文綺燕臺人小字文姑父鍾元前清老明經母張氏亦世家女結褵數載苦不育晚年舉一女甫週歲嬉戲門前爲匪徒拐匿夫婦哭之慟幾喪其明逾年復生文姑幼即慧美老夫婦甚鍾愛之掌上珠不啻也稍長敎之讀文姑性慧甚過目成誦年及笄姿容曼妙秀麗無儔援筆爲詩文清麗芊綿一時傳誦不擳進士之名遂傳播鄉里間鍾元夫婦以桑榆垂暮之年對菽水承歡之女伯道無兒不克支撑墮緒中郎有女猶堪紹述清芬因是愛之深望之切不徒慰情勝無已也 
同里秦子誠與鍾元爲中表親服賈海上惟歲時一臨存其家　早卒遺一子毓華長文綺一歲貌韶秀有衛玠譬人之譽鄰里見者皆曰何物老嫗生此寗馨兒也趙以中饋久虛毓華在家不可無人約束自幼令受業鍾元門下與文綺共硯青梅竹馬兩小無猜雖親愛逾恒然尚不知情字之眞際者儼然一對癡兒女也 
日月不居時節如流人生如白駒過隙所爭者數十寒暑耳姑方荳蔲年華而二老已桑榆晚景殘年風燭息息可危漸緣二豎相侵馴至百身莫贖是年八月二老忽攖時症相繼謝世姑旣呼天搶地痛不欲生生因不壞山頺亦爲之傷心不已 
子誠在滬聞鍾元夫婦噩耗甚爲悼嘆旣恐毓華輟讀折柬召之令入滬上某校肄業時兩人年漸長非復曩時兒女態矣生得書悒悒不歡行乎恐重傷姑心留乎又難違父命不得已就姑商之姑沈思良久黯然曰男兒志在四方豈容伏處鄉里赴滬求學分所當然第念我兩人共處多年情誼不薄哥如抵滬後於群居歡笑之時尚有一幼年厮守同心黽勉之人掩映於腦際則妹之心安矣生喻其意乃柔聲怡氣而慰之曰我兩人相處久性情都熟悉兄有心事久欲在妹前表白恐涉冒昧欲言而止者屢矣今將暫别不得不冐死一陳兄抵滬後當正告堂上速遣氷人老父垂愛當蒙首肯第不識妹能恕我直言否耳女聞生言心境差慰而顔色則慙赧至不可堪思覓一語以自搪塞竟不可得潮紅暈頰窘急萬狀久之久之始覓得兩字作最後之酬答一聲珍重遂各揮涙而退（三） 
文字因緣 
[紀游詩三十首（四續）] [  雙璧]  
　　（由直隷至山西五歌）游倦回經易水河荆卿怒氣尚衝波停車燕市沽春醉不見狂徒擊筑（由山西至陜西六麻）并陘西向僱騾車鳥道紆廻路覺賖喜渡黄河過汾水華山矗立采霞遮（由陜西至甘肅七陽）西安纔過入咸陽歷代皇都帝子鄉秦隴自來多壯士至今玉笛奏伊凉（由甘肅至成都八庚）嵯峨劍閣路難行俯噉波騰壯亦驚聞道成都天府國如何鄧艾渡陰平（由成都回至宜昌九青）杜甫廬邊草滿庭武侯祠外柏仍青輕舟醉裏過三峽下椗宜昌酒始醒（由宜昌至漢口十蒸）黄鶴樓高拾級登龜山雲影幾層層漢臯可惜繁華地蔓草荒烟剩鬼燈（由漢口至九江十一尤）廬山眞面見曾否又了浮生十日游俯眺小姑遺廟在彭郎渡畔錦波流（由九江至蕪湖十二侵）兒女英雄未易尋　姬豪氣契儂心渡江特向焚香拜回首蕪湖夜色青（由蕪湖至南京十三覃）臨春畫閣址何探後主風流且勿談漫羡六朝金粉艶女兒多少送江南（答問居址十四鹽）中華民國半觀瞻小憇游蹤跡暫淹若問璧家何處庽金焦雨點照湘簾（附述十五咸）新詩三十味多鹹歷叙游程付一函祇望吟壇同敎我漫嗤紅粉友青衫 
愛樓病鶴各捐銅版費一元謹登誌脫 
介紹新著吳下健兒筆述戲考二百數十齣叙戲中情節酌古證今頗爲詳盡曾載本報閱者稱之茲已　印成書名曰戲考新編付時中書局經武公司萬家春發行將見人手一編顧曲者有按圖索驥之樂矣我佛山人之札記小說爲茶餘酒後之大好消遣品雷瑨編近人詩錄詞章家必樂觀之 
 
 

Page 14

 
 
   
 
