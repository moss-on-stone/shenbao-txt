# 1913 - 121 - 4914439

 

Page 1

 
 
要件 
[美總統脱離六國銀行團之宣言書（華盛頓通信）]  
　　美總統威爾遜君今夜（三月十八日）發出公文宣布美國資本團脱離六國銀行團之理由其文如下本政府今悉美國資三團曾應前政府之請加入中政府擬訂之借款（約美金洋一萬二千五百萬圓）夫吾美政府之欲美國資本家與他國銀行家分任此舉其故曷在蓋求於實際之上宣示吾美對於中國之好意而美國之資本藉此可以輸入中國且中國對外工商實業關係漸臻發達或因以發生政治責任吾美旣與他國合成一體庶可與他國分同擔負耳茲者資本團詢諸本政府是否仍須該團加入中國借款且據該團代表宣稱該團仍擬照所議合同分認該借欵惟須本政府明白申請始允遵行云云本政府熟商之後决議不再提出此請蓋按借欵條件一經申請必多牽涉本政府殊不願擔負此責任也　　該借款之條件以吾人觀之距干涉中國行政之獨立者幾希本政府之意吾美對於此項條件縱不得已亦不應與聞夫此東方之大國頃甫甦醒知其國家之權力及對於國民之義務本政府若復請資本團加入該借欵自應擔負所有之責任則此仔肩無時可卸將來設遇意外之變將使政府不得不干涉中國之財政或竟干涉中國之政治亦未可知也且條件之中規定以某某數項特别税作爲借欵之抵押品陳廢難行者有之苛重不堪者有之加以此項税權均須屬於外員之手此苛刻之借款吾美若從而慫恿則其應負之責任不言可喻此實有背吾美立國主義也吾美政府極願以合於中國自由進化及不背吾美素行主義之方法扶助中華國民彼輩對於自由政體之幸福忽有覺悟縱非當今時代最爲重大之變遷亦爲極可注意之事實吾美人民對於此種舉動固極表同情者也中國利源廣溥莫與倫比若能從事開濬非特足以利中國一國之人民兼足以利世界之各國吾美人民極願慷慨助之以成此舉　吾美政府且極願增進兩共和國範圍推廣交情最篤之商業關係嚮者吾美之商民製造家承攬人及工程司等因乏金融及他項財政之便利致不能與他國工商兩界之競争家同處優美之地位今凡可以裨益寓華美氏之法制本政府極願力加贊助此實本政府應盡之責任亦爲國民在華最要之利益也總之吾美之利益乃在開放中國之門户吾美之所欲入者乃增進友誼互享幸福之門户也 
按美總統威爾遜君此文其意並非欲使美國脱離遠東之外交事務威君今日嘗與謁者談及此事據稱美政府對華政策今將善加籌畫漸求發達今政府對於中國並無欲撤消向予之保護其志蓋在力求增進東方美國之商業利益也威君之意美國若欲扶助維持中國之完全則處於特别合同之外實遠勝參與其中蓋此項合同皆以干預中國政治前途爲目的者也今政府以爲美國若坦白無私與華結交則較之於借欵合同中爲一野心之組合員更可得其歡心易於作爲美國若貿然加入借欵合同則按其條件將來對於華事必受各國之桎梏而後已云 
專件調查奉天吉林黑龍江三省砂金情形佈告（三）（楊　海儔氏） 
[金民之受害]  
前者鄙人游歷東省之時據土人所説民間裹糧入山挖採砂金以此爲業者三省合計不下二十萬餘衆即地方官所謂爲金匪者也而不知實乃極爲安分之良民蓋覓食維艱旣畏法令不敢爲盜又乏資本不能耕植入山採葠又不易獲乃不得已約伴入山洵挖砂金三五爲羣獲利頗厚日久習慣以此爲業者日引日衆遂成風俗至其淘挖砂金之地俱是山溝之中實無所謂關碍於風水者也乃有擇肥而噬之惡役知民採金利厚見利生貪於是憑藉官威串同土惡施其極酷極烈之手叚盡情訛詐大則傾家蕩産骨肉分離小亦必傾所有以飽貪囊倘民稍有反抗不遂 
其訛詐之欲則必揑詞禀官輕則謂於風水有關重則指爲拒捕一入囹圄終身難覩天日且有地方小吏或利慾燻心串同分噬 
小題大作朦禀大吏演成慘劇此金匪之名所由起不知民所持者並非軍械不過木棍及挖金用之鋤鏟器爾卽間或有鐵器刀鎗之屬亦不過用以防出中猛獸以自衛而已初非有意持此以與官反抗也至若拒捕之説或亦有故然平心細考之則實由於迫變所致蓋惡役憑官貪吏逞慾加以土惡之唆擺良民受迫不堪怨念久懐衆忿一起挺而走險愚民無知不得已而出於拒捕一則藉以洩忿一則借以自救此亦人情之常情實可憫迨事後忿氣一消而畏禍之心又生若官役再來則畏極生兇必至出而再拒蓋與其被捕而受死何如再拒以求生一而再再而三韓邊外所以挾衆負隅者此也總言之凡民之强者被迫則合衆拒捕弱者彼迫則忍淚吞聲每年吾民受貪吏惡役之害者實不知凡幾更有甚者查民間每年所採之金不敢携至城市兑換銀錢悉數運至邊界與外人兑換有時因抑價過甚小或忍氣吞聲大則謀財害命横無人理每年土民之受害者又不知凡幾又外人常有勾結土民給資令其盜採而收其金每有越界交金之時因數目鑫寡之争動遭慘害每年又不知凡幾此等事以黑龍江爲最多嗟嗟金固可惜而民遭慘害命實可憐落筆至此淚滿胸膛不禁爲之一哭（未完） 
 
 
 

Page 2

 
 
時評 
[議員之罪（無名）]  
　　議員握中國最高之權而不用使中國之事停滯不進者豈非議員之罪乎 
議員者向議國事也全國人民之存亡禍福悉倚賴之也今國會正式開會已越十日而區區選舉議長章程尚不能定若較更爲重大之事其何能取决耶 
反對政府黨則當速開會議以反對之贊成政府黨則亦當速開議會以贊成之反對與贊成速於議會一决勝負則中國之進行可以準此以着手外患内禍相逼已急而尙相持不下於延宕中議員其果何心耶 
走之一字誤盡中國之前途也議員之不待解决散而走無異行政官之未經免任逃而走也亦無異兵隊之不能殺敵潰而走也而議員亦以一走爲最後之不二法門其亦目問議員之資格尙有絲毫存在否耶 
　　前此參議院之未路也每以不滿法定人數以至於閉會今參衆兩院亦欲以不滿法定人數以至閉會耶前清之未亡也終以預備立憲以至於亡今日之參衆兩院亦欲只開預備會以待亡國耶嗚呼言之傷矣 
命令 
[四月十七日臨時大總統命令]  
　　任命陳炳焜爲廣西陸軍第一師師長譚浩明爲廣西陸軍第二師師長此令任命唐爲鏞爲貴州教育司長黄祿貞署貴州實業司長此令 
　　任命戴　爲貴州黔中觀察使任可澄爲貴州黔東觀察使郭重光爲貴州黔西觀察使此令 
　　交通總長朱啓呈請任命盧毅黄敢懌爲秘書應照准此令 
　　國務總理内務總長趙秉鈞呈稱據貴州都兼署民政長唐繼堯呈請任命何麟書爲秘書應照准此令 
　　國務總理内務總長趙秉鈞呈稱據浙江都督兼署民政長朱再瑞呈請任命秦毓琦汪希張嘉璈余名鏒丁傳紳宋名璋爲秘書熊壽朱景熙陸鹿楹周鐵英爲總務處科長周伯雄張寅吴榮黄恩緒爲内務司科長程　湯在衡朱元樹吴撫熊爲財政司科長洪産遠航承溆馮巽占爲教育司科長趙元俞朱先壽曾牑爲實業司科長應照准此令 
　　國務總理内務總長趙秉鈞呈稱據貴州都督兼署民政長唐繼堯呈請任命韓鳳樓爲貴州省城警察廳長應照准此令 
　　國務總理内務總長趙秉鈞呈稱據署湖北民政長夏壽康呈請任命運壽鼎試署湖北省城警察廳長周際芸試署漢口警察廳長應照准此令　 
　　陸軍總長段祺瑞呈請授何文斌鄢玉春金鎔黄元秀爲陸軍步兵上校並加陸軍少將銜李王鐸爲陸軍步兵中校並加陸軍步兵上校銜鄒序彬爲陸軍工兵中校並加陸軍工兵上校銜應照准此令 
　　國務總理内務總長趙秉鈞呈稱據署湖北民政長夏壽康呈請任命陶　沈澤生段樹滋蘇成章劉樳朱國楨爲秘書成憲劉文嘉劉作璧吴耀春爲總務科長童聲高建　爲總務處技正應照准此令 
　　國務總理内務總長趙秉鈞呈稱據福建民政長張元奇呈請任命李瑞年爲閩侯縣知事鄭祖仁爲永福縣知事李炳華爲古田縣知事甯雲漢爲莆田縣知事林其幹爲仙遊縣知學警炳萱爲平潤縣知事林其幹安縣知事陳與年爲霞浦縣知事馬天翮爲晉江縣知事陳文緯爲思明縣知事池漢民爲長汀縣知事許南英爲龍溪縣知事張調爕爲海澄縣知事蘇鐵爲甯洋縣知事劉道南爲浦城縣知事李熙爲政和縣知事林揚光爲邵武縣知事張際昇爲南靖縣知事陳爲　爲龍巖縣知事陳刻殷爲永春縣知事應照准此令 
　　國務總理内務總長趙秉鈞呈稱據陜西都督兼署民政長張鳳　呈請任命顧士麟爲涇陽縣知事吴繼祖爲臨潼縣知事王祖禹爲渭南縣知事王在湘爲醴泉縣知事賈象山爲高陵縣知事李開端爲洛川縣知事陰應元爲岐山縣知事陳海霞爲扶風縣知事袁立本爲郿縣知事嚴恩榮爲永壽縣知事馬豫乾爲隴縣知事劉迪裕爲三水縣知事彭瀅藻爲褎城縣知事杜鑾爲洋縣知事張成淑爲城固縣知事陳愈愚爲白水縣知事閻迁傑爲府谷縣知事應照准此令 
　　蒙藏事務局呈稱據哲里木盟長齊本特散帔勒呈請將該盟各寺廟呼畢勒罕等援案給予封獎等語除札薩克喇嘛阿穆爾清和勒圖業經從優給獎外沙巴隆呼畢勒罕布産達賴應加封默爾根諾們罕名號錫將圖喇嘛呼畢勒罕羅布桑希拉巴帕拉吉應加封諾們罕名號崇化禧甯寺喇嘛格隆羅布桑巴拉丹廣壽寺達喇嘛達件呢瑪妙因寺達喇嘛格隆章楚巴福星寺剳付托音達喇嘛畢力格圖普祥寺剳付托音達喇嘛林沁札木蘇御壽寺達喇嘛格隆那木海寧卜應均加封綽爾濟名號以昭激勸此令 
[四月十八日臨時大總統命令]  
　　司法總長許世英呈稱署福建司法籌備處長大理院推事高种呈請開去署缺回京供職等語應照准此令 
　　任命鄭烈署福建司法籌備處長此令 
司法總長許世英呈稱江蘇司法籌備處張一鵬呈請辭職張一鵬准免本官此令 
　　任命蔡寅署江蘇司法籌備處長此令　　司法總長許世英呈請任命梁宓署總檢察廳檢察官楊潤署京師地方審判廳推事李鈞寰署京師第二初級審判廳推事應照准此令 
　　司法總長許世英呈稱湖南長沙審判廳長趙基年呈請辭職趙基年准免本官此令 
　　任命王曾禮署湖南高等審判廳長此令 
　　任命胡翔林爲浙江國税廳籌備處處長此令 
　　財政總長周學熙呈請任命吴學莊爲楚西掣騐局局長陶思澄爲淮北海屬掣騐局局長應照准此令 
　　國務總理趙秉鈞呈據臨時稽勳局局長馮自由呈稱審議員張通典呈請辭職張通典准免本官此令 
　　國務總理趙秉鈞呈稱據臨時稽勳局局長馮自由呈請任命秦毓鎏爲審議員應照准此令 
　　陸軍總長段祺瑞呈請授黄邦本何紹賢曹樹桐濟深姜國梁周詩張天驥梁士英陳調元蘇德麾爲陸軍步兵上校彪玉樹爲陸軍憲兵中校董濟川鄭士魁張文元閻水陞爲陸軍步兵中校文錫宸爲陸軍砲兵中校張志紳爲陸軍輜重兵中校李隆幹王濟業謝錫恩李英傑汪炳森爲陸軍步兵少校𨿅鴻賓� 
張文勝爲陸軍騎兵少校章文蔚苗啓昆張恩孝王連貴馮象鼎爲陸軍砲兵少校長林爲陸軍輜重兵少校應照准此令 
專電 
[北京電]  
　　昨日衆議院預備會國民黨竟將已經取消之顧曾二員加入表决起立之人又互相往來照前日協商提出異議後改用投票而國民黨議員紛散不理張耀曾自認未將協商結果通告黨員李國珍斥國民黨失信用無人格李肇甫謂李君説國民黨錯了則可不得罵國民黨此會又作無效今日又開協商會 
[北京電]  
　　昨表决時共五百十五人起立之國民黨員算入顧曾得二百五十九人而非國民黨未到者尙有十七人國民黨中尙多被脅起立國民黨開會時每次僅二百五十人據此情形衆議院之國民黨恐難占多數 
[北京電]  
　　昨日國民黨議員二百四十餘人獨到豫備會未過半數無效即責問衆議院籌備處處長林長民何故發三黨請展期之通告林答以前發通告亦係據四黨聯合會通告幾黨以上之通告始能照發並無標準且僅據來又聲准並未另加阻止之詞何爲有錯衆無理何講乃呌打呌殺因開會不成乃改赴四黨協商會决定選舉議長用記名抑無記名先以起立表廖若自異議再用投票表决今日各黨意向稍近平和當能圓滿開會按此電十八發十九到 
[北京電]  
　　近日所聞南言消息益緊其重要决議先由南言最堅兩省備兵出發派人騷擾寗鄂部下又運動北方將校事起守中立運動各黨激烈派自行破裂暗殺政界重要人物宣布北方罪狀由議會提議組織别法廷審判袁趙又謂留學德國陸軍學生某又奉某召回國助辦軍事又派某收集舊部此類謠言甚多湘鄂兩省人來多言不久大難將發 
[北京電]  
　　林述慶據山本醫生騐單係惡性天花痘皮膚肺臓並見血後乃糞屎中見血國民黨報紙乃謂係政府毒殺然聞林乃係維持政府派 
[北京電]  
　　警察廳宣布出本醫院提出之林述慶騐單病狀如上電 
[北京電]  
　　工務司長廖炎調查歸京據云全或紡績工塲現計二十六處滬十六無錫二通州崇明蘇州杭州甬江漢口開封關中各一以成績綸滬第一通第二漢第三其他以崇明器械最新成績最佳通州産棉棉質較精工馴傭廉最有發達之希望 
[北京電]  
　　陸建章覆國報函謂言論自由載在約法特爲大局計故遣郝喬二偵探忠告盡桑梓之誼 
[北京電]  
　　官中發表督於四月九號上午九時乘輿入署至轅門突被刺傷大腿及肚二處幸傷不甚重兇犯名王有福 
[北京電]  
　　審判廳判决俞振廷六個月徒刑據衆稱係穿白袍者殺人俞扮趙雲穿白袍故處刑趙抗告謂此戲穿白袍者尙有張遼李典 
[北京電]  
　　陳振先袒護同鄕獨多之税務學堂不法加入學會選舉並展期一月次長二秘書四參議專門普通司長皆辭職陳託人挽留不聽陳欲發電電生亦不爲發 
[北京電]  
　　衆議員粤人梁君成因正式加入共和黨粤同盟議員强拉入李鐵拐斜街俱樂部脅以非脱黨則性命田園廬墓皆難保梁搖頭不理勸解而散 
[北京電]  
　　庫倫派蒙兵三四百名盤踞阿帚葛旗哈拉大耳等處首領名合蘇 
[北京電]  
 
門君充當京師武備學堂總教習 
[漢口電]  
　　武昌戒嚴黎副總統諭禁茶寮酒肆侈談亂事以免淆惑民心 
[開封電]  
　　汴省旱甚旬日來始得大雨農民甚慰 
[廣州電]  
　　廣州灣法國大學堂近日招考學生共四百五十餘名 
[打箭爐電]  
　　洋津一帶均被藏番佔據由此至裏塘郵政交通甚形艱難特約路透電 
[北京電]  
　　衆議院昨日（十八日）開議國民黨議員主張記名投票他黨議員主張無記名投票繼付表决贊成記名者二百五十八人反對者二百五十六人佔少數者要求黠視人數衆皆贊成詎意未及點視卽有議員多人起立出會致在會議員不足法定人數據目下情形觀之國民黨之反對無記名投票因恐本黨有議員數人忠于他黨之故 
[北京電]  
　　茲悉此次大王廟戰事確由蒙人乘夜襲擊是時華軍皆在睡鄕華軍被殺者約八十人且該處華軍並未攜炮云 
[北京電]  
　　聞五國銀行團提出額外數事皆爲中政府所不樂聞者故借欵談判昨日並無進步目下另有一銀團英人實佔多數願以英金二千五百萬磅貸與中政府以五釐半起息每百實收九十七並聽中政府自行聘用顧問且五國銀行團要求於鹽税未經整頓以前各省均須解款若干以抵借欵利息一節亦允作罷其餘細則則與六國合同所定者相同該團之外尙有數團願輸借欵均未由中政府允納蓋中政府現知向五國訂結借欵實有政治之利用也如訂結他種借欸五國銀團必將要求從速清償各項債務惟五國借欵之條件參衆兩院未必贊成故政府目下所處之地位確頗困難惟五國借款若難成立則亦僅有向他團訂借之一法現信二者之中不日必定其一也 
[蘭州電]  
　　此間地主官對於農民所種之罌粟尙無切實辦法蓋本省每年所收罌粟約銀（一）百萬兩有奇不忍棄之也趙督將於日内離 
 
 
 

Page 3

 
 
此由民政長張君暫行攝任 
[蘭州電]  
　　本省地契均須重加新印此項入欵爲數頗巨 
[蘭州電]  
　　昨日（十八日）此間鎗斃一人因以要聞洩諸外人之故 
譯電 
[北京電]  
　　參衆兩院議員今日（十八日）通過决議主張以記名投票選舉議長國民黨議員贊成者二百二十八人其餘三黨反對者二百二十六人皆謂表决殊不合法均卽散會並無結果現展期星期一日續開會議 
[北京電]  
　　參衆兩院今日（十九日）復開聯合會以定選舉議長日期 
[北京電]  
 
者毒斃國權報載稱孫中山已電請袁總統宣布林死眞因以息流言 
[北京電]  
　　聞奉天馮麟閣所統之陸軍第二十人師團已奉命開往蒙古 
[北京電]  
　　内蒙古各旗致電袁總統謂蒙古選舉國會議員僅各王公獲選實背法律云 
[北京電]  
　　袁總統顧問聯芳已任爲申謝巴西承認民國專使 
[北京電]  
　　袁總統已撥私欵洋十萬元賑濟汴省災民 
[柏林電]  
　　歐洲銀團已商定供給中國借欵之條件要求按年五釐起息並須由國會批准或有按照憲法無須批准之明文 
[倫敦電]  
　　英國皇太子出游德法兩國後現已回抵倫敦 
[倫敦電]  
　　昨日（十七日）英國外務部及印度藩部代表與葡萄牙殖民部總長方西卡君交換公文規定關於澳門本地銷用及由該處出口之鴉片總數章程該總長寓英已有多時並曾與英政府討論關於印度葡萄牙所有權之事務數件 
[薩克萊曼托電]  
　　開列福利亞州上議院之提出修正案凡歐人所購之産業均不照新律辦理凡外國公司須其資本之大分屬於有公民資格之外人始准執有地産此條蓋爲排拒日人而設 
[比京電]  
　　大局仍無變動惟罷工之舉仍在蔓延 
[羅馬電]  
　　羅馬教皇寒熱已退氣管枝炎漸愈 
[東京電]  
　　日本對於美國開列福利亞州之取締外人購地議案恶感頗深聞日政府之意日美歷來之大局從未有如目下之危險且因美政府不願干涉此事此間復難施行抵制之辦法致置日人於嫉妬之地位昨晚（十七日）此間某處開會討論對付辦法議論異常激烈竟有主張卽派海軍艦隊前往開列福利亞州者 
[美京電]  
　　美國國務卿白乃安君曾與美總統威爾遜君會商開列福利亞州立法院近來之舉動現料該州取締外人購地議案較之原訂辦法更難使日人反對得效蓋該議案全按外人購地法律訂成該律於近十年來行 
於美國全境並無一國出而反對美國政界之意日本若欲反對此舉當先予旅日美國僑民永遠租地之權 
[土京電]  
　　却太爾茄及白萊爾兩處已宣布休戰至四月二十三日爲止届日如媾和談判仍未議决尙可展長期限兩方面將派員畫定中立區域如須續戰應於前四十八小時知照 
公電 
[季雨霖陳詞]  
　　漢口民國日報轉武昌民政長内務理財司法實業各司陸軍黎蔡王三師長襄陽司南兩觀察使省議會共和國民兩黨武漢兩商會各學堂大漢報羣報武漢民報震昌報並劉仲文蔡濟民梅鏡遠謝石欽吴厚齋黎少坪饒秘琛朱舜清周孝魯夏原安趙南山徐莽丹陳青武徐華甫吴振腐李旭亭丁復李介如楊玉如羅鏡清劉丹書高固羣萬午亭于潤石石月階王子秀李蓮方曹文士諸公鑒雨霖自丙午革命被繫獄中蒙副總統曲賜矜全啣感高厚齋地漫天陽夏危急冒死北征共和告成還師鄂中當孫武蔣翊武兩君衝突霖曾跪地泣勸拚命調和且平日志意近對黎公遠對大局藏否淑匿久在洞鑒去歲兵譁數起若荆若襄若倉埠之變馬隊之役鄂軍多被牽涉獨霖軍駐紥都督府及襄江一帶維持秩序護衛黎公毫無驚擾亦爲諸公所共知當十餘日前改進團發生黎公曾緝拿匪首白俠豪熊一人等有一萬元賞格可查並未涉及雨霖十餘日後霖始奉有特别任務往滬有蔡濟民君可憑且曾將抵滬情形及返鄂日期電請蔡君轉呈黎公有電根可查滬上之行究竟爲何霖爲黎公行黎公欲霖死悠悠蒼天此懹曷極竊霖自起義以來與黎公出生入死肝胆相照私交公義均非泛泛旣不助惡於數次之變亦不煽亂於駐紮都督府及襄江一帶之霖軍何至另設機關散布傳單霖雖至愚萬不出此奸邪離間鬼蜮肆伎本擬待罪來鄂聽候裁判特恐未見黎公先飲仇刃是以暫避東瀛以待時清悵望前途飲憂何極臨風揮涕伏維公鑒再霖已電告中央并派員來鄂起訴特聞季雨霖叩 
要聞一 
[鄭師道被捕續紀]  
　　鄭師道被捕情形已誌昨報茲又得杭垣訪函云浙省前年光復時鄭師道要求湯前都督派充軍政府調查員前往各省調查在外省行止狂妄并借浙軍政府名義向各處歛錢迭經黎副總統及譚都督所訪拿朱都督因其係督府人員在外招搖函飭卽日回籍鄭置之不理嗣因川資各竭不得已歸杭寓清泰第二旅館疊次請見朱都督要約三事（一）畀以重資（二）爲築别墅於西湖以優禮待之（三）委以代表仍往名省調查三者之中務須得一倘不能如願卽以手鎗炸彈持贈十六號警察因他事至該旅館搜查復至鄭房檢出印記三顆並種種傳單中有政府如此腐敗人民不必納税等語警察搜查時鄭以其侵已也戟指怒駡並毆傷巡士數名警署無可奈何乃由警廳長電禀都督府由都督飭告憲兵會同拘往梅花碑都督府聽候究辦鄭至復大聲詈駡袁總統及各都督並將督署器具任意搗毁招待所𤗼壁塗扶殆遍軍法課以其在軍界服務卽擬在軍法廳審訊諒不日卽可裁判云 
[杭垣烟夥暴動駭聞]  
　　近來杭垣發見秘密黨行蹝詭異其所勾結者無論會匪梟匪青紅帮九龍黨大都因勢利導借題發揮如前日城廂旱煙業歇夥藉增加工價爲名徧發傳單並有五姓同盟字樣經官廳秘密偵查知有大同黨及共進會餘孽從中主持當卽勒令解散不料本日（卽十二號）上午八時忽有煙夥一百餘人在梅花碑佑聖觀隔璧茶店開會警察廳聞耗密派稽查馳往察看乃前後一小時煙夥增至三百餘人交頭接耳秘密談話據稱有藥五百包一俟運到卽聽命令動手等語夏廳長得報立派警備隊會同本管長警馳往解散該烟夥等竟敢恃衆拒捕擲石圍毆各巡士奮勇捕獲爲首之方翰芬一 
名退至宗陽宫分署閉門暫避詎肇事者愈聚愈多揚言刧在門外飛磚擲石警局慮其勢盛電至憲兵營告急該煙夥見軍隊到場懼而逃散當場復捕獲最凶悍之顧福興魏品俞阿發秦亞有萬傳寳姜永昌等七名解送總廳其由軍隊捕獲之黄全生等四十二名卽於下午由宓大昌宓家昌兩號經理人分别保去餘七名須請示都督懲辦云 
雜評一（無名） 
[敬告不入潮流之國民]  
　　國家四萬萬人同有之國家也 
今亦知争奪政權之對峙者以爾爲戰地乎以爾爲戰器乎相争相併所受之禍害國家受之國民同受之也争而一方　勝尙可説也争而兩敗俱傷國非我有國民京胥受之是故不入潮流之國民無偏無私可也作壁上觀而不自爲計不可也 
[日美之交惡]  
　　美國加省排日之地權議案旣已通過且修正之以寛待白僑而日人之憤恨至有主張派軍艦至加之説其交惡已甚是猶德法之間對於郎西侮辱同一情形蓋國際之間一有惡感則遇事猝發今日時局適遇發現惡感之期固不僅我中國之南北已也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國民大學開幕紀]  
　　十二日上午九時國民大學及附屬中學特在該校行開學禮其學式順序（一）嗚鐘（二）奏樂（三）學生入場（四）學生保証人入塌（五職教員入場（六）來賓入場（七）主席報告開會（八）總務理事報告（九）教務理事報告（十）行開學式（學生卽席起立向教職員行一鞠躬禮教職員答禮）（十）（一）代理校長訓辭（十）（二）教育長官訓辭（十三）各學長及中學主任訓辭（十四）教員訓辭（十五）來賓演説（十六）嗚鐘散會（十七）奏樂（十）（八）撮影學生共計九百八十餘名中外來賓到者約有二百餘人首由主席吴景濓君總務理事殷汝驪君相繼報告畢次由校長彭允彝君演説凡國際間强有力之國家必其人才足與世界國家之人才互相馳騁互相抗衡不至稍有缺點然欲求此項人才非可以旦夕期也由種種教育培飬而來是故觀於歐洲各國之歷史卽可知其國民之特性與教育之精神綜其大要不過三端（一）民族主義之發達（二）宗教改革之進步（三）野蠻之體魄（卽尙武之精神）返觀吾國則適成一反比例其間教育衰弱之原因固更僕難數然一考其眞相大致亦不外乎三端（一）利祿教育（二）利已主義（三）由漢以來趨於虚僞以致産出種種文弱之積弊目前各國日所勵行之帝國主義（卽侵略主義）而其視線所注羣集於亞東最危險之中國今民國共和雖告成立然漂搖杌𡰈邦基未定推原其故蓋由於實乏建設之人才人才之乏亦由教育未能發達之所致是以鄙人所最希望者在培飬建設共和之人才曁勵行國家主義一反從前之陋習庶教育旣能普及而共和之眞精神亦將發揚奮勵躋美跨歐則將來之影響所及全國國民自能愛助共和自能扶植共和矣當茲濟濟多士歡聚一堂鄙人對於求學諸君深抱無窮之希望對於各來賓極表非常之歡迎（衆拍掌）次 
由美國代理公使衞理君演説貴國從前一般士子求學之自的惟在利祿故其流弊所極非虚僞將事即躐等以求於此而欲求造出眞正建設之人才也其可得乎然今觀貴校各辦事人之振制精神實事求是及各學生之殷殷向學敢　其前此諸弊胥將一掃而空用特爲民國大學萬歲賀（衆拍掌）次由法國來賓鐸爾孟君演説貴國目前欲求奮發眞止共和之精神自必求建設共和之人才欲求建設共和之人才舍培植教育不爲功今貴校辦事諸君旣以全副精神作極端之進行鄙人實不勝欽佩之至尚望求學諸生於努力學業之餘時時當以愛護共和爲已任舉凡利祿之念屏棄靡遺則實至名歸他日自有飛揚祖國之一日而共和前途自收無形之效果否則若稍有利祿兩字存乎其中卽使學有用亦蔣爲一二醉心專制者之所鞭策則不獨負各辦事諸君之苦衷且大負鄙人今日觀光之美意矣（衆拍掌）次由法國來賓安德森君日本來賓鄭永邦曁本國來賓周慕西等相繼演説畢同聲三呼中華民國萬歲國民大學萬歲至午後二時始奏樂宴飲而散 
東蒙匪蹝調查紀 
[蒙匪擾情形迭詳前報茲又探悉三月二十八號庫]  
兵突至阿巴噶王旗將前清舊有所飬達連圖記白馬羣數百匹搶去又有燕都廟大倉大王廟馬羣並近鄰各蒙户馬羣共計十二羣一併趕去蒙民號泣哀求置若罔聞該庫兵共有六百八十餘人均係分起行走或百餘人一起或數十人一起但探實何處有官兵卽聚集何處對敵行蹝詭秘防不勝防查該處馬羣每小羣約一二百匹每大羣約四五百匹七八百匹不等被庫兵赶去之十二羣核計已有三千餘匹之譜該處燕都廟距正藍旗印上只百十里故商民驚恐異常 
　　貝子廟内駐有達里崗崖派來蒙兵一千三五百名廟外毡房多駐有蒙匪約九百六七十人（聞係在奉天戰敗之匪）現在仍行四出搶刦近有該處商人收拾貨物返回經棚被其追刧一空 
　　西烏珠穆沁王府駐有蒙兵二千餘名距王府三百餘里喇嘛庫倫咯拉口子駐蒙兵九百餘名距王府一百餘里現該王府告急之書絡繹於道云 
　　近日蒙匪如此猖獗蓋係恃有後援有意内犯其他與蒙疆接近之處報告見匪蹝跡者亦絡繹不絶且飄忽縱蕩莫可捉摸現沿邊各將領均已一律戒嚴偵騎四出晝夜防衞矣 
湘人籌邊紀 
[籌議對藏辦法]  
　　譚都督以西藏肇亂又及一年雖由　蜀兩省派兵征剿而勝負無常匪勢猖獗致尹司令坐守巴塘不能越雷池一步倘若一敗再敗困迫尤甚而滇軍亦無急進能力近來更有英俄協約庫藏聯盟之警耗苟非及早圖維則飬虎食人庫禍可爲前車之鑒昨已籌議兩種辦法電達中央速奪施行（一）遴派通曉藏中語言文字人員分途宣慰並劃定區域從速改編行省一面委專員與英政府嚴重交涉改訂藏約（一）南方軍隊調編三師尅期出拔取道四川與駐藏大軍會合一鼓作氣直搗巢穴以靖邊氛按此則已略見前報 
[調查兵防地黠]  
　　庫匪寇邊軍事緊急强鄰逐逐國勢阽危防務一端最關重要前經陸軍參謀兩部通電各省嚴守疆域一面責成各縣行政官調查用兵防守緊要地點限一個月内一律造報以資計書等因譚都督當卽飭由民政司通令各屬查照遵辦在案聞民政司仇司長調查此項報告逾期未到者多至三十餘縣玩延要公殊屬不成事體除未及匝月報到者酌子嘉獎外所有貽誤之三十一縣知事一體記大過一次以示懲戒 
[軍官呈請効用]  
　　退伍軍官劉君亞安以蒙藏風雲日緊非用武力斷難解决昨特具呈都督請願委任前往効力疆場否則亦請咨送王君天縱部下盖王君現正組織征蒙隊而劉君又急欲効用也譚都督以劉君熱心愛國殊堪嘉尙惟王君遠在豫省卽令咨送恐未必卽予收錄不如稍抑壯懐静候後命刻已明晣批示矣又軍佐唐君載坤以庘偷逆命凡屬或民同深義憤爰特具呈都督擬集同志組織决死隊前往殺敵昨奉批示以前奉中央命令各省軍隊不得由私人發起應仍候中央命令再行宣告所請着無庸議 
[籌邊注重演講]  
　　湖南籌邊會於日昨開會因演説股主任何君勁不能常川駐會股員李君天受等又因事冋籍刻難晉省遂公舉譚君道等充任正副主任鄭君家樹等充任股員按日出外演講以期鼓動人心共謀進行云 
贛垣近事紀 
[李都督赴潯閲軍預備]  
　　贛省李協和都督出巡九江檢閲沿江水陸兵隊特諭總務廳長王良箴派委副官夏景星先行赴潯預備行轅李督准定十六日黎明時携帶軍事顧問官陳澤霖秘書官田明德副官喬學溫掌旗官潘岐山内衞隊排長錢義臣衛兵四十名健馬四匹乘坐光漢公司敦義輪船起程赴潯預計勾留兩星期卽行還省聞李督購備貴重品物多件分贈在潯此次平亂保安各長官以示慰勞云 
[陳傳曾委任總監原因]  
　　贛省警視廳總監陳廷訓奉委接充九江上三台砲台司令官職務所遺總監一職未便久缺現經李督委任陳傳曾接充准定二十號赴廳接事惟外間傳説謂陳傳曾原充湖口下三臺砲台總司令官李督恐其與戈鎭守使聯合不卸兵權故委李明揚接充臺官調陳晋省繼任警視總監云云聞任用狀尙未發給恐有變更云 
[訂購槍彈交涉]  
　　贛省都督府高等顧問官俞應麓等以贛省在地亞士洋行訂購鎗彈一節經公同立約議明銀貨兩清詎該行於收清價欵後輙以江西電詢機關鎗一事未經解决將子彈硬扣一百數十箱請速派員赴滬索回李都督當即諭飭軍政司派委副官鄢淮洲赴滬交涉務向該行原經理人將前項被扣子彈如數索回運贛儲用云 
[教會遷墓交涉]  
　　贛垣城外美國教會長孫維聯所購盜賣芝蔴田地墳山荒地三百餘畝雖經李督令飭交涉司照會美國領理嚴重交涉尙未解决而該教士近雇土工多名掘墓遷葬預備興工修築學校經交涉司查明屬實恐釀風潮密呈都督諭派兵警暗地彈壓一面阻止遷墳聞李督於此項交涉極爲注意已電達該國領事送騐契據再行核辦矣 
粤省米鹽問題之争議 
[總商會函請禁米出洋]  
　　廣州商務總會致富道公函謂現據各商民紛紛來會報稱近日粤省大吏有擬准增城及其他各縣産米販運出洋消息係官廳擬將此項弛禁收捐以充警費查此數年來粤省穀米最下者每元不出二十觔價漲日久小民求食日艱實與連年荒災無異平日全賴蕪湖鎭江安南暹邏中下米充入增地上米協之然後中下米不至暴漲前清岑春煊督粤時弛禁尙有限數斯時下米每元尙及二十斤更以下米多數進口易之蓋岑前督床於商情不知上米不出口下米亦在進口之列惟奸商借詞瞞准當時全省商民羣起力争卒不得弛禁况此時秩序初復正當培飬元氣之際於警費一項經已照舊抽收所欠不敷應由官廳善法籌補何至於全省民食機關不顧出此下策如上年米商運載銷於江門陳村以轉運於内地者已去七八本地米店所囤實不足供半年之民食故每所由七月以至十月勉强支持若由十月以至次年三月米源漸竭卽米價頓昻春夏之交輒鬧米荒卽仰給於洋米尙虞不足近年西貢暹邏限米出口故洋米亦騰貴異常乃諭者不察妄欲弛禁萬一穀商影射關員賄放無論精粗穀皆被販運一空種種流弊誰從而監察之今論者輒詡詡然謂弛禁精穀出洋則銷行日廣鄕農業耕者其利權可希望於無窮此空言其利不計其害耳粤省穀米所求過於所苦故價值年漲一年已爲人民之所苦今一旦弛禁則内地與外洋争先售運土地之出産祇有此數即價值之飛漲更倍於前豐稔之年民食已缺倘遇荒歉其保以堪况利之所在人必趨之穀價旣昻重以每担抽銀一元不但米商之走漏愈多即　插者亦將棄粗取精各地貧民必至無米可炊而後已又况此例一開影響全省或則相率效尤呈請弛禁或則假途販運腹地空虚其害更伊於胡底故敢斷曰弛禁精穀出洋實有害而無利也大抵籌辦完全警察須有常年的欵若專靠抽收穀米一日因荒禁運則應付亦窮終非持久之計現值國基新立首重民生豈宜有此弊政各等情至會據此查粤省民食維艱歲豐尙虞不給向藉外洋及蕪湖鎭江各處運米接濟故内地運米出洋自岑前督限制弛禁以後久已停止現在米價昻貴更應杜塞漏巵敝總會體察情形似未可遽准弛禁該商等所陳各節係爲思患預防顧全民食起見未可厚非除函請查禁外合肅公函佈達大都督察核貴司長查照如果增城縣以及别縣有請運米出洋仍祈暫行禁止一俟將來米價平减粒食足敷再行酌核辦理以衛民食而保安甯并希見復實紉公誼 
[胡都督電争輪運鹽斤]  
　　胡都督致電北京云大總統財政部鹽前接税務處一千六百八十五號及一千八百一十五號兩文一知照部章輪運鹽斤經過各關非部飭放有案無論有無該省運照卽行扣留電部查辦一知照部章淮北餘鹽由輪運濟鄂西兩岸但有兩淮運司簽字准單卽准放行等因經先後轉行知照商人聞之譁然僉謂部章有意壓抑各省鹽務縱銷淮鹽後將一八一五文内淮鹽運銷蘇督執照亦歸無效一節告知商情愈憤咸稱運使與商最近其情易通遇有裨益本處鹽斤銷路之處無不可以通融觀其廢督照而行司單則偏護淮商之情可見再三譬喻終不能使之釋疑究其原因一由各商疑兩淮運使受淮商運動一因前次粤海關税司扣船累商多所損失電請飭關賠償至今税務處與部置之不答商人益謂部中有意損害粤商偏帮淮鹽此新怨舊怨所由叢結而不解也現與鹽政處竭力調停据稱舍與淮商平待更無别法應請貴部迅即知照税務處電飭粤省税關嗣後瓊崖雷各屬運鹽輪船領有本省官廳印照過關報騐卽予放行母庸電部查辦並請將粤海關前此無理扣船商人損失一節會處實行飭賠以彰公道而昭折服瓊崖雷輪運鹽斤日有到省乞迅照辦電覆锡釀風潮至盼粤都督胡漢民佳印 
[瑞安知事被捕紀聞]  
　　浙江温州瑞安縣賭風素來極盛知事金熙明目張膽與二三同僚作長夜牌九麻雀之戲已習以爲常本月十二號金熙與民政科長沈銜書刑事帮審員陳時邁民事帮審員吴林豫四人在金熙公館内聚賭興高采烈恰被清鄕局委員黄君學龍派員申屠興申屠周達拿獲並有賭具爲證已電省請示辦法原電錄下觀此兩電則知清鄕委員固素與該知事積有嫌隙者也 
[黄學龍第一電]  
　　杭州都督鈞鹽爲緝獲窩賭事刑事帮審員陳時邁典獄官彭光熊假法律逞劣謀以意見爲出入委員辦理清鄕在在與該員官有關動輒枘鑿事胡以濟與其獲讉於後不若逃避於前乞另派員一面仍乞密委查辦呈詳瑞安清鄕委員黄學龍印叩文 
[黄學龍第二電]  
　　杭州民政長鈞鑒四月十二日委員因公到永是夜十鐘由委員特派探員申屠興隨從申屠周達在知事公館内拿着睹犯知事金熙民政科長沈銜書刑事帮審員陳時邁民事帮審員吴林豫四名賭具七塊隨從被傷探員逃避來永委員竊思賭犯不可以治民瑞邑不可以無主請電示辦法以肅官箴以靖賭風文委員因結怨太深辦事棘手不敢回局乞速另委呈詳瑞安清鄕委員黄學龍叩元印 
揚州近事紀 
[巡警衝毁警察學校]  
　　江北警監學校學生劉某昨（十七）因事與巡警第四分區衝突詎該區全體崗警擁至警察學校（舊城江都積穀倉内）將該校所校具儀器什物等件搗毁一空縣知事李忍據該校報告已令警務長劉漢切實查辦矣 
[九龍會案中之嫌疑犯]  
　　揚州城外送駕橋擊斃九龍山票匪王有餘一案業已迭載本報茲悉王係城内二郎廟旁往民帶洋往鄕收買雞鴨毛借住吴龍海家内詎北六集民團長徐長桃所轄之團勇因邀王賭詐未遂揑報王係九龍山會匪徐未深察卽偕縣署緝捕隊長薛寳仁督兵往捕甫到吴門卽囑兵開鎗故開門卽遭擊斃吴亦被拘現王之母唐氏查悉原委已據實呈報第二軍司令徐寳山經徐司令批飭軍法處提徐民團長質辦而該鄕廿餘莊董事昨亦至縣公保吴龍海實係良民此亦可見徐長桃之失察也 
[有中央學會互選資格者鑒]  
　　日昨江蘇行政公署教育司發布江蘇第一届中央學會互選投票須知五條照錄於下（一）選舉人以列名本省中央學會互選人名册者爲限（二）選舉人至選舉場所時携帶入塲劵至驗劵發票處交管理員驗明並在投票簿内所載本人姓名下簽名後領票入場騐劵發票處分設兩所於選舉場外一號至一百六十號爲一處一百六　十一號至末號止爲一處以免擁擠（三選舉人每人領票） 
一張若因錯誤污損得更换一次（四）選舉用記名單記投票法每票選舉一人除書被選舉人姓名外選舉人並應自書姓名被選舉人姓名應書於上方正中格内選舉人姓名應書於下方偏左格内（五）四月二十二日午前八時起午後六時止爲投票時間過投票時間卽將票匭封鎖不再投票務祈注意 
地方通信蘇州 
[嚴防造謠生事]  
　　蘇城連日謠言蠭起或謂棖勳提兵南下或謂宗社黨聯合軍隊暗中起事或又謂常州共進會運梟匪等騷擾地方藉以牽制者然皆毫無根據不知其言之所自來而於地方治安及商賈市面已大受影響故昨日巡警廳長石人俊面諭騎巡隊隊官徐樸臣警術隊隊官黄玉山多派騎巡警衛各警荷鎗梭巡並令水陸各警一律秘密戒嚴水陸軍隊亦各嚴防巡警總廳偵捕隊隊官張清澄亦派幹探四出偵探造謠匪徒日前閶門馬路一帶聞有一種外來匪徒妄造謠言希圖生事漁利爲憲捕第三營隊官某偵悉特用電話報告營長張昌熙外並會同巡警廳及水陸各軍隊一體嚴爲防範石廳長並親至城廂内外勸告各商人母庸驚擾並無别故云 
[光福鎭又出盜案]  
　　蘇鄕光福鎭一帶地鄰太湖刦案疊出本月初王夜四鼓時又有匪徒十餘人至本鎭李雲賣家持火執械破門而入刦去銀洋衣飾約計值三百餘元之譜迨駐紮該鎭之陸軍及警察聞信追趕已杳如黄鶴矣初七晨經該軍排長等帶隊在近鎭村落間緝獲該案盜匪王榮奎長脚阿根許竹卿許金海許金泉森匠阿根等六名其中惟木匠阿根聞爲許竹卿誣攀當由鎭董及商家聯名保出矣 
[造屋須遵章領照]  
　　蘇警察局定章城廂内外居民舖户有翻造房屋修砌駁岸均應讓進三尺須於前十日報局勘明丈量無違礙情事給予執照方可動工城内有彭鍾岱起造房屋駁岸雖已領照仍未一律遵章讓進卽經警廳派員員同市公所丈量飭令拆讓彭鍾岱心不甘服續赴警察廳具呈謂城内蘋花橋劉姓大郎橋巷袁姓盛家帶顧姓蕭家巷殷姓均在翩造房屋皆未報局遵章辦理警局亦未查究似定章未能一律遵行云云石廳長以此係各該處警區之疎於覺察特飭將各該管警官長等一併記過示懲並飭確查具復核奪 
松江 
[華獄又逃人犯]  
　　華亭縣獄因人犯過多分禁於舊樓署東天　倉弄底舊時習藝所内前夜糾衆穴壁圖逃未成曾詳本報詎昨夜二鐘仍逃脱十六名張所官馳報縣知事署派小隊會同警察跟拿今晨在北校場獲輕犯朱二和一名訊非首要計脱逃者王阿賴陸友生陳得勝徐和尙柳小咸（以上盜案）湯照生趙阿咸張書堂（以上命案）沈少卿陸阿秋（竊案）朱生榮（略誘保紀生王吟甫（蟻販）沈阿木（煙犯）張福奎（牛案） 
[解訊毁警工徒]  
　　泗涇馬彙源油車工人因沈士韾販運土皮案糾衆摀局刧沈並將文件器物付之一炬曾誌本報翌日檢廳派員會同沈警長馳往察勘經商會擔任理解交出工徒沈小林章福保二名由檢廳預審供認焚燬鎗械不諱想需賠償懲治也 
[演説蒙古狀况]  
　　浙人陳惟儉君前充松軍分軍分府弁目隊隊官軍府撒消後陳率該隊百名移駐蘇垣客冬由鈕中將電令隨赴内蒙考察情形現事畢回松就水師辦公處食宿連日至水陸軍隊及中校第一二高等小校對衆演説蒙古狀况並及南北軍界近日情形云 
南京 
[定亂勳章之頌發]  
　　程都督現准陸軍部咨開上年贛軍暴動所有鎭壓出力名員奉大總統令王芝祥姚雨平給予二等文虎章朱瑞洪承點林震陳懋修杜淮川陳之驥劉毅朱先志給予二等文虎章田應詔何元山陳煦亮官成鯤給予四等文虎章吴忠信芧廼封成國屏林虎吴法給予五等文虎章此令等因除王芝祥姚雨平朱瑞劉毅四員由本部傳知外其餘洪承點等十五員現住何處本部無從查悉相應咨請飭該員等開具履歷送部發給勛章等因准此除分行外仰該各員從速開具履歷送府以便轉咨頒發 
安徽 
[陸軍學會開會紀]  
　　陸軍學會皖支部於昨日開正式選舉會所有軍界各機關均派有代表蒞會午後一句鐘搖鈴開會首由臨時會長叚君志超宣佈開會宗旨用記名投票法選舉正會長一員副會長二員其中得票占多數者以叚書志超胡君萬泰各得十九票爲最惟叚君有北京之行力辭其職遂决定胡君爲正會長次多數顧君琢塘得二十八票胡君兆瓊得十四票遂舉爲 
 
 
 

Page 7

 
 
　　副會長其餘總務處評議處編輯處調查各職員槪由正副會長於會員中擇任議畢乃搖鈴散會　 
[電阻商團總司令]  
　　李君葆林久駐蕪湖與該埠紳商各界感情甚好據商界言光復時又爲蕪關監督地方秩序多賴維持自去歲交卸關督後該埠忽遭失變由是追思李從前鎭定之功商　遂於前日集議擬禀請李君爲商團總司令而許應午叚之輅二君則以李援欵五萬金運動蕪湖商團總司令特電請柏都督轉知商議兩會阻止究竟内容不知若何也 
雜評二默 
[紅樓夢與水滸傳]  
　　前清胡林翼有言本朝官場中全以紅樓夢一書爲秘本故一人仕途卽鑽營擠軋無所不至在草野中則又以水滸傳爲師資滿口英雄好漢而所謂奇謀秘策率皆粗莽可笑余謂民國成立而後此兩部舊小説仍兢兢保守玉笈寳册不是過也 
　　惟近來國人於此兩種舊小説外又添兩種泰西新小説在官喜讀偵探小説在民則喜讀革命小説 
　　不然近來之捕獲嫌疑犯何其多而革命之聲何仍不絶於耳鼔也 
[長板坡與訪白袍]  
　　伶人俞振廷毆人案衆謂當日穿白　袍者殺人而長板坡一齣中穿白袍者惟趙子龍耳俞扮趙子龍故知殺人者俞也俞則謂是戲穿白袍者尙有張遼李典二人因之不服判斷觀此則知俞尙屬一嫌疑犯堂上不能僅演一齣訪白袍卽可了案也蓋旣訪得白袍又須演一齣捉拿第一大膽必確知當日殺人者爲趙子龍始不爲他白袍所混而俞乃俯首無詞 
今者各處所獲之嫌疑犯輒曰証據証據其實所謂証據者亦不過白袍類耳夫以鼎鼎大名之趙子龍萬人屬目豈可輕易以疑似之證據誣者今日處嫌疑地位之趙子龍甚多問官其愼之 
[黑藉寃魂與賭徒造化]  
　　前日湖北漢陽縣左知事因吸烟被捕今日浙江瑞安縣金知事因聚賭被捕斯眞無獨必有偶矣 
　　人謂斯二知事實政界之羞余謂二知事亦善於唱戲者左知事唱一齣黑藉寃魂金知事唱一齣賭徒造化不然左知事非有寃魂拌牢何致被捕金知事非造化何被捕而後卽輕輕釋放也 
要件 
[江蘇省會審查報告書（續）]  
　　一江都公民莫鴻濱王汝謹請議重申米禁案 
　　查原案以運米出境則米價飛漲禍變可憂米禁是否能開應請提議現在本省米禁本未開放元年十二月都督民政長訂定限制運米出省章程咨送到會有案可稽該公民請議書未註職業格式不符似可無庸提議 
[一江都公民李培霖李源深請議實行禁煙案]  
　　查原案以鄕鎭偏僻之處禁煙多未實行應由省長派員分赴各縣清查以取具境内肅清切結爲止除惡務盡誠爲切要之圖惟該請議人未註明職業格式不符應無庸提議 
[一蘇清節堂堂董陳祖述請議接漲新灘案]  
　　案經前清諮議局議决似未便輕易變更惟查所陳各節尙不無理由之處豈當時局議或有誤會耶抑其中另有别情耶互相争執已歷數年非經公議難杜口實應請議長交大會公議 
[一金壇縣議會議員張實箴等請議互選争執案]  
　　查縣議會爲一縣自治機關該縣互選争執延擱經三閲月之久其於自治進行種種妨礙自應由省議會公　和解請議長付大會公决 
[一無錫縣立女子師範學校俞復請議免予停辦案]  
查女子師範學校洵爲基本教育各縣能自設立誠爲扼要之圖此案先經該縣議事會以經費負担爲難否决後又經都督指令在未經省議會公斷之前該校應暫照舊辦理惟宜從緩添設新班等因是此争執已久有待本會公斷各方情形一致惟請議人未蓋圖章及註明年歲籍貫於格式未合礙難收受 
[一太倉縣公民張文華請議取銷省令案]  
　　查此案與吴縣議事會請議省長以命令變更法律案及青浦縣議事會請議仍用縣制市鄕制所定公文程式案同一問題該二案已交法律審查會惟此案請議人無年歲職業格式不合似應無庸提出 
[一上海縣議事會代表莫錫綸請議大生紗廠機價股份官利餘利劃充地方經費案]  
　　查原案通州大生紗廠領用官機卽以機價五十萬作爲官股分爲舊股新股各半前清時舊股官利餘利解由甯藩庫撥用新股利息除扣還機器修費後亦解省由商務局挪用追溯此項機價來源係上海難地升科召變之欵請自本年起劃歸上海歳收官利餘利以充地方費用等因事關省有縣有財産之争議内容格式亦符請議長交大會公議 
[一南京地方公會代表金鼎仇繼恒請議規復本省公産案]  
　　查原案臚别祠廟營房皆係本省公産性質光復後爲湘人所攘者十所爲皖人所攘者一所果如所云自應分别查明收回管理以重公産請議長交大會公决 
[一江甯公民朱謙請議江蘇省立第一農業學校仍設蠶科案]  
　　查原案依據臨時省議會議决案請設蠶科自爲振興實業切要之圖惟請議人未蓋圖章又未經議員介紹照章礙難收受 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞刺宋案犯開庭前之準備 
[禮拜三之開庭]  
　　程都督以刺宋兇犯應桂韾武士英現旣解歸陸軍六十一團禁錮營倉自應從速開庭研訊業已定於禮拜三卽陽曆四月二十三日開庭訊鞫並准於是日宣布案中一切証據 
[承審人員之確定]  
　　開庭承審宋案之正審官現由程都督敦請前南京臨時政府司法總長王君寵惠並請高等檢察審判陳楊兩廳長及上海地方檢察審判陳黄兩廳長會同研訊組織特别法庭照例應有陪審官一席現擬商請張季直君爲此案陪審官 
[英法兩領事到庭觀審]  
　　陳交涉使日和報告蘇都督以星期三開審時英法兩領事要求到庭觀審程都督已飭承辦法庭主裁黄鷹白君如知照矣 
[朱蔭榛一併訊究]  
　　宋案嫌疑犯王漢江朱蔭榛 
兩犯除王漢江交保外其朱蔭榛一犯亦於前日午後由局長派令長警用小輪引渡至南市大達碼頭起岸卽換乘黄包車解至海運局遂卽分押營倉由陳團長另派兵士守護小心防範定於是日一併訊究 
[應桂韾尙不知足]  
　　應桂韾自前日解至六十一團後烟癮大發要求防衛連長轉請陳團長准予吸食鴉片陳團長以南市現當禁煙嚴厲之時且在營倉中礙難准吃姑念癮發甚烈暫准給予戒煙丸藥詎應尚不知足聲稱營倉較捕房更苦捕房之中每日茶飯外尙有大菜咖啡茶等時常吃食且可洗澡云 
[另一訪員之報告]  
　　又據某訪員報告云蘇都督程雪樓君及應民政長陳交涉使等昨日在滬北洋務局調閲此織特别法庭開審之説至承審人員現由司法部織特别法庭開審之説至承審人員現由司法部委令蘇省高等審檢兩廳廳長來滬會同地方審檢兩廳廳長届時隨同程都督應民政長陳交涉使等開庭聞此案原告已延金泯瀾律師爲法庭代表云 
[商團注意地方治安之規畫]  
　　滬南各商團因近日應案發生謠言甚熾業於昨晚起實行分區防守（一）以外毛家弄基本商團會爲總機關處（一）每晚六時後各團體至總機關處領口號（一）笛號槪用警笛（一）各團體担任地叚列左 
　　（甲）城外各團（一）保衛團　西至斜橋東至陳家橋（二）第一工商團　南至陳家橋北至南碼頭西至滬軍營（三）城南商團　南至南碼頭北至三泰碼頭西至馬路橋（四）花業商團　南至三泰碼頭北至王家碼頭西至小南門（五）錢業志成豆米業　北至關橋西至城脚（六）補習會參藥業水菓業　南至關橋北至十六舖西至城脚　 
　　（乙）城内各團（一）南半城十九二十舖救火聯合會青年商團北至肇家浜南至沿城脚（二）東北半城永義四舖中區九舖十舖十五舖紙業糖業　南至肇家浜東至沿城脚西至舊教場三牌樓（三）西北半城清眞商餘韞懐洋布伶界書業　東至舊教場三牌樓南至肇家浜西至沿城脚 
　　（丙）滬西商團担任西門外西區一帶其通擊隊則係基本商團担任茲悉該團尙恐防範不週故特選編暗探密布四處並加派馬隊協巡一面函致縣知事巡警廳及軍營接洽云 
[國會進行濡滯之責言]  
　　北京參議院衆議院電云民國成立全賴國會諸公爲人民代表責任何等重大報載諸公叫囂怒駡專事意氣置大局於不顧殊失人民期望人心惶惑現象危迫離析分崩近在眉睫務懇各發天良消弭意見速定國是以安危局蒿目北望涕零無極公民洪思堂應季審趙滄蓉華永祺吕耀庭童志寛陳鎭甫陳鏡如等謹狀 
[李廳長赴蘇任事確期]  
　　蘇省水師各營奉命改編水警委劉篤烈李顯謨二君師第一第 
二兩廳長連日籌畫改編手續業已將次就緒近雖水師下級官佐慮及改編後或有减餉裁缺情事紏集各營官佐開會集議希圖收回成命各統領以該官佐抗違任命大千軍紀業已派員密查嚴加懲儆一面商請李廳長速將廳局組織早日成立惟李廳長以奉蘇都督訓令滬上現因宋案未了暫緩更動准於五月一號赴蘇任事云 
[魏書記升調一區區員]  
　　滬南第一區書記魏光熙現奉淞滬警察廳長穆杼齋君委令升調浦東第十區區員昨已奉札到差矣 
[大達碼頭連獲漏海米石]  
　　邇來本埠米糧昻貴皆由奸商貪利私販串同輪船水手運上輪船假稱食糧其實卽係偷販每次約有數十石前晚朝陽輪船將次啓行時有白米十八袋遺存大達碼頭畔被巡士查見無人看守上前追問來歷卽由該輪水手指明此係穗禾米行之貸明係偷運立卽一併車送至第一區奉飭存候查究昨日某號崗巡又在大達碼頭查見車夫姚阿二沈來順陸雲才等推運之白米十二石並携帶集水街福鎭泰米行書信一封係託該輪水手將米帶往穿山地方大昌米行交卸等情當以事關私運亦卽扣住車送至第一區存候核示 
[大東門内大小災紀聞]  
　　昨日天將黎明時大東門内東街俞天順漆店後面住宅九十九號門牌失愼救火聯合會員聞警各驅皮帶車前往施救無如該住宅園墻高大無法施救全宅盡燬並波及後門外一百另四號等門牌周曉峯等住家共燬樓房十七八幢直至天明後始行救熄究其失火之由外問咸謂私食洋烟或聚賭麻雀所致昨午第六區巡警局飭傳炎首俞昌祺到局判令罰洋廿元以儆 
[實業分會定期開成立大會]  
　　中國實業業上海分會本會設立事務所於白克路成四百二十號籌備數月規模粗具會員日益加增事業亦日見發展茲定於四月二十號下午二時在麥根路康腦脱路徐園開成立大會錄其開會秩序如左（一）開會（二）公推臨時主席（三）總會代表報告本會宗旨（四）陳述本分會組織情形（五）公推名譽總理（六）選舉 
總恊理（七）公推各科幹事（八）來賓演説（九）職員演説（十）會員演説（十）（一）撮影紀念（十）（二）散會聞是日開會凡熱心實業諸君子均可自由赴會不用入場劵請到書記處塡寫志願書後卽簽名依次演説赴會者可乘卡德路電車至麥根路口下車向西行直達徐園云 
[豫園裝置水龍頭之動議]  
　　邑廟豫園已成熱閙市場屋舍縱横人烟稠密前年五月間園中謝生記骨牌店失火園内並無自來水龍頭頗難施救幸時在白畫人手衆多未致蔓延事後經萃秀堂董事張樂君邀集各公所集議籌欵裝設太平龍頭以資保衛當時各業正在集欵於園中擺溝築路工程旁午是以未及舉行不料昨夜十時龍牆西首錦鳳閣扇舖失火就近救火會聞警到場苦無龍頭可裝祗得用拆屋器具拆去房屋火始熄滅現聞得意樓主張君有鑒於此首先創捐洋五百元函致救火聯合會請於園内裝設自來水龍頭以備不虞經救火聯合會長查得此項工費爲數較鉅且園中房屋均爲二十一年公産是以據情函請萃秀堂董事張君請爲邀集各業籌辦云 
[萬國商團大閲紀盛]  
　　昨日午後四時本埠萬國商團在坭城橋跑馬廳運動場舉行大操計有大炮四尊每尊以五馬拖之此外另有機關炮四尊馬隊三十餘匹步隊約近千名四時開操五時操畢步伐整齊進退有序觀者均贊嘆不止並於操演告終時在場合攝一影是日停泊浦江兵輪各武員亦均戎裝赴場參列一般華人之未得入場劵者聚集場外引領遙望者尤密如堵牆云 
[習藝所越獄犯又訊一堂]  
　　罪犯習藝所押犯張老二曾梅奎等十三名在押結盟起意圖逃未成由地方檢察廳訪悉提案研訊供多支吾復將守衛巡士俞連生等到案候質在案前日奉黄檢察官提案研詰守衛巡士俞連生徐子尙所丁王桂林劉二等上堂證明各節並稱張老二曾梅奎王佑卿李老安張小仙李明生等十三犯起意登屋越牆圖逃當被巡士等查見開放空鎗示威當將李明生等在屋面拿下抄出結盟票布詰之爲張老二曾梅奎等發起且驗各犯足上之鐐均被銼斷票布前經呈驗是實質之張老二等各犯均一味求恩間官判令俞徐兩警並王劉兩所丁各具證明切結存案張老二等判令收禁聽候起訴審判廳判决 
[尙賢堂演説孔教眞理]  
　　法界寳昌路尙賢堂中外教務聯合會以對於各教無所偏執爲宗旨去年曾歷請名人演説孔教藉以發明中國國教之要素本日下午五時又請嘉興沈子培先生曾植演説孔教眞理届時想必别有見解足供個中人研究也 
[楊家渡競渡之諭禁]  
　　上海商埠巡警長穆爲出示嚴禁事照得楊家渡渡口本列八長渡之一來往旅客定章由該處渡船載渡他項船只不得攬奪前經出示曉諭在案乃近聞江北帮雙獎划船時有在該處渡船衝突情事並據該渡船夫頭朱金龍疊次禀報前情前來除令知水巡區常川派警梭巡並函知市政廳轉諭市舶科總船目另派專人隨同水巡彈壓以免争端外合亟聲明定章曉諭爾江北划船知悉須知楊家渡碼頭係由該處渡船遵章領牌過渡行旅斷不容爾雙獎划船任意攬奪致紊定章自經此次諭禁爾划船帮尙其各安各業正當營生倘敢不遵再有争攬渡客滋生事端定卽按名提案從嚴究辦斷不姑寛其各遵照母違特示 
[荷花港河工告竣]  
　　浦東洋涇鎭東荻柴濱之支河荷花港年久淤塞農田戽水不便一遇大雨又無從宣洩以致棉花每被浸壞且水流汚穢有礙衛生現由市公所名譽董事倪士清君發起會同各捆首至公所與董事潘卓臣君商定開浚辦法當委楊子廉君丈量河段自河口至河尾共長三百五十丈其中二百三十丈濬費由各捆照田攤派一百二十丈之濬費倪君獨力担任於上月十六日築壩開工由倪士榮君監督河底加深三尺河面闊一丈五尺農人皆踴躍從公至今未及一月業已工竣云 
[黑龍江新圖將出現]  
　　自章太炎來滬首出其東三省籌邊公署之黑龍江新圖急謀付梓並经黑龍江省近無最新圖誌全國人民幾不洞明其幅員之廣出産之多人種之强且全國切膚之痛在嗚倫臚濱室韋三屬之叛背其患較庫倫爲近此三屬不亟收服則江省之上游失而全滿不能無患籌邊公署是以有黑龍江省新圖之作也該圖近將脱稿印行後附圖説念一篇凡以告我全國人民知邊患之日亟不早圖振作勢將不可救藥也附説目錄列下（一）黑龍江水道圖説（二）記黑龍江界務（三）記黑龍江流域民族（四）記黑龍江省民族（五）記呼倫貝爾民族（六）記呼倫臚濱室韋三屬近事（七）記華人入俄境起票事（八）記噯黑人民渡江起票（九）記中俄邊界百里商貨免税事（十）記黑龍江航權（十）（一）記黑龍江省墾務（十）（二）記訥謨爾河墾務（十）（三）記黑龍江省現辦各礦（十）（四）記黑龍江省採伐森林（十）（五）記東省鐵路（十）（六）記黑交通事（十）（七）記蘭海齊昻鐵路（十）（八）記黑龍江省鐵路（十）（九）記黑龍江左岸鐵路（二）（十）記俄人之軍備墾植（二）（十）（一）記阿穆爾省一九一三年賽會 
貧民苦矣一雙雙 
[徐恒月先行收殮]  
昨報記車夫徐恒月被美艦兵士毆斃驗無傷痕屍屬不服各節昨日上午地方檢察廳葛檢察偕西醫蒞所會同美領事等將屍剖騐係跌傷腦部致命着屍屬先行收殮兇手名葛來還押捕房聽候核辦 
[李王氏塡具傷格]  
　　江北人李錦文之妻王氏被寳康絲廠管車人施文德卽施美成踢傷下部一案由司法科移送檢察廳已誌前報前日李呈訴到廳業奉王檢察批示爾妻傷勢業經醫生驗明塡具傷格在案着卽投案候質可也 
[又是一個破獲私土]  
　　通州人李三前日在公共租界棋盤街老源大土行購得大土六十二包值洋四十四元五角行至南市華界忽被無賴張仲發王春林及冐稱某營偵探之吴阿大等相繼軋住欲至茶肆内藉端敲詐洋元不遂紛紛滋鬧由崗巡查知一併拘至第一區詰明屬實飭送商埠警察廳訊究 
城内 
[審判廳民庭批示]  
　　永生瑞等訴居瑞伯等蓄謀串騙批查前案已據南商會函稱理結准予將案註銷并發還原告預繳保證金各在案茲據該商等以居瑞伯等蓄謀串騙呈請究追自應作爲新案辦理仰即照章預繳訟費聽候定期傳訊可也 
[審判廳刑庭批示]  
　　陳坤全爲伊父陳鳳山在押患病請求緩刑等情批爾父陳鳳山所犯官員公斷人收受賄賂罪係判科二等有期徒刑刑期六年六個月核諸律文誠無宣告緩刑之餘地所云係科六個月刑期殊屬誤會所請應不准行 
[檢察廳批示]  
　　張芝山訴張桂生等串謀誣控請求批示由批狀悉限期將滿着從速將許德雲之女孩找尋交案以憑訊奪母得飾詞推諉至偵探等如果向爾索詐情事准其指名告訴按律究辦仰卽知照 
[破獲竊案]  
　　陳連生等控吴心根行竊布疋什物等一案前日奉檢察廳危檢察官研究陳供溧水人年廿七歲開源興染坊舊曆本月初七失竊青白布廿四疋報由三區查獲吴竊吊到原贓求究吴關孝供松江人年四十一歳初八日失竊銅器各物亦是吴竊吴心根供浦東人年三十一歲認竊不諱求恩問官判令各贓分交兩失主認領吴心根判令押候究辦 
閘北 
[供詞各執]  
　　丁阿全前日扭周陸氏馬錢氏至四區控稱身妻馬錢氏家邀身往領被馬糾衆兇毆請爲究追當經鄧區長將馬錢氏之子馬祥生拘解司法科經淩科長提案研究馬供二月間由邢茂茂等爲媒出洋一百六十元娶該氏爲妻云云奉判一併移交檢察廳訊辦 
[查獲鹽販]  
　　六區查獲鹽販供阿三及車夫張士明李錫堂戴雲祥等由司法科移送檢察廳前日經王檢察預審一過洪還押張等一車夫交保候示 
[查獲烟盒]  
　　禁烟調查員前日在二區華興坊王子榮家查獲間盒一只將王帶區解送司法科判送禁煙局調驗再核 
公共租界 
[攫金飾]  
　　流氓周玉生前日因在山西路攫取邵謝氏金挖耳由探查獲昨解公堂訊供屬實奉判周押兩月以儆 
[匿婢女]  
　　謝陳氏控余鍾秀余爕金誘匿伊家十三歲婢女秀珍等情昨由捕房將兩余並余之婢女天喜一併拘解公堂質訊無憑判令將案註銷 
[欠車租]  
　　陶金標黄耀源因欠黄寳記黄包車租洋三百餘元不付被控公廨於昨准飭捕房將被告兩人傳案奉判分别交保過堂候訊 
[騙花緞]  
　　孫仲岳控謝耀生騙取花緞等情昨由捕房將謝傳案訊供一過諭令退去候查明傳訊 
[兩小孩迷路]  
　　女孩劉小銀珠劉英旺前日因在北浙江路迷途由捕查見帶入捕房轉送公廨昨由官媒將兩女送案請示銀珠供年十一歳英旺供年九歳鎭江人家有父母係同胞姊妹被匪誘拐來滬賣與某粤人家爲婢因出外購物不認歸途等語聶襄讞會商德領衛君判兩女暫留幼女所候函致鎭江地方檢察廳移傳其父母來廨再核 
[兩車夫受罰]  
　　汽車夫王德明徐興生均因違背工部局定章由捕查悉於昨將二人傳案訊供違章屬實判各罰洋五元充公以儆 
[冒充捕房用人]  
　　西藏路一號居人謝祥和控無賴王阿三楊惠卿顧元實冒充捕房用人以入室搜查私售燈吃爲由乘間行竊衣物等情昨晨由探陳阿根將王等一併拘解公堂訊供一過判均押候查明下禮拜六再訊 
[吞没寓客烟土]  
　　山西路洽陞棧茶房王阿二因吞没寓客雷俊卿值洋一百七十餘元之烟土被控由廨訊判交保諭令該棧經理謝維鶴自向原告清理在案因謝祇允賠洋二十五元原告不允禀請公堂於昨復訊之下中西官以該棧旣愿賠償應着酌賠了案 
[洋欵清再問淫案]  
　　向爲洋貨生意之曹委安綽號鐵公鷄因與堂妹沈曹氏通姦並唆使捲逃經氏翁沈元福控奉前清上海縣將曹逮案因曹虧欠各洋商貨欵嗣由西官商請前讞員寳子觀函致縣署將曹移提到廨訊供押追在案迄今已有三年之久茲曹已將各洋商欵項理明昨延律師上堂聲明求釋關讞員以曹城内尚有姦騙案未結應解地方檢察廳訊辦商之德裴副領事裴君以曹住居租界按照以原就被之例應飭令原告投質未便移解復與關君磋商之下判曹仍還押候查明被控理由函致德領復候再核 
[五十元折押半年]  
　　陸根和因將已字徐始子兒金妹串同張 
小牛張王氏得洋五十元價賣西藏路悦興押店主鄭和團帶回潮州業經由廨訊判陸等押限交洋五十元賠償原告聘禮在案茲因無力賠償昨由捕房解案請示中西官會判陸與張小牛張王氏分别各押半年示儆 
[楊樹浦路斃]  
　　前日下午楊樹浦順泰木行後有年約四十之某甲倒斃於地由捕房查見車入騐屍所昨經中西官騐明病死查無屍屬報堂收殮 
[洋鐵匠斃命]  
　　洋鐵匠陸毛毛前日在蘇州路源和打包廠四層樓屋面作工墜地而死由捕房送入驗屍所昨經中西官騐明飭屍妻陸陸氏具結收殮 
[西華得路小火]  
　　西華得路源昌興京貨店前晚起火延燒萬陽春糕店祥茂洋貨店樓房四幢由救火會到場救熄捕房因源昌興保有火險二千兩特派中西包探查明稟核 
法租界 
[控串賣]  
　　王根全前同岳母陳俞氏控稱妻子王陳氏來申由岳母領往周阿虎薦頭店内托薦爲傭被周私藏訊供不認押查在案昨日王陳氏投案禀稱婦人在周店内後有某老嫗來向婦人言薦往西門外某姓家爲傭婦人因不相識向周詢問周言你可放心隨去遂隨該老嫗同去卽被領往南滙縣境祝家橋鄕家售賣計洋一百十元婦人欲聲張喊救該老嫗言如聲張置之死地直至昨晨始行逸出來案求究周供並無串賣情事該老嫗亦不認識是實聶讞員判陳氏交伊夫領去周阿虎還押查明訊辦 
[控誣衊]  
　　陸曹氏控稱婦人月初至某洋人家爲傭被人在丈夫前誣指不端後由同伴乳傭季居氏言係前傭婦王張氏挾嫌誣衊故扭求訊究居民供婦人亦耳聞並未親自聽見王張氏供婦人並未向曹氏丈夫言過該氏有不端之語判一併開釋以後不准胡言如違干究 
[欠車租]  
　　黄包車公司前控張維綱承租黄包車虧欠租洋並失去橡皮油衣各物又將車輪損壞共計洋一百另五元向論不理求追等情奉判交保限一月理楚迄今逾限尙未保出因又提訊張求陸續拔還判還押限七天交清 
[欠房租]  
　　陳四福前控稱房客楊才寳虧欠房租洋五十元奉判交保限交昨已届限陳又求追楊交上洋二十元餘求寛限判交原保展限七天交清 
雜評三萍 
[黑龍江新圖將出現]  
　　章太炎赴東省籌邊使任駐節長春未及三月匆匆返滬而黑龍江新圖將次出現並侑以附説數十卷偉哉文學巨子之神速洵不可及以視彼地學專家櫛風沐雨無間寒署數年而僅製一圖尙自嫌其繪製之未精者太炎竟於衰草枯黄之候測窮邊絶漠之圖閉門造車出門合轍夫亦足睥睨一世者矣 
　　抑余竊有進者昔年屠敬山農部膺軍帥之聘代會典館測製黑龍江圖前後三數年用欵數十萬祁寒署雨雪地冰天車塵馬足間鏤板製圖尙號精審今日太炎此圖果爲青勝於藍耶或亦青出於藍耶行且拭目以觀之矣 
[宋案三犯異點]  
　　自宋鈍初暗殺後舉國危疑流言四起至於今日而確鑿有証歸案訊辦者計爲三人一百應桂韾此案主唆犯也一曰武士英此案行凶犯也一曰朱蔭榛則又此案之嫌疑犯矣 
　　三人犯罪之點不同三人被拘之地各異乃至歸案訊辦時三人之情事又有各殊之特點一乘汽車一乘馬車一乘黄包車豈以犯罪原因之不同歟抑亦以三人階級之各殊耶是殆非所知矣 
雖然三犯之上尙有造意犯洪述祖在吾不知將來歸案訊辦時其階級奚似其情狀又將奚似 
專件 
[中華民國世界語會消息]  
　　紀元二年四月二十第一六號中央事務所在上海西門林蔭路 
[本會紀事]  
　　四月十三日 
　　瑞士寰球民界語會寄來一千九百十三年所刋行之會務年鑑一厚册 
　　荷蘭世界語會寄贈第三號機關報一份 
天津吳天民君介紹王景元君董學曾君倪發毅君王潤葆君石振猗君等入會 
　　蘇州趙蜀琴君介紹大共和日報登載本會消息 
　　桂林易緒堂君等函索章程計三十七件 
國外紀事 < 
[巴西學校中又添世界語]  
　　請觀同盟國之好模範 
巴西政府現將世界語加入師範學校爲正課教員薪俸則由政府撥給公費 
　　（二）此次教育大會舉行於培來哈賴脱（譯音）地方經多數教育家之研究當衆議决於大學以下各學校内一律加入世界語試教云 
　　譯者按觀此我東方共和國其興起 
本會通告二十六（複載） 
　　托辦世界語彩劵者注意取劵限五月底截止托辦比國世界語博覧會彩劵諸君鑒　本會前承諸君雅意並爲聯絡國外世界語團體起見曾代向比國函購世界語博覽會彩券茲該券已於日昨寄到凡前經訂購諸君請卽查照後開各條向本事務所營業部領取可也特告 
　　一凡領取彩者券須持有本會前給之收條爲憑　　一收條遺失須由本人向本會申明登報廣告如在半月後無此項收據發現者方准招保領取彩券 
　　一領取彩券時間每日上午十時至十二時下午二時至四時　　一如爲函取須附半分郵票三分（每五張加三分）及掛號費五分母庸掛號者倘有遺失與本會無涉 
　　一領取彩券限陽曆五月底截止 
　　一該彩券每號分五張托購一張以上者號數相同與否由本會隨意發給 
　　一抽得之彩物與銀數本會援照該國博覽會定章酌提二十分之一 
　　一開彩（陽曆六月）後如何辦法本會俟得該國通告後再行登報宣布　中央事務所營業部啓 
　　頃得全球世界語總事務所來電囑譯送　貴報希卽登入公電欄内是幸 
　　全球世界語總事務所祝電（十九日下午一點四十分到） 
中華世界語會轉參衆兩院各報曁教育部鑒兩院成立同深歡祝速議决採用世界語及加入學校問題世界語總事務所　十九日下午自巴黎發　中華民國世界語會 
來件 
[招商局答復另單所開本届結餘駁議各條]  
 
 
 

Page 11

 
 
[再加質問仍請連前調查據實詳復]  
　　一開三十八届帳略存煤七萬五千四百餘兩欵係辛年支出煤係壬年用去應分清界限撥還上届之帳一節一開辛年帳略結存現銀洋錢三項共銀十一萬一千七百餘兩應分清界限撥還上届之帳一節答以辛亥年結帳存煤七萬五千四百餘兩又存現銀洋錢三項計銀十一萬一千七百餘兩此皆應存之實銀無移動之理非收支之欵項可以轉帳事已隔年帳略已刋亦無可更改今囑撥還上届之帳未知如何撥法等語試問辛亥年結存之煤係未用出之煤應滾入壬子年帳否辛亥年結存銀洋錢三欵係未用出之欵應滾入壬子年帳否譬之一人一家每年用米十石因上年存米三石下年購七石而已足兩年比較省則省矣亦知上年所存之米已由上年銀錢購得者乎今三十九届結出盈虧比較單内開壬子用煤六十二萬六千餘兩比辛亥用煤六十五萬五千餘兩少支二萬九千餘兩不知辛亥存煤七萬餘兩已否在内未見聲明豈能核實且列表開報兩年比較名爲收支總數生意盈虧界限本極分明虚實無難立見者如本局定期發息告白以無論前年去年之欵皆係股東之盈餘則何必多此盈虧之比較耶查商律第一百九條公司年報所應載者一公司出入總帳二公司本年貿易情形節略三公司本年盈虧之數四董事局擬派利息並撥作公積之數五公司股本及所存産業貨物以至人欠欠人之數第一百十一條公司結帳必有盈餘方能分派股息其無盈餘者不得移本分派本局係完全商辦公司自應遵照商律辦理乃總局已定期開派股息矣割股東之肉以餌股東之口業已數年以前派息提取通商銀行股分以後派息提取漢治萍股票挖肉補瘡後何能繼欲行整頓非先從根本上清理不可根本之要在帳略之接上滾下來去分明使股東一閲本届帳略卽知本局生意盈虧之所在而已 
　　一開北棧上年有未曾收到之棧租等項七萬五千餘兩應分界限撥還上届之帳一節答以此係辛亥年生意進款當年未及收來自應向壬子年帳内補收而北棧之收支各款本待下年統核等語查此事與華棧事同一律故必須設立專户以記上年未收未支之欵則每届盈虧眞相可見　 
　　一開辛年帳略結存蔴二萬兩並不聲明若干隻數一節答以蔴袋乃漕務局之事每年漕務局報銷總帳由總局帳房抄入年結而已數十年來總帳房從未見過漕務局一簿一册蔴袋成本作銀二萬兩者亦數十年如是至辛亥之冬漕務局解散始據漕務局將存棧蔴袋九十萬五千七百餘隻開報總局由棧房點收始知實存蔴袋之隻數等語蔴袋隻數姑不具論至漕運局雖另設辦事機關然銀錢仍與總局帳房向來交涉當其解散時無論蔴袋應要查明卽漕運局透支四萬四千餘兩亦應追取着落乃三十八届綵結帳内遽將此項作爲本局虧折開支又不詳註理由實所未解 
　　一開自何保船險銀二百三十六萬九千餘兩又自保躉船拖駁船險銀十三萬六千餘兩有無現銀存儲抑係虚數一節答以此項保險原應積儲現銀因歷年所積自保船險及折舊之現銀皆抵添船置産及搭入通商銀行及漢冶萍股用去故應有之現銀皆爲輪船産業及股票矣所以僅收股東二百萬兩之股本今有一千數百萬之局産等語洵如所言自保船險不知始於何年已無現銀提存惟查三月十八號總局開報辛亥壬子兩年收支比較單内開自保船險一項辛年共支二十三萬餘兩壬年共支二十一萬餘兩皆在是年收入水脚項下開支現銀照此推算每年所支自保船險之費平均扯算每年二十萬兩計歷年以來當已付出現銀七八百萬兩除賠償欸目之外所存亦當不少乃三十八届帳略結存自保船險兩項僅有存欵銀二百五十萬零六千餘兩現稱此欵並無現銀積儲只存以上所云添船置産股票等項該欵如保收支歷年帳略並不宣布近因詰問反謂僅收股東二百萬兩之股本今有一千數百萬之局産以爲莫大之功夫營業常規實存實欠相抵之外始能確定盈虧今將本届帳内實在存欠條列於後應請按欵調查明白指復勿故作含混語使查帳董事再墮五里霧中也　　一存輪船拖駁照帳略成本共銀二百五十七萬五千餘兩 
　　一存房産照帳簿原價共銀一百二十四萬八千餘兩 
　　以上添船置産實存成本銀三百八十二萬三千餘兩 
　　一存漢冶萍股分共銀一百一萬九千八百兩 
　　一存招商内河小輪股分共銀五萬兩 
　　一存大德榨油公司股分共銀五千兩 
　　一存鐵路股分共銀四千五百二十一兩八錢 
　　一存通商銀行股分共銀四十萬兩 
　　以上股分共銀一百四十七萬九千三百兩除通商股分 
　　四十萬兩撥付辛亥股息外實存股票原價銀一百零　 
　　七萬九千三百兩 
　　統共添船置産股票三項共存本銀四百九十萬零二千 
三百兩 
　　一欠股本　三十八届帳略　共銀四百萬兩 
　　一欠仁濟和三十八届帳略四十五萬兩　現計共銀五十五萬兩 
　　一欠滙豐　三十八届帳略一百零六萬一千餘兩　現計共銀一百五十萬兩 
　　一欠往來存欵三十八届帳略　計共銀六十萬零五千二百餘兩 
　　一欠股分存息三十八届略計共銀六千零七十餘兩 
　　一欠生息存欵三十八届帳略　計共銀一十二萬零八百餘兩 
　　一欠商股餘利三十八届帳略　計共銀一千零四十餘萬兩 
　　以上七項共欠銀六百七十八萬三千一百餘兩 
　　存欠兩抵尙欠銀一百八十八萬零八百餘兩 
　　查船隻一項照驗船官佔單較成本溢價銀一百二十三萬六千八百餘兩産業一項照帳略估值較成本溢價銀三百零一萬本千餘兩共計溢銀四百二十五萬三千八百餘兩此係廉價收入後自然之利與原置成本無干不應併入計算今照船産股票三項原本核計祇存四百九十萬餘兩除抵七項欠欵尙短銀一百八十八萬零八百餘兩據稱歷年所有自保船險及折舊之現銀皆抵添船置産及搭入股分用去乃細查上列結存船産股票三項則原日成本不過比數究竟自有船險及折舊以來所提現銀收進若干支出若干又所稱現有一千數百萬之局産除以上所存船産股票外尙有何種物業足以相抵耶 
 
 
 

Page 12

 
 
   
 
 

Page 13

 
 
自由談 
游戲文章 
[代某某等責某議員書] [  是龍]  
　　某某衆議員先生閣下逕啓者前先生爲醉心議員不惜以金錢運動一諾之下鉅金三百獲惠良多感佩奚似猶憶至蘇之日接以馬車欵以大菜招待之周無微不至又恐旅居不適特賃翠巢無孤眠獨宿之愁有倚翠偎紅之樂逐日一小宴間日一大宴鞭 
絲帽影馳騁洋場一式三檯歡聞楚館備極人生之樂從未破我一文眞使鄙人等五體投地樂不思蜀投票之日一肩大轎行疾如飛儼然如作高官至今酒後茶餘猶時向妻子前津津樂道夫先生以傾家蕩産典質借貸之資供我輩揮霍如天之德豈敢或忘特有不能已於言者則以先生前恭後倨食言自肥耳先生昔不云乎爲議員之樂不但親戚畏懼羣衆忻慕一言之出天下矜式一足这投舉國矚目且國務員之通過也大總統之選舉也無在不足以獲鉅金而博顯宦故今日之破産卽爲他日之母金一本萬利請諸君拭目俟之至諸君贊助之功誓當銘諸肺腑之鄙人任事之日始有財癖者按月酌酬數十金有官癖者每署營求一二缺以答諸君之雅愛言猶在耳今豈忘之乃疊一無函未獲片覆其以議案旁午不暇握管耶何八大衚衕偏多馬跡其謂新知如鯽酬酢多勞耶則舊兩飄零何可不爲之計嗟乎厚祿故人書斷絶固爲先生所深惡而痛絶者也今何自蹈之而不諱書到之日希卽見復立踐前言如仍置之腦後默無一言則鄙人等當以鐵彈洞先生你俾開茅塞幸自酌之母貽後悔耑此上凟不暇擇詞諸希鑒原鵠候玉覆　弟某某等同上（二） 
[携山荆探梅記] [  侍仙]  
　　癸丑春日余病小愈强坐花月吟廬念寒梅數本必已着花綺窗非遙消息莫至花倘憶我我則負花實甚爲惆悵者久之山荆窺其意進而言曰妾夙有探梅之興以君新瘥不可以風故未發也今觀君邈然寡歡悄然有思或者請從君作竟日游乎余笑頷之乃擁羊裘拄竹杖過村舍渡溪橋迎眸數枝横横斜斜疏疏密密若珶若笑不啻入羅浮游庚嶺也其中有紅梅一株爲蜀州郡侯環閣之所遺耶爲南唐苑中紅羅亭之植耶抑亦晏元猷方子通之所賞而詠者防荆人特愛之不忍釋手徐問於余曰梅以逸著以淡勝是何妍麗而又不失俗乃爾余曰玉人頩頰更多姿非東坡先生詠紅梅詩乎多姿則清清則宜乎其艶而不俗也然則有紅綠二本於此君將孰與余曰嘻熊魚兼美而可愛環燕異體而同妍玉照堂中無邊春色亦且增取紅梅以蒔之故知絳雪輕煙晚霞　月同爲此花宜稱未易軒輊雖然絢爛之極歸於平淡鉛華不御彌結芳馨九疑仙人倘珊珊其來也將望風而下拜矣所思不遠卿意云何語次荆人已手捧綠玉一枝笑曰請以此爲君司香朝元之券余旣拜而受之夙病若失歸乃作探梅記 
尊聞閣詞選 
[春晴晚歸用少陵曲江對酒韻] [  天白]  
　　江上春晴緩緩歸垂楊幽細晚風微隔林鳥語游人散近水花開倦蝶飛市隱却忘塵事變枝樓常與素心違五陵車馬多年少閒煞青門老布衣 
[清明] [  李生]  
　　春城昨日冷無烟杏酪榆羹憶往年二月踏青青未滿鷓鴣聲裹夕陽天 
　　長安宫闕舊繁華御柳東風有暮鴉此日青青城畔路無人知是五侯家 
　　十里蕪城迹久迷隋堤愁緒柳千絲舊時沽酒人何在腸斷江南杜牧詞 
　　柳絮風吹吴市歌玉簫深巷賣餳多六街蹴鞠當年事無復都人戲拔河 
[暮春雜詠] [  碧梧女士]  
　　踏青時節又花朝野店春旗拂柳條淺水池塘芳草綠雙雙燕子過西橋 
　　十寺荒涼迹久迷長堤十里草萋萋園林市遠遊人少祗有黄鶯深樹啼 
茅屋參差映夕暉門前垂柳碧依依綠陰滿地村南路應有提籠少女歸 
　　遠山翠黛雨初收春色青青滿陌頭回首鄕關一惆悵夕陽紅杏客登樓 
[春日遣懐] [  寄塵]  
　　過眼俱陳迹光陰一刹那年華成老大身世付蹉跎意氣消磨盡文章感慨多烽烟何日靖天地正干戈 
　　時節都無味愁多是恨人江山何限劫草木不成春大地休寗日中原有暗塵亂離知已甚險阻著孤身 
自由談話會 
　　政黨於一國之中祗可有二不可有三請視彼産生政黨之英倫一曰保守一曰進取（或曰自由）惟其有二是以内閣之組織非保守黨卽進取黨於是一國之政治操自政黨以成一政治家所稱之政黨政府而二黨之政策得以施行互查提携互相督責而政黨之外不復有所謂政府蓋所謂政府者卽指甲黨类内閣者而言亦稱爲政府黨乙黨之在下者卽謂之反對黨夫一黨在上一黨在下其監督之嚴可想而知而在上之黨亦必自持公正不敢行私設有一旦在議院論鋒失敗卽當退而讓他一黨組織之今以一國而有二黨以上之政黨則其所謂政黨者必甚無力而政黨之外遂復有所謂政府者焉例如德政黨多而政府得以施其技惟所欲爲莫能禁之何也黨旣不止有一則政府欲有所通過不合於此一黨可結好於彼二黨欲得多數之贊同不亦易乎他如法亦多黨之國也然其所組織之内閣朝不保夕所謂政策者亦雖乎實行矣蓋黨派一多人人欲進而組織内閣浸失監督之實而横肆攻擊務求推倒國家遂無長期之政府雖欲施行政策而不得也以視英倫一黨在政府一黨在議會在政府者退則在議會者進而組織内閣退者不必悲得在下督責他黨政府而他日仍有進而組織内閣之望精神貫注秩序井然不亦遠乎 
　　内閣總理不可由大總統選任　英國之内閣必由一黨之黨魁進而組織之黨魁卽被任命爲總理故總理無須物色操任命總理之大權者亦有所適不致依違莫决也 
閣員當由總理選任　内閣旣由總理組織則閣員宜選自總理毫無疑義故英倫之閣員悉由總理選之譬如甲黨黨魁旣被任命爲總理則親往議會選本黨中之有才者（英倫閣員純爲政法上之人物至於行政之官有屬下在焉）使爲閣員如是辦法有三大利焉一閣員爲總理所選則其總理負完全責任無可諉也二同黨之人組織内閣則一黨之政策得以暢行三閣員旣由總理選任則爲閣員者與任命總理之人無涉（英倫之閣員與英皇不相直接） 
　　責任内閣當爲議會負責任　英倫内閣爲時人所稱計以其爲議會負責任耳蓋其總理日往來於内閣議會之間一朝有所失敗於議會全體閣員卽當對議會而辭職惟其如是所以議會有監督之實力按之法國更有甚焉閣員答復議會之質問一或不當議會即投不信任票内閣從而更迭矣返觀吾國之閣員抑何奇哉約法上謂爲大總統負責任而一般閣員祇知爲大總統負責任不知大總統爲誰負責任吾今正告之曰大總統對於議會負責任閣員乃議會之公僕（閣員本爲議會起草之委員故議案由内閣交議）而非大總統之公僕苟明乎此凡遇議議之質問一朝失敗卽當對議會而辭職也 
　　苟閣員遭議會之失敗而不辭職在英倫議會則對於政府黨提出之財政案不使通過在閣之黨必不能持久終至退出而後已於是他黨進而組織之矣[  東沙]  
　　讀吴木蘭女士要求男女教育平等意見書令人愛重之念油然而生蓋能從根本上着手不同持蠻骚擾者之所爲也 
　　其言曰男女平等固爲不刋之論男女教育平等尤爲切要之圖至於權利問題亦應男女平等不容偏廢惟以教育不平等則智識能力所以發逹乎事業者亦必不能平等故權利平等問題非吾今日所主張者也凡我女界回胞欲發憤爲雄建功立業以争 
勝於男界則當於男女平等以定其始基至於辦法一爲男女分校男子旣辦何種學校女子亦辦何種學校男校由國家出資女校亦由國家出資一爲男女合校國家無論設立何種學校男子得入校肄業女子亦得入校肄業惟科學程度之是問無男女界限之區别一爲中學以上男女分校中學以下男女合校 
　　亮哉女士之言乎謂女子智識能力不及男子在女士固爲謙辭而以全國女子統觀之實不能逃此言之範圍然使女士之議得實行吾知十年之間巾幗中人才輩出必能於新民國史上放至善極監之異彩可　言也至於三種辦法尤以第二種爲最宜蓋在國家旣省另起爐灶之費在學生漸化男女形骸之見參政之目的自然易逹也第三種辦法理由不足蓋中學以下男女旣可同校中學以上何以不可同校若以嫌疑爲言是猶執腐儒迂拘之見而自承爲易　私欲須加防閑之女子矣未免過慮執政者觀於美利堅之文明當能立允女士之請而以第二辦法施行乎[  鈍根]  
劇談 
[紀十八夜之大舞臺] [  玄郎]  
　　白水灘一劇爲李春來所編素爲生平得意之作其工架之老練做法之細密久已盡人皆知故是晚打炮賣座較前二夜更形發　　摩穀擊紛至沓來至壓桌戲出場座客尙絡繹不絶多有以座無隙地佇立于出入之甬道而觀者其情形直與去年小樓打炮時彷彿號召備極一時之盛春來往昔所演必頭帶草笠身穿素衣前晚亦穿錦繡華衣爲時尙所惑甘失典型而背戲情深爲可惜出爾反爾前後竟判若兩人豈以其年邁貌衰欲惜此點綴賣相乎然跡類逐未亦無所取焉首場白口尙見雄壯惟四句搖板則甚平平次場見青面虎兄妹追逼官兵説至（俺不免前去打他一个抱不平）一句怒目軒眉攘臂直前英氣勃勃神色凛凛一若胸中確有萬分不平之氣而眞欲拔刀相助者舞棍則姿　　投稿者立三 
　　何奇號立三年二十三浙江諸曁人庽上海老北門内直街樂安里 
　　態從容手腕靈活深能於五花八門之中寓緊練之手法而好整以暇惜臨了丢髮荷棍身直腿彎架子已摹足而鼓手茫然不覺竟多擊一句　鼓一不緊湊而脱節失律工架上之精采遂大見減色宜其怒之以目悻悻而入也與青面虎大打一場棍棍打入空際却似眞臨大敵棍棍眞實手法好極王永利之青面虎力争上游拚命賣力摔壳子勇猛直前再接再厲交數旣多力又甚很如能黽勉不懈異日必爲春來之好配角 
小説 
政治小說 
[鐵血男兒（一百五）] [  常覺　獨鹤]  
　　陶殊不自安强顔曰姑娘！僕來此實急欲一晤今兄蓋旅館中一席談已入屬垣之耳恐風潮將起僕不復能久居此矣令兄於僕所謀意見奚若尙祈明示梅搖首曰是安知者窺阿兄意疑懼交併終莫能决每聞砲聲輒喃喃自語狀類狂易陶君乎儂竭盡心力竟令阿兄謝絶烏王與君接納已覺唇焦舌敝今後事尙賴君好自爲之　珠不願過問陶恨恨曰日昨傾談久之已漸入彀設非彼　竊聽敗乃公事吾謀集矣今稍縱即逝又不識令兄作何趨嚮吾今乃知胸無主宰者實雖與 
共大計出梅曰儂遇事亦素無定見爲君計誠不必謀及於我陶徐徐曰僕對於姑娘殊無疑慮蓋預料姑娘必不甘含垢忍辱復事烏王也梅聆陶言頓　其怒色　變陶諦視之默不語 
　　有頃梅曰儂當導君往晤阿兄速偕行陶曰且少待語時以乎撫梅臂梅勃然怒急引避厲聲斥之曰儂將有事於朝因不得已與汝相周旋非具嗜痂癖願結好於傖父也如禮貎敢有不謹當下逐客令陶突遭呵叱慚且憤繼思成敗關頭間不容髮小不　且亂大謀乃躬身曰姑娘幸恕僕唐突僕方有要事奉告其諦聽之都中有一人時偵僕行止敗僕計畫僕甚銜之彼苟不於十二時内離西奥司者僕必剚刃於其换聞此人爲姑娘好友不爾僕久已死之矣梅愕然曰君意殆指烏王乎曰否僕謂白來特也 
　　梅大驚曰彼何事積怨於君陶曰白我仇也姑娘猶憶彼第一次出現於西奥司時乎梅笑曰此一段佳話安能忘之彼能現老奸巨猾之陶米洛甫於股掌之上而敗其陰謀以救吾國其胆識實有大過人者儂甚佩焉（二） 
愛情小說 
[自由花彈詞（三十七）] [  天虚我生]  
第十二回愈錯 
　　却説那人跟着少年逕至楊老二家來却好楊老二正坐在堂前一令脚甩去了鞋子彎在椅上手裹噙着一支雪茄歪着頭正在那裹向一个夥計説話那夥計見有人進來便往了口不講楊老二回過臉來才堆下一重笑面道時老五你多早晚回來了那人道才到因指那少处道因蘇老四説你在黄州緝到了徐萬書來却我又在蘇州緝到一个同名同姓的徐萬書來不知究竟那一个是眞犯特來問个明白楊老二聞説撲的跳下地來道你也緝到个徐萬書來麽他可招認了没有時老五道他叫徐萬書自然認是不錯只不認那件拐案罷了楊老二道你可曾叫那原告李劍華認過了没有時老五道這个却還没有認過楊老二笑道那就不必説了我這个已經叫原告認過説是不錯時老五道他可認這拐案也不楊老二道這个拐匪的罪名他自然總想抵賴只要上了公堂有了認主也就不怕他不招你替我擔什麽心事時老五道他可請你代延律師呢楊老二道這厮兩手空空連我的盤川還不曾見到半僩邊那有什麽請訟師的費來時老五笑道罷呢 
　　若説是當眞的拐匪不虚誣　那裹便妙手空空一點無　只怕是那厮多狡詐　裝窮欺騙你老哥哥　若然竟是个空嚢貨　少不得不是當眞的罪犯徒　面貎相同的天下有　論情理只防還是你攬胡塗（二） 
短篇小説 
[負心漢] [  瘦蝶]  
　　情天蕩蕩孽海茫茫正不知　　了多少痴男怨女然而女子大率痴情男兒偏多薄倖如余友所述金女士者其遇亦大可憐矣女金姓小字寳姑幼失怙寡母弱息相依爲命有弟一方十齡正在不識不知時代也父業商薄有遺産尙不至憂凍餒女雖玉出小家而貎殊温婉秋水爲神玉爲骨芙蓉如面柳如眉固一畫中人也性敏慧喜牘名家譯著之歐美新小説每以不得生長歐西一覩文明氣象爲憾事母甚周至善伺人意以故母愛之若掌中珠顧嬌憨成習每當斜陽一抺紅上闌干時倦繡停針携弟散步門外以遣此寂寥閨况 
　　時有林氏子者佻　少年也善修飾望之儼然一翩翩裘馬公子實則金玉其外敗絮其中皮相者固莫能窺其内容性喜漁色與女居同巷鶯其艶時託隣誼往來其家女有所需物品輙遣林購之視若僕隷林亦樂爲閨中之牛馬走日　　於脂奩粉　間凡所以媚女者無微不至久之而女一叚誠摯美滿之愛情亦遂傾注於林身噫以一弱女子而爲人所籠絡安得不入其設中白璧微瑕固意中事校源春色問津竟許漁郎自此憐我憐卿宛然佳耦願作鴛鴦不羡仙當爲兩人詠之 
翌年春林父爲林娶於黄黄之門第固卑卑不足道而富有資財于歸之夕奩具豐富且紅串揭處新人亦殊艶也林大喜過望伉儷綦篤繡閣添香晶簾坐月但見新人笑那顧舊歡哭於是金氏之門林之足跡漸稀 
　　女與林本有嚙臂盟聞林别娶恚甚命女僕招之越日而林至初見女赧然不能出一語女責以背盟林以父命對且詭辭以辯女終爲年惑怒旋角惟握林手相對汎瀾而已少頃林亦　巡去女痴情眷戀忽忽若有所失時或折東召林林數日始一至至則面冷於水語尖若刃席未暖即去於是日遠日疏馴至絶跡 
女旣痛爲狡童所誘又自恨未具正法眼藏因思成憤因憤致疾玉容寂寞淚闌干梨花一枝春帶雨支離病骨自夏迄狄一息　　日與藥爐茶灶爲良伴母或窮詰之惟伏枕而泣嗚咽不成聲落棄滿階秋風砭骨一日女攬鏡自照驚詫失聲自度不起乃抶病修書倩女僕爲之傅逹冀林來一訣語意沈痛不可卒讀其文惜不能記憶矣 
　　書入則林方與新人奕啓讀之勃然變色曰賤婢何無恥乃爾似此浪費筆墨殊無謂爾病豈余所能瘳爾爲爾我爲我死則已矣何訣爲麾女僕出曰余奕興正酣母溷乃公事其速出 
　　女僕返覆命於女女聞之長歎一聲寂然不語亟撫之則一縷香魂又歸離恨天去矣僕大駭而號時女母方在廚下聞聲入視涕泗滂沱哀痛迫切聞者皆爲酸鼻遂擇日營葬一切從優無煩詞費迄今或有過女墓者第見孤墳三尺白楊數株上有小鳥啾啾似向人訢墓中人之幽怨者頗中供人憑弔也 
　　瘦蝶曰世界多負心　余曷爲傅之雖然我國自歐風東漸後女界之爲自由罪人者不少矣葢專注愛情不重道德殊不知男子中情根深厚守信如尾生者實百不得一一失足成千古恨再回頭已百年身余傳之葢欲一般春年女子知所警惕勿誤入歧途而結自由之惡果也（二） 
 
 
 

Page 14

 
 
   
 
