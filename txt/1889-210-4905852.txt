# 1889 - 210 - 4905852

 

Page 1

 
 
[漢局遷移] [  點石齋啓]  
　　本局各省設局求售地址已登報者今漢局移設鮑家巷正街售稼嘴下首坐南朝北門面仕商賜顧爲盼 
[發兌家藏眞正殿板初印桃花紙各補精本開列於后] [  點石齋啓]  
　　眞殿本初印佩文韻府運拾遺一部一百零五本計規銀一伯五十兩○眞殿本初印文獻通考一部二箱九十本計規銀一伯廿兩眞正殿板初印桃花紙康熙字典兩部一計規銀一伯廿兩一計規銀八十兩白紙初印全唐文一部五伯零四本裝楠木箱子二十只計規銀二伯八十兩○白紙初印○○○硃批雍正上諭一部規銀一伯廿兩○囘義門眞跡手批文選一部十二本規銀一伯　兩○白紙例印鮑刻太平御覽一部十二套一伯廿本實價規銀一伯兩○白紙初印眞殿版南巡盛典一部八函四十八本實價規銀六十兩○白紙初印錦被萬壽盛典圖考一部實價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十兩○白紙初印眞殿版四庫提要一部一百册本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百兩○白紙初印古經解小學彚函一部五十二本規銀二十兩○又五朝别裁四十本○又陶文毅公全集一部廿四本四函○國朝學案一部十二本○十駕齊養新錄一部○六書分類一部○十國春秋一部○左傳紀事本末一部○宜稼堂叢書一部○知不足齋叢書一部○粤雅堂叢書一部○戴叚合刻一部○方輿紀要一部○容齋五筆一部○癸己類槁一部○歴代史案一部○説文釋例一部○數理精藴一部○宋詩記事一部○何義門讀書記部○水經注釋一部○海道圖説一部○月令輯要一部○四六叢話一部○經傳釋義一部○山堂考索一部六十四本八套規銀七十兩○書治通鑑一部○宋兀通鑑一部○通鑑全編一部○通鑑大目錄一部○胡通鑑一部一百本○五經集解一部四十本○曾文正全集一百廿本一部○種類繁多不及備載如蒙仕商賜顧至抛球塲紅墻頭本分局看樣議價可也此佈 
[富强策上]  
　　洪維我國家深仁厚澤遠邁漢唐創制規模迥超前代朝廷勵精圖治不尙虚文因時制宜貴求實濟國朝發祥遼瀋定鼎燕京以列聖之德威遠播文軌大同幅員之盛亘古未目十八省外又有東三省及内外蒙古之散布於北庭新疆回部之蟠迴於西域以至靑海西藏莫不歸諸典屬東至於吉林之三姓西至於伊犁喀什噶爾葱嶺之西南至於廣東之瓊崖北至於唐努鳥梁海托羅所嶺緯線則自赤道北十八度起至五十三度餘止經線則自京師偏東十九度起至偏西四十五度止南北相距七千餘里東西相距一萬餘里截長補短約　五千萬方里拓土如是之大卽稱雄於歐美兩洲之各大國亦復莫與我京雖俄羅斯跨據亞細亞失利加兩洲之北境北至北冰洋南界瑞典普奥土耳機疲斯回部外蒙古黑龍江及英屬美境等處括不毛據沃壤綿亘二萬餘里然其地半屬寒帶冰雪凝積輙至半年不消開墾乏膏腴之地種植窮灌漑之方故一切寳藏物產及士脉肥磽遠不逮温帶熱帶之地又且地曠人稀戶口蕭索鷄鳴犬吠之聲四境不聞不覩人烟者往往幾千里　是疆土載倚於中國其稱澤產遠逢於中國夫基大者業必昌本固者枝必茂中土北界寒帶南接熱帶論大時則氣候和煦雨啺時若颶風雖有亦不爲災偶涉風潮尙堪堵禦嚴寒旣少酷暑亦稀則天時又如是之宜論地利則膏腴萬里沃壤四野地震之災僅見火山之禍不萌財利盡於東南而西北稍遜則地利又如是之美雖頻年晉豫粤中山東順直奉天等處水旱迭乘説者謂天時地利之不齊而不知人力有所不足也是在興水利水利一興水道可逹如逢几旱則向所儲蓄而不涸有可以挹彼注兹若遇大水則洩之無所壅塞者可旁通而曲逹如是而猶有水旱之惠乎至於黎庶之衆則統計省府州縣人丁册籍核而算之約得三百餘兆夫全地球人民之共數亦不過一千三百餘兆而中華一國竟居全地四分之一則人民又如是之衆若論實藏土產則地旣大曾物必博五金之礦遍野藴蓄又珍寳水銀丹砂玉石藏乎雲貴珍禽香木玳瑁明珠山乎兩粤湖絲鮮果生於浙閩珍樂異材產於川蜀他若茶葉麝香蕃殖於兩江兩湖以及皮參羊馬駱駝之類皆利盡北庭西域之美又有千百種貨大宗如豆榖棉花等亦莫非我華自然之地寳也則物產又如是之盛夫以三百餘兆之民居五千萬方里之地又有如是之天時地利物產無論立國之淺深開闢之早晚而一加以生聚教訓亦不難家給人足若是則未有不富且强者也未有不富强甲於天下者也四洲之人民皆不禁引領而望曰亞洲之聲名洋溢者中國也有子惠誕保者中國也何其盛也行將於變時雍而羣黎慕義從風向化而丕冐咸歸矣則我中國之爲中國宜乎如是中國人之望中國亦無不如是乃曩年之役時爲西國所見輕今日之用又向西人而告貸何竟不如泰西各國之富且强乎然富强者自富强貧弱者自貧弱此普天下所共見共聞者富强固不待告而後知貧弱亦難諱而不使之知也溯自康熙一朝休養生息六十一年以保我黎民日臻富强迄雍正乾隆時饒裕特甚四海咸亨不惟倉廪豐實府庫充盈且有廣東之洋商各省之鹽商富將王侯者指不勝屈嘉慶道光初年尙稱富足雖不若前時之盛尙未有如今日之情形竭蹶也然而今日之所以貧者亦非一朝一夕之故其所由來漸矣道光中葉海疆釁起元氣已傷逮至末年赭宼蠢動天下騷然風氣爲之一變自此而事多於前用浮於昔時虞空匱不免絀支夫多難所以開邦國殷憂所以啓聖人雖利鈍存天而轉移在人是在權其時度其勢不泥乎古之道善變乎今之法而巳然而當今之時處今之世論今之勢籌富强之策者莫不曰餉不可不裕也礦不可不開也烟不可不禁也荒不可不墾也商務利權不可不奪也稅務偷漏不可不杜也船艦不可不堅也鎗礮不可不利也水師不可不練也製造不可不講也鐵路不可不築也敵情不可不察也公法不可不諳也凡一切關於富强之術者皆不可不一一考求也雖然若非叅新意而折衷勢必并舊章而無得無論其所考求未必眞能與泰西各國並駕齊驅卽使果有成效亦非探原固本之方長冶久安之策同於談兵紙上徒託空言耳况徒知考求而不知其本末精粗所在無當也夫萬事莫不有本而於治天下之大事豈無本乎知其本而源可溯溯其源則事有序有序則分先後先其所先後其所後事無難成矣故富有本强有本本所先也盡人而知之其本堆何厥有二要[  此稿未完]  
[紫禁延秋]  
　　崇壽之少可農涓吉六月二十九日寅時履戶部右堂新任先期經戶部知會闔署官吏及崇文門左右兩翼牙行經紀至期一體謁見○六月初貴州巡撫潘蔚如中丞將貴州省應造光緖十二年徵信册委員解交戶部聞繁缺計五十六分中缺四十六分簡缺三十六分所有刷印工料每頁開銷銀七厘統共一千三百八十九兩有奇請就公費項下作正開銷戶部查得陜西省開銷徵信册工料每頁五厘因駁令中丞亦報五釐開銷共應銀九百九 
 
 

Page 2

 
 
十餘兩其餘三百九十餘兩應令歸欵報部已於六月中旬咨覆中丞遵照矣○景額駙仙逝後金棺在府第暫停五七擇於七月二十四日奉移園寢日内分期延喇嘛僧道唪經　醮具特賞陀羅經被頒到時已棺殮因循例敬謹焚化接三之夕恭醕兩邸及在廷王大臣寶相國莫不往弔睿鄭二邸爲額駙之壻聞計卽穿孝而來漪濂瀅澍潤貝勒倫貝子瀾澤澧洵各公津瀛濟侗等將軍亦皆穿孝榮壽公主分屬子媳雖國禮有殊然亦勉盡儀則云○兵部爲咨行事現有叅將一缺照銓補章程應用漢頭等侍衛查有以叅將用之佟在棠係直隸天津人由丁丑科武進上授爲頭等侍衛行走三年期滿經欽派王大臣騐看奉旨以叅將用欽此應將該員擬補此缺相應咨行侍衛處查照並飭該員卽日赴部騐到以憑帶領引見○禮部爲知照事祠祭司案呈本部具奏七月十七日文宗顯皇帝忌辰照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應知照宗人府遵照並轉行知會王公各門上○庫倫辦事大臣於貢馬廠牧群内遴選貢馬八匹雖皮毛口齒脚力未能純一而性質馴良馳驟均能安穩富此水草暢茂之際特委驍騎校等於六月初押解八京呈進並飭沿途用心牧放除專摺奏聞外復循例開具毛色口齒脚力淸單預期咨報上駟浣○六月二十三日總理衙門呈遞聨銜封奏傳者謂係請旨議辦接設東北兩路電線事也○六月二十六日皇帝萬壽聖節所有親王以下入八分公以上並文武二品以上大臣各具如意一柄匣上恭書萬壽如意紅簽於先一夕差官稱交奏事處如意繐上繫以黃綾小牌上書臣某恭進奏事官彚總呈遞御覽後傳旨本日呈遞如意均着賞還欽此旋由奏事處頒交原差人員各自齎回○皇上率王大臣於寗壽宮觀劇二日以昭君臣合德共樂昇平至意六月二十六日官戱演畢又由内傳出飭知南府優伶曁南府教習之四喜部穆子小福孫處三慶部楊猴子等于二十七日丑刻進内在長春宮内演戱○山西巡撫委員管解京餉銀八萬兩於六月二十五日未刻運抵戶部餉鞘用脚驢分□陸續進彰儀門迤邐入正陽門至部當卽雇大扛入署内堆放堂前原解兵役就彼看守以俟兌收委員卽赴山西司投納文批以便禀堂劄庫騐收○六月二十八日由内傳抄皇上明日出順貞門神武門走西隨墻門至大高殿行禮畢出隨墻門進景山西門至壽皇殿行禮畢由西山路出北上門進神武門順貞門還養心殿辦事用膳召見功有應行執事各項人員均穿花衣於卯初預備○七月初一日孟秋時享太廟東廡欽派委散秩大臣奉恩輔國公榮頣分献刻因榮公因病請假弗克躬往分献經太常寺復行咨取散秩大臣銜名繕單於六月二十八日淸晨奏請改派奉硃筆圈出東廡遺委散秩大臣承恩公鍾秀分獻欽此當由太常寺恭錄諭旨移會侍衛處傳知該員遵照○六月二十四日之晚東四牌樓燈巿口同茂木廠有頭號漢白玉石上馬臺一對暫置門前不知何時被人竊去該管地方官及本叚看街兵因該廠時於街上堆存木石未及留心該廠亦未報官至次日午後有桂祥公府人至白旗頭甲官廳稱本府有馬石一對寄存同茂木廠昨夜被賊竊去現據該廠告知奉公爺諭向汝廳索取廳官聆悉恐懼不已再四央求願限期赶爲緝獲云按此石重至三四百斤而竟有人行竊是非笨賊而何○義順和班優伶小元紅者家住前門外迤東小席兒胡同六月二十左右某夜二更時與同班楊娃子結伴回家甫至家門驀來一短衣人袖出利刃自後猛刺傷及左肩臂鮮血迸流跌仆道左楊見而大驚上前詰問此人卽抽身遠竄無奈呼小元紅家眷口扶入家中調治一面急赴中東中西兩坊署首報次日坊主騐明傷痕頗覺凶險幸經外科施以刀圭大約不致喪命矣 
[營口叢談]  
　　鎭海兵輪於六月廿七日上午由津抵營恭軍憲鏜定於二十九日乘輪赴津軍憲寓營一旬見南來協振諸君拯救災黎不辭况瘁因之怦然動念慨捐銀四千兩託辦振諸公遴擇妥友赴廣寍散放蓋因廣寍今夏重罹水災故也○盖平縣金伯侶大令署任未及一年搜捕土匪斬決五六十名之多一時惡棍爲之絶迹數日前又有七名正法中有王姓年止十七城北人也四月下浣被捕拘拿到案同黨共五人人令見王年幼恐係脅從惻然憐之諭令親族具結保釋諄諄諭以洗心革面勿蹈前轍不料釋出未久又犯搶案經事主告發立卽拘獲堂訊時大令一見拍案喝曰爾前以犯案罪當斬决本縣憐爾年幼格外施恩爾竟不知悛改眞愍不畏死者矣王曰小的在家實無所事惟有從伊等搶刼耳大令聞之付之浩歎判將王押俟按例處治桀驁之性至死不變深負賢令尹教誨之苦心矣○盖南鄉踏子堡中有雙刀大王著名積盜也深林中推爲領袖他盜搶刦巨贓必先通信於王近爲金大令訪拿到案就地正法當王就獲時自知不免先取洋鎗將其婦鶯鶯擊死然後隨捕役投案很心毒手至此而極○五臺子地方某姓家童養媳纔十一歲素稱勤謹六月二十八日上午其姑因事出外留媳看家媳忽自縊於炕沿上及其姑歸見其兩手緊握帶子氣絶而體氷矣不禁放聲大哭隣里畢集以情馳報母家之人來謂係姑凌虐所致嘵嘵不休嗣經鄰右勸解從豐棺　其事遂寢 
[舊部銘恩]  
　　前統帶上江奇兵營駐防三汊河馬軍門于前年六月二十九日騎箕而去周忌之日介弟某都戎特詣揚州關帝廟設奠并延僧道建醮禮懴超度亡魂往奠者車馬冠裳頗極一時之盛軍門舊部奇兵營兵亦各具香楮前往奠醊有某弁某兵於跪拜之時不禁潸潸淚下盖軍門前統是營賞罰至明與士卒同嘗甘苦迨軍門逝世上游卽檄飭介弟接統現雖交缷而三軍感德銘泐五中故皆不約而至也 
[鄉民守壩]  
　　揚州運河車邏壩居東堤之上每逢伏秋大汛河湖盛漲之時下河各州縣農民必結隊成羣相率前來就霸面支搭蘆棚爲之防守盖伏汛時下河一帶秋榖皆未登塲壩啓則田畝咸在水中關係匪淺而邵伯湖西一帶黃家橋僧道橋等鄉每遇湖水大漲時必有其魚之歎則又亟盼開壩俾洩洪流往往有無知愚民不待官開竟私自紏衆倫挖故下河之民尤須嚴加防守云頃有從秦郵來者云近日洪澤湖來源有加無已邵伯湖及運河水勢甚大車邏壩上已有下河民人十百成羣坐臥於此上月下旬某日之夜有一小快船滿載湖西鄉民驀然登壩畚挶齊施幸爲護壩汛兵曁下河鄉民所覺赶急攔阻一面拘拿始各紛紛逸去至霸外水誌目下較騐高郵玉馬頭誌椿冉漲水八寸卽符開壩定例矣 
[鳩江紀事]  
　　新任蕪湖關道成端甫觀察與前任關道雙錫五觀察同官京師時最相友善雙觀察春間晋京成觀察握手道故諮詢無湖關一切利弊知之最稔故蒞任後早有成竹在胸一切納稅章程悉循雙觀察成例肅規曹隨毫無更改惟每口派親信家丁監視至稅務查騐各委員則悉仍舊貫云○成端甫勸察訪悉歴届赴試士子每有包攬商船夾帶貨物闯關滋事等弊本年恭逢盛典特開慶榜多士之賦槐黃者揚帆在卽而武舉之應兵部試者指日亦皆連檣北上各宜仰體朝廷培植人才之意爲此出示禁止包攬多船闯關抗稅每人只准獨乘一船帶有貨物均須赴關報稅倘敢違抗詳請扣考告示甚長此特錄其大略耳○四月間蕪湖縣王宇春明府將所獲會匪李老九一名訊取口供監禁獄中旋經錄供通詳大憲奉批提省勘訊六月三十日招商局江裕輪船上水明府加派差役兵勇將該犯解至院垣禀請撫憲覆訊發落聞該犯綽號五閻土上年在北京輪船滋事之首犯云○上月杪某輪船下水船上某西人被賊偷去衣箱物件當時在船獲住三人一人乘間逸去向二人盤訽堅不承認縛送洋務局轉送蕪湖縣請辦未知如何發落○奸商牙儈每用大秤小斗私行交易小民多受其害王宇春明府留心民隱當此秋禾登塲之際各處米客均來此採辦不得不預防弊竇札飭邵少泉少尉較烙斗解騐准公秤庶昭平允少尉奉札後卽在城隍廟内設局較騐於本月初二日起至初四日止諭飭各商持帶斗斛赴局騐准烙印○前辦運漕稅厘金總局邊存誠太守保桱乘舟過蕪登岸拜會咯官 
 
 

Page 3

 
 
各官亦詣舟答拜冠盖往還殊形熱閙○龜子王德隆家柴門臨水菡苕盛開翠盖紅裳　風摇曳每當月明夜靜凉波不動幽香暗吹弄玉笛有數聲製碧筩以斟酒此時此樂不減瑶池時有童子鳬水爲戲日前有一童載沉載浮竟不能起父母雇人撈獲屍身肢體依然而魂靈已渺惟臨流痛哭而巳 
[上游發水]  
　　九江友人信云六月二十後霪雨連朝溝澮漫溢簷溜如繩連日天氣凉甚頗有新秋景象居民早晚多有易單而夾者聞上游廣濟興國等州縣均有蛟患山洪暴發冲塌田廬人口牲畜止復不少九江一帶連日江水盛漲拍岸平提近河各街道漸被水淹小本營生之輩多有遷徙高阜結茅而居以避馮夷之虐四鄉早稻業經刈割於秋成不致大碍亦云幸矣 
[豸節東旋]  
　　皖北鳳穎六泗兵備道王介艇觀察日前蒞省已紀報章兹聞觀察於六月二十七日赴各衙門禀辭二十八日乘江永輪船赴金陵晉謁曾沅帥面陳要公勾留一二日卽當回署視事云 
[關心民瘼]  
　　新任湖州鳥程縣張黻廷大令覲光本年五月初九日接印原籍廣東大埔縣人以名進士現宰官身下車之日出示觀風捐廉加獎各士子膏火六七百金愛士之心可謂至矣現又在上洋定製木輪柍船以資捕盜之用較平常之舟靈便且倍之此其爲除暴安良計至周且密商民皆得高枕而臥不愧爲民之父母宜其頌聲之交作也 
[恩眷老臣]  
　　去冬長江水師提督李與吾軍門督師巡洋感受風寒舊疾復發今歲仲春孟夏兩次乞骸皆蒙温諭慰留賞假調理前月假期將滿軍門自揣病勢仍未就痊誠恐老病衰頺貽誤軍事因又具摺懇恩准子開缺俾得回籍醫調瀝肶披肝情詞懇摯日前差弁齎回批摺奉硃旨看再賞假三個月安心調理毋庸開缺欽此熙朝眷顧老臣誠哉恩禮優渥已 
[醉中遺火]  
　　杭州太平門外類多竹籬茅舍有某甲者農家者流也喜與麴秀才游每晚必小飲三蕉陶然自樂一日往中城購豆餅途中見酒帘摇曳不禁豪興勃然囊中恰有靑銅錢因卽如數行沽宛如長鯨吸百川不覺酕醄大醉歸卽携燈入室稍一轉側鼻息雷鳴忘却案上瓦燈未經吹熄致飛煤落於破紙内延燒逢壁烟霧迷離洎從醉夢中驚回極聲呼救隣人畢集汲水狂澆雖不致成炎上之災然半身已經火灼肌膚泡起幾有性命之憂矣世之沈湎于麴糵者觀口不宜知所戒歟 
[漕務紀聞]  
　　北通訪事人信云江蘇漕糧倉憲本擬於六月廿三日騐畢是日大雨滂沱昕宵不絶廿四日淸晨仍復濃雲密布檐溜有聲鐘鳴十一下始露晴曦倉憲遂率同坐糧廳到壩查騐江蘇第五十八起漕糧八十二船是日卽掃數報竣浙江糧道世敬生儲憲於六月廿三日禀辭倉憲乘舟回南○江蘇糧道景月汀儲憲於六月廿六日進京禀見新任江蘇撫憲剛子良中丞聞須小作勾留然後南下云○六月廿八日興石渝倉憲進京遞山東江蘇浙江三省漕糧全完摺○奉天米豆由倉憲行文催提大約七月初卽可轉運到壩也 
[滬北火警]  
　　昨夜十一點半鐘時捕房警鐘亂鳴旋分二下查係滬北天后宮後面鐵路基相近地方失火英法美洋龍畢集巡捕頭督同英印華巡捕及中西包探舁藥水龍分别灌救彈壓俄卽熄滅各洋龍仍取自來水澆灌餘燼至其細情尙待續述 
[醵貲建醮]  
　　中元節英美租界中醵資建醮者殊形熱閙惟虹口之三元宮道塲大啓陳設一新踵事增華固當推粤人爲巨擘未知廣肇山莊水陸道塲不减荏年之盛否 
[南令來申]  
　　南匯縣袁海觀明府於前日買棹來申昨詣上海縣署拜會裴邑尊面談要公良久始出 
[奸夫㓾刃]  
　　申陳氏姑蘇蕩婦也初與法界某嫁粧鋪夥某甲有私生有一子旋又反目甲遂挈子以去從此東張西角幾無相見之時矣顧該氏水性楊花久慣隨風飄蘯因又與張某姘識移居英界老閘西壽聖庵旁有名小王者闞張不在向婦調情久而久之漸與燕好婦遂欲與張離異另租博輕里房屋以便野鴛鴦雙宿雙飛前夜七點鐘持該氏糾合流氓雇車搬取家中衣物張不允與之口角衆流氓從中阿附張寡不敵衆勢難與爭隨喪氣垂頭而去該氏卽囑車夫裝載前呼後擁往東飛行將至里門張突如其來大聲喝阻該氏呼令流氓與之對敵張驀出利刃見人便戳傷及該氏乳下流氓亦傷三人一係木匠揚子山一係鐵匠顧海林一係繩索匠錢永奎皆本邑北鄉人餘人意欲擒張何如張手執兇刀莫敢擒住祗得任其脫逃該氏則血液淋漓偕流氓仍回原處其中錢受傷最重甫至垃圾大橋堍卽痛極昏暈跌仆道旁由同伴告知該處二圖地保舁　捕房捕頭飭迭仁濟醫院醫治升飭包探唐寳榮查明以上情形該氏亦傷勢非輕一併法院楊顧情願自行醫療捕頭允之惟以釁由小王而起立卽拿獲暫押捕戾兇手則四出查拿尙無下落第知其爲嘉定縣境南翔鎭人及詢之知其事者謂錢及該氏尙難保無性命之憂云語云奸近殺斯言不誠然歟 
[白鴿游街]  
　　趙陳氏再醮黃榮常兩次脫逃在德春棧拘獲經葛同轉判令棧主李得春交出身價洋銀給黃另娶李挺押不理因於昨日提案研究李稱該氏並未將洋銀付與小的小的碍難賠償同轉問何不將劉月卿交案答稱劉已脫逃不知何往趙陳氏供稱小婦人所有洋銀悉數寄存李處求太老爺斷令李繳出給黃可也同轉以李慣設臺基容隱逃婦判令笞責二百板枷號一月趙陳氏兩次脫逃情同誑騙現旣不將身價繳案只得照例重懲判令掌頰二百下復用竹枝鞭背三百下荷枷一月逐日押令遊街示衆 
[上海縣署瑣案]  
　　金陵人王鴻賓沈式泉控請究追馬治平翠珠銀兩一案迭紀報章前日之晚餥邑尊升堂覆訊王沈遵諭將箱一口交案邑尊諭令速邀公正人估計價值尙短若干着迅卽措繳如延嚴比○前報紀周長春控周少良盜賣地基一案前日裴邑尊飭傳册書并原主高少玉等集訊册書禀稱少良是否盜賣未經杸稅過戶是以不得而知邑尊倩謝卓夫少尹帶同册書及原主原告被告等人下鄉查勘明確再行訊辦○日前本報曾紀周松松控周鶴亭售產後屢次索加今又遺子毛毛糾同何松張春等恃强搬物等情前晚裴邑尊庭訊之下松松伸訴前情鶴亭供稱貧窘無聊向之借貸松松出言無狀是以由兒子取伊木器小的知之立卽送還何張同供小的均以耕種爲生毛毛喚令同往松松處貸錢並不搬取物件邑尊飭鶴亭具以後不再向松松滋擾切結從寛免究何張插身多事本應薄懲姑念無知亦令具結改過松松價買地基未經投稅過戶着照例納稅換契○張曉亭控姚阿木恃强索詐裴邑尊升堂質訊姚稱張素來兇惡武斷鄉曲遠近畏之小的豈敢向伊滋詐叩求明察邑尊以兩造均非安分之徒飭各笞二十板一併荷枷發十六鋪示衆○前有李鴻光以曹明旭郭微二人虧欠茉莉花洋銀五百元控諸縣署前晚裴邑尊覆加詰訊李聲請究追邑尊衡情酌斷令曹繳呈洋銀九十五元郭繳一百九十九元均交人保出限半月内繳淸如延嚴比○英公堂解送行竊川土之顧小娘至道轅奉龔觀祭發縣訊理裴邑尊着暫行收所以候訊供核辦 
[英界公堂瑣案]  
　　包探沈金隆稱聞得粤婦錢氏名阿卿凌虐買女素英往查素英果係遍體受傷特拘該婦及素英供時遭毆打錢氏供憑中買素英爲螟蛉女冀圖將來招贅不聽教訓略打幾下蔡太守騐得素英受傷屬實發交棲流所留養醫治俟年長成擇長婚配該氏不應凌虐買女判罰洋三十元撥充該所經費○包探秦少卿稱孩子錢阿林屢犯行竊今又竊伊母親金戒一隻質洋使用由其母報由小的拘獲錢阿林搜臣質票并用剩之洋二元七角一併送案錢王氏稱阿林將我金戒竊去質洋由包探拘獲吊贓送案今請究辦錢阿林俯自求 
 
 

Page 4

 
 
恩蔡太守判將錢阿林戒貢二百下交該氏領去管束金戒給還所剩銀洋給償質鋪○包探振松樵稱竊賊江阿富犯竊七次均經送案懲辦今又行竊衣物當卽拘獲搜出押票起到各贓係王厚齋等三戶失贓送案請辦王厚齋許金珠陳鶴年等投案請爲領贓江阿富供寗波人年三十二歲疉犯行竊原是不合蔡太守隨判江阿富發捕房管押一年期滿笞貴二百板贓交王厚齋等分别認領○二百五十一號華捕稱停在棋盤街一帶之馬車夫陳金紐與袁阿明宋阿毛等爭駛上前口角擾毆我喝住陳金紐依然兇横爲此一併拘案請究陳金紐供袁宋等爭駛上前與論爭閙袁阿明宋阿毛同供陳要上前我等均遭毆打蔡太守謂馬車夫爭駛有違定章判將陳金組管押三天袁阿明宋阿毛各押一天以示薄懲○三百號巡捕稱虹口三元宮建醮觀者甚夥有譚招林擺攤聚賭拘案請辦賭具呈案譚招林供年十五歲以後不敢再賭蔡太守判將譚招林管押七天賭具銷毁○錢文香稱被賊竊去錢七百文由捕阻獲人贓送案請辦蔣金恒俯首求恩蔡太守判蔣金恒管押七天錢交錢文香領去○二百三十六號華捕稱連立富深夜吹呌喝阻不依反敢逞蠻拘案請辦連立富供不知規矩以後不敢再犯蔡太守判連立富管押三天以儆○一百七十三號華捕稱何阿發持籃在小菜塲買蔬菜被王阿三竊取籃内錢百文經我窺破拘獲人贓解案今日何阿發未到王阿三認竊求恩蔡太守判將王阿三枷號三天發犯竊地方示衆錢還失主 
[法界公堂瑣案]  
　　前有馮金木行竊其母衣服一包由包探抱獲送案葛同轉判令管押捕房昨日押期已滿解案發落馮供前日有表叔到來囑小的至日新輪船就業同轉着押候伊母到案具領○包探王榮培禀稱湖南人陳永淸在江寛輪船行走小的以其情節可疑獲住搜檢屍身畔質票名片各數張今特送案請究陳供小的向在徽州會館新字營當勇後隨統領陳軍門至淸江任上六月二十二日由淸江至滬仍寓新字營中葛同轉問現在幫帶何人答稱王登湘問名片何用答稱由營中同事託送至船上交江陰南字營左哨七棚魏高華問質票何來答稱俱是巳物同轉飭包探持名片送往新字管交統領收管○江北人張四富訴稱小的向在新街開炒麪館外甥童德喜在店中爲夥後因嫖賭吸烟送回家内隨又來滬小的知其烟已戒除仍用爲夥旣又竊去小的洋銀十五元比及找到已用去四元無奈將麪館關閉親自送其回籍及小的到滬重復開張伊又來滬糾同無賴多人强索銀錢並將小的扭毆是以送捕請究童供曾向母舅借錢不敢行凶同轉判令重責二百板○通事禀稱山東人查義堂在打狗橋堍强搶小孩之物由捕拘案請究查供小的向爲東洋車夫車主楊小泉住八仙橋西首是日偶向小孩玩耍不敢欔物葛同轉着笞責二百板押候傳到車主質訊○包探李雲發禀稱李泮齋等專製假銀首飾混質錢洋昨在彩視街付質由小的遇見搜其身畔尙有質票二張一質　永源計錢一千二百文一質在裕源計洋三角因之拘解到案請卽訊懲假　一包呈請蔡閱李供揚州甘泉縣人向操米業現由家中至蘇州閶門外錢攤上尋表兄隨於初五日到此首飾由表兄交與小的葛同轉着押候比訊○怡德洋行蕯拉夫魏生祥訴稱向陳阿金收取洋銀十二元非但不還反敢糾人毆擊是以訴捕拘案通事禀稱怡德洋行開在虹口專放印子錢行主係意大利國人陳供前有魏弟啓生囑小的出面向西人偕洋十元各用五元言明每天還洋二角分六十天還淸共計應還十二元立有筆據不料啓生意圖抵賴欲令小的一人歸還反誣小的毆擊並囑其兄出塲葛同轉以怡德係意大利國人所開飭令一併解往英公堂訊斷○土藥局八號巡丁張和永訴稱曾奉總辦面諭以安樂里一帶人家俱作輪船生意每每夾帶私土如見有人持土至安樂里者務須拘案昨夜十一點鐘時見黃友堂持土十一包内有一包並無印花因之報捕拘住黃供在上海輪船當出店土由漢口和順行托帶其無印之一包實係土樣葛同轉着一併移送土藥局辦理○昨報萬安慺棧主黎輔臣持保單求保汪其桂等情昨日黎王公畨在保單上書明情節大略保汪出外定將債項及胡少堂川資於禮拜二繳案如不理楚惟保人是問葛同轉乃准其保汪出外○前有嘉興人張阿金在新北門外麫館食麫與堂倌徐根川嚴阿本口角擊取牛肉攤上尖刀劙傷胸口反誣徐嚴持刃行兇旣解公堂葛同轉飭將張送往仁濟醫館醫治現在傷已告痊由捕房解送至案徐嚴伸訴前情同轉問王大吉何在旋據土之保人陳榮堂供稱土已赴鎭江請寛限五天定當解案同轉允之判將張笞責二百板枷號二月以示懲儆 
[蘇省撫轅抄]  
　　七月初二日花翎四品銜留直補用知州施則敬由滬來卽辭仍回上海候補縣黃世本禀知奉委赴太湖廳會審案件督辦松滬厘局候補道吳承潞於七月十六日常州府桐於七月十九日鎭江府福於七月廿四日均壽辰○初三日代理陽湖縣主簿周天祐禀辭赴任主簿郝炳麟禀知奉藩憲札委代理震澤縣震澤司巡檢事從九葉泃缷署上海縣典史事回據報藩轅監印候補縣丞許方呂於六月廿九日卯刻在省寓病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[債帥失財]  
　　江西放債有名爲打錢者如借去九五錢一千文題日還足錢三十六文限三十日本利還淸計共還是錢一千零八十文重利船剝莫此爲甚較　滬上所謂印錢實不相上下有某中者以放打錢起家積累數千金近日放與某乙未經收楚乙卽避匿無蹤甲惡之糾集赤剝有丙丁等數人約曰如能代收乙錢顯謝錢千文丙丁等連聲應諾尋乙數日仍不見面反費茶酒資若干一日遇中於城隍廟向索酬謝甲以錢尙未收對丙丁等怒謂尋乙數日已費良多乃公素來衣食于斯豈能效周公瑾之賠了夫人又折兵白白惹人恥笑耶甲亦不肯相下以致互甲門毆甲受傷倒地後經鄰保勸丙丁等賠禮内丁等一肩荷兩口並非畏事人謂須甲先出謝儀始匪伏罪甲知無可如何挣札回家愈思愈忿禀請保甲乙飭傳丙丁等究治則已聞風逃　不知所之矣 
[閩中官報]  
　　知縣章德華委辦洋口官運局同知張賡年委辦建寍稅厘局巡檢張翼鵬缷同安茶稅差到巡檢鄒之畦禀接辦藩署文案藩轅牌示候補知縣曾紀石請補甌寍縣已奉部覆飭赴新任供職鳳池書院監院林慶祺禀明丁母憂署金門縣丞來棨缷事到巡檢黃熙春由京起服到 
[袁海觀大令以菊花晝屏索題率成四絶錄請倉山舊主夢畹生粲政]  
　　冷艷扶　映夕曛誰從籬落手視分栽花一樣帮仙吏彭澤高風獨讓君雲烟供養到琴堂氣禀靈和競吐芳談到無言塵不染獨留風骨傲巖霜延齡爭説菊花潭一勺廉泉味較廿難得穠華增晚境生香活色靜中參故園回首憶菜　簾捲西風感物華莫道年來吟得瘦題詩人亦淡於花[  惜紅生初稿]  
今夏六月十九日乃余三十七歲初度本擬仍邀諸舊雨一觴　續歴年歡聚祗　二十日爲枼澄衷太守五秩大誕觜同人偕余集甬之天童寺據金辱壽同人先於十九日敞宴演唱諸劇笙樂喧闐測盛會也是日值余生辰本　葉君祝嘏石余秀唭有光焉爰賦　衷誌之我占荷花五日生年年邀客共稱觥今番偶踐遊山約一棹天童載酒行良朋正届服官期祝嘏殷勤共勸巵却笑壽君還白壽笙歌奏徹夕陽時[  甬東小樓主人甫稿]  
[題周衡甫世大兄畵册]  
　　畢竟周郎技絶倫丹靑妙筆出淸新文章處處皆天趣著手能成萬象春羡君少負不凡才虹月滄江别境開使我一時銀海眩米家如許畵船來[  甬東小樓主人初稿]  
[壽楊次山茂才三十]  
　　莫惜年來客異鄉平安慈竹慰高堂賞心不乏交游樂舉足何曾孝道忘詩獨多才揮彩筆酒惟無量醉霞觴丈夫有室當三十嘉耦而今得孟光[  甬東小樓主人拜稿]  
[滿江紅高昌寒食生約赴徐園之游卽事斌呈棣山兄及諸君子哂正]  
　　絶少塵飛游目處花眞解　適見白並蒂蓮一枝玉立亭亭令人神往堪艷羡名園結搆此花有主溽暑乍消新雨後羣仙高會霓裳舞小亭紀君等均善度曲予恨相見之晚笑色空今日色何空蓮心吐子唱思凡一曲時吳蓮君欵步而來與並蒂花爭豔予顧而樂之不禁狂喜盟好事佳期誤占吉兆登科賦久思徐園之游均未如願日昨堅約而今午大雨傾盆幾作罷論未刻夭忽放晴知天公若爲予做美也私心默卜喜孰如之况風吹仙袂飄然高舉並蒂蓮從未目覩迄今見之大有呼之欲出光景城北多兹爭勝境洞天合號藏嬌處滬上多俗人止知靜安寺之游而已如此少風波處只合並蒂蓮居之問誰人愛及愛蓮人新詞譜[  六月二十四柳隱詞人馬相如呈草]  
[上海四馬路文報局内山東賑捐收解處經收贑州電局經募賑捐細戶淸單]  
　　另登贛州電局鄭幼翁募姚長榮洋十五元熊秉德堂洋八元李如松洋六元吳金鎔洋五元施榮升洋二元黃雲高王國雄李金諶魏得高李芬芳龍元齡林雄飛魏金漂黃同裕號九戶各洋一元吳國漂朱文勵蔡瑞鴻陳子貴曾福林易封慶六戶各洋二角五分秦志高洋五角○又册募陳竹香洋八元賴香南馮繼述堂二戶各洋四元趙永記洋二元魏德春王勳賴葆華天順號德大紙莊美昌行同孚號聚泰元茂趙義興恊和賡鋪又聚隆義成號徐心如劉竹松源生行十六戶各洋一元○又册募南安營泰府徐壽春銀十兩守府凌本材洋六元公府余剛毅水城泥曾鳳飛南康汛曾　龍分府魏高勝染裕春劉成漂摹府陳石如七戶各洋二　恊防分府張耀斌盧鴻發傅金堂賴福貴陳際禧馮聯輝彭家祥胡銘勳李學召郭貴茂張棣華十一戶各洋一元○又册募何采臣洋六元賴久棠洋四元放生社洋十元廖連卿晏渭臣二戶各洋二元劉安增晏輝齋黃泉甫李蘭浦王衡山連永江憑發銓七戶各洋一元○又又朱西齋别駕手永發和西盛棧二戶各洋二元劉漢卿復茂行正太和謝源發萃豐棧余愛堂朱宗高朱國翰邦達蔗生十一戶各一元余芝山劉洪卿二戶各錢五百文范水送錢四百文蕭國松黃先笙二戶各錢三百文郝子老石士貴二戶各錢二百文又册西翁募無名戶四十元陳丹屏無名氏莊留三戶各洋二十元狄晚晴堂洋十三元芝芳呂允臧任樹得堂鈺好堂四戶各洋四元怡安堂沈卿章鄧宗培謝景星堂余豫恆堂張小齋徐定齋七戶各洋二元徐花卿良宋記二戶各洋一元托合記曾劉氏二戶各洋五角又册袁弗生兄募春台外史洋六元許世賢堂已巳金生水二人各四元癸酉王堂生寶樹氏無名氏廖元和穎川氏施子寬廖玉生七戶各洋二元彭城氏芽氏周氏李　梅四戶各洋一元○又册袁弗翁募劉得堂洋二元勤儉堂劉林堂劉卿志士桂李景華堂蛟川陳留冲子六戶各洋一元又册熊玉波手懷得堂洋四元熊生昌曹福榮堂曹義興三戶每洋二元同福行曹大成廣馨蘭聚順榮德誠衫永春號永恆昌聚隆美福泰號同和號簡鴻圖正興隆十二戶每洋一元曹泰興同興二戶每洋五角福興天成二戶每洋三角又册鄒匯川兄手曾自問齋洋一百元曾自求齋洋十元袁志室洋五元熊曉亭永和祥二人每洋四元主成行聚美號福記號楊宜齋裕隆號三益德六戶每洋二元立生行洋三元王中孚恆萃豐王利川堂琴方氏無名氏知非氏六戶各洋一元淸河堂張黃麗生二戶各洋五角○又册鄒匯手乾元號洋五元匯記洋四元和記行王培德堂二戶各洋二元聚寶樓興隆號裕豐號王子儀德和隆李阜泰德昌和天益德王萬盛德元號陳恆進十一戶各洋元藍怡順毛源　金茂德祥和利聚發仁五戶各洋五角○又册楊岐生兄手福隆洋四元慶仁洋二元永昌隆慶善仁福匡永吉黃道生黃籌其黃德生義豐祥釣生增福黃義生丁東昇留同德周同春楊福春集義生十六戶各洋一元黃厚生黃家耳二戶各洋五角又册岐手謙吉號一元傳緖順傳恆裕二戶各五角○又册黃星耀手崇僉室無名氏嚴橋勳玉順泰興發隆仙鶴泉曾萬順恆泰號曾得亮廣昌紋光室陳福誠合盛德黃星垣美昌和玉長發怡和祥余洪盛同隆德昌廿人每洋一元○又册星手黃長德各洋兩元周一樂堂郭鼎盛盧同盛温裕濤齋玉利三李萬昌廣福全陳萬和彭順來義和合謝允臧召華堂毛連興德盛號元齋楊有生張瑞文元黃致　萬豐和十九人每洋一元○又册熊仰齋手厚隆號洋十元恆孚號同福號雷祥春三人每洋三元升發隆布號錦興紙店廣華號三人每洋二元裕和莊寶聚二周洪盛陳生順臨大行雷恆利熊源泰信順德福隆昌人和順陳和豐裕隆坤龔怡裕十三戶各一元又册仰手恊泰永四元鍾紹熙三元廣嘉盛謙吉順源茂和字和王人有徐洪太天華齋聚雲齋步陞齋胡廣華丁復興李集成十二戶各一元信昌榮晉興隆福泰厚雷廷興新和胡洪茂六戶各五角又册程健中翁手健記二元同德福羅義成金茂侶肖新昌汪俊卿程蘇氏慶和號七戶各一元李丙文康日新羅鳳興羅仙巖曾傳芳方璧池王勉齋錦茂昌仁和祥廣和德蔣恆昌蔣復興十二戶各五角双册健手翁托邵念翁手邵赤記八元范大源胡恆順二戶各二元延平堂汪厚卿王同豐陳輝光吳翰記九如石中玉脅寅谷范庶記邵明遠張履和程澤之十二戶各一元無名氏等四戶各五角又册統領水師榮楊軍門手合榮哨　等共六十一元又册府學周廣文手臨江無姓氏十元贛府州學鄧二元鄧紀善志賢志大志聖熊懷忠蔣源泉六戶各一元黃萬春陳洪吉利發萬發恆義泰張敦智是　　召名福昌隆敖同錢程德元丁寅生十二戶各錢一吊又册沈元吉兄手乾和順十元景昌四元天源號三元齋上元齋三昌號四戶各二元源和號德和號二戶各一元乾和聚郭太和利源潤三戶各　一吊○以上共　捐四二十二一内六兌七兌花洋不等總共合洋八百四十八元四角巳渟五　初一日收第一批墊解洋五百元又於六月初三日收第二批解到洋五百元均由電局總收支所交到　併聲明 
[上海北市絲業會舘籌應公所施少欽經收瀘州火災六月初一至初十日另登淸單]  
　　初一日閩省逸　居士居補故子完愿洋十元晋陽赤子求諸病全愈諸事如意五元朱涇沈本農募　香舘顧守巳盧沈合三元又李祝記趙祺記合一元又余程記完愿一元湖州姚守梅善士　無名氏祈保平安二元石笏卿募古默平陽氏來合家平安二元○乍渾朱來安募蔡漁記振泰號泰和昌陳永茂四戶各一元屠柳記林孔扶陳瑞成西船金和順商船金瑞興商船金進順商船金華成商船承台安商船永　華商船方　泰船戶裕順莊宓鴻福陸誠記張驚記十四戶各五角汪源大三角蔡信記二角程年山福綏軒兼各銀四百　陳忠安金雲記各三百文百不如人二百四十文陳　坤程玉戶顧偑萸三戶各二百文陳　坤有心無力子求妻目疾全愈各一百八十文共三十戶合洋十四元○初二日上海隱名氏爲父跌傷足求速愈洋十元川沙司獄署王核氏求用氣元號二　王王霞求免關煞知故子各一元江灣免災氏五角○悟因氏洋十元二齡童子一元五角榻敬齋孫章氏三麟童子珍記四戶各一元蔡少亭周輔淸周家夫再生羣陳賦笙权寶泰丁吟棋南洪泰長生張秀水道路十留名十一戶各五角吳二寶周錫藩顧轄卿陳品福王寶生蔣寶生蔣鶴琴王雲卿八戶各二角半共廿五戶合　廿三　○　三　大團福天降主黃輔裳佑孫易長眷屬平安洋六元蘇州監公堂蘇源求平安二元樹本堂求合宅平安一元蘇州金鼎一元楓涇河署方外悅慈有心無力人各五角○存裴公來公記洋六元海記三元芸記玉記甫記三戶各一元○如臯永泰昌募穉記二元啓同櫃給記各一元無名氏緝氏鳴記吉氏子記才氏六戶各五角政記四角拱記　記着氏德氏石記亦氏六戶各三角連氏珊氏啓記一記四戶各二角共廿戶合洋十元○初四元靑浦縣署帳房諸同人端節酒席移助洋十元燕詒堂二元常熟同源義谷及節省酒費三元淡塵于有棖氏三元暗祝他人福不留名各二元代作福人有心無力人無可如何人潘福成四戶各五角○初五日吳中不忍人人洋十元夾石泰豎恆沈學源病愈酬愿六虧童女各二元武穴　故子求消災厄一元廬江陳殿元一元○金陵公和茂募不書名洋一元和氣人錢八百四十文世德堂汪大樹堂馮各五十文程伍桂林各五百文陳不書名敬恕堂程各三百文陳不書名王力不從心汪朗如三戶各二百文食力子朱一百文共十二戶合英洋四元爐洋一元○初六日平潢平平子一元○瀇豐潤來式古訓齋山蕭公記京兆於寓三戶各一元夏雲從六角慶餅五角經會書屋六順墨卿石友山房李懷臣五戶各四角仁壽彭壽吳惟貞李臣卿張德張韻聲張芝生張叔智張季良九戶各二角夏沛霧一角夬廿戶合洋八元初七　嘉定勤樸堂黃洋四元閩省逸休民士募四知堂二元遂心子一元恆安莊九角抱鹿山人八角明記六角見吾齋守拙軒培澤居拙致堂立雪堂聞根山舘六戶各五角修竹居德記各四角福曦民麐慧子植芝山舘三戶各三角共十六戶合洋十元○初八日崑崇善局盛巽卿募吳源○三元張紀記一元常州邁園後人求慈親康健二元○初九日武林遂　湛四元唐氏二元各友一元順思堂施姓董姓三生各一元皖垣落拓于飾金一錢兌見洋三元靑浦源康莊不留名二元隱名氏銅洋二元川沙司獄署二殿女王秀英求病卽愈洋一元太倉鎭洋學署任募金達三一元郭李二姓合一元休寧程士龍代章李病速愈田太倉寄來一元○寗郡鍾日煌募葉祥孚錢五百文無名氏四百五十文徐用和四百文葉索荃扄舟居士知秋客易紫千化下道人保先生葉繼高亦向寶南陽郡星亂盛經甫廣陵子盛樹榮盛雜氏吉園子世世　甲王潔綢晉明嘉繼獻子珪卿氏太原居士復旦室三橈堂絜援道人分錫堂洊田子永思堂高陽子師儉堂貽安子鄭祥房藥成氏愼道堂榮陽氏郎邪氏雨記奎記老蒼鄭湯氏鄭諸氏籘化舘主知非子淸河氏幕陶子聞韶氏鳥有子不留名鍾朗記蓮道人蓉記仲記鍾徐氏鐘俞氏福官荷寶五十五戶各五十文共五十八戶合洋四元葉保之銅洋　四元○初十日湖州恆裕王募金鵝山主人四本立士心祥詞人幼記四戶合洋一元隱名氏祈平安各五角程氏聖記各一角洪八戶合洋五元錢二百零四文 
 
 

Page 10

 
 
   
 
