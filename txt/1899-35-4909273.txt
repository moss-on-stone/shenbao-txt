# 1899 - 35 - 4909273

 

Page 1

 
 
[助振灶神模] [  申報館恊振所啓]  
　　歲云暮矣黄羊祀灶禮所宜然本舘恊振所前承某善士以四明舒苹橋先生所繪全金灶神模助振拇張計洋銀二分諸君子有欲邀福康廚者請卽惠臨購取旣以祀神亦堪拯厄誠一舉二善備焉蕭此佈陳諸維台鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不莬新籍曷豁靈襟上海廣學會諸君洞燭外情周知華故著書十載信足端風敎而杜寃言天下大同此其左劵合括宏旨藉貽通才○新學彚編四卷衰西灜旅客名篇開東十導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興戺二卷英后在位花甲一周政通入和雲蒸霞蔚第就英廷財賦持較中國支度主善爲　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事　論等書傅誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集志局啓 
[新印東萊博議初二三集及三才峈出售] [  圖書集成局代啓]  
　　東萊博議一書識見高遠議論明通久已膾炙人口惟坊本流傳訛字脫簡不勝枚舉今由掃葉山房　本局用新鑄鉛字排印　校　　　　　　白計初二三集定價洋八角分售每集洋三角又三才略亦已告成每部價洋二角在申報館申昌　室及蘇申南北掃葉山房　　　　 
[整頓鹽務說]  
客有問於執筆人曰予居滬久初不聞有所謂私鹽也敢問私之所由來與鹽之所以爲利執筆人曰鹽之爲利大矣夏時已有鹽絺之貢周禮又有形鹽之制可知煮海爲鹽不自管夷吾治齋始蓋古時惟以利民爲事初未嘗懸爲　禁也後世設官以領鹽鐵於是乎鹽之利愈廣而鹽之弊亦多旣而設巡盬御史於各省又漸而歸併於督撫而其下則有鹽運司運判運同如無運司省分則有鹽法道鹽庫大使經歴知事以及各處塲大使自出鹽之地起以至分銷督銷莫不以官領之說者謂國家將以此盡收鹽之利而不知反以此大失鹽之利蓋自有官鹽名目以來徧地皆官鹽亦徧地皆私鹽矣官者别於私而言之也當從前無官鹽名日之時民間煮海以自食或轉售於人由近及遠各得其利賣焉者無所爲私買焉者亦不得爲私也一經名之曰官鹽而私鹽之名從此出矣私鹽之禍從此烈矣至於今日海濵斥鹵之地往往爲私梟出没之所目之爲梟則其爲害於人可知然其所以爲害者則以不能自食其力遂鋌而走險耳其鹽有由於晒成者有由於熬成者其晒鹽者謂之板其熬鹽者謂之盤浙江有所謂鐵盤鹽有所謂篾盤鹽鐵盤者以鐵爲鍋而注鹽滷於其中用火煎熬而成鹽篾盤者以篾爲盤其大如簟編竹爲之其眼稀疎盛水必漏而以此盛滷架火煎之極易成鹽而且較鐵盤鹽色更曰味益鮮美其篾盤孔中有滴下者爲火所逼燒成黑色刮取研碎用以醃肉及菜其味其隹其價更貴於鹽此則工人之利主人不得過而問焉濵海之地莫不熬盬一日之所出以供天下人食用當亦適如其數而以各守地界故江南人不得食淮鹽　北人不得食浙鹽每票幾何每斤若干定之以鹽綱拘之以鹽法則出鹽之少者或不敷食用出鹽之多者或不能銷售而彼塲灶紛歧港　雜出塲工灶户類皆窮苦小民必盡心竭力求其銷路之便捷而廣闊於是乎爭以販私爲事彼民間食鹽者但知利便購食又孰肯因其私而堅拒不納况官價貴私價賤誰則肯舍賤而用貴者此私鹽之所以多卽官鹽銷路之所以滯也鹽務之官雖多方查究亦安能處處而防之時時而察之而彼販私之流則專以此爲生計故蹈間乘隙靡所底止於是乎又創設緝私之局鹽捕鹽快棋布星羅巡鹽有船船上有槍有砲不啻韓文公祭鱷魚文所謂操强弓毒矢以與之從事而販私之人遂甘以梟名而其禍乃更無窮矣故吾嘗謂私梟之所以爲私梟有迫之使然者也夫以私梟之拒捕傷人横行無忌其罪固不容誅又何必曲爲之庇顧亦思彼之先初非生而爲梟也煮海販私亦食力之一端官則禁之更加以快捕等狐假虎威動加魚肉設爲所見人則吊打私刑鹽則悉數奪去其先梟寡而捕衆梟弱而捕强每爲所摧折而氣不得伸繼而梟亦呼羣引類各樹其黨各傅之翼鹽捕之勢反不如梟則又見梟而遁官府責問則拿街上肩荷背負之小經紀不過販負數十斤沿門呌賣以資餬口者指之爲梟以塞責而彼眞正私梟曰畫横行莫敢與抗而鹽課之盛衰鹽務之關繫皆不在乎此近來私梟之黨愈盛甚至有假梟之名以恐嚇鄉愚者有藉其勢以開塲誘賭者而且梟黨中皆有洋槍手槍船中并帶大砲其勢愈盛其力愈足其惡愈甚其禍愈烈而推原其故則皆以官私之涇渭太分所致爲今之計如欲除官鹽之名則斷斷乎有所不可如欲寛私鹽之禁則更斷斷乎有所不能客曰然則將任其江河日下而莫之救乎則應之曰不然嘗見馮林一先生校邠盧抗議有四法一曰廓淸窠臼一曰平减賦則一曰製造洋船一曰廣建鹽倉此四法者實於鹽務大有裨益果能遵而行之則一轉移間官鹽之價可以從廉自必與私價兩無軒輊食之者又孰肯舍官而就私以至自干法綱乎 
[本館接奉電音]  
　　昨日午前京師飛電傳來上諭道敬謹譯登○十二月二十二日奉上諭長萃等奏各旗承領中米兵丁聚衆入倉挑剔米色請飭各旗都統遵例約束一摺前經倉塲衙門奏定章程新陳搭放定爲九新一陳並聲明嗣後開放各項米石均應按照成數以潔淨可食之米分别新陳發給立法不爲不善乃據稱各旗兵丁竟有聚衆入倉藉挑剔米色爲名肆意喧閙不服彈壓實屬不成事體朝廷以甲米篆養兵丁恩施至渥各該旗都統自應諭令該叅領等照章承領嗣後倘有不遵約束恣意挑剔及入倉肆擾情事卽著據實叅辦以儆刁風至該衙門職司倉務亦當仰體國家愼重倉儲之意於兵丁應領甲米嚴飭各倉監督等挑選潔淨可食者遵照成案核實開放不得任聽花户人等有意把持攙雜米色致滋弊温以重倉儲而恤兵艱欽此 
[武林火警]  
　　杭州訪事友人云本月二十日晨王衙前北口横街某茶店忽兆焚如火勢炎炎霎時間延及對岸某酒店幸經仁和倉橋及二聖聖廟白澤廟各水龍馳往灌救旣而城守營所置之洋龍與上下城各義龍亦先後畢集約歴兩點鐘時骀得救熄計共燬去房屋二十二幢當當此歲務倥傯之際忽遘焚焬赫烈之災祝融氏亦未免太不近情矣 
[江南高等學堂簡明章程]  
　　内課簡明章程一本學堂名爲江南高等學堂堂地坐落江寗省城儀鳳間内三牌慺和會街地方一内課學生定額一百二十名上江六十名下江六十名江寗府八名揚州府八名淮安府五名徐州府四名蘇州府八名松江府六名常州府八名鎭江府三名海門廳一名海州二名通州三名太倉州四名安慶府八名廬州府八名鳳陽府六名隷州府五名徽州府七名寗國府七名池州府五名太平府四名滁州二名和州一名廣 
 
 

Page 2

 
 
德州一名六安州三名泗州三名以上學額皆按府州廳加倍錄送俟本學堂再行甄别其該府州廳於甄别學生時但當擇尤錄送不必拘定縣分一學生專收舉貢生監監生係指廪增附捐貢監者而言非指俊秀其吸食鴉片烟者不得錄送一學生年歲以二十歲以内爲合例倘所學實在優長則所逾二十者亦可錄送惟不得逾二十五歲洋文已卒業者准逾二十五歲仍不得逾三十歲一所收學生以中學優長者爲主儻中學稍遜而洋文算學擅長及曾習溥通格致者亦可錄送但須由該府州廳分晰出具考語以便查照甄别一學生由外府州廳文送來寗甄别皆由本學堂按路途遠近酌給川資每站給銀五錢　其由藉來寗川資先由本生墊用俟投到後騐文發給其無力自墊者卽由該地方官暫行墊給文内聲叙明白俟投到後由本學堂撥還甄别不錄者並酌發回籍川資一學生來寗甄别後或照額酌量多取若干名入堂試習三月再行甄别以定去留其身體性情姿質口齒與本學堂章程不能相宜者隨時剔退不必定待三月一學生投文後未入堂之前按日給旅資銀一錢入堂試習期内每月火食給銀四兩一學生試習期滿甄别留堂後每人月給火食銀五兩另挑第一級學生以示鼓勵名數隨時酌定其挑選之法以中文洋文算學爲三項一項列入第一級者加給火食一兩二項列入第一級者加給火食二兩三項均列第一級者加給火食三兩一學生應用中外書籍紙筆畫圖器等均須自置其可以公用者由官購備應用其齋房内牀榻桌凳及齋夫每二十人派用一名均由官備加設自來水火亦不攤扣一學生約分八班每班約十餘人隨時升降以資鼓勵一學生功課不可間斷勢難再應科歲考應由督部堂咨名學政凡在堂之廪增附均免其科歲考至鄉會試一槪准應一學生例假外再行請假卽停給火食銀兩惟因三年之喪給假准給火食半分以示體卹其銀須俟到堂後方准給領至疾病則輕者由本堂官醫診視藥炭自備重者由官醫騐明或在堂醫治或請假出外調理但在堂則火食照發出堂則一槪停給一學生請假之期以四個月爲限逾限卽開缺另補開缺後到堂者准其自備火食學習遇有缺額再行收補一學生來學者須自具甘結呈該地方官加具印結彚送本學堂結式附後一學生課程除專門及高等算學挑取學生另習外其通行課程爲經史理文中外政治掌故輿地洋文算學體操試騐格致化學攻金攻木測量繪地圖繪機件圖等事一洋文各學生同習一國以便多分班次挑習專門一專門學暫設格致商學律例三門格致所包至廣先就其中挑出三項一工程一製造一化學各延專師一本學堂先等高等算學一門其數學代數二次式以前幾何前六卷三角測量定法之類是爲通行課程算學過此以往則深代數代數幾何微積重學天重學其尋常天文重力水火等學仍歸入溥通格致是爲高等算學如志在他項專門卽無須進習高等算學若志在工程製造必須進習高等算學一漢文堂上功課除督課外剛日蜍札記一條柔日由教習命題作答問一條呈送教習批閱一每月考月課一次每次給獎銀六十兩期年大考倍給獎銀此項大考應請督部堂親試倘由督部堂另加獎銀不在此數一本學堂以專門爲歸宿以通行課程爲階梯通行課程限三年卒業届時由督部堂考定仿照同文館南北洋各學堂章程奏請獎叙專門亦限三年卒業届時再由督部堂考定奏請獎叙其尤優異者派赴外洋游學若已届考期而學業未成之學生由教習察看如果再學一年可以卒業則准其自備火食留堂學習倘卒業無期槪行剔退其裲習通行課程或徑習專門之學生分别提前辦理一學生暫由文送此後遇大比之年由本學堂招考考取後按名次先後行文傳裲不給川資一學堂規條仿照大學堂南北洋各學堂辦理再有章程明日續登 
[海東魚素]  
　　日本長崎埠采訪友人云日本各海關增稅以來商旅往來留心嚴緝一切零星食物皆須納稅日前華人某甲帶有凈絲四包黄芽菜二簍約重百斤稅員卽責令納稅二元六角○一月三號日皇親祭王靈午前十下鐘時駕幸宗廟百官恭迎道左樂部奏樂皇祭奠如儀復遣伯子男爵以下勳三等從四位以上各官往各處行禮沿途士女觀者如織至午後一點鐘回宫循舊例也○臺灣前由葛城兵艦管帶上陸會剿潮州莊等處兹悉第三旅圑先於東歴去年十二月三十號午前與義民互戰俘獲義民八十名奪得大砲一尊義民勢絀潰散葛城水師亦於是日黎明進擊潮州莊東港義民迎戰一時之久旋卽奔往嵌頂莊避匿○東歴一月十三號爲俄國一千八百九十九年元旦各銀行並海關均停辦一天○本月九號大村聨隊屯兵初次大閱各學校生徒各町村長及各官衙員弁齊集放虎原操塲鐘鳴九下各部隊長統率部下健兒排隊而來統帶官陸軍少將内藤氏曁帮帶野島氏同時戾止吉田隊長率各隊恭迎隨由内藤氏下令各營按隊操演旋復合演軍容整肅如火如荼直至日墮崦嵫始各整隊而返 
[雲津鴻爪]  
　　天津訪事友人云上月二十九日津蘆鐵路火車行至由安定至郎坊之處軌中脫去兩釘司事者未及查悉以致機車掀動餘釘愈鬆車輪遂出槽平時車到約在傍晚五點一刻時是日急爲佈置依舊開行及車抵津已逾七點鐘矣當是時去京之車尚在前途車站鵠候冀免碰撞於是一面傳電告知一面雇工修理不意前車已去後車又來此軌倉猝修成仍難任重竟至脫去一節車遂阻不得前連夜雇夫用機器將車提起以便平墊枕木修築牢固迨工竣成行車抵馬家堡時已曙色微分矣幸是日兩車失事均未傷人不可謂非如天之福也○自本月初一日之晚得雪三寸後至初四日淸晨天公玉戲依然興會淋漓英國租界於雪止之後卽雇夫打掃潔淨津郡則六街在市道路泥濘直至初六七日姑克袚除中西之不相若于此已可見一○斑北洋所鑄銀圓向未通行各省于理已覺不順乃本城各錢鋪亦復多方挑剔每遇兌換必較鷹銀短付十文或二十文不等自奉上諭無論遠近所鑄銀圓上下流通不得歧視欽此等因現已由各大憲札行天津縣出示曉諭未知奸儈能不故智復萌否 
[典重迎春]  
　　昨日爲迎春之期淸晨十點鐘時上海縣王大令率同縣丞劉二尹主簿孫少尹典史蔡少尉並學師汪廣文排齊儀仗及德政牌數十對德政旂六面萬民衣兩襲安置亭中萬民傘二十餘頂差役十名各乘駿馬孤裘皇皇揚鞭自得護勇十二名鼓樂一班雜以勅印馬頂馬各官皆朝服朝冠乘亮輿迤邐出大南門至迎春廟謁神行禮迎春牛芒神以歸芒神無賵兩鬓穿白袷腰束紅帶足穿黑履春牛黄頭黑耳黑角黑背靑頭靑腿腹白足黑尾 
[迎春停訊]  
　　昨禮拜五爲法界捕房發落之期緣本日爲立春令節須於先一日舉行迎春典禮故讞員朱明府咨照捕房暫停訊案一期 
[散學給賞]  
　　法文書館自創設以來迄今已十有餘稔春風化雨造就頗多邇因洋務需材官塲尤以法文爲重是以肄業者衆遂由掌院牧師另聘西文教習將原定學額百名者推廣數十名兹届年終例須散學中西教習以諸生功課評定甲乙申請法總領事及繙譯總辦諸君於前日到館考騐分别奬賞下午四點半鐘掌院牧師及中西教習帶領通班學生至大自鳴鐘大廳排班鵠立俄而松海防廳劉乙笙司馬上海縣王欣甫大令曁法讞員朱森庭明府先後蒞止西官延入内廳依次列坐旣而琴聲作於臺上入耳冷然逾時樂止各學生演說泰西故事中西士女之往觀者皆拍手稱賀齊聲贊美是日道憲蔡觀察因公未至命繙譯胡君體元恭代並將書籍筆墨等類分給各生以示奬勵聞以施鴻聲許松濤龔掌生三學生爲最其餘亦皆斐然可觀迨至鐘鳴六下時考騐已畢各官遂分道而回 
[教士秉公]  
　　今夏六月間本邑西南鄉梅家弄一帶鄉民搶米案内焚毁天主教堂并擾及教民張鉅卿家事後由張禀控縣署各鄉民聞之知事不得了自願賠償求免控究事爲堂中某教士所聞以得此償欵雖非不義究違教中勸人爲善之旨令張從寛理處近聞張已將賠欵 
 
 

Page 3

 
 
中之情有可原者斟酌歸還其實係在塲滋擾理難曲恕者則將賠欵罰充各項善舉以示儆戒聞其事者皆服教土之公而教民之能從善如流也 
[捕頭捉賭]  
　　昨日傍晚美界捕房藍副捕頭密飭中西包探至裏虹口沈家灣一帶捉賭各賭徒聞信狂奔皆被逸去所有賭棚賭具等類經各包探付之一炬 
[騐屍餘波]  
　　上海縣押犯方子林在自新所被瘋犯錢四榮猛擊斃命經縣主王大令禀請松江府濮太守委華亭縣劉謙三大令來申相騐已紀報章兹悉屍親原告方榮峻未到不肯收騐堅請伸寃由劉大令回松禀復現聞濮太守已另委奉賢縣金明府來滬再騐惟昨日方榮峻尚未到案不知如何核辦也 
[謀斃結案]  
　　奸夫謀斃本夫一案已詳前報昨晚屍　唐顧氏投案訴稱年六十三歲兒子阿春實係病亡求請免究大令謂本縣訪聞爾子係被奸夫趙文炳謀斃爾前欲控告申寃今何忽稱病亡爾子收殮時曾在塲否供稱前欲開殮皆係謠言兒子收殮曾親視無異大令一再盤駁執定前詞大令謂爾不應縱媳犯奸供稱兒子在日並未往來至九月内方有姦情現已杜絶大令謂爾旣供明病亡須具結呈案該氏卽遵諭具結地保蘇祥生屍妻顧氏亦具結存查趙文炳大　申斥著具攺過节結完案 
[續志殺姦自首]  
　　浦東人蔡福金刃斃姦夫顧阿德一案已紀本報昨晚十六鋪地甲裘鎭投上海縣署禀請相騐王大令卽提集人証嚴訊裘鎭供蔡顧係同屋居住蔡妻高氏素與顧有私今晨祭忽至局訢稱顧已死在伊家小的往視見顧屍赤身仰臥牀上胸有刀傷一處高氏已逃至大南門外避匿經小的拘獲一併解案求騐蔡供原籍川沙年六十一歲寄住新碼頭裹街賣饎飯爲業妻子高氏與同居賣糖粥之顧阿德有姦小的因年老分宿在外今晨妻子挑饎飯出外求售小的閒坐在家忽聞房内聲響入視見顧持利刃意欲冲出小的卽將房門帶上至老罷渡賣饎飯處午後回家知顧已被戳死小的實未行兇故急投案求鑒蔡高氏供年四十三歲生有兩子長十歲次八歲今年三月被顧引誘成姦昨晚顧復濳來同宿至四鼓後起身蒸熟饎飯天明出售後忽聞顧戳死牀上未知何故丈夫並未行兇大令以所供悉屬浮詞著分别看管並飭地甲預備屍塲伺候相騐昨日傍晚五點鐘時大令傳齊刑仵書役人等命駕詣屍塲卽由裘甲預備公案大令并座飭仵作如法檢騐良久旋據喝報騐得死者顧阿德口眼俱張臍上有四寸刀傷一處深約寸許闊約四五分腿際尚有刀尖拖傷數處委係生前毆扭後戳傷身死大令離坐親視一周命書吏將屍格塡明飭差持片往善堂索棺一具當塲收殮標封交地保帶往義塚浮厝一面判將高氏免子帶署蔡福金帶回訊明究辦騐畢遂呵殿而回時已六街三市燈火齊明矣 
[兇犯狡展]  
　　上年五月浦東地方范勝千卽痴子勝千戳傷秦小狗范到案後訊供狡展收禁在案前晚縣主王大令倩帮審委員馬明府提案嚴訊并提同案在押之兪錫堂對質范供上年五月某日由中回鄉在馬建元卽阿木家中住宿馬約小的同去捉人小的不得已隨馬出外因不識路經走鉅落後馬在前面已爲秦小狗戳斃被鄉人圍住拘獲後小的至彼處因馬喚小的名字鄉人指爲同黨一併拘送地保實與小的無干求鑒兪錫堂　上年五月某日在途遇見馬阿木等問秦小狗住處小的回明後卽行歸家不料伊等將秦戳死小的兒子阿新向在上海做木匠刻下已經逃匿無蹝明府再三研詰俱供如前明府著兪范二犯仍一併押禁再候復訊 
[嚴訊自戕]  
　　英大馬路祥源漆店夥胡濵谷自戕身死報縣請騐縣主王大令卽傳店主兪炳坤等到案嚴訊兪供安徽旌德人在申開設祥源漆店雇用同鄉胡濵谷爲夥已歴十餘年胡於上月回家因鄰居失愼恐遭殃及驚成心疾後醫愈到店已照常作事前日忽稱腹痛至晚十一點鐘伊婿鮑杏春忽見板縫中有血滴下急登樓祭視見胡肚腹破裂腸胃流出已經氣絶當卽信追屍妻來滬收殮應先投案報明地保曹福鄉供與胡相同惟稱屍妻明日可到應否俟屍妻到滬問明再行禀請相騐大令准之著屍妻到後卽行禀覆核奪嗣悉此事已由其壻鮑杏春及屍屬來滬商議妥洽禀知王大令請准免騐矣 
[醋海捐生]  
　　潮州人丁金生向在押店執業性喜漁色與東棋盤街野雞妓女阿林結不解緣嗣以阿林送舊迎新應接不暇未免有不周之處致丁積恨於心前晚往圖歡會適座上已有他客丁忿火中燒始而怒駡繼取阿芙蓉膏背人呑服比及覺察則已中毒甚深施救不及矣昨晨經龜奴投報捕房捕頭派探查明正欲恊同地保報縣相騐適屍弟丁某聞風而至以兄孹由自作與人無尤情願自行棺殮其事遂寢 
[上海巡局紀事]  
　　南市二十三七鋪巡防局委員盛雨村二尹前晚督率勇甲巡查街巷至南卡合興和樹行門首見有一人枕肱蜷臥二尹命提至輿前詰問供姓姚名福生年十有八家居金匯橋因細事爲父母讉責遁至上海欲覓枝樓身畔無錢無可借宿故暫臥於此二尹飭地甲押至客寓暫宿一宵限明日回家如違重辦○前日唐友三赴二十三七鋪巡防局禀稱流氓安四金在趙家灣地方逞兇不法請爲提究局員盛二尹立飭地甲將安拘局研訊之下供稱唐窺人閨闥爲小的所斥是以挾嫌來案誣控二尹以所供無據判責一百板以示薄懲○前日局勇汪福之妻手提鋼壺出外買水被兪根初闖入圖竊當被拘獲解至十六鋪巡防中局局員潘仲泉二尹提訊之下判責二百板交捕役驅逐出境 
[南市捕房紀事]  
　　昨日午後小竊某甲在小東門外竊取某鄉人藍昵馬褂一件當被三千三百三十六號東洋車夫所見上前奪下交三號巡街捕送入捕房捕頭命留候失主具領○竊犯朱任生在南市新馬頭行竊聚豐木行所晾之松柴一捆被巡街捕所見帶至捕房捕頭命管押候訊 
[美界捕房紀事]  
　　昨日江北小竊吳阿二混入百老匯路某作塲内竊取斧鑿等件適爲事主所見卽交三百三十三號巡街捕拘送捕房押候轉解公堂禀請讞員鄭瀚生大令究辦○甬人李四福在下海浦某作塲工作昨日忽與工頭索取工資起釁互相毆打旋扭至捕房控訴捕頭著自投英公堂禀控○蘇婦趙沈氏在虹口某絲廠工作前被同鄉蔣某借去洋銀十餘元昨日向蔣索取蔣分文不給反恃蠻辱駡氏情急扭赴捕房控訴捕頭以索債起釁一併斥退不准 
[海州災函]  
　　奉宋培之先生自板浦來函内開筱舫子佩子萱子英善長大人閣下敬啓者海州今秋災情較上年更重蓋上年秋間雜糧尚有一半收成今夏復遭厅災水勢更大霪雨又久不但低霪之區不能種植卽高阜之田亦是顆粒無收水退能種麥者不及一半至今兩月不雨已成枯槁補種無方再因夏秋天陰不能晒鹽遂致農灶俱困四鄉景况更不堪言災民無衣無食賣男鬻女流離四出轉輾溝壑不可勝計糧價日昻來源絶無江南雖獲豐收而運米糧渡黄河以北來銷售者竟無商販勢難平價今春幸關東運雜糧進海州臨洪口銷售藉此救護飢民不少今聞該處秋收亦歉北洋無雜糧船來接濟海州竟處絶地目下飢寒交迫雖隨查隨放並散給棉衣然今冬及明春應賑之處較今春須加兩倍且爲日方長若無來源接濟必致功虧一簣務求南方善十慷慨樂輸多捐助銀一兩卽可多救一命諺云救人一命勝造七級浮圖賑濟之功上可爲祖先資生冥福下可爲子孫廣種福田乞登報章求邀公鑒治基謹代百萬災民九叩百禱等因奉此查海州連所災歉民困滋深待賑情形迥非别處偏災可比務乞四方善長隨緣樂助接濟明年春撫要需是所至感上海北市絲業會館籌賑公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
 [G 
[天仙茶園]  > 
十二月廿四夜演 
全班頭等文武名角顛倒串戲　大賜福　戰北原　定中原　雙泗洲　借茶　貴妃醉酒　打扛子　文昭關　進侯府　殺廟　打花鼓　滿堂紅 
[慶樂茶園]  
十二月廿四夜演 
大减價正廳一角正 
長亭會　演做親　六部審　蘆林坡　借聖大威　煩演榮　歸祭祖　捉放曹　代落店　三進士　八珍湯 
[丹桂茶園]  
十二月廿四夜演 
大戰太平　雙泗洲城　打鼓駡曹　雙遊虎邱　打假城隍　翠屏殺山　甘露寺　美人計　回荆州　大變戲法　較衆格　外　異　不相同 
[詠仙茶園]  
十二月廿四夜演 
定軍山　雙探母　白水灘　大戰青面虎　捉放曹　代落店翠屏山　全本石千回　汴梁圖　代殺宮 
[天仙茶園]  
本園特請全班文武超等名角　顛倒串戲　准於廿四廿五兩天串演 
[再放一期]  
啓者禮拜六卽廿四日十點半鐘在　棧不限價拍賣各色海馬牛牌鵝牌獅牌龍牌等呢洋紅標等貨此佈義記洋行啓 
[禮拜六拍賣]  
准於廿四日十二點鐘在南京路碼頭拍賣白相船一隻一切器皿俱全如合意者請至該碼頭面拍可也此佈瑞和洋行啓 
[香港太古糖局　糖拍賣車]  
本行由港自運ＢＡ唛五温Ｂ唛四温半ＣＷ唛四温二五ＨＸ唛四温ＨＸ唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞　上海老太古洋行謹白 
[失票]  
今遺失安裕票第五千三百九十四號十二月初七期元九十兩已向該莊說明作爲廢紙望　各寳號切勿收用　怡大莊告白 
[愚園復開]  
本國修理已竣現採到名化異卉羅列精緻擇於已亥元日開園並備香茗異點各色酒餚陳公清膏一應俱全供應周到如蒙貴客遊玩每位先收遊資洋一角進内香茗每碗從廉收洋二分特此佈聞　愚園和記啓 
[失約聲明]  
啓者茲將京都蔚泰厚所立興宅台頭京平松江銀二萬兩借約一張於二十三年十月初二日夜間被盗竊去並侍妾逃走當控提督衙門轉送刑部票飭南城内坊有案旋赴南城察院具呈存案批准此約無論何人檢拾作爲廢紙無用恐有　賴之徒約向各洋行折借萬勿收使受其誑騙是所祈禱　兵部筆帖式印聨聲明謹白 
[江海關諭]  
照得本關歴屆中國年節例應封關四日本屆於二十九日除夕起至正月初三等四日内給假封關停辦公事初四日照常開關辦事爲此諭仰各商遵照毋違特諭　光緒二十四年十二月二十三日 
[好時洋行　聲明保險]  
所有祥豐洋行經管之文謙水險公司及些喇文打火險公司今一例歸我行經理凡房産貨物機廠一切均能悉心專保偶有不測賠償無不迅速保費亦格外公道倘蒙紳商賜顧請至四川路長樂里對面第七號門牌本帳房面議可也此佈 
[日本郵船會社]  
啓者本公司相摸丸輪船准於本月二十八日卽禮拜三上午八點鐘開往廈門香港等埠小包收到十二七日午刻客票賣到禮拜二五點鐘止倘蒙　各寶號欲裝貨搭輪者務祈早臨爲幸　郵船株式會社 
[補身妙品謹防假冒]  
兩年以來業已風行海内爭購者不絶於途　賞鑒家互相傳頌序記銘詞書不勝書并蒙測海湘帆兩官輪回楚購呈　大府其功效簡便迅速想邀　四方所梁信也大匣四元小匣二元英租界南京路一百四十七號門牌南洋奉興藏窩公司批發上等官燕毛燕近有影射購者愼之請認　會審分府張告示爲記 
[老太古告白　太古火險公司]  
倫敦格崙西火險公司叭喇定火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處　貴客欲保者請臨面議可也特此佈告 
[美昌公司告白]  
啓者本公司於光緒二十五年正月初一日卽元旦起代人舂糯米每担收洋一角五分粳米每担收洋一角二分秈米每担收洋一角一分照此價値不折不扣從前所舂之米每担扣錢五文以後永除此例又明正初一日後所來之米存儲本棧第一個月每担收租銀一分半以後每月每担收租銀一分倘存儲本棧之米非本公司所舂第一個月每担收租銀四分以後每月每担收租銀二分特此佈聞 
[新開　好時洋行]  
啓者本行向在香港開設有年今分在上海四川路七號門牌長樂里對門專辦出口各貨自運洋布羽毛嗶嘰絨呢各色洋酒條鐵雜貨等件格外克已以及定辦各貨約期不悮倘蒙賜顧請至本行面議此佈 
[地基召租]  
本行有基地一方計十畝在厦門路大英牢監西首新造橋堍於明年五月廿四卽英七月一號起可以出租如欲租地造屋最宜卽請至二馬路東口寶順洋行面議此佈 
[膠州公司]  
青島輪船准於十二月廿四日開往膠州烟臺如各　寶號欲裝貨搭客者祈請至本帳房面議此佈　美最時具 
[美在其中]  
鄙人十年烟癮幸承五福衖口京都同德堂眞一粒金丹戒後可以强精神增飲食爰登報以鳴謝崇川脫癮生寄上 
[衍慶丸眞能易子]  
種子丸之騐惟二馬路京都天寶齋第一余望子情切購服身壯體健去冬果舉一子喜以誌謝浦東姚守梅啓 
[寳順洋行保險]  
本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
[怡和洋行　經理火險公司]  
啓者本行承保岸上火險凡房屋生財衣服貨物等俱可代保倘有不測立卽倍償　貴商欲保者請至本行或二洋涇橋南本分行面議可也　上海經理孻仁士香港　依士噸火險公司怡和洋行啓 
[出售]  
啓者本行茲有新到各式美國松木板料合造房屋如欲　賜顧請至大馬路三十二號門牌謙和洋行 
[馬匹出售]  
啓者今某洋商回國有新金山大馬一匹出售貴客欲買者請寫信至ＡＡ由申報館轉交可也此佈 
[招請洋布色老夫]  
兹本行欲請洋布色老大一位要熟悉客帮能攬定貨者薪水從豐倘堪充此職卽問申報館帳房轉達可也 
[遺失匯票]  
今遺失鎭江鎭源莊一千五百九十九號匯票一張計元三千兩本月十八日板期向上海潤昌棧内徐芹甫騐兌鎭江裕和祥莊一千七百六十號匯票一張計元二千兩本月十八日板期向上海潤昌棧内田潤泉騐兌均向該莊說明作爲廢紙望各寳號切勿收用特此告白　鎭江廣安啓 
[蘭蕙譜出售]  
先君憶江公癖嗜蘭蕙培養有條著有蘭言述略一書曾付棗梨問世雅愛藝蘭者咸欲先覩爲快茲將家藏原本增序重印寄古香閣書坊出售以廣流傳翻刻必究每本價洋四角所印無多賞鑒家宜卽購之　袁仲蔚啓 
[大阪商輪公司]  
啓者本公司天龍川丸輪船准於十二月廿四晚卽禮拜六開往長江等埠該輪走水極快買辦司事等均係華人茶飯應酬一切無不週到倘蒙各　寶號欲裝貨搭輪者請至本賬房面議是荷　郵船株式會社 
[日本郵船會社]  
啓者本公司薩摩丸輪船准於本月廿四日卽禮拜六天明時開往長崎神户横濱等埠小包收到禮拜五午刻客票賣到廿三日五點鐘止倘蒙各　寶號欲裝貨搭輪者務祈早臨爲幸　郵船株式會社 
[嫩面玉容散]  
此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顔妙品也每瓶三角每洋照拆四瓶上洋二馬路中巿京都天寶齋便是 
[出售脚踏車]  
今有新到脚踏車數部器具完備走勢玲瓏男女合用其價格外公道貨係英國名廠製造與别家不同倘合意者祈請至四馬路六號本行内面議可也　長利洋行特白 
[ＣＨＡＭＢＥＲＬＡＩＮ,ＳＭＥＤＩＣＩＮＥＳ,]  
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元丁上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　周明芝扭控汪雲生　　股本莊銀前日讞員鄭瀚生大令　訊周供蘇州吳縣　年　　歲在江海關充當書辦與汪相識今春汪在三馬路開設慶豐錦記綢緞莊　　監生入股每股銀五百兩共計四股監生允與一股付銀後　有合同與義善源錢莊往來後監生因事赴江北至八月間回申慶豐已倒閉所　　本銀兩被汪呑用另欠莊銀五百兩監生屢次向索延約至今分文不付義善源莊復向監生一再催逼不得已將汪扭案叩求究追汪供湖州人年廿六歲冋業綢緞當議開慶豐莊時集成八股旣而祗收梅仲華周明芝朱培三三股連小的僅得四股共計本銀二千兩今虧去七百二十兩周姓名下應虧一百八十兩實被杭莊韓慶記逼倒惟各欵均由小的用去尚求寛限俟小的與釆章綢緞莊胞兄處商借的欵卽當拔還大令著將汪看管押候追繳○乾大莊主何龍控楊順生馮福生欠銀不還鄭大令提訊之下何供被木匠作頭楊順生欠去往來銀三千四百九十兩零六錢由夏姓收還銀一千兩尚欠二千四百九十餘兩立有筆據向之索取延約至今依然未付尚有馮福生欠銀一千五百兩叩求一併究追楊供本地人在兆豐洋行包造房屋此銀係由兆豐向乾大莊支取並非小的所欠至小的向夏姓往來之欵早已付訖馮供寍波人向爲木行生理曾欠乾大莊銀一千五百兩無奈小的失就多年實難設法求准交保出外淸理大令允之令楊馮二人各覔妥可開釋○粤人黎智雲控陸稿薦肉店等結欠往來銀兩鄭大令提集訊問黎供在同利猪油棧爲夥被陸稿薦張金毛及協昌亨記同豐等四家欠銀圖賴叩求訊追張供實欠洋銀四十七元協昌楊枯金供欠洋七十元亨記猪作蔣阿巧供並無欠欵同豐王鶴庭供欠洋一百九十一元由同利棧陳溪祥來店收去大令以各被告所供與黎所控大不相符著將張等四人暫押令原被各邀公正人將賬算明禀復核奪○劉福藩遣抱彭桂生控韓根生陳寛悅等串騙銀兩經鄭大令提訊彭供在又新公司執事今春向韓購買地基五畝先付定銀五百兩由陳寛悅爲中約至五月内交道契至今尚未交出細查此地原主並不欲賣實由韓串同陳及地保向劉處誆騙銀兩求恩究辦韓供本地人劉向小的購買地基曾收銀五百兩因在城内請轉道契俟明年正月内方可交出並非小的誘騙陳供與韓略同大令得供著韓其結限正月内交地現在須覓殷實人具保釋放彭叩謝而退 
[英界公堂瑣案]  
　　包探沈生全拘解尹哲卿到案禀稱此人見錢湯氏被火後領得保險行賠欵冐稱禪臣洋行買辦向索酬儀報捕後經小的拘獲送請訊究錢湯氏投案供稱小婦人在鐵馬路開設春與飯館在禪臣洋行保有火險銀六百兩此次被災後擬託尹代領賠欵尹稱只可領銀四百兩再扣去銀八十兩實剰銀三百二十兩小婦人以數目相懸因卽回絶遂自至禪臣行領足銀六百兩昨日尹忽來家自稱行中買辦索扣用銀三十兩繼减至二十五兩小婦人不允竟敢大言恫喝爲此投報捕房今旣獲案求恩訊究尹供湖州人向索酬謝並未冒稱買辦署理讞員鄭瀚生大令商之梅繙譯著押候查明覆訊○包探陳根寳拘解周餘康陸高氏到案禀稱前日有王慶者因向陸高氏索取欠欵被氏糾同周餘康及陸晉夫扭住兇毆事後王投報捕房由小的前往拘拿陸已逃逸是以先將周餘康陸高氏二人解案請究王慶投案申訴前情陸高氏供欠洋是實惟未糾衆行兇與陸晉夫亦不相識周供伊等吵閙小的略爲勸解大令著各責二百下押候提陸再訊○包探洪阿寳禀稱前日馬洪興將牛奶攙雜冷水混送至洋人苦利士脫處查悉後送交捕房今特解案請究苦利士脫投案供稱牛奶雜水食之最易致疾泰西懸爲厲禁務求重究以儆效尤馬供牛奶係他人之物小的惟代爲分送不知有著水之事大令判罰洋銀一百元○二百號華捕拘解傭婦王周氏及妓女范鳳林等到案禀稱此妓被傭婦霸阻從良以致氣憤放癲互相吵閙爲特送案請究王周氏供在雙桂堂服役鳳林小姐欲嫁之客現已不知何往積想成疾遂致偏心並無霸阻之事范妓供小婦人流落風鹿實非所願旣逢佳耦正欣得所倘被阻止此身將永墮火坑矣求大老爺施恩則感激無旣矣大令判將范妓發棲流所擇配王周氏從寛斥釋○包探朱阿高拘解竊賊顧吉康到案禀稱此人竊取前任上海縣黄大老爺家綢皮袍子一件經小的緝獲送究黄大令飭丁持名片投案請領失贓顧供昨往尋友悞入黄大老爺公館見屋内無人順手牽羊犯此不端之事大令判責二百板管押一月贓還失主 
 
 
 

Page 10

 
 
[光緖二十四年十二月初三日京報全錄]  
宫門抄○諭旨二道錄前○豫撫劉奏爲校閱豫正軍新操情形摺○晉撫胡奏爲遵辦晉省保中圑練情形摺○江督劉等奏爲紳董獨捐鉅欵籌辦圑防懇恩飭部給奬摺○十二月初三日刑部都察院大理寺正黄旗値日吏部引見三十一名禮部三名都察院四名理藩院十一名廂曰蒙五名頤和園十名正藍漢四名○浙江巡撫劉樹堂到京請安○榮惠等各謝調授缺恩○英年等由東陵西陵回京請安○西寗辦事大臣闊普通武請訓○程允和謝開復原官恩○瀅貝勒請假五日○德成　備召見○順天府奏京師得雪四寸有餘○吏部奏派稽察左翼宗學派出華金壽○召見軍機劉樹堂闊普通武程允和德　○○頭品頂戴調補浙江巡撫河南巡撫臣劉樹堂跪奏爲恭報校閱豫正軍新操情形並分遺各營出巡地方謹繕摺具陳仰祈聖鑒事竊臣於本年將豫省舊有防軍裁部加餉併成十營分爲豫正左右兩軍更定營制餉章講求新操均經先後奏明在案計自三四月間攺章以來已六閱月此六個月中臣督同營務處司道悉心考校責成兩軍翼長督操同訓練教操之序先步法次身法次槍法次瞄準命中功課以次而遞升考校之法由營哨而教習而隊長而分演合操全軍務歸於齊一左軍翼長楊鴻禮督操官李福興右軍翼長蔣尚鈞督操官李文慧均不辭勞瘁實力眞飭訓練臣於十月初五六等日親赴教塲調齊各營校閱一過按照頒發功課切實考騐詳加品隲各營步法均一律整齊快慢步之起落身手眼之安放皆能合法抓槍卸槍各式亦皆嫻熟復就册自營哨以迄勇丁抽點若干名試令打靶中靶分數約在六七分以上臣當塲分别獎勵統歸各營操法較前頓已攺觀連日復將新　中功課如越濠築壘掘地營之法旗令燈令行軍簡明各令陸續發出責令以次演習純熟惟從前防營係分劄各屬要隘處所本年經臣調　應操責令州縣自募勇隊各保各疆當與各州縣約定俟全軍訓練有成以後每年當以六個月應操六月個出巡俾各營士卒熟習本省扼塞要隘兼以鎭撫地方當將出巡一節彚入章程奏蒙恩准有案現各軍在省應操已逾六月略著成效况値冬防緊要自應酌遺出巡擬令候補遊擊張連山率所部豫正右軍前營出巡東路歸德陳州各府屬一帶地方候補遊擊陶鳳閣率所部豫正右軍左營出巡南路南陽汝寗光州各府州一帶地方候補叅將田振邦率所部豫正左軍前營出巡西路河南陜州汝州各府州一帶地方候補都司徐樹勳率所部豫正左軍後營出巡北路彰德衛輝懐慶各府一帶地方復因南汝光所屬據報時有刀匪出没添派左軍中營馬隊二哨前往均作爲遊弋之師責成各該營督帶責令勇丁常川巡緝不准屯劄一處期與各州縣所募勇隊聲勢聨絡以凊匪蹝各予限三個月届期由省分别派營前往替代休息以均勞逸俾免久役之嗟回省以後仍照常應操不許稍有間斷現令出巡之營每日祗准行三十里仍以暇演習技藝庶不致久嚝生疏除督飭留省各營按照現發新操功課次第習練外所有校閱豫正軍新操情形曁分派各營出巡緣由謹恭摺具奏伏乞皇太后皇上聖鑒謹奏奉硃批知道了欽此○○頭品頂戴山西巡撫臣胡聘之跪奏爲遵辦晉省保甲圑練情形恭摺具陳仰祈聖鑒事竊臣欽奉迭次諭旨飭令實行保甲圑練以衛地方等因當卽督同司道等妥籌辦理臣維保中所以淸内奸圑練所以禦外匪必順相輔而行防衛乃能周密晉省保甲歴經前撫臣飭令查辦臣到任後復經申明定章嚴飭認眞整頓各在案惟查晉省自大祲後南路各屬土著少而客民多每届割麥收烟之候傭工者絡繹奔赴及至散後無所餬口遂相率而爲盜北路歸化各廳五方雜處奸宄尤易混迹而馬賊遊勇時復攔入爲害今欲嚴辦保甲自以淸查客民爲第一要義現飭令各屬除稽查土民編造户籍外凡有客民處所必分别有業無業及有無親屬詳細查報編立牌甲責令聊社認保方准容留如有游手單身形迹可疑者卽驅逐回籍其鹽池煤窰等工作處所並令按片具報増减人數嚴責鄉地認眞稽查庶可以淸窩藏之藪而杜勾結之明此晉省查辦保甲之情形也至團練一事流弊甚多不特經費過鉅易致攤派擾民苟辦理不得其人卽有尾大不掉之患今欲舉行團練必須妥定章程方期經久無弊查晉省民氣素弱遇有盜警率皆閉門不出不肯互相守助臣此次蒞晉思欲化弱爲强因仿唐臣李抱眞練昭義步軍之法飭屬舉辦民練今於四鄉各村挑選壯丁遇有暇日卽赴適中社廟處所練習各種技藝每歲冬春由官調閱一次酌加奬賞平日槪無口分其購器械雇教習等項所費無多卽於各村賽會演戲等無益之費内酌量提支不准藉端科派自創辦以來據各屬禀報民練捕獲巨盜之案不一而足若各州縣果能一律整頓自足以懾奸宄而靖地方此次舉行團練擬卽就此項壯丁認眞操演俟一三年後技藝精熟卽爲選壯丁更番教練以期人皆肄武兵不妨農一旦有事再行編成部伍授以口糧卽可收禦侮折衝之效此晉省籌辦團練之情形也惟是有治法尤賴有治人該州縣等果能實心經理不敢視爲具文自能辦有盜案及能否破獲騐該員等辦理之虚實隨時分别舉劾俾各知儆懼實力奉行以冀仰副朝廷保衛地方之至意所有晉省遵辦保甲團練各情形理合恭摺具陳伏乞皇及后皇上聖鑒謹奏奏硃批知道了卽著飭劚淸查客民舉辦民綀務期確有成效毋得徒託空言欽此○○頭品頂戴兩江總督臣劉坤一頭品頂戴江蘇巡撫臣德壽跪奏爲紳董獨捐鉅欵籌辦團防懇恩敕部給獎恭摺仰祈聖鑒事竊臣等承准軍機大臣字寄光緖二十四年九月十四日奉上諭户部奏候補主事王淸穆請築崇明護城塘岸據呈代奏一摺著劉坤一德壽按照該主事呈稱各節委員前往查勘明確奏明辦理又另呈稱紳董沈應熊籌辦團練獨捐鉅欵尚未奏獎等語并著查明具奏等因欽此遵卽飭司委員前往崇明縣將海塘工程確切勘明另行奏明辦理查紳董沈應熊捐欵辦團一案前據崇明縣知縣黄佑祁禀請給獎經前署督臣張之洞批飭查取履歴淸册呈候覈辦嗣經該縣將該紳履歴及在事出力各紳銜名開單呈送復經臣坤一以所擬獎叙是否與章程相符批飭籌餉捐輸局司道覈議詳復前來臣等伏查蘇省濵臨江海勇營分布難周全賴團練彌縫其闕疉經臣坤一及前署督臣張之洞飭令沿海各廳州縣各就地方情　督飭公正紳耆舉辦團練並奏請紳民捐欵辦團照籌餉新捐例給獎經部議准在案崇明地方孤懸海外尤關緊要該縣大樁　紳董候選知府沈應熊捐募練勇百名製備軍械號衣旗幟請領洋槍子藥延聘教習朝夕訓練技藝嫻熟步伐整齊所需口糧經费均由該紳籌捐按日發給並勸附近民編選團丁一千二百名發給旗幟竹梆備帶農具每月齊集四次俾與練勇聨絡聲勢並稽查海口出入船隻會集之日團丁均由該紳酌給賞資計自二十年七月初八日開辦起至二十一年八月底裁撤止該紳捐出口糧經費及捐修城垣等項統共制錢一萬三百二十餘千文均係該紳沈應熊獨力捐助並未勸捐分文於海防大有禆益實爲紳富中不可多有應照章獎叙以爲急公好義者勸按海防新例由候選知府報捐道員雙月選用計六成實銀一千五百餘兩又賑捐章程由候選道員加捐二品頂戴計實銀五千四百兩共需實銀六千九百餘兩今覈該紳沈應熊獨力捐助防費制錢一萬三百餘千約合銀七千九百餘兩之多尚屬有盈無絀合無仰懇天恩俯准將崇明縣紳士花翎候選知府沈應熊免選知府以道員雙月選用並加二品頂戴俾昭激勸出自逾格鴻施至其餘幫辦團防之人不支薪水不憚辛勞　辦年餘備嘗艱苦亦屬在事出力惟並未捐助欵項應由臣等酌給外獎以示區别除將該紳捐助經費開列淸單並履歴册咨部查覈外所有紳董獨捐鉅欵辦理團防貇請給獎緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
