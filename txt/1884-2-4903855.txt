# 1884 - 2 - 4903855

 

Page 1

 
 
[康煕字典减價出售] [  點石齋主人啓]  
　　本齋石印之康煕字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[新印磚塔銘出售] [  點石齋主人啓]  
　　磚塔銘帖筆法遒逕骨肉停匀與初學最爲相宜姚鳳生先生心慕手寫染翰功深前曾臨寫一部形神畢肖洵墨寳也本齋現用石印照相法照出出售計未裱者每部實洋八分已裱者每部實洋二角售處悉遵舊例 
[立言有體說]  
　　立言各有其體不可以强同此古今不易之理也六經皆載道之畫而其體亦各不相同易之言絜淨精微書之言疏通致遠詩之言温柔敦厚春秋之言屬辭比事禮與樂之言一則易直慈愛一則廣博易良經不一經卽體不一體後世文章體殊格判舉可以此類推新聞紙何獨不然據事直書有聞必錄信者傳信疑者傳疑此新聞之體也不獨本舘恪守此體卽中西各報亦莫不共守此體其有以已爲是以人爲非者不知新聞紙之體例者也本館方自愧採訪不周見聞未徧故常樂於有聞并且喜於聞過有指本報之訛悞者輒從而訂正未嘗稍遲亦從不敢乘他人之瑕抵他報之隙非徒博寛大之名第反躬自此有則改之無則加勉實見夫若人之惠我良多也然而人不我諒乃反於無隙可抵之中而强指爲隙妄加譏評在本館本無所損恐閲者轉以致疑不得不略爲一辨昨日字林報載有論說一萹其主意在辨正訛傳計指本報而言者一事指他報而言者兩事他報所言之兩事原出情理之外本館所棄而不錄者該報斥爲無稽之談固無足怪至其所指本館前載法人敗信全軍覆没一節目爲大悞是可異已該報謂法兵之攻桑台者僅一千人百人何以覆没者至有七八千人此亦見該報細心處但本報明言一係香港報所錄一係本埠傳言本館不敢謂後之七八千數目爲眞亦不敢謂前之一千八百數目爲僞安得因港報有法兵一千八百名一語而遽將傳聞之七八千改作七八百乎又安得因傳聞有七八千之說而遽將港報之一千八百改作一萬八千乎兩存並錄所謂信以傳信疑以傳疑按語着以疑詞亦正恐閲者之有所悞會也况該報謂本報所述爲訛言不可入報而該報顧何以亦將地雷　炸等語錄登在報乎且該報以法兵之改决係訛傳若此等信息流播恐有匪人從而生心必致滋生事端不啻以此等傳聞壯匪人之胆此言亦屬思周慮密但本館以道途遙遠所得各信多屬耳聞初非目見原不敢據以爲信卽如此條下明謂恐未的確該報豈未之見耶或者該報悞會本報之旨亦未可知蓋本報於法軍覆没條下末綴二語曰此信若確是法軍爲無人矣所謂無人者如左傳繞朝言無謂秦無人之意謂無能軍之人耳而該報昨論竟悞會爲　具無人可見本報之旨該報實有悞會之處己則不察而專以蹈人之瑕已屬可笑之甚而况所蹈非瑕乎夫越南旣屬中國則以越南得勝法車敗北爲喜固華人之常情是亦猶西人之樂聞西人得勝也惟該報謂此等信息流播恐匪人從而生心此言似乎近理而其實亦不盡然假如上海之流氓拆梢黨類衆多初不以法軍之勝敗爲意中而勝法其横行於租界者如故法而勝中其横行於租界者亦如故此固可無論也他若粤東沙面之變則本在桑台信息未到以前竊以爲大都不平則鳴非果粤人之好爲作難也夫華人中有匪黨其人率多粗野蠢陋目不識丁中西各報恐皆不曾寓目又何激動之有若西人則無不觀西報者恐西報倘有袒於法人則法人益將生心以蔑視中國是亦非中西通商之利也抑華人之所畏者華官耳其見西人而不敢與較者亦畏華官之令耳華官而獲勝則中國之軍威以振而匪徒勢且歛戢何敢復肆若一旦華官戰敗華兵莫振其威則彼匪黨益復無所顧忌且不獨　黨之横行已也卽華民之中亦將有倉葛其人者共賦同袍各思敵愾義憤所激衆志成城彼時華官不能約止而西人之受累者將無窮期矣故泰西之有識諸人皆深願法人之歛抑自下仍與中國聨好不但不願中國之勝法并不願法人之勝中其識見之高遠爲何如蓋中法交兵有害商局此則顯而易見夫人而知之者而寡識之輩所見適相左徒欲顯己之長形人之短抑何可笑乃爾夫長之與短全在閲報者之品評豈在自己誇張也乎本館之爲此說亦以示新聞紙之體例俾知作者自有權衡而已　 
[諭旨恭錄]  
　　十二月初一日奉上諭四川布政使着易佩紳調補奎斌着補授山西布政使山西按察使着高崇基補授欽此同日奉上諭山西河東道員缺着黄照臨補授大同府知府員缺着陳啓泰補授欽此同日奉上諭國英着調補浙江按察使廣西按察使着李秉衡調補均着卽赴新任毋庸來京請訓欽此同日奉上諭張凱嵩現已簡放貴州巡撫着卽馳赴新任毋庸來京請訓欽此 
[桑台失守續聞]  
　　香港西字報言有輪船名雙葢由河内來港述及桑台失守之信該船則於十一月十九日由河内開至海防云法人之攻桑台先得其東砦並不用炮火攻擊乃肉薄相戰而得之次日桑台外面各要口皆爲法人所得黑旗見各險皆失勢不能支乃棄桑台而去故隨爲法人所據黑旗則先備小艇二千隻於河口其艇皆以籐爲之故黑旂均乘艇而去前往沙格地方至於黑旗死亡若干尚未詳悉意必不少蓋法兵有八名被黑旂支解而死故法人忿甚其奮死相摶可想而知黑旗之死傷者當必多也 
[越事電音]  
　　越南之事法人與黑旗對壘多日本舘有聞必錄以慰薄海之望頃聞金陵接有電報黑旗近日屢爲法人所敗已將退　廣西邊界故雲南唐中丞廣西徐中丞現雖駐紥關外而諭旨以越事日急復飭粤滇兩督憲星夜督兵出關以防不測是亦可見中國之於防務格外認眞也 
[圖繪戰狀]  
　　香港西字報云法人攻奪越南桑台地方捷音已到香港港中亦旣徧聞是事矣乃有華人之精於丹青者於桑台未失之前早繪成一圖描摹黑旗乘勝追敵狀法軍狼狽遁走狀槍械抛棄屍骸枕藉狀色色描繪令閲者色飛眉舞每帋計洋一分市人競購之由是街談巷議若祗知黑旗勝而不知法人勝者可知人心之所向矣 
[織廠失愼]  
　　昨聞有日本傳來電報云是皇所開之織呢廠向在東京開織近忽遭祖龍之虐變成焦土所有 
 
 

Page 2

 
 
一切無一得免云 
[輪船遭風]  
　　太古公司之温州輪船上月二十九日由烟台啓輪於初三日到滬據云初一日正在駛行忽見雪花如掌風雨表忽然降下封姨肆暴其勢猛迅船上之桅被其摧折但船身未傷故得駛行抵埠亦云幸矣 
[詳述鐵船]  
　　德國五　　船廠丮中國製造之定遠鐵甲兵船所有船身尺寸炮位及試水情形列左計開船身長二十五丈六尺四寸寛五丈一尺五寸艙深二丈三尺五十裝足載食水深一丈七尺二寸船身共能載重七千五百墩合中國十二萬六千擔汽機有實馬力六千三百匹每點鐘船行十四英里半船頭有一鐵嘴又名鐵先鋒長八尺五寸入水深一丈船中有砲艙長十二丈一尺一寸由此處上量至六尺六寸下量至水界止均用一尺厚鐵甲護衛水界至下用鐵甲厚五寸七分至八寸六分炮艙前叚有砲台二座以備安置各大砲用鐵中厚八寸六分兩砲台之中另有一台用鐵甲厚五寸七分係管帶駕船施令之所用一切之鐵甲均照新法子製成鐵甲内鑲柚木一層厚度與甲相等船之頭尾兩處水界之下用鐵甲板厚二寸一分不用鐵甲按全船之造法乃將船身前後間成密不洩水之隔艙約二百个砲艙前後計隔艙二十四个内用水松根塞實中船所有之隔艙皆以煤炭雜物以防船身受傷外面之水不致湧進是爲保護船身格外周到之法有康邦式汽機二副每汽機撥動四葉之紅銅暗輪一个汽桶三个行動之時彼此分歧毫無牽扳計汽爐八個每四爐合用卵式烟通一根共烟通二根每兩汽爐同安在一隔艙之内扳舵器具用汽力或人力均可扳動有船桅二根桅之中叚設備哈吃開司炮位由高處施放一切風管晴渠無不妥爲布置船上計安三十零半桑特邁當炮四尊每重五百三十五中担食藥八十三觔放實彈重五担半十五桑特邁當炮二尊每重八十中担七個半桑特邁當砲二尊每重一中擔三分之二每炮台内有轉動炮床一張每床安三十零半叄特邁當砲二尊該砲床用汽力或人力均可旋動故所安之砲隨床轉動四面皆可攻擊其十五桑特邁當砲二尊一尊在船頭一尊在船尾均有鋼遮盖以防爲格林等小砲所擊及又哈吃開司旋機砲六尊放魚式水雷所用之砲二尊水雷船二隻每長五丈五尺每點鐘能行十五个半英里此船工竣後曾開機試行每點鐘實可行十五英里三八四實馬力七千二百匹較合同内所定行程力量有増無减船内各砲在岸上均已試放及安置船上之後因欲察其眔否布置得宜遂再將三十零半桑特邁當炮復試放　子十四顆初放彈子二顆炮手人等循例離却炮台但嗣後所放衆皆立於臺内并無虞懼雖此時洋面風浪大作所試情形均屬愜意且各大炮一齊施放於船身毫無窒碍每次放炮後必旋動炮臺察其各器亦屬安善惟查得船身僅窓門數塊破碎以及釘口數根微有寛動然皆非緊要之事姑就述之以記其確乃竟有英國造船之人將此事妄登報章肆意詆譭未免言過其實船頭尾所安之十五桑特邁當炮　試放彈子五顆其各件均屬妥當由此觀之足見此船造法精良其炮位布置及行駛快速種種可稱上等不亞於泰西之兵船况當製造之時駐劄德京李丹崖欽使常到廠騐工督造一切工程可謂盡善盡美益見欽使爲國辦事實心實力無微不至尤爲遠人所欽敬現因中法有安南之事和局未定德國水師未允將船護送來華後又奉李爵相扎諭是船暫留於德國云 
[督奏稿]  
　　降一級留任太子少保一等輕車都尉雲貴總督臣岑毓英跪奏爲恭奉寄諭籌辦愼黔邊防事宜恭摺仰祈聖鑒事竊維法國擾亂越南逼近滇黔時局可虞朝廷之旴食方殷微臣之責任彌重臣雖淺陋莫副高深自維受國厚恩敢不力圖報効臣惟有訓　勇兵督率所屬員弁布置周詳力保疆宇兾紓朝廷南顧之憂如不得已而用兵臣卽統率所部迅赴越南相度機宜臨機决策臣聞師直爲壯曲爲老越南素屬潘封二百餘年恪守貢職是越南之土地卽朝廷之屏藩今法人擾亂越南其曲在法勝負之數决於天時人事斷非議和而能息千戈者也自古禦外之法能戰乃能和維廟謨廣運先立於自强必操可戰可守之勢然後議和之權在我而不在彼蓋古之帝王所以輯睦四隣者懾以兵威則歛跡餌以金帛則生心慱覧前朝可爲殷鑒臣賦性愚蒙雖不敢侈談大局然久歴戎行軍旅之興奚容推諉况臣責任兼圻更屬義無賣貸臣已密飭善後局軍需局司道等竭力經營廣籌糧餉軍裝俾臨時應手用利師行所有臣等遵旨籌辦愼黔邊防緣由爲此恭　具陳伏乞皇太后皇上聖鑒訓示臣不勝悚惶之至軍機大臣奉旨覽奏欣悉該督久任封疆辦事實心必能妥協機宜著認眞籌防無稍疏懈用副委任欽此 
[罰欵充公]  
　　浙江海寗吳氏女含憤吞烟一案其詩傳事略疉登入四月初八日曁五月十七日報内兹聞新任杭府莅任於十月二十日傳集原被及鄰佑地保當堂訊理被告自知愧悔一再哀求情願認賠打毁各物太尊始允從輕發落判將蔣徐二人各責二百板免其枷號被告徐姓繳還草帖再賠打毁各物洋一千元己於十一月十八日繳案現聞吳姓領到此欵願捐作地方善舉或勸捐修文廟或勸捐作育嬰或謂順直山東水災需銀孔亟生靈數萬待哺嗷嗷吳旣慷慨爲懷何勿將此欵助作賑捐實是眼前功德移緩就急是所望於吳公 
[難民回籍]  
　　往年清水潭倒口江北大荒飢民乞食南下曽文正公督兩江時設廠留養次年春間押送回籍由是每交冬令西成事舉徐淮之民卽聨袂而來遂成爲例今年徐屬被水較重而山東湖北江西各省災民亦多有聞風而至者故現當開廠之時委員散牌發米人數較往年多至數倍每日有擠傷踏斃之事而下關一帶難民船仍源源而來左爵相恐人數過多釀成事端飛咨楊石泉漕帥並一面檄飭揚州府黄培皆太守設法截留而水西門外難民船已停泊　遍因之宜太守封船分起派員押赴袁浦就賑然難民不願北旋隨處逗遛委員辦理頗爲棘手云 
[調防續信]  
　　前報現駐新城之吳清帥將不日酌帶小隊由陸路來滬赴粤兹得析津續信知清帥年内恐未必成行所有馬步全軍明正准由海道南來調赴粤防云又間彭欽憲自抵粤後逐日料理防務騐視炮台察看海口無不躬親其事隨員有方伯二位觀察八位武員益更僕難數其餘舊部員　紛紛前來役効靡不奮决而起亟圖効力人才蹌躋僉云盛極一時矣又欽憲前經奏明到防募勇并在分委將弁陸續招募成軍者已有二十餘營又聞明年春間蘇省撫標勇丁亦有奉調分撥海防之信云 
[電局近聞]  
　　閩省電線工程由王總戎余太守兩頭開工以期速蕆曾節次隨錄本報兹悉王總戎由浦城前進以來福州省城已於十月十七日在南臺開局并於是日由南臺興工迤邐而西前赴建寗與浙省來閩之線相接似此三路並進想年内閩省或可與各局通報也又聞綜理電線事宜盛杏蓀方伯已於上月抄由粤　滬　 
[邑尊回署]  
　　上海縣黎邑尊赴閔行一帶催糧己列前報兹悉邑尊已於前日回署矣 
[賀年例誌]  
　　昨係　歴元旦一千八百八十四年海關道鄙觀察同提標右營陳叅戎松海防劉司馬上海縣黎邑尊英會審員黄太守　　法會審員王司馬於早間抣赴英按察司新關稅務司及駐滬十五國領事署恭新禧及午刻均至英會審公廨午餐云 
[地保交案]  
　　前報包探曹錫榮案内由時憲派差恊同上海縣差提三圖正地保石友祥嗣經黎邑尊着該地保之保人吳子卿瞿梅生 
 
 

Page 3

 
 
　　　限交在案茲悉吳瞿二人已將石友　交到縣署候訊矣 
[罰鍰了案]  
　　高易洋行控天仙　園伶人周鳳林等及疉次訊理緣由均列前報兹悉前夜兩造均投公廨據趙錦華言周鳳林立有合同載明憑由園主辭　周不能自行告辭他往期限立至明年四月底俟期滿再議包　今期尚未滿已經悔議當照合同罰一年包資洋一千二百元情願撥充善舉等語旋由原中再四調停除周鳳林透支之洋照算清還外减罰洋四百元再行服禮其餘伶人用透之洋亦應照數清還趙卽允諾惟將罰欸繳案請充賑濟禀明太守求請銷案宗結 
[陳家木橋賑局抄送籌賑]  
　　揚州黄家園步洲王君歴募豫晋直賑不遺餘力兹來函云江西省垣彭孟楊三君勸募直東賑捐恐捐項收齊　以應急挪借江西公議平銀一千兩　先解奉分濟直東　五百兩隨後再將户名開　云仁心眞　感佩弗諼○泰州文　會同人函云今秋歲試同輩倖捕微　預備　　　延之資謝　請客洋三元今以移賑願人人皆任此意稍省酬應之費云　妙轉移具推仁術非心存利濟者不及　　郵丁鏡齋先生寒士也　災必募賑今日寄來賑欵一十二次任勞兼能任怨　不可多得之善士也郵地善士捐賑幸　就近轉交　解爲要○戱鴻堂函云經手助賑書畵資向不扣去分毫今承俞君逹夫扣贈十元五角七分韓君包山扣贈八角二分顏　潤生　君歲賔各扣贈十角三分以酬小店今仍悉改送呈充作　欵戱鴻主人可謂滴涓歸公矣具此仁心必定發財[  同人節錄]  
[贈霧裏看花客卽希正和]  
　　翩翩才子一詩仙幾度聨吟有夙緣乘興不妨邀共醉賞花畫閣月初圓知交莫逆伴無窓早誠才華世少雙贈　一箋煩唱和也須釀　酒盈缸[  小樓主人王恩溥未定]  
　　余生辰適值菊秋老　自娛安　比木今屇古稀籬菊盛放因設家宴　兒輩𢫈題分詠蒙朋好隹章時時惠賜見獵心喜用前六十自述　　韻占菊友菊隱菊壽菊仙四律是花是　付之一笑云爾錄請諸大吟壇正和○秋心冷寞有誰知盼到黄　晤賞時三徑烟雲歡話舊重陽風雨助談詩天涯送酒來騒客霜後傳箋有鴈兒却笑交情淡何似三生石上一筇支菊友○清風栗里此傳薪久沐山中雨露仁傲骨肯教依俗態孤芳雅願伴高人秋懐霜月原多潔老　烟霞别有眞欲與林逋敦夙契梅花零落不成春菊隱余辛已春抱鼓盆之戚○祝嘏浮文一例收　齡言酒且澆愁分來松柏堅貞性閲遍滄桑冷暖秋滿眠風光欣插鬢無情身世笑浮漚添籌不少新詩惠誰是當年五鳳樓菊壽余六十自述和詩中簪卿胞弟爲　今物故已十年矣○曾向蓬萊數往還東籬小住此身閒萬千刼後金丹換三十年前綺骨删何處看棋尋橘叟有時一枕夢柴關　松黄石從遊者莫笑今吾尚是頑菊仙[  鑒溪退叟史枚朱士璋甫草]  
　　癸未菊秋壽朱史枚年伯七十生辰卽用菊花分咏諸題錄塵霧裏看花客哂正○生平託跡愛籬東爲避車塵十丈紅閒淡合登高士傳蕭疎雅有逸　風品超魏紫姚黄外情在荒烟　雨中何日柴桑尋舊里一尊嘯傲共陶公菊隱○靈根不羲九還丹修到君身亦大難事業千秋問黄石功名一沈醒邯鄲生無凡骨何須換落有精英自足餐襟袖飄飄眞洒脫等閒未許俗人看　菊仙○柴門今日爲誰開高會車陽醉緑醅二徑風霜　客至一籬　月故人來豓如有德深　契澹到無言久不猜樂興素心晨夕共冾交許我結岑苔　菊友○不隨凡卉鬥嬌妍玉質金精骨自堅大造由來尊晚節時人例合享　年延齡已釀村中酒　鬢欣看地上仙絶少秋風搖落感南山得句興悠然　菊壽　葛其龍草 
[接錄上海陳家木橋金州礦務局内順直山東等處賑捐公所經收十一月廿八廿九兩日第三十一單]  
　　杭州錢塘學姚募許村塲金　生十元○慈東費姓酬原由甬瑞康莊來一百元又完愿二員○求脫灾十元潘敦厚十元無名氏五元擔心氏爲妻病愈許送善書欵移賑五元無名氏四開一個○果育堂移來前次直賑餘件黄山谷米襄陽書手卷各一個墨晶眼鏡一付以上廿八日○揭揚林長春松如氏爁坯洋一百三十八元烊見元八十八兩六錢三分四厘○頴川氏求壽助荒賑十元胡顧氏祈闔家平安一元隱名氏三元愧少氏五元無名氏一元節席費二元○南陵縣署募無名氏助本洋五十元又捐洋蚨十元南陵縣左右營吳馬又正副學江陶共助本洋十元南陵縣左堂寗三元南陵縣右堂梅三元中州樊仲官二元楊幼昌黄錫卿各一元坐觀埀釣者張松陛各三元江尉祖六元耕硯掌聶雲谷堂各洋蚨十元裕大李芝田膠膠宋三户各二元溟海狎　客查義隆楊王山三户各一千文朱子華徐瀛洲劉贊庭王淦芝福洪泰王鼎順三元樓劉永興湯東昇湯恆遠謝文錦十一户各五百文劉永泰唐泰來劉永源王義成潘和豐盛義和六户各七百文陳東來泰來和各六百文中和裕和潘義昌聚源和吳怡生吳仁和賁春和湯怡興王義茂朱子陽漆復和俞謙泰吳義順萬人和劉永茂十五户各四百文劉春陽五大順童振裕吳振源查合義司廣茂柯德茂盛大有王德成管義豐德昌張恆春何永和崔道生永和查義豐義興和恆源馬義和王源泰朱德和潘永茂洪鏞徐文邦朱文翰馬　徐鴻禱章鉅臣　國樑念九户各三百文王恆泰正和順祥源吳恆和王義茂啓泰劉正泰徐義興王德大王元壽查大豐崔吉泰元豐允隆三泰王永昌喻省吾程克繩十七户各二百文以上一百二户由愼享莊交來共洋一百四十八元○以上廿九日○以上廿六起第三十一單共收規元一千零八十二兩二錢五分一厘現銀申合元四十三兩一錢九分四厘寳紋申合元十九兩烊見元八十八兩六錢三分四厘洋五百八十五元合元四百廿一兩七錢八分五厘錢一百九十文合元一錢二分七厘六共合規元一千六百五十四兩九錢九分一厘 
[上海官銀號浙紹協賑收解公所十一月廿六至廿九經收第十七單]  
　　元和莊由漢鎭經募鄒三元堂洋一百元春華祥招商漢局阜昌帳房郭鄭氏四户各廿元又由蘇郡經募務本堂四十元趙仁壽三十二元修德堂積善堂隨安堂三户各卅元　塢樵叟念四元保赤堂餘慶堂承思堂三户各廿元蘇周仁十六元寳榖堂十四元種德堂十元盟泉堂八元來風舘主喬居仁兩户各六元郡興二枕溪釣叟　翁眠雲山信四户各四元歡溪居士越州遺老兩户各三元盧鍾純清遠堂兩户各兩元○福建周少翁二批經募羅榖臣錢八千文延陵氏代汞保佑六六艸堂此次遄行一切平安年内須手事完旋返周王氏求宿恙全愈兩户各五千文陳阜東四德堂蘇敬德堂劉三畏堂董傅玉臣程　卿六户各四千文啓新堂張醉笙日新堂采芝堂留耕軒陳古懷恩陳艮思堂陳七户各二頟文吳安山沈苞九壽萱堂章逹興行𢡟合行魏鶴亭寳賢堂鄭春如愼德堂李愛閒堂曹恊雍行鄭鼎臣樂榮軒十三户各一千文陳道煜八百文裕通行玉記思德堂李三户各六百文張理堂南雅堂蕙圃王古越堂鄭雪堂顧子誠余善夫不書名羅少海劉典丞史東卿十一户各五百文李向生四百文致和堂范番洋三元永思堂韓重洋兩元養和齋王方繩武番六各兩元素風堂張永言堂婁凌王氏三户重洋各一元聚源號饒協　李春恩同豐棧李梯雲曹鶴臣清和堂何𦇢卿愼思堂包黄德春公泰成福聚德厚記棧愼德堂李毓菁堂十五户番洋各一元以上錢汲番洋　作基洋共八十八元六角○招收塲諸銀三兩六錢又經募浙紹高松巖二兩八錢八分青藍鄉李芙初又梅小園海陽縣謝琳盛河西塘留餘氏四户各一兩四錢逹濠鄉叚雲波一兩逹濠營司廰鄭赤港鄉陳亦眞電邑陳堃生三户各七錢二分青藍鄉梅柳江又徐昭合赤港鄉紀德之又謝益裕又謝成記又謝永裕又謝廣正　濠鄉曾松齋又魏禮華又許大受又邱賢音又王開合馬　鄉陳順智高要縣梁耀坤裕隆官運局十五户各七錢逹濠鄉李煜和三錢五分以上銀作洋三十六元○嘉興元誠庄三批經募洋四十員○揚州北柳菴葉潤翁經募會稽沈立齋曹平銀一百兩錢塘吳晉階五十兩廣陵李睫山洋五十員建平陳季衡三十員江右陶寳　淮北票鹽局生生又厚德昌又喻義四户各念員錢塘徐孟平上虞張友棠餘姚徐爽亭又夏鶴齡山陰張若愚又余性之淮北票鹽局鴻慶又有容又裕秦生又源茂又長春恆　稽王鎭齋胎陽公裕興秀水原蒙泉十四户各十員餘　干秉彝虞西陳和甫北平楊雋山會稽孟容軒湖南歐陽顯吾淮北票　局東記又恆泰永又協茂又順興祥記九户頟五員姑綵顧子謙吳興閔仲芬平江楊矞臣三户各四員淮化票鹽局福裕元福興隆兩户合六員院懷舒霈珠江吳堯元兩户各三員淮北票鹽局謙益長八六錢十六千文又隆盛福又德盛泰兩户各十千文又永益八六錢十千文又和義隆四千文仁更新又元泰兩户各三千文以上錢作曹平銀三十一兩四錢四分○草　署王惟翁經募謙同順仁豐合兩户合錢十千文袁竹君陳如珩兩户各一千文陶鶴亭八百文錢小舫錢緒亭袁式周袁宅三不留名三位殷少東宗福齡董兆璜陳萬餘董大儒宗春　宗德泰陶貽五錢　生陳日升十七户各五百文袁成甫四百文王茂堂三百文錢　生沈蒼介堂朱芳王善餘四户各一員以上係寄來洋十四員錢票十千文規元三錢六厘○大豐洋布號兩貴又經募隆順號隆聚號義泰昌恆利義　裕恆和泰　瑞林祥謙祥益瑞生祥永遠會義德泰十一户各兩員長源泰魁陞號兩户各一員○奉賢董芝翁由富貴源頭捐册經募李鱸江張勉君程心一董寳華董孟嘉五户各兩員○甘泉縣上宫司王十員○以上共收洋一千一百零五員六角銀一百八十兩七錢四分六錢十千文 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十六日京報全錄]  
　　宫門抄○上諭一道錄前○發抄旨二道○御史英奏敬陳管見摺○御史張奏請察看郎中片○御史英奏請飭再行詳酌片○直督李奏叅恊備革職片○浙撫劉奏委解銀兩　○東撫陳奏飭知　赴任片○晉撫張奏請將各員議處片○又奏設局辦運緣由片○又奏委署副叅片○川督丁奏爲陳明片○晉撫張奏特叅武員弁片○十一月十六日刑部都察院大理寺正紅旗值日無引見○芸公假滿請安○曾國荃預備召見○召見軍機曾國荃　王○發抄陳士杰奏粤閩皖烏等省督撫都統提督司道捐助東賑奉旨張樹聲何璟張兆棟裕祿恭鏜金運昌均着交部從優議敘盧士杰　蘭生龔易圖着該部核給獎叙餘依議欽此○劉錦棠奏烏垣城工完竣在事員弁可否擇保奉旨金運昌　該部核給獎敘其餘在　出力人員着該大臣擇尤保獎毋許冒濫餘依議欽此○○江南道監察御史奴才英樸跪奏爲敬陳管見恭摺仰祈聖鑒事竊維朝廷政治必需才而理而儲才之道以教育爲先古人興學立校之法不可不亟講也伏見八旗官學屢經奏請已有成章惟幼官各學尚有待修之處恐未盡善　簪纓之後每有奇材勳舊之家多出佳士理令精以文學爲要不僅精於弓馬應卽請旨飭下八旗都統或將幼官學修理齊整照舊入學或將幼官附入官學一律誦讀同期考課衆相砥礪學業日增其教習果於幼官出學之日訓誨有成更宜加以獎敘庶不致日久生懈漸成具文矣奴才爲養士儲才起見是否有當伏乞皇太后皇上聖鑒謹奏奉旨已錄○○御史張人駿片再御史爲朝廷耳目之官補闕拾遺彈違糾慝稱職甚難近日如英俊載彩黄兆檉等頗以贓私被議全台爲之减色臣每顧時艱私冀同列中或有清直骨鯁之臣足以振飭紀綱匡維國是者卽庸劣如臣隨班陪仗與有榮施惟此次以御史記名之郎中王琛由翰林改官吏部階資本極清嚴而其人頗染　習性好摴補喧　衆口近來都下賭博之風甚盛散官閒職雖爲世所鄙薄無足深求而羣所指目者　以王琛及户部甄别休致之員外郎程秀爲首設　處風憲　地實難望其潔清自矢讜直敢言必待劣跡昭著然後論劾罷遞旣辱台端亦傷國體殆非朝廷重視言路之意也仰懇勅下吏部堂官將王琛密行察看如果聲名平常卽將該郎中據實糾叅或先將記名撤銷之處恭候聖裁臣爲　飭台綱起見是否有當伏乞聖鑒謹奏奉旨已錄○○御史英樸片再近來宗室訟獄煩興其中出於不肖之輩架唆者固不一而足而寃枉待白萬不得已者亦復不少而承審各員往往疑有虚誣以致　抑難伸殊屬未盡允恊卽如奴才風聞宗人府所斷近光一案其中恐有不實不盡應請飭下宗人府再行秉公　酌毋任偏執庶無負朝廷明愼用刑之意奴才風聞所及未敢壅於上聞謹附片密陳伏乞聖鑒謹奏奉旨已錄○○李鴻章片再本屇永定河南五大工合龍之時派令北岸協備蔡鐸啓放引河頭並不認眞照料幾至貽誤據該河道游智開以該備玩視要工難期得力先將其撤任詳報前來應請旨將永定河北岸協備蔡鐸卽行革職以示懲儆理合附片具陳伏乞聖鑒訓示謹奏軍機大臣奉旨着照所請兵部知道欽此○○劉秉璋片再户部奏撥光緒九年京餉案内指撥兩浙鹽課鹽厘銀二十二萬兩又内務府經費撥鹽課銀五萬兩　開印後分批起　限五六月前解到一半十二月初間全敷解清等因恭錄諭旨行文到浙卽經轉飭欽遵業已解過户部京餉銀十六萬兩内務府經費銀四萬兩在案兹據浙江鹽運使覺羅成允詳　在於縣塲灶課曁綱票厘項下撥解户部京餉銀六萬兩内務府經費銀一萬兩又搭解光緒九年分二批參價銀五千兩委候補運判陽宗望鹽大使楊涌澐管解仍照成案飭令該委員等由浙至滬　坐輪船運至天津由陸赴都妥速　解所有本年京餉奏撥課厘銀二十二萬兩並内務府經費銀五萬兩參價銀一萬兩業已全數解清等情具詳前來臣覆查無異除分咨查照並咨行沿途文武各衙門一體撥護前進以昭愼重仍飭將起　日期速行詳咨外理合　片具奏伏乞聖鑒謹奏軍機大臣奉旨該衙門知道欽此○○陳士杰片再署萊州府知府 
郝植恭因病請假　遺　務查奉旨　放濟南府遺缺知府之惠志現已領照到省該員樸實老成毫不輕浮萊州卽爲濟南之遺缺業經臣具奏請補在案現旣員缺虚懸自應先飭赴任辦事以免再行委署致涉紛更據　臬兩司會詳前來除批飭遵照外謹附片陳明伏乞聖鑒謹奏軍機大臣奉旨知道了欽此○○張之洞片再臣前以沁源縣黎城縣衙署被　臨汾縣屬賈莊張萬洪家刁家莊王金盛家縣東關德昌合錢舖内被賊劫去衣飾銀錢等物岳陽縣孫寨村孫　祖家被賊劫去銀錢衣卽稷山縣城内永裕公錢鋪祗賊刦去銀錢各案贜賊未獲於光緒九年五月初三日專摺奏叅請將疏防不力之現署榮河縣沁源縣知縣董餘三接署沁源縣知縣程宏繼黎城縣知縣董慶咸交缷署缺臨汾縣知縣現署洪洞縣知縣李榮和均先交部議處前署岳陽縣知縣李士珍摘去頂戴留緝調署稷山縣知縣馬鑑沁源汎外委姚　善黎城汎外委郭華平陽營把總楊　幸岳陽汎外委賈春華稷山汛外委武　鰲均摘去頂戴仍各勒限兩個月嚴緝　旨着照所請該部知道欽此欽遵卽轉行勒限嚴緝去後迄今勒限已滿臨汾縣張萬洪家被劫一案夥盜十人已據李榮和等　獲張向明卽張登高等六名又刁家莊王金盛家被劫一案夥盜六人又據李榮和等拿獲張何明等三名或獲　過半或獲犯及半均兼獲緒盜首例得免議又該縣東關德昌合被劫一案犯未弋獲該縣李榮和前已調署洪洞縣離任又前沁源縣知縣董餘三衙署被刧　死兵丁一案犯　未獲該縣前已調署榮和縣離任均與在任勒緝者不同應俟回任後按限　扣續叅與另案已革前署沁源縣接緝之程宏繼一併免其復叅其岳陽縣孫維祖家被劫一案雖據報獲犯七名該員李士珍僅獲王希華一名餘俱係該　理縣楊光銓等臯獲黎城稷山兩案贓盜均未報獲捕務府屬廢弛據該管道府由司詳請奏叅前來除仍飭嚴緝各案贓盜務獲外相應請旨將黎城縣知縣董慶咸黎城汛外委郭華前署岳陽縣知縣李士珍岳陽汎外委員春華調署稷山縣知縣馬鑑稷山汛外委武占鱉沁源汛外委姚樂善平陽營把總楊幸喜均交部照例議處以儆玩泄理台附片陳明伏乞聖鑒謹奏軍機大臣奉旨着照所請　部知道欽此○○張之洞片再晉省年額應解平耗鐵大小潞綢農桑絹生素絹毛頭紙呈文紙硫磺等物料價脚價由地　　項帮費取給通省攤捐辦解責之各府廳縣臣前以攤捐之累病官善民奏請裁　並請將綢絹紙三項折價解部惟鐵之爲用最廣又非他處所產另　籌欵造辦旋准户部工部內務府議覆綢絹紙三項行令仍解本色不得不勉力辦解當　省城設立鈇絹局凡鈇絹　紙統歸碖磺一項一併責令辦運以省擾累而便綜核查有准　霍州直隷州知州杜崧年老練廉明辦事切實檄委　員總司其事將積年　弊厘剔淨盡無名冗費槪行裁除惟此五大端其細目又分九種端緒紛雜經費浩煩例支價脚不敷甚鉅現旣裁免　縣攤捐　　本屬　　籌欵甚屬　易曩平通省府廰州縣爲甘數事營營擾擾猶覺竭蹶不遑甚至佐雜微員不免因之受累臣旣决計除去官民之累不得不力爲其難惟有督飭清源局司道責成該局員設法支持多方撙節卽以期無誤要需據審司詳請　咨前來除咨部外謹合詞附片陳期伏乞聖鑒謹奏軍機大臣奉旨知道了欽此○○張之洞片再署路安恊副將劉瑞卿撤省察看應　揀員接署查有臣標中軍叅將瑞璋勤愼詳明堪以署理遞遺之中軍叅將一缺查有署理臣標石營遊擊烏爾棍泰堪以兼署除數飭　照外理　兩片陳明伏乞聖鑒謹奏軍機大臣奉旨知道丁欽此○○丁寳楨片再查　　應檄參價銀兩前曾經督臣奏准自咸豐八年起仍照向章每年二千四百餘兩之數由該關自行籌解據藩司張　嵩詳查前任府黄銘恩　内自光緒五年正月初一日起至十二月底止應攤參價銀二千四百七十九兩二錢已如數批解司庫彈收俟有便員赴京搭解内務府交收等情請奏前來臣覆核無異陈批飭藩司速解曁分咨外理合附片陳明伏乞聖鑒謹奏軍機大臣奉旨知道了欽此○○張之洞片再緣營錢粮向歸守俻經營本營副叅遊等官任往疑有沾潤以致上多苛求下存挾制動相攻訏漫無紀綱實爲晋省營伍惡習迭經嚴檄禁戒此風未能盡除茲查有得勝路叅將那琛居心俗陋改變外汛應撥租谷舊章多招物議是勝路守俻蘇殿忠性情桀　挾忿無禮於存儲公欵任人揶惜　經查辦始行歸清且妄補庫銀被竊凌逼兵丁孟壽營遊擊德海識見庸闇意存需索於操揀發餉藉端挑剔不恤兵艱平定營守俻王福慶性氣粗浮且於該營應還倉谷之項買補遲延以上各該員上不秉公下不循分均屬不知檢朿有乖政體據大　鎭太原鎭總兵先後咨請查辦憲處前來相應請旨將那琛以遊擊降補德海以都司降補蘇殿忠王福慶均以千總降補以肅營政至該員等所出得勝路叅將孟壽營遊擊得勝路守俻平定營守俻等缺晋省現有應升應補人員應請扣留外補合阀聲明理合附片奏陳伏乞聖鑒謹奏軍機大臣奉旨着照所請兵部知道欽此 
 
