# 1882 - 236 - 4903352

 

Page 1

 
 
[康熙字典出售] [  點石齋主人啓]  
本齋縮印康熙字典一書久蒙海內文人珍賞不脛而走並印業巳欵次現又盡數售罄茲因重加刷印益覺墨色停勻裝潢雅致訂成兩本外加次成刻巳竣工卽日出售每都收回工本洋二元一角五分正售處仍照曩例諸君請卽賜顧爲幸 
[無蛟說] [  藝隱人來稿] 　　 
嘗考中國蛟水爲患自古有之究其蛟之形狀何若則茫無所據或謂其首如牛或謂其身如龍或曰如蛇或曰如卵莫能指實因其爲害之鉅而且速也故不得不深信之上自朝廷下至黎庶皆以爲實有是物雖千古以來從未有人起而疑焉且謂其初起蛟水之時天助三尺地助三尺更兼風雨相助爲虐以致平地陡然水勢丈餘人民漂泊盧舍器用蕩然無存言念及此而設身處地者能不懍然懼慄然恐乎地方官委之天災詳報上憲請爲奏聞撥欵撫䘏自謂于斯民之受災者可告無罪倘使蛟水卽消民雖漂泊而尙無淹沒傷斃之事則又說請轉奏以爲神憲呵護保衛地方請頒匾額矣而孰知其不然也蓋士子束髪受經以致筮仕其所習見習聞者皆故老之唾餘從無創聞特識以一新其耳目者偶或聞之亦不過以爲海外奇談不屑爲之深思也士人如此其他工商可知矣近來因晥江浙各省皆有蛟水爲患蕩析離居拋妻棄子朝廷議蠲錢漕善士募勸施濟痛哭陳書爲民請命報災之書眞有不忍卒讀者故僕不避狂瞽之誚　陳無蛟之說焉夫蛟水者非眞有蛟也乃水氣漲力也按格致之理水氣一分能漲一千七百分之力嘗見西人三四尺之鐵櫃下貯冷水以小力抽之其挺上之力不啻千鈞而羣山叢雜之處中有空隙必定常蓄山水如鐵櫃千百倍之大者偶遇地方寒暖不時燠悶暴冷亦如櫃內以小力抽之未有不崩山頽嶺而山底之水汎溢平地者因氣之鬱悶更勝於人力抽氣者也假如以一大椀半貯淸水內覆茶杯以手將茶杯起捺二三次而半椀之水竟可溢出矣以小喻大所謂發蛟其理亦正如此迨至山水溢出或有奇形怪狀飛濳動變之物徜徉水中偶或見之羣皆堅信不疑以爲此卽蛟也直可圖之以示後人矣試思如牛如龍之蠢物果有崩山倒嶺之力乎何况并龍而無之也且我中國素信有蛟而蛟水屢屢爲害泰西各國不信有蛟而蛟亦不致爲患其故何也緣各外國有山之地皆以開礦利民富國卽有蓄水亦無可悶之氣故不致成灾也其偶有水患者惟海水與淫雨而己今我中國雖近來迂拘漸除勤求西法無如內地叢山峻嶺藏蓄太多又無宣洩之法以致民受其魚之慘而竟無一人以先覺覺後覺也悲哉與其議賑於已災孰若綢繆於未雨當其地方氣候燠悶暴冷預防發蛟急須放火燒山以洩空中之氣氣旣洩而無力自不能再提山底之水向上可免水患矣至水患旣消於無形然後公攤燒山所失之費則地方受惠巳不淺矣或問曰何以知燒山能洩空氣曰嘗見某處多山每遇燠悶暴冷之候陰霾異常居民恐其淫雨發水約期以砲轟之卽能晴霽因感於彼而有悟於此也僕因嘆水患頻仍而妄言之或有笑予狂妄者僕所不計也他年格致日精定能徵予斯言昔年奧法兩國中間年鑿之山路去年董紫珊所造之氣機輪船皆藉此力而作正用者此則另有專書今不贅述 
　是說別出心裁持論奇闢在拘墟者視之鮮不目爲無稽之談然細按之覺其中實有至理中國之所謂龍西人謂之　特而雷根云天下實無是物凡見爲龍挂夭矯空中有頭有尾者皆水氣之盤旋而上以成形者也中國言蛟得雷雨　上升而化爲龍其言亦究無實據西人博物院中無奇不有而獨無龍此則無龍之實証也龍且無之蛟于何有爲此　言者蓋亦奇而不軌於正且其燒山開礦之說尤足以利民而弭災亟錄之以備一說[  本舘附識] 　　　 
[倫敦電報]  　 
　　本月十三日倫敦發來電報言英國大元帥胡君思禮已將清水河奪得其冷末西之阿兵亦爲英軍後隊攻敗其地現爲英軍所得矣刻下阿拉比之兵皆毫無主見紛紛亂竄英軍前鋒乘勢直入所向無前云 
[埃事補述] 　　　　 
　　外國新聞紙載有埃及近事云現在埃及各官皆不聽阿拉比調遣有所驅䇿輒退縮不前近有埃國大員二人不願與聞埃事俱移居於英國兵船埃民亦復忿怒日甚凡見阿拉比之示諭皆取而裂之一日埃廷發兵船兩艘前往阿里雙地亞行過蘇彝士河阿拉比與該兵船言令其去埃廷而歸已部下該兵遂卽散走云當英水師提督未經開炮攻擊之時曾行文於埃廷云英兵之來並非利埃土地但欲勘定埃亂俾得安享太平而已以上皆電報所未詳述者亟譯登以補前所不及 
[烟台來信] 　　　　 
　　頃接烟台西人來信云招商局之懷遠輪船於十一日由高麗回至烟台據稱中國兵之在高麗者已有七千人皆駐紥在西河炮臺相近之處該處有一山不甚高峻華兵卽結營於山上此七千華兵皆係馬眉叔觀察統帶現在馬觀察恐一人力難勝任故稟請李傅相赶卽派員接替懷遠船啓輪之時有中國兵船九艘日兵船三艘英美法各一艘皆停泊於西河口華兵雖與日兵相去不遠然彼此並無來往惟兵船上則各相答禮也十二日日新輪船裝載營逢及軍械等物由登州展輪前往高麗聞華兵尙有續往一俟兵丁到齊卽當進軍高麗內地該西人以爲目下中日並未開兵而日使榎本武揚已赴華京議辦高事或者不至遽動干戈亦未可知且聞李傅相引番奪情起復卽須就近駐紥烟台以便商辦高事也 
[二相會商] 　　　　 
　　字林報云李傅相現在金陵會晤左侯相商酌一切今日憲節可以行抵吳淞卽當乘保大輪船北上也 
[督憲抵粵] 　　　　 
　　署理兩廣總督曾沅圃爵帥於本月十一日憲節已抵粵東省城座船暫泊花地藉作得轅卽擇於十二日接印云 
[京都雨水] 　　　　 
　　北京西人來信言京都近來連日大雨街道積潦皆成溝渠行人跋涉殊苦長安居大不易於此又見一端矣 
[福州大雨] 　　　　 
　　福州西字報稱福州近日雨水過多河水盛漲蛇不能安居穴中故紛紛遊行出洞幸並無毒虺不至噬人也 
 
 

Page 2

 
 
[邑侯履新] 　　　　 
　　永嘉張邑尊現値卓異推升過班引　見所遺永嘉縣缺已委試用同知石子元司馬署理已於七月初八日接印任事聞石司馬在温將近念載地方利㢢情形早已熟悉非但書差難以舞弊卽民間詞訟亦難刁謊嗣後諸心興得除弊新政定必蒸蒸日上也 
[假神或衆] 　　　　 
　　溫州府城鼓樓卜關帝廟門首石虎譁傳倐然靈顯夜常號嘯當經該處隣佑募化神座案桌香鑪燭臺神帳以及添相懸燈各等費日則鼓吹夜則退詞並於案前設立乩壇求神賽愿請乩賜方燒香點燭者晝夜不絶大洲橋下蔡祥茂甌紬店東人蔡子祥性本骨鯁不信鬼神各司事向蔡募捐蔡非但分文不出抑且以惡言挺憧遂致互相角口蔡某卽於是夜徑至該處將石虎神祠拆毁罄盡自言姓名履歴請速降報應等語見之者莫不阼舌謂必遭神咥也乃竟寂無響應旋被府署書辦陳某查出係新河街甲乙兩人假神歛錢着地保查取姓名將禀官治其惑衆之罪於以知溫人之素性佞佛往往受人哄騙也然如此設想亦可謂匪夷所思矣 
[因風失絹] 　　　　 
　　溫郡協義台布店兼售拷紗本月念三日該店將染就台絹在於城守小教塲攤晒是日旋風陡發將所晒之台絹三十餘疋捲舞空中當卽着人追尋業已不知去向是亦无妄之災矣 
[鄂省官報] 　　　 
　　藩憲六月念三日牌示通山縣缺委教習試用縣陳鑅署理濳江縣缺委遇缺儘先補用縣梁家鈺代理興山縣缺委孝廉方正試用縣黃世崇署武昌府經歴唐虞盛麻城縣縣丞吳保藩俱准補飭赴新任念五日知新任凃制軍憲駕啓節指日當抵鄂垣所有武漢文員迎接者漢陽府慶武通判長漢同知張江夏縣蔡武員則中協鳳署漢陽協謝中衡焦各赴離省六十里外金口地方迎迓憲旌其督轅文巡捕候補縣丞章冕幷管帶問津輪船江蘇候補府馬聲煥知津輪船候選縣丞張元熙皆由湖南接制台凃制軍卽於二十六日抵省由皇華館進文昌門一路進署旋卽擇定於六月念八日已時接日任事矣藩憲一十七日示崇陽縣桂口巡檢缺以試用典史金浩代理又六月二十六日廣西正考官胡副考官龎俱過省 
[金閶火警] 　　　　 
　　本月初十晚七點鐘二刻蘇閶門中巿皋橋西堍某姓磨坊屋後失火霎時烟燄突冒火勢炎炎闔巿驚惶無措紛紛搬移物件其　橋泰伯廟橋如書巷吳趨坊巷各蹻人均塞斷水龍趨救陸續而來幸是處取水甚近僅焚去後面屋宇兩間然對門之廻鬚店糕糰舖披水板已經延燒迨八下鐘先後救熄否則是處爲全省精華其爲禍不堪設想矣 
[戯園重開] 　　　　 
　　蘇垣梨園以歇夏停演經列於報玆以天漸凉爽復旗鼓重張於七月初二初四等日陸續開演者計四家生意頗形繁盛幷聞普安橋新造戯館不日亦將落成會當壁壘一新也 
[米鋪可惡] 　　　　 
　　晥省自各處發蛟衝壞田廬災民嗷嗷待哺巿上米行思乘此大獲其利幸官長仁明發倉平糶若輩無所施其技故米價每石不過三千五六百文近又以連日晴霽高岡田禾均已枯焦各鋪積有米榖乃通同定謀閉不出賣其外來之米商則故抑其價使之裹足不前俾遂其居奇之計該處向乏富商巨賈糧食生意一任若輩把持貧民受累誠匪淺鮮地方良有司何不懲貪以濟困哉 
[賽會迎神] 　　　　 
　　杭省下城之助聖廟巷內有助聖廟乃唐時褚同善之故宅也其後卽以爲祠故杭人皆以禇堂呼之而守祠之子孫至今猶有居於祠中者蓋楮氏爲餘杭巨族書香累葉科第蟬聨前科之褚敦伯庶常亦公後裔廟自克復後爲里人捐貲重創頗勝於前相傳七月十三日爲褚公生日年例慶賀三日極爲繁盛今歲各社聚議定於十二日迎神出會先至宗陽宮叅謁玉帝取道而回徧遊各社然後回祠聞祠下者共有四十八社地方旣廣人數尢多集貲亦易聞會中一切執事儀從新從蘇城購辦無不鮮明出色且聞各廟尙有助會若高蹺地戯龍燈等類極爲熱閙杭人傳說此事無不興高采烈咸以調助聖會復出云 
[江西水災] 　　　　 
　　江西各屬水灾奉布政使司邊示現據南昌縣民人雷揚定等新建縣民人萬祥吉等進賢縣民人胡華樂等及建昌縣民人顧萃朋星子縣民人胡天元等與德安縣民人李招林等禀報水災均分別呈奉撫憲批司轉行矣仰南昌南康九江各該府查照分飭各縣迅速查明禀覆察辦毋任泄延切切 
[江西調簾官目] 　　　　 
　　崔國榜徐元霖黃基祚鄭紹成萬以震趙之謙鄭鈁王麟書兪壽祺樓杏春林嵩堯朱彭年李用曾石壽祺凌錦章周紱麟羅大冕麥錫良周鳳藻邱兆榮李祥和廖鼎璋倫常馬枚祁友觀范芝芳張鵬程胡芳杏胡欽馮學澧楊靑選李紹衣 
[機器牮屋] 　　　　 
　　蘇城彌羅寳閣工程日來己將過半九月間定可一律落成第一層鳥革翬飛炫燿奪目第二層亦均安設整齊惟下層墻壁及殿內油漆尙未動工耳閣之前爲三淸殿高大無匹柱礎如數石甕棟梁亦大皆數抱兹因年久失修後殿一柱陷入地中盈尺殿遂欹側刻用機器盤車將此柱牮起四圍一律平整可期鞏固吳人多謂如此高垣峻宇而可以用力撑平洵屬僅見每日往觀機器者莫不詫爲得未曾有工師尤各相與咋舌望而郤步也 
[嚴辦訟棍] 　　　　 
　　寍城有奉化訟棍姚某盤踞郡城交結衙役洪某包攬訟事朋比爲奸人多側目近被朱邑尊訪聞且得其平日唆訟筆跡於初八日立提洪姚二人到堂各杖一千用雙連重枷枷號兩月發大門示衆且有四言判語粘貼枷上其判云隔籍訟棍盤踞署傍遞解復來習以爲常串同看役混入班房希圖漁利此味慣嘗禀單筆跡面試當堂重責枷號去莠安良 
[賭負覓死] 　　　　 
　　寍城有趙某者孑然一身寄食於族叔家月之初八日叔着赴店質衣自朝出門抵暮不歸其叔尋至湖西則令質之衣及其身上所穿者均化烏有僅存單褲一條蹲躅湖濵若將自尋短見者詢其由知賭負使然其叔痛恨己極聞將追究賭根姓名而控告也 
[提憲來滬] 　　　　 
　　江南提督李軍門由松郡乘小火輪來滬本埠右營陳守戎以下各弁均在碼頭恭迎昨日一點鐘時憲舟抵埠停泊十六舖集水碼頭登岸往南巿拜客聞卽換坐飛霆兵輪船往金陵謁見侯相云 
[屋倒傷人] 　　　　 
　　英租界南畫錦里東首馮存仁藥舖對面係兆豐洋行之兆賢兆德等里所有樓房現雇寍帮作頭金瑞才翻造工程將次告竣詎昨日將午時大雨傾盆平地水深三雨許其中有新起樓房一帶計二十餘間忽然盡行坍倒斯時水木匠及小工等共五十餘名正在內午飯猝不及避被壓斃者二名壓傷者六名當卽舁送仁濟院醫治其餘各匠亦皆受傷該作頭與未遭禍之各匠慌亂之中亦不知傷斃者究竟幾人故尙在坍房之處將木石各料搬開察看傍觀之人頗形擁擠然相助爲理者則殊屬罕見而巡捕直待至兩點鐘之久方前往查看按西法設立巡捕原爲督飭地方公事起見故西國設遇此等事件巡街各捕無不立時遄往應救護則竭力救護應彈壓則嚴行彈壓今事至傷人如許而若干華捕竟若行所無事任意遲延則被傷之人歴時過久傷者就死輕者轉重且以被傷者壓於下觀看者踐於上一二人則猶可耳乃至百十人從而蹴踏之不更甚壓者之傷而速其死乎巡捕於此而不急爲救護彈壓又安賴有巡捕之設哉 
[小工受傷續聞] 　　　　 
　　昨報列小工被機器織輪將天靈盖壓破當時抬赴公義局中己屬奄奄一息直至半夜始能開口現經公義善局竭 
 
 

Page 3

 
 
力療治傷科黃君蘭田內科藍君鼎軒彼此商酌朝晚用藥已有起色該小工高姓淮人也在滬食力旣無室家又鮮親戚若非善局収留則求生全也難矣該局司董大公無我見義勇爲非誠名副其實哉 
[勝會紀錄] 　　　　 
　　廣肇山莊蘭盆勝會一節已列昨報茲悉前夜自初鼓起往觀馬車絡繹不絶捕房亦多派中西捕前往彈壓而坭城橋時時擠塞巡捕乃令赴山莊之東洋車一槪不許過橋須由大馬路西邊繞道而行俾免壅阻云 
[伶人受窘] 　　　　 
　　天仙茶園之旦脚伶人周鳳林至英公堂稱昨日雇坐馬車往靜安寺及廣肇山莊遊玩途中有多人以磚塊擲擊當由巡捕獲住金阿壽一名送案爲此投質金供磚塊是別人所擲我被悞拿陳太守隨判罰金阿壽洋半元充醫院經費以示薄懲夫見潘安而擲果愛美者人之常情今乃以磚塊見貽何好惡之不同耶 
[反目被拘] 　　　　 
　　華捕至公堂禀稱見男婦二人爭毆不休因拘案請究顧周氏供丈夫顧阿寒將我金戒指拿去質洋嫖妓向論遭毆由捕拘案顧供典押金戒係付房租並非嫖妓陳太守以夫婦口角細故着令毋再毆擾卽開釋不究竊謂夫婦反目法所不禁然當該捕拿獲時固不知其細情也 
[索詐被拘] 　　　　 
　　中虹橋東之居民干長壽向有空地租與寍人某甲造屋業已滿期四年屢催不肯遷讓干長壽乃控官訊斷着償還該寍人每間工料洋三十元令具出屋了結現在某甲因病身故其妻於昨晨至于姓家吵閙訛詐被鳴捕帶赴捕房詎該氏行至中虹橋畔竟欲聳身投河幸被巡捕批住遂送捕房當解公堂訊斷矣 
[英界公堂瑣案] 　　　　 
　　徐松坡至公堂禀稱昨被友人鄭仁元軋住在寳善街之桂芳閣茶館剝衣服質洋二元爲此訴捕拘案請究鄭供徐欠我洋二元向索無着昨因有急用促之伊自將衣服質洋交付徐又稱前曾欠洋二元早已還淸至被剝去衣服有茶館堂倌可証陳太守隨飭將鄭管押着徐邀堂倌投案再仃覆訊察斷○粵婦鄭氏訴稱昨夜女兒在自己門口乘凉此人突來揑住女手捋鐲卽喊集隣人帮獲交捕送究夏錦昌供因經過碰觸伊女致爭並無捋鐲情事陳太守隨判夏錦昌管押七天○蘇義芳禀稱曾托友人李啓明到南京購布計付彼洋二十五元今李回滬向取布疋初云布因到滬未捐被拿有王阿三可証繼云布在鎭江被關上查出漏捐扣住王阿三亦來作証其實皆無此事乃被伊吞沒曾許價還洋十元後又反悔是以訴捕拘李王二人送案請究李供實因漏捐被鎭江關上扣留王供並不知情陳太守謂蘇旣託李購布如果漏捐被扣亦屬李之不合著李價還蘇洋十元了案 
[法界公堂瑣案] 　　　　 
　　前報列佔地被控一案昨集復訊徐仁英卽阿彩具禀幷繪圖呈案翁太守閱竟詢陳春生圖中如何分界如何佔法據陳春生稱該地共計三畝一分六厘有零早經禀明在案其間作四殷分析靠東一股爲故兄陳東生之業中間兩股乃已產靠西一股則徐阿彩之地也因後面有地七尺光景其閬被佔五尺有餘原認該房翻造時讓還今寍興街一律翻造詎伊恃蠻不讓因此請斷翁太守遂令將所有七尺餘地徐阿彩卽讓出三股之二以歸陳春生如有不淸丈量立界免致再生枝節兩造遵斷而退案結○小東門外望記烟館主兪阿生昨投法公堂控稱前晚忽有多人相打跌入店中致毀物件并失去烟鎗洋烟等物約値洋一餘元及鳴捕至來紛紛已去祗獲住蔡壽一人請究翁太守訊及其人據供在路碰一小孩伊等將我毆打太守謂斷無平空將你毆打之事兪阿生復訴稱伊在別處飮醉與人相爭打扭而來致傷我店翁太守着蔡壽賠俞阿生洋兩元完結 
[照錄嚴佑之明經七月初六日濳山來書] 　　　　 
　　敬啓者疉奉賜示拜悉種切幷承蘇局解到二三批銀一萬兩滬局解到二批銀五千兩始難後易可見冥冥中自有主張非吾人所能逆料我輩竭力爲之亦祗行其心之所安成敗所不暇計潛邑業經查竣每大口給足錢一千二百文小口减半錢洋配放鄉民俱知感激惟弟因賑欵不敷查戶不能不嚴胸中旣有成見未免失之過嚴且書差等水淸無魚未免招忌二十九在城中開放時未得賑之災民婦女闖入局中求賑繼則强索終至閙局搶去賑錢一百四十餘串洋錢五十餘元本擬就此停賑惟念城民如此鄉民無辜仍卽入山接放已於初四日將濳山一邑全行賑竣潛邑災况南北鄉爲重被災後雖有補種之處無奈先淹後乾刻下望雨甚急隄岸冲潰待修者甚多冬䀼斷不可少且民氣十分強悍得賑未徧尙且搶賑倘不得賑豈肯在家餓死人心如此天時如此諸君有何術以補救之耶弟此次來皖本思救他省已成之災弭本省未成之患本省旣已成災自應卽刻回南惟桃塢來函所云沙洲各友家信見過十數封並無傷人之說救急則已遲善後則尙早囑爲接辦英太兩處此間紳士亦竭力挽弟往太斟酌情形只能明日前往或者由太而英隨後再爲奉聞承許續欵務望卽日找解弟向不畏難此行殊覺躊躇山路崎嶇炎天酷暑實屬欲速不能春翁明日赴漢造船同來諸君見眼務棘手俱動歸思可否添邀數友來晥俾將太英兩處儘七月杪赶完八月回掦安排海堤之事高明必能鑒原再此間災賑重大現聞周觀察與揚殿翁諸君來皖助賑可否主其來此接辦將弟徹回以顧本省偏災俾弟小材小用免致隕越祈執事善爲商量一切候示遵行專此布復卽請台安[  嚴作霖頓首]  
[接錄桃塢同人經收六月下旬晥沙賑捐淸單] 　　　　 
　　台州公所售善書雨花間漢一千十六號吉祥止止室同灶人省食西瓜一千五十六號萃康庄春裕記合記成美暢渤海高第勉効棉溥人治隆坊祝氏俞仁巢久康庄成記庄添合記方崇記十九戶各兩元發茂坊生記坊兩戶各三元江左漁人兩研齋曹楚白爲室張氏求病愈少逸山房一四六隱名氏晋裕庄祥和鼎兀同濟梅月草廬易安草堂和泰鼎鼎亨同興同濟各友十五戶各四元同盛典陳吉記兩戶各五元達生禮斗費六元同昌興中秋酒席費六元蒼佑子東魯子求康母健春成調莊荊楚無各氏楊東山五戶各十元東魯生病愈翠薌書屋嚴子湄三戶各廿元春草閑房廿二元震邑同善堂卄三元闌記三十員沈易居三拾元吳興揆記四拾員大椿裕亨五十元金履素五十元萬錢了愿九元一千一百四十九號陳金順碰湊氏蔣寶善作客山人花甲老人姚子馨隱名氏八戶各五角信和萬昌湧源石室張翼經延齡氏大家助柯鏡記何繼祜吳同昌張壋泰恊馨楊悅順德大古忪書屋謝寄萍氏一千一百二十五號周賡記郭薰濱遵忍堂張義興號知足齋周子雲薛永隆合劉洪記姚邦義福記三茂祥松明泉瑞豐泰錢關全一千一百六十八號上元縣學生工　民氏海不揚波王柳堂韓東離張祿生三十七戶各一元信記一元五角大樁堂一元五角張靜記森泰萃吉乾昌全四順公合興號通濟鴻順興廣興義裕泰順萬記上元縣學生　旬容縣學黃李溧水縣李福康原義山房溧水縣學章高淳縣學吳郭六合縣學徐王裕記徐餘慶廿一戶各兩員森盛號一千一百三十四號無錫大有裕義森行嘉錫堂五戶各三員吳謙吉資善堂節省酒菜江寗府學趙航海商仇榮記四戶各四元永立號王星濤王汪氏太太王少村酉生四戶各五員沈榮麟六員不曾寫信人六員求安居士七員隱民氏八員源發合毓虞南恊記公義記太和四戶各十員怡和茶行廿員履康庄三十四員江敬撫標營親兵水師焦五十員撫標城守營公助五十員江浦縣學楊石一員一百文江寗縣學李一員一百文陳姓五百文不書名沈胡姓不書名朱不書名王朱姓胡姓太原氏王汪雙壽福寳楊安一千二百八十六號金綵雲吳雙桂胡姓陳慶元力與願違趙忠良十七戶各二角不書名黃李金將姓免力人胡四戶各三角一千二百廿八號孫一千二百三十號惠不書名應不書名李一千二百廿九號太原湘記柔記合不書名孫不書名陳不書名黃張姓項姓蕉紅舘一千二百九十六號汪程辛耕程姓吳姓無力孑余求安居倪愿毌愈疾方才安章恂卿程培樹呂必順程亦巧合廿三戶各五角一千二百六十七號六角不書名申七角姚姓七角　　此稿未完 
[蘇省撫轅抄] 　　　　 
　　七月十二日知縣馬光勛銷鑣貨釐捐差並辭赴寗闈差未入曾慶昌謝飭知請補鎭洋縣典史○十三日牌示長洲縣萬因病請假遺缺查有現署吳縣金代理所遺吳縣缺查有候補縣陳志銓署理奏派辦理北洋礦務員外郎銜前內閣科中書陳明遠浙江人天津來候補縣范端揆稟辭奉藩憲委赴靖江查騐倉厫積穀差○十四日直州馮寶圻津局差回知縣范端揆靖江查騐積穀差回 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省同善堂代收皖賑寄桃塢謝氏彚解光緒八年七月上旬收數淸單]  
　　不留名人一千元輝萼樓一百元彚記三十元又正氣丸一千二百粒無名氏節省火食八元奉代塔山巡檢陳少伯不留名氏二戶各四元有心無力人幼甫通道子爲已求痊浙西無名氏爲妻產平安華萼王五戶各二元劉陳氏陳管氏二戶各一元○以上共捐洋一千一百五十八元又正氣丸一千二百粒 
[武林退思主人勸賑書]  
　　逕肅者爲善獲報此天道也然必獲報而後爲善則其勢常不相及吾觀晉豫捐賑諸君子或速或遲報亦不爽其有實心爲善不求表暴者不必避凶而凶自避之不必趨吉而吉自趨之實有歴歴可指者蓋儲其善基者厚隨感卽應其人不必有　報之心而所報之數往往溢於所施之數捐賑至今日已成强弩之末矣然有餘之捐其捐易不足之捐其捐難亦安知天之不視爲至難而愈覺可貴也或謂銖積寸累葉之如遺如自顧何不知人之所棄天代存之且不特存之而必有以償之且必有以厚償之今試有物於此存諸人者可恃乎存諸已者可恃乎抑存諸天者可恃乎捐賑者存諸天而仍存諸己者也雖然獨任者無濟也空言者無補也兹合同志籌洋千元寄奉貴局查收以爲之勸應否附入申報統祈皖賑諸善長大人慈照 
[書畵助賑]  
　　夢查逸史平雲閣主行書扇冊每件百文堂扁每字四百齋額减半屏條每堂三尺二百八十四尺四百五尺五百六十六尺八百八尺一千二百楹聯橫直幅减半以上隸書均加倍○朱麗孫花卉翎毛草虫扇册每件百文張希棠蘆鴈扇册同上七日取件南巿王家嘴角福泰鹹貨行北巿小東門外洋行街中太古裕花行均代收所得潤資悉充賑款○廟園十二樓元利呂宋票號來函云前報登霞溪樵子以書助賑茲以樵子應試赴杭所有敝處代收楷隸各件現請浦君季韶法書此布○仁和高君邕之前因偶抱採薪久却書畵近緣江皖饑民待賑孔亟同人敦勸力疾助賑專書楹聯每副向潤二元者今減收足洋二角極大者倍粉箋不書乞書各件仍交城內四牌樓老同春箋扇店城外寳善街西公順里文海堂書局代爲收付所得潤資儘數交電報局解充災區一月爲期逾限不收○江右邱　谷善畫蘭竹今來滬上知皖災助賑諸君樂善爲懷因亦定期一月减潤捐助計四尺屏堂四百文五尺六白扇頭百文卽以七月半爲始在興仁里對面雲古齋裱鋪申報舘間壁翰靑閣扇鋪并邱君所住四馬路寶源客棧等處收件五日取件潤筆隨惠○金陵章君銘甫前因　憂謝却書畫邇來待賑孔亟願減潤助賑每聯收洋兩角七八言以上者兩角五分屏條四尺者四角大者六角中堂視條幅倍之篆加半索書者請交城內邑廟得月樓城外戯鴻堂縵雲閣各扇鋪代爲收付每逢虛昴房星四日動筆次日取件潤資全數助賑 
 
 
 

Page 10

 
 
   
 
 

Page 11

 
 
[光緒八年七月初六日京報全錄]  
宮門抄○論旨四道錄前○東撫任奏請照原保獎叙片○直督張奏審明京控案按律定擬摺○閩督何等奏揀員升補通判摺○川督丁奏爲請獎叙摺子○浙撫陳奏請旌表夾片○七月初六日戶部通政司詹事府廂黃旗値日無引見○阿公瑞公各假滿請安○文暉謝授左副都御史恩○愛廉謝授太僕寺少卿恩○召見軍機○○任道鎔片再在任候補知府平度州知州吉燦升經徵地丁錢糧九載今完每所銀數在五萬兩以上例准指定升階保奏當經前撫臣周恒祺於上年八月間奏請俟補知府後以道府用旋准部覆因有光緒四年上忙及五年下忙併計在內攺爲八年全完每年給予加二級仍令給咨送部引見等因奏奉諭旨依議欽此欽遵知照前來伏查州縣徵收錢糧每逢交代之際向按在任月日核長分數又定例各年中適有差委離任並非一官全完卽將是年扣除俟續有一手徵完之年准甘前後接算等語詳繹例意似係專指一年內離任回任者而言若甲年差委交卸至乙年事竣回任計其任事日期在一年以上所徵銀兩較額數有盈無絀亦應唯其間年接算定例情事相同吉燦升自同治十年正月到任起所有正雜錢糧均於奏銷前按年掃數全完催科實爲得力現當庫欵支絀全賴各牧令徵收踴躍以濟餉需該員勤政得民在任多年於錢粮一事均能照額淸解洵爲通省所僅見核計年限例准指定升階保奏卽光緒四年八月因差離任至五年六月回任而統按在任日期以及徵完銀兩較之一年額數並無短絀且此二年中亦無緩徵民欠自應指定升階奬叙以昭激勸而勵其餘除遵照部議給咨引見外合無仰懇天恩俯准仍照原保將該員吉燦升俟補知府後以道員用出自逾格鴻慈謹附片陳請伏乞聖鑒訓示謹奏軍機大臣奉旨着照所請該部知道欽此○○署理直總督兩廣總督臣張樹聲跪奏爲在籍侍衛與民婦通姦飾詞京控審明按律定擬恭摺仰祈聖鑒事竊查接管卷內據署撫寍縣知縣周晉堃詳稱該縣人告假回籍三等侍衞王泰來平日武斷鄕曲小民敢怒而不敢言上年直入劉匯川家與劉匯川之妾陳氏通姦涉訟後恃符狡閙抗不遵傳寔屬行止有虧經前督臣李鴻章據詳奏叅奉旨王泰來着卽行革職嚴行究辦兵部知道欽此旋據王泰來以劉匯川賴債誣姦等情赴步軍統領衙門呈控遞解回直發交永平府審辦嗣據前任永平府知府李秉衡提集人証訊明擬議由臬司詳請前督臣咨銷茲准刑部以係奉 
旨交審之案應專摺具奏等因飭據臬司剛毅核明具詳前來臣覆加查核緣王泰來籍隸撫寍縣同治乙丑科武進士以三等漢侍衛用告請終養回籍與劉匯川素識並無往來同治十二年劉匯川因正妻安氏多病契買陳氏爲妾陳氏先適卜姓因不守婦道被姑賣休劉匯川向在關東貿易託妻兄安十賢管理家務光緒六年三月劉匯川從赴關東四月間陳氏赴外村看戯適王泰來在彼與陳氏交談並問姓氏住處知爲劉匯川之妾隨揑稱與劉匯川交好用言勾引彼此通情五月初八日王泰來騎騾前往經陳氏讓入內室坐談調戯成姦時有隣人劉來頭至劉匯川家取筲汲水王泰來就令担水飮騾劉匯川正妻安氏久病未能禁約安士賢亦畏王泰來强橫相與隱忍旋有劉匯川親戚張作林往看安氏之病撞遇王泰來因關劉匯川顏面不便多事嗣後王泰來與陳氏往來無忌陳氏因安十賢碍眼將其攆逐安氏與劉匯川寄信令其回家管朿劉匯川於十一月十二日囘家安氏已先於初六日病故劉匯川查明陳氏王泰來通姦情由王泰來卽以安士賢向其支使東錢二百六十餘串屢向劉匯川索討彼此涉訟由縣傳訊陳氏供認姦情至王泰來所控墊出錢文僅止陳氏託完錢糧東錢十八串一宗已經劉匯川付還此外係王泰來私給陳氏並非安士賢支使而王泰來恃符狡閙抗不遵傳經該縣周晉堃詳請前督臣將干泰來奏叅革職王泰來不敢投審赴京呈控遞回訊晰前情不諱查例載職官姦軍民妻者革職杖一百的决姦婦枷號一個月杖一百等語此案王泰來以三等侍衞告請終養在籍乃不安分養親輒與劉匯川之妾陳氏通姦往來無忌並假湼欠項逼索挾制砌詞妄控殊属有玷官箴查該革員京控原呈與府控情詞相同其所稱劉匯川賴欠不還並無期約被告律得勿論毋庸反　卽告張作林姦情一節亦因畏罪抵賴圖掩已過到案卽據供明尙非始終誣執自應仍科姦罪定例無職官姦軍民之妾治罪明文自應按照姦軍民之妻問擬王泰來合依職官姦軍民妻者革職杖一百的决例除已革外擬杖一百的决陳氏擬枷號一個月杖一百照例杖决枷贖事犯在光緒七年五月十四日恩詔以前所得杖枷各罪均准援免毋庸的决收贖王泰來平日武斷鄕曲飭查尙無重情業已革職應免置議陳氏已由劉匯川領回應聽其完聚王泰來代墊完粮錢文已經劉匯川給還其私給陳氏錢文並無確數應免着追張作林等雖被牽控訊明均無不合應　庸議除供招前已咨部外所有訊明定擬緣由理合恭摺具陳伏乞皇太后皇上聖鑒敕部核覆謹奏軍機大臣奉旨刑部議奏欽此○○閩浙總督臣何璟福建巡撫臣岑毓英跪　奏爲揀員升補要缺通判以資治理恭摺仰祈聖鑒事竊照泉州府馬家巷通判石鳴韶於光緒八年二月十三日在任病故當經具題開缺照例以病故本日作爲開缺日期歸二月分截缺馬家巷地處海濵民俗强悍且有稽查海口船隻之責例應由外揀選調補臣等與藩臬兩司於現任候補通判內詳加遴選均於斯缺人地未宜惟查有本任侯官縣知縣鄭宗瑞年五十四歲四川西昌縣人由廪生中式咸豐己未恩科舉人同治乙丑科進士引見以知縣卽用簽掣福建領照到省委署長泰縣補授永福縣遵例捐加同知銜光緒三年大計卓異調補侯官縣五年十一月十五日到任六年十月十四日卸事　署仙游縣是年十一月初二日署事該員年力强健諳練老成在閩年久熟悉海疆風土民情且係卓異應升人員以之升補泉州府馬家巷通判洵堪勝任惟該員歴任內雖有未完不及分數錢粮處分與例稍有未符第人地實在相需合無仰懇聖恩俯念海疆員缺緊要准以侯官縣知縣鄭宗瑞升補泉州府馬家巷通判實于地方有裨如蒙俞允該員係初升人員毋庸核計叅罰仍俟接准部覆併案給咨送部引見恭候欽定其卓異候升之案併請註銷所遺侯官縣知縣調缺應請留閩俟准部覆揀員請調據藩司沈保靖署泉司翁學本會詳前來除咨部外臣等謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○太子少保頭品頂戴四川總督臣丁寳楨跪奏爲查明接辦滇黔官運出力局員照章開單懇恩奬叙以昭激勸恭摺具奏仰祈聖鑒事竊臣於光緒三年奏請借本設局委員創辦官運聲明如辦理二年大蓍成効奏請獎勵經部臣議准覆奏奉旨依議欽此所有在局創辦出力各員前經開單淸獎在案茲查有侯補知府羅亨奎等二十五員於光緒五六等年經臣先後飭委入局接辦該員等或在局籌畫勾稽不遺餘力成在廠經徵購連悉合機宜皆能砥礪廉隅功効卓著實屬愼始圖終異常出力計在局已逾奏定二年之限核與請奬定章相符又上年開辦湖北鶴長等八州縣官連施南府知府王庭楨利川縣知縣陳國棟力顧大局不分畛域認眞保護始能收回引岸官鹽得以暢銷又上年仁岸河工飭委留川補用知縣魯堃等三員監督修理淘挖至五百數十里之長時歴兩年有餘始終不懈鹽運因得暢行均屬力圖報効未便沒其微勞所有在事出力各員謹繕具淸單恭呈御覽合無仰懇天恩勅部核給奬叙以示鼓勵之處出自聖主鴻慈除摺單咨部外理合恭摺具奏伏乞皇太后皇上聖鑒訓示謹奏軍機臣奉旨吏部議奏單併發欽此○○陳士杰片再據藩司德馨詳據金華府永康縣轉據前署湖北督粮道胡鳳丹呈稱竊故父從一品封職胡仁楷於道光十五年捐助已田一百四十三畝零計價銀胡千八百餘兩爲令邑文童歲科縣府院試卷資又捐建房屋十八間曰培文書院計價銀一千六百五十餘　爲合邑經蒙義塾又故母從一品命婦施氏復捐已田二十畝零又己故胞弟庠生胡鳳韶遺田十九畞零撥助培文常爲合邑鄕會試賓興卷資職於光緒元年以原建義塾被賊焚燬重建廳堂樓屋二十間廚寮六間計價銀二千六百餘兩又添助已田三十九畝零計價銀一千二百餘兩仍歸入合邑培文書院管業合之四次田屋併算統計價銀八千八百餘兩造具義田章程及畝分事實冊結由司核明詳請奏咨前來臣查永康縣從一品封職胡仁楷及其子前署湖北督粮道胡鳳丹捐助義田重建義學各輸銀至三千兩以上實爲誼篤桑梓培植士類洵堪嘉尙除從一品命婦胡施氏及庠生胡鳳韶所損田價不及千兩應由地方官照例辦理外合無仰懇天恩俯准勅部將從一品封職胡仁楷及其子前署湖北督粮道胡風丹照例議給旌表以昭激勸除將冊毌咨部外謹附片陳請伏乞聖鑒勅部核覆施行謹奏軍機大臣奉旨着照所請禮部知道欽此 
 
 

Page 12

 
 
   
 
