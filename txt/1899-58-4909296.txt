# 1899 - 58 - 4909296

 

Page 1

 
 
[新印各書籍發售] [  圖書集成局啓]  
　　欽定二十四史全書寳洋五十六元○欽定四史書寳洋四元八角○隨園三十六種寳洋五元○刑案匯覽洋七元○景岳全書碼洋三元○　治新書碼洋一元六角○潘頤福咸豐朝東華錄寳洋一元三角○王益吾咸豐朝束華續錄寳洋二元五角○左文襄公奏疏碼洋四元○繪川三國演義碼洋一元六角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗案錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一　　角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中　　　本末一元五角○續中東戰紀七角○文學興國策二角○正續中東戰紀興國䇿合一郆二元○時事新諭六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房呆也此佈 
[報紀匪黨横行因推論之]  
自前歲鹽梟散勇横行於江浙交界處設賭誘人勝則擄人勒贖資則到處搶刼居民夜不安枕地方之　　甚於此　有巡船查緝無如若輩聲勢兇悍黨類繁多捕勇自知不敵不過虚張聲勢無有能翦其羽翼絶英根　　所以匪　　無忌憚嗣經江浙大憲專派督捕營管帶會同巡查若輩始稍稍歛戢然各鄉　僻之處仍未嘗絶蹟也初則在西鄉一帶繼則東鄉亦漸有之在農忙之際若輩無可生發小則偷竊大則搶刼故近來竊盜之案幾書不勝書至秋成之後鄉民稍有蓄積遂到處設賭誘人入局鄉民之因此而傾家敗産者不一而足凡有地方之責者無不深知其弊故　禁之嚴不啻三令五申不料厲禁雖懸若輩猶然横行無忌如前報紀上海縣境新涇鎭保甲局董潘上珍具禀一事閱之　堪髮指事因潘董奉諭嚴查保甲禁開賭塲致招怨于匪類月初突有鹽梟駕船三隻到鎭欲在關帝廟開賭潘乃令地保阻止鹽梟懔恨驀於十四夜糾集黨類各執槍刀將潘董刼去關閉船艙昏夜遠颺後回至洋涇浦面逼令潘董　信到家携金來贖潘之家丁送給洋銀三百元仍不放歸二十一日潘見網船絡繹而來大聲呼救梟黨急驶舟至東溝地方潘卽跳身上岸梟黨見前有砲艇始不敢阻得以出險嗣後具禀上海縣請詳道移咨水陸營俾資保衛旋經　主王欣甫大令批示候限差會營嚴緝並禀道憲移咨水陸各營一井會拿務獲懲辦一面移請黃渡駐防營酌發　吳　　地方云云執筆人閱之於是知地方圑練之斷不可少也匪類横行之際酌撥管兵以資保衛自是正理乃自　　一　之後朝廷爲節省餉項起見諭令各督無裁撤兵勇統計所誠十去其六各處無力　　薄在　　　一　所需　　過數十名然若輩東驅則西逃西驅則　竄且其黨　　出　　处　　　　　　　　不非無　　　不且兵勢一分益難與敵現在正當諭令勤於操練酌發後　操旣刑　　面兵分　勢必　　來家　　　　　　　此之時欲保衛地方非舉行保甲團練不可竊意保甲之行尤　於團練轉練須招集團丁雖不如警勇餉　　多所舞費而亦須給以口糧其費較保甲爲大雖章程十分妥善官中旣經費雖籌而隨一捐輸鄉民　　　煩苦　　意舉　　恐終難爲持久之計若保甲卽古時軌里連鄉八家同井之意旣無經費勢尤親近一家有　　各家出而相助不　　長莫及每見城鎭之中遇有搶掠之案或汛弁或巡員聞警而來匪已飽掠遠颺若行保甲則彼此相助卽有匪搶而合十家二十家之力安知不能禦匪人哉說者謂此次潘董本辦保甲者也乃驀被匪徒所刼竟無一人出爲救援可見　在保甲之法無非虚行故事卽辦團練亦難保團練之目不被匪徒擒去又逞論乎保甲哉曰此皆辦　不得其人　故非保甲之無用也前明倭宼之亂江浙沿海全賴保甲團練之功閭閻得以保衛是在上之人竭力整頓爲未雨綢繆之計毋使匪黨濳滋然則保甲團練其有益與否不可盡人皆知耶 
[本館接奉電音]  
　　昨日午前十下鐘時京師飛電傳來上諭一道敬謹譯登○正月二十二日奉上諭裕祿奏知縣浮收錢糧據實叅劾等語據稱前署直肥鄉縣知縣候補知州周爾昌補任　　　　　除錢行改令花戶自封投櫃並將銀價量爲核咸固屬意在便民惟所徵銀兩令花戶於原定耗費　　　炎　　該縣文生李　爵等控告委員往查明確實屬擅改舊章增立名色藉端浮收前署肥鄉縣知縣候補知州鄉　昌　卽行　職以肅官方欽此 
[英增軍實]  
　　倫敦來電云英國豫計本年增陸軍經費須一百九萬一千七百　　添募兵士七千四百九十三名留戍印度各軍不在此數至水師則擬將外海及沿邊各處一律整頓庶幾有備無患聊固吾圍其亦安不忘危之意乎 
[華民被拒]  
　　香港循環日報云檀香山之日本領事官電禀外部云合衆國政府旣核定檀香山　一切章程卽派廷臣博拉翁氏前往拒絶華民不准來此請飭本國各商輪船自今以後不可附載華人 
[愷軍奏凱]  
　　武昌采訪友人云去冬長樂縣匪徒滋事湖廣總督張香帥聞報卽檄飭愷字營統領吳軍門元愷馳往剿辦擒渠掃穴迅奏膚公現在地方已一律肅清香帥電飭軍門仍回防次而留朱惠之太守在彼辦理書後事宜軍門接到電音卽日拔隊遄返本月十三日軍麾抵鄂偕右營管帶陳副戎迎祥赴督轅晉謁香帥以軍門　勞卓著奬勵有加旋卽專摺奏保想頭銜榮晉當在指顧間矣 
[記金陵開闢租界情形]  
　　昨日金陵訪事友人貽書見告云南洋大臣劉峴帥擬將儀鳳門外下關一帶開　各國通商口岸業經上達九重刻下各國官商梯航畢集擇定地赴以備開作互巿之塲峴帥亦委員勘地造關以爲槯員辦公之所叵憶嘉道年間是處人烟本極稠密自經兵燹遂成瓦礫之塲迼招商怡和太古設立洋棚巿面始漸興復然曠地尙多每苦無人顧問近聞商埠將聞地價屋租勢必漸次昻貴各業主莫不色然以喜不意竟有大失所望者傳聞城内外保甲總局督辦袁榆生觀察擬飭地主持契據執照投局騐明給予價值畫地入官其有契據遺失未及禀請立案者概不得認地領價是處地基或造屋出賃或售與西人均由局中主持業主不得問鼎果如所言誠可謂利權獨攬矣 
[接篆有期]  
　杭州采訪友人云官塲探知新任浙江巡撫劉景韓中丞已於上元日抵京口約二十五日行旌可達省垣擇定二十七日接篆遂迅速置備供張修葺行臺至憲眷先於去臘來杭暫駐八旗會館大約日内卽須遷入 
 
 

Page 2

 
 
行臺矣 
[留意蠶桑]  
　　江西訪事友來函云省垣蠶桑總局自去年欽奉　懿旨認眞辦理後護橅憲翁筱山中丞卽竭力賑興規模粗備迨松鶴齡中丞接任復督同張筱船方伯加意整頓去歲除夕前三日又委董司馬允斌辦理提調事務司馬通盤籌算凡購買桑秧繅絲織綢事事核實稍有弊混卽須追賠想似此認眞辦理贑省蠶桑之利當日有起色矣 
[東京火警]  
　　日本某日報云本年元旦後一日俄國駐日本公使署中叅贊官晏社理符氏在私第中肆筵設席燕樂嘉賓瀛海冠裳師師濟濟迨午後四點越十分時賓主盡歡復聯袂爲跳舞之戲忽烟燄起於壁間未幾火烈具揚勢愈猛勇其鄰爲葡萄牙國使署及至救熄則兩屋已皆成灰燼矣 
[湖上嬉春]  
　　杭州采訪友人云新正初五日得雨之後陰　四塞罕覩晴光至十三日午後始掃淨雲　暉朗耀十六夜雨師重復稅駕歴三晝夜牀牀屋漏不絶如繩二十日雨雖住點而癡雲未散依然羃　遥大次日清晨紅日一輪如銅鉦之高掛天氣遂融和暖嬉春士女來往拱宸橋一帶衣香扇影掩映於夕楊新柳間元人清明上河圖恐亦無此妍麗也 
[鷺江春汛]  
　　厦門訪事友人云土棍林芝祥交結匪人招摇訛詐積案如山近經道署巡捕李千戎聲遠禀知道憲惲觀察觀察大發雷霆立飭厦防同知某司馬簽差恊捕拘案研訊喝笞三千板一面出示招告爲地方除一大害○常稅關委員某君到差已屆半年適當瓜代之期由軍憲札派依佐領來厦接辦稽查官輪船委員玉君現亦撤回另委某旗員承乏○本月初十日提憲楊西園尙書道憲惲觀察率同文武印委各員及銅山營叅將靖海四營各將領在提署行團拜禮并雇梨園子弟演劇侑觴誠官塲之樂事也 
[神女珠光]  
　　漢口訪事友云錢業爲各項貿易之關鍵去歲漢口錢巿折本者多新正之始紹帮歇業者計慶天衡大永大昌大生數家至本帮德茂義通祥慶昌懋亨諸家江西帮禮和阜昌隆諸往亦均有停歇之議新開者不過二三家亦可見巿面之壞矣○漢易鐵政廠練出之鋼日增月盛質色殊佳各省均來購買西人亦有向購者去歲獲利殊豐洵可喜也○去歲八月十八夜漢口大火皖省太平府旅漢貧民之殃及者約二百餘戶窘近情形筆難盡述首董誼重桑梓爰撥萃美堂公欵銀數百兩按名施給俾得各安恒業鄉誼可謂重矣○漢陽府屬黃陂縣邊界與皖省渦陽接壤當賊勢猖狂時流言四起陂地居民風鶴之驚一夕數起現在賊氛已靖安堵如常避往他處者亦一律遷歸矣○陂邑民風强悍耶穌教向未風行現經邑尊張大令延鴻再三開導准在城建設福音會堂宣講彼教○去歳鄂省官錢局獲利二十萬金左右自總辦及各執事無不利益同沾 
[百花潭影]  
　　江西訪事友來函云去秋臨川縣錢筱卿明府因病出缺禀報到省大憲詳請以永寗縣鄭菊舫明府調補所遺永寗縣缺須俟大部覆准再行揀員題補也○學憲李伯虞宗師歲試吉安府屬竣事後於新正初三日按試九江嗣因水淺舟膠至十二日始道出南昌撫憲松鶴齡中丞因有要務面商特赴滕王閣恭迓文旌相見之餘異常歡洽時適上元佳節宗師轉駐襜帷旋頒發紅示十三十五十六等日俱穿蟒袍補褂以慶令節 
[金焦春黛]  
　　鎭江訪事友人云常鎭通海道長久山觀察以烟館爲藏垢納污之地宵小最易潛蹤除飭稽查亍口連環互保外復委保甲居員劉藜閣大令水陸總巡周錦堂都戎分叚嚴巡如有形跡可疑　卽扭交縣署立予封禁懲辦亦未始非正本清源之善政也○日前道憲長久山觀察發出示論云照得城廂内外近來火患頻聞皆由居民不愼所致際此新正風高物燥固當各自小心以防未然之患且江北飢民來此求食者日見其衆難保無匪徒溷跡其間乘機竊發若不加意謹防爲害殊非淺鮮除由本道會督營縣各局委專派弁勇差役分佈巡查以期周密外合亟出示曉諭爲此示仰闔郡軍民人等一體知悉爾等須知火燭盜賊均爲身家性命所關自示之後務各格外留心時加防範愼勿稍涉大意致貽後悔其各凛遵毋違特示民瘼關心可謂無微不至矣○每屆新正武營中有迎喜神之舉本屆鎭江營叅將鄭藎臣叅戎定於本月二十日在大校塲舉行典禮屆期城守營守備李守戎及千把外委各弁均於八點鐘時齊集叅署伺候旣而鎭標各營弁兵皆號掛斬新赴校塲排列隊伍但見旗幟風翻戈矛雪亮移時叅戎由署排齊全副儀仗迤邐而出自五條街過網兒橋出北門至校塲時各兵升咆鳴槍恭迎如　及祀神化帋後然於鞭爆聲若聯珠直至一點鐘時叅戎始鴻騶回署是日也風和日麗景物暄妍經過之處衣香鬢影溢巷塡衢蓋不待曲水湔裙已覺春遊駘蕩矣 
[商改租界]  
　　前者通商各國以上海租界不敷請政府允爲推廣兹者兩江總督兼南洋大臣劉峴帥擬改爲各國公共和界方准推廣界址然仍銀於上海所轄境内不能旁及鄰縣聞此事目今尙未定奪須由江海關道蔡和甫觀察與各國駐滬領事會商蓋以觀察熟于中外交涉事宜故峴帥𢌿以此重大之任也 
[縣示照登]  
　　欽加四品銜署理江蘇松江府上海縣正堂王爲出示嚴禁事照得詞訟扭交人証久奉憲禁在案民間戶婚錢債細故爭執應先呈告候批查批提者應候查辦提審若先扭交一人証佐朱齊憑何訊斷乃刁惡之徒專以此爲挾制訛詐之計甚有搭臺妄控藉端牽累扭至縣前串通書差私押嚇逼所欲旣遂潜行放回又或被害之人親族追奪聚衆打降致釀重案此風不戢流弊甚多亟應永遠禁絶爲此示仰闔邑軍民及書差人等一體知悉嗣後除命盜姦拐各項重情及流氓逞兇詐擾仍准隨時捆送外其餘詞訟一概不准扭交倘再玩違交者不收扭者重治差役私押察出究革其各凛遵毋違切切特示 
[大令來申]  
　　前法界讞員鄭景溪大於令去年交卸讞政後奉督辦鐵路大臣盛杏蓀京卿札委辦理由漢口至信陽州一帶鐵路工程並充鐵路學堂法文總教習蓋大令久客巴黎精通法國語言文字故也前日因公來滬假寓洋涇浜長春棧小作勾留再赴杭州公幹事畢仍須由滬遄回差次 
[保險防弊]  
　　保火險之法創自西人踵行於中國通商各口滬上爲商務薈萃之區烟戶萬家最多火警江海關道憲蔡和甫觀察訪悉此中情弊滋多因籌一防患未然之法日前札飭上海縣略謂照得房屋貨物認保火險爲各國所通行上海保險洋商凡遇失愼之家苟非出於種火無不照章賠償辦法最爲公　乃近來上海租界以及城廂南巿保儉之家每以賠欵有著漫不經心轉致火災迭見殃及鄰居實足令人憫惜若不設法妥籌流弊靡有底止查中國定例起火之家本有應得之咎嗣後遇有火災除仍應照例辦理外並由地方官查明如係保有火險之家自行失火其所得賠欵應以一分撥充各洋龍經費以一分撫卹被累隣居其餘一分歸本人領受以示懲警如保險之家被貼隣失火貽累亦應查明保險年分遠近分别辦理如保險未及一年者亦應酌提一半分别充費以杜流弊庶幾保有火險者愈知警惕而火災轉可稍息矣惟事關地方商務辦理不厭周詳此外未盡事宜應如何體籌酌定以期充當周密之處應由該縣　商英法會審委員擬議禀覆察奪合亟札飭札到該縣卽便遵照妥商辦理毋違王大令奉札之下已移知英法兩租界公堂會商辦理矣 
[重建橋梁]  
　　本邑大南門外新馬路有一水橋前因橋柱欹側不便行人由董事禀請江海關道蔡和甫觀察批准估定價值籌欵興修 
 
 

Page 3

 
 
已於去臘之杪工竣近經斷察札飭粥廠委員鍾受百明府前往騐收明府奉札往騐橋面木料並未堅固據情禀覆觀察遂傳諭拆卸改造以垂久遠 
[求免船捐]  
　　滬南馬路工程局委員朱森庭明府因局中經費不敷禀准道靈蔡觀察向浦中各划船抽捐每船月捐洋銀一元藉資挹注旋復移文縣署王大令正欲出示曉諭開收昨日午刻各划船婦女集有一百餘人擁至縣中喊禀無力輸捐務求作主王大令傳諭退去聽候禀請道憲核示 
[研訊被匪勒斃案]  
　　本邑西門外萬生泰炒貨店内老嫗某氏被匪夤夜勒斃前日嫗女胡邱氏偕弟邱進才聞信來滬投縣署鳴寃王欣甫大令提同前在店内傭工之楊顧氏分别研訊學徒陸阿福供年十九歲十六夜四更時蠂夢初回忽聞梯上有人下樓問之不答正欲聲張被匪撳住將髮辮扣結頸間旋卽乘間逸去幸所扣尙鬆卽行解釋呼同對門開馬車行之胡福生至樓上見衣箱盡開老嫗已勒死牀上警駭之餘回憶是日傍晚時小的挑水回店有男婦各一闖入店内　問來由則婦人稱與嫗之女兒相識隨至樓上與嫗譚論移時男子則坐在店中迨婦人下樓相將俱去不意至晚卽肇是禍大令問二人姓名住址及作何事業爾曾否知曉答稱並未知悉惟見面尙可指認嫗女胡邱比供年三十歲原籍海門通元鎭十九歲時嫁與寗波人胡福增爲妾胡向在錢莊爲跑街夥因患瘋癲辭歇在西門外開設炒貨店去秋病勢增劇　長次二子回籍小婦人卽收陸阿福爲學徒旋因生意不佳至臘月二十三日將店閉歇新正某日接家信知父親於上年十二月初旬在籍病故爰於十五日清晨遄回故里留母親與陸看守門戶臨行時復中與胡同鄉同姓之鄰人胡福生帮同照料到家未及數日卽聞凶耗是以偕胞弟來滬叩求緝兇擬抵爲母伸寃大令問現在傳案之楊顧氏前在汝家傭工幾何時因何辭歇答稱楊顧氏於上年十二月初十日來傭因作事貪懶卽於正月初九日辭回然兩下並無嫌隙又提邱進才訊問供年二十七歲在籍爲酒家傭上年臘月父親逝世母親愁悶莫釋由二胞姊勸至上海三姊處暫住藉釋愁煩不料慘遭勒斃求恩伸雪楊顧氏供年三十八歲蘇州府屬某邑人上年十二月初十日至胡家傭工至正月初九日停歇旋有人薦至董公館爲梳傭嫗死之習日因事過店門始知其事感念舊情殊深歎惋大令再四研詰知此案與楊顧氏無涉飭暫回家氏叩謝而去又提胡福生斫訊供與胡邱氏之夫同姓不宗胡邱氏動身之際囑遇事照顧小的曾問嫗可要撥一小馬夫陪陸睡宿嫗一再辭却故未遺去不意十六晚肇此巨禍惟事前毫無聲息後聞陸阿福喊救小的立卽過去匪已逃逸當晚卽訴知地保報案求騐大令飭地保張連生同陸阿福將封鎖之箱籠交胡邱氏檢收候緝獲正兇卽當照律擬抵氏等叩謝而退大令又諭差保從速破案毋得因循干比 
[敬惜字紙]  
　　近年來每有不肖之徒廣收字紙運往津沽售與鞋匠作鞋底前經上海縣主出示禁止邇以日久玩生復萌故智每由沙船耆舵私運出口希圖漁利事爲總巡戴子邁明府訪聞照會各巡防局嚴行查辦二十三七鋪巡局委員邱友齡二尹立傳二十七鋪地甲陶昇訊知各情親督勇甲在張士元朱阿發等家搜出字紙若干押令送往同仁輔元堂焚化以免穢褻一面傳諭各店鋪不得將舊帳簿售與沙船載運圖利並函致海運局紳董請傳知各船水手不准私行夾帶 
[首屈一指]  
　　本邑南巿潮惠會館於上元日起徵召梨園子弟清歌妙舞共樂昇平遠近來觀人多於燨前日午後演翠屏山一齣伶人潘小連生扮拚命三郎石秀手執利刃飛舞盤旋偶一不愼砍落一指鮮血迸流點點猩經沾染襟袖然猶能忍痛終塲迨能去戲衣始用藥敷治觀者莫不駭然 
[拾遺糾繆]  
　　昨報所登電傳上諭内李兆庀張良弼悮作張良粥又蘇州縣試一志内長洲悮作長州首題宜若登天然之上遺漏未冠二字歸與句悮作歸興無是餒也句悮作無是綏也合照報例一併聲明 
[更定稅則議]  
　　外洋通例欲保本國之貨必令進口稅重出口稅輕獨英國不然凡入口貨如爲民生日用所必需者概蠲其稅及究其工商竟絶不有碍生計且貿易益以大興實天下至奇之理間嘗博訪周諮始得其故蓋入口貨價廉則本國貧民易於度日而本國工商艱於牟利則不得不苦心極慮求省工省料之法務與客貨爭衡故英人製造之貨物美價廉爲地球各國所無實客貨有以迫而成之也其地雖與中國遠隔三萬里尙能買中國物料製成洋貨重載入華以牟中國之利可謂巧矣向之日本原與我同丁值百抽五之厄而朝野上下全以整頓工藝爲急多造洋傘洋針肥皂强水磁器煤鐵等貨載運來華以分洋人之利其載往外國者有絲茶蠶紙諸大宗至工匠礦師向有爲我國所聘分發各省効用者近且改立約章竟出西人束縛馳驟之外進出口之稅輕重得以自主誠大快也旦夫日本振發僅三十年耳而功效至于如此駸駸乎與泰西各國駢肩并駕何長進之速耶我國欲加徵進口稅西人不允卒以不果詎不爲日本笑大抵天下各國不克振商務者必其民之愚者也以觀我華人則不愚胡爲至於此大抵華民頽惰者多以我頽惰之民與泰西勤敏精悍之國交幾何不爲所制加稅之議所以言之數年而不成歟或曰英以减進口稅富其國循其途以追之使貧民易于度日工商艱于牟利是使之不得不設新法之秘術也廖卓生曰否否是大不然中國之勢與英殊英之風俗樂於經商見進口稅輕必汲汲焉務爲新法人之心智愈用而愈巧故其致富有餘也我則不然進口稅輕則工商咸有戒心以爲洋貨進口價尙廉於士産雖欲大鼎製造恒慮銷塲之隘安得而不裹足故必急加進口之稅俾洋貨稍滯土貨便獲益不淺爲今日計旣難以聲勢懾遠人又難以兵艦　戰于廣洋巨浸之中更難以紙筆口舌爭勝于壇玷尊俎之上無已有二術焉犯天下不若犯一國如鴉片一物英獨有之耳若俄若美皆未嘗利乎此雖徵稅至極重俄美法必不起與我爭也我宜暴諸天下昌言鴉片有害無利理合加徵有違言者必非善國英國好名畏恥天下各國又咸知此物爲大有害各國報館見我毅然行之必著論稱頌英人讀之必生畏心於是加徵鴉片之議成矣於他國亦然視其國所專利爲他國所無者視其國所最精爲他國所不能及者獨加其稅彼若有辭我又暴諸天下著其所獨宜加徵之故天下之民咸欲利已損人聞是必無不喜各國旣韙之者多專利之國迫於公論欲反顔力拒難矣若仍有違言則請與國公斷與國見實有應加之理當無不斷加者行之數年天下各國所有專利之物擅畏之藝幾何不盡爲我加徵其稅也所謂犯天下不如犯一國者如此至是而起與各國更定稅則已加者不减未加者察其可否以加之若反其道以行之欲於各國之貨概議加徵恐議之十年三寸之舌且壞適以益西人之怒耳管子曰蛟龍水蟲之神者也乘於水則神立失於水則神廢虎豹獸之猛者也居深林廣澤則人畏其威而載之去其幽而近於人則人得而易其威我如失于水而去其幽矣誰則畏威服勢俯首帖耳隨我所欲爲乎芻蕘之獻或有補也廖卓生稿 
[來信照登]  
　　昨日洪裕錢莊來信云二十一日貴報登魯麟洋行來信此案於去年十一月二十八日兩句鏟時由素向往來之協吉號付下莊票六紙共銀七千一百餘兩係歸小莊往來欠欵曾向各莊一一對准及協吉倒閉鄒金生逃走突有魯麟洋行買辦帶領多人到莊詢問抄去銀票號碼請官出諭止付此十一月三十日及十二月初二日事也迨至十二月初十日縣差恊同英公廨差役來傳莊主由夥友趙蘭到案至十七日會審一次十二月二十日南北各莊在邑廟内園會議咸謂對准之票如不作憑於商務大局關碍非淺故由南北錢業董事公禀道憲商務局憲及英公廨嗣於十二月二十八日奉憲諭飭各莊一律照票付銀仍歸洪裕收領豈知持票向收突被探捕拒付故新正十七日仍邀南北同業至内園會議皆謂票可恃勢拒付將來豈能信用是以各莊咸有不願出票之意謹告細情尙希亮察 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[四五彩誌喜○得彩更容易]  
英二月份頭四五彩均由本行售出得主台銜查明再詳 
購票三條附送眞金全彩加工美女月份牌一張以廣招徠 
華賚賜發財票號單已到 
去年大彩疊出屢登報章頃接英正月份華查賜號單查頭彩售與軋而伏司登及舊金山埠二彩售與維格司埠及米司民三彩售與海南軋羅夫埠四彩一張由本行拆與本埠大有利票行轉售與金匷 
嚴少翁獨得又五彩一張批與寗波江北岸北順泰本行轉售與温州姚玉翁所得以上彩洋如數解付其餘小行售出甚多筆難盡述請得彩諸君速來領洋爲盼　售英三月份票全張四元○對開二元○四開一元○八開六角○分條三角外埠信購明信購上紅字綠花邊財童爲　上洋五馬路中○棋盤街北首售票處便是上海德商北順泰洋行啓 
[日本郵船會社]  
啓者本公司神户丸准於本月三十日卽禮拜六上午十點鐘崎神户横濱等埠小包收到廿九日午刻客票賣到廿九日五鐘點止倘蒙各賓號欲裝貨搭輪者務祈早臨爲幸郵船株式會社 
[香港]  
致中和聲明 
啓者香港致中和專辦紗羅綢縐洋貨疋頭開創三十餘年並無分枝别埠誠恐外埠或有字號相同倘各莊號往來請祈分别與香港致中和無涉謹此吿聞　正月吉日 
[告白]  
奇馨茶鋪今盤與唐延鰲執改牌愼昌所有奇韾店内一切帳目銀錢等事均歸奇韾自行理直與愼昌不涉特此申明韾茶鋪蔡湘林白 
[遺失棧單]  
今遺失北棧第２４０３華夫８７３棧單一紙尙存粗布三件已將該布提回經明北棧此單作爲廢紙特此聲明望各寳號切勿作用４天祥洋行啓 
[聲明]  
合開賣盛銀樓股東永春歇業挽中推绝與餘記管業永春名下往來一切等向周永春自行理處與餘記無涉此佈程翟姓啓 
[出售大瓦水廠一座]  
今有談龍瓦冰廠及瓦平房三間在老打靶子路北首如合意者請至裏虹橋南首天主堂經租帳房面議可也本帳房白 
[大阪商輪公司]  
啓者本公司大井川丸輪船准於新正月廿八晚卽禮拜四開　長江等埠該輪走水極快買辦司事等均係華人茶飯應酬一切無不週到倘蒙各賓號欲機貨搭輪者請遺本　房面蘭是荷郵請株式會社 
[盤店告白]  
英大馬路奇馨茶店向係蔡湘林所開今於光緖廿五年正月底盤與唐廷鰲執業改牌愼昌仍做紅綠茶生意仍請 
蔡湘林爲經手所有從前奇馨店一應銀錢帳目輰仍歸奇馨原主自理與愼昌不涉特此登報申明以供周知愼昌唐廷鰲告白 
[盤店聲明] 　 
啓者虹口萬與三合三利三號名下此股份今因意圖别業情願將名下股份頂與新人承受所有前後往來銀兩當面交割溥楚嗣後往夾與廣益泰無涉先此聲明以免後論廣益泰白 
[永利聲明]  
潮州永利信局開設多年前被王某經手虧空客欵早已清楚惟借票憑單未了去年程邑尊斷給其欵向王姓理直與局不涉今庚頭班加永利昌記尙有義記圖票檢出以作廢紙後經手李姓 
[庚興保險分行]  
本行經理水險公司已歴多年素蒙紳商信顧然在北市各號家未免路遠跋涉今特分設三馬路逢源里祥裕公棧内不論禮拜或深夜隨時均可盖印恐未周知特此登報 
[逃夥聲明]  
茲者本號經手戌其欽於舊年十二月廿日取現洋逃走查帳用空店中一千餘元今向見議保人查出本城内瑞豐燭店人存洋一百五十元當者人向該店言明劃收立有存摺一扣以作廢摺尙有少欠同見議休人尋著共欽本人再行理直如有知下落送信是當重謝特此聲明引翔鎭四房周泰和啓 
[新製送禮餅乾]  
西式各欵餅干類皆由外洋運載而至路遥費活其價恆昂本號以法變通特聘名半餅師一仿西法製造價味美與外洋所製無殊以罐貯藏欵式備具官禮合用洋筵皆宜茲特　價目列明俾供光顧紳商如意擇取庶知鮮明巧妙近悦不　遠來焉每大罐價洋五角分每中罐價洋三角門市批發童叟不欺上海芟大馬路同安茶居吿白 
[天靑純素杭庫縀始開剪]  
本莊整匹批發有年今始開剪天靑頭號杭庫緞寗綢羅紡線春无斜緞素濮後馬路福綏里杭州錦雲 
[吉房招租]  
新閘新馬路眉夀里西隔壁有頂市公館房屋九樓九底共有兩所晒臺自來水一應俱全如合意欲租者請至老旗昌北泰安坊森元絲棧領看 
[地基出售]  
啓者今有工部局圖上第二百七十八第二百七十九第二百八十等地三座共約三畝坐落巴子路地上有洋房二座現在 
每月收租銀一百十兩欲知一切詳細請至圓明園路第二十三號門牌愛爾德洋行面詢可也此佈 
[嫩面玉容散]  
此散治男女面上油腻黑氣烟色酒刺雀斑暗晦等患後晨搽擦自然嬌嫩滋潤清秀眞整顔妙品也每瓶三角每洋照拆四瓶　上洋二馬路中市京都天寳齋便是 
[天仙茶園]  
新排連檯文武十二本奇巧戲 
鐵公鷄 
新正月廿四夜准演諸公早降 
[贈額鳴謝]  
大隆公司主有道眞實不虚頭品頂戴兵部侍郎右副都御史前湖南巡撫邵友濂題并書 
大隆公司創製燕窩糖精汁功效極大治病若神領略數月獲益不淺書此以謝之取精用宏翰林院編修陳昌紳贈 
廣東陳恒德堂良方濟世 
[招堆客貨]  
本行有洋棧房數所在蘇州河一帶碼頭上落碼頭極便貴客如有繭子棉花及各雜貨均可堆存棧租公道保險 
價等倘欲分租數宅亦可其租價請至本帳房面議可也此佈立興洋行啓 
[聲明承頂]  
今有棋盤街北首萬利源高遷四馬路海天春隔　自願將生財及鋪内裝修頂與廣同昌承受但有銀錢往來會頂帳目等仍歸萬利足自理與廣同昌無涉特此聲明经免論廣同昌啓 
[併股聲明]  
茲啓者於光緖十九年分楊邵茅三人合股創設久林煤炭一業今因楊恕二公另有别業自願將久大股分歸併茅姓一人創立是歸併之後一切店務與二公無涉所有合股合同央親友在塲塗銷各無翼言特此聲明光緖廿五年正月日上洋新閘久大延記吿白 
[大餐籐椅大减價]  
外國木器出租 
本號新到大號黑籐椅每把售洋一元八角五分原箱批發每打計九八元十六兩並外國木器鐵床籐椅出租如蒙貴客賜顧 
請至三洋徑橋北首本號面議此佈王森記啓 
[廣東陳恒德堂良方濟世]  
婦女乾血癆良葯 
此藥專治婦女衝任損傷以及腎虚血枯血少血閉而或憂鬰思慮過度而經不行則中氣益損陰氣益乾致成瘀血凝聚癆瘵險症本堂家傳良藥無論婦女老幼 
遠年初起一服此藥三日血脉調和功效大見重者服藥二盒足矣痊愈屡試屡騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冒甚多購者認明○函購信力自給○鋪分上海英大馬路萬康酱園對門德仁里内石庫門廣東陳恆德堂謹啓 
[仕商公鍳]  
中外各埠京貨藥號皆有寄售選購極便 
前有人假冐本公司燕窩糖精名目禀蒙中西官長給示查禁此　少息邇値冬令服補物人日見其多又有不肖之徒串同信局影射特再登報請認明包皮刊有中西官長吿示及附送燕窩糖精誤南京路一百四十七號門牌華與公司白 
[上海華英大藥房]  
自製漢東蠟丸 
本藥房之西藥遐邇稱效今剔選地這藥材監製各項廣東鐵丸膏丹藥酒方用神騐藥出糐良照症投之如匙之擘鎖况乎丸藥功冠湯藥旣　旅易帶以備調攝又可隨處與人方便誠一舉而兩得焉 
[盤店聲明]  
茲有裹虹橋西堍發昌盛京廣洋貨店因各東不願合開情愿挽中將生財貨物一切全頂盤與發昌祥管業開張昌盛名下往來帳目存項該 
欵以及前首交涉概與新主無涉特此佈聞發昌祥白 
[好時洋行] 　 
聲明保險 
所有祥豐洋行經管之文謙水險公司及些喇文打火險公司今一例歸我行經理凡房產貨物機廠一切均能悉心專保偶 
有不測賠償無不迅速保費亦格外公道倘蒙紳商賜顧請至四川路長樂里對面第七號門牌本帳房面議呆也此佈 
[盤店聲明] 　 
啓者芟界河南路東森祥洋會店全盤頂與合面堂爲業如東森祥有來往　情概歸東森祥自理與合成堂無涉特此聲明合成堂謹啓 
 
 

Page 8

 
 
   
 
