# 1919 - 230 - 4916710

 

Page 1

 
 
   
 
 

Page 2

 
 
   
 
 

Page 3

 
 
時評 
[敬告學界（冷）]  
不宜預聞日貨公售事 
　　商界之事商界自謀这母庸他人爲之越俎也蓋此次愛國之舉動學界所以首先發動者一則表示學界自身之愛國一則感動他界之愛國故商界如有不知愛國者勸導之可也干預之已爲不可故各地學界有預聞焚貨之事余且以爲有所不宜况乎預聞售貨之事哉 
　　全國學生聯合會對於此事已屢有所聲明謂無關係矣然觀其會名固中華商學聯合促進實業會也故對於學界不能不貢斯言 
[命令]  
　　二十四日大總統令　任命張作相署奉天陸軍第二十七師師長此令 
　　又令　陸軍總長靳雲鵬呈准吉林督軍鮑貴卿電請開去陸軍第十九混成旅旅長兼職俾專責成等語鮑貴卿准免兼職此令 
　　又令　任命張煥相爲陸軍第十九混成旅旅長此令又令　國務院存記劉元礬着交財政部酌量任用馬許陸榮籛李祖謨着發往直隷任立綱着發往山東均交各該省長酌量任用此令 
[專電一]  
　　北京電　王密電駐滬克希克圖云俟二日内晤桂莘再定行止 
（二十五日下午四鐘） 
　　北京電　王密電駐滬克希克圖云俟三日内晤桂莘再定行止（二十五日下午四鐘） 
　　北京電　王揖唐明晚赴津商朱後再定行期又粤軍府迄無復訊卽尋常問題亦久不來電（二十五日下午五鐘） 
　　北京電　王揖唐得朱桂莘禡電謂漾日返津有兩週勾留兄若月初成行卽在津晤敎文卷另送京王卽復敬電准三日赴津聆敎並乞敦促達詮歸京（二十五日上午十二鐘） 
　　北京電　安系力倡和會移寗吳鼎昌决不可留將由王薦人繼任有梁鴻志說（二十五日上午十二鐘） 
　　北京電　陸榮廷電徐謂對王無成見惟個人不能代表西南須依多數表示（二十五日下午四鐘） 
　　北京電　舊議員五十二人昨商定儘月底赴滬下月初旬赴粤（二十五日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電　某西友云軍火弛禁日人曾允代疏通惟外交界現未提及昨有某項軍機運入外人甚注意（二十五日下午四鐘） 
　　北京電　參戰訓諫處擬改爲全國訓練處以便久設 
　　北京電　張作霖請黑省設四鎭守使薦巴英額英順車慶雲湯玉麟（二十五日上午十二鐘） 
　　北京電　滬護軍使缺暫不簡人現有添設副使及以師旅長攝任仍由盧兼領兩說尙未决定 
　　北京電　海部定九月馬禡漾三日艦隊在湖口會操 
　　北京電　巴黎電各國對内田宣言美反對英在可否之間其餘無表示（二十五日下午五鐘） 
　　北京電　粤商學各團體電承撥十萬元迄未發粤饑請迅發 
　　北京電　陳光遠電梅縣方面近由潮汕開來援贛軍二千和議未成難免叵測（二十五日下午五鐘） 
　　北京電　鮑貴卿電護路擬分三段哈爾濱至滿站爲北段至長春爲南段至五站爲東段各設司令一副司令一總司令部設哈爾濱置參謀長及三處 
　　北京電　劉鏡人電告俄政府仍阻撓我艦赴松黑外部卽向俄使搞議（二十五日上午十二鐘） 
　　北京電　甘張電據陳遐齡稱藏番停戰屆滿我軍餉械俱缺進退維谷齡一人死不足惜其如國家大局何前蒙政府接濟六萬元至今未到懇轉電中央接濟等語查前奉令由甘撥濟六萬元業飭西寗如數提撥 
　　北京電　庫電俄白牌軍集合陶誕河一帶有謀攻海旗之意並有不問俄紅黨及中蒙海兵均用武力對待勢我軍力薄懇飭邊防援軍尅日前進又稱俄激黨勢極猖獗上烏金斯克及車斗斯克一帶均被多數黨佔領逃出難氏二三千鄂政府均令移在俄後營子兵房居住 
　　北京電　陳毅電布人齊頗諾夫到庫煽惑藉口守候蒙官府答復日久未去昨經蒙外交長車林當面答復謂已全體議决擁護中央不贊獨立如布人在庫不攻撃外蒙自當照舊保護否則聯合中央軍隊以武力對待等語齊始無言去（二十四日下午一鐘） 
　　北京電　張敬堯電奉令吳師餉項由湘籌濟但湘省財政亦已山窮水盡如有絲毫餘力决不一再呼籲若另籌捐堯不敢有此主張惟有仍懇院部設法否則聽其開回直防如果因此發生意外堯不敢負責 
　　香港電　軍府電龔請取銷舊銀團借欵（二十五日下午三鐘） 
　　香港電　粤商會議抵制某貨决定各商行立志願書規定七欵將存貨沽清限期止辦如違卽將貯燬並處罰金（二十五日下午三鐘） 
　　香港電　舊國會議員質問軍府何故不發表對王意見 
（二十五日下午三鐘） 
[各通信社電]  
　　北京電　葉夏聲來京主張不須議和只須政府下令督促舊國會完成憲法 
　　北京電　舊國會反對王揖唐通電昨申刻到京擬逐條電駁（以上二十四日） 
　　廣州電　譚延闓電軍府謂湘西宋方衝突已電令停止進攻靜候派員查辦 
　　廣州電　龔心湛電賑濟災荒本無分畛域惟蘇米不敷民食勢難弛禁容商張敬堯設法接濟 
　　廣州電　柏文蔚文電田應詔篠電均反對王揖唐爲總代表譚延闓篠電贊成唐總裁文電絶對拒絶王揖唐並已通電反對請嚴電北方從速更換總代表　　廣州電　李根源皓日返韶 
　　廣州電　衡州某要人電稱吳子玉以王爲總代表和議絶無希望對於時局頗悲憤趙恒惕電北方派王揖唐絶無誠意議和不如一戰解决時局李根源哿電贊成唐繼堯文電請一致通電反對王揖唐爲總代表 
　　廣州電　軍府以李煜灜汪兆銘電旅法學生爲振興敎育實業募集資金特電西南各省並以岑伍兩總裁名義代爲募招（以上二十二日） 
以上平和通信社電 
　　北京電　日本以獨佔滿蒙權利爲加入新銀團條件日銀團壟斷借僨共同管理經國人認爲經濟瓜分今日本特别要求侵略之野心益甚故反對者更多 
　　北京電　當道籌議各分代表亦應付予要權將明定審查員名義即日電徵西南意見 
　　北京電　美國來電上議院將拒絶和約批准案業已通過 
　　北京電　政府决定魯省外交由中央負責辦理吉林外交由地方解决 
　　北京電　陸專使電請偕王魏先回國顧施留法補簽奥約院電復照准 
　　北京電　任袁榮叟爲魯敎廳長 
　　北京電　政府昨電巴黎陸使等奥約修改如不取消請勿簽約 
　　北京電　政府欠三菱公司第二批軍械欵項擬付給國庫劵 
　　北京電　張文生電在趙樓斃匪二百餘名 
　　北京電　南方請速宣布對德復和政府已决定日内開議協商 
　　北京電　朱啓鈐將文卷專員送京與王揖唐約訂三日内在津接洽 
　　北京電　海軍部擬定九月下旬在江西湖口舉行秋操已派員籌備 
　　北京電　張作霖保巴英額車慶雲馮玉麟英順爲四鎭守使 
　　北京電　將裁撤江蘇軍務會辦（以上二十五日）以上中華通信社電 
　　北京電　王揖唐定月内赴北戴河晤朱啓鈐接收和議交代然後由津會同各分代表南下分代表劉恩格將留京龔主張加派一人徐不謂然現尙未定 
　　北京電　僑工局擬訂安置回國華工章程十二條呈奉批准嗣後對於回國華工即依章程辦理（以上二十四日） 
　　北京電　棉業督辦周學熙呈准在天津設立棉業籌備處一所不日即將開辦 
　　北京電　墨西哥華僑被虐事聞將列入下屆閣議討論保護方法 
　　北京電　政府令陳毅以奉吉庫三路赴援告車臣汗部堅其拒謝之心 
　　北京電　寛城子交涉已在長春開始談判聞日領以此次事件由於排日運動之結果要求嚴行取締排日舉動 
　　北京電　府意仍令陜督飭古莽蒼赴藏會同鄂郡王向達賴商准陸興祺駐拉薩以便接洽一切　 
　　香港電　軍政府對王揖唐總代表因黨派意見不一迄未有所表示（以上二十五日） 
以上中孚通訊社電 
路透電 
[歐州和會餘談]  
　　二十一日巴黎電　高等會議决定通告有關係之各方面謂德政府應維持西里西亞上部之秩序俟和約批准時爲止波蘭兵非經德國請求不許入該境 
　　高等會議並决定派員赴閙事地方查報恢復秩序所必須之方法一面促成協約國委員會之組織俾公民大會開會時協約國委員會得以管理地方 
　　二十一日倫敦電　胡佛氏從中歐游歷而回向高等會議報告西利西亞罷工後歐洲煤市之嚴重情形並述及匈牙利近狀 
　　二十一日巴黎電　胡佛向高等會議報告謂苟無專大權力以辦理西里西亞煤礦問題則將無以解歐洲經濟上與政治上之危機奥匈之亂大都直接發源於世界煤荒匈京現極缺食醫院中有病人兩萬但無防座腐劑麻醉劑及裹布之類云 
　　二十五日巴黎電　高等會議今日宣讀英國牒文言西北俄羅斯政府之組織事謂愛沙尼亞政府要求和會承認其完全獨立否則不願進兵於彼得格勒波羅的諸省英代表葛夫將軍力請依允愛沙尼亞人之要求苟不然則全盤運動或將失敗福煦統帥牒稱波羅的諸省撤兵條件五條内有四條不爲德政府所遵守德國戈資將軍雖已回柏林但時局未有進步以李文公爵現所組織之軍隊顯係戈資軍隊之復活也高等會議决令葛夫將軍實行協約國要求 
　　二十一日柏林電　德政府與波蘭代表團會議法國杜本將軍亦列席議定德政府在西里西亞應停止殺人協約國將於二十二日赴西里西亞刻在柏林之波蘭代表團則將於二十二日往華沙以待協約國代表團之報告波蘭代表團發出宣言謂西里西亞之運動並非過激主義不過係反對德國壓制迄未稍止之一種抗議該處波人德人皆被激成罷工軍人鋪張某事指爲叛變 
　　二十二日巴黎電　今日高等議會討論中歐西里西亞與匈牙利事胡佛主張和會對於匈事宜迫令約瑟大公出境謂奥匈舊皇室中人復爲匈牙利政府元首之政變爲害極大使中歐過激主義因以復熾故宜即設法對付之匈牙利經濟現狀殊不能令人滿意因羅軍現仍没收糧食運回亡國協約國宜派員駐羅邊界防阻匈境食物運入羅境高等議會從其建議令匈京協約國軍事委員團酌視情形派員監視之胡佛又言及西里西亞上部謂形勢大壞非由協約軍佔領之無解决方法在德成境内之波蘭工人要求將德成畫歸波蘭故罷工相挾高等議會乃决派共同委員會連波蘭㨗克德國委員在内前往西里西亞此委員會將留駐境内於西里西亞上部公民大會開議時管理地方以保護協約國之利益公民大會俟各國批准和約後即可舉行 
　　二十二日倫敦電　波蘭方面消息謂西里西亞上部之電氣廠已停止工作全境無電燈或電力各工廠因缺煤皆停頓華沙消息謂德兵與波蘭兵小戰死傷若干德兵襲撃所致 
　　二十三日巴黎電　巴黎輿情以爲國際聯盟之將來所在地將由瑞士之日尼瓦而移至比國之不魯塞爾不久即有正式佈告至於遷地之主要原因則因比國對於在和會中所得之待遇殊不滿意也 
[歐洲之過激黨近狀]  
　　二十二日倫敦電　烏克蘭公報局稱烏克蘭地方自治會之選舉過激黨失敗雖用恫嚇手段僅得全數票權三分之一　 
　　二十二日倫敦電　烏克蘭軍已占據俄迭薩鎭 
　　二十一日倫敦電　陸軍部發表二十日末滿斯克 
　　公報如下我軍攻撃距加巴索爾加南七哩之敵軍迫今退出陣地並向南追逐七哩興加半島之俄軍撃散敵軍俘虜五十九人哇尼加河東面之敵軍圖攻我軍所守之某村迷其方面自相撃殺大受損失 
　　二十一日匈京電　今日内閣討論選舉議案以選舉權普及爲甚礎女子亦在其列議决於九月二十日舉行選舉總理將與協約國委員團商行此事 
[各國近事記]  
　　二十一日韋瑪電　今日德總統愛倍爾氏在國會宣誓禮節甚盛總統演說謂今日急宜盡瘁國務以再造祖國祖國之新要主義爲自由與正義二端繼又在廊下演說聽者高唱國歌以致敬之 
　　二十二日蒙特里爾電　坎拿大西印度聯各會會長馬嘉萊氏對客談英政府望坎拿大開拓西印度羣島事謂英屬之圭阿那利源極大估計該處産糖可增多由十萬五千噸至二百五十萬噸足以供給不列顚帝國全部之需且有餘多他如米木橡皮烟之屬亦極有發展之餘地美國現方談判收買荷屬之圭阿那如美國果得之則必能使其地成實業發達之區故英屬圭阿那之地利斷不可坐棄之今英屬圭阿那政府已顯與坎拿大開始磋商云 
　　二十一日柏林電　國會之新外交委員會現已組成以施德滿氏爲會長又組織戰責調查會以民治黨彼得森爲會長斯班博士爲副會長 
　　二十一日華盛頓電　駐美墨西哥大使請美政府立即調回刻在墨境追撃盜匪之美兵　　二十二日倫敦電　澳洲水夫罷工夫已聯合會現且運動赴海外各船之水夫罷工蓋當最後談判之際忽生頓挫所致 
　　二十二日倫敦電　白皮書述阿富汗近今事變謂此次和約任令該國内外自由獨立並無阿王於外交此須從英國勸告之條欵 
　　二十二日紐約電　加尼琪氏所遺財産不足五十兆元 
　　二十一日倫敦電　金鎊價落對於美國滙率尤甚各報皆注意之昨日鎊價之低爲從前所未有每鎊值美金四元一角易言之即英金一鎊在美國僅值十七先令也專門家請大衆研究國外滙兌俾知節用與增多出産擴充出口貨之必要今紙幣充塞非眞錢多也巴黎亦有同一注意之論調巴黎時報謂法國地位對於英國頗爲不利今英金一鎊可值佛郎三十四枚急宜增多出産而廉其值此爲銷貨於外之唯一方法又柏林電稱德國糧食部因馬克價格低落每枚僅值二便士半故已禁止向外收購某種貨品如丹麥與荷蘭之食物皆在禁購之列 
　　二十三日巴黎電　法國財政委員會向美國紐約著名銀行商借五百兆佛郎在和約未批准前尙無切實辦法之望 
　　二十三日巴黎電　法國股票交易社情勢尙穏預料有大宗英國股票出售衆料此事可增進法國對於倫敦匯率之地位 
[公電]  
　　灌雲糧食調查會來電　申報館轉學生聯合會糧食研究會鑒海屬産麥最豐東灌各有海口可以外運現雖經軍民長官明令查禁難保奸商不乘隙私出國係民食實非淺鮮敝縣全體紳重特組織糧食調查會實力稽察以補官力之不逮推選張君福森爲正會長孫君濤爲副會長即日成立設處辦事除函請贛東兩縣一致進行並由縣署呈省備案外謹電達台端敢祈指示贊助俾免貽誤母任盼禱灌雲糧食調查會有 
要聞一 
[奥約修改問題續聞]  
　　奥約對華條件悉數變改實爲輓近外交界最離奇之舉吾國專使已向和會提出抗議茲據某方面接巴黎確電本月十九日五國會議審核吾國杭議已據以轉逹奥國至奥國如何答復尙未能詳云云奥約對華條件何以變本加厲推翻前案此中原因頗面夫尋索聞奥國提出修改案之時顧專使曾向協約代表團力爭各代表態度均極冷淡獨某代表答稱奥國國體改爲民主係新建國原定各欵當然有所更動云云據上情形此次奥約修改其所持理由至極薄弱昨日（星期六）閣議例會因奥約修改問題乃臨時改爲秘密會聞討論結果即致電巴黎陸專使等有所訓示大致謂對奥和約關於中國五欵除第五欵有讓步之餘地外其餘四欵之修改案完全不能承認如此項要求不獲容認决不簽字至於國際聯盟當以其他方法加入同時並命陸徵祥王正廷魏宸組即日回國留顧維鈞施肇基在法辦理 
[直魯代表請撤馬良獲咎]  
　　昨日（二十三）上午山東代表直隷代表曁北京各界聯合會代表齊集化石橋山東中學討論請願山東解嚴及懲辦馬良事宜當經决定赴總統府呈遞請願書並陳述各界意見遂以電話至公府通報旋接回電謂總統今日過忙無暇延見囑請赴國務院與總理接洽該代表仍要求晋見府中終未應允代表等遂於十時許齊至新華門請見至時門外已有軍警鵠立並有警察廳常處長李督察長前來婉勸請各代表回寓代表不應相持許久代表又要求准舉代表三四人進謁而當局仍未之許於是常李二氏請各代表將請願書交出由常李轉請吳總監面呈代表等要求須有批示常李二人答應必請吳總監要求總統明白批示然時間及手續問題須五日工夫方可批出維時代表中有人仍要求非面見不可語言之間彼此稍有爭執常處長乃謂諸君此舉實不免强迫會見之嫌警察職權所在似難默視代表亦謂吾人請願純出愛國至誠决非無故搗亂者比倘如果有礙警察職守儘請執行警察之職務雙方相持至下午四時許軍警方面遂下令將各代表每一人以兩名警兵挾之而去旣帶到警廳先留置於接待室各界聞此消息大爲驚駭紛紛向廳中請見並請保釋皆未允准至夜一時許各代表尙未出廳此項消息傳至天津後天津各界聯合會評議部即於當日下午五時開緊急會出席者馬千里夏琴西諶志篤居秀孫李毅韜祁桐軒蕭潤波推馬千里爲主席報告適接北京大學電話云我會代表同直隸各縣代表共二十四人女士四人今早十時赴總統府請願候至午後四時未允晋見業被警察將該代表等完全逮捕解京師警察廳扣留應如何辦理付討論諶志篤主張多派代表作第二步晋京請願任其扣留仍宜籌備繼續進行之方法一方面公推諶志篤明日（二十四）即行晋京調查眞相並議决明日晚八時開臨時評議會討論進行方針至八時半閉會並公决通電如下萬火急上海全國學生聯合會轉各團體各報館及各省省會各省商會各機關各報館鑒馬良禍魯全國共憤山東代表會同敝省各縣代表曁敝會代表聯袂晋京請懲馬良並解除山東戒嚴以訴民寃漾日同京代表齊集新華門計二十四人女界四人請見元首及總理拒而不見適悉京警察廳將二十四人已逮捕押訊逖聽之下悲憤萬分政府輔助馬良爲虐摧殘民意政府似成我民之公敵除我會就近號召同志再晉京師赴難外特此電懇協力進行以伸民意臨電不勝哭泣拜禱待命之至 
　　附各代表請願書原文　爲呈請令飭山東督軍解除地方戒嚴並禠免馬良各職以申法紀而順輿情事竊念我國民以時局之日危忘非分之千請屢凟鈞鑒旣非一端亦非一日靜默候命五内灼焦頃以事變之來令人震憟危機密邇不得不宣伏乞我大總統屏慮垂聽焉竊查自和會失敗靑島問題發生凡屬國民莫不切齒奮身誓圖挽濟即環顧友邦亦無不代爲扼臂激昻主張公道而况魯省人民身家之所付託髮膚之所切痛薰沐久被風化大彰豈容緘默不爲之所故其上自横經學子下至商販百工農夫走卒亦均急起直追不遺餘力彼豈故好爲之哉身家存亡禍迨眉睫誠不得不如是也是故以繩墨相檢或不無稍涉踰越之嫌而原其心跡實不爲過民氣之徼發正我國轉弱爲强之機若復藉口嚴防設法箝制則積癯養潰一失而不可復收前清其已事也我大總統仁明詎當忽視乃頃者誤信地方武人之朦請下令戒嚴横加壓迫以致法網羅織鷄犬大寧圍校舍如屠城視人命於草芥山東全省遂黯無日天夫戒嚴頒布必外有敵侵内虞匪亂今國民慮國亡家破起而力爭或出於排貨之爲促彼國之醒司其理至正其情至若而其氣尤不可侵有國家之責者又焉忍併此而摧鋤之昌言報冒充民意淆亂是非據其熒惑之端應科造謡之罪而政府並不過問人民起而聲討反仇視之若謂稍涉踰檢則法律具在兩造共訴法庭以受法律之制裁可也又何必斤斤戒嚴以縱武人之權威而加人民之苦痛至於省會爭辯意見衝突更無須武裝待敵駭人聽聞即如沈省長報告亦不過令行審檢兩廳依法辦理即可蕆事又何煩有此戒嚴之必須且各國罷工風潮狂掷衡其利害足以擾亂治安而從未聞彼國執政至於戒嚴之舉今學生商民之集合旣非仇敵之侵襲亦非土匪之禍亂其勢又不若各國罷工之風潮而其心又至正至剛唯以救國爲職志豈反宜戒嚴申令軍法從事耶此應請我大總統速行解除山東戒嚴令一也濟南鎭守使馬良憑恃權威平日已無毒不作自被兼任戒嚴司令以來更逞其摧殘敎育之積心肆行屠毒草菅人命動觸腹誹市井日驚居民無告豈我國家法令森嚴之日二十世紀民權昌明之世而容再有此殘殺無辜蠻横無忌之徒得以行其禍國禍民之計矧又昌言媚外發種種合併之謬說旣非我大總統睦鄰懷遠之道亦豈國民愛國衛國之心且恐騰笑友邦貽墜國體此應請我大總統振作乾綱即行明令罷斥馬良各職嚴加懲辦以慰魯人而謝天下二也凡此二端本法紀之尊嚴順輿情之呼籲皆我大總統所不容已於懷而亟亟不容緩置者我大總統苟能俯察民意而轉危機則國運當興偉績從光萬世而民瘼旣恤紉佩甯其有極爲此合詞呈請伏乞俯予採納施行不勝急迫懇籲之至 
[北大學生案範圍擴大]  
　　在京全體學生願同負責 
　　北京大學在京之全體學生（即暑假未回籍者）四魯士毅等十一人被捕特於二十一日遞呈地方審判廳以同學被陷願同負責自陳始末請予投案候訊其呈文如下竊此次敝校同學魯士毅等因許有益楊濟華俞志奎程體乾王朝佑五人誣告被逮起訴一案學生等始以檢廳辦案自能明澈眞相理應靜候且以避挾衆妨法之嫌故從未敢冒昧有所陳述兹聞檢廳業將魯士毅等十一人起訴且認爲共犯數罪其徵引證據類皆本於警官不確實之報告及許等方面人 
 
 

Page 7

 
 
誣撏之虚辭實深惶惑竊維七月十七日同學開會之爭執本有所因而開會始未亦極平穏在場者二百餘人並有警察巡視共見共　尤難諱飾本無犯罪之可言假若有罪亦應大衆共同負責尤無獨令魯士毅等或並未與列或偶爾插足會場而非有特别主要關係之人徒以被人誣罔枉受罪罰之理學生等稍具有知識不敢存逃法之心更不忍有負友之事不得已謹述詳情爲貴廳陳之查北京大學本無所謂蔡胡兩派胡之學行聲望如何本非所知蔡校長則磊落光明獻身敎育全校學生無不愛仰果有兩派抑拒之不同何以向未聞有起而表示之者惟不幸近今政潮惡劣野心黨人思攫學校以自擴其勢力此則舉國共見無俟多言先是五四反對歐約時學生團體中有國貨維持股之設告訴人楊濟華許有益程體乾俞志奎於六月三日以後始投効於國貨股維時事煩人少楊許等倡議增加幹事人數重行改組不虞其詐以爲多助則於事有益遂從其議於是楊許等率其徒類大行加入而自取得該股主任及調查組長之地位衆仍不之覺後見有南洋烟草公司辦事人常到該股調查組室與楊許等秘密久談始有怪其不知避嫌者因注意彼等之動靜不久果有與楊許等同時加入之許耕良到該股文書組室向組長蔡公亮報告楊許等敲許南洋烟草公司之計畫並謂先與英美烟公司接洽再向南洋公司嚇詐則計必行等語蔡聞其言以告諸幹事正在疑信參半次日楊濟華之弟濟恒亦來報告與許所言無異詰其何故以弟證兄則稱吾自有不平之原因衆乃大爲注意而謀所以處之楊許覺　事遂自白於蔡公亮求爲彌縫以保名譽蔡未允六月三十日該股特開會議公推王登雲主席由蔡報告畢羣起研究辦法而與楊同謀之程體乾忽起稱蔡公亮四人亦曾得賄二千五百元衆詰其語從何來乃謂亦聞之許耕良許耕良是時未到會即夜許耕良函邀蔡公亮蔣希曾到其家稱己並無是言乃程揑詞傾陷因自書證明書並由蔣簽押爲憑又以楊等私刻之北京中等以上學校學生聯合會印模及文牘股交際股各印模並楊私印募捐啓之油印原紙及藥水等交蔡蔣保收且許耕良自簽押於各件之上以明責任（此種證物現均存學生等手如鈞廳需用即可提出）翌日該股又開會議討論對於此事之辦法楊許程等率多數會外無賴來擾會場幸未得逞而散斯時許耕良在會當衆報告楊許等敲詐詳情並證明程係僞託己言以誣蔡等暗幕旣揭場中有主張公布全國以除害馬者有主張僅予除名無須外揚者魯士毅王文彬孟壽椿謝紹敏等多人皆到會列席主張公布甚烈卒以少數否决乃僅將楊許程俞等除名屏出幹事會之外七月三日本校全體幹事會王文彬主席亦爲此同一之議决此楊許等詐財被逐之經過也楊許等旣被逐因而與衆結怨而尤致恨於魯王各人於是惡劣政黨思攫本校者乘之利用彼等曾爲學生賄以利益助以金錢酒食授以拒蔡迎胡之秘計使之出頭發難蓋事成則該黨受其益敗則任過者不過楊許等不足愛惜之人且可加大學以内訌之誚楊許不悟甘爲走狗四出運動然本校同學卒無從之者進行久而無成乃强凑已出校之畢業生休學生未入校之投考生及與學校渺無關係者共約四十餘人七月十六日以酒食招致於安福俱樂部機關之中央政聞社且由該社印刷各種虚僞誣蔑之傳單謀於次日早晨八時乘人不備混入北京大學法科大禮堂開會冒稱學生全體推翻學生幹事會詐言蔡校長不來即時由預定之范鎧等爲學生代表請願政府令胡仁源就署校長之任預定之楊濟華等爲迎胡代表欲以一日之間各方並進而定攫取北京大學之局事前同學中已有人聞知之及是夜聞之愈確次日遂皆不約而同齊到法科大禮堂察視彼等舉動（未完） 
[新參院亦通過臨時會案]  
　　安福派之臨時會計劃已於新衆院二十一日開會時達到目的昨日（二十三日）新參院開會此案又居然通過會場情形如次昨日下午兩點二十分振鈴開會李盛鐸請假仍由田應璜主席延長時間至兩點三十分始足法數秘書長報告文件畢楊以儉提議變更議程將衆院咨送之開臨時會案提出議决主席付表决多數陳介謂衆院咨送之原案有兩人提出其理由均以爲預算尙未製成非關臨時會不可但臨時會非有宣戰媾和重大事件不能召集預算案交到議會已數月之久未能議决實我兩院開會次數甚少所致誠我兩院同人所應抱愧者但事處萬不得已不能不爲變通之計故本員對於開臨時會不能反對惟提案人及衆議院通過開臨時會之理由均以預算爲言故本員主張欲求預算早日通過非限定專議預算案不可不然任意提案勢必致預算案遲滯卽以餘暇議决其他各案亦只可限定從前未了之議案可以提出此外不能另提他案云云胡鈞以爲現在應先討論是否應開臨時會至於是否專議預算則須俟决定之後方能討論鄧鎔謂衆院之提案及其來咨卽以預算爲言本院通過其議案即當然專指預算但是必得限定專議預算則本員以爲不必蓋於此限期内遇有内閣等問題有大變動之時得多數議員之同意亦無不可提議者也云云主席以九月十號開臨時會付表决贊成者多數遂接議他案 
[京華短簡]  
　　東三省米糧出口問題上月中旬已有傳說張作霖將商之政府弛放米禁冯接濟鄰邦茲據最近消息此事不久卽可實現蓋張氏因欲表示親善已與日本成立一種條件藉可博得鉅大利益不過米禁出口載在條約將來形式上仍須經過由日總領事提出懇切要求之手續張氏即爲之轉達政府當無一不允至其措詞之法聞擬陳述東省農作物及民間食物均以豆麥高糧爲大宗而種植水稻乃始於越墾之韓民及雜居南滿之日人於是東省始有大宗米榖之收穫况前經調查東省所産米榖確有餘裕茲准日總領事請准出口與民食無妨且前清光緒三十三年曾有准運東省所産雜糧出口之例主要食品尙可通融此時米榖並非民間所必需似不妨准其所請以睦邦交云云東省人民對於此事因其並無若何限制以爲將來倘若實行則米價當必繼長增高頗爲恐慌 
　　長春中日軍衝突案發生後日軍曾有調駐長春者聞此項軍隊比已撤退昨得鮑黑督來電報告如左長春中日兵隊衝突一案發生以後駐旅順日守備軍司令官曾飭由駐鐵嶺兩角旅團長臨時抽調一支隊開來長春駐紥頭道溝滿鐵地内從事警備並由公主嶺獨立守備隊撥派步兵兩排來長加入支隊茲據吉長道尹陶彬報告該項日兵於本月九日起逐漸開拔至十三日已全數調回原防其兩角旅團長亦起程回鐵等情除該案交涉情形正飭陶道調查議辦候擬有辦法再行陳請核示外謹先電陳鮑貴卿個印 
　　謝米諾夫據守後貝加爾地方以後旣不受沃政府之節制又不守中俄約章之範圍謀擾邊疆蓄念已久現謝又擬於混同江口阿巴羅夫哈地方編練海軍一師設軍艦二十艘上月已由黑龍江汽船公司及商輪公司中選擇商船四十隻以爲改編軍艦之用此項船隻選定後即聘敎練官前往敎練並購定海軍軍用品多種前有兵車四十輛經過滿洲里我國軍隊出而阻止彼即擬肆其武力我軍恐惹起交涉祗得聽其自由馳去惟聞各國方面以謝軍自由行動殊損害國際公法業已提出抗議 
　　中美通信社消息安福部組織之通信社日前已經警廳批准定名國民通信社該社地點設在琉璃廠玉皇廟一切組織均係安福部份子下月内准可出刋 
[中美新聞社京訊]  
　　中美新聞社二十二日北京通訊云蒙亂之形勢顯然日減而政府派兵日多庫倫都護使陳毅接連來電乞援謂謝米諾夫之活動愈迫請速派兵援救北京日報今日將此等電登出電中并報告謝氏部下有一軍官名勝福者已往庫倫煽動蒙人陳毅又有一電謂庫倫活佛及各王公於會議之後移文通知謂謝氏一年以來屢來運動但皆被拒但恐其用兵力侵入故已派蒙兵在邊境駐守又一電稱謝氏之陰謀旣爲蒙人所拒彼已無能爲並請政府奬賞活佛據政界消息蒙古各王公與在蒙華人訂立一約若非俄兵確侵入蒙境蒙人將不爲軍事行動若俄兵來犯則蒙兵應與華兵結防守同盟云按此約一方面固爲反對不友誼之侵略一方面實亦含有防阻在西比利亞之協約軍與効忠之俄軍之意彼俄人自視共在蒙古之利益與華人相等者必不滿意現西北邊防軍仍在進行已到外蒙與西比利亞邊界昨日消息小徐已派其參謀長李如璋至庫倫指揮華軍行動滿洲軍隊現亦歸小徐指揮張作霖有電來京謂已派其等三師至外蒙助陣毅政府現正討論西北邊防事務之章程及軍器供給辦法數日前閣議對於邊防及邊業兩機關之權限範圍問題大起爭論惟政府方面否認此說謂段徐和衷共濟兩機關之權限已經劃清現料若果有爭論殆爲經費而起按邊防軍之用欵尙有一九一七年日本參戰借欵之餘數頗不拮据而邊業計畫則須仰給於小徐所搆成之邊業銀行北京財政界對於此銀行頗爲懷疑然已成立資本定額一千萬元政府任百分之三十商界任百分之七十據云除少數督軍已據任小許股份外其餘資本尙未繳付然銀行已經營業預料將來不免與殖邊銀行同一運命關於昨日閣議頃得最後消息謂小徐出席發言說明邊業銀行組織之必要其結果遂通過一議案准發行邊業借欵債票五千萬元云 
　　又二十一日北京通訊云近二三日來政府迭接南方各首領來電痛陳大局危迫謂非政府予以援助殊有岌岌可危之勢其實彼中共分三大黨互相猜忌廣州軍政府徒有虚名一無權力將近破産桂軍勢力日張莫榮新已將非廣西軍著手改編仍歸其節制其餘視爲不可靠者則一律遣散陸榮廷已編一新邊防軍分駐粤桂兩省邊界龍州武鳴種山等處均有桂軍駐紥總兵站設在武鳴武鳴地勢爲軍事上要衝控制粤桂兩省聞陸氏一俟海軍離廣州移駐厦門汕頭後即宣布取消兩廣獨立政府接閩省李厚基電謂南方海軍已將大批桂軍運送入閩林葆懌派某某二員至厦門預備設根據地然則海軍已移歸陸榮廷控制殆無可欵又稱南方司令宋淵源已奉命攻泉州以引在厦門之北軍往援政府得電後即電廣州軍政府略謂粤閩邊界南北軍駐區早經劃定現據報告足見南方圖侵入北軍界線顯背原約云云又據一私電稱南軍已有大隊出現於厦門附近在閩省之北方海軍已受南派海軍勾結大不足恃聞訂有秘約設兩方開戰北艦均取中立態度林葆懌之海軍衛隊已分駐詔安縣四境南方政府答復北京承認此事不諱惟藉口係防南軍中之亂李厚基續又電請政府速向南方嚴重交涉又稱目下形勢旣復緊急北軍宜從緩裁撤並力促政府接濟軍火撥付欠餉又據一電稱閩粤邊界南北軍已有小戰北軍失敗已派援兵赴詔安一帶據以上所述兩方形勢可見一斑惟不克審悉其所以然之故上述名電均未提及岑春煊岑氏部下有二萬人之衆或進攻北軍之舉即岑部所爲政府業此猝變頗爲驚愕 
此間日得各處霍亂盛行之消息迄今罹此疫死者究有若干人尙未能計算向來北方華人對於時疫率不注意必蔓延已廣始設法預防今各鐵路中惟京漢路稍知注意對於各乘客已實行檢騐外人罹疫死者惟天津美兵三人此外無所聞此蓋外人愼重衛生之故華人飲食極不清潔亂吃曾爲蒼蠅汚穢飛集之瓜菓雖加以警告亦不領悟内地尤不講衛生即北京與天津上海之華界亦然宜乎疫症之盛行矣患疫之人又不知隔離仍自由行動傳帶疫菌至他處近來雖有少數少年西法醫生欲出其所學以防制疫症然無財無勢不足以有爲且動輒遭受劇烈之反對在滿洲方面數年前患疫極烈幸由伍連德博士等極力防禦成績卓著然因缺乏欵項與有經騐之醫生不能擴充其事業竊謂政府亟宜注意此問題楨極辦理最要者爲開導人民俾知衛生之要一面存一鉅欵及大宗藥品以備緊急時之用若如此次疫已蔓延政府始急向各外人商店求藥品然存貨不多定購又緩不濟急於是祇得用舊法聯以塞責然如此則不但喪失許多患疫者之生命且每年爲防疫之故耗費特别欵項不少况疫症旣烈生産及工業出品必因之减少而死者之家屬贍養費亦應爲政府所擔負也 
[政潮後之吉省近聞]  
　　黑龍江督軍孫烈臣日前來吉與鮑督軍磋商中東路護路事及邊防要務軍隊調道等曾誌前報現所事各已就緒乃於前日（十八）上午十時乘吉長車至長改乘中東車北上臨行省中各要人及各團體均至車站歡送到長時裴代師長派人照料恭送上中東車 
　　長春自上月八號各錢舖停止營業後至今瞬將二月各種商業因之大受影響社會益形恐慌在各錢舖無端受此打撃亦甚願早日開市無如人心未定時起虚驚遂爾各存觀望現當局對於長地駐兵問題頗加注意聞除裴代師長所轄外其餘軍隊有即日開往他處之訊日來馬步各隊之離長者果屬不少因之長地商會特於昨日（十九）下午二時召集各錢舖同人開臨時會議中交等各銀行均派有代表結果各錢舖决定於今日（二十）開始營業惟皆縮短時間 
　　入秋以來虎疫流行蔓延甚速東省則奉垣與營口發現最早後哈爾演繼之勢更猖獗發後不數日染疫死者幾遠五千吉垣長春當南北之衝途加以鐵路又爲傳疫之㨗徑勢不能免近已漸有發現者因之警廳從事防制不遺餘力日人亦極力向各户檢查遇有疑似者即送往醫院省垣日校（尋常小學校）爲防範計聞已停止授課矣 
　　近日省中各種貨幣折價每日行市漲落無甚出入頗稱平穏而日前（十七日）錢市之永衡大洋票折錢之價甚跌計規定通行之價每大洋一元按三十九吊八百文行使中交小洋票價每百元亦跌至永衡小洋二百零五元左右大羗帖期市價一吊三百餘文小羗帖亦祇二吊三百文云 
[靑島日人二次會議]  
　　山東日報云前次靑島日本居民曾開會議力爭山東問題并選派代表赴日近又以此事關係重要特於本月十四日再開大會先由主席報告代表在東京之情形次由諸人演說詞多激烈嗣後經大衆一致議决以日本從和會上曁中日條約上所應得之權利不當有絲毫之損失至於交還山東一層非日本自行提出不得有磋商之餘地又聞在膠濟鐵路一帶之日本居民亦擬於靑島擇日集議再行討論此事 
[九江近事]  
　　九江禁米以後所有販商報空之米約四萬除石均於前日趕運到潯一般小工以該商等只圖個人私利不顧全體民食其不甘心因亦抬高搬價（每包米非二百文不搬）以示抵制並對於其他各貨亦有漲價之宣言以致惹起招商等三公司之干涉連日以來不許小工下河輪船上下貨物遂以擱置聞太古公司日前已函請領事轉函道尹設法保護以防小工滋事故凡通行江干各巷口均派有軍警把守禁止小工往來袁知事業於前日晋省請示辦法未知將來如何結果 
　　黎黄陂與張勳均有來潯游歷廬山之說此問軍政兩界連日派人探聽消息預備迎迓 
　　贛南前敵軍士約遣散一千餘人昨由南潯車運來贛督署派副官一員率同武裝兵士二百餘名護送到潯後旅乘江華輪赴漢 
　　九江學生聯合會曁各帮公所自焚燬湧與裕貨物後連日調查益嚴近又查獲洋紗洋絨洋針等件均搬往延支山灌以洋汕一律焚燬 
　　鄂贛皖三省共建之馬華堤自馬家港起至華陽口止全工業經告竣三省人民每年獲益巷鉅與該堤毘連之望江太湖等縣羨慕不已今年由望江縣地方各公團與承修馬華堤紳張敦錦等接洽擬將華陽口填築一由將望江縣屬御帶河疏濬藉以洩黄梅廣濟宿松太湖等縣之水估計經費約二十萬金方能竣事現已由望江縣之財政局商會等處致函馬華堤工聯合會請其轉咨黄廣九宿四縣於閏七月中旬各縣派出代表前往開會以便决議轉呈三省省長派員估工一面填築一面疏濬將來三省長官果能加以維持人民獲益當尤鉅也 
[江西之學生代表與米禁]  
　　二十一日學生聯合會代表盧任華郭偉烈劉子池三人因禁米出口事晋謁楊財政廳長楊詢問來意盧任華答云學生等今日晋謁係請求廳長通令各關卡出示實行禁米出口以維民食并無其他之事前來干求楊廳長聞言即云昨日奉到省長公事今日敝廳已擬稿即日通令一卡並咨請各道尹實行禁止但禁止之日期頗費躊躇現定以通令各卡奉文之日起即實行禁止如此辦法較爲妥善諸君以爲如何盧任華答云上述辦法乃貴廳對於所屬之表示至對於各商民必須另出佈告他如此連鄰省之各縣亦須格外取締且尙有事請問因學生等昨日調查米商至南昌車站查見該車尙運米赴潯惟領有護照此項護照貴廳對之不知有無辦法楊云毘連鄰省如贛南萍鄉玉山九江四處當然要出示禁止發照一層除軍隊駐紥地點購買軍米由督署發給護照外其他護照則絶對不能發生效力卽使北京天津各處之護照祗可行於九江爲止次不能行於内地云云各代表認爲已得完滿結果旋談他事始與辭而出財政廳訓令各稅局文如下 
　　本年八月二十日奉省長訓令内開案據南昌總商會呈據米業公會摺稱民爲國本食爲民天所以周室開基重食即列爲首孔門論政足食實居其先故古今善爲國者未有不於民食三致意焉者也贛省本爲産米之區往年每值秋登榖價必落城廂内外大小米店無不爭先囤積豫備來年之用惟今年則適得其反據老於農事者曰今秋雖不算大熟亦算中熟緃令榖價不能驟落亦斷無驟漲之理顯係由販商搬運太多所致米禁出口自可實行商等本爲米業機關不得不備具理由請求貴總會竭力維持轉呈頒令禁止米榖不准出口各等情到會據此職會查爲政之道足食爲先倉廪空虚治安奚恃當此新榖初登歲稱中稔而米價竟有漲無落若再任其輸出不加制止一旦糧食制乏來源不斷市面恐慌後患何堪設想據稱前情除呈督軍外理合呈請省長俯賜察核迅予禁止米榖出口以維民食而保治安等情到署據此查目下早稱登場米價不平而漲自應暫禁出口隨時察看情形以維民食至於本省内地仍應照常流通不得藉口囤積居奇合亟令仰該廳即便分咨各道曁通令各縣局查照辦理一面轉致該商會知照此令等因奉此除分别咨行外合亟令仰該局長即便遵照如遇商販裝運米榖出口即行實力查禁勸令折回内地行銷以維民食倘敢抗違即行電呈以憑核明懲辦該局司巡人等如果徇情縱放及私收賄賂情事一經查覺定將該局長嚴行懲辦不貸 
[棉實油概况及其製法]  
　　中美新聞社特别調查稿云中國棉實油每年出産約逹一千萬擔内外近來棉花産額日見增多蓋中國於植物性油之需用頗廣有以之塗於家具及房屋者而以作燈火之用亦甚溥又以之作食用除猪油外此爲最多也植物性油中産額最多者爲豆油花生油次之桐油及棉實油又次之近年輸出至外國者爲數頗多歐戰後多輸向美國及日本再由美國輸入歐洲最近爲數甚鉅歐戰停後較爲發達前途正未可限量也棉實油之主要産地當視其原料棉産地之區域以爲衡就中以上海爲中心揚子江下流區域如通州太倉崇明甯　紹興杭州等處爲最盛以漢口爲中心如兩湖低地之沙市荆州武昌黄州漢陽德安常德諸處産額亦頗旺近年以天津爲中心北部産棉額亦漸次增加矣茲就棉花之産額及歷年輪出海外之額列之如工各地棉花之産額 
上海及浦東附近三·一○○·○○○擔 
通州　　　　　二·一○○·○○○擔 
寗波　　　　　一·三○○·○○○擔 
太倉　　　　　　　　五○·○○○擔 
湖北　　　　　二·八○○·○○○擔 
總計　　　　　九·八○○·○○○擔 
歷年輪出海外額 
一九一五年　　　　一二四·七六三擔 
一九一六年　　　　一○九·五五五擔 
一九一七年　　　　六一五·八○三擔 
一九一八年　　　　一三五·二四五擔 
若棉實之産額則以揚子江沿岸之産棉豐富區域推算棉實之産額當年得九百八十萬擔内外至榨油法則尙多用舊法其用新式榨油法者只上海之大有恒裕同昌大德立德及上海製造廠通州之廣生寗波之通利源漢口之日信共九工場年僅銷費棉實二百萬擔合全産額四分之一至舊式榨油法工場之規模較大小都設立於内地其根基較爲堅實至大規模之工塲設置於都會附近其原料之蒐集甚感困難故以前記之九工場因原料蒐集困難之故欲其通年工作實不可能每年大約四個月之休業也新式榨油法用煽風器以風力除去棉實中所含之雜物再用除毛機以去棉毛脫殻機以剥殻然後用機研爲粉未以一定時問加以蒸氣用板絞器以壓榨之而油成矣舊式榨油法則用篩以除去棉實中之土塵即置諸石造之圓臼用驢馬或水牛挽之便研爲粉末裝入竹製之環形器内而蒸之再用木製長方形之箱收容而以楔子揷入交互壓榨其油卽自下流出下置一收容器以收貯之其法至簡單至於螺旋機水壓機等完全可以不用雖不免有幾分殘留之油然其法頗覺簡㨗便利也舊式榨法因此之故得節省工場建設費及機械費不少故其營業反覺較新式榨法之營業爲盛職是之由也 
[寗商呈控南京造幣廠長]  
　　中美通信社消息云南京造幣廠長武濬源營私舞弊各節會經商人登報宣布近日南京鎭江各錢莊銀號復羣起而攻之茲將南京廣昌鎭江同德二十三家呈財政部文照錄如下呈爲南京造幣廠濫鑄銅元擾亂市而請飭派大員查辦停鑄以資救濟事竊自武廠長來寗兩年弊端百出疊經商民控告有案乃部局長官均置不查辦使武廠長竟敢恃有奥援益復無所顧忌近聞該廠鑄造銅元其舞弊漁利情形殊有駭人聽聞者查此次開鑄銅元係爲江西代鑄並不在寗滬發行不料兩目以來本城及長江一帶各市上發現該廠所鑄銅元業已充斥遍地如果該廠鑄出銅元重兩較準花紋顯明人民樂用何事隢舌無如該廠現鑄銅元質量甚輕成色不足工作草率與舊銅元比較殊有天壤之别得利者廠長及員司受害者何止萬千商民也又查該廠除每日代江西　鑄銅元五十萬枚外其餘即爲該廠自鑄之一百五十　枚招致本城及鎭江無錫常州蘇州各錢莊來廠兌換其兌換法係以銅元一百九十枚兌收銀一兩該廠即按照每銀一兩扣取銅元三枚今按每日鑄出銅元一百五十萬枚計照市合銀七千八百九十兩有奇以每兩私扣銅元三枚該廠每日可私扣銅元二萬三千六百八十二枚有奇若以每月計共得私扣銅元七十一萬四百六十枚合銀三千七百三十九兩均爲全廠串通舞弊中飽朋分者也又查銅元鑄輕其磅餘耗餘每月至少亦有二百餘擔之多該廠將此銅餘鑄成銅元合之前項兌換所扣取者一月或半月分給一次廠長得五成以五成照薪匀攤分歸全廠分給此所謂餘中餘分中分該廠舞弊之實在情形也但該廠舞弊實不勝枚舉此不過言其現在鑄銅元之兩大弊而已至市上受輕質銅元之損害兩月以來買賣挑剔爭論打架已感無限之苦痛商民初尙不知互相兌換及知質輕幣劣業已散布市廛無可收拾近聞長江一帶有將此項輕質銅元進出作爲九扣之議故物價因之騰貴洋價又因而紊亂將來愈鑄愈多愈推愈廣市面擾亂外人干涉勢必然也昨查江西奉部令鑄造銅元兩月以來總共不過運出數百箱而該廠借江西搭造名目日夜加工趕造已共售出銅元三千數百箱之多似此影射謀利直與奸商無異該廠只知漁利中飽公家一部分受其害市上用此銅元則全體商民永受其累商等在商言商卽此兌換兩月營業血本已受虧不少長此以往金融擾亂爲害夏不知伊於胡底商等切膚之痛故不得不瀝精上訴務請總長迅速派員密查飭令停鑄以維商市而警貪婪實爲公便 
　　今日尙有要聞及地方通信轉入後頁 
雜評一 
[誤事之原（默）]  
　　中國之國事每誤於不澈底所以不澈底之故一因至半途畏危難而欲苟且以了之一因至半途吝犧牲而欲却步以行之此即不澈底之大原因也夫當其進行之初豈不知其必有危難又豈不知必有所犧牲乎前知其必有危難與犧牲而不惜毅然以爲之者爲欲達最初之目的也今乃遇危難與犧牲而退焉則其顯示人以弱無論矣而返之原定計劃試問能有償願之日乎中國人未嘗不有澈底之主張而結果每至不澈底者原因在此 
 
 

Page 8

 
 
要聞一 
[南京快信]  
　　何恩溥之北上聞係奉李督命謁東海陳述滬防並促王揖唐南下 
　　段派張志浩龔派賈士毅赴滬向某方面接洽昨日過寧卽轉赴滬 
　　王揖唐電李督准冬日（二日）南下分代表李國珍方樞江紹杰等有先於艶日（二十九）出京說 
　陸武鳴電李督促速開和議對王捐唐任總代表未表示迎拒 
　　王巡閱副使已出京回浦准日内赴滬照料和會 
　　省警廳長王桂林報告軍民兩署城内外五日内已無虎疫發現 
　　李督昨諭郵電局檢查員注意過激主義文電印刷品沈藩集資八十萬元開採東海錦屏山鐵鑛已奉實業廳批准轉咨農部立案 
　　李督代表郝得志齊省長代表梁玉書均已於昨日由杭乘通車回寗 
　　新任湖北敎育廳長路孝植今晨乘江輪赴鄂履新齊省長昨委陳桂欣代理善後貧民工廠長 
地方通信 
[松江]  
　　迎賽神會之狂熱　松地自發生時疫以來迎賽神會已不下數十起二十四日午後南城居民又舁陸司空神像自東而西梭巡附郭一帶同時西城居民則抬大樹將軍神像自西而東迎入城内兩處儀仗以大樹將軍爲尤盛有甲　亭有陰皂隸有坐人力車之八仙皆爲前此賽會所無又復於空闊處舁像疾馳謂之跑愴轎故是日四鄉人民扶老携幼人城觀賽者大有萬人空苍之勢 
　　火車碾斃學從　城内韋鼎和鋼錫店學徒張駿生昨奉其主命乘杭州火車前往石湖塘有　營幹車抵石湖塘站台停輪後張自後車躍入軌道以期便捷詎張方在軌中行走火車忽打倒輪不及走避致被攔腰碾成兩截慘不忍覩弆 
[蘇州]  
　　市電燈廠修正招股章程　蘇州市公益事務所近因總商會將電燈勸股等證悉數退還並取銷前定辦法乃於二十三日下午邀集各紳董開會集議先由陳董公孟將答復商會公函宣佈『内容略分數層第一當日商會擔任招股事宜原爲宋友裴之介紹並非市公所主動第二現在市董三人並無若何之表示而驟然取銷前議似嫌輕率從事第三電燈廠旣用市公所名義主辦而名舉董事中加入商會會長本屬支離故章程内不得不加以說明今囑删去深佩卓識等語』次經公衆議决招股章程第九條第二項除去總商會會董五字並删除說明而對於電廠則仍主積極進行由已認新認各股將股欵陸續交存銀行一而請工程師草擬計畫書並往上海購訂機器合同赴交通部立案散會時已五句餘鐘另函云蘇州市公所因市辦電燈公司招股一事經蘇州商會將所送勸股證等退還並請將原章内商會協助一條取消等情究應如何辦法特於二十三號開會籌議足日下午陳陸二董及協會會長會員各紳等紛紛到會惟市董貝哉安預先聲明不干預故未到會間胥市民公社亦無人到會其餘各公社一者寥寥二時開會籌商集股積極進行辦法各人意見未能一致遂無結果而散出時有人謂市辦電廠招股尙無把握而振興董事已經辭職故城内外之自辦小機電燈者已有數處學界亦將自辦小機裝設電燈無論如何振興决無回復原狀之一日矣 
　　唯亭國民學校之歸併　唯亭第三國民學校學生寥若晨星徒資糜費業經潘學務員報山勸學所呈請吳縣温知事令行歸併於第一學校敎員王載之帮敎云 
　　骨牌業産銷狀况　賭具骨牌（麻雀牌九等類）爲蘇州特産作場店舖約有一百十餘家每日約可出牌三四百付原料牛骨山本地及奔牛等處採集每擔價值二十元可造骨牌十付廢物可作肥料每擔售價二元五角竹而原料每根需價洋七角骨牌每付價洋自一元六角以至三百元不等大抵骨而厚而匀凈以及刻工精細者價值最高銷路以江西陜西四川北京等處爲最多問有消售外洋者每年平均約計竟遠十二萬元之譜 
[南京]  
　　女師風潮近聞　省立第一女師全體學生請诶退哠惠如各情迭誌前報昨聞呂氏以風潮劇烈有擬呈請官廳以教員張子和暫代之說惟張本爲呂之心腹此次代呂奔走運動人所共知倘當局果從呂氏之言則不免換湯不換藥耳蓋學生之所希望在根本改組也現省敎育會方面見輿論督責亦在調查中如果證據確實即行陳請省長敎廳長爲根本上之解决至前報所載革除此次風潮主動之兩女生則尙非事實云 
[揚州]  
　　查電燈發生衝突　江都電燈公司自改組爲振揚電燈公司後揚人頗不滿意昨日該公司司事李福生孫長林陳福海帶同機匠二人至天寗門街永順汕坊查燈欲登該號樓房店夥以其無查燈憑證未許致起衝突即以所携鐵械爲武器該號夥友徐國柱王金山均被打傷事後檢查損失銀洋甚鉅該號東除將門首書貼遇刦閉歇之紅條外一面具情報告商會一面將受傷人抬送縣署請騐佟知事委陳警佐調查肇事緣因核辦未識若何了結也 
　　飭商籌募皖賑　皖北十餘縣水災由滬上籌賑處電請准運使募捐段司長以塲運食三商素以慈善爲懷六七兩年津湘災賑捐輸甚鉅此次皖災特援照成例飭商籌募矣 
[江西]  
　　鄱陽大火詳情　二十日晚鄱陽東門城外大火事後調查有謂東外大街某銀匠店因做夜工遺火延燒者有謂係隔壁丁廣源絲綫店失愼者各處水龍馳往灌救無如風助火威難以撲滅是時張知事王警佐率帶兵警馳往彈壓未幾風轉燒往瓷器巷街沿河店屋均成焦土裕泰昌布店曹坤理兄弟當火勢猛時跑往店内搬取英洋四百元竟被燒死是役焚燒大小店舖以及居民住屋約二百餘家各項貨物損失值洋二十餘萬次日有慈善家往恒裕隆源昌汪福齋元泰豫義顧祥左興泰各商店捐得英洋六百元每名給洋一元惟曹店最慘二子焚斃又燒店貨計值七八千餘元格外多給紅十字分會會長蔣蘊輝汪偉卿散給難民食米每名五升共散給米票二百餘張該會會員王廣成鍋店幸未被災被害難民所燬破鍋掉換新鍋不取分文其慈善洵可風也 
專件 
[江蘇省立第一女師學校公布]  
　　此次學潮伊始學生舉動純出於愛國熱忱各校極端贊助敝校亦深表同意故於校内成立有愛國會校外各團體每有舉動敝校學生無不參加並無絲毫禁阻之意惟寗地開化較遲於蘇滬一般社會心理對於學校責望綦嚴而省廳兩長官亦迭有明令責成約東因之敝校管理不無稍從嚴格乃竟有少數學生心懷怨毒假託全體名義赴省廳兩署控告校長在具有道德觀念者莫不斥其狂悖然恐謡諑移人黑白易混兹舉其請願内容失實之處略宣示之其一本校開辦特班保姆原係任人自入吳王二人一卒業於前清一卒業於民國初元爲期最早而又充任附屬小學職敎員有年因嘉其嚮學之誠准兼本校修身家事敎授且敎且習歐美各國具有先例稍知敎育者無不知之今亦列爲條欵之一殊堪非笑其二校友會百二十元一欵原爲事務部長吳君經手交代時輾轉外誤事後經校長及經手人賠墊旣非吞没自屬不成問題並有吳君交代後任事務部長時賬簿可憑其三以公欵辦學校非校長個人私産可比稍具常識者皆知之而亦斥爲校長口實之一虐待學生必有證　學生染　本校　無此症亦無諸生哀告事實他生具在詢問便知至妾造輩語多方破地云云更屬空言無事實可微當然認爲誣妄總之靑年學生原爲純白無疵之心理其中四有人煽惑遂致生此惡果今其家屬已紛紛來校詢問開校日期並述歉忱而本校亦概從寛大不究旣往開校在即滬上必無學生踪蹤容有他方面又乘機鼓亂致玷學生故不惜一言爲本校剖白亦兼爲學生剖白幸鑒不一江蘇省立第一女子師範學校佈 
[南京女師範一次請願書]  
　　（一）二敎育　長書爲請願事竊學生　前因校長哠惠如辦事任性玩視敎育敎育半係私人學生視如奴隸而且妄肆輩語大肆威福學生等不忍使此死氣沉沉之奴隸專制敎育永流毒於共和之國家故敢冒昧陳情敬求廳長察核選賢更代 
表四人至廳懇切勸導并令轉知各學生我廳長仁慈視學生等如子女學生等感恩無旣本應從命惟校長呂惠如華戾無理學生等信仰之心久已喪失縱令其續續辦理以該校長平日之性情圓滑推之勢必敷衍表面以期挽回人心特恐瑜不掩瑕所施終歸無效徒耗我蘇省有用之金錢虚糜學生等靑年可貴之光陰阻上敎育極大之進步而後已况該校平日輕信人言即校長頗願改良之事而所用隨聲附和之徒亦必百出詭謀以承旨意苟一旦衆情鼎沸敎育界將生莫大之隠憂我廳長明達必已慮及與其揚湯止沸何若灶底抽薪務乞廳長顧敎育之前途爲根本之解决早日選賢更代庶我蘇女學前途不遭危攤非特學生等感恩無極即全省父老亦深感明德焉學生等本不敢妄干校務况與校長誼屬師生豈忍私揚師長之惡奈校長辦事悖理日甚一日自思將來亦敎育界一分子對於敎育前途豈能漠視故不得不棄師生之感情行此大義滅親之舉廳長仁慈和譪有逾父母故特敬陳苦衷惟廳長察焉臨頴不勝惶恐待命之至謹呈敎育廳長鈞鑒江蘇省立第一女子師範全體學生謹呈（二）上省長書爲請願事竊學生等前因校長呂惠如辦事任性現視敎育敎員半屬私人學生視如犬馬而且妄造蜚語自作威福學生等不忍使此死氣沉沉之奴隸惠制敎育流毒於共和之國家故敢冒昧陳情敬祈省長鑒核選賢更代以謀敎育之改良蒙省長明達俯順下情已飭敎育廳廳長查核學生等感激無旣竊惟敎育爲立國之本我省長蒞任以來銳意進行百般提倡今日我蘇敎育較勝他省者皆我省長之賜也校長呂惠如不知仰體省長之意視學校如私産教員稍不如意則罷黜之學生不如意則凌辱之暫時流弊似覺甚微苟不早事撲滅則星星之火足以燎原况校長呂惠如其惡已張衆情激憤　求撤換以免敎育前途横被摧殘伏乞省長俯順輿情遴員接　使蘇省敎育得不廢隳非惟學生等感慰無極即全省父老亦將深感明德焉我省長秦鏡商懸斷不能容此奸詐小人濫午學界以爲敎育進步之障碍也學生等本不敢妾干校務况乎校長誼屬師生豈忍自揚師長之惡奈校長辦事悖理情形日甚一日自思將來亦敎育界一分子對於敎育前途豈忍漠視故不得不棄師弟感情行此大義滅親之舉伏乞省長鑒其苦衷深加憐憫臨書不勝涕泣待命之至謹呈江蘇省長鈞鑒江蘇省立第一女子師範全體學生謹呈 
 
 

Page 9

 
 
   
 
 

Page 10

 
 
本埠新聞 
[平和期成會反對王揖唐電]  
　　全國平和期成會聯合會通電云廣州軍政府武鳴陸總裁雲南唐總裁郴州譚總司令韶州李總司令各省督軍省長衡州吳師長各省平和期成會均鑒敝會敬日致北京政府一電其文曰北京大總統國務院鈞鑒和議中摧時逾三月望和若歲薄海同情乃中央政府昨簡王揖唐君爲總代表各方聞之深滋疑駭然未遽倡反對者竊揣中央必已將此事與南接洽倘南已承認和平可望人復何言乃昨閱唐督軍繼堯譚總司令延闓李總司令根源及各團體電反對王任總代詞極顯决軍府代表李曰垓復來電聲明此事毫未與南接洽各方疑駭鬱爲憤激僉謂政府視和局若戲局藐國人如無人攻撃王君意趨一致敝會以爲議和一事無論對内對外必以二事爲先决問題一雙言議和全權與各方感情不可過於惡劣一議和條件彼此不可懸遠乃有和議可言王揖唐君平日品譽如何今可不論惟新國會爲舊國會之敵安福系爲舊議員各系之敵此無疑問王君爲組織安系之黨魁並任新國會之議長是即主戰派之中堅今任總代和戰混談南方發生對人問題亦屬人情假令南方亦改任舊國會議長吳景濓君爲總代中央其謂之何側聞王君其所以毅然任總代者心中以爲議和條件可較前讓步不妨功自我成竊謂續開和議南北應互讓步不互讓則無庸續議此非一方面之隆儀若謂讓步卽當我自爲之否即不讓步然則國之存亡民之生死皆隨一人權勢之有無以爲消長也有此公理則人道何存將來政治之清明更何望况讓步一說亦與人的問題有關蓋彼此感情較洽讓步較易成功若感情極惡讓步有何止境王君如爲大局計又何苦以一身之進繋大局之危耶敝便愛重眞正和平深覺王揖唐君若竟就總代表之職來滬會議恐南方决難承認開議屆時王君進退兩難南北感情愈惡和議前途愈危後禍不忍言也中央渴愛和平全國共見與其因一人致梗和議何如爲和議另簡賢能事關安危難安緘默惶迫陳詞伏希鑒察全國平和期成會聯合會叩敬特此電聞全國平和期成會聯合會叩敬 
[旅滬魯人請免戒嚴]  
　　聯合通訊社云旅滬山東協會因濟南戒嚴已函電紛馳請求解免迄未得當茲又專函北京府院爲涕泣之呼籲原函照錄於左北京大總統國務院鈞鑒自濟南宣布戒嚴令本會則電陳不應戒嚴之理由籲請毅然取消以安人心時逾兼旬未蒙採納竊查戒嚴令之頒布原限於交戰地域及警備地域濟南旣無敵國之大兵壓境又無顚覆政府之内亂發生不過少數商民激於愛國熱忱痛恨昌言報顚倒是非而有搗毁報館之行動此係警察範圍内至平易之事遽可戒嚴寗不駭人濟南自戒嚴後學校之内皆駐大兵商民何罪竟處死刑不偶語而棄市不誹謗而誅戮人民不敢言并不敢怒鬱積旣久潰决堪虞抑壓愈威反動愈力總統總理學識宏通閱歷深富於古今中外治亂興亡之跡早已探本而溯源殆未有惠尙淫威殘民以逞而不滅亡者况當共和肇造正宜擁護民權使之逐漸發展藉以保持國家之時若聽地方官吏假或嚴命令摧殘人民無所不至危險孰甚說者謂此係中央爲見好日本向全國人民示威不過從濟南開始其說未必可信祗以今日濟南之慘狀言之已有岌岌不呆終日之勢用敢再懇垂念民隠憐恤民命當機立斷取消戒嚴令以出民水火而解倒懸涕泣哀鳴伏乞矜察上海由東協會 
[各界爲國呼籲續誌]  
　　聯合通信社云前日上海各界各團體爲「補簽德約」「對日交涉」及「西北軍事密約」「國際聯盟委員長」「營救山東各界及北京被捕學生」等事曾經開會議决辦法其函電六則經紀前報此外郵電均未發表茲爲續錄於下 
　　（一）爲營救山東各界及北京被捕學生致北京國務院電魯省商學不忍鄉里被割子女爲奴急起力爭爲中國保山東何負於政府更何負於魯省守土之吏馬良乃假中央所與之軍威爲阿附强鄰之利器寃殺商人濫捕學生卽在專制國蒙尙無逃於典刑矧在今日乞即予以嚴懲母謂民弱可欺至北京大學生控案尤爲全國歎息痛恨之事法庭非私黨掊撃異己之地學生乃可敬可憫之人邪正相激國本所關當此羣衆懷疑之日寃獄一成全國解體矣敬申忠告諸維自愛 
　　（二）致廣州軍政府國會電　軍政府國會鑒山東商學各界以救國救鄉之熱誠受濫捕寃殺之慘禍而北京大學生又以力持正義革新學術爲私黨所忌羅織成獄是皆有爲之志士愛國之先驅無南無北凡爲國人應於自疚之時奮力援救北庭之縱奸不治戮虐貞良自有公論諸公所提倡懷抱者何事謂其事是護法以外之事其人乃西南以外之人咎在北庭於我無與則不幾自外於愛國爲北庭分謗耶乞即通電治馬良罪以謝魯人平北京大學獄以申正義（未完） 
[護軍使繼任人物之推測]  
　　聯合通信社云松滬護軍便一缺自盧使升任浙督後覬觎斯缺者甚衆如齊爕元王廷楨吳光新曲同豐陳樂山臧致平輩各由要人發電保薦北京政府礙於人情迄未發表茲據官場消息浙江盧督所帶第十師當然移駐杭垣以資保衛楊故督所遺第四師實難處置故盧督不得不力保新任第四師長陳樂山繼任旣可安揷四師以收駕輕就熟之功而滬杭接壞復可收指臂聯絡之效故松滬護軍使繼任者當以陳樂山爲最有希望云 
[留法儉學生昨日放洋]  
　　昨晨八時留法儉學界第四批學生搭乘盎特雷蓬號首途由洪秉端君等妥爲照料 
[上海歐美同學會開會消息]  
　　上海歐美同學會因開全國大會在即定於本月二十六日下午五時在四川路靑年會開全體大會以便選舉代表討論組織全國大會事宜 
[上海學生聯合會評議會紀]  
　　二十五號上海學生聯合會開評議會於事務所主席邵禹襄記錄任矜蘋主席宣讀議事錄及倪徵琮育材中法各分會等來函即宣告正式開議各案茲將其議决各案擇要錄下（一）致函中法學校校長請其收回斥退愛國運動之三學生（二）張冠羣因事赴蘇另舉復查賬員楊成辛當選（三）會長交議改選日刋編輯營業兩部部員會長提交潘公展爲總編輯長程學愉爲副編輯長皆通過又費公俠爲口刋營業部主任並兼駐會幹事經衆討論表决許費君兼職并通過爲營業部主任及駐會幹事張佩英張維貞爲營業部部員沈仲華爲本埠新聞主任（四）南京第一女師範代表報告校長失職及腐敗情形並請上海學生聯合會援助當由吳君匡提議辦法（甲）致電南京敎育廳請其速即斥換該校校長并電該校校長呂惠如速即引咎自退（乙）由會中派代表至江蘇省敎育會請其共同設法（兩）上海男女各校一律致函敎育廳速卽斥退呂惠如所有函件一律宣布各報并函致呂惠如告其趕速覺悟引咎自退湯成辛修改快郵代電可以詳說理由免爲字數限制衆附議三案皆通過（五）補選日刋編輯員六有由俞素靑提議先選分會由該分會自行推出一人擔任當即選定下列各分會（甲）南洋公學（乙）第二師範（丙）同濟醫工學校（丁）聖約翰大學（戊）復旦大學（己）滬江大學（六）朱誠璋提議致函日本留學生調查日本情形通過（七）主席宣讀何世楨提議案請致函各地各團體一致拍電北政府不准與日使有中日直接協商須待國際聯盟會公判原案通過（八）潘公展提議開學後評議會每星期一次於星期六下午舉行通過至於開會時刻調查各校情形再定（九）宣告散會同時報告二十六日下午新鐘三時請吳稚輝先生演講「注音字母之應用方法」請願研究者偕來聽講 
[美術展覽會今日開幕]  
　　自今日下午二時起寰球中國學生會開美術展覽會六天記者昨日往觀見其陳列已將就緒以地位狹小每日更換百餘幅都油畫水彩畫爲劉海粟王濟遠江新汪亞塵諸君所繪其中以陳曉庚君之「庚子之役」最爲特色蓋兼外光派與古典派者也劉海粟君之「龍華春色」亦寫生之傑作其他劉海粟君之「農人」「水販」均爲未來派其「予之姊」及汪亞塵君之「靜物」則爲三期印象派海上繁盛之區俗氛四擾從未有此種新頴美術入人腦際劉君等公開此美術展覽會其有裨於美育前途者非細矣 
[寰球學生會介紹部消息]  
　　寰球中國學生會介紹部情形疊誌本報茲聞最近又有某工業學校託聘應用化學敎員二人機械工程敎員一人月薪均二百四十元某女校託聘體操兼舞蹈游戲敎員一人月薪三十二元某農校託聘昆蟲學兼物理生理學敎員一人月薪百元某校託聘童子軍兼兵式體操敎員一人月薪二十元南洋爪哇某女子中學校託聘英文女敎員一人月薪荷幣百五十盾（來往川資由校另送）又南洋某處託聘關於商業之英文通信員一人月薪荷幣百五十盾又家庭女敎員一人敎授國語月薪荷幣百（此二人同爲一處所聘受聘者須夫婦）聞以上各項敎職均尙未得有相當之人如有願應聘者可先將出身及經歷用中西文詳述投函該會當由該會約期接洽云 
[閘北商店否認帳篷捐三紀]  
　　閘北向無商界團體本年六月各商號全體罷市時衆商人因無統一機關辦事諸多困難爰組織閘北商業公會自成立後每逢星期日下午假慈善團開常會一次對於地方應與應革事宜提議公决次第舉辦近日北四川路各商號以公共租界工部局越境征收篷帳捐曾由萬和醬園泰山堂藥舖等百餘户組織商界聯合會公呈外交部特派駐滬交涉員淞滬警察廳等請向工部局交涉茲聞該聯合會擬加入閘北商業公會前日星期商業公會開常會時已有人提議此事經衆公决旣居同一區域之内自應盡力贊助准予加入云云至官廳方面除外交特派員照會領袖領事轉飭工部局取銷此議外徐警廳長亦於前日呈請楊交涉員嚴重交涉以保主權云 
　　淞滬警察廳昨日批萬和醬園泰山堂藥店等禀云呈悉已據情函請交涉公署嚴重交涉並令該管警區力予維持抑即知照 
[總商會常會之三議案]  
　　上海總商會於八月二十三日（上星期六）開第十七期常會各會董一體到會由正副會長朱葆三沈聯芳等將應行提議各種案由次第報告請衆討論茲將是日三種議安錄左 
　　（一）美國海外商業協會開週年大會請派代表參預會議案查是案本年六月間接駐滬美國商會求函請派代表參預會議即於六月二十八日第十三期常會提議公决請沈仲禮祝蘭航兩會董先向美商會詢明再議旋准兩會董報告據美商會聲稱該大會尙未定期於中外商業均有利益等語兹又接美商會來函定西曆一九二○年五月十二號至十六號在舊金山舉行於中國商務利益尤形重要不能不於開會時有所表示接大來公司總董大來君並駐華商務參贊安嗒爾君來函特請查照辦理並祈專呈貴政府選派委員届期預議等因本會自應轉達政府惟本會應否遴選派代表前往亦應預爲討論卽候公决 
　　（二）江海關擬在楊樹浦建築分關徵集衆見案案准江海關監督曁稅務司先後來函以本埠貿易逐年發達現在關屋不敷辦公擬在楊樹浦原有地産之處建築分關劃分辦理此事與本口將來貿易極有關係而關係商人一面尤鉅雖目前尙不急待舉辦不得不預爲籌畫徵集衆見以免臨時無法應付請爲開會議復並以此事甚關重要將來或不免由中外有關係之團體機關會議公决等語本會當即錄函分布各業徵集意見現在僅據華商紗廠聯合會江浙皖絲繭總公所聲復均稱不便其餘尙未復到應先請各會董發布意見以便彙案辦理 
　　（三）海關休假起訖日期案　查是案於本年七月十一日經會董特會假定日期徵集報關各業同意後函詢江海關稅務司是否贊同旋接復稱查表内所列假期共計十五天較海關原有假期多一天擬改陽曆新年二天爲一天以符十四天之例並挺删去冬節一天加入西國冬節定爲假期三天請會核復至春節及西國春冬兩節休假起訖日期贊同本會假定等語查海關休假日期業經稅務處呈奉大總統指令准如所擬辦理未便再行呈請變更自應查案函復稅務處合行提出報告　以上三種案由當衆討論後共公决情形容再續錄 
[美國與遠東間修正運費表]  
　　英文滬報云駐滬美國總領事署接華盛頓國務部八月二十二日來電如下　美國航務部宣布自美國北大西洋濱及太平洋濱口岸至日本與中國修正運費表於八月十五日起實行自太平洋濱運出之貨雜貨每百磅收運費一元或每立方尺收費五角鋼鐵物件每百磅收費六角機器每百磅收費八角或生立方尺收費四角自北大西洋濱口岸運出之貨雜貨每百磅收運費一元一角二分或每立方尺收費六角二分半鋼鐵物件每百磅收費九角或每立方尺收費五角其他物品均另有規定 
[米船户要求加費實行罷裝]  
　　蘇浙各地米船帮稱爲出門船（常錫帮不在内該帮本另有公所且卸頭各異）因增加水脚整頓攙水一事未得切實滿意之結果各船户因限期已滿乃於昨日實行罷裝以爲要求地步閘北方面各船亦舉代表周杜生項如生等六人至南市聯絡取一致態度王家碼頭所泊之米船數艘已將白旗升扯並分撥數隊在石灰港南黄浦等處攔阻空船開入内地到船並不攔阻因載有米石許其卸後留滬待信昨日縣公署警廳均派員探訪情形禀候核奪南北米業董事張樂君錢貴三因恐久延不决延害米市特函請南帮公所董事嚴少泉莊貴清趕緊勸令雙方互相讓步以期早日息事 
[又有大批金銀進口]  
　　此次某公司輪船進口又從外洋儎來大批現金金洋曁大條銀批砂洋等爲數甚夥均於昨晨提出計道勝美金洋二百萬元（對開）又批砂洋七箱大條銀五百六十二條匯豐大條銀六十條荷蘭美金洋四十萬元運通盎斯金若干條核美金洋四十萬元以上共來金洋二百八十萬元銀大條六百二十二條統計值銀三百萬兩之譜華商各錢莊因各金號以銀易金銀拆漲至七錢三分一釐五國外各銀行雖有現銀來華然出口貨漸佔多數於是是日先令又漲半辦士美匯兌漲兩元某國匯兌則跌五釐詢諸金業中人面日内先令仍無縮短之象云 
[金價又見低减]  
　　自各銀行開出八九月份大宗盎斯金金洋後其數已達二千餘萬之多於是各銀樓首飾價日漸低落昨日又有花旗銀行開出九月至十月一號交貨之美金洋十五萬元價一百二十四元（美金核算）麥加利亦開出十二萬五千元（期價同上）後十一時許華比亦開出十萬元價較前盤便宜爲一百二十四元二角五分至十二時外新遷移之某銀行亦開出十五萬元（期價與華比同）所以期貨標金現貨烚赤等價又見低跌恒孚泰亨源永豐餘等各銀樓首飾金亦改小半元（詳細售價參看商務金市欄） 
[浦東籽花業已見新]  
　　本埠浦東之籽花業已見新惟無躉數祗有一斤至十斤之零星數由農人携之上市求售每斤計錢一百六七十文但大宗收成須此一月内無劇烈之風潮發現方可無憂云 
[轉運出口公所之星期常會]  
　　北四川路轉運出口公所於前日下午三時開星期常會出新盛昌干某報告古曆上月二十六日途遇復昌恒棧司代運棉紗兩大件形跡可疑詢其何家之貨據云係元昇售與福和報裝蕪湖詳細查察該紗實非中國紗遂囑天泰成棧司車送公所經公衆拆視該紗無牌無印確係朦混中國紗者由衆公决以元昇號不應朦售破壞良心上之目的函請紗業公所詳細查復至復昌恒雖有李某到公所聲明福和報裝時祗云本廠紗然朦混之咎難辭照新章罰銀八十兩以充善舉尙有客帮福和號究竟進此紗時知情與否亦應將情函致商帮協會核奪至復昌恒之棧司故憲違規亦須通知棧司自行組織之幹事會領袖查詞公衆議畢時已傍晚矣 
[酒醬業夥要求加薪續誌]  
　　聯合通信社云本埠酒醬兩業之勢力首推甯波海鹽兩帮日前該業甯帮胡振興張振發等因夥友加薪問題發起增薪商榷會雖得本帮同業贊助惟鹽帮全體夫盡表示態度昨特去函聯絡以利進行茲錄其函稿如下（銜略）敬啓者振興等前次迭接同業夥友來函多件歷述百物騰貴生活困難請求提議加薪以蘇困苦等情情詞怛惻讀之心動振興等入欵較裕實無發端之必要但揆察實情確有當增之理由蓋吾業夥友薪水之薄洵爲他業之冠際此物價昻貴生計艱難普通職員勞勞卒歲其所獲報酬猶不足供家人半年之糧在操守謹嚴品行端方之人則時時顧慮家道憂心蹙額輒致店事於錯誤若不肖之徒勾結舞弊聊濟虧負又置店主血本於勿顧此種詳情想爲諸公所盡悉然則挽救之方詎容再緩所以敝會甫經發起已蒙敝帮各號主經理全表同情協助進行顧敝貴兩帮雖係同業奈平日聲氣隔閡感情冷淡公所號稱聯絡機關等於告朔餼羊此次本會倡立得貴帮之贊助者實繁有徒而態度未經表示者亦占多數此皆緣平日互相漠視疏於交接以致一旦有事未克集合磋議誠屬憾事今敝會定期擬在酒業公所開會討論進行事宜屆期總希勿吝玉趾惠我南針不僅振興等之榮抑亦同業前途之幸也臨神馳翹企待命云云 
[將有颶風抵滬]  
　　文匯報云聞有颶風逼近上海今日輪船抵埠者寥寥出口者亦屬無多 
[撞壞鈞和艦賠修了結]  
　　駐泊本埠南黄浦之水警鈞和巡艦前於本月十一號上午五時被日商秋葉丸輪船碰撞損壞船頭機器間曁舵臺等處曾由該艦長董仲發將該日輪扣留一面交涉賠修等情已誌本報茲悉秋葉丸船身長二十五丈係日本佐藤商船會社之長江班輪船自撞損鈞和巡艦後即由新關理船廳勘騐屬實該日輪亦自認咎遂由佐藤會社願爲賠修嗣因該巡艦停泊南市浦面故由佐藤社經理就近商請江南船塢派匠到艦修理日夜趕作一星期於前日竣工恢復原狀所需修費均由佐藤承認昨由鈞和艦長將該日商賠修情形呈報江蘇水警一廳趙廳長查核矣 
[菲列濱總督挈眷來滬]  
　　英文滬報云菲列濱總督哈里森君偕其新夫人由馬尼剌乘俄羅斯皇后號來滬已於星期日抵埠小作勾留即須回任 
[海軍司令遷入洋房辦公]  
　　江南造船所前因房屋不敷辦公於去年借海軍司令公署束首洋房暫用嗣因海軍總司令公署由寗移滬需屋應用屢向江南造船所催索造船所劉所長遂在江邊碼頭隙地起蓋洋樓一座於上月間完工遷入辦公原借司令公署洋房即行交還當經藍總司令招匠修葺竣工所有電燈電話等具亦已配置完備於昨日實行遷入洋房辦公其騰出之空屋已飭匠興修一俟修竣再行分配爲各課辦事之用 
[浦江中之刦案]  
　　費新瑞號客前日雇駁船户張阿章裝運雲龍牌白花四十餘包赴浦東隆茂棧房交卸當日因天色已晚不及交卸卽在該棧門前浦灘停泊候次日（星期一）卸貨詎有匪徒王坤唐阿三唐大等見而覬觎卽於昨日天未黎明時糾合羽黨張寶生等二十餘人擁至隆茂機附近浦邊張金桂所泊摇人船上時適張金桂臥在後艙聞聲躍起被若輩禁止聲張閉入艙中一面將船駕駛經過盛阿林之碼頭船旁將盛船上油布二塊攫去然後一擁至張阿章船上行刦白花二包阿章大聲喊救水巡捕房巡船小輪聞警立時追往捕拿該匪等紛紛鳧水逃逸當經各探警分投拿獲王坤唐大唐阿三張寶生魏三林計金侯徐阿發等七人餘均逃逸連同張金桂之船隻盛阿松之油布原贓白花解入捕房請究張盛及花衣公所代表胡富全投訴前情梅捕頭研訊之下以王等膽敢糾集數十人在浦江中行刦貨物不法已極立命備函於昨午一併解送地檢應請辦各原告着自赴該廳投質嗣經檢察官提案預審一過判將王坤等分别收押該代表等退去候示 
[匪徒强搶金鐲續紀]  
　　日前滬城小東門内天官牌樓一百十一號桑初椿醫生家中夤夜被匪侵入刦去桑女金鐲由警查悉飭派探警查緝贓盜等情已紀前報茲悉此案失主方面以所失金鐲爲數不多並不上緊禀追而徐警廳長據該管警所詳報後以城廂重地豈容匪徒横行若不根究殊與地方治安大有　係故於昨午嚴令偵緝隊長轉派各隊士廣購眼線務獲解究 
[又一强搶金鐲案]  
　　法租界大馬路五百二十三號門牌湶源押店主婦某氏於前晚九句餘鐘懷抱小孩在門前納涼時突來盜匪三人上前將該主婦手上所戴之金鐲强捋一只正欲捋第二只時該氏大聲喊捕詎該匪等袖出手槍連放五響幸未傷人始各分途携贓而逸後由事主報告捕房立飭探目黄金榮等前往查勘一週據情回禀捕頭諭令務獲該匪等到案究辦 
[查獲楊樹浦路刦案關係人]  
　　陽曆本年一月十一號楊樹浦路一千三百號門牌婦人李陳氏家被盜匪陶和夫等糾黨持械侵入刦去值洋四百五十元之金珠衣物業由捕房將陶等獲解公共公堂訊實判解松滬護軍使署執行鎗决並經英美麥總巡通緝在逃羽黨等情迭詳本報茲由匯山捕房華探楊阿泉查得小阿李（又名毛小福）與本案有關將共拿獲收押昨解公共公堂請究經俞襄讞會同英包副領事訊據楊探禀明前情以陶等獲案時係日副領事陪審請求改期堂上諭將被告帶回捕房押候本禮拜六解訊 
[送彈嚇昨案之研鞫]  
　　陳仲良（即廖一凱）章杰蔣武等因假鐵血團名義專書恐嚇信函分投公共租界南京路永安先施兩公司及九江路天蟾舞臺戲園主許少卿同鄉人何者亭等勒詐巨欵不遂暗遞炸彈業經老閘捕房包探顧阿根姚錫卿協同西探將陳與蘇少山等十人先後拿獲妥送公共公廨訊知蘇少山無干先行摘釋陳等九人押候訂訊各情已誌本報茲悉此案經檢察處訂期昨今明三日繼續研訊昨日午後由捕將全案人證解送公堂由原審華官俞奠蓀襄讞會同陪審西官義副領事羅斯君升座第一刑庭向各見證逐一詰問直至薄暮時始行退座訊供甚長詳情明日續錄 
[皮匠被毆斃命四誌]  
　　皮匠陳德慧於本月十七號在楊樹浦路一千八百三十三號門牌小茶館内被劉三張得勝馮殿魁梁月金及在逃之陳同和拆梢不遂毆傷身死一案當經尸妻陳韓氏尸兄陳德山報捕派探將陳同和之妻及劉等四人先後拘獲並將陳之尸體舁入斐倫路騐尸所禀請公廨中西官蒞所檢騐未明判候工部局西醫剖騐明白再核等情屢誌本報茲悉陳德慧之尸體已經西醫解剖騐明委係因傷身死昨已函致該管捕房捕頭預備正式起訴矣 
[關於疫症之消息]  
　　上海疫症表面雖見減退但患疫後因體肌育力消乏而轉罹他症者頗衆尤以患痢疾者爲多此種痢疾西名爲Ｄysentey視爲危險傳染病之一其微生物不易殲滅雖病愈仍有餘孼在腹日久且侵入肝腎作祟最佳各界於此時期更講求衛生愼重飲食勿謂疫減而忽之庶不至害人病菌生生不息也 
　　浦東南匯縣境之横沔周浦等處邇口發現疫症甚劇鄉民染疫身死者日必數起甚至棺木舖之棺柩各鄉鎭均已售罄木匠趕製每日工資需大洋一元尙屬應接不暇昨由該處紳董集資來滬購辦藥水數百元以備携回分送施救 
　　濟生會接浙省寗波鎭海報告時病頗烈該會濟生隊主任陳榮華偕同中西醫生鄧源和葛雄夫等搭寗紹輪赴該處救治並隨帶各種大批丹丸應驗藥品俾可分送 
 
 

Page 11

 
 
[紅十字會籌辦鄂賑]  
　　本年湖北各屬大水成災昨由該省王督軍何省長通電流上各善團籌募振欵並派勞敬修等爲駐滬募振專員茲悉紅十字會於事前已分電湖北各屬分會調查災况以憑散放憲振刻又接該省軍民各署乞振電報爰由該會理事長唐露園會同仁濟廣仁兩善堂曁勸振專員勞敬修商請南洋烟草公司籌墊洋一萬元匯鄂以應急振除電復外聞該欵亦已起匯云 
[關於賑務之函電]  
　　仁濟善堂接張賢清君查振報告函云逕啓者曾於望日在萬春湖邊將該處災情修函詳告亮邀台鑒嗣於翌晨天未破曉三時即乘小舟動身行六十里至宣城北鄉葛村圩等處查見積水未退淹没田禾幾及萬畝聞當水漲救圩之時傷一鄉人又行三十里至裘公渡一片汪洋幾成澤國被水之處約長十餘里闊五六里回船過夜十七晨四時舟至東門渡上山瞭望破圩被潦者約有四五萬畝再行至新河莊見淹没之處亦有數里連查十餘圩情形大略相同即至沈村見破圩者亦有四五十處之多隨即過夜十八晨六時至郎溪縣畢橋鎭查看被災情形亦尙不小又行四十五里進城至縣公署蒙知事袁體明君欵等晚膳詳述郎溪大水來時白浪滔滔冲破四十餘圩房屋衣物隨水飄蕩一無存留災民倉卒問或登屋頂或上樹頭暫時逃避嗣用船隻救出水中一面急購食物救濟不意水勢時益漲大高至一丈七八尺勢將湧入城内當即閉城用並泥沙袋堵塞人坐城樓可以洗足幸知事及各紳救護神速開發積榖倉兼放急振尙未傷生命是夜寄宿縣公署十九晨出城十二里至落蓬灣但見水天一色淹没田畝竟有二十餘萬又行十二里至花賽圩白浪滔天積水甚深被淹田畝約計六萬有餘並悉該處水災連遭三載慘苦極矣又行二十餘里抖回至宣城境界夜宿翟君友家二十晨行九十里進宣城境至范家圩見田畝之淹在水中者三萬有餘災情亦重是晚住油榨溝二十一晨行二十里進北城往地方機關詳細查詢蒙官紳接待欵宴席次暢談振務二十二晨行六十里至紅楊樹查勘數圩積水地面尙不磓大是晚寄宿當地二十三晨起行三十里至西河鎭查該鎭被水冲破之圩亦不少二十四晨行至南陵縣境沿途察看積水處甚多水退處補種者袛見靑靑稻葉將來决無秋收且有數十圩田禾被水經過冲去而復種者三四次當該處破圩時傷害男子二名孕婦一人即至地方機關會商官紳後已報知省長委員方君下縣旋由省長撥着工振欵五千元且紳士籌辦迅速初十間先已寄詳細報告來申以上調查過宣城郎溪南陸三縣中以郎溪爲最重宣城地方遼闊被災亦大南陵次之數十萬災黎大半用浮蘆暫棲於高圩道上食粥兩餐將來秋冬之交無衣無食無住慘悲景象難以言喻二十五日回蕪湖與蕪埠皖南四縣籌振事務所同仁商議即籌辦工振逐漸繼續冬振尙乞四方大慈善家憫念衆生飢寒痛苦廣佈仁漿種德福報歷古不爽張淦楊謹上七月二十六日 
　　又接北京江蘇同鄉京官復函云子英先生閣下省之督辦轉到尊電誠悉鄉里災情緊切已由從者發起設所籌振並囑籌欵協濟曁電省長呈請撥振各情義舉仁心至爲欽佩鄉邦繼首彌切杞憂業經遵函省長速擬辦法一面與省老商酌尅期約集敝同鄉開會協商募欵各事俟籌有辦法再當函達外先此佈復張一麔徐樹錚張壽齡張一鵬董康莊藴寛任鳳苞許士熊同啓 
　　仁濟善堂蘇浙皖水災籌振處李經羲等致杭州蔣運使乞振電云杭州蔣晋英運使鑒本年霪雨爲災皖軍民長來電乞振蘇淞嘉湖相繼告災被災區長來日方長籌欵爲難已達極點懇鼎力提倡准令尊轄所屬官商迅予勸募接濟感戴同深除公舉印花稅畢畏三處長招商内河局朱贊思先生安微會館高彝臣先生爲代表趨前面陳外特電奉懇祈接洽捐册另寄又分致杭州印花稅處畢畏三處長内河招商局未贊思先生安徽會館商彝臣先生鑑頃電請蔣運使勸募振欵蘇浙皖公舉執事爲代表請就近接洽進行同深感戴餘函詳 
[各學校消息併紀]  
　　滬北公學　北四川路三多里滬北公學署假補習科已於日得舉行休業式首由校長報告成績繼由各教員致訓詞並宣布秋季始業定九月四號補習科學生如願繼續肄業各得减收應納學費以示優待故報名者頗形踴躍並聞該校自本屆始添設中學科是期錄取新生已揭曉開學伊邇尙有考期惟餘額無多有志者須速報名投攷云云 
　　神州公學　北京路神州公學於昨日（八月二十五日）上午行秋季始業式學生到者百數十人首由校長陸東豪報告開會宗旨繼由各教職員相繼演說定於二十八日正工開課本届報名日衆乃增爲六敎室并添聘蔣壽祺張選一曁馬楊李諸女士分任敎職敎材務取實用以應社會需求云 
　　民國女子工藝學校　舊曆七月二十九午後二時民國女子工藝學校因敎員陳宗明遠赴南洋開全體歡送會秩序列後（一）摇鈴開會（二）校歌（三）校長報告開會理由（四）行歡送禮（五）曰中磊君代敎員全體致歡送詞（六）學生致歡送詞頌曰先生之學經經史緯先生之才博聞强記先生之心金和玉粹先生之績殷勤敎誨名動南洲干旌遠賁破浪乘風足酬壯志惜我生徒攀留弗遂是用作歌竭誠抒意敬祝先生乘時利濟增譽宗邦成材異地謹頌（七）來賓倪君致歡送詞（八）陳郡答詞（九）游戲法（十）歡送歌（十一）校歌（十二）摇鈴散會（十三）攝影 
　　江南公學　金山陶寅清君熱心敎育特邀集同志數人出資在滬創辦學校一所定名江南公學賃定白克路南大通路房屋爲校址請汪有齡擔任校董定古曆閏七月初八日開學現内部佈置就緒敎職員亦皆聘定先開辦中學科英文專門科郵務科電報科鐵路科高初等科一俟籌有鉅欵尙須擴充并添辦義務學校云 
　　競雄女學　白克路競雄女學昨日舉行秋季始業並補行高小國民兩科畢業式由徐校長邀葉楚愴君對於新舊學生及畢業生致訓詞現準於九月一號上課此後敎育方針仍注生於養成學生之自治能力及完全人格茲將本屆畢業生姓名錄下胡秀娥顧彬貞劉國芬江憲昭嚴妙貞倪月英奚在銓黄蘭佩陳關杣 
　　民生女學　法租界貝勒路民生女學暑假後各處學生來校報名者甚多昨日已經正式開課並舉行新生揷班考試其已報告未來校之各生准下星期重行考試 
　　崇德女校　白保羅路崇德女校暑假期内設立半日義務學堂授以聖經詩歌國文國技體操圖畫手藝等科一切書藉用品均由崇德女校備給敎員亦由崇德女校女敎員中學生及熱心敎友擔任自開課迄今已七星期男女生徒達百二十人於月之二十三日在北四川路懷恩堂行休業禮來賓二百餘人秩序中有歌詩背經國技游戲趣劇等隨由萬牧師給奬並分欵茶點而散 
　　萃英學校　北浙江路華安坊二弄私立萃英學校於陽曆八月三十一號上午補行國民科第五届畢業式應給證書由校長高有耀函請寶邑視學生詠仁蒞校頒授並聞該校曾呂吳繆潘蔣戴陳朱張曹等各教員已陸續到齊是日正午由校中一併備筵宴請云 
　　學生勵志會義務學社　西門内石皮弄中醫專門學校學生勵志會所設暑假通俗義務日夜學社學生達百五十人計分文字普通白話幼稚四班日夜分班上課已歷七星期茲因該校開學在即勢難兼顧故該義務學社已於昨日（二十四日）宣布散課並發給各種圖畫及愛國徽章書以示奬勵 
[留日學生演劇預紀]  
　　中國之有新劇實始於留日學生春柳社在東京演劇得名後歸樹一幟於上海亦大得文人學士之歡迎迨陸鏡若死而春柳社銷歇滬上之人起而效颦新劇之價值於是一落千丈論者惜之今所存者惟大風新劇社其中不乏有志之士而若於社會不甚注意支持大難茲乃有駐滬留日學生數十人本其年來國事之隠痛思假新劇以喚醒國民迷夢已定本月二十六二十七兩日午后七時假座大風新劇社（即廣舞台原址）排演應時新劇曾經各報略紀頃聞駐滬留日學生中如王宏實李壽彭朱隠靑盧恩緩顧耀基蕭柏年關元藏雷大德黄恢權秦正樹羅人驥李元石李梓侯諸人亦於是日登臺諸人頗有演劇經騐益以熱血痛涙之揮灑必有可觀也 
[勵志愛國團南市宣講紀]  
　　派克路百合里勵志愛國宣講團前日由張開濟周少葵徐惠施項起鳳等在南市商船會館宣謹社會道德愛用國貨胡瑞棠祖洪元等照料一切講畢經過救國志成團由該團辦事人深詠靑單冕尊胡進儀高日升遨入欵待茶點直至鐘鳴七下始興辭而别 
[丹陽肇明電燈公司股東會紀事]  
　　丹陽肇明電燈公司於前日（二十九日）在商會舉行第一屆股東會公推厲樹雄爲主席報告開會宗旨及剏辦以來大略情形次將現擬簡章逐條通過最後選舉董事及監察人開票後沈聯芳厲樹雄束潤生胡尹皆厲玉甫姚豫元俞丹屏當選爲董事傳品圭張墨卿當選爲監察人 
[引誘處女之扭控]  
　　住居老北門内之婦人王陳氏有女大新現年十五歲舊曆七月十八日大新持洋三四十元往北京購物中途遇詹亞六設計將大新誘入二馬路某旅館内同宿當時與大新同行之幼弟即歸家報告經王陳氏跟蹤往尋已經不及該氏訴知乃兄陳桂元代爲尋訪後詹亞六將大新送入濟良所越日由該氏查悉將女領回前晚陳桂元在　北將詹扭入五區二分所昨日傳到該氏母女與陳一併函送地檢廳經檢察官提訊一過判詹收押該女交該氏領回管束聽候核辦 
[汽車撞傷行人]  
　　昨日下午有某號汽車駛經南京路撞倒無錫人郭貴復跌傷頭部血流被面常經老　捕房四百零八號華捕抄錄汽車號數另雇車送受傷人至醫院醫治一而據情呈報捕頭候示 
[工巡捐局職員被控三誌]  
　　滬南工巡捐局路政員陳億德（即陳以德）近被吳姓等在護軍使署呈控欺騙取財等情曾經盧使核准飭傳原告並證人到署發交軍法課訊問口供一而飭姚局長將該路政員送署訊質詎陳知風潛逃姚局長無從送案旋復有席姓等投署附控陳受賄舞弊請爲併案澈究護軍使署特委本署秘書長杜梅叔前赴工巡捐局調查原案以憑核辦昨晨杜秘書長詣局與姚局長會晤後即將吳等發生原因之各卷宗詳細吊閱明晰然後回署呈復 
[强搶金鐲禁押九月]  
　　常州婦人李楊氏指控甬人周和慶在福建路（即石路）攫取金鐲等情昨由老閘捕房包探李明泉將周獲解公共公廨請究據李楊氏投訴昨日經過石路即被被告攔路捋取臂上金鐲回逃當時喚捕追獲是實訊之周和慶供稱與原告李楊氏姘後已有三月之久近因意見不合離開昨在石路遇見彼此 
供詰氏被告所供是否實在即據氏供並無其事被告希圖脫罪故意譭謗請爲嚴究云云堂上核供宣判周和慶押西牢九月示儆贓交原告領回 
[男婦混用鉛角]  
　　無錫婦人張李氏前日與通州人張體慶陳少峯同在滬西麥根路左近希圖混用鉛質小洋被該管捕房包探毛伊文查悉將氏與張陳兩人一併拘住搜出僞小洋四百七十八角一併帶入捕房分别拘留昨解公共公廨請究先由中西包探上堂稟明前情以被告等未將僞小洋來歷說明聲請展期以便調查云云中西官得稟判被告男女仍分别押候查明再行解訊 
[分發傳單被控案注銷]  
　　老閘捕房捕頭開立根昨晨押解常州人楊榮榮至公共公堂禀稱詢得被告庽居南香粉衖一百零七號屋内昨持抵制日貨之傳單數百份在南京路一帶分發有碍租界治安因將其拘案請訊言至此將傳單呈案請察關讞員與英卓副領事察閱傳單語句並不激烈判將案註銷楊榮榮開釋 
[身藏烟土被拘]  
　　甬人王阿根身藏烟土三十九包行經界路滬寗火車站附近形狀慌張被一千四百二十九號華捕與包探王桂亭查見以其形跡可疑帶入捕房經捕頭詰悉其情飭王存洋一百元保出聽候公堂傳訊 
[指控强搶肉皮]  
　　販賣猪皮之康正葆前日至虹口捕房指控住居菜市街三百五十號門牌之鄂人張敬昆於本月十八號與束桂芳衖三十三號門牌居人張煜齋老楊等將伊值洋九十四元之肉皮强行取去售與板橋街二十四號門牌張敬亭得價分肥等情由捕頭轉請公共公廨出票於昨將以上四被告逮捕到案請究原告延律師上堂譯明案情並稱被告等曾同延律師請求准予各被告交保敝律師亦表同情惟要求諭令各被告各交百元以上之人洋並保云云被告律師則以交尋常舖保爲要求旋經中西官磋商之下諭四被告各交五十元人洋並保殿期訊核 
[行兇人分别押儆]  
　　浦東人吳小弟糾同水沿松王阿根在虹口韜朋路將陳竹梅攢毆垂斃由陳友孫洪道代喚一千一百十八號等兩華捕到來將陳車送醫院療治並先後將吳等三人獲解公共公堂訊押候究等情已誌本報昨晨由捕傳同原告及人證將吳水王三人復行解廨即由陳竹梅投訴向業醫生曾與吳戚治病得診金百元嗣其戚病重斃命吳以我醫斃向我拆梢二十元不依糾衆蜂毆等語並由見證孫洪道及一千一百十八號二百四十四號兩華捕到堂證明被告行兇情形詰之被告吳小弟不認拆梢水王兩人亦不認帮助行兇中西官核供以證供確實判吳押西牢三月王水二人各押一月以儆曹長根前日在虹口楊樹浦路與戴金康衝突用刀戳傷戴之手臂流血行人韓得生路見不平代喚四百二十六號印捕到來將曹拘入捕房昨解公共公堂經中西官訊悉曹行兇屬實判押西牢九月示儆 
[開場聚賭之科罰]  
　　寗波人空阿爲（即孔阿惠）因在虹口鳴綠路八百七十三號門牌屋内開塲聚賭抽頭漁利被該管捕房華探嚴阿慶偵知稟明捕頭與八十六號西探鄧協往拿獲賭客粤人陳阿德李阿開及日韓僑民十一人連同頭家與賭具一併帶回捕房由捕頭飭將日韓僑民十一人送交東洋公館訊辦陳李兩人各存洋三十元保出孔押至昨晨解請公共公堂中西官訊實判罰洋三十元陳李兩人保出不到所存之保洋一併充公賭具銷燬 
[私賣燈吸之科罰]  
　　住居法新租界之趙阿比家私設烟榻容人過　事爲寶建路捕房捕頭得悉前往抄出烟具又小東門捕房捕頭查得居民崔和尙家私賣燈吸有違定章飭探前往搜出烟具連崔一併帶入捕房諭令存洋保出候究在案昨日傳解法公堂請究先據捕頭上堂稟明前情詰之趙等同供認私賣燈吸不諱中西官判趙崔兩人各罰洋二十元充公烟具銷燬 
[汽車夫兩次違章]  
　　汽車夫何渭山前因駕車至法新租界寳建路地方違章疾駛曾經捕房傳解公堂判罰在案詎於前晚又復駕車疾馳被捕頭查見抄錄號碼於昨日傳解法公堂請光先據捕頭上堂稟明前情詰之何供實係洋東因有要事囑令快馳自知不合求宥中西官以何復犯判罰洋五元充公以儆 
[首飾店指控夥友行竊]  
　　河南路時和外國首飾店經理梁杏軒控夥友李應台竊取代人修理值價頗巨之鑽鐲鑽戒等物逃逸等情昨由捕房將李拘解公共公廨請究經中西官略訊一過判李押候吊贓再訊 
專件 
[江寬案之判决書全文（再）（續）]  
　　理由　查海軍刑事條例第四十四條載非有正當理由故意將船碰撞者第五十六條臧當船舶擱淺觸礁及其他危險來請援救無故不應者第一百零八條載守兵無故發槍砲者以上各條均經分别定有處刑標準本案楚材兵船與江寛商船相撞之前楚材兵船始終謹守應行航路其第二次相撞係爲流水所推均經證明無誤其非故意可知至於他船危險楚材未予援救一節江寛當日雖發求救信號而楚材船頭破漏水已侵入尙非無故不應者所可比又守兵無故發槍之事楚材方面證人均稱並無此事惟江寬大菜問侍者夏明來供稱視見有人放槍業經證明其不足信此外僅聞放槍之人均不能提出確據則其放槍證據殊不充分依上所述楚材管帶官趙進銳所有刑事嫌疑各點業已審釋明白確無犯罪行爲應予宣告無罪至附帶私訴部分應先審明何方航行錯誤以期責有攸歸查航海避碰章程自前清光緒十五年中國派員赴美都會議公同商定於光緒二十三年六月初二日出示通諭一同舉辦並將議定各條欵刊印頒發俾中國行江行海之洋式兵商各船週知徧喻一律舉行歷經照章辦理無異本案私訴當然可以適用按該章程中第二十二條載凡船須照章程讓路者如無他故阻礙不得向所避之船前面横駛而過（如甲當避乙之路則甲不得向乙船頭駛過）第二十三條載凡輪船須照章讓路者與來船迫近時須臨機應變應緩進則當緩進應停輸則當停輪應退輪則當退輪（如甲應讓乙之路而值與乙迫近甲當相機緩進或停止或退輪）第二十五條載凡輪船過狹窄港道時值穏便而無窒礙應傍船石之港道邊行駛（出入窄港皆傍船右邊而行）第二十七條載以上各條章程（指自第十七條起）均應謹記遵行而不可違然遇船行臨危時有相碰之險以及變生倉猝之際致不得已臨機應變則可暫時違例藉救目前之急各等語此案江寛初遇見楚材時兩船相距一英里有奇其間旣無他項阻礙又無特别事變其無倉猝危險可知自不得以二十七條藉口乃不遵守其應行之船右港道行駛竟自改向轉左實屬違犯避碰章程第二十五條之規定至見楚材船頭轉右時來船迫近尙不停輪退輪與第二十三條之規定已屬不合况又加重轉左向來船前面横駛而過是又犯第二十二條之規定至江寛初次所放汽笛兩聲楚材船上各人均供未曾聞及惟是江寛放汽笛後船即轉左對已違章楚材之曾否聞及無甚關係蓋楚材守其應行之港道即使聞有兩聲號笛而守章不變報以一聲亦無不合故證人正泰船主比朗在本法庭供稱設我往漢口遇見對面下水輪船不論如何情形我應走靠近躉船我自己這邊的港緣該港乃上水獨一無二之路也（見十三册八九十等頁）又證人英國海軍揚子江領洪朴德韓脫亦稱凡遇窄港應守右岸况此中又無第三船插入阻礙行爲鄙見凡在岸邊總以守右爲是（是五十册六頁）足見避碰章程爲萬國航行者獨一無二之金科玉律無論何人均應属遵不空違背故正泰船主及英國海軍揚子江領港二人之公論亦且云然此江寛此次違背航章所以不能不負此次航行錯誤之責也江寛旣應負錯誤責任其因此所生之損失江寛所有者自應完全擔負除江寛所有損失應由該所有者自理外楚材此次因碰之損失亦應由江寛所有者如數賠償即湖北代表人此次到案亦係由招商局代表之請求則其因此所生之訴訟費用亦應歸敗訴之招商局擔負方足以昭公允惟當肇事之時係江寛船主洋員孔雷自行駕駛究竟是何原因以致失愼此人已死無從查考其第二次相撞旣爲流水所推相摩而過即屬不可抗力兩造均不負責至救護被難一節江寛船上被難人等遇救之方雖各各不同而楚材未救一人未施一策則爲楚材方面所共認據因船頭破漏舢舨摧殘無能爲力但船頭雖漏而機艙無水江寛正在沉没之際兩相比較逈異安危楚材理應一面派人堵塞一面分派救護此等情形亦航行中常有之事蓋船頭艙位概屬迫窄不能容納多人工作楚材全船人數斷非僅足派令堵塞船頭進水而已儘可分派救護江寛船上垂没之人其左邊舢舨雖被摩毁右邊尙有一艘舢舨一頭懸掛一頭落水（原供稱衛隊不諳放舢舨用刀割斷懸繩致人傾於水舢舨之一頭尙懸鈎上）仍可設法放下應用小火輪亦可加急生火洗船邊之小舢舨亦可分儎數人乃毫無舉動若不知其爲應盡之責也者良由未受教育未經訓練致不知人道主義殊屬有虧厥職其應飭改良之處所不待言而應受上級官廳之懲罰處分實屬咎有應得至於溺斃人數經歐克音救起九十二人（見三册七頁）哈斯救起八十二人又二十人（見四册十六頁）普慶小火輪救起一班人（見五册二十四頁）乘江寛木筏者五六人（見十册四十八頁）乘江寛右邊舢舨者若干人（見十册四十九頁）乘江寛左邊舢舨者約五六十人（見二十二册二三等頁）自行跳過楚材者或云百人或云三四十人折中計算約七八十人就中可計者約二百五六十人不可計者祗普慶小火輪救起一班人及江寛右邊舢舨救起若干人而已該兩艘各儎人數當與江寛左邊舢舨所儎相若其數約在百人以外加以被難之江寛船主及管輪員並侍者一人又黄梅縣商會函請參加之被難者三人合計約三百六七十人核與招商局總船主郎脫所供據報告已登簿記者江寛搭客共三百二十二人（見十五册五頁）加以江寛本船人數四十七人（見二册七頁）總共三百六十九人之數約略相符則溺斃者即爲江寛船主等數人已無疑義惟江寛訴狀據稱更有中國搭客五百人（見二册七頁）其根據何項報告未經聲明且與簿記數目不符又恰合五百整數不多不少均屬疑點查江寛沉没之後未據報告沉船左近發現多數屍身至今已逾一年除黄梅縣商會函報之外並未再有被難家屬持有當日被難確據來庭參加訴訟縱謂屍身漂流未經發見難屬貧苦未能遠來亦不至相差之數竟逾百人果有此項百餘屍身斷無全數沉没而被難家屬亦肯均安緘默之理然則郎脫所供簿記登載之人數信而有徵其又供予曾聞有五百人之說（見十五册五頁）與江寛訴狀所稱更有中國搭客五百人之語均不足信也楚材領港馮雲山色盲問題當庭試騐二次前後兩歧本法庭特爲愼重起見再令專門眼科考騐該領港假歸之後從不再來但核此次楚材航術並無違章不合之處即使色盲屬實亦與本案無干應無庸議至招商局代理人麥克雷請求宣布海軍部抄交之楚材管帶報告文件一節因本法庭開始審理之時經理事官宣言非經法庭直接訊問之證據不得資爲判决故前此漢口河泊司之報告本法庭曾准招商局之請求未予採用楚材報告文件事同一律自亦不能採用以免前後兩歧是以勿庸宣布依上理由特爲判决如三文（完） 
來函 
[中華民國學生聯合總會特别啓事]  
　　邇來迭接各界來函痛詆本會不應允許滬商將現存價值三千餘萬元之日貨限五個月銷盡之事按本會對於抵制日貨爲挽回外交之善籁並可促日人之覺悟百方抵制尤恐有失豈有許販之理乎前曾登報申述本會對於此事實不知情奈何不蒙各界愛國諸公之諒仍繼續來函指責本會以事關重大影響國家前途匪淺誠恐有無恥奸商在外造謡淆亂聽聞茲特再行聲明並函各省分會及各界聯合會對於抵制一事尤要加力查禁萬不容此少數奸商貪圖目前之小利而遣患於無窮也特啓 
[江蘇省敎育會來函]  
　　敬啓者南京江蘇省立第一女子師範學校發生風潮此間迭經分向江蘇敎育廳及該校函詢辦法一面正在調查實况近見報載有該校近曾開除學生四人等語據本會所知該校並無開除學生事情惟有鍾生錦田係家族自請退學因屢有人垂詢本會擬請貴館將此函先行披露爲荷江蘇省敎育會啓八月二十五日 
[姚新記張繼光陳磬裁來函]  
　　敬啓者報載閘北臨時急救時疫醫院新聞末後有擔任分頭勸捐以勷義舉等語查該醫院雖由鄙人等發起籌欵並不在外零星勸募深恐有人冒收捐欵用特聲明姚新記張繼光陳磬裁同啓 
[湘事維持會來函]  
　　頃閱貴報本埠新聞攔載中華工會開會紀事有敝會蕭鳳岐到會云云查敝會並未派人前往亦無蕭鳳岐其人特此緘達台端祈將此緘豈入報末實爲感荷湘事維持會啓 
雜評二 
[王揖唐南下說（庸）]  
　　王揖唐任總代發表未三日而上海即有臨時製造之三數團體聯電歡迎今則歡迎者已爲輿論所屈銷聲匿跡而反對者則正再接再厲漸趨激急乃此反對聲中王揖唐竟有不待西南覆電即行南下之說嗚呼彼果何所恃而出此 
　　夫使南方而竟出於承認則人民雖反對狂可曰南北軍閥旣已握手無權力之人民可勿顧也又使南方雖未承認而大多數人民實表示同情猶可曰以民意爲後援南方終不敢拂逆全國之公意也今南方旣無覆電而輿論又不表同情王究何所恃而南下豈恃此已經銷聲匿跡之團體於發電歡迎之後再爲敦促開議耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（五）濟南人之特性觀（簡） 
　　濟南人有三種特性一曰簡二曰質三曰重保守出門時較體面者爲人力車餘則鴉鴉軋軋之小車耳摩托車之踪影迄今尙絶跡此交通上之簡單也食品尋常爲饅頭大餅猪羊肉非若南方人干之盤　粗美珍味羅陳此食用上之簡單也衣服即中上社會之新人物亦　十分華麗男子夏布白長衫加黑紗馬祎女子着白女衫下圍黑裙晚凉時在公園等處見有伉儷　手偕行者則『白黑黑白』上下左右相間彷彿東洋式七巧板木盒斜列之深淡兩色拼合物喻以前清舊時代時憲書每頁幾月大幾月小一行中右方下角所見之黄白黑黑綠白等排列法頗覺其相近似此種『古道可風』之現象爲上海北京等巨埠所不易得此服色上之簡單也商埠中馬路之計數序列法其東西行者完全效法上海即其南北行者亦脫胎於上海之大馬路二馬路等名稱不過上加一『緯』字而曰緯一緯二而已我國新事業模仿政策他事均難得滿意惟此自開商埠之開路計書聞爲袁項城所創議者計數序列而冠以經緯等字誠得謂之别其精心其中尙有一小小缺憾則因天津濟南兩處計數序列時『馬路』之稱仍復闌入仍不脫上海之浮俗氣此則模仿而又過其當所謂太過猶不及矣此商埠街道名之簡單也濟南城規模之小顧名思義一望而知因我國各大城其各城門之名大抵極形繁複如南京之東門别名曰朝陽南門别名正陽北京在東諸門有東華東安東直左安之殊稱其正中其有永定中華天安地安之特號外若浙江之杭州江西之南昌湖南之長沙湖北之武昌凡爲一省首府均有其特異之大規模故中國各城市若各城門簡單稱之曰東西南北諸門者大抵尋常之縣城耳濟南城内之街市最繁盛者名爲西門大街此外若東門大街東西關各大街名義均極簡單此外縣東街縣西巷等名稱明明化省城爲縣城矣此省治規畫上之簡單也記者涉歷滬寗常鎭蘇杭武漢京津諸埠凡大旅館之茶房莫不能識字辨姓名其司帳諸員通常潦草字必甚純熟而濟南旅館茶房不識字司帳員亦下筆甚艱其普通一般人之敎育程度可知此思想上之简單也尤可笑者他處行酒猜拳必曰五魁四喜三星七巧而濟南每屆燈火初明之際商埠中之繁盛街市恒聞極简單之數目呼聲自餐館中傳出其住民特性之務简單可知濟南今日有新聞紙一種曰『簡報』而固有之情性不覺時時於此兩字間流露不知孰創此名而能若是之確切不移也 
新智識 
[童子軍游戲（續）] [  上虞陳伯源譯]  
　　二舟停息二處相距可一英里之遥公證人取鯨置其間然後發令捕鯨游戲由是而始舟中各排乃飛漿而前竭力奮進以冀首得鯨魚义手見鯨即以义向魚抛投旣得拖之駛返起點其一舟見鯨已爲人捕去乃竟力追之如近鯨身試奪之曳返原固故於游戲之際二舟頗有跋河之慨終局則鯨必落於强者之手 
　　此種游戲之勝也多賴於隊員之愼守排長號令故游戲之際紀律可貴也 
　　持叉者於爭奪之際須加愼審藉以避險惟有時以之加諸敵叉之上用以驅遂則可也 
持叉者不准以义交托他員須已執之苟非退避二舟衝撞隊員不許手陶鯨魚或敵排之舟 
（五）水中運動 
水中運動爲益頗巨苟精練之有數種亦良足觀 
（甲）水中『波瀾』 
取竿深揷泥中以爲標倘『波瀾』水球不可得則可取橡皮球 
代之 
雜錄 
[情書話（五）] [  瘦鵑]  
　　約瑟芬旣見棄於拿破崙屏居賣梅村離宮中花晨月夕輒復涙零秋風團扇之悲固有不能自已者拿破崙諗其情恒作書慰之頗於行墨間致其情欵時則尙未能奥公主結褵也自一千八百○九年十二月始至一千八百十二年六月止拿破崙玉璫緘札之達約瑟芬玉鏡台畔者凡三十有九通開端仍稱吾愛無變其故惟書末則不復作「　君以百萬吻千萬吻」之晤但曰「願君珍重」「願君好睡」而己而每書之中必力言其情愛之未變以慰約瑟芬實則手造此一頁涙狼狼藉 
[英國大學]  
　　愛西德學校設於一千三百十四年政治家何里華及地質學家雷歐爾均於少年時代受業於此在愛西德學校之附近者爲徐爾登場建於一千六百六十九年爲大學授名譽學位處圖中有圓形之建築物而其上有圓頂者即徐爾登塲 
　　之慘史亦終不能脫薄倖郎之諡法耳約瑟芬復書曾見兩通一因不得拿破崙書寫其哀怨語氣問微挾怒意其二則因拿書至而作此以表謝忱也腸斷心碎之餘尙能作婉約語誠不媿爲情種不媿爲情書作手矣其書曰承君相憶感謝至於萬狀吾子（按即前夫之子宇葉納）適來此賚君手札吾心乃躍躍然急欲一讀而讀之久久耗時滋多蓋此書中實無一語不令吾掩袂泣下也特此眼涙殊温　不因悲愴而發即吾寸碎之心亦立復其舊後當永永無變蓋吾之情感直與吾生同其壽命迨吾天年旣盡則此情感或亦隨以俱去耳十九日一書致君弗悅吾心彌復歉歉書中何語今已不能省憶然當着筆之時意頗哀怨實以不得君耗之故憶吾去賣梅村日嘗有一書奉寄後亦屢欲寄君以書顧以君旣靳不吾答殊弗敢孟浪出之今君此書絶類鎭痛之靈劑足以袪吾楚痛吾今掬此愚誠祝君忻樂因君今日亦令吾忻樂矣須知君之示吾以不忘實爲吾至可寳貴之事别矣吾愛吾今婉婉謝君其誠摰之度亦如吾平昔之愛君也約瑟芬』讀此書能令人去其憤薄不平之氣班媫好作怨歌行多見其量窄而已 
小說 
[北冰洋歷險錄（三）] [  劉雲舫]  
　　諸人乃就道道中寒冷險阻萬狀行未少許腹中羣啼飢復　糊食途中荒蕪絶無食品可以果腹第一日所賴以充飢者惟大石旁之淡菜第此物太少雖食不能充也次日雖蛉貝類亦不可得目中所見者惟一片銀雪不得已搓雪成團入口嚼之是夜猛烈之風雪陡作雨珠冰苞相逼而來諸人膚　濕欲行不得欲睡不能蓋諸人凍將斃矣然猶振臂强進相持不離途次越小溪無數猶復奮力前行蓋靜則衣履之濕者將一一凍作硬壳而身體之寒苦將益甚也次晨風勢漸平諸人行路過久夜問復未安睡疲憊不可復支且時枵腹不能復忍羣欲獵得生禽類以作一飽然莫出得也 
　　此時諸人所往來之地皆屬内地小港以海岸大石參差如應瞵虎視不便於行旣仍沿海岸前進冀得獲海獺作食料然道中所獲覩者惟靑苔船長曰苔蘇深處産北方鹿最多鹿旣可以恃苔蘇而生人類當亦可以恃之以延殘喘也乃令諸人採苔啖之此與前此嚼雪相去不過一間蓋苔本非可食之品味如鋸悄頗難下咽顧諸人得此樂某所謂飢者易爲食者此也然逾時諸人復飢岸上已無可食之物羣疲倦不能復行諸人　有落後者餘悉就道中待之精神之頽喪固已畢露於眉目間矣船長思有以鼓其勇氣乃謂諸落後者曰此地有白熊爾曹若不速進其將爲白熊所吞而他人之在前者僉謂與其以爾曹供諸白熊曷若自相吞殺之爲愈也諸在後者聞言失色遂疾起直追此後雖不能逼近諸在前者同行然每在二百碼之内蓋信船長之言爲眞也 
　　諸人前行良久便得一溪溪水深不能步涉乃沿溪行數英里冀覔一淺處終未得也船長乃令諸人復回溪之出口處以該溪上流較廣不便跨越諸人不肯從惟一葡人毅然肯導諸人探溪之源方起行雪片紛飛風雪相逼而至如入霧中諸人頓起畏難之心俄而雪勢漸重葡人竟失蹤不能復見船長大呼令諸人尾渠回溪口諸人一致贊同乃踵其後旣抵溪口船長獨躍入水冀達他岸時適急潮捲浪而至挾船長以去船長奮命游水中與水波作劇戰者良久水復冰寒不可再耐有頃幸達他岸而身體盡濕張目喘氣狼籍不堪矣惟是時船長隠其身以防諸人未逾河者所見蓋恐諸人見潮急遂生懼心同時且狂呼令諸人踵其所爲衆皆畏懦船長無如之何乃就一沙堆旁臥下取沙覆全身惟露肩首於外誠以當時風說如剪刀不若是將凍死矣旣臥沙中一小時則見五人前來不禁大訝詢之則稱若儕復向河之上流行三英里其處較淺乃涉足而過也船長見諸人中有着重服者乃令其人卸去其一以給彼於是以該氈服襯濕衣下以免水氣之浸入膚孔方脫衣則遇朔風一陣剌入骨髓兩肘幾不能動迨氈衣着旣移時温度始增少許 
　　諸人仍復跋涉如初飢寒之狀較昔更甚時復見白熊足跡歷歷散大雪中心益驚懼旁晚天色旣晦諸人足痛不能進乃就道中覔一憇所諸人中有畏熊者不肯少憇懼爲熊所見也船長申勸再三始肯從命惟其時氣候酷寒不能安臥而心中懼熊爲害益復不安翌日清晨諸人中有失踪者船長疑爲白熊所食大驚乃喚起諸昏迷未醒者遍覔不得旣力於數十碼外獲見其人蓋隠於一較優之憇所也途中氷雪一望無垠諸人仍起身前進若忘其苦惟是腸腹飢餓不堪而嚼氷茹苔又不足以持久屢欲獵獸鳥之類而食之終不能得以致諸人消瘦直如枯木矣是夜諸人亦未就寢惟惶惶恐白熊之爲害 
[自由談之自由談] [  不冷]  
　　不字　不字之解釋而有可以摇動之處則世間無事不可以摇動矣假使時過境遷不字或有時反作可字若時與境未嘗或異而以同一之人自反自覆雖其說甚辯而他人未免被其戲弄矣 
 
 

Page 15

 
 
   
 
 

Page 16

 
 
   
 
