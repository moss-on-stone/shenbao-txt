# 1918 - 264 - 4916387

 

Page 1

 
 
   
 
 

Page 2

 
 
時評 
　　 
[○閩與陝] （冷）　據電傳。閩中之北方軍隊得手。而陝中之北　方軍隊。又處危矣。可知世間事。以力爭勝者。　決無滿意時也。　雖然。以我言之。閩之與陝。其勝負初無關於　大局之得失。蓋今後之進行。決不在區若干　城地之進退也。假使用此得寸得尺之戰。而　可以平定中國者。則中國之治安。必將俟之　數十年之後。而後可以有望。況此得寸得尺　之戰。雙方固互爲進退也耶。　然則今日所謂勝負者。不過於調和時。多一　交換之條件耳。然而亦末矣。　　 
[命令]  
九月二十六日大總統令　據湖南督軍兼省長張敬堯電稱湖南辰沅道道尹張學濟縱兵刦掠侵犯鄂邊悖亂情形實同土匪近並自稱省長發行軍用鈔票數十百萬請即褫職嚴拿懲辦等語張學濟身任要職行同寇盜實屬目無法紀着即行褫職並由又督軍省長通飭所屬一體嚴緝究辦以儆效尤此令又令　任命王一德爲湖南辰沅道道尹此令又令　陸軍總長段芝貴呈請將湖北陸軍第四混成旅步兵第一團團長李勝美免去本職李勝美著即免職此令又令　任命劉鎭湘爲湖北陸軍第四混成旅步兵第一團團長此令又令　林義順陳嘉庚林文慶均給予三等嘉禾章此令九月二十七日大總統令　參謀總長蔭昌呈奉天督軍公署參謀長楊宇霆因病呈請辭職楊宇霆准免本職此令又令　任命秦華署奉天督軍公署參謀長此令又令　任命毛遇風爲暫編奉天陸軍第一師參謀長此令又令　龍裕光授　陸軍中將莫禮華龍升衢王光宗馬禎明均授爲陸軍少將楊明開張家驥徐鍾山龍家榮陳光寶廖焜均授爲陸軍步兵上校此令又令　陸軍總長段芝貴呈請授龍明藻熊　鈞龍步衢鄧儼光爲陸軍步兵中校董錫光爲陸軍砲兵中校邢爾華爲陸軍步兵少校劉永安爲陸軍砲兵少校均照准此令又令　兼署財政總長曹汝霖呈湖北官錢局總辦金鼎呈請辭職應照准此令又令　兼署財政總長曹汝霖呈請任命郭幹　爲湖北官錢局總辦應照准此令又令　周抗給予三等寶光嘉禾章納順洪給予四等寶光嘉禾章此令又令　李朝興晉給三等文虎章此令　　 
[專電]  
○北京電　段與田文烈交涉組閣　事田絕對不允段去留仍未決　定（二十八日下午七鐘）○北京電　譚浩明譚延闓及部下　與吳佩孚及部下等長電請速　謀和仍暫由馮代不認新國會　選舉勸徐暫勿就（二十八日下午七鐘）○北京電　政府得粵探報岑馬日　在國會宣言決不與北和務達　戰爭目的但政府所言確否難　必（二十八日下午七鐘）○北京電　南京總商會電請將龍　奉兩軍開拔他往勿再派來　　　　　　　　　　　（二十七日下午五鐘）○北京電　蘇李督電奉軍三列車　至東葛鳥衣徑日折回蚌埠二　列折回滁州一列聞此軍係參　戰處調爲閩援之用國內戰爭　何以由參戰處調兵參處調兵　何以不通知旣日援閩何以又　折回種種不解請明白示知又　電皖蘇交界土匪蜂起敬夜壞　津浦路兩段（二十七日下午三鐘）○北京電　李督來電言二十四夜　十時被土匪拆毀鐵路兩段一　說主戰派以此掩飾奉蘇衝突　　　　　　　　（二十八日下五鐘）○北京電　派員赴甯疏通奉軍南　下現奉軍駐蚌蘇軍駐滁尚相　對峙（二十八日下午五鐘）○北京電　李厚基報告佔回江東　橋又言在灌口諸葛嶺迭獲勝　仗（二十七日下午五鐘）○北京電　童保暄已抵厦門　　　　　　　　（二十八日下午五鐘）○北京電　昨參陸處會議言閩事　正得手（二十八日下午五鐘）○北京電　陝漢南全局吃緊陳樹　藩在渭南不能回省　　　　　　　（二十八日下午五鐘）○北京電　陳樹藩以嵐皋失守安　康劉團難支電請速派勁旅赴　商雒政府以許蘭洲調湘無兵　可撥急電晉督速派一旅赴陝　援救並飭豫鄂協助　　　　　　　（二十八日下午六鐘）○北京電　鍾體道電漢中急駐教　場壩管軍均調回漢中廣元一　帶虛請催援軍速進　　　　　（二十八日下午六鐘）○北京電　張聯陞電劉團養日退　出興安梗日失（二十八日下午六鐘）○北京電　張聯陞電王安瀾佔平　利衆約六千箇日佔女媧山復　合顏德基葉荃等軍由大寗繞　鎭安向興安上竄窺漢中熊克　武擾陝北圖牽制遙爲張鈁等聲援陝局益危請急速派援　　　　　　（二十七日下午三鐘）○北京電　報界同志會開會請求　先准民強經世等報出版研究　派報似一時難望恢復　　　　　　　（二十七日下午五鐘）○北京電　財部照會各使答金劵　抗議言改革幣制應先與銀團　商榷並根據前此善後實業各　借欵等等本部按前兩項與此　次發布金劵條例無關且係內　政問題與三年之國幣條例事　同一律況財部並無與銀團若　何約束之事合行答覆碍難承　認（二十八日下午五鐘）○北京電　今日衆院開會議秘書　廳添公報科案否決又議參院　咨參議員每三年改選二分之　一案交法典審查（二十八日下午四鐘）○北京電　蔡孑民美韋羅貝英和　德日小林等組織歐戰研究社　　　　　　　　（二十八日下午五鐘）○北京電　外部將照會承認捷克　爲交戰團（二十八日下午五鐘）○北京電　黑督電日軍三路進攻　伯蘭莪維申斯克巧日佔領又　前進至雅克薩佔機關車場現　正會同捷謝兩軍籌進攻策　　　　　　　（二十七日下午三鐘）○北京電　過激派強迫華人助戰　被反過激派擊死華人七百餘　名（二十七日下午七鐘）○北京電　中日海蘭泡共同出兵　案昨閣議仍未決定　　　　　　　　（二十七日下午五鐘）○香港電　李耀漢致書省議會謂　彼固有權漠視軍政府免職命　令惟正好乘此息肩請省議會　從速召集俾可提出辭職書云　　　　　　　（二十八日下午三鐘）　　 
[外電]  
○西特爾電　財政家商業家造船界領袖計二十一人組織一　特別團體赴日遊歷以發展彼此和諧之貿易增進經濟之關　係定三星期內出發（二十六日）○紐約電　秋李皮貨拍賣其三日售見美金一百七十五萬元　生皮之價其高爲從來所未有貂皮之價較今春漲高百分之　三十五（二十六日）○廣州電　新省長翟汪尚未決定就職與否交涉　羅誠因係　軍政府所任恐未能得外人之正式承認（二十六日）○北京電　華字報載稱外交財政商務內務總長現正派員調　查歐戰發生後中國所遭之損失各報　於此事未加評論所　可注意者中國大員多以國內財政支絀歸各於歐戰不知歐　戰迄今未使中國破費且予中國以恢復財力之機會其機會　視日人所得者更大中國利源廣溥若能善用之大可裨補協　約國且可享受厚利乃此項利源從供軍人黨割讓藉以繼續　　爛國土蹂　良民而不能決勝之戰事良可惜也　　　　（二十六日）○海參崴電　政府問題業已解決暫由一機關操至高之　以　待國會召集此間各界人民聞此消息大爲欣慰　霍爾瓦特　釐軍之機關報亦因遠東政治戰爭業巳了結霍氏組織之內　閣已無存在之必要而表示滿意霍氏之任爲高等委員尚未　徵實（二十七日）　　　　　　　以上路透電○北京電　法國名將諧寗將軍上月從法國出發取道美國前　赴海參崴當其在華盛頓時會與美總統威爾遜談及捷克斯　拉夫國會諧寗將軍前來遠東之職務在會同捷克軍司令蓋　達將軍完全重組捷克軍統一西比利亞以肆力於伏爾憂之　戰區大約法國凡賽爾統一軍權訊會不久將擴充其辦事範　圍而將俄國列入其範圍中將來俄境戰區一經成立刻目前　滿洲與俄　遠東之困難與陰謀將銷滅於無形矣　　　　（二十八日）　英文滬報○北京電　前定武軍幕僚溫某商某（皆粵籍）力說府秘書吳 
 
 
 

Page 3

 
 
　　生一俟東海就職即請特赦張動　（二十八日）○北京電　某要人爲主和故以河間爲副座合肥仍組閣向東　海建議東海無表示　（二十八日）○北京電　庫倫都護使陳毅電高在田軍隊遠道防邊請發雙　餉（二十八日）　　　　　以上中孚通信社電○北京電　政府對於金劵條例之抗議巳於前日晚間由財政　部委託外交部分別答覆四國公使其答覆日本公使者與答　覆其餘三國公使者稍有異點然大致謂此次發布金劵條例　純乎內政問題與外國無關係且關於此事並未與銀行　有　何等之約定（二十八日）○北京電　今日參議院選舉委員長投票總數共一百一十票　李盛鐸得七十三票當選爲全院委員長　（二十八日）○廣東電　廣東國會昨日又討論總統任期延期問題議論紛　紜仍無結果乃提出由軍政府行施政府之職權之議案其條　件如左○約法上政府之職權暫由軍政府代理之○主席政　務總裁代理國務總理各政務總裁及部長代理國務員○在　總統未舉定以前開軍政府政務會議行總統之職權○約法　上總統之職俟開政務會議公議後由口口（電文不明）任之　○主席政務總裁對於內外依其場合得酌用主席總裁或代　理國務總理或口口（電文不明）任總統之名義（二十七日）○廣東電　廣東省議會發挽留李耀漢之電報同時通告省議　會議員趕速集合參加會議（二十七日）○廣東電　此間對於南越及新中國兩報館對閉之理由如左　南越報因登載馬濟在湖南奉陸榮廷之命鎗斃程潛說之記　事新中國報因揭載廣東財政廳長之更迭及廣西軍竇施秘　密戒嚴之記事故由督軍署禁止發賣矣（二十七日）○東京電　原氏拜受大命後即着手組織內閣黨內之人閣者　在今晚大略將行決定其人物當爲元田肇高橋是清男爵　山本達雄·床次竹二郎·中橋德五郎五氏總之原內閣除陸　海軍外務文部外將悉以本黨人物當之其方針爲純粹之政　黨內閣閣員全部名單亦將於此一兩日內決定之或於二十　九日舉行親任式亦未可知也　（二十七日）○東京電　政友會各領袖本日午後在芝公園三綠亭開會議　聲明此次本黨總裁拜受大命我等舉於內閣之組織當悉聽　總裁之主持（二十七日）○東京電　文學博士內藤湖南氏於本日奉命前往中國　　　　（二十七日）○東京電　據確聞於二十五日上午西園寺侯拜辭大命同時　奏上以政友會總裁原敬氏爲內閣組織之適任者而西侯之　奏薦原氏與各元老似無異議故原氏於二十六日召命入覲　拜受大命至關於內閣閣員之更迭在政友會一般之觀測如　左總理大臣原敬氏外務大臣牧野伸顯男爵內務大臣床次　竹二郎氏大藏大臣山本達雄氏遞信大臣元田肇氏農商大　臣高橋是清男爵或中橋德五郎氏司法大臣野田卯太郎氏　陸軍大臣本卿房太郎大將海軍大臣留任對於原敬內閣出　現除憲政會一部外大半贊成而國民黨犬養氏若留外交調　查會亦別無反對之說　（二十五日）○東京電　拜受繼任內閣大命之原敬氏疑於一兩日內入覲　奉答一般觀測者謂原氏大半拜受而內閣閣員尚未明瞭只　有由政友會不能全部組成之事情則其他一部閣員或由貴　族院方而任命云云　（二十六日）○東京電　駐中公使以伊集院氏（現　義大利公使）有轉任　之說　（二十六日）　　　　　　　　以上東方通信社電○東京電　今早（二十八日）上午十時有詔召原敬氏入宮殆　將詔使組閣　（二十八日）○東京電　日本陸軍公報曰沿黑龍鐵道商業之山田騎兵枝　隊及由伊爾庫資克東進之安原枝隊今已聯絡於茲全線　　落日軍堂中　（二十八日）　　　　　　　　　以上共同通信社電　　 
[戰電]  
○倫敦電　今晚海格上將報稱近數日內白萊斯韋特將軍所　統之第一第六師屢經激戰佔據聖康丹西北之戰壕線鞏固　地點　林村莊俘虜一千五百人敵軍奪力反攻多次皆爲英　軍所敗（二十六日）○倫敦電　今晨五時三十分海格上將在桑塞河南　廣闊之　陣線進攻據初來數報告觀之已得有滿意之進步　　　　（二十七日）○倫敦電　路透電社得悉法美軍在蘇維泊河　末　河間廣　四十英里之陣線取攻勢已前進數英里敵軍自行委棄前鋒　陣地故砲戰頗少　（二十六日）○倫敦電　今晚美軍公報云第一軍今晨在凡爾登西北廣二　十英里之陣線進攻擊破敵軍陣線平均深入七英里俘虜五　千餘人　（二十六日）○倫敦電　路透電社得悉巴力斯坦鐵白里亞斯湖西南兩面　之地多入英軍之手英騎隊已佔據安滿現沿漢志鐵路驅逐　敵軍使入特拉之阿刺伯兵綱中敵兵若干或將逃台瑪斯克　斯其餘之兵現正南趨死海志在救出戌兵因阿刺伯兵今進　逼甚力故也　（二十六日）○巴黎電　路透電社消息馬其頓之塞軍巳佔據維爾斯英希　軍巳抵比拉希柴山西坡該山爲由南面入布之總防地摩拉　斯蒂爾·泊里列浦·維爾斯橫線已全入協約軍之手布軍　已被破爲二大約將圖在鳥斯庫白重行集合惟協約軍馬隊　今距鳥斯庫白僅十五英里恐敵軍未能得達該鎭也　　　　（二十六日）○巴黎電　薩洛尼加英軍大本營公報云英軍昨在柯斯土里　哇對面攻入布境　（二十六日）○倫敦電　蘇里克電稱布京宣布處於受圍狀態居民入夜禁　止出外布國各報懇請軍民鎭靜布京消息靈通之人預料不　日將有政府風潮（二十六日）○倫敦電　路透電社得悉北俄協約軍司令浦爾將軍於特維　拉河大得進步今南至比里尼斯加亞止五十英里內巳無敵　兵蹤跡伏爾憂河陣地捷克軍之地位仍頗阽危大批過激黨　軍隊由德員訓練統帶者現戰於鳥發北面鳥發則由捷克軍　扼守該境過激黨大受德人援助　過激黨新軍將有五十一　師之多計五十萬人無用者必將過半　（二十六日）○亞姆斯特丹電　莫斯科電稱慘殺令已取銷里寗氏及中央　委員會大多數委員決議回復所謂革命之良法（二十六日）○亞姆斯特丹電　德皇近至基爾境時訓勉海軍將士維持潛　艇主義充分之實力　（二十六日）○華盛頓電　航務部宣稱二十日止之一星期內共造成新船　十二萬八千六百噸　（二十六日）○華盛頓電　衆院通過決議案許會從役協約軍中之外入人　美該案已移交參院核議　（二十六日）○美盛頓電　巴西與奧國巳處於戰爭狀態惟雙方尚未正式　宣布此間接有消息駐維也納之巴　人使巳奉命下旗同國　聞駐巴西之奧使日內亦將回國（二十六日）要聞一 
　　 
[○蘇省之奉軍南下潮]  
　　　　　　　　　　　　相驚暗襲江蘇李督軍因據徐州鎭守使張文生電告不知何處軍隊馳過境內由津浦車南下並據沿途各站飛報時咸謂南下之軍有一旅之衆分乘數十餘車一時無從查悉疑係山東晏城擊散龍軍隨即飛飭二十四團星夜前往截堵阻其南下如有違法舉動即用武力解決一面　電詢政府外并飛電皖督倪嗣沖謂此項軍隊駛過蚌埠究係如何原因是否新振武軍餘孽尊處當能悉其底蘊請即速示以釋疑團昨日已接倪嗣沖電覆謂政府因福建戰事危急特令駐紥魯境羣軍炎速駛往援助一時倉卒出發事前遂未知照等語但政府方面迄今尚無來電（一說巳有覆電僅云王旅以參戰處之兵中曲令其援閩道經浦口無所用其顧慮希即查歸照曉諭寥寥數十字）奉軍當日馳至三界以上知鐵道拆毀隨即向北駛回是否仍將南下須待政府說明原因再行商定惟聞李督頗以旣爲一省軍事長官如於一省人民之治安負有完全責任大宗軍隊過境關係匪輕且值龍軍擾攘之際果係有意援閩何以不先行通知以使照料乃竟突如其來殊費索解決意在未奉政府明令以前仍當依照現行計畫辦理以免擾及聞閣又恐人民見軍隊出發未免多生疑慮諭令鎭守使齊爕元警察廳長王桂林出示曉諭人民略謂津浦軌道雖經拆斷不過因土匪滋擾不久即將恢復原狀所有一切地方治安由本鎭守使本廳長擔負完全責任以安人心甯垣地主各公團前日亦電請政府念蘇省人民疾苦勿以客　入境搖動人心究不知奉軍突然過政府果有何種作用也附李督致中央電（其一）特急北京大總統鈞鑒國務院參陸部鈞鑒統密頃據浦口楊段長報告奉軍開兩列軍於今晚抵浦口並聞尚有數列車亦將到浦等語查奉軍因何事來浦旣未奉中央命令又未接奉督通知該處爲商埠要地逼近省垣人心皇皇各界憤激羣來本署詰問純等竟無詞以對究竟奉軍開抵浦口因何事故乞速明示以釋羣疑無任跂續李純齊耀琳同叩敬（其二）峙急北京大總統鈞鑒國務院參陸部鈞鑒敬電計邀鑒及此次奉軍突如其來巳堪詫怪乃敬日開三列車至東葛鳥衣有日復折回蚌埠者二列折回滁州者一列探聞此項奉軍係參戰處所調赴閩協援查閩爲國內戰爭何以由參戰處調援不解一也以堂堂之參戰處調兵南下何以蘇省未奉行知不解二也旣曰援閩而取道浦口矣何以又復折回不解三也夫國軍何省不可駐但有政府命令疆吏敢不遵從若似此　忽往來自由行動不獨置軍民長官於何地抑且置中央政府地何地參戰處人員皆一時英攜不應茫昧至此意者有城狐社鼠之流蒙蔽爲奸憑藉弄權罔卹國體擅作威福政府不及知督辦不及察耶現在大江南北人心皇皇軍情憤激咸謂此等舉動待干城腹心以防寇之法視軍務地方如兒戲之爲本安靜也而驚擾之本完善也而破壞之上無道揆下無法守訛言四起險象環生竊恐激成禍變比巳選派重兵過江彈壓盡力維持以安衆心而弭浩刧惟是江蘇一省關繋全國自來用武之所必爭若任無意識之小人不顧大局不顧國體無故相擾釀成事端一隅　爛全局破壞誰尸其咎思之心痛無淚可揮用特　陳敬請明示臨電迫切不知所云李純齊耀琳同叩　　 
[○長江三督與吳佩孚]  
　　　　　　　　　　　　時局中心人物近兩日政府會接江蘇李秀山江西陳秀峯湖北王子春三督軍極要密電數件聞三督對於大　皆有表示惟意見稍有出入蘇督主於速和贛督意在撤去江西客軍鄂督亦無續戰之意據政府方面消息近日吳佩孚迭次傳布電文及在衡州與南方各代表接洽各節中央除巳電派分別調查外對之實甚注意又外傳南京會議一節雖其原因係由南京李督壽辰往業人員極多所致然中央方面亦極注意以上二事均影響大局故徐段均重視之此外則日本內閣更迭一事政界中亦均視爲重大問題外人消息吳佩孚師長自主和通電後即自行停戰近來已與南軍首領議定停戰區哉並訂有共同遵守各不相犯之條件其停戰區哉計○尖山鋪○大河　○田市○排臬○冷灘○彭崔○斜渡○南塘顧○湖墟○關五廟等下處參陸辦公處日前會致湖南張督軍密電一件聞係因吳佩孚日來在湘南防地有紛截船隻自由行動之舉情殊可危故囑湘督速行設法維持前方勿使湘南稍有疏虞該電尚囑將第七師全部開往湘南以便更易前方軍隊　　 
[○傳說不定之南北條件]  
自南北有妥洽之說而一時條件紛傳然不久則又否認故眞實與否幾令人無從辨別如前晶所傳唐繼堯提出之五條件近據新聞編譯社消息其中所列各項如懲辦劉存厚則當戴戡被戕時會有懲劉恤戴之要求軍費及駐軍各節一年前亦會提及至以熊督川及依舊法召國會唐當不肯驟然提出又向唐駐京人員詢問謂前傳唐有代表來京尚非事實近所來者係前次派赴南中歸來之人非持有唐之具體意見至近傳唐赴重慶而駐京人員屢次電詢均未得其覆電然則提及條件云云益見其尚未成爲事實也又有一事前日順天時報載有漢口消息梁士詒向徐世昌提出南北妥協條件意見（一）承認徐世昌爲大總統（二）選舉岑春煊爲副總統（三）組織舊國會所承認之內閣（四）俟前三條解決告終即將新舊國會同行解散再根據舊約法召集新國會（按此消息係東華通信社傳布登載者順天時報及北京日報北京新聞等三家）梁氏即於當日致函聲辯並無此事翌日該報乃登載來函而繋以敵云報館記者當其草消息揭諸報章之前未嘗不亟求確實將所聞事實先叩諸當局乃當局所傳述亦多與事實相乖然則報館記者卽欲不誤所報之消息豈可得耶況所揭載者卽確爲開明事實之眞相而因有害於某派之行動莫不被其立即要求將全文取消豈非本爲記載確實而反變爲所報錯誤乎日昨本報揭載漢口風傳之時局問題一節內中有梁氏所提出之妥協條件四項吾人雖不敢自信所記爲確實不移然亦不敢信當局之取消爲眞誠無欺蓋昨據雲南方面傳來之消息雙實有此事即其條件之內容亦殆與昨載毫無出入故吾人竊思此次所報之消息切不可與尋常一般之記載等視面齊觀也云云此又傳說不定之一原因也　　 
[○徐東海與馮河間]  
東海於十月十日就職雖有改期之一說然就各方情形觀察除吳子玉師長有電請先決時局外北方各督已一致催請就職外傳某方面將運動長江三督發言亦係揣測因李純與東海向有師生關係且亦爲東海所識拔之一人長江方面現由李聯絡一氣對徐不至有何異議現東海爲維持現狀計亦擬先行就職再觀南北趨勢聞近特交諭某秘書將就職後入手應辦各項提出如對內則先行勸慰息爭果有和議誠意始下停戰明令對外則將中俄蒙及共同禦敵條件從詳討論其他均列次要問題日前並與某親信談及極希望內閣預將解決時局手續妥定以便就職時有此根基對於維持大局亦易著手更希望閣員縱有改組其下野者亦當襄成妥協以示主和主戰均係擁護國家蓋東海自身雖不欲　立於和議倡率之衝然未嘗不願政府中人表示其轉圜議和之意也又據某方消息東海對時局所以未遽表示態度者亦有原因東海固希和平然亦視西南態度如何而定現雖有某要人等爲疏通西南之活動而東海則絕不肯以身當其衝祗欲維持現狀先行就職再觀南北趨勞如何然後著手辦　即如內閣問題亦待時局如何變遷而自生變化斷不欲自動的使之發生變化也馮河間自從東海收受當選譯書後屢經促其先則就任以便早日交卸而東海則除於隻十節外並無提前表示河間昨又派員敦促仍無效果至　南方面近有要求河間暫緩交卸東海且勿就職以便大局易於解決一節昨據公府消息河間邇來尚無何等主張對於南北糾紛決意俟東海就任自己下野後以平民資格調停南北以期大局早告統一聞已分電西南各要人請其迅速來電擁戴東海就職庶南北早日妥協又前日外傳馮段下野後政府　任馮爲元老院長段爲某巡閱使現據府院爾處消息與事實至不相符河間交卸後暫居北京於陽曆年前心須返河間原籍合肥下台後決意擔任叁戰督辦政府從無設立元老院之提議　　 
[○副座問題之解決難]  
副總統選舉問題銷沈旣久外間頗有某某數派竸爭激烈之風說茲據某議員方面消息本問題因種種窒碍不易決故議員之間已有淡焉若忘之現象即在各議員團體之間亦鮮有以此爲論題者兩院議長雖常用個人名義宴請議員感情亦甚融洽幾無事不談然偶及副座問題則必憂然語止毫無表示意響所在殊難捉摸故以表面上態度之冷靜推測之所謂雙十節以前決選副座之說未必能見諸事實研究系雖不公表緩舉之主張然與他派議員談論之時常有緩舉之論調假令該系果堅持此說則雖他派急欲選舉仍難足法定人數近來又聞多數派有選舉合肥之意迨選舉會開成之時驟然取一致行動現在絕不表示是說未知果確否也　　 
[○新國會又謀制憲權]  
　　　　　　　　　　　大選舉後之目的物新國會舉出總統後近日兩院議員正在提議組織憲法會議制定憲法因有人主張國會外另組機關議憲以爲解決時局方法故連類而有修改約法之說前日某通信社社員特向梁燕蓀之親信某君叩梁意見某君云制憲一事按照約法當然歸之國會無可遷就當此正在提議制憲之時忽又生出有修改約法之議夜長夢多時局恐益紛擾此不過新國會中一二人意見斷不至公然提議也新國會參院議長梁士詒昨日（二十四日）到院與秘書長梁鴻志及秘書廳各科長談次頗久聞係關於籌備組織憲法會議之手續有所商洽大約此項手續須在副總統選舉日期以前預行籌備　　 
[○政府財政近況]  
政府邇來迭接各處請欵之電紛至沓來當此財政枯竭之秋實難應付以是上星期屢由財政當局與銀行團磋商除要求提撥鹽稅餘欵外並謀某某兩項借欵之進行聞銀行團連次集議結果鹽欵借欵均因南北大局不定應暫停止惟當獨投資之小借欵則頗可進行又一消息政府要求銀行團提用鹽稅餘欵一節前經公使團具駁未允現外交財政兩部因需欵孔亟擬再向公使團爲第二次之交涉重行提出要求其原因則由於軍費竭蹶但目下尚在動議至借欵一節自財政部聲明金幣借款并未向某國磋商後銀行團已承認繼續前年所定之幣制借欵與我國進行接洽日來銀行團在滙豐銀行迭開會議將金幣條例再四研究但聲明須在新內閣成立時局妥協後方訏開議惟聞政府本月份應發軍費彙計一千餘萬財部羅掘一空無術應付日前曹總長查核月內必不可少之軍政各費共需三百餘萬尤以曹經略使張總司令張湘督海軍總司令參戰處五項軍費計需一百三十七萬元刻不容緩應儘先提前發給昨已開單遞呈段合肥請示辦法自客歲兵興以來各省以軍費困難迭次截留稅欵以資挹注因之解欵到京者甚屬寥寥最近發出軍費爲數頗鉅而各省前此　用之欵尚未見補還分文聞財部特於前日致電各省請嗣後勿挪用稅欵即軍費急需萬不得巳時暫挪政費之臨時費固未嘗不可變通推於軍費發出之後務當將前此墊欵一律補還　　 
[○參戰處消息一斑]  
督辦參戰事務處現固邊疆告警防務日亟軍事協定又已開始履行事務視前較劇特擬定督辦參戰事務處辦事細則及新定分掌職務規則送請政府核議聞此案已提出二十六日閣議取決參戰　事之組織合肥期在必辦其中重要人物已大略擬就除督辦之席合肥自任外總教練爲靳翼卿參謀爲徐又錚師長爲曲同豐陸錦陳文運馬良施從濱諸人旅長則爲李德基等餘尚未詳聞講武堂堂長陳文運於前昨兩日挑定教員隊長隊附學員等六百名　入教導團內計步科四百名馬砲各七十五名工輜各二十五名定於本月杪編隊十月初開辦至講武堂機關仍繼綬另招新學員外交界消息政府以叅戰費需欵甚鉅擾提鹽欵羣備金備用現由外交部商　公使團據領銜公使答覆似已表示認可 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○吳炳湘辭職未果]  
日昨外間暄傳京師警察廳吳總監辭職之說茲聞此種消息並未確實吳總監在京數年屢經政變京師秩序始終維持現在大　尚未完全平定北京市民爲安居樂業起見頗有不願吳之遽去數日前聞某方面會有將吳氏外升之提議但最近鑒於情勢巳將此議取消矣另一消息警察總監吳鏡潭日前忽然表示辭職徐東海當日聞信即由電話連召吳氏至七八次之多吳氏皆推病未去東海見其辭　堅決遂派吳笈孫方樞二人至吳宅勸其勉膺鉅艱以維現狀不料吳方二人竟被擋駕而回東海乃又派內務總長錢能訓偕同吳方二人再往吳宅錢等不待通報即自逕入吳宅在客廳坐而待見吳鏡潭至此乃不得不見錢總長見吳氏旣出遂祥述新大總統不准辭職勸慰勉膺鉅艱並將辭職書退還吳氏當向錢總長表示決意不再就任並懇錢氏代達東海速簡腎態俾早卸肩錢總長及吳方二人再三勸慰幾至舌敝唇焦吳氏始允暫行負責一個月後仍當辭職錢等聞言又勸慰多時始行辭出回見東海覆命聞吳鏡潭此次忽然辭職原因極形複雜其最要者爲反對某系之陰謀計畫次則因中交紙幣跌價後警廳屢邀商會帮同維持詎某方面乃在暗中極力破壞吳氏以徒勞無益遂憤而求去商務總會聞知吳氏辭職咸爲愕然昨日特開會議決定上書大總統國務院非但要求挽留吳氏仍任警察總監卽政府欲擢吳氏爲安徽督軍之事亦請取消另任他人昨日已將是書呈遞東海矣　　 
[○新參院開會紀]  
九月二十五日下午一時開會梁議長主席延長三十分始足法定人數主席報告新到議員四人由秘書籤定席次後即行開議主席謂今日按照議事日程選舉各股常任委員惟股員有十三股之多可否照從前先例同時散票十三股併作一次分投各壓以省手續衆贊成又謂襝票員人數向無規定照先例係八人由議長指定現在是否照此辦理衆無異議又決定用唱號投票法按席次順序投票當由秘書檢點在場議員共一百八人主席遂指定江紹杰姜兆璜林炳華陳介等八人爲檢票員由秘書分發名刺及選舉票畢主席謂今日投票每票於規定名額外多寫一人則末一人即作無效少寫者仍作有效請　君注意各股所定之名額三時二十分投票畢宣告封匭　即開票主席又謂初發選舉票一百八張後因續到一人共發一百九張與出席人數相符今檢名刺祗有一百八張想係有漏投名刺者迨檢票員檢票畢在場議員已不足法定數未能報告遂宣告延會　　 
[○奉天督署之大會議]  
日昨（二十三）下午一鐘張巡閱便在單署參謀處召集軍政各要人大開會議軍界方面有張代師長鄭混成旅長楊騎兵團長李砲兵團長及在省各團營長並軍署參謀副官顧同等政界方面有史政務廳長王財政廳長關交涉員王警務處長並省公署顧問諮議等其會議事項○職權問題在巡閱使署及國防司令部未成立以前凡中央地方一切事宜由各職員分擔辦法○經費同題巡閱使署及辦理國防經費擬增加地方稅欵酌留中央直接稅欵○軍防問題決定分撥國防軍隊劃置防線以清守衛權限直議至午後五鐘始散聞各項尚未具體表決須接連會議又聞巡閱使設立左右參贊一項現已決定惟中央擬設巡閱使署於適中地點（長春）設左參贊於奉天右參贊於黑龍江張督擬設巡閱使公署於奉天左右參贊於吉黑頃正在商榷中至暫編之奉天第一師原由一二兩混成旅改編照陸軍師團制度應有騎砲兩團聞張使決定將該師添補騎兵砲兵二團即名各爲騎兵第一團砲兵第一團現已籌備砲馬二項該二團軍官士卒擬由二十七八九三師騎砲團中選擇奉軍副司令孫烈臣擬移設司令部於長沙昨巳由張督軍電陳政府矣　　 
[○張作霖招編匪隊]  
奉省招降鬍匪動議於前數月常時會由興京一帶招來數百人歸張叙五師長帶赴前方嗣由趙諮議赴柳河興京一帶招降現今始行返省此項降匪於本月初間有頭目二十餘人來省經張師長帶見軍長後曉諭利害并分諭旋里加以拘束並次第其高下階級以資統馭又聞降匪頭目巳將降投各匪收束齊備日前晉省當由張巡閱使諭駐北大營並就其現有人數（約五百餘人）編爲一營即委衛隊營趙副官統帶惟名止一層擬稱爲奉軍補充營將來衛隊團成立即併入衛隊並挑選弁目張使刻以招降鬍匪化莠爲良固爲善策然此輩多抱野心希望過分官爵或降面　叛逃亡爲非轉長逋逃之藪徐從前已降之匪酌予錄用外截止再招矣又一函云張督前派趙諮議赴興京一帶收撫鬍匪近日陸續到來已達三百餘名張巡閱　前擬將降隊歸入陸軍二十七師嗣又以爲不便故編制一獨立營其營長暫由衛隊營副官趙全勝代理該降隊雖到奉三百餘名然其中有年歲稍長者（五十歲以上）有年幼者（十六歲以下）均不合充兵資格且有不欲充兵情顧爲農者故張使將不合充兵資格者給欵送回原籍外其請爲農者亦准其回籍該營現下僅編　三連降隊再到時再行添編成營　　 
[○西安歸客談]  
有自西安來者談及該省情形甚爲危急陝北陝南無論矣即以西安一隅而論巳被胡景翼于右任王安瀾張鈁等軍隊三面包團陳樹藩雖在西安旣無現欵又無軍火部下軍隊又人各一心不肯盡力抵禦目下暫將南西北三門嚴行堵塞以防敵軍衝進僅開東路一門預備退入潼關城內商民遷徙一空物價之騰貴爲歷來各省所未有米價每斤漲至五角麵三四角鹽二角即最粗重之煤每斤亦須銅元八九枚或十餘枚不等陝省之所以如此擾亂者非對於中央有所惡感實對於陳樹藩有所不滿聞陳樹藩會有一鉅欵本應散之各軍以補餉項之不足乃竟入私囊不肯補助分文當時各軍士即有譁變之勢幸經胡景翼等竭力鎭撫始得安然無事胡景翼當將兵心不固情形舉實陳明並請陳稍加體恤而陳非特置之不理並欲加胡以治軍不嚴揑詞妄報之罪胡聞之大爲憤懣乃趁兵心搖動之際出此鋌而走險之謀毅然起事以與陳樹藩對抗而民軍與土匪遂亦乘機而起而陝局於是乎不堪收拾矣　　 
[○張敬堯辯不借債] 且看日後旅京湖南紳民昨日在湖南會館開會討論湘鑛押借外債問題到會者多爲軍政各界要人及湘籍兩院議員開會後首由晏屏如將關於此事張華臣拍致張督馬電及張督深日覆電交衆閱看衆以湘督來電旣謂事出無稽當係不確惟湘鑛爲全省命脈所關應請張督極力維持當卽公推到會各議員公函張督以後對於湘鑛請特別維持勿使發生意外茲將張督來電錄後（致湘議員電）萬急參衆兩院湖南議員諸公鑒養電敬悉葛豪等電告張堯卿謝淵諸人以湘省金鑛公債抵押日欵各節憑空結撰不勝駭詫葛豪等拍發此電實含有報復作用原因複雜請詳陳之先是八月間瀏陽縣駐紥之第十一師因換防撤隊被匪徒乘隙佔據瀏陽正派隊往剿間湘人張堯卿謝淵唐挂良諸君恐大軍前往人民驚惶共同請願商同各保衛團協同第七師西團全部互相助剿八月十四完全克復當瀏陽之陷也葛豪等別有利用思想嗔張謝諸人會助官軍尅日攻取未達目的又經官廳懲處挾嫌甚深此誣陷張謝等之電之所以發生也查抵押借欵之事何等重要斷非一言所能成就且非有委託書證三面會見不能有效張謝諸人何能以少數私人名義遽向日商借此巨欵日商何等精密又豈能率爾輕信事理至明不索可解至於公債一層此間不知所謂更屬無稽該葛豪等不僅直攻張謝且以暗擊敬堯荒謬　狂莫此爲甚敬堯雖係軍人不學無術然利害相權尚能辨別即如水口山鑛產前經譚組菴押售於三井洋行至爲疾痛雖成鐵券爭命挽回節經談判力爭不下數十餘次一之爲甚豈忍再　事之虛實無事辯論應請諸公派人調查以明眞象總之亂人意在致亂謠諑百出其心可誅若不從嚴懲辦何以遏亂萌而彰威信請將該葛豪等所拍原電交部寄下以便分別查辦藉懲刁頑至爲切盼特此電覆張敬堯迫印（致張敬舜電）後孫公園張華臣先生鑒馬電悉抵押鑛產及憤票等說此間毫無所知想係亂黨造謠無論湖南財政如何困難兄決不效譚組安之行爲甘以鑛山賣與外人水口出一事經兄竭力交涉其事尚未完結若出爾反爾不惟愧對湘民抑且盡棄前功希即轉告湘省議員不可以無稽之言自相紛擾至造謠之人惝經查出定當依法懲辦刻因湘省紙幣無術維持擬以水口山欋利募集內債爲整理紙幣之計草案已交各縣紳耆審查傳聞之誤或由於此亦未可知此覆兄堯漾　　 
[○龍軍在魯譁變結束]  
　　　　　　　　　　　　在他處者正謀弭患龍軍在魯譁變共分兩起一爲新由塘沽南下之兵（即潘鴻　等所帶三營）一爲編練未成留滯晏城之兵（即顧德林所部晏城之兵已因暴動魯督張樹元正在督剿（十八日事）適龍軍又續開三營至晏張以此項軍隊亦係魯若非投誠拒而不納並勒令繳械遂至譁變（二十日事）事後龍濟光於晏城一股諉爲土匪而潘鴻國所帶三營則隱指爲張樹元激變現張樹元已派陸軍中將王學彥於二十五日上午八時赴府學胡何晉見令肥報告禹城晏城兵匪謀變回張督派隊剿　情形並呈遞張與合肥密函一件請將龍軍一律調駐他方萬勿再　魯境勾留以防二次謀亂又聞長江巡閱即使王廷楨亦有敬電呈報啓程入京並請將浦口龍軍三營即行撤調離浦以安人心另得濟南消息屯紥晏城桿首顧得林降而復叛（巳見前報）茲將剿匪消息按日分誌於次　十八日上午六時張議督帶弁議目兵一營專車赴晏城七時馬衛隊隊長厲大森帶兵五十名九時陸軍二十旅旅長吳長植帶弁衛護目兵一連及補充旅一團二營營副丁福田帶目兵二連下午二時張副官帶弁護止兵一營四時參謀長張懷斌砲五團團長孫家麟馬五團團長岳書雲共帶弁護目兵一營馬軍一排砲軍一連大砲兩尊均專車赴晏城潔口鎭黃台橋兩要隘皆加派軍警戒嚴黃河北岸渡船胥令移於南岸不准私渡並飛電駐防德縣之商旅長德全及東臨之張旅長善義率師會剿匪聞官軍來剿即預信於鐵路（晏城）兩旁實彈以待陡見車至即迎頭猛擊故軍箱中彈穿孔甚夥官軍即在車上以鋼砲還擊匪不能支顧匪遂向高唐竄去僅獲匪之參謀某（前清拔貢安徽縣知事）及顧之妻某氏腿中彈現送往日本醫院療治是役計擊斃土匪二百餘奪獲鎗砲數十枝官兵亦死傷百餘之衆是日濟垣哄傳禹城已爲匪佔人心甚屬恐慌　十九日津浦路之濟南車站停售自濟北上之票商埠軍警查獲顧匪之夥五名內日綽號花蝴蝶及六王爺之兩匪最爲凶悍下午四時殺於二馬路口梟首示衆七時張護督乘專車回濟是日天津南下之車已停駛郵件不通市上有顧匪合碼（匪以糾合他股爲合碼）潛襲濟垣之說人多疑其與安仁（前警察廳長）於三黑（土匪首）有約　二十早張護督又乘專車北上據某方消息該匪投誠後已編之二三兩營營長郭大品等奉調南下行抵禹城聞顧得林爲官軍所剿憤而譁變遂謀襲濟南已駛抵桑梓店（平原境距濟南三十五里）幸官軍先將鵲山迤北之鐵路用土堵截駐有大隊官兵各路會剿之軍亦至匪見無路可逃乃懸白旗情願繳械乞降並求賜食張護督賞給饅有二千斤乃所繳均係土砲廢鎗知其並憮投降誠意遂決意爲四面兜剿之計下午四時濟垣又獲顧匪同夥十餘人均斬於二馬路　二十一日上午三時省垣城內人民猶在夢中遙聞砲聲隆隆天曙繞止頗覺恐慌有來自　口者據云黃河北岸之朱家園（村名距　口二里許）即有戰事直至下午四時砲聲巳向北去云云下午五時由炎車載來陳擒之土匪約百餘名均解交司令部據某方消息是日激戰頗烈該匪匿於桑梓店者約有千餘人官軍乃四面包圍王莊鄭在等村均成戰線遂用大砲及　關鎗向匪施放故能斃六百餘名又新振武軍（該匪投誠後所編之軍名）團長程某是日來濟爲匪乞降當即拘禁於軍法處　二十二日上午八時督署派各　　舖購買饅首頃刻都罄據云運往河北以供民食下午張護督凱旋計陣斃及生擒之叛匪約數百名奪獲鎗甚夥惟匪首顧得林郭大品等則均漏綱聞明日（二十三）可開通車張督巳發出布告安慰人心其文云近因杆匪顧德林在晏城盤踞陽受招撫之名陰行擾亂之實本護督躬親率隊前往勦除適有龍軍新招之土匪三營由塘沽開往浦口行至禹城晏城桑梓店一帶亦有暴動行爲本護督聞信後復調隊馳往痛勦惟其餘匪在津浦路附　騷擾致通車未能開行昨由津浦路附近拿獲潰匪百餘名現仍各處搜剿剷鋤漸盡地方安謐如常火車照常開行仰爾庶民人等仍各安生業勿跌信謠傳致起恐慌其有在附近因騷擾逃出者亦可搬回母再生疑慮是爲至要　　 
[○政府方面之閩事觀]  
閩省軍事聞李厚基漾日有兩電到京一電略謂據延平張支隊長電報現在沙縣峽陽等處敵攻甚烈峽陽距延六十餘里幸軍士用命奮力抵禦尚稱得力惟前方槍彈不敷支配務乞迅賜撥發九五及俄鎗彈若干俾濟軍實又一電則係續報臧軍克復灌口進攻漳州情形大致與臧軍之報告相同薩黃分任閩省清鄉督會辦早見明令唯因經費問題未經解決故行期不免濡滯而閩滬方面則因盜匪日熾屢電催促聞薩上將及黃中將已定於本月星期五（二十七號）首途目下未在布置一切閩事危急要隘　繼不守攷其原因一爲浙軍外向一爲莫擎宇潛逃聞李培芝總司令電達中央嚴劾莫氏溺職叚總理異常震怒決意予以褫　以儆將來此項明令日內即可發表昨巳提出閣議討論矣據外人消息厦門現在仍由各駐在領事出而調解南北兩軍均取守勢不許進攻惟南軍因此已抽得力勁旅繞攻閩北故延平邵武同時吃緊李培芝總司令旣離厦防回省頂備迎擊兩軍之激烈戰爭將在指顧問也政府關於維持福建辦法近日疊次集議其提議之件極多聞前昨兩日參陸處呈覆段合肥計分三項（一）積極主戰此項係李厚基童保暄臧致平林頌莊蔣極及新振武軍水陸六路攻取漳州以解救厦門之圍（一）消極設防此項係令閩浙軍皆取守勢聽派援軍暫時勿庸作戰（一）局部議和此項係由在野要人出而調停聞段氏對於三項辦法尚須研究　　 
[○厦門戰訊]  
厦門隔岸之灌口前爲北軍所得九日陳炯明親領大隊三千餘名與灌口土匪合計共六七千名突至灌口北軍團長榮某陣亡臧致平與辛桂芳所部合駐同邑南北兩軍自九日起運戰三盡夜土匪陣斃二千餘名而北軍死傷之數尤多近有粵軍一營開駐梧灌分隊擾守牌頭山北軍鄒某等兩營於十二日帶大砲一爲防禦竹坑湖詎砲甫安畢而牌頭山之粵軍大砲已隆隆直射北軍亦以砲還擊而近厦之戰事於是開幕矣十六日早五六點鐘時厦埠微聞鎗聲料知附近發生戰事迨八九點鐘時鎗響不住巨砲之聲震人耳鼓乃知係駐紥嶼仔尾處北軍整隊攻向海澄而進南軍則駐於青浦打石坑一帶與北軍駐紥地中隔石滬一隅相距約十裡激戰之初正在石滬方面砲聲入市地爲之震其鎗聲則相連不絕自九時起至十二時鎗彈聲音似漸微細惟巨砲之聲尚時時震耳各處居民聚集於望高石帶望遠鏡以觀察者惟見烽煙四起實際戰況不能窺及鼓浪嶼各高埠觀戰者亦只見砲煙疊起而已迨午後一時鎗聲漸遠但巨砲之聲則尚可聞據觀者所推測似戰線已過石滬直至十七早始不聞砲聲有自青浦鄉社避難來者云駐紥青浦之粵軍於十五夜由青浦出發往攻嶼仔尾之砲臺北軍一面對敵一面馳厦請援自拂曉小戰至七八點時大隊援兵到嶼即開巨砲攻敵又分兵於上下兩路同時并進粵兵不支由打石坑方面而退未幾北軍圍攻復至又大激戰二三時久各以巨砲從事北軍彈如雨下大砲擊射不稍停息粵軍乃退於青浦地點駐紥以作守勢北軍似未窮追當劇戰時粵軍亦調嵩嶼駐紥之軍隊趕赴前敵助戰二十日晨駐厦總司令李厚基由司令部乘輿至提督路頭易坐峭船附搭某兵艦前往省垣總司令部軍務暫　易參謀長姜秘書長史警廳長護理保守地方之職則由警備司令臧致平專司之童保暄師長先於十四日到厦故臧致平出示布告略謂總司令以省城根本重地乘肇和軍艦前往以資鎭懾本司令留駐此間商承童副司令合力同負保守地方完全責任本司令大軍雲集諒敵軍亦不敢窺伺爾等商民勿庸恐慌各安生業本司令恐聽謠言所惑用特出示佈告其各凛遵云云　　 
[○軍政府與兩院茶話會]  
　　　　　　　　　　　　　（廣州通信）　　　　　　　　　　　宣布各總裁主張九月二十二日軍政府借廣東省議會邀請參衆兩院議員於午後三時開茶話會先由軍政府庶務科潘某率同公役人等到會將議場後正廳收拾整齊安設花彩席座約數百餘人並預設攝影台於餐場對面二時軍隊樂隊畢集議員亦絡續到會二時餘李參謀總長蒞至繼岑伍林三總裁亦至惟莫督軍因公未到三時振鈴入攝影席排班攝影旋入餐座岑總裁舉杯致敬即演說云今日承兩院議員諸公惠然肯來不我遐棄俾煊等以藐藐之躬得與全國英俊相聚一室而上下其議論中心所感之榮譽與愉快有非言語所能喻者情動於中有懷欲白因以乞諸公之垂教焉此則今日會談之本旨也煊等性戇直拙於言詞尤不敢妄作政談向來所懷抱之政治理想以爲今日求治之道不外信守法治實行憲政以開誠布公爲體以綜核名實爲用使國與民同爲有秩序之發展是亦足矣民國不幸政無常軌愈趨愈下毀法自便其結果乃至於倡亂武力專制其末流乃幾於亡國宣言護法之各省各軍與　會議員諸公同心同德共信護法即所以救國由是而有軍政府之設立且不以煊等爲駑鈍選任有加在煊等之愚則以護法救國二大主義爲今日國民所不可逃避之天職此所以不辭勞瘁而有執役軍政府之決心也（衆鼓掌）溯自軍府成立其間所經過之事實與將來進行之計畫有待於報告或商榷者已非一時所克詳盡第就犖犖大者略爲公等述之煊等自宣布就職以後軍政府機關之意思完全由於政務會議多數之意思所搆成煊等則各爲政務會議一分子除謹守服從多數之原則而外當然不知其他此應明白宣示者一軍政府機關之意思又非政務會議所能單獨搆成大抵關於軍事問題之決定以各省各軍多數之意思爲根據關於政治問題之主張以國會兩院多數之意思爲標準此應明白宣示者二軍政府成立伊始才難興歡勢不得不求援於國會然所延致者爲數有限以之處理政務則有餘以之決定政策則不足此後一切大問題之解決當然服從國會多數所主張同時並極端希望諸公對於全國政治上之研究有一致主張之結果俾軍府方面有所遵循此應明白宣示者三綜而論之國會也軍政府也護法各省各軍也自形式上言則機關各別責任不同而自精神上言則三者實抱一同條共貫之主義而處於相依爲命之地位此吾人今日所當自覺也使三者之間步驟一致訢合無聞同心戮力以謀進行則今日國中眞正民意將由是而盡量發展以之　澈　　之主張回復民國之統一固易事耳此又吾人今日所當自勵也（衆鼓掌）再有進者法治國家舉國以遵守法律爲天戰北庭自解散國會躬蹈非法而思塗飾耳目自便詭謀由少數武人私構機關號稱國會法律旣無根據宣國民絕對不能承認也諸公恪守約法南來集會其爲正式合法之國會中外咸知順逆旣分觀聽難惑有不與諸公同心一德者將何以戢亂止暴彼北京僞國會之私舉總統先自絕於法尚有商榷之餘地乎惟報紙屢有調言謂某某電表示贊成私舉之總統某某討論條件此種流說原不值識者一笑除政務會議及煊等聯名通電表示態度外今請明白宣示北方僞國會之違法選舉絕對不能承認且北方之主戰派以討伐護法各省號召徒黨西南爲護法計爲自衛計不得不從事於戰故和之一字斷不能出諸被討伐者之口如北方有悔禍之誠意友切實之表示煊等及諸君順從國民多數之心理當然於擁護約法範圍以內主張和平惟今時北京政象正走極端所表現者大抵以武力爲恫喝以非法爲嘗試和平誠意未見顯示今惟與諸君廓清日期雲霧協力前進而已煊等之愚見如此望諸公進而教之（衆鼓掌）次由伍總裁演說云對於北廷種種違法行爲吾兄弟脫離最早茲承諸君子不棄衰邁職任外交吾兄弟惟有一本良心護法到底務祈將僞廷推倒以　天職餘非所計（衆鼓掌）李參謀總長云吾兄弟代表唐總裁之意一意護法到底以副全國父老之望以慰兩院同人之心決無反顧以貽後世之羞（衆鼓掌）林總裁云兄弟於海軍一途惟有克勤厥職相輔進行以護法到底爲職志冀達最後之目的（衆鼓掌）衆議院議長吳景濂云適聞諸總裁及諸位部長之言謹代表兩院同人致答詞蒙諸位總裁招飲榮幸莫名自去年國會遭非法武力解散以還諸同人顚沛流離間關來粵一載於茲未能完全達到護法之目的良以西南護法諸公以及兩院同人意見未能一致故也自軍政府改組而後諸總裁之意志相同護法戡亂堅持到底諸同人與諸總裁接洽之機會甚尠因之彼此略有隔閡今蒙諸位　裁殷殷徵集同人之意見對於非法之國會選出之總統根本上絕對不承認而議和則審愼周詳不求其過急內事緩則易圓故也必有小忍然後始能收大效而堅固共和之基礎必忍小小痛苦而大痛苦始能完全鏟除諸位總裁與兩院同人始終一致必克成功謹借諸總裁之酒恭祝諸總裁安福康健爲民國造無疆之福人同此心心同此理謹代表同人致詞（各總裁鼓掌衆議院副議長褚輔成云前閱上海報載北方某氏常對北方諸人言西南護法諸人良不足畏因法律派與實力派始終意見不能一致絕對不能成功今代表同人願諸大總裁及兩院同人無論法律派無論實力派大家同心協力以謀國家對於護法戡亂主張一致不墮北方之陰謀然後共和前途始有把握願諸大總裁及兩院同人彼此勉旃謹致答詞（各總裁鼓掌）至是軍樂大作散會時已經五點矣　　 
[○粵省長免職問題] （平生）廣東省長李耀漢乃一圓通之人素持兩面討好主義故人民國而後凡歷七年每經一次時變李氏均皆敷衍過去其由統領至省長皆以圓通二字得之而今日則竟以免職聞矣李居護法省中而隱抱中央主義平昔屢與北方通電報紙每登載之而派往駐京之代表如黃孝覺唐恩薄等亦經各報揭載其爲西南要人所側目原不自今日始惟李握有兵權又爲　衛軍團之重要人物且據有肇慶地盤實扼兩粵之咽喉故各要人雖知其趨向中央而亦不敢輕易更動恐引起內訌之患前兩月間已喧傳省長問題發生乃久之而寂然而李耀漢恐駐在省中爲人脅持亦託言公務遄回肇慶計自回肇以來藉詞患病久不旋省而粵中軍務繁興最缺乏者莫如財政但財政屬省長範圍省長處旁觀地位對於搜括等事又不甚贊助最淺顯者莫如租捐一事該欵本定二百萬乃財政廳雖具有辦法然不爲省長所提倡卒作罷論此則當局要人所深不滿者也自軍政府改組後旣成爲南方統一政府而李耀漢又爲岑春煊之舊僚屬岑自任事後會着人到肇一再疏通李之言語函電均非常恭順岑往桂過肇時李亦親出歡迎惟延不回省派人慛促則以疾辭近者軍政府會派冷　林虎先後到肇道達岑之意見而李之以病辭自若也軍政府政務會議已開會有電促其回省而李則派李福林爲會議代表仍 
 
 
 

Page 7

 
 
不親行回省最近岑總裁復致一手書請其扶病求省襄助進行函中至言省中各務備極複雜非親至省極難解決明知病難速痊惟省長一職亦難入曠此函去後而李上省之事仍復寂然於是軍府於二十號復開政務會議結果乃有令李解職之事然李統兵多年其部下肇軍凡二十餘營而肇慶寺盤又不易搖動倘操之過激立可生變惟肇羅鎭守使翟汪爲　舊部李自回肇後省長公署中常派翟代爲鎭攝故當局要人決意委翟汪代理省長而翟之肇羅鎭守使本缺則委肇軍統領古日光接手此皆肇軍人物不令其稍有變動蓋幾經審愼然後出此至二十號晚上督軍署發出布告於是人始恍然於李巳免職惟晉之代李事前果取得同意否尚不可知翟之代理其爲一時過渡之事抑或令其久於其任亦不可知但此畢於粵局治安不無關係其變遷若何則當騐之於後日矣茲附錄通電及布告如下　軍政府通電云九月二十日政務會議議決特任莫榮新爲廣東督軍仍兼陸軍部長此令廣東省長兼肇軍總司令李耀漢久病未痊着即免去本兼各職安心調理此令特任翟汪代理廣東省長此令任命古日光代理肇陽羅鎭守使此令現駐肇陽羅各軍隊均歸代理肇陽羅鎭守使古日光管轄調遣此令特此奉聞軍政府秘書廳號　又廣東督軍署布告云爲曉諭事案奉軍政府政務會議電開廣東省長兼肇軍司令李耀漢久病未痊着即開去本兼各職安心調理此令又令特任翟汪代理廣東省長此令等因查翟代省長久典兵權與本代督軍素共患難數月以來與本代督軍同心一德共維治安此次奉軍府政務會議特任代理省長必能與本代督軍協力維持地方秩序仰商民人等一體知照照常安居樂業倘有造謠煽惑希圖擾亂者一經拿獲定以軍法從事決不寬貸切切此布自此事發布後即有人提出質問權限書照錄如下　法律破壞綱紀蕩然於是西南之護法軍以興僉以爲西南各軍旣抱同護法之宗旨不可無聯合之機關以戡內亂軍政府於是以設軍政府之設非常國會慮其無法律之遵守以致濫用職權於是有修正軍府組織大綱以明定其權限而嚴規其範圍也查軍府組織大綱第一條大總統之職權不能行使期內依本大綱之規定等語是軍政府僅能行使大綱以內大總統之職權而不能行使大綱以外大總統之職權也又第二條軍政府之職權一項至六項皆能列舉主義是軍政府之職權僅能行使列舉之內之條件而不能行使列舉以外之條件也職此規定軍政府茍能恪守無違可稱護法否則違法與約法內無規定解散國會之明文而北政府強行解散之事同一律也茲聞莫督軍四十八號之布告案奉軍政府政務會議電開廣東省長兼肇軍司令李耀漢着即開去本兼各職及特任翟汪代理廣東省長此令等語按約法三十四條任免文武官吏乃大總統之特權而軍政府組織大綱第六條祇許部長由政務會議特任之其他文武官吏之任免皆非軍政府範圍內之事此次軍政府之命令係越大綱之規定以行大總統之職權同人等爲保護法律維持權限起見依院法四十條提出質問限三日內明白答覆以　羣疑提案人許峭嵩王欽宇連署人蘇祐慈陸祺楊夢　李洪翰陳紹元等　　 
[○岑春煊勗同人書]  
岑西林敬告同人節費勵德書云國何以興興於憂勤　何以亡亡於怠荒歷史所詔蓋炳然矣專制之朝責在君主共和之國則凡百執事與國之民咸有責焉護法軍興我西南各省竭其兵賦財力以抗非法政府停辛忍苦相持國歲煊以垂暮之身謬膺軍府之任每念責任之重私衷懍懍時懼不勝敢作一言以告我同人曰民國之與七年矣變故迭乘幾無寗歲一回擾攘一同敷衍無根本解決之方故　永久和平之望此役戰爭歷時最久國會南來軍府再組椎輪已具羣彥雲從不於此時定百年之大計而仍爲一時茍且之　國家前途復何所賴我西南各省父老昆弟不惜犧牲生命財產以爭持者其代價究奚在也我同人旣負此重任矣又案得不兢兢以自勵煊不才所願自礪礪人者以惕厲奮發之精神圖整肅修明之政事而已輓近風尚日趨淫靡袁世凱懷蓄野心席專制之餘智日以金錢利祿顚倒豪傑猶未盡也乃縱其黨羽飲博酣嬉女閭歌舞習爲風氣使天下人士薰心華靡艷羨從政錮蔽其心思耳目以供俳優走隸之用般樂怠敖軼於晚清袁氏雖亡餘風尤烈士大夫競尚通脫冶遊縱博一若非此不足周旋於縉紳習俗移人賢者不免政治不良此其大因夫一人之精力有限嬉游盛則職業荒當官之俸給無多糜費重則貪心起此中之敗壞人才沉泊豪俊蓋不知凡幾我同人旣以從義護法而來又處至艱極困之境幸勿染此腥穢貽誤始基筆路藍縷楚申儆其國人臥薪嘗膽越報復其強敵以此爲師其庶幾乎我同人試思前敵之將士野棲幕宿日炙雨淋軍無見糧士不宿飽猶且馳驅於炎天烈日之下奮鬬於強敵重圍之中死者斷脰洞胸膏血原野傷者殘肢折體呻吟病榻彼何爲乎非爲我謹法而戰乎又思被兵之居民居不得甯耕不得穢田園荒落村市爲墟甚則家室流亡骨肉離散積儲蕩然啼飢號寒或爲餓殍或散四方彼何爲乎非爲我護法之戰而被難乎夫將士之艱危如此生民之困苦如彼每一懷念涕流覆面我同人居梁棟而衣羅精寢莞　而飫膏梁何猶以爲未足乃必盛饌華筵酣歌恒舞携蛾眉窈窕之姿縱六傳　蒱之興撫心自問其何以安茍有餘資可供揮霍曷不以之助軍　振炎民或創紅十字會及振恤戰死家屬之用不勝於作無益以害有益萬萬乎語有之曰一粥一飯來處不易一絲一粟物方艱難斯雖陳言實具精義歐洲交戰各國肉食有定期麪包有限制美國富甲全球宣戰後亦有節省食物禁止奢侈品入口之令其國民之堅苦卓絕愛惜物力如此世豈有驕奢淫佚之國民而能幸存於競爭之林者提倡而轉移之非我同人之責而誰責也定國家之大計踐護法之宣言非徒軍事政治之爲要也士君子之行　與有力焉根本旣立枝葉乃茂武鄉侯淡泊甯靜　希文後樂先憂先哲不遠願以交勉凡百君子其勿以爲迂言　　 
[○雲南通信]  
雲南與西藏毗連故屢遇藏亂滇邊因之大受影響不料近來西藏亂事更甚頃聞探聞陳遐　由康定電致大理孫司令略云仰望甚殷未晤爲歉前據駐鹽井楊營長得錫電稱藏番數千逼近該縣屬小昌長甲泥頁　意圖攻鹽請援前來當以國防所關電陳唐總可令茲奉電覆藏番擾邊事關國防已電孫司令飛飭駐阿附近軍隊赴鹽　援懇會協力進繋以固邊陲繼堯青印等因電知楊營長與貴部協力防堵外懇公將駐阿軍隊係何團營示知並飭前往防堵爲盼餘函詳陳遐齡叩寒此次因西藏亂事在藏華人半受其害幸有一部分得英國領事保護始得回國取道緬甸當由駐騰越英國領事咨會騰越道尹派員赴交界地方按名接收至　現接騰越道尹由君來電略云由藏回華軍人共男女六百五十五名計川人六百名滇人十二名湘人二十三名鄂人六名陝人五名魯人四名燕人二名黔人二名奉人一名陸續到騰已由道發給護照每人日給一角五仙滇人發至原籍川人發至滇邊其他發至鎭南止同行軍隊官佐由騰每人發馬腳銀十元入楚雄時應由該縣接收墊發口糧至省除已合騰衝保山按站發資至下關分路由大鳳兩縣會發外應請分電由楚雉到省各縣及各省接收餘冊報道尹人龍叩敬印此次西茂亂事在藏華人有一部分因得英領事保護始得回國昨已到騰六百五十五名分別給資出境頃間又聞騰越道尹由人龍來報略云　義領節略奉緬甸政府電又由緬送來西藏放逐之華人一起共計六百五十四人約於九月初十前後到古里卡請預備接收等由此第二起難民回籍旅費日各給銀一角伍仙軍官酌給馬腳擬懇仍照前案由道就關稅或騰衝釐稅撥支事竣報銷飭由財政廳分別歸欵除照覆並派員接收資遣曁分令護送外謹先電請示雲南守備區華指揮官封歌自今春帶隊攻克會理後即駐紥會理旋因甯遠第七軍軍長與甯遠某土目爭鬬華指揮官奉命往援將某土止擊敗保全地方現在旣已清平華指揮官自應仍回原防昨已奉督軍命令由甯遠起程於前月十四號到會駐防　　 
[○贛省會選舉議長之大怪劇]  
贛省第二屆省議會經合羣讜言兩社議員前次談話會一致決定先舉議長後再行開會式已誌前報於是二十三日依期舉行投票選舉議長其時各議員陸續到場乃演出空前絕後之大怪劇合羣社原擁龍欽海曹後顏丙臨爲正副議長顏丙臨以費金錢過鉅不願爲之龍曹亦因經濟不甚充足臨時改變方針甘願退居副席即將所收買之七十四票讓於該社議員胡廷鑾胡即藉此時　擲三萬四千元爲攫取正席之具讜言社除饒正音胡廷校依原組織外亦臨時變更以溫肇祥爲副席聲稱巳收買八十二票蓋全省十四區議員計一百四十人合羣社旣佔有七十六人是讜　祇有六十四人何以稱已收買八十二票其多之十八票即爲蝙蝠派向雙方欺騙者是也故兩社未投票之先各持十拿九穩之態度　至鈴聲一響兩系議員大起恐慌讜言社派人監督寫票蝙蝠派之謝佩玉鄒祖祥慮夢奎等十八人向雙方領欵者即被讜言議員監住行動不得自由祇得大書饒正音三字適被合羣社議員窺破乃將所書之票拉破另兌選票令該派重書讜言社議員郭衛城劉濬源邱玉麒黃炳煥乃大肆咆哮爭執不休經巢廣源龍欽海顏丙臨和平解釋始息爭端迨至開票唱名至第八票忽有饒正音一票之正字糢糊合羣系議員乃連聲大呼廢票蝙蝠派議員鄒祖祥向前假作看票竟用手指貼痰將票塗抹　是雙方大相呌囂始則羣言鼎沸聲震屋瓦繼則羣相毆打就中以議言社議員郭衛城邱玉麒黃炳煥氣勢尤盛相持至八時尚無解決方法讜言社饒正音等見勢將失敗主張將選票付之一炬使無結果而臨時主席石光玉適爲讜言派之中堅遂將全票焚熾方一燃着衆謂違法呵打人聲嘈雜石自知事關巨大則又急急將已焚之票撲滅仍封存匭內忽忽逃席而去於是各員亦一鬨而散當夜各回本社開緊急會議籌商對付方法雙方有主張提起公訴者有主張將送交省長者是夜發出知單召集兩社議員於二十四日一時開茶話會討論善後問題未　屆時若何結果也　　 
[○徐州快信]  
連日奉軍由津浦路續續南下者約有十營之譜聞尚有十餘營未開到因之謠言甚盛昨午(二十五日）聞鳥衣拆毀鐵道一叚但夜間通車仍由浦口開來魯訊晏城匪亂巳平津浦路照常通車微湖內之土匪益形猖獗凡魚舟渡船悉被掠去以舟爲家者多流離失所數日來又在沿岸各村莊架去肉票五十餘人皆禁錮船上史殿　前據之老巢犍頭集地方(山東嶧縣地）刻又嘯聚匪徒四五百人桿首爲王永錫四出搶掠騷擾不堪蕭縣前失事時段書雲之族弟段書倫被匪架去今始用六千元由　山某地贖回據云該處土匪現仍甚多　　 
[○杭州快信]  
閩訊浙軍司令部職員童樂川及兵站部員林珍寶俱已失蹤傳說由詔安退厦門時中途爲敵擄去現正調查下落督署差遣盧垣前奉童副司令調赴閩垣前方効力此次陳團附粵不爲誘脅忠勇可嘉聞巳呈請從優拔擢寗台鎭守使何豐林昨電到省以黃岩路橋警佐徐光耀辦防得力紳商愛戴現值本境戒嚴加緊奉令更調羣情惶駭應請挽留已交警務處察酌辦理警務夏處長查近來各屬警官時有侵越司法權限受理民刑案件情事昨特通令一體嚴禁財政廳昨撥解本月份軍警政各費九十餘萬元金華道尹公署諮議章兆鋆奉省令委赴北京公幹昨已首途財政廳昨委祝履中充浙東花捐臨時稽查員督署東側板兒巷二橋一帶西側下佑聖觀巷柴木巷一帶現均添關馬路昨巳從事興築　　 
[○南京快信]  
東葛鳥衣路軌確係被南竄之龍匪毀斷報傳係李督令防軍拆毀非事實聞軍署會議結果決阻奉軍來浦昨電蚌阻其南下李督因奉軍南下事昨又召集上級軍官在署開軍事會議關防極爲嚴密城內軍隊多已運赴江北浦鎭東葛鳥衣等處駐防省城防務李督責成齊鎭守使王警廳長楊憲兵司令負責浦鎭各要隘巳加派軍隊駐紥並安置巨砲以資防範聞王巡閱副使擬今日赴蚌晤倪嗣沖兼阻奉軍南下李督昨面諭駐防浦口軍官嚴戒部下恪守紀律勿與奉軍啓釁浦口龍軍兩營尚未繳械王巡閱副使昨與李督協商擬押令該軍離浦免釀他變張樹元電告禹城晏城變兵潰散全城糜爛情形極慘現派員籌辦善後電請中央下令撫恤江甯鎭守使齊爕元昨渡江親赴浦鎭一帶視察防務布置昨日謠言漸息惟晚間仍特別戒嚴中國銀行拒絕本省軍政費墊欵財廳昨電部請挪用稅欵以濟急需第六混成旅長張宗昌昨電李督報告湘西軍事並稱茶陵事敬日復被南軍佔領公府衛隊副司令張發祿昨由寗乘車赴滬公幹地方通信 
　　 
[蘇州]  
　標賣龐清臣房產　清理吳縣無錫吳江官產處駐辦員趙徵昨發布告標賣龐清記房屋十二所計閶門外山塘街三所臨頓路及東白塔子巷各一所閶門內舒巷中七所共計標價洋八千數百元自布告日起至十月五日止任人投標競買至六日開標是項房屋均係南潯富紳龐清臣之產龐於二次革命之際官廳指爲附和嫌疑請政府通令緝拿並沒敗其財產此項標賣房屋即沒收之產也　重修藏經閣　閶門外由塘龍壽山房爲吳中名勝之一藏有元季奇實血經全部前清疆吏咸有　跡題誌惟房屋失修坍敗不堪茲由吳縣紳士吳蔭培等募欵修葺復在天井中建築藏經閣燦爛莊嚴工程堅固已於前日工竣游人絡繹往觀頗爲熱鬧　疏脫犯人之解究　蘇城四區警察署前日奉總廳發到竊犯顧阿二一名派遣工作不意該犯乘週番　出無人看守遂將拘留所之鐵鎖扭斷越垣而遁及至察覺巳查無蹤跡現劉署長已將週番楊某值班巡長戴某解送總廳請究矣　鄉民報勘螟災　蘇州各鄉田稻發生螟蟲早經實業廳設局收買以杜蔓延茲悉唯亭鎭牛草圩陳家浜等處南十九都二十二圖田畝近又發現螟蟲甚多鄉民不勝捕捉將來秋收難免荒歉現由該處鄉民袁鳳亭陸福良陳逸亭王傳林王新齊　錫歧徐鳳堦等來城具呈縣署請求履勘　　 
[無錫]  
　商移周涇巷車站　南鄉周涇巷地居僻壞居民鮮少故車站設立已久而往來旅客寥寥無幾每日平均祇售票資七八元開支入不敷出日前有西宅地方商人向該站徐站長商榷將此站移至西宅每日生意平均可得十四五元儘可訂立契約倘有少售可向伊等補繳且云巳經通函至車務　商酌徐站長頗韙其言即將種種情由繕呈報告車務總管聽候採奪事聞於周涇巷居民亦卽具有意見書叙述不可遷移之事通函路局反對矣　提議實業經費　省公署因籌措實業經費委任卸職知事杜節生來錫商榷杜委員抵錫晉謁楊知事後卽下榻署中二十六日下午由縣知事柬請商會正副會長孫鶴卿蔡兼三鎭鄉公所總董蔣遇春市董事薛南溟等到署集議之下以現在本邑實業異常發達母須官場另籌擴充而籌欵方法殊無門徑若再將地方附加稅加徵恐爲地方紳民極端反對是以對於省委提議實形棘手縣知事亦了然其情即會同省委詳復省署請予酌交省議會集議辦理云　　 
[松江]  
　警佐勘驗命案　向在浦南迎龍橋一帶行醫之松人陳士欣不知何故溺斃於阮巷迤南水中經人報知其父於二十六日傍晚向縣呈請勘驗據稱伊子於陰歷十七日出門後直至二十七日始悉已經溺斃及往察看見屍身裸浸水中委係身前被人謀斃無疑並稱伊子會於月初投匿名函於亭林警所沈楫甫巡官訏發漕涇楊某私售嗎啡經沈巡官拘楊玉亭林警所示以匿名函件罰鍰六十餘元楊某釋出後核對字跡知出伊子手筆遂兩次糾衆行兇是伊子之死於楊等不能無疑云縣署據報後當委二等警佐徐霖溥前往勘驗俟驗明實在再行核辦　搜捕螟蟲獲效　去秋螟災金山最重嗣經該邑知事詹象九嚴飭各區警佐督令各圖董保搜挖害稻根株並於今夏分令各鄉設局收買螟蟲一切辦理極爲認眞現各局已一律撤銷經此一番整作秋收或不致失望張堰警佐徐亞伯等已將辦理情形列表呈報到縣詹知事以衛城張堰錢圩松隱等市鄉此次發生螟蟲爲數最少未始非該管警佐巡官事實力搜捕之效擬即呈請省廳兩署從優核獎云　　 
[南通]  
　鎭守使返通　通海張鎭守使日前赴甯祝李督軍壽二十六日返通故先往張氏別業與通紳張季直名談二小時之久始行返　關於調和南北問題有所陳述云　商會長聯任　通海總商會會長日昨爲二年任期屆滿之長特由會董梁縉卿爲臨時主席舉行投票結果仍以張詧爲最多數當選爲正會長周坦次多數副之均係連任云　　 
[揚州]  
　漁戶爲盜之破獲　高郵縣知事胡克之前因高郵湖一帶迭出盜刦傷人案會派探警勒限跴緝贓盜究辦茲據探警等業偵得此項盜案率爲湖中漁舟所爲追蹤至揚屬廟頭地方拿獲漁戶盧文林等三人解縣訊究　場知事易人　泰屬東何場知事王大焜現因事辭職經張運使核准遴委候補場知事陸恒壽前往補充　禁銅元出境　揚州自二十文銅幣流行以來十文銅幣日漸稀少皆爲商人販運出口漁利所致現揚州商會以於幣制市面兩有妨碍特函請縣署查禁以維市面卽經趙知事於二十七日令飭城外警察五區長張玉芝認眞查察設有出境銅元悉數充公以爲私運者戒　　 
[鎭江]  
　路局函請保護電線　滬寗鐵路局長以沿途安設之電話電報兩線係爲傳遞行車消息之用當此軍事緊急之際消息尤貴靈通路旁所設電線自宜妥爲保護除傳諭各站巡警嚴密巡防外並函請駐防各橋梁之陸軍一體保護駐鎭七十五團張團長接到此函後巳諭令所屬軍隊遵照辦理　　 
[嘉興]  
　報告視察螟蟲情形　嘉興四鄉田禾四受蟲災經農民肩負劣稻赴縣告荒請求派員赴鄉查勘在案張知事據呈後巳於二十七日派員赴往各災區切實調查日昨又據螟蟲考查團員顧榮先等呈報嘉邑四鄉田禾於秋後螟蟲滋生雖經各農民用法驅除亳無效果茲以考查所得就中嘉南以東柵餘賢鳳石等區受災最重預料秋收不過五成左右嘉北以塘滙池澄等區受災最重收成亦不過六成總之今歲災情較去年有不相上下者現張知事擬不日躬親赴鄉查看災情輕重後再行報省請求派員覆勘云　東城樓雇工興修　嘉興東門城縷因年久失修忍於晶前坍損嚴牆壁立行者寒心且該處又爲輸軌雲集行人必經之地縣自治辦公處已呈請知事於縣稅公益費項下撥洋二百元於前日起雇工興修限一月內工竣云　　 
[杭州]  
　水利議事會開會紀　浙西水利議事會於十七日下午一時開會由潘會長主席首議長興縣呈請修浚夾浦港湖口案准在特別費項下補助一千五百元次議長興縣公民秦道本等請願修浚合溪鄉河道撥欵補助案准　補三千元次議長興縣公民嚴守銘等請願修浚泗安鄉河道撥欵補助案准撥補四百元次議武康縣公民陳師等請願修築塘涇陡門撥欵補助案准撥補四百元又議決通函各縣已領欵各段工程迅將辦理情形及竣工日期具報議畢遂散會　　 
[山東]  
　莘縣土匪之慘劇　頃有自莘縣逃難來省者云該縣土匪充斥遍於全境搶架之事巳如司空見慣不足爲奇邇來匪徒更演出最慘酷之奇劇於日前強捉戲班搭台演劇迫令鄉民往觀將所架肉票逾期不贖之人扮作陳士美扮演鍘美案當場實行鍘斃陸續鍘斃十數人血濺人衣觀者無不驚心動魄蓋匪徒特假此以驚嚇人民達其所架肉票速贖之止的若不設法剿除則小民將死無噍類矣　烟台發明新式潛水艇　烟台海軍學校教習吳炳林君係自德國海軍學校畢業對於海軍學識頗有心得頃聞吳君近日研究一種新式潛水艇與各國所造之形狀不同極爲靈巧現已繪圖呈請置軍部鑒核并說明此艇工料等項估計二十八萬元卽可製造一隻　　 
[奉天]  
　採木公司紀念會　安東採木公司於二十五日舉行十週紀念會佟理事長已回安與日本永承理事長會同主持其事張巡閱使現派員齊送祝儀及匾額之屬外交方面亦有祝賀表示溯該公司實創始於丁未戊申間時當日俄戰後與本溪之煤鐵公司同爲中日合辦事業之始中國方面由省政府委東邊道爲督辦總其事者爲理事長外設秘書技士等日本方面資本家爲大倉喜八郎所有採木區域則限於鴨綠江一帶如通化臨江長白各縣皆設有支局奉省以東邊爲產木之奧區而採木公司又操有東邊木植之權此外獨立經營者多遭其壟斷數千百萬木把木商時起紛爭我國雖年得幾十萬之利益而因應上每多葛藤近來該公司以木植供不應求汲汲欲謀他林區以圖擴充其附帶營業如製材公司等在奉省內外均爲不遺餘力之擴充之圖發展云雜評一 
　　 
[○制憲權] (默）　南之舊國會。方以衆院長已選出。急議開制憲會議。而北之　新國會。亦以總統已選出。將議制憲手續。夫世界固無一國　兩總統。又豈有一國兩憲法乎。　最初之調和南北者。主張北舉總統。南制憲法。其說之無當　於法理。固不待論。惟當局旣欲誠心調和。而免國家於分裂　者。則制憲之事。亦宜稍緩之。旣舉之總統。尚因謀妥協時局。　而勸緩就職。則未議之憲法。亦不妨因妥協時局。而暫緩進　行也。乃今之新國會。又亟亟謀制憲權。非即無意和平之一　憑證耶。　雖然。今之雙方。皆不欲和字出諸已口。南旣宣言不願法外　求和。北又不願求和示屈。則惟有各行其所是耳。將來對抗　之舉動。豈僅制憲權一事哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○李督軍防止招兵之原電]  
江蘇李督軍電令各屬防止招兵已紀前報茲錄其原電如下　口密頃據豐縣章知事電稱九月篠日據南鄉向稱誠實之董密報土匪痛剿以來遐邇相安詎有湖南招撫者私相聯絡使豐碭之交素常住匪之村或潛匿數十人百人鄉愚旣秘而不宣匪徒又出沒無定兼距豐碭縣城俱遠秘探難偵風聞日內魯匪及口口新兵亦將南來聚會倘南北會合則豐碭禍生不測前功盡棄惶懼萬分竊以爲豐之中陽寨碭之高家寨宜加防範不然恐禍不旋踵等情前來知事伏查招安之說傳布巳久現在剿而不撫各匪首向彼口口互相煽惑倡爲語屬無稽以結匪黨肆燄之野心滋生益無忌憚以固其勢可否仰乞帥座備錄中央不准在剿匪縣分招兵更不准招爲匪之人爲兵各節刋發公布發縣分貼解釋羣情以免匪徒受煽惑之愚畏法者或可另圖求生之計亦解散防範之一方法是否有當合并電陳等情據此查前以各省來蘇招兵有碍剿匪進行當經會陳中央曁通電各省暫行禁止業經中央及各省多數復電贊同各在案現在剿匪正殷招募良民尚在禁止之列豈容他省招撫匪徒所稱湖南招撫者本署未准該省長官派員來蘇之電設非匪徒造謠即屬藉名冒充愚民無知受其煽惑羣聚濳匿實屬有礙治安惟該電所陳各節恐尚不止豐縣一處除通電各道尹各縣知事對於前項情形務須妥爲防範切實偵察一經訪明即行扣留請示核辦並遵照前次通令各節迅由各該縣知事自行刋發公布廣爲張貼以期解散而釋羣情外合電迅飭所部一體遵照辦理　　 
[○淞滬警廳召集會議之原因]  
淞滬警廳長通令所屬警正佐隊長於二十九日（今日）下午一時來廳會議要政已紀前報茲悉此次召集會議緣松滬盧護軍使近接江蘇李督軍來文略稱山東之濟南德州與江蘇之徐州桃源等處邇來時有土匪出沒雜以潰軍到處擾害甚至毀及鐵路軌道交通斷絕業經各處官軍分投剿辦地方得以安靖惟恐土匪潰軍此拿彼竄希即查辦等因盧護軍使除派所屬軍隊注意防範外復令警察廳長飭屬嚴加防備故由徐廳長傳諭各員到廳會商妥爲防範云　　 
[○滬商注意南京現狀]  
昨得商界消息連日南京方面因龍軍駐紥浦口僅隔一江奉軍又突然南下幾成誤會故該處海陸軍業巳特別戒嚴商民驚疑殊難安枕本埠商界以寗滬商業息息相關恐受影響昨又電陳李督軍請速處置龍奉兩軍以安人心而維商業云　　 
[○慶賀協約軍勝利之預備]  
字林報云本埠英總領事知照旅滬英人於星期一日懸掛英旗以慶賀協約軍在巴爾幹與巴　斯坦兩處戰地之勝利聞其他協約國領署亦通告其國人照此辦理云　　 
[○美人續募戰債之開始]  
英文滬報云二十八日爲美人在滬募集第四次自由戰債之第一日所得成績午後尚未探悉惟在午後三時止自赴總幹事部認購者計七十一人共認美金三萬五千元一處之成績已若是之佳若合各分募員所得之數彙總計之是日結果必甚可觀也　　 
[○美棉價值之漲落]  
字林報云本埠庚興洋行前接紐約經理人來電據稱美國棉花價稍低落一月份交貨者每磅降至美國三角又百分之七十五大約因美政府將規定棉價（每磅三角）及其用途之故云但相距未久價又漲起照二十四日紐約棉市十月份交貨者每磅售美金三角一分半十二月份交貨者每磅三角一分又百分之二十一明年一月份交貨者每磅三角一分又百分之三十由此察之似美國雖規定價格亦未必能左右美國或本地之棉市也　　 
[○虹口滋事報告書脫稿]  
英文滬報云虹口滋事之報告書篇幅頗長今已編成下星期四日工部局警務董事開會時將交會討論報告書約分三段一爲滋事情形之紀載二爲見證一百五十人之證詞三爲特別委員之意見並附有總巡之條議警務董事於詳細考察此報告書後將擬具辦法送交工部局十月第二星期內工部局議董當可決定主張云　　 
[○火車機匠頭目被人暗殺]  
南火車站機器工頭張玉亭於舊歷八月初三日由滬杭甬路機務處孫總管調至閘口車站辦事張遵卽痭於往詎閘口站各機匠不受指揮諸多爲難故張於初八日退回南站即將該處機匠不服情形訴知孫總管旋因孫總管一再勸　乃於十二日仍往閘口服務豈知張到彼後忽然失蹤及至二十日左右始在該站附近稻田內發見張玉亭之屍骸當由當地保報經杭縣知事前往該處驗得該屍頭部腦壳巳被擊破肋骨擊斷二根委係生前受傷身死塡明屍格緝兇究辦一面由閘口站長將以上情形於前日電報來滬南站孫總管業於昨日轉報鐵路局長任筱珊請爲核示並請通緝兇匪務獲嚴辦　　 
[○查緝傷害偵探之首犯]  
浦東三林鄉上海縣警區偵探任海潮於去年擅至湖州班內河小輪上搜查烟土被該輪老大戴河寶等兇毆後推落浦中溺斃嗣經縣署將此案所獲人犯送至地方檢察廳分別懲辦惟首犯戴阿寶在逃未獲茲悉某公署據探報各偵悉戴阿寶現在蕪湖某輪船辦事故即於昨日派探前往皖省查緝云　　 
[○搶案化爲賭案後再三調查]  
公共公廨前因乍浦路因賭控訴搶刦案內之原告張蘭蓀陳瑞二二人是否正經商人未能深悉特函南北商會查明函復後張蘭蓀派遣代表方老三投廨質證經該廨飭令暫留昨日該廨又函致南市縣商會請再查明張蘭蓀是否特遣方老三到廨代表陳述抑或由方託名來廨朦混復候核辦該會函後刻正詳加查訪云　　 
[○盜匪圖刦未成]  
昨晚九點半時有盜匪三人手持手鎗利刃闖至法新租界首案里七十七號門牌某姓家敲門入內幸有傭婦見勢不佳大呼捉盜該盜等姑各畏懼逃逸適有探目黃金榮沈德福包探潘瑞福程子卿巡緝到來當場拘獲一名後又至貝勒路二十七號拘獲同黨一名抄出利刃一柄帶入捕房捕頭論令管押候緝同黨到案併究　　 
[○緝拿紀王廟刦案盜匪]  
夥刦嘉定縣紀王廟鎭森泰雜貨店等並拒捕毆傷事主二人之盜匪施雲丙及小崔等現經眼線偵悉匿居虹口華租交界之處手下羽黨甚衆業巳報由水警第一區第四隊池隊長於昨日派探來滬帶領眼線馳往緝拿未知能弋獲否　　 
[○一週間之金融市況]  
本埠滙豐等各外國銀行自二十一號由美國運來大條銀二千六百十七條及人鎗洋十五萬元於二十三號提入存庫之後此七天中祇有麥加利銀行運往香港大條銀三十五條正金運往東洋大條銀二百九十二條此外對於國外並無進出至中交兩銀行運往南京造幣局之現銀日有七八萬兩而由南京運來之新國幣亦日有十餘萬元日來外國銀行之銀根似稍鬆動蓋因英金賣買及東滙之價均已略好也然華商方面之銀拆仍有增無減茲調查上星期一至昨日止之進出口銀洋分錄於下（二十三日）滙豐銀行由花旗輪船　來大條銀三百十四條又麥加利二百七十六條又正金七百八十三條又道勝六百九十條又人鎗洋七十四箱十五蔴袋又有利大條銀一百四十六條又華比二百八十條又華充一百二十八條中國銀行從南京來洋三萬五千元交通銀行亦來洋十四萬元中國銀行運赴南京銀十一萬兩交通亦運去銀五萬兩（二十四日）交通銀行從南京來洋七萬元中國銀行亦來三萬五千元又兩銀行各運去銀五萬兩（二十五日）麥加利運往香港大條銀三十五條中國銀行由南京來洋五萬元又交通洋六萬元又運去銀四萬兩中國銀行亦運去銀三萬兩（二十六號）交通由南京來洋七萬元又運去銀三萬兩中國銀行運去銀五萬兩（二十七號）交通銀行由蕪湖來洋六萬元南京來洋七萬元中國銀行亦來洋三萬五千元又運去銀三萬兩交通亦運去銀五萬兩正金銀行運往日本大條銀二百九十二條（二十八號）中交兩銀行各從南京來洋七萬元又各運去銀五萬兩此一週間之鎊價及大條銀價東滙等掛牌咸無變動惟逐日各銀行賣買之價稍有升縮（按日詳載本報商務攔茲不贅錄）近數月來歐戰方酣美花印花印紗等來源絕跡且南洋各島應用棉類均在滬地採辦故本埠華洋各商之實業行廠（除繅絲廠）莫不振作精神日夜工作籌備對外貿易但近日滬上銀洋用路浩繁而街底則不甚豐厚故銀拆已漲至六錢左右國幣亦增至七錢三分五釐七五（墨洋價相同）一時恐難鬆動蓋今屆本花與太倉通州餘姚等處之棉花收數較往年均多一倍需用益繁也現貨赤條自中秋迄今銷數平常且值銀拆日增故已自二百七十六兩跌至二百六十九兩恒孚永豐餘與銀樓同行之足赤飾金之價因此每兩跌去洋一元現售四十元至三十九元昨爲星期六調查中外各銀行所存銀洋之數列下　麥加利存銀一百七十萬洋一百零四萬大條銀二百四十一條滙豐存銀八百七十五萬洋一百八十六萬大條銀三百九十四條德華存銀三十一萬正金存銀一百八十五萬洋五十四萬大條銀四百九十一條道勝存銀一百五十四萬洋三十九萬大條銀四百九十四條通商存銀三十萬洋五十萬東方存洋二百六十五萬洋五十萬花旗存銀九十萬洋八十七萬大條銀七百七十一條華比存銀六十四萬洋三十二萬大條銀九十三條　　存銀三十二萬洋八十六萬中國存銀一百二十萬洋二百九十八萬臺灣存銀六十七萬洋六十萬住友存銀四十四萬洋十萬有利存銀三十萬洋十二萬大條銀三十八條交通存銀八十五萬洋一百十四萬三井存銀二十五萬洋五萬三菱存銀九萬洋四萬朝鮮存銀二十一萬洋四萬中法存銀四十九萬洋三十萬總計存銀二千五百零六萬洋一千三百六十萬大條銀二千五百二十二條較二十一號調查時多存銀一百十七萬洋一萬元大條銀二千一百七十七條尚有滙業興業金城鹽業　興誠中華四明永亨中孚廣東浙江商業等華商各銀行所存銀洋均不在其內　　 
[○實業家贊助職業教育]  
旅京梁燕孫君聞中華職業學校成立將以教育救濟社會生計之窮深爲贊許昨中華職業教育社接據鮑星槎君來函報告梁君已慨允特捐銀一千元以爲提倡又本埠商界領袖朱葆三君於此次該校募金亦頗盡力除前偕王一亭顧韾一兩君假座一枝香宴請商界要人當場募到三千餘金外昨又募到郭願德君等捐銀八百餘元　　 
[○美術研究會之羅致]  
江蘇省教育會美術研究會分致各界函云本會前經幹事員會議決組織并擬訂簡章籌備進行茲經組織就緒定於十月六日（即陰歷九月初二日）下午二時開成立大會夙諗先生精研美學對於美感教育尤具熱沈屆時應請惠臨俾聆教益而策進行茲并附奉簡章綠起曁入會　書及履歷表各一份務希察照如蒙贊成并請先將書表塡就於開會前交郵寄至本會是爲至荷　按該會綠起簡章已見本月二十三日本報來件攔茲不贅錄　其入會顧書及履歷表式從略　　 
[○演講西北利亞之戰局]  
四川路青年會訂於本月二十九號星期日（即今日）晚間七時半請美國科學專家近在西比利亞戰地組織青年會之饒栢生博士演講最近目覩西比利亞戰地之現象並有該地種種戰事攝影用影燈逐張演映各界人士屆時均可往聽並聞該會於下星期三（即十月二號）請評論西報主筆密勒君到會演說廣告術現當商戰劇烈之時欲求營業之發達必須注意及此想屆時往聽者必不少也　　 
[○海關巡工司辭職]  
英文滬報云上海海關巡工司戴樂爾在海關供職埀古十年今應中政府之聘辦理關於編擬管理中國輪船條例事宜故定於九月底辭去巡工司之職繼春任者將爲代理巡工司愛爾特里治氏云　　 
[○太古長江班多一新船]  
英文滬報云太古輪船公司近在香港造成新船一艘取名吳淞定於十月一日由香港開至上海專駛長江聞此新船不獨爲江船中之巨擘且極精緻云　　 
[○領取漢口天津郵件者注意]  
文滙報云漢口天津寄滬之郵件轉由滬寗火車輸運者常於晚間九時抵滬凡在郵局設有私人信箱者即可於當夜十一時取得郵件如郵件遲到南京不及附午後火車來滬則由夜車載來次晨八時半方可在滬郵局領取郵局於郵件未經檢出以前輒在信箱外懸牌上有漢口郵件尚未檢出及北方郵件尚未檢出之告白凡置有信箱之戶宜令赴局取郵件者注視告白蓋取郵件者往往於午前八時開箱後日間不復冉來而不知大批漢口與天津郵件甫於午前八時一刻置入信箱中也　　 
[○西人賽長距離泅水]  
英文滬報云二十八日午後旅滬西人舉行長距離泅水之比賽雖遇天雨亦未改期與寒者二十三人出發點在虹口碼頭止點在楊樹浦美孚油廠與賽者各有杉板船一艘追隨其後晚間得電話報告計二十三人中僅有一人泅至止點云　　 
[○羅馬尼亞人被拘續誌]  
英文滬報云二十七日法捕房率同英美警員在客利旅館拘去之維人加太羅氏究犯何案何時開審今尚未會宣佈聞此人從海參崴乘日船於六月二十六日抵橫濱寓於日人旅館日當道以其形跡可疑驅令出境遂於七月二十日轉至上海自稱爲陸軍大佐現充報界通信員惟據日警有彼在日本時常售賣無價值之古玩謂係被人從俄國博物院搶出者會以值數元之佛像一尊售得日洋萬元云　　 
[○西報訪員之起訴]  
大陸報云大陸報訪員賀勃氏已在本埠丹麥領署控告前英文滬報主筆尼爾遜氏謗譭名譽聞此案下月初即將開審云　　 
[○鐵路協會徵求議案]  
滬寧滬杭甬鐵路協會同人昨接北京交通部鐵路協會總部來函以本屆開會討論會務進行事宜所有本會會員皆可提出議題交會討論以期實行等因任分會長接函後除對於本會應行提議者數事外尚有關於鐵路利弊改良方法及普及教育諸問題均飭各會員分別提出理由一併函復總會俾得屆期開會當衆討論云　　 
[○鐵路辦事員請給度歲雙薪]  
滬杭甬鐵路車務機務各部分領袖　事員等以各路辦事員司凡屆年終無論本路獲利與否均照發　薪俾資度歲如京漢京奉等路均如是辦理滬杭甬收歸國有後每年營業有增無減去年出入相抵已可勉敷預算較之商辦時代進步孔多而員司等辦事勤勞毫無鼓勵且同爲國有之路彼此辦法歧異亦不足以昭公允因於日昨聯合領袖各員會呈任局長請自本年爲始凡屆年終均照各路成例發給咒司雙薪以示體恤　　 
[○郵局扣留民局信件]  
昨晨新寗紹輪船抵滬時經新關郵局稽查員在碼頭上查見上海泰記等民信局承寄之各客信件包封一箱計十餘袋肥其未由寗波郵局加貼印花實係私遞即行喚到崗警將各證物一併帶至一區署暫留禀明郵務局長派人投函警署請將起案之包物帶回存候飭傳各民局主照章處罰　　 
[○警廳通飭編練巡邏隊]  
淞滬警察廳長徐國楔分令各區署所於十月一日爲始在第一棚警察內編練巡邏隊每晚至僻處街巷周歷巡邇以弭竊盜所有各處釘列之巡邏小木箱如有損壞急行修理缺失者亦當製備現第一區署及一分駐所巳籌備編練矣　　 
[○解決日暉呢廠債務預誌]  
日暉造呢廠前由商董朱葆三謝衡牎等集欵向省公署請求租用試造毛絨當奉齊省長核准派員會同滬海道尹迭向各債權磋商未決朱商董深恐再事遷延全廠毀損無用故倩交通銀行長陶君入京之便向財部陳明一切當奉准許特派僉事姚繩武南下會同省委來滬切實解決首創是議之郭商建侯得悉部省兩委姚王兩君不日抵滬卽將前訂承租條件及試辦章則等一切公牘檢齊預備會議時呈請備核聞該廠所虧公欵者推大清銀行（現歸中國銀行）次爲財政部（前清道庫欵）交通通商銀行（借押欵）其餘商股及零星各欵計有數十萬金之譜云　　 
[○省長注意各縣承審員]  
滬海道尹公署近奉江蘇齊省長令開各縣承審員爲初級廳之基礎所有人員是否守法盡職要在監督者隨時考察乃近來各處控告承審員納賄舞弊之案所在皆是應令各承審員詳報履歷及到差日期以憑考核特令該道尹迅飭所屬各承審員一體遵照辦理　　 
[○滬南工巡損局長被控近聞]  
本邑紳商會克綏等三十一人聯名至江蘇省公署列欵禀控滬南工巡捐局長姚志祖并工程科長衛芝山（即衛文熙）科員程意德等營私舞弊辦理不善地方一切工程延不進行遇事留難請爲查明撤委等情當由齊省長批飭上海縣知事按欵查明詳復核辦沈知事遵即派令催征吏往傳列名各人來案詰問惟會克綏等各原告以縣署僅傳原告訊問而被告反逍遙事外辦理似欠公平故相約不到沈知事以各原告旣經一再往傳抗不投案惟有據情申詳省公署請示核辦而各原告則以沈知事辦理偏袒亦即同詣省公署繼續具禀云　　 
[○南滙屠稅解決後之繳欵]  
浦東南滙縣境肉業風潮解決等情已誌前報茲將該業代表盛礪甫方紳欽王榮生徐鬥垣補行和等致周浦商會公函照錄如下　敬啓者敝業此次因屠宰稅業外認商史樹椿增加捐欵同業以年來商業凋敝力有不逮呼籲無效不得已相率罷市消極對付當蒙貴會勸導開市電省請命同人等感激無涯現此案業經與史認商一再磋商雙方均念稅欵關係重要未便久稽又經調人之勸告史認商情願呈辭認商職務該項稅欵准歸敝業認解照原認之數連同羊稅一槪在內八千二百元按月繳納同業籌商之下以認辦是稅必需正式機關承辦其事以資統率衆議僉以貴會承辦名正言順藉省商人煩瑣之手續爲特先籌稅欵銀洋一千元解繳貴會轉解縣公署先行收轉再行陸續按月繳納漸次清結仰祈呈請縣長撥給捐票收據並出示佈告俾資遵守而埀久遠務祈察核准如所請以順輿情實爲公便　　 
[○汽車碾斃小孩之懲罰]  
汽車夫李根生日前駕車至法新租界貝勒路與某號汽車比賽偶不經心將沈家賢卽沈嘉友家之十歲小孩撞倒碾傷李見巳肇禍開駛快車逃逸幸被旁人瞥見代爲報捕將孩車送醫院醫治詎因受傷過重不及施救旋即斃命由捕頭諭令尸父收殮後即派包探將李根生拘入捕房昨解法公堂先由尸父禀明前情請求伸雪繼由見證朱錫春投稱民人是日經過該處目見李車在後因欲追過前面之車致將該孩碾斃是實又據見證李沈氏稱是日婦人立在門前與該孩相離甚近目見該孩手提鉛桶一隻立在陰溝旁李車從橫邊馳來未撳喇叭以致撞倒碾斃詰之李根生供是日駕車至該處暮見小孩十餘人在前游玩惟已不及停機以致撞倒當時因已肇禍畏罪圖逃是實中西讞員以李視人命爲兒戲實屬可惡判押西牢九月並給原告撫恤洋一百五十元醫費亦歸被告擔任 
 
 
 

Page 11

 
 
　　 
[○甯波同鄉會募捐消息]  
甯波同鄉會建築新會所設立商業學校募捐二十萬元其最近捐欵細目錄後　洪慶祥君募鄭良棠君二十元無名氏十四元陳忠臬宋廷　竺仁志王維明四君各十元李南琛洪慶雲二君各五元李菊初四元李炳忠三元陳楚卿王行生二君各兩元馬春貴餘道嶙二君各一元洪君自助一百元陳韻笙君募正泰衣莊五元陳春生陳慶棠徐春海傳新發四君各二元桂安卿君助洋五十元夏靜安君助洋二十元新記公司李詠棠君合捐五百元金芝山君募昇和祥二十元金君自助十元徐慶雲君助洋二百元李慶新君助洋二十元項頌如君助洋二十元徐虎臣君募徐子祥孫新光二君各二元忻萼卿謝賫順陳慶生林長根徐翔根曹吉慶諸君各一元徐君自助十元吳生金君募嘉泰呢絨號十五元何楳軒君募王蓮塘君三十元朱葆三君募阮文衷君五百元翁寅初君助洋一百元李霞城君助五十元俞福謙君助一百元孫子雲君助五年公債票三百元盛宗華君募莊保芳君二十一元漢口精華眼鏡公司及莊漢章陸錦文盛宗震王海峯諸君各十元登雲號倪顯庭君合十五元恒康祥號及吳國撫姚仁富曹才儒三君各五元大道同和興兩號及董曉齊徐芝芳竺松鶴楊于德孫鋐祥沙渭昌盛宗華樂秀楔吳宸生鮑達三蔣信友馬良宏曹和卿湯友隆康泰彬諸君各兩元厲亨衢君募江友漁君十元厲自盈阮永甫章介臣三君各五元朱卿瑜鄭栽棣兩君各四元戎元祺君兩元藥榛松葉仲山兩君各一元厲君自助二十元洪復齊君募甬埠源順寶森源康錦盛大豐裕成鳳苞諸號各十五元榮泰餘豐祥雲章裕順新泰恒孚新順春號諸號各十元餘再續報 
[○普益社募捐聚餐會補誌]  
二十六日晚七時南市普益社爲基地金募捐一事特邀各界巨子假座南京路東亞旅館開第一次叙餐會討論進行辦法到會者如顧馨一吳懷疚蘇筠尚俞宗周李恒春張葆初徐文彬諸君女界如楊王震湯郭秀娟吳若安諸女士西人如費啓鴻薛思培孟保羅泮威登伊思沛夫人及海佩息女士等其餘來賓亦皆滬上中兩有名之士開會時由社長徐維繪君主席首請費啓鴻君祈禱畢徐君乃宣布開會宗旨略謂本社地址雖居南市面今日到會諸君之由北方惠臨者亦甚衆是無界域之分可知深望在座諸君消除此種界限問題共圖進行實所厚望旋由各名譽董事公推吳懷疚君代表演說大致謂現在滬上各團體募捐之聲時有所聞但其數均在十萬元左右故各募捐員咸有難色此次普益社繼起募捐實出人後而不聞有知難而退者良由於捐數祇二萬二千元較他團體爲少且籌畫周密分配均勻各募捐員之負擔輕而易收良好效果故深望諸君子努力進行幸勿存畏難之心俾成偉舉企予望之言次衆皆鼓掌旋由薛思培君演說略謂該社此次募捐之舉不特購地以擴充範圍而已實欲使青年子弟人人得三育之知能將來均爲有用之人才故該社此次募捐實爲當務之急云云後由執行部副部長朱文瑞君報告計畫略謂本社現須籌捐基地金二萬二千元計分十隊每隊十人除由名譽董事已認捐鉅數外其餘由各隊分任捐募約每人在百元以上期以二月（十月起至十一月止）如每人捐至五十元以上者將來新社落成列名銅版以埀永久而資景仰云云末由幹事包傳賢君演說今日承諸君遠道惠臨不勝榮幸之至惟嗣後對於本社進行方法務望時加針砭云當即公推錢新之高鳳池二君爲該社募捐隊正副總隊長畢散會時已十一句鐘矣　　 
[○歷史參攷書出現]  
福建侯官縣卓宏謀君博學多才尤專歷史近輯中西歷年表及中國歷右世系圖考年表則紀歲起自唐堯甲辰迄於民國庚辰圖考則上肇太古至於民國稽賅精祥條理明晰深合教育家歷史家考據家之查檢巳呈教育部審定准作各學校歷史教科叁考之用茲經出版想當風行全國爲吾國史學家之良好資料也　　 
[○警務人員畢業回滬]  
淞滬警察廳徐廳長前送南京警察學堂教練處補習之上級警務人員十名刻屆一年期滿均巳畢業回滬投廳禀到徐廳長諭侯指派職務　　 [P○擴充善舉之希望> 
虹口華記路普濟善堂內附設之聯益施材會爲陸文中君等四五同志所倡辦近聞已遷至英大馬路勝家公司內爲暫時事務所並倡設青年培商夜學校俾各商店學徒得以補習每晚授中西文課二小時取費特廉就學者日益衆各教習均擔任義務講解極爲明斷其學費則全數助入施材會日前陸文中君集成學費三十元函致慈善救濟會購湘賑券五張函中略云鄙人等等辦施材會有年因經濟困難始創培商夜學校收入學費以資律貼閱貴會章程有行善獲財之機會惜敝校創辦伊始學額未足僅集得學費三十元購貴會湘賑劵五張幸得中獎　材會擴充惠及貧死即不中亦得以稍濟湘災云云　　 
[○崇德縣知事由滬赴杭]  
崇德縣知事李壽慈昨日由滬乘坐上午七點四十五分之快車前往杭州　議要公　　 
[○稅務學校錄取新生]  
江海關發出稅務學校考取新生榜示云照得此次續招新班業於八月十二十五十六等日在本京曁上海廣州同日考試漢英文科除年貌不符照章扣除外茲將各口試卷彙校程度合格者取錄正取二十四名備取十五名合行列榜仰正取諸生務即到關考驗體格呈繳保證金操膳等費以便示期入校其備取諸生俟有缺額再行傳補須至榜者　計開　正取　陳炳華　邱崇雅（滬）　蕭秉剛　陳瓊琨　張世雄　尚志義　王紹尊　李芝樹　梁廷選　曹汝農　柳德玉（滬）　朱如堂（滬）　范紹楨　張繼培　黃困夷　蔣起鵬（滬）　郭朝翰　劉文溎　唐國鈞（滬）　霍道彝　胡承烈　梁慶材　趙枋　何國餘　備取　李瑋文　張榮光　張汝瑞　富恩貴　黃國熙　吳譽燕　王厚生　楊壽鋪　王松茂　李樹滋　王文杰　黃潤章徐文鋆　劉明琦　吳朗　　 
[○學生會介紹部消息]  
寰珠中國學生會介紹部現需練習生數人須身體健全具有高等小學畢業程序中文粗通書法優美熟悉上海路徑並會在店舖或學會練習過一二年者此項練習生半日練習辦事半日讀書並供給膳宿費及零用費如有合以上資格者可先寫親筆信一封詳述出身經歷希望等寄至該會並可於發信之次日午前九時一刻以前至該會接洽云　　 
[○慘無人道之陋習]  
寓居法新租界蒲石路之江北人周錫川日前將自己所生之病斃五歲男孩連砍數刀拋棄路旁旋爲巡街捕查見詢悉前情將周拘入捕房昨日解至法公堂由捕頭上堂禀明請究詰之周錫川供稱民人連生五子相繼天亡此孩係是第六子由江北帶至上海爲時未久詎於日前忽然病斃民人料想此孩必係討債鬼投胎是以連砍數刀拋棄冀免後來再有夭亡之事此係原籍相沿之習俗並非故意出此殘忍手段求恩寬宥中西讞員以其有乖人道判押西牢一月以儆　　 
[○再誌舉行合祀關岳典禮]  
昨爲致祭關岳之期午刻松滬護軍使盧永祥滬海道尹王賡廷上海縣知事沈實昌淞　警廳長徐國樑及各旅團長宮同詣西門內關帝廟排班行禮盧護軍使乘汽車出入時西門內外與斜橋日暉港等處沿途由軍警保護頗爲嚴密又一訪函云昨日爲合祭關岳之期本由盧護軍使主祭惟盧使因有要事於上午十時在署特別會議故委馬參謀長代表主祭馬君與祭後亦即回署參與會議聞此次會議非常鄭重　部以下各官佐均不得參與云　　 
[○查拿蟋蟀賭場]  
盆鬬蟋蟀久巳懸爲厲禁日來警察廳徐廳長據人報告謂曹家渡唐家灣胡家木橋陸家嘴等處有人開設蟋蟀賭場殊與地方治安大有關係請爲拿辦等語徐廳長卽於前日連飭各區署所隊等按址拘拿以憑懲辦　　 
[○狄思威路火警]  
虹口狄思威路二百七十六號門牌趙姓家於前日午後一時許忽然起火勢甚猛烈霎時冒穿屋頂延燒二百七十七八九號等三戶後經救火會西人驅車到場吸水灌熄共燬房屋四幢後由該營捕房捕頭飭探詳查起火情形復候核奪　　 
[○急急下車之取禍]  
前晚八句餘鐘有手携楷杷籃一隻（內有雄雞一頭）年約三十餘歲之某甲在英租界北京路口黃浦灘乘坐某號電車急欲下車失足跌傷倒地暈去當由巡街捕查見立即車送仁濟醫院經醫生察得受傷甚重不及醫治旋卽身死通知總巡捕房捕頭派探查得死者名方仲雨身穿灰色縐紗夾衫內襯藍竹布短衫褲因無尸屬諭着該圖地保唐晉山報堂棺殮昔壇聽候尸屬認領　　 
[○本夫捉姦]  
滬南毛家弄碼頭劃船婦鑒城人吉蓮子平日盪划度日以船爲家其夫某甲賣餅爲生因不歸船該婦遂與浚浦挖泥船舵工某乙私識近爲甲得悉於前晚十句餘鐘時糾約六七人乘乙在船時驀行闖入將乙扭獲大呼捉賊乙情知掙脫躍入浦江一時人聲鼎沸經水巡隊查悉恐有盜警立飭通班水警前往將乙救起連同該婦與甲一併帶隊問明前情當以深夜囉脈有違警章立飭中送警廳司法科訊究　　 
[○拐案尚難定奪]  
鎭江婦人莊吳氏串同在逃之某氏在震澤鎭田六村將李三寶之妻顧氏誘拐來滬　賫詎氏不願在北蘇州路吵鬧被捕查見將兩造拘解公共公堂訊供奉判吳氏管押顧氏留候函致吳江縣查傳其夫李三寶來廨再核在案昨晨由捕將吳顧兩氏解廨請示經俞襄讞與日副領事林君出訊得吳江縣公署尚未函復因判吳氏還押顧氏仍留本廨候吳江縣復到於下禮拜六再核　　 
[○受傷人恐成殘廢]  
汪德榮（即德宗）因與乍浦路九十六號門牌某木作夥甬人吳阿瑞口角起釁被吳遽取飯碗擲傷右目控由捕房飭探將吳拘解公堂訊判押候原告傷愈再核在案昨晨由廨提訊即據包探周筱弟上堂禀稱原告右眼受傷過重恐成殘廢現在尚未醫愈出院請爲展期開審中日官判吳還押候下禮拜六再訊　　 
[○抽籤誘賭之科罰]  
無賴胡和尚前日午後串黨在百老滙路某弄口抽籤博賭誘騙人財被二百十一號華捕查見將胡連同賭具帶入捕房昨解公堂經中西官訊明姑念被告苦求判罰洋三十元充公賭具銷燬　　 
[○鴇婦被人控告]  
盛心鼓偕證陸棣花在會審公廨刑事科控雲南路六百二十五號門牌妓院內鴇婦程阿秀（即秀桂又名老大）於本月二十五號糾同流氓多人將伊軋至九江路一百五十八號門牌衛生旅館十一號房間內用恐嚇手段私禁並勒逼女子俞桂英賣娼等情由廨飭探於昨日將程阿秀拘解公堂經張襄讞會同義羅副領事訊據原告代表律師上堂陳述案情聲稱本案原告與見證供詞甚長請將被告管押特別訂訊被告亦延博良律師到堂代辯請求准予被告交保候示中西官會商之下判被告押候特別訂期研究　　 
[○抄獲東棋盤街賭窟]  
賭徒丁時生前晚糾同洪阿坤陸金生徐阿二湯大賫高瑞華等十六人在東棋盤街六十九號屋內聚賭搖攤抽頭漁利被總巡捕房西探目彭山包探邵仁初范德孚等查悉禀明捕頭前往將丁等一併拘獲昨日連同抄獲之賭洋數十角銅元八百餘枚及賭具一併解送公共公廨經中西官訊供明晰判丁罰洋六十元無洋改押兩月洪阿坤等十六名各罰洋五元充公賭具銷燬　　 
[○私售烟膏之敗露]  
新閘大沽路二百八十四號門牌潮州人蔡子元私售烟膏被包探魏金福西探目斐斯蓋潑查悉將蔡拘獲連同烟膏一併帶入捕房昨解公共公堂經中西官訊　之下判　罰洋二十元充公烟膏銷燬　　 
[○不負銀錢責任]  
競新公司經理張俊卿在會審公廨盤孫覽甫不理擔保　賬王某虧空賬洋等情前自由俞襄讞會同美德副領事傳訊據原告張俊卿投稱王姓司賬由被告舉薦立有薦信爲憑當時該司賬承認虧空賬洋一千二百零七元向之催理即避匿無蹤後向被告孫鋆甫追理游約推諉且不將王姓交出但被告旣爲王姓舉薦人應負完全責任云云並延律師上堂請追被告亦延律師到堂代辯中西官以被告旣非保人不負銀錢責任遂判將案註銷孫即開釋　　 
[○地保禀請驗屍]  
二十七保十圖地保沈岐山昨午至上海地方檢察廳報稱圖中閘北公益里口前日有一年約三十餘歲之沈姓男子因病倒臥當由巡警向之詰問據稱蘇州人原籍尚有家屬當經四區一分所諭飭車送閘北庇寒所醫治無效延至昨晨病斃該警所遂飭　保查得死者並無家屬在滬爲此禀此派員相驗林檢察長卽於下午委派架檢察官毛檢驗員等同乘馬車至　寒所驗明病死無訛判由善堂棺殮發封厝壇候屬認領　　 
[○游戲場門口之警笛聲]  
前晚九時許有少年王欽良在滬城勸業場門口狂吹警笛且奔且吹一時附近商民羣相驚駭當經第八守望警察方以鈞將王追獲抄出警笛向之詰問言語支吾立即送往一區二分所經王清和警佐研詰據稱住居小東門向爲烟紙店生理餘語含糊王警佐以其備有警笛恐有作用着押候查明有無別情再行發落　　 
[○婦人私帶食鹽]  
昨晨八時許十六舖南浦灘由舟山行駛來滬之輪船內有搭船婦人許謝氏帶有食鹽三十餘斤爲一區警察署崗警瞥見以其違章將該婦及鹽併帶至署經趙警正略詰一憑諭將食鹽充公該婦麾之使去　　 
[○不認拐匿女孩]  
海州婦人顧倪氏前日至四區一分所報稱伊女似　年十二歲被住居新民路新民坊現爲　路工頭之妻奚王氏拐匿在家請爲提究當經楊署員提到被告及該女研訊據奚王氏供此女係出價買來並非拐匿云云楊署員諭解司法科訊辦　　 
[○幾兆焚如]  
閘北長安路文安坊十三號門牌江北人胡長壽家於前晚十一時不戒於火即經崗警鄰居帮同救熄未致成災昨經四區警署張警正飭查起火情形候再核辦　　 
[○小工扭控拐子]  
江北小工段錫南之妻邵氏日前忽然失蹤旋經段尋回盤問知係住居大統路底吉慶里之李子才所拐遂將李扭控四區警署張署長論解司法科訊究　　 
[○江北小孩迷路]  
男孩范仲禹身穿元色布對襟夾襖內襯白布短衫灰色布單褲和尚頭有鞋無襪在法新租界善鐘路迷路啼哭爲捕查見帶入捕房昨送法公堂詰據答稱江西人年十一歲因胞兄范如金在上海洋貨店爲夥故於日前由原籍隨朋友同來上海找尋胞兄與友失散云云中西官判送善堂留養候召家屬認領　　 
[○房租分別追償]  
陳永甫前至法公堂控房客張仲虧欠租洋一百三十八元又張子登欠租七十八元向之索取均不付還請爲追繳等情詰之張仲供認欠租屬實張子登則傳訊不到判張仲退去各限繳清在案昨因屆限又經傳訊張仲將洋如數呈繳張子登仍不到案判將張仲交案之洋先交原告領去張子登所欠房租着將屋內之物拍賣作抵　　 
[○攫取金絞絲簪]  
無賴陳根生在虹口新記浜路欔取王茋亭之金絞絲簪一支飛奔圖逸當被哈爾濱捕房華探目劉森追獲帶入捕房押候解廨請究　　 
[○摸竊當場被獲]  
扒手夏長法在漢璧禮路摸竊行人楊炳生袋內銀表銀練被楊當場覺察扭交包探尤雲卿拘入捕房押候解廨請究　　 
[○道尹公署批示兩則]  
　海門縣民陸祖虞等呈爲徵信不刋清算無期環叩飭縣暫停畝捐以清弊竇由　呈悉候令海門縣知事作速照章清算並將歷年用項催令經董刋發徵信錄即日公布至施戀翔因何延不交卸職務應否召集紳董另行選人接充併由該知事核明辦理具復核奪此批　林長生呈爲賦地懷銷毒藥滅種私收奉准已免地丁侵吞肥已由　來呈拉雜支離殊不足信仰即逕赴該管縣署請求依法辦理母庸來道率瀆此批來件 
　　 
[○上海交易所股份有限公司]  
　　 
[創立籌備員意見書]  
某等不才謬承本公司發起諸公推舉　任籌備事務月來所進行者除勸募及經收股款外別無成蹟今認股者已逾半額一俟登報公募股欵當不愁無着惟時機急迫外人所辦之取引所其種種籌備已經就緒陽歷年內便將開始營業我倘不趕急進行他日外人所經營者一旦先本公司成立營業必爲所奪圖挽回於後日殊非易事也某等有見於此是以竭智盡思謀所以速成立而利進行惟事當草創根本之組織未定進行之規模未具辦事之人才未得某等又駑鈍而薄於才力即略有所見亦無術以推行之謹會同擬具意見書深盼發起諸公曁各業同人詳加研究斟酌損益聯合一致策勵進行俾本公司早成立一日則國權多挽回一分而將來各業亦可少一分損失是否有當伏望公決一創立主旨　交易所爲市場交易之平凖機關亦國家經濟社會經濟作用之樞紐其組織之健全與否及規模之完善與否市場之興廢工商業之盛衰國運之隆替繋之吾人旣鑑於吾國交易制度及組織不備而發起本公司則不可不有完美良善之組織及規模上海爲世界之大交易市場將來發展正未有艾且世界各國之商號林立本公司將來之責任不特對於國人應使之信仰而已且應對於世界各國工商業者尤應予以至厚之保證使信賴本公司爲良善完美便利之市場故一切組織規模尤不可不愼之於始也二組織　爲達前項目的則根本大法之公司總章及營業通則兩者實爲全體利害所　製定此項章程絕非草率將事能臻完善者查本公司原發起人所擬定之總章及營業通則雖規模粗具而應改正者尚多前數次創立會所擬之創辦槪略又僅爲發起人表示意思之記載未具組織之形體歐美各國會員組織之交易所其組織大槪分爲三部一爲會員及其委員會之組織一爲建築公司之組織一爲決算所之組織合此三機關而成一完全之交易所其組織乃由歷史漸進而成非卒然可得而計畫組織者也日本所行之保證交易制度乃仿歐美組織而一變其形式內容者換言之則易會員爲經紀人而決算所及建築公司亦合之爲一以一公司組織而總滙之本公司創立根本即取範乎此然吾國自有吾國固有之商習慣亦非僅抄襲日本之章程而可者歐美之決算保證機關之制度其良法美意亦正多取其長而棄其短以定本公司之組織是在發起諸公曁各業同人之斟酌損益而巳　更有一宜注意者吾國法律制度未備本公司所根據僅證券交易所法證券交易所法施行細則以及一般關於商事之法律而已物品交易一項法律固無規定即一般商律不備之點亦正多本公司之總章及通則固以不抵觸法律爲要義而如何始可補現行法之缺點亦極宜注意者也三調查　凡發起一新事業首在定組織其次則計畫進行程序譬之行船前者猶船體之組織而後者猶行船之航路也而於規定前述二者必先有調查調查不備則組織旣無從定而進行程序亦無從定也就職責言之潯備事務所除招募及　收股分外以調查爲唯一應盡之責然前此創立會所推定之籌備員人數旣不多而各業同人又未全行參與籌備事務某等當時以發起之始所應任者不多事務所之籌備貿然爲諸公代勞亦所不辭今進行之目標漸著而應調查之事漸多非各業同人合全力爲之不能勝任也據某等所見籌備時代應調查之事項大約可分爲兩種一種爲營業情況之調查如本公司營業科目中所規定七業歷年來交易之狀況及交易方法保證賠償佣金等之現情今後市場狀況之預計等類是也一種爲組織方法之調查本交易所之組織旣取公司保證交易制度則宜派員就近考察日本保證交易制度之組織辦法等事以爲本公司之參考資料以上兩種調查卽已有若干資料而又以專門家任之已非數人之精力數十日之期間所得而就者況於吾上海各業曁各業以外之同人於組織交易所旣爲創舉而吾國又乏種種統計調察之出版書籍一事一物皆非特別調察研究而彙集之不可其困難尤當倍之不特此也吾人所定爲目標之商敵其進行旣已漸次就緒而吾各業同人之希望亦以非從速進行不可則於調查一事更應極力從速進行之矣四特色人才　吾國商界人才以言個人企業則手腕腦力均不在歐美及日本之下惟於共同組織企業具學識經驗及手腕者頗不多觀本公司爲各業交易保證之機關則經營之人更非十分注意徵求不可交易所營業最關重要者爲經紀人倘經紀人不能得當不特妨碍公司之信用增加公司之危險而已於市場之隆替亦極有影響將來爲本公司之經紀人者雖出於願任者自身之希望而在本公司籌備時代亦不可不物色之比層尤非各業同人合力注意不可某業中人才非某業中人不能知其底蘊也（未完）雜評二 
　　 
[○美之戰債感言] （訥）　美國第四期戰債甫開募。而成績已如是。亦足見愛國心之　一斑也。然各國人之愛國心。不僅見之戰事爲然。凡創一有　益於國有利於民之舉。足以發展其國力者。無不踴　輸將。　我國今日救國之所急需。不在戰事而在教育。教育上之所　急需。一方在養成人人有愛國之心。一方在養成人人有自　立之能力。然如今日除號業教育。亦即救國要務之一端。我　國人而能如美人之以國爲重者。對於茲事。有不盡力贊助　者耶。吾於此卜國人之所謂熱心矣。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新連珠] [  守拙子]  
　　蓋聞適可而止。明哲不昧先幾。知難而回。俊傑貴通時務。是以賢督軍俯順輿情。擬開平和之會議。決司令特申偉論。請息南北之戰爭。蓋聞其進銳者其退速。昔賢閱世之辭竊鈎誅而竊國侯。往哲砭時之語。是以傳下臺之消息。時勢移而政策難行。營賣國之生涯主權失而公司發達。蓋聞官場鹿逐。視勢勢力爲轉移。宦海蠅營。都聲名之惡劣。是以洪憲功臣可作國民之　表。老蹣後裔。競爲塵世之財神。蓋聞習俗荒淫之候。人民好鬬勝爭奇。紀綱廢弛之時。官吏劣婪財骫法。是以人貧世富。神洲日事浮華。民瘦官肥。政界風行貪酷。蓋聞奸商只顧殉財。罔知大義。市儈惟求謀利。甘受　名。是以捲土重來。鴉片。鬼　高釆烈。滿載而去。米蛀蟲覓縫　頭。蓋聞世界文明。不競爭即歸淘汰。文壇角逐。惟推陳乃可出新。是以申報館中。廣告創登特別。自由談內。門欄迭次改良。　　 
家庭常職 
[廢對之利用] [  振回]  
　用舊之對聯。人恒以爲無用之廢物。付之字釐。殊屬可惜。茍以裝訂舊籍。用作簿面。或作書夾。且較市售現成者爲佳。以裱工之精。紙張之美。且反面皆爲白色。故用之頗宜。 
[治淋症] [  阿朱]  
　用白雞冠花子一錢。（藥肆稱急性子但紅者效淺）大生地一玫。同煎水。日復三次。不一星期即愈。 
[治胃氣] [  阿朱]  
　製香閘四兩。粗粗研碎。分四份。一份以鹽水浸之。一份以頂好高粱　浸之。其他兩份。一以良醋浸之。一以薑汁浸之。均須　透。放日中曬乾。入銅鍋（忌鐵）微炒。碾成細末。貯於密閉器中。病發時服藥一匙。開水送下。久服自能除根。予友張二呆會患此症。後服此方而愈。 
[肥料] [  振回]  
　養花肥料。茍不得其宜。未有不枯萎者。故最宜於花卉之肥料。以黃豆浸爛。撈去其渣。節將此水澆灌花木。爲補助發育之良劑。且撈出之渣。亦勿傾棄。尚可爲飼畜或肥田之用。 
[仿製古畫] [  省吾]  
　用綠礬溶解於水。將新紙字畫以此液濕透。烘乾。即成古色。如嫌色淺。可再濕一次。 
[素暇仁] [  省吾]  
　以削光荸薺。切成扣丁。用熟猪油入鍋炒片刻。即加適宜芡粉（豆粉和水）食鹽候沸　可盛起。撒以火腿丁葱花各少許。色白味美。食之脆嫩爽口。 
[亞尼林色跡洗滌法] [  古虞晉楚]  
　近世色料。多用亞尼林。以其便於用也。然此物若誤染衣上。非尋常之法所能洗去。茲得一法。可用酒石酸液敷於跡上。若　紅色者。則須用強酒精和少許硝酸敷其上。待跡成暗色後。入水洗之。卽不難盡去矣。業染者不可不知。 
[去衣上微跡法] [  古虞晉楚]  
　衣服　徽即成黑點。人多苦之。若用一滴之鹽化鈣滴於黑點土。少頃再浸於水中。則黑點自去矣。其手術以速爲妙 
客座閒譚 
[游黃山記（八）] [  冠宇]  
整衣起立。則羣峰皆落腳底。眼界中空無一物。惟見白雲繚繞而已。空氣清新。心裨一爽。餘戲謂天都少年曰。君號天都。今日余足踐君之頭頂矣。伊笑曰。此地爲余之領土。母許多言。否則驅逐出境。因相與大笑。乃出望遠鏡俯視諸峯。則有魏然而高。超出凡流。與天都堪爲弟兄行者。蓮花是也。其頂有一黑點。因風微動。初不辨其何物。待以遠鏡細窺之。則爲余昨日在蓮峯留題之紙耳。欲在此峯再題一紙。則上峭壁時。挑行篋者以累墜不能從。待於下。無紙筆可書。不得已。以小刀畫石作痕。聊記姓名而巳。時夕照西沉。暮色蒼然。迷濛欲合。余等皆大驚。蓋行於山中。不知時晏。距此十五里。始有宿處。今天巳暮。不其殆耶。因相與急奔而下。度厓陟澗。敏捷如飛。竟忘路之險峻。愈行愈里。不辨途徑。木棄蕭蕭。怪聲四　。奇石如鬼。觸目驚人。予乃窘苦無狀。幸而一輪皓魄。漸次東升。藉嫦娥之力。得援余輩於竊途。已而月出如爛銀盤。照　天際。山徑通明。依稀可辨。心始爲之一慰。晚風吹人。寒不可支。乃發篋各出棉衣着之。仍不敢緩鼓氣首途。縱步急奔。如風掃葉。不聞人語。惟聞步履之聲。氣粗如牛。而紅如醉。弗顧也。疾馳至三鼓。而抵雲谷寺。屋宇半圮。入之。寂然無人。因互相計議。以爲若再前進。則夜將半。無處投宿。不若藉此破廟棲身。乃尋得完整者半間。相與入。命挑夫取殿上窗格。移以爲門。閉關自固。獨處孤山。時虞暴客。相戒不敢寐。秉燭待旦。取瓶水飲之。出乾糧共響。中心惴惴。聞風聲猿嘯。皆戰傈弗寗。（未完） 
藝林瑣記 
[萬華閣刻印餘談] [  臨澤]  
　　印學爲中國古時游藝之一。始於三代。盛於秦漢。六朝以降。文字旣去繁就簡。印學亦因此衰微。至宋宣和。聚印爲譜。其後接踵而起。數千年先民手蹟。賴以保存。厥功偉矣。至若元之吾趙。明之文何。以及清之鄧琰諸人。均研精六書。發其緒論。然究因江河日下。結習難除。惟自浙派丁蔣以來。至清末諸家。始發微周秦漢魏之眞相。元明陋習。爲之一洗。昔之腐儒。雖目刻印爲雕蟲小技。然較諸今日學校中之織紙剪綵扜豆糊盒諸事。相去爲何如也。況近來東瀛友邦。參考吾國古學。不遺餘力。而吾國則反將數千年固有之國粹。任其涸沒而無傳。故有志這之士。興言及此。輒爲浩嘆。謀挽救者。鳥可不加諸意乎。 
短篇小說 
[五分鐘] [  常覺小蝶]  
　　方言時。室門忽啓。一男子推戶而入。其人闊肩深目。似頗英幹。老人見之。立現歡容曰。同志。消息佳乎。其人意得。則以錐冠短杖。砰然擲之椅上。大聲言曰。共和狗消息。吾已盡得之矣。故來與君爲別。即往與麥登會合共進。老人。行且見我大事之成也。老人大悅。握其手曰。卡東。吾貺汝成。然汝見麥登時。亦宜告之。謂村中之狗奴。皆無志氣。彼接待仇響。如逢恩主。吾軍果克此村。必盡殲此輩狗族乃可。卡東微聳肩曰。此　細人。何足深計。吾蓋譬之弄猴。但隨籐鞭所指而已。又何足道哉。言次。顧女郎而笑。若自嘉其能言。曼黛亦不禁俯首。似其目光之中。乃有芒刺。足以棘人。而老人轉笑。頗以兩人之狀態爲樂。蓋曼黛爲老人第一憐愛之人。而卡東亦其生平第一知已也。曰卡東。汝將以何時行乎。卡東曰急矣。吾即需行。若吾心中。則殊不願舍此而去。言時。又視曼黛。實則曼黛已起而他視。乃使卡東額上。不禁現爲皺紋。復廻顧老人曰丈。吾今行矣。願汝待我好音。老人欣然曰。吾友珍重。老人視汝成功也。又曰曼黛。汝爲我送卡東先生渡河。恕老人困備憊。不能夜行也。此語。明明老人欲避去二人。俾二人有傾談之隙。曼黛寗有不知。心雖惡之。顧又無計避去。卡東聞令曼黛送行。則大喜過望。立脫冠與老人致敬。奔而出。返俟曼黛於堦次。曼黛則故遲其步。雅不願與卡東並行。搴裳小步。歷西堦而下。竟先自行入花徑。老人倚窗而望。其時新月正明。遙見花陰深處。有兩人並影。趨向後園。一爲愛女。一爲契友。心中乃美滿無倫。默紏此一對疾兒女。將來必成爲嘉耦也。（未完） 
 
 
 

Page 15

 
 
   
 
 

Page 16

 
 
   
 
