# 1924 - 216 - 4918482

 

Page 1

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 2

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 3

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 4

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 5

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 6

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[時論（特約）]  
庚賠興學與庚賠造路問題（上） 
　　（正平） 
　　（一）造路興學之公平觀念 
一國之大人民之衆彼此之間不能保利害之悉相一致於是調劑尙焉誰調劑之厥爲政治故政治最終目的在增進國民各個人生活之樂利而着手方法則重在熟審其時各社會間利害之趨勢而統籌其平均利益之宜不幸此項利益爲一方所壟斷他方陷於偏枯則爭端必起近世歐洲政治上君民之爭方告終結而産業上資本與勞工之爭接踵相乘其明徵也我國改建共和十三年來與擾亂相終始末流滔滔不知何届然考其癥結亦祇在階級利益之爭持而已此階級利益爭持之端誰開之某系本位之主義開之誰成之某系本位之主義成之至今日則所謂某系本位者演成多數而所謂南北各政治區域迺成明目張膽階級利益之競爭塲政治上竟全失調劑均平之功能如此亂局誠欲撥而反之正一線曙光惟在各階級中頭腦清醒之愛國者俱以全國之利益爲念而奮然自打破其階級利益之主張此其義拙著全民生主義中已論述之今茲美俄英各國退還庚子賠欵用於造路與用於興學兩議爭持急矣僕更不能無一言 
　　庚賠興學之議主之教育界論者遂目之爲教育界之運動庚賠造路之議創自軍人論者遂、 
目之爲軍閥之運動此種觀察其實均大謬夫教育事業非教育界所得而私有猶之交通事業非軍閥所得而私有皆全國經濟文化上有重大關係之公共事業也故用庚賠以發展教育其主張當然甚正大用庚賠以開發交通其理想亦不能斥爲不合進一步言教育界人士果認造路價值較之興學爲大即進而主張造路可也軍界當局果認興學價值較之造路爲大即改而主張興學亦有何不可更轉一步言教育家方張興學爲國家社會爭樹基礎爭養元氣其愛國精神固可崇敬軍閥主張造路爲、 
國家社會計及交通計及生産計及人才用途其愛國精神亦豈有二致平情論之一國中純潔愛國之士居極少數一國中單純不愛國之輩亦極少數惟極少數純潔愛國之士能以寛大同情誘掖類似愛國之動機以同入愛國之途則愛國之精神與道德始有發榮滋長之望否則極少數人士雖標愛國高曲於國家社會仍無補也故僕以爲庚賠興學不當祇目爲教育界之運動庚賠造路不當祗目爲軍閥之運動凡在國民均當承認兩者同爲愛國之運動均當堂堂正正以爲先後緩急之研究以求折衷頭貫之調和庶内可以避階級利益衝突之嫌外可以免退還庚賠諸國之戚難者曰子爲此説不爲造路説張目乎曰否不過造路之急不下教育則實爲僕良心之主張日者菲律賓僑商薛君敏老以其所著庚子賠款宜用於築路之論文寄示僕覆書韙其議此中理由當世賢哲類能知之然爲彼此討論計更申述大端如左 
　　（一）開發經濟　交通便利物品之輸出入易農工商業自然開闢人民經濟自然發逹文化事業自然進步此爲至普通之理由而向不注意生産之軍人能創此議尤爲難能可貴（二）實現裁兵　不裁兵不足以救濟財政不救濟財政必無以爲國此其危害不獨感受軍人苦痛之平民所深悉即感受財政苦痛之軍人亦豈漠然然知之而不能實現其故由於全局之互相牽掣者固多而裁後兵士之無法謀生無工可作亦一重要原因故我人一方當力倡裁兵一方尤當爲被裁者善爲安署今造路以便裁兵之議創自軍閥果使實行寧非如天之福 
（三）减縮戰禍　論者以爲交通便則軍人之運兵作戰亦易然按諸實際戰事之起原不關於交通而戰事之結束則交通便利之區反、 
較阻塞之區爲速試觀皖直直奉之戰均沿鐵路之作戰而自開戰以至結局不出一月然湘川滇黔粤桂之戰則何如此非交通便則戰禍可以减縮之彰明較著之事實乎 
　　難者曰信如子説則庚賠儘可用於造路不問教育乎曰否否教育關係固本關係一切進步關係國際品格復有何疑義不過教育界幾幾一致力爭庚賠宜用於興學不免授人以爭階級利益之嫌僕以教育地位而創興學造路並重之説即所以表見主庚賠興學者純本愛國之誠且欲於興學造路分馳對壘之兩問題得一折衷融貫之調和以籌所謂平均利益之宜也其法安在請述如下 
[國内專電]  
　　北京電　政府提議德賠欵每月積存二十四萬兩付三年債本息外尙積存三百萬元於稅務司擬暫提百萬辦賑查三年公債係强制全國攤派西南等省過期不來領取且每月二十四萬兩本來太多故積存此數提此欵比提整理基金爲妥（十日下午一鐘） 
　　北京電　顧言代理二月新閣未産擬照例表示辭却一次圓就代職宣言　　北京電　顔閣案今日調停派借杜成鎔家招待贊否兩派一點招待小孫四二號靜廬等四點招待髮蜂兩黨 
　　北京電　道勝銀行雖轉法籍但蘇俄仍將干涉王克敏意道勝加入華董事數名并將中東路不關中俄兩國國家直接所有置於第三者商人資格道勝資産之下將來中俄國家加派董事尙與協定不背（十日一下午一鐘） 
　　北京電　銀公會息財部函商歷年内國銀行墊欵月息一分七八釐以上請减爲分二有允者有不允者正起交涉（十日下午一鐘） 
　　北京電　昨京奉黄土坡又漲水息調通州馮車馳往堵口京兆尹派隊送肉往該處犒勞外團對屢次永定等搶險頗稱揚馮軍盡職（十日下午一鐘） 
　　北京電　王承斌今晨十點到京報災　　北京電　解散臧楊舊部計畫此間視爲恐嚇手段不致惹起江浙問題查臧楊兩部共六千臧佔三分二楊僅千餘（十日下午一鐘） 
　　北京電　鮑卿貴昨赴奉再商中東路問題鮑須辦到中央任命奉聘書方就　　北京電　水利局即組導淮委員會即提閣議係常耀奎赴寗回京結果 
　　北京電　洛吴電部隴海西段合同國計民生正當辦法國會如有責問不妨據理直道 
　　北京電　外部函德使德和財産照交該代表不認修理管理費自失信用望促履行（十日下午一鐘） 
　　北京電　隴海展期拔本擬十月内開票户會議（十日下午一鐘） 
　　北京電　政府派章祜赴比爲主席 
　　北京電　張瑞萱由滇函杪致洛寗電謂良繼堯令邊軍停進請飭駐川各軍亦勿動袁祖銘離川籌謀統一决無異議（十日下午九鐘） 
　　北京電　王毓芝灰（十日）晚宴王承斌全閣員軍警長官陪眞（十一）日顧宴王　　北京電　外部正式照會使團請辦關稅附賑外團議開會决定（十日下午九鐘） 
　　北京電　甘肅派鄭賢炤查辦楊增新殺馬福興父子案（十日下午九鐘） 
　　北京電　津浦茅村站薛家橋李家塢均有匪經五旅兜剿匪退而又來陳調元調大隊再剿 
　　北京電　英美意政府已允交還俄使館　　北京電　美舒使元（十三）出京青（九日）午曹在懷仁堂宴美使及館員爲舒餞别（八日下午十鐘） 
　　北京電　邊防督辦官制設參謀秘書政務軍務外交實業等處與巡閲使相類不日公布（十日下午九鐘） 
　　北京電　巿民王庭良等再請罷斥巿政公所坐辦徐世一（十日下午九鐘） 
　　天津電　佳（九日）晚警廳奉省長電令搶護獨流運堤楊立派周督察長星夜前往督護 
　　天津電　京奉局設號誌傳習所派車務處劉郭二君爲教員所工竣現調各站員司傳習 
　　天津電　津浦局稽查李保桂查站返津錢袋發現賄鈔三百元呈局護獎 
　　天津電　中華自治協會定月梢召集大會討論平民自治推行策略 
　　天津電　警廳灰（十日）早派專員六在青鎭設堤防處負專責又聘專門工程司二次修圍墻 
　　天津電　直王定灰（十日）晚返津 
　　天津電　搶護南運河堤工人三千餘警五百餘晝夜工作各河水勢仍漲自尺許至六七寸不等（以上十日下午六鐘） 
　　天津電　各河水勢佳（九日）灰（十日）兩日又大漲水勢洶湧比前次尤甚子牙河又决口一道且天氣不正忽風忽雨實際水患恐又不免（十日下午八鐘） 
　　奉天電　八日遼河又氾濫水没四平街鄭白線通遼錢家店間火車不通　　奉天電　今日上午張召收容舊軍官四百二十餘人到總部面諭多時並擬設軍官教育團以資深造 
　　奉天電　齊（八日）内蒙哲里木盟領林鶴臯以全蒙代表資格來奉佳（九日）謁張談甚久聞有重要接洽 
　　奉天電　哈滿司令萬福麟電恰克圖有白黨二千餘名携大砲機關槍甚夥蠢蠢欲動已派所部前往鎭懾（以上十日下午六鐘） 
　　吉林電　哈交行長謝蔭昌來省請增發國幣劵二百五十萬救濟巿面王代長已面允 
　　吉林電　黑吳來吉官民招待隆准明偕張作相赴奉商承邊防俄蒙大計聞吳不日即須回任（以上十日下午一鐘） 
　　哈爾濱電　哈官紳商接滬道路會函並有代表到哈現各推銷道路月刋 
　　哈爾濱電　報載朱蒸（十日）回哈茲探當局朱回尙無確期 
　　哈爾濱電　特區財政無源　　經費奇窘此後恐難久支現小洋九折官廳增一虧耗商民亦稱不便僉謂此次布告太驟（以上十日上午十鐘） 
　　蘭州電　安特生來甘考察地質發現古代瓦器又化石極多 
　　蘭州電　卸任安肅道賈纘緒抵省新任祁連元赴新查案以羅經權暫代理　　蘭州電　農商部實業行政會議此間選舉代表以會長違法起訴法庭 
　　蘭州電　西北大學添招蒙藏專修科由蘭招生（以上八日下午四鐘） 
　　濟南電　各界以津浦路警處長申士魁隊長邱振鎔縱放吴小峯將開國民大會通電府院請撤辦 
　　濟南電　某社擬於删（十五）議會臨時會提案查辦一中法政兩校長 
　　濟南電　七旅一團第三營長張書堂現在軍法課要求審訊聞鄭擬派旅長一團長二軍法處長一法官二組織軍事會審（以上十日下午七鐘） 
　　漢口電　大冶縣港鄉閘潰决黄石港附近官礦均被淹漢陽攔江堤决口淹七十二堡 
　　漢口電　湘趙派鄒禮佳（九日）過漢赴洛商湘省取銷自治問題 
　　漢口電　教育基金委員會赴京十代表 
 
 

Page 7

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *函告財部批示以湖北武勝門外官地及官錢局所管零星産業作米釐息金擔保該會認非切實辦法定真（十一）開大會討論（以上十日下午五鐘） 
　　漢口電　蕭佳（九日）晚專車赴雞公山避暑並擬赴洛一行約十日後返鄂軍省署公務委參謀長政廳長代行　　漢口電　劉旅第七團長陳堯鑒率胡營由羅田国進剿英山會匪克復縣城斃匪十餘人餘匪竄太湖 
　　漢口電　教廳長程鴻書决辭職 
　　漢口電　林虎葉舉代表毛澄海蘇理平前赴洛請轉電閩贛出兵援粤公畢返漢九日晚赴贛接洽（以上十日下午四鐘） 
　　重慶電　順慶爭防雙方停止衝突後近洛吳電令每月擬兩萬元給何光烈師順慶交鄧錫侯部接防又訊順防已和解由何讓出交楊森接駐何則暫駐漢川中江待命 
　　重慶電　楊森電渝二軍部限三日結束移省未完事件由向時俊參謀長辦理明日停止用印（以上十日下午十鐘） 
　　成都電　市立通俗教育館八日開館 
　　成都電　當十二十錢銅元缺乏市公所定印紙票救濟十日發行 
　　成都電　瀘州順慶各軍爭防地事現經人調停有就現住地停頓説 
　　成都電　成都市區馬路由東大街起建築日來進行甚速（以上四日下午十鐘） 
　　長沙電　礦務總局電燈早已剪火近將斷炊職員全體聯名索欠 
　　長沙電　唐振鐸來電慈利桃源大水冲毁無算損失甚鉅 
　　長沙電　第十四旅長劉雪軒抵省 
　　長沙電　商會庚（八日）開會以警廳擬取消土車運貨議决否認由該會函知警廳要求取消原議 
　　長沙電　外交後援會電交部并函外部催結六一案 
　　長沙電　外交後援會八日致日領牒略謂日艦隅田號横行常德桃源一帶經該地長官婉拒不允該兩地旣非開放商埠又無特殊風景敝會議决請貴領轉呈貴國駐華艦隊司令撤懲該艦長貴領事應代貴國代表向我省當局深致歉意該會又呈文交涉司催據理力爭（以上九日上午十一鐘） 
　　香港電　九江滇軍庚（八日）盡離去因奉胡思舜令調往三水西南一帶增防全省商團軍聯防總部仍定元（十三） 
成立總副團長同時就職是日全城商店聯同慶祝 
　　香港電　九江人電孫請嚴懲滇軍　　香港電　許軍陸學明旅及劉桂彪團昨赴北江加入進攻連平 
　　香港電　軍政部昨咨楊希閔撤銷北江出口榖米捐 
　　香港電　沙面潮有寒（十四）前解决説　　香港電　龍州軍務督辦署通電七月底 
暫停發命令全邊軍警交李譚兩司令官負責 
　　香港電　聞陸榮廷定月内進攻梧州一由平樂直下一由柳州攻潯梧州當局暗中戒嚴挖壕築壘甚忙 
　　香港電　傳南寗復爲陸福祥佔李宗仁黄紹雄退潯州惟未證實　　香港電　各處商鄉團續赴九江者約計萬餘人 
　　香港電　駐省滇桂軍因東江兩軍爭賭餉衝突恐受波及昨在省戒嚴 
　　香港電　八日下午三時石圍塘發生槍聲數十響惟佳（九日）早廣三車復通　　香港電　閩民軍司令吳威吳適黄炳武等因在閩不能立足相率來粤求許崇智收容（以上十日下午六鐘） 
　　厦門電　省軍乘海輪四陽（七日）夜及庚（八日）晨在秀塗陸續登陸即入泉州惠安陸路亦續到水陸路抵泉者均周部孔昭同旅無孫軍泉州城秩序頗亂高義僅餘一司令部在城内陳國輝在洪瀨石門莊文泉在官橋自省軍南下後均戒備極嚴 
　　厦門電　聞杜錫珪擬請蘇齊電中央保楊樹莊爲厦門護軍使裁閩厦警備司令缺（以上十日下午十一鐘） 
　　福州電　魚捐局成立保安局取消但又設鹽務局辦鹽運及魚配 
　　福州電　張藻宸灰（十日）午由省防司令部移拘警廳因薩有張交代未清勿任出境訓令（以上十日下午五鐘） 
　　蚌埠電　灰（十日）蘇省派員孫照川由魯募兵五百過蚌下車百三十五名塡駐蚌蘇軍空額餘赴寗 
　　蚌埠電　贛退伍兵今日又有三十過蚌北上（以上十日下午八鐘） 
　　徐州電　縣農會今午改改劉建屏爲正會長李汝箎爲副會長 
　　徐州電　齊督派米宗文由兗州招來新兵六百十九名夜一時到徐交陳調元二百二十二名塡五旅空額餘隨原車開往南京（以上十日下午十鐘） 
　　鎭江電　韓省長蒸（十日）晨到駐典業銀行隨參行鎭瓜輪渡開輪禮游焦山六時返寗（十日下午六鐘） 
[特約路透電]  
倫敦會議中之撤兵問題 
　　九日巴黎電　法報倫敦訪電多謂倫敦會議因魯爾撤兵日期之問題發生波折某法報謂法代表諾勒特將軍之撤兵計畫引起甚大之警愕故赫里歐不得不返巴黎商諸内閣以期切實决定法政府之觀念云又一法報謂大會中人有認法國退棄來因河右岸之决議爲莫可猶豫但不願因此稍子法國以報酬者赫里歐見此態度頗爲訝異云 
　　九日巴黎電　倫敦會議進行如常魯爾經濟上之撤讓事宜已得一致同意所未議妥者僅有兩點（一）爲承繳貨品者不照付時德國代繳貨品事（二）爲辦理移交事宣之委員會收用工廠事巴黎政界與財政界一般意見仍然樂觀現有謡言謂法總理之返巴黎乃法代表互起誤會所致赫里歐已聲明此種傳言絶對虚僞 
　　十日巴黎電　法内閣集議三小時半至夜半後宣布赫里歐諾勒特等在倫敦會議之談判行爲爲法内閣一致　　 
　　十日巴黎電　法内閣集議後發出半官文告謂法政府與參興倫敦會議之其他協約國同一意見以爲魯爾撤兵問題不在倫敦會議範圍之内不能加以討論赫里歐與普恩賚同曾屢次聲明撤兵爲專家計畫實施後之一事須在某種條件之下方可實行蓋撤兵顯然視法比所應得安全之擔保爲轉移也福煦上將亦以此意爲然内閣一致贊成赫里歐此種宣言赫里歐後又曾聲明俟倫敦大會後擬再召集會議以討論協約國債務問題其召集之期約在十一月之下半月以届時美國大選已畢可參加此會也經濟問題猶解除軍備問題及互保公約皆將爲有關係國將來繼續談判之事件云赫里歐今夜將返倫敦大會未必能在此週内結束預料法國會將於八月二十日集會 
[賠償委員會與德協定書]  
　　九日倫敦電　賠償委員會今日與德政府簽定關於專家報告書中各種計畫爲該委員會職權所及者之協定書惟規定如倫敦會議失敗則此協定書不生效力賠償會委員現即將返巴黎 
[國際聯盟會之鴉片問題]  
　　九日日内瓦電　國際聯盟辦理鴉片等案事之委員會今日討論某某政府所採行領署人員於接奉政府電訓時可給發鴉片等物進口執照之辦法委員會以爲此種　法可適用於各國政府並决定請在中國有租地之各政府在租界内厲行中國所頒藥房註册之暫行條例 
[各國近事]  
　　十日東京電　昨晚福島省入山煤礦因煤氣爆炸埋没五十人恐均殞命現已覔獲九屍該礦乃重要礦區之中心點近十二個月已三次遇禍 
　　十日倫敦電　擬環繞世界之意飛行家洛加台里已在扣克華爾降落 
　　十日倫敦電　倫敦墨西哥總領事稱現有二人　認殺死伊文斯夫人 
　　九日巴黎電　法國東部中部東郊遇大風災農作受損人民略有死傷 
　　九日巴黎電　巴西官塲稱政府軍在聖保羅西北奪獲二鎭革軍於接戰三日後棄地委械而走 
　　九日莫斯科電　俄屬中亞阜漢那州地震各鎭震倒房屋八百所死四十一人 
　　九日紐约電　氣候炎熱多虚脫　死四人 
[公電]  
　　北京通電　各省衙門均鑒本日令陸軍上將動一位安武將軍　長江巡閲使安徽督軍倪嗣冲起家收令才識閎深民國以來久綰疆符勳勤懋著於治兵剿匪興學課農諸大政均能規劃久遠嘉惠梓桑保障江淮厥功甚偉前以積勞致疾開缺養疴睠念干城時殷厪系茲聞溘逝悼惜良深倪嗣冲著追贈安武上將軍交陸軍部照陸軍上將例從優議卹給予治喪銀三千元派　憲藩前往致祭生平事跡宣付國史立傳靈柩回籍時著沿途地方官妥爲照料川示　念藎勞之至意此令特任劉眷藩爲寅威將軍此令特任王鴻恩爲秩威將軍此令特任陳洪範爲諒威將軍此令特任劉文輝爲潔威將軍此令任命劉弼良陳能芳爲將軍府將軍劉邦俊李鑄郝熹余昻劉乃鑄王銘章鍾光輔馬毓智夏首勛謝家駒喬得壽申啓藩羅澤洲游廣居楊秀春林翼如爲將軍府參軍此令京佳（九日）印 
[國内要聞]  
北京特約通信（矩） 
　　顔閣形勢最近之變化 
　　今日衆院開會依然一塲紛糾於拍掌躱脚聲中宣告延會雖未如上次之全武行而同意案之未能談及如故然而延會之請出自萬鈞自彼言之謂正在調停中將俟調停之結果而接近顔氏方面之議員則近三四日來對於顔案已抱樂觀謂向之不肯投票者已漸有颿回湘轉之勢雖能否遹過爲另一問題而三禮拜來之僵局實略見活動云云今試以最近閣案之形勢一述之 
　　四十二號之肯就　停實在十餘日以前吳毓麟邀集各派在交通博物館爲兩次協商即欲將撤消代閣案謀一下塲而速將同意票投出然山調停而破裂則以政府主先投同意票後談代閣案四十二號主同時並列日程政府派之修正爲不得再行派代而葉夏聲等謂如此不啻默認此次之代閣以是之故談判中止然政府方面旣不再爲疏通之進行而反對派方面亦漸生變化如民治派之内鬨分爲南北兩派北軟化而南猶强硬外間已多有言之者而反對之力已成弩末面四十二號則萬鈞葉夏聲何弼虞李載賡等皆所謂中堅分子者李載賡氏前旣就吳毓麟之調停宴今則萬鈞忽自稱以個人資格邀宴一部議員提出調停之説而四十二號及政團協商會則以李載賡立於被調停之地位接受調停爲删除違憲二字之讓步葉夏聲赴萬鈞之宴且言我爲提案者不能爲調人　　可以接受調停以同派之人自吹自打自唱自和雖李載賡等表面尙未强硬謂萬鈞不應多事並於機關報中言頭髮派無接受調停之誠意而四十二號及靜廬民治亦並不軟化然政團協商會與蘇議員一部分之機關同在太平洋飯店彼此過從甚密其以非正式之談話與蘇人之助顔者籌轉圜之策表示好意事實頗多即李載賡何弼虞亦無異説而西安飯店之調停宴中錢崇塏且謂今後形勢反對派均將變爲助顔其不助顔者只頭髮一派即今日晨報亦謂顔閣大有轉機惟頭髮作梗也 
　　至彼等從事調停之由來則以四十二號民治靜廬等本皆票選曹錕之人雖曹錕淡漠視之而彼等仍不敢開罪且其對此換湯不換藥且爲府側二三僉壬操縱之傀儡式内閣並非根本反對而各有條件性質之要求然自未投票議員加入活動持之甚堅且不自出馬但力勸彼等打頭陣於是疑神疑鬼恐受南方歸來諸人之影響失歡於曹故小孫系中之北派即首以不應受海派操縱被拆台嫌疑爲説自近日大孫派議員如馮自由焦易堂彭養光凌毅等北來而未投票之張多華等旣有司法部街六號之組織王紹鑒徐蘭墅范熙壬等又租通條胡同一號房屋有組織團體之意京中保系報紙遂謚以海派而大肆挑撥謂此等從前反對曹氏者今仍將藉閣案拆台並傳曹側有不利國會之計畫如明令停會等説於是四十二號又欲自異於海派以對政府中人表示無拆台之意彼萬鈞何弼虞等均曾於隨意談話中與人言之且即撤代案之如何修正亦有所擬議而欲投意他人提出即彈劾案亦欲以付審查了之不寗唯是自頭髮馬蜂號稱政府黨而對於顔氏貌似贊同而實謀阻撓王克敏對顔又不表好意而彼輩轉覺有機可乘欲拉攏顔氏再加以頭髮對代閣一事谷芝瑞史澤咸即不認爲違憲且不許談彈劾大打政府黨之官話而四十二號更欲以調停博助顔者之同情此皆近三四日來變化之内幕也 
　　雖然謂顔氏即能通過乎是又不然今之爲顔拉攏者仍爲蘇議員之一部分而始以孫潤宇辛漢恩華等之花圍飯店繼以内部分裂又有阮性言陳則民方潛等之太平湖飯店孫直接領欵於顔阮陳等則間接領欵於沈瑞　固以孫謀兼秘書沈謀繼農商各有帶擋性質而兩飯店之蘇議員則各行其是不相聞問而此兩部分以外如王紹鑿徐蘭墅則在反對之列陳士髦王茂材又在四十二號之政　協則會並另有一部分爲助顧維鈞者近自調停之説發生有人主張由蘇議員提修正案又有人主張由蘇議員出名邀宴各派發起調停而三日以來所謂調停宴問題固不須蘇議員自已會鈔而請客之出名者則花園不欲太平湖出名太平湖不欲花園出面降而求諸兩處辦事人之外欲使色彩較淡者爲之而亦迄未有人肯擔此事且主張不必由蘇人調停者亦屬蘇人故顔側之疏通奔走殊未可恃也 
　　至於政府方面近日對此已表冷淡如頭髮派對於調人之應付策即明明但欲延長代閣而置顔不問説者謂係欲捧常輝奎入閣而未成之故且聞頭髮派語人吾輩有政府黨之名而並未得實利賣力帮忙未免太寃然以愚所知尙有較爲重大之原因則王克敏對顔已漸成絶緣因顔對於金佛郎案之訪問輒有服從國會之套語在顔並非眞意且語意中仍傾向於承認而王則疑顔將買好於國會以學孫寳琦故最近王氏之機關報三四種對顔已開始攻擊如謂顔再不冷淡即幸而有成亦蹈孫之覆轍又謂雖八百人悉入彀中而最後之成敗亦可概見其尤露骨之議論則謂王不能以物質助孫如以物質助顔即對孫不住是明明將孫顔等視而對顔下戰書矣即接近府方者所言亦謂顔之空氣不佳府側已不甚援助彼頭髮馬蜂乃仰府要人鼻息且恃王克敏爲生活者故對顔不肯出力况馬蜂均社乃又傾向顧維鈞顧雖曾否認謀閣而近仍暗中活動則四十二號等雖漸軟化而府派已變爲消極反對顔又何從樂觀乎（八月八日） 
[京衆院八日臨時會情形]  
　　反對金佛郎　顔閣同意案　都無結果 
　　衆議院臨時會第三十六號會期昨日（八日）下午二時開會上次大會主席凌鴻壽因兄病故請假返籍開會時僅代理秘書長李含芳就席延長時間至三時十五分兩次振鈴議員陸續入塲賀贊元請推杜樹勛主席杜成鎔谷芝瑞當挽杜就主席席杜樹勛報告簽到議員三百八十四人（陸續入場尙有五十餘人）此時政府委員吳廷燮又到院代表政府説明提出顔閣同意案之理由萬鈞發言謂今日開會請同人平心靜氣共同討論俾法律事實兩方均有歸結張琴請議會期案曹振懋發言謂本院最近之大爭執盡人皆知爲顔閣同意案撤消代閣案彈劾案之種種當究其實際癥結之所在則金佛郎案懸而未决致令人之欲出而染指政府之注意在是同人这注意亦在是不如仿照參院辦法用同人名義直接致電法國告以去年十月三日本院已代表人民否决此案今後無進行之可能如是各方對於是案之希望旣絶則以後之政治問題可不致混入法　問題并爲一談而本院同人現在所爭執之各點或得解决之微會陳士髦發言贊成曹説王欽字發言謂顔閣同意案送逹本院已一月有餘若果同人能早將是案依法解决則所謂代閣案彈劾案皆可迎刃而解今日請即投票表决張益芳發言謂本院屢次開會均因同人意、 
見不一致對於任何之案皆無結果今日變更議程代請將閣案提前討論辦一結果劉彦發言表示贊成湯松年上臺甫擬發言塲下吼聲大作且有以足踏地板作響湯終不下臺塲下反對聲浪愈大劉鴻慶向臺下拱手致敬請勿過事與湯以難堪一時雜笑百出秩序頗亂谷芝瑞在塲下指反對派大罵你們是混賬忘八蛋席綬程鐸請主席宣告散會杜樹勛遂報告今日出席證候委員議定再説三時半　會 
[國務會議中之四要案]  
　　搶護永定河　五項籌賑辦法 
　　中俄會議　殺警案 
　　昨日（八日）星期五國務會議外交總長顧雜鈞以下各閣員均出席十時二刻開議仍由顧代揆主席内程（克）首報告前日（七日）永定河東岸決口及馮軍救護北岸情形略謂據京兆河務局報告永定河東岸河堤於七日上午二時餘決口三百餘英尺北岸河水亦　漲幾與堤平南苑一帶居民眠不安枕馮檢閲使（玉祥）當即調派工兵兩營分往右安永定一營北天堂一營並有軍用汽車運送麻袋裝置黄土從事搶堵禦水工作計分（一）護堤（二）築埝（三）挖溝（四）議溝四火分節節爲防以免發生意外刻正在連夜趕忙　作昨日天已放晴水勢亦稍退京畿重地或不至發生充險　備置禦水材料及犒賞搶險兵士需欵甚鉅請財政部速撥欵濟急云云議决交財政部迅速籌撥次由顧（維鈞）報告外交部迭次催促俄大使趕開中俄會議昨准該大使答覆謂蘇聯專門委員尙未到齊並有種種准備正式開會日期須於下星期始可决定云云次外顧又報告外交團對於關稅附加賑捐一成多數表示贊同可竟由財政部通知稅務處與安格聯决接洽定云次交吳（毓麟）又報告交通附捐刻正督同員司積極籌畫電政附捐查照成案辦理已無問題惟郵航二項手續上稍有轉折路政附捐擬將免票與軍運二項一律照加以期普及云云衆無異議財王當提出該部所擬參照民九民十原案酌訂籌徵賑欵辦法五條（一）全國海關進出口貨正稅附加十分之一（二）常關曁津浦貨捐局以及各稅　捐局於正項稅捐之外帶徵一成（三）附收一成捐欵應刋塡四聯捐單以昭大信（四）無論何關何局開徵日期均以六個　至一年爲度（五）此項賑欵概不得移作他用議决照辦並迅速由各該主管部分别接洽實行次内程提議中俄交涉解决在即應速組織接收外蒙委員會從事籌備由各機關派員會同辦理以免臨時有叢脞之虞云云衆謂此事關係重大應由内務部擬具説帖交各機關簽註意見再行討論决定云云次内程又催問陸陸長（錦）對於殺　案之兇手應如何决定辦理以釋羣疑而重輿論陸陸謂已由陸軍部軍法司嚴令北京各軍事機關查明眞正兇手從嚴懲辦並積極取締各處之衛兵行動次顧代揆又將衆議院議員陳邦燮關於隴海路借欵之質問書參議院議員王洪身關於清室開闢頤和園爲商塲之質問書各一件提出報告議决交主管部分别答覆交吳報告各路交通謂黄土坡附近之永定河東岸雖出險然廊房等處幸未波及且水今已漸退預料如再放晴數日則各路交通均當無恙又對於隴海路續募公債事略有報告决定由財交兩部呈请總統指令批准又議浙江甌關監督及收回天津漢口俄國租界設立特别區管理局暫行 
辦法議决暫行試辦復討論馬聯甲等爲已故安徽督軍倪嗣冲呈請給卹案結果决定追贈倪氏爲上將軍立功地方建立專祠生平事績宣付國史館立傳即日呈請明令發表旋議例案數起（見另條）十二時二刻散會茲將昨日所公布之議决案錄下一議定簡任蔣邦彦爲甌海關監督一内務部提議擬具收回津漢俄國租界設立特區管理局暫行辦法議决在津漢特别區市政局章程未頒行以前暫行試辦一財政部提議京兆直隸各省區霪雨成災擬參照民國九年十年前案酌訂籌微賑欵辦法五案議决照辦 
[俄使館可望十三日以前移交]  
　　某國已接本國訓令　日政府同意移交 
　　俄使館事件迄至昨日某某國使館已接到其本國回電皆對於交還俄館及俄國擬定之答覆草案表示同意刻下領袖使署正靜待各國覆電到齊方能答覆俄大使實行移交在覆電未到齊前對外不欲有所表示中美社據日使館消息日使芳澤昨日（八日）已發一通知致使團領袖美舒使聲稱（本使業經奉至帝國政府之訓令允將前由北京使團所保管之前俄使館交與蘇俄駐北京代表加拉罕接收敬特通知）云云此外並　各　政府中除日政府已首先承認外其餘七國政府不久當亦有訓電來京且其訓電亦必與日本取一致一之態度　預料關於移交俄使署事宜必能於本月十三日以前完全辦竣唯關於移交事宜則仍由受使團委托之荷使署人員及加拉罕所委托之人員辦理又聞俄使館所以必能於十三日以前移交除各國政府皆傾嚮於贊成方面之理由外尙有美舒使欲辦竣此事再行歸國之理由蓋美舒使所預定由上海出發日期雖爲八月十六而其由京出發之期則爲本月十三故美舒使甚欲於未出京以前趕辦茲事使告一段落也 
[天津俄界收回營地之交涉]  
　　加拉罕照會外部　外部咨行直長調查 
　　昨日蘇俄駐京大使加拉罕最近有照會致送外部聲明天津俄租界内之廢地中國政府不得售出一節茲悉所謂廢地並非廢地實係營地之誤且照會内容係要求發還而非抗議出售蓋舊俄當我國清季拳亂之後於條约上獲得在天津駐兵之權因於津埠俄租界附近圈去民地爲數甚多除建設駐軍營舍外其所餘之地即所謂營餘地是也此項餘地係由俄租界工部局管理一切近年以來經由俄工部而移轉所　權於中外人民之手者爲數亦殊不少然綜計此項營餘地現在實在之數約在一千華畝以上俄國當日圈地之時津埠尙餘一片荒凉之地故俄方並未費去正當之代價即小有費　爲數亦甚有限最近直隸軍民長官奉中央命令遵照中俄協　實行收回將天津舊俄租界其對於此項　地以爲根　協定俄國旣將在華租界全部放棄則此與租界相連之地自在一併放棄之列且此後蘇俄在津並無駐軍及　用營舍之事實故不允交還蘇俄而加拉罕方面則謂此項營地係俄領館所之産業性質旣不同於租界自不在併行放棄之列故要求中政府發還蘇俄津方軍政當局則持上項理由堅决拒絶加氏遂於日昨正式照會外部聲述要求發還之理由政府當局對於加氏照會已咨行津方軍民長官調查實在情形後再爲適當之處置 
[財部籌備軍政費之又一説]  
　　財部接洽内銀團墊欵 
　　財部支配軍政費一事已迭誌本報但最近形勢略有變化恐尙有波折其一即七月分鹽餘不過三百萬掛零若扣除前次所借之鹽餘凖備金三十三萬恐已不能到二百萬而近日正金方面又要將該行應放部分全數扣留以還九六僨則鹽餘更受影響財部現除派公森顧問向日本正金行疏通外現又託人向内國銀行團疏通仿前次墊欵辦法借短期欵二百萬元期限三月利息一分將來以德發債票現欵抵撥内銀團聞在考量中若此欵辦到則軍政費不成問題矣 
 
 

Page 8

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *自由談 
[餐櫻廡漫筆] [  蕙風]  
　　光緒丁亥戊子間余客海上謁何桂笙（别號高昌寒食生） 
錢昕伯（别號霧裏看花客）兩先生於尊聞閣素心晨夕談藝樂甚桂笙先生所箸一二六室文集取痛哭者一流涕者二長太息者六意當時得盡讀之今不審鍥行否 
　　介昕伯先生謁天南遯叟值遯叟夫人誕辰得與捧觴之末是日賓從甚盛桂笙先生携二雛姬至曰陸孟劬其妹曰仲勤酒閒告余曰其母氏劬勞可念也歌郎徐介玉（玠）亦簉座翌日桂老索賦小詞贈之 
　　吴縣朱岳生（榮棣别號半人）左臂以疾廢與客揖則右手執其袖而高下之工玉筋篆書及元人設色花卉性温雅深於情余郎玉琴者都門菊部翹楚也半人與同里閈夙契之於丱角戊子以還余棲屑春明半人與玉琴時時通鄭重輒介余傳逹垂十年如一日也辛亥冬余來滬濱半人歸道山久矣嗣君字硯塵能亢其宗倜儻穎邁未易才也 
鄉人潘月舫（嶽森）游寓滬濱與天南遯叟高昌寒食生唱酬有意琴室詩詞惜分飛别情云纔得逢春春又暮一枕繁華夢悟花落紛無數杜鵑不住催春去未許重尋桃葉渡腸斷蕭郎陌路采艾詩空賦天涯飛絮知何處贈陸家二妙有序云高昌寒食生閲徧羣芳情鍾兩小藉陸氏如花姊妹寄何郎傅粉情懷以孟劬仲勤命其名性斯返本以夢蕖訕琴别其字樣巧翻新莫道色即是空須知周元非蝶傳來佳話費幾多月旦閒評紀以小詩留一宗風流公案共謪情天未染塵漫論絮果與蘭因蹁躚小鳥知親客窈窕雛鬟總絶倫有約待爲雙下管無猜分作兩家春品紅題翠渾忙煞終日勞勞爲美人（元注二美姓勞）月舫天分甚高風流文采不可一世中年殂化未竟其業甚可惜也 
[醉靈軒讀畫記] [  小蝶]  
　　吴石僊嘗營新屋低隘如船短簫麄窗僅容立人圖成匠人皆裹手以爲非制石僊不悦曰此山水中屋宇正宜高士俗人惡知之别召工匠一梓一圬旦夕伐木斤斤然石僊聽而樂之終其身一室猶未成也又於後樓起高臺凡百餘級每大雷雨則支傘登臺觀烟雲變化出没之狀收之畫中故石僊雨景獨絶殁後當光復之際其子戲以爲無線電臺一時軍報盡亂被收下獄幾不免輿論蠭蠭視爲巨諜實則呈子纔年十七耳 
　　吴缶翁幼年嘗不得於後母錮之一室翁每踰窗出其外爲河多磗石則懷銹刀坐地剜刻之已而河岸殘石皆有篆文逕造絶詣缶翁旣以篆刻名家求者踵至翁蚤夜奏刀指爲重繭其後母以爲可得資不許休息夫人憐之則私爲捉刀而缶翁修飾之人不能察晚年耽畫治印多出虞山張石友手石友自負盤鼎不在缶翁下而石鼓文則自信爲不如然人亦莫能察也缶翁嘗自言吾畫他年或不盛傳而篆刻必享盛名完白以來百有餘年無能及我者矣 
[金縷曲] [  蒙庵]  
　　（題丁眄庭先生所著切夢刀） 
　　訂韻諧宫徵（先生精韻學撰述甚富）更精研神交六候異書料理不待三更風力勁悟徹春婆妙諦長柳後微言誰繼處世原來如大夢阿誰關幻影眞如意先覺者破玄秘一編好作南鍼指恁紛紛蕉隍覆鹿槐柯封蟻底事黄梁猶未熟大可及鋒而試便指顧華胥醒矣舊籍張劉牙慧耳（坊間張三丰劉青田解夢書自云得請秘藏實襲是書以售欺者）笑廣微瑣語休輕比應紙貴洛陽巿 
[論相] [  逹紓庵]  
　　相法之説雖近玄妙爲逹人所不道然與貧賤富貴壽夭得失實有節節相關之理存乎其中僕讀相書十年粗有所得顧余從未爲人一道長短但默察於心覺其人之蹇通榮枯一一皆騐無有或爽余友王君與余早夕過從於某報社旣半年忽其面上山根（兩眼中間之鼻部曰山根）發現滯色約有錢大余私嘆息以爲流年不佳將入破敗之運閲數月色愈顯發深黑余大驚以爲不祥蓋主喪生之色也恒欲舉以相告半恐余言不騐徒擾人意半則王君素健而又恂恂然與人無忤禍與病從何而至因惟中心忐忑緘默不語然余心戚戚竊禱良友能永其天年嗣以事未赴某報社者一月有半及再赴則王君訃聞赫然呈余眼簾愴然欲絶徐行素君告余病死顚末甚詳蓋爲某西醫誤打六零六所致王君年事正盛兒女尙幼天不假年遽歸道山爲其友者無不唏噓然人生壽夭實有定數但有使人太息而已又一友傳君忽眼角生暗約指大主尅父母然其母健在初無甚病歷一月餘母患瘋顚更一月而死此皆奇騐之相毫髮不爽也 
[謎式問答] [  流星]  
　　天生最寳貴而不可須臾離者爲何物（空氣） 
　　能左右人之志願變易人之操守者爲何物（金錢） 
　　何物不畏寒而畏熱（鼻涕） 
　　何物視之不見聽之有聲捉之不着（風） 
　　何物之名詞最汚穢而反爲衞生中之要需（臭藥水） 
　　遇冷反漲遇熱即縮者爲何物（冰） 
　　何物命名至熱而偏於暖時用（汗衫） 
　　何物投火不燃入水而浮視之有形捫之無質（烟） 
　　文人不出門能知天下事者是何物（報紙） 
眞撲不破者爲何物（地球） 
[豈有此理] [  陳積勛]  
　　一輪明月晶瑩潔白的普照着大地那時敬兒一覺醒來打了幾個呵欠連忙披起衣裳洗過面吃了半碗飯拿着一個小小的書包跑到學校裏上課去了　 
　　○○○○ 
　　太陽快要從西方上升了敬兒拿了書包很高興的跑回來一路吃着西王母給他的蟠桃到了家裏笑嘻嘻的對他母親説道媽媽吃晚飯了麽 
　　○○○○ 
[海上蜃樓（七五）] [  釧影]  
　　第八回　登壇拜將韓子解圍　索地興師祖生受敵 
　　祖書城道要是每期有兩回那是讀者格外歡迎了這雜誌你想取個什麽名兒孟君直道就取名説林兩個字每期至少要五萬字你前天所説的把秋女士做書中主人的那部書趕緊做起來也登在這説林裏譬如我那蘭夢記登兩回的你就登一回我登一回的你就登兩回如此教閲者不致寂寞我再寫信給徐念茲教他把那個遼天夢也做起來這不是很教人動目的嗎你想從前梁卓如出了一種新小説如今也不出了後來又有人出了一種新新小説不是你們報館裏韓景琦做了好幾篇有趣的小説嗎現在也停頓了報期了我們趁這個當兒出一種雜誌出來一定能風行一時祖書城道你旣决定要辦我們也就辦起來孟君直道還有一件好處你天天看這無聊的小説我知道你一定厭倦了我們辦起這個雜誌來你或者编輯編輯或者自已做一點譯一點換換空氣人的腦子也和吃東西一般要常常換那口味纔好祖書城也點頭稱是當時從孟君直那個書局裏出來剛出眉壽里却見迎面來了一人便喚書城兄是幾時到上海的祖書城定睛一看原來也是一位同鄉舊友此人姓雲號和笙也是一位孝廉公少年科第在廿一歲上便中了舉數年前在上海一個編輯局裏和祖書城同事兩人常常談至深夜雲和笙是喜歡飲酒的這時候上海的福州路有一家酒肆喚做言茂源却是一家老酒肆那個編輯所恰恰也在福州路每次出入那個言茂源是個必經之路他們兩人每當夕陽西下出去散步行經言茂源必隨意進去小飲三杯祖書城本來不大飲酒到後來漸漸也能由紹興酒自半斤進行至一斤他們也不用什麽講究的下酒之物兩塊荳腐乾七文鹽水荳也不登樓雜在傭保厠役之中悠然自得薄醉歸來談神説鬼日以爲常而且常常的在言茂源吃完了酒以後兩人立起身來大家在口袋裏一摸阿呀一聲都囊無半文幸虧那個堂倌已經認得了説不要緊不要緊明天一起算就是了後來祖書城忽患了喉症回去還雲和笙張羅一切派人送他到蘇州家裏這是幾年以前的事如今又在這裏遇見了祖書城便問他住在那裏雲和笙道相去不遠就住在這裏梅福里書城兄何妨過去談談 
三言兩語[  鵑]  
　　好闊的財政部竟在部中設起大餐館來了别的部中正在嗷嗷待哺苦得没有飯吃然而財政部中諸大爺天天郤非大餐不行多分是爲的上面有一個長袖善舞的闊總長錢也會弄闊也會擺纔造就出許多闊僚屬出來如　我要給財政部大餐館上一個匾叫做「徒　　兮」好給那些大爺們看看 
 
 

Page 9

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[國内要聞二]  
中日改訂電務會議之經過 
　　日委員正請示關東廳 
　　中日間電報及海電等東三省關係之中日約定前以至本年一月十八日期限届滿决議召集兩國委員於北京商議改訂約定日本方面委員爲外務省之太田參事官遞信省之牛澤事務官及關東洲遞信局田村事務官等中國方面委員爲交通部祝電政司長郭洋報科長等自三月六日舉行開會式以來迄今數月仍未完全解决其經過頗有足述者在三月六日開會式以前日本委員已先於一月十日前後抵京當時日本委員方面以中日約定至一月十八日期滿恐期滿後新協定未成於事務進行有碍乃要求我國將此項會議告終止即中日新協定成立以前暫時維持現狀一切均依舊約定辦理我國允之於是籌備開會彼時因我國籌備未妥延期復延期直至三月六日始舉行開會式當日除彼此介紹委員外雙方均提出　案之一部以爲交涉根據三月十一日開正式會議我國乃將各種提出案討論日本亦同時提出對案當因雙方距離甚遠爲謀易於接近計遂改爲非公式會議山雙方委員每星期會議二次或三次於是各重要問題均漸次接近如是至五月初間我國復提出他種議案日本委員認爲無商量之餘地討論許久迄未發見妥協之點我國正擬設法疏解日本方面且提出强硬意見謂中國如不讓步交涉惟有破裂於是暫時中止會議良久我國乃派員往各該地方實地調查以爲再開交涉之地步至五月來交涉再國及六月初旬雙方意見已大爲接近惟因某項問題雙方委員爭持不决交涉又復停頓時值日本内閣更迭日本對華方針有變更之勢日本委員乃出　讓步的態度於七月二十日提出新妥協案會議遂得繼續進行以迄於今然因其中重要事項日本委員不能負責决定已於本月初派田村　務官回大連請示闢東廳當局現該事務官已於五日早乘天潮丸歸抵大連大約須十日前後始能回京故交涉之前途須觀日本委員請示之結果而决目前尙難預料何日可以告竣也 
[湘議員鄭人康自殺説（屏）]  
　　交通界消息湘籍議員鄭人康昨晚（六日）乘七時十五分車赴津車過安定時鄭由車躍下一時救護不及遂被輾死今早交　部已根據京奉路局報告電知衆議院請其通告鄭氏家屬前往收屍鄭係舊國民黨人平時本似有神經病者此次自殺是否仍係病復發抑有其他原因則尙不可知也（八月七日） 
[新疆迪化自闢商埠（九峯）]  
　　以收回俄貿易圈加入東南一帶荒地爲埠基 
　　新疆迪化自闢商埠之議始於上年冬楊增新之呈請經國務會議議决呈准飭令籌辦緣迪化南關爲商務薈萃之區南北必經之道前清撥給俄人地段聽其建築開設行棧自由經管不納租稅名曰貿易圈現楊增新向俄人收回主權加入迤南迤東一帶荒地自闢迪化商埠擬訂暫行章程十八條已分别呈咨備案茲覓得該省長咨内部原文亟錄如下爲咨請事中華民國十二年十二月十五日准大部會咨開承准國務院函開奉發下新疆省長呈擬在迪化南關一帶自闢商埠以保主權文一件奉批交院等因分函到部經會同提出國務會議議决會同呈明請將新疆迪化南關一帶闢作商埠俟奉令後再由主管部處會咨新疆省長衡度情勢詳細籌畫擬定埠名將開埠一切辦法及商埠四至界址繪具圖説妥訂章程一併分咨主管部處核辦以期周妥而重埠政茲於三月二十一日奉指令呈悉准如所擬辦理此令等因奉此相應抄錄呈稿咨行查照辦理等因准此查迪化南關爲全省商務薈萃之區南北往來必經之道前清撥給俄人地段聽俄人建築房屋開設行棧自由經營名曰貿易圈旣不完納一切租稅中國官廳亦不能過問夫租借地猶有租借之名此則并租借之名而無之是與割讓又何以異主權喪失莫此爲甚茲賴大部維持提出國務會議議决將迪化南關貿易圈及迤南一帶自闢商埠作爲華洋通商地點呈奉核准明令公布數十年喪失之主權藉此挽回邊徼之幸亦即中國之幸感佩曷極增新遵即衡度邊疆情形斟酌纒回習慣詳細籌畫擬定埠名爲迪化商埠因地命名較爲明瞭就貿易圈舊址及迤南迤東一帶荒地推廣劃入以擴埠基并勘定四至界址擬訂暫行章程俾得進行無礙庶可振興商業挽回主權所有勘定迪化商埠四至界址及擬訂暫行章程各緣由是否有當除咨呈國務院各部處外茲特繪圖繕摺備文咨請大部查核辦理見復爲荷此咨（八月八日晨） 
[北京附近水災之外訊]  
　　人民淹斃者極衆 
　　泰晤士報北京通信云據政府所得報告近畿水災情形益趨惡劣預料京津兩處若再有四寸之雨量則生命財産雙方均將發生無量之損失政府當局現正竭全力以保護堤岸若南岸堤决則天津當水勢之衝將生相當之危險若北岸堤决則北京當受其禍現以缺乏欵項臨時緊急招募守堤夫工事爲之停頓在上月之中防堤一事頗得馮軍之助内務部今又求馮派兵助防聞永定河南岸新近復决口一處幸下流之子牙河在楊柳青附近决口水勢稍平未生巨災否則天津附近將盡成澤國至各河水仍上漲情形嚴重現京漢路之涿縣受禍最深全縣四分之三皆在水中村莊被没者約三百餘處賑災隊已隨帶糧食前往水患最深處散放至則一片汪洋無處舉炊故不得已而返現以炊熟食品散賑人民死亡幾何雖不得而知但數必甚巨如某處一樹木之上即計有屍首三十具蓋於避水時升樹後以缺乏食物而致飢斃故屍首仍留樹上也張家口之第二次水災較第一次尤烈該處商巿及新式房屋被水冲坍凈盡物質損失在千萬元以上湄斃及被水冲走者約及四千人被毁房屋共二萬五千間難民萬人棲息於各車站及公共塲所待援甚急 
[哈俄代表與警處之交涉（用）]  
　　哈爾濱特約快信蘇俄政府係屬勞工一派故外交手腕時覺有異乎吾人平日之所見者就哈爾濱之俄代表拉基金言其對於我國之外交時有極激烈之言詞最近又因極微細之事小題大做致函我警察總管理處意謂某俄人應無保釋放並傳該俄代表聲精如中國官廳不照去函辦理即電駐京喀拉罕提出嚴重抗議云云聞警處對此甚不謂然以該俄人確有使犯罪人便利脫逃之行爲實屬妨害公務故將該俄人等依法移送特别法院地方檢察所偵查原此種事代表有訓諭其本國人民之之責乃不徒不勸反硬霸以觸法長此不革於中俄國交不無影響論者謂此爲勞農政府只知其一不知其二之主張將來事實上發生窒碍之時所謂紅黨者即爲其導線亦未可知因其論每出於偏激之思想也 
[鄂新交涉員已接篆（蕭蕭）]  
　　吳靄宸借孫丹林同來　今日接篆視事 
　　江漢關監督兼任外交部特派湖北交涉員之　動其内幕情形已詳前報舊監督沈子良調充新堤關監督業於上月三十日前接赴堤就職原任新堤關監督羅揚烈爲靳前總理之幕僚鄂當局爲敷衍其面子故特委爲兩湖巡閲便署參議羅於交代事竣即已來省謝委沈子良因軍省兩署會令新任交涉員未到任以前交涉事務仍由沈代故赴新堤新任後仍返漢辦公新任江漢關監兼交涉員吳靄宸於京令旣下後乃由京赴津乘津浦車轉隴海路到洛一謝吳大帥保薦之盛意五日晚隨同孫丹林到漢下榻福昌旅館昨六日午又偕同孫丹林謁蕭謝委晚至交涉署拜會沈子良協商交代沈氏比假南洋烟草公司樓上爲吳洗塵今日（七日）正午十二時吳即偕同新來人員到署接篆視事江漢關交涉署兩處職員據聞不致大更動因吳赴京運動外財兩部早日下令時以與外財兩部人員向鮮結納乃由某君介紹前任關監督陳蔗青氏代向外財兩部疏通漢關交署各職員强半爲陳氏任内所擢川故陳氏一一爲之説項除會計外其餘各職員大約均有蟬聯之望也至吳氏爲人據昨日往訪者云似尙漂亮所談亦多中竅要惟年少氣盛且缺乏外交經騐能否勝此繁劇目前自難預料吳氏此來目的頗不在小但漢關監督兼交涉員事繁責重而出息甚微沈子良到差半載乃賠本六千餘元現調新堤表面上似爲左遷而實際收入每年可望六七萬元故與沈相識者特爲沈致賀諒此非吳所能及料也（八月七日） 
[膠路沿線匪氛]  
　　南泉芝蘭莊站發現股匪 
　　濰縣雙廟莊乂演屠村慘劇 
　　濟南通信山東遍地皆匪津浦路方面經軍警竭力佈防匪距鐵路較遠而膠濟沿路時有股匪於鐵路附近發生搶架情事行旅大起恐慌刻據膠路來人云該路芝蘭莊（高密境）與南泉（膠州境）兩站先後發現股匪在附近大公山堂等村大肆搶架該路方面甚爲岌岌向駐該處之九十三團聞訊馳往剿除并招集地方民團分頭捕治始將此兩站附近股匪先後擊散并將所　張德緩等肉票完全打下 
　　濰縣東鄉雙廟莊向有保衞團數十年兵士防範綦嚴且連莊有會匪人不敢犯詎於七月三十一日下午三鐘時突來形似軍隊數十人站立莊外聲言莊外有土匪數人人與軍隊正在開火望莊中團兵與連莊會中人悉數出發帮同剿匪該莊爲其所愚整隊前往行未數里見無匪蹤正驚疑問回望本莊火光燭天哭聲震地始知中計回救已經不及事後檢查死十餘人傷百餘人房屋焚去三百餘間所有衣物糧石爲之一空損失在十餘萬元該縣爲五師師部所在而竟發生此種慘劇現該縣各界人士遍發傳單謂該縣知事郁某破壞民團賄賣土匪泣求援拯見者莫不爲之痛恨不止 
[魯省水災之狀况]  
　　魯省河流以黄運兩河爲最大黄河以有專管機關故日前離河水盛漲幸未發生危險運河則年久失修河身日淺又值今夏雨水過多遂致汛瀾横流到處潰决北起德州南至濟寗沿河各縣幾無地不被水災而尤以武城恩縣兩縣受害爲最甚上月二十二日由武城縣 
境之甲馬營决口恩縣武城兩　有七十餘莊村完全被水淹没房廬財産俱隨東流而去迄今十餘日該處秋禾尙在水中收成殆已絶望數十萬鄉民嗷嗷待哺此外之膠東濟南兩道水災雖然較輕然主要秋禾如高梁以目前天氣忽涼遍體生油已作萎狀低田榖子多已淹没黄豆如高寗博興高苑壽光等縣窪下之地盡漲水中綜觀全省各縣秋禾之現狀將來收成至少亦須减少三分之一以故近數日來各樣米糧價格俱飛漲不已恐東省又將閙荒矣 
[皖省徽防之嚴重]  
　　張團最近之布防　臧軍又有窺皖説 
　　皖南各屬素稱安靜不料近亦復發生問題日前贛省玉山縣境有駐防軍隊之營忽　譁　并將該管營長槍斃該營變兵均散而爲匪玉山與皖省徽屬婺源縣境毘連當有變兵十餘名竄入婺源一時地方驚恐異常幸該縣知事蔡繼培設法將該十餘名變兵武裝解除有槍者每人給洋二十八元無槍者數人每人給洋十四元一律押送出境地方遂得相安本月初一日蔡知事又專函駐紮屯溪張世賢團長請速派隊到縣防堵　夜張團長即派團附潘澤培往調駐紮五城之喬營派該營九十兩連由營副率領開赴婺源縣城并分駐大畈地方以防堵大鏞嶺濟嶺同時又調駐紮龍灣之楊營派七八兩連開赴璜源以扼守馬金嶺白際嶺皆預防由浙江開化之竄人也表面上則稱贛省玉山兵變之後全營散而爲匪將由浙省開化竄皖此等報告恐係託詞蓋玉山變兵如欲竄皖自應直入何以繞至開化况開化旣有浙江邊防軍又有臧軍改編後伍豈容少數變兵入境另有一説謂臧軍在浙改編後已由開化分兵至馬金街預備過馬金嶺直至　口趁皖省多事之秋進窺屯溪其間相距祇百餘里惟馬金嶺係由浙入皖險要之區大有一夫當關萬人不入之概　張團派楊營兵士兩連駐紮璜源即係防備臧軍越馬金嶺聞此爲張團調動之眞因也徽屬各縣地方團體曾有撤防之請現在發生此項重大問題撤防之説自無形打消而地方團體亦未便再行提議也 
[皖北盱鳳間这匪氛]  
　　皖北盱眙鳳陽間各鄉鎭近來被土匪燒殺搶掠竟無虚日人民遷徙逃避流離失所慘不忍言頃有盱眙旅省同鄉接得家信備述最近盱眙鳳陽毘連各鄉鎭慘遭匪刦情形頗足動人憐憫原函略云近幾日來土匪猖獗尤甚上月間突有大股土匪竄入鳳境東保張家莊架去男女十餘名并槍傷士紳張文俊之祖父復路經盱境大劉莊錢家嘴等處擄去鄉民六七十人被團局劉鶴籌率自衛隊及大聖寺局勇十餘名尾追至灘擊斃土匪一名傷十餘名奪回被綁人民三十餘馬十餘匹土匪啣恨冲劉井頭兩處人民與之抵抗命贖回人票傳言謂誓滅冲劉井頭兩集人民聞信現均紛紛遷徙月底盱眙土沛紫陽之間又有大股土匪發現上劉莊東李家等處擄去百餘人勒贖據云不日西指最慘者前日有土匪一股約二三十人各持槍械由張莊經石坃至紫陽架去六七十人幸經劉鶴亭等追蹤擊下數十人該股匪是晚竄至孟家台全村被殺死一百二十餘人僅存某户小姊妹二人又二十七日雙山集被架去二十餘人土沛東鄉被架去一百二十人現在盱眙鳳陽毘連各鄉村幾無人烟稻未得揷豆木得鋤匪縱不至而人民之生計已斷絶矣云云 
[川邊兩軍相持近况]  
　　成都通信川邊鎭守使陳遐齡與四川邊防督辦劉成勛爭執寗雅各地遷延已經半年陳氏見勢不佳業已離職由鑪人京惟陳氏雖去而其職務未嘗正式交代以致邊劉兩軍仍在相持之中據代行邊使孫涵電稱劉軍尙在進逼川邊而劉軍將領藍世鉦等則謂彼等僅及大渡河岸建昌原防而止最近洛吳來電决令邊軍回邊恢復失地榮雅一帶收歸省有洛吳主張與劉軍要求意思大致相去不遠或可從此告一段落亦未可知據雅州方面傳來消息劉邊兩軍亦有劃防而守之訊建昌道尹孫兆鸞前由雅州到打箭鑪廳即係調停此事聞孫氏之意擬請雙方撤去警戒步哨邊軍所部暫住鹽邊鹽源兩縣三軍所部暫住雅州六屬及寗遠九劇以靜待洛吳之解决至於邊軍現在駐地計賀中强張光典張修亭各部均住大渡河大樹堡一帶羊仁安所部現住富林驛與藍帥洪旅同處但無投藍之意聞羊氏留守原籍（即富林）係自保桑梓之計聞近亦擔任調人得藍許可已單騎赴大樹堡晤孫涵商榷矣 
[張高交替後之閩警界（禹衡）]  
　　張藻宸恐將不了　 
　　福建全省警務處處長兼省警廳長張藻宸突被更動以十二師騎兵團團長高文貴繼任八月一日張高已經交替惟高於北洋軍官中資格甚老孫周前皆其部屬現年已六十許就職日之演説即詢及張任内有無欠餉衆不敢答高囑會散後再談實則警餉已支未發者已有一月有半而警捐等之先期交納者不少爲數總在三四萬元之譜張氏連日請各科長　長以私人感情與之議减但巡士月餉勢難减少高氏一面又到各署點名並查詢欠餉若干張氏已陷於困難之狀態此外短欠電氣電話公司及各商店及私人欵項爲數亦鉅外間尙莫得眞相茲據某方面調查本年春間張氏所呈報於省長者（甲）收入項下按月總共台伏二萬三千二百五十六元（内分財政廳撥額妓捐局車捐處屠獸塲清潔所戲捐糞草捐臨時保安警察費臨時舗捐屠牛捐十項）（乙）支出項下按月總計台伏二萬六千二百七十五元五角收支互抵按月不敷台伏三千零一十六元五角 
　　而實際上則該廳按月收入爲三萬八千餘元（一）財廳月計一萬零八百元（二）警捐每舖捐一個月半月約七千五百元（三）妓捐月計四千五百元消滅證約三千元局票捐約四千元（四）車捐日約一千五百元（五）屠宰捐除經費外月約一千元（六）戲捐月約四百五十元（七）清道捐約餘一千元（八）路燈費約三千餘元（九）、 
衛生捐月約二百元（十）紙牌消滅證月餘七百元較之支出報告其盈餘月約在八千元左右究竟如何當證之將來核算至於其他債務亦頗鉅如電氣電話兩公司公私兩方名義積欠至五萬元以上他如菜館綢緞店　亦在千數百元左右現聞福州電氣公司等已呈控張氏於軍民當局而各署所巡士之薪俸倘非定期補償恐亦不免有罷勤舉動張氏恐將不了也 
[桂省潦水退後之請賑]  
　　今年潦水爲災蒼梧平邕南寗馬平等縣水勢比乙卯相差無幾而被災區域之廣受害人民之衆爲十年來所僅見平南一屬有全村淹没倒塌房屋壓弊男婦以萬計慘不堪言梧州當水度最高時城外概成澤國平地水深二丈被水難民五千有奇倒塌　宇二百以上厥狀之慘爲乙卯後所僅見現在潦水雖已完全退下各商店亦悉數復業惟災民流離失所滿目哀鴻嗷嗷待哺梧州善後處長李濟深及蒼梧縣議參事會平南縣議參事會爲民請命電請粤當道撥欵并勸各界人士解囊賑濟惟粤省今年水災更有甚於桂省即高要一縣被水冲塌屋宇數萬問災民不可勝計同病相憐自顧已有不遑之慨梧州現雖成立水災籌賑會捐欵助賑者雖不乏人然災情深重當此百業停滯籌賑維艱杯水車薪無濟於事所望同鄉先逹各省慈善諸君發財散粟賜予拯救則數萬災黎咸拜仁人之賜矣 
[桂省沈陸未和之湘訊（粹）]  
　　陳煥南之促和電 
　　桂省現局情形如何久未得其眞相趙炎午前次派往桂省議和代表陳毓山已於日前旋省有人詢以桂中現况據稱陸部仍駐桂林沈部仍駐平樂一帶湘軍約三團之譜及馬濟所部仍駐全州至和議問題迄未正式開議陳氏恐其夜長夢多調和之前功盡棄因秉承趙氏 
 
 

Page 10

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *　　於日昨分致沈冠南陳幹卿一電催促議和電云煥南奉命遠來因友邦之内爭效仲連之排解絶無對人之成見有何爲已之私心入境間俗已有四民輟業之憂煮豆燃萁忍聽同根　　之泣相持不决後患河堪第念桂湘一家休戚與共敢本層齒相依之誼謹竭涕泣而道之誠雖忘人微言輕之嫌聊附披髮纓冠之義夫貴省此次戰爭出於一時之誤會非有不可釋之嫌怨而必見以干戈即有不能决之事情尙可公諸輿論以陸沈兩公及諸將領平昔敬恭桑梓之心抑豈忍逞一朝之忿擲田園廬墓於邱墟伊古及今殺人以爭爭城者鮮不興亡旋踵轉眼滄桑武力之不可恃在近世已成定義矧以枌榆故里袍澤至親勝之不足言武徒貽人以不廣之譏敗仍捲土重來有禍結兵連之慘揆之諸公愛國愛鄉之初衷當亦冀天心之悔禍也夫陸公爲民國元勳海内宿將涵宏之量於人何所不容固非悻悻者所能望其肩背沈公以崛起英豪年來奔走賢勞實力雄心不徒有向外發展之可能亦國家干城之重寄當此時艱孔亟外侮方殷相與釋私嫌而紓　難勳譽之隆寗有涯涘况止戈爲武古訓昭垂久戰病民於心何忍煥南本敝省長寗恩之苦衷與諸公爲和平之商榷嗟嗟虫沙猿鶴不勝刦後之悲玉帛干戈全仗轉移之力擬請雙方停止進攻徐圖善後議中立之地點推代表以協商秦怨修和續橔槃之盛會倒懸立解起塗炭之災黎付往事於南柯兩無尤怨躋昇平於西粤共唱大同忝屬鄰封亦拜嘉惠如承鑒其愚忱即當趨謁鈴轅親聆教益勉盡折衝擲俎之能桂嶺葱籠已鬱詳和之氣柳勞翹企不勝傾慕之忱謹布下懷佇候明教 
[粤省九江兵禍續紀（毅廬）]  
　　滇軍焚刦姦淫之慘狀 
　　商團加入戰團後之戰事擴大 
　　粤省九江鎭駐防滇軍與民團衝突一事已見昨報不意日來愈鬧愈兇延至今日雙方戰事尙未停息迭經當道派出南海縣長李寳祥·及滇軍參謀趕往彈壓制止仍未見效故自前月二十九日以後雙方復起戰爭該地民居十九被軍隊焚燒刦掠人民被姦汚及中彈而亡者相望於道該地近經水災未幾即罹此兵禍誠粤人一大酷刦也茲將連日該地戰事及焚殺慘劇分述如右查前月二十八早滇軍分路向洪聖約進攻後移時即將該地佔駐當軍隊闖進時分途搜掠焚燒民居火勢極烈不可嚮邇計當日被焚刦者以粤東名儒朱九江先生之故里爲最慘即朱九江故居之京卿第亦爲滇軍搜刦該第内原有書籍百數十箱及朱氏家藏書籍印版亦散失大半籃田里朱夢齡（朱氏後人）住樓二所亦被亂兵縱火焚燬此外毘連之民居數座亦同化灰燼洪聖约之砲樓二座朱益之屋及岑某之宅皆被焚去滇軍攻入洪聖約後即分隊抄出長塘該處民團以衆寡懸殊自行退去滇軍即入駐長塘又大肆搶刦難民紛紛逃去有老媪朱張氏年約六十欲逃出該圩行經其地爲滇軍步哨擊斃屍陳路上血肉糢糊沿途死屍横臥道左防軍不准人具殮以致臭氣薰天滇軍入駐長塘後該處居民被兵搜掠一空該軍旋又分隊向大稔前進該處民團以地勢所關率隊退回大洲圍駐紮大稔附近居民扶老携幼均紛紛逃避有張家巷張時興之女及媳婦姪兒等四人當滇軍抵步時恐被姦辱狼狽出逃忽爲滇軍瞥見放亂槍擊斃之一家全及於難其他被淫掠者不可勝數朱敬愼堂之大屋已被滇軍佔駐西方約有朱次芬之女年甫十六被兵强姦後復受槍傷數處又有朱某之妾分娩後僅六天被兵輪姦現已全族悉數逃到省垣至難民逃走路徑現祇有龍山一處至沙口各地均被滇軍堵截水洩不通九江商民以交通斷絶皆向北方圩塲遷去以避兵禍蓋九江全鎭祇北方一隅尙爲民團所守尙稱安謐也至於民團長吴三鏡以此次戰禍自身受滇軍衆矢之的已於日昨辭却民團局局長責任以謝鄉人可謂綠林中之明大義者但吴三鏡雖去滇軍方面仍未釋怨對於九江民團之進攻如故浸假對於九江商團軍亦一律視爲敵人故遂發生前月三十一晚商團教練員李君志被慘殺一事李君志者爲陸軍畢業生原爲九江商界份子自該地辦商團軍後即棄其商業而入商團服務充九江商團教練員於前月三十一晚偕同友人鄧吉等數人由九江乘船赴三面渡頭公幹回時舟次奇山悦山祖河面即見滇軍埋伏該處喝令李等受檢查李等以此行純爲公家奔走即任檢查料亦無碍乃將商團公文交與滇軍察閲詎滇軍一見公文隨即將該文件撕毁并發出口號該軍齊向船中施放步槍一排彈如兩下計是役當塲斃命者李君志及其友人徐某共二人餘衆覺水逃遁斯時該軍仍向水中放槍欲將各團軍一網打盡幸各方民團聞警趕速赴援始將逃脫之人護送回圩翌日上午十一時九江商團公所僱用數人前往奇山海面取回該教練員李君志及徐某屍體未幾即將李氏所乘原船駛回船内什物皆無恙惟二屍體横臥其中　團公所即派軍醫前往騐屍騐得死者均係被駁壳槍轟斃計李氏胸部中一彈從背後穿過徐某中腦部彈由左入右出劃下商團公所已提山興滇軍交涉尙未有結果至一日晚二鼓時駐大盛坊之滇軍又分路包圍該地民團惟民團日夕戒備雙方即行互擊槍聲如燃鞭砲同時滇軍又將該地商團第三分團萬昌里外之瞭燈擊毁商團守衞軍旋亦開槍還擊故是晚十時許三方面均發生劇戰間用大砲轟擊如臨大敵戰至三鼓時始先後停戰未幾時届五鼓天初放亮雙方又起接觸其劇烈情形不减二鼓時之激戰相持至天明又復停息計一日晚之戰滇軍方面死傷約二十餘人商團軍以此次已牽入戰事漩渦與滇軍交綏一次已一變其往日中立態度積極從事戰備昨已將大仙廟之大砲三門運赴防地一置於潭涌口一置麟書樓附近一置三面渡頭并在萬里昌里趕築砲台潭涌口一帶亦滿疊沙包以爲掩護物聞當二日晨之戰後朱大橋方面亦生劇戰因是晚滇軍欲前駐黎家祠驅逐民團民團與之接戰卒被民團擊退同時獨崗方面亦有小戰然二日早民團復佔回獨崗邊當戰事發生時鄰近地方又經偌大蹂躪幸二日午後尙未再戰惟商團軍則着着戒備情形至爲嚴重前者不過民團與滇軍戰今因殺斃商團教練員一案商團軍已加入戰團則雙方調解更難矣故南海縣長李寳祥到塲調停後雖經無數難民跪道哭訴李氏均答以無力調解飭難民來省向上峯調處云云旅省城及香港九江人以鄉里受災奇重調停乏術祇得任當地民團商團與敵人相持到底但關於接濟難民安集流亡不可不設法維持業於日昨在省城桃李園開會由李浩元主席是日開會結果先行由鄉人分持緣册向各方募捐一方通電旅港九江商人速撥欵接濟以便散賑并電請商團總聯部以振水災之暇兼振九江兵災并於是日即席由同人先認捐千餘元以爲之倡至於調停進行刻尙未有具體方法前傳蔣光亮已有調回第六師保榮光旅（即與民團爭戰之軍隊）離去九江消息惟本月一二等日胡思舜胡思清之第五六師尙紛紛續派大隊赴九江而滇軍參謀長譚福到九江調停者亦聲言滇軍之進剿土匪係屬保衞地方起見非將吴三鏡拿獲及殲滅其餘衆（即民團） 
不能停戰態度異常强硬觀此可見此案之尙難解决矣（八月五日） 
[浙省自治聲中之自由制法]  
　　浙省兩次制憲俱未實行而於國憲公布後忽議省自治法各方觀察每易發生誤會以省自治法名稱及省自治法會議組織法關於代表之選舉均係根據於國憲此次省自治法當必以國憲爲依歸則號稱自治之浙江勢將由國憲方面而與中央漸生關係實不啻已承認國憲現會議主席褚輔成已對各方解釋以省議會議决省自治程序法第八條内開在籌備期間由省議會引使立法權又第九條内開已經本省施行各法令在施行程序期内除由省議會修正或廢止外悉屬有效各等語是浙省籌備自治完全係獨立性質其不受國憲之制限已爲極顯明之表示觀於直蘇諸議會欲依國憲所賦予制定省自治法均須請示内務部而内務部亦以未咨詢國會不能爲負責之答復其對直議會則然對蘇議會亦未有不然也即此一點亦未證明浙省在地位上之不同對於省自治法儘可自由制定不受任何方面之干涉惟是響上運動與響下運動大有研究之價值緣代表會議方面有組黨之動機在位者頗以爲慮故專此響下運動於省自治前途亦有窒碍然而響上運動則軍閥造法之譏亦不能免是在諸代表之善爲處置耳 
[杭州快信]  
　　西湖博覽會籌備主任李思浩連日在杭籌備一切規模粗具惟頭緒紛繁現已就商杭紳王錫榮諸君請予輔助 
　　博覽會業在積極籌設自來水一項尤爲要圖現正調查開辦經費民二三年祇須七十餘萬元現時興辦工料奇昻非二百餘萬元不辦 
　　新巿場商界聯合會請於該處設立西湖博覽會分會省署以茲事體大應否照准須候通籌辦理 
　　杭巿單角缺乏粤毫充斥迄無補救方法現巿上　洋亦覺　見探厥原由因錢巿另有暗盤收吸每英洋百百元升水四五角不等 
　　教育廳昨通令專中各校嗣後學生請假非得家屬及介紹人印證一概不准俾杜流弊 
　　一中校學生反對沈新校長風潮雖　學生吳謙王貞廉已分别押令回藉惟暗中尙有鼓動將來開課時恐未必能安然無事也 
　　餘姚鹽民反對公倉風潮平靖後被傷鹽民由官廳給卹五百元聞三江場又因改煎爲晒私設鹽漊問題激成暴動運署得報已派員馳往查辦 
　尙有要聞及地方通信轉入後頁 
 
 

Page 11

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[國内要聞三]  
南京快信 
　　韓省長於今（十日）晨六時赴鎭江遊覽焦山並察看運河水勢聞晚車即可回寗 
　　海軍杜總司令於昨（九日）返寗晚七時齊督在署設宴爲杜洗塵韓省長及軍政各長官均陪席 
　　灌雲商店發行紙幣案財廳呈復謂地方團體均以全數收回恐與巿面有礙查通和號等十三户凖備現金及保證凖備金均達六成以上所發紙幣由商會完全負責所有保證現金即由縣查明存儲銀行以固信用以後不准濫行增發至十三户之外未經准者仍令縣查明取締等情已奉省長指令照准 
　　商人李鏡明等設立茶葉改良産銷會呈請省署及實業廳核准備案 
　　南京婦孺救濟會籌備業已就緒定下月初旬開成立會並擬在下關組設分會 
　　青島大學在寗招生派職員姜澤民來省與敎育廳接洽蔣廳長定十一日至十三日假第一中學第七敎室内舉行考試 
　　韓省長委沈沂赴高郵催結如飛小輪禍案 
[京敎育界又開聯席大會捷]  
　　對庚賠討論進行辦法 
　　北京國立八校敎職員代表對於俄國部分庚欵曾於本月二日在北大歡迎蘇聯大使加拉罕席上與加氏交換意見對於英國部分庚欵曾致電英政府議會主張將該欵專用於全國敎育事業並於四日由該代表許繩祖等五人訪問英使麻克類與麻氏之談話已誌本報茲聞八校代表以英倫電報有英欵移作築路須用英人司理會計技術且路上所需材料當永遠購諸英國之消息日前英使之談話有將用此欵於中英兩國互相利益之事業言詞亦甚含混且國内某方面復同時竭力主張以庚欵修築鐵路一再述其片面之理由並在報紙上與敎育界挑戰認爲此事不僅關係於全國之敎育基金且倘用此築路改訂條件作爲投資企業之用居退欵美名享營利實權而開共管鐵道之先利其影響於我國尤爲重大因於今（八日）午前十時復在法大開緊急聯席大會各校代表出席者共二十人首由主席許繩祖報告美使舒爾曼氏日使芳澤吉謙氏之復函（美使允九日十時拱候憲臨日使允十一日十時掃徑以待）畢即提出今後對於庚欵對外對内之如何進行方法請大衆討論各代表互相討論細密考慮約一時半之久僉認爲庚欵關係重大非努力進行並聯合各省敎育會及新聞界一致力爭不可結果議决六項茲誌之如下（一）對外仍本曩日宣言絶對用於中獨立自主的敎育基金之原則向前猛進倘欲利用庚欵在我國發展其他項政策則誓死反對（二）明日午前十時仍由許繩祖徐瑾譚熙鴻沈恩社馬名海五人往訪美使舒爾曼十一午前十時往訪日使芳澤吉謙（三）訂於十三日訪法代使十四日訪荷代使表示對庚欵之意見仍由許徐譚沈馬五君前往本日先行函約（四）對内組織一旬刋（遇有要項臨時增刋）公推譚熙鴻君擔任編輯主持一切所需經費由八校分攤每月北大四十元師大三十元其餘各校各分任十元訂於本月十五日出版發表宣言及一切重要事項（五）召集敎育基金委員會各校各加推委員一人（六）容日招待新聞界此外復討論例案二起直至下午一時始散會 
[北京敎育界零拾（屏）]  
　　東亞大學之眞相　洛吴於治軍之暇頗研究學術去年何君雯爲斡旋直皖江浙之事滯在洛陽何君勸其提倡文化辦一東方大學吳使欣然贊許定名曰東亞囑其規劃一切此遠因也春間何君過洛將計劃書及預算呈閲並商及經費問題何君欲請孚威辦一種特稅作爲學校經費如西北大學之指定紙烟稅例孚威謂此事尙須與中央協商故未决定何君來京有多數友人勸其着手籌備何君遂復以此旨向洛陽籌商請其先擔任董事長餘事再從容規劃昨接其介弟字奇自洛陽來電謂已得洛吳允許現聞該校設文法農工四預科暫就順城街籌備處招生固定校址尙須另行規畫 
　　敎部增加留德學費現在德幣跌落留學學生每月雖五千馬克幾無以爲生敎育部擬酌量情形自本月起留德學費改爲每生月支二十萬馬克以資維持日昨敎育部特電飭留歐學生監督處遵照辦理茲錄該電文如下年來國家財政枯竭異常即此留學經費之、 
籌劃亦屬捉襟見肘諸生應如何共體時艱尅苦自勵學業學費祇求數用寗以多金爲貴　倘日後德國幣價愈落物價日增自宜適應生活狀况昨據駐德使館函稱所述各節自屬學生目前之急應自本月起留德學費改爲每生月支二十萬馬克以免學子輩陷入進退維谷之境除函覆駐德使館就近宣示此旨以袪隔閡外合行電訓該監督遵照辦理可也 
　　海淀小學擬開游藝會　京師四部公立海淀小學校迄今已逾十八載本係私立性質後得京師學務局之補助改爲公立近因學務局發欵延期大有不能繼續維持之勢兼之該校學生畢業後率多無力升學不能不爲謀一社會生活之路故該校現擬開辦游藝會募集鉅欵添設職業班授以兒童各種相當之技能使得自謀生活又可補助經費一舉兩得日前已發出啓事通請各團體贊襄一切俟籌有頭緒即定期舉行 
[陜劉查抄高峻私産（屏）]  
　　撥充敎育經費 
　　陜西通訊陜西旅長高峻曾在郤陽澄城白水等縣抗拒劉鎭華自敗逃後所有私人財産先後經劉鎭華派員查封當地人民曾要求將高峻私産撥充本地敎育經費　得劉氏認可日前已訓令三縣知事遵照辦事原令如左案查逃逆高峻曁府逆楊澤丞馮晋卿趙桂棠等盤踞白郃澄三縣騷擾地方搜括民財歷時數載民人受害非淺茲據委派顧問胡大同呈報在白郃澄三縣會同各該知事查出高逆等房地營業等項除提賞外合計约估變價洋三萬零四百二十五元五角三分五釐造具册摺附以説明齎呈前來雖爲數無多然以此撥充各該縣敎育實業等項公益之用不無小補且取之民者還之於民亦可稍平怨毒之氣而寒貪黷之心除分行郃陽澄城白水城三縣外查白水郃陽澄城縣所抄房地營業等逆産约估變價洋白水二萬一千六百餘郃陽六千九百餘澄城二千五百餘元合行令仰該知事查照册報底案迅即商同該縣公正紳耆酌量地方情形分配撥充全縣敎育實業公益之用仍將用途晰造清册附具説明分别呈報以憑核奪是爲至要此令 
[各省敎界雜訊]  
　　山東美術學校實行男女分校　山東美術學校自開辦以來原係男女合校茲聞該校以省長公署業經明令公佈禁止男女合校現由該校全體職敎員會議咸以所招女生實屬難以安揷又兼本年女生來校報名者異常踴躍如一律拒絶實與原來提倡宗旨不無影響業經議决另行擴充女子部遵令分校辦理所有女子部之一切事宜當即推定該校女主任敎員王瑜亭徐維明二位女士擔任管理已賃定順貢街寛大民宅一所爲該校女子部校舍 
　　陜西舉行蠶業展覽會　我國西北一帶爲古時蠶業最盛之區而陜省地方氣候土性尤爲適宜蓋因提倡乏人勸導無術以致農家不以蠶事爲重退化日甚近年以來陜省風氣漸開育蠶之家雖較前逐次增加而收美滿效果實獲利益者仍屬寥寥推其原因皆由沿守舊法不知改良省立帽辮蠶桑傳習所農事試騐塲今春養蠶成績尙稱優良所製蠶絲亦頗可觀茲爲促進蠶業起見擬於本年七月二十五六八日三日假實業廳東大樓地址開一蠶業展覽會爲陜西實業廳附屬機關十三年度蠶業展覽會邀請本省附近各縣以及軍政學各機關並佈告商民人等蒞會參觀以便提倡而資改進業呈省長批准舉行矣（屏） 
　　川中敎育費設法籌集　川中敎育經費大抵供應軍隊以致毫無着落因此全川敎育經費收支處長黎純一由省到渝謁鄧錫侯請示進行方針並商承學欵統一辦法至沿途經過各縣則就近督促各視學將肉稅切實整理務於暑假期内籌集鉅欵以濟開學之需所有處内日行文件已令本處總務股主任胡國猷暫代又聞黎君此行當帶有楊森使命與鄧錫侯商榷要公大約下月内即可返省 
　　鄂敎廳通令選送體育生　湖北敎育廳現通令各縣敎育局云案據私立武昌中和中學校校長耿丹呈稱竊屬校鑒於此次全國運動會吾鄂成績相形見絀爰於中學部之外特開體育專修科一級以圖挽救各情形迭經呈請鈞廳鑒核在案惟體育一項在武漢學校林立之區比較觀摩進步自速第鄂屬六十九縣地處僻遠中小各校旣乏相當人材爲之指導復無敎育當局爲之提倡廢弛不振已非一日（中略）屬校爲兼籌並顧起見擬請由縣選送學生來校學習養成體育人材分回各縣中小學校同資整頓而蘄發達等情據此除簡章及招生布告　　校直　寄送外合行令仰該局長遵照辦理此令（召） 
　　平湖城區一小之糾葛　平湖城區第一切級小學校校長戴厚昌辦理無狀經縣撤換另委俞允接充在案詎戴漠視法令迄未移交九日縣議會·商　·敎育會·農會·等各公團以現届開學在即該校長延不移交實妨學校特會電省方請予飭縣勒令移交 
　　江蘇法大錄取新生揭曉　南京江蘇法政大學自改建以來於學課管理各方面均鋭意整頓此次試騐新生尤爲嚴密一切事宜統歸招生委員會全權主持試騐日（六日）關防甚嚴大門及講堂均行加鎖外面並張貼「本校今日招考來賓恕不接待」「本日招考新生本校學生不得出入」大字紙條辦事者之愼重嚴密於此可見報名者男女共有四百餘人分坐各大講堂試卷均用密封暗號與坐號不同而坐號又不書於卷面監試者復極周密故雖欲舞弊而不得所有試卷由各主試委員合坐一室分别評閲反復對校始定去取去取旣定然後拆閲暗號對照姓名由校公布茲聞現已揭曉錄取者除編級生一名外大學預科生祇取二十九人内女生一名並聞該校定於本月三十日續招第二次新生茲將此次錄取各生姓名揭布如左金錫璋竇海瀾傳厚澤葉華徐式章許允昌嚴寳藏嚴可爲張祖棻陳偉許炎高業炎丁子福顧俊生陳晉張耀庚朱人楚顧彦儒胡嘉誠梁存仁陳俊臣王寳銓徐照相壽吕龔登朝顧汝臨陳景東吳殿章戴本编級一名王玉成 
　　蘇省七中新校長就職　蘇省第七中學新校長于忱（敬之）奉敎廳訓令並聘任書一紙於九日上午八時到校由史前校長維藩將文卷圖書校具儀器等項分别點交由于居逐項接收醖釀許久之校長問題至此已完全解决于君辦理敎育事業有年學識經騐甚富必能勝任愉快也 
　　嘉定敎職員聯合會開歡迎會　嘉定顧輯卿先生之長子耀鎏前四年曾畢業於上海約翰大學得理科學士後由南洋兄弟烟草公司考送留英入英格蘭格拉斯哥大學專攻機械工程之學於去年得工程學士復由友人介紹入英國皇家工程專門學校研究熱機等科又得優等畢業今已回國嘉定全邑學校敎職員聯合會特定於本月十三日上午十時在明倫堂開會歡迎届時必甚熱閙也 
　　揚州敎育界近事　縣議員徐燧仙致函縣署以九帖洲新橋鄉私立養田學校爲劉厚之等昆仲捐資建築刻因學生衆多决於今秋始繼建二三兩分校請出示布告以維學務又敎育局呈報縣署謂二區一校長周栩撤差以講習科畢業戚雷接充六區三校長韓先任辭職以許開甲補充六區八校改辦合級添謝希文充主任七區一校助敎以蕭家駰充任七區四校長姜克信調另用以八區四校長桂天煦調充以林學榮補桂缺又敎育局以露　淥洋湖兩處李佩蘭鄭文禮等抗不繳納學捐特函請邵伯警區飭警押追以重學欵又公立第十小學本届六年級生舉行考試已竣業將楊祚杰等八名成績及畢業證書呈請縣署核轉蓋印矣 
　　溧水縣立女校改組　溧水縣立女子小學校開辦已經二年校長一席更換四次今春趙某來長斯校學生寥寥無幾因於暑假時商同敎育局長留某女士於溧開辦女子暑期學校旋即因事停辦昨聞錢敎育局長及陳縣視學爲整頓起見改用董事制聘請四區敎育委員爲董事秦女士等爲敎員秦女士於去歲曾任縣女校敎員一般輿論均謂可望從此振興云 
　　松江暑期演講會之第七日　昨（十日）爲署期演講會第七日上午十時先有小學敎育界請楊聘漁講「常識敎學法」楊君大致主張减少科目除國語算術體操外統併入常識科至敎學方法主活用除去機械式下午二時照常開會講師到鄭貞文吳山兩君鄭君講「自然科學之研究」首言科學之分類有形式實質兩種次詳述研究之順序科學的推理法則及界説等繼由吳君講演（築路救國之重要」略謂中國有數千年文明之歷史而一切事業之發展不能順利實由於道路之不修今欲救國須先築路築路須羣策羣力方能有成望一致進行云云是日聽講者約二百餘人吳君未到前先由道路協會通函松地各團體請人聽講並函由縣知事温紹樑出示布告故届時由温知事派第三科顧主任到會歡迎此亦講師中之特别者也 
　　松江縣敎育局董委聯席會議紀　松江縣敎育局於八月十日開董事委員聯席會議到楊鳳修沈起鵬秦士芳倪漢忱金鈍庵姜企章陳士雄姜隱濱郁功遂謝宰平陸規 
 
 

Page 12

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *亮孫宅甫倪伯英公推楊鳳修主席議案如次（一）義務敎育設施案决議（甲）義敎地址照表列八學區中指定之地點迅速進行（乙）義敎校長仍照迭次議决案先儘師範生聘用由敎育局長彙總報縣備案其添級之敎員並由敎育局備函知照（丙）義敎經費依照各本市鄉區原定學級經當費比例支配不能超越（二）白沃金山衛鄉請設立義務學校案决議本年度開辦義務學校從學生較多之區入手前經本會規定先辦二十四學校業由敎育局長籌辦就緒其餘各鄉應候次第施行縣視學與敎育委員意見正復相同白沃金山衛等鄉當於下届推廣義敎時從長計畫以符原案（三）義敎修理校舍案决議義敎校長專辦敎育事宜其開辦時校舍必須修理之處應由各本區敎育委員察酌情形開單報告總以簡要爲主俟敎育局長核准辦理此項應支經費歸各區敎育經費决餘項下開支其不足者由局補助（四）本年度平民敎育設施案决議十三年度平民敎育應推廣至二十學級惟不限於原定地址查照原案巡𢌞設置以期普及所有應設地址由各區敎育委員籌度報告敎育局長定之第一届平民畢業生擇優報縣酌奬并定期通知上届各主辦員到會報告經過情形如有改良意見須詳細陳述以憑參考（五）張澤鄉學産案决議張澤鄉學産業由前校長金君將租册淸賬店摺圖書器物目錄等件交由敎育局核收嗣後經濟問題與新校長劃分界限其收租等事應須商定公開方法以期永久（六）龍興鄉淸理學産案决議龍興鄉學産奉到縣令囑爲查明具復及義敎地址問題應邀同議董兩會領袖到局互商善法以期融洽而免誤會（七）縣立第一女子高小校請追加十二年度决算不敷經費案决議學校經常費以不超越預算爲原則所請追加之處碍難照辦（八）審查實業生補助案决議國外顧文彬濮逵沈光新國内錢應瑞審查合格准給補助至産科之吳周叔藩核與補助規程不合 
[地方通信]  
松江 
　　工商友誼會之臨時會　八月十日工商友誼會松江支部開臨時會出席者十餘人總務主任侯時衡主席提議（一）郭秉文等組織中華國民拒毒會刻已成立徵求加入一致協力掃淸烟毒案公决函請拒毒會加入爲會員並懇設立松江分會（二）報載日本奢侈品稅對於英德瑞比等國允予延緩獨於我國則否媚强凌弱蔑視公道本會惠工保商不能緘默應如何表示案公决致電駐京日使警告並電外交部力爭一面通電全國各工商團體一致協爭 
[蘇州]  
　　七子山香汛命案續聞　七子山香汛發生命案詳情已紀本報茲悉被追跳河身死之轎夫老根榮及屍身浮起後未即拖至岸上其兩足擱於岸邊黄石上身上蓋有蘆蓆一塊及將撈起見其雙手堅握舉起捧住頭部之兩太陽穴聞當時香客何大海等追毆時老根榮跳入河中後尙有另一香客即在河邊掇起黄石一塊向河中猛擲正中老根榮鼻樑當即出血大约中石受傷後疼痛頭暈以致不能扒起昨經法廳派委相騐後即將棺殮並聞當時香客方面其一組中有七八十人除香頭王小棣及何大海等稍受微傷外尙有蒯彩寳毛吉昌等五五人受傷最重蓋該處鄉人亦多好勇鬭狠者集衆後分組而打香客究以寡衆不敵共有三五十人受傷但均極輕微而姓名亦無從調查 
　　水木作要求加價　水木作以近來洋價驟漲去年雖加工價一次將工錢每工二百三十文改爲洋碼二角三分小洋一工於洋價升漲無甚關係惟市物奇貴豈無影響茲泥水匠小工方面藉口去年加工價本以食米每石十元爲準今已每石漲至十元以外理應再議加增三分連原有三角二分爲每工三角五分並另貼折葷錢六十文酒資六十文已於昨日（九）遍發傳單定於本月十三日在觀前珠泗巷梓義公所集議云云聞大行方面以近年各主顧因生計艱難關係減少工作以致營業不振若再繼續加增工價吾業營業更一落千丈頗持反對之議姑俟是日會議再定方針該管警區已飭屬届時保護毌任滋事 
[南通]  
　　恢復縣自治之進行　通邑縣參兩會業於一日舉行談話會共計缺額議員二十九名縣署已擬定辦理補選進行程序日期將於日内呈報省長鑒核令遵預計十四年一月一日即可正式開會又市鄉議會已有石港等區籌備恢復議定先從整頓文卷用具經費入手 
[六合]  
　　毆辱檢騐員吏　北鄉東旺廟堡農民沈如春與吳連陞夙有嫌隙前日（六日）因耕牛踐壞田禾事沈以利刃刺吳斃之次日吳之家屬到縣報案沈亦投案自首當由楊知事委派何承審下鄉相騐詎承審到塲相騐後屍屬立要屍格而何以一時不好塡寫令其到縣領取因此觸犯衆怒一聲喝打羣將何承審及檢騐吏張張廣·書記俞厚安等團團圍住痛打一遭何等受傷甚重現已逃回面請縣知事騐明傷痕一面飭令警備隊及巡警等下鄉拘捕兇犯以憑法辦 
[淸江]  
　　添設漣泗軍用電話　淮揚馬鎭守使因漣水泗陽兩縣匪氛不靖時有大股匪人滋鬧爲謀軍事便利起見須在漣水縣城及泗陽衆興兩處安設電話機器曾派第三師營長唐光福及軍需王頣之二人往滬購辦機器刻已公畢返浦銷差預備不日實行從事安設矣 
　　搶架案匪就擒　淮陰五市張立波家前於陰曆四月二十四日夜半被匪搶刦並架去長子延生次子延芳以及長女三人嗣以千九百元贖回補報縣署請予緝辦在案現悉該案犯匪汪錦餘楊錫山張言樵等三名業由王警備隊營長振鵬偵緝擒獲昨已解送縣署收押聽候法辦矣 
[湖州]  
　　商會改選會董　吳興縣商會正副會長任期垂滿故依章先選會董業於今日（八日）在本會禮堂選舉是日查得票未投齊故須延遲一二日方可開匭會長一席逐鹿者頗衆不知究落誰手也 
[平湖]  
　　創設商聯會　平湖商人沈至剛等三十六人發起商界聯合會聯合本城各商家分段組織以資聯絡現已借定小街順豐公司爲籌備會址除將簡章送縣轉呈當道外並電省長實業廳長請予核准轉飭祇遵云 
[嘉興]  
　　追租事務結束之呈報　王江涇追租分處委員沈國華現因事務結束已於日前宣告撤銷本年共追一千零四十六户其已結束者五百九十七户收洋五千七百七十六元自行結束者二百五十四户尙有一百九十五户或係家境貧苦或係婦老子幼實係無力償納故未追催現沈委員已將辦理結束情形於日前呈報縣署備查矣 
[寗波]  
　　鎭海平民工廠停辦　鎭海小港李光彩本一窶人自稱係小港李姓資本家留學日本甫於今年回國鑒於平民生計艱窘决志設立平民工廠於港口云云當開辦之初大吹特吹故甬人士之爲所惑者或代爲鼓吹或代爲招工竟招得工人七十餘名得保證金五百餘元每人八元）開始工作未及三月而資本（即保證金）用罄有火食不濟之虞工人大起恐慌而李又異想天開發行鎭海平民工廠股本劵帶工人十餘人赴滬兜賣越月餘其事敗露李光彩與工人等紛紛逃回該工人等所有帶去之行李在滬典質殆盡而廠内工人在此一月之中甚至枵腹過日困苦不堪言狀而李自到鎭後一方受債主逼要桚一方又受工人吵擾昨（八日）不得已先將工人遣散每人付川資二角故是日該廠工人等紛紛至甬多無鋪蓋行李其窘可想中有紹屬工人二十餘人請求紹屬七邑同鄉開會討論救濟辦法該會當夜（八日晚）召開緊急會議經衆討論議决一面先給工人川資暫行回籍一面用同鄉名義備函致鎭海縣知事除請將鎭海平民工廠封閉並將廠内所有生財扣留外又派代表至鎭與李光彩交涉令其如數繳還保證金並賠償一切損失不知李光彩將如何對付也 
　　游民敎養所開籌備員會　寗波七員游民乞丐敎養所籌備處於八日下午三時召集各籌備員開會到者十餘人公推陳純蓀爲臨時主席宣佈開會宗旨畢即議本處應分股辦事以便各員專責當議决分經濟·文書·總務·三股並推盛省傳爲籌備主任張申之爲經濟股主任屠鴻規等十六人爲股員陳季衡爲文書股主任朱荃蓀等五人爲股員胡叔田爲總務股主任毛稼生等九人爲股員推畢由主席宣讀一過遂通過次議徵募捐欵各隊各稱公决以第一二三四等數目爲隊名次議印發捐册案議决由上海籌備處將式樣寄下俟付文書總務兩股審查後再行付印至捐册印就遂由籌備處分發各隊次議各股應辦事宜結果文書股先行修改簡章經濟股徵募捐欵總務股辦理一切進行事宜次楊誦仁提議本籌備處於籌備期間應需費用應如何支給議决先向甬江錢莊立過賬簿一本交由經濟股主任支配議畢散會又鄔志豪君爲徵募捐欵起見於九日公宴殷富紳商以便各認捐額云 
[當塗]  
　　監犯越獄脫逃　當塗監獄設於老縣署昨日（初七 
日）下午九時許忽有盜犯八人越監而去縣署得訊後比派衞隊警察多人追踪兜拿迨至天明僅拿獲兩犯一名徐應友一名夏得法餘六犯已不知所向現正偵騎四出能否緝獲未可預料典獄員劉松現已辭職改委唐修接充矣 
　　放水幾釀交涉　當塗城垣毁於洪楊之亂現僅存土基而已初入境者疑無城而城外則環以城河與姑溪河通城内則築有市河與城河連並築有喜馬梅塘兩閘爲放水出入之關鍵近日潮水漸退圩堤無碍而城内乾涸異常遇有火警則有缺水之虞遂由農會會長朱聯綏提議於今晨六時（初八日）將梅塘閘開放引水入城詎料水勢湍急奔潰十餘丈附近各圩見水勢洶湧岌岌可危於是鳴鑼喊救一時聚集夫民數百人均埋怨朱會長不應開閘放水有謂將朱之住宅撤毁堵塞者有謂赴縣署要樁木者有謂搗毁會者議論鼎沸言人人殊現正用椿木救護聞已無大碍矣 
[福州]  
　　閩周又殤次子　閩督理周蔭人當將履新時接家電謂殤其第三子頗爲傷痛會幾何時乃又以殤其第二子聞此子年才十歲與其兄由籍來閩溽暑過滬多吃西瓜抵閩後又好啖荔支其病以起先赴台江之日本博愛醫院診治稍愈詢以可食白木耳燕窩否日醫士曰可食後病以加劇日醫無效乃以中醫林椿園林壽琪盧幼竹等進日入督署診治者各兩三次然卒不能開口前月三十一日薩省長以自已延醫之便派員邀同醫士王彦芸前往爲其診治至副官處某副官承周命謂裏面已有醫六人症恐不起乞爲轉達省長道謝云云 
　　翌日下午即已殤亡三日上午九時周令將該棺權厝於奉直東會館内前導以鑾仗軍樂等頗爲熱鬧棺前有兩女孩頭束白布若其婢子然棺後隨汽車車上聞即周之長子自東街至山兜尾一帶一時交通幾斷 
[來函]  
萬縣來電 
　　申報館鑒閲七月二十一日　報館漢口專電攔内登有敝旅長因肅耀南巡帥派副官率探到漢捕拿聞信先遁一節傳聞失實全屬子虚迺敝旅長係奉四川劉積之督辦命令及第六師魏師長委派赴漢運械日前因奉師長電令回川面商要公敝旅長比即返川並在武漢各報登有因公大川未及走辭各山啓事一則當敝旅長返川未及兩日即有此等傳聞深爲詫異惟武漢各報業已先行更正今特電送貴報館即希將來電登入公電欄内以明眞象免淆觀聽無任感荷四川萬縣高廟四川陸軍第六師獨立第一旅司令部副官處叩魚印 
 
 

Page 13

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[本埠新聞]  
開浚吳淞江昨日動工 
　　開浚吳淞江工程已於昨日實行動工茲將各種情形分錄如下 
　　開工情形　昨日上午十時由包工陳慶生將機船兩架開至蘇州河分配如下（甲）在外擺渡橋動工（乙）至新閘橋動工此項機船爲蟹爪式原定四架惟因尙有兩架正在修理至多於一個月内方能修理完竣加入工作同時有載泥船四十餘號分列兩段聽候駁泥此項泥土分兩處駁運一向西水路較近在义袋角梵皇渡一帶一向東水路較遠運出吳淞江以外其地點分東北兩段東爲楊樹浦西爲龍華港此項地點雖較遠但實際較爲有益目下兩船開挖每日可出土方一百五十方云 
　　到塲職員　昨日到塲者有吳淞江水利工程局長費承祿技術師李耘孫稽查員李壽彭局中原有技士陸君榖·范麗生及監工員陳維信·何志新·黄紫綬·張漢民·龐念劬·陸杏生等六人惟水利協會會長方椒伯君因病未到並因機船未齊故該會預擬之開工典禮未曾舉行現定延期至機船備齊時再行補祝 
　　工程手續　昨日開工後稽查員及監工員等七人即分駐外擺渡橋·新閘橋兩處工程地點隨時監視開挖時凡挖滿一船後離埠運往他處時即由監工員給發運單一紙此項運單至每月終由包工人至水利協會憑單領欵故手續旣簡單而又認眞云 
[米糧公會浚淞會議紀]  
　　定本月十五日起捐 
　　滬北經售米糧公會昨日下午四時開臨時會到者祝厚甫·蔣石稚·陳鶴良·周夢熊·陳松帆·陸錫祥·朱子明·朱桂申·過文卿龔鴻逵·金菊芳等正會長范和笙主席報告開會宗旨略謂開浚吳淞江一案米業首先認捐首先繳欵前此停頓客方歸咎開工無期今日浚淞工程已開始動工則本會上届議决認定之一萬元浚淞經費亦應接踵抽扣應請諸君會商進行上一切云云遂開議各案（一）抽扣浚淞捐辦法經蔣石稚朱子明過文卿祝厚甫周夢熊朱桂申等互相發言表示意見主席歸納衆意表决如下（甲）捐欵存人指定銀行（乙）碼頭聯票繼續使用另由本會開給收據與各同業（丙）會計會同司月收付欵項（丁）定每月初三·十七·兩日收捐（戊）公推蔣石稚君爲會計（二）起捐日期公决定本月十五日實行對於客貨無論何時裝到凡係十五日起售者一律扣捐（三）橋東米船移泊案蔣石稚謂瓣新閘橋東西爲米船麕集之所現值橋東開工米船祗有停泊橋西但此暫時移泊不免對於警廳取締之規定稍有溢出亟應討論辦法雙方兼顧免滋誤會公决函閘北水巡隊請轉報警廳在橋東米船停泊之所開浚期内（約一月）米船勢必停泊橋西值此秋水方深請於取締規定之船數增加兩艘此屬最短時期　融俟該處開浚即恢復原狀（四）監督橋東米船停泊處工程案僉以米業認捐最早擔負最鉅乃對工程上無監察之權殊於理有未合公决致函水利協會在米船停泊之處工程米業得派員監察並須特别加深須與橋西工程相等其近岸木排應由協會函請警廳委派幹警押遷以利工程進行（五）公决函全體會員通知起捐日期議畢散會 
[抗爭日本增稅之繼起]  
　　日本增加奢侈品稅例我國各界業已羣起抗爭昨日又有安徽旅滬青年自治會致電北京外交部請速據理交涉原電如下 
　　北京外交部鈞鑒　日本增加奢侈品進口稅額各國羣起反對其他各國已得日本認許展緩實行獨於我國則仇視我國之野心殆尤甚焉凡我國人雖三尺孩童即應起而反抗大部責任攸關致請速行據理交涉以免我商界同胞獨蒙苛例致碍經營而損國體否則我國人所主張之經濟絶文策略請由大部俯納公佈實行以資對付臨電無任盼切安徽旅滬青年自治會叩蒸印 
[韓商反對日本頒行奢侈稅函]  
　　爲夏布出口問題 
　　韓商對華貿易駐滬辦事處代表三德洋行昨爲日政府頒行奢侈稅致函總商會對日巿民外交大會等云逕啓者本行成立以來以提倡中韓貿易交換兩國土産爲唯一之業務茲者日政府苛定進口稅率將中國輸韓之夏布認爲奢侈品徵稅百分之一百查夏布爲韓國人民必需之衣料每年由中國輸韓價值在七百萬元至八百萬元之間今是旦施行苛稅夏布價值頓加一倍韓民無力購買將有衣荒之虞中國夏布因之不能輸韓商人損失尤鉅本行爲中韓貿易前途計特通告滬上各團體請一致主張以　苛稅久仰貴會爲中國商業代表團體務乞一致抗議以造福中韓兩國商業前途不勝馨　之至韓商　華貿易駐滬辦公處 
[日本奬勵發展對華貿易消息]  
　　頒行奢侈稅之第二步 
　　日政府頒行奢侈品進口新稅後極力奬勵國内生産業界發展國外貿易昨據日商務官署消息該國農商務省商務局决定於十四年預算列入特别預備金一億二千萬元專備日商擴張中國及南洋各屬之工商業之用此項公欵專備低利借出期限頗長另有保護奬勵辦法十項云 
[日本增加奢侈品進口稅之品目]  
　　日本政府提案之内容大要（二續） 
進口稅表號數品名 
　　第十一類　製紙用品紙粗紙製品書籍及繪畫 
　　三七三　模造着皮紙蠟紙（PａｒａｆｆｉPａｃｅｒ）密蠟紙（WａｘPａｐｅｒ）金箔粉紙以及模造凸紙並印刷紙色 
　　三七八　别項未載之紙（四）除（乙）（即三七八條第四項除金箔粉紙模造凸紙印刷色紙以外之品僅以（甲）縮縐紙類爲奢侈品而（乙）之紙類不在其内） 
　　三七九　紙花邊（ＰａｐｅｒLａｃｅｓ）及紙　杆（ＰａｐａｒBｄｒｄｅｒｓ）三八四　白薄（Aｌｂｕｍｓ）揷相片及卡片用者 
三　　九○　骨牌 
　　三九一　照片 
　　三九二　書畫 
　　三九三　日曆卡片類（Cａｒｄｃａｌｅｎｄａｒｓａｎｄｂｌａｃｋｃａｌｎｄａｒｓ） 
　　三九四　花郵片 
　　三九五　聖誕節賀片及其類似品（Cｈｒｉｓｔｍａｓｃａｒｄｓａｎｄｔｈｅｉｋｅ） 
　　第十二類　鑛物及鑛物製品 
　　四一二　寳石 
　　四一三　半寳石及别項未載之半寳石製品 
　　四一四　石及石制品（别項未載者）（二）其他即除未曾加工及割石正形以外之石及石製者）（乙）其他（限除不能研磨及不必彫刻以外之石及石製品） 
　　四一五　琥珀及琥珀製品（别項未載者） 
　　四一七　海泡石人造海泡石及其製品 
　　四二四　石膏製品中人物及動物之類 
　　第十三類　陶磁器玻璃及玻璃製品 
　　四三九　别項未載之陶磁器（玻璃不在甚内） 
　　四五三　眼鏡用貴金屬鍍貴金屬之金屬象牙或有鼈甲之邊或柄者 
　　四五四　玻璃鏡（一）用貴金屬或用鍍貴　屬之金屬 
　　四五七　别項不載之玻璃製品除（二）（甲）（即四五七條第二項載其他（乙硅土熔化製品者係指凡用貴金屬或用鍍貴金屬之金屬者之玻璃製品之外惟有熔化硅土製品不在奢侈品之内其餘均奢侈品也） 
　　第十四類　鑛及金屬（鍍金銀之金屬） 
　　四八九　别項未載者（一）川貴金屬者或鍍貴金屬者 
　　四九一　鐘表用鏈眼鏡川鏈其他身邊裝飾川鏈 
　　四九四　鎖錀（一）川貴金屬者或鍍貴金屬者 
　　四九九　刀類别項未載者（一）鍍貴金屬者（二）其他（甲）懷中小刀（A）柄用象牙眞珠貝及鼈甲者或裝法郎者（乙）餐用小　　刀（A）柄川象牙眞珠貝及鼈甲者或裝法郎者 
　　五○○　餐用叉匙用貴金屬或鍍貴金屬者 
　　五二二　貴金屬製品及用貴金屬或鍍貴金屬或鍍貴金屬之金屬製品（别項所未載者） 
[捲烟特稅改正運動之所聞]  
　　全國紙烟捐　僅收兩萬　教育界將繼續抗爭 
　　邇日因北京烟酒署擬運動取銷捲烟特稅增加二五稅教育界人士及中國烟商反對甚力茲聞本埠教育界以捲烟進口在前清已亥年年僅三千元至民國元年已增爲三千萬元現在則已逹一萬七千萬元共消費額之增加頗爲可驚此種漏巵若不設法彌補危害民生甚鉅在民國元年時即有人密呈北京財長熊希齡條陳辦法熊正擬處理此事而潮忽起熊卸財長職事遂中止旋政治又起變化熊以總理兼財長遂續提此事因派委員劉某南下决定舉辦烟酒牌照稅其用意原爲對外乃當時辦事者不明此意遽認爲專係對國産烟酒而設因之本　遂失及項城時代有人與某外國烟公司磋商此事其初議定某烟公司年認捐四千萬實則爾時捲烟進口總數僅四千餘萬認捐斷不能逹此鉅數後再經商議而該公司認數由四千萬退至二千萬而五百萬馴至不及百萬某以事先已告諸項城不便更變而談判遂告决裂是時各省雖對外國紙烟行銷内地略有徵取而大抵包含於雜稅之内爲數甚微後江蘇雖獨立捲烟稅一門每年收入僅六百元而當時中國烟商因中外待遇不平紛紛起而運動逕函各省國稅廳請一律徵取此時各省亦即相繼舉辦大都取認捐制度後周自齊等長財時代復提此事及鈕傳善督辦烟酒署時亦頗欲對此事有所進行不意中途因故去職繼之者爲張壽齡張即派署員錢魏鮑三人南下遽與某外商公司訂立所謂聲明書於極輕之認稅中將子口落地各稅悉數包含在内因之外國紙烟遂得暢行内　　旣定遂於上海設全國紙烟捐總局專辦此事聞該局隊廣東·湖南·雲南·廣西·貴州·除外及直隸單獨設局東三省新近劃出以外每月稅收約得七萬餘元近自江浙等省舉行捲烟特稅後某外國公司即多方減扣署中所入月僅二萬餘元因之督辦汪瑞闓君遂有赴寗協商取消二五稅之舉但聞教育界方面將繼續有反對表示云 
[德人訟案之陪審官問題]  
　　自中德邦交回復重訂商約後因德國無享受領事裁判權之規定是以滬埠德人訟案無論其爲原被告凡發生於公共租界内者由公共公廨值日之英美意日四國領事輪流陪審此項辦法施行以來未有異議近聞駐京德使博鄴牒致外交部要求將德人訟案改歸中立國領事陪審此種要求各方面極爲注意但刻下公廨關於該國僑商之一切案件則仍照從前所定辦法輪值審理並未有所變更云 
[江西路昨日起行駛無軌電車]  
　　上海電車公司以公共租界中區南北交通尙不敏捷特於江西路闢一新無綫電車路由三洋涇橋（即愛多亞路）江西路口起經江西路·至北京路轉向西行依原有之河南路至北泥城橋一段路綫爲止定名第十六路昨日（十日）起實行計行駛者共車六輛其站名爲福州路·南京路·北京路·老閘橋·福建路·北泥城橋票價頭等爲三分·四分·六分三等爲二分·三分·四分 
[老垃圾橋開工興修]  
　　車輛概須繞道 
　　工部局興修老垃圾橋業於昨日清晨開始工作首由匠人於橋之兩旁圍以竹笆笆外容人行走今日起則將於橋之中間從事修理更換枕木鋼軌等等在修理期人内除電車照常開駛外無論任何車輛概須繞道 
[縣商會昨開常會]  
　　通電反對附加振捐 
　　上海縣商會昨日午後四時舉行第九次常會到者會董徐炳輝·王伯塤·沈景周·姚伯棠·瞿鶴鳴·李詠裳·莫子經·朱吟江·馬驥良·等開會時由會長姚紫若報告開會宗旨畢即將應行提議各案交議當經各會董互相討論良久以附加振捐一案衆皆一致反對應由本會去電力爭又准淞滬警察廳長陸來函以閘北加增房租一案大旨以按照當地情形參酌歷年習慣如何辦法應煩調查明確函復等因經衆討論此案非商會所能單獨提議應由會轉咨警廳查照辦理末議該會建築新會所房屋一切工程應若何支配及訂期實行動工開始建築案經衆公同討論良久至六時半始行散會 
[王曉籟嚴成德辭總商會會董]  
　　因選舉問題而萌辭意 
　　總商會會董王曉籟·嚴成德·兩君昨因選舉問題發生糾紛先後函該會辭職其函并錄如下（一）頭承諸公謬愛推補爲第五届會董當時原欲辭謝旋經友勸勉承其乏乃於前月五日遵章列席互選會詎料有人議論横生居然獨當一面旣不以會塲之程序爲程序又不以多數之表决爲表决會議可不守程序不服多數眞開未有之創例不知嗣後會議將何所遵循目覩現象不禁駭極所爭法理已得官廳解釋尙膠成見致使會務停頓遷延日久善後維艱與其分謗於後何如潔身於前故於未任事之先提出辭職敬謝不敏區區之意尙希鑒原此致上海總商會會董會員諸公鈞鑒王曉籟謹啓八月十日（二）逕啓者成德猥以菲材辱承諸君子謬採虚聲連選爲第五届會董會經到會互選不料臨時枝節横生引起爭端以致開票無期糾紛莫解而七月十四日會董緊急會議所公决之補救辦法又遲遲不見執行瞻念前途殊深杞憂臂助無功尤堪自慚與其濫竽尸位何如韜跡讓賢用特對於第五届會董一席肅函辭退諸希鑒諒是幸此致上海總商會會董會員公鑒嚴成德八月十日 
[商總聯會徵求各路特别巡捕]  
　　議定資格七項 
　　上海各路商界總聯合會　因徵求各路願充特别巡捕之人數特將議定資格七項印送各路商界聯合會轉發各會員商店原函云逕啓者前因本埠盜匪横行商民不得安枕而租界當局又因經濟束縛不能盡量增設巡捕曾山各路創議設置特别巡捕以互助之精神作自衞之保障並由本總聯合會代表袁履登葉惠鈞二君將此項意見面逹工部局總巡經總巡允爲考慮並囑本會擬具　細辦法再行商議惟是此事關係重大旣不能草率從事而需要甚亟又不能貽誤時機本會商議再三先將特别巡捕資格擬具大綱七條分發各路徵求報名以便考核人數切實進行一方面再由本會妥訂詳細辦法務期盡善盡美有利無弊茲特先將規定資格印送貴會轉發全體會員商店凡願充當者即向貴會先行報名登記再由貴會加以考核究竟是否合格於八月三十日以前刋表函送本會事關商界全體利益千祈切實辦理期逹目的不勝盼幸云云附資格七項如下（一）年在二十五歲以上四十五歲以上　（二）體格强健者（三）不染嗜如者（四）性情温良和平勇於任事者（五）粗通文字者（六）經營正當之商業者（七）有妥實之商店保證者凡合於以上資格自願充任特别巡捕者應先向各該路商界聯合會報名登記以便查核 
[納稅會明日舉行理事會]  
　　公共租界納稅華人會第四届理事會複選常務理事三人二次開票均因不足法定票數未能全數選出茲因會務急待討論進行特由該會發出通告邀集舊任常務理事定於明日（十二日）中午舉行常務理事會會議一切云 
[各路商聯會留納稅會理事長]  
　　納稅華人會理事長方椒伯本届繼續當選後方君以公務忙碌曾迭請辭職各路巿民多以該會關係重要懇請勉爲其難連任一次昨由南京路·山西路·海寗路·文監師路·等四十一路商界聯合會依據前次聯席會·議决案公函挽留併推派代表留請方君打銷辭意云 
[淞滬房客請願省議會]  
　　淞滬房客請願聯合會聯合各公團向上寳各官廳舉行大請願後繼續向南京督長及省議會請願昨推請願代表陳其熊函請松屬議員連署請議并附　願書等件請即提出大會公决函云南京省議會松屬議員俞慧殊葉桐林曁諸先生鑒淞滬房客因感受房東無理加租影響平民生活特由淞滬四十七公團組織請願聯合會向中外各官廳舉行大請願經過詳情諒邀鑒察茲幸適值省議會臨時會集會擬請願提議限制辦法訂定房屋條例咨請省長通令滬地官廳查照執行用將請願書及請議事項快郵奉上務望連署介紹請議提出大會公决素仰議員諸公關懷平民生計及滬巿安危必能早賜解决以解倒懸鵠候玉音無任迫切弟陳其熊謹啓 
[國民拒毒會今日開會]  
　　討論發表宣言等問題 
　　中華國民拒毒會定於今日下午假座上海總商會舉行幹事會討論擬就之宣言書及進行組織董事會問題又聞該會定於本月二十四日舉行大會被邀加入該會之本埠各團體有日報公會·律師公會·銀行公會等二十三處云 
[省公署批准厲行各縣自治]  
　　江蘇縣議會聯合會前呈請省長督促縣議會進行一案刻聞省署已批示通令各縣知事積極辦理云 
[户籍各區事務所亟待成立]  
　　上海縣户籍事務所主任姚福生君以本縣户籍事務除第一·第二·第十·等三區事務所業已開辦尙有七區因在鄉間進行甚遲姚君因省令催促甚急故各區事務所未便任延除分别函催外並將各種表册分别鈐印俟各區完全成立即分發應用云 
[測丈防營呈請派員領導文]  
　　上海縣清丈局現因測丈户地防營駐域誠恐兵士發生誤會昨特呈請上海縣知事請轉呈松滬護軍使派撥指導員以便領丈等情茲將原呈照錄如左 
　　呈爲測丈户地防營駐域請轉呈指派導丈事竊本局本准規程第十五條各圖定期開辦時先期十日通告各業主令届時到場臨丈時仍由圖保通知又第十七條非個人所有之田産臨丈時應到場之人如左（一）國有公有或公團體所指派之人各等語茲值第二區户地丈量將及龍華一帶該處軍隊屯駐地面頗廣自應遵照規程第十七條第一項辦理爲此呈請縣長轉呈護軍便公署指派人員導引指點以期坵詳盡界址準確並請將派員銜名行知俾便先期浹洽臨丈通知實爲公便再本局測丈所至插有上海縣清丈局白幟爲標記測丈人員及測工等均備有清丈局徽章或銅牌爲記號並請附帶陳明謹呈 
[寳山挪用義校經費之反響]  
　　請縣議會公斷 
　　羅店巿公民宋　三等請議羅店巿義務學校自應按表全數設立不得將義校經費移充他川請縣議會公斷其請議書云欲期教育之普及必以推廣小學爲前提故我邑有特别帶征之舉逐年推廣義務學校俾青年子弟不致有失學之虞法至善也查閲本邑十三年度各巿鄉設校支配表本巿應設義務學校五所茲悉除設立集　菴藥帥殿蘇家塘等三所外尙有兩校未曾指定地點占三等有鑒失學子弟甚多轉瞬之間暑假易過開學日近爰於本月二十五日商請縣議員妆福成君轉懇教育委員　孟元將尙有應設義務學校兩所從速支配設立詎馬教委員答稱該兩校之欵已由教育局董事議定移作縣立二高建築校舍之用不得更動等情占三等竊思義務小學係自出特别帶征費而縣立二高係指定附加稅雖均係縣欵而性質不同如果照馬教委所稱教育局董事議定云云則全縣支配表内不應開列本巿義務學校五所旣已開列確定而欲任意變更試問若省中撥給本邑初中學欵一旦移充他校之用可乎目下本巿議事會尙未改選足數故逕請議於貴會究竟縣高之建築費與義務學校之費是否可混爲一途且義務學校進行之步驟早有成案應否變更占三等實不能無疑用敢請貴會公斷 
 
 

Page 14

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[蒙古敎育代表昨晚由粤返滬]  
　　約留五天返蒙　返蒙前將公開演講一次 
　　蒙古出席中華敎育改進社三届年會總代表福松亭郭道甫二君此次應廣東敎育界之邀於上月二十七日乘約克遜總統號前往備受各界歡迎廖省長·廣東大學鄒魯·省敎育會汪精衞·公安局吴鐵城·巿政科長孫科·商務印書館高子約·程雪門等均竭誠招待雖初次赴粤亦不覺人地生疎之苦旋因急於歸里籌辦秋季開學故於本月八日一時搭東洋汽船天洋丸駛行五十小時於昨晚九時抵吴淞口十時由小輪渡新關碼頭上岸携有行李三件交海關騐過由黄警頑君接往大東旅館六樓七十二號下榻约留五天即行返蒙本埠體育機關及男女體育學校擬公請二君作臨别公開演講一次聞預擬題目爲蒙古之武術地點及日期將另行公布 
[袁丕烈行將赴美]  
　　袁丕烈 
　　袁丕烈君爲交通部南洋大學機械工程科本届畢業生於民國五年就學南洋歷任南洋學會理事學生會交際員譜育會足球部籃球部管理甲子級級長同鄉會會長等職本届畢業後即由寰球中國學生會代訂艙位現擬於八月二十二日乘約弗遜啓程赴美入康乃爾大學研究院專攻機工廠務科云 
[昨日楊左匋等三人放洋赴美]  
　　傑克遜總統號於昨日下午啓程赴美華人乘該船往美者祗有不受美國新移民律拘束之美術家楊左匋·本埠青年會幹事趙士瀛·商人哈國璋三君該船於昨日下午四時二十分鐘啓椗三君之親友往送者甚衆其他中國留學生之本擬乘該船赴美者因受移民律拘束暫緩起行均將船票退還下次留學生之往美者將乘傑弗遜總統號定於本月二十二日放洋云 
[台費斯萬網球比賽消息]  
　　台費斯萬國網球比賽分美洲帶與歐洲帶二處舉行中國加入美洲帶參與者爲韋榮絡·吴仕光二君中澳第一次單人賽中國敗北已誌本月四日本報茲悉第二次中澳單人賽澳洲派得賽以六對零·六對零·六對一·勝吴仕光華特以六對零·六對零·六對二·勝韋榮絡中澳　人賽澳代表派得賽與華特以六對一·六對二·六對零·勝中國韋榮絡與吴仕光中澳比賽前後共賽單人四耦雙人一耦結果我國均歸失敗自是本届台費斯杯比賽中國已失去資格不獲再與其他各國角逐勝負據云比賽時我國代表吴君之抽球亦稱不弱終以對手實力較厚不克致勝且吴君發球多失誤亦爲失敗之一原因云 
　　又歐洲帶單人决賽法與捷克斯拉維克比結果法代表考克脫以六對一·八對六·六對四·勝捷代表徐姆拉又法代表藍考斯脫以六對二·八對六·六對四·勝捷代會麥生腦云 
[上寳平敎促進會董事會紀]  
　　上寳平民敎育促進會於昨日下午三時在西門江蘇省敎育會開第四次董事會出席者爲沈信卿·郭秉文·袁觀瀾·李頌唐·殷芝齡·朱少屏·賈季英等（一）報告自開辦起至六月底止收支各欵（一）報告調查校數及學生實數共計六十三校一百三十一班男女生五千八百七十一人（一）報告印畢業證書費未經列入預算（一）報告幹事會共開過六次（一）報告已推定郁瘦梅·王耀三·倪孝同爲徵求會員委員徵求計畫由郁瘦梅擔任推廣平民學校辦法由王耀三擔任（一）議推廣平民學校辦法議决計算已辦各校經過情形一年内每一班辦兩次畢業需費一百四十元現議定募捐方法如左（甲）每人一次捐贈一千四百元於本會作爲基金者本會即以其年息一分委託優良之學校辦一長期之平民學校（乙）每人每年捐一百四十元於本會認定年期者本會即於其定年期内委託優良之學校辦一平民學校擔任甲乙兩種捐欵者其學校名稱得以捐欵人之姓名冠首以爲紀念本會並贈以名譽證書 
[大夏大學進行之一訊]  
　　九日大夏大學籌備處接廣州厦大離校學生團支部快函據稱該支部代表朱元生·陳經國·劉禹相等謁廣東財廳長陳其瑗君談及大夏大學之建設陳廳長謂最好組織一基金董事會專從事於籌措經費渠本人允先捐洋一千元並介紹朱等與商會接洽至政府方面現由渠與汪精衞廖仲凱兩君辦理云云又聞該大學近日對於組織董事會已積極進行茲錄該校籌備幹事歐元懷·王毓祥·傳式説等致汪精衛君函如次精衞先生勳鑒天南引首飢渴良深遥祝政躬順時納祜茲肅懇者同人等爲環境所壓迫來滬籌設大夏大學兩月以還各界人士類多予以公理正義之援助而稚暉力子楚傖諸先生維護尤力慘淡經營規模略具唯締造旣屬艱難支持常亦匪易若非组織董事會實不足以策進行而垂久遠雅稔台端關懷敝校伏願本提携愛護之初衷爲永久扶持之將伯用敢肅函奉懇屈任校董使大夏奠萬襈不拔之基則先生之造福於青年者其功德當無涯涘也（下略） 
[昨晚山東路住户報告被刦]  
　　昨晚九時半左右山東路（愛多亞路附近）三百九十四號門牌德發祥烟紙店樓上住户（聞説係東方儲蓄銀公司賬房）忽遭盜刦據説共有盜匪四人三人穿白夏布長衫一人係短衣登樓時由後門入内故樓下烟紙店櫃夥並未知覺後見四人相繼由前門出因衣着似上等人且樓上住户時有進出之人故不疑爲盜迨樓上人下樓詢問四人去向並云被刦現洋四百餘元於是始知爲盜又聞樓上人被刦時先見一盜上前逼説銀洋　在一盜手持手槍初置背後當樓上人欲呼救時持槍之盜即出槍嚇禁盜匪旣得銀後二人携欵先行持槍之盜與另一穿長衣者則稍俟而去事後經樓上人報告捕房乃派中西探捕來視則匪已遠颺嗣樓上所稱東方銀公司賬房之二人隨探捕至捕房至十一時半尙未返寓云 
[寳山縣議會開會之第三日]  
　　寳山縣議事會於前日續開會議（甲）審查報告（一）縣知事交議編製本年度預算不敷甚鉅彚述各方意見請集　見復案議决修正通過（二）公民宗占三等請議羅店巿義務學校自應按表全數設立不得將義校經費移充他用請公斷案議决修正通告（乙）各項報告（一）縣知事函以奉省署通令准敎育部解釋縣參事員旣不得兼任敎育局董則縣議員及候補參事員亦自當除外等因録令函請查照案（二）省議會電知於七月二十九日議决廢止省財政會議曁財政委員會案（三）縣聯會代電以此次赴寗請願交際電報等費爲數甚鉅請將本年度常費先行滙寄以資彌補案（四）縣聯會代電省會議决關於省自治法法案省農會會長等聲明通電反對係有人揑冒合行抄電附閲以明真相案 
[寳山縣議會審查預算之意見]  
　　以契價外帶收一釐彌補不足 
　　寳山縣十三年預算尙短少一萬餘元縣署曾彚集各方意見咨請縣議事會妥議見復縣議會於前日開第一次財政審查會出席者審查長洪蘭祥·審查員俞惟玨金人俊邵光祖等六人其審查書原文云查本案縣知事以編製本年度預算相差鉅萬彚述各方意見三點請集議見覆以資彌補查三點中第一點與本會前議决案抵觸當然不成問題其第二點主張契價帶徵减收一半不敷之數由忙漕帶徵查本會前議保衛團經費與户籍經費併案帶徵嗣因窒礙僅酌擬辦法未經議决函縣執行此次自未便增加普通人民負擔亦屬不成問題第三點契價外帶徵户籍經淸彌補預算不敷立論純正查户籍如果辦有成效是清鄉正本淸源之要素地方安謐各巿鄉業户首受其益茲議就不動産賣買按照向例於契價整數中筆費一分外再由得主加出一釐（如契價一千元前例得主出中筆費一百元現須出一百十六）爲本縣内務經費内以半數爲户籍經費半數爲各巿鄉路政消防經費其收入較豐之江灣·彭浦·真如·殷行·吴淞·五巿鄉至少以一釐内半數以上充作路政消防之用其收入較少之各巿鄉自應先儘歸户籍經費之用其户籍總事務所經費應由各巿鄉按照收入劃歸户籍用費實數内以十分之二繳於縣署撥用以原帶徵之户籍經費彌補預算之不敷此舉於失業方面並無影響而得業方面僅酌增小數旣可保地方之安寗在房産上又得消防之保障田産上得道路之振興洵屬法良意美至閘北原爲江灣鄉之南部而庶政早已分别進行成績頗有可觀在閘北巿政機關未經正式成立巿鄉經費未經劃分以前應需户籍經費即就江灣鄉帶收一釐費内指定户籍用途項下量予支用如是庶得事理之平至前呈准本案帶徵之户籍經費應由縣知事呈明省長改爲内務經費之用當否候大會公决 
[省委勒收煤炭號牙稅]  
　　五區商聯會函請寳山縣維持 
　　江蘇財政廳近委唐鼎銘來滬調查各業牙帖凡木行石子店·煤炭店·均須補領牙帖閘北天通菴路天興·大生兩木行因兼售板木限期領帖木商會館正據情移文寳山縣請免予補領詎昨日唐委又至寳山路胡立成·老潤泰二煤炭店聲稱須補領牙帖每年繳照費三十七元違則拘懲等語二行經理以煤炭店係屬門莊生意并非批發行家向無領帖手續唐委額外需索商民實難應命急據情報告滬北五區商聯會請爲援助一面聯絡各同業如無解决一律罷巿五區商聯會於昨日緊急會議後推陳翊庭往寳山縣請予維持以維商艱一面派員調查唐委徵稅眞相以便呈報兩長呼籲云 
[西人强姦中國傭婦續聞]  
　　强姦之西人畏罪潛逃 
　　聯合通信社云滬北來安里人力車公司經理之副手某西人於本月三日夜强姦僱用傭婦高吴氏一節曾誌前報茲悉該高吴氏爲江蘇揚州寳應縣人夫已故此次被姦後下體受傷頗重今尙未愈前日上海地方檢察廳得悉本案後當電詢五區二分警署馬署員着將兩造移廳核辦該署當即派警飭傳該西人詎已畏罪潛逃不知所之未稔若何結案云 
[反對倪嗣冲建祠請卹之通電]  
　　潁州七縣同鄉會昨發出通電云申報轉安徽全省父老·各埠皖同鄉·均鑒頃致北京一電文曰北京大總統·國務院參議院丁稚軒·張我華·諸先生·衆議院王滌齎·陳勤宣·諸先生·安徽同鄉會諸先生·晨報轉各報館均鑒報載皖督馬聯甲及議員湯松年·劉鴻慶·先後爲倪嗣冲請卹並建專祠等語查馬督受倪友擢松年鴻慶爲倪豢養藉報私恩誠不足責惟是非爲天下之公嗣冲何人建祠何事縱使榮典濫邀寗足以服人心而垂久遠應請政府拒勿置議鄉人一致力爭臨電憤慨伏惟鑒察旅滬潁州七縣同鄉會叩蒸等語嗣冲罪在民國禍貽皖省我鄉人身受目擊奚待縷述尙祈共起抗議以昭是非而嚴褒貶實爲厚幸旅滬潁州七縣同鄉會叩蒸 
[廣東南邑九江鄉人關懷桑梓]  
　　運動撤退滇軍　主張鄉人自治 
　　南邑九江鄉爲粤省名鎮居民經商海外實繁有徒旅滬者亦不下千人近以駐鄉滇軍肆意蹂躪地方姦殺焚掠甚於梟匪旅滬鄉人非常憤激曾於本月三號假座粤僑商業聯合會開會議决電籲粤省當道迅予撤退駐軍以蘇民困復電請廣州商團聯防總部部長陳廉伯派隊入境維持治安前晚（九日）復假座天津路一號召集緊急會議列席者二百餘人僉以本鄉非軍事重地絶無駐軍理由議决分電港粤九江公會囑向粤省當局據理力爭務逹鄉人自治目的以後不容任何軍隊駐防該地並當場募集駐鄉商團經費數千元復舉定代表十人分向旅滬鄉人處勸捐俾得集成巨欵以資接濟不逹鄉人自治目的不止云 
[美紅會通告並未派人募捐]  
　　上海泰晤士報云本埠美紅十字會分會因聞外間有假借名義騙募捐欵者昨特發出通告聲明該會並未派人在外募捐如遇此類情事請即通知捕房與該會以便究辦云 
[安徽同鄉會理事會紀]  
　　安徽旅滬同鄉會於昨日下午三時開第三十二次理事常會到者常藩侯·詹銘珊·李小南·王龍庭·等十餘人先歉迎新理事詹銘珊就職繼山書記報告來件並議决案如次（一）前皖北镇守使李傳業自天津來電宣佈皖省年來財政實况及當局搜括並被迫免職等情形公議本會根據該電另有表示（一）六安各界來電報告刀會佔踞該縣始末情形（一）歙縣同鄉會曁吴詠霓等來函報告同鄉吴載書被革警王學德及值差崗警毆斃請求一致援助以雪寃誣案即請該會代表汪世傑·吴詠霓·吴紹沛·（軍署秘書·爲死者之族叔·）吴亦植·等出席陳述詳情並有死者之族祖吴新樵及見證吴方氏到會詳報死者受傷情形及檢廳檢騐致死之由經衆討論之下請各代表回報該會有何具體辦法本會當極力援助（一）李次山報告同鄉工人院雲成被江西帮工人毆斃一案正在起訴進行並已蒙法公堂判展期再訊情形（一）頴州同鄉會代表王哲民出席報告賄選議員湯松年·劉鴻慶·等爲已故倪嗣冲向北政府請卹同鄉不勝憤慨請求一致反對案（一）評議程永言等報告新華書局出版之全國風俗大觀一書内容極意侮辱同鄉請求與之交涉案（一）臨時動議准定八月十七（禮拜日）召集幹事會議討論本届徵求進行案八月二十四（禮拜日）開評幹事部聯席會議即席組織第二届徵求委員會案次會計報告會中經濟狀况及遷移會所費用均通過六時散會 
[徽寧同鄉會緊急會紀]  
　　援助吴載壽斃命案 
　　徽寗同鄉會於昨日下午四時召集緊急評議會推羅純夫代理主席由曹志功介紹吴新樵等請議援助崗警毆斃吴載壽案歙縣同鄉會代表吴詠霓（即屍者之叔）·汪俊臣·吴雨疇·吴蔭槐·及證人吴方氏報告肇禍經過畢理事詹銘珊報告調查情形請求討論討論甚久結果（一）致函地檢廳依法起訴秉公究懲（二）致函警察廳請將兇警王學德按例嚴懲以謝地方（三）由三同鄉會法律顯問聯合進行法律手續（四）由屍屬延請律師向法庭起訴末由曹志功報告理事部對於此案之意見遂散會 
[奉化旅滬同鄉會籌備記]  
　　奉化旅滬同鄉會前山王才運·張雲江·何紹庭·王儒堂·何鹿山·鄔志豪·江北溟·等發起籌備有聲望同鄉加入爲發起人者頗衆茲悉該會已於前日在大馬路邵萬生　壁民永里内籌備處召集發起人會到會者數十人公推年長之康錫祥君爲主席其秩序如下（一）主席報告同鄉會宗旨略謂吾奉旅滬人士頗衆祗因平時少於聚首致同鄉情形諸多隔閡現爲聯絡同鄉感情維護同鄉利益起見爰恃發起本會其進行步驟先以調查入手調查方法由八鄉到會同鄉分投撥任尅則彚集以便下次開會討論進行辦　（二）王廉才報告警備經過（三）陳光有提議請各發起人先自認　臨時籌費若干首由謝其潮君捐認五十元其餘均依次認定約有數巨金之譜（四）推定王廉才·宋季眉·余華龍·陳有光·等四人爲臨時職員從長警備（五）茶點散會 
[江陰旅滬同鄉會昨日開會]  
　　議决組織徵求會 
　　江陰旅滬同鄉會於昨日下午二時在南京路日新里新會所内舉行評理兩部聯席會到二十餘人公推薛君主席由薛君宣布會正奚蕚銜來函辭職多數主張應竭力挽留議决將原辭職書退還推一鳴君起草挽留書次沙庸之君提出組織徵求會意見書經列席者加以討論議决組織徵求委員會全權辦理此事推馮經逹·章仲元·沈子卿·王步青·沙庸之五君爲委員章仲元提議徵收月捐以維會務議决分甲乙二種甲種洋二元乙種洋一元由職員及會員自由認定常塲簽認者極爲　躍次周海屏提議以後支取欵項應由會長或另設一監察簽字後方爲正式云　至六時許散會 
[諸曁旅滬同鄉開會紀]  
　　諸曁旅滬同鄉會昨日下午二時開道路會委員會黄奠華主席報告一切及甘肅毛光明函詢事件議决摘要函復並將章程寄去次討論路欵結束問題議决繼續勸募展期結束遂宣告散會旋開幹事會公推副會長代表郭仲章主席幹事長黄奠華報告後討論會員大會問題議决分函徵求意見再定辦法並定陽曆八月三十一日開臨時會云 
[浦東同人會昨開董事會]  
　　浦東同人會昨日上午十時開董事會推黄頌平主席議决事件照録如下（一）顧文生·龍滙百·韓尙德·藩振聲·提議組織戒烟所勸烟公入所戒烟案議决分三種辦法（甲由會商請上海醫院特闢戒烟室規定名額費由會任（乙）致函各巿鄉董事請隨地保送烟民人上海醫院戒烟先由會商請該院訂定優待辦法以期普及（丙）函請各縣知事轉行各巿鄉董事隨地設立戒烟局（二）丁潤庠君提議外埠各地擇要設立分會案議决通函外埠會員籌劃設立（三）挽留職員案議决分别挽留惟顧蘭洲君辭息堅决准予辭退改推其子伯威君爲名譽董事補推職員公推陳子眉·鍾玉良·張錫笙·吴晋雲·孫勛伯·爲名譽董事吴菊畦爲交際股員沈葆賢·孫根祥·爲調查股員黄炳權爲會計股員沈瘦若·姚鞏甌·朱保中曹劻人·吴鏡湖·王燧之·陳湘庭·爲編輯股員（四）修改本會簡章議决現已修改俟大會通過（五）請顧文生龔滙百·二君代收會費捐欵案通過（六）修改會計股辦事細則常請會計主任葛叔莊出席提議修正通過（七）黄漢民提議開會員交誼大會案議决俟秋凉定期召集全體大會（八）會員旅行案議决隨時可以舉行一切組織推顧文生主其事議畢散會已過生一時許矣午後三時復　編輯股會議討論新浦東報之改革　宜云 
[義德堂實行收捐]  
　　上海義德堂粉麵公所自與嘉榖堂涉訟解决後對於行規大加整頓公所設備亦較前完善本月三日通過收捐辦法以充公所必須經費昨日通告南北巿各同業云逕啓者本公所經費竭蹶自夏曆七月起南北巿實行征收月捐每月統捐收小洋三角補助行單費及事務經費務望各寳號原諒切勿退却特此通告義德堂粉麵公所啓 
[閘北第二平民學校畢業禮紀]  
　　閘北五區第二平民學校於前晚（九日）七時在省公學校舉行畢業禮到者三百餘人由該校主任束雲逹主席報告開會宗旨繼由莊百俞演説略謂中國人民中有百分之九十八目不識丁致中國如斯貧弱今設平民學校所以挽救此病但學貴有恒云云次倪考同代表上寳平民敎育促進會演説略謂（一）諸君已識千字較不識字者高一等已可有資格做好國民但當勸人來讀書俾享同樣之權利若有機會宜再多讀講畢請莊百俞給憑畢業生有一百餘人末尙公小學學生及平民學校學生表演至十時始散 
[曁南大學平敎運動訊]  
　　前晚七時曁南大學學生郭緒綿林仲川·等組織之平敎研究會開演影戲於真茹曁南校塲事前於本鎮遍貼廣告届時鄉人士之來觀者有三千餘人之多二十畝之廣塲爲之擠滿請同文書院學生葛建時爲臨時主席請寳山縣議員洪蘭祥爲演講員歷述平民不識字之苦聽衆爲之動容旋開演影戲至十一時始止聞此次講演已爲第三次云 
[新委社會敎育指導員之函知]  
　　　陳家鳳 
　　上海縣敎育局昨致縣立各學校公函云茲奉縣公署訓令内開案奉敎育廳訓令開查社會敎育指導員自張倚函請辭職後迄未繼續委任惟社會敎育有改良社會之責設施極關重要亟應賡續派員詳繼指導茲經委托陳家鳳爲社會敎育指導員前往各該縣指導除分令外合行令仰該知事轉飭所屬社會敎育機關一體知照此令等因奉此合行令仰該局長轉致知照此令等因奉此除分致外相應函逹 
[聯治社今日開會]  
　　商議發行週刋問題 
　　聯治社自上次開會後已將通電通過發出聞尙未得有各省覆電現該社定於今日下午四時仍在海寗路天鑫里事務所續開籌備會議討論該社發行週刋問題聞週刋計劃大概每期印三千分約印費七十餘元每月連編輯雜費等每月約共五百元云 
[閘北酒商反對浮收酒稅]  
　　上海商業維持會昨接會員發昌槽坊等來函略稱敬啓者江蘇烟酒公　局上海第三分棧經理金福寳浮收烟稅懇請主持公道事竊會員發昌於本月初三日向恒泰和買進新頂莊二墵而印花每罎意貼一角查去年施鼎彝承包期内亦因每罎浮收四分貴會電請省長賽業廳及公賣總局前李局員核准早已取消在案今金福寳承包未久其浮收手段且仍用施鼎彛蓋章之舊捐票混貼顯係取巧辦法照每罎浮收四分計算在華租二界每年有數萬罎之多增我商民負擔而獨飽其私囊心實不廿爲此函請會長召集職員會提出討論抵制之法以重省令而維商民無任感盼云云該會接函後决先派員前往實地調查然後再開會討論對付辦法云 
[郭泰榮驗係推墮浦溺斃]  
　　姚生桂駁船伙小全等與扛運小工冲突毆打以致塌車夫郭泰榮墮浦溺斃嗣經水巡捕房將郭屍撈獲帶到南碼頭函請法庭派員相騐已紀昨報茲悉上海地檢廳委派王檢察官會同西醫毆本海等發往騐明郭泰榮委係被推推浦溺斃填格判令屍妻郭馬氏自行棺殮其肇事之小全候飭警嚴緝務獲解究 
 
 

Page 15

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[本埠新聞二]  
法捕房拘辦碼頭匪徒 
　　無賴朱東生·朱榮章·丁阿根（綽號小蘇州）·傳榮生（即生瘡榮生）·楊林甫（即小崇明）·及在逃之劉阿斗·長脚小四子·潮州阿章等在法租界太古招商等各碼頭專俟輪船到申糾黨搶刦客商烟土及行李等物旅客被害者指不勝屈現爲西探長薛代納君偵悉以該匪等胆敢在界内如此横行實屬不法已極若不從嚴拘究何以安旅客爰於前日傳諭偵探督察長黄金榮·督察員沈德福·探目李榮卿·潘瑞福·唐云卿等率同包探蔣長文·謝光明·殷炳南·毛金根等前往太古碼頭將朱等五名拘獲惟劉阿斗·長脚小四子·潮州阿章等聞風逃逸無踪將朱等帶入捕房管押外諭令務獲在逃之劉阿斗等到案併究 
[航船被刦請緝逃匪之節略]  
　　淞滬警察廳昨據川沙縣商會會長陸文信公函云逕啓者案據敝處航船主陳妙英節略稱商行駛曹家船向來安分營業詎於陰曆七月初三晚十時船泊上海公義碼頭等候潮來忽有不識姓名之匪徒成羣而來先有四人下船以查土爲由仗衆行强將船中所裝包件箱櫃盡行移上艙面逐一打開致將粉乾一件跌入浦中打撈不及形同盜刦餘人立在船邊碼頭呼喝助勢幸有水陸兩警查見兜拿當獲匪徒八名解送總警察廳訊明收押竊思商等航船趁客帶貨關係重大今該匪借端搜抄無非意圖財物日後禍患不堪設想爲此請求迅予函請上海總警察廳援照圖財未遂律將該匪徒重辦一面追緝逃匪併究以儆將來等情到會據此查航船裝帶貨物銀洋關係商業甚大前日下旬陳海金航船開申在北蔡大竹園地方被趁客行强刦去銀洋一案尙未破獲今該匪等竟敢在上海碼頭熱閙之處假冒查土任意搜抄幸遇　察拘捕未致刦掠然粉乾落浦已受損失非請從重究辦何以寒匪膽而保治安據略前情相應函請廳長電鑒將　案之匪徒八名按律重辦一面追緝逃匪并究以安航案深爲企禱云云 
[押店違章稱典之函請取締]  
　　上海典業公所因小南門外聖賢橋塊增泰三等公典違背省頒木榜規則將店基登録憑證私自頂賣昨特致該業代表函云逕啓者據鼎和當來函報告小南門外直街增泰舊貨店兼業押業近今改裝門面大張旗鼓電燈上居然稱典查該店係私自換主爲此函請辦理前來查押舖以原人在原地營業不准私自接替違干處罰封閉載在特定規條又上年貴代表在總商會宣言經同業議决以押舖爲營業願掛押字招牌載入議案茲敝公所爲息事計函請貴代表切囑增泰將電燈土典字除去而免訟爭幸即示復勿延乃盼 
[少婦與夫反目吞烟殞命]  
　　西門斜橋迤西魯班橋南首有喬關生之子喬阿毛與伊妻喬陳氏素來不睦口角打架時有所聞該氏今年十八歲自念遇人不淑生不如死乃於前晚背人吞服洋烟自盡及至毒發爲關生阿毛父子察悉急送仁濟醫院求治該院因受毒已深無可施救却之不收及至車回半途該氏已經氣絶將屍車放在家中事爲二十五保十三圖地保查悉報告二區警署令赴地檢廳報騐昨午車檢察長片請寳隆醫院歐本海君帶同助理員杜克明等到廳會同王檢察官等同詣喬家騐明該氏並無别故實係自行吞服洋烟致斃塡明屍格判令關生父子備棺收殮候核 
[張寳貴被毆氣絶復甦案續聞]  
　　傷勢仍重 
　　通州小工張寳貴在浦東南碼頭沿灘遭同帮小工林洪標爭奪夜工起衅被毆倒斃由警將林拘送法庭並請派員相騐次日據三區三分署函致法庭謂張死後復活刻送上海醫院醫治請勿往騐等因已紀前報茲悉此案前日上午據張文正投地檢廳禀稱民兄張寳貴此次雖死而復生然傷痕頗重仍恐有性命之虞張檢察官據呈後於本日下午詣該醫院檢騐得張寳貴傷在胸腹一帶諭令妥爲醫治再核 
[種德社籌建會所]  
　　閘北種德社施材善會由本埠各營造廠主發起自去年七月開辦至今已施出棺材及男女衣衾石灰炭屑共一百六十餘具該社事務所借設在慈善團施粥廠内刻申主任孫慶祥在鐵路北普善山莊東首租地二畝四分俟開週年紀念會後即須開工建築聞該地業主已允許將地售與該社業由熱心慈善之徐文記發起首先捐助購地費洋百元云 
[紗稅所頒發新憑證]  
　　上海紗稅征收徐所長到差以來已將征收紗稅征收事宜大加整理均已部署妥貼並將各處稽查處對於紗稅征收查騐時所需憑證重行製成頒發至前局長所給之憑證一律取銷如有發見槪作無效刻已將新頒證式分知各紗商一體查照以杜冐混而重稅務云 
[華探目辭職之遞補]  
　　哈爾濱（即嘉興路）捕房華探目歸松濤日前禀准公共捕房二十七號代理總西探目彭山氏辭職遺缺諭調滙司捕房華探目金福壽前往當差金探目奉調後昨已到差辦公 
[深夜開駛快汽車之傳訊]  
　　香港路六號和記洋行買辦徐某於七月二十四夜率其家人乘坐汽車出外兜風在靜安寺路開足馬力疾馳爲西捕查見稟經公共公廨將其汽車夫李長林傳案據供當時係由其主徐某自行司機故現已由廨出單飭傳徐某於禮拜四下午到案廳候訊究 
[汽車肇禍二則]  
　　昨日上午五時許吴志祥挈同女子薛寳寳·文林等租賃汽車兜風駛至平凉路汽車撞於電線木桿上一男二女均自車中跌出各受重傷當由同往之汽車載送同仁醫院醫治又有一千五百零五號汽車於昨下午三時半駛經小沙渡路撞倒十歲江北男孩沈三子頭部受傷由該汽車載送仁濟醫院醫治一面由汽車夫自投捕房報告 
[混兌假鈔票之拘究]  
　　常州人戴阿根前日持僞造某銀行五十元之假鈔票一紙向北成都路五十號門牌羅金耀混兌銀洋五十元經羅察破報告新閘捕房派包探張盛全將戴連同假票一併拘押候解公共公廨訊究 
[函請拆卸將傾之房屋]  
　　滬北工巡捐局致淞滬四區警察署云逕啟者查得共和路有餘里對面由一百八十七號門牌起至一百九十一號止平房五間勢將傾圮甚爲危險應即拆除重建以杜意外相應函逹請煩貴署飭博該業主迅即拆卸並令來局領照重建實紉公誼 
[函請取締豆腐店]  
　　崇海旅滬工商學會昨呈警察廳文請取締妨碍衞生之豆腐店原呈云謹啓者頃據敝會職員係在閘北王家宅大椿里開設裕泰匣廠之陳紹康來會報告該廠門前有開設豆腐店之楊某每日將餘下之豆榨汁散抛弄口堆積如山際此盛夏烈日所蒸臭氣四溢且蒐集微生蟲之類最易發生疫癘不獨有碍夏令公衆衞生且有生命關係該處居民雖嘖有怨言而見店主聲勢洶洶有敢怒而不敢言之慨敝會爲公衆計不得不鄭重注意曾經主任葉冠千親自調查確實無疑用特公函務懇貴廳長速令該區警署準予取締以重衛生而利居民則地方感惠非淺也 
[拆梢行兇押一月]  
　　潮州人翁壽祺日前糾同在逃之朱某在法租界菜巿街地方將同鄉人林海初軋入茶館内强行拆梢十元不遂所欲持刀行兇適有包探陸兆麟巡緝到來查見將翁拘獲抄出利刃朱乘隙逃逸昨解法公堂請究先由原告林海初投訴拆梢情形又據見證張文炳投稱商人目見被告等向原告拆梢持刀恐嚇等詞詰之翁壽祺供實係在逃之朱姓向原告拆梢民人經過該處上前勸解不敢帮同拆梢餘供支吾中西官判以證明屬實豈容抵賴 
着翁押西牢一個月期滿永遠逐出租界利刃没收 
[聚賭分别科罰]  
　　李洪生·王瑞金·兩人邇在法租界地方私設賭場衆賭博抽頭漁利事爲探目程子卿·李友生·包探朱古農等偵悉於前晚協同西探至各該處抄出賭其帶入捕房昨解法公堂請究先由捕頭稟明前情詰之李等供認集賭不諱中西官判李罰洋十五元王罰十元充公賭具没收 
[拘獲兩燕子窠主客]  
　　婦人孫許氏及劃海淸襲貴興分别在浙江路一百十六號·廣東路五百五十八號·屋内私售燈吃洋烟爲老閘捕房包探周桂生·李長生·查悉協同副捕頭張闊洲往路孫許氏等與烟客葛金山陸如英郭阿寳張根生周阿二葉老志吴桂生龍葉氏等男婦拘獲抄出烟具帶回捕房詰問一過分别拘押交保候解公堂訊辦 
[登報譭謗名譽之交涉]  
　　滕固字若渠昔曾游學東瀛歸國後執教鞭於滬埠某學校其友名黄花奴者嘗介紹滕與張梅蓀女士相識感情極洽過從亦密嗣有蔣少卿之女仲珊亦因黄花奴而得識滕若渠蔣女習歧黄衞現已懸壺滕自獲此女友後其覺氣味相投遂與張梅蓀逐漸疎闊近來張女士忽接一函具名者爲程某函中備述滕蔣二人近况而字裡行間復多流露别種言詞張得函乃即致書於滕母蔣父告以外間對於滕蔣嘖有煩言請各將子女訓戒並一面登報聲明謂滕蔣二人如將來發生任何事件槪與本人無干又登報通告投函之程某以若對於滕蔣等有何意見請程直接向之交涉嗣後勿再浪投尺素此項廣告爲滕蔣二人閲見認爲張梅蓀登報譭謗名譽即與交涉因不得圓滿結果故滕蔣二人現已同延日本辯護士村上氏進行法律解决之手續矣 
[扭控詐洋之供詞各執]  
　　甬人童德生在虬港路開木匠店前日偕母王氏·妻殷氏扭同鄉成衣匠周拆來·寳山人楊苗卿·楊渭卿至四區控稱去年民開店時被周等詐去陋規四元今年六月周又糾同十餘人來詐洋十元未遂今日復來尋衅逞兇以刀砍傷民之頭部等情經劃署長訊判解科昨奉段科員提訊周供童去年借民之縐紗一疋當在鼎豐當舖日久未曾贖還茲聞已被贖出售去迭次往索不理反誣敲詐云云段君以兩造供詞各執判押候傳集原告左右鄰並弔查該常舗帳簿再核 
[案犯病斃]  
　　刑事案犯楊小六子奉法庭訊供判押候示在案前因患病奉諭發送新普育堂醫治詎該犯於昨晨在堂斃命堂中即函致地檢廳委派王檢察官及西醫歐本海等蒞堂騐明楊小六子委係病斃塡格判由堂給棺收殮 
[淞滬警察廳批示]  
　　韋步洪稟批據呈已悉查趙小二子等如果在外有圖詐逞凶等行爲儘可隨時報警拘辦所請各節應毋庸議仰即知照此批陶阿水稟批來呈據稱被周友根等凶毆重傷如果屬實已屬刑事範圍仰速自投法庭聲請騐傷緝凶可也此批任鵬飛稟批據呈已悉仰候令行該管警署查明呈復再行核辦可也此批童爕禀批據訴各節純係債務問題仰即自赴法庭訴請究追可也 
該隊省釋矣仰即知照此批伍錫奎稟批據稱爾子伍寳雲被拐失踪業已通飭所屬各區署一體嚴緝查訪仰即知照此批 
[來件]  
中國科學社對英美退還賠欵用途之宣言 
　　退還庚子賠欵之議自美國倡之於前英日俄諸國相繼爲同一之表示就中除日本對於處理此欵之態度至今尙未明瞭俄國已指定爲教育基金外美國則由柯立芝總統聲明此欵專辦中國之文化與教育事業英國議會亦提議以此欵專充辦理中英互利事業之用而所謂互利事業者據英國朝野及中國留英學界之表示亦不外文化與教育兩途惟文化與教育之範圍至爲廣泛而英美賠欵之可供此用者自民國十三年起每年不過三四百萬餘元欵極有限勢難兼顧與其多營而無成孰若擇要以從事此最近各國體所以有規定用途之主張也所惜各方意見尙未一致同人念茲事關係吾國文化之前途至鉅用之不當旣失千載難得之機且負友邦退欵之意因綜合各方意見草擬英美退還賠欵用途計劃以供國人之採擇幸海内外之學術教育圍體贊助而促成之 
（一）用途　海内外對於各國退　賠欵用途之主張無慮十數言分配最均者莫如分攤各省論生利持久者莫如導淮築路然分攤各省苟無集中一定之用途則勢散而無可爲雖均何益導淮築路誠爲直接生利·間接興學之善策然當此政局不寧之際國民早失監督之力應得之國家及地方教育經費且不可得何能責政府之必導淮築路與導淮築路收入之必用於興學而不流入他途此雖愚者知其無望也日人管見以爲此次英退還賠欵數本不多各方與其爲枝節片而之爭貽外人以衆論紛歧無所適從之口實何若以全國利爲眼光先定一最根本最得多數贊同之原則然後根據此原則以定事業之範圍則羣言可歸一致而當事之政府知公意所在亦有所遵循就各方所發表之意見觀之此原則所包含者至少當有下列三要點 
（一）當尊重友邦退點賠欵之意見（二）欵數不多宜集中謀全國公共事業之發展（三）所辦事業當爲（甲）於中國最根本最急需者（乙）能爲中國謀學衛之獨立·建永久之文化基礎者（丙）能增進全世界人類人幸福者 
　　綜上數原則歸納之惟學術研侒最當學衞之中尤以科學研究爲不可忽以科學研究爲一切文化與實業之基在中國最缺乏最需要而又爲今日國家能力所不及也（未完） 
[商業巿况]  
星期日洋厘平定 
　　昨日星期洋厘巿價極平銀行交易稀少早巿較前日略小二毫五錢行做開七錢○八釐三毫七忽五至午巿收盤又回好價七錢○八厘六毫二忽五與前日相同 
[星期日銀拆高至三錢六]  
　　昨日上午息價三錢五分緣錢業預備明日銀行到期拆欵進意甚濃至午巿息價三錢六分比前日大起一錢 
[英美銀價電訊]  
　　倫敦　昨大條近遠期均縮一二五辦士計近期掛三十四辦士二五遠期掛三十四辦士三一二五匯兌價英美四元五角一分八七五較前日跌落日英一先令十辦士 
　　紐約　紐約銀價六角八分七五滙兌價美英四元五角二分三七五日美四元一角三七五 
神户　星期無電 
[上週間之外匯]  
　　上週間大條銀逐日見縮惟在星期六則弗動先令祗星期四改縮一次餘日均係弗動其餘各滙率逐日亦有伸縮週内總扯尙稱平平計全週大條銀近期共縮三七五遠期縮三一二五先令則共縮二五印滙大二五法匯小八十法郎美滙大七五香滙大一二五東滙小二五嗬滙小一盾七五新滙六七五（星期一）因係銀行暑假休息故各滙均無巿情（星期二）銀行賣出十月份先令價三先令三辦士六八七五買進三先令三辦士七五又賣出十月份美滙價七十三元二五買進七十三元半又賣出十月份東滙價五錢六分二五買進五錢六分（以上均係星期二銀行開盤價·） 
又是日銀行賣出十月份先令三先令三辦士七五買進三先令三辦士八七五又賣出十月份東滙五錢六分一二五買進五錢六分（以上係一週間最鬆價·（星期四）銀行賣出十月份先令價三先令三辦士三一二五買進三先令三辦士三七五又賣出十月份美滙價七十二元七五買進七十二元八七五又賣出十月份東滙價五錢六分八七五買進五錢六分六二五（以上均係一週間最緊價·）（星期六）銀行賣出十月份美匯價七十三元八七五買進七十四元（一週間最鬆價·）又是日銀行賣出十月份先令價三先令三辦士三七五買進三先令三辦士四三七五又賣出十月份美滙價七十三元七五買進七十三元八七五又賣出十月份東滙價五錢六分二五買進五錢六分一二五（以上均係星期六銀行收盤價·）又星期六收盤與星期二開盤比較計先令軟三一二五美滙賣價鬆半元買進鬆三七五東滙賣價開收盤相等惟買進價則較緊一二五又全週最高低比較計先令賣價相差四三七五買進相差半辦士美滙均相差一元一二五東滙賣價相差七五買進相差六二五云 
[星期日標金略好二錢]  
　　昨日星期標金例祗一小時巿面上落極少晨刻大條近遠期均縮一二五辦士日美滙兌來電大一二五日英小一二五故九月期標金開盤價二百七十五兩六錢較前日收盤行巿漲高四錢全巿上落頗爲平靜計最高漲至二百七十五兩七錢收盤略有散户售出價小至七十五兩四錢收盤云 
[上週間之標金]  
　　上週間九月份標金在週初頗爲平定後緣大條銀連次見縮而東匯巿價漸步緊勢致標金逐趨漲風自星期五後大條雖略見縮面惟東滙掛牌掛小致銀行售盤亦趨鬆動是以標金重復跌落其逐日上落以週初末最稱平定中間則較有伸縮計星期日祗七錢之上落星期一係銀行休息故亦無巿面星期二上下最大計有二兩六錢星期三爲一兩之伸縮星期四爲二兩之升降星期五亦有一兩八錢之漲跌星期六乃祗九錢九相差又（星期日）開盤二百七十四兩六錢（星期二）跌至二百七十四兩一錢（一週間最小價）（星期四）漲至二百七十八兩三錢（星期六）又小至二百七十五兩二錢收盤總計星期六收盤與星期日開盤比較計祗好銀六錢最高低兩價相差則有四兩二錢云 
[上週間銀元鈔票交易]  
　　上週間錢業巿場銀圓交巿面乍好殆後又轉疲弱蓋巿氣之漲落視來源去路之有無以爲定準也茲將一星期之銀圓鈔票巿况撮録如後星期一銀圓六十三萬元鈔票六萬三千元星期二銀圓二百零八萬一千元鈔票十萬零七千元星期三銀元一百三十九萬五千元鈔票十一萬七千元星期四銀元一百十六萬九千元鈔票八萬六千元星期五銀元一百十五萬四千元鈔票十一萬八千元星期六銀元一百二十三萬一千元鈔票十一萬五千元昨日星期銀行例假同業交易益形情淡銀元僅九十二萬八千元鈔票十一萬六千元云 
[上星期之公債巿况]  
　　上星期中公債票巿况承前週沈悶之餘勢毫無起色政局消息寂然故投機交易亦不發展每日成交旣稀價格上落更少結果各票均較前週鬆動各商大致心存觀望一時無轉機之望也今將上週最高最低價比較如下 
種類週初開盤價週末收盤價種類週初開盤價週末收盤價 
金融大票現貨九一·三○九一·二○整理九月期八一·九○八一·七五八月期九一·七○九一·九○十月期八二·六五·八二·一五九月期九二·八○九三·○五七月長期貨七三·三○七一·八○十月期（除息）九○·九○九○·九五八月期七三·三五七二·五五整理六釐現貨八一·一○八○·四○九月期七三·七○七三·一五八月期八一·○○八一·○○九六公債三六·二五三五·○○ 
[星期日之紗巿]  
　　現貨棉紗昨日雖逢星期而巿氣仍現升騰之概川帮暫行停手聞日内尙有進胃至牛莊江西漢口天津汕頭蕪湖野雞等各帮共有成交華紗二百包左右日紗三四百包華紗價格仍與前盤彷彿而日紗又漲起二錢五各廠皆未聞出標準外棉循例休息無巿 
[上週間之紗花]  
　　半月來天時乾旱棉田已受影響上週之初忽降大雨紗花人心俱爲之軟巿價稍見回鬆惟下半週現銷旺盛日商抬價收買值此紗花現存俱形枯竭之時巿上立見供不應求之象價格乃逐步上漲巿氣遂分外趨堅然按之美棉預測增加印度棉田良好外棉價格連電報跌乃通屬氣候合宜棉株發育順利之事實本埠紗花亦當回軟上週之如是堅擬者恐半由人力硬抬之所致也茲將上週中本埠紗花成交概况分述於左 
一現紗上週現紗交易繼續旺盛天津牛莊一帮以該地水勢漸退採購較多江西一帮動辦尤勁合之四川廣東漢口長沙汕頭野鷄等帮共做開九千四百包較前週少五千一百包本紗二十支價格以五日一百九十五兩五錢之三羊爲最高四日一百八十九兩之雙喜爲最低十六支價格以六日一百八十兩五錢之孔雀爲最高四日一百七十五兩之紅團龍爲最低十四支價格以八日一百七十眶七兩五錢之人鐘爲最高同日一百七十四兩五錢之雙喜爲最低十二支價格以九日一百七十五兩七錢五分之金鷄爲最高同時一百七十兩零五錢之電車爲最低十支價格以九日一百七十一兩二錢五分之魁星爲最高七日一百五十兩之雙馬爲最低他若本埠英廠紗以九日一百九十兩之二十支藍金魚爲最高價五日一百四十六兩七錢五分之十支雙羊爲最低價本埠日廠紗以八日一百九十一兩七錢五分之二十支豐年爲最高價六日一百六十五兩五錢之十支豐年爲最低價週間各廠開出期現各紗共四千六百八十五包較前週增三千七百八十五包計二十支纱二千五百包十六支紗一千八百五十雹十四支紗六十包十二支纱二百七十五包内厚生廠雙喜八十五包溥益廠地球二百包永安廠金城二百包内外廠水月三千五百包東方廠文明五百包金鳳二百包茲以上週中大阪現紗成交價格録之於左 
月日藍魚牌紅財神福島牌三馬牌 
日元日元日元日元 
八月四日三三七三二二三一○三○三 
八月五日三三七三二二三一○三○四 
八月六日三三九三二四三一二三○六 
八月七日三四三三二八三一四三○七 
八月八日三三七三二六三一二三○五 
八月九日三四○三二七三一二三○七 
二期紗上週期紗逐日見稳自週初迄週末連漲至三兩以上人鐘標準紗各月期最高價爲九日八月期之一百七十八兩較前週高峯大一兩一錢最低價爲四日十二月期之一百六十五兩四錢較前週低價小六錢二所共成交二十一兩二千五百四十五包較前週少一萬八千一百八十包計紗布交易所成交十八萬零二百包物品交易所成交三萬二千三百四十五包茲以上週中八月期爲標準而比較中日之期紗價格於左 
月日中國紗布交易所日本三品取引所東滙 
兩兩日元兩 
八月四日一七五·○（三二一·○） 
八月五日一七六·二一八三·七（三二二·二）五七 
八月六日一七六·○一八六·一（三二七·九）·五六七五 
八月七日一七六·三一八五·一（三二一六·一）·五六七五 
八月八日一七六·七一八六·六（三二八·○）·五六八七五 
八月九日一七八·○一八七·七（三三○·八）·五六七五 
　　三現花　上週來現陳花存數極少交晚因此而稀僅做開二千四百擔爲内外紗廠買進其中五百件價四十七兩五錢一百件價四十八兩惟東洋廠家收買遠期花極富抬價購進故我棉商都肯抛出共抛出十月十一月及十二月三月期新花二萬一千一百擔計通花做開五千包最高價爲六日之四十三兩七錢五分最低價爲五日之四十三兩陜西花做開三千一百五十件最高價爲六日之四十二兩七錢五分最低價爲八日之四十二兩姚花做開一千八百包最高價爲八日之四十三兩最低價爲五日之十二兩二錢五分内裕豐廠進通花一千包大康廠進姚花五百包東棉洋行進姚花五百五包通花二千包陜花一千件吉田洋行進姚花八百包内外廠進通花二千包陜花二千一百五十件他若美國現棉最高價爲二日之三角一分五厘金洋較前週高峯小三分五厘最低價爲八日之三角○二釐五毫金洋較前週低價小七釐英國現棉最高價爲六日之十七便士又七十較前週高峯小一便士又四十七最低價爲七日之十七便士又二十七較　週低價小百分之九十一便士 
　　四期花上週期花趨勢更挺本月份已見軋空之象故價格日見高漲遠期花日商又來旺收漲勢亦劇通花標準各月期最高價爲九日八日期之五十一兩一錢較前週高峯大一兩一錢最低價爲四日一月期之四十兩○四錢五較前週低價小三錢五分二所共成交三十九萬七千擔較前週多一萬七千九百擔計紗布交易所成交三十四萬八千七百擔棉業交易所成交四萬八千三百擔茲以上週中我國八月期棉價英美十月期棉價及印度十二月期及一月期棉價録之於左以資參照 
月日中國通棉美國紐約英國利物浦印度孟加拉規元金洋便士羅比 
八月二日四九·五○·二八二五停巿四四四 
八月四日四九·○○·二七九一停巿四四三 
八月五日四九·二○·二八二五一六·一五四四三 
八月六日四九·四五·二八二○一六·四四四四○ 
八月七日四九·七○·二八○六一五·八五四三九 
八月八日五一·○○·二七二五一五·九五四四四 
[上週間之茶巿]  
　　上週間本埠洋莊茶巿各路紅緑箱茶來源不下三萬箱全週成交路莊平水等路绿茶及祁寗等路紅茶總計二萬六千一百六十五箱較前週增銷一千五百十二箱交易不爲不旺緑英美各莊因本年印度錫蘭之茶收成均遭歉折茶價亦較上年爲貴而德俄各莊又均需茶孔亟是以各路需要華茶之電紛至沓來此週間交易仍繼續暢逹大勢當較上年爲佳茲特將上週各茶巿况分述於下 
　　祁門紅茶上週間祁門紅茶巿面仍呈堅定之象惜市上存貨無多而内地來貨又少致交易已無前週之旺全週計由新泰錦隆等行買進五百九十二箱價自三十兩至五十二兩又花番末片一十八百四十五箱價自十二兩至十八兩均較前週無漲跌云 
　　湘鄂紅茶上週仍無重大發展全週僅由協和洋行買進長壽街之貨三百九十三箱售價三十兩價亦不惡 
　　贛省紅茶上週贛省出産之紅茶巿面仍呈平疲之勢蓋前批色質兼優之貨均已售罄現巿所存之茶難合銷路致巿面不振全週僅由新泰天祥等洋行買進寗州武寗兩路之貨計七百三十三箱寗紅售盤自三十三兩至四十萬武紅售盤二十九兩巿價亦較前週跌小 
　　温州紅茶　上週已趨活動興成道華等行業已先後開辦全週成交五百二十箱售盤自二十七兩五錢至三十兩價較前週並無漲跌 
　　路正绿茶　上週間路莊緑茶巿面亦呈堅稳之象大帮一項隨到隨銷市面最爲堅俏珍眉到貨雖多然英美各莊去胃甚活按日交易均極暢旺巿象亦佳針眉秀眉蕊眉等貨各莊搜買不遺餘力巿盤亦較前週見高一二兩惟近日到貨稀少不敷需求貢熙一項由頭莊去路雖仍不滯但市上存貨甚豐華　謀脫之心爭先恐後市價較前週略爲見跌蝦目珠茶英商錦隆同孚等行進意均趨濃厚故交易亦較前週爲旺其餘均無變動 
　　平水緑茶　上週間湖州平水緑茶　市面仍在稳固之中大帮一項美莊去路仍暢全週成交六千九百六十九箱售盤自二十六兩五錢至二十七兩市價較前週均無漲跌其餘零碎貨英法方面亦多需求價亦堅定巿面頗呈樂觀云 
　　土莊緑茶　上週間本埠土莊茶廠所製之茶去路仍趨暢逹惟成交之貨以珍眉蝦目貢珠等項爲多全週成交一千六百餘箱珍眉售盤自三十四五兩至四十七八兩蝦日售盤三十五六兩貢珠售盤二十八九兩市價均頗不惡云茲再將前上兩週輸出箱數及存底列表比較於下 
[輸出比較表]  
茶名前週輸出上週輸出茶名前週輸出上週輸出 
箱數箱數箱數箱數 
平水緑茶八六八四六九六九土莊責珠二二五三二路莊珍眉三三四三五四七二土莊蝦目四七三八九路莊大帮一七六七二二六四土莊珍眉二八六六五四 
路莊貢熙三○二九一七一五祁門紅茶九九五五九二路莊秀眉九三○一五○六寗州紅茶五五五六三三路莊針眉九四三一一八六温州紅茶二五一五二○路莊珠茶四六四八八一湘鄂紅茶無巿三九三 
路莊蕊眉二八一六三二武寗紅茶三三三一○○ 
路莊鳳眉二二六三一六祁花香末七四○一七五三路莊娥眉一二○一五四祁花香片三五四九二 
路莊眉熙二二四二八六寗花香片一四○三三 
路莊眉雨五一一○寗花香末二二二二一○ 
路莊芽雨一○一三 
　　存底表 
茶名箱數茶名箱數 
路莊三○一九四平水二三三六九 
工夫七八六一○土莊五九六○ 
[上週糖巿概略]  
　　上週末期糖市頗形堅漲緑星期五荷蘭電訊報告漲路莊二五盾自十四盾二五升至十四盾半及星期六電告又漲路莊二五盾巿部乃益見升漲惟太古車糖前盤九兩四錢五之三温半仍可售出故人心稍怯但星期六日下午大里廠盤陽曆九十月份定價升至十五元七角比前又漲日金七角之多此雖爲公會劃價高抬之故然照日滙率五錢六分零之劃盤合算須九兩四錢因此陰曆八九月份團貨進胃大增故後巿仍見好勢茲録本週公會大里八號劃價表如下 
　　現貨七月份八月份九月份 
星期一九·一七五九·一七五八·八二五八·七七五星期二九·二○九·二○八·九○八·八二五 
星期三九·二○九·二○八·九○八·八五 
星期四九·二○九·二○八·九○八·八五星期五九·三五九·三○九·○五九·○○ 
星期六九·四五九·三五九·一五九·一五此外横濱上週開十四元八角·十五元·十五元二角三盤各五千包亦是步步見高上海明華廠隨横濱十五元之價亦開五千包該廠已定十號開幕預計每日能出一千包精糖是以此後滬地現貨决不虞缺乏而疲軋升以 
　　赤砂荷蘭在遠期定貨未到前市上幾致絶跡故行家應售内地帮專恃本國棉赤近陸續到申之貨開價高湖莊九兩四錢稍次九兩二錢價格較白糖爲大然浙路專銷此貨故隨開隨售長江帮因錦茂由古巴運來之組砂赤四萬四千七十七包爲數旣多交易亦旺本可七兩八錢今因荷市已漲亦隨漲至八兩荷赤抛出九十月裝船日興開過一盤價七兩二錢（新規加稅）而自荷價報升半盾即行拒絶開售矣 
[洪白桐油銷路均活]  
　　白桐油　漢訊謂上週初因到貨略多銷路不暢以致市情逐步見軟近來洋莊又在叙談内銷同時追取故巿市情又見轉機滬上銷路甚活存積不厚各號售盤已略爲帶緊洪江桐油到貨依然不多所到之貨仍祗抵解前售空數查各洋棧均無儲積倘天時久晴銷銷路勢必不惡將來現貨恐仍有斷缺之虞秀油來源不多市形緊俏晋泰亨尖秀該牌自停閉至今已隔十餘年矣聞今庚該主人復將舊榨收拾重行營業刻下已有一百餘桶抵漢行家將其油質掛騐因火功欠缺質地較薄已不若前時之佳聞後批貨品或可見好且待到後騐看若何再分高下 
[柏油洋莊續動]  
　　柏油據漢訊謂前週英商安利洋行所叙談之麻城二千塊後以十一兩洋例成交該行又進津巿三百餘塊價十兩零五錢洋例上週該行又辦去麻城一千二百四十塊價十一兩洋例福來洋行辦去津市二百塊價十兩零七錢洋例自經洋莊續動以來巿面頗呈堅俏荆油巿况亦爲之振作滬上近來銷路不乏巿情亦稍見緊各油蠟號售盤於日前起加增二錢白蠟市上存底漸薄銷路依然不暢 
[苧蔴銷路呆滯]  
　　苧蔴上週客貨共到五千餘件實因貨品不佳銷路呆滯故所到之貨均歸客人上棧查各洋棧存數已逹三萬之多刻下正在新　登塲之際巿場上如此淸淡實從來所未有也雖各蔴號竭力維持舞如貨不合銷致買客仍不能起勁昨市止而談頂好春絲標頭二十六兩頭號二十三兩次二十二兩二號二十一兩四錢次二十兩零四錢三號二十二兩零四錢次十九兩四錢滬江蔴標二十一兩頭號十九兩六錢毛譜十八兩八錢次十七兩八錢均外稅 
[五金銷路更滯]  
　　昨係星期日各帮銷路愈見沉寂如北路津奉等帮雖未完全停止而談成之貨均極微細即内地及本埠各廠家亦無形减少因此各貨售價毫無變動之消息 
 
 

Page 16

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 17

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 18

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *常識 
常談 
[秋陽] [  覺]  
　　秋至矣嘗憶東坡秋陽賦云吾心皎然如秋陽之明吾氣肅然如秋陽之淸吾好善而欲成之如秋陽之堅百榖吾惡惡而欲刑之如秋陽之隕羣氷此雖宋人體格而其胸次之高自不可及 
　　今之人有其心皎然者乎不多見也有其氣肅然者乎不多見也有好善而欲成之者乎不多見也有惡惡而欲刑之者乎不多見也但見薄柳之姿望秋先零而已曾有幾人磊磊落落如東坡之所云者哉對此秋陽常令人有無窮之感想矣 
經濟 
[移打醮放燄口等費以賑災説] [  何天言]  
　　今年春夏之交黄河流域内如山西陜西甘肅等省都呈亢旱之象那時我們在報章上雖然常常得到些報告但因其（一）没有成災（二）區域不大所以我們便不甚注意的放過了不料六月一過七月未盡閩粤湘贛鄂豫直奉綏遠張家口等處均先後發生大水汪洋一片盡成澤國災情之重爲數十年來所未有據華洋義賑會的報告這一次大水的災區差不多有一萬餘方英里的面積冲毁的田禾房屋道路等的價值損失不下數萬萬之巨飽葬魚腹的人命约有數十萬至於受災未死流離失所衣食無着展轉待斃遍地塞野嗷嗷待哺之災民更不知有幾十百萬情狀之慘難以罄述啊這真是一個莫大的浩刦呀可憐我們小百姓連年飽嘗了兵燹匪禍的痛苦已經弄得瘡痍滿目生死不得了今再加上這麽大的天災叫那些身受 
其禍的不幸之人將何以爲生因此我就借常識的寳貴篇幅來發表這（移打醮放燄口等費以振災説）的文字來徵求諸位的意思倘若諸君認鄙意爲可行的那麽請你們立刻起來實行罷這非但千萬災黎額手稱慶就是在下也馨香祝禱的現在且把我的一得之見來説一説 
　　目下正是陰曆的七月時分照着世俗的舊習慣在這個月裏各家各户都要延請僧道放放燄口打打醮説是超度那些游神野鬼幽魂散魄的這本是一件極可笑的迷信舉動不過這種思想在一般人的心裏已經種得很深一時振他不出所以到現在通都大邑還在盛行但是我們若把這種無謂的耗費合全國的統計起來那竟是一個絶大的查驚的數目呢 
　　我們中國不是號稱四萬萬人嗎現在假定平均十口一家那全國就有四千萬家了又假定每家在這個月裏用了一塊錢（其實闊綽的人在這月内用去幾百金也有的但窮人家合幾家或幾十家放一臺燄口的也有的我們連貧帶富的統盤籌算所以约爲每家一元實則恐還不止罷）就要四千萬元了（按這種計算當然是不凖確的但我們止少總可以求得他一個大槪的數目了）這不是一個駭人聽聞的數目嗎按中國華洋義賑會説（今年的災區有一萬方英里平均每一方英里放賑五百元共需五百萬元的賑欵）假使我們在這七月裏家家都能認真把打醮放燄口的錢省下來作施賑用那末這四千萬元豈不是八倍於義賑會所計算的數目嗎我們有了這麽一大筆欵子去辦理賑務那不消説是一件利國福民大有裨益的事情不但如此或者因我們自已對自已的救災事業有這種踴躍的熱忱而感動了外人的好義之心了跟着起來帮助我們那豈不是更好嗎所以我很希望諸位要看得淸楚截住了迷信的耗費而去作造成福國利民的事業是我們的責任不應該放棄的諸位不記得去年十月間東鄰大地震我們尙且抛却了一切仇恨而踴躍輸將嗎何况現在的禍災是在自已的國内究竟有切膚之痛的就越發應該起來竭力的提倡才是阿（乙種酬） 
衞生 
[豆腐漿之精益求精] [  伯子]  
　　豆腐漿之富於滋養知之者日多矣顧普通所飲皆沽於豆腐店誠爲至便而貽患有不可不慮者則以肆店所取之水或有不潔也（若上海全用自來水尙可靠未辦自來水地方當此天時苦旱河流淺涸汚濁不潔多恐難免）蘇友趙君向來自製豆漿以淸水浸豆以手磨磨之（小磨圓不過徑尺者名手磨以一手可轉也）去渣沸煑而後食之此　法比店家爲優良矣乃自今年來趙君又改　生豆漿其浸豆之水先煑沸至極冷而後用之磨後去渣不復再煑即可取食問以生食之故則曰豆槳富有蛋白質此質一經煑熟固定消化較難稍失效力故生食尤爲有益且不聞我國舊習凡遇黄疸病者往往藥物不易調治兼食生豆槳而愈乎良以此病半由患濕而兼貧血之故藥但攻病勢難兼及滋養（中醫謂濕病忌補）得富有蛋白質而又極易消化之生豆漿以養之隐然攻補兼施收效斯易矣夫有病服之易效况無病之人日日服食其有不得益乎故生槳更勝於煑熟者理自顯然也（乙種酬） 
道德 
[修養要言] [  蘭陵素衣]  
長夏無聊讀書遣興見有關於修養之嘉言輙隨手綠之共得十則有投常識俾作士夫修養之一助 
　　歐陽永叔付奕篇云（玉之爲物有不變之） 
常雖不琢以爲器而猶不害爲玉也人之性因物則遷不學則捨君子而爲小人可不念哉） 
　　黄山谷書贈韓瓊秀才文云（讀書欲精不欲博用心欲純不欲雜讀書務博常不盡意用心不純訖無全功） 
　　陸放翁家訓云（後生才鋭者最易壞若有之父兄當以爲憂不可以爲喜也切須常加簡束令熟讀經子訓以寛厚恭謹勿令與浮薄者游處如此十許年志趣自成不然其可慮之事蓋非一端） 
　　東坡居士自述修養之法（一曰安分以養福二曰寛胃以養氣三曰省費以養財） 
東坡又告張某以修養之法（一曰無事以當貴二曰早寢以當富三曰安步以當車四曰晚食以當肉）所謂無事殆不自尋煩惱耳非怠惰不事事也 
　　陸捊亭札記云（臥病而起靜坐調息見日光斜入帳中如二指許因以息候之凡再呼吸而日光盡矣因念逝者之速如此人安可一息不讀書一息不進德爲之悚然太息）方望溪原過篇云（服物之初御也常恐其汚且毁也旣汚且毁則不復惜之矣苟以細過自恕而輕蹈之則不至於大惡不止） 
　　魏叔子寄其子世侃書云（夫聰明當用於正親師取友并歸一路則爲聖賢爲豪傑事半而功倍若用於不正則適足以長傲飾非助惡歸於殺身而敗名不然即用於無益事小若了了稍長鋒頴消亡一事無成終歸廢物而已） 
　　魏季子勸學説云（夫讀書之義譬之交友不深相結則其人不爲用諸葛孔明得大意陶淵明不求甚解自非二賢詎能以此自負姚惜抱與吴子方書云（夫言學何時代之别多聞擇善而從此孔子法也善豈以時代定乎博聞彊識而用心寛平不自矜尙斯爲善學守一家之言則狹專執已見則陋）（乙種酬） 
科學 
[暑天午後常致豪雨之原因] [  耿光]  
　　江河湖海以及地上濕潤之處受太陽之光熱蒸發爲水氣而含於空氣中空氣冷却水蒸氣至於飽和則凝結而爲水滴水滴相結合次第增大則空氣不能支持落至地上是謂之雨然暑天午後往往有傾盆之大雨者總括其原因蓋爲過飽和之現象 
於一定温度一定容積之空氣中不能含蒸限之水蒸氣在某温度單位容積中所含之水蒸氣已逹極點不能再增加時是謂飽和若大氣中旣含有一定質量之水蒸氣更次第冷却逹於一定之温度而飽和則此時之温度是謂露點將至露點而更冷却則水蒸氣之一部凝結爲液體然有時氣温降至露點以下而仍不凝結如是之現象即謂之過飽和此現象由空氣中細塵稀少而致蓋水蒸氣之凝結爲水球也佢需有媒介物即以浮游空中之無數塵芥爲心核而水氣附着於其周圍以致凝結今此空氣中旣鮮塵芥故氣流雖昇騰冷却而不易造成水滴迨繼續上昇温度益减應排泄之水氣益多其一部分終不得不凝結且驟然變化而及於全體恰如火線一燃而火藥爆發然於是水滴之結合甚爲活潑而傾盆之大雨降矣 
　　暑天豪雨所以常在午後者因午前水蒸氣昇騰雖盛但尙未昇至極高之處温度未逹露點空氣未至飽和迨午後空氣漸進飽和之狀態更上昇至高空而起過飽和之現象而豪雨始能發現也至豪雨所以多在夏秋之交炎熱之時則因夏日地面受熱强大水之蒸發激劇空中之濕量甚大故也（乙種酬） 
雜録 
[投考滬地學校者注意] [  潘幹臣]  
　　余弟光瀚自今歲在高等小學畢業後因欲謀上進曾索閱滬上某校章程見所載科目極爲完備規則亦稱嚴肅並有西人擔任教務亿乎盡善盡美遂欲前往投考余告之曰靑年入學最宜審愼滬地各校良莠小齊我弟旣不知該校内容之優劣應先函詢上海江蘇省教育會如果確係可靠方可前往應試不可鹵莽從事致貽後悔也弟從之後接該會覆函稱某校未經調查明悉可暫緩報名云旣而又問諸親友始悉該校素以歛錢爲目的辦理非常腐敗課程旣殘缺不全教員亦非騾非馬幸我弟未經入學尙不致墮其術中亦幸事也爰記之以告一般靑年之欲入滬地學校者（乙種酬） 
　　更正　八月八日江蘇採風記第三段第四五行訛知事以查辦旬脫事字 
 
 

Page 19

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 20

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *   
 
 

Page 21

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[本埠增刊]  
張裕公司佈署新屋 
　　張裕釀酒公司代理行因營業發逹原址不敷應用遷至愛多亞路一七四號三層樓洋房加售罐頭食品爲顧客採辦便利起見裝修門面橱窗將閲兩月并籌備各種廣告仍甚忙碌定於本月二十五日開幕擬柬請各界前往參觀但因新遷後聲譽隆起銷路驟增總理藍君璧如以存貨日少新酒未到恐一時應付不及日間除電催外特着某君赴烟督促從速裝運來來云 
[惠羅廉售印花紗]  
　　惠羅公司自英國倫敦新運到印花洋紗五百疋此項洋紗最合於夏日製衣服之用顔色鮮艶質地堅牢該公司爲優待中華仕女起見特舉行大廉價每元可購此紗六足尺云 
[錫湖公司輪班開駛]  
　　湖州蘇滬間之交通向來只有湖滬·湖嘉·湖蘇三班小輪湖滬班須在船宿夜當風潮不順或拖船過多時往往遲至次日午後始能到埠於旅客時間消費甚多湖嘉班與上海之聯絡本來朝發夕至然在水少時往往脫班由湖州至上海之旅客有時甚感不便且艙位狹隘客多時逼促異常暑期尤苦去年錫湖人士發起創辦錫湖直航輪船籌劃年餘至本月三日正式開始航行瑞鎔廠所造錫湖公司之新輪（太湖）號·乘之可飽覽太湖風景 
　　現在航行之輪船名（太湖）爲上海瑞鎔船廠承造全船長一百二十五呎寛二十呎吃水四尺速率十海里以上構造堅固裝置優美旅客乘此與航行長江之快適無異而道經太湖湖山勝景一覽無餘各省游客慕風景者往往苦於交通不便此線一開皆可藉此一觀太湖之勝矣其與上海之聯絡亦異常便利準確無錫開船在下午四時上海到湖州之旅客如乘早快車九時五十分到無錫距開船尙有六小時可以暢覽無錫風景有事者亦可於此時間處理一切至於江北一帶工人到湖工作及在湖之江北工人回鄉經由無錫更較經滬蘇或嘉興便利而且省費湖州交通較滬寗·滬杭沿線各巿鎮向稱不便此航線一開從前之不便可以减少許多巿塲之繁盛當可計日而待云 
[德國運來女手挽袋]  
　　先施公司洋雜部新由德國運到大批特别新式女手挽袋共三十餘種每只由二元七角半起至五六十餘元三十元止内中有數十種配有女界修飾器具如香水瓶粉撲粉盒等合於女界修面之用其中最特式者配有電燈一只裝於鏡旁具有開關機凡晚間出游或觀劇等如用此種手袋則雖暗地裏亦如白晝洵滬上以前未有運到之時裝手挽袋也 
[大北工業社遷移擴充]  
　　大北工業社新製精練油可溶化於冷熱水内毫無油漬與色素性質中和不傷質體乃用絲毛棉蔴紡織漂染精練上漿洗濯各種墨油汚跡等之必須品故爲各紗襪布漂染精練毛絨夏布等廠·洗衣公司所歡迎該社定價每磅售洋一角四分現以原址不敷應用已遷移至二馬路石路陶朱里一八七號不審用法者該社聘有試樣技師可電話中五二七零通知即詣前指導云 
[及時公司今日開業]  
　　南京路浙江路口及時鐘表眼鏡公司定於今日開幕特廉價二十一日所售各件價格甚廉計德國銀壳小檯鐘每只售洋九角真夾金秀郎架托力鏡贈白銻盒每副售洋八角云 
[惠通經售美飴食品]  
　　愛多亞路大世界西首美飴食品公司製燕窩杏仁霜·潤肺杏仁露·新鮮果子露西湖白蓮藕粉·黄山百合仙粉·肥兒自强粉·上等禮品餅乾等各種食品製造得宜銷行已久本外各埠食物商店均有代售茲該公司爲便利代售家取貨起見除在本公司發行外特再委託南京路惠通烟行亦代批發定價折扣與公司一律並不增加而各貨亦均齊全云 
[英英居新開幕]  
　　虹口崇明路英英居專製炒粉·雲吞·麵食·水餃·鷄粥·魚生及第粥等物調製精巧地方潔雅初四日開幕生意頗爲暢旺所售之麵純用鷄蛋製成尤爲可口定價亦廉云 
[華商自來水工業會開會]  
　　華商自來水工程同業會於本月九日在渭水坊會所召集發起人開會討論會務進行事宜到者有泳源源記百樂登蓮記餘興協盛陳興記華逹湧利源遠第二十餘家由各同業簽名蓋章公推代表四人業董二人呈請官廳立案並通函未經入會各同業從速加入以期聯絡感情議决通過云 
[出版界消息]  
　　紙幣旬報　西藏班禪喇嘛甘肅游記已由紙幣旬報餘興欄刋載該報總事務處在南成都路三四四號全年報費大洋五角六分尙有餘興多種如紅樓夢索隐闢謬等均爲名著云 
　　靑靑圖書室　靑靑圖書室之發起已誌昨報發起人之地址係愛多亞路四十六號云 
[本週間各電影院新訊]  
　　上海　今日至星期三之戲日爲映曼蘭菲爾賓MaeyPhILBIn主演之（情海輪廻）MerrtGoriybd星期四起則換映著名新片（法律自由TheAcquittal此片僅映二日星期六與星期日之戲目又須換映環球公司之影片名（苦家庭）ＴｈｅＤｅｖｅｌｓＰａｓｓｋｅｙ云 
　　卡爾登　電影明星喬琪挨立斯GｅｏｒｇｅＧｅｏｒｇｅＡｒｌｉｓｓ主演之（無聲之語）TｈｅｓｉｌｅｎｔＶｏｉｃｅ今晚起在該院開映此片又名（其靈如神）而原名亦有二一名TｈｅＭａｎWｈｏＰｌａｙｅｄＧｏｄ係一心理學之愛情影片此片僅映三日星期四起將換映已故電影星星懷蘭斯李特WａｌｌAｃｅＲｅｉｄ之傑作名（拳下榮名）TｈｅＷｏｒｌｄｓＣｈａｍｐｉｏｎ云 
　　愛普廬　現在該院映演之（少女英雄）Yｏｕｎｇｌｄｅａｓ爲女伶賴蘭LａｕｒａＬａｐｌａｎｒｅ之傑作係一滑稽愛情片加之賴蘭詼諧之表演尤能使人發噱此片映至明晚止星期三起將換映環球公司之影片名TｈｅTｈｒｉｌｌＣｈａｓｅｒ爲霍脫健勃生HｏｏｔＧｉｂｓｏｎ主演此外尙世界著名拳術家吉克談茂賽JａｃｋＤｅｍｐｓｅｙ主演之TｈｅＳｏｃｉｅｔｙＫｎｏｃｋｏｕｔ一片云 
　　夏令配克　今晚起開映湯密克斯TｏｍＭｉｘ主演之（牧夫救女）TｈｅＳｐｅｅｄＭａｎｉａｃ湯密演戲以英武善戰著今在此片中亦如是頗爲可觀星期三起將換映AｐｒｉｌＳｈｏｗｅｒｓ一片云 
　　消夏　電影名犬施屈浪哈脫Sｔｒｏｎｇｈｅａｒｔ（譯意爲强心）所演之（犬作之緣）TｂｅＳｉｌｅｎｔＣｌｌ一片去年曾在卡爾登戲院映過一次觀者無不嘆爲靈敏之警犬如演報警救主等幕絶無勉强之弊現此片在靶子路露天消夏影戲塲開映云 
　　恩派亞　前在卡德路影戲院映演之偵探長片（無踪先生）頗受觀衆歡迎今晚起在恩派亞先映頭二三本又加映情節影片（嗎啡刼）六本云 
　　滬江　今日起重映明星影片公司攝製之（孤兒救祖記）影片該院因房屋合同將滿期故擬專映中國自製影片以答該院老觀客之盛意云 
　　中國　今晚換映長片（七俠團）第五六集（四鑰案） 
第九十集星期四起換映中國影片（情海風波）全部七本及（梅蘭芳春香閙學）二本並在休息時有京津技術演技云 
　　閘北　自刷新後每逢星期一三五更換新片近又發行一種開幕减價紀念券每本六張憑劵入座只收半價故函索該劵者甚多今日開映美術影片（仙女世界）云 
此名各影戲院之戲目與本刋廣告欄同也 
[中華電影公司創立會]  
　　愛多亞路中華電影公司係陸逹權·袁履登·劉由農·曾煥堂諸君所發起刻已籌備就緒於昨日開創立會選舉董事九人爲陸逹權·曹斌臣·趙芹波·曾煥堂·葉山濤·袁履登·蕢延芳·黄楚九·劉同嘉諸君監察兩人爲劉山農·何五良二君嗣復開董事會推舉曾煥堂君爲總理陸逹權劉同嘉二君爲常務董事曾君即上海大戲院之主人對於電影事業極有經騐將來該公司之發逹可以預卜云 
[大陸影片公司赴洛攝影]  
　　大陸影片公司第一部愛情影片已在積極進行日夜攝製約八月初可以出版劇情異常曲拆配景亦極美觀日昨該公司接洛陽吴巡閲使電命即日携具赴洛攝取三師幼年兵影片現定本星期二出發前往攝片約一星期可以返滬云 
 
 

Page 22

 
 
1;第一萬八千四百八十二號;中華民國十三年 西曆一千九百二十四年八月十一號
星期一 * *[學務叢載]  
　　約翰赴美同學之歡送今夏約輪大學生已定赴美留學者有吴譜初·蕭遠·張主麟·李鉅元·道賢頌·道賢模·蔣啓勳·薛楚書君等十餘人於月内將啓程昨晚七時由許秋帆公子體鋼君開歡送會於會賓樓並請張健尼·劉麟生·劉鳳生·王振漢·馬崇淦君等作陪觥籌交錯至十時餘始散 
　　文治大學設立第二院　江灣文治大學校長倪義抱氏對於本學期擴充計畫早經節節籌備現因將届開學校舍宿舍均不數用特商諸該鎮蔡紳香蓀租定蔡氏花園前蔡氏公學·爲第二學院及第二宿舍該院房屋而積較第一院有三倍之多空氣尤爲淸鮮此外擬另在附近闢大體育塲爲學生運動之所添辦英國文學係業已審訂詳章延聘英美博碩士多人擔任各科教授該校積極擴充聞者以爲難得云 
　　南大招生委員會改組　南方大學招生委員會原有委員四人近日報名者甚形踴躍因之應接不暇日昨該校教務主任殷芝齡博士特招集會議到會者除殷博士外尙有事務主任曾貫吾國學部主任王西神英文部主任夏晋麟博士社會科學科主任王耀三碩士中學部主任馮建維碩士等共十餘人議定每日輪流派值日員二人其外職員三人常川駐會辦事當推定殷博士爲招生委員會主任又聞該校之德文教授何鹤佺博士因事北上下期德文教授改聘德人充任云 
　　新中華學院簡章印就　虹口沈家灣西嘉興路三十六號新中華學院係英文晚報主筆謝君福生與其同志所創辦預定九月一日開學八月二十日起舉行入學試驗簡章現已印就函索或面索均可近日前往報名者頗形踴躍云 
　　聯益善會夜校試新生　胡家木橋香烟橋路上海聯益善會義務夜校開辦有年以普及貧民教育爲宗旨學金書籍費一概不收成績卓著出校者在社會服務者頗多茲悉自本學期起請陳卓吾君爲該校主任並謂各科教員竭力整頓准於即日報名至陰曆七月二十三日爲止有志求學者儘可向香烟橋路會所或南京路勞合路口該會總辦事處照章報名云 
　　滬北務本學校始業式　北京路石路西首滬北務本學校昨日行秋季始業式新舊學生之到校者逹一百數十名首由校長朱稼甫君主席報告繼請來賓周少葵君教職員王葆靑·胡天詒·俞文欽·諸君及王唐女士等演説末由校長補給上學期證書奬品計本届畢業者有蔡大昶等數名聞該校現已照常上課尙有餘額招生云 
　　北京路巿民公學開學　北京路商界聯合會巿民公學本學期由陳野鷗君擔任教務長對於内部大加整頓已於昨日上午九時行秋季始業式學生到者百餘人行禮畢·即散會已十一時矣並聞陳君擬舉辦平義務夜校以應社會潮流而救失學同胞一俟董事會議决即將着手進行定期開學云 
　　同義公學聘主任教員　法租界貝禘鏖路上海同義公學定古曆七月十六日秋季開學初十日開始報名考録新生所有聘定各科主任教員法文顧文彪英文胡裕慶榮文光國文孫惕心體操胡雲峰等及各級助教均已後先到校云 
　　兩江暑期校已告結束　盧家灣兩江女子體育師範學校因欲便利體育教師補習起見會於七月十日起舉辦暑期學校一閲月計開英文體育兩課來學者大學多　各省體育校師及其他體育校畢業生四星期來成績斐然昨已宣告結束開同樂會攝影而散云 
　　正本女學校之新組織　新閘新康東里十二弄新剏正本女學編制分高級初級初級兼收男生又附設幼稚科於本月十一日開學報名者已異常踴躍云 
　　春江女學籌備購校基　文學家趙吟秋·柳道吾陳鳳池·包文新等鑒於上　女學雖多惜無一設備完者特集資三萬元組織春江女學現正覓購校基一俟覓妥即鳩工建造校舍聞該校程度暫設初高中二級至開學日期大约在來年暑假云 
　　絲廠職工義校已開學　胡家木橋虹口絲廠職工義務學校開辦已一載各絲廠職員工人子弟受惠良多上學期組織童子軍二隊於暑假期内教授初級課程故本學期已正式成立昨日上午十時舉行秋季始業式計到校董來賓二十餘人本期學額已增至百名云 
　　神州女學校將試新生　北四川路神州女學校除中學小學科外另有文學繪畫刺繡音樂四大專科主授教員咸國内俊彦故近數年來尤形發逹每學期均有人滿之患下學年各科教員都已聘定如文科葉紹鈞周予同嚴旣澄畫科陳抱一關良陳德徵中學科計顧民周巽格鄭初年鮑歧年諸君均各蟬聯其校長張默君教務主任謝六逸以發展靑年個性培養自動創造精神爲鵠的故進步有一日千里之勢近日報名者極形踴躍第一次考期爲八月十五十六日第二次爲三十三十一日云 
　　培文學校籌設第二校　北山西路培文學校係劉志淸君創辦自今歲上學期開校以來學生發逹現定十一日開學聘得費心唐君爲中文教員蔣仁珍爲英文教員劉校長在本暑期内擬設第二校將聘前民心報編輯孫野叟君爲教務主任云 
　　國語校昨日開同樂會　國語師範學校已於昨晚（十日）七時假座寳山路商務書館同人俱樂部舉行第三届同樂會除演説游藝電影外該校校長吴稚暉君並親臨演講云 
　　寗紹公學署後之擴充　虹口寗紹旅滬公學校·創辦以來曾經七載該校長周召棠君對於校務不遺餘力歷年聘請英文教員均係成績高尙嗣於本年上學期加聘英文女教習一位專司夜課現又聞暑假期後初級女生大事擴充且該校向無公費即書籍儀器等物亦由周校長取出學費亦僅收半數而成績竟煥然可觀如周君之熱心教育誠不可多得者也 
[團體近聞]  
　　培開德文學會之内容　培開德文文學研究會於本月五日下午開成立大會已誌本報該會内容共分六部（一）委員部（二）考察部（三）出版部（四）演講部（五）教育部（六）交際部委員部均由前次大會選舉之職員擔任各行内外事務考察部現已舉德人格倫倍爲部長出版部主任爲孫明煒該部擬於十月間開始徵求投稿其内容組織將於下星期再行提議演講部主任黄琪昌副主任徐瑞華阮志新該部擬於十月起每星期邀請名人演講及本會會員用德文演説以資練習教育部主任林澤淸副主任楊焱·朱祥祜該部擬於明年暑期内在各地開設暑期補習學校交際部主行李耀卿副主任張成泌·費祖榮各部顧問皆爲該會會長漢登妙瑞博士云 
　　自修會舉行職員會議　淸雲里自修會九號晚開全體職員會討論附設各部進行辦法並訂練習時間及規則等會員到者十餘人結果選出李君森棠爲游藝部主任卓君頌吾爲音樂部主任卓君文揚爲美術部主任卓君章料爲乒乓隊隊長杜君啓邦爲網球隊隊長楊君寳璋爲臨池部主任王君文潤爲棋奕部主任新會員之加入者頗不乏人該會之乒乓隊擬定期與外邦人士作友誼之比賽云 
　　美亞俱樂部之游藝會　法租界徐家匯路美亞織綢廠俱樂部發起之工餘游藝會籌備月餘費欵至巨現已布置就緒定於本月十六日在本廠第四織工塲舉行茲將游藝節目録下（甲）下午二時起至六時止（一）奏國樂（二）開會詞（三）演説（四）本部樂天社新劇（青年鏡）（乙）下午七時起至十時止（一）絲竹（二）雙簧（三）幻術（四）由美亞織綢廠美亞儲蓄部及美亞衞生部助演上海商務印書館電影届時必有一番熱閙焉 
　　移風易俗社之新组織　張梅庵艾震邵精誠樂天陶諸君組織移風易俗社昨在西門内翁家弄巿南公學開第一次籌備會到三十餘人張君主席通過草章議决各案如下（一）暫設宣講採問編輯游藝四課（二）徵求會員分中央東南西北五隊期限一月以五百人爲度（三）不置社長等職採用委員制（四）各界入社開具履歷經本社認爲合格者不需介紹歡迎加入云 
　　人文學社經營新著作　閘北靑雲路人文學社係文學家趙吟秋胡懷琛君等所組織成立以來成績卓著聞其叢書之已付印者有趙吟秋所著之史學通論一部其他編輯之書藉頗多一俟脫稿即將付梓又該社社員均海内學術界之鉅子近爲發展社務起見除專請名流擔任撰述外並歡迎外稿云 
[音樂新紀]  
　　馮叔鸞君前晚受友人之邀請用無線電話唱捉放曹之宿店及四郎探母之坐宫並請黄少才君爲理胡琴淸歌二度盪氣廻腸聆者均極欣佩云 
　　昨晚七時至八時中華音樂會音樂季刋編輯祝湘石君受友邀請用無線電話奏銅絲琴曲名艶陽天曲中情意表示大地春回萬物繁生凡百事業咸欣欣向榮有蓬勃氣象此次所奏之琴即祝君自製之一具其發音之優美逈非普通樂器所能比擬云 
　　北四川路白保羅路之廣東浸信會定於十四號禮拜四晚八時在該禮堂開中西音樂大會而秩序有國樂·絃樂·韓江·絲竹·嶺南音樂·錭琴獨奏·二音合唱·粤曲·西樂·活動影片等以上秩序均由該會所設之絃樂部國樂團二團體擔任而該兩團體在滬素著令名今同時登台獻其絶技云 
[燄火偶誌]  
　　南車站路普益習藝所成績展覽會開幕已及二旬該會以閉幕在即特自今晚起每夜演放各種自製新奇巧妙燄火及最近創作之洛陽橋燈彩大燄火等以飽滬人士之限福故昨特通知燄火燈彩游藝各部振作精神力求完美當茲秋初炎威猶盛該所園林淸幽點綴適宜游者旣娛視聽又納新凉且得共襄善事嘉惠貧寒云 
[菓品巿消息]  
　　蘋菓來源漸旺巿價與前相仿現佳貨每擔九元餘次貨每擔四五元零售價每斤由二角至六七分不等云 
[童伶蓋天紅今日登台]  
　　童伶蓋天紅隸虹口翔舞台頗著聲譽現該台改演坤劇天紅遂入大世界准今日（七月十一日）登台云（楚君） 
[評漢光武與天河配]  
七夕觀劇於天蟾舞臺共演兩齣戲頭本（漢光武）及（新天河配）頭本漢光武已暢演數月而賣座仍極踴躍新戲中之有長久號召能力者舍狸猫換太子外當推此劇爲首屈一指此劇編演與情節確較狸猫爲稍有頭緒與原史无甚出入而對於王莽纂漢後施行其慘酷之手叚殺戮劉氏子孫殆盡尤爲深刻而顯露使人觀之不禁髮指而眦裂（周公尙懼流言日王莽謙躬下士時若使他年身先死一生真僞有誰知）此詩固足爲王莾之蓋棺定論顧歷朝諸元惡巨憝雖屬罪大惡極无可爲諱而猶不敢公然作亂犯上惟王莾則不然非但毒鴆平帝且竟甘心置其親女王月英於死地亦所不惜則其肉尙足食乎此角以劉松亭扮演可云得人松亭本以善演奸佞我著曩去狸猫中之郭槐一角每演至傳神處觀衆輒以果餌摇擲槪概可知已常春恒之劉秀（即東漢光武帝）爲劇中之主角但正塲戲甚少餘多爲零碎塲子而已按頭本中之劉秀係一十餘齡之童子最好以王斌芬承其乏因其爲童伶自較成年者爲合身份也春恒演來雖能對付終嫌其過於做作耳又劉秀初出塲時身御華取服而搴一牛此甚不近理世豈有如是滴綽之牧童耶身傍旣有如許隨人曷不使之搴牛總之姑勿論係牧牛或獲自别處者胥説不過去也周五寳之嚴子陵扮相惡俗做作暮氣太重未免辱没先賢身份此外如劉筱衡之王月英王斌芬之平帝劉玉琴之殷麗華張銘武之劉登筱揚猴之蘇猷等均稱職關於佈景機關等點綴先我而評者已大有人在茲不縷贅顧有不能已於言者則第一幕大羅天忽然删掉弗演不知何故至令後觀如予者皆不免有全豹莫窺之憾是則司其事者不能辭其咎也 
　　大軸子爲新天河配純粹一應時燈綵戲也亦名（鵲橋相會）粤劇則名（七姐下凡王斌芬去牛郎牧牛之唱工神圓氣足膛音磅礡大有跛劉氣味劉筱衡去天孫（即織女）歌舞一場仿（天女散花）之雲路塲子載歌舞腰肢柔若无骨兩手各執一綢條盤旋舞動指揮如意後改扮一時妝女郎妙曼絶倫撲朔迷離竟是雌雄莫辦左手拍板右手擊鼓唱大鼓詞一折但發聲太低句語含糊爲微憾耳復加插孟鴻茂焦寳奎之雙簧及常春恒之幻術手術甚敏捷法以一鷄蛋擊破置一草帽内再以帽内置於一鉛器中略爲摇動揭蓋取出則變作一鴿子矣仙女洗浴時用五彩旋轉電見重重疊疊變化萬端頗覺新頴而不落舊套也（光磊室主） 
[更新今夜重演（飛龍傳）]  
　　更新舞台新排頭本飛龍傳劇情優美佈景新奇開演以來歷半月之久大受讚許茲因江西水災義賑會假座該台於初九初十兩晚敦請律和票房會串演劇籌欵該台以事關美舉難於拒却祇得將飛龍傳暫停兩晚今晚起仍演飛龍傳云 
[集會表]  
　　陽曆本月時間地點召集者事由 
　　十一日至廿日愛多亞路廣西路永安坊藝團書畫友誼社書畫展覽會 
十一日至十七日南火車站路中普益習藝所成績展覽游藝會 
十二日愛多亞路三十六號會計師公會發起人會議 
十三日至十九日西門省教育會大會前之各項會議 
[天氣報告]  
　　恐有陣風驟雨 
　　徐家匯天文台昨日下午四時三十分氣象預報云颶風方過東海迫及台灣海峽與揚子江口間之海濱黄海東海之交天氣惡劣有旋風此間天陰恐有陣風驟雨又昨日下午三時前二十四小時内本埠氣温最高九一·七·最低七七·去年同日最高九○·四最低七七·八 
 
