# 1895 - 178 - 4907972

 

Page 1

 
 
[新印二十四史價目] [  總書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾走兹復重加印釘精益求精分裝三百九十二本盛以櫸木　三口定實價洋每部五十元世有留心乙部　請臨申報館帳房購取可也 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛茲訪求太史遺像及　園圖延畫師慕繪連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字　疎朗紙　精良讎校再三裝潢精雅以視蠅頭細字辨認模糊者眞有天壤之别工旣竣又精製榻木箱盛之以便舟車携帶每部分釘五十本仍收　洋五元並不增價諸君子有先覩爲快者請移玉上海三馬路申報館隄房申昌書室及各外埠申昌購取可也 
[論重設海軍亟宜變通整頓]  
　　前論海軍不可不設旣設之後必當大加整頓購船置械隨在需貲姑勿論已鐵甲兵輪相輔而行當合南北洋爲一家毋區畛域呼吸通靈有如指臂之相助腹心之相護南北兩洋當區爲四一曰遼東之旅順牛莊二曰直隸之天津山東之烟臺威海三曰江蘇之吳淞浙江之寗波鎭海四曰廣東之廣州福建之福州厦門查沿海各口爲外洋入華要道如廣東之虎門汕頭福建之五虎門東冲口高山聳峙港道紆窄最得形勢防守較易天津之大沽口雖無甚險峻口外有攔江浮沙一道輪船至此未能暢行尙屬可恃若浙江之寗波温州江蘇之崇明吳淞山東之烟臺地勢平衍毫無扼要之處非得重兵斷難固守此外小口尚多港道淺狹敵船未能駛入所慮者山東沿邉各處海岸平坦倘徑登陸攔入内地百密仍恐其一疏惟有島嶼之間扼要抵禦庶可補守口者所不及必當相度形勢令素練各軍分布駐劄今應請練海軍爲五大枝北洋以旅順爲尤亟以一枝專駐其地據奉直之隘大沽一帶皆可聮絡烟臺突出海而正與旅順對峙富彼此相爲犄角天津爲畿輔重地是宜多置鐵甲兵輪駐汩各隘一遇事變隨時飛調以一枝駐長江口外江浙洋面屬焉吳淞一口最闗緊要爲南北咽喉江浙門户泰西通商之重地按照萬國公法外人卽有兵事亦不得無　　入自可無慮然備於不虞古之善教也自當預備兵輪散布於吳淞無事守界有事出戰并可協助浙鄰以資接應爲直北之聲援而杜日東之覬觎寗波海口雖不可恃然當有事之秋當密布兵輪於山坳以備内外夾擊設伏出奇蔑有不濟臺灣爲七省門户所闗非細今旣棄之如遺姑置勿論澎湖雖與毗連非可守之地宜以厦門金門設險固拒爲我屏蔽粤省華洋雜處爲日最久居民皆深悉洋情今宜以一枝駐虎門遥制瓊州如是則閩粤之洋防固矣於閩粤兩省整頓水師講求海道最爲要著且其人習練風濤明諳水道日與鯨波　浪相狎爲水手舵工人才之所出沿海口岸三千餘里地與南越犬牙相錯設使一旦他族有事調集兵艦來華必取道於粤閩法當迎頭截擊毋使片州飛渡惟是附近香港澳門兩處中有英葡租界侵入粤東界内雖按其所繪地界限劃然而不知者多以巡船捕盜往往逾界以致齟齬若使異日他族或有兵事來華之船見有邀集必至英葡租界趨避此則較之他省更爲掣肘將來重訂和約之時此事必當致意按以萬國公法兩國有事不得偏助若假道一節似可與之辨論如援陸路之例兩國兵士官弁臨戰之時有退入他國境内者鎗礮器械須盡交出方始可入此泰西成例之可援者也西人於中土通商各口駐泊兵輪保護商民我國何不可行之宜以一枝分往通商各國游歴并遣各塾生徒之明幹者隨同前往外洋有事可往觀戰名爲游歴實探敵情且商民可資保衛公使可壯聲援生徒可增識見一舉而數善備焉其爲切要何如哉次年更調駐守之軍前往循環迭遣則於各國之水道淺深程途遠近隘口險夷防守疏密兵力厚薄無不審悉矣常駐之船必須按時會操無令其一日懈惰廢弛槍礮之光滑船舶之潔凈須與西國相同勿令彼此比較生鄙夷心凡地方迎送轉運毋得擅調海軍每軍備鐵甲四艘礮臺船二艘此外佐以砲船快船魚雷船蚊子船相爲輔翼以後經費充裕由漸酌增併計不得過三千人額旣不多務求其精必擇操演嫻熟膽略充壯者優予糧俸老弱疲憊删汰務盡庶可以少勝多而海軍方非虚設蓋海軍之所重首在得人而已統將職任所闗尤大一船之安危一戰之勝負繫焉目下求才匪易應就文武大員中擇其確有經猷才識兼著者任之勿資格以觀其效而亦必以熟諳海舶戰務者佐理其間請以重貲延聘西員導其先路庶幾於整頓一道有實濟焉 
[諭旨恭錄]  
　　五月二十九日奉上諭張煦奏已故知縣虧短正雜各欵請革職查抄等語已故山西汾陽縣知縣李其滋在該縣任内虧短正雜銀錢爲數甚鉅前經勒限完交迄未清解實屬玩延李其滋著卽革職由該撫行提該家屬及丁書人等嚴訊是侵是挪分别懲辦一面將該故員歴過任所寓所資財嚴密查抄其原籍家產並著江西巡撫查封備抵以重庫欵餘著照所議辦理該部知道欽此 
[譯西電述英人離臺]  
　　西歴六月二十九號香港來電云臺南本有英兵二百名駐紥藉以保衛英人今由英國水師統帶官波竦照會英兵官請其飭知英人不可再住臺灣急須遷移别處以避兵氛來電如此蓋以英人之寄跡臺灣者風鶴驚心遠隔山河未免勞人盼望今者行期已訂電語傳來凡在賓朋戚友孰不聞而欣喜者哉然臺嶠兵氛至今未息亦可想見矣 
[蕪米叢譚]  
　　蕪湖訪事人云廣商呈請蕪米弛禁每石願按新闗秤百斤捐助寍餉銀四分若照漕斛百五十斤爲石卽係捐銀六分等情經蕪湖道一再由電由驛禀懇督窻能否批准迄今旬餘依然毫無端緒江省所委來蕪議訂米捐之委員羅太守抵埠許久亦未聞有何卓議因之合埠商民翹足企望莫不探詢殷勤聞官塲傳述商憲因米巿開於鎭遏於蕪江省厘金卽可歳增廿餘萬核之蕪商現在所認何以相懸天壤是以未能驟决兹又電詢蕪闗專計米稅每年究得幾何並歳常出口米糧確數道憲卽撮要覆禀聞光緒十八年八月至十九年八月四結一年期滿出口米二百三十三萬八千三百五十六石計收稅二十三萬三千八百三十餘兩十九年九月至二十年九月四結期滿出口米三百八十三萬二千七百九十九石計收稅三十八萬三千二百七十餘兩此項稅銀皆隨時供應部撥京餉恊餉内務府經費並各省提撥之用自米巿封禁以來非但米稅涓滴全無卽洋闗各項雜稅因百貨滯銷進口寥寥收數亦陡然奇絀如向時月徵四五萬金者今祗二三千兩於該闗定章月支公費五千兩不敷所出按月尙須籌墊應付矧本年 
 
 

Page 2

 
 
奉撥京餉一萬兩内務府經費一萬兩欠解江省指撥槍價三萬兩及改解户部之海軍經費十九萬兩鉅欵纍纍尙不知將何策應故弛禁之請與民生商計皆不能須臾緩者第未知商憲兼籌並顧將何以善蕪民之後耳又按蕪米所禁祗輪船不許裝運出口民船則依然小艇大艦滿載下　赴　江銷售所過江寍大勝闗大河口私鹽溝三處稅厘每石共百五十四文再加水脚運抵鎭江成本已加重二百數十文而又歴許多風波之險司巡之虐故鎭江米價平時恒較蕪湖加貴二三角倘得蕪地就此弛禁廣商仍就蕪購津浙臺閩向左鎭江告糴者一如向日之各立壇坫則鎭江商務旣不至壅滯蕪闗亦免病商及民而金陵增出之廿餘萬亦必不致减過其半當局大憲想能通籌及之也 
[臺勇歸里]  
　　蕪湖信云上月杪某輪船從上海溯江而上滿載臺灣撤勇赴江　鄂豫等處行抵蕪湖登岸者約三百餘人保甲總辦梁太尊聞之特先派撥局勇團保赴江濱彈壓該撤勇大半皆皖北潁毫廬壽等處人立卽換雇民船渡江而去聞不日尙有七百餘人由别船載至俾得劍戟銷兵耕耘樂業云 
[薇垣星隠]  
　　前任江西藩司方佑民方伯自五月朔日交缷藩條卽赶緊料理行裝欲俟奉到電旨准開缺回籍調理卽可首途遄返以期得見故鄉風景與族戚面叙契闊亦宦成之樂事年老之深清也乃病勢日重初擬中旬就道繼擬下浣登程一再愆期方伯焦急殊甚竟於五月二十八日卯刻仙遊當由公子親視含殮禀報中丞中丞舊僚誼重卽飭兩首縣辦理喪事江省文武員允聞之素車白馬絡繹而來中丞亦命駕親臨懷舊傷今頗觸人琴之感不日各府廳州縣皆有祭幛祭聮祭禮相送 
[杭火兩誌]  
　　杭州上羊巿街紅廟前王姓草屋於廿九日未刻失慎該處地近撫署各營兵飛奔往救各署洋龍亦翻翻聮銜尾而至頃刻間卽己救息祗焚去茅屋三楹亦云幸矣又初一日酉刻忽聞警鉦四起水龍咸出正西隅烟霧騰空直至掌燈時分始熄事後探知爲三橋址地方高姓小雜貨店内因樓上艾繩遺火著於草履之上未及檢點致成燎原方祝融肆虐時封姨隨之而行幾難撲救幸運署洋龍首先到塲各又義人夫拆斷火弄火勢始殺計焚去沿街樓屋二十餘間墻門一座現在夫時燥烈居家者自宜加意小心也 
[皖省官塲紀事]  
　　候補直隸州　適中直剌委署泗州直隸州○安徽地輿局總算候補知縣劉籌大令由上海回○候補縣桑　明府奉道委赴太湖查案○巡檢李藻惪奉鳳頴道委解餉銀來省○調署宣城縣黄漢池明府於上月二十交缷懷寗篆務已紀報章兹悉大令諏吉月之初二日馳赴新任舟泊東闗外離縣署約三里之遥明府乘輿前行紳商士庶趨行於後一路爆竹之聲不絶署内差役人等亦燃爆敬送想宣城父老聞此賢使君必以竹馬爭迎於道矣 
[大水續述]  
　　江省章江一帶五月二十三日晝夜漲水數尺前經列報兹聞上游南安府屬於五月間出蛟天大雷雨平地漲水丈餘流千里經章江又漲數尺直至滕王閣下接官亭上游之水大可知矣自二十三日起閱三日夜水勢始退物產被毁幾何俟探明續錄 
[河水漸乾]  
　　杭州河道現在乾涸異常所有大號船不能駛人上河均在城外新馬頭停泊惟各航船照常進城如再不雨恐難拔壩也 
[榷務得人]  
　　蕪湖新闗稅務司班召謨於上月二十日請假三月駕言出遊所有闗務卽委本闗大寫西員葛君雲森權理兹聞駐津總稅務司日檄調現辦香港九龍海闗稅務司好君柏生前來接辦所遺九龍稅務司卽委前辦蕪湖新闗之吳君得祿前往接辦至班君則俟假滿回華另有差委云 
[絲價續聞]  
　　杭絲價廉一節前已紀諸報端然此就本地用户所購肥絲而言非所云洋莊細絲也肥絲開秤時每兩價值二百二十文捐用外加統共核計須在二百三十文有零祗因銷路不廣鄉民來絲競以次等入巿而上等者均不出售以致逐次遞减至有一百八十之盤然不過半日巿面以致因低貨銷罄客帮雲集又復漸長至二百四十左右近復漸跌上月杪日收盤僅二百二十五文緣二蠶將登賣户尙需看賤故也若細絲素以洋盤作價開秤時上等牌子每千兩需洋二百三十五元逐日加增至月杪日已加至二百四十五元矣 
[埋蛙求雨]  
　　皖城自上月十五日得暴雨後至今晴朗天氣亢熱非常寒暑針升至九十八分不獨農家望澤維殷卽樹果爲園種菜爲圃者亦無不愁鎖眉尖怨屏翳君之不能應時稅駕據鄉老云早稻已多半枯槁晚稻亦不能蔚然秀潤塘水乾涸戽水爲難恐再遲數日必致繡陌芳塍盡成焦土特授懷寗縣吳雲濤大令奉府憲出示禁屠設壇求雨大令齋戒三日親詣龍山於龍井得取一蛙用盒盛之月之初一日辰刻將蛙埋於南闗之城樓上並閉南城意蓋謂南門屬火閉住南方之丙丁可得北方之壬癸也至晚刻果見陰雲密佈商羊亂飛農家皆喜形於色以爲沛然可立降不料至次日辰初細雨溟濛沾衣未濕直至丙夜始聞簷溜有聲又未幾卽止際此旱乾日久未得滂沱終覺無濟於事府尊曾怡莊太守及吳雲濤大令連日詣龍神祠府城隍廟爲民叩禱虔格上蒼早施澤霈粒我蒸民然初三初四天氣陡凉視寒暑針已降至七十二分矣 
[果報可畏]  
　　儀鳳門外下闗一帶地方人民聚設香會每逢歳首有共朝九華山鄉風會首推有甲乙二人甲前值十年已將所餘香資置產充公勒石垂遠及乙輪值旣於在會鄉客百餘人中以雇船延僧奉送神牌爲名每名歛錢七百餘文又在以代客上山進香了愿爲名愚弄男婦每人出錢一千二百餘文每年歛錢至一百七十餘千之多十年收滿居然富家不意去歳連喪親丁今歳又惹訟事說者皆以爲天理昭然報應不爽世之貪而黠者可不畏哉 
[途窮計拙]  
　　杭州信云祖廟巷口衡茂南貨店貲本無多全賴他人之欵及賒欠行貨以資周轉店主祝姓紹興人雖善於會計而以借本營生遂至入不敷出故開未兩年勢已支撑不住主端節時各債咸集行貨不發祝於無可設法之中忽生一計故意在外面鋪張聲勢所有各欵均約月底付楚一面將店鋪重加修飾添置廚櫃桶架以冀拖動他欵爲移東補西之計詎料外人咸知其虧負較重不與往來無從借貸至月杪債主復集祝自早出門至晚不歸夥伴學徒俱乘間脫逃衆遂將店門封閉並將存貨點數鳴保管業俟將祝尋到後再行講帳聞店中存貨及生財什物劃抵欠項大約不過三折左右耳 
[賊戕地甲]  
　　江寍南鄉朱門鎭山僻一巿面也村聚疎落聲氣不接爲竊盜潛蹤之所匪類侉黨兇惡異常地方竊案疉出且有軟進硬出傷及事主者距城甚遠捕獲尤難地甲葛洪受累無窮因窺破素識侉匪劉老漢積案尤多遂於前日將其誘至寓所傾談暢聚曲意殷勤葛暗喜得計欲待延至次早一俟坐坊到案卽可就擒解縣不料風聲走露被該匪於當夜同吸烟時喚至門首耳語用刀當胸一剌隨手攪斷腸臟登時氣絶而死比及甲夥得知匪己遁逃無蹤因卽奔縣呈報當經江寗縣翁　漁大令帶領刑仵親詣屍所騐明深爲憐恤令備衣棺收殮著交甲夥看管一面飭捕嚴緝兇匪並著速傳　屬前來認領並宣言曰地甲爲地方捕盜傷身應照官兵陣亡例請卹噫如葛洪者奉公戕命可憫可嘉視世之養賊殃民貓鼠同眠者不幾大相逕庭哉 
[鎖提庫丁]  
　　浙省舉辦奏銷向例於五月終截止各縣欠解地丁統限五月二十五日以前一律解清遲則有干叅處若因沿途阻滯逾限一二日到省者亦可邀免本年奏銷案内尙有黄嚴海寍未曾掃數解清藩憲聶仲芳方伯於五月三十日特委郭明府潤畬赴黄　提而海寗欠解較銅委陳司馬恩普往催并鎖提庫吏家丁到杭以便嚴行比追也 
 
 

Page 3

 
 
[醬油加價]  
　　杭城食用各物價目皆隨時增减惟醬油一項貨物雖有高低而某貨每斤若干定價劃一從無漲落現因鹽斤加捐兼之黄豆賈昻是以各園公議於初一日爲始無論頂油及起價之油每斤一律加錢四文此爲從來所未有故誌之 
[皖城迎會]  
　　城隍一會到處皆然以爲可以驅瘟逐疫然會中名色諸多裝潢古怪名曰敬神實則近於遊戲積習相沿由來久矣皖省之城隍會每屆五月下旬預先由廟祝懸牌廟門於二十五日齊集二十六七出巡並黏路程單敬香酬願者或爲上人許朝拜香或燒吊肉香或圓領大袖頭頂高帽作地方形者或披枷帶鎖作囚犯形者或作和尙敲鐘念佛或裝探子手執令旗或扮作武生打虎名目繁多不可數記均於二十五日叅廟掛號次日隨神出遊城廂内外大街小巷遍走一週東至八蜡廟西至小星橋北至準提菴又有高橋會數起每起十餘人二十人不等裝出各種戲名均皆五色羅衫盤金剌綉鮮明奪目數日前四鄉男婦嘯侣呼儔相約來城爭觀勝會非常熱鬧又兼天氣晴明遊人如織巿物居奇各行賣買無不獲利至二十八日賽會始畢每年勝會縻費蓋不止萬金云 
[箭斃孩命]  
　　初三日爲江寗府考試武童之期屆期李小軒太尊升演武廳考試各邑武童丁役環侍觀者亦如堵墻比試　　寗邑某童年約不惑觀者以其老技癢也益聚而觀之豈知該童年雖老而技不精連發三矢一無中的第四矢竟將觀者射傷胸膛幸微傷無碍當有一小孩年約十餘齡見而生畏欲往後退避恰值其第五矢已至正中小孩頭顱當卽倒地擡回延至五更而斃亦云慘矣 
[短班鬧事]  
　　寍波　穀舂米之短工呼爲短班凡爲短班者無師傳授不受束縛故人多桀驁不馴動輒恃衆把持其工貲向論擋數每擋五文以人數之多寡定工貲之貴賤貴則極多四十擋賤則極少二十餘擋衆短班因各米棧開設江東者居多故每日清晨在老江橋上待雇上月某日江東致和米棧招雇短班十餘人議明每工三十六擋僅作工一日忽相率停工必欲加價該棧允加每人一擋至次日因不滿其欲招之不來只得又加二擋至第三日忽欲驟加十擋該棧以其逐日遞加伊於胡底不得已閉門暫停交易邀請司事徧分知單並邀各米棧之經夥齊集後塘街太保廟内公所議事衆短班聞知不暇計理之曲直惟知角力以逞其忿一霎時糾集同黨百餘人麕至致和米棧妄將牌門搥毁滋鬧不休司事立召地保往查查得短班中有某某等五人設計把持恃衆滋閙司事遂指名禀請甬東司巡檢劉少尹飭差立拿嚴辦少尹不敢擅主飛輿入城請鄞縣發落楊大令立飭幹差十二名少尹亦派差十二名同往而爲首滋閙之某某等聞知消息早已逃逸無蹤僅拿獲脅從者二人送縣楊大令立提案下喝各笞二百板交差管押聽候發落 
[三峽猿聲]  
　　北門内有一童孩年約十三歳身穿藍洋布褲白洋布領褂早飯後出外至晚不歸四處找尋尙無下落不知果能珠還合涌否也或謂該童年已十三非若童蒙無知必不至於走失或者藏匿他所亦未可知○前日烏龍船下河失事有城外砲船上李管帶之兩姪同時溺斃至月半後其長姪屍骸在水浮出其次則尙從伍大夫游無從撈獲或疑其已隨流淌下矣○中日和議已成荆沙將爲通商埠頭碼頭前有太古怡和天主堂各主在該處租得地基欲築墻垣須挖深數尺道台因該處地近城堤恐挖深與堤有碍是以禁止聞已將所挖之牆脚重新填平矣又聞道台出示不准民間私相租買須由官府租出各洋商故暫停租不知以後如何定局也俟有續聞再錄○中水門外近有擺象棋戲者前有一人往賭輸赢不知因何口角繼而各揮老拳扭作一團難分難解經旁人力爲勸解始各釋手是眞所謂戲無益也○署宜昌鎭謝軍門得龍統領楚勇往江南防禦所遺鎭篆現委水師統帶樊軍門國泰署理樊軍門於前日快　輪船來宜廿三日晚輪船抵埠合營兵弁及各文武官員在河干迎迓廿四日登岸擺齊執事入城至鎭署接印任事○近日天氣亢炎宛如入伏四鄉新苗初發望雨甚殷日前忽起大風驟雨隨至兼下雹子如豆大片時卽止次日又紅日高懸熱無可耐二十四日午後忽黑雲西至大雨傾盆歴一時許田土沾渥苗稼漸有生機從此雨暘時若秋時可卜豐收矣○某甲善於貨殖躉有私土甚多近因夔闗平善壩宜昌各闗層層盤詰無處走漏乃私定一計用裝火油之鐵箱將土滿藏在内外用鉛錫將洋油鐵箱封固又用好蔴布口袋紥缚緊密放入水内其口袋之繩繫於船上木樁之上每逢各碼頭騐貨時又故作欲行不行之勢使人不疑過卡已遠卽將口袋提出放在船艙一遇闗卡又復放入水中一時俱爲偷漏竟將私土盡連回家售賣罄盡此其計誠可謂黠矣闗卡雖多安得於水底而盡行查看之耶○鰣魚素推隽味漁户每得一味卽以爲奇貨故里巷細民未易染指前日業漁者忽在江邉網得三尾大者重三四斤次亦一二斤送入某局公館獲賞甚豐莫不以爲漁翁得利古語信而有徵昨某漁户竟網起八十餘尾惟此魚性不能耐久一時賤價出售平民遂得略嘗此味惟前甲申年間鰣魚滿巿較之平常魚尤賤後以食之卽生疾病地方官出示禁食今年鰣魚又盛不知他日究竟若何然在老饕者則莫不以此時得一朶頤爲快矣 
[節施暫駐]  
　　京口副都統升任廣州將軍保頤庵軍憲晉京陛見將次蒞滬各情已紀前報兹悉軍憲由蘇州乘坐大號官舫二艘用小火輪拖帶來滬停泊天后宫碼頭於前日十一點鐘登岸乘馬車至法大馬路名利棧暫駐闗道憲劉觀察以下文武官員均詣行轅禀見軍憲遣家丁逐一擋駕並聞日内擬乘招商局新豐輪船北上晉京陛見 
[拜會邑侯]  
　　正任鎭洋縣吳粤生明府鏡沅前日因公來滬假寓昌記棧昨日命卽進城赴各衙門拜謁繼至縣署黄大令延入花廳茗談片刻興辭而去 
[擅填官河]  
　　西門外榮昌自來火行左近有一方河數年前因興築馬路欲將此河填塞經該處巡防局員朱森庭明府禀請道憲以此河向爲通衢要道載入邑乘未便填塞遂起造橋梁兩端均用石駁填塞一事遂不果行近爲某富商於該處傍河兩岸購買基地建造房屋並在河傍興築駁岸擅以此河爲明溝穢氣所積竟爾填滿僅留陰溝一道以通洩水查是河東通黄浦西逹周涇列入邑志班班可考今被填塞恐賢長官聞之不免有一番查辦也 
[得天者全]  
　　虹口迤東羅家浜地方與租界比連該處有錢姓農家瓦屋數椽年久失修前晚一點鐘時柱牆均摇動欲倒格格有聲家中男婦尙在乘凉未臥急卽奔避已轟然倒塌均受捐傷有被壓傷臂者有傷足者竟無全軀完善有小孩尙在襁褓早已偃臥屋倒時家人無暇顧及以爲必然壓死矣事後於瓦礫中檢出竟然無恙更兼一無所傷亦可異矣 
[縣案彚錄]  
　　范和盛投縣喊控妻女在滬傭工不肯回籍求提訊斷等情黄大令倩帮審委員夏明府訊問范供蘇州長洲縣人耕種度日妻陸氏女名阿大自幼憑陸金狗爲媒許字原籍　姓嗣因貧苦難度由妻挈女兒傭於某姓家帮工藉資餬口今年女兒十七歳潘姓擇於本月廿四日完娶是以屢次信催回蘇詎意置若罔聞不得已乃偕媒人親自來申找尋妻女均避匿不面無奈投案求提媒人陸金狗供亦相同明府飭退候提案訊明核奪○前准法公堂移送輪船扒竊張漢　到縣亦經夏明府提訊張供句容縣人來申做小生意度日不敢行竊因持零物上輪船求售被包探悮拘實係寃枉求大老爺明鑒明府曰爾是著名輪船扒竊今因失主未到任爾狡賴飭收自新所再行研訊究辦○虹口舊保沈茂山控　充地保吳裕亭韓俊卿受賄庇　遺害良民乞求提辦黄大令准提到案亦經夏明府審訊沈茂山供去年曾充地保圖内一應賭檯皆已一律驅逐不許擺設今吳裕亭韓俊卿接充縱容各賭徒搭棚聚賭抽頭包庇刻下賭風甚熾皆以韓等庇賭所致吳裕亭未到韓俊卿供充十三圖地保不敢抽頭庇賭惟有地主徐秀秀租地與廣東邦賭過刻下時賭時收一無定處小的查察不周求請恩宥明府曰何人在爾圖内 
 
 

Page 4

 
 
設賭爾速供明答稱廣拜爲最盛各處人亦皆有之一時指不清名姓明府飭兩造退去限三日將各賭棍及各地主名姓逐一細開清單禀呈　名拿辦○張小林前日在西門與朱小弟及高某行路悮碰口角兩不相讓各逞兇鋒張力大如牛竟將朱高兩人毆傷扭至西門巡防局控訴局員蔡蓉卿二尹見朱高皆有傷痕張之行兇可知未便寛容函送保甲總巡局請辦夏芝蓀明府提訊之下令朱高回去醫傷張小林强横異常笞　三百板枷號一月發西門示衆○鮑玉泉家住本城西門内前因住居本城凈渡庵之某甲索取前欠洋八角口角懷恨前日遇於法租界彼此又互相齟齬繼各逞武同到捕房控訴捕頭以事屬細微逐出兩人遂扭進城投保甲總巡局控告夏明府飭局差暫行看管候訊○本縣捕役獲解竊犯蔡福元張德生兩名夏明府提訊之下蔡供句容縣人家有父母開設飯店張德生供鹽城縣人家内惟母親及母舅兩人小的等皆因無乘可圖漸入下流自知該死以後不敢犯竊改過自新求恩寛宥前次蒙恩責過今求免責明府飭收所候備文分别遞解回籍○前准閔行司　巡檢移送違忤之蘇福生一名到縣後收所候訊在案前晚亦經夏明府提訊諭曰爾母在閔行司衙門控訴爾平日揮霍家資專與無賴爲伍時要向爾母取錢無錢付爾卽欲逞兇枉法已極答稱小的今年二十歳在閔行鎭習業雜貨店生意家有嫡母生母各一嫡母不是親生聽人唆便小的其實不敢違忤求賜恩典明府曰爾之枉法未便輕恕發交改過所請吕二尹永收所中以冀悔悟再准覔保 
[美捕房瑣紀]  
　　江北人王阿二葛緑記二人前晚在美界華記路互相格鬥四百五十一號華捕喝阻不住因卽一併拿送捕房　頭見二人均頭破血流知非善類故不予深詰命押候解請英讞員訊辦○有某甲者昨晨在北河南路遇三百號巡街華捕見其情有可疑當擬拘送捕房捕頭卽遣包探倪順泉查其底藴回報並無所犯命押至晚間釋出○吕宋人名孟魯者前晚閒游至楊家灣地方遇江北人小王子無端起釁互相兇毆小王子本臂力過人孟魯大受其窘奔告捕房捕頭飭包探倪順泉往拘已不知所往矣捕頭復諭各包探嚴密訪查緝獲懲辦○管馬路西人名愷们者住居美界北河南路把子塲相近家中畜有洋鷄十五隻前晚被偷兒盡行竊去昨晨訴知捕房捕頭飭包探范進才查勘情形諭令赶緊查緝○虹口楊家灣新設瑞綸繅絲棧尙未開工前晚忽被竊賊闖入帳房竊去洋銀十二元及紗綢衣料約計值洋四十餘元亦於昨晨奔訴捕房捕頭派包探范進才妥爲查緝○漢口人某甲騙子也常寓美界百老匯路瑞記客棧有山西人某乙亦寓是棧於日前曾被甲騙去洋銀五枚奔告捕房捕頭飭包探江阿三於前晚拿獲解入捕房捕頭略詰原由命覊押候解英廨訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藩憲牌示]  
　　署無爲州石鎭缷署旌德　史　耀璣均到試用訓導宋復忱委署望江教諭程文龍委署宿州訓導州同惕鎔知奉委　報銷局文案兼籌餉新捐核奬巡檢王乃徵奉札委辦支應局文案差指分安徽試用巡檢潘銳浙江人府經曹汝和均到江蘇人從九汪景鴻奉道委提桐城京控差回署鳳臺闗疃司姚沅辭 
[金娘受傷]  
　　安慶省城上月二十七八日出迎城隍會有某甲乙善走高　上年在城内楊家塘之高橋會上今年仍入舊會詎意甲乙又附入城外之高蹻會中甲則扮作紅臉宋太祖乙則扮做粉面金娘餘扮水滿金山盜令諸劇行經孝子坊與城内之會相遇該會首某内丁謂甲乙允入我會何以遽入他會中邀集多人阻住甲乙迫令下裝否則就此動武甲乙以爲出會敬神各由自便始則角口次别角手一塲惡門遂將裝扮金娘之某乙打傷奄奄一息舁送保甲總局由局轉移到縣經大令騐明乙傷諭令抬回調養飭將爲首肇事之丙丁及帮毆者共六人分别責押候乙傷愈再爲發落 
[燙斃兩誌]  
　　安徽撫署西轅大街某木貨店有一半歳小孩因天炎熱睡於門首凉牀上隔壁係一飯店本擺有一桌併擱開水一吊罐不意撫孩之嫗因事起身遽將桌案撞倒吊罐開水側盡潑於小孩身上頭面週身登時泡起熱毒攻心越時卽斃其慘眞有目不忍觀堵又西開外某店之學徒年未及冠手提滾水一壺樸跌街心胸前肚腹及臂囊皆燙傷爲父師者宜如何鄭重以免童穉不測之災也 
[生死肉骨]  
　　前紀安徽陸師演操洋鎗受傷一節當經統領韓鎭軍大武每傷兵賞給青蚨五千文以便赶緊購藥調治現各傷兵暫次全愈其已死者蒙撫憲福少農中丞每名賞給棺木銀二十兩均捐廉給付受傷之兵及死者之家無不感頌中丞及鎭軍之恩澤也 
[英廨瑣紀]  
　　前者俞安甫因走失女兒三妹一案曾在英廨涉訟現尋獲與是案牽涉之盧阿土在途相遇互相吵閙適爲華捕所見當卽拘入捕房捕頭詰悉之下以旣經在廨有案著卽轉送到廨以憑歸案訊理值日差據情禀知宋通刺飭令暫行管押聽候訊斷○野雞倡婦王小卿前晚與傭婦李陸氏在胡家宅一帶往來招尋狎客某甲偶爾注目小卿立卽上前拖拉適爲一百五十二號巡街華捕所見當卽拘入捕房捕頭飭令暫送到廨值日差禀知通刺著將王小卿李陸氏一併交官媒押候今日早堂會訊○英租界自禁婦女入館吸烟之後此風爲之稍息有陳張氏者向有阿芙蓉癖昨日獨行踽踽至某焑館過癮一燈相對短笛孤吹正在呑雲吐霧之際忽爲二百十六號巡捕查知以其有　租界章程當將該氏拘送捕房轉解公廨宋通剌諭令暫交官媒看管候今日早堂判罰 
[法捕房二則]  
　　自來火行街有王阿狗者窶人子也向時憑憑永年爲媒聘定崇明人艾氏之女爲室過門童養已十餘年矣去年王之父母相繼逝世艾氏陰懷悔意時常誘女出外本月初一日又來領去連日不歸王至岳家向詢據云並未歸寗前日艾氏率同其子並邀約流氓多人向王索女互相口舌一并扭入捕房捕頭以情節支離命赴公堂控訴遂一并麾之使出○武弁孫靖臣由臺灣附輪來滬寓某客棧前日擬　安慶輪船赴金陵公幹不圖船未啓輪爲二僕竊去紋銀二百兩衣服數件開單呈報捕房請爲查緝未知能弋獲否 
[江西官報]  
　　四月二十五日候補府聮震委辦湖口分局候補縣洪濤彭起服來江分發從九旄汝榮禀到孫安徽人孫壽齡繳照係浙江人馮　耀拔委一次　　酌委一次○二十六日補用府孫祖烈委辦軍裝所署鄱陽石門司郭浩缷事回署都昌周溪司毛鳳翎缷事回指分縣丞　火漳繳照係江蘇附生　溪典史單登瀛據報病故以候補府照沈熙署理○二十八日知縣劉均往廣信公幹同知胡上襄解　往天津並謝拔委一次行知劉家　由　州公幹回通判姚慶恩往九江措貿道庫應汝　委辦順永外保　○五月初二日新授陜西臬司李有棻由廣東進凉路過來江萬安　外王廷魁　到請餉○初三日州判緒成解息餉進凉分省補用縣羅家福　送陜臬往九江前廣信通　　廷棟由許灣緝私卡來省徐垚麟由左蠡卡解釐金來省縣丞童必江調查德外保甲錢炘調查漳内保甲○初四日知縣王純祖委辦吉安淮　分局○初六日候補府孫傳　八辦牙釐屆務新選饒州府異祖椿禀到係四川丁沑進士補用縣郭立朝往九江公幹賞傳羲往新　公幹○初十日都昌興史胡　據報病故該事務以補用縣丞徐國楨署理工部主事危士謙由京回南城籍候補縣何敬釗由京解清折回通判供範儘先酌委同通優缺一次縣丞湛情由臨川催稅契回主　林福頤由　　　　平　指分縣丞潘沅係　　附貢典史莫令儀係順天人俱繳照新選彭澤馬當司梁瑞圖禀到○十二日候補縣高隆謙往萬安公幹羅毓　由京解地丁回從九陳爲棣由新城辦保甲回分發典史沈受之繳照係直隸人陳常由寗都州催減平回何書年往德化公幹○十三日候補縣石守謙往進緊　審案件趙　兆　羅毓椿俱禀謝加級紀錄汪恩　缷　黄江口緝私卡回何　逹起服來江從九孫炤穀由鄱陽等縣催地丁回○十五日江蘇候補道劉秉楨仍回金陵德化縣李用　署　昌縣周邦翰俱缷事清理交代回鄭輔清由上海公幹回楊廷　拔委一次通判翁寳仁帮辨鬻後屆務道庫沈光訓往長江催運許壁由上　催稅　回劉宗向由鄱陽催稅契固南昌縣丞徐　先酌委一次内閣中書譚先節進京張朝鏞解餉往金陵 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月二十九日京報全錄]  
　　宫門抄○諭旨一道錄前○恊辦大學士徐奏請裁汰閒員冗費片○熱河都統崇奏拿獲馬賊土匪出力各員核　酌保摺○皖撫　奏拿獲夥盜按例定擬摺○兼護湖督譚奏委解第三批鹽厘京餉摺○又奏籌解京餉經費銀兩片○　　奏籌解出使經費片○五月二十九日理藩院鑾儀衛光祿寺正藍旗值日無引見○祥普假滿請安○色楞額等演放水師　　覆命○錫侯續假十日○召見軍機○皇上明日丑正二刻出東華門安定門至地壇寅正上祭禮成復至雍和宫少座用膳畢進地安門紳武門還宫辦事召見大臣○○恊辦大學士徐桐片再庫欵支絀之際固以刀崇節儉爲先尤必以裁節虚糜爲要現在京僚各官員閒曹過多然尙不甚費國帑惟外省局員營員坐食消耗不知紀極自宜及時厘剔以塞漏巵蓋自保舉捐納之途開仕進猥濫一省候補至數百員循謹者固不乏人而營私罔利形同巿儈者日益加多平日營謀優差坐耗薪水經營局務侵漁自肥一釐差養閒員至數十人一鹽務闗務養閒員至數百人甚至持一荐書坐領乾脩每歳亦得數百金官塲子弟展轉營求世代以此爲業上病國計下朘民生至如内地腹省並無軍營藉口彈壓多招勇營明則安置私人暗則潛提公費歳糜重餉動逾鉅萬上下一氣公然朋分擬請嚴飭各督撫破除情面痛加删汰除沿江沿海曁有土匪各省須酌留勇營外其餘不准藉故招募候補各官如或不堪造就卽由督撫咨送回籍毋令濫充局差虚糜薪水此兩項果能核實剔除每歳所省亦復不少臣爲汰冗費以裕國用起見理合附片具陳伏祈聖鑒謹奏奉旨已錄○○奴才崇禮跪奏爲遵旨覆奏拿獲馬賊土匪出力各員循案酌保恭摺具奏仰祈聖鑒事竊查熱河各屬拿獲馬賊土匪出力文武各員向係每屆三年保奬一次前於光緒十九年十二月已滿三年經升任都統慶裕援案保裝欽奉一硃批准其酌保數員毋許冒濫欽此嗣經慶裕缮具清單恭摺奏保光緒二十年十月初十日奉硃批該部議奏欽此當經吏兵二部議覆查熱河地方拿獲馬賊之案定例本以所獲名數多寡分别保奬員數惟此次拿獲馬贼土匪各員旣經該都統奏奉硃批准其酌保數員毋許冒濫自應按照奏定章程仍以文武請奬均不得過十員爲限今請奬文武各員均逾准保額數核與例章不符行令另行核明奏奬等因光緒二十年十二月十四日具奏奉旨依議欽此鈔錄原奏咨行前來奴才查熱河獲盜出力各員向係每屆三年奏請彚奬一次此次保奬旣經奉部議駁文武准保各不得過十員自應遵照前奉諭旨分别核减開單請奬奴才檢查舊案原卷酌擬奬叙文武各十員分繕清單恭呈御覽合無仰憑天恩俯准給奬以示鼓勵而昭激勸各員等履歴前已咨送吏兵二部查核辦理外所有拿獲馬賊土匪出力各員核减酌保緣由是否有當理合恭摺具奏伏乞皇上聖鑒敕部核覆施行謹奏奉　硃批該部議奏單二件併發欽此○○尙書銜安徽巡撫奴才福潤跪奏爲拿獲强刦得贜拒斃事主案内夥盜訊係在外把風接贜按例定擬恭摺仰祈聖鑒事竊照懷遠縣事主楊可田家被盜行刼得贜拒傷楊康氏身死並傷楊可邦平復一案先准該前縣黄樹棻會營勘騐緝獲盜犯戴鳳一名訊據供認聽從逸犯楊貨郎糾刦事主楊可田家該犯在外把風接贜等情不諱錄供詳批緝　黄樹棻未及審解缷事該署縣吕耀軫到任飭查楊可邦傷經平復逸犯楊貨郎等屢緝無獲先將現犯覆訊議擬由府解經鳳潁道玉定安勘訊移由署臬司丁峻核議轉詳前來奴才詳加覆核緣戴鳳籍隸五河縣在外游蕩度日先未爲匪犯案光緒十九年十月初三日戴鳳在該縣地方先後會遇素識在逃之楊貨郎李五九孜王别嘴朱第胡三常七陶秃孜朱瞎孜徐小九孜王二陳士横各道貧　楊貨郎稔知楊可田家道殷實起意糾刦得贜分用各犯允從卽於是夜一更時分在僻處會齊該犯戴鳳徒手餘各分携洋槍刀根及徒手不等一共十二人偕抵事主門首楊貨郎令該犯與王别嘴在外把風接贜自與李五九孜等撞開大門進内行刦事主之母楊康氏並其弟楊可邦驚起喊捕王二用槍柄拒傷楊康氏額顱倒地朱第亦用小刀將楊可邦拒傷分投搜刦錢洋衣布等物逸出遞交　鳳等接收分携同逃並向告知行刦拒捕情由同至僻處點贜俵分各散詎楊康氏傷重移時殞命事主楊可田投保報經該前縣黄樹棻未及審解缷事該署縣到任將犯覆訊議擬由府解道勘訊移司核議轉詳前來奴才伏查此案旣經鳳頴道提犯親訊據供前情不諱贜雖無獲惟所供行刦月日及上盜情形悉與事主原報相符正盜無疑查律載强盜已行但得財者不分首從皆斬又光緒十三年刑部通行强刼之案但有一人執特洋槍在塲者不論曾否傷人不分首從擬斬立决梟示又駣緒八年刑部通行尋常盜案實係距省窵遠地方酌照秋審事例將人犯解赴該管巡道訊明詳由督撫分别題奏各等語此案戴鳳聽從逸犯楊貨郎起意糾刦事主楊可田家該犯在外把風接贜實屬同惡相濟自應按律問擬戴鳳應如該司道等所擬合依强盜已行但得財者不分首從皆斬律擬斬立决該犯恭逢光緒二十年八月十六日恩詔事犯到官均在是年正月初一日以前惟係强盜得財罪干斬决毋庸查辦仍照章免其加梟並先照例剌字餘訊無另犯窩夥竊刼别案及同居親屬分贜牌保得規包庇情事逃後亦無知情容留人家應與該犯在外爲匪無從覺察之原籍牌保並傷經平復之楊可邦及買　之不識姓名人均毋庸議失贜照估追賠屍棺飭埋逸犯楊貨郎等飭緝獲日另結此案同夥十二人僅獲夥盜一名疎防職名仍飭照例開叅除供招咨部外理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○頭品頂戴兼護湖廣總督湖北巡撫臣譚繼洵跪奏爲湖北省委解本年第三批京餉鹽厘銀兩恭摺仰祈　聖鑒事竊前准户部咨豫橃光緒二十一年京餉案内提撥湖北鹽厘銀十五萬兩又准户部咨續撥本年京餉案内撥湖北鹽厘銀五萬兩行令分批起解等因業經籌解本年第一二兩批共銀四萬兩隨時奏報在案兹據湖北布政使龍錫慶署鹽法武昌道朱其煊籌撥本年第三批京餉鹽厘銀二萬兩飭委截取同知史從鑑補用知縣史恩緜管解赴京交納等情詳請奏咨前來臣覆核無異除分咨外理合恭摺具陳伏乞皇上聖鑒再湖北巡撫係臣本任毋庸會銜合併陳明謹奏奉硃批户部知道欽此○○譚繼洵片再前准户部咨豫撥光緒二十一年分京餉奏撥江漢闗稅銀十五萬兩又光緒二十一年分東北邉防經費奏撥江漢闗六成洋稅銀十萬兩各等因均經轉飭遵照辦理所有江漢闗奉撥前項銀兩業經委員管解第一批京餉銀四萬兩東北邉防經費第一批銀三萬兩赴京交納均經奏咨在案兹據湖北漢黄德道監督江漢闗稅務惲祖翼詳報在於所徵洋稅項下動支庫平足色銀四萬兩作爲本年第二批京餉又在於第一百三十八結所徵六成洋稅項下動支庫平足色銀二萬兩作爲本年第二批東北邉防經費飭委戳取同知史從鑑補用知縣史恩緜分别管解赴京交納等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○譚繼洵片再前准總理各國事務衙門咨光緒二十年四月二十四日附奏各海闗應解出使經費嗣後按結解交江寍藩庫備撥等因奉旨依議欽此咨行到鄂當經轉行欽遵辦理兹據湖北漢黄德道監督江漢闗稅務惲祖翼詳稱查江漢闗第一百三十七結提存出使經費銀兩業經委解江寗藩庫騐收詳請奏咨在案兹查第一百三十八結所徵洋商進出口正梲六成銀兩不敷開支無欵提解出使經費惟收招商局輪船出口正稅四成八厘銀兩除開支傾鎔折耗外實存銀一萬二千六百八十八兩五錢四分八厘按十成計算應提一成五厘出使經費銀一千九百零三兩二錢八分二厘遵照户部核覆每萬兩扣解費銀二百兩卽在所提出使經費内扣給委員解費銀三十八兩零六分六　計實解銀一千八百六十五兩二錢一分六厘飭委候補主簿李準解赴江寍藩司騐收等情詳請奏咨前來臣覆核無異除分咨外謹會同署南洋通商大臣兩江總督臣張之洞附片具陳伏祈聖鑒再湖北巡撫係臣本任毋庸會銜合併陳明謹奏奉硃批該衙門知道欽此 
 
