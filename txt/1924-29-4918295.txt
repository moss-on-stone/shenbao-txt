# 1924 - 29 - 4918295

 

Page 1

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 2

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 3

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 4

 
 
第一萬八千二百九十五號;中華民國十三年 西曆一千九百二十四年一月三十號
星期三 * *時評 
[煙禁問題　　（冷）]  
　　中國有諸多問題視爲一種無意義之應付口雖談此問题文雖述此問题然而其心則絶不相屬以爲雖談之述之於其事實原無相關也若烟禁問题即其中之一也 
　　烟禁之最宜注意者第一在種然種烟之權大抵由於軍隊軍隊之餉不足而以烟税爲飬兵之源試問誰得而禁之第二在販販烟之權大抵又在軍警軍警不爲之禁而爲之保護試問誰得而禁之第三在吸欲禁人勿吸者必先自勿吸今大官巨閥多爲吸烟之人禁人吸者而先已自吸試問其禁有何效力故雖有禁今視爲一種無意義之應付而與事實無關也 
國内專電 
　　北京電崇税庫券雖安格聯未允保管政府尚在疏通且内銀行因索債故亦有盼發行者所傳完全停頓不確王克敏决不留崇税與後任以發債機會且已飭印預約劵聞即無安擔保亦必發行倘不値價亦可以劵搪塞索欵者不過中行包銷一層則頗爲困難（二十九日下午二鐘） 
　　北京電顧維鈞語某記者華僑被害已向日本要求一懲兇二懲辦負責者三撫卹無線電問題日本三十年專利權非訂約起乃成立起中美合同有效日如不肯惟有收回中國自辦現尚未得日本同意至中俄交涉希望早開但難預定日期威海案現已修正粤海關案美使調停撥欵濬江本人以公債基金有關未能貿允 
　　北京電頃訪外銀團悉匯理鹽餘不放係去年原定辦法并非對孫閣問題華報引爲法使反對孫閣手段係揣測又聞前星期有人請外團再催速决法郎案謂自一九二三年十月後中法實業銀行股票有千萬法郎轉於華人之手該案若决銀行可復業股票完全可成現金又聞日本九六債權團原田梁二郎橘三郎函致政府謂九六債基金積欠三百二十餘萬一月分應撥六十六萬請於正金放還一月分鹽餘内一次撥淸 
　　北京電王克敏對年關發欵决照陽曆年支配數爲準不須另製三十一閣議可一次表决（二十九日下午二鐘） 
　　北京電曹以孫聯絡議員甚不滿令劉夢庚整頓憲政黨以抵抗昨晚劉已在甘石橋開始活動 
　　北京電津浦路南段匪勢仍熾歐登科請外顧轉告交部注意 
　　北京電交吳派錢宗澤赴徐與陳調元接洽編練路警事未得要領 
　　北京電政府决酌加棉花出口附税撥充提倡植棉經費已與外部商定將照會使團（二十九日下午二鐘） 
　　北京電艶（二十九）閣議敎育費七成照軍警例但軍警嫌七成少故敎育七成難望將公布敎育費七成案打消又决路政司包光鏞補實又决李鍾岳爲陸軍部參事龔維疆爲陸部司長敎次胡鄂公辭羅鴻年繼胡家鳳爲贛敎廳長盧殿虎爲皖敎廳長 
　　北京電艶（二十九）北大寒假同日張國淦就敎長（二十九日下午八鐘） 
　　北京電艶（二十九）中日實業公司高木陸郎見曹請速整理參戰及兵器借欵曹交院部核辦（二十九日下午八鐘） 
　　北京電義俄通商義提有力條件若干條交俄義外長云俄望通商切義不能再拒苟在俄義民有優越利益義當與俄訂約承認事尚須考量 
　　北京電外部電朱兆莘覆英政府云蕭巡閲已飭鄂財廳取消兩湖英商糖酒税（二十九日下午二鐘） 
　　北京電漠河華兵被俄戕害加拉罕稱出自白黨應由中國嚴懲非關俄軍碍難查覆（二十九日下午二鐘） 
　　北京電寗獲俄黨搜出傳單並有與淮海各屬土匪往來函件由軍署密訊（二十九日下午三鐘） 
　　北京電汪榮寳電出淵催速整理參戰兵器借欵案（二十九日下午二鐘） 
　　北京電馬福祥電財部催勦匪騎兵餉及土默特旂軍餉（二十九日下午二鐘） 
　　北京電陸部以滄石營産變賣價二十萬已成交部薪明日可發一個月 
　　北京電陸洪濤向漢廠訂造軍械價四十萬（二十九日下午三鐘） 
　　北京電府秘廳函院吳使請派張鳳台福中公司督辦奉諭未便任命請取消閣議（二十九日下午二鐘） 
　　北京電洛吳請任文斌爲豫林務督辦 
　　北京電院覆福開森函曹允就太平洋協會名譽會長（二十九日下午八鐘） 
　　北京電將令楊侗西岸榷運局長 
　　北京電洛吳覆康有爲所舉李君勉爲廣東宣慰使萬不可行 
　　天津電馮玉祥呈曹願讓西北邊防督辦與張紹曾由張統率馮軍兩旅到任調林錫光内用以馬福祥爲甘長馮部第七旅長張之江署綏遠都統因洛吳王懷慶不表贊同置之未理　　天津電陸榮廷督辦兩廣邊防今日可望通過閣議 
　　天津電王克敏請交吳由交部籌欵挹注年關吳未允 
　　天津電省議會常駐委員會咨復王承斌反對有賭博性質之華商賽馬會并電京主嚴重交涉日人慘殺華僑案 
　　天津電小學經費未發各校敎員决定索薪（以上二十九日下午三鐘） 
　　天津電孫請張紹曾任和平會議委員長張未允 
　　天津電吳因環境不佳已不想回京 
　　天津電警廳籌維年關治安一添派游巡二增加崗警三檢查旅客 
　　天津電黃燐禁止入口後各火柴公司大恐慌（以上二十九日下午九鐘） 
　　奉天電張作相李景林奉命檢閲三省陸軍以二六兩旅成績最佳張賞贈萬元鼓勵 
　　奉天電李榮寰電列寗故俄内政變動中俄會議又將延期前鹽浦俄領合由勅倫來奉擬就副領職 
　　奉天電日外務省派任野書記來奉調查駐滿各領事成績 
　　奉天電法廳在風雨臺焚毒物八箱各機關派員監視（以上二十九日下午六鐘） 
　　哈爾濱電朱慶瀾兪人鳳今午回 
　　哈爾濱電沃局長病今日不到站 
　　哈爾濱電地畝案决照前定方針進行 
　　哈爾濱電海拉爾發喉症患五十五人死七人 
　　哈爾濱電市政局增營業捐各商請商會轉函公開財政（以上二十九日下午九鐘） 
　　漢口電沈子良感（二十七）到鄂蕭艶（二十九）以三署會令交涉員陳介交替沈問陳可接否尚躊躇 
　　漢口電外部感（二十七）電陳介飭各縣知事會商駐軍撥隊保敎堂並查敎堂敎士年籍敎别報部 
　　漢口電雞公山附近高家灣勘（二十八）晚被刦鄂警捕一人交靳部餘南竄（以上二十九日下午九鐘） 
　　濟南電省署接外部感（二十七）電保護外敎士製敎堂詳表報部考核今日通電各縣知事照辦 
　　濟南電議長宋傳典杜尚及議員郝鳳城爲擁熊組黨昨因黨員津貼不平等内部發生衝突 
　　濟南電舊年關濟南市上戒嚴商民例行游藝均禁止（以上二十九日下午三鐘） 
　　長沙電賀耀祖自奉趙電禁止向各縣提借軍米後下令該師委員在本師防地外免借防地内仍須抵借 
　　長沙電第十旅張湘砥由溆浦往新化並將所部集中新化待編 
　　長沙電軍事會議因葉唐行期未定陰曆年關内恐不能舉行　 
　　長沙電年關市場寥落紙業損失尤巨因各機關賬目自政變後多無着落城區以内貧户增多不正當營業及聚賭偷竊案倍於往年警察因薪餉積欠多疲懶不能治事 
　　長沙電新任贛西鎭守使岳兆麟經過長沙謁趙茗談即怱怱乘株萍車赴任 
　　長沙電儉（二十八）趙設宴爲康有爲餞行康出署後往敎育會講演片時晚間乘車北上趙　以三千元 
　　長沙電法庭傳訊毆孔議員陳樹森陳請緩傳孔催速傳法庭限陳如期投訊（以上二十九日上午十二鐘） 
　　福州電漁團又電杜反對保安局於海産捐外增徵魚捐 
　　福州電陳培錕就職後人員尚無變動淸海處仍着着進行添設分局並聯絡商界（以上二十九日上午十二鐘） 
　　香港電王汝爲因蔣光亮部保榮光繳其所部械向保嚴重質問滇軍恐因此再閙風潮 
　　香港電財廰昨派游擊隊查封報税館數家指爲瞞釐該行擬罷市對付 
　　香港電陸榮廷抵桂林後各縣會均派代表往謁請陸謀桂自治不侵人亦拒外力侵入柳潯邕桂各屬人士將舉行大規模運動請實力派覺悟實行自治用人公開（以上二十九日下午九鐘） 
　　香港電蔣光亮勘（二十八）通電言據胡思舜報稱王汝爲率十五六團已離駐地不知去向想必投敵現我聯合追擊部隊尚未歸請飭部協緝 
　　香港電孫令任陳興漢兼廣三路局長朱世貴任滇軍四師長 
　　香港電粤商團感（二十七）早開會决以實力保護米行起米 
　　香港電曹錕駐港代表沈熾昌接曹電召回京昨已起程 
　　香港電孫電英相麥端拿謂國民黨政綱與英工黨宗旨同中國實世界大商場亟需機器工具足助英勞工政府解决失業等問題惟中國政治經濟發展爲軍閥妨礙希此後英對華政策不復助軍閥 
　　香港電楊庶堪有長粤説 
　　香港電石龍宥（二十六）起戒嚴 
 
 

Page 5

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 6

 
 
第一萬八千二百九十五號;中華民國十三年 西曆一千九百二十四年一月三十號
星期三 * *國内專電二 
　　香港電朱淮部滇軍宥（二十六）在石龍拉夫廣九路工袁登被拉不服被轟斃全路工人大憤决儉（二十八）罷工後由軍車管理處長王棠調解允恤死緝凶工人允暫開車候解决如政府用敷衍手段仍不免罷工 
　　香港電楊希閔呈孫謂兵貴精不在多請派員會同各軍將領就各軍實額編成軍師旅團營編餘之隊應裁撤 
　　香港電樊鍾秀儉（二十八）謁孫索餉樊部仍未全赴北江 
　　香港電孫訓勉各軍電云奠定大局宜先肅淸東江已令楊希閔率各軍進勦先掃除北岸之敵規復惠州河源之綫進定潮梅（以上二十九日下午六鐘） 
特約路透電 
[外交團對於商標法之意見]  
　　二十九日北京電聞外交團不日將致牒外交部内載彼等所擬向各本國政府建議承認中國商標法之意見其主要二條件一爲展長註册期限一爲於註册局僱用洋員辦理或將發生之複　問題按商標法除外國承認外已成事實日本及德國商行數家業已註册外交團近曾審愼注意此事竭力保護外商利益中國似將允許展長期限惟僱用洋員而並非充顧問一層似將加以駁絶 
[裴里拉將軍之身後]  
　　二十九日北京電湯姆森博士來京理料裴里拉將軍身後之事並報告裴之身死情形於一月二十四日在京綏鐡路局端西之包頭鎭爲土匪架去博士前來函稱一月二十四日可抵北京 
[英新首相談片之批評]  
　　二十八日倫敦電威斯明斯報外交記者論上星期麥克唐納爾在外部活動之結果謂麥氏現覺承認俄國之問題不似表面上之簡單莫斯科雖未否認其財政義務但要求予以政治上平等之地位此層或可承認惟仇英宣傳之停止必爲承認之條件該報記者又謂英政府接英領事克萊武氏指摘法國助成分立行動政策之報告書後將向法總理普恩𧶘氏提出若干甚明白之問題政府準備請國際法庭依據凡爾塞和約而公斷之並將請法國取銷對於柯洛業英軍區域之封鎖政策 
　　二十八日倫敦電路透社探悉麥克唐納爾氏與法報之談片係在就首相職以前所發者自就職後從未接見新聞記者麥氏政策大旨並未與談片所載者有何區别但政策之發展必爲時日問題所有承認俄國英法關係及賠償等問題必須愼重發展之而出以甚寛大之精神無時不顧及英政府恢復歐洲元氣重立世界合作之政策 
　　二十八日巴黎電某法報論麥克唐納爾氏之談片謂英國無所不求而對法國則毫無所予巴黎迴聲報稱英相刻甚持重但終必贊成不能與法比政策相融合之賠償方法故邦交或將决裂云 
[意捷條約告成後之歡賀]  
　　二十八日羅馬電意國與南斯拉夫國之友誼條約規定遇有戰事各守中立又規定經濟上與軍事防禦上之合作故此約使意塞邦交在中歐與巴爾幹各種政治問題中有特殊之性質 
　　二十八日巴黎電意塞條約昨在羅馬簽字辯論報論之謂阜姆問題旣經解决兩國咸獲其益 
　　二十八日羅馬電南斯拉夫國代表團昨夜由意政府設宴欵待意相舉觴祝塞首相巴錫志氏壽時稱兩國現所締結之約使戰後歷史中之騷擾時代得以結束此後意國與南斯拉夫國之經濟上政治上及精神上合作定可成歐洲和局之重要分子云阜姆人民興高采烈敎堂鳴鐘居民舉行提燈會總督等大員對羣衆演説以意國保持阜姆爲賀並勸居民抛棄前嫌 
[英國路工風潮已解决]  
　　二十九日倫敦電公報稱鐡路工潮業已解决 
　　二十九日倫敦電鐡路經理司機人工團幹事及調停委員開全夜之會議後發表短簡公報宣布工潮之解决此届會議在夜間十二時以前開始辯論各點至淸晨五時方畢解决條件現尚未悉但據司機人火夫聯合會之書記稱路工對此條件甚可滿意現已立即設法復業工團職員預料今夜鐡路交通可全復原 
[德債問題]  
　　二十八日巴黎電第一專家委員會今日討論留住柏林之辦事程序今晚該委員會已啓程赴柏林第二專家委員會今日有數人已離巴黎餘則星期一日啓程 
　　二十八日巴黎電聞法政府已向英國提議將維持巴拉狄那特境内治安及該處法軍安全之問題交大使會議討論巴黎時報承認分立行動已成泡影 
[列寗死後之紅軍]  
　　二十八日華沙電莫斯科消息列寗逝世後陸軍中大爲不靖軍營已成爭論政治之塲軍紀殊覺缺乏中央當道頗以爲慮擬將可疑軍隊調往西比利亞邊省現莫斯科已調入西疆兵士以厚駐防之力 
　　二十七日莫斯科電列寗今日安葬天氣極寒在零度下三十度然觀者極衆某波蘭人奏喪樂送殯兵士皆聞聲隕涕 
[孟買大工廠工潮]  
　　二十八日孟買電大工廠因不發工資酬勞金致起風潮現蔓延日甚孟買工廠八十五家已有三十二家閉門工人賦閒者約六萬人預料各廠明日皆將停止工作 
[美國之大營弊案]  
　　二十八日華盛頓電衆議院籌欵委員會已報告審查撥十萬元與柯立芝總統以供海軍油合同案起訴經費一案之結果今日參院討論民主黨華爾施提出註銷油合同之議案華爾施稱如今晚海軍部長鄧璧不將辭呈送交白宮渠將請參院罷斥之云民主黨領袖羅炳森氏提議謂參院意見以爲柯立芝總統應請鄧璧辭海軍部長職並勒令其他海軍部員與油合同有關係者辭職云 
[萬國運動會中之氷球]  
　　二十八日夏摩尼電今日萬國運動大會舉行冰球比賽美國以十對零打敗比國瑞典以九對零打敗瑞士加拿大以三十對零打敗捷克 
[英國牲疫已減退]  
　　二十九日倫敦電英國牲畜傳染症所謂脚口瘟者現已减退上星期牲畜染此症者僅四十六起此爲八月二十七日以後最少之數 
[各國近事]  
　　二十九日倫敦電每日電報之外交記者稱依據善後計劃監督匈牙利財政之委員長將爲華盛頓聯邦儲備局之哈定氏各處財政界皆歡迎此任命 
　　二十八日聖路易電民主黨參議員李德氏聲稱渠願爲下届候選總統 
公電 
　　北京通電各省衙門均鑒本日令禁烟一事於國際信用民生利害在在均有關繫迭經嚴令申誡並特派專員分赴查勘現在禁烟限期業經屆滿雖據各省區先後呈報查禁凈盡深恐日久玩生奸民射利難保不故態復萌各省區軍民長官均負督察之責仍着懍遵歷次禁令督飭所屬認眞查禁務期盪滌瑕穢鏟絶根株勿得稍涉寛縱致干重咎此令特任唐式遵爲重威將軍此令逹克僧崇布魯克著進封輔國公此令殷廷秀陳慶均授爲陸軍步兵上校陳玉書王正標均加陸軍步兵上校銜此令陸軍總長陸錦呈總務廳廳長王典型因病懇請辭職王典型准免本職此令任命胡恩光爲陸軍部總務廳廳長姚寳來爲陸軍部司長此令陸軍總長陸錦呈科長崔炳翰馬德鴻呈請辭職均照准此令陸軍總長陸錦呈請任命劉振聲蔡鍾玽爲科長均照准此令京儉印 
　　阜甯來電申報館鑒民十衆院選舉應否有效正在討論尚未發表意見忽閲箇日貴報載有阜甯各法團主張有效非誤傳即揑用合即聲明阜甯縣議事會參事會暨各法團印 
[國外要聞]  
[日本政局又見發展]  
　　壯士要求元老退隠　　西園寺寓大加警衛 
　　護憲派協商總選舉　　政友分離派新組織 
　　日本電通社二十九日東京電云二十九日有東京壯士數人赴興津西園寺公爵寓處求見面談種種政局上事後出其决議文要求元老退隠現公爵寓大加警衛以防萬一政友新黨現决定推山本逹雄中橋德五郎床次竹次郎元田肇杉田定一五人爲總務政友本黨於本日午后二時在帝國旅館舉行結黨式發表黨則宣言及政綱等並選舉職員議員人數爲百四十八人 
　　日本東方社二十九日東京電云護憲三派（即政友·憲政·革新三派）於二十九日商議在舉行總選舉時三派合力阻止擁護特權内閣者之當選在三派競爭之選舉區當開誠佈公以遂協調政友會分離派二十九日在議員總會可决黨名爲政友本黨黨員至是日爲止已逹一百四十七名此爲第一黨政友會爲一百二十九名 
[最近日本政局之觀察]  
　　國聞通信社東京通信 
　　淸浦内閣成立以來政局變幻光怪陸離去年山本内閣臨時議會當時與今年四十八次議會光景大相逕庭爲期不過一月　有隔世之感如政友會與各派前日同黨今成　仇往日互相攻訐今則提携修好時移勢異如此其極今將各派與内閣之關係及貴族眞象分别説明之 
　　研究會之態度淸浦與研究會提携爲此次内閣産生之主要原因而研究會之甘於援助淸浦内閣不外爲握奪政權以償素願而增進已黨之勢力耳且昔年山縣得意時曾操縱現貴族院之研究會而淸浦當時爲山縣之幕僚故直接間接與研究會之關係甚密有此種種原因故研究會不能不扶持淸浦内閣同時更與衆議院多數黨政友會調協求其援助此種内閣實爲一種怪現象因立憲國家上院之使命在緩和政黨之䟦扈使政治得進行無碍今貴族院反出而爭奪政權可謂開從來未有之先例也 
　　長閥軍人之專横日本爲軍國主義國家軍人䟦扈固在意中惟從來之軍人只知忠君故雖有勢力而無政治上之舉動此次新内閣成立陸軍大臣原擬福田大將因長派軍人得攬政權强要田中陸相推荐已閥中陸軍次官宇垣昇任此爲日本軍人明目張胆干政之嚆矢對將來政局不可輕輕看過之問題也 
　　政友會内部分裂政友會内部大分裂其原因胚胎甚遠溯原敬死後高橋繼任總裁高橋資望有餘才能不足頗招黨中一部分之輕視高橋在繼任時曾宣布政綱絶不變更爲維護黨綱計即犠牲百名之黨員亦所不惜云云此語一出更買一般人之反感分裂之兆實已胚胎於此時此次脱黨之一百三十六名黨員均不外抱前日之宿怨在政策不同之外更有一種感情之仇視故此時淸浦内閣産生後一派主反對一派則與研究會暗通欵曲結局終不免於分裂矣惟政友會現時仍有一百四十二人在衆院仍占多數其勢力仍未衰也 
　　其他政黨之態度按原内閣瓦解後加藤·高橋·山本·淸浦·四内閣成立憲政會雖有民望爲其背景因事大主義之結果陷於今日窮境此次欲推倒特權淸浦内閣遂與政友·革新·無所屬諸派組織第二憲政擁護會以倒閣爲目的正式議會開會後此等所謂護憲派者必將提出内閣不信任案結果不外解散議會及内閣總辭職二途也 
　　貴族院内容險惡以上述衆院各派與内閣之關係至貴族院自身表面雖極鎭靜内容仍爲險惡即幸無四派中之茶話江木千之氏·與公正會之藤村義郎氏之入閣兩派與研究會并無深密關係對現内閣仍不外持是是非非主義也又如同成·無所屬兩派在淸浦内閣發表時已表示反對之意將來會議時必有一番舌戰可以斷言又内閣生命之寄託者如研究會中之大木·靑木·水野·小笠原·諸氏因與内閣關係過於親昵在此次常務會委員會中已受人指摘將來大會時幸無四派中之硬派議員或將與大木等短兵相接亦不可知政局因之而起變化亦意中事耳三十年來日本之政治史乃一部政黨官僚權利爭奪之歷史最初政黨之發生純爲抵抗藩閥而起繼後目標稍變成爲政黨官僚對立之勢最近則每况愈下政黨竟與官僚調協而瓜分權利矣徵之此次研究會之援助淸浦内閣亦不外以上之目的也 
　　普選前途之形勢山本内閣時革新俱樂部之首領犬飬毅氏入閣氏之入閣實以實行普選爲唯一之生命不幸山本内閣倒後普案不能由氏提出則此後更無望矣在旣成政黨及旣成官僚軍閥中普選尚難實行而况今日之特權貴族内閣乎 
[美報論承認蘇俄政府問題]  
　　美國承認不宜落人後 
　　大陸報社論云英政府之終將承認蘇俄政府其形勢早已顯明即在工黨政府出現迹象未著之前吾人亦已見到故麥克唐納爾君就任之後立即從事派員至莫斯科討論恢復對俄關係殊無大堪　異之處至英政府之對俄恢復邦交將以何種條約爲根據目下尚未宣布但吾人深望其不抛棄其他各國所始終堅持之各點惟蘇俄一方與其他各國一方間倘能覓得若干調和之點自應儘速利用之就目下全世界經濟衰敝之狀况而言每一國政府顯然應負責任以開通廣大之俄國市塲作彼等人民出口貨之尾閭促進國際商業俾恢復戰前原狀惟列强中首先承認俄國者恐將博得最大之利益即俄政府所讓予之重要商業權是也目下美參院外交股員會已在提議承認蘇俄政府問題英國之對俄承認其影響於美國之態度殆較參院之提議爲微但吾人希望美政府果將承認蘇俄者應及早承認勿落人後俄政府迄今要求解免前俄皇政府所負之債務今美國承認俄政府吾人斷然不贊成於承認政府之外同時接受其解免債務之要求但自可覔得一種方法藉以調整此等債務使蘇俄政府之負擔可以較爲輕减也若將俄國一切國際債務盡行解除則成例一開勢必引起將來之危險影響蓋謂一個國家因變更政體而應將其所推翻之政府之一切義務取消此乃斷乎不許者是故吾人對於英政府所派沃葛雷旦氏赴莫思科之使命應予以非常之注意總之俄羅斯重爲國際一員之時期斷然已至但吾人决不可犠甡國際關係之通例而爲許俄國重入國際之代價也 
國内要聞 
[北京通信　　（憮然）]  
　　京議員鼓吹副選之夢想 
　　北京參衆兩院現已日見凋落究其原因不過兩點一爲歲費未發長安不能久居一爲孤立無援人心渙散而已議員對此景象以爲再不興奮則大事且去於是有石駙馬大街之四十二號起而鼓吹副座問題意在以此席與吳佩孚俾吳因此爲彼撑腰所謂讓諸西南與段系者皆欺人語耳吾人欲知議員擁吳之眞相可於下述一事證之 
　　在何雯耿春宴赴洛之前王承斌曾派一代表赴洛有所詢問謂王省長對於巡閲使近來之主張頗多費解之處故特派某來請示卓見其一段合肥下野實巡帥致之而巡帥近來奉事維謹以得段一言爲慰何前後意見之不同其二盧子嘉之行動顯與吾人異趣而巡帥必欲以副産贈之未免令人懷疑吳曰此不難解也吾昔日直皖之爭乃所以對段之左右非所以對合肥合肥昔受羣小蒙蔽他人不敢言吾獨掃而淸之吾實段之諍友否則合肥晚蓋必完全葬送於羣小之手而國事亦不可問也合肥在北洋系中稱爲老輩當無待言今一朝失勢羣不爲理我獨尊之正所以表示我之不因冷熱逢人至於以副座與盧子嘉吾已言之者屢一所以示直系之大公二以盧資格地位儘夠尊盧即所以尊段總之他人不言者惟吾可以言之他人不主張者惟吾可以主張之歸語爾主彼自悟也代表歸告王承斌王仍以爲奇時有二三議員在座均曰吳子玉之意在言外矣彼謂他人不敢主張彼獨能主張者質言之彼自思爲副座以爲僅孝伯可主張之耳王聞言默然久之議員轉以告吳景濓吳曰此絶好起死救生之妙藥奈何忽之諸君趕快回京辦理我自促孝伯放一砲也 
　　議員擁吳之原因如此事實上可謂未得吳之同意而其着手之幾個政團則眼光甚鋭以爲吳雖五十方英氣勃發曹已近風燭暮年一旦吳登副席則援河間前例吳將大有所爲其意又不僅爲目前已也辦此事之四十二號原以張英華爲後臺張摶聚此俱樂部所費頗不資雖收買費十萬元之説未能證實而該俱樂部開支每月逹五千八百餘元在此議員敗喪之餘實爲豪舉張出此鉅資自不能專恃以攻擊王克敏打銷銅元票案而以此一羣收買分子抬舉洛吳亦未始無生財之道寓於其中也 
　　四十二號之外其次對副座努力者則爲吳派蓋此派人尚未忘挽回吳景濓議長地位今將借組織副總統選舉會爲名要求當事者讓吳來京主席措詞則謂茲事體大决不容參衆兩院委員會行之一俟吳景濓來京其他自好佈置矣 
　　此事有小孫派在内亦係實情蓋彼等自吳景濓去後已漸漸與吳派合作憲政黨嘗譏之謂不知幾時孟光接了梁鴻案其實牟琳等之倒吳意在得議長並非拆國會之臺吳去則小孫派自當保留國會以留在北方 
 
 

Page 7

 
 
第一萬八千二百九十五號;中華民國十三年 西曆一千九百二十四年一月三十號
星期三 * *第二張H ] 
　　作事之武器故現在吳派鼓吹辦副座小孫派亦不能不加入且可預爲小孫内閣作一伏筆更有甚者則吳派深仇之憲政黨亦多紛紛參與此亦出人意料之外者矣此其原因則由於憲政黨之名存實亡蓋自高凌霨倒後甘石橋黨本部頓現門前冷落車馬稀之狀况王毓芝高凌霨常耀奎三人則到處痛駡憲政黨曾有人問王毓芝仍辦憲政黨否王曰我决不再入甘石橋梁宅之門彼等辦一次事就要一次錢簡直以辦事處作門市生意他們常常駡常朗齋朗齋絲毫未得好處墊發津貼一萬餘元至今無人還他高澤畬之灰心更不必説我等願從此不辦黨其言懊惱如此故一班憲政黨除谷瑞芝等十餘人外均已與高王絶交故又不能不再覔别枝漸與吳派接合也 
　　一班議員因副座問題而烏合已如上述然吳派方面昨猶盛傳曹側拆國會之臺謂其步調有二一不給歲費使議員不能在京安居一收買議員一百名使國會永不能開會且即引此爲衆院兩次開會未成之證按在此議員途窮日暮之時曹側之拆臺不睬已足未必如此作爲然白眼之下此輩益不能不鼓吹副選以相號召矣（一月二十七日） 
[崇關庫劵又生波折]  
　　王克敏過年計畫大打擊 
　　北京政局現已入於習慣上特别緊急之時期日來各機關之所以忙碌不休者無非爲錢之一字關於年關財政問題自王克敏擬定發行一千二百萬元之崇關庫券後各方視線莫不注意於此咸望此項庫劵能夠多銷若干俾各機關薪俸得以多發幾成乃自昨（二十七）晨起空氣突然大變聞銀行界態度因此項庫劵基金之保管完全屬於財部恐再蹈各項流通劵之覆轍大半皆持觀望態度加以凡聽命於上海總行之各銀行因滬上反對空氣十分濃厚亦不敢輕易染指計現時能與此劵發生抵押或代銷之關係者僅與王氏接近之一部分銀行耳且聞議員方面有一部份以王氏發行此劵分五年償還顯與公債無異乃不先交國會核議竟爾發行與五百萬使領庫劵同屬違法業已提出嚴重質問一面並致函安格聯請其切勿擔任基金保管事宜此外並將王克敏發行庫劵違法情形函逹衆院特别委員會請將此事加入彈劾案作爲王氏罪案之一反對空氣旣如是劇烈故此項庫劵能否發行猶在不可知之數至於向中外銀行磋商小借欵一節據昨日所得消息亦甚棘手目前形勢專賴王氏個人活動力量所得挪動之欵約有一百餘萬然此次過年至少非四百萬不辦故王氏日來極形焦灼此外王氏所恃爲第一有活力之鹽餘因前日孫寳琦在國會宣言絶對不辦金佛郎案匯理方面又有繼續扣留鹽餘之説且有聯合正金道勝匯豐三行爲一致行動之擬議就上列情形而論是年關財政已陷于僵境矣 
　　王克敏於二十四日就職時曾發出通電一道茲覔得該電原文補錄如下賜電敬悉厚意紉感克敏年來多病疎戇性成屬以國家多難財政久紊輙復忘其下愚欲爲權理在職兩月勞心焦思羣疑衆謗雖規模稍具而百事棘手倍於疇昔自審才德不及决意引辭方謂新閣告成得遂讓賢之願乃府主以下堅持不許多方辯解幾至失歡終不相諒克敏不敢以個人進退之私妨及大局業於本日勉力視事唯舊年僅餘十日年後又將何如且部務停頓已及兼旬勢須重新摒擋日來胃疾大發頭眩心悸艱險倉皇非言能喻旣受重任責不容辭惟有殫竭心力挪凑挹注期以國用有經即可遠紓愛注謹此佈聞尚希亮察王克敏印 
[京衆院舊曆年内難成會]  
　　衆議院臨時會已流會二次前日（二十六）談話會議决於今日（二十八）再行開會討論一切然據昨日（二十七）形勢觀測之今日之會恐亦難開成綠年近歲底議員冋籍度歲者已不乏人加以彈劾案橫梗其間甘石橋議員一部份不願出席復有人誠恐因彈劾案而影響及於歲費亦不願出席故在年節以前衆院恐無成會之望而參議院業已休會衆院亦當隨之而爲無形之休會矣 
　　該院自吳景濓赴津後秘書聽亦隨而擱淺於是乃有行政委員會之組織行政委員會旣已成立遂有重新組織秘書廳之事而以蔣曦明爲秘書長蔣氏本爲憲政黨黨員故吳派議員皆抱一極端反對態度要求提交大會通過所以然者因衆議院行政委員會中各委員吳派議員極少吳派議員旣不能得志於行政委員會遂有要求將秘書長提交大會通過之議而行政委員會則以委任院内秘書長爲行政委員會應有之權限如此種權限不能享有則行政委員會等于無用故有主張如本院同人不尊重行政委員之意思而以秘書長提交大會通過爲必要則行政委員會無存在之必要當全體辭職者而吳派議員則以爲如果尊重行政委員會而令蔣氏爲秘書長則秘書廳之組織完備時其重要地位必將爲憲政黨所佔盡吳派議員即對于議會减去若干力量但行政委員會即至全體辭職若將來抽籨吳派議員仍佔少數時勢必又有紛紏問題發生否則吳派議員若佔勢力憲政黨議員亦必起而反對總之蔣曦明之秘書長問題特衆議院紛糾之起點耳 
[孫寳琦勸羣僚節儉電]  
　　孫寳琦曾於宥日（二十六）發表通電一道勸勉羣僚幣飭綢紀茲從國務院覓得原文照錄如下寳琦謬秉國鈞夙夜悚懼百端待理竭蹶不遑慨自連年大局不定紀綢廢墜政治混濁廉恥道喪寳琦素乏黨援不爭權利今者領袖羣僚惟有本身作則砥礪廉隅開誠布公整綢飭紀冀可稍挽頽風近年習俗奢侈不知紀極其影響於政治者甚大惟有在上者提倡力崇節儉屏黜繁華庶可移風易俗寳琦作官三十年尚知惜福平生不在温飽竊慕前賢松柏共葆歲寒筠竹願堅晚節每念一絲一粟罔非民脂民膏憫稼穡之艱難悲民生之困苦廣厦細旃自慙非分布衣疏食期遂初衷京外同僚皆係一時才俊憂國救時度有同心惟望各飭所屬守大法小廉之訓崇國奢示儉之規淸白乃心共圖治理至於推薦親朋投贈禮物本係人情之常惟寳琦忝領中樞實苦精力無暇應付此後無論京外各機關不復爲説項之書倘有　鼎務祈留意其交際往來除通慶弔外投桃報李之事一概捐棄非敢爲曲謹小廉實不願隨波逐流致違素志掬誠奉逹幸鑒微忱孫寳琦宥印 
[我國已簽字國際勞動條欵]  
　　國際聯盟會所訂勞動部分條欵議定書曾分别徵求各國意見簽字承認我國對是項議定書除另有聲明外大致尚無異議曾訓令駐瑞士公使陸徵祥照約簽字茲陸氏來電報告略謂奉電令後遵即赴國際聯合會秘書廳將關於勞動部分條欵議定書簽字並將聲明各節同時面交請爲查照特聞云云陸氏同時又電致外部稱關於贈送國際勞工局物品請速查照前案辦理外部接電後已函送該管轉部查核矣 
[又是一度裁兵空談　　勗公]  
　　設立各項督辦　　　規畫六大都市 
　　劃分十大軍區　　　創辦鉅大工廠 
　　喧傳已久之廢督裁兵聲浪比來業趨岑寂乃日昨軍事當局召集會議討論及此據聞此次所擬計畫如裁兵手續之預備應由有關係各部（如陸内農財交等部）會商辦理裁官裁兵之處置應審查其學識品行分别用舍以及組織監視軍隊劃一訓練方法增設軍需總監等皆與前議大致相同惟入手辦法則注重築路墾荒開礦等事擬以吳佩孚爲直魯豫公路督辦王承斌副之蕭耀南爲湘鄂公路督辦趙恒惕或張福來副之齊爕元爲蘇皖贛公路督辦蔡承勳或馬聯甲副之王懷慶爲秦晋公路督辦閻錫山或劉鎭華副之（將來軍區劃定如吳王蕭齊諸人仍使兼領軍區長職務）他若三特别區及邊疆濱海各省則或設林墾督辦或設墾收督辦或設礦務及漁業督辦均以各該省區之督軍或都統充任而使裁兵服工作之役其軍事未了及未取消獨立省分應俟統一實現後再援案辦理此時尚難决定至於裁兵之善後政策則擬於全國繁盛地方規畫六大都市武漢爲第一都市江寗爲第二都市濟南爲第三都市開封或鄭州爲第四都市廣州爲第五都市奉天爲第六都市每市至少須設大規模工廠三所其餘各省會如安慶南昌長沙杭州等處亦必設工廠一所或兩所每廠須容萬人以上所需經費由中央與地方共同籌措將來實行廢督以後即以各督軍轉任各都市督辦（指未改任軍區長之各督言）而被裁目兵即令其入廠習藝而以被裁之各師旅長充各工廠督辦 
　　此外若軍額軍區問題此次亦經議及全國軍額常備兵暫定爲四十萬（當全國人口千分之一）其編制以軍區爲最大單位軍區暫定爲十大區每區各設軍區長一人如前擬直魯爲一區豫湘鄂爲一區蘇皖贛爲一區秦晋爲一區等分配是否合宜區域應否變更須與各省切實磋商方能解决關於裁兵經費一節以槪括的計算大約非三百五十萬不可欠餉尚不在内若被裁各兵不一一運返原籍則可減少裁汰費三分之一此皆其計畫之大槪也上述各項證以今日武人心理殆不可能惟京當局旣姑妄議之則報紙亦姑妄載之而已 
[俄人擬在哈埠設立銀行　　（尊庸）]  
　　農部函詢外部及中俄交涉公署　 
　　俄國自革命以來其政府尚未經列國承認故一切國際間及商約上交涉俱感困難前有俄商瓦西里一夫班打列夫等擬在哈爾濱設立薩古列夫股份有限公司呈我政府註册經以中俄國際尚未訂立條約商約據情批駁茲復有俄人卡斯巴爾松等擬在哈爾濱設立遠東銀行呈由濱江道尹轉呈吉林省長請咨農部爲其註册農部接到吉長咨文後以此事關係中俄交涉須與外部及中俄交涉督辦公署會商昨已分函詢商以便准駁原文略云逕啓者准吉長咨前據濱江道尹兼哈爾濱交涉員呈稱據俄人卡斯巴爾松等稟爲設立遠東銀行依照公司註册請將該銀行註册爲股份有限公司并請發給執照等情檢同註册費章程曁各項書薄轉請核示到署當查民國十一年十月間俄商瓦西里一夫班打列夫等設立薩古列夫股份有限公司一案曾經本署咨准大部咨復以我國現尚未與俄國訂立條約商約礙難准予註册有案此案事同一律經本署援案核駁在案茲復據該道尹轉到俄人卡斯巴爾松等原呈一件内稱查自中俄兩國正式外交關係中斷後民國九年九月二十三日中國大總統命令内閣除全文不述外内中曾有中國對於俄國人民固友好如初其生命財産自應照舊切實保護云云又同年十月三十日頒行之管轄俄僑章程係申明視同一律并已予以單獨或連合數人合夥營業之權此中更查中國商法之規定組織股分公司之權并不與國籍有關依照民國三年現行公司條例第九十七條及第九十八條之規定有七人以上即可設立公司而依照民國三年一月十三日大總統命令實行公司保息條例第四條之規定只於開設保息公司時始以中國人民爲限而敝代表等所組織之公司純係私人公司查前此駁斥薩古諾夫呈請註册一案似屬出於解釋失當前項命令亦曾云俄國人民在爲外國人所開商埠仍能照舊居住并享受保護生命財産權利又同年十月三十一日大總統命令在東省特别區域法院編制條例俄國人民生命財産著由中國官憲依照中國法律切實保護各在案查照上開各命令章程是俄人領事裁判權自經取消後中國立法機關已將俄國人民之財産權與本國人民視同一律擔任保護至於在各商埠之中國法律對於俄國人民與其他外國人民當不能以之廢棄國家最高機關所頒行之法令而成爲一種通行章程也謹請轉部准予註册實爲至叩等情據此查原呈所舉命令章程條例均爲保護俄僑生命財産之規定似不得作爲准予註册設立銀行之根據究竟應否准予註册設立之處用特咨請查核見覆以便分别准駁等因相因函商見覆以憑咨覆（一月二十六日） 
[加拉罕致列寗遙祭會書]  
　　叙述列寗之志願　　表示濃厚之謝意 
　　北京各界前日在北大第三院開會遙祭列寗蘇俄駐京代表加拉罕氏當時曾致書該會聲述列寗之志願並對於我國此舉表示濃厚的謝意原文譯誌如下親愛的朋友們近數日中我們失悼了我們的領袖·大師·同志被壓迫的民衆失悼了他們的反抗壓迫而戰的首領·大師·戰士爲一切被壓迫被掠奪的民衆謀解放而戰的勇士列寗大師死了今天我們以最後的貢獻給與全人類的領袖之亡靈蘇維埃大聯合諸民族之悲傷與苦痛正方興未艾哩緬想在列寗大師的直接指導之下所完成的最大的革命其及於人類將來的發逹所給與的力量和意義蓋有史以來未之前聞他們的感念自然是與日俱深我們這些個與列寗大師同時代的人和他的弟子不能領會這個大政治天才家的巨大影響與勢力所繫並將要及於基於柱的礎石上的人類發逹與世界改造這種影響與勢力不會因他的死而停止的雖經百代他會敎導人類爲解放運動而戰爲全世界被壓迫的民衆解放而戰爲建立國際間的眞正友好敦睦而戰在世界上這幾日内我們相從没有一個地方不是談到列寗大師的這也難怪大師的逝世引起亞洲被壓迫的民族的悲悼了我們的大師的旗幟上印了兩句口號勞苦羣衆解放東方被壓迫的民族解放在近幾年我們大師的思想完全貫澈縈𢌞於東方民族力爭全人類解放之戰上面對於這種鬥爭他以無邊願力加以注意並常常詔示我們要加倍的同亞洲諸被壓迫民族固結牢不可解的關係要是離了亞洲諸被壓迫民族的力量全人類絶對得不到完全的自由在從我們懷抱奪去我們大師的病魔向我們大師寫了一篇論文這是他的最後的著作在這篇論文裏他提示到人類將來的發逹他警告大家説第一東方民族凖會從事於解放鬥爭的並且佔極重要的地位他表示列强間勝負未判的衝突即是向著諸大國間各弱小被壓迫的民族之中而進行的他指示出震撼東方千萬勞苦羣衆的危機這些人被驅逐到無可告語的苦境並自覺處於在精神物質武力種種方面劣於歐西諸强萬倍的境地然而列寗大師深信被壓迫的世界民族一定可以由這個鬭爭得到勝利他由事實方面所引起的希望就是於歷史的長途中已信昭示我們世界民族的大多數正被帝國主義與資本主義自身所勸導所訓練以從事於戰爭哩無産階級自身爲甚麽不能如此列寗大師説鬭爭的成績最終還是靠俄羅斯印度中國等等國家組織一個超於世界人類多數的聯合這些人在過去多少年中已經用非常的速率從事於他們的解放之戰了所以世界鬭爭必多吾輩所勝是無可疑的他始終相信這個勝負未明的鬭爭一定是被壓迫的民族佔勝而此種見解此種篤信自然是他所以致最高的希望於人類解放之戰了列寗大師最大的天才曾經表露了尤其是在過去六年中他那鑒賞與豐蓄歷史勢力與趨向的協調能力以從事於有政這對於我們是茫無所覺的許多次當國難當前時我們許多人困惑於出於意料之外的急劇的决議案但是他的每件决議只在要實際方面接觸了以後就會表示出來他是對的而且證明他怎樣的洞明歷史的社會的勢力之生長與成熟這在我們這些茫無經騐更事甚少的人决計不能立刻炯知一切的 
　　我们是他的信徒現在喪此元良其痛苦固然甚於尋常人百倍但是他是我們的大師我們的同志常常敎訓我們不要失掉勇氣要在奮鬥最困苦的關頭保持冷靜與强毅的精神時至今日他所遺留於我們的他的遺囑所吩咐我們的我們只有竭盡全力準備犠牲以承繼他所敎導我們的工作與奮鬥列寗大師祇是他的軀殻死去他的理想他的工作是與我們同在的是不死的他留下無價的遺産他的理想他的戰略他的主義皆是還有一件奇珍蘇維埃大聯合他的遺産是我們爲人類福利而鬥爭的根據地我們十分相信循著他的規矩他的理想他的戰略以及種種換一句話説就是所謂列寗主義進行我們在將來不僅祇是使蘇維埃大聯合一日興盛一日即使是解放全世界被壓迫的人類的目的也能逹到的親愛的朋友一致努力加拉罕 
[列寗死後之哈埠俄人觀]  
　　華官允俄人開會追悼　　但不得掛旗演説 
　　華東通訊社消息蘇俄聯邦委員長列寗氏抱病日久詎於本月二十一日午後六時逝世哈埠於二十二日晚接到無綫電報凡傾向新黨之俄人均極注意而舊俄黨人亦頗有感動哈埠職工聯合會定於本月二十五日午後六時在三十六棚職工聯合會圖書館及地包圖書閲報社等處開會追悼並由該會職員前向警察隊管理處謁見温處長報告此事並請示辦法温處長告以追悼死者原無不可惟歷來職工開會往往有懸掛紅旗及激烈演説等情事殊與我國現在政令不合云云該俄職員等謂此次並不懸掛紅旗並無激烈演説僅報告列寗之事蹟及行祈禱禮而已卒稱所有開會秩序容先　單呈請核定大約追悼限在屋内而人數亦不能不予以限制也 
[東省地畝局代收地租之交涉]  
　　華東通訊社消息中東鐡路公司地畝處業於十二年八月一日起改由地畝局接管並申明於調查期間雙方均不得租放地畝已放之地應收租欵由特警代收存儲銀行以待解决詎東路公司認爲損失更藉口特警代收地租誣爲於事務上照常進行致函詰責未悉若何解决也茲將東路公司致督辦公所函·及特區行政公署咨復督辦公所轉致該路公司函錄下 
　　東路公司致督辦公所函准本年十二月五日第二六三三號來函以路局地畝處對於出放地基各項事務在調查期内應停止進行等因查停止進行一層雖無此議决案惟事實上公司於本年八月一日起即用非正式辦法將出放長期地基各案積壓以待該管機關用合法手續解决公司董事會提議暫行停止地畝事務進行原意行政長官公署附設之地畝管理局亦同時停止進行惟據沿線各處逐日報告地畝管理局於事務上非特照常進行且宣告居民停付應繳地畝處各種欵項不遵者即行拘禁或科以罰金揣其用意不過欲使本路地畝營業完全停頓而已准本年十一月第二四○二號來函聲述行政長官對於本案之意見以此案業於貴公所商定組織委員會就地調查地畝事務在委員會未蕆事之前地畝處一切事項應暫行停止進行等因公司對於行政長官之意見聲明如左倘所稱委員會係指附設公司之委員會而言則該會之事務專在調查即使蕆事亦不能有解决性質故無論該會何時竣事與地畝問題之解决毫無關係而終須待由高級合法該管機關「中國中央政府及股東大會」辦理再查董事會一九二三年九月十三日第二四一七號議案内載由督辦委派代表到公司查閲關於地畝之案卷等語對於就地調查一層並未提及現因地畝問題日形困難應請轉逹行政長官如左㈠完全停止本路地畝經營即或短期亦萬難辦到因如此辦理則私佔地基情事必相繼而生蓋商人實業家農人及專賴地基爲生各户需用地基甚殷不能容緩如存放燃料草料及他項應用之地基均須立時撥給㈡完全停止出放地畝本路勢必發生重大損失即如因地畝問題未解决發生欠租情事本路所受損失已逹百萬之鉅詳細情形業以第四四九○號函逹在案查此案之困難大多部分係由誤會而生爲此函請轉商行政長官俾早日解决等語督辦公所遂將原函咨請東省特别區行政長官公署查照見復矣 
　　行政公署復督辦公所函此案上年承准奉天張總司令九月號電内開在調查時期所有地畝處關於鐡道用地以外之租放地畝一切事宜必須經由特區地畝管理局核准後方得實行等因原函旣謂短期租地事實上不能停止自應遵照上項號電送經地畝局核准辦理至於欠租一節業據地畝局會同特警處擬訂警署代收地租辦法呈經本署核准施行並經函請貴公所轉飭知照在案路局如能將欠户姓名住址及銀數開單呈由本署飭警催收存儲銀行俟全案解决分别劃撥自不受何等影響總之此案旣經組織委員會調查路局務將重要材料迅速檢交俾知鐡道應用地畝若干此外佔用地畝若干及早分劃明晰一切糾紛自解若乏誠意徒爭一時放地之權殊非根本解决之道准函前因相應函復貴公所查照並希轉逹云云 
[温樹德由靑到濟　　已匆匆赴洛]  
國聞通信社濟南通信云海軍司令温樹德北來靑島佈置就緖後决定赴洛一行昨日（二十六）午後一時已由靑到濟温氏此行扈從甚盛隨身馬弁約在五十人以外尚有海軍陸戰隊一二兩營長袁世緖王文泰及海軍陸戰隊衛隊連長孫某又帶馬弁若干人故下車時金篐之帽輝煌迤邐至半里許下榻於商埠津浦賓館蓋非此不足以容納此百餘之闊人也入館之後命人招呼汽車即至省長公署爲熊氏祝嘏緣是日爲熊氏四十壽辰鄭督與各廳道皆在是時壽筵初開熊氏下階相迎惟熊雖强作歡顔而内極不快據聞前數日洛吳有電向熊索欵數定二百萬謂至少亦非百萬不辦雖未指明用途然不外海軍軍餉與船艦修理費也熊接電後意殊不樂今見温氏自如芒刺在背矣 
　　温之來濟本欲與鄭熊周旋後晚即搭車北上旋以鄭熊與地方人士之挽留始未成行其對於餉項問題聞與省當局有一度之協商結果仍由膠濟路局每月撥欵五萬元此外五萬元如東海膠海兩關不能協濟則由靑島内地税局及督辦署等處設法騰撥究竟此項辦法是否可靠洛吳對之是否滿意是又一問題也 
　　魯籍兩院議員及地方士紳等擬于今（二十七）晚公宴温氏於式燕飯莊温以行色匆匆堅辭不赴下午七時許温即偕隨員等搭車南下轉車赴洛矣 
[膠濟車失愼後責任問題]  
　　商會調查結果證實咎由路局 
　　國聞通信社靑島通信云膠濟車失愼事茲據路局方面調查員之報告云起火原因確係因油乾軸熱發火火勢由下而上故甚難撲救當時共焚斃旅客王仲李萬成高元高立成徐家普等五人重傷三十七人輕傷二十五人現已分送各醫院調治入院後因受傷太重不及救治又慘斃兩人燒燬三等客車三輛公事車一輛已于二十三日運來靑島送四方機器廠修理該車除輪軸及鐡板外其餘均焚燬一空受傷旅客住濟南醫院者極多遍體皆裹纏白布面目焦爛糢糊慘不忍覩醫生用測温器試騐體温時某旅客竟將該器入口大嚼足見所受熱毒極重神經已完全錯亂於此更可想見肇事時之驚駭狀况濟南總商會靑島商會及各業公會以此次死傷旅客商界中人爲最多特派員前往肇禍地點調查實在情形據該員等報告前此種種傳説謂起火原因由於旅客不愼全係路局方面卸責之辭其實毫無影響因此各方面對於劉堃更不滿意除聯合請撤換劉氏外擬再聯絡苦主及受傷旅客向法庭控告并要求賠償生命及損失（撫卹辦法及劉堃固位連動已見前報從略） 
[長沙通訊　　（粹）]  
　　湘議會議長問題已解决 
　　議會政府互爭公文程式 
　　湘議會正議長林支宇副議長雷鑄寰久未到會致惹起種種糾紛初僅議會内部問題茲則與政府亦發生糾葛矣先是當省務院長虚位之際省署曾以騐契案送交省議會覆議省議會以省署公文於省務院長名下未曾蓋章於法律手續不合當經退回而省議會之公文紙則由三議長簽名蓋章故逕將三議長名字印於卷上現在林雷旣未到會公文中之蓋章者遂僅孔副議長一人林雷名下旣未蓋章亦未書「假」字省務員以該會前此不應退還其公文也遂於該會來文亦發生異議昨開省務會議時某省務員謂該會來咨三議長僅一人蓋印亦於手續不合應即退轉其後省務院長唐　謂若竟退回公文紏紛太大可用公文詢其何故於林雷名字之下不蓋章亦不書「假」字衆贊成大約此公文日内即將發出議會得訊即謀抵制其法亦將備文咨逹政府詢問前次來文何以僅書「林」「孔」二字而不書「雷」字斯時雷副議長並未辭職政府即不承認其爲議長究竟是何理由是則因一議長問題竟惹起政府與議會之衝突矣 
　　自省議員趙果提出雷副議長除名案因反對與贊成者各半致久議不决其後中立派議員朱矯等致電雷氏勸其自行辭去副議長以資解决現雷氏已致電議會請辭副席一面致函大會聲明早未辭職原因趙果亦即具函議長自請撤銷所提雷氏除名案昨二十三日開會時經提出大會表决許可雷氏辭去副座於是久懸未决之要案遂如斯解决茲將雷氏辭副席原函錄下「敬啓者鑄寰自去歲六月請假下鄕迄今已逾半載　承同人函電敦促本應早日蒞會共襄一切乃前者以戰事方殷道途梗阻繼續以家鄕多故爲地方父兄所挽留以致未克成行對於會中職務不無放棄良用　然惟是林議長旣久已請假會中僅孔副議長一人主持未克偏勞鑄寰復刻難到會尚須繼續請假則副議長一戰自應辭卸以讓賢能但前此之所以未辭者亦自有故一則本擬早日到會以盡厥職不料鄕間不能擺脱事與願違一則以報紙造謠謂鑄寰曾供戰譚軍或謂曾歡迎譚氏同人中頗有不察事實附和其説者若鑄寰於是非不明之際冒昧辭職實足授人以口實茲幸同人主持公誼代鑄寰明白解釋確無其事敝縣公民之請願書亦經大會提出認爲足以證明鑄寰個人之行動是非已明鑄寰復何所求用特函懇同人將鑄寰副議長一職准予辭卸另舉賢能以維會務一俟鄕間事務了妥即當來會追隨諸公之後暢聆敎益此致孔副議長及列席同人均鑒雷鑄寰印」 
[贛東西兩鎭使易人]  
　　簫安國出缺後之更動 
　　贛西鎭使蕭安國於一月十五夕突患腹痛急症醫治罔效即於是夕十時病故蔡成勳據第二旅長李鴻程電當派其弟昌國前往治喪並遣副官長焦仰澄代表致祭蕭漢陽人由德國士官學校卒業黃陂時代宿衛南海深資倚畀張宗昌之役陳光遠更調上中級軍官蕭來投效充二十四旅長兼戒嚴司令及蔡來即委蕭以現職在任年餘地方感情尚洽年未四十因多内寵遂致不起無嗣以昌國子承祧贛西瘠苦任内虧空不少蔡特賻三千元並請北京從優議恤現其遺缺已由蔡調贛東岳兆麟接署遞遺之缺即以一師第一旅長楊以來升任昨（二十五）蔡親往順直會館賀岳商議防務聞岳定二十五六日行各機關特爲餞别楊以來駐防會昌一時未能履新有以參謀長王祖綮代理之説云 
[重慶合州間現狀之一斑]  
　　外人旅行所述 
　　字林報重慶通信云記者自重慶溯嘉陵江而上行十六里至柏古市（譯音）該處有釐卡船停泊後即有數人上船船主婦允予以六十一元而去該處有一大絲廠係新式建造另有一所亦正在建築中一路均見有新工業之精神外人頗擬從此得發展企業並希望輪船交通之早日實現大槪此一二年中淺水輪船或可逹至遂寗次早與釐捐局交涉辦竣以午刻起行沿途景象與長江略相似雖有山峽而農田甚多農産物如黃豆豌豆麥蕪菁等尤爲豐富約兩時三十分許舟過兩大石並峙河中俗稱石門者是舟行至是頗爲危險而余舟雖載重四萬斤尚能過去至四時許抵績溪口（譯音）此地若從陸行距重慶僅十里有大絲廠一及其他舊式工業製造處數所在重慶以上六十里間有兩大急流一名齊觀塘一名里塘舟至此處必另僱人帮忙但價皆固定刻白字於石上　舟在里塘以上每名夫役價僅銅元一百五十枚過此則山石漸少兩岸皆有樹木遙見山上亦多果樹由南塲離重慶可五十里記者到此已第三次此時該處已爲第二軍佔據兵士據守該橋因尚未至開橋時間船均停泊河中不能前進軍士對各船隻肆意勒索厥狀殊暴待至許久兵士方放令前行一時各船均爭先過橋紛擾頗甚行八十里至都德（譯音）頗爲繁盛該鎭位在山上居民有一千八百人近村地并有煤礦有坑二三十所各用工人二三百名所産之煤如遂寗萬縣重慶均皆運往玻璃製造業亦盛一月四號舟抵沛北（譯音）一軍二軍在此激戰各船皆不敢前進余等乃遣人向二軍説項方得過去但軍士仍上船搜查有無軍火十五夜宿馬列賓（譯音）距合州僅 
二十里及抵合州城中情形尚安謐一軍業已退去二軍尚未入城一軍自前敵退回之兵士三三成羣但爲數不多合州位在涪河左岸當涪河與嘉陵江之衝陸路距重慶僅一百八十里水路交通極爲便利將來必占商務上重要之位置也 
[閩省上下游之匪警　　（禹衡）]  
　　攻城奪署擄員刼紳 
　　閩省財窮民困兵增匪多其勢已陷於危殆之境舊曆年關已届而上下游又來兩警電并錄如下㈠仙遊電稱近有重要人物潛入内地勾結土匪亂民在東北鄕聚集多人圖謀不軌馬日子時竟將安賢里辦事員及兵士殺傷十餘人飬日復在北門外大蜚山嘯聚千餘人前來撲城所有兵器係土砲長槍短刀幸有準備崔團及蕭警備以槍痛擊仍向大蜚山退却計當塲斃匪二十餘人該匪土槍上均繫有符籙旗幟上書忠義黨明軍明義或義興黨字様查其情形與庚子拳匪無異現正分路圍剿謹先馳報知事周寳選叩餋㈡順昌電稱一月十八日午後據探報仁壽分縣於本月十七日黎明被匪攻入縣佐曾世雄逃避徵收員及地方紳董被擄去詳情未明俟查實後另文呈報觀此兩電則閩省匪禍已可槪見此僅略舉一二而已 
 
 

Page 8

 
 
第一萬八千二百九十五號;中華民國十三年 西曆一千九百二十四年一月三十號
星期三 * *自由談 
[祭項羽文] [  小蝶]  
　　維昭陽大淵獻仲冬之月僕奉事東行泛舟具區登萬頃堂謁項王廟慨然想其雄風徘徊不去謹以生彘一肩白酒雙斗而爲之祭曰 
　　在昔咸秦失政龍死沙邱勝涉欲王狐鳴荒壠天下厭棄秦德百姓思念舊君惟王系出楚將興於會稽讀書不成撫劍而起碎甑沈舟遂與秦戰斬將奪印竟解趙圍五令五申咤叱變風雲之色七殺七進喑嗚亂鼓角之聲羣矛剌天擊如飛電快馬斫陣裂若崩雲魏犨陷圍驚文兕之出柙信陵赴趙疑羣龍之自天朝破鉅鹿之下夕宴鴻門之中視三百六諸侯直兒戲耳使一十五將軍如指臂然是何天授之勇而興之暴也而乃鯨鯢吞日未收成臯之功貐　磨牙已出芒碭之劍衣錦未行楚歌先動把酒欲飲漢軍西來一將用謀三軍束命裂肝塗腦江東死卒八千名馬美人垓下重圍十面若使保會稽之恥何難割天下以封即令守即墨之圍亦可據關中而帝何遂死别吞聲悲歌匝地捨金乘及玉輿别名姬與艶女雄心摧於馬肝壯志短於酒氣委明珠於土中奮寳劍於匣裏烏騅可贈紅袖難棄忍死共泣抆涙相視豈非勇可拔山不能絶愛刀可切胆不能斷情者乎悲夫名有百歲而滅情歷千年不磨挾瑟邯鄲新豐下涙分釵馬嶧劍閣墮魂自古情有獨鍾雖帝王不免况在途窮日暮使英雄何堪拚玉石以同沉忍鸞鳶之並割神力不能挽其已頽威力不能全其所愛天荒地老神泣鬼號風蕭有聲日慘無色固已蟲沙化其一軍危命寄於三尺嗚呼痛哉三日骨香一腔血熱追英魂於風馬雲車完勁節於霜鋒寒鐡乃伯姬殉社未聞石窌之旌齊女死君不著新朝之典遂令靑册有慚精魂永恫叢鈴語月靈風下灞水之旗荒塜踏烟石馬孕秋風之涙僕式瞻遺廟來謁荒祠伏念鐡網沈江當年不渡何以金觕囓石有祀在茲蓋禹羽同音久訛拾遺之廟而荇潦私祭遂棲伯有之魂靑嶂石痕蟲書作陣綠槐霜夢蟻篆排衙則知王雖御風氣往來乘風上下而寳劍在腰白虹貫日良騅未逝奇雲渡江是覇主雄圖恍在百年而猶欲亡秦村翁伏臘依然此地乃不知有漢嗚呼痛哉 
[綴玉軒主人三十生日序（中）] [  釋戡]  
　　别翻趙國新謳宛轉見遺臺老樹重覩唐宮垂手翩躚有長袖輕裾如出新意於遺山如去陳俗於老鐡如公孫之舞來劍器如韓娥之音繞雕梁聽滿村鼓唱之爭傳已三斗俗塵之盡撲馴至紛酥入詠女郎皆唱張穠珠玉在前市人爭看叔寳匪直話千金記曲有秦淮菜傭奚煩考拜月亭名出杭州院本斯可見孤芳自賞允推良輔之功臣舊樂重光堪補弇州之曲藻者矣繇是名重春江譽騰嶺嶠皆爭挾聘書而至以得瞻風采爲榮舞扇歌衫擅一顧傾城之妙衣香鬢影鬭萬人空巷之妝又復君家詩句　上弓衣弱水征程遠航舟樴導源夷樂技高紫塞琵琶徧贈蠻姬恨少白綾書械功擬珠槃玉敦東海之波不掦歌比折楊皇　中夏之聲斯大迨夫海國遄歸士夫親投縞紵征塵甫拭遠人爭訊起居奪畫師寫照之神眞有香而有色借玉女投壶之技且繪影而繪聲此時徐市東灜已返五百童男之駕佇待張騫西域再探九天織女之蹤然而長樂宮深尚存伏臘紫宸殿靜猶喚官家聽供奉之傳呼親見天顔有喜賜尚方之珍玩復聞廟首躬膺此則瞻雙鳳雲中之闕樂侍宸遊讀羣烏朝罷之詩無庸買涕者也而且霓裳舊部已領羣仙鴛社新營更饒艶福梅花帳暖結幾生修到之緣芝館春濃有一見傾心之雅於是數閨房之樂事不避尹邢妬秀色於美人難評環燕軒題綴玉合補堯章吹笛之圖館榜簪紅更多芝麓催妝之句從此玉籠金屋不隔蓬山又看瓊蕋蘭芽欣挑繡褓蓋數生平事跡固福慧之雙兼若論義俠肝腸又性情之獨絶 
[郎妾似] [  蘇鳳]  
　　漁洋詞有「郎似桐花妾似桐花鳳」語瞻廬倣之作胡盧集中資料有「妾似牡丹郎似牡丹鼈」語因戲效顰作「郎妾似」 
　　郎似金剛妾似金剛鑽（大小不同） 
　　郎似同花妾似同花順（女權擴張） 
　　郎似鸚哥妾似鸚哥架（棲息其上） 
　　郎似彼霞（Bayo英名歌者）妾似彼霞挪（得其所哉） 
　　郎似貓兒妾似貓兒眼（彩鳳隨鴉） 
　　郎似情書妾似情書彙（情書彙書名） 
　　郎似神仙妾似神仙廟（蘇州閶門有神仙廟） 
　　郎似福而（Fool愚人）妾似福而馬（奇謔）（福而馬謂大偵探福而馬斯也） 
　　郎似雪花妾似雪花粉（比白） 
　　郎似珍珠妾似珍珠米（自謙） 
　　郎似愛神妾似愛神像（二而一者也） 
　　郎似新聞妾似新聞紙（新聞紙載新聞於上趣喻也） 
[莞爾錄] [  吞雲]  
　　甲問乙道你睡着了没有乙道睡着了有什麽事没有睡着有什麽事甲道没有睡着拿兩塊錢給我乙忙道哦我睡着了 
　　宜興人的口吻動不動就自稱我老子一天宜興人到飯店裏吃飯堂倌問他吃什麽菜他説我老子燒碗豆腐等到吃好了算賬要四元八角宜興人訝道怎麽一碗豆腐要四元八角眞正豈有此理店家説怎嗎謂你先生吃了一碗鵝腦子豆腐殺去了八隻鵝四元八角錢還要嫌貴嗎 
[我之賴債法] [  徐絜廬]  
　　光陰荏苒轉瞬又是陰曆年關了社會上的習慣依然如舊一班債臺高築的人没有不是憂心如焚愁眉深鎖東借西易挖肉補瘡或者典質衣物羅掘金錢無非要度這個過年關罷了西哲説『負債者失其自由』像埃及等國因爲負了極巨額的債所以失了國家的主權自由就給人家夷滅了現在我們中國的外債重重疊疊高如喜馬拉雅山將中國的鐡路鑛産等主權一部一部的奪去恐怕到埃及的地位是不遠了這不是一椿很可怕的事情麽講到社會上面的逹官偉人也是没有一個不是外强中乾的這種『紙糊老虎』上海灘上是最多的現在年關伊邇這種紙糊老虎式的逹官偉人他們的緊急恐怕比我們『窮光蛋』還要利害百倍呢我現在發明三個賴債法公開的披露在下面我想一班債臺高築的朋友必定懽喜讚嘆合掌念佛道阿彌陀佛救苦救難賴債王菩薩摩訶薩 
　　㈠飛艇賴債法語云『三十六着走爲上着』這是賴債的第一良法現在年關近了討債的人將上門來了我們負債的朋友不妨駕了飛艇環游世界去罷旣得飽覽世界的名山水又可避去債主的登門坐討一舉兩得何樂而不爲呢 
　　㈡僞死賴債法討債的人在『年三十』這一天最爲利害要是你拿不出錢來雙眉倒豎兩眼圓瞪不但言語難聽一副討債的尊容見了也令人打個寒噤呢鄙見當債主凶惡萬狀威嚴十足的時候負債的人可以喔唷一聲一個倒栽葱式跌到在地兩脚一伸口吐白沫他的妻子等這時應該號啕大哭起來且哭且説道『救命呀大年三十逼死了人命吓』這時討債的人不但不敢討債而且一定一溜烟的拚命逃去了因爲人命是不好頑的這不是一個賴債的妙法麽 
　　㈢宴會賴債法杯酒聯歡雖説是交際的通例也是賴債的妙法我們當討債的人光臨時不必和他説債務上的事情應該把肥酒大肉高燒絳燭和他作除夕的宴會猜拳行令使他吃得爛醉如泥一覺醒來已是『爆竹一聲除舊桃符萬户更新』了這時候照例不能夠開口討債豈不又是一個賴債的妙法麽 
　　此外像昔人的宿『躱債廟』相傳該廟於除夕演劇全夜負債的人可入廟觀劇全夜則債主不能來索因名之曰『躱債廟』云又憶昔人筆記載某生奇窘除夕債主盈門生不得已避匿敗寺中未幾聞有人入寺生初疑爲債主所跡股慄不已繼知爲盜藏所刧資財心稍安未幾羣盜相率去生乃得財物無數元旦黎明生躑躅歸家夫妻相視若夢寐云此由避債而發財者也這都是賴債的絶妙良法啊諸君不妨一試之 
三言兩語[  （鵑）]  
　　年關到了無論大家小户都現出一種忙亂之狀忙來忙去無非是爲了幾個錢這一個關眞比了潼關居庸關還要險咧但不知道窮極無聊的北京政府如何度這年關又不知道那位長袖善舞的買辦總長又忙亂得怎麽様 
 
 

Page 9

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 10

 
 
第一萬八千二百九十五號;中華民國十三年 西曆一千九百二十四年一月三十號
星期三 * *國内要聞二 
[魯熊收買省議員與反響]  
　　濟南通信山東本届省議會原爲熊炳琦一手造成徒以各黨派自身歷史的關係始則意見不一凡事分道揚鑣自更換　道及選舉三礦董事問題發生以來因利害不同竟分爲擁熊倒熊兩派擁熊派爲中社濟社及民治社一部分首領爲宋傳典杜尚郝鳳城倒熊派爲政治協會首領爲國晉修王宩庭及副議長陳亦書論人數金錢擁熊者固佔優勢惟反熊派多半皆充過三届議員經騐較深所以半年來旗鼓相當未分勝負近自洛吳令海軍北歸駐紮靑島以來對控制魯省積極進行軍事民政時思問鼎反熊派以爲有機可乘廼挽魯籍國會議員爲介紹於洛吳思借吳之勢力以推倒熊氏及中濟民治三社熊恐廼授意宋杜兩議長使抵制洛派昨日宋杜通電反對張潤萱等承辦烟濰路即其見端（張爲洛吳所指定）又恐人數過少勢力薄弱遂令郝鳳城介紹收買議員最初原定每人每月津貼百元數日間竟逹八十餘人超過原定額數（原擬收買議員過半數六十七八人）遂又落價爲每人每月六十元以省署顧問諮議等名義支薪某廳長謂一批發表八十餘人恐惹起各界反對不如一半以膠澳督辦署名義發表一半以省署名義發表爲此討論數日最後决定不加任何名義只每人每月津貼六十元郝鳳城并謂年關伊邇各議員債台高築可提前預支四個月薪金以固其心熊氏亦深以爲然昨今兩日八十餘人兩萬餘元之薪水皆已發全反熊議員聞訊憤激廼用借刀殺人之法致電交部洛吳聲明宋傳典杜尚以個人名義反對張潤萱等承辦烟濰路以激交部及吳氏之怒并致函宋杜冷嘲熱駡雙方勾心鬥角煞是好看茲錄原電如下「原電」北京交通部總長洛陽吳巡閲使鈞鑒頃閲報載山東省議會議長宋傳典杜尚有電反對張某包辦烟濰汽車路一節查此項事件是否應予辦理姑不具論惟宋傳典杜尚在省議會閉會以後未經開會討論竟假借議長名義率爾通電此種舉動純係個人行爲議員等槪不承認特此通電聲明山東省議會議員國進修王宩廷渠有潤李汝枚孫鴻賓孫房等七十二人同叩沁「原函」徽五友棠兩先生均鑒頃閲報載執事以山東省議會議長名義通電反對張某包辦烟濰汽車路一節不勝詫異此項事件應否辦理姑不具論惟議長爲代表省議會全體名稱不得以個人意思率爾假借遇有贊否事件必須經大衆討論方可以省議會代表名詞出面干涉往事具在斑斑可考今執事於議會閉會之後竟以個人意思用議長名義通電政府干與外事不但跡涉輕率抑且有失議會尊嚴除通電聲明外特此函陳台端尚祈諒予鑒察嗣後勿再輕舉妄動致蹈覆轍爲識者所笑也恭誠敬告即希見納是荷專佈順頌議祺國進修王宩廷等仝啓 
[黔省長問題　　（貴州通信）]  
　　督辦唐繼虞堅辭省長兼職劉顯世不允所請日來雙方函電往來迄未解决惟聞唐意極爲堅决誓不再幹據外間傳説將來或讓於邊防督辦劉如淵亦未可知茲將唐劉兩方態度併紀如下 
　　唐省長於十二月二十九日召集各機關長官各省務員各界代表在督辦公署開會唐演説略謂省長一席萬難兼任應請劉副帥（顯世）復職等語到會人員均再三懇請唐繼續兼代但始終不爲唐所採納并謂須於三日内解决省長問题否則不能繼續負責到會人員以此項問題不得要領復相約於三十一日仍在省署梅園開會再解决此事劉見唐省長辭職堅决又於三十日再電慰留原電如下「特急貴陽唐省長鑒昨弟台召集各界會議仍堅辭兼代省長職務經舍姪公亮等回部轉逹一切敬聆之下感懼交縈在吾弟高尚爲懷固堪欽佩惟熟審時勢竊有未安若以一髮牽動全身似非吾弟愛國愛黔之初意也所陳困難之點業經迭次函電剖析明逹知弟定能諒解而各界又復始終挽留具見人心之愛戴於公於私弟當不忍恝然至聯帥雅意孰不欽崇但當此黔省艱危逹於極點藐躬宿疾猶未全瘳自應並顧公私兼權緩急前經顯世屢電陳請一致慰留當必俯鑒愚衷曲全大局至省外觀聽眞象莫明亦經通電解釋無不瞭然凡此種種皆勿庸考慮者也再進一步而言吾弟在黔已負責任對於黔事萬難瘼視現川湘告警内憂外患紛至沓來更當借重長才以爲應付顯世休飬兩月病雖小愈惟精力尚未復原而繁劇仍難勝任應請吾弟勉爲其難續任數月俟賤軀全愈再行議及猶未晚也專電佈　至希亮照劉顯世叩」（十二月三十一日） 
[援川軍戰事得手]  
　　日來援川軍節節前進據報捷各電觀察佔領安岳樂至遂寗後一方向西北謀攻潼川一方向西謀攻簡陽預料潼川尤爲决戰之地潼川旣下不難與陜甘援川軍隊聯合則成都將趨於危急境地以是劉湘等殊抱樂觀所可慮者惟川南之南川綦江一帶耳茲將劉湘馬電楊森飬電及劉存厚敬電分綠如下 
　　劉湘馬電我軍同黔軍由北道西上銅安樂三縣相繼克復敵現敗退淮州及土橋溝一帶急作工事大有恃險負嵎之勢擬即攻擊前進頃聞熊氏已將兵工廠（在成都）重要機械及工匠等一同移至潼川如果不虚潼川中江乃决戰之地所幸三軍（劉成勳）及邊防軍（賴心輝）尚未加入我方益加勸戒可冀如願同時鄧陳兩部又克復遂寗田師亦攻下鹽亭齊向潼川並進我軍若得淮州不僅斷敵人成都之交通且足包圍潼中四面環擊天如相蜀則頻年禍亂或可指日解除劉湘馬 
　　楊森飬電密頃發通電文曰皓辰電計逹鈞覽昨在樂至被我擊潰之敵復於土穫溝五家坡等處扼險抵抗節經森部猛力摧破紛紛潰退淮州渡河森部追至淮州正値該敵尾隊渡河即猛烈射擊當沉敵船五隻該敵渡河憑險固守已於飬日未刻將淮州確實佔領刻正對敵隔河射擊并設法渡河是役斃敵官兵數十名奪獲槍械三十餘枝行李甚夥楊森飬未 
　　劉存厚敬電頃據鄧師長錫侯陳師長國棟漾日電稱敵方一六兩師二八兩旅向集潼川熊但親來固圖决死拚鬭侯棟奉令於飬日向潼川攻擊前進敵扼徐家河太和鎭一帶要隘頑强抵抗自飬未激戰至漾晨復派隊抄襲猛衝敵勢不支漸向射洪方面潰退已刻我軍將太和鎭城完全佔領跟即前進刻在太射間木孔埡守石埡一帶與敵酣戰除督勵部隊務將該敵擊潰直取射潼外謹此馳陳餘容續報錫侯國棟叩漾已等語特逹存厚敬印 
　　以上三電關於進攻形勢大致無甚出入熊但之注意潼川蓋爲事實惟謂劉成勳賴心輝與熊不能已合作者則尚爲一種空氣作用又據重慶二十三日電訊熊克武發起之南津驛會議意在平和備戰省方各要人均到賴心輝不願戰劉成勳無表示石靑陽席終默不發一語熊乃允取消討賊軍名義兵工廠交劉成勳云云同爲不利於川軍之傳播姑誌之以待證實 
[廣州通信　　（毅廬）]  
　　粤省雜捐之驚人　　香港大利輪船被刦詳情 
　　粤省自軍興以來各種軍隊名目繁多而所謂司令者更多如　凡招集百數人即覇據一方剥抽就地商民之術層出不窮在理軍隊之多則保護商民之力愈周而粤省現象則適得其反其地軍隊愈多則該地商民之受苦愈甚坐是而商賈裹足貨物壅積於生産地而需求市塲之貨品則驟形缺乏物價飛騰查近日物價之激昂其重大原因則不法軍隊在水陸路線紛設機關巧立名目對於商貨任意抽費商民稍有掯阻則百言之單就北江水陸流域而論陸路自韶關至廣州沿鐡路有軍隊所設之税卡不下二十餘處貨物每經一卡必奉送設卡之軍隊以十元或八元之炭敬美其名曰保護費例如韶州各屬出産燃料該地柴薪每元可購一百五十斤若柴商運薪至廣州市場經過二十餘處之横征暴歛成本已無形驟增故柴薪運到省城每元祇得四十斤而已倘若無此種苛抽則運至省城之柴價縱不至如出産地之廉然亦不致以一元祇購四十斤燃料之可驚説者謂現時廣州之生活柴薪一項居於他省米價之地位蓋他省每元可糴米四十斤而廣州則每元祇可購燃料四十斤也北江陸運旣如此而北江水運亦何獨不然最近同様的護運總機關已鼎足而三一曰江防司令部之護商事務所一曰滇軍第二師之護商隊一曰廣州衛戍司令部之護商監理處每一機關各又設十餘分所凡水路要隘均有分所在焉究皆保護其名而徵收護費其實不特於商人無益適足以增加貨物成本令人民受物價激增之痛苦此等護運機關直同海盜之營寨凡商船一艘經過兵士即用槍指嚇須繳保護費十元八塊柴船一艘亦須繳四元至於戰量極小之空船亦繳一元重重徵抽結果遂形成今日廣州之生活程度以上爲北江水陸輸運之大槪情形西江流域其軍隊之多亦不減於此其巧設機關苛索商人亦與北江等近來海防司令陳某率兵屯駐江門在江門北街附近設一行旅檢查處專向來往渡船抽費每日所入千餘元其他已可槪見平日廣州商業之盛咸賴東西北三江之流通今東江因經年之戰事市場邱墟商務完全頽歇所望於西北江者其荆棘又如此廣東大局從可知矣 
　　來往香港江門輪船向來營業發逹乘客以富商居多久爲賊匪所注目竟於二十日晚被刦港報述之甚詳轉錄如下來往香港江門之大利輪船於舊曆本月十五日晚七時由港開行往江門載有男女搭客六百餘人貨物極多白米亦千餘包當將駛到横門地方時約十二點三十五分鐘報海關後開行未幾忽船上人聲喧譁類似打架後始悉有賊刦船因三樓已關閉鐡閘賊由船頭扳上三樓之吊橋似有人由樓上接應故賊得以一擁而上船上有印度司更六名華人司更三名各印度兵見有人扳上立即放槍賊匪即先闖入船主房先向船主連發手槍兩響中其腹部一槍中其腎囊印度護勇當場轟斃一名重傷兩名各賊分頭往機房辦房又將頭等座客盡行逐於一隅然後肆意刦掠每賊皆有槍在手兩賊首則各執兩槍指揮所有搭客皆被搜至三四次身上無一處不被匪細檢甚至婦人髮髻亦須拆開任其搜索據各旅客云此次賊卸得銀幣毫銀金珠首飾共七八十竹籮之多各籮皆充盈估計失贓在二十萬元以上辦房亦失去千餘元係代人收得之賬項其餘笨重物件賊皆棄置惟刧後架去搭客肉票十九名中有女肉票二人新會縣檢察廰長熊某亦在被架之列但頭等座客有旅長楊錦龍及在省城財政廳職員余某賊本欲將之架去二人皆自認係軍界人物賊問有無證據楊余立將襟章出示賊乃釋之只將財物盡行掠去刦擄完畢旋放下船上舢舨三艘分載各贓物及架去之肉票直向東西馬寗方面（按此地順德縣屬）而去大利輪船直至十六早十時（即二十一日）方駛回江門北街將船主及受傷印兵送入仁濟醫院醫治未幾皆行斃命香港政府聞耗立派英艦一艘赴東西馬寗一帶巡查只將空舢舨一艘獲回餘被匪駛去大利輪旋又駛回香港幸船機並無損壞船上已無載客抵港時已晚上九時半乃升召差旗英水兵先到電知警署扛兩黑箱到平安碼頭將兩屍入殮載赴殮房中環之警司胡樂甫副司京巴華人帮辦朱香探長黎瑞及中西醫等紛到船上查問當時買辦李贊廷已上岸各差遂入辦房將各人逐一盤問查點船上伙伴逐一抄名始悉失去水手十六人此等水手是否與刦案有關尚待查明但與賊同時而去亦屬疑問查該輪船上已設鐡閘而賊能由船頭扳上者料必有人作内應聞斃命之船主名威樂士英國人各賊皆操順德土音約三十餘名當船主印差中槍時全船搭客不敢開火與賊拒又查搭此船之人多美國金山埠客携有大帮現金被賊偵知故設計刦擄失贓以金山客爲最鉅云（一月二十三日） 
[蘇省新定留學歐美給費辦法]  
　　蘇省長訓令敎育廳云案查留學官費濫觴於遜淸之季其時内地辦學極少風氣未開故爲提倡敎育趨進物質文明起見凡内地學生旣予免費而於出洋留學者更不借歲糜鉅欵以資激勸十年以來内地學校日以發逹專門大學次第推廣凡普通國民有志深造者正不患無負笈之所惟學費一項以中央地方財政拮据之故均改由學生自給而留學官費獨未予取消乃至川資膳宿醫藥等費悉皆仰賴於公帑以留學一人之資耗國内多人之費同一國民同被敎育似此侍遇之優已乖平均之旨且敎育之最大目的在基於種族保存之本能而圖國家民族之發展進步若以缺乏修飬德性未定之靑年委之於異種分化之國外學校於敎育上無形之犠牲視有形之經濟尤爲無藝徵之蘇省留學界近事竟有號稱碩博因一時之衝動至輕身自戕者亦有流蕩越軌撤學負累勾串無聊之律師妄肆無理之要求者而不務學業怠於報告留學八九年毫無成績惟以僥倖詭得流連忘返者亦往往有之雖少數未必害羣而流弊要在必革曩者省敎育會來函主張以後東西留學須另定方針爲有目的之派遣其所持理由洵極切要本省留日官費生支給學費暫行辦法即經參照辦理行之一年内外稱便上年十二月間准敎育部寒電所有各省本年度選派留外學生應暫行停辦等因而留外自費生之請求補費者則函牘紛紛事實上每窮於應付爲特參照部章酌訂江蘇歐美留學官費生補選給費暫行辦法於本年一月起實行庶於提倡敎育之中寓嚴密甄陶之意除咨敎育部查照備案並函駐使監督轉知留學各生外合令該廳長通令各縣遵照 
 
 

Page 11

 
 
第一萬八千二百九十五號;中華民國十三年 西曆一千九百二十四年一月三十號
星期三 * *　　「　　　　　暫行　法」㈠本省歐美留學官費生按照定額如一　年内　缺　三人以上時省行政長官得就本省　要科目或　内專門大學未　之各科指定補選㈡補選手續由省敎育行政長官臨時　聘專門人員組織典試委員會參照部章執行試騐呈請省長　定揭曉㈢試騐於　期内行之試騐程序及應試資格依部章之規定㈣留學滿囗年之私費生如所習科目爲本省所需要其學業成積經典試委員會審查合格者亦得以無試騐選補官費但其占額以出缺總數三分之一爲限㈤私費生志願選補官費應具陳請書連同履歷學校成績證明書並日記著述等送　監督或駐使轉送省行政長官核准存記彙交典試委員會評判㈥典試委員會按額補選及格學生外得錄取同數之及格備取生其候補有效期間仍照部章以半年爲限㈦官費生出缺不滿三人時倘備取生已逾候補有效期間得由監督或駐使選拔學行優良之私費生咨請省行政長官補給半費但仍以所習科目爲本省所需要者爲限㈧半費生一學年内不欠席及學年試騐考列最優等者得補給全費但以不超過總額爲限㈨私費生志願半費或半費生請求全費者應具陳請書同履歷及學校成績證明書送由監督或駐使轉送省行政長官核定但其給費應從批准公文到逹之日爲始㈩官費生應支治裝費往返川資及每月學費數目定如左表留學英國治裝費本國幣二五○元出國川資本國幣六○○元每月學費英金二○鎊回國川資英金五○鎊法國治裝費及出國川資同上每月學費法幣一四○○佛郎回國川資英金五○鎊德國治裝費出國川資同上每月學費英金一○鎊回國川資英金五○鎊美國治裝費出國川資同上每月學費美金九○元回國川資美金二五○元半費生回國川資得照半數支給（十一）官費生醫藥費每年每生不得過國幣五十元其發給手續應照部頒發給醫藥費規則及發給醫藥費限制辦法切實辦理半費生仍减半發給（十二）災變邮費及病亡殮葬費仍照部章辦理但私費生未遵部頒管理歐美學生事務規程履行各項手續者不得給予（十三）除本辦法規定各費外如有以其他名目請費者均屬無效（十四）官費生畢業後如有繼續實習及研究之必要經學校證明者得延給學費一年但以成績確實優良者爲限（十五）官費生留學期間不得逾四年自費留學中途選補之官費及半費生自補費後通留留學期間不得逾三年（十六）官費及半費生學業成績應遵照部定辦法依期呈由駐使或監督轉送省行政長官查核如逾期不送者省行政公署應將下學期各該生學費扣發（十七）官費及半費生如有無理要求及任意滋擾情事監督或駐使得咨請省行政長官開除另補（十八）官費及半費生如有違背部令𨽏誤學業或其他不端行爲經監督或駐使調查確實者除開除另補外仍行文原籍地方官勒限各該家族追繳歷年學費（十九）官費及半費生如有流蕩負債累及監督或駐使者除開除另補發遣回國外仍行文原籍地方官勒限各該家族淸償債欵並追繳歷年學費（二十）學費每年分春秋兩次發放先期由省公署開具淸單咨請駐使（留歐）及監督（留美）按名按月發放仍取具各生親筆收據每半年彙報省公署核銷一次（二十一）各生領費後如不將親筆收據呈由駐使或監督彙報核銷者省公署彙放下學期學費時應將各該生學費扣發（二十二）官費及半費生畢業歸國應將所得證書呈送省長公署騐明註册（二十三）官費生畢業歸國須儘先在本省服務違者追繳學費（二十四）關於其他管理留學歐美學生事項爲本辦法所未及者仍依部章辦理 
[西報紀浙省私運鴉片情形]  
　　字林報二十六日杭州通訊云數星期前此間喧傳有大宗烟土約値二千萬元自印度私運至浙取道舟山羣島先在石浦登岸用小舟駁運至乍浦目下猶在乍浦據稱係軍事長官部下所運記者以邇來杭地謠諑繁興初疑此亦一種謠言故未報告今從堪稱爲可靠方面者聞悉此項烟土確在浙江境内其言果確則此類不名譽之事自宜表暴於世而外國報紙亦應助其暴露癉惡彰善固吾儕新聞家之天職惟浙江久以禁絶聞華人及敎會中人類皆以此自豪吾人深望此訊之不確也又十九日嚴州通訊云浙省對於種烟可稱嚴行禁絶矣然在吸烟正有復萌之勢私販私運暗中交易甚鉅全省大小村鎭無一處無烟出售日前有大宗私土潛運至城爲軍事長官嚴密蹤跡所得處以重罰而將罰欵購米散給貧民度歲此間近有於錢塘江上開辦水面飛行之議去今未久曾試騐一次成績頗佳自杭至衢民船須行六七日者水面飛機祇須六七小時即可到逹矣 
[南京快信]  
　　省當局昨電駐京代表詢孫寳琦確否南下遊歷 
　　海杜派林國賡赴京報告楚泰事件並催索餉欵 
　　交部電齊督請令陳調元商同魯皖豫三副司令速將津浦沿線土匪肅淸以安行旅 
　　韓省長擬於舊曆新年召集各縣人士在省開地方預算討論會以便通盤籌劃編制十三年地方預算 
　　韓省長與張實業廳長會商擬召集各實業機關人員來省開一實業會議討論十三年度發展計畫 
　　韓省長擬在寗設警備敎練處選各縣警來處學習 
　　昨據財廳人員傳述陰曆年關軍政各費已有把握嚴應長已可不必赴滬借欵 
　　寗垣年關金融比較去年稍爲活動惟銅元價格現仍增漲 
　　財廳電催各縣提欵委員速即集數回省銷差 
　　韓省長據徐屬議員丁作則等之請訓令銅山縣知事永遠嚴禁商店發行紙幣 
　　省公署頃批答江蘇縣議會聯合會委員長李味靑等呈云查此案業經省議會議决咨由本公署公布在案未便逾限咨交復議至議員任期不久屆滿依法自可改選再被選者均得連任不被選者另有被選之人各級自治機關固屬繼續存在所稱口惠而實不至殊失恢復自治本旨等語未免誤會仰併知照 
　　農商部昨以法國漁業聯合會寄來漁業問答一種訓令實業廳囑代照此調查漁業狀况以供參考 
　　航空署派署員敖景文來寗察度地勢預備建築京滬航空分站 
　　韓省長以近來呈請留學各國者日多特囑敎廳設立自費留學甄别委員會以收實效 
　　高等審判廳因淮陰訴訟壓積太多特加委張龍榜爲該縣淸理積案承審員 
　　新任江寗地審廳長兪致霈刻已到寗將接篆任事 
　　齊督委軍法課員吳耀楠赴宿遷會審要案 
　　俄軍官蘇歌帶同俄兵二十人昨日由滬來寗過浦赴京 
[杭州快信]  
　　浙募第三期地方公債定額爲百五十萬元已分令各縣攤募限期繳解聞各縣均覺爲難呈報募集者寥寥 
　　駐衢第四旅旅長兼戒嚴正司令汪鎬基前日晋省所有防務由七團團長胡大猷代拆代行聞汪須陰曆明正返防據此可見衢防安謐 
　　杭縣縣議會定二月十二日召集臨時會十五日可開議參事會已趕辦决算以便先期交議 
　　杭總商會艶電駐日公使以杭人徐吉甫開設益新廣貨店侵取鉅欵携眷潛逃探聞日前乘日光丸赴日務請轉商該國外務省查扣引渡歸案爲叩 
　　中華全國道路建設協會第三届徵求會員會議决推張省長爲總會長已由王正廷函浙查照 
　　艮山門外打鐡關施家橋一帶官河現擬闢作模範漁塲已飭杭縣知事查明舊有承租蓄魚佃户歲收確數呈候核辦 
地方通信 
　　蘇州 
　　平民敎育籌備會開會紀本城平民敎育籌備會於本月二十六日在靑年會開籌備委員會到會者有張仲仁等聚議多時議决案如下㈠由張仲仁君函請熊秉三夫人來蘇提倡平民敎育日期請其自定㈡推定姚鐡心吳靖瀾二君定期拜訪郭知事協助籌備㈢定明年至少開辦平民學校十處㈣明年各學校開學後擬請人前往演講以資提倡並藉以鼓吹捐欵 
　　地方分庭開辦之動機無錫地方分庭籌設已久祇以反對派之暗中抗拒水警第二區署之索還修費轉輾遷延迄未進行今朱周二廳長以經常費早經籌定惟庭屋亟須勘定高審廳委傅霖書記官長高檢廳委宋樹之書記官於日前偕往無錫詳細查勘到錫後即拜晤馮知事派員同到舊無錫縣署勘定昨晚已返蘇復命矣 
　　警廳長借欵散發警餉蘇警廳長趙金城以現今又屆應發一月份各區署隊所官警餉銀之期而十二月份餉銀因屢領無着今尚積欠未發故趙廳長前日（二十六日）下午二時曾親至吳縣公署謁見郭于埜知事面商籌撥警餉辦法聞廳縣兩長是日會議結果公請蘇州總商會長貝理泰代向本埠某某兩銀行轉借三萬金以發廳屬各區署隊官警餉銀至銀行借欵方面即以縣署本屆收入忙銀指抵决將二限内收入漕銀中撥欵歸還銀行此事即經商會貝會長與某某兩銀行議妥後該欵昨已送廳散發警餉矣 
　　市鄕自治員力爭豐備倉屬縣城紳汪鳳灜等近日呈省堅爭豐備義倉應歸蘇州市有因之市鄕自治員張世璋昨亦集合縣屬二十七市鄉自治職員陶惟坻等三十八人聯名分呈省署·蘇常道署·吳縣知事署等力爭吳縣豐備義倉應歸縣有原文略以該倉歸爲縣有則蘇城亦縣之一隅設遇歲歉義無偏廢云云不識省署將如何批示也 
　　古董業本年營業槪况蘇垣護龍街一帶收售古玩珍品書畫碑帖等類之古董碑帖店邇來共有數十家之多聞該業各店本年營業獲利者幾占十之六七專銷洋莊者獲利尤厚其中首推周梅谷所開之壽石齋繼爲孫伯淵之集寳齋次爲陳禮生之修竹廬傳集寳齋修竹廬兩家本年以書畫古玩暢銷洋莊而贏餘至壽石齋本年則以三代時古銅器銷售京帮而獲利尤較集寳齋等爲鉅餘如漱石齋尊古齋等則以兼營紅木器具本年雖亦盈餘然不能與壽石齋等相提並論也 
　　松江 
　　白沃鄕選舉無效松江白沃鄕自鄕議會補選成立後已於日前開會互選副議長及鄕佐當即選出陳留章爲副議長楊留根爲鄕佐旋由鄕董陳世求具文呈報茲温知事以選舉鄕佐應由議會呈報今由鄕董具呈於法顯有未合故已指令撤銷應另由議會選舉呈報云 
　　南鄕發生自盡案兩起亭林鄕人陸關福於二十六號即陰曆十二月二十一日至舊主施靑士家索欵不得弔死於施姓門前之牛車棚内屍屬得悉前往理論乃由該　地保到松稟報縣署温知事派委吳伯華帶　　檢騐吏於二十八日赴亭檢騐騐得陸關福係屬自縊身死乃由縣委諭令屍子陸義生領屍棺殮具結完案又漕涇沙七圖人周子登因年底虧空擬將自已田内之榆樹售資還債已覔得主顧砍伐有日本月二十三號（陰曆十二月十八日）特備三牲雇道士至樹旁破土詎有其叔母某氏迷信風水出頭干涉糾同族人阻止砍伐並將三牲奪去道士逐去子登因此憤不欲生乃於即晚潛行投河自盡翌日屍體發現子登之妻欲訴縣請騐後經其遠族周紀臣調停妥洽由屍叔方面出洋四百元給屍妻棺殮了事 
　　敎育局籌設公園近訊敎育局前奉省令籌設公園以爲社會敎育之設備業由張樹勳局長覔得西車站附近小塔前有官荒二三畝地點相宜當經呈准官産處撥用該地現正雇工整理劃定界線栽種樹苗築牆興建誠恐有閑人入内攀折樹枝及放縱牛馬蹂躪情事故特呈請縣公署布告禁止並咨警所派警巡察以保公共事業 
[無錫]  
　　妖女遷地惑人無錫城内田鷄浜雲仙觀有妖女桂仙在觀代人治病惑衆歛錢被邑人章鴻遵張桐等呈省取締由省訓令縣署封禁縣署奉令後即飭該管縣分駐所派警前往發封至時觀中人物已遷移一空現悉該妖女桂仙遷移在附近某姓家照常惑衆歛錢香烟反較前爲盛 
　　紡織廠紛紛停工陰曆年關將近邑中各紗廠紛紛停工現調查已停工者如振新申新第三廠等家未停工者如慶豐廣勤豫康等數家聞三五日内亦須一律停工至來歲新正初八九開工云 
[常州]  
　　縣令核准兩校長辭職武邑女師校長王集能乙商校長吳葵秋因辦事棘手預算不敷先後一再呈請縣署辭職二十八日縣署指令敎育局已准予辭職一面遴選合格人員呈候核委以資接替以專責成云 
　　查勘烟苗委員赴宜省委楊德成赴武進宜興兩縣查勘烟苗楊委抵常後即分赴城市及東北各鄕查勘西南各鄕因河水乾涸航船不便未能徧及楊委於二十八日會同姚知事將查勘情形呈報省長於二十九日出境赴宜興查勘云 
[鎭江]  
　　地檢廳徵收罰金總數丹徒地方檢察廳開辦以來所有烟案及各項罰金數目本報已陸續訪誌茲將十二年十二月份該廳判處烟犯及詐財贓盜賭博各易科罰金計案三十起實收罰金共一千一百七十二元提賞共四百九十三元一角貼用印紙共六百七十八元九角 
　　捲烟商對於特税之觀望本埠烟捲特税認商王誠善已在魏同興巷口賃房辦事請王承典爲坐辦仲洲爲總理仲介眉爲協理並請警局派警隨同辦事員向城内外各香烟商店囑領執照並聲明不取分文連日大小各烟商對辦事員聲明本埠特税應俟上海南京兩處各烟商承認領照繳税後本埠自應跟從照行現滬寗均未繳税本埠不能獨異領照旣屬特税應歸一致辦事員等無可如何故進行尚難順利也 
　　對江虹橋發生刦案本埠對江距虹橋鎭里許之張明軒醫士家於前夜（二十七）十一　外突有盜匪十數人各執手槍利刃刦去銀洋衣物數百元之値現張醫士已具報江都縣請爲嚴緝强盜贓物矣 
[揚州]  
　　請撥修橋經費東鄕萬福橋籌修人任馨山朱幹臣楊繩武等昨（二十七）函江都曹知事請將契税帶徵斯橋經費項下迅撥二千元交籌修魏主任以濟橋工之需 
　　催發候差薪餉淮南緝私統部候差員張鶴三錢吉臣等昨（二十八）向統部催發薪餉以濟年關應用齊統領當以此餉應在督署請領與營兵餉糈在稽核所請領不同特轉呈督署催發矣 
[南通]  
　　爭執中之捲烟税南通捲烟特税自承辦人方仲甫於二十五日設所開辦市面混亂異常各商對於納税問題意見頗不一致城南烟紙店多數認貼印花報領臨時營業執照每香烟一小包加貼印花一分售價由銅元九枚改售十一枚惟各大烟公司及城内各舖均拒絶納税聞各同業刻正集議對付方認商亦倩人疏通未知能早日調解否 
　　金融界近訊紀要南通各錢莊近來營業甚佳市面甚形活潑今庚所吃倒帳極少緣連年災歉各莊對於往來放欵咸甚謹愼故結果大致均有盈餘其資本雄厚之東源順康等莊獲利尤多永益新莊因年關在邇改期明春上市又瑞豐莊倒欠鉅欵一案交涉經年迄未解决各債權人以延宕已久血本攸關刻已追催淸理矣 
[嘉興]  
　　電請停辦産地調查嘉興舉辦産地坐落調查已指派專員分别進行惟辦事人員對於産地坐落調查不甚明晰測繪阡陌亦多含混且田畝界限每因合分而變遷故禾邑人士認此種辦事爲虚擲金錢徒滋流弊士紳陶某王某等已電呈省吏飭令停辦另籌善法以資淸查而九區自治委員趙泰祺等亦於二十九日呈請省中各當道飭縣停辦矣 
　　續辦平民敎育嘉興第一期平民敎育已告結束成績尚佳現各界人士擬續辦第二期平民敎育業已設立籌備會推定敎務事務兩股職員籌備進行茲悉二十八日午後開敎務股職員聯席會議已決定設立四平民夜校其地點㈠南門外㈡城中㈢塘灣街㈣柴塲灣所有各夜校主任刻正分别函聘矣 
[湖州]  
　　嚴緝刦船盜匪前由梅溪開駛來湖之航船於中途突被大股嵊匪將乘客行裝並銀洋郵件擄掠一空之案發生後各邑民船信局驚惶非常環請官廳勒限嚴緝以寒匪膽現聞第一區警備隊統帶朱舜吉以事關航路交通已飭各屬營哨不分畛域會同水警協緝矣 
[寗波]  
　　大捕西人住宅刦案中盜犯甬埠江北岸草馬路乘石廟前西人普士地住宅於陰曆本月十五日夜被刦一案已誌本報茲悉是案經二分署張署員懸賞通緝後於二十六有台人蔣志剛報稱探得草馬路六間頭地方小屋内有關於該刦案嫌疑犯逗留等語張署員得報後立派長警多名前往當塲拿獲盜犯李德興李永興二名繼至董家河嘴拿獲陳阿五張阿慶二名又在周家橋下拿獲林阿林一名又二十七日上午十時許該署長警同探員等在平陽碼頭拿獲王阿三潘阿四江聾𦗭三名先後帶署經張署員一一嚴訊據李德興供稱太平人住草馬路六間頭做草泥班至外國人搶刦案我曾與江聾𦗭起意事後分得花旗銀洋三元不諱餘犯亦多直供不諱而該西人之花司尤鳳培亦被盜攀供通同張署員據供後即連夜派同幹警一併解送警署究辦 
　　鄞東潭頭河匪徒借餉擄孩鄞東梅墟鄕附近潭頭河地方富商陸乾惠在滬開設錫箔莊營業頗稱發逹因是積資二十餘萬爲該處鉅富年六十一時生一子名曰六一後改爲六也現年九歲在家讀書不料於二十六下午七時許突來盜匪五六人一盜先入手持一信詐稱係上海錫箔莊令其送來（信内有借軍餉六萬元等語蓋有孫某圖章一顆）當由陸乾惠之婦接入隨後又來二盜詢問六也何在是時六也適在内房與其姊嬉戲聞呼即應聲而出遂爲該盜扭住拖之向外而奔並放亂槍示威陸之家人均畏不敢前迨鄰人聞聲追出則盜等已不知去向矣 
　　飭查市政公債擔保品價値寗波市政籌備處前擬發行公債爲拆城築路經費呈由鎭使黃道尹請予轉呈財部核准發行各節已誌本報茲聞黃道尹前日訓令鄞縣知事文云准市政籌備處呈稱（見前報略）等語究竟該項城垣曠地塡壕基地等是否確有五十萬元以上之價値足爲公債之保證合行令仰該知事即便確切查明具復以憑核轉 
[南昌]  
　　贛垣已得冬雪贛垣自入冬以來氣候温暖常在四十度上下儼若陽春景象以致喉症目疾流行一時二十六晚朔風怒吼天氣嚴寒子夜忽降大雪二十七天明積厚數寸頓成琉璃世界滴水即凍冷至二十度農民大慰咸慶瑞雪云 
　　張毓芳虧公欵獲案前江西淸賦督徵局坐辦張毓芳前在二套口税局兼差内短徵税欵七成數在十餘萬元以上經蔡成勳覺察張避回天津議會函請追究蔡密令財廳通緝本月中旬派警探赴津跟踪密訪因張住租界未便下手嗣張赴京另謀活動警探行文京警廳協同拿獲已於二十六夕押解來贛交警廳司法科寄押軍警兩界多張同事不便問訊聞蔡將親提審問發交軍法處治罪以爲侵吞公欵者戒 
 
 

Page 12

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 13

 
 
第一萬八千二百九十五號;中華民國十三年 西曆一千九百二十四年一月三十號
星期三 * *本埠新聞 
[蘇浙接洽撤防之進行]  
　　蘇齊派王文軒接洽　 
　　蘇浙商議撤防分派代表赴浙蘇皖接洽皖代表余壽平已有電來不日即可返滬蘇省方面已派定參謀王文軒專辦此事浙省不日亦即派定云 
[楚泰艦事件之滬訊]  
　　同謀者係江利砲艦 
　　南京楚泰砲艦事件已誌昨報茲悉滬海軍領袖於事出後曾密派某君往寗偵察昨日某君已返滬據其語人云楚奉與江利士兵謀來滬歸隊醖釀已久事機不密爲齊燮元·札錫珪·所偵知於楚泰私自昇火時（二十六傍晚）已令浦口南京要塞砲兵駕砲排列江邊一面命陸戰隊先上江利艦繳去武裝將官長士兵嚴加監視楚泰士兵旣將艦長拘禁即懸紅緑燈爲號約江利準備蓋兩船預約一見紅緑燈即皆起椗下駛若陸上砲擊則楚泰向南京拒敵江利向浦口拒敵并擬先以砲轟海軍司令部云至是紅緑燈懸出江利寂無舉動乃由楚泰水兵頭目鄭允忠率同水兵八人駕駛小艇往江利探察動靜遂爲陸戰隊所掩執一面由獅子山等砲臺用燈語警告楚泰若敢越雷池一步者即將該艦擊沉楚泰知江利有變乃惶然無主而陸戰隊已乘小輪上艦於是爲首者乃一一就縛計有二十八人云解至司令部後杜錫珪親加研訊鄭允忠供稱家有八口薪餉久未領到無以卒歲迫而出此云杜問汝知罪否鄭云至多砍首耳杜微笑曰汝欲斬乎即命左右推出斬首但刑者皆不忍下刀杜大怒出資三十元强令某兵行刑其副頭目林家寳嚴祖福則槍决處死餘人押候訊辦某君抵寧後見軍警特别戒嚴來滬時不敢上火車乃附下水輪船至滬云 
　　國聞通信社云駐寗楚泰兵艦擬歸附他方爲杜錫珪發覺一事已誌昨報茲據本埠海軍界方面消息楚泰砲艦本駐南京係海軍第二艦隊司令李景曦乘坐旗艦士兵與江利砲艦預約同開來滬聞陰曆二十晚間將啓椗時因漏風聲被杜錫珪聞知即派參謀長許鳳藻帶同陸軍警察數十人前赴楚泰當將爲首數士兵拿獲到署嚴加訊究楚泰輪機副頭目鄭允忠面數杜氏罪狀謂其侵吞公欵不顧同鄉大局殘害閩人杜氏怒甚將鄭正法示衆水兵亦槍决二人至駐寗各軍艦每艦均有陸軍十數人監視現時滬上未有他艦駛來云云 
[一千萬烟草借欵之消息]  
　　磋商之情形　　條件之要點 
　　本埠工商團體之注意 
　　國聞通信社云昨日本埠重要商人方面接到北京電傳此次王克敏上台之始即與某烟草公司磋商借欵其數額逹一千萬之鉅居間者爲北京政府某外國顧問及烟酒署督辦王蘭亭繙譯者則爲衛某其條件至爲苛刻據傳最重要者有三㈠將來中國整理消耗品税則之時須依據債權人之擬議爲根據㈡此項借欵訂期爲三十年在此時期中債權者雖爲避免華府會議不許任何一國獨占利益之規定不居專利之名須占專利之實㈢債權人得預備代理中國計畫關於烟草之種植·製造·發行·征税定價·等種種事宜並聞某公司重要職員業已集京凖備利用中國報紙停版期中積極進行趕急簽字本埠各有力團體昨日同時亦得有相類之報告且有傳此借欵數目爲二千萬者各方對此綦爲注意昨日互相接洽擬即從事調查切實反對以保國權云 
[捲烟業昨日之集會]  
　　復英美烟公司函 
　　昨日午後二時捲烟同業爲特税事由浦東·閘北·滬西·滬南·各段同人開聯席會議到者柴載元·陳斌·范松洲·陳恩祺·陳蘭珍·楊在洽·等三十餘人正會長陳良玉因事本到由副會長沈維挺主席報告謂昨日大會同業一致進行表示堅决之心本會頗抱樂觀此後仍希望各段同業堅持到底免爲受人之愚云云繼由彭壽昌起言謂昨日蒙南北商會電致省署及財政廳暫緩徵收靜候省署復電如無效果自有别種相當辦法同業請母恐慌復次范松洲報告滬南蓋章事已於昨日大會表明誤會當不至再受外人利用乘機搗亂反對之進行今後同業遇事必須愼重免蹈覆轍復次張頌吉言英美公司復函暫緩徵收等語已於昨日開會議决函致該公司以明眞相應趕速由本會具函查詢明白以釋羣疑當將致該公司函通過散會函如下 
　　敬啓者一月二十六日接貴公司來函内稱捲烟特税據貴國領事函咨已得江蘇省長承認暫緩征收並咨上寳區捐局停辦等因囑敝同業照常營業遇有爲難情事發生隨時報告貴公司俾得質問當局云云敝會爲愼重起見須俟省署正式手續方可營業詎知上海徵收捐局遍貼布告關此事爲謠傳實屬眞相如何希即函復俾敝會得釋羣疑不勝盼禱之至 
[烟酒聯會反對烟酒借欵]  
　　中國烟酒聯合會昨致北京電云（銜略）邇聞有以全國烟酒税與某烟公司借欵二萬萬元並授以全國烟酒專買權之説事之　否雖未可知商等痛切剥膚不能不深慮查烟酒借欵喪權誤國前馮袁徐總統時代曾有烟酒借欵之議茲經全國人民奔走呼號竭力反對政府亦　從民意久將該議取消今此項借欵如果實行且以國家賦税主權授柄外人不獨全國烟酒兩業數千萬商民生計　受擢殘國家財政亦受監督（中略）務乞力顧主權務使此禍國殃民之借欵永遠取消國家幸甚國民幸甚中國烟酒聯合會叩 
[昨晚東方大學體育會開會紀]  
　　議决南洋約翰足球比賽均無錦標 
　　昨晚七時東方八大學體育行政會在博物院路靑年協會三層樓開特别會議到者有沈嗣良·張福信·羅卜司·德克·張信孚·李思廉·納喜·申國權·克利·等八校十八代表由會長爵士博士主席書記霍爾德報告上次會議情形後由網球籃球田徑等委員會報告乃討論經濟問題甲校至乙校待遇問題各項球隊比賽便利問題迨至十二時散會茲將議决之重要議案錄下㈠下届八大學田徑比賽在江灣復旦大學舉行時期在武昌舉行之全國運動會二星期前約在五月九日或十日俾選出選手參與全國運動會㈡組織委員會管理參與全國運動會事宜並選擇各種球隊參與㈢本屆足球比賽無錦標其理由則係依照委員會議决約翰南洋足球錦標比賽須於一月十二日舉行但南洋隊員因與復旦比賽球員被踢受傷不能屆時比賽而約翰則因即有考試在十二日之後不能再比故足球委員會提出本届無錦標㈣組織委員討論下届足球比賽辦法㈤組織委員會討論下届網球比賽辦法 
[寳山高級小學校長會議紀]  
　　一月二十七日寳山高級小學校長在縣敎育局開第二屆會議到會者㈠一高浦文貴·二高陳祖楫·三高吳序恩·育德瞿世鎭·及袁局長王縣視學馮敎委等當推吳序恩爲主席瞿世鎭爲書記計提議案件凡九其中七件最關重要茲錄如下㈠修改會章第三條議决應於會議下加「但不在表决之列」一句㈡重編各校課程標凖案議决由各校根據新學制課程綱要支配方法參酌定之於下學期開始時每校各擬總表一分送會討論㈢組織高小敎育參觀團請敎育局酌撥經費案議决於下學期春假前後舉行其經費及辦法函請縣敎育局定之㈣本屆高小敎育參觀團參觀時應行注意何種事項案議决參觀時應注意自然社會國語英語各科學校新設施平時考騐招生方法及其他應行注意事項㈤本年内應否開小學校聯合運動會案議决於十三年度第一學期舉行高級小學聯合運動會其經費函請敎育局列入十三年度預算所有一切籌備事宜於下次常會時討論之㈥各高小中應任擇一級試行新敎學法案議决由各校酌量試行㈦誘導學生閲書應用何種方法案議决由本會徵求各校誘導學生閲書方法俟下屆會議時討論其圖書經費各校可編入十三年度預算 
[請總商會加入平民敎育運動]  
　　上海平民敎育籌備委員會李登輝君昨日函致總商會請加入發起之列文曰敝會從事於平民敎育運動因有平民學堂之設試辦七星期成績尚有可觀今謀普及擴充起見已組織籌備委員會積極進行貴會對於平民敎育素所注意用特函逹并將草章附呈鑒察倘荷贊成列名發起之列平民幸甚社會幸甚 
[兩商會駁馬炎文呈省署文（續昨）]  
　　航政局無成立之必要 
　　其七謂地痞流氓勒索規費航商損失以鉅萬計除暴安良責在航警等語按保護航路謂之航警試問國家設立水警是否爲保護水上行旅之用如其是也試問航警與水警有何區别不過劃航警於水警之外則該局之設置爲有名而藉此得自樹一幟此該局之隱衷也如謂水警改稱航警即能實踐其保航之職務何異謂差役改稱法警胥吏改稱書記即可收澄淸吏治剔除姦弊之實效稍有常織知其滑稽以最近事實言之窰灣航政分局成立矣而據航商張廣隆等之呈稱則種種需索種種留難更甚於前該總局接呈後不過一紙空文循例照轉此見於省署訓令鋼山縣知事之公文非局外臆測之詞也是航政局設立以後航商每年擔負四十餘萬之旗照費而語其保護之實際無非以轉請核辦四字了之蓋上海爲商業繁盛之區輿論督責較嚴將來或酌設若干航警聊資點綴其餘五十九縣該局即使枵腹從公犠牲全部之旗照費以設置航警亦恐力有不及情勢昭然殆無容諱故該會辦雖自謂瞻言百里抱資遠大保護航商不過爲該局一小部份之職務而究其實則即所　一小部份之職務亦屬虚而無薄本會七次呈文言之詳矣其八謂水警只能管航政一部份事猶之地方警察只能管民政一部份事所謂一部份事者殆指保護航商之消極職務而言是該會辦亦明認此爲水警之專職矣何以第七項又稱除暴安良責在航警一篇之中其詞旨乃反覆矛盾如稱是又組織輪船公司屬農商·交通·兩部江海航線管理權如燈塔浮標之類完全屬於交通非實業廳職權所能整理等語查商人組織輪船公司如航線之核定常於交通部公司之註册常於農商部本省官廳不過執一承轉之勞耳歷年以來均由關監督主政旣無改絃更張之必要亦與航政局渺不相涉至於燈塔浮標則在理船廳職權未經移轉管轄以前任何機關均無從代爲整理證以粤省保航局之成案交通部上年致本省之公文已屬不待煩言固無庸再爲喋喋也以上八項均已逐一辯明則該局之是否應設已在當道洞鑒之中且該會辦履任以來數閲月矣縱以格於財力未遑一一抒其抱負然如收回理船廳等該會辦所認爲至要之舉者何以未聞其有所規劃貢諸當道公諸社會而日惟汲汲於吳縣·常熟·太倉·等處徧設分局致違背上年省署先從滬鎭試辦之訓令而不恤且每設一局除發布告給旗照外亦絶未聞其所舉措目之爲航捐局則可矣目之爲航政局則未也以該會辦之言論與該局歷來之設施施互相印證雖欲不謂其言行相遠殆不可得乃該會辦又從而爲之辭曰中國交通除電政外已盡落外人之手急起直追猶虞不及而兩商會一再請撤航政局一若中國不應有航政局者然則路·電·郵·三政是否亦在可以撤銷之列噫是何言也路·電·郵·三者俱係國有營業故國家特設專局以管理之至航政則交通部雖設一航政司而該司公務較之其他各司最爲簡單除輪船註册請照以及核定航線外幾無可辦之事稍習政聞咸能道之蓋航業宜於民有而國家之獎勵提倡又非鉅金不辦觀於招商局之創設由公家竭力籌劃以助其成其時非但未有航政局而國家亦且未設專部迨其後交部改設而去歲中國郵船公司瀕於破産向部乞援竟未能代設一謀可見獎勵航業决不在增設一有名無實之機關此實最爲切近之事例該會辦乃謂若云國家財政瀕於破産辦理航政非蘇省財力所能勝試問何年何月國家有此餘欵是如該會辦之主張詎非謂僅恃一紙空文即可使海洋航業同時發展何其欺朦公衆之一至於此也又本會所不能又於言者該會辦原呈請上海兩商會一再請撤航政局一若請願撤局僅出於兩商會之主張者無論全省數十商會反對之文電省署均有案據報紙均有紀載該會辦當不致毫無聞見且同時全國商會聯合會蘇省事務所又有航政局七不應設之文呈諸省署正與該會辦之所設航政局八不可不設針鋒相對該會辦當能憶之而乃挾其保全地位之私切齒疾視於兩商會曰嚴行批斥也曰損害賠償也曰願與周旋也以省署之統轄全省冠冕百僚商民爲航政局而請願者雖不無指陳激切之處然均能虚已容納不以爲忤該會辦初亦厠身於商業之材而乃一入仕途頓忘其本來面目摹仿前淸大吏專制之口吻惟恐不肖猶以爲未足則又襲滑吏誣人之故智竟稱爲該會長等唆　停業未知該會辦果能指出何種憑證否則此等肆口誣蔑有損人格之行爲在法律上是否應負責任竊願該會辦熟思之也原呈所言大端旣已駁論如前其餘事屬瑣屑均屬無關宏旨惟竟置不論亦足使局外發生誤會故不得不推而及之（未完）　 
[麻省理工校友會哀悼葛爕生]  
　　致電膠濟路責問追悼會中之誄詞 
　　膠濟鐡路段長葛君爕生被擄上海美國麻省理工大學校友會曾屢電各方設法營救日前得葛君死耗即在聯華總會開緊急會議除致函慰唁家屬外並電路局詢問一切電文如下靑島膠濟路劉局長鑒葛段長致死情由傳聞各異貴局旣事竭力營救何故復遭慘殺請迅將貴局營救方略及撫恤辦法詳細賜示以息羣憤上海美國麻省理工大學校友會林允方等叩 
　　又膠濟路局同人擇於一月三十一日及二月一日在濟南爲葛君開弔該會又趕寄誄詞至會宣讀詞云嗟乎爕生剛毅正誠經騐宏富學術湛精服務膠路云將蜚聲胡圖遭刧坐困匪城空言營救實戕君身國民贖路乃造孽因逝者已矣生者吟呻神其有靈享此薦臻 
葛燮生君遺像 
[寳山各市鄕省選民額之比較]  
　　省令停辦省選時寳山之選民冊已經編訂呈省此次調查結束全縣十五市鄕共計選民七萬餘人而閘北一市選民已有二萬五百餘人占總額三成以上而前屆省選占額最多之江灣本屆反只千餘人矣 
[集義公所認繳浚淞經費]  
　　本埠函莊廂業集義公所前接上海總商會來函請認定修浚吳淞江經費確數具函通知當即邀集同業開會討論結果以事關商業交通萬難再緩無論如何困難總應勉　籌集厥後共籌洋五百元惟此欵存放何處以及何時繳賬來函未詳故昨已函復總商會并詢繳欵日期以便遵循云 
[日郵船合併中途停頓]  
　　日本郵船會社及東洋汽船會社曾派代表來滬商議合併手續茲因手續未洽談判因之停頓云 
[航業消息紀聞]  
　　法國郵船公司之亞博司號定一日由滬赴馬賽上海此次赴法旅客均爲法蘭西派駐中國之陸海軍軍官共計二十餘人返國出口貨中有湖絲絲頭數百件 
　　藍烟囱公司之明托號在進口時與景星互搤景星已經受重傷現明托號輪亦稍受微損其出口期原定三十一號今改爲二月三號 
　　二月一日大來世界班輪哈立遜總統號赴法有本埠勞敬修之姪公子勞澤生前赴馬賽同行者有李君等三人 
　　日郵社之日光丸此次由東洋來滬途過黃海忽遇大風波浪甚爲激烈致甲板上貨艙均被海水打入運滬各貨已有受水漬惟旅客等則告無恙云 
　　招商局之江天·太古之新北京·以及永安公司之永安等輪均將由下一班停航度歲至明年夏曆新正初五後再行復航 
　　美商羅斯福氏總理之柯爾輪船公司與本埠東洋公司合辦之新世界航路第一船名銀赤松號由紐約載得大宗烟葉·香烟·及五金等二千餘噸取道巴拿馬運河經太平洋來滬早應進口惟此船在去冬十二月内行至中途約到太平洋貨艙内忽然失火幸當時船員極力撲救未成鉅災惟船内貨物則受損與否須在滬起卸時始可明悉惟輪身則已遭損傷故在途即行修理因之進口延期直至昨日始到上海 
[大來世界班輪昨已抵滬]  
　　美視察團蒞滬游覽 
　　美商大來洋行之第一世界輪哈立遜總統號頭班東航係本月一號從碌衫磯開出五號經舊金山來滬昨日上午六時半船到上海進口後即駛入白蓮涇停泊大來碼頭載來舊金山商會會員男女三十三名共組一世界遊歷團其團員中有浩立西·愛倫博士·泰比博士·以商界名人愛立治·樂生寳·愛狄生·孚勒·巴黎德·白恒·洛介氏·愛立藴·亞士浩夫等等昨日抵申後各團員均已登岸滬上美僑紛紛開會歡迎各團員在滬考察三日定二月一日仍搭此輪赴香港·小呂宋·及南歐洲各國還美又大來洋行定明日邀請本埠中西各界參觀此輪云文匯報云大來洋行之哈禮遜總統輪於本晨八時三刻抵滬泊於浦東船中搭客除商務視察團外並有游客多人該船似略大於其他總統輪排水量二萬六千噸載重一萬零六百噸團員留滬時由美商會招待其女客則歸美婦女會招待本晚先由兩會分别設宴洗塵星期三上午由美商會供給汽車載團員游覽租界下午四時半赴上海總商會之宴星期四作蘇州之遊星期五則瀏覽南市名勝云 
[濟川輪觸礁續訊]  
　　字林報云濟川輪船在宜昌重慶間觸礁消息略誌前報本埠江南造船所西人毛根氏刻接該輪宜昌經理人柯克斯氏來電稱濟川於赴渝途中誤觸礁石船底穿三小洞立由船員修補仍能安駛至渝且又開行一班今不日將來滬大修云 
[俄難民急需職業訊]  
　　字林報云本埠俄難民中至少有二千五百人將有斷食之虞亟宜爲之設法若輩離去母國非爲娛樂計亦非爲游玩計苟得有故鄕安全之擔保莫不亟願回國現有若干已願得有機會即行回國預計遣送資斧自滬至俄邊每人約需三十四元苟資遣委員籌得的欵則請給車票離滬者當不乏人故目下資遣費之捐募愈多愈妙至其餘難民因聞回國難保安全之訊願在上海受苦靜待機會今救濟此輩端藉各方施助衣食而捐助施衣施食經費要亦多多益善惟吾滬對於難民不僅捐助欵項其責已盡當代籌工作之所往日西人意見以爲有數種工作不宜從事以保身分今則已非其時無論工作之大小總比無業爲佳俄人在滬月得二十元已能維持生活而其工作成績就某某兩公司言可謂佳良本埠西人刻正組織國際委員會爲此輩謀職業設一註冊事務所本埠苟有需人之處不論一小時·一日·一週·一月·或爲守望或爲車夫或爲建築工人或爲油漆匠或爲拉夫及其他職業皆可通知委員介紹委員姓名如下ADBellCRBurkillETByrneCGHumphrysLLionMHLoganIDolgorouckoffVGrosseBCHaileVMeyerWLMerrimanFMNeild 
[杭辛齋追悼會之籌備]  
　　國會議員杭辛齋業於前日出殯茲悉杭州張省長業已致函該宅治喪事務所允先撥一千元充治喪費至其餘各項尚在考議滬杭各團體如全浙公會·礦業協會·等擬即爲籌備追悼會於陰曆正月底舉行由褚輔成主持其事云 
「附張省長原函」展誦手書驚悉辛齋先生因病逝世海上哲人其萎痛惜何如茲特就公欵項下籌銀一千元飭由財政廳如數交中國銀行匯寄到祈查收轉交辛齋家屬具領并希見復杭夫人曁其世兄輩并乞代爲慰唁爲荷 
[夏布加註由煙轉口之照准]  
　　旅滬潮州糖雜貨聯合會因去年潮帮運韓夏布受市面影響積存在滬業經完税而未運出者爲數甚鉅且上海無直逹輪船至韓須由烟台轉口特函請滬總商會轉懇江海關税務司於其派司上加註由烟轉口等字早誌本報昨日該聯合會接總商會復函謂前接大函轉致税務司去後茲接復函謂所請加註一節深悉該業困難情形暫時可以照准惟須依照下列三種辦法㈠復出口報單内必須註明該貨係由烟台轉往朝鮮並註明請滬關騐放㈡該項復出口報單須呈送本關大公事房内存票枱交由指定之騐貨員察騐㈢遇有派司逾於一年之期即應在關另具保結在結内註明三個月内如不能證明該貨已由烟台轉往朝鮮則須另完「正半税字樣 
[大通路發生仇殺案]  
　　母...子...妾均係槍傷身死 
　　新閘捕房轄境大通路二百九十七號門牌於前日上午發生暗殺男女三名一案業經該管捕房派令中西包探協往查得已死男子係宿遷人名張海淸前在北方某軍隊爲團長兩婦·一爲其老母馮氏一則爲其第三妾李氏年祇十九歲似係仇殺即將三尸體舁入虹口斐倫路騐尸所報請公共公廨關讞員於昨日午刻會同美雅副領事蒞所騐得均係被人槍傷身死飭令塡明尸格遂升座公案即據中西包探投案稟明前情並據死者之胞弟張鍾吾投訴前爲兵士母兄與第三嫂氏不知被何人謀死等語又據死者之妻韓氏·第二妾王氏相繼到堂供稱丈夫與姑等住居大通路我等另居他處昨日淸晨有人來家囑往丈夫處由王氏前往到彼處只見小孩在樓下遂登樓見丈夫與姑及李氏均已被人謀死惟邁姑住居後房今夫姑等慘遭謀斃求請伸雪云云又據二房主王戎氏供稱昨晨有一人來家碰門入内口操北音稱送禮與張先生其人年二十餘歲曾經來過當即登樓逾時但聞門響以爲其人他去故不注意旋登樓察看見三人均已受傷張先生已不能開口餘不知情是實中西官核供遂於中西文騐訊單上分别下諭云騐得已死張海淸·張李氏·張馮氏委係生前被人槍傷身死飭尸妻韓氏具結領尸棺殮候嚴緝兇犯解究此諭中西官騐訊畢遂各乘汽車分道回署公共捕房麥警長對於此事非常注意除通飭各捕房中西探捕一體留心偵緝外並須移請法捕房及内地官廳帮同協緝務獲兇犯解究 
[商界對閩省慘殺案之憤慨]  
　　福建路商聯會之三項建議 
　　福建路商界聯合會昨致旅滬福建同鄕會云逕啓者閲台函藉悉貴省惠安鄕民被王永彝軍隊屠戮一案凡屬國民無不同深憤慨查此案發生已久竟不聞該軍民長官有嚴重懲治辦法不知天理之謂何國法之謂何且恐此而不懲各省軍人皆可相率效尤視民命如草芥矣我全國同胞亦將人人自危不知何處是安身託命之所即衡諸同類互助之義亦不應坐視敝會鑒於近年軍人違法行爲愈演愈烈若僅恃文電伸討不足以蔽其辜似應由全國人民起而爲嚴厲主張庶足以慰死者而儆將來除提案各路商界總聯合會議决派員會同貴會查辦外謹就管見所及擬定辦法三項是否有當尚希提交大會公决以期集思廣益一致伸討是所至幸此復並頌公綏附議案三項㈠搜集犯罪證據由所在地受害人將犯罪軍官·犯罪時期·犯罪事實·受害者姓名·調查確實并將焚燒房屋槍斃屍骸拍照一併寄申㈡組織國民裁判由全國法團公團推舉代表組織國民裁判所依照犯罪證據缺席判决其應得罪名㈢執行時期俟該軍犯解職脱離勢力範圍地後即由各該地公團法團將其解案執行並先期行知各省外交官以防冒領護照逋逃海外云云 
[西商掮客自戕]  
　　文匯報云本埠著名掮客腓特力克氏本日忽以自殺聞其原因除在經濟方面不甚順手一端外猶無所知腓氏年五十三歲平日神經淸明寓客利飯店業已二年昨晚出門時精神如常僅語其妻須赴華友宴回寓必晚囑勿守候下樓即付淸旅館賬項遂一去不返今晨四時腓夫人見夫猶未歸促旅館司事起遍詢各親友處俱無蹤跡直至七時遂偕其夫兄往仁記路二十五號腓氏辦事處則室門内扃腓已自戕在内彈中額際手猶握槍不釋腓氏爲人誠信知交甚衆本埠掮客界驟聞噩耗莫不震動經濟方面雖有負欠然爲數不鉅殊無自戕之道腓氏於南斐戰役曾爲軍官數月前偶感寒冷染流行性感冒自是意氣沮喪自殺原因此亦或其一端云 
 
 

Page 14

 
 
第一萬八千二百九十五號;中華民國十三年 西曆一千九百二十四年一月三十號
星期三 * *[南成都路昨晨之越貨案]  
　　包車夫有串通嫌疑 
　　昨晨六時許有盜匪六七人突至公共租界南成都路二百零六號門牌婦人葉李氏家碰開大門入内兩盜袖出手槍餘盜各執利刃嚇禁聲張闖入内室當被搜刦去内儲鑽鐲·鑽戒·鑽圈·及綢皮衣服·値洋五千元之大小皮箱各一只携贓逃逸當經事主令許志丕報告新閘捕房立飭包探何正喜·張盛全協同西探羅司馳往追獲盜黨江北人劉阿福一名並向事主詢得其家所雇之包車夫沈阿二等兩人偕盜同時逃逸顯係串謀遂將劉帶入捕房旋解公共公廨即據該探等上堂禀明前情並稱事主家之包車夫沈阿二已經地檢廳拿獲請爲展期以便移提沈到案質究云云而事主葉李氏延甘維露律師到堂代表請爲訊究訊之劉阿福亦延斐斯律師到堂辯護經關讞員核供商之美雅副領事判劉押候移提沈阿二到案下禮拜一研訊 
[圈地建園質問之二次復書]  
　　本埠新西區圈購民田·建築公園曾由縣議會吳履平於本屆開臨時會時提出質問因縣知事並未逐條答復再提質問茲得上海縣沈知事答復書録後 
　　逕啓者案准貴會函開准貴知事答復新西區圈購民田建築公園質問案不得要領本會吳議員履平等再提起質問請答復等因並録案到縣查工巡捐局辦地方之事所辦公園性質實屬於地方惟籌議執行係奉護軍使先後令諭照辦所以敝署與滬南工巡捐局皆奉令遵行公園爲公共游息而設當然不以收益爲目的惟建築公用必須籌欵而原案籌欵補助係建築基地之外寛留餘地招商承領之欵爲補助公園經費因招商承領之地有馬路公園之利益價必增於圈購之時此係籌欵補助公園經費非設公園以求收益至謂民有土地依何法令可以招商承領未購以前爲民有土地旣購以後則産權旣經轉移並非以民有土地招商承領圈購之目的在辦公園其所以購地不僅以公園適用爲止者因原案籌欵補助以建築基地之外寛留餘地招商承領之欵爲補助公園經費雖圈購不僅公園基地仍係辦公園之目的地價一項派敝署佐治職員姚元鑫並二十七保一圖董張鴻敦及滬南工巡捐局所派人員先後評議因所議難資根據仍以該處近來買賣田房之契價爲標凖所以派員集議未實行評議之權購地事實已據業户先後領價交單惟尚未完竣建築公園係滬南工巡捐局之事所有規則應俟該局訂定後函知至謂工巡捐局負責籌欵何以尚須補助該局因建築公用所費甚鉅無完全的欵所以尚須補助事關地方公益又係奉令遵辦並無不合相應函復即希查照此致上海縣議事會議長莫 
[總商會致北市米業四團體函]  
　　爲調和浚淞意見 
　　聯合通信社云上海總商會副會長方積蕃近因籌欵自浚吳淞江問題節節進行頗見順利乃與吳淞江最關係前此最熱心認籌經費之米業忽一部份意見有不融洽發生停捐之議若果實行非特米業前此一番令人欽仰之熱忱毅力付諸流水勢必牽動全局破壞自浚主張除於前日函請滬北米業聯合會坐辦范和笙面商一切並請轉逹米業各領袖外昨復分函上海機器碾米公所·北市米行公會·滬北經售米糧公會·駐滬常熟米商北公所·等請其仍本初哀贊助進行録其原函如下 
　　逕啓者蘇州河議决籌欵自浚由上海商業團體攤認半數經費三十萬元一事經貴同業認允於五年内擔認經費六萬元并自本年一月起即已按月認繳集有一萬餘元毅力熱忱一時無兩而各業亦聞興起踴躍認籌正冀左提右挈相與有成使積年懸案從茲解决不謂報紙流傳竟有一部份倡明年截止之議雖事出意外眞相難明而敝會所鰓鰓過慮者深恐此説一播互相觀望非特貴業一簣功虧或且因之牽及浚河全局不得不以管窺之見爲貴同業陳之蓋此次限期截止之説揣其由來一謂浚河工程着手無期因之灰心短氣也查新閘以東一段貴同業早有就所集之欵自行開浚之議惟工欵相去過殊實施不無窒礙現時各業紛紛認籌正爲厚集其力免致因工欵不繼而中途停頓起見且官廳方面亦有於兩月以内將欵項如數提存之行知是該河工程之不容再緩官商輿論已趨一致但使商業方面認籌之欵如數認足即可敦促官廳將租界内一段河身先行動工諒官廳亦必忻然樂從毫無阻礙如果截止之議實現則一業停頓百業解體而已集之欵又萬不足爲浚河之用令前功盡棄今貴同業認籌獨多自係當仁不讓之氣槪此眞貴業特有之榮譽而爲他人所望塵莫及者語有之蟻駄一粒馬負千鈞公益所在亦惟視其力之所能及行乎心之所安而已商家籌欵銖積寸累莫非我同人血汗之資敝會所敢一再宣言者此次擔任經費之團體無論其爲數若干皆有發言之權利監察之責任况以貴同業擔負獨多尤無轉令向隅之理此中委曲情形有非楮墨所能宣者已轉託范和笙君一一代逹矣至於已經起征欵項之如何存儲亦請范君將簡明數目即日宣布於公衆之前藉昭大信總之此舉之能否貫澈即爲我滬商能力之表演用再開誠布公向貴會爲將伯之呼務請按照原議切實進行實深感禱並盼見復 
[旅滬皖米商之斛米收欵辦法]  
　　致米商團體之兩公函 
　　全皖旅滬米商公會於二十七日午後在牯嶺路十六號開會邀集皖米經售人華殿卿·蔣鑑淸·蔣石稚·張子宜·等十餘人討論斛米收欵辦法當經各經售人與米商公同議决辦法四條並致函經售公會碾米公所商請同意茲將原函曁斛米收欵辦法分别録下 
　　「致經售公會函」逕啓者本月二十七日敝會開會荷承光臨公共討論斛米收欵辦法所議四條隨函附上即希貴會諸公會同碾米公所曁米行公會開聯席會議通過此項四條辦法以便甲子年正月財神日實行不勝企盼云云「致碾米公所函」逕啓者敝會於陽曆一月二十五日曾邀台端公共討論斛米收欵辦法經諸公表决囑敝會與經售各號家籌議一切已於二十七日約集經售各號家蒞會通過擬定辦法四條茲特附上敝會以此舉爲妥善之辦法且與貴廠有促進營業發展之樂觀諒邀贊許特此函請查照並希主持示復無任盼禱 
　　「附斛米收欵辦法四條」㈠議各經手每次賣米時與行家雙方交換成交單註明價目用三聯票（格式另訂之）各蓋戳記以昭憑信自甲子年正月財神日實行㈠議經手人代客售米與行家成交後照成單數目自成交日起歸十日内斛淸不得逾期不斛成交單内石數價値亦自成交日起歸十日内收欵無論廠家收欵及經手人收欵設欵項行家逾期不交槪歸收欵人負責客家均不承認倘當日售米當日斛淸即付現欵者客家即回帖十日拆息以昭公允㈠經手人每日經手賣米成交以下午二時爲限逾時不得反悔㈠凡係私米售出行用訂每石一角五分設若增加不經米商公會許可不得擅加云云 
[催索水電估價淸册]  
　　閘北水電廠估價單送交實業廳轉呈省署後省長因僅知估計總數尚欲索取估價淸册因原估價員克利門君不在上海尚未繳往已誌本報茲悉實業廳近又迭奉省令催向各工程師索取此項詳細估價淸册故昨日張廳長又函請上海總商會迅向三估價員接洽催送以憑轉報云 
[烟濰間將由汽車載運郵件]  
　　大陸報云郵局消息魯省郵政當局已與烟濰汽車路主事者商妥租用該路行駛汽車運載郵件車由郵局自備逐日於烟臺濰縣二地開行一次以速郵遞現定陰曆新年實行云 
[郵局貯金之近况　貯數報告]  
　　吾國郵局自民國八年七月份起開始收受郵務貯金各地分局均一律施行昨年總結計收入貯金總數二七一五九六四元餘現存上海各銀行者計一○一○○兩又五八五二九元云云 
[納税會昨開常務理事會]  
　　會中經費須另籌 
　　上海公共租界納税華人會昨日下午一時舉行常務理事會討論該會一應會務該會原有省署外交費項下應撥補助費洋一萬二千元現經蘇省財政會議决删除此後該會開支完全無着故現擬另行設法云 
[嚴家熾昨晚返寗]  
　　江蘇財政廰長嚴家熾於前日由寗來滬籌欵及調查紙烟業反抗特税等問題茲已事畢業於昨晚由滬乘滬寗夜快車返寗 
[私販軍火之凱雷氏請求覆訊]  
　　大陸報云美人凱雷氏前以私販軍火由美按察使羅平吉氏判罰二千五百元在案昨日其代表律師樊克令氏又向羅使請求復審主要理由爲證據不甚充分胡檢事表示反對現正在羅使研究中云 
[交涉公署明日全體遷往新署]  
　　江蘇特派交涉公署在城西新區建築新署業經次第工竣定期遷入辦公前已頒發通告等情已誌本報茲昨該署已陸續將各科文卷·器具·等遷畢現許交涉員定於本月三十一日上午十一時進屋辦公已飭令各科長·各科員·各秘書·曁公役·茶房·等屆時齊至新交署站立以便舉行進屋禮並聞舊交署房屋已經退還盛氏房主惟因會丈局房屋未竣一時未能同時搬遷故商允房主暫住數旬再行搬遷云 
[索賠躉船被撞損失之昨聞]  
　　本埠太古公司接滬總商會來函謂吳淞輪沉九江招商局躉船要求賠償迄未解决近來九江方面以年關已近客商咸切隠憂特推代表來申請予援助用特奉詢請貴公司將此案議定辦法及賠欵何時可發見示以憑轉答云云茲悉該公司以此事出於意外至損客貨深爲抱歉業已預備賠償按照法律賠償數目應以該船註冊之噸數爲憑每噸八金鎊爲限其欵須呈繳法庭聽候支配前日曾函請招商局備一損失估計單以便核辦迄今此項估計單尚未送到一俟該局將應需之數約定及最後解决以前所擬預支之任何欵項·該局支配責任之保證一併備齊交到後無不樂於盡力使當局各員先付此項臨時之欵昨日業經秉此意旨照復該會矣 
[三團體合組娱樂大會]  
　　有新劇電影音樂等種種 
　　本埠家庭日新會·職工敎育館·戲劇協社·爲提倡正當娛樂除新革年惡習定陰曆正月初六日下午二時假職工敎育館合組娱樂大會内容有報告·音樂·新劇·名人演説電影等音樂已請定陸露沙等諸同志之音樂隊新劇爲戲劇協社新編之家庭劇「好兒子」電影有明星影片公司之「上海新聞」·「頑童」·「大閙怪戲塲」·商務印書館之「猛回頭」·「兩難」·等入塲券每張售小銀元二枚售券處江蘇省敎育會及中華職業學校 
[北海路命案盜匪提滬]  
　　盜匪名李長生 
　　公共租界北海路（即六馬路）興發客棧於民國十年四月間匯司捕房包探奚德安·楊兆麟·因捕拿大帮盜匪楊五寳等被盜拒捕開槍擊傷身死兩命當經捕房緝獲盜黨楊五寳等多名解由會審公堂訊實判决解送護軍使署執行槍决在案茲經滙司捕房華探目陸連奎偵查得是案盜黨李長生匿跡蘇屬滸墅關下塘北津橋藥材舖内日前稟請公堂備文前往會同蘇常鎭守使署調查員郁良卿·吳縣偵緝隊秦排長前往按址將李盜續獲於前晚搭滬寗火車迎提來滬管押滙司捕房捕頭麥根泉氏詰問口供一過諭飭押候禮拜三（即今日）解送公堂請辦 
[拘獲塘山路刦案搶匪]  
　　本月二十三號上午七時搶刦虹口塘山路三十二號門牌婦人張方氏家金銀飾物現洋之盜匪前日被包探何慶恩·王桂生·徐德森·緝獲李康國·周鍻金·張阿榮·高阿友·等四名吊出原贓昨晨解送公共公廨請究經陸襄讞會同美阿副領事略一質訊諭令帶回捕房收押展期一禮拜查明有無另案再訊 
[取贖活産錢洋折合法之省令]  
　　上海縣知事昨奉省長第六六○號調令云據南通縣知事呈稱案查十一年十月二十三日據邑紳周坦習等函稱竊我國貨幣向以制錢爲本位通　大邑雖使用銀兩亦仍就錢價折合偏僻之區則無不以制錢爲唯一媒介品淸季墨幣輪入政府復自製　元風氣於是漸變而民間計算物價仍以制錢爲標準當同光之間銀元代價自七百八九十文至一千左右及光緒末葉以迄宣統各省鼓　當十銅元量輕質劣兑價乃日漸低落然猶不出一千三百文之數近十年來私鑄日多以致銅元充斥市場兑價乃江河日下長此不已不知伊於何底而尤爲不平者惟農民典抵田産回贖之一端查本邑東南鄉一帶活賣（即典抵）田地向皆以制錢論價上契然後按市折付銀元値此兑價大跌之際出典之户大都乘機搶贖轉賣冀得意外之餘利典主無形之中受虧過甚因此爭議紛紜甚至釀成交涉（中畧）坦等里居所在目睹此等紛擾不平情形爰經一再討論並將近三十年兑價詳細考查竊擬補救方法約有二端一以每十年之上下平均兑價作爲標準列如民國元年至本年十餘年間平均兑價爲一千三百八十五文即定爲每元之標準凡此十年内抵典立契之田悉照此價核計而上至同光宣統各朝亦酌量分别時期平均規定此甲説也一將同光宣民以來逐年兑價詳細查明凡何年典抵立契之田産即以立年兑價與此時回贖時之兑價通扯折算例如光緖三十年典抵立契之田其年兑價爲八百十文目前贖取時之兑價爲一千八百十文通扯折算爲一千三百十文即按此價折算庶買賣雙方二無益損此乙説也舍此二策殊無妥策惟事關社會經濟及多數農民生計本非坦等私人所敢遽行支配爲特抄附三十年兑價表函陳鑒核懇祈迅賜裁奪定案布告施行杜紛安農地方幸甚等情及附銅元兑價表並准通邑農會會長張紳詧咨同前由各到縣當因近年以來銀元兑價與前逈不相同從前活典田房産業以錢計算者近來照價放贖誠如周紳等所論受虧過甚殊非持平之道所擬甲乙兩種補救辦法均甚妥善而尤以乙種辦法爲較妥即經採用乙種辦法試辦行之年餘人民稱便凡遇活産取贖錢合洋價爭執用乙法以判斷無不迎刃而解茲據周紳坦等面請轉報查考以垂久遠或蒙上憲以乙法爲可採通飭各縣參酌仿行尤爲公便等語前來知事復查周紳坦等所請係屬爲公起見自應代爲轉呈理合照檢通邑前各年銀元兑價一覽表具文呈送仰祈鑒賜查考至應否通飭各縣參酌仿行之處出自憲裁深爲公便等情據此除指令呈表均悉該縣活産取贖錢合洋價採用乙種辦法旣據稱試辦年餘人民稱便候通令各道尹各縣知事遇有此等爭執案件參酌辦理仰即知照此令印發外合行令仰該知事遵照此令 
[南洋煙草職工會之緊急會議]  
　　援助德輪水手鬥毆案 
　　本埠南洋烟草職工同志會因德輪毆殺海員一案發生昨特召集臨時緊急會議討論援助辦法由主席容祖祈佈告開會理由經簡儉·馬偉卿··徐禧等相繼討論僉謂事關同胞生命及國家體面須竭力援助議决由該會自行捐助洋一百元充海員工會爲死者伸雪聘請律師經費議畢散會又該欵已交海員工會同人周柏祥手收轉交海員工會云 
[海盜擄警勒贖]  
　　陰曆本月十五日晨吳淞口外崇明縣轄保衛團長鍾小明偵悉小羊山忽來台州海盜當即商同鄰近馬蹟山保衛團長丁家宏即派團丁劉某並水警隊士沈某雇乘漁船至小羊山查探盜黨踪跡詎事機不密反爲盜等察知即將劉沈兩團丁擄上盜船駛往台州洋面而去迨所雇漁船户回報後盜已不知去向宋隊長恐沈警爲盜黨所害嚴飭丁團長不應擅自派遣水警遂向丁索人前日（二十二日）被擄沈警已由盜窝釋放乘輪至淞據云劉團丁須洋五十元往贖盜黨曾屬轉告馬蹟山丁團長速即備洋往贖云 
[廬陽公案之昨訊]  
　　廬陽公失竊洋紗二十五包直貢呢三箱一案業經水陸各警署先後緝獲要犯王連生·老大奚阿三·及利民利國二小輪老大王老虎·陸炳生·等押解地檢廳訊辦在案茲悉尚有該駁船二老大顧義郎提贓逃匿崇明縣境經水巡捕房購線拿獲引渡到滬供出銷贓處所當經包探何春生稟請地方檢察廳發給搜查票往崇明吊獲原贓洋紗七十六枝計兩包缺四枝尚有十六包並直貢呢十七疋由顧義郎偕同魏寳謙賣與船户劉萬龍處往吊未獲劉魏二人早已聞風逃逸故將船送交崇明縣看管何探已於昨晨到滬即將人贓於午後轉解地檢廳訊辦 
　　又函云廬陽公報關行失竊直貢呢等三十六箱案内獲犯邱元祥解送法庭供出竊物匪黨陸再耕等數人在黃浦中謀斃裝運三十六箱船户三人等語嗣經屍屬奚瑞卿·趙如祥·等聞耗投廳稟請伸雪在案茲悉此案經地檢廳車檢察長飭警往傳奚瑞卿等到廳委派張檢察官傳案訊問據奚及趙如祥同稱民等兒子均以撑船爲生今年舊曆十月初二日由浦東爛泥渡駕舟出外裝運直貢呢等一去不回人船兩失久查亦無影響茲聞被人謀斃棄屍浦中然屍身仍無着落爲此來案要求澈究等情問官得供查閲在押案犯邱元祥供詞有船户三名舊曆十月初二夜被謀身死屍身擊在鐡錨抛沉浦底希圖滅跡等語故該屍遇害至今并未發現乃諭飭奚·趙·二人着出外設法赴南黃浦打撈屍身再行辦理 
[吳淞三夾水發現巨大桅檣]  
　　日前有江北漁船户王某等在吳淞口三夾水捕魚時扒獲巨大桅檣因各漁船狭小難以撈起當即留存標識回至吳淞邀集蕩錨帮船户小得福·吳鮑大·等前往該處設法撈獲運至吳淞售賣聞該桅檣係外國暹邏泥所製質地堅硬耐用故價値頗鉅並聞此桅係某沙船甲午年中日戰爭時在三夾水所失之物云云 
[滬寗火車遇盜訊]  
　　大晚報云星期日淸晨曾有盜匪數人在上海市外夥刦滬寗火車並傷路員一人此事以當事者守秘密至昨日始洩出被刼之車係三十七號赴寗貨車地點即在離麥根路站不遠之處時司機人見軌道上置有障碍物急行停車隨有武裝盜匪十人出現盜首自稱奉長官命令上車查抄烟土喝令告知藏土所在車上人員以未知有烟土藏匿對遂致用武未幾盜衆下車逸去結果伙夫及司機人均受傷司機受傷尤重後卒易人開車云 
[滬寗車途中損壞　　慢到四十分鐘]  
　　昨日（二十九）滬寗來滬之常滬區間車行至無錫站時機車忽然損壞不能行動俟救濟機車到站方能開行故抵滬時約慢四十分鐘 
[閩南軍界實行兵工計畫]  
　　中華全國道路建設協會前請福建陸軍第一軍第四旅旅長王永彝贊助閩南道路分會之進行並請提倡路政市政該會昨接王旅長復函允竭誠贊助並云所兼任總辦閩南善後事務局之計畫即採照道路會提倡兵工築路之辦法請閲附陳市政與興泉永各縣之規劃圖書表册如有未盡之處尚祈指敎云云聞該會擬將各件編登道路月刊供獻國人以資參考云 
[上海商業市况彙錄]  
　　金融 
　　昨日銀幣市價稍跌早市價七錢一分九釐三七五午市收盤價七錢一分九釐五較上日小去一毫二忽五中國銀行由南京運來洋二十萬元又由蕪湖運來洋五萬元交通銀行由杭州運來洋二十萬元各莊由蘇州運來洋八萬元　 
　　銀拆早市息價九分午市收盤爲七分比上日小去一分滙豐收欵五十萬兩麥加利花旗正金等收欵四十萬兩大條烊出現銀十八萬兩滙豐由花旗公司裝來大條二百零九條友華由該輪裝來大條二百二十六條墨灣由該輪裝來大條二百四十二條 
　　昨晚止各銀行查倉庫存現銀二千零四十四萬兩現洋三千二百三十一萬元大條二百四十二條日本銀幣一百二十二萬元各莊存現銀四百十萬兩現洋四百四十五萬元 
　　國内匯兑 
　　昨（二十九日）國内滙兑據上海銀行公會報告各埠滙價變化較少北京公砝價計一千零五十五兩五錢比前日又小一兩銀元退去七角半價爲一千零十一元二角半天津滙市漲落仍與京匯相同計行化價爲一千零六十三兩五錢銀元爲一千零十元零二角五分漢口洋例跌落五錢每千兩合規元三十二兩七錢五分銀元縮小五角價計一千零十一元烟臺烟估價掛一千零五十七兩比前日漲起三兩半銀元暴跌十二元價爲一千零十五元濟靑兩埠各無電來致價無揭暁其餘各處市價均與前日無異云 
　　又上海商業儲蓄銀行國内滙兑二十九日行市報告云今日京津零滙水又疲計京公砝爲一千零五十五兩五錢津行化爲一千六十三兩五錢各跌一兩京洋爲一千零零八元津洋爲一千零零七元保定唐山各跌二元同爲一千零零八元漢電洋滙仍爲一千零零八元銀滙掛牌長五錢計洋例每千兩合規元一千零三十二兩七錢五分其餘各滙極其穏定年關（陰曆）伊邇滙市亦無甚消息也 
　　外幣 
　　昨日各種外幣現貨交易依舊無甚發展是以雖標金回高而市價祇能站住英金票買價爲八元三角三分花旗票爲一元九角六分老頭票買價計八角七分七釐各與前日市情相同餘如荷港坡法德俄諸票亦與前日行情相同云 
　　金市與匯價 
　　昨日大條均無更動標金開盤亦與相等價係三百十五兩八錢後略增高三錢先令開出除美法兩價稍有伸縮外餘未動金價亦平定先令市面仍穏銀行賣出三月份三先令三辦士買價三先令三辦士零六二五美滙賣出三月份六十九元三角七分半買價六十九元半東滙三月份賣出六錢四分半買者六錢四分二五交易甚稀至十一時左右收盤價三百十六兩三錢烚赤成交四平價三百四十一兩至三百四十二兩散市後約三刻許先令 
忽又改改短二五掛三先令三辦士二五餘市價咸皆改變故午後開盤金價即漲至三百十七兩購者尚非易易嗣又高至三百十八兩先令開出勿動市面因午刻改縮致價較軟三月份先令銀行賣出三先令二辦士八一二五買價三先令二辦士九三七五美滙賣出六十九元一角二分半買價六十九元三角七分半東滙賣出六錢四分七五買價六錢四分半後先令祇三先令二辦士七五可結買價三先令二辦士八一二五惟美東兩匯價無甚特異金價最高漲至三百十八兩九錢收盤係三百十八兩六錢較上日價每條漲銀二兩六錢恒孚等首飾每兩亦漲半元又據業此者報告今日大條有看縮希望金價或再增涨亦不爲奇云云 
　　絲市 
　　昨日洋莊絲市依然淸淡緣歐美等處行市仍疲橫濱日絲亦無起色以致滬埠各絲經銷路異常呆滯兼以時屆年關華絲商意售貨絲經交易因益淸寂廠白黃灰各經均無成交惟七里白絲昨由法莊購去十包價頗堅挺云 
　　茶市 
　　昨日星期二本埠洋莊茶市殊形淸淡珍眉珠茶等貨因法國金融緊急法郎逐步放長之故市面完全停滯大帮因美國存底豐厚亦無銷塲加之年關在邇成交之貨未能收銀故各茶棧家均不願遷就脱售昨日全市僅由洪源永茶棧售與同孚錦隆兩洋行計甯州紅茶一百九十六箱價三十一兩大帮中拆出之娥眉芽雨六十七箱價二十二三兩市價較前均無漲跌其餘均無交易云 
　　棉紗 
　　昨日星期二因陰曆年關已近客帮交易漸見淸淡故買成者祇本紗一百餘包日紗一二百包價較上日略加二錢五分公會小包仍無售開各交易所標準紗價比星期六軟三四錢三品紗來電較前日小去日幣一元美棉電報現期遠期各小十個磅音印度棉花朋搿而跌九個羅比奥浮辣跌六個羅比白洛去跌八個羅比中外各紗廠洋行皆無開出市面仍屬穏固 
[一月份上海物價指數表]  
　　財政部駐滬調查貨價處所編一月份上海物價指數云本月份上海物價總指數爲一五六·七比上月微跌去百分之○·五比去年本月仍漲起百分之二·六五大類中惟金屬較前略高疋頭及其原料類站定其餘三類均比上月低落百分之○·六到百分之一·四不等按本處指數向以每月最後之水曜日市價爲標準本月第五水曜日爲本月三十日已迫近陰曆年關各業多無正式市面故即以第四水曜即二十三日市價爲根據本月份指數表列下 
　　十三年一月份上海物價指數表 
月别　　　　二年二月　　十三年一月　　十二年十二月　　十二年一月 
類别 
糧　食　　　一○○·○　　一三九·一　　　一四一·二　　　　一四八·五　 
其他食物　　一○○·○　　一五四·九　　　一五五·八　　　　一四六·六 
疋頭及其原料一○○·○　　一六五·七　　　一六五·七　　　　一五七·○　 
金　　屬　　一○○·○　　一六一·四　　　一六一·○　　　　一四二·六 
燃　　料　　一○○·○　　一六九·九　　　一七二·二　　　　一八八·九 
雜貨建築材料　一○○·○　　一六三·八　　　一六二·九　　　　一六一·七　　 
工業用品　　一○○·○　　一八三·五　　　一八九·六　　　　一九二·八 
其他物品　一○○·○　　一二八·八　　　一二九·七　　　　一三一·二　　 
雜貨平均　　一○○·○　　一六一·五　　　一六三·六　　　　一七○·三 
總平均　　　一○○·○　　一五六·七　　　一五七·五　　　　一五二·七　　 
[靑年會平民敎育班消息　成績可觀]  
　　本埠靑年會近爲提倡平民敎育計特在該會所設立平民敎育班開班以來報名入學者百有餘人所授課本務期切合於一般求學者之應用現已授完千字課第二册於上星期考試及格者竟有五十三人計得百分者六名九十九分者三名九十八分者二名餘者答案亦屬可觀茲因年關在即故於前晚（二十七日） 
舉行寒季休業禮凡考試及格者均贈以獎品以資鼓勵云 
 
 

Page 15

 
 
第一萬八千二百九十五號;中華民國十三年 西曆一千九百二十四年一月三十號
星期三 * *本埠新聞二 
[請撤銷皮匠公所之又一呈文]  
　　揚州皮匠業反對張玉庭等假設公所勒捐歛費一案詳情迭誌本報雖經該業王錫斌等三百十五人聯名一再請縣撤銷仍未見諸明令致該揚帮皮匠惶惶終日不敢出外營業情形極爲困苦並日有多起奔走該業代表王錫斌周學江等處詢問僉以此種歛錢公所不奉明令撤銷則决難安生營業云云昨復該同業聯名禀請上海縣公署明令撤銷以靖入心錄其原文如下 
　　爲案懸禍延危機潛伏環叩令撤銷以　根株而安工業事竊皮匠同業因被業外人張玉庭·張培林·張啓榮·等違示勒捐糾黨逞兇幾釀巨禍是以聯合同業三百十五人環叩鈞署陳訴冒官歛費兇暴行爲請求明令撤銷根本救護沐恩傳呼代表晋署垂問肇禍情形業將種禍根由與若　闖禍經過以及逢攤歛費遇　索錢聲勢洶洶不可終日各節歴訴聰聽當蒙温語慰藉准予撤銷旋奉示云云各等因在案泣思皮匠爲勞動小民侍工餬口終年本無暇晷若輩無業流氓專以敲詐度日勞逸殊情自强弱異勢况彼黨羽衆多四出要截動轍詐稱奉縣示收捐抗捐即是違示毆後仍須送官究辦云云此種兇妄豈皮匠個人所能抵抗且禍端雖啓於一時而禍機仍復於日後若輩皆抱絶大希望而來不塡慾壑貪心不死若不經明令撤銷則將來之患必恐層出不窮不但萬餘工人被其蹂躪殆盡即於地方治安亦恐有莫大之障碍事實昭彰證據確鑿固已百喙莫能遁形連日報章迭有紀載豈盡難憑此時非根本剷除終有死灰復燃之日爲此迫叩鈞憲恩鑒文將該假名之公所發封並將撤銷緣由布告週知庶足靖人心而杜後患實爲公德兩便謹呈 
[請撥地建築救火會所函]  
　　上海救火聯合會昨致浦東塘工善後局函云敬啓者竊查浦東爛泥渡一帶人烟稠密火警頻聞向無消防機關遇　束手長此以往總非地方之福故於民國四年由當地紳商組織浦東爛泥渡救火會嗣後加入敝會遂改爲上海第九區救火會規定浦東洋涇市爲區域曾經先後呈報行政官廳備案在案自上年修改章程後將第九區改爲浦東區添購器具積極進行其會所本就渡口土地廟平屋狭小不敷應用且在小街遇警進出不便屢欲覔地遷移從事擴充苦無相當之地現查該處花園石橋北首沿塘有留步公地一方向來堆積垃圾並無他用當即派員會同浦東救火會前往丈勘計地二分四釐七毫若將該公地建造浦東區救火會會所之用不獨地點適中抑且遇警出入相宜查浦東護塘塘基留步公地向歸貴局主管爲此繪圖函請貴局俯念浦東廠棧林立輪步櫛比講求火政實較他處爲重准予呈縣迅賜撥給俾得建造會所實爲公便云云 
[送運大批鉛角之破獲　　計一萬餘枚]  
　　近日市上發現混用鉛質僞角之案時有所聞淞滬警廳特令飭各探注意查緝昨日南市大逹碼頭寗興輪船到埠即由火艙間生火工人沈阿根施榮欽二人手提巨大包裹一個内藏鉛質四開僞角一萬餘枚送交十六舖橋堍之大昌烟紙店内收藏私行兑換甫由該烟紙店收下即被偵探吳錫生查見當將鉛角如數起出又將提送之沈·施·二人一併拘獲解送警廳訊辦 
[僞造鉛角人證解往龍華]  
　　上海防守司令部稽查羅文標前日查見陳新弟携帶鉛質僞四開小洋在南市十六舖地方購物混用將陳拘獲詰據聲稱此項鉛角僞造機關在高昌廟地方即將陳新弟帶至高昌廟警察分所會同巡官許荃鎭率警偕往永安里七號門牌搜查起獲鉛質四開僞洋二百二十四角八開鉛角三十六角鉛質大洋三元私鑄印模大小十副並獲僞造鉛角之韓長根·林開春·陳富光·等三名又搜出烟槍烟燈各件一併帶所研訊供認私鑄不諱惟陳林二人堅不承認許巡官得供後以案關僞造鉛角情罪甚重故將一干人證並起獲各件解送龍華護軍　署請爲訊辦 
[淞滬警廳新委譯員]  
　　淞滬警察廳長陸榮簽現委任湯有爲爲該廳譯員聞湯已於昨日接到該委任狀定今日赴廳謝委云 
[豫園商聯會再致電燈公司函]  
　　請復加費之理由 
　　邑廟豫園商業聯合會於昨日上午十時爲電表速率事續行召集全體會員開緊急會議公决再行致函電燈公司詢明切實增加電費理由原函如次 
　　南市電燈公司經理董事諸先生均鑒前荷復函並承派員前來校核殊爲感佩惟茲事乃各燃户紛紛來會陳述電費日增遂致迭次召集會員開會討論公决向貴公司致函磋商酌减但事關公共之損失衆議僉同須加减輕爲主旨蓋電費一項乃各店經常支出列入預算今驟然增加溢出預算之外實難負擔雖經公司派員一度敷衍之校正然各裝户仍難免此額外之損失况時間則今昔相同用電亦與前無異其費增加之數實難明了抑新表之速率與舊表相去太遠請將二表切實比較並將去冬各裝户徵收電費之根簿詳細逐一校對顯見大相遠殊現經各裝户續行開會議决公請切實核减並祈將本年冬季各户電費增加之理由詳細説明詳爲賜復以憑　案實紉公誼 
[閘北十一路商聯會舉行迎春禮]  
　　閘北十一路商界聯合會昨通告各會董會員職員等文云逕啓者本會原有蒙古路晋康里會所地址偏僻不便辦公茲擇定大統路五百零四號華東公學内爲新會所准除夕日遷進翌日適爲甲子年元旦逢春時不多遘同人集議僉以陽曆新年旣有團拜禮陰曆新年又値時逢佳日應舉行迎春禮庶中外不偏陰陽並重以符我商人慣例並祝國運和平從茲統一熙來攘往與歲更始茲定元旦日上午九時在新會所敬備茶點至希駕臨同伸慶祝無任翹企 
[警廳招領迷失女孩]  
　　淞滬警察廳昨收有女孩東來一口年十一歲長尖臉嘉興口音上穿黑布白點罩衫灰色斜紋布褲黑鞋洋襪頭梳小辮耳無墜現留飬閘北慈善團招家屬認領云 
[挹雲室義賑近訊]  
　　挹雲室今秋由朱葆三章一山君發起籌辦義振以來所施棉衣及掩埋枯骨等事信用卓著現朱君等奉濟佛乩諭定於本月二十一日停砂並請龍虎山張正一眞人到壇封盤助入各種靈符爲保産降魔救世利人之用一時各界往覩光儀者薈萃一室可稱盛事云 
[汽車肇事]  
　　六千六百二十號汽車昨午前駛過南市一區警署附近將在如意街開設大餅攤之陳金元撞倒受傷由警將汽車夫楊阿毛拘送一區警署連同陳金元并送法庭訊辦由檢察官騐得陳受傷屬實判送新普育堂醫治楊着收押候核 
　　昨日上午十一時許蘇州人周鳳山在愛多亞路行走被汽車撞倒腿足受傷由大自鳴鐘法捕房三百零九號華捕到來抄錄汽車號碼另雇車送受傷人往仁濟醫院醫治一面歸報捕頭候示 
　　又有某號汽車於昨日午刻駛經吳淞路撞倒行人童正餘頭部等處跌傷經虹口捕房三百零三號華捕將汽車號碼抄錄另雇車送受傷人往同仁醫院醫治即持傷狀單呈報捕頭請究 
[火車碾傷婦人]  
　　昨日滬甯鐡路鎭江車站小火車拖帶客車一輛開往江邊車站時適有一婦人經過軌道避讓不及腿部致遭碾傷旋由站長送往鐡路醫院醫治 
[凶毆身死案之檢驗]  
　　張學雲·張李氏·母子控表親李廷高在方板橋劉王氏車寓中遭楊阿慶等兇毆身死牽涉董文玉·劉王氏由警拘送法庭請官相騐一面查拿在逃之楊阿慶究辦在案昨午地檢廳委派蕭檢察官將一干人提訊一過判令還押遂帶同沈檢騐員等詣方板橋七十八號劉王氏車寓屍所檢騐得李廷高委係被毆受傷氣閉而死塡明屍格判張學雲等備棺收殮聽候返廳訊辦 
[七浦路洋鐡店火警]  
　　虹口七浦路五百三十四號門牌凌順興洋鐡店於昨晨九時半不戒於火頓時冒穿屋頂延燒至五百三十三號門牌陳中和米店五百三十五號聚仙園茶館當經各段救火會聞警各驅皮帶車到塲灌熄共計焚燬房屋四幢事經該管捕房得悉立飭包探前往 
詳查起火情形稟候核奪 
[拘究放火嫌疑人]  
　　販賣菜蔬之海門人袁麟福住閘北永興路前晚被四區崗警劉　潔拘入區署因該處客民所居之草屋忽然起火該警以袁有放火嫌疑解請訊究經劉署長質訊袁供鄰居草屋失火民正在帮同施救被疑放火請察奉諭　押候查核辦 
[窶人圖盡獲救]  
　　昨日午後一時有甬人楊阿毛至浦東春江碼頭投浦自盡當經渡夫救起送交水巡捕房訊據楊供稱因來申尋親不遇川資用完生路已絶不得已出此下策等語　判函送甯波同鄉會發落 
[扭控拐賣女子]  
　　鹽陳人陳發華住閘北漢中路前日扭阜甯人高長仁至四區三分所控稱民妹阿二年二十一歲已嫁與許姓今年五月間被高拐賣於鎭江妓院内得洋一百二十元今始尋獲請究經倪署員質訊之下高供前與阿二姘識是實曾經涉訟嗣不知被何人賣入妓院云云奉判解科候辦 
[將姘婦押娼之懲儆]  
　　無錫婦人蔡陳氏前與蔡鴻勳姘識被蔡由原藉領來上海前日由蔡將陳氏領至法租界毛洪氏所開妓院内押娼事爲法捕房探目陳順寳查知前往將蔡與陳氏一併帶入捕房昨解法公堂請究先由陳探稟明前情詰之蔡陳氏供丈夫故世多年因貧無奈故與蔡鴻勳姘識現蔡因歇業已久無力飬活是以將吾押娼等語質之蔡鴻勳供實由陳氏自願爲娼故敢抵押請求恩宥 
聶讞員商之法領事判蔡押西牢一個月以儆陳氏洪氏一併斥退 
[誘姦女子押兩月]  
　　住居法租界朱仲山之女兒朱雲雲於前日被朱之學徒田來玉誘拐出外匿居某客棧内奸宿事爲原告查知報告捕房飭探將田及雲雲一併拘獲帶入捕房昨解法公堂請究先由原告朱仲山稱田來玉實係民人之學徒於前日乘民人出外之時女兒被誘逃出匿居客棧内奸宿請求訊究詰之田來玉供實係朱雲雲自願與民人私姘並非民人誘拐求宥質之朱雲雲供認自願與田姘識不諱中西官判田押二月以儆雲雲交乃父領去管束 
[獲究唆竊强姦之男婦]  
　　新閘梅白格路八百十號門牌右善謀家十六歲婢女顧菊香被傭婦高胡氏（即小阿金）唆使竊取其主値洋一百五十元衣服十四件一同逃逸匿居义袋角後面復令其弟胡阿金將顧女强行姦污致女下體受傷於前日挈女乘坐火車欲帶往外埠販賣被女乘隙逃逸在途啼哭經新閘捕房包探張桂生查見詢悉其情將女帶入捕房稟明捕頭協同西探往將高胡氏及其弟胡阿金一併拘獲分别收押昨解公共公廨先由中西包探上堂稟明前情並據顧女供稱被高胡氏唆使竊取主人衣服同逃出外又被其弟胡阿金强行姦污又欲將女帶往外埠云云訊之高胡氏不認唆使顧女竊物而胡阿金亦否認强姦經中西官核供判被告男女分别押候查明展期兩禮拜再訊 
[誘拐人妻押三月]  
　　吳錫來在常州誘拐吳友弟之妻吳錢氏偕逃來申匿居西門地方賃屋同居儼如夫婦茲爲救濟會偵探余長林·高金林·查悉乃前往將錫來錢氏一併拘送地方廳訊押前日又據吳友弟聞耗來申投廳請領嗣奉推檢各官開庭飭提吳錫來·吳錢氏·等到案研訊之下判吳錫　監禁三月吳錢氏當庭交給乃夫吳友弟領回管束 
[失竊牛皮之請緝]  
　　本埠通商各口轉運公所因同業大豐永於陰曆十二月初四日代客報運往津牛皮三十七件僱駁船載裝是晚不克過輪停泊華盛碼頭候卸夜半被竊牛皮一件値洋二百元茲已偵得盜匪情形故擬具呈警察所請其從嚴訊究以安商運而儆竊匪 
[兩俄人酒醉行兇逐出租界]  
　　俄人來白台夫與花洛却夫兩人於前晚飲酒大醉闖至法新租界白爾路地方將其店内夥計貝佐卿扭住兇毆後由巡捕到來將兩俄人帶入捕房管押昨日解送法公堂請究先由貝佐卿稱是晚兩被告酩酒大醉至商人店中不問情由將吾毆打故此鳴捕扭案是實詰之兩被告供認不諱中西官判兩被告永遠逐出租界不准逗留 
[聯益善會停診]  
　　虹口胡家木橋香烟橋路上海聯益善會之施醫院常年送診給藥普濟貧病現屆陰曆歲底照例於本月二十日停診因見求診者甚多爲體恤貧病計特展期二十六日停診開診日期亦提前於新正初十日云 
[五洲藥房請追貨欵之復音]  
　　五洲藥房因江西吉安姚榮濟廣貨號主姚泰榮積欠該藥房及大和藥房分店貨欵共洋二千零七十九元零四分四釐姚泰榮因案被拘産業由吉安商會管理派人往收并請總商會致函吉安商會將該欵首先淸理等情已誌本報茲接吉安商會復函謂姚泰榮因僞造江西銀行兑換劵經豫軍破獲將其帶案該號産業同時查封豫軍開拔時將姚泰榮移交執法營務處解省該辦産業貨物器皿仍歸官廳粘封如何解决尚難預料該號財産並非由商會管理故所請首先追理償欵一節未能越俎代謀云云 
[取締蓋棚佔居]  
　　滬北工巡捐局致淞滬警廳函云案准日本總領事矢田七太郎函稱云云查原函即指邢家木橋失火而言此事前經救火會函請取締有案已由敝局傳知該地各業主圍築竹笆以杜蓋棚佔居惟此事必須由該處崗警隨時禁止方有效力除函復日領外相應函逹貴廳查照即日轉飭該管區署派警隨時取締以安日僑而杜後患並希見覆云云 
[違章修屋限期拆除]  
　　北工巡局批高松記呈違章修屋請處罰免拆由呈悉該民房屋坐落滿洲路碍及路線本應拆讓乃敢朦領執照自行修理殊屬有意取巧未便以處罰了事致多藉口現値舊曆年關本局爲體恤起見從寛予限一月自行拆讓如再遷延由局派匠拆卸云云 
[竊取鉅値銀器]  
　　江北人張自昌昨早串黨蔣九·卓昌在禮查路八號門牌水巡捕房捕頭梅羅庽所内竊取銀皿器等物値價洋五百三十元携贓圖逃被包探車學會查見當將人贓拘人美捕房捕頭略詰一過諭飭押候解送公堂請辦 
[騙取貨物改期再訊]  
　　江北人張家衍於本月十號串同陳炳生向虹口百老滙路九十四號門牌源泰公司騙取貨洋九十四元逃避陳已被獲張亦於前日經包探季保林逮捕昨解公共公廳中西官質訊之下判張押候禮拜三再訊 
[過犯搶飾押二年]  
　　婦人鄭陳氏前日行經北四川路被流氓王子祥攫去金釧一對該氏大喊經包探凌潤庠追獲人贓昨解公共公廨中西官訊得王係過犯判押西牢二年期滿逐出租界贓交原主領去 
[兜售獎劵之罰鍰]  
　　李鈞前日携帶各種獎劵在北河南路靶子路口兜售爲包探凌潤庠查見將李拘獲在其身畔抄出獎劵三十五張帶入捕房昨解公共公廨中西官質訊之下以李於租界内售賣彩票有違禁令判罰洋三十元連同獎券一併充公 
[烟犯分别罰押]  
　　本地人譚召召在北四川路九百五十八號屋内私售燈吃洋烟被該管捕房中西探捕查悉前日往將譚及烟民祁小四·曹竹舟·龔木金·蔡寳生·等拘獲搜出烟具昨解公共公廨中西官質訊屬實判譚押西牢一月祁曹兩人各罰洋五元龔蔡兩人各罰三元充公示儆烟具銷燬 
[私藏烟土押三月]  
　　温州人楊阿章因將烟土二百八十三磅藏匿於大沽路一千一百七十五號屋内被捕房查獲將楊與烟土一併拘解公共公廨訊押在案昨晨由廨復訊即據捕頭辛克來與包探王金生相繼到堂訴明前情並將烟土呈案請察訊之楊延律師到堂辯護經中西官核供判楊押西牢三月烟土送海關焚燬 
[賭案主客併罰]  
　　張少山因在浙江路七百零二號屋内開設賭場被老閘捕房捕頭偵悉於前晚諭令西副捕頭麥拐華副捕頭張協往將張與賭徒黎元淸·尤彭年·韓月樵等十一人連同賭具一併帶入捕房昨解公共公堂經中西官訊實判張少山罰洋二十元賭客各罰洋一元一併充公賭具銷燬 
[公共公廨訊案彙録]  
　　昨日公共公廨訊理之民事訟案併誌如下㈠楊鏡如延樊克令律師訴敖宇潤欠洋案堂諭隔日公示申·新·兩報十四天被告仍不到案改期三禮拜訊㈡顧潤生延博良帮辦張嘉惠律師訴孫葆初欠借洋案堂諭着孫葆初償還原告洋二百元利息自起訴日起至淸償日止按年八厘並堂費㈢陳顯明訴孫葆初欠借洋案堂諭同上㈣正和莊聲請破産案堂諭本廨理賬員一月七日之報告書照准㈤德大莊延朱斯芾律師訴正和莊欠銀案堂諭被告業已破産原告德大莊前繳之堂費應予發還㈥婦人沈丁氏聲請給諭執管遺産案堂諭准給諭沈丁氏執管其故夫沈壽記全部遺産報紙附卷㈦婦人徐金根梅訴徐時逹抛棄不顧案堂諭據徐時逹之父徐兆基供稱本案原告徐金根　確與某子正式成婚應予照准㈧陳耀由訴張蔡生欠欵案堂諭被告存案之洋六十二元五角准原告領去完案㈨范朝珍訴張宗鏐覇屋不遷案堂諭限張宗鏐於一個月内出屋遷讓着原告免租三月㈩律師林深慶代表唐寳昇訴吳祥林等欠貨欵案堂諭吳松濤之請求駁回所發封沈輔倫之動産由原告於三日内啓封取去自行變賣得價具報並給諭將海甯路屋内所有動産拍賣得價繳廨再核並着被告等於三日内將各賬簿繳廨（十一）張東甫延楊凛知律師聲請給諭禁止張龔氏·張戴氏·至伊家内滋擾案堂諭張東甫訴張龔氏等案被告請求取銷禁諭不准（十二）汪安慶訴陸金桃等欠洋案堂諭陸金桃請求破産應毋庸議破産費發還被告每月拔還洋五元還淸完案免交保（十三）新康號延朱樹楨律師訴吳三林不付票洋案堂諭着原告指提被告到案執行（十四）豫豐米號延朱樹楨律師訴泰利泰來兩號欠貨洋案堂諭同上（十五）唐素珍訴解金星欠借洋案堂諭改期再訊（十六）陳友文聲請執管已故陳裕田遺産案堂諭理賬員第二次報告書内第四節所載之欵應由陳程氏交付理賬員並諭令張靜山及聚源木行所欠之押租租金等交付理賬員除去堂費理賬費外一併分攤與各債權人飭傳中華紗線廠主人到案訊明欠租情形再行核辦 
[介紹福生英華週報]  
　　謝福生君主撰之福生英華週報將於本年三月一號出版内容分社論·名人事略·自治人物之書翰·實用英文會話·老殘游記·女丈夫·問答·譯林·講壇等欄内容優美式樣新穎極合個人研究及作爲敎本之用並有中西文合璧以便參攷報資一元另加郵費二角五分本外埠一律樣張可逕向上海北河南路Ｐ一百四十四號該報發行所索閲用誌數語以爲介紹 
[謝贈]  
　　土木工程學士湯　震　留學英美研究鐡路管理法有年茲本其研究所得編成美國鐡路管理法一書計共十篇誠交通界不可不備之書也昨承惠贈一册書以鳴謝 
公布欄 
[上海地方審判廳]  
　　批示一件周文生委住全子廉律師代領證件由狀悉准予委任此批一件葉紹良具交銀洋由狀悉交洋二十七元八角存候給領此批一件張鼎魁聲請暫緩執行由　狀已悉此批一件王阿三即小毛具領房地由狀悉准領此批一件許亮翰委任湯應嵩律師代理由狀悉准予委任此批一件許亮翰具領離據銀洋由狀悉離據一件准予具領餘并當庭訊諭　此批一件頋裕生聲請執行由狀悉候依法執行此批一件史玉山聲請執行由狀悉候再傳追此批一件陳炳生委任潘金山代領銀洋由狀悉准予委在此批一件陳炳生具領銀洋由狀悉仰於本月三十日上午十時來案繳呈原借據等件候核此批一件程劉氏聲請執行由狀悉准予執行此批一件馬愼齋聲請執行由狀悉鄭玉林已交洋五十元餘候照和解筆錄執行此批一件童王宮桂委任童季通請求閲卷由狀悉定二月十三日下午二時來應給閲此批一件楊英初與蔡童浩爲債務涉訟案聲請補充和解筆錄由狀悉查和解筆錄所載歸蔡童浩負擔一語係指安却洋行託福岡律師向公共會審公廨訴楊英初一案將來對於楊英初個人再有紏葛由聲請人負責而言業於民國十三年一月二十三日辯論筆錄載明無庸再行添入和解筆錄仰即知照此批一件李文仁狀請查明卷案是否發還由狀悉本案卷宗尚未奉江蘇高等審判廳發回仰即知照此批一件陶錦元聲請抄上訴理由書由狀悉前據董炳南不服本廳第二審判决聲明上訴業將繕本送違該民在案以後未據董炳南來廳續遞理由書所請抄錄應毋庸議此批一件張炳卿等與葉阿五等因公路涉訟呈交銀洋四十元由狀悉交洋四十元准予暫行存案仰候送逹和解筆錄後移付執行可也此批一件毛林生爲預備再娶聲請備案由狀悉爾妻周氏雖據稱業已逃匿無踪但爾與該氏未經過法定離婚手續自未便遽行再娶所請備案之處應毋庸議此批 
批示一件秦少山聲請退保由狀悉查該民具保朱歌儉債務尚未交楚所請不准此批一件朱景和具交銀洋由狀悉交洋六十元存候給領此批一件江士元等具領銀洋由狀悉准於本月三十一日上午十時來廳繳　具　此批一件楊季跌聲請協搤　案執行由狀　仰候核辦此批一件李德運即鴻福具保祝寳山債務由狀悉准保此批一件趙如山聲請張制執行由狀悉仰即　繳執費用洋六元聽候核辦此批一件胡根大聲 
　　執行由狀悉准予執行此批一件張林高聲請執由狀悉准予執行此批一件李名植委任林　慶律師代理由狀悉准予委任此批一件李名植具領銀洋由狀悉本案債務人尚未將欵交楚所請暫從緩議此批一件俞張氏聲請銷案由狀悉廳准銷案此批一件陸雲　聲請　　遺　由狀悉着抄呈副本備查在粘同收狀證來廳具領可也此批一件陸雲卿委任律師陳志剛代領遺囑由狀悉准予委任代領此批以上一月二十九日 
　　公示送逾（全文在本廳揭示塲公佈）一件朱耀堂與榮頌南因　欵案件（主文）被告應償還原告會欵洋三百四十九元訟費歸被告負擔右仰被告人榮頌南知照一件朱耀堂與榮頌南因會欵聲請假扣押案件（主文）債務人所開順昌飯店内生財物件准予假扣押債務人如提供擔保金人三百四十九元得將前項假扣押聲請撤銷有　榮頌南知　 
　　民庭主文一件裁决楊桂金與兪錫華阻塞公路一案（主文）債權人宅基之東南角往南通過債務人宅基之處在本案判决確定前債務人不特在該處興造房屋一件判决周王氏與張張特等債務涉訟一案（主文）張特應償還周王氏原本洋一千五百元利息洋三百九十元又自民國十二年陰曆十二月初一日起至執行終了之日止按月一分五釐計算之利息但利息部分不得超過原本前項本利如張特無力淸償應由韓永時負代償之責訟費由張特負擔一件裁决唐志雲與魏陳氏租屋上訴一案（主文）本廳民國十二年十二月十六日中止訴訟程序之裁决撤銷一件判决曹正書與張石靑等欵項涉訟一案（主文）張石靑應償遠曹正書宕欵洋二百九十六元葉春生應償還曹正書宕欵洋二百六十元又合記等户宕賬洋三百零八元三角七分曁透支虧帳洋四百三十五元六角三分應由張石靑葉春生共同負責償還訟費由張石靑葉春生負擔本判决關於春記合記石記三項宕帳洋七百六十五元二角一分應予假執行一件判决何勉三與姚彬濤債務涉訟一案（主文）被告經理之久孚店應還原告洋八百六十八元訟費由被告經理之久孚號負擔一件判决徐炳卿與鄒華氏債務上訴一案（主文）本件上訴駁斥第二審訟費由徐炳卿負擔以上一月二十八日 
　　刑庭主文一件判决王榮炳鴉片烟一案（主文）王榮炳帮助他人吸食鴉片烟之所爲處罰金十元如無力完納易以監禁烟土八包計重九兩没收一件判决王吳氏鴉片烟一案（主文）王吳氏吸食鴉片煙之所爲處罰金十元如無力完納易以監禁烟具等件没收一件判决姚如金等强盜一案（主文）姚如金共同强盜之所爲處一等有期徒刑十年褫奪公權全部終身未决覊押日數准予折抵楊贊岐共同强盜之所爲處一等有期徒刑十年褫奪公權全部終身未决覊押日數准予折抵一件裁决葉少堂逮捕人脱逃嫌疑預審一案（主文）葉少堂係犯刑律弟一百九十六條之罪應予起訴一件裁决曹何氏聲請撤銷警戒一案（主文）本件聲請准予撤銷一件判决黃苗氏等營利略誘一案（主文）黃苗氏共同意圖營利略誘之所爲處二等有期徒刑七年褫奪爲學堂監督職員之資格終身未决覊押日數准予折抵殷信林共同意圖營利略誘之所爲處二等有期徒刑七年褫奪公權全部終身未决覊押日數准予折抵以上一月二十八日 
　　布告爲布告拍賣事照得本廳執行張種玉與沈長樂租屋涉訟一案業經將債務人沈長樂所有動産實地查封並鑑定最低價格在案茲定于二月十八日上午十時起至下午五時止在南市大碼頭地當衆拍賣凡商民人等欲是項物件者應即携帶現洋遵期前來承買有二人以上時以價額最高者爲適法承買當塲繳足價洋承買物件立予具領仰商民人等一體知照特此布告計開㈠動産生財貨物等件（另開淸單）㈡最低價額銀洋三百五十一元正㈢執行書記官章濬源承發吏劉玉麟中華民國十三年一月二十八日廳長沈錫慶爲布告事照得本廳執行奚桂山訴劉鴻柱工資一案業將債務人劉鴻柱所有坐落二十四保九圖一區草字圩草房三間處實施查封在案嗣後債務人對於該不動産如有與第三人爲買賣行爲或設定其他權利者一律認爲無效特此布告中華民國十三年一月二十八日 
 
 

Page 16

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
 

Page 17

 
 
第一萬八千二百九十五號;中華民國十三年 西曆一千九百二十四年一月三十號
星期三 * *本埠新聞三 
[長春酒廉價贈品]  
　　南京路巡捕房西首·厦門萬全堂駐滬總發行所經理係徐君思防其發行長春酒味香性醇雖量不宏者飲之亦不醉共分大小瓶兩種價格頗廉用以作新年禮品尤宜本月初舉行之大贈品即將期满其最近贈品一爲紫羔皮馬褂一件二爲熱水壼一個三爲雪花膏一瓶四爲月份牌一張五爲無敵牌牙粉一包云 
[三帽莊贈送月份牌]  
　　元元該號自去冬脱離同行獨立營業店主樊君競美對於製售各帽頗多别出心裁今歲又請曼陀君精繪採花凝思圖一幀由天虚我生題詞王鈍根君法書凡往購物滿洋一元者均得贈送一張云 
　　冠華該號在九江路與南京路之中間經理姜君悉心經營店中職員如劉君等均和藹招待顧客營業亦殊佳近以年節即至特於前日起凡購物滿一元以上者得贈曼陀君手繪之美女採花圖一幀該圖係十三色印成頗爲美觀云 
　　老升和該莊亦在望平街自購帽贈品以來營業甚盛所送曼陀畫之美女圖係商務書館所承印云 
[皮鞋公司減價展期]  
　　抛球塲中華皮鞋公司此次減價本至昨日爲止刻因年底已近例多雨雪我國商界習慣忙於收付故購買皮鞋者甚多該公司特展期至陰曆三十日爲止其價格自四元至八九元云 
[掃葉新書發售預約券]  
　　徐霞客游記大觀一書定價中紙三元六角洋紙二元四角現售半價二月底出版是書爲江陰徐霞客君所著徐君生當明季性嗜山水無歲不游無　勿届曾以畢生歲月徧歷各處往往裹糧襆被深入窮山　谷之中身　萬險爲自古人跡所罕到者雖泰西之所謂探險家殆有過之而無不及故其所作游記最爲翔實身後積稿盈尺現輯成十二卷手此一編不啻親歷其境世之有山水癖者當視爲宗少文之臥游　云 
[美德運來熱水瓶]  
　　永安公司頃由美德兩國運來大批熱水瓶現均陳列於樓下熱水瓶部各種水瓶質地極堅固聞此次定價頗廉每隻售價有一元一元六角半二元三元四元不等到貨以一元熱水瓶爲最多昨日所銷售者亦以一元者最爲顧客所樂購云 
[五區商聯會之會議]  
　　滬北五區商聯會於前日（星期日）下午七時舉行第二十一期常會到職員二十餘人副會長陳翊庭主席其議案如下（甲）宜樂里房東挽蔣君懇商本會調和案公决此案本會前因房客方面有會員關係曾代向房東鄭伯照呼籲竟遭拒絶去信亦不收此次雖由蔣君個人前來説項是否係鄭伯照意思殊非明瞭惟要鄭君正式來函具名委托方可辦理否則無憑無據反召房客疑慮准暫爲保存俟信到再辦（乙）援助烟業反對特税案公决致函上寳兩縣公署請求代向省座轉請愼重辦理幸勿輕視烟業任意苛捐（丙）義務校聘請敎員案公决仍請龔鍾二君擔任（丁）舊曆新正圍拜期公定新正初十日下午一時云 
[日商會組團來華觀察]  
　　日本商會因謀中日兩國實業家之諒解提携起見現由東京横濱大阪西京名古屋等處商會發起聯合日本全國商會組織中國實業視察團定於陽曆三月初來華與中國實業家接洽一切云 
[出版界消息]  
　　疁社（疁字爲嘉定古名）所發行之疁光月刊已於前日出版除本邑（指嘉定）通信外又增加各種討論·及白話文之研究·滑稽文宇等等對於地方應改良之事務 
　　發揮尤盡較前二期益多精彩同鄕及各界索閲者可郵票一分致函新閘路賡慶里六百八十號云 
 
 

Page 18

 
 
第一萬八千二百九十五號;中華民國十三年 西曆一千九百二十四年一月三十號
星期三 * *[「棄兒」影片之評論]  
　　上海影戲公司新出之「棄兒」影片現正開映於申江影戲院觀者於該片頗有論列足見吾人對於自製影片之注意殊爲吾國影戲前途之好現象也記者亦曾往觀覺其寓意全在警世如金子昌以不務正業·淫人之妻卒至爲賊所斃卜奇誤入歧途遂致拘禁囹圄一念轉移頓圓破鏡吳惠始終不悟終至葬身火窟之類至於但二春之態度活潑滑稽可笑以六齡童子有此成績實屬難能可貴觀者無不滿意 
　　此片光線布景等等亦爲其他影片所不及可稱佳片吾國影戲正在萌芽時代欲求結構緊凑殊非易事設令吾人實地試演亦决難盡滿人意即如古井重波記·孤兒救祖記·荒山得金·蓮花落等先後所出之片終不免瑕瑜互見但續出者必就前片之弱點設法改良於是愈改良而愈進步勢所必然竊願各影片公司勿以現在之成績爲滿足竭力設法改良則吾國影戲前途豈有限量哉（淞隠） 
[社團消息]  
　　女靑年會續開冬令會上海女靑年會第五次學生冬令會第一日狀况已紀昨報昨日爲第二日上午九時起由黃翠英女士演説題爲「女子的眞美」略謂女子之美觀全在其體格之强壯乃近代女子不求體格美而專務裝飾甚至有束胸及穿高跟皮鞋以戕其生者極爲謬誤云云九時半後即分班研究十時半後休息一刻鐘即由江長川牧師續講前日之題十一時三刻至十二時半分團討論午膳後一時至二時體格試驗及唱歌游戲一時至二時半各本團會集三時至四時由該會總幹事趙佩文女士演講題爲「女子修飬團有何貢獻」四時後即開一交誼會來賓爲本埠各女校之敎員茶點盡歡而散冬令會遂告閉幕　 
　　無錫同鄕會定期選舉無錫旅滬同鄕會昨函各會員云『逕啓者本會章程並選舉評議員及理事辦法業經大會議决除將第一届會員名册另封寄奉外茲寄上選舉投票信封一枚内附選舉票兩紙務請於本月三十一日以前塡就裝入原封妥帖寄回本處以便彙齊開票逾期無效至希察照爲荷』 
[劉奎官昨攝戲裝小影]  
　　名伶劉奎官爲近代武生之傑出者二花劇如通天犀拿高登九江口蘆花蕩等尤爲出色當行劉君豁公對於時下武生少所許可而獨於奎官異常欽佩可見奎官之藝佳也昨與林屋山人蘇少卿二君同至南京路心心照相館攝影計攝戲裝照十二種㈠少卿奎官合飾黃鶴樓㈡林屋奎官子褒合攝黃鶴樓㈢小麟奎官合攝蘆花蕩㈣林屋奎官子褒合攝穆柯寨㈤小麟子褒合攝九龍山㈥奎官單攝潞安州㈦少卿單飾諸葛亮㈧子褒單飾陸登㈨林屋單攝焦贊㈩小麟單攝周瑜（十一）奎官單攝張飛（十二）奎官孟良各照之形勢不同而眼神身段均有精采可見攝影者亦有戲劇知識殊可貴也（梅花館主） 
[梅蘭芳來滬演劇之新統計]  
　　共演劇五十七齣 
　　梅蘭芳此次來滬聲譽甚佳奏藝四十五天共售劵資洋十三萬餘元除各種開銷外凈餘洋四萬餘元每日售劵確數及奏演劇目如下十月三十夜武家坡售洋三五九三元十一月初一夜南天門三一○三元初二日御碑亭二三五六元初二夜珠簾寨三一○三元初三夜黛玉葬花二八四二元初四夜販馬記二三四七元初五夜長板坡樊江關雙齣二一七九元初六夜蔴姑獻壽一七八六元初七夜玉簪記一七二七元初八夜天女散花二八五一元初九日汾河灣二四六六元初九夜天女散花一九四二元初十夜覇王别姬四五七八元十一夜覇王别姬三三二九元十二夜金雀記一九七六元十三夜南天門一二九三元十四夜廉錦楓三二四九元十五夜廉錦楓三五○五元十六日美人計一三八二元十六夜鄧霞姑一八四七元十七夜覇王别姬二八四七元十八日牡丹亭六四三元十八夜珠簾寨一二九五元十九夜頭本西施三三六九元二十夜頭本西施三○九五元二十一夜頭本西施一七○四元二十二夜頭本西施二○五一元二十三日春秋配九一二元二十三夜二本西施一九七七元二十四夜二本西施二○五二元二十五日奇雙會一二一三元二十五夜紅線盜盒一八二二元二十六夜金針剌蟒一二二二元二十七夜覇王别姬二五九七元二十八夜天河配一七九五元二十九夜廉錦楓二一四九元十二月初一日嫦娥奔月一三七三元初一夜紅鬃烈馬一九○三元初二夜紅鬃烈馬一七四五元初三夜頭本西施二二一五元初四夜二本西施一八一五元初五夜四郎探母一二四一元初六夜汾河灣二本虹霓關雙齣一七六五元初七夜覇王别姬二八四四元初八日紅鬃烈馬一七四二元初八夜頭本西施二三七六元初九夜二本西施一七七二元初十夜洛神三五六○元十一夜洛神三二二一元十二夜覇王别姬三二四三元十三夜洛神五七○○元十四夜覇王别姬五三○○元十五日玉堂春一四七五元十五夜汾河灣廉錦楓雙齣六五○○元（梅花館主） 
[集會表]  
陽曆本月時間　　　地點　　　　　　　　召集者　　　　事由 
卅日　　　　　　華洋義賑會　　　　　　萬國義賑委員　華會年會 
卅日下午二時　　南市外鹹瓜樹泉漳會館　福建同鄕會　　聯席會議 
[今日天曇有霧]  
　　徐家匯天文臺昨日下午四時三十分氣象預報云揚子流域天曇有霧間有雨雪渤海黃海東海風勢微轉不定南方有正當之時令風本埠温度在下午三時前之二十四小時内最高四四·二最低二二·三去年同日最高三九·六最低二六·八 
 
 

Page 19

 
 
第一萬八千二百九十五號;中華民國十三年 西曆一千九百二十四年一月三十號
星期三 * *常識 
常談 
[有是非無是非之是非] [  覺]  
　　是非之心人皆有之是故以常理論則有是非爲是無是非爲非此人人意中之所同也 
　　然當是非淆亂兩爭不决之際此亦自以爲是彼亦自以爲是此亦以彼爲非彼亦以此爲非局外者雖明知其孰是孰非以其相持不下也於是從而兩是之或從而兩非之或竟兩無是非而兩不問之其結果則竟以有是非爲非無是非爲是我國近今之政治現象社會現象蓋十有八九如此此又人人所不以爲然而卒亦未見有人能出此範圍者奇乎不奇 
經濟 
[改良簿記之必要] [  張綱]  
　　余忝列商界主理簿記亦有年矣惟默察吾國一般商店沿用之簿記大都已屬陳舊其組織之是否合乎現時代法理新簿記之應否採用海上爲商業輻輳之地人才輩出之府試問能起而提倡改良者幾人哉噫 
　　簿記爲商塲中應用之要點不特藉以整理商業之會計使無論何人一經檢閲賬簿即能瞭然於其財産之眞相且有債權債務之關係法律上之效用安可不加之意哉 
　　余雖不敏對於簿記改良之法敢本一得之愚分陳於下 
　　㈠改良簿記之着手時期商人通例年關伊邇結束賬務趁此之際改換新式簿記較易着手蓋舊賬旣已結束新賬登入新簿當不致有牽混賬目之發生也 
　　㈡簿記之取材或有人謂簿記旣改良仿自西法所用紙簿筆墨當用西洋材料豈不又使一批金錢外溢國貨前途又生一層障礙乎余曰不然雖式樣及組織與舊時有異若用簿紙及筆墨等不妨仍用國貨吾國人年來犯一通病即每遇應行改良之事苟不改良則已一經改良則盡行推翻嗚呼天下事有利害參半者斷非不加愼審而貿然處置即能濟事者也 
　　㈢改良簿記之提倡余友去歲返自美國嘗對余云美國各地俱有如海上商界聯合會組織之俱樂部惜海上商界聯合會尚少演講斯言不禁提起余之感想余意商界聯合會當多開演講會凡關於商業自身之盛衰等問題若簿記改良之事尤宜多講提醒商人勿徒爲國家問題之結合體幸商界諸君勿河漢斯言 
　　㈣簿記員之造就凡百事業當以飬成人才爲第一義故欲簿記之改良當以飬成人才爲先務余意各路商界聯合會可附設簿記員飬成所每晚各該行號之司賬可至校研習旣習諳斯術則不難從事否則欲强不知簿記學者從事改良不亦如令盲人騎馬乎以上所述不過約而言之藉野人之獻而徵同道提倡簿記者盍興乎來（不受酬） 
衛生 
[穿鞋之衛生] [  佩玲]  
　　吾嘗謂吾人無論何處均須衛生穿鞋雖屬小道顧亦有須衛生者在請言其理吾人終日行動羣恃兩足之官能足部稍有不適則痛苦立至今且不言如何痛苦試觀街頭之跛者其難行爲何如足負全身之重而又爲吾人服勞吾人之所以爲足者寗能不加之意乎鞋與足終日不離其關係之密切猶如人之御衣服也今述穿鞋之衛生如下 
　　㈠鞋之尺寸大小必與脚相稱過大則行走不便過小又緊痛難堪最好定製庶幾適意 
　　㈠不穿西裝者切勿穿皮鞋以皮鞋之刷油太費事而又不及中國鞋子之安適也 
　　㈠短筒皮鞋較長筒皮鞋爲衛生因短筒開敞通空氣閲者如不信可以一日穿長筒一日穿短筒穿長筒時入晚脚必較臭其理至爲明瞭惟冬日穿長筒則可以護寒 
　　㈠皮鞋每日必刷油一次務須光亮否則污穢難看於個人之身分亦至有關係請閲者注意 
　　㈠女子穿高跟鞋之弊病與縛胸等論此事者甚多吾深願女同胞痛改之（乙種酬） 
[道德]  
[靑年之指導語] [  許嘯桐]  
　　余肄業南京金陵大學時大學部靑年會每年有手册之贈送其中所載西方格言及讀書要訣頗多警闢之句茲特譯錄數則以供靑年修飬之一助 
　　㈠思想飬成你的行爲行爲飬成你的習慣習慣飬成你的品格品格確定你的運命 
　　㈡人人是造成他自身命運的建築師請問你將建造那一種的屋宇 
　　㈢靑年們的成敗决賽全在他們以怎樣方法來利用他們的閒暇時間 
　　㈣我的力量可以勝過十人因爲我的心地是瑩潔 
　　㈤名譽不死 
　　㈥你是什麽樣的一個人比你是何人尤其是重要 
　　㈦你務心謹愼選擇你的朋友因爲你從他們所得到的益處也許比書本子上的尤爲偉大 
　　㈧圖書館所給你的帮助有時比敎師還深切而廣博你必定天天親近他 
　　㈨光陰你倘使不去拿住他他是要立刻逃遁的 
　　㈩健全的精神寓於健全的身體 
　　（十一）愉快的情感是成功的酵母疲倦可以釀成疾病 
　　（十二）深夜讀書得不償失（乙種酬） 
法制 
[商號與商標] [  繼盛]  
　　商人所以表彰自已之營業者有二一曰商號一曰商標商號者用以表彰商人營業之商店而商標者用以表彰其商品者也二者大同小異其相類似之點有三 
　　㈠商號得自由選定面商標亦得自由選定　　㈡商號經註册後有專用權而商標經註册後亦有專用權 
　　㈢商號可以任意轉讓與他人而商標亦可任意轉讓與他人 
　　然二者亦非毫無區别者其差異之點有二 
　　㈠商號限於商人始可使用及選定而商標則商人以外之製造及販賣者亦得使用及選定 
　　㈡商號乃商人營業商店之名稱故必用文字而商標則其商品之記號故或用文字或用圖形均無不可（乙種酬） 
禮俗 
[改良春聯談] [  多事]  
　　臘鼓頻催凋年急景世人於歲末冗忙之餘每喜繕貼春聯語句吉利預祝將來門户爲之一新春光亦於以點綴誠美事也欲改良春聯余有不能已於言者余每歲返鄉對於春聯輒生感慨以爲今者民國亦已十餘年矣何民智之壅塞一至於是蓋余過市衢見所謂春聯者非「皇恩春浩蕩」「文治日光華」即「物華天寳」「人傑地靈」等句後者尚可説至前者之所謂皇恩果何在耶使皇恩能因春而浩蕩則目下即不得謂中華民國豈不可笑 
　　去年此際總商會因盛倡裁兵欲印入人之腦筋乃發起徵聯以切於裁兵爲主指一時應徵者風起雲湧佳作頗多不過裁兵徵聯係屬暫時之舉爲永久免除無識之春聯計有三種方法試述之如下㈠由各地通俗敎育機關代撰適宜聯語普告各界㈡由警士取締沿街賣卜者之代書春聯㈢由國内各大書坊預請名人撰寫適宜聯語用上等紅紙精印以廉價出售 
　　以上所言不卜能得一當否（乙種酬） 
雜錄 
[乘長江輪應行注意之事項] [  立生]  
　　立生贛潯人也衣食滬濱四載於茲矣平日因公覊身未克言　不過每届陰曆年終必請假返里省親正初而出一年一度往來乘坐江輪須時七日據予輪次所得種種之經歷述之俾一般往來長江旅客知有戒備 
　　㈠長江航線由滬至漢長約二千餘里沿途輪埠其起卸貨物之多上下乘客之衆莫如鎭江南京蕪湖九江等處均有躉船停泊以便起卸貨物及上下乘客之用當輪船靠碼頭之時一般旅館接客之人以及挑夫小販紛紛登輪出入雜亂凡扶梯及橋板（由輪至躉船所用者）之間更有一般無賴之徒擁擠遇有乘客經過若輩更形擁擠使乘客夾入人叢之中不進不退不上不下便施行其偷竊手段大凡乘客物件遺失多半在登輪或下輪之際忽忙有誤大抵皆然是以乘客上下宜乎從容此長江輪船乘客應行注意之點一也 
　　㈡輪船靠碼頭之時人繁亂雜各乘客應當護守自已行李坐統艙者不可離開自已舖位以免因人衆而有疎失之虞此外房艙官艙乘客亦必將房門關閉以免閒人闖入房中如其不有戒備則零星物件不免爲雜出雜入之人隨手而竊取之此長江輪船乘客應行注意之點二也 
　　㈢統艙舖位衆多人更複雜不如房艙官艙之謹愼� 
此不言而自喻也故統艙乘客對於個人行裝尤必時加留意晚間睡寢之時所着之鞋必須拾起合疊置於墊被之下以免被人踢失之虞至於脱去外衣（如長袍馬褂等類）或交於茶役放在櫃中或摺疊整齊枕於頭下萬不可蓋於被上以免熟睡之後被人竊取此長江輪船乘客應行注意之點三也 
　　㈣輪船停在碼頭之際岸上來船之小販極多一遇乘客交易衆小販競相趨前包圍乘客左右殊爲擁擠此時一不經心衣囊中之物必爲扒手竊去記者有一次回潯路過蕪湖時失去皮包一只亦在向小販買物之際前車之鑒特公佈之此長江輪船乘客應行注意之點四也 
　　㈤長江輪船行駛雖有班期然而非似火車鐘點準確在中途乘輪之客若其輪船未到必先將行李挑在躉船守候此時乘客更須留心記者有一次回潯乃乘滬甯晚車至南京本次早七八點鐘即可登輪詎料是日江輪竟延至上午十時方到不得已亦在躉船中坐候所幸同伴尚多不致寂寞惟見有一乘客携有衣箱及行李各一人坐箱上護守不可謂不週矣忽然間有一人迎面而來作揖相對非常情摰該乘客亦起立接待好似知交相隔已久忽而晤面相若彼此週旋談至再三始以誤認而别該乘客回至置箱原地而箱子已不翼而飛記者曾目擊之本擬將取箱者呼而捉之乃同伴中有老於出門者謂予言曰出門之人各自守護他事不要過問否則禍及自身予遂不敢多事眼睜睜見此不道德之舉　可如何至今猶引爲憾此長江輪船乘客應行注意之點五也 
　　右列五端不過犖犖大者總之出外之人當事事留心携帶之金錢必須謹藏勿露於外面可免不肖之徒起覬覦之心矣（乙種酬） 
 
 

Page 20

 
 
第一萬八千二百九十五號;中華民國十三年 西曆一千九百二十四年一月三十號
星期三 * *   
 
