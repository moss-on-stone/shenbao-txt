# 1916 - 139 - 4915545

 

Page 1

 
 
遊記 
[羗海雜誌（二十六）（生入）]  
　　有李姓者狀頗奇偉私往叩之道人見李輙下拜問李爾族　幼子某乎此卽當今眞主也李駭異道人曰子毋疑爾具封侯相即在目前如某某者悉從龍將帥也所指　土著之營勇李爲所惑引族人子及某某至聚　起事不數日得數百人皆庚戌歲毁局之亂黨也擁李氏子爲帝道人稱軍師李與某某皆王　將軍西甯營將得報將掩捕之道人知事洩稱亂益急尅日夜深潛至城下叩關呼衆出迎勢張甚協將兵不可戰與廳員閉城堅守匪分趨東路闇門硤以拒西甯援兵遣黨脅遠近村民附從一日驟增至千人猛攻兩日城不下西甯營將倍道進初戰不利大隊至始擊敗之賊衆鳥獸　追殺數十人獲李氏子及匪首五六人餘黨　入草地道人竟得脫迨兩月後余統兵出塞丹城尙爲戒嚴所稱眞主者余亦見之僅一騃豎耳乃爲衆匪所愚現當放荒開始墾戶爭先恐後莫可禁遏關内外客店擁塞雖係各屬良民有墾目具保然閒居一處究有足慮余晨夕惴惴故勸其先歸以免意外之虞八月下旬靑海長官西行祭海率重兵來丹因前次兩案未結索犯甚急中途聞武昌革命事起　余亦在丹謁某公某公聞信即行其事遂寢未幾又聞西安光復隴東籌防守靑海墾務遂停止總局催余速還一日數書急如星火墾戶二百餘人環立福海寺外爭請留兵保護丹邑謠言蠭起稱匪徒將乘勢報復風聲鶴唳居民一夕數驚余恐匪黨復熾阻余歸路不免出於一戰剿平乃得歸所遣偵騎奔馳無停趾同行者亦歸心逐逐草草卷裝欲行而墾戶洶洶然勢將用武焦急無策惟與員司分頭勸導竟日始定衆允暫歸原籍好在皆近處土民也内有泣下者甚有痛哭者稱還故鄉後將成溝中瘠噫可歎已 
 
 

Page 2

 
 
時評 
[多延時日（冷）]  
　　余謂解决今日之時局多一曲折則多延時日此觀於近兩月所謂調停所謂會議而可知也 
　　譬諸一人僅有六七分力量尙欲用到十二分以外而謂尙有一二分力量未盡而肯舍而不用拱手以讓人乎此退位之說雖云終不能免而决不能望諸今日也 
　　譬諸一人一有觸動而即發作者其回復之也易若經幾多困苦艱難自以爲忍之又忍耐之又耐及其不再忍耐而一旦發作則斷非達其中心之的豈易放手此不退位之說又决不能望其有效也 
　　然則所謂調停所謂會議者其間尙有餘地耶多一曲折不過多延時日耳嗚呼 
[專電]  
　　北京電現用内閣全體名義分答南軍滇黔爲改政方針及商續停戰事粤浙詳述外交危迫請待議和勿出擾鄰境蜀則告以决不主戰勿仇北兵滬謂旣有甯議不難付决請助進行 
　　北京電中央提出甯會意見（一）退後果否即成統一政府（一）外交如何對待（一）北軍隊如何安置（一）能否不起黨爭（一）如何解决善後 
　　北京電昨開重要府議已決者五（一）六省聯防使案定派張錫鑾馬龍標段芝貴藍天蔚倪嗣冲　作賓（一）鞏固兩湖防務案或謂回川省北軍或湘鄂聯防先徴湯王意見（一）維持秦晉甘新案先派何宗蓮調查（一）防止東三省某項要案派陳鈺赴奉磋商（一）熱察綏聯防案派張紹曾與各統協商 
　　北京電内閣軍事權限現在聲明（一）案經閣議决他機關不得變更（一）大總統如改應還院覆核全體同意方照行（一）府議軍事案須國員同意頒令時應副署者自簽名代署無効 
　　北京電閣議廢止與民國抵觸律令賣國罪封爵黨人自首徴收官吏獎勵四條例全廢内亂罪條例有一部删改 
[譯電]  
　　北京電重慶來電預料蜀省將於本日宣布獨立（二十二日） 
　　北京電財政現况仍頗綜雜京漢鐵路知照公衆自本月二十四日後各欵一律須付現資三分之一其他四鐵路則宣布僅收某某數處之交通銀行紙幣惟未述及中國銀行紙幣政府已請外人扶助交通銀行外交團正在討論此事聞新任代理財政總長周自齊急欲取消暫停兌現令伹如不得外國銀行之助力恐難實行月杪漸近兵餉問題至爲重大衆皆切望南京會議速得解决以安政局否則財政困難必將有增無已（二十二日）以上字林報 
　　西安電渭河北面黨人甚爲活動三原富平見戰後均爲所佔陸將軍之子被執爲質西安安謐雙方皆欲免戰談判正在進行外人未受擾雙方皆善遇之 
（十二日）（遲到） 
　　西安電陜西已宣布獨立戰事已止談判仍在進行外人平安咸未受擾（十四日）（遲到） 
　　成都電馮玉祥由叙府赴自流井雷飇已赴叙府聞馮之北上乃爲助剿土匪（十三日）（遲到）以上路透電 
　　重慶電蜀省旦夕將宣布獨立陳宦自任都督且調其部下攻滇之兵回省以固防務此舉顯與蔡　先行商妥滇軍已入叙府犍爲自　　　錕現正從事集軍一處重慶大局雖不明瞭然尙安謐（二十二日） 
　　北京電英文京報戰稱段褀瑞請假三日似有退志（二十二日） 
　　北京電南京會議二十五日正式開議之前舉行非正式會議議决保留總統至法定滿任之時及恢復臨時約法馮國璋倪嗣冲張勳覆袁總統聲明願按某某數條件引退之電請袁留任以保大局 
（二十二日）以上德文電 
[東方通信社電（日本人組織）]  
　　東京電據聞北京政府此次之派蔣雁行至甯表面僞爲參與會議其裏面則探查馮之行動並監視南京會議（二十三日） 
　　東京電因段内閣表明辭意非委予全權責任内閣殊難維持及南京會議之無成續故中國之時局又復一個月前之舊態欲再造出中心之勢力必來局面之紛糾此東京一般人之觀測也（二十三日） 
　　漢口電湖北王將軍提出南京會議四條欵中第一要件即主張袁世凱留任倘若不容定以武力解决（二十三日） 
　　漢口電王將軍因漢口炸彈之案頻出内外人之非難者多故飭從嚴查拿犯人自二十一日至二十二日武漢兩地被捕查三十餘人 
（二十三日） 
　　濟南電山東省官革兩軍調停一事昨經濰縣及周村之革命軍特派代表數人來省與靳將軍之代表正式會見詎届預定之時靳將軍忽生異議革命軍以靳將軍全無媾和之意志係爲敷衍一時得間整其戰備已經判明交涉全歸不調靳將軍之態度變幻無常民論因之沸騰其原因爲北京政府近日强要維持山東現狀續派北軍來省之結果山東之天地從茲遂益多事（二十三日） 
　　濟南電省城接到周村北方之新城縣官革兩軍開始衝突之報急派第五師之一營馳赴該地山東革命軍之一隊昨日佔領日照縣（二十三日） 
　　東京電五月中旬日本對外貿易輸出超過二百九十萬元（二十三日） 
　　南京電來寗之倪嗣冲於昨晚十一時（電文不明）離寗歸任（二十三日） 
　　南京電寗垣當局因恐現銀流出他省故近特派委員日在車站碼頭搜查旅客如有携帶現銀或運送出境者一經發見科以重罰 
　　東京電今日都中各新聞均刋歡迎俄國新大使之辭大使談及中國時局謂欲解决中國問題只須從根底覆沒德國之攪亂的陰謀足矣詞頗單簡至關日俄同盟問題因未奉呈親任狀以前不便輕率語及想日俄同盟事實進步必在條文的同盟以上云（二十三日） 
戰電 
[其一（人路電]  
　　巴黎電半官文告謂昨日之戰爭其激烈爲四月九日以來所未有德軍於七英里之陣線所用之兵不下五師以爲必可獲一大勝兩軍血戰全日後匪特法軍陣線未破而法軍回攻後反奪獲德軍重要陣地）二十二日） 
　　巴黎電公報宣布天空戰情云德飛機於凡爾登攻撃德軍擊留汽球内有六具起火墜落法飛機與德飛機交戰擊落其三法飛機隊攻擊美的舉洛瓦伊火車站且以炸彈擲擊敵軍軍火庫與露營及大本營頗爲得手法飛船兩艘以炸彈無數擲擊凡爾登北面之德軍鐵路（二十二日） 
　　羅馬電今晚意公報云奥軍終日砲擊拉格里那山谷中意軍陣線後晚間又以大隊步軍猛攻惡戰若干時奥軍大受損失而退巴塞比哇至特拉格羅洛一帶砲戰頗烈意軍援兵陸續馳赴防護線午後與晚間奥軍屢次以重兵力攻阿斯狄洛與白倫太中間之意軍地位意軍不獨將敵擊退且於短兵相接之後奪回失地若干俘獲敵兵多人蘇格諾山谷中奥軍攻擊意軍之哨線當被擊敗意軍旋逐漸退守防護線（二十一日） 
　　羅馬電牛官文告謂五月十五日意軍陣線共有自加里西亞與巴爾幹調來之奥兵三十八師另新兵若干内有精兵十六師擬在亞狄巨與白蘭太間取攻勢奥軍且以由俄境陣線調來之重砲隊聚集特蘭格洛由此觀之奥軍實　併力進攻意軍陣線伹意軍勇戰不屈且深信必獲最後之勝利（二十二日） 
　　倫敦電羅馬尼亞京城電稱德兵四千名六月間可抵貝格達奥兵一萬二千名已抵該處土耳其減輕君士坦丁之防務以騰出之兵調至小亞細亞且聚大軍於距亞力山特里大東北三日路程之瑪拉虚薩洛尼加難民徵實希塞邊界之德軍大半開往法境之說 
（二十二日） 
　　蘇里治電德國近派兵八萬人至俄境陣線以代調往伊森沙陣線之奥兵（二十二日） 
[其二（德人德文報專電）]  
　　紐約電德軍於凡爾登俘敵一千三百四十六獲機關鎗十六枝砲十八尊（西境戰况）奥軍除前報所俘之意兵一萬二千人外續俘三千人並獲機關槍八枝砲二十五尊（意境戰况） 
（二十二日） 
[公電]  
　　揚州張鶴第來電申新時曁各報館轉湯濟武先生鑒日昨以事過寗適値各省集會爰假故舊之誼走謁河間誠欲一判斷國人將信將疑忽是忽非之評論當以議員資格首詢對於國會意見如何乃河間以沈靜態度鄭重應之曰某以苦心欲撑危局勉合各省徴集意見欲解决重大困難之問題并無成敗利鈍之成見明知費力未必討好祇有從事實上積極做去一致主張以成强有力之調停此集會之主旨也會議未終尙不便宣示一切承詢國會主張此是法律根本問題仍待海内法學名家重行討論我輩軍人合羣救國純粹根於事實立言與講法理者截然兩途國會問題自有合法之組織此會主要之點本不在此他人不察遽以此會非法爲詬病此時實不必辯白要終有表明心迹之一日果爾則前此披露之八條意有專注涉及其餘直質之言不求見諒是誠不得於文字間吹求之矣鶴以親聆河間之言論與外間之推測逈殊雖不得盡窮會議　　之眞相伹爲救國積極負責似不宜遽來非難徒啓猜嫌想鶴與先生共事一方匪伊朝夕當知鶴非苟爲異同者某　　於大勢然旣知河間於存亡呼吸間肯負責任而又鑒於諸先生奔走維持之苦心敢不實據所聞貢諸左右幸告同志請俟將來張鶴第漾 
　　李述膺等致陜西電陜西護國軍總司令部伯笙胡立生曹俊甫焦子畿井崧生諸君鑒陜事仗諸　努力一反手間大局即定同人逖聽欣忭無量惟兇燄猶張吾責未盡仍請卽日誓師北伐彰我夏聲竭誠敬祝並勉前途李　　趙世鈺楊銘源張熾章馬孔昭 
[張勳等請獨立各省派代表來寗會議電]  
　　雲南　　賡先生貴州劉如舟先生廣東龍子誠先生南寗陸幹卿先生杭州吕戴之先生鑒　密天禍中國自啓内訌戰端一開造成浩刧已經獨立各省困於杼柚擾於兵戎人民何辜慘遭荼毒其未獨立各省亦復懼禍無日望治無期風鶴頻驚難安啓處同舟相敵嫌釁日深夫以我國界列强之間承積弱之敝　齊固結猶慮不遑豈堪一再摧殘重傷元　無如舉事者之初意本出於愛國熱忱而現政府之轉圜亦抱定息爭主旨徒以意見隔闔不能融洽貫　遂　背道分馳乖離愈甚雖彼此久巳停戰而解决尙屬空言軍隊有枕戈坐甲之勞商旅有裹足柅車之戒百業停滯衆議沸騰内部分擋國將不國長此因循不斷險象且百倍今茲利我者利用時機已扶藩籬而進窺堂奥駸駸見逼應付幾窮倘不審度國情速籌正當辦法惟知膠執已見日以語言　字相詰難竊恐辯論方無已時而主宰之權已不屬諸我國人之手言念及此心骨皆寒勳　璋嗣冲忝荷仔肩安危與共値此存亡呼吸何容坐視淪胥昨經　約十五省將軍巡按使遣派全權代表到寗迭次嗣會討論僉謂今日時局當以救亡爲前提順非統一則無以救亡非聯合則難期統一第推測外界之情菜　念人民之苦痛聯合統一之道自以和平爲先至於總統問題關係國家存亡旣非五省片面所能主張亦未使以十五省之心理爲依據亟宣研究妥善辦法以救危亡今擬指定南京爲集議地點由五省還　政治法律專家爲全權代表或五省共派數人或每省各派一二人訂期來甯與十七省代表公同研究議决實行動等討論告終業已全體一致欲挽目前之傾覆宜視事實爲轉移五省果具同情當不堅待異議中央宣言救國尤必曲諒苦衷併方　存時乎不再用特通電布聞接電後請迅速電覆並　定代表來甯曷勝翹企張勳馮國璋倪嗣冲 
要聞一 
[楚報論項城去留之關係南京會議之結果南北大戰之先聲]  
　　二十日英文楚報社論云記者雅不願無疾呻吟危言駭俗然中國時局危迫日亟徴諸各方面之言無不謂然際此風起雲湧事變將作之時吾人不可不放開眼光觀察時事此記者之意也民國成立後如舟行海中風平浪靜進步頗佳詎司舵者倒行逆施自向漩渦而趨舟行猛票滅頂之禍幾將不免同舟共濟者欲不與波臣爲伍則當趨視救生器具是否齊備今日是其時矣中國欲免戰爭則必袁氏退位或南方讓步然後始可言和今雙方皆無讓退之望南人之言曰袁不退位不能議和袁若不去則帝制之毒終必復作而今之反對袁氏者終不免爲其爼上肉故必去袁而袁氏之言曰余極願卸肩退歸洹上以享林泉之樂苟爲時勢所需余將職歸隱袁氏之言非不動聽然察其行則其盤據之意固甚堅决也袁氏一面與民黨間接談判處與委蛇一而積極畫策以謀維持其地位而再爲專獨無責任之元首大權窺操不歸内閣製造民意一致奉之爲帝之謀今又見諸施行此次密令各省代表集於南京解决去留問題事經預先佈置無待開會而全國留袁之結果已先可知矣袁刻向山東河南招練新軍復搜括全國金錢以供軍費天津造幣駁之現銀今已解京各省銀行苟非紛紛獨立則亦必將所有存欵遵命送往中央袁氏舉動如此即使其將來失敗然已如古時桑姆森所爲撼屋自壓面使同屋者與之俱亡矣南方聲訴袁氏稱帝叛國喪失總統資格之罪推舉黎元洪爲唯一法定之大總統並組織討袁軍隊此殆爲南北大戰爭之先聲乎取湘鄂陜蜀魯等省之消息觀之無政府之現象已　　各處苟戰事不息鈔票無用民間資財悉被政府吸去則全國人民將挺而走險迫爲　賊小民無知未必能尊重内地外人之生命苟不幸而有　殺外人情事再演拳匪之慘劇則外人之干　必來而中國亦將不國矣 
 
 

Page 3

 
 
（下略） 
[秦隴間人民之苦况]  
　　二十日英文楚報云西人希治氏由甘肅省蘭州外四百里之巴燕戎啟程來漢昨日抵此叙其所經各處情形極爲凄楚據云甘肅北境苦旱已久以致民不聊生相率爲匪雖良民亦不免流爲盗賊蘭州敎士甚爲焦慮南行途中所見事狀更爲惡劣毗速陜省之地已成强盗世界平涼府聞有匪二萬人聚集攻城由平涼南行未久途遇哲柯白森氏夫婦二彼等由長武被逐奔出擬赴西避難長武有兵三百出城剿匪或陣亡或潰散無一復回邠州爲白狼蹂躪之境該處婦女今已逃避一空永壽城門緊閉不許人出入他縣亦皆有被困之情狀不准人穿城而過八日自西安出發彼時西安安靖敎士尙不以亂事爲慮惟聞陜省將軍爲袁黨而握兵權者則傾向於民黨故一旦有事陜省即非袁氏所有出西安南行一日遇美孚洋行之職員一人亦南去避難者渠向在洵陽其地盗匪竊發官場　囑其速去以免罹禍盗匪曾致信城中謂洵陽如不戰而降則彼等入城搜取所需後即和平退去如敢力拒則寸草不留云云後事如何未有所聞旋出潼關離陜境行兩日後潼關爲六千民軍所佔領大路不通電線已斷此乃官場消息且經難民證實河南之靈寳聞亦陷落彼時已抵澠池乃附火車來漢未及探明靈寳陷落之說是否屬實目下中國西北全境秩序盡亂無可希望前途若何殊難逆料云 
[開封已接西安警訊]  
　　字林報二十日開封通訊云本月内開封除金融擾亂外一切尙安靖銀行曾有受擠情事官場即派兵把守門口以資彈壓河南鈔票在十元以下者仍照常兌現他省鈔票則須折扣保護外人之警長日昨來訪詢問吾人曾否接到關於西安潼關亂事之消息該警長於晤談之際謂豫省尙無民軍起事之虞所可慮者盗匪而已盗匪刻已由潼關赴澠池開封已派兵前往追剿開封向駐兵一萬五千人目下所留者不足千人設有大股盗匪來侵外人宜聚集一處以便保護云云實則外人似不致有聚居一處之必要各處對於外人頗爲友好醫院與敎會事業皆發達近日得雨尙嫌不足今年天氣較凉 
[魯陜民軍已得手]  
　　字林報十九日北京通訊云陜西將軍陸建章與巡按使吕調元數日前電請政府准其入京面陳要事政府覆電不允雖據西安消息陜事益危陸建章不能鎭制確已出離西安民軍聲勢浩大由前都督張鳳翔及其他重要武員指揮其目的乃欲據有陜省與蜀省之護國車聯爲一氣然後使革命潮流彌漫於西北其手段與山東之居正大致相同蓋黨人以爲不使北方數省脫離中央關係則倒袁一舉難望速成也故黨人各竭其力或喻之以理或追之以力務使魯奉山陜悉數歸附南方今觀於魯陜二省之最近消息民黨已得手矣魯省因外交困難不能再有戰事陜省器餉皆缺陸建章被逼而逃中國政界云若魯陜兩省果皆宣告獨立則三星期前所打銷之總統退位問題又將提出矣陸離西安之說未經官報證實惟吕調元不待中央批准即已棄職而去則固千眞萬確也陜省民軍之主力爲張鳳翽兩年　袁忌其人曾奪其職而任陸建章爲將軍以代之者也 
[岑都司令整理四省電政]  
　　岑都司令以獨立各省來往電報諸多梗塞遲延特於六號致電四省文云火急廣州龍都督梁都參謀李副都參謀張前巡按電政局黃監督鑒昨自電報遲滯請黃監督來肇面商辦法頃接雲南箇電旬日以來消息阻隔迭電桂帥千不獲一龍州勘電箇日始到等語似此情形非從速整頓電政則四省軍事貽誤必多擬請四公就近督同黃監督商定辦法立卽由省揀派幹員酌帶報生按局檢查如有壓擱軍報故誤號碼者無論局員報生查出立即撤換倘有暗受北京指使故將四省軍報遲誤者查實立即軍法從事其雲南境内各局如有前項情事卽由該委員就近詳報唐都督聽候核辦並請龍都督派兵隨行並通飭沿途軍隊妥爲保護電線爲行軍命脈整頓刻不能緩除由該處通電各屬嚴行申飭外特此奉商黃監督即不必來肇以省周折春煊麻印 
[李烈鈞抵粤續聞]  
　　雲南護國第二軍總司令李烈鈞由滇抵邕由邕至肇其情形略誌前報茲聞李氏由邕抵梧之前岑都司令曾派楊永泰到梧歡迎復由肇慶拍電至南寗電云南寗滇軍李總司令鑒聞大軍將至駐紥地點及兵房均已凖備現派輪船開往梧州一帶相迎起行有期盼示煊庚印 
　　李在邕時拍電致都司令龍都督文云肇慶岑都司令廣州龍都督偉鑒抵　謁幹督藉　龍公宣布獨立即分編雄師揚麾北討并推舉岑公共領大政護國徫謨與高風　德兩盡其美江雲　首無任欽佩岑公海内元戎全國傾望威聲所布昏翳潛消龍公久筦虎符雄震宇内戈矛所指敵黨寒心鈞忝賦同袍敬隨大斾中心忻躍幸占衿期何日出師望賜敎言藉瞻馬首湘省獨立幹督親總六師先搗武漢平定中原直指顧聞耳李烈鈞魚印 
　　自李烈鈞抵肇後滇桂大軍陸續東下傳說李烈鈞部下之軍已分紥三水河口一帶祠堂廟宇皆爲塞滿粤人疑爲解决粤事而來故由社團致電阻其上省旋接岑梁二公復電解釋李軍過境之疑團電云自治研究社總商會九善堂院商團公安會救災公所同鑒電悉李總司令東來專爲會師北伐由粤人贛乃行軍不得不然李軍紀律嚴明由滇抵肇路經數千里秋毫不犯居民安慶有目共覩可電陸督詢問情形斷無經桂或經粤忽爾騷擾之理所云外軍入境必多驚疑全屬謠言毫不足信煊超愛惜吾粤與諸公同豈肯輕縱客軍驚吾父老務請各釋疑團安定人心毋爲謠諑所惑吾粤幸甚大局幸甚春煊啓超印銑自有此電粤人亦可釋然矣 
[桂粤軍之注意湘省]  
　　桂軍入湘後由萬營長蔡營長羅連長等以次進逼武崗北軍當於月之四五等日退却桂軍審察情形知退軍無他計畫旋即整隊入武崗昨已有電報告桂粤兩省其文云肇慶部司令並探　譚師長林師司令部鎭署秦正司令並探陸代師長李梯團長李梯團長梁團長富川探送沈總司令韓副司令恭城馬副司令永州林總司令賓副司令賁梯團長南寗都督府陳代都督平樂探送都督馬總司令梧州莫鎭守使鈞鑒助麻電諒蒙鈞鑒團長於麻日親率精銳向武崗前進途次又接萬營長報告駐武北兵已於支歌兩日悉數撒退高知事確係挾欵毁卷縱囚携印潛逃地方匪徒乘機欲動人心惶恐渴望我軍爲之維持營長遵於是夜與蔡營長振雲率隊入城一面張貼布告一面派兵四出駐紥羅連長寅貴曁巽司令所部亦陸續踵至人心因是漸安等情團長當卽飛飭沿路扼紥各連加意固守以防敵襲遂於是日下午親入武城該處人民對於我軍甚表傾向城廂内外遍旆揷歡迎旗幟詳察武崗地形依山臨海亦易固守又據各方偵探報告北兵於歌麻兩日先後競奔寳慶立將東西南城門用石塡壘以防我軍退擊現在二百里内已無北兵蹤跡似此則敵兵之退當無他詐團長即與該地正紳周用成蕭荃等接洽告以復立鄉團以淸内匪而保外人惟知事旣逃行政機關無主經巽司令特任鄉紳劉澤林承乏斯缺嗣因紳民不願承認擬集城鄉各紳開全體會議公舉名望素孚者暫司民政目下尙未表决然私黨紛繁欲求一普協衆望之人恐不易得仰懇都督迅選賢能星馳前來以司庶政並另頒邑印以重信　團長查北兵態度實無鬭志武崗秩序漸復人心如常安謐惟交通閉塞桂幣難用且奉改編電令乘此停戰期間遂率各營暫回新寗候令調動理行進攻查萬蔡羅三營長曁沈連長石麟等此次相機入武布置得當不無微勞足　擬予記勳以示鼓勵是否之處伏乞示導團長隊坤培詳叩佳印 
　　岑都司令於六號致電廣州龍都督請其調兵攻湘文云萬急廣州龍都督鑒致電悉頃得永州望司令電稱湘省北兵多駐衡州現已派吳副司令帶六七八營關駐祁陽之態羆領白戔各要隘桂軍林總司令賓副司令等又率大軍抵永前隊進紥祁陽之白水觀音灘等處現軍隊扼守地點與口軍僅距百里停戰期滿與桂軍分道攻進衡陽惟郴陽桂陽方面尙　兵力應援懇急速派重兵由韶州開赴郴陽等處以資協助等語查停戰期將届滿望司令擬分道預防我現已飭原駐連縣樂昌陽山等處軍隊移駐出境一面由省抽調塡防辦法均合機宜請速照行何日移紥仍盼電復春煊麻四印　督接電當於八號覆電云肇慶都司令鑒麻四電敬悉停戰期滿自應分道預備連州樂昌陽山等縣原駐軍隊即飭移紥出境并另派兵隊塡防謹先電覆濟光叩庚 
[蕪湖快信]  
　　定武軍第六路統領吳起恆刻因所部第三十五營在大通失敗影響撤委張上將有委任第六路營務處吳兼善兼統之說 
　　蕪湖道尹祝善甫准廣德郎溪兩縣官紳之請特派安武軍第六路第一營兵士兩哨於二十夜由永平河靜兩小輪拖帶民船十二艘開赴該縣防堵浙境 
　　安武軍第六路統領張漢英由省乘安豐艦於二十一日晨來蕪 
　　張上將前日有電飭大通榷運局長兼定武軍執法營務處孫廷林來徐研訊高子元一案 
　　蕪湖警廳前獲黨人劉述貞王正斌等曾供出同謀趙岐山一名因趙在寗被拘現押陸軍執法處前日備文飭田探長徐寗將趙提蕪歸案已於十九日解蕪 
　　和縣知事裴景宋因日前破獲黨人機關當場拿獲多人鎗斃兩人尙　脫　者現已備文移請通緝 
　　蕪湖縣知事余詠南刻添招保衛隊四十人其經費擬在房捐項下加十分之一警捐項下加十分之二 
[南京會議之觀察（南京特約員）]  
　　南京會議共開會五次十六日爲預備會十七十九二十日二十二各開會一次此四會爲會議之開幕尙未進於研究表决之時 
　　到會代表共二十八名陜甘新三省以道遠未派四川未到以將軍署參謀處爲會場倪嗣冲主席外連記數名旁聽者多爲上級官吏紳商不與焉 
　　已開四會以二十日之議爲最久自午後二時至六時所議條項亦未有一定議題其範圍不出於馮之東電而議事中倪發議直以總統留任用何種方法爲言東電之暫緩退位之意亦抹煞不題其他各條尙未議及十七日之會爲開會式略事周旋而散十九二十兩會關於總統問題多所討論倪代表安徽擁護袁位直隸湖北奉天吉林黑龍江察哈爾從之馮將軍所發言論不可捉摸緩退之言亦未提出反對者山東江西湖南等省在會場之言論並不如外間所傳之露骨僅以消極度態贊成退位其他多不發一言唯唯而已默察各代表之辦理其無表見者大事贊成留退兩方相較其勢維均十九日會議結果各向本省詢問兵力財力之實數二十日各將本省回電報告能出兵者僅安徽奉天二省奉天實不可靠二十二日之會以各省報告爲根據繼續討論留退問題各代表以茲事重大仍須電詢本省確定宗旨再行總議當决自二十三日起停會三天二十六日再開 
　　已開四會其會議精神别有表示各代表之意見茹含未吐者居多留退問題之贊否爲會議功績之有無若照以上四會情形其决議大致由留位問題讓至暫緩退爲結束則與南方宗旨相悖時局糾紛尙未有已有謂馮將軍之態度變幻不測會議結果或出於意計之外以後會議將漸有重要之發展也 
　　另函云前昨（二十一二十二）兩日之會議係爲研究各省之軍力財力蓋總統問題已議决暫不退位倘南軍不承認總統留位和平解决無望乃必出於武力解决欲從事武力解决必先研究各省之軍政財政實力如何然後始可趨於籌備作戰計畫之一途連日各報方喧傳戰事可望和平解决張馮倪之態度漸趨一致十七省將一致與西南五省議和南京會議之結果行將完成云云此實浮光掠影之談也其實内幕情形實可驚可駭閱者疑吾言乎試將近兩日會議各代表之宣言尚亟亟研求軍力財力得謂非籌備作戰計畫乎（各代表宣言已詳各報不再述）綜觀各代表之宣言雖主張各有不同而軍政財政實力不足者實居多數惟馮華甫倪丹忱張星五（張勸代表）三人尙無正式宣言閱者試一默想或可會意也 
[南京快信]  
　　南京新立之江蘇陸軍巡緝隊先募三營業已足額現經馮將軍委王念祖定本月二十三日親赴該處點驗成軍聞下月初間即可開赴浦口護路巡緝 
　　南京大會之山西代表李某昨始抵寗安徽倪巡按使亦已列席倪爲聯絡感情起見於二十一二十二兩日在貢院街酒食館内筵請各省代表及馮將軍署内各重要職員以故該館門首兵警護衛甚嚴秦淮河内因此大會亦增一番熱閙 
　　南京中國銀行此次經馮齊兩使維持鈔票始未停兌以故巿面買賣流通如常該行原在珠寳廊地方營業近因地址不數辦事特在左邊新築高大洋式房屋一重業已落成不久即可遷入 
[江蘇最近軍事後之敎育費（南京通信）]  
　　蘇省各項政費自江陰吳江兩縣獨立後四處稅欵損失總計所報數目不下三十餘萬加以犒賞軍隊之欵江陰十萬吳江六萬元氣已受大傷齊巡按現擬仿照皖省倪使辦法暫停敎育費旋以挖肉補瘡終歸無效遂即罷議查省立各學校每月上旬即將經費核發自上月各地亂事起後本月敎育費遲遲至今瞬届月終敎育科長盧殿虎方核明請使座飭財廳照撥並飭各學校具領軍興之後百政停滯即此本省敎育一竭亦可知中央及他省各項政費之困難情形矣茲將所發各學校經常臨時兩費數目查列如左法政專門學校准發經常費三千四百八十三元一角醫學專門學校經常費三千九百五十元第一師範學校經常費三千六百七十六元一角第二師範學校經常費四千一百三十六元四角第三師範學校經常費二千九百七十元第四師範學校經常費二千七百六十六元八角第五師範學校經常費二千四百六十八元三角第六師範學校經常費一千九百六十二元二角八分第七師範學校經常費一千九百九十三元第八師範學校經常費一千四百五十三元二角臨時費三百元代用師範學校銀一千八百七十五元八角第一女子師範學校經常費二千三百六十七元臨時費五百四十元第二女子師範學校經常費二千四百九十二元五角第一中學校經常費一千六百九十五元第二中學校經常費一千五百二十五元第三中學校經常費一千四百八十二元第四中學校經常費一千五百二十五元第五中學校經常費二千四百八十四元六角第六中學校經常費一千二百二十九元九角第七中學校經常費一千三百元第八中學校經常費一千二百六十一元第九中學校經常費一千二百八十元零二角第一農業學校經常費二千九百三十八元第二農業學校經常費二千九百三十八元五角第三農業學校經常費二千三百六十元第一工業學校經常費三千零七十一元五角第二工業學校經常費四千四百二十五元二角第一商業學校經常費一千三百六十七元五角女子蠶業學校經常費二千零零一元水産學校經常費三千零五十八元第二圖書館經常費三百八十五元鍾英中學校四百六十元南洋中學校三百八十三元三角浦東中學校二百五十元民立中學校二百十六元六角甲種商業學校二百元體操學校一百元競志女學校一百元愛國女學校五十元 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京會議之北京觀察]  
　　公府密議二十日公府中秘密會議關於對付項城退位問題之計畫與議者之意見以爲正式實行退位尙屬碍難辦到擬即根據馮宣武將軍東電主持將項城現在地位改爲臨時總統暫握統治全國政權俟國會成立後再行宣告辭職其繼任者則由國會依法另選以爲下台之依據惟此項辦法目下南軍已極端否認此時如何籌畫則尙未預悉並聞政府是日規定此項計畫係指江寗會議大多數决認項城退位而言如南軍堅持不認此項計畫或江寗會議各代表對於退位問題另有主張則政府對此計畫尙須另籌變更 
　　内閣關係段内閣及各國務員並梁士詒等均於二十日在公府會議時面奉交諭定於星期一日上午八時仍在懷仁堂有應行討論之重要政務等語探之聞係擬將前次新内閣所擬退位問題應向南軍預爲提出之各條件分别簽注完畢特召會議取决預備將來議和時提出會議以作最後之協商此項條文前已有擱置作廢之說今忽提出復議或者項城已有犧牲尊榮之意亦未可知又聞叚芝泉此次成立内閣本擬以少數時日解决時局乃此數星期來不惟所希望之各目的均歸失敗且轉發生種種棘手糾葛如外交上財政上軍政上地方上均皆迫於無可理處意見極爲消極然因各項密要關係尙未能輕於卸責擬另籌挽回辦法如仍歸無效亦不得不出於辭職至其最後之結果擬將以南京會議之解决爲規定 
　　武力壓迫南京此次會議重要議案即係總統去留故决定之結果若各省以爲退位足以定國家項城是否俯首相從立即引退尙爲疑問若反之而出於留位北京方面自無他說而南方不能承認戰端恐亦難於倖免北京政府知此會議關係重大故又特派回國之駐日公使陸宗輿代表與會聞陸已於十九日出京又據北京某方面傳聞言倪嗣冲關於南京會議事昨有密電到京有與張勳已聯結妥協至南京會議時一致主張項城留位若馮國璋臨時忽生異議自有相當方法以制之語等未知確否 
　　内閣密電聞十九日下午五時叚内閣會同在京國務各員聯銜拍致梁啟超陸榮廷蔡鍔伍廷芳唐紹儀吕公望龍濟光岑春煊唐繼堯等密碼要電大槪首係詳叙時局危險外交横惡無論如何必須南北和衷共濟種種之理由次稱中央對於要求之條件事關重要者巳取决於江寗會議諸公所具之宗旨如果正確爲國家前途計自可抛棄私心共襄大事鄙等不勝盼切之至 
[京巿中之停兌影響]  
　　謠言紛起政府鑒於近畿謠言甚盛曾有添設京畿四路警備司令之議以便給予特權擔負維持地方治安之完全責任　因未得叚内閣之同意事遂中輟現聞中央以施行中交兩銀行停止兌現以來謠言紛紛較前尤甚非嚴行戒備地方難免無意外之虞故决定提前增設京師衛戍警備總司令專任戒備地方事宜以資防範俟星期一（二十二日）開軍事討論會决定後即尅日發表聞有司令希望者以段香岩廕午樓雷朝彦三氏呼聲最高 
　　各方困難不兌現問題發生後京中市面外表尙屬平靜然實際上各方面漸漸發現困難中國銀行行員旣多不以此次命令爲然各省分行又多半獨立漢口上海均有兌現天津亦於昨日繼續開兌而總行孤立於營業上生出無數障礙故日昨該行長行員多相率乞退聞當局者加發行員一月薪水以資維繫行員等則均不之受又當未發布院令以商交通部即發出部令飭各路局一律衹收紙票不收現洋如站長有私收現洋者交付懲戒乃該局昨日忽以維持營業之故又發出局令一律改收三成現洋在該局爲維持路政起見當然有此不遵院令及部令之結果然行旅之苦從茲始矣 
　　急籌現欵財政部臨時財政委員會昨日特開會議席間提議現據詳細調查中交兩銀行之紙幣發行極巨刻下縱欲實行制限兌換亦有不敷之虞遂决定暫緩兌換先竭力籌備現欵一俟籌足準備欵額然後再行制限兌換庶免半途竭蹶斯案雖經國務會議通過仍難遵行目今正在準備未足之間惟有仍以銅元維持紙幣通行之辦法暫停兌現爲要并聞業經通電各省略謂中交紙幣正在凖備開兌之的欵惟現時尙未籌出端倪各省分行雖有堪於兌換者然亦不過僅能兌換暫時與其半途仍然停止不若暫時不換先籌備十分充足之的欵俟籌足以後一律開兌方爲萬全之策等語由是觀之紙幣兌現之期尙須遲遲也獨未審涸轍之商民其生命能否耐此長期之焦迫耳 
[山陜風雲日急]  
　　陜西山西兩省戰機愈逼愈緊最近陜北鎭守使陳樹藩已入長安實行宣告獨立並將陸建章逼入豫省又山西之孔庚閻錫山金永三人互相爭雄大擾亂之發現亦將不遠目下政府所密籌之對待亦仍無正當辦法略聞對於陜省擬即改任陳樹藩爲將軍不日即有命令發表對於晉省擬將閻錫山調京改以孔庚爲將軍仍以金永爲巡按使然此則不過爲一種敷衍之手續欲求其有裨事實恐必無望 
　　另據國務院消息近日政府連得山西告急秘電該省情形十分危急大同鎭守使孔庚已宣布獨立與民軍聯合甚固段内閣特於十九日在集靈囿邀集各國務員特開會議除討論和議退位種種問題之外對於山西最近情勢提出討議均以晉省爲京師西南門戶倘有變動大勢愈不可爲特擬出防範之法數大端聞閉會之後段公即行入告袁公如蒙允可即當電達閻將軍遵照辦理又聞國務院議决飭令曹虎威統率所部退往陜西一可免將來處於四面受攻之中一可鎭壓陜西使其取消獨立項城亦甚以爲然聞已密電曹氏飭令遵行伹曹錕所率之北軍在川轉戰經時戰鬭力必已不如中央所期許之雄厚且由渝赴西安旱站在三十站以外軍行與平常行路不同至快大致非四五十日不辦陜西革軍勢已浩大再延四五十日之久而始欲以在川疲敝之曹軍與爭勝負其無補於事實蓋可槪見故此議又有已經作罷之說惟是中央自接到陜西獨立警電後異常憂慮深恐河北各省相繼步其後塵特於日昨召集某某三四要人密議安慰未經獨立各省軍民大吏辦法聞决定責令各長官維持本省秩序切實擁護中央爲唯一目的已飭某内史從事起草此項密令一二日内當能實施未識果能發生效力否 
[陜西護國軍進行紀]  
　　陜西民軍與陜北鎭守使陳樹藩携手已見各報茲聞陜西民軍首領郭浤焦子靜蕭榮綬等與陳聯合後於月之八日在蒲城縣開軍事會議研究進行方法民軍某主張先進兵鄜延掃淸河北俟河北局面大定後再攻西安庶無後顧之憂蕭榮綬謂西安爲陜西之腹心得之則安不得則危此爲吾陜兵事上必爭之地也陸建章自經韓原富平兩次之創敗勢窮力屈軍無鬭志西安防衞必甚單薄今宜速乘其敝引兵渡河攻取西安以爲根據西安收復則陜南陜北均可傳檄而下矣杜征南所謂兵威已振勢如破竹數節之後迎刃而解者是也陳之參謀何達夫亦贊同肅言計畫已定遂分三道進兵郭浤率領第一軍由三河口渡河攻取二華渭南焦子靜率領第二軍由渭橋渡河攻取臨潼陳樹藩率所部由草灘渡河直搗西安現時三道之兵俱會㶚上包擊省城聲勢甚大又挾所獲陸將軍之子陸承武遺書勸陸繳械投降謂民軍不爲已甚决不傷害兩子否則即將汝子誅戮以謝秦人云云陸聞山東劉冠三與民軍郭浤焦子靜關係最深即派劉出城與民軍磋商條件劉代表提出三條一不傷害陸父子生命二護送陸之家屬出境三不沒收陸之財産第一二兩條民軍均已承認惟第三條陸之財産多取之秦民應還之秦民理宜沒收以充軍費礙難允准劉君入城覆命陸如許可則陜事將大定矣 
　　陳樹藩字伯生陜西安康人保定陸軍畢業生辛亥革命充陜西東路招討使東取河東西擊升允戰續最著民國成立以功充第一混成旅旅長甲寅三月白狼入關圍困西安勢甚凶猛陸建章奉命剿匪率數萬人駐節陜省遲徊不决陳率所部一舉平之武關以内遂無復狼兵之蹤跡乙卯任陜南鎭守使雲南事起蔡公入川中央以陳係新人物恐據漢中以應又改調爲陜北鎭守使陜北爲民黨淵藪退伍軍士徧地皆是陳至陜北陽奉政府陰與民黨聯絡資給軍械補助經費民黨之勢力遂日益膨脹不可制止矣中央之謂陳而北也本爲防陳與滇軍之交而適與以聯合民黨之機會亦中央所不料者也 
　　何毓章字達夫陜西石泉人前淸進士善屬文飼頗負時望民國元年任郃陽縣知事興利除弊郃民至今思之旋以才能調充陜西都督府機要科科長二年被舉爲參議院議員辭職入都國會取消應陜南鎭守使陳樹藩之聘佐戎漢南何君智足謀多寗靜寡言此次陳之響應民軍皆何贊襄之力也 
　　楊介字季石陜西郃陽人辛亥革命時在地方辦理團練秩序賴以維持辛亥三月郃陽北鄉會黨數百人爲亂姦淫擄掠民不能堪榻率團勇平之民國二年被選爲省議會議員省會解散後閉戶讀書不問國事帝制發生即與二三同志密計討袁南北奔馳不辭勞瘁此次陜西獨立充第一軍第五團團長 
[湘省十四夜之在激戰] [  長沙通信]  
　　湘省自西路戰事發生以來時有黨人潛入省城以故抛擲炸彈放火焚屋之事屢次發見加以各縣之小獨立（如湘鄉寶慶衡山乾城新代等縣）　　報紛來湯將軍遂商同戶紳汪詒書舒禮鑑等擬就本省招募臨時軍隊專爲保全地方之計遂命將軍署副官長李右文在湘陰寗鄉等縣招募十營編爲巡防軍駐紥省城南門外金盆嶺等處又派前湖南查辦使郭人漳（字葆生湘潭人）在益陽縣招募五營編爲礦警（郭辦銻礦多處爲礦界偉人）已於前月編制成軍郭素以知兵自命惟性極猛烈（鄕人羣呼爲葆猛子）先是礦警成立時當道於名額餉械皆隱寓制裁蓋知其性質而預爲之防也郭固雄於財其徒黨之受號召者漸逾於額定之數復以多方羅致槍械終未得其完全旬日之間自謂羽翼已成欲於獨立聲中嶄然露頭角於是以屬於礦警性質之軍隊舍礦地而注意省城本月十二號先率所部二營由益陽長驅來省其時守城軍官以該軍並未奉調入城欲加阻止郭置之不顧統兵直入分駐於東長街之陳少保祠馬王街之席少保祠及烈士祠等處所出告示係用督辦湖南全省礦警處名義當道以該軍自由行動已加意防範而郭於往謁當道時不令其在頭門内下轎郭已怒甚旋由當道令其將該軍退駐城外郭又置之不理當道益疑其有他志並據密探報告謂其暴動即在旦夕當道乃爲先發制人之計於十四號晚九句鐘突下動員令以胡旅長所部圍攻郭軍駐在地及其住宅（在舊藩署後）巡防軍統領李右文所統軍隊已先後調入城内以壯聲威僅留數連在城外分布各城門及保護洋行敎堂部署旣定即出隊往攻東長街郭軍之一部分（時已深夜一句鐘）郭軍始猶抵制旋以衆寡不敵紛紛潰散駐馬王街之郭軍僅百餘人未與官軍抵抗槪由官軍驅至瀏陽門開城放出内有軍官四人被捕押赴軍署看管至郭氏住宅亦同時爲巡防軍宋營長督率兵隊攻入方攻入時郭氏亦率礦警出爲抵禦嗣以鎗彈如雨知不能敵遂由花園踰牆遁去官軍入内起出快鎗二百餘枝捉獲礦警八十餘名陸軍混成旅及七十八團各軍隊先後復至又於宅内起出快鎗九十餘枝捉獲礦警六十餘名其被俘兵士均由軍署各給洋銀五元繳械釋放是役也目夜間一句鐘至次日午前十句鐘鎗聲未絶合城街道均由軍警節次把守斷絶交通各城門除瀏陽門僅放出而不放入外其餘各城均已緊閉至次日午後二時始照常開放官兵皆於右臂纏以紅布以爲識别與郭軍鏖戰時計巡防軍列一名傷五名混成旅官長死一名傷一名兵士死二名傷五名七十八團傷官長一名郭軍之死者約四十餘名傷者三五餘名死傷兵士均由紅十字會分别殮埋醫治當道以郭氏在逃未獲特懸賞二萬元嚴緝全城舖戶俱各關門停貿迨下午三四句鐘始安謐如常事後將軍署調查該鑛警尙有未經繳械者特令警察廳張廳長陸軍測量局湯局長會同派員宣示令其繳械投誠聽候另行改編其潰散之礦警現尙溷跡城中者則令於三日内親赴軍署領取川資各自回籍另謀生計如有在省逗留滋事一經拿獲即以軍法處治又查該礦警潰逃時多將軍裝鎗械沿途抛棄或向各旅館商戶斢換便衣而逃者雖經各戶報繳警署然淸查數目尙不及半昨由將軍特派副官甯文祺與東區警署張署長爲淸搜委員認眞搜檢至此次官軍與礦警激鬭及搜緝餘黨時其附近居民爲鎗彈誤中者現經警察廳長會同調查處長查明共死十九人傷三十八人湯將軍特調定凡有中彈死者各給卹金二百元受傷成廢者各給一百元受傷醫愈者各給五十元又查圍攻郭宅時有地痞流氓同時混入攫取什物（果地痞流氓耶此時地痞流氓敢混入兵隊中耶）並波及鄰居致受損失（以左近楊宅後面沈宅受損尤巨並聞沈宅有熊鳳凰之岳母朱太夫人寄寓其家所損亦巨）又東牌樓遵道會敎堂瀏陽門正街南陽街東長街文運街理問街等處民房多爲流彈擊毁湯將軍以此等損失應由公家分别卹償特派張樹勳楊啓勳二人爲勘查員飭令詳切查明估價開單詳候核辦其郭宅之物件爲人搶出遺棄街頭或寄存附近民家者亦經警察挨戶查詢一律繳出　置審判廳前秤堆積滿地派人看守以便悉數發還 
[湘省之危狀] [  長沙通信]  
　　倪軍忽又不退湘省自零陵望軍宣布獨立桂軍進逼湘境熊鳳怵於時勢之危迫特馳電桂督陸君請其顧全大局無相持太急旋得復電但要求撤退駐湘北軍並無苛虐之條件遂據情籲請中央求其踐寗人息事之言湯將軍亦有懇切之陳請同時電達中央聞中央初尙猶豫旋以大局難於收拾漸有悔禍之心允將駐湘軍隊悉數撤回已電知駐紥衡陽之倪軍令其離出湘境倪毓棻旅長當即電告湯將軍凖於文日由衡㧞隊來省再行北旋越日又復電告定於删日抵省湘中人民方以爲倪軍退出桂軍卽不進攻湘境地方或可保其安甯乃於日昨又忽紛紛傳說謂倪軍適接中央電令暫不撤退並聞倪旅長向湯將軍要求須將近在湘省招募之巡防軍即時遣散免與北軍衝突不知是何用意故一時人心甚爲惶恐云　　各縣紛紛獨立自衡山寳慶相繼獨立後各縣亦多紛起響應新化不靖已早有所聞茲悉日前有佔領寳慶湘鄉之黨人自退走後復在該縣屬錫礦山奪得礦警鎗械子彈甚多本擬圖謀再舉以期恢復忽聞新化所駐之防軍潘營長已調往寳慶防守故改變方針佔領新化錫礦山該山離縣城一百一十里黨人窮一日之力晚抵縣城即初七日夜一點鐘也該股黨人約四五百名均頭包靑由手持護國軍旗一方蜂擁而來槍聲四作城内官署商民未知底蘊咸無所措黨人遂直撲縣署警隊見來勢過猛紛紛逃竄所有軍隊僅兩排亦不在縣公署乃爲所據知事程華霖眷屬均踰垣而逃惟該知事現尙不知下落縣城佔領後即携大砲二尊運到東西二城門樓上連放六響以誌慶賀城門均派兵把守四門均張貼安民示諭上書護國軍總司令劉示其原文甚長姑從略乾城僻處極西與四川秀山貴州松桃等縣接壤日前十號上午九時有黨人三四百名蜂擁至縣佔據各城及各要隘該縣警隊爲之内應在縣署鳴砲樹旗宣告獨立署名爲湘西護國軍總司令其司令爲張學濟因並未戰鬭故地方秩序如常張等佔城後仍以該縣知事廖劍靑爲縣長辦理民政廖君力辭不就張等遂命廖偕其眷屬出境並派兵護送至戒嚴區域外以免危害廖知事遂安然出險偕眷至沅陵禀見吳道尹報告一切安化縣近亦有黨人在該縣屬溪牛鎭地方（距城七十里）樹護國軍旗招兵不終日即聚集一千餘人縣城内並發現白紙揭帖略謂某日夜有兵馬若干取齊於此搜索奸蠧以救災黎凡愛國同胞各掃門前雪可也云云全城人民恐惶萬狀聞該縣羅知事昨已電省告急矣 
[荊楚雜錄] [  楚客自沙巿發]  
　　金融恐慌之影響 
　　四月十四日此間忽得中交兩行同時停滯之電時巿人無知之者至翌日乃稍稍傳聞而殖邊不穩之說又繼起此信一佈儼如霹靂當空全巿爲之震動幸中交兩行發行鈔票無多殖邊則未發鈔票故不數時巿面旋又沉靜然其關於各方面之影響蓋已甚巨矣 
　　其影響最巨而最危者則爲錢價蓋已由五錢外而漸落至四錢五分零矣其原因則以巿面停滯交易無人而官票之多幾逾一二千萬値此恐慌之際人皆舍票而取現銀銀漲而錢低遂不期而陷入險境揚子上游率以錢爲本位而購貨則銀其中無形之損失幾不可以數計且巿面蕭條已達極點苟此價能久持不落已屬萬幸據老於斯土者言 
 
 

Page 7

 
 
洪楊之亂錢價亦僅降至四錢九分而已 
　　當巿而騷亂之際忽得一差强人意消息則中交兩行已與宜昌兩分行接洽妥當凡宜沙交易一切照常所發之鈔票亦一律照兌滬漢間之匯票則全然停止果如是者則宜沙現狀或可保持惟以根枝相連之營黨乃僅作一部分之生活則其肢體固已等於殘廢故巿人皆名之日獨立然以記者觀之他處分行果皆如是中交或不至陷於破産歟其牽涉於中交兩行而爲巿人所最恐懼者則軍餉是矣蓋昔日軍餉皆由中交兩行兌交司令部今旣停止兌匯漢口兩行又失其知覺則以後餉糈將何自出聞昨日午後石星川師長曾親臨商會請其維持並囑傳知各帮董遇該兩打鈔票仍照常使用而軍餉之所自出則未之計及或者已另得相當辦法矣且石師長之兵士與商民甚洽各團長亦能盡捍禦之責更不必用其惴惴也 
　　至沙巿殖邊分行則不認總行有不穩之說近仍行所無事交易如常其出售之漢票聞已經漢行照兌巿人因之亦不之疑聞今日曾寄撥巨欵赴漢滬兩行爲維持根本之計果若是亦未始非中國金融機關之一線生機也 
[炸彈頻發後之漢口消息]  
　　漢口警察廳前之炸彈案茲經詳查炸傷者爲兩巡警一行路人巡警有一名傷勢甚重手已折斷耳亦落去較立時炸斃之小孩尤爲慘痛當抬往醫院施救即已氣絶警察周廳長夏口縣侯知事於十九晨均渡江謁大府陳明情形王將軍諭令優給撫卹三百元傷者則俟醫好再議卹賞惟無辜受禍之途人與炸斃之小孩官廳絶未言卹查日前太白酒樓炸斃之堂倌胡大生其母係守孀撫成相依爲命近曾禀求撫卹警廳已允轉詳軍按核示如允給卹則此次死傷之人民皆可援例要求矣刻漢口全鎭戒嚴愈緊警廳門前已不准行人經過各街巷日夜皆雙崗巡士荷槍巡查租界興華街毗連之地巡防尤嚴因後花樓爲交通各官署必由之路昨特派兵一連駐紥於因案發封之義興猪行屋中以防黨人突入每逢晴天風夜各保安會皆預備水袋防範縱火通宵達旦不敢稍懈聞警廳前炸彈暴發後除在對面羣芳酒樓中捕獲涉嫌疑者二人外並由巡警在附近攔獲一飛跑之人但該炸彈爲酒樓中擲出抑爲人叢中施放傳說不一此被獲之三人是否正犯殊不可知至日本租界懷安里内所炸斃之人聞即係製造炸彈者事後日捕房於其室中搜出炸彈甚多各富翁曾經接有冒名黨人西索借欵者鑒於炸彈之禍莫不慄慄自危各國捕房爲保安全計皆加派巡捕巡查深夜亦禁人行走十九日天未明時法租界中又聞霹靂一聲各捕聞聲往查在火車站附近拿獲一人係向江漢關監督兼特派交涉員丁士源公館抛擲炸彈者因彈落屋中空地性又不甚猛烈故未傷人英界之大旅館因爲總稽查劉有才之營業英捕房恐再釀事勒令停閉以免波及無辜劉不得已故由華界開門出入然已無人敢涉此險地生意頓爲冷落不獨酒　無人過問即内中所寓妓女亦避走一空妓女多欠房飯金致將衣箱什物扣留者有之將該妓留住者有之其情形亦甚可憐矣 
[山東之時局未定]  
　　濰縣自六日停戰議和迄今十餘日尙無結果城門扃閉交通幾至斷絶居民失業現相頗爲危險日前城内富紳陳郭諸姓曾往謁張師長請示辦法張盡屏不見是何用意殊難窺測雙方交涉之居間人物爲膠濟路濰縣站長日人剛田氏往返磋議形跡極密外間傳述之條件是否眞確尙不可知惟陸軍似已將軍用諸品搬運城外據此則張師長退出濰城一層或將實行談判近情可見一斑矣 
　　佔領高密之黨人日前派軍分赴隣近各縣圖謀獨立茲聞諸城確於十七日被革軍佔領知事潛逃無蹤 
　　駐紥南苑之十二師第一旅由岳旅長率領來東一節已誌昨報茲聞北軍來東者更有一旅由海道來東擬自龍口登岸駐紥膠東一帶彈壓則今後山東時局或將因是而有變易亦未可知 
地方通信 
[蘇州]  
　　通緝潛逃官兵近畿陸軍第二師第六混成旅之第二團副軍需官楊可傳上月底由孝感派赴漢口旅部領取俸薪餉項詎楊竟携欵潛逃經師長王金鏡查明該楊副軍需官年齡三十歲原籍山東壽張縣人此次潛逃係向江蘇蘇常各屬而去詳報陸軍部奪官　職並專飭朱代使通行本屬各軍警查照所開面貌書協緝又南京軍政執法處一等稽查兼衛隊管帶趙國慶報告殷　長云八棚正兵彭春泉藉口有病赴巿買藥于正目于國柱處掛號外出乘間潛逃經張排長子楓報告請緝臨行時穿去灰布軍裝一套云云殷君以現當枕戈待旦之日正軍人効命之際該兵竟藉病私逃實屬愍不畏法恐匿居蘇地友人等處特請朱代使轉行軍警查緝 
　　稽查隊逐漸擴充蘇州稽查隊成立時原以陸軍第二師之工程兵警察憲兵等聯合組織其職務專在檢查車站稽察來往旅客均歸總稽查長王萃華管轄前日安武軍又派兵士一排官長一員至車站檢查九時二時六時之三次火車亦加添在稽查隊内茲七十六團團長吳士芬因蘇州稽查隊各軍警皆加派官兵服役本團未便獨異且連日由寗開蘇之本團兵士甚衆實力亦頗有餘爰商准稽查總長王君即派排長李孟榮率步兵一排（計四十二名）於二十二日令赴車站會同原有軍警共同檢查　　常熟鎗斃黨人常熟黨人姚景卿因前月圖謀常熟獨立爲縣知事楊　齡逮捕已於本月十八日押赴北門刑場槍斃 
[常州]  
　　繭業定期開秤常州繭業今年新添三十餘家繭業公所於二十二日召集各繭行開全體大會聞到者約一百餘家當經議定陰曆四月二十八至五月初一日爲開秤日期開秤盤面與無錫一致進行並建議各項事務飲宴而散至此間早帮蠶大約明後日即可上山惟桑價售至九千一擔近雖稍跌然育蠶鄉民竟有因是棄之溝渠者亦頗不少云 
　　鎗决盗犯三名盗犯劉銀大蕭富官陳仁大去年搶刧何家村何德金家並拒傷事主何許氏何德元何德苑田夥王老三保衛團牌長唐盔金等人業已被獲解縣經翁知事訊實具詳軍巡兩長頃奉省電飭令正法特於二十日上午會同營隊驗明該犯正身押赴團本部旁槍决 
鎭江 
　　黨人成擒江北人陳美擬赴上海聯絡黨人起事道經鎭江被駐鎭偵探員吳某覺察就近報請陸軍警察兜拿陳得信後逕投舊識之徐五求救徐未敢留其在家適有破壞柴船一隻　於蒜山脚下遂將陳藏於其内不料事機不密又被偵悉於前夜四更時分帶同陸軍警察前往該柴船内搜尋　正在睡熟未及脫逃當即捆縛舁至江邊招商旅館加釘鐐銬送縣監　云 
　　軍隊過鎭由寗往攻江隂砲台之步隊三營馬隊一營業於二十日由澄調回寗垣道經鎭江住宿一宵即於次日上午起程回寗矣 
[揚州]  
　　運署新職員兩淮運使劉文揆昨已將各科人員支配就緒 
特宣示如下收發束支田劉景浩秘書許造時傳珍文牘兼洋文劉愷庶務戴福頣機要桃宗聖學習文牘劉少逸會計邵康劉暄稽查周謨監印校對戴冠芬管卷季守鈞第一科長都儷曾一等科員朱兆華唐煒沈維慶二等科員韓篆劉榮黃 
　　營部特派稽查員定武軍第五路營務處兼第三十營蕭寳林營長昨隨同劉運使南來惟因各兵士初到揚城與商民感情尚未十分融洽特派稽查員帶兵八名手捧大令分赴各旅館等處嚴密調查以肅軍紀 
[嘉興]  
　　葉巿風潮詳情嘉興北門外壇弄合盛靑葉行係金子文）源豐醬園司賬）張愼之（源豐醬園經理）姚少梅三人合股開設已有年數惟禾地葉行類多空賣葉票影戤金錢故各葉行均有盈無絀今歲該行經理金小文（張姚二人向不出面）以戒嚴期内金融緊急鄉民飼蠶當必減色故於立夏節前膽敢空賣票葉一萬餘擔而實葉僅三千擔左右孰料四鄉蠶汛大佳起眠齊集以致葉價日增每擔自一元增至四元而金則一不籌備即行中所存之洋亦早日被張愼之提取洋四千元至滬爲開辦繭廠之用各躉戶又將票葉轉售鄉人紛紛至行索葉旣無實葉發付又乏現欵補購當日雖開明地戶使鄉民至鄉剪採而僞開地戶以爲脫身計者實居十分之七及至鄉民無葉返掉（俗名回船頭）行中員役均已逃避一空鄉民以有妨蠶事大動公憤欲焚燬行屋以洩私忿者有之欲逮　家屬付之流水者有之喧譁吵鬧秩序幾亂幸經軍警竭力勸慰不至釀成巨禍後經士紳嚴沈諸君向徐源泰米行借洋二千元在附近之縣　會調處按戶每擔給洋二元而寢次日各鄉民之來行索葉者仍絡繹不絶）均先時購定）金仍開列地戶出發剪葉無如各地戶聞行已倒閉相率不剪鄉民返掉與金理論並以數旬之功廢於一旦男啼女哭投河落井者頗不乏人金於無可如何之際遂赴縣投案以保生命於是鄉人之手提死蠶尾隨至縣涕泣訴寃苦狀不可言喻經袁知事再四安慰始散現縣知事以如此情形竟同賭博已飭令法警洪德順等四人拘提張愼之到案從嚴懲辦並聞購有該行葉票之躉戶憂鬱成疾者亦頗不乏而王江涇之沈德興新塍之某葉行均於同日倒閉鄉民呌苦連天爲害誠不少也 
[漢口]  
　　茶巿消息漢鎭去年各紅茶行獲利甚厚故今年茶客較多存本亦較大現頭批紅茶已於一星期前陸續到齊而洋商以歐戰影響遲不開盤十八日下午二點鐘始在茶業公所定價爲三十五兩茶商已讓到五十兩雙方爭執迄未定議嗣據個中人言最後結果可達到四十兩云 
雜評一 
[借欵與時局（一子）]  
　　嗚呼以今日而忽傳借欵成立不與時局之變動大有關係耶無財則兵不能戰兵不能戰則不得已而俯就退位範圍故財政困窮即爲逼退之一原因也反是而有財則將有所恃以與南軍相持南軍而必欲迫退者則毅然出於一戰故資以財力即所以延長戰禍也時局之關鍵在退位無財則不戰可决有財則非戰不决前之退位問題所以若即若離者徒以無財備戰故今旣有財得不幡然一變其主張耶 
　　然則今日之借欵成立條件之酷否姑勿論南軍之認否且勿問即以延長戰禍一事言之不已今人驚心而動魄耶 
　　此次借欵成立周自齊寳首功之一其復任爲財政總長也宜哉然而人民則從此苦矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[齊巡按力任維持省立學校之經費]  
　　江蘇省敎育會爲省立各校電請齊巡按使照常撥發經費原電已載二十一號本報茲將齊使覆電錄下省敎育會鑒皓電悉敎育爲立國根本經費爲學校命脈無論如何爲難斷應設法維持四月分未放各費已早飭廳陸續撥發此復巡按使齊養 
[代請設法通車之電稿]  
　　江蘇地方維持會因據滬杭鐵路轉運同業公函請求轉陳官廳設法通車卽經該會轉電將軍巡按請爲察核原函已錄昨報茲將維持會去電錄下南京馮上將軍齊巡按使鈞鑒據滬杭路轉運業中華㨗運公司等十二家函滬杭停車商貨停滯工人失業現値繭巿關係尢鉅請轉陳設法通車等語查通車事早荷藎籌近日金融危險深感維持若長此車停貨滯仍無以解金融恐慌謹代籲陳伏乞核辦江蘇地方維持會叩 
[蘇浙皖繭巿消息]  
　　蘇浙皖三省頭蠶繭將次上巿本埠各絲廠現已派員陸續出發往收惟各地繭巿略有遲早向以浙之紹興爲最先現悉紹興繭巿已於本月十八號開秤收成頗佳價與上年不甚相懸每繭一擔開盤價格計銀五十元現稍有增漲已加至五十九元大約六十元上下可爲定盤 
　　蘇之洞庭東西兩山本年蠶花甚好大約舊曆四月二十四五日即可一律開秤現各廠收繭員已於二十日出發今届兩山共開有繭行八家東西各居其四東山爲晉大新大惠和裕民西山爲美大瑞大茂生豐泰 
　　無錫江陰兩縣爲蘇省産繭最富之區收成比洞庭兩山稍遲開秤之期當在四底五初收繭員定於二十五日出發前往預備一切惟該兩處今届蠶巿因江陰砲臺獨立正在育蠶時節農家因見開戰不知亂事伊於胡底多有棄蠶避難他鄉者猶幸戰事即停損失尙少然以往年比之總當減色舊常州府屬之武進等縣因與澄錫相近其情况亦多類此 
　　宜興溧陽金壇三縣繭巿之早亞於洞庭兩山定二十二三四日先後開秤收繭帮已於十九日一律出發因今歲地方不靖金融艱困日前特在徐舍育嬰堂内開會議定收繭辦法三條（一）夜不收繭（二）槪用十六兩平秤（三）秤繭統用大籃以爲因時制宜之計 
　　皖南大通等處新繭上巿亦早收繭帮四百餘人前已出發昨日各繭商又出發三百餘人附搭招商局江華輪前往茲得絲繭總公所消息該處來電云定於二十二日開秤蠶花收成亦尙不惡 
[最近之商業調查]  
　　標金連日本埠先令縮短故標金價格驟漲調查十九號匯水爲三先令二辦士是日標金六月份收盤三百二十二兩至昨日又縮至三先令六月份標金下午收盤又漲至三百四十九兩四錢因此一般做標金賣買者莫不恐慌云 
　　紗廠今年紗業因花昂紗賤銷路疲滯並以金融緊急不敷成本故多持消極主義如蘇垣之蘇綸太倉之濟泰寗帮之和豐通久源等廠自春至今迄未開工上海之裕通裕源等廠正月間雖經開工迨至二月即已停紡即上海等處現開各廠亦以僅開日班者居多通州大生廠亦然統計吾國紗廠共有三十餘家平均計之每廠男女工人約二千名受此影響無工可做者當有半數無怪近來失業無依者之日見其多也 
　　小布小布之銷廣莊者向以灰色爲大宗近又通行毛藍貨（該業名爲毛　）常年運銷爲數甚鉅當歐戰未起之前每布百疋售價不過規元三十餘兩今因頻年歐戰洋靛斷絶染價飛漲故該貨亦繼續增高以近價衡之幾漲至原碼兩倍惟銷路則並未稍受影響亦可見粤人之愛用國貨矣茲將巿上行銷藍灰各貨牌號價格列下瑞昌發記三二毛寳售銀一百二十四兩瑞隆裕記三二毛寳一百十二兩瑞麟祥記三二毛寳一百另七兩瑞春茂記一百另二兩瑞昌發記三二京灰九十二兩瑞隆裕記京灰八十兩瑞麟祥記京灰七十六兩瑞春茂記京灰七十二兩 
[萬國商團中華隊紀念大會誌盛]  
　　萬國商團華隊公會於昨日（即二十三號）下午五時舉行成立十週紀念大會先期由會長葛雷烈（譯音）虞洽卿諸君柬邀政商各界與會參觀茲將昨日盛况分誌如下 
　　會場之點綴是日會場門前遍紥冬靑佐以各色鮮花紥成萬國商團華隊十週紀念大會數字會場中滿懸萬國國旗與會者由招待員引導入座席分西賓來賓等席並置有西式茶點於招待備極殷勤 
　　與會之人數是日與會之人如領袖領事薛褔德英總領事法磊斯美總領事薩門斯法總領事那齊日總領事有吉明及其他各國領事工部局各西董到者甚衆中國官場如周道尹楊交涉員護軍使署代表元副官海關施監督英法公廨關聶諸讞員地方審檢兩廳長上海縣沈知事曁南北巿商會總協理華洋各商經理大班不下數百餘人車水馬龍途爲之塞 
　　開會之秩序（一）振鈴開會（二）主席報告（爲葛雷烈虞洽卿諸君）主席演說（四）來賓演說（五）發給奬憑（六）參觀（七）禮成（八）閉會（九）集隊（十）出發並就跑馬廳開運動大會 
　　出發之盛况禮畢集全體會員列隊戎裝由靜安寺路司令部出發游行先至工部局總司令部集合全體各西商團員排隊至跑馬場運動會場互相競賽繼復排隊游行英大馬路黃浦灘一帶精神活潑步伐整齊觀者人山人海六時許就宴於滙中西飯店宴畢復舉行提燈大會萬紫千紅銀河倒瀉誠盛舉也 
[總商會選舉正副會長之通函]  
　　上海總商會通函各業云謹按參政院議决商法第四章第二十三條内開會長副會長會董均以二年爲一任期其中途補充者須按前任者之任期按算各等語本會選舉届期茲送上商會法一紙商會法施行細則一紙會員名單二紙選舉票一紙卽祈台端查照選塡先期封固投入本會選舉筒内定於五月二十七日（陰曆四月二十六）下午三句鐘在本會開筒宣布届時並請駕臨監視尤爲企盻 
[撃傷垃圾桶内之廚司]  
　　前晚九時許公共租界長浜路第四百七十一號門牌某姓家被匪徒多人蜂擁入内出示手鎗利刃嚇禁聲張並將廚子某甲閉入灶披內刦取値洋五十餘元之衣物而逸該廚子旋從後門逸出匿諸弄內垃圾桶中經鄰人家女傭暼見悞爲盜匪鳴捕到來向桶中開鎗轟擊致甲兩臂受傷迨西捕到來携燈探視始知非盜卽將受傷人車送醫院療治 
[運動長警之嫌疑]  
　　閘　警界自前次淞警察第四區署長姜滙淸聯絡人圖謀獨立敗露潛逃後迄已匝月並無其他變故乃前日又有身穿灰布夾袍之甲乙兩人一浙籍一鄂籍同被閘北义袋角四區二分駐所長警拘住謂其潛來運動希圖再舉即由該長警報告署員將甲乙兩人略訊一過昨解警廳訊辦 
[再誌南京大會議消息]  
　　南京會議袁總統去留問題業經迭次討論定於二十五日正式開會公同表决已誌昨報茲續得官廳消息此次會議未獨立各省之派代表來寗蒞會者計共十四省惟陜西因地方不靖未派代表預會馮上將軍所提出之議案先經張少軒上將軍代表徐州鎭守使張文生與各省代表陸續討論本已得七省代表之同意迨二十一號張上將軍到寗之日因十四省代表均已齊集故又由馮上將軍召集各代表開會張鎭守使起言本議案條件已得某某七省代表贊成諸君以爲如何其他七代表亦隨聲附和大約正式會繼時即可通過云 
[陳其美被害六誌]  
　　民黨要人陳其美於十八號晚被害殞命後由法捕房飭探陸續拘獲與此案有關之許谷蘭宿振芳李海秋吳國華劉紀雲蔡阿六（即柴阿六）夏某等八人經石總巡盤詰數次許等均指東話西一味游移惟蔡阿六之言似尙可信現石君以此案關係重大須確切調查方能得其眞相故又飭派各探四出查訪一面仍將許等隨時提案盤問以便錄供解送公堂訊辦 
[金陵輪船被焚五誌]  
　　太古公司金陵輪船於本月十九日淸晨在江陰港口失火全船被焚已迭誌前報茲悉金陵船現已由該公司雇滙德豐大號拖駁兩艘於昨日拖駛來滬現在浦東太古碼頭停泊　船船位均已焚燬僅剩船身此外惟烟囱風筒及大副所登之台格因係鐵質尙留其形船　餘烟至今未熄穢氣頗盛現該公司擬即收拾餘燼入塢修理云 
[梁子溪不知去向]  
　　寓居公共租界厦門路貽德里一百十二號門牌之湖南人梁子溪前日有與梁相識者三人至其寓所邀梁一同出外詎即一去不回梁之家屬頗爲疑慮昨投老閘捕房報告請爲飭探調查下落捕頭准之 
[客民偷採蠶豆之受創]  
　　上賓兩邑交界之處每届春熟收成之時有等無賴客民每晚糾合多人至各鄉田内偷採蠶豆鄉民防不勝防推前田四五兩區各警署所派有巡邏巡警往來巡緝近因地方戒嚴將該班長警調防他處若輩遂益無顧忌前晚有客民王有才等四人至寳邑金二圖談家橋南毛家巷王星星田内竊豆迨衆鄉民得悉趕來僅獲王有才一人餘已四散竄逃王被衆鄉民以刀砍傷面目肩背等處奄奄垂斃當被舁至夏家弄顧家花園西首空地上抛棄黎明時由四區巡警查見王已甦醒該警歸報姚警正諭飭地保查傳王星星到案連受傷人解送地方檢察廳着將該地主暫押王有才送新普育堂醫院療治再核 
[更改假檢察官之刑期]  
　　冒充高等廳檢察官之許衡即許天興又名倪天畏自經地方審檢廳訊明判决監禁十一個月以後原審檢察官樓君以許冒充職官詐欺取財已非一次今僅判决刑期十一個月尙不足以蔽其辜因此不服提起上訴由寗廳公開合議庭研訊飭將許衡還押聽候擬辦在案昨日上午由該廳刑庭長趙君會同端木棻等推事官並樓舫檢察官開庭宣判飭提許衡至案略詰年歲趙君諭曰前判撤消今判處三等有期徒刑監禁三年以儆判畢飭令還押候上訴期滿送盛執行 
[華輪不許代運他國郵件]  
　　江海關稅務司於五月十九號出未曉諭云案奉總稅務司飭奉稅務處飭知准交通部咨據郵政總局詳長沙日本汽船公司直接與中國小輪同利號訂立合同代運郵件並不由我國郵局經手當經湖南郵務長聲請長沙關稅務司提出此案向日領事交涉始將合同作廢惟此案雖已了結然於中國境内郵權之問題不無危害不得不特請注意設法俾外國郵寄機關非經我國郵局之手不准任用無論何種中國船隻運寄彼等郵件擬請由部確定章程載明中國郵政對於中國船隻有唯一專用之權等情查光緒二十二年總理衙門奏准開辦郵政專欵第三條内開輪船進出通商各口除承寄郵政局所交之信件外所有行主船主水手搭客等俱不准攜帶郵政局應寄之信函等件違者每次罰銀五百兩又光緖三十年外務部核准内港華輪代運郵袋章程内開凡華輪均有代運郵袋之責承其行駛内港者一領准入内港關牌即應代運郵政信袋分交路經各局每値行駛往來遇有郵局處所即須赴局聲報以　隨　交接郵袋除代運包裹分量較大者如何發給水脚由各該郵局按公平運費核給外所有尋常郵袋訂明不給運費其代運郵件之各華船不得私帶信函並不得擅帶他局郵件至專責寄帶之郵件如有損失遺落違章等事仍惟該船是問或罰辦或將入港關牌撤銷隨時酌辦各等語華商船隻寄帶郵件早已訂有專章擬請轉飭各關稅務司出示曉諭所有華商行駛通商口岸或内港船隻無論爲汽機油機電機或帆船種類除萬國郵曾及政府别有規定外均有專運中國郵局郵件之責惟不得私帶中國郵局應寄之郵件其他國郵件非經中國郵局交運不得直接承寄以重郵權等因到處查部咨各情於郵務大有關係飭行遵照事理出示曉諭切實辦理等因轉飭到關奉此合行出示曉諭華商各船局等嗣後凡有將船隻租給洋商行駛切不可恃有租給之故以圖脫卸政府所予之責任及違背禁止逕代他國運寄郵件之條規各該華商須於租給之時在出租據内註明凡有他國郵局郵件倘不由中國郵局經手逕將郵件交寄該船必當拒絶字樣方免干係爲此示仰華商各船局人等一體遵照毋違 
[國貨維持會歡迎部員]  
　　中華國貨維持會於五月二十一日下午二時假錢江會館開會歡迎農商部吳應乾君是日到會者共約百餘人首由副會長王介安報告略謂吳君於上年國貨展覽會爲陳列主任對於出品非常熱心故此次賽會陳列物品各得其宜而收良好效果今蒙不棄惠然蒞臨無任歡忭應請到會諸君起立歡迎於是全體起立致敬繼由吳應乾君報告謂上年展覽會陳列出品因有許多困難之處未能滿意查各省出品以國貨維持會占最多數物品之得特獎者亦爲數多據審查所得南方物品似較北方爲優各種工業較之南洋勸業會之時已大見進步尙祈諸君努力進行互相匡助并望工商各界凡經營同種物品者務必互相聯絡結合團體以研究改良推廣貿易爲宗旨萬勿互丰傾軋　如失敗之漸是爲鄙人所厚望者現在如牙粉一物雖爲日用必需之品然以上年出品而論江蘇一省已有五十餘家倘能合而爲一組織一大公司其營業當必更爲發達并希望諸君於機器製造一項格外注意於仿造洋貨以挽權利又謂北京近設一工商改進會專門研究化驗改良物品望貴會仿此辦法分設一部以扶助工商改良之進步其效用當更爲宏大並應附設化驗室因化驗一項關係於研究改良手續至爲重要也云云次由王文與君起述謂上年展覽會出品經物産品評會詳細審查對於物品應行改革者必有精確之評論至於南北貨品銷路不同之處亦必確有把握擬請將此項審查報告抄寄敝會以資遵循并請將賽會獎憑從速頒發當由吳君答復謂獎憑一項本可早發嗣因手續更變致稽時日大約月内當可寄滬至於審查報告現正着手編輯一俟辦竣當必寄奉時已五句餘鐘遂宣告散會 
[貧兒院將開懇親會]  
　　上海貧兒院成立七年茲擇於五月二十七日紀念日期）即陰曆四月二十六日）下午一時開第十二次懇親會並表演學藝 
 
 

Page 11

 
 
錄其順序如下一懇親（甲）家族話叙（乙）分贈成績二展覽（甲）各科敎授（乙）成績陳列（丙）製品發賣（丁）内部縱覽三紀念四表演（甲）講演（乙）國文講讀（丙）英文講贖（丁唱）歌（戊）體操五餘興 
[叚總理亦允維持殖邊銀行]  
　　本埠殖邊銀行接到北京總行來電云已與農商部總次長接洽允任維持已紀昨報現聞該行昨日復得北京總管理處來電以叚總理對於此事亦允力任維持云 
[禁止偷竊鐵路零件]  
　　滬甯杭甬鐵路管理局以近日沿路所裝之螺絲釘等件屢被不知利害之人潛行偷竊火車經過諸多危險亟應責令沿路軍警嚴加保護並飭各地保傳諭附近鄉民切勿擅取軌道物件以妨路政除分飭各站長隨時防範外並已咨請陸軍第二第四兩師長及各地方官轉飭軍警一體保護矣 
[遷移公路碼頭之條議]  
　　浦東塘工善後局昨詳上海縣知事文云竊浦東二十四保二十一國西渡碼頭坐落洋涇區域前於民國三年十二月由會丈局函准英副領事函開據英册五千六百四十三號契地租主禀稱該碼頭之路另有需用擬移東五百尺請爲復勘等因嗣以該商佔用塘基尙未議結復因該地淸劃八千七百九十一號新契詳請緩給在案現在佔用塘基旣經繳價議結該商遷移碼頭公路渡亭之事亦應趁此雙方妥議查西渡碼頭舊址本地東首和豐廠英册四千三十二號契地之上於前淸光緒二十九年經引翔洋涇兩區董事會議允遷該商出銀一千五百兩當交田單一畝連升科地八分六釐由前縣汪派委移西建築在英册五千六百四十三號契在上西至德册八十二號計寬二十尺據該該廠復將革册五千六百四十三號地契劃立八千七百九十一號歸與亞細亞火油公司此次碼頭公路渡亭即由該公司主張搬移貼助公費銀一千兩再認新路塡泥費銀一百兩由董局雇匠興築於本年四月二十日由英副領事白如議與該公司工程　任諾斯訂議用抄條議詳送監督察鑒存案附錄八千七　九　一號契遷移公路碼頭所議條欵如左（一）四月二十五號　　處之牆由公司拆通（二）五月二十五號老路口由公司築牆阻斷交通所限之期塘工局不得再請寬放（三）今日公司將銀一千兩付與塘工局收取不另立收據（四）五月二十六號公司再付塘工局銀一百兩作爲新路塡泥之費計寬英尺二十尺 
[部員閱操之預備]  
　　淞滬護軍正副使楊盧二君得悉陸軍總長現將派員分赴各軍駐防之處校閱操法並慰勞官兵當於前日通飭所部第四第十兩師步騎砲工輜各旅團營長官迅即督同該管連長將各項操法勤加訓練以待部員校閱 
[巡士帮同巡邏]  
　　駐滬憲兵營第一連吳連長以高昌廟一帶地甚荒野且多蘆蕩現當萌芽叢生之際恐有匪類潛伏乘機肆擾亟應勤加巡邏除每日派令憲兵四名由排長督同分赴附近各鄉密查外並於昨日商由淞滬警察分駐所李巡官派撥巡士兩名帮同梭巡以昭嚴密 
[巡按使犒賞水警]  
　　蘇省齊巡按使以前次太倉防兵譁變之時所有駐紮該處及嘉定一帶之水警保衛地方甚爲出力自應籌欵奬給各該官警薪餉半月現已發交第五分署長池月喬分别犒賞矣 
[警廳給發夏季制服]  
　　淞滬警廳長以時交夏令天氣漸熱各區長警廳更換黃白色制服茲已分别製就昨特飭知各警正佐承領定期給發更換至本廳之游巡軍樂警備騎巡等隊亦應一律製備業已飭知庶務科趕緊承製惟游巡隊夏季制服尙未列入預算故已詳請　巡按使等核准加入預算矣 
[木作夥發瘋自戕四誌]  
　　城内橋家浜十四號門牌顧景林木作夥姜錫春日前因發瘋病用鐵鑒自將咽喉亂戳受傷當經該管一區三分駐所飭警將姜車送上海醫院醫治嗣經醫生驗得姜之氣管已破實難施治該院因無接氣等器具當即報告三分駐所傳到顧景林將姜轉送法租界寳隆醫院施治在案不料姜自進院之後雖涇中西醫生盡力救治因其受創過劇終難奏效延至昨晨氣絶斃命由該院以電話報告地方廳請爲蒞驗林廳長卽派宗檢察官毛檢驗員等前往該醫院驗明姜錫春委係因傷身死餘無　故飭令尸妻姜徐氏自行棺殮宗君等遂返廳禀復 
[公廨訊判呑烟自盡案]  
　　北京路長康里居人邢頌笙（即邢仲生）之妾王氏（即王小蓮）呑烟斃命一案前日午後由公共公廨曾審員王肇之君會同英領康君升座特别公堂傳訊先由中西包探上堂訴明前情即據邢之代表葛福來律師投案譯稱此案發生後某新劇社編成小星畢命新劇其中情節言詞均污蔑邢之名譽而報紙亦刋載此案尙擬另行起訴該新劇社等故今日訊問此案應請堂上屏退新聞記者不許記錄云云英領康君諭謂此案當時相驗後因不及訊問各見證口供是以訂期傳訊並非控告伹命案未經堂上訊明不能指實犯罪之人今日訊供情形須照錄報章以昭核實諭畢堂上命邢至案詰據邢供伊妾未死五日以前囑我購買新光珠未遂心中不悅至出事之日彼阻我出外因此吵鬧迨聞死者服毒趕往察看急延醫生施救無效延至晚上七時殞命是實次據邢妾同居之婦人趙施氏投訴死者平日頗覺歡悅惟言伊夫鮮到伊處是日見邢來家未幾即聞吵鬧之聲後見邢與死者在樓梯上互扭詢係死者不許邢出外而邢卽撇開死者之手下樓而去時在午前十一句鐘迨至午後四時死者至我房内聲言再會惟哭而已未幾回房我隨往伊之臥室見其手中巾帕染有烟跡再三盤詰據云已購呑洋烟二元當卽報告伊夫請醫救治是實又據醫生周邦俊上堂證明王氏呑服洋烟過多受毒已深以致不能救治旋由中西官會同簽判云訊得已死邢王氏因夫婦口角呑服洋烟斃命其間有無虐待情弊未經見證供出無從科辦着將邢王氏屍身領回埋葬此判 
[逞兇毁物之科罰]  
　　福建路一百七十九號門牌雉妓院鴇婦陳錢氏控汽車夫杜毛毛候金根無故行兇擊毁什物等情由捕將杜侯二人傳至公共公廨訊判被告各交五十元人洋並保候訊在案昨晨復訊原告延律師上堂譯訴前情請究訊之被告亦延律師到堂辯稱被告被院妓女强曳入内硬索夜度資起釁爭執兩造均有不是之處請爲察核中西官以被告不應行兇判各罰洋十元充公以儆 
[過犯不受敲詐]  
　　過犯戴金仁前日經過華特路被陸掌生張阿福張阿寳所見以其不應復入租界向之拆梢洋二元戴心不甘服自投楊樹浦捕房聲明過犯並禀明被詐情形捕頭准即飭探將陸與兩張拘獲昨解公共公廨經中西官訊知原告與張阿福陸掌生均係過犯判戴押西牢半年陸與阿福各押四月張寳生押三月期滿一併逐出租界 
[公廨停訊一天]  
　　今日爲英吉利立國之紀念日適値星期三英美會審公堂輸應英領陪審因康卓兩副領事在署慶祝無睱蒞廨昨特照會關讞員停理讞政一天即經關君諭知檢察處條示公堂門首俾本廨辦公員役及當事人等一體知悉 
[組設烟賭總會之懲罰]  
　　孫時初在虹口武昌路八百四十三號門牌私設總會聚賭售烟被捕房查悉於前日派令中西包探協往拿獲賭徒陳九王運羅阿弟曾龍生梁金福鄭海生鍾初恒何新求尤阿興章阿友鄧　春陳德生霍文居楊煥文等多人連同賭具烟具帶入捕房諭將孫時初收押餘人存洋保出昨經公共公廨傳案訊明判孫罰洋一百元無洋改押三月其餘到案者罰洋八元不到者保洋充公烟賭具一併銷燬 
[拯拔預備賣淫之女子]  
　　滬寗車站附近敎唱戲曲人李菊生家十二歲買女大寳及周王氏寄與李處學唱戲曲之十三歲買女林弟於本月十七號被匪誘拐出外次日帶往虹口碼頭擬乘輸船將二女帶往外埠販賣被大寳之父周福卿在北蘇州路撞見上前詰問該拐匪即乘間逃逸由周將兩女帶至滙司捕房聲明前情即經捕頭詢知該二女均學唱戲曲且係買女顯欲令之爲娼飭將二女送留濟良所候傳李菊生之媳李田氏到堂再行訊核昨經俞代襄讞會同美副領事研訊明晣判二女併發濟良所留養李菊生開釋惟周王氏收買良女學唱戲曲希圖逼娼寳有不合着罰洋三十元充公無洋改押女所一月所有該二女之賣據當堂塗銷 
[拐匪送回警署]  
　　閘北居人馮允來之八歲女孩來寳被揚州人袁萬友與老婦袁金氏串拐至租界内圖賣被探查獲解送公共公廨訊供分别收押在案昨晨復訊原告偕同閘北警署偵探投案訊明前情請究中西官以事出華界判被告男女併交來探帶回歸案訊辦 
[皮匠禁錮西牢]  
　　楊樹浦路八百四十四號門牌王景禮家之五歲女孩登七子被皮匠葛鳳高拐賣於愛文義路一千零十五號門牌施仁桂家由施挈往他處被探查獲解送公共公廨訊押在案昨日復訊據包探禀稱該孩已由其父認明訊之葛供詞支吾中西官以證據確鑿判葛管押西牢半年孩交其父領回 
[鞋店夥友不端]  
　　廣東路一百五十五號門牌鞋店經理張連卿控夥王立甫行竊緞鞋十一雙昨由捕房將王拘解公共公廨經中西官訊實判王押兩禮拜以儆 
[電車售票人舞弊]  
　　電車公司查票員楊某至法公堂控稱昨日在新開河地方上車查察見有乘客二十餘人售票人倪大興收取車資五百餘文袛給車票四紙顯係舞弊是以鳴捕拘案請求訊辦倪供各客在該處一同上車故不及劃票求察判倪押一月以儆 
[搶匪分别懲治]  
　　匪徒徐福仲（卽徐　生在漢口路攫取梁吳氏金押髪又金生泉在九江路搶取孫張氏金挖耳均經包探追獲昨晨併解公共公廨經關讞員會同美郭副領事訊明判徐押西牢一年期滿逐出租界金押半年分别示儆 
[何可置之不理]  
　　張載宏控陸亮臣不理代向廣昌顔料行擔保欠銀九百四十一兩一案昨經公共公廨傳案訊供之下判陸交保候再復訊 
[原告請求銷案]  
　　王榮州前至法公堂控王芝山將賤價地産抵洋二百元逾期不贖等情中西讞員因其押追不理故判將地拍賣得銀二十五兩缺少之洋仍限措繳在案現由原告投稱此事已在外理明請求銷案判王開釋了事 
[隣居索債之結果]  
　　韓陳氏前至法公堂控被鄰婦胡朱氏陸續借去洋一百四十元出立借票兩紙詎到期公文不還請求訊追後經中西讞員訊知内有五十元係朱氏作中並非該氏自欠故判人洋並保限期繳洋九十元在案今已届限因又傳訊陳氏投稱現已有人出場理楚請爲核示判將案注銷 
[拔還欠欵之吃力]  
　　某黃包車公司洋人前至法公堂控秦旺福來租黃包車由金文銘出立保單蓋章爲憑今被虧欠車租洋三百餘元請向秦金兩人訊追當經提訊　追延不措繳又判每月拔洋三十元交保拔還茲因仍無保人故又提訊秦供每月拔洋三十元實在無此力量求恩核滅聶讞員判秦金開釋出外每月減拔洋二十元如違仍須提案押追 
[滬海道公署批示五則]  
　　閘北增興押舖禀爲揑禀謊控懇請飭提究罰由禀悉查鼎豐押舖前在本署禀控當即批行飭縣查明俟詳復到署再行核奪此批 
　　陳國疇等禀勢豪欺凌侵佔民産求吊原卷撤銷由閱禀未註縣籍無從核辦原禀抄黏均發還此批并斥 
　　松江縣孀婦謝計氏禀爲氏夫被毆身死檢驗未明請派委驗究由禀悉案關人命仰松江縣知事查明提案訊結所請派委驗究應毋庸議此批 
　　南滙縣商民嚴瑞濤禀爲延宕國賴縣訴無效請求檄縣提追由據禀已悉旣是宗族弟兄何以擱置數年未能淸結若謂亞漁以田單不眞爲圖賴地步其中若無别情不　禀請縣署立案又何必因此涉訟是否屬實仰南滙縣知事查核案辦此批 
　　南滙縣公民金步雲等十人禀爲董保狼狽誤公害民請檄縣澈究由據禀已悉是否屬實仰南匯縣知事查案秉公核辦此批 
[謝劵]  
　　民鳴新劇社編演主任顧無爲前因編演（皇帝夢）新劇　捕下獄今以帝制取消得以出獄該社定於陰曆四月二十三四五三夜特假第一台演劇由顧無爲躬自登台以作出獄紀念并由鄭正秋等會合串演蒙贈戲劵兩張書此誌謝 
[氣候報告]  
　　（上海徐家滙天文臺天氣測候報告） 
　　已過者之報告二十三日中部諸省氣壓高大中國西南部及西部與遼東氣壓低下香港與天津雨江蘇晴二十三日晴涼風仍自東南吹來氣壓表下降甚遲二十三日下午四時前二十四小時内上海氣候温度至高七九。四至低五九去年同日至高七四。五至低五三。六 
　　未來者之推測二十三日下午四時三十分豫測天爲雲蔽中部及北部各處恐將降雨海濱一帶風勢頗緊 
雜評二 
[江蘇之敎育] [  訥]  
　　自戰事開始以來人心惶恐百業受損而全國之敎育爲之停滯各省長官竭力搜括以供軍用而全國敎育又爲之停滯至如皖省且以　令停辦學校舉關係國家命脉之事業而視爲不急之務一切罷棄之國將何以爲國耶 
　　而我蘇省大吏於此猶能見其大省校經費竭力維持敎育前途之一線生機得不與皖省俱盡豈非江蘇敎育界之幸哉 
來函 
[華商電車公司來函]  
　　頃閱貴報載有電車稽查員受侮一則事識有之惟係何團何營兵士行凶現由憲兵營第一連報告王司令官認眞嚴查尙未查出報載有一節未符事實爲特函達台端即希登入來函一門以昭核實不勝感紉之至上海華商電車有限公司啓 
[嘉定縣公署來函]  
　　謹啓者陰曆四月二十日由上海至南翔庽居南翔全安客棧職業木匠之王烏子係江西人年三十五歲不知何故用棧内厨刀於夜深時自戕伊住樓下其餘各客均在樓上故未悉其舉動隨身帶有銀洋一元八角洋尺一管於進棧後夜間十時已被南翔警察檢查並無他物當據伊自稱原往松江誤到南翔暫宿一宵卽去云云不意竟自　盡次早棧主聞有呼喘聲往視則血滿頸項已不能言詢其是否自盡則尙點頭後遂氣絶報由敞署知事帶吏檢驗委實自盡棺殮浮厝招屬認領唯旣職業木匠而從上海到翔自必在申就業敢請貴報登入來函門俾閱者知此人之原委或告知其家族到翔認領俾得歸葬且令其家屬不爲春閨夢裏之人尤徴功德耑此奉懇並頌撰安嘉定縣知事公署 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬秘藏私土法則警告同業] [  雙剪]  
　　自印土稅通行三省後土價飛漲營業爲難金融竭蹶同業中因此愁眉不展閉歇日多幸有波斯土運入滬地藉以謀利近被土探指摘搜捕較嚴破獲之案日有所聞同人等心抱隱憂爲未雨綢繆之策草擬藏匿之方警告同業一體遵行是所深盼土界幸甚同業幸甚 
　　一仿皮絲收買包紙法出重價收買印土包紙須完全不碎者一斤頭包紙每紙一元八兩頭每紙半元四兩頭每紙三角將私土包裹雜藏印土中自難辯識 
　　一仿私鹽化滷法將私土浸入水中雜以印土汁日久鎔化雖遇檢查員自難辯别眞僞 
　　一仿　商互巿例將私土嵌入印土中挖出印土　另包出售一舉兩得利莫大焉 
　　一仿盜賊匿贓例將私土藏於天花板上地閣板下枕頭中夾底便桶内老板娘娘鏡台抽屧中及種種秘密賊巢 
麈餘觚剩 
[傭餘賸語] [  瘦碧]  
　　沙葬 
　　咸陽縣志有人共開一古冢及墓門甲先入爲輪刀所斬乙遂以木柅其輪甫入穴沙坌集漸埋至骭急迴身出而沙積滿穴不見一物亦不知何人之墓異哉葬法之以沙雖獻陵且不如諒未遇曹瞞特置之發邱中郎摸金校尉耳倘逢楊連眞伽當復不免（于欽齊乘劉　僭立見兵士賣陵中玉椀即置陶沙官再發河南山陵及發民間無主墳墓） 
　　荔枝 
　　荔枝以莆陽産者第一彼蜀廣所出僅足比閩中之下品耳藝苑雌黃庾信謂魏使尉瑾曰昔鄴食葡萄殊美陳昭曰作何狀徐君房曰有類輭棗信君殊不善體物何不言似生荔枝荔枝之味果中至珍不可名言故蔡君謨云剝之如水精食之消如絳雪其味之至不可得而狀也唐人形於賦詠者頗多然亦未遇眞荔枝張曲江作荔枝賦是海　荔枝耳白樂天作荔枝　叙是　峽間荔枝耳杜子美詩所謂紅顆酸甜只自知者是瀘戎荔枝耳案此只閩之陽莆産者爲眞荔枝蔡君謨閩人故言枝獨得 
小說一 
[靑梅夢影（續）] [  劍癡]  
　　時鐵軌未通交通限滯至金陵水程須半月可達乃於孟秋中澣擇期就道豈知月不常圓花原易謝生行不數日而禍事起矣初女母祖孫某合股設肆於鄰邑倩夫弟某爲之經理生涯至盛孫思併呑之經理者盡力阻梗孫怨憤賄强有力者毆之斃而以自焚告女母往檢視傷痕纍纍控於邑令得孫賄竭力左袒復赴省上控撫司袒庇一如邑令正擬入京擊登聞鼓上叩九閽啓行有日女伴假拙　園爲之祖餞視察使金某品卑行污見女豔之使人風示女母謂苟以女字其子則爲之規畫訟必全勝不則援誣告反坐例刑諸巿曹女母不謀諸女貿然許之生父本以黃堂宦浙奉檄權某篆五馬靑旗馳驟錢塘江上時嘐城某中丞開府兩　聞生名幣重　隆羅致幕下生乃效郄生作入幕賓矣一日辰起傳宣官以一函進謂有急足自茂苑責至字跡秀麗剖而視之乃婷姑手翰也讀不數行顔色慘變手顫神搖若罪犯立法庭聽法官宣判死刑未終篇即昏暈紀綱驚懼灌以湯始瞿然而蘇即遣人至輪船局賃輪赴蘇並詭詞問中峯乞假立卽登舟汽笛一聲向麋台進發自獲書至成行爲時僅六百杪其急遽可知婷姑之書其略曰宛弟惠鑒命乖運蹇禍變迭至所遭訟事邑令之貪婪上官之昏瞶狼狽爲奸吮人膏血公理無可伸之日金錢乃續命之湯正擬拚擋入京叩閽上訴女伴多情祖餞於拙政園道員金某出身微賤穢德潛彰適於該園不期而遇目灼灼似賊姊行亦行姊止亦止知其意之不良急遁歸而金遍向僕媼詢姊家世盡知底蘊次日挽吳江王令來晤舅氏謂苟以姊許其幼子則訟事必獲全勝不則援誣告反坐例老母之首領不保於流離顚沛之時又遭此强梁刧奪允旣不甘拒又無力母氏以性命關係不謀諸姊貿然允諾老賊名雖娶媳實則誦新台之什此等犬彘行鄉黨自好者猶不肯爲况姊身出名門列門牆者閱三載有六月素以道義品節相砥礪而肯靦顔爲此禽獸之行乎 
小說二 
[俠情小說紅蘩蕗别傳] [  天虚我生]  
　　第四十章 
　　夫人言時聲雖温顧乃勿泣安特魯乃知夫人之淚杜矣安特魯旣去夫人遂檢理什物顧亦無可檢者但將隨身衣服束成一小包携之下樓則見安特魯方與二軍服之人爭辨此二人咸作保安會服式腰繫三色帶氣度至昻藏安特魯見夫人至乃立返身低聲曰夫人今事已變不能行矣夫人聞語殊不驚而面上轉現喜色曰豈舒勿林已令人來禽我耶安特魯曰然夫人曰然則吾當與吾夫相見矣安特魯今吾即當隨彼二人往汝則可依伯爾西書中之言無行千萬毋忽安特魯見夫人語氣堅决知勸亦無益且緹騎在門亦不容夫人他遁乃曰夫人意旣定吾亦不敢强夫人但願上帝加福夫人并加福紅蘩蕗吾則當立刻往　諸同伴令連夜出巴黎共乘白夢游船以至苞特而而我則當陸路而往俾隨時仍得保護夫人　不負白拉根内之托如三日之中君等尙不至苞特而者則我當至倭得别堡以待君等此即我之行蹤君可告之紅蘩蕗或亞猛嗟乎夫人吾言盡此願君前途多福夫人答禮遂從二警兵出室則已有一馬車待於門次夫人上車而警兵亦相繼上韁絲一掣車逕離跨龍路直向門房獄一帶而去 
 
 

Page 15

 
 
   
 
 

Page 16

 
 
   
 
