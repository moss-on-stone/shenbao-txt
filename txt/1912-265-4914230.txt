# 1912 - 265 - 4914230

 

Page 1

 
 
社論 
[外交方面之危方（）（）]  
　　日人之野心 
　　日人日以瓜分之說鼓動列强　以釀成蒙藏問題而已亦得從其後以收漁人之利今其言論已稍稍一變即慫恿吾國經營本部放棄外藩之說是也此說言論界幾爲一致而最足以爲其代表者實福本誠氏之對中政策 
　　普通言論界以放棄外藩爲言而福本誠氏則欲進一步而以蒙滿藏諸領土置於俄日英保護之下蓋普通言論尙僅及其第一步而福本誠氏則己及於第二步矣其言曰蒙古獨立等事全然不可能也此事不必遠引他例卽以最近之貿易總額證之中國　額約十億兩而大宗均在南方當南北未統一以前曾有介直隸山東山西河南及滿洲各省而爲一獨立國之議者然上列各省之貿易額如芝罘天津秦皇島營口大東溝之貿易僅僅七千萬兩乃至一億兩其産業之程度如此則成爲國庫之歲入其數亦可推而知以北方諸省尙不能爲一獨立國之歲入則蒙古等之不能獨立尤可知矣北方地多荒漠有天然的之制限在焉假令蒙古獨立西藏亦從而傚之蒙古西藏之有事不特爲外藩問題也且影響及於支那之本部而或且攪亂東洋之和平演出潰裂不可收拾之大慘劇日本爲東亞國際社會之主人翁保持東亞之和平以最有直接之責任與最大之利害關係故不能不以列國之利害爲輕而以保持東亞之平和爲重今第一所當著手者即處分滿蒙回藏之外藩而同時承認以支那本部爲版圖之民國政府也蓋福本誠氏之意以滿蒙藏之割據爲承認問題之交易所持者狹而所欲者奢抑亦可笑也己 
　　福本誠氏又曰外藩之處分一面所以絶支　之禍根一面雖在英是俄等之國防上亦甚有利故宜由日本首唱率英俄而與民國協商其解决此議應極易也且其處分方法雖有種種然不即以爲屬國惟定滿蒙爲日俄之勢力範圍回藏爲英俄之勢力亦無不可雖主權仍在支那而就政治上及經濟上之施設全然須得關係國之同意雖因此而或者憂列國之抗議或者憂列國之效顰然英日俄在東亞所有之關係自與其他諸國異且三國者非欲得領土而取外藩爲保障束亞之平和不得己而取之也故其勢力範圍以内經濟上之便利仍使列國均沾則列國又何辭之有要之支那問題之解决最急者爲隨承認民國政府而處分其外藩至借欵問題尤其後焉者也嗚呼福本誠君之言論如此則日人之心理路人知之矣不知吾政府對之吾國民對之聽其宰割以去耶抑急起直追以求抵制之策耶鳴呼斯言誠吾國之晨鐘暮鼓矣 
來稿 
[周宏業借欵談]  
　　（一）借款之關係 
　　近日國民對於借欵之心理有聞其成立而喜者有聞其不成立而憂者亦有聞其成立而懼者更有聞監督財政而怒者實則喜者自喜憂者自憂懼猶憂天怒則螳臂而於借欵無與也近來之借欵雖簽字亦不得謂之成立去歲之幣制借欵川漢粤漢鐵路借欵簽字矣而至今尙茫然也漢口改築市街之借欵簽字矣而交欵不知何時也邇日喧傳之一千萬磅借欵簽字矣而破壞之耗即與簽字以俱傳也是何也借欵之成敗恒與關係諸事物以爲緣甲與乙爲借欵甲能破棄之乙能破棄之第三者之丙亦能破棄之凡此諸款皆經簽字而尙有破棄之餘地者也至於中國與六國銀行圑之借欵則尤與中國之運命及世界之運命有莫大之關係彼袁大總統熊氏周氏與匯豐德華等銀行皆其中之一人爲大勢所左右而不能左右大勢譬之羣牛運磨動者牛而牛不知其所以動也今試証以一二現在之六國資本圑即去年四國資本圑之化身也是國人所知也顧何以必慫恿俄日之加入而何以俄日又提出滿蒙特權問題而何以俄日之加入亦磋議三四月乃底於成又何以奥意亦議加入而何以奥意終不許加入則知世界各强國與强國中之任何一國其野心與其政策皆與借欵有最大關係也往者監督財政之議起舉國譁然打電報者有之斷指者恐亦有之此固與借欵無甚關係而第二次革命之說如成各省之兵變如蔓延則與借款有大關係蓋此時之五大民族不能使中國治而能使中國亂中國亂世界則弔胆懸心借款則落花流水此可斷言也是中國之運命與借欵有莫大關係也此猶就事前言之也若論事後今如借欵成而中國以之改革財政改良政治寖至富强則此時之世界當何如又如借款成而外人監督財政中國安矣外人安之也中國富矣外人富之也或監督者自安而中國自危監督者自富而中國自貧則此時之世界當何如又如借欵成而並不監督財政於是乎政府恣意以揮霍國民飲藥而病狂國内蜩螗國外虎視則此時之世界又當何如其或者龍蛇起陸天地反覆今日者德與奥意爲衡英聯法俄爲從美與英法主開放日與俄主侵略至時外交政局均爲一變而五色國旗一朝易色未可知也是借欵之關係又如此其大也 
　　（二）監督財政之條件 
　　借欵開始以來風潮之最大者監督財政問題也愛國志士革命男兒騰沸於道路紛呶於報紙而究之監督財政之眞相條件何如程度何如無人能言之者至熊氏墊欵議成乃變爲稽核用途一語區區至愚不知監督財政之何以重故不知稽核用途之何以輕不知監督財政之卽係亡國故不知稽核用途之遂不亡國然而舉國則反舌矣而六國資本圑則提出四條件卽五年内不許向他處借債用外人爲審計院長鹽稅交外人管理如海關例等條此借欵决裂之原因也此中利害叢生關係複雜難於細論有最要關鍵一語即條件之輕重在吾中國之自動何如耳（未完） 
要件 
[旅滬福建維持會宣言書]  
　　彭壽松禍閩擢髮　數其罪報章所載詳乎言之閩省襟山帶海地脉雄厚産其間者不乏英傑勇敢之士去年廣州之役前仆後繼死者二十有七　造民國閩人與有力焉以吾伯叔兄弟之沈毅勇往豈不能得獨夫而甘心所以隱忍不發者顧念光復之役彭氏未嘗無奔走之勞且共和告成建設方始凡急激手段所以施於專制時代者不可以施諸今日故靜俟其悔禍之機不虞彭氏之變本加厲也邇者縱容匪類虔劉人民閩民側目而視重足而立乃由臨時省議會　代表五人請願中央政府卒得岑西林督師入閩之效果以堂堂正正之師鎭撫一切閩民其重見天日乎顧閩民之血誠不得不深自披瀝以普告全國者則以請使鎭撫未嘗有省界之　存且對　彭氏純爲大局計非出於意氣之偏也自南北統一識時之士皆取大中國主義閩僻海濱交通不便都人士方引爲深憾苟力所未　他省人提絜而襄助之歡迎之不暇敢云拒絶自彭氏鼓動軍界日以閩人排外爲言於是土客兩軍頗形扞　實則設兵以衛民但問其勤務如何不問其籍貫奚若苟其壞法亂紀雖土着不能苟容如其有勇知方雖客籍豈宜排斥推至宦游之士祇以賢否爲定衡不以主客而歧視此則閩人所敢布其區區也以彭氏剛愎成性婉　不從法語不入似足激動反抗實則閩人爲大局起見未甞以客氣用事固執成心彼其草菅民命蹂躙人權則有害于治安箝制言論弁髦約法則有違於　憲誅求無藝揮霍任情則影響於財政勾結　匪廣樹徒黨則敗壞乎軍紀乃至吮癰舐痔埋雄掘塜之衆皆起而膺民社據　要吏治混淆民生憔悴長此不　則大好河山必斷送於彭氏之手閩民惄　憂之乃不　以大度和優容罪故意爲難以爭勝於意氣間也旬日以來頗有持投鼠忌器之說以見告者此爲閩人切膚之痛豈其不自綢繆第念彭氏一無賴子當其伏處窮　則張　償與雖捐項踵而不卹今則忝尸要職位尊多金宮宦之美妻妾之　　生其顧態之　鎭撫旣到必不敢冒死以抗顏　如其一以冥頑則爲反叛　　之　　不早懲治恐　遲而禍大前途之　正未有艾故閩人綜計全　　　逃死奔走請命以策長治久安也又有　　過慮謂　　　　者閩處海　某國垂涎已久然惟内訌不息外外　能　　　使鎭撫卽所以　内訌也外人豈能干涉使任彭氏之不道恐壓制愈甚反抗愈烈一日潰　正予外人以可棄之機大局尙可　乎藉建爲吾國宪 
 
 
 

Page 2

 
 
全領土有變亂而自消耳之何　外人此皆彭氏威嘯之衛顧明達之士勿爲所搖敬布膓心并釋全國伯叔兄弟之疑慮 
[專電]  
　　北京電黃興對於鹽政直隸國務院一事極力反對謂應直隸財政部並云鐵路事獨立非法亦應隸交通部 
　　北京電江蘇代表陳陶遺雷奮今日（一號）上午謁見袁總統商議要政 
　　北京電省制照普魯士州制已由政府改定不日交參議院覆議 
　　北京電王金發在預審時供汪先扭打經證人沈小沂等證明王行兇情形始俯首無詞現王正託大有力者運動冀達無罪目的 
　　南京電江蘇敎育司長有委任黃炎培消息 
　　南京電南京敎育經費經程都督電商鹽政張總長就鹽斤附加稅項下撥助昨已電復照准 
　　南京電金陵稅務司盧力飛考察各省海關現已返寧電致總稅司請假回國 
　　南京電江北護軍使劉之潔派委張金發姜崇漪來寗領取公債票十萬元程都督飭財政司照付 
　　南京電何元山一營隨帶機關鎗兩尊昨日出發護西林赴閩田應詔一旅九月分餉已發齊現正預備開發 
　　南京電江寗商會電請中央財政部將津浦貨捐事從緩開議程都督已准部電轉飭陳陶遺等知照 
　　南京電上海商會電稱京津米商以該處歉收擬請在滬購米十萬石程都督已飭民政司察核情形再定 
　　南京電交通部電程都督米商由 
津浦南叚鐵路運米到京運價七五折減收即請宣布 
　　更正南京舉行革命週年紀念决定自十月九號起至十一號止歡祝三日昨電誤作自八號起至十號止特此更正 
[特約路透電]  
　　北京電今日（一號）參議院討論設立國史館議案有議員數人反對謂此爲前淸舊制而民國必襲行之不知是何命意谷鍾秀謂該舘實爲編纂國家大事而設今若廢去則中國之歴史將無定論前淸時代論者輒疑秉筆者不敢直書皇帝之行爲今時已不同無庸畏此去云該議案已一讀通過贊成者四十人反對者三十一人 
　　北京電袁總統前請内蒙古諸親王來京今有數人已覆電照允彼等初皆竚望中蒙戰事結果繼見華軍戰勝故乃决意至京且言彼等久願與民國共求幸福今得緣與民國諸領袖結交深自欣幸云云政府接電喜悅可知惟懼其臨時變計倘蒙人得利則仍恐反對民國云 
　　北京電據倫敦電稱中國借款英金一千萬磅包售者肩任百分之六十據官塲電稱該借欵募逾原額甚巨北京皆目之爲發行勝利之徵 
　　北京電據庫倫電稱呼圖克圖已聘外員訓練兵士以備抵拒華軍前進 
　　北京電據華報載稱鄂督黎元洪京任叅謀總長徐固卿將代黎任鄂督徐現已抵京 
　　北京電天津兵變所遭損失保險公司不肯照賠一案茲經天津裁判所判決以所焚各屋實因内亂所致故判保險公司得直 
　　武昌電黎都督復出示表白其所處之境地並言叛逆者實愚不可及又將共和主義詳爲解釋另出一示謂叛兵遺棄軍火甚多民人有拾得者可送武昌當道 
　　靑島電廣東江蘇兩會館昨日分讌孫中山君孫演說指述膠州採用德國學理成效孫君並未與德國亨利親王交相拜會因預定之布置已更易故也 
　　東京電據某報載稱奉天宗　黨現組織反對共和會擬請日本兼併滿洲外務省謂此實妄想日本斷難兼併 
[譯電]  
　　北京電財政委員熊希齡因借欵問題又起波折而資本圑復施其挾制之故技特於昨日謁袁總統面陳資本圑專制之利害請勿藐視小借欵以致於無救地位 
　　北京電華字各報對於借款之發行極爲歡悅而一面復抨擊英政府及英使所主之政策此事表面雖呈樂象而實裏則將稍遜焉正金銀行今已索付去年二百五十萬圓之借欵蓋當時訂明俟借成外債即須歸還故也此外欠款其總數不下一千萬磅日内均將由各國追索至明年正月一號賠欵欠解問題又將發生此後六個月内諸債到期者爲數頗巨故新借欵是否須將各債償淸始能動用一節當賴與此有關係之各國政府及各銀行大度處之矣 
　　亨寳電中政府委託銀行家韋斯登杜夫在德國募債英金二百萬磅以鐵路礦産爲抵聞此債爲英國新借欵之一部分惟據承攬新借欵之克里斯君聲稱彼並不知此事無論如何决非其發行債票之一部分云 
　　北京電陸徵祥辭職後大總統仍聘爲外交顧問陸始則力辭現因迫　　總統之殷懇已允就職惟須俟赴津調養痊愈方能就任 
　　北京電趙秉鈞將於十月四號赴參議院演說宣布政綱 
　　北京電溥倫聲言擬入國民黨 
　　東京電據日本六六新聞載稱旗人中之有勢力者現運動請願日本以南滿洲歸入日本版圖因漢人旣傾覆淸朝旗人不應再歸順民國故也中央雜誌消息極靈其十月份之報内復提倡從速締結俄日聯盟　　成都電此間前聞外人瓜分中國之謠言民情頗爲激昂今已漸見平復前揚言定於中秋節勦滅耶穌敎徒之事並未見諸實行 
　　成都電達其（譯音）之防兵現爲藏民圍困察木多之　嘛　爲漢軍焚燬現打箭爐逐日有漢軍開往前藏 
　　香港電滙豐銀行買辦聞已逃逸共負債洋五十萬元多係向本港中國銀店及熟識之商家告貸者匯豐銀行損失較輕且抵押之物足以淸償聞　買辦之淪於此境實因抛盤購買橡皮股份虧空所致 
　　東京電日本各報對於朝鮮謀刺寺内總督一 
案評論不一日日新報質聞該案之審判是否全不足減輕外人之疑慮東京其餘各報迄今未發一言評論此事英文某報謂近來朝鮮諸事一言以蔽之曰愚昧而已又有某報載漢城來信謂該案之定讞置外間對於慘刑拷問不平之言不顧且未言及敎會一字凡所審基督敎傳道及敎堂領袖並敎員人等均經定罪云云該報按曰凡自該案發生之始注意裁判所之態度及當道之行爲者對於該案之判决固早料有此當無驚詫之意此事似難遏止海外之叢起評論云 
　　日本電風災之後米價又漲據農務專家估計本年收成須較當道預報之數減少十成之一　麥收成已全無望 
　　倫敦電巴爾幹最近消息諸多矛盾據培爾格萊德消息靈通之各界盛傳布爾茄利亞及西維亞已會同致文土耳其政府要求馬其頓之自治權並聲明土政府如無滿意之答覆則將與土宣戰近聞布爾茄利亞已請西維亞發兵五萬名西維亞不動聲色已徵集預備隊分别派往邊界土耳其對於此事頗具樂觀君士坦丁外交界中皆信土政府必將維持和平據確實消息土耳其安特里洛浦陸軍大操已停止舉行今變通辦法分隊在各軍區操演現望此舉可以安定布爾茄利亞驚遽之心駐士俄國之使曾與土耳其外務部大臣長談勸其速在馬其頓施行改革俾各國和平之計畫便於實行泰晤士報載蘇菲亞消息喟禍機現仍隱伏人民大爲驚懼時時預備徵兵布王已召見大將三員似已受有統兵命令軍界中已呈露活潑之象並已備齊馬匹西維亞大約亦將步其後塵希臘芒台里格洛布爾茄利亞及西维亞之協約似已告成 
　　華盛頓電駐紮此間之某中尉及大隊長二人於昨日同乘飛艇行至五十餘尺高忽然墜下二人皆死 
　　巴黎電意土戰事殊難解决查意自開戰迄今已損失四百七十五兆里而（幣名）現土政府尙欲借外欵九百萬磅預備與意續戰意亦已召集常備兵四萬人預備調用矣 
[公電]  
　　北京壽辦國會事務局電有電悉所詢一三各項須按照前　電規定辦理倘　係各行政司法官署襄辦公務之員非依含官制性質之定章委任者不以本法稱之現任行政司法官吏論第二四各項錄事等槪係雇傭市鄕總董董事等雖經省議會議决及都督委任有案究係自治職員均非官制上所規定之官吏可比亦不以行政官吏論此覆勘電 
　　濟南击都督電有電　悉已飭　　轉催該商迅速運鹽接濟民食以維引　惟沛縣土匪　擾商情不免　　請諄飭地方官加意保護共謀進行爲幸 
　　昆山引商張源　　　都督電昆山萬豐醬園越境購買私醬妨礙　餉查　稅　　各岸不同若准其越境販運則五　醬坊可以一律繳牌報閉專就賤鹽地方造醬任銷不　五　醬課　　無著即於向章開設醬園須指定縣分地址亦不相符且上海醬坊張同與係在租界設棧恃外人爲護符私造私銷匪伊朝夕此次破獲猶復多方運動揑詞　聽倘不予嚴懲則醬坊提銷告絶敗壞　法莫此爲甚爲此迫切電懇鼎力縱持迅　電飭松鹽局查照向章分别辦理以重課銷惶切待念 
　　　邵督致揚州徐軍長電據泰縣東南鄉商民公電稱姜泰籌餉局章局長於正捐外以兵力强收義務捐衆　石三角稻一角在分無示諭無收　内地米糧未能流通商民　　　恩取消義務捐以便利商民等情敬希飭查酌核辦理豔 
　　財政部　上海李本　等電上海四岸淮鹽公所淸吉昌等電悉鹽稅　作借欵抵押係專指國家收入而言前淸辛丑和約之大賠欵亦曾指抵有案與商人營業無干望轉告各同業切勿誤會特覆財政部個 
　　安徽灣沚商會電各報鑒米商翟仲平昨晨運米抵灣沚　卡報稅苛索留難竟被吊殺霎時人心憤激爭往營救卡員朱鏡波開鎗轟斃人命全鎭閉市翟商受傷埀危乞主持公論灣沚商會叩東 
要聞一 
[新舊内閣蟺蛻之裹面]  
　　北京政界特派員 
　　自有更迭内閣之確實消息後舊同盟派以新合併爲國民黨之故躍躍然仰首長嗚冀得一達其夙昔之主張而參議員中之同盟派議員俱爲湘派中之宋派故一時宋内閣之聲振動耳鼓中山不甚以爲然絶未在項城前進言迨黃克強到京迫於他人之請求不得不爲之介紹然微聞宋與黃並非沆　一氣故介紹時仍提出二人一爲宋敎仁一爲沈秉堃並言二人皆爲今日適當之總理項城聞黃言即答云遯初才長識敏不媿爲良政治家吾輩當重惜之今日與其卽令爲總理不如令其暫行養望待時機之至將來國會成立之後總理機遇無窮何必在臨時期内乘潮進退無益大局有損個人不若逕任沈秉堃黃遽稱善於是宋氏蒙一大打擊不能復成問題但國民黨中全體反對沈秉堃舊統一共和黨領袖吳景濂且云沈氏在某黨即爲某黨之汚點國民黨將削其黨籍豈有贊成其爲總理之理共和民主兩黨雖不如是其甚亦不覺其有何質點可爲内閣總理國民黨中一方反對沈爰堃一面主張與其任沈不如趙秉鈞蓋知沈之定爲候補人乃出於項城與黃克强之同意時中山未出京則與黃同勸當黨員勿反對并云人才難得各黨員欲别推一人又度事實上易得項城及他黨之同意莫如趙秉鈞因舉以抵制沈氏項城固歡迎之各黨亦無反對之必要故趙之提出於參議院事前並無接洽而臨場幾得全體一致之同意票實由時勢之需要故也又聞某要人云陸總理辭職後項城實早一眼覷定趙爲繼任不過口頭並未發表聞黃介紹宋沈先打消宋而允任沈以觀各黨之態度各黨果皆反對國民黨且主張以趙易宋項城即順水推舟毫不費力倘各黨皆贊成沈爲總理恐項城未必即予提出此所謂岐路之中又有歧也總理問題實際上旣經解决又生出一小小波瀾十九號已各方面允洽總統府公文亦經辦妥乃遲至二十二日始行交院據個中人云趙旣定爲總理則内務一席必另覓替人國務員中如范源濂劉揆一皆主張以沈繼之叩其理由則云國務院中無熟悉南方情形者非令沈加入不可果再叩以沈於南方某省種情形熟悉恐范劉亦難置答而總統府秘書長梁士詒　贊成范劉之說其實皆以趙雖掛名舊同盟會然據其自述則云願書非自己所塡乃其書記生代勞者故與今日之國民黨僅有形式上最膚淺之關係不能算爲眞實之國民黨員沈雖亦非深資格然由南而北比較的關係稍深又黃克强介紹二人全不採用亦似非宜故竭力主張沈爲内務總長國民黨之參議員仍持反對態度黃再三勸導乃提出一要求謂全體國務員一律入國民黨則總統提出何人卽贊成何人否則趙爲總理可同意沈爲内務不同意先以此要求商諸項城不置可否商諸國務員衆皆依違兩可惟范源濂爲共和黨人萬難加入國民黨劉揆一宣告脫黨未久不允再入黨相持至一日之久黃克强又力勸范出共和黨不必入國民黨范仍堅不允並云如須相迫不爲國務員則可出共和黨則不可至入國民黨更無此理遂無結果項城亦不待其有結果卽將要求同意之咨文送院而内務總長之咨文尙未提出近傳軍警要求趙總理仍兼内務不知究竟如何共和民主兩黨知其内容者擬於沈提出時亦予以同意以破國民黨之要求嗚呼各黨機智隠伏日日在血飛肉薄短兵相接之中西哲有言政治乃萬惡之源信哉記者此次通信非矜消息之翔實乃傷政治上道德之墮落有心人當不河漢斯言 
[六國銀行圑借欵近訊]  
　　（一）銀行圑之阻難自英國資本家一千萬磅小借欵定後而外交圑意態爲之一變六國銀行圑以其　　　之機力謀破壞昨特函致外國各銀行囑凡關於中國小借之款勿爲匯撥其處心設慮蓋欲執中國財政之死命矣 
　　（二）英公使之恫嚇某日政府某要人訪問英使英使即開口問曰貴政府何舍大借欵而不圖專經營小借款某應之曰因大借欵要求條件太刻其害足以亡國借款不成財政緊急亦不過亡國與其訂一條件亡國不如不訂條件而亡國某公又向英使發問中英交誼甚厚何以此次千萬磅借欵英政府不表同意英使答云此次千萬磅借欵政府不表同意者實於英國信用上甚有關係且非僅關係英國信用問題乃中華民國能否成立大問題葢六國銀行圑表面上雖聯成一氣其中意志本不齊一中政府應已知之銀行圑行動不僅經濟上的關係附帶有政治上的關係中政府亦應知之最初英法德美四國銀行圑組織英實爲之主張故得一致之行動其後日俄加入亦附和英所主張而來中政府旣舍六國銀行圑於不顧而發生小借欵此借欵又借之英國其事若成則英國信用必失以後之主張將歸無效銀行圑破壞各國皆將採自由行動態度實不願有此舉故不肯擔保此千萬磅借欵耳 
　　（三）閣議之條件昨日國務院會議仍主張與六國銀行圑交涉但减少借額及縮短歸還年限於銀行圑所提出之四大條件（己見前報）閣議三四兩條均認可惟删去推舉管理員一語第二條應另議第一條止允自雇洋員襄辦不能照海關辦法 
[二十五日參議院紀事]  
　　二十五日晨九點三十分開議因不足法定人數於是互相討論張耀曾謂請議長將告假人數列一淸單若有未告假而不到者照院法懲罰至九點五十五分議員始過半數遂開議吳議長主席議員出席者五十九人政府委員六人劉星楠因議員時不到院請修改議事細則谷鍾秀主張前言不必取消宋汝梅盧士模駁之王家襄云取銷議事細則本員不贊成最好九點鐘開議不宜延長兩次若表决後議事細則取銷本員决不贊成不過九點不到止延長一次而已不能輒言取銷議長謂現在不必爭論有二案今日必要議决又謂陳議員家鼎項病甚重請假十日經衆許可又謂蒙古叅議員貢桑諾爾布來電辭職云在蒙古聯合會己任行政官楊策云據伊來電多無興趣無論在蒙藏聯合會任總裁與否本院决不認可因本院院法曾載行政長官不得充參議員况其到院與否不在此限谷鍾秀云蒙古行政官與内地行政官何異無論何人若任行政官卽應將參議員辭職現本院不問其可爲行政官否 
 
 
 

Page 3

 
 
　　總是催其來院而己汪榮寳云今日對於伊之來電實不能認爲非兼任本院須討論妥實辦法劉彦云參議院第五條第四條行政與司法各官不得充參議員何以蒙古不在此列遂表决去電催其來院始議　陸軍服制案（大總統交議）（法制委員會審查報告）議長請審查長張耀曾報告審查之結果路謂政府原案所定兩種服制尙無大謬　說亦甚精詳可以照案施行云云趙世鈺謂圖表未曾看見何從表决張耀曾再將圖表指告大衆說明肩章領章帽章之種類並將第二陸軍官佐禮服圖說說明之谷鍾秀謂本員有最要之點報告大衆步馬砲工輜分爲五色帽章用之蓋取國旗爲標準議長謂現時報告己竣請贊成付二讀者舉手谷鍾秀謂聞說帽章所綴之花係仿照日本然中華自有特色何必襲人衆請表决無須討論政府委員請議長將陸軍各學堂服制一併說明請衆公决議長謂贊成者舉手多數彭允彝謂陸軍部要求增添條件應有正式公文到院如何委員憑一紙說帖即認爲有效議長請贊成原案者舉手多數第二陸軍官佐禮服案（大總統交議）（法制委員會審查報告）（委員長併前案報告）張耀曾謂徽章式仿日本殊屬不妥須目出心裁特創一種政府委員謂此種樣式較爲美觀故仿行之張耀曾謂陸軍服式不求美觀須具有堅忍不拔之氣槩或主張用菊花式或主張用梅花式李　甫請再付審查谷鍾秀謂諸君名此曰徽章實屬錯悞菊金絲辮中綴以一花仍照原式有何不可　改易之轉致多所　費楊策謂是不足爲問題此時將届午牌尙有數案未議應付表决張耀曾謂究用菊花抑用梅花式須表决其結果均多數不贊成陳國祥謂今可暫照原案俟將來再改議長請贊成原案者多數第三八月經費支出槪算案（大總統交議）（財政委員會審查報告）（繼續二讀）彭允彝謂現時各省財政　形竭　萬分雖有種種原因而財政部辦法毫無端緒一大原因非有預定之方針不能著手此次交來之槪算書如軍事處等項開支本院斷不能承認以此非法定機關參議院只知政府交來預决算一經審查便爲責任己盡究不知大宗借欵用途何着王家襄謂大衆不知財政委員會審查此案非常困難而成此篇報告彭君只閱其大綱而細目未曾遍閱一過責備審查會放棄責任本員實不承認彭允彝謂非責備審查員實因軍事處等項名目不　任其開支谷鍾秀謂可將逐部討論如　研究大體必無結果議長請贊成審查之大意者起立少數李肇甫謂槪算有確定効力否審查因不敢確定効力作爲參考品耳陳景南謂此時槪算前後紛歧實難確定谷鍾秀謂如外交部每員公食爲六元即百人僅須六百元合而計之各部亦可積微成巨政府委員謂前淸宣統三年並援引舊例已如此議决彭允彝謂委員僅有說明權斷無解釋權委員謂部中有十四處辦公所不得不多設之戰雲霽謂各部公食應以議員七元之數爲極準藉忠寅謂八月份槪算書至十月决定應否有効浮報之弊各部皆然谷鍾秀謂藉君所說甚是何以審查會不逐條報告殷汝驪謂現不能詳加報告俟决算時再審定之一部中交來此書其晚爲時過促亦不能仔細調查秦瑞玠謂旣爲二讀應加减之點須指出陳國祥謂槪算作爲參考品審查報告理應通過張耀曾彭允韓熊成章均稍有異議胡壁城請再交審查以時間已到討論仍無結果議長請旁聽者避席　說國於蒙藏問題　說關於借欵問題云 
[京師革命紀念會籌備紀事]  
　　事願人人無忘此八月十九 
　　自張繼陳家鼎田與桐諸君孫中山黃克强兩先生發起革命紀念會後現屆革命週年紀念之期該會籌備一切連日午後三時至六時擔任職務者均赴籌備處會商一次徵求革命紀念品通電各省都督議會黨會學校各圑體指揮工程布署塲景者絡繹不絶並舉定臨時籌備各項職員總務陳家鼎白逾桓張繼黃中慧庶務張伯亞童堯山廖惺魂黎尙雯陳憲民陸金浦羅偉章周尊會計平綱曾魯光黃中毅交際冷公劍李基鴻田桐楊時傑楊大實駱墨蓀趙元壽文牘岑偉生賀振雄盧士模于業乾羅翥知會内務部通電各省一律舉行大革命紀念會其京師會塲則决在琉璃廠工藝局舉行會場内高搭彩棚遍懸國旗及萬國旗各種鮮花異彩建設陳列館搜羅各種革命紀念物品塲外空處紮起最高大最華麗之黃鶴樓一座畫在其中排演武漢戰爭金陵戰爭各種新戲晚有五彩活動各種寫眞　新光復電影以助游人興會並紮一鐵血亭以備入會者自由演說外紮松花牌樓數座沿會塲内外所行之路均樹以五色鮮彩欄栅懸掛革命萬歲彩燈數萬及安各種電燈瓦斯燈陸地皆用蘆蓆鋪墊因不及修馬路也並招各商販在會塲外附設舖攤以便游人購買物品亦爲各小商販推廣營業之一端邀請本京各圑體會黨學校報舘行政衙門一律赴會並知會内務趙總長傳知各衙局所軍民均懸掛國旗稱慶屆時將正陽門開放在該門前面紮一極優美鮮明高大之牌樓張燈結綵以供國民游賞知會敎育部電傳全國各學校停課三日令本校敎職員生徒等舉行音樂運動各會以爲紀念而表揚革命後舉行第一次之盛况茲將會塲内外布置情形分列於左　　（一）會塲之整理内外會場工程由黃中慧黃中毅張伯亞周尊諸君擔任辦理連日督促工人赶造忙碌異常刻己將演壇築成會塲上下四方搭有彩棚寛廣較湖廣會館織雲公所約加二倍可容萬餘人後進爲内會塲爲女會員及東西洋女來賓坐處内置最大風琴數具及各樣新花刺繡美術品秋瑾女士廣州死事二女士及其他有名女士遺像懸於兩方前進爲職員辦事之所左爲應接室會議廳右爲總務室書記室内則會計庶務室焉 
　　（二）陳列館之布置陳列舘專陳列關於革命之各項物品若海陸軍戰利品於戰爭時所奪來之機關鎗砲與武漢金陵南北各省光復紀念物件影片圖畫無不搜羅陳列而各偉人志士眞像以及獄中之慘狀刑餘之眞跡一一圖繪表列其他若革命歷史烈士專集文詞對聯等項約得數千種此項爲李元著陳憲民及守眞相舘擔任不日可以集齊矣 
　　（三）黃鶴樓之大觀黃鶴樓起造於工藝局前面約高十餘丈四圍寛約百餘丈面面嵌以紅綠玻璃晶光絢彩亭角四簷裝有電燈數百座樓下爲劇塲排有各種新劇（如漢口潮廣州血秋瑾潘烈士陳烈士投海等）樓上爲活動大寫眞處有異樣新奇影戲樓之前紮有松花牌樓二左額曰應天順人右額曰我武維揚字中裝有電燈又有瓦斯西瓜燈二懸其上夜中遊覽光耀如白晝可預料者 
[時評一（默）]  
　　此次國務總理之提出先擬宋敎仁次沈秉堃又次趙秉鈞其間旋起旋滅瞬息千變而卒爲趙氏所得者與黨爭有絶大之關係而所謂黨爭者又非如從前之明槍交戰也用一種暗鬭手段或則欲取先與或則以退爲進或則迎彼而始先拒此機智隱現各盡所長而趙氏於是乎收漁人之利 
　　嗚呼黨爭之手腕誠進步矣而試問黨德之關係則何如 
小說 
[無名罪人（九十四）] [  無名]  
　　無名罪人默然不答黑兒律師又道美人太克未到巴黎以前他爲什麽便知道你住在這急登街客棧二十一號内無名罪人答道他因有個熟人屢次到過巴黎來的此次也和他同船說起這客棧好到了白兒灣時便打了電報去定去電說第二十一號室中乾淨便留下了這二十一號了黑兒律師沉吟道那客棧主人在那裁判所做見証時如何將這些說話都沒有說起呢又道是了是了那太克的熟人可是誰呢無名罪人道以前住在舊金山和中國人同賣發財票起家的哈脫黑兒律師道他是那裹的人無名罪人道他自己說是愛爾蘭人其實我知他是法蘭西人因又說道我想二月二十八日午後去尋太克的是那人黑兒律師想了一想隨手拿出了手賬簿來將那哈脫的名字　　又問道他的爲人如何無名罪人道他自賣發財票起家的人那有好的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閩省匪燄猖獗]  
　　韶安韶安匪亂情形已紀昨報茲又續　如下（一）韶安黃牛山白扇會匪日形猖獗九月初八晨經巡防營會同義勇隊馳往剿辦詎甫行至　城廿餘里之六爺樓村地方遇該匪四五千人持槍排隊抗拒官兵開槍還　彼此鏖戰三時卒因義另隊　　臨時招募索未經練　陣多棄鎗而遁以致官兵被匪圍困幸厦門巡防營兵戰法頗精奮勇力　至黃　時因恐城虚失事不得已收隊回營保守而義勇隊副統帶彭何漢竟被匪砍斃裂屍數叚管胡帶祥美亦中彈陣亡餘如周王二管帶官各受重傷其餘隊官各死一人兵士死四十餘人受傷者十餘人匪首則死二人匪卒死百餘人此官兵與土匪鏖戰之實在情形也（二）韶安官兵自與匪戰後收隊回城當卽將情形電禀閩　督當蒙都督覆電云已派萬統領陶管帶帶領新軍並機關砲隊馳赴救援並借南琛戰艦駛往銅山俾作後勁（三）韶安官兵自爲匪敗後風鶴頻驚居民搬遷幾空謠傳匪將攻城以致近日城門於午後四點鐘即閉街市商業冷落不堪賴官兵防範嚴緊當不至過於擾亂（四）詔安離城五十里之黃牛山形勢險峻内有三都五斗村沈之光沈金城沈拚三人號稱三大王聚集匪徒惡棍數千人散賣票布文曰沈之光扶明朝字樣上蓋八卦印信鄰近村民被其煽惑者甚多搶刦行人橫惡無忌並有白扇匪附併其内造作種種邪術煽惑良民前月該匪刦殺汀陽村鍾姓壯幼七八命赴縣呼寃及義勇隊前往查辦被匪暗截中途殺死兵丁六名於是匪燄益熾故有此次會營勦辦云 
　　興化興化土匪與官軍二次接仗官軍竟未能得手昨據興化友人云土匪身穿紅號衣與滿淸綠營軍衣相彷彿旗上大書興漢滅楚字樣　經興化府知事電禀都督蒙允派大隊往勦想不日即可平定矣至此次起事原因因興化府知事湘人佘文藻本一營兵什長上年因光復有功被推　興化府知事到任後所帶隨員多有不規則之行爲與土人大起衝突夏間該處士紳組織一報館已將出版又爲佘知事標封并拿辦某紳因此大生惡感誓不與湘人共戴一天聚衆一二千名大書興漢滅楚字樣日前聞已圍城刻下正在戒嚴想大兵一到不難一鼓盪平云 
[浙財政司之政見]  
　　浙江財政司長張壽　令各統捐局長文云照得厘金一項本爲前淸秕政徒以浙省政費餉需均屬竭蹶不得已改辦統捐原期掃除積習執簡御繁公家征收旣省手續商貨轉輸亦稱便利迺近聞一處自改統捐以來舊日弊端非特不能袪除且較從前加甚征收上下機關爭爲减折廣示招徠而船戶商販局卡員丁又復因緣爲奸隱匿偷漏無所不至絲捐一項爲歲入一大宗向章肥絲細絲出口運滬一律應報大捐近聞絲商通同統捐局員可以細絲充肥絲化大捐爲小捐捐稅因以短絀商業亦受影響至於認捐一項本應同業公認大小分攤迺聞浙省認捐大率以一二人出名卽可承辦而所認捐數又多酌量綋納並不按貨核收以認捐之名行包捐之實巡船林立道路駭怪在商販未必獲益在公家實受其虧且認辦區域限制不嚴與官征區域犬牙相錯此禳彼奪方爲消長黠者走險懦者飲恨民困商疲而無益於度支言念及此可爲浩歎本司未到浙江前訪詢兩浙人士言及統捐無不疾首蹙額迨受事後細加考察所聞果屬不　　　統捐局隱廣一案現已發現其類於南潯甚於南潯者更不知凡幾當此兵革之後民力凋敝取於民者旣已煩細身　司摧宜如何矜念物力艱難　已奉公上無負於國下無愧於民乃考諸收額証諸輿論　白乃心者固不乏人而　染積習者亦所在皆是本司現已派　審爲查訪一有確據必當執法以繩惟是治人治法相輔而行究竟浙省統捐應如何認眞整頓妥定辦法使收捐塡票悉歸實在稽征扦騐各顧考成以及上下　　應如何聯絡進行總分地點應如何裁併節費均應由各局員各就各局悉心考核開誠布公限文到十日内各具意見書呈候核辦至於認捐一項本司前在蘇省辦理上海稅務時即主張勸導各商趨重認稅爲將來籌辦營業稅基礎所以主張認稅者原以　征之稅公家旣費手續商人亦慮留難不如各歸各業分攤彙繳國課商情均有裨益惟上海各業認稅注重全體承認不能以少數商人出面攬辦浙省雖曰認捐實是包捐長此不變不獨公欵無裨抑且商困愈重並應由各局員妥籌改良陳述意見當此財政困難　於極點各局員關心大局體念時艱凡有各局應行改革應行整理各事務望詳切敷陳聽候採擇其有從前定章不善或經費不敷開支者亦即詳叙理由果於事實上有所障礙自當由本司妥爲壽酌平匀支配不以成　相繩本司待人以誠各局員亦望以誠相見於開送意見書後並望來司一行以便詳詢一切商酌進行除呈報都督外合亟通令各該局員即便遵照辦理切切此令 
[湖北倉子埠兵變紀詳]  
　　鄂軍第三師六旅十一圑在黃岡縣倉子埠駐防已久營規極爲鬆懈與該埠附近之陽　地方前曾爲贛省援鄂軍所駐紮該圑欺其客軍屢與爭鬥地立大受擾害該軍官均推爲贛軍所爲以致被控多次迄未調開近來迭經退伍淘汰以後不過營餘日前新委圑長任某(或云係營長張某)　差後極力整頓該兵士等野性難馴竟於九月念二號晚將圑長亂槍擊斃其餘官佐悉駭而逃遁該兵等無所顧忌遂出營擒掠商民當舖二家被劫一空並有肆行奸擄情事二十四號軍民二府連接黃岡縣知事及自治議事商務分會急電當經黎副總統飭第二師師長竇秉鈞偕參謀張義吾帶　原駐黃陂之第十二圑與駐紮省城甲棧之三十四圑一營馳往相機勦撫又飭五師師長吳兆麟在下游各處堵截該亂兵竄擾設法收聚安撫以免貽患將來緣黃邑續來電禀云該亂兵多有負槍携贜分途四散故也軍務司長吳醒漢亦以事關重大　該司步兵科長　平　等前往查辦民　長勇飭長江下游新改水警之砲艦開赴黃岡江面巡緝以資鎭攝此種變兵志在搶掠旣經潰亂諒不至復有他患惟商民遭破産之苦殊爲可憐耳 
[鄂省馬標兵變三誌]  
　　鄂省亂黨勾結南湖馬隊第二標變叛詳情業已兩紀本報茲探得該亂黨勢力甚大湖北上海兩地之黨羽因屢受黎副總統之挫折憤而與張振武之餘黨聯合定名曰振武會（卽前張方謀三次革命之舊名）某政黨有名之胡某黃某王某何某等均係該黨主動之人除紫珠街顧開文家設有機關外花堤中街第八號冉亦安家起義門外杜與義家亦係該黨機關冉爲某政圑鄂支部有數人物杜係馬隊隊官塲其該振武會充分司令之職是夜　宅機關首破冉杜二處亦續卽抄捕均經拿獲訊明正法冉杜二家且均抄有手槍炸彈獨顧係財政司辦公人員故藏　彈於該司公署之内亦經兵士抄出黎公因此頗疑財政司長潘祖裕之爲人現已命其嚴查司員中是否尙有餘黨實則意有所指也至胡黃王等巨魁均已濳匿漢口某租界中某政圑事務所内暫避聞其機關洩露原因傳言不一有言係馬隊排長某於是日勾結敎導圑諸學員許以事成人人爲官該圑以我輩固有作官資格不爲所動然仍陽示聯絡盡得其秘當推　議李少白奔告都督又有言馬隊軍官數人於是日午間赴比鄰之砲隊營煽惑已有多半弁兵附和認可允於夜問　　車出而相助事爲該協統領姜明經聞悉一面勸止炮兵附和一面告變於都督府或又言係有曾充都督府侍役之小童現在顧斌家爲跟僕盡知叛跡二十四日該僕見某執事於途謂今夜明日都督府甚爲　險主人何不請假暫避某窮詰之盡得其實遂帶同到府告密綜此三說皆屬有因然尚不能指實也是晚馬兵於警隊出營攻城時首先圍攻砲隊一二標逼其附從砲隊官兵有少數人已有　　欲動之勢姜協統左手執刀右手扣槍　阻兵丁寢室不准一人出營叛兵始則在外號召繼以唾駡終且放槍向内射擊姜當命衛兵傳呼曰爾輩放槍吾將還砲矣時叛兵意欲奪門入城無意久戀遂一擁往攻起義門亂平後黎公極口奬勵姜協統並所部標統管帶各官佐一律加進二級所有兵士與一四兩錢出城攻守兵士均赏酒内敎導圑員亦有賞賜以示鼓勵至馬標之主動變叛者盡係官長除臨陣　傷該叛軍一管帶然後擒獲正法外又擒斬某標統一人該標係　馬軍第一協其協部即已在城内老工程營地方該協統傅人傑　　武會中亦巨魁此事出後猶僞爲不知已經黎公飭數其罪而誅之現在政界與紳商人等均恐起義紀念會之日别滋事端有請黎公通電各省停止紀念會之議黎公以此係第一次慶典未便停辦定於二十六號開大會舉行討論此事云 
[續紀贛垣戒嚴情形]  
　　贛省於九月二十四戒嚴情形已紀昨報茲悉是日各官廳亦接匿名報告多件謂有某匪爲首勾結某營兵士鼓衆創亂等語當經加發兵警子彈通宵達旦梭巡街衞守城官兵盤查行旅亦萬分緊密次日適舊暦中秋城外船上忽然起火一時火焰冲天驚鐘亂鳴李督聞報加派衞軍分駐後墻以備不虞夜間城内民房又忽起火一時黑烟滿佈居民疑係亂作驚惶不知所措幸警視廳消防隊督率水龍先後馳往將火救熄時近天明方慶無事惟又發生一種謠傳謂李督日前諭令將林虎所帶之混成一圑官兵勒繳子彈全圑違抗致未實行兩方　有猜疑且謂林軍確定於武昌光復紀念日暴動者傳說紛紛雖無確証然　幸其言之不確也 
[藏亂聲中之循吏]  
　　彭日昇昌都（卽察木多）爲邊藏咽喉雄關峻巔高入雲宵誠由邊入藏之第一要害也邊藏分界即之此爲鴻溝去年川省反正傳華峰擁兵久關昌都駐防軍隊因以減少今春藏番倡亂昌都甚危察木多　員劉延　掛印濳回顧統領檄調彭君日昇率兵兩哨前往鎭守彭君甫到藏番乘勢猛攻彼衆我寡萬難　敵彭君激誓士座喻以死守且出其數年積蓄分賞師徒復將由藏來察之上下雲南兩橋燒燬以斷其來路而藏番因以不逞然我兵僅百餘人半屬新招又無糧餉藏番偵得此情復牽大隊數千前來攻圍一面又分兵潜取貢覺以制我軍之後彭君見此情形深恐昌都不保貽誤大局於是 
晝夜梭巡多方佈置衣不解帶者數月藏番數犯昌部均不得入並聞餉粮缺乏已久計自六月以來彭君與士卒惟以牛馬羊肉充饑　次專差請援終無一人往應士卒皆有去志彭君以昌都爲入藏咽喉且其地勢險要怡如建瓶萬一不保不惟藏地全失卽全邊生命亦必受制於人而　藏大局將不可問乃召集部下痛陳大義謂寧全體殉難斷不能離昌都一步士卒聞之均欷歔感激願同死守云 
　　寇立如甘孜知事寇君立如陜西人屢任川中大缺上年値趙爾豐督辦邊務奏調來邊委以德格値兩土司爭襲　辦之後人民失所十室九空寇君蒞任後力除土司苛政敎育兼施未及半載人民已復秩序時値甘孜改土歸流事繁任重前勝重任者關外實無其人趙爾豐遂以劉君建勛代之而委以甘孜重任時白利朱窩兩土司與未繳蠢蠢思動寇君到任後卽開誠布公到處演說未踰月而各土司自請繳遺印信寇君因令其酌留土地以資贍養且又用以充當各路保正以安衆心一面親赴四鄉淸查丁口粮　故甘孜一　稅入多至由萬金之詰去歲河口道塢失守鑪霍屯蠻民乘機内亂距甘孜不過百里寇君聞之卽請駐防甘孜營長朱君建周前往救援詎朱君甫去謠言四起即不蠻民　人來　朱窩白利兩土司勢將謀反寇君楊斥之而陰派人　查又　告反蠻民退而聳恿　土司謂寇將　誅盍早爲備兩士司聞之異常惶恐寇君知其遺言煽惑勢將　機起事一面派人嚴捕　反各蠻民一面輕騎簡從親赴各土司處告以蠻民反間欲圖起事反復開導至再至三務使各土司感激涕零誓以死報而甘孜因以保全從容數語弭禍無形非老成諳練胆識兼優者何能至此近聞寇君以年老多病已入上　　書都督曁　　使皆未批准而寇君則去志甚堅云 
　　張子眞八方初旬貢覺蠻匪旣陷貢覺進逼同普佔據　工約期大舉張知事子眞專差赴德格白玉等處求救德格出　兵五百白玉出蠻兵二百張見援師旣到會同駐防哨官李其器傳華成督率防軍五十餘人　勇十餘名夾擊夷匪於林工陣斃蠻匪數十人又奪得子砲一桿我兵僅傷一人失去猪槽砲一桿敵旣潰退保貢覺我兵乘勝追擊圍賊數日賊旣窘屢遣人投誠張李傅諸君以該匪殺斃貢覺單知事蓉洲實屬罪大惡極非將正兇交出决不許其投誠惟我軍僅數十人孤軍深入殊非得計陳君乃會同德格知事姜君礪山白玉知事仇君　田函請甘孜知事寇君立如催促　營長書禮星夜前進以備不虞且可分兵進攻白玉所屬之札馬及巴塘所屬之茅溪七村使巴塘道路　連庶可運糧前往以解巴塘之急因巴塘此次被圍烛餉均無聞兵勇以牛馬肉充飢劉營長薛成率兵運糧往援現已被圍於札馬牛營長吉安派兵往救此時亦無回信巴塘近况若何尙不可知寇君得信後異常焦灼時値蒯營長到來遂代籌方略迭催剻營長前進并請分兵河波往援札馬蒯營長以奉命由德格前進未允其請幸北路督戰官劉君仁階已到甘孜寇君又詳細陳請劉君頗爲所動慨允援救區區小醜不難指日就殲云 
[鎭軍調閩出發]  
　　福建鎭撫使岑西林以該省兵力單弱急需調集勁旅以鎭邊疆經袁總統指令與程都督磋商就近調撥軍隊已在寗省調去五營於日昨乘　過鎭由滬赴閩旣面程都督會　駐鎭十六師　忠琛師長將駐鎭六十四圑第二營調赴閩省已於九月三十日出發矣 
[吳縣各鄉公所納稅總額一覽表（）續]  
　　田涇忙漕銀米合洋二萬二千一百六十四元六角九分六厘雜稅合洋九十二元三角八厘 
　　五潨涇忙漕銀米合洋一萬六千六百八元四角四分五厘雜稅合洋一百七十九元三角五分四厘 
　　用　忙漕銀料合洋五萬四千三百八十元九角九分八厘雜稅合洋二千九百五十四元四角六分 
　　　墓忙漕銀米合洋二萬四千一百三十二元六角三分七厘雜稅合洋五百九十元七角六分九厘 
　　周莊忙漕銀米合洋二萬一千六百零九元七角六分二厘雜稅合洋二千一百四十二元七角六分九厘 
　　車坊忙漕銀米合洋一萬九千六百六十一元二角八厘雜稅合洋一千二百八十五元一角七分 
　　斜塘忙漕銀米合洋三萬一千六百二十八元三角五分九厘雜稅合洋八百七十八元四角四分六厘 
　　郭巷忙漕銀料合洋一萬八千六百四十四七角二分雜稅合洋四百十一元七分八厘 
　　刃山忙漕銀料合洋五萬零三百二十九元三角五分五厘雜稅無 
　　　凟忙漕銀米合洋七萬一千一百三十六元九角三分九厘雜稅合洋四千四百三十八元二角一分五厘 
　　　涇忙漕銀米合洋七萬六千九百四十四元七角三分五厘雜稅合洋一萬二千三百三十元四角三分一厘 
　　　涇忙漕銀米合洋二萬六千六十八元七角九分三厘雜稅合洋一千二百五十五元二角六分二厘 
　　光福忙漕銀米合洋四萬二千一百四十五元五角六分二厘雜稅合洋三千四十元二角四分九釐 
　　善人橋忙漕銀米合洋一萬四千五百十一元三分雜稅合注九百三十七元五角三分九厘 
　　西華忙漕銀米合洋一萬八千五百十七元八角二分六厘雜稅合洋三十九元五角三分八厘 
　　香山忙漕銀米合洋一萬七千五十五元一角五分五厘雜稅合洋二十四元六角一分五釐 
　　東山忙漕銀米合洋二萬五百七十四元七角八分五厘雜稅無 
　　統共洋一百四十五萬二千九十元四角四分一厘 
地方通信 
[蘇州]  
　　盜案已破洞庭東山白沙村嚴廷誥家迭遭盜刦拒傷家人　情已記前報茲悉此案業經太湖水師李哨弁等購線四出偵探得悉渡村某某二董事家均藏有洋槍刀械陸董之子素與帮匪爲伍情形不無可疑旋於前日獲到搶刧嚴家之盜船一隻並獲匪犯三名船戶一名究出此案實係渡村董事之子陸根生起意紏約二十餘人所做當時出洋五元雇坐此船所有洋槍刀械亦係陸家搬至船上嗣經李哨弁督勇前往渡村將陸董之子陸根生拘獲並　獲贓物洋槍等項日昨已先行解送東山檢察廳起訴一面再行訪拿其餘各犯另行辦理云 
　　白盡刦殺程都督接據商界邵姓等由震澤發來電禀云　扇玉豐園經理徐少巖於九月廿五號自吳縣橫　裝運燒酒還扇路經太湖近本區創港路口外二三里之遙被刧斃命乞　緝捕嚴辦程都督接電後當訓令蘇州軍政司轉飭水陸各軍隊一體嚴緝矣 
[鎭江]  
　　舉行祝典本年舊曆八月十九日爲武漢起義創造民國第一週年之期是日下午二時鎭郡軍政警商學各界假大街鎭舞臺開週年紀念大會祭　諸將士之英靈並慶祝共和自由之前途此外各學堂巡警司法商圑十六師各營署所門首均紮松柏夾五色花草懸掛明燈以彰盛典城内外各商店居民亦懸燈結綵爭奇鬥勝異常美麗晚間各界舉提燈會燈籠分五色上書光復紀念民國萬歲或單國旗一面迎風招展游行各處觀者塞途並假張王廟大放燄火傍晚軍政各官長就鎭舞台演劇與民共樂云 
[福建]  
　　福建水災八月二十八午後風雨暴至達旦不停二十九七時溝澮皆盈溪流湧漲北郊外富春小　流溢察陽坂一帶苗園轉瞬頀盡成澤國夜十二時富春大壩又圯泰順壽寧上流暴漲東門城水高五丈民房被流者數家南城水高丈餘城兜浮橋推沒民房塌者數家凡低窪之地水高丈餘或五六尺居民遷徙流離呼號痛哭耳不忍聞三古日上午六時水退經農商會縣知事派員調查北鄉田園半遭淹沒牛豕隨流而下指不勝屈東鄉秦溪田皆傾圯禾畝成河南鄕賽岐航商輻輳之區水高丈餘行棧貨物俱被浸傷以及民房推流不下萬餘金陽頭街樓店倒塌四間此次水灾爲五十年來所未　且猝未及故防損傷較甚現縣知事已呈請賑恤灾民矣 
[雲南]  
　　籌設銀行麗江府屬阿墩子爲通西藏要路地處邊關商務不甚發達匯兌諸多不便殷司令承讞以該地現爲西征軍駐紮之區若交通不便　碍殊多電請軍府添設富　分銀行支部以便兌換并請將麗江五屬應解地丁各欵即交該處分行留作基本　以便活潑金融而地方官亦得免匯兌往返之勞現已飭司籌辦理矣 
　　開辦鹽井猛野井封禁已久反正後多有禀請開辦者經實業司批查昨據姜學林查明該井情形并取呈樣鹽一塊禀司由司查其樣鹽原質不壞催砂粗味苦色亦欠潔且易濕發交化驗所化驗内含食鹽百分八十六零八四雜質百分之十三九一六此雜質係炭酸鈞一種故其味苦濕又有炭酸鈞一種極易收潮濕若改良煎煮多遇空氣揮散此種雜質則得純粹食鹽其色味不亞於洋鹽矣該井自可開辦特惜偏在一隅銷路爲難已批飭催石膏敊煎　銷兩總辦查照迭次批令議復核辦僞遵矣 
　　查辨煤礦裕滇公司代表白文蔚冉鶴順等昨欲開採西山煤炭呈司給照因内中手續多有不符定章飭令妥擬續呈並令雲南府查勘具覆在案茲又有商民楊振芳趙恩訓等亦呈司立案其煤礦地點亦係坐落西山　白等所呈如出一轍其中恐有轇轉仍令雲南府併案查覆並令楊等照章將礦産面積繪具圖說聲明股本數目合辦人數姓名及業主許可字據逕交該管地方官核奪云 
[時評二（萍）]  
　　民國成立於今已三易總理矣然三總理者例必兼一國務總長以爲英雄用武之地唐少川電政專家也以總理而兼交通總長陸子興外交能手也以總理而兼外交總長今趙智菴又繼任總理矣且將以警務長才而擬兼任内務總長 
　　果爾則有各國務總長足矣何必特設一國務總理爲且如東西先進國成例以一國務總長而組織内閣兼任國務總理斯可矣更何必專設一國務總理而兼任國務總長爲記者曰不如是不足以見民國之人才也非然者農林工商何特分設兩部而參謀總長一席又何必於黃克强徐固卿力辭委任外更以一副總統湖北都督黎宋卿兼之若是者吾無以名之名曰敷衍雜糅之新民國 
本埠新聞 
[研究鹽稅抵債之利害]  
　　全國鹽務改良會評議部十六日午後爲中央政府以全國鹽稅抵借外債問題特邀各議員及各鹽業開會研究利害先由主任李本漢君布告政府因財政困難以鹽稅抵借外債雖出大不得已之舉但我鹽業同胞對此問題不得不審其利害預防流弊今經辦此事者係張季直君並不將此項手續宣布一旦失敗噬臍何及請諸君討論旣經社會黨王文典君競進會李卓民君進步會袁伯馨君該會總務科焦潤田君民生國計會周梯雲君川商吳幼宜君維持國貨會胡豪卿君寗波同鄉會任月如君互相討論大旨謂此次借欵與　商民均有關係萬一不愼全國鹽權均入外人掌握數百萬鹽民命在呼吸本會機關原爲維持鹽民而設生計攸關若不代表呼籲一旦失敗誰任其咎公議通告各省鹽商來申或具意見書到會再開大會表决如何辦理及至散會已夕陽西墜矣 
 
 
 

Page 7

 
 
[總商會大會紀事]  
　　九月廿九號本埠總商會爲工商部電令赴京會議事於下午四點鐘開會總協理均出席各業代表到會者二十八人蘇州商會代表一人 
　　周總理主席提議　本日當請各業代表到會特别會議保奉江蘇程都督電令准工商部九月江電召集工商業推舉代表赴京會議事鄙人忝任商會之役當此金融困難於商業上毫無補益實在慚愧現在趁此工商會議之機會正可向工商部請願第一須在金融上著想宜速請工商部撥欵開辦工商銀行維持上海市而蓋實業爲商務之根本目今上海各工廠停工者半負債纍纍頃間本會會員桯聽彝君所交說帖云各實業舊欠已鉅未能淸還只得利上加利五六年後産業即全爲債主所有言之可謂痛切所以維持實業爲首要不能不以開設工商銀行爲請願之第一著也其二爲服製上維持國貨係　漏　之要務此事已經綢業公舉代表進京要　得參議除通過制服純用絲誠品但尚宋公布綢業已組織國貨維持會研究改良出品已有不少當此實業困難之時須請工商部補助資本大加改良出又包涵在工商銀行之内者也其三應請提倡陳列所招待　學各國工商專門之學生認眞講求其四應請提倡多設製造母機廠而三四兩條尤以機廠爲要凡五金製造品外洋皆以機製中國皆以手造物雖精而價貴不敝外貨不能發達所以急宜提倡以爲模範以上四者鄙人所謂請願於工商部者想諸公無不贊向各業意見條陳到會者尙不多務祈廣爲收集發抒　該俾資研究現在最要問題時日甚促應先舉進京之代表請到會諸公或於本會議蜚中公推或於各業代表中公推請公决 
議蜚沈聯芳君云此事於商業大有關係赴京代表似乎三位總協理之中必須勞駕一位諸　不致隔膜 
周總理云鄙人與貝協理同意擬推舉王協理一亭先生偏勞一行未知各代表意見如何大衆拍手全體贊成王協理起立謙讓衆謂業已公舉務必一行因卽舉定 
周總理云各業尙須公　代表一位時日甚促不及分投開會宜請絲茶花紗各大帮代表公舉一位 
茶業代表金介堂君云茶業雖擬要求免稅此次不舉代表進京即　勞商會公舉之代表轉達意見 
絲業代表楊信之沈聯芳君云絲業擬就同業中開會推舉本日不舉代表又云花紗一業出入甚鉅紗業代表即錫璋君游歴外洋經驗商務擬公舉爲商會代表與王　　一同進京大衆贊成印君起立議讓謂現在棉紗洋貨居多實不敢擔任代表周總理云正爲洋紗太多欲求抵制推廣華紗務請一行勿再推辭又卽舉定求新廠朱志堯君委代表莊有嚴君到會代述意見云此次工商會議關係甚巨商會推舉代表務必於商業中實有經驗之人庶不虚此一行各業代表皆謂所論正常之至 
工商建設會代表云此次工商會議照部定掌程係工商總長交議事件我等代表進京須有一定不易之宗旨以爲對付地步請問王一亭先生抱何種宗旨應先宣布王　理云此次代表進京　全國工商彙集凡交議事件必求全國工商同意　無從預定宗旨適間周總理云代表應携帶電報密碼凡有關係本埠工商業者可以發電協商卽是此意雖鄙人理　工商部現欲發達工商無從著手萬一部定之範圍不合於工商之習慣卽不能實行工商界有所要求不能上達卽徒抱虚願此次會議乃上下交通之機會祗可以相機因應也 
雲錦公所代表王介安君云商人不肯熱心實業皆有鑒於失敗之前轍現任商標註册專利三事必須首先辦妥方可登達卽如鄙人現在新造毛棉織品棉絲織品種類甚多可以爲外洋花呢之替代不敢大集公司放手製造實應仿冒　　故也 
蘇會代表王亦安君云蘇會不舉代表進京所有各業意見俟回蘇徵集於十月三號以前寄滬 
周總理云各業所交條陳不多請諸公再廣爲徵集本會現有錢幼琴君係上年同辦南洋勸業會者頗具熱心錢君可以同伴進京通達情意衆皆謂可 
　　衆代表又云本日到會者雖皆各業領袖然人數究屬不多應再登報請各業多舉代表進京以免挂漏錢幼　君云工商部定章各該省工商圑體祇熊舉二人至四人衆云此却無甚關係各業多舉之代表如能與議更妙否則可以旁聽如有意見卽請公舉之代表代遠錢君又云工商部定章議員提議事件須得十人以上　成會同署名恐一二人不能提議請願衆謂此亦容易破除凡稅工商業之請願必係一業或一圑體之事固非個人意見可比也 
六點鐘議畢散會 
[紅十字懇親會紀盛]  
　　昨日下午二句鐘爲中國紅十字會會員捐戶懇親會及各分會茶話會中外男女來賓達千人座爲之滿由主任沈仲禮君招待入座欵以茶點參觀醫院養病室割症室藥房蒸氣間外症室及醫學校成績優美交口稱譽復由沈君致歡迎詞續舉男女界曁助員專爲該會招致會員勸募捐欵之機關計女贊助員鍾孝貞蘇本楠蘇本嵒何德貞劉徽文程穎兪家鈿譜女士施子英夫人黃公續夫人男贊助員陳潤夫君担任二份由陳君自舉葉庚三君貝中和君（三君係該會常議員）吳君石楊志平夏玉峯鄧笠航孫志英金蔚文沈田莘吳敬仲諸君舉畢皆鼓掌贊成繼以攝影時已五點報告散會並定陽曆十月三十日開各省聯合大會以冀全國一致昌大紅會之慈善事業云 
[汽車碾斃學徒]  
　　印度人大拉生前日駕駛四百零七號汽車因司機不愼在西藏路北泥城橋附近將松江路鴻泰木器店内之十五歲學徒張維鶴撞倒碾傷當由該店出店童惠堂傅金生鳴捕將忾車扣留一面將張車送仁濟醫院醫治無效斃命由捕將尸舁至虹口斐倫路騐尸所報請公廨王襄讞於昨日午時會同英康副領事蒞所騐明委係碾傷身死即飭店主傅炳裕棺殮並傅見證人沙朗臣善鐘馬房馬夫陳维成到案盤問據稱因該印人不知定章走差路徑所致中西官諭將該印人押解英臬司署訊辦以爲死者伸雪 
[縣議事會開會紀事]  
　　昨爲上海縣議事會開會之第一日午後二時各議員全體到塲二時半搖鈴開會議長議員依次入席行一鞠躬禮旋由議長莫子經君宣讀開會詞次由民政長宣讀頌詞議長致答詞畢即宣布開議王議員叔炎請選舉各項審查員議長請旁聽員退出議場密議一切迨掏鈴散會已四時半矣茲將審查員姓氏錄下財政審查員王遠堂葉惠鈞　子雲楊秋生陳子馨 
　　法律審查員趙紉之王叔炎宋少蘭張韻生曹印才學務審查員董杰夫喬憇林王際亨潘景周張伯生請議審查員曹潤甫周企堂孫步雲張菊圃王訪漁 
[私售軍火之敗露]  
　　四川人陳星福向在蘇州路二十七號某洋人家爲出店與寓居山東路和記棧内之同鄉人徐海靑並住居北四川路三百四十二號屋内之金漢耀專以私販軍裝漁利近因陳將手槍十三支槍彈一千二百五十粒藏於皮酒箱内被其洋東察悉報捕將陳與槍彈帶入捕房詢悉前情遂將徐金二人與金之妻母王周氏一併拘解公堂訊供分别收押在案昨晨由廨復訊捕房代表侃克律師投稱陳等屢在租界内私售軍械殊違定章應請改期研鞫關讞員商之美海副領事判仍分别押候訂期會訊 
[組織工黨之響應]  
　　工黨總部自發起以來已及十月各地支部傳佈至十四省黨員達二十餘萬人昨日又得南洋坤甸埠華僑關燐君來函卽在坤甸組織支部並擔任運動南洋一帶各立支部以爲海外勞働界謀幸福又聞本國雲南四川貴州等未設支部之省該黨徐企文君擬待下月三號開該黨聯合會後親至各處組織 
[共和女校更舉校長]  
　　美租界海寗路天保里對面熱河路共和女學校校長蔡黃仲玉女士今已遊學歐西該校事務不能兼顧茲由該校職員及校董等公舉吳稚暉君爲校長特於陰曆二十日下午在校開會歡迎到會演說者除該校職員學生及校董以外來賓亦頗不少查該校開辦未達一學年而學生已有百餘人其發達正未可限量也 
[再誌西人破壞濟良所之謬舉]  
　　四馬路濟良分所留養女子雙喜被洋人四名强行刦去已誌昨報茲悉當時該西人等將女刧上美大輪船旋卽開往漢口業經麥代總巡偵悉除電告漢口警署俟該輪抵埠時嚴行搜查外並飭老閘捕房捕頭派探顧阿根協同十三號西探於前晚乘夜班火車赶往江寗搭輪赴漢提回核辦 
[私造僞質小洋]  
　　福字營偵探朱茂林等前日在篷萊路某紙店内 
查見潘老六混用僞質角洋當在身畔搜獲十八角解回該營訊悉此項角洋係住居高昌廟一百六十一號門牌之陳乖乖所造當飭偵探羅秉權等於昨日拘獲到營業將潘老六陳乖乖二犯一併送請上海檢察廳訊明嚴辦矣 
[岑鎭撫明日往閩]  
　　福建鎭撫使岑春煊君擬於本月三號由滬赴閩駐滬海軍司令部特派楚有炮艦護送昨已預備一切專候起節 
[各學堂預算細數（續）]  
　　（一）臨時費（指開辦建築添置修繕及其他特别支出而言銀四萬一千一百九十八元九角四分四厘 
　　第一欵市立小學校費銀四萬一千一百九十八元九角四分四厘（一）養正小學二千四百九十一元四分四厘（購屋經二千一百元添置及修繕費三百九十一元零四分四厘）（二）梅溪小學五千九百三十三元一角八厘（建築費及購屋費五千八百元添置校具費一百三十三元一角八厘）（三）萬竹小學一萬三千四百零二元八分（建築費一萬二千八十四元六分添置校具費一千三百十八元二分）（四）萬竹女子部一千六百六十九元三角九分二厘（建築費一千一百元添置校具費五百六十九元三角九分二厘）（五）時化小學六百十六元三角三分一厘（修繕房屋費二百八十元添置校具費三百三十六元三角三分一厘）（六）西成小學校添置及修繕費一千零三十五元三角三分七厘（七）倉基小學八百七十三元六角（添置及修繕費五百十三元六角代用租金費三百六十元）（八）東華小學校添置及修繕費五十元三角（九）隆德小學校添置及修繕費四百四十一元九角五分四厘（十）競化女學校添置及修繕費四十元（十一）巽與小學七千五百九十九元六角三分四厘（開辦及建築費六千九百九十九元六角三分四厘添置校具費六百元）（十二）崇正小學二千五百五十四元九角五分八厘（建築費二千一百五十五元開辦費及添置費三百九十九元九角五分八厘）（十三）農壇小學三千五百四十六元五角五分（建築費三千零四十七元一角二分八厘開辦及添置費四百九十九元四角二分二厘）（十四）肇周小學校添置及修繕費二百元六角四分二厘（十五）比德小學校添置及修繕費二百八十九元七角八分四厘（十六）江境小學四百五十四元二角三分（開辦費三百元添置及修繕費一百五十四元二角三分） 
　　右開各項溢出去年預算額洋三萬二千一百三十四元五角四分八厘除收入學務用欵約洋一萬五千六百九十元外實在不敷洋一萬六千四百四十四元五角四分八釐（完） 
[第二第三初級審檢廳成立]  
　　南市裁判所改組上海第二初級審判檢察廳昨已開辦發出通告云案奉上海地方審判廳照開本廳籌設初級四廳曁擬請委任推檢各員業經呈奉江蘇都督核准並發委任狀到廳除分别照發外合將委任南市第二初級審判廳監督推事兪應望檢察廳檢察官吳運昌委任狀各一件備文照發希即查照刻日前往南市組織完備即行赴任視事以重職守仍將任事日期具報備查以　轉報等因當經會同前往南市小普陀街設應地點擇定房屋按照法令組織完備茲於陽曆十月一號啓用關防開廳任　除呈報外合行會銜通告爲此通告南市人民一體知悉前設南市裁判分所即日取銷如有民刑訴訟事體務查照地方廳示諭條件分别來廳呈候察辦其各遵照母得違誤特此通告 
閘北裁判所改組上海第三初級審判檢察廳昨日亦已開辦發出示諭云照得閘北區域遼闊又屬繁要不可無完全司法機關以維治安前奉上海地方審判廳於規劃建設上海各初級廳案内呈奉江蘇程都督核准就閘北改設第三初級廳並委任推檢各員及頒發關防飭令從速籌辦在案當經擇定閘北共和路爲設廳地點依法組織審檢兩廳及附屬看守所茲已規畫就緒定於十月一號審檢兩廳同時開廳啓用關防管理民刑訴訟所有從前之裁判所亦即於是日裁撤以符司法統一（下略） 
[收殮寓客之嫌疑]  
　　北京大自由報派赴東京之訪員曹夢根於四月間啓行先至漢口繼到南京乘火車來滬借寓公館馬路名利棧内曾由　事晋人馬桂山卽馬鈞前往會過一面不意曹下車後已爲病魔所困翌日卽赴日本醫院診治詎至第五日竟一病不起該棧以天時炎熱且無屍　在申故將行李什物眼同各寓客點明記簿封存一面舁屍至湖北會館備棺收殮　屍父曹殿榮因其子久無音信趕至滬上偕馬至棧探詢始知前情當因該棧擅行收殮不報捕房頗滋欵竇且死者生前曾帶有洋五百元恐有被害　事爰卽具控公堂飭傳該棧經理人張建山到案審訊一過聶廨員以原告禀詞有謀害性命等語情節校重遂商之西官判張交保候查並邀　　檢點行李各人到案訊明再核 
[欺騙瞽目婦人]  
　　浦東高家行鄉民潘子雲向業成衣於前年　媒娶趙秉山之女爲室趙女係是瞽目早由媒妁言明在前不料成婚之後漸被厭惡時相詬誶本年七月内趙氏之　病故潘前往送喪與妻私約至上海探望楊姓寄母囑令勿告他人趙氏應允至廿一日潘又前往帶領趙氏渡浦後卽乘電車至滬寧車站復趁火車至南翔下車同行至一小弄口囑令趙氏稍等詎潘一去小返趙氏詢問旁人始知被騙至南翔棄而不顧趙氏即　洵大哭當經南翔警局送至浦東裁判所立傅潘子　到局併解上海地方檢察廳預審屬實於前日起訴　同審判廳當奉刑庭推事官汪緰起訴檢察官陶明源錄事姚賡壽等開庭審理潘子雲供稱因趙氏瞽目不能操作是以騙至南翔棄　問官以其有意遺棄心術可誅　照刑律第三百三十九條判决處四等有期徒刑監禁二年趙氏交伊父趙秉山領回留養 
[製造局紀事]  
　　製造局李總理以去年光復以後所有各省需用槍砲子彈大都由　解　總計價　共有三百餘萬金之譜氨今均未　還以致虧欠甚鉅萬難支持爰於前日電請江蘇都督咨部從速派員來滬接任一面將所欠各工匠之工資於上星期六先給一星期尙欠一星期客再設法籌墊 
　　又聞　總理以近日天時漸短所有各工匠工作時刻亟應減縮擬自陽曆十月一號爲始每日淸晨七點半開工午後四點半放工昨已曉諭各工匠知照矣 
[展緩調查期限]  
　　滬南市政廳總董陸松侯於十月一號函致調查員云接民政署函示以此次調查期限早經規定三十日截止遲恐手續不及萬一悞公關係非淺貴處調查永竣祗得展期二日以初二日爲止　即趕緊調查以便造册准期送省等因爲亟奉達務請轉致各調查員趕緊查塡於二日内將名單交下以便送署造册如限期後送來之名單恐民政署不及備辦敝處亦不能擔此責任事關公民選舉尙祈加意勿悞期限是所至幸 
[謀斃學徒之疑案]  
　　婦人陳徐氏之子在東門内東街吳海榮所開金源森嫁粧店爲學徒前因往領不見當將吳扭控檢察廳訊供各執判吳交保候調查實情再核在案茲悉此案業經廳長陳松生君一再另派法警四出調查並未得有確實下落昨日忽由湖南同鄉會函告謂陳徐氏之子已遭吳海榮謀斃抛尸滅跡但該氏夫故後祗此一子斬宗絶嗣若不着保將吳交案訊究則該氏終無伸雪之日等語現廳長已允爲澈究矣 
[愛儷園之嘉會]  
　　十月一號上午十一時桐城方　德君與無錫廉紹華女士訂婚於靜安寺路愛儷園廉紹華字桐生年十七係吳芝瑛女士之女肄業於聖馬利亞女書院方　德字重審年十八由南洋大學考入約翰大學肄業今由方爕尹吳稚暉兩君介紹并請孫叔方君主婚禮成即由兩新人主唐公宴主婚人介紹人及園主哈同夫婦兩家家族均列席並合攝一影以志嘉會 
[江北船遇盜]  
　　江北船戶李大前日載運私鹽駛至北新涇楊沐洒橋突來匪徒多人上船搶鹽三包及衣物等件逃逸並將李大下部踼傷事後李妻陳氏投報十颧當由黃區員率同長警前往兜拿拘獲王鑑生朱福山吳阿美陸鶴州陸國生等數人一併解送警務公所押候訊　 
[兵士深夜聚賭]  
　　西門外唐家灣八十九號談陳氏家於前日夜半時人聲嘈雜該處崗巡見有兵士十餘人在内賭博遂即回報西區區員飭傳該氏到區訊問據稱該兵士等强佔地方並非有意招留區員以旣是强佔何不到區報告顧係有意招留姑念初犯從寛斥釋 
[海軍部派輪赴閩]  
　　海軍部劉總長訪聞福建人彭某近在該省招集羽黨造謠生事以致省垣人民甚爲驚惶爰特電令駐滬海軍司令部迅速派輪赴閩鎭攝現黃總司令已令停泊浦江之海籌巡洋艦及江貞楚觀二砲船於昨晨　　輸赴閩矣 
瑣聞城内 
[擒獲賊]  
　　前日傍晚有一劇賊濳至新北門内畫　牌樓陳市安橋附近謝昌盛桃膏店樓上偷竊得贜越牆而下不料牆已損　隨之傾圯　店中人聞聲察覺出外拘拿該賊復縱身上屋希圖　逃一時觀者甚衆後經崗巡急吹警笛四面兜拿方始擒獲廨至東區警局押候究辦 
[因公受傷]  
　　八　救火會會員孔初生前日馳車往西門内救火　過虹橋失足跌傷腰部口吐鮮血當由旁人急送上　醫院醫治未知能保性命否 
[民政長批示]  
　　民國第一通信社發起人孫家振等呈批呈及簡章均悉該社組織通信機關以期交換知識鼓吹文明歡翔實之見卷重言論之價格事果實行益殊非淺應准先行備案至請給郵照准認爲新聞紙類一節應俟該社將第一期社稿呈閱後再行核辦可也此批簡章存 
[地方審判民庭批示]  
　　趙光恒訴趙光　案請闕席判决批仰候改期十月四　倘趙光　仍不到案即照律下闕席判决可也所有會經助理之普育堂棄　及親疾等凡係案中要証音該民邀集到庭備質切切此批王肄之辯陸賈氏訴　吞飾物批此案前經函致珠玉業商蜚雖派鑑定人羅穉山到庭鑑定自係確有實騐之人豈得有所錯悞所請另行鑑定未便准行陳定期非案内公証母　　傳至曹王氏既患瘋病不能行動仰候良玉傅集人証前往就訊可也此批 
[地方審判廳榜示]  
　　照得本廳考試承發吏現經錄取正額十三名備取三十三名其已經錄取正額者務於十月初一日即昨日下午三時來廳聽候面試如合式者准携保証金或邀同殷實舖保再行來廳　具志願保証各書聽候分派其錄取備額者正額中如有缺出得按名次傅補特此榜示須至榜者計開錄取正額十三名蕭福昌朱瑛陸組英蔣紹義程祖亞祝文昭祝有道蕭聯政王果蘭李文查耀良陳秋蟾朱燦雲備取二十三名秦祖宸黃定邦陶冶田志筠吳大仁王正文章紹傅蔣仕棟仇　姜士　蘇志和王文煕何焯禇湘洲鮑治材費顯元范渭濱王克新朱秉誠王傑靳振先朱永奎葛允文 
[水巡操練]  
　　南市浦江水巡隊成立以來從未操練茲穆警務長着照陸地巡警辦法於星期三六習練步操不日卽須定行 
[習練唱歌]  
　　商圑公會各會員以本月十號爲中華民國成立之第一週年紀念日業已函知各圑體及各業商圑將届時應用國歌預先練習矣 
閘北 
[移交卷牘]  
　　閘北裁判所長孫濤淸君以該所業已取消改組第三初級審判廳特於昨日將該所管理民刑訟案淸理結束遂將案卷册籍一併移交 
[追還本]  
　　趙佐時控黃兆津吞沒股開宵夜館資本洋一百餘元前日午後經孫所長集訊判黃交保還洋一百元了案 
[認罰釋放]  
　　拐匪陳錦山前經裁判所長孫君訊實判押兩年在案茲陳母一再禀求改爲罚錢孫君准於前日將陳捉案略詰一過着罰洋六十元交保開釋 
[明珠暗投]  
　　賀景初昨扭王元元至一區控稱前由劉姓將珍珠一粒托其變價曾經轉托陳桂華詎被陳私抵與霬姓得洋數百元近又串同王元元並其王張氏將朱贖當經張區員預訊一過着王交保限令陳到案訊明核奪 
公共租界 
[禁止喧譁]  
　　英美捕房管理華捕之張正巡官以近來各捕房華捕押解人犯到廨候審往往在堂上高聲閑談殊失體統昨特出示　告自後各捕房華捕解送人犯到公堂聽審在未經審問之時不准任意喧嘩大聲閑談如敢故違禁令定干未便 
[無可逃罪]  
　　虹口蓬路四百八十九號門牌　鴇王阿好因容　十四歲幼女李阿妹資娟被捕查獲一併拘解公堂訊供收押在案昨經中西官復訊明白以女由其祖母李梁氏得洋二百六十元賣與　鴇伍氏現伍氏已往漢口院内之事均由王阿好主持罪有應得看押女所三月梁氏姑廿年逾七十從寛押滿一月李女發濟良所留養 
[唆使偷竊]  
　　寓居天　路四百八十二號之日本婦人控汪定良陵令其子麥司麥告私取衣箱並小洋一百三十角匿於李王氏家内昨由捕房將汪拘解公堂傅同王氏訊明汪押三月以儆 
[不應逞兇]  
　　塌餅司章本林控被同業何洪章用鐵棍擊傷頭額一案昨經公堂訊明兩造因生意紏葛不應行兇判何押四月以儆 
[流氓待質]  
　　流氓　國恩在靖遠街攫取行人項德現洋二十餘元由探拘解公堂押候查辦在案昨晨由廨復訊因原告未到判李還押候示 
[被告候訊]  
　　姚寳安控姚經祥盜賣祖坟又陸正祥控沈大興又朱薛氏控顧桂林均不理借欵等案昨由捕房將被告各人併傅到廨交保過堂候訊 
[繕函錯誤]  
　　林周氏控製造局工人李阿四冒騙金飾以致其　　周氏吞服　水自盡等情由廨將李管押候移吊原贓再核在案昨日復訊　包探李星福禀稱奉諭往吊原贓詎檢察廳不允簽字以致從吊取孫襄讞察核諭單以吊贓應歸警務公所辦理檢察照本無辦理之權實係書吏繕函錯悞遂商之美强副領事判李還押候函商警務所再核 
[兩案並發]  
　　周　甫控粤人薛阿開揑作騙取其妻施氏洋二十五元昨由捕房將薛拘解公堂訊知尙有誘拐氏婢雪香之事判押候查明併究 
[限期淸理]  
　　廣東路公順土店主周竹溪因騙取鄭　治値洋五百八十元之雲土由廨押限理處在案昨晨山廨復訊據原告投訴周已内人理勸請爲交保中西官判周交人洋並保限七天淸理 
[攫取金環]  
　　匪人陳阿四在七浦路攫取王金氏金環由探查獲昨解公堂訊實判押一月 
[小孩迷路]  
　　男孩劉銀和不辦路徑由捕帶入捕房昨送公堂請示據供年八歲山東人餘語不淸判暫留本廨候懸牌招領 
[收殮浮屍]  
　　昨晨公平路碼頭旁浮來男屍一具當由巡捕查見歸禀捕頭知照水巡船撈起收殮 
[去而來]  
　　昨有一日本婦人向漢壁禮路孫　榮豆府店買物去後椱來稱在該店失去洋兩元欲孫賠償致相口角扭控捕房詢無証據斥退不理 
[養媳被拐]  
　　王順榮住兆豐路一百五十三號有養媳小鳳年十三前日被匪拐失昨投捕房報請查緝 
法租界 
[仍被查獲]  
　　陸福卿前日雇坐趙阿福人力車至某處購物下車後遺忘皮夾趙並不投報捕房竟自吞沒迨案發拘獲皮夾内有洋兩元已被用去故即解廨請究判押捕房一月示儆 
[控追欠租]  
　　醫生夏某及同昌顏料店均欠懿德公司房金四十餘元向索延宕經收租人具控公堂一併傅廨訊追同昌當將欠租如致付淸夏則求請寛限聶讞員判同昌開釋夏交保限七天還淸 
[車夫受罰]  
　　黃包車夫張元祖駡車在途與張棉文之車互撞致將某公司西人之自由車撞損報經捕房傅廨審訊中西官以由在張元祖判罰洋十元如有不服着邀坐車人到案再訊 
[時評三]  
　　舊中秋前京師謠言迭起軍警戒嚴鄂省則於中秋前一夕馬隊譁變江西湖南兩省亦均於是日有會匪勾結軍隊謀變之謠頒布戒嚴令即區區上海於中秋夕亦不免受兵變之虚驚　 
　　嗚呼陰曆已改中秋隹節已師消滅而各軍隊何均於此時有所圖謀意者商界於節期結賬之習慣未改故將有所覬覦耶抑别有原因耶非記者所敢知矣 
來函 
[顧維淮君函]  
　　本會諸同志曁各支部諸同志均鑒敬扄者前承諸同志公舉淮爲　會長竊淮學識寡陋曷克膺此重任疊次辭職未蒙公允不得已勉任斯職但淮自受任以來夙夜競競原欲竭盡绵方爲同胞效馳驅冀達國利民福之目的祭才力薄弱補助無方蟾　　度表見毫無且淮近患肝疾痛悶　加時作時止精神甚疲　之公司中事務日益繁多會中一切事務無力兼顧當此國基未固内訌外患相逼而來若以淮之病軀謬膺訓長不特無補於目前竊恐貽誤於將來淮之所以决意辭職者實爲此耳非有所推諉也爲此函請諸同志准淮辭去副長之職仍爲會員維淮幸甚本會幸甚五族少年保國會會員顧維淮免冠 
 
 

Page 8

 
 
   
 
 

Page 9

 
 
自由談 
游戲文章 
[戲擬孫中山先生報告遇險電文] [  鈍根]  
　　北京袁大總統武昌黎副總統各省都督司令各圑體各公會各黨各社各商號各住宅各報館均鑒二十七日鄙人赴淸南歡迎會正在演說時忽聞　然一聲合座驚恐秩序大亂爭先逃命　死數人軋傷多人事後查察始知係玻璃窗所爲鄙人雖身經萬險當時亦不免神色頓變疑是暗殺黨之擲炸彈祇以名譽有關不肯倉皇逃避惟玻璃窗在省議會服役有年尙稱勤愼此次在歡迎會斱旁聽不應有意戲弄墮地作聲恐嚇全國祟拜之大人物除請山東都督按照刑律三萬六千九百零四條處以無期徒刑外合再通告台端以慰厪注孫文叩東 
海外奇談 
[電學家之烟癖] [  頌斌]  
　　英國倫敦於上月調查嗜烟者之烟癖以愛的森君爲最此人現年不過二十六歲所造留聲機器頗爲著名而於電學亦多所發明得有美政府最優等之獎憑聞當其覃思研究學理時每日須吸烟三打平日亦須一打左右據云彼自幼吸烟已成習慣自然與飲食等並不爲害且彼全家吸烟其祖父最愛嚙煙餅壽竟至右三歲云 
尊聞閣詞選 
[蝶梅同感集（四續）] [  了未舊作]  
[四疊前韵] [  蝶]  
　　金樣光陰付擲梭傷心無計補蹉跎一時秉國誰伊呂幾輩行人嫓　何未易脫除專制政最難提倡合羣歌拚敎流盡英雄血重祀河山細　磨 
　　干戈饑饉送相因霖雨蒼生待甚人只解私囊求捷徑竟無妙策靖邊　棋爭大陸終成刦權集中央莫救貧我我替同胞揮熱涙前途何處可安身 
　　龍泉何日快仇恩莽莽風烟到眼昏禍起一朝連粉黛（謂秋俠）獄成三字哭瑤琨　懐故國心終熱喚醒齊民苦僅存豆剖漫云殷　遠越韓已事尙留痕 
　　强隣誰不　慮騷勢力恢張意與豪兵戰爭如商戰烈民權直並國權高演來慘劇　寃血寫出牢愁仗彩毫北望燕雲餘一喟涙痕　染舊征　 
[和韻] [  梅]  
　　　州莽竟如何手　于將　意痼直抵黃甜思武　空　碧血學盧梭回天誰有移山力破浪時興擊楫歌極目中原無限感那堪時勢日蹉跎 
　　乘與昔日已　　力挽狂瀾　幾人滿目風潮原有刧傷心黨禍大無因翻雲覆雨權臣富金　年荒家國貧大局不堪回首望天涯剩此苦吟身 
　　一腔熱血化　痕世界何人　　琨選舞微歌猶夢夢　　虎視太昏昏謀爲當道休仇漢變起蕭牆偏姓恩演說欲將天地挽試看吾舌固猶存（用句） 
　　艱難時勢待英豪慷慨悲歌詎紫毫憂國有心空涕涙愁城無計破牢騷朝中利　　名　　外文章價値高大陸鳳　咸志詞　萃唱　　袍 
心直口快 
　　王金發毆傷汪瘦岑事是非曲直昭昭在人耳目王口出大言自稱都督直是敗類行爲何足與較所奇者鄭謙謁汪時有云不知老兄駕臨以爲尋常百姓故與以懲處惡是何言也民國共和豈有所謂尋常百姓特别百姓者使尋常百姓而皆可以毆辱之尙得謂之共和時代乎 
　　昔日之論熊氏者賣國賣國抨擊之聲浪未終而熊已去位矣自此險象環生陷政府於危難之境有識者竊竊然憂之至近日新借款成立非之者猶曰一千萬磅之借欵非瑣微之事事前莫得其眞相橫加攻擊多方駁阻近忽大變其論調主張新借欵謂熊氏辭職後冥心獨行力破六國壟斷之謀得以咄嗟成立并因而追感熊氏向日之設施謂爲一時失策謂爲出於不得已並稱其材略斷非二周所能及誠哉是言幸也熊氏尙未離京使授以財政顧問之官通鎜籌畫以輔二周之不及誠爲目前萬不可失之機會閱者疑我言乎 
　　[  熱廬]  
　　二十九日時報載熊君致姜克生國際銀圑代表白啓律柯敦君函稱弟在前淸充當南洋印刷廠監督經用購買德商榮華洋行機器合同所得暗九五回扣用費均提充公欵此次經手借款合同中所列扣用在閣下爲應得之費而弟爲國家官吏不當有絲毫沾染應請將該欵轉交財政部存充公項云云夫當國家危難之秋萬不得已而借外債爲之經手人者宜如何勉盡義務撙節耗費以益公家苟有人心决不致於中取利賺此含腥帶血之錢然數十年來朝士大夫率皆隨波逐流見利忘義未嘗有人一覺其非獨熊君於今日慨然言之以身作則警戒貪頑然則熊君之價値於此可見矣[  賢]  
梨園談藪[  玄郎]  
[滬伶演最相宜之角色]  
　　潘月樵津人也初唱花旦後改鬚生唱做俱工絶名大譟儕輩忌之甚暗以藥中傷之嗓子遂倒乃專注力於做工一門演急殺戲世無其匹然飾皇子生未免過火而有失眞相飾義僕及紗帽生最爲的當如九更天中之馬義一捧雪中之莫成戰蒲關中之王老僕戰皖城中之張繡玉堂春中之劉臬司九件衣中之縣尹神情周到入彀之至唱新戲去志士官長家主等亦面面都到得其神似麒麟童甬人也昔在京津間名不甚著入迎貴後始名重一時做工純以神氣勝人惟去白鬚生火氣太重殊嫌不類嗓子枯發音沙與潘月樵同病然有時則蒼勁古茂聲調亦甚動聽去紗帽生最合式如打嚴嵩中之鄒應龍淸官册中之寇準羣英會中之魯肅白門樓中之陳宮八大鎚中之王佐御碑亭中之王有道摹寫其身分入情入理萬分適當 
小說 
[敎育小說待明日] [  法國楓丹枘著頌斌譯]  
　　第一節 
　　法國愛爾斯迤東有一小村名倍那煙村内有一農家名慕倫慕倫老農以勤儉起家微有積蓄行己端正而待人忠厚全村之人莫不嘖嘖稱爲長者 
　　慕倫老農有攣生子二人長名琴密次名挨倫昆季雖係一胎雙生而性情則大不相類故其結果　有天壤之别蓋天下事莫不成於勤而敗於怠無論不勞而獲爲事理所必無卽一勞永逸亦天演所不許故勤惰者成敗之基也禂福無門惟人自召古人豈欺我乎琴密自幼性勤儉而樸實大類其父每作一事終必有功挨倫體甚壯碩腦機活潑較諸其兄靈敏加倍惜每遇一事怠忽特甚以是屢次僨事終無善成今試按二人事蹟一一縷述之以儆世之怠惰者 
　　當琴密挨倫年幼時同在罷蒙小學校肄業此校係敎會所設一切課程管理極形嚴肅 
　　一日星期六琴密挨倫各受一課題歸家演習星期日晨琴密已畢課並囑其弟速演曰我弟乎昨日之課兄已畢事弟盍亦早畢乃事乎 
挨倫曰前此數星期因細雨如絲不得出外避眺今日風和日暖空無點雲正宜出外郊行一吸新鮮空氣鬰鬰家居奚爲者且聞南園風景别有洞天翠黛成陰綠茵舖地流鶯百囀粉蝶君飛弟願往彼一游聊滌胸中煩慮應習之課俟今晚游畢回來演之可也 
及晚挨倫晚餐畢正擬舉筆作課忽聞剥啄叩門聲開門延入則一同學某來作夜談者於是主客二人舉椅對坐相與暢叙幽情興味之佳如啖蔗本及客去則已夜半斯時萬籟旡聲睡魔纒繞挨倫將無心作課矣琴密猶敦促之曰我弟曷速畢課乎 
　　挨倫曰兄請寛懐今次先生所命課題頗覺容易明晨到校之前余必有以畢之也於是琴密乃不言相與偕睡 
　　翌晨挨倫因上日遊談費神疲極不能夙興課未說畢怱促赴校果也琴密受賞而挨倫受罰此明日延至明日之宜被罰也（未完） 
[短篇小說文明流氓] [  天聲]  
　　咄咄！怪事咄咄！奇事 
　　二十世紀文明世界固無事無物不可以文明稱然從未聞爲社會蟊賊之流氓亦有以文明二字冠其首者豈不可怪豈不可奇 
　　雖然文明流氓之所以爲文明流氓者固有逈乎尋常者在請言其異 
　　文明流氓之面貌雖頗猙獰然逢人必强作和顏悅色狀以表其熊度之文明 
　　文明流氓之言語雖甚惡劣然啟口閉口必揷以維新改良平等自由等新名詞以表其言語之文明 
　　文明流氓雖日日以敲詐拆梢爲不二事業然必使遭其敲詐遭其拆梢者受而無怨以表其手叚之文明 
　　文明流氓之居處其内容雖甚汚穢然其表面必裝飾一新且懸以某某會某某黨某某律師等事務所之招牌以表其勢力之雄厚氣象之文明文明流氓雖日日與其同類及一般劣差惡保等爲伍然亦時時與政界學界商界報界等聯絡以表其交際之文明 
　　一流氓耳其熊度言語手段氣象交際旣無一不文明於是流氓遂亦以文明稱 
文字因緣 
[柬瘦鶴] [  景騫]  
　　新詩九首艷无雲下筆熊空　北羣我若屬舟來訪戴天涯何處得遂君 
　　贈劵誌謝頃承中華大戲院惠贈優待劵兩祇書此誌謝 
 
 
 

Page 10

 
 
   
 
