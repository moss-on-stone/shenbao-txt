# 1892 - 230 - 4906947

 

Page 1

 
 
[勸募順直急振啓] [  申報館協振所同人拜手]  
　　順直洪水洚洞爲災猝不及防以致生靈塗炭千餘里内田園廬舍蕩焉無存小民顚沛流離萍飄浪泊興言及此　　令人食不下咽者敝所自印分捐啓以來荷蒙海内仁人傾囊慨助銘恩戴德刻骨難消目下雖水勢不再加高然災黎百千萬人無食無衣恐不死於横流者亦必死於槁餓所望諸君子時艱蒿目大發慈悲見義勇爲當仁不讓各分家量以拯哀鴻則敝所同人所望雲九叩者爾 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[宜仿西法以裨時事論三]  
　　一曰廣游歴以壯聲援朝廷之設海軍也源以張國威而禦外侮故不惜糜帑以購置兵輪兵輪之欵餉極繁所恃以備大用也其視之鄭重爲何如若僅以敷衍差操往來容與於本國海口不越雷池一步浸假有事其何以馳域外之觀乎兵法云守如處女出如脫兎是豈指今日之兵輪而言哉夫兵輪者必使環游地球無遠弗届庶其將弁熟悉各國情形與夫海道之風濤沙線忽焉駐此忽焉適彼識見增而聲威壯有不待臨陣出奇其老成諳練宜早裕之於平日也夫可以進而後可以退豈可鰓鰓焉徒以看守門戶爲得計也外國有兵輪中國亦有兵輪彼則如老馬識塗我則如秋蛇盤壑此其相去者遠矣中國兵輪近來亦頗不少統南北兩洋閩廣等處合而計之爲數亦殊可觀特以分而見少耳値此海宇澄清無所事事若不派令出洋更待何時北洋兵輪曾聞有東洋高麗之行他處則無聞焉至於泰西各國則絶無隻輪前往豈果不能往哉直不欲往耳夫兵輪出洋不但可以審彼形勢而且可以衛我商民試觀彼之旅於我者無虞驚擾我之旅於彼者時被欺陵雖未必盡係乎此要未始不由於此也况中國兵輪之積弊深矣藉此振作亦足以去浮冐儆怠忽爲整頓計今當於操演駐防之外分派游歴其行程由出使大臣奏報有托故逗遛不行者嚴行叅辦如此則駕駛有方商旅有賴海上雄師不至同於虛設矣一曰行郵政以收利權夫置郵傳命自古已然大而軍國重情小而商旅要事莫不藉書信以通當此梯航來重譯之人海嶠有僑居之客諮詢問答不更繁且劇乎顧靈捷莫過於電報矣而或虞中斷或嫌價舁使而不便以用於急則可欲求其賅則猶未他於是西人有書信館之設不特在本國且及於中國每公司船開行購牌而投遞者盈箱累笴獲資何可勝算卽其小書信館但送附近信件者日獲亦復不少其利誠得矣哉而說者謂其關係甚大猶不僅區區之利而已也嗚呼卽以利論亦中國所應得者奈何讓人卽西人亦豈一概放利而行者利爲我有而舍之則彼可暫焉有之利爲我有而不忍終舍之則彼庸可久踞乎聞曩年已有此議忽然中止甚可惜也今當重與籌商將例歸我國自設書信館之權柄收回使弗越俎卽可添造輪船往來中外以交通貿易而於國内徧開郵局諭民間信局一概停止所有資本入公按股攤贏不願者聽以大員督率各局分治裁提墉撤驛傳而以火車電線輔助之如此則内外之聲氣相通公私之利益均被庶免噬臍掣肘之憂矣一曰造鈔幣以裕財用考古黃帝軒轅氏之臣曰伯陵始以布帛爲稽幣漢武帝改置皮幣唐憲宗時以錢少復禁用銅器商賈至京師委錢諸道進奏院及諸軍諸使當蒙以輕裝趨四方合劵乃取之謂之飛錢又稱關子至宋仁宗時蜀民以鐵錢重私爲劵以便貿易謂之交子南渡後賈似道以會子壅滯奏請復造關子大抵上古稱幣至宋始以鈔名此其源流也惟行鈔之法最難不得其法流弊極重非徒無益而又害之譬之於醫行鈔猶滋補之藥也滋補之藥宜進於調養之時不宜施於危篤之症行鈔宜於治世而不宜於亂世有人於此體雖弱而病未見滋補之當矣苟有外邪則未有不致禍者竊觀行鈔之善莫若西人今當悉採其法以便民而裕國第行鈔必設銀行銀行之設人咸以其事極艱鉅而有難色其實則要在不失體統不驚虛名挹注流通根本堅實行之久遠而不渝信及中外而不疑如此則帑藏可舒民財不竭所謂虛實兼到切中時勢者矣 
[諭旨恭錄]  
　　閏六月二十五日奉旨詹事府左贊善員缺照例將徐致靖轉補所遺右贊善員缺著華金壽補授山西道監察御史員缺著和福補授烏里雅蘇臺辦理内閣事務章京著英奎去截取吏科給事中黃煦刑部郎中沈家本禮部郎中何兆熊國子監學正楊毓蒿保舉河南候補直隸州知州松垿江蘇想補知縣慶多河南候補知縣馮德馨俱照例用病痊俸滿前直隸熱河道恩良著准其循例俸滿照例用奏留吏部額外主事陳恩壽著准其留部欽此同日奉旨巡視東城事務著恩漙去欽此同日奉旨范范先彝著准其留院欽此 
[金臺秋色]  
　　皇太后擬於海内附近綺華館設立壽藥房一所由太醫院考選醫學精明者十有二人輪班入値刻已諭令福箴亭大協揆錦薄旨著太醫院使等員遵照太醫院院使周尚藥監之楨等三堂遵旨諭傳在院御醫吏目醫士恩糧肄業各生於閏六月二十日黎明進著預備考試就大堂上羅列几案以證候脈理藥性命題計與考者四十餘人擇其醫理通逹立論詳切之二十餘卷評列名次二十一日送交内務府進呈候旨圈定○新授内閣學士兼禮部侍郎銜長石農中書侍郎麟諏吉閏六月二十一日午刻躬進内閣履新先　經典籍廳傳知中書供事差役至期一體叅謁會典館示傳吏部送到漢謄　官黎敬先吳楨張坪鄭鍾靈周明鎭知悉務於七月初五日親身赴館騐致毋違○兵部爲知照事武選司案呈所有六品廕生周朝霖一員本部於閏六月十九日帶領引見本日奉旨六品廕生周朝霖著以通判用欽此欽遵到部相應知照吏部查照○前者海軍衙門購定西四牌樓粉子胡同奕將軍故宅一所改建海署以資辦公旋經天德　廠商鳩工建造刻已落成擬於七月内擇吉遷入○禮部示頭傳八旗官學候補教習胡佩蘅覺羅官學候補教習洪錦標限三日内親身赴部騐到並携帶筆墨以備填寫親供當堂覈對筆跡毋違○兵部爲咨行事武選司案呈所有俸滿廣西提塘馬肇彰一員本部於閏六月十九日帶領引見本日奉旨 
 
 

Page 2

 
 
俸滿提塘馬肇彰著以營守備用欽此欽遵到部相應咨行廣四巡撫查照○新放山東德州城守尉和守尉連請訓後卽料理行裝帶家丁數名於本月十七日已刻首途遵陸而行前赴德州任所所有眷口仍住京師○江西巡撫委某員管解地丁京餉等銀五萬數百兩分盛木鞘於上月二十二日午刻解抵戶部赴當月司掛號訖雇夫將鞘舁入部署後庫院内堆存鎮繫以俟銀庫示期兌收○大學士恩露圃相國承於六月下浣感冐暑濕乞假延醫調治延至閏六月二十二日寅刻出缺已紀報章當由公子備棺含殮擬於宅中停柩一月有五日延僧道喇嘛唪經數棚擇吉二十四日接三所有遺摺交廂藍滿於日間呈遞云戶部示傳恊同營號商知悉所有該號商匯解閩海關洋稅項下應解内務府經費改解部庫歸墊銀一萬二千五百兩查係仍應解交内務府之欵除將送到原批領結片送内務府查照兌收外相應示知該號商卽赴内務府呈交○國史館示再傳吏部送到漢謄錄官戴守官限閏月六二十六日親身赴館騐到○會典館示傳吏部送到漢謄錄官鄭鍾靈吳楨黎敬先張坪唐明鎭限七月初五日親身赴館騐到○方略館示三傳吏部送到漢謄錄官陶濬宣李曰瑞饒宗嶽限七月初一日親身赴館騐到倘再不到卽行咨回○吏部爲批示事據保舉候選知縣前直隸東明縣教諭陳法籙呈稱係直隸天津府舉人由東明縣敎諭因東明黃河大工出力蒙大學士直隸督憲李保奏俟俸滿後以知縣儘先選用光緒十二年三月十三日奉旨依議欽此嗣經患病開缺今病痊例應坐補原缺後以知縣在任候選惟教諭原缺坐補無期今擬捐免坐補原缺例應報捐加五離任以知縣赴部投供實因無办報捐離任情願將保舉知縣之案註銷仍歸教諭選用等因具呈到部查定例捐納各官有因銓選無期呈請註銷者仍以原職補用其先捐後保人員註銷保案後其所捐之階應歸内選者輪選到班時查係頂選之員仍應扣選一次已經出仕人員註銷保案後應歸月選者亦卽照此辦理等語查陳法籙直隸天津人由東明縣教諭因東明黃河大工出力保奏侯傣滿後以知縣儘先選用光緒十二年三月十三日奉旨依議欽此嗣經患病開缺今病痊例應坐補原缺後以知縣在任候選今據該員呈稱因教諭原缺坐補無期今擬捐免坐補原缺例應報捐離任以知縣投供因無力報捐離任銀兩情願將保舉知縣之案註銷仍歸教諭選用核與定例相符應准其將保舉知縣之案註銷以教諭選用惟現據戶部片稱山東巡撫册報該員捐免坐選原缺給予應補班本班儘先選用片查原案是否相符等因所有該員應歸教諭原班銓選之處俟本部片覆戶部核准捐案知照到部後再行分别辦理○大弘寺僧犯覺明毆斃師兄覺寛經本城咨移刑部按律擬罪彼時大弘寺産業由覺明之師弟長齡照管惟未赴北正指揮署稟知自正指揮姜君因病請假高君署理斯任憶及大弘寺無人住持佛殿鐘樓未免日久頽廢因知會僧籙司派僧接管旋據覆稱大弘寺向係子孫繼守本司不得干與高君查得廣慧寺掛褡僧蓮怡清規苦守端謹自持遂傳令於某日前往往持先期飭甲役等黏貼示諭曉示左右鄰居以及寺中一切人等長齡見示甚爲驚詫招集香工將甲役扭住欲以死命相拚甲役奔回據實禀訴高君怒於閏六月十六日督率甲捕多名親赴大弘寺查閱卽將長齡拘回本署押候訊供 
[奏准開捐]  
　　近畿各河水漲溢爲災順直災民嗷嗷待哺合肥相國擬援光緒十六年順直賑捐章程開辦一年以資賑濟仍照四成前章准捐虛銜翎枝實官花様封典貢監並照火器營成案准貢監報捐叅將副將等銜及被黜人員報捐開復翎銜其有慨捐巨欵者專案奏請優奬庶多一分欵項卽多活一命先發實收蓋用天津道印按月彚請奬叙刻已奏邀恩准矣 
[巨案風傳]  
　　金陵訪事人云李顯謀一案本報已歴紀讞詞兹據官塲中人云日前承審各員將讯無實迹等情面稟劉峴帥峴帥深恐累及無辜擬發交河南巡撫就近探訪在籍有無不法情事或釋或辦再行核奪聞將委員押解前去惟所委何人尚未見諸官報云 
[查案遄回]  
　　前安徽藩司升任山西巡撫阿嘯山中丞被議開缺後又被言官彈劾臚列實事十二欵奉旨交兩江總督查明覆奏欽此劉峴帥遵旨委歐陽觀察帶同隨員三人乘輪船馳赴皖江詳加查察兹已事竣回省赴院銷差矣 
[厦門風信]  
　　上月廿四日午後厦門鼓浪嶼升旂山懸掛風信旂廿餘面識者謂稅關已接電音知小呂宋現有颱颶早晚卽至厦諭令停泊港中船隻預防風災免致走錨斷練於是港中輪船夾板船均各准備至廿五日果見雨師稅駕俄而微風習習吹人衣袂午後簷溜如注不啻銀河倒瀉入夜則颱風至矣飛揚跋扈山中樹木大半摧殘海面船隻顚簸不定波濤洶湧彷彿十二銀山幸各先准備尚不致翻船走錨而厦門城廂内外房屋倒塌者已不可以僂指計幸爲時僅一晝夜至廿七日午刻風止雨息天氣寒甚居人皆御夾衣尚覺秋風刺骨近日厦門時疫盛行得此一翻風雨穢氣解除盡凈未始非厦民之福也 
[甬東火災]  
　　閏六月二十八晚五更時寍波江東洪聖廟前大亨通紙棧不戒於火時則烟燄迷漫紅光高燭霄漢警鑼聲喧傳遠近水龍洋龍風馳電擊而來城中文武官員輕輿滅從到塲彈壓竭力督救約焚一點鐘時燒燬樓房一進堆積紙貨悉付祖龍一炬計値不下萬金可惜也久旱之餘風乾水涸居家者不可不作曲突徙薪之計也 
[倚醉逞强]  
　　某甲不知何許人年逾而立狀貌狰獰一日赴松江西門外大街某酒肆沽飲自斟自酌不覺深入醉鄉酒肆外擺有熟食攤鴨子雞兒頗足供老饗之嚼中强欲賒取擬主不依甲便效劉四之駡人且將物抛擲殆盡攤主忿甚奔投獄廟巡防局訴寃局主飭勇多名前往拘拿不料甲膂力甚强不受束縳局主大怒叱令勇竭力棍責中始畏而遁去不知所終 
[皖省雜言]  
　　安慶某甲天方教中人也家在南門外妻故後留下一子已及舞象之年前年又續鸞膠後妻素不賢視前妻子如讐宼中懼胭脂虎之威燄往往敢怒而不敢言於是其子屢被折磨久已有死之心無生之氣上月十九日午後三點鐘時又因受責奔赴鄰舍拜别聳身躍入長江甲究以思子臺高心酸不已特不知似此惡婦將來若何下塲耳○安慶北門外撫標練軍左營營房久未修葺風雨飄摇以致椽柱傾頽星霜難蔽刻經營主吳毓泉副戎籌備磚石鳩匠興工經之營之務復舊觀○江小　皃著名青皮也累經犯案經有司逮案嚴懲無如習與性成毫不悛改上月十八日又在天后宮某烟館倚醉横行烟盒烟缸烟槍烟斗七零八落搗毁一空時適分巡保甲委員湯守戎呵殿而來見其兇横異常飭兵目拘至局中從重懲辦江尚任情狡展意圖挾制長官守戎謂似此不法之徒豈容一日寛縱飭兵目持名片送請懷寍縣盡法治之毋令倖逃羅網 
[章門閒話]  
　　江西南昌縣汪芍卿明府綬之前經上游檄令調署奉新縣事上年仍回南昌本任兹又將捧覈赴奉新南昌人士公送德政匾一方其又曰學道愛人德政牌四扇其文曰志孚文正功紹武陽澤侔春露深比冬冰○星也月也固仰觀在上一覽卽知有也乃章江贑水間人忽謡傳某日有洋人放上天燈光爭星月并電請大憲如期閱視又見月之前後兩星光燄頗大卽指爲所放上天燈至于東方啓明星則謂爲洋人所製之假月蓋欲藉以亂眞月也嘻其爲遼東之豕歟抑爲鄭人之鹿歟擾擾膠膠眞足令人噴飯已○進賢門外繩金塔當咸豐年間爲髮賊所燬至同治營始修復之七級玲瓏高出雲表邇年偶爲電氣所觸擊毁欄杆登臨者咸岌岌可危漸致游人絶迹有某中者性嗜豢鳥見塔巓詹際有麻雀巢遂攀登獵取猛一失足從空墜下面目模糊惟見折臂殘肢跳躍於血泊之内吁慘矣○數日中南昌府學左近及朱紫巷順化門各有路斃屍骸一具視之皆形黑如漆骨瘦于柴蓋丐而病者也 
 
 

Page 3

 
 
[通州漕務]  
　　閏六月十一日倉憲提驗奉天粟米七十二船十二日提騐江廣第三起漕秈又奉天黑豆十二船十三日提騐江廣第起漕秈奉天黑豆十二船十四日提騐江廣第五起漕秈奉天黑豆十二船十五日提騐江廣第六起漕秈奉天黑豆三十五船於是掃數報完某日祥倉富在壩騐米畢徐步回船突有一婦人長跪呼冤異而詢之稱係山東東昌帮某船戶之妻遂交差役押送帮官自行核辦○閏六月一日山東督糧道恩淑平儲憲由通州乘官舫回德州○山東總運劉司馬來通叩送糧道然後入都引　見○山東各帮歴来到壩交米並無所惟租賃廟宇以便辦公此次恩觀察購定石壩小聖廟迤南地數十文先行填築俟來春仿江浙兩局建造以省賃屋之資○閏六月十三日江通局吳總辦由通州乘官舫南下○十六日兩坐糧廳在署筵宴江廣總辦張戟門太守水陸雜陳盡歡而散○十七日浙江督糧道世敬生察由通州回南供職 
[一落千丈]  
　　上海小東門外吊橋堍翻造房屋將次竣工前日有髹工某甲在高處奏技偶一疎忽失足墮地頭面受傷經作頭倩人回未知可保無恙否 
[巨災續述]  
　　滬北巨災已登昨報兹悉火起於五馬路西首某蠟燭店延及十字街口以致四面悉付焚如計西至泥城河南至泥城堍洋房共燬店鋪居民多至房屋百餘幢之譜定安里樓房三十餘幢已一炬無遺德人德隣二里雖近在咫尺間尚無妨碍至於匪人搶火據爲租界中向日所無特不知附近人家何以竟紛紛失物兹將已送英公堂訊判者附錄左方○包探黃四福禀稱昨日小的彈壓火塲見張福手持衣服拘拿盤詰一味支吾今特解送案下張供稱小的于火起時貪小取衣惟求恩宥蔡太守判令枷號一禮拜贓存捕房以待失主認領某號華捕禀稱昨日小的巡至火塲近處見胡小桂手持烟槍一枝詰之據言拾得今特送案請懲胡供稱小的見有烟槍遺棄在地是以拾取太守判命枷號一禮拜贓暫存捕房○副捕頭禀稱一百六十一號華捕在火焚處巡行見李金林携取馬口鐵箱其中尚有火油正欲拘拿突吳榮汀者爲之解勸捕遂將李擇去以棍擊　吳之頭額查工部局規例巡捕拘人不准旁人勸阻然巡捕亦不應持棍傷人因特一併送案吳訴前情請將傷痕驗視張德全供稱小的與吳行至此處見李拾取不甚値錢之火没箱巡捕拘拿因向勸解李供稱小的貪小拾物自知不合乞原情一百六十一號華捕禀稱小的見李取火油箱照章拘捕被吳阻止是以誤傷蔡太守判令將李管押三日張卽釋去華捕罰洋銀三元包探孔阿才禀稱昨日小的見郁阿二手持絨單拘至捕房卽有施王氏前來認領今將人贓送案施王氏訴稱鄰家失火小婦人倉卒搬移衣遺失不少今由包探查獲絨單的係小婦人家中所失郁泥首求恩蔡太守判令枷號一禮拜贓給氏領去○包探孔阿才禀稱昨日小的見王二手持單夾被拘拿盤詰左枝右梧因之送案請究王供稱小的昨往火警處見衣物甚多隨手取單夾被尚乞施恩蔡太守判令枷號一禮拜存捕房以待失主認領 
[總巡示諭]  
　　保甲巡防總局爲嚴禁事照得烟間一業疉奉上憲通飭一律禁止因念小民無可營生爲此禀定章程祗能停歇不准開亦不得冐名頂替另編戶口清册分叚稽查去冬本總巡清查之後隔未半載弊病叢生或遷移住址或父亡子接匿而不報或門牌遺失或女開燈或深夜賣烟或賊贓抵錢甚至江永慶窩贓留竊周阿二陳福生等招人頂替現經分别懲辦外合行出示嚴禁倘再有前項不法情事經察出立將槍具銷毁門牌吊銷人卽驅逐如地甲容隱者加等重辦並不准以年輕婦女家屬住内必須另賃住宅分居以避嫌疑違者一律閉决不寛貸務各凛遵特示 
[設筵續述]  
　　前報列泥中曳尾一則兹聞王茂生性本暴横平時容易開罪於人其妻名阿彩係寍波人自幼作童養媳結褵以來迄五載以丈夫賺錢不多在某妓院爲乳傭每月約得工洋三元閒暇時則揀雞毛以佐家計之不逮有阿泉者茂生之友也常至其家阿彩恐有田李下之嫌囑阿泉勿再來是日阿泉又至擅自取水洗臉阿彩見之卽謂曰爾妻性善孤疑洗臉畢爾可速回家免致兩傷和氣言未畢而阿之妻已至遂卽出一塲閒氣阿泉自知理屈央人說合以酒筵服禮其事始了至其中有無曖昧則非外人所能知也 
[上海縣署瑣案]  
　　本邑西北鄉曹家渡一帶鄉人藉祈雨爲名聚衆賽會行經英租界與巡捕爲難以致兩造偕至英公堂紛紛擾擾至蔡太守向木偶前拈香叩拜鄉民始各散歸事爲黃愛棠大令所聞正在訪查卽有耆民孔信卿等投縣具禀昨日大令批示曰查日前鄉民雨聚集多人至在新衙門前任意滋閙不遵約束殊屬膽大妄爲要知求雨必須誠敬方足感召天和若聚衆滋事不獨誠敬未昭亦復成何事此中必有素不安分之人從旁煽惑藉以生事若不嚴查懲辦恐若輩不知儆戒候仍訪查究辦所請未使准行地保有約束之責事前不知開解散事後猶附名求免殊屬不合特斥○前日有周少山錢德順二人在老北門内某飯店中與唐良卿張洪寳互鬥旁人見而解勸兩造均不手旋扭至巡防北局控陳局員提訊之餘以其逞兇可惡飭勇待名片將四人一并移送縣署請懲黃大令諭飭分别收所○積竊王阿二迭次案由捕役拘送局中訊辦及釋出又連竊五家衣飾前日拘而搜之押禀纍纍盈身畔遂復送縣請懲 
[英界公堂瑣案]  
　　包探何瑞福禀稱浙江平湖縣女子李素貞曾在某龜技院賣娼旋卽逃回原籍有吳阿四者冐稱小的之夥役至湖追素貞返上海思向龜妇索酬龜子不願收留吳遂又串同上海縣捕役錢金泉及流氓朱阿林蔣阿五將素貞送入某處野鷄娼院得洋銀十八元又向龜子詐得十三元兩共得一百零一元按股俵分使用有計文元者亦曾分得若干現在將情直告小的因將一千人拘送案下素訴稱小婦人身患毒瘡無可棲身求恩鑒宥吳無從狡辯俯首求恩錢供認分得洋　泥冒階前連稱該死朱供稱吳錢二人將素貞送入野鷄院收得洋銀小的曾供奔走之役是以分憫些微蔣供稱小的知伊等串作此事是以分得洋銀二元計供稱伊等曾給小的洋銀一元囑勿說其事小的以無可隱瞞是以告知包探蔡太守判令將吳笞責三百板管押三月錢笞責三百板送請上海縣黃大令發落朱笞責二百板蔣管兩禮拜計從寛免議素貞送交某醫院請將毒瘡醫愈然後資遣回籍○包探顧阿六禀稱昨夜王巨成在某處翹首跂足欲觀天上星辰被孫福竊去連銀練之對時表質得洋銀與王少卿何阿狗分用經小的悉心查獲吊出原贓今特送案請訊王申訴前情孫供稱小的係上海上年八歳初次犯竊尚乞從寛至質贓所得洋銀確被王何二人分用王何同供稱小的等夙與孫相識故向借用蔡太守判令將孫責手心一百下何各笞責八十板贓給王領去○包探孔阿才禀稱昨日小的見施沈氏在戴美郎所開大成烟館吸烟有違工部局定章是以拘送案下施沈供稱小婦人家在浦東丈夫尚在因有疾病偶爾吸烟以後不敢再入烟館矣戴供稱小的在治下開烟館施沈氏到來尋人不防伊竟開燈呼蔡太守飭將施沈氏暫發官媒收管以待其夫來案具領戴罰洋銀五元撥充某處西醫院經費○某京貨店夥袁月成訴稱顧松和持洋銀購價旣議定付下七元估得其中三元銅質向換爭執是以交捕送案顧供稱小的係泗涇鎭人向開木作此次來滬販猪收得洋銀向買京貨不内有僞物乞賜鑒原蔡太守將顧訓斥一番釋之使去銅洋銀劈毁○包探顧阿六禀稱小的緝獲積竊蔣阿八起到鵰翎扇水烟袋詰知竊自四姐等家今將人贓送案四姐及薛文元朱曉壽男女三失主同投案下請准領贓蔣供稱小的係嘉定縣人身冒不韙尚乞開恩蔡太守判令責三百板押候備文遞解回籍贓給各失主分别認領○二百十四號華捕禀稱小的在丹　戲園當司閽之役昨夜沈妙東强欲入内觀劇不 
 
 

Page 4

 
 
分　喝阻不依大肆蠻横爲此拘案請懲沈供稱小的入園尋友被捕攔阻故與口角以後不敢如此矣蔡太守判令管押一禮拜以爲圖看白戯者儆○前報紀輕薄宜懲一案兹悉蔡軼侯世居江灣鎭是日適與友在酒樓小飲隔座有肇事者致遭波累是以蔡太守卽温語省釋云 
[法界公堂瑣案]  
　　著名蟻媒眼鏡譚三在鎭江哄騙女子章弟子來申私自出售被公堂查獲訊知譚三於四月間曾販賣一女名小四仔在蘭芳里作皮肉生涯尚有女之親戚任焦氏到堂具控同轉訊明後立飭包探將小四仔提案昨晨葛同轉莅公廨捕房將譚三卽元輝小四仔卽王蘭香及開花烟館之龜奴王三卽萬昌等一併送案任焦氏亦投案禀迫同轉閱禀之下令譚王二人暫退訊據王蘭香供稱今年十七歳在鄉時許配小丫頭爲妻緣丈夫在滬習業今春二月二十八日由翁殷大生卽桂卿並親戚等陪送小婦人來申言當在此成親及來時卽由譚三摺呼至伊家安宿當據任焦氏禀稱小婦人等陪小四仔來申住譚三家數日未見小四仔丈夫前來亦無成親之期小婦人因有事於三月初二日動身小四仔成親之事均由譚三擔承小婦人與嫂嫂等以爲可無他虞因卽回去近復來申迎接小四仔不料已被送入火坑中遭鴇婦凌虐受苦難言同轉間小四仔曰爾來申後如何至蘭芳里小四仔聲稱初在譚三家兩日卽被送至三王處亦住二日又由王三送入小東門外龜奴李來紅所開花烟館内做包帳由鴇婦小狥媽媽招呼西式裝扮者一人出洋四元擇日開包小婦人年尚幼穉體又怯弱此客見而惻然棄洋四元不欲蹧躍身體轉瞬卽去詎料鴇婦毒如蛇蠍以小婦人不肯接客不勝忿怒謂揀定好日子不能錯過邀同不知姓名之兩婦將小婦人拘住禠下褻衣以大蠟燭挿入小婦人不得已忍淚接客沈淪苦海之中今幸親戚任焦氏代爲控告始得重見天日務求超拔同轉聞言大怒立將譚王兩人提案訊問著卽管押候補提李來紅及其妻小狗媽媽到案嚴究所有王三呈出之包紙兩張上載洋一百三十二元著暫行存案○包探郁庭湘禀稱孔華小私造工部局車照自行投案務求究辦孔供稱僞照係已故之顧裕祥首先仿造繼在馬王氏卽阿桂娘請木匠張大改造馬王氏欲將張大招爲贅婿以爲可以長享其利小的亦留心學習得其巧妙所改照會較張大更好馬王氏遂將張大停歇囑小的代改自今年五月起改過僞照會五張六月分共做十六張每張可售洋四角問王老海之僞照是否向爾買得供稱小的與王老海並無交易不知伊從何而來同轉著押候質訊○通事禀稱沈生和由寗波販小錢十六千趁北京船來滬晚間携錢上岸被西捕所見將人錢拘送到案沈供稱向在寍波作魚販小錢係陸總積存同轉判將小錢充公沈押候查核○開烟館之郁仁興控烟客王阿和竊取銀練條一根王供稱此事已由姪兒在外與原告說明祈從寛典同轉著押候傳其姪兒到案質訊○包探孫錦榮禀稱李阿二撬取東洋車上銅皮同轉以李認竊不諱判枷號半個月期滿責四十下開釋○通事禀稱陳錫泉住金德興客棧行竊同寓客人洋一元二角同轉因原告不到判將陳責八十下○二十三號華捕偕小東門外某花烟館烟妓張楊氏張薛氏等至案該捕聲稱小的於前晚至小東門外巡緝見烟妓前來呼喚謂有小船帮中流氓吃烟兩盒不付分文欲送入捕房小的上前去看視見有張阿桂由房中走出小的令伊給烟錢二百文可以了事不料一霎時忽來羽黨三十餘人聲勢洶洶欲與小的爲難至捕房門首謝生發在後辱駡當卽拘押送案請究張阿桂供稱與謝素不認識是晚在花烟館門前經過被烟妓張楊氏等强拉入室勒吸花烟小的生平不解風情加以囊槖空空再三不允該烟妓双怒將小的毆打待巡捕至誣小的吸白烟拘押捕房謝生發供稱在此經過見烟妓向張勒索烟貲小的謂張並未吸烟豈容付錢遂被巡捕所拘求恩開釋同轉以烟妓在途拉客有違租界定章張阿桂亦不應入内著將男婦三人掌頰八十下謝生發姑念業已管押一日從寛釋放○通事禀稱薙髮匠徐揚生至酒店飲酒不惠鈔送案請究徐供稱與同業楊姓轇轕集衆評理由公所斷令兩下備酒了事是日前往飲酒適身畔無錢囑酒保隨同往取酒保不依致啓釁端如今情願還錢同轉著交保理還○擺西瓜攤之蔡阿和控王阿二行竊短衫一件送案請究同轉以王不認犯竊著押候查究○包探郁庭湘禀稱張金福竊取衣服一件送案請究同轉以原告不來著押候質訊○孫包探禀稱洞庭山人周阿狗屢竊烟槍共查獲三枝並烟燈及水烟袋一枝押票五張送案請究同轉訊明周行竊屬實判押候吊贓再核○捕房將專竊煙槍之王阿二解案旋據南誠信烟館堂倌林阿大仁壽堂之張阿五延生堂之張阿泉義昌隆之李阿榮等投案各自認贓具領此外尚有北誠信清芬堂清園等堂倌聲稱皆失烟槍務求追究林阿大禀稱王阿二竊槍後被人追赶將槍抛棄地上經賣水菓之金福拾得向索不還求請提究同轉著包探陪同前去將槍取還餘候訊追 
[鉅欵賑灾]  
　　謹啓者頃奉到徐少卿大善士來函託彚康莊匯來立德堂居士洋五百元又崇禮堂徐大善士求符祈病速愈洋壹百元均助直隸賑濟祗領之下莫名欽感此次永定等河决口拾餘處數百里一片汪洋待賑情殷急於救命値此籌欵弩末萬分爲難今蒙大善士憫念灾區慨助鉅欵正値當厄之施積善餘慶固不得言祈病愈署自獲　祐福　綿　未可限量眼前助賑正是積德機會惟願薄海仁人皆如立德堂居士之心心相印共施慈航拯彼溺黎九頓百叩禱祝無量請登報章藉昭激勸[  上海六馬路仁濟善堂籌賑公所施善昌等謹誌]  
[申報舘恊賑所經收順直臥牛山賑捐閏六月廿六日至廿九日止第一百六十三次清單]  
　　順直廿六日義興開張筵資助賑洋五十元蘇州黃傳楨求病速愈洋二十元廬江八齡童子讀書求開智慧積押歳資老者潘還愿春源交來無名氏四戶各洋十元方怡盛蘇州勉力子稻香主人三戶各洋二元汪新甫樂善堂方吳甸臣隨安室學日益齋黃湖王在武撫松山人張聿新張任氏鹽官氏張棋酓蘇州樂於從善養性居隱名氏乍浦蔡裕記翁　記泰生振昌泰葉信記十九戶各洋一元方琢成洪云生吳樹之洪愼之吳麟書吳浦泉黃湖世遠堂施力不足宓允昭修志堂鄭芳祥張茂發眠琴書屋汪酉祥宋靜　文烈堂汪金生陳斯琴合張兆梅宋志南張警記陳永茂有心無力氏林永昌戴義昌祈慈病好廿五戶各洋五角胡大成洋三角張銓伯二角最好爲善洋一元銅洋一元無名氏從善居夢鵬主長生氏四戶各銅洋一元蘇州安泰當福源當二戶各銅洋八元元昌當銅洋四元力不從心銅洋二元陜西黃至德堂補拙山房柳桂生三戶各銀二兩周至德堂王德福堂新興堂雙恒泰王海槎李少蓮陳家桂袁養惠堂植槐别墅無名氏敦本堂敦仁堂雲移堂劉錢如萱德堂扶風堂清白堂袁兆榴魏松筠十九戶各銀一兩王國光銀二錢五分柳桂生銀一兩七錢五分乖涯主人陳紫封天順源聚發祥成上谷堂高陽堂奇峰堂榮陽成計周聚福堂守愚堂楊東固楊復禮堂正誼堂如松堂周召廬雪香亭曾公福三槐堂十八戶各銀五錢以上四十二戶來陜銀三十六兩申規銀三十七兩八錢○廿七日紫桐花舘主人季樹齋無名氏震泰四戶各洋一元江浙氏洋十元無名氏洋六元逹氏誠心氏曾經兩刧生章怡慶堂求合家免災培風居士求合家平安五戶各洋四元若痴氏隱名氏求子二戶各洋二元南匯計伯吹留耕主人江靜軒無名氏三　堂鴻隱其名不必名徐織秋馬瑶熊詒燕堂隴西布衣顧瑞林徐金水合朱順錢大莊偉卿十四戶各二角五銀堂吳不留名閨媛三戶各四角逍遥散人源泰分莊隱名氏丁義盛姚仲華五戶各洋五角經沙衆友洋一元一角陳少梅無名氏陸吉人顧贊先四戶各一角乍浦吳文記銅洋五元糖業衆友洋七元銅洋三元○廿八日無名氏求病速愈負罪生二戶各洋十元福和莊交來壩上公積堂經募怡培堂洋五十元補拙氏洋三十元求安氏洋廿元不留名洋二元崇賢堂同心書屋學安氏三戶各洋一元嚴國華保母　妻胎産均平安漢口無名氏不留名六戶共八戶各洋兩元不書名五戶揚州徐斅愚六戶各洋一元南通州松芝堂洋六元廬州義和同人洋四元漢口不書名全順堂二戶各洋三元退恩堂洋五元蕪湖悔過氏銅洋二元漢口無名氏洋一元銅洋一元不書名銅洋四元無名氏洋五角○廿九日楊叔英寗波敦本堂周楊學理湯餅助賑三戶各洋十元九江無名氏洋四元寳昌花布行孫專書杭州沈祥春求病速愈頴延隴四戶各洋二元吳守訓洋三元章容士章習儉寗波樹德堂孫蘇州王恆昌南屏書屋求書十六戶各洋一元三省堂銅洋六元彤述正章鳴三十戶各洋三角壽石氏德載堂二戶各洋二角金免痴潤資洋三元六角以上總共收英洋四百三十三元一角規銀三十七兩八錢銅洋三十五元○臥牛山四月起至閏六月底止鎗五次清單○初七日隱名氏英洋十元○閏六月廿一日智康子洋四十八元湖州望來居士洋五十元○廿四日四明隱名氏求身體康健合家平安酬愿助賑洋三百元以上總共收英洋四百零八元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　署新淦縣孫長青卸事清理交代回省山東候補縣王鴻勲由齊來江委辦賑捐局蔡瑩郭立朝拔委本班一次同知賈壽頤拔委知縣一次典史劉輔元禀到新選安福縣陸善格禀到鄭榜炤往南康府公幹薛銓往大江口公幹毛文源傳晉泰許繹揚詔王楊俱代南昌勘圩堤縣丞湯承嵩往瀘溪辦保甲府經陳文炳往彭澤辦保甲朱建勲加新海防遇缺補用孫廷辛由京起服署廣昌白水司何本燾卸事驾省布經連級酌委州縣一次 
[邗江官報]  
　　閏六月二十五日陳分轉維翰委赴發審局當差龔鹺尹照琨委赴總局襄辦文案二十六日萬鹺尹賢曾辭赴楚鹽查艙二十七日許分轉星璧回通屬差次二十八日戴鹺尹其厚由准北來揚公幹 
[上海六馬路仁濟善堂經收北兩市各米實行米來雜糧捐閏六月十一至二十日止第十七旬清單]  
　　永愼和寳行錢十千八百九十六文同順錢七千三百十五文乾利錢四千七百五十八文元昌公四千二百六十九文豐和四千二百三十二文恆祥四千一百三十三文愼茂豐三千八百二十三文萬順公三千六百四十七文生源三千六百四十二文裕祥三千六百三十六文同吉泰三千三百九文穗祥三千二百三十文恊昌泰三千二百二十七文豐記一千九百三十二文聚源一千七百六文振豐八百十四文德銘六百廿九文萬源五百八十二文義記公五百九十一文潤元五百三十五文恆源三百四十六文同德二百四十二文義生二百三十三文錦祥一百九十文元生長一百五十八文晉泰一百二十四文萬愼一百廿五文三和一百八十七文咸茂一百十文恊記一百七十八文唐永愼一百十四文天成義一百十二文永茂九十一文萬昌八十五文北同泰五十文恆裕三十八文恊豐一百四文錢恆泰七百三十一文源順恊六百十三文大興合六百十四文德大六百三十七文同興一百六十七文恆隆一百七十六文衡大五十五文高昇記六十二文元吉泰四千二百六文裕昌四千二百五文寳泰三千六百六十六文長義三千四百八十八文潤和二千八百四十七文鼎昌源二千四百十九文仁和利一千八百八十七文松盛一千八百七十一文長豐一千五百一文震大一千二百十文正義隆一千七十八文鎭生一千四十八文衍源九百四十六文元和七百三十四文潤泰七百二十五文萬生七百十四文生泰七百二文萬隆六百七十二文三泰六百一文餘大五百九十三文葆生五百六十八文天和四百五十五文愼益四百二十八文葆茂四錢百十七文愼餘三百八十六文義記三百七十一文長泰二百八十五文愼生二百八十五文元泰二百六十七文萬盛泰二百四十二文南元昌二百三十五文公正二百二十文天元二百二十九文三穗一百九十七文同泰一百七十四文萬祥成一百七十二文甡義一百二十四文和生義九十二文聚泰八十八文萬成六十八文恊隆四十八文和記四十八文和泰三十文以上八十八戶共收錢一百十二千九百九十文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年閏六月廿三日京報全錄]  
　　宫門抄○諭旨一道錄前○發抄硃批四道豫撫劉奏籌欵撫恤災區大概情形摺○直督李奏請准建坊片○又奏叅革巡檢片○東撫福奏請賞給故員正一品封典片○又奏請奬勵片○又　奏漕船全數渡黃入運日期摺○將軍裕○奏飭通判赴任片○卾撫譚奏委解銀兩緣由片○又奏調縣知縣片○閏六月二十三日理藩院鑾儀衛光祿寺廂白旗値日無引　見○熙員勒假滿請安○廣西布政使黃槐林請訓○兆伯續假二十日○倉塲奏漕船五日回空○兵部奏派察齋之大臣派出大額附敬信容山福森布祥普恩普海緒色普徵額○召見軍機鳳鳴黃槐森○發抄沈秉成奏上年分無爲等州縣緩缺兵匠屯米借動正欵散放奉硃批着照所謂戶部知道欽此○又候補道彭祿期滿甄别奉硃批吏部知道欽此又儘先叅將丁其祥收標補用奉硃批著照所請兵部知道欽此○奎俊奏請將捐田瞻族之常熟縣民婦旌表奉硃批禮部知道欽此　○○河南巡撫奴才裕寛跪奏爲衛河暴漲漫溢出槽淹及衛輝府關廂及附近村莊籌欵撫恤大概情形恭摺具陳仰祈聖鑒事竊查豫省自六月中旬以來雨多晴少各屬陸續禀報得雨窪地已有積水均經隨時批飭疏消並據河内縣摺報丹河於六月二十一日陡漲水一丈三尺誠恐或有漫溢正在飭查間於六月二十五日據汲縣知縣劉體恒禀報郡城濱臨衛河本月十九日雨後河水漲發至二十二日子刻陡漲兩丈餘汎溢出槽漫過護城堤直趨城根水深五六丈不等經衛輝府知府曾培祺督同該縣急將各城門堵塞西南正西及西北各鄉附近村莊一片汪洋多被淹及時在昏夜猝不及防房屋間有坍塌人口有無損傷及被水輕重一時尚難查悉先將關鄉居民設法援救入城一面由府委員覓雇船隻分投拯救並據該府曾培祺禀報大略相同又據新鄉縣知縣魏正儒禀六月二十三日雨後山水下注衛河漫溢城外平地皆水四鄉窪地亦有積潦民房間有坍塌俟查明被水輕重及有無損傷人口另行禀報各等情據此奴才查夏令大雨時行河水漲發雖事所常有惟此次衛河陡漲至兩丈有餘驟難容納遂至汎溢爲患現在雨止天晴消落亦易節令幸不過遲被淹之處及早涸復猶可補種晚秋體察情形尚無大碍第據汲縣所禀水患驟至由廬被淹其中冲塌漂没恐所不免小民猝罹巨浸深堪憫惻雖該府縣原禀被淹之輕重村莊之多寡尚未確切查明而民瘼攸關未敢輕視當卽飭司籌撥銀三千兩派委廉幹妥員携帶前往會同該府縣查明或搭蓋棚廠俾資棲止或量給口食暫爲接濟妥加撫輯毋濫毋遺不使一夫失所以冀仰副聖主軫念黎元之至意一面飛飭該府督同印委確切查明是否丹水入衛來源過猛抑係附近山洪下注畢竟人口有無損傷城垣隄岸有無坍損並確勘被淹輕重情形是否不致成灾應否量予調劑妥議禀覆至新鄉縣爲汲縣上游同被漫淹亦經飭司委員前往會同地方官確加查勘統俟覆到再行分别酌核辦理另行陳奏所有衛河漫溢淹及衛輝府關廂及附近村莊現籌撫恤大概情形理合恭摺具陳伏乞皇上聖鑒訓示謹奏奉硃批知道了卽著飭屬妥爲撫恤毋任失所欽此○○李鴻章片再遵化直隸州知州陳以培倡勸捐建龍泉文社令一州兩縣生童課試經古以勵實學並准生童住社肄業州紳候選鹽大使何萬川遵其父五品封職何冠廷母五品命婦何孟氏之命捐助銀一千一百兩和碩圖親王府莊頭護衛温潄玉遵其故父三品護衛温蔭堂母三品命婦温王氏之命捐助銀一千兩文安州人都司銜楊壇遵其故祖母四品命婦楊陳氏遺命捐入安新書院經費銀一百五十兩渥城書院經費銀二百五十兩又捐地七十七畝五厘每年所收租項作爲渥城書院生童膏火計地價銀七百三十一兩零連前捐經費共合銀一千一百三十一兩該紳等善承先志嘉惠士林所捐銀數均與建坊定例相符據合該州禀詳請奏前來相應請　旨俯准何萬川等爲其父何冠廷等各在原籍自行建功給予樂善好施字様以示旌奬理合附片具陳伏乞聖鑒訓示謹奏奉硃批著照所請禮部知道欽此○○李鴻章片再北洋武備學堂司事監生沈亦鍳前於該堂第三次期滿請奬案内奏保以巡檢不論雙單月選用欽奉　諭旨允准在案兹查該員將經手公項私自挪用實屬胆大妄爲除所虧公項已經追繳外仍應請旨將巡檢沈亦鑒卽行革職以昭儆颧理合附片陳明伏乞聖鑒謹奏奉硃批著照所請吏部知道欽此○○福潤片再安徽合肥縣紳士從一品封職按察使銜候選道李夙章每遇各省偏災勸捐助賑不遺餘力光緒十六年聞山東青州武定等府被災之後民無完褐變産捐製棉衣一萬件交上海協賑公所轉解來東散放聲稱世受國恩不敢仰邀議叙該紳現已身故推其急公好善之忱實未便聽其漂没據調任登萊青道盛宣懷具詳前來奴才查該紳捐助棉衣一萬件爲數甚鉅被灾貧民受惠實非淺鮮未彰潜德於生前宣荷恩光於身後該故紳本有從一品封典合無仰懇天恩俯准賞給已故按察使銜候選道李夙章正一品封典以昭激勸出自鴻慈謹附片具陳伏乞聖鑒訓示謹奏奉硃批著照所請吏部知道欽此○○福潤片再奴才接據已革運同銜益都縣知縣李溱禀稱山東沿河村莊迭遭水患現聞舉辦遷民購地蓋房需欵甚鉅該革員關懷舊治報効庫平銀一萬五千兩以助經費等情並據賑撫局司道詳報兌收懇請奏奬前來奴才查該革員係順天寳坻縣進士同治五年以卽用知縣簽發來東歴署新泰高唐等州縣補授益都縣知縣尚能講求治理光緒九年大計案内保荐卓異十三年前撫臣張曜以遇案科罰民多愁怨且兼辦鹽務有浮運情事奏叅革職查辦嗣經查明覆奏鹽務係踵積習該革員自認分包顯違定例將盈餘鹽三千一百餘包悉數變價充公業已革職請免置議等因在案至罰欵一次查係修建書院之用並非入已該革員均經隨時禀報核其獲咎所由尚非加倍半不准捐復之員今因遷徙沿河災民經費支絀捐助銀一萬五千兩洵屬好義急公近年獲咎各員報捐賑濟銀兩爲數較鉅者一經疆臣具奏無不仰沐恩施該革員捐此鉅欵接照新海防例知縣捐復原官加倍半實銀六千六百一十二兩　錢由知縣捐升道員不論雙單月指省分發需實銀六千九百六十兩六錢二共銀一萬三千五百七十三兩一錢計尚有盈無絀應如何給奬之處奴才未敢擅擬合無仰懇天恩俯賜　賞給奬勵以昭激勸出自鴻慈謹附片具陳伏乞聖鑒訓示謹奏奉硃批李溱著准其開復原官留於山東補用欽此○○尚書銜山東巡撫奴才福潤跪奏爲江北江蘇漕船全數渡黃入運日期恭摺具陳仰祈聖鑒事竊奴才前將本年江北江蘇河運漕船挽入東境日期具摺奏報在案本年南運河水勢雖弱尚敷浮送漕船自入東境連橋上駛並無阻滯躭延迨抵十里堡口門因黃河水小稍停候汎奴才先經檄委候補道員沈廷杞前往督同東昌府知府李清和相機啓壩妥爲照料旋交庚伏黃水連日大漲據報由十里堡啓閘渡黃六月二十三日開放陶城埠攔黃大霸催令銜尾進口至二十五日漕船十八起共八百二十七隻悉數挽入北運河現已駛抵臨清入衞北上辦理甚爲健速除飭赶緊催䟎俟出境再行奏報外所有江北江蘇漕船全數渡黃挽入北運河日期謹恭摺具陳伏乞皇上聖鑒謹奏奉硃批戶部知道欽此○○裕祿片再新選圍塲海龍廳撫民通判陳國樑於五月二十九日到省應卽飭赴新任以專責成除檄飭遵照外謹附片具陳伏乞聖鑒謹奏奉硃批吏部知道欽此　○○譚繼洵片再查光緒十八年京餉湖北省奉撥地丁銀四十萬兩業經委解四批共銀二十萬兩奏報在案兹據湖北布政使王之春詳稱在於地丁項下動撥第五批銀五萬兩查有拔貢試用知縣陳澍霖在任候補知縣按察使經歴張嘉畹堪以委解詳請奏咨前來除縮咨轉給該委員妥速起解並飭將應解銀兩續籌委解外謹會同督臣張之洞附片具陳伏乞聖鑒謹奏奉硃批戶部知道欽此○○譚繼洵片再署武昌縣知縣鍾期濬調省另候差委所遣該縣印務應卽委員接署以重職守查有本任雲夢縣知縣劉秉彝精明練逹辦事愼勤堪以署理據湖北布政使王之春按察使陳寳箴會詳首來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒十八年閏六月廿四日京報全錄]  
　　宫門抄○諭旨二道錄前○發抄硃批四道○東撫福奏查明濰縣鄉民滋事情形審明定擬摺○閏六月二十四日吏部翰林院廂紅旗値日宗人府引見六名吏部三十三名都察院三名○王藁修謝授山東兗州府知府恩○慶福秀吉各續假五日○恩中堂遞遺摺○召見軍機王藁修懷塔布徐用儀○發抄奎俊奏鎭江關徵收洋藥稅數奉硃批該衙門知道單併發欽此○又審明南匯縣民黃瑞和等京控奉硃批刑部議奏欽此○李瀚章奏請將未能整頓之三江協副將宋福慶等降補奉硃批著照所請兵部知道欽此○又請襲世職奉硃批兵部議奏單併發欽此○○尚書銜山東巡撫奴才福潤跪奏爲濰縣北眉村鄉民因緝私肇釁放火焚燒鹽店致斃委員及巡役多名一案拿獲首夥各犯審訊按例定擬並查明該管知縣尚非辦理不善據實恭摺具陳仰祈聖鑒事竊查接管卷内據前萊州府知府惠志具禀濰縣北眉等村鄉民因鹽巡緝獲私販前赴鹽店求釋未允恃衆哄閙巡役王鴻文開槍轟斃一人遂動公憤放火焚燒店屋委員劉士貴並夥友巡役均被毆傷撩入火内燒斃多名該縣沈葆瓊正値由省回縣馳往勘騐彈壓該府卽親往查明大概情形先將沈葆瓊撤任就近札委掖縣縣丞周承瑞暫行代理容再確切查辦等情前撫臣張曜因查核案情顯係地方官平日辦理不善致釀巨案且滋事各犯亦無弋獲該縣實咎無可辭當經飭令惠志督飭接任之員嚴拿首要各犯務獲究報並行司委員馳往接署一面先據禀奏叅於光緒十四年十二月二十二日奉硃批沈葆瓊着先行革職聽候查辦餘依議該部知道欽此欽遵恭錄轉飭遵照並复飭司遴委候補知府洪用舟馳往濰縣會同惠志確查起釁根由秉公據實禀辦嗣據惠志督飭接署縣楊耀林會同該管典史並沈葆瓊派出家丁先後獲犯陳小五卽陳五袁正存王起藤趙文才四名會同洪用舟傳集各村莊長人等訊明委因巡役王鴻文拿獲私販辛林送店陳小五等赴店求竊不允恃衆逞强該犯等均各供認在塲滋事不諱並無另有起釁别情惟當時在店開鎗轟斃村人之巡役乃係王金貞楊修長並非王鴻文委員劉世賢並劉士賢均係禀報錯誤又明查暗訪該縣沈葆瓊在任四年遇有鹽務案件皆係按例秉公判斷並無偏倚尚非平時辦理不善錄供禀覆復經前撫臣批司行提犯卷至省發委濟南府審辦續據患志督飭各縣兵役並沈葆瓊派出家丁先後拿獲李小入中王挺立房小盈于乃修四名一併提省委審兹據該府魯琪光審明擬議由司解勘前來奴才親提研鞫緣陳小王卽陳五趙文才王導遠卽王子辛小增幅房小盈李小入中袁正存于乃修王起藤王挺立均籍隸濰縣與劉世賢李春浦張輔之王鴻文卽王懷文孟光榮趙立全王申平王金貞張祥恩張連升張獻正張寅江張玉青于慶喜楊修長孫曰强孟繼富張恩萌郭東江素不認議無嫌陳小五等與在逃之房開太郎房二銅刀房興房黑袁幅順辛大眼閃辛小玉辛田厚李敬泥鄰莊互識王導速與王起藤王挺立辛小增幅與辛大眼閃辛小玉辛田蚅房小盈與房興房黑李小入中與李敬泥袁正存與袁幅順均同族無服房小盈與房開太趙文才與趙立全王導遠與王鴻文王申平王金貞李小入中與李春浦及張輔之與張祥恩張連升張獻正張寅江張玉青張恩萌孟兆榮與孟繼富各同姓不宗潍縣鹽務向歸官辦在縣境傳戈莊分設鹽店與陳小五等所住之北眉村等莊隣近劉世賢係山東候補典史派赴該縣緝私卽在鹽店寄住李春浦張輔之係鹽店夥友王鴻文等與牟振和張允青孫和充當鹽店巡役均未報院有名陳小五于仍修與辛林均因貧販賣零星私鹽漁利有時合夥有時各販各私附近居民每多貪賤買食互相隱庇屢經王鴻文等偵緝無獲光緒十四年十一月初十日該前縣沈葆瓊因面禀地方事宜進省是月二十五日王鴻文赴北眉村等莊巡緝撞遇辛林負鹽走至將其拿獲送經劉世賢究出陳小五等並食私各戶派王鴻文孟兆榮趙立全王申平牟振和前往查拿一面將辛林派役看管擬俟沈葆瓊回縣送究二十六日陳小五查知央令趙文才王導遠辛小增幅房小盈房開太往向劉世賢求釋不允回向陳小五告知適王鴻文等進莊偵緝陳小五起意將王鴻文等扣留抵制再往來釋如不釋放卽行滋閙商允趙文才等將王鴻文等一併扭獲在莊外空廟内關禁輪流看守陳小五復向李小入中袁正存王起藤王挺立房興房黑袁幅順辛大眼閃辛小玉辛田厚李敬泥告知情由央令同往李小入中等允往二十七日陳小五邀同李小入中等與趙文才等會遇袁正存携帶鐵標陳小五等分携防夜刀劍槍械王起藤王挺立辛小玉辛田厚李敬泥徒手一共十七人一齊前往莊長辛科選辛德元聞信赶向勸阻不允折回陳小五等偕抵傳戈莊鹽店門首李春浦張輔之因見來勢兇惡令王金貞等堵住店門陳小五聲稱王鴻文等已被獲住求將辛林釋放互換王金貞斥說不應挾制陳小五不服與趙文才等齊聲哄閙是日適値該莊集期有赶集莊民聞閙往觀者有食私鹽各戶乘機混入隨聲閙合者愈聚愈多勢甚洶湧王金貞與楊修長因恐抵敵不住順用官發編號火槍嚇放致將辛小玉轟傷並因砂子散漫誤將張允青與旁觀之孫金榮岳保轟傷孫金榮傷重倒地岳保傷輕走回並不知何槍轟傷何人陳小五等氣忿一擁進院李春浦張輔之與王金貞等攔阻互相閙毆辛林乘間逃逸陳小五王導遠辛小增幅分用鐵刀趙文才用鐵劍房小盈李小入中分用鐵劍袁正存用鐵標房開太房興房黑袁幅順辛大眼閃分用刀械將李春浦張輔之王金貞張祥恩砍扎致傷劉世賢聞閙出泃彈壓並將劉世賢札傷各倒地又將張連升張獻正張寅江張玉青于慶喜楊修長孫曰强郭東江張允青砍札致傷王起藤在塲助勢因人多手雜辨不清何人致傷何處袁正存僅止用鐵標擲傷一人王起藤順便携取店内皮襖一件與陳小五等一同走出袁正存與王起藤等各自散回陳小五忿猶未洩起意放火燒燬房屋商同趙文才王導遠辛小增幅房小盈李小入中房開太房興房黑袁幅順辛大眼閃繞至屋後于乃修趨至帮助陳小五卽令隨同縱火陳小五趙文才王導遠辛小增幅于乃修各用火煤在靠屋秫稭垛點燃登時火起延燒房屋房小盈等在塲並未動手張連升等瞥見赶往撲救無及陳小五等逃走楊修長孫曰强孟繼富張恩萌郭東江追捕孫和張允青張連升張獻正張寅江張玉青于晵喜因劉世賢等受傷撲地進院扶救不期烟燄冐逼張連升張獻正張寅江張玉青于慶喜均暈跌倒地孫和張允青轉身逃出維時楊修長等追及陳小五等喊拿房小盈李小入中于乃修袁幅順辛大眼閃先逃陳小五辛小增幅回身分用鐵刀將孟繼富張恩萌砍傷楊修長開放火槍將辛小增幅轟傷各倒地陳小五忿極起意致死商允趙文才等將楊修長等扭獲同孟繼富張恩萌均用繩縳住兩手腕陳小五趙文才王導遠房興房黑各將楊修長孫曰强孟繼富張恩萌拉回撩入火内房開太將郭東江拖拉因郭東江身軀脬重行走落後適房小盈轉回探視房開太邀回帮拉將郭東江一併撩入火内房屋旋卽壩倒致楊修長等與劉世賢李春浦張輔之王金貞張祥恩張連升張獻正張寅江張玉青于慶喜均被焚壓致傷與孫金榮辛增幅先後因傷各殞命房開太等將辛小增幅屍身背走掩埋各散陳小五又起意將王鴻文等一併致死除害復商允王導遠李小入中同至廟内陳小五王導遠分用鐵刀將王鴻文趙立全王申平砍札致傷倒地王導遠與李小入中在廟看守陳小五兩手分扭孟兆榮牟振和拉至河邊將孟兆榮推入濰河牟振和擺脫逃走陳小五追赶不及復回廟將王鴻文拉出並令王導遠將趙立全拉出李小入中將王申平拉出一同推入河内逃逸致王鴻文孟兆榮趙立全王申平各被淹殞命旋經莊衆將火撲滅王導遠回家後因被父王梯秀訓責欲行送究畏罪自縊身死王弟秀卽將屍身殮埋地保報經該代行典史孫鳳崗會營勘緝沈葆瓊正値由省回縣亦卽馳往勘騐彈壓禀經前萊州府知府惠志親往查明大概情形先將沈葆瓊撤任就近札委擁縣縣丞周承瑞暫行代理禀經前撫臣張矅一面飭令惠志督飭撤任之員嚴拿首要各犯務獲究報行司遴員馳往接署一面先據禀奏叅奉硃批沈葆瓊著先行革職聽候查辦遵復飭回遴委候補知府洪用舟馳往濰縣會同惠志確查起釁根由據實秉公禀辦周承瑞抵任後復會營勘騐飭查王鴻文等五人不知下落分别派差訪緝未獲卸事 
 
 

Page 14

 
 
[光緒十八年閏六月廿五日京報全錄]  
　　宫門抄○諭旨十道錄前○發抄硃批五道○接錄前稿○東撫福奏請○旌表片○鄂撫譚奏委解京餉銀兩片○閏六月二十五日戶部通政司詹事府正藍旗値日無引見○恩慶假滿請安○八額馹延茂各請假十日○召見軍機崇禮陸實忠○發抄張煦奏經徵已未完解各員奉硃批戶部議奏欽此○又請以知縣龍起溝與知縣劉朝焜對調奉硃批吏部議奏欽此○又籌解苗疆經費銀兩奉○硃批戶部知道欽此○又委署州縣各缺奉硃批吏部知道欽此○又解京餉奉硃批戶部知道欽此○接錄前稿該前署縣楊耀林到任填格通詳並經惠　督飭楊耀林會同管典曁沈葆瓊派出家丁先後獲犯阳小五袁正存王起藤趙文才四名並據牟振私投回撈獲王鴻文等屍身逐一查騐由惠志會同洪用舟訊取各犯供詞查明沈葆瓊尚非辦理不善禀經前撫臣批司行提犯卷至省發委濟南府審辦前署府劉景宸訊因犯供游移禀司飭提辛科選等質訊據報趙文才陳小五帶病進監騐詳醫治罔效趙文才延至十五年六月十一陳小五延至七月初七等日各因病身死先後委經前署歴城縣知縣程兆祥騐訊詳批由府核入正案擬辦復經惠志督飭楊耀林　同營典曁沈葆瓊派出家丁先後獲犯李小入中王挺立二名訊供與辛科選等一併解省發府訊因犯供仍復游移禀司飭縣訊取牟振札供詞由司發府劉景宸與該前府梅啓熙均先已卸事該前署府德偆到任訊因犯供狡展禀司飭提張允青質訊又經惠志督飭楊耀林會同營典曁沈葆瓊派出家丁續獲房小盈一名訊供傳同張允青解省發府復經惠志督飭楊耀林恊同前者昌邑縣知縣白書林曁沈葆瓊派出家丁續獲于乃修一名訊供解省發府研訊德椿先已卸事該府魯琪光到任據報于乃修帶病進監王起藤在押患病均醫治罔效于乃修延至十七年正月初十王起藤延至六月十二等日各因病身死先後委經前署歴城縣知縣何戒珍毛徵騐訊評批由府核入正案擬游魯琪光訊因該犯供仍復狡展禀司飭提牟振和解省發府會縣局員審明擬議由司解勘提審供認前情不諱詰非回財放火害命並無起釁别故及另有同謀加功曁逃後知情容留之人案無遁飾查例載兇犯並非圖財挾讐放火燒毁房屋因而殺人及焚壓人死者爲首擬斬立法爲從商謀下手燃火者擬絞監候又律載謀殺人從而加功者絞監候又律載兇從因事忿爭執持兇器傷人者發近邊充軍又律載不應爲而爲事理重者杖八十名等語此案陳小五因鹽巡王鴻文將同販私鹽之辛林拿獲送交鹽店向緝私委員劉世賢求釋不允輒敢聚衆哄閙與趙文才等共毆致傷劉世賢等並卢意放火燒毁房屋致劉世賢等焚壓致斃復商同將鹽巡楊修長等撩入火内被燒王鴻文等推入河内被淹各身死致斃非一家至十九命之多實屬罪大惡極查殺三人而非一家罪應斬决與放火殺人罪各相同律得從一科斷自應按放火殺人者例問擬陳小五卽陳五除販私輕罪不議外合依兇徒並非圖財挾仇放火燒毁房屋因而殺人及焚壓人死者爲首擬斬立决例擬斬立决慘斃多命情甚兇殘應加擬梟示事犯在光緒十五年三月十六日恩詔以前係放火殺人擬斬不准援免業已在監病故仍照律戮屍示衆趙文才王導遠辛小增幅隨同哄閙共毆致傷劉世賢等並與于乃修聽從下手燃火燒毁房屋致劉世賢等焚壓致斃趙文才王導遠復邦同將楊修長等撩入火内被燒王導遠又聽從將王鴻文等推入河内被淹各身死查趙文才王導遠謀殺人從而加功罪應擬絞與放火殺人爲從罪名相等應與辛小增幅于乃修仍按放火殺人本例問擬趙文才王導遠卽王子辛小增幅于仍修均合依爲從商謀下手燃火者擬絞監候例擬絞監候事犯亦在恩詔以前係放火殺人爲從擬絞均不准援免趙文才于乃修均已在監病故王導遠畏罪自盡辛小增幅被格致傷各身死俱毋庸議房小盈李小入中隨同哄閙分用鐵槍扎傷劉世賢等曁聽從放火燒毁房屋致劉世賢等焚壓致斃該犯等並未下手燃火房小盈復聽從逸犯房開太帮同將郭東江撩入火内被燒李小入中復聽從陳小五將王鴻文等致斃帮同拉出王申平推入河内被淹各身死查放火殺人爲從並未下手燃火例無治罪明文照下手燃火例酌量减等罪止滿流卽兇器傷人亦罪止擬軍房小盈不知陳小五起意將楊修長等致死情由僅止聽從房開太帮同將郭東江一人撩入火内李小入中於陳小五推淹致斃王鴻文等並未加功僅止隨同將王申平一人推入河内均與濟惡致斃多命者不同自應按律從重問擬房小盈李小入中除放火殺人爲從並未下手燃火與兇器傷人各輕罪不議外均合依謀殺人從而加功者絞監候律擬絞監候各於左面刺兇犯二字事犯亦在恩詔以前係謀殺人從而加功擬絞均不准援免惟尚無貪賄挾嫌因姦因盗别情應照章酌入秋審緩决李小入中據供母老丁單情節較重毋庸查辦留養袁正存隨同哄閙共毆致傷劉世賢等該犯僅用鐵標擲傷一人當陳小五等放火燒毁房屋致劉世賢等焚壓身死時該犯先已走回並不知情惟鐵標係例禁兇器自應按例問擬袁正存合依兇徒因事忿爭執持兇器傷人者發近邊充軍例擬發近邊充軍事犯亦在恩詔以前係放火殺人案内兇器傷人擬軍情節較重應不准援免據供母老丁單亦毋庸查辦王起藤王挺立隨同哄閙當陳小五等共毆致傷劉世賢等時該犯等在塲助勢王起藤順便携取店内皮襖計贓不及一兩查順便携去與竊取無異按與人鬥殺而竊取財物計贓罪止杖六十該犯等助勢共毆當塲並未致斃人命未便以餘人論辛科選辛德元身爲莊長明知陳小五等聚衆往閙勸阻不允並不卽時禀報彈壓致釀巨案均應酌量問擬王起藤除與人鬥毆而竊取財物計贓輕罪不議外應與王挺立辛科選辛德元均酌照不應爲而爲事理重者杖八十律各擬杖八十事在赦前應准援免王起藤已在押病故應毋庸議王金貞等悮轟致傷孫金榮身死本于例議楊修長格殺拒捕放火兇從辛小增幅身死律得勿論均已被燒身死應與傷已平復之張允青岳保概毋庸議陳小五趙文才于乃修一監王起藤在押各身死之處業經先後委騐明確委係因病醫治不痊所致並無别故刑禁人等詰無凌虐情弊均毋庸議犯係帶病進監或在押病故管獄官例無處分該革員沈葆瓊旣經前撫臣經奴才前在臬司任内委員查明平日辦理鹽務案件並無偏倚該犯陳小五等因赴鹽店求釋私販未允恃衆逞强致斃多命實係事起倉猝非由該革員辦理不善且鄉民始終並未赴縣控告失事又在該革員公出期内情節不無可原奴才未敢因並撫臣叅劾在前稍涉廻護惟被害者全係在官之人不能先事準備究屬防範不嚴相應籲懇天恩俯准開復前濰縣知縣沈葆瓊革職處分留於原省補用仍請　勅部照例議處以昭公允候補典史劉世賢派委緝私慘死非命世襲雲騎尉李春浦卽李樹田充當夥友同時被害均堪憫惻並請　飭部從優議卹該犯陳小五等販私入境訊係零星小販失察職名應免開送失贓皮襖照追給領陳小五等訊係家産罄盡燒毁房屋免其捐賠逃犯辛林業據該縣禀報在膠州境内病故飭州查明另行核辦逸犯房開太等飭緝獲日另結除將全案供招並陳小五等病故各圖結送部外理合恭摺具奏伏乞皇上聖鑒訓示謹奏奉硃批該部議奏欽此　○○福潤片再據候補道黃璣曹州府桃源同知桂德均等聯名禀稱同鄉烈婦曹染氏廣東番禺縣人係原任山東按察使曹秉哲之　室秉資矅頴賦性堅貞幼讀箴言便識綱常之義長㛠禮教恒循閨閫之規光緒十六年隨侍山東臬署値曹秉哲遘疾湯藥躬親至廢寢食每於深夜焚香默禱願以身代嗣曹秉哲於十七年正月初四日因病出缺該氏隨同料理含殮事畢旋卽吞金未死復於六月十三日乘閣仰藥以殉年甫二十歳留有親筆遺書自陳無撫孤之責願相從地下以伸大義情詞極爲痛切該員等誼屬同鄉見聞旣確不忍聽其湮没造具事實清册加結禀懇奉請旌表前來奴才伏查該烈婦曹染氏性成淑順志矢堅貞决絶輕生痛所天之早喪從容就死警入地以相從無愧綱常宜邀曠典相應籲懇天恩俯准飭部將曹梁氏照例旌表出自鴻慈除册結送部外理合會同山東學政臣秦瀏春附片具陳伏乞聖鑒謹奏奉硃批著照所請禮部知道欽此○○譚繼海片再湖北省厘金項下奉撥光緒十八年京餉銀十二萬兩業經委解二批共銀四萬兩奏報在案兹據湖北布政使王之春會同善後局司道詳稱在於厘金項下動撥第三批銀三萬兩飭委試用通判王作霖補用知縣曾紀雋管解赴京交納等情前來除繕咨轉給該委員等小心管解並飭將應解銀兩續籌委解外理合會同督臣張之洞附片具陳伏乞聖鑒謹奏奉硃批戶部知道欽此 
 
