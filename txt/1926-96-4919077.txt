# 1926 - 96 - 4919077

 

Page 1

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 2

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 3

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 4

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *時評 
[罪案抵銷法（冷）]  
　　自民國以來政治上之罪案因若干次之政變而有若干次之成立其在政變之當局不過借一名義爲推翻他人之具然就罪案而言其罪案固茂確也政變之當局借名義以推翻人者固不足論在當時無左右袒之國人亦曾對於罪案而痛心疾首之也即在罪案之當局亦多默自承認不敢謂此罪案之全屬虚誣也 
　　然歷來之罪案雖定而從未執行其最大之處分不過名爲下野暫時銷聲匿跡耳迨至後來之繼接政權者政治之罪案又成立則復出而聲罪致討之國之人以其聲罪致討之不爲非也并其人前之罪案而亦忘之聲罪致討之人以爲人旣又有罪案則已之罪案即可銷滅也者而亦自忘之故自賄選事起而安福之孽可以復作自討赤名成而賄選之徒又可以復活也 
[飛機擲彈之公憤]  
　　北京今日記者胡同口飛機投一彈毁二十一小學後院房舍三間傷苦婦孺各一學生有爲飛磚帶傷者又順治門外一帶投彈甚多損害不少使團對奉軍飛機危害市民謂此等發令之長官於戰事後應受國民嚴重之懲罰毋任漏網（十二日下午一鐘） 
[純一齋電吳張勿擾京城]  
　　北京昨五閣員推胡維德勸王士珍維持中樞胡請謁王王辭感冒未見純一齋擬好電致吳張請依照靳雲鶚來函該軍决不入京城望諸公盡力維持不宜使首都稍資紛擾等語並派劉元和往聲明請各方不入京城卽日停止軍事行動王日可以副署遂拍（十一日） 
[田維勤將武裝調停說]  
　　北京田維勤到京見曹錕鹿鍾麟後卽回琉璃河國民軍宣稱田將武裝調停如奉不聽將聨國攻奉田部陸續開長辛店（十三日上午十鐘） 
　　北京路局息田維勤部高旅抵蘆溝橋查高桂滋旅本隸國民二軍駐石家莊者今爲田軍先鋒到蘆溝橋（十一日下午一鐘） 
[擁段者尚希望變化]  
　　北京段赴交民巷已失其政治資格段備通電左右仍不令發謂時局變化仍有復任希望段曰趙孟所貴趙孟能賤吾不幹矣左右仍把持可信段至今尚在左右包圍中也府衞隊改編爲國民軍四十七旅以第二團長武銘爲旅長武部卽三月十八駐國務院者現該部移北苑（十一日下午一鐘） 
[擁曹派紛紛活動]  
　　北京昨某政客謁曹請勿發辭職電謂君總統資格尚在曹曰吾辦不了又在津爲寓公之曹派紛紛乘野崎商會汽車來京各自爲謀京中政論紛歧欲俟吳吐露正式主張再定辦法京局看吳張孫方交換意見結果再定（十一日下午一鐘） 
　　北京昨延慶樓車馬盈門曹見客七十餘某前秘書長竟公然謂玉帥來將請總統復任曹曰從此不敢再聞政事時局形勢趨於復法則紛糾少若護憲則國人之同情於吳者更將轉而之他吳左右多但尚不致慫吳使曹復任（十一日） 
[鹿鍾麟突然發動之一原因]  
　　天津耿乃熙由津入京勸鹿鍾麟做兩件露骨事給吳佩孚看看促國吳和議速成鹿電商張之江同意蒸（十日）乃包圍政府釋放曹錕通電歡迎吳入京主持一切段逃東交民巷（十二日下午九鐘） 
[鹿等驅段通電内容]  
　　北京鹿鍾麟等通電全國驅段前萃集將領公同討論僉以法統不復無以樹立國之基障碍不除無以開和平之路趨向不明無以圖進步之良宗旨旣定責任難委故首言回復法統次言除障碍者去段也又次言趨向者迎吳也該電吳代表耿乃熙亦列名（十一日） 
　　北京段今晨丑刻得信三點乘人力車偕衞興武張樹元赴交民巷至北缺口時曾毓雋汽車迎入某武官舍稍憩即遷至另一地點鹿派門致中接收府衞隊十時完全辦安地方安鹿佈告段執政禍國殃民擅訂金法郎槍斃多數學生左右皆安福餘孽逢奸長惡違法營私挑撥戰爭塗炭生靈本軍爲國家計人民計不得已採嚴重辦法厲行制止一面恢復曹公自由並電請吳玉帥即日移節入都主持一切京師地方秩序仍由軍警負責維持商民各安營業倘造謡妨治安定即拿辦耿乃熙急電吳請示辦法張之江鹿鍾鹿等全體軍官公電吳促駕對解决時局候吳來再商（十日下午十鐘） 
　　北京今日國民軍派唐悅良偕徐輔德訪各使館通知驅段由國民軍擔負京師治安（十日下午十鐘） 
[吳張對國方議和意見]  
　　奉天張宗昌電赤賊踞京空口言和詎能輕信昌遵鈞令應付彼果退出京畿聽候我方改編當隨時請示（十二日） 
　　奉天某要人自滬來電云昨抵滬此間對我方聨吳多表贊同直國和議雖有謡傳似非事實聞吳除馮之意堅絶孫亦附和對於各方目前亦不至有何動作據所得消息無甚出入似尚可信再此間謂我方擁段業已聲明不確今晩即赴漢（十二日下午八鐘） 
　　奉天吳佩孚電張雨帥勛鑒東復張之江電曰張子岷兄鑒馬漾艶各電悉國事敗壞人心陷溺不可收拾馮氏造惡如此雖言遠走不足取信惟鄙人對兄個人忠實勤樸夙所贊許忠事馮亦義分所在惟懼爲馮餘威所絆且恐馮黨詭謀兄無自由餘地茲請兄將所部交閻百帥接收僕派員整頓後再定接統辦法而大斾即日來漢共謀國事庶可兩全自海軍收獲俄艦濟馮軍火段宣布徐謙罪狀馮勾赤禍招致外患中外昭然望勿爲掩飾張復吳電云尊電措詞正大不失與人爲善之意張樹聲來此願還熱聽指揮敝處對馮痛斥對張優待與尊意正同（十二日下午八鐘） 
[吳佩孚有不入京說]  
　　北京耿乃熙得漢電謂吳不入京即北來以到保爲止吳對時局須與寗孫交換意見是否回復法統抑擁戴過渡執政尚未定（十日下午十鐘） 
 
 

Page 5

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *[本館要電二]  
　　北京吳派息吳電鄭備房五間保定備房地十間可信吳將先到鄭次赴保（十一日） 
　　北京張之江電鹿對時局無成見聨吳爲向來主張（十日下午十鐘） 
[天津之軍事雜聞]  
　　天津直隸督署暫更易保安總司令部名義（十二日下午八鐘） 
　　天津東北軍第十七師騎兵四旅一部又步兵四十八團全部均於昨日上午由昌平來津駐紥（十二日下午八鐘） 
　　天津眞（十一）晩魯軍畢庶澄部約兩旅之衆由北倉開拔回津分駐河北一帶何往未悉（十二日下午八鐘） 
　　天津張宗昌近擬挑選部屬精壯三百俄兵編爲護身衞隊聞已入手編練 
　　天津鎭威第三四方面聨合軍團交通隊於眞（十一）上午由蘆台來津即可疏通路政及運輸事宜其辦事處設在老站 
　　天津褚玉璞委畢幹章爲第一軍軍長兼第一師師長畢氏業於昨日就職（十二日） 
　　天津津埠河北市面旬日來極蕭條居民需日用油鹽雜物須往租界内始購得但秩序甚安（十二日下午八鐘） 
[靳軍北上中之豫訊]  
　　開封田軍到前敵已有五萬人張旅擔任正面已到泊州紀段二旅由固安繞道入京參謀長陳向元率一團加入正面聞已到高碑店沿京漢綫鄭州至順德由陳李兩旅駐紥維持治安保定以北之易縣良鄉等處尚有國軍胡德輔弓富魁等殘部約數千人吳有允國軍議和說惟拒絶鹿鍾麟張之江何遂等聞已派楊清臣向三軍方面接洽（十三日上午十鐘） 
　　開封豫北息魏益三改編聨軍後已抵長辛店王爲蔚王維城擔任左右翼 
　　開封靳派凌某在汴鄭購買軍食米麵各十萬包日内可起運唐鴻儒在漢領得大批軍械昨過鄭運赴彰德（十三日下午八鐘） 
[各社要電]  
　　路透社十二日北京電（倫敦轉來）聨軍飛機一架擲下炸彈五枚圖毁火車站死華人四名傷九名美國亞洲探險隊主任安德魯斯險受傷 
　　東方社十二日北京電聨合軍圖壞京綏鐵路又於十二日晨九時半用飛地機抛擲炸彈其投下於西直門車站者傷兵士六名鐵路巡長一名於車站附近之小學校燬壞房屋三間且有婦孺負輕傷又在宣武門内燬壞個人之住宅又將前門外之酒館燬壞一半傷二三名此外市中尚有多處皆被抛擲炸彈惟每次飛行機來襲　來去皆繞道避出公使館區域頂上之天空 
　　東方社十二日北京電十二日晨飛行機所擲炸彈經實地調查結果除前電所述者外又燬斷宣武門外商品陳列所前之電話綫在路上炸裂斃一人傷十人 
　　東方社十二日北京電十二日晨由飛行機所擲之炸彈其後調查之結果除前二電所報告者外又燬廣安門外之房屋有一人負輕傷 
　　東方社十二日北京電飛行機擲炸彈之結果茲又查悉在西直門外傷小孩三男子二女子一此外尚有炸彈十三枚投下各處但無被害者 
　　國聞社十二日北京電連日戰事激烈聨軍飛機又連來兩日擲炸彈甚多京中秩序尚安今日戒備較嚴田維勤部今日將入南苑 
　　東方社十二日天津電十一日聨合軍在天津開軍事會議下以一大决心着手攻擊北京擬在最短期間奪取北京張學良於十一日發命令激勵全軍將士着再開始迅速之總攻擊聨軍目下之戰綫如左魯軍以白俄兵先鋒隊占領豐台南方之蘆城及南苑之一部分李景林軍曾占領馬駒橋又被奪回未見進展奏天軍在通州以南者已渡白河在通州以北者行動極緩尚未抵白河 
　　東方社十一日北京電從十一日晩間十時起又開始爭奪南苑戰爭槍砲聲絡繹不絶 
　　東方社十二日天津電張學良張宗昌於十二日午後四時同車赴戰綫 
　　東方社十三日奉天電據督辦公署接得電報云在通州以北之奉軍亦於十二日全部渡白河目下正在進擊中在長辛店方面之山西軍靳雲鶚軍與之相呼應從十三日起一齊向國民軍右翼開始攻擊 
　　電通社十二日北京電李景林軍於十一夜半復向北京爲猛烈之攻擊至十二日早砲聲仍隆隆震耳此次亦係以俄兵配置前綫兩軍對峙僅隔二百米突又國民軍雖屢向吳佩孚求和然迄未得吳氏覆電以後對於善後方法頗感困難而奉軍飛機今晨復在北京城内抛擲炸彈九枚 
　　路透社十日北京電段祺瑞衞隊已改編爲國民軍第四十七旅僅餘一小隊留駐段宅今日北京附近無戰事夜間甚安謐吳佩爭之軍仍集於蘆溝橋附近 
　　路透社十二日北京電現確悉段祺瑞已避居交民巷某屋該屋將成安福俱樂部因安福派中人避於該處者頗多也段携印而走並發出警告謂在其離職期内之命令渠切不負責 
　　東方社十一日北京電段執政脱離間不容髮之危機眞相至本日始得明瞭蓋與段氏昵近之日人大谷武氏探悉國民軍將用包圍手段即於包圍之前二十分鐘（即十日午前一時四十分）先使段乘摩托車至附近某氏之私宅中暫行躱避即在該處宿一夜對於一般人士則揚言段氏已在公使館區域至十一日午前十時四十分始至公使館區域法國商會内躱避其家族已於十一日午前避入某日人住宅前避入意國兵營之章士釗氏已於十一日午後三時抵段氏避難處 
　　東方社十二日北京電鹿鍾麟於十日取非常手段驅逐段執政其初意在討好吳佩孚現因吳佩孚反對鹿氏用武力逼段退位及吳氏無立即進京之意頗形失望 
　　電通社十二日北京電段祺瑞雖被迫下野吳佩孚北上之期仍未確定據最近形勢觀之苟非與奉天完全諒解並將大局商量妥當後决不輕易離漢 
　　東方社十一日北京電段派於十一日以國務院名義從天津發通電於全國軍民長官報告鹿鍾麟暴行之經過聲明凡在擾亂期間内所有盜用之文書一概無效各省之治安命軍民長官適當維持之同時又另電通告國務院暫時停止職務 
　　東方社十一日北京電國民軍方面聲稱賈德耀已允兼攝一切職務但賈氏依然在公使館區域拒絶國民軍方面之請求 
　　電通社十二日北京電國民軍鹿鍾麟所演政變係窮餘之一策苟無吳佩孚之積極援助仍是孤立無成功望段祺瑞所在依然不明是否即視爲下野頗難决定日本政府仍繼續採旁觀態度直魯聨軍仍决一氣奪取北京張學良親赴前綫指揮飛機襲擊尚未中止十二日晨又死傷二十餘人據可靠消息吳佩孚始終與聨軍携手决不變更國民軍之北京撤退不過時日問題 
　　電通社十二日漢口電北京方面所盛傳之吳佩孚與國民軍妥恊說係國民軍方面之宣傳聞吳氏之意國民軍不完全降服决不罷兵但吳氏頗以曹錕生命危險爲慮因恐國民軍將挾曹氏以爲威脅之用 
　　東方社十三日東京電十一日北京來電云國民軍幹部因未得吳佩孚之覆電現於善後之策頗覺爲難 
　　東方社十三日天津電北京發生政變後張宗昌即電詢吳佩孚應否停止聨軍攻擊北京吳氏覆電謂軍事尚須進行在張之江鹿鍾麟李鳴鐘未下野以前不停止攻擊北京云云 
　　路透社十三日奉天電張作霖告新聞家曰余此次用兵之主要目的乃在掃蕩中國之布爾希維克主義一俟功成即將退至關外依實業與和平方針以全力注於满洲善後與發展張似極仇對馮玉祥又謂下任總統雖需偉人但渠並不關心誰何任之渠將不與聞中國之政治渠睢將經營满洲之事業云云 
　　路透電十一日漢口電吳佩孚司令部中人告客謂吳曾接鹿鍾麟來電報告政變吳置之不覆衆視鹿之此舉乃因張之江李鳴鐘與之分裂孤立無助故不得不結歡於吳 
　　東方社十三日東京電十一日漢口來電云段執政雖下野面吳佩孚北上期完全未定最近形勢似不與奉派訂結協定則不動 
　　東方社十二日漢口電東方通信社記者於十二日午前訪問吳佩孚詢其對於北京政變之意見吳氏似不願明白答覆但云余不能因政變而立即北上副總司令齊燮元近日擬赴保定對於北京之善後策如擁戴曹錕靳雲鵬組織内閣目下余皆不反對但非依法組織正式政府不可對於收拾政局之舉不曾詳說但云余以討備赤化爲最大之目的總之此次之政變吳似不欲入京當收拾政局之任暫擬觀望形勢耳 
[本館專電]  
　　吉林王樹翰續假一月外傳榮厚升任說不確（十日上午十鐘） 
　　吉林東北軍擬概改師三旅旅四團團三營營四連連百五十名（十日上午十鐘） 
　　吉林依蘭道羅永慶以屬樺川縣鄭士純被控查實反升農安是非倒置憤向奉請辭奉張飭省聲覆政廳鄭頣特赴長與王樹翰商辦（十日上午十鐘） 
　　吉林寗安破獲鮮僑宗敎總本部並名册旗幟各處設支部省以事多不正恐其結黨滋擾通令解散違則嚴辦（十日） 
　　青島膠路局長趙藍田今日奉召西上 
　　青島路局四月上旬收入十四萬餘元車輛狀况漸次恢復（十三日下午六鐘） 
　　濟南文（十二）早督署派淄青道白璞臣携傳單十萬南下勸諭紅槍會自散 
　　濟南眞（十一）晩林憲祖徐東藩等返濟林定元（十三）就代長職運動廳道者甚多以郭保琳市政廳有望（十二日下午八鐘） 
　　開封班禪昨電汴報界籲請和平解决時局（十三日上午十鐘） 
　　開封靳通電全省軍政長官從速妥籌解散豫衞軍及紅槍會如不服准剿辦 
　　開封川藏代表尹苾孫昨來汴（十三日） 
　　開封此間有人提倡辦狗捐振災黎 
　　開封靳雲鶚到保後放回客貨車一百餘輛交鄭路局（十三日上午十鐘） 
　　長沙吳佩孚江電何鍵云葉蔣殘部自應密飭妥爲解决軍艦到岳藉以保護商輪并無他意陳嘉謨豪電何鍵云軍隊撤回敦信睦鄰至佩高誼（九日上午十鐘） 
　　長沙駐岳何鍵部從江（三日）起陸續撤退以示保境息民無侵犯鄰封意（九日） 
　　長沙新委第五旅長周斕虞（七日）抵寳慶收撫劉重威部賀耀祖魚（六日）抵常德葉琪奉令維持九澧秩序解散第二師補充團易銘忠部（九日上午十鐘） 
　　長沙常德省立第二男師範國民黨左右派學生互鬥死鄧潤祥一名傷數十人 
　　長沙唐令全省長官嚴禁人民奪貨燒貨阻運捕人及法外行動（十日下午一鐘） 
　　長沙政務會議蒸（十日）議决法權調查團俟抵漢後有期來湘再籌備接待用費從簡（十日下午一鐘） 
　　長沙唐派劉文島專與各團體接洽辦理愛國運動（九日下午八鐘） 
　　長消中南銀行在湘設立匯兌處（九日） 
　　重慶聞賴心輝擬到瀘州調解戰事劉湘請鄧田劉實行敬電主張藉謀調和 
　　重慶萬縣抽各輪船碼頭捐各輪以不泊該埠謀抵制税務司昨往萬交涉 
　　重慶楊森部王文儁師長在漢廠購步槍三各支機槍十六大砲八拍擊砲二十手槍二百支已陸續運夔府（十一日） 
　　香港丹麥飛機文（十二）上午八時由安南啟程下午一時抵廣州在大沙頭下降航空局長元（十三）開會歡迎機師 
　　香港中央黨部文（十二）議决乘北方軍閥實力未充足前促國民政府在最近出兵北備（十三日下午九鐘） 
 
 

Page 6

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *　　香港國民政府通過孫科提議組改良廣州港口委會（十三日下午九鐘） 
　　香港鄧澤如抵港定元（十三）赴省 
　　香港農工廳佈告禁農工團體干司法 
　　香港桂軍事當局聘馬邁也夫吉羅莫夫爲第七軍顧問（十三日下午九鐘） 
　　香港港律政司剛巴元（十三）返港港政府佈告剛在省與伍朝樞爲非正式談話接洽甚歡剛表示港政府不能賠償罷工期内工人損失及給工金該談話遂暫作罷惟彼此商允將來如開正式會議則再先行談話等語省方對解决工潮須汪精衞復出方辦現汪病愈兩旬内可復職 
　　香港孫科决再赴滬聞其任務係聨絡各方民衆（十三日下午九鐘） 
　　香港當局决派水陸飛機各三架赴北江并携炸彈等物爲清鄉用（十三日下午九鐘） 
　　厦門厦市政會拆馬路線内日籍民屋案日領向交涉員口頭表示拆全部三分一以下者可無償以上酌賠（十三日） 
　　厦門黄奕住發表商辦福建全省鐵路公司暫定章程資本二千萬分百萬股 
　　厦門安溪省軍佳（九日）進駐魁斗彭墟陳錚退湖頭楊漢烈退長坑（十三日） 
　　蚌埠元（十三）已刻寇英傑派代表羅天民乘專車陸軍第四師長謝鴻勳乘三次車均先後過蚌南下赴寗祝嘏未刻陸軍第一師派副官梁兆棟押送退伍兵百三十名過蚌回籍遣散第四師砲兵營軍械長石鴻鏞由寗押運山砲三尊機槍二架子彈千餘過蚌北上（十三日下午五鐘） 
　　蚌埠軍界訊·和平專使李玉麟訂四時乘車到蚌總司令部參謀副官各長曁輜重隊兵士一連擬赴站迎迓（十三日下午五鐘） 
　　徐州王芝祥元（十三）由津過徐南下吳佩孚代表趙繼賢元（十三）由津過徐赴寗陳嘉謨代表羅天民元（十三）由汴過徐赴寗（十三日下午八鐘） 
特約路透電 
[香港解决罷工談話之現况]  
　　十三日香港電今日當局以公報交路透電社發表其文如下檢事長康浦於四月八九兩日在廣州開談話會以爲開解决罷工正式會議之準備雙方談話友好而透澈康浦乘機聲明香港政府不願付罷工期内之工資亦不願賠償不復工工人之損失且不能永久此種任何付欵談話會旋無期展緩惟允於正式會議開會前續作談話 
[意相蒞非之演說]  
　　十二日特里波里電意相墨索里尼乘戰艦來此登陸時受羣衆極大歡迎港内船隻放禮砲岸上軍隊奏樂舉槍示敬意屬斐洲特里波里市長操阿剌伯語致歡迎詞意相旋在通衢對衆演講謂意皇仁慈天所護佑人所愛戴今特遣渠來此若特里波里人始終服從元首則定可得公正法律之保護因意皇與意政府甚願此地强盛愉快也意相言畢高呼意皇萬歲羣衆亦呼意皇意相萬歲答之意相後在總督府之洋樹對汛繫黨演說謂渠此行表示意國之能力意國已將汛繫主義之勝利由羅馬展至斐洲命運催吾人至此邦無人能阻遏命運之潮流更無人能破壞吾人堅决不撓之志願云 
[南美中美共産黨之一函]  
　　十二日巴黎電此間任字報載南美中美共産黨代表即來參加莫斯科第二國際勞工大會者之一函略謂莫斯科幹事所採行之方針如態度專横政策殘暴方法陰險威脅私人施用僞幣等事南美與中美共産黨皆不贊同 
[英勞工拒絶聨合俄黨開會]  
　　十三日蘇利克電萬國勞工社會理事今日在此開會以二四七票對三票拒絶英國獨立工黨所提與莫斯科國際共産黨聨合開會以組織統一的國際勞工大會之議案 
[美墨交涉進步]  
　　十二日華盛頓電華盛頓與墨西哥互換公文五月於茲今已有可銷除兩國政府衝突原因之進步現尚有數點未全解决故尚特商榷惟就已發表之公文觀之語氣甚爲友好也已經解决之要事爲油地問題現議定在一九一七年加蘭柴憲法實施以前美人所得油地之權利得繼續五十年期後可展期 
[古巴提現風潮已息]  
　　十二日古巴京城電古巴巡艦已抵此載來現幣四千三百萬元以防提現風潮之復作現有大宗欵項入境足以應付需求查現已到者及在途者共有八千萬元現資到後提現風潮遂息内地支銀行皆有寗靜之報告 
　　十一日紐約電古巴銀行提現風潮頗有影響及於此間金融界蓋現欵提去一萬萬元運往古巴後拆息乃高至百分之五·五而證券市價遂亦有反動價格下趨已至新低度尤以汽車般票爲甚 
[飛行界消息]  
　　十二日巴黎電據自由報稱法國飛行家杜瓦西擬於五月初再飛往東京以四天爲期將經過莫斯科伊庫資克北京等處 
　　十二日開羅電西班牙飛行家艾斯台夫士少尉飛往馬尼剌在距安蒙二百哩處尚有人見之此後不知去向故安蒙派出飛機四架赴沙漠地調查 
　　十三日開羅電英飛機已在安蒙外一百哩查見失蹤飛機機中留一字條聲稱乘機者已棄機步行云 
　　十三日開羅電英飛機檢見西班牙飛機表面並無損毁想係引擎不靈被迫落地該飛行家及機師各一人當不致有生命危險英機數架刻正四出尋覓 
　　十二日比京電比國飛行家已由孔戈飛回比京比皇與首相皆歡迎之 
[各國近事]  
　　十三日倫敦電每日電聞外交記者稱比政府擬借外欵現遇困難因美國銀行家不願承受比佛郎之債券而欲得美金或英金債券或比屬孔戈橡皮公司礦業公司價值三萬萬佛郎之股票也 
　　十三日東京電大藏大臣今晨稱當局原擬於四月十七運二百萬金日幣赴美今因匯兌市漸有起色故已取銷此議日後何日再運尚未可定惟本財政年度運美之現金共值日幣八千五百萬元 
　　十二日華盛頓電衆院今日通過八千五百萬元海軍飛行隊五年設備程序之議案 
[公電]  
　　盛京張作霖電各報館均鑒馮玉祥率其死黨盤踞京師煽惑學生提倡赤化陷國民於水火煽惡焰於寰區極其陰謀所至將使中國淪於萬刦不復之境舉世皆有載胥及溺之嗟凡所作爲有識同鑒作霖與漢口吳玉帥爲世道人心計不忍坐視淪喪爰舉義師商之閻張李寇諸督辦靳褚各司令及前敵各將領均各忠勇奮發願效洪水猛獸之驅一月以來摧枯拉朽會師京津原意先安京畿後清餘孽復奠國家於泰山之安不意馮賊一面宣言下野一面嗾使黨徒將欲憑藉京城喋血畿輔據連日所得探報竟假用義軍飛機符號在京城繁盛處所抛擲炸彈旣以恐嚇居民冀遂其徵索鉅欵之欲望又欲挑撥外交以利其隱身自固之陰謀用計之狡已可痛恨乃頃據確探猶復包藏禍心在清故宫内隱儲火油千餘箱意將乘我義軍臨城之際人民震恐之時席捲清宫重寳縱火焚燒以圖滅跡揆其用心毒於蛇蝎用特宣告國人及我友帮此次義師純爲討賊現都門指日可下義軍爲救民而來自黨秋毫無犯對於中外商民生命財産當竭力保護但馮賊陰謀詭計實爲防不勝防倘該賊黨退出固爲國民之幸否則我義軍掃除逆賊務絶根株亦不得不忍痛一時以計久大萬不能因投鼠之忌遂任蔓延也謹布區區諸維公鑒張作霖眞印 
　　琉璃河田軍來電各報館均鑒聨軍第一路總司令田維勤氏眞日下午五時由涿州北進隨帶警衞團機關槍營手槍隊七時抵琉璃河各地紳商沿途歡送所有京漢各次通行客車及特别快車由本日起已竟恢復原狀田總司令已通飭沿途軍隊妥爲保護不准有阻止扣留或稽查旅客等情并交還本軍所借用之車輛數列現前鋒段國璋張萬信紀元林三旅已進抵良鄉縣其餘各部隊亦已由順德保定等地陸續北進曹大總統之代表張廷諤西北軍代表宋良仲眞晩到此與田總司令會晤擬明早南下赴漢謁吳帥并聞田部明日即可進駐長辛店及南苑謹聞 
　　香港尤列電各報轉皮赤救國聨合會章太炎徐固卿鄧孟碩列位先生鑒討赤救國當今要圖道合志同執鞭隨後尤列叩元 
　　北京永久和平期城會電各報館公鑒民國肇造迭苦兵爭輓近以來爲禍尤烈戰期之長彌歷年載戰域之廣幾遍神州師徒所過閭里爲墟民業凋殘國脈垂絶政綱解紐外侮紛乘國之不存爭於何有夫佳兵不祥止戈爲武勝殘去殺仁政所先與其不戢而自焚曷若循軌以圖治蓋國之所與立者法也大本旣立百政率循爲治有方道胥在是大亂之興皆由毁法鑒古證今不爽累黍所願各方將帥知骩法之足以興戎悟黷武之斷非久計毅然罷戰共商善後爲人民留一線生機即爲國家存一分元氣至於軍事收朿曁一切政治問題悉聽邦人爲依法之解决庶幾國基可固民困獲蘇永久和平於焉克奠亭林有言天下興亡匹夫有責同人不敏願附斯義尚望海内賢豪羣起呼籲元戎專閫互泯前嫌不惟以弭兵謀一時之和平抑亦以尊法樹百年之治軌羣策羣力務底於成長治久安在此一舉國家前途實利賴之迫切陳詞伏希明敎再本會宣言已另郵呈如承賜覆請寄北京舊廉子胡同七十五號爲盼全國永久和平期成會叩蒸印 
國内要聞 
[湯玉麟取熱之軍事計劃（一寥）]  
　　奏天通信奉張對於熱河久存以武力規復之心湯玉麟又屢告奮勇請驅逐國民軍佔據熱河之地盤惟前此兵力注重濼州故湯師遲滯於義縣朝陽之間以圖援應及濼州下後國民軍總退張親到秦皇島召集各將領會議取熱計劃乃完全决定即由湯玉麟所部之第一師·于珍所部之第十師爲前敵以常蔭槐所部之第八師爲後路共計三萬餘人分爲五路進取熱河此項計劃决定後湯玉麟于珍常蔭槐即同回義縣召集各旅長討論分兵五路進攻之策决定如下第一路爲步兵第三十八旅與騎兵兩團由稍戶營子進攻第二路爲步兵第七旅並騎兵兩團由九關台門進攻第三路爲步兵八十三團·三十七團砲兵第十七團騎兵第四十一團由清和門進攻第四路爲步兵第三十五團·二十三團砲兵第三十一團騎兵二營由五台進攻第五路爲後援隊爲步兵第一旅·第七旅騎兵第五十二營·五十三營·五十九營砲兵第十六營·第二十三營及軍用電車四十餘輛此路軍隊擬暫駐朝陽附近一帶爲前四路之後援隊遇必要時出爲援應並負輸送軍械子彈糧草之責於本月四日布置完竣五日拂曉開始節節進逼另由第十師軍隊一部約二團駐防朝錦路線又一部約一旅駐防松嶺門至第八師軍隊一部駐義縣附近一部駐劉龍台一帶均爲後路第一路軍隊於六日上午行抵朝陽西北方之某地（距朝陽約一百二十餘里）與國民軍相遇即行開火國軍約一千五六百人并有該地團練（商民自衞之軍隊）三四百人衝突約二小時國軍向西北引退徒遺當地之團練更難支持又因土著人居多戀家情切不願敗逃乃皆繳械投降奉軍以其帮助國民軍抗奉深惡之繳械後被戕者不少六日第二軍行抵北票守北票之國民軍約一團團長劉田盛率軍迎敵戰未經時即行敗走奉軍遂佔領北票六日晩總司令部接湯玉麟戰報謂我軍進取熱河連戰皆捷歷將松虎鎭北票冷口等地佔領現正督飭各軍猛力進攻熱區不日即可入我掌握惟冷口地方形勢緊要敵方潰兵與當地胡匪嘯聚甚多不時出没擾亂地面擬在該地暫設鎭守使一職委旅長董輔廷爲鎭守使率兵一旅駐守云云張已復電照准又據軍界消息前湯玉麟已在義縣設立熱河都統臨時辦公處僅具規模現朝陽已經佔領前線日行西展已將辦公處人員調至朝陽改組熱河都統署各科科員均已委定惟七日晩間總司令部接湯電報國民軍方面已現急劇之變化據前線探兵報告六日晩國民軍各地防務尚極薄弱詎七日晨國軍遽行增加蓋於六日夜間新從後路調來者湯以敵軍驟增虚實難測故亟令各路軍隊暫時嚴守防線毋得輕進靜候命令現正竭力偵探敵軍之虚實因此七日間無大戰戰線亦無發展云（四月八日） 
[時局變化中之山東]  
　　張宗昌遲未返濟之原因兗州開到某軍說不確濟南通信昨早盛傳張宗昌即日由津返省至下午二點督署接滄州來電略謂帥座本於今晨由津回濟惟在十時左右行至馬廠忽接天津急電有要事會議遂又轉回天津云云但歡迎松坊仍高搭未撤張之回濟至遲想亦不出三五日也畢庶澄於昨晩七點帶衞隊一營由津來濟十二點即怱怱返青畢部三十二師騎兵團團長崔國超·帶騎兵砲兵各一團亦於昨晩由津來濟轉膠濟車返青一百一十一旅第二團團附申策武帶本團由津來濟下車其他各軍預備由津開拔返東者仍不在少數就津戰事方殷設無特别原因斷不能撤防泰安以南土匪近來異常猖獗公然佔據村鎭演劇宴客所架女票則命之侑酒甚至或鍘或斬殘酷爲歷來所未有 
　　另一消息時局釀變之說久已甚囂塵上山東地當要衝復爲競爭焦點則一般關係人之動作實爲極當注意者自徐州增兵說傳來後此間軍政界重要人即派惠員乘專車赴津促張宗昌速返以資應付而張宗昌以所部軍隊轉戰南北已疲於奔命萬不堪再戰對之甚爲消極有表示下野意并來電囑督署重要人員使營菟裘故前昨兩日一般屬下咸有皇皇不安之象迄昨日（六日）張宗昌由津啓程行抵馬廠折回後彼輩復略有喜色謂張之折回天津係因鄂吳寗孫皖陳三人之代表（葛應龍孟星魁陳伯盟）赴津報告當在津爲最後之恊商或可藉此轉機也故今日督署又公佈張宗昌魚電一則以安人心其文云濟南督省兩署各機關各法團各報館山東各道縣均鑒昌到津以來因恢復地方秩序維持治安至關重要且敵軍未完全肅靜對於聨軍西攻一切計畫均須會商李總司令·張軍團長·［褚總司令·妥爲布置茲幸逐漸就緒地方安謐我直魯聨軍曁奉軍前隊已到豐台鄂晋各軍亦均同時協力並進北京指日即可克復昌作戰經月於魯省人民地方無時不萬分馳念夢宿爲勞前方軍事有李張褚軍協同負責可策萬全昌擬一二日内先行回省一視藉抒積思天降喪亂重苦吾民自維涼薄慚悚奚似特電希察張宗昌魚印至魯南情形甚爲混沌據路局訊謂有土匪約四旅人之譜大砲四尊機關槍十餘架器械鮮明聲勢浩大正在勝嶧臨沂濟寗一帶擾亂故許琨於昨日急遽南下截堵駐德州之二十二師董鴻逵部亦奉令南開協助今日董氏由德來濟所部過濟南下約兩團人 
　　九日通信由兗州來濟之第八次客車已兩日未到昨日盛傳兗州已開到某軍兩旅雖尚未能證實然第二十二師長董鴻逵奉令赴岱南剿匪專車僅關至泰安似亦不無可疑之點濟寗附近紅槍會匪猖獗前月與官軍開火官軍死傷二百餘濟寗城四門關其三現僅開一門出入昨日第三軍第二十六師一百二十六旅七十團團長徐穎之帶步兵一團由砲機關槍迫擊砲各一連第二十六師一百二十六旅第二團團長張寳田帶步兵兩營第四軍一百一十一旅副官長楊立華帶步砲各一營騎兵輜重各一連由天津過濟南下行至辛莊即又折回濟南站下車未悉何故總之南邊告警官方認爲事實而由北開來之軍隊均在濟下車并未南去一人董鴻逵之二十二師一百一十二旅旅長杜錫鑑昨晩由德州帶步兵兩營來濟該旅係董鴻逵之直轄軍隊大約今日須開往泰安張宗昌每日由津來電均云顧念省垣即日歸來而迄今仍遲遲其行新任代理省長林憲祖亦留津未返濟垣市面尚稱平靜惟軍用票已由八折落至七五折耳頃又得車站報告八次車已由兗州開到今日南行七次車仍賣兗州票則兗州開到某軍之說已可證明其不確矣 
[蘇聨對東鐵將改變方針旡]  
　　對華取聨絡主義 
　　哈爾濱通訊東省鐵路自蘇聨俄員插足以來忽忽年餘引起我華方許多惡感其故由於俄外交系純用侵略政策在東省肆行高壓關於路務把持不放迭起風潮致中任感情方面大受影響最近蘇聨知從前方針試行失敗遂議舍急進的外交系而易以緩和的交通系此次俄京派謝列布略關夫來華其主旨實抱有一種聨華之志願以謝氏在俄係次長地位此次奉派來華負有重大使命故於前日下車後即派人四處奔走設法聨絡華人四月六日七時即託赤黨機關（即從前特列布納報之化身）之愛和報記者倡議組設哈爾濱中俄新聞記者聨歡會分途前往中國報館接洽約於七日午後五鐘在駐哈俄領事館談話交換意見並云派汽車來接各華報館以期來得突兀辭以今日無暇緩日再談在各華報館之意擬於日内自動往訪徵詢謝氏來華趣旨對於中俄新聞記者聨歡會本無不可惟如何組織主旨何在事前須商量妥恊方可集議又聞路局方面更派華人之服務路局者向我華人方面疏通其說詞謂伊萬諾夫來任局長辦理失當致開罪華人惟中俄本近鄰親善無論如何須謀融洽凡路局方面之有不便於華人者儘可提出意見從事磋商現有一部分人主張攻擊白黨謂從前伊萬諾夫局長之所爲無非一般白黨把持播弄今欲謀中俄親善非先盡去白黨不可云云此種說詞表面雖爲我中國對前帝俄報復而言實則蘇聨欲盡棄其舊而謀其新蓋其新舊之見甚於水火也彼以此種話爲華人所樂聽然在我雖不必袒護白黨但其去白黨之後而易以赤黨則把持壟斷仍不能免吾東鐵理事長及理事能利用此機而將中俄職工躋於平等之域否此可注目之一大事也伊萬諾夫局長此次出游黨地團體早將伊氏在哈之種種惡劣行爲通告全國故伊往營口上海俱以冷淡態度對付之伊遂怱怱回於四月七日抵哈先傳局長即欲易人近從俄人方面探悉伊局長雖在必換之列但莫斯科政府則望暫延數月一則保全俄國體面免致被人視爲所派之局長被華人排擠而去一則後任局長須加調查必明白内容之後方能就局長職謝氏不自爲局長不過此來無論如何必將此問題解决至後任局長路局方面仍極秘密而道路暄傳則謂已内定爲葉米沙諾夫其對華方針必大加變更揭櫫親善主義姑不問其心口是否同一就記者觀察必我有正當之籌畫酌定步驟提出對案方不致被第二次播弄若敷衍因循則東鐵前途終難樂觀矣 
　　附哈爾演華東社七日通訊蘇聨政府决定變更對華方針並更易東省鐵路重要俄員等情迭紀前稿自俄方要人謝列布略闊夫及葉米沙諾夫等蒞哈後東鐵氣象驟變而各方亦莫不注意焉此次謝列布略闊夫等來哈之重要任務約分二項（一）提議修改東省鐵路管理規章（二）向東鐵理事會提議派葉米沙諾夫爲局長此外對於其他東鐵俄員亦有更動之計劃昨已爲一度之接洽矣謝列布略闊夫昨在蘇聨駐哈總領事館招待蘇聨重要職員報告蘇聨政府對於東鐵之計劃及應付近鄰之政策又聞東鐵局長依萬諾夫日前行抵上海而蘇聨要員已聨袂由莫斯科啓程來華東鐵局面將大變動依萬諾夫遂中道而返已於七日上午八點四十分抵哈矣 
　　續訊蘇聨見我時事變遷變更對華方針决撤免伊萬諾夫東省鐵路局長之職繼以葉米沙諾夫其經濟調查局長吉氣等亦因與依氏關係密切有去職之必要現葉米沙諾夫·謝列布略闊夫·及回俄報告東鐵停車案之沙夫接索夫會辦諸人已於四月五日上午十一時搭乘專車抵哈聞葉米沙諾夫現年三十五歲職業學校畢業曾允沃木司克鐵路電報生一九一七年前充别耳穆鐵路小站副站長一九一七年革命後一躍而爲别耳穆鐵路局長前傳以謝列布略闊夫爲東鐵會辦茲聞仍由沙夫拉索夫充任暫不更動惟經濟調查局長吉氣車務處副處長馬爾闊夫及機務處處長　列那均須易人聞謝列布略闊夫昨向蘇聨人員表示意見略謂新局長任事應黽勉從事務求較舊局長爲優並尊重中國主權特别注意華方意見蘇聨方面决不妨害中國權利前東鐵發生風潮係受東鐵白黨俄人影響妨害中俄之親善深望從此沐釋不再有何誤會蘇聨對東鐵一切措置亦將循規蹈矩以求完善但關於彼來哈目的及東鐵路局與理事會蘇聨人員辦事之優劣均未明白表示云謝列布略闊夫來哈聞將爲短時間之勾留以解决東鐵將來問題並規定東鐵内部規章爲止云云又聞東鐵局事自调列布略闊夫抵哈後主要目的在將騎牆派之桃色份子嚴加淘汰同時則履行奉俄協定以致日來一方引起桃色份子之莫大恐慌而一方路局各處之半數或一部·改任華員爲正處長案亦正在醖釀期中據個中人語商務處之改任華員爲最先决定亦因該處實與華商接觸最繁就該路業務計殊不容長此把持也惟此議决定後對於人材問題忽感困難因俄方自知於中國情形究不若中國理事之熟悉故以選擇之權完全畀之中國理事此種態度由表面觀之似甚坦白然該處非常重要意在欲其負責任也現在大致辦法不出由副處長徐墀升任與另任一人之兩法而某理事則主張第一說頗力 
 
 

Page 7

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *敎育消息要聞 
[胡庶華視察蘇滬敎育之呈報]  
　　前江蘇敎育廳長胡庶華曾於本年一月視察蘇滬敎育近呈報省長云呈爲呈報視察各縣敎育情形仰祈鑒核事竊·廳長於本年一月視察蘇滬敎育曾經呈報並奉鈞令將視察情形呈報查考等因在案此次觀察之先並未令知各縣知事以免張揚並屏除僕從謝絶酬應以專以視察學校爲目的當於是月十四日由南京出發下午抵丹徒視察省立第九師範及附屬小學並在九師講演十五日上午在省立第六中學校視察並講演下午視察丹徒縣立第一及第二高小及職業學校女子小學校私立潤商小學校敏成小學十六抵武進視察省立第五中並講演十七（星期）參觀冠英學校新建圖書館及武進第二公園商團局等處十八上午赴武進縣立女子師範視察並講演又赴縣立第三小學校即冠英學校及縣立女子小學下午赴武進公立圖書館公立第二小學及女子職業學校視察十八日晩抵無錫十九日上午赴省立第三師範及附小視察並講演下午至代用女子中學私立競志女學及無錫縣立商業學校視察傍晩至敎育會圖書館及通俗敎育館視察二十日上午赴縣立二高縣立女子師範市立第一小學視察下午抵吳縣赴公立醫科大學及省立第二農業學校視察並講演二十一日上干赴省立第二女子師範及附小視察並講演又赴公立蘇州工業專門學校視察下午赴省立第一師範視察並講演工專學生亦來聽講又赴省立第二中學私立樂益女子中學校視察並講演二十二日上午赴吳縣市立第一第十一小學及女子高小私立純益及女子職業中學校視察下午赴市立第三第四高小及縣立師範縣立中學市立完全小學視察晩赴上海自二十三日至二十八日連日視察省立第二師範·商業專門·水産學校·上海縣立第一及第三小學萬竹小學·上海縣立敬業中學及小學·縣立務本女子學校私立上海美術專門學校·南洋中學·中華職業學校·澄衷中學·寶山縣立中學并參觀國立政治大學及同濟大學二十九日回寗統觀各處敎育省立各校年來受戰事影響經費不能照常發給雖經各該校長苦以搘拄得以維持現狀但建設方面因臨時費無着不能充分設備各校同感痛苦地方敎育亦有拖欠敎職員薪俸情事此於敎學精神大有影響至辦理不合法或訓練澈底之學校當經廳長立時指導勉以改進以期後效其縣立私立或受公家津貼之私立學校成績優良者並擬酌擇數校傳令嘉奬以資鼓勵另單附呈再武進縣立女子師範學校成績素優近來因添辦後期師範及經費不能按時發給因之辦理不無稍遜現該縣議會竟議决停辦則又未免太過查該縣男師範業經改辦初中所有女子師範似不能再行進辦職廳前已再三令行該縣知事竭力維持擬請鈞座再行明令飭遵以維該縣女子師範敎育所有視察各縣敎育情形理合連同清單具文呈報仰祈鑒核再此次視察川資旅費均在廳長公費項下開支并未支用廳費合併聲明謹呈江蘇省長陳計呈清單一份江蘇敎育廳廳長胡庶華 
　　私立美術專門學校學風寗靜成績斐然 
　　私立南洋中學校注重自治職員絶少 
　　私立中華職業學校出品優良進步甚速 
　　私立職業女子中學校成績優美剌繡尤工 
　　丹徒私立潤商小學校敎學合法管理周密 
　　私立敏成小學校規則嚴肅設備尚新 
　　武進縣立第三小學校精神奮發力求擴充 
　　縣立女子職業學校組織粗備成績可觀 
　　無錫私立競志女學校服制整齊風紀肅穆 
　　縣立商業學校注重實際訓育有方 
　　吳縣私立純益小學校嘉惠寒畯免費頗多 
　　市立第一小學校敎師勤懇生徒活潑 
　　上海縣立務本女子中學校校舍清潔秩序謹飭 
　　縣立萬竹小學校敎授訓管俱合法度 
　　縣立敬業學校敎授精密管理嚴肅 
　　私立澄衷中學校基金穩固宗旨貫澈 
　　縣立第三小學校管理訓練俱有精神 
[宜興更換敎育局長之廳令]  
　　儲滄曙辭職······楊應雄繼任 
　　江蘇宜興縣知事前以本縣敎育局長儲滄曙辭職接奉廳令保舉楊應雄·潘澤蛟·張伯純三人呈請擇一委任兹由敎廳委定楊應雄繼任局長并有公文云呈曁履歷均悉查該局長儲滄曙旣以不堪任勞續請辭職應予照准茲委任楊應雄爲該縣敎育局長除呈報外合行塡發委任狀一紙仰即查收轉給並飭將任職日期具報備案履歴存此令（達） 
[蘇省視學夏承楓之行蹤]  
　　江蘇省視學夏承楓上月在鹽城視察敎育計到五市鄉三十餘學校日前回寗聞現已於昨日（十三）由寗出發到無錫聞在錫有旬日躭擱云 
本埠 
[日本對華文化事業幹事將來滬]  
　　着手建築工程蒐集文獻材料 
　　日本對華文化事業委員會幹事瀨川淺之進氏將於日内携該會議决事項來滬俟中國委員會在滬開會議定以上事項後即將着手醫化學研究所之設立工程預定與北京之人文科學研究所同在民國十八年前竣工並擬與此次所增事業費五十萬元中提出約二十萬元先在上海蒐集關於醫學在北京關於蒐集美術考古學之古代文獻材料近將着手預備研究云 
[寗赴日考察敎育實業團今晨出發]  
　　南京赴日考察敎育實業團計胡庶華·蔣維喬·王伯秋·金書樵·李韌·馬飲冰·楊孝述·金一新·廖世承·孫恩慶·陸殿揚·陸志鴻·劉學志·曹美恩·高君珊·劉靖夫·劉鏡澄·郝映青·劉陳芬資·劉金鑑·張世毅·唐瀛等二十二人於今晨乘長崎丸赴日七時在匯山碼頭上船八時半啟椗十五日上午十一時到長崎下午五時開船十六日抵神戶留二日二晩乘車赴東京留十日參觀日光相根等處乃赴朝鮮約留二星期由南满鐵路回國聞該團團長爲王伯秋書記金樵書團員除張世毅與唐瀛女士外餘二十人費用均由日退庚欵撥出每人日洋五百元在滬領二百治裝費餘三百到日其領昨日下午三時在惠中討論一切晩商務書館設宴於一枝香由吳柬初主席 
[上寶平敎促進會開幹事會紀]  
　　上寶平民敎育促進會昨日（十二日）下午四時在西門江蘇省敎育會開幹事會到會者爲郁瘦梅·胡叔異·馬崇淦·凌其瑞·張文雅·顧靜一由郁瘦梅主席報告議决事項如下（一件）顧靜一報告本月七日調查第五平校學生實到三十一人（一件）凌其瑞報告四月十一日調查第三平校實到學生三十一人四月十一日調查第四平校實到學生三十八人同日調查第一平校實到學生三十二人第二平校已招到學生三十一人（一件）張文雅報告本月九日調查第十平校實到學生三十二人同日調查第十九平校實到學生三十九人（一件）郁瘦梅報告四月十一日調查第十七平校實到學生二十六人第十四平校已招到學生三十人定四月十二日開學（一件）胡叔異報告第十八平校已於四月十二日開學實到學生三十餘人敎員爲瞿雙成張世瑜主任王芝九君（一件）議决下星期一下午四時在西閂江蘇省敎育會開敎員幹事聨席會 
[上海縣敎育局向閘北市公所請費]  
　　上海縣敎育局昨爲市立各校三月份經費致閘北市公所函云逕啟者接奉大函藉悉市立各校三月份應撥經費因貴公所收入現由道尹接管無欵可撥囑敝局先行墊發云云查貴市向存敝局之敎育公欵早於上年由市經董辦理處提聲透支已屬不少實難再墊即希貴公所自行設法籌撥爲荷 
[職敎社派員接洽徵集展覽出品]  
　　中華職業敎育社定五月六日在杭州文瀾閣舉行第九屆年會同時舉辦職業敎育出品展覽會會場在忠烈祠出品以江浙兩省爲主體計自六日起招待參觀三天早經該社函各職業敎育機關徵集加入陳列蘇錫常鎭寗五處並由該社推請副主任楊君衛玉前往接洽定今日七時快車動身先赴蘇州十五日到寗十六日至鎭江十八日晨可回滬云 
[暫難解决之同濟風潮]  
　　同濟大學風潮雙方仍在相持中前晩該校學生代表假寰球學生會招待畢業同學請求援助到會者十餘人對於誓約書及軍警到校等情均不謂然但力勸同學勿走極端並懇望雙方早日解决最後議决（一）允召集畢業同學會（二）公舉江逢治龔積成二人先與阮氏接洽昨日江龔兩君午前赴淞謁見阮氏謀雙方之和解但阮氏表示僅延納龔君而拒見江君江君即去龔君覩此甚覺失望以個人不能代表衆意未與接談遂無結果而散該校學生又開大會議决（一）發第二次宣言（二）執行部增設監察股（三）風潮未解决前同學不得離校（四）再派代表同向全國學生總會請求援助 
[公民敎育講習會講詞續紀]  
　　江蘇省敎育會公民敎育講習會前（十二）日下午七時起開第三次講習會到各縣聽講員七十餘人由黄任之君主席首由主席報告今日爲末次講習會請先朗讀公民信條讀畢章伯寅講由七時至七時四十分次潘仰堯講由七時五十分至八時三十分再次楊衛玉講由八時四十分至九時二十分講畢由主席報告開會三日情形已略誌昨報茲將各講師講詞錄後 
　　第七講章伯寅君講小學校實施公民信條之方法 
兄弟任小學敎員在二十年前中間曾任中等學校職務近年來則任職於敎育行政方面對於小學敎育已頗荒疏今日倉卒演講毫無預備姑就平時調查所得舉例貢獻一二（一）發展自治能力之小學校如南通金沙鄉某校當鄙人前往考察之時一二年級正在上課三四年級據校中人報告在距校數里外之橋上作寫生畫余往觀之則果在寫生詢其所以然則謂此橋損壞茲擬繪圖重行興築以學校學生發展自治能力而能及於社會是誠可佩者也（二）養成互助精神之學校如川沙公立小學學生與童子軍之奮勇救火及日前尚公小學敎員與學生同救鄰居失火事均爲互助精神之表現（三）崇尚公平競勝之小學校如高郵某校學生踢球敗者拍手而勝者不拍詢其故謂此種辦法可使學生感情上各得其平亦崇尚公平競勝之意義也（四）遵守公共秩序之小學校守時刻爲小學生必須履行者但有某校規則甚嚴而學生不能遵守敎師亦常逾規定鐘點要知欲學生守規則敎師必先倡於前否則所辦學校斷無良好精神（五）履行法定義務之小學校如某校小學生管理圖書館能將其管理情形及組織方法詳細告人（六）遵重公有財産之小學校校中經濟公開一切收支均揭示大衆現在各校實行者甚多（七）注意公衆衛生之學校如東大附小對於吐痰罰金學生受激剌後竟不蹈覆轍此法各校亦多仿行（八）培養國際同情之小學校如外國紀念日敎師在黑板揭示學生知爲某國紀念日又如我國國恥敎師亦詳細演講使时瞭我國受人宰割之歴史此亦關係國際之一端 
　　第八講潘仰堯講學生自治與公民訓練 
　　（一）學生自治之需要民國成立十五年無日不在擾攘之中其最大原因由於國民對於公共事業不能注意缺乏自治能力學校學生多讀死書書本以外之事放棄不　現在學校知其　結對於養成學生自治能力特加注意俾養成有自治能力之公民者爲共和國家公民敎育最需要之一問題（二）學生自治之眞義（一）學生自治者在使學生各自訓練各自約束（二）在使學生從練習辦事入手由辦事而得一種敎訓（三）在使學生注重團體自治（四）在使學生發達其本能一面爲社會服務（五）在使學生養成共和國公民資格練習社會實際生活（三）學生自治之歷史此種團體美國最盛行芝加哥城學校對於公民敎育極重實行凡小學四年級以上之學生皆須加入公益俱藥部以學校區域分爲若干自治區後區由俱樂部註管對於區内公益事宜通盤籌畫俾將來服務社會較有條理較有責任心（四）學生自治與公民學科學校何爲而必設公民一科在希望受敎育者皆養成良好公民而良好公民必不可少者有（一）對於國家與計會須有忠勇精神及能力不僅維持公民權利且須盡公民責任（二）在團體中辦事須和衷共濟通力合作對外開誠布公且採納他方意見（三）能服從法律裁制并留心法制改革（四）明瞭經濟原則對已能獨立謀生成家立業對社會能節省物力調劑盈虚（五）遵守公全秩序注意公衆衛生（五）學生自治與公民訓練學生自治完共從工作入手而工作之成效又在平日公民訓練在學生自治中施行公民訓練至少有下列二種能车（一）組織能力（二）任事能力（六）學生自治與學校行政學生自治以所組織之市村與所經營公共事業爲範圍其權由校長付與之其本旨在修養身心發展羣力隨時隨地由敎師作公平懇切之指導使與學校行政不相衝突（七）指導學生自治之方法（一）關於組織方面（二）關於選舉方面均須由敎師切實指導（三）開會方面校長敎師均須盡監督責任 
　　第九講楊衛玉講已有職業者之公民訓練 
　　國家富强端在國民在社會能發言能辦事負其責任其不在他人而在有職業之公民社會上有職業之公民若農工商旣占多數則職業公民敎育不可不竭力提倡各國情形不同歐美國家公民在學校時已有極良之公民訓練有職業時公民敎育已瞭然於心中國有職業者則反是故非實施職業公民敎育訓練不可實施之機會有二（一）爲休閒敎育（二）爲補助敎育休閒敎育者即於有職業者休閒時使之受公民敎育之訓練補助敎育者一般有職業者終日操作無受敎育之機會工廠或商店主人即應設法使青年受補習敎育農業界之公民訓練各村民俱樂部農作展覽會模範村民褒奬式等工業界之公民訓練各工人協會職工敎育館等商業界之公民訓練如淮德會或青年會商事商榷會等上述各種機關均爲社會事業足以使一般有職業者增加公民智識政府對之宜積極奬勵並訂各項法律使之遵守地方法團亦須贊助之褒奬之云 
[青年協會徵求公敎運動文字]  
　　題爲「國民應如何促進國内和平」 
　　中華基督敎青年會全國夁會定於本年五月三日至九日爲公民敎育運動週作促進國内和平之運動並廣徵文字以期集思廣益其徵文簡章云民國肇基十有五載擾擾攘攘國事日非推厥其由國民缺乏公民知識不負公民責任之故耳雖國内之禍變頻年外侮之欺凌日甚亦付諸莫可奈何良可痛也於是有志之士力倡公民敎育冀同胞警醒共濟時艱幸自發起以來歷次舉行公民敎育運動成績均優頗得社會人士之歡迎目下國内戰事經年未息民不堪命艱勝荼毒消弭禍亂倡導和平公民與有責焉是以本年第三屆公民敎育運動週注重和平問題本會并編有「和平運動討論大綱」以供各地同志之參考茲更擬搜羅海内愛國志士名言偉論共籌促進和平之策惟幅員甚廣薈萃爲難故特舉題定例徵求大雅宏文尚祈熱心諸君子惠錫珠璣俾獲集思廣益則國家之幸亦人民之幸也簡章会列於後并希垂察（一）文題「國民應如何促進國内和平」（二）資格凡中華民國國民皆可應徵（惟以前曾得本會徵文奬金者須除外（三）文體文言白話不拘惟須謄寫清楚篇幅以一千五百至五千字爲限（四）期限以民國十五年公民敎育運動週（五月三日）至本年中山先生誕日（十一月十二日）爲截止期（五）奬金第一名奬金五十元第二名奬金三十元第三名奬金十元第四名至二十名酌贈公民敎育書籍（六）揭曉前三名之文在本會出版之「青年進步雜誌」中揭曉（投寄之向無論錄取與否概不發還（七）收稿處各地城市及學校青年會轉寄或直寄上海博物院路二十號青年會全國協會公民敎育委員會劉湛恩收 
[國敎促進會發表徵求隊隊長]  
　　全國國語敎育促進會第一屆徵求隊共分一百隊各隊隊長業已先後進行徵求會員現將各隊隊長姓名以承認先後爲序分批發表如下第一隊隊長黎錦熙第二隊隊長汪怡第三隊隊長陳懋治第四隊隊長王璞第五隊隊長沈頤第六隊隊長趙元任第七隊隊長劉復第八隊隊長錢玄同第九隊隊長莊俞第十隊隊長吳琛第十一隊隊長劉佩規第十二隊隊長彭家農第十三隊隊長秦鳳翔第十四隊隊長張彭年第十五隊隊長劉儒第十六隊隊長沈百英第十七隊隊長許競公第十八隊隊長齊銑恨第十九隊隊長杜若虚第二二隊隊長簡世鏗聞第二批定於本星期六發表云 
[東大校董與商大委員開聨席會議]  
　　東南大學校董會與商科大學委員會於昨晩五時半在一枝香開聨席會議議决要案多件 
[遠東大學增聘校醫]  
法租界徐匯路遠東大學自開學以來課程嚴密而對於學校衛生尤爲注重除原有校醫周君常博士陸露沙學士外昨特添聘德國海台山大學醫學博士吳憶初担任校醫·常川蒞校診斷又該校鑒於天時不正天花流行並與斜橋醫院特約令各學員前往免費種痘 
[南光中學開敎職員會議]  
　　十一日晩南光中學曁高級商校校長張四維召集全體敎職員聚餐並會議蒞會者有陳景新·周浩泉·楊雨生·蘭敏女士·陳文柏·· 
李滌塵·吳乃衍·馬崇淦·嚴齊富·張民憲·葉鐵民·顧二泉·等三十餘人餐畢即由校長報告敎育廳立案·基金運動·畢業生之升學及職業指導等重要問題二十餘件並議决學校基金運動自秋季學期起著手但於陽曆五月擬開大規模之基金游藝大會當場推舉陳景新吳乃衍·葉鐵民等爲秩序委員五一勞働紀念及五九五卅均開紀念會但一切激烈運動概不加入散會已十一時矣 
體育 
[昨晩中華籃球會比賽紀]  
　　樂羣三十八對二十三勝全黑（乙組） 
　　樂羣勝三育（甲組）······三育葉權 
　　并行樂羣獲甲組佛標禮 
　　中華籃球聨合會昨晩在中華籃球房本有二組比賽第一組七時起爲樂羣乙組與全黑乙組第二組八時起爲樂羣甲組與三育甲組第二組因三育届時不到樂羣球員乃自行練習比賽比賽告終即舉行給奬禮式茲分錄於后 
　　樂羣勝全黑（乙組）二隊於乙組中均有奪標希望而昨晩比賽之勝負於本屆錦標中頗有舉足經重之勢故自裁判員彭三美宣告開始二隊奮鬭之勇實屬罕見雙方人材球藝可稱上乘後以榮羣前鋒後衛間頗能聨絡於是超躍前進獲最後勝利上半時二十一與十之比樂羣勝下午時十七與十三之比樂羣又勝比賽結果三十八與二十三之比樂　羣勝 
　　樂羣（總計三十八分）全黑（總計二十三分） 
　　馬幼鏞二分 
　　右鋒郭寶潤八分右鋒舒竹平二分 
　　丁榮福四分 
　　左鋒馬慶華十三分左鋒尹賜福七分 
　　中鋒李城元十分分中鋒楊寶錚○分馬幼鏞四分 
　　右衛蔣筱懷○分右衞陳景祥一分 
　　左衞余衡之○分黄佳○分左衞周修忠○分 
　　樂羣勝三育（甲組）届時三育球員未到場裁判員彭三美宣告三育作棄權論勝利屬諸樂羣當時樂羣隊員自行練習比賽三十分鐘 
　　給奬禮式九時在中華籃球房内舉行給奬禮式首由全國體育協進會幹事蔣湘青君主席致詞歷述籃球聨合會組織之經過慶祝樂君甲組隊之成功並感謝虞順懋君之奬品及虞澹涵女士之給獎次虞女士給奬由樂羣隊隊長陳啟東接授後由陳隊長致謝詞末全體球員三呼協進會萬歲而散當晩並有樂羣球員俞綬玉宴請全體球員於嶺南樓藉誌慶祝云 
　　甲組各隊成績表 
　　隊名已賽勝負百分數 
　　樂羣四次四次○次一·○○○分 
　　華東四次二次二次·五○○分 
　　三育四次○次四次·○○○分 
[滬江獲本屆華東各大學籃球錦標]  
　　四十七與十二之比勝金陵 
　　七十六與二十之比勝東吳 
　　華東各大學籃球錦標比賽自開始以來滬江大學籃球隊連戰皆捷該隊於九日由敎練普天德隊長凌憲揚及該校體育指導徐振東率領至寗與金陵比賽至蘇與東吳比賽二次皆得勝利已於昨晩凱旋回校今將二次比賽之結果詳紀於后 
　　滬江與金陵十日下午三時在金陵健身房比賽東南大學盧仲恩君爲評判員銀角一鳴雙方開始應戰滬江左鋒陸鐘恩即擲入兩球右鋒凌憲揚亦獲一球繼此金陵中鋒姜本信擲中一球此後滬江聲勢雄壯中鋒吳履遜連獲六球凌憲揚二球金陵左右鋒亦各獲畢復眞譚仲約一球後見陸鐘恩在場之中央以一手擲進一球繼之則滬江之左右衞王建續及康少卿亦各得二分至上述時告終滬江等二十六分金陵六分下半時金陵抖擻精神急起直追即先獲一球滬江亦繼而擲入二球後陸鐘恩因受傷出塲由龔治代之亦得擲入二球金陵左鋒繼之擲進二球下半時滬江得二十一分金陵六分合計四十七分十二之比勝利屬諸滬江云 
　　滬江與東吳滬江戰勝金陵後於十二日午後至蘇與東吳比賽於四時三十分在東吳健身房起賽樂克萊君爲裁判員二隊相戰二分鐘滬江中鋒吳履遜首先獲得二球康少卿罰進一球東吳中鋒吳旭丹擲入一球後陸鐘恩及吳履遜相繼各擲人二球東吳左右鋒俞杰郭豫瑶及右衛盛振華亦各獲二分滬江仍奮鬭如初相繼擲入上半時滬江得三十五分東吳十四分下半時二隊具有極佳之聨絡工夫然滬江總以球員身高體偉魄力雄厚節節進攻東吳雖極力抵禦終難相抗下半時滬江得四十一分東吳六分合計七十六與二十之比滬江又勝 
　　此次滬江又　勝金陵東吳遂獲本屆籃球隊錦標雖尚須與之江比賽一次但與錦標無關焉 
　　附各大學成績表 
　　隊名已賽勝負百分數 
　　滬江大學五次五次○次一·○○○分 
　　金陵大學六次四次二次·三三三分 
　　東吳大學五次一次四次·二○○分 
　　之江大學四次○次四次·○○○分 
[南洋復旦今日甲乙組籃球比賽]  
　　下午三時在江灣復旦乙組爲錦標比賽 
　　南洋大學甲乙二組籃球隊今日下午將赴江灣復旦大學學該校甲乙組作江南各大學籃球錦標比賽甲組錦標已屬復旦惟乙組錦標南洋與復旦有同等希望故今日誰獲勝利即誰得錦標也三時半二隊已組比賽四時半則甲組比賽云 
[今晩中華籃球會有二組比賽]  
　　中華籃球聨合會今晩有二組乙組比賽第一組樂羣與南方六時起賽第二組大同與流星則七時開始 
[滬江大學籃球隊明日與美童比賽]  
　　奪得華東各大學籃球錦標之滬江大學籃球隊於明日（星期四）下午四時在天文台路中華籃球房與中西各中學籃球錦標之美童公學籃球隊作友誼比賽 
[華東籃球隊今日赴蘇比賽]  
　　華東體育專門學校籃球隊由敎練王復旦領率定於今午赴蘇在蘇擬與東吳大學·中國體育學校·或第一師範等諸籃球隊比賽十六至無錫與該地三師及錫中等籃球隊比賽十九至寗與東南大學體育師範等籃球隊比賽師期將在二十二日左右 
 
 

Page 8

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 9

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *國内要聞二 
[哈爾濱自治權收回後情形（特）]  
　　哈爾濱快信我國領土以内俄人把持自治政權本屬最不合公理之事故此次張焕相長官令市政局長儲鎭收回改組事前籌備周密臨時發布絶無阻碍收回以後日美法意等國領事提出抗議其重要點爲一九一四年之英俄協約我國則認此協約當然無效現在外人方面確無何種有力之主張其最要之言則欲不納捐費然此種事亦不能一概而論蓋事有求於市會者不納捐費即感莫不大便如果不納捐費將來於各該國僑民所在之地一切馬路電燈消防等不能爲之修築協助在一部分俄人猶望從速選舉其意希望俄人仍得加入也不知此次布告明白說明依照自治制辦理則外國僑民决無加入之望惟張煥相照復領團有許其酌派代表對市會表示意見之意此種說詞或者其照膠澳商埠辦法設立顧問會歟現領團方面尚希望多得權利將來交涉未知如何結果也（四月八日） 
[延吉邊境運米問題]  
　　吉林米價每斗大洋四元二角 
　　長春通信吉林延邊一帶土地肥沃韓僑屯墾其間歷有年所漸知土質宜於水稻遂利用上山泉水開闢水稻田數十萬响（每响十畝）年出米數千萬包（每包米約百斤）獲利甚厚是項水稻大都運往境外日韓兩處年賴此米供給前年奉張通令禁米出口以維東省民食雖開有奸商冒險偷運究屬少數三省米價得以漸平社會實受其益嗣因日韓歲荒日公使向北京外交部要求開放米禁政府爲救災恤鄰計准其所請惟華米出口須有護照並繳納出口税每擔大洋一元護照費每張大洋二元否則作爲偷運照税等費統歸海關保存按月解往中央外省不准截留吉省奉令後正擬飭屬辦理會奉國戰起三省恢復自治與北京脱離關係此種部令當然擱置不行第我國年來内爭頻繁省自爲政而於外交上因爲國際關係不得不仍服從中央况三省與日本業已發生特别關係苟無延米接濟日韓民食必受巨大影響於是號稱自治不受中央命令之吉林省仍與外交部文電往還請發運米護照一千張預備商民請領該護照業經到吉又外部快郵代電謂除護照費仍照舊章外米税每擔改徵大洋一元五角省署即行轉飭延吉道尹遵照辦理延邊商民聞此消息大爲喧譁以爲米税每擔一元商民已無利可圖今再增加五角商民實無力擔任紛紛向道署請願聞延吉道尹陶彬業將此事呈請省署電向外部磋商頃接外部覆電仍持前議出口米税每擔一元五角自此事發生後市上米價逐漸增高每斗現已由二元九角漲至四元二角爲從米所未有據米業中人云春夏之交青黄不接米價非漲至六元以上不止云（四月八日） 
[華北航業之悲觀]  
　　大受戰事影響魯張近日始言維持 
　　青島通信中國航業向不發達航權幾已全爲外人攫去計華商航業之資本最大者滬漢一帶當推招商局華北一帶首推政記公司比年以來華北航權僅政記公司尚能維持其餘之華商船行雖有船隻然爲數甚少决不敢與外商抗衡况自軍興以後當局爲便利運輸起見特在青島組設船舶運輸司令部徵調船隻以利軍運當時政記公司輪船大半被其徵用張宗昌以該公司經理于維廷對於調度船隻頗有經騐遂將于氏一併聘用給以船舶運輸副司令名義襄辦海運事宜于氏任事以來辦理各項運輸未誤戎機頗蒙張氏嘉許但于旣辦理軍運對於航業勢難顧及因此華北一帶華商航業益不堪收拾青烟津滬之綫中國船隻幾已絶跡而外商航業遂乘機大施擴充據航業界調查外商航業之在華北最佔優勢者首推日本其航行船隻計大阪商船社郵船四隻加入華南華北綫貨船九隻加入青津綫川崎社貨船四隻入青島北海道綫日清社郵船二隻入華南綫貨船二隻入青津綫岡崎船社貨船四隻入天津綫大連社青島大連間共有船十六隻丑山下社中日天津綫貨船六隻三井洋行貨船十隻航綫不定朝鮮社郵船三隻入華北朝鮮綫其他各國之船如太古怡和未計其數總之華北航權已完全操於外人之手于維廷目擊航權墜落甚爲痛心遂呈請張宗昌力維航權並以軍事漸告結束海運已無久設之必要請辭去副司令一職仍回政記公司專曾輪船事務以恢復航業維持華北航權張宗昌以華北航權亟待維持京奉津浦兩路業已恢復交通此後之軍事運輸當由京奉津浦兩路直接輸送至於船舶輸送非至不得已時决不應用對於于氏陳請甚爲嘉納允力予維持除令船舶運輸司令部酌留必要船隻以備運輸外餘均發還各船行照常營業並於昨日通令各軍不准扣留商船以維航業一面又令船舶運輸司令部嗣後如再有扣船情事儘可拿獲送辦（四月九日） 
[唐生智統治下之湘省軍事]  
　　各部隊改編大致就緒惟湘西匪軍猖獗 
　　長沙通信唐生智襲趙恒惕故智在此時局蜩螗之際以保境安民相號召對粤對吳均取聨絡方式積極謀自身軍事上澈底的改革如廢師爲旅消滅異己軍隊等是緣湘省因歷史關係向分中西南三路惟西路有辰沅永靖常澧六府屬之遼闊道路梗塞盜匪如毛入民國以來軍隊複雜無日不在軍事狀態之下以言軍隊派别就目前存在者而言常屬有一師澧屬有二師辰沅屬有三師永靖屬有巡防軍·湘西鎭使等部隊而其中又有招安匪軍如駐黔陽通道之獨立旅姚繼虞溆浦瀘溪之警備司令陳漢章澧縣石門之補充團易忠銘並竄在黔省銅仁一帶之賀龍部隊各擁槍枝數千數百不等據地自雄在軍事平靖時多貌爲恭順聽省政府命令一旦有事則拓地擄財人民旣莫可如何政府亦鞭長不及此次趙去唐來二三師軍官多被免職看管防地軍隊惶惶無主姚繼虞遂出黔通進佔洪江富庶商場將第三師五旅（劉重威部）駐洪林拔萃李毓英兩團與三師騎兵李秉煌團逐至武岡寳慶一帶聞一面結聨陳漢章以爲聲援同時被趙逐出湘境之賀龍部隊一聞湘變驚喜無量乃由黔邊向湘境鳳凰永綏進竄報復巡防軍上年逐彼之仇并有與姚繼虞聨盟盤踞湘西之說原駐辰沅之三師軍隊由鄒振鵬等率退新化武岡等縣受編駐在永靖之巡防軍統領陳渠珍特派代表陳載棠向政府告急但在此時政府改編各軍尚未竣事暫時恐無暇兼顧湘西人民又陷於匪窟矣此僅就辰沅永靖上湘西而言至下湘西常澧兩屬因有一師賀耀組二師葉琪（按師名現已不存在）負責主持特派第三旅二十八二十九兩團將駐澧石之易忠銘補充團包圍於三月三十一日上午十時繳槍給資解散其他第二師正式部隊因劉　等生命擔保靜候政府换委團長改編軍隊此路可算無重大問題矣其次爲中路長寳岳三府屬輪軌交通軍行甚便除岳陽鎭守使鄒序彬鄂軍夏斗寅兩部存在外其餘非唐系軍隊如寳慶第五旅第十二團張少卿部由新旅長周　新團長陳勉解散一營收　兩營即該旅第二團十一團亦均就編至第十一旅經何鍵逐出岳州後尚屯留鄂邊蒲通境界岳地雖告肅清終恐有事内竄由何電請吳佩孚陳嘉謨恊同解决以免牽動湘鄂隣誼昨吳陳覆電已允密飭鄂軍妥爲解决是岳防可無問題若長屬則全屬唐部并無他系軍隊存在再言南路衡永郴桂四府屬年來經唐氏整理經營軍民政務頗具統一雛形團防亦頗得力現唐部軍隊多調長寳而粤桂各軍未入湘境地方秩序尚可維持微聞在粤湘軍將接塡防務但縱來亦一時决不至對内耳（四月九日） 
[鄧如琢就職後之贛局]  
　　四鎭守使已發表鄧有定十六晋省說 
　　鄧如琢就總司令職後對於贛省軍事之佈置頗費周章原來贛省四鎭守使贛北原定爲李鴻程贛四原定爲劉寳題贛東原定爲劉煥臣贛南揚池生不動嗣因事實上有變更之必要除李鴻程劉煥臣楊池生等仍照原定計劃已於前（九日）昨（十日）兩日發表外贛西鎭守使劉寳題則易以唐福山矣據軍界消息唐福山與鄧駐兵贛南多年驅蔡（成勛）逐譚（延闓）兩同患難唐爲江西陸軍第一師師長迄今未得一立足地頗爲怏怏故鄧不得不以贛西鎭守使一職與唐而以江西第一混成旅長位置劉寳題氏劉之中央第一師第一旅長即以該師第二旅旅長秦虎宸遞升秦之第二旅長即以該師第四團長岳思寅遞升岳之第四團長即以該師第一混成大隊長任先倫調充至劉之混成旅係以劉原有之補充旅擴充現劉已將該旅四營開往撫州駐防軍事俱已佈置停當惟鄧晋省尚須時日按之外間傳說其原因有四（一）南昌督署爲方本仁職員臨去時將署内門扇窗格玻璃各件搗毁一空頗需時日修理故該總司令部副官長楊桂連連日僕僕於南潯道間即監督修理督署也（二）蔣鎭臣之第二師尚未由南昌移贛故中央一師第二旅第四團兵士亦尚逗遛於南昌站牛行一帶未經渡河進城似各軍遷調塡防亦尚須時日（三）唐福山尚留滯南昌未赴贛西鎭守使任李鴻程亦未來九江劉煥臣赴漢向吳佩孚祝壽亦未走馬上任除贛南鎭守使楊池生外餘贛東贛西贛北三鎭守使雖經發表尚未就職視事（四）軍餉有四個月未發財政廳長文羣旣去代理者爲曹本章刻正在清算交代期中財政上不能有具體的辦法苟倉卒晋省似於發放軍餉一節不能措置裕如有此四因此鄧所以遲遲其行也頃聞鄧准於十六日晋省不知確否昨日（十日）楊如軒由省來潯今日（十一日）蔣鎭臣亦由省來潯楊於今午十時乘招商江安輪赴南京與孫傳芳祝壽（孫壽辰爲舊曆三月初三日）蔣亦於今日五句鐘乘招商江順輪赴漢口向吳佩孚祝壽（吳壽辰爲舊曆三月初七日）蔣并携帶景德鎭磁器數十件贈吳以爲進見稱觴之禮一說蔣有兄某在吳處供職於吳稍有關係楊與孫亦有淵源蔣欲於帮辦軍務之外得一實缺之鎭守使楊亦欲得一粤贛邊防督辦故於孫吳壽辰之際分道揚鑣各求所欲耳（四月十一日） 
[粤局最近之形勢（毅廬）]  
　　汪精衞暫不欲銷假 
　　張靜江調和左右派之失望 
　　黨部與蔣中正對右派仍取不妥協主義 
　　近日粤局雖漸趨和緩但最堪注意者厥惟汪蔣二人之態度據昨日汪氏親信所稱謂汪氏近日所患之肝病係舊病復發緣汪氏前因應付各方要公以致腦部暈眩汪聽醫生之勸養疴醫院并謝絶見客以便休養若干時然後肝病乃能速愈最近病勢已就輕日昨某氏入謁時汪已能與之接談亘二小時并能離榻步行比諸初病時實大有進步但據汪之意見目下病雖稍愈但仍不能急遽銷假辦公此則汪氏最近之表示也至於政局方面現時决由蔣中正隱爲主持聞刻下民黨左右兩派仍難復歸一致張靜江氏此次來粤其重大之任務即乘二十日之事變擬勸左右兩派藉此復和但幾經調停終未收效果故張氏復稱病休息頣養園對於政府委員會議連日不出席意態消極其失望可想而知現左派中人不特不允與右派重行携手且以近日粤局之暗潮皆係右派中人潛行回粤施其離問術所致故海軍事變後左派當局對於右派愈加防範感情亦愈益破裂六日中央執行委員會且對此事提出會議議决通飭軍警對於此種敵人嚴加拿究該議决案經於昨日送交國民政府執行不日黨有現令發表矣至蔣中正近亦因此案發出通電表示個人態度原文云「中國國民黨中央執行委員會國民政府各省諸黨部公鑒三月二十日鎭壓中由艦一案全係局部問題已由中正　人負責呈明政府自請處分在案中正自追隨總理革命以來無時不以犧牲個人自矢亦無時不以繼續總理生命鞏固本黨基礎自勉今接上海國民黨僞第二次全國代表大會通電希圖顚覆政府摧殘本黨不使吾同志同歸於盡而不止其煽惑挑撥之伎倆已圖窮七見可痛亦可悲也此種託庇於帝國主義勢力範圍下之行動旣不自愧其爲帝國主義者之工具復敢不法通電視中正爲傀儡此而可忍孰不可忍中正今特敬告本黨同志與全國同胞曰中正誓爲總理之信徒不偏不倚惟革命是從凡與帝國主義有關係之敗類有破壞本黨與政府之行動或障礙革命之進行者必視其力之所及掃除而廓清之以固黨國而慰我總理與已死諸同志在天之靈也耿耿此心惟其鑒之蔣中正叩江印」 
[粤政府討論對贛計劃（銅駝）]  
　　蔣作賓抵粤請援 
　　廣州通信湘贛爲粤省屏障其對粤省之向背足貽全粤以極大關係此次湘贛局面變化粤政府對之不獨認爲關係北伐前途抑且關係本身安全是以决採援助手段對湘方針以唐生智代表葉琪及譚延　均在粤早已决定對贛則方本仁前派代表方子樵駐粤協定粤贛聨絡辦法今方氏出走該項辦法已不適用故迭催方氏親信蔣作賓來粤俾得另行妥愼協議查蔣氏已於七日晨由滬乘盧山輪船到廣州下榻南園即赴國民政府謁晤譚伍古朱各委員是晩譚等在國民政府内洋花設筵歡宴蔣氏列席者有馮玉祥代表馬伯援及貴州代表安健等席間蔣氏述此次到粤乃啣方本仁命來商合作及討論粤贛間重要問題譚伍古朱各委員對蔣所言極表同情但以筵間不獲細談另約訂期會議今日早蔣氏又聨同譚古朱三委員赴黄埔謁見蔣介石兩蔣以同學同宗關係感情尤愜聞蔣氏重要任務（一）向粤政府陳述贛局變化經過與方去鄧繼原因謂方本仁不忍糜爛地方乃避往上海其實鄧無指揮贛省將領能力各方齟齬甚深將來粤省北伐軍人贛鄧必被部下倒戈故贛局前途可抱樂觀（二）請粤政府援助驅除贛中反對派謂贛中革命空氣甚爲濃厚此次方本仁被迫離贛乃相迫者反對革命工作之故其實方氏仍有一部份實力留贛如粤省早决援贛方針吾即可回贛號召可於短時期中驅逐反對派現粤政府對於蔣氏此項任務决一二日間討論惟當蔣氏未到粤前即本月五日在中央黨部之紀念週中已召集各級黨代表議决兩事（一）由中央黨部命令國民政府尅日準備北備提挈湘贛底定中原（二）援助相北國民軍消滅吳佩孚張作霖建立全國統一之全國政府觀此兩點益可見粤省對贛早有决心不過計劃問題總須蔣作賓氏到粤然後磋商耳（四月八日） 
[福州近訊]  
　　又有學生補捕此間學生數月來或以學潮或以赤化嫌疑被逮陸軍監獄者迄今僅一病重保釋之鄭茂金餘則仍在覊押詎前數日又有學生聨合會前理事長現易名考入之福大學生趙昉被捕趙於去臘離閩相傳係往南洋羣島募欵日前旋閩即回鳳洲鄉家中小憇前日由家到台江忽被軍探張藻忠捕拘軍警聨合辦事處近兩日始有人傳出究竟有何嫌疑尚未之知 
　　薩鎭氷下鄉避壽薩省長本月八日壽辰如例避壽人早知之蔡政務廳長侯運使等先期發起公祝經薩派省警備司令部副官分頭婉謝六日乃親赴中國銀行携欵六百元避壽他往初傳赴馬江嗣又聞有人見於西門外洪塘詢之省長署人員均云不知何往九早始悉係赴臚雷鄉其愛婿家九日下午即回省十日爲林長民開弔日薩於是早九時躬往西公園喪幕致弔惟八日薩雖不在省署而自政務廳長以下均在署設宴以爲薩壽至夜分始散 
　　盧部改編之停頓盧部改編雖有種種條件而大致已妥協惟餉項就地設籌一節尤溪旅省人士恐仍騷擾地方堅持不可省當局又恐欵無所出正在接洽中盧興榮代表劉靖儀抱病而周蔭塘母壽又屆遂停頓現劉病已愈周母壽辰亦過改編事宜乃復進行日前有尤溪方面省盧兩軍衝突說方疑爲改編之一大障碍茲查駐紥十九都省軍游擊隊陳天祐陳登邦兩部於夏曆二月十三晩確有進迫二十都事盧部詹連與之相持十四早陳部佔領二十都之洋面地方盧興榮來電懇周下令制止經周面諭在省之李天雲團長迅飭該團部制止李即遵辦目下此問題當有解决之希望而不至終於停頓也 
[皖省匪患依然猖獗]  
　　安慶通信皖省當塗縣護駕墩鎭離當邑僅二十五里該鎭依官圩埂湜而成是以水陸交通極便人烟稠密商務之發達爲當邑各鎭冠匪徒久已埀涎祗以警察防範尚嚴未得逞志詎昨日上午匪徒竟敢抬掠床數張上置棉被暗中則藏有快槍多支由上扶橋過河直抵護駕墩至下午一時匪衆各持快槍向天空鳴放闔鎭市民驚慌萬狀均莫知匪徒從何而來匪一面鳴槍示威一面將該鎭街頭街尾嚴密把住餘匪即上街沿門搜刦當時槍斃市民一人受傷約七八人之多内有三十餘歲孕婦一人因頭部受傷甚重已送至蕪湖醫院療治計此次大刦案約損失兩萬元上下迨縣知事黄新吾得訊派隊追捕而匪已杳如黄鶴又桐城縣屬蕭家店地方本月四號夜亦突來土匪二十餘人均手持快槍將街口上下把住婦女不及逃避者多被姦污匪衆搶掠兩小時始去匪去縣署始派兵往追未卜能弋獲否也（四月十二日） 
[蕪湖快信]  
　　孫傳芳於十一日差副官馬傳霖賚送委狀來蕪委王普兼任安徽軍務帮辦該項委令係得陳調元曁王之同意蓋爲王省長下台之交換辦法王即於十二日午前二時偕史道尹何關監督乘安豐兵艦赴寗除爲孫氏祝壽外並即辭去省長之職省缺之最有希望者爲現任皖北鎭守使高世讀高缺則以穎亳剿匪司令劉鳳圖繼此則早有成議在孫壽誕以後當可實現矣 
　　皖南土匪邇來益形猖獗最近當塗北鄉陽湖村秦家圩印家橋平山頭各處竟盤踞盜匪二百餘人之多匪首名葛良發槍械約有五六十支自何處竄往尚未查明王普據報已飭駐防當塗之省衞隊營前往剿辦 
　　吳毓麟吳景濂均於十一日由漢過蕪赴寗爲孫傳芳祝壽並接洽時局寇英傑代表程漢卿（軍法課長）前由徐州乘車往寗謁孫十一日已過蕪赴鄂又孫傳芳前派參議楊文愷往鄂與吳佩孚接洽要公亦於十二日午前四時乘江安輪下水過蕪返寗復命王普均派隊在江干迎送 
　　日本水雷戰隊及驅逐艦隊十六艘已於十二日上午啓椗離蕪下駛本日又有日盤一艘上駛到蕪停泊 
　　邇來各縣知事往往不以職守爲重藉故赴省赴蚌動滯多日遇有事故則云先期公出希圖委缷軍民兩署茲特訓令各縣嗣後不得擅離職守並派員密查倘仍玩愒定予撤懲 
　　疏濬楊青河經費不敷經防災委員呈請財政部在常關防徵一成茲經部復照准已令蕪關啓徵監督署並函總商會知照 
　　各紙號打紙錢工人數百名因要求增加工價五成未得許可十一日一致罷工各號因爲數太鉅俟會議後方可交涉解决（四月十二日） 
[蚌埠快信]  
　　商埠督辦王世澄會辦唐家驥今日同車赴寗爲孫傳芳祝嘏唐氏並附帶呈請開辦振淮中學請孫撥助經費 
　　安徽全省墾務經陳調元委任前鳳陽關監督汪彭年爲屯墾總局局·第四旅參謀長李燦周爲會辦後汪於昨日下午三時乘車來蚌租定車站後民房一所以備遷入辦公其墾務局正在組織中日内即可成立 
　　安徽省長一席自王普堅辭後繼任人選聞孫頗屬意於高世讀迭次派人徵高意見皖北鎭守使缺高已願讓出惟四旅旅長高旣不願薦人自代又不願輕於犧牲因之尚未就緒此次陳調元赴寗爲孫祝嘏或者有解决辦法 
　　昨日（十一）上午七時總司令部副官陳文燦由蕪湖押運山砲十尊機關槍八架步槍一千支子彈一車到蚌解交軍械局儲存 
　　總司令署顧問馬毓寳聞啣有重要使命赴鄂接洽已於昨日上午十時乘車南下 
　　軍務科員朱忠海昨日下午二時押運七九步槍三百五十隻乘包車附掛第九次車赴寗 
　　總司令公署秘書長崔慶鈞昨日下午三時由寗返蚌 
　　陸軍第一師步兵第三團二營八連排長傅翼翰昨日下午二時三十分押運退伍兵三百名過蚌南下回籍遣散（四月十二日） 
[淮鹽平市局與淮北運商問題]  
　　陳調元函復並未限制運商 
　　淮北運商反對蚌埠設淮鹽平市局事曾經孫總司令據情轉咨皖省另議辦理刻安徽總司令陳調元已有公函聲復矣原函如下敬肅者卷查皖北食鹽於民國二年經鹽署廢除皖北引銷岸撤銷正陽榷運局試行開放准予自由販運淮北商販遂任意定價而泗五天肝靈各縣尤爲積私所在盈虚不均售價日貴據蚌埠總 
 
 

Page 10

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *商會呈請維持因會商省長設局平價雖准招商運銷仍令前赴淮北板中臨三場購辦並向鹽務機關先行納税至各方反響則由運商向居西壩設廠銷售操縱壟斷從前運鹽入皖僅由水路輸達今則隴海通車因時制宜陸運較之湖運其便利何止倍蓰運輸淮鹽銷售皖北自以兩路運輸較爲妥善且可以杜壟斷平鹽價其不便者僅一運商商人惟利是圖於是設詞反對謂與税收有關實則仍在淮北三場購鹽仍在鹽務機關繳税淮商之鹽仍照運銷皖北其與税收固絶無影鄉而平局成立後一方調劑盈虚一方認眞巡緝防制私販水陸兼顧將來銷數必然增加税收當然暢旺目下税收或略有停頓則因舊曆正月向例均皆减運與平局設置無關現在平市售價限有定額且仍容納舊有運商並未加以限制所招商人决無壟斷情事各方或未熟察情形以致傳述異詞據爲事實遽凟清聽敢陳端末云云 
[杭州快信]  
　　盧夏兩長及紳商王祖耀等二十餘人昨夜車赴寗祝嘏定十六日返省聞南京方面將乘機開一應付時局之會議 
　　滬寗滬杭兩路車務總管楊先芬現因浙湖一帶所轄地畝泰半招商墾植或爲建築之用特派隨車稽查王延亮於今日（十三）午後赴拱轉輪先到長興收取地租 
　　前日又有駐徐一師退伍兵二百餘名南下轉滬今夜輸送到杭該師留守辦事處已派員赴站照料 
　　實業廳現呈農商部以紹興泉豐皂廠雙馬牌商標註册有案杭州振新皂廠又以雙馬爲牌號字跡諧音顯係影射應否飭令商標局迅予審定將振新造雙馬牌容器及包皮等件勒令停止使用之處仰祈鑒核令遵 
　　實業廳派員分赴嘉湖各縣治螟經費計六千元業奉省令照准在案現郭廳長已將治螟各員委定昨咨財廳請撥經費以資出發 
　　十三日上午三時西湖上天竺長生街某香燭店失愼延燒三小時共焚房屋約百間房頭（即香客之暫庽所）亦多殃及法喜寺無恙 
　　滬寗滬杭兩路警務總段長吳永魁昨（十二）由滬乘三號快車來杭公幹下午即隨盧總司令夏省長赴寗向孫祝壽 
　　湖墅各行辦運台米已到六千餘石昨日又到一千零六十石騐訖交卸行價壓平可望稍跌 
[南京快信]  
　　軍界來寗祝壽要人如盧香亭白寳山鄭俊彦馮紹閔陳儀謝鴻勳及聨軍各重要軍官等於十二十三兩日趕到總司令部於十四日演劇稱觸孫親出招待 
　　聨軍憲兵司令部·軍警聨組稽查處因各方要人會集寗垣特加派兵警在車站輪埠旅社等處格外注意稽查以期周密 
　　總部新委差遣各員先行關餉一次除分發各部隊者應由各部隊自行關放外其直接隸屬總部各員均於昨日由軍需按名發給 
　　財政廳調委蔡培充蕪湖米厘局長韓雲駿充大勝關税務所長日内各税所長仍有大批更動 
　　蘇省洋貨落地税因商界積極反對已暫行停擱 
　　金壇縣民張溥霖呈財廳請發繭行牙帖李廳長以開放繭行問題並未解决亦未接到省署准予開放行知未便照辦 
　　茶商大生祥等呈財廳請將大勝關進口皖茶照近三年散收數目平均扯算增加一成由商包認財廳查得此項茶葉税從前認額本定一萬七千元近因時局關係致未徵足至少每年須認至一萬四千元方能照准 
　　南京青年會訂四月十七日開第十三屆徵求會員大會徵求時期爲三星期共組十四隊以中國大山爲隊名目的徵得會員一千五百人會費一萬元開幕日並演新劇 
地方通信 
[松江]  
　　殺夫案業已判决松江縣三保二十圖治基匯項家坎淫婦項夏氏與姦夫項雨山同謀勒斃親夫項春秀一案屢誌本報茲悉是案業已判决於十三日當庭宣告項夏氏項雨山殺人之所爲均處死刑褫奪公權三十年送達判决書俟過上訴期限依法執行 
　　盜犯口中之怨語松江縣公署於十二日提行刦李二圖盛福堂家並傷害事主之盜犯沈雷生至案捆綁執行槍斃時該盜咬牙切齒謂此案實盧照生爲首持槍行刦我（盜自稱）今日槍斃彼（指盧）竞逍遥法外我死後决不放鬆云云 
　　婦女豪賭愈熾松江西外一帶賭場林立前日有牌九上峯某婦在某社賭博一條牌九竟配五千元之多婦女賭博可謂豪矣不聞有司禁止抑亦異矣 
[無錫]  
　　滬錫長途電話之昨訊滬錫長途電話自經本邑電話公司經理楊仞千與上海電話局長陳公錦簽訂合同後因路綫尚須整理故至今仍未通話近日本邑電話公司屢接商民來催促早日通話以利交通因是楊經理特於昨日偕同工程師周玉崑乘車赴滬與陳局長接洽通話日期當因南翔至無錫一叚之路綫尚未修理完竣未能即日通話陳局長允即派工趕速整理矣又錫公司應用之長途中繼紀錄各種機件現已由滬起運約於日内可以抵錫想滬錫通話之期當在不遠矣 
　　興修水利之經費問題本邑水利研究會主任錢孫卿·工程局主任楊翰西前以辦事棘手於上年提出辭職後興修水利之各項進行均告停頓縣知事張修府以本邑連年大旱此後必有大水之患並以西門橋爲全縣水利之命脈亟須改建以濟農田爰即函致錢楊兩主任請顧念地方早日復職以資進行興修建築等因錢楊兩主任准函後即於昨日會函張知事允於即日就職惟對於經費問題有所商確原文略謂改建西門橋確爲興修水利之當務要圖經即邀集西門士紳商酌研究擬在拆西門橋之前先行搭蓋浮橋以便行人往來並將南吊橋内外開浚九百尺興隆橋内外開浚七百尺以便船隻行駛復以西門橋之南首有顯應橋爲全邑水利之一大障碍故亦擬將橋之内外開浚二百尺再議建築放寛以上各項工程日來已次第築壩動工惟總計各項工程經費約需兩萬餘元本縣歷年征存之水利經費强半已於軍興時移作别用所僅存在縣參事會保管處者尚有洋一萬餘元應請函知該會撥局應用至以前移借之水利經費亦請於十四年分欠征忙漕項下儘數征收撥還局用其餘不敷之數並祈函知議參兩會開會議决辦法以利進行 
[江陰]  
　　購進皖米設局平價本邑因米糧缺乏價格昻貴上月二十五日由吳知事召集各鄉董員在署會議决定採辦米糧辦理平價日前由商會會董韓錫安購進皖米一千九百四十一石五斗起存源益堆棧爲維持貧民生計起見於今日（十二）起設立平價局四處一區城内眞定廟二區南外市政協助處三區西　隆茂米行四區北外李正大每價格定十二元二角每人以一升至一斗爲限 
[常州]  
　　戚墅堰發生匪徒勒索案武邑戚墅　政成鄉鄉董孫其仁前日忽接匿名函件略謂鄙人向充蘇軍營長之職因奉蘇戰潰除解散外尚有三百餘人流落各鄉仍歸鄙人統率現在餉糈匱乏若不妥籌所以維持之策部曲有挺而走險之勢不得已擬請籌欵萬元即日設法以維現狀倘不顧敝部一時之困惟有派隊持戈以請莫怪言之不預也大約三四欵可籌齊屆時當派弁來領楊營長軍　處具等語孫君接函後以戚鎭當滬寗路中心地方空虚盜匪乘機思逞不可不預爲防範特飛函縣署派隊前往鎭懾岑知事以案關勒索巨欵立即通知陸軍第四團周團長水警第二區第十隊吳隊長警察所金所長吳分所長酌派軍警前往戒備今（十三）日消息該鎭已軍警密布從事偵緝矣 
　　財廳催解認欵武邑前任知事翁有成於二月痱赴寗參與省財政會議時認定自三月份起至八月份止每月解足三萬元以助省財政之不足目下三四兩月份認欵省署因需用甚急現又電催尅日匯解岑知事接電後以此事係翁前任認定究以何欵抵撥正尚設法中 
[鎭江]  
　　市議會續開春季常會丹徒城廂市議事會昨日下午三時在萬壽宫續開春季常會到會議員十七人請假者九人未請假而不到會者五人開會後即按照議程開議茲將其議决案錄下（一）董會交議募集市公債創辦本市菜市案公决原案發回董會須擬具市公債辦法及條例該公債亦不能專指菜市而辦祗可謂菜市爲募公債辦事之一並須另將菜市辦法及預算規劃擬妥再爲公議（二）董會交議爲取締僞造桐油以維商業案公决付審查（三）董會交議爲不入商會註册各商號須向本會請領牌照認繳營業費案公决付審查（四）董會交議購買義塚地訂立義槓價目以補助保墓案公决照辦（五）周議員子庚等介紹姜子安請議遷葬新西門外荒塚以妥幽魂而免盜掘案未通過（六）童議員德溥介紹　桂琛請議利用西門大街老戲園改設勸業場以興商業而利交通案公决緩議 
　　紛紛赴寗祝壽蘇浙閩皖贛五省聨軍總司令孫傳芳於三月初三日爲四十晋二壽辰連日赴寗祝壽者頗多本埠第六混成旅長彭德銓及市議會議長顔德身於昨日下午赴寗顔除代表市議會市董會外並代表商會携帶壽禮甚多丹徒傅知事則特備壽禮八式令張科員解送南京 
[揚州]  
　　各界開會歡迎沈同午江都士紳商學各法國等以江蘇全省清鄉總辦兼濬墾籌備處長沈同午於昨日（十一）由南通來揚特於今日（十二）上午十一時假商會内開歡迎會維時各界來賓蒞臨者頗衆首推蕭紹庭（縣議會議長）爲主席報告歡迎宗旨並請沈總辦發表清鄉·濬墾計劃次由楊繩武宣讀歡迎詞次請沈總辦發表意見沈即登台略謂鄙人此次出巡各屬固因清鄉事務各地方略有基歴不得不親蒞考察藉悉地方情形曁進行辦法實則欲藉此一行得見鄉帮賢哲俾獲攻錯之助至關於清鄉主　係注重清查戶口濬墾導淮此際尚未克談到新蓮河之主張亦須衡　利害諸君之意思鄙人代爲轉達聨帥此際要公急欲回寗不克久談惟有竭誠謝諸公厚意云云次戴星一致答詞撮影散會並悉沈已返寗四五日後即再來捐巡視 
　　剪髮業公議漲價揚城各剪髮業於今日（十二）一律停市一日公訂漲價辦法以維目前生活維艱之狀况 
[儀徵]  
　　綁匪就獲之由來日前縣警備隊在城内珍珠橋某奩所居之茅屋内查獲楊長發一名又形似水師及緝私營勇各一名當即一併解縣該隊此次往捕緣前在銅山麓被匪所擄肉票中有一年甫九歲單姓外孫魏馬槽在内及至備價贖回單即將魏馬槽送往城内杜姓家杜係魏之姨丈家住珍珠橋本月二日楊長發經過該處適魏孩與附近小兒戲於橋畔魏　見楊即合皇失措奔告其姨丈曰此即擄我之匪也於是杜一面派人跟蹤一面向縣署報告旋由警備隊長鮑恩廉率隊往捕兩兵士訊無嫌疑即由十二圩某營保去一面即將魏馬槽傳案與楊長發對質魏雖九齡小孩然口齒異常伶俐供稱我在匪窟八天皆係此人伴我食住並有時玩我於肩上更要我呼伊爲繼父問官曰汝知其姓名否答謂人皆呼伊爲楊排長其名不知問官又問楊之身上有何特别記號爲汝所能辨别者魏謂伊之頭頂上有一癩疤在伊抱我時所見於是將楊帽卸去果有一疤此時聽訟與旁聽者皆愕然稱奇楊亦俯首無對訊畢即將楊長發收押問官仍恐小孩之語不足定人之罪旋派法警往傳同此小孩被擄之其他四人來案證實果此四人供出一轍則楊長發因此就法眞所謂天網恢恢疏而不漏是也 
[六合]  
　　柬鄉王子廟剿匪紀聞柬鄉王子廟胡家碾坊到土匪三十餘人昨（十日）由縣署調集砲隊及警備隊前往協剿詳情已見昨報茲悉該匪盤踞屋内態度從容喝雉呼盧興高彩烈晩間砲隊開火一彈擊中大樹傷匪一人又一彈擊開屋頂該匪始收賭具亟謀逃避之法據云匪衆出屋後并勒令鄉民抬架　匪行至中途匪已死矣十一晨察勘胡姓屋中血跡淋漓遺下絨帽一頂司狄克一根聞匪衆已向九里埂方面逃去水家灣浙軍昨到一排助剿因匪有南竄消息旋即開回原防而砲隊警隊仍在柬鄉未開回城以防回竄 
[平湖]  
　　縣議會開會記平湖縣議會於昨日（十二）下午一時開議出席議員共八人由葛議長主席宣讀議事日程（一）本會推舉定期檢查員案（二）抵捕金項下帶徵除螟經費案（三）地丁項下帶徵平糶經費案讀畢開議公决變更議事日程先議第二案係參事會交議由參事胡昌圻出席說明提案理由略加討論即付表决初讀通過付審查次議第三案仍由胡參事說明交議原委公决初讀通過併入第二案眷查時已鐘鳴五下矣乃散會 
[寧波]  
　　紀水利局之評議會鄞縣水利局於十一日下午二時開評議會到評議員二十餘人由張局長主席首報告次議水道修理費支配案議决先派技師至各鄉實地調查即議至參會八百餘元經費應先提歸次議取締街道垃圾瓦礫案議决致函警廳及縣公署請嚴行取締次議修築城河並在北城樂石案議决其經費請官廳共同微募次議辦事員准由評議員中推選議畢散會 
　　慈北疏濬河道慈北竹民浦河道年久失疏淤塞不堪該鄉水利局局長吳子雲爲此特籌欵僱工疏濬已於日内動工其經費聞預算約一千二百元本月内當可竣工 
[紹興]  
　　採蓮蘭溪米仍定限制紹縣商會前以米糧來源缺乏售價日漲電呈省署轉飭蘭溪縣照特殊情形取銷限制通融運米即經指令金華道尹查核情形酌予變通現聞該邑徐知事樂已呈復略謂各地前往採運米糧日多久後匱乏米價必增爲維持本縣民食計故定限制之法業經呈准層憲備案紹縣通融似亦未漲仍照定章以每船三十石有官廳護照爲效將來來源湧擠再行開禁已由汪道尹呈復省署轉知商會 
 
 

Page 11

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 12

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 13

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *本埠新聞 
[今日納税西人會華董問題之形勢]  
　　國聞通信社云納税西人會本屆年會將於今日開會其議事日程中所列之華董問題自爲中外所屬目聞華人方面之主張總商會前日之宣言（按宣言見本報廣告）足爲代表此項宣言或將由總董費信惇在會場誦讀以致中國市民眞意於納税西人之前據熟悉外交情形之人言論甘維露律師及一陳君之修政案實爲中國多數人所贊同蓋以納税人之多寡定董事之多寡爲至公正之原則也此修政案中之陳君爲一華人而生長於波士頓者對於市政極爲熱心但據推測則華董三人之案將得通過而修政案則難得多數之贊成 
　　總商會致費信惇函總商會對五卅慘案各問題曾發表宣言昨特致函費信惇云爲五卅慘案事茲將吾國各界對於解决該案之正當主張刋成宣言奉上將請執事以上海公共租界工部局總董名義於出席四月十四日本埠西人納税會年會時對衆宣讀爲荷此致上海公共租界工部局總董費信惇上海總商會虞洽卿 
　　日人贊成甘維露修正案東方通信社十三日上海消息此次在滬日本人有識者所組織之公共租界市參事會中國議員選出後援會分布通告書於在滬日本人有權者全部聲明贊成甘維露氏在納税者總會中所提出之修正案該通告書原文如左逕啓者上海公共租界工部局鑑於時勢之進運與時代之要求决定在十四日（星期三日）午後三時所開之納税人總會提出中國人市參事議員限定三名之决議案其原案云一本會議希望居住租界之華人參預租界之統治故付與市參事會以向關係列國提議速於市參事會中加入三名之中國議員之權」華人方面輿論反對此决議案甚烈以爲工部局限定中國議員祗有三名殊屬不當中日西各報均已發表主張此項問題須俟北京外交團與中國政府間解决之而英國律師甘維露氏又提出修正案主張將「三名之中國議員」改爲「當充分才慮華人之納税額以選定中國議員」就於此事在滬日本納税人眞期望公共租界將來之平平與舉一般共存共榮之實者務請屆時撥冗出席於此次之納税人總會而贊成右修正案上海公共租界參事會中國議員選出後援會謹具 
[兩商會公餞史密司]  
　　主賓均有演說 
　　昨日下午八時總商會縣商會公餞和明商會會長布魯克史密斯柬邀中西陪賓門前交义國旗站有保衞團四人沿途至餐室满佈鮮花佈置一新來賓到時先在樓上會客室休息人數齊集由會長導入常會室叙餐主賓均有演說經謝福生分譯英語國語末進咖啡及攝影頗極一時之盛茲將各項詳情分記如次 
　　到會之人士總商會會長虞洽卿·方椒伯·縣商會會長顧馨一·朱吟江·許交涉員·前和明商會會長布魯克史密斯·西人陪賓·英總領事巴爾頓·和明商會現任會長曉愛·副會長拉愛門·英商公會會長密克諾頓·副會長麥休爾·英商會前任會長蘭斯脱·怡和洋行大班卑斯及拍鐵生休派脱·隆茂洋行大班麥索華陪賓潘澄波·李英石·兩商會會董傅笑菴·姚紫若·陸伯鴻·陸竹坪·胡訪鶴·葉鴻英·徐乾麟·顧子槃·謝蘅牕·陳良玉·戴耕莘·祝蘭舫·勞· 
敬修·嚴成德·項如松·李詠裳·徐慶雲·沈爽臣·謝仲種·等由徐可陞蔣桐蓀潘志銓殷勤招待 
　　兩商會歡送辭今日敝總商會縣商會薄具杯酌敬由鄙人代表歡送布魯克司密斯君榮旋故國請諸君作陪鄙人頗爲榮幸布君旅華多年與同人等相處日久深識其秉性高尚和靄可親遇事開誠布公無所偏倚力求中英感情之敦睦協作之增進其造福於上海社會誠無限量今一旦言旋榮歸故土我滬埠中外士庶失此良友實深惋惜本日開筵歡送想在座諸君當同具惜别之情也布魯克司密斯君自來上海凡十有八載於市政商務社會及其他公共事業靡役不從賢勞備著勳續昭彰茲就共犖犖大者如歷任工部局總董和明商會會長一以造福地方發展商業爲職志即去年五卅案起布君與在座來斯德君曾主持公義努力調解而於我全體華人所一致主張之收回公廨及參加租界市政各問題亦嘗切實贊助不遺餘力高誼熱誠萬流鏡仰感荷之忱不僅同人已也布君返感其言論丰采自必爲全歐人士所欽仰中英商人感情素稱敦篤徵諸已往十餘年之歴史班班可考近年來因工部局華董會審公廨關税等問題有所誤會請布君廣爲宣傳中國商人祗要國際平等並無歧視英人之思想至工部局會審公廨似已有解决之希望惟關税一節已由敝會請求政府設立公庫取公開主義事因我國實業上未能發展者受金融之重利因此影響國民生計至爲重大敝會有鑒於此主張關税存放在中央銀行未設以前先設關税公庫由敝會與銀行錢業兩公會及税務司公同保管劃分一部份救濟市面調和金融减輕利率查我國實業利息在一分五釐至二分各國則祗六釐至七厘相去過遠故失敗也希望布君返國後力爲宣傳指導輿論此又同人所祈禱也茲敝總商會縣商會敬具銀杯一只奉贈布君杯上所刋之文（見昨報從略）不　之儀聊留紀念至盼晒存並望早日言旋重圖把晤今舉杯恭祝布君一帆風順安抵故國康健歡樂進步無量 
　　布魯克史密斯答詞略謂會長兩商會會董諸君今日鄙人蒙兩商會寵招感激之至又蒙諸君不棄贈此偉大銀杯當永遠留存紀念蓋鄙人在滬十八載與中外人士頗多接洽之機會因於社會商情尤能瞭解歸國之後當爲善意的宣傳以增中英好感頃聆主席詞中對於鄙人優點顔多揄揚而於鄙人缺憾之點則絶不提及夫人不能自見其短　聞忠直之忠告知所遵循如鄙人尤爲樂聞感意至感鄙人現雖暫與諸君告别然回國之後仍欲溝遁中英隔閡之工作凡可爲中英合作之事無不盡力提倡茲就鄙人參與關税會議之感想爲諸君一言此次關税會議各國代表之參加人數不少其目的則莫不盡同即欲藉　加惠中國關税上之利益也在英商方面之感想益爲密切頃主席提及各項正式問題誠爲中國正當合理之要求度全滬西人莫不表示同情豈僅前人贊同已哉明日（十四日）爲納税西人會之年會工部局總董爲提議加入華董者附議之者則爲鄙人鄙人出席年會時除正式附議極力主張外並須力勸納税西人一致贊同予以圓满之表决屆時對於華人主張收回會審公廨問題亦須爲相當之討論此事在北京方面已有多次之接洽明日工部局總董之演詞中當有相當之措詞將來總董演說詞並須寄交北京公使團則關於上述問題可望告一較近之結束至於主席主張關税自主鄙人研究有素較有心得據鄙人參預關會四個月來所得之結果各國對於中國主張一致尊重因特規定至一九二九年爲中國關税自主之期惟屆時中國須將國内苛税裁　主席主設保管關税公庫問題公庫成立而取公開態度當然較現存銀行保管完美鄙人認貴會各項主張均爲切要之圖深表同情預料必能一一實現今日蒙兩商會盛筵及招待非常感謝敬望兩商會在相當之範圍内促進中英感情增益兩國通商更厚盼兩商會諸君將來聨袂駕臨敝國一俟定期務請先期通知鄙人容爲充分之預備以盡地主之誼尤爲無上光榮云散會已十一時餘矣 
[法委明日由京赴津]  
　　二十四日前可抵滬 
　　昨據某機關確息各國調查司法委員定明日離京赴津抵津後須俟戰事之形勢與政局之變化然後决定由海道或津浦路南下至遲本月二十四日以前必可抵滬 
[英庚欵委員團今晨赴杭]  
　　英國庚欵委員團中西委員准於今晨（十四日）八時乘坐滬杭路局特備花車一輛附掛於滬杭路第四次下行早特别快車離滬赴杭調查一切 
　　大陸報云英庚欵委員團業在揚子流域調查完畢於昨日（十二）回抵滬埠明日將赴杭州調查約下星期一二再行回滬此次代表團在長江各埠備受歡迎吳佩孚並邀致午宴力言中國築路之急要代表團領袖威林敦勳爵於各地人士所述意見皆謹識於心惟其所處地位有如海綿猶在儘量吸收時期苟未至可以發表正式宣言時未便有所宣洩至各地意見亦復不同大約漢口方面多言鐵路之需要南京方面要求用庚欵於敎育天津方面則主張用以疏濬河道聞代表團於游杭回滬後將考慮滬上各公團如英商會·華商總商會·等之意見一俟滬上各方意見搜羅完備即將北上京津或南下港粤惟此後諒當未必再正式回滬辦公云 
[美商務參贊回滬後之談話]  
　　中國前途極爲光明 
　　大晩報云美國駐華商務參贊安諾德氏甫自美國返任於日前抵滬安氏僑華已二十二年深悉中外情形對於中國前途及美國在華商務俱抱樂觀頃語人云吾人觀察中國須從遠者大者着眼我見中國前途極爲光明不過爲時尚遠非一蹴可躋此境也中國國内狀况今方徐徐變化蓋欲破壞數千年之帝國而改造共和式之政府必非一時所能完成其内爭僅屬表面上之混亂狀態若語内部則國内優秀份子正從事訓練以期一朝執掌政權後造成眞正代表國民之政府美國在華商務頗占優勢或能爲他國冠此時維持現狀並不困難一俟政治經濟狀况進步便可圖發展去年美國對華輸出雖不及前年之盛然自華輸入之貨大見增加渠在美國時常被邀請演講中國情形今美國商人對於中國愈益注意而於中國之需要及狀况亦愈諳熟太平洋沿岸國外貿易總會於調查中國狀况發展美國商務上尤爲活動云 
[蘇省赴日考察團今晨放洋]  
　　蘇省赴日考察團團員胡庶華等二十二人業於前日昨三日由寗陸續抵滬均在惠中旅館匯集於昨日下午三時開團員會議報告放洋手續并推定法大敎務長王伯秋爲總幹事負各方接洽及指導之責昨晩六時商務印書館特假一枝香設宴餞送全體團員定今晨八時由匯由碼頭登長崎輪直駛放洋江蘇省敎育會各團體均預備歡送考察團預定至日本各地視察後再赴高麗一行約三星期返國此次赴日者共計二十二人（内計男十五人女七人其中二人私費隨行）至考察之目的專門考察敎育者十六人三人兼考察市政一人兼考察實業茲將團員姓名錄下胡庶華·王伯秋李韌·馬飲冰·蔣維喬·楊孝述·全一新·廖世承·孫恩麐·陸殿揚·陸志鴻·全森寳·劉學志·曹美恩·高君珊·劉靖夫·劉鏡澄·郝映青·劉陳芬資·劉金鑑·張世毅·唐瀛·又訊前敎育廳長胡庶華前條陳孫傳芳就滬兵工廠改建爲練鋼廠涳蒙孫氏採納并委胡氏赴日考察兵工事業以資借鏡早日開辦胡氏此行業由日本駐寗領事森岡致函日外務省文化事業部長岡部介紹參觀東京大阪等處之製鐵所·造船所·造幣局·砲兵工廠·等處并由陳省長致函駐日公使汪榮寶介紹引導昨午東南社記者特訪胡氏叩以此行考察目的曁練鋼廠進行近狀據云孫總司令對於滬廠改建練鐵廠計劃已表示積極容納將來淞滬籌設商埠兵廠尤在必遷之列惟以軍實關係國防遷徙尤需費浩繁際此財政竭蹶尤貴逐步改遷故當局之意擬將寗垣製造局擴充酌置滬廠兵工機器將來經費籌得高昌廟兵廠即可改建一鍊鋼廠龍華分廠可改爲化學廠惟改建尤須擘劃因願赴日視察一次俾資借鏡余此行視察日本關於兵工鋼鐵各廠之内部須歷二個月方克返國如有所見當再貢諸國人共資研究大約三個月後上海鍊鋼廠將開始籌辦 
[羅文幹等爲國會問題赴漢]  
　　國聞通信社云自軍事將次解决後關於政治問題在滬之奉直兩側要人曾有討論大體均無差異惟吳主張恢復國會而奉於國會之存在極爲反對此爲奉直政治主張之焦點現經在滬要人以奉直不宜因此問題而生歧異故曾由羅文幹等電陳吳佩孚磋商當由吳氏電令羅等赴漢詳細研究故國會問題尚在磋商中又云前司法總長羅文幹在滬代表吳佩孚與各方面接洽茲因漢口電召偕前財政總長王克敝乘車赴寗在寗勾留一宵即轉輪赴漢據其臨行語人在漢將不多作勾留不日或須返滬乘輪赴津如事務緊要或即徑行京漢線北上 
[吳景濓來滬活動]  
　　東南通信社云吳景濓奉吳佩孚命由漢東下與各方接洽時局已於前日抵滬寓法租界愛多亞路某大旅社行裝定後即分訪唐少川章太炎及其他各名流商議解决時局意見並希望各方勿再反對賄選議員聞昨日接洽頗爲忙碌 
[總商會電請參觀日本電氣博覽會]  
　　分電各總商會參加 
　　本埠總商會昨又分電各省總商會請加入赴日參觀團原文如下開封·南京·蕪湖·蘇州·通崇海泰·長沙·杭州·蚌埠·濟南·安慶·九江·南昌·武昌·寗波·青島·各總商會鑒日本在大阪舉行電氣博覽會由該國商會邀請我國商界前往參觀幣瞥會已允其請現正在預備組織中此舉爲考察實業以資借鏡擬請貴會酌推數人加入於陰曆三月二十左右在滬會齊同往如蒙贊同請夏曆三月十五以前示知爲盼上海總商會元 
[總商會拒財廳邀集會議]  
　　反對重估貨價 
　　總商會昨致蘇財廳函云逕啓者於本月六日接准貴廳函開蘇省貨物税向係值百抽二近來物價增漲按諸現行税率竟有抽不及一者經前廳長分函調查現就復到各種貨物酌照時價折中擬定税率定於四月十五日在廳開會請蒞會公同審核等因敝會查蘇省貨物税重行估價之議近年來計有兩次一爲民國十三年八月嚴彰財廳長任内其所擬重行估價者僅爲米·與小麥·黄豆·三項當時函托敝會協同調查經敝會覆以米麥攸關民食要需釐金又係病商制度縱未能急予議裁要不當再行暗中增税在案嗣以軍事方殷當局亦遂擱置其次即爲民國十四年七月在王前財廳長之時其時所擬重行估定者爲一般貨價蓋較之上次範圍廣狹不同所擬者爲普遍之暗中增税矣當貴廳以此案遍請各商會協同調查之際南京總商會以全省商會一時未及邀集開議乃擬徵集滬·蘇·通·三商會意見以憑彙復當經敝會函復南京總商會有云近來物價增漲皆由於政治叢挫所釀成而非出於經濟發達之正軌爲政者正宜調節物價以謀人民生活之安定而不當沾沾自喜引爲加增貨税之口實况貨税本係轉嫁性質設因重估貨價而貨税增收則物價必又隨之上騰人民生計將益陷入於困難之域且貨價激增一分銷行即滯一分居民節减用途或者以税輕價廉之舶品爲替代是民病而商亦病總之釐金在財政制度上本難存留萬難以海關税之改訂貨價爲例等語其後寗商會如何彙復貴廳雖未承抄案函知然蘇通兩商會之絶不贊同改估貨價在敝會固有案可稽是本案就歷年經過情形而論各總商會均以爲貨價未宜重予改估所有貴廳本月十五日之會期自係官廳片面進行敝會碍難遵約趨赴參預討論致與歷年成案相違尚希鑒諒此致江蘇財政廳 
[甬商脱離淞商會之昨聞]  
　　商會復承挽留 
　　吳淞會因電請軍省長止發泗米護照與甬商發生風潮等情已迭紀本報茲悉商會方面自鮑維瑚辭會長職後副會長張瑞康特於前日召集會董會議討論會長辭　問題因到者無幾未能成會然衆人意見多主挽留次討論米糧同業公會函詢弊混私販並宣告出會等情當經商定答復茲錄其原函如次 
　　逕復者三月二十六日接誦台函承詢本會電請止發泗米執照是否屬實并對於弊混私販證據月日數量船戶商號漏海運駁各節囑爲明確答復以便自相整頓等因到會正擬函復間適貴主任偕同朱全福等於三月二十七日下午到會詢問上述情由當即面答種切並承貴主任發表如平調解意見旣據稱委無販運情形在米糧同業體面攸關自不得不鄭重聲明而在本會則考慮所及爲杜絶販運救濟米荒對付鄰縣封禁起見亦屬迫於正誼討論之下業經相互諒解是以不再函復詎意四月七日貴籌備處來函仍執本會未經答復爲詞聨名宣告出會誤會良多本會負維持商務之責寗有加害商人之理且按本埠米業二十餘家大多門市零售銷數無多旣稱遵照關章並無私弊對於止照一節亦各無關出入更何有出會之可言古賢云聞過則喜過則勿憚改又云有則改之無則加勉深望貴主任根據三月二十七日勸解各節轉告貴同業自後與本會捐葉誤會益相勸勉區區苦衷尚祈鑒諒所有出會書原函奉璧即希察收分轉爲荷此致籌備處主任周徐吳淞商會啟云云 
[將設淞滬市政督辦署消息]  
　　中國新聞社云聨軍總司令孫傳芳以上海爲中國之通商要埠人烟稠密華洋雜處内政外交動與全國發生重要關係非統一行政搜聚人材努力改進難期發展現已决定設立淞滬市政督辦公署會辦一席已内定爲丁文江氏丁曾學習工商於比利時對於市政尤多心得督辦公署之地址即設立於戒嚴司令部内分九大處成立後將戒嚴司令部取銷改爲保安處以嚴司令爲處長歸督辦節制關於處治盜匪則設軍法處處長現尚未定傅道尹兼任政務處許交涉使兼任外交處鐵路局長兼任交通處衛生工程二處現正物色專門人材擔任市政敎育兩處將物色滬上之熱心市政之紳商擔任云 
[青年會今晩演講市政]  
　　四川路上海青年會以市政問題爲地方自治之基礎故謀地方自治者先研究市政定於自今日（十四）起分請市政及政治專家於每週水曜日輪流演講今晩八時已請定桂崇基君演講「市政的概念」桂君爲美國全國市政研究院畢業得有政治學博士學位曾任中華市政協會總幹事對於市政問題研究有素屆時必能有精密之發揮歡迎各界往聽云 
[丹麥飛機今日可抵滬]  
　　丹麥國軍用遠行飛機兩架前日以雨阻未能抵滬但昨日仍未到來交涉公署據丹麥領事館電話謂今日（十四日）准可抵滬聞交署已在虹橋路停機場預備迎接手續云 
　　又訊交通部刻派南洋大學校長凌鴻勛君俟該飛機抵滬時會同滬上官廳曁航空隊顧隊長施行檢查有無無線電裝置等及携帶郵件等事又聞該丹麥飛機到滬後原擬北上赴京刻因北京當局以京中正在戒嚴且緩北 
 
 

Page 14

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *上否則或改往天津降落業已電知本埠官廳查照轉知丹麥領事云 
[司令部預備照料比飛機]  
　　淞滬戒嚴司令部因不久又有比國飛機隊來滬刻已派定蒙副官俟該機來滬時前往虹橋照料 
[南北市商界一致反對電話加價]  
　　函請索還裝費押費 
　　前日（十二日）下午八時上海南北市各路商界聨合會爲電話加價迄未解决特召集第三次各路聨席會議到者東北城·九畝地·西城·南城·滬西·北城·唐家灣·肇嘉路·東區·等各聨合會及各用戶代表等八十餘人公推蕭效仁主席首由主席報告開會宗旨略謂前次開會承陸文中君出任調解現據陸君談話電話當局無讓步之餘地現反對加價蓋印者已有七百五十餘戶如何對付請抒偉見以利進行云云次方俊傑·馮秋心·陳寄塵·張秉鑫·陳志康·等互相發表意見僉謂該局旣無讓步而我南北市商業受時局之影響營業不振已達極點今電話用費驟然加倍實難負擔云云繼由各用戶代表紛紛發言一致主張該局旣不讓步惟有拆卸惟裝費押費須先繳還當由主席付表决全體一致贊成通過公推陳寄塵起草致函電話避（原函錄後）繼討論（一）發票貼用印花公决一致否認（二）宅地税僉云旣有房捐·公益税·漕糧·等何再巧立名目苛徵人民公决反對散會已十時許矣其致電話局函云逕啓者自貴局發表電話用費加價後敝會迭據各用戶來會聲稱商業凋敝今忽驟增倍數不堪負擔等情應請貴局取銷加價迄已多日未蒙允准各用戶紛紛來會報告如貴局不予取銷勢必釀成停話如果不幸成爲事實責在貴局所有裝費押費應請如數發還以清手續特此函達並盼示覆以便遵循此致上海電話局局長陳 
[吳淞無線電局近聞]  
　　與雲南通信傳遞迅速 
　　近來吳淞無線電局接轉雲南電報均由北京無線電台轉遞異常迅速聞其價目按照隔省加半收費商電洋文二角七分華文一角八分新聞電洋文每字九分華文四分半中國政務電洋文一角三分半華文九分拍電者祇須送往上海電報局註明無線電字樣即可由該局拍發無庸親自到淞以便商民云 
[砲台灣電燈桿被人鋸斷之請究]  
　　吳淞寶明電燈公司由淞通砲台灣一路之電燈近來燈光暗淡而耗煤反多該公司刻正擬飭匠整頓路線詎砲台灣附近忽於前晩被人將沿馬路之電燈桿四根鋸斷倒於地下以致晩間無燈可通行人頗覺不便現該公司因不知此舉如何用意况在鄉間難以防備除呈請縣公署查究外並停止該處電燈云 
[許交涉員昨日回拜英海軍司令]  
　　江蘇特派交涉員許秋颿於昨日上午十一時偕同交際長楊筱堂回拜英國派駐長江海軍司令高梅冷氏高氏雖駐英艦密蜂號然以上下不便故預假黄浦灘路英國駐滬領事館招待傾談良久興辭而散 
[刁公使行李請予免騐]  
　　駐和公使刁作謙擬於本月十七日由英温哥佛乘坎拿大皇后號輪船來滬其所帶之行李曁另件等另由PresidentAdams輪船運回隨帶有汽車一輛行李十年已由駐和公使館電知滬交涉署請爲轉知上海税關照例免騐云 
[駐仰光領事請調查商品之復函]  
　　總商會致我國駐仰光領事館函云接准貴館來函并附各商業向貴館調查我華商品原函四件囑爲查明後逕行答復等因現除綠豆出口行號尚行調查外其餘均已分别查明開具清單逕函各該公司查照矣至貴館續函所謂目前他埠洋商如有訪問仍暫令直接函達敝會等語果爲敝會調查能力所及自當據實答復以副尊囑而盡天職云云 
[浚浦局洋秘書歸國之餞送]  
　　浚浦局洋秘書兼顧問局秘書葛林君在局七年深爲各局長所嘉許對於該局華同人尤爲融洽此次循例乞假回國該局文牘會計材料各科諸同人柬邀葛林君及其夫人在一品香餞行翌日即在兆芳攝影以留紀念聞於本月十七號即須放洋歸國 
[日本視察團員行程]  
　　日本名古屋松田租所發起之上海視察團於前日午後一時乘日郵船長崎丸抵滬寓萬歲館昨日在滬參觀擬乘夜車赴寗並定十四日赴蘇州十五日回滬十六日赴杭州至十八日乘上海丸回國 
　　日本外務省條約司長長岡春一氏因奉命視察中國一船情形預定一月之期於昨日由東京啓程來華將於十六日乘日郵船上海丸抵滬續赴長江各地視察然後由漢北上經由京奉等地回國 
[華山丸今日之茶話會]  
　　日商日清輪船公司近得日本遞信省之補助費添開華北班向大阪鐵工所訂新船二隻其第一船華山丸業經進水並裝置完畢於十一日開來上海停泊浦東董家渡三菱碼頭該船船身二百八十英尺·深二十一英尺·寛四十一英尺·满載吃水十七英尺六英寸·總噸數二千一百噸·速力十三海里半·貨物積載量二千五百噸·船客收容率·頭等十二名·二等二十名·三等約二百名·職員除船長竹尾孫吉·機關長石田準一·無線電技師丸山辰雄外有日人船員六名買辦華員二十三名華人船員四十四名共七十六名内外該船於昨日午後改泊虹口日郵船碼頭定於今（十四）日午後四時至六時半間招待中外各界至船參觀並舉行歡迎會至十六日晨五時開往華北各地　 
[國民外交協會之進行]  
　　國民外交協會當選職員於昨日下午八時在三馬路陶樂春公宴各界到陸文中等數十人首由主席楊春綠表示國民外交之進行方針以後希望（一）研究我國歴年外交失敗問題（二）促各國尊重中國主權（三）消滅世界赤化（四）關於國民外交擬用一種出版物宣傳（五）聨合國内名流及其他各社團重要人物一致對外又議定（一）除前日推定正副會長副評議長外其他各股職員由評議會進過敦請就職（二）將來一切會議對外交涉處决於評議會（三）會所暫時選定法租界貝勒路泰安里十二號次由童理璋發表意見關於評議會之組織及研究外交問題之方案均主徵求各方意見取愼重主義次由蕭見賓報告籌備外交協會之經過及此後對於會務進行事宜末陸文中方家珍等相繼演說散會 
[華租當局取締平凉路草棚]  
　　今日上午在工部局開會 
　　淞滬驚察廳嚴廳長·公共租界費總辦以平凉路草棚旣碍衞生易滋火刦特加取締并由嚴廳長於四月十日召集滬海傅道尹上海縣危知事會議决定設法籌簡陋瓦屋平價出租救濟昨警廳委張竹生爲取締平凉路棚戶委員今日上午十時在工部局開會張氏出席籌訂辦法并由交涉署派楊小堂翻譯 
[鄂災募振處委員會議]  
　　繼續募欵 
　　本埠湖北旅滬同鄉會鄂災募振處昨晩在會所開委員會李堯欽主席周霽光報告漢口慈善會蔡會長來函稱查上年滬會所募振欵洋五萬餘元所有散放情形已詳前函惟前欵分配二十五縣不敷之欵爲數甚巨曾經聨席會議决定收上海義振會續募未解之欵連同此欵一致散放當即函致義振會取欵去後頃接顧君馨一復函謂滬會振欵均已掃解此外并無餘欵等語查滬會續募未匯振欵尚存六千餘元曾經登報聲明除已匯五萬元之外其餘尚存六千有另顧君來函恐未知其原委今將該函及廣告一併抄送台閱即希推舉代表逕赴義振會接洽已募未匯振欵即日匯漢而救飢黎云云推孫松年·易楠楨·向義振會接洽并函復漢會高鑑清提議春荒待振孔亟所存義振會六千餘元之振欵不敷支配由本會籌墊三千元凑足一萬元即日匯去孫松年附議通過周霽光提議前由蔡會長送交上海總商會虞方二會長捐册五十本久無報告應由本會函致虞方二會長央其努力進行募成巨欵早日匯漢以資接濟高鑑清附議通過歐陽愼齋報告湖北全省賑務處寄來公函十件分致委員諸君聘爲評議以策進行議决由本會函復致謝議畢散會 
[聨義善會勸募中州兵災賑欵]  
　　上海聨義善會昨發通啟勸募中州一帶兵災賑欵茲錄如下敬啟者今春中州一帶戰禍甚烈陜兵固守信陽鄂軍直迫城下烽烟四起砲火連天彈雨槍林人民供犧牲之品刀鋸鼎鑊地方受荼毒之殃現雖信陽已下而潰兵游卒到處爲災家破人亡欲歸不得廬舍爲墟數百里不聞鷄犬餓莩載道千萬人盡化虫沙言者傷心聞之酸鼻近日滬上各善團已派員前往賑濟敝會義不容辭勉隨其後亦擬着手勸募救濟兵災惟厦非一木所能支事賴衆擎而易舉伏乞諸大善士大發慈悲共圖拯救聚沙成塔少少何妨好義急公多多益善况吾東南半壁之安無非作善降祥所賜楚弓楚得上天不爽其報施種豆種瓜一文不致於虚擲倘蒙慨助鉅欵拯此刦後餘生則功德無量當爲災黎額手以謝爰修小啟諸希慈鑒云云 
[一區二分區戶籍所定期開市正會]  
　　上海縣第一區第二分區戶籍所設在南市水神閣其所轄境界自董家渡南至滬杭車站出浦爲止編查戶口業已告竣戶籍簿册亦已繕就共計編得一萬二千五百九十六號人口計男二萬九千三百三十八人女一萬八千七百五十二口茲該所戶籍員顧翕周按照省頒戶籍條例以百戶爲里二十五戶爲閭辦汉分編爲一百二十六里五百零四閭並就該里閭中遴選有合於里閭正資格者分别委任爲里正閭正以符定章而資助理定於四月十五晩照章開市正會昨已分函各市正屆時到所協商所擬各人是否有當一俟核定報請上海縣公署查核備案再行分給委任狀云 
[寳山縣鄭重訴狀之佈告]  
　　寳山縣公署昨發佈告第七五號交閘北市公所張貼其文云照得本署兼理司法事務歷來均由當事人先向收發處購狀投遞本署即依據書狀所述進行辦理近來審理案件細核當事人供詞與其所遞書狀時不免有所出入似此供狀兩歧遺誤誠非淺鮮茲定於本年四月十六日起每日上午十一時至十二時下午三時至四時由本知事或承審員親自在預審庭收受訴狀以憑訊問眞實而利進行星期日除重要事件外停收一日特此布告業由該公所遵辦飭人分頭張貼矣 
[規矩堂明日演講佛學]  
　　陽暦四月十五日下午六時至七時黄晩照居士演講「佛學一瞥」於黄浦灘三十號之規矩堂MasonecHall用英文講解五藴八法四諦十二因緣等並附圖說聞將由關炯之先生主席凡喜研究佛學哲理者屆時均可往聽 
[各同鄉會消息]  
　　寗波同鄉鄉徵求開幕寗波旅滬同鄉會昨日午後六時舉行第五屆徵求會員大會開幕禮總隊長陳良玉總參謀王雲甫·劉廉奚·徐芹香均到隊長到者計方椒伯·孫梅堂·樓恂如·朱旣醒君等六十餘人各隊隊員亦到一百四十餘人極爲踴躍先由主席陳良下宣開會辭繼由該會第二科主任烏崖琴報告本屆徵求籌備經過情形及各隊員姓名畢由主席請中華青年協會總幹事余日章君演說略謂甬人好羣的結合具有特性在海上實占有重大之勢力此次徵求定可達到目的尚望在席愛護同鄉會外對於工部局華董問題及收回公廨問題亦請加以注意云云辭意簡賅聽者欣悅次由鄔志豪施臯演說再次揭曉分數各隊競爭頗見熱烈共約六千數百分揭曉畢叙餐攝影並演影戲助與至晩十二時始散茲錄第一次各隊揭曉分數如下孫梅堂六百三十分朱旣醒五百六十分樓恂如五百五十五分方椒伯五百五十分童志孚四百五十分鄔志豪三百分徐芹香三百分童中連三百分顧予齡三百分應啟霖二百二十二分何楳軒二百分袁履登二百分莊鴻臯二百分馮孫眉一百零五分顔伯穎一百零五分王公予一百分何鹿山一百分周炳文一百文徐永炎一百分許思成一百分梁宸鑒一百分潘冬林一百分吳芝芬六十一分金開鑑六十分烏崖琴六十一分勵建侯五十五分李韻芾五十二分陳才寶五十分柳詠雪三十分余華龍二十分陳曉嵐二十分鄭庭樹十五分林仰之十分樂樹滋十分張黻堂九分總隊一百二十三分統共計分數六二五二分 
　　徽寗同鄉會組織基金會徽寗旅滬同鄉會徵募基金大會自組織以來業已就　日昨該會函檢捐册分送各隊長請轉送分隊長履行職務其函云逕啟者本會爲籌募的欵發展會務起見特組織徽募基金大會敦請鄉党俊彦分隊徵募以冀集腋成裘衆擎易舉前推先生爲徽募隊隊長之一索仰熱忱當荷俯允茲基金隊組織就緒按照徵募會簡章每一隊須分隊長十人由隊長聘請任用特送上捐册十通尚希就貴好友中物色人材請爲擔任并分發捐册以資便捷 
　　四川同鄉會追悼趙鍾鈺前日上午本埠四川達縣旅滬同鄉會假法租界開追悼三一八在京被難同鄉趙鍾鈺烈士大會到該會會員及各團體代表共約三十餘人上午十時開會首先致祭靜默三分鐘次由主席報告烈士生平歴史次學生總會等團體代表相繼發言大致哀悼烈士之死并勉勵生者繼續努力爲烈士報仇又次由主席代表同鄉會及家屬致謝詞即攝影茶點而散 
[商帮聨合會會員大會]  
　　各省旅滬商帮聨合會於昨日下午召集會員大會到湖北·安徽·四川·雲南·廣東·奉天·江西·甘肅·等各帮代表三十餘人首由主席汪雪琴報告略謂時局糾紛戰事不已致工失其業農輟其耕而吾商人則因交通阻滯運輸停頓幾於無業可營不特同人感受經濟恐慌即内地國人亦大受生活困難似此情形勢將坐以待斃吾人應謀救濟辦法云云後公决議案如下（一）通電各省軍事當局請一致息爭（二）電請全國公團共作和平運動（三）電請交通部迅即設法恢復各路交通（四）通告各會員勿辦某貨（五）電請河南省當局切實剿匪末用茶點而散 
[各商聨會消息]  
　　五馬路五馬路商界聨合會於前日下午八時開會到者二十餘人正會長王漢良主席議决案如下（甲）五卅周年紀念案决定三項辦法（一）函請商總聨會通告全體分會一致於五月三十日上午十時各自携帶會旅及白旗上書臥薪嘗膽永矢勿諼字樣同在公共體育場仿照民國九年元旦日辦法撮一全體相片以示團結而紀念去年痛史與吾商界罷市二十七日之損失並電孫總司令請飭軍警保護且聲明並非開會（二）請商總聨會通告全體商民仿照端陽節例全體於是日休業半天并下半旗及懸掛臥薪嘗膽等白旗（三）函請總商會·商總聨會·納税華會·共同召集上海各界團體舉行聨席會議討論解决五卅提案辦法或於聨席會中産生委員會負責籌商進行（乙）北京政變案僉以國民軍反復無常近又釋曹逐段查曹自賄選獲咎尚未經法律裁判固不能擅釋而段之衞隊槍殺同胞尤罪無可逭不能以一逐了事公决請商總聨會繼續表示（丙）奉軍與直魯聨軍時往北京飛擲炸彈殘害人民殊屬慘無人道公决發表宣言誓不承認彼等爲中國陸軍軍隊（丁）租界盜匪年增月盛案僉以盜匪之來由於生活程度之高而生活程度之高則由於不平等條約如關税等事均足以吸收我金錢蹙縮我事業公决發表宣言請列强迅即廢除不平等條件則不僅租界安全實亦爲全上海全中國與全世界之幸福（戊）本會舉行游藝會問題公决展期於月之二十四日假丹桂第一臺舉行之當場並推定臨時職員二十三人積極分頭籌備議畢十時散會 
　　滬南六路滬南六路商界聨合會昨日下午七時在會所開評幹聨席會到三十餘人會長周運忠主席報告開會宗旨繼由樂樹滋發言捲烟特税局問題本路各捲烟商停售已有七十三天非特烟商受此損失即金融界亦頗受景響長此以往不知伊於胡底應否由本會函詢捲烟總會宣布調解情形再定辦法通過次王奎元發言本會將屆選舉依本席主張先行徵求會員然後定期舉行結果當塲公推項松園·陳錦山·諸德全·楊禮璋·周筱珊·張傳慶·陳子容·爲徵求委員議畢散會 
　　寗波路寗波路商界陸漢庭·魏明山·趙聨三·謝惠廷·周子卿·等發起寗波路商聨會昨由籌備處發出通告云前次各路組織商界聨合會應時勢之要求爲商人之集合討論世事交換智識數年之中成績斐然惟我寗波路尚未曾發起組織成立致令去歲五卅案之損失及各商納税之資格均未能調查立表報告當局殊憾事也同人等計議及此不得不籌備組織庶幾規模初具將來一切擘畫全賴諸君子共策進行茲訂定四月二十四日（星期六）下午三時假本路渭水坊二五七號開籌備會務希賁臨爲荷 
[常熟縣商會力爭續免土布税]  
　　已派員來滬接洽 
　　常熟縣商會因土布半税免期將满財廳不允展緩近來土布衰敗異常特派曹養純王采南二君至滬以備面謁上海總商會虞方二會長詳陳一切請向當局力爭續免以助商困昨已來電先行通知該會查照矣 
[縣商會函請頒發印花]  
　　上海縣商會對於上寶區域之印花税證曾經擔任承認推銷年繳税欵五萬六千五百元並先預繳一個月税欵於十五年四月一日起開始辦理在案茲聞自開辦後已轉向各業商代表訂定每年認定推銷税證若干嗣因滬海道印花税分處殷坐辦對於請頒之税證迄今未奉頒發該會據各業商認銷者以一二分税證爲最繁故已函請該分處殷坐辦將一分税證計洋七千元二分税證五千元趕先頒發以應接銷 
[三等公典同業暫不認銷印花]  
　　上海華界三等公典同業對於押票上貼用之印花税證前經該業代表向前江蘇印花税駐滬辦事處認定每年承銷八百元當奉發給免予檢查之執照在案茲聞該業典業公會接得上海縣商會函請爲認定税證每年能銷若干請即答復云云該代表准函後即邀同業特開會議磋商對待方法嗣經該同業查得前次所訂之期限至八月間屆满應俟屆期再行援例進行業已據情函復該會請爲查照並聲明實係同業公欵無餘難以塾現惟有至期再當照辦云 
[雲錦公所加入總商會之新代表]  
　　總商會昨接上海雲錦公所來函謂接准大函詢問敝公所今歲入會代表是否繼續抑或另推等因現已舉定王介安君爲敝公所入貴會之代表用特函復即希查照是荷 
[上海消費合作社之進行]  
　　上海消費合作社社徵求會於九日開籌備委員會討論開設商店事宜到會者共委員八人由委員朱懋澄君主席報告籌備進行之經過略謂自徵求會閉幕以來陸續參加者仍不乏人迄今認購之股已達一千股頗堪满意嗣由各委員提出關於籌備之意見結果議决如下（一）敦請社員陳霆銳博士爲義務法律顧問（二）從速召集全體社員大會正式選舉理事部一面預備開設商店（三）商店地點以北四川路中段爲宜如該處無相當地點亦可至稍北物色（四）敦請阮維揚君爲籌備經理負籌備營業事務之責阮君係滬江大學商科畢業生曾任該校合作社經理富有經騐對於提倡合作事業尤具犧牲之熱忱現已得阮君同意願任斯職故該社同人咸深慶得人云 
[青藍染業人莆請留舊業董]  
　　上寶青藍染藝工人因業董問題發生勞資風潮迭誌本報茲悉該業染工每逢舊曆月之初二日爲全體休息之期昨日上午九時羣赴該業公所會議反對坊主方面所舉之馮雲生·成志桓·二人爲董事計到四十九家染工代表並工人四百餘人旋即同赴上海縣公署請願挽留業董陳少泉繼續辦理否認坊主方面朦舉之新董面求危知事收回前縣成命當奉縣公署諭令該公所代表范阿芳等靜候批示着即散去衆皆唯唯而退 
　　尚有本埠新聞轉入後頁 
 
 

Page 15

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *本埠新聞二 
[内外第三廠夜班工人罷工]  
　　滬西小沙渡路内外棉紗廠第三廠夜班工人男女共四百餘名於前晩七時許罷工聞其原因係因該廠於十日將女工三名罰停工作七天以該女工等於工作時間進餐被廠家察出故飭罰工事被其他工人知悉表示不满要求廠主恢復三女工許其照常進廠做人廠主未允各工人隨相率停工以爲聲援聞目下尚在調解中 
[閘北小工索資問題解决]  
　關於閘北修路工人問題昨報曾有所載茲悉閘北原有修路小工一百餘人向歸市公所處理惟工巡局方面因市公所久未移交而馬路工程又未便擱置只得另招新工四十餘人維持咯政詎市公所工人齊集工巡局要求四月份十日工資該局盛科長當告以此中情形略謂市公所原有工人旣未正式移交又未受有工巡局命令當然不能付資惟念該工人等均係爲地方修路爰特予通融准予憑證照付十日工資至於各該工人生計問題應各設法自理一方面本局當將該工人等人名註册以備將來錄用等語該工人等聞言均各满意而散 
[許韡人捲逃鉅欵案辯論終結]  
　　中國銀行行員許韡人捲逃巨欵在湘被捕經上海地檢廳派警提回起訴同級審廳審理昨日午後二時該廳堵推事會同楊檢察官特開第一法庭飭提許至案訊問當據許供稱在該行爲管庫員惟專管鈔票一部份第一次竊取五萬元第二次八千五百元第三次四萬四千元第四次三萬元第五次四萬元共計十七萬二千五百元後因行内查賬無可彌補出此下策求宥又據該行代表經潤石供稱許卢韡人於民國十一年元月份起升爲管庫員每月薪水一百五十元陸續被渠侵占洋十七萬二千五百元現在除將被告所有各處店舖如立興字號等股份並私人借欵折抵外尚少九萬三千零九十一元四角四分請求究追問官當問行内每月可曾查賬答每月三次惟行内範圍廣大一時被渠瞒過及至十四年四月十五日許韡人逃亡後有毛詠豐接辦始行檢查賬籍得見虧耗巨數等語嗣經毛詠豐供於被告出走後次日接手檢查賬據行中始悉等語又經保人楊東甫投稱於民國九年擔保許韡人在該行辦事許出走後經行中邀同查明賬欵虧耗是實繼由辯護律師辯論一過問官即謂本案辯論終結判令被告還押餘人退去聽候宣判 
[公廨昨訊冬青園路綁票案犯]  
　　上月間匯司捕房緝獲男婦綁票匪趙省三等十名起出被綁之孫月山·孔阿六·解經公共公廨飭將各匪分别收押查明訊辦在案偵查至今已告終結計與綁票案有關者爲趙省三·李陳氏·芮慶榮·三人而趙並係民國十年六月十七號新世界游戲場内匪徒開槍擊傷二百六十二號華捕嗣逃至西藏路又開槍擊斃二百四十二號印捕一案之要犯其王阿二·羅阿明·兩名曾先後糾黨持械在廣西路永安里及蘭路攔刦張東生·季榮生·張桂生·等之銀洋一千四百四十一元王清香一名乃破案時出而拒捕者其餘洪炳根·曹德榮·周志萬·胡周氏·四名雖未有犯罪行爲然皆屬無業游民有擾亂租界治安之可能故特分别提起公訴昨經邵襄讞會同英惠副領事關審首由捕頭黄君代表捕房陳明控告各被告所犯案情次由西探目上堂禀明破案及偵查情形謂先是在吳淞路拿獲王阿二·供出孫月山被架之事因續獲洪·曹·羅·周·趙·等由趙省三供明匪窟地點係在西門遂協同該管警署及保衞團往冬青園路旣抵匪屋匪開槍拒捕於是互相攻擊結果當塲斃匪三名擒獲王清香·李陳氏·胡周氏·三名救出孫·孔·兩人尚有兩匪從屋頂遁去·惟王當時受有傷痕帶入捕房後各被告多有口供至芮慶榮之與綁票案有關可於趙省三之供詞内證明而趙省三昔年所犯之槍殺印捕與槍傷華捕案早由公堂出票飭提且該印捕臨危所供亦屬可憑云云遂將冬青園路匪窟圖樣及各被告供單抄獲手槍曁槍殺印捕一案之卷宗提票等件逐一呈堂請察繼由孫月山上堂訴稱在怡和紗廠爲買辦家住梅白克路二百十二號門牌三月八號晨九句餘鐘我與子吉卿·婚虞晋卿·程振之·等在門首跨上自備汽車欲赴紗廠忽來三匪各執手槍將我拖出汽車而曵入匪之汽車迫令汽車夫孔阿六開駛而去當時我在車内聞有槍聲曾否傷人未曾看見車抵西門匪窟三匪將我與孔押至樓上略坐即被禁於亭子間内三匪無分晝夜在室外看守不准越雷池一步直至陰曆正月二十四日由探救出計被拘禁二十九天而看守之三匪亦同於是日被槍擊斃所獲之王清香係匪窟庖丁惟尚有一庖丁今未之見想已逃逸兩婦亦屬匪窟内者當被擄之第二日匪持信稿迫我照寫寄與我子措詞大意係着籌三十萬元取贖我初以數鉅無力不願照寫匪謂彼方是此規矩並非定須如許鉅欵故遂依命但該信我家未曾收到此外我在匪窟一無舉動云云又由孔阿六訴稱在平凉路遠東汽車公司爲汽車夫是日晨一匪來雇汽車由我司機駛至塘山路又有一匪上車至一品香門首　來一匪囑開至梅白格路匪將孫擄人汽車執手槍迫我開往西門遂被連同拘禁等語以下所言與孫略同而各被告内祗芮慶榮延博良·禮明·兩律師到堂辯護中西官諭改期續訊 
[綁票命案犯之引渡]  
　　住居北浙江路寗康里第一弄之安徽合肥人朱雁秋自稱普任旅長司　等軍職現猶充魯督署參議旬日之前突被總巡捕房逮捕同時被拘者尚在江西人李松亭·張亭軒兩名蓋以朱等曾於三月二十六號書寫恫嚇信向卡德路三百五十八號門牌夏芷芳圖詐鉅欵嗣經捕房偵查之下以其對於李國筠之子去臘被匪架去一案亦有關係昨解公共公廨據西探長壳羅香上堂禀稱李國筠自其子被擄後曾派代表兩人與匪議判取贖嘗一度决裂致兩代表均被匪殺害被告等皆係與匪談判者嗣李子贖出朱實得洋二萬四千元惟被告等尚犯有命案兩宗係在内地請爲移送内地官廳訊辦云云旋由淞滬警察廳派偵探高萬生到堂請求引渡經關讞員與美貝副領事磋商後判被告等先交警廳來探帶回歸案訊辦訊畢仍送回本廨核示 
[地審廳定期開審棉陽里綁票案]  
　　淞滬警廳偵緝隊員周根瑞於去年九月間破獲綁架南市棉陽里朱姓家小孩之嵊匪劉杏林等救出肉票二口將劉等移解地檢廳起訴審廳訊辦在案茲悉該廳又定期本月十五日下午一時半開庭續審業經飭傳承辦此案之周隊員並事主等仰屆期投廳候質 
[縣令批准保衞團救捐辦法]  
　　閘北保衞團捐務收據爲减省手續起見改三聨票爲四聨呈請上寳兩縣等情已誌前報昨日該團奉上寳兩縣批示云呈悉團費收據呈稱爲减省手續易於查覈起見擬改三聨爲四聨應予照准仰即知照此令收據二樣二份發還 
[憲兵連部遷移]  
　　駐閘北海昌公所憲兵第六連部自連長文克勳調寗新任譚俊基即奉憲兵司令汪其昌令改爲第八連從前散處各地憲兵現均集中一處故該處房屋不敷分派業於昨日遷往虬江路南海邑館駐紥 
[趙蔭伯兼任清鄉分局主任]  
　　松太兩屬清鄉專局駐辦嚴槐林以滬上範圍遼闊辦理清鄉時虞不周特在滬南設立分辦事處即委秘書趙蔭伯君兼任分主任昨已備文呈報總署 
[警廳更換槍照之布告]  
　　江蘇淞滬警察廳爲換給槍照事特發布告云爲布告事案查人民因正當防衞置備手槍歴經本廳查明屬實發執照守執在案維查此項執照歷時已久深恐保證人及領照人情形或有變更亟應重行更換以照愼重茲規定此項執照時效半年爲限以每年四月十日爲更換新照之期爲此佈告仰各該領照人將原領執照儘於本月二十五日以前繳送來廳以便另塡保證書換給新照如逾限不換原領執照作爲無效再此項原領執照如在十四年以前請領者此次換領新照照費印花照章繳納並繳半身二寸相片兩張倘在本埠請領者祗須繳納印花一元二寸半身相片二張即行換給新照照費免繳以示體恤此佈 
[閘北探訪隊破獲盜犯之呈報]  
　　閘北保衞團探訪隊上月杪破獲盜犯時永富等三名并獲得手槍贓物等昨經該隊隊長顧竹軒訊明解送戒嚴司令部茲將其呈該團團總及所訊得之口供照錄如下呈爲解送盜犯事竊隊長訪悉寗海路祁巫氏家被盜刦殺案内要犯時永富住在胡家木橋地方即派隊員喬堯山·盛長貴·曹漢卿·駱忠奎·蘇升·丁長順·戴如藻等會同第六支團派團目李春榮於三月三十一日下午十時半將該犯拘獲在身上抄出實彈六寸手槍一支·子彈七顆·並將二房東朱得友一併帶隊訊據時永富供認搶刦祁巫氏家及四川路逸興潤雜貨店得贓分用不諱訊之朱得友供年四十歲六合人爲小工頭時永富僅租一舖位平日以做工拉車度日近來常被陶小喜子來家喊出賭博也曾呵阻不料其在外竟作盜匪等語四月三日派隊員喬堯山·盛長貴·曹漢卿·蘇升·丁長順·朱寶大·戴如藻·會同第七支團派季排長·及團丁等在夏舍地方將陶小喜子捕獲帶隊時永富一見陶到即放聲大器謂作此犯法事皆是小喜子害我隊長隨即訊據陶小喜子供認夥搶祁隆及逸興潤財物不諱四日派員喬堯山·盛長貴·曹漢卿·蘇升·丁長順·戴如藻·在有家木橋將倪得仁捕獲家内抄出軍帽一頂軍衣一件皮帶一根帶隊訊據供認搶祁姓家不諱除朱得友訊明無干釋放逸興潤案由英租界辦理外連日派員協縜餘犯吊取贓物并傳事主祁景濤來隊認明盜犯面貌惟餘犯在逃俟緝獲再行解究所有緝獲各犯理合錄供連同兇器贓物一併備文呈送仰祈鑒核訊究謹呈上寶兩縣閘北保衞團團總王尹計送原告祁景濤·盜犯時永富陶小喜子倪得仁四名六寸手槍一支·子彈七顆·口供單一紙·青布軍帽一頂·青布軍衣一件·皮帶一根·原贓洋金手表一只·金表帶一副·赤金髮义一只·包金銀挖耳一只·華絲葛面灰鼠女襖一件毛葛貓皮女旗袍一件華絲葛女棉旗袍一件·元花緞羊皮女馬甲一件·白布單被一條探訪隊隊長顧竹村附口供時永富即阿四供年三十二歲阜寗人正月十六日同陶小喜子周大·徐小四子·小網子·共五人搶過四川路逸興潤雜貨店得贓洋五十七元我分洋四元周大有手槍分洋十五元餘洋他們分多少不甚清楚正月二十一日小喜子喊我同周大倪小四子徐小四子張大帥小網子共七人有手槍五枝往搶南門外祁姓家我同周大在外把風得贓後衣服是周大拿去當在通州路當店我在外等候首飾他們去賣我不同去後來由周大分我洋十一元身上抄出手槍是徐小四子表弟交我的等語陶小喜子供年二十九歲阜寗人正月十六日同時阿四周大徐小四子小網子槍四川路逸興潤雜貨店是有的我分得洋四元正月二十一日周大喊我約時阿四去搶祁姓家内有倪小四子徐小四子張大帥小網子等七人有手槍五枝我淮屋動手槍物衣服首館地們去當押的後分我洋十二元等語倪等仁即小四子供年二十八歲鹽城人正月二十一日由周大約我去搶烟土在周家中交我四寸手槍一枝此槍是大東旅館第一百零一號馬連生發出的我到祁姓家始知是作强盜搶後我將手槍交還周大由周大轉交馬連生祁巫氏是徐小四子開槍打死的我分得洋十二元軍衣帽是我兄長當漁業保衞團艙長時自置的甫經取消故放家中求因從寛等語 
[雲居街刦盜之訊供]  
　　老北門内雲居街二號楊子芬家於本年二月十一日晩被盜匪六七人假送貨入内搶刦銀洋衣服并力舊事主手臂肩膊一案前經二區一蕭署員報廳通緝在案蕭署員以匪徒持槍結夥槍械爲害閭閻治安日督探警設法購線嚴密偵緝不稍弛懈日前偵得馬鴻春即南京小五子與此案有重大關係即密派巡長李文漢·張行智於九畝地將馬鴻春拘獲帶署研訊供出夥同馬金生·車正福·王秉福·湖北人董石山·及五東洋人乘汽車來行刦不諱車正福住虬江路寶安皮鞋店王秉福住英租界老閘橋下堍等語蕭署員即僱汽車備文督同巡官趙秉魁巡長李存正·馬玉民·等於翌日（十二日）清晨七時前赴海寗路捕房知照請派探協助將王秉福拘獲交捕房轉解公堂復駛至虬江路會同五區一楊巡官將車正福拘獲即在車内研詰初尚狡賴直駛至吳淞路沈家灣始供出尚有同夥湖北人董石山即笹山槇東洋人吉閑二夫住虬江路東興里六十七號蕭署員即令駛回虬江路按號將該二犯拘獲并抄出手槍二支子彈十一粒長刀一把中國衣服三件另派巡長李存正向公堂提回王秉福先後帶署并據車正福供認贓物狐嵌灰緞皮馬褂·狐嵌元緞女皮襖·灰線春黑紫羔皮袍·灰嗶嘰駝絨裏棉袍·四件係由伊當在吳淞路元泰當店即備當本帶同該犯前往將原贓吊回比傳失主楊楊氏到署質證據稱案未發生之前三夜有三人前來稱掮貨是夜稱來送貨迨開門該匪徒等六七人即一擁入内將門關閉袖出手槍嚇禁聲張抄刦氏衣袋内洋六元金絲眼鏡一副復挾持登樓搶刦衣服等件因强索鐵箱鑰匙不允一着西裝匪即用刀砍傷氏手臂肩膊當令指認匪徒稱人看不清楚即將在東洋人家抄出之兇刀與騐看稱正是此刀指認吊回失贓無訛復預訊該犯等馬鴻春即南京小五子供認搶刦後同至車正福家由東洋人將贓物交車正福當得洋九十元分給身洋四元馬金生搶後已往廣東當兵去車正福供認王秉福·馬鴻春·及湖北人董石山·東洋人吉閑二夫·等搶來贓物交身當得洋九十元分給身洋四元是實王秉福供認搶刦楊子芬家馬金生·馬鴻春·在門外把風身同湖北人及五個東洋人入内搶刦不諱湖北人董石山即竾山槇自稱東洋人吉閑二夫等同供狡稱須到領事府方有話說各等語肅署員以案關糾衆持械搶刦贓證齊全并均供認不諱業備文解送警廳司法科訊辦 
[三林塘命盜案關係人之供辭]  
　　情節離奇 
　　三林塘陳村浜事主黄炳全家於古歷二月初一日夜間被盜搶刦並戳斃其妻氏一案當即報由上海地方檢察廳騐明通緝各情曾誌本報茲悉此案業由水警第四隊偵探張標·會同上海縣警察所偵探陳福等獲到與是案有重大關係之六里僑人沈章生一名經徐亞伯隊長訊得沈章生供年三十二歲上海六里橋艾家坟人向來摇船夏歷去年十一月十七日下午有素識之黄炳全密囑小的謀斃其妻當被小的嚴詞拒絶不料於古歴二月初一日夜半黄炳全家竟發生盜匪傷斃伊妻之巨案其爲黄炳全指使謀斃毫無疑義小的願具實侒虚坐甘結務求爲死者伸寃徐即詰以黄炳全因何欲謀斃其妻即使其妻黄炳全被謀斃豈王氏之母家於事前事後有一無所聞之理沈謂黄炳全與某種花匠之女姘識欲娶某花匠之女爲妻而某花匠之女以其家内有王氏不肯爲妾故欲謀斃其妻至王氏母家已被黄炳全賄通且黄炳全於出事之後深恐被人議論又復散放白米十六石一面預聘某大律師爲之保護等語並出具甘結一紙現徐已將黄炳全飭傳到署惟黄炳全則咬定沈章生是戳斃伊妻王氏之兇盜徐又質諸承緝此案之張陳兩探旋據該探等聲稱聞據三林塘一帶輿論咸謂黄炳全確有謀斃髮妻之嫌疑各等語聞徐對於此案異常注意現正在着手進行 
[圖刦俄商輪案改期研訊]  
　　匯山捕房前獲圖刦吳淞口俄國商輪財物之俄人吉播羅夫·倍爾考夫·愛物利腦夫·奧近可·好林司開·黑來平·腦殺墨狄腦夫·白曲禮司開等八名抄出手槍六支彈三百粒解由公共公廨諭各處一萬元保無保押候訊究在案昨由邵襄讞會同英惠副領事提審據某俄探上堂禀稱各被告圖刦俄船係據第三被告報告然後往鄧脱路十五號屋内調查該屋爲第一二兩被告住所當將第一被告拘獲抄出手槍子彈並續獲其餘各人查被告等圖刦之輪船名奧克司克夫號該船爲海軍運輸艦我於去年在吳淞口猶見其懸舊俄帝國之海幂旗云云又據某俄探禀稱第八被告係我在靜安寺路拿獲拘票上同被緝拿者尚有閔司開一名惟閔司開係俄國駐滬副領事住於俄領事署故未能緝獲云云捕房律師請求公堂備文俄領署着將閔司開交案而被告代表律師反對中西官以本案情節重大應予澈究諭令改期連排五天研訊 
[小沙渡船前日之刦案]  
　　前日午後四時半滬西小沙渡路八百零五號門牌某烟紙店被盜匪三名闖進兩盜各執手槍嚇禁聲張搶得銀洋二十元小洋四十二角銅元十七枚銀表一只金絲圈一副携贓呼嘯而逸並開槍一　示威幸未傷人嗣由事主投該管戈登路捕房報請查緝 
[指控侵佔首飾案改期再訊]  
　　做影戲之本地人程宫園被唐哲坤指控侵佔值洋六千元之首飾一案經公共公廨諭被告交六千元保候訊已誌本報昨晨提審據原告上堂供稱去年二月初六日被告來我處取去鑽鐲一只鑽戒兩只共值洋六千元允爲代售並先給我收據及二千元之支票一紙該票由被告蓋章到期往收無着云云又據證人潘慧德上堂爲原告作證而供多矛盾又據李家聲上堂供稱爲珠寶掮客與原告初不相識此次係由周瑞堂介紹邀我到堂作證並預先授供着我須云二月初六日目覩原告交與被告鑽鐲一只鑽戒兩只等語允酬我一千元其實我並未目覩今到堂聲明免受僞證之罪云云旋由被告代表江一平律師向原告等駁詰良久並詰據程宫園供稱原告並不姓唐實係周瑞堂之兄爲著名之翻戯黨其呈出之字據支票等件我均不知悉亦無蓋章情事隨摸出圖章一顆呈堂請核經關讞員核供商之美領貝君判唐哲坤·潘慧德·一併收押被告仍交原保改期再訊 
[拆梢不遂殺人案犯之定罪]  
　　向安徽全典樹拆梢不遂持斧將王戚張詩佐殺傷身死案内之范明芝·李成州·許廣賢·施華富·方明發袁泰雲·等被捕解由公共公廨迭次開庭研訊終結業於昨晨由陸襄讞會同美領何君宣判范李兩名各押满西牢五年帶堂再核並逐出租界（此兩名領事判各押十年）許押五年期满逐出租界施·方·袁·三名具結開釋 
[日人私藏軍火併誌]  
　　文匯報云日船摩耶丸上機師岡氏於星期日夜間私携子彈三百九十二顆上岸爲巡捕所獲移解日領事署公堂於星期一開審被告供認意圖販賣不諱當即判處監禁二十九天又日人白川氏慣運違禁品犯案不止一次日前監禁期满即由日當道命令遞解回國限三年内不准來華 
　　中國新聞社云日人篠山槇·古閑二夫·兩名前日着中國裝與華人居桂章同虹江路因形跡可疑爲警察查出身藏手槍一支子彈十一顆日本刀一把誤認爲華人即押解虹江警署兩人善操華語亦自稱爲浙籍華人因轉解南市第二區警署至昨日日總領事館謂此二人爲日籍擬向淞滬警察廳交涉引渡 
[火車碾斃行人]  
　　昨日上午十二時許有一鄉人年約五十餘歲在安亭陸家浜間之四十四號橋上行走時適三十六次下行貨車駛至避讓不及致遭碾斃狀極可慘該車急停輪施救然已無及遂由車守至安亭報告滬車務處該車因之躭延十二分鐘之久始行開滬 
[滬杭路更換嘉興王店間軌道]  
　　滬杭路局因嘉興站與王店間之軌道異常灣曲恐鋼軌一有銹壞或枕木移動等均於行車有礙故特電集工匠由工程師率領於今日起動工更換 
[滬北工巡局修理新閘橋]  
　　請警廳取締車輛經過 
　　滬北工巡捐局爲修理新閘橋新大橋橋面致淞滬警察廳函云逕啓者查新閘橋新大橋吃重力量不足且年久失修橋面破壞雙輪貨車卡車等重載經過殊屬危險應由崗警隨時指揮繞由鄰近橋樑行駛除佐工飭匠開始修理并示禁止進行外合請函請貴廳轉飭該處各分署嚴督崗警隨時取締至紉公誼云云 
[閘北商民請迎神會之批准]  
　　閘北商民李鳳祥呈司令部請求准予迎神賽會昨日己奉司令部批示云查迎神賽會向干例禁該商民一再環請姑予照准仰該商民妥爲照料無滋事端此批 
[皮件同業會昨開臨時會]  
　　偷鷄橋北京路口皮件同業公會於前日（十二號）下午二時爲工人生活問題特開臨時緊急會議到六十餘人由總董吳佩卿主席首由各列席提議略謂米珠薪桂工人入不敷出自屬實情然同業工友只可每月增加工資不可减價營業否則影響同胞生活較不增加工資必難十倍當經主席照准所議并規定每月增加若干由三月初一日起一律實行至其他行動主席概難遵照而工人方面亦當允可六時散會 
[諸翟浚江籌備會續推評議員]  
　　諸翟疏浚盤龍江籌備會前日開臨時會議由正會長主席報告此次工程毘連三邑前次推定之評議員十二人於一切進行似覺不敷應再續推十二人經衆付表决當場推定張中其·張書乃·干養君·張貴乃·諸省吾·朱智圓·張啟南·汪莘耕·章頌先·候念慈·朱琴源·沈鳴儒·等十二人昨日分别通知任職 
[塘灣恒裕堂建造殯舍]  
　　西南塘灣鄉董彭召棠鑒於客民病没無處寄柩故於恒裕堂存欵項下建造數間惟尚缺經費除由該鄉董捐助外並召行籌募聞該議殯舍現已落成 
[商帮協會常會紀]  
　　旅滬商帮協會内之各省各帮會董會員日内俱次第蒞申昨日午後二時該會特開本年第一次常會各帮領袖先後到會由會長馬乙棠君報告上年所收會費及出入賬略次報告上月派代表與税務司商酌土貨出口報單延長時間事又農商部來文爲費城展覽會迅籌出品事嗣經到會各帮討論徵求會員及進行會務諸問題後遂告散會 
[義勇隊員送游民入廠習藝]  
　　昨日租界義勇隊隊員王維善送游民胡士鰲年二十一歲松江人因不務正業請閘北慈善團轉送江灣游民工廠收留從嚴管束不准出外俾息野心以期異日悔過自新云云當由該團具函撥送江灣游民工廠矣 
[普善山莊陰歷二月份善舉報告]  
　　閘北普善山莊歴年辦理掩埋各項善舉不遺餘力並悉該山莊夏曆二月份在膠州路小涉渡路南北華租兩界等處敢葬大棺二十六具小棺二千四百三十三具浦東分檢收處收小棺二百三十六具共計施出小棺八百六十九具中醫院施診給藥四百五十九號西醫院四千四百四十一號 
[閘北天通庵路之路刦]  
　　沈道衡於十二日午後八時半道經西寶興路折至天通庵路返寓在善慶里附近猝遇藍布短衫褲强漢五人手出利刄嚇禁聲張當將全身搜索刦去現洋馬褂呢袍以及時表等件物統計約值百餘元事後投告附近第七駐在所待局派警追緝盜已遠逸 
[拐賣女孩案移送檢廳]  
　　閘北王家宅元興坊居戶萬福全之五歲女兒三毛於舊歴正月一五日忽被人拐失萬各處尋訪無着當投警廳請求查緝前日經探警查得萬之隣居婦人朱吳氏有重大嫌疑當拘獲研訊據稱將該孩價賣與北四川路某姓家爲女當即將該孩起解併送到廳發科研訊明確因案關刑等於昨判送地檢廳訊究 
[拐騙婦人金戒]  
　　法租界菜市街成衣舖主婦陸張氏前日投法捕房控稱有李金生至婦人處僞稱有人托伊包做郵政局信差所穿之號衣四百八十件囑令隨伊前往接洽生意婦人信以爲眞隨伊前往迨至英租界地方被告又稱須先付謝洋囑令婦人將金戒兩只捋下給其質當婦人一時受愚將金戒給伊取去一去不返始知受愚求請提究等語捕頭得供飭探陸兆麟前往將李拘獲昨解法公堂請究先由原告投訴前情詰之李供認拐騙金戒不諱中西讞員判李押西牢兩個月以儆 
[迷路女孩待領]  
　　四區崗警前日查見迷路女孩一名解經劉署長訊問據供姓胡名小弟年十一歲山東人父名胡生甲家有晩母甚兇時被打駡云云奉諭送慈善團留養聽候出示招領 
[刦贓查傳失主認領]  
　　美捕房中西探捕於本年陰曆二月間迭次破獲路刦案其大帮搶匪分别獲解公堂懲辦的吊到各種刦贓灰鼠皮袍·直貢呢馬褂元色呢馬褂·等多件尚無失主報領以故捕頭麥根泉氏於昨特飭探捕查傳被路刦失主來捕房認領 
[日暉港前晩查獲私鹽]  
前晩（十二）八九時日暉港浦面突有大毛篷船一艘旁有小划船一隻緊靠大船之左相並而行均有私鹽满載希圖偷渡過浦當爲緝私二營稽查密悉立即駕船追獲計有私鹽三十餘擔并將鹽犯王天能一名獲解送營奉諭押候法辦 
[三盜併解警廳訊辦]  
　　四區楊·李·二巡官日前率同警探在虬江路緝獲身帶手槍子彈之霍佩錦·劉寶富·王秋原·等三名已誌前報茲悉該犯等迭經署長劉秀峇嚴訊數次據供當晩糾黨多人擬往滬太汽車站附近搶刦某洋紗號行經虬江路被拘云云又據王供前充海軍兵士及上寶漁業等保衛團丁起案之子彈係前由海軍中帶出手槍於去臘賣與某米行小主人曹福生得洋四十五元等語當飭長警傳到曹福生據供係保衞團團員故自備手槍奉判曹交保手槍存案霍等一併解廳究辦 
[冒探搬取家具之控究]  
　　揚州人趙士山前在四區控唐寶生姦拐其媳趙胡氏一案經劉署長判胡氏給本夫趙玉金領回唐處拘留十天已誌前報詎唐在押時趙士山同流氓王阿六等冒充偵探至唐之住所將器物箱籠搬運一空二房東陳陸氏上前攔阻被王阿六連批其頰唐釋出後投該管五區三分所告發經孟署員提到趙王一併解科轉解本廳核辦 
[司賬被控案注銷]  
　　近世藥房前投法公堂控司賬張秀德私行舞弊共計一千餘元求請追究等情被告延農復律師代辯稱原告所控各節完全不實求請注銷准予反訴等語奉判候下堂諭飭遵茲經中西官商明堂諭判以原告所控証據不足將案注銷准予保留被告反訴權 
[公共公廨訊案彙錄]  
　　昨日公共公廨訊理民事訟案併誌於下（一）德商富來洋行訴許少卿·　竹軒·不付期票洋案被告許少卿代表江一平律師以許在日本患病請求延期而原告之律師則請爲缺席判决堂諭許少卿再展期不到此次雖有電報證明在日本患病究竟是否屬實姑寛自本日起限四星期趕緊投案聲明理由請求復審逾六星期不到原告毋庸到堂飭提許少卿按照原告控數履行（一）虞際堂訴俞少熙欠欵案堂諭俞少熙抗不遵繳飭令到案按照原告控數執行（一）葉承明訴邱玉田欠惜洋案堂諭被告不到原告證明欠欵屬實應判令償還原告洋一百七十五元並自起訴日起至清償日止按年八釐之利息及堂費一面飭被告等到案交保（一）天發祥皮貨號訴陶柳堂不還定洋案堂諭被告不到原告證明欠數實應判令償還原告洋五十元並自起訴日起至清償日止按年八釐之利息及堂費一面飭被告到案交保（一）羅北源訴邱甡記欠借洋案堂諭着被告等償還原告洋九百四十四元並自起訴日起至清償日止按年八釐之利息及堂費（以上葉承明起羅北源止三案原告所呈書類證據均未貼有印花税票由俞襄讞諭令該原告等照章補貼）（一）楊慶澂延羅傑律師請求准其爲乃弟慶昌之保護人案堂諭楊慶澂旣據呈騐醫證因病不能到案准予改期訊奪二月九日諭准之公示哈華托律師之請求未定以前停止登載（一）王保相延高露玲律師訴陳大有私造閘北工巡捐照混售致被充公請追損失案被告延露雪臣律師辯護堂諭兩造在外旣有和解希望准予改期七天訊理（一）陳大有延露雪臣律師王保相損壞名譽案堂諭案已和解改期七天訊（一）林阿堂訴傅惠卿不付票洋案堂諭木案准予提前排訊（一）朱子昭延江一平律師訴徐屏周欠票欵案堂諭改期七天訊（一）德人福勒司延甘維露律師訴鄭姚根欠洋案候宣布堂諭 
[誌謝]  
　　昨承商務印書館惠贈東方雜誌第二十三卷第三號小說月報第十七卷第二號各一册又承銀行週報社惠贈第四百四十四號銀行週報一册書此併謝 
 
 

Page 16

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *商業市况 
[釐價堅漲拆價轉鬆]  
　　昨日星期二洋釐市况勢頗堅漲上午開盤價爲七錢一分七釐二五下午續好一二五價爲七錢一分七釐三七五較漲六二五拆價初趨平開價仍爲二錢後則轉鬆爲一錢七分較上日小去三分三月份期洋亦見上升早市價七錢二分零七五較好一二五後又稍好價爲七錢二分零八七五計漲三七五小同行所做市價廣角小三七五價五錢七分銅元回長五百文計三百六十一千五百文衣牌亦較漲六文爲二千五百九十三文惟其餘之價仍然呆滯江角小洋六錢零五釐角岯二百零六文貼水五十三文 
[標金續趨平疲]  
　　昨日大條近遠期各縮一二五近期掛二十九辨士八一二五遠其爲八七五銀價小二五爲六十四元七五美匯兌開盤勿動仍爲四十八元六角二五收盤小一二五爲四十八元六角一八七五四美不變仍爲四十六元半日英大零六二五價爲一先令十辨士八七五倫敦先令小一二五爲二先令十一辨士半之掛價五月份標金開盤較漲六錢計三百十六兩三錢後尚平定至先令揭曉祗印美嗬三匯稍緊香匯略疲致金價小去數錢乃至八兩以内及十時許先令等價完全改貴惟香匯勿動各内價亦改緊於是金價遂自三百十七兩七錢直好至最高價爲三百十八兩六錢惟人心難堅金價亦帶疲勢及十一時許已小至七兩以内後雖艄回好然於十二時二十分復又跌至最低價爲三百十六兩七錢較至最高價計差一兩九錢迨至收市因買戶稍多故又好起四錢爲三百十七兩三錢收盤烚赤開盤爲三百三十七兩七錢五分收盤爲三百三十七兩五錢與上日相同登賬補水價同爲一百十七兩午後補水仍爲該價金價亦仍平平開盤價爲三百十七兩一錢自先令開出後曾好至三百十八兩四錢以各内價尚穩後至轉鬆勢甚疲弱致金價復下降收市價爲三百十六兩九錢較上日續小去八錢全日市况尚稱平靜 
[外匯掛牌初平後堅]  
　　惟香匯獨稍見鬆 
　　昨日各匯掛牌於上午揭曉僅有印匯小二五掛一百九十六羅比美匯小一二五爲七十一元一二五嗬匯小七五爲一百七十六盾惟香匯獨鬆較小二五改爲七十七兩半其他全無更動至十時則一致改貴然香匯仍然不動先令縮一二五價爲二先令十一辨士印匯又小七五掛一百九十五羅比二五法匯小十法郎價爲二千零六十法郎美匯續緊二五爲七十元零八七五東匯大二五爲六錢五分七五嗬匯又小二五價爲一百七十五盾七五新匯大二五掛八十兩零二五云 
[英美日三匯均初堅而轉疲]  
　　（先令）昨日掛牌較縮一二五爲二先令十一辨士係十時所改縮銀行暗盤上午改後曾見趨軟推結果則平疲上午開出賣價爲二先令十一辨士六八七五買價二先令十一辨士二五掛價改後賣價二先令十一辨士一二五買價爲二先令十一辨士一八七五爲最緊價後即轉鬆計賣價爲二先令十一辨士二五買價二先令十一辨士三一二五收市午後初之賣出價爲二先令十一辨士三一二五買進價爲二先令十一辨士三七五後又軟去零六二五計賣價二先令十一辨士二五買價二先令十一辨士三一二五後又回至賣爲二先令十一辨士三一二五買爲二先令十一辨士三七五收市乃較上日又續稍硬至於交易稍有成交惟不湧旺如麥加利出二先令十一辨士一八七五匯豐銀行買入二先令十一辨士二五又台灣出二先令十一辨士二五以上各銀行賣買各有一萬鎊之數午後有安達出五千鎊價二先令十一辨士三一二五 
　　（美匯）上日掛價初小一二五掛七十一元一二五後又續小二五計七十元零八七五各銀行賣買依然寥寥所開之價亦趨平疲如上午開出賣價爲七十一元三七五買價七十一元半後則好起一二五計賣爲七十一元二五買爲七十一元三七五後又回好賣價爲七十一元三七五買價七十一元半收市下午價初爲七十一元三七五賣出買進七十一元半後又好至賣爲七十一元二五買爲七十一元三七五惟即步鬆至賣價計七十一元半買價七十一元六二五收市云 
　　（東匯）昨日初時開出之掛價未有升降後則改漲二五計掛六錢五分七五銀行交易尚爯不惡所做之價亦初緊幾疲計前市開出六月份賣價爲六錢五分二五買價六錢五分一二五後好至賣爲六錢五分三一二五買爲六錢五分一八七五爲最高價然即步小至最低價爲六錢四分九三七五買爲六錢四分八一二五然該價鮮有成交至收市則賣價六錢五分買價六錢四分八七五下午初之賣價仍爲六錢五分買價六錢四分八七五後又好至賣出爲六錢五分一八七五買進計六錢五分零六二五惟結果仍轉鬆賣價爲六錢五分零六二五買價六錢四分九三七五收盤較之上日微見趨疲正式成交有正金共入百萬左右價自六錢五分一二五至六錢五分不等又曾賣出六錢五分及六錢四分九三七五各十萬元又實業及三井兩銀行各入十萬元價亦同爲六錢五分一二五實業又出十萬元價亦六錢五分一二五下午有朝鮮出八十萬元價自六錢五分一八七五至一二五又出五萬元價零六二五又三井出十萬元計六錢五分一八七五及一二五兩價成交又住友出五萬元價六錢五分一二五云 
[神戶美英印三匯市電訊]  
　　昨日神戶匯兌市上午十時來電云午前日美賣價爲四十六元四角三分七厘五較上日長六二五買價爲四十六元五角與上日相同日英賣價爲一先令十辨士九三七五較上日大六二五買價爲一先令十一辨士較上日縮九三七五日印賣價爲一百二十七羅比七五較上日小二五云 
[各匯市况跌多漲少]  
　　上海銀行四月十三日國内匯兌行情報告云今日銀匯京津漢同跌五錢洋匯天津九江跌五角烟台跌一元厦門漲一元汕頭漲三元其餘各埠平定惟本省江北一帶略見更動茲將賣出匯價列下京公砝爲一千零四十四兩津行化爲一千零五十二兩漢洋例爲一千零三十三兩洋匯北京仍爲一千零零二元漢口天津　兩名　　　　零零一元　　　　　　千零零五元　台爲一千零十元厦門爲一千零十七元汕頭爲一千零十五元徐州跌五角爲一千零零六元五角 
[公債現疲期挺市况稍佳]  
　　昨（四月十三日）各債期發市况前市依然清淡後市則稍見起色惟金融仍無市面全日交易九六較多整六次之七長仍屬寥落現貨市面始終不振全日祗做開七長整六及五大三種其他均無交易至各債市價前市承前日趨勢依然平疲後市因買戶稍旺價遂步高如期貨九六平均約回高七角餘整六亦好起二三角至四五角七長較穩祇好一角許現貨以後市未有市面故價仍疲如七長小二角五大回下四角茲分述如後 
　　整理六釐整六現貨祗於前市做開價與前同爲八十八元期貨四月期八十八元三角全日不動較前日則回好二角五月期八十八元九角半比前市大三角較前日亦漲三角六月期八址六元八角比前市好四角較前日漲高半元 
　　七年長期七長現貨亦祗前市略有交易價七十八元較前日跌下二角期貨四月期七十八元四角較前日續好一角五月期後市未有開出前市價七十八元八角較前略好五分六月期未有市面 
　　九六及其他九六現貨全日無市期貨四月期六十四元九角半比前市漲高五角半較前日回漲六角五月期六十五元六角比前市亦漲高七角較前則回漲八角半又五大現貨於前市開出一盤價九十三元六角比上週加古四角 
　　成交總數昨日期發交易共計六十八萬五千元内九六占三十九萬五千元整六公債二十一萬五千元七長七萬五千元現貨成交僅計九千元中五大五千元正六七長共祗四千元 
[紗花跌小]  
　　外棉平疲···通標軟弱···市勢跌小 
　　昨日星期二本埠紗花因外棉趨軟原棉疲弱大戶繼續加碼多頭陸續了結市勢逐步跌小惟據業中人之觀察仍無甚上落可言大約棉紗在三四兩之間棉花在兩許左右往來盤旋以待時機之變化茲將期現紗花市况分列於後 
　　期紗紗布人鐘標準前市以外棉平疲通標不振近遠期均跌三錢至八錢後市因原棉續疲多頭了結各月續跌四錢至八錢全日共成交一萬三千五百五十包收盤價列左 
　　四月期一四一·八○跌·九○七月期一四三·一○跌一·四○ 
　　五月期一四二·五○一·○○八月期一四三·八○一·一○ 
　　六月期一四二·七○一·三○九月期一四四·一○·八○ 
　　現紗客帮方面北帮動辦尚形暢達全日交易約有一千七百包賣價午前跌二錢五分午後平平問有跌二錢五分者計牛莊帮進二十支雲鵬十六支水月日光五百包天津帮進二十支豐年藍鳳仙桃十六支藍鳳日光三十二支金鷄等牌五百包廣帮進二十支採花仙桃十支大發二百包川帮進二十支採花天女歡喜十支天官一百包漢口帮進三十二支金城三馬金鷄四十二支金城八十包雲南帮進十支金鷄三十五包其餘蕪湖江西寗波汕頭内地等帮共進三百包廠家未聞開出各牌市價列左 
　　十六支大發一四四·五○十六支日光一四七·○○四十二支金城二七二·○○ 
　　十六支藍鳳一四五·五○二十支歡喜一五三·七五十支童子軍一三○·二五 
　　十六支水月一四七·○○二十支仙桃一五九·五○十支金鷄一三一·五○ 
　　十六支日光一四七·五○二十支豐年一九五·三五至一三○·六○ 
　　至一四七·○○二十支雲鵬一五四·○○十支富貴一三三·○○ 
　　十六支豐年一四八·○○二十支藍鳳一五四·○○十支大發一三四·○○ 
　　十六支仙桃一四九·五○二十支富貴一五六·○○十支天官一三三·○○ 
　　十六支藍金魚一四二·七五二十支立馬一立○·七五三十二支金鷄二一○·○○ 
　　十六支丹鳳一四一·○○二十支採花一五四·○○三十二支三馬二二八·五○ 
　期棉通州標準前市因外棉跌多漲少本埠到貨擁擠廠胃不健近遠期均跌一錢五分至三錢五分後市因大戶加碼市氣益疲各月續跌五分至二錢五分全日共成交二萬九千五百擔收盤價列左 
　　四月期三一·○五跌·四○七月期三一·八○跌·四○ 
　　五月期三一·二○·四○八月期三二·一○·三五 
　　六月期三一·四五·四○ 
　　現棉公會消息陜西花到二千九百件姚花到五百包通州花到三百包市盤如左 
　　陜西花三一·二五怡和進二一○○件送廠 
　　陜西花三一·五○裕豐進一○○件送廠 
　　陜西花三一·二五東方進二○○件送廠 
　　陜西花三二·二五大康進一○○件送廠 
　　通州花三四·五○怡和進一○○○包送廠 
　　本花三三·七五怡和進三○○擔送廠 
[外棉平疲三品跌小]  
　　昨日星期二美棉初因補空而漲旋因天氣良佳及南方售出而疲計近期漲四至六磅音遠期跌七至九磅音現貨漲五磅音英棉期貨跌三四點現貨漲三點印棉初隨美堅後因多頭了結轉軟計孟加拉跌一羅比奧姆辣及白羅溪不動大阪現紗漲跌一二元三品期紗跌六角至二元六角原電列左 
　　美棉（十二日電）埃及棉 
　　五月期一八·九四漲·○四分現貨一五·八○跌·一五辨士 
　　七月期一八·三七·○六分印棉（十二日電） 
　　十月期一七·五○跌·○七分孟加拉二六○跌一羅比 
　　十二月期一七·一七·○矣分奧姆辣三一九不動 
　　一月期一七·一二·○八分白羅溪三四九不動 
　　現貨一九·四五漲·○五分大阪現紗（十三日電） 
　　英棉（十二日電）藍魚二五七不動 
　　五月期九·四七跌·○二辨士紅財神二四一漲一元 
　　十月期九·一○·○四辨士福島二三五跌二元 
　　現貨一○·一○漲·○三辨士三馬二三四一元 
　　三品期紗（十三日電） 
　　前市開盤收盤後市開盤收盤與上日比較 
　　四月期二四三·○○二四三·八○二四三·六○二四三·一○跌·六○ 
　　五月期二四六·八○二四六·六○二四六·四○二四五·九○·六○ 
　　六月期二四九·五○二四九·四○二四九·二○二四八·二○·六○ 
　　七月期二五一·七○二五一·三○三五○·九○二四九·八○一·三○ 
　　八月期二五三·○○二五二·九○二五二·二○二五○·九○二·○○· 
　　八月期二五三·○○二五三·九○二五二·二○二五○·九○二·○○ 
　　九月期二五三·五○二五二·九○二五二·一○二五一·○○二·六○ 
　　十月期二五三·六○二五三·○○二五二·六○二五一·一○二·五○ 
　　大阪紗布兩市平穩（十三日電） 
　　棉紗現貨因日匯續趨漲風輸出帮自不敢問津内地需要亦絶少呌買之堀市况閑散行情無大變化中等二十支四月期呌價爲二百四十八元木日僅鐘現貨十六支價爲二百四十二元雙鹿四月　十六支價爲二百四十五元各有少許成交 
　　棉布市况買氣依然清淡賣方亦不急於求售行情無變化本日指環牌少有成交價十二元 
[孟却斯德紗布週訊]  
　　布市需要未因原棉堅穩而有進步最近雖有問訊然重要定單依然缺少國内及歐洲靜寂印席因加爾客塔地方之不靜營業不多中國方面略有白色及花色布交易春他各口未見暢達美棉所紡之紗略有希望埃及棉所紡之紗雖間有問訊然營業不佳出口亦無進步 
[德國棉業月訊]  
　　上月工作不多於數處每週僅一二日工作大多數全部停止原棉每鎊售二○·六五分較二月份跌·一九分存棉有二五一·六三五包較二月份少四九·三三九包二十支紗每基羅售七角三分較二月份跌二分印花布每米脱售一角四分較二月份跌·二五分 
　　紐約紗價跌小 
　　本週市價與上週比較 
　　二十支三角四分跌一分 
　　四十支五角九分不動 
　　六十支六角九分跌一分 
　　阪神二地之棉紗存底 
　　較三月下旬少二千包 
　　去年四月上旬三月下旬四月上旬 
　　十四支七·七○○包二·六○○包二·三○○包 
　　十六支一·九○○包一·三○○包九○○包 
　　二十支九·一○○包九·四○○包 
　　三十二支六·五○○包二·六○○包二·一○○包 
　　總計二五·二○○包一六·七○○包一四·七○○包 
[廠經法莊交易不弱]  
　昨日洋莊絲市歐莊方面對於陳廠經需胃不减而本埠法匯又值平定故法莊交易頗稱不弱計信孚信通安利各洋行均續抛上中下等白廠經八十包絲價依然平定中和昨購中等七里干大經二十五包行情如前愼昌進上等新灰經五十包價仍堅定僅黄絲經依然停滯云 
[横濱絲市又跌（十三日電）]  
　　生絲現貨又小去二十元最優等貨呌價爲一千六百三十元次貨爲一千六百二十元買方雖有進意然賣方則嫌價格過低態度躊躇故交易無大進步然對於特殊貨原輸出部甲九十號九十四號等呌買頗力漸有成交形勢將爲之一變現市與期市行情漸相接近茲將其絲市價列下 
　　前市收盤後市收盤前市收盤後市收盤 
　　四月期一六二·九○一六三·一○七月期一六五·九○一六六·四○ 
　　五月期一六四·○○一六四·三四八月期一六五·六○一六六·一○ 
　　六月期一六四·一○一六四·二○ 
[期粉交易寥落]  
　　全市共祗成交三十八萬餘包兵船現粉祗開二兩四二 
　　昨日期粉市面仍乏進展之趨勢緣各廠存粉尚厚烟津帮雖有現粉裝出而客銷觀望市氣平疲市場中純係投機家心思進出實銷依然沈寂昨市上午開盤後現期客胃不暢套頭套進四月份多頭五六七等月均有售出惟八月份廠方仍無開出市價稍有上落收盤價本月份二兩四錢二分半四月份二兩三錢九分二釐五五月份二兩二錢九六月份二兩二錢五分半七月份二兩二錢四分七釐五八月份二兩二錢五分除四月份價漲半分外餘均頌跌數釐午後開盤後交易仍無起色市價盤旋收盤結果本月份二兩四錢二分二釐五較前日收盤價計跌半分四月份二兩三錢九分二釐五較漲半分五月份二兩二錢九分二釐五不動六月份二兩二錢五分七釐五較跌二釐半七月份二兩二錢五分較跌七釐半八月份仍爲二兩二錢半無甚上落期粉成交額上午十四萬七千包下午十三萬六千包收市十萬四千包共計三十八萬七千包現粉兵船牌僅開價二兩四錢二分較前稍疲 
[糖市堅穩]  
　　昨日公會劃盤以荷蘭來電市價現裝爲十盾八一二五遠期六月份九盾七五七八兩月九盾六二五日匯異常堅挺是以開盤三月份爲兩錢四月份六兩九錢七分五五月份七兩一錢三五兩月勿動四月份則升爲七兩故市形尚平惟現貨八號劃六兩八錢二分五四號七兩三錢南規價亦稍回落 
　　東三二五六·五五東四二五七·○○ 
　　三温半六·七○四温半七·一五 
　　三七五六·七五燥荷白六·六○ 
　　四温六·八○二十四號粗白七·一○ 
[疋頭市况呆頓]  
　　昨日輪值英商公平洋行拍賣各種疋頭之期共排例各貨三百六十九件計一萬七千一萬七千一百八十九疋較上次少呌三十三件計一千二百零五疋茲將拍開各貨列後羽綢四十件計一千五百四十九疋價漲自二分半至三錢五分然亦有跌去二分半至二錢七分五寗綢五件計一百五十疋價小去二厘半至五釐漲者二厘半元絨六件計一百三十疋價跌自一分二厘五至二分半惟天賜加二分西緞四十一件計一千三百二十疋價小去二厘半至一分七厘五洋紗一件計五百疋價小二錢漲者三錢細布二十二件計一千三百二十疋價小一錢至一錢五分亦有加三分至六分市布九十九件計四千八百十疋價小自一分至三錢七分惟圈馬加一錢六分原布十一件計六百六十疋價漲三分至八分惟進利小二錢漂布一百三十五件計六千七百五十尺價跌落數分至四錢二分内稍有見漲數分至一錢四分市况仍趨疲軟客銷呆頓價難轉好大致跌過於漲云 
[五金市價略漲]  
　　昨日星期二各路出口尚稱不弱而各貨之售盤因受西匯短縮無論英美花色諸貨成本加重故略爲增漲聞昨日馬口鐵開出五百餘箱購進者客帮居多數蛋廠與作場次之英貨九十磅計七兩二錢五美貨八兩又一百磅英貨開七兩七錢五美貨八兩九錢平白鐵美貨到埠極稀存底亦已有限是以開價益見進步昨市開出四八片計十三兩五錢又慧星牌英貨開十一兩五錢餘如瓦楞鐵法西釘扁鐵字板剪口鐵等皆爲西匯關係均各提漲一錢至錢半不等獨青鉛一項因到貨續見存底充足走銷呆滯遂致售價跌少二錢五分計開十三兩七錢五分 
 
 

Page 17

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *自由談 
[茗餘偶錄] [  鄂]  
人惜塊遇折磨不知折磨方見眞性不察物情一生俱屬夢境·無事如有事時提防可以彌意外之變舌存常見齒亡戶朽未開樞蠧身被名牽樊籠鷄騖囊無阿堵物豈便求人满腹有文難罵鬼 
[天春樓脞語] [  笙]  
　　元旦典禮上 
　　前清元旦典禮明備祇威猶是海寓昇平景象以迄於今所謂春明夢華令人感嘅係之矣略云正月初一日丑初駕詣寅字桌前拈香團圓桌前拈香詣光明殿神牌前拈香詣天地前拈香次拈斗香次詣西佛堂拈香放爆竹至束煖閣明窗開筆看時憲書畢由吉祥門乘轎出瓊苑西門至天一門拈斗香次詣欽安殿拈香放爆竹乘轎至天穹寳殿拈香放爆竹乘轎由基化瘦端則門進吉祥門還養心殿步行至東煖閣小坐丑正二刻由乾清宫檐前乘禮轎出乾清門由景運門至奉先殿拈香步行升乾清宫寳座進奶荼畢步行至宏德殿進吉祥餑餑畢乘轎出鳳彩門進吉進門還養心殿寅正由吉祥門乘轎放爆竹進鳳彩門由乾清宫檐前乘禮轎至東西丹墀放爆竹出乾清門由景運門東華門至南池子堂子行禮畢乘禮轎仍由去路回至乾清宫檐前下轎步門由西煖閣乘轎出鳳彩門由瓊苑西門至千秋亭拈香詣斗壇拈香放爆竹乘轎出殿後至萬春亭拈香乘轎由瓊苑東門至承乾宫詣孝全成皇后御容前拈香行禮畢由景和門至坤寗宫詣西案北案灶君前拈香次詣東煖閣詣佛前拈香畢東丹墀放爆竹乘轎仍由景和門進祥旭門至敏慶宫詣孝靜成皇后御容前拈香行禮畢乘轎出祥旭門進龍光門至乾慶宫東煖閣詣神牌前拈香佛前拈香次詣文宗顯皇帝聖容前拈香行禮詣穆宗毅皇帝聖容前拈香行禮畢隆福門百子門至建福宫詣孝德顯皇后神牌前拈香行禮詣孝貞顯皇后神牌前拈香行禮畢乘轎仍由百子門進吉祥門還養心殿詣太陽神前拈香畢至東煖閣辦事召見犬臣畢 
[無綫電話收音器之種類（却酬）] [  周狂捐]  
　　無線電話創於美國而盛行於兩大陸其輸入我國不過三五年歴史津滬兩地漸有購置價目自數元乃至數百元不等但祗限於收音國内播聲電台除外人所設數處外國人尚少建設此海内科學家電學家不可不急起直追者也無線電話收音器之種類甚夥各家不同但不外三式 
　　一曰頭戴式器上有二帶帶之兩端綴音鼓二以帶套頭上二音鼓適分落兩耳上最宜於個人之用 
　　二曰箱式箱式有立方鐘形各項依共鳴定理放大普通放大爲原音之一至五倍可供多人共聽 
　　三曰喇叭式此式或爲直形可釘懸壁柱上或爲？形可置桌上發聲基宏數百人亦能聞之 
[餓能療病之異聞] [  鄦挽沉]  
　　美國大文學家新葛雷耶氏著「不食冶病奇談」一書閱之頗趣略譯數段以供讀者研究 
　　余（氏自稱）每日必箸作十六七小時因起胃病屢愈屢發不得已不事箸作赴醫院療治終歸無效於是余决計放棄萬事研究健康之法而徬徨無計行將束手待斃乃天不絶人一日忽晤一女友相與縱談漸及於余之所苦伊乃出其餓的療病法告余余實行之第一日終日不食頗覺飢餓至翼晨則饑感漸减遂至毫不覺饖及第二日體力大弱起立之間略感眩暈余因危坐室外就日光下第三四日身體仍覺疲勞而精神則漸清明第五日後乃飲牛乳每一小時進温牛乳一杯而余之體重計一日約增四磅有半且思慮清晰得以披閱書籍而不倦計共餓十二日而胃病全愈永不再發（其書尚載極多餓能療病之實例摘錄數則於下挽志） 
　　有一少女有便秘耳聾神經痛及粘膜炎症亦行餓食療法而至全愈 
　　一妊婦頭臘疼痛醫師斷其不出十年即將就木婦聞此宣言殊爲喪氣分娩後實行斷食九日而其頭痛愈後享年九十一而終云 
　　一人嗅覺完全脱失味覺亦失其功用後决行斷食及第十三日食慾自起略進肉羹如是者又數日始食麵包等固形物而多年錮疾竟得霍然云 
　　一老人年逾花甲患脹满症者已閱多年遍嘗湯藥終鮮成効後實行斷食而愈 
　　一少年顔面深皺斑痣遍面醜陋不堪後行斷食之治療法每隔一月餓十天半年而皺紋斑痣漸次平復終竟消滅於無形云 
[龍華考證] [  章次公]  
　　滬西龍華寺相傳爲三國時東吳西竺沙門康僧會精修祈得五色舍利吳大帝命建塔以表之時赤烏十年也閒嘗考之史册上海在三國時尚是沙灘一片（更有謂上海在唐以前尚未成陸地者見梁任公中國歷史研究法）安得有建塔之事再證之高僧傳康僧會傳此說尤不足憑康僧會傳曰會以赤烏十年初達建業營立茅茨設象行道時吳國以初見沙門覩形未及其道疑爲矯異有司奏權權因召會詰問有何靈騐會獲舍利呈權權大嗟服即爲建塔以始有佛寺故號建初塔因名其地爲佛陀里審是則吳大帝所建之塔在金陵而不在歇浦而龍華寺之非吳時所建更顯著矣 
　　龍華之命名蓋龍花也法苑珠林彌勒成佛時於龍華樹下坐華枝如龍頭故 
藝林 
[菩薩蠻] [  止止]  
　　近見坊刻雷君曜兄選刻五百家香命詩濫登拙作殊自愧也贈此誌感綺詞敢學冬郎步風懷聊託秋娘譜十載客長安不辭長鋏彈烟花編本事且作香奩吏獨自鼓瑶琴幸逢空谷音 
[買陂塘]  
　　中央公園　荷庚申客都門作 
　　認江妃風裳霞佩紅衣猶自低舞冰魂已歷人天刦且拓玉盤承露君莫訴君憶否當年幾朶仙雲護故宫禾忝歎满目荒凉銅駝荆棘翠蓋此擎雨凌波步還恐繡鴛遥妬芳盟曾訂沙鷺冷香合守空江老一会采香無數悽絶處誰能得亭亭不受人間暑儂心最苦算祗有雛鬟晩凉歌罷打漿共來去 
[菩薩蠻]  
　　大明湖泛悼 
　　輕舟沿溯明湖曲停撓開讌圍紅玉風引鬢雲香幾忘襟油凉回眸時一笑任索翻新調怕聽采茶歌采茶春恨多 
名以龍華名寺者首爲山東青州俞曲園茶香室叢鈔水經泗水篇云泗水西有龍華寺是沙門釋法顯遠出西域淨海東還持龍華圖首創此制法流中夏自法顯始也然則華夏之有龍華圖旣起自法顯則上海龍華寺之建於東晋以後必矣世又以龍華寺曾一燬於黄巢之亂不知何據史戴王芝仙擾亂浙西而不及巢浙西於唐時爲嘉湖等處果否波及上海則非予之所知矣 
小新聞 
　　北京西四牌樓北後帽胡同門牌十五號院内住戶朱楊氏年四十許其夫早故只有一子名德山年二十餘歲朱某曾在提署當兵旋經編人軍隊開往京外家中只楊氏一人生活甚爲艱難院鄰有名吳鳳者年三十餘歲冀縣人向倚賣大米粥爲生日久與楊氏發生戀愛同居度日儼若夫婦日前朱某因軍隊遣散始行回京比及抵家見屋内大不似前擺列吳某賣粥傢具等物詢之其母據稱代院鄰吳某收存朱某信以爲眞然而居住一屋吳某無法住宿乘朱某外出時始敢與楊氏相見乃謀彼此善後辦法楊氏反覆籌思以設如商之其之子當然遭其反對豈知事隔三日被朱某查知内幕乃向母追問楊氏知無可隱始將家中如何斷炊爲生活逼迫故嫁與吳某云云其子聞說以老母依人顔面何在當迫令其母速與吳脱離關係楊氏雖允可但與吳某說明吳竟大怒謂數月以來花去若許錢財今旣云斷絶須賠償已往損失朱吳二人因此各有芥蒂至昨晨相遇時言語失和上前扭打朱出木棍吳持鐵通條互打吳擊中朱之頭部偏左當時血水暴流負痛逃出到該管派出所喊告警察訊明上項情由遂連同吳某楊氏一併帶往右四區成訟云 
[記假鬼] [  天恨]  
　　吾友戈秉直嘗告予羅塘鎭東某地荒僻多樹某年忽傳林中藏一長鬼高丈餘周身衣白出時口中吱吱作怪聲遇之者無不警且暈鬼乃刦其金剥其衣有若綠林之剪徑然即僅驚而不暈奔逃圖逸者鬼亦必追及之爲害數月相戒忽過其地一日鎭有甲乙二無賴飲於酒家鄰座亦有三人共酌且飲且談忽及鬼事一人謂此鬼恐係　鼎乃人也而鬼同伴詰之曰然則其身何又高至丈餘前一人又曰詎有異物而猶刦財帛者吾决其爲膺鼎無疑此語爲甲所聞突以手擊桌呼曰然然是必膺鼎我當摘發其詐乙和之二人固皆膽壯議定即晩往日旣夕甲易黑衣携挺預匿林中乙則負裹以行信口度京曲誘鬼出也於時天色昏黯陰氣森然令人生怖旡何聞怪聲吱吱鬼果出現遥見之高與樹齊目閃閃露兇光兩手撑舉作攫人狀甲自後奮力襲擊之挺下而鬼倒忽化爲二向林中奔竄去追而執之則爲兩人奸遂破其裝鬼法一人立一人之肩衣特製長衣故高逾常人一倍云秉直又云此事距今才十餘年耳 
游藝消息 
　　崑劇傳習所自假座笑舞台於日彰演唱後賣座甚佳刻聞將於陰曆下月十一·十二·十三由滬上崑劇名家舉行大會串三天屆時必有一番盛况以饗嗜曲家云[  雲青]  
　　本埠東方影片公司係張君伯仁所創辦近攝一新片名兒女恨聞此片係家庭劇描寫父女間之恨史情節離奇曲折深刻有獨到處由董君導演現正攝取外景成京過半不日可與滬人士相見云[  天明]  
　　郎華影片公司新片「情塲怪人」情節曲折取材豐富刻已攝竣内景外景皆極可觀定今日試映云[  沫沫]  
　　北四川路大亞影片公司爲旅滬粤商所組織其第一次出品「疑雲」頗得社會之贊許惟自此片出世迄今爲時已久未見第二片出世茲聞該公司近正籌備第二片劇本亦已選定不久即可開始開攝云[  吳元麟]  
[恩與仇一名多情的女伶（四十七）] [  天笑]  
　　韋督辦的汽車回到家裡一問門房裡有什麽人來嗎答没有人來過先是詫異又問你們打過電話没有答没有打過電話并且家裡也不知道督辦在那裡他聽了愈加奇怪了便即一經到裡面因這定是昭儀打的電話了但他怎麽知道我在那裡呢急忙的進去一聽却是兩個女人的聲音俞加詫怪再跑進去第一個就是看見趙飛霞便道唉你怎麽也在這裡呀趙飛霞道督辦回來了不差我是特地來的韋督辦轉眼望過去却見陸昭儀急得在那裡發抖便道做什麽你是這個樣子　趙飛霞道怪不得夫人要抖我來報告一個消息給督辦知道誰知督辦却不在家中我只得報告了夫人你夫人是膽小的所以嚇得發抖了韋督辦道到底是什麽消息趙飛霞道我聽得有人要謀害督辦就在明天的早晨我得了這個消息所以星夜趕來的督辦道有這等事嗎那倒要謝謝你這時督辦一面說一面把眼光四面的兜轉却見了椅背上的那件斗篷說道唉這是誰的斗篷不是男人的嗎趙飛霞道是啊我是恐被人家瞧見所以穿了他們男子的斗篷來的督辦你瞧到底他們男子的身量高我要提起了一把纔可以走路咧不但是有斗篷却還有帽子咧督辦道我今天聽說你辕子裡告了假正打電話問你却不知道你倒在這兒趙飛霞道可不是我因爲今天身子不好告了假但是關於督辦身上這樣緊要機密的事不能不來報告 
 
 

Page 18

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *常識 
[儒釋之三戒（人生觀）] [  漸]  
　　佛戒貪瞋痴孔颧色鬭得其名詞雖不同而其用意則一 
　　色心多起於痴鬭心多起於瞋得心多起於貪雖造因與結果有種種不可思議之處或且有互相關連之處而苟能領會先哲埀戒之苦心則自少而壯而老必能逃出此三大塵網而保持其虚靈不昧之本體特爲物質所驅使而缺乏精神之修養者未足以語此耳 
　　人苟破此三戒之一必於不知不覺之中自受一種之痛苦小之害及於個人或一家大之禍延於國家與社會可不愼哉 
[我國宜用虚金本位制之必要（經濟）] [  仲誥]  
　　我國所用之貨幣以銀幣爲主幣以銅幣爲輔幣而外國則多以金幣爲主幣以銀幣爲輔幣因我國與外國貨幣制不同之故與外國交易時亦不得不用金幣也旣用金幣則金銀之比價常至懸殊因金之價權完全操於外國人之手故我國與外國營業常受甚大之損失實爲我國最不經濟之事欲補究之其法以用金本位制爲最善但因我國現在文明之程度及無多量金之故仍用銀幣爲宜國内宜用銀幣與外交易時要無損失於是虚金本位制尚矣 
　　虚金本位制者國際匯兌金本位制也詳言之即以金爲價值之標準無金幣之存在不過因與金本位國家匯兌之關係藉以維持其金銀比價之衡者也此法甚有利於我國望有此權者速知提倡也 
[天化痘（衛生）] [  曾立羣]  
　　天花傳染病之一也其病原當爲一種微生物因其體積太小故至今未能目察然可以科學方法證明其存在於痘疱之膿液中也該微生物能由接近病者之人用具及其排泄物等傳播而成疫焉 
　　傳染得是症者過十日乃至兩星期之潛伏期後忽覺嚴寒戰慄體温增高達四十度以上惡心嘔吐頭痛腰痛昏睡譫語至第二天乃現預發疹於腹部然不久即隱滅至第四天寒熱稍降（二十八度）始於顔面頭部乃及遍體發現所謂痘疹者初爲紅斑繼漸高起成爲水泡其中心略窪下形似蠶子至第九日後内容漸變渾濁而成膿庖旁緣紅腫疼痛異常寒熱又高至第十二日以後漸趨痊愈寒熱下降痘疱乾縮斯時奇癢難忍半月後痂皮始自脱去苟癢時抓傷眞皮者每留一瘢痕此痕圓形較周圍皮膚略低爲終身之紀念於美觀上留一遺憾然一度患之者即得有長久之抗毒能力故一生無再患者 
　　其併發症如肺炎腎炎腦膜炎心膜炎等皆能速病者之死亡孕者流産更多不免天花之經過及其危險旣如上述則當知預防之不可或忽也患者必須隔離凡接近患者之器物均須消毒未患者急宜種痘曾種而時隔已久者亦宜再種幸毋因特貽誤也（乙種酬） 
[模範青年之一（道德）] [  陸]  
　　社會人士對於學校青年多抱不满謂若輩志高氣昻目空一切不願受人指揮是以一般學子畢業於學校失業於社會者比比皆是然亦有見信於社會受人器重如吾友楊君仲臯其人者是不可以不介紹於閱者楊君姿質聰穎品格高尚而謙和夙爲師友所器重歷任學校自治會主事成績斐然又善演說曾於去年江蘇省第七屆演說競進會名列第一頗負一時盛譽卒業後服務錢業惟該莊須循例習徒三年方得爲職員凡洗滌盌匙拂几掃地等事必一一操作旁觀者以爲此等賤役而責令此優秀之青年爲之毋乃不情孰知楊君不以爲賤公餘之暇一一奉行有友人譏之曰此等職務傭僕事也吾儕中學生而習賤役耶不貽笑他人歟楊君曰僕與吾儕均人也無階級之分况此家常事務在校時早已習練何賤之有若夫旣爲中學畢業生遇有小事不屑爲有大事則不能爲且驕倨自若而爲社會所屏棄流爲高等游民者是誠賤人矣若楊君之爲人及言論非吾儕青年所當奉爲模範者乎（乙種酬） 
[兒童閒逛馬路之可懼] [  怡孫]  
　　上海「埠市廛繁盛人烟稠密小孩亦日見衆多斷非其他地方所可比擬上中社會每知將學齡兒童送入學校肄業逐日就學旣得敎師之訓練復少游玩之時間自不至有閒逛馬路等情獨是下等社會竟不知敎育爲何物任令小孩終日閒蕩於外蓋因滬上租房居住者多地位都甚狹小爲父母者不免厭惡兒童居家之煩擾遂取放任主義不加管束是爲一大原因但兒童天性好動不好靜旣徘徊於馬路之上即有種種不規則之行爲或互相追趕或彼此打架或跳立於馬車之上（即車後之踏脚板上）或故以磗石塞在電車軌道之中以妨礙車輛前日我於某馬路親見一童子因跳上馬車踏板而不及站住隨跌於地以致頭破血流該童痛暈未起遽有汽車疾駛而來此時生命之危間不容髮幸經旁人扶起始得無事亦云險矣然而馬路中之兒童此種舉動已屢見不鮮爲家長者亟應注意預加約束即無力就學亦當送入附近義務學校讀書以免終日閒蕩致生不測出（乙種酬） 
 
 

Page 19

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *本埠增刊 
[十誡片中的摩西倜然]  
　　摩西是舊約前半部中最重要的人物從現代的眼光看來「摩西五經」（Pentateuch舊約之前五卷）中的叙述來源很複雜而其中記載摩西之事業的出埃及記（Exodus）及民數記略（Numbers）更顯明地是從三種傳說的記載合併而成這三種傳說都各有異同之處但都是很有趣味的紀載 
　　第一派傳說說摩西避難於米地安（Midian）帮那地方一個僧侣底女兒們看羊後來便和其中的一個結婚這時候埃及王及要害摩西的人都死了摩西便回埃及去在路上時耶威（Yahwen耶和華yahovah上帝也）顯現於燃燒的樹叢中命他將希伯來人從埃及的壓迫之下拯救出來帶他們到迦南去摩西踴躍不信後來連接上帝的三個神跡他才深信他送信給以色列人中的長老並要求法老王許以色列人到郊野去舉行一個祭禮法老王拒絶不肯之後埃及便連接發生了七種瘟疫法老王便提了一種折衷的辦法摩西不允後來埃及城中初生的婴孩個個都快死了埃及人於是大驚趕快將以色列人逐出埃及法老王驚恐已消之後便派兵去追趕這此逃難的人但這些難民白天有重雲遮護黑夜有火柱防圍法老王的兵無法傷害他們後來以色列人過海法老王率兵追去就溺於海中摩西率領以色列人到曠野之中受盡了艱苦最後才到了西乃山（MountSinai）其時耶肆已在山顚便將摩西喚上山去摩西在山中住了四十天四十夜從耶威那里得了兩張石碑這時摩西的岳父何合來看望摩西决意陪以色列人同走他們漂泊了許久才達到克台許（kadesh）後來征服了摩阿國及巴來司丁的地方摩西便對他底人民宣布法律及敎言於是上帝喚他到彼士茄（Pisgah）山頂上將迦南（古希伯來人稱爲「有希望之地」）顯示給他看摩西便死了耶威親自葬他於摩阿國的一個山谷之中在這一派的傳說中完全没有提起摩西之兄亞倫（Aaron） 
　　第三派的傳說叙述到摩西之生他在一個木箱之中被法老王之女所發現他受敎育像一個埃及貴族一樣後來因爲知道自己是個以色列人便出去看同族人底生活近時他看見一個埃及人虐待一個以色列人他就殺了那個埃及人逃到米迭安地方去替他岳父看羊時上帝在哈來山（Horeb意爲上帝之山）上顯現並且宣布他底名字是耶威耶威因聽見被厭迫民族之呼聲就命摩西到法老王那里去要他釋放以色列人摩西到埃及去時在路上遇見他哥哥亞倫他們便一同去見法老王他們帶了五種瘟疫到埃及到了最後的一種瘟疫丨初生兒之死丨發生時法老王就許以色列人自由以色列人得到埃及人所送的許多禮物動身向迦南去誰知法老王忽而失言派了六百乘兵車去追他們摩西一揮他的杖便有一個天使下來攔住追兵追兵盡死以色列人得了天賜的糧食得以走到哈來山耶威便在雷電之中顯現於山上向人民宣布十誡摩到便到山上去乘他不在時他哥哥亞倫做了一隻金牛給人民摩西自山回來時看見人民繞了金牛跳舞摩西大怒便將上帝給他們的兩張石碑打破摩西又轉去見上帝從上帝那里得了法律便傳佈給人民亞倫反抗摩西便受了責罰另外還有兩人反叛摩西便被他吞了下去人民到了克台許（Kadesh）摩西派人去察看迦南這些人帶回的報告很不好說迦南地方不好人民便怨望報來要求仍舊到埃及去這時便發生火蛇傷人的瘟疫來責罰人民摩西就做了一條銅蛇凡向這個蛇一看的患者即愈上帝通知摩西說他快要死了摩西便派定了繼任的人宣布了他底最後的法律便死了他底葬處無人知道 
　　第三派傳說常將摩西與亞倫連叙這個傳說道是摩西亞倫在埃及時上帝對他們說話其時摩西八十歲亞倫八十三歲摩西亞倫就在法老王及他底法師們之前神奇地造出了六種疫癘當以色列人離了埃及去開踰越節的祭禮（Passover記念上帝殺了埃及人長子救以色列人的恩典）時法老王派兵追他們摩西伸手在海上海水立刻分開露出一條路給以色列人走過去以色列人上了岸時摩西又一伸手海水合攏將追逐的埃及人淹死漂蕩了許久以色列人到了西乃山上帝顯於山上摩西升入山上的雲中從上帝處得到關於居室器具及祭禮的指示另外又得到兩個石碑摩西與亞倫就組織了國家及宗敎這時有二百五十個王子反抗摩西及亞倫上帝便顯示一個神跡使亞倫的手杖上開出花來證明亞倫應作敎長摩西差了十二個人去測看迦南其中十人回來報告迦南不好這十人受上帝之罰而死摩西查了戶口派約須阿Joshua作繼任人佈了最後之法律便登奈波山Nebo而死死時身體甚健年一百二十歲 
　　從以上的三種傳說看來可以看出有許多關於摩西的事蹟是常在人民心中的這些事蹟便是（一）他的在埃及（二）他與米地安之關連及在哈來山或西乃山上的崇拜上帝（三）他在某族人民中的領袖地位關於這些事蹟大概是一樣的有些本住曠野的希伯來人到埃及去後來又出了埃及和西乃山的别族人連合採了一種山中的宗敎這座山是神聖的只知道山中的神是叫做耶威至於摩西對於這些事的關係大概是本來有這麽個人關於他有些傳說遺留下來於是他逐漸變爲一切風俗·傳說·神話的主人翁凡一切關於希伯來人出埃及及建立民族的種種傳說神話以及希伯來人從别處得來的傳說神話都歸到了這個摩西身上去結果便使摩西也神化了而後來遂成這三派關於希伯來人的傳說的主人翁了 
　　近在奧迪安開映之「十誠」其前半部就是關於摩西的事蹟是合併這里所叙的第二第三兩種傳說的 
　　其實關於摩西的事情究竟那一種比較正確是非現代人所能斷定的不過不論那一種傳說其不可盡信却是相同的這正如我國所流行的徐文長故事一般凡是滑稽弄人的事情都歸在徐文長名下摩西的故事亦是這樣的 
團體消息 
[商務印書館徵集圖書館文件續訊]  
　　商務印書館爲提倡圖書館事業起見徵集全國各圖書館應用文件彙齊陳列藉供有志研究圖書館事業者之參考等情已誌本報茲悉近日繼續寄到調查表·及章程·規則·目錄·表册等件者有北京朝陽大學·山東育中·醫專·河南一中·一女中·一師·一女師·一商·第小學·法政·中州大學·江蘇泰縣·張堰·盛澤·南匯·顧省園私立圖書館上海通信圖書館浙江雙林公共圖書館福建厦門圖書館莆田涵江圖書館四川涪陵縣共學圖書館等二十餘處惠件甚多現正着手整理云 
商場消息 
[粹華藥水之分銷]  
　　小東門中華路粹華藥廠除秘製杏仁精各種藥品發售外復爲病家謀於便利起見並以中國各種藥材用化學方法提煉藥水藥精專供中醫開方配劑之用病家莫不便之茲有鄂省醫藥會會長胡書城對於該廠所製藥水亦表同情昨特函致該廠擬在該省代爲設立分銷以期普遍而免病家煎煑之煩云 
[大東襪廠東號今日開幕]  
　　南京路大東襪廠因鑒於虹口市廛日就發達而設備稍好之絲線襪店尚付缺如故擇定西華德路莊源大東首設立分號内部設備完美雅潔異常凡日用化妝品蜜蜂牌絲線襪貨質俱致上乘定今日（初三日）正式開幕各貨亦於是日起减售二十一天 
[南洋襪廠設立分號]  
　　五馬路南洋襪廠開設多年營業素稱發達現爲利便虹口一帶顧客起見爰擇定西華德路新記浜路附近自建新式洋房設立分號定名曰「北洋」專發售雙鵝牌各種絲綿襪以及洋傘磁器化妝用品等等現佈置已將竣工預定陰曆本月初六日開幕 
[東來升金舖營業近訊]  
　　小東門大街東來升赤金號開設已久自甲子春加鴻記改組擴充後新式首飾各種金箔均皆完備近來營業甚爲發展云 
[鴻大廉價祗有四天]  
小東門口鴻大綢緞洋貨局自二月二十二日起展期大减價十四天各貨仍照碼七折發售營業較上次更佳而定製軸幛者尤多良以定價低廉有以致之也現悉該局廉價祇餘四天過期不再展云 
[先施運動部新到大帮網球器具]  
　　先施公司二樓運動部近由歐美名廠運到大帮老牌網球拍一九二六年之網球彈力充足網球鞋柔靱適宜價目亦克己聞連日中西人士往購者均頗贊美云 
[新新服式部新到衣帽] 　 
　　新新公司服式部新由歐美運到大批繡花女童嗶嘰衫每件六元九角五分起至十七元五角止又新式春天女帽每頂十二元五角起至二十一元五角止 
 
 

Page 20

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *[雙雙襪廠發行所將開幕]  
　　廣東雙雙襪廠所製各種絲襪線襪茲圖推廣營業起見特設發行所於畫錦里（四馬路北首）定三月初六日開幕屆時并大减價三星期藉誌紀念云 
電影界 
[柳碟緣　　中國古裝哀情影片「柳碟緣」主演者爲李曼麗女士前日起在卡爾登影戲院連映五日賣座甚佳並聞每晩九時一刻未演該片之先由主角李曼麗女士躬自登台演唱片中「情話」一段珠喉宛轉身段婀娜云 
[「地獄天堂」影片之重演]  
　　大中國影片公司新片地獄天堂前在中央正式開會深受佛學界歡迎如關炯之·狄楚青·諸君對於該片同聲讚許而哈同夫人及姬覺彌並製爲詩歌以讚美之今定於本月十四日起在新中央開映片中有古代印度皇宫及其服飾云 
[天氣報告]  
　　徐家匯天文台昨日下午四時三十分氣象預報云天晴黄海之上轉爲西風或北風風勢和緩揚子江以南風微而不穩定間有降霧或無風地方又昨日下午三時前二十四小時内本埠氣温最高七三·一最低四七·八去年同日最高六五·七最低四九·六 
 
 
] 

Page 21

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
 

Page 22

 
 
1;第一萬九千零七十七號;中華民國十五年 西曆一千九百二十六年四月十四號
星期三 * *   
 
