# 1884 - 357 - 4904210

 

Page 1

 
 
[石印申江勝景圖出售] [  點石齋主人啓]  
　　上海一隅爲各埠通商之冠極人巧之所詣足以上奪天工有雄而奇者有幽而秀者有醉心迷目極晉華而仍極超　者雖屢經其地而對客塵談不可以更僕終尊聞閣主人曰是不可以不傳爰倩吳君友如繪圖六十二幅又延諸名士分圖紀事或哦詩數章或塡詞數闋字則篆隸行楷無不備巨觀哉分訂兩本錘箋裝畵定價七角准於十二日晨三馬路紅禮拜堂南者申昌書畫室發兑外埠仍從舊處諸君子家置一編不但臥遊且資談助此布 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[損人不利己説]  
　　聖人有言放於利而行多怨可知利之所在怨卽隨之故孟子言上下交征利而國危長國家而務財用非君子之國也然而善於營利者則亦有數等焉其上者利人以利己己欲其利使人共享其利此卽以美利利天下之謂亦卽因所利而利之之謂也其次者則不能利人但知利己而尚不至於損人若損人以利已斯爲下矣顧又有下之下者損人而不利己則其舉動誠有大不可解者也泰西各國與夫日本之求通商於中國也將以求其所利而已然泰西諸國所志固在於利而利之所在人爭驅之西商以貨而易中國之財華商亦得以貨易西商之財且西南而薈萃於中國則華人上中下三等亦均得藉以爲謀食之地而輪舶往來飛行絶跡附載以往便捷非常西人之所求者如願以償而華人亦有以沾西人之利且不獨華人沾其利而已一國進商和約内必有利益均沾之説則是一國有利而各國亦皆有以利其利此所謂利人以利己故西商之來中國不足以取怨也若夫美國之與中國通商敦好藉以自利其國人迨國之人利矣而忽行驅逐華人之令例甚森嚴雖華人之行經其地者亦必勒索捐洋而後已更不思夫前者招工赴美維彼華人出洋應募爲之開墾種植創始經營以至於物阜民安利源大裕是皆伊誰之力而乃但知自利不顧利人此則其謀利之方已無足取而怨毒不免叢生已非善於爲利者矣至於法人聽流丕之言輕舉妄動從事於越南亦將以求其所利也而完善之越南不數年而至於喪師失地國滅人亡此其利於已者少損於人者多矣而又以利未全得之故奢願未償復遷怒而嫁禍於中國中國之邊防不得不加嚴中國之兵勇不得不加守城則募勇鄉則辦團其所費殊不貲也陸則添營水則增船與夫一切糗糧軍火器械之屬皆有所增卽不得不皆有所損此其損於人者更大矣然而損人至於如此而其所獲之利則安在乎前此未與中國失和之時河内則已據矣海防則已占矣沿紅河岸邊共得地四五處法人守以兵越人無如之何雖有李威利之殲猶足以自解曰損人以利已也今與中國失和恃其船舶炮火以肆行於中國海面而無忌馬江則水師墮其計中基隆則登岸而據守之彼以爲知此則中國必懼而議和而彼乃得以大言恫喝多方要挾又欲兾有大利之可獲而孰知津約旣由法人敗盟之後天威震怒和説不行决計與之開戰照便遍行於海外雄師畢集於　中法人此時雖欲俯首求和而亦不可得近日又得有京華電信謂醇邸面請於皇太后飭下各省督撫大員如有言及與法議和者均交刑部治罪已奉旨允准如此則中國必欲與法人爭勝負於疆場斷不肯降心以相從而法人又將於何取利然則前之欲損人以利己者兹則東京已得之地將有復失之勢而中國之地法人安得有之勢將變而爲捐人不利己法人之狡而横正法人之貪而愚也而孰知又有甚焉者則日本之助高麗奸相洪英植尤可異焉高麗久爲中國藩服則中國之必欲爲高麗定亂可知洪逆爲高國大臣妄行叛亂此不但中國所必誅即凡在薄海内外含生負性之倫孰不聞之而髮指眦裂日公使於率兵入衞之時倘能辨其順逆力止亂萌收奸相而誅之與高麗各大臣和衷共濟匡王定國在此一舉則天下孰不以日人爲正而羣深其欽佩不但高麗國之心悦誠服而已也卽中國亦將代高王感而謝之乃日人計不出此竟舍順而助逆矯召高　諸大員而槪予駢戮正不知其意欲何爲若以爲利則高麗國内大亂必將求援於中國中國有保護藩屬之責勢不得不爲之定禍亂豈有置之不問之理卽海内各國亦將羣起而議其後所謂利者將安在哉是不特損人而不利己且將大損乎已日本亦亞洲一大國何至出此下策也哉或者曰此事乃中日兩國之兵士互相鬥毆與國家大局初無所干故中國但簡吳續兩欽差前往查辦止帶五百名兵勇日本亦派井上外務卿往查雖帶有扶桑艦及水師提督與將軍亦未見其必出於戰或者尙不難於消弭也余曰幸甚 
[本館接奉電音]  
　　昨北京友人發來電報有十一月初六初十日諭旨四道敬謹譯登○十一月初六日奉上諭前據内閣學士陳寳琛奏前山西按察使陳隄在江南軍營貪侈驕縱各節當諭曾國荃飭令迅速回籍並派孫鳳翔將叅欵查明具奏兹據奏稱陳湜總統江南各營添派帮辦營員撥給公費尙無虚額侵餉情弊惟查駐車吳淞時往來上海確有遊讌妓館情事等語統兵大員目如何盡心軍事乃竟不自檢束私行遊讌實屬有玷官幾陳浉着交部嚴加議處欽此同日奉上諭山東督粮道員帛着福潤補授欽此同日奉上諭山東濟南府知府員缺緊要看該撫於通省知府内揀員調補所遺員缺着補授欽此○初十日奉上諭陳士杰奏請將虧短交代　兩延不完解之知縣分别革職查抄一摺已革山東定陶縣知縣袁炳坤昌邑縣知縣招汝濟萊蕪縣知縣陳景昕汶上縣知縣馬侃各於交代案内虧短正雜等項銀兩爲數均鉅勒限嚴叅迄未完解分厘殊屬玩延陳景昕馬侃均着卽行革職同袁炳珅招汝濟各任所寓所資財均着查抄備抵並着陳士杰咨行該員原籍各督撫將該員等家産一併查封備抵以重庫欵餘着照所議辦理欽此 
 
 

Page 2

 
 
[皖撫出轅]  
　　皖撫盧藝圃中丞擬親閲江北岸各處營壘炮臺沲邐至東西梁山定期初八日八點鐘出轅乘坐白雲輪船隨帶馬步戈什十二名武巡捕四員文巡捕一員書役四名想沿江各防勇久經訓練定必蔚然可觀也 
[臺厦軍事]  
　　平安輪船前由上海載運銘軍過臺因法船在洋日夜游儌難以度越因就澎湖登岸乘機雇坐漁舟陸續渡往該輪旋卽回至厦門初三日午後復將前次赴臺木及登岸之銘軍再行載往於四下鐘時展輪出洋未識能逹彼岸否也○吳春波總戎自奉上諭帶兵援臺後卽妥爲設法先將春字營勇附漁船陸續東渡復請水師提督彭軍門撥派水師左營竇容溪游戎所帶壯字營勇過臺仍請竇君管帶亦已附坐商船衝波而去總戎則於初三日坐平安輪船東渡云○厦門爲匯濟臺灣南北餉需要地現各省大員皆欽奉上諭援濟臺啺是以各處皆有匯寄餉銀運厦約共百萬左右現已匯者未及三分之一各大憲以厦地各官不能踴躍奉公設法籌寄特委陳麗生明府鄧别駕來厦督催無如臺地自被法人封口後信息不通商人去悉臺地洋銀價值如何雖有銀項大半觀望不前提道及厦防廳亦皆束手無法惟有加重匯費匯兑過臺並以現銀冒險託平安輪船帶往計彭湖協餉銀六萬元臺灣南北各七八萬元云○薛明谷州佐樹琿前奉臺灣道劉觀察委赴上海雇船載兵日前又奉憲委赴香港購辦軍裝初四日附南澳輪船赴港勤勞王事誠哉啓處不遑矣○前署臺灣鎭楊在元軍門曾被議革職回籍現左侯相復委令來厦公幹惟所委何事皆不得而知或謂擬在厦設轉運臺灣軍需局使軍門總理其事未知實否○近日臺灣南北四口中法皆按兵不動法人惟在海面日夜梭巡以防中國船隻渡臺接濟聞從前見華船渡臺僅開砲阻止今則一見華船遽爾掠去噫如此行爲非封口直行劫耳法人苟未喪盡天良清夜自思當亦抱漸無地矣 
[運司交替]  
　　張屺堂都轉握篆數月裁費卹商任才汰冗商民受惠良多兹當交缷之時塲運各商謹製聯額於長至日送至憲轅以伸咸戴觀察咸謝却之可見其不墓虚譽也新任程尚齋都轉於初八日已時進署未時接印至一點半鐘都轉具吉服升堂拜印畢公座四首領官曁鹽捕營都司等行堂參禮暖閣下甬道兩旁排列洋鎗大旗練員等隊直至二門旌旂鮮艶鼓樂喧闐觀者如堵須臾退堂各官及紳商禀貧威儀肅穆二門外車水馬龍尤爲擁擠計肩輿三百餘乘排至頭門外幾無駐足地聞都轉年逾花甲精神矍鑠兩淮本其舊遊地福星重藩邦上商民當同深欣忭也 
[查封花棧]  
　　旅館孤衾綺懷易動每有淫嫗開花客棧暗藏春色設計牢籠微窺行李之豐竟等念秧之騙苟非鐵石心腸難免墮入迷魂陣裏也蘇省道前街一帶經譚方伯明查暗訪密捕嚴封似乎淫風稍戢矣近有徽人葉某所開明吉棧當此風行雷厲之時猶爲巢燕藏鶯之窟日前薇署訪悉隱謀適逢吳縣更易之際面諭程序東明府嚴拿重辦當將葉某夫婦笞責遞籍所有少年婦女兩口交媒甲擇配一面回明方伯將棧　發封入官此後覊人薄宦作客他鄉庶免入於坎窞处 
[制軍閲操詳紀]  
　　上月二十六日湖廣總督卞頌臣制軍巡閲至荆州船泊江神廟縣令備行臺於貢院供帳皆極儉仆體憲意也制軍以泊船之地離郡不及十里遂飭勿入行臺連日辰刻赴教場騐操晡後返宿舟次迨念九日楊帆東下綜計向來巡閲之費實無如此次節省者二十七日制憲入城拜會祥軍帥旋赴南門校塲閲視駐防大陣及將弁弓馬騶從擁導煊赫莫比有列旗幟儀仗數十件嶄新奪目由江陵縣派差執掌外有城守營馬隊數十騎負弩前驅次則義順營刀乂數十對接踵繼至又次荆門營兵排隊徐口最後宜昌關護軍各執矛頭洋鎗屏息疾走肅靜無譁而督標之親軍小隊水師圍隊各執鴈翎刀矛頭鎗步武整齊擁護轎前轎用緑呢圍護四面各嵌玻璃制軍使服冠珊瑚頂端坐轎中神采煥然至教場口換坐顯轎登演武廳　上列公案三左祥軍帥右啓都統座也廳以下闔郡文武印委各員排班鵠立者不下數百人廳後有高桌二恒太守巍然坐之一桌置椅其上觀察使亦坐以觀軍容焉八旗步兵北向横排兩一字陣如卦之隂爻式左右各四旗馬隊從其旗色列於鎗矛之後兩陣之間以擡砲補其闕鼓角一鳴鎗砲轟如連珠纍　不絶俄由二路魚貫而前直打數十丈紫住陣脚如夾墻式右　東向左陣西向各以鎗輪擊馬隊亦從中闕前行藏於步隊之内槍聲甫息卽從旗門突出霜刃磨代蹄聲震地紫成八陣于步陣之前局緊機圓有條不紊將臺復鳴螺搖旂馬上燃鎗與步陣相應答排轟刻許仍各由原路退歸舊陣演畢閲各協領佐領槍箭及蹬裏藏身順風扯旗諸技隨放賞如例而罷二十八日制軍駕臨北門校塲簡閲荆州城守營伍本營叅守各懷甲櫜弓跪　營眼之外洎升演武廳先操大陣次閲團牌雜技最後演攻復北甯城式鎗烟噴霧彈火流星馬隊奪門冲入槍牌各哨繼之揭營幟于城上整旅徐還爲制軍道賀呼聲雷動儼然攻克名城氣象而或者曰此打弔樓之舊樣葫蘆也當不其然 
[新添巡捕]  
　　漢口洋街巡捕由來舊矣其中以西八一名爲巡捕頭再以華捕二十八名歸其統轄畫夜輪流換班巡緝如有更改章程必商諸華記東人蓋東人卽捕房董事也兹聞該董事新議漢口洋街巡捕太少須添雇華捕十二名黑人兩名再添副巡捕頭西人一名分任其事云 
[火災彚述]  
　　鄂省入冬以後天氣晴和百物枯燥以致回祿之禍時有所聞前月廿九日午刻龍土廟朱如臣水果行突報火警頃刻間警鑼聒耳水龍馳至灌救當卽樸息未經蔓延本月初三日晨七點半鐘又聞火警瞬息黑霧障天濃烟幕野諸善堂水龍畢集噴水若珠火勢遂殺詢之係花樓上首小董家巷湖邊街道巷口茶室後某长兆禍該宅惟夫婦兩口僦　樓上清晨呼一年纔十二歲之小姑先起令燃火爐煖隔宿啜殘肉温遺火蘆柴上頃刻燎原二人赤體奔逃得免於厄被災者約五六十家焚斃小孩一口是處係靜僻之區惟木作　腐蔑作絲線帶子烟店茶室等鋪餘皆住宅約焚至兩點鐘之久初四日晨五點鐘時又報火災係在興隆街焚去江盧柴園子據云被仇人縱火未知確否 
[甌東紀要]  
　　邇來温郡花會甚熾閭閻之受其害者指不勝屈下河鄉石壇花會帥夏某紏集亡命之徒明目張膽在該處開塲紏賭迄今愈聚愈盛甚至數十里外之人莫不趨之加騖駐劄狀元橋之練軍及廣勇屢欲前往詐索無如若輩耳目甚靈得信後卽預作准備上月二十四日該勇等一抵其處兩下卽相械鬥有練軍三四人身受刀傷廣勇亦傷數人夏右手被砍幾斷其黨受傷者亦十有餘人然開賭固屬違禁而圖詐亦犯營規是以兩造各自罷手均不鳴官云○上月二十五日晚上四顧橋班流氓鍾大姆曁蔡某等四人在蒼橋戚友家飲酒過多乘醉偕往道後觀音庵叩門索茶時已三鼓各尾早入甜鄉流氓等見其門久不開遂携石亂擊隣人聞聲如鼎沸隨開門而出向之婉勸流氓等非特不聽竟將庵門撞開一擁而進大肆猖狂各尼姑初擾不堪齊聲呼救該庵與道署僅一檣之隔温觀察聞之卽飭親兵前往查詢得悉底藴遂將鍾某獲送縣署研訊究辦聞張邑尊已將鍾笞責一千八百板發翼房營押矣書云自作孽不可逭誠鍾某之謂歟○温郡海防捐欵業已議有定章所有城鄉殷戶以二十畝田起捐每畝捐洋二角五分前月十七日開局設席延請紳士書捐江北岸某紳物議沸騰咸謂其過於苛細甚至匿名 
 
 

Page 3

 
 
揭貼遍滿街衢惟願總董徐孝廉剴切勸導恪守定章庶不使憎兹多口耳○温州鎭憲張奎垣軍門擬自磐石起至黄華關止二十餘里内一律築建土堤以便泒兵駐守海口故於上月二十八日乘小火輪前往看視形勢云○龍灣砲臺業已將次告成式仿西法製造精堅臺内妥置巨砲一尊以機器施放可及數十里其餘後瞠大炮十餘尊均能命中二十餘里如再能派撥　練砲兵數百名駐守此臺以當法船進口來路法雖有利砲堅船亦安能飛越而過哉○温州府胡練溪太守及瓜已届交缷有期城鄉紳民之送萬名傘德政牌者頗形濟濟並聞新任李太守於本月初八日由省啓行如從東路過甯波附輪抵甌則月望左右定能熊旌蒞止矣○前報載拿獲閙教案内之柴下榮當經張邑尊訊問供認不諱惟放火一節諉爲並不在場本月初四日邑尊復行覆訊柴仍執前供邑尊命上天平架柴始一概直承現仍發押原處至雙門外獲來之五人是日亦已覆訊供皆狡展不承喝用大刑面不改色邑尊亦飭管押原處云 
[鄂省官報]  
　　十月十五日新選雲南臬臺史來省赴兩院禀到十六日專辦沙口厘局候補同知趙鎭邦辦坪坊厘局候補縣丞程福清俱往兩院稟辭回局十一日署崇陽縣鄭敦祜到省赴兩院稟知催領廣西協餉委員江蘇候　府袁恭宏候補同知章乃縉俱赴兩院禀辭十八日候補縣劉詡奉首府委會同江夏縣往鄉勘災稟辭十九日委辦督銷局江蘇題補道張銘堅來省往兩院禀到旋於二十日接營鹽局事務廣西候補道程恒生交缷督銷局事俱赴兩院稟知候補縣吳國恩奉首府委往咸寍勘被淹情形差禀辭利川縣徐嘉禾奉臬憲委會同漢陽縣查拿藉考聚賭痞棍赴撫署稟見往兩院禀知前署蒲圻縣廖鴻潤回湖南見辭本任黄陂縣吳念椿缷事回省往兩院禀到黄石港厘局候補同知　其瑗回局赴兩院稟辭二十日卽用縣傳爲霖奉首府委往嘉魚縣勘紴災情形往兩院禀辭署松滋縣陳彦綬奉番憲委解荆州滿營俸餉等銀往兩院禀知候補縣汪瑞曾自黄陂會審回省並奉潘臬憲委赴武昌府讞局額外學習差赴兩院禀知二十一日候補府史敬銘學臺科試漢郡代慶太守提調差禀見往兩院禀知廣西候補道程桓生禀見往兩院禀辭二十三日安陸同知楚秀禀見赴兩院禀謝推升長盧運同二十四日候補府江麟瑞候補同知施啓華候補縣潘兆基俱奉藩憲糧道會委辦清查豁免局務禀知二十五日留甘候　同知賀代傑候　縣余國瑞俱中湖南催解楊欽差恊餉來省禀到見辭 
[鹽臬拒捕]  
　　上月杪有湖兩協標砲船二艘巡至震澤鎭相近横閂里地方突遇鹽船十九艘販私者皆係廣人該弁兵等上前欄截鹽船竟敢開鎗拒捕一兵立刻中鎗斃命兩面鎗砲齊施彈如雨下砲船寡不敵衆弁兵受傷大半共斃八人内一人年祇廿五歲其餘各人紛紛帶傷鳬水而逸回去乞救及大隊砲船得信往援則鹽船已揚帆竟去矣鹽臬之充斥如是豈非地方之害哉 
[鐵雍談資]  
　　京口友人來信云前有甲乙二人各乘一無鞍之驢行至金山渭地方草軟河平頗極馳騁之樂甲體癡肥類祿記驢則筋柔骨細力不能勝前歸忽蹶甲倒翻地下頭面均受重傷裂一目烏珠迸眶外然不能效夏侯惇之拔大而啖遂痛極暈絶於地幸乙急扶起雇人舁回延請傷科醫治然雖無性命之憂恐獨眼將軍斷不克发杜陵所詠一雙瞳神點秋水矣戲無益信然○初四日晚十一點鐘時忽西南方火光燭天警鑼亂擊時西北風　緊各水龍方欲馳往救護而火光已淡視融氏息怒而回後知僅焚去小街後草屋兩間猶爲不幸中之大幸也○鎭江西鄉乍樹崗某甲近日患病輾轉於床遂致不起前日一命嗚呼早赴黄泉路上妻央人報知親戚擬停屍一日然後成殮殮期親戚畢集將舁屍入棺甲忽抬身而起危坐床沿談笑自若一時諸親戚悮爲走屍各鳥獸散其妻細視情形知係死而復蘇遂喜出望外復邀集衆人歡呼慶賀云○某甲向在寓中爲夥近以瓜李之嫌爲寓主辭歇甲無可棲身下榻某姓烟館同居某乙積得洋蚨二三十元中見利垂延遂卽誘之入諸喝雉呼盧夜以繼日不但腰纒輸罄且更賭貨如山矣乙知被暗算心實不甘一日向晚趁甲不在將伊竹箱扭開取其衣物楊長而去比甲得信往道則已去如黄鶴悖入悖出其甲之謂歟 
[掘塔記前稿]  
　　會有陳　在某紳家司會計間瞽者善相欣然請教瞽者捫其頭自頂至頸撫摩殆徧憮然曰子相中無腰帶分然額有豐骨五年後當大富陳自念寄人廡下手無點金術焉能致富而心竊喜因曰倘如先生言不敢忘報自此以後瞽者或設肆市中或棲身野廟輒以其暇至紳家一探望而陳持籌握算忽忽五年依然故我竊歎瞽者之言不騐一日獨坐斗室中仰屋長嗟而瞽者適至延之上座囁嚅而請曰先生言我今年當大富三百六古日已去其半而天不雨金地不見寳豈時運猶未至耶瞽者曰吾曾言方塔下有藏金頗憶之否子能掘之暴富何難哉陳以爲然密約壯士數十輩夜深人靜列炬持鍤以往四圍張帷幕使火光不外露於是芟荆榛撥瓦礫共掘三坎深不過五寸尚未見金而東方欲明間樹外人語歴歴知爲鄉人之趁曉市者恐人覷破疾趨而歸時則今年七月廿五夜也次夜復往掘至丈餘果見光粲粲而質纍纍者滿坑谷焉數十人往來擕運徹曉始盡秤之得十餘萬兩與諸壯士瓜分之且賂寺僧喚叶匠砌磗於塔之四隅以滅發掘之迹而獨不與瞽者金瞽者大憤　徧告於衆由是里巷閧傳皆知陳之掘塔矣昭文常熟兩縣令聞之先後履勘召里正笞之而寺僧與陳均已遠遁召瞽者而詢之以金未掘盡對 [E>此稿未完[淞口近聞]  
　　前日午後泊於張華浜之六號兵輪管帶金君蓉齋調齊水師於行臺中會操各陣步伐整齊軍容嚴肅眞不愧千城之選也○前午督轅親兵管帶吳君出營偶經十六間轉角地方適有腐乾担在旁被馬　倒担夫戰慄不敢言吳君喚至馬前女慰數語帶至六營公所償以洋二元担夫喜出望外叩謝而退吳君之愛民如此愈可想見軍令之嚴肅○朱星鑑觀察聞滬上兵船水手肇事輕騎來滬藉觀動靜勤勞王事於此見之 
[歇浦叢談]  
　　薙髮匠某甲在外虹口敦裕碼頭開設店鋪歴有年所該處有潮州人林某所開之小押鋪東夥俱係甲店主顧甲有夥某乙現已歇業遂往押舖包攬薙髮生意舖主許之甲恨乙之奪其主顧也昨日邀乙評理乙卽暗唆押鋪主出塲相助兩相扭毆當有薙髮近華桂芳從旁解觀詎小押舖主之姪林得林竟持水手刀將華右手腕連戳三刀血出淋漓輕巡捕將林拘入捕房管押一面送華至同仁醫院數治○昨報英國兩枝半桅兵船一艘於前日進口停泊浦江昨早又駛出淞口○前有粤妓巧雲在虹口鹽水妹家不愿接客被鴇婦毒毆經巡捕拘解公堂黄太守判將該妓發交廣肇公所由董擇配該公所卽將巧雲配與某鐵匠爲妻近因巧雲忽患瘋症且遍體毒發該鐵匠仍將巧雲送遠公所昨日該公所復送至英公廨而黄太守遂于午後飭差送至城内普育堂安揷 
[邑尊回署]  
　　上海縣莫邑尊口前因公晉省兹以兵輪勇丁肇事一案經蘇松太道邵覲察立刻傳電至蘇飭令邑尊回署故邑尊於昨日上午十點鐘時已乘輪返滬矣 
[逆案過堂]  
　　金阿二一案經上海縣莫邑尊訊實後親押至蘇本月初六日經臬憲札派長洲縣提案覆訊金供詞翻異稱並未將樹棍 
 
 

Page 4

 
 
毆父是夜我實因瘋病復發早經安臥我父向我索錢我卽給錢三百文伊尚稱不敷我忿極將錢一併擲出適中我父要害以致斃命又問屍妻金姚氏一味含糊全無實供邑尊遂飭將金等一併回監禁押至初八日臬司親臨覆訊初仍狡供喝用大刑始供認屬實定於本月十三日同崇明逆案恭請王命接律處决云 
[騐屍詳述]  
　　寗波會舘西南褚家橋浜西日新里内袁裕蘭鞋底作夥龔阿度吞服洋烟身死經四圖地保報縣請騐莫邑尊正赴道署稟陳公事至三點鐘後始帶同刑仵書役人等親臨檢騐先問該圖地保隨傳店主袁裕蘭及同業倪司務小棗子陳三枝等紬問情由小棗子供倪司務託我薦生意我無薦處轉託龔阿度龔稱袁裕蘭作内正欲添人但同業規矩如有新夥進店須交押櫃洋一元五角每日做鞋底三雙三日之後再行定見乃倪司務每日不能照例做工因之兩日後袁將倪歇出給錢一百四十文倪旋同我理綸我詢之龔始知底裏然吃茶吃酒已用去錢三百文要龔賠出龔亦當場應允此初七日事也初八日龔誤聽薛阿榮之言稱此錢無須償還爾如有錢可借我交清會項覓將錢取去龔至此實已無錢遂不肯還但倪司務之傢伙尙在袁處如欲取出須先將茶酒費三百文交還倪因於初九日將馬掛質錢託我携去取　事後我卽進城至初十晨薛來言龔已吞服洋烟隨卽邀我出外倪陳所供略同邑尊隨詰袁裕闌究竟龔於何日身死袁稱初九晚龔自外回來至對面空屋睡下初十晨時已不早尚未起身前去呌喚始知已吞洋烟施救不及旋卽斃命至薛實不相干龔本蘇人年二十歲祗一中表姊妹在申此外惟叔父在蘇邑尊謂龔雖白尋短見但究因薛取錢所致如何不干伊事現薛何在袁稱不知去向邑尊隨飭抬屍檢騐屍身業已發變仵作如法詳騐喝報的係吞烟身死並無别故隨飭由董收殮加封發壇標記邑尊復傳袁等四人研詰隨卽釋出着將薛尋到再行集訊時已將近五下鐘邑尊遂登輿回署 
[冒認人妻]  
　　童長興訴稱曾娶王氏爲妻結偶十載家室相安我旋於去冬回籍今年正月間來滬則我妻及十二歲之女孩竟已不知去向且被捲去衣飾若干現查悉在憲治居住往領不面求提訊斷黄太守准卽飭提　後前日午堂集訊童申訴前因該氏供稱姓黄母屬姓李夫名廷榮於光緒元年去世遺有子女各一子名尚貴現年二十一歲在立發洋行生意女名桂珠年十一歲素守清貧忽奉票提殊屬不解至童素昧平生反令我抛頭露面匍伏公庭心實不甘叩求澈究黄尚貴供父親去世多年我母撫我長大現在立發生意至於童素未識面何得妄控並據黄徐氏供黄李氏係我夫弟之婦黄張氏供黄李氏我夫之嫂同稱我等皆寡居向來清貧苦守並無不守婦道之事又據張乾元供黄李氏係人内侄女夫死寡守多時難以度日我每月貼洋一元現幸内　孫尚貴長大可能養母我在蘇州生意昨接姪女來信被誣控因卽投案剖白鮑阿裕供爲輪船生意黄李氏係我舅母舅父廷榮物故多年向來開設洋貨店故後閉歇舅母撫養表弟長大現在洋行餬口太守問童爾與伊等有無嫌隙竟敢矇控答稱黄氏確是我妻况尚有十二歲之女孩今竟匿不至案顯見情虚太守大怒飭將童笞四十板童又稱伊等勢大使我含寃受責太守復飭責六十板隨命鮑阿裕至該氏家將女孩抱來越刻抱至太守命其逐一指　稱呼無錯又令其與童質認該女回稱此人不識太守間童爾可聽見否答稱此女不是我生年已十四歲矣太守笑曰據爾所供取妻十載焉有十四歲之女孩種種虚誣已可概見復合掌頰四十下又謂黄李氏　童土氏等曰爾等隱情本分府不予深究着一併斥退 
[店夥捲逃]  
　　石路萃芳園烟館司事甯人某甲歴來虧空不少昨因店主盤查各帳甲知難暪過遂竊取烟膏四百餘兩及銀洋等物而逸店主洪乙杳悉情由急訴知保人著爲清理未知如何了局也 
[勸人行善延嗣啓]  
　　謹啓者昨據少欽先生備述夢語如此確鑿而益信人之無子息者可以力挽焉藜回溯幼時先祖省齋公諭及五十一歲得先伯愛惜逾恆僱一乳嫗撫之迄三歲先伯將雞毛帚玩弄乳嫗奪下而先伯哭一聲卽殤乳嫗叩首請罪先祖謂祖母曰不必歸咎乳嫗余日前已有異夢先伯坐在危險處未曾往抱而夢已覺預防其未能長成也其工資照數給之不出一惡言洎通知嫗夫曰非汝妻之過也是我之脩德尚未圓滿耳該夫婦轉驚爲喜叩謝而退迨五十有六歲而先父諱上書下巢公生先祖請祖母曰是吾子也旋述日前曾得一夢見有小僧在蔓草問拜跪叩木魚誦經有人告余曰此誦經者卽爾子也云云先父成婚入泮曁藜就塾先祖享壽八十有八尙及見之先祖惜字數十年見道路泥塗有字紙棄擲親自掇拾始終罔懈遇有乞丐者流每日酌給錢文且以錢預置案頭每名給一文卽先祖不在座乞者亦取一文而去鄰里戚族競樂道之先祖母及二老常常諄諭至今猶堪記憶藜度少欽先生夢中老者方巾道服揮麈來談要勸人行善延嗣煞費苦心與先祖之夢前後如出一轍焉爰紀其顚末以資諸急求似續者諒弗哂言之迂闊也歸安趙炳藜謹述於青藜閣 
[秋夜懷友集唐]  
　　吟乍新詩寄浙東白居易一聲南雁已先紅吳融相思相見知何日李白人去人來自不同羅隱蘆葉有聲疑露雨朱慶餘布帆無恙挂秋風李白去年花裏逢君别韋應物車走當聲語未通李商隱 
[滿庭芳燈下懷古]  
　　千古江山百年人物閒來無事燈前撫今思古掩卷話當年至此英雄安在想昔日奪地爭天從此後氷消瓦解都付夕陽邊消磨任風雨六朝事業都付寒烟憶風流憑吊豪傑堪憐商女不知此恨後庭花唱澈瓊筵又誰問靈魂一片落葉語哀蟬蘭陵虚已子就正草 
[江督門抄]  
　　初四日知縣吳漢東奉委南門外保甲差龔長恩朱之幹均奉司委府發審差委署雨淮鹽運司程恆生禀到知府李式金禀知接楊宫保知縣陳壽康禀知曾家驥丁父憂首府兩縣禀知都統姚夫人於初二日　故知縣吳漢東奉委南門外保甲差龔長恩朱之幹均奉司委府發審差○初五日知縣萬青選禀知奉委水西門外保甲總局發審差知縣閻寳麒禀知初一日接管湖南會館　事候補道　　翎禀辭回清江　運局知縣萬青選禀知奉委水西門外保甲總局發審差○初六日署　臬司田見辭赴任○初七日廣東知縣盧　戍到見由廣東來候選縣魯祖　禀到上海來○初八日辦理揚州淮軍軍械兼偵琛江南洋務河南候補道李正榮到見揚州來補昨日署兩淮鹽運使司程醒生安辭赴任　　牌示　揄青日司員缺前經請以巡檢孫樹相現已奉部　准自應飭赴新任 
[蘇省撫抄]  
　　初八日新任江西撫憲德浙江來調補蘇州府魁禀知本日接印正任常州府桐禀知交缷署蘇州府事候補府張球禀知本日到工料所差候補縣孫茂橿服闋禀到五品銜知縣用　省直隸卽補州判王介耆禀知奉委津局海　董事差　丞金桂芬禀辭赴盛澤厘局分卡差從九朱錡禀知奉首府委代理長　縣吳塔司巡　事　糧道王老大人於十一月十九日前授　臬憲李鴻裔大人之官太太於十一月二十日均　辰○初九日候補同知吳恆禀知奉委赴浙江嘉湖公幹候補縣保錦華松江提銀回候補道庫大使陳恭懿禀知辭奉委赴淮揭徐三屬催驛站奏銷補造册差　九林守　禀知奉委解部庫銀兩赴天津孫啓燮華亭海塘工竣回○初十日寳山縣張禀知缷事因病回省就醫從九　西周禀知　首府委　長洲縣陸墓　查案差俞龍盤禀辭回常熟洋藥分局 
[浙省撫抄]  
　　十一月初三日署乍　同知繆禀見卽辭赴任候　縣潘　禀見銷新市厘局差○初五日候補府陳乃　差人晋　禀知初一日交缷　石厘　卽　　建崇安轉運局張礽杰由嘉興厘　差人普省禀知　粮札委會辦海運津局差同知　人寳　知　粮委滬局差知縣周祖升　奉飭知奉部　準予起復禀謝候補府經歴胡元溥銷温州解　欵差○初六日運司成差人禀安謝壽候補道吳　人禀安銷假知府鍾大鈞禀見總兵萬重暄安南來浙禀安杭府委蕭會催南米電報局員張禀見差卽辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[燕臺近事]  
　　○日前海防營勇在只楚瞳修築營壘兹已一律竣工矣○本年洋土銷售寥寥且奸商時以西土充頂洋土私貨日多一日致洋藥厘捐大爲减色日來局勇稽查益加嚴密一經拿獲除原貨充公外尚須議罰聞公所向各士行及烟館等定有成約如能暗透消息得獲私土者將貨瓜分故現在土客之被獲罰鍰者實繁有徒誠所謂因小而失大也○登郡科試已畢學憲於月之初二日起馬前赴萊州開考矣○每逢科試之期俊秀之報名錄科者趾高氣揚居然秀才酸氣有數人紴黜而回路過某集遇一老傭策蹇負重從人叢中得得而來口呼乖仔乖仔盖登俗鄉音以撞爲乖又將看字輕吐爲仔恐其碰橦故使預爲之備也若輩乃悮爲詈已譁然曰孰爲爾子且甘受爾乖乃矢口毒詈贈以尊拳旋有一村老笑容可掬曰君等得非皇皇然太學生乎夫以俚語村言污上舍君之耳宜其怫然不悦也唯唯而已各俊秀知句中有句遂赧赧然頳顔避去○燕地歴年設有粥廠以濟飢黎本年於月之初一日開廠施放遠邇之艱於餬口者届時源源而來踵爲之接云 
[市棍逮案]  
　　○杭城數日前聯橋上新開連勝閣茗寮座中客滿裙屐如雲肆前有點心攤釋溲蒸浮略堪果腹蓋亦小本經營也是日有機匠四人曁鄉民三人同至啜茗笑語喧譁頗有旁若無人之槪旣而連呼點心館食饅頭炊餅各四盤食後不名一錢反謂鏝頭不熟效女嬃申申之詈攤者再三申訴一機匠卽取盤投諸河時旁有二客見而不平勸之曰彼係小本窮民汝旣白吃其點心何可更損其器具一少年攘臂而起曰吹縐一也春水干卿甚事而欲饒豐干之舌耶若不緘口請以雞肋當尊拳二客默不敢言任其辱駡一少年忽自指而言曰我係東街機坊某某藉藉有名豈有來吃白食汝明日欲算錢文尋乃公領取可也言訖揚長而去二客隨亦下樓當卽偕行至總辦公館中細訴其事總辦詢明姓氏卽於次晨飭巡弁局勇訪拿當卽獲住兩人其二已知風遠遁矣茶肆主及賣點心者恐被株連驚懼不小後聞巡弁言昨日二客乃分巡局之委員始敢放胆照常設肆云 
[合浦還珠]  
　　○揚州許某業青衣娶妻某氏有殊色風流倜儻素不安於室許有烟霞癖晨皆顚倒初弗禁妻所爲久之許賦閒絶無聊賴家室勃谿適有儀棧吏眉某回好色者流思納一美妾而不得一日向晚公餘間步見許妻粉白黛緑倚門賣俏吏心蕩神移艶羡不置詢諸隣右知其底藴謀所以金屋藏之者乃挽某嫗往説願以洋銀一百廿元易之以歸許正在窘鄉欣然書劵吏之契友商夥某一力玉成之旣得阿嬌如獲拱璧伉儷之歡綢繆之意有難以言語形容者未幾許所得銀已罄偶與同里訟師甲述及訟師某曰若旣負鬻妻名何賤售若比哉刻當棧尊履新之始何不以强佔民妻爲詞白諸官使其還若妻何如許卽具禀攔棧尊輿棧尊略詰數語發保甲局爲剖其案吏倉皇失措急求當事者爲之關説冀免罪一面將愛妾送還許某寢其事孰知自婦去後食不甘味寢不成寢幾有欲死不得欲生不能之勢於是另倩友人懇許願倍前值仍挾婦歸許見白鏹晶瑩復有垂涎意遂又俯如所請噫如許者眞無恥之尤矣 
　　日本詩人岡鹿門招同寺田望南君李芋仙剌名王紫詮廣文易實甫曾重伯二孝廉黄瘦竹居士小飲聚豐園望南賦詩留别依均和之○翩翩裙屐喜相過燭影搖紅月展波舊雨快同今雨聚酒痕爭比墨痕多烟花跌宕間中樂琴筑凄凉醉後歌猶有雄心消未得干將出匣手頻摩申左夢畹生稿 
　　寺田望南從東來偕其國詩人岡鹿門邀諸名士集飲酒樓時在座者李芋仙剌史易實甫部郎曾重伯孝廉黄式權茂才黄瘦竹處士及　　余也望南卽席呈詩因和其韻高軒海外快相過廻首歡場感逝波子在日東所眷角松聞已理玉客裏夢隨人影遠材中酒遜淚痕多河山百戰悲陳劫風月頻年付短歌老懶衰殘消壯志華鬘且伴病維摩○水末西風一鴈過傳來消息駭鯨波放懷今古雄才少喜事乾坤亂日多獨客憂時聊痛哭今宵對酒且高歌試看長劍天邊　幾度停杯手自摩○良朋異地喜重過實甫從杭州回重伯從吳淞回海上雲萍託素波文字傳薪流派　詩篇束　紀游多實甫有遊杭詩數十首把杯漫作看天語拔劍聊爲斫地歌高踞胡宋且向火斧柯莫假手頻摩謂芋仙○兩國橋邊記昔過同登畫　泛輕波日東新橋柳橋歌姬所萃處也離愁刻骨團欒少恨事廻腸感慨多重著征衫覓鴻爪不辭遠道唱驪歌相逢喜汝還初服聊把頭顱一撫摩望南曾棄官爲僧天南遯叟王韜未定稿 
[將發東京留别同人]  
　　○木落山河秋已過長風又破萬重波草堂舊雨酒邊散古驛新愁雁外多南泛湘潭弔忠憤北游燕市聽悲歌且尋鬼谷縱横士欲向天涯學揣摩日東寺田宏士弧待定草 
 
 
