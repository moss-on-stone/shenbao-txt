# 1909 - 218 - 4913120

 

Page 1

 
 
   
 
 

Page 2

 
 
上諭 
　監國攝政王鈐章　六月二十八日內閣奉上諭禮親王世鐸奏西陵梁格莊行宮值班大臣並未奏明請假先行回　京一摺會廣鑾於值班重差未經具摺請假擅自回京殊屬非是着交　部議處欽此上諭外務部左丞着高而謙補授未到任以前着陶大均署理　周自齊着署理右丞曹汝霖着署理左叅議右叅議着會　述棨署理欽此上諭民政部右丞着延鴻補授汪榮寶著轉補左參議右參議着　紹彝補授欽此上諭本日學部帶領引見侍郎嚴修寶熙奏對錯誤殊乖體制均着交部　察議欽此上論本日引見進士館畢業學員考列中等之吏部主事魏元戴着以原　官留部補用欽此旨廂紅旗獲軍統領印錀着卓凌阿暫行佩帶欽此軍機大臣署名奕劻　世續張之洞假鹿傳霖那桐宮門抄　廿八日　召見軍機　洵貝勒　薩鎭水　張蔭堂　吳宗濂論說 
　　 
[滬杭鐵路第一日通車誌喜] （東吳）昨日非滬杭通車之第一日耶。昨日非江浙自辦鐵路通車之第一日耶。東南之鐵路。廢草訂之約。改借欵爲存欵。經兩省官紳士庶奔走呼號之全力。以挽回此已失之利權。垂喪之路政。其間經歷種種之困難。節節之牽掣。局中人之如何支撑。局外人之如何補助。痛定思痛。蓋自力持廢約爭回自辦以迄乎今日滬杭之先竟厥功。無一日不在艱難困苦中也。今全路雖未告成。而工程已竟其半。回思前此萬衆一心龂龂爭執之初。在暗中霸阻者之多方掣肘。務以民志之渙散。路事之決裂。爲其獨一無二必達之目的。固無矣。即實心任事者之經營慘淡。芒鞋竹笠。來往頻頻。亦未敢必其事之略有端倪。即在今日也。而孰知汽笛一聲。濃烟數縷。昔之期望於想像間者。今已如願以相償。刻期而葳事矣。鳴呼。孰謂中國人之無合羣心乎。孰謂中國人之無進取心乎。海內諸君。其亦注意於今日滬杭之通車而恍然於吾民之具有振作乎。且夫可與樂成。難與慮始。非吾民有生同具之普通性質耶。吾觀於今日滬杭之通車。吾又不能不回溯前此蘇浙兩公司締造之良艱也。夫以本國之領土。創辦本國之實業。其不能授權於外人。稍明事理者疇不知之。然國權之喪失。於吾國幾。成數見不鮮之慣例。以故鐵路一事。遠則京漢。近則滬寗。其完全爲外人所主持者。吾國人視之。亦不甚以爲怪事。不僅此也。不以外人主持吾國路事爲怪事。并以吾國人主持吾國路事爲怪事。即如滬杭甬爭回自辦之初。不諒前此之竭力磋商。改草約之無效。易 
 
 

Page 3

 
 
借欵爲存欵。以成此完全自辦之鐵路爲可嘉。反聽信外人之指瘢索瑕。隨聲附和。而爲種種材料窳敗建築疏。忽無稽之論不根之談。以眩社會之信任。而社會中好爲求全責備者流。亦復以滬寗無關路事之各項糜費。（如車站等之務爲閎麗者是）而爲滬杭甬之指摘。夫事但求其牢固。則亦何取於美觀。今滬杭開車矣。非前此松。滬行駛之僅往來於數十里者比矣。材料之是否窳敗。建築之是否疏忽。前此部派之查騐員不足憑。今則可於實行上騐之矣。則自今日爲始。可以間執讒慝之口者一也。物竸天擇。優勝劣敗。天演之公理。故萬事以有比例而進步速。觀滬寗與滬。杭甬二綫。一爲外人建築之路。一爲爭回自辦之路。其經濟界之不敵。固盡人所知矣。然以交通論。則滬之於杭。猶滬之於蘇也。由杭達甬。猶由蘇達寗也。推之滬杭舊日之交通。有民船及小輪等。滬甬之交通。有海輪等猶滬蘇之有內河。滬寗之有長江輪船。兩兩相較。舊日之交通既略相等。則後日之商務當亦不至大相懸絕可知也。嗟乎。海通以來。吾國各業之無一不見絀於外人也。非一日矣。其間差可比較者。招商局之與太古怡和耳。然太古怡和。各有自立之洋行。因各以其公司船爲之挹注。而招商輪船則僅僅爲他作嫁。已有相形見絀之勢。則齊驅並駕之難也。自有此路之告成。夫然後東南之交通。不入外人之手。且兩相比較。則必兩相爭勝。而爭勝之豫備。胥自今日之通車始。則今日固借上海爲中外商戰塲之第一日也。而凡吾國內未經興辦及建築未竟之各鐵路。無不可視本路之告成。爲前車之鑒。則中國爭勝外人之　礎又在是矣。嗟乎。粵漢之爭執。忽起忽伏。已有年矣。下及川漢津九贛各路。果能實心實力。萬衆一心。其程功之速。何難與本路輝映於後先。夫碍於未廢之約。絀於未集之欵。因此而遷延其歲月。稽緩其工程。猶可言也。然就本路而論。廢約之幾費唇舌。籌欵之多方勸集。其經歷之困難。非有後於各路也。而程功獨如是其速。則洵乎公司之以得人爲貴也。鳴呼此則蘇浙兩公司之所以獨占優勝之點也。　　 
[專電]  
○電一（北京）成都將軍馬亮電奏藏僧以控趙爾豐案不直聚衆與亮爲難謂亮壓制僧衆趙爾豐來必益兇暴藏將遭難要求奏請撤豐另簡奉電諭善爲解散○電二（北京）東督錫清帥奏三省無布政司請升民政司爲從二品管理補署事宜奉旨依議○電三（北京）錫督又奏吉江離奉窎遠奏事會稿慮誤事機擬請要事會奏餘均由該撫主稿入奏列督名後俟出奏再行咨稿奉旨照准○電四（北京）直督端午帥召見時面奏蘇省應速設巡警道并保某某二人可以簡任○電五（北京）間張中堂確有乞退意○電六（東京）華盛頓來電聞中政府有召還駐美公使伍延芳之說○電七（東京）郵傳部委員胡惟憲到日攷察鐵路事宜本日（十二日）事畢回國○電八（東京）美國來電駐日美使阿武雷嚴謁見塔虎脫於摩薩　雪州皮巴利（美總統避暑地）面告日本親美之厚意且欲美國贊成修改條約。許日本以最惠國條欵。均霑移民制限之利。○電九（東京）日本高知縣知事報告珊瑚漁夫三百八名。行蹤莫測。其水雷艇隊所。發見之七十名。內十二名已死。○電十（東京）日本天皇擬於西歷十七號。賜宴日本實業家之前赴美國者於芝離宮。內閣總理大臣。及諸大臣。作陪緊要新聞一 
　　 
[軍諮處議訂管理陸海軍新章] 北京　　○管理軍諮處大臣濤郎兩貝勒以從前在陸軍部設立之軍諮處。所有編定章程與新立管理陸海軍事宜章程。諸多悉應改良。故昨已飭該處軍諮官迅速將新立軍諮處與海陸軍聯絡所管事宜章程急行編。定以昭愼重而立軍諮府之基礎　　 
[憲政館政務處議訂考試任用新章] 北京　○北京政編查館會議政務處諸王大臣前會屢議編訂文武官考試任用官俸等章已經數月。今已略有端緒。將次定稿。聞政界人云軍機大臣擬於本 
 
 

Page 4

 
 
年八月間先行進呈攝政王御覽後。再會銜具奏。　　 
[徐尚書赴津查核路政] 北京　　○郵傳部徐尚書出京勘查津浦鐵路一事定於二十三日午時專車赴津查核該路文件簿冊並因署直督那中堂將津浦路北叚被參各欵逐節查明奏經奉旨分別懲辦尚書自受督辦新任後誠恐津浦全路人員或有舞弊。則督辦幫辦必担責任。擬派員秘密查察。有無滋弊之。員並會同直督詳細調查。關於李德順。北叚派用各員。是否與彼朋比爲奸而尚逍遙事外者　　 
[翰林院截取不分滿漢] 北京　　○吏部片奏云查翰林院奏定疏通翰林升途章程內開凡讀講撰文編檢各員歷俸在三年以上者准以知府保送九年以上者准以道員保送六年以上者准以知府截取十二年以上者准以道員截取等語又近年宗室五品官員暨滿蒙科道郎中等官均准扣明俸次保送道府照截取用法分別撰用先後奏奉俞旨欽遵在案覆覈以上各項章程於滿蒙翰林是否同准保送截取之處。均未聲明。現據翰林院片商到部臣等竊思該院原奏所開讀講撰文編檢。本未專指漢員。且現在科道郎中。並宗室人員。均已逐加推廣。尤不便獨令翰林官向隅。至保送截取年限。自應查照翰林院專章滿漢一律辦理。其輪用班次亦即與漢翰林統較奉旨日期先後選用毌庸另立一班六月十五日奉　旨知道了　　 
[郵傳部鐵路學堂緩議之原因] 北京　　○郵傳部原擬設鐵路學堂現津浦鐵路又奉旨歸徐尚書督辦部中甚乏精通路政人才鐵路學堂之設益不容緩近日外間忽紛傳此事有中止之說其原因係由該部丞參廳欲攬此權利。而丞叅上諸公。又率多腐敗不諳鐵路學堂辦法。故此事尚未議及。非果眞中止。云　　 
[美使會晤外部之主義] 北京　　○美國公使近赴外部與梁尚書會晤聞其原因係爲粵漢鐵路借欵問題。並詢問中國派遣赴美學生之辦法。及其日期。與所派學生以願學何項科學者爲最多。至梁尚書如何答覆尚未詳悉　　 
[奏請矜原直言敢諫之臣] 北京　　○開缺甘督升允片奏略云查已革福建道監察御史安維峻。於光緒二十年因言事獲咎革職。發往軍台効力贖罪。三年期滿。呈繳台費奉旨著再留二年。欽此期滿奉旨釋回三十三年經禮部奏充禮學館顧問官。現經奴才聘請纂修甘肅通志。查該員志趣純正學行端嚴往者以言獲罪仰蒙先朝遣戍五年即行釋回是該員之過兩聖已曲宥之現在恭建恩詔起用廢員該員忠直之心。出於至性。精力尚健。未便聽其廢棄終身。茲據總辦通志局司道援案詳請合無仰懇天恩俯准將已革福建道監察御史安維峻開復原官出自逾格鴻慈謹附片具陳伏乞聖鑒宣統元年六月初十日奉硃批覽欽此　　 
[奏請開復已故御史降調處分] 北京　　○前粵督張安帥片奏云已故降調御史候補主出朱一新於光緒十六年經升任督臣張之洞。延聘主講廣雅書院。該員學術純正。志行端嚴。在院多年講課精勤待士眞摯成就最多靡不悅服所著有無邪堂答問一書。純粹平正懇切詳明通漢宋之郵貫中西之學其尤善者屏斥邪說無使滋蔓有功於世道人心甚大該員在粵歿後會經前任廣東學政臣惲彥彬奏准將其生平事蹟宣付史館立傳並賞加五品銜是其講學實效先朝早已褒嘉而生前所敍之官尚未蒙復職仰維聖主崇儒重道勵學興賢合無仰懇天恩俯念已故原任御史候補主事朱一新獲咎尚微有功學校准將降調處分開復以彰有德而勵將來六月二十日奉　硃批著照所請該衙門知道　　京師近事 
　禁衛軍第一標業經軍諮官哈漢章奉濤朗兩貝勒命令在京旗第一鎭內挑選足額。昨於十八日已將分配章程及官弁履歷兵士花名餉冊呈兩貝勒核閱。定期於日內親臨南苑操。塲點騐。　陸軍部鐵尚書刻與樞府商定擬往西藏蒙古巡閱邊情。即由北苑一鎭選拔精練兵弁二營隨同前往　學部以各省提學使均已簡放三年刻　學部調查各提學使等所辦事跡逐年甄別。日內將大有更動　資政院倫貝子以本院事務均須待理現孫相國時常請假擬奏請添設會辦二員。以資臂助。　理藩部壽尚書以本部近日整頓蒙藏之際事務殷繁擬奏請仿各部例添設丞叅。以資臂助。　政府近議融化滿漢及變通旗制諸要政擬會商慶邸。俟那大軍機回京後。再行開議奏覆。　郵傳部徐尚書現派前奉天支應處總辦陸緒聲充總司京奉鐵路全路稽查。前奉天巡警局總辦申保亨統總司京漢全路稽查。均已到差　　西報譯要 
○東督與川督對調風說　文滙報載二十七日北京電云聞攝政王對於安奉鐵路變局頗歸罪於東督錫良與日人決裂交涉故擬將錫良調往四川以川督趙爾巽改任東三省總督後經慶親王奏稱錫良赴東甫有兩月。近復出巡。滿洲各處查看地方情形。故於行政各事。未暇詳。及請再從長計議。云云此事大約須俟安奉鐵路問題結局後始能定議○間島中日軍隊又起衝突兩國又有爭端。聞由中國巡警啓　。傷日本憲兵共兩人。○日人對於安奉鐵路交涉之期望。　又載同日東京電云東京現望外務部會辦大臣那桐此後能在北京指導安奉鐵路交涉。並料中國官塲不致　撓重建工程聞該路現在進築頗達。 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[延吉邊防之片片]  
　　吉林學務之發達　延吉自邊務公署開辦後陳簡帥與吳督辦極力提倡學務於局子街設立學務公所而和龍峪之小學。琿春之兩等小學。延吉之北山小學暨速成師範半日小學巡警學堂憲兵請習。所皆漸次告成。自簡帥蒞省吳督辦調奉各學缺額不補巡警憲兵兩學堂皆閉今吳督辦履邊加意整頓各校中缺額已經補足并添聘教員。換去往日教授不良之教習。親舊教員謹愼從公與往時敷衍了事者不同將來邊僑子弟或可有爲國楨幹者出於此間交通之計畫　延吉交通閉塞深與兵事有碍平時由省至延者皆走老爺嶺張廣才嶺。隆冬冰結則走黃花松甸子敦化縣。兩路皆遠過八百餘里且崎嶇異常吳督辦前任邊務帮辦時會派測繪生踏勘各路詳細繪就精密同圖今又派工程隊斬伐樹木開闢大道。以便與省城緊接交通。各邊氓聞之均以此舉爲有益兵事與農商二界警兵之交涉　上月下旬延吉廳日本戍兵突至延吉巡警局殺死警兵人屢索不與。延請兼通日韓語言之華人爲繙譯。前往理論。詎日兵見此華人目爲奸細遽行捕拿。經中國警兵瞥見即將此人奪回後日僑偕數日兵同來警局索人。至局時爲崗兵所阻日兵即開鎗將崗兵轟斃。闖入警局逢人便刺。殺傷警兵三人。用鎗轟擊房屋。至瓦牕　。燬壞殆如鳥獸散。刻吳督辦已電禀東省督撫及外部請向日使交涉日來兩國亦均派兵陸續前往。以爲開談判時之抵制。分類新聞 
　　政界 
　　 
[自治公所推定各路路長] 蘇州　　○長元吳城廂自治籌備公所自成立以來擬照原有巡警區域先從調查入手惟各路地方遼闊須推路長爲之主持一切方有把握現已推定張君叔鵬任東路路長劉君雅賓任西路路長謝君佩孜任北路路長潘君子宜任中路路長惟現在婁齊閶胥暨南路三路無人推舉另日尚須續推矣　　 
[監理官清釐財政之認眞] 杭州　　○浙省自監理財政官任事後清釐辦法首由藩司入手並於二十二日盤查庫藏其歷年帳目頭緒紛繁官吏頗難着手惟監理官督貴綦嚴現擬先將累年虧挪墊借地丁正雜及外銷各欵綜核虧短甚鉅茲聞顏方伯擬卽日添委統計處帮辦四員會同檢核並傳諭兩廊各科書辦限十日逐一確查何欵盈餘若干何欵短絀若干何欵挪墊借用若干設法勻計彌補尅期造報而清界限　　 
[贛紳請禁米糧出口] 江西　　○贛省米榖僅敷民食今年以鄂省水災來江買米之船絡繹不絕以致米商會議漲價每石將至六千文現經紳商學界於六月二十二日在商務總會開會呈請馮撫禁止米榖出口大致以江右僻居腹地近年生計日艱猶幸出產米榖尚敷民食惟連年鄰省榖價繼長增高商人販運出口絡繹不絕民間杼柚爲之一空現查早稻減收市價將至六千文向來無此昂貴而秋收尚未分豐歉倘搬運過多以有限之儲蓄應無厭之取求食爲民天甚形慌恐況目前旱魃爲虐高原未苗漸就枯槁備荒之策誠不能不先事圖維紳等目極情形實屬自顧不暇若不速禁出口聽其竭澤而漁必致饑饉流離災黎滿目對茲荒象深切杷憂擬請即予禁口凡本省地方仍准流通如鄰省有乞糶之文但倉廩有餘亦當篤恤鄰之誼如晚稻得豐收之慶即通行無滯不敢抵閉境之談民先足食制貴因時公懇大公祖俯賜察核允准示禁商人販運米榖運出湖口俟收成豐稔即予弛禁　　 
[批示蒙城調查戶口辦法] 安徽　　○皖撫朱中丞批蒙城縣禀調查戶數劃分區叚並各員職務銜名禀云查該縣遵辦調查戶口劃分區叚選派調查員擔任義務各節辦理尚有秩序所需經費籌定後務速申報備查本年部章僅限查戶惟該縣城廂地方應于查戶之便一並將口數清查以立城廂自治之基礎前據自治籌辦處詳請劃分自治期限清單已將此項刋入由本部院批准通飭遵行在案仰巡警道轉飭知照　　 
[財政局限送舊式冊表杭州]  
　　○財政正副監理官王錢二京卿日前會銜通札各府廳州縣文云案查部頒各省清釐財政局辦事章程第十五條開清釐財政局應遵照清釐財政章程第四條第四項擬訂該省藩運道局各庫及旗庫收支章程並各項收入流水簿式支出流水簿式收入總簿式支出總簿式收支對照表式及各庫取支票式丁漕鹽課關稅釐金各種雜稅徵收票式前項收支章程及各項簿式票式由局擬訂後送部覈核咨由督撫頒布施行各項徵收票除存該署或該局及給納稅入收執外應以一聯繳存清釐財政局備查各等語應遵照辦惟擬訂新規必先調查舊案所有上下衙門局所經管欵項如何徵收如何支解各案原定章程暨歷年增損之案前經移行查取送到尚屬寥寥至其餘各項收入支出流水總簿收支表票各欵征收表票各有舊式亟應一併調查除分別移行外合行札飭札到該署即便遵照將以上各項收支章程簿表票式各就原來所有檢出一分或照錄一分務於六月內送局以便彙核酌訂 
　　交涉 
　　 
[蕪湖路礦會電爭礦約] 蕪湖　　○蕪湖路礦會致北京皖學堂轉代表方吳江諸公呈那中堂電云銅官案仰賴堅持全皖感激嗣因公　北洋懸案未結頃聞公仗節還朝凱已回國事應結局懇乞宣示廢約了案 
 
 

Page 11

 
 
並速照會英使飭麥離山尤殷翹盻蕪湖路礦公會叩寝又致北京外務部電云銅官案大部久懸不結羣情益憤頃聞凱已回國事應結局請速宣示廢約了案並乞照會英使飭麥立即離山弗得再延致釀意外蕪湖路礦公會叩寝　　 
[江北廳礦務交涉] 四川　　○江北廳龍王洞煤礦前爲英商立德樂私挖因此釀成交涉案件自廳紳設立江合公司後交涉愈多聞陳蓉曙觀察現與英領事議將該礦收囘自採乃英商索費三十萬聞已允給十三萬矣軍界 
　　 
[撥兵分防張廣才嶺] 吉林　　○吉省東南張廣才嶺一帶鬍匪猖獗當由中路調派步隊一營前路調撥馬隊一營齊赴嶺東胡家店會哨分途搜捕必期淨絕根株然後再於嶺上修築營房一所由中前兩路各派什兵若干名常川駐紥保護來往商民　　 
[請兵彈壓家族械關] 福建　　○惠安縣馬冠駿通禀省台文云惠邑地臨濱海山腰一帶獷悍兇橫實爲下游之冠該鄉莊姓聚族而居煙戶稠密向有大小房之分彼此各分氣類積不相能互鬬之安殆無虛歲皆係敷衍了事從未嚴加懲治以致益無畏懼竟視械鬭爲尋常之事此次大房莊邁因築屋起　與小房各糾族內子姪列械爭鬬搖旗吶喊儼同戰陣兩房各有致斃人命卑職訪聞立卽單騎飛馳彈壓解散曲諭萬端詎莊姓恃係族大丁多刁抗不遵現仍四處糾人尚圖互門實屬愍不畏法伏查該鄉蠻悍異常此次互相械門已釀多命非示以大隊兵威不足戢其兇橫之性而無抗官拒捕之虞合亟仰懇憲台咨商提憲派委副參游大員酌帶營勇數百名乘坐兵輪由海邊駛赴該鄉一面卑職會督防勇從陸路馳往兩面兜拿主謀械門及在塲帮門各犯務獲從嚴懲辦以肅法紀而昭炯戒學務 
　　 
[禀撥女學開辦經費] 蘇州 
　　○蘇撫瑞中丞日昨據北洋女子師範總理朱蔣嘉芳禀稱在上海創設中國女子學校現少開辦經費請飭撥欵補助等情當以該女士創設中國女學熱心教育深堪嘉尚本應補助以資提倡惟蘇省庫儲奇絀現在能否資助已於日昨批飭蘇藩司會同提學司核議矣　　 
[五高等小學歸併辦法] 武昌　　○學司高文宗因現在學欵支絀特詳准鄂督將省城東西南北中五路高等小學暨兩湖師範附屬之高等小學歸併爲三堂教授以期撙節聞其辦法係將中路與師範附屬歸併改名爲第一高等東南兩路合併改名爲第二高等西北兩路合併改名爲第三高等已經派定監督堂長管教各員暑假後開學各學生每月須納學費五角云　　 
[武弁詐贓欵項撥助學費] 紹興　　○紹河水師陳奎龍串詐平水金紳得贓一萬四千金事發經蕭文昭太守極力調停奉飭追出原贜以四千金助諸暨工賑萬金撥購浙路股分在案旋由會稽縣陳令通禀省台以據山會勸學所紳董呈稱兩邑學費支絀擬將是欵購股歲息悉數撥充縣學經費以資維持奉顏方伯批云此案前已電飭紹興府查明詳復在案茲據禀請將路股歲息撥助縣學經費同爲地方公益但使衆論僉同事關教育本司無不樂于賛成仰紹興府查明禀復察奪　　 
[高等畢業議准之爲難] 山東　　○學部前次覆試本省高等學堂畢業生因程度過低一概不取經東省商請改列中等各情茲悉學部以校閱試卷平均分數均不及六十分英文一門分數至多者且不過二十分成績過劣萬難准其畢業決議令該生等仍回原堂補習二年屆時再行切實考試實業 
　　 
[商局總辦注重實業] 蘇州　　○蘇垣農工商局總辦張紳叔儼自到差以來整頓局務屏去繁文紳商各界契洽異常茲悉張紳先擬聯合各紗廠協力整頓各花行花衣攙各石膏炭頭之弊俾商務得以發達其餘農工事業亦擬次第舉行蓋張紳在通時於實業一項頗爲注重云　　 
[官商維持茶業之計劃] 福建　　○農工商部近以茶業爲閩省農產大宗日前有文到閩調查武彝山茶葉名鳥龍者每年出產若干及出口若干以備設法改良　閩中茶棧近日新開數家各茶商先已締立條約每號各認圜碼以四圜爲多每圜以五十担爲限每月各出茶三輪近恐新號多而出茶亦多不免爭市有碍茶業生理適本年天津茶市頗見暢銷乃重立新約舊字號已開者出茶之數八折新字號六折如本輪未滿額後輪不得再補若有濫規每圜照罰五十元以充公費　　 
[黃州禀設林業公所] 湖北　　○麻城縣師範學生金耀龍等具禀臬署請設林業公司並開辦林業公司試辦種植以闢利源等情當經邑尊將該公所公司擬定章程一併禀請勸業道查核　　 
[石膏商禀修運膏鐵路] 湖北　　○應山縣石膏商李運釗等刻以該縣膏務日漸發達惟由襄河運輸殊多不便擬由該商籌欵修築運膏分路與孝感連接已將一切情形繪具圖說禀呈省憲核辦矣雜記 
　　 
[荊楚水災籌賑近況] 湖北　　○武昌府屬興國州民俗獷悍時有械闘巨案現因被水災民叢集大有蠢動之勢該州牧汪文鈞已電禀督院飭督中協派督標操防營兵百名開往彈壓以期防患未然武昌漢陽兩埠城外各有由漢沔來之饑民數千人盤踞不散官塲欲勒令各回本藉又因難覓大批船隻是以分日押令回藉沿途不准豋岸沔陽州牧張清刻因境內迭出搶案經李少東方伯詳院撤任改委讞局承審委員知縣左功溁前往署理孝感縣水災民食缺乏由縣令徐冠瀛禀懇省吏飭籌賑局撥錢二千五百串購辦白米四百石委知縣李緒遠解往放賑又委知縣孫記桂在漢購米五百石解往漢川縣散放知縣會紀雋余雲香等則解錢米分往嘉魚潛江天門沔陽等州縣接續散放而漢川監利潛江 
 
 

Page 12

 
 
三縣復由漢口商會各續撥錢一千串公安雲夢石首應城四縣亦續各撥錢二千串派公正董事携往散放俾窮黎得以存活聞江陵縣災民共有三萬餘人官塲先撥錢三千串往賑每人只得銅元一枚災區廣而賑欵絀鳴呼慘矣且自六月初二放晴至今尚未降雨疫症大作高阜不免旱災昨鄂督又飭武漢一廳兩縣出示禁屠設壇祈雨矣　　 
[皖北水災籌賑近況] 安微　　○宿松縣萬山叢雜地勢極爲低窪自四月下旬至五月中旬大雨爲災山洪下注一時宣洩不及田園禾苗悉被淹沒囤戶居奇糧價日昂柴草尤爲翔貴頃該縣九城地方災民邀約二十餘莊來城索食該令立即捐廉若干妥爲賑濟惟災情較重籌辦賑撫需欵甚鉅經該令上禀撫台懇撥五千兩按戶賑撫以保民命　六安州地方自四月下旬至五月杪霪雨過大隣境蛟洪並發該境低窪處所田禾淹沒淨盡縣城北關沖塌約有三丈餘西城沖決亦有四丈左右現在該縣修築城池籌辦賑撫需欵不貲特上禀當道核示祇遵　　 
[攻訏拔貢搶替瑣聞] 杭州　　○浙省開考拔貢經支提學分塲扃試獲售各生已詳載杭報惟本屆人數之多幾與歷科鄉闈相埒致搶替傳遞飛題　送等弊層出不窮聞外府縣之攻訏訴訟者僅選拔生一塲已多至一百五十餘起茲聞杭府屬獲售拔生程文藻仁和丁華等均係肄業京師法律學生此次由北洋保送投考程君以中文荒疎處難入彀出資二千八百金賄請程幼甫頂名搶替已則匿居西湖詎揭曉獲選學界大譁現經落第諸考生查明內容亦擬聯名訴訟云　　 
[葉局多備水缸之預防] 松江　　○松郡火藥局會以天氣久旱鬰蒸熱度過高致局中積儲無烟火藥之處隆隆作聲硫磺氣四射委員馳禀太守及提台劉軍門親臨察勘太守立電上海道請洋工程師即日乘火車到松勘得有藥五箱將次炸裂赶即舁投河中一面令多備水缸時時汲水噴射屋面以減熱度是日洋工程師因天晚不及冋滬留宿府署一宵而去　　 
[三怡飾物編彩發售] 漢口　　○漢口三怡錢莊倒欠鉅欵迄未了結現經商會議定將房產田地公平估價出賣至封存東夥眷屬人等之金銀珠玉衣服各飾物亦約值十二三萬金擬配搭彩票五萬張每張售銀四元照湖北籤捐副票八月份號單開彩刻正妥議細章預備印票　　 
[七濠口江岸崩塌] 錢江　　○鎭江一帶連日江潮盛漲水勢澎湃下游各洲低窪田備一片汪洋秋收絕望詎二十五日午後四時七濠東省濱江地方忽然下陷一時水勢奔騰波浪掀天計崩坍十餘丈之長　　 
[押犯求放之阻礙] 寗波　　○定海石某因姦縱火一案屢經廳主嚴刑訊究堅不招認前夜該犯在押懸梁圖盡不果司馬聞悉擬從寬釋放其母石顧氏攬輿哀求諭令族長來轅取保不料族中有石阿川暗受原告賄囑到案時硬供石某平日不守本分以致司馬難以超釋云　　 
[梟匪鎗斃鹽勇之猖狂] 安徽　　○寗國縣治獅橋以方夙屬荒僻杳無人烟鹽梟私販每視此爲潛越之塗徑適有緝私鹽勇孫德元等向前盤詰詎該私販恃橫藐法竟開鎗拒捕致該勇立時斃命頃由寗國縣勘騐屬實已飭差役嚴行緝拿矣　　 
[八都湖墾務之餘聞] 安徽　　○東流縣屬之八都湖墾務公司迭起風潮均係武生章虎臣父子煽惑土民糾集數百人屢向該公司無理滋鬧寔屬目無法紀若不嚴行示禁不足以遏刁風而維懇政刻經朱中丞楊發告示飭該縣楊令分貼各堡自示之後如再有違杭情事卽予提案重懲清談 
　　 
[考優拔之怪現狀] （四續）（睡獅）　　千五百早日安排某生家於鄉。貼頗雄。顧其爲人似木偶。乃翁功名心頗發達及攷期已近。招其子而語曰。余聞前輩說起。考試優拔。雖具極大的本領。必請幫手。汝字尚佳。儗爲汝請一幫手去考考。其子曰。文字好歹。不會開口的。好文章不中的也多。乃翁聞子言躊躇不能語謀諸戚友。問我兒欲考優拔。尚有操劵之法乎。戚友曰。有有。問何法。曰運動。運動。問運動何法。曰金錢。金錢。問金錢需若干。戚友沉思良久曰。非一千五百。恐怕彀不到呢。乃翁大喜。曰此運動金易易耳。惟要安排得早。不可誤事機。戚友唯唯。於是理行裝。雇快船不數日而已到金閶。訪求捉刀。　　 
[二三十臨時商懇]  
先期提學司出一牌示。交卷過五點鐘不閱云云。考生火窘。各考庽。無不召集同類而議之。咸曰。自出題到交卷。爲時不過十八個鐘頭。向來考優拔。沒有此種促限。某生曰。日前我預託大　先生部做的文字。不可卸肩呢。大　曰。你亦曉得我難處麼。我未到蘇。初不料限時如許促。戚友來託。一一應受。今十八個鐘。要我趕二十餘篇文字。我雖九頭六臂。安得有此本領某生仍紏緾不休。大　沉吟良久。拍案起曰。我宗旨定了墨子難做。索性做揚子了。某生曰。什麼做揚子。大　曰。牢牢實實告爾。我一篇不幫人。專心爲自己做了。某生無以離之。頹然氣喪。四出求捉刀。逢考先生。無論識與不識。口中喃喃曰。幫頭篇。大洋三十元。幫二三篇。大洋二十元。該洋預付。不折不扣。不半日而文字之價值。譁傳於試場前後。於是酸尖尖興透透的考生聞之。各挽人自薦。某生乃欣然往就。各持大洋二三十。親自面呈曰費。心費心全。仗老兄大文捉刀者。泰然受之無怍色。雜說 
　　 
[厭世派] （朗）萬種歡愉。成種悲慘。風雲變幻。水月虛浮。此人生最不可測之境。然而入世以來。抱定舍身主義。爲國家犧牲。爲社會公僕。忘家忘身。乃至摩頂放踵欲拔一毛以利天下。及夫事成證果斯爲極樂。此與厭世派。成一反比例。人共羨之。某君者。純粹的厭世派。毫無欵議者也。然而其先亦。欲爲國家犧牲。爲社會公僕。亦欲忘家忘身。亦欲摩頂放踵。拔一毛以利天下。豈知屢經挫折。鋒刀盡頓。十餘年來。一變宗旨。乃成厭世派。某君之言曰。新政未行以前。我爲地方盡義務。几屬公衆事業。慈善事業。莫不以一身擔荷之。迨其後欵忌者有之。嫉姑者有之。謠諑紛起。我乃謝職。事雖白雨我氣一挫。既而入新世界。向之疑忌我。嫉妬我者。不以我不敏也。慫慂多方。凡屬公衆事業。慈善事業。又無不優爲之。會不一年。而欵忌者。嫉妬者。又紛紛然。我又謝職。事復白而我氣又一挫。自立憲年限。明布於下。諮議局最關緊要。我鳩集同志。任調查。設事務所。亦可告無罪矣。乃事未成就謠諑又起。斯時以堅定出之。而事乃有　。然我氣又一挫矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　諮議局預備議案　福建閩省諮議局議案預備會擬訂議案如左　一請禁止本省地方官及胥役用法律所不載之私刑違者以違反法令論　一請本省長官將歲入之數劃分國稅地方稅　一省城倉榖舊額將及二十萬石近經陸續發糶實存僅十萬石左右春間省中呈請大府札飭財政局並鹽署移會核算歸結以重倉儲業經批示照辦應請實行並將倉存舊榖核其年久陳朽者以次平價發售鄉民即將售榖欵目再行買補所謂推陳出新之法無善於此　一國民捐還欵由諮議局提議可否撥爲地方公益之用一現存殘廢軍裝積數十百萬應如何變通處置化無用爲有用　一閩省米糧不敷仰給溪米海米人盡知之邇年海米少進溪米則上游稍有偏災率行閉糶致本省米價飛騰薯米價且倍蓰五虎巡檢司以稽察出口米石年得巨欵擬請出口之處嚴爲設防一面於上游各屬勸種食糧如色榖小米之類以補缺漏　一汀州府本屬廣東自改隸福建後仍爲粵鹽銷岸然名爲粵岸其實乃銷閩鹽比年粵鹽缺乏多來漳州之沼浦兩道運鹽入粵又由粵折而入汀故汀州之爲粵岸于理于事兩有不順雖他省鹽岸亦有認自別省者然必其爲不出鹽之省分而後可未有以產鹽省分而爲隣省之銷岸者也汀州既爲閩屬當改爲閩鹽銷岸干閩省財政亦有裨益不能不與爭也　一撤內河礮船以興辦水上警察一官中與稅契毫無裨益徒飽吏胥之槖請將其所加之數提出辦學一銅元跌價小洋挖鏨貽害市廛應如何整頓　一改良鹽政每年可增入欵百數十萬鹽務中人能言其詳應廣徵鹽務改良意見書以備採擇　一閩省倉榖本已無多省城增廣倉積榖之欵官中挪用甚多應核算本息儘數買榖歸倉以備不時之需即外府縣此弊亦必不少均須著實清查勿任藉端侵蝕　一詔安鹽釐聞前午粵商包辦每鹽百斤抽釐二十四五文鹽出口每年估額百二十萬担費用歸該商自認年願繳課二萬四千其中尚可得利乃年來歸入官辦每鹽百斤增釐至於百二十文又補水數文徵收足重番折錢九百六十文是每年應收若干除耗若干實得若干應請著實調查當可溢出許多也　一本省各地舊有章程規則及確定立案永遠示禁等對於人民至今尚有効力者應請本省大吏通飭各府州縣彙送諮議局分類排次刋布官報以便人民週知　一議請本省大吏通飭各行政官凡有特別行政命令對於人民有權利義務關係者除應先期指定塲所公示外均屬於最近期間送交本省官報或借民立報章刋布公示方爲有效　一議請農工商局對於本省農工商如何保護獎勸詳定章程規則　　 
[複舉開票]  
　江西（袁州）袁郡複選二十二日開票議員姓名如下　郭賡平　喻兆番　易子猷　楊守洛　趙效獻　謝濟沂　會紀良　江　霉　葉先圻　郭廻瀾　高玉松　鍾子榮　文　穌　候補　黎景淑　尚缺六名二十三日重選即日開票　　 
[選舉訴訟]  
　安徽盧州史鑒銘等於二十八日致滬上各報電云合肥龔口口會賄賂營謀商部被振貝子叅革及吸食鴉片之周行原均朦被複選現經地方指控奉省憲諭辦本埠新聞 
　　 
[機器麵粉出口免稅問題]  
　　○農工商部札商會文云宣統元年六月案准稅務大臣咨開查機器製造麵粉前於光緒三十一年間經外務部核准暫免稅釐又經本處酌定自三十三年八月起定限免征五年均係專爲華商勸業起見嗣後應由各關監督按照後黏單式刋定運單除由通商此口運彼口者照章取具保結無庸發單外其運入內地者無論華洋廠所製均由轉運之華商赴各關卡報明塡給運單經過尚途關卡仍認眞查騐如無夾帶影射一律免征放行若未領官給運單則仍照征釐稅各該公司以後概不得擅自出單以免漫無稽核咨行查照等因前來合行札飭札到仰該商會迅即傳知機器麵粉各公司一體遵照辦理　　 
[考察日本醫學專員回滬]  
　　○南洋考取最優等醫士了福保優等醫士俞鼎勳奉前江督端午帥派赴日本爲考察醫學專員聞此次在日本考察極爲詳細著有日記一大冊內有帝國醫科大學青山腦病院胃腸病院順天堂醫院傳染病研究所等各種章程凡各醫學堂醫院辦法及建築法甚詳足爲吾國取法又聞購買醫書至七八百元之多爲醫界中從來未有之盛舉未始非吾國醫學改良之起點也　　 
[招考經科大學學生]  
　　○本縣田大令示諭云奉提學憲樊奉撫憲瑞　開准學部養電內開經科大學學生尚未足額現經奏明甫各省就從前科舉時舉人拔貢優貢三項中遴選經學根柢素深確無嗜好者送京由本部復加考試入經科肄業請即迅飭各屬選送併請嚴加甄別大省六名中省四名小省三名限八月底到京現先開毛詩周禮左傳三門以四書爲通習甄別時應令該舉貢等呈明平日研究何經按照所長命題使空疏者不得濫竽等因到本部院准此札司遵照辦理正在核辦間復於六月初一日奉學部劄開專門司案呈本月十七日本部附奏經科大學請由各省選送舉人暨優拔貢入堂肄業一片奉旨依議欽此相應恭錄諭旨黏抄原奏箚知該司即便遵照辦理各等因到司奉此除分行外合亟抄錄原奏通飭札到該縣即便一體遵照出示曉諭就從前科舉時舉人拔貢優貢三項中遴選經學根柢素深確無嗜好者限於六月三十日開具姓名年歲籍貫履歷三代清冊並四寸相片具文申送到司聽候示期照章甄別選送等因到縣奉此合行抄黏出示曉諭合邑舉貢一體知悉　　 
[工程局將將改名]  
　　○總工程局奉飭改名自治公所現因圖記未 
 
 

Page 19

 
 
奉頒發是以仍稱總工程局爰由總董禀請滬道迅速頒發圖記以便改名　　 
[江督奏摺被竊]  
　　○新任江督張安帥因有奏摺一件特派專弁唐明德赴京呈遞乃唐弁前日乘輪到滬道經法界詎被竊賊竊去當即投報各捕房請緝一面報請上海縣田大令轉報現聞張安帥接電後立卽電飭滬道迅卽責成縣廨一體勒緝務將奏摺查獲送寗查核不得遞京已由蔡觀察遵辦矣　　 
[特別選民資格]  
　　○上海城廂內外自治公所選舉事務所日前開審查員會查得城鎭鄉地方自治章程第九十條第四項凡以勞力或物品供給辦理自治事宜之需用者得計其相當價值以特捐論決議滬城救火會全體會員未有納捐資格而歷事滿一年以上者均作爲合於此條章程列入選民茲特送調查簿五十本細則一紙至救火聯合會請即調查塡註該會接函後立即拌錄原函細則並調查冊分送各社領袖照辦准期塡註送交果育堂事務所俾便轉交　　 
[滬道嚴駁縣令包庇劣書] 　 
　　○著名巨匪瞿龍龍串通劣書鮑海溪弟兄圖吞商民王錫香押產前經滬道批飭寶山縣提案秉公復訊已誌前報茲據胡令詳禀到道當奉蔡觀察嚴行批駁略云察閱來詳枝枝節節頗多費解此等尋常田土訴訟如果判斷公正儘可當堂宣佈無所用其秘密何必另加密禀一若不可告人且冊書簽禀粮戶情形紊亂糾緾混淆耳目適顯其舞弊飛粮之故伎深堪痛恨茲姑不論卽以該縣所謂寶山向無田單賣買惟以粮串爲憑一層而言何以瞿姓於光緒二十三年承買此田瞿嚴氏所呈粮串一束祇有二十四年起瞿姓自行接完之串竟無二十三年以前之串然則當時憑何買受按公記稅契既載明白數五畝原係未除墳地瞿嚴氏亦供稱買得楊貴榮結九一圖內粮田五畝過戶承完供與禀均無撥還坟地字樣然　二十八年將四十七號田二分五釐由瞿洪昇過還楊振玉戶完納出自何人主見此中大有疑竇契載糧田五畝而查明號數祇有四畝九分數又緣何各異瞿嚴氏之原呈曰二十七年春間氏邀楊貴榮同至戶書處將楊克淼糧過立氏子瞿洪昇名下証以加嘆契註戶名楊克森是此田之明明爲楊克森糧戶供証已確何以冊書張明瑞忽又改作楊叙明戶糧種種不符祇此一詳已矛盾數見其爲張冠李戴顚倒是非情節顯然試問該縣亦將瞿嚴氏之供辨以不曉得當時怎樣弄錯一語解釋全詳之謬乎夫瞿姓父子兄弟均係積年巨匪瞿桂寶獲案正法瞿慶成監斃西牢瞿龍龍訪拿未獲幾於通省皆知胡令諉以無案可稽代爲諱飾縱情法或可矜原而長奸究非美政況來文一則曰王錫香供明田非爲賭而賣再則曰王錫香前賣該田是否瞞楊姓盜賣按之楊貴榮供詞始終未認自賣即使瞿姓確係買絕亦係王錫香揑名盜賣而瞿嚴氏供指楊貴榮央中向其丈夫找添之說何能憑信地爲楊產非王錫香所能主賣倘以盜賣在前遽行斷給與瞿實不足以昭公允不傳公記契列原中質訊尤非正式裁判更可詫者正詳另禀均謂無龔姓來縣呈控究竟有無龔姓其人無從懸揣云云查龔姓託英商請轉英冊六百六十四號新契由道於本年二月間行縣勘辦現復據龔姓家丁禀催黏有閏二月二十一日該縣答復龔稚云原函聲明俟訟案集訊明白方可核辦會丈等語非特龔姓有其人該縣且因此案與之通信矣詳禀不盡不實難保非假手丁書飾詞朦混惟龔姓既買受此地亦應以糧串爲憑除批飭呈騐外仰太倉州遵照先今批指各節飭吊縣卷稅契加契等件提集人証秉公詳細復訊核斷具復察奪母稍徇延　　 
[浦東開築鐵路議案之無效]  
　　○本邑各紳董提議在浦東開築鐵路支道並浦江建造鐵橋以便振興市面會電禀郵傳部請示遵行茲接部復以專築支路核與路章有背礙難照准　　 
[不准小輪內地開駛]  
　　○商人徐錦榮置有小輪一艘擬在太倉瀏河等處往來裝貨搭客禀由太倉州吳直牧轉詳滬道請爲准予開駛茲奉蔡觀察批示云查徐錦榮置辦臨雲小輪請由太倉開往瀏河沙溪崑山等處雖據查明無碍河道然非通商口岸未經核准何能擅自行駛殊屬不合且詢據稅務司查復臨雲小輪光緒三十三年七月經理船廳騐船師勘騐給過第五百六十五號專照當初但知爲浙路公司所置故照內塡明浙省鐵路公司字樣該輪末次請報出口前往崑山時在三月十九日今於六月十七日始報進口幾至三閱月之久纔回本埠情節不無可疑等因以後不准該輪私自往來內地任意攬載仰即轉飭遵照此批　 
[七紀寗紹人之團體]  
　　○甬上點銅洋藥兩帮同業均由司年董事邀集各店議決嗣後該同業所有往來申甬貨客凡遇寗紹船班期不論價目貴賤均照准搭裝寗紹輪船業當分別函告申莊一律允照辦理矣此外甬上各業亦皆陸續集議互相聯絡容俟探明再行續記　　 
[滬杭通車紀事]  
　　○自上海至杭州鐵路工程現已一律告竣已於昨日通車往來乘客非常繁盛他日江浙公司營業之發達可操左券　　城內 
　拿獲搶匪○謝阿良之荳併船被搶現洋一百三十三元鈔票三十元一案現由縣捕緝獲唐德裕沈老么兩匪解請田大令訊究兩匪均供此案由林老么爲首紏小的等六人駕小划過一荳餅船六人執刀過船搶得洋票一百六十二元小的等各得洋十四元林已逃往別處判各釘鐐收押兩捕辦案勤奮當堂獎賞洋四十元　姦拐人妻○財源盛彩票店主俞連生之妻唐氏被已革巡士王裕臣拐逃由縣將王收押始將唐氏放回經俞帶同投案訊稱王裕臣乘夫出外常來勾引被拐至鎭江家內婦人所捲洋一百二十元衣服三十件金押髪金戒等悉遭霸吞母親尋到鎭江王將婦人藏匿牀下不能田面後欲價賣爲娼婦人誓死不從刻王訊押案下伊母縱放婦人回申王供仍游移判王重責五百板釘鐐收監限將所吞衣洋交案唐氏交本夫領回管束　媳婦瘋顚○張徐氏控　毀物訊究徐氏供子樂逸今春娶室俞氏近忽裝痴毀物求恩斷離樂逸供同及訊俞氏瞠目無詞大令察得痴　屬寶判發堂醫治再核　霸阻不還○包桂春控王全福霸地質訊包供有地一方租於王全福期滿已久霸不還地王供地上蓋造房屋一俟租就別地即行拆遷判限兩月拆屋交地　瞎眼吃煙○拒烟會禀提私售燈吃洋煙之吳如林訊不承認大令姑念兩目已瞽從寬斥釋再犯嚴辦　縣批○沈洪文禀批橋梁爲利　行人而設事關公益有興無廢該學董擬拆毀變價 
 
 

Page 20

 
 
以備將來自治用欵設想太左未便照准王兆英禀此查閱抄呈租據林士忠不載年限袁連元社秀春兩戶均以十年爲期業已逾限則收回自用租戶何得覇阻第從前租地造屋之時工料皆租戶所出今若令其遷讓一經拆動損失必多着邀原業中人秉公估值理勸清結母庸請償抄據發還　張正隆禀批香雪堂池潭既稱聞被四隣傾棄雜物其非該堂之地可知究竟該池潭計地若干未據丈明繪圖香雪堂執業單契亦未呈驗一帋空言何能認爲已有着速丈明畝分　官事○辦理鎭江關稽查官丁憂江蘇候補通判王崧生別駕嘉熙由鎭江來滬帶同造帋廠夥吳秀伯並信義銀行帳目等項到道轅禀知蔡觀察諭飭將吳　伯發交上海縣收押聽候示期訊究　　南市 
　辦教育悮盡蒼生○總工程局裁判所批周隱　禀云查創辦學堂無非爲教育人材起見今該職雇用書記于鳳藻教習繆子方首先自騙人財母謂用人不實豈非悮盡天下蒼生乎斷不料該職不自引咎一則獨自具名一則全體具名揣其用心實緣該廚役高龍召指控騙賴伙食希圖脫卸否則何不預先舉發既據報告江蘇教育總會應俟總會如何辦理至高龍召之欵仍着該職赶緊給楚母使窮民受累致生事故也　作媒妁謊騙禮物○浦東楊家鎭人周阿榮之子行聘某姓女被朱松泉張毛毛等爲媒謊騙禮洋八十元及金銀首飾等件後因察知勾串姚阿茂爲女之寄父任子卿爲女之兄改名張德尊周當將各人扭控工程局訊實判送南匯縣訊理既而又有鄉民張春挑投局附控亦被朱等藉婚謊騙禮洋求迫一案奉飭候附案移送南邑歸案併究　強勒詐幾釀人命○英租界水巡捕陸阿九之夥潘銀泉即小荳腐葉阿六李阿六因向洪生碼頭駁船戶王順發勒詐不遂勾通水更夫沈阿狗任意行兇業奉孫裁判訊罰各節迭紀前報昨日又蒙復訊旋調查案由係陸阿九任兩夥與沈阿狗同至南市在岸上行來並非徑行水道胆敢藉端詐擾行兇幾肇人命實爲禍首除收陸阿九從輕議罰具結示繳外着潘李各罰洋五元充公交保嗣後如再藉公妄爲經人告發定予嚴究不貸至沈阿狗既爲華界水更何得隨從租界水巡捕紏串來南詐擾不法已極姑念一再哀求從寬飭具改過結再犯決不姑容　　閘北 
　周阿二拋棺罰洋○周阿二在周順興羊內麪館爲夥昨將小孩屍棺拋棄道旁被巡士查見拘局由該店主投案求宥罰洋三角　棄張氏口角被斥○葉張氏昨與其弟張榮生弟婦張李氏綱故口角經巡士向勸不服拘入四路一區經黃巡官一併斥釋　不責其子而責其友○顧大個子在某馬行爲馬夫近因賭負向同賭之王阿三借洋三元被其父顧得福查悉囑王勿與伊子賭博致起衝突互相扭毆一併拘局黃正巡官嚴詞斥釋不准再行犯賭如違定于究辦　既稱其叔竟竊其車○租界已革巡捕李棠昨來閘北竊取其叔李長貴之東洋車一輛被巡士查獲解局嗣由李長貴投局申訴黃正巡官因昨日停訊飭將李棠及車一併交長貴帶出候傳訊辦　　英租界 
　吃茶客失去鑽戒○福州路一百五十八號客棧寓客邵某前日在小花園茶館內失去值洋九百元之鑽戒一只報經捕房昨由包探錢壽生與一百七十九號西探查獲原贓禀明捕頭諭飭傳失主認領　路街夥虧空賬洋○昨有南市致大信局夥王某投總巡捕房禀稱被跑街之曹紹先虧空帳洋二百餘元逃逸無蹤請爲查緝捕頭准之　華捕無故毆雉妓○九江里王三寶雉妓昨投老閘捕房控被九百四十號華捕無故毆打捕頭准飾包探顧阿棧查明核　　兇徒有意打崗巡○萬正興昨在河南路行兇毆打九百八十八號化捕被拘捕房押候解究　高妙之竊賊○陳雲泉竊取南京路二十四號文匯西報館內洋二十五元昨被包探孫岳庭查獲將陳拘入捕房奉飭押候解究　野蠻之蒙師○北山西路一百九十號訓蒙之王靜候因將王愛陽之子德坤虐責被控總巡捕房奉飭赴匯四捕房控告　六個流氓打架○陳阿章李寶生等六人昨在南京路打架由捕查見一併拘入捕房捕頭飭探麗阿根查明起釁實恦以憑解究　一羣巡捕拔升○昨日卜總巡牌示公共捕房四百十三號五百八十九號二等巡捕兩名拔升一等一百七十五號三等華捕一名拔升三等巡捕茲一百三十四號等三十三名四等華捕均拔升爲三等巡捕於即日起均拔升一級仰各遵照　斥革犯姦之巡捕○虹口捕房八百十六號華捕蔡定寶因犯姦案由廨訊明判押四月在案昨奉卜總　著將諱捕卯名斥革以　定章　斥革竊物之巡捕○哈爾賓捕房九百十七號華捕李克勤因竊公家皮鞋質洋爲捕頭查悉日昨禀奉華捕張正巡宮著將該捕斥革以儆貪劣　欠租封屋一○坟山路二十七八兩號王姓居民因欠租不付被控公廨昨奉寶讞員准飭差控協往將屋發封抵欠　欠租封屋二○松江路一百零九號漆匠店因欠新瑞和洋行租洋五十餘元被控公廨准飭差探前往將屋發封　竊洋鈿○薛阿榮昨在福建路被賊竊去洋元即投捕房控告旋經包探　岳廷將竊賊陳阿二查獲解入捕房狎候解辦　竊銀表○四川路五十三號茂生洋行失竊銀表五只昨投捕房報告捕頭飭探往查　曾少卿亦鑄銅像○本埠紳商學界同人以憶故商董會少卿在日提倡善舉見義勇爲至今令人思慕特紏集巨資在滬南求新廠鑄造紫銅遺像約長六尺一俟鑄成後即安置于貧見院以爲紀念　　美租界 
　領事勸募災振○日本總領事永龍君因大阪火灾昨特遍發傳單邀請滬上各國紳商勸募捐欵解往賑濟　無賴因賭逞兇○王阿才張阿桂朱福興等昨因同賭起釁在西華得路兇毆由捕一併拘入捕房押候解辦　郭鴻卿吞烟斃命○華記路七百零一號王姓雉頭店夥郭鴻卿前日與店主之女王阿二因暗味事故口角阿二紏同李文瑞等多人扭郭兇毆至晚郭吞烟而睡迨同伴覺察業已氣絕報由捕房飭將屍身車入驗屍所着保報驗一面將幫兇之李文瑞杜有發拘押候究午後　大令蒞驗委係服毒斃命飭塡屍格當由該業公所中人具結收殮李杜兩人大令略詰數說仍令還押捕房候究　瞿阿順竊物潛逃○百老匯路徐姓傭女瞿阿順竊取金飾等物乘間逃遁昨由包探緝獲並將其母瞿王氏一併拘入捕房押辦　　法租界 
　假銀兩騙去原單○怡隆硝皮坊作主樊啓文前將由單向霍慶齊　銀五千兩非但屆期不贖而原單又假轉道契均由取去不還控奉判限一月科理在案迄又逾限多日原告復投案請追判限二月先還銀二千兩至年底再還一千餘兩歸明年理清判畢仍交原保　賖帽子不還價值○范錦榮前代王亭章担保向帽子客人童阿再賖去帽子計價洋一百四十元逃避不還奉判折還洋一百二十元先交一半餘限一月交保理清在案保出後仍分文不理原告於前日投追判候著保交案勒追　獲原贜小有損去○京江棧庽客買寶生被達培元竊去翡翠水晶各物由探緝獲吊出原贓當少表墜十二件值洋一百零五元訊據消臓人陳錫榮稱掮與顧梅生代消據顧爾已消與客人動身日久無從追還判達陳合湊洋九十五元顧罰洋十元一併歸債失主贓價押限三天交洋　訊瘋子大鬧八堂○瘋人某甲在途胡同爲捕拘廨解案時大發瘋狂手舞足蹈立不能支諭飭送普育堂醫治　竊物件狼狼爲奸○烟間堂館湖北八張阿四陸讀行竊烟客衣物表件串通乃兄張阿龍消莊拘獲解訊失主濮阿三反追賊物判阿四管押一月阿龍　逐出境 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[陝甘總督升允奏調用被叅各員嚴金清]  
　　 
[等請援恩詔開復摺]  
奏爲調用被叅各員任事勤奮謹援恩詔懇請開復恭摺仰祈聖鑒事竊查花翖二品頂戴降三級調用前陝西延榆綏道嚴金清花翖總兵銜前陝西撫標右營遊擊劉琦花翖前陋甘候補直隸州知州李顯誠均於光緒三十年因鳳翔鹽務一案被叅降調革職當經奴才將此案情形具摺陳明復於三十一年春間奏各員被叅寃抑蒙先朝恩准調往甘肅差遣嗣准部咨分飭該員等遵照赴甘聽候差委隨將嚴金清派充督練公所叅議其時正值改練新軍兵餉兩絀棘手萬端該員盡心籌畫悉協機宜且其忠義之氣老而不衰念及時艱每以不得馬革裹尸爲恨雖現在詛假南歸而到差已滿二年其勞實不可沒劉琦奉調之後經前陝西撫臣曹鴻勛奏留陝省差遣因辦結同州府教案奏請開復銜翖奉旨允准在案該員在陝統帶新軍馬隊兼辦理交涉事宜才識俱優外情能達故歷任撫臣均深倚重李顯誠前因恭逢孝欽顯皇後萬壽赴京隨班祝嘏禮成奉旨著降二等賞還職銜迨後奉調到甘歷充巡警兵備叅謀教練三處並軍械局提調該咒認眞整頓勞怨不辭贊畫戎機措施悉當且兩獲要犯迭著勤勞其在軍械局廓清積弊歲可節省二三萬金綜理精核尤爲難得方今時局艱難朝廷用人往往不拘常格如各該員之歷試諸艱血誠任事實均屬得力之員若聽其廢棄終身殊爲可惜恭讀恩詔凡光緒三十四年前緣事降調革職及遣戍釋回各員均奉旨飭部查明原案開單呈覽又閱邸報四川總督臣趙爾巽奏請將調用奉天財政局案內被叅周肇祥等六員開復原官留川補用等因奉硃批著照所請欽此今嚴金清等恭逢特恩典周肇祥等事同一律雖奴才現當去位究未便聽其湮沒合無仰懇天恩俯　將花翖二品頂戴降三級調用前陝西延榆綏道嚴金清開復原官　銜開復銜翖前留陝甘補用副將借補陝西撫標右營遊擊劉琦開復原官仍留原省補用降二等賞給職銜花翖前陝西候補直隸州知州李顯誠開復原官翖枝留甘補用並均免繳捐復銀兩出自鴻慈逾格理合恭摺具陳伏乞皇上聖鑒訓示謹奏宣統元年六月初十日奉硃批該部人單候旨欽此　　 
[浙江巡撫增韞奏請將已故給事中錢儀]  
[吉等入祀鄉賢祠摺]  
奏爲故紳品端學粹請入祀鄉賢祠以伸報饗恭摺仰祈聖鑒事竊據布政使顏鍾驥提學使支恒榮會詳據嘉興府知府楊士爕詳據嘉興縣知縣胡爲和詳據前湖北潛江縣知縣朱恩錫等呈稱二品封典原任工科給事中錢儀吉幼工賦筆早入詞林抉漢宋藩籬闡經史閫奧由家修而延獻本力學爲躬行官農曹則弊竇悉除蠢書屏迹入臺諫則闒茸盡剔豹直攄忠案少稽留事多剖決洎平歸田掌教以性道爲宗講習傳薪則言行並勗栽培數百輩著述數十年輯經典爲證文稽漢晉成會要學問隨勳名並懋文章與氣節俱傳其從弟一品封職原任海寗州學訓導錢泰吉承家孝友植品端嚴少治古文雅近眉山筆法長修實行恪遵安定規章幸冷官可讀書推熱心以課士且也繕新廟學不辭風雨監工督浚塘河卒使田塍賴利修州志而表楊頁節爲山長而篤守程朱甘泉稿成旁稽學職曝書記畢備述清芬凡自手澤所留貽不僅膠庠之模範宜乎賢相備中興顧問通人報校勘專門是皆天生至性道積在躬聚德星而花萼聯輝推名宿而家庭竸爽雖官堦有顯晦之殊而德行盡邦家之選職等桑梓既近聞見皆眞伏見昔年名宦會邀俞旨於楓宸先輩芳型合享明禋於枌社壎箎濟美俎豆流馨俾輿情得遂慕思庶風俗聿資觀感呈送事實冊結請入祀鄉賢祠等情由該府縣加結經該二司核明會詳請奏前來奴才查例載各省呈請入祀鄉賢祠督撫學政當於所列事蹟確切查核實係品行端方學問純粹者方准題請又准部咨入祀鄉賢須俟其人歿三十年後方可核辦各等語今嘉興縣已故原任工科給事中錢儀吉已故原任海寗州訓導錢泰吉棣萼聯輝文行並懋貽敬恭於桑梓宜禮祀於春秋核其事蹟及身歿年分均與定例相符其子孫亦無現任九卿以上等官合無仰懇天恩敕部核議准將已故原任給事中錢儀吉已故原任海寗州訓導錢泰吉均入祀鄉賢祠以資觀感除將事實冊結送部查照外理合恭摺具奏伏乞皇上聖鑒敕部核覆施行謹奏宣統元年六月初十日奉硃批禮部議奏欽此　　 
[農工商部奏酌擬籤分到部各項小京官]  
[暨奏咨札調人員分雖辦理摺]  
奏爲酌擬籤分到部各項小京宮暨奏咨札調人員分別辦理恭摺仰祈　聖鑒事竊臣部於光緒三十三年七月因籤分舉貢錄用小京官人員到部片奏請照拔貢小京官例辦理等因奉　旨依議欽此本年三月復准吏部咨議覆御史石長信片奏考取小京官酌減年限妥定章程一摺奉　旨依議欽此鈔奏知照欽遵各在案現經吏部先後籤分舉貢小京官二員譯學館畢業暨　延試游學畢業小京官十九員到部查臣部既未設有小京官額缺自應遵照吏部新章無論舉貢考職與遊學畢業延試分部小京官均扣學習三年期滿之日無庸再扣歷俸即作爲額外主事以歸一律至臣部奏咨札調各員向係按照各該員原有官階所習科學以郎中員外郎主事藝師藝士分別奏留惟臣部額外藝師藝士均係遊學畢業人員先後蒙　延試改官翰林院編修內閣中書現在僅餘一員臣等公同酌擬暫懸此格俟有專科畢業之士再行補充以符名實其前項奏咨札調人員除以郎中員外郎主事奏留補用外並擬酌以七八品小京官委用藉廣豋進而免向隅仍查照吏部奏案分別正途捐納俾示限制所有籤分臣部舉貢考職遊學畢業各項小京官暨奏咨札調人員分別辦理緣由理合恭摺具陳伏乞　皇上聖鑒訓示謹　奏宣統元年六月十一日奉　旨已錄小說 
　　 
[美人虹] 英勞敦斯著　瘦狷譯意（三十一） 
 
 

Page 27

 
 
伴雪言至此。楷羅立釋其忿怒之。容以手作祈求狀言曰。往時吾爲汝妻。汝乃更有外遇。則於法律上。究不能爲合宜之夫婦。然此皆已過之陳迹。今且勿論。汝此來果將何爲者。伴筆曰。告汝何害。將更覔一妻。且圖少潤阮囊耳。楷羅沉思曰。奇哉君言。意者愛蘭所愛之伴雪即汝也耶曰然。然則與吾事毌涉乎。曰卿若僅玩弄彼老耄之安索而不問吾事者。則吾亦誓不舍已耘人。十年前事。付之夢幻叮耳。外史氏曰。伴雪及楷羅。咸神奸也。數語寒暄。而兩人心事。已彼此相叩矣。楷羅旋曰。吾固僅欲得安索之遺產耳曰。然則甚佳。安索遺產豐。卿佳運至矣曰。是何足羨。五年前君。君不亦襲得一巨大之遺產耶。是獨非佳運耶。伴雪聞之。出紙幣一束示楷羅曰。五年佳運。盡於此矣。楷羅筆曰。君故急急謀其新者。而思取償於安索姑娘乎。語甫已。有啟門而入者。回顧。則愛蘭至矣。愛蘭甫履閾。一手猶置於門側。賽倫狂奔而至。喘曰。主幸恕我。非汝掣鈐乎。吾來遲矣。愛蘭曰。未也。是誰掣者。楷羅急承已掣。且曰。伴雪君來。謂將見汝。吾因掣鈴喚賽倫告君。不意君乃先至。愛蘭因叱賽倫曰。然則汝可去矣。賽倫乃出。賽倫返至房中。對鏡喃喃曰。賽倫---賽倫---汝狡獪哉。此間人悉被汝愚矣。語已。　然而笑。尋又喃喃曰。此伴雪。非即葛蘭崖示我攝影之伴雪耶。撥兩撩雲。慣爲花蠧。葛蘭崖閬苑名葩。奚堪受其摧折。吾必有以警告之。國外新聞 
　　 
[居留島問題續聞]  
　　○二十七日倫敦電云君士坦丁電稱土爾其內閣將希臘覆文詳加討論有晉謁內閣總理大臣希爾米巴沙者據稱希臘覆又尚稱愜意惟措詞過傲不無缺憾土爾其並不欲引起戰禍惟民情激昂故政府必將居留島問題和平調停總以無失國威爲度　居留島電稱該處國會開議時政府將所接各保護國之箴告呈會提議並勸國會屈服土爾其勿與爭持　二十六日栢靈電云土爾其薩洛里開省雖極欲與希臘宣戰而土政府則竭力維持和平惟德奧兩國不允協商調停居留島問題各策英俄意法四國有再占居留島之說　二十七日栢靈電云希土兩國均已集軍備急薩洛里克現已抵制希貨　　 
[俄土最近之交涉]  
　　○二十六晶栢靈電云聖彼德堡電稱大丹納爾海峽問題業經議結奧國首相愛氏已承認調停策畫之綱領惟主張將全案移交各國合議辦法　　 
[英人注重防務]  
　　○二十七日倫敦電云路透代理人電稱帝國防務大會不日將會議畢事其重要問題數件均已定議各員之爭點已均解決英國各處之代表均各聲明情願分任海防經費云　　 
[英國稅務問題續聞]  
　　○二十七日倫敦電云英國下議院有提議徵收紅利稅百分之五以代未有所獲之礦石稅者反對黨抗拒甚力議員張伯倫氏謂政府此畢實紊亂新預算案云　　 
[奧報歡迎英皇]  
　　○二十七日倫敦電云奧國外務部機關報於英皇駕幸買利安培歡迎頗誠並謂外間傳稱英皇與奧皇交情冷淡之說實屬子虛　二十八日倫敦電云奧皇約瑟致電英皇歡迎其駕幸奧境如迎故人英皇覆電有接讀來電無任感慰之言　　 
[俄皇將會意皇]  
　　○二十七日栢靈電云俄皇與意皇將在伊盎里亞海互會　　 
[英人拒食中國豕肉]  
　　○二十八日倫敦電云英國各報載有來函頗多皆反對以中國豕肉輸入英境　　 
[英日博覽會事宜近聞]  
　　○二十八日倫敦電云康諾脫親王及洛福克公爵聯名致函各報敦請國民協助英日博覽大會函中力求英國藏寶之家出與日本之貴入爭勝蓋若輩咸以無上貴品假與會中陳賽故深望英之製造家及生產　乘此佳機以爭光榮云　　 
[滿洲白人橫行之一斑]  
　　○某西人致函泰晤士報云有某英人於西八月三號（華歷六月十八日）在長春通衢之中無辜爲日本携鎗警察毆擊時有某友與之同行目睹其事亦爲該警察侮辱故卽同赴日本警察長署控告乃該員不特傲然無禮且並不追懲罪人日人如此之態度足爲其在滿洲排外舉動之一斑來件 
　　 
[空中飛行第一次萬國展覽會]  
西歷本年自七月十日至十月抄止舉行空中飛行第一次萬國展覽會於德國之佛朗府（在馬茵河旁）是處特建會塲專備斯舉之用其建築之閎壯實推全球第一其中備列近年來各咱著名有効之氣球飛行機等以備瀏覽而尤以徐栢林伯爵之空中飛艇派賽活少佐之能轉向氣球及胡獵得氏發爾猛氏等之飛行機爲最足引人注意並以模型示明近代與昔時空中飛行機之構造使觀者有所比較外此則有關於氣象學上之器械等足供叅攷并演種種空中遊戲以助觀者之娛樂凡貴紳淑女茍蒞斯會均可同乘飛行機以週游佛朗府全境使周圍風景博覽無遺且會中尚備有價值最優之獎品藉以奉贈空中竸賽之諸君洵足稱空前之盛舉矣惟此次展覽會之開非獨爲絕無僅有之大觀實爲萬國聯合之事業故會中招待等職員大半以諳世界語者充之而佛朗府之世界語會同時亦特設事務所於會中俾便應接一切故於此會非特可以見飛行機發達之現狀亦足以見世界語之爲用廣且大也　　 
[上海出品所第三次調查單]  
電燈公司工人製造品　源亨泰顏料　周義記白米　順泰新泰瑞泰杜打白米　通商廠機器白米　裕成仿織甬布　瑞記印花布　久大昌青藍布　祥生洋燭肥皂　祥盛肥皂　隆盛肥皂　同春貢燭　縻順森紅木盆架　吳良材眼鏡　方錦成曹盛昌匾對招牌　洪昌漂染　袁順興軋花機　寶昌製咖啡　朱笙缑墨水　源發籐椅　邵愷記人力車　老彩盛紅頭繩 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
