# 1893 - 232 - 4907308

 

Page 1

 
 
[新印咸豐朝續東華録告成] [  圖書集成局啓]  
　　九朝東華録恭紀歴聖成憲原原本本洽見殫聞本局曾取而印之早已寰海風行爭先快覩矣茲又有咸豐朝續録備紀征討　宼　與泰西諸國通商互市事宜尤爲賅括詳明足資稽考亟用鉛板排就印以雪白連四紙校　裝釘罔不精良刻已告成分爲一十六册外加紅木夾板每郎碼洋兩元五角欲悉我朝掌故者請臨申報館帳房及各處申昌書室購取可也 
[新印經解萃精二集出售] [  點石齋啓]  
　　已丑年本齋所印經解萃精海内研經家無不奉爲圭臬故不脛而走惟採取僅在五經名作如林不免遺漏士林　之茲復廣爲搜　二集各省　皖名家窻作凡十三經各題靡不兼賅以備士林研經之助定以先覩爲快也每部實洋一元六角在三馬路北申昌棋盤街本分局及文瑞樓蘇州緑蔭堂書坊均有出售 
[論文字當戒污穢]  
　　上古結繩而治無所謂文字也自倉聖作而文字始興篆𨽻之後變爲眞草而文字始燦然大備上以紀朝政之得失時事之變遷下以採里巷之見聞民情之純駁皆於文字乎是賴自洪荒剖闢以來統系屢更號令遞嬗士生今日當數千年以後而尙能考數千年以前之事者何莫非乞靈於文字也哉文字之關撃如此其重則凡以摛文爲事以煮字爲業者雖上之不能如左史之記言右史之記動　　　功揄揚盛業下之不能修郡邑之志成一家之言曠覧廢興綜論得失而苟得神閒心曠之時凡凈窓明之地弄墨振管以發揮其性靈而諧暢其志趣則亦必擇極馴極雅之事而必不屑以極瑣極穢之事污我筆墨供人指摘也古來文字約分二類一日詞章家一日紀載家詞章家導源於三百篇其中貞淫互見雅俗攸分所以然者盖孔子本無删詩之舉持取當時歌咏彚爲一編耳不然何以與顔子論爲邦則日放鄭聲而三百篇不廢鄭衛可知删詩之說出於後人附會未足以測竊比老彭之孔子也離騷託意荃蓀眷懷彼美無非借以寫其纒綿忠愛之心宋玉之賦高唐不過設詞隱諷後人剑察往往獵其詞而味其義遂有一自高唐賦成後楚山雲雨盡堪疑之句嗟乎以此論文有不爲古人所齒冷者乎漢魏去古未遠雅意猶存降及六朝流風斯靡璧月夜夜满瓊樹朝朝新識者早知其爲亡國之音矣有唐詩人輩出温李始流於綺靡然其意皆有所主所謂意則寓乎君臣詞則托之夫婦也善讀者當會其意而勿泥其詞至韓致光而淫靡極矣不特爲名教中之罪人抑亦風雅中之敗類也塡詞一派唐宋作者無不駸駸入古至元以後始以繊佻側媚爲工展卷則污目按譜則污耳大雅𢷤之矣更以紀載家言典墳邱索夐乎尙矣書著肅雝之訓禮嚴内外之防其所以爲後世戒者至深且遠左邱明作内傳於上蒸下報之事言之津津實爲後世淫書之祖宜其受盲目之讉司馬遷作史記其文質而不俚贍而有體不愧良史之才惟備述媟狎事爲後人所詬病宜其受腐刑之慘南北史文字遠不逮司馬遷而所載媟狎事則過之舉人世目不忍見耳不忍聞之事一一筆之於書是尙得爲信史哉適以成其爲穢史而已矣自舶官家紛然雜出而此風益甚雲情雨意極力描摹在著書者祗自詡其筆墨之工而不知緑窓靜女繡閣才人焚香瀹茗之餘有不覺情之移而意之蕩者此念一萌不可復制而失節敗名之事遂由此而多其尤甚者不爲瓦全甘爲玉碎一朝决裂竟不惜以性命爲殉嗚呼孰非導淫者之階之厲歟别有素稱淹雅之人著述等身非不足以信今而傳後然全集必有一二種污穢之作若以爲非此無以取悅於人者誠不知其是何居心夫文字之傳與不傳千載而下自有定論如其傳也則秦灰魯壁將歴浩刼而不磨如其不傳則論語燒薪太元覆瓿亦惟與草木同其朽腐烟雲同其變幻而已乃明知其不便惟恐其不傳而偏欲借污穢之作以冀萬一之或傳其心雖苦其罪已不勝誅矣世傳王實甫羅貫中輩均以誨淫之故墮入拔舌地獄歴千萬刼不得超昇以今觀之不誠然耶夫說淫詞演淫戲官憲所以嚴禁者以其惑人心志敗人行檢也然淫詞淫戲僅足害一時之耳目未若污穢筆墨足以害無數人之心志敗無數人之行檢也夫此掉弄筆墨之人於普天下人非有深仇宿怨則亦何苦必欲以污穢之筆墨供人觀覧使之情移意蕩甚致失節敗名以性命相殉而始快然於心乎果報之說雖爲儒者所不道然種瓜得瓜種豆得豆其理固有確然可信者我輩依人作嫁東塗西抺雖不敢以千秋自命然而善善惡惡公論常昭宣德達情立言貴當所尤兢兢致意而不敢或忽者則在談人閨閫不敢謂懴除綺語亦竊附遽大夫寡過之義云爾世有解人當不河漢斯言 
[溢浦新秋]  
　　新簡長江水師湖口總鎭柳馥堂軍門陛辭南下赴金陵謁見兩江總督劉峴帥後旋於初三日抵湖口標下各營弁兵俱列隊迎接湖口縣黄杏泉大令亦恭迓江干選擇初八之吉接印届期設香案具朝服望　闕行三跪九叩禮祗領任事文武員弁均次第叅謁道賀○護理湖口總兵署中衡遊府王吉階總戎洪陞自任事以來號令嚴肅賞罰分明軍民戴德兹者瓜期已及各營哨弁兵丁恭送萬民傘數炳德政牌數十扇以志去思○升調廣信營叅將署九江後營施撃邱雨亭軍門於上月廿六日赴金陵謁見劉制軍謝委旋於初六日附江孚輪船回潯部下中軍楊石泉守戎及城守營潘輔弼守戎曁千把員弁均赴江干迎接○入伏以來雨澤甚多江水增漲凡低窪之處盡成澤國德化縣所屬之江北封一等鄉與湖北之黄梅縣毗連其田園廬墓均恃堤埝爲保障水勢平堤居民如在鍋内朝夕惶恐經兩邑宰督令該處土人登堤防守增土加高現在水勢漸平諒可保固善後也○九江同泰當鋪有漢口匯票一紙計紋銀五千兩交晉康錢莊前往兌匯晉康遂將該票封入信内交某信局帶漢取銀信局卽照常裝入信袋送至輪船時適上下水輪船並到悮送入下水船上比取回轉送上水輪船而輪船已開局夥急將信袋擲去不料墮入洪濤巨浪中無從撈摸聞袋中尙有洋蚨朱提信件等項均入龍宮幸匯票有根尙可設法也○華利輪船抵潯泰安棧夥與春和棧夥赴船接客因爭客彼此口角竟致用武互有傷痕惟泰安夥受傷尤重用竹榻舁送德化縣相騐薛明府騐畢飭令擡回醫治一俟傷全再行核奪○榜人某甲撫州人浮家泛宅往來於水國以代客載貨爲生乃命不逢展數月來無問津者而食指浩繁焦慮不堪其婦委婉勸之不料前日又占脫輻之爻悲憤尤切竟吞服阿芙蓉膏一盞兾圖畢命幸爲船夥所覺乞西醫救治現已轉死爲生矣夫死生命也貧富運也此說也雖不能喻諸榜人然何竟輕　　於鴻毛 
 
 

Page 2

 
 
耶○西門内蓮花池現在水勢泛溢附近婦女皆提筐挈衣浣濯於其間有某姓新婦年甫及笄持衣數件屈膝池畔正在汧澼洸時偶一釋手衣忽漂去婦竭力勾挽詎竟跌入池内諸浣婦急呼其翁姑至迨倩人拯起一縷香魂已與湘妃爲伍矣慘哉 
[廪堂新法]  
　　杭垣仁和縣學廪生高某等具禀學院縷陳童生槍冐頂代之弊已録報端兹又聞廪保呈禀陳大宗師謂童生槍代難於查察非面試不可但恐童生不肯前來請宗師牌示俾考童不敢不從初五日傍晩宗師果懸牌於東轅門其略曰廪保傳集考童面試一講如托故不到廪保熟知者另立一册不知者亦另立一册於正塲呈遞牌示旣下各認保將所保童生姓名開列全單首行大書遵奉學憲牌示初六日八點鐘齊集廪保處聽候面試起購毋得遲悮卽飭僕從持單飛傳考童次日童生或乘輿或徒步携帶筆硯紛紛至各認保處俄而認保將各童分行排坐嚴加督率出題面試如學院提覆形狀并囑曰今日下午送至學院宗師必逐一細閱俟正塲較對筆跡相符可望入選於是童生俱有驚惶之色作畢謄眞呈繳散出私相謂曰宗師牌示明明正塲呈遞乃謂今日送至學院誑我也然不敢與爭僅腹誹而已說者謂仁錢商三學槍冐頂代指不勝屈至於認保之與考童未有不相識者卽有弊竇亦未有不通同者是役也殆因槍代旣多誠恐情形敗露厥罪攸歸惟先事自明故意愼重使在上者不疑我而我得以行所無事是耶非耶惟局中人自爲之而自知之耳 
[雷撃燈杆]  
　　初七日杭垣陰晴不定午後忽濃雲四合白晝幾如昏夜俄而急雨如注電光閃爍霹靂一聲如天崩地烈屋宇震動聨橋廣福寺對面橋欄旁疉石爲基上立天燈杆高約數丈被雷火一撀杆木從頭至尾擘成兩枝大小分毫不爽亦不甚焦灼石基則撃成紛碎就近居民玻璃窗　碎數處傍晩略放晴曦上燈時又復急雨狂風一永夜積水没脛至初八日清晨始止 
[院試續聞]  
　　初八日爲旂仁錢商童生正塲前一夜大雨傾盆學院頭二門甬道積水平階考童皆拖泥帶水鵠立頭門外及點名時衣帽俱濕點滴如珠封門命題已七點三刻矣搜檢派親信家　督率片紙隻字不準帶入塲中命題後每棚飭承差兩人立於號桌上前後查察倘有失搜書籍及另紙起稿者隨時搶去又恐承差玩忽宗師於甬道上終日徘徊塲規之嚴無過於此頭牌未正二牌申初三牌申正凈塲則申末酉初矣題目録左旂籍故日責難於君仁和若夫成功錢塘其後廪人繼粟商籍可以保民乎哉通塲次題山徑之蹊間至則茅塞之矣通塲詩題清簟疎簾看弈棊得棊字五言六韵 
[訊匪再誌]  
　　前月廿六日元和輪船泝江上駛中途有扒手汪鳳朝王相保李金山張阿四沈阿三李復庭等六名溷跡船中肆其空空妙手行抵蕪湖被查輪委員一併捉將官裏去訊出汪鳳朝卽大憲迭次訪拿未獲之會匪宋老五並據供認山堂水香等逆名隨卽畫供釘鐐收監已紀報端其餘五犯王邑尊以係夥同爲竊必不軌之徒復會同保甲梁太守饒大令及專司緝捕之李葆林叅戎在縣署二堂提該五犯覆訊供詞亦狡飾萬狀後經叅戎僞效會黨隱語循循善誘始悉王相保原名春元在輪船犯竊已不計次數獲案懲辦剌字亦數見不鮮李金山名姓俱僞蓋卽領袖會黨嘯聚十二圩地方包販私鹽之羅漢章也二匪均經訊明供認不諱一并録供下諸囹圄其餘三犯則或被牽引或從游未久尙無入會情事是以從輕發落惟宋老五卽攺名汪鳳朝王春元卽攺名王相保羅漢章卽攺名李金山三犯情節重大且俱有訪案故訊明後卽録供申詳各大憲定擬罪名一俟奉到回批卽當遵照辦理云 
[奸淫慘報]  
　　温州南禪橋有阿旺者係登徒子一流人夙與蔡宅巷操淮南業之某甲婦有染甲當病革時窺出破綻遂謂旺曰汝若敗我家風花作鬼必索爾命不踰月而甲殂甲妻青年獨處不慣無郎益與旺相暱乃携回家中居然以野鶩作家鷄不復畏屬垣有耳矣旺亦使君有婦早經童養在家客歲合巹後醋瓶屢翻兇鋒大逞幾以寢闥作戰塲本年夏旺忽患心病每於獨坐時作對客周旋狀喃喃囈語聽者不能辨六月廿五日未刻突用并州快剪刀自將陰囊剪破血流如注又割其勢迨所歡孀婦奪剪搶救而旺已將烟扞剌入精管奄然長逝一時遠近鬨傳以爲奸淫之報孰謂天道憒憒哉 
[日報記朝鮮事]  
　　朝鮮東學黨由京退在忠清道報恩地方潛聚韓王前派御史魚允中馳往鎭撫嗣據魚覆奏稱已就撫云云其實不過暫時收聲歛跡其黨仍未散也迄今該黨自知愈陷於窮困無術自存遂於上月十五日呈一書於韓廷曰某等起無謀之軍以抗天兵天罰立至進退維谷自陷於窮苦我部將如果捧一命之官行嚴重之刑辟覺部下數千之黨與罪致畢生苦楚殊不忍出此若就今空使各人解散奈其迫於窮困飢餓再落盜賊之群出而虐民戕官猶是蹈於前轍是殺難而生亦難其利害固不待言而昭然若揭兹惟冀朝廷察别得失垂恩惠於將來賜金八千兩分給爲糧費直令解散某等首領卽日就縳自首憑國法嚴重處刑亦所甘受謹拜聞待命聞此書達後韓廷有起魚允中再赴報恩措置之說特未知如何處分云云日歴七月十八號見朝鮮京城附報○朝鮮政府前托日本政府代爲鑄造貨幣一事卽鑄銅銀等鍉也此事初由大三輪長兵衛增田信之二人專行奔走關會中途二人忽生不和朝鮮政府遂特爲此事派安駉壽至日本命俟事成歸國但鑄　貨幣向無依托他國之事鮮有規模可考且安姓與增田一邊又起種種風說獨大三輪不避嫌怨立當其衝依然苦心關說終復有朝鮮駐日公使金思徹大爲此事盡力乃克於七月廿五號日本大坂造幣局應受朝鮮政府之依托現鑄造貨幣一切事宜其接受之約束兩政府已締結條約云 
[神户商情]  
　　日本通商各埠華商貿易始盛於長崎繼盛於横濵神户華人設肆最後今則後來居上矣長崎商業之衰已非一載横濵人數雖衆然殷實大字號廣帮尙多建帮祗有二字號三江帮惟錢鋪及外國裁縫店二三而已若神户年來非但商號有增無减且貨物出入甚繁租界自海岸以迄楠公廟一帶昔年荒凉瓦礫之塲或爲農人耕種之地今悉變成繁華熱閙之市廛一至晩上電燈四照如同白畫蓋電燈會社卽開在租界左近日人自創自製不假手西人價極便宜華商門首所點門燈十二枝燭光每月收洋一元八角風雨晦明自來自滅人咸便而用之現届暑天楠公廟中有夜市日商小本經營者就廟塲搭廠設肆百貨皆有江湖賣技者流亦聚於此燈火密若繁星遊人到此納凉每至更深始去原神户商業之隆緣鐵道開通内地運貨至大坂者衆所出洋貨日精凡華商進口貨多者設正號於神户分號於大坂出口貨多者設正號於大坂分號於神户一日十二時均有火車來往貨如海味板木洋貨磁器漆器等類所出不知凡幾故旅日華人羣羡彼埠之方興未艾云 
[蕪湖氣候]  
　　立秋以來酷吏揚威流金爍石凡閱數日俄而秋飈怒號凉雨叩門七夕左右雨絲風片蕩漾生愁氣候一變其凉如水夜間人擁翠被猶覺肌爲生粟陰陽倚伏寒暑紛乘以致瘧痢叢興閭閻之中比户呻吟重則傷寒瘟疫魂游墟墓醫藥兩家生涯俱十分美满衛生者可不於飲食起居加之意哉 
[寍波氣候]  
　　寍郡自七夕得雨後無日不雨天氣頓凉日衣單裕夜擁薄被時而細雨廉繊時而大雨如注河水日見其漲初十夜檐溜丁東通宵不絶天明又降大雨勢若銀河倒瀉約歴兩時許雨勢始稍殺河水高與堤平舟楫難通低窪之處盡成澤國若不早放晴光誠恐禾稼有碍也 
[寍郡火警]  
　　月之初九夜三鼓時寗波石柱橋下柴炭店不戒於火其光熊熊上燭霄漢警鑼亂鳴遠近水龍聞警往救得卽撲滅共焚平房四五間云 
 
 

Page 3

 
 
[醉鄉鬼趣續述]  
　　前報登醉鄉鬼趣一則兹接松友來函謂酒鬼阿東本係著名惡棍塔橋一帶店鋪被其擾者月有數起縣署中積案纍纍久已可查可訪此次被逮到官覊諸飯歇酗酒肆潑故態依然管役疏於防範任其昏迷不醒致有墜練身死之事至前報云云則傳之非其眞也來函如此合再録之究竟若何承辦此案者明鏡高懸自必燭照無遺固不勞局外人之懸揣也 
[大令赴蘇]  
　　上海縣黄大令因有要公將次赴蘇謁見大憲昨午大令飭差預備官舫及小火輪一艘停泊滬北新閘地方定於是晩八點鐘命駕出城乘舟赴蘇 
[勘視河道]  
　　耶松船廠在浦東十六圖西新塘河塡泥致碍水利經圖董成仁章等投縣請禁黄大令定於初十日詣勘已紀前報兹悉大令别有要公攺於昨日上午往勘十點鐘時大令命駕出城至楊家渡碼頭渡浦而東及抵是處十六圖地保在道旁跪迎大令與圖董等晤談片刻親自察勘一周勘得此處實係官河並非漲灘如任該廠塡泥於民田水利實有關繋諭地保日本縣回署後當傳諭該廠不准塡泥惟鄉民亦不准私行售地該保唯唯大令遂呵殿回城赴道轅禀明 
[烟館違章]  
　　本邑城廂内外各烟館每晩九點鐘收市十點鐘閉門此係定章違干究辦滬南楊家渡　中周甫三等所開烟館每於深夜開燈被保甲總巡張司馬訪聞因於前晩帶同甲勇往查果見周及王友生姚品山羅長生邱祥雲等五家尙未收市卽命局差將周等五人及各門牌帶回本局升坐提訊周等泥首乞恩司馬日本應將門牌吊銷姑念初犯從寛將門牌分别給還又向周等大加申斥著各具切結備案○南市洪昇街八十九號烟館係苗阿狗所開近日苗攺圖别業將烟館盤與范壽林開張前日被十六鋪保甲中局李蘭史二尹查知飭勇往提解送總巡局張司馬訊供屬實令將店閉歇不准再開門牌吊銷 
[唱戲被拘]  
　　演唱花鼓淫戲有干例禁前晩有姚錦榮等在滬南外鹹瓜街金玉樓茶館演唱淫詞小曲男女混雜二鼓時保甲總巡張牧九司馬帶同地甲局勇巡查過此司馬聞人聲嘈雜卽命停輿入内查看喝令局勇拘拿遂將姚及張慶生金玉舒朱吉泰並經理帳目之林瑞芝金玉樓主姚來勳一併解至總局司馬升坐研訊兩姚及張等均供稱初次悮犯叩求恩典司馬日本當將爾等分别責懲茶館押閉姑念一再苦求從寛免責著罰洋銀十元充地方善舉諸人叩頭遵諭具結繳洋而退 
[袁壘雜言]  
　　某氏婦與其姑向以操舟爲業停泊滬南竹行馬頭其待姑也不以將順而以忤逆姑年邁龍鍾惟日以眼涙洗面前日氏又與姑尋釁申申怒詈自朝至暮迄未稍休其姑不敢與較飲泣含悲不覺有死之心無生之氣遂至後艄取切菜刀意圖自刎不料心驚膽怯刀卽墮下適中臂上深入寸許鮮血淋漓痛極而踣氏聞聲往視見其姑横臥血污中赶卽救起諸親友咸來探望詢悉情由皆不直該氏之所爲勸氏向姑叩頭服禮氏亦允從遂寢其事○滬南水神閣附近有渭園小茶館其屋本已朽壞加以風風雨雨連朝摇撼岌岌可危昨日有茶客十餘人羣處其中談狐說鬼忽聞墻磚浙浙有聲羣起避之比及走出而墻已砉然倒下毁壞茶碗水烟袋及樹凳等物不至傷人亦幸事也○大東門外永和祥染坊有餘屋一椽出賃於廣昌踏布坊惟平時進出須如晉師之假道於虞踏布坊主某甲每晩回時屢由染坊主陶某開門陶以深夜僕僕殊爲不便未免嘖有煩言前晩甲至三更後始倚醉而歸陶正言責之甲以爲輕已昨日不問情由竟將陶之東床痛毆一頓陶以無故被毆乃挈其婿欲投巡防局控告後經三鋪地甲出爲排解令甲以香燭賠禮始免對簿公庭○本城各河道甫經開濬官府恐居民作踐嚴禁蘆粟入城前日有鄉人肩負盧粟三綑入城喚賣適被保甲總局勇丁所見立卽拘局請究該鄉人再三苦求張牧九司馬以鄉愚無知著將蘆粟給還逐出城外以後不准進城鄉人叩謝而去 
[漁户凶毆]  
　　本邑蘇州河垃圾橋一帶漁船林立斜陽紅處曬網千絲誠一幅天然圖畫也中有唐某者雖以捕魚爲生實以拆梢爲事同帮中人畏之如虎前日不知何故將同業許阿坤揪辮凶毆許不能抵敵身受重傷偃臥舟中鄰舟恐釀巨禍遂奔訴許妻阿五回至舟中見許奄奄一息遂訴知該圖地保請帶赴巡防局騐傷該地保置若罔聞阿五籲訴無門沿途痛哭旁觀代抱不平欲投捕房控告唐自知理屈央某甲爲和事老在某茶肆解勸始得言歸於好 
[竊冰受罰]  
　　美界鐵馬路北有新記冰廠係合股拼開獲利頗豐惟所存之冰日少一日各股東遂派人暗中看守前日天未黎明忽有股東某甲竊冰數擔正欲遁去被看守者所見立時拘獲邀集各股東向甲理論甲知事已敗露無可狡辨遂邀魯仲連其人爲之調處令備酒筵四席清音一堂焚香點燭負荆請罪始化有事爲無事 
[擬究索賄]  
　　昨報紀上海縣捕役三人持信票投法捕房協提烟鴇阿招生到縣追贓行至城中私講規費爲法捕頭所聞飭探密拿云云其聞風逃逸之一人卽蔴皮阿四李桂生押在捕房其二人一爲云泉一爲阿二俱係捕役惠生又名小阿連之夥克捕頭以此案未便姑容擬禀請法總領事照會上海縣從嚴究辦 
[根究兇毆]  
　　著名地棍徐春春卽狂徒阿春與萬高頭萬毛毛等在小東門外及老閘等處爭毆本報已紀之矣兹悉此事被上海縣黄大令訪聞因於前日飭差薛貴皂頭全順密拿傍晩時谬差等至浦東廿四圖徐姓家將徐拘獲並將具保徐春春出外之馮永生一併解案廿四圖地保葛月樓亦投案候示二鼓時大令升坐花廳問葛日徐春春在外肇事爾知之否答稱當日伊等在租界滋事小的不知後聞他人言及大令問爾知伊等因何肇事供稱聞南市米行打包手意向由萬等經理嗣因萬犯案收押託徐代管未幾徐亦逮案管押此次釋放後萬又向該米行兠攬米行中令萬央徐作保萬向徐商懇徐不允萬因此懷恨在小東門外打架又在老閘地方凶毆徐回家後臥床不起小的所聞如是然亦不能指實大令日爾旣知肇釁情形何以不來禀報葛俯首不語大令提馮至案供稱監生係本邑人前爲錢莊生意今在代書殷炳田名下爲清書五月初春春之叔徐昌賢囑託監生具保春春出外監生碍於情面當時應允春春亦自知攺過旋於初九日奉諭交監生等具保不料伊又在外肇事大令問尙有保人徐昌賢楊和尙吳厚生三人何在供稱在浦東大令日五月以前爾等聨名來案求保春春出外並稱春春業已攺過本縣子以自新之路面禀道憲於五月初九交爾等保出如再犯事到案立斃杖下爾等旣不知春春性格何必冐昧作保馮一味求恩大令問爾之監照何來供稱同治七年捐得大令提春春研訊供稱係本邑人前月蒙恩番出感戴不忘旋以操舟度日本月初七日萬謂小的日爾姪阿茂曾欠我錢爾須代還小的不允致被拉至小東門外灘毆打後至捕房捕頭不理次日小的在老閘地方裝貨又被毆撃致受重傷臥床不起此次實係萬向小的尋釁大令問原差日萬等何在禀稱萬自釋出之　卽在捕役趙金名下爲移今日小的往提趙自願卽　交案大令得供判將徐收所馮戒責一百下交差帶出指交徐昌賢等並候萬到案再行究辦 
[縣案彚録]  
　　沈正太持刀行凶將戴禮生戳傷由捕拘獲解送公堂轉送到縣前日午後由帮審委員葉司馬提訊沈供稱向爲漆匠與戴素來認識是日戴向小的尋釁小的見機逃逸伊取洋刀亂剌小的將手一攔戴忽碰於磁器上以致受傷司馬日本委查閱來文戴實受刀傷爾在公堂已一一供明何以今日攺變究竟戴所受何傷供稱實受磁器傷司馬著掌頰四十下復加駁詰沈執定前供司馬著笞二百板沈始供 
 
 

Page 4

 
 
稱實係刀傷惟刀係戴禮生之物司馬以戴傷未愈尙在醫院中沈正太行凶可惡著枷號一月發頭門示衆○邢阿大周阿四二人因假冐絲捐巡丁被獲送縣訊責枷號發新閘十圖示衆已紀本報兹因周抛枷圖遁由地保金梅亭解縣請示曁置縣西某客棧中周乘人不備復欲越窓而逃被金拘獲立卽送案午後由葉司馬提訊金訴稱周誣指小的得賄洋五元屢次向小的滋擾其實並無此事昨日帶案請訊周忽逃逸幸得拘獲周供稱邢出洋五元將枷開去小的則晝夜枷號苦樂不均司馬著再枷二月示衆○王鑑榮控曹榮借錢不遂攔路搶布一案前日經　司馬提訊王訴稱係本邑人耕種度日與曹認識一日曹向小的借錢不遂當時分散次日小的出外賣布行至中途被曹攫去曹供稱是日小的醉後向之口角並無别情亦無攫布借錢之事司馬以兩造供詞各執判將曹收所聽候飭差查覆○廿六保十四圖地保朱玉山虧欠本年上忙錢糧廿八千有奇廿二保地保王芹香欠繳漕糧一百餘千迭經差催遷延不繳前日差役將朱王解案晩堂由黄大令提訊示供稱小的圖中各户均已清完惟城中頑户郁姓連年拖欠小的迭次墊完受累不堪目下無力再墊王供稱小的欠繳之數實被各頑户拖累叩求寛限大令得供判將王芹香枷號交差帶往催追朱從寛免枷著限三日完繳一面差提各頑户到案訊究 
[善可回天]  
　　以助振而愈疾者徵諸往時之所紀證以近日之所聞感應昭然如影隨形如鐘答響可見助振實爲療疾之妙方本館協振所承朱少梅善　代妻王氏求病速愈助順直賑捐洋一百元正又尹洽林善士病愈助振洋二十元一念之誠可以感格神明沴戾消除祥和薈萃固不難操劵俟之矣又承謙益堂主人以洋銀二十元囑彚解順直災區是誠可謂施當其急者故彚記之 
[天錫遐齡]  
　　無錫達源莊執事蓉坡單君好善士也本月某日爲六秩壽辰各友預餽桃儀悉數移作山西賑欵又以筵資洋三十二元由顧勉夫交揖竹詞人擲交本館協賑所彚解災區拜領之餘無任欽佩聖人云仁者壽若單君者天必錫以遐齡也謹操左劵以俟 
[鉅欵助賑]  
　　接誦湖州孝豐縣尊楊大善士印毓俊函述悉閣下籍𨽻山西報章所紀餓殍盈路而貴處幸未波及俯恤奇災遵尊人尊堂變産救仌之遣意將家産衣物各件變價竭力籌措銀一千兩合規元一千零九十六兩由晉和莊交來委解接濟傾鉅欵以救荒遺産何妨割愛聆訓詞耑修德官箴洵足光前仁孝兼臻在困苦餘生當亦感澤流桑梓矣[  上海北市絲業會館籌賑公所施善昌謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探陳阿九禀沈毛毛手持外國平尺布衣盤詰之下據稱從張姓木作塲竊來别駕判押五日○王阿　訴稱在虹口碼頭爲小工被仝做工之沈桂松撃破頭額送究沈供無心悮碰别駕判令交保○包探孔阿才禀稱曹順昌失竊銀鐲衣服查　　處作工　余阿寳所竊吊到原贓送究余供一時貪小竊取叩求恩宥宋别駕判押七日贓給失主○三百四十號華捕禀馬夫陳阿榮翟　祥在熱閙地方兠攬生意違章送究陳等俯首無詞别駕判各罰洋銀兩元撥充醫費○某珠寳鋪夥楊天祥訴稱雇紥珠花匠學徒陳桂寳紥花被伊私珍珠十粒送究陳供無知誤犯以後定當攺過别駕姑念年幼交伊父母領回管束○二百零九號華捕禀馬夫陸培卿在馬咯中溜馬違章送究别駕判罰洋銀一元充醫院經費○沈包探禀稱寗波人王姜氏向在某洋行傭工前晩身穿東洋衣服至某洋人處作不端事强奪洋人對時表一枚送究王姜氏供途遇洋人引誘小婦人至伊住屋内强欲行污祗給洋銀兩元小婦人嫌其太少興伊言明將表作抵别駕惡其無恥已極判以管押一月○應朱氏訴稱昨有父親之同事友人陶金初向小婦人借貨不遂用茶儿擲傷鼻梁並失綢洋傘一炳送究陶供詞含混别駕判著賠還綢傘○蔴雀舢板船户范順有訴稱被船户余順富用木棒撃傷頭顱送究余順富供詞游移别駕飭令管押俟傷痊再核○宋張氏訴稱丈夫遠出營生妾張氏向來分居近日人言藉藉皆謂張氏不貞偵知與醫生張春田有染今晨六點鐘時前去探望張春田尙未起身是以一併交捕張春田張氏均俯首不語别駕著押候過堂覆訊○孔包探禀曹順昌報失銀鐲衣服等物查係余阿寳行竊送案請究余一味狡展宋别駕判管押七日 
[法界公堂瑣案]  
　　包探郁庭湘禀稱義興烟館主莫阿二控陳阿毛欠烟錢五十九文將銅洋混用找出小洋九個錢六十九文同轉問如何看出銅洋莫禀稱因估看知爲銅質陳恐掉換在手中搶去求請究辦陳阿毛供並未搶洋我被烟館諸人將兩手反接綁縛爲衆人所目覩同轉問莫如何携在手中被伊搶去供稱欲訴巡捕行至城河浜被伊搶去陳又供以賣魚爲業素來安分住八仙橋地方此次被縳繩印尙在求請騐視通事禀陳前因犯賭到過捕房亦有銅洋同轉問爾前在何處犯賭供在升和里五十四號門牌問銅洋究從何來陳不肯實供但稱借來同轉飭包探至該店查問陳阿毛押候再核○孫包探禀稱昨晩巡夜時見徐潘氏在途遊蕩上前盤詰言語支吾解案請究徐潘氏供稱家住蘇州來滬傭工同轉問有人認識否供稱有大餐阿和向在小東門開花烟館業已去世其姘婦阿珠與我係姊妹行此外别無認識之人同轉飭包探將徐潘氏送至阿珠處速令轉送回蘇○朱包探禀稱太古管碼頭洋人見吳阿二在北京輪船竊取搭客洋傘一炳解案請究並稱被獲時吳躍入浦内見而援起吳阿二供認不諱同轉飭押候掌頰四十下贓存捕房旋因烟癮大發卽子釋出然則吸烟者固有便宜時耶○郁包探禀稱王洪標在王太隆布莊内竊取棕墊一條旋至租界將人贓拘獲解案請訊王洪標供素以成衣爲業棕墊有人託帶至王太隆胡湘衡處問王太隆在何處供在城内　心街同轉飭探帶同至該處查問明確禀候核奪○周阿金朱謝氏訴稱家住瑞福里第三十二號門牌七月初七日失去布被一條二房東疑爲賈金鰲所竊故特鳴捕解案請究同轉問因何知爲賈竊二人同禀因伊偷竊皮套袴曾經破案問二房東是誰供稱孫姓問如何被竊朱謝氏供借居於三十九號二房東孫姓家是日因义麻雀失竊賈金鰲供與孫姓同居住在披屋中如何失竊我實不知同轉飭押候傳到二房東及賈妻明日至八仙橋捕房候訊令原告届期投案備質○丁東昇等八家控眞成柏油行主朱棣卿倒欠巨欵逃逸經葛同轉迭次研訊並將其子朱中喜押候交到其父等情疉登前報昨據丁東昇遣夥王子卿投案禀稱昨日同葉宏聲愼記葆和並包探帶同朱子中喜至三德里十號房内眼同檢點各物開單呈電問檢點時尙有别人否答稱有泰源燭店夥張靜生一同檢點問各物共值幾何答稱值洋二百餘元包探禀檢點之　已將門封閉同轉謂原告日爾等八家須商議妥法王又稱現存箱子七隻空無所有同轉飭將單子暫存公堂俟商議妥當於禮拜二到案禀覆○肇太公司收租人孫厚卿控汪祥林積欠房租一案因太和酒店陳載福業已逃逸請將該店生　拍賣以抵欠欵已於前堂遞禀聲明昨日汪開單呈案同轉問陳現在何處供稱或云往天津或云往瀏河五六二月房租我已付交陳手請將生財拍賣如尙不敷再行籌塡問租店時有中人否供有施永和酒店開設在彩視街我與商量亦云拍賣生財作抵施係肇太保租中人爲王其相同轉飭傳施王二人於次日至八仙橋候核○陳咸卿控王大林欠銀一案自三月至今尙未了結昨據陳咸卿王大林投案陳禀王共欠銀二百三十七兩有奇除收洋一百元作銀七十三兩二錢八分外尙少一百六十四兩有奇王供向因迭就一時難措經中勸理照算已有七成寫立期票每年拔還洋廿元同轉飭限五天交保理楚原禀擲還又諭陳須體恤苦衷陳唯唯而退○施子卿遣夥徐芝卿投案求追吳林順遞禀聲稱洋已交入捕房可否求充賑濟同轉擲還原禀謂現據付洋准其了案飭原告明日至捕房具領○丁榮氏將女孩寄　張高氏撫養迄今丁欲索還以致涉訟公堂葛同轉令丁出洋二十元償還飯食費依舊來往旋因張高氏遞禀聲稱丁榮氏將此女領回欲習彈唱昨日丁榮氏繳洋二十元出具領狀欲將女領回同轉以此事恐干未便將領紙擲還 
[上海北市絲業會館籌辦順直新災賑捐滬局瑣記六]  
　　則敬前因捐獎各生内有指捐十成監生多名均須録科應試誠恐部照頒發需時卽經禀請閣爵督憲分咨各省學憲准各捐生呈騐實收一體收考在案現值塲期伊邇各捐生尙或未能周知謹登報奉聞並祈有志觀光者踴躍捐輸及時上兌救他人之性命卽以博一已之功名轉瞬秋闈高捷喜溢門庭肆筵設席之時則敬亦得旫陪末座何快如之七月初九日錢塘施則敬子英甫謹啓 
[福建官報]  
　　六月二十五日同知沈兆桂禀見禀明奉委連城稅厘分局通判李懋猷禀明奉委三夾道茶稅准補泰寗縣何文澍禀見禀謝赴任飭知准補夏陽巡檢王履泰禀謝赴任飭知安溪縣典史徐之鋆禀辭赴任督憲牌示照得浙江定海鎭標左營守備員缺查有閩浙督標儘先守備洪得意堪以奏請補授特示○二十六日新選永定縣葉　第禀明委書局分校差鹽大使吳維新從九田葆禾具由京起服禀到○二十七日通判李懋奠禀明本日接辦三夾道茶稅並奉善後局委騐收凱字右營兵房補用縣何建忠禀謝委解京餉禀見分發福建試用縣黄鼎翰自京禀到府經王樹滋卸辦閩安分局回省禀到○二十八日署閩縣學教諭李登龍禀任事○二十九日通判王壽衡禀明奉委讞局帮審知縣李有琨禀明奉委書局分校差○三十日調署漳浦縣張　貴禀謝委試用典史孫璋自京禀到○七月初一日縣丞王光晉禀明接辦南台稅厘總局督緝發審差委署江東巡檢朱纓禀謝委禀見典史周觀灍自京起服禀到○初二　同知沈兆桂禀見禀辭赴連城厘局轅下文巡捕知縣何建忠禀見禀辭解餉進京○初三日知府聶元龍禀見禀辭委解餉進京藩憲牌示照得邵武縣高淑勛調簾遺缺委邵軍同知葉紹章就近兼代供職特示 
[廣東官報]  
　　六月三十日候補通判榮勳禀到由京起服回歸善平政司李宗烈禀到卸事回　七月初一日候補監巡檢辛桂庭禀到京來○初二日候補巡檢王蔭禀知委善後局報銷分核差○初三日候補同知莊允懿禀知委代辦報銷局坐辦差 
[鄂省官報]  
　　七月初二日代理漢陽縣仁義巡檢孫丕業禀知任事藩憲牌示襄陽府通判印務詳委試用通判林源應山縣知縣印務委補用知縣許之璡俱署理○初三日周守典奉委武昌府讞局帮審案件候補巡檢馮序鏞奉委充當正主考巡捕差劉侗壽奉委充當副主考巡捕差藩憲牌示南漳縣知縣印務詳委本司庫大使傅光　本司庫大使印務詳委本司經歴托溥本司經歴印務詳委武昌縣縣丞毛隆昇俱署理○初四日本任武昌縣縣丞毛　昇署藩經歴事赴兩院謝牌示撫轅文巡捕候補縣丞翁守範奉撫憲委兼代辦監印差禀知 
[金陵官報]  
　　七月初四日正任潥水縣譚日襄由蘇回○初五日江西湖口掣騐候補道朱麟成辭赴差知府陳鍾　奉司委　下江録遺考試提調差請補東臺縣湯曜由蘇回禀謝部覆准補並奉調簾差巡檢劉應元叩謝委署豐縣典史藩轅牌示江都縣典史李澤愷期满遺缺以請補之吳志敏先行署理又江寗府敎授季寳仁遺缺查有上元縣敎諭鮑掄魁調署○初六日卸署贑俞縣截取知縣常牧交卸回藩轅牌示海州高橋司陳儒璜撤任遺缺查有巡檢郭彩耀甘泉上官司王永言撤任遺缺以巡檢龔璋均署理 
[蘇省官報]  
　　初二日知府譚泰來銷淞滬局提　差並謝委署鎭江府事代理鎭洋縣郭冏辭赴任藩轅片示照　元江青縣丞朱兆錡在任病故遺缺查有試用縣丞王茂華堪以委令署理○初三日縣丞袁國鈞禀知臬憲委赴江北緝捕差卽辭主簿張輔廷禀知奉委赴太倉保甲差卽辭家人禀報候補巡檢童廉益六月廿七日病故○初六日通判鍾壽康知縣汪鳴鳳解京餉赴都禀辭縣丞倪煥章禀知奉委分松差遣指分江蘇試用未入徐之楠到省○初七日俞熙奉江藩憲委署實應縣事○初八日楊炳奎禀知奉撫憲委洋務局差指分江蘇試用知縣唐樹廣西人到省縣丞王茂華謝委署元江青縣丞事五品頂戴分發江蘇遇缺卽補巡檢黄錦鵬湖南人到省試用典史李綺章服满回省未入孫官準銷太鎭塘工差○初九日藩轅牌示照得嘉定縣　翟司巡檢呂守儒病故遺缺當經由司札委試用典史丁樟署理在案茲據該員禀辭因病繳札請另委接署今查有儘先補用巡檢馮瀚堪以攺委署理又示嘉定縣諸翟司巡檢呂守儒病故遺缺查有候補從九張開溥堪以請補委署鎭江府譚泰來辭赴任委署寳應縣俞熙辭赴任○初十日未入薛鑅銷太鎭塘工差 
[邗江官報]  
　　初五日　理挑源縣謝大令國恩過揚戈分轉禀知回卡葉鹺尹瀾委力乏橋船私差○初六日黄少尹秉中禀奉棧憲　滁來全北鹽○初七日湖北高叅戎明經解餉抵揚吳鹺尹永熙等二十員均奉委運北鹽差 
[鎭江打索街集泰和代收晉邊恊賑第二次清單]  
　　延陵氏規元二百兩景記洋一百元許洪源設捅收助洋五元五角錢三千八百三十六文集泰和設桶收助洋二元錢一千三百十八文漢口萬隆棧洋十元張琴翁手募洋一元　二百十文許洪源設桶收助洋六元錢四百文楊彤臣助潤筆洋二元無名氏助獎票錢一百五十千文鎭屏巷口祥泰和設桶收捐共洋十一元一角錢二千三百四十文 
[上海北市絲業會舘籌賑公所施少欽經收山西賑捐五月十四日另登清單]  
　　寓烟台裕隆德劉運昌善士經募三合堂張洋三巨昌公永茂昌　盛棧謙順德四户各二元黄　軒豐盛永李雲亭益生東鼎豐號姜麟閣姜崇德堂德原號無名氏于竹坡十户各一元孫玉峰恆昇號各錢二千文無名氏李桂軒豫興號萬慶源利源盛榮昌公孫 
 
 

Page 10

 
 
日篤源　文來張依山大成棧裕盛和西盛永豐裕號楊友成益順盛同茂永豐同豫天泰號公成號德增天合棧阜豐興李國祥四合號阜盛棧萬春盛同　成隆泰還心願義生德公和順德生盛黄邑泰來利成和泰傳懋修東成棧祥盛號益和泰順合同興怡和泰公無名氏聚盛長無名氏源春永廣順永王居東裕成棧合興號賴頴川安靜甫同春和公泰義義昌信恆順號永興和恆茂王常德堂東興號源豐號恆盛源東豐泰成和昌源興號初吉愷王　濤裕隆德劉運昌張可成無名氏裕生成七十二户　錢一千文同裕　無名氏義和成成玉福陳俊卿張書忍堂義興號無名氏鑒古堂趙毅臣隆茂號永來盛葉如衡怡隆號建　號孫守中同億　立生福昌泰順盛號李如松德成玉同興樓無名氏信德永同裕和榮豐號萬成永信昌號恆益號萬聚號成豐和豐成號子鳳山德有永發號怡成號隆盛東盛號隆裕號德盛興萬元和成和順合興全公源盛興記號聚來盛永豐成雙興棧偏順福萬元號公泰順恆源順公盛號泰來號泰成號益順和黄邑錦豐益正興永福順公泰山永無名氏東興泰無名氏義順祥恆泰永豐來盛順生棧洪順號于廣壽永順碊李學程恆豐油坊義成油坊如來興興順號源增仁東來興鄭富文王子　天益棧同聚恆怡順興裕記𪲑成興協豐和同豐無名氏積成棧無名氏于文亭叢泮池孫翰臣趙記源昌祥無名氏義興利無名氏仁盛號潘隆順源和無名氏北源茂公益順無名氏會順隆于樂亭永德合葉春溥興義盛船王源止船楊秉魁無名氏三盛湧恆泰玉元泰東永大成福興號福興成玉成棧通順雙興號敏捷船任天龍德和號裕廣和元春和福成同來增盛復祥茂號成來棧錦成號恆裕成興成福德泰號大成號裕成公福洋號張豐本泰順棧同豐號逢鑑堂仁和永萬興號裕興福成福號寗樹芬曲連敏萊永春永成號成泰號正順號阜豐號德源順無名氏同順德豐順興益廣泰成源來號同　興德元號北大成文盛號成順德公興號天茂棧源昌合恆泰昶同祥順船復泰棧大元油坊公源利增順號成德油坊萬源興萬泰號同興和牟承業曲維祚增盛德湧盛號利盛號永昌福雙順泰震興號永發隆一百八十七户各錢五百文匯泉局三百文樂廷瑞田鴻　各二百文共二百七十九户合洋一百八十一元内銅洋一元 
 
 

Page 11

 
 
   
 
 

Page 12

 
 
   
 
