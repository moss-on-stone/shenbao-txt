# 1917 - 256 - 4916022

 

Page 1

 
 
   
 
 

Page 2

 
 
時評 
[不能爲（獸）]  
　　政府至今日已有欲爲而不能爲之勢矣吾所謂不能爲者非以西南有所抗阻而不能爲也亦非以無財無兵而不能爲也在内以黨派紛歧互相牽制故而不能爲對各省以一切用人行政動輙反對故而不能爲不能爲而强爲之結果非至消滅其所爲而止即於所爲外别生枝節也吾憶有國會時政府以國會束縳而不能有爲也於是視國會若大敵以爲國會去而政府可大有爲矣而孰料今日無國會之不能爲甚於有國會之不能爲乎 
　　前以有國會不能爲故乃藉各省之武力以解散國會今不能爲之大原因即在所恃以解散國會之武力此其循環之理詎不可深長思哉 
[命令]  
　　九月十九日大總統令任命翟照爲廣東肇陽羅鎭守使此令 
　　又令調任許受衡署理廣西高等審判廳廳長此令 
　　又令任命陳彰壽署理直隸高等檢察廳檢察長此令 
　　又令王健飛劉玉珂劉玉崔均授爲陸軍步兵上校陳富元加陸軍一等軍需正銜黃翼卿授爲陸軍一等軍醫正此令 
　　又令陸軍總長段祺瑞呈請將李鉞授爲陸軍步兵中校並加陸軍步兵上校銜王萬九授爲陸軍工兵中校並加陸軍工兵上校銜劉有德劉玉亭授爲陸軍步兵中校黃典文授爲陸軍騎兵中校白玉勝泰維信甄福祥徐鳳春張宗元加陸軍步兵中校銜劉繼德加陸軍砲兵中校銜胡源瀛周成德朱恩銘孫德華授爲陸軍步兵少校周鴻誥趙聯璧授爲陸軍三等軍需正何宗青授爲陸軍三等軍醫正均照准此令 
　　又令陸軍總長段祺瑞呈湖南督軍公署副官長蕭昌熾另有差委請予免職應照准此令 
　　又令陸軍總長段祺瑞呈請任命危道豐爲湖南督軍公署副官長應照准此令 
　　又令陸軍總長段祺瑞呈准管理外火器營事務長官咨請以玉恒陞補鳥鎗護軍參領應照准此令 
　　又令蒙藏院總裁貢桑諾爾布呈據喇嘛印務處呈請以羅桑班覺調補達賴達喇嘛巴拉錫勒巴補水慕寺達喇嘛菲色木布補宏仁寺副達喇嘛應照准此令 
　　又令張兆　晋給三等文虎章彭礪金晋給四等文虎章此令又令據廣西督軍譚浩明省長劉承恩電呈桂省本年百色隆安邕寗果德桂平藤縣蒼梧融縣岑溪各屬被水冲塌民屋淹没田禾災情甚鉅請　敗賑濟等語披覽之餘實深憫惻著財政部迅撥銀一萬元發交該省長避員分赴災區核實　放母任失所此令 
　　又令司法總長林長民呈安徽懷寗看守所押犯陳東生舉發同所押犯逃走隂謀擬請宣告滅刑等語本大總統依照約法第四十條將該犯陳東生原判死刑滅爲無期徒刑以昭矜　此令 
[專電]  
　　北京電政府對於發生輯安琿春兩大交涉案已向日本提出抗議汪外長又派劉參事面日使要求先將該處日兵撤退（二十日下午一鐘） 
　　北京電政府向日使館對於琿春韓人密運私鹽引起交涉日領事分館主任强迫該處知事承認條件一案嚴重抗議並要求速退該處日兵林日使答查明再覆（二十日下午五鐘） 
　　北京電中日錦縣事件國務院於星期二得外務報告即密電張作霖詢始末飭速派員馳往查明具報對於林日使之警告尚未答覆（二十日下午五鐘） 
　　北京電派兵赴歐先在選將段已密令將軍府將賦閑軍官中有世界軍事知識者開單候選昨又通電各省保薦（二十日下午一鐘） 
　　北京電幣制借欵漸有成議梁擬在部設幣制委員會下列各項爲討論範圍（一）本位問題（二）貨幣之重量成色（三）主幣與輔幣之比價（四）處置舊幣之方法（五）紙幣政策（六）關於一切改良問題（二十日下午一鐘） 
　　北京電美國遠東艦隊總司令開德君抵京後酬應甚忙汪劉兩總長定星期日設宴並不日進見總統（二十日下午五鐘） 
　　北京電各路收用中交紙幣辦法明日付閣議開由政府稍彌補其損失千萬借欵即以之爲中交流通滙兌凖備金（二十日下午五鐘） 
　　北京電周道剛來電要求滇軍全撤蓋對中央謀畫更進一步（二十日下午一鐘） 
　　北京電僑工事務局組織將成立兼在粤東厦門等處酌設分局（二十日下午一鐘） 
　　北京電昨海部人員歡宴饒懷文聞不日出京（二十日下午五鐘） 
　　北京電齊耀琳請假來京（二十日下午五鐘） 
　　北京電周肇祥將陞任湘省長（二十日下午五鐘） 
　　北京電陸巡閱現在龍州李開侁即赴該處與陸晤商（二十日下午四鐘） 
　　北京電國史館員控告敎育部未將應給之欵照發平政院已受理（二十日下午四鐘） 
　　北京電敎實兩廳開辦費每廳二千待籌足交廳長携帶赴任（二十日下午四鐘） 
　　北京電財部電各省速將四五年度决算報部（二十日下午五鐘） 
　　北京電元首擬召盧永祥來京面商某項要公（二十日下午五鐘） 
　　北京電許蘭洲定今日由黑赴奉（二十日下午五鐘） 
　　北京電雙十節元首閱兵典禮已着手布置（二十日下午五鐘） 
[外電]  
　　北京電高麗邊界附近琿春地方又發生中日衝突事據日人簡略報告有韓人八名私運鹽斤越入華界當爲華人拘捕日領事以韓人乃日本人民故移回高麗界内華官遂留韓人之子女爲質日領事因此向基干（譯音）請兵故日兵約一百八十人隨同憲兵若干馳入琿春外交部昨因此事已向日使署提出抗議（十九日） 
 
 

Page 3

 
 
北京電國務院决議設立海外華工事務局於北京兹在各通商口岸設立分局總局由國務院直接管轄面分局則由交涉員或海關監督管理該局之目的乃考察招工者與工人所立合同並保護華工之利益 
[（十九日）以上路透電]  
　　北京電幣制借欵中國以非公式提出四國銀行團曾於十五日電致倫敦本部詢問應借與否刻下尚未接到復電（二十日） 
　　北京電黎黃陂派劉秘書來謁京見馮總統段總理傳述黎氏之意大要如左孫文等雖求余密行南下然余旣經聲明於政界已絶望毫無再入政局之意惟切望依賴馮段兩公之力迅速統一面北余當留津以觀立法機關成立正式總統就任此際並不欲往外國云云（二十日） 
　　北京電索交奥兵軍械問題昨經和蘭公使派人至外交部聲言中國監禁奥兵一事可以承認惟所有軍械仍當封藏和蘭使館保管至戰爭終局（二十日） 
　　南京電齊省長特派代表李明遠入京弔馮總統夫人以表哀悼之意（二十日） 
　　南京電三十日爲李督軍壽辰齊省長送戲祝賀特召名伶於二十九日起在督軍署演劇三日（二十日） 
　　南京電齊省長請假歸省國務院疑其藉口辭職尚無允准之意　齊昨又電京言明請假三星期歸省實無他意然亦未奉覆電齊省長之歸省將無期延期（二十日） 
　　漢口電吳光新之副官長劉某十九日在漢陽兵工廠領出步兵鎗七千桿騎兵鎗一千桿彈藥二百萬發運赴宜昌以備入川之用（二十日） 
　　漢口電王督軍昨派張副官赴寗聞爲協議調停南北辦法（二十日） 
　　東京電羅馬法王之平和提議日本政府已於數日前用非公式託英政府轉致回答以現尚非考慮之時等語拒絶之（二十日） 
　　東京電樞密院定於二十六日開本會議經特别委員會審查事畢之船舶管理令可無異議决定將十月一日由官報發表（二十日） 
　　東京電廣東　云此間中國官場接到湖南第一師第二旅長林修梅及鎭守使龍建藩等通電謂　尊重約法恢復舊國會不承認段祺瑞内閣於十八日在永州宣布自主又一報告云廣西援湘軍之先鋒部謙現已行抵永州（二十日） 
　　東京電中國政府之幣制借欵四國銀行團有近將於倫敦會議之報（二十日） 
　　東京電聞青島民政實施之後山東鐵道歸民政課營理（二十日） 
　　東京電英國駐華公使朱爾典氏入京以來與日本各方面人士接洽交換　於中國之意見今夕本野外相招持該氏各大臣出席互相開誠交換意見（二十日） 
以上東方通信社電 
[戰電]  
　　巴黎電衆議院以三百七十八票對一票通過信任政府案（十九日） 
　　巴黎電法國新内閣總理班勒凡氏今日在衆議院宣布大政方針（十八日） 
　　倫敦電海格將軍報稱前敵無特别事可報今晚報稱北境之兵今日襲擊印佛萊斯叢林俘虜十三人聖巨利安東面英軍陣地稍向前移英軍在瑪里柯爾南面敗襲擊之敵軍伊泊爾境砲戰大爲活動星期一日英飛機逐落德飛機三架是日敵機與戰者甚少英飛機失蹤者三架（十八日） 
　　巴黎電今日下午公報云敵軍在巨凡柯爾南與克拉盎勒東進攻爲法軍砲火擊敗末斯河右岸波芒至白松伏陣線有劇烈之砲戰（十九日） 
　　倫敦電德國公報云佛蘭得斯敵砲隊甚爲活動法軍在波芒至伐歇洛維勒西面廣三基洛邁當之陣線進攻失敗昨日德飛機擊落敵飛機十六架（十九日） 
　　丹京電武裝英商船某號在希特倫斯轟沉攻擊中立國帆船之德濳艇一艘英驅逐艦某號亦沉攻擊商船之敵濳艇一艘（十九日） 
　　俄京電比斯柯夫之審判員審訊克萊波夫斯基將軍　與柯尼洛夫將軍叛亂一案已免該將之罪昨日加里定將軍謂願向正當方面解釋彼之行動故政府已移該案於司令部辦理該將將於軍事主審員前宣述一切據確實消息陸軍參謀部已完全改組亞力克齊夫將軍即將就職政府視宣布共和爲形式上之舉不欲於民選國會召集前建設共和政府（十八日） 
　　海牙電荷蘭衆議院今日開議時外交大臣宣稱荷蘭並未建議以特别方法贊助羅馬敎皇運動媾和之舉（十八日） 
　　華盛頓電航務部總長請美國工黨聯合會會長戈泊士氏居間調停以止罷工蓋此項舉動危及太平洋濱之造船計畫也（十八日） 
　　倫敦電軍械部現以懇切之文請婦女投効陸軍女子輔助軍團於國内　盡役多投効者即可騰出一兵以充他役故此舉可以直接增加英國陸軍之戰鬭力云（十八日） 
[俄流廢帝於西比里亞西部紀（俄京通信蘿）]  
　　帝皇之末路 
　　原因之兩說 
　　臨行時之狀况 
　　俄自羅馬洛夫筆路藍縷以啓山林大彼得以高掌遠　之懷抱經營累世跨越兩洲有泱泱雄風之概焉逎革命一起全國響應馴至今日其國皇遂演成周厲流彘之一劇所流區域爲西比里亞西部地點爲朶葩爾司克城記者執筆至此追溯歷史感慨不已則以其地係二百年來人民流竄之所俄人惡聞其名而不謂今日乃以覊俄皇之駕也 
　　初俄臨時政府以廢帝近在肘腋恐被人利用故曾密議處置辦法將地點一層公同討論如格盛葉格德陸布耳克倭略勒薩拉托郛等城邑均在提議之列時閣員中多謂以上地方不甚適宜暫從緩議迨北京駐使顧達攝福電告亘統復辟俄政府怦然心動愈以解决此事爲必要未幾西南路總司令陸軍上將柯爾彀因遭復辟派嫌疑被逮下獄當時搜出彼與廢帝往返密函數件政府益駭失次秘密會議至本月十四日清晨議决將廢帝帝徙往朶葩爾司克城是晚卽派員弁赴皇村離宫請廢帝就道並護送至俄京北車站時國務總理蓋能斯基亦親到照料車站内外兵隊如林守護至拂曉（十五日）五鐘車遂東發偕行者有皇后太子公主等六人曁役從五十四名衛隊三百名其自願隨侍者則有王爵朶爾榖洛基女禮官娜麗司鏡等等數人廢帝離俄京三日後臨時政府始將遠徙廢帝一事布告全國此事辦理神速有迅雷不及掩耳之概而事前復愼密異常除閣員全體外幾無人知之據聞其中尚有一原因綠本月初俄軍在格里西挫敗後各路戰線在在吃緊一時外問謡傳德軍將由芬蘭海灣登陸襲取俄京萬一廢帝爲敵人所得或利用之資以兵力則復辟亦意中事此外又有謂革命黨激烈分子疊次要求將廢帝送至俄京砲壘（舊政府重要人物現均幽禁該砲壘中）爲永錮計政府迄未允許使或因此懷恨自由行動則於廢帝生命殊爲危險政府旣負責任亟應妥爲防範故遂有移送朶城之舉地旣僻遠不虞他患正所以保全之也云云以上二說似以前一說爲近似查朶葩爾司克城在西比里亞西部伊爾頽士河東岸地勢　下城巿狹陋居民僅二萬五千人城中有中學校兩處距鐵道約三百俄里（合六百華里）交通不便惟夏季可由伊爾頽士河航行至該城該城本有巡撫公署現政府已飭修葺該署作爲廢帝館舍聞廢帝臨行時以爲將遷赴南省意亦甚得迨車過崔略平司克始知東行不禁神色沮喪泣下數行旋復慨然曰余今已矣雖然余一人亦何足憐嗟我同人前旣茹苦兹復蒙難是皆余一人貽之成也言下頗有自責之意 
[倫敦中國協會之近訊]  
　　字林報八月一日倫敦通訊略云七月三十一日中國協會舉行常年大會會長安德森氏主席報告一切（中略）謂中國内情今仍不甚明晰最有勢力之政黨皆以共和爲標識以自前中國現狀欲求有效力之行政大權必須寄諸國民中一種有特殊利益之份子今兩黨分峙一爲官僚武人一則推崇國會第無論政體若何當此時代中國宜得一强有力之領袖而予以措施一切之機會此層較諸斤斤爭論憲法者爲尤重要徵諸經驗革命往往逾出範圍縱容極端家太甚則惡果難免如俄國近事即其證也世界各國所最要者首爲法紀其次即爲財政自數年前幣制借欵磋議未成而後中國迄無整頓幣制之計畫全國幣今仍紊亂吾人對於中國幣制固常有微言但有一事可爲中國稱道者中國以銀爲本位從未改變無論西方學說如何中國迄未喪失其對於銀本位之信任雖西方廢除銀幣銀價因以低落然中國猶爲少數用銀國之一焉不用銀爲通幣一舉始於德國時在一八七一年西方各國多仿行之印度雖爲世界主要銀巿場亦於一八九三年停辦鑄幣廠旋又微收現銀入口稅所以保持滙兌率也今者銀之價值與重要又因戰事而大顯著計英吉利帝國所羅致之銀較他處爲多戰費浩繁西方金本位之制度恐將因此而莫可維持就目前情形言之可否會合協約諸國重行以銀爲世界一種通幣之問題殆有愼重研究之價值歟但此僅余個人之意見耳中國用銀人工悉以銀計銀價若低則其出産品之值以金計之自必低廉是以向來財政政策在抑壓銀價惟將來東西實業之競爭較諸往昔尤關重要此策繼續施行是否有當則似有疑問也主席言及禁止華茶入口事謂當禁令初頒時華茶之裝軍來英者英商部以倫敦購辦華茶之商人未於禁令未頒以前繳付貨欵故不許其入口且謂此茶不能售於巿場再購辦此茶之資本已提歸公用云云查英商在華購茶係在禁令未頒之前定船裝運適在禁令初頒之際英商曾請示於領事而領事未接訓電不能有所指示初以茶價已由在華英商繳付事在禁令未發之時此項華茶當可見許入口再倫敦定購華茶之商先未得禁令將頒之警告斷未能於華茶裝船時卽將茶價繳付今商部之言直無異謂政府無庸預先警告隨待可扣留商業中之　本而暫時没收之此種辦法現適用於華茶則各種食物皆可援用卽無論何種商品亦皆可以此法施之將來商務將盡入政府衙署而獲其利益者則决非爲民間也協會已將目下商業艱難情形竭力聲訴以動當道之垂念冀其辦理此事稍持和平態度云云 
[北京特别通信（一百十六）（飄萍）]  
 
　　九月十八日 
　　十八日之重要閣離 
　　臨時參院與正式國會 
　　幣制借欵與善後借欵 
　　錦州事件與間島問題 
　　今日（十八日）星期二爲國務例會之期所有報告及議案頗關重要但國務院方面以及各國務員皆尚嚴守秘密今僅就所探得者言之 
　　（一）司法總長之報告開會以後第一卽爲林司法　長之報告其大概則謂總檢察廳方面以孫文在廣東旣就大元帥之職而非常國會又大開特開同一國家之内南北有兩政府是何政體故定於今日即對於孫文及非常國會議員提起公訴似政府方面尚須有通緝命令公表於世（換言之即逐客令而已）愚以爲此事或非總檢　之自動吾人於此可以徵政府與廣東孫文一派命運之消長蓋至今時而政府始毅然爲此也 
　　（二）通過僑工事務局條例政府對於僑工將設一專管之局此爲前次閣議之所議决今日之會即提出組織斯局之條例其内容頗爲簡單聞僅設一局長六委員而已當議設此項機關之時曾電張四先生主持其事嗣接張氏答書不願擔任故局長仍爲未定委員則由外内農三部中選派機關則　屬於國務院關於保護僑工之事今日閣議中内務部又曾提出一案頗以今後華工之出境爲一重大問題故保護條例中多嚴厲之處置對於招工之機關則更加以種種限制而外部則以是爲不便閣議中内外兩總長頗有爭辨卒亦未見解决或將修正而提出於下次之國務會議也 
　　（三）禁銀出口問題之交涉禁止現銀出口問題前次國務會議已决定與日美各國取同一之辦法此不過决定大體方針而實行則尚待與外交團接洽聞荷蘭公使曾有疑問之處財政已草擬此項條例報告於今日之閣議聞已决定交外交總長以此條例與外交團爲非公式的商榷而日人方面之消息日本此次决定派遣特别經濟委員長目賀田男爵赴美其要務即爲禁止鐵金銀出口問題及日美對於中國經濟提携問題等項此實國際金融財政上之一重大問題也 
　　（四）召集臨時參議院問題關於此項問題愚於通信及專電中已以最近情形報告且確信爲最合於事實即如本報前數日專電所載政府始終未改召集臨時參院之方針惟因西南方面旣表示主張召集新國會故政府即擬同時發出兩種命令（一）爲召集臨時參議院令其主要則以國會組織不良兩院人數過衆故組織法與選舉法必須修正其責任則以臨時參院當之（一）爲選舉正式國會之令無非說明國會之重要故必限期成立大約預備明年六月以前選舉必須終了八月一日以前正式國會必須開會其着眼點尤在於新總統之選舉而副總統之選舉則尤爲陸巡閱部下之所注意也此項命令今日會　之結果已决定本星期内可發表大約仍待李開侁氏之來電也 
　　上所述者爲今日國務會議之要點以下更記新發生之兩種要案焉 
　　（一）幣制借欵問題愚數晤梁任公知其所抱財政政策視爲唯一根本要國者即在改良幣制且謂事在必行故近日梁君之所謀畫似皆趨重於改良幣制一層而幣制借欵尤吾人所應注意之問題也據梁君左右之所表示言中國已往之借欵大半皆以實業之名行流用於政費之實故此次必力袪之所以標明幣制借欵卽在表示幣制以外不許流用耳此項借欵之内容與其經遇今尚未可明記其談判開始實在本月十一日梁總長已向英日俄法　國有所提議（地點在財政部）而美國加入銀團與否似亦曾討論及之至十三日乃有滙豐銀行之會議大約此項借欵而成則所謂第二次善後大借欵　　可以暫時不議蓋賠欵旣已延期　　　　增加之希望當此金鎊低落之時固不　　　　　　多益善之心也至幣制借欺之内容據吾　　　　　　　記 
　　（一）名稱幣制借欵　　　　　 
　　（二）金額一萬萬　　　　　　 
　　（三）擔保鹽稅餘欵　　　　　 
　　（四）用途整理鈔票　各種兌換勝並實行統一國幣 
　　愚曾聞之財政界某要人言外間　　梁君欲改革本位制度易以金本位尚屬過早之言梁君擬先統一國幣然後研究本位問題此言蓋深悉内容者也 
　　（二）中日新發生之錦州事件數日以來駐京日本公使與我國外交當局頗因新發生之錦州事件頻頻有所折衝所謂錦州事件者乃發生於本月十四錦縣地方我國人與日本人宫原久氏因誤會而生衝突其結果我國人與日人兩方互有傷害然日本方面則視爲一大重案日人所辦之共同通信社所得消息則謂爲係駐錦第二十八師騎兵第二十八團之二十餘名兵士所爲頗聞日本林公使對此非常强硬有因此細㣲案件而牽涉間島問題之風說已與外部交涉數次今日下午二時愚在某國飯田聞某外人電話謂林日使已至外交部據日人所言又確因此案而開談判夫兩方私人之衝突是非曲直一經判明我政府自應有正當之處置然苟因是牽涉國際問題則於中日親善名義之下頗嫌不類况當此列國一致對敵之秋乎外人所傳爲日本公使擬從此要求解决間島問題者成者其傳聞之失歟姑誌之以觀將來可也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[調停西南與臨時參議院]  
　　政府對於雲南唐督軍方而之調停擬囑新任雲南實業廳長由宗龍氏前往疏通蓋氏本爲雲南選出之國會議員且在滇省頗負衆望與唐督軍亦極相得也現聞由氏擬俟實業廳長之印信鑄就後即行南下首往雲南將北京政府之意見轉達唐督軍並願力當調停之任另一消息云日昨中宗龍即行出京赴任並帶有秘密任務其時雲南唐督軍曾來庚電係致某公團達政府者其内容略稱政府方面希望調停之好意同具愛國之心寗不體喻惟事實問題有不可不定確實之辦法此即如在川滇軍如何處置係解决之關犍倘政府能有適當之辦法使兩方軍隊不至再生枝節則某極願解甲歸田希爲團陳政府云云此電於三日前始到適值馮總統夫人新喪故未得爲具體之商榷據某方面之議論則謂雲南自去年以來其虧耗當逹千萬以上前次政府曾於國務會議議决撥欵一百萬元乃實際僅撥以四十萬元以後經其代表屢向政府申說皆以財政困難未得照撥而對於他方面則難免使人生厚薄之感即如桂軍近日又有由香港滙豐撥欵若干之說故唐督不稍得面子彼實對於本省軍界無從轉圜今其所希望亦不過欲政府允以使滇軍得有兩師駐川而已（政府已允以一師一旅）此種議論殆卽唐督電中所謂適當之辦法不知政府究竟如何辦理也又由宗龍日内卽行赴滇一節聞已變宗旨仍須俟雲南問題解决有着方可回滇今未能確定行期又據共同通信社消息今據某要人對於陸榮廷陳炳焜二氏態度曾向記者云中央於陸之希望主張恐難一致今陸氏若能僅以召集新國會爲滿足即放棄召集臨時參議院之議亦未爲不可但如斯讓步第二次之要求必將繼至而又南方派若以舊國會對待政府則政治將又形困難故政府不能應妥協畢竟不廢止臨時參議院亦可就召集新國會之途發布召集臨時參議院命令時同時亦發布準備召集新國會命令如此則南北之妥協或將成立也 
　　又英文京報云臨時參議院之說沈寂已久至於近口國務院方面及某某等閣員皆謂此事决無移動西南亦可贊成不日即將發表據確實消息院派最近計畫實係主張即日發表以迅雷不及掩耳之手段行之本星期中將經一次國務會議研究即公布命令至西南京可贊成一說則起於劉承恩到京以後劉承恩所賷之陸巡閱使要求條項旣發表於各報次日院派人士又告人謂劉所賷條項乃半月前陸巡閱使之主張現在難保其不無更動李開侁已到粤不日可有電來云云至所謂迅雷手叚即不待西南同意逕自發表雖使反對亦無所用但據政界某要人所言上次召集臨時參議院之中止實由馮總統注重西南意見令其姑待不待同意而硬自做去馮總統亦未必肯也 
　　另據某方面消息召集臨時參議院之命令本已脫稿至近來因局勢日變尚須改正之處甚多聞當局現正在從事修改蓋前次所擬就之命令文係根據致各省督軍省長之通電而草擬者也此次之命令乃庽有將來召集國會之意似以召集　會爲主臨時參議院爲從也内中縷述國會組織法之不良際此過渡時代欲求良　辦法勢不能不召集臨時參　院除歷敍上列理由外並羅列三條件（一）目的僅改正國會組織法與選輿法及追認宣戰案（二）開會期間應務從縮短（三）憲法及其餘各種議案應俟新國會召集後再行討議末復聲明召集新國會之日期斷不延期云云惟聞該命令尚須待李開侁會見陸榮廷後報告到京後始行發表也 
[敎實兩廳長之赴任消息]  
　　敎育實業兩廳廳長發表以後各省紛起反對已誌前報惟聞敎農兩部仍催各廳長從速赴任此項人員昨晨已紛紛往見段總理其中實業廳因除病未到者二人乃尚未到京者數人外共有十七省之多係由農商次長江競菴帶領入院經段總理勉勵一番至下午三點復由馮總統傳見仍由江次長帶領入府聞總統對各廳長大加勉勵對於實業前途頗有切注之詞又直隸實業廳長嚴智怡因其係嚴修之子曹督軍於表而上不便過爲已甚故曹督對於實業廳之成立已無必然反對之意又聞各省實業廳之中直隸出東兩廳最先成立該廳長擬日内先行出京又一消息云各省實業廳長任命日行將出京兹聞段總理特於昨早傳見茶話約一小時之久段總理略謂實業敎育二廳之成立實爲國家根本計晝尚望諸君早赴本任積極進行等語各廳長略有陳述卽行辭出同時當局並催印鑄局趕製新印以便交各廳長分别携去聞各廳長於本星期内可有一半出京餘須俟與各該省長官接洽妥當然後赴任 
　　敎育實業兩廳條例旣已公布廳長復經任命組織以邇經費自應尅日籌定以便各廳長到省着手進行兹聞敎育農商兩部特以此項經費提交財政部請其速交國務會議議决追加入六年度預算案内聞梁卓如總長意以六年度預算將成决算未便牽動擬另設法 
　　湖北實業廳長前已任命高松如氏兹聞湖北王督軍日昨致電大總統略云新任實業廳長高松如迭次來電辭職兹查有法制局參事金泰農商部僉事魏宗蓮均係學有專長堪勝實業廳長之任又俞明頤者前清湘中道員以官僚而兼名士者也此次被任爲湘實業廳長俞已决計不就聞熊希齡氏以俞旣不就職特向政府力保前國務院秘書曹典球繼任但不知政府能否允其所請也 
　　各省反對敎育廳長以山西爲最力聞晉中省議會昨又有電致中央請令李步青自行辭職並另簡賢能以重敎育又聞山東張督軍因實業敎育兩廳經費問題亦致電中央略謂所有敎實兩科原有經費碍難全數劃撥請俟廳長到任以後另行籌議辦法云云 
[保定軍隊之紙幣波折]  
　　保定金融前因紙幣跌價曾已數起恐慌彼時軍隊兵餉搭放紙幣成數尚不甚多每届放餉或僅搭一二成抑或三四成至多亦未有超過半數以上者更加曹仲珊督軍駐節保垣力予維持首將中交票價分别訂定（彼時中票定價每一元兌銅子一百一十枚交票每元兌銅子一百枚）不准私下折扣以故保定金融雖一再恐慌要皆旋起旋平從未激起何等問題蓋因兵士餉項所受紙幣爲數旣少零星使用復又不基吃虧故亦鮮有細較錙銖者數月以還頗稱便利自督軍移節津垣後促定紙幣價格日漸跌落迨至本月初中交票每元僅兌銅元八十餘枚且各營兵餉之現洋成數亦較前月銳滅於是兵士不受紙幣之波折因以生焉據聞陸軍第三師日前發放八月份兵餉時現洋　祇二成紙幣數目約達　　之八各營兵士因之譁然相約不肯領受旅長某恐操之過激生出事故遂以好言遣歸一面亟電軍署請示辦法復又商之師部正軍需官李彝斌尅日赴京婉求中央另商通融辦法現聞李君在京業已議有眉目其辦法係將八月份兵餉一律改用銅元票發放故日來各處謡言已少他如留守保定陸軍第二十師馬砲兩團之八月份兵餉亦多未獲發放聞係靜候三師辦法若何再定行止也 
[京津正金銀行兌現餘聞]  
　　昨日（十七日）北京正金銀行自上午九時（原定時間爲十時）卽開始營業以免兌現者之擁擠其在八時前後兌現者約三十餘名後因落雨之故概行自散故本日銀行門首絶無紛擾之囚至下午則完全歸於平靜昨日京行爲預備兌現計由津行匯到現洋十五萬元又滬滬行經中國錢舖亦滙到現洋二十五萬元 
　　天津正金銀行兌現亦有風潮兹聞天津警察順對於此事極力維持昨已發出布告其文云天津警察廳爲布告事照得天津日商正金銀行發行鈔票向來信用素孚且本廳亦深知該銀行儲備現金極爲充足斷無有失信用之理誠恐商民誤聽謡言擁擠兌現爲此通告闔郡人等一體知悉勿爲謡言所惑如查有妄造謡言之人一經獲訊明確定行嚴辦不貸此布又聞正金銀行兌現一事前日上午（因星期六該行辦公半日）共兌出約十萬餘元兹已有英商滙豐麥加利兩銀行代付正金津行鈔票有此保證一切浮言諒不日即可止息矣 
[遼中匪警紀詳]  
　　日前遼中警察赴新遼接界之郭夾河剿匪誤中匪計因賈二柳罐僞粧農人暗中跟隨警察行數十里不見一匪逢人問信適賈匪在側謂近處並無匪徒該警等卽集隊渡河回歸甫經上船岸邊伏彈齊發落水者受傷者鎗械遺失者紛紛餘衆逃回至一富家院中喘息方定以爲略得休息袒臂丢鎗　慶餘生不謂賈匪又率黨四十餘人掩入警察束手受縳共有巡官三人警兵二十餘人手鎗三支大鎗二十餘支均落賊手賊脅巡官寫書於牛知事求降牛雖忿恨而無可如何乃據情報告軍署張督聞　特　鄒雨田團長及巡防隊進兵剿擊時賈匪已向新民一帶竄擾現被軍隊追至攻擊將前次被掠之警察及鎗械已奪回賈二柳罐羽黨均已竄散賈匪勢已窮蹙新民單警　遼中郭警長台安恒警長及遼陽之游擊隊現正分途剿擊鄒團長任剿匪司令職議定分防剿兩項辦法（一）沿河一帶及素稱匪區地點調兵痛剿（一）現已安謐地點及匪已他竄者均責成軍警保衛團設防俾免製肘並聞清鄕局成立後對於剿匪事宜現已規畫妥協省垣以外亦須各縣長官同負責任已由王局長依照清鄕章程委託各知事辦理并令知事於晋省時隨時赴局面商辦法藉以收指臂相維之效 
[奉天奥逃兵解往北京]  
　　俄國從前俘獲德奥兵丁看守未嚴致被逃入東省經吉林設所收容嗣將奥兵按次遁解天津該國領事管束自中國與奥國宣戰後此項逃俘又復四處濳逃前有奥國水師兵一名到奉投赴俄總領事館聲稱願赴俄効力俄領以其蓄有隱謀送交我地方官解往天津收押九月初旬又有奥兵三名乘京奉火車到奉仍到俄館聲稱被貴國俘虜之人設法逃至中國在本國使館執役甚苦今願仍爲俘虜在俄國内有親朋可以照應所用之語甚不完全詰其姓名一稱（堯俄夫）一稱（斯米郭羅維赤）一稱（利擦吉雜）經俄領派員押送交涉署當因奉天收容所未成立即與警察廳長會商送交憲兵營暫行看守經王營長訊問奥兵語如上述核其理由不甚可靠隨卽禀請張督軍諭集軍政界各要人會議辦法僉稱此項俘虜甚多如果源源而來設所收容亦非易易况該兵等必挾有目的而來倘看守不得其道團足予人以藉口現中央已設有收容所甚爲寛大擬將該兵等送至北京收容云云議决後禀陳張督軍張亦以爲然昨已諭令王營長專委憲兵十名將奥兵押乘京奉火車解往北京頃已由憲兵營呈報并咨會交涉署查照矣 
[粤議員歡迎李省長之茶話會]  
　　十二日十二時李省長蒞省會由陸議長及各議員招待於談話室陸副議長起言今日之歡迎會與尋當之歡迎會不同蓋今日之歡迎一致意見不在於省長而在於李省長個人以粤人而爲粤省長民國成立以後我粤人之爲本省省長者前僅有胡漢民　一人今爲第二次矣省長聲望素隆且以粤人辦粤事將來我粤政治上决得完滿之效果本會全體極表同情謹介紹各位與省長行相見禮用表誠意於是各議員與省長均起立行鞠躬禮畢陸議長請省長演說李省長起立演說曰耀漢兼任省長接印視事一星期於兹未接印之先旣勞貴省會諸君到肇今日承開會歡迎何以克當　漢武人雖無高深政見表示惟愛護桑梓之誠與諸君相等今有一粗淺之譬喻無論一國或一省譬如一舟若遇風平浪靜之時舟師可按平日風濤沙線守定維經進行自　達到彼岸而同舟之人容與中流亦各適其適倘一遇颶風則以保全此舟爲先而同舟之人亦須各盡其力互相維持方能出險今日廣東現狀似非平風浪靜之時貴省會諸君係同舟中最有能力者務望同心合力使此舟出險且使此舟仍達彼岸非但耀漢一人之幸而已願諸君共勉之全體鼓掌陸議長復請各位演說來賓桂君坫議員陳鴻銓張葩初李冠華相繼演說畢遂茶會而散 
[粤議員反對烟賭]  
　　（一）麻雀捐之助餉廣東徵抽麻雀捐已經公布兹有省會議員王迺勤等反對蟕事提出建議案於大會其文云查本省此次勉弛賭禁緣討逆需欵特籌此防務經費以應時勢之需要原案祇限於番攤一項而足且當日啤牌鬭牛諸雜賭案業經本會提禁在案詎近日閱報有利源公司承收省佛汕三處麻雀捐一項認明年餉四萬元禀承籌餉局批准業於本月一號開辦等語地方輿論殊多非笑僉謂該項牌捐承餉甚微政府之收入有限於地方之紛擾實深適足以便承商者圖利之捷徑核與本會提禁雜賭之原案大相背馳細查該項牌捐按照抹脾一場收銀一元略計省佛汕三處每月徵收不下四五萬稍諳地方情形者無不知之現該商認年餉僅區區四萬元其中弊竇不言而喻此風一長則將來啤牌鬭牛花會諸雜賭之承捐者相率尤勢必至遍地皆賭尚復成何政體迺勤忝居議席苟利地方亟應提禁况麻雀一具最爲各種社會廢時失業之資其在例禁中猶希望其稍顧忌不至明目張膽昕夕盤桓一經承餉貽害殆有過於以上所言萬萬矣管見所及用特提付公决咨請省長速飭籌餉局刻日將該項牌捐撤銷以杜流獘而弭賭禍地方幸甚云云聞議員陳藹人亦提議取消麻雀捐未知能有效果否也 
　　（二）戒烟丸之專賣議員伍于簪建議撤銷戒烟丸專賣文略云查此項藥丸前經報載謂有人欲以三十餘萬元之餉運動官廳准其專賣當時以爲殆屬諸傳聞乃寢假而竟成事實未幾而前任朱省長又忽焉將其撤銷煌煌文告於此中弊竇洞若觀火方私相慶幸以爲黑籍中人從此不致再罹苦海不料未幾而官廳復批准該商廣仁公司李國楨承辦爲期六年而僅得區區八萬元之餉遂不計其流毒之深害民之切此中黑幕不問可知自主時期秕政百出吾不暇爲自主哀而爲廣東哀不暇爲廣東哀而爲中國哀也商人旣出餉承辦其所出之餉必取盈於戒烟之人其丸之製造匪夷所思在官廳旣准其承辦則必不肯過事吹求吾恐其流毒更甚於鴉片也且查廣東雜捐凡准商人承辦者其中運動公禮等等費比於正餉實不啻倍蓰即如此案初則謂擬定底價開票投承希冀掩人耳目繼則明目張膽私相授受藉詞有裨餉需是則戒烟丸批商專賣實不啻爲蠹吏奸商開一發財之門區 
 
 

Page 7

 
 
區八萬元之餉於公帑裨益幾何於烟民反畀以無窮之害與其謂之批商專賣戒烟丸母寗謂之批商專賣雅片烟也藥膏檢查其先例矣又何如由警廳嚴行取締准其公賣之爲得哉擬請咨會省長查取前任朱省長撤銷原案飭令財政廳禁烟督察局迅予將戒烟丸專賣案永遠取銷免滋弊賣實爲公便是否有當仍候公决施行 
[國會議員到粤之人數]  
　　非常國會開會之後兩院議員陸續到粤者均分住於第一第二兩招待所與西濠酒店問有另賃民房獨住者今聞兩院議員赴辦事處報到者計共一百五十五人表列於下吳景濂（奉）王正廷（浙）張伯烈（鄂）鄒魯（粤）龔政（桂）影介石（鄂）郭椿森（桂）覃超（桂）曾彦（桂）李茂（粤）蘆信（粤）馬君武（桂）方濳（蘇）茅祖權（蘇）劉英（鄂）葉夏聲（粤）吳宗慈（贛）丁鼎丞（魯）鄧天一（魯）陳渙南（浙）黃元白（粤）陳時銓（滇）易次乾（粤）王乃昌（桂）蕭晋榮（桂）秦廣禮（黑）丁象謙（皖）郭同（贛）居正（鄂）鄭樹槐（鄂）李燮陽（滇）袁弼臣（川）黃汝鑑（川）王釜（粤）李執中（湘）宋淵源（閩）王法勤（直）張大昕（鄂）凌越（豫）周震鮮（湘）謝持（川）王安富（川）盧仲琳（川）朱念祖（贛）何畏（漢）黃紹侃（粤）劉澤龍（川）黎尚文（湘）萬鴻圖（豫）楊銘源（豫）王永錫（桂）劉春禺（鄂）王傑（豫）謝良牧（華僑）朱觀玄（閩）王有蘭（贛）程修魯（桂）彭漢遺（鄂）段雄（滇）吕復（直）嚴恭（桂）林伯和（粤）梁培（桂）　傳霖趙世鈺（陜）李華林（贛）鄧元（贛）盧元弼（贛）李秉恕（奉）陸琅昌馬驤（陜）何士果（粤）熊兆渭（川）賀贊元（贛）詹永祺（桂）羅增祺（桂）楊大寶（奉）饒英裳（粤）陳壽如（華僑）張大義（滇）高蔭落（皖）陳坤（閩）曹振懋陳函箕（閩）袁章淦（閩）陳純修（閩）宋楨（閩）張敬之角顯清（滇）劉楚湘（滇）彭學後（贛）李琦（湘）李積芳（湘）汪嘰鸞（鄂）董昆瀛（鄂）李國定（川）丁超五（閩）劉芷芬（華僑）秦楷（川）劉峯一（豫）陳策（皖）劉冠三（魯）劉奇瑶（豫）羅家衡（贛）吕志伊（滇）劉治洲（陜）詹調元李含芳（陜）宼遐（陜）尚鎭圭（陜）李式璠（湘）陳子斌（贛）陳鴻鈞（贛）王湘（川）蘇佑慈（粤）黃肇河（閩）王　銘（直）吳崐（鄂）秦肅三（川）李漢丞（湘）楊永泰（粤）景定來（晋）范鴻鈞（鄂）張華瀾（滇）彭邦梀（湘）梁系登（湘）周之翰（甘）汪汝梅（贛）王錫恩李明渠黃懋淦（贛）梁士模（桂）李志明（甘）郭自修（甘）盧天游（桂）黃宏憲姚翰卿張瑞萱（魯）劉榮棠盛際光（魯）于洪起（魯）蕭輝錦（贛）范振緒（晋）張善與（豫）劉積學（豫）狄樓海（晋）廉炳華（晋）孫鍾（蒙古）王用賓（晋）鄒樹聲（贛）時功玖（鄂）賀昇平邵仲康張士才（蘇）賀桂廷（皖） 
[湖北省議會近事]  
　　省議會議長一席客歲因意見紛歧致迭次選舉迄未産出延擱至今並未提及此事及此次常會忽有重選議長之說現已開會數次此案又將無形打消矣聞其原因緣各議員見王副議長久滯北京屈副議長時染疾病一切會務無人主持且前此公推臨時主席常發生爭閙逃席種種情弊馴至每次會議均無結果而散是以此届常會全體主張選舉議長嗣見王副議長現已到會主持有人爰將此事停頓兹聞各方意見縱各議員齊集後亦不欲重提舊事也 
　　省議會第四次開會討論省長答復整頓敎育及免提學欵案首由程國璠發表意見云縣立學校與省立學校同爲敎育人才亦應受同一之待遇若仍在縣提欵省中固然充裕其如縣校何故於免提學欵一層主張甚力郭肇明亦言省中學欵富餘無提欵之必要并請全體從根本上着手解决劉恒奎則謂省中敎育存欵初有八十餘萬次第支消尚有五十餘萬如云無著此欵究屬何用如云尚存何須又提縣欵顧此失彼誠剜肉補瘡之策也且省長來文輙云難以籌畫試問省防團經費年數十萬元胡又易籌又就省中敎育經費之支消而論尤多濫支若國立商業學校國立師範學校明明標爲國立應支國家之欵何竟支取地方之欵卽此班已見全豹應根據來文逐一駁復如再敷衍其詞可請省長出席以便質問於是互相討論有謂作新案者有謂作覆議案者李法謂作新案無人提議作覆議案法定人數此時不知足否至縣中之欵歸縣辦學爲當然之理本會應持維持之旨力爭省中實行發回不再提取邱前模謂俟預算案成立時再定張國恩云預算成立則有限制殊難更動以自前規定爲是劉恒奎云此案俟與張國恩君再行商定衆贊成遂暫擱置 
　　省議會舉定清理漢冶萍代表李法等四人赴申隨帶秘書亦已派定擬定十五號赴申兹聞各代表以個人事件尚未預備齊全故復延緩二三日俟下星期一（十七）方能動身若夫歸期則尚不能預定也 
[皖省軍界要聞]  
　　張勲所遺之定武軍均經倪督招撫改編爲新安武軍現已編制成立詎日前有駐紥蚌埠之新安武軍爲楊統領所統帶其部下有三連兵士忽然譁變幸經榻統領偵知隨即帶隊拿獲爲首變亂之兵士立時懲辦現已安靜無事 
　　皖自獨立取消後變亂叢生前聞有大批黨人在省垣設立機關經當道加派水陸警察嚴爲防範日昨蕪湖地方破獲黨人機關一所并獲有繁昌人一名供認爲某某所使現蕪警廳已電呈倪督軍請示核辦 
　　安武軍第六路軍隊前於軍事倥偬時經倪督調往他處駐防僅留排尾兵士數人仍駐北門外集賢關營房昨該兵士等不戒於火焚燒營房二十八間業由馬統領派委胡鐵珊馳往查辦 
[安慶六邑中學之風潮]  
　　安慶府屬六邑中學校學生全體前以該校職敎員結黨營私任意妄爲致學務一落千丈主張退學并以不得已苦衷呼籲於在省六邑士紳力求整頓正擬就府明倫堂開會討論適本月二日倪軍潰變發生遂改會期於本月十五號詎該校敎職員聞耗趕開秘密會議運動警廳禁阻經士紳等向徐道尹聲明仍依期開會日昨（十六）爲學生等請求士紳等開會討論期吳紳因事未到但具意見書并學生等之報告派代表赴會場宣布到者甚衆正待振鈴開會而該校職敎員宋九思余合浦王允仲等大聲呼喊曰打打一時會場搗亂遂一哄而散兹探其哄閙原因（一）據學生報告吳監學才不勝任儲敎員講述不明宋敎員於一學期僅令作文七八課現尚未加批閱陳敎員所授英文除每日照例缺一二課外往往上半堂而退若王敎員則烟癖甚深更屬有名無實其最駭人聽聞者如李會計嫖春和班妓女王雙喜爲其開銷節賬二百餘元賭費輸去四百二十餘元陳敎員爲慶和班妓女花月明梳頭用去洋一百元又賭費五百元左右宋嫖花寶寶并賭博共去洋四百元猶未足復騙學生學費以還嫖賬且向每名齋夫開捐二元齋夫爲保飯碗計不得不從是皆彰彰可考也（一）據學生報告王敎員（即王允仲）素稱青皮無賴横行鄕里其胞叔王傑臣在省騙得某藥舖欵三千餘（係頂店之欵）開設同人藥舖及崇文閣紙坊本無大本經商專事招攬一切現王仍以騙術爲生活前歲冬敬伯在紙坊後賣烟得某校職員介紹某校爲庶務乃弟亦由此介紹於六邑充當敎員蒞堂而後專以吸食鴉片爲事（現該紙坊仍賣鴉片爲若輩之俱樂部）該校所用紙張課本筆墨等亦在該紙坊往來如在他店現買只需百文者該店則賬需百五十文左右由此以推是允仲與該校職員結黨營私概可想見（一）據學生報告該校每年入項如各縣協国欵及房租各有二千四租蘆課各有二千餘共有九千左右旣有如此進欵而學生仍照繳學費如何支出頻年爲庶務余合浦把持分肥絶未一次宣布非清查出入不足以見根底云云日來各士紳大動公憤擬呈求省長切實根究據桐屬敎育界主張該校旣屬不良則一面致函財政局停解協欵一面令將學生招回原縣中學肄業以免廢學再具呈官廳查分該校共有物免爲若輩結黨鯨吞云云按安省學務自民國至今已成寥落之勢而懷甯尤甚推厥原因良由王氏督姪兄弟任意妄爲如敎育會懷寗高等小學均爲其把持人言嘖嘖蓋已久矣 
[杭州快信]  
　　嘉湖鎭守使王桂林以現值戒嚴期内請將轄境各警備隊暫准由鎭署隨時調遣已飭二區張統帶遵照辦理 
　　嘉興省立第二區中校長孫增大擅拆文廟案經省長委員毛雲鵠查復屬實且因各界羣起反對故是案將發交法庭訊辦孫昨日來省設法疎通 
　　第一火藥庫管庫員戴有慶前因藥庫觸電案處檢束二十天現已期滿昨奉袁運司傳見有委任本署某科員消息 
　　督署擴充辦公室招人投標建築昨已當衆開標以滬商李合順爲合格共計價額二萬五千七百元予限五日内覓保到署訂立合同即行開工嘉興知事張昌慶准今日返署 
　　曹娥開源永絲廠民國元年因虧欠公帑一萬九千餘金延不清繳奉飭封抵至今尚無結果財政廳昨又查案飭縣追繳變價抵償 
地方通信 
[松江]  
　　蕩子薄倖之反響東門外莊智福之子大觀係屬單傳因娶妻不育久思娶妾以延嗣續有住居西門外王保正之女本與大觀有染近因王女有孕故由大觀訂一願娶作妾之契約交由王女收執約定古曆七月杪接女過門並於契上載明如中途變更遺棄不顧願給田五十畝爲王女養育之資契上有見證介紹等人署名以作憑證豈知大觀自立契之後至期不予接娶且避不見面故王女現已抄錄契約訴諸法律要求賠償名譽損失並請遵約給予養育田額云 
[鎭江]  
　　改組農會之發起丹徒縣敎育會正會長朱兆芝生長鄕間對於農務頗有研究近年來充任江蘇省立第一農業學校職員於樹藝灌溉之改良新法尤有心得兹以本邑農會自殷會長宗渠作古後辦理未得其人各鄕農業毫無進步故擬發起擇日開特别大會商議改組于續云 
　　設置檢定敎員辦事處檢定小學敎員一事省署已設檢定小學敎員委員會訂定各縣承辦檢定小學敎員事務要則七條通令各縣知事遵照丹徒倪知事接此項文件後業於本月十四日就縣署設置辦　處委定第三　助理員顧鴻治爲辦事員呈報省署備案一面將　定小學敎員調查資格表諭令遵限催塡送署 
[揚州]  
　　知事奉電晋省江都縣知事周光熊昨牽省公署電召面詢政務於十八日乘晚班小輪至鎭改乘火車晋省 
　　局長調查稅率江蘇第六區烟酒公賣局長陳乃動因奉省局電令於今日（十九）乘舟親往高寶鑒阜等屬調查烟酒稅率以期整頓 
　　公司注意人道揚鎭短班輪船揚子招商戴生昌等公司以近來乘客擁擠時有失足墮水因而斃命者現擬仿照長江大輪公司辦法於碼頭河下設鐵絲大網伏入水内倘有意外轉其機關使人在網内不致漂流庶可救援此京注重人道之義也 
[杭州]  
　　愛國公債之抽籖手續愛國公債第七次抽籖還本定二十日是日抽籖手續循照上届天字號百元劵抽一百十九籖地字號百元劵抽一百十一籖學字號十元劵抽四十一籖優字號十元券抽四十五籖登字號十元券抽二十四籖天地元黃宇宙洪荒日月盈昃宿列寒各字號一元劵各抽十籖共還本金計五萬元 
　　省視學查復拆毁文廟案省立第二師範學校校長孫庚三君因校舍糾葛被人控告拆毁文廟一節兹聞省署對於此事甚爲愼重省視學毛雲鵠業已查復到省似詞氣間頗不以孫氏爲然自此案發生後當地人士幾無日不有電報到省一部份之反對孫氏者雖似含有感情作用無如持之有故言之成理但孫氏事前未與地方士紳接洽又未呈候省署核准并不與縣知事商辦冒然興工致有擅行變動之痕迹看此大勢恐其結果孫氏或難安於位也 
[嘉興]  
　　師範校長被控近聞嘉興省立第二師範校長孫增大因拆毁文廟致被禾人控告省署省中於日昨派委省視學毛雲谷來禾查勘由張知事偕赴縣學文廟見兩廡房屋均已拆毁原有規模亦多破壞毛委員即於當日返省據實呈覆而該校長亦具呈省署聲明誤會意圖脫卸惟日和又有公民陸佐墀等六人電呈高檢廳請求飭縣依法懲辦電文謂杭州高等檢察廳長鈞鑒省立第二師範校長孫增大挖去大成殿方磚拆毁兩廡及儀　宫牆等並在奎星閣下關聖殿旁排列坑厠干犯刑律毁損貴重建築物及褻瀆祀典罪業奉省長派委查明乞速飭嘉興縣知事依法懲究云云日昨該校秋季始業行開學禮孫校長率領全校學生上大成殿行謁聖禮禾邑學界又以其不知禮節聯名電請省長併案查辦原電云杭州齊省長鈞鑒今日第二師範校長孫增大率領全校學生詣嘉興縣學文廟上大成殿行開學謁聖禮查文廟行禮自有一定之儀注雖以大總統之尊貴不得公然上殿行禮况該校自有禮堂何必冒此大不韙孫增大之意殆欲借此彌縫其挖取殿磚之罪現全校學生入學伊始即陷以蔑聖無法之罪將來畢業何以爲人師表此種開學禮敎育界誓不承認迫請併案查辦以維風敎而崇典禮嘉興縣敎育會范古農屠丙華等十四人叩現聞省中消息孫校長行將撤換不日卽有明文發表云 
　　盜犯執行鎗斃嘉興趙家埭居民趙龍昌家於前月被盜匪刦掠後曾由事主報縣飭屬限緝在案現經軍警購線緝獲是案盜犯孫得成一名解經官廳開庭研訊孫供認行刼不諱業已呈准上峯將盜犯孫得成一名於昨日押赴東門外執行鎗斃矣 
[安慶]  
　　變兵士匪之捕獲皖垣亂兵由省逃　舒城經邱統領拿獲數十名後其餘變兵因聞邱統領已鎗斃多名遂不敢過舒改往霍山方面逃竄詎該處駐有安武軍第六路五營當爲該營王傳祿營屋偵知亦派軍隊堵截要道所至逃兵八十五名一齊拿獲當即電請督軍示辦旋接復電一律鎗斃土營長已遵示執行矣又聞江蘇境内有大股土匪二百餘名四處騷擾經該省第一百七十四團賈團長率隊擊散其中百餘名在宿遷泗縣交界之小張圩一帶肆行搶刦經泗縣趙知事偵知會同駐泗安武軍第三路第五營范管帶壽萱及該縣游肇隊各鄕區團率隊前往截堵該匪等各持有快鎗毫無忌憚遂佔據張産奎大圩嗚鎗抗拒後經泗縣團防排長張繼廷率領團丁多人自午攻至日暮傷斃匪徒多名適江蘇賈團長亦率隊追至三面圍攻該匪等勢蹙情急縱火示威且戰且走次日黎明山高梁地内繞道至大羅圩等處濳逃該排長追擊二十餘里生擒匪徒數名獲鎗十　桿子彈數百粒并割已斃之匪首級三顆統解縣署請示辦理聞趙知事已電請督軍從優　狀以示鼓勵 
[江西]  
　　牯嶺德人近狀僑居牯嶺避署之德人前經報明出境者近因天氣尚熱實行他適者僅十之二三其居住美租界之德人五六十人業由駐潯英領事向美領事交涉請飭其出境但該德人均係貧窮者流以川資缺乏不能他往現中國官吏已准其在牯居留密派軍警嚴防其作軍事政治上之活動大約不致强迫其離境惟嗣後有來牯居住者則嚴行禁止 
　　鎭使赴寧預誌贛北鎭守使吳金彪前於李督移蘇時因在護督期内未克赴寗道賀嗣回原任亦因防務吃緊未遑即行刻下防務已佈置就緒預定於本月二十七日赴甯道賀李督調蘇并祝李督壽誕聞李督前曾有函調吳赴蘇有予以軍事重要位置之說故潯人對於吳之此行頗爲注意紛往探詢原因惟吳對人仍云此次赴寗除道賀外並無他項關係云 
　　請求增加警額九江警察廳長韓振山以我國對德奥宣戰後所有經過潯陽之德奥人民均應派警檢查監視護送出境惟本廳原有警察百餘名均已分區派定職務不能臨時抽調以致每遇德粤人民過境所有檢查監視護送各職務不敷抽調因於日前呈請省長及警務處要求增加警額二十二名以資調遣所有經費即由警務處設法籌劃聞戚省長閣處長以所呈尚屬實情業已指定照准矣 
[武昌]  
　　五年度歲出之調查鄂省行政經費自張壽鏞廳長蒞任後大加裁減比較往歲減去一萬餘元兹將五年開支政費實數調查於下外交費四萬六千一百七十元内務費二百三十八萬四千五百七十三元財政費六十九萬一千二十元陸軍費五百三十七萬五千三十七元司法費三十五萬九千六百四十八元　敎育費五十三萬七千七十九元農商費一萬六千六百四十元 
雜評一 
[外交（一子）]  
　　今日之時局對於内部宜勿稍存意見對於共同作戰之友邦宜勿稍生枝節此固一定之理也我自實行宣戰後政府日商以工兵援助協約國之法冀稍有補於戰局而各協約國亦皆以好意援助我政府進而與我商希望條件此外繼起而參戰之國若日美亦因與我主張一致關係益形密切故我自有外交以來與各友邦感情之良好未有若今日者也 
　　因是之故國人對於外交上宜益措意不僅關參戰然也卽參戰以外之事凡有足爲睦誼上意外之阻礙者皆當力遏之使不發生偶有一二細故發生矣則宜以誠意消滅之勿使漸成重大夫而後邦交乃益鞏固我與各國之政府軍隊商民其能盡表同情於斯言也乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十七）]  
　　安全出境之證書駐華奥國公使納色恩等及駐滬奥領貝瑙爾德領克尼平等此次乘荷船歡蘭芝號回國經江蘇特派交涉員薩福懋君委派交際科長陳世光等前往護送登輪并取具該公使等安全出境證卽行呈報外交部及軍民兩長核奪兹將證書錄后奥公使納色恩平安出境證書譯文諸蒙江蘇交涉公署交際科長陳君優禮照料鄙人不勝感激之至奥領貝瑙爾平安出境證書譯文此次余偕奥國領事館員由滬至吳淞登乘和船歡蘭芝號雖華諸承招待莫名感謝其種種設置非常周備實爲余及同行諸君所不勝感戴者也此致交際科長陳德總領事克尼平平安出境證書譯文余與師謀君等啓行種種承蒙預備妥貼異常感佩諸荷殷情孹畫使同行諸多受利便舒暢之益特此鳴謝兹從其請用特督此爲證此致交際科長陳 
　　渡送奥使之竣事鈞和游巡艦前因駐京奥公使抵滬奉令駛往砲台灣渡送奥使登乘荷國郵船兹已事畢於前日駛回浦江仍泊南碼頭浦面昨經該艦長董仲發將渡送奥使事竣冋滬日期報告護軍使署查照 
　　德國敎士之移居德國敎士瑪勒現擬挈眷赴京充北京師範學校敎員前日由荷蘭總領事函請交涉署給發移居執照當由薩交涉員轉請外交部核准昨已塡給護照送請荷領轉給並請飭知該敎士到京後將照繳銷換領登錄執照以資保護 
　　收管小輪之遺漏松滬盧護軍使昨致江海關監督公所公函以頃准交通部電開聞上海及烟台附近尚有未經我國收管之德人小輪往來出没請飭屬設法防範並將船名噸數查明報部核辦希速查明電復等因除分行海陸各軍及水警廳　外相應函達貴關如有德人小輪進出卽希飭關設法扣留云云 
　　檢查敵僑之忙碌公共租界内德奥僑民業由工部局揭示布告責令呈報註册方准居住行動經紀前報兹悉工部局又特派辦事西員數人逐日至交涉公署内附設之臨時檢查所隨同所員檢查敵僑住所人口每日必抄錄一份携回備考故日來檢查所陳科長等異常忙碌非至上燈不得散值 
　　收容敵人之名姓德奥收容所曾經盧護軍使改委王文山爲所長令收容之敵人嚴行監察在案兹查該所收容者均係奥國軍人實有六十二名所有各人名姓業經該所長造册呈報譯錄於下（廚役）范恒土立拿好潑脫福　爾發潑來脫漢而等　臘華滑此（茶夫頭）蘭姆（火夫）洋納雪去歪皮亞姆（茶役）買而立司卡拔鐵辣那婆臘司夸恒此而老考司卡而潑姆買雪去薩打立去無姚韋去潘而納開啞非切矮有薩培克辦多韋去伏克沙韋去買韋爾開爾司脫韋去司逢柴撥而敢密花維而夸韋去司篷亭衣范恒雪去衣立去亞拔買而夸韋去夸而穿而僕司敢林蘇散恒慢臘沙韋去台維司夸維有南雪去賴赫司打納雪去姚雪巴韋去伏瓜韋去反臘利恐巴臘買林雪去司打納而雪去圖花韋去買利雪去道敵去爾來雪去買菜甫查禮愛南花司閙愛爾墨司脫發（土而其國人）（大副）奈爾勃把范增土（二副）夸雪愛恒去司開阿鳳闊脫夸搿立姆 
　　郵路不通之布告上海郵務管理局發出布告云現因運寄德奥凶及魯生堡勃牙利土耳其等國郵件之路全行不通所有寄往各該國之郵件應即暫停收寄此告 
十一誌奥領事署之奇案 
[原告見證已全]  
　　奥國人梅而喜與約瑟秀波特等行後至滬西奥領事署希圖强奪某種重要文件（聞係北　奥國總領事緝捕革命黨案卷之不遂復於八月十五號清晨偕同克萊姆拉突至該領事署書記員批脫之臥室持鎗逼索鐵箱鎖匙及被克萊姆拉開槍將梅擊斃由捕報告公共公廨中西官驗明棺殮並將約瑟秀波特亞立山大愷勒門康司搭克等九人先後移提到廨迭次研訊以亞立山大愷勒門與康司搭克與强奪公文案無干先行摘釋等情已迭誌前報前日午後由廨復訊强奪公文一案由捕將被告以司愷立愷等（克萊姆拉不在其内）解案經關讞員會同英卓副領事升坐刑庭先由總巡捕房西探總目安姆斯脫郎上堂禀稱自麥總巡接得北京來電後即由捕房着手偵查云云繼由某西旅館主康脫能上堂證明被告約瑟克雷姆擺同卡哀　　納脫）於七月二十二號來寓至二十四號起程前往天津又據靜安寺捕房七百二十七號華捕李厚楊禀稱是日清晨由黃包車夫趙嘉松喚我至奥領事署附近拾得内有鎗珠六顆之手鎗一支我即號召一千一百九十四號等兩華捕到來卽將手鎗送至捕房又據一千一百九十四號華捕楊大成禀稱當時聞警趕至奥領事署門首見一西人臥於血中已經殞命因卽飛報捕頭派探往勘又據西探目煞辣文禀明當時調查情形又據西探目壳羅香禀稱八月十五號上午八時我得信後卽至奥領事署見被告克萊姆拉尚在該處　向詢問被告數人之姓名住址遂先至密采里四十四號房間調杳詎約瑟秀波特等已避往他處祇留皮箱一隻當場啓視内儲字紙多張及預備起事時繞於臂上之紅洋布多塊膠水一瓶胡椒粉一瓶子彈一盒小旗數面信函二封一併帶回捕房復至虹口將被告華而特波耐特等四人拘獲抄出手槍來福槍各一支並據被告以司愷立愷在捕房供明有二十人結拜弟兄各以手槍加額爲盟欲思結成團體往刦天津奥國租界及上海奥領事署伊與同黨（即革命黨）各人正在天津佈置時北京派有水兵至津故即逃避來滬等語至十九號我乘車赴津因搿納脫已由北京奥使署拘獲我復至北　陳請巡警廳更換牌票將搿納脫提獲向之詢問該被告自稱爲黨首刦奪天津租界係伊起意聞梅而喜在滬被人擊斃連稱可惜據云梅係最爲忠心之人並云彼因奥國政治不良於十七歲時已與聞革命一次此次擬將天津租界奥領事拘住捆縳手足用汽車載往法界並因革命黨案以天津報告爲根據故擬將公文刦奪並因北京總領事虐待拘捕之政治犯故須照天津奥領一律辦理惟華而特波耐特並非黨人不過我託伊代購手槍云云我至翌日將搿納脫解至天津其時英捕房已將其餘四被告拘獲遂一併押解來滬云云又據日本人鴨子米又喜買子上堂證明與波耐特相識且曾同居等語又據美捕房西探目司密司證明在被告身畔抄出之電報底稿兩紙信函一封均由伊繙譯等語卽據捕　代表牛門律師聲稱原告方面見證業已完全應請向被告方面訊問云云中西官以爲時已晚遂判各被告一併交捕帶冋還押候再訂期研訊 
[出口土貨之悲觀]  
　　邇來歐戰方酣航路梗阻故往來外洋船只日見稀少且水脚與兵險等費較昔加增至二三倍之多我國出口土貨業已頗受影響况鎊價頻長暗虧甚鉅而土貨之價近又大跌尚少有交易其中油毛皮蛋黃蛋白苧麻等類竟無人顧問至黃白絲近三星期間之銷數大爲減色茶巿雖英國禁止進口（刻正在疎通）法俄美曁孟買自新茶開盤迄今尚稱不惡價已大跌特跌爲十餘年所無昨日各茶棧竟無一箱售出據各洋行云目下開往外洋之船隻噸位百限逐次報關之茶大半退關又值滙水頻長殊不合算是以業茶者咸憂形於色云 
[新閘重慶路盜案即破]  
　　前晚八時許有盜匪九人突至新閘重慶路二百五十六號門牌郁胡氏家碰門入内出示手鎗恐嚇刦取氏家金鐲復登樓搶刦郁之同居喬品倍家金戒等物携贓逃逸旋經事主報告新閘捕房立飭西探貝麒華探韋金福與四百五十二號華捕追獲皖人張義盛一名搜出原贓並在事王門首拾得銅劍一把一拼帶入捕房昨解公共公廨先由事主郁胡氏投訴昨晚正在晚膳突有匪徒多人碰門而進用石灰抛擲頭面致兩眼不能張開該盜等即出手鎗嚇禁聲張被刦去金飾等物原贓金鐲已在被告身畔搜出請爲嚴究繼　喬品倍供稱住居樓上開樓下有人呌喊卽下樓觀看走至半樓　被盜匪三人搿住並出手鎗恐嚇是以不敢聲張被刦金戒已經捕房搜獲等語並據見證顧子卿沈愛生投訴與喬品倍均係親戚昨晚在喬處閒談忽有盜匪四人登樓出示手鎗恐嚇目覩被告（卽張義盛）撬開皮箱搜刦衣飾是　又據西探貝麒華探韋金福相繼投案訴明前情並將搜出原贓金飾及檢獲銅劍一併呈案請察訊之張義盛供稱所有金飾等物係在馬路上拾來並非搶刦求察經王崧生襄讞商之美搏副領事諭謂被告曰兩能帮助捕房偵緝在逃黨到案當格外從輕發落諭畢判張押候偵緝同黨到案於下禮拜四再訊 
[浙督軍請緝黨人]  
　　淞滬警中廳接　滬護軍使通傳云准浙江　督軍咨開　查嘉湖鎭守使王桂林呈報拿獲黨人韓瑞林（卽玉峯）楊鳳翔（即坤山）馮占魁等三名訊據供認係受僞東南護國軍總司令指使圖擾浙江湖州江蘇溧陽安徽建平一帶受有招撫使敎練官營長等僞職三搜出手鎗委任狀等件供認確鑿依法判决均處死刑業已令飭照判執行在案兹據該鎭守使將案内供出逸犯姓名年藉開具清單一體通緝等情前來除分别咨令外相應抄黏清單咨達貴護軍使請煩查照通　所　一體嚴密緝拿以期弋獲而杜亂萌盼卽施行等因附抄逸犯姓名年藉清單一紙到署准此除派員設法偵緝外合亟通傳該廳長仰卽轉飭所屬嚴密查緝務獲歸案訊辦爲要 
[索還炸彈案被封之房屋]  
高昌廟孔家灣一千二百八十二號門牌房屋前被黨人楊以德唐開山黃光彩等租借後因暗藏炸彈被軍警查獲除山盧護軍使將該黨人三名訊明槍斃外並將該屋發封在案兹經房主林開祥具禀軍署請求將房啓封發還盧護軍使以此案發生後曾提該房主訊問證明事前實未知情姑准將房揭封着令覔保具結送核 
[滬西添撥砲兵巡防]  
　　盧護軍使以斜橋以西之斜徐路斜土路等處撥巡站崗各職務均歸二十七團第三營派兵擔任惟該處地叚遼闊崗位甚多誠恐兵士不敷調遣故於昨日令飭砲兵十團第二營撥兵一連帮同該營步兵認眞巡察以重防務 
[敎員不忘受辱]  
　　小學敎員張海雲曾被淞滬警廳長徐國樑毆辱詳情經紀前報兹悉張心不甘服特將本案證據傷單等件携帶赴甯具呈新任李督軍請爲秉公查辦以雪沉寃不知李督軍如何處置也 
[工巡捐局長易人消息]  
　　上海工巡捐局長朱壽丞刻經浙省楊督軍齊省長薦任爲該省烟酒公賣局局長已電請財政部轉呈大總統任命所遺工巡捐局局長一缺經松滬盧護軍使舉薦本　秘書長杜梅督接辦已電請江蘇齊省長委任不日將見明文云 
[改良烟酒稅則意見書（再續）]  
　　一土産土銷之煙酒擬請折半征收以示寛大也查土産土銷或係農民自食或係小本營生向章旣無通過之稅旣以公賣间程之煩苛亦有允准家釀自食百斤以内之規定將來訂定統稅擬懇將此項土産土銷之烟酒折半征收以示國家之寛大而維貧民之生計此回吾儕商人代表貧苦之晨民預爲懇求者也 
　　一擬請政府與外人協商將外來煙酒兩項仿照洋藥辦法作爲特别稅以昭平允也　查外國各種之入口稅重出口稅輕而於烟酒兩項之入口稅則尤爲特别繁重今吾國旣不　加重外稅以保國内之商業亦當刀求彼此一律以免國貨之偏重擬懇政府急與外入協商　烟酒兩項　獨提出仿照洋藥辦法作爲特别稅亦征收值百抽十五至二十之數兹事雖非一時所　辦到似亦應懇政府爲之注意也 
　　一請政府根據條約征收洋商在中國設廠造之出場稅也查進口洋貨根　條約之值百抽五通　無阻　即在内地設廠製造馬凱條約第八欵第九卽載明應納出場稅則現在漢口康成酒廠　及滬上等製造烟廠均應請政府根據條約切實履行旣裕　課亦保主權固不獨與華商平均擔負已也 
　　以上數端略具梗概如蒙大部核准　爲詳細陳明要之華商凋＝敝已達極點洋商有條約之保護故值百抽五而通行無阻華商雖凋敝之餘猶不敢僅顧　爛而忘國計故以值白抽十五乃至抽二十黨籲懇斟酌損益大　自有主張之權衡而保護維持商人實懷莫大之希望木會各評議員等一年以來對於改良稅則之件詳細研究今試預計改併另訂之後其收入當必不短於五年度之預算蓋百分抽十五已加舊稅一年有餘即以全國烟酒兩項營業計算每年約有二萬萬餘之貿易額更就全國每縣産地平均計算每年約有一萬八千萬之出産額以值百抽十五乃至抽二十計之視五年度新舊稅費之預算富有過之無不及也抑本會尤有進者商人兩年以來頻受公賣之苛擾去歲共和復活之後呼號請願又復一年於兹當兹國庫支絀之時萬不敢於正當之國稅妄思誠免唯冀裁併中飽之機關訂立統一之稅則上無礙於國課下　裨於民生則吾儕商人區區之苦衷也全國商會聯合會曁全體評　員聶家楷慰功煥安迪生高崑胡炳堃雲維仔赧登五鄭潤嵐等呈 
[鐵路洋總管催發奬勵金]  
　　滬寗鐵路五年分員司奬勵金業已呈奉交通部批准照發但須俟墊欵利息解决後方可給領兹聞洋總管克禮阿以比項奬勵金係高鼓勵辦事人之用未可一再延緩且與墊欵利息問題兩不相涉已函呈任局長請速發給以昭信用未知任局長如何對村也 
[整頓路産租務之計畫]  
　　滬杭甬鐵路管理局庶科長向駐杭垣兼管全路地畝房屋等經租事宜惟此項租欵積弊已深現經姚科長條陳任局長整理一切除更調員司已發表外凡關於全路地畝如杭嘉甬各叚爲數頗多租欵年共二萬有零按之實際究竟租地若干並無確實細數且每畝面積從未丈量無從核計兹已派楊某爲繪丈員先從甬　段入手丈量該段所租地畝並附繪魚鱗册以資考核俟該段竣事後再至杭嘉滬各段一俟丈繪舌竣擬再將全路租地间程另行規定總期增收路欵袪除檀弊聞楊某已於日昨起程赴甬云 
[又一檢定小學敎員之公牘]  
　　上海縣公署訓令各區學務委員文云案奉江蘇省長齊第三九四九號訓合内開檢定小學敎員委員會案呈查檢定小學敎員規程第二十二條凡受無試驗檢定或試驗檢定者須塡具志願書及履歷書並由保證人填具品行證明書陳送檢定委員查核前項志願書等因檢定委員會遵照本規程所定書式或分别即發等語現在檢定事宜分别籌備刻不容諼本省第一届試騐檢定業經預定於七年一月開始實行各縣願受檢定人陳送志願書履歷書品行證明書及各項文件應以六年十月三十一日以前爲限合即印發三種書紙曁受檢定人塡具各項書紙注意事項各二十份仰該知事於令文達到後迅即督率主管椽屬遵照部頒規程　頒要則曁另紙所列注意事項妥愼辦理除照章收納檢定費一元轉陳檢定委員會外不准巧立名目擅取分文倘有書役人等暗中索詐一經查出仍惟該知事是問事關檢定要政愼母掉以輕心此令等因計發各縣辦事處收發書紙各項注意事項受檢定人填具各項書紙注意事項志願書履歷書品行證明書各二十份到署正擬遵辦間又奉江蘇滬海道尹王訓令同前因除出示布告及分行外合將收發各項書注意事項及受檢定人塡具各項書紙注意事項志願書履歷書品行證明書各一份飭發令仰　員知照各校遵照辦理此令 
[監督公所譯員辭職]  
　　江海關監督公所譯員向由交涉署譯員陳震東兼任以資熟手兹自新任監督馮國勲涖任後陳君以事務殷繁無暇兼顧昨特具詞呈請辭職不識能邀准否 
[收受日本勲章之准許]  
　　公共公廨會審員關炯又涉署交際科長陳世光曁科員楊念祖由日本皇贈給關炯三瑞　勲章陳世光　等變光旭日勲章楊念祖單光旭　勲章咨經交涉員呈由外交部請示　府應否收受佩帶兹聞外交部已呈奉大總統指令陳世光等應准其收受佩帶業奉部文行知遵照矣 
[俄總領事返滬]  
　　駐滬俄國總領平格　思君前因有事離滬由副領事盧赤君代理兹悉格總領事昨已回滬任事盧君卽交卸代理職務函致交涉署請爲查照 
[法副領事遷居]  
　　法公廨會審副領事　賚沛君向住法總　事署西首洋房内自會審公廨遷仕新租界薛華立路以後往返頗爲不便故在新公廨後面建造洋房一所現已工竣聞德君定於今日遷入 
[哈同花園集議籌賑辦法]  
　　京直奉水災籌賑事務所同人昨日午後又在哈同花園集議辦法（一）　决假哈同花園爲會听會期則定八月十四日起至十七 
 
 

Page 11

 
 
日止（二）　决會場經費預算從儉辦理（三）出入證劵至門口掉換（附證臨時醫院　紅十字會擔任）（四）推舉姬覺彌爲臨時主任徐乾麟田資民爲副主任杜梅叔趙芹波黃玉書爲總務宋漢章席錫藩爲會計楊也泉等爲文牘洪文廷等爲調查徐少棠等爲庶務魏清濤等爲招待哈園童子軍爲臨時警察至六時許始行散會 
[米業定期較斛]  
　　本埠南北巿各米行於每年二五八十四個月内有較斛之舉凡經公所較准之斛無論與何家往來均可通行故該業對於此事頗爲愼重本年八月分較斛已由該業仁榖公所董事張樂君等發出通告擇定於舊歷八月初十十一兩日在城内邑廟萃秀堂舉行應需較量手十二名由該業司年司月各行擇尤酌派以盡義務届時該業各董事及司年司月等均須到場監視以彰公道云 
[再誌秋丁祀孔之預備]  
　　本邑舉行秋祭業已分别預備兹將是日派定樂舞生錄下晋鼓潘德修鏞鐘褚宗樑楹鼓兼柷　永錫應鼓兼敔戴　貴縳鐘兼編范本崇特磬兼編曹聖博拊陳善生莫從禮鼗鼓褚宗瀛曹甡壎　蔣宗藩黃鳳池麾俞元爵曹鍾哲旌姚德清張鋆惟舞生由滬南貧兒院擔任計共六十四人 
[康家弄火警]  
　　小東門内康家弄三十號門牌曾姓所租之房屋於昨日午後三時士五分鐘起火一時濃烟四布冒穿屋頂救火會鐘樓　鳴鐘告警緣康家弄前面即小東門内大街孫商業薈萃之區各區火會聞警咸急驅皮帶車火龍　場施救該屋門前爲某銀樓之高大圍牆因此火勢難以衝突乃向後面延燒該屋主高少堂之子高長根住宅並同居各鄰人家至四時許火始熄滅共燬樓房四五幢事後一區二分駐所王金山警佐飭警前往將曾妻拘案聽候　明判罰 
[電車軌道趕緊改置]  
　　華商電車公司在小東門至小南門之間地藏庵門前設有雙軌分路惟乘客以該處須多候時刻諸多不便嘖有煩言因將分軌改置在大東門口前昨兩日該公司派令工匠不分晝夜趕緊工作以期迅速竣工入夜後則燃點一百支光大電燈四五盞照耀如同白晝以便工作聞准於明日一律竣工云 
[不得私增渡資之諭話]  
　　工巡捐局朱局長前日諭飭巿舶所承辦人錢寶如傳諭沿浦灘八長渡各渡船夫頭着於二十日午後到局聽候諭話昨日届期各夫頭先後到局卽經朱局長會同許科長在大廳傳集周家渡夫頑周老田姜家渡夫頭姜順福南碼頭夫頭徐順發董家渡夫頭趙和尚老白渡夫頭陳坤實楊家渡夫頭朱金龍陸家渡夫頭葉阿美爛泥渡夫頭李慶華等諭云渡船漲價一事外間嘖有煩言經本局吊回布告取銷在案誠恐該渡夫等或有陽奉隂違之事故特當面傳諭務各仍照舊章辦理大船載客二十人小船十五人每客不得額外多索至船夫不得由年老及年幼者承充以免危險嗣幾如再故違一經告發或被訪悉定予嚴究不稍寛貸並着取具切結存查諭畢仍着該承辦人帶出隨時傳諭遵照 
[限繳清潔捐欠欵]  
　　承辦東南區清潔捐商人汪洽記因積欠公欵數月未繳並於呈准繼續辦理之後延不將預繳捐欵三個月如數繳呈迭經朱局長知照稅務科長派員嚴催抗延如故爰於昨日飭傳該商到局諭令具結務於三天内將欠欵如數措繳如再故違定干未便云 
[凹路急宜修砌]  
　　本埠城廂内外各處道路所排之瓦筒隂溝原爲便於洩水起見惟問有年久失修瓦筒損壞路面因之低陷行人車輛頗苦不便近日大東門外小橋北首大街亦有低陷之處幾成一大窟窿已由附近商舖報告工巡捐局請爲修砌矣 
[堦石下鎗珠何來]  
　　住居閘北烏鎭路之王寶樹在九畝地新舞臺爲茶房日前晚問由外歸家因天熱在門前乘凉忽在階石下拾得紙包一個檢視之内係毛瑟鎗珠二十五粒王卽持報四區警署姚警正諭令退去鎗珠暫留聽候偵查再核 
[禀請相驗孩屍]  
住居滬城東街東姚家序之密波人嚴某有一外甥女今年三歲因其父母均故由嚴撫養詎該女於昨晨忽然斃命嚴正欲收殮忽有親戚某甲等出而覇阻指該女爲嚴夫婦虐斃當即知照該處十五舖地甲報告地檢廳禀請相驗 
[已閉烟膏店違禁受罰]  
　　廣東路五百三十二號門牌已閉烟膏店前日私將烟膏賣於鄕人李阿岳曹阿榮被老閘捕房包探李明泉查見當將李曹兩人連同烟膏五十盒帶入捕房昨將李曹兩人及該烟膏店夥李文才併解公其公廨經中西官研訊屬實判李曹兩人開釋烟膏送往海關銷燬李文才故違禁令着罰洋五十元充公 
[偵緝隊長與督察長失竊]  
　　淞滬警察廳偵緝隊長翟世清前日午後學本廳督察員杜某同至勸爛場三層樓　品茗因天氣炎熱各將長衫脫下縣掛　間衣架上詎一轉瞬間已被竊去迨翟杜二人覺察已無從追究祗得各穿短衣回廳聞所失者一係熟羅一係杭實地紗云 
[破獲浙江路賭窟]  
　　陳阿毛在浙江路六百四十七號屋内聚衆賭傳被老閘捕房捕頭偵悉於前晚率同中西包探前往該處將東與賭徒鄔阿康岳阿福愈惠生顧小軒等三十一人連同賭具帶人捕房着陳存洋五十元餘人各存洋五元保出昨經公共公廨傳訊各賭徒均不到堂中西官諭將保洋充公賭具銷燬 
[制錢來路不明]  
　　山東人李新甫前晚携制錢二千四百文行經重慶路被八百五十號華捕查見以其形跡可疑向之詰問來歷支吾以對當卽帶入捕房昨解公共公廨經中西官訊知李係過犯判押西牢一年期滿仍逐出租界制錢充公 
[調戲女工案之枝枝節節]  
　　無賴張錦春因在談家橋三元絲廠前調戲女工被該廠管門巡警姜茂桂拘解四區警署經該廠主請求姚警正從嚴懲辦即經姚君訊明屬實判張鎖示該絲廠前以昭炯戒詎有張之　類談根根等數人前往探望與張耳語崗警喝阻不聽將談拘解警署禀奉姚君諭令一併鎖示廠前昨有婦人朱楊氏經過該處向崗警報稱前日曾被談根根等數人來家攫去金絲圈一副請併案究追該警即將該氏帶區禀明署長聽候訊明核辦 
[控訴毆傷兒子]  
　　住居天通庵之婦人瞿沈氏前日至五區警署控稱伊子小毛被李王氏王沈氏傳毛囝等毆傷甚重請求究辦經警署將一千人解經司法科移送地檢廳核辦 
[表兄邦尋逃妻]  
　　鎭江人潘長安住居胡家木橋其妻張氏日前被鐵匠許鳳金拐逃由潘之表兄楊忠才帮同尋獲扭控五區三分所轉解司法科判移地方檢察廳究辦 
[違章兜售彩票]  
　　向在大東門某店爲夥之崇明人黃瑞明昨日携帶澳門廣西等彩票十九條向招商局北棧司帳粤人胡日新兜售被一千三百八十三號巡街捕查見以其違章將黃連同彩票帶入滙山捕房押候解廨訊究 
[理髮店聚賭抽頭]  
　　美租界吳淞路一百零四號門牌鎭江人陳有生所開之理髮店内於前晚糾同賭徒抽　漁利被五百二十六號三道頭華捕查見連同賭具帶入捕房押候解廨請辦 
[承認誘拐行賄]  
　　甬人觀阿四前日誘拐海寗路四百八十二號門牌方福義家十六歲婢女桂香雇乘黃包車欲往某處寄匿被八百二十四號華捕等查悉上前拘捕顧卽行賄洋二元求釋當被一併帶入捕房經捕頭詢明諭將顧與方婢分别拘留昨解公共公廨請究先由原告方福義投訴前情次由桂香訴明被拐情形訊之顧供認拐婢及行賄不諱偷襄讞商之美柯副領事判顧押西牢一年賄洋充公桂香交其主領回 
[指控强姦婦女]  
　　虹廟弄楊源秦木噪器店主楊阿多至公共公廨指控鄰近同業吳源順木器店主吳　卿之子榮生强姦伊媳楊董氏一案昨晨楊秀卿父子借代表律師投案聲請交保展明研訊原告亦延律師到堂代表中西官判被告父子交人銀並保侯訂期會訊 
[騙取保險單之辯論]  
　　山東路惠華樓菜館主唐杏卿控胡祥鑅騙取保險單二張向福安保險公司冒騙保險費銀三千兩由捕將胡傳至公共公廨諭交一千兩人洋並保在案昨晨由廨復訊兩造均延律師到堂代表辯論良久中西官判胡仍交原保候訂期研訊 
[姪兒行爲不端]  
　　住居斐倫路九十六號門牌之甬　沈廷梅控告伊姪阿全來家硬索銀錢肆行吵閙等情昨由捕房將被告拘解公其公廨經中西官訊實判押西牢兩禮拜以儆 
　　 
[主人與女傭之交涉]  
　　文監師路一千零五十四號門牌住户許建屏控傭婦揚州人鮑小手子　索取工資肆行吵閙並糾同在逃兩婦行兇等情昨由捕房將被告拘解公共公廨　究原告偕證姚潘氏上堂訴明前情訊之鮑小毛子供詞推賴中西官以被告不應行兇判罰洋五元充公舞洋改押女所五天以儆 
[負債避匿之缺席判斷]  
　　收租人吳仲山至法公堂控房客蔡林虧欠租洋七十八元向收不付人亦避匿請爲追究又有唐　平附控被蔡虧欠交易欵項亦請核辦中西官判限被告於三天繳清如違先將生財拍賣作抵 
[阿姊不甘緘默]  
　　青浦金澤鎭婦人徐蔣氏之妹三寶年二十歲於去臘濳行逃逸四處找尋杳音信現經探悉係被該處二十二保十七圖地保陳大來所拐匿居浦東錢郎中橋故由莊氏偕同伊母於前日（十八）至車溝警察第六區報請提究常經湯員飭派長警協同前往將陳大來及三　拘解至區判合蔣氏冋去伊母及陳大來三寶等轉解上海縣警察事務所核辦詎湯區員因有某圖董出爲說情卽將陳大來三寶當夜開釋並不解究徐莊氏心不甘服已於昨日具呈地方檢察廳及縣警察事務所請求提究 
[賭徒分别科罰]  
　　浦東三　警署劉巡官前日帶同長警仕浦東陸家嘴拘獲賭徒黃二郎等二十八人昨經解警正分别研訊一過判黃二郎罰洋六元時五大朱妙福曹昌等十四名各罰洋三元十四郎施阿羊楊阿土等十三名各罰洋二元所有抄出賭資大洋十　元一併充公賭具銷燬 
[扭控誘逃髮妻]  
　　滬城東唐家弄口項梅卿之妻陸氏年十九歲與大東門口擺水果灘之陳老四私識隂曆上月二十八夜被陳誘逃藏匿項找尋無着向陳詰問陳推諉不認昨有婦人陳氏出而證明是晚目見陳老四與陸氏同行出外項遂偕證人扭陳至一區三分駐所控告宋警佐以案涉刑事命送地方廳訊究 
[法公廨訊究竊案類誌]  
張三子於前日傍晚至法租界某浴堂洗浴詎有竊賤王德春乘張入内洗浴之際將衣袋内之大洋三元摸去逃逸張察悉後立即出外追適有巡捕到來將人贓拘入捕房昨解法公堂請訊王供認行竊不諱判押西牢一月贓給原告領去又陳同興至法公堂控　竊賊楊大於前日深夜扒至商人寓所之曬檯上竊取洋布短衫袴　套　逸　被商人察悉出外追獲抄出原贓　求訊究繼由捕頭禀稱楊前已犯過竊案驅逐出境有案可稽詰之楊大拱認行竊求宥中西官以楊屢戒不俊判押西牢七月期滿仍永遠逐出租界 
[竊取藍布被獲]  
　　甬人王春長昨日濳至西華德路八百十一號門牌錢才生家竊取值洋七元之藍布七疋逃出當被包探徐申慶查見將人贓帶入捕房捕頭諭飭押候解廨訊究 
來件 
[家誔醫學智識]  
　　公立上海　亮　長日本大阪醫科大學醫學士江聖鈞 
　　夏秋二季易受之疾病 
　　一年中疾病之統計以陽曆六月爲最少八九二月爲最多自十月至十一月則漸減自十二月至三月則又漸增四五月又復減此其原因種種不一大要在嚴寒則人猶易耐夏季之酷暑秋初之氣候劇變時身體抵抗力薄弱飲食略一不當即　胃腸病及痢疾霍亂吐瀉等之傳染病每年因此殞命者不知凡幾故世界中統計亦以熱帶國人壽命較短比將家庭須知病症及預防法略述於下以供一般之研究衛生學者 
　　（一）胃　答兒胃加答兒者爲胃之粘膜失其常力之謂也（一如皮膚之受病發炎然）此症分急性慢性二種 
　　急性症係卽時發生其原因爲暴飲暴食有毒魚類及植物之中毒所致世人每愛惜暴殄天物雖腐敗發臭食料强食之而不忍棄置亦發生本症之一原因也此外亦有因感冒及精神感動而發者凡此症狀爲身體疲倦四肢脫力繼而頭痛惡心　吐膓痛胃痛並發生微熱舌帶黃色而發苔口中　　或起下瀉或成便秘不一而足 
　　慢甡症或由急性變　　　多飲多食不知攝生不規定時及患貧血而身　　弱或口中不潔所致病狀雖與急性略同然不如　性之劇烈不過自覺胃部膨兩重感舌發厚苔口放與臭食慾不進　噯　嘈雜時吐粘液甚或嘔吐其飲食物而已惟積日旣久漸致身體瘦弱精神抑鬱若此時不加保養不急治療則其足以促生命而馴至於不可救藥固意中事也兹略述其保養法及預防法於左 
　　在急性症宜先止其嘔吐可隨　給以少量之冷開水或衛生冰（卽人造冰）胃部覺痛時可塗以濃芥辣並應常用　酸水漱口使清潔其口腔爲要内服應用健胃　化藥 
　　在慢性則宜　吃固形食物如蔬菜肉類貝類等而有剌戟性之酒醋濃茶咖啡亦不　飲每食時應隔六點鐘並行適當之運動口内亦須常　清潔　食後服用消化健胃藥則其見　當不少也至於消化藥及健胃藥或向藥房購買或託醫士配藥均可（二）腸加答兒此病大别之亦可分爲急慢二種然從專門家解剖上而區别之又可分爲十二指腸加答兒小腸加答兒大腸加答兒及直腸加答兒等其總原因與胃　答兒相同因飲食物不良及暴飲暴食或吃冷物過多或感冒以及蛔蟲等致腸　膜受非常之剌戟所發其症狀大略起腹痛腸鳴下瀉糞便或粥狀或水瀉色或黃或綠一日少則三四回多至十數回且覺裏急後重食慾不進或亦有起惡心嘔吐者若病緣受寒而來則身體發熱疲勞非常且一成慢性容易繼發其他疾病也 
　　保養法以取適當食物節減分量爲第一上策在急性之輕症獨行上法即能全愈故初病時若能絶食一日後漸飲以粥湯藉粉或半熟之蛋黃以及湯等之流動食物加温腹部禁止冷食靜養身體内服止瀉藥可矣 
　　（三）痢疾分赤痢白痢二種係受一種細菌之混在水及食物者或由蒼蠅傳染來之疾病症狀主係下瀉便内混有血液黏液膿汁以及西貢米樣等物少則一日一二十冋多至四五十回不等故患者煩渴疲倦特甚並　腸擯裏急後重等症如斯繼續一星期乃至十日後或漸漸恢復或成慢性或至於衰弱而不能救治 
保養去以安臥温暖爲主症之初期先用瀉劑並節減食物後漸用收歛藥止瀉可也 
　　（四）霍亂吐瀉本病盛行於夏末　初係一　細菌　染後所發之急劇吐瀉症　傳染之　雖不外蠅鼠　由患　之吐瀉物污染而來然亦有　食生冷品傳入者故吾人食品均當煑沸本症初　一二日不過輕輕下瀉繼則大吐大瀉一日或多至一二十　不等其瀉物始則雖有黃色之熼後只米泔汁之水狀便而已因此身體及四肢厥冷脈息細小殆至不可觸知且體内水分缺乏煩渴異常顔貌羸瘦皮膚蒼白乾燥心窩苦悶聲音嘶嗄終日昏睡尿量減少或甚於無體弱者一二日内即易致殞命死亡統計之數殆百分之六十云 
　　預防法應將病者隔離其吐瀉物宜施以消毒並禁吃生冷食品保養法除靜臥温暖及吃液狀食餌外又宜給以葡萄酒白蘭地及其他之止瀉藥如四肢厥冷宜用芥辣湯（以芥辣放入熱湯）沐浴及靡擦之此外起死冋生雖尚有極效之食鹽水補血療法然非良醫不能行也 
　　（五）受寒受寒係感冒爲起因宜時時使身體温暖留心飲食物而出汗時又當小心母再使冷若一經罹病當服退熱鎭痛藥可也 
　　（六）汗疹及皮膚病每年夏季炎熱汗出如流致皮膚發炎類頸二部發生　色細小之點是爲汗疹俗名痱子若在趾間隂部大腿等處於細小紅點外分泌黃水是爲濕疹此汗疹濕疹　　及全身易致發熱　署大應常用良好皮皂先清潔其身　次用亞鉛華澱粉之撒藥滲擦皮膚使分泌物乾燥不至　　氣爲最要 
　　（七）眼病眼病在夏季所易發者爲紅　人眼夜盲以及眼精疲勞症等蓋盛暑時多吃水分以致營　不足且日光剌戟較甚而汗流又易入目皆其大原因也　法除夜盲及眼精疲勞症須服猪鷄肝及肝油外均當　　酸水時時洗上奶具有特效 
來函 
[華安合羣保壽公司郁賜來函]  
　　主筆先　大鑒逕啓者郁賜前以奉命代招出洋華工譯員一事投函貴報蒙爲照登消息乃隨貴報不脛而走風聲所播不者踴躍隨即滿額銘感無旣郁賜近又奉命添招兹再肅懇仍乞惠載爲荷刻下中國亦已爲自由人道與協約各國携手作戰以抵制武斷軍事主義成敗利鈍在此一舉故渴望日讀貴報之英軍有志之士具有可以當選爲出洋譯員之資格者於一已增求學問經驗之觀念外更激發愛國熱忱而競相投效也投效之資格一須英語精通一以華工招自北方故須熟練京話華工出洋擔任路礦農　船塢製造等工藝不預戰役亦不入火線每二百五十人爲一隊以英員一人統領之而佐以一華譯員華譯員之地位至爲重要有承上啓下之責華工之能否盡職工事之能否無誤均視此譯員之才能　何而定也中國業已作戰則凡愛國之人雖不從事軍役亦必求重要任務以助戰事進行勝利以期達到保障自由維持人道之目的况出洋充任通譯爲增進智識閱歷至難得之機會故薪俸問　當不重　而亦不足在估計之列也譯員月俸洋九十元以六十元付其在華家族三十元付其本人此外衣食宿舍膏火醫藥等均由公家置備專船運送妥爲保護故渡海之時完全不遭濳艇危險證以屢次招遣均未失事可知其經歷之程途　最妥最安者也在法境某埠登陸華工即在此工作歸英人管轄有志同往充當譯員者必須親至上海黃浦灘三十號訊明一切卽可面試如有以華文函件詢問或報名者一概不錄專此布達即乞賜登俾便周知至紉公誼祗頌著安華安合羣保壽公司郁賜啓九月二十日 
雜評二 
[粤領署兇殺案之審訊（步陶）]  
　　奥領署之兇殺案據所蕃訊情形似梅而喜諸人之爲革命黨已爲異日定案之一大前題矣顧革命事業以理似宜於奥境中從事活動於津於滬縱如其計晝以一一實現而其時已爲奥領下旗之日津之租界滬之領事館得之亦何補於革命之進行意者彼等從事革命久國中已無容身之地迨亡命津派又時爲奥領文書勾稽故特乘其失勢而有所報復以洩其夙恨與雖然此僅　原告面之證明其在被告方而或别有其仙之伸辯亦正難必然而吾人於此則知今日世界革命種子無國蔑有各國官場對待革命黨徒無不　極嚴重而各國革命黨人之銜恨官僚亦無不備致其極其在君主國家蓋尤甚焉嗚呼世界革命之濳潮其可畏爲何如哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[秋將軍傳] [  濟航]  
　　將軍不知何許人也或謂係秋胡之苗裔性好鬭遇人輙欲一决雌雄故人又以隙帥稱之亦以其好與人尋隙也當唐開元間家世頗盛其祖某亦勇士也以善角鬭故遂見愛於後宫待遇極隆居之以金屋日必欵以膏梁晨夕與共親暱莫比一時慕其風者頗衆厥後子孫繁衍代産英物尚武家風至今猶有存者將軍雖出身草澤間而短小精悍生有異相幼時有術士相之曰比兒頭角崢嶸口齒伶俐觀其舉止跳脫不　固一帶甲執兵相也詎可兒戲視之哉　長卽負一鳴驚人之具故雖隱居蓬户甕牖中而物色者恒踵相接嗣爲人訪得見其英氣勃勃果有雄才乃隆寵之倍至然其賦性勇猛常存躍躍欲試之心一有撥弄　憤然而起挻身而鬭主人知其如此常利用之遇戰事則嗾將軍往將軍亦欣然應命曰叱正英雄用武時也若不知人弄之股掌上者每遇同種先作不平之鳴以示其宣戰若不得已然進退捕噬一惟主人命是聽敵稍敗則追奔逐北尤有餘勇可賈焉或謂之曰將軍之勇誠有足多者惜乎自殘同種耳將軍曰人各爲其主他非所計也主人時作壁上觀嘗鼓堂賀曰此眞將軍也錫以翼威之勇號亦不愧矣將軍亦自鳴得意而不知撥弄其後者固在有人在也後因戰少失利遂彼擯諸門牆之外故將軍之拖紫紆青龍遇似極優異者究之亦草頭富貴耳將軍晚年輙有身世飄零之感余草茅下士也素與將軍比鄰不時邀將軍來用下燈前共話凄凉之况因得悉其梗概而爲之傳云（五） 
家庭常識 
[百合栽培及製粉法]  
百合分食用賞花二種食用者功能清心潤肺利大小便兼治腹脹痞滯鼻血吐血産後血狂等症常食之裨益於人身良匪尠少兹就食用者之栽培法及製粉法述之如下（一）栽培法於成熟時視其苗壯而生長力盛者選之爲種仍留土中至隂曆十月間擇天氣晴明之日將此種挖出耕地爲畦即將麟球栽入土中上覆鬆土二寸許惟須視其心之多少而分布之例如一球數心者須分作數股栽之并均不能滅滅其麟片致有發育不良之虞每球之距離小者三寸大者五寸十一月聞施人糞尿肥及將苗旁之土壅培一次迨翌年春再施肥多次（約隔十日施一次）以人尿　分水六分三混合肥液爲最佳其成熟期與早稻同遲至立秋節前即須收穫擇睛天掘出後將　球之泥土除去剥落其鱗片盛於器内用清水洗凈以備製粉（二）製粉法先將洗凈之鱗片置水桶内以木棒或鐵錘搗碎和入同量之水置石磨中磨之備一大桶以受百合汁磨畢用布將汁濾過如此三四次濾凈之汁用缸盛之以竹或木棒攬之久則上面浮有黃汁一層掬除之加是亦須數次至無黃汁而止俟其沈澱去盡水分卽可得純白之百合紛矣冉將此粉於清晨攤曬於草場日光中務須注意塵土之侵入歷一小時粉現星光色即宜收歸貯藏則得佳良潔白之日合粉矣惟當製粉時所用之水務求潔淨最好參用清冽之泉水或砂溜水爲宜 
[救火新法] [  張靜生]  
炭酸氣有窒息然燒之力可儲於蓄氣箱中以防不虞如遭火患則啓其箱火力微者當即殺滅火勢大者主料可稍減而易救也 
[南瓜] [  不署]  
南瓜其形渾圓共色紅潤頗覺可愛結實時苟以小刀畫成文字之類及刀痕漲滿而花紋具生古雅可親 
工業須知 
[腐蝕彫刻法（二）] [  左丹]  
　　（四）鋼之腐刻（一）鋼之腐刻劑若以用於鐵之腐刻劑直接應用於　材以其種類之不同難免有不適當之處今舉適合於鋼者一二例如下（一）沃度二分（沃度即碘之别名）沃度鉀（即　化鉀）四分水四○分（二）醋酸銀八分酒精二五○分（三）水二五○分純硝酸二六○分以脫（Ｅther）六四分以上（一）與（二）之兩種有作用極迅速之特性（三）以其中合有硝酸者使用時發生硝酸之蒸氣對於人之呼吸頗有傷害若不用硝酸而用重鉻酸鉀一五○分水八○○分强硫酸二○○分之溶液使用之此液作用雖緩然有不發臭氣之長故彫刻家多樂用之（二）鋼之腐刻法施腐刻之前先於鋼板之面書以字晝俟其完全乾燥後其上撒布麒麟血（Ｄragonbood一名血竭係於一種植物之樹繆製得者）反覆數回使成厚層與板共熱麒麟血卽固着於鋼面惟於腐刻前先用腐刻劑略施彫刻使書面明瞭加熱後於硝酸内加入同量之醋酸以行腐蝕量初用稀薄液由作用之增進而漸用濃厚者至充分腐刻時乃以水洗而修飾之 
　　（五）銅之腐刻（一）銅之腐刻劑銅之腐刻有四種列述於下（１）銅之腐刻劑第（３）種對於銅有同一之作用（２）水二○○分鹽酸鉀二○分Ｂ純鹽酸二○分水五○○分將ＡＢ二物各自製成液帶混和之卽可使用此液腐蝕作用極遲緩適合於極緻密之細彫刻（３）Ａ鹽酸鉀二五瓦（瓦原名爲Ｇiam） 
溶解於沸騰水二七○ＣＣ　Ｂ純鹽酸五○瓦溶解於水四○○ＣＣ中將ＡＢ二液混合使用腐蝕力極爲强烈（４）Ａ鹽酸鉀三○瓦溶解於沸水三○○ＣＣ中Ｂ純鹽酸三○○ＣＣ混人水三○○ＣＣ將ＡＢ二液混合使用其腐蝕力最爲猛劇（二）銅之腐刻法施明瞭而且短時間之腐刻時當先鍍銀於欲彫刻板之表面然後以防蝕劑書畫之待其乾燥後即投入腐刻劑中書面因有銀之附着可保無剥蝕之虞可得凸彫佳品至腐刻適當時即自腐刻劑中取出用松根油（Ｔurpentineoil）溶去防腐劑如欲去其塗銀面可於面部敷以水銀使相化合卽可剥離次以銅板浸於濃明礬液中洗滌加熱而乾燥之（未完） 
長篇小說 
[社會小說貪嗔小史] [  常覺小蝶天虚我生合譯]  
　　第十二章（一） 
　　納蘭居梅琳之家於兹已一月矣此一月之光隂在納蘭視之直不啻一歲蓋其心中固未嘗不思家也一日偶見報載南蔚邨之晏會一則李克之名竟與白倫並列即爾日郊晏亦記之頗詳納蘭覩此旣怨且憤知其老父心中已不復有納蘭其人矣不然豈有愛女失蹤而能行樂逾恒者因之痛哭終夜思家之念亦遂死梅琳之家亦頗殷富顧深自韜諱未嘗以富眩人媪本慈祥待納蘭亦和藹如家人不類僮斯一日媪方理其珍玩之箱珠光寶氣充滿一室納蘭胡爲鄕村女兒則不期駐足而　媪曰雪柳汝亦愛此乎惜汝爲孺子乃不能辨寶石之　劣言時　其珍飾於案檢一頸練以示納蘭曰汝視此美乎吾少年時恒御之今則閣置久矣因取其練以就日光則見光芒四射陸離五色果奇珍也其上有一小墜嵌一人影映入納蘭眼簾則頓愕然而驚蓋其面貌正與甬通中所懸之畫同而尤肖依洛克也其時媪方以此小墜置諸掌上諦視不瞬雙眉乃起重繭似有不豫納蘭益私詫念此小影不知爲媪何人得母其子耶然而媪固未嘗嫁者心作如是思口中已不自主卒然問曰此影乃與甬通中之畫像正同媪聞語始昂首徐徐言曰然納蘭曰美哉媪曰誠然此人實可謂最美之少年性格最佳而其命運亦最劣納蘭曰但其人何名納蘭語出始自悔其魯莽則立頳而止媪色似愠曰雪柳汝之好問乃煩女郎須知孺子殊不宜如此也汝可將此匣捧之上樓往治汝事母絮絮矣 
 
 
 

Page 15

 
 
   
 
 

Page 16

 
 
   
 
