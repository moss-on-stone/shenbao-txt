# 1884 - 332 - 4904185

 

Page 1

 
 
[第二十二號畫報出售] [  申報舘主人啓]  
　　天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宮中興建土木墍茨丹　美奐美輪宮名長春烈九鼎九獅於其庭玲瓏嵌空斑斕斕色洵屬巨觀再本埠浦灘新建一球球質非銅卽鐵製中鑲成形同橘絡遠望之如細絲圍繞而有理視其升降以騐時刻亦奇觀也兩圖俱編入此次二十二號畫報准於十六日出售後仍附淞隱漫録圖說一則閱者鑒之此佈 
[論英國應相助中國]  
　　日前京華來信謂英欽差巴大臣克司赴總理衙門與王公大臣等密燄良久而出其所談何事外人則不得而知說者成謂英欽差將爲中法勸成和議蓋數日前曾有中朝將已意及法人之意告之英國使爲酌中評理之說或者巴欽差之密議正爲此事未可知也顧或又以爲巴大臣之在總署久談實非言和之事蓋别有所商也總之促膝談心屏去侍從卽蘇拉等亦均不在側則其所議之事無由聞之於外彼私心揣測者皆不足信以爲實也惟英國此時應助中國不應助　國則其理勢甚明不待智者而後知之矣何則前者法外部大臣斐禮曾言於議院曰法國之從事於　南東京意非專在於東京也特以東京爲根基而自此可以推廣使得收開疆拓土之益而漸廣其利權焉耳此言也固衆人所共見共聞卽此一言以觀之可見斐禮之所望甚大非東京一區所能償其願者而就東京推而廣之則緬甸實先受其禍刻下緬甸一國有小半之地爲英國租界商賈之所薈萃輪舶之所寄椗經營貿易之所往來其所以爲利者當必不少一旦而爲法人實偪處此則雖不至遽攘英人之所有而英人之利權恐不免稍爲所奪此英人之恥也况印度久屬於英飮食賦稅胥賴乎是其地雖相去尚遠然究在南洋臥榻之側容人鼾睡英人將刻刻生其戒心蓋南洋各島國大都英屬爲多法人旣有此推廣之一言則其志在蠶食所謂得尺則吾之尺得寸則吾之寸耽眈逐逐將無時乎或息而英人又將何以自謀英國政府不乏高瞻遠矚長慮却顧智深勇沈之士夫豈見不到此度其意必早有以慎防乎法人埃及一事前曾有業經議定之說今得外洋消息其事實未議定則英之與法殊有不可兩立之勢就理勢之在於目前者而言之與其防之於事機旣露之後孰若防之於端倪甫見之先夫德與法本爲世仇德人常恐法人日圖富强以爲報復之計無一日不提心弔胆刻刻防閑今見其用兵於東京遷　於中國窮兵黷武不知休養生息之道恃其船砲之堅利搆難尋仇曾無已時德人之中有遠識明見如相臣俾思麥克者必且從旁竊窮笑之以爲今而後莫予毒也已兵猶火也不戢將自焚法之禍德之福也英國政府中如忌蘭威相國其才智正不在俾思麥克之下其餘秉政諸人亦皆明無不燭其於法人之意籌之極熟則此時欲爲未雨綢繆之計惟有相助中國以拒法人而已助中奈何或助以兵或助以餉或助以　械或助以策畫如恐碍於萬國公法則暗中襄助諸事掣法人之肘而伸中國之氣如是而已夫中國幅𢄙旣廣卽使旣富且强甲於天下而亦不過自守决不再事遠圖非若法人之得一地而尚有躊躇四顧惟日不足之意故中國强則于英無損而且有益法國得志則於英國無益而且有損英人亦何嘗不知此意哉此時而助中國以拒法人使將東京之法兵盡數驅逐出界則法人之根基無由立而推廣之計更無論焉如是則越南得安越南得安卽中國得安中國安則英國亦無不安矣夫中國非必待英國之奥援而後可以勝法也諒山之役爲法人敗於華人之始自是而後基隆淡水一敗再敗法人果何能爲哉馬江之役悮於和議未决爲法所紿坐失機宜墮其詭計以致水師被燬然法船汲汲出口不敢稍停盖恐被華人所算聚而殲之也彼方自嗚得意謂臺灣一境可以在其　握之中而環攻者亦旣數月大肆狂言侈然封口一若指日可以據臺灣而有之者然其言之不怍則爲之也難臺灣地方出産饒裕自守儘足有餘而法人除兵船而外兵一上岸卽爲華軍所乘劉省三爵帥以百戰之將謀勇兼優文武具備屢挫　鋒使敵人不敢正眼相覷加以外援將至天戈雲集法人天奪其魄風颶爲灵疫癘成疾縱使狡謀百出其奚能爲卽無他國之助殄法當亦無難特就英國大局而論其理其勢皆有不當助法而當助中者以是惴之則巴欽差在總署密商或者果非和議之說也要之其是與否不足致辨鄙人所見若此則姑筆而出之以質諸天下之識時務者是論甫脫稿見字林西字報登有京都西人來信云中法和局大有可成之勢眞耶假耶是否巴欽差之力耶不敢臆測并存其說以俟後聞 
[本館接奉電音]  
　　接北京友人專發電音到館内有十月十四日諭旨三道敬謹照登○十月十四日奉 
上諭潘霨奏遵旨保薦人才一摺江西候補知府前署南昌府知府顔鍾驥看送部引見南昌府知府賀良　南昌府同知冷鼎享建昌縣知縣署上饒縣知縣董沛候補知縣署南城縣知縣趙之謙臨川縣知縣汪以誠均着交軍機處存記欽此同日奉上諭南書房行走翰林院侍讀梁耀樞詹事府司經局洗馬陸潤庠均着加恩賞加四品銜欽此同日奉上諭趙佑宸着補授太當寺少卿欽此 
[德船赴厦]  
　　昨報列德國水師提督坐船有兵官某謝世一節兹悉該船名斯到測已於昨日開行前赴厦門約六禮拜當仍回上海也 
[照譯西報]  
　　字林西字報言有槐槐里輪船日前由上海報關云係裝石往厦門抵厦後載華兵七百名赴臺灣恐法人之截奪也書伏宵行繞道取徑幸而不遇法船遂抵臺東時夜黑朝青風浪甚巨船中小艇不多因招淗船載兵登岸淗船索價甚昂帶兵官與之較量頗稽晷刻將及天明僅度五百人上岸内有落水斃命者該船恐爲法船所見赶卽啓輪開回其未登岸之兵士則令伏於艙底兵士氣悶不過以刀械向艙板亂戳時風浪顚播兵士有暈倒者因而尚未滋事仍載之回厦現在該船業已旋滬船上水手人等俱云華兵不聽使令若此下次决不敢再往矣臺灣待救孔急而赴塵之兵如此其難南望臺疆杞憂曷已 
[北河已凍]  
　　昨天津發來電報云北河刻已冰凍船舶不克駛抵津門怡和洋行高陞輪船所裝貨物均于大沽口搬運上岸云 
 
 

Page 2

 
 
[蘇垣來電]  
　　昨晚九點三刻時蘇友專發電音至館云許星臺廉訪升任浙江布政後所遺蘇臬一缺上憲特委鹽法道田熾庭觀察國俊署理云 
[鷺江大火]  
　　厦門房屋均以磚甓砌成墻壁上横中樑如洋房然街巿店房有起至二三層者樓板上鋪以方磚無異平地房頂办用磚舖旣免颭颶之災又可西晾衣服厦俗呼屋爲厝比隣姊妹可從厝頂往來雖鳳瘦如錐亦不虞有傾跌患且木料旣少祝融氏亦不敢横肆猖狂乃本月十一日晚七下鐘時下溪仔本㕔口木料巿大街忽報吳回稅駕一時黑烟密布紅燄高飛喧嚷之聲遠聞數里嗣查悉係某姓滕器店偶落火星于滕衣之内致肇飛灾左右對門皆木器店一經焚著施救爲難竟沿繞店鋪四十餘家連後進共七八十間縱未傷及人丁然殃及池魚鄰家已受累不少矣聞無賴匪陡皆結隊成群持刀搶刼是處係左營地面歸吳子雲守戎所轄火起時吳君適赴友人之招命酒徵歌懽呼暢飮比聞警馳往則提憲彭軍門及各營遊府各廳守府皆已先到矣提憲以吳君玩忽悮公當卽大加申斥並記大過一次云 
[厦事録要]  
　　土勇春壯兩營派駐海關稅厘厦防廳及鼓浪嶼各街宮廟等處或一哨或三五十人不等此等勇丁不能殺敵致果惟招集游手好閑之人編入軍籍以免别生事故耳○吳春波總戎奉諭帶兵援臺刻以船隻未齊不能飛渡一俟舳艫雲集自應遵旨渡臺也○提道二憲恐厦門練勇過於單薄擬再募鄉團千人所需餇銀諭令富商洪南田等十人設法籌捐洪君等意欲將注藥加捐連日在廳會議代理厦防廳賴司馬素與洪君等交好且又有梓誼諒必樂贊其成至軍裝一節已由香港購得後膛鎗數箱經南澳輪船運載來厦矣○本月初十日皇太后萬壽聖節道憲孫觀察有歸養林泉之志業經引疾呈報未便詣萬壽宮拜牌嵩祝分厦佐雜各員以道憲未至亦不敢往故拜牌者自軍門以下武官爲多文員僅厦防廳及提調稅厘委員等寥寥數人而已○自臺灣封口後各大憲深慮軍餉等件無以爲繼道憲疉奉南北洋大臣加緊牌札曁欽憲督撫憲檄飭解送厦餉銀數十萬兩赶緊設法運匯過臺以資接濟而道憲已引病乞假惟扎飭厦防廳妥覔殷商匯寄而已兹聞已經葉清渠觀察經手匯去十萬元又由德記商人王淵如觀察匯去四萬元并另託本地某洋行匯寄三萬元十一日省中又由泉州解到臺餉跟十萬兩飭令寄送臺灣但法人封港首斷接濟巡船來往晷刻不停不知袞袞諸公尚有以别籌良法否也○厦門菊部名目甚多外來者有福州班京班徽往土著者有七子班掌上班丁歌甲無玉軟花嬌檀板一聲座客常滿然其中所演半皆淫戲雖足賞心悅目實亦敗俗傷風近厦地善士黄君占梅等創立一社名鷺江集善放生社繪十八地獄形像並串成戯曲由福州錦上春班習演經費則由社中開支本月初九夜在城隍廟開演嗣後定期每月中旬趁星月交輝之夜必搬演數劇以警人心云○前日某洋行拍賣破夾板船上拆下之壞料華人某姓拍得鉛索兩條約重三百餘斤飭人由港仔口厘局前扛送回家局員以其漏報捐厘將索扣住科罰挑夫不敢與辯告知買主買主卽挽某委員吹嘘情願照繳厘金從輕議罰局員聶君荇波謂夾板船一艘應有鉛索八千担某商卽買百十分之一亦有八千斤應照八千斤完厘另罰二十倍計銀百六十餘兩某委員說之再四終不肯减該華人遂情願將貨充公不欲具領云 
[武林官報]  
　　浙學憲劉叔濤大司成現已上江試竣啓節回轅聞憲舟卽日可抵碼頭故往　者都已開舟矣學憲回省後卽考杭州定於本月廿五日取齊云○德曉峰方伯於初八日交卸後卽於是日將官眷遷移出署暫在八旂會館中小住聞憲節定於二十日啓程擬先晉京請訓連日督撫司道爲方伯飮餞者無虚日滿州各員送戲酒者共有三十餘臺故會館中近日管籥之聲車馬之音非常熱閙也 
[邦江官報]  
　　初九晚九點鐘張屺堂都轉由滬回揚聞於次日赴袁浦謁見孫漕帥面禀委查事件云○程尚齋觀察聞於下旬來揚履任並不另備公館○新任揚州營曾叅戎接篆後於十三日閱城二十一日點騐兵馬軍火前任朱沁泉叅戎現居東圈門公館聞小憇數日卽須晋省云 
[温郡新談]  
　　前報載温州東門外軍工廠趕造水櫃百具以爲堵塞海口之用近已造成數十具實以瓦石用船拖至龍灣海口俟潮退時將櫃沉入海底詎一經潮漲此櫃竟成虀粉可見堵塞海口亦非易事也○温郡各教堂自八月十六夜被焚後當道諸公與赫領事議定賠銀遂得相安無事刻已將堂基上所堆瓦石雇人挑去大約日内卽可鳩工庀材重復起造矣○署理永嘉糧廳朱午峰二尹感患時疫悮服　方遂於九月廿二日竟歸道山聞者惋惜深之○余君小泉近作温郡感事詩十餘首中有一聯云民命盡懸營利手家奴豈是度支才誠有慨乎言之也○教堂被焚一案日前經各憲訪確起事之人十餘名遂由張邑尊飭差分往各處緝拿日内已獲　賣糖之某中及流氓柴下榮等其中有黄歴慶之子劉阿南亦被獲管押班房查阿南係印書匠先是十四日往耶穌堂内朱雲芳紙鋪刷印卷格信封晚上歸來正值禮拜堂外多人滋鬧堂内之人見其彳亍門前遂卽扭送縣署　辦旋經邑尊笞責釋放阿南回家含羞不出十六夜肇事　邑尊意其被責含忿縱火時諒必在塲因卽飭差往傳詎該差挾有微嫌胆敢回稱阿南家内現有兇黨十數人拿時竟被毆傷邑尊信以爲實當卽添差協同親兵十餘名前往擒捉及抵家阿南早已避去遂將其兄獲住嗣阿南得悉逕赴縣署聲稱此事與兄無涉請卽將兄釋放邑尊訊出眞情立予開釋然無辜遭押其受屈已不淺矣○永嘉廳朱貳尹病故後上憲委石君仲蘭代理印務已於上月念三日接篆任事矣○張軍門奎垣日前派弁赴枏溪招募土人百餘名充當勇丁名爲温防旗札委楊太守寰　管帶云○前報列挑夫落水身死一節兹悉死者年僅二十一歲上有老母下有幼弟其屍撈獲後張邑尊惻然憫之給以青　八千文棺一口並諭夫頭將其幼弟頂補兄名每日所有挑錢按股匀分邑尊之體恤窮民眞可謂無微弗至矣○各教堂賠欵經當道與赫領事議定洋三萬五千元聞街談巷議咸稱赫君翻悔前盟堅索再加一萬元然以意度之此事未必有因也 
[茂苑叢談]  
　　十二日府縣於顧氏　園公請黄潄蘭宗師泉石清幽肴饌精簡一洗　色徵謌侯鯖官庖向來承應長官之習氣席終園主人子山觀察將所藏金石書畫出供賞鑒宗師爲之欣賞歎美不置申刻起節下船各官均送至大馬頭舟次各營亦排隊恭送宗師係兵部堂官故倍形整肅也○北局天心橋據省垣之中現在營務處新招勇兩峭駐紥其地高築墻壘添建營房中有廳事三間以備統帶營官點名騐視之所轅門之外斬荆棘除瓦礫操塲一片其平如砥後設望臺一座四望洞達全城在目旌旗生色力斗森嚴一切規程殊有兵　情而不在多之意尤妙在後枕　阜前臨陂池卽小喻大　有表褁河山氣象日内積雨初霽各勇操演打靶極其認眞而觀前一帶茶坊酒肆亦從無營勇溷　滋閙其控扼形勝營規嚴整苟非統率得人安能若是哉○　前街塌科菜所開客棧窩留竊匪一案前巳登報所有該棧房屋係某庵和尚之産半生苦積得買是房當時係府差范春山出名租賃保租係濟元典夥某該僧方深信可靠不虞其暗作此等技倆也况身係方外又未便時往查察今忽犯事發封適典夥亦故以致撞天呌屈呼籲無門聞此房計有二十餘椽其價不下二千金故發封之下各善堂虎視眈眈已爲種善局捷足者所得輪香局聞風禀請已瞠乎在後矣噫此善堂之所以爲善歟 
 
 

Page 3

 
 
[粤西近事]  
　　羊城友人遞來手札云頃得粤西魚素悉潘琴帥　任後整軍經武餘力不遺無如餉項難籌終形棘手各勇口糧木發者已有數月枵腹於黄河白草中不免有脫巾譁噪之事琴帥以其旣欲潰散飭卽繳還軍裝勇以口糧未清掯不允繳于是流散四方時或肆行劫掠民間屢受其害怨聲載道當道無可如何惟諭飭各汛官嚴加查緝而已時事如斯曷勝浩歎又聞王朗青方伯與琴帥不甚和協緣方田原籍廣東東莞縣所統各營半多粤勇琴帥以其情性輕浮雝當大敵彼此遂意見相歧不克和衷共濟方伯因亟欲引疾辭任云然事隔七千里本館旣不能目擊身親惟有照録報端以符新聞體例事之確否不敢决也 
[法人購馬]  
　　中外新報言中國近因法人擀釁車務戒嚴以故幽燕冀北等處良馬所産之區均經厲禁凡屬牝牡驪黄慨不准販運出口以杜資敵之虞邇來欲求駿驥殊爲不易也兹聞澳門　官於月之初三日將緝捕巡差所用之馬匹招人投售當爲法弁昂其值而盡得之以爲將來是隆陸戰之用者緣於中國北地購買良馬維難故不惜厚價以求之葡人頗獲重利焉 
[甯郡又火]  
　　十三日黄昏時甯郡鎭明嶺廟間壁張姓門内范姓闔家尚未搬回僅雇男工二人看守門户因遺火誤落柴間未及覺察以致烟燄漫天該工人急圖扑滅無如火卽穿頂勢已燎原不可嚮邇幸長安水龍近在咫尺聞警赶往澆灌得卽扑滅僅焚小屋二椂未至延燒正屋云現在風高物燥居家者尚思曲突徙新慎益加慎也 
[袁江維録]  
　　上月二十七晨同雲密布朔風　號寒氣襲人大有雪意次日果見六出飛花穿簾入牖向夜始止雖旋降旌融然屋瓦上已積二寸許二十九日晴光射窗櫺檐溜淙淙可聽○淮安府志前經纂修現已一律告竣官憲以鄉里文献之徵胥在於是爰酌定極廉之價發給各書坊售賣俾士庶均可披覽不致蹈數典忘祖之誚云○壩上新鹽一律由塲捆運祗壩各局棧以沿途順利乃於大王廟輪日演戯藉伸欽忭○惟徐海各屬每届秋後輙有枌作難民就食江南之舉去歲省憲定章一概截留本地賑卹如省中貧民麕至視何邑人氏以多寡之數定撤叅等差無如去歲適值水荒眞僞莫辨遂難執法以行今歲各處豐稔大憲先行札屬諭民謂省垣不曾設廠毋勞跋涉兹復嚴檄下縣如辦理敷衍卽照定章處置並委候補同知錢司馬紱書來淮察看情形倘有需賑之處卽在淮截留錢司馬現將一切情形禀請憲示矣然今歳難民一棹扁舟自上游而來者　不多覯苟一開廠恐亦聞風岔集非數千金數萬金所能集事錢司馬因之大費躊躇也○諺云九月青龍現春麥種二遍今年九月初十則東南掛龍占騐書云九月聞雷主榖貴又云念八日爲麥生日晴則宜麥然十月初一則初更雷鳴九月初十則四更雷鳴二十八日又雨雪終朝天何示灾之甚耶現在四野惠水春麥未種者半加此一雪土脉凝凍只好留此地以待春耕而落花生山芋之未經收穫者亦不堪設想焉欲榖之不貴得乎○馬隊前營駐紥龍王廟於河坂挑馬道爲逐日操演計長矛洋鎗相輔而行皆有準的營哨弁兵洋洋得意每當晨霜平野曉角吹風時頗可憑軾而觀焉○清淮步隊右營向有數哨駐紥浦上現因新添前營馬步隊在浦操演大憲已扎李鎭軍移駐宿遷一帶以資冬防○運河近有一種小舟各載漁網一具男婦老稚雜處其中艙面載雞籠貨包等物其八多邳宿口音或三五隻或十餘隻一帮成群下駛想係赴江南就食者○楊石帥赴閩曾由漕庫撥銀四萬兩左侯相又撥銀二萬兩均充閩餉而淮上海防添勇調兵度支實屬不貲現在漕庫頓覺空乏聞擬將各處存項生息之欵酌提實庫以備緩急○書廚經圃中之有牙籖也針囊繡帖旁之有牙尺也歌筵舞席之有紅牙板也牙之飾物其用廣矣近因中法搆兵越南消息不通象牙因之大貴越裳翡翠南海明珠有同慨焉○雪後米價每石加百文油價又加八百文云○孫文起漕憲交卸漕篆後聞尚須在浦小駐俟查辦事件清厘後始回豫藩本任也○新任吳漕帥初五日已刻抵浦進行台 
[吳淞船事]  
　　馭遠兵艦從三隔水進口寄泊張華浜聞尚有數兵艦來淞會集故該艦須停守數日俟接到憲札始克展輪同赴福建援救臺灣並聞各輪船水手勇丁均先發月糧四月云 
[水火二灾]  
　　前日午後寳山西門外消皮灣楊廳突報火警事後訪悉有陸姓老嫗租在該㕔年已花甲哀態龍鍾偶不小心碰翻火爐火星飛入棉花立刻濃烟四佈烈焰高騰寳邑尊張秋泉明府侯杏溪守戎閒警卽帶民壯團丁督同灌救各水龍亦同時馳至祝融氏始得霽威計焚去中屋一進有候補千總周省堂十戎靈松寄停是屋幸救火人多帮同搬出未經焚燬誠險矣哉○甯人某甲雇船裝載海蜇往别處銷售行至寳山北門外绿棋塘舟子不慎誤碰暗礁時適風狂浪大援手乏人水卽汨汨而入計船上七人均與波臣爲侣昨經某船將壞船設法拖進温草浜内然已不堪駕駛矣查該塘洋面暗礁最多駕舟者所宜慎之又慎也 
[徐星使隨員銜名單]  
　　蔡伯昂明府軒陳哲甫中翰明遠淞　甫筆政林徐橘孫農部廣坤劉靜臣别駕坤謝銘甫茂才傳烈阮水二司馬祖棠陳訪仲别駕衍菜葛卓八州佐能存　健甫司馬　泰孫硯農司馬文田蔡毅若太守錫勇楊屋垣刺史樞徐乳羔明府承禮嚴鳳笙貳尹士琯 
[押犯逸去]  
　　崇明人徐小寳日前因搶火被獲判押虹口捕房兩月昨日出外做工大鍊稍鬆遂被脫逃現經捕頭派包探緝拿未識能弋獲否 
[擲瓶案結]  
　　昨報登擲瓶肇事一節當由巡防局將全案人証解送縣署請訊萬益坊主將受傷之夥張富秀抬請相騐張供昨沈建侯持瓶來買荳油十文因嫌太少與我口角旁有陳永發者帮助滋擾竟持五笳皮酒瓶將我頭面擲傷故卽報知巡防局將陳沈二人拘獲解案請爲訊究莫邑尊飭仵作騐　張受傷甚微沈供因買油爭論該夥竟將油倒去不還我瓶我向其理論伊稱須站至夜間方有還我致相毆擊然並未擲瓶傷伊陳供稱不敢憂辜求賜恩寛邑尊謂生意中人務須和平貿易似此細事紛爭兩造俱有不合陳沈二人本應懲責因在萬壽停刑期内姑且寛恕着具改過切結張自行醫治完案 
[英界公堂瑣案]  
　　包探康阿順禀稱竊犯何阿狗前因犯竊解案時自將髮辮　斷逃去今始緝獲聞逸去後另有犯竊情事請准帶回盤詰何供前經犯竊業已改過自新黄太守准該包探將何帶回查明有無别案再行解訊○甯妓李秀英訴稱家中　有父母實因窮罟異常失身爲妓鴇母毒虐苦不堪言現欲從輪船水手吳姓爲室被鴇掯阻乞恩超害太守謂旣原籍尚有父母姑發官　收管　函追父母投案具領○西包探麥根禀稱天福洋行報失顔料一打我正在鴇緊查拿突有基洋貨店夥沈九愚持原物至該洋行詢問是否失贓該行問其來歷對答支吾因卽交捕送巽沈供顔料由西人託我銷售因聞該行失竊之事爲卽送信閱看至西人托售之後並未來過無從招尋黄太守援照收贓之例罰洋四元贓交失主領去○酒店主王啓如訴稱馬　生趙長福陸開元三人來店飮酒强欲賒欠不依馬竟行兇毁碎玻璃盌盞等件約值洋一元且我頭額亦受微傷趙陸二人亦相助逞蠻爲此訴捕拍案毁壞之物呈閱馬供止與口角不敢行兇趙陸同供馬王口角我等從中解勸黄太 
 
 

Page 4

 
 
守判罰馬洋二員給王賠毁養傷趙陸各押五天○華捕禀稱昨路遇沈福生訴稱在賭攤輸去錢文被剥衣服囑我向之索還我置之不理沈竟言我得有陋　故此包庇與論逞蠻爲特拘案沈稱以後不敢妄言黄太守隨判沈管押三天○榮泰綢舖主馬世才之妻陳氏訴稱丈夫向來有病今因奉發捕房氣忿交加舊疾復發且更變爲瘋癲命在旦夕乞恩帶案騐病或請改押班房黄太守謂俟查問捕頭如果患病屬實再行核辦 
[揚州嚴佑之明經致上海籌賑公所施封翁書]  
　　少欽先生大人閣下頃由六合儀徵金陵開渡旋邦接奉賜示並陳中丞函拜悉一切敬諗籌祺吉祥慰如所頌屢讀申滬斷報悉閣下爲山東江西兩省灾黎籌賑籌衣不遺餘力感動四方樂善之士聞風興起義粟仁漿源源而來兩省萬萬生靈何幸如之刻下詢知大君子親自督辦日夜赶製棉衣閱報知兩省解由不少弟以俗冗不克專心致志於賑務毫無裨益抱愧之至前時接振兄來信以齊東一縣灾民查有十四萬户口之多賑捐雖陸續趕到總究不敷散放囑爲籌濟無如揚州巿面維艱殊難勸募萬不得已商之揚鎭同人仍籌墊解六千兩前月下旬解出無奈災區地廣人衆想閣下苦心孤　除解棉衣外賑欵亦早經籌填但望萬善同登册各省大善士登高一呼集欵總能成裘閣下增刊二萬册函托普天之下仁人義士代爲助墓想衆擎之力總可帮同補救災黎於萬一也今代募到篤祐堂善士樂助揚平二七寳銀三百兩托元亨利莊匯奉至祈查牧拜煩代解江西並望原局給付收單以便轉交刻因各業蕭條籌捐難集鉅欵心甚歉仄俟後如有機緣碰着善願宏開者總當盡力代勸以應台委弟明日擬至泰興開設義渡約有半月躭延專此佈逹卽請善安愚小弟嚴作霖頓首十月初十日 
右啓者今奉到楊州嚴佑之大善士來函棒讀之下承募到江西景德鎭賑捐揚平二七寳銀三百兩托元亨利庄匯解來申合計收到規銀三百二十一兩九錢一分八厘當卽按户填奉收單卽抄送報舘併解灾區疉蒙不辭勞瘁源源而　灾黎幸甚弟每日晨起默禱上君但望萬善同登昌字册二萬扣備函托出十八省大善士代爲勸募仰祈神靈保祐捐輸源源而來方能接濟三省冬賑今兩奉勸募各省滿富原布棉元啓并册子計四十分務請揚州鎭江兩處典當各送一分如能每當提助原舊布棉衣數百件全在典中大執事如能各發天良總可集成數十萬件竊思普天之下典當不少每當大東翁提助二三百件究屬九牛一毛惠而不費總能望有成效以補新棉衣之不足天寒在卽拜托卽將四十分速爲分送各典商如能感動推廣四十分嫌少再請來示奉上弟頭批端整封好五百分送完五百典當得能再添備灾黎幸甚專此鳴謝恭叩籌安上海北巿山東江西安徽祁門三省籌賑公所教弟施善昌頓首謹復十月十三燈下發局 
[蘇省撫轅抄]  
　　十三日候補同知陸家櫰吳淞江釐局　並謝飭知請補常總捕通判缺正任鎭洋縣梁奮庸禀辭赴任有於十月十九日接篆藩轅牌示照得震澤縣縣丞葉譽芬告病遺缺查有遇缺卽補縣丞程柱堪以請補藩轅牌示照得元江青　丞童毓昌丁父憂遺缺前以吳　縣丞王世藻調補現　部駁應卽另行揀調兹查有元和縣縣丞賀金相堪以調補又元和縣主簿朱錫朋告病遺缺查有候補前主簿江永清堪以請補又武進縣小河巡檢孫效金叅草遺缺查有嘉定縣諸翟司巡檢朱瀾堪以調補○十四日准補鎭江府福通禀辭赴任有於十月二十五日接篆　補安東　張紹渠卸署崑山縣事回巡檢蔣端禀知交卸代理吳江縣同里司巡檢事回灌轅牌示照得寶止縣張東瀛患病甚重行動維艱請給假就醫委員代理等情該縣係屬海疆要缺查有候補知縣吳觀欒堪以飭委前往代理○十五日蘇海防同知王恩晋禀辭赴劉河塘工差從九沙濟禀知辭奉委赴江北緝捕差 
[浙省撫轅抄]  
　　十月初十日運副　汝鏡票知運委上虞查辦事件張寶訓禀知防軍局委赴江蘇查硝磺價值差叩辭○十一日署杭道宋禀知奉憲委接辦書局提調禀安禀謝候補縣薛受釆禀知本日接辦江干船局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
