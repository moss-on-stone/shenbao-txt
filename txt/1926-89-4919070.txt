# 1926 - 89 - 4919070

 

Page 1

 
 
1;第一萬九千零七十號;中華民國十五年 西曆一千九百二十六年四月七號
星期三 * *   
 
 

Page 2

 
 
1;第一萬九千零七十號;中華民國十五年 西曆一千九百二十六年四月七號
星期三 * *   
 
 

Page 3

 
 
1;第一萬九千零七十號;中華民國十五年 西曆一千九百二十六年四月七號
星期三 * *時評 
[麻木（冷）]  
　　精神不從根本處發生而用剌激之法提擷者一試之而有效再試之而勉强三試之而依然麻木不靈矣蓋人類之恐懼與驚駭於其將來未來時爲最甚經過一次即减少一次故無論奇異之事演之再三則怪者不爲怪懼者不爲懼亦視爲尋常之事已 
　　戰禍之於民國初則小戰繼則大戰初則越若干年而一戰繼則越若干月而一戰今則幾於無時無地無戰矣然而其戰愈烈而人之對於戰事反不若以前驚惶駭懼之甚者亦以屢戰不一戰之故也其外政治社會上之騷亂亦然滬地汽車闖禍與盜賊傷人日有數起而人視之若無睹者亦以屢見不一見之故也 
　　凡兹所說皆謂剌激之法斷不能眞確振作人之精神如飮烈酒如吸鴉片反動之後麻木或甚於前故今之麻木狀態亦事理所應然也 
本館專電 
[國軍與奉直議和]  
　　北京何遂等魚（六日）回吳覆先談停戰後辦和議（六日下午八鐘） 
　　北京吳代表耿迺熙今日下午四時乘汽車由津來京與京當局事前未往還耿奉吳令專與張之江交換意見并無討論具體條件權（四日下午八鐘） 
　　北京西北軍宣稱吳佩孚派齊燮元到鄭歡迎吾軍代表赴漢故吾軍派丁春膏於昨日起程赴漢等語外團謂西北軍已先開和議五條件送漢吳答俟王士珍等咸電補來以憑通盤研究（五日下午一鐘） 
　　天津和平代表倪文翰三多等在津奔走和議無甚效果支（四日）又赴奉接洽（五日下午四鐘） 
　　漢口有人向總部建議與國一三軍携手吳允惟拒絶張之江鹿鍾麟及何遂個人並派楊清臣接洽三軍（四日下午八鐘） 
[京津間尙有戰事]  
　　北京今日魏善莊有小戰旋卽停止（六日下午八鐘） 
　　北京西北軍宣稱已由廊房進至落垡（五日下午五鐘） 
　　天津魏益三部又由涿州向固安移動與直李軍隊會合該方面已無戰事聯軍仍向黄村增兵豐台仍在相持中（五日下午四鐘） 
　　天津弓宫魁殘部在保定南運潰 
 
 

Page 4

 
 
1;第一萬九千零七十號;中華民國十五年 西曆一千九百二十六年四月七號
星期三 * *變人民損失五六萬元（五日下午四鐘） 
　　北京警衛軍在京捕獲李景林暗探五名今晨十時綁赴天橋槍斃（五日下午五鐘） 
　　吉林奉軍總司令部日内由開平移設蘆台（三日下午一鐘） 
　　漢口光州潘旅奉吳令由津浦綫開拔赴津（五日下午八鐘） 
[段氏左右之炸彈觀]  
　　北京昨夕有人告段云飛機每來京時必躱避交民巷及吉兆胡同足見飛機駕駛者擁護執政 
　　北京段派光雲錦赴津謁李張請勿擲炸彈（五日下午五鐘） 
[湘贛問題尙有枝節]  
　　北京使團息岳州湘軍依蔣方震調停而退却（五日下午五鐘） 
　　漢口外傳湘唐巡視部屬在某處被人抛擲炸彈未中傷副官馬弁三人（四日下午八鐘） 
　　漢口駐岳湘唐軍隊聞已完全撤退但唐葉兩軍有在寳慶開火說江（三日）陳派建中靖江兩軍艦開赴新堤（四日下午八鐘） 
　　漢口湘軍反唐空氣日濃粤又不能出兵故岳州湘軍三日已實行撤退（五日） 
　　漢口贛訊鄧因楊如軒蔣鎭臣所部與方感情不佳特令吳金彪先接洽擬畀楊警備司令蔣贛南鎭守使省長則請蘇孫委人赣北鎭守使請吳委人（四日下午八鐘） 
[京津之軍事雜訊]  
　　北京今日國民軍全軍總執法處佈告成立（五日下午九鐘） 
　　北京李鳴鐘赴庫即回綏（五日） 
　　天津張學良派官佐數百來津收集舊部臂訂黄色圓光中書吳字不解其意 
　　天津駐南皮一帶剿匪之張憲所部之預備軍昨奉李景林電令該軍長統率全部一律開赴前線增防（五日下午五鐘） 
　　天津聯軍第七軍長許崑支（四日）乘專車回濟佈置魯防（五日下午四鐘） 
　　天津奉軍長萬福麟支（四日）午由蘆台來津晤張學良商軍事（五日下午四鐘） 
[各社要電]  
　　路透社五日北京電據確實消息吳佩孚之代表龔某已抵北京聞有與國民軍開談判之全權 
　　路透社五日北京電近數日戰事沉寂之際外間盛傳議和之消息初謂張作霖堅决拒絶與國民軍和解惟現已有切實之進步蓋吳佩孚已告國民軍如確與馮玉祥斷絶關係則願與議和也北京國民軍領袖對於和議表示樂觀聞吳將接統國民軍一軍並備欵遣散國民二·三·四·五軍現信段執政不贊成此辦法蓋吳得國民軍一軍將控制一切也至吳能否實行其計畫而不與張作霖李景林張宗昌决裂今尙在未定之數 
　　電通社四且奉天電聞曹錕對於張作霖極表不滿與吳佩孚關係則仍密切盛傳密令吳佩孚對抗張作霖然奉天方面對此仍抱樂觀 
　　東方社五日北京電因田維勤商震等以爲有請示於吳佩孚之必要而避具體的答覆故何遂王乃模等决赴漢口與吳氏面議何王兩代表與吳佩孚之直接交結果如何雖不可知但現在吳佩孚之態度比較的冷靜確係事實 
　　電通社四日北京電四日晨聯軍又用飛機抛擲炸彈外團認爲違反條件决提嚴重抗議東方社五日北京電五日上午十時又有聯軍飛行機來襲北京亂擲彈五日聯軍飛行機所擲下之炸彈落於北京南城方面有行人一名負輕傷又有某住宅小受損壞東方社五日北京電張宗昌李景林張學良韓麟春褚玉璞等於五日聯保答覆北京貿易（此二字電文有疑義）聯合會等三十七團體聲請停止飛行機襲擊北京之要求曰聯合軍飛行機於尊重人道上固不輕易斷行襲擊但現在國民軍旣盤踞北京準備軍費兵器糜爛大局日甚一日而出諸敵對行爲則我軍亦與之對峙實屬當然之事因此其責任所在自可明瞭云云 
　　東方社五日北京電國民軍方面在保定會議提出妥協條件（一）釋放曹錕（二）恢復法統（三）將京漢全線歸吳軍（四）國民軍駐屯京兆（五）吳國兩軍協同要求奉軍退出關外　　東方社五日哈爾濱電哈爾濱中國巿民因該處之巿會完全歸中國方面掌握則其結果巿收入勢必爲軍閥所壟斷故亦不表示贊成之意 
　　電通社五日漢口電湖南問題因唐生智已將岳州軍隊撤退已與吳佩孚圓滿解决江西問題亦因方去鄧來告一段落吳佩孚現已决定入京其總司令部日來極忙十八日爲吳氏五十三壽辰屆時恐已起程北上吳氏入京後之措置將以顔惠慶組織奉直聯合之臨時過渡内閣召集護法議員對國民軍澈底討伐絶無妥協餘地令山西軍由大同方面與甘肅之五馬陜西之劉鎭華拊國軍之背現各軍均已出動據吳氏方面某要人云王士珍等之和平運動不過欲使國民軍圓滿退去北京而已 
　　國聞社五日北京電潘大道律師代國立各校麻（六日）呈地檢廳告發段曁各閣員敎唆府衛隊槍殺請願人張仲超等依法起訴更由各校受傷身死者之同學出名致傷而未死者擬用告訴形式續呈 
本館要電 
　　北京中日實業公司函交部聞武漢電話局擬向某行商借二百四十萬殊碍及本公司債權請示眞相（五日下午八鐘） 
　　北京日政府對我蔴製品定期增稅農部已擬具對付辦法（五日下午八鐘） 
　　天津郵局拒收軍用流通劵（五日） 
　　天津稽查處捕獲刦犯一十六名交執法處審訊供不諱支（四日）綁赴刑場斬决示衆（五日下午五鐘） 
　　天津李景林褚玉璞兩夫人支（四日）由濟南各乘專車來津（五日下午四鐘） 
　　天津京奉路三四次客車支（四日）在唐山相撞稍受損失（五日下午四鐘） 
　　吉林曾廣勷鄒致和權被任京奉正副局長　　吉林張厚琬奉張命赴鄂吊蕭（三日） 
　　吉林東邊鎭使湯玉麟升熱都統遺缺以總部副官處長俞沐潭升均發表　 
　　吉林奉擬發省公債三千萬作改現洋制基金（三日下午一鐘） 
　　哈爾濱東鐵新局長葉木沙諾夫新副理事長謝列布略洛夫今朝到哈是蘇俄變更對華方針之朕兆（五日下午三鐘） 
　　青島日艦隊今午完全離青返連（六日） 
　　青島路局長趙藍田昨回青并由津浦路運來客貨車數百輛貨運即恢復（六日） 
　　漢口靳督師北上民政委由政務廳長張登雲代行（五日下午八鐘） 
　　漢口二十五師所招輸送隊二百餘人江（三日）晚由武長路運往鄂南（四日） 
　　漢口晋閻在漢向各洋商訂購大宗造彈銅鐵日内運往太原（四日下午八鐘） 
　　漢官錢局四凶聞吳查辦該局多脫逃蕭樹仁王子雲涂拔臣均匿漢日界醫院孫坤如逃滬聞蕭有私財六百萬 
　　漢口日人以錢四百二十萬收買官票約數百萬將向鄂當局交涉兌現否則要求票本之象鼻山管理權以爲壟斷鐵砂利益（五日下午八鐘） 
　　漢口財部調查湘鄂陜財政專使彭祖復江（三日）北上復命（五日下午作八鐘） 
　　漢口省立法大三日發起追悼北京死難烈士大會到青年團體十餘由艾學武主席陳佈告禁止各界集會游行（四日） 
　　漢口聯二軍第一師長王錫普江（三日）晚由鄭專車來漢謁吳（四日下午八鐘） 
　　廣州解决罷工已有端倪港方代表與粤方代表將在澳門開談判罷工會現修改要求條件預備從新提出（四日下午十鐘） 
　　廣州張靜江近患胃病入院就醫（三日） 
　　廣州中央黨部今日歡迎北方國民軍代表馬伯援翌日馬應蔣中正之請赴黄埔商要公（三日下午一鐘） 
　　廈門魚日英艦一艘到厦（六日下午十一鐘） 
　　廈門鼓嶼修約起草委員内部意見分裂後王臨豐黄孟奎等擬就舊章略改自成草案同原通過案提出於審查會與主原案者爭甚烈（六日下午十一鐘） 
　　廈門東江行政委員徐桴電何應欽即偕周恩來來汕（六日下午十一鐘） 
　　廈門南安廿八都鄕民電厦訴省軍剿匪焚及民居（六日下午十一鐘） 
　　蚌埠魚（六日）已刻陸軍第六師第十二旅長劉鳳予乘車西下赴寗午刻總司令署副官夏文燦由固鎭押運大砲八尊到蚌申刻第五師第九旅長鄭紹虔過蚌北上（六日下午五鐘） 
　　徐州孫傳芳代表夏兆麟來祭陣亡將士昨誤李藻麟今日返寗（六日下午九鐘） 
特約路透電 
[印度宗敎衝突己息]  
　　五日喀爾喀特電回敎與印度敎衝突案有三百人被捕軍隊在街巡邏頗有鎭靜之效力故事態已和緩商舖大半開門 
　　六日喀爾喀特電除軍隊巡街外今晨已無宗敎衝突之形跡電車街車照常開商業已完全恢復據警察云全城現已寗靖昨夜曾有最後一次之暴動有回敎徒船員約四百人投石攻擊警察分防所兵警來援開槍逐退之死一人傷四人 
[希臘選舉總統]  
　　五日雅典電希臘十二省選舉總統之結果爲現任總理龐嘉祿得票佔全額一百之九十其餘數省定本星期内投票 
[美國調查禁酒]  
　　五日華盛頓電第一次正式調查禁酒事務已由參議院法律委員會之股員會開始舉行該股員會奉命審查准售淡酒及啤酒藉以改善現制之數種計畫並審查戈夫氏提出之禁酒律使禁令更形嚴峻參議員白魯斯氏本星期在參院枰擊禁酒律謂剝奪人類之娱樂降低人類之道德使人暗中組織機關其完備與體面之機關無異尤惡者爲實行行禁律之員多舞弊自肥贊成開放酒禁之律師高德曼氏主張製造不醉人之飮料内務部次長安德樂稱加拿大學墨西哥兩處邊界現僅有禁酒員役二百五十人但若有一千五百人則定可禁絶來源云 
[西班牙飛行消息]  
　　五日西班牙京城電西班牙飛行家乘法國雙葉飛機今晨由此地出發擬往斐列濱羣島 
　　五日阿爾基斯電西班牙飛行家今日由西班牙京城抵此計飛行時間爲四小時半 
　　五日呼爾法電西班牙飛行家佛蘭柯大尉前飛赴南美現乘阿眞廷巡艦返國西班牙人歡迎甚盛國王亦親自出迎偕美洲大使公使等十餘人及英國皇家飛行俱樂部代表由京城來此然後率政府諸員乘軍艦往迎阿眞廷巡艦國王熱切賀佛蘭柯南美飛行之成功　　六日呼爾法電西班牙國王率政府諸員及若干外交家在拉臘比達僧院開會歡迎由美國歸來之佛蘭柯大尉國王稱佛蘭柯已爲西班牙博得新大陸之景仰也此次南美之飛行足證西班牙現可依賴新大陸之維持西班牙在舊大陸之利益而合作增進人類和平之事業云後開宴會亦由國王主席 
[各國近事]  
　　六日巴黎電據貝魯特消息赫芒山之戰事進行未已法軍已佔據特魯斯人要塞米奇爾鎭 
　　六日東京電前朝鮮皇病篤其子與子婦均於昨夜赴漢城游歐之行恐將展緩 
　　五日開羅電昨日湯本地方發生大火災延燒二十四小時死三十二人燬住宅六百二十五所無家可歸者四千人 
[公電]  
　　保定田軍來電各報館田軍開赴前敵者已達五萬人正面已過泊州左右兩翼與直魯聯軍及晋軍合作進攻田部張旅任正面段紀兩旅由固安抄近入京十五師及一三兩旅作别動隊總參謀辰陳向元督率三獨立團加入正面已達高碑店警衛團及陳旅李旅尙駐鄭州順德一帶又確訊（一）盤踞易縣胡德輔殘部已向石窩鎭北竄（二）三軍殘部弓富魁武勉之陳希聖等約三各餘人麕集良鄕官兵情狀極恐慌（三）方振武部散處長辛店南崗窪一帶將向南口撤退（四）一軍陳毓耀董硯樸等旅散駐西便門平則門西直門一帶車頭向北（五）唐之道三十日在通州宣告獨立并燬馮軍後方彈藥車九輛（六）一軍南苑營房悉被拆去凖備北竄　　北京通電各省衙門均鑒臨時執政令張鳳岐賀守中均授爲陸軍少將此令兼陸軍總長賈德耀呈請授姚仲山爲陸軍步兵少校應照准此令京支（四日）印 
 
 

Page 5

 
 
1;第一萬九千零七十號;中華民國十五年 西曆一千九百二十六年四月七號
星期三 * *國内要聞 
[北京特約通信（二）（老民）]  
　　孤城落日之北京與未來之趨勢 
　　國民軍之撤兵一因　彈之匱乏二因政略之失敗非戰之罪但一部分軍宫昧於環境情勢猶欲爲堅守北京之奮鬥蓋亦末矣此信到時已可騐其效死之程度矣 
　　吾人對於國民一軍之軍紀及其士兵堅苦耐勞之特性向致欽讚之意而對於其手段之拙劣與智識之幼稚爲一般人所深不滿意者蓋彼軍以逼宫起家故平居以遮斷交通爲唯一拿手當大前年東廠胡同之役則該軍切斷電燈電話割斷自來水以使黄陂不得不走結果黄陂竟走矣該軍之成功點在此前年十月二十三日班師該軍又將北京電話電綫割斷并將各大路通一律堵絶凡五天之久直至奉軍入京始告平復京中巿民雖對奉軍惴惴畏懼但比之割斷電話自來水等直接普遍所受之痛苦猶少去年京津戰役以來該軍亦復如此旣割電綫又燬路橋甚至將電局電報稍涉軍事者無不完全删扣一若可以使外間全不知道者此等手段尤惹社會多數之反感試看鐵路電綫在吳張勢力下者估邻兩三日即行回復而本在國民軍勢力下者則一有風聲即行拆斷有人謂該軍膽小所以如此其實彼軍曩以阻斷交通爲成功者故視此等手段爲必要也 
　　此次津南之撤退前敵士兵有四天四夜未吃一頓者其故亦緣於交通不便將京漢京奉津浦三路車輛完全調往南口計車頭四十七個空車七百輛於是送往前綫之饅頭無車運送所以唐官屯之駐軍獨飽而青縣馬廠興濟一帶二萬餘人連饅頭亦未能看見故即不撤兵各兵亦必自奔前程世豈有不與人吃而要其效命者然此非該軍故意實爲該軍高級軍官均當兵身才旘有限馮氏向守軍官無才便是德主義稍有腦筋者無不屏却其對李烈鈞吳稚輝等雖優其待遇然敬而遠之馮之胸襟爲世人所深知故馮氏部下之胸襟靡不如馮之小影其有狡點者亦必做作與馮氏狀熊畢肖方能合於西北之社會至該軍之所以留此大批車頭者一則爲退却時安全二則大同方面不能放心倘有警信即可移兵入晋想不到津南以戰綫太廣致收束不住月前李烈鈞語予一軍將校規模太小因起身自兵未受高等戰術有一師以上之戰鬥連方向亦不知道者去年攻津在李景林退走之後六小時始行知悉其消息與情况之隔閡有如此者可知彼亦自受遮斷交通之害矣 
　　此次十九日决定撤退天津正京綏路柴溝六十七號橋被炸毁之第二日亦即馮氏赴蒙古之第二日柴溝之橋報紙載稱爲晋軍所拆其實係石敬亭得晋軍到天鎭之報告乃將該橋拆斷馮氏得平地泉車站報告橋斷知回張無路遂爾與那松巴圖等十五輛汽車赴庫倫矣二十三到庫倫後張家口去電謂柴溝橋已修復閻軍聲明决不出晋一步於是馮氏又有電致該軍將領堅守京兆現在即按馮之訓令行事也 
　　前年馮軍班師後恣意招兵計先後成立步兵十一師騎兵三師去年京津軍事起馮留四師分紥甘熱察綏而出步兵七師騎兵二師爲動員及天津下後馮氏慮部下之勢力漸有比肩者乃下令將張之江李鳴鐘宋哲元鹿鍾麟之師長完全開去另以旅長升任師長於是督辦都統總司令均成爲光桿兒督辦都統總司令矣馮以班師成功故對於部下之反側極爲注意 
　　自李景林軍反攻唐官屯後馮軍儘七步兵師兩騎兵師出動其在青縣馬廠附近前進者有韓復榘師（韓師即鹿鍾麟開去師長之繼往）在靜海良王莊前進者有鄭金聲師在灤州佈防者有唐之道師在京漢綫涿州一帶佈置者有石友三師在密雲順義守備者有孫良臣師在京綏路守備者有馮治安安師在保定河間一帶有王作槐之騎兵師在通州三河一帶有孫連仲騎兵師在蘆台唐山者有門致中師自二十日起所謂撤兵者迄今已十日而所撤兵之程度截至今日止則七個步兵師兩個步騎兵之駐地情况列表於下 
　　韓復榘師退豐台南苑及旃壇寺（路上失散若干攻滄州損失若干） 
　　門致中師退馬駒橋南苑之問（退時失散若干） 
　　孫良臣師仍在密雲順義一帶 
　　馮治安師仍在京綏路南段守備 
　　王作槐師已由定興撤至長辛店馬頭一帶 
　　孫連仲師已由大城附近撤至通州·及順義懷柔一帶（攻馬廠青縣略有損失） 
　　鄭金聲師已撤回通州一帶（由前綫退時失散若干） 
　　唐之道師（有一部已降於奉軍）一旅退回通州 
　　石友三師已由京南撤回北苑前日分一部赴豐台黄村控制京津通道 
　　以上情形馮軍終必撤退不言可知現爲要索軍費及和　上站地　故不　不　　其　　　　日子　　　其損失　甚計馮軍可戰之兵除佟麟　劉　芬石　亭馬鴻　（騎兵師）四師分守甘熱察妥不能抽　外尚有未參預戰鬥之馮治安孫良仲兩師即再有戰事其勝數亦難操也 
　　昨日爲三月三十日北京　城之中僅見報載說什麽爲戰勝而退又聽見說政府中人預備歡迎奉軍并請奉方參政金鼎勛爲農商總長補充内閣又廳見說通州之國民軍仍陸續向南口退加之電報不通京津綫京保綫均割斷所能通者僅通俄國海參崴轉西伯利亞及庫倫之一綫又聽見說馮軍向政府要四百萬爲退出北京經費至昨日則謂戰員可退其警衛司令所屬之一師不能撤退仍將守備北京并託商會爲挽留該軍運動恐亦無補矣 
　　以軍事眼光判斷馮軍之情况近三天在黄村通州之戰事完全爲收容戰並非攻勢防禦因知該軍之必退至鹿鍾麟個人雖願不退然恐五萬五千之官兵不能盡如鹿之希圓則尤可預斷者也 
　　現在北京東南北三而爲馮軍勢力西與西南則爲二三四五軍勢力因二軍之鄭恩誠弓宫魁兩部已退到長辛店附近三軍之徐永昌站炳岳梁壽愷等則退至西便門西直門一帶魏益三之第四軍退至高碑店倈水涿州一帶（魏僅有兵七千號稱四旅旅長彭振國有二千五吳魁　有二千金容奎有千餘周肇歧有千餘現尙在招兵中）方振武則率其兵隊二百餘名軍官二百餘名亦到涿州於是京漢路之北端完全爲國民二三四五軍之集合地計尙有四萬餘人之多昨日則保定已爲田維勤佔領故二三四五軍受逼之結果與給養之困難或將以馮煥章之主義再對馮軍亦未可知此則甚爲可慮者也 
　　至時局之結束其期必近因吳張之目的不在取得北京而在使他人亦不要佔據北京操蹤政府苟和議中能相約以後任何方面不許駐兵北京并不任變相之馮軍警衛隊佔據北京且使吳張等軍亦不許以後藉口進入北京則問題可以解决中國内戰從此可以减少若干然而不易言也至段氏如何戀棧其部下如何活動與判斷段氏之運命容於第三函續紀之（三十一日） 
[天津通信（舜年）]  
　　聯軍入津後激成罷巿之經過 
　　第次軍興必責成總商會籌措給養最近兩年間如直奉戰役吳佩孚以二十萬兵應敵一進一退津商會供應兩次吳敗而奉軍來照様供應去秋國奉戰起除供應糧餉外而奉票與邊業票都成廢紙更增一重負擔迨至李景林敗退國民軍來西北銀行鈔票隨與俱至此次總退却西北鈔票即不能流通總此種種負担已不知若干萬元而民間損失猶不可勝數在二月二十二日國民軍離津聯軍未至之時李書鳳派遣便衣兵四出追擊潰兵隨便放槍而人民及警察傷亡者四五十人以致繳成警察罷崗商家罷巿之現角二十三日聯軍大隊絡繹入津首向商會要錢要米麵草料即油燭等瑣碎之物亦向商會索取會長卞月庭無法應付避入租界其餘職員亦奔避一空而士兵入巿購物吃飯坐車等事皆以軍用流通券爲代價此等軍用劵註明三個月後兌現收回而未言及担保品票額若干事前亦未宣布津人益滋慌懼加以便衣兵士任意滋擾二十四日聯軍各將領均出示聲明軍用券爲一百　元係臨時補救軍用之一種籌碼一俟籌得的欵即行收回决不遺累商民有敢拒絶使用者定按軍法從事等語商民視若無覩依然罷巿聯軍方面始知强壓不能濟事遂一面在河北高等工業學校内組織總兵站一面組織軍警聯合稽查隊二十餘處彈壓地面專查便衣兵不法行動一面派軍警保護總商會無論何種部隊不准再向商會逼索給養所有一切軍需均向總兵站支領一面派員向商會疏通請其設法維持軍用券之流通至二十七日始稍有頭緒並將便衣兵槍械没收其騷擾商民確有證據者十餘名押往各街巿梟首示衆餘均編入他軍更將軍警督察處取銷以平衆怒二十八日下午三時總商會召集各行董開會會長卞月庭仍未敢到會派劉在桐代表主席各行商到一百餘人（外傳到五百餘人非確）軍警界蒞會者計有警務處長兼警察廳長李家驥財政廳長楊雲峯山東護路司令兼貨捐局總辦王琪天津知事張鏡寰等十餘人李家驥入席演說頗爲動聽略謂聯軍入津維持治安是唯一任務本廳長蒞任後見治安不安殊深抱歉其原因由於别働隊（即便衣兵）分子複雜其中有於去年退却時槍械被警察没收此次又思索還警察無法應付遂相率躱避街巷不見警察站崗人民心滋惶惑治安乃致不安但是今日已議出辦法此後倘有違法騷者雖李總司令之至親亦必依法嚴法希望諸位各回本行詳細傳述趕緊復業免受無形損失云云楊雲峯演說云直省軍用流通券是一種籌碼刻下在津行使者不過六十萬元再發一餉不過百餘萬元本年各縣地丁尙未開徵轉眼交通恢復入欵正多預料不出十日可籌二百萬現欵屆時便可由商會兌現等語並由商會發出緊急通告略謂案准聯合稽查處來函限各商家於二十八日正午十二時一律開巿商家收受軍用券凑集十萬元准向總司令部兌換現金是日下午即有半數開門但此項軍用券祗准購物不准兌現購物找零亦用零角軍用券各商家每日將收入一元或五元之軍用券持向商會換取零劵以資應付二十九日全埠雖一律開巿但各商舖均空無貨物僅有數種物品裝點門面且以軍用券購物者價格較現金約昻半倍所最吃虧者爲吃物商及日用品因不能隨便增價也同時魯軍所用之山東軍用票亦在津流通聞不日由山東運現金來津設立兌現機關維持信用二十九日下午二時總商會又開董事會討論用票救濟辦法呈請財政廳採納施行當即議决（甲）治標辦法（一）此項直隸軍用流通劵請省長出示布告凡納稅完糧納捐及路局郵電各機關一律行使不得拒絶（二）請省長出示對於流通劵聲明以直隸省庫收入完全担保（三）宣布流通劵及山東軍用票業已發行之詳確數目其未發行者即停發（四）商會以流通劵零票兌換整票可否將山會軍用票除外另訂辦法（五）現在商會以零票兌換整票請官廳派員檢查有無僞票（六）對於山東軍用票廳速籌商兌現辦法（乙）治本辦法（一）此項流通劵若不設法收回日久發生僞造公家商民兩受其害勢必演成不可收拾擬請當局於最短期間完全收回以免後患但若實力不及礙難於最短期間收回亦必須先由直隸省銀行另製一種特别定期兌現票將此項軍用劵完全收回庶免流弊（二）省銀行如另製特别定期兌現票其期間至多以兩個月爲限並指定專欵以備屆時兌現之用此欵由商會派員保管並在定期票上蓋章以便稽察發行數目此呈業於今日（三十）送　財政廳長將來如何辦理尙難逆料據聞此項流通劵總額爲三百萬元山東軍用票無確數大約最少亦有二百萬元直人所以惴惴不安者蓋知時局一年數變將來時局不幸再變此數百萬之損失又復壓在直人肩上故中國地之行商已三分之一遷入各租界營業爲業敺雀實軍閥作成之也（三月三十日） 
[張作霖回奉（一微）]  
　　秦皇島會議之經過 
　　僅决定不與國民軍言和 
　　奉天通信奉張自省垣動身後於高山子駐節一宵二十八日晚抵山海關翌日辰赴唐山當日（廿九）午抵秦皇島此時張宗昌李景林張學良褚玉璞·及奉軍各重要將領均已先期到秦迎候並預備讌席爲張接風酒餚撤後即開時局會議列席人員約二十人左右議案以應付國民軍之計劃居最大部分並經當場表决自餘則爲地盤問題等略加討論均無結果不過交換各方之意見而已最後討論奉張應否即時入津問題在張起節之初意原擬由秦皇島入津故各處處長秘書中外顧問等人員皆已隨行並將中西廚役亦全帶去又携鉅萬現欵預備到津放賑即張宗昌李景林等亦欲張由秦赴津主持一切段執政亦派代表到秦極力相邀以便進行奉國和議惟張之左右皆不謂然極力阻張入津其理由有四（一）京津間未脫戰爭狀態津地尙不十分安全由榆關至天津間之鐵路修理未竣由秦到津須轉車數次遇有緊急往來不便（二）驅除國民軍計劃已經擬定和議難成不必在津徒費唇舌（三）民軍未擊退京師未規復一切大計均談不到此刻入津時期尙早（四）關於直魯等地盤問題旣未决定則尤恐糾纏情面難却張甚以爲然乃於當日晚回山海關三十日辰由關起節午刻抵錦州此時奉天已接張由關起程回奉電報即於當日午時靖街警察陸軍憲兵偵探等布滿街衢恭候迎迓至晚九時車尙未到各要人到車站迎迓者異常困頓候至夜半始各自回寓至戒嚴之軍警始終未敢撤去勞苦尤甚直至三十一日十一時許張之專車始到下車後與各屬人員略一周旋即乘電車回府矣據軍界傳出消息此次在秦皇島會議所討論者約十餘項不過交換各方之意見立一標準將來照此範圍進行而已並無具體之决定所决定者爲應付國民軍之方策在張本人意見以國民軍已敗退果由此覺悟誠心謀和奉方亦可量爲遷就以期早日息兵而張宗昌李景林張學良等力持不可謂以近日形勢觀察國民軍雖節節撤退並無撤底悔禍之心仍存得寸進尺之見此時奉方果與言和其堅持之條件必多結果必至和局破裂而復歸於戰且京師猶在國民軍勢力之下未到我手一切措施均難如意故刻下第一要着即在我軍佔據京師不但發言有力一切措施亦最順便以現時大勢言之我軍自佔據天津後士氣百倍所向披靡馮軍喪膽聞風潰退正宜乘此時機爲嚴厲之迫擊使馮軍此後永遠不敢正視將來言和始能事事順從我意不敢再行刁難云云張又以爲然乃討論迫擊國民軍之計劃决定如下（一）奉軍方面以韓麟春爲總司令穆春爲總指揮率軍兩萬人由玉田薊縣寳坻通州方面前進迫擊（二）聯軍方面以李景林爲總司令褚玉璞爲總指揮率軍兩萬人由京津鐵路及武清安固方面前進迫擊（三）熱河方面以湯玉麟爲總司令于珍常蔭槐爲總指揮率軍兩萬由朝陽阜新方面直取熱河此項戰策决定後張即由秦皇島回奉同日張學良張宗昌李景林褚玉璞等由秦皇島赴天津調度軍隊湯玉麟于珍常蔭槐赴朝陽振旅取熱其他各將領亦各歸原防依計行事想刻下各路軍隊已積極進行矣（四月二日） 
[吳佩孚頌張作霖壽詞]  
　　吳佩孚前曾屢草討張之檄文人多愛讀之現又爲張作一壽頌不知前曾讀過檄文者閱此作何感想也壽頌如下 
　　謹集焦延壽易林吉語奉賀雨亭上將軍五齖晋二大慶 
　　伏羲之宇麟鳳所翔海隅遼右天所祚昌天之奥隅 
　　長寗允康使君延年爲國寵光赫諠君子衆英集聚 
　　邦多哲人金梁鐵柱父子俱封爲國藩輔甲兵充庭 
　　盈倉億庾金城朔方武庫軍府民受大福天之所予 
　　愛子多材英俊在堂方略美好百柱載樑以成功名 
　　珪璧琮璋以安邦國抱福歸房異國殊俗來幣我邦 
　　巧言亂國家受其殃大口宣舌養虎收狼亂我政事 
　　還自賊傷賊孽爲忠貪叨凶惡通都大國莫與守牧 
　　政爲民賊賦歛重數白龍赤虎造惡作凶杼柚空盡 
　　道絶不通民怨愁苦商困無功解釋倒懸莫適我從 
　　豪雄爭强本立不固政衰弊極悚息畏懼虎狼結謀 
　　相與議語秦儀機言桀蹠並處夜作畫匿日走月步 
　　使我心憂津不得渡室如懸磬捐棄於野扶杖奔逃 
　　宿於不下主君失居無敢難者江漢上游四　不服 
　　吉月軍攻初走東北太平機關一統爲主興師征討 
 
 

Page 6

 
 
1;第一萬九千零七十號;中華民國十五年 西曆一千九百二十六年四月七號
星期三 * *　　載堯扶禹國亂且　同濟共與踰時歷日　連江漢 
　　弓矢斯張以禮靖民鼓音不絶今乃逢辰勞我君子 
　　除憂來樂主人勝客頌聲並作旋斗運樞常茂不　 
　　戰於阪泉干戈捲閣蚩尤敗走伏不敢起倍道趨敵 
　　爪牙之士一言下燕德義洵善不虞之患舉動千里 
　　依天之威門庭治理與君笑言天下悅喜南已大安 
　　殊途同軌禦侮致福幸附驥尾拜受錫佑家國長安 
　　游視酒池湛露之歡今歲受福陽春日長百枝燈樹 
　　聽韶行觴春桃始華公侯上堂駕福乘喜安坐玉牀 
　　塗飮玉英茹芝餌黄功德昭明長樂允康金齒鐵牙 
　　生不知老更爲新家與福相保舞蹈歡躍與君同好 
　　德音孔博踐土葵丘雖有虎狼君子無憂天祿所伏 
　　其樂休休同載共車騂驪同力縱牛放馬兵革休息 
　　銷鋒鑄相以明文德景星照堂長生無極吳佩孚拜頌歲在柔兆攝提格仲春穀旦 
[奉天僞幣案了結（寥）]  
　　吳張修好之一證 
　　奉天通信前歲奉軍倒直後李景林督辦直隸軍務之時曾在天津破獲數百萬元之僞造奉幣案奉省當軸以此項僞幣之發行竟達八九百萬元之鉅奉省金融因此受絶大之影響令李景林嚴厲查拿切實究辦曾在京津嚴密偵索兩月之久卒於十三年十一月十四日將正犯崔世章一名在天津捕獲解至奉天經軍法處再三審問始悉爲吳佩孚部下崔世章所爲崔已膺陸軍中將銜因彼時奉直和議破裂雙方積極備戰情勢岌岌崔乃向外商訂製奉天僞幣千餘萬元在京津一帶山海關内外購置一應軍需僞稱爲奉天委員中外鉅商信之不疑以故此項僞幣之行使竟達八九百萬元之鉅張怒之甚判爲永遠在奉囚禁迄於近兹崔在奉天第一監獄中飽嘗鐵窗風味已經一年有半去年歲杪張吳釋仇修好吳派代表常川駐奉辦事兩方感情漸洽吳乃令崔世章之弟崔仲江來奉密謁駐奉代表商營救之策吳代表言於張景惠請從中斡旋張景惠乃備言於張並謂子玉與我新好彼今提此似非無意者不如因而許之張以爲然乃將崔世章由獄提出謂之曰我前與子玉過不去致汝遭此无妄實則細故耳汝欲事吳則歸漢欲留奉我亦不至屈汝才崔謂辱受玉帥一日之知不敢忘甚願赴漢一面再生之恩異日必將有以報之張復予以資遣之行崔遂於前日偕乃弟仲江由大連乘輪赴滬轉赴漢口矣（四月一日） 
[哈爾濱收回自治權之經過特]  
　　俄人二十五年之政權侵略至是始絶 
　　哈爾濱特約通訊中東路沿線一帶俄前帝國時代侵略我國政權凈盡雖於民國九年收回警察巿政審判各權中俄協定以後又復次第恢復但與地方有密切關係之自治權實因與各國有關係致欲動又止者數本年三月三十日東省特别區巿政管理局局長儲鎭氏奉行政長官張煥相氏之命令將哈巿公議會完全收回此種重大事件在外人目之不可謂非驚天動地之事記者特將此事原委分述如左 
　　（一）特區地方自治之歷史路界内俄人攫取行政權華人以數四反對之結果卒訂第一殘缺不完之自治大綱十八條此外應於一個月内再訂公議會（即自治會）章程因延宕不决俄人竟根據其單獨擬訂之民政大綱於民國元年發布自治會詳章將該會隸屬於鐵路管理局統轄之民政處下加以監督是不啻視鐵路局爲最高之殖民政座也其自治會章程中最不平者有三大點（一）會議事項及談判用俄文俄語（二）董事長議長限俄因籍人（三）議員額六十人華人近最多得十八人因此我人恒受制於俄人壓迫之下而華巿民不平之氣已不可遏矣 
　　（二）三年來籌劃收回之波折朱慶瀾將軍於民國十二年三月初任特區行政長官當時由參議冷遹及陳陶遺諸君密爲計劃如收回地畝改革巿議會收管路警等當時僅將路警移歸行政長官管轄地畝收回因領團干預卒成懸案現在俄人知不可把持逐漸由地畝管理局收管然鐵路用地仍未完全蕆事王樹翰長官曾持此種問題往奉天商量適奉方有事於關内遂無形擱置此次張煥相任長官對於此種問題早謀收回會巿政局長儲鎭抱有改革巿會之决心於三月初間曾陳張長官張深以爲然而當地巿民張廷閣傅羲年等亦請求當局改革巿會三月二十三日晚議事會適因用語問題華議員全體退席此固由於平日積憤所致也（三）收回前籌畫之預備華議員退席之後適張長官因事赴奉乃電報張長官請示越四日張長官回哈巿民極力請求張亦允許照辦遂令巿政管理局籌畫執行（五意見布告）一面議員團方面商議辦法呈請當局遂於三月三十日由巿政局發布布告將哈爾濱巿公議會取消改組爲哈爾濱巿自治臨時委員會爲過渡時代之執行機關仍採會議制並由巿政局分别函知日本英法義比瑞典丹麥諸領事（函意與布告同） 
　　（四）職員支配之研究官廳方面以此項委員會·仍係地方　　故所有職員由巿民商議支配以符民意委員長一席衆意推舉哈爾濱總商會會長張廷關張力辭卒以傳　成擔任兹將新委各員名單附下哈爾濱巿自治臨時委員會委員長傅閨成委員蕢鴻墀·劉敏光·穆文煥·徐華梅·監察委員會委員長劉澤榮委員姜鳳聲·吕泰·王祝三·孫福先·估捐委員會委員長姜汶華·委員曹文郁·徐亭九·張復生·董天眞·關鴻翼·孫華廷·（四）宣布收回時之情形三月三十日午時巿政管理局長儲鎭副局長李紹庚等前往巿董事會召集中俄各董事告以奉命改組之訓令俄董事會長祁申潤·董事克雷寗·羅卜　等以疾雷不及掩耳唯唯遵令退去當即由新委各員在會關聯席會議由傅委員長主席報告巿政局命令及分配職務一面召集各事務員告以安心辦事不必驚惶一切照常等語各俄員中有謹滇遵從者有微露不豫色者當時門首有警察維持故秩序極爲整齊門首及會内各貼巿政局之布告並將新名稱哈爾濱巿自治臨時委員會揭貼門首哈爾濱自治政權是日爲收回之第一日過渡時代之哈爾濱巿自治臨時委員會即於是日成立矣 
　　（五）英俄協約與各國之關係此事屢議不决者係一九一四年英俄所訂之協約關係蓋日本英法意此丹瑞典俱已聲明參加英俄協約因此哈爾濱之自治如公共自治此英俄協約於民九收回政權時濱江道尹董士恩曾認繼續有效各國即以此爲藉口然中俄奉俄協定一再聲明凡妨礙中俄主權之與第三國所訂協約一槪無效我國外交向多顧忌故欲爲又止此次張煥相儲鎭二氏抱定决心毅然前往收回頗極安穩領團聞有請見張氏之訊然主權所在領團苟能主張公道應無何等之糾紛矣 
　　（六）特别區巿政管理局佈告爲佈告事案奉東省特别區行政長官公署訓令第一九六號内開爲令行事兹據華巿民代表張廷閣傅閏成等呈稱爲呈請事竊查哈爾濱巿區地方完全爲中國領土巿自治會本應由中國人組織乃哈爾濱巿會之組織自有巿區迄今即沿用前俄帝國政府時代公布之命令巿政各權完全操於俄人之手把持壟斷爲所欲爲自特區成立以來所有司法警察軍政郵務曁監督巿政各權亦皆一律由我　國獨於切身利害之巿政權不惟不能收回即要求改用中國語言文字亦復遭其否决溯厥原因實由於俄議員恃衆專横每遇提案均不尊重我國國民之公意遂使中華土地中華國民不能用中國之語言文字辦理其巿區内之巿政此誠中華民國國民之奇恥大辱也按中俄協定第九條嚴重聲明所有關於中國國家及地方政府主權之各項事務如司法民政軍務警務巿政稅務地畝等槪由中國官府辦理巿政旣與軍警司法民政稅務地畝等列舉移交吾國官府辦理則變更章程改組巿會自爲當然之程序代表等受巿民付託之重擁護國家巿政尤屬分内應盡之職用敢具呈懇請鈞署鑒核飭下巿政局按照民國十年頒布之巿自治會法將哈爾濱巿公議會改組爲中華民國哈爾濱巿自治會以樹基礎俾巿民困苦得以昭蘇國家主權得以恢復不勝迫切待命之至等情據此查該會係在帝俄時代成立壓迫華人把持曾務侵害巿政主權該巿民等旣經援引中俄奉俄協定巿政應由中國官府辦理條文一致主張議員全體退席於前商民又合詞呈請於後公理所迫難於漠視旣不能任其喧賓奪主片面進行又不便迫我捨己從人靦顔出席該會實陷於决裂不可收拾之地位而巿政受此影響　有窒礙之困難該局對於巿會負有監督之責關於巿政實操執行之權應由該局長遴選妥員組織巿自治臨時委員會以維巿政一面隨時禀承本長官另行制定巿自治會章程組織合於巿民所希望及完全無礙地方主權之完善巿自治會於該會成立後巿自治臨時委員會即行取消以伸民意而生主權仰即遵照辦理迅即具報並佈告周知爲要此令等因奉此除遵照尅日派員組織辦理具報外特此佈告周知此佈局長儲鎭副局長李紹庚（三月三十日） 
[金佛郎案决定不起訴（十二）]  
　　（七）擔保品與利息多寡之爭雙方所斤斤者亦無非以墊欵本金之不利標凖與應得扣抵之有利數目觀察各異其趣故得數大相懸殊不知此兩者皆應以現時價值爲斷墊付本金之現時價值應與有現時價值可得扣除者相抵而後純粹借墊之數可期明確而擔保品之是否足額利息之爲厚爲薄亦從可判明本案墊欵現值爲國幣七千八百九十八萬餘元應得扣抵之現值計代繳股本（三百二十四萬元）增加股本（一百萬元）償還積欠（二千三百三十八萬餘元）三項共國幣二千七百六十二萬餘元其純粹墊借之欵合五千一百三十六萬元而供擔保之無利證劵爲四千六百四十餘萬元不足借欵之數約四百九十六萬餘元是與普通擔保價值應高於債額之例雖未相符而總核全案之計數此次墊欵尙非無利此未供擔保部分之債額尙不虞無收回之望至每年收回之美金二十五萬元名曰替代利息原非普通按率計利之惯例又此次墊欵本金數内有撥還代繳我國應付各欵如債欠股金等究係二十三年分付抑係以前數年熱借之欵撥付皆無明確之規定即利息計算亦不得確定之標準且無利證券由銀行逐年償還本金減輕利息自應隨之而减惟各年究竟遞减若干無由明其確數即亦無從究其息之厚薄但就純粹墊欵之數五千一百三十六萬餘元而論則每年得息四十五萬元（美金二十五萬元一八折合）不得云厚耳 
　　綜核上列計數擔保利息兩點雖不得認爲優厚但就此次協定墊欵及其可得扣抵並將來回收之數綜論之尙不得謂爲不利也此次墊欵負擔之不利數爲國幣七千八百九十八萬餘元而應得扣抵之有利數則代繳中法銀行股金三百二十四萬元代繳管理公司股本一百萬元撥還積欠二千三百三十餘萬元外尙有恢復已失價值之原繳銀行股本二百五十萬元四項共計三千○十餘萬元實際墊欵僅四千八百八十餘萬元而已將來陸續歸還之無利證券則爲四千六百四十萬元兩數相抵不足祇二百四十餘萬元此爲國幣負擔墊欵本金之不利數然此等計數皆就金佛郎墊欵計算而云然向使墊欵不成立則對法賠欵之責任不能解除縱合如檢舉書所主張以紙佛郎一次償還依所計數亦須國幣二千二百餘萬元此等賠欵之償還爲庚子和約國庫當然之損害包含於此次墊欵之内究不能認爲此次墊欵之損失故應於墊欵内除去除去此數得此塾欵之本金不惟無損國庫且可得利益一千九百餘元算式如下 
　　算式（其一）78，680，000-（3240，000+1，000，000+2，500，000+23，380，000）-46，100，000=2，460，000元（其二）22，000，000-2，460，000=19，450，000元 
　　又從墊欵之將來子金論之二十三年間複利計算之國庫負担息金數爲美金三千一百四十四萬三千三百二十八元弱一八折合國幣爲五千六百五十九萬七千九百九十元稍强而所得回收與應得扣抵者（一）替代利息每年美金二十五萬元以二十三年間按年遞增之五厘複利計之本息共爲美金一千○八十七萬四千八百九十六元强一八折合國幣實爲一千九百五十七萬四千八百十四元弱（二）新舊股本繳足國幣六百萬元以五厘複利息二十三年間之數亦爲一千二百四十二萬七千三百五十元强（三）　欠償還國庫减省應付之息二十三年複利計亦爲國幣四千八百四十二萬五千二百四十二元强三項合計國幣八千○四十二萬七千四百○六元以與負担支付之數相較亦得贏利二千三百八十二萬九千四百一十六元 
　　算式（16574，814+12，427，360+48，425，242）-56，597，660=23，829416元（未完） 
[吉敦鐵路測勘完竣（T）]  
　　計長一百三十餘公里 
　　建築費約需日金一千七百萬元 
　　長春通信吉敦鐵路關辦業詳前報測量該路之日本技師田邊利男氏業於日前測勘完竣回長聞其測量結果該路全綫自吉林省城東團山子爲起點至敦化縣界之牲丹江爲止計長一百三十餘公里預算建築費約需日金一千七百萬元現擬五月一日興工預定二年半工　路綫中最大工程計有隧道三處鐵橋二架沿綫擬設十八站惟各站地點現未確定隧道爲老爺嶺慶嶺威虎嶺三處其中老爺嶺之高度超出海面三千尺爲最難開鑿之工程至慶嶺威虎嶺高度雖不及老爺嶺而嶺身甚長工程之難亦不亞於老爺嶺但恐二年半不能工竣擬於通車時先由嶺坡築暫用路綫俟隧道完成後再行通事 
　　横斷松花江面之鐵橋在省會東團山子迤北開凍後即可動工預算工程費爲日金二百萬元建築該橋之地點江面甚狹當地居民深恐橋身阻水易致水患特向省議會請願將該橋移至江面寛闊處修建兹聞工程局爲免除水害便利往來船隻及流放木排起見擬將橋身延長築四空橋脚每空距離一百五十尺並於橋脚四週另築三角形式之保護栅欄以防衝毁 
　　該路沿綫森林密茂吉省最著名之大森林黄花松甸即在慶嶺威虎嶺兩嶺之間週圍面積八百餘華晨幾據全綫之半餘皆崇山峻嶺爲野獃盜匪窩藏之所人烟稀少而礦産極豐將來通車後交通便利必能發達不但有益於吉長路即南滿路亦獲益匪淺也（三月三十一日） 
[唐生智收復岳州以後]  
　　保護葉蔣等親朋家屬接受廣東政府命令長沙通訊岳州葉軍已全部退出唐生智特派何旅長鍵率第丸旅全部鎭駐岳州以鞏門戶原有岳陽鎭守使鄒天三已呈請辭職聞唐生智將准其請改任爲旅長鄒天三亦隸寳慶系其所以能存者因平日尙無大惡且其部下之吳尙襲仁杰兩團俱爲唐用也唐以岳州旣已肅清對於葉開鑫蔣鋤歐二人不宜苛求特出布告保護葉蔣親屬賓朋及其財産其布千云一爲布告事照得岳州用兵業已於最短期間向前肅清此固由於我方將士訓練有素運用自如然亦由天心厭亂民情望治敵方員兵均有悔禍輸誠之心是以克奏虜功迅如雷電爲從來所罕覯也葉前師長開鑫蔣前旅長鋤歐昔在湘南參與護法之役含辛茹苦頗具勤勞趙省長賞動酬庸置之心膂迭年多故戎車不遑奉命馳驅躬親矢石是二君者未嘗後人獨惜恃功驕秦罔恤民依湘政衰疲此實爲梗本代省長奉令執政愛民之心甚於愛友故不能不從嚴處理以救大多數人民於水深火熱之中繼今以後克己伐慾勤求上理庶幾多年共患難之朋友亦能諒我衷式好無尤耳軍事已定嫌怨宜消所有葉蔣親屬賓朋及其財産一律保護以示大公合亟布告軍民人等一體知悉此（布）至於第二師長劉鉶公館在南門外現被兵士搬刦除箱籠雜物刦去無存外即門窗玻璃亦拆去罄盡損失不資其被逮禁之劉鉶劉　威唐希汴張雄輿蕭汝霖五人唐曾通電暫爲拘禁事平仍恢復其自由决不加害乃近日省垣盛傳除劉鉶一人外其餘四人已在醴陵遇害惟政府方面對於拘禁劉等地點並未宣布而劉等親友又多畏禍避匿故是否已經遭害現尙無從證實唐氏對於廣東國民政府態度在唐氏本人迄尙無明確表示惟廣東代表陳銘樞白崇禧二人來湘備受國民黨湖南執行委員會與長沙巿黨部等之歡迎陳白二氏在歡迎會上演說時報告唐省長如不接受廣東政府命令兄弟等不得來湘兄弟等旣已來此即是唐省長有革命之决心與民衆合作之證據不過要由緩而進逐漸施行而已唐生智代表劉文島亦謂兄弟奉唐省長命令前赴廣東接洽並請兩代表到湘其目的是謀解除同胞痛苦若唐省長無革命决心兄弟不必去粤二位代表亦可無容來湘現在唐省長已經接受國民政府命令擁護民衆利益如中途發生變故不依照實行我們是要打倒的云云觀此可窺見唐氏態度之一班並聞唐氏已將湘南防地一律空出讓給陳百兩師長駐紥白軍前部頃已駐永矣（三月三十一日） 
[廣州公祭黄花崗情形（銅駝）]  
　　工人圍攻第四區警察署 
　　廣州通信三月二十九日爲公祭黄花崗七十二烈士之期廣州各界曾設籌備會籌備公祭事宜是日自惠愛東路至黄花崗上沿途皆有黄白布各項標語黄花崗路口蓋搭大牌樓一座崗上正中設大祭壇壇上全用花綫花球點綴中懸孫中山遺像及遺囑崗左爲音樂亭左爲休息亭各界赴祭者達十餘萬人多手持標語旗幟·及印刷宣傳品所有秩序由罷工委員會糾察隊維持故糾察隊派出千餘名由大東門至黄花崗站列路旁公安局則派出督察隊騎巡隊嚴密巡邏招待事務由童子軍担任上午十時開祭譚延闓代表政府爲主祭陳公博讀祭文謝心凖演講七十二烈士事略禮成奏樂鳴砲拍照而散各要人蔣介石汪精衛外餘如五朝樞朱培德等均到各團體隨到隨祭軍界以黄埔學生及第二師士兵到祭最多中有軍官在壇前演說下午四時各團體始祭畢陸續而散但是日上午十一時有便服警察黄坤培行經大東門攙入工人羣衆中致與工人陳全衝突各工人均助陳全毆黄坤培公安局督察陳漢標聞訊調解工人又指該督察係助黄再將督察圍毆督察等見勢不佳逃人第四區工人大憤率數百人圍該警署聲言將該督察捕交工會懲辦後由糾察隊長黄金源出而調解至下午二時事始寢息以此之故赴祭者多起恐慌以致秩序不能整肅有多數人且甚狼狽云（三月三十日） 
 
 

Page 7

 
 
1;第一萬九千零七十號;中華民國十五年 西曆一千九百二十六年四月七號
星期三 * *敎育消息 
[專電蘇敎廳長籌備歡迎英庚欵委員]  
　　南京江敎廳長因英國庚欵委員定七日來寗魚（六日）日特與省立校長開會議定七八九十等日委員在寗赴公宴及參觀十一日赴滬（六日下午六鐘） 
[厦門大學開紀念會及運動會]  
　　廈門厦大五週紀念歌（五日）魚（六日）舉行運動會（六日下午十一鐘） 
要聞 
[魯省兵災後之敎育近况（一）]  
　　山東當局今年對於敎育似具整頓决心雖值此砲火掀天血肉紛飛之際迭頒整頓敎育之令若嚴禁軍隊佔住校舍令飭財廳籌發敎育費匯寄魯官費留學生學費省署改定中等以上學校校長委任法飭廳擬訂省職敎員任用章（主旨爲校長聘請敎員必經敎廳長核准）重申學校讀經章程章令之繁爲歷年所無又以東昌·濟寗·曹濮·泰安·臨沂·各屬被災特重自今學期起繼免學費二年以免多數廢學去年各校因戰事影響功課躭誤頗多乃令行各校一律添設夜班以補去年未竟功課僅就皇皇省令觀察魯敎育固不難回復原狀揆其實軍隊佔各縣中小學校舍者并未减少且不是設備器具被燬一盡即學欵已被挪用魯南北各縣學校至今已開學者十無二三間有開學者災區學子家資蕩然謀生不暇今年能以繼續入校者難得半數也就探聞所得魯南已開學將近匝月之某某數中學所到學生均未臻全數三分之一一般人對於敎育殊抱慧觀謂須至暑假後再圖恢復云 
[唐生智注意發展湖南大學（吾）]  
　　召集行政委員·····添辦文科 
　　湖南大學因數年來之慘淡經營方於趙炎午離湘前四日正式舉行開學式敎育事業原不受政局變遷影響故各科現均開講惟唐生智對於大學現在組織及計畫究採如何態度則頗爲一般人士所注目即唐氏蒞省之初對於新近成立之一省最高學府之大學似不宜置之不聞不問之列故唐氏特於三十日下午傳邀大學全體行政委員十人至署首訽大學進行計畫次及組織經費由委員長李待琛·總務長陳國鈞·逐項陳述唐氏深爲首肯并謂大學爲人材産生之地一切設備應求完善各委員均回自歐美學有專長務望各抒所見進求美備政府當盡量以謀經費之擴充使大學日臻發展惟大學爲術研究之地任何學說敎職員·學生·均可研究但應有範圍在學内祗以研究爲止不能作實騐場所再各種學科思想均由文學家倡導而成湖南大學現祗有法·商·理·工·四科而文科闕如似嫌輕其所重請委員會籌擬添設文科計畫尅日呈候核定以便招生成立文科學長即於委員中推舉一人担任云云衆委員方興辭出署推總務長陳同　　擬添辦文科計畫一俟脫稿即召集行政會議决定辦法呈報核行湖南大學前　　有發展之機會也 
[江蘇寳山六合兩縣師校之狀况]  
　　江蘇寳山六合兩縣師範學校將各該校近况函復江蘇務敎育期成會兹併誌於下 
　　寳山（學生）一年級男二十六人女十八人二年級男二十二人女二十一人修業年期皆四年三年級男生三十一人修業期爲三年（敎職員）專任敎員六人兼任敎員四人職員四人薪水總數四千一百三十元敎員薪水每小時以五角計月以四星期計年以十個月計職員最大薪水年七百二十元最小年一百五十元（經費）一萬二千另四十五元二三年生學膳費全免一年生學費免膳費收半數（附屬小學）單級初級四年全學生共五十名（畢業生）已畢業三班共一百十一人在縣初級小學服務者占十分之九以上 
　　六合（學生）一級五十四人修業期爲三年（敎職員）十人多兼職年支一千九百餘元最大額爲四十元最小額爲四元（經費）每年經常費三千一百七十元學生學費免收膳費繳半數（附屬小學）現正規畫尙未開辦本校於十四年九月成立組織分敎務·訓育·事務·三大部校所計平房二十八間另校園一操場一 
[浙省留法學生返杭請發欠費]  
　　浙籍留法學生除卒業輟學者不計外尙有四十餘人惟其中率因經費窘乏困苦異常民國十年間曾由浙省省議會議决補助並據張前省長聲明飭財廳撥匯不料遲至數年依然分文未匯該生等對於是項問題特在巴黎開會議决結果公推林則瑞爲代表赴浙請願業於前日下午由滬乘車來杭寓城站華興旅館當即具呈省署請願並於六日上午十時至省敎育會請求援助云 
[曁南女子部學生赴南洋服務]  
　　南京薛家巷國立曁南學校女子部開辦祗二年南橋女生回國來學者雖多而所造就之人材仍不敷用每學期中常有未畢業即爲南洋羣島國人設立之學校每以重金聘回辦學者上學期高中一年級師範科生卓碧如半途回南任事昨日（三日）又有初中三年長於體育之章雲女士被荷屬中爪哇吧達維亞中華女學校聘爲體育敎員月薪一百二十盾合中國銀幣約百元每週任課約十八時章女士已允至該校任事二年然後再回國求學三日晚曁校全體師生特開歡送會章女士係廣東人僑寓暹羅此次至爪哇由上海放洋直達往該處並不回暹羅省親云 
[本埠同濟大學師生相持不下]  
　　校董贊同校長辦法····學生派員乞援 
　　校董會之昨日議决案同濟大學校董會於四月六日在滬開會除四校董因事離滬外其餘校董十一人全體出席兹錄其議案如下（一件）校長報告整理學校内部特令學生塡具誓約書情形又各校董分别發表對於校長處理辦法之意見議照校長報告因學生有全體請假不上課及自由開會請人演說之舉動校長爲取締以後此等行爲起見特令學生遵塡誓約書本會認爲校長此舉實出於維持學校風紀保障學生身心安寗之誠意表示贊同就校董所見學生家長亦均諒解校長苦心贊成此等辦法至如何澈底整頓應由校長全權處理 
　　學校之通告同濟大學昨發通告云本校春假原定七日假滿對於已具誓約書及由家長陸續寄到誓約書者本應於八日開課現因從事整理暫行展期一俟秩序大定即行通告上課其開除未離校各生應請家長親屬或保證人從速領回 
　　學生之行動吳淞國立同濟大學令學生塡誓約書風潮迭誌本報兹悉軍警雖到校後因商諸學校當局仍准學生出校外吃飯前晚七時學生又開代表大會討論一切現軍隊已撤但前後校門仍有荷槍實彈之警察把守昨早八時學生分發代表到上海各大學報告並乞援又派交際員與德敎員（該校敎員多數德人）說明此事之眞相該校杭州之旅行團大半皆已歸校昨日下午開全體大會議决（一）與校董去函准阮尚介辭職（二）以學生會名義與敎員接洽上課（三）登報不承認阮氏爲校長散會後又募得五十餘元以資費用 
[商科大學昨日恢復援課]  
　　上海商科大學暫時停課問題解决情形迭誌本報現該校校長公布於六日起照常上課其布告云本校敎授會不願學生無端荒廢學業故囑諸生塡具新訂願書以便安心求學自布告之後己據各生將願書陸續塡繳並據全體學生推舉代表携具學生會及各級之會函保證遵從新訂願書兹經敎授會重行會議認學生此次誠懇表示爲滿意即於明日起照常授課合行公布 
[留東學生得入預科補充學力通告]  
　　上海縣敎育局昨分致各區敎育委員各學校文云逕啟者一案奉江蘇敎育廳訓令内開案准駐寗日本領事森岡正平函開敝國外務省與文部省協議爲中國留學生補充學力起見在第一高等學校及其他專門學校内特設預科一事前經函達貴廳在案兹奉外務大臣訓令内開本省與文部省協議結果由文部省將另單所定事分飭所轄各校從此中國學生留學上可享受本制度之利便仰即通知中國地方官等因奉此相應譯單函請貴廳長查照轉知各敎育機關是爲至荷附單等因准此除函復查此項特設預科專爲敝國學生升學貴國第一高等學校等補充學力起見期稍延長意極美善應即通令各縣敎育局局長查照轉知遵辦並分令外合行令仰敎育局局長遵照此令原單抄發等因奉此除分致外相應函達即希查照此致附抄特設預科畢業者升學之辦法（一）特設預科各學校列下第一高等·東京高等工業·東京高等師範·奈良女子高等師範·長崎高等商業·明治專門學校（二）在特設預科畢業者得免考試進該學校本科（但依據學校令其校有預科者仍可入其預科）如有特别原由希望入其他學校而他校無人學之障碍時左列區别與原畢業之學校校長協議之後可人本科（但依據學校令其校有預科者仍可入其預科）（甲）同種學校可免考入學（乙）異種學校須經考試方可入學（三）在第一高等學校特設預科畢業者希望入高等學校須依照前例配當之 
[上寳平敎促進會幹事會紀]  
　　上寳平民敎育促進會昨日（五日）下午四時在西門江蘇省敎育會開幹事會到到郁瘦梅張文雅顧靜一馬崇淦（郁代）凌其瑞（顧代）由郁瘦梅主席報告議决事項如下（一件）報告第六平民學校及第八平民學校近况（一件）報告第十六平民學校三月二十九日開學學生三十餘人人（一件）報告第二平民學校現招到學生十餘人尙未開學（一件）報告第十三平民學校招到學生三十餘人定春假後開學（一件）報告第一平民學校現有學生六十餘人尙有續來者如人數過多可加開一班（一件）報告第九平民學校有學生五十二人（一件）報告第十二平民學校一有男女生三十餘人（一件）報告女青年會在西華德路華記路日民福學校添辦平民學校一所已於上月二十九日開學女生有五十餘人多數係南洋兄弟烟草公司女工人（一件）擬定各平校槪况報告單式印送各平校（一件）提議調查各平校辦法議决由各幹事每二星期調查一次報告本會並擬定平校調查表印送各幹事 
[鄭毓秀女士已任爲女師大校長]  
　　明日赴杭····即將北上 
　　我國出席日内瓦國際聯盟會秘書鄭毓秀法學女博士偕聯盟會辦事員鄭沃　鄭白峯於三日抵滬寓一品香已誌本報現聞女士因服務辛勞略抱採薪擬於明日偕鄭白峯君搭早快車　赴杭游歷暫資休養並聞北京敎育部已任鄭女士爲北京女子師範大學校長現任敎長胡仁源電催北上早日就職鄭女士擬俟由杭返滬後即行搭輪北上本屆國際聯盟會暫不出席云 
[全國國敎促進會徵求會員近訊]  
　　全國國語敎育促進會第一屆第一期徵求求會員經各隊隊長分向各方面努力進行業已三周成績頗佳現聞該會與全國國語運動大會總籌備處商定凡新入會的會員一律贈送最新出版的全國國語運動大會會刋第二期一册會刋内容有孫傳芳陳陶遺等題字七幅又有黄任之·廖茂如·俞子夷·馬客談·等國語論文十數篇議論中肯方法周詳可借研究國語敎育的參考云 
[滇敎育家董雨蒼赴日考察敎育]  
　　董雨蒼君爲雲南敎育界要人曾留學東西洋各文科大學精通英法日文字在國外常追隨王竹邨奔走國際事業故在外交界中頗爲著名回國後在滇服務省政府敎育司交通司富滇銀行移兵殖邊及東陸大學校長各職此次受省政府特派赴日考察敎育及交通於昨日由香港抵滬寓靜安寺外國飯店并聞董君逗留三日即行與王君一同赴日聞後日本埠敎育各公團及新聞學會圖書館協會擬設宴歡迎云 
[南洋醫科大學同學會昨開大會]  
　　南洋醫科大學開辦已十載成績卓著畢業學生在外辦事頗得社會信任畢業同學會昨日下午七時在愛多亞路太平洋西菜館開大會到三十餘人由東人杰·葉植生·方菊影·陳惠民·俞卓初等殷勤招待由同學會理事長葉植生主席致開會辭歡迎焦錫生及敎望新舊同學互相協助次焦錫生·李穉生·席時泰方菊影·牛惠霖代表·陳人杰等十餘人演說均爲勉勵之詞散會時已十一時矣 
[浙江工專學生來滬參觀工廠]  
　　浙江公立專門學校學生來滬參觀各公司工廠特由該校請總商會具函介紹總商會當於昨日爲繕公函交該校學生親交各公司工廠函云逕啟者本月一日接浙江公立工業專門學校函稱敝校專門部舊制三年級生行將畢業向例須至各地參觀以廣見聞兹有電機科十六人化學科八人由敎員二人率領赴滬參觀各公司工廠其期間自四月八日起至十一日止附開名單請予分别介紹等語前來查該校學生此次來滬分類參觀自爲研求學術並資深造起見事關作育人材間接亦與實業有裨擬請届時惠允參觀從詳指導庶該校得收觀摩之益實深感幸云云 
[招商局公學童子軍今日出發旅行]  
　　招商局公學童子軍旅行隊於今日上午九時三十五分乘車至南翔崑山等處露宿各二日定十二日（星期日）返校 
[漣水旅滬學友會開常年會]  
　　漣水旅滬學友會前日假上海大學開常年大會到者數十人由蔣同節主席張　康速記當票選蔣同節·王師孟·張　康·王啟元·孫羲·五人爲執行委員朱延桓·朱道南·朱寳仁·爲候補委員· 
並議决刋印會員通信錄進行反對本縣大學貸資條例等項茶點畢散會 
體育 
[廣西籌設公共體育場之先聲]  
　　體育原與德智二育並重桂省欲圖敎育之發達對於體育一項不可偏廢現敎育廳已擬定在南寗桂林梧州三處籌設公共體育場近特咨行財廳發給籌備經費着手籌備其咨文云爲咨行事案查敝廳爲提倡國民體育起見擬於南寗桂林梧州三處籌設第一第二第三公共體育場各一所經於上年將各該場開辦經常各費彙編人十四年度預算呈請民政長察核並奉指令照准在案經令委唐殷爲省立第二公共體場籌備員有該員夫馬辦公各費准在公共體育場經常費預算内每月支給八十元開辦費照預算支給務限於本年五月籌辦成立除令委外相應備文咨請貴廳查照並希將各項經費分别發給此咨（倦懷） 
[上海檯球會與無錫乒乓會比賽紀]  
　　八與四之比·····上海勝 
　　前日（星期一）五日下午七時半無錫來申之無錫乒乓研究會與上海檯球研究會假四川路上海青年會童子部作友誼比賽公請俞斌祺君爲評判員雙方競戰三小時上海檯球研究會係前屆奪得全滬之錦標隊故連戰連勝結果爲八與四之比大勝無錫是晚上海檯球研究會比賽名次如下李傳書·黄祥發·金季明·胡鐵吾（隊長）·許崇業·王伯洪 
 
 

Page 8

 
 
1;第一萬九千零七十號;中華民國十五年 西曆一千九百二十六年四月七號
星期三 * *   
 
 

Page 9

 
 
1;第一萬九千零七十號;中華民國十五年 西曆一千九百二十六年四月七號
星期三 * *國内要聞二 
[旅湘贛人盜租碼頭案之大糾紛]  
　　湘省自上海五卅慘案發生後對於經濟絶交上之工作無不努力進行日商戴生昌船局原租長沙小西門外之大金碼頭營業至本年滿期該公司原擬續租曾與贛人余思九私訂續租條約以該碼頭原屬贛人産業也旋以被外交後援會偵悉復爲另一贛人劉野樵所舉發遂由外交後援會將余捕獲送交法庭又以劉極力攻擊之故余遂庾死獄中而劉於收回大金碼頭事亦經屢次從場乃劉一面從事於收回大金碼頭一面又暗中將贛人産業之新碼頭盜租於該日商戴生昌汽船局租賃金額僅九千六百元而劉所得之運動費至二萬元之多雪恥會久有所聞從事於偵察者屬矣昨三十日上午該會以偵查確實乃派糾察多人前往臬圍後中西音樂社内劉野樵私宅詢問情形劉當時矢口不承衆乃將其捕獲帶至省敎育會坪聽人民處理各校學生及巿民之在場者數千人經糾察說明原因後即有人主張重辦以示儆戒各糾察以事關重要未可冒昩行之乃决定先拍一照片然後以紙大書亡國奴三字粘於劉之背上牽之游街並令其沿途大呼請看亡國奴劉野樵等語若一停口鞭撻隨之自敎育會出發經過又一村貢院西街老照壁府正街轉入東長街逕至雪恥會由該會細加勘問始將盜租情形供出並云可以設法收回該會即限令於兩星期内毁消約劉承認之該會又恐其釋放後私行逃走又令覔大舖保兩家擔保始能開釋劉以無此大舖保故即備文送往警廳並由雪恥會學聯會工聯會等三十餘團體各派一人赴廳由歐陽廳長接見各代表述明來意請代爲收押俟新碼頭租約解除再行釋放歐允之並聲明不得雪恥會同意决不開釋其時事已傳遍全城即有多人前往新碼頭講演報告劉野樵盜租情形聽者均爲大憤即聯合赴交涉署請將新碼頭租約設法廢除羅交涉員云租借新碼頭事故府事前並不之知此事旣未報告政府當然不生效力云云衆以答覆圓滿當即退出三十一日下午長沙巿民在省敎育會歡迎國民政府代表復經將此事提出經决定由人民另行組織委員會處理收回新碼頭及懲辦劉野樵各事件 
[全粤各屬輪渡勢將罷業（銅駝）]  
　　一因海盜披猖 
　　一因工人要求加薪及改良待遇 
廣州通信粤省輪船渡船向以廣州爲總集中地故工人方面在廣州组設一輪渡船務總工會以資聯絡船主方面亦在廣州組設一廣東内河商船總公會以資與商界接洽統計由廣州來往全省各屬輪船渡船幾達千隻工人不下三萬人蓋亦内地航業發達之一也但近日該業有行將罷業之景象其原有二（一）海盜披猖所有東西北三江皆不易通過其尤甚者如貼近廣州之順德河面東西馬寗一帶咸爲黑色盜輪所攔阻動輒勒繳行水（即要求輪船繳欵始放行）新會臺山各屬輪渡因不願繳已於夏歷正月停擺若僱砲船護行每月最少亦耗費七百五十元以上然行旅及各貨物爲策安全起見終不敢附搭以致該業無不折本者（二）工人前曾兩次提出加薪條件及改良待遇辦法今又爲第三次提出請船主容納加薪額率平均而言比較往時在五成以上如原日工一元至十元者加八十元至二十元者加五至少亦加三又規定每年例假十二天因公斃命每名恤金一千元因公受傷醫藥費由盤主担負航行來往中途發生事故累及工人損失者由船主酌償若被匪擄去船主亦代爲取贖此要求限三日内完滿答覆否則全體罷工以候解决關於以上兩原因各船主曾在河内河商船總公會協商多次屬於海盜披猖則籲請政府及海軍局設法肅清河道以期航業不致停頓屬於工人要求事項如加工及補助醫藥費等認爲有討論餘地被擄取贖辦法則難依從因向者海盜刦船不擄及工人者以其貧苦無力取贖之故若代爲取贖適所以令匪黨專擄工人開匪徒之財路及難免串匪擄去以圖射利之弊端業已對工會方面答覆並選出代表五人與工會磋商各條件據聞工會極不以船主等意思爲然特再召集會議議决對船主方面仍請依前限答覆一面又呈農工廳察核備案農工廳亦允召集雙方妥爲調處但聞工人方面態度甚堅特蓋搭蓬廠多府預備收容罷工工人船主以現當海盜披猖營業一落千丈故亦取消極態度聽其罷工預料全省各屬輪渡罷業勢難倖免至政府對於疎通河道甚爲注意業由軍事委員會飭海軍局分遣江固·江大·東彝廣庚等艦尅日出發梭巡河面又飭東西北三江駐防軍隊會同各艦勦匪矣（三月三十一日） 
[張貞不肯交回詔安縣（錫）]  
　　詔安縣黨代表拒絶張毅收回 
　　張貞表示不肯交回 
　　汕頭通信自去年蔣介石率師攻擊粤軍乘勢攻下福建永定詔安後其時廣東内部尙未肅清故與閩省隱忍言和班師回汕將永定縣交回杜起雲旅駐防表示無侵閩之意惟詔安至今仍歸黨軍第一獨立團駐紥粤軍殘部見黨軍不敢窮追遂得在閩贛邊境休養半載上月汕頭何應欽約同閩贛各軍會攻粤軍時曾與張毅互訂閩粤兩省保境息民條約故此次粤軍從閩邊反攻蕉嶺大埔閩軍在粤軍後方堵截與黨軍頗能輸通力合作之效日前粤軍再在大埔邊境潰敗陳修爵華振中團二千餘人歸閩軍曹順昌旅收編又另一部粤軍約千餘人潰向赣邊者亦被賴世璜繳械曹賴昨日均有電到汕告捷從此閩粤雙方可望實踐其保境息民之約矣但詔安縣有爲黨軍張貞驻屯張毅近來爲履行條約起見擬自動的派兵收回詔安按詔安縣爲閩粤交界濱海一隅之地有分水關爲漳潮交通之孔道乃軍事上必爭之地也二十五日詔安縣黨代表余佩臯林學淵因拒絶張毅收回詔安事特來汕向何應欽請願二十六日邀請汕頭各界代表到海通樓茶會是日各團體均有代表列席黨軍第一獨立團團長張貞亦到詔安縣黨代表余佩臯在席間略謂「請各界同志援助詔安人民拒絶張毅向政府收回詔安事因詔安民衆從前備受張毅之摧殘如勒收供應該軍柴米及一切給養費去年八月間曾屠殺東湖村全村鄕民最近斬害越過雲霄境之詔安挑夫等事皆可證明張毅軍隊之殘暴若詔安再交回張毅駐屯軍隊不特黨務民政不能發展人民將益陷於水深火烈之中查詔安係閩粤交界險要在軍事上若據詔安佔分水關則漳州在握厦門摇動反之詔安分水關爲敵人所佔則饒平澄海潮汕立陷於恐慌地位設詔安允與收回將來必爲吾黨後顧之憂且使全閩革命分子無立足之地云云」余代表報告畢張貞出席演說措詞極爲强硬預料交回詔安問題或將引起閩粤間一番糾紛也（三月二十九日） 
[川省軍事又起新變化]  
　　楊鄧田各運動隊伍反戈 
　　成都通信川省軍事現又發生變化以前爲黔袁祖銘與川劉湘兩軍張明較著之爭執刻易爲劉湘與賴心輝兩軍内部自起之糾紛表面雖屬不同而内容仍是一貫即黔袁實行其擁鄧（錫侯）暢（森）以倒劉（湘）賴（心輝）所生之枝節也兹將正在進展之劉賴兩軍變化事件分述如下 
　　（一）劉湘方面劉湘所部新舊二軍隊伍駐於川東南兩道即重慶·涪陵·忠州·夔府·瀘州·資州·舊屬各縣軍額有二十師之多防地在三十縣以外其勢力爲川省第一且川軍中首領非劉湘之同宗同鄕即劉文輝（湘之胞叔）之同學同事關係旣屬密切况當此民窮財盡之際即有反對亦殊無力量與機會與之抗衡獨客居川省之黔軍首領袁祖銘亦自知所部黔軍之不足以敵劉乃運用其權變之術内聯鄧錫侯軍并與其同系之田頌堯劉存厚何光烈諸軍外結挾俁吳佩孚以自重之楊森以成此倒劉之局袁氏所聯合之分子意見雖未必一致志趣亦未必盡同而欲利用時機各圖發展之野心原無稍異故楊森自返之後以此千載一時機會大可重整旗鼓再行武力統一四川之計畫月來在下川東與各方軍閥均有接洽黔袁見好於楊首允退還下川東新佔忠鄷涪長防地並允假道協助楊軍進駐上川東瀘資各屬瀘資駐軍多爲新二軍系即係楊森舊部楊氏到萬縣後即委駐上川東舊部郭汝棟·白駒·吳行光·包曉嵐·爲討賊聯軍第四軍師旅長郭等見升官發財機會又到欲脫離老二軍長劉湘關係率部開往下川東歸附楊森月來擔任調停之鄧田劉（文輝）諸氏恐因此更引起糾紛特於日前通電請郭等立即停止移動今日劉督辦署傳出消息謂郭等已納鄧等意思暫停待商因黔軍欲乘機上行佔據永川惟對於川軍任何方面皆感不利鄧又以密電苦勸郭等致有此結果總之川局業經惹起風波决非容易即可解决也 
　　（二）賴心輝方面賴心輝在去年倒楊時收編楊森所部楊漢城范紹增兩混成旅初駐富順今春移防瀘州楊森回川該兩部急欲歸附舊主在濫不安日前曾與郭·白·吳·包·諸師旅約定同時開拔下行今郭等未曾發動楊范先一日即行賴心輝在瀘兵力較單不能阻止只好聽其下行同時楊森舊部第七師陳能芳所部第八師向樹衢所部駐在簡州距省僅有百里該兩師各團長被鄧錫侯田頌堯所部李家鈺等師旅長運動於三日中陸續叛賴分别拔隊開入鄧田各部防區惟陳向兩師長尙未叛賴已來省謁賴商議善後云 
[蕪湖快信]  
　　招待調查法權外國委員王普已撥欵二千元專爲招待費用至招待員亦經何交涉員派定蕪湖爲交涉署職員李慧龍安慶爲懷寗縣知事胡菊生鳳陽王家品又交涉署接到外交部函送擬定交涉員招待外國委員注意事項已通令各屬知照 
　　日本水雷戰隊軍艦及驅逐艦隊共十六艘四日上午十時上駛過蕪未停據日領署消息十六日該艦隊駛回過蕪將停泊一日 
　　皖紳方玉山盛子章楊薪甫等擬組織安徽民治協進會暫行附設蕪湖廬和會館内旨在發揚民意維護桑邦已分電軍民兩署曁各機關請予備案 
　　警廳三日召集各署長員會議討論添募警士注意三旅遣散未去兵士及籌備招待調查法權外委員團各事　　安徽警務處長趙雲鵬爲王普辭退皖長等事奉命赴寗謁孫已於三日晚返蕪四日謁見王普報告一切 
　　隂曆三月三日爲孫傳芳四旬晋二壽辰皖官場發起備送禮物總額定爲二千元分福祿壽三等福等二百元祿八十元壽五十元由王普主持派人籌辦 
　　省署前委定派往各縣查禁偷種烟苗委員因現值春季正爲種植之時於四日同赴省署禀明王普即日分道出發從事查勘　 
　　四日下午二時宣蕪廣長途汽車公司發起人張伯英等邀請蕪湖官紳商各界領袖開會省長王普道尹史久紹等均出席認股者極形踴躍議决宣城灣沚間路段旣已勘騐竣事即由張伯英即日回宣動工修築俾先行通車蕪灣間再繼續進行 
　　地檢廳四日下午燒燬烟土省署曁各機關均派員到塲監視 
　　毫縣匪災房屋被焚計一萬二千餘戶民多無所棲居兹淮泗道尹袁勵宸特在因利局撥基金若干往六安等處購辦大批木料運毫照值售給災民爲建房舍之　省　　准　令所過關卡免稅放行（四月四日） 
[浙江赴美賽品展覽改期]  
　　浙江實業廳此次微集美國　城萬國展覽會物品先後應微者五十餘縣計各種徵品一千四百餘件實業廳長爲愼重起見召集實業界組織審查會分股審查業已完竣赴賽之品不及全數之半蓋抱在精不在多之旨故稍不雅觀即遭剔除就中以嘉興之繡貨寗波之草簾蓆子杭州之絲繭扇剪泰化之竹刻華强廠之傘武林廠之蔲邵芝岩之筆方正大等莊之茶葉爲最優美現正分類编號製辦標籖原擬四月九日在商品陳列館先行開幕展覽五天計第一日爲官廳及各機關人員參觀第二日至第五日不加限制任人自由入内觀摩迨展覽畢即裝箱運往上海彙集五省物品一併輸送美國現因土海方面尙有應徵物品五百餘件加入郭廳長派商品陳列館長阮性宜隨帶護照於七日起程赴滬領運來杭展覽之說尙須改期矣 
[杭州快訊]  
　　六日下午二時浙江省公署續開政務會議夏省長提景寗縣知事丁德威辭職應予照准遺缺委分省任用荐任職趙廷璧（聘卿直隸人）署理又縉雲縣知事桂鑄西調省遣缺委分省任用荐任職黄端履署理討論結果僉以資格符合遂通過蔡財政廳長提出威坪統捐局長項肩不願赴任繳委辭職遺缺委董棣輝（前砲兵第二團長曁駐漢辦公處長）接充通過徐總參議提出警備隊第一區三營管帶應磬撤差委王從善接充通過餘無討論三時始散會 
　　浙省財政支絀二月分各種經費尙多延欠蔡廳長迭與紳商磋商擬發新公債三百萬元聞俟運使劉宗紀返杭後會商確定 
　　實業郭廳長前令所屬各場廠條陳改善革新各計劃迄今兩月未據擬復昨又分電各場廠遵照前令限電到五日内送廳察奪 
　　慶春門外沿海漲沙面積數十萬畝經夏省長核定分甲乙丙三等繳價清丈甲地一元乙地七角五分丙地五角已由杭屬沙灶地墾放局會同仁和場知事出示佈告報請清丈者頗多 
　　總商會昨函造幣廠云雙角充斥單角缺乏商店賣買代以銅元深感不便查現在單角巿價與雙角相差　幾而巿上仍少單角出現其缺乏可知兹值洋釐跌落貴廠停工擬請趁此時機鼓鑄單角數十萬流通巿面以資周轉是否可行即希查照見復 
　　杭州報编輯許祖謙暫覊陸軍監獄今日（六號）午後二時紳商祝紹箕王祖耀等聯袂赴總司令部請釋當蒙允准許即出獄由祝王等偕同返寓 
　　省會工程局會辦徐安眞病故出差夏省長已在遴選相當人才以繼其任 
　　駐浙聯軍憲兵營招募補充兵士報名投効者頗多已定十六日上午試騐體格攷試學術 
[南京快信]  
　　蘇浙皖各部隊改编後所有各級編餘軍官聯軍總司令部昨又續行考試除不及格者免取别行差遣外其合格各員分别加以委任計委張超魏敬業周桂森王振聲蕭錫璋五人爲諮議又委差遣員六十一人分發浙江安徽徐州各總司令部淮揚海州兩護軍使署江寗通海兩鎭守使署及蘇浙皖各歸旅任用限於四月六日到參謀處領取文憑 
　　金陵軍官學校定五月一日開學詳細編制日内即可公布學額一千名現役軍官占九百名爲學員班招收軍官子弟曁中學以上畢業生一百名爲軍官候補生班各處以中學畢業生資格來寗預備投考者甚多但額少人多錄取頗爲不易 
　　貢院内所設之江蘇商品陳列所刻已暫行停辦節省開支由實業廳委湯肅如保管商品月支經費八十元　　總司令部爲防止宣傳赤化派員在郵局檢查如發見關於傳播共産主義等印刷品隨時扣留查追 
　　總部密令軍警各機關嚴防有大批私土販運入境 
　　警務處擬派本處視察員分往各廳局所視察警政狀况列表報告以資參核 
　　秀山公園事務所主任姜光傑因有軍人搗毁什物將該公園管理及保護規則呈總司令部給示保護 
　　本埠食米平價局第一批所運之平價米三萬八千石價值雖廉但略有靈味貧戶購買甚多第二批尙有二萬餘石日内可到 
　　陳省長委東大附中敎員李三旡法大職員馬飮冰赴日本朝鮮考察巿政定十日出發 
地方通信 
[崇明]  
　　外沙自治公所呈請分縣之省令崇明外沙分縣問題起於前清光緒末葉其間公文之投遞何止盈寸後由省署設置行政委員及承審員稍慰居民日前外沙十鄉自治公所特又呈省請將外沙改設縣治省令以各縣行政區城應否變更須依國家法令辦理外沙地方遼闊與縣治海程間隔經設置行政委員承審員以資佐理數年以來尙無不便未便率予變更 
　　豎河鎭組織商界聯合會崇明下沙豎河鎭地處南北中心人烟稠密巿面繁盛現該鎭商家發起組織商界聯合會謀本鎭商業之發展聞已呈縣備案矣 
[松江]  
　　會算交代之結果楊知事與吳前任在寗會算交代地方公團代表張芝倪世昌亦赴寗參與兹因吳前任不在寗垣故由倪君先行回松等情已誌四日本報現張君已於五日回松悉吳前任已派代表陳樸於三日下午在財廳清算交代處出席會算特錄其會算結果如次是日出席者爲楊知事代表二科主任宋雨甸吳前任代表陳樸·松縣欵産處代表張芝·譚翼珪·敎育局代表陸規亮·馬敬時清算交代處主任洪斯伯當推洪君爲主席即於吳前任移交册上開支各欵提出討論（一）軍用各欵雖經第一次公團會算由省批准歸還然查核卷宗多半未奉指令議决先由吳楊兩任會呈省廳請求核銷（一）賑欵問題以第一次會算時所收欵項尙未如數應再提出向吳前任交涉並公决立一議案（一）吳前任軍用借欵地方公團一再催請撥還楊知事未經照撥現由吳楊兩任代表决議先行會呈省廳根據前次省署清算批示將來經令准各欵准予核銷俾便從速歸還（一）吳前任交代册列賑欵開支銀三萬八千零二十一元六分前次省署會算時除由吳前任交出現銀三千六百元又上海公堂保證金七千元又振衣一千一百套結價四千四百元餘照吳前任開支項目槪予承但公堂保證金實收銀五千三十元振衣一千一百套實價銀二千八百九十一元（係照上海江隂衣莊調查實數呈省有案）共計短少銀三千五百七十九元應由吳前任照數交出補收入册以符原數至向吳前任追補振欵一事當推馬敬時交涉所有會呈文件由楊吳兩任代表叙稿俟奉令後再行正式交代 
　　巿議會開會先聲松江巿議會定八日起補開去年冬季常會及併開本年春季常會六日下午由巿董盛元音議長吳叔子周鶴雲等開非正式的談話會對於議各案先爲說明俾議會開會時主席得以應付至交議案中以籌補虧欠之全巿浚河費等爲最要其議員提議者爲以兵工開闢小西門築造司令部直達車站之馬路及在西湖莊建築公園等爲最要但巿欵竭蹶能否任此艱鉅此爲議會中先行籌劃者不識將如何設法也 
　　茶客暴卒松江西門外嶽廟内某茶肆於五日有一茶客名阿生全者（向在城内馬家帮傭身體强健在樓上啜茗約歷一小時忽然氣絶手執茶杯身不倒下當經茶役報由馬姓令其家屬將屍扛回棺殮 
　　客民縊死昨日南門城樓中縊有無名男屍一具係北方人裝朿年約五十左右由該圖地保報縣相騐得該屍委係生前自縊身死並無别故塡格備案着地保領棺收殮厝壇待認 
　　盜犯監斃上海第二監獄寄禁松監之盜犯名王二於五日在獄病斃由縣騐明上詳備考屍即棺殮發壇掩埋 
[蘇州]  
　　慘斃多命之火警紀北區閭邱坊巷内電話局斜對門葉如林家於五日夜間十一時餘忽然失火旋即冒穿屋頂經該處同安龍社首先驅龍到塲撲救其他各龍社及消防隊亦相繼到場而該處有電燈方脈問故電磅甚重隣近之電話局及護北公社等睹此情形深恐電線斷下發生走電危險遂相繼用電話通知電氣廠令將總火門暫時關閉不料電氣廠以經理不在廠中回話謂無人負責移時路燈線果然燒斷墮下在前施救之同安義務救火員史金奎立即觸電身死同時地上電光熌爍其他各救火員見此情形均紛紛退出逃命不敢上前施救而葉如林家門前亦因電光蔓延致在内之人均不敢逃出以致全家葬身火窟旋警廳長袁孝谷據區報告上項情形後乃立用電話向電廠交涉謂如因電機關總門致全巿黑暗而有防礙治安事發生由警廳負完全責任電廠乃先派工匠二名至火場對已斷電線亦無辦法移時始將電機總門關閉而由救火會將葉姓之火救熄事後調查除同安救火員史金奎觸電身死外葉姓家之葬身火窟者計有葉如林夫婦及已嫁出而是日適歸寗之女兒兩人（其一已懷孕七月）子三人甥女一人又同居顧姓老嫗一人又房主顧姓老嫗當時由樓上跳下受傷昨亦在卜熊醫院身死連史金奎在内共斃十一人尙有黄狗一頭當亦觸電斃命葉姓僅有一長子福保因在施和記紗緞莊習業得免於難至昨日（六日）北區救火分會因救火員史金奎慘遭非命咎在電廠且爲要求保障救火員以後免除危險起見先在本會開會後衆决請總聯合會立即召集全體緊急會議遂由聯合會於當日上午十二時召集全體大會開會後衆對電廠之不顧救火員生命異常憤懣繼議决先討論史金奎之撫恤問題及電廠以後對於救火員之保障問題當邀由電廠代表程幹卿到會由救火聯合會長貝哉安宋績成戈秋潭與之再三交涉程允撫恤史金奎家屬一千元對以後保障一層則即日起由電廠派工兩名駐消防隊遇警隨同出發作爲解决條件衆無異議並由救火聯合會·北區分會·電氣廠各助一百元爲史金奎葬費衆亦贊同遂散會 
[奉賢]  
　　水警又　潘姓刦案盜匪木邑法華橋鎭潘　　家被刦巨贓一案曾由水警第四隊長徐亞伯督飭施何各分隊長先後緝獲該案劇盜王習三毛頭阿生王四等三名訊明送縣歸案法辦各在案兹又由何分隊長會同盧分隊長照生在松江盛梓廟地方弋獲盜匪陸桂林一名經徐亞伯隊長訊得該盜供認聽從在逃之劉某等糾合入夥行刧得贓俵分化用不諱並供出同夥多人徐得供後除將該盜咨送到縣歸案究辦外業已嚴令所屬跴緝逸盜務獲解究 
 
 

Page 10

 
 
1;第一萬九千零七十號;中華民國十五年 西曆一千九百二十六年四月七號
星期三 * *[無錫]  
　　會議招待法委與監所設備各國來華司法調查委員不日到滬將赴蘇省各縣調查司法無錫水陸交通且爲自關商埠届時或將先至無錫前日蘇州高等審檢兩廳特派宋畇甫·愓澹如·李季箴到錫會同縣署一科主任殷由萃·承審員陳　·徐柏銘將各項卷宗表册檢查一過　復參觀法庭·候審處·法警辦公室·儲卷室·而署内東西兩廡其已修理者固煥然一新而未修理者朽壞不堪新舊綜錯殊不雅觀决定連夜雇工趕行修理務使一新面目繼又至監所視察以各囚犯衣服破損汚穢有礙觀瞻已趕製單布囚衣七十套分給各犯又每人另給草蓆一條以期整齊一致昨日陳省長又特派本署司法秘書龐甸材來錫當即晋署與一科主任殷由莘陳徐兩承審員會議招待辦法報告法權委員共有三十餘人同行者有王亮疇博士·及司法界重要人物預定八日到滬十日可以到錫招待地點及車輛膳宿均應預先議定以免臨時張皇討論結果决定如下（一）就縣署原有之會議室及東邊參事會議事室兩面布置備届時招待會議之所（一）各國委員抵埠後决雇定黄包車四十餘輛以代雇輿發給符號以資識别（一）住宿旅館及西餐准臨時酌定（一）法警承發吏須各備制服届時穿着以壯觀瞻（一）經費由縣署墊支事後核實報銷以上各項均限於八日辦竣以免貽誤龐亦於當日赴滬省委調查電燈風潮無錫縣知事張厚穀前奉省令調停電燈風潮以耀明公司雖允於合同期滿後照常發電供給聽候官廳秉公裁定價格而無錫巿議事會已議决維持議案决定自行設備在省令固應格遵而民意亦不可不顧殊覺左右爲難特電省請示并請派員到錫會商辦理陳省長據電已令行實業廳飭即委派妥員來錫會同縣署秉公處理又巿公所對於路燈設備進行極爲迅速巿區以内除南門外電桿均已竪齊昨日起已開始掛線及裝置鐵板磁瓶至二十日决可開火通電南門一帶因線路較遠不及裝設屆時暫以煤油燈救濟 
　　旅館茶房强姦女客通運橋某旅館茶房惠六寳於前晚一時半突人三十二號房間强姦單身女客朱王氏經氏高聲喊救驚動崗警報告分駐所派警前往惠已奪門逃逸避匿樓上　從窗間跳入街心擬圖逃逸失足跌損腿足經巡士將男女一併帶所訊明屬實以案關刑事遂移送司法訊辦 
　　水利工程局近聞紀要本邑水利工程局主任楊翰西·研究會主任錢孫卿於去年相繼提出辭職後各項進行遽告停頓即全邑水利最關秉要之西門橋改建問題亦久矣寂然無聞縣知事張修府深恐今歲或有水患益以建橋工程不可再緩爰　於日前宴請楊錢兩主任曁水利人員敦勸兩主任顧全地方打消辭意早日復職散席後張知事並致函楊主任大意爲對於該項工程請求楊君於未行之前（按楊君有赴太倉之行）與錢主任再一商榷預定開工日期伊事畢歸來即可着手等情楊主任准函後除與錢主任於昨日作一度會議外並即函復張知事聲明在出門期内亦已託錢主任代爲佈置雖蒞職覆文未上實已準備進行云云兹紀昨日上午楊錢兩主任在水利局因籌備改建西門橋並預備副河以利交通問題商决如下（一）西門橋河路交通頻繁爲濱湖出入要道在未經動工築端拆改以前須先預備副河擬由局派員調查南門塔影橋南吊橋環城以西至振新廠門前曁興隆橋内外至迎龍橋兩處河道擇一開濬以利交通（一）西門橋陸路交通擬擇相當地點搭建浮橋俟浮橋完竣再行動工拆改（一）　　橋須拆改並加濬深 
[常州]  
　　巿議會審查會紀武邑巿議學會於昨日下午三時召集審查會到李復稔惲漢轉等君討論事頃（一）審查迅速籌辦平糶案議决本年米價騰貴異常青黄不接轉瞬即屆平糶之舉萬不容緩惟際此三屆兵事之後公欵支絀商巿蕭條平糶則折耗尤多不如改稱平價所耗較易彌補籌備亦較易著手應請董事會會同縣商會查照歷屆平糶手續參酌協議從速進行（二）審查清鄕事宜應由巿董事會選擇巿民協助進行案議决濟鄕事宜正在進行檢閱縣署清鄕議决錄以原有三十六巿鄕董佐爲正副區長並設有段長助理等職協助辦理是此項清鄕已有負責者在若再由巿民參預其間轉恐反滋紛擾惟提議此案者無非更求周密起見但查清鄕章程並無此項規定或於必要時由本會代表民意再向清鄕局建議以備採擇議畢旋即散會 
[鎭江]  
　　巿議會印發春季常會議案丹徒城廂巿議事會訂於四月六日舉開春季常會一節已誌本報前日該會已將常會議案編列議程印發各議員兹特照錄於下（一）董會交議募集巿公債創辦本巿菜巿案（二）董會交議爲不入商會註册各商號須向本會照領牌照認繳營業費案（三）董會交議爲取締僞造桐油以維商業案（四）董會交議購買義塚地訂立義槓價目以補助保基案（五）周議員子庚等介紹姜子安請議遷葬新西門外荒塚以安幽魂而免盜掘案（六）童議員德溥介紹懷桂琛請議利用西門大街老戲園改設勸業場以興商務而利交通案 
[南通]  
　　沙案紛爭近聞南通馬息深等朦領部案指充敎育基産之沙灘敎育局長保思毓復與報案人聯絡進行致各界劇烈反對醦成絶大風潮敎育廳委派吳家煦來通調查尙未抵埠縣議事會推定代表于振聲參事會票選代表王崇列徐潜·縣敎育會選定代表于忱·顧償基·又敎育局董事會代表王誠·湯彬一致對付沙案旅外同鄕會及各同學會函電紛馳表示援助南通旅寗學界同鄉會並組設沙案維持委員會推舉秦國獻回里澈查眞相與以援助聞縣議會公决對沙田局提起訴願訴訟手續並請敎育廳查辦保局長務逹保障部案維持敎育基産之目的故此案一時難望解决也 
　　議復典業捐欵通邑議參兩會近以典業向有月費月捐及架本息捐等名目際此自治經費短絀之時應即照案規復以資彌補業經一再函請縣署轉囑典業公會速即規復矣 
[揚州]  
　　植樹節舉行植樹今年植樹節先期由縣署遵照省令於驚蟄日先植柏樹五十株湖桑一百株椐棆各五十株於天寗門外省耕舊舍内之西邊空地是日上午即於斯地舉行植樹典禮稚時軍界趙參謀長·牛團長·學界俞敎育局長·張縣視學·敎育會湯會長·商界高副會長·警界陳警佐·曁分駐所巡官等農業勸業員劉橘生曁蕭受之等均親臨舉植植畢合撮一影而散 
　　虹橋鎭之連刧案南鄕虹橋鎭爲鎭江北來之大鎭人烟稠密商務繁興詎四日薄暮突有盜匪數十人登鎭各持盒砲分向卞茂生布號增生裕布號王福源布號熊廷記米行等搜刦財物當場槍傷事主二人其一謝長林（即卞茂生號主）因傷重要害旋即斃命盜等搶贓逸　事主赴縣報案　知事　派警隊星夜前往　緝並於五日下午親往勘騐矣 
[清江]  
　　道署更動人員淮楊道尹盧殿虎自去臘履新以來其内部人員久已委定頃因秘書長兼第一科科長陳官彦膺省委奉賢縣知事缺已就道前往所有道署秘書長改委前蕭縣知事吳珍中充任第一科長　務則委陳竹笙擔任第二科科長郝立權久假停職委第三科長談守端升充談之三科遺缺則由秘書喬國債充任現已分别就事矣 
　　派遣軍警駐守醫院前有不肖之徒在外散布謡言謂匪徒多人刻正暗中勾結預備抬架僑淮西人故意與當局爲難醫院之處境荒辭者歐惟清江仁慈醫院内中西人尤多院長林家美（西人）特請十師派遣工兵一排駐守該院而警察二署錢鴻賓署長昨又親往該院調查西人共二十有四人囑令出外事自爲小心並派遣崗警十名更番駐守以防意外 
[嘉善]  
　　除螟事務所舉定職員本邑官紳設所籌備除螟情形曾誌前報兹公推縣知事牛雨青爲正主任警所長金子丹爲副主任　紳錢銘伯爲監理俾專責任各法國主任皆爲董事 
　　捐局長更調捐局長逃頴奉財政廳令調長　水遺缺委孫寳瑞接充孫定六日接任 
[嘉興]  
　　危知事赴滬接事嘉興縣知事危道豐奉調充任上海縣知　此間移交清册已由各科趕造完竣現危知事已定今（七）日九時三十分鐘由禾乘車赴滬接事各界人士準備於是時赴站送行至此間縣篆因新任知事徐慶彪尙在蘭溪辦理移交來禾尙需時日故危知事特於六日下午電請省吏准以財政會辦鹿學冲爲護理知事俟覆電照准即行移交 
[硤石]  
　　大火災詳誌硤石此次大火延燒九小時燬屋千餘間被災六百七十九戶損失一百五十萬救火員受傷無數損壞洋龍十七座商會開善後會議募欵萬五千元急賑爲洪揚以來未有之浩刧兹探錄詳情於下起火爲小街吳永盛銅錫店樓上因煮藥遺火蚊帳延燒樑椽初起時並不聲張又因四面樓窗緊閉故迨鄰居覺察已一發不可收拾當時狂風大起火星四射片刻間鄰近四面延燒各救火會及消防隊等雖設法灌救但是處街面最狹河水又淺排龍無處汲水匪易而火勢猖獗百步内烟霧瀰漫救火人員均不能張目火星所至同時燃着者十餘處風勢向西北故新埭口福昌榮洋貨號倉基口陳信源茶食店同時着火救火員被烈火包圍泅水而逃者數十人風緊火急向西延燒火勢之熾爲從來所未有各龍雖竭力注射但格於風勢水花反射且屋上爲熖火環繞不能立足又有路隔十餘丈而突然燃着者新埭拆卸巿屋數間亦無濟於事各龍精疲力竭施救無術自三時三十分起直燒至十二時許始熄南至春生堂北至振華客棧西至衙西張姓線延里許之房屋千餘間盡成焦土西寺金剛殿亦遭波及事後調查被災計六百七十九戶新埭吳宅全部被燬損失在十五萬元以上次廣亨通約損失五六萬元他如崔馬　金及倉基吳史街西　張諸宅第合併計算無無　　十萬金總計損失約在一百五十萬金以上救火員之受者不計其數而尤以消防隊敎練踐伯英及保衛團敎練宋相臣受傷最重洋龍受火灼傷受墻坍壓壞者計十七廛火熄後被災各戶成露宿西山一帶呼號痛哭聲震四野商會特於今日十時開善後緊急會議募資萬五千元以資救濟 
[湖州]  
　　知事兼任軍法處長吳興盜匪猖獗民不安枕縣知事李樹慈兹奉令兼任軍法處長以便弋獲盜犯就地訊究並經盧總司令遣派憲捕一排駐湖以資鎭懾 
　　檢騐暗殺女屍需字一百二十六莊沈長港口外前山漾　忽於日前發現女屍一具無人認領當由里正馳報法庭旋即派員前往檢視騐得該　腰際及乳房均有刀傷數處　係生前爲人戮斃無疑遂飭里正棺殮　厝現正遍訪屍屬以便　究兇手 
　　懸賞購緝盜匪長興縣屬　橋鎭全鎭被刦並槍傷三人一案業誌本報當道緝捕雖嚴然迄尙無線棠可得現由長興汪知事賞金購緝凡拿獲是案匪首者酬賞四百元盜夥則每名二百元通風拿獲减半給賞俾易就　而免漏網 
[寗波]  
　　青年會新會落成續誌寗波中華基督敎青年會新會所落成一節已誌本報兹聞該會開幕第二天（即四號）下午二時該會招待學生界到者共七百人秩序有陳企白君頌詞李孤帆君演講史愛珠女士　琴獨奏尹君拳術并有上海少年宣講團團員（此次　　來　）　　少年也及「　　末略」晚仍舉行同樂會秩序有竹林崇明二校合演歌劇月明之　及中　電影　青竟　千餘人又聞該會因連日來賓擁擠尙有多數人未得參加同樂會故今夜（五日）特再放談「最後的良心」以資善及又該會　定明午（六日）宴請寗波各報界 
　　鎭邑限　米價鎭邑知事劉　夫因鑒日來米價飛漲居民　感困苦究其原因一方　爲來源稀少一方實因米商乘機屯積居奇故於日昨特出佈告限每石不得過十二元如私自增價一經查出即當按律重辦以維民食 
　　派船巡護漁船外海水警廳來廳長因鑒近日漁汛將屆海盜必將乘機擾亂故昨特令所屬第一水巡隊即日起籌撥巡船若干往岱山等處一帶洋面梭巡以資保護 
 
 

Page 11

 
 
1;第一萬九千零七十號;中華民國十五年 西曆一千九百二十六年四月七號
星期三 * *   
 
 

Page 12

 
 
1;第一萬九千零七十號;中華民國十五年 西曆一千九百二十六年四月七號
星期三 * *   
 
 

Page 13

 
 
1;第一萬九千零七十號;中華民國十五年 西曆一千九百二十六年四月七號
星期三 * *本埠新聞 
[國内和平促進會籌備訊]  
　　國内和平促進會自發起籌備以來即積極於根本之研求現已規定所應研究之問題約分六端（一）内亂之原因（二）各方解决國是之主張（三）和平運動之性質（四）和平運動之計畫（五）和平運動之程序（六）和平運動之代價以上各節除該會發起人及參加者各自分别研究外並定每兩個禮拜集議一次共同討論之待以上問題得有相當把握該會始正式宣布成立 
[滬辦之三案領團尙無表示]  
　　關於滬案交涉歸滬辦之三問題曾由交涉員許秋颿君向領團提出通知書以便擇期討論但截至昨日領團方面迄無表示據聞在北京時局混亂外交當局時時易人之時此事恐將無從行但許君於此三問題中對於越界築路特别注意現正草擬方案并非正式於私人方面徵求外僑之意見以備參考 
[農商部委員調查工廠之項目]  
　　總商會因農商部所派之湯鶴逸·包玉英·二委員請協助調查工廠已派辦事員徐君伴同調查等情業誌四日本報兹悉現已着手調查所查項目分甲乙兩種照錄如下甲種（一）工廠名稱（二）所在地點（三）資本額及性質（四）有無外國資本（五）曾否註册（六）工廠建築種類（七）機械設備（八）出品及每年産量（九）行銷地點（十）廠主姓名國籍及略歷（十一）管理人姓名國籍及略歷（十二）技師國籍人數及薪金數目（十三）工頭人數（十四）全廠工人總數（十五）機械與手工工人數目比較（十六）有無外國工人及其待遇（十七）職業病種類（十八）有無災害情形（十九）預防危險方法（二十）工人儲蓄機關及方法（二十一）有無勞動保險制度（二十二）衛生設備（二十三）公共食堂宿舍及管理法（二十四）工人暇時利用情形（二十五）補習敎育設備（二十六）懲罰規則及性質（二十七）工資付給方法（二十八）工人解雇規則（二十九）包工規則（三十）紅利分配法（三十一）老年工人待遇法（三十二）女工待遇法（三十三）學徒待遇法（三十四）童工待遇法（三十五）女工産前産後待遇法（三十六）每年工人死亡數目（三十七）撫卹規則乙種（一）男女工人數目（二）工作種類（三）每日工作時間（四）每日休息時間（五）夜工工作時間（六）夜工輪班辦法（七）每日休息時期（八）最高工資（九）最低工資（十）加工工資（十一）工人最高年歲（十二）工人最低年歲（十三）當地最低生活費（十四）當地職工就業介紹之狀况（十五）有無工人團體及其組織章程（十六）有無罷工情形 
[函請將羽絨被褥列入互惠品類]  
　　總商會接長沙華新羽絨公司來函謂報載貴會爲中日互惠關稅協定一事徵集各處對日銷行貨品以資參證捧誦之餘無任欽佩敝公司所出羽絨及製成被褥等品其絨係由衡陽丁君鵬翥所發明之機器提製其被褥除仿造洋貨外如三層被之類亦丁君自創新法均比洋貨爲佳零售日人佔每年總額十分之三現丁君因湘省原料太少又係出口不能由外省運來正擬招人在各省辦理此項工程將來必甚發達對日貿易必日漸增加倘貴會對於關稅委員會有所建議務請將羽絨及羽絨製成被褥等項列入爲荷 
[籌備費城賽會昨訊徐蘭墅昨日抵滬]  
　　實業廳長徐蘭墅於昨日下午三時半到滬即驅車至駐滬賽品管理處時適商品陳列所坐辦李華堃在座因相與商量各項辦法决先柬邀出品界開會並將孫會長委定審查公文按址分送（名單已見前報）擬即擇期與審查員作一度之會議兹將關於賽會事項錄次 
　　開會之通告兹擇於月之八日（星期四）下午三時爲赴美費城賽會出品討論進行事宜敬備茶點恭候蒞臨虞洽卿·方椒伯·徐蘭墅 
　　總商會敦促出品總商會昨致各廠家行號通告云美國費城博覽會迭經敝會分請廠家行號精選出品屆時赴賽現在駐滬出品管理處已告成立會期日近亟須出品籌備妥洽以便赴處審查裝箱轉運此次赴賽雖以公帑支絀中央僅任租地陳列競奬以及派駐委員旅費公費其餘包裝運輸等欵由商自理而管理處深悉商情已電部援照絲綢博覽會成案請撥關欵藉資補助成例在前想能俯允即使所請無成而處此商情劇烈之塲商人爲自己利益而奮鬥亦屬誼無返顧保商維持本不能奢望於今日泯棼之政局年來各商業出險入夷辛苦支撑何嘗藉政府些微之補助縱使赴賽不無耗費亦屬費在一時利在日後此其效用正與商業廣告支出相同上海爲我國第一商場商界諸君素具有世界智識爲中外所推崇必不計及錙銖致自逸推銷國貨之良機并自隳高瞻遠曯之聲譽用再通告敦促務請即日選齊出品備妥手續（如出品願書說明書標籖等）以免屆時有措手不及之虞至勝企盼至於運輸保險各費敝會正會同管理處與輪船公司磋商减費俾輕担負祈我商人速起圖之 
　　出品逕送管理處之訓令總南會昨接江南籌備美國費城展覽會出品會訓令云案查本會章程第三條規定本會於上海設收品所現將上海收品所·改爲駐滬賽品管理處並委江蘇寳　　　長徐繭墅爲該處處長所有出品逕送該處辦理除分行外合即令該會轉行各工商知照此令 
　　費城審會研究委員會成立本埠巿民　倡國貨會爲美國費城賽會事項另組委員會研究出品問題現該會昨日三時開會周霽光主席選出馮少山·陳翊庭·周霽光·陳良玉·陳才寳·曹慕管·袁履登·爲委員并議决委員如有不到者即以馬濟生·　漢亭·盧樂生·推補 
[江浙各帮漁商代表大會議]  
　　請當道劃定魚界反對漁稅微收局 
　　江浙漁商共有八帮近因抵制日人越界捕魚及淞滬特設漁稅事皆推代表來滬昨日小東門浙江漁商公會開會到者有湖帮代表忻成義·戴人恒黄龍帮代表楊阿春·賀愛善長塗帮代表鄔烈賡·馮祥巿沈家門代表戎順寳·汪阿貴鎭海代表朱輔臣·張昌年台州代表尤道林·張鶴年奉化代表王柏軒·鄔友富定海代表王梅生·翁阿大公會中亦派代表戴菊芳招待各帮於一點開會各代表因散處各島未得詳情公推戴菊芳爲主席報告此次漁業之外患内憂情形旋由各代表等相繼討論僉云去年江浙海荒雖屬海流變遷而日本漁輪每至我近海採捕以致海外生産日漸减少亦一原因此後須禀請當道劃定漁界以防外輪侵人至淞滬設立漁稅徵收局一事魚類爲民生必須之品非銷耗等物可比且淞滬原有稅所何容特設機關蓋我冰鮮一項旣須趕潮又須趕巿中途萬無可停留之理故向章由南關一次徵足且查此次廳令指明就原有稅則加以整頓又與冰鮮無關該委員何得籠罩一切一面除迅促漁商公會呈明當道外並議决知照各帮漁船始終堅持云 
[商帮公會反對日船越界捕魚電]  
　　上海商帮公會昨電孫傳芳云總司令鈞鑒日前得浙江魚商公會報告日船越界捕魚愈推愈廣魚民生計岌岌堪虞頃閱報載日來又有日本魚船在浦江南關捕魚四萬餘斤之事實深駭異查沿海航權在吾國範圍之内越界捕魚豈法所許年來吾國漁業一落千丈甚至平日所需大半仰給東鄰言之可慨應請特飭駐滬交涉員設法制止從速交涉爲禱云云 
[調查魚汛委員抵滬]  
　　江蘇財政廳委楊　同赴吳淞調查魚汛事宜兹悉楊委員奉委後業於昨晨由寗搭乘滬寗路局早車來滬矣 
[江庸前日來滬]  
　　前司法總長江庸於前日由南通來滬當分訪司法界張一鵬·董康·晤叙一切聞此來爲其公子結婚云 
[公廨規定民事訴訟聲請狀章程]  
　　公共公廨關廨長以民事訴訟案件每有臨時請求事項此種片面請求不無過甚其詞之處亟應加以取締故與陪審各邻同商定訂立民事訴訟聲請狀章程數條以示限制業於本月一號公佈施行兹爲照錄於下上海公共租界會審公廨民事訴訟聲請狀暫行章程聲請狀即一切對於各造之權利不加决定惟僅請求保持原狀以俟决定者此種請求包括請求交保或發給立即交保之傳單（即特别傳單）或對於訴訟進行請求堂諭指揮無論單方面出庭請求抑在法官辦公室内陳請均應具呈聲請人之正式聲請狀以爲證據之助此項聲狀應列明所關涉之訴訟或以英文用聲請人本人口氣陳訴務必詳載聲請人之住址職業又應分段編號如事屬可行每段並應述某事之一宗又應陳述聲請人所自知而能證明之事實（證人就其所信而陳述亦得接受惟其所以見信之理由非陳明不得收受）並應由聲請人當檢察員或所派之人員面前陳述署名即由檢察員或委派之員署名作證凡屬中國聲請人或非中國人而諳中國言文者則用華文聲請狀由聲請人簽署仍照常備具華文副本及英文譯本此外則用英文聲請狀由聲請人簽署仍照常備具英文副本及華文譯本凡遇聲請人不諳中英兩國言文者應由有經騐之譯員當證明聲請狀之人員面前向聲請人用聲請人之本國語言或用聲請人所諳之語言將英文聲請狀譯講解釋詢其有無錯誤即令本人認明更正並由證明之員附具證書證明解釋緣由凡照上言辦法具備之聲請狀與當庭陳述證言有同一效力並使具狀之聲請人負法律上僞證之懲罰此意應由聲請狀證明之員通告聲請人凡具備此種聲請狀不另取費凡訴訟中之一切請求請求人須以此種請求狀充分證明所根據之理由此外除公堂聽請求人或律師宣讀請求狀之後酌量以爲另須證據外則無需另提其他口頭證據又凡有單面聲請公堂給發諭單所有關涉人等應准向檢察員處要取聲請狀之副本及附屬文件各一份本章程經公共租界會審公廨會審官曁陪審官裁决於中華民國十五年四月一日公佈施行檢察員惠勒奉命公佈　 
[楊春綠對於省憲之意見]  
　　律師楊夏綠昨因江蘇省憲問題致函江蘇省憲會議組織法籌備員聲述意見面云本省省憲會議組織法草案自報章宣布兼句以來已見各團體之紛紛質難籌備員間之互相商榷竊謂凡此熱心大法者之意見固未可厚非但愚以爲仍是合本逐末之談尙不足與言大法也查前此出席籌備員大大會者均爲各法定團體之代表究其自身團體所賦與之權限均係籌備省自治法會議組織法之權限絶非籌備省憲會議組織法之權限函電俱在可以覆按乃大會中忽有以臨時動議變更全會之根本宗旨而主席竸貿然付表决到會者亦絶不加以考慮竟多數通遂將是日之省自治法會議組織法籌備大會一變而爲省憲會議組織法之籌備大會愚故深佩臨時動議者之手腕靈敏而亦深慨夫會議之滑稽眞莫過於此愚亦知用省自治法之名稱恐有承認憲法（民十二雙十節所公布）之嫌·故不能避省自治法之名稱而改用者憲字様但籌備省憲會議組織法者是否即爲省自治法會議組織法之籌備員換言之省自治法會議組織法之籌備員其權限是否能籌備省憲會議組織法愚鑒於本省大法之不能不立故關於會議提出根本之疑問須知法律本自成一問題而事實爲别一問題立法以超度事實爲第一要義否則爲不澈底若祇論事實而不兼顧法律爲國人十五年來立法之通病是亂國之種子談大法者所當引爲切戒者也愚聞是日大新到最珍貴最時髦手鐲耳圈數百種用最赤黄金鑲以無數閃光鑽石而成質地堅固式樣時髦兹以初次運到故特廉價發售並加贈品以期普及手鐲每只原價五元廉售二元耳圈每副原價四元廉售一元二角外埠函購各加寄費一角 
會之主席爲一年　　劭之長者於會議本非所習一故於臨時動議者之有無權限臨時動議案之是否成立皆所不問而突付表决雖屬大誤猶可曲恕奈何到會諸公中有議員有政論家有法律家竟亦毫無覺察而一任臨時動議者之戲弄此則凡屬蘇人皆不能爲諸公恕也愚非反對省憲者但以省自治法會議組織法之籌備員而竟籌備及於省憲會議組織法則期期以爲不可今幸組織法草案尙未正式通過爲糾正其謬誤起見故不嫌辭費爲諸公告也楊春綠四月四日 
[蘇省印花稅處復南商總會函]  
　　南巿商業總聯合會昨接江蘇全省印花稅處復函云逕復者接展大函具悉一是發票貼行印花稅票爲印花稅法第二條第一類所明白規定來函謂商店所出發票爲計數不繳者居其多數逢節結算此爲我國通行之習慣以一無關重要計數之發票使其担負重任未免太過等語查發貨票之性質爲貨物成交之憑證專指隨同貨物所開票據而言不論票内開明貨價或未開貨價凡貨價並未立時收清不涉及銀錢收據之範圍即應按照規定稅額貼印花一分所稱逢節結算顯屬此類自應依法貼用印花以重憑證礙難從緩辦理至所謂商民受兩次戰事影響元氣未復誠屬實情該檢查員對於各商號苟在法令範圍中稍有通融餘地自必以稅政商情兩者兼顧爲要旨可請毋庸過慮也相應函復貴會即希查照爲荷 
[函請添撥一分印花稅證]  
　　江蘇印花稅滬海道分處殷坐辦已詳准省處長高朔將上寳兩縣區域推銷稅證事且由上海縣商會於四月一日起承辦認銷在案曾經由會分知各業商代表勸導各該本業認購稅證以便實貼兹聞各業所領購之稅證花色中以一分之票爲最繁而現在奉頒之票一分者不敷分派故已由會函致殷坐辦轉詳省處長赶將一分票額添撥若干以資應銷 
[南北巿各商界聯合會議紀]  
　　討論電話加價···印花稅實貼···捲烟稅風潮上海南巿商業總聯合會昨日下午八時邀集南北巿各商界聯合會代表開重要會議到東北城·九畝地·西城·南城·北城·滬北五區·虬寳路·唐家灣·滬西·中城·滬南六路·東區等各商聯會代表五十餘人公推北城代表蕭效仁主席報告開會宗旨今日以電話加價事最關重要並當場宣佈上海電話局來函畢請衆報告各處用戶之意見次馮秋心報告電話局派人往各用戶催收電話費因用戶不願加價有將電機拆去之說於交通治安頗有關係將來發生意外誰負其責次侯三陽謂電話公司如果無讓步之餘地將電機拆去其裝費與押櫃則應交還次童理章謂關於此事已有陸文中君出任調解之說不知各方面能否表示贊成次樂樹滋·范更新·報告南北巿各用戶方面態度均甚堅决如當局毅然執行加價則各用戶甘願犧牲次陳寄塵主張表示贊成雙方和平調解張秉鑫附議主席將調解問題付表决全體贊成次馮秋心主張調解進行方法（一）請陸文中君到會表示調解意見（二）一面贊成調解一面仍預備對付方法（三）至於電話加减之費須有决定辦法（四）關於已收去之電費及已拆去之電機發還與復裝辦法公决定本星期五再行召集第二次代表大會並推舉童理璋先與陸文中接洽衆贊成次討論印花稅實貼與檢查期限議决由商總會函致南巿縣商會詢問辦法再行討論以免各商界誤會公推侯三陽起草次主席報告上海南北捲烟業聯合會來函爲捲烟特稅實貼烟商停巿至二個月請求援助案經童理璋說明烟商受特稅實貼種種困苦情形樂樹滋·陳志康·潘國柱·馬德年·等均主張由本會據情函請當局體察商艱仍照舊章認稅辦理全體贊成公决請侯三陽起草議畢散會 
[曹家渡各界反對船捐會議]  
　　曹家渡各界爲反對法華鄕公所舉辦船捐清道前曾聯名呈請土海縣公署請求撤銷不特未蒙照准反出示布告並函淞滬警察第四區警署妥爲保護該處全體巿民特於昨晚七時假救火會大樓開全體巿民代表大會討論對付辦法計到代表百餘人公推張雲泉爲主席當由主席報告開會宗旨略謂法華鄕公所假藉清道清潔事朦報官廳在本鎭設立船捐局抽收船捐縣署不察遽爾批准此事實現雖直接增加船戶負担而本鎭之各進口貨多一重稅關即間接影響於巿面吾人爲切身利害關係自不能不謀相當的對付方法故今日特召集此次巿民大會請諸君各抒高論次由吳寳書起謂查本鎭清潔路政五卅以前舉凡洒水車垃圾車統由英工部局代辦五卅以後始由曹家渡商界聯合會收回承辦欵由各業量予認繳母庸疊床加屋再煩該鄉公所之代謀請本會以全體名義致函該公所請其打消此議以順輿情云云次由程音起謂本席代表約翰大學全體同學出席本會敝校全體同學對於此次法華鄕公所圖自私自利在本鎭設卡抽收船捐對於本鎭各業表示非常痛苦之同情惟此事欲謀根本打銷共成議須吾人有堅决之意昌并須謀有相當之方法云云由全體議决（一）推舉代表赴縣請願撤銷此項船捐並致函法華鄕公所駁詰舉辦船捐之理由（二）本鎭全體商界一律懸掛反對法華鄕公所假借清道清潔名義舉辦船捐之旗號（三）如請願無效時本鎭商界一律罷巿以示堅决并經衆推舉封春孫爲代表赴縣請願至是已十時餘遂散會 
[請阻工部局圈購基地案注銷]  
　　字林報云前有蔡樹生因其坐落小沙渡附近基地一畝七分曾被工部局圈入一部份於馬背路路線之内當以該路近又變更一部份路線且工部局於一九二一年圈入後迄未照章於一年内將給價問題提交地産委員核議應喪失圈購該地權利等理由具控領事公堂要求諭阻工部局圈購經領事公堂於三月九日開審後刻已宣判查得工部局悉照洋涇浜章程辦理應將本案註銷着原告繳納堂費 
[工部局電氣處去年營業報告]  
　　上海泰晤士報云工部局電氣處報告去年所售電度雖值减價之後加以發生大罷工比上年度少售百分之五而營業盈餘純得一四一九六八九兩比預算增加四零四四八九兩之多當即撥作工部局經常收入一二○○○○○兩查是年共售電氣二九四三四三九零六度而上年則爲三零七三零七四零一度至年終時共有用戶三八九三二家比上年增二四一三家接用電氣房屋四八三六三所比上年增四一五八所廠内所有電機可發電一二一○○○啓羅華脫此數連正在裝置之二萬啟羅透平機併計在内該機即塡補一九二三年底炸裂之發重機者也至本年度新預算預計純盈當有一八四六四五○兩云 
[丹麥飛行家之行程下星期抵滬]  
　　由丹麥直飛至東京之丹麥飛行家二人今已安抵仰光一名包德維一名漢司誠均陸軍軍官此行係照歐洲來東方航缐而飛約下星期可抵上海再由滬赴日本東京返丹之時仍照來時路線西歸來滬時已指定在虹橋航空場落下二人各駕一機係陸地式在丹麥製造裝有洛倫狄屈里克式引擎馬力四百匹係最新式爲防中途損壞另備引擎四具二具先運至仰光一具運至東京一具運至卡拉齊飛機名稱一曰丹麥R1一曰丹麥R2每機懸有丹麥航空紅白旗子二人係於上月十六日自丹麥啟程經倫伯·康司丹丁·阿洛布·（二十二日到）布葛達德·布司休·貝達·阿伯司·卡拉齊·阿葛拉·加爾加省·（三十一日到）以至仰光（本月三日到）包氏先到漢氏之機在距仰光二十八哩許不走祇可落下今自仰光來滬將取道盤谷·河内·廣州·及由滬出發赴日本則將經過北京大沽越海云按航空家作長途行直接飛來上海者以丹麥包漢二氏爲第六次云 
[巿公所訂期開行政委員會]  
　　上海巿公所現訂四月十日即隂曆二月二十八日下午二時開行政委員會昨特分致各委員公函云逕啓者本公所敎育衛生工程各行政委員會開會期曾經前次聯席會議公决改爲每季一次於議事會開會二十日前舉行惟本屆夏季議事會會期應交議十五年度預算所有本年度各項應辦事宜先行規定是以行政會開會亦須提早兹定四月十日即舊曆二月二十八日下午二時開行政委員會公同規畫如有經費關係即可列入預算爲特奉達即祈察照屆日蒞議云云 
[改良閘北自來水消息]  
　　閘北巿議會議長徐春榮復閘北公民胡一波函云（上略）公司自商辦接手以來榮又被推爲公司董事之一對於築造新廠董事會同人均協謀一致積極進行所有定鑄機器及三十六寸大水管已有一千數百支運申堆放路上祇因裝設水管路綫全國方由閘北巿公所擬定又有道署接收巿公所之舉再致停頓一俟路綫决定路圖發到該公司自可將工程投標開工總之閘北原有水廠實無改良餘地非新廠成立决無效果若新廠工程能早一日定工則閘北人民可以早一日免去痛苦在該公司日夕籌設不遺餘力亦惟以路綫關係是視也云云 
　　淞滬警察廳長嚴春陽定十五日派員前往閘北水電公司查勘督察切實整頓以利公衆衛生云 
[青年會演講巿政又改期]  
　　上海青年會原訂今晚（七日）八時請由孫哲生君演講巿政問題兹以孫君返粤而屆時又爲該會第二十六屆徵求會閉幕期因以不能舉行聞於月之十四日另請專家演講巿政云 
[警廳清查戶口經費有着]  
　　淞滬警察廳辦理清查戶口業已開始辦公預算經費約須六萬元特邀請士紳會議籌集辦法兹據警廳消息該項經費經地方士紳贊助於南北兩巿公所按期攤撥 
 
 

Page 14

 
 
1;第一萬九千零七十號;中華民國十五年 西曆一千九百二十六年四月七號
星期三 * *[警廳保護清丈局]  
　　淞滬警察聽訓令各局署云案准上海巿清丈分局公函内開本局辦理清丈事宜各區戶地按段丈量兹據城廂導綫組組長金志棠面稱執行瀾量事務時須用經緯儀安置路中依法瀏量查此項經緯儀價值甚鉅設有損壞修理維艱而路中往來車馬時有擁擠之虞因備紅旗作爲標幟通行爲時甚暫在解事者固能稍待惟恐有抗不服從之人强硬行過致將儀器損壞有妨丈務進行爲此奉函懇請貴廳長通令各警區飭知崗警一體隨時協助指揮以便執行職務等因准此除分行外合行令仰該局署所即便查照辦理此令廳長嚴春陽 
[國民黨二次大會第八日紀]  
　　昨日爲國民黨第二次代表大會之第八日上午十時開會謝持主席到會代表七十餘人討論宣言草案中之農民問題辨論甚久至十二時半始告一段落由主席宣告延會十一時許并有某影片公司在場攝取影片多幀下午繼續開會仍由謝持主席繼續討論農民問題浙江代表提議本問題極重要應先開談話會决定大體再開大會討論乃開談話會至四時續開大會决定農民問題首重移民運動使失業之農民得有耕地其次則由國家制定農民最小限度之獲得再進則規定農民在耕作上應有之空閒此外如借給長期低利與短期低利之借贷組織合作社整理耕地調整民食之産銷改良農村組織表决通過其次討論工人商人學生兵士問題均有修改最後主席宣告宣言大體已定仍交審查委員會作文字上之修改再付大會三讀通過遂鼓掌散會 
[交涉署照料方本仁抵滬之電復]  
　　前江西督辦方本仁於前日（三日）下午抵滬駐滬交涉公署因據九江關監督曁江寗交涉員來電託爲照料經派交際科長楊念祖王帮辦到碼頭照料嗣由探捕護送方氏往法租界某旅社駐節交署頃已電復潯寗各處知照矣 
[國民二軍人物之來去]  
　　李紀才連瑞琦 
　　國民軍第二軍師長李紀才前在魯境攻戰頗力此次失敗後已於日昨到滬寓居逆旅暫作勾留又鄧寳珊部之參謀長陜人連瑞琦亦於前日來滬寓三馬路惠中旅舍與各方略有接洽後即於昨日下午乘輪赴津 
[全浙公會力謀擴充褚慧僧今晚宴客]  
　　浙省旅滬人士極衆各屬雖均有同鄕會但迄無統一之組織前次爲時局問題曾組一同鄕會聯合會便但亦未能普遍各屬現悉向在上海之全浙公會擬力加擴充改良宗旨以謀全浙旅滬人士之聯合及福利爲宗旨并不限於政治一部該會幹事長褚慧僧於前日來滬與旅滬要人接洽聞徵求方面已大有成效連日加入者極多因定今日不午四時開徵求幹事會討論結束一面即於晚間設宴由褚慧僧及魏伯楨·殷鑄夫·出面邀虞洽卿·鄔志豪·王曉籟·沈田莘·等到會共商進行 
[危知事今日接任視事]  
　　新任上海縣知事危道豐昨日下午四時三十二分由嘉興乘杭來七號中快車來滬定於今日上午十一時接任並先派課員課長等七八人及行李三十餘件於昨日上午七時三十五分由嘉興乘坐滬杭路之一號禾滬區間車來滬在南站下車前往上海縣公署與各課接洽一切 
　　前任張知事之移交文件均已造齊預備交替昨已諭飭收發處將收到之上下行文新案一併留置以備彙交新任批閱昨晚闔署科員等備筵爲張知事公餞以表去思 
[公共租界地皮房屋之價值]  
　　據最近統計上海公共租界内之地皮估價約值銀三萬萬一千零九十七萬三千九百四十三兩又界内房屋則值三千五百萬兩左右計西人所有之屋值一千四百零九萬三千二百六十六兩華人所有之屋值二千一百八十六萬八千三百五十四兩（大華通信社） 
[日本電氣博覽會消息]  
　　日本大阪將開電氣博覽會已誌前報兹悉中國工程學會會員南通永豐紡織公司工程師黄錫蕃决行前往觀覽凡該會會員擬同行者可與紀錄書記徐名材（徐家匯南洋大學内）接洽 
[油廠公會捐助平糶局五百元]  
　　上海油廠公會致函總商會認繳捐欵謂兩奉台函以辦米平糶囑爲捐助等情具見維持民食欽敬無已惟敝同業家數稀少深愧力棉兹集大洋五百元勉爲杯水之助附呈銀票一紙希察收給據爲荷 
[查詢兩麵粉廠之函復]  
　　總商會接青島商事公斷處來函請查上海有無福新·茂新·麵粉廠綠兵船牌麵粉是否爲該廠所製在罷工期間該廠有無停工情事昨日該會業已答復如下（一）查福新廠設在上海茂新廠設在無錫（二）綠兵船牌麵粉係無錫茂新志出（三）上年　工期間廠内並未停工 
[鄂捲烟捐局與外商局部訂約公文]  
　　（續昨）（二）鄂兩長批准包辦捲烟吸戶特捐之合同湖北財政廳今將湖北全省捲烟吸戶特捐委任與包辦人朱憲武承領包辦除呈請督辦省長核准備案外所有雙方會訂合同條例如左計開（一）包辦人今願向湖北財政廳包辦湖北全省捲烟吸戶特捐自包辦開始之日起以一年爲期如期滿不虧比額財政廳　再招商承包時包辦人有優先承包之權（二）捲烟特捐經微捐率爲值百抽十不得任意增减並應一律粘貼印花（三）全年包額銀四十六萬元分十二個月平均攤解每月實解銀三萬八千元後兩月實解銀四萬元均係十足歸解（四）包辦人每月實解捐欵照陽曆扣算上月之欵須於下月十五日以前解清不得短少拖欠（五）合同核准後包辦人應具殷實商家爲保人共同簽字負責擔保並由包辦繳納保證金十萬元取具財政廳掣給庫收爲憑此項保證金在包期最後之四個月内分期扣抵解欵至包辦期滿如有餘存應即照數發還（六）捲烟特捐印花由財政廳製發包辦人具領時應繳印花工本舊製厚紙每百張繳工本洋六角六分新製薄紙每百張繳洋一角六分均於具領印花時隨同解廳核　不得與認繳捐欵稍涉　混及任意帶欠（七）包辦人對於經微特捐所　印花應隨時向財廳請領包辦人不得私自製發如違應照呈准　頒特捐章程第十二條規定以僞造有價證劵按律辦理所領印花如不遵章發售貼用亦應按照本章程各條規定論罰（八）包辦人所需一切經費均歸自理其包辦期内微收事宜慨由包辦人主持財廳不加干涉但不得違章浮收（九）包辦期内如遇有特别事故發生或收數微薄時應由包辦人自認損失分月如數掃解不得任意請求核减（十）包辦人經辦捐務應准設置湖北全省捲烟吸戶特捐處由包辦人推舉處長一人呈由財廳委任其各區局長應由處長呈請財廳加委所有總處分局關防鈐記均由財廳頒發以昭信守遇有抗不納捐及包辦人所屬經微員司查獲烟商吸戶偷漏捐欵准由該處長照章處理如有必須財廳維持時財廳應負維持之責倘因而發生重大損失准該處長呈請財廳隨時派員查明另予核辦至所屬各區局長如有捲欵潛逃及虧欠情事仍歸包辦人完全負責不得涉及認繳捐欵（十一）包辦人處罚烟商吸戶偷漏捐欵應查照財政廳呈准暫行罰則辦理所處罰金應由包辦人預製罰金三聯罩送廳鈐印發交並預向廳具領罰金印花核實粘貼罰單繳覈騎　分裁備查所得罰欵應提三成解廳由包辦人按月核明造册連同應解罰欵及罰單繳覈聯一并彙解財廳核收不得涉及認繳捐欵（十二）財廳爲考查捐欵起見由廳委派稽查員一員常川赴包辦人總處詳查具報包辦人對於稽核員執行職務不得拒絶稽核員除查考收數外亦不得干預他項事務（十三）本合同自包辦人與財廳簽字後十日起發生效力無論包辦人所屬各區局已否開徵包辦人不得藉口延展如有中途違約情事財廳可没收其保證金包辦人亦得請求相當之賠償（十四）此合同應繕寫同式二份一份存財廳備案一份給與包辦人收執爲據湖北財政廳廳長包辦人朱憲武保證人大豐號經理翁紀唐中華民國十五年元月十五日 
　　（三）湖北財政廳之訓令湖北財政廳訓令第五一號令湖北全省捲烟吸戶特捐總處處長案奉督辦湖北軍務善後事宜公署第四五四九號指令據本廳呈爲捲烟吸戶特捐已改由朱憲武承包祈鑒核備案由奉令開呈及合同均悉廳予備案仍候省署核示祗遵仰即知照此令復奉省長公署第二八九號指令案同前由奉令開呈及附件均悉准予備案此令各等因奉此合行令仰該處處長知照此令中華民國十五年二月十日 
[捲烟特稅風潮昨訊]  
　　本埠華界捲烟業以上寳區特稅局堅持實貼毫無讓步迭經各方面調解均無圓滿結果上海南北捲烟聯合會因决定應付計劃（一）聯絡華租界各同業一致團結如遇發生事故互相協助（二）調查南北巿及租界確實同業之數目（三）聯結各烟公司以經濟上之援助（四）對於會中辦事職員俟調查手續畢即舉行選舉（五）此次反對實貼同業須先到會簽名表示决心昨日有大昌生·聚泰·葉福興·南永泰·裕太·協和豐·萃昌泰·如大·德大昌·德大興·德大豐·勤餘·協和祥·裕生·等五百餘家至公會簽名云 
[菜館同業昨日集議加價]  
　　上海菜館同業公會因近來米菜飛漲擬加價救濟於昨日下午二時假座麥家圈一號開各帮同業代表會議討論加價方法同業方面因事前未有接洽故祇到十餘人僉以加價問題關係全體營業决定先推總幹事閻紹周分向各帮接洽再行討論辦法 
[丹運菸酒稅暫緩招商投標]  
　　總商會昨接江蘇全省菸酒事務局公函云逕啟者案照敝局所屬之丹運菸酒稅捐局援照靖界成案改爲招商投標認包原定本年二月二十日爲投標之期嗣因適值隂曆年關無人購領標紙展期一月改於本年三月二十日投標節經佈告通行在案現在展期又經屆滿仍無人來局購領標纸推厥原因當爲前此靖界投標展期曾將標價减少而丹運展期標價並未低落尙存觀望之心且以該局所屬之寳堰分卡去秋由孫前局長任内先已另行包出全局稅收受兹影響因之裹足不前兹擬將投標原案暫行停止一面責成該局長按照標額切實稽徵俟本年七月底寳堰認包期滿併入該局再定投標辦法除呈報並佈告通行外用將佈告函送貴會請煩查照發貼並希轉告商業人等一體知悉爲荷 
[永盛薄荷公司呈准註册]  
　　本埠商人方液仙·虞丕顯·高培良·劉有道·戴仁賚·等爲提倡國貨抵制外貨起見於上年十二月間創辦上海永盛薄荷股份有限公司在提籃橋克利克路設立工廠製造薄荷及化學藥品并在江蘇太倉縣及江西吉安縣設立分工廠曾委託愛多亞路五十號俞希稷會計師辦理關於公司設立註册事宜並代擬各項文件送呈上海縣公署核轉給照藉資保護業已由縣公署批示呈件均悉察閱所呈文件大致尙合候據情分别轉呈核辦 
[疏浚盤龍江第二次籌備會紀]  
　　滬西諸翟鎭紳商前日假諸翟鎭西巿文昌宫開第二次河工籌備會正式成立會到三邑紳商學界七十餘人下午一時振鈴開會公推沈立人君主席宣布開會宗旨繼由侯縉人報告籌備經過丁重宣發表今後進行方針經衆討論之下均主張積極進行惟須先解决經濟問題公議本鎭素以布·米·花·出産爲大宗按照曩例浚河布米雜捐不妨恢復至工竣爲止衆贊同惟河工急待進行捐欵緩不濟急公議再行設法當場推丁重宣君起草訂定簡章逐一通過至五時散會 
　　附錄建議及議决案如下一件定是日爲籌備會之正式成立大會議决呈報三縣縣署備案一件建議籌欵方法議决訂定布·米·茶·小猪·肉·花·鮮貨·油·羊·米廠·店舖·居戶·等各抽工程費若干訂定簡章待邀縣署核准後施行一件臨時會長侯靜瀾報告調查全河丈數自西巿稍鳥棚西諸家墳園起至莊家涇出口共官尺一千二百十八丈議决至實施工程時重行查勘以明土方實數一件本會簡章如有不符　應何時修正議决待下屆常會時再行修正一件是日籌備會正式成立應即還定正式會長·副會長·幹事員以昭鄭重此案因天色已晚不及舉行公决舉行通信選舉法定今日揭曉再行呈報縣署備案 
[泗涇紳商催濬蒲滙塘]  
　　滬西蒲匯塘河自清季宣統年間開浚以來已歷十八載致淤如溝洫嗣由七寳紳商李炎馥李友賢等於民十二年間禀請省道批准令飭上海松江青浦三縣會同疏浚後以蒲淞巿經費難籌無力開浚致延擱至今近聞泗涇紳商李文來·張品純·吳雪齋·等以蒲淞巿居該塘之上游理宜先行籌浚昨特公函該巿總董顧潤桂詳述淤塞之害請求從速開浚以利農商又聞七寳紳商亦屢次催浚似該塘疏浚問題萬不容緩矣 
[路員明日舉行植樹典禮]  
　　明日（八日）爲第一屆國會成立紀念各機關均須放假停止辦公滬寗杭兩路局自沈成栻局長以次各科長·曁寗杭華總管袁紹昌楊先芬均將於是日前往徐家匯舉行植樹典禮車務處特備專車一列計掛花車餐車頭等車共六輛准於上午十時十分由北站出發預計十時三十分可抵徐家匯植樹後尙有聚餐午後仍乘原車返滬 
[兵工廠工作忙碌]  
　　高昌廟兵工廠及龍華子彈廠自開工以來陸續招僱工人約有一千五六百名除一部份修理舊砲舊槍及龍華子彈廠趕造子彈外其餘各工人亦在工作趕造白郎林手槍及手提機關槍步槍並造一百二十磅之新式砲彈等該廠内各工人均甚忙碌惟每日各工人出廠時由守衛兵士檢查甚嚴 
[東沙島電台音樂學生停派]  
　　閘北慈善團惠兒院前接某方面來函囑派音樂學生至東沙島預備傳遞音樂以示娱樂並練習無線電函中備詳種種利益已誌本報該團正在派員接洽間現聞因從中有特殊之困難已取銷斯議不復選派矣 
[上海殘廢院報告歷年經過]  
　　上海殘廢院昨將歷年辦理經過情形報告各界摘錄如下敝院自民國八年五月間創辦迄今已越七載設原址於尙文門内舊一粟菴内劃東側廳房屋三進是年開始辦公收養苦無依靠之殘疾惟因地址係屬權宜性質而殘廢之人觸目皆是不能漠視其流離失所無地棲身初由王君一亭·姚君慕蓮·等創辦是院粗具規模分科辦理前去兩年淞滬戰起地方貧苦遇災及兵士受敵以成殘廢者更屬不少愈收愈多致原有房屋狹窄不敷安挿嗣由陳文奎諸先生等發起商同各善長紳商贊成在地方廳前街建築房屋所幸衆擎易舉得慶觀成始於十四年九月間將原有殘疾人儘數遷進分别安挿計至本年終止共收殘疾人二百二十五人之多每年平均計算每人需飯食棉單夾衣帽鞋襪醫藥費用六十餘元之譜惟遇在院病故又核計三十九名均由本院備棺衣殮妥洽每名需費二十餘元且係關善團棺木祇收半價並由慈善團標簽妥爲埋葬俾有家族者得以認領其路途較遠者由本院酌貼遷費現因開支浩繁經濟困難全賴諸大善長源源樂助集腋成裘敝院辦事員當力求撙節未得絲毫虚糜遇事公開尙可支持庶謀一勞永逸則各殘疾人感受諸大善士之賜造福無涯云云 
[民生債劵决不發行游民發交敎養院]  
　　民生工廠擬發行之民生奬劵迭因各界反對致被吊銷執照該廠復以所收游民嗷嗷待哺無以爲繼擬圖復活卒以反對堅持迄無效果兹聞前日由耆紳李平書柬邀雙方講一適當辦法商量結果民生奬券决不發行所留游民發交閘北游民敎養院該院擬再請租界當局以後如有游民逕送該院收留敎養 
[寗波遊乞敎養所之急進]  
　　定夏正二月二十六日開徵募大會 
　　寗波旅滬同鄕朱葆三·虞洽卿·傳筱庵·李徵五·方椒伯·袁履登·樓恂如·秦潤卿·盛筱珊·陳子壎·劉聘三·李壽山·袁慶雲·孫梅堂·董杏生·鄔志豪·何紹裕·何紹庭·徐其相王才運等於甲子年發起組織寗波七邑游民乞丐敎養所積極籌備至去年夏間稍稍就緒舉行徵募大會不料事甫數日突受時局影響遂形停滯近來游民乞丐日益衆多又復盜匪充斥地方不靖甬人亟盼該所早日成立虞君等亦以此事關係鄕邦之治安者極鉅非力促其成不可爰定夏曆二月二十六日下午六時在寗波旅滬同鄕會重開徵募大會昨已函致各隊長並柬邀熱心同鄕蒞會矣又聞該所各隊長已認募者計四萬餘元認而已繳者一萬零九百餘元分存勸工通商兩銀行及敦餘·恒隆·賡裕等莊 
[紅會辦理豫戰善後]  
　　本埠紅十字會總辦事處接到河南靈寳分會三電（一）二軍潰退鎭嵩軍秩序頗亂懇乞轉電該軍司令曁靈寳　長轉飭部下妥爲保護爲荷靈寳分會宥印（二）靈寳戰事於二十一號結束分會己派員赴關線掩埋遺屍特電奉聞靈寳分會養印（三）靈境不靖　殍載道分會擬設法平　已派員赴晉採辦米糧　總會專電山西督軍轉飭平高等縣照常開糶暫免釐稅以恤民艱而拯災黎　色　　無　靈寳分會梗印該會接電後因戰後救濟刻不容緩當即發出兩電（一）山西督辦　大鑒據河南靈寳分會來電以靈境不靖饑殍載　分會派員赴晉採辦米糧運回平糶請爲電運轉飭關卡免稅放行等情相應電請務祈俯准飭屬免稅放行以資賑需　紉公誼中國紅十字會總辦事微（二）靈寳鎭嵩軍司令縣知事均鑒據靈寳分會來電以該處戰事現雖結束分會出隊救護掩埋未了請爲分電妥爲保護至紉公誼（下略） 
[律師公會催繳會費]  
　　上海律師公會定於本月二十五日（星期日）下午二時假西門外林蔭路江蘇省敎育會開春季定期會業由文牘科印發通告請各會員屆時蒞會與議惟該會各會員所繳會費每人每月應繳大洋二元如欠繳會費滿四個月者照法部頒定章程可由公會呈報高地兩廳退出公會嗣因開會期將屆故由該會通知欠繳會費之各會員請於開會前將欠費繳會云 
[理敎會年會紀]  
　　上海理敎聯合會昨在菜馨樓素菜館開年聚餐會到者除該會會員二百餘人並有蔡鼎成律師主席爲該會會長張一塵首由主席報告聚餐要點（一）本會成立以來會員民達至二千人以上其發展力能有如斯之大者全賴各會員之能盡力從事此應聚餐以示慶賀者一（二）蔡鼎成君爲海上著名律師今得聘爲木會法律顧問將來有益本會定非淺鮮同人等應借此聚餐表示歡迎次董事徐畏三等相繼發言均謂本會旣得會長之領導及同人等之互相努力今後復得蔡律師作法律上之保障將來發達可爲預祝末由蔡鼎成演說略謂鄙人承蒙諸君不棄以貴會法律顧問一席相委敢不努力盡法律上之能事爲貴會保障惟諸君能知烟酒戒除不僅可以維持風化提倡節儉有益於國計民生且足以健强體格保全血統爲子孫生育上之保障而發起貴會其事業其功德豈特爲法律上所許可國人所應先助即任何官廳亦當加以保護云云午後三時盡歡而散 
[警廳昨發三月份警餉]  
　　淞滬警察廳嚴廳長前派黄奎元赴省催領三月份警餉業由財廳劃撥到滬即於昨日上午十時召集各區署長具據收領槪發全餉共發四萬餘元各署長領餉後准於今日轉給各警士云（遠東通信社） 
[協商軍隊通過租界之報告]  
　　淞滬警察廳昨致戒嚴司令部函云案查日前北京發生風潮本埠工學兩界開會追悼敝廳以其人數衆多自不得不調動軍隊以資彈壓而維治安惟南巿閘北兩區中隔租界若欲軍警通過必須先期知照捕房輾轉費時諸多窒礙經敝廳函致英工部局裴總巡籌商特别通融辦法在案兹接裴總巡函稱接准來函敬悉一切嗣後凡遇緊要事故危及租界治安而須酌派軍警通過時應請貴廳長每次將軍隊人數及入租界路由告知敝總巡當即由電話照准但今晨之軍隊通過事時間怱促未得領袖領事允許致未照准甚爲抱歉惟敝總巡無論何時極願與貴廳長合作也等因前來除租界當局已派員接洽照辦外相應肅函奉達希請察照轉行各軍隊查照爲荷 
[聯軍設駐滬海陸軍警調查處]  
　　聯軍總司令孫傳芳以滬埠華洋雜處軍紀風紀有關觀瞻將設立駐滬海陸軍警調查處委戴紹曾爲調查長顧授爲副調查長該調查長業於前日來滬在閘北設調查處并設分處於南巿吳淞云 
[閘北保衛捐收據改式三聯改爲四聯]  
　　閘北保衛關團費收據向係遵照修正江蘇地方保衛團條例第五章第五十七條之規定製成一票三聯收據加蓋縣印一聯交捐戶收執一聯存團備查一聯繳縣審覈惟因該團所定捐率係由房東房客各半征收故所定收據房東與房客分列兩票各備存根但一戶分列兩戶旣費手續又難稽考今爲節省經費及手續起見惟有改用一票四聯將捐戶收執之一聯分爲二聯一交房束收執一交房客收執俾房東房客合爲一票以便查考并於繳覈一聯上分列房東房客捐數倘祗收房東或房客一戶者即將未收之一聯留存并將繳覈與存團聯内分别記明已收未收字樣以期减省手續刻已將擬改三聯收據連根四聯造送樣式二份分呈上寳兩縣備案矣 
[尙有本埠新聞轉入後頁]  
 
 

Page 15

 
 
1;第一萬九千零七十號;中華民國十五年 西曆一千九百二十六年四月七號
星期三 * *本埠新聞二 
[工部局秘書愛德華氏之略歷]  
　　中國新聞社云現爲上海工部局代理總辦之愛德華氏對於此項要職極爲適宜愛氏係一律師在倫敦執行業務計有十年上海中外人之事務日益繁盛愛氏此後與華人接觸當能一本司法態度造福中外社會也愛氏在歐戰時曾經英國財政部任爲全國儲蓄委員會主任在英格蘭及愛爾蘭服務頗著勞績愛氏爲倫敦巿自由人於一九二三年七月三十一日來滬在工部局任助理秘書一九二四年升任助理秘書主任一九二五年二月一日升任副秘書本年本月一日因秘書魯和辭職被委爲代理秘書愛氏在本埠社交及俱樂部中頗爲知名因渠善於拔河及網球等游戲也渠曾獲得法國網球云 
[華商爲布魯斯密司餞行]  
　　前工部局總董斯密司行將回國昨晚華商潘澄波君假聯華總會爲斯密司餞行賓客一堂談笑甚歡兹錄潘君致詞如下潘君云布魯斯密司君總理怡和洋行有年措施悉當接人尤和藹可親與華商感情極爲融洽兩任工部局總董凡遇地方要務君必仁與議當機立斷片言鼎重而於華洋交涉事宜尤秉公持正不分畛域故聲譽遠播中外紳商咸景慕之鄙人與斯密司君共事多年故知之最稔方其經營怡和各紗廠擘畫周詳成效卓著今日怡和各紗廠之發達資本雄厚廠業盛興率皆斯密司君之力也兹以倦或勤辭職遄回祖國總理一席由俾士君接充按俾士君辦事明敏識見超卓無異於斯密司君愚料俾君接任後亦必嫓美前人使行業蒸蒸日上也今值斯密司君歸期已近特假此地恭爲餞行辱承在座諸公連袂偕來歡叙一堂何幸如之但人生有聚必有散今日樽前共飮而離别即在目前回憶鄙人與斯密司君平昔相與之深情誼之厚一旦重洋遠隔相見時難能不依依而惜别哉諸公與斯密司君相交有素今聞其回國諒必黯然神傷惟願斯密司君歸國後身體康强永享假齡則再來當自有日此鄙人所馨香禱祝者也謹獻巨觥以爲斯密司君壽 
[財廳調查貨物價格擬增加稅率]  
　　江蘇財政廳李錫純廳長以蘇省貨物稅向章值百抽二此項辦法規定已久近來百物昻貴而所行稅率仍照前此之規定數目竟有值價百文而未抽到一文者亟應酌量增加業經分令各局所將最近貨物價格調查明白擬定適當稅率以便實行照徵 
[請求嚴緝海盜之水警廳復電]  
　　總商會請求嚴緝刦掠小沙地方沈慶泰等六船海盜已接省批業誌昨報該會昨又接江蘇水上警察廳復電如下上海總商會鑒艶電誦悉已令飭第四區先將被擄船員設法營救出險一面嚴緝是案贓盜務獲究辦矣特先電復江蘇水上警察廳叩 
[軍法處將遷龍華]  
　　淞滬戒嚴司令部軍法處處長陳光熺原有處址（即蓬萊路縣署）無廣大之監獄一遇盜犯多時監禁非常困難爰擬將該處遷至龍華護軍使署舊址以免窒碍已於前日親往該處察看一待接洽就緒即行遷入 
[公團代表爲滬東棚戶請求緩遷]  
　　滬東楊樹浦平凉路一帶草棚計有三千餘家公共工部局以其有碍衛生限於四月一日一律遷讓該居民等旋即請求上海各公團設法展緩該公團代表王勛高昨特至交涉公署晤該署第一科王科長據云當局對於此事頗爲注意交署方面已函咨工部局磋商相當辦法該代表又至道尹公署聞道署亦允爲設法并囑該代表於十一日來署候批 
　　字林報云本埠日前謡傳捕房在楊樹浦區有焚毁草棚數百間致灼斃數人等情事鼓吹家更推波助瀾附會其辭兹據捕房發表該處尙有草棚百餘間業經通知遷移迄今猶未拆除捕房對於遷移草棚常先予充分警告然若輩竟有在捕房代爲拆卸之後復於二十四小時内重行建造者此種情事不止一次因此捕房於拆卸後即行焚去然縱火於棚屋卸下之後此猶去年十一月十二月間事蓋捕房以爲此類草棚不僅爲火警疫癘醖釀之地且爲盜匪窩居之所故有限令遷去之必要也至所稱某次焚斃患天痘小兒之說絶無其事僅某次巡捕至一棚戶發見患痘小兒於是其周圍五百碼内之草棚悉聽暫時存在未予拆除若所傳苟屬實事則鼓吹家將乘機以孩屍游行矣且目下該草棚猶存在未拆云 
[上海銀行游杭專車經過詳情]  
　　本埠四川路上海銀行旅行部本月一日仍按去年前例開駛游杭專車先期向路局接洽妥當開駛二次後因杭州旅館擁擠過甚不能有充分之供給故游客多猶豫不前又因車輛方面亦有困難情形故最後改爲一次於四月一日赴杭四月五日返申一切情形業已分誌本報兹據該部車務主任莊鑄九君談此次專車來往經過情形分誌於後 
　　（一）專車離滬形四月一日下午三點三十分車務處已飭知北站長王君將該專車排列就緒安置於北站二號月台時旅行部派出統班招待及高級職員十餘人在站佈置一切並商准大中華百合影片公司在月台攝取影片該項專車車身釘掛有彩色大幟多方甚是鮮明計掛車務處楊總管花車一輛車守三等車一輛頭二等混合車五輛頭等車一輛二等車一輛三等車兩輛計共十一輛用○字二號機頭拖載於下午五點五十五分開車游客於四時起絡繹登車大半携有女眷同行且莫不興高彩烈故同車士女大都攝人影片中計有頭等乘客一百人二等乘客二百八十九人三等二百人車座寛餘絶無擁擠之苦開車後游客多作葉子戲並有假留聲機歌舞者查票員照例檢查後即由該部招待等每人贈送湖上春光小册是日一枝香所派侍役及西餐均得游客滿意車行甚速時間亦非常準確到嘉興站車務華總管楊君親自携手電燈赴各車視察一切對於遊客之安全舒適更爲注意車抵長安該部杭州分部派職員及招待多人上車接洽一切並隨發傳單數百張報告抵杭時已邀地方軍警允許免予檢查并與永華汽車公司特約公共汽車送客抵杭部時準十時五分因該車係由機務處閘口副廠長陳福海君親自開車故異常準確車抵站係靠站最近之月臺出站甚爲便利 
　　（二）游客在杭情形二日上午天忽隂雨然游興并不因之少减多駕輕舟出游下午風大作舟游甚險故游客多早回旅館然隂雲四散入夜已明星燦爛矣三四五三日天朗氣清四日又爲星期五日又爲清明節故游客倍形擁擠酒樓飯店莫不利巿十倍湖邊花木適正透青嫩絲淺紅雜以菜花紅杏十分悅目洵足使一般游客流連忘返 
　　（三）專車返申情形四月五日下午六點半夜車開出後專車即列入車站一號月臺時天忽大雨游客均先到站候車旅行部全體招待員及杭行辦事員會同路局稽查等在站照料因有許多旅客已經改乘别種列車先期返申故祗掛三等車一輛頭二等混合車五輛頭等車一輛二等車一輛車守三等車一輛仍用○二號機頭拖載後因减去車輛故遲至七點二十五分開車計乘頭二三等專車游客二百五十三人夜快車客人有不能得坐位者計共三十人亦搭專車返申然坐位仍是寛暢游客在車都有倦容與赴杭時大不相同間有聚談者亦莫不談湖上風光車行仍極迅速十一時三十分抵北站由該行上海招待分别照料各游客登車返寓一切均甚滿意 
　　（四）上海銀行之表示此番專車可謂得有圓滿結果故上海銀行極感謝路局之協力辦理及杭州地方軍警由兩路警務總段長吳永魁君之介紹得有相當之諒解特表示十分感激云 
[公共公廨昨日引渡六盜]  
　　公共租界會審公廨昨日備文撥派中西包探用公事車押解盜犯沈啓明·夏惠雲·張永川·等三名又擄人勒贖犯李頌唐·王繼忠·周和尙·等三名共計六名至淞滬戒嚴司令部軍法處請爲收訊當奉陳處長諭飭將各犯一併釘鐐分别收押聽候提訊核辦 
[閘北探訪隊續獲祁巫氏命盜案匪]  
　　閘北保衛團探訪隊破獲大南門祁巫氏命盜案匪犯時永富·陶小喜子·等及原贓情形已載前報昨悉該隊續派隊員喬堯山·盛長貴·曹漢卿·蘇升·丁長順·戴如藻·等於前日在胡家木橋捕獲倪得仁（即小四子）一名據供年二十八歲鹽城縣人搶刧祁巫氏家有我在内祁巫氏係徐四開槍擊斃徐四所用手槍是我借與他的我自用係六寸手槍搶得嵌寳戒三只當在錦成押店當洋二十餘元線戒一只當洋十元手表當洋五元金鐲金練當洋一百二十元當時分派是有手槍者雙份得洋十二元無手槍者得洋六元我即得洋十二元我在前三年因搶土案在租界公堂判禁三年於去年十一月釋出云云該隊長顧竹軒據供後仍飭各隊員密緝正兇及餘盜云 
[法租界墳山路口之刦案]  
　　法租界愛多亞路墳山路口協順菸紙店於昨晨一時三十分突來口操北音之盜匪三名一盜在門外把風二盜闖人店堂袖出手槍嚇禁聲揚被刦大洋三十元小洋三百角轎飯票四百張（每張二百文）該盜得贓後囑令店夥人等不許聲張事後經由捕房查悉特派中西包探往查詢明盜匪面貌口音並着失主開單報告捕房以憑查緝贓盜務獲解辦 
[盜匪路刦彈傷小孩]  
　　前晚七時半有沈某抱三歲男孩間立塘山路近公平路突被盜匪二名將該孩頸間值洋十五元之金鎖片捋下刦取而逃逃即向其追趕被盜開放二槍一彈穿入小孩之左腿内盜隨轉入公平路逸去受傷小孩已送廣仁醫院醫治沈並將被刦情形報告匯山捕房 
[閘北刦案層出之請緝]  
　　胡家橋商聯會昨爲閘北一帶刦案層出特函警署及保衛團云逕啟者據敝會會員莊寳和銀樓·慶和銀樓·同義米號·再興押典·裕豐衣莊·胡正大柴店·新順興烟紙號·乾元湧醬園·正興隆烟紙號·永裕烟紙號·等十家聯名報稱該商號等自隂歷正月二十八日起至二月初九日先後共遭盜竊索詐案件多起損失甚鉅商民不能安枕請轉函請予嚴緝追贓重懲以儆匪風而寒賊膽等情准此查胡家橋一帶以地勢而論素稱世外桃源歷來盜賊索詐等事向不多兄近兩年來時風不靖狐竊狗偷大有所聞然尙未至明目張膽公然刦掠兹於十日期間八家被刦可謂目中無人愍不畏法之至懇請署團嚴加緝獲立予重懲至紉公誼 
[英警務公堂昨訊印人槍傷同種案]  
　　文匯報云本月一日清晨江西路中守門印捕沙姆辛開槍仇殺案今（六日）晨復由英警務公堂開審訊取中西捕證辭後事主希拉辛供稱曾任守門巡捕刻已失業是日被告見伊即取手槍口稱當心將報宿昔之仇伊即遁逃被告追趕連放三槍未中渠回首見被告已近身旁急以手杖擊落其槍被告遂又發一彈中其有臂槍亦墮地先是上月一日有敎員及過職巡捕至渠家募捐渠不允因而起衅被告爲該敎員之戚報仇之語或即爲此而發云云問官遂諭辰期星期四續審 
[兩盜匪准先交警廳訊辦]  
　　北四川路八百零六號門牌王金元家於二月二十八號被盜糾黨持械搶去鈔票洋一百元業由哈爾濱捕房包探葛祖元協同一百四十八號西探於前日往閘北胡家木橋會同保衛團員拿獲盜匪江北人史榮富·陶仁化·兩名搜出手槍一支子彈六粒帶回捕房並查得周家嘴路三千二百四十二號門牌婦人馬金氏家於二月二十五號被搶金飾一案亦係史等所爲昨晨傳同事主將兩盜解送公共廨訊供承認持械夥刦不諱旋據警察廳派探到堂聲明該兩盜在内地亦犯有搶案請求引渡當由陸襄　核供與美何副領事磋商之下判决史·陶·兩名各押滿西牢五年（美領判各押十年）帶堂再核並逐出租界先交警廳來撲帶回訊究内地另案槍彈没收 
[怡和紗廠地道内無名男屍之檢騐]  
　　楊樹浦路怡和紗廠之地道内前日發現男屍一具經該廠工頭瞥見報告捕房派探將屍舁入騐屍所並查得該屍死已多日且並無屍屬昨午由捕房報請公共公廨陸襄讞會同美何副領事蒞所檢騐之下升座公位向證人略訊一過判曰騐得無名男屍據醫生報告業已身死數月查無屍屬着地保領屍棺殮暫厝招領此諭 
[寗國路火警傷人焚斃男女孩各一口]  
　　前日上午十一時二十分楊樹浦寗國路黑龍江路轉角之草屋三間忽告火警焚斃男女孩各一口該男孩生僅二十餘天女孩亦僅二月聞起火原因爲煮飯不愼爐内之火燃及草棚悉行焚燬二孩之屍已由捕房移送騐屍所矣 
[嘉定縣相騐碾斃俄人之呈報]  
　　日前（三十一號）午後六時二十分南翔車站外二十一圖陸家墳地方被第十九次滬常車碾斃俄難民一名當由車站巡查員報告嘉定縣請爲檢騐經嘉定縣知事錢寳和督同檢騐吏宣富林前往如法檢騐該屍在火車軌旁血肉狼籍身穿藏青呢西裝短衣褲足穿黄皮鞋屍旁遺有條呢破舊大衣一件洋鐵香烟盒一只銅元一枚年歲因頭部被車輪軋爛骨碎血汚致難辨認惟身長四尺二寸騐畢當經暫予棺殮封交該鄕警抬厝義塚標簽看管錢知事昨已據請呈請江蘇交涉公署請爲布告認　云 
[旅客暴斃之報騐]  
　　十二舖地甲曹文潤昨投地檢廳報稱民國路新北門西首新新旅社（即中華大旅社舊址）樓上三十一號房間内有一寓客於昨晚不知如何忽然暴斃事爲二區一分署查悉以案關人命令飭來案報騐孫檢察長諭候派員往騐 
[昨日廣西路流氓激鬥]  
　　聯合通信社云昨日下午四時許有大羣流氓在廣西路汕頭路口西洋茶樓吃講茶據說爲女人事件講談至六時許忽然發生衝突頓時茶碗檯凳紛飛以致觀者塞途交通斷絶當由巡街巡捕見此情形因人勢衆多亦不敢登樓阻止即狂吹警笛但若輩仍不畏懼迨南京路老閘捕房聞訊即調集中西探捕多人武裝登樓若輩即紛紛竄逃下樓當有多人被拘内中有三四人因受傷不省人事由捕將受傷人等一併帶入捕房訊究肇事原由 
[閘北假鈔票案請求復審照准]  
　　總巡捕房特别機關前在閘北談家橋破獲私造假鈔票機關所拘各犯業經公共公廨判决各押五年期滿再核兹悉該案内馮榮安一名特延慕恩律師於昨晨投廨聲請復審經中西官磋商之下决定准予復訊 
[申送日人所遺手槍]  
　　日人河歲前日在南巿雇乘黄包車與車夫衝突由崗警查見一併帶入一區警察總署詰明前情旋見其懷帶手槍一支飭該日人暫待候趕備公文申解警廳司法科訊核不料該日人忽出外良久不至遂僅將所遺手槍申送警廳請嚴廳長核示辦理 
[行人被匪路刦]  
　　住居兆豐路三四八號之唐某於前晚七時三十五分行經周家嘴路近鄧脫路時突來匪徒一名向其索借洋二十元唐未允該盜隨將唐身穿緞子袍褂剝下搶取逃逸被刦衣服約值洋六十元唐當投匯山捕房報告 
[兩案盜匪均候展期七天訊]  
　　老閘捕房探目尤阿根·包探朱漢波·周桂生·等·前日投閘北四區總署聲請加派警探同往新民路老虎灶小茶館内拘獲盜匪江北人王殿元·王子宏·陳文生等三名帶回捕房押至昨晨解送公共公廨由關讞員會同美貝副領事質訊一過諭令押候查明展期七天再訊 
　　總巡捕房特别機關探長姚阿生·探目韋金福·梁寳森等前日與西探長壳羅香在虹口梧州路六百五十四號門牌屋内拘獲盜匪湯阿二·王小二子·王二生·等三名·帶回捕房昨解公共公廨中西官略一質訊諭令收押展期七天查明再訊 
[私帶軍火押半年]  
　　山東人劉允順前日行經虹口百老匯路被包探吳長愷與西探華羅在其身畔抄出盒子砲一桿子彈五百粒帶入捕房昨解公共公廨中西官質訊之下以劉不應私帶軍火判押西牢半年示儆槍彈没收 
[大西路無頭男孩屍身之相騐]  
　　本月一號午後七時許靜安寺捕房得報大西路旁有無頭男孩屍身一具當由捕頭派探前往調查之下在附近墳山地上檢得頭顱一顆證明死者約十二三歲遂將屍舁入虹口斐倫路騐屍所昨午報請公共公廨陸襄讞會同美何副領事蒞所檢騐一過判曰騐得無名幼孩據醫生報告業已身死多日究係因何致死未能明瞭着地保棺殮暫厝招領 
[汽車碾傷小孩甚重]  
　　前日傍晚有四八三二號汽車由司機人劉范立駕駛至楊樹浦公大紗廠前駕駛不愼將工人邱凱之五歲男孩小二子撞倒車從該孩頭面碾過致將該孩右邊面肉及眼耳一併碾去一時流血滿地不省人事邱聞耗趕來鳴警將劉拘獲押解五區四分所於昨將劉移解地檢廳收押候辦一面將孩送醫院醫治聞傷勢頗劇恐有生命之憂 
[指控幽閉胞妹]  
　　鹽城人蔡德厚住閘北恒德里小販爲業前日扭徐天助·徐趙氏·夫婦至四區控稱民之胞妹憑媒嫁徐爲媳因遭凌虐逃回家中由民送還徐家詎徐將民妹幽閉一室絶共飮食等情經劉署長質訊之下判被告還押候查 
[身藏手槍因有護照開釋]  
　　前充軍民之雲南人林桂清身藏實彈手槍在北海路被探拘獲存洋保出候訊已誌昨報昨晨公共公廨傳審被告將護照呈堂並聲明渠因不知租界章程應請原諒中西官遂判開釋槍彈暫存捕房候林離滬時准領去 
[米業加入自衛團之交署批示]  
　　江蘇特派交涉公署批商辦貨物水陸自衛圈委員會呈一件米業加入保衛推廣巡查地點由奉批已據情函　領袖總領事特行工部局知照矣仰即知照此批 
[婦人自縊身死]  
　　餘姚人童阿堂在閘北長安路元元絲廠爲出店去年娶馬姓繅絲女子爲妾向與大婦同居漢中路三日前遷居該絲廠後弄平屋内前日下午五時馬氏忽於臥室内自縊身死其二房東傅阿二聞馬氏自盡即闔家逃避出外僅留一老嫗在家看門四區二分所劉署員昨傳童阿堂訊問據供夫婦間曾經口角奉判暫押候十飭一圖地保瞿梅生報告檢察廳請騐再行核辦 
[巿公所取締渡船]  
　　南巿浦江一帶八長渡各渡船船夫輙違上海巿公所每客十文之定章私自增收二十文南碼頭周家渡各渡夫甚至每客勒收三十文且又多載渡客罔顧危險經巿公所現據某鄕董密報請爲整理李總董據報後已飭巿舶處承辦人查察事實以待辦理并着會同油江水巡隊按段傳諭各宜遵章收資並不得貪載渡客致涉危險如有故違惟有呈報該所吊銷船照並嚴行取締 
[購運私鹽之查獲]  
　　鹽梟陳阿二前日在浦東鹽場購得私鹽六十餘担裝載船隻運滬行經陳家行地方爲駐在緝私巡船查獲連船併解緝私第二營船貨充公陳則於昨日移送地檢廳奉檢察官訊供一過判令收押候辦 
[索錢不遂行兇犯之拘獲]  
　　浦東高家行王家宅鄕民王少金（前報誤作王紹金）向妻王吳氏索錢不遂持刄將該氏並姪王毛囡·王三三·姪女華王氏·砍傷逃逸由縣警察所將傷人解送地檢廳騐明候緝拿王究辦各情已紀前報兹悉玉少金自肇禍後即逃避來滬於前晚又忽潜至浦東觀察形勢致被同宅鄰居報告該管六分所派警將王拘獲奉飭申解縣警察總所經陸司法員訊供狡展當以法庭有案於昨判令移送地檢廳歸案訊辦 
[誘拐人妻拘留十天]  
　　泰縣人董祝三之妻董董氏日前被同鄕李寳金誘拐來滬匿居閘北由董追來尋獲扭控四區經劉署長判該氏給董具領李處拘留十天以儆　 
[滬閔長途汽車顚覆傷四人]  
　　昨日傍晚滬閔長途汽車顯覆損傷四人比即送至小東門崔直甫醫院醫治内輕傷一人經醫治後回家調養其餘二人傷在頭部不省人事一人斷左足勢甚重均留院治療 
[控吞没首飾價洋案展期再訊]  
　　新華影片公司導演員本地人程宫園因將唐哲坤託爲代售之各種首飾所得價洋六千元吞没不還經唐以刑事控由公共公廨出票發交總巡捕房派探王松泉與西探長亨脫前日在北海路三百三十四號屋内將程逮捕准其存洋六千元保出昨晨公廨傳審由兩造律師上堂略辯數語中西官諭被告仍交原保展期七天再訊 
[函請掩埋厝棺]  
　　上海粤商醫院致閘北慈團函云逕啟者敝院東便牆下厝有新棺未經掩埋邇來穢氣薰蒸一到天熱其臭尤甚殊與公衆衛生有礙素仰貴團慈善爲懷澤及枯骨敬懇派員查明予以掩埋以免暴露而重衛生毋任盼切 
[華德路破獲燕子窠]  
　　江北人王茂清因在華德路十四號門牌内私設燕子窠容留周金貴·陸正道·等在内吃食洋烟昨日西副捕頭查悉督同一百八十三號華捕往將王等三人拘獲連同烟具帶入捕房押候解究 
[拐賣人口數案併發]  
　　江北婦人朱吳氏於二月二十七號串黨誘拐閘北虬江路二十九號門牌萬徐氏家六歲男孩萬三毛一口携至租界圖賣被包探尙武查見拘入匯司捕房嗣復查得住居北四川路一千七百十八號半門牌之粤婦李祝氏所買五歲女孩鄭毛毛·六歲女孩阿鳳·及鴨綠路二十三號門牌徐吳氏所買六歲男孩兆富均係該拐匪拐賣昨晨連同買主與孩一併解送公共公廨請究李祝氏延戴繼恩律師請求交保候訊中西官判朱吳氏收押李祝氏等各交二百元保查明再訊 
[私給西牢監犯板烟之訊究]  
　　法租界盧家灣薛華立路西牢前雇紅帮裁縫盧庚新在内工作詎盧近竟私購板烟供給各押犯吃食事爲西捕查知抄出板烟等物禀明捕頭將盧管押昨解法公堂請究先由二十號西捕上堂證明前情詰之盧庚新供認購買板烟因民人見各押犯工作勤愼故購此烟給與各犯吸食以資奬勵不知犯法求請恩宥中西官判盧從寛押一個月緩刑以儆將來抄案之板烟消毁 
[三俄人酒醉滋擾] 　 
　　俄人賽而全夫·卜諾馬來夫·談你亞金·三人於前晚飮酒大　闖至法新租界俄人亞來克藏特洛夫·南山查而土·兩人家中滋擾當由原告報告捕房飭探將三被告拘入捕房昨解法公堂先由原告等投訴前情詰之被告供詞支吾中西官判三被告各押三天並各罚洋十元以儆 
[串竊羊腸之押儆]  
　　某腸廠主西人古利和前投法公堂控夥計步子云串同張阿九竊取價值數千元之羊腸銷售分肥化用求請提究等情後由捕房將步及車夫陸福兩人拘獲張阿九聞風逃逸　解經法公堂訊供屬實判令押候補緝張阿九到案併究在案昨又提訊捕頭稱被告張阿九逃逸踪無從提案聶讞員商之法副領事德君判以步監守自盜罪已成立着押西牢九個月陸押滿三禮拜以儆 
[男婦私姘偕逃之獲究]  
　　住居法租界楊根之妻丁氏前與葉芝根私姘於上年小除夕日偕同私逃現爲原告偵悉匿跡之處報告捕房飭探陳順寳前往將葉與丁氏一併拘獲帶入捕房昨解法公堂請究先由原告投訴前情詰之丁氏供實因丈夫無力養活故此出外與葉私姘、 
是實葉芝根供實由丁氏自願民人姘識不敢誘騙中西官判葉與丁氏各押西牢一個月以儆丁氏期滿交原告具領 
[公共公廨訊案彙錄]  
　　昨日公共公廨訊理民事訟案併誌於下（一）俞善貽延朱斯芾律師訴王鼎鉉欠洋案堂諭王鼎鉉具結出外有力時分期履行（一）善昶號延戴繼恩律師訴張隆順租屋糾葛案被各延露雪臣律師代辯堂諭着張隆順仍將原告前租房屋租與原告遷入營業堂費被告負擔（一）婦人黄英玉訴徐慰萱騙婚請求離異並追損失案被告延樊克令律師辯護堂諭展期星期四排訊（一）邱伯英訴新大號不還保證金案堂諭原告三天内交妥實舖保本案提前特别庭訊（一）萬盛米店訴歐鏡堂欠米洋案堂諭原告請求銷案應予照准（一）奚阿太訴葛二欠貨洋案堂諭註銷 
[誌謝]  
　　昨承中華書局惠贈小朋友第二零九英文週報第三五二各一册謝謝 
來函 
[朱紹文來函]  
　　敬啟者昨閱（五日）貴報本埠新聞欄捲烟實貼風潮一則内載總局董事朱德先曾經接洽結果實貼或可取消但認額須在一萬二千元之譜云云殊非事實查實貼憑證係證明納稅之功令全省皆然無可以取消之理總局責成各區分局辦理實貼不得包認均定有信條無自行破壞之理誠恐傳聞誤會用特肅函奉達請登來欄更正爲荷朱紹文德軒啓 
 
 

Page 16

 
 
1;第一萬九千零七十號;中華民國十五年 西曆一千九百二十六年四月七號
星期三 * *商業巿况 
[釐拆俱平]  
　　昨日星期二幣巿狀况皆頗平穩若厘價初雖較好半厘爲七錢一分六厘七毫五銀拆亦大起四分爲二錢六分午後則各見回平如厘價仍爲七錢一分六厘二毫五與上日無異拆價回至二錢三分較上日稍大一分即三月底期洋亦甚平穩計前巿之價略小一二五掛七錢二分零八七五後巿勿動與上日同爲七錢二分零七五小同行所做各價亦俱堅定僅銅元續縮去五百文改爲三百六十千文衣牌小四文計二千五百七十八文餘之江角六錢零五厘廣角五錢七分二厘半角坯二百零六文貼小五十二文均仍無異 
[標金猛漲三兩半]  
　　昨日星期二大條銀等價均尙無電報告惟美銀價較大一二五價六十五元三角七分五五月份標金開盤較小二錢爲三百十一兩三錢後尙平疲曾小至最低價爲三百十一兩惟後即趨堅及先令揭曉各價完全改貴銀行内價亦堅因之人心益佳金價遂變爲漲過於跌之象漸升至十二時已步漲爲三百十四兩惟因賣戶較盛故又回小四錢爲三百十三兩六錢收巿給赤開價三百三十九兩收價三百三十九兩二錢五登賬及補水均同爲三百十四兩午後巿况開出價爲三百十三兩四錢後亦依然堅穩且漸升至四兩以外至三時先令等掛價又改貴獨香匯勿動但各價雖續改貴而金價未見躍漲乃係各内價仍趨平平惟巿場人意尙堅定迨後各内價步見升漲遂致人心更佳標金乃見漲至最高價爲三百十五兩一錢較之最低計差有四兩一錢之漲跌其時已在四時十五分矣後因賣戶又多故曾又小去三錢然收巿仍復回升至三百十五兩收盤較上星期五已漲起三兩五錢之譜補水亦改爲三百十五兩全日巿兄如是堅穩皆因各内價之堅人心之穩所致以昨日巿情而論其勢則尙有續漲之望惟恐人意有變耳 
[外匯掛價堅緊無已]  
　　上午開出較緊三時又告改貴 
　　昨日外匯掛牌乃休假後之第一日報告上午九時半揭曉已完全較上星期四爲貴若先令縮一二五改掛二先令十一辨士半印匯小二五改爲一百九十八罷比法匯小十法郎價二千零五十五法郎美匯小二五改掛七十二元香匯大五錢改爲七十七兩七錢五東匯漲二五改掛六錢四分二五嗬匯小七五計一百七十八盾半新匯大二五改爲七十九兩二錢五然至下午三時續見改貴如先令改爲二先令十一辨士三七五又縮一二五印匯一百九十七羅比二五又小七五法匯二千零五十法郎續小五法郎美匯又小二五改掛七十一元七角五分東匯六錢四分五法郎美匯又小二五改掛七十一元七角五分東匯六錢四分半復漲二五嗬匯一百七十八盾又小半盾新匯七十九兩半更大二五惟有香匯勿動仍掛七十七兩七錢五也 
[英美日三匯明暗俱見躍漲]  
　　昨日各銀行已皆復舊賣買暗盤交易若英日兩匯均尙不惡美匯仍然鮮少惟三匯巿價則同趨躍漲即掛牌亦皆較貴兩次兹將三匯之暗盤巿况分錄於下 
　　先令掛價初縮一二五改爲二先令十一辨士半至午後三時又縮一二五計二先令十一辨士三七五上午銀行暗盤開價賣爲二先令十一辨士六二五買爲二先令十一辨士六八七五後即步軟賣價爲二先令十一辨士半買爲二先令十一辨士五六二五收巿下午開出賣價二先令十一辨士半後曾軟至二先令十一辨士四三七五又回硬至二先令十一辨士半至四時收盤仍軟計二先令十一辨士三七五爲最緊之價買價初爲二先令十一辨士五六二五至二先令十一辨士半又至二先令十一辨士五六二五收巿爲二先令十一辨士四三七五較上星期五賣價軟去一八七五買價緊二五正式成交有上海銀行賣買各五千鎊價則賣爲二先令十一辨士六八七五買爲二先令十一辨士七五又實業賣出五千鎊大英出一萬鎊同爲二先令十一辨士六八七五又正金出二先令十一辨士三七五計一萬鎊又麥加利出一萬鎊價自二先令十一辨士半及四三七五不等 
　　美匯掛價先小二五改爲七十二元後又小去二五計七十一元七角五惟交易極清實少成交所呌之價頗見趨升計上午開出賣價爲七十二元二角五買價七十二元三角七分五又漸升至賣爲七十二元買爲七十二元一角二分五收巿下午初時賣價爲七十二元買價七十二元一角二分五後益趨緊至賣價七十一元七角五買價七十一元八角七分五收盤較日前收巿已漲起三七五云 
　　東匯掛牌巿價初大二五爲六錢四分二五後續漲二五計掛六錢四分半各銀行做開之價前巿賣出價格先爲六錢三分七五買進價爲六錢三分六二五及至收巿有升無降計賣爲六錢四分一八七五買爲六錢四分○六二五午後益見趨漲開出即又好○六二五計賣價六錢四分二五買價六錢四分一二五後續好至賣爲六錢四分三七五買爲六錢四分二五惟曾回鬆去○六二五計賣價六錢四分三一二五買價六錢四分一八七五然仍即步趨回漲收巿已漲至賣價爲六錢四分四三七五買價爲六錢四分三一二五較前猛漲五六二五全日成交有安達銀行出十萬元又三井進十萬元價乃同爲六錢三分七五又臺灣共進七十萬元價計六錢三分七五至六錢四分不等住友亦有吸進七十萬元價自六錢三分七五至六錢四分一二五又正金出三十萬元價爲六錢四分及六錢四分一二五午後稍稀住友又入十萬元價六錢四分一二五耳 
[神戶英美匯巿電訊]  
　　昨日神戶匯兌巿午前十時來電云日美賣價四十五元九角三分七釐五較前日收盤價不動買價四十六元一角二分五較長六二五日英賣價一先令十辨士六八七五買價一先令十辨士七五均未有更動日印賣價一百二十六羅比半較長四分之三羅比正午與午後收盤兩巿價均未更動云 
[漢洋匯續跌二元]  
　　上海銀行四月六日國内匯兌行巿報告云今日津電未到行化無正巿漢電稍漲五錢洋匯京津無變動漢口續跌二元預料或有再跌之勢其餘悉未更動兹將各埠賣出匯價列左漢洋例爲一千零三十五兩洋匯京爲一千零零三元津爲一千零零二元漢爲一千零零五元烟台爲一千零十二元濟南爲一千零零二元青島爲一千零零三元九江爲一千零零三元蚌埠爲一千零零五元蕪湖爲一千零零二元福州爲一千零十五元厦門爲一千零十七元汕頭爲一千零十二元南京鎭江各爲一千零零一元五角南通爲一千零零二元 
[公債微漲巿况不振]  
　　昨（四月六日）各債期貨巿况依然不振全日祇九六交易稍多餘如七長整六等均極稀少金融依然未有開出現貨巿面更見沉寂全日祗做開金融七長及華商證劵股三種其成交甚爲寥落至全日各債巿價以巿上需要較多價續趨漲惟前後巿則未有多大變動結果較之上週均續上漲如期貨九六各續好三四角整六亦好起二三角七長遠期祗好一角近期則亦好四角其現貨則陡漲八角金融公債大票現貨雖跌下三元但除息計算實無變動又華商證劵股價與前同云兹分述如後 
　　金融公債金融大票現貨於後巿開出價九十六元較前小三元内除息洋三元則無變動期貨則前後巿均未做開 
　　整理六厘整六現貨全日無巿期貨四月期八十八元比前巿好起二角較前續好二角五月期祗後巿做開價八十八元四角較前亦續好三角六月期未有巿面 
　　七年長期七長現貨後巿略有成交價七十八元較前陡漲八角期貨四月期七十八元二角比前巿大二角較前續漲四角五月期祗前巿開出一盤價七十八元零五分較前僅好一角六月期全日亦未開出 
　　九六及其他九六現貨仍無巿面期貨四月期六十五元二角半比前巿好起三角半較前續漲四角五月期六十五元七角半比前巿略好五分較前續好三角又華商證劵股初開時價爲三十五元四角後爲三十五元五角較前不動 
　　成交總數期貨成交總數共計八十五萬五千元九六佔七十一萬五千元整六計十萬零五千元七長僅三萬五千元現貨祗九六七長共成交二千元餘均未有交易又華商證劵股做開六十股云 
[紗花疲弱]  
　　期貨因美棉不振客銷清淡巿勢趨軟 
　　昨日星期二本埠紗花因美棉跌小二十磅音客銷未見暢旺同時三品疲弱散戶多頭陸續了結巿勢逐步趨軟據業中人之觀察此後農事將忙客胃漸形淡薄遠期紗價或許跌進五兩惟有無變化則殊難預測兹將期現紗花巿况分列於後 
　　期紗紗布人鐘標準前巿因美棉跌小巿氣略疲近遠期均跌三錢至七錢後巿因散戶多頭陸續了結各月續跌五錢至八錢全日共成交二萬五千六百包收盤價列左 
　　四月期一四四·四○跌一·二○七月期一四五·三○跌一·○○ 
　　五月期一四四·九○一·二○八月期一四五·七○·八○ 
　　六月期一四五·○○一·一○九月期一四五·八○一·○○ 
　　現紗客帮方面川漢兩帮稍健其餘平平全日交易約有九百餘包賣價午前跌二錢五分午後續跌二錢五分計川帮進二十支三羊·地球·寳彝·歡喜·十支魁星二百六十五包漢口帮進二十支三羊·醒獅·立馬·五福·十六支人鐘·藍鳳二百六十包墅鷄帮進二十支宫女·十六支金城·藍金魚·十支嘉禾一百三十包廣帮進二十支仙桃·十支大發·四十二支陽鶴六十包·内地帮進一萬包其餘牛莊江西蕪湖寗波汕頭等帮共進一百包永安紗廠開出二十支金城二百包凈盤價一百六十兩同行進餘牌巿價列左 
　　十六支人鐘一四四·五○十六支雙虎一四五·○○二十支金城一六○·○○ 
　　十六支水月一四九·○○十六支胭脂一四二·五○二十支寳彝一五五·○○ 
　　至一四八·五○十六支金城一五○·○○二十支五福一四六·五○ 
　　十六支豐年一五一·五○二十支立馬一六二·五○二十支美人一六四·五○ 
　　十六支寳光一五○·七五二十支三羊一五七·五○十支大發一三七·五○ 
　　十六支藍鳳一四八·七五二十支仙桃一六○·七五十支金鷄一三六·○○ 
　　十六支丹鳳一四四·五○二十支歡喜一五四·○○十支嘉禾一二七·五○ 
　　十六支鴻禧一四六·二五二十支炮台一五一·七五四二支陽鶴二七二·○○ 
　　十六支日光一四七·七五二十支地球一五七·○○ 
　　期棉通州標準前巿因美棉跌去二十磅音大戶續有抛出廠需稍形虚弱近遠期均跌五分至一錢五分後巿因紗巿無力巿勢平平各月續跌二錢至三錢全日共成交二萬七千七百担收盤價列左 
　　四月期三一·八○跌·三○七月期三二·三五跌·四○ 
　　五月期二一·九○·三五八月期三二·五五·三五 
　　六月期三二·○五·四五 
　　現棉公會消息姚花到三百零八包陜西花到八百六十件通州花到一千二百包巿盤如左 
　　陜西花三二·五○同昌進一○○件送廠 
　　陜西花三二·五○大康進二○○件送廠 
　　陜西花三四·一○鴻裕進二○○件送廠 
　　陜西花三三·五○鴻裕進一二七件送廠 
　　通州花三四·○○大康進四○○包棧交 
　　本花三四·○○怡和進一○○○担送廠 
[美棉跌小三品疲軟]  
　　昨日星期二美棉因天氣良佳南方售出及出口减少巿况疲弱計期貨跌十七至二十一磅音現貨跌十五磅音英印棉停巿大阪現紗跌一元至三元三品期紗跌二三元原電列左 
[美棉（五日電）大阪現紗（六日電）]  
　　五月期一八·六八跌·一七分藍魚二六○跌三元 
　　七月期一八·一八·一九分紅財神二四五一元 
　　十月期一七·五一·二一分福島二四○三元 
　　十二月期一七·二○·二○分三馬二三八二元 
　　一月期一七·一二·二○分 
　　現貨一九·二○·一五分 
　　三品期紗（六日電） 
　　前巿開盤收盤後巿開盤收盤與上日比 
　　四月期二四七·二○二四七·一○二四六·九○二四六·三○跌二·九○ 
　　五月期二四九·六○二五·○○二四九·三○二四九·三○二·四○ 
　　六月期二五二·四○二五二·二○二五一·八○二五一·五○二·五○ 
　　七月期二五五·○○二五五·○○二五四·二○二五四·一○二·三○ 
　　八月期二五五·四○二五五·七○二五五·○○二五五·○○二·二○ 
　　九月期二五五·七○二五五·七○二五五·二○二五五·五○二·○○ 
　　十月期二五五·九○二五五·九○二五五·七○二五五·四○二·二○ 
[美埃棉上週統計]  
　　美棉埃棉 
　　木季上巿之花一四·八九五·○○○包六·九六一·○○○康泰 
　　八月一日起總出口六·五九九·○○○包四·九三九·○○○康泰 
　　輸至日本及中國者八九三·○○○包 
　　廠用（包括加拿大）六·○四○·○○○包二·一四○·○○○泰康 
　　存貨二·八一五·○○○包 
　　在紐約者二九·○○○包 
　　全世界供給五·九九四·○○○包 
　　美棉四·三二一·○○○包 
[日紗生産數量]  
　　較中旬增一七五○包 
　　去年三月下旬三月中旬三月下旬 
　　十六支一二·一六○包一二·○六○包一三·○○○包二十支六四·○一○包六八·四七○包六八·○○○包其他一二○·三五○包一三三·八七○包一三五·一五○包總計一九六·五二○包二一四·四○○包二一六·一五○包　　大阪紗巿閑散（六日電） 
　　棉紗現貨近川口帮轉賣益力木日復轉賣（扇面）十六支甚多兼以期巿跌落人氣更形萎靡行情因小去一元中等二十支四月期呌價爲二百五十三元本日成交種類旣少數目亦極零星其表如下 
　　雙鹿十支現貨二三五·○○ 
　　雙鹿十六支現貨二四四·○○ 
　　鯱十支現貨二三三·○○ 
　　大阪布巿觀望（六日電） 
　　棉布巿况内外實需均觀望莫前期巿亦疲各貨均小去五分 
[洋莊絲交清淡如故]  
　　昨日星期二本埠洋莊絲巿依然清寂緣歐美各莊以連日係西節停公而海外各洋商亦在節假期中是以昨巿滬埠諸洋行未接來電談判乃稀僅廠經新貨由日信進天成牌七八月期絲四十包價仍平定輯里乾經計達昌購上等金洋鈿牌絲十包行情頗挺嘉興綠絲印莊買鴛鴦牌三四號貨五包價亦堅穩惟黄灰二經全無巿面云 
　　横濱絲巿依然觀望（六日電） 
　　生絲現貨買賣雙方均無進取之意巿場寂然無聲幾與停巿無異惟絲屑雖有交涉雙方價格相差達二十元亦無成交之望兹將生絲期貨各價錄下 
　　前巿收盤後巿收盤前巿收盤後巿收盤 
　　四月期一六三·二○一六四·六○七月期一六六·五○一六八·六○ 
　　五月期一六三·八○一六五·八○八月期一六六·三○一六七·九○ 
　　六月期一六三·九○一六六·五○ 
[期粉堅漲]  
　　近期客帮續辦遠期廠出仍弱 
　　昨日期粉巿面仍乏巨大之上落查津帮對於現期仍有續辦之趨勢近期閩帮等搜辦仍殷遠期新麥粉廠方開出寥落而套色較濃故巿價均趨堅漲上午開盤後津帮續辦現期萬餘包價二兩四錢三分近期閩粤等帮均在搜羅遠期五月份套頭套進甚勤六七月份多頭續進故粉價均趨激漲收盤價本月份二兩四錢三分三月份二兩四錢一分七厘五四月份二兩三錢六分七釐五五月份二兩二錢五分二厘五六月份二兩二錢二分七厘五七月份二兩二錢二分二釐五故近期漲度甚微遠期各漲分餘午後開盤後巿氣盤旋行巿堅穩收盤結果本月份仍爲二兩四錢三分較上星期五收盤價計漲二厘半三月份二兩四錢二分二厘五較漲半分四月份二兩三錢七分二厘五較漲七厘半五月份二兩二錢五分七釐五較漲一分半六月份二兩二錢三分較漲一分七月份亦爲二兩二錢三分較漲一分二五期粉成交額上午十七萬四千包下午十一萬一千包收巿十一萬七千包共計四十萬二千包云 
[神戶麵粉麩皮油荳餅巿（六日電）]  
　　黄荳現貨八·二○麵粉四·四·四六 
　　黄荳期貨七·二五荳油二三·二○ 
　　荳餅現貨二·四八上海麩皮四·七八 
　　小麥（日本産）九·六五天津麩皮四·七八 
　　小麥（滿洲産）一○·七○漢口麩皮四·八五 
[公平呌莊]  
　　匹頭巿况趨疲各價見跌 
　　昨日星期二輪值英商公平洋行拍賣各種疋頭之期共排呌各貨四百零二件計一萬八千三百九十四疋較上次多四十九件計二千三百零七疋巿况復趨萎疲銷路雖有惟因人心不佳致價見跌也計拍出（羽綢）五十七件共二千二百疋降者自五分至三錢七分半惟漢宫春曉好起一錢二分半（寗綢）十件計三百疋跌去二釐半至一分二釐半不等（尺元絨）六件計一百三十疋降自二釐半至二分惟天賜黄金略漲二厘半（泰西緞）四十九件計一千六百零五疋降自二釐半至二分半（洋紗）十件計五百疋好起五分（細布）二十三件計一千三百八十疋漲二分至二錢七分然亦有跌去一分至六分（巿布）一百零二件計四千九百三十疋降去數分至一錢九分内亦有略好一分至九分（原布）十件計六百疋跌去三分至一錢二分漲者計四五分不一（漂布）一百三十五件計六千七百四十九疋跌者自一分至四錢八分亦有漲起一分至五分者 
[五金巿價進退無常]  
　　五金巿况近來頗爲紊亂故在巿場上難得確實之標準四十八片花旗白鐵已爲近日漲風最熾之花色蓋到源稀少實爲重大原因最高價已開至十三兩五六錢較平時竟漲起一兩有奇其餘厚花色亦提高二錢五分至一錢三七呎桶頭白鉛皮九號及十號兩種因成本提高每擔張起五錢計開二十一兩云 
 
 

Page 17

 
 
1;第一萬九千零七十號;中華民國十五年 西曆一千九百二十六年四月七號
星期三 * *自由談 
[豈有此理] [  坤生]  
　　見影戲中有人竊物大呼捉賊 
　　有人主張普及敎育組織一滑頭養成所 
　　婦代夫在旅館招妓伴宿已則鼾睡其旁 
　　妻登廣告出售其夫武人定期開會將軍興以來焚掠過幾處殺害過幾人當衆宣布 
　　扮花旦者一面麻足蹺之醜大漢聞情敵病亡入放聲大哭 
　　留學外國之老博士不識愛皮西提美麗女郎頻傳無線電於初識面之男子而男子怒目相向 
[曹錕軼事] [  憂患餘生]  
　　白日速行青鬢易老回憶蟄居延慶樓上之曹三瞬已二載矣誠可恨亦復可憐也然其軼事頗有足述事聞於舍親舍親曾任直魯豫軍醫院院長者也觀此知食肉者鄙未能遠謀之非誣矣 
　　曹三爲人戆直性麤暴一莽夫耳曩者張勳復辟張電曹令所部應悉懸龍旗曹唯命是聽急欲號所部時王敏之在側諫曰大帥且少待所謂看風色也未幾段電至馬廠起義各省風靡曹乃進兵京漢道事定曹回憶王爲大功服其有果斷力想定有大才因倚重之若父母然實則王乃差知天地不堪下筆之流耳 
　　民八奉直大戰旣勝曹赫然榮矣升任直魯豫巡使軍事旁午游客盈門各省區代表雲集蓋拍馬屁者大好機會也曹應酬終日佩孚乃進言曰大帥盍少休有話我來代表用意良善殆眞寄子心腸歟不意曹别有會心欵佩孚有私通乃憤然出大發雷霆令站長備專車令妻妾理錢囊令隨員束行裝有入諫者則曰我是不幹了都讓子玉罷羣僚大驚意如眞一走奈飯碗何因奔告於吳求納言解釋吳亦不從誠知彼性暴厲勢必當面碰頂子無何祇能聽其自然果爾翌日已若無其事見吳復痛哭流涕云 
　　夫以毫無學力無政見鹵莽如曹三者秉國政操大權吾民而有不在水深火熱之中者幾希 
[簡明游甬指南] [  愛樓]  
　　春光明媚駕言出游庽滬之人往游之地以蘇杭甬三處爲多蓋壤地接近山水佳妙而又輪車例利也 
　　浙中更多佳山水如杭州之西湖寗波之普陀天台之石之石梁温州之雁宕嚴州之富春紹興之蘭亭湖州之莫干山嘉興之鴛鴦湖皆嘖嘖於人口者也 
　　余甬人他處且勿論但論寗波一隅之地亦可作一月游今將余所擬定城内十景城外十景用簡法書明地址及水陸行程列表如下游者 
即可借作南針而免 
無從問津之歎焉 
城内十景 
天封塔（天封登高） 
在雪竇廟側　　 
海曙樓（海曙賞雪） 
在鼓樓前 
復樂園（復樂宴春） 
在道尹公署西首 
竹洲（竹洲消夏）在 
湖西管基 
賀監祠（賀祠弔古） 
在湖西尙書橋下 
佐聖觀（佑聖尋幽） 
在北門内 
天寜寺（天寜聽鐘）在小敎場西首 
飛蓋園（飛蓋敲棋）在天朝四相 
蓬萊宫（蓬萊招鶴）在水月橋下 
浮雲石（雲石探奇）在東尙堂廟前 
　　以上十處約二三日可以游畢 
　　城外十景 
　　普陀山（普陀禮佛）海輪距城約百里 
招寳山（招寳望海）航輪距城約五十里 
梁山伯廟（蝶墳吊艶）出西門水程十五里 
天童山（天童避署）汽輪拖航距城四十里雪竇山（雪竇觀瀑）航輪距城約六十里靈峯（靈峯立馬）汽輪拖航距城四十里東錢湖（錢湖泛棹）距城水程約五十里清道觀（清道求夢）火車距城四十里育王寺（育王探寳）汽輪拖航距城四十里妙高峯（妙高拜雲）距城水程約四十餘里以上十處普陀約旬日餘匀扯十餘日亦均可游畢 
[舊字新解] [  履冰]  
　　一部字典中　有若干科學及新名詞均爲後人所杜撰决非倉頡先生所能識夫字形旣可任意而造則字義當可任意而改祗須言之成理 
諒能逐漸採行兹 
鄙人理想所及特 
舉二例藉與海内 
諸位新文豪作一 
度之商榷 
自新文化運動後 
於是第三身代名詞 
有他她牠之區别 
令人讀之即可辨 
孰爲陽性孰爲隂 
性及孰爲中性（即非隂非陽）鄙意現今學校林立男女學生其數至衆爲簡易區别計不妨將「甥」字作男生解「姓」字作女生解且男右女左界限分明置諸文字中俾得一目瞭然豈非便利乎 
　　「瘦」字從疒叟聲造字時之本意大槪指瘦小之人身材薄弱常苦病磨不若肥人多肉遍體飽滿其實瘦漢中儘多筋骨强壯終歲康健而肥人亦有偶感徵恙遂以折壽如河南之胡號稱胖督患疔祇數日即以逝世聞可爲明證故「瘦」字旣從疒釋瘦「疤」字應從疒釋肥庶幾兩得其平不亦善哉 
[西砲台之鬼嘯] [  湘聲]  
　　某君於前日（二十日）遊龍華而返語人云午後二時許與友輩三人往西砲台浦江邊觀雨景是時天氣晦澀隂霾四合浦江中黄濤滾滾四周人跡全無忽聞尖銳之聲斜掠而過如小鴨鳴者數聲不禁毛骨悚然友人等相顧愕然踉蹌而歸質之識者咸謂鬼嘯據該處鄕民云近日晚間西砲台一帶每有燐火出現蓋西砲台爲槍决囚犯之處而屍首又葬其旁當此清明時節豈因幽魂之無祀起而擾擾耶（却酬） 
[變形乞丐] [  候聲]  
　　友人龔君辦公歸遲道經五馬路遥見雉妓三五成羣蠭擁而至曳龔之袖而哀告曰邇來生涯冷淡晦朔不屬請惠臨小齋略事優息佳否友人怫然大怒揮手令去妓益悲曰今宵倖過幾生修到縱不久留稍憇獨不可乎吾亦良家女衣食不赡實逼處此先生亦能憐而相助乎言時若斷若續類欲嗚咽者友人憫之取小洋二毫與之妓遂欣然稱謝而去友歸告吾吾曰是變形之乞丐也滔滔者天下皆是也妓爲生活所驅使不幸而操神女業今之食其祿而不忠其事昏夜乞憐白晝驕人者又何嘗非丐朝電催餉夕電解欵强梁覇道殘民以逞者又豈非天下 
之變形罡頭（乞丐 
之首領）乎於此妓 
獨何責焉作變形 
乞丐說以警世之 
尸位素餐者 
[電車中一個讓位者] [  頴芸]  
　　記得是本月二十 
一日之夕余自中　 
央影戲院歸在一 
路電車中最令我 
深印腦際而不能或忘的便是一個西人讓坐位給一個中國婦人的一件事情當時電車擁擠得不堪幾乎無從挿足忽然上來一個中國婦人並且携有一個小孩那西人見了便立起身招呼那婦人坐下同時一個中國男子見到這個西人立起便老實不客氣的坐下去可是大違反西人讓位的本意了西人見這個中國男子如此不客氣勢不得不叫他起來便是一再叫他他不特不起反大駡特駡說什麽我是中國人你立起了我便可以坐用不着你來干涉當時我深恐惹起風波果然那個西人覺得不可以理喻便用手拉他起來把坐位給那婦人坐下而後已可是那個男子被拉起之後尙呶呶不休一點没有明白讓位的本意我想這讓位的一件事情本來是很平常没有什麽希奇值得來表出的但是却有這様没有常識的人幹此不合理的事所以特寫出來似乎也值得大家注意吧 
游藝消息 
　　開心公司第二次出品「神仙棒」近日在各處開映頗得觀衆讚許兹聞其第三次出品又爲二短滑稽劇曰怪醫生曰假力士除汪優遊徐卓呆周鳳文三人爲主角外仍有張冶兒秦哈哈等加入電影界人人歡迎之周空空與女明星之老前輩陸女士俱該二劇中飾演重角且聞徐卓呆之夫人劍我女士亦在怪醫生内扮醫生夫人誠空前絶後之結晶品也[  華]  
　　中華大戲院於二十四 
日起開演「熱血鴛鴦」 
及國産焉「人盡可夫」 
又上海大戯院開映世 
界艶情佳片「公子情深 
」四天自二十二日起 
迄二十五日止又寳興 
影戲院自二十六日起 
開演中國影片「滑稽大 
會」四天又城南通俗 
影戯院二十四日映「 
神棒仙」二十六日映「 
新人的家庭」 
東方影片公司第二新 
出品「兒女恨」一劇係 
家庭警世倫理佳片前曾赴寗波各名勝攝取風景成績優良兹聞諸演員等已由甬返滬外景將近攝竣不久即可在新攝影場開攝内景矣[  吳元麟]  
　　笑舞臺和平新劇社自鄭正秋接辦後編排乾隆皇帝及彭宫保等新劇賣座甚佳刻因自己在明星公司導演「小情」人影片故將星期三日戯輟演自星期一至星期五日間租與崑劇傳習所演唱崑劇星期六日仍由該社演唱新排各戯云[  雲青]  
　　邇方返國之留德電影家黄似奇君當在德時嘗與德之烏發公司約定回國組織華德影片公司現正籌備一切以踐前約聞資本異常雄厚云[  沫沫]  
[舊城新志] [  香霧]  
　　邑廟自經祝融氏稅駕後修建已煥然一新通湖心亭之九曲橋亦全易塞門汀建築面積寛放不少 
　　湖心亭茶室門前之公厠所本來汚穢不堪人之至此處啜茗者大有未嘗茶味先嗅香味之慨今亦改以磁磚砌成且常日開足自來水管冲洗潔凈良多 
　　小北門附近中華法租交壤處本有一大規模之公厠近乃拆去而改建　一堂皇壯觀之警所矣 
　　西門方浜橋附近刻新築一里標其眉曰「銀河」厥名絶雋 
[恩與仇一名多情的女伶（四十）] [  天笑]  
　　田國雄只輕輕的幾句話早挑撥了趙飛韦的妒火想他們是個貴婦人何處不能求得男人却到我這裡來搶我的高俠去很爲可惡我雖然不願意嫁韋督辦但是你旣搶了我的高俠去就是我的情敵我和你一定要拚個你死我活且看鹿死誰手你便是督辦夫人但是旣做了這個不正當的事我也一點兒不怕你便氣憤憤的向田國雄道憑他什麽高貴的婦人我也不怕他高貴的婦人便可以做這種淫亂的事情嗎田國雄口内不言心中很是得意他想這一次的是非定挑撥成功了田國雄便道好好我佩服你有勇氣一個人决不要爲勢力所退却但是我們還是從大門進去還是從角門進去從大門進去看門人必定回報督辦不在家要見太太便使他們有一個準備我想是從角門進去就只怕這角門是鎖着的我們得再想一個法子那時田國雄和趙飛霞走近角門前田國雄把門一推那知門没有閂好只一推便推開了同時就看見花園中一個黑影一閃又聽得口笛一聲這是他們一個暗號就是田國雄部下的人田國雄暗暗的稱讚這個偵探辦事能幹那個角門他們一定鎖好了進去的這是那個偵探潛身入花園中却把角門開了迎接我們進去的無疑了便向趙飛霞道巧得很角門還没有關好大槪他們快活得過分了連門也不關便自進去窩心去了 
 
 

Page 18

 
 
1;第一萬九千零七十號;中華民國十五年 西曆一千九百二十六年四月七號
星期三 * *常識 
[讀書何用（人生觀）] [  漸]  
　　或問讀書何用曰求知識也求知識何用曰明理也明理何用曰將以解决人生之種種問題也 
　　或又問誠如子言何以今之讀書人每遇一問題之發生往往窮年累用而不能解决無論社會國家之大問題也甚或個人之生計問題有時亦有一籌莫展之勢豈今之讀書人固非爲求知識而讀書乎亦非爲明理而求知識乎 
　　則應之曰求知識談何容易明理更談何容易理之所在在人與人相處之問人人圖自便而人人不計及多數人之艱難與困苦則人類之生生不已即爲世界大紛擾之原因而人生之種種問題愈多而愈不能解决其大病仍在眞能讀書者太少而所讀之書或不適於其目前之需要而其所自謂已明之理或如小兒之得餅而不足供大雅之一笑也此仍惟眞能讀書者爲能心知其意耳 
[白香山却病十法（衛生）] [  唐志澤]  
　　客窗枯坐翻閱舊書以資消遣見有白香山却病十法一則頗切合於現今時勢及吾人身心者故特錄之如左 
　　靜坐觀空覺四大皆從假合一也煩惱當前以死譬之二也常將不如我者巧自寛假三也造物勞我以生遇病稍閒反生慶幸四也宿孽現逢不可逃避歡喜領受五也家室和睦無交謫之言六也衆生各有病根常自觀察克治七也風寒謹防嗜欲淡薄八也飮食寗節毋多起居務適母强九也覓高朋親友講開懷出世之談十也（乙種酬） 
[父母養老金與子女敎育費之儲蓄（經濟）] [  藍子夷]  
　　人生世間渺渺茫茫世間之事得過且過諸君試觀海上一埠如爲財翁之子者雖擁資百萬大多不知此財來處之艱以爲可享久遠之福任意揮霍毫不吝惜甚有方受遺産轉瞬之間將家産揮霍蕩盡告貸無門者不亦可惜乎兹將余一生所抱之宗旨告諸君一覽 
　　一余任職機關月入約六十元之數而余祇喜布衣蔬食於原已足 
　　二將六十元之數一半作爲家用一半作爲儲蓄此項儲蓄分三種用途 
　　三以十元爲父母養老費十元爲子女敎育費又十元則爲濟貧慈善費此等儲蓄辦法未識可稱良善否尙希海内諸君敎之 
　　四爲父母者務必要使子女受相當敎育將來可以自立謀生雖遺以金錢百萬反不如此種辦法之善也（乙種酬　） 
[釋上訴加重之疑義（法制）] [  瞽丐]  
　　上訴機關全爲被告人利益而設以故刑事案件由被告上訴者祇有减輕而無重此實訴訟之通例也乃近今刑事被告上訴者往往原判有期徒刑者上訴後反處以無期徒刑原判無期徒刑者上訴後反處以死刑不减輕而加重論者輙以爲疑其實無庸疑也此乃原判引用之條文有錯誤上訴機關糾而正之更援適當之條文重爲判决驟觀共表似乎加重實則刑罰之重輕由於條文之變更不得謂之加重也例如有人殺人原判依新刑律第三百十三條之罪名處以有期徒刑上訴機關以其引用條文之不當撤銷原判决更依三百十一條判處無期徒刑然則此無期徒刑之判决實以條文變更而然安得謂之加重哉（乙種酬） 
[電光捕魚之經騐（科學）] [  虚人]  
　　現今科學之發達可謂極矣利用科學者亦多矣電光捕魚一法乃鄙人偶然得之余嘗買一電筒回鄕（余家近河）是夜適有數漁人張網擬將捕魚於是余試騐之好奇心勃發乃取出所購之電筒並一玻璃瓶（大於電筒）將機關關亮裝入瓶内上加塞不使水浸入乘彼等下網時乃將此瓶放置網上使與網同沈於河底不久將網提上視之則活潑潑之魚已滿網矣如是者數次皆如前俟電失始止（蓋水已浸入瓶内混及電筒内之電因此而失）而所得之魚較平日已數倍矣現在本鄕之好事者亦有仿造蓋手續旣簡而易辦也諸君看後不妨一試維内有數則須注意之一爲所用之電光不可太强一爲裝電筒之玻璃之瓶塞愈緊愈妙須不使水浸入爲要 
　　附（一）夏秋間之螢火蟲亦可代之 
　　（二）捕蟹亦可仿造（乙種酬） 
[勿爲子孫作牛馬（家政）] [  耀先]  
　　吾國家族制度最爲發達所謂只知一姓之利益一語可以盡普通人之心理矣觀夫熙來攘往日夕鑽營徼倖於萬一老死而後止者其自爲謀則輕而所以爲子孫謀者則重也嗚呼是豈非爲子孫作牛馬乎須知子孫而賢雖家徒壁立亦能有所建樹生計問題固不庸祖若父爲之多勞也不然適足汨没其進取之性靈驕奢縱欲以爲有特無恐坐吃山空今日貨田明日鬻宅區區積蓄不轉瞬已歸無何有之鄕饑寒交迫無以自存甚或鋌而走險孟子曰死於安樂是爲子孫作牛馬即不啻使子孫爲廢人陷子孫於死地則彼僕僕風塵孳孳爲利者可以返矣嗚呼子孫而希望祖父置産者非尊重其祖父者也乃牛馬其祖父者也祖父而力爲子孫置産者非親愛其子孫者也乃賊害其子孫者也余謂遺産制度亟宜廢除庶乎爲子孫作牛馬之風不復再見而天地間一切爭權奪利之舉可以日少剷除子孫倚賴性養成生活獨立能力即减少國家之擔負與危險邦人君子諒不河漢斯言（乙種酬） 
 
 

Page 19

 
 
1;第一萬九千零七十號;中華民國十五年 西曆一千九百二十六年四月七號
星期三 * *本埠增刊 
[再紀卡爾登之舞劇濤]  
　　前晚及昨晚九時一刻起俄國國家跳舞團在卡爾登戲院表演之節目有天方夜譚中之「火鳥」一劇及塞維爾之假日雜舞等三種兹將劇中有趣之點爲之略述於下 
　　第一節火鳥之服裝 
　　劇中男女舞員除飾火鳥之瑪姑娘有特殊之服飾外所御之服飾盡係亞剌伯式也酋長之服飾最爲華麗肩披長可埀地之白綢外套内衣亦作白色並以黑色花邊鑲之頭戴冠冕聳以羽毛亦淡白色間以黄色飾火鳥者上身兩臂露胸部束金黄色之絲織物下連短裙裙以輕紗成之内作黄色中作紅色外套以金黄色之絲織物蓋即連上身之背心也其外更縛以青色及紅色之羽毛體物頭戴冠冕亦以羽毛成之作紅色裙之下腿部足部盡裸也僅於足部穿白色之舞鞋一雙而已酋長之知友服飾極爲奇罕衣成長袍作深色薑黄邊緣以黑色闊條頭戴之帽色與衣同亦以黑色條紋鑲之面部繪以黑鬚酋長之奴隸所穿之服飾顔色不同而形式相似四男之袴中段極爲闊大下端以帶束之上身盡裸頭束頭帶四女之袴與男袴之形式彷彿上身僅於胸部束蔽乳帶彩色亦不同或以玻璃晶片成之或金黄色之絲織物成之燦爛奪目 
[第二節塞維爾之假日]  
　　此劇並無情節不過描寫西班牙人民在假日之生活耳全劇共有十人表演内男六女五開幕之初有四男三女相携而舞旣而一女自内出其名爲開脫萊衆人見其來咸立臺旁觀開之一人獨舞舞際有一男手執提琴要求開與之同舞此人名白雪爾琴手也開白二人遂對無復次一麗服之女出乃街中舞女也出而舞開白二人遂退此女舞時一男昻然而出手執色紅方綢一塊乃鬭牛士也要求此女與之同舞此女色似不允鬭牛士遂以方綢作鬭牛狀於女前顯其英雄之氣槪女遂與同舞 
　　其後諸男以刀數把挿地成排列形命舞女穿經其間以爲娱樂接此開白二人作數次之合舞最後三人舉開脫萊淤　上幕閉時尚見其餘數人旋轉作舞也此劇盡在描寫西班牙人民之浪漫生活除此外更足窺西班牙民氣之精神如欲動美人之心者必以其英雄男子之氣槪以動之假日浪漫快活之際仍不失英雄之本色也 
團體消息 
[民生義務學校募捐]  
　　民生義務學校開辦已將一載現因來學者日衆而校中經費不敷支配故日來派人往外埠募捐藉以維持校務云 
[宗敎訊]  
　　三馬路慕爾堂技擊團爲便於商學界起見特設晚班於下午五時至六時半内分菱寗太極八卦及查拳等門類所聘敎習如劉百川等均係一時名宿更爲提倡武術起見納費甚廉故自開課以來入團者日衆定額無多不久將截止報名云 
[神州中醫大學施種牛痘]  
　　閘北天通庵西首神州中醫大學自新正成立以來努力發展對於慈善運動籌備尤具規模近鑒閘北一帶貧民之赤子多染天花危險甚大聞該校特請張贊臣醫學士於每日上午九時至十一時施種牛痘以利貧者而杜時疫 
I 
[莫斯科跳無團中之舞女今日在卡爾登戲院表演] I 
[書畫訊]  
　　畫家唐子湘幼即以山水人物擅名光復後漫游南北諸名山畫意益進比年鬻畫滬上求者踵接近移家菜巿路受福里六號各大箋扇莊均代收件云 
　　女書家蕭嫺新訂潤例楹聯屏條四尺每件六元堂幅四尺每件八元扇子册頁題簽均三元餘詳潤例各箋扇店均代收件 
商場消息 
[緯成公司之新出品]  
　　浙省緯成公司去歲自出巴黎緞以來女界採購之踴躍實爲從來所未有現各地尤極風行兹悉該公司新近又出一種緯成騎質地光潔較巴黎緞更爲柔軟略含彈性摺疊亦無皺痕色澤艶麗尤屬鮮見際此春光流麗女界製爲服裝增光匪尠本埠甫於日前上巿各大公司各大綢緞局均有新貨總觀其質料花式顔色均甚佳妙將來銷路暢旺或竟在巴黎緞之上也 
[和仁綢緞局廉價]  
　　三馬路石路東和仁綢緞局經售國産綢緞近爲優待顧客起見所有絲葛毛葛均照批發價錢開剪兼製喜幛壽軸亦比衆公道兹定昨日起特别廉價二十天并有贈品奉送云 
[五豐綢緞局今日正式開幕]  
　　西華德路五豐綢緞局近已佈置就緒準定今日（七日）正式開幕（昨報載昨日開幕乃傳聞之誤）該局統辦國産綢緞花色甚多且皆入時預料今日開幕必有一番盛况云 
[王興昌呢絨减價一月]  
　　南京路巡捕房對面王興昌呢絨號自本年新正起除門巿零售外兼售批發對於呢絨嗶嘰以及西裝衣料莫不應有盡有定價且甚低廉如純毛袍嗶嘰每尺僅售五角至八角五分意在削本售現故特減價一月云 
 
 

Page 20

 
 
1;第一萬九千零七十號;中華民國十五年 西曆一千九百二十六年四月七號
星期三 * *[大綸呢絨公司廉價三星期]  
　　棋盤街五馬路口大綸呢絨公司自運歐美名廠呢絨直貢嗶嘰等各種最新出品花色齊備兹於本月念五日起大廉價三星期 
[大美參片罐頭之改良]  
　　南京路五福弄口大美參公司營業異常發達其第一批定製參片之罐頭刻已銷罄兹又續向模範工廠定製數萬只惟罐頭外表之圖様大加改良所有種種點綴之顔色亦甚鮮明燦爛奪目頗爲雅觀值兹春暖時候此項罐頭西洋參片銷場最旺 
[一家春西菜館之刷新]  
　　四馬路河南路口一家春西菜館創設四十二年近爲擴充營業起見經由股東會議决改推黄鳳岐爲總理談銘爲監察并增聘職員多人所有餐間亦已大事裝修應巿西菜除普通式外尙分有英美法等式皆可任客點取并自德國購到桌面上陳設用之花朶電燈數十座宴會時燈光燦爛更助以别項點綴頗爲美觀云 
[新新運到化妝物品]  
　　新新公司舖面化妝部新到法國巴黎名廠香水咭片氣味芬芳耐久不變值此春風送暖佩之於懷香氣襲人誠化妝之妙品也聞每五十張售洋二角五分價廉物美購者踴躍云 
[開洛今晚播音節目]  
　　開洛公司無線電話播音台今晚七時半聘請花雲香楊紫雲合唱京劇聞已排定者有「梅龍鎭」全齣云 
[行軍床又到大批]  
　　打狗橋西萬安祥今由廣東又運來新様行軍床一大帮批發零售價均廉云 
[雙十臭藥水上巿]  
　　南京路聯益貿易公司發售雙十字牌臭藥水質地濃純功效卓著定價低廉各公共機關採用者甚多現天氣漸熱開始發售大桶（四十加倫）祇售洋二十四元一加倫聽洋一元一角批發格外克已云 
[有美堂廉價期將滿]  
　　南京路有美堂向來發賣中四文具貨價尙稱平允聞此次春季大廉價頗能引起一般用戶之好評近以期限將滿門巿尤形踴躍據說該店扇子生意亦已發端良以今年短春故爾熱氣催人早動雅興云 
[愛華製藥社推銷婦女藥品]  
　　四馬路望平街愛華製藥會社前年發明婦女要藥一種功效頗著現聞該社從事推銷本外埠各藥房皆有經售云 
 
 

Page 21

 
 
1;第一萬九千零七十號;中華民國十五年 西曆一千九百二十六年四月七號
星期三 * *劇塲消息 
[卡德戲院開映盲孤女今日爲止]  
　　明星影片「盲孤女」已在卡德大戲院映過數天今日爲最後之一天 
[十誡電影特刋定期出版]  
　　奥迪安戲院盧夢殊君將十誡本事編譯成書將於日片開映前一日（即八日）以享滬人士封面以彩色印成異常華麗内容亦極豐富圖畫數十幅外文字中西並重幾十萬言凡關於是片攝製之種種經過與乎劇情本事藝術等詳載靡遺每册祇收回成本洋三角云 
[假力士本事]  
　　富人楊磐君吝且怯有以慈善事業請者則一毛丕拔苟脅之以威縱百金立應好色廣蓄姬妾予取予求莫之靳也里人知其故偶有所求輒從事於恐嚇楊不勝其擾因徵力士以自衛無賴某貧不能自存聞之即以鉛皮飾其膀敗絮裹其身自稱力能舉鼎毅然自薦於楊門磐君撫其臂則固堅如鐵石遂納之門下任爲鑣師楊則自此而不受人侮且挾之以侮人焉未畿其子小磐自外歸子固孔武有力欲一觀力士究竟因命臧獲召之來時力士方畫寢置飾臂之鉛皮於窗側適鄰家裝置烟囱匠人誤取其飾臂而去力士聞召急切不能得飾因取烟囱束之右臂坌息而往小盤覩其狀不類有力者因力執其左臂力士痛不能忍急以右臂拒之偶不自愼其飾臂之烟囱突然脫臂而下於是眞相畢露力士不得復爲力士 
　　按此爲開心公司第三次出品將與怪醫生同時出現由周空空扮楊磐君張冶兒扮假力士 
I 
[神州公司新片「難爲了妹妹」之一幕] I 
 
 

Page 22

 
 
1;第一萬九千零七十號;中華民國十五年 西曆一千九百二十六年四月七號
星期三 * *[朗華新片將試映]  
　　朗華影片公司新片「情場怪人」早已告竣刻因戲院問題一時尙未定奪聞試映日期約在下星期其繼攝之片爲「黑夜魔影」·「何必有家庭」·「金不換」·「復活」除偵探片「黑夜魔影」已着手關攝外餘均陸續進行聞「復活」一片係脫胎於俄國文學家托爾斯泰說部該公司特改編爲影劇内部編製一仍舊觀以不失原有精神爲主 
出版界 
[新出近代往生傳]  
　　此書係楊慧鏡居士所輯印光法師爲之序内載近代佛學家之往生事實多則莊藴寛·蔣維喬·湯薌銘·荻葆賢諸君均有作品全書一厚册定價一角五分由四馬路望平街愛製藥社印行託各省佛經流通處及佛敎居士林流通云 
[「自鳴鐘」不日出版]  
　　「自鳴鐘」三日刋爲余空我羅純夫汪正丞等組織已允擔任任撰述者有嚴獨鶴畢倚虹文公達王西神舒舍予朱亭亭雉尾生等其餘尙在接洽中社址在南成都路輔德里六三四號定陽歷本月底出版連日往該社訂閱及接洽刋登廣告者絡繹不絶聞該社並歡迎社外投稿云 
[良友畫報第二期再版　]  
　　良友畫報由北四川路良友印刷公司出版銷路旺極第二期因内容豐富購者尤爲踴躍第一版凡一萬册刻已銷盡無餘而函詢者紛紛不絶兹已着手添印再版又聞第三期亦可即日出版特設南巿總發行處於西門方斜路青春好書店云 
[天氣報告]  
　　徐家匯天文台昨日下午四時三十分氣象預報云天色有雲全國沿海有不穩定之微風揚子江口以南間有降雨或霧地方又昨日下午三時前二十四小時内本埠氣温最高六六·二最低五○·三去年同日最高五○·九最低三一·五 
[本刋啓事]  
　　樓金聲·菊農·沈雪崖·濤·邱景梅·少飛·宗凱·正人·若谷·震遐·秋雲·退之·子秋·庚戍·海雲·金髮·華開·挹奇女史·吳頤廬·百藥·顧青瑶·劉家銘·武幼如·倜然·杜素華·塵·陳香雲·譚抒眞·忍盫·文岡·宋懋杰·倪貽德·黄厚生·寄涯·鄷　竹·南盫·華·履冰·若然·季小波·錢憲倫·徐海波·葉心佛·錫興·亞雄·嚴與今·諸君鑒上月份承賜稿略具薄酬請具條蓋章向本館會計處收取爲荷（賜稿者除特約外未蓋章者槪作却酬論） 
[更正]  
　　主筆先生大鑒逕啓者閱三月二十九日貴報本埠增刋内登有（促進民衆圖書館之新發展）一則内載南巿十六舖泉漳會館内促進民衆圖書館去歲并派洪志奥赴南洋籌募基金等云云查本會館内並無設立圖書館亦並無派人在外募捐之事誠恐遠近傳聞易滋混誤用特專函奉達即希貴報迅予更正以昭實在至爲感禱泉漳會館啓 
 
