# 1885 - 79 - 4904291

 

Page 1

 
 
[仙頭售報] [  申報舘主人啓]  
本舘現託友人在由頭經理申報事務並出售申報舘與點石齋所印各書籍該價悉照仿單概不增減汕頭士商有賜顧者可就近向汕頭　帮銜　茂　庄内申昌分店購取欲看申報亦　向該分店告知住址自當按期送閱不悮 
[三十三號書報出售] [  申報舘主人啓]  
自法人侵犯甬防遠近商民皆欲尋消問息本舘深知諸君殷盼故正月十五日之戰特派友人附江表船前往觀戰兹將該處海口形勢山名地名砲台營盤内口外海兩國兵輸駐泊處所攻擊情形一一描繒朗若列眉閱者不啻身臨其境親觀戰事現巳列入此次三十三號畫報以供衆覽畫報之首仍送畫　兩圖一爲山水任君伯年所繒一爲人物沙君山春所繒筆致超妙大可寶貴畫報仍然九圖末附淞隱漫録圖說一則閱者鑒之此佈 
[綜論法人殘暴各蹟]  
歡西古國爭戰頻仍并吞相繼漢時羅馬崛興全洲歸化繼而土地崩裂擁立者數十國犬睡之錯豈無侵奪之時然其風俗雅尚仁慈戰陳之間不輕殺戮近百年來火器之精遠過他洲輪機徧於天下每放巨炮山谷崩隤城垣摧倒尤爲自古弓矢戈矛所不及以血肉之軀猝當其前有不立成灰燼者哉顧火器旣出而相勝則兵刃之用轉若不甚足貴者以故習槍砲不事他器有火攻之法而無手刃之刑盖天生五材因時異尚若有此最利之火器而又爭以殺戮爲能厲氣之鍾似乎太盛生殺之化不能持平嘗聞泰西罪囚至死者有繯首之刑有槍斃之律二者亦審乎情罪之相當而後由刑司議定大抵繯首輕於鎗斃中國五等之刑死罪二曰絞曰斬絞亦輕於斬彼法鎗斃卽代中國之斬也西人論之謂斬則身首異處情形慘酷慈祥之人目不忍賭若以鎗擊而死殮以入棺於其支體並無傷損可掩蓋其跡比於考終彼意中國文物之盛過於歐洲而獨於刑制有梟首凌遲之狀比人命於牲畜殊傷雅道卽此一說可見西人宅心之仁厚矣歐洲諸邦惟法獷悍之俗相沿千百年未能或改其君相雅尚武功往往馳騖域外蠶食弱小雖風氣繁華境土褊　國中之食不足自給不能不藉海外曠土之所入以資挹注顧越海經營諸國之所同若歷年旣久隷屬有常而妄欲肆其憑陵遂其攘奪此則他國之所不敢出而法之棄禮蔑義者也然自嘉　年間拿破倫第一稱雄歐土并吞諸邦奪地攻城無異虎狼之秦亦不聞殺戮之慘有同於中國草澤之宼者同治間德人屢被法攻疆土之削幾不自保其宗社厥後俾思麥爲相以越王臥薪嘗膽之志卒成沼吳之功砲火之烈嶊堅折銳不可謂不慘矣而陣中俘獲之人未聞有加以酷虐如屠犬豕者至於平民則兵過之處尤相戒不肯妄殺此則成迹之昭昭者其他如英美北亞墨之戰南北花旗之役俄土之侵以及近時埃及之亂皆未有加慘殺於礮火之外者唐之黄巢明之李闖張獻忠草宼披猖流每百姓凶頑之行西人聞而心鄙之以爲吾歐無是也乃今之法人則竟大謬不然其於東京則驅越南土人以爲先鋒當官軍之衝此等不教之兵授以利器不能適用進則陷於官軍退又爲法人所斬以徇一經驅戰無非横死而彼以其非國中之兵士絶不一憐勝而克城後隊繼至不勝而僨已軍無傷不過費一二月之銀餅而已何樂乎弗爲也其在臺灣則以封禁口岸之故分船游奕徧洋面之上商民之船不敢出入苟必不得已而行竊忖舟中並無兵丁又無裝載軍火糧食似不遭法人之忌乃法人擄船以去貨則取之人則拘之其老弱婦女或殺而投之折其帆桅去其錨索任泛中流隨風以盪有人見之疑爲海盜所爲而不知實法人也至於基隆佔據之後早晚開戰華軍屢捷法兵傷亡數十人百餘人而其實十九皆華人被擄與越南招雇之土兵彼眞正法人或僅一二人或竟無一人焉前在海防河内發兵進攻與劉淵亭軍門交　時則法人所用以替死者阿非黑人也今則阿非黑人尚覺可惜更有用之以代其死者蓋赵人及華人但須一擄或稍給口糧耳現在蜜波出入殊梗　有民船被其搶奪遭其擄殺而焚其空舟於海中者殘忍之性到今而極他國聞之咸謂歐洲無此好殺之兵大不義於法人然中國兵船旣無巡洋之法卽乏保商之權海上之民操舟爲業亦安能久守島中不復一出正不知法人之遺禍何日可免現在水陸皆無甚舉動竊謂法人如此殘忍鎭南關外聞有撤去之兵若干設爲法人計誘利啗甘心用命則陸路之上頓增數千之法兵此輩曾隷軍籍不比土人苟爲前驅安知非我軍之大患若江浙海面所擄商船上人尚不甚多惟甬東鎭海舟山各處海島漁户則素來獷野出入洪濤習於海水倘彼出價招雇何慮不立致萬人彼之虚聲恫喝朝云增兵暮云調船至於今日并有不必恫喝者噫嘻是直以我之人爲法之用而已矣不禁因其性殘行暴而渺慮及之 
[可望言和]  
　　中法言和等事本館前據北京電信早已列入報章昨閱益聞録亦云近日經俄國博公使及總稅務司赫德君向總署王大臣及各鉅公竭力調停俾仍言歸於好業已稍有端倪從此易兵車爲冠裳化干戈爲玉帛珠磐玉敦和誼重敦固薄海人民所欣望者也特不知恃强無道之法人果肯降心低首否耶 
[北海封堵]  
　　　之嶺外友人云粤中大憲恐北海一帶或有漢奸暗濟法人遂飭將海口嚴行封堵所有往來船隻一概不准駛行誠慎重海防之道也 
[握節入關]  
　　昨得粤西來信云正月二十五六兩日馮軍門子材在關外邀擊法人出入於槍林砲雨中大有奮不顧身之慨麾下各軍士亦皆殺敵致果誓掃邊氛法人雖極跳梁至此亦氣爲之懾連擊連挫敵屍堆積如山誠哉一塲惡戰也刻　憲檄調軍門回粤鎭守欽州各要區遂卽唱凱人關以重北門筦鑰云 
[福州西信]  
　　西字報言福州米價日漲近有商人由他處運米十餘船到福州經官憲盡行收買以濟食用○有某生從前赴德國肄習化學頗有心得近在福州船政局創造電燈可抵二千枝燭光俟造成後將安置白炮臺上以便夜間查察誠軍中之利器也○前日有一領港人被孤拔掠去於是各引港人皆有戒心不敢復操故業正月底有帆船二艘到福州覓領港人不得泊芭蕉山下閱一禮拜方得領港人於是鼓輪前進 
[淡水近信]  
　　西報接淡水信息謂正月二十一日天色晴朗法船之泊於口外者三艘灣灣之戰聞華軍死傷約共千人法人乘灣灣之勝復率兵三千前進被我軍擊退劉省三爵帥奉有廷寄命其統兵進攻以殲敵人現劉帥 
 
 

Page 2

 
 
已整師旅以圖進取務　驅法人出於境外然後乃快於心灣灣背後有一峻嶺羊腸鳥道崎嶇難前　有平原土人植茶於其間乃灣灣之咽喉也據華人傳言謂駐守是山之華軍經將法人擊退但山外有土壘數座每座約有華兵五百駐守法人以此山難以得志遂分撲各土壘因此遂有謂被法人佔據土壘四座又有謂被奪去七座然皆傳聞之辭未可信以爲確也查基隆數戰以灣灣之役爲最大則華人之意欲克復基隆可知矣據華人言華軍所用之兵有三四百乃灣灣土勇五百乃生番土勇並有客籍人數百人其餘皆練兵乃由臺南　者惟灣灣之役灣灣及生番土勇死者數百人蓋其人勇往直前皆奮不顧身者其餘兵勇多畏怯不前未能若斯之用命然灣灣及生番土勇雖皆勇力有餘而訓　不足以致陣亡頗多殊可惜也灣灣居民現已遷徙法人據而有之矣華軍現退紥緑荳村查其地在灣灣之西相距約二三英里淡水華軍現堅築營壘以資防守日前傳說有大員由别處而至兹查並無其事二十二日有法船二艘泊於口外受傷兵勇舁往臺北醫治者甚夥是日淡水接有灣灣敗信衆情惶恐商民爲之不安二十三日天色清朗然寒甚二十四日東北風大作法船二艘仍泊於外二十五日風勢愈　益以暴雨法船仍有二艘寄椗於此二十六日寒甚下午法船威刺士燃咆一響二十八日法船鴨都蘭燃炮數響二十九日法船德機杜魯覺馳至三十早法船燃砲二響以擊淡水是日英砲船威輔至現傳說灣灣確係失守該處砲臺已爲法人所毁但法人不敢卽據其地說見循環日報 
[萑苻不靖]  
　　正月晦日晚十下鐘時有一小艇駛至香港附近九龍山之大角嘴叢蘆瑟瑟中驀有緑林客八人手執明晃晃柳葉刀躍登鷁首禁艙内人弗驚呼呼則殺無赦隨卽東搜西括席捲一空呼哨一聲揚長而去艇中有一衰翁并婦人四口受此虚驚幾於神不附體少選神稍定檢點所失約值洋蚨五十元遂訴知差舘聲請緝查至晚由巡差緝獲匪黨二人訊得原贓已寄存長生庫因卽押待嚴懲想亡命之徒斷不能倖寛法網矣 
[英使行述]  
　　英國駐華公使巴夏禮因病出缺一事早列報中按巴君生於道光八年今已五十八歲幼在倫敦讀書西歷一千八百四十二年入外務衙門學習越二年至中國爲福州領事署繙譯旋調厦門領事署繙譯一千八百五十一年至臺灣越一年至廣東一千八百五十四年升任厦門領事明年至暹羅暹英之盟公使與有力焉明年回中國任廣東領事一千八百五十九年爲英國駐華公使隨員咸豐年間津沾之役巴君與焉至一千八百六十五年授日本公使前後凡十八載前年出使中國經猷素著忽賦招魂想英國君民當有黯然流涕者矣 
[日本奇荒]  
　　日報言兵庫縣下朝來郡内居民户數約有六千人口約有二萬五千因近來謀食維難異常窮困去秋旣患風災本年又遭大雪不但食物難覓卽薪炭亦自缺乏之患岌岌乎不可終日至大坂府下富田林郡各村落更有其於比者粥漿不能得咸掘取大樹根野菜等物以充飢往往面無人色病莫能興如此者數千名其他若錦部郡甘山等村大鳥郡下六十餘村無不如此困苦流離有爲鄭監門所不能繪者饑謹洊臻未始非上蒼所以示警而日人猶孜孜焉以窮兵黷武爲事嗚呼將誰欺欺天乎 
[日本多盜]  
　　日報載東京府近來多盜出没無常廿八晚八點半鐘日本橋區小網街鹽問屋前橋竹次耶店内突有强盜多名拔刀闖進將該店夥兩名綑綁滅燈而入内室將竹次郎夫婦女婢一併縳住脅出洋六十元携之而遁該店所雇利三郎年纔十五大聲呼救出門追逐盜黨將利三郎斫傷面頤十八處當楊卽死捕房得信四處緝拿旋卽查出寄寓濱街小林客棧之學校教師行蹤詭秘因卽傳問始知僞稱教師實係下總國片卷村之石　貞次郎年十九歲供認殺斃利三　不諱想當按律定罪也 
[蔑視鄰邦]  
　　日報言法國巴黎京城近因英屬香港示禁戰國修船一事人心非常憤激於是法國窩魯的爺新聞著有一論謂近觀英國所爲香港拒我修船日示以疎我之意然法至今日所以不封中國各口者盖示英以親密也若將各港封禁英國商務不無妨碍故未舉行而英旣如此見外則我法不日當卽將各口封禁以報復之按英國不准法人在香港修船此乃遵照萬國公法辦理而法人乃狃於偏私妄肆詆毁亦多見其不知量也 
[漢皋新録]  
　　英國兵船名立納鐵者於正月二十九日晚間往他處○近數日來天氣暢晴江水倐落以致沙洲再露巨艦往來仍須留意○流寓貧民多搭篷屋棲息其中楚人呼爲篷子最易惹火上月二十七日午刻西關帝廟左首篷屋被災延燬五六家幸未累及瓦屋○卾省爲荆襄咽喉而漢皋又係通商大埠早經大憲駐兵防守近日又借鸚鵡洲之木簲上置松香等引火之物以備摧搗敵艦之用整頓防務固有如此嚴密者○數日前傳言楚北軍餉浩繁釐稅不足供給擬將紅茶藥士等項釐金酌加數成近日又見茶巿未有發動茶捐尚未議加藥　等項亦尚未有定議惟票號錢莊綢布蠶絲紅白花木桐油蠟藥材雜貨等店一律捐帖似牙行之有部帖且不能以父業子承兄業弟頂致有假冒按此卽户部所奏開源節流新章也 
[首善紀聞]  
　　前報紀吏部考功司經承書吏孫友齋臘尾避匿無蹤致某甲坐索束修被煤熏死一案兹悉孫於去臘中旬因債臺百級無可支排遂向印稿各員瀝忱告退各員憫其窮也極意慰留孫謂諸散吏束修不得付給恐一至年終屋宇將擣爲虀粉各員乃爲之知會地面官飭差彈壓自望後以迄年終日出差飯錢數十千雖索債者不敢喧譁然日用益形拮据遂潜逃逸釀此奇災云○京官三年京察年底由本衙門過堂本堂官保送分列等第次年再由吏部過堂後彚奏請旨聞吏部堂官定於正月二十六七兩日齊集各署司員在本署循例過堂云○吏部招考　録一則迭列前報兹聞去臘吏部以投考者仍屬寥寥而各舘需人孔亟因又出示展限至十二月三十日止具應考之滿漢　貢生監及由生監捐納六品以下候補候選各官取具佐領圖結同鄉京官印結卽行赴部投考毋得觀望自悮功名查考試謄録例試以四書經文及論策各一篇必須寫作俱佳方能入彀體裁程式悉如朝考聞赴部報考者截至封印尚不及百人云○王大臣等定於正月二十五日外刻在德勝門外教場公同閱看八旗滿蒙漢二十四固山驍騎槍營練兵合操次日辰刻在西直門外西褡褳坡閱看該練兵擡槍鳥槍及演打鉛丸準頭云○正月二十六日午刻謨貝子乘馬至東四牌樓有一騾車由北突來行如箭激貝　囑其旁　讓路車夫自恃勢力不但不讓反敢口出謔言貝子聞之大爲震怒持鞭驀擊車夫隨今隨侍官員扭送官廳解交步軍統領衙門懲辦傳得此車係東直門内小街海運倉趙花户之車未知是否○西安副都統溥都護偀假滿進内請安向軍機大臣禮王等言及曾在西安練成勁兵數百名類皆勇敢善戰可否代爲請旨准予調赴軍營禦敵法人禮邸許爲代奏候旨遵行查都護係前怡親王載垣之胞姪天潢貴胄自甘躍馬從戎眞不愧從龍諸老臣遺胄也○正月二十六日各倉致祭倉神監督經書花户人等一律到齊例於本倉各項夫役内擇一力大者令負米一石兩腋又各挾米一石由廠内步至神前衆遂向其梦香頂禮以爲倉神附體能施福佑於人謂之招斛挖沙亦俗例也 
[蕪湖官塲瑣述]  
　　蕪湖道梁觀察上月甄别中江書院肄業生童本月初發案計録取三百餘人名數較前爲多觀察除捐廉加給奬賞外又於初四日傳集前列生童入署談論温勉有加觀察愛士如此各該生等宜如何砥行立名以無負觀察之屬望哉○郭善臣軍門於初三日 
 
 

Page 3

 
 
清晨乘小火輪往梁山至下午四點鐘回行轅聞軍門鎭守梁山兼顧蕪湖兩處俱有電線當軍書旁午時軍門每來往兩處調度機宜眞有不遑啓處者○王梧岡叅戎於上月廿六日往太平府公幹本月初五日囘署○李穉荃觀察之次女公子於去冬擇贅吳觀察之長公子已詳前報兹聞吳公子於本月初四日絜同瀛眷回合肥原籍坐大號官舫一艘並有春字營舢板兩艘護送征帆臨發時炮響連天觀者如堵 
[前令重來]  
　　前任上海縣黎壼山明府於前日抵滬舟泊南巿大碼頭小住縣署待質公所有何公幹外人不得而知也 
[兇横官誅]  
　　某甲湖南人昔爲某帥揖客歷保花翎同知前月附舟至吳淞苦無所遇因以軒岐術爲餬口資就西街某縫工家賃得小樓半椽懸壺其内文人末路苦亦甚矣前日縫工出外祗留床頭人看守家門突有營勇五六人闖進家中向之調戲任弱小妮子正在無可奈何之時經甲聞聲下樓正言呵斥勇等老羞成怒扭甲　毆遍體鱗傷一哄而散縫工聲信回家急請傷科爲甲調治據醫者云傷勢甚重難保無性命之憂云竊謂現在各防營軍令嚴肅有犯必懲何該營勇尚敢藐法滋事極惡窮兇耶我知大帥聞之必將懲以軍法云殺無赦 
[滬北瑣記]  
　　紹興人苗連生年二十二歲在虹口楊家灣看守房屋前夜與某嫗口角竟密購洋烟吞服以圖自盡幸經旁人知覺送入同仁醫院救治得以無恙區區小忿竟自戕其生所謂輕於鴻毛者非耶○昨日泥城外有一鄉人年約四十餘歲睡在某洋行門首形似瘋癲經該洋行送至捕房安插矣 
[傭婦苦况]  
　　　　妓院傭婦葛朱氏被開院之湖北婦人王金珠借去洋三百元言明俟妓女王雲卿或從良或贖身卽可得資料理是欵去夏該妓奔赴英會審公廨稱願嫁李某爲妻曾酌斷李某繳洋准該妓從良嗣因李某無力繳洋遂將該妓發堂擇配該氏等之銀洋遂致落空而該氏檢呈借票惟向王金珠控追黄太守卽傳王金珠押令還洋在案嗣有李麻子卽李錦雲將王金珠保出王金珠潛回原籍不復來滬該氏投催甚急太守又飭差傳李押交王金珠近由李妻投案請將丈夫交保以便出外尋王交案否　久覊亦屬無益太守准覓的保具限交人該氏一聞此說急迫萬分昨晨又投案請勿將李交保并言我之銀洋向各户借來現被各户催逼不堪其累言畢大哭太守謂李錦雲在押日久屢經責比尚未將王金珠交出且無力賠銀現據其妻求請交保尋王始准所請然尚無的保未經保出爾旣稱被債户逼迫爾當指明債户是誰卽行傳案本分府代爾開道該氏答稱彼借洋於我原是美意豈可累彼匍伏公庭太守斥退候示該氏堅不肯退太守命逐出該氏卽在身畔摸出洋煙一匣欲尋短見被差役奪取呈案太守大怒卽將洋烟抛擲喝掌該氏頰旋由差役勸該氏出外旁人有憐之者 
[提訊棧主]  
　　上海縣莫邑尊前奉北洋大臣密札飭提長發棧主唐道生拘押候訊因於前日知照英公廨委員黄太守派差協提詎唐早已兎脫遂將股東梁應南解送縣中邑尊旋於午後升堂研訊梁供該棧本由唐與小的合開前年翻造房屋時由小的墊洋數千元後唐無力支持遂於上年九月初六日歸小的一人獨做至本年正月三十日唐卽動身不知何往請訊伊姪當知底細邑尊謂該棧旣歸爾一人獨開可將盤據呈閱伊姪旣知唐之下落可卽交保出外趕緊找尋交案隨有粤人陳梅溪投案禀稱願爲梁作保邑尊允之 
[研鞫犯弟]  
　　信船被刼案内正犯孫壽棠供出尚有同黨顧福堂在逃未獲莫邑尊得供後飭卽購線拘拿顧已聞風避匿捕役遂將其弟顧耀修提案請訊前日下午邑尊研鞫之餘據供向在城中爲擸　挑夫福堂常住鄉間所犯之事小的實不知情邑尊謂爾旣不知情可知福堂避匿何方尚有贓銀寄藏何處答稱亦不知情研詰至再堅執前供邑尊遂飭還押候查 
[紅絲誤繫]  
　　同姓爲婚本于例禁鄉民無知往往悮犯於是喜事之徒遂得持其短長本埠穿虹浜地方有陸某者世業農以財雄一鄉生一女視之如掌上明珠許字寳山縣境陸姓家標梅迨吉嫁杏有期擇於初九日行迎娶禮族中某茂才聞之以其違例也禀請上海縣莫邑尊飭差協同地保往查再傳族長訊究迨差保去時彩輿已至陸某隨囑其女暫緩登輿及冰人奔告男家則寳山縣差役亦已至矣紅鸞甫經照命黑索忽已臨門想月下老人應　繫絲之悮而堂上執法難從判合之條矣 
[賊蹤不測]  
　　新閘地方某姓家昨夜三更後忽有梁上君子揭去屋瓦懸繩而下幸卽知覺大呼捉賊賊仍從容緣繩升屋以去雖未失一物而受驚已不淺諺云作賊易防賊難此誠居民之患也 
[訟案已銷]  
　　日前本報述及本城某甲因妾涉訟一案兹聞是案情由與前述稍有歧異盖甲被妾弟張某所唆以故訟興雀角去臘邑尊諭令親族理處後卽由該親族等運三寸不爛舌竭力調停刻已和好如初不復爻占天水矣 
[瑣案彚登]  
　　昨有晶頂藍翎之人自稱姓張名和鑒由金陵來滬奉差購物上月二十八日到申借住小東門外盛發客棧携帶枕箱一隻内有洋蚨九十九元紋銀十二兩棧中人謂須交明帳房否則倘有疏虞不能理直因卽將箱交彼說明數目眼見伊放入樞中詎昨日取洋則箱鎖已壞銀洋化爲烏有爲此鳴捕將經手人送案求請追究被告林炳三供稱箱確由我接下放在櫃中洋元實未點過太守謂伊交爾之時箱固鎖好爲何爾交伊時已經移動定應由爾賠償林稱作夥之人賠償不起張稱昨日伊同小主人向我商量囑我不必到案情願賠償今日忽又變卦我係奉差之人人地生疎川資無着如何過去言次淚隨聲下太守謂爾現在不必仍住該棧本分府當卽爲爾嚴追張叩謝而退太守着包探孫寳生往傳該棧主到案再詰○前報列甯人張榮生走入洋人阿三家内一節昨日捕房將張解案旋有陳方氏投案訴稱東家阿三現在漢口前日小婦人適在小東門回家始知張來肇事拘押捕房此人確與阿三素識據云是來借貸翁太守問該氏家中可曾失去物件答稱未失此人曾於阿三在家時來過出外至今却未到來太守將張申斥一番從寛開釋并諭以後不可再去倘再獲案務必嚴懲○月前包探嚴頌眉孫寶生等獲到積竊陸阿順洪阿坤並船户陳阿標等搜出質票吊贓給領等事曾列報章尚有各贓未曾追出陸供有彼同黨取去現尚在逃等語翁太守遂着包探小心查緝　獲嚴懲昨日捕房將三犯解案陸供甯波人洪供常熟人陳供福建人太守謂陸洪兩人疉次犯竊屢懲不改着將陸笞一百板枷號一月枷滿後送縣遞籍洪亦笞　一百板免枷先卽送縣遞回陳專接贓物窩頓船中着責二百板據英包探禀英界尚有他案着責後送歸英捕房核辦○蘭芳里烟花館主趙思恩訴稱前充營勇姚雨林前曾鬧事送懲昨又來家行騙翁太守問爾作何生意趙直稱開設花烟間太守斥其混帳正詰問間有駐劄徽州會舘之督標仁字營管帶遣人投案禀稱比人自稱充當仁字營勇但敝營中從無此人顯係假冒求請重懲翁太守略詢情由着卽回覆隨問姚所作何事現因何事送案答稱前曾當過滬軍營勇現在吳淞因事告假來滬暫居新北門城樓上友人劉鳴友處並不犯事太守謂爾等湖南人往往肇事遂着交捕帶回管押俟查明再核 
[舞弊待查]  
　　本埠江海北關通事粤人某甲在關辦事寒暑數更向來謹慎小心並無差悮至去年忽於長江進口稅釐中多方舞弊前月杪經蕪湖關查出存票有不符之處咨請稽查關道憲邵觀察接奉來文將甲傳案委洋務委員就道署研訊關防嚴密未悉細情惟聞甲幾經嚴鞫尚無實在口供因暫交差看管查得隱射稅單共有六十餘張之譜諒必須嚴行懲儆也　 
 
 

Page 4

 
 
[英界公堂瑣案]  
　　包探　少卿禀稱沈長芳及妻劉氏與戴谷炳張王氏等同居初時張王氏失去銀飾查無蹤跡後戴谷炳失洋三十元疑沈劉氏所竊經人調停令沈劉氏還戴洋十五元先付洋四元其洋係將銀飾典押被張王氏查知銀飾的係前失之贓爲此報捕　贓無　今將各人一併解案張王氏申訴前因戴谷炳禀明失洋認賠各節并稱初尚不知沈劉氏行竊因伊子年已十九歲知母取洋不忍直告我此可爲証沈劉氏稱沈長芳確是我夫然我與戴谷炳私識戴爲牌九司務因知伊局賭得洋故向取用戴卽交我洋三十元並非行竊後欲索還奈已用去故向張王氏暫借銀飾典押沈長芳供沈劉氏確是我妻旣言與戴有私現在只得將妻價賣與戴黄太守謂若輩均屬無恥之尤然沈劉氏竊取張王氏銀飾有據起案之贓給還戴谷炳失洋三十元旣已言償一半除已付過四元外着沈劉氏再還洋十一元完結○顧阿　稱爲轎夫昨抬妓女在街頭行走詎被三人碰碎玻璃窗向索賠償反敢恃蠻由捕拘案黄太守判令徐少芝沈麗卿王洪生三人合賠洋一元○土金橋稱失竊木料不少昨見周阿五又來竊本當獲人贓交捕請辦黄太守隨判周阿五管押七天木交王金橋領去○林阿有稱開烟館昨有王阿二前來吃烟乘間被竊洋烟筒幸卽見破故將人贓交捕送案黄太守隨判王阿二管押七天烟筒交林阿有領去 
[書彭烈女事]  
　　烈女彭元姑漢陽生員彭作富之胞姪女彭藍恒之從妹也母羅氏操勵柏舟紡績度日膝下四女元姑居其三現年二十有三幼時許字同邑陳姓子陳貧無力完娶客歲由冰上人說定期于今年二月杪草草完姻詎去臘中旬陳竟以咯血症謝世女聞訃哭失聲告其母曰兒命途多舛務必從一而終誓不再與他姓聯姻遂屏脂粉易麻絰禀諸堂上擬卽過門守志母再三勸慰期以新年元姑恐傷堂上心勉從其命然其母雖允之愛惜如掌中珠固不欲其青年鵠寡也元姑逆知其意于正月十一日時母出外私至廚下就水缸溺焉按元姑之母固以節著今元姑又以烈傳節烈萃一門誠哉可嘉可敬因録之以爲采風者告焉 
[金縷曲十二月十七日作]  
　　欲涙偏無涙數情懷舊年此日正添悲愾腸斷憑棺伸痛哭明識玉人歸矣却銜恨未爲通替淡到斜陽寒到影氷詩魂月浸梅花埭更黄葉哨焉蔽天涯第一傷心事算傾城祗應絶代可憐知已一十三歡笑分疎雨青燈情味渾不覺負卿至此畢竟書生多命薄枉哀鴻兀向西風唳黯回首潸然涕[  柳隱詞人馬相如草]  
[傳言玉女]  
　　孤負星期還把好音時數尊前月下恨愁來無據一樣滋味一樣天涯覊旅問何時許元霜重杵却問卿卿怎而今忘蘖苦綺窓繡户有春人間住銀缸吐葩好事近將花卜夢兒難躱也判情掬 
[上海絲業會舘籌賑公所施少欽經收山東賑捐二月初四日第九十二次清單]  
　　廣東陳姓求保母平安十四元趙吉甫求病速痊五元無名氏四元蘇仰泉求子病愈還願四元洪圖氏二元江國富四開一元浙慈徐六歲女孫求病速愈舊銀飾七錢第十一號助賑彩票一帋○胡君蓉卿募萬善同登昌字五千九百九十八號册衡隆裕四元祈身體平安四元吳邵氏四元祝善隆莊六元公紀三元衆仝記三元白門冷隱二元泰來號二元壽蘐堂一元侯永源一元共十户三十元○蘇君仰泉募富貴源頭同字二次一萬四千五百七十六號册蘇州鹽公堂十元○程永懋號募昌字一萬三千四十一號册程松芝四元怡　軒秋氏四元一勺齋二元程承之二元致和齋目愧軒張寵元四友山房新安時安堂五户各一元冶山氏五角永年氏五角致良知室八角歙汪氏四角斐遠氏四角新安篁秋氏二角安樂氏二角共十六户合洋二十元○安徽宿州官幕募昌字五千二百七十五號加何慶釗銀四十兩山東南運宿渦局十五兩陳繼周陳懷德吳世泰三户各十兩米　熬八兩譚新益四兩署宿州儒學李芸　二兩史傳桂三兩共九户曹平紋一百二兩合來規銀一百九兩五錢一分○春華祥隆泰昌茶棧代募各茶號共捐規銀三百十六兩一錢三分四厘○泰亨源銀爐北號王君大椿來昌字一萬五千七百三十三號册崇義堂黄湘平銀二百兩又湘平銀一百兩九九七公記湘平銀六十兩正經堂何湘平銀五十兩共四户計銀四百十兩合來規銀四百三十一兩一分○漢口恆順號募昌字一萬五千九百七十號册共四元十六開六元○舒君芷厚募昌字三百二十九號册程沛三一元詹秋餘一元無名氏余漱泉邵仰岐　　祥德吳微三五户各五角頃順元陳錦林程錦文通德堂來春泉葉守桂王　川洪順發汪錦秀戴雲門十户各二角五分共十七户合洋七元○又募昌字三百三十號册韓策安一元張錦和一元許晋卿五角共二元虚對開一元以上初四日 
[蘇省撫轅抄]  
　　初七日候補縣葛繩孝禀辭回滬茅紹祺無錫騐收積榖差回兩淮候補鹽大使王師德清江來縣丞林啓瑞卸署金壇縣縣丞事回俞世球禀知辭奉首府委赴吳江震澤兩縣會放孤貧口糧差○初八日新選鎭江府糧捕通判崔東斗禀謝奉飭知赴任長洲縣縣丞陳叔謙禀謝奉飭赴吳江縣縣丞調任候補道庫入使裕森禀知丁母　從九宋維璋上海來禀知滬局漕糧停兌奉飭先行回省銷差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
