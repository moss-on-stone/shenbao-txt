# 1899 - 165 - 4909403

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印萬國新史大事表出售] [  書集成局啓]  
是書於各國形勢政事　革及一切交　公法探　　　　　宏富於西史中獨得窽要闡之可以通權變而　見　力今　　多跟有心　道者於外　用人行政之道　　　　　方皆當詳加考訂誠得是書而講求之何患不能窺其堂堂奥哉現由三局代　　　　十六本　　　二元由上海望平街紹　　　　　　　軒售 
[讀史]  
[圖書集成局代啓]  
本局前代二林　　　　　　　史方與紀要本約上年　月千竣又顧炎武天下郡國利病書本約本年三月告竣嗣因悉心　　致延時日故曾登展期三　　　　　　史方輿紀要已告成准於四月初十日出售每部丗二本用潔白上等連史紙印釘　外精工是書原由二林齋出售股票請附股　　　　投洋向經售成　書至郡國判病書本年六月初　可告成此啓 
[論中國宜推廣通商口岸以緣外人覬覦]  
自甲午一役之後俄人佔據旅順口大　　　人借教案爲名佔據膠州灣中國形勢漸失名爲租賃誰不知其久假不歸英人之取九龍更未嘗一費唇舌不啻拱手而受之於是列國之效尤者皆思得中國土地泊船屯煤爲久遠之計今兹意人索取三門灣政府雖未允其請而窺意人之意尙不肯作爲罷諭自餘諸國雖未有索取之迹而皆未嘗無索取之心中國當府庫奇絀之時兵力又苦不足旣不能與之抗衡又不能與之理論勢必今日割一口明日割一口險要之地盡爲他人所有不但利權盡失恐更不能爲自守之計以致謡言紛起謂各國不久欲將中土瓜分并謂某國應得某地外人已有定謀此雖好事者妄造謡言咨爲談柄然觀目下各國要求無已羣起效尤中國膏腴勢將盡失則不瓜分而猶之瓜分也回憶當日初通商之時尚謂臥榻之旁不能容他人酣睡今則不啻洞門大啓任人出入卽欲練軍經武與之搞衡已有緩不濟急之勢無已則有一策焉旣不必遏其要求又不必拒以兵力只須將全國盡闢爲通商口岸使各國均沾利益各國旣有所牽制自不能過於欺凌且各國豈眞欲瓜分中國哉不過爲商務起見耳德人之取　州灣困俄人佔據旅順口大連灣恐利權爲俄人獨得故不得不急起以追英人之取九龍意人之索三門灣亦猶是意焉蒙意不如趁此機會照會各國凡中國口岸任憑何處皆可通商則非但將來可免無　之誅求且權仍歸中國自操并可望永敦和好若是則利源雖不無外溢之處然能休養生息仍不難將利權漸漸收回若徒　目前之見則屢經宰割必至無一處瓦全譬之不能拒羣盜於大門而禁其入室其可得乎不觀昨報所紀美人獻　一事　偷敦特報云美國素不願與聞他洲事而於中國更恪守局外之義從未嘗　一言近忽有美亞通商議員謁政府而告之曰今者俄人　人華界將謀不利於美商猶憶昔年法國攘奪馬達嘉斯嘉島國卽屏美商於門外前車可鑒故今宜定一善全之策毋任俄人廢棄成約以害美人倘我美獨力難支則宜與英國合謀成聨絡他國將中國全地盡成通商口岸以爲抵制之方大臣傳藍亦言於政府曰中國今當震撼之秋我美亟宜洞闢其扃廣開通商之路如英日兩國與我同心訂約共保中國商權固策之上者借曰不能則惟學德與意之所爲先佔一地以植商務之基議員多　其言觀此則中國推廣通商之策愈不可緩與其請自他人不如自行開闢并聲明現經佔據之地勢不能取還嗣後中國口岸　許各國通商卽不得再有要挾且一經推廣則通商章程必须另訂宜照日本辦理外交之法庶自主之權不致旁落芳以通商之地一多恐利源之外溢更甚是見其小而未見其大也所望謀國者亟起圖之 
[譯西報論英俄訂約事]  
　　西字報云英俄所立之約甚洽人心聖彼得　　及柏靈倫敦各處之人無不稱善惟法人則爽然若失緣法國有英金一千二百萬磅存揚子江一帶今照約中所言則此處悉歸英人管辦法人不得行止自如也 
[韓王避禍]  
　　日本東京日日新聞云東歴六月八日卽華歴五月初一日之夜高麗京城内忽有暴徒投炸彈於申箕善朴定陽朴煕揚三大臣家致申君身受重傷其時宫中亦擾亂非常韓王懼逃至俄美兩國使署左近暫居藏書館内門以外甲士環衛戒備甚嚴 
[閩中閙教]  
　　西字報云刻接電報悉福建省垣之北某處忽有亂民閙教致英國某教士及女教師二人皆被戕害華人之奉教者亦多惟斯難房屋器物被刼一空 
[意人叵測]  
　　寗波訪事人云日前意大利國水師提督某扮作商人帶一細崽由滬乘江天輪船至甬江某教堂拜會教士旋雇内河船往石浦南田等處窺探情形事畢附北京輪船回滬 
[軍火到甬]  
　　寗波訪事人云邇者意大利國兵艦時時游弋浙洋是以海防戒嚴昕夕不敢稍暇日前撫憲劉景帥特派員弁解到軍火二十箱以備禦　之用是亦未雨綢繆之計也 
[整頓營務]  
　　松江訪事人云本月十一日提轅奉到李壽亭軍門自防次發來四百里排單通飭各營將領大旨謂海疆多故各營兵弁務須勤加訓練餉項則不得扣欠兵額則隨缺隨補務各及時整頓勿蹈積習致于罪戾等因説者謂因剛子良中堂奉命至省查案故嚴飭所屬各勤職守以免愆尤也 
[清查倉榖]  
　　松江訪事人云本月十一日松江府濮紫泉太守親赴府署西偏義倉内與各董晤談公事聞倉中積榖擬委華婁兩縣主逐一盤查以清眉目至華婁兩縣積榖倉則擬親自前往按照册詳稽大約因剛子良中堂奉命南來故須查核各倉實在情形以便禀候裁尊也 
[刼案何多]  
　　嘉興訪事人云本月初旬某夜喜善縣東門外張姓家被盜行刼失贓甚鉅翌晨投縣禀報江邑尊前往踏勘飭捕緝拿初五晚喜興縣鳳橋鎭鄕間某姓家亦被盜刼來城報案蕭邑尊定於初七日下鄕勘視又聞塘匯鎭鄕間某姓家亦於初六晚被盜搶刼失物若干刻尙未知其細噫萑符不靖何竟至於此哉 
[照錄示竹石廉訪禀陳清理積案情形稿]  
　　敬禀者竊職道仰蒙憲檄委署臬篆適逢其時疉奉諭旨清 
 
 

Page 2

 
 
理積案整飭吏治是皆臬司專責職道自度學術不如人才識不如人徒恃志趣之未歧於事何補往者五承厥乏循軌而行藉告無過今則時事日艱案牘日繁兼之目光遲鈍尤甚於前恒慮措施失當虧憲臺委任之明溯自上年七月十三日受事至本月二十六日交卸審勘各屬題咨之案共三百十一起彚咨之案三十九起各屬詳請外結或監禁或枷杖或釋放由司核定轉詳之案約三百起查蘇省歴來題咨各案歲僅一百四五十起職道此次在任九月有餘雖審結之數倍於上年而積案一千一百餘起清理但得其半蓋案延一二十年証佐散亡犯供益狡辦法間或遷就原情定罪終不離經常倘罔察案情一味開脱便無所謂清理故各屬之請示每誥誡毋枉毋縱在鞫獄之道固不可托因循爲鄭重假姑息爲愷悌貽地方無形之害然亦不可趣督太嚴啓草菅之弊懐寃莫白夫清理積案職道嘗引爲已任統計現存新舊各案五百數十起而未結者猶存四百數十起一時未遑清訖有諾弗踐良用疚心者也脩明吏治爲有國之本其要悉基於牧令視訟獄之多寡判吏治之隆替就一省言之民風俗尙如徐淮海之盜案數倍於蘇松太而積案亦十居八九惟辨勤惰以判賢否矯矯自拔誠不乏人殆不數數覯泄沓之輩　以民瘼爲念訊供定讞時有出入之失迨發司審得實情又沿襲隨同更正各該縣漠然罔覺並不自反前審之非以言保甲團練本在吏治之中疉經遵飭壽催騐之來牘寗屬州縣較勝於蘇屬寗屬常當塲獲盜蘇屬却不多見由於民氣剛柔之不同而治法則舍實心實力無二致至考察各縣臬司不若該管府州之親且近曾核季報密考大抵有褒無貶獨蘇州彥守尙存直道之公别是非以激勸自媿弗逮者也職道清夜以思忽忽九閲月絶無成效可紀祗祗本署案牘拂拭稍清日來各屬解勘不及辦稿留未過堂者六起其先審解俟撫憲提勘發回辦稿者五起凡此縷陳胥有卷可稽不敢一語涉於欺飾自墮平日之砥礦上辜盛德之包容也 
[惡奴正法]  
　　安慶弑主巨案已紀前報兹得本館訪事友來函云惡奴張其姓名曰琴安徽阜陽縣人也被弑之　某名春容蔡江蘇人在甘肅聽鼓有年旋補授平凉府經歴去冬藩憲某方伯委赴江浙公幹因携其妾及張僕帶有宦囊數千金順道歸里詎料張陡起梟心將蔡殺斃沈屍於河當義門司獲訊後禀由皖北道詳解來省撫憲鄧大中丞以惡奴謀斃家主未便寛容因於本月初四日午後恭請王命鄕赴巿曹凌遲處死觀者人山人海莫不拍手稱快 
[因姦釀命]  
　　嘉興訪事人云平湖縣西四門内張泰源鮮肉鋪主張二娶妻某氏已歴年近忽與大吉祥廣貨店執事人計明山有染明去暗來已非一日本月初五晚乘𨻶前往重拾墜　被張偵知挾刃而回破扉直入則野鴛一對正在交頸情濃不覺忿火中燒以刀亂刺計倒地斃命張遂扭氏至縣署禀陳史邑尊諭候翌日午後前往相騐 
[慌人滋事]  
　　甯波訪事友人云寗郡各布莊前因染匠柱首韓念九等聚衆把持加索酒資控經鄞縣畢大令飭具切結照常工作乃各染匠堅不遵斷停工歴三月之久城廂内外各布莊久無雜色布出售不得已各出資本另招染匠在江北岸公開美彰染坊韓復聚衆至坊中任情毁物且撃傷巡捕一名旋又蜂擁入城在道署前紛紛滋閙行營營務處鍾觀察聞知帶同營弁二員督勇至道署升堂大堂飭提日前所獲搶刼信船之盜犯周明榮卽阿秀至案下喝笞數千板皮破血流各染匠目撃情形稍稍畏懼觀察遂飭弁帶至延慶寺行轅諭以利害將韓及周玉順二柱首重笞斥革遞解回籍畢大令更出示曰照得染匠柱百韓念九周玉順聚衆把持停工三月甚至閧閙衙署意圖挾制經本縣斷給各匠挑力錢十千文該柱首等藉善舉爲名侵吞二千文人已復於具結後毆辱美彰匠夥實屬目無法紀萬難再令充當柱首相應遵照道府憲批示斥革永遠不准復充所斷二十千文全數給與散匠不准分毫尅扣以資津貼而昭體恤特示 
[彝陵夏景]  
　　宜昌訪事人云有張某者隨某西員游歴貴州等處而回道經重慶在萬縣私購雲南土六箱及火腿等物經人告知宜昌關税務司言某船内帶有私貨須細加搜緝詎料張已將所帶貨物已全數起放某洋行棧内次日税關巡役定欲開騐某洋行買辦不知箱内所儲何物貿然允之巡役乃全數送關署充公旋又查得船户所帶烟土夏布等貨亦一律取去○日前宜都縣解來男女二犯年各二十餘女貌不甚美詢之解役云係長楊縣境謀殺親夫之案由縣主解府定讞然後明正典刑也○天氣亢晴四鄕苦旱官憲設壇祈祝雖得溟濛小雨尙未混沛甘霖日前南鄕高陞鋪百姓三四百人擁至府縣署禀請往城隍廟求雨以蘇民困府縣主皆允之○近因天氣亢旱米價陡增居民感受不正之氣多有染疫而亡者有某甲者午前尙言笑自若午後與乙同臥一榻呼吸阿鞭蓉膏雙眼　朧似睡非睡久而不醒呼之不應撫之則已水矣或曰是名闭口痧不知是否 
[交甫遺音]  
　　漢口訪事人云旱魃爲虐田野荒蕪武漢各鄕盜賊蠭起富有之家寢不安枕捕務雖極認眞終有防不勝防之勢○利昌官鹽店開已數十年矣去歲八月十六夜慘遭回祿之刼遂致一蹶不振積負纍纍兹已將店閉歇聞所欠約數萬金○有董某者糾合貲本開設仁順錢莊生意不佳負欠甚鉅日前以無力彌補竟效黄鵠之高飛共欠各項萬餘金黄陂街慶昌裕錢店亦於某日倒閉所欠較董尤鉅河街源源錢店謡言大起幸貲本尙豐屹不爲動 
[金焦夏黛]  
　　鎭江訪事人云鎭郡亢旱已久望澤彌殷本月初六日常鎭通海道長久山觀察率同文武各官詣郡廟都天廟焚牒熏　竭誠祈禱以冀速沛甘霖初八日午刻陰雲四合紅日韜光俄而雷聲隆隆電光閃閃至晚卽大雨滂沱次日檐溜淨淙雨勢尤大初十日仍連綿不絶老農老圃無不鼓掌騰歡頌好雨知時節也○蠶絲爲商務大宗本月初六日二蠶絲上巿潔曰瑩潤較頭蠶絲尤佳蓋因天時和煦且連日暢晴故馬頭娘皆腹飽經綸吐屬妍雅也惟絲棧中因銀根甚緊不敢多收以致巿價難期起色目下細絲每兩二百六十文肥絲二百四十文聞之業此者云大約望後當漸有起色○瓜洲鎭總兵高鎭軍光効於月之初九日午刻排導詣大馬頭乘官舫赴圌山江陰查閲鎭標水師各營防務瀕行麾下各營官咸往江于恭送○鎭郡大憲以此間爲水陸衝衢匪徒易於匿蹟且目下海氛不靖内地更宜有備無馬遂擬舉辦團練倩本城柳何吳三紳各選一熟習公務之人總董其事○蒜山之麓有灌園叟居焉本月初九日午後不戒於火焚去茅屋三椽○有王大娘者素來開設臺基專以引誘良家子女爲事婦女之因此敗壞名節者不知凡幾近爲丹徒縣王大令訪聞飭差拘案研訊之下鞭　籐條一千下復以盧席梏其頸發往六門遊行示衆俾個中人見之知所儆戒○初九日益利輪船由漢口抵鎭尙未下椗各划船爭先攬載客人有某甲者立足未穏墮入波心幸素諳水性得以游泳而出不致從屈大夫游 
[吳中夏諺]  
　　蘇州訪事友人云重五芳辰人家方佩赤靈符斟菖蒲酒石榴花下射柳撃毬忽有銅匠某甲者　擔至剪金橋畔曲巷中出手巾包内小紙盒執途人某乙而謂之曰偶在盤門外靑陽地拾此敢請先生一觀不知中藏何物也乙啓　則係上海童涵春堂所製人參再造九十粒仿單上載明每粒洋銀五角遂明告諸甲甲曰若然則我得之全無所用敢以獻之先生願先生賞洋銀五角可乎乙初不允旋見其于四婉商遂子以小洋銀四枚持藥而歸以告其友友愕然曰君得毋受騙乎弟前者亦曾遇此非眞藥實泥丸也乙不信剖而視之果如所言然悔已不及矣○本月初七夜剪金橋畔胡姓家被賊撬門而入將客堂及書房中所陳各物羅致殆盡心猶不足闌入臥室到處搜羅胡聞聲躍起呼集家人併力獲住詢之則前在源興等各烟館執役之阿二也因喚地甲解送西路總巡局請懲局員陳大令提訊之下判笞一千板枷號犯事處示衆 
 
 

Page 3

 
 
[上海官塲紀事]  
　　昨日前上海保甲總巡兼縣署帮審委員曹佺生明府智因事到申命駕赴各衙門拜會至縣署時王大令延入花　茗談片刻○嘉定縣章大令鴻森因欽命查辦事伯大臣剛中堂飭查事件首重保甲團練因於昨日派差來申投函上海縣署請王大令將歴辦保甲團練案卷抄繕一分俾得仿照辦理王大令誼篤同舟卽飭吏繕付來差並將詳細章程函覆 
[禁米出口示]  
　　署理蘇松太兵備道兼江南海關監督曾爲出示曉諭事查接管　内四月十五日奉兩江督憲劉札開照得食爲民天不可缺乏去年春夏間因米少價昻民情困苦各處匪徒煽衆搶米之案層見疉出歴奉電傳諭旨飭令妥爲籌備嚴禁偷漏卽經欽遵在案查本年各處存米亦屬無多米價仍未平减兼之皖北淮北各災區缺米接濟又因小旱二麥歉收小民咸有艱食之虞雖於鹽城等口嚴禁出口而輪船裝運米糧尤恐奸販於中途濟匪貽害無窮當此籌防緊要之時應作未雨綢繆之計若任輪船搬運出口則漫無稽察不獨於民食有妨抑且大局修關亟應嚴禁至江海關禁止輪船裝運米糧出口已准蘇撫部院會奏咨行有案蕪湖鎭江　關亦應一體禁止輪船裝運以固邦本而靖人心除北洋辦米係爲畿輔根本之計且係由官給照雇運仍應照辦外所有商民䊮䊮祗准仍用民船在内地照常流通以濟民食由司道通飭各局卡認眞查　毋得誤會轉滋流弊其沿海地方應由該牧令一體禁止偷漏接灣毋稍疏虞札關遵照出示曉諭嚴切稽查自示之後如有輪船暗行夾帶私運出口情事卽行查拿詳請　辦仍將遵辦禁運日斯報查等因到關奉此除分别咨行並園致新關税務司一體查禁外合行出示曉諭爲此示仰米商行户人等一體遵照禁令不准販運米糧出口如有輪船夾帶私運情弊查出定行究辦　宜凛遵毋違切切特示光緒二十五年五月日 
[關防詐僞示]  
　　欽加二品銜署理江南分巡蘇松太兵備道曾爲關防詐僞事照得法令綦嚴難家喻而户曉人心不古須杜漸以防微本道世受國恩載承治譜前者兩權鎭江關道篆律已必嚴用人維謹從無親朋族黨在外滋生事端固已昭昭在人耳目兹奉督撫憲會札委署蘇松太道兼管江海關篆務滬瀆爲南北第一要衝責任繁重商務　華洋總匯交涉紛紜事必躬親權無旁落營求關説一槪屏除幕友皆端正之人下知有素親隨供奔走之役約束尤嚴惟上海五方雜處良莠不齊誠恐有不肖棍徒探悉本道家世交際或假充官親幕友等項名目依草附木遇事生風致爾等愚民被其煽惑受累非輕亟應預爲　告以蕭紀而杜譸張除明查暗訪並飭屬一體密拿嚴辦外合行剴切曉説爲此示仰道屬軍民商賈人等一體知悉嗣後倘有冐稱本道親友藉事招摇希圖憧騙許爾等據實指名呈控或卽扭送來轅以憑親訊究辦如有受愚請托或勾串生事一經發覺立提併究按律重懲本道言出法隨決不寛貸其各凛遵毋違小示 
[醫船到滬]  
　　日本紅十字會中人醵集金貲倩英國某　廠製一醫船名之曰博愛丸兹已告成昨日駛至滬上賃與郵船會社行駛香港琿春今日會社長永井君禾原及船長四村　昌亮折柬速客以慶落成想届時賓從如雲必有一番盛會也 
[巡局易員]  
　　八仙橋巡防局員孫星垣刺史遣丁投道轅禀報丁艱所遺差使經關道憲曾觀察札委新閘巡局委員張杏農二尹接辦業已到差任事矣 
[跌傷斃命]  
　　前日午後美租界北山西路德安里第九弄姑蘇八徐某家所雇傭婦某氏在曬臺上曬晾衣服不料曬臺年久失修板忽中斷氏從高墜下傷及楆肋一息奄奄延至晚間卽溘然而逝亦可傷已 
[火厄未成]  
　　前晚虹口西華德路聚源南貨店中人方作夜膳烟囱内忽然火星爆裂幾致上炎幸卽招集多人竭力澆熄然左右　已受驚不淺矣 
[上海縣署瑣案]  
　　寗波人曹維賢被妻兄戴安久投府縣署具控抛棄妻子另娶王姓女等情上海縣主王欣甫大令迭次訊供尙未結案前晚弁堂復訊諭以夫婦涉訟最傷風化去歲之杪本縣曾斷令曹維賢給戴氏洋銀三百元俟戴氏將債理清仍舊接回團聚曹竟抗不遵　視妻如仇實屬不知禮義戴安久亦不能開導其妹以致戴氏逞　各有不合爰傳曹叔裕仁及族長曹樂君詰究樂君供監生因維賢無力　　於三月初代繳票據二百元餘求酌减大令著維賢措繳洋銀六十元曹裕仁曹樂君再代繳洋銀一百元連前合成洋銀三百元以符原斷之數俟繳齊後傳戴氏到案具領由曹維賢接回團聚毋得滋閙復著曹裕仁酌擬每日給戴氏零用若干著各具遵斷結呈案○鄕民周春榮送逆　周沈氏至案禀請王欣甫大令重懲收禁已紀昨報昨日又經提訊周春榮供浦東洋涇人耕田度日次子金虎娶媳周沈氏素來凶悍忤逆上年曾撃傷小的頭顱妻子左足亦被毆傷因畏母兄兇狠隠忍不校今晨妻子在灶下執釁又因細故將媳訓斥媳手持門閂向妻子腰間猛撃左目亦被撃傷周徐氏供與夫同周金虎供娶沈氏爲妻平素不孝時時毆辱翁姑小的成衣度日無力制伏前曾向之訓斥卽被岳母舅兄所毆大受創夷因之妻子益加悍潑今又毆傷母親求賜究辦地保王志堂供沈氏忤逆性成歴次毆撃翁姑合村皆曉恐釀鉅禍叩乞嚴懲周沈氏供年二十七歲不敢忤逆婆婆大令謂衆供相符不能從輕發落然究竟如何懲儆訪事人漏未報知也 
[南巿捕房紀事]  
　　縫工陳錫鄕在滬北美租界天后宫後開設成衣店近被夥計范長生竊去衣服數襲逸至南巿前日遇諸新馬路中遂扭交四十三號巡街捕拘解捕房捕頭令暫行禁押候解送工程局禀請會辦委員司徒貽芬司馬訊明核辦○昨日清潔所司事某甲遣人投報捕房稱有夫役在鹽碼頭船中卸糞被江北划船户暗將緑礬撒入向阻被毆請爲拘押捕頭允之卽遣工程局水巡丁傳管帮人前往理勸毋得再生事端 
[法界捕房瑣案]  
　　小流氓張阿毛王阿三陳阿六張阿四朱阿五陳寳泉陳阿四范阿德等八人年甫成童沿途搶物前日被包探拘獲解經讞員朱森庭明府訊供昨日命提到案各責六百板一并釋出諭以倘再犯案定予嚴懲○天香樓茶肆值堂人朱阿四行竊鄰家衣服報捕查獲解經明府訊供吊到原贓昨日命枷號一月期滿責釋○義源洋貨店被薙髮匠王福興竊取花布三十餘疋控經明府訊供吊贓給領昨日提王到案命先枷號半月期滿責釋○杭州輪船買辦楊祥雲侵吞水脚洋銀六百元被西人所控明府訊悉情由飭包探帶出覓保限十日内理明延干追比○工部局垃圾馬車夫朱四向租界居民索取節規被捕頭拘拿到案明府訊供之下判枷半個月昨已期滿命笞責五十板然後釋出○陳步雲控張愼鄕吞没存欵洋銀二百五十元迭經明府訊供責比案懸日久分文不繳上期曾責二百板以儆刁頑昨日飭傳二十鋪地甲到案將張帶回覓保寛限一個月内向原告理處○浦東人朱四張家泉裝運稻柴至滬求售船泊洋涇浜因事口角扭入捕房明府飭押候查明覆核昨日命一併釋出自行理處 
[美界捕房紀事]  
　　昨晨江北人陳阿四混入公和祥碼頭行竊舊鐵若干磅適爲印捕所見當塲拘獲帶入捕房押候解送英界公堂禀請讞員翁笠漁直刺訊辦○昨晨小竊王阿四潛入北河南路某姓家行竊衣服旋由包探劉阿炳查獲吊出原贓押候解送英界公堂禀請翁直刺訊究○著名惡棍蘇阿池前因爭充浦東糧米局工頭與傳兆生挾有仇𨻶前晚十二點鐘時行至北四川路與傳相遇突出六門手槍向之　撃傳不及隄防致傷右目奔過白大橋踣地不起經其友投報捕房捕頭令將傳送至仁濟醫館求治按此事與英界公堂所訊施明高放槍傷人雖名姓不符而情節大同小異是一是二非執筆人所能懸揣而知也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[木鐸宏宣]  
　　江蘇淮安府山陽縣儒學正副堂王周汪李爲剴切曉諭事照得膠庠樂育首重人才而風化轉移肇端士習伏讀世宗憲皇帝上諭爲士者乃四民之首一方之望凡屬編氓皆尊之奉之以爲請聖賢之書列膠庠之選其所言所行俱可爲鄕人法則也故必敦品勵學謹言愼行不愧端人正士然後以聖賢之道開示愚民則民必聽從其言服習其教相率而歸於謹厚今日之士雖不乏閉户勤修讀書立品之人而蕩檢踰閒不顧名節者亦復不少彼爲民者見士子誦讀聖賢之書而行止尙且如此則必薄待讀書之人而並且輕視聖賢之書颖士習不端民風何由而正其間關係極爲重大又恭讀世祖章皇帝欽定臥碑及聖祖仁皇帝御製訓飭士子文凡所以勸戒而化導之者至詳且盡爲諸生者宜如何奮興鼓舞爭自濯磨以仰答列聖培養之恩冀邀盛世旁求之典乃查近來淮山士習其志行高潔才學優長絶不干預外事者固不乏人本學且敬而愛之其或出入官署包攬詞訟武斷鄕曲欺壓平民甚且有串詐人財玷辱品行凡卑污齷齪之事無所不爲而行之者不以爲恥見之者不以爲非無怪乎士習日風化日壞學校蒙垢師儒厚顔也斯卽無人指控而仰視天俯視地已不可爲人况事經發覺未有不身敗名裂者一矜非易褫革崇朝三尺無私難逃國法當此之際追悔無從清夜自思其何以上對祖宗父兄而下對妻妾子女耶卽如近來三年之内已革五人事雖駭聞咎由自取在有司懲一儆百原自有不得已之苦衷而諸生觸目驚心勿復萌無忌憚之故態雖現在已革者祇此數人而就本學見聞所及郡邑如此等之人此等之事不勝枚舉特幸而未經發覺本學養其廉恥姑隠姓名冀其悔改查淮山向來文風頗優武途更盛載稽志乘代不乏人諸生等宜效法先正之典型力圖功名之上進卽使數奇不偶處困未亨亦當勉爲良善無乖名教遵父兄之約束禀師長之教訓聽友朋之忠告敦崇品學砥礦廉隅庶幾士習端而風化隆人才出而膠庠盛際此時事多艱之日正是英豪報國之秋晚蓋非遲前程共奮本學有厚望焉爲此示仰文武諸生知悉所有前項情弊諸生等有則改之無則加勉愼勿視爲具文有負諄諄戒之意若果冥頑罔覺怙不悛與其事發而受嚴懲不如暗訪明查舉劣跡之昭著者先行詳辦亂苗之莠鋤而去之無足惜也本學職司教化志切勸懲故不憚苦口之勞以冀提撕警覺師生誼重言盡於斯其頟凛遵毋貽後悔切切特示 
[上海巡局紀事]  
　　江北某邑縣人張妙生向在南巿草鞋灣某姓家當車夫前日被流氓王阿文等訛詐洋銀四元四角五分因投二十三七鋪巡防局控訴局員盛雨村二尹飭提一干人研訊張供訴前情求恩訊辦王阿文一味狡賴不肯招承二尹怒飭鞭竹梢三百下始稱此事由三妹爲首小的祗分用洋銀兩元叩乞施恩二尹限五日内交到同黨覆訊如違定送改過所收押○二十七鋪地甲陶昇編查門牌延不將册卷呈案昨日局員邱友齡二尹飭傳至案申斥一番並令傳丐頭至局諭以每晚有乞丐在沿途蜷宿者槪行驅逐不准逗留 
[英界公堂瑣案]  
　　揚州人陳學魁之嫂王氏向與王小六子私識日前私將衣服借給陳知之投報捕房僞稱被王行竊捕頭查得王小六子前曾犯事遞籍因倩包探費阿銀拘押旣而王氏與陳爲難取剪刀戳傷其手昨晨費探將王小六子解案請辦陳學魁投案訴稱嫂嫂王氏與王有染經小的捉獲報捕因此挾嫌竟敢持刀傷小的之手求恩訊辦王氏供夫弟陳學魁欲强姦小婦人小婦人不允致被刺傷兩目旋知事不得了將手戳傷來案誣控王小六子供並未與王氏私識讞員翁笠漁直刺商之梅副領事著一併押候備文移送上海縣署騐傷究辦○前日午後無賴毛阿香至虹口武昌路途遇某西婦卽向之小便西婦以其有意調戲呼捕拘押昨由包探費阿銀解請訊究毛阿香供實出無心不敢調戲直刺判令枷號半月○一百二十號華捕禀稱湖北人崔長興携有鵝眼錢十千小的因特拘案請究崔供此錢由劉姓處兑來直刺著押候備文移送上海縣訊究○二百八十四號華捕禀稱寗波人施高明前因犯案遞解回籍今又來滬昨日在虹口施放洋槍致傷某甲之眼今甲在仁濟醫館療治將施解案請辦施供不知槍中有彈無心之失叩乞恩寛直刺著押候原告傷痊再訊○前日寗波人楊阿三吞服鴉片烟仰臥路旁二百十八號華捕見之急送仁濟醫館救治而愈昨日解案請訊楊供向業攻石因妻在滬特來尋覓帶有洋銀一百元被人竊去故吞烟自盡直刺飭差役某甲帶楊出外找尋其妻限三日禀覆○包探顧福其解東洋車夫王長松至案禀稱此人將坐客黄某遺忘之衣包吞没包内有綢衣數件報捕後捕頭令小的查獲原贓送案請辦王供一時貪小求施恩典直刺判押三日贓給失主具領○竊犯張榮祥張阿大串竊周寳興王阿林毛金壽三家綢布衣二十餘件報時鐘一架由包探竇如海拘獲送案張等供詞支吾直刺諭令發回捕房各押三月贓物當堂給領 
[法界捕房紀事]  
　　前晚某號西捕落差後偕甲乙二西人至英租界胡家宅遊行被野鷄妓女攀留入内適有流氓多人行經是處一擁而入將捕攢毆致失去鈔票一紙計洋銀五元回禀捕頭遣包探至英界捕房訴明情節協同包探查得妓院係陳金標所開因將鴇婦拘回聽候核辦○還俗僧惠堂卽陳蘭士在英租界三馬路開設仙源客棧與廣婦某氏姘識前日午後四點鐘時氏手携皮袋内儲鈔票洋銀二百元及現洋銀二百餘元至三茅閣橋南首暢叙樓茶館摇會扒手某甲衣服華麗混雜其中一轉瞬間將皮袋竊去因卽遣人投報捕房請爲查緝捕頭允之 
[金陵官報]  
　　五月初四日支應局候補道穆候補道松峻均辭浴江緝私候補道范到水師學堂候補道柯禀知學堂季考　畢業學生於昨日一律考畢准補吳淞營叅將棄伯鋆禀知水師學堂監考畢辭赴任知縣鄭學書到蘇州上海公幹回浙江知縣胡湘春到浙江來領軍火○初五日文武各官均禀賀候補道丁葆元赴揚州知府徐炳倬赴江北公幹均辭知縣沈兆提奉府委赴六合公幹○初六日駐蕪米釐候補道志到登瀛洲兵船何心川禀知送浙江軍火赴上海知縣吳錫官奉府委查上元縣積榖團練保甲卽辭○初七日釐捐局候補道歐陽禀知赴上新河丈量木牌借補蕭營都司郭廷忠叩謝准補○初八日釐捐局候補道歐陽禀知赴上新河丈量木牌回知府田承煕謝委海門釐捐差奇兵營遊撃武延謙瓜洲營遊撃胡忠勝巡江來均到海州州判吳繼動到浙江知縣胡湘春辭崇安輪船劉德輝辭赴丹徒接貢平鏡輪船馬儉餘由江陰公幹江平輪船楊春澤由湖南回世職陳承瀚奉示騐看 
[蘇省官報]  
　　五月初五日同知程良馭禀銷催提江震漕項差○初六日知府王仁東由上海貨捐局專丁來省禀謝半年比較奉飭留辦同知李念典禀銷同里釐局差並謝奉委運解浙絲滬捐差通判陳鴻材禀銷海運滬局差知縣游毅之由寗來禀謝委署銅山縣事又黎耀森謝委發審局差又葉在泗禀知奉儲憲委赴吳縣武進陽湖催提漕項差卽辭又陳宗雍禀謝奉委上海樹木捐局卽辭縣丞張廷琛禀銷内河釐局司買差管帶太湖水師正前營遊撃許和生禀知巡湖查哨○初七日藩轅牌示照得吳江縣知縣方遣濟調省察看遺缺查有進補吳縣知縣朱秉成堪以酌委署理又婁縣小徵司巡檢吳葑階因案撤任遺缺查有新選金匱縣望亭司巡檢潘明發堪以酌委署理又照得太湖角頭司巡檢汪　良列入計典參劾所遺員缺查有候補巡檢佘祖培堪以酌補候補道錢志澄通知昨日交缷帶統浙西鹽補等營知縣朱鏡清禀知奉欽憲電調赴寗差委又李樂善由車坊釐局來禀辭又方蓀由吳淞貨捐局來卽辭卽用知縣鄺兆雷服滿回省禀到盤胥釐肯委員巡檢朱逢裕禀謝奉飭留辦一年 
[皖省官報]  
　　四月二十九日知縣盧忠麒辭赴定遠提案縣丞楊塏辭赴皖南措資增齡知奉臬台委查東門外街道差巡檢章宗俊到赴盧江查燒鍋回○五月初一日卽用知縣陸春宫辭奉臬委赴桐城公幹安慶衞趙匡到解津貼銀赴江寗回巡檢蔡蔭楣辭奉委解老湘營餉各項銀赴金陵並學台養亷銀 
 
 

Page 10

 
 
赴太平○初二日運同銜儘先補用知州錢文驥到由鳳陽獎捐花翎同知王壽堃謝超委一次直隸州王大慶到解賑米赴皖北回知縣黄建簃知接辦銀圓局收發校準報銷差典史撒鳳翎到解秋審人犯赴宿松冋通判程璧到奉童道委解米來省　濟均知接辦保甲副總巡差按照磨兪光烈知缷辦保甲副總巡差○初三日四品銜知府用候補直隸州　厚焜到江蘇人號少逸乙亥舉人癸未進士建德永豐司楊毓峯到○初四日委署祁門縣張奎漢辭典史徐祖永謝行知核准注册 
[四月份各善士寳號月捐清單]  
　　道憲三四月助洋四十元英界公廨正二三月助洋五十元怡情軒唐傑臣翁二户助洋六元陳善亭翁助洋五元豐泰帳房三四月助洋四元戴綏之翁翼府二户各助洋三元戴耘萊翁朱葆珊翁徐棣山翁黄佐卿翁譚幹臣翁陳望生翁韓山曦翁老順記南順記戴生昌蘇實森翁三四月祝源昌順泰三四月復泰三四月十四户各助洋二元源豐潤助洋一元八角莊源大助洋一元六角久成三四月助洋一元二角滬江第一樓鳴昌三四月岑仙丹三四月存濟堂金松全三四月何瑞棠翁李珊記正二月徐俊户翁陸全木翁老悦生新順記錦章可熾三四月可熾順三四月愼餘堂十五户各助洋一元中和洋行助洋六角五分北天成永裕成三月泳記三月繼述堂二月福來洽三四月五户助洋六角九章嘉綸二户各助洋六角錢六十萬有全萬和祥思補齋隆昇梁煥南湯蓮生六户各助洋五角瑞昌助洋五角錢五十靑蓮閣恒升曹德大二三月萬椿三四月祥順三四月五户各助洋四角亦新園其萃樓春園恒泰徵昌怡昌熾大升和晉昌恒茂允章曹裕順三四月十二户各助洋三角張家鶴錦章二户各助洋三角錢三十鴻運樓義成三月一壺春生大通裕寅記恊愼源順裕泰怡隆十户各助洋二角怡大助洋二角錢廿源通助錢一千八百源甡助春季錢九百和康壽康延康晉和餘大愼餘元甡元茂衍大厚康永豐存德鉅享恊昇宏元宏大源吉寳和寳順承裕正大升大彚康崇餘永康鎰大瑞大晉大惠大義善源福康兆豐恒餘厚餘延源仁大久大恊餘三十八户各助錢六百大章九和宏章泰三户各助錢三百金合錢五雲日昇樓二户各助錢二百恊成祥萬興二户各助錢一百永愼助洋一角錢十英法美三界一文愿共洋四元四角錢四千四百五十三以上總共收洋一百八十五元八角五分錢三十一千七百十三文[  滬北天后宫前廣益善堂司董嚴信厚葉成忠施則敬唐榮俊等謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
