# 1893 - 104 - 4907180

 

Page 1

 
 
[赶印京報啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡瓊抄及摺報中所偶遺者亦必設法抄來按日排印務期較尋常京報從速以饜觀者之心至於瑣碎新聞及公堂案牘酌量列入附張之内俾正張上多登緊要事機敬告閱報諸君尚其俯賜鑒察爲幸此啓 
[開印陳修園二十一種醫書告白] [  圖書集成局啓]  
　　陳修園先生爲閩之長樂人生平邃于醫學涵今茹古務盡精微暇嘗註釋古人所箸醫書博至二十一種關其微妙餐其艱深學者荀玩索而覃思之則盧扁眞原不難示諸掌上矣茲由保和康記倩本局代爲排印日内將次開工想杳林橘并中人當罔不先覩爲快也肅此佈陳惟冀雅鑒 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精議折衷至當洵乎旮代之鴻賣醫林之太成也　　換文書局主人倩本局用活字挑印刻巳告成紙墨並佳裝潢益美計分釘二十四本碼洋四元如藏買外科書則收洋八角寄語杏林老宿橘并名賢有欲得盧扁眞傳者請各上洋申報館二馬路東首煥文書局鴻寶齋千頃堂古香閽文賢閣文玉山房外埠則山東膠州成文堂廣東鴻文書局購取可也 
[官不宜與寒士爭利說]  
　　客有自武林來者過余而問焉曰先一昨論杭城書院大有今昔盛衰之感而極不忘蔣果敏公此固浙垣之公論也然所指杭城書院則僅舉紫陽敷文崇文而不及孝廉堂詁經精舍東城講舍杭垣實有六書院其中利弊誠有如先生所言然近來崧振靑中丞亦頗極意整頓凡遇甄别必封門扃試而散卷之弊以革三院不准有重名而跨考之弊以革生童孝廉由本學本縣起文而僞造名字之弊以革夫所以革散卷之弊者絕槍替也所以革跨考之弊者禁貪競也所以革僞造名字之弊者使生不冐童童不冐生生童不冐孝廉孝廉不冐生童祛浮濫也由是觀之士子互相槍替且不許矧非士子而頂替乎應考者而貪競且不許矧不應考者而考乎生童孝廉互相浮冐濫充且不許矧非生童孝廉而僞爲生童孝廉者乎余曰客休矣子雖未明言而吾己知之矣意者近來官塲中人有冐名而考書院者乎余昔有故友以卽用分發吾浙生平不解世務終日沈酣於八股帖括之中通籍以後仍不知服官宜若何而其吚唔揮寫也如故當其未通籍埘曾館於紹專以考書院爲事每考必列高等所獲頗豐而且每院或作三四卷五六卷不等惟恨一江之隔不褥與考杭州書院以爲缺陷及旣以旣用來浙則如願以償於是每逢書院試期無不投卷納名一院亦或三五卷不等有同寅相往還寒暄外無他語輒曰何不考書院數月之後忽擱筆不作書院課有問之者則撫膺而歎曰上月中丞考試紫陽書院调僕閱卷僕所作數卷儼然在焉意欲下筆圈點拔置超等覺手不能舉因取他卷閱之則高出乎僕者正復不少遂將自作諸卷抽而出之從此當自藏其拙不復與人爭衡矣蓋此公之作書院課也實以技癢不可忍名心未盡除初非爲牟利計若一念及利則手亦何必不舉利欲薰其心斯廉恥之道喪矣客撫掌曰此公不過不脫學究氣耳尚未有巿儈氣也今之策名仕版者科甲出身之員不特不能承上而化下反欺下而矇上甄别時則預託書斗借名填册臨期派人接卷出塲幾忘出仕之身甘奏書生之技廣延抄手爲之謄寫少則三四卷多則六七卷洎乎繳卷以後卽奉閱卷之差蓋此等人員筆下皆未荒疏故自負其文理甚優而必欲應課大憲亦因其文名素著而必委以閱卷奉委之後任其所爲自圈自點自評自贊必置於前列而後快此種卷子每院各有數十卷於是寒士之生涯盡入官員之腰槖而於敷文及詁經精舍爲尤甚颼氣如此與寒士爭利者乃儼然科甲出身之官而又卽由彼閱卷人心其能平乎哉余曰客毋徒爲此憤憤之言夫整頓書院者中丞也中丞欲拔眞才若輩則愈屈眞才中丞欲杜槍替若輩則公然槍替中丞欲禁頂冐若輩則明明頂冐一若故意仁保丞爲難有心與中丞相左者幸而中丞未之知耳倘共知之則必有法以杜絕此等弊端而使眞才不至於隱蔽又何足爲慮哉况此等官員其所爭者要亦不過超等之利卽無此等人而屢考屢列一等者則與彼仍風馬牛不相關也客之爲此言也豈亦曾爲彼所奪也乎吾則以爲平心而論此等官員尚不失爲好人蓋此輩平時往往不知營生計惟藉筆墨以自贍故一行作吏猶不改讀書本色至於自圈自點自評自贊彼不過視爲一時游戲三昧若竟謂之無廉恥則未免過矣所來官塲候補諸君大都百計鑽營多方謀蚹一朝南而敲詐勒索靡所不爲以百姓之脂膏供長官之吮嚼其可憤可恨可怨可惡有十倍白倍於此者若止此區區書院膏火之資稍稍奪寒士之衣食則其所害猶小焉著耳時適門人某在側瞿然曰區區之利且爭之矧其爲多焉者乎寒士之獲且攘之矧其非寒土者乎先生之論雖曰力持其平顧客之所言亦足以警貪墨而杜奔競也盍兩存之以爲天下之凡爲官者告并爲整頓書院者發一覆也不亦可乎余應之曰諾 
[諭旨恭録]  
　　二月二十五日奉旨桂祥文秀扎拉豐阿現駐南苑廂白旗漢軍都統著世鐸署理廂紅旗蒙古都統著熙敬署理正藍旗蒙古都統著貴恒署理欽此同日奉旨明秀祥普現駐南苑正紅旗滿洲兩都統著崇禮海緒署理欽此同日奉旨秀吉現駐南苑所署正藍旗護軍統領著阿克丹暫行署理欽此 
[靈和春柳]  
　　吏部爲知照事所有欽天監滿右監副一缺前經咨以欽天監五官正松慶擬正欽天監主簿連華擬陪等因到部今本部於本年二月十二日帶領引見相應知照欽天監轉令該正陪於是日寅刻穿天靑褂備帶補掛元靑褂並佩帶對子荷包手巾赴西苑門外本部公所内書到聽候排班帶領引見萬勿遲悮因用印不及徑行白片○管理神機營王大臣以馬步各隊曁八旗驍騎營步軍營内務府守衞西苑外圍分月駐班晝夜梭巡寒暑無間數載於兹不無微勞足録自應擇尤保奬以策將來增於去春奏准旋卽行知各隊曁各旗營將尤爲出力之官兵按額開保咨覆覈辦嗣據咨覆到營旋將原保官弁兵丁名數及擬奬升階頂戴翎枝花樣虚銜大加删汰往返咨明委無冐濫照章彚歸神機營專摺遵旨保奬再圓明園八旗以及健銳外火巡捕中營神機營外三營馬步洋槍各隊曁海部水師内外學堂等官兵每值皇太后駐　頤和園守衞供差尚屬勤愼應卽隨案保奬以昭激勸刻己將出力官兵按額擬保升階頂戴銜翎經慶邸等嚴覈後飭文案處繕摺並將各旗營隊等處擬保官兵銜名所擬奬叙繕單於二月 
 
 

Page 2

 
 
二十日彚奏請獎計單開八旗各營各隊入奏保奬之官兵一千三百餘員名誠近年來僅見之大保案也○廂藍旗蒙古都統恩保庭都統佑訂於二月十二日午刻在劈柴胡同鄭王府夾道本旗馬圈内挑補廂藍蒙領催三缺馬甲四缺養育兵二缺並京察本固山應行軍政之世襲輕車都尉一人騎都尉二人雲騎尉六人恩騎尉二人馬步箭先期由印房分傳挑缺京察人等届期預備莫悮○吏部爲傳知事所有滿一品廕生裕興存福二員本部定於二月十二日帶領引見相應傳知該二員穿天靑褂備帶補褂元靑褂佩帶對子荷包手巾於十二日五鼓赴西苑門六項公所吏部公所内書到伺候帶領引見如排班時不到卽將緑頭簽撤下並先於初十日午刻衣冠赴部演習口背履歴○本年照例揀選大員子弟候旨施恩經侍衞處行查八旗各將現任一二品大員子弟年逾十八歳以上委係閒散無差者咨報覈辦各旗遂先後查明現任一二品大員子弟並無職差之工人咨送經御前大臣逐一騐看試以拉弓淸語均屬可觀因飭令下班值日帶領引見恭候恩賞差使○軍機處漢軍機章京前次記名未經傳補者僅有二員自應照章咨取内閣六部人員彚齊考取帶領引見候旨記名挨次傳補現經軍機處行文各衙門將情願送考軍機章京之漢軍漢人司員不論實缺候補一體出具切實考語保送務於卽日開送本處以憑彚齊訂期考試○德國駐華欽差巴君蘭德解組回國及餞送情形前己備登於報當未啓行之前照章請總署代奏請期入覲中國大皇帝經總署封章上陳請旨訂期覲見旋奉諭旨著於二月十五日在承光殿覲見欽此總署接奉諭旨後卽備文照會巴君查照○新調兵部右侍朗徐壽蘅少司馬樹銘涓吉二月十五日午刻抵任視事先期經司務廳示仰闔署官員書吏馬館廐長本部効力差官各省駐京提塘十六門門軍曁巡捕五營副叅游都守等官以及皂役人等至期一體謁見 
[北通近事]  
　　通州訪事人云漢坐糧廳沈碧香部郎蒙恩簡放江蘇揚州府知府所遺坐糧廳員缺由六部揀員引見恭候欽派○漢倉塲侍郎許倉帥定於三月初七日滿倉塲侍郎祥倉帥定於三月初八日先後按臨通郡行轅預備收漕事務○坐糧廳通濟庫被盜失銀己詳前報兹悉此案經陳司馬再三比捕迄今消息全無一日東路捕盗管兵弁入京途間風聞眞正盜犯名郭秃主名旣得遍佈網羅二月十三日黎明遇郭於東曉靑一聲號召四面兠拿詎郭秃黨羽甚多竟敢公然拒捕營兵因寡不敵衆致郭乘隙脫逃鴻飛冥冥又不知遠颺何處矣○裏河五閘河身淤淺舟楫難通現經漕運廳李别駕雇夫一律挖深俾得暢行無滯○二月十九日爲觀音誕日東門外慈雲寺東門内靜安寺新城白衣庵大燒酒胡同觀音庵鼓樓後土地祠諸處均０招集梨園子弟淸歌妙舞鎭日無休特不知南海慈雲果肯離凈法塲來臨熱惱世界滞也○通州孫眉生刺史丁艱出缺道憲委候補縣楊容齋　令暫攝篆務兹聞尹憲己札委員大令兆熊來通署理於三月初十日接印然尚未見明文也○淸明時節家家上冡踏靑本地捨身人相約舁城隍像偶出　由北門至聖人廟至申刻由廟回城蓋舊例如此也○二麥未收靑黄不接北通州東北一帶被災男婦待哺嗷嗷楊刺史奉大憲來文除春撫外擇極貧者加意撫卹○二月二十二日闔城文武官員齊集南門外天壇行耕耤典禮○順天學政李仲約宗師文田己於二月間試畢永平府某日由永平啓節往遵化州舉行考試大約端陽前後當節莅通州矣 
[走籖獲咎]  
　　金陵冬防會哨局設於上元汪寍兩縣適中之地每日赤輪匿後畫燭燃時保甲總局江寗府督標城守兩協鎭鳴騶蒞止當堂發五色籖五枝分給東西南北中五卡每交一更互相傳送五更輪轉此籖仍歸會哨總局如上卡踰刻送來下卡便不收接次日總避根查卽記該卡大過一次蓋所以杜怠惰也前日某武弁爲　生所悮三更之籖至四鼓方發下卡咎其太遲某醉夢初醒口中喃喃不知作何語且謂若輩有意吹毛求疵當以馬策奉贈攘臂而前勢甚凶猛經巡街局勇力勸始忿忿而回晨光微動下卡奔赴總局歴訴昨夜之栆物頃某亦接踵而來飾詞分辯觀察廉得其情飭將某遂交營主懲辦或責革或記過上憲當自有權衡也 
[節烈可風]  
　　六合鄕人某甲娶媳某氏貌僅中人年未滿二十因子夭逝擬令媳别袍琵琶免啖閒飯累而翁也媳守栢舟節矢志不移願以傭工之貲爲高堂之奉遂在雲南候補知縣某大令家服役每月得工洋一元毫厘不敢動悉數寄回以博翁姑歡不料甲人面獸心复萌前念蟻媒撮合漸有成議媳偵知消息涕涙沾襟誓不攺絃易轍遂於前日服阿芙蓉膏一戔毒將發時恐貽累主人翁密告其故並呼天妹領出醫治行至四福巷昏迷倒地須臾而斃嗚呼幽蘭之質暴雨摧殘松筠之操疾風振落安得賢有司旌其廬墓並逮禍首而嚴懲之耶 
[拔取眞才]  
　　金陵同文館設於妙相庵敎授中西文字語言迄今十有餘載向以劉治卿觀察總其事造就人才登賢書遊泮水者不可僂指計而以西學擅長者絕不一覯令人思其故而不得據簡中人云觀察愛才若渴啓迪有方學生聞風而來幾如蝟集竟有營求顯宦一紙書求附門墻之末者觀察限於額數不能盡賜及第因與諸生約能博得一領靑衿膏火外另加朱提二兩以資鼓勵無大過决不麾諸門外其餘則斷梗無根飄萍無蒂决諸東方則東流决諸西方則西流諸生惴惴然恐不逐客令昕夕揣摩惟務力於五言八股視西學淡如也嗣因觀察攝篆淮南督憲另委出洋多年之楊誠之觀察接辦去歳到差卽擬詳加遴選適解館有期因而未果今春楊觀察禀明制軍面試諸生優劣問一答十者列頭班問一答三四者列二班略知也司也司者列三班口齒不淸不能成語者不列班新進庠序者另列一班觀察邃於西學一字一語不容影響模糊出榜日向居前矛者竟作殿軍向在牛後者竟登龍首頗有忿然不平者不知伯樂相馬但取骨格雄偉可以騰驤千里非如皮相者僅賞識其文采也兹將榜示姓名酌録於後頭班學生八名膏火每名四兩英文高鐸西音甚淸宜居班首葉爾昌勤讀西書再求精進口音尤宜辨正徐永銓西書嫻熟宜讀華文有用之書法文徐家庠解書不訛戴儒珍可造英文詹貴琛讀西書甚淸許福元顔其昌功西音甚淸二班學生十名每名膏火三兩詹貴珍讀西書甚淸再能加功卽可補頭等矣卽繼光向靑雲彭天澤袁厚澤周鳳藻沈長明陳章彬潘榮升卓俊三班學生五名每名膏火二兩蕭子文李良淪許寶昆曾德齡陳登熙不列等學生二名給予飯食葛保坤賀興錡臨試未到二名朱金柱王英才新進學生五名另立等給子飯食鄭思伊葉爾觀袁廷璋蔡禮和謝應端 
[催商領運]  
　　督辦儀徵淮鹽總棧曾觀察札飭淮南總局略云現在天氣暢晴正重鹽之候各商應卽訂運過掣領照開江乃來圩過掣者殊屬寥寥查皖岸乙春湘岸甲秋等新綱開辦己一月之久尚未見該商等領運合亟札飭諭催以濟銷巿局憲奉札後不日當出示曉諭也 
[接辦堤工]  
　　揚屬運河堤工總辦劉觀察仙逝日期己登前報上游以此差責任綦重檄調歐陽潤生觀察霖來揚接辦聞觀察己抵揚州筮吉三月初一日接受關防卽以花園巷公館爲總局 
[禁用錢籌]  
　　蘇州通行錢籌猶滬上之通行小洋也初惟錢鋪有之他業則未之見也近數年來無論何業及大小鋪皆以錢籌從事往往有多出錢籌無力支付以致倒閉者今年錢業董事投蘇州府署聨名具禀務欲挽此頽風魁太守批儃長元吳三縣悉心妥議現己會銜出示除錢鋪外不准行用錢籌如有巨鋪不得不用者當先將靑蚨二百千交存錢業公所倘有倒閉等事卽由該公所代爲發錢如其不然則須倩房東爲之擔保出結書單否則概不准用 
[松江縣試]  
　　松郡闔屬縣試奉溥大宗師札緩至三月初一日開考華婁兩邑尊先期出示定於二月廿八日取齊童天王之鼓棹茸城者早己絡繹而來矣 
 
 

Page 3

 
 
[指揮定變]  
　　上年江西萍鄕匪亂袁州吉安瑞州三郡同時戒嚴民心驚擾幾如八公山之草木皆兵而袁州爲尤甚保衞城池之功事後追思猶足動人景仰先是鄧海山在醴陵刼獄後於八月初旬徧布羽黨混入袁城欲爲内應官憲未及覺察加以官軍未至情急勢孤城内一日數驚危同累卵忽有某鐵匠醉後大言曰不出一二日城必破手舞足蹈旁若無人衆目瞠視益形驚懼時府學李廣文其光奉委查城聞鐵匠言知爲匪黨卽拘送文武衙門嚴訊萬分倔强不肯直供久之始閃爍供認當事遲廻不决廣文毅然曰内有奸細造謡惑衆城必不守事急矣非亟誅内奸以削其謀恐外合内應危在旦夕遂將鐵匠星夜正法一面加班嚴查城池街道下令次日午刻閉城大搜凡身有票布者皆匪黨也卽應殺戮無赦無票布者皆良民也可使登陴助守是夜城中數萬人惶惶無敢睡者匪黨氣奪亦不敢竊發次晨城門甫啓擁出者不下萬人混入之匪亦因而混出迨午刻閉城各烟館飯鋪茶肆娼寮無一　客存留知匪黨己盡去並未大搜而賊氣從此漸息廣文當機立斷功甚偉至今猶膾炙人口孰謂有文事者無武略哉雖時過境遷而當日守城情形猶覺歴如繪江西訪事人述之本館樂得而補録之 
[雷擊渡船]  
　　皖友信云上月十四日夭氣燥熱非常行人穿單夾衣尚覺汗涔涔下是晚更鼓初敲隂雲密布俄而電光閃爍急雨隨之忽聞震霆一聲幾使山崩石裂次晨喧傳距城三十里馬家窩所泊渡船初雷擊碎船中人幸得無恙 
[府試有期]  
　　安慶府聨仙蘅太守特示通衢筮期三月初二日舉行府考諭飭各童互相傳知先其三日齊集郡城備辦試卷畫保買結聽候考試毋得自悮 
[滬上官塲雜紀]  
　　前日橷授崇明蘇右營叅將曹桐生叅戎乘稍來滬小泊小東門外吳淞馬頭本邑文武各員均往拜會午後參戎赴各衙門謝步至昨日黎明乘原舟向松江進發蓋須譪見提憲然後履新也○本邑提右營叅將廖楚才叅戎接篆後在石皮弄長壽菴公館辦公定於本月初三日入署前日預飭家丁雇定大號紅船七艘赴崇明迎接眷屬至晚抵滬暫就小東門外吳淞馬頭繫纜昨晨鐘鳴七下參戎由公館乘轎而出前導除旗鑼扇傘外有德政牌十餘對萬民傘五頂並劊子軍健之類輿前有提標右營親兵八名頂馬一員迤邐過太平街入叅府署屬下千百把總以及各營弁兵均在頭門跪迎俄而守備程守戎城汛李千戎曁各城門汛弁均至署中道賀至一下鐘時夫人等亦排齊儀仗由小東門進署○昨爲保甲總巡陳寶渠太守開吊之期淸晨江海關道聶觀察提右營叅將廖叅戎松海防同知劉司馬上海縣黄大令守備程守戎城汛李千戎英讞員蔡太守法讞員葛同轉及各局總辦保甲各員先後親臨吊奠公子俯伏孝幃中一一叩謝如禮 
[滬城瑣志]  
　　本城唐家弄有姑蘇婦人某氏僑居於此以女紅度日素性兇横人皆以胭脂虎目之昨日亭午時持桶至對門某甲家汲取并泉甲告以井涸己久涓滴全無氏疑甲有吝於心出言挺撞甲亦自命有丈夫氣者雙眉怒竪吼聲如雷口角之餘繼以用武觀者如堵左右鄰人恐釀成大禍爲之竭力勸開聞甲尚不肯干休定欲投巡防局控告云○虹橋南首小白栅人王某一乳而生二子卽俗所謂孖生也撫之育之年均及冠倩氷上人傳語文定三牌樓醫生黄某之雙生女爲妻定於昨日迎娶午後備齊花轎兩乘一切執事備極輝煌旣至其家兩女雙雙而出吉期己届分東西兩面交拜成親遠近傳爲新聞往觀看途爲之塞 
[南巿瑣談]  
　　甲乙二人家在浦東年俱弱冠素有劉伶之癖年相若志亦相同也昨日相約至壚頭覔醉歸途洋洋自得各道所長行至南碼頭徒起爭端遽爾揮拳互擊旣而甲忽訝然曰吾過矣吾過矣我無以對我友我尚何生爲遂聳身躍入浦中乙見之亦欲相隨而下幸有人自後抱住始得免及溺之嗟甲亦經舟子救援不致喪命正在紛紛擾擾適有某署差役乘輿而過詢知情節令舁者帮同捆縳送反其家嘻何酒之悮人至於此極哉僕有一言正告曰請與　秀才作絕交書○前晚十二下鐘時居人己滅燭就枕矣忽聞豐記碼頭浦中大聲發於永上喧譁擾攘若甚驚惶者然人家咸疑有失愼事情相與披衣而起推窗四望則又不見火光一个疑團徹夜汉脂打破侵曉問之始知是處停泊有糧米船數艘夜半潮平人皆安睡一霎時驚濤駭浪洶湧而來所下鐵錨立時移動般遂横衝直撞散若晨星是以懼而狂呼驚動遠近也○有某甲者家住小南門外石街向業政銅日挑擔走街頭爲人修治器皿後在製造局買下廢銅數十擔逐加鎔鑄贏得洋銀五六百元遂賃屋葉家弄中開設銅作顧年己不惑中饋尚虚默思今旣立業起家内助斷不可少因央媒娶安徽人某氏爲室歡諧魚水其樂無涯當迎娶時言明夫故無依是以琵琶别抱迄今事隔五載生有子女誦袁太史夜半忽驚襟上濕阿侯分與乳痕多之句覺閨房樂事眞勝於天上神仙矣某日忽有某乙者自稱婦之本夫貿貿然來向之滋擾甲知事不得了邀二十七鋪地甲某丙出爲勸解乙尚不肯干休不知以後如何了結也 
[拐孩可限]  
　　虹口乍浦路有駝背阿連居焉其子名雙喜年僅十二姿性伶俐前日薄暮在三元宫後面嬉戲有某甲謂曰某處有洋人抛毬打彈爾盍隨我往觀雙喜信之被甲誘之吳淞藏諸密室中希圖變賣雙喜心知中計詭謂甲曰在家中時父母寵愛食物惟所好咄嗟去辦今在此間殊悶損也甲唯唯取靑蚨四翼給之令在門前候買食物乘甲不隄防時兎脫歸家阿連喜出望外詢悉情由知爲甲所拐見甲家尚有一孩諒亦被誘拐而來聞其事者無不髮指 
[南柯一夢]  
　　粤東人某甲貨郎也携其梅鶴賃居虹口鬥鷄塲地方髮妻因患腹痛逝世甲娶揚州妓某氏爲繼室頗敦伉儷十餘年來未嘗有詬詈聲氏念甲年光欲暮子嗣尚虚勸納簉室以冀側生旁挺可延一綫之傳甲以爲然遂於二月初納同鄕某孀婦爲側室嫡庶之間尚稱相得甲左擁右抱以爲漢家温柔不是過也未幾因疲於奔命遂如司馬長卿之患消渴疾氏以爲慮密囑側室使勿當夕側室悮以氏爲嫉妒因此芥蒂動以口舌相爭甲見之悶悶不樂宿疾因而愈重一夜朦朧就枕夢見前妻告以繼室之賢不可辜負若再虐大婦而寵小星恐皇天不容也甲悚然而醒但見几畔殘燈結花如豆而己 
[釁生船婦]  
　　前日划船婦沈心妹攬載松樹數株停泊小東門外吳淞碼頭偶不經心與林阿小杉板船互相碰撞林申申詈駡心妹亦惡語傷人於是互相扭毆固結不解旋扭至十六鋪捕房捕頭以兩造均家在南巿因飭捕移送保甲北局局員祝翼雲二尹提訊之下騐得心妹身受微傷著林貼償醫費隨將心妹交伊姑沈薛氏領回林由其兄阿連保釋○前日蘇公鎭標砲船水手浦發發坐某氏婦划船渡江放乎中流忽然與婦調戲旁有楊生發者見而大怒將浦扭至肇元樓自恃人多肆行毆擊十六鋪地甲聞信馳至竭力調停令楊出資若干償樓中所毁之物浦則由哨弁廖姓帶回醫治 
[盜犯寄監]  
　　盜犯張幅忠行刧太倉朱姓家銀錢等物獲送州署訊實三次解道狡展翻供此己詳登前報矣兹又經州尊程直剌訊供笞責一千六百板始供認前情不諱前日直剌又備文飭差押解來申晚間抵埠後解差卽赴道轅投文聶觀察飭將該犯寄禁上海縣内監聽候示期過堂勘轉 
[上海縣署瑣案]  
　　閻子巖訴稱原籍山西現在治下操雜貨業有尤天寶者來購棗子數擔計銀七百餘兩據云是朱六章所託迨將貨提去尚未付銀屢向朱催支吾不付尤亦避　不見是以控乞提追黄愛棠大令准之飭提到案前晚倩帮審委員葉司馬升堂研訊閻訴稱尤所購之貨由朱提去朱供稱尤是掮客向買棗子早己將銀付淸司馬謂閻貨係尤經手銀兩應向尤追現在尤未到堂無從訊斷遂著兩造出外尋 
 
 

Page 4

 
 
尤扭案備訊○浦東人郁治良業己逝世其次女小寶去年被衞阿華串通姑母郁唐氏强搶成婚小寶不從由姊夫章社和投縣喊控其時袁海觀大令方綰縣篆飭提到案訊供之下判令將小寶交章領回衞等分别懲治交保至臘月郁唐氏又往刦奪經章報諸巡防局局員派勇拘拿種種情由己登前報邇來黄大令訪聞此案顚末飭差將郁唐氏及衞提案前晚倩葉司馬研訊章訴稱小的係徽州人在治下醉白園酒館爲夥六年前娶郁之長女爲室未幾郁夫婦相繼云亡遺下妻妹小寶向依小的過活去年衞串同郁唐氏糾合多人將小寶刦去小的情急來案控告蒙袁大老爺拘案懲辦至臘月二十八日郁唐氏又來刦小寶小的就近投局喊控蒙局員大老爺派勇追出小寶給小的領回共時小寶己由張某及親戚許姓爲媒許字吳松濤旋於今正初八日入贅家中大令命傳小寶詰問供稱小婦人年廿七歳去臘二十八日之夜郁唐氏糾合不知姓名之人破扉而來將小婦人從被中刼去行至中途逼令行走小婦人跣足難行勉强至張家樓兩足均己皮破血流現在傷尚未愈郁唐氏供稱小婦人家在浦東夫兄死後膝前之嗣應由小婦人之子承繼郁遺下田産自應歸小婦人之子今被章圖奪且復揑詞誣控卽小寶許字應由小婦人主婚去年小寶不願嫁吳故小婦人領至家中卽於次日送去並非强搶叩乞施恩衞供稱小的亦浦東人以賣魚爲業去年因内顧乏人文定小寶爲室不料伊等設計悔婚涉訟案下臘月二十八日之事小的並不與聞大令察閱接管卷見衞與姚和尚懲責後斷定枷號若干日因時逢炎熱著交人保出秋後補枷何以至今尚未枷示隨問二十三圖地保楊顯華曰姚因何不到禀稱姚年老有病未便到堂大令著於次日將姚交案楊唯唯遵諭而退衞卽著枷號一月發頭門示衆期滿責釋郁唐氏本當重辦姑念年邁格外從寛著具不再干預小寶之事切結存案備查小寶給章領去 
[英界公堂瑣案]  
　　日前潮州人馬阿毛在虹口糾黨賭錢由探捕拘送案下蔡太守向之推鞫均不承招因飭押候查明再訊此己列入報章昨日副捕頭禀稱兹己查明馬的係開設摇寶攤聚衆賭博林長元等當拘拿時捨命奔逃後仍追獲馬供稱小的以後當謝絕花骨頭不再賭博矣此次尚求恩赦林供稱小的係浦東人是日道出賭塲之外致被竤押捕房周阿二供稱小的係江北人在治下當小工並無犯賭之事王錦利蔡阿海同供稱小的等皆本邑人並不與賭求賜恩寛蔡太守判令將馬笞責一百板枷號一月期滿遞解回籍請地方官嚴加管束林等從寛開釋賭具有候銷毁○袁阿大訴稱女傭陳阿囡竊取水烟袋及棉被各一當卽報明捕房兹經包探查獲人贓送案請訊阿囡年方二八蓮船尺許欵步上堂供稱家在姑蘇傭於滬北偶然拾物惟乞施恩蔡太守判令發官媒管押兩禮拜贓給失主領去○某號華捕禀稱余小仁將周應方擊破頭顱是以拘拿送案周訴稱小的在某茶肆與余口角竟被毆傷余供稱小的與周作葉子戲偶爾忿爭蔡太守謂爾等因賭起釁均屬咎有應得周己受傷免子置議余管押兩禮拜○某號三道頭西捕禀稱小竊陳阿四竊取桂阿大家衣一件經桂獲交送案桂聲訴獲賊情由與捕所禀近似陳供稱小的初次犯竊如蒙笞責以後卽不能改過目新惟乞哀矜暫開法網蔡太守判令管押五日贓給桂領去○包探王阿二禀稱賊犯徐李桂竊取怡和碼頭上所堆鐵條若干拿獲人贓解送案下徐供稱小的本作小工貪小行竊以後當小心謹愼改爲小本經營矣尚求大老爺念小過而宥之蔡太守判令管押一禮拜贓存捕房以待給還失主○八十號印度捕禀稱昨日巡路時見馬車夫王阿林駕車飛駛于違工部局定章是以拘案請罰王供稱有客雇坐小的之車游行四馬路連催從速是以策馬奔馳以後當遵照章程緩緩行駛矣蔡太守判罰洋銀二元如數撥充某處西醫院經費 
[法廨停訊]  
　　昨日禮拜二係法公堂訊案之期因捕房並無要案捕頭克賴美飭包探赴葛蕃甫公館知照停訊一期 
[法抽房瑣事]  
　　閘北繅絲棧被木匠某甲竊取機器上木輪一個遁至法界意圖出售被包探所見當卽拘獲送入捕房○某乙於去年向姪媳所開舊貨店持刀强借控經法公廨判將乙解回金陵原籍近日乙又至滬上向該店强借由姪媳鳴捕拘送捕房管押○邇來東洋車之失竊者時有所聞有車之家皆雇人晝夜看守前晚有拉車之某丙至法界某弄中大便經管車人瞭見疑爲竊車扭送捕房管押一宵昨晨捕頭訊無憑証當卽釋放 
[筵資移賑]  
　　接誦源豐潤號陳連城仁丈函得悉正月爲令郎完姻蒙諸親友惠賜隆儀理合備筵藉酬嘉貺因思各處災歉頻仍不如將筵資移助賑需爲諸公造福將英洋五十元委解接濟同心行善誼洽親朋其斟酌於緩急之間者卽一舉箸而不忘救世矣上海北巿絲業會館籌賑公所施善昌謹誌 
[思同再造]  
　　今蒙羅熙泰善士慨錫嫠欵洋念員祈保内眷臨産平安竊維德頒於孤鴻寡鵠恩庇乎焭立孑身自如孕輕神速並希麟育崢蠟代爲預祝以誌盛情冉敝堂卹欵正在支絀之際欲應求者資先告罄來待給者善果難辭切念接濟之無方惟仗解囊以相助所糞仁人源源而賜庶俾窮民得得而前則無依託輩不致仰屋而嗟不勝幸甚禱甚[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月二十五日京報全録]  
　　宫門抄○諭旨三道録前○選單○晉撫張奏報光緒址八年冬季分委署知縣各缺摺○江學政盛奏恭報歳試一律完竣摺○瓊總兵滕奏統巡班滿謹陳出洋情形摺○署總兵李泰洋巡班滿謹陳歴過洋面情形摺○署高總兵潘奏恭報出洋統巡日期摺○楚督張奏揀員請補湖南提標中軍叅將摺○陜撫鹿奏查明光緒十八年分額徵正賦銀兩己未完實數摺○又奏籌解初批京餉銀數日期片○又奏劃解新海防捐輸銀數日期片○楚督張奏宜昌關第一百二十九結期滿收支各欵稅銀數目開單具陳摺○江撫德奏起解光緒十七年分輕齎銀兩起程日期片○浙撫崧奏匯解餉銀前赴南洋大虑衙門投納片○又奏匯解餉銀前赴北洋大臣衙門投納片○二月二十五日禮部宗人府欽天監正紅旗值日無引見○八額駙等前往南苑請安○浙江總兵孫昌凱請訓○海年椿壽各請假十日○召見軍機崑岡海緒孫昌凱○光緒十九年二月分選單知縣江西德興陳祥燕浙江河南羅山愛仁正白直隷龍門戚揚浙江浙江金華林孝恂福建廣東英德程豐厚安徽鶴山梁肇榮福建俱甲湖北廣濟夏廷楷河南廪廣西博白蔡如景江西監昭平王宗武四川廪湖北長樂彭祖春順天監甘肅安化陳慶驤福建舉江西安仁左秉鈞湖南監甘肅華亭楊鼎新湖南監府經雲南臨安孫士喆直隷舉浙江嘉興李恩元江蘇監喆縣丞山東長淸趙湘帆陜西吏員鄒縣徐慶治浙江監茌平劉杰貴州舉吏目湖南桂陽胡保泰順天監雲南寗州孫寶恒直隷監巡檢廣東龍川張景亮河南吏員湖南平江孫汝瀚奉天湖北沔陽張邦烈陜西山東新泰韓玉書直隷俱監直隷遷安譚傅玢河南附江蘇贛榆韓錦輝廣東湖南晃州查賛勳安徽廣東鶴山王樂三四川直隷滄州温玉良四川廣東歸善王向南奉天廣西永淳張壽頤安徽直隷懷安陳鴻杰四川廣西博白孟津四川江西南昌程步雲江蘇江西萍鄕王祖烈浙江俱監江蘇靖江陳纉治廣東貢生廣東永安劉福賡四川吏員大埔孔慶雲南順天供事典史直隷新河張樹森安徽浙江臨海葉祖希四川山東單縣沈道成浙江河南長葛余天錫湖北山東高苑馬秉鐸直隷浙江麗水楊裕民順天湖北潛江蕭世培四川俱監江蘇靖江瑞成正白附江西興國程耀爵江蘇四川開縣李兆揚山西山東寗陽駱觀雲順天山東平隂劉葆鐄江蘇俱監江蘇鹽城胡葆慶浙江江西新淦劉夢鶴直隷河南葉縣蔣文明順天俱供奉天廣寗羅星耀陜西吏員江蘇金山林杰直隸供○○頭品頂戴山西巡撫臣張煦跪奏爲山西省光緒十八年冬季分委署知縣各缺循例繕單具奏恭摺仰祈聖鑒事竊查咸豐十一年十二月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽將該督撫藩司分别奏叅等因欽此歴經欽遵辦理在案兹據布政使胡聘之按使察張汝梅將光緒十八年冬季分晉省委署過知縣各缺開單會詳請奏前來臣覆核無異除咨明吏部外理合開繕淸單恭摺具陳伏乞皇上聖鑒謹奏奉硃批吏部知道單併發欽此○謹將山西省光緒十八年冬季分委署過知縣各缺開繕淸單恭呈御覽計開十月分署曲沃縣事准調大同縣知縣高凌霄丁憂遺缺酌委署萬泉縣事本任屯留縣知縣周士奇調署署陵川縣事准補石樓縣知縣華鳳章委辦賑務遺缺酌行榆次縣知縣雷棣榮調署十一月分署長子縣事文氷縣知縣慶鍾飭回本任遺缺酌委署翼城縣事試用知縣吳之桓調署遞遺翼城縣知縣一缺以浮山縣知縣馮汝麟調署陽城縣知縣葉廷楨調省差委遺缺酌委儘先拔貢知縣熊方燠署理十二月分無人覽○○江西學政臣盛炳偉跪奏爲恭報歳試一律完竣仰祈聖鑒事竊臣上年考過瑞州臨江袁州吉安南安贑州寍都六府一州情形曾經陳明在案臣旋於上年七月初九日出省按試撫州建廣信饒州九江南康六府畢復回省接試南昌府歳考又武現己一律竣事臣按試各棚仍秉公認眞校試以杜倖進而拔眞才各屬生童均尚循規蹈矩兢兢自守文風以撫州府之臨川宜黄建昌府之南城南豐廣信府之上饒廣豐饒州府之鄱陽樂平九江府之德化南康府之都昌南昌府之南昌新建義寍奉新爲最武力則各屬强弱雖有不齊亦尚能合程式臣拜摺後擬卽出省依次科試以副聖天子作育裁成有加無己之至意臣所過地方入冬後得雪深厚民情安靖堪以仰慰宸厪所有通省歳試一律完竣情形理合恭摺具陳伏乞皇上聖鑒謹奏奉硃批知道了欽此○○記名提督廣東瓊州鎭總兵奴才滕嗣林跪奏爲統巡班滿謹將出洋情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭著於每歳出洋時具奏其實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輸值海口營叅將出洋統巡下均自七月初一日起至十二月底止輪值總兵出洋統巡光緒十八年七月初一日届奴才統巡之期卽日出洋督緝業將出洋日期恭摺具奏在案奴才督帶員弁管駕拖民各船實力巡緝八月初十日親督各船駛往圍洲與署北海鎭總兵李先義管帶各船會合哨探搜查海島並無奸艘藏匿仍卽分幫巡緝十一月初十日又督各船駛往　洲與署陽江營遊擊劉幹淸管帶各船會哨事畢亦卽分帮駛回所屬洋面勤加梭巡認眞查緝近經巡過各洋皆屬安靜兹屇下班統巡期滿遵照定例於本年正月初一日扎交署海口營叅將陳良傑接帶各船上班統巡奴才當卽旋署辦理營務除具報督臣查核外所有奴才出洋班滿巡過洋面情形理合據實恭摺具奏伏乞皇上聖鑒再奴才奉到硃批三件合併恭繳謹奏奉硃批知道了欽此○○署廣東北海鎭水陸總兵官印務留粤補用總兵借補廣州協副將確勇巴圖魯奴才李先義跪奏爲恭報奴才洋巡班滿歴過洋面情形恭摺仰祈聖鑒事欽奉上諭嗣後水師提鎭着於每歳出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵辦理在案伏查新設北海鎭奉行洋巡章程案内龍門協水師左右兩營所轄洋面每年分上下兩班出洋巡緝上班自正月初一日起至六月底止仍以龍門協副將統巡下班自七月初一日起至十二月底止輪值總兵下班出洋統巡業經奴才恭摺奏報在案遵於是日出洋接帶兵船督率值巡備弁兵丁分駕船隻在於上下交界洋面往來梭巡督緝兹屇下班巡期滿所有歴過兩營洋面均屬安靖自光緒十九年正月初一日起上班統巡洋面務當卽照會轄屬署龍門協副將黄才廣就日出洋接管飭令認眞統巡督緝務期有盜必獲洋面乂安以仰副一聖主綏靖海疆之至意除將洋巡班滿日期呈報兩廣督臣查核外所有奴才下班出洋統巡期滿歴過洋面情形理合據實恭摺具奏伏乞皇上聖鑒再奴才節次奉到硃批摺六扣合併恭繳謹奏奉硃批知道了欽此○○記名提督署廣東高州鎭水陸總兵官優勇巴圖魯奴才潘瀛跪奏爲恭報奴才出洋統巡日期仰祈聖鑒事案查道光二十三年十二月初七日奉諭旨嗣後水師提鎭着於每歳出洋時具奏一次俟出洋往返事畢卽將洋面如何情形據實具奏其實因公不能出洋卽統自行奏明均令咨禀該省提督以憑查核等因欽此欽遵在案查奉行變通巡洋章程遞年巡洋上班自正月初一日起至六月底止攺以高州鎭水陸總兵出洋統巡下班自七月初一日起至十二月底止改以陽江營遊擊出洋統巡等因現值光緒十九年正月初一日居當奴才上班統巡據下班統巡署陽江營遊擊劉幹淸禀稱統巡各營洋面依期會哨均皆安謐當將兵船禀交前來奴才卽日接統出洋督率備弁管駕各兵船在於所屬水師陽江等營洋面認眞巡緝除俟出洋班滿再將歴過洋面情形據實奏報外所有奴才上班統巡日期理合恭摺具陳伏乞皇上聖鑒謹奏奉硃批知道了欽此○○頭品頂戴湖廣總督臣張之洞跪奏爲揀員請補叅將要缺以重營伍恭摺仰祈聖鑒事竊照湖南提標中軍叅將紀文鑑升任遺缺前經臣奏覆仍以儘先叅將楊定得請補茲准兵部咨該員例應廻避本省儘先名次又屬在後核與定章仍屬不符應勿庸議其湖南提標中軍叅將員缺應令將儘先名次在前之員請補如應行廻避俟准補後再行揀調等因咨咨行到臣遵卽查核儘先名次在前之員查有花翎儘先叅將楊正洪年五十三歳湖南鳳凰廳人由行伍出師粤鄂皖黔等省擊剿出力迭次保奬嗣於金陵克復案内保奏請免補遊擊以叅將仍留湖南遇缺儘先補用同治三年十月初六日奉旨允准在案嗣因奉撤回營收入鎭筸標左營差 
 
 

Page 13

 
 
遣歴經委署鎭筸中左二營守備前營都司均無貽誤該員戰功卓著資格最深查前連本省及他省均無叅革朦保情弊且名次在前以之擬補斯缺與例相符惟該員籍隷本省例應廻避俟准補後再行揀調合無仰懇天恩俯准以楊正洪補授湖南提標中軍叅將員缺以實營伍如蒙兪允俟部覆到日給咨送部引見以符定制除飭取該員歴履咨部外謹會同湖南巡撫臣吳大澂湖南提督臣婁雲慶恭摺具陳伏乞皇上聖鑒勅部核覆施行謹奏奉硃批兵部議奏欽此○○頭品頂戴陜西巡撫臣鹿傳霖跪奏爲查明光緒十八年分額徵正賦銀兩己完未完實數恭摺仰祈聖鑒事竊查前准戶部咨各省地丁所入缺額仍多自同治八年爲始將全省一年徵收丁漕各實數專案奏報又同治十一年四月准戶部咨各直省奏報丁漕實援均展至次年正月辦理二月出奏以歸畫一各等因歴經遵辦在案兹值查報光緒十八年分徵收正賦之期查陜西省各屬十八年分額徵民屯更起運存留並糧折價除屯丁兌倉外共銀一百六十二萬四百九十七兩九錢二分九厘内除存留銀二十八萬三千四百二十现三錢九分二厘又褒城興平朝邑華隂武功等五縣水冲地畝案内豁免銀六百一十八兩三錢九分二厘又荒地應行免徵銀九萬六千二百三十一兩七錢三厘實熟地應解司庫銀一百二十四萬二百二十七兩四錢四分二厘自正月開徵起至年底止己完銀一百一十萬二百九十三兩六錢七分五厘未完銀一十三萬九千九百三十三兩七錢六分七厘内除臨潼延川扶風褒城沔縣五縣水冲案内暫行豁免銀一千一百五十二兩九錢九分一厘又涇陽三原富平耀州膚施延川安定安塞甘泉榆林懷遠神木府谷鄜州綏德米脂吳堡十八州縣上年旱災案内緩徵銀五萬六千六百七十二兩六錢伍分八厘實止未完銀八萬二千一百八兩一錢一分八厘再查十七年地丁前報未完銀五萬二千一百八十六兩九錢八厘又華州升科原豁寶義里營田地應徵銀九兩四錢三分四厘又應徵續懇荒地銀六百一十兩八錢四分四厘内除褎城縣楊寨豁免銀二十兩三分六厘止實應徵銀五萬二千七百八十七兩一錢五分今截至十八年年底止帶徵續完續墾共銀二萬三百四兩五錢五分一厘仍未完銀三萬二千四百八十二兩五錢九分九厘内除華隂等三州縣十六年冰雹災案内蠲緩災前己完准抵十七年正賦銀一千四百一十四兩五錢五分九厘又除興平等二十四州縣節年被災案内蠲緩銀四千三百九十九兩四錢四分一厘實止未完銀二萬六千六百陸十八兩五錢九分九厘以上己完銀兩均經照數批解司庫覈收截至年底止己於撥册内分晰開造其未完銀兩現復嚴催徵解容俟另行彚報旋據藩司張岳年查明分别具詳請奏前來臣覆覈無異所有光緒十八年分額徵正賦銀兩己完未完實數並徵上年銀數理合恭摺具奏伏乞皇上聖鑒謹奏奉硃批戶部知道欽此○○鹿傳霖片再查陜省前因海防善後及京旗需饟甚鉅迭經奏明裁勇節饟每年共集銀十萬兩議定自光緒十二年爲始專欵分批解部其十八年以前應解銀兩業經按章報解淸楚分别奏咨在案兹值十九年籌解之期臣飭司在於留備欵内籌提銀三萬兩作爲初批京餉又十八年分扣存各官廉費等項六分减平銀三萬兩共銀五萬兩由司揀委妥員於二月初六日起程解赴戶部交納據藩司張岳年具詳前來除咨部外所有籌解初批京餉銀數日期謹附片具陳伏乞聖鑒謹奏奉硃批戶部知道欽此○○鹿傳霖片再准戶部咨議令各省將光緒十八年十二月以前所收新海防捐輸銀兩劃淸界限解交海軍衙門交納等因查陜省光緒十七年十二月二十七日起截至十八年十二月二十六日止七八兩次所收正項捐銀七千六百三十二兩均經隨時咨報在案兹由司揀委妥員於二月初六日起程解赴海軍衙門交納應用等情據藩司張岳年具詳前來臣覆查無異除分咨戶部備查外所有劃解新海防捐輸銀數日期謹附片具陳伏乞聖鑒謹奏奉硃批該衙門知道欽此○○頭品頂戴湖廣總督臣張之洞跪奏爲宜昌關第一百二十九結其滿收支各欵稅銀數目遵照部章開單恭摺具陳仰祈聖鑒事竊照前准戶部咨鈔奏内開各海關洋稅收支數目辦理未能畫一應令遵照定章按結開列淸單奏報一次仍扣足四結開單奏銷一次概不得以收支數目串入原摺以致混雜不淸仍一面造具四柱淸册曁支銷經費銀兩淸册分送戶部曁總理各國事務衙門以憑核銷等因光緒十年二月二十五日具奏本日奉旨依議欽此又准戶部咨江漢關第九拾三結期滿淸單僅有收支欵目以致各結總數未能聨貫嗣後應令將舊管新收開除實在分爲四柱逐欵開列以昭明晣各等因先後轉行遵照辦理兹據湖北荆宜施道監督宜昌關稅務周懋琦詳稱宜昌關徵收各項稅銀前經截至光緒十八年八月初十日第一百二十八結止詳請奏咨在案兹自光緒十八年八月十一日起至十一月十三日止第一百二十九結期滿徵收各項稅銀三萬六千二百三十一兩四錢三分四釐除應支存票抵稅傾鎔折耗關用經費稅務司經費等銀一萬五千三百九十三兩一錢四釐並教授堂撫恤款及委員解費等銀二萬七千八百七十三兩一錢八分三釐二共支銀四萬三千二百六十六兩二錢八分七釐均在徵存稅銀項下動支尚不敷銀七千三十四兩八錢五分三釐己在三屇四結存銀二萬四百七十四兩七錢三分三厘内如數提出彌補外計存銀一萬三千四百三十九兩八錢八分連留存一百二十一結起至一百二十四結止四結尾數銀二萬三千一百五兩三錢五分七釐二共存銀三萬辨吉五百九十兩二錢三分七釐俟歸入本届四結一年報銷案内分别截留解存藩庫委員解京再本結並無洋藥進口亦未徵收洋商自備華式之船鈔母庸造册報銷等情詳請奏咨前來臣覆核無異除將淸單淸册咨送總理各國事務衙門曁戶部戶科查照外謹會同南洋通商大臣兩江總督臣劉坤一湖北巡撫臣譚繼洵恭摺具陳並繕其四柱淸單恭呈御覽伏祈皇上聖鑒謹奏奉硃批該衙門知道單併發欽此○○德馨片再查前准戶部咨倉塲監督奏請將江西輕齎銀现自光緖九年起仍循舊章解赴通濟庫交納一摺光緒八年十一月二十日奉旨依議欽此當經行據糧道節年遵照辦理在案兹據督糧道鄧蓉鏡詳稱光緒十七年分江西應解輕齎銀兩循舊解交通濟庫以供支放今將前項銀六萬二千五百六十七兩三錢七分一厘如數動放札委試用知縣姚景羲領解於十九年正月二十二日起程由湖北等省正站行走解赴倉塲監督衙門交收等情前來臣覆覈無異除咨明戶部外所有起解十七年分輕齎銀兩緣由理合附片陳明伏乞聖鑒謹奏奉硃批戶部知道欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准戶部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋充作光緒十八年分一切用款等因當經行關遵辦去後兹據護理浙海關寍紹台道吳引孫詳稱浙海關第一百二十九結自光緒十八年八月十一日起至十一月十三日止共收華洋稅銀一十八萬九千一百六十五兩三錢六分一厘應提四成銀七萬五千六百六十六兩一錢四分四厘除提解部庫加放官兵俸餉銀五千兩外尚餘銀七萬六百六十六兩一錢四分四釐應提南洋一半銀三萬五千三百三十三兩七分二厘現己照數兌足發交號商楊源豐照案匯兌於光緒十八年十一月三十日匯解起程前赴南洋大臣衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准戶部咨各關應解抵閩京餉攺爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給北洋充作十八年分一切用欵等因當經行關遵辦去後兹據護于浙海關寍紹台道吳引孫詳稱浙海關第一百二十九結自光緒十八年八月十一日起至十一月十三日止共收華洋各稅銀一十八萬九千一百六十五兩三錢六分一厘應提四成銀七萬五千六百六十六兩一錢四分四厘除提解部庫加放官兵俸餉銀五千兩外尚餘銀七萬六百六十六兩一錢四分四厘應提北洋一半銀三萬五千三百三十三兩七分二釐現己照數兌足發交號商楊源豐照案匯兌於光緒十八年十一月三十日匯解起程前赴北洋大臣衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此 
 
 

Page 14

 
 
[光緒十九年二月二十六日京報全録]  
　　宫門抄○諭旨一道録前○教職單○楚督張奏揀員請補苗疆遊擊員缺摺○又奏揀員請補湖北竹山協副將員缺摺○又奏揀員借補湖南乾州協中軍都司片○又奏揀員請補湖南乾州協右營守備片○二月二十六日兵部太常寺太僕寺廂白旗值日無引見○禮王等各謝署缺恩○敬信因伊子年滿留部謝恩○色淸額因伊子賞侍衞謝恩○成公溥顧各請假十日○松溎常明各續假十日○崇文門呈進黄花魚○吏部奏派騐看月官派出徐中堂熙敬懷塔布錢應溥李端棻克們泰壽昌朱琛洪良品張廷燎載存聨　訥淸阿林燦垣慶祥謝雋杭兵部奏派考騐軍政之大臣派出謨貝子熙敬果勒敏慶福希朗阿彭壽色普徵額吉恒又奏派演放水師炮位派出福森布謙光○提督衙門奏拿獲搶刦婦女盜犯賀羊兒等五名口又交拿人犯賽道全卽弭子乾等名均請交刑部○召見軍機敬信孫楫皇上明日己初二刻進内還宫○光緒十九年二月分教職單教授安徽太平歐陽大觀池州拔甘肅鞏昌劉灼穆平凉拔江西九江劉素存瑞州甲南昌李明鏞九江廪廣東廉州張其典肇慶舉正諭直隷永平許鳳翥天津舉長垣張岳永平歳山東諸城趙星海登州廪河南商城李位育彰德甘肅階州張煥瀛秦州湖北黄陂賀時熙武昌俱舉湖南武陵鄒仁　靖州歳訓導奉天康平張學鵠順天優直隷贊皇畢春熙奉天優河南修武李啓燦衞輝拔陜西孝義員麟同州歳延長阮大章商州舉淸澗張銘西安舉甘肅西河田堃齡蘭州歳寗遠會執中蘭州歳湖南醴陵唐元復永順挨廣東靈山陳增懿惠州拔永安何侯賓廉州廣西博白杜文田柳州四川蒲江胡華封叙州俱挨四川渠縣鄒鳳翔重慶舉復諭直隸無極黄桂林易州附山東德平李啓泰濟寗挨新城李毓錕登州舉陜西興平宋正乾同州廪江西建昌湯大綱撫州拔浮梁張之敬臨江廪廣東英德練毓璋惠州舉廣西容縣秦恩述桂林拔四川灌縣江都靜綏定拔夾江王基夔州副鄰水劉樹棻成都舉丹稜丁元愷嘉定廪復訓直隷祁州蘇守慈河間交河武兆熊天津河南商城白曰璞歸德浙江蘭谿朱保泰嘉興福建將樂顔希玉永春四川新寗李炳煐成都俱廪湖南上蔡王履坦衞輝增陜西蒲城馮庚焉西安優朝邑陳濟瀛西安浙江歸安徐琮杭州附湖北武昌鄧仲明荆州挨廣東瓊州陳鴻誥廣州舉雲南晉寗蔡芳春大理舉○○頭品頂戴湖廣總督臣張之洞跪奏爲苗疆遊擊員缺緊要揀員請補以重邊防恭摺仰祈聖鑒事竊照湖南武岡營遊擊彭福田病故遺缺前經臣請以儘先遊擊彭長集擬補並照章將儘先名次在前之蘆榮陞等與此缺不宜緣由分别聲明在案兹准兵部咨查官册内尚有名次在先之黄友德滕春明二員摺内未經聲叙遽請以彭長集補授擬難議准應令查覆到日再行核辦等因移咨到臣查儘先遊擊黄友德前於光緒十一年十一月内據調署湖南撫標中軍叅將補杭州協副將崧煜呈稱光緒九年嚴查假冐内未入職保各結經前撫臣潘鼎新批示應不給子差委旋於十一年十月内經前署撫臣龍際雲批飭革追隨營又儘先遊擊滕春明曾據前鎭筆鎭總兵唐瑞廷以該員久病不愈難供差使呈經前督臣裕禄於光緒十二年十一月二十七日咨准兵部議覆准其革退隨營各在案是該二員早經革退隨營原册内業己開除核計彭長集係在二十名之内與應補定章相符其儘先名次在彭長集之前者前摺業經按名聲叙臣覆加考察斯缺地居邊隅民猺雜處控馭巡防均關緊要非精明幹練之員難期勝任該員彭長集由武童出師江南省勦賊出力遞保今職同治九年四月内收入長沙協營差遣該員年强才健樸貨不浮且在營歴練有年與苗疆情形最爲熟悉合無仰懇天恩俯念苗疆邊缺緊要准以彭長集補授湖南武岡營遊擊實於邊防營伍均有裨益如蒙兪允俟部覆到日給咨送部引見以符定制除飭取該員履歴咨部外謹會同湖南巡撫臣吳大澂湖南提督臣婁雲慶恭摺其陳伏乞皇上聖鑒敕部核覆施行謹奏奉硃批兵部議奏欽此○○頭品頂戴湖廣總督臣張之洞跪奏爲揀員請補副將要缺以重營伍恭摺仰祈聖鑒事竊准兵部咨湖北竹山協副將文漢章調補遺缺係陸路題補第二輪第一缺應用儘先人員應令照章請補等因臣查斯缺駐劄竹山縣城地處楚邊界連關陜巡緝彈壓均關緊要非精明幹練熟悉邊防之員難期勝任臣在於儘先副將班内詳加遴選查有花翎總兵銜湖北儘先補用副將壯勇巴圖魯常遠藻年五十八歳湖南長沙縣人由武童投効軍營轉戰湘鄂江皖等省歴保花翎副將銜儘先參將嗣於防剿捻逆迭次猛戰並克復雲夢應城天門等縣案内經前督臣李瀚章保奏免補叅將以副將於留湖北儘先補用同治六年十月初三奉旨允准收入湖廣督標差遣又於甘肅南路官軍克復渭源狄道城池擊追金積堡竄逆剿辦岷州潰卒案内經前陜甘督臣左宗棠保奏同治十年十一月初一日奉上諭賞給壯勇巴圖魯名號並賞加總兵銜等因欽此復於官軍克復巴燕戎城及剿滅河州竄賊戡定各境地方肅淸案内經前陜甘督臣左宗棠保奏以副將留於湖廣儘先補用同治十三年八月初三日奉旨允准旋經前陜甘督臣左宗棠咨送到鄂回標差遣曾經委署鄖陽城守營鄖陽鎭左營各遊擊武昌城守營叅將漢陽協副將各印務辦理均能裕如現在營帶升字營勇駐劄漢鎭彈壓巡防深資得力該員力長心細軍律嚴明於該處地方情形極爲熟悉以之擬補斯缺洵堪勝任飭查本省及地省均無叅革朦保情弊查儘先一班名次在常遠藻之前者尚有姜河淸蕭忠訓二員内姜河淸一員光緒十六年經前閩浙督臣卡寶第奏調閩省差遣早經離營蕭忠訓一員雖儘先名次相後而在營歴練有年才具出衆人地實在相需其在前之員亦不合擬補合無仰懇天恩俯念員缺賢要准以儘先副將常遠藻補授湖北竹山恊副將實於營伍地方均有裨益如蒙兪允俟部覆到日給咨送部引見以符定制除飭取該員履歴咨部外謹會同湖北巡撫臣譚繼洵湖北提督臣程文炳恭摺具陳伏乞皇上聖鑒勅部核覆施行謹奏奉硃批兵部議奏欽此○○張之洞片再准兵部咨湖南乾州協中軍都司言樹勳病故遺缺係題補第三輪第四缺應用儘先人員迅卽照章揀員請補等因查斯缺駐紥乾州廳城係屬苗疆撫綏苗練均關緊要非諳練營伍熟悉苗情之員難期勝任臣查部定章程借補卽在儘先班次之内光緒十九年正月十八日接准兵部咨武職借補准其續展五年限滿之後再行奏明停止惟大銜借補小缺均不得借至二級以後照此次章程辦理等語兹查有花翎湖南儘先補用遊擊柳新盛年五十六歳湖南長沙縣人由行伍出師貴州等省攻剿出力歴保以都司留南補用嗣於湖軍援黔苗疆肅淸並剿滅丹古亂苗及盪平四脚牛逆巢前後三案在事出力奏保以遊擊留於湖南無論題推缺出儘选補用光绪蛄年七月十八日奉旨允准在案同治六年經前湖南撫臣劉崑飭發撫標右營差遣七年三月初一日到標該員久歴戎行深沈勇敢以之借補斯缺洵堪勝任與借補限制亦屬相符飭查前在木省及他省均無叅革朦保情弊合無仰懇天恩俯念苗疆員缺緊要准以柳新盛借補湖南乾州恊中軍都司實與邊防營伍均有裨益如蒙兪允俟部覆到日給咨送部引見以符定制除飭取該員履歴咨部外謹會同湖南巡撫臣吳大澂湖南提督臣婁雲慶附片具陳伏祈聖鑒敕部核覆施行謹奏奉硃批兵部議奏欽此○○張之洞片再准兵部咨掣補湖南乾州協右營守備李芝錫病故遺缺係陸路題補第六輪第九缺應用應補人員行令照章揀員請補等因咨行到臣遵卽在於湖南省期滿雲駒尉世職班内逐加遴選除期滿未經赴部引見曁籍隷本廳各員俱不合例外查有湖南乾州協營期滿雲騎尉世職楊通文年六十一歳湖南鳳凰廳人承襲雲騎尉世職經部核准咸豐七年七月經前撫臣檄發鎭篁鎭標旋改發乾州協標學習期滿同治四年十月初五日經兵部帶領引見奉旨著回省照例用欽此五年二月回營候補曾經委署乾州協左營鎭篁鎭中營後軍各守備事務辦理營伍均能裕和該員年力强健老練不浮以之擬補斯缺洵堪勝任其在前雖有沈中祺一員惟年近七旬精力漸遜合無仰懇天恩俯准以楊通文補授湖南乾州協右營守備員缺實於營伍有裨如蒙兪允俟部覆到日給咨送部引見以符定制除飭取該員覆歴咨部外謹會同肖南巡撫臣吳大澂湖南提督臣婁雲慶附片具陳伏乞聖鑒敕部核覆施行謹奏奉硃批兵部議奏欽此 
 
