# 1912 - 97 - 4914062

 

Page 1

 
 
評論 
[程雪樓再任江蘇都督感言]  
　　蘇垣光復匕鬯不驚三吴人士謳功頌德僉日非我雪樓大都督之力不至此無何而都督移病以去膺公民之選推任内務總長養疴滬瀆蘇省之政治日益隳於冥行默索之中洎乎前日蘇閶之 
兵變公私子立人民損失不知凡幾羣謂我公在蘇肇禍當不至若是之烈此者莊督告病而程公又奉命重蒞吾蘇竊意此邦人士必有以鼓舞歡欣而歌公來暮者矣 
　　溯自蘇省光復以後統一之問題至爲複雜陳都督建節於滬江蔣都督分牙於清淮以江蘇數百里之方隅幾有一國三公之概自南都建設新政府而衛戌總督又崛起於南京江蘇大都督移節金閶範圍日見其狹小政令日見其冗杳今者政府地點移設北京滬都督亦取銷在即蘇省之大局有漸趨於統一之機雖黄留守鎭撫南都然至研究主管之範圍則僅僅軍事上問題是直蘇省之客官而非蘇省之主體也蘇都督一職近又議會通過永駐南京則此後之統一建設百端待理程都督自當以一身力任艱鉅必不使三吴人士之謳思僅以光復一役騰美於口實耳 
不特此也一省之都督一省公民之保障宜統計一省之全局而規定其地點斷不可拘守於一方隅以自啟其無爲之争執近自江蘇都督移節南京之議公布後而胥台人士羣然争之争之誠是也然試問之蘇州人士今日胥台之地勢較之金陵其宅中也何如其雄踞也又何如金陵可以制江北胥台亦可制江北乎金陵負江防之固北走津浦以達徐州南遵滬寗以達滬瀆若蘇則僅僅商業上之關係耳與金陵之地勢自有不可同年而語焉者此則記者於程都督之蒞任不能不力望其排衆議而建統一之基焉耳　 
　　何則駐節之地點不定則益有以致反對者之口實而統一政策將無自而力促其進行淮揚人之羣請分省以自離於蘇也亦以蘇都督之駐節蘇閶不暇爲江北人謀幸福耳况當新政府遷移伊始而滬都督軍隊之接収尤爲蘇省統一之基礎以樹淮揚之觀聽而爲江北取銷之前提否則都督一日不離蘇即江北一日有所藉口而無自以 
收統一之觀是故蘇都督今日而不欲全省之統一也則已苟其顧念全蘇之强索不欲自我而豆剖瓜分焉者尙願程都督於此加意圖之 
　　抑余竊有進者蘇省今日蘇閶兵變矣金陵兵變矣惡耗傳來心驚膽裂而一般民人尤躑躅於蘇省之全地皆兵風聲鶴唳旦夕不寗若以兵多餉絀尤隱隱然有芒剌在背之概此雖留守之範圍若無與於都督之事業者然都督一職則固統一省之軍政民政無不歸其處理而操縱無上之大權程都督今日舊地重臨當自有以深悉吴民之疾苦而毅然建大一統之規模以爲蘇省人民造無疆之幸福則於取銷各都督之餘尤不可不會商黄留守通令各軍政分府限期撤銷以造福於吴人耳 
[大總統命令]  
　　四月十四日 
　　臨時大總統命令國務總理唐紹怡電呈謹擬南京留守條例七條請予核奪本大總統業經認可兹公布之此令南京留守條例第一條南京留守直隷大總統有維持整理南方各軍及南京地面之責二條凡南方陸軍水師要塞均歸留守處理隨時通報陸海軍部及叅謀部三條南方如有事變不及申請大總統時留守得先調遣軍隊軍艦相機處置隨即申報大總統並海陸軍部及參謀部四條關於南京府知事交涉巡警所管事務均歸留守統轄五條南方各軍及南京地方各官廳之人員現由留守會同江蘇都督任免申報大總統 
六條關於留守管轄範圍内所需欵　項由留守咨商理財部籌解七條南京留守府俟南方軍隊整理就緒即行裁撤任命國祥署理德州城守尉此令　 
專電 
[總統府得南方來電謂唐總理偕同]  
　　内閣各員及隨員等四十人定期十五日（昨日）夜半乘招商局新昌輪船來京 
　　唐紹儀及各國務員電告袁總統准期二十一日可以抵京並不带兵隨護 
　　署理外交總長胡馨吾昨將擬就要求各國承認之通牒呈請袁大總統核示聞此項通牒係用中法合璧文字 
 
 
 

Page 2

 
 
　　外人槯有監督中國財政之議袁總統聞耗擬磪定限期統一國用以　消滅此舉 
　　新政府决計不遷南苑以免外人反對 
　　傅聞有某某三省都督合詞彈劾唐總理違法 
　　唐總理來電推薦高等顧問八人袁總統頗表同意日内即以命令正式發表計開伍廷芳張賽章炳麟湯壽潛程德全汪兆銘徐世昌趙鳳昌（以上北京） 
　　聞張勳仍在魯省招兵其手下有兵一萬四千人意圖向南進行 
　　張勳前在徐州奪佔津浦南叚客車數十輛值洋一百萬元現經袁總統諭令交還張謂須有人擔保不作運輸民軍之用始允交出（以上煙台） 
　　温州匪黨擾及樂清戕害警官曹文昇並斃團勇四名電省請兵已派温台兩防協勦（杭州） 
[公電]  
　　黎副總統電袁大總統各部總長軍界統一會參議院黄留守軍官聯合會各都督各議會各分府各司令各軍統各統制各師長各埠報館公鑒整軍治民分途異轍自各省光復軍人柄政習爲故常當時義幟初張戎衣未定敝兵偪處伏莽潛滋非假軍威斷難鎭攝自是厥後流弊叢生略奉數端以塵清聽文武兼資古難其選方柄圓鑿必僨事機夫以各省都督其深嫻韜略熟計民生者豈不就熟駕輕泛應悉當然促甲不更高才難繼設或隨陸無武綘灌無文熒惑政稌瞀亂方略學識所蔽左達乘之巨好倚爲窟巢悍將憑爲傀儡馴至禍機四伏衆怨沸騰民力竭而不知軍心離而罔覺明德爲累大局偕亡其害一也各司人員端資素學才有獨擅業有專攻類聚羣分源清流泆今使與軍界同𨽻一尊擢人則妄事鑽� 
營處事則横加干涉甚至把持賢路推挽私人以國家行政之官爲將士酬庸之具稅關礦局 
褰裳而據要津錄事科員解甲而談文藝一人迫脅全局動搖俊彥韜聲士夫蹙額其害二也開牙擁纛嚣然自雄聯召徵募多多益善庽客僑民流氓賤𨽻濫名糜餉偏蝨其間紀律廢驰槍械窮乏以彈壓則不足以騒擾則有餘夫當此鄰交未定國難方深在上者不以爲心腹之憂而以爲爪牙之利洲民聚處大禍循環若隕深淵罔知所届其害三也軍隊旣多急謀支應地方賦稅予取予求暴歛苛捐威迫勢誘疲民以逞竭澤而漁羅掘旣窮乞靈外債恣財黷武遑恤其他甚至括萬民饘粥之資不足供一軍衣冠之費森森戈戟刮骨剜心孑孑旌旗　膏釁血債臺疊積大陸淪胥其害四也司法獨立憲國所同八議之條已成芻狗所以瀹通民隱保護法權校冗防奸胥當約束自重兵在握任意執行假軍法爲護符視民命爲兒戲甚致無辜士庶遽越青鋒未讞官員横罹黑索帝國不開閻曹難間呑聲歛涕莫敢誰何茂蔭春凋寃霜夏紾茫茫慘黷不辨晦冥其害五也軍興以來癐痍滿目農工輟業商賈凋殘撫死卹傷未遑籌議今分遣軍隊駐防外縣奉命遠來龐然自大勾結紳吏蹂躪閭閻有有司不敢繩委員不敢愬堂高廉遠惟强是從搶掠則白骨埋怨姦淫則紅顏畢命殺氣所薄江水爲哀猶復粉飾其詞掩人耳目商民解體老弱逋逃邦本旣傾國運以盡其害六也仕途擁擠糊口無資懐剌塞塗挾竽穿限女無媒而買笑士無介而呈身捷足而家驕揮門而觖望乃復聯和軍人結集會社蘆中窮士兢逞辨鋒牖下先争談國政隠善閘惡則四座快心假公濟私則萬夫鼓掌羽翼旣盛膽魄俱雄軍營一呼政界俱倒雖有聖智亦難弸持其害七也軍民並辖積厚培高權力之雄罕與淪亡夫位高則啟忌勢重則招軋綜一省軍官最高之級何啻數百綜一有政界最優之口何啻數千一人更動全局推翻稍擁重兵即圖反側縱使服從命令避守範圍而游士亂民羣相趨附妖言熒鏡浸語鑠金假部命以觀兵托民口而伏罪兵連禍結更貝爲雄鷸蚌同灾猿蟲共化其害八也兵權旣重省界斯分畫畛區疆各爲風氣鄉鄰有門則閉户不前越人彎弓則含笑而道甚或擴張權力消納亂兵以近省爲尾閭藉鄰封爲甌脫鄭芟周稻楚刈吴瓜蠻觸紛争靡有底止内訌不息外患相乘其害九也强藩坐綰閫外自尊厚集黨援廣招朋類上不承於總統下不謀庶民叱吒則山嶽爲崩揮霍則江湖俱竭稍有異議立煽兵口猶復封章乞骨露表陳情陽居謙讓之名陰示把持之實雖有中央政府亦苦於威弧不弦長鞭莫及周代列邦唐朝藩鎭積重難返可爲寒心列强耽耽已操成算遷延不改即召瓜分其害十也凡此十害皆由於軍民不分範圍太廣流弊所趨雖賢者亦有不免而今日軍界尤爲可危一日無道德心三軍餉糈供自兆民愛國衛鄉根諸天性迺逞欲敗度任意横行子女玉帛視同性命譬彼輪機稍觸即發淫心熾於俄頃貪念勃於崇朝甲仆乙興此呼彼應遂至城傾夷墳市廛焦土漢池九仞祇餘殘口秦獄九年猶存怨氣萑苻潰散盜賊横行誰爲厲階至於此極二日無法律心軍人天職首重服從萬夫一心如臂使指迺拔劍擊柱綱紀蕩然發令則抵排更官則鼓噪甚且勒索重餉迫脅長官土芥營規弁髦軍法爵禄不足糜其念刀鋸不足懾其心徵調拙於飛符淘汰窮於善策毒風所煽全國蔓延瓦解土崩亡將無日三日無責任心國民從軍具有義務有事則禦侮無事則服勤迺呼朋嘯侣河上逍遙酣嬉酒肉之塲徵逐笙歌之隊軍事戰術懵然罔知國難民鞎夷然弗恤投戈棄甲共傲天頑幾不知身爲何人兵爲何事人心已死大命將傾瞻望中原不知誰主夫以今日絶續存亡千鈞一髮但使有一於此已足亡國滅種而有餘而况險象之俱備乎日月幾遷河山猶昨成功由於軍人而致敗亦由於軍人自我得之自我失之此志土所爲深哀而强鄰所爲竊笑也竊謂消陰患於未形垂宏規於久遠惟有將軍務民政劃爲二途民政長綜纜全綱必須操諸議會命諸政府凡現設各司局除路航郵電鹽稅海關應劃歸政府不立專司司法獨立直𨽻中央其� 
餘和政概歸民政長管轄以一事權財政一司樽節核計綜一省收支之款項交會議决而歲納其赢庶足以統一政權培待國力至每省定一都督專轄軍隊悉歸中央委任節制一除干預政治擅舉軍官之弊此外各項名目概行取銷並實行徵兵制度以便訓練劃分區域招選土著隊官長弁均不許客兵攙雜及年則人伍滿限則歸農則全國皆兵之制可推行也統籌國防以利指揮廣開學校編定教科俾目前有共趨眼光有凝注一朝有警執挺撻兵則同仇敵愾之心可預致也夫千金之裘必振其領百尺之網必挈其綱果能分事程功和衷共濟爲國家保秩序爲人民樹楷模民國之福未有不鞏諸萬世者在昔東瀛丕變首撤强藩北美崛興聯合省軍民分權有條不紊古今中外理有同符明知積習已成之時改絃更張必滋異議然千夫交指不虞帝制之自爲七聖俯迷當懼天心之難測必欲偷安旦夕稱快一時東帝西王上行下傚人道滅絶國法淪亡莽莽神州不亡於滿廷之親貴而亡於民國之英雄不亡於專制之淫威而亡於共和之初政試問諸公數十年來慘淡經營嘑號提倡改革之謂何得母變本加厲與初心相剌謬乎元洪夙隷戎行未嫺民事食卒之間謬蒙推戴舉鼎覆餗適懼索塗蒞職以來時虞隕越頃復憂勞交瘁精力日枯每念及鄂中父老顚連困苦良用惻然推原罪首萬死難辭何敢久以輇材妄膺疆寄何况皖江月落粤海風悽六詔鼙聲五溪兵氣槍烟霏雨蘇渚彈雨濺於蕪城蜀道則骨肉流離隴水則肝腸斷絶近更池州辨屈徽府呼援錦繡河山竟無净土如豆自煎如瓜自剖争權攘利同授外人哀我子孫淪爲奴僕萬刧不復職是之由言旣有所不敢默復有所不忍日坐針氍淚痕洗面椎心泣血若粳在喉中夜旁皇戰衣俱濕誠恐失此不言將更無偷生之望不得不痛陳時弊妄瀆鈞聽如蒙俯賜贊成即請將此議交院立予表决一致進行元洪不才當先率鄂中軍界爲天下倡微特朽索奔駒自輕負擔亦且孤舟駭浪共祝安瀾異日皇與鞏固漢族長存飲水思源胥由公賜生死問題争此一著臨風禱祝泣不成聲瞻望旌麾伏希電覆元洪叩侵 
　　黎副總統電　北京袁大總統陸軍叚總長南京黄留守安慶孫都督大通栢軍長曁各省都督各埠報館公鑒大總統元電悉元洪爲大通問題曾於支虞兩電披瀝直陳冀圖和解原以當時羽檄所播風鶴皆兵殺機一開姑無論勝敗是非而大局已不堪設想敝省近在比鄰應盡纓冠往救之誼訪聞皖江告警商輪不許下客用派張辜徐三君乘楚謙兵艦前往調和不載一兵不運一繟並嚴令該艦管带不許開砲妨碍通好頗費苦心該艦現在歸途可覆案也幸黎宗嶽梅禍率徒遠去孫都督及栢軍長竭力維持解决之速不至牵動全局下風逖聽驚喜欲狂當於蒸日急電楚謙兵艦無庸 
下駛翌日復電催張辜徐三君迅速回鄂如其無端干涉敝省斷不認爲委員此電均由孫都督轉交元洪天良未泯何至尤入自效總之元洪愛民憂世但知以國家爲前提此外概所不計恩怨當付諸萬人毁譽當俟諸百世知我罪我固無庸自爲表襮也至黎宗嶽攜欵潜逃殊屬不合頃接張辜徐等通電黎宗嶽尙在九江應請大總統迅委妥員督同回通清理如果捲逃侵蝕自應照章辦理以彰大公倘交代有著將來或念其前勞别予位置大總統無偏無黨自有權衡元洪未敢干預惟據稱黎宗嶽隨行千五百人從軍最久歸里無資揆諸弭亂酬庸似均在大總統矜憐之例究應如何安置並候鈞裁元洪性戇詞激越職言事開罪良多然天職所在終不敢寒蟬伏馬貽駡後人但使諸公因恨生奮因奮口公俾遺民更甦危局重安元洪得解甲歸田踵門請罪含笑人地誠所甘心每三復史編輒想廉藺去人不遠敢告始未詳希鑒納元洪叩元 
　　南京陸軍將校聯合會電　各報館鑒本會成立以來迭經數月粗具規模應照章程分科辦事當即分别給予選任狀以資信守而策進行兹將各職員姓名電佈乞登貴報爲荷陸軍將校聯合會正會長黄興副會長陳蔚叩 
　　陸軍將校聯合會職員一覽表正會長黄興副會長陳蔚名譽會長黎元洪叚祺瑞姜桂題馮国璋蔣作賓徐紹楨協理陳懋修洪承點林調元評議部長史久光調查科長周視科副汪有容朱毅莊寗慶元　審定科長錢桐科副胡培新糾察部長瞿鈞糾正科長藍任大科副易藎臣舒學成勸勵科長吴浩科副徐一清張灴署理幹事部長劉澤沛署理交通科長盧潤培科副張民寳韓尙忠程彊文牘科長劉澤沛科副李玉鐸編譯科長黄家滙科副王有丙謝良翰署理庶務科長汪達科副張志豐張兆第陳晸胡宗鈺會計科長曾櫪超科副顧遭怡劉迺封蔣珩科書鮑秉中司事員劉延許壽恒書記生文學游壽宇 
　　國民公黨電北京參議院大總統武昌副總統各省議會都督均鑒光復以來省自爲治中央未臻確實統一遽有借外債六萬萬之議各國財政團由各駐使主持以債權列入正式國際交涉各國監督財政將見實行埃及覆轍可爲寒心徒以四海困窮非債不支然出納之途不明微論外人干預先無以取信擔負償還之國民泛舉六萬萬鉅數漫無限制甚駭聽聞爲今之計急應由財政部先訂全國預算量出爲人以年度支配交參議院憑實支磪數核定借人總額如有冐濫参議院完全負責一面設審計院從嚴監察用途各省議會應念存亡呼吸合力支柱並乞各都督節冗黜浮與民休息臨電泣血統希亮察國民公黨咸叩 
　　虞和德上黄留守電　南京黄留守鈞鑒南京勸業會路益利公司十一夜被兵匪焚搶生財什物一空該等因勸業會事虧累甚鉅雖經前清政府允予維持迄未實行今公司房產雖未全燬而精華已全數損失實屬累上加累應求公家矜恤賠償除另行開單呈報外謹先電陳伏乞核示虞和德叩寒 
　　唐總理電　參議院咨大總統文一件謹電聞文日參議院咨交本院議决逕至北京辦法自四月初八日始休會十五日於二十一日齊集北京已由歌電報告並電請先行指定場所並届期派員招待各在案查各省叅議員現在已到院四十九員合將全院叅議員人數開列清册註明省分并議長副議長曁審議員姓名以及審查會審查長並審查委員姓名一併分别開列咨請查照以便指定相當場所俾各員到京後即可尅期開會此咨大總統計咨送清册一本清册各省參議員到院人數姓名如左谷鍾秀直𨽻吴景濂奉天李般河南陳景南河南丁建謇河南張啓與河南李載賡河南史澤咸山東于洪起山東陳命官山東彭占元山東劉星枬山東李素山西劉𢡟賞山西趙世鈺陜西彭允彛湖南劉彥　� 
湖南歐陽振聲湖南覃振湖南田桐湖北劉道仁湖北胡秉柯湖北歐陽啟勳湖北胡紹斌安徽常恒芳安徽凌毅安徽文羣江西湯漪江西王有蘭江西王正渤浙江殷江驥浙江黄耦浙江林森福建潘祖蔭福建錢樹芬廣東金章廣東趙士北廣東鄧家彥廣西曾彥廣西劉崛廣西黄樹中四川李肇甫四川熊成章四川張耀曾雲南席聘臣雲南段清雲雲南文崇高平剛貴州本院議長林森副議長王正廷審議長李肇甫本院法律審查長王正廷審查員王有蘭彭允彛谷鍾秀趙士北平剛湯漪熊成章張耀曾財政審查長潘祖彛審查員李肇甫歐陽振聲文羣殷汝驪席聘臣黄樹中外交審查長暫未舉審查員劉湃錢樹芬劉星枬吴景滙請願審查長暫未舉審查員李般劉𢡟賞鄧家彥� 
曾崛再叅議院法已由本院議决咨送其第四章第二十六條載任委員分設法制財政庶政請願懲罰五部各擔任審查本部事件云云此次所開尙係院法未經議决以前暫時規定應俟本院移至北京後再行查照院法分部另舉合併聲明四月初六日等語儀虞印 
　　杭州蔣都督電　北京大總統武昌副總統鈞鑒奉黎副總統佳電不忍卒讀大局安危千鈞一髮羣策羣力或可挽回簋以不才謬承公舉接事三月百端叢脞凡所設施動輙得咎固不能强我以就人復何忍以負浙者負國然一經整理徒託空言未能見諸行事惟日夜企禱中央政府早日組成庶可弭各界之紛争謀全國之統一乃遷延日久險象環生吾民何辜行將不國言念及此不覺涕零自惟資淺惟切杞憂箝默至今此心如痗幸我大總統苦心維持副總統竭誠勸告苟有人心寗不感奮抑簋更有陳者現在各省都督軍政民事集於一身西北皆委任中央東南則悉由公舉雖屬暫行之制究妨統治之權倘自問無扶顛持危之才卽應知推賢讓能之義若不自度量徒事把持甚或懐疑藏忌坐視紛裂更何顏以對全國父老簋擬俟政府成立即行陳辭以避賢路其他如地丁錢漕鹽課等項皆屬全國收人大宗或議減免或驟更張錯雜紛紜莫可究詰財政紊亂國本動搖殊非共和民國之幸福應請大總統分飭提案付議公决頒令通行以維命脉臨穎不勝廹切待命之至蔣尊簋元叩 
　　南通州各法團電　各報館鑒分省問題應俟國會提議清江召集各縣未便前往南通如皋泰興海門泰州各法團公　　　 
[譯電]  
　　有以武力要求選舉權之女子五人内有醫生一人已於昨日由監内釋出因皆絶食致病之故（倫敦） 
　　法國飛船家洎萊伏斯脫近携同伴一人在伊西萊莫里洛於上午六點四十五鐘昇空旋在卡萊斯降地後復昇起飛過海峽於下午一點三十分鐘抵英開痕脫之東教堂聞英國海軍部已購用此船（倫敦） 
　　伊里洛伊斯等省因水災損及麥田麥價爲之飛漲（芝加哥） 
　　俄政府詢問德政府是否願與各國調停意土戰事德政府覆電應允並飭駐土大使遵諭照行大約下星期各國將有聯合之舉動（栢林） 
　　瑞典國民擬集資一千二百萬克郎造一戰艦現已開始募捐（栢林） 
[要聞一]  
　　蒙事將以武力解决矣 
　　京函云外蒙活佛哲布尊丹接到袁總統勸諭電報後初三日有急電致總統府探得内容略謂昨接來電敬悉一切惟談及取消獨立承認共和將來蒙人所有種種權利與内地平等各等語本政府實不贊成自滿清滅亡後本政府即正式宣告實行獨立與中國斷絶關係脫離範圍但今次宣佈獨立此本我等自由之主權貴政府不能干涉近雖屢遣人員來電飛馳力使本政府取消獨立共謀前途之利益目下實碍難承認此事已成鐵案貴政府有何對付之法本政府早預備之矣聞袁總統閱此電後異常焦急且該活佛 
 
 
 

Page 3

 
 
頑固成性雖蘇丹在世時亦難勸悟故近來袁總統已决定興兵以武力爲最後之對付特於初五日召集胡馨吾段芝貴姜桂題曁駐京各蒙王列席會議籌畫進兵討伐一切之手續又因遽行進兵恐釀起國際上交涉故必須先與俄國簽定條約嚴守中立并要求不許暗助蒙人軍火干預兩方戰事商妥後再以兵隊剿撫方不至生意外之虞 
　　又哈埠函云内蒙古達爾罕王由北京抵哈爾濱徧謁中外各官紳陳述一已之意見謂彼在北京受袁氏委任赴蒙古各地宣布中國共和之宗旨俾各蒙人咸承認共和取消獨立彼之所以繞道至哈爾擯者實欲徵取各界之意見對於蒙古當如何進行蓋外蒙古人之愚魯達於極點平素毫無政治思想現在雖云獨立非有何種希望何種改革不過受俄人之愚弄而已俄國對於蒙古之窺伺野心勃勃已非一日十年前即派多數熟悉蒙地情形通曉蒙古語言文字之人分佈蒙古内部大肆簧鼓近復誘以重利投以嗜好甚至刋發蒙文報紙多種日施鼓吹脫離中國之利益雖年費數百萬元亦所不惜外蒙久已人其彀中特欲發無由今乘中國内部之紛擾遂起而獨立若赴該地徒以口舌相争恐未易達到目的蓋受病旣深投以平和之藥决難奏效也彼之意見先將蒙古改設行省各省都督即以各活佛充之以　其心次即亟興教育以啟其愚實地練兵以破其勢但皆須持急進主義至其承 
認共和與否不必與之婉商只須先崇之以爵位動之以利祿未有不可解决者也如再不能解决則誰有以武力對付耳今袁氏特命先赴各地調查實在情形然後核辦本王旣受大總統之委任即不能辭跋涉之苦云云聞該王在哈埠小爲勾留卽先赴庫倫實行宣慰之責焉 
[某某兩國又起密謀]  
　　愛國男兒聽者　鳴呼予欲無言 
　　此次革命某某兩國久有乘機竊發之心嗣見共和宣布南北統一其野心始稍歛戢乃近日南北主張不能融洽純以私利爲前提國家存亡置於不顧以爲美滿政治非支那人所能享其成者其瓜分中國之心又勃勃發動近一禮拜以來外交界中喧傳某某兩國正在締結實行瓜分南北滿之約且謂某國在下院提出對華政策與某國當爲一致之行動云云其所提議即指此項密約而言故北京外交界及外國新聞記者近日調查此事殊形忙廹而我南北政府中人尙大夢未醒也噫嘻 
[袁總統電商外交要政]  
外交部消息初八日午前大總統有密電拍寄上海約四百餘字聞爲寄　伍廷芳議商關於外交之要政内分三要端（一）改訂華 
洋訴訟審判法案及預議關於將來修訂條約之各手續（一）償還各國賠欵借欵本息停緩日期問題（一）要求各國早日正式承認統一政府並統一政府未經完全成立以前中美單行某項約文一事 
[盼望國務員到京之廹切]  
　　國務員遲不來東袁總統甚爲焦慮初九日午後召集陸軍總長段芝泉内務總長趙智庵署外交總長胡馨吾在本府樓上籌議辦法經袁總統宣言謂國家危急已至如此而國務諸公尙多猜疑必欲擁兵北上外則貽笑友邦内則徒生意見將來恐無良好之結果現經一再電催始據唐少川來電謂國務諸公已定出發之期然屈計到京尙須旬日予已覆電限定至遲不得逾十五日以後二十日以前必須一律到京方兹民國初建百端待理光陰寳貴豈可再事曠誤查目下應辦之要政除移兵實邊大舉屯墾業已議有端緒外尙有急宜籌備者（一）興軍事教育以弭亂萌而揚國威（一）爲劃分徵兵區域及規定徵兵之手續以上兩端宜由陸部赶速編訂辦法以備國務員到齊政府成立後即可實行 
　　唐總理曁各國務員延不北行除袁大總統直接敦促外其他公私各電約計不下數百通今復得蒙古聯合會致唐總理曁各國務員一電略云聞諸君北來將以兵隨都人惑焉當此共和初建在北同胞方日夜跂盼統一政府之早日成立乃諸君旣遲遲其行又復有引兵爲衛之謠果其有此是南北歧視開自諸君畛域旣生惡感遂起統一之治觀成益難且歧之見旣中於南北之人心軍隊相接必生衝突則中央魚爛全國土崩矣諸君本心豈願有此而發端於微流極至烈勢有必然誰執其咎計自共和宣布迄今兩月政府未成外交且未公認國家之危孰逾此時諸君爲五族所託命負全國之責任證以向來風義方將救國而忘身寗至謀身以害國是殆有奸人之鼓惑否則爲道路之謠傳惟望英斷在心翩然來賁速成政府立拯危機若果以北京爲險地萬金之軀未便輕涉則本會願以我蒙古全部人民相保設有幾微之未安可惟本會是問云云 
　　又聞唐氏遲遲不能離滬實有不得已之苦衷日來唐氏已密電袁大總統其重要者厥有數端（一）滬都督之去留問題（一）南京各部之交代問題（一）唐向滬上某某銀行商借欵項已將成議（一）則羅致人才如章太炎張季直湯蟄仙程雪樓汪精衛諸君刻仍極力邀請北上云 
　　北京参議院召集開院期 
新曆初九日臨時籌備處各股員齊於午後四鐘赴總統府會議政事聞爲議訂該處預備提 
交参議院公决之各法案及在京召集該院開會之手續會議約兩小時經大總統決定准於本月二十五日先行召集參議員即於次日召開北京第一次正式大會議而各項法案則飭各股員從速預備云 
[陸熊兩總長辭職之内容]  
　　外務總長陸徵祥氏昨又有電到京陳述外交上種種困難情形並發五問題皆爲一時所不能解决者是以萬難隨意承認并謂就目前而論東歐之關係甚爲重要外爲國使亦於國家不無小補仍懇收回成命云云袁得此電後仍電其尅日來京不許辭職但 
將其所來電文密交與胡惟德閱看 
　　財政總長熊希齡氏得袁大總統不許辭職之電后昨日又有極長電報到京略謂名爲財政一錢不名不問何等財政大家亦無從著手就臨時政府中所需要之經費非六萬萬不爲功其中如海陸軍費實業費教育費交通費幣制費等等皆已略有數目即補塡各省之虧空裁撤軍隊之善後亦爲約略計算統共非有此數無以爲國雖六萬萬非皆一年用畢而開創之時不能不有此計畫並云現值財源告竭借盡外債亦决無此大欵與其日後仰屋不如此時先陳大概云云其文凡數千言 
[内務部用兩次長之原因]  
　　内務部委任兩次長一爲張元奇一爲榮勳業於 
前日發表聞内務部用兩次長之原因以理藩部事宜歸併於内務部事務旣屬殷繁而蒙藏事宜尤非有特别歷練之人不足以資熟手故遂定設二次長而以久於理藩部之榮勳分任一席俾其專理邊事 
又趙總長推薦次長開單原列三人其未被圈出者爲王治馨氏聞俟警廳歸併後將以王氏任總監之職 
[清談] （我） 
士卒之與軍校軍校之與將領猶身之使臂臂之使指新舊雜用所部非所習未有能用命者而暴動之端亦往往發生於惡感此次南京贛軍之變即新統带與舊行伍不洽所致吾于以歎徐紹楨以多年江寗老軍界忽焉聽其引退之非計而嗣後新政府之調動將領不可不加之意也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[福公司先發制人]  
　　在河南懹慶府屬修武縣營業之福公司其勢力發達不可限量所有河北三府煤礦利益以及發行外運之權幾爲該公司奪盡上月河北紳士要求汴都督交涉由汴人收回自辦（此爲極難辦之事因當初約章以二十九年爲滿）該公司得此消息思爲先發制人之計立即函致懹慶府薛知事略謂自民軍起事之後少售煤銀二百七十萬兩計共廠中用度實虧銀一百萬中國政府旣已統一特請如數賠償薛知事以事體重大未便擅專已詳省請示如何辦法尙不可知也 
[津浦鐵路南叚这進步]  
　　津浦南段行車本係弊藪於南京光復前後尤屬漫無稽考自陶華兩局長受職以來派員精密鈎稽車務進欵遂大有起色現定五日將水脚銀洋呈繳總局一次每次總數已在萬元以外視疇昔竟加至一倍之多鐵路需材衆多亟宜預爲培植兹經陶局長召集曾在高等商業學堂鐵路專門學堂畢業生十人分别派充見習生聞每月津貼洋各二十元路局供職人向以材料處爲大利所在從前弊竇筆難罄述現在陶局長商之華副長設法招致管理滬寗材料之徐君到局整頓擬先從調查人手查明用去之材料切實開辦報銷並查明現實存材料數目造成缜密之簿記爲開始整頓之方針路局息餘一項不下數萬金在前各局長均視爲私人應享之利益現僅餘存八千餘金陶局長以鐵路爲營業性質且係借用外債何忍再飽私囊以增國民之擔負爰與華副長定議將息餘和盤託出悉充公用鐵道運輸與商業有直接之關係現在陶局長竭力研究便利商貨之法深恐不盡諳悉遍函各商會徵集意見並派調查員嚴君到處查考以期於路政商情兩相融洽 
[粤都督槍斃報館發行人]  
　　四月六號下午新報業公社主任中原報記者將佗城報陳聽香扭解司法部轉解都督府交陸軍法務局訊辦於九號夜即定槍斃罪名聞當判决時軍政府人員均以陳素性狠毒跡其平日行爲已應置之死地故照軍法定擬判定後至昨日下午四點鐘即發令陸軍一隊將陳押解北校塲槍斃聞同時槍斃者六人其五係屬搶匪兹將都督府佈告錄下照得月前王和順在省叛亂當經本都督調兵圍勦幸賴將士用命刻日戡平不致糜爛地方大局乃佗城獨立報發行人陳聽香竟敢依附叛軍於亂潮甫平之時僞造揭帖連日登載該報希圖搖惑衆軍擾亂大局實屬罪不容誅本都督爲大局計當飭警廳勒令該報停版並將陳聽香嚴拿懲辦詎料該犯自知罪恶貫盈 
先行逃避正在密緝訪拿適據警察廳將該犯緝獲當經地方檢事局及法務局訊明自應按律懲辦查該犯依附叛軍妨害軍政依照現行軍律第十條造謠惑衆擾亂軍心者處死刑應將陳聽香一名押往槍斃以申法紀面雜治安合行宣告仰軍民人等一體遵照切切特示 
[貴州烟禁之通融辦法]  
　　貴州唐都督電北京袁大總統云黔中貧瘠爲各省冠庫儲久空鄰協不至趙藍張黄諸匪在位時支用尤多冐濫莫可究詰艱窘現狀前電所陳諒邀垂察務懇設法雜持電示方咯更有請者近三十年來關係於庫欵收人最鉅民間生計所資土藥一項實爲黔省絶大財源自烟禁頒行黔人非不知極受損失特以鴉片病民蠹國爲有識所同棄故寗犠牲利益痛掃毒氛不似滿清時他項政策敷衍了事殊反正後趙藍張黄諸匪烟癖素深禁令遂弛且張匪百麟出行安順興義到處傳集鄕愚大開演說謂無論漢夷均准種煙允加保護但須購其所製特别徽章意在惑民歛費各屬尤效靡然從風方今黔亂初平亟應重申厲禁惟是禁於未經播種之先其情順禁於旣經播種之後其情逆際此青黄不接有種無収坐失厚利目前即無以自活暛彼小民其何能堪兼以數月來兵匪横行困苦已極一旦剗煙令下民窮無告匪黨生心難保不從而煽動即使兵力足用已覺剿撫兩難收拾不易日來召集紳耆再四籌議僉謂十年禁絶之約尙未届期本省已種之烟斷難遽剗但當重稅釐銀寓禁於徵民間稍獲資生公家不無小補一俟秋收以後即當嚴行禁種懇祈俯念民艱准予照辦云云繼堯非不知禁烟條約關於外交影響甚大縱使稍增稅率而鴆酒止渴漏脯療饑智者不取况民國初立何敢留此弊政見輕全球無如時勢所迫蹙之則激而生變聽之又漫無所稽以徵爲禁尙屬無策中之一策反覆焦思只得暫予通融酌定限期勒令新陳土藥掃數運盡過期即作爲私土銷燬并舉辦官膏以清吸户本年秋後有膽敢嘗試偷種則不惜峻法嚴刑以繩其後教而始誅民可無怨除出示曉諭外謹聞乞核黔都督繼堯叩印 
[皖贛茶稅之商榷]  
　　贛省義寗州地方爲著名產茶之區每逢陰曆三月榖雨以後茶商　集摘茶做茶男女工作爲數頗多現茶業中資本家呈請李督發給護照搬運現欵赴義寗開莊辦茶者已絡繹不絶惟贛皖分征茶稅一事兩省當道迭電磋商聞至今尙未定議也兹將皖督復電附錄於下南昌李都督鑒來電敬悉查浮梁茶稅由貴省征收自無疑義彼此設局難免衝突誠如尊見由各局委接洽自屬可行惟敝處前電之意所以預杜繞越者實以兩省稅則參差不齊恐多趨避則敝省歲人將受影響查敝省茶務向章每引共征捐稅銀二兩二錢四分經過蘇皖贛三省概免重征未知貴省稅章每引實征若干應乞電知再行籌擬辦法以便飭遵茶已届時敬盼速復皖都督孫毓筠印 
[副總統慰留軍法長]  
　　鄂省軍法局長程君漢卿因近來每遇軍事訴訟案件發生子涉者動輒數起或以情面或以勢力稍不遂意詰責頻來似此情形殊失司法獨立之權爰具禀副總統力辭此職情願投効他途藉盡義務黎公以國家成立端賴 
有鞏固之法權方足以維持秩序之安寗現在戰事初停拔劍擊柱之風容或不免從此申明約束不難各就範圍該局長辦事勤能執行法律一秉至公素爲軍人所欽信是以批答極力挽留勸令勉爲其難勿得遽萌退志倘再有干涉軍法之人無論現居何職准由該局長指名禀請究辦以肅軍紀而固法權想該　長奉此明示可以謝絶請託矣 
[黄留守規定軍營放假日期]  
　　南京黄留守現因寗垣軍隊林立軍民雜處平日兵士往往游行街市殊恐有害地方秩序故昨特諭飭各軍隊長官略謂近日謠言紛起人心不定兵士外出游行每因細故輒起衝突不但有違軍紀尤屬妨害治安今擬定各軍輪流放假日期如下（一）星期日第三軍（二）星期一第四軍（三）星期二第五軍及要塞營（四）星期三第二師（五）星期四第三師（六）星期五第五旅及第二十旅（七）星期六第七師及第三十五旅凡非放假日期兵士不得無故請假外出各軍隊已一律遵照實行並聞擬於放假日期由該放假之軍營中派官長率兵巡查隨將巡查之情形報各云 
[湘都督提倡木業]  
　　湘省辰沅以上素產苗木其質較之洋松木爲尤堅而耐久兹木商胡耀樞等發起木業有限公司擬具簡章曁商標式樣呈請都督立案都督察閱所定章程係爲抵制洋松木起見挽權利之外溢謀湘木之暢銷立意至爲妥善當即批示嘉獎並將晝訂商標發交實業司存案矣 
[駐荆湘軍凱旋]  
　　駐紮荆州之獨立第十標奉都督電調回省該標統带官李君金田奉電後儘夜開差次日卽抵岳州隨由岳州乘沙市輪船扺省並未停留片刻是以兩日即到而各兵士在荆由郵政局所　之快信遲至二日始到其軍令之嚴肅亦可見一斑矣 
[山東政界去思碑]  
　　胡瑛　胡都督近接袁大總統電召入京籌商事宜兹聞該督已於舊曆二月二十日乘輪船赴津再搭火車晉京謁見總統面商一切 
　　吴炳湘警道吴炳湘臨去時將内盡記辦公各員一律查其原數薪金外加餉銀五成以施小惠而要名譽故辦公人員頌揚之聲遂達於公庭可知鼹鼠之欲易滿也 
　　張廣建　濟南東關大街有十餘學童各持紙傘紙旗手架肩輿狀類祈雨輿中供紙人二以金箔爲供品旗上大書恭賀臨時大都督張廣建巡警道吴炳湘去任萬歲萬萬歲時巡兵見其有意調侃叱其解散噫後生真可畏哉 
　　王化亭前炸吴炳湘之王化亭彈發不中當場被獲覊於巡警署内兹聞新警道接任後已派探訪五名押送北京審辦云 
[南京兵變餘聞]  
　　十二日午後一時在留守府後槍斃五人其一繩縛稍鬆躣人塘内放槍擊之該兵大呼老爺高些打卽泅人水又擊之又呼如上三擊而水已泛紅矣 
　　晚間正法五十四名留守恐因槍聲驚擾居民概用梟首内一人係排長身畔搜出洋三十元小角百枚各匪訊供時問其財物何來對日發洋財 
　　各犯首級交地甲徧懸四處如堂子巷口唱經樓鼓樓司令部門首三牌樓儀鳳門花牌樓府東大街及一切繁盛市面電燈竿下均有懸挂地甲之黠者或故意向殷實之店門懸挂移去須給以二三小角云 
　　軍隊在太平橋阜生祥雜貨店内（店主成某）抄獲箱物云係他人所放但有米二石口袋係北門橋米市記號現已捕去訊問十三日在小營及留守府後槍斃六七十名其屍均用大車拖至太平門外掩埋 
　　三日中省城一律戒嚴晚間自九時至次早五時概不准居民行走並加派偵探及衛戌司令各營兵澈夜兜巡又各客棧中亦搜獲多名現在無論何人皆不敢留宿客棧主亦不許留宿城北薛家巷曁南學校（光復後改爲軍官學校）十一夜搶刦時該校首當其衝校長協同隊官教員學生等各分鎗彈在西圍墻内守禦以機關砲一尊守前門而分布馬步隊於東西巷斃匪二名 
　　連日正法共二百三十九人 
　　洪師長出示規定贛軍每營每日只許六人止街購買食物並給全軍獲照共四張各軍驗照放行然亦不許故意留難黄留守已出示引咎自責巡警總局南京府均在調查商民損失除將贓物認領外並酌量撫卹 
　　十二十三兩日市面均不用軍用鈔票經留守出示曉諭現仍通用 
　　中國銀行造幣廠均加派軍隊守衛造幣廠前定晚間十二時間門現改爲八時閉門五時開門 
　　數日前早有謠言居民紛紛遷徙自戒嚴後不許携带行李故連日但有携行李人城未見带行李出城者 
　　據北門橋一带居民言當晚起事雖係贛軍然其口音湘粤及本城人皆有且當場斃匪一名非贛軍服色但贛軍居大多數耳黄留守在滬籌現銀二十萬元鈔票四十萬元於十二日至下關昨由芳迺經押解入城 
　　先是闔城謠傳有多數軍人在三牌樓某茶室聚會相約作亂每人入會洋三角是日該茶室所得茶資約數十元據聞有約於舊歷十八或二十四舉事之說今果於二十四晚起事 
　　贛軍此次之變實係與各官長不合所致蓋該軍本巡防六營由劉鬱政統带有年劉係由東人與該軍甚接洽來寗後改編新軍舊有官長一律換去而所换新官長以學生爲多新舊不同調因之該軍不受約束　釀風潮日前旅長鄧文輝因該軍不遵陸軍減餉例陸軍部曾改委鄧爲該軍叅謀而以旅長委劉鬱政奈劉在贛有差不能來遂有此　 
　　軍變時鄧旅長適赴滬越日始歸隊長四人均赴下關某旅館飲酒現隊長等均赴第七師請罪矣 
[統一共和黨成立會紀事]  
　　四月十一日午後一時統一共和黨在南京本部開成立大會各省代表到者百餘人首由張君樹森宣布開會詞并推劉君馥爲臨時主席全體鼓掌贊成劉君出席謂本黨締造經營已逾兩月此中經過情形黨員中容有未盡悉者應請殷君汝矖報告大要當由殷君詳述經過歷史畢復由主席宜言黨規黨網爲立黨二大要素黨規不備無以促本黨之進行黨綱不明無以聯全國之同志並經彭君允彜說明黨規黨綱之概略主席復謂今日爲本黨成立之日即爲本黨開始活動之期從前爲本黨准備時期造端尙簡今後爲本黨活動時期責任尤鉅次由馬君鄰翼張君樹森蕭君堃相繼演說畢主席遂宣告投票選舉總務幹事五人常務幹事五人參議二十人當經舉定蔡君鐸張君鳳　王君芝祥孫君毓筠沈君秉堃爲總務幹事殷君汝　� 
袁君家晉陳君陶怡張君樹森彭君允彜爲常務幹事許君彜黄君序勸歐陽君振聲王君葆真劉君馥阮君性存劉君彥趙君世鈺沈君鈞儒馬君鄰翼蕭君堃席君聘臣景君耀月周君珏賀君國昌李君載賡張君蔚森吴君景　陳君景　南李君素爲參議散會時已鐘鳴五下矣散會後休息片時復開職員會推舉地方特派交際員其已定者爲仇君預楊君年洪君榮圻曾君有瀾馬君步雲王君鑫潤李君日垓李君增栺君輔成虞君延愷莫君永貞封君德三尹君廷輔俞君樹堂鄧君堮唐爾錕孫君志曾朱君念祖鄭君楚珍狄君樓海賀君昇平楊君策趙君銘新劉君文田馬君良翰云云 
[浙都督嚴懲匪棍之通令]  
　　杭垣匪黨造謠希冀煽亂致令地方戒嚴民心惶懼已疊記本報近更波及旗營倡言焚刧前夜旂營鳳凰并地方鐵姓等户竟有人持鎗毁門當經前將軍德濟告急派兵駐防兹聞蔣都督以游民地棍冐充軍人擅人人家藉端滋擾甚或刦奪什物器具雖屬良莠不齊慢藏誨盜所致然棍徒等竟敢冐充軍隊逞彼盜賊之慾實屬不法已極亟應嚴禁以衛治安嗣後如有前項情事准以冐充軍人肆行搶刧論由駐營兵警拿交軍事裁判所確訊嚴懲以重軍譽已於本日通令各營隊及杭縣兵警一體遵辦 
[浙東兵荒之呼籲]  
　　浙東紹慺連歲荒歉聞諸曁縣東南湖鄉一带被灾尤重至今牛狗等類羅掘已盡開春以來有採食樹皮草根者老弱餓斃少壯流亡極可憐憫現縣城内起價糙米每升漲至一百二十文人情汹汹朝不保夕現經耆民楊遠等聯名禀求都督瀝述災情籲乞迅設粥廠暫救民命蔣都督桑梓關懐並以該民所陳何以縣知事形同聾聵絶無救荒政策大不謂然惟提撥公務罰款辦理粥廠能否照行即日令行民政司迅速籌議復奪 
　　又聞南鄉牌頭鎭以匪盜蠭起動輙擄刦前日經紳民壽志成等馳禀軍政府迅乞派兵剿辦都督閱牘大爲震怒謂擾亂如此地方官率以兵力不及延不勦辦實屬畏葸因循即日嚴令提法司飛飭該縣迅卽查照禀揭事實會營查勘明確呈候派隊協勦嚴拿首從按法懲治 
[老淫婦奸殺案紀詳]  
　　杭垣下城貫巷下首有石阿順者夫婦相處有年夫年五十三歲向在天竺婦年四十八歲悍而且淫膝下僅有一女一兒兒名連貴年十七歲素習工藝該婦前因住屋有餘召租法政寄宿舍有諸曁人酈文者投庽其間不圖二十三歲法律學生竟與四十八歲老婦行不法之事雙宿雙飛情同伉儷然因老婦子女年已長成甚不直母之所爲於夜闌人静之際時有幾諫母怒其多事遂惡如仇敵四月九號（卽陰曆二月二十三日）晚竟陡下毒手將其子謀斃其下手法係以褲带切頸並以釘錘擊傷其腦猶恐不死復取其腎丸次晨該老婦以暴病通告鄰右即遣法校生酈文買棺収殮聞此事發生以前其子已微有所聞求救於鄰右鄰右以爲虎毒不至食兒喻之詎今實有其事翌日上午各鄰右邀同幹練之人恊同警察前往查看果見該屍身鱗傷遍體其時適姦夫淫婦均在室内遂一并獲送警署初人署經第三分署長莊濬孫君訊問該生猶當堂挺撞以不應傳提爲詞次又援據法律向警官索起訴人討拘引狀該警官以汝係現行犯對之一鞫而服次日轉送杭縣知事先經汪知事前往騐屍於十二日午後先行預審老婦口供遊移頗難推究惟查此案發生不始於因姦殺子緣該婦平素以販買人口爲業二月間曾經手買賣某姓閨女以八十元之進價售得四百金其子於出售之處偶吐直言事遂敗露母即仇視其子嗣因酈文常在一處臥宿屢進微詞益加憤恨而臨審時一塲罪孽該老婦一人承認並不牵涉學生半字經此狡展該姦夫幾乎宣告無罪幸其女在旁指出酈之褲带爲謀斃阿兄之證據遂得本案真相刻已釘鐐覊禁聞不日即須大辟矣 
 
 
 

Page 7

 
 
本埠新聞 
[伍廷芳君與袁大總統來往電] 　（爲辭顧問事） 
　　去電　袁大總統鈞鑒青電敬悉側席求賢虚懹下士謙抑之情溢於詞表旣偑汪度益感相知捧讀之餘慚悚無已前此民軍起義廷芳徇各省之委託起辦外交次任議和旋兼司法及修粳短勉爲其難數月以來心力交瘁邇者唐總理南來組織内閣南北英彥悉已搜羅濟濟一時儘敷助理正喜羣賢匡濟稍息仔膺退隠林泉藉藏鳩拙乃蒙委爲顧問實恐無補高深謹達愚忱敬辭雅命伏祈亮察伍廷芳叩元 
　　覆電　上海伍秩庸先生鑒元電誦悉謙懹淵抱敬佩莫名惟時局艱難端賴閔材匡濟執事崑然魯殿物望崇隆度憫世深衷當亦不忍恝視仍乞從前請俾遂景慕私忱實爲全國之幸倘南方風土頣養爲宜可藉尺書遙資教益總期不我遐棄共濟危時無任殷盼之至袁世凱鑒印 
[民生國計會之哀的美敦書]  
民生國計會等要求豁免米麥捐稅一事因省議會尙未議决昨又致函該會云竊維米麥捐乃最惡之稅世界所無我國舊時亦以此種惡稅爲大戒蘇省以三數人之惡意擅行此捐實爲違法且非涓滴歸公敝會立請廢止袁總統唐總理及前總統孫公均皆贊成今專待貴會議决以貴會諸君子之高明諒必决議立卽廢止萬一不然則非但蘇省千萬窮民受累敝會不忍坐視且恐他省萬一效尤禍及全國我省乃爲罪魁禍首我輩撫心自問將何面目以見同胞乎已延請律師預備由國家提起訴訟控告省議會特先通告卽祈諸君子愼之專此佈達 
[孫中山旅滬記]  
　　孫中山君擬於星期三日携其眷屬及秘書員乘招商局泰興輸船赴粤 
　　尙賢堂定於星期三日下午五時開會歡迎孫中山君其清帖署名之人共有十五國之多 
[籌辦慈善公債票大會記]  
團體聯合義振會因各灾區告急函電紛馳終以無欵接濟特商請設法蒙唐總理令召集團體籌辦慈善公債票數百萬元爰於昨日午後假張園特開大會男女各團體到者一千餘人先由理事長梅君竹盧報告開會宗旨繼由唐總理代表王君景春周詒春宣詞報告唐總理認購公債票五千元又謂從前辦賑不能聯合一氣以致機關分立耗費浩大徒事募捐廢時曠日弊竇尤多災民旣不得實惠　紳尤多各圖不見成效所由來也所以必集衆力以進行較前似易加以政府協力賛助倡辦公債票旣有利息可籌又不致股欵無着以政府名義担任利息足以取信人民以災區錢糧作抵歸期更有把握且將來完賦完稅儘可將公債票實行收用於國計民生兩有裨益所以唐總理首先認購若干以爲提倡云云旋由徐固卿代表譚君遵南孔聖會代表梁君幹臣倪君學寬滬都督代表范君霞軒南京中華報代表周君伯琴沈君劍侯又女士舒慧楨楊季威等相繼演說當蒙大同民黨溧陽支部認購公債票五百元又張仲屏君認購一百元其現捐之欵神州女界共和協濟社捐一百元各女士共捐二十五元總計五千七百二十六元當卽搖鈴散會所有神州女界共和協濟社捐欵女士姓名列後陳 
洪如一元張何懿生二元陳約雲一元胡怡若一元何德貞一元陳芷瀾夫人十元張楚一元謝月一元張俠 
魂一元張昭漢一元陳鴻璧一元舒蕙楨一元境光一元張叔和二十元無名氏二元談社英一元陸震華一元 
[關於陳仲瑀案之零拾]  
　　曾振卿之呈文閘北混成旅第一團第一營營長曾振卿因陳仲瑀一案犯有嫌疑迭紀前　兹忽發見一呈文姑照錄之以待閱者研究本月三號下午四時突有陳清泉正探長朱福漢在新大　左近華界共和路拿獲前清浙江鹽運使陳仲瑀逕行到營面請護照片刻卽行押送經營長詢共原因並索閱緝拿公文該陳清泉取出公文三起四驗層　營長未會奉到公文未使　允留止比卽飛報旅長請示辦法經旅長轉報未見命下翌晨聽其解去之後歎時復奉旅長電飭趕速派人追回交案訊追營長比卽派官長目兵數班水陸兼緝並親往蘇省堵拿二日未獲營長因公未便久稽留排長目兵等守候昨據回報該探　搖船由小河解送延至七號午後始抵省　營長聞信又附特别快車赴蘇會同南京派來委員何敬嚴汝霖今晨五時附車押解轉滬到站時由營長派兵荷槍護衞親交光復軍統領李厚祐司令劉德裕二員带去交案所有該偵探拿獲送營及在營由探自行解去之後復奉飭追趕轉解來滬交案情由除呈報旅長外理合具文呈請都督鑒核 
　　陳仲瑀之親供陽曆四月二號午後五點多鐘在租界内新閘路平江公所祭奠先母之靈方由平江公所出門適有電車經過我在馬路旁避電車忽有八九人用强硬手叚 
將我拿住喊馬車快來馬車到後卽有一人跳上馬車將髮辮拖住横拿上車左右均有三四人擁護當時聞有巡捕吹警笛并未見有巡捕上前攬阻我睡在車上脚横車外不知用何物傷我右脚拖過我家門口時又來十餘人帮同搖護適有我家看門印人波生上前救護一併拿過橋北車至橋北又來二十餘人内有穿軍衣者有未穿軍衣者惟胸前均有印布一方後至閘北巡警局旁華康里滬軍第一旅第一營小房内我要小解被衆人擠到牆壁將我頭打破隨後又將我移在别一小房内派兵二人執槍看守不准我向人說話我問他何往忽云往南京忽云往蘇州忽云往杭州語言無定至十二點鐘始將印捕放出次日九點鐘有游擊隊曾管带同我坐馬車至閘北水巡局云上小火輸往南京尙未上船復云聞都督有命公不必往南京又用馬車拖至原押營房内至十二點半鐘又云都督府傳我問話頃刻卽回適同時被拿二友人郭仲明在旁要同去 
不准乃用床板抬至真茹又由真茹抬至鄕下不知地名之處又抬上小輪坐一節船又起一節岸抬至曹家渡先喚南灣船一只在彼處等候抬我上船連夜溯流而上宿黄渡次日過崑山又來二人叫他們 
不要走就泊在河心時常有人往來特不許我見面捉我之人身旁携有小洋槍兩三枝時常放在桌上看我問他頭目是誰他說總辦呌陳清泉初七日下午有上海來二人索 
我始於初八日上午趁火車送回上海押我同去之人除捉我之人外又有數人沿途謢送我在船并未凌虐回來之時亦有穿軍服之人同回 
[紅十字會要電彙錄]  
　　蕪湖分會來電　分會醫隊僱用民船出發大通昨被蕪軍將船並會旂奪去事關重大請電陸軍部交涉祈復 
　　紅會致蕪分會電　虞電悉尊處出發大通事前未据報告掠船奪旂殊　駭異除電蕪軍陸軍部外祈將近情電復 
　　紅會致蕪分會電　佳電計達大通劇戰傷亡必衆醫隊雖小有挫折務祈速發候電復 
　　蕪湖分會來電　佳電敬悉此番出發因大通軍隊雲集恐有戰禍蕪通路程僅百八十里未便坐視當商諸醫院醫士允派看護隨同鍾醫士及事務所職員前往相機辦理僱船兩艘預備七日出發詎晚間忽來蕪第三旅第二營軍隊硬將船與旂奪去至今仍不發還又無辦法乞尊處追究醫隊已另偏小輪於八日出發矣 
　　紅會致蕪分會電　佳電悉甚佩藎籌已電孫都督蕪軍事處及劉醒翁交涉以警將來 
　　紅會致安慶孫都督電　据蕪湖紅十字分會電稱大通軍隊雲集恐有戰禍出發醫隊偏船前往相機救護預備七日出發晚間忽來蕪第三旅第二營軍隊硬將船旗攘奪至今未放等因按紅會遵萬國章程尊重人道從事救援隊員冒險救人其志可嘉横逆之來殊深駭異祈電飭該軍理值是禱 
　　紅會致蕪湖軍事處電　接蕪湖紅十字分會處電醫隊偏用民船出發大通昨夜蕪軍將船並會旂奪去等因按萬國章程關於紅會醫士會員照例一體優待保護務祈迅賜查核釋放 
　　蕪湖分會來電　佳電諒覽分會旂幟經第三旅長軍務處長派宋副官高水巡前往尋回送至奉聞 
　　大通蕪分會來電　大通事已解决譚明卿問醫員等均於昨晚乘江新回蕪謹聞　 
　　安慶孫都督來電　蕪電悉前得蕪湖貴分會報告卽電劉旅長祺查明釋放兹据旅長電稱業經照辦冒犯之處尙祈鑒諒 
[催繳漢陽兵工廠公欵]  
　　前情漢陽兵工廠總辦王壽昌因乘該處光復時串同收支處委員張鴻鈞捲取公欵逃滬經黎副總統偵悉派員來滬訪查磪實咨請通商交涉使温宗堯移文公共公廨將王張二人逮案王即將存摺帳據呈案已奉開釋　雖將存錢一千串及道勝銀行存錢五千串繳出因尙有漢口交通銀行存銀十八萬九千兩恐難提取着張交保候核在案兹悉此欵迭經公共公廨函致該銀行匯滬迄未解到因爲時已久故昨日黎副總統又電公共公廨催促兹將原電錄下張鴻鈞之案所交摺據丕能作用如交出現銀十八萬九千兩方可開釋該欵現已委莊時伯會同彭君提取摺據向交通銀行交涉請知照辦理 
　　附關讞員復電　武昌黎副總　鈞鑒兵工　欵據已呈駐滬交涉使轉交莊彭兩君逕向交通交涉彭君卽來鄂面禀一切廨局關　譃叩 
[福字營之小衝突]  
　　滬防福字全營兵士前日由城内九畝地操畢回營有後隊兵士白斌林取茶思飲因右隊兵士向之喝阻以致口角繼將白斌林毆傷頭顱血流不止嗣爲該營司令長劉君查悉除將受傷之白斌林立送上海醫院醫洽外并將滋閙各兵士略予訓責並以排長豐連貴亦曾帮同尋衅卽行斥革聞當各兵士吵閙之際爲　近之某團體所聞恐擾禍端卽由電話知照滬軍都督府派兵彈壓嗣悉事已平静遂卽撤回 
　　附劉司令長示諭照得本營日加訓練分别操演凡至　拜日各隊合操早經定有規則查昨日正逢星期適值江灣試放飛艇本司令爲研究軍器起見卽偕軍政府長官前往考閱以資實濟而應要需仍照飭本營營長傳集各隊按法合操詎排長豐連貴等無端口角争閙不休喝止不信竟致圍繞多人以爲奇觀而播謠啄殊屬不成事體已由本司令嚴加訊鞠除將排長豐連貴立時斥革外並將排長趙連奎記大過一次伍長李長福降爲副兵分别懲辦以昭紀律而靖人心爲此傳諭本營目兵人等一體知悉其各凛遵母違 
[浦東防務加嚴]  
　　滬軍營管带楊錦堂君以該營兵士駐防浦東者甚多但近日浦東各鄕迭出搶刦之案自應責令防兵晝夜梭巡力求安靖如因疎於防範發生搶竊案件定惟該駐防委員是問聞已分飭浦東各員遵照矣 
[第十次宣講會紀要]  
　　國民教育實進會宣講部自元年正月十四日成立以來每逢星期日午後各講員皆蒞會宣講業已開會九次四月十四日開十次宣講會首由曹伯良君宣講立志之重要次由杜學詩君痛陳無恒之弊周少葵君詳論道德之要素未由李聘珍君講共和國民之天職聽者莫不感動誠改良風俗開通風氣之良劑也 
[德安里之秘密所]  
　　某小輪船局夥施某與李某之妾錢氏私識前晚在北山西路德安里四十四號屋内被李偵悉聞人奸所將男女扭送捕房押至昨晨併解公共公堂請究先據原告投訴前情訊之施延愛理司律師上堂辯護錢氏與施供多含混聶襄讞商之英翰副領事判施與錢氏分别押候查明於禮拜三復訊核辦 
[蘇州移提嫌疑犯]  
　　張開松胡金福李培卿由蘇垣携带衣飾來滬由探查獲解奉公共公堂訊知張等與蘇省兵變一事頗有關繫押候函請蘇州檢察廳查明復核在案昨由該廳派差持文投廨聲請提回聶襄讞商之英翰副領事判張等准交來人　回歸案訊辦　 
[票款糾葛之餘波]  
　　旅滬四川瑞生號客陳問軒於去秋向祥盛洋貨號定購洋紗當付承大莊票銀一萬九千兩該號卽將票銀轉付與英商台　洋行詎届期該莊倒閉收銀無着卽由台維控請公共公堂傳訊祥盛號主陳子應以票係瑞生付下亦卽投廨起訴業經訊明定斷以陳子應届期自悮因担責任已分别宣佈堂諭在案兹悉陳子應以原根反不担任心不甘服昨延担文帮辦沃沛律師上堂聲稱祥盛瑞生案情相同堂上判斷兩岐是以祥盛不服查泰西各國文明公堂如果被告實有寃抑應准特别引証過期上控請爲察核時適聶襄讞會同英翰副領事在樓上公堂訊判瑣案畢下樓因祥盛控瑞生一案係聶翰兩君原審爰復添座會同關讞員與英康副領事磋商良久聶翰兩君先行退座旋據台維洋行代表高昜帮辦律師聲稱此案早經判决且原破律師亦均承認豈容翻異堂上謂祥盛旣不甘服着繳堂費洋三百元准予上控 
[分配議員名額]  
上海縣民政長吴君布告云案奉江蘇都督府莊第八十號通令内開各縣應設市鄕職及縣議事參事會速籌成立並刊發辦理選舉期限表以期刻日成立等因遵卽比照表列提前籌辦查縣制選舉章程第五條選舉縣會議員應由縣民政長先期出選舉告示載明選舉區分劃各選舉區應舉議員額數及選舉日期等語又第三條各選舉區應舉議員額數由縣民政長按照縣制第六條酌先申報都督查縣制第六條各縣議員額數分配所屬各選舉區之法以各選舉區納稅之多寡爲準當經統計直接稅綃額依縣制第五條之規定縣會議員總額爲三十四名復經按照縣制第六條依納稅額之多寡爲準分配各選舉區議員額數交參議員會並市鄕聯合會議決除呈報都督外爲此黏單布告所屬公民一體知悉今當各選舉區調查之期幸勿放棄權利觀望自誤切切特布 
　　計開各選舉分劃及應舉議員額數上海市應舉議員七名閘北市一名蒲淞市兩名引翔鄕兩名法華鄕一名漕河涇鄕二名曹行鄕一名塘灣鄕一名北橋鄕一名耑橋鄕一名馬橋鄕一名閔行鄕三名陳行鄕一名三林塘鄕二名楊思橋鄕一名塘橋鄕一名洋涇鄕二名陸行鄕二名高行鄕二名縣議員選舉日期陽曆七月初五日卽舊曆五月廿一日 
[無錫米船被搶]  
　　昨有船户尹桂昌至地方檢察廳報稱由無錫裝載白米來滬銷售駛至吴淞江莊家涇地方被土匪數十人上船刧搶迨該處地方董事喝阻已被搶失二十石之譜求請勘緝等情當奉廳長派員前往勘查再行核辦 
[剪盡髮辮之期限]  
　　上海縣民政長昨出簡示如下照得垂髮結辮風俗本　滿清當此南北統一行見百度維新髮辮自應剪去共勉爲新國民迭經都督通諭不啻三令五申乃聞鄕僻各處髮辮尙有留存合再重申命令告爾農工商人限期一月以内務各一律剪净不日法津頒到不剪定干罪名 
董保趁早勸導切勿再事因循爲此出示通諭仰各一律凛遵 
[警務長禁放風箏]  
　　上海警務長穆君昨日出示云爲查禁事照得本城内外自有電燈以來無論通衢窄巷但爲電綫所及罔不易黑暗而爲光明一則往來便於交通一則查察易于周密此寔公私兩利之舉凡屬居民均當竭力保護者也乃昨據電燈公司報稱近日乹燈損壤之由係因交春以來每有頑童施放紙鶴以致電綫爲鶴綫所紏纒損失旣多危險尤甚倘不嚴申禁令殊不足以安營業而資保護除由民政長市政長出示示禁并由本警務長通飭各區所員轉飭各崗巡一律查拘罰辦外爲此示仰城廂内外居民人等知悉須知電燈之設旣有電桿必有電線如電線一被纒壤則電燈必難保全且電力迅猛觸人卽死輕亦重傷更不當以兒戲致生他故自示之後爾居民人等務各父戒其子兄勉其弟勿再任令放鶴倘敢故違定當立卽拘解照例罰辦决不寬貸勿謂言之不預也其各凛之愼之切切特示 
[巡船緝獲盜船]  
　　前日午後三時有盜船一艘停泊西鄕日暉港適市政廳巡船至彼查緝盜匪三人卽棄船上岸巡丁立卽追捕甫行數武盜忽開槍該巡等奮勇直前得以獲住顯江勝張龍升（卽劉阿毛）兩盜带至船上搜出快槍三支子彈十八排散珠三十九粒油繩七十條大小刀十三把尙有同黨阿四一名乘機逃逸當卽連同匪船 
及搜獲軍火一併解請警務公所預審究辦 
[信業聯合會成立]  
　　十四日本埠各省信業聯合會在鹹瓜街信業公所開成立大會到者三百餘人於二時開會報告宗旨簡章並選舉辦事各職員旋有嚴某演說大旨謂目今商業疲憊已逹極點加之郵政局種種苛待若不聯合同業力圖挽救恐有輟業之虞嗣又由張鞠仙報告謂鄙人蒙諸君推舉實不勝任日前爲諸君代表親謁唐總理已將郵局虐待各情形面陳　荷總理允准將來郵章釐訂必雙方顧全不使偏枯并諭切勿滋事等因凡我同業幸勿意氣用事致釀交涉以負唐總理之諄諄詰誡說畢散會 
[軍人遽放手鎗]  
　　前晚十二時有身穿黄色軍服之某甲携有行李數件並洋鐵箱一只至滬寗車站買票欲往鎭江因站中人向其補給水脚彼卽大怒突出手鎗連放兩响將墻壁寫字檯擊壞遂卽上車開行而去當由車務總管西人立時電致鎭江車站將其人扣留並投都督府禀請查辦 
[光復軍截獲叛兵]  
　　叛兵黄德　陳有懿周北岐劉先林等四人前晚七時半由寗搭乘火車來滬被光復軍偵探長楊承忠查見牵同偵探一併解送該營執法處押候訊究 
瑣聞 
[城内]  
　　稍安母躁○民政長吴君批二十八保八九圖　董王士霖禀云案已照會法華鄕鄕董邀集捆業秉公查詢兩造實在情節是非曲直自能水落石出候再照催速復以憑澈究察奪該圖董静候母躁不必多凟 
　　發見浮屍○本邑西南鄕廿七保頭圖地方浦江中有一無名男尸由垃圾船夫带住昨由該圖地保曹紀臣投報工程局當經市政廳長諭飭該保小心看謢並赴檢察廳報明請驗 
　　攀留未遂○高昌廟董事劉竹溪擬令駐防該鎭之砲隊一營營長謝賛廷永駐該鎭免其調往金陵呈奉滬軍都督批云禀悉查高昌廟砲隊係前滬軍第一混成旅陳旅長所屬現該旅由中央陸軍部編入第五師已非本都督直接管轄之隊伍所請未便擅准 
[南市]  
　　合股結局○浙江人章秀山至裁判所控稱前與陸福全劉安興等股開裕通公司專銷香烟竹嘴去平章劉將股本存貨十五箱推併與陸當場估價除收結欠洋五百四十三元五角由馬掌發記聽寳担保立據料理去冬陸賣去七箱得價洋三百八十元仍置不理向催圖賴求請追究昨經陳裁判集訊陸供虧本甚鉅現下貨已　壞况英美烟公司洋人先時許買後忽推辭其中費用不貲裁判員以各執一詞姑判交保同原告赴英美烟公司查明銷數價值再行察斷 
　　追繳房捐○本邑房捐於去年光復後卽經滬南市政廳長核准仍歸各地甲經收按月彙繳現查去年九十兩月之捐欵有延未完繳者有尾欠未清者故已開單函請上海縣民政長飭傳追繳以重公欵 
　　私収客賬○糖北雜貨業乾記衍茂鼎泰長泰新同協茂永泰新等各户同扭洪生馬頭承茂南貨店夥徐滋廉至裁判所控稱去年代葉榭鎭各户經買貨物被欠貨銀二千兩之譜查被徐私收呑用求追經陳裁判訊據徐供認屬實願先繳銀一千兩餘求寬限判交保出外限二十天繳洋一千元分給具領餘着趕緊理措 
[英租界]  
　　偵獲流氓○流氓黑皮阿根宋連寳朱大卿等專在租界内持刀截刦行人財物近又在浙江路攫取胡李氏金鐲匿跡西大路附近昨經老閘捕房包探翁松林偵悉協同十三號西探前往將以上三人拿獲带人捕房押候解送公堂請究 
　　拐賣女子○季阿卿與王阿大串拐江陰人張根福之養媳林娥來滬圖賣被探查獲昨解公堂請究原告由王阿忠上堂代表訊之季供認不諱判季押西牢一年王押一月林娥留候其翁來案再核 
　　串拐婦女○蘇州鄕人華阿興控陸周氏徐巧生串拐伊妻徐氏賣與表浦縣屬大水橋陳姓昨由捕房將周氏與徐一併拘解公堂經關讞員會同英康副領事研訊一過判徐交保候示周氏押限七天交徐氏到案再核 
　　軍人違章○軍人尹廷魁前日身带佩刀經過租界被捕查見以其違章當被带入捕房存刀作保昨經公堂傳訊不到判罰洋三元刀存捕房如七天内不來領取卽行充公 
　　人贓並獲○河南人劉餘專在電車上摸竊坐客財物前日被包探沈阿岳查獲並吊出螺鈿表銀表各一只及銀香烟盒一只昨將人贓併解公堂研訊一過判劉押候查明失主再核 
　　小孩迷路○男孩馮小喜子因不辨路徑由捕查見带人捕房昨送公堂請示據供清江人年八歲父名馮二判留候查明再核 
　　滑頭滑脚○江北人惠大虎子唐春子前晚與過犯小滑頭在鷄鴨弄某花烟間内胡閙被包探周小弟查見往拿小滑頭乘間逃逸遂將惠唐二人拘人捕房昨解公堂訊據供稱與小滑頭均不相識在碼頭上爲小工旋由小工頭胡小香投案求釋判各具安分結開釋 
　　侍者入獄○北四川路廿三號住户洋人控侍者王金生竊取值洋四百餘元之金表等物昨由捕房將王拘解公堂訊明判押西牢九月 
　　抗拒巡捕○熊芝雲前晚與羅文卿馬鯉庭在四馬路五百十四號酒店内吵閙由二百十四號華捕查見赂勸不服反被行兇撕破號衣打失警笛當被拘人捕房各存洋十元保出昨經公堂傳訊均不到堂判將保洋充公 
　　續獲匪黨○匪徒張文泉馬連生在虹口兆豐路紏黨持刀攖取金養財現洋金戒由探將張等拘解公堂收押在案昨日復由捕房續獲同黨楊麒麟（卽小鄜麟）一名拘案請究判押候禮拜二與張等質究 
　　婢女串竊○新閘路潘裕廷家十二歲婢女潘闌喜前日與収舊貨之湯阿三串竊衣物　價分用被潘查悉報請捕房於昨日將女與湯一併拘解公堂訊明判湯押一月婢押女所兩禮拜期滿仍交其主領回 
[美租界]  
　　推諉起火○昨報記百老匯路一百十六號西人所開雜貨　廚房被焚一節兹悉當時尙有一百十五號西人所開之呂宋烟店亦燬房屋一間兩家均保火險數千兩以致互相推諉不　起火昨日捕房特派西探伊君詳查覆核 
　　匪黨逮捕○匪徒曾先海等因販賣人口由探拘解公廨供由同黨王福安袁福田二人昨已逮捕押候解辦 
[法租界]  
　　不認拐販○捕房包探在某　船查見粤人趙楊氏李趙氏　女及吴四軒馬吉甫等带有男女孩春喜春祥小春小彩小餘　有來福等七口形跡可疑爰卽一併拘捕解廨研訊楊氏供因粤有亂事先至湖北繼往南京借住充當軍衣長之親戚趙光甫家現欲回籍带同自已男女孩兩口及在寗出價洋廿四元買來女孩一口來申馬吴二人同稱在船購票時始得認識亦欲回里故與同行並無拐販情事詰之李趙氏稱丈夫在鄂當兵不能請假故隨母親回里所带小孩係是親生馬吉甫稱在廣東經商孩　徐州出洋買來作爲後嗣吴四軒供在粤當兵開差至寗在該　買得一孩带回爲子是實聶讞員商之李副領事判一　收押　查明復訊 
　　律師争辯○三德堂前延栢爾德律師控魏清記不付地　五千七百八十四兩由公堂判邀公正人理算在案嗣柏律師　公正人判斷不公作爲無效重復投廨請訊魏延蒲石侓師到案聲稱公正人係原告所請豈有偏袒被告之理所有公正人斷鷄還銀一千餘兩其銀已交存本律師處如原告照允卽可將銀交付請堂上察核中西官會商之下判候宣佈堂諭 
來件 
[中華律師聯合會簡章]  
　　第一章總綱 
　　第一條本章程曾經禀達内閣司法部及滬軍都督陳批志趣宏大深堪嘉許在案 
　　第二條凡爲本會律師者可人本省及各省審判廳處懸牌理案 
　　第三條本章程因民國律師章徎未頒暫照江蘇律師與前清新法令第四章刑事民事通用規則律師第一節所規定之律參用之 
[第二章宗旨]  
　　第四條　本會爲聯絡中華全地球律師以合聚一處研究案件專門辯護并爲將來收回治外法權保護人民財產起見故名日中華律師聯合會 
[第三章人會資格]  
　　第五條　人會資格有四一須人法政大學畢業者二須具有審判檢察資格者三須當過中外司法警務警員者四須當有法律知識者 
[第四章會費]  
　　第六條凡人會者先納會費洋十元及經常費洋每年十六元 
[第五章　開會]  
　　第七條本會開大會每年兩次報告一切會務及研究進行方法常會每月一次討論各種法律及本月所經辦之案件特别會必遇有疑難及緊急案件或會務等開之 
[第六章　出會]  
　　第八條凡爲本會律師者如違犯律師規則敗壞本會名譽或行爲不端經本會會員察破及本廳長官證明其違犯規則等因本會得請高等檢察長懲戒或令其開除 
[第七章　職員]  
　　第九條　本會設會長一人副會長二人主持全案一切事務 
　　第十條　本會設會記一人書記二人庶務二人經埋出人維持等事 
　　第十一條　本會常議員依人會人數俟開成立大會再行規定之 
　　第十二條　本會職員投票選舉後呈請各行政長官認可 
[第八章　職務]  
 
 

Page 8

 
 
第十三條　本會律師爲原告辦理案件之職務如左一爲原告繕具控詞及搜集各項證據以備带呈法庭二須同原告到庭辦理所控事件三檢審案事以原告所控之事申訴後得當庭質問原告及其證人如被告對詰原告及其證人若未得充分證據者應查明後再行覆詢 
　　第十四條本會律師爲被告辦理訴訟案件之職務如左一代被告繕具訴詞詳細辯論前後一切案情並先檢齊有益於被告各證據以備带呈法庭二同被告到庭辯護據律力争俾法庭亦得審訊明確依律判斷不至屈抑二原告及其證人申訴得將被告辯詞說明理由或與被告之證人到庭辯護 
　　第十五條　凡賣買契約及遺囑贈與等均有證明之責 
[第九章　公費]  
　　第十六條　本章程所收各項公費如左一到庭辯護辦理案件者每次收公費十元二僅爲原告或被告繕具控詞者定每紙五元然亦必須視案情輕重規定之三互商事件或案情每小時收費三元如不滿一小時者亦作一小時算四凡爲賣買契約須由律師證明者所收公費如在千元以下定百分之七千元以上定百分之五 
[第十章任事]  
　　第十七條　本會註册之律師均由本會會長委任 
[第十一章　酬金]  
　　第十八條　凡爲原被告辦理各種案件其所收之酬金至多不得過百分之十 
[第十二章　提費]  
　　第十九條　本會於各律師公費項下提取二份一份貼補公報費一份貼補公信郵費 
[第十三章　錄案]  
　　第二十條　本會律師每月所辦之案件已結者隨時彙寄會中由本會擇尤摘錄成册登報公閱俾增學力 
[第十四章　報]  
　　第二十一條本會所出之錄案公報於發給本會會員外另於各行政長官處分寄一份不取報費 
[第十五章　附則]  
　　第二十二條　本會以上海爲總部各省各縣爲支部如願隸屬本會者遠埠可來函通報郵費自寄 
　　第二十三條　本章程倘有未盡未善之處得隨時提議更之 
　　第二十四條　本會事務所暫設在上海英界卡德路張家宅如有遷移通信告知 
　　第二十五條　本會發起人法政大學畢業生沈維和　黄鐘　羅漢明　沈漢裔　翁耀 
魯道生等二十人 
[蒙藏交通公司籌辦處暫行章程]  
　　第一條　宗旨本處以聯合漢滿蒙回藏五大民族集合資本組織蒙藏交通公司開通道路規畫農林畜牧工礦各項實業並求民國政府之補助以憎進蒙藏生計教育及商務爲宗旨　　第二條　地址　本處就上海通商交涉使署暫行設置俟總公司房舍租定即行移住 
　　第三條　分部　本處擬設總務交涉庶務調查文牘會計六部分任籌辦公司一切事宜 
　　第四條職員　本處設總理一人名譽總理漢滿蒙回藏各一人協理二人部長各部一人部員每部二人文牘部增設滿蒙回藏譯員各一人書記每部一人 
　　右列各職員自部長以上均由發起人於開會發起時投票公舉凡五族中著有聲望贊同本公司辦法者無論發起時列名與否均得推舉其各部員書記由部長選定得總協理同意委任其文牘部譯員或由滿蒙回藏 
名譽總理選定介紹於本公司籌辦處得總恊理文牘部部長同意委任或徑由本處擇尤委任均可 
　　第五條　服務凡職員經全體公舉後卽電請政府承認隨由發起人公函邀請到籌辦處任職其各名譽總理不能一時到籌辦處者卽以覆函贊同之日爲任職期 
　　第六條　職任總理總攝裁定本處籌辦公司一切事宜名譽總理維持主倡本處籌辦公司一切事宜協理協同總理贊助審定本處籌辦公司一切事宜總務部受成於各部對於各辦事件任綜核磋定之責交涉部凡聯合五族調協意見皆其專責庶務部對於籌辦處一切重要並雜項事件凡不屬於各部專司者皆任之調查部對於本處所有應須調查一切事項皆任之文牘部擔任本處來往公贖郵電函札及繙譯滿蒙回藏來往文件並擬定本公司一切詳細章程會計部專任本處出人欵項以及清算報銷一切事宜 
　　第七條　預算總協理名譽總理各部長每人六個月内共備與馬費百元合計一千四百元各部部員每人六個月内共備輿馬費六十元合計九百六十元每部書記每人月議冿貼八元共三百十二元雜役司閣共五名毎名月給工資四元共計一百二十元膳費上飯三十一人毎人每月四元中飯五人每人每月三元共八百三十四元雜用紙筆墨刷印等費約六百元油燭茶點等費約二百元其餘購置器具及郵電等費約一千元共計一千八百元其他召集本處職務各員或有應需川資以及租屋派員一切費用約需準備一千五六百元合籌辦處設立六個月内計算約共需銀六千元之譜　　第八條　經費由籌辦處總恊理呈請政府飭財政部先行撥銀六千元徑交本處作爲籌辦公司之用 
　　第九條　限期本處設立以六個月爲限一俟總公司成立即行撤銷 
　　第十條　修正此項章程如臨時有不適宜之處得由總協理會同各部長部員商酌改訂並將改定條件隨時報告政府登載各報以備大衆查核 
　　評議員 
黄興　岑春煊　徐紹楨　程德全　張謇陳錦濤　王寵惠　熊希齡　宋教仁　黄鍾瑛魏宸組　楊天驥　葉增銘　沈𢡟昭　李鍾珏� 
王　震　杜純　盛先覺　劉暠　何光國張淑麟　劉宗季　唐肇何　錢寳鈞　貝仁元蘇本炎　蔡寅　王德潯　劉昌言恊贊員　 
張述堯　徐安鎭　傅琦　谷棟生　羅廷欽劉東軒　陳子吟　周熊甫　吴渭川　楊仲馨程杏坪　盧磻丞　陳新政　程世模　吴斯千金拜宸　白常潔　朱經　羅政　羅義堂　 
 
 
 

Page 9

 
 
   
 
 

Page 10

 
 
自由談 
游戲文章 
[祭風流鬼文] [  愛]  
　　維風流雲散之年月缺花殘之夜謹以香花錠燭之奠致祭於登徒子之靈日嗚呼子何甘死乃爾耶方謂卿卿我我無盡期極樂同登豈知色色空空忽然間黄泉獨到毛輕一命緣盡三生雖日於人無尤然而爲汝不值矣溯自呌來酒局開筵則翠繞珠圍夢人陽臺下幃則鳳顛鸞倒三戰三北夷吾之力終衰七縱七擒南蠻之心不死明悉腰間寳劍失足何多要知蜜裏砒霜亡身甚易嗚呼汝今竟死耶汝竟葬身牡丹花下而死耶汝魂有知否耶汝年輕力壯不死於馬革裏屍而死於胭脂之陷阱香餌之鈞鈎猶有餘憾否耶一刻歡娱終身抱恨汝在泉下亦自怨否耶嗚呼人皆作孽繫戀於敗柳殘花子太多情犧牲其清神秀骨幸來生留心鑒覆轍須記取樂極即悲來嗚呼哀哉尙饗 
[閨中禁嫖六言告示] [  立三]  
　　河東府獅吼同盟會以滬上妓院林立男子大半沉溺其間實屬有干閨律特出六言韻示如左 
照得尋花問柳　最干本會閨條不獨有碍交通　抑且易起風潮金錢固宜保守　身軀尤屬緊要何苦厭故喜新　妻在家中難熬際兹女權發達　豈容男子逍遙爲此出示嚴禁　務須一體遵照倘再深宵不歸　頂磚跪床不饒並仰戚友人等　切勿妄拉皮條 
[孔兄致墨哥書] 　[  冰蓋]  
　　墨哥賢弟足下敬啟者敝族自秦漢以來族大支繁到處爲社會所歡迎前清康乾時代尤稱美滿富足幾有龐然自大目無餘子之概自咸同後敝族有不肖者自號日鵝眼日沙壳日肆其朘削手段敗壤敝族名譽幾爲社會所不齒家醜本不可以外揚曷足爲賢弟道惟兄與賢弟相交有素六十年如一日賢弟度量寬宏從不以敝族寒微稍加侵越兄感激之私時刻不忘今有告者爲舍姪當十自立門户散布黨羽流行各省不認兄爲敝族之長不受教訓猶可說也所痛恨者侵越敝族之權限鎔化敝族之產業必使敝族無噍類而後快兄處此境地困苦不堪不得不據實陳訴望賢弟力爲援手闔族感激近據令姪四開來云賢弟老成持重聞望日隆湖北江南退避三舍童謠日有了七錢三勿怕天來坍即此足徵賢弟進步有加無已兄等望塵不及也專泐敬頌日祉兄孔方頓首 
[時事雜感] [  桴海]  
　　擁兵自固據口口駟馬高車矯若龍駭俗偏同糊紙虎尋芳潛作醉花蜂摸金校尉推能手冠玉將軍仰美容醇洒婦人如厭世何妨解甲早歸農逍遙河上漫鳴高禍至急防火睫毛忍看瓜分淪異族愁聞豆煮泣同袍雞羣立鶴空今世狗尾續貂笑爾曹列部求賢虚左待輕車北駕莫辭勞忽聞兒女變英雄雌伏頺風振亞東針黹餘閒勤問字裙釵尙武概從戎掦威合向疆場内肆虐何堪議院中參政宜先求學識平權争執太匆匆 
海外奇談 
[浴水灑弔客] [  頌斌]  
　　英國台斯登地方有一異俗殊令人不可索解凡人初生時浴身之水必貯藏於秘窖中迨其人老死後凡有戚友來弔者始取出其水分灑弔客身上而客之得灑是水者以爲此後永得勝利故以争先灑得爲榮又謂一經先灑則他生先得聚首不謂文化最優之國亦有此等迷信之陋俗也 
[炸彈致雨] [  幼齋]  
　　法國向榮君近來發明一法用汽球繫炸彈至空中而以電線引放之一時熱氣膨脹與空中冷氣衝突便可激動濕氣頃刻成雲下雨昔有人名安司伯者亦謂大火時可引動濕氣成雲與此暗合當一千九百零八年意國火山發火時國内大旱已久忽然大雨以此觀之向榮之法不爲無因倘遇天時亢旱可由國家一試之也 
尊聞閣詞選 
[隨園] [  鎭海王子元]  
　　昔日曾開文酒罇小倉十里好平原詩人老去園無主祗見荒蕪一片存 
[雨花臺]  
　　雨花台本雨花山爲有譚經人往還一自高僧飛錫去點頭靈石又成頑 
[莫愁湖]  
　　莫愁湖以美人名人去湖光獨自清梁棟空餘雙燕迹烟波難覓舊鷗盟金釵徒憶河中　環佩空聞月下聲今日水濱一憑弔恨儂不早六朝生 
　　不號無愁號莫愁美人昔日想多愁莫愁今已抱愁去湖水猶含萬古愁 
　　登勝棋樓覩徐中山遺像想今日孫中山此日棋樓覩寫真當年血戰掃胡廬中山動業輝前後誰道今人 
 
 

Page 11

 
 
遜古人 
[偶成]  
　　看偏江南野草花歸來猶未夕陽斜可憐金粉凋零盡無復當年張麗華 
心直口快 
　　我前日崇拜民軍現在極力詆誹民軍我是小人我極口勸人穿國貨而周身花呢西服我是小人我鄉民政長有嗜好我不敢說可鄙 
　　我鄉熱心公益的紳士被人無故圍攻其家我不能救可愧 
　　我國民不能助愛國公債坐視政府濫借外債可恥[  合肥苻小貞]  
[可怪] [  立三]  
　　革履西裝便自詡爲新人物出煞風頭可怪　 
　　以尊貴之軍人日徵逐於花街柳巷可怪 
　　某紳聞清帝遜位放聲大哭可怪 
　　某團體章程有烟癖者不得入會而會長適爲黑籍中之健將可怪 
　　男子剪髮早見明文乃女子亦有剪髮者豈男女平權形式上亦將謀統一乎可怪 
　　闊犬少被騒大姐打了幾下非但不怒且作喜笑若甚愉快可怪 
[不自由談]  
　　某觀察身携鉅欵匿跡租界不敢出頭不自由　　带刀軍人行經租界被巡捕拘人捕房不自由　 
　　酒綠燈紅興高采烈忽因事捉將官裹去不自由 
　　沉淪柔鄉樂不思蜀忽被牀頭人偵知尋回家中嚴加管束不自由 
滑稽叢談[  龍]  
　　某甲性吝而口貪偶過市中見甘蔗渣滿遺於地乃拾而納諸口大嚼之無滴汁因吐出日此人貪嘴極矣何竟嚼至如此之乾耶 
　　有客某到一酒舘欲食美味先以金錢一枚給酒保日此錢賞爾有何佳味可即實告酒保乃附客耳低聲日此處實在不佳請先生還是到别家去的好 
戲攷[  健兒]  
　　濮陽城一名火燒曹操 
　　呂布據濮陽曹操攻之陳宮以寡不敵衆囑布伏兵僻静處偃旗息鼓使富户田某獻米曹營詐降以誘之操探知空城昂然直人人夜忽然火起城門緊閉伏兵齊起呂布親統精兵追尋曹操操蒙袂而行忽遇呂布以戟刺其帽問曹操何往操舉手前指日前面馬上的就是曹操布信其言舍之向前追去操得脫於險城外曹兵以橋梁爲布軍拆毁無從入城援救内外阻隔兵心益亂操走遍四門俱不得出焦急萬分賴驍將典韋許褚殺至城下奮力疊橋攻破城門救操出城後布卒以衆寡懸殊棄濮陽而退守徐州此劇滬上多以武生演之且素不重視除迎貴小小楊猴演唱外他園俱不多見惟紹興班用雉尾生戲雖不敵京班而配置甚當 
小說 
[苦情小說霜天鶴唳（四）] [  瘦蝶]  
　　届日陸之病已霍然造化小兒轉以肆虐於范母素琴乃招王嫗襄助湯藥等事侍母安寢畢偕嫗回繡闥啟鏡奩重理晚粧倍增娬媚嫗爲拂拭衾枕添炷爐香遂携素琴手至窗畔憑闌凝眺指點一鈎新月正挂柳梢數點流螢閃爍草際笑謂素琴日今宵風景大隹痴郎當不負約也言次聞門外彈指聲嫗亟出啟應林人卽闔門引之謁素琴於珠簾花影中兩人含情握手四目相視盈盈欲涕王嫗笑日陸郎請少坐容老婦取佳釀來以賞此畫欄風月藉展幽情何如 
　　嫗人厨取酒脯至則瓊樓玉宇已爲白雲所封徽聞細語喁喁芳衷互証固毋庸設醴享客矣 
　　嫗一片熱心爲二人效奔走至是乃見屏門外不禁搖首歎息不得已踏月歸寢 
　　鄰鷄一聲驚回鴛夢應林亟起與素琴話别於曉風殘月之下且訂後期花底送郎西雁待月春風　　　　　　　　　 
偷度如是者月餘 
　　范母病愈後微有所聞即留神伺之知有異窮詰素琴泣道其實且以從一而終爲請母以愛女故不忍故拂遂允之 
　　素琴以母語述之應林乃倩友人爲蹇修塡正鴛鴦之譜自此雙飛雙宿鶼鰈情濃公然作人幕之賓矣 
　　定芬述至此余舉杯浮一大白日有情人竟成眷屬豈不快哉定芬嗤之日君以爲情天公案從此勾銷耶殊不知美滿因緣造物所妬茫茫情海又起風渡君試聽之當爲素琴抱憤也 
　　余遂停杯端坐側耳傾聽 
　　定芬續言日梧階一葉報到新秋陸之居停以營運喪資愀然輟業逐客之令旣下應林亦浩然有歸志思欲一省雙親乃與素琴謀整理行裝明日即發素琴黯然日君明日歸何時可返棹妾身旣屬君幸毋忘疇昔之盟使妾失所 
　　應林日此行以匝月爲期請静待之僕非李益卿可勿慮也 
 
 

Page 12

 
 
   
 
