# 1885 - 3 - 4904215

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特賞提督銜以示激勸而劉淵亭亦感激涕零誓與諸將奮勉殺賊亦血性男子也兩圖俱編入此二十五號畵報准於十六日出售淞隱漫錄一書除卷一之十圖十說外由十六號畵報附送至此次二十五號畫報止又得十圖十說是爲卷二之終仍附畵報之末按號分送閱者鑒之此布 
[石印申江勝景圖出售] [  點石齋主人啓]  
　　上海一隅爲各埠通商之冠極人巧之所詣足以上奪天工有雄而奇者有幽而秀者有醉心迷目極著華而仍極超逸者雖屢經其地而對客麈談不可以更僕終尊聞閣主人曰是不可以不傳爰倩吳君友如繪圖六十二幅又延諸名士分圖紀事或哦詩數　或塡詞數闋字則篆隷行楷無不備巨觀哉分訂兩本鍾箋裝面定價七角准於十二日在三馬路紅禮拜堂南首申昌書畫室發　外埠仍從舊處諸君子家置一編不但臥遊且資談助此布 
[臺援益不可緩說]  
　　前日本報所登海客新語爲親歴臺軍情形者所言展讀冉四而知臺軍之望援爲甚急迫也南北洋大臣欽奉援臺之諭越今已三月矣初言南北洋各撥兵輪五艘粤省調十艘合二十艘以會同救之聲勢不可謂不壯且南北洋之船自東而下粤省之船由西而東大有兩路夾攻之勢法人封堵臺北海口歴觀南來信函及諸新報所述除現在海面游弋阻止　人及各國商船貨物住來並扼駐芭蕉山舊果以搜查船隻　絶華軍接濟有兩處各四五船五七船不等約已去法船之半是現泊基隆淡水者亦不過十餘法船而已前者本館探知法船來越來華之數將其大小墩數砲位備細登報彼時共止二十一船其最大最强之船列入第一等者僅有一二艘次者可容兵三四百人則七八艘之間餘皆小船及載兵船分布洋面直不敷幾處戰事之用故其於馬江也悉精盡銳乘我不備以壞船隻廠房而自鳴得意示人以威武也　後有咎督師之疏忽者謂臨戰之頃揚武等船並未生火起椗以致于敗然其實孤拔之意止欲壞我戰具若我生火啓椗彼見烟通有烟知我且有備則開砲當愈早耳蓋彼盡所　船之精銳聚泊馬江亦深恐他處有事不及策應故不肯再稽時日而利在速卽開砲猝使糜爛也自馬江一戰攻出長門聚泊芭蕉山重圖臺北至今凡三閱月其在越之船掃數東來又復虛張聲勢添兵增餉謂將有重兵多船自紅海而來顧未見其　臺澎左右驟　幾許兵船約而計之較本報前杳二十一船之數略多數艘則　之矣故當事者輙慮華船之少且未必船皆可戰惴惴焉以援臺爲難事而在旁觀者亦正未見法船之多且法船之無不可戰竊竊焉以援臺爲機會也乃事閱兩月師未首途北洋僅來揚威超武二船適又有朝鮮之行轉舵而北至今尙無定計而南洋之五艘則派撥何船亦迄未决　粤省之近者並不　有出師之期近者又謂楊厚庵宮保奉　命視師旬日之内將蒞閩中須俟其到閩察看情形規畫全局然後咨會南北洋大臣放輪而直抵臺灣以爲劉軍之助然所不可解者閩中現有左侯相親臨督師楊制軍承命調度援臺之舉在福州本無兵船可用終必借助於直東江浙何待察看而後定計哉即閩中尙有可以協力救臺之處左楊二公宜亦行乎權之所得行更何必待宮保之至耶然僕竊思其故則謂援臺之師如此屢屢蓄勢者盖必有計出萬全之舉矣夫現有兵輪戰艦非不壯觀獨惜船未經戰兵不習戰統領將弁雖則善戰而不勝今日之戰明知萬無可恃故欲委任於他國之人爲赴臺諸船之主無如歴相南北洋之船可用者不過三五艘卽傳電德國將定遠鎭遠二船趕緊來華亦猶不足濟事也法兵雖不甚强船雖不甚多以我當彼彼處其優而我見其絀此而輕舉妄動一之已甚再則不能矣或者楊宮保之來曾授密旨於途中有可以智奪法人巧取法人而無事實力攻擊破其封堵之具以與臺車相聯絡者故不惜臺軍多受旬日之苦難而必俟宮保之至始堪舉動也意者宮保之來乃專以援臺之事付之非令其會辦閩防也不然有左侯相一人更濟之以楊石帥而閩防尙待他人乎雖然法人近已登岸惟不敢進逼内地劉帥宣布皇恩激勵士卒忠義之氣奮於三軍自有可恃之人心彼法人久已疲敝舟困於風潮陸困於瘴氣反有不能常持之勢特　劉帥所統之兵究嫌單薄孫章諸將勞苦異常時染微疾糧物昻貴晴雨反覆今煖無常此等水土惡劣之處敵固不能久頓我亦何可獨支然則卽不畏外患獨不慮内難乎安得幸敵人之不能逞志而寛譬以自慰藉也哉 
[淸江來電]  
　　昨晚八點鐘越十二分本館泒駐清江訪事友人專發電報云孫漕帥奉有廷寄着赴蘇滬查辦事件隨於十六日未刻起節南下云 
[淡水要信]  
　　昨接淡水訪事人本月初五日來信云法人在金保里地方調兵登岸欲奪其地該處離淡水六十里法人自初四日攻起炮聲隆然淡水亦有所聞是役也聞法兵死者二十人當其來攻時用兵船四艘載兵上岸聞淡水口岸另有四艘兵輪在彼想該處去淡水不遠的來基隆淡水法人均未動手而此次忽有金保里之舉恐　用兩路夾攻之計則淡水未免可危但劉爵帥孫軍門皆智勇兼優諒已早爲准備也 
[臺疆消息]  
　　本舘昨得臺北要信後又接厦門郵音謂接到十月十四日臺北來書據云九月二十五六七三日法人調兵數百名攻犯基隆東畔山之暖鸞鄕社該鄕所産煤茶最佳法人久思佔踞而該鄕社長王姓武孝亷曉暢戎機早知法人詭謀預招水鄕壯丁爲團練日夕操演早成勁旅法人於二十五日出兵百餘名在攻暖　鄕王孝廉卽督團勇接仗轟擊半日法死十餘人傷者甚多壯丁死傷十數人次日法人又調兵約二百餘名欲圖報復曹蘇二軍門見法人出兵往攻暖鸞鄕當卽帶隊援助暖鸞社鄕團見官兵出隊胆氣愈壯與法人鏖戰一日法人敗北死者數十人傷者尤衆壯丁死傷亦數十人二十七日法人又調大隊猛撲竟欲滅此鄕社曹蘇兩軍門復調人隊官軍助戰王孝廉率領勇丁與法人接仗數點鐘之久法不能勝卽擬退回基隆營中官軍乘勢追殺法人大敗死傷數十名生獲法兵二人曹軍門命斬首梟懸營中法人敗後不敢冉犯暖鸞鄕社團勇及官軍死傷共計八九十人嗣經劉爵帥恐鄕　兵單又札調淮軍援助並賞王孝廉守備銜藍翎以示鼓勵而各營官兵以此番勝仗知法人陸戰實無能爲力矣按以上兩 
 
 

Page 2

 
 
信時日殊期勝負異數閱者參觀之可也 
[臺北近信]  
　　有負羽從軍者由台北附外國商輪轉輾回金陵云十月初一日由福建省轉遞到上諭一道内開福建巡撫候軍務平定方准赴福州駐紥故制府由　垣設法將巡撫印信齎交省帥接任以便照常督辦軍務台北瘴疫現尙未靖撫署每有病故者計前後已有二百餘人之多皆署中當差　人也 
[八閩瑣記]  
　　閩中不乏風雅之士每於圍爐煮雪時分韵賦詩有元白唱和之風葉子英孝廉有句云南降象郡佗難長半劃鴻溝弱亦臣林澍卿茂才有句云安得御風如列子大難　石學初平一時傳詘○光祿後巷有某甲者浙紹人與汀州人某乙　友善雖刎頸交不啻也乙將死託妻子於甲甲許之嗣瞰乙之妻某氏美誘之成奸不數月氏生子甲鬻之氏無如何含　飲泣而已甲尙不滿意欲賣乙之長子而爲氏所阻遂日以鞭撻從事乙有族叔住吉庇巷祠堂因泣告之叔因會兩鄕地保陳明甲狼狽狀將氏擕之歸隣里咸不平甲素無賴竟揑訴氏已許嫁伊氏夫叔姦拐事案經侯邑主堂訊某甲舌辯如流尙未了結乙若有靈能無抱憾于九泉○前報李都戎換銀被搶一事兹悉都戎奉委巡查到鼓樓前適有已革馬快賣花弟及賣花二偵探竊賊見李都戎貌不揚悞認爲賊一路緊跟疑團莫破始欲脫其衣服繼見有銀抛落因盡搶去都戎不肯罷　拖至某家將拷打經地保盤詰方信是官賣花弟等始惶恐又不敢輕放因綑而送諸有司侯邑尊面識部戎爲之動容立將賣　弟懲責示儆○從九品鄒畯奉委三沙華稅分卞從九聞長善奉委崇武稅厘分卡從九婁蟾奉委泉州北門稅厘分卡縣丞吳鈺奉委　門稅厘分卡均於日内馳赴差次○花會之害何可勝言乃示禁愈嚴而此風愈熾推原其故皆弁兵差役爲其耳目耳嗚呼楊制軍之告示盧邑尊之賞格非不凱切嚴明而卒壞於猾吏奸胥之手豈不大可慨哉 
[疉擒海盜]  
　　甯之象山孤懸海角盜賊蜂起沿海居民每形惶恐雖經鄒邑尊慨捐鶴俸糾勇巡防又辦民團以資堵禦而鄕民終不免胆怯賴有象石練軍營劉協鎭時率練軍嚴查海口督飭　都司枌作商船巡緝洋面而台匪尙敢乘間窺探八月聞經練軍前哨林弁在下沙海口拿獲盜匪尤老三林阿來幷贓物器械九月間又在甯象交界處擒獲海盜尤紅十　學全二名幷刀械贓物九月二十日象邑南鄕胡家山與海口陳姓家被搶劉恊鎭聞信趕往追獲熊顯高一名餘被逃脫十月間山門洋面仍有台匪船隻游駛又經練軍師船水陸兠拿盜　聞風先逸十月二十四日又扮商船奪得盜船一艘生擒台匪丁用絹丁宏安樓阿雙等八名斬獲首級四顆戳死落水者十餘人均由練軍營解送象山縣訊辦現在水陸嚴防布置周密地方賴以安謐洋面可告肅清矣 
[象山縣知縣鄒文沅上提憲歐陽軍門禀]  
　　敬禀者本年十月十七口准管帶象石練軍劉副將移以本月十六日接到家信知生母劉喻氏於本年九月二十一日在籍病故例應丁憂回籍守制除詳報移知查照等由准此伏查劉副將自上年十一月奉委赴防卽將營務力加整頓勤謹訓練認眞巡防數月之間歴擒著名積匪如楊明發林阿來尤紅什尤老三夏欲錢等多名解縣訊明正法盜黨因此歛跡奸匪亦難潜蹤嗣緣海防戒嚴劉副將以象石等處孤懸海隅爲定海之犄角甯郡之藩籬必得布置周密方兾有俻無惠商同郡尊奉憲札飭勸辦民團並於象石南田要隘各莊分紥練勇勸同團民勤加操練現雖尙未一律辦齊而而辦之各莊皆賴劉副將和衷共濟一體訓練團勇旣多悅服軍民亦賴相安且於訓練巡防之外尤能不遺餘力如稽查保甲勸辦冬防各要務凡力能勝任者靡不協同卑縣盡心力而爲之地方旣賴乂安巡防亦資臂助現知劉副將聞計丁憂自應詳請另委接帶惟查卑邑巡防事宜諸多吃緊兼之現辦民團尤須熟悉民情得以兵民聯絡一旦遽易生手竊恐難兾得力因思墨絰從戎古來不少奪情終制今亦有之所有象石一營可否仰乞憲恩俯念地方緊要轉咨撫憲准子奪情終制留辦防務以資熟手而　要公出自憲裁批示　遵實爲恩便肅泐具禀恭請勛安伏乞垂鑒 
[盜刼厘卡續聞]  
　　嘉善縣境張涇匯厘卡被盜搶刼一事大略已登前報兹悉張涇匯鎭距嘉善縣城約四里許該鎭店面約有三四十家而厘卡則設於對岸盜黨知近　海防緊急余統領在每砲船上抽勇數名出妨乍浦守船之勇於少故敢乘機於初十晚半夜撞破　門砲船知覺當卽兠拿砲勇用大刀砍斃一盜盜見之拚命格鬥殺斃卡中司事張姓福建人其巡丁並未斃命不過受傷而已炮勇被盜砍斃兩名並未被盜拖去其餘砲勇哨官皆受重傷所失物件約値二三百金十一日嘉善縣到郡禀明宗太守後卽回署於十二日相騐收殮楓涇局委員亦赴郡禀商總局余統領卽飭砲船數艘前去勘視嘉善縣亦諭通班捕役皂快等會營趕緊嚴緝矣 
[難民爭籍]  
　　夫人而至于食不得飽居不得安不得已棄鄕井扶老幼而餬其口於四方此其事諒非人所樂爲去歲江南以一隅之地受全淮之賑膏窮澤匱嗷嗷者仍不聊生今歲殷鑒於前故始則禁止繼則攔截開賑之日僅給土著與流㝢者以牌俾領米　半功倍孔邇同賡矣乃難民之隔一衣帶水者聞已散脾心如火急江界旣不准葦杭遂繞至安徽之和州一帶由采石天門對渡故邇日之襁負而至者沿江甯鎭以至長干里不可勝計本月初六日相率在中正街之保甲總局席地而跪籲呼入籍者約有六七百人皆確係捉襟肘見托鉢糠飛較　本地之粗疏精潔面膚豐潤者大　逕庭想總辦章觀察必能仰體富鄭公之勝於二十四考中書令而爲天公補此缺陷斷不至怒具不遵功令而貿貿然來又不識尊嚴而皇皇然請則難民之受福者一時而活難民之食報者世世矣又初六日散米處接散棉衣票城外之領票者齊集後先派巡丁擇稠人中之鶉結不蔽體者驅之河于兩端以人夾之如永巷頃刻間散票一千數百名口隨散隨放毋重複無濫漏城内在中正街地旣羊歧人又麕聚散票者苦於再接再厲不得已乃剃其眉以爲誌愈剃愈衆難民疑有厚薄恃衆洶洶散票者恐被搶奪遂中止難民竟有一二千延望給票屆夜分不去星月之下相顧無人色並有席地露宿者皆新來之淮北難民也同時善後局亦被擁門喧嚷且波及隔壁之理事廳衙門幸皆無扳欄揭栅之事想當局者必有善法以處此矣窮至難民僅思掛一名於籍尾尙如是之不易無怪兩肩荷一口出門惘惘而欲謀升斗以養其身兼贍其家者視天地皆荆棘也 
[冬防嚴密]  
　　蕪湖自舉行冬防保甲以來各委員梭巡會哨頗極認眞梁小若觀察除照例開支薪水外又捐廉加委文武員弁四人以期密益加密每間一日觀察輕輿减從　自巡查雖風雪滿天毫不間斷是以閭閻安謐奸宄潛消比戶居民無不頌其德惠云 
[松郡試事]  
　　黃太宗師科試松屬上四學生員一等案府學張汝舟龔其鎬項文瑞莫錫綸沈逢辰雷補同古耿葆沅顔維清陳鎔經潘喜祥唐宗義楊子惠趙駿聲陳乃績周邦喜周培林王家鼎楊兆椿葉　澐王賡颺古陸炳麟古沈慶長古章士基古張恩溥○華亭陳憲章古張兆熊算學張聲初耿葆清古戴光祖宋屛藩顧鍾泰楊邦棣張汝賢童召南姜之豪葉有圭夏時行許紹修○奉賢董懋績古徐宗溥張祖培王承沂陶望侃余鈞孫汝礪莊仁鴻何四鍔胡心培周亨嘉○婁縣張錫恭經解俞一夔呂兆熊韓慶倪宇梁居拱辰張際清古顔鏞古尹熙棟古奚保芬戴鎔江唐祖蔭倪宇清王廷樑古馮祖寅○補錄各題○十三日覆上四學一等生文題人而無恒不可以作 
 
 

Page 3

 
 
巫醫詩題賦得寒藤夭矯學草書得寒字五言八韻○十四日考奉金上童正塲文題奉賢草木之名金山粟米之征上海管龠之音通塲次題而内自訟者也詩題賦得被風吹散却爲晴得晴字五言六韻○十五日提覆奉金上童生題奉金無忘賓派上海舟車所至各作後比工股限八十字○同日覆下四學一等生題趙孟之所貴趙孟能賤之詩題賦得月明蟹過銀沙岸得沙字五言八韻 
[絲業請關道憲照會各國領事]  
　　欽加二品銜監督江南海關分巡蘇松太兵備道兼管銅務隨帶加三級邵爲照會事據絲業衆商惇和森元耕記惪記祥記增泰瑞記雲集志記恒和珊記祥盛維新信泰與昌廣仁泰永達仁成順泰仁昌榮等棧號禀稱竊天祥洋行於本年五月間向永達仁鴻豐震泰等棧號經紀定買各種牌子絲二百包後經絲商戴文華沈平三由原經紀永達仁照牌發去天　因市面不佳定貨並不開看硬行退還經手向伊說情執意不理經戴文華等在英按察使衙門控告嗣奉傳審戴文華等所延之担文律師以上海湖絲交易向來不立合同今天祥定而硬退華商未免吃虧而天祥所延之哈華托律師卽憑天祥一面之詞執言無據以致英按察使照英例無合同可據卽行駐銷事不得直喳上海自通商以來絲業華商與各國洋商交易有註在簿上有註在紙上向不設立合同全憑信義今天祥因貨昻須解貨賤不收且不看貨而退言而無信絲業爲大宗交易此後若不設立合同仍前交貨無憑設有照天祥以無合同爲詞將何以收取銀兩衆華商及經手人必致受害無窮華商　有抛賣之絲或遇價昻亦照天祥以無合同爲詞不解貨物洋商亦　能受益徒啓訟端實於通商有疑今公議規條四則並設立合同字樣禀請立案照會總領事轉飭各洋商照辦等情到道據此查核所呈規條合同係爲絲商與洋商交易有憑起兒事屬可行合亟照抄規條合同備文照會爲此照會貴總領事請煩查照轉致駐　各國領事飭令各洋商一體遵辦並希見復施行計抄　條四則並合同樣式○計開規條一議目前第一要緊整頓設立合同刻印華英字樣合同發存各棧成交時將牌名包數價目銀兩何日解貨何日收銀以及立合同之年月日期逐一塡註華洋兩商及經手人各簽名字各執一紙爲憑銀貨清楚作爲廢紙若不如此辦法倘遇價漲之時華商亦仿照天祥以無據爲憑不解貨物則於通商大有關碍理立合同以示公平一發樣到洋行該洋行收到後卽蓋回單圖章爲憑發貨亦用發單亦須得蓋用回單圖爲據迨收銀時須將發單交還該洋行兩訖一向來洋行本有保險之例凡有各絲交易必須先發後過近來積習甚有延擱日久未經過磅者設有意外之虞其咎誰歸今公議章程除抛盤期貨另註限期合同外凡絲成交後如能隨發隨過固妙設或無暇必須於貨到棧房之次日過磅結帳倘有因循至午刻不過午後或有不測其貨惟該洋行是問應即償還貨價給還貨主一發樣絲洋商看對成父大擋照樣看絲過磅如牌子發樣成交憑照牌子看絲過磅設有異言兩造說不明曰各邀公正人公看孰是孰非各聽公論以昭平允○計開合同字樣今某某號客某某某將某某絲共幾包售與某某洋行每担言定九八規銀幾百幾十幾兩幾錢某某日解貨某某日收銀立此存恨爲照某年某月某日立合同某某洋行今買到某某寳棧經手某某號客某某絲共幾包每擔言定上海九八規銀幾百幾十幾兩幾錢某某日内解貨某某日付銀欲後有憑立此合同各執一紙存照某年某月某日立合同洋行絲客某某某簽名經手人某某某簽名立合同某某某絲號今憑某某某棧輕手人某某某將某某某牌子絲共幾旬售與某某某洋行每担言定上海九八規　幾百幾十幾兩幾錢某某日解貨某某日收銀欲後有憑立此合同存照某年某月某日某某某絲號某某某簽名某某某絲棧經手人某某某簽名再過磅收銀清訖後此單作爲廢紙又照光緒十年九月二十四日照會 
[懸旗結綵]  
　　近値西歴新年浦江中停泊之輪船夾板船皆懸五色旗幡惟首尾各扯己國之旗至洋商舖戶門口遍紥冬靑栢枝亦猶華人萬戶桃弧之意云 
[瀛抵申]  
　　前報徐孫麒星使之如君在行轅守候星使夫人蒞滬同赴東瀛昨日夫人己由原籍抵申如君遂預備肩輿前赴金利源碼頭　接云 
[江濵雜誌]  
　　昨有浙西鹽捕營護衛親兵第九隊砲船一艘來滬停泊蘇州河鐵路大橋下○有英國女醫在本埠西門外建造醫院小工張秀坤　彼做工從高墜下跌傷左臂當卽送至虹口同仁醫院療治○今日禮拜六西人又循例跑紙沙平草軟躡電追風在滬各西商當必興高采烈馳騁乎泥城之外矣 
[誘賣女孩]  
　　前日巡防總局函送陳洪茂戴耕泉兩人至上海縣當經帮審委員王司馬晚堂提訊據陳稱日前我子陳錦清携妹同友戴耕泉往北市遊玩迨後回來戴與我女同車至小東門忽然失散後經我子着伊同去招尋至四馬路相近忽遇戴之叔桂松據稱女經伊尋到但用去尋費洋十餘元須償還我英洋十五元方可將女送還當經我子與伊商議謂身畔無洋如不信可先付爾借據洋十五元冨在生泰成烟館内寫給而女孩仍未交還後經我探悉實被戴耕泉串同伊叔賣與玉露春後李姓家是以將戴扭局移送案下司馬詰之戴耕泉陳洪茂之女究竟爾等串賣在何處答稱實係在途失散並未　賣司馬喝掌頰四十下又謂戴耕泉曰女孩由爾領失卽使爾叔父帮尋亦所當然何致硬索尋費勒寫欠據實屬可惡又喝重責一百板又問究竟將孩賣在何處始供認賣在法界玉露春茶館背後李姓家得身價洋四十元由我叔父託毛桂生及阿榮兩人經賣卽其女孩之兄陳錦清亦得洋二元錢一千文在法界醉月居烟館交付司馬遂飭將陳戴兩人管押着戴交到其叔戴桂松再行覆訊 
[流氓肇事]  
　　近有一種流氓結黨成羣專　租界花烟舘肇事其人皆操三楚口音倘徉於茶寮酒肆　蹤跡詭秘令人莫測前晚有多人在法租界蘭芳里花烟館藉端生事將屋内器皿毁壞罄盡巡街捕偵知前往彈壓詎彼等自恃人多竟敢拒捕將二十號華捕之手臂打傷旋卽四散該華捕回訴捕頭當飭法包探協捕兠捉獲到兩人又　黃發茂酒店樓上獲到一人倂押在大自鳴鐘捕　昨晨經人保去其先拘之兩人仍押候今晨解案研　矣幷聞此種人於上　十點鐘時在新街東三弄四十九號門牌花烟館因吃醋起見曾經肇事該烟舘未經報捕故未拿辦也 
[白鴿飛還]  
　　滬上有一種無恥男女專作蟻媒及放白鴿等事受其愚者指不勝屈言之殊堪痛恨昨聞有蘇人某甲將其妻托人賣與某乙爲室旋卽脫逃歸家現　某乙尋得蹤跡報知三圖地保幷邀原媒人等理論意欲索還財禮云 
[解訊水手]  
　　南琛南瑞兩兵船水手在小東門外械鬥一案詳列前報所有在押之于永發等五人昨日午刻經上海縣莫邑尊派差押解至英租界六馬路松盛胡同内統領兵船營務處屠公館詰　肇事情由　三點鎭之久將五人照兵船例分别責打畢仍由縣差帶回縣署至其如何審訊則因當時有親兵把門外人無從探悉也 
[英員未到]  
　　昨係禮拜五英會審公廨應輪英領事會訊因翟副領事無暇未到所有捕房移送各案仍由黃太守獨判 
 
 

Page 4

 
 
[串騙受懲]  
　　余渭投英會審公廨控從紹興原籍販運絲吐頭來滬消售曾於六月十七日被素與相識之陳鶴山李雲卿唐菊亭錢錦壽等邀至日新里李姓家先請欽酒醉後聚賭輸去票銀五百兩現洋三百元外尙立約據與伊等收執旋知伊等專門局賭向之理論初允理還繼則支吾爲請提究等因黃太守准卽飭差提人昨據差提到陳李二人解案請究余渭亦投案聲訴陳供蘇州人向在恊元押舖爲夥現在停歇擺衣灘餬口並無誘賭情事且與余從不識面李供鎭江人向在和泰錢在爲夥現已辭歇從漢口來滬有紹興人楊月山卽楊紀生屢次向收借洋不遂串出余渭揑情誣控實無誘賭之事且楊與我借洋有値呈閱太守問余銀洋從何處收來如何竟被設局誘賭迄今始來控告余供語含糊太守謂余所控不實殊難憑信陳李亦非安分可知着一倂押候李雲卿交出楊月山再訊及差人帶出而楊月山伺候在外卽被陳李扭楊復行到案請究楊供余控陳李局賭之事與我無于推前有魏紀濤遭陳李等局賭輸洋魏曾托我向論卽在寄園烟館調停陳李折還魏洋八十元了結故向陳李索取酬勞事固有之太守着楊書字對核李呈之信筆跡相符太守亷得其情謂余楊陳李　非安分之人各判枷號一月責釋 
[候商領事]  
　　縣訊惡婦一案已由草邑尊函致黃太守移提王氏之夫王來富在案昨據捕頭禀稱王來富係洋商用人可否轉達領事再行移縣太守准將王押候商之領事核辦 
[首級將到]  
　　上海逆案内之金阿二及崇明逆案内之某犯等於昨日綁赴法塲凌遲處死已據蘇電登報兹悉縣署亦接電信該犯等行刑後立卽將首級分别發回本境懸竿示衆想金阿二之首領明後可以抵滬號令矣 
[英界公堂瑣案]  
　　虹口天后宮北首之巡防局派勇送兹事之張阿全陸阿松請訊張供向陸索錢以致爭　陸供未欠伊錢太守各貢三十板斥釋○巡捕解送在路爭毆之沈阿生張瑞臣請訊沈供張向我借錢百文不遂將我衣服扯破由巡捕拘案張供前在杭州與沈相識今我落魄向借不依又碎我衣太守察得兩造衣服均碎惟張强借原屬非是喝責二十板○包探陸柏林稱見周阿三手持西商家之地單　問支吾顯係竊贓爲此拘案周阿三供地單係拾來者無從交還失主太守判周押七天地單交捕房俟失主認領○王阿永稱前被周阿桂紏同尤阿四等拉至茶舘圖詐報捕拘周送案懲辦今由捕房續獲尤阿四傳我到案尤不認同周訛詐王阿永太守隨將尤判押一月○華捕陳阿虎稱在捕房專司提狗昨獲狗一頭被陳阿德强行奪去與論被咬傷手指爲特拘案請究陳阿得供狗是我家蓄養已久昨在門口被拘故向理索伊自悞傷手指太守判罰陳阿得洋半元給陳阿虎飬傷 
[浙省撫轅抄]  
　　十一月十一日候補府照磨周袞禀銷假○十二日同知莊人寳禀知粮道委海運滬局文案　知　鄧之鍈禀銷紹屬催南米差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[衣冠賊]  
　　皖垣某甲年逾不惑衣履翩翩見之者固不疑其爲梁上君子也一日闖入錢家牌樓春生客棧内適某客出外房門雙鎖甲遂出身畔鎖　啓鑰而進棧夥　見皆疑寓客無過而問　甲見客皮袍皮褂俱掛架上徐取而穿　幷將銅盆藏懷内水烟袋綢夾襖籠於袖中揚長外出棧門首置石橙二有二客閒　談天視中經過身穿皮衣各兩件互相議　棧主　之知係竊賊忙卽赶至街心上前扭住甲詢何事棧主　不答當將烟袋　盆搜出拉　至棧時某客已　正欲將該竊　去　袍忽　狀元府某公館家丁　片至言日前亦被該竊胠篋遂卽鳴交地保押送保甲局　訊噫同　衣冠中人竟　若　敗　人心　同如其面古語不誠　哉 
[皆歡喜]  
　　揚城宛虹橋側火星廟僧安定六根未淨　藴　空雖已剷除八千根煩惱絲而惹草拈花驚蛺蝶不啻也日前經本郡諸生以該僧　穢　地不守　規控諸甘邑朱明府隨飭僧綱　立　驅逐另　他僧住持聞其事者皆合十和南歡喜讚嘆不置 
[邗江讕語]  
　　邦江爲　花澤藪鶯燕樓臺二十四橋　聲月色每讀昔人妝樓記書舫錄諸帙不禁魂馳心醉如與纒腰客作跨鶴之遊彼中翹楚厥名二子二子爲秦郵産年纔瓜破貌等花嫣嬌小娉婷一時　兩昔揚龍友品李香君爲香扇墜使侯生當日一見二子恐不應爲媚香樓顚倒夢魂矣素與汝南生善屛間眉語席上目成憐卿兩情倍篤一日生招挹翠巢主人菱香閣外史小飲其家酒闌燈炧送客留髠乍解羅襦芳馨四溢万欲向十二峯頭尋襄王幽夢驀一梁上君子　揷柳葉刀電光一　從窻隙躍入生固　小加鼷者至此蜷縮若刺蝟不敢出一言二子則顫巍巍在被底抖戰賊見其荏弱可欺也思狎侮　正欲率生力軍直擣蠶叢鳥道忽躍然起　是何爲者與其向敗柳殘花尋苦樂趣何若掠得數千金俾床頭黃臉婆子心花放遂席捲所有聳身一躍杳不知其所之賊旣去生與二予驚魂稍定重整鴛衾而曙色已開不能復訪巫山神女矣晨起妝未竟有素識之某某聞警而至慰以善言二子急效京劇中打麵缸故事安排生匿床下淚痕滿面而前曰兀的不苦煞人也麽哥 
[燕薊攬古]  
　　方今我朝以玉帛訂盟於中土實爲隋唐以來未有之盛事余也以一窮措大逢斯盛世殘老餘齡作瀛海萬里之游殆繼晁卿之武于千載以上矣傷來　往寄感慨於山河吊古憑今寓諷刺於　詠賦攬古二十首聊紀燕薊游跡且請大雅諸君是政皇明治十七年十二月五日鹿門山人識於滬　廣業洋　樓○覺生寺在西直門外皇　禱雨之所也有洪鐘俗稱大鐘寺碑刻乾隆皇帝和沈德潛韵長　以永樂帝悔靖難之役興　寺懴罪障爲首頗　圓燕王爲帝營禪刹鉤屋洪鐘大十圍曾此興　犯大順應知誓佛懴前非淨庭晝寂松棲鶴深院花　客　騑攬古吾游從　始先題詩句合　扉○圓明園在覺生寺西北康熙皇帝晚年築　國爲離宮雍正皇帝爲太子時居之　注陷北京　兵火　委荆棘兵禍　年何慘其　樓金殿黍離離忍將　矣委天　誰不慨乎思往時荒艸徑堆紅玳瑁敗磚人踏碧琉琉中興諸將英謨　聞道八旗征法夷○萬壽寺在宛平縣萬歴年　建　面昆明池疉石　八　像普陀清凉峨眉三山康熙皇帝重修殿宇麗比圓明　罹兵火悉皆傾圮人壽古　無百年呼爲萬壽爲　憐凉凄金地　烏鵲　藉寳階堆　磚祇樹林荒搖落日昆明池　廓寥天鬱蒼　氣無窮已寄語諸君請勉旃○玉泉山在宛平縣清泉從石隙　涌池　望湖亭刻　隆皇帝玉泉趵突四大字有上下華巖補陀金山諸寺七眞呂公七寳諸洞仙佛場荒鎖老寒吾　半日試游觀名流題字埋衰草聖上至　壓敗欄趵突泉從淵底噴蜿蜓山自樹間攅池頭餘得琉璃　三塔宛然鼎立看○普覺寺在宛平縣有唐　臥　明　奄官　　爭修　閣誇宏莊西山一變爲　地康　乾隆二朝賜聨額建豐碑更爲生色云紫翠洗眸山四圍重重寳閣據崔巍雖然僧俗無文字猶覺境幽忘世機爭建豐碑頌聖　謾將力鎭王畿低徊到處添詩興面面塔尖映夕暉○碧雲寺在宛平縣元即律阿利吉捨宅　寺阿利吉楚材孫至明大監范　拓新之　築殿溪山環拱有藏經閣五塔對立尤爲奇巧是日恭邸王妃行香誰將膏　飾丘園欲起昌黎泉下論千尺赬廊河漢近萬釘畫棟斗星繁果然唐爲家奴覆　意　因奄竪尊是日王妃行香火雲從輿馬簇朱門○三山庵與碧雲寺隔　　背一名四平臺三禪刹占山腰深樹蓊鬱歐米人每夏借寺避暑云落葉紛紛點角巾昏尋山寺度璘峋數聲犬吠隔深澗一笑僧知敬遠賓香火頓生塵外念粥魚恍覺夢中身壁頭佛畫松煤暗炊飯起聞雞報晨 
 
 
 

Page 10

 
 
[光緒十年十月二十九日京報全錄]  
　　宮門抄○發抄旨八道○滇藩剛奏恭報到任日期摺○署黔撫李奏爲據咨代奏摺○又奏據情代奏摺○將軍慶等奏請旌表摺○東撫陳奏爲奏聞片○閩督何等奏撫恤遭風難民摺○又奏爲陳明片○湘撫龐奏開局清積案片○大臣杜奏請暫免呈進例貢夾片○十月二十九日理藩院鑾儀衛光祿寺廂曰旗値日無引見○侍衛處奏派查騐箭枝派出克王漪貝勒○召見軍機醇王○發抄李鴻章奏請將保薦之古北口叅將許春浦暫緩引見奉旨該部知道欽此○又本年徴完上忙錢糧數目奉旨戶部知道欽此○曾國荃奏卽補道陳鳴志等期滿甄别奉旨吏部知道單倂發欽此○又甄别試和　吳炳等期滿奉旨吏部知道欽此○劉錦棠奏巴　坤提標守備吳得喜中營守備陳登魁對調奉旨兵部議奏欽此○又已故阿克蘇道羅長祜附祀劉松　蘭州省城專祠奉旨着照所請該部知道欽此○又五次剿平邊宼之胡世貴等更正銜名奉旨該部知道欽此○又請將具控客店吞騙寄物店戶自盡之防禦奇興阿革訊奉旨着照所請該部知道欽此○○雲南布政使奴才剛毅跪奏爲奏報奴才到任日期叩謝天恩仰祈聖鑒事竊奴才前於廣東藩司任内蒙恩調補今職當卽恭摺謝恩交缷起程於本年七月二十二日行抵雲南省城奉督臣岑毓英撫臣張凱嵩會檄飭赴新任二十七日准署藩司李德莪將印信文卷移交前來奴才恭設香案望闕叩頭祗領任事伏念奴才滿洲世僕知識庸愚荷聖眷之非常愧涓埃之未報查滇省地當邊要藩司職任旬宣矧値軍餉浩繁之際舉凡行政理財安民察吏勸墾種以闢荒廢整銅政以收制權在在均關緊要自維檮昧深懼弗勝惟有　竭愚忱矢勤矢愼一切應辦事宜隨時禀商督撫臣加意講求認眞整頓以期仰答高厚鴻慈於萬一所有奴才到任日期並感激下　恭摺具陳叩謝天恩伏乞皇太后皇上聖鑒謹奏軍機大臣奉旨知道了欽此○○署貴州巡撫布政使臣李用清跪奏爲據咨　奏恭謝天恩仰祈聖鑒事竊照古州鎭總兵蕭肇富因病出缺經臣奏請以總兵陶茂林署理在案兹准該署鎭咨稱茂林於光緒十年七月初六日馳抵古州廳城准暫護古州鎭事務中軍遊擊古大儒將　字四百六號關防一顆曁文卷等項齎送前來遵即恭設香案望闕叩頭謝恩祗領任事伏查古州一鎭居黔　心腹之中爲荒儌要害之最接壤楚粤俻極冲繁所有操練防守安内禦外諸　端　在均關緊要茂林鋒鏑餘生未嫻將略　有隨時隨事矢愼矢勤以期仰答高厚鴻慈於萬一合將到任日期及感激下忱緣由相應咨請代奏叩謝天恩等情據此臣謹恭摺弋奏伏乞皇太后皇上聖鑒謹奏軍機大臣奉旨知道了欽此○○署貴州巡撫布政使臣李用清跪奏爲據咨代奏恭謝天恩仰析聖鑒事竊照安義鎭總兵周壽昌奉命調赴廣西軍營所遺鎭篆經臣奏請以永安協副將林從泰署理在案兹准該署鎭咨稱從泰於光緒十年五月二十一日馳抵興義府城准代辦安義鎭事宜中軍遊擊王占魁將嘉字第八十四號關防一　曁則例文卷等項齎送前來遵卽恭設香案望闕叩頭謝恩祗領任事伏　從泰　從軍事未建微勞前沐聖恩補授永安協副將涓埃未報兢惕殊深兹復鎭篆權齎倍殷惶悚惟有矢愼矢勤整頓營伍以期仰副高厚鴻慈於萬一所有到任日期及感激下忱相應咨請代奏　謝天恩等情據此臣謹恭摺代奏伏乞皇太后皇上聖鑒謹奏軍機大臣奉旨知道了欽此○○臣慶裕裕長朱以增跪奏爲紳士慕義捐資設立義學懇請旌表以昭激勸恭摺仰祈聖鑒事竊據署驛巡道　訓轉據署遼陽州知州章越詳稱遼陽州官學漢教習李毓芬因其父年近八旬好善彌摯每念寒素之家子弟總具姿材往往以艱於資斧不克讀書難期明理深爲憫惜立意損捨資財設立義學以裨風教蓄志有年該教習仰承父志竭力奉行數年以來措得庫平銀二千兩呈繳發堂生息以爲延師脩脯膏火之需並將自置宅院一處計房八間捐作義學公所具呈立案並據聲明此項銀兩房屋實係抒誠捐輸不敢仰邀議叙等情轉詳前來臣等伏查定例士民人等捐資修建公所等項與凡創設義舉實與地方有裨益者損銀至一千兩以上均准請旨建坊給予樂善好施字樣等語今該教習李毓芬遵其父命捐銀二千兩充作設立義學經費並捐捨房屋作爲義學訓迪之所洵屬急公好善孝義兼全深堪嘉尙雖據呈明不敢仰邀議叙惟其所捐銀數已在一千兩以上核與旌表　之例相符相應請旨將遼陽州官學漢教習李毓芬准其照例建坊並給　善好　字樣以昭激勸所有捐資設立義學懇請旌表緣由理合　同恭摺具陳伏乞皇太后皇上聖鑒勅部核議施行謹奏軍機大臣奉旨着照　請該部知道欽此○○陳士杰片再漕運總　臣吳元炳奉旨來東查勘黃河因見齊東被灾　情困苦當卽捐銀一千兩發交該署知縣張鴻　擇要散放又署理漕運總督河南布政使臣孫鳳翔情殷桑梓捐助銀一千兩寄交賑撫局兌收應用均經臣分　核實辦理務使灾民均霑實惠惟所捐銀兩應如何給予奬勵之處臣未敢擅擬伏候聖裁謹附片具陳　乞聖鑒訓示謹奏軍機　臣奉旨孫鳳翔着交部議叙吳元炳捐銀助賑前已有旨令該部議叙欽此○○閩浙總督臣何璟福建巡撫　張兆棟跪奏爲兩起漕風難人循例譯訊撫恤並已遣發回國　摺仰祈聖鑒事竊據福防同知王冕南詳報琉　遭風難人紹德等十名又安　等十五名先後抵省當發舘驛安揷一面飭傳通事譯訊俱係琉球人氏紹德等一起舵水搭客　共十二名駕坐　海船裝酒茶葉於本年四月間往八重山售賣突遇颶風漂出大洋至浙江太平縣洋面船被擊破鳬水登岸内仲村渠一名因病身故其餘官爲派撥兵役　搭商船送閩閏五月十八日到驛安揷安里等一起亦坐小海船於六月間來閩中途遇風漂至浙江太平縣洋面旋於七月十六日進福州五虎門十七日到驛安揷各於安揷日起每人日給米一升鹽菜銀六厘紹德等原船已失安里等船隻堅固除酌留六人外已於八月二十日離驛登舟附搭紹德等放洋回國仍各給行粮一個月並照例加賞物件動銷存公銀兩由藩司沈保靖核詳請奏　來除造册咨部外臣等謹恭摺具陳伏乞皇太后皇上聖鑒謹奏軍機大臣奉旨知道了欽此○○何璟等片再邵武縣絞犯李庚池係致傷曾毛頭身死審依鬥殺律擬絞監候前經題准部覆本年秋審提省發回兹據邵武府縣禀報該犯於光緒十年五月二十二日解至邵武縣轄過渡因水漲溜急復遇風雨船至中流觸石覆溺人力難施　犯查無下落兵役泅水得生等語查該犯李庚池　途過渡船遭覆溺迄無下落是否已經溺斃抑係脫逃所稱危險情形有無揑飾現已飭　押解兵役到省研訊確情並飭邵武府就近查覆提集渡夫人等訊明詳辦據藩　兩司會詳請奏前來除咨部外臣等謹附片陳明伏乞聖鑒謹奏軍機　臣　旨刑部知道欽此○○龐際雲片再湖南設清厘積案局以六月三十日以前爲舊案七月初一日以後爲新案分别清厘業經奏奉諭旨允准在案臣派鹽法長寳道郭從矩會同署臬司夏　雲專司其事並派候補知縣二員駐局辦理添派書吏人等　資繕寫業於七月初一日在臣署左偏開局每月所費不及百金而積案可從此一清嚴立規條分别功過各州縣將押犯姓名事由書於粉牌懸立頭門百姓喜謂從前所未見但願從此無寃民以仰體皇上子惠元元之至意所有清厘積案開局日期謹附片具奏伏乞聖鑒謹奏軍機大臣奉旨知道了欽此○○杜　爾等片再烏里雅蘇台每得秋季例進哈達果丹二匣向係先期札飭採取鮮哈達果呈送來烏以俻　造呈進歴經辦理在案惟查烏屬冡部連年亢旱雨少風多以改鮮哈達果本能結實無從製造迭經　才等隨　奏明暫免呈進奉旨允准欽遵在案兹屆成做之期照例札飭署駐班而將軍公端多布札拉布　極瑪　爾濟轉飭四盟巡邏蒙　官兵採辦旋據呈稱自光緒七年起連年亢旱至本年時降霜雪所有向産哈達果之和博勒克等處所生無　又被風凍凋傷並　結實無從採取等情當以例貢攸關復令務須嚴飭竭力搜尋迅卽採辦去後現據該署副將軍報稱遵飭採派可靠官兵分往各處實力採取深山窮谷搜羅殆徧本年自春徂夏以　委因風雪交作洵未結實等情呈報前來奴才等覆加查騐係屬寔在情　合無仰懇天恩俯念烏城　高地寒哈達果未能採獲無從製造所有本年例貢哈達果丹二匣俯准暫免呈進之處出自逾格鴻慈俟來年雨澤應時果寔蕃衍仍遵舊例造辦敬謹呈進除咨呈軍機處查照外理合附片陳明伏乞聖鑒謹奏軍機大臣奉旨着照所請欽此 
 
