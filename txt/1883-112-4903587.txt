# 1883 - 112 - 4903587

 

Page 1

 
 
[本館告白]  
　　本館現擬將光緒八牟正月朔起至年底止所有京報上　諭旨按日彙錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[磯務芻言] [  歐西遴來稿]  
　　開礦之事乃天地自然之利取之無禁用之不竭上可以富國下可以裕民其爲益誠非淺鮮矣中國惑於風水之說向來禁止開探惟雲南之銅礦及各處煤礦或尚有聰民間開挖者然其爲利不巨明季大興礦務而中宮藉此以招搖生事魚肉鄕民其後鑒於前車仍一律停採以蘇民困而泰西各國則皆以開礦爲生財之大宗誠以輪船火車機器製造所賴於煤力者實多且廣故於礦務極爲講求而礦務之中金礦銅礦銀礦鉛礦鐵礦錫礦猶視爲不甚關要而獨於煤礦則尤爲加意一人倡之於前千萬人和之於後幾於無礦不開無地不礦無人不究必於礦務無時不盡刀於礦材然而泰西諸國之因開礦而獲大財者則亦百中不過四五其餘或多方開掘竭盡心力而大失厥望亦所在多有甚矣開礦之利可恃而不可恃也中國向以輪船未曾通行北地雖有開煤之處亦不過供爐炕炊爨之用南方則用之尤少故不甚經意於礦務目下輪船盛行製造漸廣風氣大異乎從前亦知資煤於外洋則中國自失其利權而中國自有之礦反令貨棄於地爰亦創爲開礦之說有作於前自必有繼於後以致日增月盛除煤礦血外又有銅鐵鉛錫金銀各礦莫不次第開辦糾股購地爭先恐後不遺餘力夫以中國之地大物博藏蓄旣久自有發洩之日華人力爭先手競相採辦亦屬風氣之自然流轉無足異者第念華人競爲開礦之舉其開之而大獲厚利子取子求無窮無盡者固屬不少而其間尚無把握者頗亦不乏其人以數百萬數十萬貲本而嘗試於無可把握之一事不亦於我心有惴惴者乎夫中國之開礦具山也晚不若西人之開礦歷年己久其於礦學極爲精深然西人開礦猶且不能有利無害以華人粗知礦學而謂遞可以此爭勝於西人安可得哉然中國因此而遂封閉各礦不復再開則又因噎廢食何取乎爾竊以爲此中蓋亦有道焉華人而自行開礦未免有不能把握之處或致悔資本之浪擲則何如令西人代開之爲愈乎西人之於礦學自較華人爲優華人有礦華人不自開而令西人爲之開開而得利則歸國家百分之五以爲礦稅於國家亦大有所裨且定以章程每礦一處西人止准若干名其餘則皆用華人如是則華人亦可藉是以爲業蓋勘驗調度則西人爲之開掘載運則華人爲之華人可以有衣食之資而各能自食其力如是則於民亦有所裨而西人開礦之股如華人有樂附者亦不之禁以示利益均沾實爲兩便之策如開之而或失所望則亦於中國無所損蓋雖礦無所獲而前此開挖之時其工資則固先賺也西人旣欲開礦則礦地必須出價購買礦稅必須照章完納礦工必須照舊雇用於中國曾何所損不特無損而實有益且爲益甚廣亦何憚而不爲哉說者以爲僕之爲此言實欲爲西人奪中國之利權殊不知中國之蘇未嘗不用西人第以中國自行開礦而用西人則西人坐收其薪水而設或不能如願以償則前功反以盡棄所喪實多以西人開礦而用華人則華人可以坐收薪工之資而設或開之而失所望則西人喪其資本而於華人曾無所害其利仍在中國此又何疑乎西人也乎僕實見夫泰西開礦之人實繁有徒無不自以爲礦苗顯露獲利可操左券而資本愈用愈多礦務竟不能日新月盛嘗有後悔無及者今中國當此風氣初開之時苟不愼爲留意則安保不爲泰西開礦諸人之續僕甚惜夫中國有此自然之利而卒不能坐收其利也夫以西人出其貲而令華人收其利非厚於華人而薄於西人也蓋如是則兩便不如是則兩有所不便此中實有至理存焉有心人曷弗深長思之哉 
[巨砲運到]  
　　○前報所述巨砲運赴牛莊一節玆閱文匯報載有牛庄西人來書言該砲由怡和洋行之北藉利輪船載至牛庄於二月廿四日上岸道憲率親兵等親往閱視卽用親兵搬運貔虎諸人大有桓桓氣象也 
[命案定讞]  
　　○營口東新泰油坊去臘被已歇之舊夥某甲挾詐東錢一萬五千吊甲得錢後宿於其友某乙家突於夜間被人殺死此已列報玆悉此案已經蓋平縣徐大令審實殺甲者卽甲之叔也先是甲叔告貸於甲甲不允故殺甲而欲卸禍於乙甲被殺之次日甲叔入乙門卽大聲曰噫爾等太狠謀殺吾姪徐大令審案時卽問曰爾甫入乙門何以知爾姪被人謀殺甲叔語寒遂認供定案然東新泰之訟費亦不少矣 
[縣官急死]  
　　○嘉興土客殘殺一事本舖巳疊據所聞錄報玆又傳得其起釁綠起謂於二月初桐鄕縣屬之烏鎭鄕間嚴家木橋演戯有湖南人與江北人買小米子糖兩相口角鬧至某姓祠堂致將木主門窓毀壞某姓聞知大怒遂稟縣緝捕後又不知如何有鹽梟與鎗船謀將客民草棚焚毀蓋是處草棚祇有六間卽於初八日午前動手無如土客之讐怨已深一處發動四處響應轉瞬間自桐鄕界以至秀水縣屬之陡門新勝濮院各處鄕間數百草棚一齊縱火數十里外祇望見烟燄蔽天於是互相殘殺戶橫遍野是夜各鄕皆掘坎埋屍坎有深至八九尺者其中死者以甯紹人居多兩湖人次之初九清晨客民紛紛進城稟報秀水縣陳邑尊卽下鄕踏勘迨至鄕間土客又各執一詞無從辦理此初八日至十一日之情形也陳邑尊回署稟府龔太守諭其趕緊辦理十三日再至新塍客民皆攀輿泣訢至十五日回署陳邑尊初任秀水出此鉅案遂氣憤成疾十八日係縣試之期點名畢卽請學官監塲午後嘔血數升薨於位龔太守卽委張明府代理一面飛稟省憲聞得上游已委負暗訪其事一面派隊駐紥新塍濮院等處彈壓云此係傳述之詞其詳容俟續錄 
[要犯過堂]  
　　○要犯任順福在監身死業經列報至毛顧氏吳楊氏兩犯上月二十九夜由臬憲發審委員提訊兩人如則意圖翻案及委員喝令掌頰數十遂卽照前供認來時先寄吳縣監中現呂謂收府監專很臬憲親提卽可定讞矣 
[叅府回任]  
　　○蘇州城守營叅府劉華軒鎭戎忠勇夙著軍律儼明是以人多頌之去年以疾請假回湘人謂其有託而歸恐不復重來吳會不意現在宿恙全除已叵本任於上月二十八日接篆視事吳中軍民皆額手相慶云 
 
 

Page 2

 
 
[電工瑣聞]  
　　○蘇析電線將次開工此巳列報茲悉是役由李傅相派委毘陵佘澄甫太守帶同熟手洋匠霍洛斯曁繙譯文案親兵等由蘇省於三月初一日起程尚涫塘以抵南潯再由潯鎭達浙過錢塘渡西興而至甬越然後舍舟登陸從台處山嶺間繞勘直達甌閩迤遲至粵沿途照會地方官衙門派撥差役汎丁照料蘇省已由許廉訪泒委潘芸孫太守帮同照料彈壓計程約六千里均由佘太守繪圖帖說計明里數詳往也名逐站馳報總局旣後路工次查核趟造至後路督造大員則爲王錦堂鎭戎亦率領洋匠工頭及銘軍勇了二百名隨帶帳房文案繙譯曁沿途逐　打　學生全帮大小坐船約十餘艘聞亦於三月初一日由滬開工卽在已設之電桿上添綴支線嵌鑽磁盌一路到蘇然後再豎桿木逐程上泝約計每日可造大餘里至二十里不等本年蠶絲一汛杭嘉湖各　均可迅達電音本埠該業市面當有振興之兆屈指殘冬全工可以各竣惟工次諸公則沐雨櫛風衝寒觸暑無不備嘗其賢勞富有什倍於各項工程也又聞本埠大北大東兩公司海線刻已並行不悖惟自滬至吳淞　線已由中國總局購回須由華商主理以收中國自有之和權現各允洽矣又無錫一埠不日卽當添設一局以通商報綠該處絲繭市面頗大各路客商多有至埠說者謂開辦後其報務當不减於蘇局也 
[香船沉海]  
　　○上月十九日相傳爲觀音大士聖誕先一日寍郡有香船一艘湖載婦女十一人由甬江開往普陀順流駛出鎭海關外詎舟子把舵不穩船觸金雞山脚下礁石水卽汨汨而入舟中八人均從山脚扒上逃生內有城中新橋頭錫店之七十餘歲老嫗並甘四間地方某姓兩主僕同坐艙中不及逃上同時淹斃吁此三婦豈所謂未見天堂先遊地府歟 
[騙術甚巧]  
　　○拐騙之術不一而足其隨機應變旣能層出而不窮其推波助瀾又足迷人之耳目非具小聰明者不能爲菲具眞識力者亦不能辨也鄂垣戶部巷對門新開東泉正土店規模壯麗氣象奢華久爲騙子所覬覦特無隙可乘耳二月十九日有騙子至該店看小土五百兩因耳目衆多不能携之出門乃躑躅街頭適見一人衣服華麗緩緩而來遂拱手言曰別來無恙否曾記爾與我前在某營同事迤今已多年矣又津津然述其近狀自鳴得意言討卽握其手曰今日良晤誠非容易當擇好酒館一醉爲樂其人聞言猝不能解然又不便峻拒行行重行行不覺已到該土店門前騙子謂店夥曰貨可取來待我與敝主人一看一面囑其人略坐片刻不可失約待我速來同往酒館也其人坐未定騙子將土五百兩取之而去店夥以同來者在此亦不以爲疑執意騙子一去不返店移始疑問其同來者曰爾之同伴何久不來其人矍然曰非同伴也乃將在街相遇之狀歷歷告之店夥膛目趺足曰吾墮奸計矣遂指定其人爲同黨務使照數賠償不然將送官其人自述其名姓住址該店猶未深信爭論不己觀者如堵無不掩口胡盧咎店夥之不愼而笑其人之貪吃而受誑也 
[沙市郵音]  
　　○沙市某生設帳於家歲得修脯數百緍從遊者多掇芹以去酬謝之數又倍於修脯故近來頗稱小康矣去歲以千金付帽店某販烟土利市三倍今春帽店以生意清淡辭去夥友數人夥恚甚將帽店及生所居房屋繪圖貼說註明某處某篋各藏私土若干投洋藥厘局局差往查時晨鐘初動生尚高臥末起見有闖門入者詢其何作衆不答隨啓其箱箱空又啓一櫝櫝空衆相顧色動生大比之衆示以圖且旦已分人至帽店抄查矣當不難水落石出也生雖不承認而口噤身憟面色灰死衆遂揶揄之而去生神色稍定急繞他道覘帽店市中人語曰帽店私土事發矣生於是齒戰戰而足縮縮復不能成步及探首於帽店之門則店主方攘臂奮詈鄰夥二三人居間排解令巡役賠禮服罪生亦不解其何以若此也先是巡役來時有老叟應門以甘語覊遲之而店徒已將私土移去及巡役照圖抄查皆鳥有而生室所藏土亦以先一日售出其得以不敗者蓋有天幸焉　生自經此險誓不再爲貨殖之計故今年館穀較往歲爲尤豐云○趙采采少爲靑樓坃楚老云秋娘門庭冷落乃出纏頭之資選得玉桂美紅二妓購以斛珠教來玉樹由是枇杷花下春色不减於當年章華臺邊柳條競攀夫公子盖桂旣意態移人而紅又嬌憨留客誠阿母錢樹子哉蜀客羅某有登徒之好無宋玉之容久垂涎於二美欲爲一矢雙雕之計而桂與紅容華方茂其不願與多髭郎締枕席綠固可知也去冬綠事開罪於某勢家勢家索之急計無可避匿者適羅至自請爲東道主因挈歸曲意承迎懸芙蓉之帳設翡翠之衾以待二妓二妓亦心折焉臘底事得解璧仍歸趙已多一玷矣釆采悉其故向妓索夜合貲妓無之應語稍候之卽乘間奔羅羅留於家使投詞官署請從良羅亦具稟願爲二妓贖身己納美紅而另爲玉桂論婚釆采窘甚負寃單行哭於市蓬首敝服逈非徐娘面目市人無有憐之者噫采采誤矣世無白太傳豈肯多作憶妓詩哉○張眞人之駐沙市也與滿漢文武各官相見上月初八日啓行入蜀水師提防營兵均列聯江干以送之聞眞人回時將取道嘉陵展其祖墓駐沙廿餘日書符之贄約得千數百金楚俗信鬼神亦可見矣○太暉觀道士某道紀司道錄也性貪鄙輙化事魚肉其儕輩縣禮房掌案范某聞之呼給役者取其印去移時汗流浹踵而歸曰噫嘻甚矣憊物重數十斤固非我莫能致也葢誤以印爲磬故抱其磬歸而不知道官之有印也范笑而罷然某亦從此稍戢矣○二月初五日調署江陵縣多介眉大令舟行抵郡擬於初大日接印任事云 
[命案甚奇]  
　　○閩省之廈門設有洋藥局向歸商辦實則有人合本共謀而借商出名者也向來拏私頗嚴亦以利之所在無不虎視眈眈欲罪人之斯得去臘因緝私拏人擁至局前大街人衆地窄幾無容足之處有某茂才係仙游縣人因簇擁此間忽被衆人擠入街房油燭店之油鍋傍適鍋油滾熱竟炸斃某茂才衆人始散嗣經賄和矣而事又中變現聞己控仙游縣但案關人命而炸斃者又是茂才究未知將來如何辦理天下事無奇不有卽命案而亦愈山愈奇可槪矣夫此係福州友人函述者 
[袁江雜錄]  
　　○准北前歲綱鹽定於二月二十一日開辦所有前網尚有五輪未售其遲滯之故以未按定輪章湖販稍有蒂欠壩商欲招攬生意不得不從而俯就及旣定輪章壩商攤售無事招攬湖販非現銀不能販運故來者較少然正陽關存鹽無幾不可謂非廓清之功也○浦上地瘠民貧適殊曩昔典當生意因之大好惟典中之夥悍如狼虎雖綢縀狐貉價愈貴而質盒微約値十質二之譜惟小民布服鄕人農具似覺稍勝以是怨咨之聲終不能泯然舍此又無別法鄕人只有忍淚吞聲耳○二月十二日俗傳是石龜誕辰稚女幼童必親叩座下祈福用紅棉繩擊之頸間故是日車輿絡繹　人如織香火僧大獲其利云○河口鎭某甲贅於某氏妻多外遇視夫如聲疣乃密謀於某乙將致死其夫復商諸其母皆許諾遂殺之而埋於郊外事已半月矣詎甲腿爲畜犬所御至甲之兄嫂家其嫂惡而逐之越刻復啣至如是者三嫂大疑趨視之大驚蓋甲素患廉瘡嫂故識之於是至甲家察其情形見地有血跡殷然詰之甲妻言語支吾遂由地保報案當將甲妻並其母及奸夫共十餘人獲住解縣訊問云○聞安東境內近日有齋匪蠢動雖妖氛未熾而淮上民心已切隱憂矣○年來西土暢旺徐邳一帶種植鶯粟者視昔更多而精是以淮關所徵南來洋藥稅爲之大絀浦上各土棧煌煌招貼本土與洋七足相將矣○清江城廂內外向年客寓生意最好南北兩岸不下二百家今則日漸衰頹所存者僅二十一家無怪乎市面清淡也○淫書禁令自丁雨生中丞去任後久已廢弛兹聞皖省紳士等稟准左候相通飭各屬一律搜禁楊邑尊奉札後現迅出示令各書坊將板片焚燬務絕根株免致查出究罰云 
[奇戯初演]  
　　○夏思美戯士夫婦之奇戯到滬已列前報初一晚九點鐘爲開演之第一次僕與友人偕赴外國戯園觀惡西樂初奏來者如雲中西士女絡繹奔赴最上一層環坐幾滿最下一層亦殊不乏人夏戯士登塲先演西國戲法如匣中變球又向人收銀票而燒之俄而復以 
 
 

Page 3

 
 
原票還原主爾時故作一折取票還客而忽少其一於是作躊躇狀旣乃剪紙一角令變乃變出極大銀票一張又嫌其過人復取檯上之燭截一叚以交還原人則燭中原票在焉觀者莫不拍手呌絕他如盆中取花以分人取之不盡繼又有紙條抽出愈抽愈多卽於紙條中取出一鴨自呼其名而去此等戯法上海亦嘗見之但未及夏君之手明眼快耳戲法旣畢夏君乃令其婦鼓琴己則擊雲板以和之其板如中國之九雲鑼狀但多至數十面其形則方如桌其聲淵淵若金石由徐而疾音響激烈而其婦之琴聲與之相和聲大而宏不啻雲和夫人之絕調也時將十一點鐘畧憩片刻諸客有出外散步者俄而復入歸坐乃作鳥戯先以一空籠懸於臺前以洋鎗一擊忽有數鞭蓉鳥出於籠中携以上臺使之故砲過橋作種種跳戲復使之着衣坐於椅上最後以一鳥納諸洋槍中交看客施放己則手持長劍舞於臺上俄而訇然一聲鳥則在劍尖上飛舞觀者爲之開堂旣而復作戯法以一鼓置臺外忽目作聲且能解人意令之一鳴則一鳴令之再鳴則再鳴持鼓繞行臺外客位一周而其聲鼕鼕不絕嗣復取看客之帽於帽中取山衣巾花毬無數唯滿桌上又於帽中取出燈十盞皆燃燭其光燦然末後取帽以還人而帽中又取出椅子一張奇妙得未曾有然後又取一物以盛毬其柄中亦有洋鋡而臺上先懸一玻璃匣空洞無物隨將洋槍對匣燃放鎗聲絕而毬巳悉在玻璃匣中觀者大樂喜躍而散初三晚仍當復演且另出新法格外神奇想先睹爲快者必且倍形繁盛也 
[點騐團兵]  
　　○本埠西商團練兵定例每年由董事點騐今己定期本月初八日下午二點半鐘各團兵會集於工部局空塲以憑董事點騐荼火軍容想諸董事亦必顧而樂之也 
[留孩待認]  
　　○初一日下午二點鐘老北門外路傍立有年約三歲許之男孩口中喃喃聽不成語惟見雙淚如注衣衫破敗似係貧苦家兒有擺水菓攤者曰阿狗見其如此不覺惻然卽俯抱以歸阿狗卽在老北門內西城脚下住盖暫時留養以待失主認領也此由目擊者函述用照錄之 
[屍親來滬]  
　　○殺人放火案內之屍親張貽道張貽惠兩人投稟縣署後經黎邑尊判示茌案刻下外間傳言不一或謂張貽道等與張金鑑係五服外之弟兄或謂張貽道等與張金鑑係嫡庶弟兄聚訟紛如莫衷壹是惟張貽道昆弟現已來滬傳聞奉到山陰縣文憑來滬者共計四五人刻下尚未投縣蓋因其族長張美正未來故也此亦傳說之詞其詳沿容續述 
[斷償欠項]  
　　○法公堂前期有福生泰庄夥葉夏生訴稱被義昌太茶棧虧欠庄銀二千餘兩由楊挂山名不收過銀一股現有二股該銀一千四百七十餘兩應由馮歐二人交償現因義昌太巳閉歇是以求請傳訊翁太守准詞於昨日將馮歐二人傳案馮驅二人同稱欠銀是實上海茶棧雖閉而漢口之號未閉且漢口亦有欠帳須俟帳目收到或五月間新茶上市之時方可歸償庄欵太守謂所欠上海庄銀何能俟汝收漢口之帳然後歸償據汝所稱漢口有號未閉亦難憑信着汝二人交保限三天先交銀五百兩其餘准侯新茶上市時歸楚然須尋一妥當保人書立票據給付福生泰莊收執判將歐飾捕帶回押候交保又論馮出外尋到保人將人保去限三天交銀五百兩可也原被告各遵斷而退 
[船戶候質]  
　　○安徽和州人陳昌河及船戶濮流正被夾板船名金林者在太陽河碰沉船隻溺斃三人先投各衙門又控訴英會審署等情已列前報茲悉陳濮二人又備有投呈英刑司署之稟詞先呈陳太守由太守備函并附原稟着送英刑司署一面飭差伴同陳濮二人投英刑司署俟刑司查明金林夾版船之在滬與否如其在滬靜候傳訊之期備質可也 
[家丁捲逃]  
　　○會試諸君道出滬上每有失竊情事然猶曰客棧之有小竊也輪船之有扒手也不謂以家丁而作捲逃之事鳴呼用人之難也如某孝廉順道來滬暫齎英租界大方新棧前日某孝廉出外惟留家丁某甲在棧照料甲竟將主人之衣物銀兩部照咨文等席捲而去及某孝廉囘棧察知家丁捲逃情形卽投英會審公廨開單請緝陳太守卽飭捕役及捕房諸包探赶緊緝拿昨由暗捕在法租界小客寓中拿獲某甲起出原贓當卽帶回捕房暫押諒今日當解公堂訊究也 
[櫻桃糊館隱蔣心香先生壬午歲赴門生香遠顧太史招飲之作]  
　　○何來招飲爲流觴握手欣逢訊問詳金菜遺風詢給諫　弟詢及我祖給諫金花菜飯周文襄事　玉堂清品譽汾陽　郭友松教廉評五茸科第品學以弟爲最　安貧產爲周貧短　弟產雖蒲好周貧乏　求舊情偏話舊長　時敘黃拙生孝廉等五人皆余故交　更喜解衣衣我切一裘三促易羔羊　時天寒弟携一羔羊三次催換○柔兆敦牂歲謁師道光丙午歲始謁先師　探金面許感深知　先師曾許予友陳心農爲上　十年鴻爪空慙印一片猪肝累尚滋　子累九弟不夕　裝絮饋資兒免凍糴糧藉贈婦忘饑　謂弔仙俄殤女　人情共信秋雲溥如此多情轉益疑 
[香遠顧太史步原韻]  
　　○迓得高軒進壽觴　師於昨歲周甲大慶蓮以出游未與稱觴今特補祝　十年舊事語加詳室添新築開三徑　師駕顧舍適修書室落成　花孕南枝復一陽　時值冬至　過眼光陰傳箭速賞心談讌引杯長自慙陸氏莊荒甚况味依然博士羊○漢家授受重經師再世淵源幸見知　時于生莘田劉生蔭芝皆與師相見　差喜傳薪今日接難忘化雨昔年滋蘇湖講席爭承學衡泌高風自樂飢願祝玉鳩扶杖健齡增絳縣不須疑 
[悅棠杜纘緒步原韻]  
　　○幽情暢叙詠兼觴况聽談經娓娓詳留壁詩才誇閬苑　高足顧太史和章　滿庭花事類河陽抗懷一葉清風遠　舘地卽葉中行故居　喜見三槐世澤長　現訓高足卽王揖峰郎君駿物也　今日鄒廚叨鼓腹漫嗤踏破菜園羊　主人揖峰招欽○腹笥便便是我師十年傾盖許心知芒流志乘家風儉　卽金花菜故事　澤溉童蒙化雨滋　近閱會課删改甚多　杯灑多情堪斛恨硯田有歲莫愁飢絳帷春暖步親炙賞罷奇文又析疑 
[斗南倪繩中步原韻]  
　　○研眈誥鼎與謨觴兩地參天究更詳　老伯精易理　曾掃胭脂平北地　老伯以團勇打七堡匪并兩次收復松城得保復設訓導　爲貪烟雨臥南陽臨風選韻釵痕軃　現訓兩女弟子巳皆能詩　喝月擎杯劍影長小隱茶村多樂趣反嗤酣豢大官羊○是經師更是人師瑜亮當年愧見知　謂戊寅甄別觀濤書院　家世金花風近古門墻玉樹雨含滋穎囊會看毛稱薦腹笥無妨朔告飢安得西窗頻剪燭賞來奇名析來疑 
[壬雲倪承瓚步原韻]  
　　○十載聯交話舊觴文壇說理約而詳芭蕉雨滴均含潤桃李春榮盡向陽玉朗排班生筍秀衣濃染柳引絲長吾來得侍門牆聽也覺初平叱石羊○琅琅好句律家師　元唱和者已多　裘褐春風信不知杏軃三吳樽泛豓蘭香九畹色還滋　飯已九年絲綸大手敷文事胞與眞懷濟渴飢　近有飢民揖峯濟之君亦相勸　景仰高山韓北斗轆驢末韻尚遲疑 
[蘇省撫轅抄]  
　　○三月初一日花翖三品銜改發浙江候補道黎福昌湖南人由金陵來卽辭行赴浙江　候補同知温世京稟本日到北路總巡局並銷發審局差　候補縣韓錦稟銷北路總巡差　從九程夢庚稟銷南渡厘局差　咨補陽湖縣典史丁壽祺稟知奉札調回省並謝奉飭赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
