# 1890 - 267 - 4906267

 

Page 1

 
 
[催請取書] [  圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去署今與諸君約遲至八月杪再不來取則以後取書之際須將棧租保險等費逐一補償若過年關則明年不能領書槪歸本局另行出售特陳小啓布告同人區區之忱伏維鈞鑒 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祗以精益求精不免稍延時日茲已排成二十餘史第一次　出晉書宋書南齊書梁書陳書魏書兆齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[虚實不並立説]  
　　今天下專務乎虚者必不能有實用力求其實者必不至務虚名虚與實蓋從古無兩立之勢也有尙虚者則好爲大言喜矜聲華以爲先聲可以奪人而不知名者實之賓也聖人自言有若無實若虚若反其道而行之無而爲有虚而爲盈斯難乎有恆而爲聖人之所𢷤棄矣或者乃以爲實者虚之虚者實之虚虚實實之間可以使人不測不知此法也專就行兵而言所謂兵不厭詐非可爲欺罔者所藉口也乃今人則專以虚而不以實爲官者以粉飾太平爲事以虚行故事爲能一紙告示懸示煌煌卽以爲盡心焉耳矣此其虚憍爲何如者胡君悦彭曾爲余言黔撫潘偉如中丞自述其生平爲治之道云不敢輕易出示蓋一紙空文無益於事而轉以爲胥差需索之憑藉我惟求吾心之所安不出例示但於其犯案者則執法以懲之如是而已余聞其語不禁擊節曰此眞體貼人情之見蓋潘公歴任外官洊至封疆其識見器度固有大異乎人者也論者謂小民難與謀始易於圖終其實則所以難者仍是不善於謀之故非果民心之獨殊也士爲四民之首自當務實而不務虚而今之士則異是目顧才識學力尙不足以及人而偏欲以虚名求勝凡有可以求名之處無不竭力以圖之無論一材一藝稍可自信急欲使人知之卽自間一無所知一無所能而亦欲以知能自詡甚者令人捉刀而已居其名拾人牙慧而已蒙其譽已有一長則先炫之又恐不足以炫人則專抉人之短以自形其長此其虚浮爲何如者雖曰三代下士惟恐不好名然若是其好名當不容於堯舜之世聖人謂放於利而行多怨吾則以爲利與名亦無所殊也夫得失自在寸心而顧以好名故竟至懵然不自覺不亦可慨之甚耶其次如農則胼手胝足終歲勤動宜乎克務乎實矣乃今之農人亦有尙虚者如年榖豐登而必裝作荒象收租人至而必僞爲窘形此猶曰逞一時之虚以期有實惠之得猶可説也最奇者五榖明明爲養人之物而棄而不種鶯粟明明爲害人之物而偏喜種之是又務乎虚之甚者矣又次而爲商則虚之又虚更有不可以楮墨盡者資本本屬無多必自矜爲巨萬生意本自不廣必自詡爲廣銷其自爲揚詡自爲夸奬直令人聞之欲嘔而彼竟成爲習慣自然不復顧盛名之下其實難副反以爲先名後實亦所常有而更欲因虚求實此其設心之左爲何如者究之虚者易顯其根柢實者不可以終掩虚與實遇虚又焉能敵實哉下至於工則不過手藝之微製物成器一物卽有一物之實一器卽有一器之用是又何虚之有乃今之製物者直不知其物之所以爲物今之成器　直不知其器之何以成器宜眞也而僞之宜厚也而薄之破觚以爲圓揉直而爲曲有不能適於用者矣夫工以製物成器而仍不能得器物之用則虚之至矣昔人謂諸葛造木牛流馬以資轉運是亦弄虚頭之一端而不知木牛流馬之制將以因粮於敵虚而往者實而歸其虚也正妙於實者也今人不能善用其虚無反棄實而用虚設有人避其實以擊其虚有不立破其奸者哉吾故曰虚者之不能爲實猶實者之不能爲虚虚與實無中立之勢也論者謂孔孟之道爲其實黄老之道爲其虚而曹叅崇尙清靜以黄老之法治天下而天下治王莽王安石動引聖人步武周官力行新法而天下以亂一若寳反不及虚虚且能勝實抑亦知苟無蕭何之定法則曹參又烏從而守之王莽王安石所用之周官周禮則亦王莽王安石之周官周禮而已有其實乃可濟以虚但有虚何足以核實試於虚實之間審其所擇必使實勝虚匆使虚混實此則握其要焉者已 
[都門客述]  
　　禮部示示傳覺羅宗室官學候補教習童錫笙陳增秀袁登灜夏廷相陳元鼎朱戴清陳翰華陳煕章限三日内親身赴部騐到備帶筆墨當堂塡寫親供核對筆跡毋違○吏部爲曉諭事查定例候補候選及假滿起復還職降調裁缺等官俱令人文到渐取具同選官互結投供騐到等語並遵照向章親身赴部投遞供狀歴經辦理在案相應示傳某某等九員務於本月廿九日自辰刻起至午刻止親身赴本部司務廳當堂投遞供狀當面盖用戳記倘有遣人代遞及逾本部所定時刻槪不接收並仍於每月初一日親身赴部聽候點名其投遞供狀及點名時務必衣冠整齊於未點名以前仍先取具素行認識同選官互結應名投遞並詳寫互結官官階班次由互結官親筆書押如互結官並非本月投供或並無其人或互結官官階班次書押不符及未經書押卽將投遞供狀之員照例列名堂榜扣除銓選至投遞互結查係合例亦將互結官姓名註明堂榜曉示倘其中另有情弊及别經發覺卽將該員等叅辦等語所有本年八月初一日在部投供騐到各員本部定於是日辰刻點名相應出示曉諭該員恪守共遵毋得自悞○吏部爲批示事據分發兩浙試用鹽大便汪宗海呈稱係安徽監生由湖南澧州順林司巡檢光緒十四年在江甯藩庫捐離巡檢任以縣主簿雙月選用十五年在江甯藩庫報捐鹽經歴雙月選用本年六月在直隸藩庫遵新海防例報捐鹽大使指分兩浙試用七月在部庫捐免保舉補交監生四成實銀呈請騐看分發到部查汪宗海由實缺巡檢捐升主簿加捐鹽 
 
 

Page 2

 
 
大使分發兩浙試用例應取具交代清楚文結到部方准騐看分發該員並未起有交代清楚咨文　遞自應扣除騐看俟交代清楚咨文到部再行核辦相應批示該員遵照○宣武門外潘家河沿兵部周宅内焚化字紙遺燼飛上凉棚以致烈焰冲天不可抑遏幸各水局激筒齊至封家姨並不助虐祝融氏遂得霽威云○正陽門内中御河橋范姓在工部茶房當役娶妻某氏刁惡異常子已弱冠年華遂娶　氏婦爲媳鴛鴦嬌小雲水同棲比翼雙飛樂可知已顧遇之如仇宼種種凌待罄竹難書范更懾於雌虎之威助之作惡刀錐火烙慘毒不堪死而復甦者已再四本月初四日背人呑服生烟輾轉數時隨卽殞命報經刑署司員會同五城檢騐見上身銅鐵木器針刺火烙各傷痕不下百餘處下身則略無完膚傷痕竟不可以數計夫婦畏懼濳　由子供認情形未知刑署如何比斷訊也 
[柴堆失火]  
　　蘇州婁門外店房鱗比灰窰亦多屋後積薪纍纍然高若山阜十二日傍晚忽見柴堆中譨烟縷縷俄而赤燄狂飛幾若摧枯拉朽所幸附近各水龍竭力澆灌取水亦便得以應手而熄不致殃及地方至起火之由傳説不一或云火星延燒或謂匪徒所縱未知孰是且待續　 
[潯陽火警]  
　　煤油由外洋販運内地以來居民喜其價　光大貪圖眼前便宜爭相購用各　推廣分銷日　暢旺然烈如燄硝迅如石火稍一疎虞勢不可遏立兆焚如各處巿肆鄉村因而失事者指不勝屈近日聞江西之吳城湖北之漢口鎭均因煤油失愼或延燒數十家或數百家不等九江西關外大碼頭浮橋巷一帶河街均係開設米行以及小本營生者初十夜三更後胡姓米行婦女在樓上習女紅夜深人倦　煤油燈頭扭小敦枕熟睡不意煤油燈忽然炸烈延燒桌椅牀帳男女均從睡夢中驚起裸體奔竄下樓逃命一時烟燄騰空火光四射城樓守兵燃放六砲　聲鎭道府縣遊守以及保甲局員均帶同營兵局勇齊集火塲竭力灌救幸招商太古同順等水龍齊集噴灌尤爲出力約二　鐘之久祝融氏始斂威而　一時隣近各街巷驚悸無措號泣之聲慘不忍聞查點烟户已焚去十餘家幸是日風力不大否則延上大街池魚殃及有不堪設想者矣 
[京口火災]  
　　鎭江訪事人函告南門内火災一事臨頴蔬略未報日期姑爲之删削其詞曰旗營張家巷某姓成衣鋪因午炊失愼遺火灶下積薪中回　神遂任意飛揚乘機作崇消各水龍闻鉦齊果竭力救援則已焚燬瓦屋兩進約共六七椽矣 
[火災續述]  
　　漢口鸚鵡洲篷屋失火已列前報兹悉起火之家係一小户男女二人女係湘人流寓於此不慣安貧與人拼識作野合鴛鴦起火或云烟燈或云夜炊莫衷一是被災後衆人以　罪魁禍首指罵不休外或擊一掌或搯一爪盡情辱侮後交地保送官經朱邑尊審訊男女各予笞責收禁卡所災區約長二三里被焚四百餘家淹死焚斃計有一百六十餘人稚幼多於老壯婦女多於男子屍横徧野血流成渠漢陽大生敦本等善堂飭人撈獲數十具備棺瘞埋當時最險者爲孫姓大屋前進被火延及後進有男女百數十人在此避火所幸竭力保全轉危爲安否則百餘人性命不死於火卽死於水矣聞有羽士周姓有五子長者甫成童餘均幼稚三子同罹是厄惟六齡及分娩兩月之孩隨母立於水中幾被波浪捲去後幸遇救得慶更生此次水中木簰尙少損失惟陸地堆存之木焚燒數處並焚斃驢牛犬雞猪不少是亦巨災也 
[南屏凉翠]  
　　杭州西湖小灜洲彭公祠現已落成本月初八日沿途鼓樂恭送栗主入祠崧振帥許方伯唐訪曁在任各員絡繹而來旌旂載道三朝元老薦爼豆而聿新萬古馨香與湖山而並壽矣○入秋後天時晴朗米價日廉現在每升祗售錢二十八文米色亦甚乾潔豐年之兆可見一斑已蔬菜雖不甚昻而市中賣者甚少盖因天乾地裂一時不能滋長故也○織造署現已開工修築自晨至夕邪許聲喧鳥革翬飛益形輪奐 
[丁沽雜錄]  
　　六月初旬津城猝患水災樂善官紳於城頭上遍窩　俾避水災民得所棲止兩三日間計集二萬餘人高高在上以爲安樂之窩逋逃之藪嗣經籌賑司道籌妥善之法經久之方遷各避災婦孺於北倉厫及西關旅邸煮粥開勺辦理急振一時婦孺　如歸之樂無失所之悲嗣因北倉倉厫地勢潮蒸加以汚穢不潔災民鬱鬱處此其染疾者十居五六入秋以後天時不正疫癘盛　災民傳染者多死亡者難以僂指計雖有官醫調治終難起死回生官憲以藥石無靈補苴乏術心生憫惻俯念設廠而災民聚在一隅死亡相繼不如撤廠而災民散歸四處沴疫濳消因於月初查點北倉災民册籍稍予撫恤雇舟載回鄉井當該廠將撤未撤時有拐賣十二齡幼女者查係同隸粥廠之某氏媼所爲女母孱懦無如之何因女已字人報知夫族當有甲乙兩健漢前來索女務在必得媼謬爲前導兩人行行復行行至某柴草廠圍以藩籬嫗遽拆毁如摧枯拉朽廠主驚問何爲乎來媼移禍東吳誣謂隨後兩人之所指彼時甲乙不知所以瞪目而視廠主與之爲難媼已乘隙脱逃掌珠一顆不知能否重還合浦也按辦賑之法不難於衣之食之使災民無濫無遺而難於嚴防範使絶拐逃務潔淨使除疾病古人有以兵法部勒之者不徒以煦煦爲仁遂足慰衆望而起頌聲也○天津今年先被火災繼遭水患中間萑苻不靜盜賊横行現在疫癘流行死亡相繼好事者流遂託爲鸞語榜示通衢其中勸人爲善固不可厚非惟間有危詞聳語悖道離經駭人聞聽者曾亦思好言生事惑世誣民皆爲王法所不赦耶惟口啓羞幸毋浪費筆墨也可○津城街道逼窄人多於鯽加以轎馬及大車小車東洋車絡繹如織頗有擁擠之虞東洋車較别項爲尤多拉車者飛行絶迹凌厲無前令人目眩神駭稍一不虞卽被撞倒街頭或斃命轂下月初單街及海大道東洋車傷人之事計有兩起所望工程局嚴定章程稍示限制庶使通衢大道之問来致動多掣肘也 
[嘉郡試題續錄]  
　　浙江學政潘大宗師科試嘉興各題前已登報兹又經訪事人續行抄寄合錄左方○優生白圭曰吾欲二十而取一何如經題未詳賦得天文地質得儀字補考君子行法以俟命而已矣五十曰艾服官政賦得能知四十九年非得非字覆試生古學秋竹醉賦以八月八日亦稱竹醉爲韻賦得窻明星漢曙官韵木詳貢生錄科尙志監生錄科文勝質則史文質彬彬然後君子策詩題未詳覆試一等生博學而詳説之將以反説約也詩題未詳提覆文童嘉興驅虎秀水煥乎其有文章舜嘉善顧鴻平湖舍魚石舍魚石門不惑仁者海鹽周之德其可謂至德也已矣子曰禹桐鄉不憂勇者 
[豸節抵揚]  
　　前任常鎭通海兵備道楊子通觀察儒上年因丁内艱在家讀禮兹已服闋由京南下於本月初十日馳抵揚州十一日運憲江都轉在署中設筵邀飲藉伸東道之情並請吳柏莊丁蘭生兩觀察陪座賢主嘉賓頗形歡洽聞襜帷小駐卽須鼓棹啓行云 
[江撫出轅]  
　　江撫德曉帥定於八月初八日出巡臨江吉安贑州營伍是日八點鐘曉帥命駕出轅由滕王閣登舟溯章江而上護以砲船隨帶巡捕材官書吏親兵數十名大約一月左右可以閲竣回省臨行時闈城文武員弁及水陸兵勇均至江干恭送如禮 
[嚴禁會匪示]  
　　鄂省風俗人心日壤一日沿江一帶有哥弟會匪襄河以上多惡棍横行或充巡丁以查私白日强搶或示保護以養匪明捐錢財暗使鬼　種種不法時有所聞兹經譚敬帥洞悉隱情大張告示予以更新之路恕其已往之愆兹將憲示抄錄於後頭品頂戴兵部侍郎兼都察院右都御史巡撫湖北武昌等處地方提督軍務譚爲嚴拿匪棍事照得湖北地方水陸交衝五方雜處近年以來時有教匪會匪入 
 
 

Page 3

 
 
境濳匿煽惑愚民謀爲不軌上游一帶刀痞囤户或强刼民財 
究何以靖地方而安善良本部院嫉惡如仇除暴務盡斷不容 
仰軍民人等拓悉爾等當知各匪教會惑衆謀逆法所必誅刀 
入黨者切匆被其誘惑墮入迷途致罹重辟倘若甘心爲匪怙 
有犯必懲爾等各宜猛省匆謂法網可倖逃也懍遵匆違特示 
[憲批銷案]  
　　香山鄭陶齋觀察向爲織布局總辦因巿景中衰以致股本折閲近由其介弟曜東太守來滬清釐掃數完繳業奉北洋通商大臣批准銷案矣 
[憲示照登]  
　　欽加二品頂戴勸辦協濟順直賑捐滬局江南蘇松太兵備道聶江蘇候補道胡爲出示曉諭事照得本道等奉直隷爵閣督部堂李札開直省於本年六月初間霎雨連綿各河盛漲漫决多口數百里一片汪洋民田廬舍皆成澤國小民顚沛流離悽慘萬狀災象之重實爲數十年來所未有業經請撥銀米查辦賑撫轉瞬冬令數百萬生靈飢寒交迫若不妥籌賑撫勢必盡塡溝壑籌堵各河决口需欵甚鉅總計一賑兩項非二百萬金不能蕆事前已電致各省官紳協濟銀欵不敷尙鉅尤須仰賴各官紳倡勸募集俾濟要需上海原有紳商義賑公所屢集鉅欵解濟災黎一捐再捐勢成弩末應飭江海關聶道力爲主持會商各善紳接辦直賑多方設法廣爲勸募期有實濟並飭胡道一體會同籌辦積有成數陸續解津濟賑該道等務念近畿災重勉爲其難切匆稍存畛域除咨行外札飭查照遵辦等因奉此本道等查滬上本有義賑公所從前南北各省水旱偏災勸籌濟糴無歲無之實已不遺餘力惟畿輔爲國家根本重地目前堵口賑飢兩者均關大局當此被災之後邨落成墟小民蕩析離居苟延旦夕雖已仰蒙聖恩頒給帑銀並各大憲籌欵撫恤暫救一時急賑而爲日方長瞬届嚴冬億萬生靈嗷嗷待哺是勸捐尤爲當務之急現由本道等專設　辦直賑滬局另刊募啓分致各省因親及親因友及友廣爲籌勸以期多集一分之欵卽多救一人之命除會商各善紳辦理外合亟出示曉諭爲此示仰紳商士民人等知悉各念救災恤鄰之義勉矢急公好善之誠不論银洋棉衣米麥數目多寡悉聽捐助隨時塡給本局印收按月登報以昭徵信如願請奬叙者查照奏定章程翎枝封典升銜職銜貢監十成監生並推廣新捐之鹽運使銜叅副將職銜均准由貢監逕捐又被議人員亦准捐復原銜翎枝此係　朝廷破格恩施尤不可不及時自效凡有捐助棉衣一千件者當照案彚詳奏請建　如折價匯交本局代製亦聽其便本道等爲順直地方賑需急迫不憚肫肫勸導所望官商士庶共體時艱爭先推解上紓君相之憂勞下拯生民之疾苦踴躍輸將多多益善俾得迅速報解以濟賑需是所厚望切切特示光緒十六年八月十三日示 
[豸節啓]  
　　江蘇臬憲張笏臣爵廉訪將次起程赴省先期雇定官舫及小火輪船在觀音閣碼頭停泊昨日下午將行李箱籠挑運上船至今最廉訪帶同灜眷登舟本埠各官恭送如禮 
[幾兆焚如]  
　　前夜九點鐘時四馬路兆富里口某洋廣貨店所懸保險火油燈忽然炸裂火油飛濺頃刻炎炎幸店中人急心竹竿挑燈擲諸街上火隨熄滅不致成災然以隣人已受虚驚不淺矣 
[嫖客受窘]  
　　春江勝地花月成林然妓旣無朝雲蘇小之流客亦非盡多金臣賈以致每逢三節往往如周赧王之高築謻臺十叩柴扉九不開殊足令人齒冷矣月圓之夕有人閒步四馬路中見蝶使蜂媒紛紛然隨一少年子弟愁眉雙鎖窘急萬分行至人叢中少年意欲乘間遁去一女傭遽掺其手曰大少爺若此則我等性命將休矣少年赬顔若曉霞低語曰爾要局洋亦順好好理説今旣沿途辱我我卽腰纒充牣亦安能供爾誅求乎言未旣龜奴四五輩上前圍住大聲曰爾豈欲抵賴不還乎我家小姐以皮肉伴爾爾竟無一毫香火情乎少年囁嚅曰我亦以皮肉伴爾家小姐爾豈疑我爲泥塑木雕人耶龜奴曰爾竟若此涎臉我定與爾拚命言畢心頭撞其胸俄有一人曰巡捕來矣如入捕房必向公庭屈膝堂堂賢太守何暇爲爾等追比嫖錢龜奴置若罔聞拽少年入西薈芳里後遂不知所終 
[匪類攫洋]  
　　高昌廟左近某雜貨店夥某甲往租界中收得帳洋數十元歸時已晚行至十六鋪突被二匪徒按倒於地攫取洋銀甲大聲疾呼竟無一人援救噫十六鋪地非僻而匪徒敢胆大若此有緝捕之責者尙能辭其咎乎 
[良宵遇禍]  
　　節届中秋月圓如鏡游人蟻聚竟夜喧闐鐘鳴十一點時有馬車由四馬路向西駛至桃源趣書場前適有東洋車載客向東避讓不遑　致撞覆車旣損壞坐客亦跌仆受傷一時游手好閒者咸譁然曰馬車撞死人矣馬車撞死人矣某號印度捕聞聲而至將馬夫拘住正欲解送捕房受傷者勢已稍甦遍尋東洋車仍欲乘之而返而車夫恐遭波累早已奔避無蹤乃由捕另雇一車送至醫院説者謂各書塲每晚鳴鑼擊鼓喧閙不堪以致車聲轔轔不能入耳撞人致禍職是之由不知四馬路中輪蹄聲昕宵聒耳時過午夜各書塲早已散塲而亦覆轍傷人幾成命案然則攘往煕來之地行者可不隨時隨處加意防維乎 
[庸醫殺人]  
　　本城西門内某姓家有人染病延小東門内某姓醫生診治投以凉藥病日沈重連日勸令酌攺醫仍執定前方延至中秋竟爾斃命某姓忿極欲興問罪之師旋有魯仲連其人爲之勸息書此以爲自命名醫用藥殺人者戒不書姓氏隱其惡也 
[慘遭刃斃]  
　　昨晨本邑西鄉二十八保十七圖虹橋人李河初在路行走被人刃斃田中其妻某氏協同地保於午後投縣具報想又勞陸邑尊臨騐緝兇矣 
[停公會訊]  
　　奥國人西及士門吉立司在蕪湖開設茂隆洋行倒欠中西各商人鉅欵遂攺易華服乘釣船往燕臺換坐輪船至高麗躱避控經駐滬奥總領事照會英界讞員蔡二源太守禀請江海關道聶觀察電致蕪湖關道委員提行中買辦温錦臣移解來滬並電致駐蕪英領事將茂隆棧發封一面經太守飭差協探拿獲西及士門吉立司所用細崽王阿慶疉經研訊頭緒毫無日前復請太守派差協探往高麗移提西及士門吉立司至滬暫押捕房以上情由均詳前報昨晨九下鐘時奥總領事夏士提西及士門吉立司及温王二人至署會同權理讞務之朱森庭明府升堂訊鞫明府遂飭捕房停解公事一天 
[上海縣署瑣]  
　　　　周紀昌偕抱告曹直村控灀媳金氏被親家金阿二逼令改醮陸邑尊集訊之下周供稱小的有一嗣子小名才才娶金女金氏爲室去年九月二十九日才才墮浦而亡至今屍骸尙未撈獲金氏竟濳回母族一去不歸前日小的在豠界中見其與人同乘馬車當卽扭交地保送請究懲曹所禀略同多供稱女兒許字周子尙未成婚去年周子溺斃浦中屍身無着是以將女另嫁與人邑尊以案中情節支離判將曹收入所中金交人保出金氏交官媒收管候補提証人覆訊核辦○某甲植立渡船之首以致墮入浦江昨經訪悉情由錄登報簡兹悉義渡局已將渡船户趙掌掌解送到縣陸邑尊諭令暫行收所飭差帶同渡夫頭打撈屍首再行禀覆核示 
[法界捕房紀事]  
　　甯波人某甲向操錢業家在虹口外虹橋妻子某氏稍有姿色今春與興大馬車行馬夫某乙有私嗣乙失業無聊央 
 
 

Page 4

 
 
人至某法人家執役每至黄昏時節該氏必至乙處句留時或一對鴛鴦雙飛雙宿至天明始回甲固未及知也前晚雇車至彼適被法人所見送入捕房備捕頭　悉原由着將該氏暫爲管押乙經人保出諭令明晨投到公堂○木工某丙向在製造局當工三月間憑媒娶江北婦某氏爲妻竊喜中饋有人可不煩夫内顧矣不料前日之晚該氏竟携取箱籠等物避匿無蹤四出找尋始經遇見當卽扭住送入捕房捕頭着將婦押候送安請究○前晚寍波人某丁至某花烟館尋歡給以鷹餅一枚令出押票龜子見係銅質令其更換一枚詎連易三枚均係贋鼎遂將丁扭送捕房押候解案請究 
[招認屍棺]  
　　同仁輔元堂來信云本月十五日划子船夫在萬裕碼頭撈來男屍一口年約二十外歲身穿藍綢夾領衣竹布長衫米色呢大褾短衫棕色對襟棉背心白洋布單褲胡色紗羅套褲白襪黑縀子雙樑鞋三根頭鬚頭辮線當經本堂殮理義塚如有親屬來堂領認可也 
[順直山左募賑摘啓]  
　　敬代求者疉閲申報瀝陳順直山東水災情形五六兩月大雨連綿平地水深丈許黄河大堤因雨崩潰順直成災數十州縣山東亦十數州縣被災之民死亡相繼而今被水之處皆往年迭遭水旱之區殘喘苟延天災又見流離顚沛不待贅言山東友人來書云南北兩岸災黎露宿風餐恐半多餓死能得千文可救一命據盛觀　來書云賑欵儘有一萬三千餘金以賑數十萬災黎勢難徧給待賑之急望若雲霓而各協賑公所早成强弩之末原知竭澤之漁無門可告而救命於順臾不得不亟思援手况千文能救一命凡人皆可勉力所費無多所關甚大不必論因果報應好善具有同心我等同居載覆判若天淵何獨蒙天心默佑自當力行善事上答蒼穹爲此擬以千文一願一人代募　願能推而廣之於百願千願或十人合助一願匆以善小而不爲雖寒士亦能爲善尙乞仁人善士不惜齒芬廣爲説項俾飢溺之窮黎出溝壑而登袵席自古科第世家豈不從救荒獲報得來者哉專此佈懇卽請德安如蒙惠助請寄鎭江打索街集泰和代收解處掣取收條是荷[  京口協賑公所同人謹叩]  
再啓者承辦賑捐歴有年所自愧德薄名微無裨荒政代收代解何敢言勞自各省頻年偏災流行好善者尙不乏人因聞災况情形發心出於至誠絶不强人情之所難與本地方公事毫無窒礙人所共諒疆域有分同居載覆若效秦人之視越何其忍心論以好事之沽名惟天可鑒今因順直山東水災又見同人議擬鎭地電報局撤收賑捐仍囑敝寓代收原知巿面維艱雖有發心之士奈何愛莫能爲祗以各盡寸忱勉力襄事敝公所連日收數細微未便按旬登報容日彚齊總登先將解數附以申明頭批交嚴佑翁寄滬公所銀一千二百兩二批高賡翁李少翁等往東省隨帶銀一千五百兩三批寄滬公所銀六百兩正合併聲明 
[壽筵移賑]  
　　潤東侯儉堂先生素懷樂善是逢義舉無不賛成上年開濬塘溝由公爲先導前去今年夏初雨水愆期凡有水戽灌之田無不獲豐敢具水利可爲效矣本月吉日爲儉翁四十壽辰因念順直山東災况之苦未敢開延蒙親友賀儀移助賑需并酬謝酒席一併移助賑所各台銜容日聚齊再登報章昔范文正公有云富家一席酒窮漢半年粮况今日之災黎嗷嗷侍哺望救命於須臾者不知凡幾人人能解衣推食天理人情克孚感召何不樂而爲之若都以儉翁之心爲心何愁不挽回刼運耶是則大下幸甚災黎幸甚京口協賑同人謹誌 
[墨寳助賑]  
　　杭州鄭韻莊先生工書愿以筆資助賑昨以手書楹聨十幅交本館栛賑所請爲代售以助賑是眞實心行善者矣如有欲得墨寳者請來本館購取每幅幅僓洋一元有欲以素紙索書者另有仿單北巿可由四馬路魯麟洋行南巿可由吳家弄如意街土承興紙號　收此佈 
[浙省撫轅抄]  
　　七月廿七日候補府翁善純禀見卽辭赴廣信鹽局張礽杰禀銷運探辦差正任玉環巡檢馮正焜由台郡解茶賑捐欵交卸關嶺厘局回省禀到○廿八日委署太平叅將李禀安謝委○廿九日劉至喜禀知籌賑局委隨同辦理局務陶惟埴交缷聞堰厘局回省禀到叩見○八月初一日何樹藩禀知接辦武林門外保甲差 
[江督轅門抄]  
　　廿六日陳善謝委五河鹽厘差唐際昌謝委淮揚水師支應局並兼書局差○廿七日江蘇試用布理問潘燾由京驗看回禀到掘港營遊擊韓兀孔叩謝咨文辭進京引見○廿八日藩轅牌示正任阜𡩋縣蘇超才病故開缺遺缺查有候補班前補用知縣武麟請補沐陽縣丞熊慶祥病故遺缺以陶學乾署理○廿九日知　李儁禀知到府發審差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　八月初十早鹽大使韓厚濂萬良樹甄别吳庭楨委赴淮北催捆催運經歴陳元鑄禀拓過知縣班十一日鹽大使周桂芬委赴淮北聽差十二日姜泰厘捐委員知州楊朝鐸過揚 
[上海北市絲業會舘籌賑公所施少欽經收直隸山東福州賑捐七月十四至十九日第二千五百五十十至六十次清單]  
　　無名氏求公事早和洋一百元浙紹代經堂爲兄懺悔求延似續由萬成莊來三十元孫坤廿元孫王氏廿元孫李氏廿元南匯李東橋求在外平安廿元知淑十元 
訓來洋四元六角又不留名四元無名氏二元松江大全募不留名二元居之安一元程新記一元鎭江何顏氏求宿疾漸愈由蘇州寄來一元汪杰臣求病速愈一元成記爲母壽省燭麵資奉命移賑一元程姓二角存心氏銅洋一元○蘇州孫雨生募桶捐錢六百文代行善事人洋十元錢四文共二户令洋十一元以上十四日○留餘書屋由升和綢莊來洋一百元寓吳陵承福堂率子陔蔭居士因子婦生產平安未身健多子並保合家平安由泰州寄來一百元漢口敦實善堂募黎照堂服闋之期曾許三元經全藏超度先靈因念灾重特仰此費移賑資冥福錢百串由胡麗翁匯來規元七十兩汪明甫裘彩堂袁永生規銀五十一兩八錢王蓉仙湯餅資移助洋十二元任芝珊求妻病愈金戒一隻重三錢七分八厘兌見洋十元零五角半陳乾生爲父七旬冥壽節誦佛宴客資移助十元李門蔡氏求消災晦保四季平安十元居安子求合萬平安十元楊姓六元杭垣知非子求妻病愈產安四元束海氏日本洋四元松郡二生氏英洋二元葉長春求台家平安二元無名氏一元五角胡門孫氏一元不留名一元○溧陽都署姚雲門翁四角姚秀姑五角曹子杰三角吕惠霖一元管文卿姚富年潘煥靑三户各五角王佩之王梓初各三角何其泰二角共十户合洋四元五角以上十五日○居安思危氏由朱大全號來洋六十元安慶不書名廿元悔過子十八元金陵恊和典萬善之十元蘇州掃葉心願子爲室人鄭氏求　脤速僡十元松江馮谿橋募勾章樹德堂求保合家平安十元清江公濟局同人由恊源莊來十元汪政明十元平安八元朱涇大成典募沈蕩竹書居士洋二元周子音求媳吐瀉平安洋二元○彤源莊來姑山歸南潯蔡錢八千文至滋至培免災氏衣德堂四户各二千文陳吉甫楊榮堂趙石甫世緣陳復之劉省　無名氏姚炳之蔡懷庭萬小湖十户各一千文共十五户合洋廿六元以上十六日○比部沈少洲主政洋一百元侯朝宗司馬洋一百元二户由振興洋行合來規銀一百四十四兩塵定室主爲子乳積發熱求速愈由宋文茂來洋六十元泉唐章仁傑爲母病愈還顧五十元榛善士爲老母恙求速愈四十元席飛靑願先室早陞仙界廿元　省汪祥卿洋五元無名氏爲母疾求速愈洋二元陳寳書爲子痢疾求保平安由清江寄來二元如臯湯錦亭募無名氏張仁和無名氏李嘉樹堂汪世美堂五户各一元仙鎭李錫祺一元幼蘭舘主主爲病求愈洋一元唐新姑羅氏爲病求卽愈一元無名氏洋一元九江無力氏四角以上十七日○温州榖貽堂由豐泰衣莊來洋一百元楊光裕求父益壽延年洋廿元又爲子病求速愈十元雲間世壽堂求保合家平安由惠泰莊來十元松江馮豁橋求免合郡疫症洋十元龍遊不書姓氏　母祈福壽洋十元愼德堂預將中秋節省酒席資移助八元寓淮安姚江周渙農求母汪氏痛速愈八元河間沛國氏洋四元嘉善莫正興力不星人爲子病愈一元吳黄氏求保平安一元新場京兆氏銅洋十二元○松江錦昌吳存甫募馮利記周廷記倪章記三户各洋三角金寳記洋二角求安居洋五角兌記四角杏記三角少記次記如記蔡記四户各洋二角次記二元佩記八角仇大房洋四角共十四户合洋六元三角以上十八日○笪欽堯翁募培德堂求保平安由廣和糖行來洋二百元梁溪逹源修身子由同康莊來洋一百元餘慶堂求合家平安三十元悔過氏十元瑞盛春號洋廿元孟霄童十元留硯山房廿元蘇海如求病全愈洋十元恆和燈　線帶號新開張蒙親友賜儀並筵資移助洋十元新場黄尙志堂黄門楊氏病愈完願十元黄雨佳無各氏各一元無名氏小洋十角松江華婁公堂馮溪橋募馮錢氏求痢速愈洋十元邵廷佐求病速痊洋十元嘉定養拙居洋十元姜文卿求水瀉速愈十元省過氏十元松江婁捕署吳興子爲室姚門孫孺人五十陰壽懺資移助以造冥福七元又沈子友送冥資洋一元陸敬侯求長男病卽愈洋五元祖少卿洋五元孔門陳氏求心肝脾腎病速愈四元盛澤分防廳署程柱砥卿氏洋四元存心田二元二酉主人求平安二元松郡潭口黄午樓洋一元山陰勤德堂趙爲側室沈氏病愈由杭州寄來一元如臯隱名氏一元蘇潘子寅勸無名氏二户各一元成記求諸恙速痊洋一元○涵泰莊來金陵介福昌東號募力不足人爲尊閫三十初度至戚贈祝儀移助洋十四元又次女大賀移助六元無名氏廿元棉力子四元消閒人吕先生劉温山景福堂徐四户各一元桐蔭書屋錢八百文羅紹田劉况鶴各錢一百文周重慶錢四百文莘野山農三百文虞戊戌二百文章兆禧錢一百文共十五户合洋五十元以上十九日 
 
 

Page 10

 
 
   
 
 

Page 11

 
 
[光緒十六年八月初六日京報全錄]  
　　宫門抄○發抄硃批四道○大學士張奏遵旨速議具奏摺○護豫撫廖奏恭報護撫篆日期摺○織造文奏報銷辦解各項動用銀欵數目摺○護豫撫廖奏委署藩臬道各缺片○又奏委解銀兩起程日期片○台撫劉奏請開復知縣摘頂革職處分片○八月初六日吏部翰林院正黄旗値日無引見○延侯假滿請安○三姓副都統富魁到京請安○瀅貝勒請假五日○召見軍機當魁崑岡文秀○發抄李鴻章奏金陵機器局請加閏月經費奉硃批着照所請該部知道欽此○曾國荃奏守備胡裕興補長江水師前哨守備奉硃批兵部議奏欽此○又尙書彭玉麟在安徽省捐建專祠奉硃批着照所請該部知道欽此○依克唐阿奏鄂倫春副管德元等擬補正陪等缺奉硃批着照所請兵部知道欽此○○經筵講官大學士管理户部事務臣張之萬等謹奏爲遵旨速議具奏事據御史余聨沅具奏近畿災重設法急賑一摺光緒十六年七月初四日内閣奉上諭御史余聨沅奏近畿災重辦賑銀米不敷請飭再撥庫欵並發給稉秈米石變通賑捐章程購辦南米運京一摺着户部速議具奏欽此欽遵抄出到部臣等伏查本年五月下旬以來霪雨爲災加以渾河决口近畿一帶被水甚重小民流離失所待哺嗷仰蒙皇太后皇上軫念民艱發帑賑濟並開設各處粥廠得以稍資安集兹復據該御史以地廣人衆賑欵不敷請再由部撥欵以資接濟事關民命雖庫儲支絀萬分臣等不敢不竭力籌撥擬請由正項待支欵内提撥銀五萬兩又於臣部收捐搭交一成當十錢文内動撥大錢五十萬串以上銀錢兩項均交順天府府尹會同五城御史曁公正紳士核實散放至該御史所擬章程四條臣等逐加覆核除第一條所稱災區巨浸汪洋船隻短少總宜妥籌善法周歴災區等語已由臣部抄錄原奏札行順天府府尹迅速籌辦外其第二條請發倉米曁第四條請購南米各節查名倉現在實存梗秈米三百五十六萬餘石合之本年江浙到通漕米共四百萬石有奇每年稉秈放欵約九十五萬餘石核計倉存約支四年之蓄近畿災區過廣計口授食需米甚多　御史請撥稉秈米數萬石尙恐難以徧給近年江浙山東等省被災均蒙聖恩截撥漕米或十數萬石或二十餘萬石近畿密邇京師根本所在關繫尤重臣等仰體皇仁擬請賞給稉秈米十萬石以資賑撫如蒙兪允應由臣部知照倉塲發交順天府會同五城御史曁紳士分濟災區務期周徧至所稱請購南米運京一節前據直隷總督李鴻章奏報業經電致兩江安徽各督撫勸諭商人運米來京是籌欵採買可以無須該御史所請應母庸議又第三條請開賑捎一節查原奏内稱捐事至今已成弩末海防新例甫開旣未見其踴躍若再另立名目益形支絀但現在賑款所需不能不廣爲設措可否飭下部臣將捐款量爲變通與海防新例相輔而行如有以鉅款捐賑者准其援案給奬總期無碍於捐有濟於民等語臣等查現辦賑捐章程不准請奬實官准准按照常例收捐封典虚銜貢監等項現在直隷山東江浙安徽湖北奉天等省均經援照辦理卽就直隷山東兩省而論近年收數甚鉅是在勸募有方正不必另立名目兹値畿疆被水需款浩繁籌賑集捐洵爲急務但賑捐若與海防例相輔而行勢須收捐實官必至多所侵佔臣等公同商酌擬令各直省開辦順直賑捐仍援成案准收職銜升銜頂戴封典貢監以上各條新海防例内均暫停收只准於賑捐案内收此數項庶於賑款有裨且與海防新捐無碍應請飭下各該省撫臣派委妥員廣爲勸辦務期集成鉅款藉充順直賑撫之需並請予限一年限滿卽行停止至該御史所稱鉅款捐賑准其援案給奬一節查賑捐定章止准以封典虚銜核給奬叙惟士民中果能捐輸鉅款急公好義自未便没其報効之忱嗣後如有捐銀至一萬兩以上者由臣部專摺請旨給奬此項捐欵應令專交部庫外省不准兌收以上各條如蒙兪允卽由臣部分别行知欽遵辦理所有遵旨速議緣由理合恭摺覆陳伏乞皇上聖鑒謹奏奉旨已錄○○護理河南巡撫布政使臣廖壽豐跪奏爲恭報微臣接護撫篆日期叩謝天恩仰祈聖鑒事竊臣接准直隷督臣李鴻章電傳光緒十六年六月十七日奉旨河南巡撫着廖壽豐暫行護理欽此等因轉電到臣遵卽恭設香案望闕叩頭謝恩於六月二日開用巡撫關防敬謹任事伏念臣知識庸愚疉叨寵遇藩條甫綰冰惕方深兹復仰荷恩綸暫護撫篆自天聞命伏地悚惶臣惟有勉竭駑駘力圖報稱於察吏安民練兵籌餉以及地方一切應辦事宜矢愼矢勤認眞經理斷不敢以暫時攝篆稍涉因循以冀仰答高厚鴻慈於萬一所有微臣接護撫篆日期並感激下忱除恭疏題報外謹繕摺叩謝天恩伏乞皇上聖鑒謹奏奉硃批知道了欽此○○江南織造奴才文珮跪奏爲奏銷前織造奉辦福方絹墨等項及奴才辦解　長春宫需用各項活計動用銀款數目恭摺奏聞仰祈聖鑒事竊查接管卷内前織造嵩山奉造辦處來文傳辦上使描金龍　紅絹福方六百張灑金絹五百張徽墨五百錠當卽照章估報銀數奉部核准咨由江寗藩庫如數撥解製辦齊全由奴才代解運京呈交在案所有動用銀欵係前織造經手支放共實用料工及裝盛等項銀六千八百十六兩五錢三分二厘除潘庫撥到銀六千八百十二兩五錢三分二厘其不敷銀四兩並經前織造嵩山自行添補完竣又奴才經辦長春宫並各項要差需用活計内計上用倭縀二十定縀五十疋西番字縀五疋官用縀一百𤴓彩綢七百𤴓細布一千疋共動用銀一萬二千三百七十二兩七錢九分八厘除江寗藩司按照部文籌撥銀一萬二千三百五十一兩二分七厘九絲仍不數銀二十一兩七錢七分七厘二毫一絲由奴才捐廉添補其活計等項業於本年三月間辦齊解京除造具細數清册呈報戶部内務府核銷備案外敬繕黄册恭呈御覽理合繕摺具奏伏乞皇上聖鑒謹奏奉硃批該衙門知道册併發欽此○○廖壽豐片再臣欽奉恩命護理河南巡撫所遺藩司印務應卽委員接者以重職守查有按察使賈致恩曾經前撫臣委署藩篆措置裕如堪以署理所遺臬司印務查有糧儲鹽法道鍾瑞堪以委署遞遺糧儲鹽法道篆務查有候補道穆奇先堪委接署臣到任未及三月例不註考除分檄飭遵外理合附片具奏伏乞聖鑒謹奏奉硃批吏部知道欽此○○廖壽豐片再前准户部咨轉准管理圓明園事務大臣等奏催河南省欠解劃撥生息銀二萬四千兩作速籌撥以濟要需等因當經前撫臣飭司籌解去後兹據布政使詳稱此欵係咸豐五年十一月間奉文在於河南應解皖餉内劃撥圓明園生息銀二萬四千兩當因近年豫省鄭工漫後撥欵時惟有分年籌措每年解銀二千兩陸續清理現經該司於庫存光緒十六年地丁頂下湊撥銀二千兩定於六月二十二日委員管解起程詳請奏咨前來前撫臣未及奏報臣覆查無異除分咨外理合附片具陳伏乞聖鑒謹奏奉硃批該衙門知道欽此○○劉銘傳片再查前署宜蘭縣知縣林鳳章先因短欠交代欵銀七千六百四十二兩零屢催不解經臣彚案會片奏叅奉到硃批林鳳章着摘去頂戴勤限追繳等因欽此嗣因該員叅後延不完繳復經臣附片會奏請旨將林鳳章革職勒追欽奉硃批着照所請該部知道欽此遵經轉行欽遵查照勒限嚴追完繳去後兹據林鳳章將叅追應行歸補縣庫交欵銀五千五百三十三兩零解完台南府庫又批解司庫銀二千一百八兩零共解完銀七千六百四十二兩零已照數完清尙知愧奮據署台灣布政使沈應奎會同台灣道兼按察使銜唐晕崧詳請開復林鳳章原叅摘頂革職處分前來臣覆核無異相應仰懇天恩俯准將前署宜蘭縣事廾用同知候補知縣林鳳章原叅摘頂革職處分飭部開　以資觀感除咨部查照並飭司將續完銀兩分别照例辦理外謹會同閩浙總督臣卞寳第附片具陳伏乞聖鑒訓示謹奏奉硃批着照所請吏部知道欽此 
 
 

Page 12

 
 
[光緒十六年八月初七日京報全錄]  
　　宫門抄○發抄硃批五道○直督李奏爲懇恩推廣賑捐緣由摺○閩督卞奏爲改駐守備把總情形摺○又奏檄飭道員赴任片○又奏爲調署知縣片○又奏甄别各員片○又奏爲叅革副將片○八月初七日户部通政司詹事府正白旗値日侍衛處引見二十名○大額駙請假十日○英俊請假二十日○托倫布請假五日○倉塲奏漕船五日回空○値年旗奏派管理新舊營房派出伯王大額駙容貴○召見軍機除用儀孫詒經皇上明日用膳辦事召見後至醇親王府看視畢還宫入齋宫現換單袍褂○發抄鹿傳霖奏已未結京控各案奉硃批刑部知道欽此○曾國荃奏記名提督范守雲等請免騎射奉硃批着照所請兵部知道欽此○又安徽試用道任錫汾等均爲不可多得之才奉硃批任錫汾等均着交吏部帶領引見欽此○文解旗營加餉奉硃批户部知道欽此○又勸賑出力各員請奬奉硃批吏部議奏單併發欽此○○大學士直隷總督一等伯　李鴻章跪奏爲順直水災極重工撫等項無欵可籌籲懇天恩俯准推廣開辦賑捐以資接濟恭摺仰祈聖鑒事竊查順直各屬本年夏間霪雨爲災各河漫溢業將籌辦急撫情形先後馳奏在案近日天雖晴霽水仍未退迭據各屬禀報順屬以通州武清寳抵東安覇州文安永清良鄉涿州等處爲最而寍河香河大城保定房山等處次之直屬則天津安州全境被淹災　極重其餘如容城新城定興安肅高陽清苑雄縣蠡縣靜海靑縣任邱東光滄州献縣吳橋慶雲灤州樂亭等處次之此皆據文報已到者而言其餘驛路不通尙未知被災輕重目下平地尙有水深丈餘及數尺者昨經奏蒙恩准於藩運各庫先撥銀六萬兩並截留江北漕米恩賞發内帑銀五萬兩並粟米一萬五千石皇仁浩蕩薄海同欽無如災區過廣祗可酌量勾撥暫救目前之急現查永定大清南北兩運並子牙瀦龍各河漫雨爲災各河漫溢業將籌辦急撫情形先後馳奏在案近日天雖晴霽水仍未退迭據各屬禀報順屬以通州武清寳坻東安覇州文安永清良鄉涿州等處爲最而寍河香河大城保定房山等處次之直屬則天津安州全境被淹災　極重其餘如容城新城定興安肅高陽清苑雄縣蠡縣靜海靑縣任邱東光滄州献縣吳橋慶雲灤州樂亭等處次之此皆據文報已到者而言其餘驛路不通尙未知被災輕重目下平地尙有水深丈餘及數尺者昨經奏蒙　恩准於藩運各庫先撥銀六萬兩並截留江北漕米　恩賞發内帑銀五萬兩並粟米一萬五千石　皇仁浩蕩薄海同欽無如災區過廣祗可酌量勾撥暫救目前之急現查永定大清南北兩運並子牙瀦龍各河漫口林立上下千數百里一片汪洋口門一日不堵河水一日不退小民無地可種無屋可棲人心惶懼岌岌不可終日此時正値伏汛各河盛漲水勢難遽消落自夏徂冬爲日方長明歲靑黄不接之時尤須接濟統計工賑兩項約非二百萬金不能竣事直隸爲缺額之區司局各庫支絀萬狀本地殷富無多募捐不易東南各省近年荒歉一捐再捐已覺筋疲力盡卽使設法勸籌亦恐所得有限値此時艱又未敢請撥部欵臣與司道多方計議不得不未雨綢繆預籌有著之欵藉救無告之民惟有籲懇　聖恩仍准接辦賑捐但有須變通推廣者方可略收寸效查直隸開辦賑捐有年僅恃銜封貢監四項捐路旣窄而五成實銀捐生尙多觀望應請將光緒十六年六月初一日以前直賑尙未請奬告竣者仍照舊章辦理外凡六月初一日以後收捐銜封貢監統照新海防捐以四成實銀上兌其應試監生仍收十成實銀並仿照上年兩江督撫臣奏准開辦蘇浙賑捐議准請奬翎枝並二口頂戴一切收捐銀數悉如江浙成案惟近年捐務已成弩末非設法從優奬勵尤難鼓舞捐生臣督同司道詳細核議查各省文職官員因案被議除實犯贓私各欵限於例章不准捐復外其有情節可原並因公獲咎仍請准捐復銜翎如前四川按察使方濬頤前花翎二品頂戴福建委用道盛世豐前二品銜湖北道員董儁翰等各捐實銀五千兩成案均奏蒙特旨允准現擬道府以上仍以報捐實銀五千兩爲度知府以下不論同通州縣擬請收捐實銀三千兩隨時奏乞恩施賞還銜翎又查籌餉例載火器營章程貢監准捐鹽運使銜並副將叅將職銜此項人員與實職旣屬有問且武職虚銜亦於名器無碍擬請准予收捐惟均屬格外優奬若按例定銀數斷斷無人捐納若照四成銀數收捐未免過輕擬請按照新海防捐銜酌加一成統以五成實銀上兌目前數百萬災黎當此伏秋期内祗求糊口有資一交冬令號寒更甚唬飢應請廣勸棉衣按照部章每件作銀一兩以新花新布而論本年畿疆遍地皆災所產木棉之處一無收成勢須隔省製辦加以工價運脚每件實不止一兩但久經部章核定亦未便加增除捐至千件以上者情願奏請建坊仍照章辦理外餘外折解實銀到津代製亦准一律核給奬叙以廣招徠而昭激勸以上各項於海防正捐毫無妨碍而於災黎裨益實非淺鮮統限一年截止不再請展各省水旱偏災亦不得援以爲請順直切近京幾猝遭水患地廣災重實爲百年所未有民生疾苦動關朝廷厪慮但冀有可補救之方不得不於君　之前爲民請命以上推廣條款均係援照成案捐章叅酌擬辦冀多得一分之捐卽多救一人之命如蒙兪允卽由臣督飭籌賑局司道遴員分投勸辦刊　推廣賑捐正副實收仍用天津道印隨時塡給捐后收執按次造册詳咨由部頒發執照其部監飯照費仍照直賑舊章所收捐欵則例順直分解以濟急需而昭公允所有順直各屬被災極重籌欵維艱擬請推廣賑捐緣由謹恭摺具奏伏乞皇上聖鑒訓示遵行謹奏奉硃批户部議奏欽此○○頭品頂戴閩浙總督臣卞寳第跪奏爲攺駐守備把總以資控制恭摺仰祈聖鑒事竊照浙江台州協標右營守備分駐寗溪該營把總分駐烏巖查寗溪地方在黄巖縣西偏離城六十里而烏巖汎適居其中東至縣城四十里西至寗溪二十里北至府城六十里其南與温州府屬暘谷嶴沈公坑車嶺一帶萬山重疉緊相毗連較寗溪更爲關要前據台州府知府成邦幹台州協副將楊美勝會同查勘請將寗溪守備一員率同隨防外委額外攺駐烏巖烏巖把總一弁攺駐寗溪互相調防俾守備居中控馭得以四面兼顧且黄巖縣丞亦駐烏巖防緝事宜文武均可隨時商辦呼應較墠設遇疏防事件寗溪歸把總專轄鳥巖歸隨防外委專轄該兩處本係右營汛地仍歸守備兼轄等情經臣批司妥議詳辦去後兹據浙江布政使許應鑅署浙江按察便唐樹森會詳溯查台州協標右營各員弁前於裁官併讯案内册叙守備一員原駐前所寨汎攺駐寗溪專防把總一員原駐烏巖嶺專防議仍其舊外委額外各一名原駐台州府城均調寗溪差遣奉部覆准在案現據台州府協查議前情覆加確核係爲汎防扼要起見與營制兵餉並無出入應請分别攺駐等由詳請奏咨前來臣查寗溪烏巖兩汎相距僅二十里就現存員弁兵丁互相移駐尙屬簡便易旣據一再查議委係因地制宜於緝捕巡防兩有裨益合無仰懇天恩俯允所請以資控制而重地方除咨兵部查核外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○卞寳第片再准吏部咨内閣抄出光緒十六年閏二月十一日奉上諭福建督糧道員缺着陳鳴志補授欽此兹查新授福建督糧道陳鳴志業已到省應卽飭赴新任以重職守除檄飭遵照併咨部外臣謹附片陳明伏乞聖鑒謹奏奉硃批知道了欽此○○卞寳第片再署閩縣知縣本任建陽縣知縣祁徵祥調補莆田縣知縣現已奉部覆准應卽飭赴調任供職所遺閩縣知縣員缺查有南平縣知縣孫興壽清勤廉愼堪以調署均俟交代清楚飭令赴任據福建藩司劉樹棠兼署臬司龍錫慶會詳前來除批飭遵照並盗部外謹附片具陳伏乞聖鑒謹奏奉硃批吏部知道欽此○○卞寳第片再查捐納勞績分發各員應以到省之日起試用一年詳加察盾出具切實考語分别補用又大挑分發各省之一等舉人於到省後督撫切實甄别詳加察看其能勝民社之責者卽以知縣用等因遵辦在案兹福建試用同知趙徹詒候補班前補用通判周瑩大挑試用知縣游蘭基先後試看期滿俱應照例甄别據福建藩臬兩司會詳前來查該員趙徹詒老成謹愼堪以同知留閩周塋年壯才明堪以通判留閩游蘭基留心吏治堪以知縣留閩分别按班序補除將各該員履歴咨送外臣謹附片陳明伏乞聖鑒謹奏奉硃批吏部知道欽此○○卞寳第片再儘先補用副將黄明啓湖北江夏縣人由武童　効軍營積功遞保叅將光緒十年間經前福建建寗鎭總兵張得勝咨調來閩保升副將留於閩浙儘先補用十四年考騐收標該員近患痰症神智昏迷行爲乖謬屢在街鋪强賒硬買不給價錢本年五月十八日旗人連鍾等共毆致斃秦家連一案該員挻身扛帮攪擾屍塲人皆諒其痰迷不與計較惟係在標人員誠恐别滋事端已飭臣標署中軍副將梁成華派弁押令回籍相應請　旨將閩浙儘先補用副將黄明啓暫行斥革交原籍地方官隨時管束倘得醫治病痊由江夏縣察看出具保結再行奏請開復是否有當謹附片具陳伏乞聖鑒訓示施行謹奏奉硃批着照所請兵部知道欽此 
 
 

Page 13

 
 
[光緒十六八月初八日京報全錄]  
　　宫門抄○發抄硃批五道○將軍繼等奏遵旨查明已革各員均無劣跡請准予開復摺○大臣恩奏遵旨查明據實覆陳摺○蘇撫剛奏委署知縣片○大臣恩奏司員三年期滿循例保奏摺○又奏知州人地不宜請開缺留郡片○八月初八日禮部宗人府欽天監正紅旗値日無引見○伯王等謝管新舊營房恩○嵩申謝賞壽物恩○山東按察使曹秉哲到京請安○煕貝勒請假十日○掌儀司奏初十日奉先殿親行禮節○召見軍機曹秉哲○發抄譚鈞培奏借發石膏等井柴本銀兩奉 
硃批户部知道欽此○又知府吳保輔署東川府奉硃批吏部知道欽此○又尋甸州被水情形奉硃批知道了卽養飭屬妥爲撫恤毋任災黎失所欽此○張曜奏調練馬隊收支銀數奉硃批該部議奏單併發欽此○又養廉不敷另籌閑欵支給奉　硃批户部知道欽此○○廣州將軍臣繼格頭品頂戴兩廣總督臣李瀚章跪奏爲遵旨查明已革知府王秉恩等均無劣跡擬懇天恩准予開復據實恭摺會陳仰祈　　鑒事竊於光緒十六年四月初八日承准軍機大臣字寄光緒十六年三月十七日奉上諭前據游智開奏叅廣東候補知府王秉恩等貪劣各欵請一併革職當經降旨照所請行兹據張之洞奏王秉輭王存善魏恒等委辦諸務卓著成效絶無罔利營私之蹟請旨飭查以昭核實等語着繼格李瀚章秉公確查據實具奏毋稍偏徇游智開張之洞各摺均着抄給閲看等因欽此臣等謹將各原摺公同閲看欽遵辦理查前署廣東撫臣游智開奏叅各員先未向臣瀚草會商迨接到部文當以王秉恩王存善魏恒等素稱幹練何忽貪劣至此卽經明察暗訪冀得是非之眞正在飭查間接奉寄諭前因仰見我皇上旌别淑慝實事求是臣等自當秉公確查何敢稍涉偏徇臣繼格向不干預地方公事臣瀚章亦恐耳目難周公同商酌札飭藩臬兩司密查具覆一面詳稽案牘以資考證兹據署布政使王之春署按察使王晃賢查明禀覆前來大致謂各該員辦事認眞怨謗在所不免委無貪劣實據與臣等所查相符謹爲我皇上詳晰陳之游智開原奏所叅候補知府王秉恩把持各局藉勢營私等情查王秉恩經前督臣張之洞奏調來粤派充善後局坐辦留心綜核力杜弊端遂得長有存款此外各局差使各有專管之員間有關繫欵目之件該員方得兼籌事之大者司道且不敢專該員何能把持至營私在於納賄王秉恩辦理局務精核靡遺若律身不嚴人必不服豈無禀訐控告之案此則稽之案牘揆之事理可信必無者也又原奏所叅候補通判王存善鑽營罔利等情查王存善在釐務局當差十二年未嘗兼差署缺平日辦事覈駁太嚴常遭謗議前督臣張之洞查無實據以該員通曉洋務改派洋務文案差使嗣後委署各缺皆係以勞見叙且有游智開在藩司凭内詳委之案是其並未鑽營已可槪見該員前署南海縣事因公挪用揭封房屋銀兩經游智開飭繳銷案款非入已且已繳還亦未便指爲罔利又原奏所叅候補通判魏恒背義牟利巧於飾非等情查魏恒創辦省河補抽厘金杜洋商之影射禁華商之託名取怨商販實由於此嗣經委署揭陽縣知縣整飭催科力除欠糧積習將相沿陋規解省充棲流所公用有案可稽果其牟利焉肯不取陋規本未爲非何必巧於掩飾以上三員人言或有求全之毁辦事則皆可用之才張之洞所奏委辦諸務卓著成効絶無罔利營私之跡洵非虚語至鹽務係臣瀚章專管凡現任候補各員無不留心察看游智開所叅心地糊塗之候補鹽經歴陳寳昉臣瀚章傳見考察尙非不明事理兹復與臣繼格向運司查詢該員居官亦無劣跡可指臣等伏查五秉恩王存善魏恆等以才見知因嚴受謗被叅各節均無實據廣東事務極繁得人不易旣無貪劣欵跡未便聽其廢置陳寳昉循分從公亦堪造就可否仰懇天恩俯准將王秉恩王存善魏恒陳寳昉開復原官仍留廣東各按原班補用之處出自逾格鴻慈所有確查叅革各員並無劣跡擬懇開復各緣由謹合詞恭摺由驛具陳伏乞皇上聖鑒謹奏奉硃批另有旨欽此○○奴才恩良跪奏爲遵旨查明請補豐寗縣知縣一缺前後聲叙不符各情謹據實覆陳仰祈聖鑒事竊奴才奉准吏部咨行覆奏原任都統宗室謙禧等奏稱豐寗縣知縣晋昌調補平泉州所遺豐寗縣知縣一缺請以揀發知縣何希遜補授奉硃批吏部議奏欽此欽遵經吏部核與定例相符奏明請旨准將熱河揀發知縣何希遜補授豐甯縣知縣該員係揀發知縣請補知縣毋庸送部引見惟前於光緒十三年十月豐寗縣知縣缺出時據該都統請以名次在後之揀發知縣晋昌補授謂該員何希遜於此缺不甚相宜今以該員何希遜請補豐寗縣知縣又謂其寔堪勝任前後聲敘不符請旨飭下熱河都統將因何前後聲叙不符之處切實查明覆奏並按照定例隨時查看該員如不勝任立卽撤回以重地方等因具奏奉旨依議欽此等因知照前來奴才覆查光緒十三年經原任都統謙　奏請以揀發知縣晋昌補授豐寗縣知縣原奏内僅稱到郡名次在先之揀發知縣何希遜與皮缺不甚相宜究竟因何不宜之處並未聲叙惟檢查各卷實因十二年該縣被災之後一切應徵各項錢糧均經奏請豁緩所有催撫事宜辦理實屬不宜且該縣旗民雜處係屬煩難要缺該員雖然名次在先究屬到郡未久僅委署灤平縣簡缺一次於口外地方情形尙未周知當將揀發知縣晋昌奏請補授豐寗縣知縣並於摺内聲明何希遜於此缺不甚相宜後經疉次委署灤平赤峯各縣均能講求吏治整頓地方於一切催徵督捕事宜毫無貽誤所以此次豐寗縣知縣晋昌調補平泉州所遺豐寗縣一缺請以該員何希遜補授實堪勝任原任都統請補摺内漏末聲叙以致前後不符兹准吏部奏請奉旨飭查謹將查明前補豐甯縣知縣一缺前後聲叙不符緣由據實覆陳伏乞皇上聖鑒謹奏奉硃批吏部知道欽此○○剛　片再長洲縣知縣王樹棻卓異俸滿奉部調取應行赴部引見所遺長洲縣知縣係屬省會要缺政務煩劇必須勤幹之員接署方期無誤查有丹徒縣知縣王芝蘭勤敏有爲堪以調署據江蘇藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○奴才恩良跪奏爲司員三年期滿循例恭摺保奏仰祈聖鑒事竊查熱河都統衙門向設刑部漢司員二員理藩院司員一員隨同辦事均三年更換期滿時如果辦理妥協由都統保奏送部引見係郎中員外　候旨升用等因歴經遵照在案兹查辦事司員四品銜刑部員外郎齊世名年三十六歲係直隸天津府天津縣人由廕生同治六年十二月奉旨賞給員外郎分部學習行走光緒二年三月簽分兵部五年五月選授刑部廣東司員外郎九年十月丁母憂起復後十二年正月到部六月補授四川司員外郎恭逢十三年正月十五日恩詔賞加一級五月二十五日奉旨派往熱河都統衙門理刑司辦專於是年八月初二日到任十四年經前任都統宗室謙禧彚保拿獲馬賊土匪出力案内奏請賞加四品銜經吏部議准於是年八月十九日具奏奉旨依議欽此恭逢十五年二月初三日　恩詔賞加一級三月十六日恩詔賞加一級復薛逢十六年三月二十二日恩詔賞加一級計自光緒舉三年八月初二日到任之日起連閏扣至十六年七月初二日三年期滿據該司員先期呈報前來奴才查該司員隨同前任都統辦理一切題咨案件悉臻妥協審理京控剿辦馬賊重案及旗民命盜案件均能虚衷判斷情法持平奴才接護都統印務未及三月例不出考惟奴才接見多次留心訪察該司員人甚穩練例案熟悉自應循例保奏送部引見候旨升用出自天恩其所遺差缺請旨飭下刑部於正途出身人員内揀選熟悉刑名之實缺　中員外郎請旨揀派一員前來接辦俟新任司員到日再行給咨該員送部引見所有司員三年期滿循例保奏緣由理合恭摺具陳伏乞皇上聖鑒訓示謹奏奉硃批該部知道欽此○○恩良片再州縣爲親民之官自必人地相宜方足以資治理奴才於州縣中留心體察不敢稍涉遷就兹查承德府屬之平泉州幅員遼闊政務殷繁措理誠屬非易該平泉州知州晋昌人雖老成穩練辦事尙屬認眞惟於此缺入地不甚相宜請將平泉州知州晋昌開缺留郡遇有相當缺出另行酌補除咨部查照外謹會同直隷督臣李鴻章附片具陳伏乞聖鑒訓示飭部施行再所遺平泉州係衝煩難兼三要缺例准由外揀員請補合併陳明謹奏奉硃批吏部知道欽此 
 
 

Page 14

 
 
[光緒十六八月初九日京報全錄]  
　　宫門抄○諭旨四道錄前○發抄　硃批五道○尙書崑等　奏請　旨簡員暫署卿缺摺○御史恩　奏遵保司坊紳董摺○御史富等奏遵保護盜各員彚請奬勵摺○又　奏請攺奬獲盜各員片○陜督楊奏揀員請補知縣摺○又奏揀員請補知縣摺○大臣長奏查辦番商行鹽爭棧清形片○八月初九日兵部太常寺太僕寺廂白旗値日無引見○遷公克侯各續假十日○恩光請假五日○掌儀司奏十一日祭　奉先殿慶王行禮○召見軍機皇上明日卯初二刻至　奉先殿壽皇殿行禮辰初升　中和殿看版○發抄裕祿奏上年分中江税課徵解支留數目奉硃批户部知道欽此○又東邊外燒鍋徵收税數奉硃批户部知道欽此○又夏季分朝鮮會哨情形奉　硃批知道了欽此○又電報分局經費核銷奉硃批户部知道欽此○德馨奏試用知縣尹華珠等委代廬陵等縣奉硃批吏部知道欽此○○經筵講官禮部尙書管理光祿寺事務臣宗室崑岡等謹奏爲請旨簡員暫署卿缺恭摺仰祈聖鑒事竊查臣寺例載凡薛遇皇帝親詣行禮飲福受胙兼理寺務大臣進爵滿卿進胙如適奉特旨出差或别有事故以漢卿滿漢少卿依次恭進如遇不敷執事臨時奏明恭候欽派均預期赴凝禧殿偕太常寺官演習禮儀等語謹查壇廟祭祀恭遇皇上親詣行禮例應臣寺恭進福酒福胙向係正班二人備班一人以昭愼重今臣志顔臣景濂臣徐承煜均奉旨派出監放賑粥所有恭備酒胙差使臣崑岡有對引專差未能兼顧祗臣馮爾昌一人不敷執事備班更屬無人臣等公同商酌擬將滿卿滿少卿二缺奏明請旨簡員暫行署理俾得敬謹將事俟臣志顔等差竣再行奏明請旨辦理所有臣寺奏請署缺緣由理合專摺陳明伏乞皇上聖鑒謹奏奉旨已錄○○巡視北城掌廣東道監察御史臣恩燾等跪奏爲遵保會同獲盜出力之司坊紳董恭摺仰祈聖鑒事准步車統領衙門文稱北城正指揮姜由轔等會同拿獲搶刼盜犯張四秃仔卽張罄等一案又拿獲結夥持槭捆縛事主搶刦盜犯郭二卽郭奎陵等起獲現贓經該衙門奏交刑部訊明將張四秃仔卽張罄王七均擬斬决郭二卽郭奎陵劉四小王卽王二均擬斬决梟示並聲明原拿員弁應由該衙門自行酌核請奬開單移咨到城臣等查單開之臣城正指揮姜由轔前東城副指揮王桂芬等尙能不分畛域跟蹤躧緝會同營汎設法弋獲搶刼盜犯首夥多名洵屬緝捕得国未便没其微勞自應遵旨保奏擬將臣城正指揮姜由轔請俟廾同知後以知府補用前東城副指揮王桂芬擬請從優議叙臣城揀發正指揮高德濟請以勞績本班先選用臣城成善水會紳士按經歴銜張景賢擬請以按經歴不論雙單月遇缺卽選國史館謄錄議叙州同李鍾豫擬俟題覆後請加四品銜候選知縣聶昭潜擬請以知縣不論雙單月儘先卽選大挑二等教職凌養源擬請以本班不論雙單月遇缺卽選附生陳篤慶擬請以縣丞不論雙單月遇缺卽選以資鼓勵如蒙兪允仰懇飭部核覆施行再此摺係北城主稿會同東城辦理合併陳明伏乞皇上聖鑒謹奏奉旨已錄○○巡視西城江南道監察御史臣富亮等跪奏爲遵保拿獲鄰境結夥持械搶刦盜犯出力司坊紳董彚案請旨奬勵恭摺具陳仰祈聖鑒事竊臣等准步軍統領衙門移稱中營守備王連捷等會同司坊紳董等拿獲鄰境結夥搶刦盜犯董二卽大董又名董鎖兒卽邢二刷仔等一案又右營弁兵辛瑞等會同司坊紳董等拿獲紏夥搶刼盜犯鄭庫兒卽庫丁等一案又中營千總楊殿元等會同司坊紳董等拿獲結夥搶刼盜犯宋小錢等一案並拿獲疉次結夥鄰境盜犯劉萌兒等一案先後奏交刑部審辦旋經該部訊明擬結董二等一案將董二擬以斬决梟示果二蘇大均擬着卽處斬又鄭庫兒等一案將鄭庫兒張四郭小兒均擬斬决梟示又宋小錢等一案將宋小錢劉萌兒汲庸均着卽處斬梟示並聲明原拿員弁應由各該衙門自行請奬等因開列獲盜官紳銜名移會到城臣等查該司坊紳董不分畛域弋獲巨盜多名緝捕尙屬認眞未便没其微勞謹將尤爲出力各員照章分别請奬以昭激勸並繕清單恭呈御覽除將該員等履歴送部外伏乞皇上聖鑒飭部核議施行再此摺係西城主稿會同中東南北各城辦理合併陳明謹奏奉旨已錄○○御史富亮等片再查光緒十五年西城差委副指揮孫德成中城差委副指揮李有益會營拿獲斬梟盜犯王振東等一案經東城御史宗室托佛歡等奏請奬勵嗣經吏部議覆西城差委副指揮孫德成係未補實缺人員請加五品銜並中城揀發副指揮李有益請俟補缺作爲俸滿引見後以知縣本班先用均核與定例不符應令該御史另核請奬移咨到城臣等查在城差委副指揮保加五品銜皆係援案核奬並非從優應請旨將孫德成援照成案仍加五品銜李有益改俟有西北二城缺出儘先酌補出自逾格鴻施所有臣等改奬獲盜各員緣由理合附片具陳伏乞聖鑒飭部核覆施行謹 
奏奉旨已錄○○太子少保頭品頂戴陜甘總督臣楊昌濬跪奏爲揀員請補知縣要缺以裨地方恭摺仰祈聖鑒事竊據甘肅藩臬兩司會詳稱伏羌縣知縣時從夏病故所遺係衝難二項中缺曾經扣留由甘揀補查有簽掣分發甘肅進士卽用知縣晋榮年四十五歲内務府正黄旗漢軍奎昌管領下人由廪貢生中式光緒壬午科順天鄉試第二百六十二名舉人癸未科會試中式第一百八十六名貢士殿試三甲第八十名朝考二等第一百二名引見奉旨以知縣卽用欽此簽分甘肅光緒九年六月初一日領照起程十二月十九日到省委署通渭縣知縣十一年十一月初八日到任十二年十二月二十二日卸事戊子已丑兩科派委簾差辦理一切悉臻妥協藩司張岳年到任未及三月例不加考臬司裕祥查得該員穩練精明長於訊斷以之請補伏羌縣知縣實堪勝任人地亦屬相宜會詳請奏前來臣查晋榮年富才明勤求史事合無仰懇天恩准以該員晋榮請補伏羌縣知縣期於地方有裨如蒙 
兪允銜缺相當毋庸送部引見該員並無叅罰案件謹繕摺具陳伏乞皇上聖鑒訓示謹奏奉硃批吏部議奏欽此○○太子少保頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據甘肅藩臬兩司會詳稱安定縣知縣張靑選病故所遺係衝難二項中缺曾經扣留由甘揀補前奉部章甘肅升調補缺變通辦理知縣要缺一項初任候補並揀發委用以及到省在後各員均准通融揀選題補部選各缺道府以至未入流亦照請補要缺章程無論何項缺出擇其人地相宜之員請補等語今安定縣缺查有勞績分發甘肅遇缺前先補用知縣崔學敔年四十六歲湖北鄖縣人由文童投効水師力保蕪湖等城並克復灣沚黄池案内保以從九品選用並戴藍翎攻克江甯省城案内保舉免選本班以附經歴縣丞選用並加五品銜楚軍及慶陽防兵屢獲勝仗並解圍凉州府城案内保舉免選本班以知縣歸部選用並換花翎克復渭源狄道兩城案内保以本班留甘補用關隴肅清案内保俟補缺後以同知補用光緒七年請咨赴部騐看九年十月初八日到省藩司張岳年到任未及三月例不加考臬司裕　查得該員年富才長辦事穩練歴署隆德成縣西和各缺辦理一切均臻妥協且在甘有年於東路風土民情最爲熟悉以之請補安定縣知縣實堪勝任人地亦極相宜會詳請奏前來臣查崔學敔年强才裕辦事精能合無仰懇天恩准以該員崔學敔補授安定縣知縣洵於地方有裨如蒙兪允銜缺相當毋庸送部引見仍俟試署期滿如果稱職另請實授該員並無叅罰案件恭摺具陳伏乞皇上聖鑒訓示謹奏奉　昧批吏部議奏欽此○○長庚片再濟嚨番民與廓爾喀巴勒布番商因行鹽爭棧一案廓番之恃强尋釁所不待言而藏番昧放利害實係積欠過多又以田房押質授人以柄奴才前以藏番旣將田房抵押誠恐廓商不肯輕允贖還正深念慮兹據後藏都司蕭占先禀稱會同廓爾喀派來之員及定日戴　刻已斷定將行鹽生理議立章程並將濟嚨番民積欠巴商之款督同唐廓委員逐一算明共應還本利銀一萬二千兩有寄除飭由廓番讓去利銀四千兩外實應還本利銀八千兩此項銀兩濟　百姓凋敝驟難措交請飭由西藏商上墊付限本年八月会清所有巴勒布押質邊界田土房屋全行贖還以後責成營官稽查不准私行典當廓番亦不得押質督同兩處委員發給斷章各蓋圖記兩造番商折服取具遵依切結禀請覈辦前來奴才當經批飭如議妥爲完結以弭釁端並准升泰來咨已飭速結完案由升泰具奏外謹將唐廓番商行鹽爭棧一案已飭如議完結緣由附片具陳伏乞 
鑒謹奏奉硃批該衙門知道欽此 
 
