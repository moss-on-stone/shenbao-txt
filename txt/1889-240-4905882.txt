# 1889 - 240 - 4905882

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早巳排印齊全祗以卷帙繁重加以去年訂匠忙迫異常致第三批出書之期稍遲然　臘底巳將第三批書發出全書完畢矣隨於圖書集成印竣之後卽刊廿四史刻下巳將排包一半用　國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先　洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成購辦者不照預定之例須再行定價今印有樣張欲觀向申報館領看此布 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素　臨事猶易張皇預置案頭隨翻隨讓則臨用之獲益更多而人勞我逸矣今定碼洋世五元○大題觀海初二集○實文三萬六千篇本届各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首塵　土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能　載本埠外埠俱有分鋪士商就近購取可也此佈 
[業壞於貪說]  
　　甚矣貪之爲害也古人造字貪字點畫絶似乎貧故貧人未有不貧者而貪夫卒亦未有不貧者孔子云放於利而行多怨盖至爲怨之所叢而謂猶能保其不義之財者天下鮮也雖然此猶涉乎果報之說也卽以情理而論貪利者究亦何所獲哉而中國之人則往往病在於此中國之商務本與外洋不同中國雖竭力整頓而究不敵外洋非果外洋之人其於此道獨精也取之有道而巳亦非謂外洋之人皆以不貪爲寳也貪之有節而巳試　中國之商務其大宗在絲茶兩業而近年以來此兩業之疲敝幾於江河日下說者皆歸咎於業此者之不得其法謂其攙雜僞物以亂真以致西人不願向購顧此弊也前此有之今則漸少何則盖因此受虧者巳不乏人則亦有幡然變計者矣至於　外洋近年産絲出茶不一其處其數漸盛以故中國之貨銷塲頓滯具業日見其壞此言誠是也然絲吾知之不詳外洋所出若何其數幾何皆未能盡悉姑置勿論茶則略知梗概大要印度錫蘭之所産足以奪中國兩湖之利日本之所出足以奪中國平水安徽之利日本所出之茶其製成洋茶者吾未之嘗若所日用之茶則曾嘗之矣其味薄而汁不多其色清冽其香亦不及中茶然則優劣亦可類推矣印度錫蘭之茶雖未之見但就西報所述中産之盛年勝一年銷塲之廣日勝一日則其茶之可以敵中國也可知况外洋之茶出口皆免稅日本雖有稅而亦甚輕中國則無論茶價之貴賤而稅有定則絲毫不能减讓此中國之茶所以日疲而外洋所産乃蒸蒸日上也前者有人建言欲減稅厘以裨商局言之固屬有理具如無人焉起而聽之則亦紙上空談耳吾則以爲减稅之益尚不敵貪做之損也中國今年茶巿較上年虧耗更鉅至今未銷之茶其數不可以更僕計此其故何哉貪之一字中之也茶業之壞巳數年於兹去年略有轉機有數家稍稍獲利於是咸以爲此發財之機也棧家則增出幾處茶客則增多幾人山户聞風長價以爲壟斷之計而業此者猶復不知儆懼恣意多做并無限制繼而西人不銷銷亦不廣則所做之茶皆成鈍貨而西商又復不肯出價如是而有不虧折者幾希矣故就今日而言挽回之策必須先拔其貪字之病根但苦口以勸之正容以折之說而不繹從而不攺亦復何益昨晤茶業會館同鄉俞君小坡談及此事小坡出合同議據一紙見示曰連日正爲此事集議數次至今日而始行議定盖茶業之壞其病在貪誠如君言而欲令其不貪實無良法今祗就平水緑茶一業計總棧六家公同酌議以爲多做而滯銷其害無底卽西商亦有因是而虧本者今爲定以限制寍波各棧以九月初五爲期紹興各棧以九月初十爲期期以内可以運滬銷售期之外卽不得來滬且定於八月爲止一律停鍋不准冉做若有故違此議者罰銀二千兩以半存公以半充賑如此則做茶有定時逾時卽不復做運貨有準期過期卽不復運而自顧資本雖寛銷售無路則亦何敢以身試法違章程以取咎戾或者自是而後茶業尚有再興之時譬之行軍不用戰而用守軍行有節制則部伍謹嚴雖遇大敵卽不勝亦不致敗　以爲此策善否余曰妙哉此正所以漸去其貪心也此正所以漸杜其貪念也貪於做者惟日孜孜漫無限制而銷塲一滯卽致積壓茶之爲物較絲易壞過一年卽成陳茶不合銷路矣貪運者其勢汲汲恐後爭先絶不計算時日但以爲運至上海卽有出路而不知出路則不可必而棧租耗費所喪實多貪多貪速其貪一也今旣公同議定以八月爲止期一律停鍋則貪做之弊絶矣定以日期逾期不得再連來滬則貪運之弊除矣此法揆乎時而度乎勢準乎情而酌乎理有益而無損有從而無違是正挽回茶業之一端吾知由六棧而推之必有起而則效者則貪病漸除而茶業乃不至於終壞厥功不亦偉哉 
[諭旨恭錄]  
　　七月二十七日奉上諭陳彝奏請獎辦理皖北賑務各官紳獎勵等語皖北地方連年被水災區甚廣迭經該官紳等勸集鉅欵分赴各州縣助賑並造船救濟散放棉衣藥丸等項全活災民甚衆時閱兩年該員等艱苦備嘗　辭勞瘁自應量予獎勵刑部郎中劉瀚候選教諭孫傳鳸候選知縣張世祁均着賞給四品頂戴直隷州州判劉芬中書　又分發補用縣丞孫宗璜光祿寺署正銜張良棟均着賞給五品頂戴貢生陳若金着以訓導選用從九品銜汪延劉文炳又童孫長庚張毓澍鍾杰元均着以從九品選用山東登萊青道盛宣懷二品封職施善昌浙江候補道鄒仁溥河南候補道李培楨江蘇候補道聶緝　浙江候補知府土松森候選主事經元善福建試用同知陳德薰江蘇候補知縣葛繩孝候選員外郎陳應培直隷特用知縣謝家福河南候補知縣楊廷杲分途勸捐集資甚鉅洵屬見義勇爲五品銜國子監典籍嚴作霖急公樂善歴久不渝災黎得沾實惠均堪嘉尚以上名員着傳旨嘉獎該部知道欽此○廿八日奉上諭巡視西城御史文郁等奏遵保獲盜出力之司坊紳董各員並聲明攺獎及更正保案各摺片着吏部議奏單一件片三件併發欽此 
 
 

Page 2

 
 
[本館接奉電音]  
　　昨接京友電傳諭旨三道謹敬譯登○八月初七日奉旨載漪著補授閱兵大臣欽此同日奉旨明秀桂全現在入闈正紅旗滿洲副都統着祥普克勤署理欽此同日奉旨嵩申現在入闈廂白旗漢軍都統着德福署理欽此 
[帝京日紀]  
　　七月中旬山東巡撫張期齋中丞奏稱臣查山東臨清户關十四年五月至十五年五月止一年期滿共徵收止稅銀五萬七千餘兩核與欽定正額銀二萬九千餘兩銅斤水脚銀七千六百餘兩贏餘銀一萬一千兩共多徵銀九千餘兩除將撥補工關短徵二千餘兩另行奏請飭卜工部核議外户關尚餘銀七千餘兩擬請飭户部援照上届成案將管關之臨清州知州咨由吏部從優議叙以昭激勸奉旨交户部核議欽此嗣經户部查明管關之陶刺史錫祺王刺史其慎各職名咨達吏部云○南營武弁潘姓寓居琉璃廠安南營七月中旬忽有本營東河沿汛兵役多人入其家内將其堂弟某甲鎖拿而去傳聞前有明火行劫花兒巿錢鋪經該汛拿獲之盜犯十三人仇攀該汛寳守戎當時未辨真僞轉解刑部究訊云○七月二十一日清晨有一三十許之男子死於前門外西河沿河岸旁觀者如堵咸不識其爲誰迨至次日經五城司官會騐仵役騐明實係因痧而死雖仰臥河干决非淹斃當時填明屍格詳報各城憲究查並飭令地面差役暫爲棺殮停諸曠野以免暴露迄今並無屍親到來誠不知其何故也○今科順天鄉試之三塲試卷一萬七各餘分由何小亭少京兆　琉璃廠懿文齋南紙鋪承辦該鋪於今春曾承辦會試卷甚爲妥帖是以並不更換云 
[浙撫閱闈]  
　　初三日崧振帥親臨貢院大閱站圍兵丁自牌樓直至頭門旗幟連雲刀鎗耀日極其整嚴振帥徧閱各項後升坐儀門演習所立望竿懸燈放砲各員均按步就班悉合憲意士　雲集瞻仰新章莫不交口而頌曰盡美矣又盡善也 
[鄰封騐屍]  
　　風聞杭省某縣監斃要犯一名呈報急痧身死例應鄰封相騐某邑尊卽帶同刑仵書役人等前往監所升座飭仵作將該屍檢騐旋據仵作喝報委係服毒自盡並非急痧等情邑尊復離座親騐無訛據實申詳 
[星使進城]  
　　　和高邑尊錢塘朱邑尊於初一日開船迎接正副兩星使卽日至武林門月城崧振帥會同文武各員先在月城祗候恭請聖安畢以主賓禮相見隨卽呵殿入城至大公館暫駐袛帷 
[蕪湖火警]  
　　本月初三夜江干管驛巷内妓院楊瘋子家後門外某茅房失慎各水龍聞警麕至竭力波水灌救一時之久始經澆熄計被災茅房共二十餘間當火勢燎原時妓院中鶯鶯燕燕皆振羽而出房屋亦未延燒亦云幸矣 
[檢騐續聞]  
　　前報内閣供事徐譜笙控江海關書姚蘭洲一案徐巳具結呈請開棺檢騐現聞由柏署詳請督撫憲轉咨直隷爵閣督部堂　傅相就直省刑仵中遴選數名咨送來蘇以便開檢盖大憲以此事關係甚重不得不慎益加慎也 
[臬憲行程]  
　　升授貴州臬司田熾庭廉訪交卸蘇藩署篆後於前月二十六日赴浙江公幹小作勾留於初五日旋蘇想不日卽料理行裝遄回珂里再行北上云 
[太倉州屬俊秀錄科案]  
　　正取徐郁嘉陸嘉謨崇陸繼德太王縉崇陸繼昌太陳保璋嘉○次取陸景灴嘉徐鼎豐嘉徐應祥嘉○備取潘同熙寳朱詒烈寳黄鳳翺太 
[憲示再登]  
　　監臨護理江蘇巡撫部院黄爲曉諭事照得本届鄉試欽奉諭旨整頓塲規業經本護院會同爵督部堂曾查照科塲條例按切時弊嚴行禁飭併由本護院另刊簡明告示於買卷時各發一張以冀各士子觸目警心束身自愛惟尚有未盡之言思慮所及不敢不竭力整頓苦口申明爾多士其聽之一鎗替之弊莫大於頂名入塲兹特查照定章生員責成教官貢監責成縣書旗生責成佐領分别臨塲識認有扶同匿飾者照例嚴懲又有富貴子弟延請鎗手或於塲外傳遞或於塲内伏匿又有同考之人彼此換卷者更有兼人之才包作兩卷者大率不過紈袴鑽穴以求名寒士忘身而徇利本護院深悉弊端防閑周密並准同考諸生臨塲攻發少中一本鎗卷卽多中一名真才作姦犯科者慎勿以身試法一石印各書名爲取使舟車買則專售塲屋大題又府經策統纂等名目無慮數十餘種姑弗論庸冗蕪雜本無佳文就令選輯甚精而此也竊取彼也勦龔焉有人皆雷同我獨僥倖之理本護院不恨書買之射利而嘆諸生之太愚今與諸生約點名過堂之時本護院必親行查看凡有夾帶石印巨編者概行抛燬非苛刻也乃玉成也諸生於此等書籍不但不准懷挾亦併不必購買旣省考費又免雷同豈不甚善一謄錄各生例以善書者供役無如日久弊生遂有買謄之說得錢則細字莊書無錢則焉烏莫辨諸生功名念切賄囑相仍實屬天千例禁今由本護院明定賞　責成謄錄對讀等官嚴督細勘再由監臨每束抽閱工楷端凈者捐廉給賞潦草舛錯者撲抶從嚴務使諸生不費一錢自無訛誤况謄錄舞弊必與彌封所及藩禮房交通乃能得其紅號本護院於黏名發謄之時親身督察各官吏誰敢營私是諸生買謄未必有益不買决無所損何必費財以千功令耶一餽遺食物交際之常而特不可施之塲屋塲屋者關防之地非友朋見好之地亦非饜飫肥鮮之地現旣嚴拿傳遞則餽遺之至安知非傳遞之媒各該員縱使無弊亦當遠嫌今嚴禁送菜自官號始届時專派幹員督率親兵在號門伺察本護院仍不時親臨查看如有致送盤飱者卽將其人拿至監臨院嚴加笞責仍枷示至公堂以昭炯戒以上四條補前示所未及杜科塲之積弊業巳會同督部堂於覆奏摺内上　天聽期在必行爲此示仰諸生及在塲各官吏知悉經屢次示諭之後務各盡除宿弊恪守塲規不惟文盡珠璣抑且品皆珪璧是則余之厚望也切切再示 
[江西近事]  
　　文生某因欠歲考三次經前學憲照例除名固不敢望破格之恩矣近見龍芝生宗師爲人寛恕特赴學轅禀請收考宗師除照例批示外末云惟查該生因患病欠考除名與别項情事不同准其仍應童試等語見者無不爲該生幸○七月廿七日上午廣潤門外蓼洲某酒棧因早炊失慎頓兆焚如幸左右風火墻旣高且堅各水龍齊集撲救得卽熄滅餘未殃及云○向來各生員由學報劣者須由學申請開復由縣詳革者須由縣申請開復乃有某生經學報劣自禀學院請予開復奉批該生旣閉户思過攺過自新應卽出具甘結呈學申請又有某生經縣詳革亦禀學院請予開復奉批該生旣遵完錢粮並無抗欠應卽黏具糧串呈縣申請未知該學該縣能允准否也 
[慶賀落成]  
　　九江洪都會館向在大碼頭街後屋宇狹小囂塵湫隘殊不足以妥神靈而壯觀瞻上年經該會館紳董公議在此處貿易各帮中抽捐釐頭萬金在潯城内馬王坡下購地一所建造洪都萬壽官鳩工庀材匪伊朝夕計造楹殿前後兩大進並東西花廳及殿前戱樓俱鈎心鬥角雕刻玲瓏規模亦極宏敞近巳工竣該會首以八月初一日爲江西福主許真君誕辰先期往漢口雇大福興班來潯演戲以慶落成二十八日丑時開臺是日七縣一州首士衣冠濟濟用全副儀仗鼓樂喧闐由舊殿内恭迎神駕入城遷入新萬壽宫一切鋪陳無不爭妍鬥麗觀者咸興高采烈云 
[邗上近聞]  
　　督辦揚州保甲趙觀察之夫人仙逝日期前巳登紀兹悉靈輀尚未出殯初三日係終七之期觀察遂於是日開吊闔郡印委紳商咸往奠醊一時車馬喧闐衣冠蹌濟頗稱繁盛云○地藏寺東首某氏婦因夫有外染遂於某夜爻占脫輻詬詈不休夫忿甚將婦從被底揪出飽以老拳而後就寢婦頓遭此辱心愈不甘哭至天明潛自出外購得紫霞膏若干回房吞服無有知者迨下午某鄰女見其神色有異始悉 
 
 

Page 3

 
 
吞烟於是覔方灌救一再嘔吐始得返魂當衆人慌亂時有妙手空空兒乘間捱入將院内及廚下衣服等物攫取一空而逸而事後始知巳無可如何矣○舊城東嶽廟院宇不甚寛廣上月某日該廟正在演戲酬神時袍笏登塲聲色俱妙觀者肩摩踵接擁擠非常有某少年見院内有大樹叅天遂自矜好身手猱升而上高踞樹顛固自謂一覽無遺居然出人頭地矣不料攀附未堅遽從樹上墜下頭臂腰脇咸有重傷有識之者赶急舁送回家不識可保無虞否君子曰咎由自取夫復何尤 
[巳丑科福建第四次調簾單]  
　　直隷州沈受謙同知倪惟欽張兆奎駱騰衢陳模卽用知縣何紹堂魯衛李樹敏大挑知縣馮興猷謝燮梅馬世樑候補知縣徐鶴祉王寳善張道亨李瑄廖鴻緒蔡軒何維縉張頡雲王汝霖拔貢知縣游蘭荃何其灼鹽塲托俊泰厝以樑 
[之罘談藪]  
　　日前傳聞登榮水師練軍有調赴烟臺之說不知確否也○烟館本限夜間二鼓熄燈日久玩生不無違犯七月二十六日之夜漏巳三下某烟館猶一燈熒熒人聲嘈雜適爲巡夜者所見立于懲責以儆其餘○自七月二十三日至二十九日潮建二會館相繼舉行盂蘭盆會循曩例也○有自平度來者談及七月中旬是處礦中有水湧出工人急猱升而出得免漂流事後查悉穴深六七十丈恐一時難將水戽乾也○歴年秋季各國兵船鼓浪而至護衛商民火食皆購之巿中水菓雞鴨等攤實爲大宗生意今歲菓品收成雖旺而價值甚亷業是者無利可圖賴此數日生涯不無小補云○有江湖上人在烟臺福建會館空地上圍以布幔中置一人長不滿三尺頭大如斗骨軟于綿觀者須納資六文衆人咸以爲見所未見爭欲一擴眼界竊以爲此係匪徒誘人孩子自小置之甕中至大始破甕而出實與　生折割厥罪從同或曰今之世一如脂如韋之世也試觀功名富貴中誰是能稍有氣骨者於是人亦何足異哉○七月二十八日有一鄉人控長耳公至南草巿被馿踢倒氣爲之閉越一時許始甦旋由同　者舁歸嘻黔馿伎倆竟若斯之甚耶 
[長安雨雹]  
　　陜西西安府長安縣所屬地方六月間天降大雨加以冰雹十數村田禾屋宇大半受傷牲畜亦多淹斃小民蕩析離居情殊可憫地方官飛禀上游卽動撥倉榖先得急賑張中丞得禀立派委員會同該印官親履災區勘騐分别輕重妥籌賑撫並飭司籌挪欵項以濟其急俾災民得免流離等情經陜撫張大中丞煦馳陳黼座矣 
[東甌零拾]  
　　温郡朔門外沿海之區有茅廠被風吹倒壓傷一老嫗查該嫗僅生一子出洋捕魚久未言歸其存亡亦莫卜也○招商局海昌輪船於上月二十六晚駛　龍灣山外大口洋面因狂飈肆虐駭浪滔天幾至不辨方向幸有神燈三盞得指迷津隨卽停輪未至擱淺及兩點鐘時潮漲果得順抵甌埠亦云幸矣此船中搭客所述○早禾薄收晚禾又有蝗災放米價驟昻新紅米每斗需錢二百六十文秈米每斗三百三四十文不等近有鎮江米三艘來甌接濟民心稍得鎮定○大觀亭一名吸江亭在城東山顛人跡罕到每逢重九登高皆到斯亭一擴眼界上月廿五日突有以繩索懸梁自盡者一時傳播好事者羣往觀焉識者謂爲捕衙内某僕之舅也當由某僕妥爲棺殮聞死者係山東茂才諱真名向充内使年逾三十近因所如不合無枝可借因依外甥逗留在甌其所帶皮箱内尚有洋蚨一百餘枚衣服亦復不少故殮時衣衾從厚云 
[具限繳租]  
　　本邑法租界二十五保四五六圖地保袁杏村高三寳錢茂順欠繳年租前日經裴邑尊飭差薛貴拘拿管押昨晨訊究諭令交原差帶去各將所欠數目核實具禀赶緊繳清如再玩延定須嚴比 
[飭遷屠作]  
　　八仙橋西首沿河一帶屠作如林穢氣腥風聞於遠近距法捕房僅有一河之隔押犯時時觸鼻難免疾病叢生前日法副捕頭謝爾諾乘葛同轉發落各案時商請飭令遷去同轉諭令四圖地甲盛炳華傳諭諸作主限七日内一律遷至僻靜處所違十咎戾 
[邑尊慮囚]  
　　昨晨裴邑尊飭傳枷犯丁貴和何錦祺吳阿雙倪林林王春泉張仁甫韓咸林陳咸林八名點名畢諭令陳具結釋回餘分别發往犯事處示衆又提鎖犯二十八名點名畢飭將萬高頭并弟毛毛枷號發南巿犯事地方示衆餘交各地甲帶回看管 
[攫女拘被]  
　　昨日下午宜昌輪船將展輪往寍波突有三男子向船上攫一女孩登岸時岸上巳雇就馬車卽將女孩强納車中加鞭而去行至四川路橋堍橋正修葺攔阻行人因又折回浦灘從外洋涇橋往北行過總會被三西人所見上前攔截女孩痛哭狂呼西人揮之使去而將男子送押捕房想一經解送公堂當必水落石出也至女孩年甫十二三歲云 
[押候送官]  
　　英界某金鋪學徒取去赤金值銀二千餘兩鋪主命人尋獲將金取回事爲包探秦少卿所知立將該徒拘押并知照鋪主將金交至捕房以便送官訊判 
[讞員小病]  
　　昨日英廨讞員蔡二源太守飭知捕房暫停一日公事因小病也 
[上海縣署瑣案]  
　　福建人許茶王阿慶控稱表弟陳祥美前在慶祥糖行當棧司旋因工值甚微辭往他處不料往移鋪蓋時慶祥夥林阿明竟以竊取洋銀三十元見誣糾人軋至茶寮强令照償不由分說嗣與陳兹向之剖辯又被毆傷叩乞提懲以伸寃抑裴邑尊騐明祥美及陳兹傷勢飭發普育堂醫治昨晨升堂集訊許王伸訴前情邑尊着明白具詞呈候核辦○車夫張少郎在南門外推車度日前日由某客雇裝扁皮箱一口内儲書籍及棕荐一條頓起貪心將物推回車寓事爲捕役楊九查悉將該車夫及寓主王阿狗連原物拘解到縣裴邑尊着候訊供核辦 
[英界公堂瑣案]  
　　昨晨寍波人邱開生扭莫子雲至公堂訴稱向在天津上海二處開順和泰攬載行莫係行中執事曾雇定亞利運輪船裝運諸貨有某客欲向轉包言定水脚洋銀一千四百元立有合同不料莫祗交出一千二百元將二百元匿起且又用去約百元之譜開帳與算一味支吾不得巳扭請追繳船中買辦顧簡堂可作証人莫供稱曾爲該行代雇輪船所用之煤尚被拖欠照帳而算邱尚須找銀蔡太守飭交人具保以候訊明察斷○烟妓王桂卿巳嫁馬夫邵阿毛有向充跟丁之朱春林曾爲該妓贖身該妓許嫁朱爲室今忽另嫁與邵遂紏人與論邵亦聚黨相爭包探唐寳榮聞之將該妓及邵李二人解送會審公廨蔡太守飭將該妓發官媒收管邵朱暫押○包探陳阿九途遇迷路幼孩馬阿秘帶送公堂請爲安揷馬稱家中尚有父母曾在某鐵店習業問其父之姓氏及該店開設何處均含糊莫答蔡太守飭交差看管俟查訪明確禀候核示 
[法界捕房瑣事]  
　　著名積竊小青浦本年五月某日由英公堂開釋前日清晨在某處竊得衣服一包水烟袋一枝行至同春樓茶舘前適經包探巡見隨卽拘入捕房○某甲不知何許人邀友　某酒肆共飲飲畢酒保向索酒資六七百文甲分文不有遂被拘送捕房○華捕巡至打狗橋拘獲剪綹賊一名送入捕房管押○彩視街張永發烟館時留東洋車夫及窮苦之人在彼住宿卽俗所謂過夜烟間也初六日傍晚時有一烟客持破衣一件向對門開興押店質錢押店夥以並不值錢對其人卽紏同數流氓抛磚擲石擊碎店中火油燈旋由巡捕拘獲一人送入捕房管押一宵當卽釋出烟館主阿金以押鋪不應將烟客送捕誓不干休紏黨數人欲軋押鋪主至茶樓評理押鋪主遂又往捕房控告不知以後如何也 
[分發人員騐看名單]  
　　鄭工例掣籖分發郎中何聲灝安徽主事張恒湘湖南荆震生山西内閣中書王余鴻甘肅詹事府主簿余瑞霖湖北○海防例掣籖分發郎中龔心銘安徽○鄭工例掣籖分發知縣周瑞麟安徽○籌餉例掣籖分發鹽大使 
 
 

Page 4

 
 
 
趙光第江蘇○鄭工例指省分發道羅廷玉湖南江蘇府經歴董阜民江蘇河南縣丞馮學益順天浙江饒爕勳廣東江西黄麗松湖南甘肅張錫爵山東江蘇殷兆鍠江蘇浙江邵晋仁江蘇浙江倭森止黄滿山東鹽知事郜鼎元安徽兩淮按照磨陸增益江西湖南州吏目王界相江西直隷楊恩溥湖南四川巡檢顧丙焯順天江西沈庚善順天河南施興恩湖北河南唐錫桐湖南安徽何正邦湖南江西陳嘉樹安徽江蘇湯承澐江蘇安徽王開遠四川雲南尚昌銓驤藍漢湖南蘇長德直隷山東王作霖奉天直隷從九品孫繼釗順天山東連卓英廣東廣西李桂巖順天山東周應祥江蘇廣東丁寳桄貴州雲南吳大琳江蘇浙江羅其淵雲南安徽汪宗奎浙江直隷典史方汝麟順天甘肅熊紀霖湖北山西葉棠安徽甘肅孫士楷浙江雲南隂嗣卿山東安徽未入流杭元弼江蘇江西吳鍾浚安徽東河○海防指省分發府經歴楊本權江蘇山東閘官張聖樞直隷東河籌餉指省分發同知汪相龍浙江南河○從九品林稱浙江四川陳文樞浙江廣東李培芬江西廣東○典史方康頤江蘇湖北未入流秦城順天河南○勞績掣籖分發知縣沈榮綬順天○勞績指省分發布經歴同知銜何亮采湖北廣東○縣丞葉德賢江蘇直隷鹽知事成希縉湖南兩淮巡檢藍翎六品頂戴韋國泰廣西雲南蔣朝松湖南廣西沈國光廣東廣西從九品朱鎮湘浙江奉天典史吳家騏江蘇山東○截取呈請指省分發同知吳蓉直隷浙江知縣陳禮森浙江山東○應補呈請分發知府豫章廂白滿湖南知縣郭世棻湖北四川鹽大使延黄緒沂浙江四川府經歴李達義湖北江西 
[上海文報賑所助賑摭要]  
　　香港東華醫院募第九批規元一千零五十七兩一錢七分六厘由本埠廣永誠號交到○横濵領事羅少耕觀察經募洋九百元由本埠同泰號交到○杭州同善堂丁松翁經募七月分捐洋三百五十三元○南昌電局何梅翁經募第四批規元三百兩由蔚長厚票號交到○小江東周助洋二百六十三元六角○蘇城元妙觀前恒孚銀樓顔子賡翁經募七月下旬捐洋一百十二元有零○漢口華記洋行吳朗珊翁經募徐尉臣徐夏記徐　益吳徐氏等助錢一百零四千文實收到洋九十八元○蘇城電局王朂翁第七批洋九十七元又銅洋十二元○浙闌學古書室徐助洋五十元○福州普安堂經募洋四十八元○莊源大醬園莊再豪先生經交耶松船廠瞿桂泉翁募第二次洋四十二元五角○無錫知仁莊經募孟里公記洋三十八元又孫竹記五元○北海電局總辦黄漁村翁經募香港票洋三十七元由總收支所交來○金陵阮水三太守經交無名氏助洋三十元○諸君子好善性成爭先恐後可謂踴躍翰將矣想從此壽緜福益共邀佑庇之庥願將來軌順河清咸享昇平之盛是則同人所厚望亦諸君所深慰者也亟登報簡以謝仁施 
[大憲撥助賑贖]  
　　蕪湖關道成今將解支應局公費銀一千兩蒙安徽撫院陳俯念東省災民奇苦萬狀恩施撥交蘇州安節局註入賑贖册又蒙皖北界首集厘卡委員毛助曹平銀一百兩又署婺源縣尹賴助本洋九元錢四百文同人具禀蒙江蘇護撫院黄批准於藩庫賑餘欵内撥洋一千元交安節局解東省災區註入賑贖欵内支給仰賴大憲垂憐鄰省被災婦稚待哺之苦深感生全之德同人等欽戴彌涯謹代災民九叩鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内山東賑捐收解處代收爐州火災賑捐細户七月十一日至廿九日止清單]  
　　十一日常熟疑善堂經交程履祥一元○十三日總收支所經交營口電局募飯千售洋二元又募勉力子一元○十五日招商津局總辦經交葉曙卿軍門募各户湘平銀六十兩又英洋廿五元○十七日蘆臺電局吳玉翁募練谿紹濂堂思過居士原　銀五兩○廿六日餘杭胡裕盛帳房募姚沈氏二元姚高氏王姚氏吳子揚沈胡氏姚陳氏五户各一元吳胡氏姚盛氏兩户各五角○以上統共收湘平銀六十兩原平銀五兩英洋三十七元如數解繳鹽記棧内瀘州恊濟公所彚解災區合併聲明 
[上海大馬路保安堂瞿梧生經收代文報局分募七月初一至初十日止飯乾捐第七單]  
　　王　氏求病愈售金飾捐助飯乾賑洋十三元王繼成助洋十元閨女王肖珍求耳鳴速愈售金飾助飯乾賑洋七元以上三户由蘇州吳灌記綢莊寄來徐錦笙洋六元由乾發源交來花蓉舫洋五元浙湖姚小記妻産平安助洋一元嵇俞正鄧善士朱林氏何彗空四户各洋一元吳正雲無名氏兩户各銅洋一元樂善士五角朱蘭記郭善慶冥錠費移賑二户合洋八角沈茂生朱福賢福智三户合六角潘子記二角吳筱記六百文張錫祺祝天佑王慶地由述信書院王善士來錢三百五十文尤太太三百文金玉樓二百文桶捐内饒文記周紅記求安四角又桶捐三次銅洋三元小洋七角錢五百廿八文○以上共收英洋四十六元小洋三十二角銅洋五元錢一千九百七十八文○又收飯乾細數永安棧隱名氏二户各助飯千五十四斤黄餘大莊助四十八斤半潤記四十斤維新氏三十三斤無名氏廿四斤半祥泰米號廿六斤江鼎興廿三斤施隱名廿斤半潘善士十七斤陳鴻春四安茶葉公所二户各十一斤張善士八斤思省堂王五斤尤太太四斤半附錄常昭凝善堂交來勸募飯乾衆善士台名東塘巿育元堂經募一百十六斤梅里鎮同人經募六百三十九斤支塘鎮同人經募一百六十七斤强復昌經募二百十九斤翁府前沈經募八十四斤程恊和堂經募二百十斤昭邑總房經募三百三十三斤博濟堂經募一千四百另六斤八户共助三千一百七十四斤○以上共司助下飯乾三千五百五十四斤連捐賑洋一併解交文報局洋留存洋二十元以備收買飯千之用合併聲明 
[上海四馬路文報局内山東賑捐收解處經收南昌電局第四批賑捐細户另登清單]  
　　何梅閣翁經交非常功德捐册○鉛山縣正堂程吉農明府助洋二十元又募慎德堂蒙谷氏程啓迪三户各十元不書名夏鳴歧堂兩廫各六元裕德堂鵬程氏兩户各五元胡啓洺葉振聲葉靄雲嚴吉祥居安思危五户各四元克工堂知心堂人和堂同豐三和堂六順堂敦仁堂德茂永豐無名氏十户各二元無名氏黄雲軒三讓堂種德堂讓德堂公和堂愛善堂存心堂則山堂蘇百齡合昌布餘慶堂吳兆豐　生萬裕汪崇信堂衆知堂吳恆泰洪大號羅勝春合盛正美蘭合儀申氏同源祥發永仁和行丁鎮嶽廿七户各一元宏陞天和合助一元以上共計洋一百四十元○又册河口厘局李太守募鄭榮訊十元耕心堂朱懷永堂春榮三户各六元洋林港卡委員王豫立號德豐森春華祥和興昌怡源昌潘文軒謙泰榮公泰厚大航渡卞十户各四元聚源祥永大公兩户各三元朱景文堂聚興祥嫌益泰永順利無名氏知慎大謙泰安太和莊同豐店九户各二元思元生豫吉行兩户各一元以上共計洋九十四元○吳城分局王太守募王天春堂十元史立夫八元胡鋤　堂十元馮思江十元商崇愛堂二元陳小峰陶朗川金湧清羅正之沈伯虞甘餘霞六户各一元和順木行二千文紅杏書屋陶慎齋胡藻舲德興隆益隆彩小竹山房林順木行七户各一千文王溥泉謝雲峰孫魯瞻潘亦芳馬舜生趙松林六户各五百文以上共計洋四十六元又錢十二千文○又册廣豐縣正堂周鳳藻明府募蜜記十元慧記德記兩户各四元勉補遍齋徐觀庵徐夏保赤會沈世德堂靜遠山人俞稽養書屋吳永盛桂記八户各二元闕里紅張訏江聚　堂三户各一元以上共計洋三十七元○又册河背卡委員曹助銀一兩二錢八分又募彭花樓王華谷陳庶臣王菊畦蔣靜山五位共捐銀三兩二錢八分張益齋劉午橋廣應昌萬啓宗東興棧鍾宏卿晋吉祥鴻泰號貞吉號老義盛陳青光十二户各邊洋一元黄星源黄韭香長春耀三户各洋銀七錢以上共計合洋銀十三兩八錢八分○又册高門卡何雲軒明府捐洋五十元○又册萬年橋卡郭子溎翁捐光洋四元○又册生米卡委員王子嘉明府捐九三八平銀十兩○又册鄱陽厘卡劉明府捐洋銀十元○又册昌山厘卡許通守捐銀八兩無册三曲卡賀明府捐光洋三十元三○○新建縣周明府捐九三八平銀五十兩○卽於八月初四日由蔚長厚票號匯到第四批規元三百兩正合并聲明 
 
 
 

Page 10

 
 
[光緒十五年七月廿七日京報全錄]  
　　宫門抄○上諭一道錄前○發抄硃批五道○臺撫劉奏辦理清丈給單未竣請酌展奏銷限期摺○大臣升奏委解例貢起程日期摺○川督劉奏爲造册請獎摺○滇撫譚奏爲請將殲除土匪出力之知縣等奬勵摺○又奏爲請准千總避諱更名片○七月二十七日刑部都察院大理寺正紅旗值日無引見○榮公芸公各假滿請安○會章謝授侍講恩○崑岡安興阿馮文蔚各請假十日○召見軍機李鴻藻貴恒志銳○發抄李鴻章奏援案請豁民欠旗租奉硃批着照所請户部知道欽此○又大沽協外委張義陣亡補請卹奉硃批着照所請該部知道欽此○又縣丞李繼綱等另請攺奬奉硃批吏部議奏欽此○又查明承辦京引公櫃商人姚學源並無違例營私奉硃批户部知道欽此○又甘肅副考官編修檀璣丁憂奉硃批知道了欽此○○太子少保福建台灣巡撫一等男臣劉銘傳跪奏爲全台辦理清丈給單未竣擬請酌展奏銷限期恭摺抑祈聖鑒事竊台省清丈報竣後攺定賦則接辦騐契給單新賦暫難徵收所有光緒十四年上下忙匀徵分數經臣會同前閩浙總督臣楊昌濬奏咨暫免核計嗣因給單需時十四年新糧亟須啓徵復經通飭各屬於是年六月十六日一律先行啓徵上忙其單未給清之處一面給單一面徵糧亦經會同具奏在案兹查台北各屬單雖給竣台灣之雲林縣由彰化縣劃撥四堡歸管未久甫經給至三成嘉義鳳山兩縣因原丈未能核實而田園獨多現辦覆丈隨時給單亦至四五成其餘各屬約有七成因上年正在給單之際適彰化土匪滋事該處業户不無遷避觀望雖經卽時撲滅給單不無遲緩且大小租番租屯租隘租官莊各項名目瑣碎異常或有地叚畸零土壤瘠薄難以照則升科必須另行分别辦理又或朽産未定典賣不清民間自有紏葛皆須逐一清厘凡此爲難情形必須稍假時日據清賦局司道詳請奏咨展限等情臣查從來清丈田賦本非易辦之舉内地歴辦清丈雖僅一州一縣往往數年毫無成效今舉全台各屬一律清丈升科袪除百餘年欺隱包攬之積弊若非台南嘉義鳳山延悮彰化叛紳把持阻抗兩年竟可一律完竣寔爲臣始願所不及台北給單俱巳告竣新糧亦徵收報解八成惟剩台南之嘉義鳳山兩屬查其田園多至十餘萬甲或七八萬甲不等自署藩司沈應奎接任以來辦理日有起色但以後所剩零星尾數多屬紏葛不清辦理較前尤難該司道所詳係屬實情惟光緒十四年錢糧奏銷巳届卽將現辦覆丈之嘉義鳳山二縣剔出另辦其餘台灣安平彰化雲林各縣亦尚未悉數給清額糧不能遽定萬不能按限奏銷臣於上年奏報開徵本巳壓遲一忙此時各屬完糧尤非内地無事州縣得以率由舊章按時徵解可比情形旣有不同辦理應稍變通俾不致草率從事功棄垂成合無仰懇天恩俯准將全台光緒十四年奏銷殿限六個月自奉旨之日起扣庶不致草率從事亦不致漫無限制實於公事有裨除咨並檄飭該司道等嚴督各屬將丈單迅速給竣赶緊徵糧報解曁將糧額覈定造册呈送詳咨接續造報奏銷倘有何縣再事泄延卽行嚴叅示懲外所有全台辦理清丈給單未竣擬請酌展奏銷限期緣由是否有當謹會同閩浙總督臣卞寳第恭摺具陳伏乞皇上聖鑒訓示施行謹奏奉硃批着照所請該部知道欽此○○奴才升泰跪奏爲前藏商上輪應呈進年班例貢專差堪布囊索等仍由四川大道赴京自藏起程日期恭摺具陳仰祈聖鑒事竊據掌辦商上事務第穆呼圖克圖禀稱竊查西藏商上每届年班例貢向應專差堪布囊索等赴京恭進前因卑呼圖克圖等禀請攺道西寍現經陜甘總督奏明仍由四川大道行走自應遵照辦理所有應進丹書克恭祝大皇帝萬壽無疆以及貢品均巳敬謹備齊業巳專差堪布工却札巳囊索羅布藏曲覺爾隨帶僧俗徒衆四十人恭齎貢品赴京呈進並開列貢物清單懇請援案轉奏前來奴才查西藏呈進例貢向准附派囊索交易以示朝廷厚往薄來之意其應進貢品照例札委西藏程員遊擊會同噶布倫等逐一點騐監秤仍令復加包固並委卸署西藏守備馬邊營千總張紹彦帶同兵丁十名妥爲照料護送至川交替由四川督臣另派弁兵接替護送以昭慎重兹據糧務黄紹勳遊擊陳錕禀稱該堪布囊索等巳定本年五月二十六日由藏起程除由奴才發給執照口外台站妥爲應付口糧夫馬外俟進口後官給盤費口糧並馱騾一百六十頭如不敷用就地代雇由該堪布囊索等自行給價其貢品清單謹照繕恭呈御覽一面咨明理藩院及經過各省督撫查照辦理外所有前藏專差堪布囊索等呈進年班例貢由藏起程日期理合恭摺具陳伏乞皇上聖鑒謹奏奉硃批該衙門知道單併發欽此○○頭品頂戴四川總督臣劉秉璋跪奏爲遵將鄭工新例十五次收捐銀數造册請奬恭摺仰祈聖鑒事竊查鄭工新例前於光緒十三年十二月初二日開局起巳將初次至十四次收捐銀數曁各捐生姓名年貌籍貫三代分起造册先後奏咨在案兹據布政使崧蕃詳稱自光緒十五年三月二十日起至四月二十日止届滿一月共收實職二名文監生十七名武監生六名營千總職銜一名從九品銜一名實收庫平銀一千六百三十七兩八錢户部飯食銀二十四兩五錢六分七厘照費銀五兩四錢國子監飯食銀二十四兩照費銀四兩八錢除將收捐銀兩專欵存儲聽候指撥並將部監飯照銀兩封固存庫遇有便員搭解外所有十五次鄭工捐欵造具各捐生年貌籍貫三代清册詳請奏咨前來臣覆查此項收捐銀數核與鄭工新例相符合無仰懇天恩勅部迅予核議給獎頒發執照來川以便給發用昭激勸除將副實收清册分咨部監外所有鄭工十五次收捐緣由理合恭摺具陳伏乞皇上聖鑒訓示謹奏奉硃批該部議奏欽此○○頭品頂戴兼署雲貴總督雲南巡撫臣譚鈞培跪奏爲土匪滋擾猛地當卽殲除出力之知縣叩懇天恩從優獎勵以昭激勸恭摺仰祈聖鑒事竊查上年寗洱縣三猛烏等處有積年巨匪羅么大卽羅棄設同子羅幅牲並向有菴李城茗勾結匪黨在於各猛地方恣行刼掠姦淫焚殺逼脅良民入夥漸肆鴟張當檄該鎮道及思茅廳寍洱縣文武曁飛調附近防軍馳往剿捕該匪聞風遁入猛吐之泡竹箐一帶爲負嵎計該處簀竹深邃　捕難施署寗洱縣知縣王治普恐其日久釀成邊患密購賅匪心腹誘其出箐一面暗集兵勇土勇於距箐不遠之整撈地方團圍埋伏該匪被誘至此伏兵齊發於四面擊拿該匪恃衆猶思衝逸王治普及土把總召鳳韋親率兵練務令生擒大呼祇誅元惡免究脇從匪黨聞呼相率棄械逃散當將該匪首羅么大羅幅牲向有菴李城茗登時擒獲經迤南道許繼衡審明正法梟首被擾地方懸　示衆夷民現均歸業地方安堵如常據善後局司道詳請具奏前來臣查該匪羅么大等本係邊地積年巨匪胆敢勾結匪黨逼脅良入夥肆擾猛地焚掠淫殺無所不至實屬罪大惡極業巳斬梟示衆足昭炯戒各猛地處極邊箐林尤爲深邃剿捕均屬難施若不卽速殲除一經蔓延爲害則興師費帑又將不知凡幾該員王治普誘令出箐就擒不折一矢元惡授首從匪悉散地方安堵實屬異常出力合無仰懇天恩俯准從將署寍洱縣事同知銜候補通判王治普俟補缺以直隷州知州在任前先補用整董土把總召鳳章擬請賞加守備銜以昭激勸被擾村寨逃出夷民飭該地方官妥爲招撫復業如尚逸匪卽搜捕務毋留餘孽所有土匪滋擾猛地當卽殲除並出力之知縣叩懇優奬緣由除履歴咨部查照外謹恭摺具陳伏乞皇上聖訓示再雲南巡撫係臣本任毋庸列銜合併陳明謹奏奉硃批另有旨欽此○○譚鈞培片再查接管卷内據督標中軍副將屈洪泰詳據藍翎守備銜儘先補用千總趙學禀稱該弁由勇目投効軍營出師迤西於克復永昌府五城七巢案内在事出力保獎同治十三年五月十三日奉上諭勇目趙學着以千總儘先補用加守備銜並賞戴花翎欽此在案迨軍務肅清遣撤回籍經族長告知其名學字係與高祖同名　　更爲永齡等取造履歴册結具詳請奏前來前督臣岑毓英因病出缺移交到臣覆核無異合無仰懇天恩　部將藍翎守備儘先補用千總趙學更名趙永齡出自逾格鴻慈除將履歴册結送部查核外謹附片具陳伏乞聖鑒訓示謹奏奉硃批兵部知道欽此 
 
 

Page 11

 
 
[光緒十五年七月廿八日京報全錄]  
　　宫門抄○上諭一道錄前○發抄硃批四道○浙撫崧奏叅象山縣設卡抽捐辦理不善各員摺○又奏請展緩查閱營伍日期片○將軍色等奏委署領隊員缺片○浙撫崧奏委署知縣片○將軍定等奏請獎叙摺○滇撫譚奏爲請將鹽大使暫緩北上引見片○七月二十八日工部鴻臚寺廂白旗值日無引見○克王等監試馬步謝覆命○德州城守尉樂福到京請安○額中堂請假五日○繼公張英麟溥良陸潤庠各請假十日○兵部奏派查齋之大臣派出熙敬秀吉希朗阿容山福森布色普徵額吉恒花尚阿○召見軍機徐郙徐樹銘樂福○發抄張矅奏命婦孫胡氏捐賑請旌奉硃批着照所請該部知道欽此○沈秉成奏永寍州地方匪徒結會緝拿懲辦奉硃批知道了卽着嚴緝逸犯務獲究辦餘依議欽此○又縣丞吳其芬積勞病故請务奉硃批着照所請該部知道欽此○倪文蔚奏學政陳琇瑩丁憂暫委藩司兼署奉硃批知道了欽此○○浙江巡撫奴才崧駿跪奏爲象山縣地方設卡抽收土漿厘捐印委辦理不善鄉民藉端滋閙現在飭委查辦先將玩誤各員據實紏叅恭摺仰祈聖鑒事竊查浙江省所産土藥徵收厘稅一案經前撫臣衛榮光飭據藩司會同厘捐總局司道議定章程奏明開辦寍波府象山縣地方鄉民向種罌粟收熬漿土名曰象漿去冬今春節據辦理寍波厘捐總局委員候補知府彭念宇以據委員候補知縣王宗丞象山縣知縣鄒文沅禀請添設分卡三處禀經省城總局司道據情會詳奴才當以添卡抽厘弊多利少惟浙省以庫欵不得不辦批飭委爲試辦去後據報於三月初一日開局辦理在案五月二十八日接據象山縣知縣鄒文沅會同委員候補知縣王宗丞禀報開局迄今並無報捐詎於五月二十日有民人孔人譁等聚集多人將墻頭地方新卡打毁次日又至縣署聲稱找尋委員擁入三堂並募友等書房毁壞門窓器物該縣勘會營汛撥派兵勇就近彈壓禀内聲稱係在籍紳士内閣中書王蒔蕙從中主使等情並據寗波府曁寗紹台道具禀前來奴才當卽飭司遴委候補知府楊葆銘馳往會同寍波府知府胡元潔曁新委總辦寍波厘捐候補知府錢溯時確查起釁實在緣由及新添之三卡應留應撤禀覆酌定並寍波府查拿爲首滋閙之人確訊懲辦現據該府具禀據孔昭才卽孔人譁赴府投案供因携漿出售捐局巡丁謂其漏稅勒罰不允起釁爭吵致各村人因此滋閙伊不在塲等語又據寍紹台道吳引孫以據象山縣紳士歲貢生張樹蓉等以事起孔人譁因罰捐爭論人衆吵閙與王蒔　無涉等情聯名公禀核與縣委所禀不符錄禀申報前來奴才查象山縣墻頭等處添設三卡本屬試辦自三月初一日設立以後時閱兩月旣不收捐卽應據實禀明或酌量裁撤或設法招徠乃委員王宗丞計不出此輒欲假地方官聲勢又不嚴約巡丁任其在外營私因而釀成事端迨局卡被毁復潛身縣署以致鄉民往尋毁壞屋物實屬怙過飾非辦理乖謬象山縣知縣鄒文沅身任地方並不體察民情惟知附和委員會禀設卡及至鄉民滋閙輒卽請兵拀拿並請格殺勿論荒謬糊塗難膺民社相應請旨將候補知縣王宗丞卽行革職象山縣知縣鄒文沅開缺以府經歴縣丞降補分别示懲至該縣鄉民於印委設卡捐厘辦理不善自應據實控訴乃敢藉端聚衆滋閙局卡縣署實屬目無官長藐法巳極此風斷不可長除飭寍波道府究明起意爲首及實在隨同滋閙者從重議擬詳辦俾肅法紀而儆效尤並飭該道確查王蒔蕙究竟有無主使情事據實禀覆分别辦理外謹恭摺具奏伏乞皇上聖鑒訓示再象山縣一缺本省現有應補人員應請扣留外捕合併聲明謹奏奉硃批此案着卽飭屬確查究辦知縣王宗丞着卽行革職鄒文沅着開缺以府經歴縣丞降補餘依議該部知道欽此○○崧駿片再准兵部咨光緒十五年二月十二日内閣奉上諭本年輪應查閱福建浙江廣東廣西四省營伍之期浙江卽派崧駿逐一查閱認真簡校等因欽此欽遵咨行查照等因准此自應遵旨出省逐一查閱惟奴才正月間到任以來清理案牘頭緒紛繁勘辦秋審之後接辦錢粮奏銷在在均關緊要轉瞬文武闈鄉試事更業雜均未能離省且查光緒十一年分查閱之期前撫臣衛榮光請緩至十三年春間辦理其間相隔僅止二年爲期不遠所有本年閱兵事宜相應請旨俯准緩至明年春間再行舉辦俟武闈事畢或將省標及杭乍滿營官捕先行校閱臨時酌定奏明辦理謹附片陳請伏乞聖鑒訓示謹奏奉硃批着照所請欽此○○色楞額等片再伊犁錫伯營領隊大臣果權前因隨征關外奉職有年擬懇趨叩天顔請假回旗省母經奴才等據情代奏請旨遵行本年四月十七日奉硃批着來見欽此當經恭錄照會欽遵在案伏查錫伯營爲伊犁南面屏蔽現當議復舊制整頓營規操練巡防在在尤關緊要果權旣巳遵旨北上交卸起程所遺領隊員缺亟應揀員接署以重職守兹查有頭品頂戴記名副都統額騰額巴圖魯依楞額老成持重驍健絶倫奴才色楞額前由甘肅奏調馳回伊犁派委統領滿洲索倫選鋒練軍馬隊布置邊防頗稱得力且曾任額魯特領隊大臣撫恤部衆練達旗務於夷情亦最熟悉措置一切均臻妥協以之署理斯缺洵堪勝任除照會接署外所有揀員署理伊犁錫伯營領隊大臣員缺緣由理合附片陳奏伏乞聖鑒訓示謹奏奉硃批兵部知道欽此○○崧駿片再永嘉縣知縣恩裕俸滿調取請咨赴部所遺員缺係海疆要缺應行酌量委署兹查有正任仙居縣知縣寗本瑜堪以調署據藩臬兩司會詳前來除檄飭遵照外理合會同閩浙總督臣卞寳第附片具奏伏乞聖鑒謹奏奉硃批吏部知道欽此○○奴才定安裕長跪奏爲南紳助賑遠濟奉災籲懇天恩嘉獎並請援照江皖捐章核給各捐生獎叙以昭激勸恭摺仰祈聖鑒事竊查東省上年被水成災經上海紳士候選道袁天錫等籌助奉賑陸續解到銀十三萬五千兩棉衣九千七百九十件花絮二萬斤曁丸藥等物卽經委員通判姚嶽松巡檢阮可均知縣楊培來等親赴被災地方按户散放又由上海購米二萬石運奉平糶迭經奴才等先後會同具奏聲明咨查辦賑各紳捐賑各户銜名銀數彚案請獎各在案兹復據該紳士等續解賑銀一萬兩並據禀稱該紳等籌助奉賑藉資衆擎不敢仰邀議叙惟各捐生旣蒙給奬懇乞不明按照何省賑捐章程以便核兌捐數照册請獎等因　來奴才等伏念奉省災區太廣官賑本難徧給籌欵又極爲難乃該滬紳等遠在隔省聞風慕義頻籌巨欵遠涉重洋散放未及一年集欵巳至十餘萬兩補官賑之不足災黎賴以全活雖該紳士等心存利濟不敢邀功然有善必旌俾旁觀知所激勸所有籌賑　紳候選道袁天錫前廣東候補道張鴻祿二品對職施善昌候選直隷州知州經元善候選同知葉成忠同知銜徐克敏江蘇候選知縣葛繩孝花翎同知銜陳渭候選縣丞朱佩珍直隷候補直隷州知州謝家福浙江候補知府王松森福建試用同知陳德薰河南候補知縣楊廷皋吉林差委通判姚嶽松直隷候補知縣楊培選用巡檢阮可均州同銜李拱辰候選府經歴周家梤等仰請天語褒獎以示優異而資觀感至前次奏請彚案核獎原擬咨部辦理並未聲叙按照何省賑章兹查兩江督臣曾國荃奏陳籌辦江皖賑務摺内聲請加奬翎枝經部核准有案陪都視江皖尤重擬卽援照江皖賑捐新章一體加獎翎枝如蒙恩允應俟接准部文後卽派營口道查核所捐銀數與請獎之案相符先行刊發實收彚造總册咨部換照如願移獎子弟悉聽其便其棉衣等件應令折核銀數照章給獎尚有續捐各欵卽按此次新章辦理以免歧異所有勸募奉賑各員紳曁捐生援案核給賑獎各緣由除咨部查照外謹繕摺具陳伏乞皇上聖鑒訓示謹奏奉硃批另有旨欽此○○譚鈞培片再臣接准吏部咨雲南石膏井大使李鳳翔光緒五年四月奏補白鹽井大使十二年五月調補今職連閏歴俸巳滿十年行文調取送部引見等因咨滇轉行在案兹據布政使曾紀鳳按察使鄧華熙會詳准鹽法道湯聘珍咨該大使李鳳翔前因石膏磨黑二井按鹽加捐豫賑錢文奏限早逾延不完解由道札委該大使分批催解並清算造報現在尚未完竣該委員奉調引見例限綦嚴至豫賑捐項關係甚重該大使經手事件一時難以完竣未便遽易生手等情會詳請奏前來合無仰懇天恩俯准該員暫缓北上一俟催解　算竣事卽飭請咨赴部引見不得任意延宕以符定制除咨部查照外謹附片具陳伏乞聖鑒勅部查照施行再雲貴總督係臣兼署毋庸列銜合併陳明謹奏奉硃批着照所請史部知道欽此 
 
 

Page 12

 
 
[光緒十五年七月廿九日京報全錄]  
　　宫門抄○發抄硃批四道○大臣托奏請嚴飭查拿並先行革職從嚴懲辦摺○滇撫譚奏委署州縣各缺片○將軍定等奏佐雜擅受詞訟歸案訊明定擬摺○東撫張奏請將知縣開缺片○豫撫倪奏力疾銷假日期摺○七月二十九日内務府國子監廂紅旗值日無引見○麟書烏拉喜崇阿貴恆各請假十日○掌儀司奏初一日祭奉先殿載瀛行禮○召見軍機奎潤徐用儀福中堂○發抄李鴻章奏延慶州民劉坦謀殺一家三命案審擬奉硃批刑部議奏欽此○又候補　桂本誠到省期滿甄别奉硃批吏部知道欽此○又休致豐潤營都司錫榮仍留直補用奉硃批着照所請兵部知道欽此○廉禧奏承德守廷杰赴部引見並委文卜年署理奉硃批吏部知道欽此○○奴才托倫布永德跪奏爲請旨嚴飭查拿並請先行革職從嚴懲辦以儆刁風恭摺具陳仰祈聖鑒事竊奴才等前因牛羊羣控案兩造情詞各執一面遂提取該羣歴年報過圖册案卷並飭開具節次解送骟羊細數溯自光緒十一年起挨年勾稽互相稽核截至十四年均齊止内有十一年補解過十年分欠解骟羊五次又檢得光緒十四年七月内務府奏調羊隻案内有每年例由察哈爾羊羣調取七次全恃支舊補新之說挨年勾稽自十一年起至十四年止除每年例解七次之外多解羊隻旣不在豫支之列不能不爲欠解之數也再三究詰該副總管鄂呢巴圖等仍復强詞飾非不肯甘心認罪是以奴才等一面行查左翼羊羣飭將節次解送羊隻細數查明申報並擬將該副總管鄂呢巴圖等六員名先行解任行查待質以期折服衆心等因具奏於六月十八日接到原摺奉硃批知道了鄂呢巴圖等均着先行解任提案訊辦欽此欽遵奴才等正在飭催行查左翼羊羣副總管詳細查明申報間接據總管圖普新巴雅爾報稱固山達達米林札普委固山達巴特瑪桑窄貼寫筆帖式色博克札普於六月初九日傍晚時候外出未回各處尋覔無蹤不知何往等情該固山達達米林札普等是否潜回游牧抑或逃逸何處卽飭該總管等查明詳報去後旋據報稱遵飭出派牧長丹巴多爾濟各處訪尋兹於六月三十日該牧長回口報稱牧長尋訪至京聞得達米林札普等先在東黄寺暫住數日後移寓何處究未詢知底確忽於二十二日在宏仁寺廟旁見色博克札普騎馬行走遂卽呼喚伊縱馬跑去等情七月初一日又據該總管報稱解任副總管鄂呢巴圖於六月二十六日傍晚時由店外出未回不知何往等情奴才等伏查此案副總管鄂呢巴圖等因控總管圖普新巴雅爾擅改圖册謊加羊隻數目當經奴才等飭司訊明而副總管鄂呢巴圖等仍固執均齊奏案强詞飾非不肯甘心認罪是以奴才等奏請將鄂呢巴圖等暫先解任待質飭查左翼再行定擬辦理原所以期服衆心不令含寃待罪也現據左翼碍覆節次解羊數目均核與歴年圖册相符正擬飭傳覆訊定案間乃該副總管鄂呢巴圖固山達達米林札普委固山達巴特瑪桑窄貼寫筆帖式色博克札普並不聽候查辦先後私行他往潜自普京難保非畏罪逃避實屬目無法紀相應請旨將鄂呢巴圖達米林札普巴特瑪桑窄色博克札普等先行革職並請飭下順天府五城一體嚴拿解審所有請旨嚴飭查拿並請先生革職從嚴懲辦以儆刁風緣由理合恭摺具奏伏乞皇上聖鑒訓示遵行謹奏奉硃批另有旨欽此○○譚鈞培片再署霑益州知州甘棠茂調省遺缺查有南寗縣知縣陳清昌堪以調署遞遺南寍縣缺查有試用知州黄毓崧才識練達堪以署理昆明縣知縣張坦丁憂遺缺查有候補知縣周應方精明幹練堪以署理據藩臬兩司會詳前來除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○奴才定安裕長跪奏爲佐雜擅受詞訟歸案訊明定擬恭摺仰祈聖鑒事竊前據懷仁縣俞承卿以該縣巡檢管典史事廉維城擅受民人楊作梁呈控于姓賴婚一案訊結後楊作梁愁急自盡等情禀經將軍慶裕會同奴才裕長附片奏叅聲明發交讞局委員審辦光緒十四年正月初六日奏硃批廉維城着先行革職歸案審辦餘依議欽此欽遵飭縣將應訊人卷申解來省交讞局審訊去後兹據驛巡道興陞督同讞局委員審明議擬具詳前來奴才等覆加查核緣楊作梁籍隷山東卽墨縣與于福安杜亭汶均係同鄉素識于福安杜亭汶均在懷仁縣屬寄居楊作梁早年隻身至懷仁縣地方傭趁度日常在于幅安家居住光緒十三年四月間楊作梁託杜亭汶爲媒聘定于幅安之妇挪子爲妻言明衣食財禮共折東錢四百四十千楊作梁陸續父過錢三百八十千下欠六十千屢討無償八月十八日于幅安又向楊作梁催討財禮楊作梁無錢央緩于幅安氣忿斥說如再不給卽欲罷婚與楊作梁爭吵各散楊作梁進城控告寓在王宗萬店内九月初六日赴巡檢衙門呈控該縣俞承卿公出飭委該巡檢廉維城代拆代行廉維城接收呈詞仍應送縣批示傳訊乃廉維城並未送縣卽由本署批飭傳訊嗣據差役將于幅安杜亭汶傳案發保亦經王宗萬作保在其店内住下初十日廉維城過堂審訊據于幅安杜亭汶各將前情供明廉維城諭令楊作梁交足財禮迎限成親兩造允服廉維城錄供附卷將原被媒証開釋完案楊作梁與于幅安等回店算帳楊作梁拖欠店錢十七千王宗萬追討楊作梁無錢經于幅安擔保應候十月中旬歸還均各歸回楊作梁仍回于幅安家住下聲言這塲官司財物仍欲交足又欠店帳如何歸還時常愁歎于幅安勸說赶緊尋作活趁剩錢先還店帳楊作梁意在先湊財禮以使迎娶又託杜亭汶連日代尋工作　未尋着益加愁急十月初十日响午時分楊作梁乘于幅安外出將其吸剩煙土尋獲吞服于幅安回歸見楊作梁在炕　動當向問明情由連忙灌救詎楊作梁毒重移時殞命投牌報縣詣騐維時該縣俞承卿巳經先期訪聞差查明確禀由該管廳道揭叅當經將軍慶裕會同奴才裕長批飭先將廉維城撤任一面奏叅革職並飭俞承卿騐訊通報曁將人證卷宗解省飭發讞局審辦兹據驛巡道督飭局員提集全案人證查訊巳革巡檢廉維城並無需索贓私情弊核擬詳情前來奴才等查例載佐雜人員不許准理地方詞訟遇有控訴到案卽呈送印官查辦者毋庸議如擅受而審理降一級調用失察之印官罰俸一年其因擅受而致釀人命者佐雜官革職失察之印官降一級留任如揭報於巳經釀命之後仍議降一級留任等語此案客民楊作梁吞服烟土身死之處業據驛巡道審訊明確委因在懷仁縣巡檢衙門呈控于幅安賴婚完案後無力交足財禮並欠店帳愁急無措自尋短見並無别情于幅安亦無威逼情事應毋庸議所欠于幅安財禮及王宗萬店帳錢文照律身死勿追至巳革懷仁縣巡檢管典史事廉維城接收楊作梁呈控賴婚之案雖據供係在印官公出日期内原准代拆代行第遇詞訟仍應送縣批訊輒卽自傳審訊實與擅受無異且斷令楊作梁交足財禮以致無措愁急自盡雖無需索贓私情弊究因擅受致釀人命咎有應得業巳照例將廉維城奏叅革職應毋庸議懷仁縣知縣俞承卿揭報屬員擅受係在釀命以後例有應得處分第失察擅受究在公出日期情有可原事在恭逢光緒十五年三月十六日恩詔以前所得處分係在赦免之列應請准其援免案巳訊結死棺飭縣關屬領埋除將全案供招咨部查照外所有委審核擬緣由理合恭摺具奏伏乞皇上聖鑒勅部核議施行謹奏奉硃批刑部議奏欽此○○張曜片再邱縣知縣椿齡性情輭弱馭下太寛該處地界兩省素稱難治於人地實屬未宜又寗陽縣知縣陳文顯任事有年毫無實政相應請旨將邱縣知縣椿齡寍陽縣知縣陳文顯均開缺撤省另補以重地方謹附片具奏伏乞聖鑒衷示謹奏奉硃批着照所請吏部知道欽此○○河南巡撫臣倪文蔚跪奏爲微臣病勢日减力疾銷假恭摺仰祈聖鑒事竊臣前因感患時證牽動上年在工所受潮濕一時急難痊愈懇恩賞假調理拜摺後隨卽加緊醫調兼以靜攝半月以來所患内熱脹懑等證約巳十去七八惟飲食尚未照常兩骽仍覺疾輭伏念臣受恩深重未効涓埃精神旣可以勉搘職守敢容於久曠兹於本月十九日力疾銷假照常辦公兾以仰報高厚鴻慈於萬一所有微臣力疾銷假日期緣由理合恭摺具奏伏乞皇上聖鑒謹奏奉硃批知道了欽此 
 
