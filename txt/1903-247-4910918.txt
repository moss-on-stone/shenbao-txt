# 1903 - 247 - 4910918

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦　　　以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成全是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帪房購取遲恐悉數售　不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[報律譯述]  
　　陶君叔詠以近來報紙盛行而吾國並無報律　手譯日本報律而於首尾并述以已意或有移以示本館者因爲照錄之如下日本法律本諸各國采其所長而棄其所短條理最爲縝密處斷最爲公平故中國欲攺正法律必不可不由日律入手蓋中國現在情形亦多與之相近也因全列日律而并取各國律之可與日律引證者條於下以資考證大抵日本報律約分六項其一爲發行前之規則甲報章初發行時必於星期前由發行地所管之官廳轉行報告於内務省其報告之書内應載明者如左一題號二記載種類如政治法律經濟文學實業時事評論之類三發行時期四發行印刷所五發行人編輯人并印刷人之名氏年齡其編輯在二人以上者則由總纂者擔當其責任但紙面亦可分列部門如某人專肩某門之類乙如於發行報告之日起或因事不能發行係過五十日外則將報告之事欵作爲注銷其發行人編輯人刷印人必要年齡滿二十歲以上在本國内地居住者倘其人已經剝奪公權或停上公權其停止限内不得爲發行編輯印刷人又編輯人印制兩刷不得相兼以上如違背者罰欵五元以上百元以下丙發行人先具保証金與保報告書一併納於管轄之警視廳其金額如左一東京一千元一西京大阪橫濱兵庫神户長崎七百元一所有其他各地三百五十元一每月三回以下發行者各照前記之半額保證金可按照時價將公債書及國立銀行憑票繳納至於報内止記載學術技藝統計物價則不在此條限制之内又此保證金如新聞廢刊或禁止則可隨時領還以上各項如發行之時不爲報告又已納保證金之新聞紙或因事阻止不能發行係因警視總監或地方官之權限所致者又或應納保證金之新聞紙不納保證金而私自發行者以上皆罰金五元以上百元以下其二爲發行後之規則甲發行後之變更新聞紙報告發行後如題號記載種類發行人有所更變則於二星期之内將更攺之章程報案若發行之時期發行所編輯人印刷人有所更變則限一星期内報案如違例者罰欵五元以上百元以下乙發行人病故及法律上失去其發行之資格則須於一星期之内另定發行人照上定之章程報案其報案之限期内可暫假發行人名字丙署各人新聞紙每號發行人編輯人印刷人印刷人之名氏及發行所皆一一記載之發行人印刷人之外不論如何名字皆可記載但新聞紙内記載條項之署名應由編輯人共當其責任案法蘭西法律曰凡新聞紙報告書貼附書或刻期刊行之書若果不將著述者刊刻者姓名職業居址載明或發行或分派其管理者因其情節之如何以定六日以上六月以下之禁錮觀此可知報紙應列名氏住址最爲緊要各國所同而法國尤嚴蓋不列名氏住址則如有責任無從查究足以長誹毁暗訐之風故不能不禁止者也丁納報新聞紙於發行之時先送與内務省二部管轄警視廳及管轄地方官裁判院檢事局各一部其三爲新聞紙之責任甲新聞紙記載事項若經裁判之後應於次回發報之時揭載其宣告全文違者編輯人罰金五元以上百元以下乙新聞紙如判定罰欵後一星期之内而不將裁判費用及罰金完納則以保證金充之若仍不足則以法律徴收之又保證金旣充裁判費用及罰金之後其發行人自得管轄廳通知後一星期内可將欠欵完納若至應補納之時而不補納其視廳總監及地方長官可禁止其發行丙新聞紙記載之責任除重大事件之外旣有通常報告署名之編輯人而原告者或於他之實際委任編輯人立刻證出則此委任編輯與署名編輯人同罰其四爲新聞紙之禁載甲無論輕罪重罪旣豫審而未經判定皆其未判定以前不得記載乙關於禁止傍廳訟訴事項者不得記載丙非公布之文書上書建白書請願書非得該官廳之許可不論詳略皆不得記載又官廳之議事及法律禁傍廳之會議亦同此禁令以上三項違背者編輯人罪五員以上五百員以下未完 
[本館接奉電音]  
　　昨日午後二點鐘時京師飛電傳來諭旨二道敬謹譯登○七月十八日内閣抄奉上諭外務部右丞著陳名侃補授汪大燮著補授外務部左叅議欽此同日奉上諭順天府府尹著沈瑜慶補授欽此 
[電傳宮門抄]  
　　昨日午前十點鐘時京師友人專電告知本館云七月十八日皇上召見軍機大臣 
[英美交涉]  
　　倫敦來函云英外部近因美國將非律賓左近之蘇彔七小島佔據特行文美政府聲明該島係英國所有該島與英屬北潘島相近故英於一千八百八十一年向該島酋長租借美國不能據爲已有美廷答云此島實屬非律賓羣島内我美旣得羣島之權利則蘇彔島嶼自應歸我美國管轄 
[美國度支]  
　　西報云美國自去年七月一號至本年六月三十號共支公項銀五百五十八兆八億八萬七千 
 
 

Page 2

 
 
五百二十五圓内上年共支四百七十一兆二億一萬餘圓又查是年水師經費八十二兆六億九萬六千八百零二圓上年水師經費六十七兆八十二萬餘圓又是年戰務衙門經費銀一百一十八兆五億四萬九千六百二十三圓又共支太平糧銀一百三十八兆四億二萬五千六百一十七圓又國家進欵共銀五百零六兆一億七萬六千五百九十圓除支尙存銀五十一兆七十一萬餘圓 
[兩廣總督岑雲帥查覆蘇元春營私尅餉養宼殃民摺]  
　　頭品頂戴兵部尙書銜署兩廣總督臣岑春煊跪奏爲遵旨查明統兵大員營私尅餉養宼殃民客欵據實覆陳仰祈聖鑒事竊臣於華陽行次承准軍機大臣字寄光緖二十九年三月二十七日奉上諭有人奏統兵大員營私尅餉養宼殃民一摺著岑春煊按照所叅各節確切查明據實具奏毋稍徇隠原摺著抄給閱看將此諭令知之欽此遵旨奇信前來當卽遴委委員馳赴廣西龍州一帶嚴密確查臣抵粤後復經調齊案卷按照原參各欵遂一查核現在行駐潯州又復咨訪輿論審察邊情究匪患所從來知禍端之有自謹將所查實在情節爲皇太后皇上臚列陳之如原參蘇軍所部二十五營缺額大半卽僅留一二營哨亦復經年累月不給餉項往往飢軍乏食脫巾狂噪無以應之則暗中授意縱令打掠肆刦一節查蘇元春久統邊軍歴有年載平時一以酬應爲事於邊防整軍之道絶無講求原設防勇二十營分紥沿邊對汛繼因調赴内地各屬剿匪續又增募五營統計歲糜餉項已不下四五十萬本年三月間蘇元春交卸邊軍之際又以去年四月曾募二營六月又募兩營向已革廣西巡撫臣王之春爭索欠餉等項至十萬二千兩之多查部章添營增餉必須先行咨部立案蘇元春所稱添募四營經年之久並未咨報無怪王之春謂其任意婪索幾同無賴蓋蘇元春所部各營零星分布其中移甲就乙虚籍甚多弊竇叢滋莫可究詰原參謂其缺額大半實非已甚之詞然使於空額之外所存之勇果能以時給餉無稍欠缺則一兵猶可得一兵之用乃復任意積欠往往以辰已之餉發寅卯之糧士卒怨騰動輒譁噪飢勇無所得食漸至相爭械劫無所不爲初猶暗結濳行繼乃明目張瞻由沿邊滋擾以至蔓延内地營哨熟賭而力不能制統帥偵覺而佯爲不聞誠有如原參所謂以尅餉之故而不得不縱兵以縱兵之故而不能不庇匪者顧其兵而匪者目前之禍患養之則糜餉裁之則生變臣所爲奏借鄂軍换防尤不能不請簡派督辦邊防大臣� 
以消隠患也又原參前年該軍營官阮朝忠之子搶掠過客烟土銀物迫令挑夫肩入營内其他如搶人勒贖打村劫市時有所聞沿邊民人痛恨入骨一節查阮朝忠本越南邊界游匪招安以後曾在該軍充當營官上年回廣東靈山縣原籍帶營因有吞餉缺額私　軍火情事由該統帶查實禀請正法經調任督臣德壽會同廣東撫臣李興銳奏報有案至其子搶掠過客烟土銀物訪之人言多有其事特歴時旣久其被搶地名月日均無實在可稽蓋蘇軍弁勇搶劫携勒習爲故常其事主隠忍而不敢控訴者已非一次誠有如原參所謂邊民痛恨入骨呼籲無門夫設勇所以衛民不圖擾民至於斯極滅理喪心可憤可歎[  此摺未登畢]  
[議攺營制]  
　　福州訪事人云閩省水陸兵士冋共七十三營半自奉部議攺爲巡警鎭閩將軍兼署督憲崇佑庭留守迭與司道及水師提督楊軍門陸路提督王軍門和衷商榷迄無成議惟前者候補道孫靜珊觀察總辦營務處時深慨緑營積弊力請去兵留勇不爲無見乃當事者又恐此輩一經裁撤未免釀成亂階事卒不果近聞楊王兩軍門商諸各鎭總戎擬將全省水陸兵士攺營爲隊酌增兵額糧餉一俟與留守面商再行定奪 
[赶建路工]  
　　廣東訪事人云省佛鐵路日前瓜步及石圍塘兩叚均有爭閙停工情事兹由工程司督令各工頭將各工人赶緊招足切實開導迅卽興砌並加派多船載運石料分叚起岸以繩車轉送工塲以便早日報竣至省城建橋過海一事經工局查悉海珠之唇數咪路有堅礁名曰大浪石地甚堅實可作橋梁兩邊海道甚闊可容兩輪並測得實地數十英尺地固適中亦屬省費已詳候核示遵行矣 
[奏請訓示]  
　　廣東訪事友人云兩廣總總督岑雲帥此次西征先後在東省庫内提撥現銀二百萬藩司曁善後局各員見庫欵異常支絀焦急萬分軍械局各軍械亦所存無幾城中不免空虚巡撫將軍恐一旦粤垣有事實屬不堪設想聞已將目下情形會銜入奏請旨訓示矣 
[振卹災民]  
　　烟臺訪事人云此間自上月初旬山洪暴發田廬被浸人民大半蕩析離居前經縣宰王大令據情詳請大憲振撫日前撫憲周玉山大中丞札委候補知縣吳大令義培到烟查勘卽由東海關道署借撥銀兩按户散給俾得實惠均沾 
[振興師範]  
　　湖南友人函云工科給事中馮錫仁等倡設湘西師範學堂議籌經費禀奉撫院趙大中丞批示云查學堂以師範爲根本師範未立則教法未能畫一學堂卽難見效本部院莅湘以來卽思推廣師範特以欵項無出尙在籌畫兹據該紳等禀稱於常德創立西路師範學堂并學堂常年經費詳定章程懇請立案前來披閱之餘良深欣慰按常德爲湘西都會又得該紳等道合志同或捐助鉅欵或力任贊襄規畫宏遠創此盛舉具見關懷大局熱心實力豈惟闢西路之新機亦導通省之先路深堪嘉尙詳閱章程十二條曁豫算經費表具有條理可見施行開辦之始力有未逮必須官力調護東西各國通例如斯朝廷銳意興學勸民自立學堂尤不可不力爲維持以資觀感該學堂旣爲西路各屬而設應如所請逕隷學務處至派定各府廳州縣開辦常年經費四百千旣爲西路總任教務各屬理應分任學費公充畫一事屬可行應卽通飭照辦至提减征錢漕一節案經桂陽州陳牧禀督部堂曁本部院批示准行無捐於民有益於學應准援照辦理至撥借省平銀一萬兩旣稱籌有捐欵認息歸還於公欵初無所捐亦可照准應由善後局查明有無閒欵酌核辦理其餘所請札委總理保護教習考選學生收領經費報捐貢監頒發鈐記請頒實收各節應一併妥議西路旣如此奮興南路亦應及時興辦該學務處會同布政使善後局迅速核議詳辦三禀清册均發仍繳 
[武林大火續聞]  
　　本月十三日杭省官巷口火警延燒大小房屋五百數十間已登十七日報章兹又接彼處訪事人來函悉是日起火者實係燭店並非豆腐鋪緣此屋後進本屬毗連以致互相推諉後經鄰右細察知是時豆腐店尙未舉火惟燭鋪正在熬柏油　下堆積薪火甚多以致釀成臣禍至永昌南貨棧及湯萬元藥店雖有牆垣均被穿入焚燒殆盡而南貨鋪中被火燒傷者計有七人惟一人已於翌日斃命其餘六人可保無虞又崔佳巷北某壽器店因南首之牆不甚堅固經火延及兼以水龍澆灌遂至坍塌屋宇亦帶倒數椽壓斃五人而外面之火亦因墻倒而止至所傳某米店亦被焚燬實因救護得法未付刧灰合爲附正於此當火發時警察巡勇站立兩旁以阻閒人中留水道俾救火者得以長驅而入乃菜市橋龍夫偶不經心致將某警察勇碰傷各勇因之不服羣起而攻將龍夫毆擊各龍夫因此束手不救并有欲將龍舁回者事爲總巡所見立命哨官將警官察勇重責并令向龍夫服禮始寢其事 
 
 

Page 3

 
 
[蘇省官塲紀事]  
　　姑蘇訪事人云統領新老湘營候補道劉觀察篤烈近由鎭江防次奉文察看江陰砲臺火藥庫繞道來蘇於本月十四日抵省赴撫轅禀見撫憲恩藝棠中丞旋卽辭行回寗○委辦稽查米釐候補道賴觀察紹濂及江寗候補道李有架觀察均於十四日抵蘇謁見恩中丞面陳要公○奉委緝拿浦左林鄧兩梟匪之飛划左營統領徐輔臣叅戎錦堂自滬返省於十四日抵蘇○江蘇撫憲恩大中丞定於八月初四日赴金陵辦理監臨所帶隨員札委左劬孫司馬念慈及俞同甫姚懷廷陳養菴等三大令卽日先赴白門巡捕杜鶴峯把戎等則於中丞起節時隨同赴寗 
[潤州近事]  
　　鎮江訪事人云七月十四日有德國兵艦一艘由上海駛抵京江泊於洋碼頭未幾艦中管帶舍舟岸拜會駐鎭各西官十五日各西兵羣至租界一帶閒遊常鎭通海道兼鎮江關監督郭月樓觀察知之特飭水陸總巡周錦棠協戎親帶勇丁妥爲保護○七月十五日署丹徒縣洪　汀大令接奉臬憲公文在縣獄提出行劫某姓巨案之盜犯五名押赴北門外校塲梟首示衆○常鎭通海道兼鎭江關監督郭月樓視察邇以瓜洲一帶農民因防護隄岸將各小輪船打毁一案刻已賠銀了結並札行揚州府轉飭各縣嗣後小輪船行駛務須照約保護其文云爲札飭事照得各國通商内港小輪船行駛裝載客商遵奉諭旨准行載明條約飭地方官保護在案開辦以來往來行旅咸稱便捷今夏河水泛漲瓜洲進口一帶堤岸卑薄鄉民保衛田廬集工搶險誠恐輪浪衝刷萬一堤潰數萬生黎性命攸關自應呈請地方官禀由本道商明領事稅務司知照各公司暫停小輪行駛以衛民生乃有不肖鄉民竟敢聚衆滋事毁傷輪船局屋不法已極業經本道禀奉督撫派員履勘情形議賠各公司船局裝修飭地方官籌欵付給並奉憲札嚴緝滋事首犯照例懲辦以重通商而儆刁頑合行札飭爲此行府札到該縣卽便轉飭遵照嗣後水勢漸平堤岸工竣各小輪仍須示期開行由鎭至揚至淸江浦往來通商應飭該府縣速爲諭該處紳董里保嚴切誥誠約束鄉民各安本分各理生業如再查有宵小不法之徒藉端滋事該府縣應卽通詳大憲從重懲辦無稍疎忽是爲至要切切特札○前者常鎭通海道兼江鎮江關監督郭月樓觀察命駕赴金陵謁見兩江總督兼南洋通商大臣魏午帥事畢後卽於七月十五日午後乘永吉小輪船遄返 
[泖水凉波]  
　　松江訪事人云郡城北鄉姚唐橋地方某甲於本月某日墮水淹斃左近某乙與甲素有嫌怨甲之家屬遂以乙設計陷害投蔗亭縣署喊求蒞騐縣主陳仲陶大令卽帶仝刑仵人等前赴該處相騐○前日華亭縣署某差因公赴南鄉雇舟渡浦歸途在大漲涇口失足墮水當時打撈無獲翌日屍身浮起經漁人繋之河干促其胞兄備棺收殮 
[上海官塲紀事]  
　　新科翰林范太史之杰朱太史國楨因公過滬均于昨日命駕至縣署拜會縣主汪瑶庭大令以禮欵之○昨日上海縣主簿孫立幹少尹偶攖小極遣丁赴縣署請假三日以資調治○江蘇候補知縣潘明府在衡因公來滬昨日命駕至縣署拜會縣主汪大令接見之下商談片刻而别 
[星使赴寗]  
　　新簡出使日本大臣楊星垣星使由京抵滬後小駐美界北河南路天后宮側出使行轅昨日命駕赴道縣各署謝步旋卽乘某輪船赴金陵謁見兩江督憲魏午帥瀕行時上海縣汪瑶庭大令前往恭送 
[委員謁客]  
　　前者兩江總督魏午帥向日本定造兵輪船若干艘當派某武員前往監察前日某武員乘輪船抵滬卽命駕至美界駐滬日總領事署拜會總领事小田切君茗談片刻而别 
[暫停讞政]  
　　英美租界讞員孫建臣直刺昨因政躬不豫特照會美總領事署繙譯白保羅君轉飭各捕房暫停讞案三日 
[示期徴銀]  
　　上海縣汪瑶庭大令定于本月二十四日開徴本年下忙特於昨日飭糧差分傳各圖地保届時來署聽候面諭 
[劣夥宜懲]  
　　前日陳陸氏扭周金甫至上海縣署控被私收帳欵任意逞凶等情縣主汪瑶庭大令提訊之下氏供丈夫陳順德向在新開河畔開設新衣店時周在店習業今已滿師用爲夥友去年十一月丈夫病故兒子年尙幼稚一切店務倩周經理不料伊竟私收帳欵洋銀一百餘元意圖吞没向之理論反被凶毆叩求究辦周供師父故後店務均由小的經管一切出入均有清帳可查並無私收洋銀之事尙求明察大令以周不應率爾行凶判令掌頰五十下著氏將周逐出另雇妥人經理 
[串騙被擒]  
　　昨日午前有口操揚州音之楊秀昌偕胡姓二人至南市竹行碼頭義泰衣莊購取紡綢衣服八件論價旣定胡忽稱此係某公館小主人囑購須持往估看方可成交言畢袖出僞洋銀兩包將一包交與店夥留以爲質並囑楊在此稍俟怱怱取衣而去旣而楊以胡許久不至託詞欲去店夥某甲命將所存洋銀當塲檢點不意啓視之均係鉛質始知被騸立卽扭交巡街捕送入捕房捕頭令押候轉解馬路工程局禀請總辦翁子文太守訊究 
[棄婦可憐]  
　　前日有一年近不惑之婦人某氏偃臥南市萬裕碼頭病骨支離奄奄一息經好事者詢其來歴泣稱籍隷崇明前由蟻媒作伐嫁與南倉街京貨店主某甲已越四月邇因齟齬適患病症遽被逐出等語事爲附近沈宦所聞函致二十三七鋪巡防局請爲安插局員姚韓兩二尹卽飭地甲傳甲到局研訊之下甲自知理屈願給洋銀數元俾歸母家醫治 
[分發人員騐看名單]  
　　新海防例掣籖分發郎中沈樹屏直隷監生劉文冕吉林監生花翎林謀昌福建監生沈家彝江蘇舉人孫思敬浙江監生員外郎鄭勛廣東貢生主事鄭昌㝢廣東監生張亮清廣西監生劉林藻順天監生劉國祜湖南監生粟掞湖南舉人徐翔翰江蘇附貢梅蔭緗江西廪貢林寳書浙江附貢鍾濂浙江舉人嚴啓豐浙江附貢趙一琴四川舉人顧迪光浙江副榜光祿寺署正姜鎮藩貴州廪貢内閣中書孫藩圻江蘇舉人黃恩成雲南舉人吳和聲浙江舉人李效功陜西舉人馬耀宗河南舉人武槈陜西舉人國子監助教姜汝謨江蘇舉人勞績掣籖分發部寺司務史元燧直隷繙譯郭家珍順天繙譯張魁第順天附生俸滿呈請掣籖分發部寺司務王繼橒浙江監生新海防例掣籖分發通判顧曾望江蘇附貢直隷州州同王礪廉陜西舉人知縣李柄珩甘肅舉人新海防例指省分發道花翎增齡滿洲江蘇廕生劉國安湖南江蘇劉安濤浙江江蘇梅光遠江西江蘇孫茂德安徽江蘇江忠　安徽江西蔣煇江蘇江西戴緒适安徽山東花銜耆康滿洲江蘇寗本瑜安徽江蘇韓樹滋四川雲南胡元泰廣東山西翁之繕江蘇直隷花翎陸善格奉天安徽知府李德芬廣東江西胡彤業湖北安徽陳完四川湖北花翎崇源滿洲山西同知胡玉堂河南北河温泉廣東廣西直隷州知州張贊墀江蘇四川石守易浙江山東知州何學博湖南廣東吳佑曾江蘇廣東通判劉修鑑直隷江西范之幹湖北江西林朝元陜西山西儀翰鴻山西甘肅濮維江蘇江西徐景贄浙江安徽許之麟順天安徽鹽運司運判彭世祺奉天兩淮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官門抄]  
　　七月初七日工部鴻臚寺正黃旗値日無引見世續假滿請安奉天府尹玉恒到京請安出使大臣楊　　訓示乃揚預備召見希朗阿請假十日召見軍機及丁乃揚玉恒楊樞○初八日内務府國子監正白旗値日無引見　　　　溥安丁乃　謝交軍機處存記恩蔣式芬預備召見車王續假十日侍衛處奏派保和殿監試派出頭現　　色　　　榮　良　二班濤貝勒善豫恩福廣祥德壽掌儀司奏十五日祭奉先殿橚貝子行禮召見軍機及蔣式芬 
[閩學錄科]  
　　福州訪事人云提督學政泰佩鶴宗師以秋闈在邇示期本月十五日考錄遺才外府士子近忌陸續來閩　　　各店如林較往屆爲盛惟爲時尙早生涯尙屬寥寥耳 
[留守清風]  
　　福州訪事人云鎭閩將軍兼署督憲崇佑庭留守自奉命兼綰雙符後清勤自矢孜孜以圖治爲心屬各員無不嚴憚丰采本月初三日爲留守誕辰先期通飭各屬不得餽遺禮物并禁及三節諄諄致意事在必行各員仰體憲懷無敢巧爲嘗試卽届時來轅祝嘏亦旣子擋駕淸風亮節人皆欽之以視前督憲許筠師在任時旣於生日大開壽筵復爲其封翁及太夫人舉行冥慶屬僚　獻務極奢豪者相去奚啻齊壤哉 
[校閱新兵]  
　　鎭江訪事人云南洋續備督標新兵全軍統領兼署金陵督中恊副將蔣雨亭軍門於七月十一日由省乘某輪船抵鎭假佛照樓棧小駐戎旌並拜會當道各員十二日辰刻軍門命駕詣寶蓋山左近小校場校閱所部新兵前營勇丁操演 
[誤遷靈柩]  
　　烟臺訪事人云庖人某甲携梅鶴僑居烟地去歲其妻某氏物故暫庴南山之麓六月下旬令其子將靈柩扶回原籍理葬誤將劉姓媳柩怱怱舁之而去旋被劉姓查悉扭甲至巡司署禀控巡檢崔二尹提訊之下斷限十日速將劉姓之柩送　妥爲營葬以慰幽魂 
[揚郡米市]  
　　揚州訪事人云揚屬自春徂夏米價有增無减直至入秋以後始每石跌價五角蓋緣本年雨暘時若四境可望豐收下河一帶早禾業經刈穫其餘未刈者日内亦可一律登塲至仙女鎭雖因振米弛禁開斛聞之個中人云每日出米無多陳米尙如山積是以雙弓身價非徒不能如前之貴尙恐有日漸平減之勢也然數米而炊者聞之則莫不喜形於色矣 
[上海總巡局瑣案]  
　　前日保甲總巡兼辦清道局朱森庭明府率勇巡至小東門外陸家石橋左近見有小販顧阿新曹錦泉將茭日壳抛棄於路卽命拘局研訊判令笞責枷號在案旣而顧曹以十六鋪巡防北局團勇陳順福徐咸林等每日曾收規費言明代爲掃除據情禀知明府明府勃然震怒立卽帶同顧曹到局指認當將陳徐兩勇帶回訊明判各枷號一禮拜顧曹從寛省　○前者南市二十三鋪地　夥王長卿卽王阿四賄庇阮龍生江小屈等刨毁王家馬頭蔡陽弄後面義塚事發經保甲總巡朱明府　提到案分别枷責除限令將塚修整外並罰阮江置備路燈三百盞前日明府查得毁塚雖已修竣而路燈延不置就案難了結飭差傳阮至案限令與江赶卽將燈置成繳局以便公撥城廂内外各街道燃點 
[英美租界公廨紀事]  
　　孫周氏携子長根女金鳳在路行乞五百七十二號華捕以其違章拘入捕房禀明捕頭令轉送公廨請爲安插値日差向之盤詰據稱丈夫孫金源向業洋貨於今正出外至今未歸婦人等無可度日不得已而行乞並順道尋夫等語由差據情入禀讞員孫建臣直刺命暫交官媒留養俟訊明安插○雉妓吳阿多與王二寶在福州路違章强曳行客由三百二十一號巡街捕拘送捕房轉解公廨亦經値日差據情入禀奉直刺諭令交官媒暫押俟訊明核奪○烟妓王鳳寶被鴇凌虐逐出不納在路啼哭由七百二十六號巡街捕拘入捕房捕頭著轉送公廨値日差據情入禀奉直刺諭交官媒暫押核奪 
[英租界捕房紀事]  
　　妓女沈寶玉在迎春坊二弄高張艷熾前日遣傭投捕房報稱失竊珠鐲一只値價頗鉅請爲查緝捕頭准之飭各包探洒緝贜賊務獲解辦○伶人馮子奎前日投捕房控稱與妻某氏至廣肇山莊游玩被流氓五六人攫去妻子手上之銀鐲一只開呈式樣請爲飭緝捕頭准之昨由包探王長桂在某典鋪内查出原贜吊送捕房請騐捕頭令傳馮認明無訛飭存俟緝獲正賊再行解送公堂禀請讞員孫建臣直刺　辦然後給領 
[法租界捕房紀事]  
　　昨有流氓某甲向某乙訛詐不遂將乙毆傷頭面巡街捕將二人一併拘入捕房捕頭騐得乙受傷屬實令出外自行醫治甲則押候解送公堂禀請讞員魏蒓塢大令訊辦乙自行投案備質○積竊某丙在法界竊得衣服等物潛往美界被包探所見拘入捕房捕頭詰知贓由法界竊來卽令包探送入法界捕房捕頭令押候堂期解請研訊○偷兒某丁在某輪船行竊衣服被失主當塲拿獲送入捕房捕頭令押候解送公堂究辦 
[美租界捕房紀事]  
　　昨晨梁上君子周和尙潛入有恒路王阿炳家行竊綢布衣服若干件携至某押鋪質錢適爲包探顧福其所見連贓帶入捕房捕頭令押候轉解公堂禀請讞員孫建臣直刺訊辦○昨日江北小工陳阿六濳至公和祥碼頭某號棧房内行竊油漆若干桶携之而出　爲包探倪順泉所見連贜帶入捕房捕頭令押候解送公堂禀請懲辦 
[蘇省官報]  
　　七月初六日候補道孫傳緗安徽人由甯來升補廣東雷瓊遺缺道向萬鑅通知交缷蘇州府篆代理首府田庚理問廳傳承霖吳縣教諭茅錫恩均禀知接印任事知府楊逢辰辭赴甯調補常熟縣鄭鍾祥辭赴滬見道憲莊復恩禀知交缷代理理問廳事籖分江蘇卽用知縣孫迴　貴州人由京領憑到省指分江蘇試用縣丞張長湖南人由籍領咨到省初七日候補道　時濟湖南人知府韓汝元山西人均由寗來孫葆珪鐵林均禀知全褿運竣撤局回省知縣寳頣禀謝調辦南匯沙洲差典史高瑜專丁來省禀謝奉太倉州札委代理州吏目事初八日知縣項澤　禀辭赴甯見制憲請補陽湖縣馬蹟可巡檢楊光藻由南渡釐卡專丁來省禀謝奉飭半年期滿照章留辦委署崇明縣典史葉承編禀辭赴任典史張煥由鎭江專丁來省禀知安徽剿堵大通沿江票匪案内奬給五品頂戴辦理奔牛厘局知縣俞都禀知丁父憂初九日知縣阮尙疇由長元常昭新五邑公幹回胡燡禀知奉委赴嘉定縣屬收學堂修理工程差卽辭理問錢定爾由江甯解銅圓來巡檢徐垣禀謝奉飭由部核准捐免　看序補日期陳宗彝由寗見制憲回初十日知縣奉基禀知由武金宜潥催提公欵回通判吳家樞禀知到發審局差典史江大年禀辭赴甯見制升補廣憲東雷瓊遺缺道向萬　辭行赴粤 
[邗江官報]  
　　七月初三日運憲公座點騐鹽捕營炮船各勇胡鹺尹仲和銷北鹽初四日正任河垛場陳𪙉尹辭回四浦差　徐鹺尹本動　鹾尉恆餘汪鹾尹廷楨同銷北鹽差初五日多鹺尹祥委解南京餉初六日多鹺尹解餉起程初七日候補道魏觀察秉銓公幹過揚初八日分　運判盧分轉國煦廣東　　到初九日葉鹺尹祖秦委龍溝卡初十日吳鹺尹賜眞委寶帶橋卡王鹺尹鍾貴委泰州南門尹鹺尹融委三江營卡均謝委分發大使張鹺尹景棠山東人禀到黃分轉以　銷淮北差 
[浣省官報]  
　　七月初二日分發安徽試用直隷州德馨到滿洲正紅旗人號蘭台缷辦蕪湖巡警局總巡通判周家煜到縣丞義振權辭回淮北牙釐局差遺殷廷　知奉臬台委加札留查北門城典史孔九提到由皖北措資回初三日本任婺源縣方永　到由京應經濟特科回並謝行知調補合肥縣缷辦蕪湖米釐局提惆知縣宋毓衡到署　州王懇動辭簽分殘徽試用知縣孔慶堯到雲南人號華之朱應爵到湖北人號霽堂署池太同知丁繼瑞辭缷署和州裕溪司梁潤璜到候補通判陸承鎬知縣左運奎均謝課吏 
 
 

Page 10

 
 
考取超等第一初四日缷署天長縣呂曾辭回天長淸理交代知縣彭鴻年銷錢府經田應　知奉委金陵文闈差初六日調辦荻港釐卡府經黃應珂專丁謝奉行知過班知縣候補知州馮紹恩知縣陳兆祜鄭學　萬云松倪善慶均面試畢登辭赴和州會訉案件巡檢李鑒辭赴金陵文闈差初七日花翎同知銜指分安徽分缺先補用知縣杜英才到四川人號翼如五品銜安徽候補知縣任賛廷到江蘇人號蔭槐試用知縣王右樞到湖南人號貽蓀候補知府任廷牧知接辦委署尹州府黃國璸銷辦均商務局提調候補同知張雷知奉臬台委赴懹遠訉案知縣李維源由太平訉案並赴繁昌勘訉鑛山案件回顧民喦謝奉撫憲給咨赴引初八日牌示試用縣丞周懋照委署懹遠洛河　巡檢古彝委署甯國岳山司調辦宗陽釐卡直隷州王大慶到委署毫州文英辭並奉撫憲札委兼充營務處候補知縣章宗俊知奉撫憲給咨赴引典史范守正均知奉委赴金陵文闈差初九日同知張廷翊面試張雷辭赴懷遠訉案府經李正煥知奉委解文闈經費赴金陵初十十一日調辦棕陽釐卡直隷州王大慶辭指分安徽試用巡檢彭邦彥到湖北人候補知府劉沛然知奉臬台委查訉案件楊綜淸委赴上海公幹李維源考察鐵林知奉委營務處文案到差葉濬知奉首府轉奉憲札監臨蘇撫憲加檄聘調簾差署安府教授劉慶濤知兼理訓導任事十二日署桐城縣蔣師轍濳山縣　和光均到　補安府照磨虞德元知任事署安府照磨准補東流縣典史徐福昶知缷事並捐奬藍翎五品銜指分安徽試用直隷州判任令翔到河南人候補道石鎭知奉撫憲委督辦蕪湖巡警總局知縣孔慶晃梁昌駿均知奉首府轉奉憲札監臨蘇撫憲加檄聘調簾差崔鶴知代首縣下鄉騐案回直隷州邰寶琛知奉委銅圓局此　巡檢殷廷合謝奉行知過班分缺間補用高國　知丁内艱 
[江西官報]  
　　糧道寶湘石觀察上月升授直隷臬司當經交缷糧篆由鹽道唐輝亭觀察兼署寶觀察卽於月之初六日首途省城自中丞以下恭送如禮湖南候補道周聯慶由京回省候補府陸長佑提調派辦攺事處候補縣商官志辦理攺事處文案張肇基禀謝准補吉水縣行知並謝記大功五次行知徐孝泰謝輪委釐差並記大功一次羅文昭由都昌縣提解巴布貨船回胡宗衡缷辦樂平卡回謝調辦南豐統稅分江指分試用知縣劉廷弼禀到署撫州府王以慜調省另有差委所遺篆務以臨江府徐嘉禾署理又吉水縣丞攺委向舉署理都同余承恩委帶贑防右正營貴州候補府賀昌期由貴州解實收捐欵來江李宗絡委辦大學堂副監督通判蕭　酌委厘卡一次王衍曾接辦大學堂支應曾傳泗辦大學堂各工程指分縣丞張潤澤禀到餘干縣黃秉湘暫不調省李嘉芬仍留辦工藝院新城縣印務攺委夏翊宸署理馬慶龍接辦洋務所文案唐兆蕚回籍就醫王宏謀謝補富溪司行知奚世榮接查章江門曾憲斌接查順化門花翎前先候補道黃誥禀到知縣楊靑選辦候審公所毛淦辦發審局崇仁縣張超缷事淸理交代回浮梁縣張曾紹撤任留緝以現任星子縣鄭輔東調署該星子縣印務以補是缺之楊煥飭赴新任又署富溪司李光杰無力赴任繳委以李崇德署理又表湖司史致安無力赴任以童駫吾署理又下歴司婁燦患病請假以晏端嚴署理署浮梁縣丞實樹敏缷事回代宜黃縣俞錫祉謝酌委州縣一次行知 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
至受累經費所支無多而於邊氓似屬有益除咨部查照外理合附片陳明伏乞聖鑒謹奏奉硃批該部知道欽此 
[欽差大臣瑞奏移交科布多叅贊大臣印鑰片二十八日]  
　　瑞洵片再奴才現已前往阿爾台山業將叅贊大臣印鑰移交帮辦大臣英秀暫行護理奴才另刊木質關防一顆文曰欽差辦理阿爾台山安輯事宜科布多叅贊大臣行營關防卽於六月初二日開用查阿爾台山地在極邊接近俄界離科布多城十一站約千有餘里若再至額爾齊斯河則又遠五站矣且値大雪封山卽聲氣隔絶實屬無從兼顧奴才起身之後科布多應辦事宜應由英秀照常辦理徑行具奏不必再與奴才往返咨商或以周折而致耽誤奴才遇事亦卽專奏謹將報匣匀帶兩分咨部查照外理合附片陳明伏乞聖鑒謹奏奉硃批知道了欽此 
[科布多帮辦大臣英奏報接護叅贊大臣印務摺二十九日]  
　　奴才英秀跪奏爲恭報奴才接護叅贊大臣印務日期仰祈聖鑒事竊叅贊大臣瑞洵現已具摺陳明銷假前往阿爾台山辦理收地安哈事宜並將叅贊大臣印務奏交奴才暫行護理兹於六月初二日業經奴才接受應將一切公事照常辦理隨時奏陳伏查叅贊大臣瑞洵自到北路不服水土此次患病較久總未大痊原擬俟假滿仍欲懇請開缺惟現因交收塔城借地欽奉寄諭以濳往哈衆人隨地歸令該大臣妥爲安插約束悉心經理此項哈薩克性夙剽悍愍不畏法本難管轄又兼人數太多前以强據烏梁海牧地蒙古已懷不甘然欲令其遷回又恐塔城不能辦到今奉恩旨准其人隨地歸揆度情勢亦惟有如此辦法但開導烏梁海使之遵從必費氣力又須將此數萬之衆一一安置妥貼編成户口分設官長籌及久遠方能少杜後患自非得蒙哈向所信服之人無從辦理至安插科布多哈衆尤在其次此事關繋至爲重大操縱頗不容易前因該大臣患病正慮無人能辦兹該大臣深知其難仍欲扶疾前往其忠勇之槪實足令人起敬雖塔哈久佔烏梁海游牧能否相安尙不可知然以瑞洵之韾威謀略誠信素孚必能措理合宜似較他人猶易爲力也所有奴才接護叅贊大臣印務日期理合恭摺具奏伏乞皇太后皇上聖鑒謹奏奉硃批知道了欽此 
[新疆巡撫潘奏旗員呈請休致摺二十九日]  
　　甘肅新疆巡撫西林巴圖魯臣潘效蘇跪奏爲旗員呈請休致懇恩賞紿俸銀以示體恤恭摺仰祈聖鑒事竊臣據古城城守尉雙林呈稱滿營鑲黃正白旗佐領雅爾杭阿年六十九歲於同治九年新疆各處回匪變亂隨各大臣出征一次打仗五次殺賊一名現在年力衰憊具禀乞休並請賞給俸銀等情當經行司核議去後兹據署布政使李滋森詳稱查例載内外三品以下官員老病告休均准其原品休致其曾經出征打仗或殺賊或受傷有一二項功績者年至六十以上俱以可否賞給全俸請旨等語兹古城滿營佐領雅爾杭阿曾經出征迭次打仗殺賊年逾六十以上呈請休致並懇支給全俸核與定例相符具詳請奏前來臣覆核無異合無仰懇天恩俯准將古城滿營廂黃正白旗佐領雅爾杭阿開缺以原品休致並可否支給全俸之處出自鴻施除飭取該員履歴清册咨部外謹會同犁將軍臣馬亮陜甘總督臣崧蕃恭摺具陳伏乞皇太后皇上聖鑒訓示謹奏奉硃批雅爾杭阿著原品休致賞食全俸兵部知道欽此 
[護四川總督陳奏應赴考績各員暫緩咨片三十日]  
　　陳璚片再查前准吏部咨自光緖十二年起至二十四年止各直省歴屇大計保薦卓異各員除業經赴部並丁憂告病緣　降革及奏明展限者不計外某未經赴部者繕呈清單請旨飭令各省督撫迅速給咨赴部光緖二十八年十二月十七日奏奉旨依議欽此遵咨行到川當經前署督臣行司遵辦去後兹據署潼川府知府雷鐘德詳請給咨前來伏查單開現署潼川府事嘉定府知府雷鐘德寍遠府知府唐翼祖署重慶府事滾州知州張鐸打箭鑪同駕劉廷恕現調署郫縣事中江縣知縣趙源濬梓潼縣知縣桂　材現署榮縣　雅安縣知縣唐枝中彭山縣知縣康壽桐八員或現署要缺人地相需或籌辦夷情或綜理振務均有經手事件一時未能遠離俱請暫緩給咨赴部俾重職守其餘各員仍由臣飭司催令卽速請咨毋任日久宕延以重考績大典除咨部查照外理合附片具陳伏乞聖鑒訓示謹奏奉硃批吏部知道欽此 
[護四川總督陳奏部駁知州保案應請攺奬片三十日]  
　　陳璚片再光緖二十八年十一月十六日准吏部咨前次川省保奬三巖桑披夷務肅淸案内各員分别准駁單開四川試用直隷州知州何維棣請保俟補缺後以知府用應令飭取原捐執照送部再行核准等因當經前署督臣岑春煊轉行去後兹據該員何維棣禀稱業於光緒三十七年七月在駐川籌辦秦晉振捐局由直隷州加捐道員三班分指四川試用二十八年五月赴部帶領引見領憑到省前　保案旣未核准應請攺奬並稱直隷州曁道員各捐照均經在部繳銷無憑送騐等情臣查該員何維棣前由直隷州請獎之案並未核准先已捐升道員現在自應由道員請獎核與前廣西撫臣丁振鐸奏准攺奬廣東知府顧國瑶等案相符合無仰懇天恩俯准將四川試用道何維棣攺奬加二品頂戴以勵前勞除將該員履歴咨部外謹遵部章於一年限内附片奏明辦理伏乞聖鑒訓示謹奏奉硃批著照所請吏部知道钦此 
[護四川總督陳奏報銷機器局支用經費摺三十日]  
　　頭品頂戴護理四川總督布政使威勇巴圖魯臣陳璚跪奏爲川省機器局光緖二十八年分支用經費造册報銷恭摺仰祈　鑒事竊查川省設立機器局自光緖三年十月起至二十七年十二月底止所有支用經費各數目業經先後奏報在案兹據辦理　器局成錦龍茂道長　候補道向人冠詳稱前奉部定新章各省報銷必須分晰造册每年奏報一次不得籠統含混等因查川省機器局自光緖二十八年正月初一日起至十二月底止共修機器一百四十三起水龍十座舊洋槍三千九百四十一杆續成機 
 
