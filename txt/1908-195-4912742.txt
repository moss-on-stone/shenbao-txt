# 1908 - 195 - 4912742

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[上諭]  
　　六月二十三日奉 
　　上諭唐紹儀現在出差奉天巡撫著徐世昌兼署欽此上諭外務部右丞著梁如浩補授張蔭棠著補授外務部右叅議欽此 
旨翰林院侍讀著鄭沅補授欽此 
[宮門抄]  
　　六月二十三日召見軍機崔永安叚祺瑞 
[代論]  
　　度支部郎中劉次源主張三年召集國會呈請都察院代奏書（續） 
　　嘗攷東西立憲各國其設官分肌擘埋瑣細如麻而皆以内閣爲總綱其組織内閣之法則以各部長悉行入閣稱爲國務大臣而另置總理大臣于其上以指揮而總裁之故同心一力所向無不如志我國新官制未頒以前各軍機大臣多領尙書故其時部權猶重部務尙稱整飭今若參仿立憲國内閣之法而變通軍機處之制擬請將各部尙書均派爲軍機大臣現時之軍機大臣均令領部仍用親王領班以當内閣總理而另擇一膽識俱優威望素著之大臣副之如此一轉移問不出旬日即可組織完善政府則機關活潑舒卷一氣大綱旣振然後刺取中央集權之法復觀摩地方分權之制斟酌損益注全國之精神以爲之去年奉天試行新官制不及三月業已規模大備此即遠予期限三年之間通國之行政機關亦當一律整飭夫天下之大政旣己解决。則憲法之百餘條。督飭館員。博採周諮提綱挈領。期年之内。當可竣事則欽定憲法之宣布。縱遠亦不出三年。至於法律事件其性質與憲法不同各國皆須議會通過始有效力憲法載有明文我國關於法律之修訂屢經删改。推之各省輙稱窒碍。以未經國會協議故與民情風俗。未能允洽則俟國會成立之後。由政府提出。交國會决議尤爲合於憲法之條規。則定國會期限以三年。必無措手不及之慮。然而議者猶有説矣。謂昔日本對於國會問題。限期十年。故得以從容整理行政各件。成爲欽定之憲法。今我國地方大於日本十餘倍。若必限以三。年召集國會則爲太短。或者將來於憲法一方。必多遺憾。是説也誠不爲無據然而謀國者必通攷環球之大勢洞察各國之歷史熟揣彼己之情形而後斟酌于緩急之間審愼於去取之際方爲有效徒事膠柱以鼓瑟無當也夫論我國之情勢。比于日本較易者有其四。而論我國之。境遇。則比于日本較難者有其三。將來欽定之憲法。擬于日本可也。而謂國會之期限。必規規于日本不可也。職請爲我皇太后皇上縷晰陳之何言乎我國之情勢。比日本較易也。日本之政權向來操于將軍而天皇不過守府及至倒幕而後薩長諸藩難雖相率奉土歸朝改置郡縣而人民之習慣尙不免有閥閲之見存意圖觀望故非先間元老院牢籠藩侯不足以一全國之觀聽其當日命令權之薄弱于此可想而事機之遲滯此爲其大原因我國則大權向來統於朝廷。詔旨朝下。日未晡而天下響應矣。本應天順人之必以召集國會。主動在我。决無留難。所謂比日本易者此其一。日本疆域雖小然向皆諸侯管轄阻山扼川各自爲制往往不逾百里而其風俗己如異域遐方殊與國會制度大有障碍故欲混一其禮敎整齊其會社非漸摩歲月不爲功藤加宏之所論自是當時實情在形我國轄境雖大而山陬海涯。久遵一王之制。故自停廢科舉。以來。至今甫及三年。而學校己屬林立。則其人民程度之齊一。于此可見。所謂比日本易者此其二。日本雖屬島國而向來確守鎖港主義倒幕以後攘夷之聲尙不絶口及至征韓黨敗識時之士始稍稍知所轉圜然守舊一派其勢力猶爲强盛迨至頒布憲法之時尙且用調停主義將守舊之徒安插西京則其憲法未頒以前之歲月大都皆爲涵濡若輩而設而其稽延國會之故實所以防新舊之衝突我國咸同之時。曾左。諸臣。己倡師夷之説。及至于今。確樹頑。錮之幟者。己不槪見。而議院一端。又爲我唐虞三代固有之學説。故一爲提倡不。期年而附合者遍天下則。其國會之雛形。隱伏于入之心理也久矣。刻下即開國會。亦斷不。虞秩序之擾亂。所謂比日本易者此其二。日本起于亞東當其時與之同洲而國者無一不爲專制其君臣雖屬艶羡歐束之富强意如欲行憲法究苦于見聞未確疑信參半故攷察之使四出輾轉譯述煞費經營而于國會一端怵千英法之前事尤屬毫無把握故不可不遲回審顧以規全勝我國則起于日效之後。衣帶一水風欲俗文字。大略相同。轉相仿傚。勞逸倍蓰所謂比日本。 
 
 
 

Page 5

 
 
　　易者此其四。至於我國所處之境遇。比于日本較難者。亦有可得而言矣。日本開港以後西人循軌而行卒無有覬觎要挾之事歷久漸忘人民亦無若何之刺繳其立憲原爲自强之策而非救亡之策故國會可以緩開而列强之于我國。則狡焉思啓之心。無日無。之外交之日。棘有非開國會核輿論以爲後援。必無以折衝樽俎者。此其所處之難于日本。者一。也日本征韓之役西鄉之徒雖有反對政府之舉然不久則滅尙非腹心之患自是以後四境晏然人民輯睦我國則伏莽遍布。乘間竊發滇粤長江。半被煽誘。非速開國會。則不足收已。散之人心此其所處之難于日本者二也。日本自倒幕以來武官出于一途國家已奠干磐石即不立憲亦不失爲治安其人民雖有要求國會之舉亦多爲權利之説　歆動初無財産性命之憂以相逼迫得之固爲利不得亦無所害我國則當此危亟存亡之秋。人民皆以國會爲急救之策。此次之請願。均挾破釜沈舟之計而來。一有不遂。大勢瓦解。此其所處之。難於日本者三也。夫以情。勢論則我國可以早開而日本不可以早開以境遇論則。日本可以不早。開而我。國則不可不早開。可以早開而故作疑難之詞。是爲罔上。不可不早開。而謬爲延宕之説。是爲誤國。存亡所關。爭此。片刻。職頗具知識何敢隱忍不爲瀝陳伏惟我皇太后皇上聰明天亶旣洞知天下之大勢非立憲不足以立國初不待人民之請求即毅然詔示天下預備立憲此其聖智之卓越比之于明治又何多讓即如國會一事其端純然發之于上讀去年八月二十三日之詔所謂務使議員資格日進高明庶議院早日成立則盼望國會之至意久已宣播于全球而謂於通國請願之時反復靳之以歲月以負四萬萬赤子喁喁望治之心度我聖人必不出此伏乞乾綱奮斷遠拓萬世之規模俯順億兆之請籲刻期於三年内詔集國會。宣示天下。並請將整理行政機關一節飭下會議政務處迅速决議請旨施行生靈幸甚宗社幸甚所有呈請代奏各緣由是否有當不勝惶悚待專電 
[電一（北京。）]  
　　醇邸留心憲政検出關於立憲摺片一百三十餘件飭速抄齊帶回府第閲看 
[電二（北京。）]  
　　晋撫寶棻電告政府達賴喇嘛尙無啓行之意 
[電三（北京。）]  
　　郵傳部奏保丞叅　阮忠樞　朱恩鍰　楊士驄　紹彝　龍建章　玉貴　李焜瀛　林炳章　王口繩 
[公電（杭州。）]  
　　各報館鑒浙省請願國會簽名已萬餘改於初一日假協和講堂開會 
[公電（廣州。）]  
　　各報館鑒七月初九廣東開賣物賑灾慈善會七晝夜請助各品物赴會漾 
緊要新聞 
[編訂諮議局章程之認眞北京]  
　　各省諮議局章程經憲政編查館寶劉兩提調飭。交編制司科員參酌擬訂後五月以來稿己四易。近甫定　共計二二章六十二條原文甚長幾及萬言蓋逐條下有注語旁徵博引詳爲羅列。己於前日送樞垣畫諾。一俟繕齊即行人告觀此則諮議局章程甫經訂定將人奏而未入奏也前報專電言奏定者。係訂定之誤。 
[張蔭棠不願赴藏北京]  
　　張蔭棠以藏事異常棘手。擬留京不往。己經慶邸允許。惟世鹿兩中堂。則以藏事正在吃緊之際駐藏大臣向來不甚問事張如不往亦須另覓替人擬仍派唐少川待郎前往袁宮保。以唐侍郎爲部中倚任之人且目前將有派唐出洋之舉未便使任藏事。仍欲令張前往故張日來極力運動留京 
按刻接電傳上諭張已補授外部右參議。大約已達留京之目的矣。 
[粤督通電各督撫乞賑廣東]  
　　粤督張安帥通咨各省督撫電云粤省五月中旬東西北三江潦水同時漲發廣肇各屬圍堤冲决百餘處南韶等屬亦被水淹統計二十餘縣縱横千數百里田廬盡成澤國財物悉付東流偏野哀鴻呼號慘切實爲數十年來所未有雖經弟迭飭司局遴派多員携帶銀米分投散放急賑並兩次電奏蒙恩發帑十萬兩復捐廉提倡省港紳商亦各賚糧食濟助惟災重地廣來日方長非。得百數十萬鉅欵斷難稍蘇民困。粤省財力久形艱窘今更悉索無遺焦灼徬徨莫能言狀當此羅掘旣盡不得不爲災民請命作將伯之呼諸公誼重恤鄰情殷拯厄敢乞籌墊賑欵數萬從速援解。容將賑捐實收寄請代辦歸還並請董。勸僚屬紳商。及粤人之在貴省服官者。廣爲籌捐源源接濟救此灾黎感紉何極盼復 
 
 

Page 6

 
 
[伊犂副都統奏請添設卡倫北京]  
　　伊犂副都統扎拉豐阿片奏云巴克圖地方緊要擬添設卡倫派撥滿營官兵駐守籌畫欵項奴才於三十三年十一月十五日附片奏明與伊犂將軍長庚新疆巡撫聨魁妥商定議再爲奏明辦理在案兹於本年四月初三日承准陸軍部火票遞回原片正月十八日奉硃批知道了欽此奴才時在庫爾喀剌烏蘇與伊犂將軍長庚商議塔城額餉本係計口授食之需此外别無閒欵可籌惟租馬變價項下每年约可得銀四百餘兩計自二十五年起連各前任移交共存銀三千六百一十七兩七錢二分七厘以之修建督倫周有赢餘擬即添作常什經費現值春融凍解正可及時興工其派委員雇募匠役購備磚瓦材木約需丁料價銀二千餘兩併常年經費六七百兩一俟工程完竣擬再酌定章程繪具圖説開單咨部查核 
[靈璧流匪又將蠢動安慶]  
　　靈璧縣屬民風强悍夙爲盜匪淵藪近來游民散勇勾結愈衆動輒百餘人携帶快鎗明日張膽肆行刧掠并有約期起事之謡偶經兵差緝拿竟敢開鎗拒敵現該縣袁大令己電禀皖撫請飭軍械局速發德國一八八槍馬鎗後膛小手鎗若干枝藥彈數千粒迅下縣俾資捍禦以免釀成大患 
今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[旅甯皖紳公舉代表爭礦江寗]  
　　駐寗安徽路礦公會公舉力君守六代表進京會議銅官山礦事其公函錄下敬啟者昨閲報紀安徽旅滬路礦公會議决對付銅官山礦案各條内公舉代表北上并電致北就安慶其致安慶電内有（請轉致蕪寗）一語諒安慶之郵筒在道同人等以爲旣經聞知即當速舉今己會議所有旅寗一方面本屬公爲領袖應即修函謹請代表全體伏祈俯念公益勿憚煩勞趁此京外合力之時務使爭回自辦所以保存銅官山者即所以保存全皖也。臨穎不勝盼禱之至除函復滬上外專此公懇附陳同人芻議數則伏希鑒採 
　　一議扶助該縣地方士紳。挺身出面。呈訴該洋人一切淫暴苛虐行爲。使京外大吏咸知切實詳情於主權大有關係乃可望其從中斡旋而不疑爭論者之好事蓋該縣地方十紳勢孤瞻怯不敢過問以圖苟安且聞地方官亦畏縮隱忍曾爲麥奎雇夫應差一味遷就不以上告以致省中不聞地方呼號之聲而視爲不甚迫切之一事 
　　一議派員駐山監察奸民串賣礦地并　明該洋人究己購地若干。畝開井穴若干處造屋若干所詳細報告。以便交涉蓋聞該洋人並無資本所開井穴皆係强佔之　所造之屋不過數間所修之路係就原有道塗略加舗墊是該洋人用費甚少何需多數之賠償 
　　一議該洋人在山横行實屬難堪應由本會。（指京外全體非指甯會）特派駐山監察之員遇有强佔不法情事。即將該洋人捆縛看管。不使受傷一面飛禀省憲照會該國領事並電飭地方官會同臨驗查淸所有財産衆著其罪即趁勢將該洋人解省交該國領事拘押。以免藉口邦交蓋聞麥奎專與該處奸民某等結合麥以奸民爲爪牙奸以麥爲護符互相爲用蹂躙地方奸民曾爲麥奎媒娶民妻　婦兩次。其初娶之氏女係被凌虐致斃後娶之婦專爲招攬婦女以供麥之縱淫。該處民人現皆敢怒不敢言至於奸民則取本地之膏髓供外人之敲吸己亦從而舐其餘而已一議駐山監察之員。能於該縣士紳中扶助一不憚犧牲數十年光隂之人而又負足任此事之膽識中勇者爲最妙否則由就外會所協議選舉一人。并協助其駐山辦事之經費以便就近核實辦理而各會亦可常得眞實消息據以向外人交涉較有把握 
　　以上各條聊盡知無不言之義至於爭廢合同援駁擋案一切對外方法他人言之已詳茲不贅 
[京師近事]  
　　官膏將次開辦。實行禁烟税厘短絀己奏准創鹽斤加價現在度支部堂官之意終恐仍有不敷特面商樞垣擬即速辦官膏爲庽征於禁之計。但開辦時需欵過鉅驟難籌措袁軍機意抵借外債澤公主張自籌擬將庫存各欵。先行提出試辦。一俟各省調查員回京即行開辦　　烟館漸知顧忌。京都城廂内外各烟館早己遵章封禁惟頤和園左近烟館林立。均係太監所開。本管地方官不敢過問凡有烟霞之癖者莫不羣集其間即禁衛各兵丁。亦相率前往吸食事爲該統帶所知由營中密探查出五人。擬照章以軍法從事經旁人説項改爲枷號烟館門口三個月。因此各烟館稍知顧忌停歇者己有十之五六 
　　佐貳准免廻避。吳緯炳待御奏請免廻避一摺已經吏部堂官議過一次陸尙書擬將佐貳等官先行議准藉以試辦左右堂均表同情惟丞叅堂則謂本地人作官恐滋弊端然尙侍旣以議决想當以此爲定準也　　運司運動升遷。兩淮運司被叅後曾遣人來京求沈侍郎代爲設法俾遂升調離省之計沈與某係屬姻親己力爲推轂某樞堂意爲之動有得便請旨簡授邊省臬台之説。 
分類新聞政界 
[詳覆鹽商縮秤。浙江]  
　　鎭江徒陽壇潥四縣鹽商縮秤病民一案經該府商會控究咨行浙　派委寗紹分司萬一奇經歷方臻朗兩員澈查迭紀前報茲悉萬副轉當時查得各鹽棧確有一秤二紐刻扣情弊即在商會集議擬罰每引加貼二十四斤兩造均未允洽遂據實電禀各憲束裝回浙本擬和盤托出聽候憲裁詎鹽商極力運動上峯聯絡方委致會詳底稿屢擬屢廢者五六次最後定稿偏護浙商聞己非萬運副之本旨矣茲將詳文錄下 
　　（前略據原禀稱從前商棧係用十七两六錢之秤自去年改換烙秤斤縮鹽輕請復原秤等語詰共是否定案如此則以光緒十年間曾經奉准有案爲詞責令抄案呈驗則又無案可驗隨經會同丹徒縣在商會當衆較驗該棧所用憲頒烙秤恰符庫製醬坊心猶未已忽於鈎外紐内察有塡補孔痕謂即係商棧改輕官秤之確據當復對衆飭將補孔取出穿紐較驗一百斤之庫製則袛有八十八斤零計合每斤十八兩一錢有奇核與該醬坊所稱每斤十七兩六錢亦未符合其時人衆口嘈將烙秤二桿扣留商會雖經王令剴切開道殊難理喻隨即密查丹陽金壇潥陽各地烙秤數驗均與庫製相符並無一桿两眼之弊運副等細察紐外鈎内亦無塡補痕迹維時丹徒鹽棧因烙秤爲商會扣留自五月初一日起已停售六日民食攸關不及禀請核示據商會總理閔紳議請暫照每引加貼二十四斤名曰包索一面送遠烙秤一桿俾安巿面一桿仍留商會以待證驗查商棧烙秤行用年久不符有 
 
 

Page 11

 
 
紐斷桿裂者因於上年通飭各商一律頒換新秤而各地醬坊遂藉口斤两减縮紛起抵制商棧以包課之故不得不招來生意因有貼斤名目而所貼之數各地又參差不齊致起爭端竊思烙秤旣經發棧行用無所其貼斤即爲招來起見私自加貼亦不應彼此两岐致貽口實若貼斤爲包索杳過掣定章連包索計算載明護照進出自必一律　不應再有貼斤隱蝕加價加課銀两與者受者两有不便至鹽秤之定例十六兩爲一斤鹽法志載例具詳復又檢查戸部則例鹽法一門掣鹽法馬十六两爲一斤工部如式鑄造會同戸部眼同委員照依庫存袓法三面較準給發該委員領回仍取其領結存查等語彰彰可考今所驗之秤旣符定律又遵庫製該棧尙無不合惟行用年餘漫不加察至疏忽之咎實無可辭而商會以秤有两眼指爲無弊未曾考訂鹺志則例似亦應有这疑曾將两眼之秤繪圖呈送　來茲隨禀呈覽以備考核杳原禀控告鹽棧縮秤减輕運副等旣曾同丹徙當衆驗明十六两之眼在下與庫製根符其十八两一錢封塞之眼在上如果平時鑿通繋紐行用則是由十六两放至十八两一錢是爲放秤不得爲之縮秤又詰問該棧夥友堅稱斷無私鑿一眼爲放秤地步即欲放秤招徠何不與順壇溧三地同時並舉而僅無弊於丹徒授人指摘當亦愚不至此並請將封塞之眼細察是否現常啓用運副等再三推究商棧接受新秤漫不經心固屬咎無可辭然秤匠經造此秤鑿此一孔究竟是何用意且陽壇溧三邑查驗均無此孔何以丹徒獨多一孔應淸憲台嚴懲秤匠以期澈究而警玩忽一而並請另飭官匠詳愼　造官秤蓋用烙印給發鎭屬各地監棧領用並將舊秤一律吊銷以免醬坊再有藉口至應如何折中以資允協統候憲核施行合將奉飭委查緣由據實奉復仰祈大人鍳核訓示遵行實爲公便再子店分銷民食修關商棧門售零鹽未免分攘利益擬請嗣後無論商棧醬坊子店均應遵用十六两之秤並諭商棧停售零鹽以昭平允而冺嫌忌是否有當仍候憲裁 
[飭查行政局所職守人數。廣東]  
　　督憲日昨札行藩司云准民政部咨開民治司案呈查續訂直省官制通則業經通飭各省欽遵在案惟查通則第十九條内開各省督撫幕職旣已分科治事所有原設各項局所應視事務繁簡酌量裁併核議具奏等語當此改章伊始直省官制雖尙未實行如原有各項行政局所自應先事調查便預爲籌劃務期逐漸改良實行整理則十五年内改定直省官制庶可依限實行本部綜核民政理應切實通籌爲此通咨希于文到月内將現在所設行政局所關于民政者詳細開列從速咨覆並嗣後如有廣置分合等事項希即隨時報部立案以備考核而重内政相應咨行貴督查照等因到本部堂准此行司即便會同學按運三司迅將粤省各項局所逐一詳細開列註明承辦何事委員人數造具淸册兩本另造各局所大小委員銜名淸册兩本務于一月内詳繳以憑核明分别咨部 
[决議開辦自治諮議局。福州]  
　　閩督前奉部文飭設自治諮議局現已會商紳士决議實行擬假東街文昌宮爲局所委二司爲總會辦其局内應派坐辦照章官派二紳派二人官派現尙未定紳派者係何琇先劉　達二君聞月内即須開局云 
[粤省銅圓局溢利之鉅廣東]  
　　各省銅圓前經度支部電飭停鑄並着杳明歷年所得餘利若干迅行報部在案現聞粤省己查明電復計自廿六年起至三十一年止銅圓局溢利共得實銀三百零二萬八千二百九十餘兩云 
　　按錢局之私鑄不與焉局員之舞弊不與焉。 
[會議金融機關奉天]  
　　奉省前曾由北洋造幣廠代鑄東三省通用大銀元三百餘萬並由北洋官報局刷印大銀元票以輔銀元之行用曾經通飭各城局所官署一體信用在案惟此票迄未發行聞係奉省銀根奇緊誠恐兑用稍不充裕反於流通有碍現錢參贊會同度支司曁辦理財政各員日相研究務使行用便利官商兩無折耗則金融機關自稱完密其如何辦法一時尙難議定云 
交涉 
[外人句攬訟案之交涉。汕頭]  
　　旅潮浙人諸國琮財産涉訟一案經前潮州府李太尊斷令存汕各莊號息欵由商會代爲保護近浙省旅粤同鄉官紳請道府憲曁汕警局馮直刺將諸國琮財産十萬元盡數提購浙江路股於公私兩有裨益當經札飭馮直刺及澄海縣勒令諸國琮之庶母諸方氏將各單據繳出詎諸方氏不肯遵辦嗣由諸方氏之弟方某在省買囑一無賴法人出頭干預向各莊號阻止交欵馮直刺以外人包攬案件有違條約昨至崎碌與駐汕法領事交涉法領事以該法人行爲妄謬將來如再至汕包攬訟事許警局自行拘捕懲辦以符約章 
[日商之愛名譽者。漢口] 　　 
　　漢口日商武林洋行前向華商祁開茂定購棉紓己付銀一千餘元係由李德風作保詎祁臨期無貨武林行夥陳達伍遂將李之衣箱搬去控經夏口廳斷令衣箱暫行退回勒限將祁交出索追嗣因數目不符由李禀奉鄂督札飭夏口廳並移商會查辦現武林行日商以李呈控揑詞圖騙有失該國名譽己禀請日領事照會關道交涉 
軍界 
[咨行籌辦陸軍中學堂廣東]  
　　陸軍部擬接續開辦陸軍中學堂并擬分設於保定湖北河南江蘇四處業經據情分咨各省籌商在案現聞此事己經該部擬定詳細章程并挑送小學畢業生及一切辦法昨己咨行來粤查照辦理 
[三府營務總稽查杭州]  
　　浙撫馮星帥因杭嘉湖三府營務廢弛辦理未能認眞如湖防統領張立德缺額扣餉冒領浮支種種不法現雖從嚴參處然此等積弊他處亦在所不免特於前日密委候補知縣黎寶麟大令爲浙西三屬水陸各營總稽杳官週歷防地隨時抽查如再有上項情事立予據實禀報究辦以資整頓 
學務 
[串票費捐歸學堂安慶]  
　　石埭縣陳令耕三具禀撫憲略稱續辦四鄉各學堂並創辦縣屬烏台壠公立培本兩學嶺下兩等學堂及上五都十三都四小學均乏的欵惟查向章串票一紙收錢三文以爲署内各友辦公之賢茲己商允各友悉數捐歸該學堂此項捐欵即自本年起算每歲約得一百十餘串之譜懇予立案以維敎育昨日由馮中丞諭飭如禀辦理 
[兩淮師範報名寥落楊州]  
　　兩淮師範學堂係尊古學堂所改一切章程均仿照省垣初級師範辦法定額四百名按年分班添招今年應 
 
 

Page 12

 
 
　　招正科豫科各五十名須由尊古舊生儘先考補不足則舞論本籍外籍均可投考以國文淸順各科學普通程度者爲合格正科畢業後派赴各屬充當義務敎員二年豫科一年該堂係梅花書院改建工程業己告竣定暑候後開學惟招生兩月有餘報名僅二三十人究其原因一爲尊古舊生均係年大舊學之士不願與少年爭勝其年少者又因義務二字有所不願以致羣相裏足云 
實業 
[派委道員辦理礦務。湖南]  
　　湘省各屬礦産甚富而尤以湘鄉安化新化卲陽四邑爲最向分湘安新卲四幫開辦多年不無積弊各屬礦山往往偏袒本帮而礦廠又常有收買私砂情事每因細故競爭動成訟累現經礦政調查局總辦蔣少穆觀察詳細查明以爲此項積弊非得地方巨紳前往經辦不足以資整頓查有在籍浙江補用道成紳邦幹才德兼　素符鄉望分省補用道李紳光炯光明磊落識力過人於新卲一帶情形尤爲熟悉特詳請岑撫帥分别札委該兩紳承充湘安新卲四縣礦務委員並由局另派副委前往襄辦聞岑帥己准如所請矣 
[京奉南滿兩鐵路聯絡消息。奉天]  
　　南滿鐵路公司總裁後藤男爵以日本與中國鐵路買票運貨規則參差擬日内來奉調查一切即赴北京與中國政府磋商將京奉南滿兩鐵路聯絡以便商民 
[戸部分銀行將次設立長沙]  
　　前戸部銀行總稽查現充營口戸部分銀行總辦羅煥章觀察飴日前到湘以迎接太夫人之便查明湘省財政情形據稱今年必在長沙開設戸部分銀行一切辦法俟部派員來湘商訂大約秋冬間可以開辦云 
雜記 
[黎村押店被刧詳情。廣東]  
　　十四晚七點鐘時順德黎村永泰押被賊行刧該鄉原有安勇二十餘名該賊來有二百餘名賊等於未下手時詐爲互鬭該勇不知其詐出而彈壓賊等即放鎗轟撃立斃安勇二名其餘被賊封閉不能出敵雖有鄰鄉圑勇均來救護互相轟撃永泰亦頻投火藥包火水奈寡衆不敵至三更時卒被賊闖入綑載贓物而去聞安勇共死四名事主及救護勇亦有死傷該賊用穀艇二隻載贓至鷄洲口與安香兵輪船相遇立即盤問賊竟放鎗拒捕兵輪極力追撃賊始紛紛鳬水而遁聞賊等死傷甚多并被兵輪生擒一名且將贓物獲還 
[再禀奉賢櫃書勒短洋價原因。松江]  
　　奉賢縣敎育會朱紳等再上藩憲禀云竊職舉等於上月禀請飭查木縣櫃收上忙抑短洋價一百二十文之多己奉憲批飭府查明在案惟職舉等住遠本治於衙署行政之内容不其熟悉前日僅指浮收舞弊事專在櫃書謂錢糧係櫃書經收即惟櫃書歸罪而不知我奉之櫃書不過爲櫃台之傀儡實則主其事者署中大有人在也聞署中徵收事宜實由帳席周穀生主持而門丁王貴又從中滋弊周穀生曾到邑治同善總堂向多人辨駁謂向來櫃價本與典價不同全不顧煌煌憲諭其悍然專擅情表己可想見吾奉署中於往來禀牘未有收發委員門丁王貴實司錢漕門稿簽稿二要職該門丁盜弄威權作弊重重不惟徵收一事而徵收尤所注意與帳房周穀生相爲狼狽數易櫃書如上年櫃書係錢士林一人繼添土錫齡一人今年又退錢王二櫃書别以沈芷汀蔡雅儒二人接充操縱進退視同奕棋由是觀之櫃書不過奉行門幕之意旨不敢不遵其抑短洋價藐視憲章實非主動力也職舉等旣續有所聞不得不聲明指结職舉等前禀時櫃收上忙實數己滿銀一萬五千兩至本月初八日己達二萬五千兩有奇並聞竟此兩卯務將上忙銀兩全數徵完敲撲苛征幾有竭澤而漁之勢前禀時浮收之錢己有三千六百千文今則約有四千八百千文此項浮收之錢自難聽門幕各人滿裝携去以地方濫竭脂膏爲地方興學之基礎所請是否可行伏乞迅賜批示 
[懷邑蛟洪之實情。安慶]  
　　懷寗縣水災略紀前報垷有堯年鄉監生張長春等具禀撫轅略稱五月二十五日天雨大作蛟洪齊發水漲丈餘陡將生保十二等圩及二十圩盡行冲潰田禾爲之湮没棺木爲之漂流慘莫慘於此矣尤可慘者倒屋之聲震地不分湖阪山岡呼救之聲徹天幾於通宵達旦當時只望如光緒八年之水一發即退猶期秋收有望不意今歲之蛟洪連發不退民皆流離四方倘不恩加賑卹則潰四方築埧亦難有成不但今歲難期而且來年難望現皖撫己批飭懷寗縣迅速派員查勘被災地方禀報察核 
時事談 
[憲政。]  
　　以出洋考憲政大臣于式枚。而两欠反對立憲。以憲政編查館局長華士奎。而條陳延宕國會。彼两人者。考其職守。都以憲政爲歸。而聽其言論。又各以破壞憲政爲事。吾國憲政之萌芽。乃摧折于憲政中之人員。當世無不怪之。吾謂此事無足怪蓋專制國無所謂憲政也。 
[外交。]  
自四國協約成。而吾國之外交界。已無容喙之地。其已往者若　杭甬。若二辰丸。其將來者。爲間島　界。爲越南法弁。將無往而不失敗也。然而起視國中。在京則憩息洋晨。起造洋房二十餘間。在閩則接待美艦。預籌經費四十餘萬。近且派遣唐紹儀赴美。往謝减收賠欵。論交涉則日見其棘。論交際則愈益其密。當世無不異之。吾謂此事亦何足異。蓋弱國本無有外交也。 
雜説（來）（稿） 
[頑固黨之笑談。]  
　　某頑固黨。素性鄙陋。見一切新政。輒仰天長歎曰。天之將喪斯文也。吾莫如之何也已矣。有鄰族戚友。人學堂者。彼郎痛哭流涕曰。仲尼之徒。無道桓又之事者。况奉洋敎乎。吾道窮矣。 
一日郵差投信於其門。彼見洋式信封。即躍足为馬曰。汝何人斯。敢遞洋信於我門。去去去。勿稍留。遲則吾將以杖叩汝脛。 
其婿某。開通士也。見國事日壞。欲負笈出洋。以增知識。具情告於某頑固黨。彼即牽袂以告曰。出洋留學。非吉祥事也。夫出洋之音與出殃同。留學之音與流血似。一去必不能生還也。吾女其孀乎。濳然。涕下汝志果决可先與吾女離婚。吾不忍見。吾女作靑年寡婦也。否則吾不汝從。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[皖撫馮奏籌辦積穀集有成數摺]  
　　奏爲皖省籌辦積穀現己集有成數恭摺仰祈聖鑒事竊維行政以養民爲本養民以足食爲先皖南各屬山多田少産穀不豐土客雜居農無積蓄皖北鳳泗一帶十年五澇民氣凋傷游手恣睢盜賊充斥蓋在中稔之歲地方己岌岌可虞一有水旱偏災流民即紛紛四出光緒二十四年皖北水災臣在鳳陽府任内上年皖北乂災臣在藩司任内兩籌撫恤滿目瘡痍幸賴朝廷如天之仁百萬饑黎咸出水火而登袵席臣事後追思時深憫惻伏念荒政預備惟在豐年桑土綢繆宜先隂雨皖省被災州縣儲積久己空虚其餘各屬倉儲亦多有名無實去歲秋季年穀順成爰通飭全省州縣一律籌辦積穀以期圖匱於豐有備無患查自來辦理積穀不外帶徵勸捐臣以帶徵之法必量民力所能及勸捐之法必視人心所樂從爲政在人未可執一蓋以公心行良法實惠自能及民以良法濟私心善政亦滋流弊綜其大要非州縣得人不可臣數月以來文電交馳苦口誥誡分别功過懲勸兼施並遴委妥員分路催查力求實在現在皖省六十州縣業經禀辦者共四十二州縣合計所積倉穀共二十一萬二千四百餘石所儲購穀之欵銀洋折合錢數共錢八萬四千餘串皖江迭報灾傷民力異常拮据集此成數己極繁難緩急之需頗虞不足臣惟有愼選良吏切實勸導一俟本年秋穀豐登再行接續辦理方今時局日艱生機日蹙能多籌一分民食即少蘇一分民困亦即少紓一分宸慮臣區區之愚實在於此所有皖省籌辦積穀現己具有成數緣由理合恭摺具陳伏乞皇太后皇上聖鑒謹奏光緒三十四年六月十四日奉硃批該部知道欽此 
本埠新聞 
[中國郵政局奇案]  
　　文匯報云二十三日破曉時本埠郵政局出有怪事據謂該局照料員西人柯立君於深夜自公家花園回至頂層臥室臥未二時忽爲奇聲驚覺旋細細審察其聲出自會計所内該室與柯君之臥室相近故柯君即至廊下偵查見有數人自會計所走出柯君遂急回臥室取出圑練隊所用之來福槍實彈其中復返廊下是時羣人皆將下梯柯君即開鎗轟撃倉卒之間悞中於壁柯君正欲復撃又有兩人自會計所馳出一人握鐵棒長約一尺五寸猛撃柯君之臂旣復撃其道柯君受傷倒地羣人遂得逃脱迨下層中國及印度守役聞槍聲登樓察看見柯君業已倒地鉄棒則棄於其旁彼等乃急召華捕告知其事華捕即轉告總巡捕房西探龐薩特與傑勃生急至該處查勘據云必有謀殺等事現柯君己送至醫院醫治惟彼等出入之時看役諸人一無所見而各處門戸仍下鎖甚固實爲怪事現捕房已愼加偵察 
[飭抄上海會審章程。]  
　　外務部以法律館現須擬訂華洋控案裁判規條咨請江督飭將上海會審章程抄送參酌現端午師已札行滬道抄送 
[調查進口洋鹽。]  
　　江督端午帥接政務處來電略謂現擬淸釐監鹽政所有各海關近年入口印度等國洋鹽數目希飭造册送查以憑核辦等語茲午帥已轉飭各關查報 
[批准採購客米。]  
邑紳葉隹棠等禀請購運鄂川兩省米石五萬担運滬平糶已紀前報茲悉滬道蔡觀察業已批准塡給護照一百張毎張運米五百石發交該紳等派人購運一面詳請江督分咨鄂川兩省督憲轉飭地方官准予採購接濟民食 
[塡築界浜交步案近聞。]  
　　滬道蔡觀察以工部局擅將上寶兩縣界浜塡築馬路飭由上寶兩縣會同丈勘等情屢誌本報茲蔡觀察已將此案詳情詳請江督轉咨外部查照並請照會駐京欽使飭知工部局勿再侵越 
[移請訪緝革黨。]  
　　總工程局接滬道移文略謂奉湖廣督部堂陳密電内開接新加坡領事電稱革黨巨魁詔偉由日本致書坡埠田桐誤落他人之手密呈察閲據稱六月底到宜昌一帶與各會黨同時起事等語祈密飭嚴拿等因爲此移請密派巡警偵探嚴加訪緝妥爲防範等語昨工程局立飭探長薛貴協同各探夥嚴密偵緝母得玩忽 
[旅滬鎭人對於鹽棧舞弊之義憤。]  
　　旅滬鎭江同鄉會爲鎭郡官鹽棧舞獘事函詢鎭江商會云吾郡官鹽棧短縮秤斤移改秤紐營私藐法爲富不仁刻己彰彰在人耳目而首蒙其害者實惟四縣城鄉零購食鹽之貧民小戸非獨醬園己也聞此案經督委查勘確實後貴會以調人自任但令該棧嗣後獨於醬園購鹽時每擔賠補八斤便爾了結果如所聞必該棧之監獨與醬園交易該棧之小秤獨施於醬園一業則貴會之辦法誠平誠允否則盜殺百人就擒時不科以殺人之罪曰某巨室之微物汝須速賠也嗚呼爲盜謀則得矣如前此之受其害者何耶同人等旅居滬上桑梓關懷敢具數行上詢顚末書到即希賜復 
[洋貨同業上控案仍未訊結。]  
　　英美工部局延高易律師控河南路廣章洋貨號保險起火一案昨由公廨復訊高易律師稱該號起火時並不赴捕房報告且存貨無多前奉堂上訊明判葉古蟾罰洋五千元葉亦池押捕房四月業己定案今廣帮洋貨同業不服上控謂廣章尋常失火特别苛罰但現在堂上己往勘明白應請定案葉古蟾葉亦池延禮明穆安素兩律師代辯請爲銷案判候再行會訊定斷 
[預備慶賀萬壽]  
　　本月二十六日皇上萬壽滬道蔡觀察定於是日在洋務局演劇邀請各國領事飮宴以伸慶祝而敦睦誼 
[示禁私運銅元]  
本縣李大令昨日出示略謂奉道憲札奉督撫憲札開近來銅元日見充斥每銀一兩兑至一百八十餘枚每洋一元兑至一百廿餘枚尙復有增無跌查每有奸徒購得東洋銅胚手搖機器以致私鑄日多且各處已有減折使用價目賤落難保無私運至滬應即查禁等因到道除商請税務司嚴密查拿私鑄及東洋銅胚機器私運進口外合行札縣出示曉諭嚴飭查禁私鑄等情到縣合行出示曉諭云云 
[調查藥税委員起程]  
　　度支部派委調查七省土膏統税及江浙 
 
 

Page 19

 
 
　兩省禁煙事宜袁王二主政在滬南江蘇海運局暫駐業已公畢於昨日丐程前赴山東上海縣李大令等均至碼頭送行 
[小錢莊奸謀敗露續誌]  
　　金貴章在新閘開設和昌錢莊因用香烟匣剪成銅元式樣攙入包内混用並私藏銅洋等物由探查獲解奉公堂判將抄出之私板銅元及銅質大洋小洋一併消毁罰洋二百元押西牢半年將店發封在案昨金延律師到堂呈繳罰欵求請釋放並請將店啟封中西官會商之下諭俟三個月後啓封查明有無僞造再行核奪 
[謝券]  
　　法租界盧家灣南麗園於二十四日起每晚七時開演戲法攤簧影戲音樂烟火昨贈入塲二券紙書此誌謝 
[城内]  
　　竟敢辱罵　士。○北五區巡士汪學炎昨解陶重會陸耀元陳相榮李鴻會等到局轉解中區巡局訊究汪學炎禀稱陶陸二人曾欠陳相榮賭洋五角將鳥抵押今在北香花橋遇見索討口角已由小的勸散詎有李鴻會出爲覇阻自稱係商圑體操會學生將小的辱罵爲此扭請訊究陶等三人俯首無詞李亦不認辱罵判一併具結斥釋 
　　定期發給口糧。○本縣李大令昨出牌示定於本月二十六日在普育堂發給夏季孤貧口糧 
　　女孩迷路。○女孩尤招弟迷路啼器由巡士帶至巡局旋由女父尤仁卿具結領回　　官事。○新簡出使日本大臣胡惟德昨日到道辭行外務部員外郎總理浚浦局事務辜湯生驗水局委員候補知縣供長褘籌防局收支委員知縣藍鼎燮試用縣丞葛兆蘭候補巡檢周登萊昨均到道拜會禀見分省試用縣丞鄭夢蘭奉滬道委辦稽查票捐差昨日到道謝委 
[南巿]  
　　自縊遇救。○江西人李枚亭尋兄不遇流落在滬前晚至蔡陽弄自經圖盡由巡士解救送請總工程局訊核判派探送交江西會館給資回籍 
　　發現屍身。○十二圖地保昨在繊路車站旁草堆内查見無名男屍一具面部腐爛手脚被犬嚙去年約二十餘歲無屍屬報堂收殮 
　　船戸兇暴。○製造局練綱廠工人張阿松十七早晨由浦東雇宋戴子之划船渡浦被宋勒索渡資不遂推入浦灘失去銀洋銀表等物張遂禀知提調函告總工程局將宋拘案判戒責一百下交管幫保出約束 
[新租界]  
　　工頭自戕。○住居閘北梅園地方之姜某年約四十餘歲向充工頭近患足疾昨日不知何故自携小　連戳頸項三四刀血流不止當由同居人舁往仁濟醫院醫治無效旋卽斃命 
[英租界]  
　　萬壽停訊。○公共公廨寶讞員昨日照會英美德三國領事謂本月二十六日爲我皇上萬壽聖誕請飭知各捕房停解訊案三天 
　　違禁售烟。○卜春生在廣西路五百七十二號門牌開設小烟間已奉禁閉詎卜仍私售燈吃並於深夜賣烟前晚爲捕查獲昨解公堂請究判將烟間發封烟具銷毁　　地販慣技。○方慶奎控地販王德松王竹山賣地不交昨由差探將二人傳至公堂判一併交差候訊 
　　探夥不法。○探夥柴醉雲（即老三）因與邵胡氏張金氏串拐何北裕家婢女昨由包探緝獲解廨請究判押候英領堂期訊辦　　窮思極想。○妓女劉愛靑控伊母劉張氐覇阻從良昨由公堂提訊愛靑供有汪姓狎客欲娶爲妾唆使投案控告求宥訊之劉張氐供與伊女相同判將案註銷妓交伊母領回 
　　雉妓違章。○花月紅等四雉妓違章在馬路拉客昨由包探傳至公堂判各罰洋五元充公押候繳洋開釋 
　　公堂瑣案。○過犯華根生掩人洋人家圖竊押西牢半年逐出顧金山搶湯三全緞鞋押捕房两月瘋婦宛周氏在途胡閙由捕查獲判發棲流所留養陳阿金竊眞如鎭同裕記米店衣物來滬銷贓爲探拿獲解究判押二月贓存捕房候領揚德高竊梁金倫衣服押两禮拜南京人張寶山竊珠翠等物押西牢二年 
[美租界]  
　　酒醉肇禍。○前晚有一酒醉西人在斐倫路胡閙闖入王阿祥成衣店將洋油燈打翻幸即救息旋由西捕拘入捕房押候解究　　走失養媳。○華記路孫李氏家養媳徐小妹年十七歲前晚走失昨報捕房請爲查緝捕頭准之 
　　不期而遇。○陸福堂昨在途遇見逃妻蔡氏與木匠張阿鶴同行報　拘入捕房飭令領回管束 
　　撀傷車夫。○王阿橋與小車夫楊阿三在吳淞路口角王將冰塊擲傷揚之眼目當即扭入捕房令償養傷洋一元了事 
　　馬夫兇横。○馬夫張寶子駕車至百老滙路用鞭將人亂撃爲行路西人所見喚捕拘人捕房候究 
[法租界]  
　　汕頭領事赴任。○法總領事署正播譯費亭祿君升調汕頭領事已紀前報茲費君將一切案牘移交淸楚定於明日挈眷乘輪前往接事 
　　婦女淫奔。○前日有羅某者以伊妻李氏外有私遇背夫捲逃等情控訴捕房當奉捕頭派探將氏拘獲押候解廨訊辦 
　　傭婦犯竊。○張姓家傭婦某氏私竊銀洋一百元金押髮一支逃避無蹤追問荐頭一味推諉昨日報知捕房將荐頭拘入略詰數語仍飭退去候查明核辦 
　　拘獲槍匪。○周沈氐前日在途被蔡金桂搶去銀洋十一元衣服五件報由包探拘解公堂據供贓物巳被同黨丁阿春取去茲又派探將丁拘獲暫押捕房聽候訊追 
國外新聞 
[俄國注意遠東航業]  
　　二十二日東京電云俄國議院前准義勇艦隊經營遠東航業現樞密院己准撥付津貼肯擬建造新船三艘 
[美戰艦行抵小呂宋]  
　　二十二日小呂宋電云美國戰艦曼恩號及阿萊排曼號現己行抵此間 
[美國獨立黨選舉總統]  
　　二十二華盛頓電云獨立黨擬於本月二十九日開會舉希阿斯脱爲彼黨候選總統 
[英奥兩皇定期會唔]  
　　二十二日倫敦電云英皇與奥皇定期七月十六日在阿愛斯其爾會晤現己預備一切 
[德皇賽船]  
　　二十二日倫敦電云考和斯賽船大會德皇亦駕游艇米提哇號與賽 
[奎培克舉行三百年大慶典]  
　　二十二日倫敦電云坎拿大奎培克三百年大慶典現己開幕全城裝飾頗爲美麗坎拿大各處所來兵隊共有一萬二千五百人英法艦隊及美國戰艦一艘皆下椗港内各處派來贍禮之官員内除華爾甫將軍家族之代表外其餘尙有芒脱喀甫將軍及英法各統帥之代表同日紐約電云奎培克三百年大慶典明日將由英國皇太子維爾斯舉行開幕禮以上譯字林報 
[塔虎脱新政見]  
　　二十二日紐約電云候補總統塔虎脱頒發文 
 
 

Page 20

 
 
告内謂彼將阻止共和黨選舉會收受公司捐欵 
[火奴魯歡迎美艦隊]  
　　二十二日紐約電云美艦隊現已行抵火奴魯該處人士歡迎頗甚日本僑民亦與期列 
[德親王病狀近聞]  
　　二十二日紐約電云德國尤倫堡親王拘獄後患病甚劇恐日暮即將謝世以上譯泰晤士報 
[德國大開運動會]  
　　二十二日柏林電云德國運動大會目下已在曼恩法蘭克撥脱地方舉行運動者有五萬人頗極一時之盛 
[澳洲組織海軍大會]  
　　二十二日柏林電云澳洲雪梨之英國海軍會現已成立該會目的係欲在澳洲建設頭等艦隊以便防衛 
[匈奥政界近事]  
　　二十二日柏林電云匈奥外務部大臣愛溪倫塞爾與羅馬尼首相斯托特才近在西米林會晤討論商務問題並與德國對付馬其頓二事 
[法總統行抵丹京]  
　　二十三日倫敦電云法總統費里尼斯乘浮利的戰艦行抵丹國京城柯配海干丹王及各親王並各國公使均出迎接旋即導引抵宮 
[波斯御兵潰散]  
　　二十三日倫敦電云泰晤士報召勃里訪事電稱德黑蘭派來鎭亂之御前步軍現皆棄其槍械軍服逃竄 
[土國内亂得劇]  
　　二十三日倫敦電云愛特林洛潑爾地方軍變之舉仍未稍已官員聯名向土皇訴苦者相繼不絶以上譯文匯報小説 
[社會小説稽生（十八）（賢）]  
　　我想劉耀文這種話頭。驢頭不對馬頸。旣是蘇州人。忽認劉石庵爲祖宗。又認劉伯温爲同族。不要説時代差悞。就以省分而論。忽而江蘇。忽而直隸。忽浙江。東拉西扯。亦覺可笑。由此上推那漢高祖。不知又是甚麽稱呼呢。我索性侮弄侮弄他。説道。府上這種賜書。是賜與石庵相國的。倒被靑田先。生看去。眞是便官到了不得。我曾經聽見過一椿故事。宋朝有個。王安。石也是身爲宰相的人。只因熟讀。周禮想把周朝的法。子行到宋朝來。那料新法都叫不。便適一個同族。的王莽。偷了關子。去按照新法。辦些事情。居然做了。幾年皇帝。這兩個人。雖比不得劉府上的先人品望。然而事體郤有點髣。髴劉耀文道。這眞是無獨必有偶昵。我道。賜書原是無價之寶。府上。累代簪纓。這個就是記念品。但兄弟家世。雖屬寒微。也有幾種好書籍。一部是宋板的康熙字典。一部是元板的雍正硃批上諭。一部是明板。的乾隆府廳州縣志。我問過海内藏書家。這樣珍品。郤是空前絶後的了。劉耀文道。此刻東洋。人正在搜買舊書。只要東西好。價錢貴些。倒不計。較你何不賣他一個重價。堆在家中。是吃不。飽著不暖的呢。我道。正要賣去。我若能得千金。便向府上叨讓一頂竹皮冠。當高帽子用。説時。劉耀文立起身來。説學會裡頭有事。要緊走了。他若再不走。我的笑。亦忍不住了。再看那個賈星伯。早己不知去向。我想當今時勢。新學中的人品。正如一串制錢。大小不等。好銅也有。沙壳也有。竟然出不得淸。若劉耀文這樣荒謬。更如銀元當中。攙了一個大鉛片。只恨萍水相逢。不曉得他生平歷史。倘然聚處日久。那笑話還要多咧。自此以後。我倒要向學堂中考察考、察。　　　　　　　　　　　　　　　　　（未完） 
[來函]  
　　奉賢敎育會會員汪桂馨朱家駒孫壽昌吳振寰等致江蘇敎育總 
[會函]  
　　敬啟者敝邑民窮財盡經濟困難此敎育阻滯之一大原因迺者因櫃書徵收上忙抑勒洋價浮收至三四千串之多民間騒然怨聲載道夫以辦學人員雖拮据萬狀未忍於民間議取毫毛胥吏竟公然朘削以飽私囊此事之大不平者也某某等曾經具禀各憲請以浮收之數濟實在之需業奉撫藩憲批飭松江府查明在案嗣以調查浮收之弊不盡在櫃書實帳席周穀生門丁王貴爲主動力又據情具禀各憲尙未奉批示竊念此項浮收爲數旣鉅留之吏槖足以奬貪還之民間似非政體擬請貴總會函達各憲敝邑學欵支絀異常即以浮收之欵悉數撥充俾貪婪有所儆而民氣籍以平學務有所資而敎育可起色一舉而諸善備全在乎借重鼎言敝邑學界日夕跂望諒貴總會亦樂贊成爲敢鈔呈兩次禀稿伏惟垂察臨隸不盡瞻依 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[擬組織工程學會啓（再）（續）]  
　　留歐工程支會之草章。 
　　（甲）名稱。本會名曰中國工程會之留歐支會一俟中國工程總會成立、即隸屬之。 
　　（乙）宗旨。本會以研究工程學術。振興工程事業保全祖國權利爲宗旨。 
　　（丁）事務。其大要可以三語括之曰保全興舉未失去之權利。曰次第　　恢復已失去之權利曰準備或造就工程界之人材。其細目如下。 
　　（一）調查。欲調查之事不止下列之數端今先由此數端做起。 
（一）内國鐵路公司之數目及其名稱。各省已成立之鐵路公司若干。將成立之鐵路公司若干。一一查調並詳其名稱及坐落。。 
（二）鐵路公司之權柄。權柄在外人之手或在吾人之手均須調查。若在外人之手則查明其是某銀行所承辦。（其法只須查明總理及總工程師之國類與姓名。及該銀行當日與中國政府或與該公司所訂之合同。 
（三）鐵路公司之資本。資本之總數若干其屬于内股者若干其屬于外股者若干凡係外股須查明是某銀行所經手。又須查明其在外國召募時之票紙之底文。 
（四）鐵路公司之章程及合同。如係外人所辦之鐵路則當抄錄其合同此合同宜兼詳其中外文字之原本而外國文字尤重于中國文字因凡中國與外人訂定之合同恒以外國文字爲主體也。（請予不信則請觀最新近鐵路合同之尾語、）吾人自辦之鐵路則 
[抄錄其章程及奏摺及上。諭]  
　　（五）鐵路上之人員。鐵路上之人員甚多茲先調查其大項如下九端　　　　　　　　　　　　　　　　　　　（未完） 
路股報告 
[蘇州拒欵會己繳蘇路股份報告]  
　　六月初一日止解交蘇省鐵路駐蘇公司（第一期交者）潘五福三百股拒記四十股朱獻淮三十七股范義莊金辛才各三十股范厚記陶雲記王强之潘時珍孫志記屯灣公欵杜叔積楊俊記鄭隆奎各二十股張友記十二股將榮華范筱記范允記楊政記祝劍耕萬燮臣周子炎王同興公泰三泰新永昇陳輪記義泰張醉記張福記張壽記李繼安馬蓉記唐桂岑李厚記李堉記沈仁記沈義記沈禮記沈智記沈信記蔡雲笙許智熙陶秉衡各十股實業學堂七股周之俊六股張莘記松盛昌范毅記范了記范省記范安記范輪記范企記宋以賢馬侯夫孫鎭義糜益順戴伯記夏喆兟蔡萍仙尤秋岩陳玉田朱起磻朱來之王懷琛王懷瑬雷學　沈錫卿黄星輝許蔭玉吳松年俞晉陶顧大元湯耕餘胡子祥王慰高各五股錢珮珊吳益泰張之泰朱問楚吳秉鈞項碩記吳潤生各四股鄭慰庭何撰之方涵之陶雲叔胡培伯惠記朱輪記各三股陶乃嘉陳子輔王在璇陸九如程純卿朱毓甫金南屏汪壽銘創歌棠潘彦翰李振凡唐元祿許士奎黄子黌何煥文許善卿李鼎臣歛記鋆記菊記鴻記顧慰高徐織蓀徐培生朱聯香徐品高朱糼亭倪全林徐渭漁徐松五周之傑范淵如朱季英王鳳瀛陳子鶴楊蟾桂陶桂一彭叔華馬漢記胡國楔吳福駿陶企淵劉問心各二股程保純彭懷玉張潤煥錢子亭沙掌衡王陳藩葉仲良田隆郅吳錦芳李氏倪如發張庭甫謝順發袁順才張萬榮張石甫王景發張萬和張玉興諸啓興倪萬興張祥和黄順元鄭子雲馬子雲薛濟元彭培孫彭榮孫仲毓桂楊澄中朱稼秋沈世璜王道鎔潘福先張誾記金猷琳王光裕潘錫侯韓秉文朱良趙善發錢彬玉邱鼎潘志銑何元隸吳萬汪可權吳耀章施錫麘沈泱蔣錫珪沈祖蔭劉文淵蔡均張文藻汪家珍姚祥林謝紹昆朱斌倪介祉各一股（第一二期同交者張載之五股張鍾錫劉寶良許兆鳳各一股第一二三期同交者）吳頌臯二十股（每股四元五角者）吳欣記龔雙生各一百股張秉中三十股徐治本二十一股吳鼎甫王季常李宜卿杜君培各二十股宓克昌澗鶴民蔣季和各十股杜鶴彦八股顧則書六股吳傳記秦韻記吳頌臯方眉壽王曾壽吳晉記沈釆五各五股朱德驥杜君蔭寅　趙邕飛金辛才張之泰各四股徐博泉潘佩寶各三股潘承塤孫詒穀盛堯頤張懷伊徐思壽吳寅恭王慶蕃陶燕臣吳嘉錫李繩迪各二股單基乾李維德葛鳳標徐映奎陶景潛馮楙熙蒯大根陳志濤吳趙合姚兆記陸徐記郭達記張豫立劉朋壽劉曾來蔣著英劉蓉鏡朱性德徐石仕徐宗潤仇仕輝趙永甫俞國璋顧慶炘張定保吳維淸秦爾愈唐鈞顧恩晋吳兆熊張瑞生宋楊記管賢德費珏詩許鈞濤鄒應藢鄒應英王則璘黄洪模倪竹益周之俊張之豫鄒兆權倪菊舫葛鳳翥楊榮慶各一股一每股五元者）吳丙臯十股金湘娥八股徐駮烈六股法政講習所三股潘錫侯杜鶴年顧家炳何元棣金月英張之豫張之豐吳萬倪鳳珍各二股陳桐生朱良吳耀章吳奎煥潘家堃杜　舉程桐士周錫祺陳翀尤志序趙善發陸頤曾吳奎文許兆鳳潘志銑俞希實高毓秀高毓英陸　初汪龔劉各學生沈家珍李維賢祝竹記胡廷憲朱貽孫章肇坤吳秉鈞各一股 
 
 
 

Page 27

 
 
   
 
 

Page 28

 
 
   
 
