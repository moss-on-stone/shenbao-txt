# 1883 - 94 - 4903569

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣　小以便行篋携帶並務求點　分明俾閱者不費目力此固久爲海內文人所賞鑒無侍贅言茲又　　書味根錄飭工照印其字雖較原本略小然仍縷晰條分無論童叟卽燈下亦堪被　兼之紙色潔白　光　淡相宜裝潢亦極精雅現約於三　　　　二月二十外當可出書欲購者祈屆時至三馬路大禮拜堂南首申報舘閣壁申昌書畵室購閱各外埠由賣報人代售此布 
[中國海防與西洋異勢論下]  
　　天下有事同而勢異者中西之海防是也勢旣不同則事亦因之而異矣孫武地形篇曰知已知彼勝道可全所謂彼此者　爲地形言之也吾所論者則統諸國勢挈民與土而地形賅焉矣所謂勝道者專爲攻戰言之也吾所論則重在防守國强隣畏而攻戰寓焉矣我中國務本重農先穢穡而後財貨不竭士地之力足以養其人民不竭人民之力足以保其土地土地人民勢無偏勝不必讀耕戰開塞之書如商子所謂地狹　民衆者民勝其地地廣而民少者地勝其民民過地則國功寡而兵少地過民則山澤財物不爲用非所慮矣邇來海禁大開萬國通市熙來攘往以有易無商民習陶朱之術者一操縱一取與之間驟致富厚者固不乏人諺所謂發洋財也而國家因之設關市稅出入以資軍實廣製造洵時政之一得也一旦有事閉關自守亦足自給所開煤礦以機器取之層深質勁色白烟淸足供輪舟之用無事外求若西洋諸國則不然其立國也以商賈爲本務以賭貨爲大宗田疇有海鋤犁舟楫長駕遠馭戶　萬重每月商貨出入之值以法蘭西一國計之其約數各得三千兆佛郎每一佛郎當鷹錢五之一合出入兩數約爲鷹錢一千兆每百稅五則例之常約得稅錢三十兆而珍物奇貨百稅三十稅五十者尚不與於此數巳足抵我中國一年之洋稅矣爲數愈多需用愈切中國指爲餘欵者彼則視爲正宗一旦有事海口爲敵國所封兩稅絕矣不啻嬰見失乳生計云窮是以戰艦成羣多多益善船之鐵甲必極其堅礮製必極其巨以爲不如是則本國之海口莫能護敵國之海口莫能封制勝之道大　以船數之多寡爲斷其爲數最廣者曰俄日英日法大小戰艦皆以千計也如西班牙國勢中衰夷爲次國矣前歲英國永師部覈計西班牙船數尚不下七百數十艘以例其餘餘可知矣近時英法諸國官民船廠爲國家承造鐵甲兵船暨頭二三等兵船每歲告成之數不减五六十艘炮廠所鑄巨砲重至百墩反遠之度過於二十英里其砲製之巨鐵甲之堅戰艦之多踵事增華轉向誇尚勢無可加意猶未厭一國起而行之諸國從而效之汲汲乎顧日之影恐不相及務使侔力均權而後巳何也其勢同也同其勢取同其務矣鐵甲必同其堅戰艦必同其多砲製必同其巨矣此西瀛諸國　打雄長命意所在勢所必爭者也中國胡爲乎昔有甲乙比戶而居甲治田有牛百頭資之以耕乙　賈有馬十乘用之以載一日甲過乙家愛其馬之神駭請以十牛易五馬乙弗許甲不勝其憤歸而賣牛之半市駿馬八飼之以香豆嘉榖飾以錦　金絡誇示其隣隣人亦極稱賞且曰吾之上駟不過是也甲意氣殊自負未幾東作興矣佃來請耕盡出其牛苦不足用遂代以馬人馬之力弱於四牛而馬之值則倍牛六七乃大悔恨夫馬之力非不足以任重致遠用以耕田用非所用矣養中國睦鄰修好推赤心於諸國君若臣之腹中念切懷柔見泯畛域承平之局庶幾永保萬一以兵事相周旋惟須　　以守城池海以逸待勞卽使洋面盡爲所封猶諸海禁未弛耳我不欲弛彼復爲我封之豈不甚願內地之五金白榖絲茶布帛足支歲用有何迫促必須取給於外洋乎用兵之道臨機制變不能預料至以銕甲浮臺防守口岸固爲得策然猶不若編木筏駕田雞砲平視敵船直搗中堅我能仰攻彼難俯擊事省而功多也因諭中西海防同異推原國勢一再陳之質諸留心時事者 
[諭旨恭錄]  
　　○初六日奉　上諭大理寺卿英煦奏請飭整頓旗務一摺八旂親制本極周詳乃相沿日久積弊叢生亟應認眞整飭所奏混入旗籍侵扣俸餉頂替挑缺私賣甲米等弊應如何設法整頓厘剔之處着八旗都統嚴定章　妥議具奏欽此○初七日奉　上諭廣壽等奏遵查給事中張觀準內務府大臣俊啓被叅各欵據實覆奏一摺據稱張觀準曾向俊啓借銀二千兩俊啓並未借給呈出往還原信均屬相符惟張觀準函內微詞恫喝原叅謂其意存要挾實非無據俊啓廣　房屋侈于自奉請旨分別懲處等語張觀準職居風憲輒向俊啓借貸多金意存恫喝實屬不　台班着卽行革職俊啓諸事不知謹飭致招物議着開去總管內務府大臣差使並交部議處餘依議欽此同日奉　旨巡視西城事務着孔憲　去欽此同日奉　旨此案着交馮譽驥督同臬司親提人証卷宗秉公研訊確情按律定擬具奏　告民人魏敬玉該部照例解往備質欽此 
[暹羅亂耗]  
　　○香港西字報言寓居暹羅京城之華人向有會舘近忽集衆擾亂其勢洶洶嗣經暹羅巡捕勦捕亂黨之受傷者限多餘衆懼束手受縛捕獲若干人並搜獲洋槍五百趕及鎗上之刀又有軍械等物均爲巡捕所獲至其起事之由則尚未知其詳容俟續聞再錄 
[奧國產絲]  
　　○外國新聞紙言奧國洪格里地方亦有蠶絲計西歷一千八百八十一年之中養蠶收絲之人約有三千光景現在則於此事更爲認眞講求特爲開設學堂傳授畜蠶種桑　絲等法將來該處縣業必將蒸蒸日上也 
[電工纊聞]  
　　○大東公司新添電線已屢列報章茲悉由港達滬之線業已工竣復由海通至吳淞口迤邐進口已有二十餘里聞將來當於浦中停泊一船將線通至船上然後再從船通　岸上也 
[殯儀盛]  
　　○盛澤　姓　族也富而好善寄籍吳中令聞廣譽籍籍在人耳目本月初九日爲王幼憔太夫人出殯之辰先一日設奠領帖通城紳宦冠蓋如雲并用緑呢大轎　副儀仗教迎前江西學政洪文卿少詹光臨點主衣冠蹌濟鼓樂悠揚午後前導開路補巍煥可畏六冲馬鼓手共十餘驕銜牌數十對　誥命亭眞容亭及全副鑾駕均一色嶄然步伐甚肅并有營伍一隊督隊者乘騎掌號儼然鼙鼓之聲繼爲僧道各數十名躬送諸親友玄冠緇取亦數十大靈輛用龍頭鳳尾扛　擡夫三十二名喪屬居功市中突泣盡哀　　送喪看属素輿共　十乘是時觀看幾乎空巷橋頭路口無　　塞難　且有搭塔台座以備登瞭者僉嘖　稱殯儀之盛爲紳富所罕見云 
 
 

Page 2

 
 
[蘇垣甄別]  
　　○吳中紫陽書院向章每年正二月間由撫憲親詣命題甄別舉貢生監現衛中丞已出示定於本月十三日扃試聞報名投考者有千餘名云 
[春雷復聞]  
　　○蘇臺氣侯新正霪雨匝月人多苦之迨月朔以來無日不晴曦皎朗春光明媚遊興爲之大　惟初九初十兩日渴暖太甚似覺鬱蒸寒暑表驟　　六十餘度靜室兀坐多有脫帽　頂者街市行人汗且涔涔而下十一日晨起黑雲蔽天雨氣翁然而鬱熱如故八點鐘時急雨飛瀑萬瓦齊烟如是者數陣後雷聲隱約　旋片刻而止午正晴光偶吐作處黃色旋卽陰晦風亦陡勁人多易棉而裘天時如是不正　生者宜如何加意哉 
[父子團圓]  
　　○前報揚州某乙之子因與甲子共放紙鳶爲父所覺畏罪潜逃一節兹悉乙子巳輾轉歸來思子有臺可以不築矣盖乙子出門時疾趨西郭訪乳媼于姓之居于寡而無子孑然一身臥病亦休見小主人至驚問其故乙子　實告媼云爾且住此俟我病愈送爾回家保不再責也乙子亦安之不料媼姪丁大者與媼同里閈一日過媼之門見乙子之年稚而貌美也頓起不良之意因與其鄰人謀之擘盡旣定丁遂謂媼曰姑貧且病藥餌　無我若送小主人回家當可得賞歸以治病不猶愈於坐困乎媼然之囑丁將乙子送於其母舅處以免父之再責並勸小主人不可再　前轍又給靑銅二百爲路用飽飯而送之乃乙隨丁出門行甫里許卽有三人偕行此後則昏然罔覺如睡如醉醒而視之則身在舟中瞠目　顧不見丁在惟自口操異音者三人皆刀圍坐及再細視始知所坐之舟逈異尋常心知爲匪人所拐未敢聲張忽聞人語云已到常州矣又聞舟子呼人上岸乙子卽躍起訴於舟子前且云有姨丈某服宜常州盍送我去一問卽知眞假也於是同舟者皆怒立也三人一人已鳧水而逸適該處厘卡有公役來問乙子又哭訴之役以告卡員某君某君乃出而任其事上月二十七日乙已得常州信息殆所謂姨丈者先發函以慰其父母也或謂乙子之懼父而逸固屬年幼無知然幸能見機而作以自脫於虎狼之口此其智憲亦有過人者矣 
[袁江官報]  
　　○准揚海道除觀察於初四日赴高郵一常察看工程記名提督新授江西南贛鎭總兵王捷三軍門前月至浦謁見漕憲兹於二月初一日回海州軍次一俟接統有人卽行赴任淸江六叚保甲委未入流范之勳代理沙溝厘局委經歷萬鍾立代理蘇松海運差使委衛千總郝鑒隨辦 
[浙撫行程]  
　　○新任浙江巡撫劉仲良中丞抵津後乘輪船南下疉經錄報浙撫轅各房書吏及承差四人均於初六日由下碼頭登舟沿途迎接德護憲又派委員四人巡捕兩人連夜開舟溯流而上初七晚驛站房有信到杭謂憲駕　過嘉興初八日定可抵省故瑞觀察趕將官眷移出藩署另備行轅德護憲亦卽於是日移出撫署一時遷徙紛紛差務絡繹初八日自護撫憲以下文武員弁皆出城至碼頭恭接撫杭四營兵亦皆在城外　隊恭迓詎待至日暮憲旌未至各官皆廢然而返傳聞憲諭於十六日接篆約在初十外抵省云 
[詁經開課]  
　　○杭西湖之詁經精舍已攺於初八日開課是日德護憲因迎接新嫵不能分身故委員代臨諸生探知護撫憲不來故到院者亦甚寥寥兹將題自錄左　竟陸解　典令中星不同解　漢初三傑論　齊莊中正賦以齊莊中正足以有臨爲韻　賦得和而不同得同字五言八韻　新緑七律四首 
[憲節將臨]  
　　○署　洋大臣前直隸總督李傅相業奉　諭旨賞假回籍塟親兹聞官場傳言憲節約於本月二十日左右乘輪過滬上書北闕瀝肝瞻以陳情返旆南邦望松揪而灑淚詩曰孝思不匱傅相有焉 
[彚錄書院課題]  
　　○初十日蕊珠書院開課題　過也人皆見之更也人皆仰之　詩題　賦得靑燈有味似兒時　得靑字五言八韵○十二日敬業書院開課題　　　如也　童題　漁　通場詩題　賦得平遠山如藴藉人　得如字五言八韵 
[停公續述]  
　　○明日爲西人節日銀行及英領事公廨停公日期已列前報兹悉海關登告白於本報後美國領事亦登告白於西字報是日皆一律停公云 
[城內擬設自來水]  
　　○城內河水渾濁飲之輒易滋疾本報曾屢經論及以爲仿洋場新法亦用自來水實一件無形功德事兹聞邵觀察果關心民瘼擬令紳董糾合股本設一自來水局向外洋購辦機器鐵管於南門外鑿池埋管由水城們通進城內又以城內街道逼窄而繚曲若照城外埋管於道左恐與陰溝有碍且必翻掘石板則屆　往來行人亦多不便故擬將鐵管埋於各浜底之兩旁庶幾當興作之時道上行人仍無　碍至各水夫苟自欲攺業悉聽其便如仍欲擔水餬口可報名到局以憑分定　叚復理故業　俟此局告成水價當格外便宜如某處挑水每担本欲十文兹酌减一文若食九之家平時係自行擔汲則仍聽自便亦不勉强掗賣似此思周慮密面面顧到實爲有利無弊想闔城軍民當必同深感頌也至於股本若干開銷若干一年內餘利若干在主持斯局者必已成竹在胸算無遺策日後諒有章程刑布也 
[崇明失火]  
　　○本月初三夜間三點鐘時崇明縣屬匯隆鎭之南某姓家草屋兩間突被匪人縱火有一老媼及已嫁之女在夢中驚覺則見火光中有一人手持利刃兀立不動母女二人卽上　將該匪扭住死不肯放頃刻之間火勢燎原及爲鄰人所覺三人俱已火化房屋亦成灰燼矣蓋是鄉雖多草屋而畫界分疆不相連屬故失愼時不致延及隣舍也聞女已懷孕因祝母壽而回家同罹於禍良可悲也幸媼之幼子先行逃出後由該處董事議將母女二人先殮該匪屍則以無人認領遂　　葬云 
[滬北失愼]  
　　○昨夜九點餘鐘時聞捕房警鐘亂鳴旋卽分明二下探悉係英會審新者北首之永平里內某姓家披屋中失火冐穿屋頂英法美各洋龍月往灌救陳太守督同差役前任彈壓立卽撲滅據聞焚去房屋三四幢至起火之由容探明續錄 
[曉諭糟坊示]  
　　○欽加同知銜署理江蘇松江府上海縣正堂黎爲查案示諭事案奉藩府憲札開各屬開設糟坊燒鍋跴麵向係認定觔則具給詳司批准立案作爲定額不准逾額跴造大肆燒鍋虛耗米麥歷經通行遵　並於每年夏秋兩次由司申明查禁今將境內糟坊如遇閉歇接頂以及新增開設取具同業互保各結詳可核定飭遵札飭查辦等因奉經各前縣飭查取結造册迄未遵辦兹局開篆除催差查辦外合行查案示諭爲此示仰各糟坊酒作一體知　爾等須知米麥攸關民食燒鍋跴麴先須認定觔則不准有逾定額自示之後先將應造跴麴若干米麥若干出其認定觔則並具不敢逾額興販切結呈候核詳如有敢違憲章大肆燒鍋查出立提究辦各宜凛遵毋違特示 
[案犯過府]  
　　○殺人放火案內之乳媼毛顧氏歷司任順福傭婦吳楊氏等率上海縣簽差解府過堂等情已列前報今得松友來信知該三犯業經松江府博太尊於本月十一日　訊該犯均照前供卽當堂錄供押禁以俟備文解省云 
[禀求免騐]  
　　○昨報自尋短見一案兹悉昨日午後四點鐘時黎邑粵督同書役仵作入等至仁濟醫院相騐邑尊先閱全卷呈訴及控被各供詞并察王蓉生所遺之寃單淸帳手摺等卽由二圖地保石兆祥禀稱王蓉生因被控覊押在英會審署自行吞煙當經原差知覺禀經陳大 
 
 

Page 3

 
 
老爺請陳竹　救治又送仁濟醫院救治無效而斃本由陳大老爺移請相騐昨因王蓉王鄭氏投案喊寃　　　　　報員差　　禀前日曉堂提訊王蓉生之案及泒夥帶王出時王竟自吞洋烟當時被夥看見奪下烟匣然已吞服特禀明老爺送到醫院奪下之匣呈閱王鄭氏供丈夫王蓉生係蘇州府屬吳江縣境之盛澤鎭人向在恒慶公司帳據聞因用空銀兩被人控追然我丈夫亦因趙裁園劉鶴樓吞欠所致業已身死求請伸寃王瑞克供年十五歲王蓉生是我父親因吞烟送到醫院及我聞信前來探看父親則已氣絕王近勇申訴前因趙裁園供紹興人向在五康莊生理與恒慶公報開行往來該行司帳人王蓉生虧欠銀兩避匿不出致我莊被欠之銀向素無着且王近勇稱我莊旣信王蓉生可向王蓉生索取云云然王蓉生曾托我將伊買下之池州公司六十股自來水公司二股押與平準公司計押銀一千七百兩爲向我庄執事人商之贖出股分票出賣計池州票每股三十四兩二錢半自來水公司每股一百三十六兩除去贖本尚多銀七百餘兩此係收伊欠項並無我與王蓉生合股生理欠伊銀兩之事劉鶴樓供亦無欠王蓉生名下銀兩之事邑尊甫欲騐屍王鄭氏卽禀求免騐邑尊俯准所請該氏又稱已預備衣衾楊木自行棺殮求免發封邑尊隨飭該民具自行成殮求免發封各結王近勇趙裁園劉鶴樓飭差帶回候再詳訊核辦云 
[蕩婦被拘]  
　　○嘉定人孫福泉於上年四月間憑媒王中英以洋蚨一百三十元娶某姓女爲妻至十二月間婦忽蕭然遠引匿跡銷聲探訪旣久始知其被人轉賣於黃渡鎭之某姓家旋因某姓猝遭訟累歸咎於婦遂逐婦回母家令人送至虹口適孫福泉尋妻來滬知婦在鐵路五百二十四號屋之粵人家昨日貿賢然往辨別門戶欲求故劍以歸而粵人稱此乃我家逃婢婦亦稱被孫誘拐粵人乃糾衆將孫扭住而痛毆之路旁觀者甚衆巡街捕瞭見卽將帮毆二人及孫福泉某婦等一併解入捕房正不知二雄爭一雌誰執牛耳也 
[受傷請騐]  
　　○上海縣署有人喊控受傷經帮審蔣委員傳訊據供姓張名小海在營當勇因妻被人拐去現在訪知在法租界新街西四弄某花烟館爲妓我卽入內認妻詎妻竟不認我爲夫口稱不認得及我與妻爭論又被多人劃傷我手特請騐傷提妻到案我曾報法捕房不理是以投縣等語蔣委員詢其可是結髪之妻答曰是蔣委員謂結髪之妻决不說出不認得三字想是半路夫妻張小海無語蔣委員隨着仵作騐是何傷據仵作禀稱騐得傷是刀痕但不知如何所致却任一邊蔣委員謂爾一面之詞確難憑信當再具呈一面飭差訪查張小海遵諭而退聞外間傳言前日法捕房曾據張小海投報蓋因張與煙妓相識竟欲據爲禁臠而該妓又接別客張遂有心吃醋拖該妓於樓下忽有人麕聚而困之張無以解圍卽劃傷其手爲先發制人之計然耶否耶 
[英界公堂瑣案]  
　　○江海新開辦公洋人稱昨夜有輪船名盛波者由香港抵埠有人從輪船搬運蒲包內之貨雇杉板船駁至碼頭起岸時喚小工挑運查知所運之貨皆係手鎗硝磺鉛彈等件卽尾隨至裹虹口地方見其將貨存故故一面知照捕房派捕獲住四人並起出手鎗六十六枝硝十包磺三十三包鉛彈四百粒一併獲案請究林大發供南海縣人年四十八歲由原籍來滬聞手槍等件係有人寄放者但不知寄者何人唐阿九供番禺縣人年三十四歲向爲洋行工人刻下賦閒居此確不知手槍等件從何而來李富順供寍波人搖杉板船昨在門口經過被獲宋阿三供寍波人爲小工昨夜索工資而回路經該處亦被悞獲陳太守商之司副領事私販軍火定例何等森嚴今若輩胆敢販連自須澈底根究旣稱由寍波輪船運來可向該輪船查問則水落石出矣司君然之太守隨飭捕將林唐李宋四人帶回捕房管押諭令薛捕頭往輪船查究原香再行核辦手鎗硝磺鉛彈查點發封存堂○坍屋傷人一案屢列前報昨晨該處各房客十餘家均投案候示陳太守以德和洋行買辦仍未投案隨謂各人曰爾等皆是窮民而遭不測之禍情殊堪憐然爾等遭禍者亦有三項一係坍屋而壓斃人口者一係傷人而兼壞物件者一係失物無從追究者今聞陳竹坪善王亦知爾等之苦况亦願代爾等向德和洋東商辦撫卹爾等當逐一開呈細帳交與二圖地保至壓斃人口之家屬亦當知照地保報知陳竹坪如何商辦再行候示各人均唯唯而退感太守之仁恩也○前由暗捕獲住王阿明起到紅洋布七疋係新太古第十三號棧房所失之贓旋由該棧之蔡呂文投案禀明共失二十一疋由陳太守飭將起案之贓　交蔡領再究餘贓巳列前報昨據暗捕禀稱奉飭查贓又起到四疋餘難查究今將人贓送案太守隨飭續起之洋布四疋給失主領夫判王梅號二月發頭門示衆○暗捕獲粵人李阿虎手持珊瑚十餘串解案後經陳太守飭捕將人贓帶回查明失主再核已列前報昨由暗捕禀津飭細查失主尚無着落李亦不認竊然李曾經犯竊確非安分之人李仍執如前太守飭李交保珊瑚存堂如有可靠之保人始准給領 
[賀年論贅言]  
　　○頃讀人日貴報名紙賀年論一首明白曉暢深爲欽佩有不禁感慨係之者其論以賀年之禮以親族尊長爲重此乃提綱挈領之論千古不磨並以一屇歲朝幸有此名紙之往還於爭利之中庽行禮之意滬上人情灼然於胸然又不獨滬市使然也先王之道禮以順人情別尊卑人孰無親族人孰無尊長又孰無交遊往來聖人云長幼之節不可廢曲禮云禮尚往來爲人之道以禮爲本夫賀年亦行古之道耳降而至於今日則有大謬不然者憲吏之騶從親臨必爲擋駕乃父母官之禮統當尊也獨怪夫縉紳牙爪穿以貂而拖以翎呼喝滿街應入者不入問其所登堂者則皆嫖賭之流亞也大紳之臨門投刺不輕降輿或鄉先生之齒輩特尊也獨怪夫紈袴少年藍其輿而紅其脚高懸大片應拜者不拜其相與磕頭者則皆勢利之篾片也徒有賀歲之名鮮有知禮之輩甚至先生脫館光景寒酸其徒羞與見面矣東人失業場面蕭條乃夥因而裹足矣姪不拜其伯叔不知父母爲何類遑論乎宗族壻不謁其岳丈不知妻子爲何來遑問乎視戚此在下流市儈罔識規模乃粗讀詩書者亦形同狗　耶世風之不古人心之日下以漁獵聲色爲事以趨附勢燄爲能如蟻之附羶如蠅之逐臭栩栩然以爲得志者其所爲賀非古所謂賀賀所不當賀當賀而不賀有心人所爲長嘆息者也噫嘻人生須臾耳如朝露晨曦往者不可追來者無窮期此頌禱之虛文尚古初之盛意胡爲乎俗情囂薄競尚浮華系出本宗告貸則絡繹不絕賀年則不知也誼關姻婭有事則往來商摧而賀年不問也至於謬託交遊反顔而若不相識坐擁華膴比匪而專好狎邪此皆簠簋之不脩實衣冠之敗類可勝嘆哉古之人自弱冠以至成人父兄之訓勉師傅之教導凡持躬涉世以及應對進退授以禮記一經讀之以端趨向故自少而壯而老卽不能成君子猶不至流爲寸人豈獨賀年之禮爲不廢乎道咸之輩人尚朴厚或猶不失古道今日者驕頑之氣佻達之風沿爲習俗其平日旣目無尊長屇乎履端歲首又烏知所謂叩謁函丈之前以明儀節耶世風之不古人心之日下於此已見其一端焉得曰區區小節爲無足關繫也哉 
　　吳門懷玉居士撰 
[射中燈虎]  
　　○羊和馬　縣名　六合　訪友爲師　四書一句　問交於子張　歎予也託庇人簷下見落花滿地總無言　四書一句　序者射也　童子軍　四書一句　小弁　與衆爲伍　四書一句　三人行　白也安費仍樂道　四書一句　居易以俟命　頭品頂戴字一捲簾格　哉　燈下細觀鄉會墨　四書一句　然後春秋作　東風吹開寒夜凍　字一次　　京口箇中人射 
[咏史三首]  
　　○温嶠天扶晉室篤生温鼎祚中流賴轉坤不是西陲動國難爭教北虜領遊魂氣吞姑熟山河壯淚灑雷池廟社尊移孝作忠臣節盡千秋裾共赤心存　王導　司徒忠氣炳千秋慷慨新亭陋楚囚敢謂偏隅承大統從教心事戀神州得君專國原同管破斧賡詩恐 
 
 

Page 4

 
 
愧周太息永昌靑簡事董狐載筆孰能儔　謝安　艱難誰與致承平太保功勳玉石銘北府貔貅謀捍衛東山絲竹係蒼生但知報國成初志豈到中年始好名一抹新亭儒雅量秋殘戶限屐聞聲 
　　金陵董寶菴未是草 
[戲贈花桂卿校書四絕句錄呈倉山舊主哂政希賜和章]  
　　○態自輕盈骨自香美人端合詠西方前身金粟婆娑影小謪紅塵翠祖凉鸞漂鳳汨奈何天話到長安祇自憐妒煞紅兒難比較神含秋水睇含烟　帛鳶竹馬正嬉春靑鳥飛來問訊頻笑我桑榆增艷福多卿錯認意中　雨聲昨夜又廉繊悶損慵將紅豆拈莫嘆看花人已老酒邊風味爲誰甜 
　　種瓜老人未是草 
[奉和種瓜老大戲贈花桂卿校書四絕句原韻錄呈削政]  
　　○間來但覺木穉香林下丰姿孰可方難得品題倡好句宛如羌笛奏伊凉有情人戴有情天畢竟飄零亦可憐似此容光超衆卉十三樓合住輕烟　春申花占西時春醉倒花間不厭頻聽得探花人艷說如花人是姓花人　動人情緒玉繊纖願作花枝倩汝拈一笑莫嗤頭巳白最難晚節蔗根甜 
　　倉山舊主倚醉草 
[題倪耘劬司馬登岱圖卽請吟壇呈政]  
　　○眼界空塵埃岱奈觀日來秦松迎道左漢碣賞雲隈呼吸通閶闔山河落酒杯頻年多攬勝屈指首先推 
　　珠江拙閒廬主杜鳳岐邠農甫初脫稿 
[江中雜感]  
　　○江從岷谷發來源萬里奔騰匯海門耀日旌旗紛蔽野臨流網　聚成村杏花春豔迷人目楊柳風多曳客魂莽莽殘山兼剩水漁樵相對話黃昏　氛祲冥冥獨遠遊請纓豈爲室家謀自慙幕府無雙士誰負中朝第一流買骨價增臺上駿忘機夢戀永邊鷗功成他日歸田去敢望身封萬戶侯　去棹來檣閱歲華風帆飽挂徧天涯漫將待渡疑桃葉恰好乘風到棟花水自東流潮暗長山逢北固日初斜頻年溷跡烟波裹擊楊雄心碎暮茄　風利舟師共濟川寒陰漠漠黯江天亂跳白雨千珠散倒映垂虹一暈圓杏　蒜山雲擁翠荒凉瓜步草如烟看春又過淸明節囘首鄉關路五千桃花浪暖雪初消楚尾吳頭入望遙烟樸緑楊籠燕子春深紅雨長魚苗江橫鐵鎖知何處山擁金陵閱幾朝惟冀臨戎諸將帥尅期振旅盪羣妖　軍興十載幾完城千里長江幸廓淸歷刼蒼生哀露宿聚憐緑野逐風行飛騰上馬誇奇策起舞聞雞誤惡聲何日漢官儀再見家家拭目望昇平　博盼紅旋豁遠眸匡時屬望古諸侯便思痛飲黃龍府何暇淸吟白鷺洲水宿風餐慈母念米珠薪桂故鄉愁連宵嘗入還家夢預卡燈花奏凱秋　亂流明滅浴疎星瑟瑟商飆動客聽旅　分屯沙影黑江豚湧拜浪花腥酒沽京口懷金粉泉品中泠冠水經虎踞龍蟠形勝地一天凉雨下吳舲太息三吳文物邦都將港　堵樣樁黑宵嘯聚狐鴻野白晝憑陵鼠渡江劫過天心應厭亂力窮賊勢不容降欃槍迅掃消兵氣高照乾坤日月雙　聞道金陵已合圍經旬血戰振軍威　貅肉薄當中搗狼狽魂驚向外飛大憝自焚逃顯戮元戎决策出神機蕩平猶恐根株在餘孽終防犯海圻 
　　珠江杜鳳歧邠農錄舊作 
[浙省撫轅抄]  
　　○二月初七日杭府林仁和縣趙俱禀知開船迎接新任撫憲　代理孝豐縣胡培元差人來省禀奉藩司飭知攺爲署理禀謝　○初八日前署臬司惠差人辭行赴都　仁錢二縣俱禀知　新撫憲劉初六日上海開船當夜泊楓涇約今日可到　寥安之禀知　臬司委辦下城總巡差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百五十八號]  
[光緒九年二月初五日京報全錄]  
　　宮門抄○湘撫抄　奏循例奏請摺○又　奏請　飭部核議片○豫撫李　奏援案奏請展限片○川督丁　奏請再停分發摺○豫撫李　奏押解官員起程日期片○陜督譚　奏委署道篆片○粵督曾　奏調補副將摺○二月初五日刑部都察院大理寺正黃旗值日無引　見○景廉等覆勘試卷覆　命○桂勛請假十日○內閣奏派騐放之大臣泒出怡王錫珍張之萬童華　都察院奏派專司稽查之堂官　泒出懷塔布○內務府奏泒致祭　馬神　派出德慶○召見軍機　○○湖南巡撫臣卞寶第跪　奏爲查明未經中式年老諸生循例奏祈　聖鑒事竊照鄉試年老諸生三場完竣未經中式者例准查明年歲奏請　恩施諸生內有由俊秀捐監者查明捐監係在十科以前曾經應試照生員例一體奏請又准禮部咨嗣後老生　恩賞必須入學年分查係三科以前者方准入單具奏其有甫經入學在三科以內者雖年例已符概不准其開列各等因兹值光緒八年壬午科鄉試湖南省應試年老諸生據提　道等查有九十以上長沙縣副貢生李義門係光緒五年　恩賜副榜湘鄉縣副貢生彭梁灝係光緒元年　恩賜副榜八十以上之耒陽縣歲貢謝順之李瑞鍾翰林院待詔銜現任城步縣訓導道州歲貢廖元粹善化縣附生杜馨遠龍陽縣附生張選靑邵陽縣附生申之佐永明縣附生徐綱耒陽縣附生謝榮封永興縣附生何際昌桃源縣咐生李鳳端醴陵縣附生湯愈辛安化縣增生姚際唐長沙縣例監李修意攸縣例監王文蔚皆係三場元竣揭曉未經中式經臣調聞該生等原卷均各字畫端楷文理明順復咨准學政臣曹鴻勛查覆該生等入學年歲按册遞算俱與現年相符入舉均在三科以前監生李修意王文蔚報捐年分亦在十科以前曾經應試並據藩司龐際雲查明具詳請奏前來臣查該副榜李義門等殫心有素皓首彌勤際　壽考之作人久薰陶于　聖化翹望　九天閶闔　龍光咸願欽承仰瞻萬里雲霄鵬奮依然壯志一十六人耆英畢會首二三場眞草俱完雖云西日桑榆年皆垂白猶幸南邦杞梓老益堅蒼斯稱人瑞于　熙朝宜沐　鴻恩於　盛典核符成例籲沛　殊施量合恭摺具奏並繕具各該生姓名年歲淸單恭呈　御覽伏乞　皇太后　皇上聖鑒敕部核覆施行謹　奏軍機大臣奉　旨禮部議奏單併發欽此　○○卞寶第片　再定例年老諧生有由俊秀捐監者查照捐監係在十科以前曾經應試者如三場完竣照生員例一體奏請廣被　榮施慰彼暮景　恩至渥也查湖南鄉試年老監生多有五六十歲頂冒本家八九十歲巳故監生執照投卷應試以　獲邀　恩榜者臣已飭該原籍州縣查明扣除又武監生應試所執監照並不註明武監文武皆可應試似屬漫無稽察又家有監照無論兄弟于姪及同族人等皆可恃以應試臣核試武闈將年貌不符者扣除多人然非明定章程不足以除積弊而杜冒濫恭查嘉慶二十二年奉　上諭試老生其年例相符者令廪生大學六名小學五名公同具保由該學教官查明實係立品老儒加結保送等因欽此臣擬嗣後年老監生及武監生起文應試卽仿照辦理責成該學教官廪生就近查察加具保結方准收考如查有頂冒情弊將教官廪生一併究處是否有當謹附片具陳伏乞　聖鑒飭部核議施行謹奏軍機大臣奉　旨該部議奏欽此　○○李鴻年片　再豫省送准部咨奏定捐案限期並議覆前河南撫臣涂宗瀛奏請展限核准各等因均經遵行在案兹據布政使覺羅成孚總理糧台候補道黃振河詳稱豫省近年捐案分別賑捐及駐汴黔捐又黔捐協豫爲三起請獎各生共計經部核駁七百八十五名其奉到部議年月自光緒四年二月至七年七月先後不等計實官應聲明案據者一百三十七名應補交各項銀兩者二百二十四名餘皆祗領聲明案據或應另指省分溯自數年以來迭經曉示飭令赶緊辦理雖間有呈請詳咨並據報徑赴戶部核辦之員而爲　究屬寥寥推原其故該捐員等散居四方或容游無定或僻處遐陬當時經手親朋又多他往知照較難並非自甘貽悞目下揆度情勢仍非一年半載所能淸厘若不予以推展其在通都大邑者固必及時赶辦此外則仍多向隅似非所以示獎勸擬援照湖南成案展限一年除五年四月十三日以前報捐實官三班花樣欠交銀兩者應照部定三年限期卽行計銷餘俱展至九年四月十三日限滿無庸再展外其五年四月十三日以後捐案只須補交捐免保舉貢監四成又並不短交銀兩僅令聲明原案者均按照每欠奉部議覆之日爲始各扣足三年遞展一年如再逾限卽行註銷其應另指分發者於遞展一年外仍照部議准將停止分發年限扣除等情具詳請奏前來臣覆查該司等所請各捐生未能依限呈明補繳委係實在情形核與湖南大同小異合無仰戀　天恩俯准援案展限一年俾免向隅而昭體恤出自　逾格恩施除咨部查考外理合附片具陳伏乞　聖鑒訓示謹　奏軍機大臣奉　旨戶部議奏欽此　○○太子少保頭品頂戴四川總督臣丁寶楨跪　奏爲川省候補人員仍形擁滯擬請再停分發一年以冀疏通恭摺具　奏仰祈　聖鑒事竊查川省候補試用各員爲數過多人浮於缺數倍流品混雜腎否不齊上年經臣奏請將捐納勞績兩頂自道竊以至未入流暫停分發四川兩年嗣經吏部議覆以奉　旨之日起暫行停止一年等因光緒八年正月初十日奉　旨依議鈇此咨行欽遵在案兹計一年之限巳將屇滿體察情形有不能不請展限之勢緣川省請停分發在江蘇折江江西湖南等省請停之後原指各該省人員先後故指四川巳復不少迨川省請停止分發莫不爭先赴部赶辦到省仍復絡繹而至較往歲毫無所减若照於一年之限則停若未停各班人員依然擁擠瞬屇期滿遽行照常分發值兹各省皆停分發之時勢必悉指川省紛至沓來誠慫擁擠更甚該員等頻年需次旅費無出差無期迫於困窮何所不至實於吏治大有關繫臣與藩臬兩司再四籌商惟有再展日期冀收疏通之效據該司等會詳前來合無仰懇　天恩俯念川省停止分發之後仕途仍形擁滯准自光緒九年正月初十日扣滿一年之日起將捐納勞績兩班自道府以至未入流再行停止分發一年以　疏通至正途各項例應分發人員應請照常辦理用符定例甚否有當謹恭摺具奏伏乞　皇太后　皇上聖鑒訓示謹　奏軍機大臣奉　旨該部識奏欽此　○○李鶴年片　再臣於十二月初五日准軍機大臣字寄欽奉　上諭刑部奏現審要案請飭提承審官質訊一摺據稱河南盜犯胡體洝一案現訊各供與該縣原詳不符須提該縣到案方期水落石出等語着李鶴年迅將前任鎭平縣知縣馬　派員先行解部質訊毋稍遲延前提之差役喬四並着趕緊拿獲解部將此由五百里諭令知之欽此遵將差役喬四業已泒員解交刑部並附片陳明在案兹欽奉前因當　行司傳到前鎭　縣知縣馬翥泒員押解於初七早日程赴京送交刑部投收理合附片陳明伏乞　聖鑒謹奏軍機大臣奉　旨知道了欽此　○○譚鍾麟片　再甘凉道鐵珊七年俸滿奉部調取引　見所遺道篆臣查有甘肅候補道葆鏞老成穩練堪以委署　　飭遵照外謹附片陳明伏乞　聖鑒謹　奏軍機大臣奉　旨知道了欽此　○○革職留任署兩廣總督一等威伯臣曾國荃跪　奏爲兩廣督標中　　將員缺緊要本班應補各員人地未宜謹就現任副將內揀員調補恭摺具陳仰祈　聖鑒事竊照兩廣督標中軍副將缺先准兵部咨應用揀發班內人員當經前督臣張樹聲以本斑選補無人奏請過班以記名總兵唐士貴借補嗣于兵部奏駮行令仍在揀發斑內遴員請補等因自應遵照辦理惟查兩廣督標中軍副將係隨駐廣東省城爲通省將官領袖政務殷煩時有中外交涉事件現值籌辟海防整頓營伍巡防緝捕在在均關緊要非精明强幹爲守兼優之員不克勝此重任粵省揀發班內副將加欲州營叅將熙昌增城營叅將劉邦盛督標中營補用副將張正方三員才具非不明晰而人地不甚相宜此外各員亦皆與例未符不合請補臣與署廣東陸務提督臣蔡金章公同商酌並在于現任副將內悉心揀選查有准補廣東惠州恊副將吉瑞現年五十八歲湖化荊州駐防京城正藍旂滿州鳳玉佐領下人由馬甲領催遞升佐領以叅將分發廣東試用同治三年六月初二日到省補授惠州恊副將該員樸誠幹練胆識過人現署香山恊副將篆務于營伍緝捕均能寔力整頓辦理井井有條兵民亦皆悅服　　粵幾及二十年凡夫水陸各路情形極爲熱悉以之調補督標中軍副將洵属人地相宜雖與輪缺班次稍有未符而人地實在相需例得專摺奏請合無仰懇　天恩旃念省會員缺緊要准以吉瑞調補兩廣督標中軍副將俾收得人之效而于營務地方均有裨益該員前于補授副將並獲盜案內例應併案引見如　俞元准其調補俟部覆　　目卽併案給咨送部以符定制所遺　恊協副將係陸路部銓之缺本省現有應補人員應請扣留俟接到部文開缺時另行揀員詰補合併陳明謹　同署廣東陸路提督臣蔡金章合詞恭摺具奏伏乞　皇太后　皇上聖鑒勅部核覆施行謹　奏軍機大臣奉　旨兵部議奏欽此 
 
