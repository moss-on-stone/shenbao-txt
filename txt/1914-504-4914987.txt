# 1914 - 504 - 4914987

 

Page 1

 
 
遊記 
[羗海雜誌（五十五）（）生入]  
　　物産森林茂盛南部多楊北部多松橡兼産葡萄瀕海有磠砂硝磺犛牛成羣林中野獸無數輸出香黄多而且賤布喀河無鱗魚爲青海最著名之産 
　　天氣四時多風風含水氣多雨鹵溼太甚 
　　人民本旗民五百餘户游牧兼漁獵番民數十户漢民數十人專以游獵爲生 
　　巳酉冬由海南行至小布喀河回差今春由海北又行至小布喀河巳環青海一周矣環海高峯東自察漢托洛亥山賽前山起西而復東至卡裏蓋山止内喀喇什羅山本與希拉朶山同爲一山哈立蓋山又與卡裏蓋山同爲一山合之共十三峯皆分列於各旗族山川之次海岸窪地小湖泊密如蜂房草湖結草如球履之而渡失足則陷海水漲時渾而爲一最大者曰巴汵泊漢人呼爲海耳子附青海西岸如海口之銜珠四面河流瀦於海者大小數十道以布喀河爲最巨布喀河上源有數處中曰英額池池分河道二東流者爲哈拉西納河東南流者即布喀河右曰沙爾池分流爲河東下百里與布喀河合左曰西爾哈河羅色河兩水逕南流合吉爾瑪爾台河與布喀河會合於胡胡色爾格嶺吉爾瑪勒台山兩山之中至此數支合爲一幹東南流七十里入於海河流寛而味鹹産魚最佳世所稱青海無鱗魚者背無鱗而有紋斑色分黄白二種長一二尺不等略同内産之鱖魚係青海特别産品多産於布喀河及巴汵泊中實非海中産也雨後水深魚聚一隅軍士結巨網沈諸中流每有一網至重不能舉數之得十餘尾烹之味真腴美無比乃醃百餘尾載以行然醃者肉略粗遠不如鮮食之美也海水味鹹苦魚類充牣漢人每冬捕之銷路之暢等於寗夏之氷魚同爲邊産一大宗然種類殊少祇鱑鯉等數種而巳蒙民亦捕魚售食不網而叉每叉祇獲一尾番子不食魚亦不捕魚 
 
 
 

Page 2

 
 
時評 
[戰事與進行（冷）]  
　　夫多數人之意想每謂我之事業爲戰事故而停滯矣必俟戰事了後我事業乃得進行也嗚呼此又無識者之談也 
　　微特中國今日僅有青島戰區之關係并非交戰國卽如英法俄德等亦且商者商而工者工各求其業苟非兵役斷無坐而待斃之人奈何我中國人反謂以戰事故而不能進行耶 
　　夫事業之進行無論何時均有阻碍之相遇取其阻碍而設法避除之此事業之所能成也若一遇阻礙而拱手以待則此次戰事了後安知世界更無他事之發生耶是則阻礙無窮其而我之事業永無進行之日矣 
　　况乎他國之人並欲於戰事之間新創其事業人之志氣相越何若是之遠也願我國民借戰事以自策勵勿借戰事以自暴棄則凡百事業無不進行矣 
命令 
　　十月二十七日大總統申令約法會議議决立法院組織法兹公布之此令 
　　又令約法會議議决立法院議員選舉法兹公布之此令 
　　又令參政院依照約法代行立法院職權現在常年會業將届滿本大總統特依約法宣告延長會期兩個月此令 
戰事要電 
[其一（本館特電）]  
[北京電]  
　　日人報稱日軍攻城砲安設工程巳畢定今日海陸兩面對青島總攻擊繼續四日 
[北京電]  
　　中央據探稱亂黨在九州聯合日退伍軍士浪人近萬將謀亂譚人鳳擬擾魯邊黄興將自美歸等語 
[北京電]  
　　濰縣日軍請張師長往談張拒之乃請參謀長往日軍官謂現擬以沿鐵路外二百米突爲區域請認可參謀長謂未奉中央命令不敢擅擬此與日使屢次口頭聲明不出鐵路範圍之旨相反 
[北京電]  
　　前有日兵數名在濰縣我駐軍警戒地點内爲夜間偵察我兵詢以口令不答放槍二響而去我兵未曾囘槍外部巳向日使抗議而昨順天時報誣載華兵有毁壞鐵路意蓋卽擴張區域張本而當局似尚迷信日軍不越鐵路範圍之說 
　　其二（英人路邊電） 
[倫敦電]  
　　據公報宣稱我軍巳於南錫之東白桑斯巴洛瓦森林間取攻勢將德軍逐過邊界俄軍戰於桑河及泊里齊米塞爾之南者巳增進攻之兵力（二十七日） 
[巴黎官電]  
　　二十六日戰情與前一日相同伊塞爾河口與蘭斯間尤爲激烈其他各處亦砲火震天聯軍並未於陣地　步且在伊泊爾及洛萊爾間境内續得進步俘敵多人獲快炮九尊全陣線之戰事均係炮隊交鋒蘇瓦松及貝里牙巴克境内尤爲劇烈聯軍於該處頗佔優勢現巳毁德砲數排法軍曾於南錫之東白桑斯及巴洛瓦兩處森林間取攻勢巳將德軍逐過邊界（二十七日） 
[巴黎電]  
　　據今晚公報宣稱我軍巳在狄克斯末特之南境内得有進步此外無事可報（二十七日） 
[巴黎電]  
　　巴黎公報謂戰事仍繼續進行伊塞爾河口與蘭斯之間戰事尤爲活潑聯軍並未退後仍在伊泊爾與洛萊爾之間及在蘇瓦松境内前進貝里牙巴克之砲戰法軍得勝敵軍大砲數排巳爲法軍所毁（二十七日） 
[倫敦電]  
　　英軍大本營公報局辦事員報告目覩北海濱之戰事情形謂英國援軍之馳抵令聯軍陣線展至北方在芒台斯卡境内小戰兩次擊敗敵軍敵軍乘黑夜怱遽退走德軍巳棄巴葉爾我軍左翼之前進後敵軍所佔地位皆爲阽危故里斯河左岸之地及亞曼蒂愛爾均入我軍之手在里斯河南之我軍右翼仍在猛攻敵軍利用開花炮毁屋開路以便步兵過之各村落得而復失抶而復得法國馬隊曾力助我軍逐走敵軍我軍曾於拉巴塞遇勁敵敵軍現用機關槍故我軍進步頗緩惟彼等迎攻者殊易擊退敵軍曾圖總攻擊而未得利英兵一旅曾迎攻敵軍後於一戰濠内獲敵兵死屍一千一百具（二十七日） 
[北京電]  
　　俄使署接二十七日俄京公報謂東普魯斯戰事刻巳復作德軍在巴加拉西伏境内奮勇進攻但被擊退俄軍在維斯土拉河左岸戈姆平地方擄獲德軍裝運火車又德兵多人二十六日戰綫更爲延長自古特洛經過桀夏·拉法·洛文桀斯土·不桀洛白錫西及格洛法處至伊良加河口　德軍中有新編組之兵隊桀夏·拉法境内刻有極激烈之戰事俄軍巳佔據敵軍地位一部分俄軍在洛伏亞里山得里及斯伏能大捷敵軍之在該處者刻方完全退走俄軍擄獲德軍官五十人兵三千人砲八尊又機關砲數尊俄軍在蘇勒克之南渡越維斯土拉河擄德軍官八人兵三十八人及機關砲數尊俄軍在泊里齊米塞爾之南奮勇進行今巳行抵斯台洛米亞·斯土特加之鐵路奥軍擬圍俄將軍不魯西魯之左翼受創而退俄軍於二十日將第三十八師團匈兵及國民軍若干圍困於波得布斯河之低處後從高地放砲轟擊殺戮極衆僅有少數匈兵於黑夜中從山麓間逃出重圍俄軍獲炮二十尊及運送車數輛獲此勝戰者爲俄國馬隊及於宣戰後新近編制之步隊（二十八日） 
[彼得格勒電]  
　　俄軍克復洛維資後華沙以西八十英里之地可保守住（二十七日） 
[倫敦電]  
　　德國所傳華沙戰事消息其志顯在慰藉國人全無信之者（二十七日） 
[倫敦電]  
　　荷蘭各報謂德軍曾擄掠比國洛萊爾鎮及附近村落殺死居民千人（二十七日） 
[倫敦電]  
　　救起難民之海峽郵船於駭浪中靠近遇禍之船即於四十分鐘内救起全船之人其死者乃因船客驚遽中擲其兒女過船及因男婦希圖超躍而過失足墮於兩船之間因而殞命船中之人多有躍入海中而經法國滅魚雷艇救起者（二十七日） 
[開浦唐電]  
　　南斐總督鄧登君電告殖民部大臣謂鄂蘭吉自由邦北境及西脫蘭斯佛之一部分人有反抗政府凖備叛變之意克斯馨台維特比耶斯諸將刻巳扣留軍需等物以備應用巳派兵一隊佔據火爾不倫並拘獲該處官員政府决意以强硬手段辦理此事各省居民大半忠於政府並憎惡叛變之意見（二十七日） 
[里斯本電電]  
　　德軍巳攻入安哥拉（西斐葡萄牙殖民地）（二十七日） 
[倫敦電]  
　　近今葡萄牙之事前皇梅台爾並無關係彼嘗力圖効力英軍葡萄牙亞米利亞皇后巳偕英國紅十字會同赴前敵公報局宣稱太姆斯河輪船交通必須經過規定之二水路（二十七日） 
[倫敦電]  
　　路透電社得悉希臘政府通告各國擬重佔愛比納斯按希臘前於三月間曾依照列强大使會决議撤退該處之戍軍今此舉實違列强之决議惟當地居民因希兵撤退後地方大亂故請希兵重回恢復治安卽回民亦此意兵隊現己出發希臘宣稱代洛拉乃在其勢力範圍之外彼於此事巳予意大利明白之質言（二十八日） 
　　按愛比納斯及代洛拉均在巴爾幹亞爾巴里亞 
[東京電]  
　　日本大和報之北京訪員電稱美國統帶亞洲艦隊之海軍大將尼古爾森在北京宴請中國外交部長及其他大員時曾在席間警告中國防備日本在中國侵畧土地之計畫今之佔領山東鐵路不過藉端發揮而巳並謂美國於必要時决不遲疑採用正當方法也又電日本時事報等報章謂在北京宴會時發此言者爲海軍大將柯爾斯並非尼古爾森（二十八日） 
　　按尼古爾森乃前任美國亞洲艦隊統領今在纽約目下統帶亞洲艦隊者爲柯爾斯 
[北京電]  
　　日本大和報之消息全屬揑造之言尼古爾斯並未來京柯爾斯雖曾來京然從未於宴會時演說亦從未有批評日本之言 
（二十八日） 
　　其三（德人德文報專電） 
[華盛頓電]  
　　駐美德國大使接柏林官電如下十月二十六日大本營報告德軍現正進攻伊塞爾運河以西尼曷濮爾與狄克斯末特間之敵軍敵軍現固守所佔地位在比國海濱助戰之英艦隊巳爲德國重砲隊逐走德砲隊之砲頗能命中該艦隊旋卽駛失所在伊泊爾附近之戰事仍無勝負惟德軍攻擊伊泊爾西南及列里西南者進步頗佳英兵巷戰時挨户死守死亡甚衆今爲我軍所俘者其數在五百人以上法軍猛攻亞拉之北者巳爲德軍炮火擊退死亡甚衆德軍在東部戰地取攻勢者日有進步伊文戈洛附近之戰事德軍頗佔優勢惟尚未分勝負（二十七日） 
[紐約電]  
　　據君士坦丁消息土耳其巳與阿富斯汗締結盟約（二十七日） 
[紐約電]  
　　亞力山德里亞（埃及之口岸）英國戍兵曾與印兵血戰有印人三十名經軍法會議判定死罪（二十七日） 
[紐約電]  
　　據洛特達姆消息比國少濱之英艦隊爲德國重砲所轟艦上起火而退（二十七日） 
 
 
 

Page 3

 
 
[紐約電]  
　　德奥兵戰於波蘭及加里西亞者進步頗佳（二十七日） 
[紐約電]  
　　德國參謀總長毛奇大將之病漸愈陸軍大臣法爾干漢陸軍中將僅暫代其職（二十七日） 
[北海電]  
　　數日前越南東京某某數處曾宣布戒嚴今巳推行於柬埔老撾全省及各軍區 
（二十八日） 
[北京電]  
　　英文北京日報今日載有社論詆責日本於德國魚雷艇S九十號擱淺一事復行侵犯中國之中立至日本聯盟國行事甚爲謹慎力避侵犯中國之中立而日本則不尊重之恐將因此新事端而復發生排日暗潮云（二十八日） 
　　其四（美人大陸報專電） 
[上海消息]  
　　大陸報云二十七日上海接有半官電報謂日兵現猛攻青島炮台該地乙失守時時在意料之中（二十八日） 
譯電 
[北京電]  
　　前傳游歷中國之日本巨商巳抵北京（二十八日） 
[北京電]  
　　袁總統巳將參政院會議期展長兩月（二十八日） 
專電 
[杭州電]  
　　浙江募集内國公債巳達五十萬元昨朱將軍屈使電達財政部 
東方通信社電（日本人組織） 
[東京電]  
　日本政府豫計攻陷青島之後捕虜必有一萬人故巳凖備於東京及他十三處設收容所（二十八日） 
[東京電]  
　　現在久留米之俘虜巳蒙准其自由游覽名勝古蹟該俘虜等作信寄其家鄉每日平均必有三函（二十八日） 
[東京電]  
　　北京電云在北京某敎士向與德人互通聲氣近乃運動中外各報散布流言揑誣日本行動以冀中傷中日感情 
（二十八日） 
[濟南電]  
　　北京政府現飭於濟南設立亂黨查驗所（譯意）將命吳炳湘爲所長（二十八日） 
[東京電]  
　　山東革命黨首領邱玉振巳在天津捕獲解送濟南於昨鎗斃（二十八日） 
戰地快信 
[濰縣電]  
　　日照石臼所前到之德國兵艦係一魚雷艇船身巳破壞不堪有水兵六十餘人登岸即將所乘之艇炸燬所携軍械巳由華官收存聞兵官等均須送至兗州安置後有日本兵船前來追捕因艦巳燬不能開駛僅將艙面所有零件取去德國鐵路總辦巳經日軍釋放送至濟南並有二工程師同行聞勞山灣又有日軍六千人上岸所携大礟甚多上星期開仗後並無劇烈之攻擊據日人云係因礟身重大一時不能運送齊全之故三五日内即將一鼓攻破云云 
要聞一 
[英兵之德軍談話]  
　　大陸報云據英軍受傷某兵述稱戰事計畫本無把握如某處死守究與大局有何利益實在難言吾人照例祇知盡力爲戰至於損失之巨微聽之而巳據吾人所聞德軍每攻一地常帶候補兵士極夥臨陣者如稍形疲倦或在砲火之中驚惶不定則軍官即令其退入後隊另由電汽車或他式車輛趕運新兵充補其缺此項退後之兵亦由運車送往休息精神復原之後再行臨陣 
　　余（英兵自稱）屢聞儕輩言德軍常用開花彈式仿達姆達姆惟余並未親見此項毒彈余所受創者乃一尋常來福鎗之彈丸極爲清潔彈初中吾身時余並不之覺大約知痛昏迷之時當在中彈後三點鐘也隊伍間中彈之後往往繼續作戰數小時者不可勝數蓋是時精神有所專注偶中小彈似難即覺此節余嘗見之又倫敦醫院某兵云德軍倚賴砲隊未免過甚不知砲隊所擊地位有定敵軍一動即無效果敵軍縱使不動亦可建設溝壘爲之保護砲隊用處仍屬有限再如敵軍逼近分隊進行此項砲彈每發二十似難一中敵軍愈近砲隊之作用愈尠矣德軍對於最近戰事之情形似未深思及此損失巨大非無原因也惟英法兵士並不倚賴於是若今日盡失其大砲翌晨赴戰仍有來福鎗與鎗頂短刀爲用而此則非德軍所尚矣 
　　又某兵通訊云德軍臨陣者當然優劣不齊惟就余所見者而論劣者較夥兩軍對壘若距離較遠則德軍必打勝仗若操左劵故德人非勢出於萬不得巳必不願接近交綏等語 
　　又某水兵家書略云近日擊沉一德艦全船皆火屍身滿艙實見所未見船沉時德人在水中游行者頗夥余甚憐之然戰事所關亦是無法最後吾人飭發一滅魚雷艇趕往搭救德人向該滅魚雷艇發砲轟擊幸卒獲救者有七十人今一切安然無事矣 
[德首相致美國報界之公電]  
　　華德日報云德首相爲導正美國公論起見特奏請德皇將歐洲實在戰事電知美國兩大電信會社轉交各報以免美國公論偏立於協約國旗下蓋美國報界所載之消息大半來自英法等國多屬片面之言詞以致美國公論隨之轉移不可不設法匡正之也德首相致美國阿叟夏悌得報界與酋尼悌得報界兩大會社之公電如左九月二日由德軍大本營發 
　　現在美國對於此次之戰事設想如何非余所知但德皇俄帝及英王等彼此交換意見之電報諒巳爲衆所共悉而德皇於開戰前竭力推誠維持和平之一片苦心尤可於電中見之焉無奈勞而無功徒費德皇之一番精誠蓋以俄國早巳决定無論如何非戰不可也加之以英國自近十年來即在俄法兩國不惜餘力鼓吹仇德之輿論今旣得此良機非特夙日不憚其煩維持和平之空論絶口不談且愈肆力煽惑惟恐戰若不作時不再來故鑄此大禍否則德與法英之戰爭或又能免也萬國史館倘有一日開辦則舉世將知德國勉力結好英國之友誼如何矣而英則不欲與德爲友也蓋英深嫉德國之發達與日俱進亟欲藉强權武力征服德國而摧殘之以免各種事業再有爲德人勤苦所勝之虞如昔日竭力征服西班牙荷蘭以及法國等次之手段是也（未完） 
雜評一 
[戰事盲談（五十二）（無名）]  
　　近兩日來歐戰又無有關係之消息所謂戰報者不過一勝一敗一進一退之間而巳德不有華沙則東歐方面必未得手也德之重礮隊運至而英不復以海軍助戰則西歐方面必注全力也其大勢如是而巳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
敎育進行之又一動機 
[本報旅行記者抱一]  
　　記者旣報告中央敎育進行之動機比過天津直隷省敎育會會長張君佐漢出示上敎育部請開全國省敎育會聯合會文曁其部批應時勢之要求謀進行之統一此亦敎育界一好消息也其文如下詳爲請開全國敎育會聯合會研究敎育方法以資建議事竊維敎育爲治國之要圖國之富强端賴於是當兹民國初興冀造就人民立於健全之地尤須毅力促進庶觀厥成但敎育事業極爲重大非萃集全國敎育家各執疑難逐項剖晰凡夫社會敎育家庭敎育各種學校敎育必須如何計劃始合進化之趨勞如何佈置始免不完備之指摘如何敎誨始得收良好之結果此中頭緒紛歧差毫釐而謬千里故歐美諸邦對於敎育多取聯絡主義各國敎育會常有開聯合會之舉討論敎育利害得失以條陳於敎育行政官廳旣無上下隔閡之虞又無遠近紛歧之獘法至善也前清興學亦倣此意光緒卅三年春曾開全國敎育聯合會於上海雖其時爲創舉而所議巳有足多者今民國成立倐巳三秋國步艱難經費支絀各種敎育不免萎縮雖因經濟之不充而病端未必專在于是况今歐洲戰事方殷東亞風雲日緊我國人更宜乘此時機臥薪嘗膽力籌生聚敎訓之方得收事半功倍之效佐漢轆轉思維以兹事體大非管見蠡測所敢臆斷擬邀集各省敎育會推選敎育家富於學識經騐者共同討論各抒心得庶幾離婁魯班各輸長策爲敎育界稍助　臂之力如蒙允准擬於明年四月在津舉行届時並乞鈞部派員監臨藉資指示所有關於請開敎育聯合會緣由是否有當懇乞鈞部鑒核　遵是爲至禱旋奉敎育部批云據詳擬開全國敎育會聯合會共同討論敎育事宜可謂知所先務事屬可行務即悉心籌備届時由部派員蒞會可也此批 
　　現直隷省敎育會巳通函各省省敎育會各推選代表二三員於明年陽曆四月二十號前後一律到津與會其通告書中並聲明請將代表人員額數推定後先行函達以便籌備一切除代表川資由各省自行籌辦外一切開會設備各費統由敝會先行籌備等語鄙見以爲各省省敎育會宜先提出問題用通信方法互相研究略有端緒届時開會討論自易獲正確圓滿之結果各省敎育會當不河漢斯言 
[戰聲中之賽會爭執]  
　　大陸報云中國經濟受戰事之影響故巴拿馬大會與賽之舉頗處於困難地位陳列物品巳定於本月二十一日放洋然政府尚未能籌給出發之經費賽會委員陳君仍在北京中國賽會之經費今巳大加核滅原議建築費爲九十萬元今減爲十萬元華商此次對於賽會之事較前大爲注意從前在外國賽會事宜悉由官場經理所陳列者僅爲古玩美術等品與華商無甚裨益今華商深知官場辦理之不善擬自籌措資本組織公司派人至舊金山監視陳列貨品研究外人嗜好賽會委員陳君頗以此舉爲然惟農工商部以此種團體之組織理應先行呈請地方官批准放駁斥不准華商大不滿意巳電請陳君向部交涉如商部不爲維持恐此番賽會難有成跡可言也 
魯省維持現局談 
[派員赴魯]  
　　日前外交部派公約科僉事王鴻年司法部派參事林志鈞赴山東調查中立事宜又因魯省出有命案並由檢察廳派員前往檢察巳定於明日（二十六日）起程由京奉路赴魯 
[訪查稅官]  
　　財政部日前據山東巡按使曁財政廳廳長來電略稱該省自日德戰事肇始以來統計各屬收入頓形減少綜合各稅共短絀二百餘萬元其中難免無侵吞舞弊情事現巳派委幹員分赴各屬密爲訪查等語該部復電謂如查有不肖官吏果有以上情弊仰即按照新章嚴行懲辦以儆官邪 
[安插難民]  
　　山東逃來北京難民甚多巳由警廳調查數目及所居地址蓋以此項難民毫無所依若令散居露天亦非維持人民生命之道擬設法安插於敎養局或貧民院内並聞賑務督辦吕鏡宇對於此項難民以旣來自魯省即有賑撫之責任故　委員前往難民所居之地施放臨時賑欵 
[諸濰近况]  
　　諸城附近土匪騷擾巳見各報兹得濰縣消息諸城海濱巿面被搶警信頻傳駐濰之陸軍炮馬步各營於本月十二號奉令開赴諸城以資彈壓濰邑則自二十團長王西垣帶隊分紥城廂晝夜巡守後每晚九鐘封閉城廂各門人心巳大定秩序亦漸見恢復惟因前日大水爲災房屋坍塌貨物冲没無算日兵抵濰佔據車站後斷絶交通火車開駛尚無定期客商裹足不前故膠東一帶之商業不免一落千丈云 
[齊愛鐵路化險]  
　　民國三年間列國以我中央主張（外資輸入）之政策遂羣起而要求某叚鐵路某項實業其勢若方春之草不可遏抑者也不幸霹靂一聲歐戰驟起世界金融跌扑而鐵路也實業也亦隨影響而俱消矣 
　　最近京訊則中俄兩國關於齊齊哈爾愛琿間之鐵路敷設條約巳業於四日雙方蓋印成立云云果如上聞則東省又失去絶大之路權矣 
　　成立與未成立否非余通訊之範圍兹就齊愛經過之情形並其本線之價值記述之 
　　本線（齊愛間）之價值爲蒙滿極有關係之一線延長本係前美國向所計畫錦愛鐵路之一部長三百餘里聞俄國更欲延長本線於内蒙古之洮南府有在内蒙方面建設一立脚地之心爲人所共知者該問題自去年來曾經中俄屢次之交涉苦苦以日本攫得滿蒙五線爲詞而獲得齊齊哈爾及洮南府間之敷設權 
　　本線横斷黑龍江物力最爲豐富之中部而達於黑龍江口北境之愛琿大都苟與俄國目下計劃中之墨爾根對青山線之鐵路實行開通時江天然之富源當全歸於俄人之手自齊齊哈爾愛琿有預定之線二（一）由齊齊哈爾過他哈河折而東至博爾多横斷訥謨爾河經東布特　道於墨爾根越遜河而達於愛琿其他則經　哈東轉而過烏德鄰合於前線至將來本線間車站之墨爾根實得黑龍省之大都商業　盛附近土地肥沃富於鑛山可稱爲天然之大寳庫 
　 
　　　交涉之始我政府以富源極旺不忍割讓他　年曾使黑龍江朱都督實地調查興築經費堂若干金云云乃朱督覆以敷設費非二千五百　元至三千萬元不爲功中央以終非財力所及又經人大力要求遂不得不讓諸俄人 
　　本之外有又對青山愛琿間之一線此線爲齊愛鐵路要求之導線即謂喪齊愛鐵路一線實（對）（愛）本開其端亦不爲誣今再述對愛一線之延長蓋與齊有互相聯络之形勢 
　　　山及愛琿一線其敷設權早巳爲俄人所獲去　二百英里以在哈爾濱西方三十五英里之東清鐵路對青山驛爲起點經呼蘭河畔之呼闌城道出嫩江支流之平原北上而達於墨爾根其線路中沿呼蘭支流一帶之地方土地肥沃巳耕者不過其一小部分將來爲小麥之産地當占重要之位置俄國以上述二線得確實掌握黑龍江之利源且其終點之愛琿附近不僅土肥沃尤富於金鑛要之二線不久即爲俄國所　行敷設之必要毫無疑義此二線與蒙古縱斷鐵路之計畫相須而使俄國遠東經營之地盤更形鞏固也 
　　東三省日俄經營之廣場也今俄能於歐戰聲中　得齊愛鐵路之權其外交手段固不謂不神密也今口人對於此問題之輿論據八日大阪每日新開載齊愛鐵路之關係爲俄國外交之大成功　則略述如下 
　　　國前向中國政府所要求之齊齊哈爾愛琿間鐵道敷設權其談判業巳告終於本月四日蓋印俄國之計劃本深由來巳久此種敷設權終歸於手固爲人所預期者惟中國政府本不欲讓出此線路於俄有自行敷設之計畫乃以經費不足無資開辦遂作罷議俄乘其機知其此浩大工程非支那政府財力所及遂開起交涉月前磋商巳有允意歸讓於俄幾成簽約近來中國政局更造外交家受戰爭之影響青島方面更形棘手此方在杌揑不安之象而俄國此際乃能就此問題爲明確之解决不可謂非外交之大成功也（中略）然此線爲斷横北滿之富區更而轉達内蒙其影響於日本之利害者（指滿蒙經營及五線鐵路之影響）甚鉅苟非日俄兩國間意思十分疏通之後則此問題當不至實現也云云 
　　據以上觀之東三省實際上之失敗前清有南滿東清之讓與民國又有日之滿蒙五線俄之齊愛齊對各線之敷設權將來各路成立東三省之我國政策尚復有活動之餘地乎嗚呼 
烟雲黯淡中之官商衝突 
[毆傷水警長]  
[禍起一紅妓]  
　　烟臺水警廳長尹克成被毆一事喧傳於山東各報兹錄當時衝突情形如下十月十五號晚十二鐘東太平街妓女孫紅葵家有水警廳長尹克成與當地劉紳恕卿大起衝突聞尹　識孫妓巳久是晚劉知尹必到遂先在該妓處坐候届十二鐘後尹果駕臨先至該妓别室時劉尚未之知也巳而該妓逡巡將出意欲至别室以應酬尹爲劉所覺詰問别室何人孫妓藉詞支吾劉不信拂衣竟起妓情急伏地哀求劉亦不顧直至别室排闥而入見尹據牀理鬚意氣泰然劉前問曰此非尹老爺耶尹未及置辯劉遽以掌加其面尹被此一掌竟巳倒臥床上嗣後但聞你打你打之聲與拳足抵背之聲交作須臾劉復呼其車夫至問前日打汝者何人耶車夫答曰卽是人劉曰伊今在此汝可自由報復於是以堂堂廳長乃竟遭車夫毒手矣車夫逞威後劉令其出外喊呌崗警崗警知交鬨者係一紳與一廳長難以干預遂散去有顧迨後到第五區署招一巡邏至並到水警廳中招來水警七名旣至該水警等亦束手旁觀愛莫能助劉遂扭尹到五區時署長朱君查崗外出立由警士請回亦難以解决惟時尹請署長問供劉又主張去見道尹此時警察廳行政科長胡谷人道尹公署内務科長孔和菴巳聞訊齊至從中力爲排解意在和平了結但聞昨日尚相持不下也又聞衝突之晚劉偕有戚竹卿及某洋行某商人此案發生後福山地方檢察廳長以劉犯刑事處分法律上應行干涉故此案先擬和平了結後忽又從事檢舉一面委派檢察官率同檢驗吏前往詳驗騐得委係因毆受傷一面知照警察廳派警將劉票傳到案 
　　另一消息云尹廳長受傷頗重據檢察廳騐視面部抓傷八處拳傷三處當時心甚懊喪故於受傷之晚間二句鐘後一面具禀道尹公署辭職一面由電話告知檢察廳以便檢騐傷痕後作正式起訴之根據此案發生後道尹以當此戒嚴時期非切實追究不可立即派人調查除將尹廳長辭職情由電禀巡按使聽候指示辦法外一面飭陸警馬廳長兼理水警一面令警廳將劉恕卿傳案審究警廳旋傳劉恕卿及孫紅葵訊明原委并將劉之車夫傳案分别覊押訪廳以此案發生在十三句鐘以後與戒嚴令大有關係遂於日昨備文送交戒嚴司令部辦理劉恕卿逮捕後並未有怯懼之色警廳訊問時伊直承認毆辱不諱並不連累他人該廳暫留置錄事辦公房内待遇頗優警察廳將此案移交戒嚴司令部後聶偉臣君以官紳種突於地面頗有不利遂將公文收受刻下尚未批示商界中以劉恕卿暫押警廳乃約同本埠商號一百餘家擬具呈先行保出聽候傳訊未知能否邀准地方檢察廳以此案關於刑事例應追究屢向警廳詰問請將全案有主干人犯送交到廳以便審理而警廳以候巡按使回文故亦未交出劉恕卿之車夫某逮捕到警廳後供詞含混現亦暫押警廳孫紅葵到警廳後供稱伊與尹廳長不熟當日曾被鄧營長呌去侑酒甫歸即聞人聲沸騰勢頗洶湧見劉尹兩人扭在一處劉之車夫某曾亦帮同動手各等語現巳送交廣仁堂收押矣 
[川巡按槍斃樊澤舉紀]  
　　川巡按使日前將樊澤舉正法外間莫明其妙兹錄其真相如下先是陳巡按使偵知樊平日不法行爲乃密諭綿竹曾知事速行緝獲母使脫逃曾奉諭派偵探訪其人不得旋有人言前固有姓樊者住居縣治西關外現遷居巳久不知何處但其當日在綿竹住時娶縣民馮木匠之女爲室行文明結婚禮街面挽手游行以示新俗今日二三野老談及當日情事猶有嘖嘖稱羡者故尚能憶及之偵探乃覓馮木匠餂以甘言云曾知事聞名拜訪約伊辦事久覓不得令人惆悵旣屬乘龍佳客必知其住所盍明以告我以便造門敦請女婿得志爲之丈人者不亦有光寵乎馮叟諾之乃言現巳搬至什邡縣西門外老漢識之他人不能知也偵探乃慫恿馮作函介紹馮亦允之偵探歸報知事知事聞之喜曰宜謹守秘密惟余馬首是瞻當即率警備隊三十名往什邡先晤什邡知事來事暫不告而以他事爲辭歸寓偵探者亦返密探得樊所住地方院落情形交馮叟緘求見伊家人言現買地方往某處勘界夜深始得歸客明日來可也曾知事聞信嚴密預備至夜又往晤什邡知事請其派警備隊四十名聽用並邀其同行什邡知事叩以何故曰且勿言届時自知集合前往至樊院約巳四更命七十人將院前後圍定人之距離約二丈遠一人其院落之大可知矣是時曾知事始將捕樊之事詳告什邡知事乃恍然天明命人往叩門門開樊出見多人大言曰我有何事到此何幹知事曰特來奉訪有事相商乃帶警隊四名入内餘隊立於外不准閒人往來出入乃出密諭令觀樊猶强辯知事曰必須搜查一周方始明白苟無劣跡我輩自有道理樊要求文明搜檢允之命其女眷暫避視之三人環珮丁冬均少艾也入室見床僅一具深異之搜得各處往來信件有關係者不少中有一信曾知事持觀樊色變欲奪而毁之不果曾知事乃將所搜得證據及樊帶回綿竹鎖押親率隊遂交巡按使署懲辦始委承審員某訊究樊大肆咆哮以所帶刑具擊問官幾中乃改委芮敬輿審問始供認私通黨人各節不諱訊明即押往通惠門刑場鎗斃臨刑時大聲呼寃洞胸一彈遂寂無聲息矣聞被捕後其母向將軍署懇求釋放批以未見綿竹縣解樊某來署等語同時其兄樊澤陽向巡按使呈請領屍批令准領蓋其母誤以爲解入將軍署尚待審問也 
[二十四日約法會議開會紀]  
　　昨日（二十四）下午三點三十五分鐘摇鈴開會孫毓筠主席出席議員四十一人議長宣告今日本會開第二十六次會議議事日程爲立法院組織法及議員選舉法案今　開三讀會現在出席議員巳足開議人數即行開議再者本案條文早巳分送於諸君現在是否仍行朗讀某議員謂旣巳分送大衆即可省略朗讀主席宣告本案省略朗讀開始三讀討論時有某議員臨時提出數個修正案如碩學通儒下加富於著述者一句移送改作齎送諸修正在場議員多數不贊成因之所有臨時提出之修正皆未成立各議員於立法院組織法及議員選舉法條項及文字稍加討論大約無甚出入議長即用起立表决法表决謂贊成立法院組織法全案者請起立時出席議員全體起立然後再照前表决法表决立法院議員選舉法亦經全體贊成時四點零五分鐘主席宣告議事巳畢散會矣 
内財兩部之近政L ] 
[彚編决算之辦法]  
　　財政部於十月十七日咨京内各機關以民國元二兩年决算亟待彚編特擬訂辦法七條請轉行所管預算各機關查照辦理其文云爲咨行事查民國元二兩年度决算亟待彚編兹由本部擬訂辦法七條（一）京内外歲入歲出各欵截至民國二年六月底止開單銷結（二）民國二年度歲入歲出各欵依據修正預算造具决算表册送財政部全份並將歲出之欵分送各主管部核編轉送財政部彚編總决算送審計院審定（三）歲入應按實收數開列並將有無尾欠及欠收確數逐欵詳晰聲叙（四）京内外業經呈咨准銷之欵仍編入决算註明奉准案由（五）超過修正預算及臨時支出之欵經主管部核准有案者應聲叙案由其未經報部核准者應聲叙確實理由（六）編造决算表册至項爲止先列决算數次列修正預算數次爲比較增減數（七）元年度歲入歲出清單限本年十一月底送部二年度决算表册限十二月底送部此咨財政總長自齊周 
[保存古蹟之批示]  
　　　内務部批示云據落端信禀陳先賢祠墓爲吳中名蹟歷代封禁業將辦理成案節要彚陳大部曁司法部各在案謹鈔臨時善後等項章程請鑒核批示等情到部查天平山范公墳者三吳名勝塚墓久志於圖歷經代馨香樵蘇早懸爲厲禁豈可聽諸蕘竪時入斧斤容彼匠師傷殘樹石本部保存古蹟職有專司披閱來禀所陳各節其涉司法範圍者巳由司法部批示外亟應申明禁令加以保存庶幾江都董相之墳過者咸知瞻敬魯國展禽之隴行人無任毁傷俾共名山長存勝蹟所有臨時及善後章程各條是否可行應由該省行政長官核辦除咨行江蘇巡按使核辦報部備案外合先批示遵照此批 
[國務卿代見三届知事之訓詞（續二十七日）]  
 
 
 

Page 7

 
 
其二爲團保問題保甲之制昉行最古用意最良然奉行者稍一不慎則寄亦相等昔人之善行是法者以胡文忠爲最著觀其文集所載守令書牘關於此事執行之規約情事之變遷救濟之方法剴切敎導曲盡周至昔賢深意可爲導師現保衛團條例業經大總統敎令公布近日後爲此事特發申令諸君當巳傳誦大概團　之種首在團總得人以本地之人辦本地之事而　其任勞任怨則必官府有特别之獎借軍隊有健捷之聲援使其生命財産無意外之危險而後能責其抗暴安良一意圖功無所顧忌否則正紳裹足豪猾濫厕借衛民之名爲窩匪之窟此中樞機影響至捷至於民間銷械尤須嚴重檢查記名烙印責成團總妥慎保管防爲寇資經費層按照條例雖許就地籌措然此事如辦理得法並無須多欵更宜嚴禁勒索勿輕攤派致保息善政横生厲階此當諄切爲諸君告者二也其三爲生計問題改革以來民生重困流而爲盜聚而成寇誰非赤子不敎而誅能無隱恫拊循生息責在宰官夫欲靖匪源要在人有所養尤要於農商恒業之外招致無業游民而敎以生聚之法今爲簡而易舉之策莫如每縣籌設一工藝傳習所就公共欵項以商人營業之法行之勿令沾染官氣由小成大積漸推廣今全國千八百十五縣縣設一所是得千八百十五工場也營業發達以後推及四鄉各有一所是全國工場且達萬數以上也地方無論如何拮据苟縣官稍加注意略爲騰弛不如由官創設歸紳承辦歸官辦則前後任接續之交每多諉弛不如由官創設歸紳承辦劃入自治範圍可期永久如果普徧進行一方收吸莠民一方提倡實業造端至徵獲效至宏此當爲諸君告者三也綜上三端僅就目前急應籌措或巳在進行中者爲諸君言之其他治理萬端兹不備舉世昌尤有一說爲諸君進者諸君分發各省南北異宜民俗各殊中央之立法不能不齊而地方之任法不可不活往者侈言新政法令繁興上則明知其不可行而姑委之於下下亦明知其不可行而姑復之於上虚文相應上下交欺長官旣以問難爲多事而執法以相繩屬吏遂以苟且爲得計而粉飾以呈報故名稱上無一事不辦實際上郤無一事曾辦深願諸君此後對於各項法令或因情事須分緩急或於實施後發見障礙切宜向各該長官明白陳說詳爲商榷儘可量予變通蓋單行法規施行細則法令本許有活動之餘地惟須經長官核定不得擅行變更或託故諉卸耳易曰變通　利又曰神而明之存乎其人此尤當與諸君共勉者也至於諸君持躬之方致治之要則大總統覲見第一届知事之訓詞與夫迭次申令曁世昌對於第二届知事之贈言實巳規誡周至當能共喻世昌不敏忝荷國重黨此積弱多難之秋而期達國家於安强堅固之域此等責任實與諸君共負之諸君行矣其各努力自愛 
地方通信 
蘇州 
[派水警至甘露巡防]  
　　蘇省無錫縣東鄉甘露鎮董顧君實蕩口鎮董華君等以該鎮地當衝要港汊紛歧接壤太湖爲梟匪出没之區且近來盜案迭出瞬届冬防應請撥派巡船駐鎮巡防以資鎮懾等情禀奉水警第二廳趙廳長批飭第四專署長石人俊轉飭第一分署撥派二區一等巡官葛秀峰率同巡官李慶和蘇星初各帶師船前往該二鎮一帶駐防巡緝矣 
鎮江 
[使君將去之風說]  
　　風聞丹徒縣知事劉鳴復昨接省電有撤任之說不知何故又聞商會擬公電挽留 
[又起航業競爭]  
　　由鎮江開至清江之來往小輪向有招商日清戴生昌三公司後添入永和爲四公司今春四公司又與天泰一家議商變通辦法巳詳前報今則天泰擬欲開放鎮清長斑最近更有大昌公司在南京下關設立寗鎮清揚航輪碼頭與上五家競爭日内即可開班聞鎮江各輪局擬即聯合招商日清戴生昌天泰永和大昌六家共同在浦口組織一大公司專開甯鎮清揚長班以免競爭云 
杭州 
[黨人機關獲後之所聞]  
　　第六師拿獲之黨人金砥侯等五名二十七號上午經軍法課訊實後發交陸軍監獄暫禁至十一時一律鎗斃其罪狀云查近日迭據探報上海亂黨首要夏之麒夏爾璵派遣黨徒來杭謀亂等情當經分飭防範偵緝先後破獲機關拿獲亂黨多名當經訊實情罪重大應處死刑之何子祥等八名於二十三日上午執行鎗斃在案復經偵獲同黨分别訊鞠訊據僞師長張璧森及代表金砥侯張耀詹順昌馮惠哉五名均各受夏某等指使來杭謀亂情事並供出各種逆謀不諱該犯等甘心從逆希圖擾亂治安均屬罪大惡極應各判處死刑兹於本月二十七日上午執行鎗斃云云 
　　浙省連日破獲黨人機關數起及破獲後辦理情形朱將軍近巳詳電中央聞此案未破獲以前中央迭接報告略謂亂黨至遲於本月内在浙蘇鄂贛四省起事先由浙發難近在浙進行最猛烈等語故　統得朱電甚爲欣喜特頒給洋萬元電令朱飭賞出力將弁 
　　　法官得賄案提起公訴地檢　學習檢察官李開元書記官　爾恭舞弊得賄一案經高等廟組織特别法庭預訊後巳得有又賄確供當發交地檢廳援律起訴代理廳長王道伊奉飭後以李俞二人應照一百四十條辦理其餘過付人王錢氏袁金寳等均應照一百四十二條辦理陳阿本應併處以三百十三條第三　之罪即於昨日向同級審廳起訴矣 
安慶 
[中國銀行新紙幣通行]  
　　皖省中國銀行管理劉桐以中華銀行紙幣因去歲皖亂停止兌換幾以數十萬元成爲廢紙大失信用歷經商民陳明負累情形官廳允爲撥欵分期兌現舊紙幣繼續有效與新紙幣並行昨向中央總行領到兌換劵二十萬元内分一元五元十元三項並集有現金二十萬元准備換現請倪使轉飭所屬凡繳納國稅巿面往來如現洋一律通行業於十月一號發行矣 
太原 
[邢知事因交代斃命]  
　　山西定襄縣知事邢聘三因卸任交代轇轕自縊身死聞前清同治年間衛知事任内虧空倉米五百餘石歷任朦朧詳報含糊交替近日新任吳知事欲令邢知事如數暗交而邢無法賠補且忿氣填胸遂尋短見現巳提出上訴金巡按使業巳派員查究矣 
雜評二 
[嗚呼山東之水警（默）]  
　　官方之壞不僅貪贓也一切挾妓賭博等事皆爲不守官　窮其禍非特荒棄職守且即爲貪贓之漸故貪贓宜重治而賭博挾妓之官吏亦宜加以懲創 
　　中國向來之大弊曰文官要錢武官要命今日不文不武之官有警官而要錢要命之外又要賭博挾妓水警廳長一職重在緝盜而烟台一帶海盜正在披猖之時且青島戰事方般協助中立惟恐不給尚有餘暇以行樂耶彼劉紳之痛毆我不知其爲何事然作戰於妓寮之中藉車夫爲後援必因孫紅葵一妓而作此醋海中之决鬭可以逆斷官固不成爲官紳亦不成其爲紳矣 
　　雖然今日警廳長之賭博挾妓者奚僅尹某一人特彼皆幸而不遇劉紳卽有欲與爲難者又爲其廳長之聲勢所嚇退然則尹某之受傷亦寃矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[郵局通告進收寄往法國之包裹]  
　　上海郵務管理局局長魯士君昨日發出第二百三十二號通告云爲通告事凡包裹寄往法國或寄由法國轉遞他國者現巳停辦所有此項包裹　即暫止收寄特此通告週知 
[派兵梭巡滬楓車站]  
　　　鎮守使近以滬地黨人又有暴動之謡製造局外之滬楓鐵路爲由滬達浙之要道自應於該該路加派軍隊通宵梭巡故於昨日飭派兵士一排備齊雨衣槍彈馳往車站及沿路線一帶荒野之處妥慎巡邏以資防禦而保公安 
[警廳長詳報水巡管轄地段]  
　　淞滬警察廳長徐國樑詳上海鄭鎮守使文云詳爲具報本廳水巡隊所轄地段事竊前奉鎮守使面諭以黄浦江蘇州河應巡地段亟應與第一第二兩廳劃清界限以專責成等因奉此查本廳水巡隊所轄地段向未與第一第二兩廳劃清界限該隊總卡駐於毛家衖對面江内平日派巡輪隨時梭巡北巡至東溝口計三十六里南巡至塘口計三十九里黄浦江内共計巡七十五里之遥又浦東白蓮涇口設有水巡分卡一處管至嚴家橋止自白蓮涇起由東而西至浦西江邊馬頭並日暉港口止蘇州河内大王廟設有水巡分卡一處自新閘橋以西起平日派巡輪巡船隨時梭巡至北新涇口止共計三十餘里計該隊總卡巡輪一艘巡江小舢舨七只蘇州河分卡巡輪一艘巡河小舢艘七只白蓮涇分卡巡河小舢舨三只總分卡三處共計長警六十名平日盡力梭巡實屬不敷分布以地面如此之廣人船如此之少本應詳請增加祗因財政困難未便詳請現在水警第一廳由吳淞向南管至張家灣由張家灣至東溝口相距二十餘里無人管轄本廳水巡無力再往梭巡請飭第二廳管至東溝口止俾得與本廳水巡接連地段南由塘口向南向歸水警第二廳一專署管轄仍請飭知該廳照舊管理至蘇州河向北新涇鎮口向西本廳水巡無力向前梭巡亦請飭第二廳管轄俾得與本廳水巡接連地段以期周密所有本廳水巡隊所轄地段理合具文詳報鎮守使鑒核施行 
[路線經過之墳墓務須遷移]  
　　上海工巡捐局朱局長批陸殿深禀請查勘墳地由云禀悉查此次開闢馬路均係依照預定路線動工本局長亦親往履勘訪民人祖墓在三叉路口適當其衝形勢所在無可讓避幸勿悮會仰仍遵照前批趕緊擇地遷葬是爲至要此批又批朱心如禀請移改路線由云禀圖均悉開闢道路係爲便利交通起見肇家浜至北局門應取直線未便多所總越其在西一條係梨園路腿　公所至盧家灣形勢所在萬難　移來圖所繪路線不甚相符事關道路公益該民人務須趕緊擇地遷葬以便工作是爲至要　存此批 
[慘不認聞之暗殺案四誌]  
　太古公司金陵商輪發現鋪蓋包裹内支解屍身一案勘騐查緝各情形巳屢誌報端本埠各界自此案發生後揣測紛紛莫衷一是或謂觀支解屍身均係落　刀口並不參差似非老手不辦揆此情形當是帮匪自相殘殺與謀殺許老么案情形相同又有人謂該帮中例規極重有犯必殺並須割去死者之耳呈報帮魁以爲憑證今該屍左耳被割此說似爲近之姑誌之以觀其究竟 
[鄭鎮守使催理積案]  
　　上海鄭鎮守使以本署據各機關解訊之盜案黨案人犯甚多曾奉司法部飭催趕緊訊結册報在案兹查有公共公廨解到之盜犯于金生王玉生李壬主鄧榮發買發友等五犯及上海地方檢廳解署之盜犯倪小五子又另解盜犯翁長順江玉昆吳賢臣平寳善等覊署多日均應從速訊明判决故於昨日飭行軍法處迅提各犯研訊懲辦以清案牘又鄭鎮守使查得在華界閘北四區境内緝獲之岳寳昌一名案關黨人自應趕速訊究昨亦飭令軍法處迅速訊明懲辦 
[公共租界之防盜嚴]  
　　英美總巡麥高雲君以邇來公共租界内盜刧頻聞租界地方遼潤深恐鞭長莫及且滬西靜安寺與虹口一帶處處與華界毗連地多僻靜匪徒易於出没因特傳諭美捕房二十一號西探目卜羅斯脫每晚率同華探懷鎗至邊界徹夜巡邏以資防備 
[岳少臣被拘]  
　　住居租界之岳少臣前日被南京駐滬某偵探之部下誘至閘北拘送警廳司法科聲稱岳係黨人何海鳴之羽翼請爲究辦等情當經段科員略訊一過即解淞滬警廳研訊 
[移提盜供牽涉之工人]  
　　盜匪陸金林陳弟等於陽曆五月三號糾黨持械夥刦浦東東溝鎮居民張渭舟家衣飾並拒傷事主業經檢察廳將兩盜拘案訊供牽涉滬北唐家弄四百九十號門牌顧福基木作内之工人顧順生前日由該廳派警持文報請滙四捕房加派中焉包探將顧拘獲昨晨押解公共公廨請究先由來警偕中西包探上堂禀明前情訊之顧順生供稱與陸金林均不相識並無糾搶情事俞代襄讞商之英領卓君判顧還押着來警回禀廳長抄錄供詞到廨於禮拜五再行訊核 
[盜案人贓並獲]  
　　胡家木橋北鄉談家橋姚炳全家於本月二十夜被盜刧去衣物值洋六十餘元由事主投報五區三分署經張署員督率巡官長警嚴加偵緝業於前晚在殷家木橋查獲是案盜匪許千里艾成鑑馬良亭等三名訊供不諱並往法租界押店内吊到原贓昨特解送司法科押候訊明核辦 
[漆匠罷工三誌]  
　　本埠南北巿漆匠同業要求店主加增工價不遂其欲聚衆罷工各情迭紀本報昨日各工匠又聚集多人擁至滬城薛弄底漆業公所内會齊並各持穢物專候各店主到來如再不應允其要求即以穢物奉贈事爲該處守望巡警查悉立報二區二分署查得人數衆多恐肇禍端以電話報告一區二分署各派長警馳往彈壓並反覆開導勸解而散嗣經該行司董趙慶華等以似此聚衆罷工實與營業有損乃投上海縣公署禀請查辦而各工匠亦以各店主苛待工司心不甘服舉陳金龍等爲代表亦投該公署具禀請求成全洪知事得兩造具禀後諭飭靜候查明批示辦理 
[飛鷹艦調赴烟台]  
　　駐滬海軍司令部昨接烟台林左司令來電以青島戰事恐一時不能解决而烟台附近各海島均與戰綫毗連邇來海盜不靖在烟軍艦尚不敷派遣巡洋請飭駐泊滬上之飛鷹魚雷艇迅速駛烟候調等因李總司令立飭飛鷹艦長趕速配足彈藥開往烟台梭巡 
[高等檢察廳來滬後之忙祿]  
　　江蘇高等檢察廳長徐聲金前因請加蘇省囚糧進京謁司法部面陳一切日前自京返滬假寓英租界麥家圈惠中旅館二十六號當即分赴鎮守使淞滬警察廳等署拜會次日偕同地方檢察廳長汪魯懷至公共租界提籃橋西牢察看並詣上海地方廳監獄查勘一過與汪廳長籌商擴充辦法聞尚擬至哈同西人愛儷園游賞云 
[洪知事商辦訟案之結束辦法]  
　　上海縣洪知事奉諭覲見遺缺以沈寳昌署理近日政界中紛傳沈知事有即日來滬接印之說兹查沈君現奉財政廳委辦調查稅餉事宜須將現辦差使到省禀銷然後履新所以接印日期尚須稍遲數日而洪君以交卸在即所有結束之訟案中有與地方審檢廳有連帶關係者故於昨午親詣該廳與袁汪兩廳長面商辦法以期易於結朿 
[法官處治賄縱烟犯案之不同意]  
　　淞滬警察廳前水巡隊巡官蒲春城巡長顧東升串通水手火夫人等將查獲烟土私行吞没並賄縱烟犯瓜分贓洋一案爲該廳徐廳長訪悉將蒲顧並水手火夫張福生徐成三等共十四名函送地方審檢廳請辦曾經辯論終結聽候宣判在案兹悉此案審判廳袁廳長以蒲春城等乃在警職員知法犯法照刑律罪加一等擬判蒲春城顧東升並首先報告之水警等三名各處死刑其餘張福生徐成三王開甲葛鳳山等各處有期徒刑擬定判詞送請檢察長汪君閱看汪君閱後以蒲春城等雖係警員應當重辦然若處以死刑未免太重即將判詞送還袁君再行擬辦以故尚未提案宣判 
[烟土案連連不絶]  
　　閘北檢察分庭前日起訴之烟土犯經孫推事分别判决張阿才帶烟灰土共十二兩罰洋一百二十元方榮通帶土二十一兩罰洋三百元李榮甫帶烟泡四個罰洋四十元江金榮帶烟泡一兩罰洋四十元錢春中帶嗎啡二兩半罰洋四十元王大喜帶土六兩罰洋七十元張有立帶上三兩罰洋三十元周銘傑帶土一兩半罰洋五十元戴九之帶土七兩罰洋一百元陳保和帶嗎啡二兩七錢罰洋三十元潘老四帶土皮一包罰洋六十元沈文洪陳月樵各帶丸藥少許交保開釋惟劉康造一名帶有戒烟藥水一瓶還押候核 
　　五區警署前日又獲烟土犯吳渭泉等十六名抄出膏土丸藥共七十餘兩一併移送檢察分庭預訊屬實還押候辦 
[拐案彚誌]  
　　法捕房包探查見戴同新携帶男孩許金餘乘輪起行形似拐販故此拘解法公堂請究許孩供合肥縣人在原籍被匪拐來至上海登岸失散在黄浦灘電杆下等候適戴同新到來向我詢悉情由伊言帶我往某埠學習唱戲信以爲真即被携同上輪是實戴供小民流落在申由朋友給洋數角乘船回籍見許孩亦係流落故此帶伊往南京不敢拐帶聶讞員謂汝自顧尚且不週何能週濟他人實欲帶至外埠售賣無疑戴語塞判押六月逐出租界許孩送救濟會遣回原籍又有男孩丁二李子身穿黑布棉袄棉馬甲藍布單袴在法租界迷途爲捕查見帶至法公堂請示據供清江人父亡母在原籍帮傭此次被某甲帶同來申在途失散以致迷途是實判送救濟會遣回原籍 
[晒台上忽然起火]  
　　北四川路崇明路轉角第九十三號門牌某姓晒台上昨日忽然起火經救火會到場救熄焚去披屋一間事後由捕房派探往查起火情形覆候核奪 
[禁止作踐墳地]  
　　外交部特派交涉員楊小川昨接駐滬美總領事薩門司君函開以西門外美敎會所置敎民墳地左近有一河道中泊民船多隻滿載江北貧民以及逃荒乞丐之類常在該墳地内任意便溺並拆動籬笆等事相應函達貴交涉員轉飭禁止至感睦誼云云楊君當飭淞滬警察廳長轉飭該管警署隨時派警往查禁止作踐 
[愚民求媳之一相情願]  
　　本邑曹行鄉黄家塘鄉民孫土林因喪妻悲痛終夜不休其父阿星憐之適隣近康家塘農人張榮生於隂曆八月二十五日物故遺有妻室金氏阿星遂異想天開糾約親友朱杏生朱長生等六人於九月初六夜深時前往將金氏强搶回家意欲配爲子婦以解其痛當由金氏夫兄張和生訴諸該管警區現巳獲解警察事務所轉送地方檢察廳訊辦矣 
[子藥廠工匠竊取銅板]  
　　前日（即二十七號）下午龍華子藥廠放工時有工匠丁村寳竊取銅板一磅藏於身畔爲守門崗兵查出報告廠員任唐二君於昨日將丁村寳一名解送鎮守使署飭交謝總務長訊辦 
[小工乘間竊物]  
　　工部衛生局所雇小工周阿根在北四川路仁智里潘興記家澆藥水乘間竊取物件被潘扭控捕房押候查辦 
[失竊金釧]  
　　昨有住居伯頓路同昌里四百八十一號之某甲投捕房報稱被竊值洋百餘元之金釧一對捕頭准予派探查緝 
[店夥私用賬洋之被控]  
　　顔料店主林兆鏞前投法公堂控告夥陳叔連私用貨洋及宕用之洋共計七十八元私行逸去尋見求追訊之陳祗認用虧洋五十一元不認私用判人銀兩保限七天交洋在案今林遣某甲投稱用陳爲夥時係張晋卿作保今陳抗違不交張巳到案求向保人訊追判令退去限林兆鏞於七天内自行到案候核 
[吞没租房定洋之限繳]  
　　張桂生前投法公堂控稱前向郭壽春轉租新造房屋當付定洋三百元完工後該房另行租與别人定洋不還求追等語郭稱所收定洋轉付與大房東徐公記房屋落成催張遷入置之不問故此由大房東另行出租奉判同徐公記到案訊明再核詎郭不能將徐交案故判限期還洋三百元今巳逾限昨又傳訊郭求寛限七天措交判准予展限交清如違押追 
[控佔公路之辯駁]  
　　鮑止安控朱森泰佔地一案前日上午王襄讞會同英領卓君升座民庭研訊原告投訴前情並將道契呈堂指明被佔之地請爲飭令讓還訊之被告延律師上堂辯稱原告禀内稱佔公路旣云公路與原告無涉即該處四溝係由工部局囑令填築請爲核奪中西官會商之下判各退去着原告邀同代爲掛號之英商愛爾德到堂證明再核 
[限期還洋]  
　　寡婦陳張氏控婦人倪周氏不還借洋三百元一案昨晨由廨傳訊原告投訴前情呈據請追訊之被告供欠屬實並稱巳付過洋三十二元而原告亦供認收到故中西官會判被告交保限三個月還原告洋二百六十八元並認償堂費 
[蔣國祥誤認失物之被斥]  
　　住居滬城紀家弄蔣國祥帶同眷屬至邑廟中義昌珠寳店購買珠翠忽指珍珠九粒爲伊家失物因此衝突由警解送地方檢察廳訊究等情曾紀前報兹悉此案發生後珠寳同業以此事與營業前途大有影響遂請南商會轉禀地方廳請爲查究前日下午經該廳劉檢察官提案訊得實係蔣國祥誤認失物即命將原物當堂給還義昌店夥具領並向該夥勸諭不必提起反訴該夥唯唯遵諭問官復將蔣大加申斥了案 
[巿上發現不時之食物]  
　　近來本邑四鄉田中發現烏笋並毛針等物查毛針爲小孩于耍所食烏笋爲居家日用菜蔬必於春間生長未聞有節交霜降發現此物者日來鄉人採赴巿上求售滬人士見之均詫爲罕有云 
[招領迷路之浦東男孩　]  
　　浦東三林塘地方何姓男孩阿金年十五歲被其繼母虐待於前日私自逃走來申行經小南門外在途躑躅迷失路徑當由巡警鄭發科查見帶至第一分署問明來歷飭送新普育堂留養並由該署員牌示署前招其屬人認領 
[招領私逃之養媳]  
　　吳淞六區警署前日送一迷路女孩陸虎子至閘北司法科經段科員預訊據供係閘北某姓家養媳向在協和絲廠打盆因被其姑凌虐私逃出外等語判侯出示招家屬到案認明給領 
[甬人投浦圖盡]  
　　甬人沈相友來滬謀業不成將所帶川資用罄不能回籍前日至新關碼頭投浦圖畫當經舢板船户撈救鳴捕帶入捕房昨解公堂訊悉前情判送寗紹同鄉會代遣回籍 
[車夫痰厥斃命]  
　　向在滬寗車站附近飛星黄包車公司拉車之左耀晋昨晨忽在該公司門口倒地氣絶而死經該圖地保投報地方廳委派鍾檢察官沈檢騐員等前往騐明左並無别故委係痰湧氣閉身死當據尸屬聞耗到場禀求自行棺殮踏免發封鍾君准如所請着具結備查 
[公共公堂瑣案]  
　　虹口居人黄小弟以至岳家賀喜爲由向密勒路三百五十七號友人姚阿四鴨綠路四十四號友人顧德　陳宏泰等騙取金戒綢衣被控捕房於昨由探將黄拘解公堂訊供屬實判押西牢半年以儆 
　　僑居新閘愛文義路十號洋房内之西婦利維控侍者奚根茂聞入臥室圖竊並用手揑頸毆辱等情由捕將奚拘解公堂訊供押查在案昨晨由廨復訊原告偕證小西崽上堂證明前情請究訊之奚一味狡賴王襄讞得供商之英領康君以奚實有不合判罰洋十元充公無洋改押兩禮拜示儆 
　　耿巧生在東棋盤街弄内徘徊希圖行竊由捕查獲解經公堂訊供押查在案昨晨由廨復訊據供因至該處尋訪理髮店主楊明玉等語中西官以楊未到判仍押候傳楊到案質證再核 
　　流氓陳阿四在南京路攫取李陸氏所抱小孩之銀鎖片由捕獲解公堂訊供押候傳陸阿四之母到堂再核在案昨晨由廨復訊之下以陸母巳經逝世判陸押一月示儆 
　　浙江路慶成銀樓夥馮紹良私取銀飾多件携至法租界回消經法捕房查獲移解公共公廨訊判交五十元人洋並保如半年内再有違法情事着令保人賠洋五十元在案兹有其戚願爲具保故於昨日由捕將馮帶堂請示諭仍帶回捕房候派探帶往詢明是否願保於禮拜五帶堂再核 
　　匯德豐駁船公司控山東人葉德發竊取值洋一千三百元之引線針十箱消贓與江西路二百三十五號某日商洋行等情由捕將葉獲解公堂訊據供稱係由董某託其代消判押候補提人證再核在案昨晨由廨復訊奉中西官判仍還押候趕提同黨併究 
　　萬利煤號汪舜卿控西藏路五和番菜館主李徵五積欠煤洋二百餘元一案昨亦由廨傳訊被告未到據原告呈禀聲稱此事被告現巳料理明白請爲銷案中西官判准予將案註銷 
　　李榮卿控應阿寳欠洋二百餘元又泥匠滕杏生控邱東生不理擔保酬師費洋十八元又許錦卿控許徐氏等抛親不顧又張子芯金雅松控陳省山沈禎祥不理欠洋等案昨由捕房將被告各人傳案判分别交保候訊 
雜評三 
[希望於敎育會（訥）]  
　　吾國人受種種之感觸而覺時勢所最需要者莫敎育若也前中央有慨乎此而謀興國民敎育會謂爲敎育進行之一動機今直隷省敎育會請開全國敎育聯合會以謀敎育上之統一又謂爲敎育進行之一動機然則我國敎育真有感奮之希望耶前清時開敎育聯合會於上海激剌猶未甚也今則對外對内莫不受無限之激剌而人皆有窮而思本之心故敎育界尤宜注全神於此會抱一君謂各省敎育會當先提出問題用通信方法預爲研究裨益於將來之大會良多江蘇敎育會素以提倡敎育爲職志其果將首先發起乎 
要件 
[三讀通過之立法院議員選舉法]  
　　第一章選舉及被選舉資格 
　　第一條中央特别選舉會以有中華民國國籍之男子年滿三十歲以上於調查選舉人名時現住京師具有左列資格之一者爲選舉人（一）有勳勞於國家者（二）任高等官吏一年以上者（三）碩學通儒（四）在本國或外國高等專門以上學校三年以上畢業或有高等專門以上學校畢業相當之資格者（五）在高等專門以上學校充敎員二年以上者（六）有一萬元以上之不動産者（七）有商七實業資本一萬元以上者（八）八旗王公世爵世職（九）華僑在國外有商工實業資本三萬元以上者華僑之選舉調查除依前項規定外其於選舉期一月以前到京者得報由選舉資格調查會補行調查 
　　第二條各省及各特别行政區域選舉會以有中華民國國籍之男子年滿三十歲以上於調查選舉名以前在該選舉區内住居滿一年以上具有左列資格之一者爲選舉人（一）任高等官吏者（二）在中學校以上畢業或有與中學校以上畢業相當之資格者（三）　五千元以上之不動産者（四）有商工實業資本五千元以上者在京兆地方之八旗人民於前項第二欵資格得以在高等小學校畢業或有與高等小學校畢業相當之資格者爲選舉人其第三欵資格得以動産計算之 
　　第三條蒙藏青海選舉會以年滿三十歲以上之王公世爵世職及其他相當人員爲選舉人不以前二條所列各欵資格爲限 
　　第四條各省及各特别行政區域之初選舉會以選舉人之具有左列資格之一者爲初選被選舉人（一）有第二條第一欵資格而其經騐至一年以上者（二）有第二條第二欵資格而繼續在高等專門學校肄業及在高等專門學校畢業或有與高等專門學校畢業相當之資格者（三）有第二條第三欵資格而其不動産價格滿一萬元以上者（四）有第二條第四欵資格而其資本額滿一萬元以上者 
　　第五條凡選舉除初選别有規定外以有中華民國國籍之男子年滿三十歲以上具有左列資格之一者爲被選舉人得被選爲立法院議員（一）有動勞於國家者（二）任高等官吏五年以上者（三）碩學通儒（四）在本國或外國高等專門以上學校三年以上畢業或有與高等專門學校畢業相當之資格者（五）在高等專門以上學校充敎員三年以上者（六）有三萬元以上之不動産者（七）有商工實業資本三萬元以上者蒙藏青海於前項各欵資格外得以王公世爵世職及其他相當人員爲被選舉人 
　　第六條有左列情事之一者不得有選舉權及被選舉權（一）褫奪公權尚未復權者（二）犯刑律徒刑以上之罪尚未判决無罪者（三）受破産之宣告確定後尚未撤銷者（四）有精神病者（五）不通文義者（六）依預戒法應受預戒者 
　　第七條左列各人停止其選舉權及被選舉權（一）現任國務卿及各部總長（二）現任參政院長（三）現任平政院長及評事都肅政史及肅政史審計院長及審計官協審官蒙藏院總裁（四）現任各省及各特别行政區域行政長官（五）現任司法官（六）現役陸海軍人及在徵調期間之續備軍人（七）現任警察官（八）僧道及其他宗敎師前項第八欵於蒙藏青海不適用之 
　　第八條左列各人停止其被選舉權（一）小學校敎員（二）各學校肄業生 
　　第九條選舉監督及投票開票管理員於其選舉區内停止其被選舉權但蒙藏青海之管理員不在此限 
　　第二章選舉方法及區劃 
　　第十條中央特别選舉會及蒙藏青海選舉曾依單選制之方法行之各省及各特别行政區域依複選制之方法行之 
　　第十一條除行單選制之特别選舉會及特别選舉區外各省及各特别行政區域之初選舉以縣爲選舉區覆選舉以省及特别行政區域爲選舉區 
　　第三章辦理選舉人員 
　　第十二條京師設籌備立法院事務局總理立法院議員選舉事務由大總統另以官制定之關於立法院議員選舉法令之疑義由籌備立法院事務局解釋之 
　　第十三條覆選區之選舉以該省或該特别行政區域之行政長官監督之 
　　第十四條初選區之選舉以縣知事監督之 
　　第十五條中央特别選舉會之選舉以内務總長監督之　藏青海選舉會之選舉以蒙藏院總裁監督之但得委託各該地方行政長官代理 
　　第十六條單選優選均設投票管理員監察員開票管理員監察員各若干名由各該選舉監督分别委任但監察員應以本選舉會選舉人爲限 
　　第十七條投票管理職務如左（一）掌投票所啓閉（二）决 
 
 
 

Page 11

 
 
定投票之應否收受（三）掌投票　投票　投票紙及選舉人被選舉人名册（四）保持投票所秩序（五）共他本法所定屬於投票管理員職務之事項 
　　第十八條開票管理員職務如左（一）掌開票所啓閉（二）清算開票數目（三）檢查投票紙真僞（四）决定投票之是否合法（五）保存選舉票（六）保持開票所秩序（七）其他本法所定屬於開票管理員職務之事項 
　　第十九條投票監察員開票監察員各監視管理員辦理投票開票事宜監察員如與管理員意見不同時報由選舉監督决定之 
　　第二十條各選舉會辦理選舉人員均爲名譽職但得酌給公費 
　　第四章選舉人及被選舉人名册 
　　第二十一條選舉人名册及被選舉人名册由各該選舉資格調查會調查之　 
　　第二十二條選舉人名册及被選舉人名册應分載事項如左（一）選舉人之姓名年歲籍貫住址住居年限及本法所定資格（二）被選舉人之姓名年歲籍貫及本法所定資格 
　　第二十三條初選選舉人名册及被選舉人名册應於舉行初選舉日期以前依限告成報由該選舉監督宣示公衆 
　　第二十四條前條名册之宣示以十日爲期如本人以爲錯誤遺漏得於宣示期内取具證　請求初選監督更正前項請求更正初選監督應自請求書收到之日起五日以内判定之　　第二十五條前條名册宣示期滿不得再請更正 
　　第二十六條前條名册宣示後由初選監督報告覆選監督移交選舉資格審查會審查 
　　第二十七條前條名册經選舉資格審查會審查後送還覆選監督轉行初選監督宣示通知 
　　第二十八條覆選舉除以初選當選人列入覆選舉人名册外其被選舉人名册應於舉行覆選舉日期以前由該舉資格調查會依限調查報告於覆選監督 
　　第二十九條覆選舉人名册及被選舉人名册告成後由複選監督報告籌備立法院事務局將被選舉人名册送交全國選舉資格審查會審查 
　　第三十條前條名册審查後送還籌備立法院事務局轉行覆選舉監督宣示之（未完） 
 
 
 

Page 12

 
 
   
 
 

Page 13

 
 
自由談 
游戲文章 
[戲擬刁劉氏致賴麥氏書] [  梅郎]  
　　儷昭賢姊慧鑒讀本月二十四日報載廣京風流案一則足見同志不孤曷勝欣幸姊誠妹之知巳也姊獄　郎鐵　年少貌美雅善談風妹戀王郎廷貴倜儻風波長於絲竹戀麥同也姊因　紀堂而識鐵藴妹因唐雲卿而愛廷貴遇合同也姊招　　入室妹約廷貴跳牆興仁里之雙宿無異牡丹亭之齊飛出省之遨游類有端陽之慶賞姊嫌賴　之老醜妹嫉南樓之無情處以極刑而不恤鴆以鶴頂而怡然有情人應聯眷屬眼中釘拔去爲佳英雄所見果然大略相同或謂妹閨中之樂有甚於姊者然安知後倭袍之形容有過之無不及耶所異者妹被王氏控　與有情郎駢首東陵姊因誣害愚夫離有情郎先歸西土此則妹之所深爲妙惜者也蓋姊有佛動心之美貌遇老面皮之愚夫猶不容渠藏頭縮尾以延殘喘必欲置之死地而後巳何不知足之甚耶試思姊與廖郎之情好業巳人言嘖嘖有口皆碑而老賴則自甘隱忍雖至扁舟一葉載去西施閨閣深嚴親窺秘戲猶不敢以一言詰姊有辱姊歡則姊於此時即使不假以辭色亦當稍念共可憐是姊無死賴　之必要也姊之臨死用肩輿盛載標明罪狀巡遊四城與妹之跨木驢以游四門者固同然世間識字者少雖標明於　恐姊之美滿姻緣尚不能大白於天下且一生一死姊往鬼門關時或不免有踽踽獨行之　曷若妹之口唱歌曲得以自行宣布愛情即至斷頭臺上黄泉路中猶得與王家叔叔握手言歡此則姊所不如妹者妹思彼廖家叔叔獨　囹圄諒亦惓惓於姊爲姊計莫若速之來隂以伴孤寂則當月黑昏黄之候　與姊各携所愛相約同游庶愛情不至中斷而益以見同志之不孤矣是否有當尚祈惠我好音同志妹劉素娥上 
詩選 
[中秋後一夜有作] [  子裳]  
　　玉宇高寒月正中琼樓昨夜露華濃真容光滿膽圓相擲筆詩成倚太空示我迷津遺寳筏了無芥蒂在心胸何時得入三摩地爲佛爲仙證合蹤 
[旅夜感賦] [  李奎]  
　　久向長途浪着鞭天涯琴劍倍簫然　聲搗月愁孤館烽火連雲警九邊歸夢近來馳夜夜韶光老去惜年年滿　貯塞皆離緒不肯消隨寳鴨烟 
　　窗隙秋風襲夜闌也欺旅邸客衣單勞勞身世燈花笑莽莽乾坤劍氣寒只與故圜同皓月誰能大海挽狂瀾幾聲征雁渾無賴喚起愁思一萬端 
自由談話會 
　　中華自共和湧現以後民氣頗盛勃然興起漸　欲收回利　彼敵恐併吞之志不遂未　不隱生嫉忘或者　　以惰我虚尊以驕我乘隙以抵我攫取津要以制我種種協以謀我之伎倆巳顯露端倪矣然而外權削弱不足惜　服剗撤不足慮鄰邦　伺不足慄惟此因循之病不藥虚驕之弊不鋤斯大可懼夫錮聰蔽明上下諱飾事事敷衍動曰持重此惰氣也污然自負官民隔絶庶政弛敗以爲過人此驕氣也故雖有土地疆域生聚礦産一任列强之抵制而　然酣嬉猶曰公法可信嗚呼此波蘭之所以滅回部之所以盡斯拉夫族之所以蔓延於庫倫而旁觀多蠢蠢援利益均占之例也　武子曰無恃其不來恃吾有以待之無恃其不攻恃吾有所不可攻億兆同胞其思之否乎 
　　風雨飄摇之際存亡呼吸之秋正宜共濟時艱同扶危局而乃各存意見議論紛爭徒擲寳貴之光隂毫無　好之結果外訌内患相　而來　顧生靈勢將塗炭吾不禁爲四萬萬同胞放聲大哭也[  嘯霞山人]  
劇談 
[時事新劇佛動心] [  鈍根]  
　　第二幕孽緣（續） 
　　（婢出去）（麥起立至衣鏡前整理衫鬢撲粉塗脂）（賴坐原處作納悶狀低頭猛吸其板烟） 
　　（婢又入）太太我呌阿生正在配馬車可巧曹太太來了（麥廻身未及答） 
　　（曹巳笑語而入）虧我早到了一步不然又勞貴人枉顧那裏當得起呢 
　　（麥笑迎執曹手）呀好趁巧的事我剛要來　你你　先來了好像吃了仙屁似的 
　　（曹笑）仙屁那裏吃得着只要吃一隻癩蝦蟆就要成半仙呢 
　　（麥笑擊曹首）（曹瞥見賴含笑鞠躬爲禮）（賴亦鞠躬手執烟斗口鼻中烟猶縷縷出）（婢送茶） 
　　（麥坐問曹）你從家裏來麽 
　　（曹自擇一椅坐）正是呢我一個人坐在家裏悶的慌阿紀又跟那廖鐵藴閒逛去了（賴亦同時就坐） 
　　（麥）那一個廖鐵藴 
　　（曹）這個人賴先生也認識的好一手麻雀真是四面玲瓏隨機應變人都稱他長勝將軍你想好不好 
　　（賴顛頭揷說道）這個人狠聰明文學也狠好在交　場中頗有些兒名氣 
　　（麥）哇對了不是那心社月報裏頭常常投稿的鐵崖山人麽 
　　（賴顛頭含烟斗道）晤晤就是他他本是交通大學畢業生年紀狠經長得極漂亮不過口頭輕薄一些 
　　（麥不語仰首沈思）（曹探懷出金烟咀又出金匣取香烟裝於咀又出機關火合然火吸烟）那麽你們在家做些甚麽呢 
　　（賴）可不是麽他正想到你府上去打麻雀恰巧你來了他心裏煩悶得狠你可有甚麽法子替他排解排解 
　　（曹）呣叉麻雀狠好叵耐我們現在三缺一又叉不成了 
　　（賴僕入白賴）曹少爺跟廖少爺來了 
　　（賴躍起）哈哈這更巧了丁說起曹操曹操就到快請進來（曹麥同時作驚喜狀） 
　　（僕出）（曹紀堂廖鐵藴入）（與賴握手互說套語） 
　　（曹太太高聲笑說）你們俩來得狠巧我正在說起廖先生好麻雀現在就可以請廖先生顯一顯手段纔曉得我的話不是扯　了 
　　（麥立曹旁笑斜誺曹）誰說你扯謊呢（紀堂進與麥握手）（廖同時與曹太太握手）（紀堂又爲廖介紹指麥向廖說）這就是賴先生的夫人（賴在旁指廖向麥說）這就是廖鐵藴先生（麥與廖握手互作欽佩語）（各就坐）（婢送茶）（賴遞雪茄）未完 
[栩園劇談（續昨論申舞臺之鴦盟離合記）] [  天盧我生]  
　　劉大令接任一幕排場極好婦人女子類不得見新官上任之儀新舊劇中所演類多外敎戲惟此竟與真境相同煞是難得或以爲陋而予則謂此等處亦大受一般社會上之歡迎者也竊謂婚禮喪禮亦當仿此庶乎逼真惟案上燭台有類壽堂佛座宜改羊角風燈嗩呐極好燃砲尤宜加以三铳則座中苟有亡國大夫必將身入夢境矣密訪一幕背景宜用活動寫真苟置一具所費亦不過二三十元足矣而爲用甚廣因陋就簡似乎不宜其後尤宜加入弋兇一幕以快人心今乃遽釋文遇萬一漁翁之言不實將如何哉要之一官非易誠如（達心）所謂該本錢來者必不肯如是輕率也其間尤有一矛盾之處則文遇謁見乃丈即蒙阿嬌之約花園贈銀似亦在於當夕文遇夤夜遄征其間曾無隔宿之可徵乃輙謂爲兩天之後是（達心）之失檢歟抑編者之疎忽歟本日演至四本本至釋放而止承社員不却要求之請乃預支翌夜一幕加演戲園遇貝子事戲中戲爲梅龍鎮飾正德者爲（王玉書）飾李鳳姐者爲（唳雲）（唳雲）身段顧形苗條之致特以裝爲纎趾乃覺太長平二黄　音爲唱生者所牽掣乃覺太低惟於道白姿勢及西皮板中見其本色瘋鸚爲檯上之看客在勢必如木偶乃取蘋果而啖爲馬僕所奪則以指撓頰而於眉眼唇輔間表出一種小兒女態實足以攝座客之眼光宜乎瘋鸚之被衆口交稱也飾貝子者表情亦佳至於打城隍一劇則殊無足觀未及終場遂與醉蝶興辭惟正劇未開幕前所演閨門訓趣劇中（又青）唱敎子一板（布雷）唱三枝將全一板猶覺好語如珠繞人耳際稔聞布雷於舊劇曾三折肱惜其所唱爲流水板連珠一串無從讓人插入鼓掌之處而胡琴又復生　不稱猶之作駢文者固不如六朝小品之入畤耳然亦足以見布雷之不隨俗矣 
小說 
[滑稽小說魔玉（五續）] [  卓呆]  
　　六 
頑公一聽此話　時快活非常說道那麽快把我恢復舊時的身體定一手中拿着玉在那裏想着頑公焦急道快些快些等不及了定一靜靜的道是了在此把父親恢復了舊時的身體可以就使得一個人也不知道父親的體面完全保住丁頑公道是的是的你真是個羣子定一道但是你老人家身體恢復之後你我二人的關係仍是照着從前的樣子麽頑公道那是自然我總是父親定一道那麽我依然要往上海亞雅學校去的麽頑公道是的閒話少講快　禱告罷定一道父弟此事不必急急到後來恐怕無甚好處頑公看着定一的舉動有些奇恢即道什麽無甚好處定一道没有什麽不過父親要肯聽我的說話纔好亞雅學校到底内容如何生徒的風氣怎樣校長敎師的人格如何父親一點也不曉得將我送入該校就算父親　義務巳完這樣的下去孩兒的前途也可想而知了頑公生氣道不許多說忽然又和順起來道父親的命令不能不依的定一道那麽一定不能答應我的要求麽頑公道你要違背父親的命令不但做父親的體面攸關你也明明變了個逆子了定一道旣如此要我向紅玉睛求我不答應把父親恢復了於我反不利的說畢打算將玉藏入懷中頑公高聲大喝道這是我的命令你敢違背麽兩頰通紅狀頗窘急定一想了一想突然將玉舉起呌道快些把我變成方纔父親的樣子頑公驚道你說什麽莫非是發瘋話猶未了定一的身體霎時間長大起來一身學校制服變成皮袍子與皮馬褂頭髮也成花白秃頂定一在室内亂跳道我變成父親丁頑公兒這光景　得張開了嘴合不下去駡道弄得如此怎麽可以上學校裏去此時頑公自巳倒不着急反先替定一着急定一聽了此話欣欣然有喜色說道上學校去麽此刻應該你去了頑公聽他一說覺得寳際倒不錯未免有些驚嚇嘆道怎麽父變子子變父閙出笑話來咧定一淡然的道確是笑話說畢拿着父親的烟管裝上了烟點起火來慢慢的吸烟頑公道你打算送我入學校麽那是太慘酷了五十多歲的人怎麽可以受高等小學的敎育呢定一道年老好學更爲難得况且那亞雅學校校長親切敎員善良生徒風氣高尚食物富於滋養可謂完全之至頑公氣得跳將起來正欲開口恰巧僕人高福走將進來只得默然無話高福道車子到了定一傲然點頭道來了麽定一你快去罷途中當心些到了校中替我向校長代言致候（未完） 
[諷民短篇劉半仙] [  天長豹隱]  
　　揚郡舊城有賣卜人曰劉半仙僦居叢祠中與廟祝狎習人以其卜卦多奇中故以半仙呼之一日晨起天色隂晦細雨濛濛有鄉 
人牽驢入提驢背布囊　室内而繫驢樹下趨前問卜劉布卦成曰吾知君來意君非張姓乎其人駭然曰先生何以知之劉曰未也君家在西鄉距城二三里然否其人曰然劉曰囊爲巳物驢則由借來乎其人連應曰然劉曰君來但問妻病耳此症無妨不過受小苦楚服兩帖藥自愈矣其人稱謝曰先生殆真仙豈特半仙乎去後廟祝請曰君操何術而得此願以敎我劉哂曰豈有他哉今晨西風雨此人衣背多雨點知從西來矣衣未全　去城必不遠廟祝曰何以知其姓張也曰布囊大書百忍堂非張姓而何彼入門即舉囊入室驢則聽其立雨中故知囊爲巳物驢由借得矣曰何以知其問病而且非男也劉曰彼立案頭手持藥方　有氣鬱經阻等字知非男子疾亦不至於死耳廟祝曰雖然是人年尚少安保其非問母疾也劉益笑不可仰曰如此隂天冒雨量藥不急歸猶殷殷卜凶吉如是其爲母也殆孝子矣吾察其人非謹厚者故决其爲妻也非母也廟祝恍然 
　　豹隱居士曰抉摘俗情不留餘地殊欠忠厚然眼光如電半仙之名殆非虚得（不受酬） 
 
 
 

Page 14

 
 
   
 
