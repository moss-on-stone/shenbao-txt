# 1896 - 110 - 4908265

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寳慶衡十數州縣災民每茹草咽糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲痕呼惟望宇内仁人同深惻隱各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報節帳房購取可也 
[勤捕務以清盜源論]  
　　近來盜案之多所在皆有有被刼報案而卽獲者有遲之久而始獲者有在本處地方擒獲者有通行恊緝而獲之别處者有盡獲者有獲一二人而餘皆漏網者有始終不能破案捕役受嚴比之苦官府被叅留緝者幾至書不勝書何今之盜風如此之盛哉大抵髮逆亂後承平雖已三十餘年而餘孽未盡散處草莽無業游民接踵而附和之故至今未絶根株流爲地方之害近來更多游勇三五成羣寡則爲竊衆則爲盜分竄於各省各邑各鄕之間去冬江浙交界之處光蛋横行其實皆游勇及鹽梟不刼之時設臺聚賭魚肉鄕民地方保甲汛弁卽知之而亦莫敢誰何以致蔓草難圖良民受害不賭之時卽肆行刼掠民間晝旣不能安業夜又不能安枕前報紀金山縣治之胥浦塘阮氏富室所居四面皆水爲盜船所圍恣意飽掠報案有數萬金之多至今尚多漏網向之所謂大盜者必有盜藪得有線索遣兵往剿可以斬草除根而今之游勇譬猶湍水决之東方則東流决之西方則西流一經遣散名曰歸農其實皆散處四方多行不法日前本報紀怡和洋行元和輪船溯江上駛由金陵以逹蕪湖沿途有游勇二三十人附之他往船中執事西人鑒於前者某輪船有游勇行竊搭客衣物之事因揮令登岸不料游勇竟突出利刃意欲行凶船上各西人齊出兠拿始相率遁去夫此二三十人旣無押解相率附輪其爲已經遣散之勇可知矣在上者旣已遣散以爲該勇等各歸鄕里而不料其旣歸復出或半途而逸幾至無可收拾然此僅二三十人耳自遣散以來奚止倍蓰於此要無不爲地方之害說者謂游勇如此之衆旣不能設法安頓盜案如此之多亦不能預爲查禁然則將奈何曰惟勤於捕務而已欲勤捕務則如何曰惟嚴飭將弁各鄕各鎭到處巡查一有犯案則恊同州縣差捕嚴緝犯必盡獲獲必盡懲州縣亦必嚴飭差捕優懸賞格所謂重賞之下必有勇夫務使地方無一盜之可留無一案之不破一鄕一邑如此辦理各邑各鄕亦皆如此辦理則盜風自息地方自安矣聞之友人云西鄕近來頗能安靜非若去冬之草木皆兵皆因趙中丞勤於捕務飭弁巡查所謂光蛋者現已遁之别處矣竊思光蛋斷不能盡獲而盡誅務必到處巡緝俾匪徒遁無可遁或畏法而變爲良民或惡極而無可漏　僅逐於西鄕無益也然西鄕之民已咸受勤於捕務之益矣閱初六日本報續述蕪湖盜案一則雖未確實拿獲而該處捕務不可不謂之認眞據云同茂錢莊被刼後急卽報官練軍營胡守戎立卽飛騎跟追保衛營保甲局並河口捕廳各官相繼馳至躡跡追赶蕪采營王叅戎更徒步而來道憲袁觀察亦親蒞該莊騐勘旋至保甲總局聚集文武商議兠追共分七路明追暗訪是夜道憲在局中待旦兾得好音詎至翌午偵騎空回杳無蹤跡於是高懸賞格多至二百元道憲除申禀外又諭令地方印委僚屬予限五日加緊緝拿逾限卽詳請摘頂撤差旋經保甲緝捕線勇密報江口有魏姓烟館藏有四五人跡類眞盜會同往擒當將線勇所指之郭振興及柏某又館主魏姓兄弟解縣研鞫供詞恍惚此時雖難信爲案中之人未可據爲定讞惟捕務能如此認眞想若輩終難逃法網也故曰弭盜惟勤於捕務而已矣天下不能無盜苟勤於捕盜嚴於治盜則盜自無矣是所望於世之操政柄者 
[燕市談資] 　　 
　　京師采訪友人云東交民巷步步登胡同人張甲平日游蕩性成素無恒業二月中旬某日天方破曉突有南城外坊番役多人奪門入室張正高枕無憂忽被喧譁大驚而起覓利刃禦之役詐呼局勇門外諸役應之張始懼而不敢動手旋卽就擒連其婦并一青年女郎短刀一柄帶之而去繼悉女郎係左安門外人姑媳不和時常肇勃谿之釁致被比鄰薙髮匠某乙誘出意圖轉賣得財暫寄張室其姑聞而控告因往拘拿刻已解送刑曹刑鞫矣○一月二十日前門外三眼井某家女僕右抱幼孩左携手巾内裹包金銀臂釧一枚行至某處中途遺釧於地一瞬息卽不見旁一婦人指爲賣布人某丙拾去僕遂揪丙向索丙力白其無僕不能信遍搜布包且逼令脫衣審　迄無釧之蹤影丙乃悻悻而去○同仁水會潘某救火戕生會首公議代市棺一具值二十金又因潘有老母倚其子爲活爰出五十金瞻之嗣後如遇火警本會出救時仍照舊例每次給京蚨四千文俟母死而後已○二月二十二日前門外東五聖菴某帽局甲乙二學徒口角爭論甲遽用剪刀將乙小腹戳傷越日殞命報經南城正指揮於二十六日帶同仵作詣騐甲供稱乙囑小人將剪遞與手中因此向之擲去致傷其腹正指揮以甲所供難信飭皂役掌頰二十下帶回署中訊問 
[閙教述聞]  
　　天津采訪友人云客有來自山東海豐縣述及縣屬信陵城相傳爲信陵君駐兵之處迄今村外尚雉堞巍峨與山城無異村外孟家橋爲亞聖後人所捐建村有耳穌教堂其中教士向與村人耦俱無猜其信教也聽之其不信教也亦並不强之然愚多見異思遷現已信從者日衆某日華人之爲教士者方闢門講道語涉孟家橋故事未免稍帶譏嘲衆人咸怒髮衝冠向之指斥旋有亂民將教堂拆毁頓成心礫之塲西牧師急禀地方官務須懲辦刻又人京面禀公使向總署索償矣 
[漢江春漲]  
　　漢鎭友人來函云漢口自闢租界以來諸西商槪自備車以代步惟車式不一有轎車雙馬車鋼絲車脚車東洋車諸名目惟華人之坐車者不少槪見究不如上海天津南京等處創設東洋車以便往來馳騁刻聞華記洋行創行東洋車公司先期出車廿輛招人賃拉各予號衣一件按日收賃錢二百文一俟風氣漸開再行增設從此熙來攘往者皆可免奔走之勞也○距黄陂數十里有地名金谷者自去歲旱魃爲害十室九空兹届青黄不接之時謀生更促於是扶老携幼相聚約千　名紛罰城中請食藉保春耕詎城中善士一時無可爲應遂相率至小南門各米店 
 
 

Page 2

 
 
内將所儲陳米一搶而空分携而去各米店以荒民聚衆無可如何不予追究○清明節後雨澤稀少省憲因設壇祈禱雨師果應召而來月之初三四等日大雨滂沱直似銀河倒瀉適彼郊野溝澮皆盈胼手胝足者無不額手相慶謂秋收豐稔可預期也○湖北江夏縣屬東鄕地方自正月以來晴多雨少塘　乾枯居民因之飲水全無上月晦日該鄕有農人陳姓者就前途之娘子湖挑得凈水二桶肩歸適爲鄰居夏姓婦所知向陳婦索取婦固性存慷慨以半與之爲陳所知極言取水之難責婦濫與婦一時負氣竟至投繯鄰婦以事因已起恐遭人命亦畏罪而縊幸由鄕董從中分說各掩其屍以寢其事事極細微至釀兩命眞乃婦人之見也○據官塲傳言現在兩湖總督張香濤制軍欲就鄂省創興武備學堂招募成童者充習至於詳細章程俟續聞再錄○武漢錢盤前漲至八錢五六分零米價上熟每升漲至四十餘文其次亦需青蚨三十五六文刻下鄂洋召票暢用周轉流通錢盤稍跌三四分之譜俟廣東官運制錢一到再茶市過塲錢價可望再跌本月初三四數日下江米船紛來漢渚米盤亦逐日見鬆相彼小民向之愁鎖雙　者今皆笑遂顔　矣 
[京峴春光]  
　　鎭江采訪友人云郡城文武各官擇於二月二十七日假道署張燈設宴行團拜禮好事者徵召寳鳳茶園諸妙伶登臺演劇午刻呂鏡宇觀察彦詠之太守宗加彌大令吉晉軒統制陳宇山軍門以及鄭叅戎國祥吳叅戎養吾周都戎錦堂冠蓋偕來共與簪裾之會一時觥籌交錯絲竹嗷嘈　菊部之新聲醉華堂之春色不可謂非宦海中之佳話也○春日舒和細柳營中人正宜及時操練陳宇山軍門爰飭　湘各營官督率部下　兒在小校塲演習槍砲刀矛及各種陣式鎭日砲聲隆隆然不絶於耳○前年中東搆釁需餉浩繁兩浙鹽運使惠菱舫都轉遵奉部咨諭知各屬鹽商每斤食鹽加收錢二文以補軍需之不足至上年九月三十日始復原價刻下户部奏准以各省沿海防軍未能盡撤需餉孔殷擬仍加長盬價一俟防軍撤盡仍照舊價出售等因都轉遵卽通行各屬懸牌局門之外計鹽價每斤收制錢二十八文一面諭飭城廂内外各醬園一體遵照○向例冬令除地方官派員辦理冬防外復由寳蓋山城守營分叚輪班督令勇下持槍執械在各汛地巡邏刻下時將春暮天氣温和閭閻較易隄防於是呂觀察特飭鎭西保甲曁水陸總巡各局擇於三月朔日起將冬防事務一律停止○日前常州府有夢琴太守自郡治乘官舫由内河行駛至鎭江小泊六吉園碼頭命駕入城遍拜道府各員略談别况次日午刻布帆高掛前赴金陵聞將謁見兩江總督劉峴帥也○邇者制錢短絀洋錢價值日低二月中旬運到制錢數萬千洋銀遂略有起色每圓可易通足錢九百二十文未及數日錢源又絶洋銀因之大跌目下錢業公所牌價每圓僅易錢八百七十五文小民生計維艱奇窘畢現加以江北裏下河來米絶少價日加昻現在上熟米每石貴至洋銀四圓三角次者三圓七八角卽下等之米亦須三圓四五角較諸正月間每石約增六七角之譜米貴錢荒如是貧民能不仰屋吁嗟乎○二月中旬以後陰晴無定寒燠靡恒二十三日始雲開日麗景物鮮妍金谷佳人紅閨少婦檢點鳳頭鞵子邀約比鄰姊妹踏青繡陌香街弓弓屧響衣香扇影如在肅中至二十五日曜靈匿景天氣轉寒午後潑墨雲濃權詩雨急六街三市泥潦盈途二十六日氣候又轉而温和礎潤如蒸無殊盛夏不特行人汗涔涔卽獨居斗室亦苦熱氣蒸騰乃三十日又朔風刮面轉爲嚴寒以致各鄕疾癘叢生醫家爲之應接不暇攝生者可不於起居飲食加之意哉 
[韓興鐵路]  
　　高麗來信云由仁川達韓京鐵路刻已議定歸美利堅人興築歴十五年後始得售歸高麗國家 
[芝山春眺]  
　　日本某日報云駐劄日本之中國使臣裕星使蒞任之後適外務大臣陸奥氏因病告假彼此未見一面本月八號陸奥氏病愈復任次日午後一點鐘時星使命駕至外務省拜謁談至二點半鐘始握手言别按陸奥氏久患肺生名比加力致成壞體卽華醫所謂瘵也○朝鮮逆臣朴泳孝之甥朴學魯年方十八去年至日本東京留學近日忽動鄕思謁見同學之世子義和親王具述其意世子流涙曰思卿之感旅人同之惟今非我輩宴逸之秋當思爲國宣勞以盡其職爾可劬學勵志以備國家棟梁若因旅費不敷則我當月贈金若干供爾書籍衣食之用朴聞言感激澻息歸念○前者日本送還所虜中國之兵弁有因交戰而傷其手足者日后命醫院裝成義手足旣至天津李傅相見而憐之寓書石黑軍醫總監備述謝枕旣而天津道照會駐津日本領事請轉向日本定製十餘具爲本國病院中受傷兵士之用日本陵軍省醫務局委外科器械鋪萬木九兵衛製就於本月六號送至天津按義手足之製雖自西醫創始而上海等處各醫院近日皆能傚而裝之天津道特未之知耳否則何必定欲求教於日本哉○海軍諸學生例宜在軍艦練習風濤沙線以備他日之用邇者日廷派金鋼艦載海軍少尉候補生二十四名海軍兵學校第四年學生二十名於本月十一號午前十點鐘時由品川港鼓輪出口駛往麥尼拉新加坡及中國沿海各處朝鮮仁川埠俄羅斯海參崴洋面隨時習練回時尚須向北海道各港　碇限本年九月畢乃事○琉球被日本夷爲冲繩縣旣有年矣而民人確守古風依舊寛袍椎髻日人目之爲頑固黨爾年就各地設立學校以冀默化潛移今閱某日報云恩納小學校中各生徒經教師循循勸誘刻已一律斷髮矣○日本留守中國之兵隊擬於本年六月下浣撤回另調第一師圑若干名前往駐屯 
[蘇臺近事]  
　　楚人朵甲向在蘇州某營當勇嗣以不守營規經管帶撤革因於今正元宵日偕妻某氏賃屋於司前街司監間壁開設小烟館氏年當花信略具姿首終日抺粉塗脂危坐櫃中與諸烟客酬應是卽所謂活招牌也氏父某乙膝下乏嗣因倚女爲半子之靠數年來皆與女同居甲性喜游蕩不務正業日以嫖賭烟酒爲事恒向氏索取纒頭資以供揮藿不與則大肆咆哮甚至兇毆本月初六日晨起日高三丈氏猶高臥不起乙喚促數四不見動靜爰卽排撻而入揭帳視之但見氏蒙被僵臥喚之不應撫之則已體冷如氷香魂渺渺矣不覺駭極狂呼鄰右人等聞聲畢集細視屍身頸項有巨繩切緊審其形似非自縊者而牀頭又有尖刀兩柄衣袋内之銀洋數枚悉皆不翼而飛當卽遍處尋甲詎已杳無縱影於是皆疑甲乏忍心害理將妻縊斃取洋遠遁乙當卽投赴吳縣署報案請騐凌大令准詞擬卽臨塲相騐旋經人勸乙謂人死不能復生一經相騐則翻屍露翳死者不安不若且自棺殮俟緝甲歸再行送究乙然其言復投吳縣署求請免騐大令俯如所請著具結存案備查乙遵諭而退○著名流　洋刀阿土日以拆梢打降爲務結黨成羣恒至各徽麫館飲酒啖菜狼呑虎嚥之餘不名一文揚長而去或向之索取酒資則非但無以應反肆毆擊各徽館皆受累無窮上月某日經總捕同知劉少峯司馬訪悉立飭差勇將阿土等四流氓訪拿拘安提訊之下判各責一千板荷校游行六門示衆其詳細已登前報兹悉各徽麫館以此種流氓愍不畏法恐日後枷示期滿釋出後又來滋擾爰於前日約集同業十一鋪具禀投蘇州府署存案併請桐太守出示禁止太守俯如所請卽於本月初六日懸示通衢大旨謂如再有前項情事許該鋪等立卽扭送請辦加在官人役有需索等情察出後與該流氓一體同罪想似此煌煌告示該流氓等見之自當知所儆戒矣○前報胥門外蠡墅鎭汛地官湯鳳山千戎因五龍橋某切麫鋪積欠捐資錢數百文千戎親往該鋪怒將錢桶傾倒如其欠數取之而去事後該鋪主繕禀投叅府署及吳縣署控告云云兹悉是案業經凌大令提該鋪主訊究以其瞻敢犯上喝責五百板荷以巨枷發五龍橋示衆 
[析津問俗]  
　　天津采訪友人云津蘆鐵路於正月某日興工計由天津之陳家溝起現已至六十里直逹楊村由楊村渡河而西擬架一橋攻木攻金經營伊始二月下旬某日墊路二人偶向河西取土村人以未經給價糾衆鬥毆致斃工頭兩命遂致工作暫停惟橋工尚有二三十人奏手耳○由天津至京師計程二百四十里除由天津縣管轄外其餘分隸通州及武清縣管轄日者萑苻不靖盜賊繁多無論是否富家輒被毁門行刦竟有明火執仗僅奪取牲畜米糧者村人以數見不鮮且所失無多槪不報案而盜膽愈熾竟致忌憚全無二月下旬安平鹽店以及張 
 
 

Page 3

 
 
家灣錢鋪被刼失贓較夥報經各該管州縣騐明勒緝特不知能弋獲否也 
[松試再志]  
　　松江友人來函云松郡華婁兩縣文童考試正塲案於初四夜發貼計華亭招覆二百二十七名婁縣招覆一百九十名兹將前列諸人抄錄於左○華張廷荃周紹康謝嘉鎭趙俊昌王淇雷聲袁倫馬鳴坰王詠裳馬駿王宗鍔謝恩溥杜有杕金兆蘭宋樹藩徐廷瑞沈家修張端瀛唐遇順蔣開明○婁褚士謙錢青侯功偉胡昶金郁蓀陸祥雯葉宗　顧諟嚴天貴吳爾壽程震楊山淵居承德宋文王開甲褚士俊曹元逹尹錫麒張錫鬯許金燊所有錄取文童均著於初六日在校士館覆試聞是塲不到者兩縣有百名之多文題華四書題輪輿能與人規經題猗彼女桑詩題勸課農桑誠有道得農字五言六韻婁四書題舉一經題春日遲遲采蘩祁祁詩題澹雲微雨養花天得花字五言六韻聞塲中有婁縣第二名某童竟以喚坐内堂不著一字致繳白卷而出林明府詰伊何故則以病對明府著於翌日進署面試○又聞當首塲點名之前有袁姓文童竟被沈姓茂才陳姓童生毆逐出塲因袁已捐納縣丞陳沈以其身列仕途不許再向童子軍中占人地步也○又聞華亭正塲發案時有剪綹某甲挨軋人叢中試其探囊妙技考童平姓業經被失英蚨三翼有奇而雷姓茂才亦緣昻頭看案被甲竊剪所佩對時表驟然知覺遽爲擒獲扭解到縣葛明府立卽升堂提訊叱將剪綹賊某甲笞責一千板枷示頭門聞平某所失英餅其原物早已不知去向惟於甲身畔搜出一元八角明府諭俟甲繳齊後准卽來案領取但不知果能如願以償否也 
[二覆文童]  
　　昨爲上海縣縣試二覆之期黎明時黄大令升坐縣署大堂飭禮房書吏按册唱名給卷點畢將頭二宅門一一封閉命題覆試計入塲者一百二十餘名至晚八點餘鐘放頭牌廿名是日忌辰故不鳴炮作樂文題道在爾而求諸遠事在易而求諸難賦題桃李在公門以題爲韻詩題賦得多少樓臺烟雨中得中字五言六韻補考首題非敢後也次題進詩題賦得同登青雲天得同字 
[盜犯寄監]  
　　昨晚寳山縣沈明府派差數名並寳山城汛王千戎帶領勇丁押解盜犯于起鳳等四名來滬投道轅申請黄觀察勘訊觀察卽發上海縣寄禁聽候提訊到縣後值捕禀知内署奉諭着收内監候示聞此四盜係松防營散勇於去臘廿五日在寳山縣西門搶刼沈明府由申車回行李之犯卽於廿六日破獲故訊實招解 
[觸電身亡]  
　　虹口乍浦路電燈公司刻已遷至有恆路前晚小工朱福生正在做工悞觸電氣立時暈絶經執事西人函請西醫救治未越片刻竟氣絲不屬魂赴泉臺西人急遣人訃知家屬前來收殮聞死者居曹家堰年僅二十有二 
[瞎子墮河]  
　　有小工名瞎子者前日五點餘鐘與同伴在大馬路浦灘駁船上扛板油瞎子適上挑板忽有小火輪經過衝波逐浪以致船身震動挑板欹側瞎子立足不牢翻入江中見者立卽雇人打撈杳無蹤跡特不知能免葬身魚腹否 
[呑烟索欠]  
　　縫工某甲家住裏虹口魯班殿東首向在西華德路第十二號洋房某西人家工作被欠工資十餘圓屢索無著前日午後又往索取西人非但一毛不拔反以老拳奉贈甲忿無可洩購得烟膏一盒向西人呑服西人見而大駭卽將所欠如數付清復送甲至同仁醫院療治 
[賭徒宜辦]  
　　本邑虹口迤東羅家浜流氓聚衆百餘人支搭篷寮誘人聚賭且皆身藏器械自稱梁山黨聲勢洶洶刻經圓通寺等巡防局委員王壽華二尹訪聞飭拘爲首之錢銀大卽青面虎及錢漢山二名究辦旣而錢等倩奚文蘭爲之排解未知以後若何 
[誣良爲竊]  
　　昨日徐順山手携已死之鷄一頭行至本城香花橋棍徒顧金源見之冐充汛捕上前擒獲偪嚇一番徐以誣竊不甘邀約多人將顧扭至巡防北局訴請究治誣良爲竊之罪局員孫二尹研訊之下顧供稱小的在某汛捕處當夥役見徐形跡可疑向之盤詰並未誣伊爲竊尚乞施恩二尹喝令笞責一百板交其父具結領回 
[英晚堂案]  
　　前日徐棅赴英公廨詞稱　濟堂戒烟丸鋪主鍾洪南僞冐撞騙覇呑田單盜賣田地等情屠别駕准詞簽差提齊人証於前日晚堂升座質訊徐爾權卽徐棅供職員係本邑人曾報捐知府銜向在江西候補光緒九年有寳源祥公司徐雨之之妻弟吳道明央中某甲以方單三十紙計糧田四十畝左右向職抵借去銀三千兩立有抵押據載明並無利息還本亦無年限惟載明將來此地出賣還本等字樣繼而職員仍至豫省聽鼓迄將十有餘載素未與吳道明晤面邇因職員年邁多病請假回滬上年冬間職在四馬路青蓮閣偶遇同姓不宗之徐宗養道及此事職卽托宗養將前項方單至縣署册房查明有無錯悞糾葛宗養應允將方單共三十張取去至次日宗養偕一素不認識之自稱開鴻濟堂戒烟丸鋪主鍾洪南卽南喬稱此項方單伊可代爲查明且稱吳淞巡司麥二尹係伊之表兄職信以爲實卽將方單十一張交鍾取去未及數日鍾又來稱所查方單已經查明無悞惟鄕人地保蠻悍異常動輙滋事現須訂立合同一紙以便到鄕查察時如有鄕人滋事至巡司署禀請派差彈壓故職卽與鍾立有新合同一紙詎鍾將方單十一張騙去後陸續交來洋二百五十元合計銀二百兩稱此欵作爲借項將來此地賣後倘有盈餘須與職二八分派鍾心存回測自此避不出面現職查得鍾已將田盜賣一所計銀二百五十兩故職無奈具控今求嚴究徐宗養供監生嘉定人向在治下醫理爲生此事監生已於上年五月間理處詎鍾藉此奇貨勒索過甚難與理處徐爾權年邁糊塗致遭朦騙今奉質証據實陳明不敢偏袒鍾供監生係廣東人來滬有年向開鴻濟堂戒烟丸藥鋪此事監生曾與徐爾權以二八成合股受抵上年冬間爾權因有急需向生借去銀二百兩並立新合同一紙爲憑刻因地價昻貴徐等忽串同推賴求察官謂鍾曰吳道明將方單向徐爾權抵押銀三千兩查在光緒九年間今爾與徐爾權訂立合同事在上年冬間豈已前抵欵之事爾有二八合股之理其中顯有不實仍令原中徐宗養妥爲理處各毋固執興訟原被均各遵諭而退 
[法捕房發落]  
　　昨禮拜三鄭大令蒞捕房會同謝副捕頭發落各案無錫婦人袁計氏爲蟻媒王張氏誘至滬上賣娼爲其翁袁阿狗控訴大令訊供押候昨日命提王小生到案照原斷笞責一百板著追帶擋洋四十六元充公王張氏不應專做蟻媒誘良爲娼著鞭背一百下袁計氏不應背夫潛逃甘爲下賤著鞭背一百下交其翁袁阿狗領回嚴加管束王小生王張氏押候交保旋據陸查氏投案呈繳洋四十六元聲稱花烟間業已閉歇大令斥退○王阿福倩幼孩韓永來望風竊取袁春泉被頭一條經袁拘獲解案昨日命提王阿福矢口不承韓永來供目見王開鎖行竊大令以見証確鑿尚敢抵賴著從重笞責一百板仍執前供韓供家内無人惟有父在杭州小的住在英界致遠街寄母林姓家開永義祥木器店大令著還押飭探傳案具領王阿福還押○王春林竊取同樂樓茶館水烟筒當塲拿解經大令訊供押候責懲昨日命提到案以身忠瘡疾從寛免責判令回籍不准逗留○邵中才控張硯香欠銀一案迭經大令訊供追繳昨邵中才投案具呈銷案切結求請完案大令准之○徐永梅控小東門源來棧主王三壽攫取其婦徐顧氏金飾等情經大令提案訊供并著其婦投案候訊昨日徐投案具禀聲張妻子有病不能來案此事前經該棧主囑托永順棧主張雲初及李松山二人相勸願償洋七十元了案旋因翻悔僅許貼還盤費洋廿元小的不肯爲此投案請追大令斥退候提棧主及經勸人嚴追○中和棧茶房周桂林因乾没棧客林啓翔衣服銀洋爲失主具控經大令提案訊供周稱此客進棧時僅有空箱並無衣服銀洋在内大令以其有意狡展著押候嚴比昨日命提周與帳房馬玉山到案復訊周依舊不承大令謂遠客來此豈有不帶行李殊屬荒謬馬玉山供棧主名許愼齋本月初二日回湖北原籍棧房開設以來從未有失竊之事此次客來實係空箱同寓人皆知求恩明察周供現有 
 
 

Page 4

 
 
失主之友願贈洋八元俾回湖北原籍大令謂在爾棧内失竊理應惟爾是問馬供棧内另有看房間之王耀江專管進棧行李當時到棧實係空箱並無物件大令謂何弗當塲開看何得以模糊之語混供著還押嚴比馬供有病求恩交保一經傳喚卽便投案大令命一并還押飭探查明禀復核奪○積竊王阿三爲包探拘獲解案大令訊供後昨日命提到案從寛開釋不准逗留○王阿海因調戲婦女經大令訊供責懲枷號半个月期滿開枷具改過切結交保開釋昨日周阿炳持信泰烟紙店保單投案具保並呈具改過切結請將王阿每保出大令准之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　粤東人某甲在小東門外吊橋之畔開設陳天和糖食店復擺攤店門以外日前車夫某乙驅車過此碰動糖攤甲所姘某蕩婦寗波産也突携木棒將乙猛擊一下適中面部血湧如潮旁人大爲不平氏亦怒於某丙以致互相爭閙乙訴知守城汛弁令投巡防　訴冤乙恐卵石不敵隱忍而回翌日傷勢漸重無力謀生爰投縣署控訴黄大令諭令明白補詞呈候察核○前者陳華氏挈子阿金扭逃媳　　拐匪顧咸金至署控訴黄大令飭差役看管候訊前晚帮審曹明府升堂訊斷陳華氏訴稱小婦人年四十有七丈夫早故現在治下英租界滿庭芳弄開設恒興小客棧媳婦翁氏年二十有三當十七歲時迎娶過門生有一女早經夭逝顧係蟻棍時來引誘以致翁氏於去年十月二十　日席捲衣服首飾逃往蘇州無錫等處至上月二十六日始有人來言已回滬上在南市楊家渡某茶肆内小婦人前往尋獲顧尚敢糾人拒敵是以扭案控訴請卽重懲阿金訴稱小的年二十有六歲向作縫工翁氏供稱小婦人時被婆婆毒毆異常困苦屢欲薙髮爲尼此次獨自一人逸中行至城隍廟與顧相遇隨赴鄕間晤顧之母囑小婦人爲之執爨小婦人並未捲取衣物明府喝令掌頰一百下復鞭背五十下始供認被顧及吳阿四誘逃明府問吳是何人供稱是婆婆之姦夫住在恒興棧内與顧爲老友顧供詞一味支吾惟稱冤枉明府喝令重笞七百板供稱小的係　東人年三十有一向業銅工借住翁氏棧内得與熟識翁氏時受其姑責駡因約潛逃所携衣物放在家中明府問翁氏爾現在願隨何人回去　稱小婦人願隨丈夫回去不敢再逃明府諭令以後孝順婆婆不得有違管教並謂陳華氏曰翁氏是爾之媳自當受教惟不可苛待耳諭畢令　結領回管束顧收入所中責令繳到衣物○前者寗波人鴻鳳林張阿四在虹口某烟館内向人索詐將陳桂生毆傷經巡捕拘送由英界公堂　讞員移送縣署黄大令訊明枷號在案刻下枷期已滿差役禀請核示前晚曹明府飭提至案嚴諭再三飭疎枷交保○屈周氏葛張氏及烟娼　楊氏烟鴇吳桂貞四口犯案至法公堂前日鄭讞員備文送縣内開現在被人控諸新陽縣行文來滬關提合行送請備文轉解等由黄大令飭　官媒看管聽候飭吏備文解往新陽歸案辦理○昨日俞燮堂扭龜奴劉啓福至縣訴稱劉係湖北人在治下英租界開設娼寮去年小的出洋　數百圓納其女爲妾至今年二月初六日席捲金銀首飾而逃正尋訪間劉龜前來探望反向小的索人頗似放白鴿之流是以扭請訊究劉龜做稱女兒逃逸之事小的實不知情黄大令諭令看管候訊 
[英廨早堂案]  
　　包探禀稱有外路洋人失落之匯豐銀行聨單匯票一紙計洋一百四十五元六有角四分昨有開布莊之徐月巖到匯　 
收取當由匯豐行報知捕房經小的往拘始知票係李寳泉拾得同徐阿蘭托月巖收取故一併送請訊究匯豐銀行經理洋人投案申稱此項　票係洋人失落不知何人簽字希圖混領幸卽者出未付徐月巖供開設布店昨有李寳泉徐阿蘭來店購布付下匯豐銀行匯票一紙小的持　詢問眞假並非領洋求鑒李寳泉供票係二月二十八日在浦灘拾得不識西文故與徐阿蘭商同至徐月巖處購買布疋求鑒徐阿蘭供與相同匯豐洋人又謂徐月巖持票來行並非詢問票之眞假實欲領取洋銀須請懲儆别駕據情商之蕯副領事以徐月巖不應將來歴不明之票買　至銀行收洋著罰洋五十元李寳泉徐阿蘭各枷十四天分别示儆○包探禀稱積竊金阿卿先後竊取章毓樑戎長生蔡德德等四家衣服什　經小的緝獲人贓送究章毓樑投案稱被竊衣物數十件今除起案之外尚有大半未曾查獲求請究追戎蔡亦投案領贓質之金阿卿供所竊　件均已吊出餘物不知别駕得供著將起案之贓先行分别給領金阿卿仍交捕房帶回查明餘贓於下禮拜一再行覆訊○三百六十三號華　拘解聚賭之王阿福到案請辦質之王阿福供本地人不敢聚賭叩求恩典别駕著將王交捕房管押一禮拜○包探竇如海禀稱粤八周阿　　馬頭竊楊友士之鋪蓋一個由小的查獲送究楊友士投案供稱小的從原籍來滬將鋪蓋暫放馬頭去喚挑夫及喚到見被偷去求鑒周阿元　竊不諱别駕判令遞解回籍○包探顧阿六禀稱昨有四百四十一號華捕沈生全出差行經婦人張阿英家門首該婦不知何故將捕辱駡不　爲此拘請訊判質之婦人張阿英供蘇州人並非駡捕實與他人口角致被悞拘求鑒别駕判交官媒管押三天以儆○夏桂芬竊取陳阿三棕　一條由包探拘獲人贓送究别駕略加研詰以夏桂芬行竊屬實判責五百板 
[美界捕房紀事]  
　　前　倫兒陳德林竊取西華德路某姓家衣服棉被經包探范進才查獲拘送捕房捕頭令押候解送公廨請究○　梅鄕家於西華德路第八百七十五號房屋前晚有偷兒撬門入内竊去洋銀數十圓昨晨投報捕房請爲查緝○前晚北四川路吳洪泰烟館　去烟鎗烟膏等物計售數十圓昨晨館主報諸捕房捕頭立派包探倪順泉查勘屬實請爲查緝 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
