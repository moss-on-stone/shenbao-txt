# 1905 - 37 - 4911428

 

Page 1

 
 
   
 
 

Page 2

 
 
　　論户部會議推廣公債及户部攺借奥國外債事續前稿袁世凱之創行公債也固將欲通行各省而先以直𨽻試人心也夫我民與政府相依爲命久矣如家人父子之聚處數十年未有不洞悉其性情者我政府豈猶未知小民之心而必待於嘗試耶其所以必待於嘗試者則其隠情斷斷乎其不堪爲我民告也雖然我小民亦不難推度而知之中國自甲午以來歴年所借之債以抵制賠償各國兵費之數盈餘甚鉅註梁氏中國國債史决算甚詳其餘一切租稅所入以供國家正需亦必有盈無絀爲政府者未嘗聞以此盈餘之欵爲民興一大利舉一大政我民所共見者頤和園續修工程萬年吉地工程天津閱操修行宮工程興修佛照樓工程及其他回鑾費萬壽慶典費統計其數達於九千萬兩以上不數年間一人之身所用如此而曰我貧我貧其誰信者乃去歲年終結算户部存金聞祇有一百七十餘萬兩以此告人能無駭然理財政者懐此虚怯之心而懼小民之不應故不得不行以直隸嘗試然一省之公債究屬無幾故不得不謀推廣註會議推廣之事雖碻否未知然以情理度之勢所必至此卽其不堪告人之隠情也更有不堪告人者則爲與俄羅斯之交涉我政府與俄向有秘密之關係欵項之出入尤鉅卽其向存俄銀行之一欵爲辦京師大學堂之用俄人屢圖吞没前年曾聲言不辦大學堂此欵不還今俄人戰敗加怨於我勢若决裂安肯復償我政府一旦失此接濟之欵項則財政益窮此其所以急欲借債者一其次則爲日本之交涉我政府日望東三省之歸還也久矣旅順初陷卽向英國索還威海今俄旣有議和之意則東三省必折入於日本以爲歸還之期近在目前夫日本卽願歸還亦豈能一無所償而肯雙手奉東三省以獻於我政府之手則代償兵費不得不預籌此其所以急欲借債者二凡此二者之隠情我政府均不堪告我小民者也 
　　至其所以借外債除以補償前此兵費爲說之外其不堪告人之隠情亦與借公債相同故不必再論論其攺借奥債之隠情夫此次借欵之初議本先商之於匯豐銀行後因抵件不合而遂攺借奥債夫中國屢次借外債也英人極力招攬之出其魑魅搏人之手叚必遂其欲而止故前此借匯豐銀行兩欵其陰很令人不忍聞第一欵爲二十二年日本第二次償欵英人妒第一次償欵之借貸於俄也恫喝我政府要挾以承認下次之借欵故届其時英人出而爲匯豐之代表所開節略則年息五釐八九五扣以八十九兩五錢爲百兩當局者駭而謝絶法人乃起而乘其隙俄人又從而助法之燄英人始懼而急與調停復代匯豐重申前議願減其扣少其息事乃告成第二欵爲二十四年日本第四次償欵英人又以借欵餂我復遣匯豐爲出名要求我種種之利權其時俄法又起而與英抵抗不得已乃政府　爲排解函匯豐仍得出借其一部分然則英人以匯豐爲攬我財政權之機門顯然共見今者匯豐所索之抵件必有令人難堪者於是我政府恐英之復出他手叚也乃急與他國借又不敢向俄注借以招英人之怨也乃急與素無交涉之奥國借雖然英人亦何肯坐視其借奥而不瞻顧也或者英人運奥商爲傀儡我政府受其愚弄茫然不自知而遽以湖北釐金爲抵亦未可知此文户部攺借奥國外債之隠情也 
　　若夫借債之法則更有難言者自歴年公債外債迭相借貸以來民之財力搜括殆盡一切路權礦權關稅釐金均爲抵押之具故無論爲公債爲外債而其所擔任償還者則我小民也欲我小民擔任此義務則爲上者必知與我民有密切之關係而不得不以心腹相待今旣處於萬難之勢復行借債之策爲民上者宜先以誠心感天下節衣縮食自宮中始一切裝飾之具古玩之器出以典賣民間以示借債之出於萬不得己猶可說也抑借債者必有償還之日今日之借債將以何者爲抵當而他日償還之乎債旣借之於民償還之時仍復取之於民小民何以堪此然則欲償還之時而不復取之於民奈何曰借以償賠欵出於不得已若其餘則必借以開礦築路興工藝及一切生利之舉生其利卽所以還其利於民苟如此我民亦安有不樂從者此非借債之善法耶非然者民財盡矣人心去矣今日尚欲借公債耶尚欲借外債耶異乎不異 
[俄軍復至遼河西本館烟臺專電]  
　　昨日午後七點鐘得烟臺警電遼河西俄軍復至 
[日人處置大連灣官制本館東京專電]  
　　正月初八日東京專電云日本政府决意令新設之大連灣民政廰處置罷戰以後各政現先查考官刷 
[日本尚無允和之意本館東京專電]  
　　正月初八日東京專電略謂近日紛傳和局將開然日本人民毫無感動意欲俟奉天一帶决一大戰始或有人願聞此消息也 
[俄人不允撤兵]  
　　正月初七日日本東京來電云中國北京政府接到盛京將軍急電謂駐於新民屯之俄兵曾請俄統領撤退俄人不允中國政府乃向駐京俄使雷塞爾君商酌俄使亦置之不理慶王因與日使商酌此事甚久云譯太晤士報 
[俄民多欲停戰]  
　　正月初七日日本大阪來電云俄國境内人民情願止戰之舉動現已漸有增加譯字林西報 
[美國賠欵餘金歸還中國]  
　　正月初七日英京倫敦來電云美國紐約世界報謂美政府己决定將中國庚子之賠欵除分派當時因亂受虧之各美人外所餘之美金二千　百萬還與中國譯字林西報 
[沙河戰務九]  
　　正月初七日日本東京來電云據官塲宣告俄國砲台於初五日攻擊日本之中央軍及左邊之軍初六日又砲攻右翼軍連日兩軍又有小戰數次每次均爲我軍所擊退譯字林西報 
 
 
 

Page 3

 
 
[沙河戰務十]  
　　正月初七日日本東京來電云據官塲公報謂沙河日軍之右翼現已迫近富縣註譯音因此彼處俄人向盛京而退此外僅有小戰數次别無他變譯文匯西報 
[俄國亂事九]  
　　正月初七日日本大阪來電云今日本埠接英京倫敦來電謂俄京聖彼得堡罷工之事前次雖漸平定惟現在又將有復萌之意矣同日英京來電云俄國全境大學堂之教習及學生皆棄其職業有躍躍欲動之意譯字林西報 
[日俄又戰本館東京專電]  
　　初八日東京專電云大本營接滿洲軍報告華歴正月初六日我軍一部隊占領招旗塞註譯音之南方高地該處有敵步兵約二中隊當卽却退我兵死一名傷十名同日午後敵砲兵由後關東註譯音之西北方高地忠良子註譯音萬寳山註譯音西方之高地及鋼城堡註譯音孟達堡註譯音附近砲擊我各陣地初七日敵在沙河堡及鋼城堡附近之野戰砲及孟達堡附近之重砲同擊我陣地 
[俄大員責備政府]  
　　正月初七日英京倫敦來電云有俄京聖彼得堡大員數人責備俄政府辦事荒謬及政策之不愼並云欲定革命之亂須與日本速行議和譯太晤士報 
[俄國不願他國干預和事]  
　　正月初七日日本德京栢林來電云俄京聖彼得堡傳言俄政府切實聲明俄國並未請他國干預議和之事譯文匯四報 
[日埋俄屍]  
　　昨日駐滬日本總領事小田切君公東京所發官電見示内開本日接日本外部來電據大山岩將軍公報謂在黑溝臺地方至初七日爲止日軍共埋俄兵屍首二千具 
[俄人要索閩省馬尾口特别訪稿]  
　俄人向中國政府要索閩省馬尾口爲海軍根據之地外部甚爲棘手日内分致各省公文極多蓋皆商酌此事辦理之法也 
[口外請設行省京師]  
　　頃有某侍御以口外墾務漸著成效而地方寥闊控馭甚難陳請攺爲行省裁察哈爾都統攺設巡撫移駐庫倫將左右兩翼所墾各區酌設府廰州縣仍留副都統亦移駐察哈爾管理旗務 
[政務處奏覆會議政事京師]  
　　日前戴少懐侍郎條陳請准大小廷臣會議政事一摺巳由政務處覆奏大旨約分内政外交二端今約舉如左一向章會議係聨銜一摺今准各具說帖或數人共一說帖亦可二推廣三品京堂以上與議限制凡四五品京官及科給御史等皆得會議三如有要政關涉某省卽由政務處傳知某省京官居首者轉傳該省合省京官不拘大小皆得各抒所見彚齊由該省首領京官咨送政務處聽候决策四各該衙門堂官可酌量輕重請旨會議五歴陳限制内政之應議者某某若干事外交之應議者某某若干事六以後政務處如有會同某部應議之事卽專與某部會議仍照向章辦理 
[疆臣請行新政京師]  
　　日前有某某疆臣會銜奏行新政事宜一摺兹將摺内所擬章程八條開列於左一招考游學生數十名分派日美英德四國學校内肄習專門之業二凡從前游學生得有各國學校證書者皆宜破格錄用三聘用日本陸軍官一名英國海軍官一名訓練海陸兩軍四各省皆宜推廣製造局各一所以免仰給外人五銀兩錢幣之制應歸劃一六礦山鐵道航河各處均須另設刑律俾外人不得藉口輕重七嚴禁貪墨仿行印花新稅即於稅欵内抽出若干爲津貼官吏之費八通國添設郵政局以便官私文書尅日往來 
[擬調回游學武備學生京師]  
　　聞近日練兵處議稱現値朝廷振興武備之際已飭各省按照奏定章程訓練常備各軍然各營營官等多係行伍出身目不識丁實不足以資整頓兹擬飭令各督撫等將本省派遣游學武備學生如有已經卒業者赶緊咨調回省派充各軍營官庶不至漫無成效 
[禁止私費游學武備生京師]  
　　練兵處議稱現在東西各國武備游學生學習共事專爲國家振武之用自應由官不得私自往學其有現時業經在各國習武之自費生應由出使各遣派國大臣察其志趣向上學業精勤年限未滿隨時咨明貼給學費攺爲官費生以資造就凡欲再往各國學習武備之自費生卽行禁止以歸劃一 
[學臣奏叅司員京師]  
　　頃聞學務大臣奏叅刑部司員胡煥造作匿名信件誣陷學生請旨革職遞解回籍交地方官嚴加管束 
[陜西警耗京師]  
　　日前陜西巡撫電致政府略謂近來本省邊界突有土匪千餘人揚竿起事刻已派兵前往相機勦撫矣 
[擬派調查粤滬商務專員京師]  
　　探聞商部某大臣倡議刻値振興商務之際而上海廣州地方爲商務薈萃之區擬選派熟悉商情司員常川分駐上海廣東等處考察一切商業盛衰商情利弊隨時入告以期設法補救 
[電促鎭紳鎭江]  
　　鎭郡閙漕一事已屢紀報端日前署兩江總督周玉山制軍電促鎭郡紳董柳少雲嚴佑之鮑川如三人赴省垣面詢原委鮑柳二董同於初六晚乘太古洋行大通輪船溯江西上嚴董因病未能前往 
[外部不認私訂約章京師]  
　　聞外部某大臣議稱現在各省辦理交涉多有因受外人要索或瞻徇情面卽與外人擅訂約章以致交涉轇轕諸多棘手兹擬通飭各督撫將軍等嗣後本省如有開鑛築路借欵通商以及延聘洋員購辦船械等項種種交涉合同約章無論緩急鉅細均宜先行電告外務部如允准之件之可定約承認倘有未經本部允許僅由各督撫私行議定者無論何頃約章本部槪不承認 
 
 

Page 4

 
 
[外部疏通司員京師]  
　　日前外部大臣議稱本部司員缺額有定若本署人員無疏通之路將來保送人員亦無傳補之期兹擬每於京察記名人員外照各部院定例將實缺郎中員外主事保送知府直隸州均分發沿江沿海洋務省分酌量補用以資勵勸 
[馬賊犯彰武縣京師]  
　　日前奉天增留守電致政府略稱新民府北彰武門　方近有馬賊勾結蒙地積匪聚衆千餘人約期撲犯彰武縣城經該縣周令極力抵拒十分危急因發電禀請調　省兵前往剿捕現已札派巡警軍數隊馳往會剿矣 
[飭查商埠京師]  
　　聞有某大臣擬飭各督撫調查本省繁盛地方如有應行開通商埠者亟將該處情形繪具圖說議細咨報先行請旨開放以免外人要索 
[議飭各省增兵京師]  
　　聞樞府大臣會議現値東事棘手之際日後大局尚不可知加以内亂潛滋各直省原有兵力恐不足以資鎭懾兹擬通飭各督撫將軍亟宜添募新軍數營扼要駐札以爲顧全根本之計俟日俄戰事了結後再行酌量遣撤云 
[鐵星使電陳軍政京師]  
　　聞鐵寳臣侍郎電致政府據稱此次奉命南下親歴各省查閱水陸新舊各兵陸軍以湖北爲最水師惟江南積弊太多現與周玉帥和衷商酌考究利弊務使 
攺良兵制以期振與南洋海軍與北洋聨絡一氣已議定辦法隨摺具奏并條陳南洋各處要隘亟應重修至軍艦頗形缺乏亦須添造云 
[孫星使請廢粤漢路約京師]  
　　出使法國孫慕韓星使近有電奏條陳粤漢鐵路慶約辨法請飭湘鄂粤三省督撫從速决議毋再觀望以免目久變生 
[記中國已許各使閱操京師]  
　　聞駐京各國使臣前曾昭會外務部請閱直省新練各軍操演當經外務部咨商練兵處及直督袁制軍並練兵大臣等已據情奏准咨由外務部照覆各使允定四年二月間分往保定會同校閱 
[催解銅鉛京師]  
　　近來各省鑄造銅圓京師户工二部加卯鼓鑄刻値銅鉛不敷應用爰電商雲南銅礦大臣從速加工開採每年除定額外須添解五百萬斤以資利用聞唐大臣覆電以礦本支絀非籌有的欵未易籌辦故又電商滇省督撫設法籌欵并招　商股採運銅鉛如能辦有成效准其奏請保奬以示鼓勵 
[准開銅礦重慶]  
　　叙州府所屬之古蘭州老山及成都府屬之大邑縣魚背閘二處皆有銅礦因居民惑於風水不肯開採近聞有趙汝驤聨名呈請地方官開辦已蒙允許立案矣 
[求免衛田價稅安慶]  
　　去歲皖省各官催繳衛田價稅頗嚴曾出示諭凡年内不繳者田卽充公日前有安慶衛人馬某具禀撫轅懇請奏免旋經撫憲批示云屯田價稅係奉上諭飭辦之件皖省迭次酌擬辦法諸存體恤當此籌欵艱難之際該職等食毛踐土且係職官以身作則方見急公之忱據稱兩湖直隸等省已免價稅未見准咨有案所請援案奏免之處碍難辦理 
[更定萍鄉礦路大槩辦法接初八日稿]  
　　乙專責成註從前員友分派各處辦事本各有責成今體察情形略加更攺 
　　一總稽核處收支處應辦各事均經歴年酌定辦法現可仍照前章辦理倘有應行變通之處日後體察情形再議 
　　二機礦局應攺爲機礦處才察機礦工程煤焦及生煤出井成本之數窿内礦丁均歸客束其在安源之機器鍋爐翻砂木模起重打鐵造磗燒火煉焦泥木等匠並各項包工小工人等凡由洋員招用者亦均歸該處鈐束如在工違犯廠規該管員友革黜應卽知照機礦處限日離礦若在外違犯局規滋生事端卽由機礦處會同巡警斥革不用木工廠並歸該處經理卽派妥友監工切實考查工料其日報考工月表均照現定製造處　程辦理 
　　三鐵路漸長應設鐵路處事派委員一人繙譯兼總站長一人同駐安源總站將行車管路搭客各章程切實整頓該處銀錢進欵責成賣票友每五日繳由委員彚交收支處向總稽核處照數換票出欵亦均由委員塡具憑單赴收支處支領所用車油棉沙燒煤等項亦用憑單分向材料處煤務處領取其帳房管料友人均可裁省原派有洋文司友一人分駐湘東專管查路修路逐日上下梭巡督率各工棚之工頭小工人等常川修墊遇有沿路損壞及鈎釘軋木鬆朽急須整治抽換者隨卽飭工修理在路各工仍照舊章統歸節制至每日所查軋路情形及或有應須修理之處務應開單報知委員轉報總局如工人開革換補亦須商同辦理 
　　四煤務處經管驗收發運煤焦所有煤棧洗煤機洋土爐焦炭應隨時提樣化騐將化騐單送局備查其分數開單知照各洋士爐經管煉焦之人如機礦煤質不凈亦隨卽知照總礦帥倘　運時查出生煤内攙有壁石或焦炭未曾燒透卽係該處疎忽不認眞之過現公莊己撤各山分礦來炭核發脚力應將各櫃攺設本處通盛籌畫併事裁人以省經費從前因商廠焦炭黑脚太多曾派工人於炭到時查看揀削再行過稱每秤派工人數名現各分礦所煉焦炭頭脚較凈並飭先自揀削一過再發嗣後此項工人該處應一併裁省 
　　五材料處應將機器歸併該處經理料件繁多務照定章切實考校酌分數項派司友分管收發現礦用木料總礦師已於東平巷外另行圈地儲存派人經管收發此後工程物料日亦漸少所有原舊材料處機器棧司友己敷分派祇可减省無庸再添　　六設製造處應將機器木模翻砂鍋爐打鐵各廠均歸經理遇有修造之件管廠監工員友務須才求製造之法并將製件核定應製若干時若干日督率工匠照式依限完工以期經久合用 
 
 

Page 5

 
 
不可　縻工料如係包工不特不可任其偷减並應嚴杜支有辛工之匠牽混幫作之弊所有一切圖樣木模均編號數登簿儲存留備查考 
　　七火磚廠應攺爲造磗處經收石子白土及出窰火磗務均隨時提樣送化學處化騐所做磗坯宜求堅結如係包工尤須加意督察圖樣木模亦應編號儲存留備查考 
　　八化學處辨别礦質化驗分數爲礦務中最要之事而於本局考校煤質及造磗砌爐洗煉焦炭關擊尤重所有各處送交化驗之生煤焦炭及石子白土火磗等項除塡單照給原交之處並繕洋文簿備查外應按日開具報單報局查核 
　　九鈞字營應攺爲巡警處原派總哨攺名總巡什長攺名巡長練勇攺名警隊將原營勇丁嚴加挑選照現定巡警章程認眞教練所分叚落須連新街半邊街一併在内安源五方雜處迭經拿獲會匪頭目局設巡警與地方畛域不分正爲保衛本礦起見但遇有案犯及拿獲盜賊仍應送地方官分别懲治該處不得刑訊管押至由雜務處撥來打掃夫卽作爲淸道夫務求潔凈整齊該夫等是否認眞淸理責成總巡隨時考察其各廠倒潑炭灰反壁石渣草須就低窪處標牌指定塡齊地面隨卽擬平另指地方不得貪圖近便並不得積成高阜至材料處貨到及各廠領用材料每我放工時必須全行收進倘實有不能全行收進之故應卽知照巡警處或派人看守或不派人卽交該叚警勇照看之處隨時會商酌定 
　　十餐宿處爲礦丁餐宿之所常逾千人其中良莠不齊稽查約束事尤不易各礦多係包工近來湖南人少本地人多工頭散工有常在礦内工作者亦有來去不時者應由該管司官造具工頭花名册其散工人等祇須開列名數所有每日報單亦祗須開列工頭散工各若干名以備核對月報册至於散工進出仍應責成工頭不時留心查察會同機礦處嚴加約束遇事報明總局 
　　十一機礦設有雜務處係管通礦房屋並檢收舊料攺造零星器具等事於公家不爲無益但事須切實力行且通礦田山爲本局應得之利必須經理得人乃不至有名無實應將該處攺隸總局專派勤幹廉明之友將礦山礦基房屋器具什物及礦路餘業山林出產各處舊料並在礦一切雜務悉歸經理其礦山餘地苟有可興之利如燒磚種植等事責成隨時妥籌禀明興辦此舉原爲核實起見不得稍有煩費原管之打掃夫係屬淸道之事應攺撥巡警處以歸畫一　未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[松江]  
　　松江府中學堂經府尊田紹白太守於去歲臘月十二日將所屬七縣及川沙廰申送之小學堂卒業生考試一過取錄如額獻歲後太守卽懸示署前定於正月二十二日了以齊二十四開學○華婁小學堂各學生自申送中學後所缺學額由城中崇眞蒙學堂選送七名崇文蒙學堂遴選三名餘由西門外谷陽學堂挑補開學之期　定於二十二日○郡城融齋精舍攺爲師範學堂經官紳一再籌商終以經費不數擬附入中學堂學習嗣經肄業生蔡君具禀府尊田太守請仍舊貫刻下尚未定局也○正月初二日午後西門外東獄廟西偏某水菓店屋後草棚因死灰復燃遽兆火災幸在白畫趨救者多移時卽熄○南門外譚姓向開小雜貨鋪左近劉甲於去歲受人之雇前往加找田價譚見其病骨支離予以小洋銀四角促令他去詎翌日遽爾斃命地保姚老盛聞之謂爲奇貨可居卽聳恿其弟劉乙及其姑出場誘譚全家迫令賄和事後復居功婪索譚不堪其擾赴訴於戚串盧某聨名投婁署指控邑尊黎子新大令立提全案人証於除夕先一日至案研鞫將劉等痛斥一番姚保飭令笞臀數百下革去三圖卯各並罰繳洋銀二百元交南門外莊圖董俾充蒙學堂經費 
[上海官事]  
　　上海縣汪大令探悉調任江蘇巡撫陸春江中丞已由湖南起節將次來滬特派辦差丁役預備恭迎○蘇松鎭總珍陳印波鎭軍昨日來滬泊舟十六鋪午前命駕赴道轅拜會袁觀察繼至縣署投剌汪大令飭丁擋駕○昨日寗滬鐵路總辦林訪西觀察四品京堂瑞笏侯京卿先後至道轅拜會袁觀察繼至縣署汪大令飭丁擋駕○昨日寳山河鹽廰陸二尹桐華五庫釐卡委員楊襟山明府柘林營都避蘇樹棠都戎江蘇候補知縣葉淑洙明府均到縣署拜賀汪大令年禧○南匯縣陳苕民大令昨日來申先詣道轅叩賀袁觀察年禧繼至縣署與汪大令茗談而别 
[川境濬河]  
　　上南兩邑及川沙轄境之都台浦河道去年經上海縣會同南匯縣禀准上憲雇工開浚並經道憲袁觀察札委浦東總巡謝岳松明府總理以來上邑業已工竣將次續開川沙境内適値歲暮暫停工程今届明府商之上海縣汪大令酌定初十日重復興工 
[馬路興工]  
　　南市外馬路自去年馬路工程局總辦翁子文太守諭飭工頭督工修築至年終暫行停止刻已於昨日關工矣○南市撫標滬軍營迤南直達江南製造局一帶馬路去年曾經局中總辦魏觀察撥砲隊營兵修築完固其迤西直達龍華之馬路工程尚未及半適値年終暫行停止兹亦已重復開修矣 
[日領事赴金陵]  
　　駐滬日本國總領事小田切君於前晚一句鐘時乘日本郵船株式會社行駛長江之大利丸輪船前往金陵賀兩江總督周玉帥年禧並商要公約勾留一禮拜卽可返滬 
[日人慶賀紀元節]  
　　昨日爲日本國紀元節駐滬各日商均停辦公事一天午前九句鐘時在滬日本商民之充當圑練兵者咸戎服持鎗至虹口楊子路碼頭日本總領事署向明治天皇御像前行祝賀之禮日領事署前及各日商門首均懸本國徽章以誌慶賀 
[禁唱淫詞]  
　　前日本城巡防東局冬防委員殷二尹巡至邑廟内見瓊玉茶樓彈唱淫詞小說立卽諭令店主停止並罰洋銀十元撥充善舉 
[勘查失火]  
　　城内警察東局設立於邑廟之東鄂王廟局員郁少甫少尉素嗜杯中物終日昏昏在醉鄉前晚局内忽然火起經各巡勇取水救熄事後各巡勇以樓上係局員所居其火星定係局員酒醉所致少尉則以各巡勇有意種火爭執不休昨晨由勇目葛某投縣署禀請汪大令核辦適大令已赴松江賀歲復至警察總局將此情形禀明總巡朱森庭明府當卽前往局中勘明候禀請道憲核辦 
[示領小孩]  
　　昨日上海縣汪大令發出示諭曰爲出示召認領事案准滬北仁濟善堂童施紳等公函以海定輪船出口載有被拐小孩多名當經分電汕頭等處扣留俟該輪返滬請卽派差守提等因到縣准經提獲被拐男女小孩十名口帶案訊供片送普育善堂妥爲留養並分别移傳各家屬從速來滬認領在案惟各該孩年甚幼稚供詞未能明晣誠恐查傳爲難合行出示召認爲此示仰失孩各該家屬人等一體知悉認明後開各小孩年貌疤痣相同立卽來案具領毋稍觀望自誤切切特示後附各孩年貌口供王新榮年十五歲浙江乍浦人父母均故有舅父及表兄武生王阿狗在新昌地方伊在嘉興年糕店燒火被湖南人拐到上海賣與廣東人該孩面長方身穿藍布棉袄褲元布鞋俞金寳年九歲蘇州盤門外吳門橋人父親在日開銀匠店王阿福年十一歲蘇州北陽尖人伊被叔子王有慶賣 
 
 

Page 10

 
 
與廣東人劉先該孩面方黑有痣癩痢頭身穿藍洋布長衫俞富寳年八歲蘇州盤門人父在通關坊口烟間爲夥該孩面長方身穿棕色棉襖李益三年六歲常州人父親伯懐在常州開大茂衣莊該孩面長方身穿花布棉襖小珠子年九歲大合縣浦口人父故母在汜水地方女孩劉小二年十歲崇明北新鎭人面圓小足身穿花布短衫褲女孩謝蘭芳年七歲江北人供由父親賣與廣東人面長方手有瘡疤黃髮身穿花洋布棉袄褲女孩王如意年十歲杭州人面扁方頭有疤身穿竹布衫女孩劉阿仁年十歲蘇州人由外婆出賣與廣東人面長高額右耳下有瘡疤一點身穿元布棉襖絲布袴元布班尖鞋 
[局員禁賭]  
　　高昌廟巡防局員孫二尹目擊新年以來本鎭各叚賭攤林立曾派勇查獲賭徒二名解局訊明判令枷責在案前日復派出勇丁協同地保從嚴巡察以安民生 
[邑宰赴松]  
　　昨日上海縣汪瑶庭大令乘舟赴松江拜賀府憲田太守年禧 
[襄讞委員銷假]  
　　英美等國會審公廨襄理讞員孫耳三明府於日前回里省親赴上海道轅請假數日兹已事畢於前日回申已赴道轅銷假矣 
[西探回申]  
　　本埠英巡捕房西探頭目矮姆斯脫朗君于上年請假回國兹悉矮君已於前日到滬代理之馬克濤君已派往美租界捕房當差矣 
[關心案牘]  
　　前日南市馬路工程局總辦翁子文太守諭令埔頭書吏人等以時屆新年凡捕房中所有來訴之事如係細故口角著卽出外調處其餘緊要案情隨時禀明酌定元宵後解局審判 
[絲廠開工]  
　　美租界虹口楊樹浦路及裏虹口一帶各絲廠自去年臘月杪停工後均於昨日一肅開工照常工作 
[法界定期會訊]  
　　法界公廨自去年停訊後捕房禁押人犯日漸繁多兹捕頭訂於本月初十日卽禮拜一禀請讞員陳大令及魏繙譯到堂會訊 
[公廨停訊]  
　　本月初十日爲皇后誕辰理宜虔申慶祝英美等國會審公廨讞員黃司馬照會英領事署停訊公事一天循常例也 
[旅客墮浦]  
　　有某甲者不詳其姓氏年約三十左右前日由蘇州附大東公司之巨豐小輪船來滬中途不知如何忽然墮水迨經船中人停輪救起業已氣絶遂將屍身帶至馬頭一面投報廣益善堂備棺收殮並由堂中人拍一小影以便屍親認領聞甲尚有行李及木箱一口均存公司 
[縣案]  
　　賈阿虎控王金壽索詐攫鐘等情前晚汪大令提訊賈供小的在城内開設麫筋店初三夜十一下鐘王金壽來喚麫筋當命學徒送至同吉祥王藉口學徒出言不遜肆行兹閙小的已將徒痛責嗣王出洋銀一元令找小洋銀不料王忽索取洋五元致相爭論旋竟失去擺鐘一架爲此訴知地甲徐春叩求究追王不認竊鐘徐春供小的曾代解勸奈賈不允何大令著將王掌頰十下交人保出○前者新閘北首有一受傷男屍報經大令驗明旋有蕭忠和者投案求領棺木大令提訊之下蕭供胞弟裕耕向爲庖丁去年九月失就回家初二夜出外不知如何身死已蒙相驗求恩將棺給領大令判具領棺結存案 
[會審公堂]  
　　昨日英美等國會審公堂由德總領事署繙譯官來令豪君蒞廨與黃耀宿司馬會判據俄羅斯人奚文哥路士頓投案禀稱前日行經美租界師考脫路被華人盧明新等攫去洋銀三十二元請爲懲辦捕頭禀稱據俄人來報卽派六十六號西探與華探等將盧拘到洋銀已爲同黨取去司馬判將盧發押西獄一年進出時各責一百板○奚良濟藥鋪夥某甲控店夥陳榮章竊取店中衣服並英洋三十二元報捕後由包探陳金標將陳拘獲除吊到衣服外祗用賸洋二元因卽一并呈案某甲禀稱陳雖犯竊求恩念其年幼求請免辦司馬商之麥令豪君著從寛管押七天○榮阿記住居美租界狄思威路日前彼處火災時曾託素識之宋銀福搬取物件事後查點失去衣箱一只内實衣服等物報由包探劉阿炳將宋拘獲解案請究黃司馬商之麥君判宋管押捕房七天俟交當本後開釋○東洋車夫王阿福禀稱昨日與同伴某乙以車載俄人二名至某處俄人給小的等鈔票洋銀三元爲五百二十八號落差巡捕陳如良所見索詐不遂將票撕破小的投訴捕房捕頭著投案申訴捕頭禀請將陳重辦且陳預支工資十元併請追還司馬商之麥君判將陳如良管押捕房三月並追還工資洋銀十元鈔票洋銀三元仍給王阿福領去○粤人陸阿英卓阿其串竊同鄉人譚壽祺梁阿天郭阿先尹明之林瑞甫許阿炳盧阿才許鼎臣等八家衣服絨毯洋傘棉被各物件報經包探倪順泉陳三林等拘獲吊出各贜昨日解案請究司馬著將各贜分别認領判將陸阿英卓阿其各押西牢九月進出時各責二百板○應周氏陳阿慶禀稱在某處開設烟館前晚正在收歇時有王阿二王阿銀二人來館强欲開燈小的不允卽各出利刃向人亂戮不得已喚華捕前來拘獲並搜出小刀呈鑒司馬判將爲首之王阿二責三百板押三月王阿根責一百板押一月以儆 
[法租界捕房]  
　　著名流氓黑蠻龍犯案纍纍經英公廨黃司馬判押西牢二年去年歲底期滿釋出詎又故智復萌逐日身藏利刃在法租界行兇爲包探拘入捕房捕頭命押候堂期解請問官究懲○某流氓糾集同黨數人身藏利刃在法界某烟館向人訛詐爲包探知悉當塲拘獲解入捕房捕頭命押候解堂究辦 
[美租界捕房]  
　　前晚有俄兵某甲因酒醉後在百老匯路行兇爲巡捕拘獲雇王阿二之東洋車載送捕房捕頭令押至酒醒時釋放○前晚本邑人周成有因事經麥克路突被歹人全生長才根來河洪等攔住當被攫去鈔票洋銀數十枚事後赴捕房喊控捕頭卽令各包探速往拘拿務獲懲辦○去年除夕有朱慶祥阿大等在裏虹口聚賭被流氓石寳玉糾同羽黨數十人前往將台上銀洋悉 
 
 

Page 11

 
 
數攫去並用刀將朱等刺傷然後各散昨經包探朱桂生查悉石係惡棍皮轅錦三之同黨因帶同通班探夥前往拘拿詎石已聞風逃逸矣○昨晨僑居西華德路陸慶里之甬人曹順金投捕房稱被賊撬門入内竊去金質對時表及金磅金練等物請爲查緝捕頭允之 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
文以知縣卽選出自鴻慈逾格除咨部查照外謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
[山東布政使胡奏奉恩准將臨淸直隸州知州張承夑等四員前參革職留任處分一併開復片十五日]  
　　胡廷幹片再查臨淸直隸州知州張承夑濮州知州王鍾秀署歴城縣知縣莊洪烈壽張縣知縣李誠保前經正任撫臣周馥以該員等緝捕因循不振辦理保甲不免怫費偷安附片奏叅將張承夑王鍾秀莊洪烈李誠保等暫行革職留任李誠保業已撤任留緝仍俟緝獲各案贓盜再行開復處分等因於光緒三十年八月二十四日欽奉硃批著照所請該部知道欽此恭錄轉行在案兹據該管道府先後詳稱臨淸州張承夑濮州王鍾秀署歴城縣莊洪烈壽張縣李誠保自奉文後於應辦保甲等事均能振刷精神加意整頓一而懸賞購綫疉獲盜賊起有原贜如歴城縣獲盜六名臨淸濮州壽張三州縣各獲四五名不等係屬應捕各案首要逸盜均能破獲訊明禀經批飭該管道府照章提案審辦等情由藩臬兩司會詳轉請奏咨開復處分前來臣伏查張承夑等四員於承緝逸盜旣能設法拿捕務尚屬認眞體察該州縣現辦保甲諸事亦俱捐廉布置實力奉行頗知愧奮合無籲懇天恩俯准將臨淸直隸州知州張承夑濮州知州王鍾秀署歴城縣知縣正任諸城縣知縣莊洪烈正任壽張縣知縣李誠保四員前叅革職留任處分一併開復李誠保並免留緝出自逾格鴻慈又原叅尚有署鉅野縣知縣正任德州知州張星源齊東縣知縣孫紹曾定陶縣知縣盛挺森署利津縣知縣吳士釗四員僅據報獲從犯一二人現仍分飭該員等上緊緝捕如能續獲首要再行奏懇恩施合併陳明理合附片具奏伏乞聖鑒謹奏奉硃批著照所請該部知道欽此 
[山東布政使胡奏爲懇恩俯念東省交涉日繁需才孔亟准將該道徐撫辰仍發往山東補用片十五日]  
　　胡廷幹片再山東膠濟鐵路告成商部亦將開辦交涉事日益繁重非得熟悉洋務之員不足以資任使查有前山東候補道徐撫辰經升任撫臣袁世凱派辦洋務交涉事件歴任撫臣均資得力該道前經請咨赴引聞已攺指直隸補用惟山東洋務正當吃緊該道情形較熟擬調該道囘東辦理俾免再易生手商之直隸督臣袁世凱亦深以爲然刻値該員赴部引見合無仰懇天恩俯念東省交涉日繁需才孔亟准將該道徐撫辰仍發往山東補用並免繳留省銀兩俾臣得收指臂之助出自逾格鴻慈除咨部查照外謹附片具陳伏乞聖鑒訓示謹奏奉硃批著照所請吏部知道欽此 
[山東布政使胡奏爲懇恩俯准將東省本年大計照例展緩俟來歲三月再行舉辦片十五日]  
　　胡廷幹片再前准部咨光緒三十年舉行大計應照例於十二月内具題等因自應遵照辦理惟念計典爲三載考績屬僚之黜陟攸關若非考察精詳未能舉劾悉當臣甫於本年十一月間到任雖曾任山東藩司而離任數月屬員多有更動其中賢中尚難周知未便草率將事相應仰懇天恩俯准將東省本年大計照例展緩俟來歲三月再行舉辦俾得詳加考核以副聖主澄叙官方之意如有庸劣不職之員仍當隨時甄劾不敢稍事姑容除咨部外理合附片具陳伏乞聖鑒謹奏奉硃批吏部知道欽此 
[調署閩浙總督魏奏爲揀員升補海疆通判要缺摺十五日]  
　　頭品頂戴調署閩浙總督兩江總督臣魏光燾跪奏爲揀員升補海疆通判要缺恭摺仰祈聖鑒事竊照本任馬家巷通判署歸化縣知縣余振芳於光緒三十年八月初七日在歸化縣署任内病故照例以病故日作爲開缺日期歸八月分截缺所遺泉州府馬家巷通判係沿海疲難要缺例應在外揀選調補該廰地處海濵民俗强悍且有稽察海船之責彈壓巡防在在均關緊要非精明勤幹熟悉風土民情之員弗克勝任臣督同藩臬兩司於閩省現任通判内詳加遴選均與是缺人地不甚相宜未便遷就請補復於卓異應升人員内查有布政司經歴白荃年五十六歲山西介休縣監生考取　國史館謄錄議叙通判選用報捐同知銜攺捐兵馬司副指揮分缺先補用光緒二年五月擬補中城兵馬司副指揮七月因會同拿獲盜犯出力保奏奉旨作爲俸滿在任以知縣不論雙單月於歸俸滿班選用十一年二月補南城兵馬司副指揮十四年練勇局出力保奏交部從優議叙十五年十一月拿獲鄰境盜犯出力保奏以應升之缺升用俸滿引見奉旨著照例用欽此二十年選捕福建布政司經歴領憑來閩飭赴新任光緒二十年十一月初六日到任初次六年俸滿保薦奉准部咨入於卓異班内以應升以缺升用毋庸送部引見委署崇安縣卸事經藩臬兩司查得該員白荃才堪肆應歴任内並無承緝盜案徴解錢糧已起降調參限處分在閩年久於海疆風土民情均能熟悉以之請補是缺通判洵堪勝任且核與前奉部行州縣以上應升缺出先儘卓異人員請升無論曾否引見卽行議准新章亦相符合兹據藩司周蓮會同臬司朱其煊詳請具奏前來合無仰懇聖恩俯准以卓異布政司經歴白荃升補泉州府馬家巷通判於地方實有裨益如蒙俞允該員係現任布政司經歴升補通判俟准部復再行給咨送部引見並免核計叅罰除咨部外謹巷摺具奏伏乞皇太后皇上聖鑒敕部議覆施行至所遺布政司經歴係一咨後第一次扣留外補之缺閩省現有應補人員應請扣留外補臣到任未及三月例不加考合併陳明謹奏奉硃批吏部議奏欽此 
[河南巡撫陳奏爲請補沿河要缺知州以資治理摺十六日]  
　　河南巡撫兼管河工事務臣陳夔龍跪奏爲請補沿河要缺知州以資治理恭摺仰祈聖鑒事竊照睢州知州蒯辰蓀於光緒三十年十月初五日在署裕州任内病故應以病故本日作爲開缺業歸十月分截缺造報在案查例載沿河州縣河南之睢州缺出令該督撫於本省現任人員内揀選調補如實無合例堪調之員准以候補人員題補又道府直隸州知州遇應用候補時先儘科甲出身人員如科甲出身人員不合例或人地不宜應詳細聲明方准以别項出身候補人員請補又例載如遇沿河要缺除照例升調不計外如用候補時將沿河候補與地方候補仍由該督撫酌量補用註云沿河與地方不同沿河初任候補人員准其補要缺各等 
 
