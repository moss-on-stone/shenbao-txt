# 1883 - 326 - 4903801

 

Page 1

 
 
[新印直行中版康熙字典出售] [  點石齋主人啓]  
　　本齋縮印之康熙字典久已風行海内爭來購閱近因原本印過數次是以復出重價覓到殿版初印者仍用石印照相法照印　從前所印者均俵　列二層苑則攺作直行逐行到底而字亦較前放大更覺清晰不費目力每部釘成六本封面均用古雅綾錦外則仍用紅木夾板準於月嵗出書該價俟後再定然總格外公道也特此預布 
[新刻歴下志游出售] [  申報館主人啓]  
　　來陽游　中原客性磊落好游年甫三十足跡已半天下其五言詩亦嶔崎人古前年至山左句留一載餘所交接者皆名下士客於旅舘無事詩著有　下志游一書凡八卷分爲内外編疆域風俗閒情方言靡不備　亦一時興到語也本舘索其稿而代爲排印問世兹已工竣每都釘成二關收四工　　一角二分準於十月初二日發賣有欲詳稷下古今事者盍取觀乎本外埠售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[論倒帳當立嚴辦專條] 　 
　　近年各省大郡城鄉市鎭倒帳之多僂指難悉且聞所欠之項動輒數十萬竊謂此風斷不可長若再無嚴厲之官憲迫賠懲辦恐效尤者日多一日將來市面盡成騙局而生意往來銀錢不得流通商務因而大衰不特有關於民間之財　且有損於國家之大體盖從前商自爲商官自爲官民間生意之盈絀與國家富强貧弱之故絶不相涉尙可聽民之自爲今則不然自各口通商以來中外相習風氣轉移朝廷知泰西國本重在經商欲致富强必基於此是以特破成格凡西法所有者苟爲事在可行無不立予興辦而鉅萬之富户乃能深慮遠見略其小而圖其大駸駸乎有日上之勢此固中國之一大轉機非僅爲民間謀利而己也夫與民爭利官箴有戒市痞駔儈正人弗交其勢分之懸絶直同天壤中國雖知重商而積習已深驟難攺革且市井與臺閣氣象亦實有不能引爲一體者欲如西國之俗約略須越數十年始能盡變其習以故具此意者猶未能立其法也然細微之事經紀之輩姑勿具論若儼然鉅本商賈聲焰赫赫創業於通都大邑之中往來於通商口埠之間其事其人固不得謂爲粗鄙陋俗也捐輸減成頭銜每至三五品結交官塲地方有司亦嘗承望顔色開府大僚或更能道姓名此等生意人固非等閒可比則此生意之事業亦非尋常買賣充類至盡豈非與國家相爲維繫而將來官商一體之朕兆也哉乃聞近來倒閉之案十九皆此等大生意人一經逃亡諸債盡無着落卽使控追案懸不結準折抵償十去八九其在生意往來積欠之欵彼此通融尙受轉移之惠且拆息重大逐月滚算往來數年結欠者或不敵拆息之多揆之情理猶無大累若孤寡之資祖父之遺借存生息者則常年不過幾厘一旦倒閉不啻傾家蕩産興訟則無勢力攤賠又被人先此景此情殊不可忍昨日報載揚州新城葛姓錢莊忽然倒閉數至七十萬因而牽連並倒者共有九家内惟旌德劉寡婦存銀萬四千兩平日只收四厘息聞知此信一　慟絶則眞不堪　想矣盖以積累之銀而寄頓莊家月收其息原以無人經理有坐食山空之慮爲此長策庶可保全或更慮子孫耗費　存之時注明只准收息不許起本在放者謂爲千穩萬當而不知鬼蜮存心者乃藉此呑没也竊謂倒帳之案理應嚴　官府若曰彼自不經意受人欺賴在控者原屬無詞可對然試思堂堂店號鉅本殷商信義相通公平交易顧以他人之血資塡己身之虧空而猶欲藏抽隱匿爲日後家中衣食之需此其居心直與局騙刼盜無異乃控案纍纍拘押追比甘作年餘之覊囚而官卒無法以處之待日久案冰終必保釋轉得逍遙事外置債户於不顧吾恐此非持平之道也且官府於倒案具控之日往往查其所欠之銀有無官項在内以爲追比地步如有官項則赶緊盤抵先行收清然後再以其餘攤　債户夫官項私項雖有區别而其居心之不良乾没人財則並無所軒輊也乃官項則務取其盈私欠則儘　攤抵可以謂之持平乎假使不欠官項且不爲之追矣請者紛紛而訉者藐藐不肖有司或更因該店東夥平日聲勢曾與往來至此尙存袒護之見有存匿而不提有產業而不變案懸經年使債户花銷訟費累上加累久之自知不甚合算不復催追而彼瞻徇情面之意乃得大愜揆情度理負欠者無事不占便宜被累者無處不須吃虧蒙謂現當重商之始民間財力國家須爲調護維持倒帳之案正當嚴立專條治以罪名實擬實辦然後市井之人皆知儆懼而經營買賣之塲不至有局騙盜刼之行庶幾生意可以擴充而民間家藏之資本皆出而謀其利國亦何患不富哉 
[倫敦電音]  
　　本月初七日倫敦發來電音登諸字林西字報云土耳其附近小國名塞爾維亞刻有亂民滋事其勢洶洶國家已發兵前往剿捕該處之民本皆可以自便兹因叛亂之故官憲擬將從嚴禁治俾不得擅便但該亂民猖獗殊甚已有一處要地爲其據守矣 
[高麗近信]  
　　日本報云近聞高麗擬在國中關鐵路兩條至現在所造之電線工程則在兩个月後可以告成二事旣有頭緒則一切事宜皆便舉辦也 
[撞船述聞]  
　　香港西字報云本月初一日漢口輪船從廣東來適有帆船名逹也門從東洋來猝然相撞兩船各有微傷現經議定分認修理之費云 
[茶船失火]  
　　有輪船名西林伯里亞自日本神户裝載茶葉開往厦門於本月初五日晚間船中失火勢不可遏直至天明經該處各洋行用水龍灌救火始熄船已僅存其半所有茶葉則半燬於火半漬於水不堪適用矣 
[伐木振災]  
　　北方鄉民異常窮苦終歲勤動但得一飽便慶豐登倘遇凶年非拆屋價賣卽鋸賣樹木糴糧餬口今年患水灾區房屋悉經漂没所有蓋藏堪以變價者大約係村旁樹木耳然災區甚廣自顧不暇何暇謀人卽有良材苦無售主而又有軒輊不齊之處薪價騰貴析以爲炊早已如牛山之濯濯矣周筱棠京兆痌在抱念米珠薪桂均屬凶灾酌盈劑虚胥關荒政因是遴委幹員挾資買木順流平賣一如穀米之平糶聞每担價本需津錢一千文者而賣價只取四百文不獨買者賣者蒙庥戴德而丁丁伐木並不殊以工代賑矣周京兆於籌賑一舉洵無微不至哉 
 
 

Page 2

 
 
[東甌瑣誌] 　 
　　温州來信云駐紥狀元橋之練軍日前在石壇地方看戲滋事竟將戲班内之正生毆傷該處人因見營兵過於兇惡當將廟鼓亂繫聚集多人始將營兵趋散旋將毆傷之正生用板門擡至狀元橋營喊請勘騐而該兵等遂將營門把守聲稱營内並無一人在外觀劇爾等平空調詐復將石壇人亂行毆打石壇人見來勢兇猛各自逃回○前報載閩帮鹽船水手郭阿閙戴阿粒等因摘取扁豆將滕某之子朋毆落水身死一案當將該船出海並水手九人獲案管押旋經石邑尊提訊而郭某等供認不諱故石邑尊分别首從遂將郭阿閙戴阿粒兩人議抵收監其餘保釋結案其時滕某在堂以爲我子委係衆人朋毆落水身死等語嘵嘵置辯不肯具結旋聞此案有人出爲理處故滕某於上月初八日赴縣遞呈請將餘人保釋矣○平陽自湯邑尊蒞任後卽將迎神賽會酬願競渡等事概行禁止詎意今秋瘟疫大作十室九染甚至道途之中死者相繼居民咸謂未迎温元帥之故近聞縣署之中亦有感染時疫者故闔邑紳耆聯名禀請迎神出巡當經邑尊批准故連日已將温元帥城隍地主等五神巡行街道各家門首晚間均點太平燈籠是以近來該處稍見熱閙也○練軍親兵四棚分紥鎭憲署旁上月初九日有綫兵某甲以衣服數件在大南門内某當舗質洋三元又錢數百厥後該兵將洋蚨托人看視始知其中有一銅洋該兵遂往調換而櫃夥答以經手人之他出明日方能返典汝欲換洋須明日再來及至次日該兵復往換洋而經手之夥初猶抵賴不認繼因言語矛盾方以好洋對換該兵不勝忿忿謂人有萬不可緩之需始將衣服質當如以銅洋朦混則當下之洋仍不能用今我幸住城内倘是鄉人一日來當一日不遇一日調洋輾轉三日而盤費工夫已躭誤不少矣况典當原爲濟貧而設今爾等櫃夥尅剝窮民挖算洋水當錢則攙白板私鑄兼有短數當洋則以輕抵重進賤出昻似此作爲將來子孫必不昌盛等語而櫃夥以其當面詈駡竟誣以白日搶劫遂卽糾同夥友并出棧等數十人將該兵闈住亂毆遍體皆傷該兵囘署禀明鎭憲懇請騐傷張軍門見此情形飭弁往查其時該典主已悉夥友理虧遂邀某錢莊出爲理處先將該兵掛紅用輿送回駐所一面延請醫生醫治一面許以酒筵服禮某事遂寢○上月十一日傍晚周宅祠巷裁縫符姓因燈花落在松柴堆上當卽延燒數十家但該處逼近法國天主教堂是以新關稅務司馬君督帶洋龍前來灌救詎意周宅祠巷前後各家均寓考生其時有一考生踏着洋龍皮桿馬君卽揮以鞭考生遂糾多人復來報復其時考生甚多無從稽查惟有付之無可如何耳○平陽時疫近日傳染至温而新河街小南門等處病者尤多一吐一瀉不及延醫救治哭泣之聲通徹衢巷云 
[秣陵近聞] 　 
　　伍某者小丹陽鎭人也向以耕種度日人極柔懦妻朱氏性悍而狡平日家事皆氏主持伍亦奉命惟謹上月初因收穫秋禾與庄鄰某甲搆釁漸至用武甲本皖人設肆於鎭家道素稱富有乃是日伍某歸後夜間竟至不起氏卽囑雇工將尸送至某甲家内一面親赴江寗縣署喊控邑尊因係命案立卽升堂審訊該氏以夫實被毆身死仰求伸冤邑尊許爲相驗該氏復以夫已慘亡不願再經官騐但求懲辦凶手邑尊見其言詞閃爍知必有詐遂將該氏交官媒管押立刻赴鄉親臨騐視汗作喝報肩背雖有擦傷並不致命旋用銀針探入口中色作靑黑實係生前服毒身死當又復間該氏仍執因傷致死矢口不移後訊雇工加以掌責始供實服洋藥邑尊得供勃然大怒騐後卽將該氏及一干人証帶回署中想當研訊細情照懊懲辦也○近來輪船搭客日多良莠不等偶不經意卽有疎失四川人某甲以同知分發安徽由京騐放到省當抵埠後卽改附長江輪船西上及行過鎭江甲因神倦卽將所帶表套一个内並洋銀十元及存艙對號銅牌三件船票一帋安置枕畔覆以小帽以爲可以無虞矣及至黑甜旣返帽則依然而所覆之物已不知何時化去當卽告知帳房雖允發給存箱補還船票而餘物則茫茫人海無從代查只好作爲罷論矣○上新河人某甲前年憑媒娶某氏女爲室過門之後伉儷頗篤惟氏少失怙恃見養於姑母姑本早寡而素有淫行里中諸惡少多從之遊故氏在家時卽有所染迨適甲之後所歡初猶候氏回門潛作幽會繼而色胆漸大聞甲他出輙往往淫於其室甲亦微有所聞戒氏頗切而氏竟不能聽也中秋節前甲因入城購物偶見荒貨攤上有舊刀一柄遂以靑　二十八文購得之潛自磨礪冀得狂且而甘心前日午後託故他出而潜伏於近處入暮果見奸夫于子然來旋卽閉門就寢不覺忿火中燒持刀躍躍欲試然爲時尙早恐致驚走乃候至夜深踰垣而入正撬房門奸夫聞響聲知事有異赤身欲遁遇甲於門遽以白刃從事氏初見夫回心已忐忑不定繼見刀光霍霍不禁大呼救命時奸夫已被四刃甲恐氏喊驚動蹸右乃先就榻殺之及事畢復尋奸夫則已不知所往蓋乘閒帶傷逃去矣次日清晨甲親至縣署報案賈邑尊親臨騐明卽將案内各人帶回審訊矣○金陵爲將軍駐節之地八旂子弟人數較多故内城向有書院一所專課旗籍生員亂時書院燬於兵燹又苦經費支絀不能起造今善厚齋將軍蒞任之初簡閱嚴明百廢具舉又以名將之風首在敦詩說禮若非深於學閱不能陶淑性情故特聘馮夢華孝廉主講並定於開春籌欵興修書院俾生童得以專心肄業馮君籍隸金壇品學俱優詩古文詞尤爲當世所推重卽制藝一道亦復脉理清眞追蹝先輩詢無愧都講之任善將軍之造就人材實事求是固爲不可及也○上月二十九後天氣晴明者陽春景象鷄鳴山後向有荒地數畝居人皆以蓻菊爲業千畦錦繡搖曳於曉風殘月中不讓東籬冷艶也 
[吳中近事]  
　　干將坊劉公祠對門基地有牮房木一根初四夜一下縣人年二十餘以白腰帶掛木自縊通關坊有開乾貨者行過看見驚呼救人隨有一無錫人來與之同去其帶抱下灌救良久方蘇詢其何故自盡答以在家受氣出外詎進城後所有鋪程行李俱爲挑夫拐去無顔歸家囊無半文難以度日於是衆人領至某紳家某紳爲之調停住宿想必給以川資仍使歸去矣○初四日舊學前木匠作失去六歲小女一名當卽嗚鑼尋訪杳無蹝跡次日復遣人四處鳴鑼如有收留者交出酬謝然事已隔宿未知能珠還合浦否也○鷹揚巷中有做喜娘者祖孫三代孀居孫婦有一子一女春間與某公館之僕相識竟將房中所有捲括殆盡夤夜奔逃與某僕卜居夏侯橋公然成伉儷焉姑與祖姑以爲此婦水性桃花勢難復覊因撫養其子女方謂黃鶴之去不復返矣上月之晦其祖姑死婦忽翻然而來奠哭如禮其姑因其念舊姑縱容之及殮畢婦怨謂姑曰住宅房産一所係本夫置買宜將契券交出室中所有器皿服物凡本夫所得者皆須搬去姑大咤異與之爭論力不能勝遂大哭聲聞鄰里里人畢集聞如此事咸爲髮指婦搖唇鼓舌對衆而談一若理所當然者衆隣唾駡曰爾之昧良本不足責第以一姑一子一女而論全靠此房爾若取去彼將何以爲生計且爾已有夫前夫非夫矣棄姑與子女而不養又欲奪其財産良心何在婦猶倔强支飾有欲縛而送諸官者始掩袂而遁猶揚言此後必來算帳也噫若此婦者眞所謂别有肺腸矣○太湖之濵某鎭有洋廣貨店之徒某甲性挑達善窺人意作事勤敏其師倚之如左右手上年其師物故家中惟師母與孀媳同居一切喪事店務悉委某經理某出入房闥略無避忌師母秋娘雖老猶尙多情二人遂訂桑中之好由是浮言四起生意亦清遂蓄意倒閉捲洋數百元挈師母收拾細軟一夜乘扁舟學范大夫載西施故事潛逃至城於馬醫科巷卜宅居焉老婦士夫某以爲枯楊生華可以終老是温柔鄉矣上月師母忽携洋十五元與某囑其到鄉與其媳爲安家用度某乘舟往返僅及兩日比至新居則重門緊閉魚鑰雙扄某愕然罔措幾如重訪桃源迷不得路趨詢房主則云昨夜與一少年來算清房租盡室搬去云新宅離此只里許也某僦寓城中四面尋訪竟在某巷相遇盖先是師母已與某乙拚識而某不知也久之兩情歡洽遂計遣某甲下鄉以爲金蟬脫殼之計某欲與師母爭論而素憚其威不敢啓口反爲師母痛斥一番某但唯唯而已乙出爲勸解略給盤纒某以舊交旣絶遂號哭而歸 
 
 

Page 3

 
 
[聖壽令節]  
　　今日恭遇慈禧端佑康頤昭豫莊誠皇太后聖壽令節本埠自道憲以下各官均於五鼓穿朝服行慶賀禮是以英法兩公堂亦皆停訊并聞新任英會審員黃芝生别駕定于明日辰時接篆云 
[刑司赴閩]  
　　昨日英公司輪船開往外洋有英副刑司　輪前往香港由港而至厦門緣該處有待審之案故也前由英國來滬之新　捕頭麥九恩現尙未曾接管須俟明年正月任事故亦附公司船往香港矣 
[更立合同]  
　　本埠英工部局爲整頓巡捕一節新來諸捕均須寫立合同簽字其舊捕之同有合同者刻以更變制度亦須重立合同再行簽字内有巡捕數人頗有不願之意均欲辭職而去也 
[查禁販馬]  
　　中國定例各營添備馬匹向須統兵大員給照始能出口成羣販買盖馬爲軍中所需用原無異於軍械也近以外國亦多買馬於口外者因之天津關道詳經北洋大臣咨明總理衙門通行查照以各國和約原須查禁擅販軍械馬匹旣屬軍需設資局外軍務之國卽違萬國公法是以通飭各關查有官給執照始准販買現在本埠稅務司亦已接准行知當一律遵照是亦榷務之新章也 
[時疫謠言]  
　　近來各處時疫固已平安惟本埠北鄉則每有頭痮痰迷嘔血之症而致立時殞命者適彼處正當起建天后行宫好事者遂歸怨於此以爲天后宮木料設有人撞遇或跨越者必遭神譴以致患此疫者輒赴行宮叩求蓋病家問及巫覡莫不謂得罪於天后耳吳俗信鬼眞有牢不可破者哉 
[一派鬼話]  
　　甯人某甲與蘇婦某氏拚識宛若夫婦居英租界之正豐街地方該氏稍有積蓄其前夫之子亦已娶媳甲全賴婦財放債得息現因婦病逝所有銀錢均歸甲手前夫之子不能聞問未免口出怨言甲知之動輒毆子罵媳不料甲亦患病沈重由某親串延看鬼之老嫗至卽所謂看香頭者老媼言某氏來矣并作某氏語謂甲日爾之財物盡是我者何忍視我子媳如陌路今已同拳師馬永貞來助我索爾之命老媼又言長大漢卽馬永貞也甲聞言大懼許焚冥鏹誦經懴乞老媼代祝媼忽大聲曰某氏不允也此事聞於鄰里無不掩口胡盧然老媼說鬼話亦賺錢之故態耳 
[車夫驟斃] 　 
　　前昨兩日租界中傳聞有毆斃人命之事詢諸知其事者謂有某甲住英租界置東洋車數輛租與他人以收微利而租車人某乙係無錫人不知如何將照會失去因此避匿甲日夕尋覓前日在八仙橋相近處遇乙拳脚交加乙忽倒斃或謂正在發痧或謂毆傷要處後經該處人名小弟者出塲料理令甲買棺盛殮然已所費不貲矣 
[來書照登] 　 
　　啓者連接直隸順天津局來電報北地寒冷較南邊更早一有風汛卽要封河如蒙諸大善士樂助棉衣務請從速交來今已節屇立冬不勝盼望俟彚齊捆包禀請道憲給發免税單俾得赶緊裝運登報奉聞上海絲業會舘主施少欽謹啓十月初九日　 
[抽租助賑啓] 　 
　　前年晉豫大祲官捐之外創爲義販百計勸募幾於纎悉不遺迨冬間同人集議每收租一石出米一二升折價充賑衆論便之今歲順天直隷山東諸省被水田廬漂没人口淹斃鴻嗷徧野視晉豫尤甚焉但山東開賑在先順直告災在後迭經周小棠京尹馳書四方痛哭求助終以需欵浩繁不敷分濟竊維畿輔重地根本攸關遠慮不周近憂旋及其能晏然處之也乎兹同人擬踵捐租充賑之法爲杯水車薪之助雖南方亦有偏災然如吾郡兩遇風潮尙獲中稔未始非前此救災䘏隣之誼隱繫天心則救人亦以自救也爲特呼籲仁人君子拾倉箱之遺粒起溝壑之餘生所損無多爲益甚大伏願廣勸親知各發忠義上紓帝念誰無芹曝之誠默感天和共迓豐穰之慶倘蒙許諾則銀錢同人概不涉手或交錢莊或由　局隨捐戶所便彚寄滬局掣取收條可也杞人之愚幸恕饒舌謹啓[  光緒九年十月松江揚仁社同人公啓]  
[紹郡徐仲凡孝廉告災書]  
　　閩粤江浙諸大善長大人閣下逕啓者本年七月間紹郡兩次風潮東江一帶官塘險工迭出官紳合力防護幸免泛溢而山會兩邑塘外沙地艸廬土埂爲怒濤衝激十去四月五木棉在地盡變枯株較之餘姚之災同爲深重因與胡梅卿比部等同志十餘人籌儲賑欵製備棉衣明知杯水無濟於輿薪成裘必藉乎集腋其不敢呼將伯以求助者祇以山左畿疆嗷嗷待賑公等力籌全局方不勝左支右絀之虞况善捐祗此來源南中多一分潤之區卽於北省少一恊濟之欵苟可自支亦何敢上塵淸聽乃近查戶口自會邑之南匯東隅西隅山邑之三江口丁家堰童家笪夾沼南王大林丈午村團前黨山梅林白洋西塘下山西村以至山蕭分界之盛林縱長百數十里南北延袤或二三十里或五六十里其間極貧者已查有二萬餘戶未查者不在此列現在忍凍啼饑苦瘁萬狀雖不無仁人善士各就所近摘賑錢米無如地廣災深苦難徧給兹蒙府縣尊延紳籌賑倡以捐廉但餘上蕭三邑災亦相同其勢僅能自顧而山會本少殷富傾囊解槖卒無補於災區用是轉輾籌維惟有仰求執事一視同仁或登高而呼或挹彼以注或轉求生佛覆以慈雲或敦勸同鄉輸之仁粟倘蒙矜察幸沛恩施讀寄紹興電報局經鳳君廣文接收欵在急需拭靑瞳以相望感且不朽肉白骨以何殊專肅馳陳敬承德福不勝悚息屏營之至愚不弟徐樹蘭頓首十月初三日 
[敬勸助賑籌賑啓]  
　　敬啓者自六月間山東水災嗣是而江南而浙江而直隸而湖北所在患水同告偏災而直東尤甚近在帝畿須使窮黎得所尤天下士民所當奔馳往助者也桃塢舊游及滬浙諸善士慨然仗義集欵前往助賑分投募捐東亭可園居士亦振臂而起舍爾硯田棄爾筆耒馳書爲之襄募典琴鬻劍以給奔走之需事期涓滴歸公意恐徘徊坐誤鄭監門之繪流民范希文之憂天下古人高義復見於兹以其僻處一隅不能及遠捐者醵貲而有寄鄉之累解者匯欵而有入城之勞特假敝齋權爲寓所凡都賑項可以旋收旋解無少滯留早一日寄交卽早一日散放省一分縻費卽多一分賑需藎畫周詳令人傾佩昨已掃除陳榻敦請賁臨所望吾黨之士協力賛助共濟時艱咸知草野効忠敬佐天家保赤分册勸募不辭託鉢沿門並望四方樂善諸仕商慨挹廉泉旁施渥澤君子以裒多益寡仁人當濟困扶危更有時絀舉贏心餘力乏而善書或以書潤捐善畫或以畫潤捐善醫術者或以醫潤捐苟仿從前之賑例無非今日之募源正須倡首育人亟望同聲相應至於貧家非無懿戚寒士亦有居停果能勸駕再三總許解囊一二况復禳祈齋袚不妨節香火於神祠喜壽婚姻何必侈酒肴於賓宴是在旁觀苦口當屬　心以片言冀衆志之孚爲羣殍忍一時之屈倘得一心一德集成鉅貲藉安西北之蒼生徧濟東南之赤子則敝齋有厚望焉禱切盼切時雨齋主人謹啓 
[壽朁助賑]  
　　湖南常德府蔣太宜人方旬壽辰適聞順天直隸山東大災爰命其子節省筵費六十兩交付陳家木橋賑局代爲分解巾幗好義殊爲難能爰書之以風世 
[浙省撫轅抄]  
　　九月三十日同知繆鈺禀謝調辦艮山門絲捐差朱錫傳服滿來省禀到候選府方振業由籍來省禀到○十月初一日蕭允文銷艮山門外絲捐差　鈺禀知本日接辦艮山門外絲捐差○初二日通判余肇寵禀辭回籍守制慶元縣沈懋嘉差人來处禀知藩飭請署桐廬縣缺先行赴任叩謝○初三日侯樑禀見辭解第五批京餉　都吳邦瑞銷掦浦二縣勘荒差禀知厘捐局委嘉郡洋藥局差禀見叩謝通判李傳組禀知聞訃丁母憂巡檢鄧端揆由京分發來省禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[接錄州天庫前電局内直隸山東沙洲賑捐公所經收十月初三初四初五日清單]  
　　初三日盛柏翁募衣五十六號七户洋六十員謝選靑募琴韻樓主人洋一百員金匱學可園公寓楊叔賡　還甫先生來梅花有心人手可字册無名氏五十員又富貴源册二十五戶十四員錢三百二十文薛席珍乎可字册四户錢六百文侯后翁丰可字冊四戶一員二千八百文以上四冊三十四戶實來洋七十二員錢三百九十文又來陸引南手可字冊三十二戶錢四千一百五十文吳牧翁手可字冊二戶三員華紫垂手富貴源册二十戶洋十員錢三千文以上三冊五十六戶二十五員五百文淮揚道署徐厚餘少大人原封庫平銀五十兩又募積餘二十　仲賛之一員又　　 
慕蘇字六百二十二二十四二十五二十六二十七五册五十戶合洋二百零四員一千文修壽堂王三十員○初四日盛康庄來蘇一百三十五册無名氏十員硯記三十員　資移　十員崔松圃鎭軍捐亷司平紋五十兩盛柏翁募衣五十七號六戶二十三員柳浦甲子生三員○再本　由肇觧莊解鎭江張亷泉柳少雲手沙洲振銀鎭平二七寶五百兩正又解揚州李　亭邵天祿靳春陽毛聲和手沙洲賑銀揚平二七寳五百兩正又解上海金州礦局謝綏之經蓮珊諸君手代製棉衣一千件洋七百元正○初五日廿露鎭惜穀局來衣字册朱義根一員又衣字册朱張氏延年集福事二十員蟭巢子爲先慈六十冥誕懺資移助直賑三員萬貽翁來　五百九十八册四戶八員又五百九十九號十七戶三十員又六百零四號七戶九員德永隆　太湖水飾營務處李玉堂觀察募太湖右營都閫府　叅戎諸君公捐四十員盛澤施澭百來吳靄雲　四百八十一號六戶二千二百文四百八十二號五戶一千文四百八十三號八戶一千文四百八十四號九戶一千四百文四百八十五號七戶一千文四百八十六號八戶一千二百文又　字册一百九十七號二戶三員六角五分錢七十文以上七册實收洋　員七百八十五文多病女氏求病速愈　捐順天二十員蘇州聚星書畵社洋二員錢七百八十文小錢六十八文　春波募蘇一百六十八號四戶六圓蘇州府署揚實甫來侯釐廷募四戶二十二員金匱學署可園公寓楊叔賡　還甫先生交來　園白手二戶十二員　　黃經手十戶五員大有恆來知非子湯　代禮節費移動直賑洋五十員[  原辦桃嗚協賑同人啓]  
[接錄上海陳家木橋金礦局内順直山東等處賑捐公所經收十月初三日第二十次賑捐淸單]  
　　平安記十員無名氏無名氏求合勸苕孩元官幻影六戶各二圓留耕堂四員宋門張氏三員歸劉陳氏求子率女五員求識學生不盡心宜男堂天下贅龐四見各一圓千乘氏不書名爲母王氏不書名無名氏四戶各半圓以上十八戶石門縣署候選知懸劉瑞霖經募共來洋四十員○王東文各同事六員王春田二　王樹蕃陶煥章各一員○　　有心無力人經募七戶共二　又虛對開一個○傅定遠二員張　邦一員周愛蓮吳掄仙無名氏求病痊四戶各半員他卿遊子求保家中平安二員○平湖嘉士由全盛局來金葉子二錢零二厘換見洋五員錢　　二十三文○棲碧山樵二員 
[接錄上海陳家木橋金礦局内順直山東等處賑捐公所經收十月初四日第二十次賑捐淸單]  
　　修竹軒　　續繳四十元沈益記四元姚靜巷經募　　堂十元高廣泰仁壽堂梅十元棉力氏二元南潯乾裕典四元紹郡何惠堂一元徽郡無力子一元求解前冤喉恙卽念三十元抱芳閣手來虞山書畫詩文社潤　元黎敦善堂鈔票銀五兩濟生氏十元　過氏二元文聯弟八十元 
[接錄上海陳家木橋金州礦務局内順直山東等處賑捐公所經收十月初五日第二十次賑捐清單]  
　　高郵丁鏡齋經募不留名不具名高姑太春榮居士王发姓賈老四房求病愈六戶各一元孫福臻一千文余汪氏孫余亭孫雲程孫桂林遂心堂五戶各五百文胡余氏三百文沈實卿西張秋岩書潤二戶各二百文不留名一百十五文詹兆祥一百文無名氏八開一個以上十八戶高郵丁鐃齋慕合來洋十元又八　一個○護菊居士十元隱發氏一元　體仁朱子格言三付感應篇一副棉力子求母病速愈二十元程葛氏三元寗波沈竹亭經募一七一捐世甌以康莊含元紉秋舘主人二元松江　益典衆友十元平湖程在新一元葵向書屋求病愈十元○力薄不及百一願齋指捐直東七十元王　之二元○以上十月初一日至初五日第二十單共收規元一千六百四十兩另六錢五分四厘現銀廿四兩六錢三分申合規元念五兩四錢二分八厘英洋八百三十六元扯七三五計元六百十四兩四錢六分錢三十九千零廿五文一五計元廿六兩另一分五厘共合規元二千三百另六兩五錢五分七厘 
[鎭江電局九月下旬代收東賑清單]  
　　金陵厘捐局憲朱發厘十五號册荷花池厘局委員馮三十員各執事十一員馬姓一員又二十號册周圩厘局委員梁十員陳國勳裕興倪合溙三户各二員梁信臣吳厚甫晏召堂楊王合泰合泰丁旭六戶各一員無名氏張景德堂無名氏徐聚　復泰仁郭協和隆泰豐無名氏八戶各六百文公盛三　文又二十八號册力發橋局委員周漸逵一百四千文各執事周克亭譚堯夫周蘭生王學園周漁田　子恕周懷淸七戶各三千二百五十五文鄭繩武章芝生二戶各三千二十二文張月坡周善堂憂麟書孫金淑譚寳田五戶各二千七百九十文徐占行一千三百九十五文門役王福孫貴二戶各一千三百九十五文許升朱貴李忠王槐陳貴陸榮六戶各一千一百九十二文江濤張晉曹玉三戶各七伯七十四文過客王載榮五伯文居民趙姓一千文又二十九號册泰興厘局四十員三十號册姜　泰州厘局沈明遠堂五十員李曉嵐孫心田鳳朂哉文堯卿周序初孫薦廷路綏卿沈藹亭吳熙廷汪月坡吳升之楊友三金樸齋張鳳山張壽齋十五戶各二員許雲階李仁安宋際唐鄧實吾胡攀五汪春坡吳　軒張少軒徐步雲陳在廷王小田張子文汪松山周崑山薛孚雲李秋田姜心和康雨亭王春森譚諒福翁淦生滕祥龍張熙記二十三戶各一員沈五修張迪齋陳相宜卜永大張德興李德齋六戶各半員又三十六號册灣頭厘局屠五十二千文止局各友十千文此稿未完 
 
 

Page 12

 
 
[光緒九年九月二十九日京報全錄]  
　　宮門抄○諭旨三道錄前○發抄旨四道○禮部奏請旨定奪片○府尹　等奏懇恩賞米石摺○廣西撫倪奏報道員回任日期片○副都統珠奏請開缺調理摺○閩撫張奏代陳學政起復北上片○江督左奏總兵請假省親片○川學政邵奏報歲試情形片○皖撫裕奏飭道員赴任片○又奏試用知府呈請兼襲世職摺○九月二十九日禮藩院鑾儀衛光祿寺八旗兩翼值日無引見○陜西上按察使張煦到京請安○儘先總兵鄭開發謝恩○八額駙請假十日○召見軍機張煦○皇上明日夘正二刻至太廟行禮○發抄衛榮光奏驛路淹阻京餉請由輪船運津奉旨知道了欽此○又常鎭各屬連遭颶風大雨賑撫　形奉旨知道了欽此○劉　藻奏接任浙江臬司謝恩奉旨知道了欽此○左宗棠奏仍以李清平試署儀徵令奉旨吏部議奏欽此○○禮部片再查會典所列直省功臣專祠係欽奉列聖特旨勅建足見非常曠典本非臣下所得擅請又載雍正十年奉上諭我朝從前文武大臣持躬正直奉職公忠樹勲建績完名全節者已降旨于京師建立賢良祠永遠祀以彰令善因思外任大臣鎭撫封疆宣猷布化忠勇効命威宜民其政績卓然可紀者身故之後若於本地建立賢良祠俾得永膺祀典旣足慰兵民懿好之公亦足爲後來居官者之勸着九卿妥議具奏欽此欽遵議准此後外任文武諸大員著有賢蹟博采公論據實奏請欽定仰見我朝宗獎忠節賢勞諸臣京師曁直省旣均有昭忠祠賢良祠府州縣又各有名宧祠祀典已極詳備若復專祠之請必一人專一祠甚至一人專數祠卽使其人無甚遺議已未免不符舊制况稍涉冒濫尤於世道人心大有關係臣等公同商酌擬請嗣後專祠曠典應循照舊章恭候特旨加恩與京師賢良祠一體愼重不准臣下擅請至直省文武大小官員如果身後著有賢名遺愛者應均照舊章三品以上大吏准其據實題請入祀直省賢良祠四品以下准其遵照奏定年限題請入祀名宦祠陣亡殉難人員原係入祀昭忠祠如果准以節見身後實著賢稱仍照舊章仍准其按照品級分别題請入祀直省賢良名宦等祠至擬祀名宦各員如果政績爛然現尙未屇題請入祀年限應准其造册咨部送交國史館由館分别應否立傳請旨定奪庶日後有所徵信蓋竹帛韾香均賢勞身後之榮絲毫不可假借而馨香較竹帛爲尤重古來垂芳史册者甚多而廟食千秋者無幾此以見祠祀尤當愼重也嗣後必須史館可以立傳之人然後分别應否入祠此外不准躐等擅請各省題請入祠各員册開事蹟如係軍功則臣部無從查考凝請頒發平定粤捻方略各一部交臣部敬謹尊藏以憑查考則册開軍功之虛實不難立見自可欽遵諭旨悉心核議分别准駁毋任冒濫臣等爲規復舊章愼重祀典而又不塞獎勸之路起見是否有當謹附片具奏請旨奉旨已錄○○臣畢道遠臣周家楣跪奏爲城内新建廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎季邦楨等呈稱直隸總督在天津設立廣仁堂法甚周摯京都地面較廣貧民流寓更多職等仿照其法在廣安門内爛麵胡同購屋八十四間建立廣仁堂一所查有無依童幼自五歳起至十五歲止收入堂中棲宿養贍分設義塾延師課讀以期造就其資禀蠢愚者另教各項工藝以備日久資生所有衣履等事均由堂中供給又京師舊有敬節會於婦女靑年守節籍貫清白志行堅貞者查明按月給費其翁姑子女亦各照加分數由堂量撥經大學士直隸總督李鴻章籌貼購屋價本前兼管府尹臣童華前府尹臣游百川援案籲懇天恩每年賞給小米三百石以濟貧困而垂久遠仰蒙俞允照潑光緒八年復經臣等推廣辦理於順天各屬分設義塾及工藝紡織等所以直隸總督原撥寍河四厘善捐專作京師廣仁堂中支用尙恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養臣等以旣動官項奏明由臣等及直隸總督隨時稽查自與資善百善等堂僅由紳辦者有間除由原辦各紳照料稽查外復經酌派臣衙門經歴范思本同稽出納以期周　　密今屇計自上年奏請恩賞米石已周一年擬請照案仰懇天恩賞給小米三百石以濟堂中按口授食之需俟奉旨後卽照上年成案咨部具領所有京師廣仁堂請發米石緣由理合恭摺其陳伏乞皇太后皇上聖鑒訓示施行謹奏奉旨已錄○○倪文蔚片再廣西鹽法道慶愛因卓異倖滿併案送部引見仍回本任於本年六月十二日回抵粤省經臣筋令回任據報於七月初一日接印任事前署鹽法道凌彞銘飭於交缷後仍赴善後總司辦理局務理合附片陳明伏乞聖鑒謹奏軍機大臣奉旨知道了欽此○○錦州副都統奴才珠爾遜保跪奏爲病難速痊懇請開缺調理恭摺具奏仰祈聖鑒事竊奴才珠爾遜保前因丁父憂叵旂葬親穿孝將奴才所管印信援案飭交錦州協領奇車布暫行護理在案奴才於五月初十日百日服滿恭請聖安正當束裝請訓回任當差　意偶染風瘟遍身疼痛動轉維艱迭蒙聖恩賞假調理兹奴才自請假以來延醫調治雖瘟疫已痊而服藥過多邪熱上升以致頭眩耳鳴動轉需人伏思奴才蒙古世僕受恩深重涓埃未報寢饋難安所管錦州副都統印信曁大凌河抆羣總管料理莊浪各關防責任綦重奴才天良具在曷敢以病軀久曠職守惟有籲懇天恩開去奴才錦州副都統之任俾得靜心調理一俟稍痊卽當　首宮門求賞差使斷不敢自躭安逸有負生成所有奴才病難速痊懇請開缺調理緣由理合恭摺具奏伏乞皇太后皇上聖鑒施行爲此謹　請旨奉旨已　○○張兆棟片再前任四川學政翰林院編修陳懋俟在川聞訃丁母憂交缷回籍守制兹據遣丁呈稱光緒七年三月十七聞　丁憂日起不計閏扣至九年六月十七日二十七個月服滿業經報明起復定於九月十五日起程北上詣闕請安請據情代奏前來臣覆查無異除咨部外謹附片具陳伏乞聖鑒謹奏軍機大臣奉旨知道了欽此○○左宗棠片再據壽昌鎭總兵郭寳昌禀稱生　曹氏年屇八旬夙嬰　疾長兄亦年老多病季弟早經出嗣次三兩兄均於年來相繼病故母氏痛子情切舊疾復發曾擬迎養來署因衰年　於跋涉病　益難戒途該鎭亦因昔年統軍轉戰七省屢受重傷去秋舊傷舉發尙未就痊兹值母氏憂病交縈需人侍奉懇請代奏開缺回藉養親兼資調理情詞懇摯臣以時事多艱該鎭受恩深重碍難遽遂　情批飭冬間或氏爲乞恩給假省親仍卽回營辦事兹復據該鎭禀陳母氏憂病日甚倚望彌殷值此地方安堵擬乞假兩个月回籍省　順便調治傷病懇子據情具奏前來臣查　鎭迭次陳懇係屬迫不得己現值皖北情形安謐尙可俯如所請以遂孝思合無仰懇天恩俯准賞假兩個月　該鎭得以回籍　親假滿卽行回營以資壓如蒙俞允所遺鎭篆卽就近飭委署該鎭中軍遊擊宋朝儒暫行兼護不致貽　謹會同安徽撫臣裕祿附片陳請伏乞聖鑒訓示謹奏車機大臣奉旨着照所請兵部知道欽此○○邵積誠片再臣於本年三月曾將到任期日具摺恭報在案四月初九日開考成都府屬之十六州縣並附考之松潘理番兩應資錦茂三直隸州及八旗駐防各生童於六月十二日文琥塲一律試竣六月十八日自省城由水路出考眉州畢卽按試嘉定府均詳愼校閱秉公遴選凡生童正　及招覆日期均終日危坐堂上斱中均無越號犯規等弊所考各屬文風或有高下尙皆講究根秪武塲技勇亦間有可觀惟文武生員賢否不齊頗多好訟臣　棚所及　經出示勸　並於生童發落日刋給搶言數種使知勸勵以期仰副朝廷培育人才之至意現在嘉定事　當卽接考叔各屬合併附片具陳伏乞聖鑒謹奏軍機大臣奉旨知道了欽此○○裕祿片再安徽候補道了峻奉旨補授安廬滁和道應卽飭令　任以重職守除檄飭遵照外謹會同大學士兩江總督臣左宗棠附片具陳伏乞聖鑒　奏軍機大臣奉旨知道了欽此○○頭品頂戴安徽巡撫臣裕祿跪奏爲試用知府呈請兼襲世職恭摺具奏仰祈聖鑒事竊據布政使盧杰據三品銜安徽試用知府　俊呈稱該員現年四十五歲係直隷浛州駐防　白旗蒙古賡良佐領下人由監生捐納州同在軍營効力薦保直隸州知州留于江蘇候補光緒四年捐升知府指分安徽試用九年四月引見奉旨照例發往欽此在部領照于五月十五日到省該員祖交桂連前任滄州駐防副驍騎校咸豐三年九月在滄州打仗陣亡蒙恩賜　經兵部議給雲騎尉世職襲次完時給予恩騎尉世襲罔替該員之父廉能於咸豐五年由本旗帶領引見奉旨准襲光緒二年在安徽池州府任内病故該員係桂連嫡長孫例應接襲惟該員於丁憂服滿幾因赴皖淸理該故父經手捐局照收辜件事竣卽請咨　部引見領照遵限到省朱　回至滄州駐防本旗呈請兼襲理合備具宗圖及並無過繼違碍能事各　結呈請轉詳奏咨照例兼襲並據聲明該勇故父廉能於咸豐五年际襲世職後卽起赴皖候補朱及請　勅書無從呈繳曾于光緒三年在旗禀明有案等情由司具詳到臣　查前　直隷滄州駐防副驍騎校桂　因打仗陣亡經部　給雲騎尉世職該故員嫡長子亷能承　病故該員松　係桂連之嫡長孫　無過繼違碍情事例准　襲定例䈴襲雲　尉世職人員如本身父職品級相等者准其照例題請毋庸送部今該員以四品文職呈請兼襲雲騎尉五品世職亦核係合例應襲毋庸送部之眞旣據在皖呈請相應奏明請旨勅下兵部曁廂白旗蒙古都統照例辦理除將該員所呈宗圖册給咨送部旗核辦外謹恭摺具陳伏乞皇太后皇上聖鑒訓示謹奏軍機大臣奉旨兵部知道欽此 
 
