# 1904 - 155 - 4911184

 

Page 1

 
 
[勸捐萬國紅十字會經費] [  申報館協振所啓]  
　　俄曰興兵生靈塗炭曠曰持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卡卜昊天不吊何又降此鞠凶耶滬上同人惻　憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特貸輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德史無可限量矣如荷　施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[延請杭州訪事人] [  申報館主人啓]  
　　本館杭州訪事友人　經辭歇如有文壇碩彦幕府通材熟悉官塲一切情形及近時各種緊要事務願就斯席者請先　寄　　　　并斥姓名住址一俟選定卽當專函奉訂不合式者恕不作　此佈 
[浦左平梟議]  
　　　可　乎　曷爲而不可剿彼其殺人越貨持械抗官罪惡彌天雖聚而　　不足惜也梟可撫乎曰易爲而不可撫彼其揭竿斬　半皆田野之民迫於飢寒挺而走　苟得恩威並濟誠不難反之正而宅其居也　則梟何以必聚於　左　梟之　類有二一以販私爲業浦左瀕海之地多斥鹵灶民利占　　興販私　此其捷徑也一以　賭爲生　左土　膏腴禾稻木棉物産豐富鄉民非其　　則納賦輪租而外大有　　博　　　揮金如土抽頭漁利易飽腰纒也今欲於梟所羣聚之區而求清其源絶其　恐撫之必養癰貽害剿之亦徒勞無功則其道惟在於平之已平之之道奈何　欲裕其生機使得安於耕鑿而凡爲梟者類皆蜂屯蟻聚游手好閒犂雨獅雲非其素習一旦教之耕耘樹藝彼必曰爲農不若爲梟之安閒也將欲導以正路使之漸戢且兇頑而凡爲梟者積慣跳刀拍張弱肉强食綱常法　夙未聞知一旦勸使革面洗心彼必曰爲梟之樂終勝於爲民之苦也允若兹是一經投入梟黨卽遊蕩無度頑梗難　懷之而不知恩威之而不知權是非太加懲創不可子奈何尚不言殺而僅言平乎則謹應之曰殺之豈易　其根株浦左雖地等一彈丸然合奉南二縣計之市鎭不下數十處此拿則彼竄兵去則匪來徒有殺之之名而無殺之之實斷不能如金止蔣大令之已事合團勇民壯一　　　矧東而海岸西而浦江支港紛岐兠捕萬難周至索之過急則惟有曰陸而水與長江太海諸劇盜聯合一氣爲患益深而已奚其可者惟是擇地方繁盛之區形勢扼要之處安營設戍　勇　防俾若輩在水旣不能販私登陸又不能　賭　　堪獵衣食　漸漸　邪歸正　爲安分良民觀夫昔年覲覲宸軍門　渠魁　大辮子於奉賢而奉賢之梟仍未絶前歲汪蘅舫大令誅　類金　　於南　　南　之梟依然獨去年大吏檄調吳淞盛字營勇丁暫駐周浦鎭上不動聲色昕夕巡行而周浦一　不特客梟未敢生窺伺之心卽土著夕人亦皆匿　　聲從無一出而肆擾者從可知軍威苟足以震懾卽不必動言誅戮自足使若輩濳鱗戢尾而私梟之患胥平周浦然卽非周浦亦何獨不然哉今者梟目林得勝沈小阿妹投誠之後上憲以奉之南橋鎮久爲若輩淵藪札調孫軍門金彪來此坐鎮南之新塲鎭則已派定黄弁一桂督帶飛划新軍若干哨度地紥營周浦自盛字營調回之後駐有江蘇撫標後備軍統領戴鎭軍約束嚴明昕夕巡　不輟用能使梟匪絶蹟鎭人賴以安全近雖金匯橋杜家行　　　處客梟刼掠頻仍致富人遷徙一空典肆懼而歇業而凡有勇營駐守之地若輩卽不敢伺隙生心夫誰謂梟亂果無術以使之敉平而兵勇胥不足恃以保衛乎微聞黄弁之將率飛划新軍至新塲也新場諸紳商以鎭小不足供應爲詞請僅酌留一哨周浦所駐撫標後備軍有調回省會之說謠傳繼其後者爲滬軍營　鎭人心皇皇咸欲具禀保留請毋使滬軍營來此瓜代此亦足見人心自有公道爲好爲惡有不期其然而然者矣要而言之主剿梟之說者治亂民用重典固未嘗不可使以猛濟寛主撫梟之謀者以德惠化頑殘亦何在不可令漸仁　　獨此土客諸梟之嘯聚於浦左者合奉南數十鎭多至千萬人勢必剿之不勝誅撫之不盡服則何若層層置戍節節設兵使若輩無地存身而次第平靖之爲愈乎若夫擄人勒贖刦女偪姦凡此情形其兇惡尤甚於販私聚賭梟匪爲之卽非梟匪而蹟類梟匪者亦爲之浦左有之卽非浦左而地近浦左者亦有之是又當效金山蔣大令之務除根荄有非可徒求目前之平安者矣 
[電傳宫門抄]  
　　昨日午後二下鐘時京師友人專電告知本館云四月二十二日皇上召見軍機大臣及唐文治是日並無明降上諭○迨晚七下鐘時得京師續電云二十三日皇上召見軍機大臣及延清現換實地紗是日並無明降上諭 
[俄艦炸沈]  
　　昨承日本駐滬總領事官小田切君譯示華歴四月二十三日正午十二下鐘越三十六分時東京來電云頃由海軍總統東鄉氏電開二十一日之夜七下鐘越四十分時我日第五隊逐水雷艦進抵旅順口見有敵之砲艦似幾利亞克者在城道山海面忽然炸裂而沈以意度之大約觸幾我日所沈水雷故也時另有一俄砲艦及逐水雷艦數艘駛出口外撈取水雷聞警之餘急轉舵而返 
[俄設電機]  
　　昨承日本駐滬總領事官小田切君譯示華歴四月二十三日正午十二下鐘越三十分時東京來電云頃由海軍總統東鄉氏電報政府略謂本日偵察旅順口之千歲快艦管駕由無綫電報報稱俄人在老鐵山上立有高木四株上置傳遞無綫電報器具其下築一營含派兵守之正偵察間疉聞轟發之聲起於旅順遙見旅順口内黑烟隨風直上羃懸層霄 
[俄報敗耗]  
　　華歴四月二十二日英京倫敦來電云某日俄帥司托司利氏電告本國政府略稱南山一役我 
 
 

Page 2

 
 
之所以不能保守者因日人用水雷艇及砲艦在海上夾攻是以我師力竭而退也當將退之際本帥先下令毁去臺上諸砲祗以軍士倉旱歴亂未及全毁是以不免稍有留存云 
[日本酬庸]  
　　昨日午後得日本東京專電云日人自攻占金州南山之後朝廷論功行賞在事諸將校俱獲升遷計陸軍中將岡澤精乃木希典長谷川好道兒玉源太郎皆擢升陸軍大將海軍中將東鄉平八郎山本權兵衛皆擢升海軍大將海軍少將出羽重遠瓜生外吉皆擢升海軍中將 
[日獲俄書]  
　　日本大阪某日報云東歴五月二十九日東京政府得海軍總統東鄉氏電報内開二十六日第六戰艦隊駛赴旅順口外窺視敵人旋獲一華船載送俄國陸軍將校齎送軍書啓而視之内有一函言西歴五月二十一日有逐水雷艦二號在旅順口外炸裂而沉另一信函述日艦初瀬碰沈時有俄國海軍某弁指揮逐水雷艦沈設機括水雷云云言之頗爲詳盡 
[日窺旅順口]  
　　日本東京某日報云東歴五月三十日之夜大本營得海軍總統東鄉氏官電内開本日午後一下鐘時我軍艦衝入敵之砲火偪近旅順口偵察敵人防守情形第三號砲艦陡被砲彈所中擊斃末弁一員傷士座三名炸毁砲一尊其他軍艦及水雷船無一傷　旋偵知老鐵山上敵人新置軍中所用之電光燈山腰方在建築砲臺二三座 
[日偵靑泥窪]  
　　日本東京某日報云東歴五月三十一日午前我陸軍大將奥氏電達大本營内開刻已探明達爾尼所有倉厫營壘共百餘楹完全無缺受雇於電報局火車站者亦皆作事如常路上日有火車百餘輛往來惟中間小橋不知被何人毁去船塢尚未　壞大馬頭陡然坍墮波心船塢口門沈有小輪船一號 
[日占柳樹屯]  
　　日本大坂某日報云東歴五月三十日我陸軍大將黑木氏電報東京大本營内開二十六日我軍派出步兵第三第四第五第十二第十二第十四第十六隊小備迎擊敵之關東要塞砲兵及鐵路護軍海軍陸戰隊是時敵兵方在三十里堡結營至夜半忽附乘火車　回旅順目下革鐵堡以東無復有敵人蹤跡惟黄山砲臺之上敵人仍準備砲火二十七日我分隊統領中村氏督兵進占柳樹屯擄獲敵砲四尊彈藥各若干無蓋之鐵路運貨車四十一輛有蓋者五輛 
[九連鳳皇戰事餘談] 　　 
　　日本大阪某日報云日前九連　附近一役兩軍皆血飛肉薄幾於有死無生刻已查明我日軍陣亡武弁五員士卒二百一十八名傷武弁三十三員士卒七百八十三名合計死傷者共一千零三十九員名戰後掩埋敵軍屍該一千三百六十三具俘獲陣十負傷之敵營武弁一十八員士卒五百九十五名合計死傷及被俘者共一千九百七十六員名當互戰時奪獲敵人所携三因制快砲一十一尊轉運三因制快砲所用藥彈之車一十九輛彈一千四百一十七顆洋槍一千零二十一枝轉運洋槍所用藥彈之車五十一輛彈三十五萬三千零五顆戰馬六十三匹轉運輜重之車一十輛轉運輜重之挽具五十三具軍士所穿外衣六百九十四領皮衣五百五十領布篷五百四十一項雜物八十件此外鳳皇城一役陣上奪獲六十三有半米利美托　劈山砲所用之彈三百五十七顆洋槍所用之彈一十八萬八千顆轉運輜重之挽具一百五十具軍士所穿外衣一千七百二十領黑朋四萬零七百零八個玉蜀黍七百三十六石豆餅五十片刨土所用鏵鍬之類及安設電竿電綫之材料軍士所食之雜糧不計其數 
[俄籌戰費]  
　　法國他恩日報云頃得俄京聖彼得羅堡來信譯知此次俄國戰費豫由政府核算自開戰時至俄歴四月五號止需銀幣四千六百二十五萬枚至俄歴七月止則前後共需一萬萬枚計七月内陸軍之費多至一千五百萬枚海軍之費五百萬枚又西伯利亞鐵路費本年一年中尚絀銀幣二千二百五十萬枚若戰事綿延至一年有半則更費至四萬千枚政府準備彌補此項巨貲不得不籌加稅之法然人民則咸謂不如暫貸公債以益之也 
[德辯讕言]  
　　華歴四月二十二日英京倫敦來電云前者外間盛傳德人將與俄國恊力以謀亞東之事兹德國各曰報咸稱此說悉　子虚并言前聞俄人欲向我德稱貸兵費云云蓋亦蹟近蜃樓海市也 
[俄皇親征說]  
　　俄國某日報云邇來各處喧傳俄皇將臨幸亞東親征日本此說似乎信而有徵先是俄皇駕臨西伯利亞首郡伊羅苦之苛時自言一至春煖雪消戰事開始卽當身臨前敵登壇誓師是說也德國報章刻尚遲欵未信謂外間所傳俄之宫門衛隊巳明奉俄皇諭旨决計親征云云確係烏有子虚之事然歴來俄國如與外人開戰俄皇例必駐蹕軍中當西歴一千八百五十四五年俄與土耳其搆兵俄皇尼古臘士第一曾投袂而起躍馬從戎迨一千八百七十七年又有土耳其之役俄皇矮列幾生達第二亦身親戰陣其時先皇矮列幾生達第三方爲皇太子在獨拿烏軍左隊飽受獨都路若地方行軍苦况今俄皇尼古臘士第二已於俄歴四月十五號以前豫定東赴滿洲以便鼓　士卒　以貝加爾湖春冰初泮舟行危險是以稍滯行旌目前沿途冰雪胥融和風駘蕩貝加爾湖一帶御舟來往平穩無虞俄皇爰擬由伊羅苦之苛地方警蹕法塵尅日望滿洲進發云 
[警察更章]  
　　鎭江訪事人云常鎭通海道兼鎭江關監督郭月樓觀察前奉督撫憲檄飭將保甲巡防改爲警察當卽布置一切議定章程擇於四月初一日開辦不意三月二十六日各小販不允遷攤至菜市鼓衆焚燬營房毆斃兵民釀成巨禍業經督撫憲派員查明將警察總辦竇甸高大令撤差一面飭丹徒縣洪鷺汀大令會營嚴緝造言滋事之首要各犯從重懲辦兹者觀察以警察係奉旨創行之善政未便因此中止爰擬變通辦法改派妥員將平糶　捐項下所留米釐一分與夫各釐局所貼月欵各躉船所繳歲捐提充經費就沿江毗連租界之處先行試辦其餘各街巷仍循保甲成法由府酌派員弁按叚梭巡所有華洋各商按月認繳之房捐一咸以及茶酒烟館戯園妓寮月捐暫時豁免至建菜市　有魚肉雜貨各攤主赴局領照自願遷往營生應准照章租給此外菜蔬各攤願遷與否悉　其便已備文申請上憲核奪矣 
[哥匪就禽]  
　　江西訪事人云近有哥老會匪甲乙丙丁四名潛至南昌誘令常備軍勇丁入會本月某日經營官某君拿獲搜出票布僞印等件因卽解送撫轅撫憲夏菽軒中丞發交讞局各員會同南昌新建兩縣主研訊聞此輩皆係游勇一爲會中僞總督其餘亦皆受有僞職蓋此中渠魁也一俟訊有實供大約卽將就地正法矣 
[郵筒被阻]  
　　江西訪事人云邇聞贛省牙釐總局會辦繆觀察德棻王太守以　訪聞九江郵政局遞送南昌郵政局函件往往夾帶貨物偷漏釐金因之密布綫人悉心偵緝某某兩日緝獲箱八口袋四口内皆郵局不應遞寄之品隨由南昌郵局電請九江關稅務司轉電京師郵 
 
 

Page 3

 
 
政局憲總稅務司赫鷺賓宫保旋奉覆電已派甲乙二洋員前來查辦矣 
[京華鹽要]  
　　京師訪事人云敦毅皇貴妃金棺於四月初七日奉移東陵隆福寺欽派承辦人員傳集夫役於前一日在地安門内吉祥所伺候計分二班每班夫役九十六名初七日黎明啓行道出地安門迤邐而東出朝陽門導以各執事鼓樂則設而不作所經各街道由步軍統領衙門預傳營汛弁兵工巡局巡捕分叚照料京外則由各地方官預備○三月十六日所有甲乙二人至前門大街迤南某衣襪鋪購取衣褲一身計值五金隨出白銀一錠重五十兩囑櫃夥如數找出櫃夥却之甲乙不悅致相口角適爲練勇疑其來歴不明急呼附近巡勇擒解南城勇局詰以銀錠來歴甲乙供稱拳亂之前曾充武衛軍迨後潰散漂流無定時以劫奪爲生前月結夥三十餘人在保定附近大路上刼得標車數輛槍斃標師及車夫七命得銀俵分現有八人來京窩留狗尾巴胡同某店其餘二十餘人約定十七日來此相會云云哨弁立帶練勇赴所供之店續獲五人起出贓銀二千兩有奇刻已送城審訊矣 
[粤東譚屑]  
　　廣州訪事人云粤東歸善縣武進士姚洪階因案獲咎經水師提督何軍門飭標下賴守戎兆恩押解來省交營務處訊辦○三月某日有岑姓數人及督憲派往粤西頒發告示之廣東補用縣丞黄二尹父子三人凌雲縣馬大令西林縣余大令之兩少君由省垣結伴赴南寗行經恩隆地方被匪劫掠聞各人行李中帶有快槍三十餘枝並未請勇護送以故匪徒肆行無忌竟取曰畫要而刼之也○粤省膏捐改歸官辦後督憲岑雲帥札行善後總局限十日内妥議章程兹已備文詳覆仍分官辦商辦兩法靜候雲帥批示遵行○粤東所開白鴿票别名小闈姓督憲岑制軍以其有害民生定於四月初一日起一律禁止並俟籌有的欵將各項隨博次第革除○革弁李世桂前曾將房屋衣飾開列清單呈請善後局備抵罰欵現已濳逃局員遂申詳撫憲擬將各衣物編爲彩票任人投買○廣東郵政總局設在洋關去冬始　地榮陽大街口起造局屋近已落成禀經總理馬士君勘視擬俟遷入之後添延司事將郵務逐漸擴充○月之某日鐵路工程師飭役赴南海縣境葫蘆岡開劈山峯因用炸藥過多巨石驚飛壓斃男女居民十餘名口被傷者亦不下十餘人 
[南徐攬勝]  
　　鎭江訪事人云月之十六日鎭江關稅務司雷樂石君出示曉諭略謂現奉總稅務司札開奉外務部札准比姚大臣照稱西歴一千九百五年四月在本國黎業斯地方舉行萬國各種賽會將該會議定章程四本備送等因　來除咨明商部轉行南北洋大臣曉諭商民赴會外相應札行總稅司轉飭各關稅務司查照向章辦理等因奉此合行札飭各關稅司查照向章辦理等因奉此合行出示曉諭仰商民人等知悉此會卽在光緒三十一年四五月間開設爾等如有運往比國賽會物件可卽開具花以清單報請騐明准子免稅出口其各遵照特示○每年四月答業湊集鉅欵迎賽都天勝會今歲常鎭通海道郭月樓觀察以俄日搆兵江防吃緊深恐匪徒乘機滋事先期出示嚴禁誠防患未然之道也○本月十四日有英國兵艦四艘由滬江鼓浪入江道出潤州前向漢舉進發○本月十六日午時有法國兵艦一艘由漢皋鼓輪東下行抵京江小泊洋馬頭未幾卽展輪向滬江進發 
[紅橋笛語]  
　　揚州訪事人云郡城裕寗官銀錢分局涓吉本月十三日開辦每日清晨酌派司事至錢業會館按照牌示錢銀價值收取　圓令具領銅圓回店照價轉兌與人俾遠近居民咸沾利益○揚河水勢因來源暢旺逐日繼長增高歸江壩内各民田間有被水漫溢者農民紛紛至淮南總局禀請請開壩以資宣洩局員准如取請立卽禀明運憲恩都轉先將東金兩壩啓放　牌示局前云據禀河水陡張田禾被淹自係實情現已禀奉運憲批　將東灣金灣兩壩先行開放過水甚爲洶湧被淹農田想已次第涸出至鳳凰橋壩應否續開俟察看水勢消長情形再行核辦惟歸江各壩關係鹽運此後該鄉農等不得仍逞一已之私將壩盜挖自干咎戾 
[札行鈔票]  
　　日前蘇省裕蘇局總辦江蘇藩司效述堂方伯札行蘇松太兵備道袁海觀觀察通飭屬下各州縣略謂本局所鑄銅圓本藉以通流市面無如錢荒之弊仍不能補救於萬一洋價日跌小民受累不堪今擬定起造官鈔票每張五百文二百文一百文三號通行各屬發店行用其錢糧賦稅釐金各項公欵以及市面貿易一概通流照用毋許抑勒如果查有弊端察出參辦不貸等因遵卽札行上海縣署昨日縣主汪瑤庭大令已出示先行曉諭矣、 
[錢糧定價]  
　　本邑上忙錢糧業於上月之杪開徵昨由縣主汪瑤庭大令發出示條云錢糧定價每兩作錢二千二百文其外票費查號等名目一概革除不許櫃上浮收分文如敢違犯查出嚴究不貸 
[晉謁監司]  
　　昨日午前十下鐘時永年人壽公司經理人馬賽帶同繙譯陸姓赴道轅拜會蘇松太兵備道袁海觀觀察觀察命本轅繙譯關絅之司馬接見清談艮久始握别出城 
[招告流氓]  
　　本邑南市二十三七鋪巡孩局員李伯屏二尹訪悉近有流氓混迹街頭無端將各鋪户居民軋往茶肆百般訛詐閭閻受累苦不堪言因於昨日傳諭地甲轉告境内諸色人等如有被詐者許卽來局禀控按名提究原告一訊卽釋决不拖累 
[南市火警]  
　　昨晚八點一刻逾五分鐘時本邑南市十六鋪迤南裹馬路肇嘉浜橋　合泰小酒店不戒於火頃刻間烈燄飛騰冐穿屋頂幸城廂内外各洋龍聞警風馳電掣而來吸取道旁自來水極力圍噴始得漸漸熄滅至燬去房屋若干俟明日探明再錄 
[盜犯候解]  
　　前者飛划副左營領哨凌弁秉忠沈弁葆義帶同眼綫偵知行刼奉賢縣境金匯橋鎭巨富孫姓家及孫所開鼎豐當鋪之首盜俞金山卽孫老九應沛臣卽洪友勝及牝盜洪應氏等匿跡英租界南泥城橋左近永定里因卽密報捕房恊同華包探劉光震　如海王寶生及某號西包探前往掩捕當場擒獲起出贓物若干解送英美等國租界公堂禀請讞員黄耀宿司馬會同英總領事署繙譯官德爲門君　鞫德君以若輩窩藏軍火請先治以違章之罪司馬因判令將俞應管押捕房二禮拜昨日期滿捕頭派某包探解案請示事主孫廷標投案訴稱此案現經奉邑尊派出公差隨同凌沈二哨長督帶師船數艘來申領解請准歸案辦理襄讞委員王松丞刺史商之德君著管押廨中候司馬過堂定奪 
[公界盜案]  
　　前晚十一下鐘時本邑新拓各國公共租界新閘迤西謝家祠堂附近王生永家突來盜　二餘人毁門而入肆行搜索劫去洋銀衣物若干當盜入室時有與王同居之曹芝香者起而拒敵致被刃傷昨日王開單投報黄家庫捕房捕頭立派包探陳雲忠前往勘明嚴行跴緝聞諸盜均操江北侉音 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[文星移照]  
　　鎭江訪事人云江蘇提督學政唐春卿大宗師考試鎭江府屬各縣生童兹已事畢本月十六日起節回江陰節轅瀕行文武各官均往江干恭送 
[上海縣署瑣案]  
　　瞿瑞堂控己革某鋪地甲沈貝卿吞没地價一案前晚縣主汪瑤庭大令升堂訊鞫瞿供小的家住浦東二十四保前將祖遺田十畝浼地販姜錫及沈說合永遠租與禮和洋行應得租價被沈吞没洋銀一千六百餘元求卽追給沈供禮和洋行共承租地四十餘畝每畝三百元瞿地祇七畝數分價　付訖另有二畝數分無單公地前奉大老爺諭令不許價賣再遷墳費每畝一百元瞿墳未遷故未付給大令核瞿控告三次所叙被吞數目皆不相符顯係揑情妄控遂喝令笞臀四百板掌頰五十下著沈付給洋銀十元以了此案○張漢舟租賃某姓房屋開設銷皮坊積欠租金甚巨某姓投縣署控追大令提張研訊張供此屋租已十餘年近因貿易清淡積欠租金叩求寛限措付大令謂屋主願不追所欠之租另貼爾搬費如三月租金之數爾速遷移不得延緩張唯唯遵諭大公限一月内遷移交屋○前者仇陳氏控流氓張福弟訛詐等情大令准詞飭差往靜安寺左近提張行至半途被張阿五張阿六等人劫去并將縣差戳傷差遂回縣禀復大令飭傳地保包錫卿供稱小的刻已查明是日往劫者除二張外尚有阿國香等數人大令立飭差役拘提阿國香到案前晚升堂研鞫阿國香供小的耕田度日雖與張氏弟兄相識此事實不與聞叩求明鑒大令飭包保對質包忽稱阿國香實不在塲大令惡其任意反覆喝責一百板阿國香交人保出聽候查明再行訊核 
[南市馬路工程局瑣案]  
　　昨日凌雲記扭楊敬木張永濤至捕房訴稱被伊等吞没洋銀二百八十元捕頭令解至馬路工程局總辦翁子文太守倩襄讞委員黄衡堂二尹研訊凌供小的係浦東人向在某處某寮爲茶博士去年十月二十七日有洋銀二百八十元倩素識之楊敬木存於大東門外長裕水菓行生息長裕現忽閉歇向楊理說楊一味推諉爲此扭求究追楊供小的在長裕水菓行傭工去年凌寄存洋銀二百八十元倩小的爲中証奈因行主虧本閉歇以致欵無所著求恩公斷張供小的在行司帳並附有股分連年虧折無力支持各股東因卽閉歇二尹命押候追繳○前日施阿友將洋銀二百餘元藏竹籃内由崇明附某小輪船來滬船中有宋寶江者與之欵洽及登岸檢點洋銀忽失去一百元疑宋所竊因卽扭入捕房捕頭令解至工程局内二尹研訊之下施供訴前情宋供小的並未竊取二尹飭押候復訊○前日南市久大碼頭廣濟彩票公司執事人某甲函致馬路工程局内開近忽失去洋銀一千餘元請派　探查緝總辦翁子文太守准之 
[英美等國租界公堂瑣案]  
　　西婦劉浪氏控細崽陳孝山停工挾制等情昨日午前襄讞委員王松丞刺史提陳研訊陳供小的實因家用過巨月得薪水洋銀九元實屬不敷故於半月前向主婦辭歇並非不别而行尚求鑒宥刺史商之英總領事署繙譯官德爲門君從寛斥釋○包探朱桂生解行竊邵洪卿家脚踏車之賊犯陳木生請辦刺史判責五十板管押一月○黄符卿在某輪船上被王阿三竊去一竹籃後復圖竊行囊被黄拘獲送案請追王逞刁不認刺史判責一百板管押三月○粤人陳阿生訴稱小的在福仙戱園管理雜務有關阿德者時來觀　不給分錢前日揮令出門伊遂挾恨於心撕去途間所貼招紙適經小的目見是以捕送案請卽訊懲關供小的在捷報館當排字之役刺史判罰洋銀五元○前晚天津人陳雲卿偕其友王桂元辛芳祖乘醉至靑蓮閣啜茗不知因何滋擾不休擊毁什物茶博士周金祥見若輩無理可喻唤令七百二十五號巡捕到來若輩仍大逞兇鋒捕遂號召三百五十九號及三百五十六號二捕帮同拘獲時已各有所傷隨一併送入捕房昨日解案請究周請追賠所毁之物價陳認過求恩王辛同供小的等在塲解勸今已受傷尚求鑒宥刺史判陳賠洋銀十五元王辛無干省釋○新　　某洋鐵店夥楊海海唐林桂顧毛大縱火焚屋一案曾由讞員黄耀宿司馬兩次訊供均錄前報昨日捕頭又押解至案比鄰榮盛玻璃店主許瑞芳及潤昌洋貨店等五家遞呈公禀聲稱宋掌生在此開設洋鐵店已三十年素來安分營生此次實遭誣害讞員黄司馬會同王刺史德繙譯逐加推鞫麫筋店夥張文石供稱小的家與宋所開洋鐵店僅隔板壁一事是晚在樓上聞嗶卟聲因卽下樓察看見板壁之上火燄熊熊隨卽取水潑之一面大聲呼救楊海海等聞之卽下樓開門出外惟並不帮同救火日商三井洋行經理保險人林發詳聲稱此火究不知何人所縱宋於四月前保險五百兩當初店中貨頗充足刻已無多捕頭禀稱當時曾派令一百六十六號華捕查得火雖起於麫筯店形跡實在洋鐵店緣壁下堆有木柴及洋油浸透之棉花也况楊等一聞起火並不施救奔避出門顯有别情所當研究據楊顧等所供並店中並不炊飲因何堆積木柴又包探張天林禀稱所堆木柴購於起火之日種種情弊實覺可欵司馬詰以究係何人起意楊等不肯吐實遂飭各笞二百板管押捕房四月著具呈嗣後謹愼用人切結○王潘氏訴稱馬夫王阿四駕馭不愼車輪從兒子和成脚面碾過以致負傷刺史判罰王洋銀五十元提出十元給和成爲養傷費○歹人朱蓮生乘日前寶善街起火之際攫取吳周氏家皮箱一口報由包探趙銀河緝獲送案禀稱小的查明箱内共衣服二十六件被朱質於某處得洋銀二十六元己用去十六元六角尚餘五元四角連未經付發之金耳環呈案刺史將起案之贓吳給周氏領去朱責二百板管押一月○日前盧樹春控兒子求貴不務正業任情違忤等情司馬准詞飭提到案押候過堂訊辦 
[法租界公堂瑣案]  
　　去年十一月湖南人王步蟾爲王嘉賓謀充九圖地保騙去田單二紙洋銀八百餘元控奉前任讞員魏蒓塢大令訊供押追迨陳楚生大令到差調查接管卷飭提經手將田單抵押之周劍臣質訊周供去年十一月步蟾囑將田單抵借洋銀二百元立有筆據隨將洋銀交與步蟾時嘉賓亦在座目擊情形嘉賓供步蟾冋小的索取糧串故將所抵洋銀掯不交下步蟾供小的被押已久求恩送縣大令著仍還押赶緊理清延干追比○小工陳振南訴稱前日小的掃得煤屑數斤裝入蒲包携回家内行經小東門外突遇流氓蔣定甫冐充探夥指爲竊贜意圖勒索小的與之伸辯伊突出利刃戳傷小的右臂幸得巡捕到來帮同拘獲某號巡捕禀稱小的目擊情形是以將蔣拘案請辦大令判枷二月責八百板○某洋人家所雇細崽張中發因與王仁生口角爭毆經洋人送案請辦大令詰知洋人籍隸英國飭包探解送英界捕房○顧阿根訴稱小的看守西塋前日王福堂掩入園内摘取花草當場拿獲送案請辦王供小的係南匯縣人來滬　薪不敢行竊大令著押候查明訊核○本月十九日之夜公館馬路首善里永順豐洋貨號失火延燒左右鄰並焚斃號夥二人事後捕頭查知號中曾保火險銀四萬二千兩遂派人將號主丁仲興尋獲昨日解案請訊大令判罰銀七百兩 
[美租界捕房紀事]  
　　昨日江西路申飛脚踏車店主某甲扭西人某乙至捕房訴稱數日前　　去脚踏車一輛迄今多曰並未交來請爲追究捕頭令乙速將車交還如違解送本管領事署禀請究辦○昨晨偷兒袁阿祥掩入百老匯路　姓家行竊衣被等物携至某押鋪求質適 
 
 

Page 10

 
 
爲包探陳三林所見拘入捕房捕頭押候解送公堂禀請讞員黄耀宿司馬懲辦○前晚某西人深入醉鄉至百老匯路一帶恣意行兇適爲某號巡捕所見拘送捕房捕頭令押至酒醒後釋出 
[三月份經收月捐清單]  
　　隱名氏洋十元祝蘭舫翁洋八元怡情軒洋六元陳善亭翁洋五元泰昌洋四元戴季蒓翁李雪巖翁韓潤生翁貿孚綸華廠五户各捐洋三元朱葆三翁徐貫雲翁譚幹臣翁韓山曦翁老順記南順記戴生昌祝源昌八户各洋二元何瑞堂翁徐俊良翁陳志雲翁戴運來翁蘇寶森翁存濟堂瑞昌順元昌聚昌信昌隆錦章太觀樓老德記老悅生滬江第一樓愼餘堂申茂新順記江南烟雨樓陳富齋翁廿户各洋一元汪萃利二三月王陽生翁二三月二户各洋二元燮昌廠正二三月洋三元金松泉翁正二月洋一元源豐潤洋一元八角莊源大洋一元六角中和帳房洋六角五分久成北天成永裕成泳記四户各洋六角龐竹卿翁萬有全思補齊李珊記益昌梁煥南翁　　笙翁隆昇宏源章佩華公十户各洋五角通濟正二三月小洋十五角一新園恆升泳陞源祥順泳湶五户各洋四角允章徵昌怡昌熾大其萃樓春園六户各洋三角恆泰二三月施德豐二三　晉昌二三月恆茂二三月咸章五户各洋六角萬椿正二月祥順正二月二户各洋四角靑蓮閣義盛一壺春三户各洋二角源通錢一千八百文豐裕錢一千文嘉　介福大章二三月永成豐和康壽康晉和愼餘餘大元甡元茂衍大恆益永豐存德協昇宏大宏元源吉寶和寶順承裕正大升大彚康崇餘永康瑞大晉大延源義善源福康兆豐恆德仁大源利　康厚大源餘瑞元壽豐鎭昌鉅豐志大鉅元怡豐鼎康永大同餘同和同福鉅亨瑞裕五十三户各錢六百宏章泰張家鶴翁九和元成四户各錢三百金合順怡大五雲日昇樓怡大四户各錢二百協成祥永愼萬興鉅康四户各錢一百英法美三界一文願小洋四百六十五角錢十二千一百廿二文以上總共收大小洋一百五十九元六角五分錢四十九千一百廿二文滬北天后宫前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 
 

Page 11

 
 
   
 
 

Page 12

 
 
逆倫重案亦應按律問擬袁廷榮除妻爲人殺和律止杖八十輕罪不議外應與楊福茂均按照瘋病之人其親屬鄰右人等容隱不報不行看守以致瘋病之人殺他人例各杖一百逢恩寛免除錄供招咨部外理合恭摺具陳伏乞皇太后皇上聖鍳敕部核覆謹奏奉硃批刑部速議具奏欽此 
　　四川總督錫奏查有在籍刑部候補主事周鳳翔曾赴東瀛考察學校回川後留省辦理東文學堂事務堪以派充監督片錫良片再查學務大臣奏定學務綱要内開各省應卽按照現定師範學堂辦法舉行若無師範教員卽速派人到外國學師範教授管理各法速成科師範生回國卽依仿開辦等語良以教育人才首在造成師範而師範之業非經實力肄習奥竅無由明程度不能合也川省上年曾籌官費派學生二十名前往東洋游學現在普通甫經卒業尚待升入專門計其回川効用尚需年歲現籌辦理學堂微特教習難得其人卽管理亦罕知其法一切教育規則深恐名是實非爰飭各屬集資選士前赴日本就範速成科練習以期學成回省轉相講授用收速效奴才前已附片陳明兹據陸續選齊禀報聽候派令出洋惟人數至一百有奇若非派員監督隨時束其身心示以宗旨則氣質不齊或慮誤涉奇異之趨染成囂張之習殊非所以仰副朝廷興學育才至意查有在籍刑部候補主事周鳳翔操履端純志存忠愛曾赴東瀛考察學校回川後留省辦理東文學堂事務堪以派充監督率領諸生前赴日本學習師範速成科畢業同返經理學堂庶收效較速造基有咨實於學務不無裨益除分咨外是否有當理合附片具陳伏乞聖鑒訓示謹奏奉硃批學務大臣知道欽此 
[署吉林將軍富奏爲吉林現練捕盜隊營數按照原奏稍事變通並將營制餉章繕單補行立案摺初三日]  
　　奴才富順成勳跪奏爲吉林現練捕盜隊營數按照原奏稍事變通並將營制餉章繕單補行立案恭摺陳明仰祈聖鑒事竊照吉林兵隊自光緒二十六年俄兵入境停戰議和以後將邊防各軍盡數遣撤原有練兵則改爲捕盜隊藉資剿捕嗣因盜風日熾兵力不敷節次與俄員商明先後允添一萬六千人祇以籌餉艱難陸續僅募成一萬三千餘名所有改練及續募之隊因庫儲支絀力求撙節自統領以下帶兵員弁薪糧過于微薄適當亂後物價昻貴之時實不足以瞻其身家卽馬步兵勇餉乾雖仍七兩四兩之舊而所領無多甚形苦累其營制則又參差不齊一起之中馬步雜出亦　淆亂無章經原任將軍長順會同奴才成勳詳加籌覈將營制妥爲釐定無論旗隊勇隊按照舊日邊防兵數每營核减二成步隊以四百人爲一營馬隊以二百人爲一營統領營官薪公亦照邊防章程减二成核發兵勇餉銀則每名酌加五錢共足成馬步各二十營連軍火帳棚馱價卹賞旗　號衣以及營務文案糧餉處發審局處委員護勇薪工等項每年共需餉銀一百二十萬兩由本省自籌一半其餘一半卽請仍由部庫于各省解交邊防經費項下撥領曾于上年七月十三日專摺具奏旋經户部議覆每年准發給銀四十萬兩于九月二十三日咨行到吉維時因京餉甫經派員往領恐難遽到本省所籌之欵不符周轉事關計授未敢放手辦理長順又因病請假是以各隊未能改併就緒仍照原意發放迨十二月銷假後始行整理齊楚于本年正月一律按照章發餉嗣長順因病出缺奴才富順蒙恩署吉林將軍接任後查卷詳覈除不符之餉容侯另行覈明陳請外所有營制餉章自應補行立案以便報銷惟查兵餉捕盜平原馳逐固以馬隊爲長而山深林密冥捕窮搜則又利于步隊不得不稍事變通未敢抱泥前奏業于起餉時卽行改變現計有步隊二十三營馬隊十七營共官弁兵夫一萬五千四百八十餘員名謹將營制餉章曁統領營哨委員等名　繕具清單恭呈御覽相應請旨飭部立案以便覈銷除分咨户兵二部查照外理合恭摺具陳伏乞皇太后皇上聖鑒訓示謹奏奉硃批該部知道單併發欽此 
[陜西巡撫升奏爲變通陜西屯軍章程擬請仍發全餉以固衆志而恤兵艱摺初四日]  
　　頭品頂戴尚書銜陜西巡撫妈才升允跪秦爲變通陜西屯軍章程擬請仍發全餉以固衆志而恤兵艱恭摺仰祈聖鑒　竊奴才前因遵旨籌辦屯田於光緒二十八年五月奏請開墾馬廠各荒地並擬分年節餉章程開屯第一年發全餉次年裁三年全裁聲明將來如有應行變通之處再隨時奏明辦理仰蒙俞准在案開辦以後由四安府屬之撫標馬廠西而邠州北而延安榆林克後擇地安屯該屯兵等尚知勉力耕作兩年以來田塍渠道頗具規模惟農男一事雖資人力全賴天時二十八年創辦之初夏麥已誤僅種秋禾雖各屯收數不齊尚不至大相軒輊二十九年瀕渭一帶屯地被水冲淹西北各處或傷於雹或傷於霜統計是年收成效之二十八年更覺减色奴才體察情形實係天時所限不能歸咎於人力亦非當曰開辦之時所能逆料查原奏章程謂兩年皆獲豐收則第三年截其全餉原期以歲收之有餘補月餉之不足乃兩年之中未逢一稔次年又係偏災若遽予其半餉不惟該兵弁等無以卒歲且慮衆志解散致屯政廢於半途再四躊躇不能不稍更前議仍按全餉發給以示體恤此二十八九兩年辦理之情形也至以後發餉應照章遞减而下然奴才竊有慮者屯田之設原欲國家無養兵之費而收有用之兵非戢戈𡒩矢使士卒歸農也若驅無餉之兵使之自食其力勢必移其疆塲之志消諸畝畝之中不數年後田盧於斯家室於斯雖有精銳之卒亦積漸而化爲農夫是有屯而實無兵有兵而實無用揆諸朝廷興屯之本責殆不如此今疆圉多事各省皆以練兵爲急關中曾備行都兵力尤不可不厚奴才懲前慮後叅以目下之事勢有不得不稍變通者竊以爲分年節餉之說其意重在寓兵於農當承平無事之年誠爲紛計設有緩急則必先去其謀生之心而後可專其勇往之志武夫何知但知食公家餉爲公家兵一旦例有調遣自可舍耜執戈爲一國効命就今日而論當添兵不當去兵就今日之兵而論當增餉不當裁餉餉旣不裁則屯田之利當使涓滴歸公陜西馬廠各地頗不磽瘠以後再推廣開墾不愁餉源無出或疑利不歸兵則墾作不力不知以利安其心不如以賞勵其氣鄉人擁田一頃時有惰農傭夫日趁日分轉多勤者伍能督率得人復以每年所獲提二三成充賞自不難鼓勵軍心使屯務日有起色奴才以此議商之屬僚證以輿論意見大略相同擬請仍發全餉而以屯利歸公俟將來察看情形果能餘九餘三再行酌量遞减所有變通屯軍章程是否有當理合恭摺具陳伏乞皇太后皇上聖鑒訓　謹奏奉硃批户部議奏欽此 
 
 

Page 13

 
 
[陜西巡撫升奏爲遵旨籌備餉需業有成數並籌措爲難情形摺初四日]  
　　頭品頂戴尚書銜陜西巡撫奴才升允跪奏爲遵旨籌備餉需業有成數並籌措爲難情形恭摺具陳仰祈聖鑒事竊於光緒三十年三月十一日承准軍機大臣字寄本月初三日奉上諭户部議覆袁世凱密陳籌防情形一摺覽奏具悉現在時局艱危非多練得力勁兵無以爲固圉安民之計迭經降旨通飭認眞籌欵以備餉需兹據户部奏籌十條皆係就公家固有之正供興利除弊果能切實整頓自不難湊集巨欵極應再行嚴飭赶緊籌辦總之今日財用窘乏内外同一爲難全在各省不分畛域深維練兵爲根本之計合力通籌庶幾衆擎易舉朝廷惓懷赤子搜括病民之政斷不准行若剔除官吏中飽並非格外加徵何得因循不力自此次訓諭之後該將軍督撫飭卽破除情面悉心釐剔不憚類難實力督催期於餉源日有起色部議各條之外各省所辦諸事有虚糜欵項可從裁損者並核實節流移緩就急至户部所稱各省常備等軍原備徵調且均有規模等語著袁世凱體察情形一併酌核辦理其各同心勠力共濟艱難以副宵旰憂勞諄切誥誡之至意將此通諭知之欽此遵旨寄信前來當卽欽遵行司飭局切速籌辦去後連日復與司道商確於萬無可籌之中不得不力籌若干以爲移緩就急之計然其中辦法有與部章不盡合者查部議十條除鹽務四條漕務一條河田一條土藥一條停止工程一條均於陜省無涉外惟首二兩條係通指各省而言其餘一條嚴核錢糧後附疆臣率屬報効仍卽酌提中飽之意但不拘定數目第二條的提雜稅則又酌提中飽之内指定名目是剔除中飽一節爲籌欵之要義矣然向來通飭之文無天下通行之理部臣於報効歸公一事亦自謂不能遙度奴才則謂不能遙度者甚不止此一事也各省情形不同局面有闊狹吏治有得失物産有盈虚弊端有多寡朝廷每下一通飭有此省所有者或爲彼省所無者有部議以爲可行者或竟不能行而部議所未及者轉能因地因時而奏有治人無治法由來久矣上年陜西奉派加徵提解三十萬金奴才披瀝上陳籲懇寛免尋奉部議以陜省奏懇之時在未見部章之日應令查照現定籌欵十條辦理等語是部臣亦深知陜四加徵提解之爲難矣惟是外省匱乏情形有不能達之於内者而部臣迫切待用亦有不能不恊肋於外在奴才雖有天良斷不肯見好屬員圖創大局兼陜西情勢與他省大不相同奴才前奏歴陳官場苦况已在聖明洞鑒之中今若不限數目酌量提解各該員亦决不敢違但恐在外吏已竭囊金而在公家僅同杯水抑更有慮者率屬報効之欵罄陜西全力歲不過四五萬金凡此皆出自錢糧午餘者也一經報部歸公遂成練兵的欵萬一歲逢荒歉如丁丑庚子等年錢糧分釐不收而報効一日難緩將若之何卽使不過荒年而取其有之盈餘屢被無窮之嗟怨百端隨壞實在意中是益於軍餉者僅毫毛而捐於吏治者不啻邱山也奴才所以國家得不償失之故不得不稍權變於其間今就陜省近日出入欵目通盤籌之收少支多常有不足之勢目光緒辛丑以來籌償欵行新政兩端並舉力盡筋疲類如高等學堂武備學堂師範堂洋務局永利局課吏館皆近年新設無一非耗財者其所籌之欵除規復差錢　鹽加價菸酒糖三項加稅適敷償欵六十萬外若官運花鹽川蒙花靑諸鹽加價神木之鹺韓城鎮安之鑛以及通省炭窰加稅種烟地畝核實皆求財之事也其所用者常有入不敷出之憂其所籌者又有緩不濟急之勢惟上年漢中收川蒙各鹽加價六萬金似屬較有把握今擬於此欵内提五萬金匯解户部作爲練兵之欵此後仍當隨時隨事竭力籌措但有所得必當先其所急儘數解京以仰副朝廷重兵裕餉之至意再查償欵六十萬大半取諸差錢皆係隨糧帶徵者設遇年荒必形短絀故奏籌償欵之時歲以七八十萬爲額凡凰漢兩屬之鹽斤加價本爲預備水旱偏災湊解償欵之用今值奇窮之會不得不挹彼注兹仍不能遽定爲練兵專欵至於嚴核錢糧一節陜西向無用熟估荒之弊自光緒三四年奇荒以後節次招墾以百數十萬之丁糧未復額者僅止四萬餘兩其爲實荒實報自可無疑近則庚子辛丑再遘凶飢溝壑平塡流之末復業催各州縣竭力招墾勿任久荒以期逐斬復額其雜稅一層陜西向無竹木各稅惟騾馬稅一項各縣皆有而皆不多大半留作糧捕各廳津貼實則其困已甚總之軍國之急羅掘在所不辭而吏民之窮搜亦所不忍是在部臣不限定辦法不拘定數目日期於籌措有得而已所有遵籌餉欵情形除咨部外理合恭摺具陳伏乞皇太后皇上聖鑒訓示謹奏奉硃批户部知道欽此 
[兩廣總督岑奏爲懇恩賜給六榕寺僧鐵禪等扁額一方以光梵修而資風示片初四日]  
岑春煊片再據廣東武備學堂總辦調四川補用道羅崇齙詳據省城六榕寺僧鐵禪等禀稱本寺開山蕭梁請修世業傷心陵谷蒿目時艱雖在世外之身常懷處堂之歉欲求護法端仗國威竊聞日本維新之始各寺僧侣有捨身濟國高義現在廣東武備學堂擬選派學生赴東西洋學習軍備爲自强之策需欵正殷僧等有祖遺田業二百一十餘畝少留香火養餈願以一百九十三畝零按時價約值洋銀二萬元悉數充作游學經費具見有心興學深明大義歴懇奏請御賞扁額以勵其餘等情據此臣查士民捐修城垣公所並軍需等項銀至千兩以上者例准請旨建坊近年報効學費軍餉振需等鉅欵懇恩優奬者歴經俞允有案今六榕寺僧鐵禪等有心興學自强報効田業二萬元之多其慷慨愛國之誠洵非尋常義舉可比優予旌奬宜可申請從此世外禪林無所用此酌請扁額諒邀恩准復查六榕寺所奉係三宗佛十八羅漢尚是釋教正宗相應懇恩賜給六榕寺僧鐵禪等扁額一方以光梵修而資風示理合會同廣東巡撫臣張人駿附片具奏伏乞聖鑒訓示謹奏奉硃批著照所請欽此 
[陜西巡撫升奏爲遵旨議辦陜省百貨統捐情形摺初四日]  
　　頭品頂戴尚書銜陜西巡撫奴才升允跪奏爲遵旨議辦陜省百貨統捐情形恭摺具陳仰祈聖鑒事竊於光緒三十年正月二十一日准户部咨二十九年十二月二十七日奉諭旨飭各省仿照江西統捐辦法妥議章程限文到一月内奏咨等因准此當卽欽遵飭局會議並由江西咨取統捐詳細章程發局備查去後據釐稅局司道議詳前來奴才細加考覈証以前後情勢有現時辦法與統捐略同無庸更變者有將來免釐加稅必須預擬章程查統捐之法土貨就産地及起運處客貨就入口及落口處按 
 
 

Page 14

 
 
照稅章並收一道以後卽不重徵此專爲防重徵之弊並非遽開免釐之端陜省釐卡早年亦節節查抽有入境之分有發莊卸載之異自甲午整頓釐務詳改章程以來凡屬本地土物運往别處或别省者卽將應完發莊出境之釐統于起運之處一併徵收其外來各貨運銷本境　過境者卽將應　卸載出省之釐統于和境之卡彚總交納一完之後所經各卡止查票據不復再徵不但大宗若是百貨並無不同卽菸酒糖三項屢次加抽亦第增其成數曾未添設局卡此近日辦理情形與江西統捐略同者也惟是陜省地瘠民貧土貨無多所有商販各物惟南山一帶之木耳生漆西同等屬之棉花較稱大宗此外若藥材茶葉紙張毛氈等項雖亦買賣絡繹然皆就近銷售者多轉運出省者少將來如加稅免釐之後限到常關收征半稅則出産一項亦僅有存者矣陜省行銷各貨除土産外所有外來之物惟洋斜布疋居多將來如進口洋貨不抽則銷場一項亦成努末陜省釐金所入率恃外來過載之貨爲挹注若湖北之布山西之鐵甘肅之水菸羊皮各色較土産皆逾數倍將來如在途轉運者不抽則並其取資於鄰境者而胥失之矣今議改辦統捐以爲加稅免釐地步揆諸陜省情形竊有二若局卡一曰不裁釐金一日不免則現在兩道併收辦法亦統捐也似可毋庸另議變通若加稅免釐以後凡轉運在途各貨概不抽收則欲示保利權惟有將産地銷塲兩稅籌一就地抽收之法庶幾將來卽辦不致茫無頭緒因查陜省烟釐向有坐價一項若將百貨一律照辦稍稍變通而推廣之似尚簡易可行辦法凡貨物一莊選派妥實行頭一二人責令查明各行店每年販運銷售貨數若干牽合估計卽按值百應抽之數令其報稅納捐估定之後再按季或按月分起交煩盛處派委員簡僻處由地方官帶辦仍歸附近委員彚解其或衰旺不常盈絀不定則任各員之隨時考察庶免爲行頭所欺蒙然亦不苛及貨物之細微但實計運銷之大數如屆時洋貨免抽專就土貨各宗通盤計算出産徵之發莊銷塲稽諸落地統由各行店合而求之似不煩苛亦無滲漏且可少設局卡藉省開支祗期委用得人於抽收則執簡以馭煩於統捐可循名而核實如此則將來免釐有定議稅項有定則自可隨機變通不致有臨事張皇之虞惟除去洋貨及過境各貨但于銷塲出産就地抽收恐所謂統捐者不能抵現抽釐金三分之一是又將來改章之後不能不仰給于户部之發補者也所有遵議陜省統捐緣由是否有當除咨部外理合恭摺具陳伏乞皇太后皇上聖鑒敕部核覆再此案因咨取江西章程往返需時是以奏咨稍遲合併陳明謹奏奉硃批户部知道欽此 
吉林將軍富等奏爲查明前將軍生平戰功政績據實臚陳請宣付史館並請於立功各省分建立專祠俾彰忠藎摺奴才富順成勳跪奏爲查明前將軍生平戰功政績據實臚陳敬請宣付史館以備採擇並請於立功各省分建立專祠俾彰忠藎恭摺仰祈聖鑒事竊前吉林將軍長順因病出缺當經奴才成勳於本年正月十一日電請外務部代奏欽奉恩旨飾終典禮至擾極渥飭入祀京師賢良祠生平戰功政績宣付國史館立傳聖主篤念藎臣無微不至凡屬臣子感　同深當未奉恩旨以先奴才成勳曾具摺代遞遺疏略叙患病情形並聲明該將軍戰功政績俟查明後再行詳細續陳惟是奴才成勳雖與該將軍同官一省共事年淺其歴官事蹟或略而未詳奴才富順昔年從長兄金順出征西域時與該將軍戎幄談兵迨回里後又值該將軍鎭守吉林於其謀略之優操守之堅忠誠之本於天性無不灼見眞知敬爲皇太后皇上縷晰陳之咸豐九年長順以藍翎侍衛扈從聖駕巡幸熱河十一年東三省馬賊竄擾朝陽失陷長順隨隊勦賊克復縣城賊據鳳皇山一帶負嵎固守長順拔幟先登搗其巢穴賊勢披靡殺傷過當山内外一律肅清保陞三等侍衛是爲從事行間之始是年恭送文宗顯皇帝梓宫回京後旋隨隊赴直隸山東勦賊河北肅清保陞二等侍衛同治元年幫帶馬隊轉勦豫皖殺賊驍勇與副都統伊興額慶順等均以善戰名當賊圍頴州府時重濠鹿角地雷疉轟各軍乘勢繼進連破賊壘三十七座頴圍遂解時陜回起事粤捻各匪亦竄入陜境軍情緊急特命多隆阿督辦陜西軍務雷正綰穆圖善兩軍先由荆子關西行入陜長順亦奉調至臨潼與賊接仗受傷裹創力戰遂獲大捷蒙恩賞特赫恩巴圖魯名號進剿咸陽馬家堡等處逆匪以單軍摩其壘賊首擁衆出擊傷頂骨幾危後隊繼之大挫賊鋒傷愈復戰遂克咸陽乘勢掃盪廣太廟回賊老巢保陞頭等侍衛並加副都統銜蓋每戰必克士卒交喜用短矛與賊兵刃相接雖受重傷不少却故整隊出戰所向無前都興阿穆圖善常因其輕身赴敵寄書戒之愛其勇也三年統帶吉林黑龍江馬隊調赴甘肅軍營時寗夏已爲回踞清水堡一帶數百里皆賊巢各軍分攻卒不能拔長順以爲不破城外之賊則彼勢成犄角我轉受困於是由靈州進兵攻克清水堡安定一帶賊巢方擬進規府城會雷正綰一軍由金積堡失利兵變牽動各軍長順倍道馳援藉以鎭定自是與回匪鏖戰二年得以克復寗靈等城捷聞奉旨以副都統記名簡放並加頭品頂戴是時回勢窮蹙逆首馬化漋投誠寗夏府及金積堡相繼收復中衛以東悉以安定六年移隊蘭州攻剿皋蘭平番等縣回匪克復狄道州城又進剿河州克復太子寺城及攻破高家集各賊巢而甘回鄼乃驟衰方其剿匪寗夏也往往以少擊衆以奇制勝所用旗幟皆白色賊懾其威望見白旗卽速遁每於各軍奔潰時或突抄賊後或横阻賊前俾潰軍得以整隊復戰轉敗爲勝勝後一任各軍進帳報捷已獨默立帳外口不言功一時軍中推服羣以大樹將軍目之及其移師蘭州也四邊賊氛甚熾穆圖善分遣各軍悉出擊賊省垣留隊不及一營忽聞各軍潰退賊衆號百萬實未及半長趨進攻長順乃以親兵百餘相距城三里許之山谷中偃旗狙伏視賊逼近突出開槍賊驚亂退走敗軍返斾夾攻俘獲甚夥以百餘人破數十萬衆得以保危城說者謂勦回以來無此奇捷甘事粗定八年特簡廂黄旗漢軍副都統九年請假回京省親經神機營奏留充震孛砲隊專操十年授科布多叅贊大臣辱署烏里雅蘇台將軍與同官齟齬互叅奪職回京管帶神機營馬隊兼充翼長光緒硏年開復翎戴勇號經大學士左宗棠奏調赴甘四年署理巴里坤領隊大臣六年拜哈密帮辦大臣之命八年奉旨嘉奬以母憂改爲署任九年奉旨會勘新疆南路界務旋補授烏魯木齊都統其巴里坤哈密任内剿辦回匪屢立戰功一如在陜甘時而尤能紀律嚴　以撫綏百姓爲念至今受惠之漢民蒙回猶感念不置此該將軍西陲立功之實在事蹟也光緒十年長順回京後調補正白旗漢軍都統並賞乾清門侍衛十四年以内大臣補授吉林將軍時秋水爲 
 
