# 1891 - 50 - 4906409

 

Page 1

 
 
[采票將完] [  申報舘協賑所謹啓]  
　　集腋社第二次籌賑采票自去冬印售後購者絡繹而來至新春祗存百餘紙昨又有某善士躉購數十紙現已將次售完當此火樹銀花金吾不禁新年行樂正在此時敬請略减買燈之資惠臨購票俾早日開采以濟飢民則涸鮒頓蘇卽本館亦感同身受已 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經簡旨　三層佩文韻　　三層淵鑑　皇朝各直省地圖　十三經廿四史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁圖成　增補角山樓　先正事略　新印瞿子冶先生墨寳五尺蘭竹屏八角市裱加七角○本齋種精繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘編豈又設分局在二馬路横街三層樓紅墻洋房内此佈 
[論濬河宜速]  
　　吳淞江直通蘇州西人卽稱之爲蘇州河近年來頗有淤塞常有人論及此處亟宜開濬以便舟楫盖此處爲官商往來蘇　之要道帆檣如織過客如雲不可稍有阻滯也顧去年蘇撫剛中丞定議重加開濬而復有議其後者以爲築壩堵水往來船隻反形不便噫是言也胡爲乎來哉夫不濬則以爲不便濬則又以爲不便爲之上者不亦難乎本館於此事頗爲留意凡有所聞無不備錄在報曾思一至工所觀其工程輒以事冗不得往且水路旣不得通陸路又多曲折一日之内不得往返惟就聞見所及者論之查開濬此河由新閘西廣肇山莊後邊起築大壩迤邐向西過潭子鎭萬航渡周太僕廟吳姬墩至黄渡鎭過千秋橋而止共計水程七十二里剛中丞留心水利知此處有碍商旅特委周直刺總辦河工並按叚各派委員以分任其事分投督率盖二十年前此河曾經開濬乃由民捐民辦而官爲之督此次則係宫辦其工資均由官給發兼有各營兵勇輪調當差其情形固不同於前也計從新閘大壩起向西共有大壩三小壩十餘虞姬墩則爲居中之地自新閘西至虞姬墩三十六里自虞姬墩至黄渡亦三十六里也虞姬墩之西名曰西工西工藉兵勇之力由撫憲札調各營統領督率相助開河各統領則將所統兵勇按旬輪派當差每營開河若干丈均有定限西工河面略狹水不甚深且須雇鄉民排牛車幾十架以車水早經將水車乾已由兵勇挑挖挖出之泥堆積河灘刻已工竣有期矣虞姬墩以東至新閘謂之東工大壩上用西法車水機器一架挑泥則用民夫每丈若干召募工頭承包不知何故西法車水不甚得力總辦因又添機器一架是處河面闊而水亦甚深急難車乾非特承包之工頭十分焦急卽總辦亦昕夕焦勞據鄉老言前二十年開河皆用牛車及脚踏車設或排車十架以車水有出水之總口冲水甚驟人不能立故每一大壩必須有車四十架則出水迅速而辦理亦捷今用機器以車水一人立於出水總口甚穩殊不及十架牛車又何怪水涸之不易也總辦用是晝夜焦恩并日督工車水聞虞姬墩至萬航渡之水業已車乾各工頭督同夫役出力挑挖已見成效惟再東至新閘則收功尚難預卜盖水中立有標竿以騐水涸幾何今此處測視標竿僅去水三分之一以是知其難也總辦因見東工車水不易擬另僱鄉民備牛車四十架旣而委員因見萬航渡向西之水已乾無須再用牛車每車發給工錢三百文令其自去鄉民以每車須用三人備車到工已有三日旣不收用當照給工資綠是衆喙互譁委員乃加給每車洋一元羣情始謐近則東工之車水機器已俱屏去不用仍改用鄉間之牛車脚踏車以車水故東工車水亦較先爲速其挑挖西工之兵勇工竣後卽須重爲移調一俟東工車乾河水仍將資兵勇之力以期奏工神速並聞剛良帥約在開印前後行將出轅騐看河工以故河工總辦曁各委嗣統領無不日夕督率異常出力由是觀之此處河工或不難於成功也夫河道不開則民怨開河而堵塞河路則民又怨開河則安得不將河路暫堵悠悠之口固不足聽第人言雖不足恤而奏功則尤不可緩如以水程阻塞之故而致商旅視爲畏途行人望而興歎則又非便民之道矣轉瞬春暖地氣上騰河中爛泥堆積臭氣薰蒸不但工上諸人觸之易於致疾卽彼處居民亦不免觸染成疾此剛中丞之所以争欲出轅見騐以使總辦以下諸人各各振刷精神也說看又謂機器車水事半而功倍何以反不如牛車脚踏車則應之曰物各有宜有不宜機器車水用於他處自無不利而獨不宜於此處此亦無可强者且又安知用之者之不得其法則又不禁爲中國興有器無人之歎也已 
[本館接奉電音]  
　　昨由京友電傳　上諭二道故謹譯登○正月十六日奉　上諭山東鹽運使員缺着王作孚補授欽此同日奉　上諭山東按察使着松林補授欽此 
[北通紀事]  
　　去臘初十日倉憲傳集軍糧經紀百家曰糧經紀二十五家當堂掣籖曰張姓掣得天字一號卽發出布價銀兩責令前往馬庄採買袋布以備明年裝運新漕計新製口袋共十萬云○有某甲者行經教子胡同拾得一布褡褳内貯京都某銀號銀票二百兩正在檢視間驀有一人怱怱而至倉皇失色知係失物之人問明銀數字號一一相符遂慨然與之其人轉問姓名甲不答是非好行其德之隱君子而何○嘉平十三晚西門外梁宅失愼各水龍風馳而至已由鄰人救熄矣計燒去草房二椽亂柴一垜○城南二十里魯家店有甲乙二人因事鬥毆致甲受傷身死地保據情禀報經地方官帶同刑仵下鄉相騐騐持死者係逃軍左右太陽刺有藍色字疑店中窩藏逃犯恐有别情飭差鎖拿正兇歸案訊辦并將店主帶訊○目未稅豁兒後客商由上海販運至通省高積如山爭先求售聞東大街兩米鋪每日可各售通制錢五六百千云○某甲本係貿易中人近以命運連遭賦閒無事去冬爲人司帳聊以棲身一日見有銅錫器求售有賤價購之不虞具爲贓物也詎秦發甲被牽連官疑其爲　贓拘案責押○某氏婦半老徐娘尚饒丰韻 
 
 

Page 2

 
 
而一彎新月尤足動人眞有如梁晉竹詩消魂最是雙蓮瓣風颭蜻蜓立不牢之槪某晚黄昏倚門買食物適有人經過見而悅之乘機調笑婦極聲呼救其人卽飛步奔逃閱日婦又在門前呼幼孩其人復向之無禮婦長子聞聲趨視將其人揪住批其兩頰鮮血迸流欲取糞水灌之經人勸聞始抱頭鼠竄而去○去冬雨雪甚稀以致瘟疫流行死亡相繼楊藝芳觀察俯念民艱於臘月十八日起率屬齋戒禁止屠沽叩禱上蒼速施雪澤至十九日祥虞下降遍地瓊瑤農民遂抃舞歡呼曰是來歳豐穰之兆○城東南被災各村庄經善士施粥授人全活無算去臘杪一律告停不知新歳青黄不接之時何以使千萬饑民不憂槁餓也○年例封印後街頭丐子必成羣結隊向小經紀乞錢甚至白搶白　大爲地方之害州尊以此風斷不可長除派差巡拿外並責令地保認眞彈壓違則荷枷○裏河運糧船一百二十五號分年排造去冬應排造者計二十八號臘月二十三日倉憲開庫放出排造銀一萬五千兩給各經紀承修一佽修竣騐收再爲報部○立春并一日道憲率屬　東門外東嶽廟迎春前導用丐子扮成十不閑蓮花洛五鬼閙判秧歌送飯等玩藝手舞足蹈全不知羞先期必挨户乞錢名曰報春喜亦惡俗也 
[蓬壺春曉圖]  
　　去年日本東京時症流行遍於八百八街且宫中亦皆傳染日皇自上月初起凡臥病者四十日御醫晝夜侍側不敢稍疏至本月十一號始得喜占勿藥○本月十一號爲日本紀元節日皇賜上下兩議院議員酒饌午前十點鐘時貴族院議員三十七人齊集階上談詰室後田議長導入食堂拜領御賜至十一點鐘時衆議院議員二百餘人復集食堂領宴○是日正午青山南町二丁目二十五番地田邊金藏家失愼延燒三十五户悉數被焚其半燬者計五户又飯倉町一丁目十二番地浴堂失愼延及一百五十六户又十二户燒去其半开燬土藏西所貨棧六所非常報信電線三條尋常電線五條○濬河機器船昉自泰西日人呼爲浚渫船長崎縣置有三艘平時用以疏通淤塞船中機械遇停工時安置縣廳船則繫於海岸不料某日忽沈没二艘尚存一艘又於十六號夜間沈没原其故實由船身年久朽腐云○地方官或升遷或罷黜紛更不定鮮有久於其任者惟山崎岐早縣富岡熊本縣西村大分縣北垣京都府四知事皆已歴十年日報紀其事標曰十年不動二千石亦佳話也○前有琉球人自中國載雜物至本地被冲繩縣分關查出扣留咨照長崎稅關長平川武枘君前往檢查分别有稅無稅詳細辦理須下月中浣回崎云○日例功臣將亡皇必加恩照現在宫階升一級並賜祭葬金本月十八號午後一點鐘時内大臣三條實美公病已危　皇命篤臨幸邸中至三點鐘時病愈危篤特旨升授正一位延至七點十五分公薨於位擇於二十五號賜以國禮葬於豐島岡輟朝三日上下議院共申吊唁停止議事一日按公起身草莽秉性忠貞兼文武枋年二十有三卽以廢藩罷幕府爲志當明治維新之際被長藩士所誣從雨雪中逃隱長門幽筑然仍不改初志卒成撥亂反正之功迨承平歴官十餘任在位二十年碩畫訏謨多所建白故得邀恩寵於生前蒙優錫于死後云○日本報云朝鮮有西官二員政府見其勤愼辦公授以韓國官銜以誌奬勵其一美國人名哥列托哈烏司叙内務恊辦擔任外國法律事務一總稅務司德國人名西尤尼此楷授户曹叅判官○駐紥朝鮮日本公使近藤眞鋤任滿後政府命河北公使赴韓接任近滕君交卸後乘公司船敦賀九回朝覆命途次釜山日商公請登岸巡視租界中商法會議所學校病院會社等處旋於十六號午前行抵長崎下午二點鐘時乘原船赴東京○前琉球顧問官富川盛奎首里士族也當明治十五年琉球夷爲冲繩縣時逃奔中國至上年十月因病身亡經隨從人奉遺骸歸故山安葬 
[星使過崎]  
　　出使日本大臣黎蒓齋星使任滿回華於本月初八日由横濵乘三菱公司西京　起程長崎接得電音知十三日晚九點鐘時可抵埠舊領事楊星垣都轉新領事張子豫司馬及建廣各帮董事林長森等咸衣冠迎迓詎俟至十點鐘後尚未見使節蒞臨各董遂竭去次晨船始泊岸星使進領事署小作勾留至下午三點鐘時登原船赴滬 
[各分黨類]  
　　日本報云朝鮮國民分爲六黨隱然對峙于朝野間互爭權勢一曰王黨二曰大院君黨三曰王妃黨四曰支那黨五曰日本黨六曰俄黨内惟王黨具忠君愛國之心以圖恢復王業居恒每悲歌慷慨竊憂國事衰頽此外則各執一是尤以妃黨爲擅作威福竊柄弄權按妃黨卽閔族素與大院君黨仇敵自大院君勢弱閔氏遂得恣横一時若支那黨則與袁公使結聯似乎侵凌妃黨日本黨卽開化黨具有特識者不乏其人勢力頗强與王黨堪伯仲俄黨另有見解時恩歸俄保護惟不敢顯受賣國之名耳 
[雷塘暮雨]  
　　揚州訪事人云獻歳以來風和日麗青疇紫甸淑氣宜人舉凡恰翠名娃踏青媚子無不呼姨挈妹訪平山之勝尋隨苑之芳車水馬龍不减長安水邊之盛不料十二日天時驟暖鬱悶非常迨至漏下三商狂風陡起摧檽撼屋陡將蝶夢驚回旣而密雨斜飛階除水滿奔騰泙湃幾疑萬馬之聲及天明　聞迅雷起自西北方石破天驚不及掩耳直至辰刻姑止按月令仲春之月雷乃發聲今兹甫届上燈卽　霹靂二三父老咸詫爲奇聞云○本月十三日上午板井人巷某氏婦約集鄰家姊妹團坐作葉子戲以角輸贏日過花梢呼二女炊午膳不知何以遺火柴内登時烟霧迷漫二女呆若木鷄不知所措幸鄰人望見奔集澆之僅燬稻柴一堆得卽救熄至晚蕭家弄東某姓小孩玩耍各種花燈延燒蚊帳幸得設法撲滅不致成災然一片鑼聲已傳遍東鄰西舍矣又舊城某姓亦於是晚因作牧猪奴戲幾兆焚如云○兩淮運憲江都轉赴省迎謁劉峴莊制軍隨於十三夜四鼓時回署聞制軍筮期元宵後一日由金陵起節東下沿途閱視京口等處砲臺小作勾　然後渡輪赴滬云 
[嘉興近事]  
　　正月十三日俗傳南堰鎭皋峯廟劉猛將誕辰里中好事者集資演戲并於夜間燃放烟火不料午前忽降大雨直至傍晚始止梨園弟子蹤跡全無遂展清音在殿上奏樂烟火雖仍燃放然道途泥滑觀者甚稀負販小民及　食物店皆垂頭喪氣嗟牟利之難惟賭局則水陸喧闐終宵不息明目張胆騙人資財豈官斯土者盡帋糊泥塑耶奈何竟假裝聾瞶絶不拘拿也○平湖縣城中某荳腐店夥某甲因追竊賊被賊砍斃失去頭顱翌晨屍親投縣禀報吳邑尊親臨相騐回署後飭捕勤　緝拿務獲然至今仍未有端倪也○嘉興縣　王店鎭大開賭局甚至紳民家亦於晚間喝雉呼盧所有輸贏以千百計此弊俗也敬舉以各爲民上者○前任杭嘉湖道豐觀察升泰旣丁内艱卽扶柩回旗守制道經嘉郡各官咸往恭迎砲艇亦升砲致敬○南門内斜橋附近山東老太婆專以窩頓賊匪爲樂事經秀水縣捕廉朱少尉訪悉禀明縣宰帶同幹捕及護車旗親兵將前後門圍住入内兠拿賊匪皆登屋奔逃祗拘其一解回禀明縣宰收禁待懲翌日復在屋内起得贓物甚多并將老太婆拿獲○前報紀嘉秀遷善局逃去押犯七名今已拘獲兩犯矣○元宵佳節大放晴曦皎潔冰盤與燈光相照耀合郡各寺院皆燃放烟火花爆以樂游人各店鋪更鑼鼓聲喧興高采烈亦一年之樂事也 
[圓泖春波]  
　　松郡東門外某醫園繆某甲於去臘底至東鄉某姓家索取帳欵某意圖白賴一味倔强旦出不遜　甲初　置若罔聞嗣以計無所施未免聲色稍厲某老羞變怒恃有膂力將甲扭住奉以老拳頭破血淋上下衣衫幾染遍猩紅顔色髮辮亦被扯落亭長聞之急爲設法倩人送回該店主以無端被辱心實不甘擬俟新正開印後控官請究云○車墩莊在郡城東北隅係華亭轄境有顧某者秉性狡獪初以威力嚇人去歳杪東門外某紙店主前往索帳大爲顧所挫辱正在進退維谷之際爲該圖董所聞恐肇事端力爲解散詎顧怙惡不悛除夕又至該店滋鬧大干衆怒解入縣中葛邑尊略詰數語喝令押　待質所再行核奪○西關外某甲家資中落遂以帽業爲生涯早年曾聘同里黄氏女爲室只以貧無聊賴未能爲百兩之迎每當寒夜擁衾輒自笑窮途寂寞虚擲年華客臘心生一計密與諸同輩約期搶親集于黄氏之門肩輿以待已則短衣敝履扮作傭工模樣操一豚蹄酒一盂逕登其庭謂區區之物係某某家使我投贈者如不見外卽請賞收泰水初不之辨欣欣然携入灶 
 
 

Page 3

 
 
下女亦隨之而出甲以意中人不約自來天假之緣抑何若是之奇且巧也於是振袂直奔女前泚拽彼拖紛紛擁出甲惟恐女之不我願或者亡命而逃　禁扭作一團雙雙入轎急令輿夫舁之而逸詎前經　野橋畔轎忽如桶脫底女乃顧謂甲曰請君先行妾可易輿相隨有頃抵甲門草草行合　禮外母見生米已煮成熟飯付之無可如何而已刻聞甲夫婦奉瑟頗調是亦可謂逆取順守者矣 
[譯西人論綿紗信]  
　　有西人名高格者致書本館云余屢次函致上海西字報館講求紡績棉紗一事蓋上海之製棉紗最爲便易也事後常有中西諸人問此事如何辦法俱云市上棉紗之多皆由印度運至此間不知有何良策較印度紡績爲佳且此間中國紡績局每一禮拜内做工六十點鐘時印度每一禮拜内可做工八十二點鐘時余曰此事最爲緊要請明白登諸日報俾人盡知余之爲棉紗生意也由來久矣曾貿易歐洲美國印度等處今來中土仍操此項生涯是以各處情形俱能熟悉中國現興此業其法猶有未全法苟不全則事業終難十分興旺觀上海一隅水陸往來較印度尤爲便利以余觀之自初至今猶如瞽子恐貲本俱付之東流請將上海印度兩相比較思一法焉使之逐漸振興查印度有一　　之局其機器俱係新式所紡棉紗多而且佳其機器以銀三十六萬兩購得一禮拜内做工八十二點鐘時可出棉紗七萬八千八百四十磅核計棉花貲本工價煤火保險費官利經手人用錢一切每磅棉紗成本一角八分乙厘一同一機器運至上海約需銀三十七萬五千兩照一禮拜做工六十點鐘時可紡成棉紗五萬一千六百磅成本工資與印度無異每磅祗需洋一角八分零六抑更有一事中國所産棉花與印國花兩相比較中國實佳於印度良多故將中國花紡紗每包可多售銀一兩細加評察余並非好名實係目擊以上情節是以不憚繁言若將中國花紡紗確比印度之紗可多獲利益聞中國每年用印度棉紗多至銀八百萬兩倘自興此事則此八百萬兩不致流出外洋且無數貧民可賴以謀衣食至此事如何下手須由紡績局董事善自爲謀約計中國此事若成則價可較印度孟買所出最佳之紗作九五折且上海只須一禮拜内做工六十點鐘時任印度做工八十二點鐘時終不能及余惟深明此理故不敢默爾無言倘經理人果能任以實心定卜日有起色也 
[觀察丁憂]  
　　海鹽陳哲甫觀察兩任日本叅賛去臘期滿回國適送介弟廣齊司馬出使德國其太夫人徐氏因喜觀察之榮歸而念司馬之遠遊遂由原籍來滬小住樂叙天倫太夫人素有痰嗽氣喘之疾去冬到　卽發今春聞已漸痊乃近忽中變竟於本月十六日辰時病殁六馬路仁夀里公寓時觀察因事往蘇電促馳歸一慟幾絶於今十八日酉時成殮擇於五七在滬開吊後卽發喪回籍觀察昆弟五人類皆以實學宏才顯揚中外太夫人夀届六旬　封崇一品固已備極哀榮在天無憾矣 
[星軺抵滬]  
　　出使日本大臣黎蒓齋星使爲曾文正公入室弟子文章經濟卓越塵寰日人士仰望光儀幾若泰山北斗兹以三年任滿瓜代有人遂於月初料理行裝乘西京九回國滬上各員旣得電信卽於前日齊集三菱公司前浦畔恭迎旣而細雨春帆龍旗高颭數聲汽笛船傍馬頭各員俱投遞職名上船迎謁星使接見之次卽登岸入逢吉里行臺按外洋通例使者旣受朝廷敕命卽有便宜行事之權兹之船上懸龍旗者葢以敬中國　朝廷且表威嚴之意也 
[縣訊倒莊]  
　　本邑南北震源正兩錢莊於去臘倒閉後經同業公大等莊具詞控告並由震源正主奚黄等人赴道轅控執事人捲逃聶觀察准詞札縣併案辦理陸邑尊因卽提齊於昨日午後升堂訊鞫莊主黄鎭心　稱南北震源正與南匯人奚世榮股開南莊由黄祺祥執事北莊由祺祥之子楚寳執事去臘祺祥父子先後捲逃以致驟倒查莊上歴年有贏無絀顯見侵挪祺祥供稱年七十三歳原籍紹興在治下南震源正當執事北震源正執事則係兒子楚寳去年十二月中因寗波咸德莊虧欠官欵被封震源正被咸德欠銀十七萬兩以致楚寳情急他往日久不歸各處找尋並無蹤跡然亦並不捲逃且兩庄均有司帳人現亦來案求傳訊可也徐仁錦供稱向在北震源正司帳至去年七月以後帳務另由唐作庵卽辛泉經理倒閉之事並不知情陳子香供稱在南震源正司帳約有七年之久去臘被咸德所累以致倒閉祺祥動身時取去各存各欠帳二本莊事皆由祺祥主持務求明察邑尊再三研詰各執前詞遂判令將祺祥及徐陳分别交差押令清理各帳並着祺祥於五日内將子交案一面着莊主黄鎭心邀同合股之奚世榮來案聽候覆訊辦理 
[英界公堂瑣案]  
　　張三富訴稱昨夜小的與朱毛頭及朱妻趙氏觀劇而回途遇吳發顔陳如堂指爲上臺基齷齪語言不堪入耳小的斥其謬妄致被擊破頭顱未及趙氏所供相同吳供稱小的在治下某處書塲執役陳係伺事是晚手持銅罐購熱水陳戲言爾豈供家内婦人之用乎張等聞之誤爲調笑伊等故與忿爭張等堅執前詞蔡太守騐得張受傷屬實以吳陳沿途滋事法不容寛判令各押十四天以儆○某號華捕禀稱深夜聞楊阿四王小鳳等喧譁喝阻不依反欲行兇毆擊蔡太守訊供之下飭將楊王交保昨日該華捕禀稱小的先聞楊大聲呼小工小的喝令輕些初時置之不睬繼忽與小的爭執小的意欲拘伊被王扭入棧房將門扃閉小的急吹號呌隨由西捕助同拘獲楊供稱小的在棧房司閽時應閉門並非有意將華捕局鎖某號西捕所禀與華捕相同蔡太守問楊究竟在棧内呼小工抑在門外譁擾楊稱小的實在門内華捕堅稱楊在門外將小的扭入棧中太守判罰王洋銀四元楊一元充公○前紀順安土行主戚春渠控司帳人朱柳生捲取洋銀四百餘元交捕送案朱不認捲逃之事昨日戚訴稱朱已央人料理是以投案求銷蔡太守准之將朱開釋○日前江西薙髮匠楊元仁訴稱匍夥聶興芳失竊坎肩旋在張姓箱中尋見勒令罰鍰張不遵依指聶栽贓圖詐聶以小的袒張遂紏人將小的毆擊楊妻王氏亦投案聲訴情由蔡太守疉次詰訊飭將各人交保昨日帮審委員宋二尹升堂覆訊楊申訴前情唐萬聚供稱小的向之勸阻亦被毆傷張供稱小的被聶所誣因之口角聶所供如前張鳳亭供稱小的不敢冐充憲差汪德保供稱事與小的無涉並未糾黨行兇熊金溪李金祥蔡坤山阮金福同供稱小的等皆同業故相勸阻不敢帮兇楊堅稱汪代聶紏人用鐵器肆擊二尹謂事甚微細聶不應糾黨行兇判令同張枷號一月汪着具並不滋事切結熊李蔡阮開釋○陳茂高訴稱小的在治下開小客寓昨晚周永卿來借宿時見其身材瘦削及今晨出外忽腰腹膨脹異而搜之則將夾被一條圍於腹際爲此交捕送案請大老爺訊懲時周已將被取下腰支仍獲弱可憐泥首階前哀求援手捕頭稱周前犯行竊獲案訊懲蔡太守判令發捕房管押一月贓給失主領去○胡德揚訴稱小的被唐炳芳竊取馬中一件獲住人贓交捕送案唐供稱小的本係好人家子弟頻年失業迫於飢寒不得已而溷跡偷兒隊中實邦積年老賊若蒙赦宥則以後寍甘餓死不復作此生涯矣蔡太守判令管押七天諭以如再犯竊定于重懲贓給失主領去 
[法界捕房瑣案]  
　　趙士賢於去年十二月初七日乘太古洋行安慶輪船來滬被曾才喜董才雲蘇愼喜劉舟士張金狗哄去鷹洋八百九十五元包探聞知將曾董蘇劉四人陸續拘獲葛同轉判令笞責荷枷繼復查到鷹洋三百四十三元五角給趙具領諭令拿張再行追究兹以張日久未獲曾等均已枷滿遂着一併開釋趙訴稱去年蒙恩追到洋銀三百四十三元五角尚少五百五十一元五角務請究追同轉曰本分府屢將四人比究均稱有三百元被張取去餘已購買衣物爾可知伊等有洋藏在何處答稱前據劉供有八十元寄存小東門外包劉氏花烟館妓女李金寳處目下尚未追到通事稱劉本充水手與李妓有仇去夏曾將穢物藏西瓜皮内擲入妓家經捕追獲送案訊懲蓄恨於懷是以誣指同轉問曾曰爾等究竟分用若干是否藏在該妓家董供稱小的分得一百四十元當拘獲時搜去一百十二元餘已用去曾　稱小的分得一百六十五元包探夥拘獲時途中失去一百元身畔搜出洋二十四元五角餘已用完問竊箱之後是洋由誰分派仰各自搶去供稱開箱時每人取一 
 
 

Page 4

 
 
百四十元蘇供稱小的分得一百二十元經包探如數搜出並無留存劉供稱小的分得一百四十元内有八十六元藏於同鄉人張順興烟館内已由包探查獲餘已用罄趙訴稱當日晚上七點鐘時失去洋箱至十二點鐘時經包探拘獲人贓祗隔三點鐘時未必用盡定係藏匿求賜嚴追同轉曰今已查到是爾之幸倘竟不能追出爾將如何爾帶有洋銀誰令爾悞交匪類包探郁庭湘禀稱趙偕夥友下船令夥將箱看管夥卽至帳房内云欲將銀箱寄存此言被曾等所聞立卽向夥誆取及趙問明其事方知遭騙已無及矣同轉謂趙曰劉旣有洋寄存花烟館明日令包探將鴇妓並張順興烟館主拘案質訊可也○包探王榮培禀稱小的查得俞墨林押票内有高麗參七枝餘均衣物想必爲僞參生意者葛同轉問俞曰爾究竟作何生理高麗參旣能僞製想茂昌銀票亦不足憑供稱此種高麗參確是正昌參店之貨小的在店時出價購得意欲帶回變賣無奈鄉下無人顧問是以帶至滬上典押問昨日搜出之參一包從何得來供稱由胞兄囑持往估價銀票確在途中拾得同轉曰爾一味逞刁遂喝令掌頰廿下復加詰訊俞仍無實供着再掌頰八十下押候交保○包探王榮培禀稱小的查得陸桂芳與趙王氏有私陸時在氏家聞逛氏失物之後因欲買物錢尚不敷向陸暫借十四文陸從袋中取錢一把内有小洋銀二三十枚氏因疑陸行竊葛同轉着將陸帶案問趙王氏究竟爲何控爾供稱小的與趙王氏素來相識目下伊又姘楊姓恃勢壓人同轉怒謂公堂之上竟敢如此混供乎喝令掌頰二十下陸稱此事實因拆姘而起不料竟以行竊見誣同轉着再掌頰二十下押令交保○江阿福費阿狗行竊餘慶里方李氏家之物經某包探拘案葛同轉判令各責三百板遞回寍波原籍昨復提案照前斷笞責江費均稱去年蒙大老爺笞責五百板目下兩腿腐爛不堪求恩免責同轉着改爲掌頰二百下問爾等究竟何處人氏兩人均供稱小的係紹興府餘姚縣人現居寗波同轉着押候遞解寄留贓物之蔣王氏掌頰一百下交人保出○新沙遜洋行收租人李夢梅請追老虎灶主何阿雙所欠租洋十六元葛同轉提何詰問何供稱店内生財值洋數十元務求釋出後卽日可付洋四元月杪再行付足同轉謂姑念無人具保准卽釋出月杪若不付楚定當提比 
[惠函照錄]  
　　夢畹先生大人閣下春江小憇聆教登樓快慰渴秋良無旣極比維籌祺迪吉吟祉多綏定符遙祝晚自關隴東旋塵勞暫息然俗氛未滌碌碌依然屢讀貴館報章知籌賑心勞恤時孔亟邇年偏灾迭告賑務已不止再三助者愈稀籌者愈苦杞人末抱惄焉憂之今當新歳謹献芻堯惟執事酌奪施行事雖未必有裨亦墜露輕塵之附也每值春秋二仲我浙之進香三竺者奔走偕來每日不下數千人此等愚夫婦導以佞佻則惟恐不及勸以助賑則一錢如命矣惟得大有力者禀准中丞於要路設桶數十官爲出令上山者勒令出錢百文給予收票方准上山一面仍大張告示好爲勸諭在香客旣不遠千里百里而來斷無吝此百文錢而翩然拂袖之理桶能入不能出委員專司每晚當衆清盤列細數榜通衢仍持收條去若干號比對進香者將收條自焚香爐我佛見之皆大歡喜以此導民民當樂從此事若行在香客所損無幾而集數已屬可觀若更能推廣行之叢林名刹海内不能數計一槪變通倣照則賑欵不待他求已當鉅萬計矣雖難保司事者不能無弊然究非可全行乾没有益無害可想而知執事若能審思熟計潤飾其詞登諸報章著爲論說當事者或亦稍動心焉則泰山膚寸之雲不崇朝而雨天下非執事之功孰賴乎若夫名山香積坐擁厚資於中清凈修持者固多而藏垢納污亦爲不少地方官若能雷厲風行稍有犯法卽予嚴懲追寺産以入官罰重鍰而助賑揆諸佛戒則大菩薩肉身可捨况身外區區之財救無限嗷嗷之衆釋迦如來定當首肯斷以王法則奪耗國蠧民之餘財蘇啼官號寒之赤子仁義兼盡情法兩平良有司起而衍之亦談賑之餘言實勵世之切務也鯫生狂論不揣拘墟惟高明進而教之方今天時亢暘臘少雪蝗蝻疾疫均在意中仰測天心未必遂能厭禍每思天災代有之義爲之怵惕久之天下大命繫於東南眼前燕齊一帶蕩析累年而儼然深堵不驚者誰之力耶以是言之賑務烏可使一日竭也歎歎桐君前聞入都刻有信否便中祈示及手此敬叩年禱祗請著安教晚周紹洪頓首安 
[夀筵移賑]  
　　謹啓者頃奉到鎭江愼記號來函爲古潤病餘生五秩夀辰今先節省夀筵洋廿元移助順直賑欵倘有親友惠賜隆儀再爲盡數移賑云云旣惜物命又賑災黎仰瞻用意之良足徵仁夀之劵將來登大耋而至期頤福夀未有艾也請登報章恭祝無量[  上海六馬路 
仁濟善堂籌賑公所施善昌等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報飽協賑所十一日至十五日止經收第九十二次清單]  
　　十一日無名氏洋一元許仁昌園洋一元清江浦李敦厚洋一元有心無力洋四角芹香書屋洋四元正祥號　　洋一元　　同　和洋四元王　三錢一百與子疇錢一百吊禹生錢二百錢雲樓錢一百胡德昌錢一百徐蔭庭錢一百文陳　田洋五角陳煥舘洋五角灌坡罪人日本花洋三元勉　　　五元　　　二元　椿齋主九八元五十兩周雲青洋一元與子青銅一元流落滬江市文客銅洋九元蒲溪延陵伯子铻洋四元　發　　三元敦奉堂龔洋三元○十二日　　　和　武　　二元　公記洋一元泰山堂鄭松泉洋一元嚴鍾池彭　生陳　餘堂洋一元二角隆記洋五元無名氏洋五角歉愿氏　二角不留名洋二角消災居士洋一角　　　　五角李國盛　洋五角李秀記洋一元林吉記洋二角陳徐記洋五角陳濂記洋二角無名氏銅洋一元無名氏洋四元隱名氏洋一元嚴慶和錢二百嚴　莊錢二百吳　　　二　　　　錢二角業春豐錢二百嚴卓吾錢二百楊錦堂錢二百楊舒辰鐸二百單慶一錢二百張文　錢二百單慕樵錢二百沈竹樓錢二百　金　錢二百願俊明錢二百　　　　　　　單　　錢二百文以上十六户共來洋三元二角銀三十二文○十三日唐　洋五角川砂塲署洋三角松華舘主祈求合家平安洋八元花洋二元隱名士求父　　　　　　　　　洋一元　華曲舘洋一元陳竹樵洋十元敬業　洋一元敬業堂洋一元存仁堂洋一元親　堂洋一元　　堂洋一元○十四日誠善之宋洋三元漠氏洋十元　　　　　善　　善士一元八角不留名太　　銅洋二元隱名氏二元○十五日存性堂洋二元無力氏洋一元五角徐靜鏞銅洋十元　　　公人金茅又一副重二錢六分　　　　　　　　　　七元　靜山洋四元　隱子洋四元　善士洋九角無名氏洋二元○總共收洋九十元零四角九八元五十兩銅洋四十八元在洋四元虚對洋一元　　十二元 
[客内賑公所經收順直東賑捐十二月分中下兩旬清單]  
　　十一日至三十日止松江青溪竹林居士洋十六元　城　　　賑公所第二次棉衣餘欵洋　　　　　　　一　　　　洪善士　　無名氏五元福州普安堂賑募郭吉慶　　坯洋一元揚州贊化宫募賑公所余少畫翁募克已氏朱濟美忠貞　姚均記懷德堂五户各一元樹　　　　　　　帶　户各五百文崔云記世恩堂兩户各四百文程嚴生尊訓　無名氏不留名羅遐記相記陳永記七户各三百文宏鈞記二百文以上共收十元　申　　協　　　　　　　　　　百　揚　　化宫賑所余少書翁　厲唐氏二元又錢五百五十文蕪湖招商局李募德厚堂敬愼堂知不足齋　諸　屋四户各二元　城挑塢順賑公所　三次　　　　　　　衣餘欵　一德七右埂二元七角高郵武廟賑所丁玉軒　　募趙哲人手十元闔眷五口求平安五元春手結兄三元　江打索街集募和　内賑事　　　　　　　　　　　　　珊居士求病愈十元王陶　募嚴符病愈八五　九　再　昌洋二元又募馬文瑞一元何錫齡五百文鐘瑞旒吳德　二户各四百文宋勳聯三百　留　　　　　　　　三　各一百文寳　洋五元二角絲業賑所管解東賑第廿五　規元七千　夀水生二元蘇藩司署經交鄧從善　翁募洋一千零　十元銅洋五十規　三　　　　　　　　　　　零登報章　鄉武　賑　丁玉軒翁　王手耘記二元漢　局　募不留名求母病速愈二十元復州崇善堂楊雲巢翁募不留名朱手　元又銅洋一元　　安　　　　　　　　四元　　二三　王　隱名頭　求　　　慮中二户各二元德春錢莊一元宿松石敬之銅洋一元　淨出九百文實收洋廿元銅洋九元高郵武　　　　元　　　　　　　　揚州　　　賑　余　　翁給交　應文　田　新民無名氏二户各二千文馬鶴記方心田二户四百文文定　周榮蓮無名氏趙　　劉　　陳　九　　　　　　　　　　　本埠無名　銅洋廿八　○　　裕成　經交無名氏洋二百元由　　惠泰莊交到○寳山縣正　陳紅　　　鎭各善士三十元大塲鎭各善士　元　　　　　　　　　　　　　　無名氏三十　　松鼎泰號四元○　　　　子爲母　求病愈三十元揚州　雲軒翁募隱名氏二　　　　銀一百兩　合規元一百零七兩三　　　　　　　　　　　　小　三角　　感無名銅洋一元　　子　母　　愈規元一元正電報總局村料　　　揚州電報局　　　　　歳豈移賑九元中下兩旬共收　　　　　　　一　　　一分五厘　　三千九百零一元二角合計規元二千八百　八兩八錢六分四厘銅洋四十三元　計規元九兩二　八分八厘號　　一元計規元七錢一分　三　　　　　　　三錢　分三　　　共合規元七千八百九十二兩　七分連前共　規元一百十四萬零七三十八兩四錢二分一厘解東善關道署第廿八批吉賑　　　　　　　　　　　　　　　共　　規元一百十七兩六千三百六十四兩二錢五分六厘實凈墊解規元三萬五千六百廿五兩　錢三分五厘　存　　衣一千件於十二月十日　　　　　裴　　台解　東房關道署收帶救災區金陵崇陳堂於九月廿五日助來　巴　五袋每七十斤又于十月廿一日助女過巴三十四袋每袋四十五斤○楊　　　　　　　　　　巴四包每包約重四十斤以上年底如數解　本埠仁濟善堂賑所敬放　併聲明 
[打索集永和直捐十六年十二月清單]  
　　九江同霏和代業沈貨水脚減價回厘通年共收二四曹寳一伯九十二兩七錢陜西　邑縣張廉泉明　物件　　　　　元　千充　五十元○吳子翁　俞子瀛一元十四齡痴　子一元無名氏五角丁君輔錢四百文高生貴五角高卞氏五角楊先生募無名氏一元王　棠　潤京山　鎭一元父　名道八錢八　　徐心張姜拖　問心居士八元孫　楊通州　不斯子銅洋三元求愈氏二元銅洋一元無名氏一元王文圃錢八百文退一步齋四元公記錢二百文　　何月　募恊　　十元敦叔堂二元無名氏十元古松堂二十元諭芬堂五元周德元六元周祥元六元周履恆六元周恆益六元周益豐六元不留名十元留餘　三十八元無名氏　　　名　四元不留名二元不留名二元不留名二元留名氏二元無名氏二元蔡雙鳳堂二元李公順六元王元慶六元張泰恆六元戴一善堂六元戴義和六元薛達元五角周記二元　繁齋　　李　亭一元千業　堂許記錢記各二元朱記一元王記三元周記二元豐裕恆裕各一元延陵堂錢一千七百　過堂二元無名氏一元無名氏錢五百無名氏樹德　各錢一千餘順　錢五百　蓮堂記三百初手　募惟善氏十元無名氏德記順記陶紹宏各一元興化公記號鄭光庭募束臺恆豐典十元無名氏一元　隆號二元超洋一元魏　三錢一千湯慶生銀一千花天培錢五百王義成二百文吳敬之錢一千楊杏園錢五百周錦文錢一千不留名洋八角元和莊代募洋二十一元寳十二兩二錢一分 
 
