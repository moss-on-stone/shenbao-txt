# 1913 - 197 - 4914515

 

Page 1

 
 
   
 
 

Page 2

 
 
時評 
[近日之風雲]  
　　（無名） 
巴爾幹之風雲一波一浪而中國之風雲亦一波一浪巴爾幹最近之波浪爲布與塞希之交戰中國最近之波浪爲武漢間之擾亂布塞希之交戰三國互責他國之開釁武漢間之擾亂官吏則宣布黨人之破壞黨人則責備官吏之殺戮實則破壞則欲戮官吏破壞不成則爲官吏所殺戮二者固有同心也自今以後巴爾幹之事則又趨於和平之勢而中國之大局不知若何變遷 
命令 
　　七月二十臨時大總統命令代理國務總理叚祺瑞呈稱據護理福建民政長江畬經轉呈福建東路觀察使吳徵驚呈請任命楊廷等爲秘書陳伯陳壽璚林楝史式珍爲科長應照准此令 
代理國務總理叚祺瑞呈稱據護理福建民政長江畬經轉呈署福建水上警察廳長吳鼎呈請任命練文琛爲秘書趙輔仁爲勤務督察長楊鳳旭楊懿林關霄爲科長應照准此令 
代理國務總理叚祺瑞呈稱據熱河都統熊希齡呈請任命曾厚章爲承德縣知事葉大匡爲赤峯縣知事王僧逹爲朝陽縣知事曹振循爲平泉縣知事文俊爲建平縣知事孫廷弼爲建昌縣知事余炳猷爲豐甯縣知事唐岳屏爲隆化縣知事張子銓爲圍塲縣知事應照准此令 
陸軍總長叚祺瑞呈請授徐光志爲陸軍步兵中校應照准此令 
陸軍總長叚祺瑞呈核覆吉林都督擬以台林轉補佐領請予准補等語應照准此令 
河南都督兼署民政長張鎭芳電稱寗陵縣知事楊炳震被控各節查明屬實請褫職歸案究辦並將應繳公欵勒令交出等語應照准此令 
七月三日臨時大總統命令任命葉恭綽代理交通次長此令 
專電 
　　北京電議員王烈提出意見書擬請將憲法中選舉總統法提出訂定即行定期組織總統選舉會俟選出正式總統然後制定其餘各憲法 
北京電外部日前函英使請將滬存烟土一律運回謂中國各省無不嚴厲禁吸倘烟商能將此項運往遠東各屬或運回印度中國亦願担任籌還應有各運費英代使答稱萬難允准聞該烟土共值千萬鎊若運囘印度須賠五萬鎊 
北京電昨日國務院會議决定裁汰冗員辦法一農工合併爲實業部其應裁各司科由兩部會同辦理一各省外交員一律撤廢以民政長辦理遇有大事即由外部派專員往辦三裁撤海關監督四各部人員至少須裁三分之一聞其結果每月可减少百五十萬元以上 
北京電俄使署參贊格拉衛函英文北京日報稱俄使署向由俄郵政爲中國傳遞信件前曾代遞哈爾濱轉來阿爾泰長官帕王致總統公電前由俄收到封固信件多以信面並無寄信人名而收信者爲中國官吏阿王信即其一故即飭人封送俄署更無致書該王之事不過送信時僅附一短箋說明頃由俄郵政收到閣下函一封謹送上云云其意似欲辨白前次代遞升允信件並無他意 
北京電孫寳琦李盛鐸抵東致電政府謂日本上下僉欲維持東亞和平不忍令其破壤 
北京電何海鳴函石某云託公轉向孫少侯借萬元前由慶王及孫黄處僅領到十萬圓不敷用度現狀萬窘君與少侯熱心爲國望顧念舊交借給萬圓如允卽交下孫以窘辭而近日忽接匿名信謂數日内有人借萬金如不允即以炸彈從事云云 
北京電近傳國民黨某以六折將四十萬公債票賣與德人北京電財政部以總統府收支事繁已派四人駐府辦理 
北京電柏文蔚昨電段梁謂皖事交卸後不日來京 
北京電總稅司阿克連昨日請假回國由巴烏拉代 
廣州電陳炯明接任無期三十日議員開談話會催陳接任再電袁速頒後命以慰全粤 
廣州電袁總統電復陳炯明所請三事一陳暫兼民政長陳昭常前經任命不能無故收回二護軍使允取消三幣制不得偏重廣東已飭部妥辦現陳炯明已定支日（四號）接事按此電係後到南京電財政部已由滬上某銀行匯現洋六十萬接濟軍餉程督昨派員赴滬領取 
南京電程督現恐匪徒潛行煽惑特飭各軍警加意防範 
南京電此間各級機關人員因裁員减薪甚形恐慌 
南京電交涉局長曹復賡昨赴女子工藝學校參觀一切 
南京電第二師長章駕時昨因公來甯 
南京電程督擬將軍械局取銷歸併機器局辦理 
南京電昨第一軍司令部公讌孫多森于玄武湖 
特約路透電 
北京電五國銀行昨在倫敦繳付中政府英金八百七十五萬磅内有三百萬磅將匯至中國作償還各省所欠五國銀行各借欵等用庚子賠欵將以金磅付與各國北京電現知中政府付淸各種零星雜項後又將需欵故一國銀行團預備在滬繳銀一千萬兩其息極廉 
北京電幣制借欵已復惹人注意惟各銀行謂未便照前定之價格發行故利息或將增至五釐半 
北京電華人因屢爲蒙人所挫故聞華軍在蘇里特（譯音）境内大敗蒙人消息無不喜形于色盖有北部蒙人二千協同内蒙之人若干攻擊華軍華軍之數遠過於敵蒙人因善於擊射故能於陣前相持數小時後有華軍一團抄蒙人之後而攻之蒙人乃驚亂逃竄華軍追至唐巴梁山（譯音）爲止聞華軍現駐紥該山附近守候蒙人退步蓋彼等並無後路供給糧食必難久處山間也 
北京電衆議院今日開會張伯烈質問彈劾内閣案如果通過將否實行繼由某議員提議通過議院法第五十九六十兩條旋即通過北京電參議院於晨間開會時議長宣稱將開非正式會議請旁觀者退出聞會議長曾請各議員勿於議院法多所指摘俾可早日通過通過之後議院可按律維持秩序並可懲戒不到會之議員 
北京電袁總統已下命令謂據綏遠城將軍張紹曾呈稱旅長明孝貞（譯音）等戰勝蒙人綏靖升土山及唐巴梁山並將蘇拉特及班江（以上各地均譯音）境内之蒙人逐北擄殺敵人數百出力各員均分别給予勲章其餘弁丘獎洋一萬元 
北京電聞招商局新昌輪船奉密令由大沽開往某地 
北京電葉恭綽已任爲署理交通次長 
廣州電新授廣東都督陳炯明已於今日接印視事 
九江電外交司已由南昌移至九江嗣後贛省外交事件將在此間談判 
譯電 
北京電華軍已攻烏帕洛曲（以上各地均係譯音）西森都班江烏帕洛曲（以上各地均係譯音）各鎭綏遠將軍張紹曾已得文虎勲章軍官陞職者頗多兵士亦得犒銀洋一萬五千圓 
北京電彈劾議案明日將在衆議院提出國民黨主張彈劾内閣全體聞共和進步兩黨僅欲限定國務總理趙秉鈞及財政總長周學熙二人專指奥國借欵一事各政黨意見雖有參差惟對於攻擊政府似已同意其目的大約咸在组織新内閣 
北京電參衆兩院已各舉員三十人討論憲法起草事宜目眄頗有融洽辦事之象國會議員今贊助政府已不若前之熱心共和黨似已加入反對黨聞憲法起草會國民黨佔三十二人進步黨佔十七人共和黨佔十一人國民黨顯佔多數 
北京電薩鎭冰籲請清帝宣統召升允卽速來京 
北京電敎育部擬在南京設立大學一切規模悉仿北京大學並預備設立農業及商業專門學校各一所 
海牙電海牙萬國鴉片大會與會各國已有多數擬承認一千九百十二年之條約德國公使代表德美俄三國提議請荷蘭政府商勸未與會各國加入該約此事尚未解决 
倫敦電泰晤士報布京訪事電稱布政府昨以急電懇俄干涉希軍進攻布國允於後二十四小時内不與對抗惟因軍心極爲激昂恐難再忍云 
羅京電羅馬亞尼國五已下動員令 
土京電土政府對於各邦戰事决議維持中立惟以愛洛斯至米逹爲界 
柏林電列强對於巴爾幹戰事不欲干涉惟擬限定戰地範圍塞維亞宣稱塞王旦夕將下戰詔華逹一役布塞兩軍均大遭損失塞軍俘敵軍四千人布軍獲炮三十尊布政府已最後要求塞國於本月四日停止進攻否則即將决裂外交布人自稱曾在宇斯克白附近及薩洛里卡獲勝俘塞軍甚衆 
倫敦電塞維亞聞布軍戰敗消息大爲歡忭據謂布軍以大砲二百五十尊猛轟哇佛西巴里高原蓋該地爲馬其頓之門户故也塞軍初曾受挫星期二日晚間轉敗爲勝是役之劇烈爲土耳其戰事所未有塞軍已將布軍逐至慈里托伏江及白里茄爾里柴目下仍在接戰據塞京消息布軍降者四千人塞軍死傷者共逹二千人據希臘官電星期三日薩洛里卡郊外一役布軍死傷甚衆希軍損失雖重並不過分且奪獲布軍快炮四尊 
公電 
　　黎副總統宣布匪黨謀亂情形電感電計逹此次亂黨擾鄂勢雄計毒較前愈烈武漢等處機關四布勾煽軍隊招集無賴萃於湖南以迄起義門而以城内四處放火爲其接應上游一帶前岳口麻洋潭張集港等處所駐各營同時兵變均插白旗勒索水警鎗械劫奪縣署庫欵開放監犯擄掠船隻自仙桃鎭以西漢陽下游一帶則派人勘測塘堤擬决江水以淹黄廣使留駐北軍同爲魚鱉不惜以七縣生命爲殉盖異種相殘亦無若是之酷者也幸仗諸公之威因將士之力先事預防次第撲減而公私無形之損失已經鉅萬當此民窮財盡外患環生舉國一心猶虞不及乃竟有元惡大愍顛覆國基滅絶人道豈惟人神所嫉亦且豺虎所不容元洪一年以來顧全大局屢爲含忍上次改進團之變未戮一人無非欲其革面洗心共遵軌道乃陽竊革命之名陰行盜賊之實再接再厲民不聊生設使再事優容何以對鄰省何以對友邦何以對無告之窮民何以對起義之先烈查此次亂黨總機關設在上海寗調元熊越山季雨霜等先後來鄂携帶鉅资潛住租界與詹大悲鍾仲衡彭善光等 
 
 

Page 3

 
 
　　分途運動每以日本人所開富貴館松廼家等處爲其集合之所計在甯熊二犯寓内搜出名册一本内開一定名季良軒卽季雨霖二任調查者鍾仲衡鍾勗莊三任聯絡者鍾仲衡温楚理楊子鬯卽王鵬趙鵬飛彭善光四任會計者詹大悲鄒永成五任文牘者曾毅屠泉源周覽六任庶務者温楚珩張丙文等内鍾仲衡一名因暗殺黎師長天才被獲正法曾毅周覽二名已先在民國日報館被獲又在寗熊二犯寓内搜出帳簿内開收入寗欵季欵等項記載分明其支付運動軍隊川資武昌彭臨九德安張南星荆州楊子鬯各二百元陽夏鍾仲衡三百元田鎭劉仲州八十元河南鍾勗莊五百五十元此外册列各名經手支付千百十元不等並尚存日本鈔票三千餘元銀洋三百餘元證據確鑿無可掩飾復據王泉明等供稱在漢口會見姓鍾的卽鍾仲衡在外國兵船他說是一動手南七省都要動手的他口我招兵等語并先查獲民國日報館告白布告多件其餘證據尚多不必宣布現甯熊二犯尚留德國捕房曾毅楊瑞鹿成希禹周覽四犯尚留法國捕房已飭交涉員請其引渡其匪首詹大悲等十餘犯由日本人保護乘岳陽丸下駛該船抵九江時迭據耿代鎭守使陳司令等報告確見在岳陽丸有洋兵數人保護船主不允捕拿不待上下貨物卽行開輪等語其餘要犯亦均四處逃竄勢必仍潛集上海捲土重來慶父不除魯難未已應請在總統國務院飭下各省都督民政長護軍使將以上册開各犯懸賞購獲歸案訊辦以杜亂萌並飭外交部與各國公使嚴重交涉不得庇護亂黨擾害公安大局幸甚元洪德薄能鮮弭無方風鶴頻驚實深慚愧惟念自起義以來對於政府則擁護統一對於民國則鞏固共和固不敢開中央專制之萌亦不忍見地方分裂之慘前次推戴南京政府此志生死不移若同室操戈甘爲戎虜雖三尺竪子猶知其不可苦心不諒夫復何言諸公老成謀國當必同此悲憤共矢素心臨頴禱盼不盡所言黎元洪叩世 
要聞一 
[六月三十日之參議院會]  
　　六月三十號午後一時振鈴開會副議長王正廷主席議員出席者寥寥議長宣告現在不足法定人數延長一點届時人數已至二百零七人議長遂宣告開議張議長繼因病告假兩星期命秘書長報告國務院答覆蔡議員突靈金議員永昌會議員彦童議員抗時謝議員良牧各質問書及陳請書畢議長按照議事日程（請與英國嚴重交涉廢約停運追回印煙案）議員建議案議長云請黎君尚雯登台發表意見黎尚雯遂登台發言謂鴉片之流毒各國主持道德之士莫不深惡痛絶之所以英國衆議院議員提出開放中國烟約議案並各敎會亦上書其政府請廢約停運彼國人士極盼中國政府用正式公文誠意要求其政府又法國因印烟輸入中國須由桂邊通過安南頗受影響願派代表赴荷蘭禁烟大會與中國所派專員提携抗議此中國與英國交涉一大好機會所以本員提出此建議案甚望政府與英國嚴重交涉勿失此機會也議長云按照議事細則二十條應否付審查朱兆莘云不必付審查鄂多台云建議案不如攺爲提議案將來由兩院通過效力甚大張聯魁云本員甚是贊成建議案本席主張不必付審查議員有修正之處可以修正之其效果甚大劉彭壽云是否建議案改爲提議案其效力何大何小當付表决議長云是否付審查當付表决贊成付審查者起立少數議長又云旣不付審查當按照議事細則第四條討論大體金鼎勲云按照前參議院議事細則六十六條議員提出建議案應咨送政府陳銘鑑云此建議案爲國會代表人民意思當以迅速爲妙劉映奎云可以卽開二讀會省略三讀會楊永泰云二讀會未有結果何以省略三讀會呂志伊云此係建議案非法律案本無逐件討論之必要此爲中國最重要之事不可失去此機會可以省略三讀會王觀銘云此係一片文字何謂逐條討論王家襄云凡重要之案不能省略三讀會議長應否開二讀會付表决贊成今日即開讀會者起立起立多數陳銘鑑云請議長命秘書長將此文字朗讀衆謂無討論議長可以指定四五人修正文字宋淵源云本員主張省略三讀會蓋二讀係逐條討論此建議案旣無逐條之討論可以省略三讀會議長云省略三讀會當付表决贊成省略三讀會者起立起立多數議長云當按照議事日程第二案互選憲法起草委員議長云選舉委員三十人亟命守衛閉門劉彭壽云本員意思由議長指定檢票幾人員議長遂指定林君森謝君書林王君人文等八人爲檢票員議長云請諸君注意此次互選委員用運記二十名投票法書二十名有效如至三二十一名則無效劉彭壽請議長付表决劉映奎現在不能付表决按法理論當然以二十名以内爲有效二十名以外爲無效無表决之必要林森云諸君對於此種手續如有疑義可請議長再將條文宣讀一次楊永泰云按條文之規定卽係三分二以上爲無效是已明白規定矣丁世嶧云本席對於名數之多少以爲三分二以上爲無效三分二以下爲有效之主張頗不以爲然張我華云無限連記係三十名旣宣爲二十名卽係有限卽係三分二之連記林森云無論如何二十人以内當然有效二十名以外當然無數請議長付表决議長云現在宣告發言之中止先表决贊成二十名以下爲有效者起立起立者多數又云現已各備名剌一紙請諸君於投票時併投之且自一號起依次投之投時須自東首上西首下遂由秘書散票頃而各書票投票時在場議員出場大半遂將票匭封閉俟續開會時再行開票遂宣告休息十分鐘休息後續行開議議長宣告開匭由監視員王人文等八人檢察票數畢議長報告投票結果如左 
湯漪一百二十一票國民黨　楊永泰一百二十票國民黨 
宋淵源一百十四票國民黨　朱兆莘一百十五票國民黨 
金鼎勲一百十票政友會　饒應銘九十七票共和黨 
高家驥一百○五票國民黨　丁世驛八十九票進步黨 
王家襄九十三票進步黨　藍公武八十二票進步黨 
曹汝霖八十票進步黨　車林桑多布一百○六票共和黨 
蔣曾煥一百十票國民黨　蔣舉淸一百十七票國民黨 
陳宗輿八十一票進步黨　王用賓一百○八票政友會 
王賡八十三票進步黨　呂志伊一百○八票國民黨 
段世垣一百○三票國民黨　趙世鈺一百十票政友會 
金永昌一百廿一票國民黨　向乃祺一百十一票國民黨 
阿穆爾靈圭七十八票進步黨解樹强七十二票進步黨 
張我華一百十七票國民黨　金兆　一百十五票國民黨 
陳銘鑑七十六票進步黨　王鑫潤一百○八票國民黨 
石德純一百一十票政友會　齊忠甲七十五票進步黨 
陳善七十五票進步黨 
議長云齊忠甲陳善二君票數相同明日在大會抽籤又報告次多數姚華等數票畢遂散會時八點鐘矣 
[六月三十日之衆議院會]  
　　午後二時議長搖鈴開會報告財政部來函謂本院屢次向該部催民國二年之豫算案奈本院之豫算尚未到部催本院急將豫算案交部以便彚齊送院此案究竟如何請諸公討論半晌無人作聲第二十七號張伯烈君謂觀財政部之意本不過欲假本院豫算未交部之事藉以抵制該部豫算遲不交院未免大錯請議長回函云俟本院院法成立本院豫算案自然赶造交部但該部所已辦就之豫算案仍須先行送院議長依議答復財政部次卽選舉憲法起草委員出席者共四百八十人散票後由議長指定監票人八員鄭萬瞻王紹鑿汪健剛郭人漳駱繼翰胡元匯張鶴第黄懋鑫議長又報告請監票員先投其餘諸君均依坐號之次序唱號投之至八時票始開畢共計國民黨十五人共和黨五人進步黨九人超然社一人列記如左 
何雯　共和　二百八十一　張耀曾　國民　二百七十三 
黄璋　共和　二百六十九　李肇甫　國民　二百六十五 
伍朝樞　國民　二百六十五　易宗夔　國民　二百六十四　黄雲鵬　國民　二百六十四　吳宗慈　共和　二百六十三　褚輔成　國民　二百六十一　王紹鑿　共和　二百五十九　劉恩格　國民　二百五十六　陳景南　國民　二百五十五　彭允彞　國民　二百五十五　史澤咸　國民　二百五十三　徐秀鈞　國民　二百五十二　孫潤宇　國民 
二百五十一　孫鐘　國民　二百五十　李芳　國民　二百四十九　楊銘源　國民　二百四十八　谷鍾秀　國民　二百三十八　汪榮寶　進步　二百二十一　劉崇佑　進步 
二百十二　王印川　進步　二百十二　李國珍　進步　二百一十　王敬芳　進步　二百零七　汪彭年　進步　二百零七　李慶芳　進步　二百零四　孟森　進步　二百　張國溶　進步　二百　夏同龢　超然　一百九十七 
雜評一 
　　（無名） 
憲法起草員憲法起草員巳舉定矣自今以後各議員宜悉心以定憲法勿再别存他意於其問憲法起草員國民黨旣得多數國民黨宜悉力於法律上爭勝利勿再别思他念 
減政主義之實行減政主義行將實行矣不爲一二反凿所退縮决心可嘉也雖然今所謂實行者不過有實行之意苟當裁　着手之時尚難保其無阻礙者也若遇阻礙而仍不改變然後乃可謂之實行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央軍界之暗潮]  
　　蔣方震自殺問題發生以後袁總統旣派蔭午樓陳二庵專往查辦此問題如何着落現在雖未發表而因此發生之暗潮乃至爲汹湧兹特詳細調查以供留心軍界者之研究 
先是蔣方震被任爲軍官校長時卽有某黨欲乘機擴張其軍事上之勢力所有各軍退伍軍官或往充敎習或送當學生幾於布滿該校蔣之爲人本温和一派實有志整頓軍事敎育此輩敎習學生有熱情的壯士居多蔣雖非同黨而與此輩之聲氣相通自南北問題發生後學生中紛紛請假南行其所抱之目的如何雖難確知其底藴而近月内該校學生中之有異勤則固當世之所知也其時蔣對於此事異常困難内苦於學侣之要求外苦於軍部之詰責曾有友人微詢之蔣窘狀萬方確有難言之隠痛軍學司魏宗瀚者其人之生平乃無可道祇以暱近段總長故能爲軍部之要人其平日對於蔣方震本不能氣味相投蔣之於校事旣自有不能解决之難題魏遂遇事困辱之愈使蔣不能稍伸其志故蔣乃不能不一瞑萬世而不顧不意蔣事出後各方面之感情愈壞某黨遂串人遊說馮國璋使藉調停此案爲由吸收稱譽馮氏武人安能知政客之作用不免爲此輩遊說所煽動遂入京要求段總理褫免魏宗瀚之本官以平一部分軍人之憤氣段方在游疑間某黨又遣人語段總理曰馮之干與蔣案者思爲陸軍總長耳公旣居總理之位何不遂讓之叚聞此乃大起疑團以爲馮實欲篡奪其軍事上之勢力遂至與馮氏生精神上之决裂至語馮曰叚某可去陸軍部而魏宗瀚斷不能出軍學司馮至此乃大窘而二人之交誼幾乎中斷事爲袁總統所聞急召二人至府面解之馮叚之爭乃免此時魏宗瀚派乃大肆活動派遣徒黨四出散播流言或云蔣係南人思排北派或謂蔣本某黨包藏禍心甚或詆毁蔣私人之名譽謂其挾妓轝債逼而自裁竟有印刷物四出發佈其處心積慮盖亦可謂無所不用其極故蔣案事若甚小面旬日以來牽涉之範圍乃至爲廣漠且其中之所推敲者或爲南北問題或爲新舊問題或爲黨派問題庸人自擾羣小相爭記者對於軍界之前途殆不勝恐懼之情矣 
[交通部裁併郵航二司眞相]  
　　自工商農林二部歸併之說起交通部爲顧全面子計亦擬裁撤郵航二司歸併辦理兹將此事眞相調查如下 
裁撤之動議工商農林二部合併之議定於上月二十六日交通部即於次日開參司會議擬將該部之法規編纂處裁撤嗣以部中應編法規甚多裁撤後編輯事務或且叢積頗多不便又以該處人員無多卽令全數裁去月省不過數百元不如仍舊爲善遂由航政司梅司長提議謂航政司現無事可辦可即裁去以資節省經費郵政司王司長和之謂郵政司與航政司一例無事可辦亦可裁去當卽决議起草由該部總長於次日提交國務會議適是日各部總長到會者甚少不克開會故郵航二司裁撤案尚未通過國務會議云 
裁撤後之辦法郵航二司裁撤雖未經國務會議之通過惟該部已志在必行梅司長擬呈請部長派往各省調查航業王司一長則已於日前以靈敏之手腕謀得郵政局局長位置於司長一席無復顧恤因决議裁撤聞二司裁撤後於電政司内設一郵務科專轄郵政事項於總務廳内設一航務科專轄航政事項 
朱總長之敷衍政策自郵航二司裁撤之議起人多驚交通部之能振作自新其實該部交通事務之腐敗不在郵航兩司而在路政一項路局多至十數大局掛名人員少則數十多則數百早應切實裁汰該部朱總長以路局多粤派中人聲勢煊赫不敢稍動又逼於梁財政次長裁員之議不敢不稍去一二以爲取悅地位其實郵司現下人員不過十餘人航司人員不過二十人除應酌留外其可裁去者不過七八人統計月省費不過千元改頭換面純盜虚聲而於他項用途輙復揮金如土路政顧問月二千元電政參贊月千元至如鐵路會計不惜派專使二人往英國敦聘顧問月費且數千金彼此相較其費孰甚又聞郵航二司裁撤後朱總長擬擇該二司司員勢力較薄弱者去之此又朱總長敷衍之絶妙政策也 
[平民黨成立大會紀事]  
　　陸建章君發起之平民黨六月二十九號開成立大會於本部事務所黨員出席者千人會場幾無容足之地經衆推定陸君建章爲臨時主席由董君報告經過事實陸主席復發選舉票用記名連記法選舉理事又用無記名選舉評議員先開理事投票匭陸建章得三百零八票叚祺瑞得二百八十一票程行全得二百八十票董雲招得二百七十三票徐紹楨得二百五十二票那彦圖得二百十九票趙秉鈞得七十七票彭士勛得六十九票陸段程董徐那趙七人得多數票應當選爲理事嗣有人言趙秉鈞因宋案未結碍難承認有謂可以彭仕勛充任者理事陸建章將此議付表决得大多數贊成遂取消趙而認彭爲理事於是公請諸理事就職演說時已午後三鐘陸君建章登台云建章粗人毫無政治經騐特平民黨發生以來亦嘗與聞其事無非欲救大局危險但不敢擔認理事之職向以宣言而諸公未之許也建章實爲抱歉以後尚望諸公之指敎至政見一節儘有可言唯今日時間有限僅就建章意中所欲言略一吐之本黨號曰平民自當以實行平民政治爲宗旨但所謂平民政治者謂謀平民幸福之謂非反對府政也非反對政府亦非反對袒護政府也今日政黨與政府之不能融洽無事諱言有謂政府將來必解散政黨者有謂有人組織闓體以暗殺政府推倒政府爲目的者二者皆有未必試問政府解散政黨此時大局成何現象亡國以自甘斷無之事也但就他一面言抑有一部分人布散謠言運動軍隊陰謀擾害公安者爲今之計務須使此種危險消弭於無形此鄙人與諸公所當 
盡力者也今中國政府有臨時期間阢隍不安實衆所共睹本黨當盡力維持望政府早一日成立則中國早一日安全此又鄙人與諸公所當盡力者也本黨旣巳成立不患無政策可陳望諸公細心討論暇當一商榷之次董君雲招演說云本黨由五族聯合會胎息而來所有將來進行仍須守定素志改良社會就進化公理言之政府將來定不能存在於世界但就今日體度觀之尚覺不可一日無政府不可一日無法律鄙人亦深願與諸公合力爲政治上法律上之研究云云次彭仕勛君演說彭君乃烈士彭家珍之父也略云鄙人賦性戇拙又無學識今承公推實深媿慚鄙人向來宗旨不外維持大局輔助共和革命以來於調停一方面多所盡力但國事不可調停止也尤須加意進行進行維何敎養二字而已昔孫中山提倡民權民生吾獨加以民德一項中國今日不患民權不張不患民生無着而患民德不修無民德則民權民生終不得而見諸實也願我黨員諸君時時以振興民德爲念勝泛談政策者多矣云云相繼演說者尚有多人演說畢撮影散會 
[運回上海存士之動機]  
章遹駿之建議全國禁烟聯合會駐英代表章遹駿君第四次上大總統書云今日下午英國各禁煙會在衆議院之委員室開會議員到者有泰來哈偉蔡璧諸人約駿列席云擬議决條件公舉代表去見外相格雷迫令立時取消售煙之條約權任中國自由禁烟俾存土二萬箱不至銷存中國爲中國禁烟之障礙因問中國政府是否有意併禁上海存土駿謂中國欲請移去存土然此事非錢不行故政府雖亟欲有此全權第恐貴政府不允所請泰來氏曰中國并不必籌及償欵一層我國政府决不至迫脅貴國政府要求賠償祇要貴國政府實心欲禁此項存土入境明白要求吾人必可力請吾國政府照辦貴國政府於各國情形太不熟習至今尚不知我國實心相助之意一味愼重不肯輕出一言自求正當之權利世上夫豈有不出一言他人雙手奉送之理爲此一事吾人不知口舌焦敝爲貴國打許多口舌筆墨官司而貴國始終軟弱百計不能眞令吾人熱心相助無從着手豈不爲之齒冷心寒哉云云駿一時愧憤之極幾至不能成語因言吾國政府自係因國力不足不得不稍存顧慮泰來氏曰望轉逹政府從速力爭吾人必竭力相助母存絲毫疑念吾國政府縱有口頭上要求賠償之言然不過外交人員之手段决無眞心脅迫之事望貴政府勿存疑慮儘可明白提議力求禁烟全權云云當時議决二條曰（此條係英禁烟會上英政府者）一請政府立刻歸還中國禁煙王權任其并禁上海存土二請政府飭令印土停種罌粟二年（以爲現存印土可以轉售他國計）散會後因發一電懇求鈞座轉飭外交部及國會從速出文要求禁止上海存土之權不知鈞座之意如何外交部之意如何駿前陳在英交涉可得英民帮助卽係此意現在英人爲駿此來所動均極願相助惟苦於吾國政府太形軟弱耳伏乞熟察此情飭下外交部及國會從速採用泰來氏之議正式行文要求全權否則英政府力持中國政府并未自已請求之語一概抹然矣（印度次長孟的鳩氏曾在議院宣言四次謂中國政府自已并未一言請求吾人何必過於着急）專誠肅叩伏乞迅賜採摘施行 
外交部之要求外交部上月間致英使朱爾典節略云近年中國實行禁烟備承貴國及各國人士贊助烟害自可逐漸禁絶惟上海存積印度煙土幾逹二萬箱春初迭與貴大臣晤商尚無適當辦法現在本部旣經提議删改禁烟條件由貴大臣轉逵貴國政府核辦此項存土如何處置亦應從速解决以促禁烟之進行查中國各行省中停運印煙者已居半數其他暫未商禁印烟諸省無不嚴厲禁吸印烟勢難暢銷上海存土過多若不及早設法挪移恐於烟商不無虧損查貴國及各國在遠東所有屬地每年銷售烟土尚屬不少倘煙商能將上海所存烟土運往各該處或運回印度行銷中國亦願担任籌還應有運費以資彌補此舉旣於烟商無損而於中國禁煙前途實有裨益如得貴大臣厚意贊同應請通飭烟商遵照辦理并盼見復 
 
[鄂垣大戮破壞黨四誌]  
　　血光團之破獲省垣漢陽門外被亂黨縱火延燒多家並焚斃三命事後於觀音閣檢得引火物手槍之類故軍警密探偵訪該地人家極密越日果由宋參謀威等於陳家板廠間壁小屋内拿獲血光轉張明甫等數人該匪於被拿時連擲炸彈二枚一未爆發一落水盆故未傷捕者兹悉該匪等在軍法局供露漢陽西關曹小巷亦有機關一處二十八號軍府調查員周茂珊帶憲兵往抄匪等竟敢出炸彈相抗突飛一彈炸死憲兵三名四肢皆落慘不忍睹各憲兵開槍還擊大戰於巷内良久匪衆有上屋逃者當被憲憲槍斃三名傷四名旋將擒獲三名連受傷者共獲七人憲兵队炸斃三名外更有二人受手鎗所傷匪等有數名逃脫係因手持炸彈軍民俱不敢窮追當於其室中抄搜得炸彈關防文告甚夥比解武昌卽日正法所有死傷兵士已厚給卹欵其餘出力者亦優予賞賚但此後捕匪者有戒心矣 
呂丹書之斷頭呂丹書曾武於上次改進團失敗潛逃經黎公通緝嚴拿在案嗣呂在宜昌沙巿運動軍隊又經黎公探悉飭緝未獲該黨遂謠其巳死並謂曾尚武因在施南煽亂爲兵隊鎗斃以懈偵緝者此次謀亂呂曾又潛來住於前農業高等學堂側機關部内該地偏僻迄無人知兹雖事敗猶圖再舉故呂曾等均未他遁鄰近鄉農覺有可異報經偵探往捕遂將呂與曾一併拿獲并抄得木刊印信關防數十顆白質紅九星旗各工軍旗數百面（預備將軍隊旗章一律更換以與北軍有别）票布徽章共三萬張呂曾均曾在軍府當差呂並爲紅人之一無人不識今爲死囚面殊抱慚經軍法長訊供之後呂要求鋡斃或絞斃并乞某員給予酒食連飲白蘭地二瓶沉醉不省人事乃上斷頭台蓋其罪狀甚重鎗斃不足以蔽辜也 
季雨霖之漏網季雨霖前匿上海某偉人家近又來鄂匿於漢口租界某日人公司四層樓上暗中主持破壞前日經偵探往搜未獲日夜守於公司門前偵捕詎季不知如何化裝巳逃往襄河内使其舊部一概譁變兹將襄河各埠兵變情形調查如下潛江縣該縣駐紥係三十一團二營一連於二十五號晚忽各擁槍枝子彈至縣署内將知事萬良銓繩縛要將其印信繳出並將稅項撥出十萬以充軍餉萬已允將欵盡數撥出並由該連任連長在縣立幟招兵並向各商號籌欵大肆騷擾張家港同日該縣北鄉張家港（爲該縣最繁盛之商場）駐紮第一排排長余某引兵譁變搶刦郭益興同興永晏永春各大商號共三萬餘居民紛紛逃亂仙桃鎭該鎭及繫馬口駐紮皆係三十一團一三兩營亦同日潰變大行刧搶團長王志强不知下落沙洋沙洋駐紮者係三十團本部及一二兩營同日該二營及分紥京山縣多寶灣荆門縣大肆騷擾居民遷徙殆盡團長劉鐵逃遁鍾祥該縣駐紥卽世團第三營同日譁變知事不知何往亂兵大肆搶掠劉耀靑之伏法民生急進會亦激烈派之謀亂機關其總部設在壽州各地皆有支部勾結勞力與梟會匪甚衆現派劉耀靑黄裔前來會合各團會舉事劉爲一部分之司令駐漢甯軍某營即係劉所聯絡前日黎公已懸賞五千殛緝拿詎劉猶敢營巢於黑山希圖再舉昨遂拿獲正法於都督府轅又有亂黨陶潤生等八名皆南京某校湘生經某巨魁派來偵探鄂情按日有報告送往郵局爲稽查所覺拿獲鎗斃 
許鏡明之流血鄂軍第七旅十四團一營長許鏡明與連長張某齊某均從亂黨爲聯絡員專惑軍人二十六夕事敗南湖炮隊漢陽步隊皆被北軍所困不能動手放火數回無效許倉皇携某銀行萬五千元之存欵簿往說戍鄂寗軍第一團團長乞其於本夜五句鐘時舉事相助該團長當將口號内情問悉忽變顔命兵捕下立刻解往軍府旋又抄其家内搜出名册逆據多件次晨許與張連長遂併流血於營坊口該運動欵黎公諭賞寜軍團長并記大功一次以昭激勸又有討賊團之參謀嚴坤緝拿數日未獲詎嚴竟敢於昨公然坐火車北上被偵探長劉有才部下緝獲解軍府審判嚴供認不諱并肆口大駡謂今日爾等殺得爽快恐不久我等殺爾更爽快的且云吾輩黨羽有千餘萬人不久終要成事推倒袁世凱云云當於轅前斬决 
衆議員之牽涉湘省衆議員何某鄂省衆議員劉英等（尚有二人未悉姓名）與鄂省會議員趙鵬飛詹大悲等均與此次謀叛案有關何某已於日前在漢口俄租界拘獲趙鵬飛所辦華信實業公司則已查杪詹則匿跡未知何往劉則身在北京其私宅之在鄂者已被抄出的據昨黎公已電北京參衆議院請劉回鄂對質 
國民黨支部之查抄此次謀亂首要均國民黨中激烈派故武昌支部漢口交通部均被查抄并於廿八日起派兵兩連監守該黨部門首出入之人均細盤詰來往信件逐一檢查該黨員等多已避禍他適兩部冷靜已楫極該武昌支部原設武昌三道街與實業共居一處惟另開一門出入今因實業司署已合併於行政公署未便於政黨相混且值此次風潮民政長遂飭令搬遷該部幹事自知難以立足昨三十號已將堂皇之國民黨商標撤下將内中物件暫遷至某旅館居住并未懸其牌號大有暫行歇業之意 
[財務部之搜獲]  
　　二十九日偵探長劉有才奉黎公令命帶北兵一排携公文赴德領事署簽字後即會同德捕房赴某洋行間壁三層樓洋房内抄獲匪黨總財務處内儲現洋七千餘元紙幣四千餘元匯豐道勝正金麥加利各銀行卽兌銀票（一百兩二百兩三百兩五百兩多種）傳言共有一百廿萬之多當獲五人一併解鄂都督府黎公大爲欣慰以劉有才迭次獲匪有功今又抄得巨欵可濟財政困難除提一成充賞外并電保劉以陸軍少將之職以示鼓勵又武昌糧道街昭忠祠間壁第三十七號黄公館亦係亂黨武昌之財務機關二十九號軍法處復訊亂黨王淸海供曾在該處支領欵項當派護軍一圍抄計獲楊本黄等十一名台票兩皮箱共四千串銀元七晨元手槍六十二枝子彈一鉄櫃并秘密郵電甚夥一併解軍法局訊辦至該處主任係湖南首富黄元凱現已在逃黎公特懸賞萬元通緝 
[嫌疑犯之開釋]  
　　連日以來共獲犯二百餘名處决者已逹百餘名以外皆係圖謀不軌取有確供者而嫌疑各犯亦恐久押致碍人民身體之自由廿九號軍法處巳將訊與亂黨無關者四十七名一律交保釋放兹將其姓氏及原破獲地點揭下斗級營元陞棧朱寶齊一名撫院街震華學舍紀學昌等二十七名水陸街女子周俊貞等三名男子徐榖生等三名分水嶺柳品生等五名漢口華景街王天俠等九名 
[湘商會文告上之整理巿票]  
　　湘省譚都督以近來巿面小票倒閉之事時有所聞若不設法取締貽害商民良非淺鮮日昨特飭商務總會開全體商董會議决限制巿票撥兌銅元以保商務業經該會議决發出佈告如下省城巿面濫發紙幣漫無限制前奉都督令飭會同財政司切實調查嚴行取締並准財政司一再咨商又准巡警廳咨請取締零星小票各等因先後到會准此當由本會體察情形擬定辦法先從零星小票入手限令兩個月收回業經張帖佈告並登報聲明各在案今時期已過仍未收回而擠兌風潮屢經發現一店傾倒全巿恐慌連日據各界陳述險狀並懇嚴行取締前來迭經召集會員討方法查發行紙幣原以代替現金以資週轉自近日票面載明不兌銅元彼此撥換不名一錢巿票價格因之愈跌愈賤每串補水竟至一百二三十文之多各行交易旣苦不便貧民生計尤覺艱難若不亟圖挽救之方爲害將伊胡底且此項無價值之巿票實爲吾湘怪象久應在淘汰之列本會爲團益公體職務所在責任難寛兼以政府督促於前各界詰責於後愆尤叢集激剌日深各商家均深明公理必能諒此苦衷現本會默審潮流兼採與論自非先生革除巿票名目不足以正幣制而肅商規爲此事佈告發行紙幣各商家知悉所有從前發出巿票無論零票整票均須一律照兌銅元如慮銅元缺少不足以資應付儘可改用銅元票兌換一轉移間惡紙幣收回良紙幣發布庶社會之用途更便商場之險 
 
 

Page 7

 
 
狀潛消是則整頓之中仍庽維持之意惟實行期限仍擬格外從寛原議再限半月照兌銅元今恐操之過蹙有碍巿面復改從陽暦七月一號起（卽陰暦五月二十七）限一月内將巿票實行禁絶至於取締紙幣辦法應俟酌議規條另期宣佈 
地方通信 
[鎭江]  
　　丹徒縣人口總數丹徒縣知事于定一君奉省長令呈報丹徒縣人口之總數兹已於前日將三巿十五鄉人口總數呈報到省共計有四十七萬七千五百九十一人云 
中學校長易人鎭郡中學校奉令改歸省有後前校長王惠堂君以不副人望早經辭職兹常州張宗留君已奉省長委任來長中校聞張君係江南高等畢業資望尚合云 
巿議會選舉總董七月二號爲丹徒巿議會選舉總董及副議長之期上午十時開會議員到會者二十六人先由議長報告開會宗旨後由書記員給票投選總董當由縣知事派第一課長李君監視投票及開匭揭曉柳肇慶得二十五票當選爲巿總董再由書記員給票互選副議長仍由李課長監視投票揭曉係楊君良驊當選云 
[南京]  
　　莊督辦招騐浦口田契督辦浦口商埠莊藴寛昨出布告云浦口商埠事宜經本督辦督率華洋員司先從測勘入手所有永生九洑柳洲等洲與商埠有關係者業巳繪成草圖惟浦口地産歴來紏葛甚多復經調查種種案據證以實地測勘所得自有一定不可混淆之界限惟各業户所持契據亟應在浦鎭所設勘地所先行掛號爲將來驗契丈地給照之預備各業户須知此次掛號應將買地新舊契據最近糧串有無聯單一一在勘地所掛號聲明加蓋號戳俟掛號旣竣經本督辦彚齊核定再行出示布告某洲某地在商埠範圍内者各該業户再持上項契據到勘地所報明實地丈驗是否符合分别辦理目前掛號卽爲將來騐契給照預備之一種手續合行布告三洲各業户知悉自陽曆七月十五日起至八月三十一日止爲赴勘地所掛號之期各業户須檢齊買地新舊契據最近糧串有無聯單在上開期内一一前赴掛號加蓋號戳仍由各業户收回靜候下次定期騐契丈量分别辦理 
[安慶]  
　　請商洋輪照顧圩堤柏都督昨電上海交涉使以皖省逼近江濱現值霪雨連期洪潮暴發沿岸圩堤勢甚危險輪船鼓浪往來冲刷堤身尤爲可慮查上年曾懇照會滬上領事轉飭各公司知會長江上下輪船自皖城至樅陽太子磯一帶均靠南岸緩行以固堤防在案今歲情形相同仍請查照辦理並希知照招商局一律照辦 
知事吞蝕公欵潛逃渦陽縣鄭知事壽彞自蒞任以來卽與當地劣紳朋比爲奸侵吞公欵現經該縣議會呈控經柏民政長將該知事撤任並令新任知事將鄭扣留追繳公欵詎鄭聞信後遂於夜間潛逃現該縣議會已請張知事派人追緝並電請民政長將鄭駐省眷屬扣留以償公欵 
[長沙]  
　　申斥籌邊會湖南籌邊會派員募捐四處騷擾會經省議會公同議决咨由譚民政長將該會勸捐簡章取消籌捐委員撤回並通電各屬議會請求行政廳一律查禁不准再假籌邊名義派員募捐在案詎該會會員曹定華等十餘人赴省會質問取消理由當經黄議長接談該會員等竟指省會咨請取消捐章委員與通電各屬議會等事有損該會名譽談次聲色俱厲以手拍案語多無狀黄議長以曹等跡近迫脅應由本會咨請民政長迅予查辦藉保立法特權當經報告公同議决已於日昨咨行都督府譚都督准咨當飭籌邊會嗣後不得任意侵犯立法機關致于未便湘人之挽留都督忙自李胡兩都督免官湘人即疑譚延闓亦將步其後塵一般依草附木者疑鬼疑神謂中央已委向瑞琮督湘又謂譚巳自請辭職致省議會前有致中央挽留之電日來謠言愈多有謂郭人漳運動湘督一席已經成熟有謂王隆中亦大有希望有謂李爕和在競爭之列者又有謂譚將調某省民政長者捕風捉影之談不一而足其實譚氏對於遷調免留俱淡然置之惟素依譚以生活及以譚柔可欺藉便私圖者則奔走呼號若大禍之將至者然並有如向郭李三人督湘當與之决一死戰之消息現由工會農會敎育總等處致電中央挽留矣 
[杭州]  
　　暗殺黨機關又破朱都督前因浙境伏莽鴟張蔓延省會特飭頒行衛戍防範謹嚴致少數搗亂黨無懈可檕不得不變更方針妄希暗殺有所謂鐵血團血光團等迭經軍警破獲多次而愍不畏死之凶焰仍未稍戢連日都督府疊准探報謂某黨暗殺團一部分密謀勾結最近分設機關多處且有某校女學生被誘同謀等語當經會商憲兵司令官王君桂林於初二日上午八時分派憲兵四組同時　赴大方伯某宅及板兒巷某旅館捕獲暗殺黨六名女黨員二名最新式手槍九枝子彈數百粒聞尚有大批鎗彈不知埋藏何處搜而未得該黨領袖某某等四人晨出探友竟被漏網當經各憲兵將人贜押解司令部復在匪黨身畔搜出毒藥一包下午四時組織軍法會審當場用一活鷄試騐藥力僅需六分鐘而鷄即斃其鎗彈係寄頓在某姓宅内故此家婦女亦一併被逮 
司法官尚須廻避本籍浙省司法籌備處昨准司法部電開司法一項與地方關係最爲重要自改革以後各省審檢廳紛紛成立大抵皆以本省法政先充任往往有籍隸本縣而充任審檢官者實未免有種種流弊現本部爲杜弊竇而維人民起見以後各省各級審檢廳長如有籍隸本縣者應卽調任不得以本籍之人充任審檢之責云云范處長接電後即咨高等審檢廳遵照轉飭各下級審檢廳如有前項情事卽行報告以資核辦 
雜評二 
　　（我） 
運回存土之預測讀章遹駿君之致袁總統書可以知英人對於運回上海存土之意向矣今外交部已正式提出節略作運回之請願吾知主持公道之英人必力踐前言以要求英政府之允許而素以中國並未要求爲藉口之英政府亦未必再有詞以自遁良效之收吾日望之矣 
減政主義之敷衍減政主義而出於敷衍則不如不減之爲愈且其弊豈特等於不減已哉無減政之決心而言減政其計劃必塗飾紊亂或減於所憎而增於所狎或減者一二而增者什百徒使任事者長患得患失之心而啓暮夜苞苴之路政治之溷濁且尤甚焉朱啓鈐而無我所謂減政之决心也則母寗存郵航兩司而免部務一番之騷擾 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[第一營附和暴動之結束]  
　　製造局前於五月二十八晚被匪首徐企文等紏黨攻擎當由混成第三旅李旅長查有所部第一團第一營排長兵士附和往攻卽將謀叛排長唐堯臣及兵士張川臨蔡子廷丁玉山等四犯訊明正法一面嚴緝在逃謀叛排長汪傑謝奇勝等一俟獲到再行嚴懲並將被逼隨往兵士胡家鑫等九名判押營倉又將失察之營長曹梓桐看管具呈蘇都督請示懲辦在案兹奉都督指令云呈悉查該營長曹梓桐事前約束不嚴咎無可辭姑念平日辦事尚屬得力事起之際尤能預繳槍彈截留口令此非臨事畏退可比從寛免予議處以觀後效其所拘被逼隨往兵士胡家鑫潘雨龍汪培根潘發勝徐英宋志鵬王寳山劉鴻連應卽革除兵籍交保省釋等語聞李旅長已於昨日予株連應卽革除兵籍交保省釋等語聞李旅長已於昨日遵將胡家鑫等九兵各給布衫褲一套一併交保開釋内有汪培根一名因病甚重又給醫藥費洋五元以示體卹 
[再誌私藏炸彈案之牽涉]  
　　自閘北騎巡隊長李華田私藏炸彈案敗露後李巳逮捕解寜訊供懲辦而淞滬警察廳屬員被李供詞牽涉者大有其人近日穆廳長已奉令查辦兹據所聞分列於後 
勤務督察長雷雨生鄧長彰第二區署長汪遜甫及黄士英張東野等五員因被李華田供詞牽涉由程都督電飭穆廳長查辦穆君奉令後當飭該五員各覓服務警界中之高級職員須在書記以上者三人聯名具保靜候查辦 
巡邏隊隊長茅伯勲亦因此案牽涉經穆廳長撤差聽候擬辦在案兹悉該隊長奉文撤差後知難含糊了事業已潛逃不知去向穆廳長得悉之下大爲震怒當飭警探嚴行查緝 
騎巡巡邏兩隊各巡士因隊長李華田祁性初謀爲不軌經穆廳長發給恩餉分别遣散已紀前報兹悉穆廳長以各區偵探隊探役亦多可疑昨已飭令水巡隊隊長張欣源前往各區會同署員將各偵探隊一律解散 
[偵查劉敦渠蹤跡]  
　　湖北此次起意謀叛之人甚多除詹季二人已由黎都督偵悉潛乘岳陽丸商輪來滬避匿派員偵緝外兹又查有同謀之劉敦渠亦已潛逸赴滬業已密飭公共公廨秘密偵查究匿何處電復核奪矣 
[楊律師實行抗告]  
　　應桂馨辯護人楊景斌律師因辦理宋案舉動違法經高等審判總廳准同級檢察廳之請求决定懲戒定期傳訊令由上海地方檢察廳協傳等情已屢誌前報兹悉楊律師自接到前項决定書後自謂辦理宋案一切舉動並未違法枉受懲戒心不甘服巳商請謝健律師繕具狀詞聲明對於該决定不服之理由向大理院提起抗告現巳將該抗告書遵照審判廳試辦章程第六十一條之規定送請蘇州高等檢察廳轉逹大理院核辦矣 
[通緝糾黨發難之團防董]  
　　事 
上海縣知事曁軍警各機關昨奉都督省長通令云據鹽城縣知事謝成泌電呈縣屬湖　鎭就轉防改編巡警乃有團防董事 
江幼眉始則嗾令同類舉保極言團防萬不宜撤自經迭次批飭陽奉陰違掯匿槍械不繳並煽動黨惡起而發難以致糾合匪黨鳴槍滋事逼迫各店舗罷巿由知事派往彈壓之清鄉團被奪槍彈軍帽等件其排長等被鎗刀致傷而江幼眉率衆將團兵駐在處合圍鳴鎗意在激戰復令人沿街亂繫等語當經電飭該知事將江幼眉從嚴究懲並就近移請緝私營協剿在案兹復據該知事呈稱江幼眉等已携槍潛逃請飭各營縣一體協緝如能將江幼眉拿獲解案者准賞洋五百元由該知事措備決不食言等情前來除指令外合亟訓令該知事廳長軍隊仰卽遵照將江幼眉一體協緝務獲解究 
[華界火政之改良]  
　　救火聯合會昨致各分社函云昨據東北城四舗十舗東城北三舗豫園等五社救火會函稱我滬東北一隅素稱繁盛與租界毗連敝會先後創辦火政凡於地方保衛事宜無不悉心研究實力進行現在城垣拆除中外望衡對宇户口更形稠密巿廛益見繁興若不亟求火政完善則不獨負創辦之初心且爲外人所矚目攸關主權甚非淺鮮前月羅家弄發生巨災之後亟思亡羊補牢一再研究改良方法無如財力有限措手爲難日前開會公議僉謂非集合羣力萬難見效爰將東北城五社救火會合併爲一以厚財力而資衆擎並擬以原有之四舗龍所爲總匯之區擴張之本一面就地籌欵以冀經濟充裕一面向外洋定購救火引擎扶梯車拆屋車各一部及象皮帶等安設總滙之處如遇本區範圍之外火警則由五社會員合用引擎及馬拖皮帶車扶梯車等前往施救而五社自備之皮帶車可不必前往以資得力倘遇本區城内有警則五社仍照常驅車出救似此辦理甚合機宜事權亦歸統一惟開辦經費浩繁將來常費亦鉅應請貴會量爲補助並附合併區域表一紙請爲轉知各社從速舉辦以資提倡而維火政等因到會據此查添購救火引擎爲火政中必不可少之舉本會曾於上年議决購辦有案兹因經費支絀尚待舉行旣據貴會以五社合併爲一以厚財力殊屬法良意美准卽由會補助開辦費銀一千元仍俟引擎到滬來會具領至經常一節應俟各區合併後再行酌量支配可也除函復外特將該五會條陳合併之表函送貴會卽希邀集區内各社諸君互相討論應如何進行尚祈裁奪施行無任公感之至附合併區域表一紙 
十舗永安 
四舗永慶邑廟城内東北區東城永濟五社合併爲第一區救火會東首爲龍永濟北社所 
豫國公益 
北城衆安 
北城宏農沉香城内西北區八舗安濟五社合併爲第二區救火會閣東首爲十二舗北鎭龍所衆安西社 
十五舗旣濟 
頭舗平安地藏城内東南區南三舗總安五社合併爲第三區救火會菴對面爲十九舗熸安龍所仁元 
西城澤濟 
西區洽濟西門城内西南區中城利濟果育五社合併爲第四區救火會吊橋堍爲十九二十舗保安龍所楊家渡永安十六大東門永安舗舊城外十六舗大王廟輔濟至關橋古雲台平安六社合併爲第五區救火會電燈梁東昇廠爲寶成行龍所關南永濟 
同安巿政城外關橋至荳米業董家渡消防未然六社合併爲第六區救火會廳内爲龍保安所 
錢業 
水神閣 
董渡天生 
城外董家渡城東平安至南火車站萬家公益六六社合併爲第七區救火會堂相近爲花業龍所 
木業 
[催送製就輿圖]  
　　江蘇省行政公署前准内務部咨開本部前次咨取輿圖係指各屬業經製就之圖自未便另訂條例所有前次咨取各屬製就輿圖仍希赶速送部等因行政公署除咨復外業經令行各縣知事將已經製就之輿國速行呈送以便彚齊送部並經刊登八十五期江蘇省公報在案現除高淳等八縣業已呈送外其餘各縣均未呈送省長以此事手續極簡而遲至半年之久玩延已極爰特令催各知事於文到十日内將已製輿圖呈送兩份以便分别存案彚送昨上海吳知事亦已奉到訓令矣 
[布告寺院管理暫行規則]  
　　上海縣知事昨奉省行政公署六月三十日通令云内務司案呈查第四百三號政府公報載内務部制定寺院管理暫行規則合行訓令各該知事布告所屬一體遵照 
第一條本規則所稱寺院以供奉神像見於各宗敎之經典者爲限寺院神像設置多數時以正殿主位之神像爲斷第二條寺院財産管理由其住持主之 
第三條住持之繼承各暫顀其習慣行之 
第四條寺院住持及其他關係人不得將寺院財産變賣抵押或贈與於人但因特别事故得呈請該省行政長官經其許可者不在此限行政長官爲前項許可後須呈報内務總長 
第五條不論何人不得强取寺院財産依法應歸國有者須由該省行政長官呈報内務總長並呈請財政總長交國庫接收管理前項應歸國有之財産因辦理地方公益事業時得由該省行政長官呈請内務總長財政總長許可撥用 
第六條一家或一姓獨立建立之寺院其管理及財産處分權依其習慣行之 
第七條本令自公布日施行 
[警長調查軍械確數]  
　　湘滬警察廳長穆杼齋君昨日訓令南北各區警察署云照得軍械爲防禦利器關係至爲重要當此謠諑繁興警部戒備不可不益加嚴密所有各該署分隊現存槍彈佩刀等件數目應卽詳晰查報以期覈實而昭愼重除刊印表式附發分行外合亟訓令到該署長卽便遵照發去表工逐一詳細塡明勿稍疏漏限文到五日内呈送本廳聽候派員按照開列件數詳查具復再行核奪事關軍械務須遵限辦理母得遲逾切切此令 
[革退違背定章之巡長]  
　　淞滬警察廳長穆杼齋君訪知西門外西區卽現改之第二區警察署巡長陶震東程宏猷兩人近有私入國民黨模範體操團並誘令本區巡士入團之事查定章凡軍警兩界不准入黨結會該兩巡長轝動悖謬有違警章已令知該署長汪遜夫查明確實分别斥革並禁阻　以後不許化名混迹警界以昭鄭重矣 
[步炮兵仍駐滬上]  
　　混成第三旅奉令取消後所有步兵第一團第三營曁第二團第一營第二營並砲兵營等四營由李旅長移交第四旅接收己誌前報兹悉蘇旅長現已飭令駐滬三十七團梁團長卽將接收之步兵編爲該團駐滬第一二三三營仍駐滬上保護地方其砲兵營編入第二師炮兵二團第三營亦令仍駐製造局以免遷移糜費 
[巿政廳分發投票憑單]  
　　巿政廳總董陸　侯君昨致巿區域各調查員函云本届辦理巿選舉所有選舉人名單業經審查確定查照縣定選舉期限陽曆七月十二日乙級選舉人投票十四日甲級選舉人投票合將選舉投票憑單送呈仍請尊處分行發送各選舉人以便届期投票並請於初十日前一律送齊是所至荷 
[美利堅立國慶典]  
　　昨爲美利堅合衆國立國紀念日庽滬各國紳商均赴美領事署道賀停泊浦江之美兵艦放假一天各兵士登岸沿途燃放紙炮以誌慶祝 
[女拐匪先受所在地官廳訊辦]  
　　上海地方檢察廳復奉天營口地方檢察廳公函云案准中國救濟婦孺會函稱新康輪船由滬開赴營口載有女拐匪綽號强盜阿二曁被拐婦女十二人經該會查悉電請營口警察廳截拿轉解貴廳訊押應否移提回滬訊辦等因本廳查刑訴律第十二條審判衙門之土地管轄以犯罪地或犯人所在地爲斷又第十五條二處以上審判衙門均有土地管轄權者應以先受公訴者爲審判管轄衙門此案旣由營口警察廳獲送貴廳自應依據刑訴律逕由犯人所在地先受公訴官廳訊明辦理無庸移提回滬轉多周折除函復救濟婦孺會外相應函請貴廳查照訊供究辦 
[推事約期之錯悮]  
　　上海縣議員王銓運卽王際亨前在地方檢察廳訴被閘北騎巡隊隊長叚瓊騎巡陳志岡等行兇毆辱日前開庭因原訴人未到由刑事推事端木君諭令陳志岡交叚隊長帶去着於星期六投質嗣後又通知當事人及見證董鯉庭令於本月四號到庭昨日王議員偕董鯉庭投廳候訊叚陳二人因奉諭於星期六到案故又未到蓋問官當時誤以四號爲星期六云 
[時疫醫院定期開幕]  
　　中國紅十字會時疫醫院在英在馬路北首廣西路四百十三號業於七月一號開院施診該醫院院長沈仲禮君朱葆三君曁常議會諸君僉議今歲寒燠不時時疫必盛商諸醫務主任柯師醫士添備治疫機器至二十餘架之多並擴充病舍以能容數百人爲度定陽曆七月七號（六月初四日）下午五點鐘東請各國領事東西紳商醫學各界新聞記者參觀醫院及治疫機行正式開幕禮分送衛生必讀防備疫癘書籍凡該會員捐及滬上衛生家盡人可觀不須入場劵想屆時前往參觀者必極一時之盛 
[豆米業商團五週紀念]  
　　豆米業商團籌辦最早成立以來迄今三載先後入會操員已畢業兩次該業中人品學純正遇事則防護爭前居恒尤操練不息前年本埠光復攻進製造局保護地方頗資得力兹定於本月六日在豫園萃秀堂豆業公所舉行五周紀念會聞已定製中外各種焰火晝夜演放結彩懸旗肆筵宴會自必極一時之盛也 
[商業學校第二届畢業]  
　　大東門内乙種商業學校係豆米業籌欵設立自由兩等小學改辦商業學校以來迄又多年成效卓著本年以學生衆多將本科分設豫園萃秀堂豆業公所後增設課堂添聘敎員班次尤形整齊兹定於本月十日上午行第二屆畢業式聞日内已在招考新生欲令子弟從事實業者自當注意焉 
[學生會今晚開會]  
　　寰球中國學生會爲擴充會務起見於七月一號遷居靜安寺路五十一號洋房並舉行第三次徵求新會友訂期七月五號卽今晚八時在新會所開歡迎會其秩序如下一會長鍾紫垣君歡迎詞二哈禮君奏洋琴三李松泉君外洋戲法四李提摩太女公子奏四絃琴五李松泉君試催眠術及新奇戲法六茶點散會 
按李松泉君爲美國哈佛大學電機鐵路碩士哈禮君李女士俱係音樂專家今兩美相併同時競奏必能使吾人一新耳目焉 
[女中學校將開學藝會]  
　　上海女子中學校定於七月八號午後在西門外方斜路本校開第七次學藝會其所定節目如下一校長報告二校歌三洋琴合奏四歷史講演五洋琴獨奏六英文問答七國文講演八黑板畫九洋琴獨奏十决疑算學十一洋琴獨奏十二舞蹈十三英文問答十四洋琴獨奏十五英文歌十六理化試驗十七英文地理十八英文歌（合唱）十九地理講演二十洋琴合奏二十一游戲體操二十二暑假歌二十三餘興 
[犒賞水師第二營兵士]  
　　製造局陳督理查得滬防水師第二營營長吳炳南駐紥龍華曾於匪徒攻刧製造局時督兵保護龍華子藥各廠甚爲得力所有該營士兵自應犒賞特於前日備洋一百四十元送請吳營長查收轉給 
[廖營長注重衛生]  
　　駐浦步隊第一營廖營長以現届夏令天時漸熱飲食居處均應愼重特於前日至分駐沿浦灘各防卡逐細檢查諭令各兵士將兵房宿舍之窗牖床鋪洒掃清潔並將被帳衣服勤加曬洗一面仍令各兵士認眞操練夜巡緝以保治安 
[誌謝]  
　　中華女子同義會擇於七月五日假座虹口老靶子路扆虹園開成立大會昨承惠贈觀覽劵一紙又中西學校定於十日舉行暑假曁正科生畢業式亦承柬遊書此誌謝 
[城内]  
　　地方審判廳民庭批○（唐星泉呈請續開辯論批）狀悉前次庭訊時據張趙氏繳出義成股單並退股證據此項債務自由該經理陳雨棠直接負其責該被告介紹於先亦不能遽行脫離關係爾能指出陳雨棠住址以便傳集訊追一面仍着該被告尋交可也仰卽知照（張孝榮辯訴批）訴稱該地保張裕卿匿藏判詞等情甚屬詫異姑候傳案訊責（沈筠松呈請將案註銷批）狀悉仰候另定期日傳集各股東到案訊奪並檢查帳據呈核以憑核判所請註銷本案未便照准 
地方檢察廳批○（安得生請求宥釋批）狀悉爾誤受素不相識之王三寶託寄烟土當時實未覺察等情查王三寶旣非素識何至以此重逾十餘斤價值數百元之烟土託諸泛泛之人昨訊飭交保證金爾並不遵繳巳屬非是乃復揑詞求釋刁狡已極着候起訴按律嚴懲所請保釋之處不准並斥（嚴保有等訴陳阿三等串拐伊女請求嚴辦批）狀悉查此案前經質訊明確爾女與唐黄氏均係自行逃逸陳阿三王成同尚無串誘實據因准釋放兹據來狀呈訴各情如果屬寶殊爲不法候飭傳到案訊奪（劉耕生聲請撤銷批）沈坤標以在公人役紏衆敲詐非予嚴懲不足以昭炯戒案經偵查明確應予起訴按律懲辦所請撤銷訴訟着不准行 
截留小孩虹水巡捕房包探前晚在浦江某輪船上見有被拐幼孩兩口上前盤詰兩孩一名許禮泉一名金紹甫正在詰問拐匪知已　露乘隙逸去卽經該探禀明海關稅務司並在該孩等行李中抄出大洋六元小洋四十角金銀圈各一副銅元十枚一併解送地方檢察廳訊辦 
竊賊拒捕○閔行人俞根堂及婦人王氏被竊賊劉金生夤夜挖洞圖竊覺察喊捕胆敢手持木棍行兇拒捕後由鄰人帮同拿獲奪下木棍及原贓棉被一條控由該處初級廳於昨日將劉金生解送地方檢察廳收押候辦 
妻母干涉○江灣鎭鄉婦施唐氏之女嫁於上海胡家木橋董家宅地方之董毛毛爲室過門後夫婦不睦董於日前將妻轉嫁於人事爲妻母施唐氏探悉以董毛毛將妻重婚實屬違法因法昨日具訴地方檢察廳請爲提究蔡廳長諭候批示辦理 
繼續起訴○姜全富前在地方廳控喻阿大喻顧氏夫婦串同朱姜氏將伊女拐賣於天成昌茶房高鼻阿三爲妻請爲傳究等情業奉批准飭傳着交姜女在案兹巳案懸日久姜氏仍未交出而高鼻阿三亦未到案是以姜於昨日投廳繼續呈訴請求迅速進行以免延宕 
[南巿]  
　　幸未燎原○前昨七時許滬南公義碼頭永安街第廿二號門牌江北船户顧某之姘婦吳氏家因傾翻火油燈幾致燎原幸由崗巡及衆隣帮同撲滅當將氏帶至第一分署着罰洋一元以儆因傷斃命○宰猪公作經理凌掌生之包車夫李阿三於陰曆五月十八日在小南門外悮將周鴻海之兩歲女孩翠珍撞跌傷及顱顱血流如注崗巡將李拘至第一分署拘留孩送上海醫院醫治不料該孩傷痕腐爛醫治無效昨晨在院斃命經醫生函報該署員立將李送至司法科轉送地方檢察廳派令危檢察官帶同檢騐吏於午後蒞院騐明委係因傷致死當飭乃父周鴻海收殮候將李擬辦 
[閘北]  
　　焚燬草房○新閘橋東小菜場附近江北寡婦陳徐氏草屋内前晚忽兆焚如延燒左右鄰草棚三間閘北救火聯合會聞警馳往巳經衆鄰救熄昨四區警署張署長飭傳該氏到案訊明核辦夫婦失和○婦人黄周氏前日投三區警署控被其夫黄有發毆傷頭面當解司法科移送檢察廳經許檢察官預審一過騐得該氏受傷甚輕斥退多究 
揭發姦情○陳得勝住居來安里前日投三區控告陳恒和與其妻李氏通姦當經解送司法科判移檢察廳押候訊究 
竊賊候究○引翔港三區第四分署解行竊某西人家衣服之劉金才一名至司法科判移檢察廳收押候辦 
拐匿女子○昨有趙順發偕同見証葉根山扭田幹臣至警廳控被拐匿其女請爲究追當經司法科預審判移檢察廳核辦 
[公共租界]  
　　賣良爲娼○山陽婦人劉陳氏近被匪人宋寶章誘拐來滬串同理髮匠王有才蟻媒劉王氏押入廣西路六百六十四號門牌沈嚴氏花煙間内爲娼得洋四十五元前日經氏父陳榮記尋獲報請老閘捕房派探將陳氏與鴇及王與劉王氏一併拘入捕房分别拘留昨晨解送公堂經王襄讞會同英領康君訊悉前情以陳氏之夫劉開文現在原籍判氏交其父領回王有才着押西牢四月劉王氏押女所兩月嚴鴇押一月惟宋逃匿蘇州候函請蘇州檢察廳查提訊究 
巡捕野蠻○總巡捕房一百十五號華捕姚伯林前日將人力車夫王二拖至山東路橋堍小便處將其髮際吊起任情凌虐經該捕房繙譯瞥見禀明捕頭飭將該捕拘留昨解公堂質訊屬寶並由車寓主投稱王所租車輛今已遺失請追中西官以各歸各案着另行起訴姚捕殊違警章判罰洋三元充公再賠給原告洋二元 
小孩攫物虹劣孩王阿寶前日在湖北路攫取談向氏金挖耳又小孩王仁陳在北京路搶取吳水寶凉粉担内小洋八十角均經包探查獲昨解公堂經中西官分别訊明以王阿寶籍隸浙江判送寜紹同鄉會安插仁林父在蘇州判送地方檢察廳轉送蘇州查傳其父領回管束 
設法安插○小孩瞿小三仔母故後由其父賣與某粤人爲子嗣因不聽敎訓被逐出外遇見匪人瞿金隆希圖拐賣由探查獲解送公堂訊知該孩有病判送醫院醫治在案兹已全愈昨日復由捕房解案請示中西官諭候分函孤兒貧兒兩院如能留養自應稍助經費俟復到再核 
賠償修費○靜安寺捕房七百五十二號華捕控趙袁氏唐白與行兇撕破號衣等情昨經公堂傳訊據袁氏供稱實因該華捕調戲不遂自將號衣撕碎誣控且唐在場解勸反被毆打請爲明察中西官以唐旣不干涉判令開釋着氏賠給該捕修衣費洋二元了事 
有無證據○鄉民陶阿根控探夥郭小弟以代尋逃妻爲由騙去尋費洋二十五元昨由捕房將郭拘解公堂訊知郭已將陶妻尋獲兹又濳逃疑郭誘拐所致判郭開釋並諭原告如有證據准再控究 
侍奉祖母○濟良所昨解婦人徐王氏到廨禀稱該氏於前清光緒三十年間因其姑逼令賣娼不願由捕解案發所留養迄已八年兹因其祖母患病勢已垂危亟欲回家侍奉爲特解案請示中西官以所董業已首肯應予成全判氏交其叔王仁善覓保領回以後不准賣娼 
倀倀何之○迷路孩子王阿二昨晨由捕送廨睛示據供年十七歲寶山人父已去世母在原籍因在滬上學習鋸匠隨師出外工作在途失散判送寶山檢察廳就近傳其家屬具領 
禁錮匪徒○匪人周阿方劉二前晚各帶利器至虹口西華德路一千八百七十七號徐存鳳家行竊衣物經徐察覺喊捕周等卽持刀將徐頭面等處戳傷圖逃由捕追獲昨解公堂經孫襄讞會同英哲副領事訊明以周等不法已極着各押西牢二年示儆 
 
 

Page 11

 
 
聲訴被誣○南京路同昌脚踏車行主諸高林與漢口分行經理張榮貴因不分盈餘銀兩在公共公廨互控迭經傳集研訊在案前日午後由關讞員會同英康副領事升座復訊先由諸高林之代表律師上堂請追繼據張之代表律師到堂聲稱此案迭經利康洋行西人苗爾及華人等中西各見證到堂證明張確係漢口分行經理以及應得三成半之盈餘是諸高林兄弟二人將帳簿掯匿不交顯係圖吞張名下應得之餘利應請明察復據張供稱應得盈餘曾經公正人結算計有七千餘兩當因諸同生希圖吞没將漢口分行之流水帳簿掯匿故我曾投漢口華洋公所控追有案可查嗣經孫德成理勸允許和平解决詎諸同生潛行返滬後忽串伊兄諸高林投案控我私收客帳故我亦具禀起訴但諸高林兄弟二人圖吞應分三成半之餘利復誣私收客帳毁壞名譽應請察核復由兩造代表律師互辯良久中西官會商之下判兩造各交原保候再訂期復訊 
驟難定斷○周錫康因賈裕眞不還借洋三百元控奉公廨於前晚傳訊原告由代表周海和上堂請追並將借據呈案質之被告延律師到堂辯護孫襄讞以被告供不承認原告又未親自到堂質證未便遽行定讞判賈交原保展期一禮拜由原告親自到堂質證再核如果臨訊不到卽行將案註銷 
各執一詞○吳松濤因水木作頭于幼安承造房屋半途抛工是以連同保人宏茂昌襪店主韓榮源及顧少雲控奉公廨傳案分别交保候訊在案前晚由廨集訊兩造各延律師到堂互辯多時因所供各執判被告均交原保候移送水木公所理算復到再核 
以原就被○已故之馮延齡在日與周笑儒丁惺若同控裴雲卿私收已倒泰和錢莊各户往來欠銀迭經公堂傳同被收各户研訊並移文浙紹上虞縣將該莊督理王尚卿提解來案侯訊在案前晚由廨復訊兩造各延律師到堂代辯據原告供稱裴雲卿私收之欵已經理楚應請註銷至由上虞縣提解到案之該莊督理王尚卿因其餘人證均在浙紹故照以原就被章程已投上虞審判廳起訴應請將王解回浙紹歸案以免分歧王襄讞准如所請判裴雲卿開釋王尚卿候派探解回上虞審判廳歸案訊理 
被告待訊○黄藴瑜控陳韓堂又黄晋卿控楊錦如均不理欠欵又沈陳氏控葛德記借用金鐲不還等案昨由捕房將該被告等傳至公堂分别交保候訊 
抛磚擲石○楊阿文胡阿朋二人昨在有恒路擲石爲戲擊碎七百二十二號馬車之玻璃窗該馬夫將胡扭毆由印捕併送捕房經捕頭詢斥釋 
服毒遇救○舟山路一千八百二十三號住户袁阿福前晚與妻王氏口角相毆該氏潛吞紅藥火柴圖盡幸由同居覺察送往同仁醫院醫愈 
拐賣唆賣○姜阿桂住新記路昨報捕房云未婚媳某氏被鄰居成衣匠拐賣又武昌路鄧鄭氏控姘夫李伯生唆賣前夫之子阿毛均請查辦捕頭准之 
[法租界]  
　　互相控告○羅銳律師處繙譯宋藴之前被唐文彬控告經公堂判押二月在案今羅銳律師亦控宋藴之塗改律師收條宋則延福履理律師互控昨日羅銳到堂宋由捕房解案副領事察核案卷後論將羅銳控宋之案註銷宋控羅銳之案聽候總領事核辦 
勒限交贓○英租界中西包探昨日移送湯長根至廨禀稱法商某洋行迭次失竊今棧房中又失貨物查勘形跡並非外人所爲况鎖匙由湯經管情節可疑送案請訊湯供鎖匙由我經管實未偷竊貨物聶讞員判湯交保限三天交贓如違提究 
幸未燎原○公祥烟紙店前晚忽然失火幸捕房近在咫尺急騙皮帶車到場救熄昨日傳到店主謝濟翁解廨詰訊供因蚊虫甚多故在床前燃蚊烟火延帳上祇焚去衣物房屋未損求宥判罰洋五元充公 
追索房租○沙遜洋行收租人控房客陳四福虧欠租洋五十一元又小蔴皮虧次租洋二十一元五角求請訊追昨經公堂傳訊陳等均求寛限措交判各交保限七天交淸 
雜評三 
　　（我） 
問某督察長徐企文案之牽涉以上海警界爲多被牽涉者發覺之初未嘗不曉曉致辨然而李華田則正法矣祁性初則永遠監禁矣請更正之墨跡未乾而駢首巿曹之消息已至夫亦可爲齒冷者矣 
今次之被牽涉者如某督察長固亦嘗曉曉致辯自謂决不至有所牽涉也然而穆湘瑤已奉令查辦矣牽涉耶抑不牽涉耶 
 
 

Page 12

 
 
   
 
 

Page 13

 
 
自由談 
游戲文章 
[被裁司員夫人致司員書] [  鈍根] 　　 
　　慾火榴紅思婦寫深　之怨頭巾草祿覊人興末路之悲恭維 
東竽我夫嫖情極闊官興乾飛遙測阮囊曷勝惶恐側聞中央減政大裁司員想我郎君必在被裁之列人皆爲憂我獨爲喜良以君之才不能作一札君之力不能勝一雛君之産不足購一汽車而乃厠足官埸隨人揮霍充其極不至典妻蠶子破家亡身不止幸賴上天之佑祖宗之靈使君失官而返正如苦海回槎懸崖勒馬從此以畢餘生皆坦途矣况乎朱顔少婦舊好正待重修黄口小兒乳傭力難久雇得君家居伴妻抱子其樂融融彼富貴者如浮雲耳署威炎酷速整歸鞭屈指抵家之日敬當炊黄米飯以待妾曹康上言 
[戲擬監犯請求折給飯銀呈并批] [  是龍]  
　　具呈人刑事犯蘇曉華年二十歲爲懇求折給飯食銀兩以資家用呈請 
恩准事本犯人曉華於本年六月六日夜間因踐所歡唐婦之約機緣不巧適遇婦夫鄔規遽以盜犯控訴檢廳蒙 
廳長湖塗拘案預審時本犯人以糊口艱難改良監獄又較草舍寛爽高廠意圖吃三年安逸飯遂將計就計含糊承認詎 
廳長竟按照暫行新刑律第三百七十三條第一項侵入現有人居條文起訴 
審判長戎塔又貿然决定宣告無期徒刑即於六月三十日執行入獄但本犯人家中除父母妻子外尚有五十餘歲之祖父母七十餘歲之曾祖父母九十餘歳之高祖父母一百十餘歲之高高祖父母食口衆多支持不易若以仰事俯蓄之責完全付之父母殊非孝子順孫所忍出此查監犯口糧 
法部規定每名每月兩圓蒙 
興獄官顧念物價昻貴於報銷時浮開人數移增每名每月飯價四角 
深恩厚澤誠令人每飯不忘但犯人等食量素微一餐之飯可供一日餘存之飯收藏則勢必朽腐退還則廚子得利殊非妥善之法不得已聯名呈請 
典獄官自七月七日起 
令飭廚子停發本犯人飯食將應支飯食銀照規定之價九折計算每月改給銀一元八角全年二十一元六角俾本犯人移充家用稍盡子孫之職而 
典獄官亦略沾其潤一舉兩得當蒙 
俯准再本犯人向日曾囑相者推算請當事壽一百九十九歲如此則犯人合家老小可無斷炊之慮若能按照本犯人年齡以在監一百七十九年計算應得飯銀三千八百六十六元四角先期預付免貼倒利俾爲母金尤爲感戴 
典獻官若慮任期難久或壽命難知則祇　逐任移交亦無大碍謹呈 
典獄官劉 
[原批]  
　　呈悉本署前以監獄人滿無欵建築請示高等廳長去後近奉指令飭將監禁三月以上犯人一律按月賞給飯銀假出家居以省建築監獄之費等因在案該犯等自應靜候執行無庸曉瀆至所請將一百七十九年飯銀先期全數給領應候再行請示令遵仰卽知照此批二 
繪芳詩話[  瘦蝶]  
　　周君病鴛創吟社於海上詞人雲集頗極一時之盛時余作客劉江簿書多暇間事吟咏王粲登樓望天涯之雲樹馮煖彈鋏感人海之風萍佳侣難招孤抱斯鬱擬託冬郎之筆替傳秋士之心爰於丙午冬月以美人六事命題曰醉曰夢曰影曰嗔曰病曰恨散詩海内諸同文聞風響應路無遠近皆郵遞一牋飛珠走玉眼界大開以名士生花之筆寫美人香草之吟宜其有句必香無詞不艶者矣余喜其旣足爲美人吐胸臆更可爲名士作對照觀茶餘酒後輯其佳句存之名曰繪芳詩話以公同好俾美人態度以名士而傳名士才華以美人而顯美人名士並垂諸不朽云諸作中首推太玄遊子爲壓卷美人醉云良晨佳侣集芳庭高敞瓊筵飲未停弱體豈勝千琖盡美人何必十分醒暈添面頰春風暖愁解眉顰笑語馨醉態翩翩蓮步怯婢肩斜倚更伶俜美人影云忽訝柔魂倩女離空中色相理堪思化身仙子原無跡奔月姮娥别有姿在地忍敎輕踐踏當花且喜得扶持全神栩栩凌虚見爲幻爲眞試問之美人嗔云芳顔倐變眼前春嬌叱輕訶孰惹嗔素喜柔情能委婉轉憑簿怒見丰神應將體貼慙微悃莫訝心難慰美人拂逆恐敎傷玉抱願回笑語許相親美人病云果然善病是紅妝藥裹丹經費品量嬾發嬌嗔容婢過偶逢珍味倩郎嘗春愁擱上眉痕重花氣撩來袖影凉猶恐旁人憐瘦損强移蓮步說如常美人恨云素抱欲呼明月訴芳心祇許落花知妙筆如環寫美人態度妍憐悉出鈎攝靡遺碧蘿仙館美人醉云丰姿微醉見天眞嬌泛桃花臉上春强掠雲鬟慵作態佯抬星眼漫疑瞋宿酲未解芙蓉帳香夢初酣芍藥茵莫笑歌聲珠貫斷玉山頽比玉人身美人夢云春宵酒壓卸殘妝翠被華燈引夢長休訝寶銳横鳳鬟肯將清瑟理悅裳迢遙路已迷秦女惝恍魂猶逐楚王惱煞眞鶯枝上喚轉敎征戍憶遼陽美人影云秋水驚鴻影絶羣翩翩羅袂逐花芬月明玉立香肩瘦風動珠翹霧鬢紛離合神光疑洛浦氤氲幻景想秦　兩行紅燭當筵照鏡裹朱顔酒半醒美人　云别有風神爽若秋即看薄怒亦風流不關阿母留賓客要自狂夫好遠游　　緣知非訣絶破顔應識是嬌羞翻嫌語燕痴於我爲啓湘廉任去留美人恨後半首云一曲瑤琴胡地怨三秋紈扇澆宫悲紗牕夜月珠簾卷錦字題殘寄阿誰柔情綽態媚於語言寫影字嗔字尤爲出色當行非美人化身那得有此杜鄉漁隠六首集唐人句咏美人醉云銀燭高燒照晚妝（瞿佑）妖嬈歌舞出平陽（司馬逸客）驚風亂颭芙蓉水（柳宗元）飛箋遙聞豆蔻香（韓偓）美人夢云臥後淸宵細細長（李商隠）郎心如妾妾如郎（無名氏）階前碎月鋪花影（温庭筠）樓土殘燈燈伴曉霜（關盼盼）兩首後半皆稍遜美人影云强整嬌姿臨寶鏡（李珣）自盤金綫繡眞容（王建）美人嗔云桃花臉薄難藏涙（韓偓）柳葉眉尖易得愁（李凝）美人恨云祇緣幽恨在新詩（步非煙）說著瑤台總涙垂（韋應物）坐見落花長太息（宋之問）眞成薄命久尋思（王昌齡）須知入骨難銷處（徐寅）盡在停針不語時（朱鋒）爲問蓬萊近有消息（鮑溶）無端和涙濕胭脂（張泌）古香時鬱齊上筆端人服其巧吾服其工天壤王郎美人嗔云花嬌絮語自丰神惱亂東風減却春情到深時偏解妬態從　處轉含顰怕敎形跡輸同伴翻托温存笑可人一桁珠簾長不捲那堪梁燕看申申美人病云個儂憔悴謝鉛華不向香塵鬥鈿車幾許輕寒憐薄袖一般消瘦比黄花横陳玉軟偎翹鳳撩亂雲鬆掠髩鴉鸚鵡也知人意懶聲聲簾外喚煎茶美人恨云朝朝暮暮總愁牽往事思量也惘然蓮子有心終是苦棠花無主鎭堪憐愛河風阻波難起遙夜燈昏夢不圓隔斷鴛鴦三十六王昌消息倩誰傳美人之姿態心情均說得藴藉入神不是温柔内家經驗有得那能道其隻字玉溪冬郎畏後生矣（未完） 
自由談話會 
　　拙著玉田恨史巳刊竟鈍根擬另刊單行本以彰女士潛德讀者倘以題詞見贈當不獨女士啣感業與鈍根商妥必以單行本爲報酬 
照相單行本鈍根擬湊集百人成一鉅册前僅得七十餘耳栩除自寄攝影外並廣爲催集凡在同社倘果樂觀厥成幸勿貴寶色相願請卽以眞面目相見 
現在自由談所印肖像因銅版紋地太細而紙墨不良故多模糊不滿人意將來印單本時必用精　紙墨與各種月報所刊一式方佳[  蝶仙]  
自由雜誌經諸同文簿謀督促至今未觀厥成良以鈍根栗六鮮暇致勞閱者懸盻今始預備定妥卽請愛樓先生擔任編輯中華圖書館代任排印一月後可以出版諸文人照相卽冠卷首不另印單本矣雜誌内容除采錄巳成自由談外鈍根處尚有不及登載之來稿兩箱亦當擇優選入以免湮没是必諸君所樂聞也 
[  純根]  
劇談[  玄郎] 　　 
滬上梨園除虞東戲紹興戲外舞台凡六坤班凡三　戲其問　角色之完美自以第一台爲最價目亦上八下八頭等正聽五較他家爲獨巨地位容積微嫌窄小座位旣見侷促空氣亦復悶人　大無會　　　　　　　　　　　　相等　　位之舒暢則推大　合地位之廣　　　之高爽電　之繁多則推新新舞臺夏令聽戲其中殊　　家　暢趙佈景之精妙表白之淺顯戲情之易明扮相之入毂新劇角色之搭當則推新舞台惜近日夏月　因病輟演新劇中少此極緊要之角兒遂不見簇簇生新妙語解頤殊覺減色不少現今賣價之廉賤舞台中則推中舞台坤班中則推丹桂中舞台減賣上四下三丹桂則正　祇賣一角耳内中角色如劉永春郎德山之黑頭王又宸之鬚生江夢花之靑衫蓋春來李永利之武生武二花較之他舞台亦有過之而無不及但武行中上下手及雜角等稍見平庸容積亦嫌太小耳價旣廉物亦美戲迷諸君最爲合意若迎仙歌舞台上三下二價雖較中舞台爲更賤而角色多平庸惡劣戲劇則遠遜矣丹桂人材如二趙之文武鬚生十三旦之花旦一聲雷之黑頭久已膾炙人口餘如白玉梅周桂寶牛桂芬等俱楚楚可觀亦可謂價廉物美羣仙羣舞台之角色未必優勝於該園而價目乃一則上三下二一則上四下三宜其賣座遠不及丹桂之發逹也 
小說 
寫情小說 
[黄金祟（九）] [  天虛我生]  
　　是年予已十六特以家範淸嚴之故知識故猶未投稿者勞漢 
羅少鵬字懷遠年二十六歲福建上杭人現庽浙江富陽 
開仍與小釁共朝暮予以習見小曇故處芝蘭之室而不聞其香然小曇此時之待遇我非復如前前者耳鬢厮磨了無奇異此時則小曇輙紅暈於頰亦殊不自知其所以然與共衾處則輾側相避予亦不敢略與偎傍苟偎傍之必惹具瞋時予家方閙鬼予畏鬼殊甚每夜輒苦不能成寐小曇旣不肯攬我於懷我心乃愈恇怯一燈搖影帳　目動注目視之則帳上縐紋均幻爲鬼怪之形愈祝則愈明而鼠子伺人巳睡憧憧往來俄而砰然一響啾啾之聲作於床下我乃毛髮盡戴以衾蒙首猶似有所聞見乃潛入被底投小曇之懷而小曇睡昧方濃遂不拒我我遐想其平日所以拒我之故終百思而不得解是夜予心惴惴竟夕弗寐且悶熱爲苦比聞窗外一鳥忽鳴此鳥鳴後衆鳥亦相繼而鳴知已刁曙乃微微探首出衾則案頭燈影猶熒熒獨明對床魯姆　聲起落有類牛喘廻視小曇則低眉交睫鼻息微温徐徐射我頰際俄而展輔欲笑我意其醒呼之不　再呼之始遽然而覺慒　半响又轉身而　我殊弗願必　之向我小曇弗肯我則不能不施故技矣於是以一手撓其頸一手捻其腰会小曇乃笑不可　一轉身而攬予入懷使予弗能動予必窮詰其所以避我之故小曇呐呐如不能語偎其頰則熱熾如火眼波欲溜喘息忽亂予手方在其胸際覺此中有物突突作跳予大駭曰汝病耶小曇搖首弗答予再問之則歘　起坐力推予手狀若恚恨至不可言予益駭　小曇已披衣下床去自是小曇竟不理予且力避予之眼光予若近之者彼必嗔曰公子窘我我必告之太碐人予不知其將告何語然小曇竟告之矣特未審其如何措辭予母遂下令改共魯姆寢予安肯承乃命侍阿母寢自此以往小曇對予冷落若不願見予者予終莫名其妙然吾母方嘖嘖誇小曇而益重其人吾今而知之彼小曇者初非木石吾當日雖未解兒女之情然天眞爛漫愛戀之情實無不出於至誠小曇以曠女之身何能禁受此温存哉彼若不能力正其心則我與彼勢必同時卷入於慾海旋渦之中小曇以愛好己身之故誠知情有不能自禁之時乃力屏我於幃幛之外此其毅力誠可愛敬然吾終身亦且感受小曇之陶鎔我在情芽初孽之時方欣欣以待春風時雨之霑乃驟然遏以嚴霜凍雪我乃終身遂視天下女子之身皆如神聖不可侵犯我之得柳下惠第二之名者小曇成我之美也二 
哀情小說 
[畫中人（二）] [  東埜]  
　　生抵滬後三日託戚友某以此意進言於父時生父在滬有年兼營漢口商業多財善賈囊槖裕如念女家綦貧門户不相當伹事出生意不忍拒絶乃以緩議置之世俗恒情無足深責惟生知事不諧焦灼萬分又恐女久盼不得已郵致一緘大致謂自違芳範靡日不思身覊江南而夢魂則無夕不飛渡冀北也爾我衷情旣已逹之堂上雖急切無成議然持以堅心格以誠意必有化除障礙逹到目的之一日兄非不能執近世自由結婚四字率意孤行第恐以婚媾之嫌啓家庭之釁致高堂以垂暮之年因之抑鬱不怡則我罪大矣恐亦非卿之所願聞是以未忍出此也嗟夫文妹天下事何往無阻力有志者好自爲之而已曾經滄海除却巫山地久天長斯盟不渝區區此心惟愛我者鑒之至女得書之後悲感抑塞又當作何狀不待言矣 
生姿質本聰頴入校後得名敎師指授不逾年業抗進試輒冠其曹同學嘖嘖稱美生殊不在意課餘之暇極不忘女每逢酒闌燈炧月夕花晨輒生還想不知閩中此夕清輝玉臂香霧雲養意中人果解憶長安否也因之離思在抱愁緒　懷歴三年不少衰 
秋雨始霽天高氣清滬上舉行賽馬校中逢星期循例放假生與二三同志結伴往觀跑馬廳泥城橋一帶馬龍車水鬢影衣香幾有山陰道上應接不暇之勢同伴等色舞眉飛興高彩烈品頭題足紛紛若狂生則　物　人　　　成　　不知所可金為西墮　　歸歟偶　一照相館士女絡繹户　爲穿同伴　　　入　同　一影以該記念登樓入一琉璃房陳設頗雅　　問　士女照像無算略一注目則有若靑年學子自髮老翁美人現時世之粧志士被西洋之服名角登　而演技　人按鬱以徐行種種現象不一而足儼然一面貌陳列所伹中無熟識者略一回首見左壁懸放大寫眞數架就中一架忽引起生特别注意架中　一粲者瓜子臉櫻桃口遠山如畫秋水含顰呼之欲出生此時如被催眠術呆立若木鷄兩道眼波與畫中兩點眸子作並行兩直線絲毫不復移動凝神細察又發現一秘密眉稍左角隠隠現一黑點疑假疑眞惟妙惟肖會面生疏稀笑　似曾相識在前生不禁失聲呼曰噫噫異哉此陳文綺之寫眞也何爲乎來哉 
同伴等聞生之失聲呼也群問何事何事生飾辭對之遂不深究攝影旣畢聯翩出門生託辭訪友不復回校同伴旣去卽疾行回照相館指頃間所見寫眞詢館主是像繪幾時矣誰家碧玉君識之否乎答彷彿四月矣館中事煩不憶爲誰氏子也旣而曰君姑待容我一查乃至賬櫃前手一册繙閱良久掩卷謂生曰攝影者何氏名字無從查考以意度之大致靑樓中人居多復笑曰是兒眉目秀麗尤物也君絮絮探問意欲何爲將有問津意耶生笑謂母得戲言乃公心事不足爲外人道但像可沽否答言君伹出貲有何不可生乃付欵挾寫眞片出覓得一旅館進房砰然間户倚沙發上出雪茄燃之且吸且視寫眞胸中思潮起伏瞬息萬變默念文姑何時來申攝影在四月前則抵申久矣何以諱莫如深事前亦未通一信得母如店主人言中有變卦耶又念項羽重　陽貨貌似男子如是女子何獨不然世間面貌相同者儘多或非廬山眞面亦未可知又念否否照像之上眉梢之旁不隠隠有黑痣乎意中人盡中人一而二二而一者也是必爲文姑無疑何事到申何故不令余知此一個悶葫蘆不知何時可以打破三 
文字因緣 
[留間唐寂紅女士] [  汪紅豆] 　　 
鄉澤難聞忽别離人生無可奈何時天公弄我非無意並蒂蓮開定有期 
客中分袂最堪傷文字相交情更長君在吳頭儂楚尾暮雲春樹總凄凉 
　歌又唱夕陽天握手他時定有緣聊寫離愁無别語明朝要買米家船 
一般幽怨莫能償恨我行踪太急忙此去芳容休寂寂相逢秋月桂花香 
旅懷七絶四首錄呈寂紅女士郢正 
那知六載困風塵自恨今生命不辰客裏孤眠眠不得消愁欲買玉壺春 
落花時節惱人天回首家鄉路幾千明月有情偏照我惹儼夜夜夢難圓 
孤燈寂寞夜三更欲寫家書寫不成血淚盈盈隨管下一行一字總多情 
獨自思量獨自傷萍蹤飄泊客他鄭畫眉深淺無人問不上高樓學醉妝 
[和紅豆女士原韻] [  唐寂紅]  
　　有意傳鴻雁緣會楚荆臨風倍惆悵望月納同盟眼底天涯客心頭萬里情他時如相見談笑恩平生 
 
 

Page 14

 
 
   
 
