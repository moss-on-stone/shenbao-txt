# 1909 - 202 - 4913104

 

Page 1

 
 
   
 
 

Page 2

 
 
上論 
　　 
[監國擾政王鈐章]  
　　六月十一日內閣奉上論郵傳部左參議著梁士詒補授欽此軍機大臣署名奕劻世續張之洞假鹿傳霖那桐差　　 
[十二日內閣奉]  
　　上論河南北鎮總兵員缺著黃貫三調補歸德鎮總兵著玉壽補授欽此軍機大臣署名奕劻世續張之洞假鹿傳霖那桐差 
 
 
 

Page 3

 
 
　　宮門抄　○六月十一日　召見軍機　連兆　成緒　桂森　常安　常恒　十二日　召見軍機　戴鴻慈　梁士詒　萬明定　瑞鼐　勒駕　伊積　斯琿 
[交旨]  
　　六月初六日軍棧大臣欽奉　旨都察院奏代遞分部郎中朱有濂理財政策條陳一件著該部知道欽此論說 
　　 
[對於江蘇新督新撫之希望]  
　　陳伯帥出缺。而瑞莘帥升任蘇撫。端午帥補直督。而張安帥移節兩江。我江蘇之庶政。賴江督蘇撫主持其間。今一時而更調其二。非我江蘇政界之一大變遷乎。江督兼轄皖贛。責任重大。其所執掌。主重交涉。故於本省政事每有不能注以全力之勢。溯自劉忠誠公在任最久。坐鎮有餘。他無所長。（辦理上海四明公所一案。能力拒法人之要求。至今人猶稱頌之。）繼以周玉帥。才不濟變。於兩江政事無所裨補。自端午帥到任後。銳意整頓一切。舉凡吏治軍政。頗有煥然一新之觀。至蘇屬地方政務。較寗屬稍繁。除交涉大事歸江督主持外。餘皆由蘇撫主之朝廷重視江督。以故簡任蘇撫。率皆不甚注意。遠者姑不論。自陸春帥陳筱帥陳伯帥相繼任事。均碌碌無所短長。今蘇撫瑞莘帥已到任矣。而江督張安帥針次到滬。以成事例之。凡新督新撫蒞任之始。必有一番振作。以爲展布地步。本報於籌辦憲政及禁煙補救銅元諸大端。已一再貢芻議於新督新撫矣。顧籌辦憲政之欽定期限。昭然在人耳目。新督新撫上體聖意下顧與情。必能依限照辦。至禁烟補救銅元等。關係重要。亦必能切實辦理。固無待旁人之鰓鰓過慮也。記者對於江蘇舊日之政事。反覆思維。竊有不能已於言者。敢竭其一得之愚。藉供採擇云爾。江南爲文物薈萃之藪。六朝金粉。至今猶有餘韻。凡候補官員莫不視此爲樂土。故籤註分發之多。遠逾他省。雖不無英俊異傑之選。然平庸黯昧之流。亦難保不混雜其間。縱云歷屆督帥知人善任。但偶爾失檢之處。亦所難免。新督下車之始。允宜詳爲探訪。嚴加淘汰。務期人稱其職而後已。凡豪闊之候補官員。以一身而兼數差者事務既多。廢弛難免。其弊水可勝言。尤應革除淨盡。蘇屬之候補官員。以州縣佐雜佔其多數。內容尤爲竊敗。歷任撫院均出以姑息。積之既久。莫可究詰尤非嚴加甄別不可。凡遇補署州縣之缺。當爲地擇人。免爲民害。江蘇州縣之錢漕等項。爲全國所獨多。邇來銀價日貴。征不敷解。賠累殊甚。征銀之議。格於部駁。幣制一時猝難劃一。清理財政。復有遙遙二年之期。燃眉之急。迫不及待。亟應勻定公費。裁汰陋規。以蘇州縣之困（蘇屬各州縣征收上忙。前已連禀蘇藩請示辦法矣。）否則爲州縣者。日傍徨於征賦出入之。間戚戚焉惟賠累追究是慮。回暇計及地方之治安州縣爲親氏民之官。倘不謀民事而惟顧一身之利害。甚至苛記得剝削。謀所以補其賠累。則我民將不堪其擾矣。補救之謀。豈容再緩此對於江蘇之。吏治希望者一也。江南夙稱財力殷富之區。然自攤派賠欵舉行新政以來。每歲所出。幾數倍於曩時。而入欵如故。毫無增加。庫儲空匱。時興爺屋之歏。雖有財政局統籌一切。然亦羅掘之術。徒呼奈何而已。非急謀補救之方。則一切新政。必有摧敗之日。清理財政。尅期舉行。極宜統籌全局。將出人欵項互相對核。務將舉辦新政之費用加意撙節。即在差人員之薪俸。亦宜從實扣減。今之疆吏。莫不蹙額相告曰。財政竭蹶。辦事爲難。殊不知財用安有充足之限。惟在辦事者之善爲措置耳。善於措置者。雖財用不足。用其事無不舉。否則財用雖足。而其事亦難辦。實事求是。力戒虛靡。爲辦事用財一定不易之理。茍能遵此而行。朱有不處之裕如者。蘇屬之財政。亦竭蹶非常。已故朱道盤踞牙釐局數十年。茍刻從事。跡近聚歛。公家未受其益。民怨自不可遏。於江蘇之財實有害無利者也。今欲求財政之有條不紊。所人足以敷出。務飭主持財政者精白乃心。力戒貪欲。凡屬茍派於民間者。（如醬捐等項。）尤應俯鑒下情。酌中取償。以裕民力省中各局所之費用。應飭力求節省。不得稍涉奢靡。此對於江蘇之財政所希望者二也。　　　　　　（未完）來稿 
　　 
[開礦與全中國之關係] （南洋華僑胡子春京卿稿）　　世界各國之能稱雄於地球上。增進勢力。使其國民享無量之幸福者。論其條目。則道德宗教政治法律經濟凡一切與文化相關者。無不一一修舉而改良之。其道固難縷晣也。若揭其大要言之。則不出二方面而已。此二方面。一日武力。一日實業。武力者陸海軍之謂也。實業者農工商礦之謂也。武力足則強。實業興則富。國強而富。然後所謂文化之治。乃有所着手而施設。故曰世界各國所以稱雄於地球上者。不出斯二者也。雖然。國必先富而後能強。能富而不能強。則如荷蘭如西班牙。往昔之商務遍地球者。終不免爲英國所奪也。未富而遽圖強。則如拿破崙之處法國國力彫敝之後。不謀充殖國本。而遽耀武於四鄰。欲以暴力鞭笞萬國者。終不免竄身荒島。有國危身辱之憂也。兩者比較。實業之尤要可知矣。且武力在豫備不在戰爭。實業則無時無地不與他國競爭。我國之實業不發達。他國即得以實業發達之故。吸收我國之經濟。而剝奪其精華。中國自與外國通商以來。利權處溢。民力日竭。職是故也。方今救中國之策。必以振興實業爲第一主義。而振興實業。尤自倡立公司開辦礦業始。世界物類有三。動物。曰植物。曰礦物。礦物者一切富源所從出。而工商業原料品 
 
 

Page 4

 
 
之出產塲也。歐美各國極力研究礦物。講習礦學。發明礦產。又能聊合多數大資本家。爲一大團體。設立開礦公司訂礦。律以維持之。借國家之力以保護之。以故礦業發達。工商業亦因以發達。所利雖在一公司一團體之微。而其關係。實及全國也。我中國獨不然。數千年相傳專制政體。既無保護個人之私權。而各個人之謀企業者又乏公共團結之能力。所以成立公司。甚苦其難。若組織小團體。力輕易舉者。尚冀有成。至於籌集數百萬資本。經營重大之路礦。則罕有能應之者矣。此雖國家無法律保護之過。抑亦吾國民乏公益之思想也。吾爲此故。不憚苦口爲吾同胞勸告。夫國家集合各個人而成者也。不有個人。安有國家。換言之。不有國家。則安有個人。故國家與個人關係極爲密切。國家之事。即個人之事也。　未完 
[專電]  
電一　（北京）電論趙爾豐察木多既難改歸管轄著照所請會同聯豫溫宗堯善爲勸導期速歸化電二　（北京）開缺甘督升允奏已革道員嚴金清御史安維峻請開復原官奉硃批由吏部列入廢員內開單請旨電三　（北京）南洋勸業會物品免稅事經端午帥與稅務大臣鐵寶帥力商可望准免電四　（北京）鹿中堂病愈昨日（十一）銷假電五　（北京）大理院奏李元等（洩漏內閣要件豋報案）竊取公事按例定擬奉　旨知道電六　（廣東）張安帥十三早起節乘新銘輪船到港約十五日由港開行赴滬　　按昨報載安帥十五日由汕頭起程汕頭係香港之誤電七　（蕪湖）太平府複選舉昨日（十一）開票當選議員朱會蔭潘祖光　鮑文鑣　陶冠禹　魯式金電八　（東京）比利時國萬國寢台車公司營業部長列土福圖將於西七月三十日到東京。會議西比利亞滿州及韓國鐵路乘車票之要件電九　（東京）日本諸新聞。對於中日兩國擬再開諸懸案談判之事頗爲歡迎並希望不再遷延緊要新聞 
　　 
[三省巡撫補實之原因] 北京○東督錫清帥日前電奏。東三省應應興革之事尚多。容臣詳細妥籌。再行奏聞。黑龍江巡撫周樹模。吉林巡撫陳昭常辦事認眞悉臻妥洽。云云故昨日吉江奉三省巡撫補實之諭。實此電之力也。　　 
[陸軍部飭知見習畢業生考期] 北京○此次留日陸軍學生　月間見習畢業回國。照陸軍部奏定考期。則在九月相距四月之久。若各生歸國徑行赴部投考守候須時殊非體恤之道故由該部堂憲。函致駐日胡使。令將各省所派學生請其咨回原派省分。俟考期伊　。再由各該省督撫送部。以符定章至本部所派各生。亦請胡使給咨。由各生齊投本部惟攷期尚遠應准其回藉省親該生等儘八月十五日務須一律到部不得稍有遲延。　　 
[軍諮處奏留重要人員] 北京○軍諮處奏查光緒三十三年陸軍部奏設軍諮處其額設之正副使以下各缺均經簡授有人現既奉硃諭專設軍諮處陸軍部所設之軍諮處。自應籌辦交代。未經交代以前所有原設之正使馮國璋副使哈漢章司長盧靜　馮耿光章遹駿。科長姚寶來劉恩源陶雲鶴張國仁張聯　李炳之吳琇文吳榮　張士元。等均係素有經騐經手辦事之人　請先行留用俾得贊助。奴才等籌畫接敢開辦事宜其餘各員應由奴才等體察情形隨時調用一俟陸軍部移交完畢再行另擬編制奏明請旨辦理　又片奏云再原設軍諮處係在陸軍部署內辦事現既奉旨設立專處自應選擇相當處所現擬先行租賃民房應用所有購置器具等項經費應請飭下度支部先行籌撥銀五萬兩。交由奴才等陸續動支俟擇定地址再行籌建公署另行奏明辦理六月初五日奉硃批依議　　 
[清理財政處諮議官銜名] 北京　　○度支部奏設清理財政處諮議之情現已選定二十四員具摺奏陳銜名如下　前農工商部左侍郎馬文治　前戶邵左侍郎吳樹梅。　前郵傳部參議張元濟　大理院推丞王式通　前翰林院侍講丁仁長　翰林院修撰張蹇　翰林院撰文王同愈　掌印給一呂陳田　給事中朱　廷　掌京幾道監察 
 
 

Page 5

 
 
御史趙炳麟　掌安徽道監察御史黃瑞麒　翰林院編修吳道镕　法部　事劉鍾琳　學部員外郎陶葆廉　吏部主事陳三立　記名御史宗人府主事王寶田　候補四品京堂陸宗典　丁憂安徽布政使連甲　前廣西布政使余誠格　前貴州提學使陳榮昌　候補道嚴復　直隸候補直隸州知州張美翊　　 
[各國運動家之一憂一喜] 北京　喜運動之得機　美國紐約各銀行家近聞中國又有贖回滬寗鐵路之消息。莫不瞿然稱訝公議電致駐京美使詢明此事。是否屬實若果屬實卽擬派員來京運動權要息借重欵以便贖回該路。　憂運動之無効　歐美各國前因中國興復海軍多派遣專員運動當路承辦軍艦。乃各員旅京已久而中國製造軍艦之事猶以欵項無著迄未定議。欲先訂合同俟欵項措齊後再行訂造。而海軍處又堅持擴充本國船塢自行製造之說。各員無奈擬定期先後返國即將此專徐圖進行　　 
[學部恐教育權之旁落] 北京　　○學部近聞農工商部有建設農工商大學之議。因以農工二科本大學所應有擬於經科大學建立之後。即行開辦似可毌庸歸農工商部另行創設。至於商務一門固屬刻不容緩然不必作爲大學分科。即有商等商業專學堂畢業之程度已足敷用云　　 
[福公司案交涉近狀] 北京　　○福公司一案近日尚未了結外部以。屢接豫省公電。人情洶洶怒形筆墨萬一此次交涉失幾。豫人難保無騷動情事。恐再釀成重大交涉擬與福公司力爭。並責其賠償盜挖煤礦費。至讓出河南一說。則斷不允行。並擬查明關於此案之劣紳移交法部從嚴懲辦。以快人心傳聞如是姑誌之以觀其後　　 
[中國捕魚交涉又將出現] 北京　　○日人不許我國人在高　海峽捕魚如有往捕者即強作越境論但此峽乃兩國交界之處。越境之說中政府不能認可故於去年與日使開議各項交涉時。惟此問題未經解決。而國民之業漁者以素所習慣之生業。不能拋棄。依舊往來於海峽中。近來因天時合宜漁者更多日人屢出阻止。大生衝突。已要求駐京日使向中政府交涉　　 
[日俄對於遠東之計畫] 北京　　○俄國規畫預備滿洲陸軍之方法。近有十年後可出精兵二百二十萬之說。沿貝加爾湖鐵道沿黑龍江鐵道之雙線。亦可同時告成。嗣後運兵運餉當不至再如往昔之困難今六月中。陸　兩相同來遠東巡察。并遊歷滿洲正爲此也。並聞日本擬以朝鮮縱　鐵道與。安奉鐵道聯絡爲一氣。一旦有事日兵之在本國動身者不出一星期。可直達長春府。此等消息傳布已久。而北京中政府。並不比毫注意云　　 
[吉長鐵路借欵之定議] 吉林　　○吉長鐵路借欵。已經鐵路局提調盧祖華與南滿鐵道副總裁國澤氏在奉疊開。談判迭紀前報現開業已議結。探得大綱如下（一）鐵路修築之欵由南滿公司籌借二百十五萬元（二）借欵利息常年　付五釐（三）借欵實收價　。每百按九三扣付。至該路工程師尚未商定開工之期須在七月初間。吉長鐵道與日本合資興辦早已議定。但延擱多時終未畫押刻聞錫帥因外間頗有蜚語。謂我國將不借日欵。另向他國借欵。以故不願畫押。此語雖屬外間擬議之辭假令傳諸日人之耳。必又多一番交。涉故現擬將此約即日畫押。　　 
[京師近事]  
　樞府某鉅公日前與各王大臣提議現在各國資本家。因我國興修鐵路及其他種種新政。需欵甚鉅羣謀輪人資本息欵。以伸債權若對待稍有疎忽貽累非淺亟宜預爲防範。或就大清銀行力謀擴充。訂定借欵章程。或厚集商股設立借資銀行。以爲修路及其他新政借欵之後援冀可挽回利權抵制外債云云聞已決定會同度郵外商等部妥議辦理。　兩皮張相國患病後先具摺請假數日奉旨賞假五日外間以相國爲國家重臣關係大局故赴宅中探問病狀者日來甚夥。外間傳言病勢亦不一詞茲確聞相國始患痰嗽近則兩脇疼痛不耐久坐惟精神尚好延天津名醫徐玉裁診治。已有效驗現又續假五日矣。　胡侍御思敬初四日所遞對摺一件。其內容所言聞係叅劾貴州巡撫　鴻書。故當日即有廷寄至貴州　農工商部溥尚書前因實業補習學堂生徒　而。所有房間較形隘小故飭部員於藝徒學堂。後面購地添蓋房。間以便推廣現聞修蓋之工程將次告竣擬於七月間將該學堂遷入新建堂內　閩督松鶴帥咨吏部文云准憲政編查館咨行考騐外官章程各等因現在本省照章除正途出身及高等以上學堂卒業等項各員不計外其餘候補各官員督同司道嚴行考試。道府廳直隸州縣鹽大使佐雜等員。計分一二三等三百八十餘名。造具清冊除咨照憲政館外相應咨送貴部查照立案　京西一帶禁衛軍所蓋營房地址。現已于前數日開工其西華門裡之禁衛軍衙門。所蓋洋樓十數座。亦已略具規模大約年內可以竣工也　昨日會議政務處片交度支部飭該部將各部院衙門等處於每年由部奏請撥給部院所需正雜各欵。及該衙門本年春季報到印領銀數若干詳細分列表冊咨送本處以備查核 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[開辦建邵汀礦務之先聲] 福建　　○建邵汀礦產自向法人之手爭回後。福建京外官商。公舉南洋華僑胡子春京卿爲全省商辦礦務總理。茲悉胡京卿。已派代表歸閩。於五月杪將辦法及章程賫呈閩督。請援瓊崖成案劃清要權限豁免稅費。據情人奏。已蒙閩督允許照辦。並聞胡京卿秋間即可歸國開辦云　　 
[嚴辦索詐平民致斃人命之幇帶] 南京　　○前任兩淮鹽運使趙濱彥據統帶准南緝私各營候補游擊徐寶山禀揭新勝營幫帶哨弁孫志貴於駐巡鹽城縣一帶聲名甚劣。並有索詐民財致斃人命情事。當即禀由端午帥飭將。孫志貴撤差。發交趙濱彥督同。江都縣知縣袁國鈞集證。審辦旋經趙濱彥審明禀請懲辦端午帥詳加查核以孫志貴從前本係梟。匪光緒二十一年經前督臣劉坤一嚴飭拿獲發交前江都縣知縣朱江訊供不認旋據該縣紳民禀請保釋。由升任兩淮鹽運使柯逢時詳經劉坤一提交徐寶山差遣立功自贖。當差數年尚稱勤愼三十三年徐寶山因孫志貴諗知梟匪蹝跡。委充新勝營帮帶哨弁。責令查緝私贓詎孫志貴故智漸萌先後勒詐鹽城縣民人徐萬典。及已故之孫如高。共得洋四百四十元。旋主使哨弁方應詳將鹽詳將鹽城縣民吳萬榮鎖拿到營。非刑拷逼。以致吳萬榮因傷斃命棄屍河中。裝點溺斃經鹽城縣知縣席伯連騐訊洋報正札飭提訊間即據徐寶山查出前情又訪聞得該弁交通匪類包庇私梟。民怨沸騰。大率畏其報復不敢首先舉發等情據寶揭報飭由趙濱彥督同江都縣袁國鈞。提集人證面面壞筫。案情確監　無疑。並經趙濱彥電稱近聞孫志貴舊日徒黨。有勾結私梟希圖刦犯之事。應請迅速就地懲辦。等情即經電飭將孫志貴就地正法。以昭埛戒吳萬榮被拷身死案內之哨弁方應祥等。已飭淮揚道提訊又以統帶徐寶山。本有失察之咎惟係自行禀揭尚非有心徇庇當飭將淮南緝私營統帶差使撤去。聞端午帥刻已將以上情形具摺入奏即於五月二十六日奉硃批仍著嚴拿夥黨務獲懲辦　　 
[八王寺交涉案近情] 奉天　　○省北八王寺爲英王府之產日俄之役被俄兵焚燬上年迭經該王府包衣侯鴻榮往來於哈爾濱暨奉天北京。向中俄兩國衙門遞呈。請求賠償而奉天交涉使。亦屢次照催俄領事。轉商該國政府照約議賠在案嗣聞駐奉俄領事照稱日俄之役所有損中國人民財產照約原應賠償惟八王寺之被燬。是否俄兵所焚毫無證據。該寺主既指稱俄兵所焚。必能指明俄營之名稱。或馬隊。或步隊砲隊。及武員之姓氏。若以籠統之詞請求賠償斷難承認云云旋經侯鴻業復赴京在外務部及俄使署呈明聘請諳熟俄國語言之西洋。律師爲代表。來奉騐勘八王寺被燬情形與奉天俄領事公開談判。請求發給許可執照。當由俄欽使允准發給侯鴻業乃於五月中旬。偕同律師來奉呈請。交涉司照請俄領事。與代表人某律師先行定期談判。刻聞俄領事已與某律師談判多次。交涉司亦會派譯員。到塲會議。惟俄領事已有承認之意。惟該王府索賠之欵約二百餘萬金。俄政府雖允賠償。然尚不肯出此鉅欵也。城鄉屯堡各商家農民凡日俄戰時被其蹂躙者聞八王寺允賠信均來省具呈受害情形。開列損失清單呈請交涉司轉索賠償之費。此項呈詞日來接踵而至均經該司批飭靜候八王寺賠欵議定後。再行彙案辦理毌庸多凟　　 
[安東木把風潮可望議結] 奉天　　○司正甫觀察奉委到安核商公司購買木植。已豋昨報茲聞日前胡理事長至第一樓。與司觀察會商。約歷三鐘大致凡木牌到埠公司留買者。務隨時照現行公平作價。不得稍有抑勒強買不留買者。准木把另行交易。惟照賣價例准公司。抽用一成公司業經。認可木把亦均無言不日卽將發表。又聞安埠大沙河近日停泊木牌多隻上流有孤牌一隻於上月二十一日被韓人三名乘天黑夜雨。暗將緊牌錨繩割去。幸雨不大河水未漲牌隨水流蕩未遠。牌夫夢中驚起趕即搶護未遭流失及天明遍查踨跡訪係寄居韓人所爲當赴一區禀控。飭兵協同指拿。解送交涉局訊辦。日領署亦。委人磋商僅將牌繩繳回韓人歸日人帶去作爲了結牌夫均忿忿不平　　 
[西報譯要]  
○松花江水溢肇災　字林報載十一日吉林電云松花江水溢。損害財產頗巨吉林人淹死甚多。○日報對於中日交涉之紛擾　又載同日東京電云東京某某數報皆載有關於中日停議交涉之警聞。惟有某報則云中國已宣言即欲續　○中國留法海軍學生被革　又云前法國練習艦巴達號艦中有中國學生兩人（一即向國華）因私取要件赴比發覺被控。現已由勃萊斯學校正。式開除。○比國對華之野心　文匯報載十一栢靈電云紐約日報訪事近與比利時王談述遠東時局。王曰比國明年將在中國大展其經濟活潑之能力。深望此舉有助於中國之發達云。分類新聞 
政界 
　　 
[德清籌辦統計要政] 浙江　　○德清縣周令琛日前通禀省台文云泰西統計之學濫觴於德意志及日本變法力圖仿交譯其詞意定名統計我國向無藍本事當創始尤貴周詳州縣爲一省具體統計爲全國起點自應特設專處　選通才以仰副各應殷殷誥誡之意知縣到任迅謀 
 
 

Page 11

 
 
成立選聘在藉舉人揀選知縣蔡紳煥文爲編繤適蔡紳因辦理初選要政不遑兼顧稍事稽延現規模已定調查員紳亦分別派定一俟表式頒到再將員名通禀一面就該管事項總理責成隨時報告以期詳密茲奉撫院批云據禀於中西沿習之殊統計設施之序言之頗中肯綮辦事規則亦井井有條編纂得人分曹而理自足收集思廣益之效惟該邑成立最遲轉瞬表式頒行亟待據實報告期限迫切不能獨爲一邑寬也　　 
[錫金自治公所開幕] 無錫　　○錫金兩邑令前奉撫帥頒發城鎮鄉地方自治章程後當卽照會各紳籌辦茲於本月初十日邀集各紳在恒善堂籌議辦法公推孫君鶴卿奏君晉華楊君經笙華君叔勸爲駐所辦事員會所擬卽借恒善堂經費一節暫由孫紳籌措　　 
[水警察釀成命案之風潮] 湖南　　○汀潭縣水警察巡長戴某率同巡警數人在河面巡緝見一永州船停泊本埠有人抹牌戴即　同巡警向前捉拿比經拿獲兩人有人向船尾避匿戴即跟踨追捕其人亟思脫逃戴猛追愈急撐拒之間跌足入水豋時撈救即已溺斃比經船幫將合巡警捉住並將戴某　縛繋在溺屍身旁一併解報到縣縣主王大令立予相騐飭將載某暫行收押候辦現在永州船幫邀同全體集議各將船隻暫不開行公同禀控必欲得直而甘心並聲言此案一日不結則全幫一日不休云　　 
[創設息訟所辦法] 湖南　　○江華縣某大令現就縣城創設息訟所遴派正紳充當總理坐理遇有城鄉投所伸訴或由縣批飭調處之件即由該所剴切開導持平理處已經擬定章程詳禀省台察核當奉批云所請係爲杜絕訟萌起見命意未嘗不善但以地方之人理地方之事流弊不可不防仰按察司轉飭隨時查察如該經理有偏徇賄索各情弊立即撤換另選接充總期訟息民安無負立所之本意軍界 
　　 
[陸軍將校紛紛潜逃之離奇] 浙江　　○副將銜周鼎甲向在北洋當差本增帥舊部此次奉命來浙禀到後因一時無相當位置當面諭督練公所參議靳副戒設法安插特設先鋒官名目專札委充詎差弁送札赴周寓所已三日前束裝遁去軍界中傳爲奇事探聞周在北洋會與靳同事所塡功名半多不實深慮靳指摘故先隱遁又協司令部掌旗官王堃山本係武備畢業善於趨奉爲協統所信任此次不知何故預支兩月薪水突然遁去惟入營本係副參議湯道仰暉結保昨經楊協統函致湯道勒令賠繳尚未悉如何答復云　　 
[聘定軍醫教習] 長沙　　○湘省常備新軍楊協統晉以軍醫一道尚須加意考求爰聘請陸軍小學堂生理教員日本陸軍三等軍醫佐久間君充當軍醫教習每日到營教以擔架及施用绷帶各法已經訂立合同計以三個月爲畢業云學務 
　　 
[考試蘇常優生頭塲] 蘇州　　○蘇垣樊學司日昨爲考試蘇常兩府優生頭塲之期是日所命題目甚形晦舊茲特錄下　經義題　善待問者如撞鐘叩之以小者則小鳴叩之以大者則大鳴待其從容然後盡其聲　史論題　蘇軾勸神宗結人心厚風俗存紀綱論　明日考松鎭太三屬優生頭塲定於十四日考職　　 
[師範監督決意告退] 蘇州　　○蘇垣師範學堂監督鄒詠春侍講　經上憲聘請到堂辦理學務已屆三學期之久殫盡心力成效卓著平日各學生感情亦甚浹洽本年正豫二科學生業已辦理畢業竣事茲悉鄒監督因時抱清恙精力日損日前特向撫學憲竭力告退決計不再担承並將校務一切交代清楚另請委員接辦以維學務　　 
[女子公學添招新生] 南昌　　○贛省女子公學各班學生共一百餘名科學尚屬完備惟師範預科生程其讓等十名前經考試畢業由馮中丞督同官紳蒞堂發憑給獎以示鼓勵暑假後該校監督張清如女士並擬會商經理諸君預備添招新生以普教育　　實業 
　　 
[奉賢預備出品協會] 松江　　○六月初四日奉賢縣在城內勸學所開出品成立會邑尊趙大令爲監督宣佈開會宗旨次來賓演說次公推王祝臣莊笛生爲幹事長次公推調查咒分任調查連吉甫農業李雲齊藥材顧紉庵染織陸仲君蠶桑廖慶紳林識默水產莊笛生　織繪畫手工編製陳伯庵化學製造成績其文牘庶務會計則由楊古心楊匡伯分任經費預定一千元先由監督籌墊四百元限中秋前竣事　　 
[珠銜閣商會成立] 松江　　○珠家閣係青浦縣首鎭商務殷繁爲合邑冠惟向無商會商家遇有事故無人爲之主持諸多不便刻經各商家發起照章設立分會本月初十日爲成立之期是日青浦縣陳大令由青到鎭來賓到者五百餘人旋經會員四十二人投票選舉總理被選者爲席君康伯計三十九票席君以事煩不克勝任辭衆會員不允并公衆決議將來青浦商務亦須歸珠家角商會主持因縣城貿易轉不及珠家角之發達云　　 
[粵漢鐵路查賬近聞] 廣東　　○粵東共濟會致上海共濟會函云昨奉貴會函開連日閱報見有鄺工程司答復查賬員各件內載本公司與衛德伯著兩洋行交易向無訂立合同之語查丁未年諸公指攻鄺工程司摺內第四條係論衛德伯著兩洋行代理事件經在局董事與鄺面爲談判究竟有無合同諸君諒悉應請據實示復以釋羣疑等因弟等確於丁未年十一月時會同鄺工程司談判各事斯時有鄺工程司之妻叔董事梁潛廷及金炎高祉元兩董事并梁總理在坐裁判據鄺工程司云公司託衛德代理購辦各物有公司立與合同爲據斯時鄺會著商嚴將衛德之合同　來當塲宣佈鄺又云伯著未有與立合同祇憑書信來往爲 
 
 

Page 12

 
 
據是日亦有易道生陳景南等在塲見證今鄺云與該兩行交易向無訂立合同前後兩歧顯係飾卸想是日董事局必有議案存據請函詢董事局及梁總埋便知確鑿不致他含混飾卸也辱承下問理合將當日談判懷形據實敬復祈諒鑒焉雜記 
　　 
[荊楚昏墊之現象] 湖北　　○鄂督昨准荊州將軍電咨謂荊屬水災奇重民食告缺懇急撥振欵並轉商川湘兩帥暫開米禁以救民命等情當經小帥電復謂湘省現並未禁米出境已電商川督趙次帥請顧念舊治開除米禁一面委員在籌振局領錢萬串赴荊散放急振小帥又以應城縣蛟水爲害田廬被傷人口受損亦應散放急振故飭籌振局撥錢三千串發交該縣皮令坤妥爲散放以全民命並以各屬堤垸沖潰者甚多堤丁總局籌劃修復事務繁重亟應添委明幹大員駐局治理爰委候補道黃以霖充該局坐辦以資臂助至蛇山崩塌傷斃之人口昨由巡警道馮觀察當給棺殮費大口錢二十千小口　千以爲歛埋之助受傷者送醫院診治自此事出後巡警道特通飭各警局巡記巡士巡勇人等所有各街巷年久失修房屋均勒令房主估修如係自產自住搞不修理者官爲代拆住戶則勒令搬遷以免危險而保民命至外屬州縣被水災情聞以蘄州黃梅二縣爲最重蘄州之崇大青三鄉地勢稍高其山田多爲蛟水所沖平地秧田又因雨久生蟲無故黃死其安平永福兩鄉地勢較低受災尤重四　八圍盡被沖決自州城至曹家河六十里大道刻均一片汪洋放舟可行而黃梅縣四鄉十八鎭如濯港路頭劉塘白湖等地目下均成澤國高阜之區如龍萍五祖四祖各山下沿河一帶亦多被蛟水沖潰田禾率爲沙壅水退之後殊難墾復云　　 
[浙西農民告荒之紛紜] 浙江　　○浙屬各州縣被水成炎疊奉飭派妥員馳勘俾便設法補救詎近日杭嘉湖被災各屬農佃以府縣勘查半多敷演災民嗷嗷待澤勢難因循坐斃故紛紛紏合耆老來省分赴各轅呈訴每日紛聚撫署川堂有多至數百人者禀詞絡繹幕府批不勝批困累實甚昨奉中丞面諭除三八呈期外凡係因荒來轅控訴者祇須各分某縣某村區彙擬總批藉資變通而慰民心　　 
[葉仲裕投江死矣] 杭州　　○葉君景萊字仲裕仁和人上年六月間浙省發起國會請願由滬來杭赴會當舉爲國會請願代表人都及諮議局籌辦處成立各府舉　議杭屬公推葉君充任於是復來杭接辦安定學堂兼總理全浙公報事今年杭府卓太守又以濬湖局會辦見委本月初偕乃兄赴鄭州省親附某輪船行途中與其友人談心忽縱身一躍逐洪流而去友人大驚急呼救乃兄聞耗立刻雇人撈救當此滔滔江水其屍身已不知去向矣或曰葉君近患瘋病或曰被人媒孼排擠故常　　書空咄咄病在神經　　 
[輪姦割胎之慘劇] 江西　　○豊城地方某氏婦懷胎未產一日自母家携鯉一尾而歸路遇某山突遇騎駱駝者四人（係外科醫生）見該婦懷胎攔至山夾輪姦謀斃破腹取胎並將該氏所携之魚提至飯店烹食不料該店主人卽係該氏母族見魚後頗致驚疑適該氏夫來報被害情形該店鳴集多人於騎駱駝者包內搜出一胎隨卽一併拿送到縣趙大令收禁後並蒞該處相驗以憑窮辦清談 
[新人物之秘密應試]  
　　今歲攷優拔。江浙皆稱極盛。微論舊人物也。即新人物中。如教員議員。及平日研求憲政者。究心自治者。莫不負　担囊而往。然其往也。又莫不用秘密主義。或稱省親。或稱訪友。夫考優拔者。必以得優拔爲榮者也。今乃以秘密出之。則又若以考優拔爲恥。面自知舊科舉爲腐敗之物。幫以偷竊之手叚出之者。知其爲榮而考之。猶可言也。知其爲恥而考之。不可言也。況既欲得之。又欲瞞之。則其心之憧憧擾擾。又鳥可問耶。倘今日者。朝廷下一令曰。復科舉。吾敢決其所謂學堂者。諮議局者。地方自治所者。必不出朝面散。鳴呼。科舉之流澤長矣哉。 
[新孟子]  
　　某子曰。　員我所欲也。優拔亦我所欲也。二者必可得兼。得議員而又考優拔者也。　（注）議員與優拔皆美位。而優拔尤美也。功名我所欲也。吐罵乃我　。懼也。二者必然相兼。赶功名而寗吐罵者也。　（注）功名。爲我所欲。而所欲爲人所吐罵者。故欲有以掩之也。吐罵爲我所懼。而所懼乃失我最愛之功名者。故吐罵有所不顧也。小說 
[夜花園]  
[一名極樂世界] （二）　　雀頭老四答道。你休得瞎三話四。我昨日剛剛在李月仙處碰了四圈麻雀。吃了一　花酒。捎到一點鐘　歸家。裹困覺。已是吃得酩酊大醉的了。爲何還說我在　家灣做得好事。我倒要問你。你昨晚看見我在盧家灣做這麼好事。滑頭吳二笑道。明人不必細說。你自家想想看。老四道。我不須想得。吳二道你不要像煞有介事。昨日五六點鐘。有人看見你在新馬路大兜其圈子。到了夜間。看見你與一只老蟹。坐了一乘出風頭的馬車。在寶昌路如掣電一般的疾馳後有人見你在避暑花園聽灘簧看影戲。你還要說謊麼。老四把吳二瞅了一眼道。你休得只顧噴蛆亂嚼你日夜在那裹渾。捎那個黃五趙六知爲你絞落多少。我沒有一句對你說過。吳二道。閒話少說。新馬路老三你今朝看見他沒　。雀頭老四道。不是豬頭三老三麼。吳二道正是。剛　到這裡打之一個轉身。沒有坐定。一瞥眼就跑了去。你此刻要去尋他。交關容易。你到仁壽裡去找他。此刻一定還在。吳二道。此刻天氣這樣炎熱。如何高興還去尋他。老四道你不去尋他。你等他紋哇克洛克。他必定來的。吳二道等一點鐘他必定來的麼。老四道他這裹沒有一日不到的。他方繞亦問過你。要想到你家裹找你。吳二道路上我沒有撞見。一定在仁壽裡無疑。老四道昨夜園裹的人著實不少。笑春閣陸　娟龍鳳銀多梢到大天白亮方轉的。我要告訴你一椿事情。黃皮李四現在交著了一部好運。吳二忙問道。這麼好。運老四笑道。他不但交了一部好運。他交了兩部好運。一部是財運。一部是花運靜安寺路一只老蟹。園裹無一夜不到。的一只牛頭馬也還去得。手頒到著實不少。昨夜我看見這只老蟹一人在那裹聽灘簧黃皮李四不住的在那老蟹四園兜無數的圈子。老蟹也對他笑了一笑。就別轉了頭。矣二道是了所以我近日看見他手頭交關闊綽著得亦交關漂亮。正要轉說。只見老三氣喘喘從後膛子跑來。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　預備舉行複選舉　湖南湘省諮議局籌辦處出示略云現在初選漸次告竣複選旋將舉辦查複選當選人即係議員是複選投票其範圍較初選爲廣其責任更較初選爲重一有不當關係殊非淺　本處爲先事防維起見誥誡不憚諄詳除通飭各複選監督率同在事員紳妥愼辦理外合行出示曉諭全屬初選當選人須知諮議局之成立視乎議員議員之確定係於複選得失所關在此一舉倘或稍挾私見掉以輕心以致所舉非人滋爲口實非惟貶損一已人格仰且破壞全體名譽將來屆期投票務各愼重將事推舉合格之人以充斯選俾得攄其讜言宏說　與庶政本司道有厚望爲 
[籌建諮議局之計畫]  
　浙江省城建設諮議局爲轉運泥料計鋪設小鐵軌於鹿橋直街　清泰門一帶地既熱鬧路復狹窄甚爲危險與論咸不謂然茲聞諮議局總會辦亦以便民之事不宜先事擾民特命工程處設法變通俾要工與情均得兼顧擬卽日將大街所設之小鐵軌一律拆去改置小街由石牌樓純佑橋南版巷一帶行圤以冀避去鬧市較之原路似爲彼善於此然浙人議論仍謂吾杭街道逼窄一切窒礙仍所不免究不如撤去之爲愈云 
[組織議員調查會]  
　　浙江浙江嘉屬七邑議員前在府城開會以議員必須熟悉各邑情形方於議案有補特決議先組織議員調查會而設總事務所於府城爲各議員隨時通信臨時集議之常設機關 
[榜示駐防議員姓名]  
　浙江杭州複選監督卓太守出示云案照駐防再行重選業於初八日會同駐防會辦選舉管理員監視開票計得票滿當選票額者一爲德溥計得七票一爲得春計得六票應以德溥爲駐防複選候補當選人合將駐防前後四次選出之議員三名複選候補當選人二名開列姓名得票數先行榜示其各知照　議員三名　墨爾根圖（五票）第一次選出　熊文（十七票）裕祥（六票）第二次選出　複選候補當選人二名錫章（六票）再選　德溥（七票）三選要件 
　　 
[度支部奏定酌加各省田房契稅試辦章程二十條] （續）第八條　各省現行稅契章程有用官紙者有用契尾者有用戶管及執　照者應暫准照舊將來臣部造紙廠印刷局成立後由臣部酌定官板　契紙條欵樣式印發通行所有各省現行契尾戶管執照以及各省官　紙即一律停止行用第九條　契尾戶管執照各省所收經費多寡不同即官紙一項收費亦　不一律應暫仍舊將來臣部官板契紙發行應酌中定價頒給各省所　有各省契尾戶管執照官紙等項所收經費即一律停止征收其向來　在契尾戶管執照管紙所收經費項下提支欵目仍由臣部酌量撥給第十條　民間交納契稅有完銀者有折錢者各省與各省不同一省之　中此處與彼處不同應暫仍其舊其每銀一兩折收錢若干千並准照　該省現辦章程辦理 
第十一條　民間田房凡先典後買者准於買契稅內扣還原納之典稅　以免重征第十二條　稅契向歸州縣經征去年九月間川督奏設經征局稅契一　項改由該局經征近據奏稱成效大著上年冬季稅契收數已達五十　萬兩惟本年四月間臣部奏明各省局所均須次第裁撤則該省設立　之經征分局自應統隸於藩司至各省能否一律照辦之處應由各督　撫體察情形酌量辦理第十三條　各省抽收田房買稅典稅多係備撥要需其附收欵目以及　加收火耗經費等項亦係行政及辦公必需之欵均應在九分買稅六　分典稅內分別撥還如直隸買稅內應撥還訪省正耗學費銀四分九　釐五毫典稅內應撥還該省典稅學費銀二分四釐五毫其餘各省以　此類推第十四條　此次加收契稅除各該省額征各欵不計外每加征一分應　扣提一釐以爲經征官吏辦公之用第十五條　此次所收買稅典稅除撥還本省額欵及扣提公費外其餘　應另欵存儲聽候部撥不得擅行動用第十六條　自本章程實行之日起至本年年底止所有買稅收支　數目應專案造報其買稅典稅並應分晣開列以清眉目第十七條　各省契稅長征應比照政務處奏定釐稅保獎章程分別給　獎以資鼓勵仍由各該省將每年某處向徵收數若干逐一造冊咨部　立案並將經征銜名年月隨案報明不得籠統含混第十八條　此次新章各省均應實力奉行如有不肖官吏借端擾民及　或侵蝕中飽違章浮收即由各該督撫等指名嚴參從重究辦第十九條　凡此次章程所示規定　均照各該省現行章程辦理第二十條　此次係試辦章程如有未盡事宜應由本部隨時增訂以臻　完密本埠新聞 
　　 
[禀報改設自治公所之批詞]  
　　○上海縣田令批總工程局總董禀云貴總董等辦理地方自治久有成效可觀此次遵奉部章建議即就總工程局改爲上海自治公所本舊基以拓新基並遵限開辦調查選舉事 
 
 

Page 19

 
 
宜辦法悉臻妥善除由縣禀報府憲立案外仰候督撫憲暨道台自治籌辦處局憲批示祇遵可也　　 
[吏部更正開復文職之品級] 　　○松江府戚太守札行各縣云五月初六日奉署藩憲左札奉撫憲陳札准吏部咨所有本部欽奉恩詔恭陳開復條例一摺於宣統元年二月初二日具奏奉旨知道丁欽此欽遵抄錄原奏移咨貴撫在案茲經檢查刷印原奏有誤將京外文職四品以下訛作三品以下字樣前行原奏恐不免有四字訛作三字之處相應再行移咨貴撫欽遵恩詔開復條例按照文職四品以下辦理可也等因到本部院准此查此案前准咨行到院當經札司移行遵辦在案茲准前因札司即便移行一體欽遵按照條欵文職四品以下辦理仍錄報督提部堂查考等因到司奉此查此案前奉撫憲札司即經分別移行錄報在案茲奉前因除再分別錄報移行外合就轉行等因到府奉此合就轉飭札到該縣立即一體欽遵按照條欵文職四品以下辦理毌違　　 
[墊欵與存欵不同]  
　　○商務總會以信義銀行架空受擠由會兩次籌銀維持紙幣大局粗安餘欠未了等情呈報督撫茲奉瑞中丞批云據呈信義銀行倒閉經商會諸君先後籌銀七萬四千五百兩應付鈔票市面得以相安深堪嘉尚查商會籌墊之欵在信義將倒已倒之時間爲維持市面起見與先期存行生息者不同如果限滿不理准將造紙公司全廠機屋財產拍賣先償商會借欵本息餘再清查各欵分別歸還屆時仍電禀度支部及江督辦理仰蘇松太道移會鎭江關道上海商會一體知照　　 
[預防輪船碰撞之籌畫]  
　　○新關稅司因查南市寗紹商輪碼頭前面停泊帆船甚多雖將鈞和兵輪移泊他處仍恐難免碰撞是以函請滬道轉飭水利局迅飭各帆船一律移泊在案茲悉水利局委員王太守克誠已於本月初六日由大達碼頭迤南至製造局一帶江面詳細查察勘得浦中帆船銜接自大達碼頭至薛家浜一帶幾無餘隙可停且浦江中心係爲輪船航線帆船例不准停惟自油車碼頭至南碼頭一叚船較稀少尚可停泊第因距離裝卸貨物之處較遠各帆船或有不便爰與工程局員再四磋商擬令各幫帆船挨次退讓以免寗紹商輪進出碰撞昨王太守已禀復滬道請飭工程局傳集各幫諭令照辦矣　　 
[工部局與報館找搆訟之堂判]  
　　○英美工部局與神州報館涉訟一安昨由公共公廨宣佈堂諭如下　查此案工部局控神州日報豋載印人各節祇應就犯事印人立論不應涉及全體印人有碍租界治安請爲究辦等情前來據神州報訴稱報載各節確祇就兇穢之印人而論並未指及全體印人而論因譯文不同致有悮會等語公堂察得神州報所載宗旨並無不合惟措詞界限稍欠分明以致互相誤會抅成訟端本公堂作和平之解決判令該報將公堂之諭並自撰解釋並諭於三日內豋入本報以釋羣疑嗣後報載論說須嚴範圍而清界限不可涉於含混致生枝節此判　　 
[給發英人鎗斃華人之卹欵]  
　　○英國人海利鎗斃鄉民李趨生一案會由滬道商准英領允飭該英人給予撫卹洋三百元將就了事詎此項卹欵該英人延不照付茲由縣令禀奉滬道照會英領催　去後始於前日由霍總領事飭令該英人如數繳出送道轉給昨蔡觀察准即札發上海縣飭交屍父李寶寶具領完案　　 
[設立調查出品事務所]  
　　○南洋勸業會會辦向淑予松屬調查員郁芭生日前來滬與本邑各紳商在西門外教育總會開會籌議組織上海出品所辦法經紀前報嗣由總工程局各董再三集議僉以調查出品情形以在局附設出品事務所最爲便捷業已議定設立名曰上海出品事務所　　 
[查究募捐彩票]  
　　○去秋有王某者在滬北設立同仁濟堂王自爲董事雇高李二人爲司事創立募捐彩票專銷外埠載明餘利悉歸善舉並載如購此票洋寄西門外壽祥裡二弄第二家滙源永號交接詎各埠購票者候至今日未見開彩茲由江西電報局謝某訴知江西商會代表夏筱峰又覓得前在廣濟堂爲司事之陶子臣探知眞相實係設計驅財謝等遂於前日來滬延侯魯公律師投報捕房飭探何阿春與一百五十一號西探往查據該處鄰居稱滙源永已於去年九月間遷往他處不知所之該探等當卽據情回禀捕頭轉禀總巡下羅斯君請廨澈查究辦　　 
[謝劵]  
　　○昨承四馬路中國品物陳列所惠贈六月份特別劵兩紙書此誌謝 
[城內]  
　欠欵　緾○已閉元源莊主沈上之控閔岐周不還欠欵一案昨日由縣研訊沈供被閔欠去　票銀五千兩又以次號布疋抵去銀二千五百兩本莊閉歇後屢催不還除由商會將布拍賣得銀一千五百兩另取銀八百兩又有人担保二百兩外餘由商會勸令再還銀一千兩綠閔不服是以送案閔供抵押之布斷無如此賤價至已還之八百兩即係商會勸還之數是實判閔交差候移請商會查復訊斷　串吞田地○姚火年控許文卿等串吞田地由縣訊究姚供有田九分餘向許文卿抵洋五十元今向田贖反被串同地保趙介記誣指小的將田賣與德和公司其實已過許文卿戶名求追訊之許趙二人供詞支吾判許收押交單放贖　圖賴供欵○張良才扭控李榮華圖願借洋二百五十元由縣提訊李供此洋係胞姪阿虎所欠判限七天交阿虎到案訊核　遞解和尚○湖南僧人了然前會犯事驅逐出境刻又潛來滋事由縣拘獲提訊判交差遞回原籍　賣成妻弟○成衣沈月樓前日將妻弟郭如生扭至一路巡局喊控沈供妻郭氏係郭如生之姊已生有一女名阿新年十五歲一子年五歲今年四月初郭氏逃逸無踨後託英租界包探查得如生與姊租屋於三馬路與人姘識當即尋獲領回前日郭又擊同子女逃逸小的到妻母郭李氏處找尋見子女均在妻母處詢問妻在何處答稱不知因此將郭扭雜請追訊之郭供詞支吾判郭交保限三天速即將姊尋交如違押追　調戲婦女○巡士胡德貴日前上差時調戲婦女適被巡長查見回禀區長將胡斥革並押送一路巡局重責軍棍三百下斥擇　官事○靜平兵輪管駕把總龍幼鈞昨日到道禀見　　 
[南市]  
　復訊賭案○小南門外小天台憚院聚衆賭博被南區訪悉飭探查獲顏雨亭汪福生二人解區詰問不認犯賭已誌前報　由區長查知所有賭具已於被拘後在途寄去因又飭傳顏汪到區究詰堅不承認惟　途間 
 
 

Page 20

 
 
酬給偵探洋兩元托其曲護事實有之旋又傳訊同賭之姚姓婦人據稱尚有剃頭司務阿三亦曾在場俱未被拘惟院內先有抹牌兩桌彼等停後始由我等接續開場區長諭令退去候傳該僧人到案再核　捕房弔贜○前日英界捕房派探帶小竊周也銀至總工程局禀請協探至董家渡馮湧昌銅器店內吊取機器銅三塊又至吳長泰機器店弔取零件局中當即派探同至馮湧昌弔獲銅兩塊餘不承認及至吳長泰機器店不認收買旋即帶回局中將所獲之贓交探領去　料理欠欵○　利公報關行夥韓思僙將倪全坤扭至工程局控稱前在城內福佑路股開永大恆煙紙店倪爲執事倪會目向隣居舒瑞禎借洋九十元借劵上蓋有店戳今倪歇出不理求追判倪交保出外與韓同至舒處料理　　 
[閘北]  
　勿貪意外○侯伊堂前日在新大橋北拾得衣包一個內有衣服六件當即送至四路四區出示招領旋有船戶陸榮生開呈失單投局認領錢副巡官以侯拾遣不昧殊堪嘉尚除令陸酌給酬謝外賞洋一元以示獎勵　巡士不端○徐芳嘉控四路二區巡士戴有錦姦拐其妻徐徐氏一案昨經總局孫裁判提案訊實判戴發改過局禁錮三月期滿遞回原藉　遞解巡士○四路二區門番巡士顧浩藉案勒索韋姓賄洋六元昨由總局孫裁判移提訊實判顧遞解回藉以昭炯戒　又已革巡士惠廣處逗遛閘北招搖撞騙前經總局汪裁判提訊判具自行回藉結從寬開釋詎該巡士仍舊怙惡不悛昨日復經孫裁判提訊判令遞解回藉如再潛來嚴辦不貸　抗不遵斷○張俊記控王發記不付造屋價銀七百餘兩經四路四區錢副巡官訊明屬實諭限三日請理在案詎王逾限多日抗不遵斷昨日張復役局請追由錢巡官諭飭提王到案勒令速還如違將屋發對　　 
[英租界]  
　拖累保人○和商德昌洋行前控已歇買辦馮梅卿所定酒樣不符由廨判令原被各認虧損著馮繳洋二千九百元在案嗣因馮不服上控經滬道批照原斷辦理詎仍不繳茲由該行禀請飭傳保人徐菊如到案昨日提訊原告洋人供馮爲買辦時一切均由徐菊如担保應請向徐究追徐延佑尼千幫辦費心惇律師上堂聲稱徐祇保馮爲買辦餘外不能承認中西官以合同上徐曾簽字豈能推卸判馮仍還押徐交保如馮無力繳出令徐陸續代還以免訟累　追還騙欵○永年人壽公司延瓊司律師控許東呂吳月華姜德生等胃騙銀二千五百兩一案昨日由廨復訊原告瓊司律師偕見證曹慶甫上堂述明冐騙情形訊之許等同供已繳洋一千四百元請爲交保出外料理中西官以案關冐騙未便交保判將繳案之洋先給原告具領許吳姜三人仍一併押限一月繳銀一千四百六十四兩到案再核　丈夫辣手○孫龔氏被夫孫友文毆傷控由捕房送往仁濟醫院醫治在案昨經捕房將孫解廨據隣人嚴裕良等投稱孫爲紅幫成衣性頗兇暴時將龔氏凌虐遍體受傷並聞孫在浦東有毆斃三妻之事龔氏係第四續娶務求嚴辦龔氏由隣女扶至堂下供稱遍體受傷不能行步乞恩斷離訊之孫供因失洋二百元向諭爭執並不凌虐中西官以氏傷勢不輕判送醫院醫治孫還押候氏傷愈再核　淫棍收押○吉長法因拐鎭福生之媳陳氏由探查獲解廨請究經中西官訊得陳氏係被翁姑凌虐逃出與吉成奸判氏交其翁具保領回以後不准虐待吉押西牢九月期滿逐出租界　姦拐女子○丁柴氏控高忠松奸拐伊女丁玉紅等惰昨由捕房解廨經中西官訊得原被均居界外判一併移送寶山縣訊辦　拐匿婦女○金許氏控沈田齊　匿伊媳許氏一案昨經公堂訊明判沈與氏媳分別押候備文移送江都縣訊辦　停妻再娶○黃炳奎在上海縣署禀控任裕生停妻再娶因任住租界由縣移廨傳案押候禀知道憲即歸本廨訊奪　不認勒索○賣報人汪阿德仲招福等控同業姜仁卿周阿餘汪小弟阿桂德勒收規費等情昨由捕房將姜等四人解廨研訊姜等供賣報人共有二百餘名小的等因人類不齊是以集議已有七十餘人各允出洋一角錢三文製造銅牌一百塊業已發出八十三塊凡在茶館內賣報者均執有此牌以免混亂並非勒收規費求鑒判姜等四人一併還押候查明實情於禮拜五訊核　幾兆焚如○前日午後南京路三泰南貨店樓上忽然濃煙密布幾肇焚如幸人手衆多當即灌息事爲捕房得悉恐有別情即飭中西包探前往查勘　人証未齊○王子與因串騙薛阿楓之頭髪價洋一千五百元被控收押在案昨由捕房將王解廨復訊判仍還押候移請長洲縣補提人証再核　欠欵不理○杜養賢控葛紀生欠欵不理昨日由廨傳案判葛交差候二堂訊理　洋員避暑○英副領事巴爾敦君請假赴海參威避暑業於西歷本月二十六號附輪前往　歡送會長○管理西牢捕頭兼救火會會長芬登君請假半年回園昨日起程救火會各會友均往江干送別　抗不到案○陳茂泉控楊金寶覇佔地基圖賴租金一案經公堂屢次往傳楊不到案昨由差探禀明中西官諭飭改提　弔齊原　○祥飛腳踏車行主葉文祥控無領事管束西人勃來鳳騙取腳車一案昨經公堂復訊據包採禀稱該西人將車押於吳淞路三百另六號日本人處計洋八十六示現腳車三乘均已吊齊請究判將該西人帶回捕房候傳齊見證於禮拜五訊辦　　 
[美租界]  
　因何起衆○前日下午百老匯路有男女二西人在途互毆扯至捕房捕頭飭赴該管領事署訴訟　修費無着○王英山前代某西人修理留聲機器一具昨王向索修費該西人以其修理不善扯控捕房捕頭以兩造供詞各執著王投領事署控告　有無定洋○某印人日前向元芳路巢小佐成衣店定做衫褲一套言定價洋四元五角昨日往取忽稱會付定洋兩元店主與之爭論反被扭至捕房捕頭命赴公廨控告一拼斥退　小孩索賠○北四川路一千六百卅三號某雜貨店昨有一日本小孩前往購物既去復來稱有洋一元遺失在店硬索賠償由捕一併帶人捕房捕頭因無見證斥退不究　女婿無禮○住居西華得路之朱炳章昨與妻母某氏口角兇毆隣人金某向勸不聽鳴捕拘入捕房候查核辦　　 
[法租界]  
　兩次受騙○何寶生在九江原藉偕向友人陳輝寶乘輪來滬迨船抵埠後陳將何所帶之銀洋五元携之而去何久候無著情急哭泣旋由吳金元詰知原委詐稱彼此同鄉允代尋覓生意即將行李送至客寓借宿繼又同出剃頭洗浴吳旋乘間回機將行李各物搬去迨何返棧始知又受哄騙幸即尋獲爭論由捕一併送廨吳供物已付質情願賠償判賠洋五元再枷一月押一月示懲　短小婦人○寗波婦人莊愛香在途哭泣由捕送廨中西官見其身材短小先問年歲據稱年已二十因成婚後被夫毒虐是以逃出又問爲何短小若此答稱自幼爲童養媳被姑痛打致受內傷判暫留捕房查明　辦　領回淫婦○劉陳氏於去年四月間因犯姦案由本夫劉貽根送廨判送善堂留養在案茲由堂董將氏送回判交本夫具結領去　又圖行竊○喬炳生前竊顧王氏家板木等料報緝未獲詎前日又至氏家屬竊當被覺察追獲　捕送廨判押候枷示七天再核　怙惡不悛○大有水果行控曹川富偷竊杏仁售於雜貨店主王芝琴由揉查獲　廨請究旋又有王桂生投稱被曹挾分打傷求請重究　司馬以曹迭經懲辦不知悛改判枷二月押一年期滿遞解通州原藉 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　 
[美人虹] [  英勞倫斯著] 瘦狷譯意（十五）雅鹿芙淒然曰。迨君親見危險時。事無及矣。風雲慘劇。彈指即來。君尚思與埒根爲何事耶。言至此。若毒浸齒煩。唾棄恐後者。梅黛嶺默然不答。心中則追念埒根平日待彼之情形。轆轤不置。市虎殺人。屢聞則信。梅黛嶺雖愛埒根頗擊。然浸潤之愬。一見之於佛憨。再見之於雅鹿芙。加以回首前塵。埒根雖相待甚優。而鏡臺之約。尚未明定。則願聽雅鹿芙之備極詆諆。究不敢以吾彼妻也一語與雅鹿芙相辨詰。而怨恨雅鹿芙之心。因是亦爲之銳減。既恕雅鹿芙。則必疑埒根。疑埒根。則必怨已之貿然來此。新愁舊恨并集一時。乃擲身於睡榻之上。以羢氈擁面而泣。一任雅麗芙之萬千言。漠然若無所聞見。雅麗芙見之。知梅黛嶺心已動。乃更直告之曰埒根係此間賭匪。其徒黨衆多。罹其害者夥矣。吾不幸。亦遭其厄。賴佛憨助我。時追隨其左右。偵察彼之行踨。以兾乘間圖報。時不我與。尚未得當。而君復將墮其彀中。因浼吾盡力相助。嗟乎。君之來此旅館也。必且謂別無他虞。詎知乃庇身於此著名之賭匪下耶。且彼近更與一行險求利之女棍合。女棍美而才。閫威所及埒。根且莫敢如何。一旦窺君行踨。必且疑妒交深。然則君玉貌花容足任彼之蹂躙也耶。要而言之。以君麗質。適彼傖人。殊有利無害耳。梅黛嶺聞之。心乃大動。顧猶佯作傲慢狀。率然問曰。君以我爲何如人耶。雅麗芙曰。一女郎耳。年甚少。貌甚美。而境遇厄之。腸亦垂斷矣。顧厄君之人。則埒根台佛靈也。梅黛嶺曰。君殊可憎。讕語諜。豈必欲使吾背埒。根而後快歟。請速去。毌相溷。雅麗芙怒曰。以眞爲偽。君疑找矣。然言不擇人。咎固由我自取。梅黛嶺曰。否否。區區此心未嘗不知君意良佳。然亦不遽感君。蓋余方有難言之隱。聆君言。徒增　怛耳。不如速去爲得也。語已。行傍窗側。任雅麗芙詰問。不復置喙。迨問之急。則又憤然曰。吾舍犧牲一身外。萬事畢矣。多言亦奚以爲。雅麗芙知不可再瀆。因檢名刺。書已之住址於上。問曰。君承認吾爲友人乎曰然。然則請棄此刺。事急者。過我毌忽。語已。卽作別去。 
[國外新聞]  
　　日本藥彈庫炸毀　○十一日東京電云吳軍港附近之海軍藥彈庫近忽炸毀　　各國撤退居留島駐軍　○十一日倫敦電云居留島京城卡萊電稱該島各國駐軍已各捲旂拔隊乘船歸國　　波斯前王之末路　○十一日倫敦電云據德黑蘭路透訪事電稱波斯政府擬允前王穆哈默德愛利每年撥付贍養費英金五千磅惟須即時離開波境　　英國討論海軍預算　○十一日倫敦電云下議院討論海軍預算時反對黨首領貝爾福君痛詆政府任令海軍寬裕之優勢消失於無形復將地中海及商業之航路棄而不顧雖明知注意地中海利益之強鄰二國已在興築極強之戰艦而仍視若罔覩誠不解其所以云云首相愛斯奎士荅稱英德兩國於壞球各處無可啓寡之端兩國外交之交際設均以常識支配則不知何爲而發此異見云　　美擬贖向種地　○十一日鈕約電云據可靠消息美國國務大臣腦克司君現與夏威夷樹藝家協力共謀擬將該島種地向日人贖回一面並擬輪入歐民種頭該地藉以達此目的　　法總統約會英皇　○十一日栢靈電云據傳法總統與英皇約期西八月十八號相會　　土員改期遊德　○十一日柏靈電云現在歐西遊歷之土爾其國會議員因君士坦丁時局不靖改早離開倫敦並展期俟德國國會開議之際再赴栢靈遊歷　　土皇約會俄皇　○十二日倫敦電云聖彼德堡電稱土爾其皇定期西九月往會俄皇於鐵伐狄亞俄皇定期西十月間赴萊泊爾與意皇互會時順道赴君士坦丁答拜土皇　　希臘謀奪居留島　○十二日倫敦電云居留島京城卡萊路透訪事電稱卡萊城之砲台及居留島國民軍防營均已監掛希臘旗幟　　法議院信任新內閣　○十二日倫敦電云法國議院投票贊成信任新內閣者三百零六人反對者僅四十六人　　西民反對與摩啟戰　○十一日栢靈電云法國派赴西班牙調停摩洛哥爭端委員因僑寓西京買特裡特殊爲可危故已回國巴塞龍現已頒行軍律卡太洛裡亞已同盟罷工均爲反對摩洛哥戰事之故來函 
　　 
[添醫募欵]  
敝堂自今年正月開診以來內外專科及針科傷科眼科兒科推拿女醫共有二十人現屆夏令病症較多每日來堂就診者不下六百號實有應接不暇之勢因又陸續添請李駿卿徐詠甘方梅艇陳禹生李鑑清諸醫士按期到堂惟人數愈衆經費愈大且邇來藥科奇昂病者醫藥兼施爲數較巨伏望樂善君子慷慨捐助俾經費無匱乏之虞貧病有更生之慶則造福自無窮極也　廣益善堂司董祝大椿朱佩珍葉貽釗等謹誌 
 
 

Page 27

 
 
   
 
 

Page 28

 
 
   
 
