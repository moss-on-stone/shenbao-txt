# 1927 - 61 - 4919399

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時　評 
[信之解釋（冷）]  
　　信者以字體言。人之言也。意謂。人人稱。道其信。非自以爲信也。又謂不失人格。之言。方得爲信也。故人之不輕發言者。非以其言之不易。恐踐其言之不易。而致失信於人也。 
　　是故信之用旣著。一言出而人盡知其。必行。故曰威信。威信者。威由信而成。非信由威而至也。由威而至之信。人但畏。其威。心之不信如故也。又如言與行。雖爲兩。事而直接一貫於心則一。故欲言。與行之合一而成信。不能於言與行求。之而必求諸心。心誠而不僞。則其言時。如此。行時亦必如此。不必求其合一。而自無不合一也。故誠與信二字不能相。離。而曰誠信。 
　　古人有云。民無信不立。欲與民相得者。當知所務矣。 
本　館　要　電 
[奉軍限期攻下鄭州]  
　　▲奉訊謂昨下午已佔領 
　　▲張電吳謂責己則闇 
　　（北京）　張學良嚴令各路一週内攻下鄭州 
　　（北京）　官息、趙鳴皋旅由牟攻圃田、圃田距鄭十五里、按中牟到圃田、須經劉下寨十上鎭而至浦店、即圃田（十五日下午八鐘） 
　　（奉天）　北京電話、（一）奉軍已於十五日午後四時半、佔領鄭州、（十六日上午一鐘） 
　　（北京）　今日張學良電調航空署長劉光克、將南苑飛機一律飛到新鄕、補充炸彈、劉今晚駕飛機往、（十五日下午八鐘） 
　　（北京）　外息、奉軍未經任何戰鬭、佔領中牟、米振標部爲奉軍嚮導、即攻鄭州、 
　　（北京）　今日奉軍派孫端運步槍六百、彈十四萬、馬四十匹赴新鄕、（十五日下午八鐘） 
　　（北京）　今日王琦帶海部陸戰隊一隊赴石家莊、幷運去糧秣甚多、（十五日下午八鐘） 
　　（天津）　奉張解决河南辦法、（一）奉軍全部入豫應戰、（二）吉軍開駐京漢北段、策應後方、（三）黑軍擔任京畿一帶防務、（十四日） 
　　（天津）　趙恩臻十三日電安國總部、稱已將氾水方面豫軍一旅繳械、郜汝廉旅十三午佔領中牟、該地靳軍向西南退、黄河兩岸十一十二兩日均有戰事、新鄕隊伍奉令開入澗溝前線、（十四日下午五鐘） 
　　（奉天）　安國軍總部電稱、據張韓軍團長及于軍長戢副軍長分電報告、我軍文（十二）晚佔領中牟、敵向鄭州潰退、俘虜甚衆、我騎兵六旅向白沙鎭追擊、又據趙宣撫使報告、我軍元（十三）午佔領白沙鎭、獲砲二門、迫擊砲機關槍甚多、向古城進、又電、第十七軍主力、寒日（十四）藉砲兵掩護黄河鐵橋、强制渡過、到達南岸、敵已潰退、（十五日下午七鐘） 
　　（北京）　張作霖十三日電吳佩孚、前電不蒙鑒諒、乃以保大及京漢路兩事責鄙人、夫保大乃中華民國之領土、直隷之轄境、非執事所得而據、至於京漢路之在直境者直隷有之、無異在豫境者河南有之、如責直隷以據直境之京漢、何不責執事以據河南之京漢耶、責人則明、責已則闇、無乃不恕等語、（十五日下午十鐘） 
　　（北京）　今奉軍第八軍第二十七旅、由京綏路開到南苑、（十五日下午八鐘） 
　　（徐州）　米振標十一日晚由濟過徐返汴、 
　　（徐州）　十三晨張敬堯返魯、（寇英傑赴豫、）（十四日下午十鐘） 
[臨淮關戰事突緊]  
　　▲黨軍由壽州攻近蚌埠 
　　▲蔣介石將赴安慶說 
　　（北京）　晚報載、臨淮關戰事、十二日起突緊、黨便衣兵曾一度破壞臨蚌間路軌及電線、魯軍已派軍工前往修理、即日可回復原狀、（十五日下午八鐘） 
　　（北京）　聞黨軍李宗仁部今午（十五）由壽州攻近蚌埠、三十七軍陳調元部爲響導 
　　（北京）　外息、定遠戰爭結果不明、黨軍便衣隊潛入津浦線、因沿線魯軍多、未有舉動、蔣中正將由贛赴安慶、黨軍主力似在安慶合肥定遠之一路、其後贛鄂軍隊均趨該路等語、（十五日上午八鐘） 
　　（北京）　津浦路電報不通、客車開行無定時、（十五日下午三鐘） 
　　（北京）　黨軍限期五日攻徐州、滬寗滬杭兩路形勢轉緩和、戰事可免（十五日下午三鐘） 
　　（漢口）　前方訊、三十三軍暫編第六師長李振亞、率一團抵安慶（十四日下午三鐘） 
　　（香港）　程潛電告克徽州、馮紹閔·李俊義·白寳山等部、均被擊潰、（十五日下午九鐘） 
[魯軍注重守鳳陽蚌埠]  
　　▲張宗昌有赴京報告訊 
　　（北京）　魯軍程國瑞許琨兩軍、注重防守鳳陽蚌埠、（十五日下午八鐘） 
　　（北京）　奉魯首領昨有電報往返、商津浦防務、請張宗昌分派軍隊於滁州烏衣一帶、（十五日下午三鐘） 
　　（奉天）　北京電話、張宗昌十五晚八時由徐抵京、報告前方情形、（十六日上午一鐘） 
　　（北京）　寗電張宗昌委李玉麟爲安徽軍務帮辦　郝鵬署理安徽省長、（十五日下午三鐘） 
　　（北京）　軍界息、前安徽省長高世讀、被魯軍師長孫殿英在蚌槍斃、（十五日下午三鐘） 
[江寧鎭發生戰事]  
　　▲賀耀祖部向秣陵關進 
　　▲直魯軍抵常折回南京 
　　（南京）　江寗鎭發生戰事、溧陽吃緊（十五） 
　　（漢口）　賀耀祖率第四十軍、十一日抵蕪湖、即向秣陵關進發、（十四日下午六鐘） 
　　（杭州）　黨軍向秣陵關進、係採周鳳岐計劃、因周於前年曾由此道抵寗、（十四日） 
　　（常州）　直魯軍二十師分三列車、由寗抵此、第一列載第一百五十團、今午十二時到、第二列載一百四十二團、午後一時到第三列載一百三十一旅、下午四時半到、第一二列車兵士已下車、第三列甫到站、即接寗方萬急電、折回南京、第一二列亦即隨返、（十五日下午六鐘） 
　　（南京）　直魯軍大隊開往常州、第二十師一百五十團今晨七時開、第一百四十二團今晨八時開、第一百三十一旅十一時半開、（十五日下午五鐘） 
　　（南京）　二十師四十四旅錢參謀長、今日下午六時半專車赴常州、（十五日下午五鐘） 
　　（常州）　鄭俊彦部獨立團今晨赴宜興、王棟部到兩團、駐西郊、（十五日下午六鐘） 
　　（無錫）　直魯聯軍總司令部兵站總醫院、派陳光明來錫設第二分院、帶分隊一隊、擔架一隊、衛生一隊、以交通旅館爲辦公處、鐵路貨棧爲醫傷兵處、（十五日下午八鐘） 
　　（無錫）　縣署奉畢庶澄電令、辦軍米五千包、麵粉一萬擔、限五日内運滬、（十五日） 
[吳江方面昨日安靜]  
　　▲蘇州米煤告乏　▲閶門外未開市 
　　（蘇州）　吳江方面、十四日午後起無戰事、上官雲相部現駐九里湖一帶、（十五日） 
　　（蘇州）　閶門外各店舖迄未開市、 
　　（蘇州）　蘇州米煤告乏、聯合辦事處請商會設法、（十五日下午十一鐘） 
　　（蘇州）　魯軍工兵總監今日下午一時派工兵四十名赴吳江、築防禦工程、一六五旅今日上午九時派兵一連赴橫涇佈防、 
　　（蘇州）　魯軍運輸司令韓文友、今日下午五時由滬來蘇、八時赴寗、（十五日下午十鐘） 
　　（蘇州）　蘇州紅十字會今日派救護隊赴吳江、（十五日下午十一鐘） 
　　（蘇州）　第一百四十旅何文亮部、分三列車開往崑山、第一列昨晚十一時開、第二列今日下午五時開、第三列明晨開、 
　　（蘇州）　直魯第一軍一百零七旅常之英部、今晨八時半由滬來蘇、（十五日下午一鐘） 
　　（蘇州）　今日午後二時四十分、由滬開來兵車二十二輛、（十五日下午十一鐘） 
　　（蘇州）　魯軍一零七旅九十二團、今日午後赴第二塲駐紮、（十五日下午十一鐘） 
　　（蘇州）　在蘇各部軍官、今日下午四時在軍事聯合辦事處召集會議、議决各部軍隊軍用物品、須經辦事處規定、聯軍總司令部核准、方可採辦、（十五日下午十一鐘） 
　　（蘇州）　蘇州現無船隻、聯合辦事處特令水警赴外地封用、（十五日下午十一鐘） 
　　（蘇州）　在蘇各軍所發軍用票、限三日内收回、暫由各部保管、（十五日下午十一鐘） 
[浙黨軍對蘇戰事發動] 　 
　　▲白何分任兩路指揮 
　　▲陳儀免十九軍長職 
　　（北京）　外息、宜興吳江兩方戰事發動、外人已了解南軍避免上海附近戰事之計畫、並推測松江方面今後將無激戰、（十五日） 
　　（杭州）　長興平望楓涇各路黨軍均奉令向前進展、（十四日下午五鐘） 
　　（杭州）　白崇禧指揮長興平望戰事、何應欽指揮楓涇水道戰事、（十四日下午五鐘） 
　　（杭州）　石湖蕩仍暫取守勢、薛岳余仲祺等部、分任鐵路防務、（十四日下午五鐘） 
　　（杭州）　黨軍在前綫作戰者爲第二·第四·第五·第二十一等師、其餘　準備開上、 
　　（杭州）　總指揮部、現因前方開火、特令王俊伍崇仁、注重浙東西海防（十四日下午五鐘） 
　　（杭州）　黨軍先遣隊李明揚部十三日抵嘉興、（十四日下午三鐘） 
　　（杭州）　蔣中正來電、取消第十九軍、陳儀免軍長職、即日出司令部、寓　　館、所有浙軍第一師部隊、　現改編爲獨立第十五師、任余憲文爲師長、（十四日下午五鐘） 
　　（杭州）　蔣中正委孫鶴皋爲滬寗杭兩路局長、十一日已就職、王兆金自行辭職、（十四日下午三鐘） 
[津浦南段之直魯軍]  
　　（徐州）　魯張在花園飯店設行轅、此後將往來濟徐蚌寗間、措置防務（十三日上午八鐘） 
　　（徐州）　第三軍一二六旅黄鳳岐部十一日抵徐、接任城防、第二軍長張敬堯十一日晚來徐、謁魯張、（十三日下午六鐘） 
　　（徐州）　第十軍奉令調駐蚌埠、十二日五十師一百五十三旅長張新可率部過徐南下、（十三日下午六鐘） 
　　（徐州）　魯第一軍督戰隊四大隊、十日均過徐南下、（十一日下午十一鐘） 
　　（徐州）　直航空司令袁振銘、運飛機五架過徐南下、（十一日下午十一鐘） 
　　（徐州）　二十三師五十五旅長丁來源、十一晨率一五五團開赴浦口、（十一日） 
　　（徐州）　直褚調前敵督戰隊申得勝部、十三晚由徐南下、（十四日下午十鐘） 
　　（徐州）　直褚調衛隊第二團胡桂峯部、十日晚由津過徐南下、二十五師一五五旅長徐夢奇、十一日晨率部由濟過徐南下、（十三日上午七鐘） 
　　（濟南）　今早迫擊砲模範第一團長王砥周、帶全團由洛口過濟開蚌、（十四日下午三鐘） 
　　（濟南）　張令膠路速備車七列、轉津浦南下候用、（十二日下午九鐘） 
　　（濟南）　魯三軍奉令在徐集中、入豫之一三六旅六二團、十三日由歸德調徐、（十四日下午十鐘） 
[吳光新由滬回寗]  
　　（無錫）　吳光新由滬赴寗、今晨五時十分過錫、官紳往迎、吳自謂余亦手創共和之一人、革命運動、余亦贊同、但假借名義、國將不國、此次之戰、爲國家而戰、爲主義而戰、他非所知、（十五日下午八鐘） 
　　（蘇州）　吳光新今午十二時半抵蘇、赴鐵路飯店晤上官雲相、有所接洽、並召集各部軍官會議、地方紳士談話、下午五時往無錫、（十五日下午七鐘） 
[三艦抵潯以後之態度]  
　　（漢口）　長江海軍楚同·楚有·楚謙三艦、十三夜通過下關砲台、十四日抵潯、候令會同陸軍攻寗、聞楊樹莊將乘海琛旗艦赴贛謁蔣、（十五日下午一鐘） 
　　（北京）　海次云、上海艦隊獨立、未接確報、若以海軍懸青天白日旗爲附南、則海軍旗本是青天白日、北京亦常掛云、（十五日） 
[孫部聯軍分駐江北]  
　　（揚州）　駐高寳第八師長崔錦溎及十六旅長張中立來揚謁盧、十四師五三團第一營往鹽城、十三師四十九團第一營及師部重要部份往邳睢、二團三營砲兵第九連往清江浦、（十四日下午七鐘） 
　　（揚州）　金陵軍官學校員生八百餘、十四日晚過揚移清江浦、（十四日下午十一鐘） 
　　（濟南）　五省聯軍總部副官朱品三、押退伍兵一千一百八十名、由寗北上、沿途遺散、到濟餘五百名、（十四日下午三鐘） 
　　（揚州）　十四日韓國鈞回海安、淮揚于道尹返清江浦、（十四日下午七鐘） 
[民黨中夫大會十三日議案]  
　　▲决電滬商警告借欵事 
　　▲通過統一革命勢力案 
　　▲决議政府增設五部 
　　（漢口）　中央執行委員會十三日議决、電滬商會及銀錢公會、警告二五附加稅借欵事、（十四日下午五鐘） 
　　（漢口）　中央執行委員會十三日議案、（一）統一革命勢力案、通過、决國共兩黨立開聯席會議、討論合作辦法、（二）軍事委員會總政治部組織大綱案、付審查、推于樹德·林祖涵·鄧演達·顧孟餘·譚延闓·陳公博·孫科爲審查委員、（三）國民政府增設各部案、决議增設勞工·農政·敎育·實業·衛生五部、部長人選、由政治委員會决定、又通過内蒙古國民黨問題案、規定外蒙古國民黨關係案、（十四日下午五鐘） 
　　（漢口）　中央執行委員會議决内蒙古國民黨問題案、據内蒙黨代表請願保存内蒙國民黨名稱、與本黨聯合組織、並受本黨指揮、審查報告通過、又外蒙國民黨關係案、决派駐庫倫代表一人、並電外蒙國民黨派駐中央代表一人、（十四日下午五鐘） 
　　（漢口）　贛蔣電中央執行委員會、請規復軍需部、又電請三月十五日起軍需獨立、將提出討論、（十四日下午五鐘） 
[蔣介石對黨務之表示]  
　　▲贊同粤黨部宣傳要點 
　　（香港）　省報發表黨務宣傳要點、（一）鞏固黨的權威、（二）統一黨指導機關、（三）實現民治、掃除封建勢力、（四）促汪銷假、（五）速開中央執委會議、解决一切問題、（六）打倒西山會議派、（十五日下午九鐘） 
　　（香港）　蔣介石二十七日發表重要宣言、贊同上述要點、首言本人致力軍事、與同志相聚時少、意見或歧、遂使長江民衆知有國民黨之人、而不知有國民黨之黨、故統一黨之權威爲必要、次言主席制决定取銷、次謂誠意促汪銷假、曾下决心、如汪不回共負艱難、惟有辭職以謝同志、次希望開中央全體會議、解决重大問題、軍隊須在黨指揮下、勿爲割據行省之實、末謂中正祇服膺三民主義及國民黨、不知其他、（十五日下午九鐘） 
　　（漢口）　此間各界迎汪運動復起、並電蔣介石、請表示現在對於總理所定政策的態度、（十四日下午五鐘） 
　　（香港）　省黨部電鄂中央黨部、謂前黨的領導機關、因環境需要、設於南昌、但就目下情勢觀察、未免予他方軍閥以造謠資料、我們應擁護遷鄂議决案、現中央黨部遷鄂、統一運動已成功、我們一致擁護中央委員會决議案、幷闢一切謠言、 
　　（香港）　中央執行委員朱季恂十二日在省逝世、（十五日下午九鐘） 
[張作霖昨日避壽]  
　　（北京）　今日張作霖輕裝汽車赴鮑貴卿家及楊宇霆家小憩、避壽、（十五日下午八鐘） 
　　（北京）　張作霖今日壽辰、不赴西山、即在順承王府謝絕賓客、藉以避壽、但各顯貴仍赴轅稱祝、由部屬招待、（十五日下午三鐘） 
　　（北京）　外電萬福麟已派兵追擊在張口肇事之逃兵、高維嶽昨來京見張、陳述此事、幷爲張拜壽、張慰勞有加、（十五日） 
　　（天津）　十三日陸宗輿陳光遠曾宗鑑李盛鐸王占元晋京祝壽、（十四日下午五鐘） 
 
 

Page 5

 
 
本館要電二 
[昨日閣議例案]  
　　（北京）　十五日閣議、到顧胡羅三閣員、餘次長代、海次託詞感冒缺席、例案、（一）憲兵學校第八期畢業、派陸長往給證書、（二）黑高審長李樹滋簡署　高檢　王錫九補實、（三）黑龍江交涉員譚仕光免、常蔭庭繼、（四）法部提、奉天考取法律專門人員王鳴皋等、准來京作法官、及格送儲才館　畢業後分發東三省或各省候補、（十五日） 
[漢第三特區之主持者]  
　　▲黄昌榖爲管理局長 
　　（漢口）　外部委黄昌榖爲漢口第三特區管理局長、謝保樵爲正主任、周以燦朱菊　李國瑄爲董事會華董、（十四日下午五鐘） 
[扣留俄輪案尙未定辦法]  
　　（北京）　今日安國軍總部外交處函復外部、蘇聯輪船及乘客應被扣留、有種種理由、請先行嚴重抗議、俟本案專員回京報告詳情後、再定具體辦法、（十五日下午十鐘） 
　　（北京）　張宗昌對於扣用俄艦及拘鮑妻一案、雖無電報答覆、但已託人轉告政府、此案雖有讓步之可能、旣經扣留、中國不能認錯、亦不便示人以弱云云、故此案一時不易解决、（十五日下午三鐘） 
[外交要訊]  
　　（北京）　財政討論會今日向外部索各國庚欵協定後迄今之進行情形等一切案卷、外交討論會向外部索德俄奥各租界主要文件及法令等、（十五日下午十鐘） 
　　（北京）　今日外部公函國際禁烟會代表、盼抄錄英輪運土往大連在漢被扣事文件、（十五日下午十鐘） 
[閩省財政與軍餉]  
　　（福州）　駐省軍隊因財委會及財政處互諉責任、十四日大舉索餉、（十四日下午七鐘） 
　　（福州）　財政處長以財委會交代未清、又多掣肘、大有去志、（十五日下午七鐘） 
　　（厦門）　省財委會因籌新編軍入浙開拔費、令泉漳財政處向華僑借欵三十萬、泉漳派員來厦接洽、（十五日下午十一鐘） 
　　（福州）　李生春抵省、賃居民房、自請監視、譚曙卿謝郤、（十五日下午七鐘） 
　　（福州）　政委會舉宋淵源赴鄂、報告政况、並赴贛浙調查政治、（十四日下午七鐘） 
　　（厦門）　電話生要加工、如十六日午後三時無答覆、將罷工、（十五日下午十一鐘） 
[本館專電]  
　　（濟南）　膠路滄口車肇事之車務副處長錢宗淵、第一段長蔣之鼎、今已停職候查辦、以總務副處長馬廷燮代錢、宋某代蔣、林令軍事調查處長王子豐、帶二千元赴滄口、撫恤死傷、（十二日下午九鐘） 
　　（濟南）　膠路定四月朔起、客票加價三成、貨票加二成、年可增收入十萬元、（十二日） 
　　（濟南）　膠路局長趙藍田由青島來濟、疏通撞車案、（十四日下午三鐘） 
　　（重慶）　省議會自謀結束、成都司法界在地審復成立司法黨化促成會（九日下午八鐘） 
　　（重慶）　渝商會籌賑此次火災、議决暫由各帮借墊萬五千元、（九日下午八鐘） 
　　（重慶）　唐式遵潘文華昨大讌各界、唐商築成簡馬路、潘商渝埠自來水、各界踴躍認股、（九日下午八鐘） 
　　（成都）　鄧部彭韓李家鈺兩司令、昨今抵省、二十八軍政治部籌備員、現已由鄧派黄子谷王映春杜錫丹武緝光戴噓仗屈厚籌十伯杰共同組織（二十八日下午一鐘） 
　　（漢口）　國民政府財政部十一日頒布印花稅條例、即日實行、（十四日下午六鐘） 
　　（厦門）　華僑協會請海軍取銷僑務檢護處並收回英領對出洋僑民種痘權、（十五日） 
　　（香港）　孫科委陳劍如爲粤電政監督、 
　　（香港）　粤農民協會十三日開幕、各屬代表八十餘人列席、（十五日下午九鐘） 
各社電訊 
[英議員質問出兵上海經費]  
　　▲外相答稱並不向工部局接洽繳費 
　　▲路透社十四日倫敦電　外相張伯倫在下院答工黨甘維錫之問、謂上海公共租界工部局未曾有願付一部份出兵費用之提議、而政府亦未向該局言及此事、凡各關係國皆各自施行陸軍或海軍之準備、以保護其人民、故各國皆因此而有支出、米聞現有向工部局接洽者云、甘維錫稱、此輩僑民資財甚富、又不繳納英人捐稅、應與之接洽、使付一部份兵費云、工黨韋志吳稱、英國納稅、人所擔負之兵費、視有關係他國人所擔負者爲尤大云、張伯倫答稱、政府所採行者、爲保護英人之方法、自由黨洛克爾問、（一）英政府從中政府租得地基設立租界之租戶地位、（二）轉租者從英政府租得上述地基者之地位、與（三）租約中所載之雙方權利、以上三者是否受漢潯協定書或他處英租界將來辦法之影響、張伯倫答稱、政府現正考慮全部問題、務期轉租者之利益不爲其他任何辦法所妨害云、張伯倫又答洛克爾之問、謂國民黨道所賠償九江英人受搶損失之欵、將由政府分給曾受損失之英人云、 
[英下院海軍豫算案已成立]  
　　▲工黨議員謂英美日不妨恊定互助公約 
　　▲海軍大臣說明派兵遠東不致久留 
　　▲路透社十四日倫敦電　工黨减少海軍員額之建議、爲二五○票對九一票打銷、海軍預算案乃成立、 
　　▲路透社十四日倫敦電　今日下院辯論海軍預算案、工黨安茫氏主張海軍遠赴東方、危及世界和平、工黨甘維錫稱、三大海軍國在集議時不妨恊定互助公約、以防無端之攻擊、日本可保障太平洋之英人航路、英國可保障地中海之日本與美國航路、而美國可保障西大西洋之英國航路云、保守黨比萊爾稱、如日本允解除軍備、不妨許其擴充土地云、 
　　▲路透社十四日倫敦電　海軍大臣白里志曼今日提出海軍預算案時、言及美總統請開裁軍會議事、謂海軍部歡迎此種會議、俾英國得入會場、而請他國亦以英國體念他國特殊困難之精神體念英國之特殊困難、以海軍言、英國有完全異於他國之特殊環境、英國不得不維持一種海軍、其力量當與任何他國相等、以保障其商業交通之安全、此會之唯一成功希望、在與會各國彼此坦直無隱、明言其欲有如此海軍之理由、渠希望法意兩國可重行考慮此問題、參加會議、渠意此會當可有許多之進步、而不礙及海軍必須履行之責任云、後言及派兵赴華事、謂反對黨指外部與海軍部對於派兵赴華之政策、各有見解而不一致、此說殊謬、實則爲保護在華英人起見、外部有所知照、海軍部即迅速照辦、無人能謂海軍部多費時日也、今預算案有十二萬五千鎊一項、爲將來召回軍艦與陸戰隊之經費、渠希望軍艦等不致久留遠東、但若留住稍久、則當另提補加預算案云、繼言馬來由聯邦助新加坡軍港建築經費事、謂此鉅欵須分給陸軍部與航空部、而非悉歸海軍部、但今年海軍部尙可分得五十七萬六千鎊、帝國會議關於新加坡之决議案、足見澳洲始終甚注意於新加坡軍港、計軍港全部費用已由一千一百萬鎊减爲七百七十五萬鎊、惟刻在建築中之浮船塢經費則不在内、今海峽殖民地香港與馬來由聯邦皆已捐資輸送新加玻軍港之經費、若他處有助資者、海軍部自歡迎之、（衆譁笑）今年所需經費、計浮船塢建築費三十三萬五千鎊、其他工程二十八萬四千鎊、除收馬來由聯邦五十七萬六千鎊外、相抵尙缺四萬三千鎊、須由英國納稅人付之云、 
[俄波商約談判决裂]  
　　▲路透社十四日巴黎電　俄國與波斯商訂商約之談判業已决裂、西波斯商民决計抵制俄國産品、 
[外部電令抗議新加坡慘案]  
　　▲英要人在下院宣布此事 
　　▲東方社十四日北京電　外交部接駐新嘉坡領事報告、新嘉坡因中開孫文紀念會、英官吏與中國民衆間發生衝突、英吏開槍、英警察官一人負重傷、華人死者六名、傷者十餘名、外部接報、已於今日電命該領事報告此事眞相、幷命一方向該地英當局嚴重抗議、 
　　▲路透社十四日倫敦電　殖民地大臣受梅立因工黨勞倫斯之問、宣佈新加坡總督來電、報告該處華人於舉行孫中山紀念會時、發生騷擾之情形、内稱羣衆擬衝警、警士被迫放槍、華人死七傷十四、歐人警長一、當地察警士四、與當地開電車者一、皆受傷、今全鎭安靖云、勞倫斯問驅散羣衆、苟不開槍、即屬不能乎、愛梅立答稱、警察想曾考慮及此云、工黨摩斯立問、開槍以前曾否有警告、愛梅立答稱、想當如是、但渠尙未接詳報云、 
[蘇俄將承認國民政府]  
　　▲路透社十四日華盛頓電　外交界傳說、蘇俄已决計正式承認漢口南政府、惟國務院未有證實上說之消息、 
[蕪湖黨軍與美輪之交涉]  
　　▲路透社十五日北京電　三月十三日華兵在蕪湖附近擬扣留美孚油行小火輪、美砲艦泊萊白爾號駛前阻之、並派水兵若干人登小火輪保護、後砲艦方護送小火輪進行、乃華兵在經蕪湖十二哩之地方開火射擊、砲艦柁樓被擊中兩次、但無死傷、砲艦以機關砲回擊之、美使署已將此事轉知漢口美領事、囑其調查、如查知負責者爲國民軍、須向國民政府抗議、 
[比國願放棄領判權]  
　　▲東方社十五日北京電　華字報紙載稱、比國放棄於中國之領事裁判權、中比新約中决規定云、兩國人民各於其相手方之領土内、服從其法律云云、 
[奉軍宣稱不日入鄭州]  
　　▲路透社十五日北京電　安國軍司令部稱、今晚奉軍距鄭州僅五里、明日可望入城、豫軍士氣沮喪、 
　　▲路透路十五日北京電　奉軍方面稱、十二日佔領中牟、靳軍受重創、向鄭州退走、奉軍現準備攻鄭州、奉飛機在鄭州一帶擲下炸彈百餘枚、有兩彈落於靳軍司令部、靳軍大起恐慌云、 
　　▲國聞社十五日北京電　軍息、河北岸榮臻部、寒（十四）藉砲兵掩護、沿黄河鐵橋渡過南岸、大隊正續進、東路奉軍克中牟後、已向鄭州進攻、前軍郜旅距鄭州僅十五里、 
[蘇皖戰訊]  
　　▲市民社十五日杭州電　何應欽自率兩師由餘杭抵長興、今午駐總師令部、北伐軍主力趨向常州、 
　　▲國聞社十四日漢口電　柏文蔚文（十二）晨赴武穴、蔣委朱紹良爲第九軍長、 
　　▲新魯社十三日南京電　張現在徐視察軍隊、有今明入京祝奉張壽並報告東南軍務情形說、 
國内要聞 
[楊宇霆到京後之豫戰局]  
　　　▲西北形勢甚爲緊張　▲豫省大戰行將爆發 
　　十日北京通信、奉方對河南軍事、最近雖擬採取積極行動、令開到豫東豫北軍隊、分向鄭州進展、但事實上並不如外傳之盛、奉軍第四十六旅陳琛部八十八團現駐步陟、餘如第十七軍榮臻部·第十一軍趙恩臻部·第十軍于珍部、或則駐於黄河北岸、或則駐於隴海路奉段、前途阻力尙多、京津一帶、頗傳奉張曾下令開抵前方各軍、限十日内在鄭州會師、張學良最近由京逕赴新鄕衛輝、視察防務、一面與韓　春趙恩臻等將領、妥籌渡河計劃、一面對於前方某將領、取督察行動、張氏七日山新鄕赴衡輝、八日曾有電致乃父、報告視察情形、順示王府方面、連日策劃豫省軍事、異常忙碌、楊宇霆應奉張電召、於九日午後一時到京、隨從甚簡、吳俊陞張作相等均至站迎迓、楊下車後、逕赴順承王府向奉張報告關外政務、現完全由莫德惠主持、即日下午、奉張召吳俊陞張作相談國桓于國瀚任毓麟張景惠等、在順邸開軍事會議、楊宇霆亦列席、楊氏對豫省軍事、頗多建白、仍主張對吳合作、對靳亦不强其所難、因入豫奉軍、數達六七萬之多、欲奪取鄭州、並非難事、而如此做去、恐示人以不廣之嫌、故一面商承奉張、由張景惠吳俊陞張作相三人出名、電請吳佩孚來京、一面商承奉張、令于珍趙恩臻榮臻等轉飭各軍、勿單獨行動、幷由奉張密電張學良、指示機宜、似對於靳雲鶚、實無妥恊餘地、張氏回奉之意、業已打消、决留京與楊宇霆等劃商軍事、日内擬赴西山一行、藉以避壽、至於西北方面、國民軍已與晋軍聯絡、近有向綏遠出動之勢、楊宇霆到京後、力言西北軍事關係重要、非有重兵駐守不可、奉張深韙其言、决即電召鎭威軍第八軍軍長萬福麟、速回原防、幷電高維嶽在綏遠一帶、妥爲佈防、據京中外人方面接張家口電訊、西北一帶形勢、甚爲緊張、國民軍及晋軍調動異常忙碌、實情究未知如何也、 
　　九日天津通信、奉軍於上月四日動員入豫後、迄今月餘、尙無若何發展、良以豫省人民、皆成「紅槍會」化、稍一疎忽、即有變生肘腋之慮、故奉軍入豫、異常迂緩而困難、每至一地、首先調查戶口、清鄕剿匪、截至最近、除武漢卿騎兵第六旅早抵開封外、大部步兵、猶未渡過黄河、由直豫交界之磁縣至新鄕·僅三百餘里、歷三星期始能到達、平均每日僅行十餘里、張學良以師行太緩、十分焦急、於六日由京漢路南下督師、即晚在新鄕招集軍事會議、七日拂曉、下全部總動員、限五日内一律渡河、十日内會師鄭州、分三要前進、據某軍事機關接八日報告、礮兵司令鄒作華、已調重礮三團在黄河北岸布置放列線、約在今晚（九日）準備完成、明日拂曉開始向南岸發礮、一面威脅對方、一面掩護工程隊·架設浮橋並修接路軌、以便第十軍渡河前進、左翼用民船數百隻、十隻爲一組、在衛狼鎭架設浮橋、南岸係下河南、介於開封中牟之間、並無重兵駐守、右翼因張治公態度不十分明瞭、截至昨午尙無渡河凖備、此路似將暫取守勢、至於豫省軍隊、除米振標及寇英傑兩軍因特殊關係、向奉方輸誠外、强半皆因自衛起見、完全團結一致、豫省軍事大權、已入於靳雲鶚之手、即吳佩孚嫡系軍隊、亦與靳恊同對外、奉張對吳苦衷、雖甚諒解、然此時殆已愛莫能助、現在靳軍屯集鄭州新鎭一帶、田維勤軍在中牟尉氏之間、担任豫東軍事、馬吉第王爲蔚王維城三部、分駐上河南熒澤河陰一帶、防守黄河南岸、閻日仁師駐汜水、把守虎牢關、魏益三軍分駐許昌臨頴郾城之間、防禦由皖北入豫魯軍、遞遺信陽確山防地、由樊鍾秀軍塡駐、靳近電請蔣介石派兵增援、蔣已允派張發奎第四軍陳銘樞第十軍、由鄂省羅田、經皖屬英山霍山入豫省固始光山羅山駐防、何健第三十五軍劉興第三十六軍、由鐵路開往武勝關、遙爲聲援、至必要時、即派劉佐龍爲援豫總司令云云、至於劉鎭華雖受奉張任爲甘陜聯軍總司令、聞其所部鎭嵩軍、有與西北軍暗通聲氣者、但眞相如何、則一時殊難明瞭耳、 
[奉豫兩軍大戰將開始]  
　　▲奉軍佔據虎牢關　▲靳軍有向汴包圍說 
　　開封八日通信、奉豫兩軍相持於中牟韓莊間、已有旬日矣、報載兩軍已於上月底在中牟附近開火、絕無其事、但雙方備戰、日急一日、實有翦在弦上不得不發之勢、現計奉軍分布於開封附近者、已有四五萬人、其已開至開封黄河北沿之奉軍、如子珍榮臻戢翼翹等部、正在分批渡河、惟因黑岡口所搭浮橋、只能渡過人馬、不能戴運輜重大砲、又因春水流勢不定、過渡時生障碍、故日來南渡奉軍、均係由柳園黑岡兩河口用渡船輸送、（每一大船僅能載大馬車十輛）是以行軍遲滯、兵力一時未能集中、加以山西方面、在未疏通意見以前、亦未敢放心南下、現因蘇皖緊急、故奉軍對於豫事、利在速决、今晨得某機關消息、謂奉軍已於昨早下攻擊命令、限各隊於昨夜開到目的地點、預料昨夜或今晨、當已開火、至於鄭州方面之靳軍、聞日來亦在積極備戰、大有奉軍即不西攻、靳軍亦必東進之形勢、似此則大戰確在旦夕間矣、 
　　九日通信、奉軍攻取鄭州計劃、左路先據開封、右路先據兌牢、今午由某方得到確息、奉軍由温縣南渡之十一軍趙恩臻部、已佔據虎牢關及汜水縣城、抵抗者爲張治公部、　虎牢　自古稱爲險要、山嶺重重、隴海鐵路鑿十一墜道通過之、離鄭州僅有百里、如據虎牢、則東可以瞰鄭州、西可以窺洛陽、在軍事上誠有絕大之價値也、又息、靳軍已從某方向開封作包圍勢、確否待證、 
[西報紀保全黄河橋之客卿]  
　　上海泰晤士報云、中國今日復見一保護橋梁之英雄、其保護橋梁、不用武力、惟恃其人格與其懇勸之力、其所保全者、乃係京漢鐵路之黄河橋、而其姓氏即爲穆理那篤氏、任鐵路工程師、據各報紀載、此次穆氏曾以全力 
 
 

Page 6

 
 
阻豫中退兵、拆毁黄河橋、又稱豫軍將炸毁黄河橋、以穆氏百端勸阻、最後始允拆卸數節橋洞之鐵軌鐵板而止、又據路局報告稱、穆氏保全該橋於軍人之手者、已不止一次、某次有軍隊一旅欲毁鐵橋、穆氏挺身立軍隊前謂曰、請先殺余而後毁橋、該軍感動、卒未毁焉、按穆係意大利人、一九○三年入京漢路助築此橋、嗣後即家於橋旁、罕與相離、據稱穆苟離橋、輒起不快之感、因是路局華員、莫不目謂爲赤心爲華之客卿、現年五十九歲但聞已有引退意、不久即將實行、 
[信陽紅槍會包圍十一師]  
　　▲拉夫派米激成反響　▲二十二旅被繳械 
　　國聞社信陽通信、靳雲鶚所屬之十一師龐炳勳部、於去秋開駐信陽東之洋河一帶、因餉糈無着、一切給養、盡由地方供應、居民已不堪其苦、此次龐奉靳令開拔北上、臨時又向各村拉夫派米、該地紅槍會因集衆反抗、即與駐黄家院之二十二旅激戰三次、該軍多被繳械、且被紅槍會包圍五日、是役軍隊方面死團長營長各一、連長三、排長兵士五十四、紅槍會方面死八人、傷二十五人、當龐師開拔北上時、有兵士六名、經過某村、遇壯丁數人、上前拉住、某壯丁謂其家已拉去二人、求其免拉、兵仍不可、迫令必去、以致互鬥、兵士六人均傷、民傷更重、鬥時村中連放高砲、附近各村之紅槍會、聞警、知該處有變、亦放高砲互相傳達、一夜之間、遍處紅槍會完全響應、前來援助、未來之前、傷兵之營長因聞槍聲先至、即申斥兵士無禮、一面向地方道歉、並許受傷人民當請軍醫代治、至此本已寢事、詎料各村紅槍會、因聞警砲、已蜂擁而至、約有兩千之衆、問明前節、多抱不平、又恐别家有同種事故、即向各村詢問、於正午經過黄家院附近之老觀廟、該處站崗兵士、即阻止前進、該兵長官、亦恐發生衝突、特准其通過、詎料紅槍會過後、該處兵士、即向其背、施行槍擊、紅槍會回頭應戰、當將駐防該處及丑家灣陳家畈之二十二旅四十四團一部份、先後繳械、是役軍隊方面、死連長一、兵士十餘名、傷二十餘名、餘均逃竄、紅槍會方面死四人、傷十三人、且愈集愈衆、聯合不散、師長龐炳勳、在洋河聞訊、即邀紳士尹疄畦孫召五等、馳勸紅槍會撤退、並要求將所繳槍械二百十七枝、如數發還、紅槍會不允、時已集合四千餘衆、並分成兩隊、一趨黄家院、一趨黄家橋、駐防黄院内之二十二旅旅長劉聯樓、即派馬庚風所部之砲兵團及機關槍連、又游擊第四大隊、在黄家院街北佈防、並派四十三團團長任子琴、率部在黄家橋一帶佈防、共資抵禦、紅槍會至黄家院之一隊、取包圍形勢、至黄家橋之一隊、即發生衝突、先是四十三團任子琴部施行槍擊、紅槍會則奮不顧身、一湧而上、軍隊抵當不住、退又不及、雙方肉搏、任團長身受重傷、當即殞命、是役並死營長一、連長二、兵士四十餘、受傷者猶衆、餘皆逃入黄家院内、且多四竄、紅槍會方面死三人、傷十餘人、繳得之槍、其數未計、至此二十二旅旅長急令各部退入院内、堅守不出、而院外之紅槍會、又愈到愈多、漫山崗嶺、一望無極、婦孺送飯、往來如織、十一師師長龐炳勳、見紅槍會在黄家院相持不去、復於四日邀請李雲青黄文波等、赴黄家院向雙方調停、魏益三·梁壽愷·亦派專員隨信陽縣知事張啓堂同往解釋、並與龐炳勳議定三個條件、（一）紅槍會所收槍械、請酌量退還、不符原數、亦不追索、（二）雙方傷亡、均不負責、惟陣亡兵士、由地方掩埋、（三）紅槍會應即撤退、院内二十二旅張聯樓殘部、即開赴洋河、與二十一旅譚子均部會合、以上三條、已經雙方認可、即於六日完全解决、惟兵士有掃平該處之謠言、以故縱橫四十里内之人民、尙未能安枕、而外縣來助之紅槍會、因此亦不忍離去、龐炳勳所部之十一師一部分、於四日上午八時、由信陽專車北上、因掛車過重、開行極緩、車至彭家灣附近之官坡、不能前進、只得解車八輛、停於中途、擬俟前節開抵長台關、其車頭乃折回掛車、不料該處紅槍會、因十一師在黄家院與紅槍會格鬥、特馳往恊助、經過鐵路、適遇此車、見係十一師旗號、兵士又相繼下車、疑其與已爲難、一聲喝、直奔車中、舉槍便刺、軍隊死傷甚衆、車中所裝糧食槍枝、均爲截去、並開開往長台關之車未折回以前、該處即開車一列南下、原不知路上有車、以致相碰、同日三官廟駐馬店二處、均有車子碰頭之說、惟尙不得其詳也、（三月六日） 
[皖省江右軍訊]  
　　▲王普擴成三師　▲陳調元勢將淘汰 
　　蕪湖十三日通信、江右革軍對於當塗方面、本定十五日下總攻擊令、惟程潛總指揮、主張即日由中路先進、是以十三日兩方小有接觸、革軍前鋒、旋即進佔當塗、後方大隊亦陸續進展、魯軍集中采石、雙方相距不過二十里、激戰之期、即在目前矣、留守蕪埠之第十七師及十九師政治部人員、均於十三日趕赴前方、進行一切工作、蔣介石本日並有電通知各軍政人員、謂此次孫軍未　、魯張繼起、抗拒革命、認此次蘇皖戰事、爲革命前途成敗存亡之唯一關鍵、望各軍政治同志、加意宣傳、力振士氣、並使民衆與軍事合作云云、 
　　江右軍方面第四十軍軍長賀耀祖、率部九團之衆、已由蕪邑南方之黄池鎭前進、賀於十二日來蕪、與程潛會商一切、旋即親赴小荆山、指運所部、二十七軍王普、前由荻港來蕪、謁見程潛、極表好感、願加入江右前線作戰、是以十三日上午怱怱趕回、調所部一師、即日輪運前進、王本爲第三混成旅長、惟自與革軍合作後、如陳調元之步砲各團、已均離陳就王、且經六師二十二團蔡文彬團長、將陳之親信旅長楊杏村拘押、即率全部由省直下、就王改編、照革軍編制、每三團爲一師、故王今已有三師也、同時駐防合肥之第四旅劉鳳圖、亦被部下所逐、舉參謀長蘭庚年代、劉亦陳調元之親信、是以今後之陳調元、恐漸至自然淘汰之列矣、陳於日前偕蔣作賓赴贛、晋謁蔣介石、但此間復有人密電控陳、未識蔣氏對陳、究作若何態度也、 
[蕪湖快信]  
　　▲十二日孫中山二週紀念大會、因大雨由太古碼頭改大舞台舉行、程潛曁黨代表等、均有講演、到者二萬餘人、是日各界休業誌哀、午時鳴哀砲二十一嚮、全埠市民均肅立哀默三分鐘、散會後復大游行、 
　　▲大游行有市民先鋒隊、將劣紳潘伯和·沈子陶·吳怡生·李葆舲等、曁前議員彭昌福等住宅打毁、並扭人游街、旋赴總指揮政治部請願、當准予查封財産並通緝、 
　　▲十三日下午二時、全埠警察罷崗、集合赴警察廳向廳長徐鳳梧算賬、並逐其出境、 
　　▲蕪埠各機關、頃接皖軍第二旅長馬祥斌自六安來電、通告已就革命第五師長職、 
　　▲王普部下全體軍官、通電驅逐參謀長童翼、謂其形同木偶、不洽輿情、 
　　軍界消息、江右軍程潛所部之學生縱隊·補充團·預備團、即日由九江開拔來蕪、鞏固後防、 
　　▲革命軍到蕪後、連日晚間在大舞台開軍民同樂會、表演各種游藝、 
　　▲農工界組織公會、日有十數起、總工會亦在籌備中、 
　　▲各界十三日下午在市黨部開會、討論組織救護隊·運輸隊·實行輔助軍事行動、（三月十三日） 
[皖局又起變動續聞]  
　　十日安慶通信、皖局又起變動、已經報告、茲聞陳調元之第六師、已悉數開赴合肥、省垣所住軍隊、僅皖軍第一旅第一團共三營曁衛隊團二連而已、日前由蕪調省之第六師砲兵連、運來過山砲約二十餘尊、則暫住於百子橋法政校、不料九號天甫黎明、忽然槍聲不絕、繼之以機關槍聲、人民俱從夢中驚醒、前往探詢、始悉係皖軍團長蔡文彬、將法政校所住之砲兵連包圍、勒令繳械、特放槍以示威、是日五城緊閉、上午九句鐘始開、砲兵連則已實行繳械遣散矣、九日上午十時、駐北門張家坡之砲隊出發、拖運大砲九尊、將開赴前江口布防、内容未悉、至午後一時、當局發出佈告、遍貼通衢、銜係國民軍第二十七軍第一師第一旅長蔡文彬、大致謂查衛戍司令兼皖軍第一旅長楊世榮、禁止人民開會結社、反對三民主義、亦且勾通直魯軍窺皖、奉南昌蔣總司令來電、飭即逮捕訊辦云云、又盛傳蔡團已將楊世榮捕獲·綑送兵輪、即日解贛、蔡團長當即坐升旅長、惟蔡團屬陳之三十七軍、今銜條則已易爲王普之二十七軍矣、省市兩黨部、是日仍在開會、籌備孫中山祭日之大游行、宣傳隊各組、終日游行街市、張貼文字、並未稍息、惟省黨部門首、有警察站崗、無徽章者不得入内、李振亞蔣作賓、昨日過皖、均未登岸、惟李以三十三軍名義、張貼布告、安慰皖民、 
[南京快信]  
　　▲唐在禮由寗赴滬、與畢庶澄商議軍事、 
　　▲滬寗路十三日由寗開滬之特别快車、至無錫折回、聞今（十四）日可通車、 
　　▲褚玉璞據探報、有兵士佔據民房及强取民間用物如被傘之類、出布告嚴禁、違則以軍法從事、 
　　▲聯軍總參謀長李藻麟、諭令派駐南京及下關電報局檢查員、凡來局拍發密碼電報、須將原本隨送、詳細檢閱、否則扣留、 
　　▲南京紅卍字會、因當塗方面、軍事吃急、組救護隊一大隊、向前方出發、 
　　▲南京地方公會、以城内米糧日缺、價値飛漲、定十四日下午召集全體會議、討論救濟事宜、 
　　▲聯軍後方總醫院·及第一第二分院·常州兵站病院、均奉孫令撤銷、 
　　▲孫傳芳褚玉璞、以軍事緊急、特召集徐源泉王棟孫魁元各軍長、今日上午十時開緊急軍事會議、 
　　▲直魯第五軍二十師四十三旅長李濟生、四十四旅長石墨林、各帶兵一團、又四十三旅一百三十一團長王多義、率全團官兵、昨由蚌埠開抵浦口、 
　　▲第五軍一百三十二旅機關槍兩連、廹擊砲兩連、山砲兩連、開出通濟門、向湖熟鎭進發、 
　　▲直魯軍前敵督戰副司令部、及第二方面軍團司令部密查處、均設在大石壩街貴池會館、 
　　▲第六軍二師三旅第二十八團、昨開往神策門外烏龍山駐防、第五軍三十一旅第七十三團、派隊一營、保護通濟門外火藥局、 
　　▲英軍艦卡拉達號、昨晨由下關開往漢口、 
　　▲葉開鑫現在武陵里、設立安國軍聯軍湘軍駐寗辦公處、（以上十四日） 
[寗垣維持商務辦法]  
　　寗垣因軍用票問題、商務發生影響、多未開市、現由南京總商會召集各業董開會、議决三種辦法、呈請孫張褚三總司令及徐省長核准、通告各商民照常營業、維持市面、茲錄總商會通告原文如下、「爲通告事、近日各商號、因時局關係、多數尙未正式營業、現本會已與軍警政各方面公議維持柴米金融秩序三種辦法、陳明列帥核准照行、務望各商號即日一律照常營業、以維市面而安人心、此佈、附公議辦法三種、（一）維持柴米、應呈明列帥飭由執法處警察廳江寗縣及商會、會印旗幟、發交柴米各商、分頭購運、一面由列帥通飭各軍、凡遇有此項裝運柴米船隻牲口、無論實裝返空、一律不得扣留阻難、由處廳縣會四機關、曉諭柴米商人、放膽運輸、勿得觀望、一面按照適當市價、公平交易、不准藉故高抬、（一）維持金融、直省銀行鈔票、請蘊帥速飭該行來寗設立兌換所、以便流通、山東軍用票、請效帥飭令各軍隊按照兩商會呈准三種　　、公平行使、不得恃蠻極用、（一）維持秩序、請列帥　　各軍、及省會警察廳、遴派得力軍警合組稽查隊、分段校巡、遇有少數軍人發生拉夫、及强佔商店、居民房屋、任意滋擾惰事、應予嚴加制止、由警廳會同商會、勸諭城内外各商號一律照舊營業、以上辦法、均請列帥出示曉諭、分别飭行、以便軍民遵守、（十四日） 
[鎭揚軍事要訊]  
　　▲聯軍第二師騎兵第二團士兵馬疋曁軍實、在滬乘大達公司大德江輪裝運下駛、至鎭江對岸六圩上岸、於今日沿長途汽車道路來揚、暫駐第五師範學校内、待命發動、 
　　▲陸軍步兵第三團一團及補充連一連、由官長率領、於今日上午在揚乘輪前往清江浦、取道泗陽駐防、 
　　▲聯軍總司令部衛隊旅兩連、頃由寗開來、駐南河下花園巷安徽會館内、 
　　▲陸軍第八師崔錦溎部、陸續開往高寳休養、其在滬之營底用品、業經裝車運赴鎭江、司令部特派上尉參謀王捷斌、帶同士兵前往鎭江搬運、今日即可運到、 
　　▲陸軍第十三師今日又由揚開拔一部分往邳睢、師長劉俊卿、明日即可離揚、 
　　▲江北聯軍運輸總司令一職、經孫委揚由關監督張佩西兼任、並派崔副官帮同辦理、 
　　▲揚州警備司令張國威、業於昨日就職、除約束軍隊外、關於揚城治安、負完全責任、並於南河下組稽查處、派員盤查娼寮旅館、（以上十三日揚州） 
　　▲第二師營底大部分已運往揚州、第七師輜重隊、山清江抵鎭、業已上車凖備開往前敵、 
　　▲水上游擊隊長耿華堂、昨日到鎭、今日又往上海、 
　　▲滬寗車昨夜眞茹出事、上行十六次快車、由蘇州開寗、上海各次車、今日不能到鎭、因鐵路命令、凡客車在六時以後、一律停止前進、 
　　▲南京來車避難客甚擁擠、（以上十三日鎭江） 
[杭州快信]  
　　▲東路總指揮何應欽、現擬前赴嘉善前線視察、已飭路局備車待發、 
　　▲聯軍秘書長陳閣（諸曁人）置有杭州青年路洋房一所、前被東路軍憲兵連查悉發封、現由杭縣縣黨部議决充公、加貼封條、預備作爲黨部辦公處、 
　　▲臨時流通券及流通券輔助券、現由杭州中國銀行收兌三十四萬元、存行停發、尙有八萬元流通各地、昨財政委員會發出佈告、該券限本月二十日止、由中央兌現、逾期各地不得流用、准由蘭溪中行核對券根兌換、 
　　▲滬杭甬路局長王兆全辭職、委軍車管理處長劉清凡兼代、劉昨已到局視事、並聞閘嘉段、委該處職員俞子麟代理、 
　　▲革命軍第四病院、現設省垣、由蘭桐臨富等處送到病傷兵官人等六百餘名、診治頗忙、前經杭縣署備辦褥床榻三百副、尙不敷用、已請續辦、 
　　▲政務委員會委陳德新（杭縣人）充縣長、陳已於八日接篆、（以上九日） 
　　▲軍界消息、第十四軍賴世璜部、已由長興進泗安過平山（該山爲皖浙交界）、先頭部隊馳駐界牌關、 
　　▲今日上午十時、閘口站試騐新製鐵甲車槍砲、該車號中山、杭州市公安局長章烈出發佈告、俾免民衆驚異、 
　　▲第二十一師補充隊、業由富陽到杭、暫駐舊提學署、現該隊陳隊長决招學兵一百五十名、已在公衆運動場設所開募、 
　　▲今日上午八時、張伯岐部義勇隊一二兩大隊、由周王兩隊長督率到杭、乘專車開赴嘉興、 
　　▲滬杭車斷、此間洋紙洋布火油鹽鮝麵粉等貨、均感缺乏、售價飛漲、各該業因通車無期、紛紛派夥赴滬採辦、另行設法運杭、 
　　▲路局近日軍車忙碌、客車時間未能準定、今（十號）日客車十二時、始開嘉善、中山號鐵甲車、亦附掛赴嘉、 
　　▲中央銀行發行之湘贛桂三省通用洋毫券、前以七四折合大洋計算、佈告在案、現是項紙幣、改爲八折、合大洋使用、昨由財政委員會函請總商會、通告商界遵照、 
　　▲東路軍一路指揮王俊、奉蔣總司令委任爲寗台温防守司令、今日率同參謀長甘清池等、由杭渡江赴甬、 
　　▲陳儀由滬來杭後、寄寓滄洲旅館、態度消極、日昨渡江回紹興原籍、（以上十日） 
　　▲杭州民衆定十一二三三日、在公衆運動場開中山二週紀念大會、十一日上午八時、各團體紛紛蒞止、會内早有佈置、共建彩牌樓三座、各界演講臺四座、自由演講臺二座、各界要人追悼後講演、下午分隊演說、並用汽車周行、飛佈傳單、 
　　▲十二日爲中山二週紀念、印刷工人休業一天、各報社亦停刋、並悉各銀行及典當等、亦於是日停業誌悼、 
　　▲蔣總司委任孫鶴臯爲滬杭甬路局局長、孫於十日到局接辦、今日傳諭各務主任、開具工員薪單、以便籌欵酌發、 
　　▲旅浙北大同學會許蟠雲等二十餘人、定十三日上午假九芝小築開春季大會、幷歡迎蔡孑民馬叙倫蔣夢麐等、 
　　▲財政委員會商借商欵、綢業觀成堂認借六萬元、已送總商會轉解省庫、米布絲典各業所認借欵、二萬元至二三千元不等、已陸續繳納、 
　　▲東路軍兵站分監部、在杭徴募獨立電信排新兵、投効者頗多、昨已成立、 
　　▲東路軍總指揮部第一病院、現設分院於平海路第三十二號大厦、昨日起已收容病兵、 
　　▲東路前敵總指揮部、在杭趕辦軍服三萬套、雨衣三萬什、經各製服公司承辦、價洋十二萬元、已由總商會墊付定洋六萬元、現各公司晝夜趕製、下星期即可如數解送前方、 
　　▲省垣米舖、因來源斷絕、行價飛漲、今日起門售食米、又增四角、計起米每石十二元、頂米十四元八角、 
　　▲總工會因米價奇漲、有碍工界生計、擬條陳政務委員會、設法壓平米價及各種物價、調恊資勞、（以上十一日） 
 
 

Page 7

 
 
國内要聞二 
[常錫軍訊]  
　　▲直魯軍第五軍王棟部二十師四十三四十四兩旅、日内抵常、轉赴宜溧布防、武邑特設第三路兵站、已擇定西郊招商旅社爲司令部、 
　　▲直魯軍總軍法處所派駐節常州之軍法官啓允賡、十四日蒞常、因原定在常州旅館辦公、不敷應用、遂遷入雙桂坊崇法寺、日内將會商組織軍警聯組稽查處、 
　　▲第二方面軍第十師師長鄭俊彦部獨立團、已將封雇民船、停泊西門荳市河、十五日開拔赴宜、 
　　▲新任江蘇全省印花稅處總辦邑人唐企林、十四日回里、據謂係奉徐省長面囑、向常州各界宣布直魯軍南下、前敵總指揮褚玉璞、早經嚴肅軍紀、人民不必恐慌、唐當即邀集地方各機關領袖、宣布一切、日内尙須赴溧陽等處宣布、 
　　▲武邑臨時交際處、自十五日起、改爲軍事交際處、已開始辦公、（以上十五日常州） 
　　▲直魯聯軍水面游擊第二支隊司令師蘭亭、昨在北塘府城隍廟設立駐錫辦公處、並委劉鏡榮爲該處主任、此外又令鎭錫兵艦艦長湯梅庵率艦游弋運河要隘、以重防務、 
　　▲縣公署先後墊欵兌下直魯軍山東省銀行鈔票三千一百餘元、昨派軍事招待員黄叔英、携文連同鈔票赴寗、至下關兌換處兌換現洋、 
　　▲縣警察所以城防重要、除於日前裝設五城電話外、並於前日起添招警衛所巡士五名、每城加派巡士一名、以重城防、 
　　▲駐錫常旅姜團長、昨日派員向寗方總兵站醫院、領得大批醫藥物品、裝車兩輛運錫、解至團部應用、 
　　▲聯軍王營長所部某連兵士十餘名、昨日由蘇來錫、踏得民船一艘、開向江陰方面去、（以上十五日無錫） 
[蘇州軍事要訊]  
　　▲駐蘇聯軍魯軍各官長、十二日上午十一時、在鐵路飯店開軍事會議、以蘇地大軍雲集、應設一統一機關、辦理各事、並可查察各部隊之不法兵士、隨時究懲、乃議决公推聯軍十三旅長上官雲相、組織駐蘇聯軍臨時聯合辦事處、一面由各部隊派員共同服務、地點設於東吳旅社、十三日起開始辦公、内部分庶務·交際·文牘·交通四股、現以恢復城鄕及隣縣交通、疏通食米及燃料來源爲第一辦法、即由該處製辦旗幟、發交船戶、俾可通行無阻、一面在吳江吳縣兩邑、裝設軍用電話、需話機二十架、總機一架、因電話局現無此項話機存儲、請地方籌欵、赴滬講辦、尙需電線木杆等項、則分别向電氣廠及本行中商借、即行從事裝置、所有辦事處人員、則日夜輪流辦公、並不停息、 
　　▲駐蘇直魯軍之開駐吳江者、先有一百六十五旅趙亭寳部之岳團全團、在同里佈防、十二日復在栗團全團山蘇開吳江佈防、 
　　▲孫張所委之長江下游總司令温樹德、於十一日由寗來蘇、寓鐵路飯店、温於十二日即就閶門外寳蓮寺内組織長江下游總司令部、尙須分設八大處等名目、惟有無海軍由温指揮、抑即指揮水警、則不得而在、 
　　▲魯軍第一百四十旅旅長賀文良·及該旅第二團長杜嬴洲、率兵一團一營來蘇後、現在旅司令部設於南濠街顔料公所内、團司令部設於胥門外三山會館、杜團軍隊則駐棗市橋第二工場、十三日續有該旅第一團長張玉堂率部由寗開來、軍隊駐於燮昌公司、（以上十三日） 
[平湖軍訊]  
　　▲駐平革命軍二十六軍第一師師長伍崇仁、第二師師長斯烈、六日晨接到嘉興電告、謂軍長周鳳歧、前敵總指揮白崇禧、將於本日午刻來平、至前線察勘防線、遂即通知全縣官民、在西輪埠迎迓、一時許、周乘輪先到、即赴二師司令部暫駐、又十五分鐘白亦到埠、與歡迎者略爲周旋、進城後在縣署休息片刻、即赴司令部與周軍長伍師長斯師長開軍事會議、議畢白總指揮赴前線視察後、連夜回禾、周軍長因所部各師團、均調平駐防、爲便於指揮起見、即駐節平湖、已將軍司令部組織成立、衛隊及衛生隊等、均隨同來平、分駐於東嶽廟佑聖宮藥王廟等處、軍司令部則設於東武學校、 
　　▲二十六軍政治部曁一二兩師政治部、昨均抵平、軍政治部駐縣立一小、一師政治部駐阤穌堂、二師政治部駐南寺、 
　　▲昨日（九日）午後一時、本縣軍政工商學各團體、發起在大南門外大敎場、舉行示威運動大會、民衆到三萬人、主席報告開會宗旨後、各團體代表均有演說、幷開演化裝新劇、至五時許、由主席發令整隊游行、國民黨員先導、軍政工商及各學校次之　路高呼各種口號、　革命歌、游行大小　一周而散、 
　　▲本城民聲報、被縣公署奉令發封、編輯俞允言被捕原因未詳、（十日） 
[寗波快信]  
　　▲十二日孫中山二週紀念、各界本擬是晚舉行提燈會、嗣因天雨、改於昨晚舉行、 
　　▲東路軍指揮部副官譚桂生、第一軍司令部參謀劉達潛、後方病院院長馮愈等、率特務連兵士一連、昨晚乘華安輪抵甬、今日乘專車赴杭、十九軍一師代理師長金殿榮、今晨率一團第二第三兩營、及憲兵隊共一千三百餘人、乘專車赴杭、 
　　▲據確息、十九軍已改爲獨立十五師、委余憲文奚駿聲爲正副所長、 
　　▲省防軍政治部主任葉震、已改委姜巨烈、惟姜尙未到、寗台温防守司令王俊、昨日派員分赴所屬、調查軍隊、以便改編、 
　　▲李霞城産業、前被十七軍及市黨部查封、昨日省中來電、聞將啓封、 
　　▲新聞記者恊會、昨日成立、選幹事七人、在本月内組織新聞學專修學校、幷出新聞學月刋、 
　　▲第四區黨部、昨開代表大會、改選執行委員、常務委員、當選爲徐劍農、 
　　▲綢緞布業於昨日全體罷工、人數約有數千、（十四日） 
[北京中英會議之經過] [  ＪＶ]  
　　▲僅議治外法權與津租界兩項 
　　▲刁作謙以有困難辭全權委員 
　　北京通信、中英會議、係根據英國七項提案而來、上星期二、英使藍溥森與顧維鈞會見、商量召集中英會議時、藍曾對顧聲明主旨、謂英國七項提議、歸納之可成三項、即（一）租界、（二）關稅、（三）法權是也、英國政府、願就事實上與國政府開議、就可能之範圍以内、儘量放棄英國之旣得權利等語、當時顧答、英國願自動放棄旣得權利、中國政府、非常歡迎、但此租界等三問題、全與中英條約有密切之關係、中政府主張、趁此開中英修約會議、將中英間一切糾紛、根本解决之、籃言英政府僅訓令本人與中政府商議事實上諸問題、故中英會議、應完全從事實上做去、此事實二字之解釋、蓋即指北京政府事實上能說得到辦得到之謂、目下北京政府事實上勢力、不能普及全中國、想閣下當亦不能否認、若開中英正式修約大會、則兩國間重要問題、包羅萬有、將來簽字後、中政府能担保一一實行乎、况且中英條約、並未到期、亦無提前修改之必要云云、彼此辨難之間、殊未接近、次日顧遂召刁作謙到部、謂我一身應付中日中比及中法越南三大修約會議、頗覺勞乏、中英談判、將來開幕、擬煩君當中國主任代表、與英使折衝、爲我分勞、刁唯唯應命、顧即囑秘書下部令、委刁作謙爲全權委員焉、 
　　英國公使旣抱定「事實談判」四字之主旨、當然依此主旨而進行、遂於八日上午、送兩節略於外部、（一）爲開列英國委員詹姆生康特榮恩等諸人名單、請中政府查照、（一）爲申述英國此次所以提議請開中英非正式會議、係爲鑒於新中國國民之覺醒、爲顧念兩國從來親密之邦交、爲適合現在及將來之關係計而出此、蓋自動的而非被動的、旣非中國政府之請求、亦非條約上所應履行之義務、此層應請中政府特别注意、而英國在中英談判尙未開幕之先、所不得不特加聲明者也、此外關於關稅問題、英國政府再三考慮之下、認爲關係比較複雜、不必在今茲談判中討論、今茲可先議天津英租界及英國在華各處治外法權兩項云云、顧維鈞閱此兩節略後、當於下午閣議席上提出、經關係各部總長與顧協議、以英國委員、旣已派定、我國亦當從速指派、除刁作謙早由顧氏委派爲主任委員外、决再加派徐譯（丙務部參事）莊景珂（天津交涉員）爲天津租界問題委員、鄭天錫（司法部參事）金問泗（外交部參事）爲法權問題委員、着即凖備一切、與英方協議進行、 
　　刁作謙等五人、旣受委任後、曾相互的彼此交換意見、結果發見困難二點、（一）歷來中外交涉、北京政府於名義上皆保有中國中央政府之資格、即如上年法權關稅兩會之往事、雖實際各省多不奉中央命令、而中外交涉、却並不因此稍受影響、此次中英開「事實談判、」不啻自認中央政府已失去統治權、於國家面子上太不好看、（二）天津英界、在北方勢力範圍、當然不成問題、治外法權、則英國在南北各處皆有、若合而討議、則將來簽字後、南方各處、倘生異議、而使協定不能實行、將何以善其後、刁作謙認此二大困難、或將影響談判前途、不易收美滿效果、因於昨夜（八日）面向顧維鈞陳述困難實情、謂作謙對此項談判、毫無把握、還請另簡能員、或仍由總理自兼全權委員云云、顧力加慰勉、謂我實無暇兼顧、望君勉爲其難、將來苟眞不好辦、再行想法不遲、刁卒不獲辭脫、聞天津英界問題、將來當在津地協議、北京則單議法權問題也、（三月九日） 
[國政府公布條約委員會規則]  
　　國民政府外交部於前日公布條約委員會規則、茲錄如下、第一條、國民政府外交部爲準備改訂中外條約起見、特設條約委員會、擔任關於條約改訂之研究、及規劃事宜、第二條、本委員會以三人至七人之專門委員組織之、外交部長爲當然委員長、委員長因故缺席時、得就委員中指定一人代理主席、第三條、專門委員、由外交部長聘任對公法約章·或國際經濟關係、具有專門學識之人員充之、將來外交部條約司成立時、條約司司長爲本委員會當然委員、第四條、本委員會互推一人、主理本會秘書事務、本委員會將設助理員司謄寫記錄通信及其他事務、第五條、本委員會之辦事細則、由委員自定之、第六條、外交部擬設之外交書庫、暫由本委員會籌備並管理之、 
[民黨中央執行委員朱季恂逝世]  
　　廣州電訊、中國國民黨第二屆中央執行委員朱季恂氏、自民國十年由南洋回國後、一面主辦松江景賢女中學、一面努力於黨務、十二年冬更辭去校事、而專心於黨務、江蘇各縣黨部之組織發展·與省黨部之成立、出於朱君之力獨多、十五年一月、國民黨開第二次全國代表大會於廣州、氏被選爲中央執行委員之一、惟氏身體嬴弱、素有咯血之病、因奔走黨事、致年必數發、復不因之而稍事節勞、以致病根日深、遂於三月十二日下午六時病故於廣州醫院、氏爲江蘇松江人、年僅四十歲、民黨中俱以驟失重要分子、莫不深爲悼惜云、 
[粤省廣九廣三兩路合併辦法]  
　　▲廣三路已調查完竣　▲交部合併兩路之計劃 
　　粤省廣三廣九兩鐵路、去年已由交部下令合併管理、當局旋派出專員、及某外國顧問、從事調查廣三路、以爲合併之預備、頃已調查完竣、交部特擬定兩路合併計劃書、俾便進行、茲探錄其合併計劃如下、「第一條、廣九廣三鐵路管理局、（以下單稱本路局）管理左列兩線鐵路及其附屬事宜、（甲）廣九線自廣州大沙頭、至深圳之鐵路、及英段自深圳至九龍之聯執事宜、（乙）廣三線、自廣州石圍塘、至三水之鐵路、及由石圍塘至廣州市之駁運事宜、第二條本路局掌理廣九廣三兩線運輸修養營業會計發展、及其他附屬事項、第三條、本路局設局長一人、綜核全局事務、委員一人、秘書二人、秉承局長之命、掌理機要、及其他一切事項、第四條、本路局依據鐵路組織條例、及路線距離長短、幷債約關係、設左列五課、（一）總務課、（二）車務課、廣三線另設分課、（三）機務課、廣三線另設分課、（四）工務課、廣三線另設分課、（五）會計課、廣三線另設分課、第五條、總務課依左列之規定、分掌兩線事務、（一）文書股、掌理文牘收發案卷關防編輯惠工考績·及所屬員司進退一切事項、廣三線另設分股、（三）通譯股、掌理編譯、及與外人交涉文牘一切事項、（三）購料股、依購料委員會所定章程、採辦材料一切事項（四）租稅股、掌理沿路隙地、及鐵路所有土地、房屋出租、及保管本路局不動産所有簿據一切事項、廣三綫另設分股、（五）警務股、掌理警察維持安寗秩序一切事項、廣三另設分股、（六）庶務股、掌理日常購置用品、印刷紙張園藝及不屬於各股事項、（七）稽查股、掌理稽核及查察事項、廣三綫另設分股、（八）材料股、掌理收發材料、及保存事項、廣三綫另設分股、（九）公益股、掌理全路衛生醫務、及調查職工生活勞動一切事項、廣三綫另設分股、第六條、車務課、依左列之規定、掌理兩綫事務、（一）文書股、掌理車務文牘案卷及所屬員司進退考績、及不屬於各課事項、（二）運輸股、掌理運輸營業、車輛分配、站上管理、行車時刻、電報傳達、及水運一切事項、（三）計核股、掌理行車里程、及客貨票、核算審計材料、一切事項、（四）電務股、掌理全路電報電話傳達消息事項、第七條、機務課、依左列之規定、掌理兩綫事務、（一）機務股、掌理全路機車車輛機器整理一切事項、（二）工事股、掌理全路機廠工作考績一切事項、第八條、工務課、依左列之規定、掌理兩綫事務、（一）設計股、掌理關於全路工務計劃圖說一切事項、（二）工程股、掌理全路施工測量開闢苗園種樹一切事項、第九條、會計課、依左列之規定、掌理兩項事務、（一）出納股、掌理全路欵項、及收支一切事項、（二）綜核股、掌理全路預算决算及稽核收支調撥欵項、（三）檢查股、掌理貨客運費票據及稽核賬目一切事項、第十條、本條例所例各課、各分課、各設課長一人、各股及各分股、各設股長一人、各課長及分課長、秉承局長之命、辦理各該課事務、各股主任、及各分股主任、秉承局長課長之命、辦理各該股事務、第十一條、每材料廠機廠、設廠主管理一人、每車務段（二百至三百英里）設段長一人、每工程段（三百至四百英里）設段長一人、各課設課員或職員若干人、承上級之命、辦理各課及專門技術事務、第十二條、各課職員、每月薪俸在一百二十元以上者、由局長呈部批准委用之、如因條約或合同關係、僱用外國人、則依向章辦理、第十三條、前條所列僱用外國人、如遇改訂或續訂合同時、須先呈部核定、第十四條、本路局辦事細則各課各站各醫院、或學校規則另訂、呈部核准施行、第十五條、本路局應設之局務會議、及整頓路務委員會、其章程另訂、呈部核准施行、第十六條、本條例如有未盡事宜、得由局長修訂、呈部核定、第十七條、本條例自部令公布日施行、（三月十日） 
地方通信 
[松　江]  
　　▲姜王被拘後即釋　松江尊親小學敎職員姜叔香王濟才等、因嫌被捕等情、已誌昨報、茲悉姜王二君被捕後、押於督察處、即經本地各公團向周處長證明、當晚保釋、 
[閔　行]  
　　▲學校敎員險遭不測　聯軍第五方面軍總司令部派駐閔行郵局檢查員、查有廣東黄捕軍官學校職員喬榮照、致閔行某學校敎員彭祖齡一函、措辭稍欠斟酌、當即禀奉周總司令密派該部主任副官許國慶、前往拘拿、即將彭拿獲到部、正在訊供擬罪間、適水警第一區長徐亞伯因事晋謁周總司令、當代彭剖白、略謂喬之函中、有祝賀彭祖齡造就女革命黨之一語、實指彭妻新産一女而言、他如民衆恊助云云、亦非過激之詞、聞周以徐之解釋爲適當、命將彭飭交徐區長覓保省釋、雖未遭險、然已飽受虛驚矣、 
[奉　賢]  
　　▲哀鴻遍地之可慮　奉賢去年自經兩次水災、一次旱災、收成荒歉、去冬又遭大冷、蔬菜被凍、當此三春、大有野無青草室如懸罄之慨、故塲境居民、僅以珠米度日、下焉者則食豆滓樹根而已、計高橋·青村港·奉城等處、連日饑民數百人、鳩形鵠面、扶老携幼、沿途乞食、雖經士紳籌欵散賑、然杯水車薪、無濟於事、至各商家、因近日交通不便、貨品均感缺乏、僅向新場大團等處、酌批若干、以資周轉、米莊大者存米已不足十石、藉以應酬者、僅珠米及糠而已、現距麥熟尙遠、前途誠不堪設想也、 
[蘇　州]  
　　▲會議徴發軍需問題　吳縣知事張仲甫爲軍需問題、於十二日下午三時、在商會召集各法團領袖開會討論、到龐天笙等三十餘人、由張知事主席、當即報告奉令徴發食米一萬二千石、以及鹹菜食鹽等物、茲擬會同各公法團組織軍需招待處、以利進行、至縣署原有之招待處、本由縣衛隊長劉寳業辦理、現在劉隊長以連日勞苦、不能再繼、此後如何辦理、請衆討論云云、次由龐天笙報告、本日上午九時、由駐蘇之上級各軍官召集各公法團領袖、在鐵路飯店會議、亦爲軍需問題、據各軍官稱、駐蘇軍隊之軍需、尙可維持兩三天、惟兩三天後、須仰給於地方云云、但蘇地此次辦理軍差、已有八萬元之鉅、且地方財政、枯窘已極、雖竭力籌措、終覺難乎爲繼、張君云搏業已赴滬設法募捐、但能否募得、殊無把握、目前之軍需問題、究應如何辦理、請衆從長計議、龐君報告畢、互相討論、有主張本地募捐者、有主張以豐備倉存榖作軍需者、有主張在縣公債中設法者、有主張將各倉堂公産作抵借者、辦法雖多、惜均不易辦到、即使可以辦到、亦緩不濟急、聚訟良久、仍無確定辦法、最後决定由各公團在此三數天中、設法凑借、辦米三四千石、先以應命、至晚間六時半始散、 
　　▲發起組織市鄕游巡隊　吳縣市鄕公會、爲各鄕盜匪蠭起、時有全鎭被刦案發生、日前特向各公法團集議處提議組織市鄕游巡隊、當即函縣核辦、十二日張知事特將組織游巡隊計畫、向公法團集議處報告、略謂據前吳縣警備水巡隊隊長張坤山意見、以該隊原有隊士五十名、現應擴充至五百名、分爲五隊、而以全縣二十八市鄕分爲五區分隊、游巡經費則經常費需五千七百八十元、開辦費需二千九百元、至是否照此計畫組織、則尙未决定、 
　　▲市公社集議修理城垣　城内接近城墻之市民公社、有金閶·桃塢·臨北·臨平·雙塔·城南·城北·胥盤·道養·新　等十公社、十二日下午、集議修理城垣、以小修共需二千九百十四元九角八分、先由各公社墊欵興工、一面函請縣署如數撥還、 
[無　錫]  
　　▲維持城區治安之會議　無錫縣知事張修府、近以時局緊張、城區治安、頗關重要、爰於昨晚八時許、電邀商團公會長楊翰西·總務主任馮雲初·無錫市總董錢孫卿·警佐候惕丞·中區巡官秦鏡清等、在永定橋私寓集議、由張知事報告、現當時局緊張之際、對於地方治安、自當格外注意、查艒　船及江北草棚、爲客民聚居之所、最易窠容匪類、擬予設法取締、旋經議决、停泊城區之艒艒船、一律驅逐、各草棚則派警檢查、藉免擬徒混跡、由中區秦巡官切實執行、議畢散會、 
　　▲篷戶貧民要求救濟　近自軍興以來、交通阻梗、商業停頓、生活程度日見增高、一般中等入家、已有難於維持之勢、而北里一帶貧民及篷戶、（即寄居本邑之江北人）亦受此影響、以致謀食無從、乃於日昨羣向北區市民公社理事長趙子新要求體恤、酌予救濟、趙君鑒於各貧民情狀堪憐、已與北里巨商紳富磋商賬濟辦法、以便從事救濟、 
　　▲絲廠業注意改良絲織　無錫絲廠衆多、現在計有二十一廠、所出廠絲、大都行銷美國、近年美國各綢廠、對於購用生絲、因絲牌絲質、優劣不一、不能足憑、故决定檢騐絲質、以分等級、曾派專員組織生絲分級委員會、研究用機械騐絲分等之方法、其報告已於去年年底分布、載美國絲業雜誌、計分中國·日本·意大利之各廠絲爲七　、其分廠之法、　　　成績之　劣而定、　檢騐之　　·計分條份·　頭·拉力·　　騐匀·黑板騐凈·五種、檢騐方　、報告中曾詳細規定、視其成績如何、以列入相當之等級、第一級廠絲、平均條份、粗不可過十四分之四十、細不可過十三分之六十、小絞條份、上下不可過四分、拉力至少三格蘭姆半、大粗頭不過五個、小粗頭不過八十五個、黑板騐匀須九十分、黑板騐凈須九十五分、其餘各級、均有同樣詳細標準、即爲及格、此法實行、則生絲貿易手續、將大變更、絲牌名目、將不復如以前之重視、洋行收絲退絲、亦將另定辦法、錫邑各廠、爲競爭商業計、已邀集同業集議、議决、按照規定格式、改良絲質、以應美國之需要云、 
　　▲縣警所關心四鄕防務　縣警察所警佐侯惕丞、以時局不靖、城區防務、已由軍警商團盡力防衛、惟四鄕防力、仍嫌單薄、昨特派委縣水警隊四·六·七·九·等號巡船、分赴四鄕遊弋、商團公會亦派鄕區監察王少泉隨同下鄕、視察鄕區商團防務情形、 
　　▲檢騐槍枝發生誤會　錫屬富安鄕葑莊商團、於前日檢騐槍枝、各團員咸開槍施放、附近居民、本在風聲鶴唳之際、遽聞槍聲歷落、莫不驚惶萬分、紛紛閉戶、商店亦多休市、前洲·禮社·洛社·三處商團、聞警疑有劇變、急行整隊前往巡查、迨悉底蘊、始各恍然、商團公會以類此之事、誠恐影響治安、特通令各支隊、以後切宜謹愼、免生誤會、 
[江　陰]  
　　▲軍事雜訊　（一）吳知事前曾呈請省方、凡軍需各欵、應於正稅項下留撥、未予照准、惟地方各欵、挪用殆盡、十二日又將去冬孟師補充營及第九師三十四團一營二連給養各費洋三千另二十二元七角、呈報省署請准、歸正稅開支、（一）直魯聯軍第八軍長畢庶澄、前晚特派副官李榮田來澄、與雷電敎練總所總辦劉玉印接洽、請派雷電生一排並携帶水雷等材料、速赴吳江應用、十二日劉命孫隊長率領電生十餘名、乘民船三號、由飛艘小輪拖帶、赴錫直駛吳江、（一）公團聯席會昨因孫張會令、徴發軍米五千石、僉以江陰春賑、尙無着落、爲軍事關係、封船應差、城市米糧、已告匱乏、一致議决連電懇孫張兩司令籲請免徴、一而快郵詢問蘇常各縣如何辦法、以便應付、又因地方公欵無法籌措、向縣追索乙丑年印借積榖費二萬元、早日歸還、以便墊用、（一）澄錫紅卍字分會租定大通江輪多艘、至危急時、用以救渡難民、並在常熟·沙洲·錦豐莊·常陰沙厚德公司·設立收容所、收容婦孺、（一）無錫商會王克循·紡織公會楊壽楣·因該邑申新廠花衣船十六艘、由鹽城過澄被封、供應軍差、花衣起存源益棧、事關商運損失、昨日連電商會韓雪安設法放錫、當即覆電實難應命、又泰興黄橋老德成燒酒行、南通復新麵粉廠、均因船隻過境被封、貨物逼令起卸、商貨停滯、亦函致商會設法通融、並無圓滿辦法、（一）西鄕後梅·申港·利城·等處、以接近武進、萬一發生戰事、軍隊來往、勢所難免、爲救濟難民起見、各在鄕公所設立收容所一處、由孟岱珍等主持、昨特函請紅卍字分會給發旗幟圖記等物、按照規程、辦理一切、（一）五日聯軍第二師段承澤三旅五六兩團過境、供應煤斤招待各費三千餘元、業經縣署呈省、請作正稅開支、未予照准、（一）利用紗廠、近因運輸已斷、燃煤缺乏、有日内停工消息、米行以來源無着、河下米船絕跡、白粳秈米、均飛漲六七角一石、 
[常　州]  
　　▲直魯宣講隊蒞常　安國軍直魯聯軍宣講隊第一大部部長何海鳴、十四日上午由寗統率所部宣講員、垂專車一列、午後三時半抵常、縣知事金寳鈞·警察所長李寳凱、均上車謁見、警隊則鳴樂舉槍致敬、何部長下車後、乘四人大轎入城、以大廟衖四鄕公所爲宣講司令部、各士紳均往謁見、旋在商會歡宴何部長、 
　　▲紅會召開議事會　武邑紅十字分會、昨日召集議事會、開會情形、（一）報告函請各縣紅分會、互相報告近况、（二）報告致函總辦事處、陳述本屆籌備狀况、並請恊助醫藥、（三）報告函請各軍事長官、給示保護、（四）報告函請運輸周司令至必要時、准予火車免費、運送難民、（五）議决設立救濟院十處、（六）議决救濟院均由各主任自行担任經費、不得零星募捐、（七）公推趙頌平與武進醫院接洽療治傷兵、 
[　江]  
　　▲組設警備戒嚴司令部　直魯聯軍警備司令兼戒嚴司令潘　　、近爲注重常鎭一帶防務起見、特委該部副官兼督察處處長索匯東、爲常鎭警備戒嚴司令、昨索君已經來鎭、在煤業公所内組設司令部、與盧知事接洽辦理、今日即赴常州組設副司令部、 
　　▲迫擊砲隊開駐金山寺　直魯軍第六軍二十三師騎兵二十三團迫擊砲連長楊鳳岐、因奉命調鎭駐防、特於今日上午十二句半鐘、帶領砲兵一連、馬二十餘匹、迫擊砲數十架、由寗乘鐵篷車蒞鎭、下車後、經駐站辦公人員、照料一切、隨即開赴金山寺駐紥、 
　　▲軍隊調防過境彙誌　蘇軍第三方面軍第十三師長劉士林、因奉孫總司令電令、將本部軍隊完全調往江北駐防、前日已將五十一團軍隊、陸續開往揚州、今日上午十一時、又令四十九團第一營兵上、由松江開拔來鎭、抵站下車後、即由當長金德魁、至臨時辦公處索船渡江、又直魯軍第八軍三十二師一百四十旅第二團軍隊、於今日午後一時許、由團長杜英州率領、乘車二十餘輛、由寗過鎭赴蘇、至下午三時許、該師一百四十旅長賀文良、帶兵一營衛隊一連、由寗乘車十餘輛、過鎭往蘇、 
[金　壇]  
　　▲開到大批軍隊　金擅本窮壤僻邑、交通不便、商業尙不及他邑之鉅鎭、而地方素稱安謐、近年以來、因鄰邑溧陽常州宜興問軍事吃緊、風聲鶴淚、一日數驚、不料本月十二日上午十一時許、突然開到大宗聯軍入城、約計有七八千名之多、均戴着灰色衣帽及五色國旗徽章符號、似係白寳山部下、由宜溧方面來者、以致地方米糧燃料、均不敷供給、所有公共屋宇、如學校廟祠及私家較鉅大厦、均多被佔、故該地居民、均相率逃避一空、計赴滬者、絡續不絕於滬寗路上、並聞該邑東門外（通常州之陸路）已築有戰濠、爲防禦線、又丹陽方面尙有大宗泰魯軍、絡續向該邑開發云、 
[揚　州]  
　　▲長途汽車已告恢復　揚鎭輪軌交通、尙未完全國復、惟長途汽車、已於今日（十四）照舊行駛、又鎭江紅卍字會、爲便利商旅起 
 
 

Page 8

 
 
見、租備兩輪、往還江面行駛、（即由鎭江開揚川六圩）、任人給付代價、多少不計、是以行旅頗受其惠、 
　　▲韓國鈞遄返珂里　江蘇運河工程局會辦韓國鈞、前次來揚列席本局評議會事務、茲已公畢、於今日（十四）遄返海安珂里、 
　　▲淮揚道尹公畢返浦　淮揚道尹于書雲、前次南下公幹、並在揚州謁見盧總監、請示機宜、在此勾留三日、已於今日（十四）禀辭返浦、 
　　▲樊孔稅所長易人　樊孔稅務所長劉豫瑤、呈請財廳辭職、業經照准、另委盧秉鎔接充遺缺、 
[南　通]  
　　▲渡江軍隊商請改道　南通天生港聯軍第三方面軍運輸司令部接師部電、謂有第五方面軍兩師兩旅一補充營、將由江南渡江來通、經内河北上開往宿遷、飭即封雇小輪民船備用云云、聞第五方面軍隊、係閩軍周蔭人所部、現擬過通赴宿、惟内河旣少船隻、路線迂遠不便、駐通九師李師長寳章、已去電商請改道矣、茲又悉韓紫石曾由揚州致電瞿知事、略謂、聞尊處又有某師登岸、泰境無一船可派、如係開駐徐州境、應由霍家橋爲便、望轉告兵站司令及運輸司令爲企、聞瞿知事業已分别照轉矣、 
　　▲放還船隻酌撥給養　十一師馬師長葆珩、由鹽城司令部致電瞿知事、略謂交通一項、關係重要、除已飭各隊將佔用各船、一律放回外、請將放回船隻、按每船人數多　、發給五日給養、以示體卹云云、當經瞿知事函請籌防會及　　所照辦、 
　　▲兵站司令部奉命裁撤　天生　兵站司令部奉孫總司令裁撤、趙司令名輔已率屬赴揚、襄理兵站事務、 
[六　合]  
　　▲急電催解畝捐　日昨縣署、接到雀峯急電兩次、催解畝捐、以應要需、董知事奉電後、當與省委蘭機商酌嚴催之辦法、 
[清　江]  
　　▲城廂戒備加嚴　現目下時局緊張　謠諑紛起、人心皇皇、達於極點、鄒知事爲治安計、特令保安隊警察隊、日夜分班梭巡、並傳諭各城門崗警、至夜十二時後、非有口令不得擅主開城、以防匪徒乘機竄入、而擾地方、 
　　▲駐靖營底開拔　駐靖聯軍第二師第三旅段承澤部營底、近奉上峯命令、開赴揚州駐紥、現已封偏民船三十餘隻、小車二十餘部、將軍用器具及槍砲子彈、推運上船、即日開拔赴揚、 
[阜　寗]  
　　▲火警一起　阜寗郵局後宅北隔壁劉海南家之過道内、儲有柴草五十餘捆、本月六日下午一時、劉姓焚燒紙庫、火星吹落草上、頓時烈熖大作、郵局所有郵袋包裏文件等、掃數搬出、後經各救火隊趕到、竭力施救、至三時許始行撲滅、計燒毁樓房二間、郵局幸未波及、然亦飽受虛驚矣、 
　　▲軍隊調防　蘇軍第四師第八旅第十五團、前奉令開赴鹽阜兩縣駐防、未及一月、現又奉令調回海州、遺防則讓歸十一師馬葆珩部駐紥、聞馬部已開抵東台、駐鹽之第十五團第三營亦分乘民船十餘隻、於本（七）日過阜、略事休息、即行開拔北上、 
[嘉　善]  
　　▲一軍二師移善駐防　第一軍第二師全部定於明（十日）日由禾駐防善境三店附近、 
　　▲籌備舉行中山二週紀念　駐善一師政治部、因本月十二日爲孫中山二週紀念、已於今（九日）日籌備舉行游藝大會、會場設於縣公署内、業經通告各商號及各機關、佈置一切、 
[平　]  
　　▲中山二週紀念籌備會紀　本月十二日、爲革命偉人孫中山先生逝世後二週紀念日、本縣各團體發起開一盛大之紀念會、於今日（十日）午後一時、在城隍廟一區區黨部開籌備會、出席代表三十餘人、議决分科辦事、以專責成、當場推定縣黨部及一區一二分部擔任總務科、内分文書·佈置·庶務·會計等股、由陸驚一·俞品璋·王隆書·錢式齋·胡天翮·邵品成等分别擔任、宣傳科由二十六軍政治部、第一師政治部、第二師政治部、三初、詒榖、稚川等校代表擔任之、交際科由茂修女中、區黨部、縣農會各代表擔任之、糾察科由縣立一小、十三初、九初、一初、三初、二初等校童子軍、及水警隊擔任之、游藝科由垂裕學校、當湖女校、第二初校、及軍政治部一二兩師政治部担任之、 
[蕭　山]  
　　▲典當一律開市　蕭山各典當、自舊曆新正以來、兵隊往來、絡繹不絕、加以現洋缺乏、難以應付、因之不能正式開市、但平民方面、不無影響、近以浙局敉平、地方亦早安謐、且錢業於舊曆二月朔日開市、現洋亦已流通、城鄕各典當董、曾經一再會議、於昨（八日）日一律正式開市、 
　　▲委定禾統捐局長　蕭山士紳韓秉彝、自民國以來、歷任統捐曁烟酒公賣局長、對於捐務、頗著經騐、去臘曾任二區烟酒分局長、刻國民軍入浙後、財政委員會議决、又委任韓氏爲嘉興統捐局局長、令尅日到差視事、聞韓氏已於昨日（七日）赴杭轉禾接事、 
　　▲電追知事吞欵案　蕭山前任知事郭曾甄、於去冬浙軍一師蒞蕭前、因私帶鉅欵、潛逃無蹤、現查該知事在任時、本已虧有大宗稅欵、刻省政務委員會議訂嚴追知事交案、故地方紳民韓韋金祖康等、昨日（八日）特向省政府電追郭曾甄到案押繳、以清稅欵而重交案、 
[蘭　谿]  
　　▲驅除知事之運動　蘭谿縣知事金乃光、近將公欵挪用一空、有意圖潛逃之形跡、被民衆得悉、當於本月五日由縣黨部開會議决、派執行委員四人、赴縣署檢查公欵、詎該知事拒不受檢、一時引起公憤、由縣黨部以及各工會馳赴縣署、將該知事提捕軟禁於縣黨部庶務室、次日十時、假城隍廟開市民大會、到會男女人數約三萬餘人、當衆宣布該知事種種罪狀、並臨時組織臨時地方維　會·警察委員會·及清算委員會、由民衆公舉徐旭東葛叔平等爲清算委員、徐仁趙鴻儒何品珍黄紹衡陳文祺謝廣洋等爲維持會委員、鄭典趙子動等爲警察委員、並表决將該知事扣留游行、　呼　　宣告散會 
敎育消息 
[專　電]  
　　（厦門）　集美留校各部學生、分電陳嘉庚、否認參加學潮、請勿停辦、商業部登報撤銷代表、又集美鄕民及該校工人示威、迫學生會代表十九人離校、十三日來厦、向學聯會起訴、均學校主動、（十四日下午十鐘） 
要　聞 
[浙省敎育行政機關之改革]  
　　▲敎育科接收敎廳　浙江敎育科科長朱兆萃、派宋敬聊沈光烈、於十日上午九時持政務委員會公函、到敎育廳接收、當由前科長鄒之棟、將印信移交册面交宋沈兩氏、舊有人員、一律解散、聞該科暫設政務委員會内、（即前省長公署）敎廳所有器具案卷圖書等件、均加封鎖、派員保管云、 
　　▲敎育科人員已發表　浙江敎育科、已組織成立、内中職員、亦已確定、探錄如下、秘書杜天縻·股長鄭奠·陳純·宋敬卿·黄樹滋·汪志青、股員駱正葵·楊景桐·錢美若·陳黼章·潘之賡·馮衡·王祥輝·胡永聲·沈光烈·張煥朝·陳最·樓巍·沈其達·吳兆莘·姚夢生·胡長風、 
[浙省會敎育協會執行委員會紀]  
　　浙江省會敎育協會執行委員會、於八月上午九時開成立會、到錢安濤·丁任生·凌獨見等十九人、公推陳柏園主席、吳孔懷紀錄、議决事項如下、（一）爲開會便利起見、委員出席人數在三分之一以上、即可開會、（二）委員連續三次不出席、認爲放棄責職、即由候補者遞補、（三）每月開常會一次、（四）本會設正副主席各一人、文書四人、總務四人、（五）敎育費欠發三月有餘、公推范效文·錢安濤·張佐時·褚迦陵四人向政務財政兩委員會、請發欠費、（六）公推戴應觀·吳孔懷·嚴季謀等二十二人參加省黨部審查敎本、（七）籌預黨化敎育講習會、於最短期内舉辦、公推陳純人·馮克書·許蟠雲·褚迦陵·高仰之·陳藹如六人爲籌備員、（八）定於九日下午二時開臨時會、討論緊急事件、 
　　九日下午二時續開執行委員會、到陳柏園馮克書·郭成九·錢安濤·錢墨卿·喻哲文·凌獨見·李吉生·沈益齋·李楚卿·丁任生·何紀常·鄭以眞·靳振先·吳孔懷·鄭藹如·程光甫·吳少白·許蟠雲·施豹風·許仲廉·王達夫等、公推陳柏園爲主席、討論本會規程、逐條通過、並决定得聘有給常駐辦事一人、前項辦事員應就會員中推選、錢安濤報告今日與張佐時同謁褚慧僧先生（政務委員兼代主任）對於敎育經費問題、褚君答復、欠費完全負責三月份費、當於三月底籌發、衆頗滿意、當决定翌日仍請范效文·褚迦陵·錢安濤·張佐　四君往杭催詢小學經費、嗣即依照規程投票選舉正副主任、許蟠雲十四票爲正主任、張佐時七票副之、次選總務股員蔡孟謀八票、陳柏園七票、吳孔懷六票、錢安濤五票當選、馮克書程光甫靳振先吳少白候補當選、次選文書股員、程光甫十二票、錢墨卿九票、凌獨見八票、沈益齋五票、當選、靳振先許仲康鄭藹如喻哲文候補當選、舉旣竣、繼續討論各項公决、應亟行舉辦事項、（一）講演會、（二）黨化敎育實施組、（三）職業介紹組、幷通過本會規則八條散會、 
本　埠 
[克柏屈博士昨日公開演講紀]  
　　▲今日下午二時系統演講 
　　克柏屈博士、於昨日上午十一時、參觀吳氏小學與縣立第三高小、在銀行公會午飯、下午三時在西藏路寗波同鄕會、舉行公開演講、題爲「適應變的文化之敎育」今晨九時參觀尙公、下午二時在博物院路二十號青年恊會二樓、舉行系統演講、 
[上午參視兩小學]  
　　▲吳氏兄弟小學　昨日上午十時、由衰球中國學生會會長朱少屛、北京師範大學敎授查良釗、上海商務書館編輯胡叔異、偕同克柏屈博士往法租界吳氏兄弟小學參觀、即由該校敎員徐君引導至各敎室參觀、首至初二敎室、觀上常識課、研究黨之産生、博士對於敎師採用問答法敎授、頗滿意、次順次參觀各級上課、再至學生銀行及商店、詳細調查兒童服務情形、 
　　▲縣立第三小學　至十一時與朱君等出吳校、乘汽車往天后宮上海縣立第三小學、途中胡君叩以參觀吳氏兄弟小學後之意見、大槪謂該校建案尙佳、加學校經費豐裕、再當多添敎授上應有之設備云云、十一時半至第三高小、由校長王君出而招待、先至一年乙組二年甲組之合級參觀、適該級舉行追悼孫中山之設計、博士詳詢設計經過狀况、又遍觀全級兒童之作業、均深爲贊許、次參觀讀法班、對於敎師探用表演式之敎授、認爲極滿意、時已正午、由校長王君欵以茶點、即席請博士指敎、博士對於該校兒童自治中之巡察員、頗有討論、以爲巡察員往往認自已爲管理人、而忘却爲團體中之公僕、又可使一般兒童減少自治能力、席間復由朱君等提出兒童責罰問題、討論約一時餘、即欣辭而出、聞博士欲留此次來華參觀學校紀念起見、在吳氏小學索得兒童親繪之圖畫數張、及該校章程一份、在第三小學亦索得兒童作品、及該校生活狀况照片數張云、 
[下午講「適應變的文化之敎育」]  
　　▲公開演講情形　下午三時、爲博士來滬第一次公團演講、會場假西藏路寗波同鄕會之演講廳、聽講者有查良釗沈信卿·程其保·歐元懷·張幼山·胡叔異·劉湛恩·程柏廬·殷芝齡·唐慶怡·俞慶棠女士·朱少屛·楊衛玉·潘仰堯·沈茀齋·楊葆康女士等、及國民·曁南·上大·大同持志·東南高大·光華·南洋·復旦·大夏·美專·金陵女大·中醫專門·海瀾英專·法政·羣治·東華·各大學男學生、中學校有聖芳濟·青年會日校·南光·愛國等、小學敎師則有敦仁女校·涵德小學·第四公學·紹興同鄕會旅滬公學·景林夜校等敎職員、濟濟一堂、共千餘人、座爲之滿、由朱經農碩士主席、凌冰博士翻譯、 
　　▲朱經農之介紹詞　首由朱徑農君起立報告博士在滬演講日程、次介紹博士略歷、（本報均已載過從略）最後報告博士之學說、大意謂博士爲哲學而兼科學之大敎育家、其學說並非空理想、乃從實地經騐中得來者、並云博士兼有美敎育家杜威與桑戴克二氏之學說、復融合二氏之精華　而特創一格之大敎育家、其在美哥倫比亞敎授時、班上常有各國學子在四百以上可見其名譽之偉大云、 
　　▲克氏演講詞　今天講題爲「適應變的文化之敎育」（ＥducalionforaＣhangingＣivilization）、是要請諸君、討論變的文化現狀是什麽、文化究竟變不變、將來的文化、要變到什麽一個地步、二千年以前的文化到現在、有的哲學家敎育家說是不變、或有說變的文化不重要、而重要的是不變、其實不然、文化是要變的、不過我們要注意、用什麽敎育、可適應變的文化、我因爲知道東方文化極少、故用西方文化來證明文化變化之原因、文化變化之大原因、在「經過實騐理想」之發達、及此種實騐理想之應用於文化上、哲學家之思想雖精密、但未經實騐、故「經過實騐的」一語、最爲重要、近三百年來、感覺實騐思想之重要、此乃思想變化之最大者、今以Ｇalielo爲例、格氏在三百年前、對於亞理司多德之物理學原則很爲懷疑、即謂五磅重之鐵球、較一磅重之鐵球、其落地時之遲度、必爲五倍、此種學說、一千餘年來、無人懷疑、惟格氏謂其不當、而當時學者、均以亞氏之言爲當、於是格氏室高二千餘尺之披思爾塔上、以五鎊重與一鎊重之兩鐵球、自高墜地、而此兩球落地之遲速、不相先後、於是知亞氏之理不當、而格氏之理爲正確、格氏此種試騐、在物理上固爲新原理、而在文化上亦有一大貢獻、即一切思想觀念俱受了一大變化、蓋以爲任何思想觀念俱須經過試騐、否則不能取信於人、此即新哲學之所由産生、自此新哲學産生後、即發生兩種結果、其第一種結果、謂一切事理、必須經過試騐、同一事物、在同一試騐、其結果必相同、故任何事物必須經過一定之試騐、其第二種結果、即將經過試騐之思想、應用於人生上、所謂經過試騐之思想、即科學方法、亦即科學的效果、自此知人生一切事物、必須經過試騐、故文化爲變化的、此皆試騐思想發達之結果、亦即雙的文化中之一大要素、茲舉例以明之、現在先說新文化變化中之第一種表現、就是人類自信心之發達、以前人類自問能力薄弱、一切皆聽命於天、自從試騐思想（ＴestedＴbougbt）發達之後、科學事業、日益進步、而此種思想、應用到人生上、即産生人類之信心、人類有了自信心、就不信天、不會恐懼、比方從前人類知道自然界的事情極少、對於自然界的一切事物、皆委諸於神秘不可測之中、故當時人之迷信甚大、後此種試騐思想應用到人生上、於是人類所知自然現象愈爲明瞭、而迷信心因此日漸减少、此種新觀念、余僅僅在此提出、並不批評其好壞、蓋試騐思想發達及科學昌明之後、自然人類之迷信心减少、而其自信心因此加增、對於一切風俗習慣觀念等等、皆欲一一加以批評、此種批評態度、近十年來尤見發達、一般老年人、因此對於少年之所爲、每不以爲然、蓋少年於一切固有之風俗禮敎等、皆抱批評態度、及改革志願、總之、他們不欲受舊風俗習慣之束縛、此即少年與老年之根本不同點、但此種批評態度、影響於社會文化極大、故須尋出何種新敎育以適應之、即敎育上對於此種批評態度有何種要求、（Ｄemands）、我以爲第一要捐除成見、否則批評就不能正確、要得正確之批評、一定先要捐除成見、不僅此也、批評僅僅能免成見、其流弊可至於不辨善惡、故新敎育之注重點、在如何養成青年正確批評之態度、譬如從前歐洲大戰、各國報紙皆各自宣傳、無由知其正僞、不如近日報紙所載戰事消息、亦多宣傳作用、青年苟無正確批評能力、其行爲就被各種宣傳所誤、但是青年旣無成見、又具批評態度、往往容易促成無秩序之變化、此種無秩序之變化、亦易破壞社會、故敎育上之要求、並須養成有秩序之變化、前面說的是新文化變化中之一種結果、其第二種結果、乃工業之發達、如今日余在青年協會乘　降機下樓、後乘汽車到此、在會場上見有電燈、凡此種種、皆科學發明而應用於人生之結果所致、但各種機器發達、社會上之經濟亦隨之而發達、在美國社會、無論大人小孩、每人皆有三十人爲之做工、此言乃指各種機器之力、至少可代三十人之工作、因機器之發達、故經濟亦因此而發達、因機器及經濟之發達、人類生活狀况、皆隨之而變更、美國工人工作、至多爲八小時、如水木匠人、皆得乘自備之汽車上工、因此人類休閒之時甚多、於是何時作工、何時休息、何時游戲、人人均須有一支配能力、故新敎育上之最大工作、即在指導學生如何利用休閒一間題、前面所言、均從好的方面着想、但是亦有其壞處在焉、譬如工廠、在數千工人中、能用思想者僅有數人、而此少數用思想之領袖、往往容易養成自私自利之心、而大多數人、均若無關痛癢於大衆、於是發生敎育上之問題、即如何消滅少數自私之人而謀大多數之利益、並使大多數人各保持其人格、所謂保持人格者、即在謀自已利益時、須顧及他人、又須出之正當行爲、又機器經濟發達之後、國際交際、亦日趨密切、如汽車來自美國、而其汽車皮則來自南美、橡皮來自新嘉埠、一樣東西、可集合各地之原料而造成、此皆交通發達之故、因交通之發達、所以國際交際、日益密切、上海爲國際交際要地之一、以各地外人會集上海至多之故、其所以致此、亦受交通便利之故、又交通便利之後、往往一地發生變化、他地亦有受其影響者、而機器發達之後、文化上亦受人變化、即國際的關係益多、於是國家獨立、民族自主之思想、乃甚發達、至所謂交通便利、一地變化影響於各地者、如歐戰結果、即發生中國埃及等民族自决之思潮、而此種新思潮之發生、亦得謂爲受着格氏試騐思想之影響、若中國各地新思潮之變化、此其着例也、我所述之新文化的變化中、有二大問題焉、一爲文化之落後、吾人承認文化變化甚快、其變有二、一爲理想的、一爲物　的、在　化中、一爲物質生活之變、一爲理智哲學之變、今則思想之變慢、而物質之變速、於是思想不能與物質相適合、此即文化之落後、由此所生之危險甚大、因主管物質變化之人類、與主管思想變化之人類、起有大衝突、在思想方面之人不主變、而在物質方面者反是、此種情形、在學校中常見之、即少年主變、而老年不主變、於是風潮起焉、二爲盲從式的信仰可以減少、從前迷信君主之心、一變而爲自决之心、此爲政治上最大之變、而學術思想、亦起變化、一反從前盡信書本記載之觀念、對於各種學說、皆有懷疑態度、一切皆須自己親自試騐、學術如此、道德觀念亦因之而變、從前老年人祇敎何者是對、何者當做、但現在青年、一定要進而敎所以對與所以當做之理由、此在道德觀念之改變、不獨中國爲然、其他各國莫不皆然、惟敎育上對此種變化、要負重大的責任、即在指導青年明瞭所以是非之處、上面所述結束之可分爲二種、一爲文化的落後、二爲盲從式的信仰减少、不過將來的文化、究竟變不變、速變乎抑緩變、余以爲將來文化之變、必速於今日、以今日之後、試騐之思想與科學的進步、均爲幾何率的進步、故其影響於文化大而且速、以中國言、閉關自守之政策、當不復出現於今日、在今日情形之下、須有新哲學、以承認文化是變的、不過將來究竟變到如何地步、此刻不得而知、總之、新敎育之責任、在乎敎青年如何解决日新的問題、變旣爲普遍之現象、而敎育上由此而生之問題、第一次捐除成見、否則在此變的文化中、必無適應之能力、第二則須養成批評之正當態度、但須有秩序有步驟、否則破壞之力反大、社會旣變矣、又必須養成對於社會之正當觀念、今日之交通日益利便、國際之關係、日益密切、青年則須養成世界大同之觀念、文化變、社會制度亦變、道德亦變、敎育上之要求、須使青年有解决新問題之眼光、及其態度與能力、此種責任甚大、如欲加以解决、必須有勇氣、尤須有毅力、方能成功云、 
[克氏今日之行動]  
　　今日上午九時、由朱經農胡叔異兩君、陪赴閘北寳山路商務書館留公小學參觀設計敎育、下午則在博物院路二十號二樓作系統演講、其主席爲程其保君、於二時開始舉行、幷歡迎敎育界前往旁聽、 
[系統演講之題目]  
　　克博士在滬將作四次系統演講、計十六·十八·二十二·二十四等日、均下午二時起、在博物院路二十號二樓舉行、題目已由博士昨日擬定、題目爲「適用於中國的幾個意見」ＳomesuggestionsforＥducation　in　Ｃhina分四大綱、（一）何謂學習與學習如何發生ＷhatＬearnignisandhowittakesplace、（二）有目的意識如何影響學習Ｈowpurposeaffectslearning、學習如何變成生動的Ｈowlearuingenterslife、（四）中國最需要何種學習ＷhatkindofＬearningdoesＣhinamostneed、 
[職敎社定期招待克氏]  
　　中華職業敎育社、於昨日（十五日）下午四時在該社新事務所舉行第二三三次辦事員常會、到楊衛玉·潘仰堯·鄒恩潤·魏師達·沈慰霞·徐伯昕·程其榮·孫夢旦·金炳榮·徐典生·劉湛恩·秦翰才·王志莘等、茲錄其議件如下、（一件）議决於本月二十三日招待克伯屈博士、上午參觀中華職業學校、下午在職工敎育館、邀同本埠社員及職業敎育機關代表開會講演討論、（一件）議决函請中華敎育改進社於克伯屈博士到各地講演討論時、加入職業敎育問題、並於事後將開會記錄送交本社參考、一面函致凌濟東查良釗二君接洽、（一件）、議决本社辦事部研究團於每星期二辦事員會開會後舉行、（一件）議决職業指導一星期運動、仍照上屆議决辦法進行、（一件）議决改選徴求紀念品辦法、 
[市立旦華趙校長辭職]  
　　九畝地市立旦華學校校長趙靄吳、因身體衰弱、醫生敦囑靜養、業已將校長職務辭去、校務交由該校敎員組織委員會處理之、茲探得該校敎員程旭清·湯與九·王漸仁·徐子璇·胡敬熙被舉爲執行委員云、 
體　育 
[萬國足球本星期六複賽]  
　　本屆上海萬國足球比賽、取得複賽權者、爲中華·蘇格蘭·葡萄牙·英格蘭·四隊、現已定於三月十九日、即本星期六爲複賽日期、秩序表排定如左、 
　　（一）中華與蘇格蘭　下午三時.........在中華棒球場 
　　（二）葡萄牙與英格蘭　下午三時.........在臘克斯球場 
　　以上二組之優勝者、定於三月二十七日、即星期日决賽錦標、地點未定、 
[公開籃球賽今晚五時截止報名]  
　　第一屆上海公開籃球錦標比賽、定於本日下午五時、截止報名、已加入者、有樂華·滬江·梵王渡（約翰及該校校友合組）·曁南·麥令斯·匹刺勃·六隊、此外尙有青年會及美國公學等隊、亦望加入、便利報名起見、名單及人會費、可送交勞神父路中華全國體育恊進會轉交比賽委員收、 
[今日商專與華湘比賽籃球]  
　　今日下午五時、商專與華湘二隊、在中華籃球房比賽、此係聯合會丙組奪標之一幕、 
[滬江籃球隊倒壓聖約翰]  
　　▲乙組華東勝全黑...四十九比二十四 
　　滬江與約翰籃球隊、昨晚六時、在中華籃球房行甲組奪標比賽、觀者擁擠、查二隊第一次交鋒、約翰以三十一對二十七占勝、滬江隊乃蓄息報復、昨晚果以三十七比十八、倒壓約翰、比賽時、雙方均有拉拉隊從旁呼唱、以勵士氣、頗見精神、球房中熱鬧非常、約翰首先得分、滬江超過之、嗣後分數互有上下、在前十分鐘間、殊爲勢均力敵、繼而滬江球勢轉順、躍居前導、上半時告終、以二十對十一占優、休息後、滬江進攻益爲兇猛、兼以防守堅固、約翰致少侵入之機會、故恒用遠射襲擊、但十不一中、遂歸敗北、比數爲三十七對十八、滬江爭得勝利焉、裁判員舒　甫、檢察員蔣湘青、附二隊成績於後、 
　　▲滬江大陣隊、 
　　姓　名　職位　擲中　罰中　犯規　分數 
　　温鼎新　右鋒　二球　○球　○次　四分 
　　凌憲揚　左鋒　四球　○球　二次　八分 
　　陸鐘恩　中鋒　上球　九球　一次　二十五分 
　　黄建緒　右衛　○球　○球　一次　○分 
　　宏原生　左衛　○球　○球　一次　○分 
　　總結　十六球　五球　五次　三十七分 
　　▲約翰大學 
　　祝隆億　右鋒　二球　一球　一次　五分 
　　黎寳　　左鋒　一球　二球　一次　四分 
　　童郁文　中鋒　四球　○球　一次　八分 
　　瞿鴻仁　右衛　○球　一球　○次　一分 
　　楊元愷　左衛　○球　○球　二次　○分 
　　陳保和　左衛　○球　○球　一次　○分 
　　總結　七球　四球　六次　十八分 
　　▲乙組華東勝全黑 
　　二隊於五時開賽、全黑因人才未齊、成績遜色、然上半時仍能勉力追隨、下半時則覺力量不濟、步步落後、結果爲四十九與二十四之比、華東體專勝、裁判員蔣湘青、 
 
 

Page 9

 
 
本埠新聞 
[畢庶澄昨日接收江南造船所]  
　　直魯第八軍長畢庶澄、昨日上午十二時帶衛隊一團、及隨員多人、至高昌廟接收江南造船所、茲將情形分誌如下、 
　　▲到場之情形　畢軍長於昨日十二時、武裝至高昌廟、當由海防第一團第二營長韋鍾秀及駐紥之八軍手槍隊列隊迎接、畢氏進所、即至材料處察看一周、嗣至總務廳、召集該所長鄺國華·副所長陳兆芳等、出見、適該所長等因事外出、遂將鄺所長之弟鄺國英、扣留海防第二營看管、並令會計處將歷年帳目交出、當時所有職員、均行避去、工人亦暫告停工、 
　　▲聯歡社之會議　江南造船所長鄺國華接到此項消息、以該所隷屬海軍部、即至靜安寺路海軍聯歡社、召集海軍總司令部參謀長吳光宗·副官長孟秀椿·練習艦隊司令鄭寳菁·辦公處長張準·會議對付辦法、結果推孟秀椿副官長代表海軍同人、與畢軍長接洽、 
　　▲畢氏之表示　孟秀椿氏昨日下午二時至高昌廟、晋謁畢軍長、畢氏略謂、南北情屬一家、渤海艦隊有一部失修、須借用該地點及材料應用、乃該所長擅離職守、無從接洽、故暫將鄺君留此、以便隨時諮詢、現擬將該所材料賬目、從嚴檢核、並委馮某接管所務、該所職工應卽照常服務、 
[畢庶澄昨乘飛機視察防務]  
　　直魯聯軍第八軍軍長畢庶澄、現因前方已有戰事、後方防務、頗關重要、特於昨日上午偕同馮占元等、乘汽車赴虹橋路飛機廠、乘坐飛機三架、飛往吳淞各處及浦東一帶觀察防務、馮氏因懼風冷、未曾登機、故僅畢氏偕技師等前往、返廠時已在下午四時餘矣、 
　　直魯第八軍長兼第五路總指揮畢庶澄、於昨日（十五）晚間八時、即在閘北共和路四區總署司令部内、召集參謀長馮占元·馮志洵·執法處長秦陶·及其他直魯軍重要人員、開軍事會議、關防嚴密、至晚十時猶未散、惟聞關於時局及戰事攻守、均有所討論云、 
[常之英部開拔赴蘇]  
　　直魯聯軍第一軍副軍長並一百零七旅長常之英、奉令塡防淞滬、茲魯張以吳江戰事劇烈、特令該部加入前線作戰、常氏除電令駐紥無錫之九十一團姜子漢即速開拔吳江外、幷令路局備車五十輛、將所部九十二團寗凱臣部運蘇、轉赴前方、常氏帶衛隊一連、於今晨一時、乘專車赴蘇、九十二團全部、業於昨日二時四十分由麥根路開出、現閘北嘉興會館之司令部紅紙業已撕去、改爲直魯聯軍第三督戰隊司令部、 
[周蔭人昨與軍警當局接洽防務]  
　　閩軍總司令周蔭人、奉直魯軍張宗昌曁聯軍孫傳芳令、所部擔任浦南浦西及滬南一帶防務、至第九師李寳章部開拔南通後、該部第三十旅即塡防高昌廟龍華老營盤南車站白雲觀斜橋一帶、計該旅第一團塡防龍華及滬杭路線、第二團第一三兩營駐高昌廟、第二營駐體育塲及徐家匯等處、昨日午後二時、周氏乘車至閘北共和路司令部、與畢庶澄軍長接洽防務及磋商作戰方針、四時並至淞滬警察廳、與劉嗣榮廳長接洽聯防、頗形忙碌云、 
[溫樹德組織江防巡緝隊]  
　　直魯聯軍江防司令温樹德、以太湖已入作戰區域、江防極關重要、連日赴沿湖視察、非組織巡緝隊、查緝匪徒、防患未然、不足以保地方、除將情形呈報張氏外、昨日規畫、先組織巡緝隊、設總部於蘇州、水路以輪艇四隻、每隻武裝巡士二十名、陸路暫以陸軍一連、决於日内開辦、 
[滬海軍附南將有正式表示]  
　　▲青年團表示態度訊　滬海軍當局接洽附南之經過、已誌昨報、但其眞相如何、因無正式表示、外間諸多懷疑、茲據昨日所得消息、滬海軍之附南、實際上已經成不可掩飾之事實、但海軍當局、因另有目標、不欲驟爾宣布、而一班青年團、以爲事關海軍歷史上之名譽與人格、即在此一舉、故具有堅决之態度、昨據該團消息、大致日内即有正式之表示、 
　　▲直魯軍方面之談話　日來本埠盛傳滬海軍已經歸附國民政府、但因海軍當局、尙未有正式表示、以致言人人殊、莫得眞相　昨日記者曾晤直魯軍某要人、叩以關於海軍問題、據云、確已附南、記者問有無正式表示、答對於我軍當局、已有表示、但並未向外界發表、記者問貴軍所抱之態度如何、答海軍此次之附南、另有他種原因、對於我軍、仍表示認爲友軍、且該艦隊均駛往吳淞口外、與地方治安及我軍防線、未曾發生擾亂與侵犯、當無意外事件之發生、惟防禦之計、不得不預爲籌謀、但此種軍事計劃、此時未便語人耳云云、 
[楊樹莊乘艦赴潯]  
　　文匯報云、海軍總司令楊樹莊、已乘海籌艦、自吳淞啓程赴九江、往晤南方軍事當局、此後更將前往漢口、至海軍總司令一職、在其離滬期内、將由第二艦隊司令陳紹寛代理、又聞杜錫珪有南下調停海軍與聯軍之說云、 
[昨日之軍事消息]  
　　▲魯軍連輸司令部之設置　直魯聯軍運輸總司令韓文友、以常錫蘇一帶軍事布置完備、關於軍事運輸、關係重要、除派員在鎭·常·錫·蘇·組織運輸分部外、韓氏並於前晚八時許來滬、昨晨幷晤滬寗路局長周至誠、磋商設立北站運輸司令部事宜、聞韓氏即將呈報組織成立云、 
　　▲魯軍在淞設立稽查處　直魯軍第八軍、因注意淞防、特在淞設立稽查處、假吳淞鎭車站對面之鄕敎育會會所·及藴草浜車站附近之草屋内爲駐所、兩處均有排長率領、至前聯軍在淞組織之吳淞江防稽查處、業已撤消、 
　　▲周蔭人司令部設大同女寄宿所　滬杭鐵路南車站後面大同學校之女寄宿所、昨設第五方面軍周蔭人之總司令部辦公處、 
　　▲第八師補充團由松開鎭　聯軍留松第八師補充團第三營一部分、共載車十輛、於前日由松江開拔來滬、原擬當即開往鎭江、旋以路軌尙未修復、故延至昨日下午三時、始行開往、 
　　▲漕河涇駐軍昨晨開拔　滬西漕河涇鎭、於日前開到周部軍隊十三師二十六旅後、分駐公房校舍以來、已有多日、昨晨奉令開拔、即由司令部整裝出發、先至新龍華車站、候車開拔、 
　　▲派兵駐防楊思橋火藥庫　新任之駐紥浦東楊家宅第三十混成旅一團二營營長吳光田、查得浦東楊思橋火藥庫甚爲重要、特於昨日午後、委派團副官施某、帶同護兵數人、前往塘橋三區三分署、請派警協往勘騐、以便派兵駐防、俾資保護、 
[直魯聯軍考試女宣傳員]  
　　直魯聯軍司令部政務部長萬鴻圖、委派宣傳部長來滬招募女宣傳員、定額五十名、昨日報名女子甚多、考試之法、如文理通順、方爲合格、聞試題爲「我國現今潮流是否應用共産制度」、一俟招考滿額後、即可出發宣傳云、 
[各界抗爭新加坡慘案電]  
　　▲商務印書館總務處同人會　漢口外交部全國各團體均鑒、英人新加坡又有慘殺同胞之舉動、嚴重抗議、一致力爭、敝會誓死不撓、願爲後援、上海商務印書館總務處同人會删、 
　　▲商務印書館工會　頃讀報章、驚悉我旅新僑胞、爲紀念中山先生而遭慘殺、同胞死傷有二十餘人之多、惡耗傳來、惄焉心痛、尙祈一致奮起、 
　　▲閘北各校聯合會　漢口國民政府曁中央執行委員會均鑒、報載新加坡華僑、因舉行追悼中山紀念、慘遭英人槍殺、至十餘人之多、噩耗傳來、全國震驚、乞速嚴重交涉、以雪國恥而慰忠魂、閘北各校聯合會咸、 
　　▲濟難會　報載新加坡華僑、爲孫中山先生逝世二週紀念、舉行集會、慘遭死傷二十餘人、吾人欲圖存於世界、謀人道之伸張、必須與之抗爭、本會不敏、願隨國人之後、謹此宣言、 
　　▲省黨部　報載新加坡華僑舉行總理二週紀念、警察干涉、開槍施威、死六人、傷十一人、似此蠻橫、殊堪痛恨、萬望政府即向英政府提嚴重抗議、以慰憤慨、江蘇省黨部删、 
　　▲二區黨部　武漢中央黨部國民政府曁海内外各級黨部公鑒、報載、新加坡華僑開會游行、紀念總理、遽遭開槍慘殺、請一致嚴重交涉、並將慘案眞相、宣示全國民衆、中國國民黨上海特别市第二區黨部執行委員會叩、 
[全國學生總會遷鄂]  
　　全國學生總會、自第一屆起、迄今八載、進行會議、俱在上海、該會現以交通關係、不便指揮全國、兼湖北湖南全省學生聯合會·及武昌·漢口·漢陽·長沙·等學聯之請、遂毅然遷鄂、其執行委員除唐鑑已於前月赴鄂外、留滬之鄭鼎勳等、已於十二日乘某英輪起程離滬、所有上海一切未完手續、僅留一幹事在此、會同上海學聯負責、共同料理、至在鄂辦公處、聞將設在漢口或武昌云、 
[各團體電賀國民政府遷鄂]  
　　▲浦東南洋烟草職工會　武漢中國國民黨中央黨部曁國民政府鈞鑒、報載國民政府、現已定都武漢、本會工友異常欣忭、武漢位居全國中央、政府坐鎭於斯、實現民治、望秉中山先生策略、努力解放民衆、謹此馳賀、藉表熱忱、浦東南洋烟草職工同志會啓、 
　　▲粤橋揚子領港研究會　國民黨中央執行委員會曁國民政府鈞鑒、誦馬電、敬悉國民政府遷鄂、佳音所播、萬衆歡騰、武漢握南北之中樞、人傑地鑿、指揮敏捷、行見同志努力、革命功成、特電致賀、並表擁護之忱、粤僑揚子領港研究會巧、叩、 
　　▲彩印工會　中央執行委員會曁國民政府鈞鑒、政府遷武漢辦公、不勝雀躍、武漢居全國中樞、指揮革命、極爲便利、消滅革命障礙、指日可待、實現民治、轉瞬間耳、敝會謹率全體工友、特電申賀、並絕對擁護、 
　　▲水電郵務聯合會　漢口中國國民黨中央執行委員會轉國民政府鈞鑒、武漢巨鎭、負山帶江、全國中心所在、夙關國家興亡、國民政府奠都於此、從此基礎穩定、收回租界取消不平等條約、轉瞬間事耳、可爲預賀、 
[上海市民常務委員會記]  
　　上海臨時市民代表會執行委員常務委員會、昨晚五時、召集會議、茲錄議决案如下、（一）發表宣告全市市民書、石印一千份、鉛印五萬份、散發民衆、（二）積極凖備政治行動、（三）籌備慶祝國民政府收回漢潯租界、（四）新加坡英人槍殺華僑事、交秘書處起草、發表宣言、交本會通過、（五）各代表分頭招待各界民衆、（六）由各股主任召集本股會議、規畫全市進行計劃、及調查全市各項現狀、（七）備函通知銀行界、拒絕軍閥借欵、（八）本會經費、暫由財政股挪籌五百元、（八）虞洽卿君來函辭職、决復函挽留、七時散會 
[虞洽卿函辭市民會執行委員]  
　　特别市民公會前推虞洽卿君爲執行委員、虞君以精神不濟、昨特函辭、函云、敬啓者、昨奉公函、辱荷弗棄、謬推爲貴會執行委員、鄙人近以年力就衰、精神不濟、地方社會各事、早經謝絕、並已豋報聲明、度邀洞鑒、承推一節、實屬愛莫能助、務懇另舉賢能、無任感荷、此復、即致上海特别市市民公會、三月十五日、 
[忙漕借欵九四繳納]  
　　上海縣徐知事因籌辦軍糧、前日曾邀請地方各團體各市鄕紳董及商會會長等到署、會商籌措方法、經衆公决、爲移緩就急計、即將該縣以忙漕抵借欵項、先行設法措集、以便趕備在案、茲聞上海縣商會查得此項忙漕抵借一事、係援照上年借漕案辦理、已將前案所認各戶、調查明確、分别函知、即以扣息外、實足九四繳欵、該欵由縣商會彙集後、再行繳解縣公署、俾由徐知事簽給收證備核、 
[縣署催收畝捐之措辭]  
　　上海縣知事公署昨發布告文云、爲布告事、案奉江蘇財政廳第二十二號訓令内開、案奉總司令省長會令、李前廳長呈、爲特借畝稅奉令俟二五附加關稅實行後、分期歸還、可否將前項辦法、先行酌定示遵由、内開、據呈已悉、查特借畝稅、原指二五附稅抵還、現在各屬辦理、粗有頭緒、且已有據報收解成數者、良由該廳長督率指導、殊堪嘉慰、所有此項收起畝稅、應俟截數結總後、准於二五附稅項下、每年提出十分之一、分年給還、以示大信、仰即通令各縣宣佈知照、一面督飭縣委實力催收、依限報解、母任觀望延誤、此令等因、奉此、查此次特借畝稅、關係要需、前雖有指抵償還之欵、而如何分期撥發、未奉明文、是經李前廳長呈請兩長明令宣示、以免人民懷疑觀望在案、茲奉前因、除分令外、合亟令仰該印委、即便遵照、出示佈告、俾衆周知、現在此項畝稅、旣有確定歸償日期、各該業戶、自毋須再事濡滯、値此軍事倥偬、需餉萬急之際、務即會同上緊催追、大批報解、毋稍延誤爲要、此令等因、並抄呈到縣、奉此、查本邑特借畝稅、隨漕帶徴者、固已收有成數、而觀望未繳者、仍復不一而足、現在軍用萬急、迭奉電令催解、刻不容緩、本知事業已造齊印據、即日分發催收、該業戶務當隨時遵照繳納、勿再稽延、且此項借稅、現已措有的欵確定歸償、不過暫時挪移、收回有日、該業戶等毋冉鰓鰓過慮、不肯踴躍輸將也、奉令前因、合行布告、爲此仰闔邑業戶人等一體知悉、速將本名下應完畝稅、悉數赴櫃完納清楚、掣取印收、聽候將來領欵、毋得觀望濡滯、致干催繳、切切此布、 
[寳山陳知事連日召集會議]  
　　寳山陳代知事爲採辦軍米及别項要務連日在滬商議辦法、昨日（十五日）上午、又在閘北天鑫里六零六號寳山法團會議事務所、召集全縣法團、開聯集會議、先行設法籌墊欵項、並於前日應趕辦麵粉一千包、已於昨日送往兵站處、以備軍用、寳山軍事招待處、現已議定、附設於寳山縣公署内云、 
[關於軍需供給之縣令]  
　　閘北慈善團·上寳兩縣閘北市公所·閘北救火會·閘北市農會·等各公團、前爲時局緊張、擬議恊助維持、呈請官廳指定的欵、俾便進行等情、已誌前報、昨奉上海縣公署第一二九號指令云、呈悉、閘北公團墊支軍用、爲數已多、應付困難、自係實在情形、惟縣署供給軍需、羅掘俱窮、正與地方恊商辦理、現奉聯軍總司令部訓令、飭即會同紳董、籌設軍事招待處、即日會議籌商、一俟組織就緒、該公團等擔負自輕矣、仰即知照、此令、 
[安格聯昨日回國]  
　　字林報云、前總稅務司安格聯氏、將於今日（十五日）乘蒙古號輪船回國、昨日（十四）下午、本埠梅稅務司餞别安氏於靜安寺路公館、中外官紳及海關人員陪座者甚衆、晚間、復有本埠西國官商宴之於上海總會、兩處演說者、咸表眞摯之惜别意云、 
[日政友會視察員過滬北上]  
　　日本政友會特派視察員總務山本條太郎與森恪二議員、及同行者、前南滿鐵路理事松岡洋右、中日實業公司董事江藤豐三·醫學博士名倉重雄諸氏、最近由滬遡江、赴南京漢口南昌等地視察、先後訪問國民政府要人陳友仁·鮑羅廷·孫科·曁蔣介石等諸氏、於前日乘日清船雲陽丸由灣回滬、寓豐陽館旅館、定於今日乘西京丸北上、續赴青島濟南天津北京等地視察、 
[美按署檢事新委任]  
　　文匯報云、本埠美按署檢事薩賚德氏、已由美總統重加委任、至國會通過手續、以値閉會期内、將俟日後補行云、 
[各界救護消息]  
　　▲紅十字會　中國紅十字會總辦　處、昨日上午六時、派救護隊員四人、携帶畢庶澄·周蔭人·李寳章·等所發之護照及乾糧藥品等件、乘由内河招商輪局之恒吉小輪、附掛公司船一艘、開赴松江、救濟避難婦孺、救來難民、原擬送至海寗路錫金公所、嗣因接洽未妥、故臨時改定計劃、將救來難民、送至厦門路衍塵路益泰碼頭貨棧、即濟生會所設之白十字第一收容所内、惟該所收容人數已多、僅可再容一百餘人、如救來人數太多、即將其餘送至靜安寺路佛敎淨業社、但截至昨晚七時許、該輪尙未返滬、 
 
 

Page 10

 
 
　　▲滬城紅分會　中國紅十字會滬城分會、以松江青浦一帶、地方惶恐、婦孺難民、流離失所、各處收容所、且有人滿之患、故由該會商請滬紳王一亭·顧馨　·等組織滬南婦孺難民收容所三處、現已籌備就緒、目前該會已確定船隻、呈准畢總指揮頒給護照、特召集救護隊、由蔡隊長率隊、已於昨午出發松青一帶救護婦孺難民出境矣、 
　　▲青浦紅分會　中國紅十字會青浦分會、因此次青浦西鄕一帶、風雲緊急、對於救護事業及在上海籌備收容所事、頗爲忙碌、本月十一日、自朱家角一帶救來難民五十一人、次日即由該會職員孫志俊·周祚燾·徐渭侣·楊世華·四君、分裝民船四艘、護送至申、於十三日抵滬、接洽方斜路紅卍字總會、懇求收容、即經該會允諾留下、聞該項難民、均係江北福建等處被軍隊拉來夫役、輾轉流離、鳩形鵠面、狀殊可憫、内有二十人、原籍上海、業已資遣回家、其餘聞紅卍字會將分别護送回籍、 
　　▲第五療養所　紅十字會第五療養所致三居士函云、炯之·省之·涵之·大居士慈鑒、前以尊處已設收容所、囑將敝地難友送出、以爲安插宏願熱心、曲籌出路、頌感無量、查敝所收容婦孺曁十一處各收容分所、總計已達三千人、護送一節、松滬車路雖通、而軍政機關、重在運輸、不准專載大批難民、恐起地方恐慌、此間雖日有郵船開駛松滬一次、而人衆船狹、所容無幾、兼之沿途稽查盤詰、諸多窒礙、以致洵諸難友、轉多觀望、推其心理、大抵松地疊遭巨創、刧餘各物、大都殘破不堪、然平民生計艱難、雖破物亦復有所顧戀、非至萬分危急之際、未肯輕去其鄕、言之慨然、第諸公行菩薩道、董包太虛、垂念鄕人困苦、由涵公一再來函、殷殷勸送、自是仁至義盡、敝處敢不仰承盛意、多方設法、以冀無負慈懷、現與泗涇分會李君文來商定、所有敝所婦孺、由敝處善言勸導、如有應勸願往上海者、即由敝所雇備小輪、分批運至泗涇、再由該會接送、至陳家橋地方到滬、再投仁宇、蓋難友旣不能大批前往、只得改設方法、陸續勸說、隨時輸送、此亦上體我佛契機契時之旨、公等倘亦謂然也、明後日當有一批由泗赴滬、惟爲數則未必能多耳、專此奉達、中國紅十字會第五療養所、鄭巽·楊了公·周學文·吳葆誠·徐家瑞·陸規亮·吳前楣·王仲稽·和南、 
　　▲滬南婦孺收容所　滬南婦孺收容所、於昨日下午四時、假座紗布交易所五樓永記號内開職員會、到王一亭·殷受田·凌伯華·楊東山·王濟川·等二十餘人、由王一亭主席、議决案如下、（一）殷受田先生報告松江·青浦·朱家角·等處救護難民、由紅十字總分會擔任、已於今晨專開輪船前往救濟、（二）添設第四收容所、在陸家浜同仁輔元之施粥廠、公推凌伯華先生爲主任、第五收容所在車站路普益習藝所、公推楊東山先生爲主任、（三）五處收容所專管收容難民事宜、（四）此次設立收容所、係臨時善舉、募捐册已發五本爲限、（五）如有男難民與婦孺同來、當參酌情形、分别留養、（六）基本會員、應協同各主任辦理一切、以上各案、均一致通過、 
　　▲濟生會　松江謝幸平君、昨又由松江引救婦孺五六十人來滬、送至中國濟生會、在天文台路振華堂所設之白十字第二收容所内、謝宰平君昨併親至濟生會、謂松江形勢、似已和緩、鄙人已函囑在松江辦事人員、不必再將難民送出云云、同時據第二收容所主任報告、謂該所計已收至二百五十七人、所内並異常擁擠、勢難再事收容、 
[時人行蹤錄]  
　　▲吳光新　新任淞滬商埠督辦吳光新、原擬前晚由滬赴蘇、旋以事未果、直延至昨晨八時十分、始由北站乘專車前往蘇州、共帶隨員約二十餘人、 
　　▲楊文愷　楊文愷於昨日（十五）上午、由寗乘特别快車來滬、業於當晚十二時抵埠、 
　　▲韓文友李登科　直魯軍運輸總司令兼總指揮韓文友偕同副司令李登科、於前日由寗來滬、與畢庶澄軍長有所接洽、逗留一宵、即於昨日下午二時五十分、由滬乘專車遄返南京、 
　　▲陳遐齡　前川邊鎭守使陳遐齡、由京至津、搭乘海輪、於昨日抵滬、寓居於法租界某大旅社云、 
[兩路工潮昨訊]  
　　滬寗路張華浜機器廠工人罷工後、業已數日、迄未復工、厥後滬杭方面開車及伙夫先後離職者四五十人、前日港務處工人亦參加罷工、惟尙餘少數、至昨晨則已全體離職、聞昨已由直魯軍派俄機匠二人代行職權、滬杭路機務處工人曁員司、亦於昨晨起未上工、該處昨日起已空無一人、至下午六時半、所有上海南北兩站開車及伙夫、亦相繼離職、昨晚該路機車、約計有數十餘部、均無人駕駛、 
[兩路開車之困難]  
　　滬寗路客車、昨因機車缺乏、祇開往返滬寗間共五次、由滬開者爲第七次早快車·及十五次特别快車、惟均係隨得機車隨時開駛、幷不能按照原規定時刻開行、由寗常來者、爲第四次第八次及第二十次特别快車、淞滬客車則祇開往來各二次、滬杭方面、由松來者照開、惟昨晚因開車者相率離職、當晚軍事當局、諭令該車先開南站、派軍監守後、再開北站、由滬往松之第六次客車、則因機車缺乏、駕駛乏人、未能照原規定時刻開出、至下午五時、始覓機車一輛開車一人始開往松江云、 
[全上海工人之總要求]  
　　總工會以近日各廠工友、向廠方提出要求、若漫無標凖、則解决非易、故特發表一上海工人之總要求十四條、同時致各廠主一函、述明宗旨、茲將函件及十四條要求記錄於下、 
　　▲致廠主公函　逕啓者、工友鑒於過去廠方待遇之非其道、感於近來生活費用之日益增高、紛紛要求廠方改良待遇與增加工資、其情至苦、其事可原、先生明達、當能鑒諒、時至今日、各省工友皆感生活之痛苦、而紛起要求、情勢所趨、滬上不能獨異、何况先生習知工人苦况、愈能憫然發其同情乎、今貴廠工友已提出要求條件、希望開誠接受、切實談判、查從前廠主每有因工友提出條件、不在罷工之前、而表示遺憾者、今貴廠工友已於事前提出條件、使廠方有從容談判之餘地矣、深望誠意接受、切實答覆、設或延宕敷衍、以爲應付、則工友憤激之餘、必致罷工、至罷工而后、始行解决、則不特徒增工友之反感、抑亦失貴廠之面子、遭重大之損失、明達者必不如是也、本會準情酌勢、並爲全滬工友提出最低限度總要求十四條、茲特附上、以資參考、 
　　▲總要求條件　（一）承認工會有代表工人之權、（二）增加工人工資、規定最低工資額、（三）限製物價高漲、保障工人生活、（四）要求八小時工作制、（五）廢除包工製、（六）修改廠規及雇傭契約、（七）星期日節日休息、工資照給、不休息工資加倍、（八）恢復失業工人工作、雇主不得藉罷工關廠、抵制工人、（九）不准打駡工人、濫罰工資、（十）不得任意開除工人、開除工人須得工會同意、（十一）規定因工作而死傷的撫恤金、（十二）工人在疾病時、廠主須負責醫治、並須發給半數以上之工資、（十三）男女工人同工同酬、改良女工和童工之改遇、女工在生産前後、休息六星期、工資照給、童工不得做過重的工作、（十四）改良工廠之設備、如增設門窗天窗厠所等、 
[滬西日華紗廠昨日發生工潮]  
　　▲滬西區各工廠聯合會消息、滬西日華紗廠、昨日上午五時半上工時、甲班搖紗間女工某未帶工賬簿子、管門東洋人（五道）不許進廠、後經工會委員至大班先生處懇切要求、使允許其另買賬簿進廠作工、該管門人不惟不准該女工進廠、竟將該女工面部打傷、該女工遂大哭不止、車間工人、聞聲前往勸解、而此時車間内東洋頭腦（名回川）、一面電召武裝巡捕、一面似欲乘時縱火搗亂、抵賴工人、但當被工人查見、此舉未成、時武裝巡捕二十餘人已到廠、遂將全體工人、驅逐出廠、現滬西區各工會聯合會已派代表携函與廠方交涉矣、 
　　▲東方通信社十五日本埠消息、日華紗廠曹家渡工場、於本日正午閉門停工、其詳情如左、今晨六時、有自稱爲工人者約三十名、未携簿子、强欲進廠、公司欲調查若輩究竟是否該公司之工人、乃尙未調查時、彼等突然闖入工場、停止機器之運轉、併謠言惑衆、襲擊門房間、毆打守衛人、致於負傷、且有無賴之徒、在廠内數處縱火、公司以在如此狀態之下、繼續工作、對該公司及善良工人、認爲危險、爰暫將工廠關閉、至工人悔悟、自願就業時、再行開工、 
[海員加薪運動昨聞]  
　　本埠海員工會、自提出總要求條件八項後、即分頭致函中外各輪船公司各機關、請求予以承認、昨又致函上海總工會·全國總工會·及海員總會、請求予以援助、茲錄原函如下、上海總工會諸執行委員均鑒、敝會全體工友、迫於生活之艱難、待遇之惡劣、工作時間之無定、以及外國船員之打駡與壓迫、海員工作、本屬至苦至險、而公司對於工人之疾病傷亡、毫無保障、近來生活隨日而增、而工人所得、乃五年前之生活費、試思何能維持現時個人之生活、遑論　養家庭乎、自五升罷　　失業、至今尙未覆工者、尙有千餘人、種種困苦情狀、殊難言喻、此其大槪也、因此環請本會、予以解除等因、本會已於前日、召集代表大會、議决總要求條件八項、已向中外各輪船公司提出要求、故持函報告、幷懇鈞會、念海員工人苦痛情狀、予以援助、不勝感盼之至、專此上達、即頌大安、中華海員工業聊合總會上海分會啓、三月十五日、 
　　又致海員總會電云、海員總會均鑒、本會提出加薪及改良待遇等條件八項、已向中外各輪船公司要求承認、請令各海員分會一致行動、上海分會叩、三月十五日、 
[溫慶賢案昨日宣判歸華官審理]  
　　荷屬爪哇華僑温慶賢、被荷蘭政府控告盜取荷幣一百餘萬元一案、駐滬荷領奉該國政府命令、以温係荷籍人民要求引渡、迭經前公廨現法院一再開庭辯論終結、昨日下午、伍守恭推事偕同荷副領事升座、由伍君宣布判詞、確定被告温慶賢係屬中華民國人民、應由中國官廳受理、並着被告交五千元保、 
[臨時法院訊結傳單案併誌]  
　　廣東人程北水·譚少川·徐記榮·方官文·馮國祥·周維泉·李關湖·陳瀚明·黎寳書·陳宏南·等、被控於上月二十號散發傳單、公然煽惑罷工等情、由臨時法院諭令押候訊究在案、昨日下午開庭提審、據西探目台朋到庭禀稱、程·譚·徐·三被告、均於二月二十號下午二時四十分、在開封路散佈傳單、被巡捕查獲、抄出傳單十餘張及白布符號、據供係北四川路一百六十二號學校内取來、當往該校調查、抄出傳單一綑、並將方等七名逮捕、應請訊究、隨將各種傳單呈案、請察、並由在事巡捕到案、證明當時拘獲各被告情狀、經徐幼謨推事訊據程北水供、在振昌機器廠做工、是日停工、出外游玩、行至北四川路、遇見譚少川、譚手持藏有傳單之信封、囑我與其同去送信、嗣因地點不熟、詢問巡捕路徑、遂被拘獲、我身畔信封、亦係譚交與我者、譚少川供、與程同事、此項傳單信、係李姓交我送發、在途遇程、遂邀同去、被捕拘獲、徐紀榮供、在同泰機器廠做工、與程譚均不相識、是日因看熱鬧被拘、方官文供、北四川路一百六十二號、係工人子弟學校、我擬向該校報名讀書、是日係往參觀被拘、我旣與程等皆不相識、亦無散發傳單煽惑罷工情事、馮國祥供、我有一子、在該校讀書、因敎員命我子購買書籍、子未知書名、是日我赴校詢問、致被悞拘、並由馮妻韋氏挈子投案、證明馮實係往校詢問、致遭拘捕、又由公發鐵廠主阮國光證明馮係該廠工人、素來安分、請求審釋、周維泉供、在泰康洋行爲銅匠、與各被告無一相識、伊是日係赴該校訪友被拘、傳單雖曾看見、但不知其用意、李關湖供、亦在泰康洋行爲銅匠、是日係與周同往、並由泰康洋行西人證明周李等皆係該行用人、平日對於罷工等事、向不預聞、陳瀚明供、在福安保險公司服務、是日往該校訪友、兼兜攬生意、而福安公司經理盧竹英、亦爲到案證明、陳係公司雇夥、實爲招攬生意而去、陳之代表詹紀鳳律師起立聲明、被告旣經福安公司經理到案證明、在該公司辦事、已有五年、品行極佳、足見被告並無不法舉動、應請開釋、其餘黎寳書·陳宏南·均與維泉之供詞略同、徐推事訊畢、當庭判决、程北水·譚少川·煽惑罷工之所爲、各處拘役三十日、未决覊押日數、以二日折抵一日、其餘八名、均無罪開釋、傳單符號没收、又寗波人陸金章·徐三寳·張文紅、被控於二月十九號下午五時在卡德路强迫公共汽車公司人員罷工等情、昨日午後開審、由新閘捕房西探黑登證明案情、質之陸供、在法租界電車公司爲賣票、是日因事赴親戚家、經過卡德路被阻、並否認阻止汽車開駛、而徐張兩名、供詞推諉、徐推事得供、以案經證實、判决三被告各處罰金十元、又韓開福·韓開友·等被控於二月二十號在嘉興路橋阻止煤炭工人工作等情、昨日午後開審、被告延潘承鍔律師辯護、經徐推推事研訊終結、判决被告各處拘役十二日、未决覊押日數、以二日折抵一日、 
　　江北人柏松林、在滬西統益紗廠粗紗間做工、其家住勞勃生路英華里一千七百二十六號門牌、前日清晨五句餘鐘、柏乘黄包車進廠、經過東京路、被一百五十八號華捕抄出傳單一束、帶入普陀路捕房、捕頭復派探往柏家查抄、又搜得單刀一柄、斧頭一把、以及字條、均於昨晨解送臨時法院、由李晋孚推事偕觀審之義蘭副領事升座警務庭提審、捕房控柏携帶煽惑人心之傳單、犯刑律第二百二十一條、由捕房律師述明所控案情、後傳一百五十八號華捕到案、據供是時渠在東京路一帶檢查行人、見被告坐黄包車經過、向其查抄、於被告手中抄獲傳單、但並未見其分發、又由中西探員證明被告拘入捕房、往其家内抄出刀斧情形、並稱自被告就逮後、統益紗廠日　工人即全體罷工、聲言須將被告釋放、始允復工云云、質之柏松林供、昨晨乘車赴廠工作、中途有同廠工人將傳單一捲抛於我車上、致被抄獲、至家藏單刀、係我練習武術之用、斧頭何來、我不知悉等語、李推事核供、以捕房不能證明被告有公然煽惑行爲、判被告具結開釋、傳單刀斧等没收、 
[江北公會又爲滬東棚戶呼籲]  
　　滬東平凉路一帶之江北貧民棚戶、本月十一日、又奉工部局傳單、諭令於一星期遷讓、逾期即張制戟行等因、各棚戶聞訊、大起恐慌、羣向江北公會呼　、該會即　　　、吾　　　　會　到　　體委員徐永祥、曁各路棚戶代表劉景柱等四十餘人、附近各棚戶、亦多出席旁聽、公推蒯鑒卿主席、首由棚戶代表樊紹祥等、相繼報告經過、並朗誦傳單、傳閱一過畢、由衆討論結果、議决如下、（一）當場推派代表、持函面懇王勳高、仍予俯允援助、以資熟手、（一）即日成立滬東棚戶維持委員會、選推蒯鑒卿爲總委員、王勳高爲總主任、各路委員爲幹事、（一）仍請蒯鑒卿爲請願總代表、王勳高爲副總代表、曾志鈞·劉景柱·爲東區各路棚戶總代表、王其泰·劉子川·爲西區總代表、即日携呈持函、往晤各官廳、及各團體、請予援助、（一）當場由各棚戶攤認經費備用、不足時由會籌墊、或遇必要時、再向各界求助、尙有其他要案、隨時集議、散會已萬家燈火矣、 
[郵務公會近訊]  
　　（一）營救消息、營救委員會議决、每日派專員往捕房慰問被捕人員、又據委員會昨與朱樹楨大律師接洽、據朱律師意見、此次被捕人員、有釋放希望云、（一）常務會議、常務委員會昨開第十四次常會、對於組織問題·登記問題·宣傳問題等、均有嚴密的規劃及重要之議决案、（一）總工會援助、總工會昨助洋五十元、（一）捐欵之踴躍、自發起特别捐以來、各間各支局莫不踴躍輸將、計至昨日、爲數約四百餘元、 
[閘北商會贊同聯席會議魯劵]  
　　上寳兩縣、閘北商會、昨爲定期討論魯票·及一千萬庫劵事、復上海總商會函云、敬復者、接准台函、以魯軍在滬、行使山東省銀行鈔票、曁安國軍聯軍總司令部發行一千萬元庫劵兩案、事關上海商業金融、應邀集南北商會會長會董開聯席會議、公同討論、徴取敝會同意等由、查以上兩案、亦曾接捲烟公會曁聯軍總司令部函令到會、當於本月十四日會董會提交付議、僉以事關重大、對於三商會聯席會議、深表贊同、公議函請貴會逕行訂期、迅速召集共商應付等情、議决在案、相應復請查照爲荷、 
[閘北市經董今日召集會議]  
　　上寳兩縣閘北市臨時經董王彬彦、因經常市費分文未領、而年費及縣署漕借畝稅等項、復紛至沓來、事機急迫、應付乏策、案關地方安危、至深且鉅、昨特分函就地紳商曁各公團、定今日（十六）下午三時開會、共商解决、茲錄王君提出報告原文如下、爲報告事、棟於上年九月間、奉上寳兩縣委令、權充閘北市臨時經董、辦理閘北市第二屆選舉、及接管閘北市議董兩會移交事項、自維謭陋、辭不獲命、視事以來、瞬經五月、微特選舉經費絲毫無着即經常辦公費、亦已借塾至數千元之鉅、軍興以來、兵馬絡繹不絕、辦理零星給養、設法籌借、又覺力疲精盡、現又迭奉省·縣·令行採辦軍糧、募借公債、特借畝稅、預借漕銀、紛至沓來、應接不暇、値此地方多事之秋、關係重要、未敢稍涉因循、賠誤大局、不得不爲諸公商榷之、閘北者、閘北民衆之閘北也、閘北市有收入、閘北市民之所供應者也、現今閘北市有收入、均歸商署經管、而閘北市慈善·消防·及各項經費、往往未能如期領到、此中痛苦、已覺萬分難受、現今時局未定、大軍雲集、募債籌餉之文、雲片而至、棟雖任經董之職、旣無絲毫收入、又無公産可供抵借、赤手空拳、無能爲力、現經縷述情形、呈請吳督辦、准將閘北市應收捐費内、指定一欵、劃歸閘北市臨時經董徴收、或由經董將因公支出各欵、隨時呈請商署支撥、藉資周轉、而維現狀在案、能否邀准、殊未敢必、惟辦事以籌欵爲先、欵集則事無不舉、諸公關懷地方、具有同情、應如何籌撥巨欵、以維現狀、尙祈碩畫藎籌、各抒所見、地方幸甚、棟亦幸甚、王棟報告、 
[招商局輪外員已解僱]  
　　文匯報云、招商局所雇外籍二三等機師及二副、已全體接到切實之解雇通知書、現皆賦閑、至所遺職務、將由華員升補云、 
[日貨船仁昌丸被撞續聞]  
　　文匯報云、關於加后輪船與日貨船仁昌丸ＪinshoＭaru昨（十四）晨在浦江碰撞一事、目下雙方正從事調查肇禍原因、日方調查人員内有海事檢查員一名、昨日下午前往調查後、據稱、日輪損壞狀况、較預料者尤重、在實際上已完全毁損、一等機師佐藤氏疑係鍋爐爆裂時受傷而亡、但其屍身迄今猶未尋獲、至受傷之兩伙夫、一姓森本、一姓大杉、出事後立即送往北四川路福民醫院、聞傷勢甚重、森本氏週身灼傷、昨夜曾昏厥片時、大杉氏較輕、灼傷面脛等處、但迄今兩人猶未脫險境、按仁昌丸係日本共同汽船會社所有、排水量三千二百噸、由山下會社經理、行駛中日間裝運貨物、聞該船爲一九一九年大阪鐵工廠所迨、曾保險日金四十萬元、今將由日木某公司設法撈救、並擬從下關放打撈船來滬、至加后輪船、已於今午（十五日）往香港、聞將在港入塢修理、其損傷係鷁首彎屈、及左方錨鍊筒下首有五呎長二呎寛之裂洞云、 
[吳淞米業請水警保護米船]  
　　吳淞米糧同業、因船戶爲軍警封扣、不敢運載、公同議决向上海防守司令部請領通行旗照、業經直魯聯軍第八軍給發到淞、茲將該公會致水警區函照錄如下、敬啓者、敝會前據同業報告、如有米船在内地裝運米糧、因沿途軍警封船、及聞淞地米船被搶等事、以致各米船聞風裹足、不敢開淞、請爲設法維護前來、當經敝會召集同業會議、公决函請鄕公所朱經董·張商會長·轉請聯軍第八軍及上海防守司令部發給各米船通行旗照各八張在案、刻經朱經董·張會長·將第八軍所給旗照八張領下、發交敝會、旗上載明直魯聯軍第八軍給吳淞米業公會運米船通行旗照字樣、除將是項旗照、發予同業轉交各米船領用、以資通行外、理合函請貴區長廳長飭令所屬水警、遇有運米船隻、無論空實、一律免封放行、並賜沿途保護、實紉公誼、此致江蘇水上警察廳第四區區長張、吳淞米糧同業籌備處謹啓、 
[總商會將勸銷租界印花]  
　　總商會前准租界印花稅專辦員函請勸銷印花、商會據函後、正與該員商量辦法、一面擬就通函、預備商有妥善辦法、即行分發各業帮、茲錄原函云、逕啓者、案准上海租界印花稅專辦員函稱、印花稅爲世界通行良稅、吾國印花稅法頒行已久、内地商民、均已依法貼用、成爲習慣、惟租界一隅、尙多觀望、殊乖稅法統一之義、茲者會審公廨業已收回、臨時法院正式成立、而各國外交當局、亦經協議在先、有案可稽、是凡住居於租界内之人民、對於印花稅法、亟宜切實奉行、同盡國民義務、不能再事因循敷衍、意存觀望、須知財物成交、所有契約簿據以及人事憑證、若不貼用印花、非但不能發生效力、法院併須處罰、在授者固不應貪省微細稅欵、自干咎戾、即受者亦當檢視單據、有無印花、庶免日後糾紛、節經省處剴切佈告、豋報周知在案、現經委派專員、設立上海租界印花稅辦公處、發行印花稅票、銳意整頓、嚴飭進行、其各種稅票上面、註明上海租界戳記者、方爲適用、貴會領袖羣商、觀聽所係、務祈邀集各業董會議、傳知各業商人、依法貼用印花、切實勸導、曉以利害、倘各業能認定稅額、則可免日後檢查、更資便利、除派員勸銷外、相應備函奉達、即希貴會恊助勸導、以利推行而維稅法、等語到會、相應檢奉印花稅章程一份備函、送請察收、即希照式廣爲翻印、分勸貴同業一律貼用、以期得合法之保障、而免法院之處罰、是爲至荷、專泐、並頌公祺、上海總商會啓、十六年三月十五日、 
[法租界各業討論衛生捐]  
　　法租界各業商界、因法公董局加增食物衛生捐、昨日下午法租界商界總聯合會、特召集各業代表開聯席會議、到衣業葉春波·姚慶森·翁承美、魚業季東生·勵瑞興、牛羊業朱聲茂、肉業鄭齡久、南貨龔靜岩、法商總會程祝蓀·尙慕姜、法商業會李　良·子子承·陳德彰、民國路吳亮生·盛世偉、南陽橋張瑞琛·孫瑞庭、菜市街樓鴻鈞、愛多亞路童理璋、西區金立人、唐家灣方伯琴等、各業各團體代表共三十餘人、議决辦法八條、 
[滬南烟兌業公會開會紀]  
　　滬南烟兌業公會、昨日下午二時、假南市商業聯合會開緊急會議、到七十餘人、由徐惠生報告老公店前日開會、由彭某要求特稅局截止運單、稅局已有允意、倘將來運單取消之後、則老公店定必抬高烟價、壟斷市面、壓迫我小同業、如何對付、公决、無論何人壓迫我同業、即爲公敵、依法對付、遂公推郭良甫至稅局、調查有無截止運單情事、又議銅元暴跌、每元可易二千八百　文、不得已將各烟略加數文、以保血本、速印價目單分送、議畢散會、 
　　▲尙有本埠新聞轉入後頁 
 
 

Page 11

 
 
本埠新聞二 
[明日上海聖伯德利游戲運動會]  
　　▲上午十一點半開始舉行　▲人場一槪免費 
　　▲彩票每張五元今日可向跑馬總會購賣 
　　明（十七）日爲英國聖伯德利節ＳtＰatrick 'sＤay（前本報誤爲四月二日）、駐滬之英國海陸軍官、將假上海跑馬廳、舉行聖伯德利遊戲運動會、已略誌本報、茲得其詳細節目如左、第一次、一英哩競走、已報名者十四人、十一點半起賽、第二次、一英哩替換賽跑、已報名者八隊、十一點三刻起賽、第三次、四百四十碼賽跑、已報名者十五人、正十二點起賽、第四次、七法郎軍用大馬賽、已報名者十四騎、十二點二十分起賽、第五次、半哩軍用騾子賽、已報名者十八騎、十二點三刻起賽、以上五次、除前三次外、後二次皆設有彩票、獨贏馬位等、每張洋五元、所得佣金、俱充上海聖伯德利會善舉之用、聞入場一槪免費、場中並佐以蘇福克隊之軍樂、以助興趣云、 
　　上海之駐滬海陸軍官、自得舉行遊戲運動會之通告後、每日在跑馬廳練習競走賽跑等項、聞内中有賽跑成績紀錄者頗多、屆時當有不少精彩也、第四次之大馬賽、内分三種、一爲澳洲大馬、將負重一八二磅、一爲英種大馬、將負重一六八磅、一爲阿刺伯大馬、將負重一五四磅、騎者如上星期六、曾勝第九次賽馬之少佐蓋而（ＭajczＧuiid）等、皆爲個中翹楚也、第五次之騾子賽、皆不用馬鞍、並不限磅數、五次中以此次爲最有趣味云、 
[义袋角新稅務分局長就職之函知]  
　　上海义袋角鐵路稅務分局新局長伍崇雋、昨日分函本埠總商會等各機關、通告就職、略謂、敝局長奉江蘇財政廳令、委爲上海义袋角鐵路稅務分局局長、遵即來滬接收任事、除呈報並分函外、相應函達、即請貴會查照、 
[進口西貢米將展期運滬]  
　　本埠各米行所定三月份之西貢米恐不能如期裝到、緣日本有五月底取消進口洋米免稅之消息、故各米商現正趕向西貢裝運赴日、昨日本埠某進口行接西貢來電、謂該處有輪船六十餘隻、待裝米貨、大多係運往日本者云云、由此推測、可知上海進口行家、抛與中國行家三月份之貨、將不按照合同、而改於四月份（陽歷）裝船矣、但四五六月西貢裝船之期貨、較諸三月份者爲賤、彼時中國行家當要求賠償損失云、 
[歐菜旅館職工會成立]  
　　上海歐菜旅館業職工會、於前晚（三月十四日）十時開成立大會、到新新·大東·一品香·南洋·一枝香·一家春·嶺南樓·倚虹樓·大提春·大觀樓·遠東·惠中·全家福·大西洋·太平洋·新禮查·大加利·江南·大副總會·青年會·等三十餘家代表三百餘人、公推姚君爲主席、（一）主席報告開會宗旨、（二）向國旗行三鞠躬禮、（三）孟君報告籌備經過、（四）店總代表致勉辭、（五）來賓致祝辭、有新新先施米業各職工會所派代表演說、（六）推舉執行委員孟君等二十一人、（七）徴求會員當組織徴求隊、向未加入各旅館徴求會員、（八）通過會章二十一條、（九）其他臨時提議案、（十）散會、 
[各職業團體消息彙誌]  
　　▲南貨職員公會　本埠南貨職員公會、成立一載、發起之初、以勞資合作爲目的、不意自去冬爲要求加薪、勞資意見甚深、各店家自夥友加薪條件實行後、僉以營業清淡爲辭、減少用人、故今正以來、失業夥友、已達八十餘人、雖該會發給川資回鄕、而因失業流離者頗多、昨日該會執行委員華新民君、仍主張謀勞資合作、改組會務、以期挽救失業夥友云、 
　　▲染業總工會　上海南北市各染業工人、因坊主濫收學徒、致多年老司務失業、不下數百人、坊家又以當局征收染缸捐、營業受戰事影響、多有減少工人者、因此各工人組織染業總工會、以便大請願、要求坊主減少學徒、改訂規則、以資維持、該會發起大王雄波·童理璜·葉慕蘇·龍翔生等、現在接洽進行、昨日下午政府經濟討論處調查員吳君、以該會組織、頗屬正當、特赴麥家圈天安堂後該會籌備處調查、並援助進行云、 
　　▲布業公益會　本埠華洋布業職員公益會、昨日（十五）下午二時、召集各區代表會議、計到者如虹口·楊樹浦·新閘·法租界·南市·等區代表五十餘人、公推陳君主席、（一）報告開會宗旨、謂查上次本會開代表會議、解决一切困難問題、會議未果、即被巡捕房誤拘、在押者計有二十四人之多、經當局已有諒解、從寛釋放、通告各會員安心營業、靜待佳音、（二）整頓會務、會費派員徴收、（四）會所推定周朱兩君接洽遷務、須地點適中、房價相宜、（五）失業會員、責成各會員介紹及捐欵維持、期至本月底爲限、以後再議安插辦法、（六）俱樂部、（甲）京劇組、報告者頗踴躍、須擴充組織、公决額定五十人、（乙）絲竹組、報名而未繳費者、須催其照繳、議畢散會、已六時矣、 
[攤販聯合會代邑廟攤呼籲]  
　　法租界攤販聯合會、昨爲吧廟董　會取締設置攤基、應會員章春華等之請、致函董事會云、敬啟者、茲擬敝會會員章春華等來會聲稱、貴會以整理路政、取締攤基、對伊等之生活、受莫大之影響、請求援助、俾安生業等語、竊以路政交通、誠應整理、而小販生活、亦當顧及、前閱報載、貴會議决辦法九條、實屬雙方兼顧、欽佩莫者、惟猶有奉商於貴會者、刻以大局多故、百物奇昻、以致生活更感困苦、每日辛勤所得、猶不足供一飽、全家數口、救死不遑、若再於此時增其負擔、阻其營業、似非仁者所忍爲、素稔貴會董事諸公、痌癝在抱、仁愛爲懷、尙望施惻隱之心、開方便之門、對於攤基租金、請不必更改、一律照舊、再伊等設攤地址、原有一定、此次貴會通盤支配、不無調動、似亦非伊等所願、最好在貴會規畫之設攤地點、由伊等自行安排、旣符整理路政之計劃、復少彼此交涉之麻煩、一在貴會旣大公而無私、在伊等自心悅而誠　、敝會雖爲法租界之攤商所組織、實有援助同業之義發、且根據敝會會章第五條之規定、凡屬同業、皆得入會、茲不忍見同業有失業之痛苦、特推舉董事三君代表、普謁崇諧、面爲請命、賜予接洽、是爲至幸云云、 
[各商聯會消息]  
　　▲閘北王家宅　閘北王家宅商業聯合會成立有年、近來該處商業日益繁盛、會員衆多、茲爲振興商業、發展自治起見、昨日特開聯席會議决定、共謀整頓、而資策進、聞永興路及香山路等全體商界、極表贊同、不日將有大規模之表示、參加滬上各界一致進行云、 
　　▲北城　北城商業聯合會、昨午開全體職員聯席會議、到三十餘人、公推顧竹君爲主席、報告開會宗旨、茲將提議案如下、（一）董家渡保衛團第三支隊冬防勤勞案、議决、由本路全體商人恭贈匾額一方、（二）徴求會員案、議决、由評幹兩部負責辦理、積極徴求、議畢、遂即散會、 
[證明商標使用年月之手續]  
　　中國化學工業社請總商會證明商標使用年月、已誌十三日本報、該社昨接總商會復函云、接展大函、祇悉一是、查貴社此次附送之各種商品、雖附有此項商標、並未能證明於民國元年間開始製造各種商品時即係使用此項商標、敝會據以轉函商標局、尙無根據、如果貴社别無其他物證、可以提出、應請另邀同業兩家、來函作證、方可據以轉函、此爲鄭重公事起見、各廠家請求證明者、無不如是辦理、尙希亮察爲荷、 
[南匯西聯鄕飢民過境之騷擾]  
　　浦東南匯西聯鄕一帶、近有飢民千餘人、扶老携幼、向附近紳士徐慶之家擊破大門、擁入求食、經徐發給始去、旋又往魯匯鎭米舖、搶刦白米一空、各米行商店見來勢汹汹、一律閉門、昨由該鄕議事會議長徐光祿·鄕董奚紹芹·邀集全鄕圖董保正約三四十人、假航頭鄕公所開會、共商應付救濟辦法、當經議决、飭各圖地保查造貧民戶口册、並按册發給小票、領取錢榖、議畢而散、 
[廣潮帮紙業會議]  
　　廣潮旅申紙業同業各號、因整頓營業規則、昨日在紙業公會開會、籌商辦法、咸以吾廣潮紙業運貨至申行銷、各客帮貨欵、向有參差、乃近兩年廣申匯水、有加無已、忽漲忽跌、迄無定率、每至收欵時期、其匯率往往超過售貨之時、其原因實以收賬期日不定、遂至匯水無從按算、出口稅照例繳納外、加徴甚至百分之四十、是以售出之貨、不但無利可沾、即應付匯水、尙且不足、長此虧耗、損失可虞、經衆商議之下、同業售與各客帮及本街之貨、一槪大小月底付清賬欵、如不清楚、即停止交易、客家出票、以十天期票爲限、成交日起計算、客帮辦去之貨、不得退換拆扣、藉資補救、凡吾同業、不得破壞、滬地各客帮衆多、應由公會將情形、通知各客帮照准、 
[理敎會昨開常年會]  
　　上海理敎聯合會、於昨日午刻、假座平望街福興園、開常年大會、並舉行改選會長、計到一百五十餘人、首先投票、改選結果、張一塵得八十三票、當選爲會長、嚴勳祥得七十票、廖守忠得五十八票、各當選爲副會長、旋即午餐、餐畢開會、公推徐畏三爲臨時主席、報告開會宗旨後、即行正副會長就職禮、及各職員演說、並報告去年收支賬略、及散會、已下午三時矣、 
[亞利公司案判决]  
　　上月法捕房副總巡偵探處督理石維安、於法大馬路昇平里八號、破獲私開燕子窠收取保險費之亞利地産公司一案、並有數人一併被拘、於二月二十五日解堂訊究、現已於十二日上午十時、在法國領事館審理終結、聞與此案有關係之某西人、曾到庭受審、陳述一切、當經會審官判决、沈福康押三月、郭鐘揚·金子富·各押一月、暫緩執行外、沈罰洋二千元、郭金各罰五百元、李鴻文開釋、 
[各同鄕會消息]  
　　▲松江　松江旅滬同鄕會、此次救出難民甚多、咸收容於洋布公所、現該會各會員、爲便於辦事起見、故已於十五日將華盛路同康里之會所、遷移於貝勒路華格臬路仁和北里二百五十一號朱筱梅宅内辦公、 
　　▲金山　金山旅滬同鄕會、於前日假座寗波同鄕會四樓、邀集各委員、並臨時旅滬請同鄕、開茶話會、到會者、有黄芳墅·孫似初·高君瀋·吳果超·錢卓然·李任之·張庚西·及各委員等數十人、首由委員長畢靜謙報苦、（一）本會最近狀况、（二）金山被刦情形、次由沈思期報告、（一）本鄕被刧後各方接洽情形、（二）營救泖港巡官錢振玉等經過情形、後商决下列各案、（一）陳知事自古曆正月十七日到申後、雖歷經地方法團、專足催請、及旅滬同鄕而催返任、無如迄今仍逗留申江、尙未返金供職、致全邑主持乏人、疊遭危險、决議由同鄕會羅列事端、並依照王銓庭寄來反駁一文、加以充暢、嚴催到任、推由黄芳墅沈思期二人起草、（二）籌商營救邑人事宜、决議推黄芳墅湯銘新畢靜謙蔣個卿四人、向紅十字會商借輪船、開往金山、救護難民出險、（三）定期舉行叙餐會、以資聯絡、而便商决應辦事端、議於三月二十日即星期日午時、假座倚虹樓舉行、末推臨時執行委員黄芳墅畢靜謙高君藩湯銘新蔣倜卿五人、負責辦理一切事宜云、 
[公共租界刦案併誌]  
　　▲哈爾濱路　前晚八時半、有盜匪六名、突至哈爾濱路四號門牌婦人沈張氏家、以兩盜在外把風、四盜一擁大内、袖出手槍、嚇禁聲張、任意搜刦、將値洋一千餘元之衣飾銀洋搶刦而逃、 
　　▲通州路　通州路二百六十三號門牌福裕押店、於前晚九時許、被盜匪兩名侵入出槍恫嚇、正欲搜刦之際、而被樓上之店夥瞥見、即狂吹警笛、致該盜等情虛、未遭搶刦、奪門而逸、 
　　▲周家嘴路　周家嘴路三五三四號門牌某姓家、於前晚九時半、被盜匪四人擁入屋内、盜操寗波口音、均執手槍、當被刦去銀錢首飾約値洋六百十元、携贓逃逸、 
　　▲舟山路　舟山路三百六十二號門牌某姓家、於前日下午四時、被盜六人闖入屋内、出槍恐嚇、當被刦去値洋四百五十元之衣飾銀錢、携贓　逸、 
　　▲七浦路　七浦路七百五十號門牌黄成裕烟紙店、於昨晚七時三刻鐘、突來盜匪五名、以一盜在櫃外望風、餘盜擁入店堂内、各出手槍、嚇禁聲張、將賬檯上之大小銀洋共計七十餘元搶刦、一哄而逸、嗣經事生據情報告匯司捕房、請爲查緝、 
[又有攔路剥衣刦案三起]  
　　（一）王永蔭於昨日上午三時許、乘坐黄包車、道經孟納拉路淡水路附近、突有盜匪四人、亦坐黄包車暗隨在後、即有一盜下車、將王車攔住、其餘三盜、亦即下車、出槍恐嚇聲張、刦取王身畔金表一只、金練一條、鈔票四十元、現洋二元、金城銀行三百元之支單一張、手指上鑽戒一只、共値洋二千一百四十三元、携贓逃逸、嗣由事主據情報告新閘捕房、請爲查緝贓盜、（二）江西路十三號益順恒報關行夥戚宜亭、前晚八時一刻、行至泗涇路恒業里弄内、被兩盜攔住、一執手槍、嚇禁聲張、將戚所穿灰鼠袍褂一套、剥刦而逸、嗣由事主投總巡捕房、報請查緝、（三）昨日午前一時半、有西醫葉植生、行至北京路鴻興里弄内、被三盜攔住、另一盜則執手槍、嚇禁該里弄口之一千零八十二號管門華捕聲張、旋將葉之狐皮袍一件、馬褂一件、銀洋四十二元搶刦、並將該管門捕之警笛一只、皮帶一根奪去、臨逃開放手槍兩響、幸未傷人、嗣事主偕華捕投老閘捕房報告、請爲查緝、 
[婦人被盜戳傷身死之相騐]  
　　江北船戶趙連寳、此次駕舟來滬貿易、舟泊义袋角地方河中、今年舊曆元旦晚上、遭匪徒搶刦、並戳傷趙嫂趙胡氏、曾由水巡隊將是案匪犯小張三·陳榮·黄金生·夏啓勝·等四名獲解地檢廳訉明、聲請同級審判廳預審候核在案、茲悉趙胡氏自受傷後、曾送醫院醫治、未幾車回自行醫治、不意傷勢日增、延至昨晨斃命、即經趙連寳呈報地檢廳、即奉檢廳沈檢察官會同審廳李推事率同沈檢騐員等蒞塲騐得已死趙胡氏、委係被盜戳傷要害身死、塡格判令屍屬棺殮候究、 
[阿木林數罪併科]  
　　蘇州流民阿木林、前與戴君香等在蕪湖路月桂里賭博起衅、糾黨用刀將戴殺傷身死、並戳傷同賭之王希勳腰部、案發逃往常州、嗣由老閘捕房包探馮百順將阿森獲案、經臨時法院研訉終結、昨日下午、沈孝侯庭長開庭、宣布判决阿森即陸金才傷害人致死罪等有期徒刑九年、又致人受輕微傷害罪、處四等有、處二期徒刑一年、賭博罪科罰金二十元、合併執行、徒刑九年另五月、罰金二十元、如無力完納罰金、准以一元易監禁一日、未决覊押日數、以二日折抵徒刑一日、 
[督辦署來電請送威海衛路]  
　　淞滬商埠督辦公署致電局函云、逕啟者、本署所收各處來電、前經函請貴局、就近送至威海衛路五號辦公處、以期便捷在案、現在吳督辦蒞任、並兼安國軍聯軍副司令之職、嗣後各處拍致督辦及副司令之電、均請仍送威海衛路五號辦公處接收、不必轉送龍華、以免遲延、即希查照辦理爲荷、此致上海電報局、 
[銀聯會公贈盛竹書輓額]  
　　本埠銀行行市委員聯益會、以前任銀行公會會長盛竹書先生、於上月間因病出缺、同人等俱爲惋惜、按盛公在會長任時、對於本會策進各事、深蒙贊許、又於會務進行一端、復賴提倡、洞察本會之意旨、惕勵有加、故該會會員、咸表感戴、此次寗波同鄕會發起之盛公追悼會、該會業已去函加入、並由該會會計幹事秦篤生·定製輓額一方、題爲「太白星沉」四字、並輓聯等、訂期送往盛公追悼會、以註哀懷、 
[商業協會電賀王文典]  
　　王文典君新膺北京總商會會長、中華商業協會特於昨日致電道賀、原文如下、文典先生閣下、頃傳吉報、敬悉先生榮任北京總商會會長、將見碩劃藎籌、商界占得人之慶、熱心毅力、實業奏提倡之功、引企吉暉、曷勝忭頌、特此奉賀、祇請崇安　中華商業協會謹啓删、 
[振權一函報所藏俄帖]  
　　總商會接張權一君來函、請報俄帖、略謂報載貴會辦理俄帖、不勝欣慰、鄙人藏有老帖五千、新帖一萬五千、尙祈冀報財部每張値錢幾何、一俟彙齊後、其辦法如何、統希見示爲盼、 
[哈爾濱捕房拘獲兩盜匪]  
　　哈爾濱捕房包探錢連金·康增祥、昨在肇勤路一千零七十號門牌拘獲盜匪甬人李信安·張阿華·兩名、並在東有恒路三千四百號門牌李之家内抄出假手鎗一支、帶回捕房、查明被告等曾於本月九號晚十時餘糾黨在通州路持械搶刧王妙根之衣服等、値洋十九元、並在兆豐路亦犯路刧案、遂禀明捕頭、諭飭押候查明解送臨時法院訉辦、 
[指控僞造收據詐銀]  
　　住居海寗路北河南路口振興里一千一百七十五號門牌之朱孟芳、被十六舖葆昌火油公司主徐欽葆控告、自上年一月十九號至十一月二號三次僞造收據詐取銀四千二百十五兩等情、經臨時法院出票、發交匯司捕房、派探目花德孚、於前日將朱遞捕、准其存洋二千元保出、昨經駱崇泰推事傳審一過、諭被告仍交原保定期再訊、 
[拖欠房租之訊判]  
　　英商公平洋行經租處、延江一平律師控告張月芳拖欠房租一案、昨晨、由臨時法院鄭推事傳審、因原告係英商、故英領馬君出席觀審、被告承認欠租、惟要求准其將所做之洋台及披樓拆回、當經鄭推事判决、被告所欠房租洋二百九十二元五角、應即如數償還、添做之洋臺披樓、准其拆回、訟費被告負擔 
[軍用車撞斃人命之收殮]  
　　黄包車夫邱如番、江北人、年三十二歲、前晚拉車過滬寧鐵路四號洋橋、被軍用車撞傷後腦身死、跌入河浜、經由該圖地保傳到已妻顧氏、領得路材費洋二十元收殮云、 
[在押竊賊因病身死]  
　　竊賊賈道同、因案在押總巡捕房候亂、近以患病、由捕頭命送醫院、詎其疾日就沉重、醫藥罔效、延至前日身死、捕房得報、派探將尸舁人虹口斐倫路騐尸所、昨日午後、禀請臨時法院委派駱雲伯推事、帶同書記官諸　宜　所、騐明委係因病身死、查無尸屬諭令地保領尸埋葬、 
[冒充軍警封船之溺斃]  
　　蕰藻浜西三里餘之轉河内、於九日下午一時許、有陳某等兩人、身帶實彈手槍、冒充軍警、以封船爲名、向各船戶索詐銀洋、每船六七元或十餘元不等、稍不遂意、即遭兇毆、各船戶中婦女小孩、見此形狀、驚駭號哭、爲附近各鄕村民聞悉往觀、立聚千餘人之衆、内有素識陳某者、知係冒充、即同聲拘捕、陳等見勢不佳、先泅水脫逃、另一持手槍者即向人叢中開槍、幸無一命中、旋因子彈告罄、亦躍入河内擬逃、詎不諳水性、當即溺斃、其一已泅過薀藻浜南岸、但仍被觀衆逐趕下水、亦遭溺斃、刻聞陳某屍身、已由其姊夫徐某雇喚蕩錨船、於昨往該處撈獲、預備棺殮云、 
[控騙貨物刑事案註銷]  
　　牟月秋·董明發·兩人、昨扭王安和至法公堂控稱、被告王安和與在逃之蔣姓等、在大自鳴鐘對面、設立永春滑頭公司、先後騙取商人等貨物、當由被告出立期票、到期向收無着、向論一味游約、希圖逃逸、故將王扭案、請求訉究、被告王安和延律師代辯稱、被告實名卜海波、幷非王安和、向在内地開烟紙店、於上年底忽遭回祿、因至大自鳴鐘對面找尋房屋、意欲開店、即被原告等誣指、求察、中西官判原告所控刑事、證據不足、將案註銷、 
[攔刦禁押二月]  
　　無賴陳連生、前晚在法租界辭靜處糾黨攔刦行人董子香衣服、由董大聲喊捕、爲探趕來、將陳人贓拘入捕房、昨解法公堂請究、原告投訴前情、陳供認路刦不諱、中西官判陳押西牢二個月以儆、贓交原告領去、 
[臨時法院批示判决照錄]  
　　臨時法院公布之批示判决、照錄如下、 
　　▲批示　一件、周雲濤聲請准將中德洋行所有草帽、予以假扣押由、狀悉仰提供擔保規銀一千五百兩核奪、此批、▲一件、新金記經理唐金寳聲請准將朱佩生所存上海商業儲蓄銀行銀兩、予以假扣押由、狀悉、仰提供担保規銀千一兩、此批、▲一件、胡鑑人爲案已和解、請撤回告訴由、本件原告之訴、准予撤回、並發還堂費一半、此批、▲一件、陳多利陳崇耀聲請易科罰金由、狀悉、該聲請人未經執行之刑期、准各以罰金一元折抵一日、此批、▲一件、沈竹溪聲請發還和解據由、狀悉、准予發還、此批、▲一件、律師戴繼恩聲請改期由、狀悉、查本院審理二百十二號一案、係於三月十五日下午二時三十分、五十號一案、係同日下午四時、時間並不抵觸、所請改期之處、應毋庸議、此批、▲一件、葡商周錫三聲請將訴胡耀庭一案註銷由、准予註銷、此批、▲一件、夏葛聲請發還護照由、查該案已定期本月二十三日審訉、仰即依期到庭候訉、所請發還護照一節、俟訉後再行核辦、此批、▲一件、陶戴氏爲與劣子陶明海脫離關係、請求備案由、狀悉此批 
　　▲民庭判决　一件、吳廷英訴周德彪欠房租一案、（判决主文）被告應付原告租金洋四十六元六角、並負担訟費、▲一件、香港國民銀行訴德商安平洋行欠房租一案、（判决主文）被告傳而不到、應予一造辯論、判决由原告代理人供稱、被告拖欠租金已八閱月、（即自民國十五年八月起至本年三月止）每月約銀一百三十兩、是被告共欠原告規元一千零四十兩、應即着被告償清所欠之欵、此判、▲一件、復泰磚灰行與王松記營造廠主王言和票欵糾葛一案、（判决主文）被告應償付原告洋一千元、並着自民國十五年三月二十五日至執行終了日止、按年六厘之利息、又應償付原告銀六百兩、並自十五年二月十日起、至執行終了日止、常年六厘之利息、▲一件、陶梅生與百匯銀行股票過戶糾葛一案、（判决主文）原告之請求駁斥、▲一件、馬愼齋與李東甫債務糾葛一案、（判决主文）被告應償還原告規銀一千五百兩、並自期票成立日起、至陰曆丙寅年五月二十日止、照規銀二千兩按月一分之利息訴訟費由、被告負担、▲一件、嚴永堂與高耀庭貨欵涉訟一案、（判决主文）被告應償還原告經理之源昌號煤欵洋一千零十六元二角、查審訴訟費用、歸被告負担、▲一件、嚴永堂對高耀庭貨欵涉訟聲請假扣押一案、（裁决主文）本件准予假扣押、▲一件、中華紗線廠經理倪成維與中國水火保險公司等賠欵一案、（判决主文）被告人應償還原告人規銀七百九十四兩正、訴訟費用、歸被告人負担、▲一件、潘周氏與謝榮卿等賠償損失一案、（判决主文）本案應准撤銷、▲一件、協興廠章仲文與天成銀樓欠租一案、（判决主文）本件准予撤回、▲一件、潘秦氏訴潘夢秋違背婚約一案、（判决主文）原告之訴駁斥、▲一件、海通輪埠公司陳琴軒代償担保涉訟一案、（判决主文）原告之訴駁斥訟費、應由原告負担、▲一件、黄東諤與陳覺民債務涉訟一案、（判决主文）被告應償還原告洋一千一百十五元訴訟費由、被告負担、▲一件、祝波林與邱亨借欵涉訟一案、（判决主文）被告應償還原告洋七百十八元五角、本審訴訟費用、歸被告負担、本件准予假執行、 
　　▲刑庭判决　一件、章梅卿等假冒商標一案、（判决主文）章梅卿使用僞造商標之所爲、處罰金二百元、僞雙童鹿商標及附有僞雙童鹿之直貢呢、均予没收、沈桂庚無罪、三月十四日、 
[誌謝]  
　　昨承商務印書館惠贈東方雜誌二十四卷第一號英文雜誌第十　卷第一號各一册、又承中華書局惠贈英文週報第三九三·三九四·小朋友第二五四、各一册、書此併謝、 
公布欄 
[上海地方審判廳]  
　　▲民庭判决　一件判决王胡氏與王叙生離異涉訟一案（主文）原告與被告之婚姻准予離異訟費由被告負擔▲一件裁决于壽萱與夏仲雅認領私生子涉訟一案（主文）確認於德才（即夏德才）爲原告之私生子應由被告交給原告領回訴訟費用由被告負擔▲一件判决徐廉卿與裘增炎貨欵涉訟一案（主文）原告之訴駁斥 
　　▲公示送達（全文在本廳揭示場公佈）▲一件朱復百興鄧貴等因欠租涉訟案件本廳定於四月十二日下午二時爲公開審理日數期除　任律師　域爲該被告鄧貴爲特别代理人外仰該被告遵期到事辦　毋自延　特此公示送達右仰被告鄧貴陳毛毛知照▲一件判决丁永和與嚴阿根等因房租涉訟案件（主文）嚴阿根應給付原告房租洋一百八十元訴訟費用由嚴阿根儘據六分之二右仰被告嚴阿楊知　▲一件民國十五年初字第一五九五號蔡根福與蔡順昌等因賬欵涉訟　件本應定於四月十日下午一時爲公開審理日期除選任律師湯應嵩爲該被告蔡順昌等特别代理人外仰該被告遵期到廳辯論毋自延誤特此公示送達右仰被告　順昌林瑞　知照 
　　▲批示　一件費順桃聲請執行由狀悉候飭傳訊追此批▲一件穆志英聲請執行由狀悉候飭傳訊追此批▲一件吳錫才聲請執行由狀悉候飭傳訊奪此批▲一件周勝氏聲請執行由狀悉查本案原卷尙未發還所請暫從緩議此批▲一件金陳氏請傳案諭令交屋由狀悉已飭傳矣仰即知照此批▲一件鄭金關請展期交欵由狀悉仰速將餘欵交清所請應毋庸議此批▲一件張金泉等聲請領銀元由狀悉仰於本月十八日上午十時來廳聽候訊明核辦此批▲一件嚴味蓮聲請執行由狀悉該債務人已具交銀二十五元餘欵仰候飭傳訊追可也此批▲一件毛永豐請撤銷執行由狀悉應准銷案此批▲一件程宮園請嚴厲執行由狀悉候傳案執行可也此批▲一件徐石生請領銀元由狀悉仰於本月十九日上午十時來應具領此批▲一件榮銀和聲請執行由狀悉候飭傳訊奪此批▲一件王良功聲請執行徐桂堂欠欵由狀悉已飭傳訊追矣仰即知照此批▲一件梅薇閣聲請執行由狀悉候飭傳訊奪此批▲一件王良功聲請執行徐梅生等欠欵由狀悉已飭傳訊追矣仰即知照此批▲一件羅守賢請查卷批示由狀悉查此案前由襲承緒撤回上訴已將卷宗發還在案仰即知照此批▲一件楊毛頭委任代理由狀悉應准委任此批▲一件盛養吾聲請執行由狀悉候續傳訊追此批▲一件朱復自聲請函催速予執行由狀悉仰候函催臨時法院迅予執行可也此批▲一件李雲鵬等具交銀元由狀悉交銀存候核辦此批 
　　▲刑庭判决　一件判决蔡李氏傷害一案（主文）蔡李氏傷害人致無微傷害一罪處五等有期徒刑二月▲一件判决張蘭田　占及馬浩川附帶民訴一案（主文）張蘭田連續侵占一罪處五等有期徒刑三月未决期内覊押日數以二日抵徒刑一日張蘭田應將所收盧伯記洋五十元張金記洋一百四十八元蔣愛記洋二元賀有福洋二元陳炳記洋十八元秦源鎔洋十七元孫如記洋三十三元羅炳記洋十七元虞元記洋十七元交馬浩川收　馬浩川其餘之訴駁斥訴訟費用由張蘭田負擔　以上三月十五日 
 
 

Page 12

 
 
   
 
 

Page 13

 
 
自由談 
[一封怪信] [  景]  
　　鎭江郵局某檢查員前日在快信内查得由鎭寄往漢口快信一封。檢閱一過。寥寥十數字。函云。「松花粉已辦。醉蟹未備。錫器太重。介紹人未到。」員以爲怪異。當即扣留。帶往稽查處轉交警廳。按照所註書信人地址訪查云。 
[孟買歸客譚（上）] [  芙孫]  
　　予友周君。服賈印度孟買。客歲歸國。爲言該邦之民情風俗。花花絮絮。足當海外奇譚。錄示瘦鵑。堪供臥游之資料也。 
　　孟買爲印度第一大商埠。地面遼闊。人口繁盛。自歸英屬後。英人極意經營。商務日展。其出産物。以綿紗綿花桑蠶絲綢爲大宗。其染色絲織品。銷行全球。獨擅美譽。食糧如米麥玉蜀黍等。歲有輸出。亦稱巨額。商業進出口之統計。僅以廣東絲織物一種。每年行銷該埠者。竟達二千萬金之鉅。大資本家有英日兩派。當地人民。則作小本經紀。華人之在該埠貿易者。多數粤籍。計有二千五百餘人。竟有坐擁厚資不復思蜀者。營珠業者。多吳籍。計數不達百人。 
　　滬孟距離。在數萬里外。皇后輪可以直達。頭等旅費。每客需納華金五百元左右。行程約三星期。遇風浪輙多阻滯。非經月不能達。過香港後。即鼓輪直駛。旅客大都暈不能興。船中佈置。煇煌矞麗。而供養之優。足使身處其間者。雖覺長途漫漫。亦無簸旅之苦。 
　　該邦民性懦善而富服從性。智識什九魯鈍。叩以本國已往歷史。輙瞠目不能對。成丁之男。每多不辨菽麥。當英人接收管轄時。人民除跽地籲天乞靈佛佑外。其餘毫無表示。全埠老幼。無不佞佛。而迷信神鬼爲尤甚。不論窮通貴賤之家。都虔誠奉祀釋迦牟尼佛。日夕諷誦者。以金剛經大悲咒爲最普徧。近地土人。多誦南無阿彌陀佛。閉目合十。必誠必敬。苟有詆及佛敎者。目爲罪大惡極之叛逆。即親友亦無與論往還。婦女宣誦佛號。喃喃自默。日夕不稍間斷。即與人談話時。亦罕敢輟其工作。是猶吾國佛婆之經不離口。或有亂以他語者。即謂罪過不淺也。 
　　孟買地近熱帶。氣候温煖。隆冬亦不禦裘。終年寒暑表。平均每日在六七十度左右。五七兩月多雨。暑季酷熱難當。幸入薄暮。即有凉風習習。來自海濱。撲面吹來。身心都爽。臨風披襟。不啻飄飄之仙也。地面多蠅。四季不滅。當逐臭齊飛時。每有萬千成羣。嗡嗡之聲。擾成一片。飛將軍飛揚跋扈。使人清夢難成矣。 
　　孟民都成職業。游民悉入工廠習藝。市井無賴。幾至絕跡。因佞佛故。都畏神佛降凶。兢兢自守其業。法網莫敢蹈也。人民個性。雖極粗魯蠢俗。而腦海中咸具舊道德觀念。惜乏新智識以灌輸之。治事鮮有成功。顧公德信用。俱肯勤守。似爲吾國普通人民所莫及。尤足稱道者。市衢間盜賊盡絕。殺人越貨之事。社會上年不一見。居民即夜不閉戶。亦得高枕而臥。市政設備頗周。其高級官長。由英員充任。英政府待遇孟民。尙無苛政。惟敎育財産諸權。則不屬諸孟民。若輩知無自振之力。亦無自振之志。積日旣久。安之若素。人民深信佛敎。對於名韁利鎖。早已擺脫淨盡。競逐之風。於焉自絕。社會日趨安寗狀態。其所抱之人生觀。大都願以木魚貝葉。了此一生。法力無邊。蓋可證矣。文化閉塞。自有其故。其語言漸亦與英同化。惟稱父母則呼爲「爸爸」「媽媽」。或謂此受化於粤人者。亦一異也。其文字共有八種。用於鈔幣者。習見者則有三種。報紙僅有英文報館兩家。專供英商通消息。孟民瀏覽者絕鮮也。商埠地面甚廣。道路寛暢。商業異常發達。華人設肆者。祗有粤籍。以旅館飯店爲限。日本玩具店。遍街都有。市中交通。以馬車爲最盛行。猶上海之黄包車。隨街隨地。可以臨時雇用。計價頗廉。彼邦呼馬車曰茄利。身入閙市者。到處可聞茄利茄利之聲。 
[日本震災之目覩者] [  夢熊]  
　　前加利佛尼總督利紀蓀氏。並旅客六百十六人。乘已負震創之加利佛尼號。從日本出險抵滬。總督發表其耳聞目見之災害情形云。 
　　利紀蓀之言曰。當地震爆發時。余適立於皮字甲板上。忽覺全船顚躓不已。重鋼砂石建築之船塢。亦爲其搖撼不定。我人方思豋塢岸。忽深墜尺餘。適値三外僑由跳板上豋輪。輪纜驟折裂。舟亦不安於塢。一美婦肥碩過二百磅。甫立跳板高處。遽捲入天際。及其從空墜下。首觸石隄。入水時必已知覺全無矣。一船員亦即躍身救婦。潛泳海中三十尺。終未至葬身海涘。卒爲舢板上二日人及一旅客帮同救起。然婦人雖百般施救。已無生望。其他二外僑。幸已登塢岸。期時岸上與船中紛擾不可名狀。一般旅客。欲登輪者。均蟻集於岸高處。而岸高處猶顚𥳽搖撼。狀至危險也。斯情斯景。實至可憐。旅客中機警者。匿身棚下。或蝸伏艙内。其餘船員旅客。奔走蹀燬於船上。東方人尤爲驚惶失措。莫知所從矣。 
　　余聞　船員告一旅客曰。速謀爾生命之保全者。旅客方擬隨其言。其妻則創議不如挾外表俱。乃遂穿與俱行。如此可笑之情形。復爲惑動另一旅客。預爲船　時種種凖備。然我輪終甚平安也。（下略） 
[追記正風中學之同樂會] [  西神]  
　　正風開學之日。適遇海上風鶴之警。校址僻處西城。地非近市。門隔通衢。十丈軟紅。塵飛不到。而不審底藴者。誤爲枳棘非鸞鳳所棲。巖牆守君子之戒。徘徊觀望。不敢來校。先是余辦此校。一以實事求是爲鵠的。不用手段。不尙虛文。不喜表襮。舊生名册。爲前剏辦人携去。無從通信。悉聽自然。而新生之報告者。亦甚踴躍。至是皆嫺嫺其來。余抱持初志。照常上課。吳門滄浪亭老同學朱君夢梅。爲長敎務。程君瞻廬主任國文。均循循善誘。誨人不倦。又得高君湘博士敎授英文。春風四座。儼同世外桃源。不知有漢。何論魏晋。執經橫席。雖慙西河講學之風。而四壁書聲。一堂鐸韻。野生沆瀣。亦自有至樂存焉。開課兩週後。本埠學子。咸來注籍。而遠道之人。亦漸漸負笈而至。朱君夢梅乃首倡同樂會之議。以聯絡情感。灌輸知識。增進興趣。冶智育德育體育三者於一爐。於游藝中庽敎育之法。意甚善也。會章規定每兩星期舉行一次。第一次即於前日禮拜六下午實行。初定節目十四種。爲諧談、滑稽、講道、催眠術、雙簧、猜旗、幻術、京劇、音樂、各門。余以正風之設。尤以國學爲注重。乃臨時加入粉壁鏖時。金盤射覆二種。是日春風料峭。絲雨瀾酥。走讀之生。多有以星期六午後輟課不來者。而住宿之人及來賓等。仍達百人左右。會場旣開。詼諧百出。笑口常開。掌聲雷動。至鏖詩一幕上場時。王生鐵華。郭生蘭馨。各就黑板前執粉筆兩行分立。王左郭右。王書一字於板之左端。郭書一字於板之右端對之。滿七字後。再順綴次序。聯成詩句。第一次王書車夢催飛歸碾急七字。順綴之爲飛車碾夢催歸急。郭對者爲漏春送玉響延遲七字。順綴之爲玉漏延春送響遲。恰成七律頷聯兩句。而王生是日適欲歸寳山故里。故不禁情見乎詞。郭則方從余學詞。即以詞牌玉漏遲意屬對。居然妙手偶得。王郭二生。本爲校中高才生。故有此成績也。繼行射覆。于君新元·謝生芳芹。互相猜度。意匠心兵。大放厥辭。最後余置兒童玩具以笛一枝於盤中。而書詩經魚麗於醫一句於盤上。竟爲夢梅射得。射覆之舉。類曾湘鄕表彭兩峯墓。所謂離參之法。余蓋以魚麗於醫。影射吹笛之音。而夢梅是日適表演口琴獨奏。聲入心通。故一觸即悟耳。射畢更演數節目。時已及脯。乃進茶點面散。與會者復各贈糖果一袋。高談大嚼。不知世上有蠻觸相爭事。更不知庭中斜風撲面。簷雨如繩也。是會也。雖爲游戲遣興之一種。而遠箴羣居終日之失。差符博奕猶賢之義。言美感敎育者。或亦有取乎此。故於草創之始。粗記崖略以辦諸大雅君子。 
[烽火偶談] [  荆夢蝶]  
　　鄕前輩洪君介堂。遜清武生。曩在粤參龍濟光幕。久歷戎行。近歲倦游歸里。日前余見之某家席上。抵掌談平生。語多奇趣。今擇其切合時局現狀者紀之。述往事。足以詔來茲也。 
　　余（洪自稱）昔於役化州。時任團長。司令部據山巓古寺。一日。方訓練士卒。敵軍忽一砲飛來。恰中寺宇正樑。樑斷而墜。其下即余所立地。弗及避也。詎意樑間橫有一匾。匾爲折一角。而樑勢遂偏落於側。非然者。碎余首矣。又鄕民之避難者。流離相望。時邨中一家五口。主人早自爲計。掘一深坑於室中。聞砲聲起。則率家人盡入伏焉。聲止則出。如是者以爲常。自謂計出萬全。而免遷徙之苦。竊笑隣家之拙也。乃一日方伏坑中。而飛來一開花巨彈。不偏不倚。恰落入坑。全家五口。遂靡有孑遺矣、若有鬼神聚而殲旃也。異哉。 
　　春到江南。風雲日亟。僕僕滬寗道途。扶老携幼者。無非避難哀鴻。實則荆天棘地。何處桃源。特舉以上兩事。藉見烽火中亦自有死生之數。庶幾令人於無可奈何中。得一消極之慰藉耳。 
[上海臨時法院招考錄事記] [  日花]  
　　紛動全滬士子之公共租界臨時法院招考錄事。於前日開始舉行考試。日花以送友應試。亦得蒞場參觀。是日投考人數。不下八百餘人。因試場不大。改作十數組考。每組八十餘人。時間半鐘爲限。計自上午九時開冪。迄下午四時始行閉冪。應試者須齊集院前。聽候招考員口召。經硃筆點名。騐明本人像片後。始由巡捕導入試場。間有未到考者。招考員聲幾爲之喊啞。試場設於該院ＣourtＮoＩ。監考員爲一大鬍子。高坐堂上。肅然可敬。堂邊森立巡捕應試者坐堂之中。一場穆穆氣象。觀衆幾疑爲審判重要案件。場内試桌。每位置舊章程一册。小方格紙兩張。每張計四百八十格。應試者於三十分鐘内。須得小楷照錄滿格。方爲上乘。有一短書法之少年。以墨濃筆滯。大有「寫不得也哥哥之槪」聆巡捕報「鐘頭到了」之聲。不禁心焦面赤。塗鴉盈紙。大駡「拆爛汚」「殺千刀」不休而退。 
游藝消息 
　　▲先施樂園、定十三日起開映國産滑稽電影「活動銀箱」·「活招牌」·「怪醫生」·三片、大京班演佛門點元、又玲瓏廳自添設女子招待後、一般游客必欲光顧、因此玲瓏廳前、大有山陰道上應接不暇之勢云、（竹林隱者） 
　　▲大中華百合影片公司、所製古裝史片美人計、開攝以來、已經半載、工程之大、爲他片冠、歐美戲院、已有代表接洽訂購映權、該公司亦擬以美人計爲國片推銷外國之先河、故對於英文字幕、特請專於此道之美人某君撰著、而「美人計」之譯名、更爲鄭重、特懸奬徴求、或譯意、或另撰一名、只須切合該片劇情、一經採用、當酬以美人計十寸戲照全套云、 
　　▲開天遺事中、紀唐明王與梅妃事、亦復香豓絕倫、而明王之寵梅妃、初不下於寵楊貴妃也、故上海公司攝製楊貴妃片、即採入爲片中情節、長門遺恨、悱惻纒綿、當能使天下有情人同聲一哭、其飾梅妃者乃著名女明星某女士、以善演哀劇著、惟其姓名一時尙不能宣佈云、 
[人間地獄（續）（三）（十）（二）] [  天笑]  
　　▲第六十三回　宦海沉沉相携喬梓　情波疊疊誰護旛鈴 
　　那天遇到了柳如玉。。嘯秋問他要照片。。柳如玉道。。阿呀二少。。你昨天問我要。。我還有。。今天恰恰都送完了。。讓我叫照相館裡去添印吧。。柳如玉走了。。憶笑便問二少。。你要柳老六的照做什麽。。可是印在書上嗎。。嘯秋道。。正是。。憶笑道。。我那裡有他的照。。你停刻兒到我生意上來拿好了。。這二天。。嘯秋果然到憶笑那裡去打茶圍。。等憶笑堂唱回來了以後。。嘯秋便向他討小照。。只見他從身邊掏出一個鑰匙來。。開了一隻紅木梳妝台的抽屜。。却見一抽屜都是照片。。嘯秋見了。。詫道。。阿呀。。這們多的照片。。憶笑道。。這都是姊妹淘裡交換的。。柳老六的照片。。我好像是有的。。於是他抓了一把照片出來。。一張一張的揀。。却揀不出柳如玉的照片。。樓下又在喊七小姐。。有五六個堂唱在後面咧。。嘯秋道。。讓我來揀罷。。剛纔因爲見了柳老六。。所以指名要他的照片。。此刻你有這許多有名人物的照片。。也不必定要柳如玉的了。。憶笑道。。那末你二少自己揀吧。。我去坐幾個堂唱。。揀好了你把抽屜鎖好。。倘然不鎖好。。被别個客人看見了。。要偷去的。。你不要去。。等我堂唱回來了再去啊。。說罷。。他就一陣扶梯響。。又去出堂唱去了。。姚嘯秋細細的揀取。。實在是美不勝收。。他想古人的話。。擒賊擒王。。眞是不差。。往常向他們去討小照。。一張兩張。。何等艱難。。照相館的規矩。。又是不得本人同意。。不許把照片售與人家的。。現在憶笑那裡。。却被我一古腦兒拿了不少。。足供好幾期材料咧。。那時嘯秋一揀。。就被他揀了最好的十張。。次好的八張。。柳如玉的一張。。也被他找了出來。。把他的抽屜鎖了。。將鑰匙交與房間裡的阿金。。說七小姐回來交與他。。阿金說。。七小姐關照說。。要等他回來以後。。讓二少去的。。你等一等吧。。嘯秋道。。他的堂唱。。只怕要出到兩三點鐘。。我那裡等得及呢。。阿金道。。不會的。。他向來晏堂唱是不出的。。嘯秋道。。我拿去那幾張照片。。讓我開一張單子給他吧。。使他也有一個查考。。那時嘯秋便拿了一張請客票。。就在反面開起名單來。。那知剛寫了兩三個人。。却只得擱下筆來。。不能再寫下去了。。 
 
 

Page 14

 
 
   
 
 

Page 15

 
 
商業新聞 
[特訊]  
　　▲中國棉業銀行、宣告清理、業定三月十八日止、全部解散並催存戶取欵、辦結束 
　　▲駐滬各杭莊、昨由郵寄來大批綢緞、長短大小包裹、計數百件、 
　　▲南市新創之滙劃莊牌號福隆、定三月十八日上市、 
　　▲漢口存茶甚多、現仍未能裝運出口、 
　　▲英輪蒙古利亞號昨日載去運法湖絲四百件、茶葉一千五百箱、 
　　▲上海有狼皮二百件、運赴歐洲、 
　　▲美輪司旦萊號所來美棉一暪一千餘件泰半爲美安洋行經辦、昨已起卸、 
　　▲安東出口貨、此間定十九號起、開頭班裝往、 
　　▲昨到美國鋼鐵一批、計三千餘噸、 
　　▲英國呢絨、今日有一批到滬計二百箱、 
　　▲英國新紫鋼又到一批、約三千條、 
　　▲溫州松香今日又到四百桶、 
　　▲比國玻璃昨到二千四百箱、 
　　▲青鉛五百噸、今日運往日本、 
　　▲漢口電、國民政府十一日佈告、此後印花稅、無論何國人須一律徴收、各國外僑擬籌對付方法、 
　　▲東京電、朝鮮銀行亦追隨日本銀行、昨日發表低減利率一釐二毫、 
金　融 
[日本渡邊銀行之擱淺風潮]  
　　▲藏相之言責問題......昨日起停業 
　　昨日東京電、衆議院預算總會、片岡藏相答辯吉植莊一郎氏之質問云、發表震災票據所有銀行名及發行人名、影響財界甚大、例如渡邊銀行已於正午發生破綻、存欵達三千七百萬元、即惠影響之一例云、自此言傳出後、渡邊銀行即照藏相之言發表、從今日起停業、整理事務、其實渡邊銀行昨日仍照常營業、各方聞藏相之言後、爭來詢問消息、行員不知何自而來、行内即開董事會、討論善後、大藏日銀當局亦招渡邊專務董事詢營業狀况甚詳、政友會方面、以藏相失言、責任重大、擬本日提出質問、藏相則謂難接有公式報告、僅陳述事實、决不負失言之責云、 
　　又電、關於渡邊銀行破綻問題、大藏省發表十四日以來之顚末、據其發表觀之、是日午后二時、渡邊氏訪田次官言、票據交換結算、不能履行支付、祗得停業、藏相即據此在議會發表、不料午后四時、渡邊氏得親戚及其他之援助、支付結算、不致閉店、復將此情告諸田次官、是藏相之言、係根據銀行方面之輕率報告、不能負責云云、十四日夜、大藏省當局日本銀行當局均集藏相抵隣討論善後策、並有三四銀行恐因此發生擠兌、已决定由日本銀行竭力援助、 
　　又電、渡邊銀行决定從十五日起休業、與此程度相當之二三銀行、或因此動機、同時休業、亦未可知、渡邊銀行公稱資本五百萬元、已繳二百萬元、存欵三千八百十三萬四千元、放欵三千九百六十九萬六千元、現欵亦有相當數目、决不致累及存戶云、 
[銀根寛鬆之一斑]  
　　▲非二分即作借 
　　今年銀根奇鬆、爲從來所罕覯、往年春仲之際、商貨發動、銀欵用途浩繁、銀拆即不大漲、而一二錢之行情、亦意中事、邇來銀拆市况、非白借、即爲二分、從未見越出此範圍者、昨日早午兩市、銀拆及轉賬、做開依舊作借、小總會中獨息、更形挨擠、無人受理、每日同業中拆票交易、無論轉賬及新做、皆寥若晨星、此亦金融業疲滯不振之一班、長此以往、將來三月底大部份放存各種長期欵、勢必遜色無疑矣、昨日銀行方面收解消息、比較前日稍靜、日商各銀行如三菱三井正金東方台灣朝鮮等代理工廠收解、僅一百七八十萬、各銀行票據收解八十餘萬、貨欵進出僅五六十萬、外商各銀行、匯解各路欵項一百四五十萬、其他各種收解、亦祇一百餘萬、收票欵七十餘萬、帶商各銀行方面收解貨欵、及匯劃票欵、二百三四十萬、又裝往外埠大條若干、（確數未詳）錢業方面、收長期欵五六十萬、番單票欵十餘萬、匯劃收解（對銀行）八九十萬、對内公單收解一千九百餘萬、較前日約少三四十萬之譜 
[洋釐站定四釐半]  
　　市場異常閒散 
　　日來釐價趨勢、因洋欵進出甚稀、用途又懈、水陸交通、均受阻滯、故人心疏懈、毫無競爭興趣、昨日早午兩市集會、做開釐價、均爲七錢二分四釐半、與前日午市毫無出入、散市時間、較往時提早一二刻鐘、市場中人跡、亦比較略减、至交易情形、尤屬寥寥、早市僅四行準備庫買進匯頭二十餘萬、午午大宛農工銀行購匯頭十餘萬、中華銀行售出七八萬元、其他數小銀行、互相賣買、綜數約一二十萬、同業成交數額、早市匯劃票欵三十六萬九千、午市五十一萬一千、（銀行支單在内、兩市不過八十八萬之譜、不及旺盛時一市之數量、而鈔票交易、尤爲稀少、早市二萬、午市二萬二千、從前一家交易、尙不止此、可見市氣之不振矣、側聞專做鈔票販現之數小同行、近以無貨可市、均束手待機、互相觀望、而各發鈔銀行、目下雖不肯儘量供給、然已稍稍活動、　有所求、無不應命、惟鈔票販現、恃爲和益可圖者、厥惟拆息、現下銀拆白借、圖利無從、故寗舍而勿由、職是市氣益覺减色、小錢莊做開江南小洋、早午兩市、仍爲六錢二分五釐、成交僅三千角、廣東小洋早市五錢八分四釐七毫半、較前日市况、似跌釐許、成交八萬七千角、午市復回至五錢八分六釐、成交三萬五千角、銅元仍爲三百八十六千、 
[標金愈盤愈高]  
　　▲最高四百零七兩九錢 
　　昨日大條銀來電、近期縮二五、遠期一八七五、計改爲二十五辨士一八七五及二十五辨士零六二五、價格跌落、因無人維持、市况極寂、紐約電報銀價縮半分、改爲美金五角四分二五、日英匯兌不動、仍爲二先令零八分之三、日美改大零六二五、爲四十九元二角五分、金市仍趨堅挺、同行一致扒進、午後開盤時、傳說日本某銀行擱淺、人心益好、最高價到過四百零七兩九錢、迨後得悉該行規模甚小、無關匯市、並日商銀行家乘機售出、價遂逐漸回平、結果比上日祇高四錢、四月份標金上午八時五十五分開盤、價四百零三兩六錢、（最低價）賣者絕少、步升至五兩一錢、九時三十分匯豐掛牌揭曉、英美日三匯均改貴、金價續漲至六兩四錢、某銀行售出遠期日匯八錢三分半、九時五十三分略回至五兩三錢、買氣未衰、十時二十分冒爲六兩八錢、日商銀行售出日匯仍爲八錢三分半、價乃復回、十一時四十四分跌至四兩六錢、嗣稍盤旋在五兩七錢與二錢之間、十二時三十分收盤、四百零五兩三錢、午後一時五十五分開盤、四百零六兩五錢、毛盤達七兩九錢、匯市未見加緊、旋即落爲六兩八錢、二時二十四分又做七兩二三錢、受者寥寥、價遂不振、二時三十分掛牌開出勿動、金價繼小、二時五十五分爲五兩五錢、三時十分又高至六兩四錢、某日商銀行賣出遠期英匯二先令五辦士一八七五、三時三十六分盤至四兩三錢、三時五十五分做五兩四錢、賣戶轉湧、四時四十三分降爲四兩一錢、五時收盤四百零四兩四錢、最高低價相差四兩三錢、交易暢旺、登賬價格本下月份均四百零五兩、補水上午四百零五兩、下午四百零四兩、 
[外滙仍緊收盤回平]  
　　▲掛牌又漲 
　　昨日本埠外匯匯豐掛牌價、上午九時三十分開出、除港滙不動、仍爲八十一兩外、餘者一致改貴、華商仍然狂扒、銀行賣意不濃、市况步緊、下午掛牌不動、日商銀行家傾賣、買戶遂形停頓、各匯價回平、統計全日華商購進各滙約合日金四百萬元、進出口匯票成交依然有限、茲將英美日三匯掛牌價銀行間成交價及洋行結價分列於後、 
　　英金　匯豐掛牌價　一一　五·○○　較上百價縮二五 
　　銀行間成交價　最高　最低　收盤 
　　本月份　二　五·三七五　二　五·一二五　賣二五·三七五　買二　五·四三七五 
　　六月份　二　五·三一二五　二　五·０六二五　賣二　五·三一二五　買二　五·三七五 
　　洋行結價　最高　最低　收盤 
　　本月至四月底　二　五·一二五　二　五·００　二　五·一二五 
　　五月至六月底　二　五·００　二　五·００　二　五·００ 
　　美金　匯豐掛牌價　五八·七五　較上日價縮三七五 
　　銀行間成交價　最高　最低　收盤 
　　本月份　五九·三七五　五八·八七五　賣五九·三七五　買五九·五０ 
　　六月份　五九·二五　五八·七五　賣五九·二五　買五九·三七五 
　　銀行結價　最高　最低　收盤 
　　本月至四月底　五九·００　五八·七五　五九·００ 
　　五月至六月底　五九·００　五八·六二五　五九·００ 
　　日金　匯豐掛牌價　八四·○○　較上日價大八七五 
　　銀行間成交價　最小　最大　收盤 
　　本月份　八三·００　八三·五０　賣八三·一二五　買八二·八七五 
　　六月份　八三·一二五　八三·七五　賣八三·二五　買八三·００ 
　　洋行結價　最小　最大　收盤 
　　本月至四月底　八三·五０　八三·七五　八三·五０ 
　　五月至六月底　八三·五０　八三·八七五　八三·五０ 
[各埠洋滙齊跌]  
　　▲杭紹甬錢業未開市 
　　昨上海銀行内匯報告云、銀匯京津漢各跌一兩五錢、洋匯各埠一致趨跌、天津漢口來電、内盤各跌一釐有餘、漢口本年逐漸跌落、目下猶繼續不已、天津方面滬洋已有裝到、厘價遂致步落、蕪湖蚌埠濟南靑島金融爲一明緊暗鬆之象、現洋用途清淡、以格於現狀、亦無法運去、釐價旣疲、洋拆尤底、惟烟台交通不便、價稍昻、杭州匯價站定、 
　　又銀行公會報告云、本日漢電銀匯爲九七一、洋釐七二、津電銀匯爲一○六一、洋釐六八八、以上兩埠、銀洋電市、已同時趨跌、更受滬釐高定之故、以致懸牌行市、進出甚多、魯皖已屬低定、蘇省沿路各埠、如以小數匯往、會員銀行中、兼能通匯、杭紹甬等處、錢業至今未開市、原存現底呆定、以致市面之寛緊、難以預估、而本會懸牌之行市、亦祗能穩定也、 
[津廠新鑄各幣均在法定成色之上]  
　　天津造幣廠新鑄之一元銀幣、及一角二角兩種銀輔幣、業經天津銀行界委託上海化騐室代爲化騐、其成色均與國幣條例相符、茲採得化騐證書譯文、節錄如左 
　　種　類　成　色　種　類　成　色 
　　一元銀幣　八九·○九　二角銀輔幣　七○·四五 
　　一角銀輔幣　七一·三八 
　　按北洋銀幣及歷年所出新幣、其成色均照國幣條例銀九銅一之規定、以所含純銀、超過八九成以上、即爲合格、現在津廠所鑄一元銀幣之成色、仍與向例相符、有增無减、至銀輔幣法定成色、爲銀七銅三、現在津廠所鑄之龍鳳花紋一二角銀輔幣、内含純銀、均在七成以上、業已超過法定成色、實爲國法前途之幸、特誌之以爲關心國内幣政、及社會金融者告 
證劵 
[北京九六暗盤續跌六角]  
　　昨日北京電、玖陸暗盤由三一、跌至三零二、回漲至三零三、成交八九萬、整陸六五六、銷五千、 
[公債四月份期貨昨已開做]  
　　▲九六限期了結...整理交易清淡 
　　昨華商務劵交易所已公告、整理案内公債自本月十六日起、開做四月份期貨、故是項期貨昨已開始買賣、又該所對九六案以農部、之意、旣欲由交易所自爲負責妥商了結、遂决乘機辦理、以維市面、現聞已通知各經紀人、限期來所接洽轉賬了結、將不復再爲遷延、昨日市况、比前仍未有發展、現貨惟七年一種在下午開出一千元、期貨交易共二十二萬元、中整六三月期六萬五千元、七長三月期十五萬五千元、市價趨勢亦依然穩定、上下午僅有半元許變動、惟以迫於環境、買方沉滯特甚、結果較前一律下降、如七長現貨及整六期貨各跌一元數角、又七長三月期亦續跌六角半、茲分述如下、 
　　▲整六　現貨無交易、期貨三月期上午初開計六十七元、後市小至六元四角、結果爲六十六元六角、比前日續跌一元一角半、 
　　▲七年　現貨五十六元六角、僅下午做開一次、比前日小一元四角、期貨三月期上午爲五十七元、下午曾到過五十六元六角、收市時漲爲五十七元二角、比前日回漲六角半、 
商情 
[上江辦貨迫得由海舶裝去]  
　　▲已開出十一艘...南北貨大勢仍平疲 
　　邇來南北貨、仍爲平疲之局、出口帮交易殊稀、内地各屬受戰事之障礙、無形停頓、錢江上游、自去冬以來、停止採辦者、已有三月、現該處軍事已定、需貨孔亟、申地上江水客雖設法雇海船裝運、究屬風險太巨、責任匪輕、屢議未果、今因時局如斯、不得不冒險而行、前日已有十一艘開往江干、轉船運去應銷、本街生意現非旺令、祇零星點綴而已、至各貨市價、自新正以來、從未有若何生色、惟木耳桃玉續見上漲、中以桃玉爲最、因天津帮在漢口一再續辦、來源又不暢、申漢存積均稀、市價大有扶搖直上之勢、昨漢電報漲後、申市跟升至二十六兩、内地帮辦胃均有、因轉運不易、俱在觀望、生仁來源不易、申地廣帮動辦、現貨軋缺、市價升至九兩、菉笋干青餅現本非銷令、故跌風甚熾、菉笋比紅盤已跌去五兩、青餅次者賤至二兩四五錢、全白三兩四錢、排餅四兩、禾帮貪價廉、昨辦二百五十包、毫州紅昨鎭江帮開一千八百三十餘包、市回至七兩、紅黑棗尙平穩、但黑棗下擋奇缺、市價大漲、金針菜昨據地頭函訉、因附近産區運貨不便、客意甚堅、較高之貨開過二十兩六錢、苟以此價劃申、須超出申市售價以上、因此行家皆無採辦、且此間存底尙多、所缺者不過中莊貨而已、號貨多日未開、亦以行家意淡所致、昨廣帮及厦泉諸號稍有採購、價爲十七兩半至二十一二兩、高莊桂圓肉自上月以來、尙無到貨、客意一再看好、然行家手貨未斷、出價不肯過大、昨聞號盤稍見和緩、日内當有開出、其他各省、俱在疲滯之列、戰事能從早結束、市面當有一番生色也、總之、該業上春生意、本屬淡季、今當軍興時代、宜其益形呆滯矣、 
[對於匯票之呢絨成本計算]  
　　▲每縮一辨士約增銀二三分......薄花呢之實例 
　　昨呢絨公會市情仍平、本客兩帮成交依然繁盛、貨價下降者多、除雜色華達呢、毛面雨衣布、及套頭花呢外、餘均日見疲軟、且近日匯票激漲、先令迭縮、呢絨成本不免暗中加大、然公會上售價反跌、致各定貨號皆憂形於色、此亦時局之所賜也、按自匯票二先令八辨士、逐日縮短至今、爲二先令五辨士、平均推算、每縮小一個辨士、呢絨出貨揭算、計每銀一兩、須提高二三分銀子、若薄花呢一項、爲十先令六辨士、定價當掛牌二先令八辨士時　出貨揭算、每碼約計三兩九錢、至今掛牌二先令五辨士、則須四兩二錢二分矣、預先結定匯票者、亦間有之、但究屬寥寥、故近日呢羢定貨號、决將各貨扳硬、不肯過於賤售、蓋自己成本增大、不得不力保血本、近日市面並無若何起色、而公會上大路公盤反覺堅挺、職是之故、 
[今日潮浦丸裝到大批海味]  
　　浦潮丸今日進口、由海味號德勝·義記·崇和·震康·恒發·源康·振大·聚康·裕源成·怡昌等、共裝到　魚三十五件、大頭鮝十件、十番參十三件、海帶十一萬零六十三包、帶絲一百九十一箱、一百六十二包、 
[東京來電辦青鉛千五百噸]  
　　昨日商某洋行接東京來電、添辦青鉛一千五百噸、一時人心大緊、値外匯頻縮、行情暴漲五錢、計售十五兩、已購去五百噸、但申地底貨、已寥寥無幾矣、 
[俄莊開始買進貢熙茶]  
　　▲成交四百餘件 
　　專銷俄莊之新泰洋行、自上週開盤後、僅買進珍眉二千餘件、貢熙未有成交、日昨該行開始買進、成交約四百餘件、售盤五十五兩、雖不能好、惟銷路能從此稍爲活動、亦未可知、餘如錦隆福時同孚等行、日昨亦買進珍眉秀眉等花色、約五百餘件、 
[新麩皮已抛出二萬二千包]  
　　昨日麩皮市面、因内地未動、頗趨枯寂、惟東洋莊則做開仍暢、至陰曆五六月份及陽歷七八月份之新貨、則已開始抛售、三牌六月份交貨開二兩四錢二分半至二兩四錢半、計一千包、三牌陰曆七八月份交貨開二兩四錢四分、計一千包、阜長豐麩陽曆七八月份交貨開二兩四錢半扣、計二萬包、三牌三月份交貨開二兩七錢、計四千包、福新三月份交貨開二兩七錢二分半、計一千包、本月份現貨、共開五千包、開福新麩二兩六錢八分云、 
[洋松大盤漲二兩]  
　　▲銷路略動 
　　近來洋松頭路甚少、因時局關係、定貨减退、而近來銷胃略活動故大盤已增二兩、茲開列於後、（每千尺價單位兩） 
　　花　旗　洋松　六０·０　東　洋　白　松　四六·０ 
　　又普通　企口　六二·０　又　黄麻栗　八０·０ 
　　斐律濱　抄板　一二０·０　又　白麻栗　八０·０ 
　　又　紅板　八０·０　又　亞　克　七五·０ 
　　新加坡　柳安　九０·０　又　桂　木　七五·０ 
　　邏　邏　柚木　一八０·０六五三二０·０ 
[去路清淡後煤價仍上漲]  
　　自東匯上騰後、煤市行盤非常堅挺、一般進貨者頗難着手、良由貨新定價昻貴而老貨存底不充故也、目下江浙兩路、交易冷淡、客帮即有辦入、大抵亦備交通恢復後裝去、惟本街同行賣買尙踴躍、不料浦江近曾發生扣船情形、船戶　不敢裝、乃並此交易而减色不少矣、終以貨底缺乏、賣方態度强硬、其尤缺者、每噸非增盤三四錢不肯脫手、價詳市價欄、 
[美貨套鞋相形見絀]  
　　▲日貨較廉 
　　象皮套鞋風行以來、銷路極巨、日來又値陰雨、走銷更暢、查該貨有美貨日貨之别、美貨售價稍貴、故市上日貨居多、但近日日貨大缺、因到貨斷絕將一週矣、號家存貨早售罄、故昨日叫價、密達郎十六兩、三Ｂ十五兩七錢五、ＳＴＫ十五兩七錢五、較上週又漲兩許、而美貨亦提高五錢、但聞該貨下週將有大批運到云、東西熱水瓶因春寒甚烈、走銷仍佳、西貨價穩定、東貨因匯水關係、每打漲起二錢五分、紗邊爲女界之製服品、往年此時、無論本客諸帮、莫不爭先採辦、今年因天時仍寒、本街門市銷路未動、客路因受時局影響、亦未敢多辦、而存貨豐足、到貨源源而來、因之開價續疲、 
[津帮粉銷突然轉旺索隱]  
　　▲大販戶稍停頓...軍用孔亟 
　　▲麵粉　昨日粉市、依然異常緊張、二三月份、以津帮去胃頗切、或在市場抽買、或向廠家收買現貨、一日之間、約有四五萬包之鉅、惟津帮之寂寞、已有一個月之久、何以忽然改態、細加考索、亦有相當之原由、因天津一路之粉銷、自去年迄前月份止、幾全爲王某一人所包辦、津帮之莊客、似均投閑置散、無可活動、而王某近因他故、裝津之粉、突然減少、致該處存底日薄、及至目下、軍糧之去路、萬分迫急、來電催裝者、更步緊一步、而標準市面、前之猶能保持平定局面者、以供求兩寂、致投機者無利用之機會、今則客銷一起、多方又扳售甚力、此爲市面由疲轉活之主因也、至於遠期、雖爲日尙遠、年收之豐稔與否、尙難預卜、不過春寒過甚、麥苗滋長不已、兼之北方大雪、影響頗大、故人心亦異常激昻、步步提高、五月份最高已到二兩三錢、前日本報之預測、已不幸言中矣、綜計上下午全日之漲度、較前日收價、二三月份又漲一分七釐半、五六月份漲一分二釐半、七月份漲七釐半、觀察此後市面、人心之混亂、恐非最低時間所可和緩、以最大之病根、端爲來源告絕、（洋麥不在此例）去路則逐步擴大、如果需要接續、未來恐尙有大變動也、 
　　▲小麥　昨日期麥交易仍寂寞、惟期粉迭漲、人心亦堅昻、本月份開價、較前週漲起三四分、遠期新麥、以趨勢與期粉約略相同、均一致向高、五月份較前日又漲二分、六月份漲一分、七月份比之前週、則漲起四分、及下午開盤、本月份因買賣均少、勢趨盤旋、與上午無甚出入、五月份好一分、六月份不動、七月份未開、麥市前途、因本月份標準、在五兩以外、已超過近期粉之比値、即使有貨可買、廠家亦無利可圖、况洋麥已有裝到、一部分之廠家、暫時已無生産斷絕之慮、由此推考、則本月份或不致橫漲無度也、遠期新麥、依據期粉爲比例、至高當在四兩四錢半一關、即使再高、以四兩五錢可作爲第二重之關口、若果不依途徑、則將來之打擊、殆可翹足而待也、 
[川漢廣帮疋頭走勢較活動]  
　　▲北帮有轉賣者...全街内地均停頓...叫莊無生氣 
　　▲本廠棉布　因日來工潮謠諑甚盛、買胃甚好、廣帮動辦軍需品尤勁、計十三磅水月粗布由北帮轉出、售開現貨價爲五兩三錢五、每疋漲一錢五分、又十三磅四平蓮及杏哥、此三牌共去一百五十件之譜、又十磅藍鷄獅球粗布亦百餘件、統由綏陽輪裝往、温州帮昨添辦較前班略遜、爲十三磅及十一磅杏哥粗布、十二磅藍鷄細布、計二十餘件、寗波帮因店員罷工條件仍未解决、辦意岑寂、其他各帮均屬零星、略形點綴而已、 
　　▲公平叫莊　昨排一百六十四件、計七千一百六十疋、所拍出者、祇一百十六件、計五千一百三十疋、比較上週少叫十八件、計六百八十疋、其中尙有四十八件、計二千零三十疋、未曾拍妥、各帮及本街等往購者寥寥、價格仍無起色、茲將所排各貨數量分紀於後、 
　　羽綢二八件　一、○三○疋　洋紗　七件　三五○疋 
　　寗綢　四件　一二○疋　細布　七件　四二○疋 
　　直貢　四件　一二○疋　市布二三件　一、一一○疋 
　　元絨　五件　一一○疋　原布　三件　一八○疋 
　　西緞二四件　七七○疋　漂布五九件　六、九五○疋 
　　共計一六四件七、一六○疋 
　　東西疋頭　市而稍佳、惟價仍無變化、客帮需要尙不惡、本街交易仍岑寂、東貨直貢呢已値落令、實銷甚呆、惟莫干山雙童鹿較活動、昨漢口帮成交數十件、價與前日同、直貢緞走胃更閒散、五路現售三錢二分七厘半、八駿三錢二分半、雜色三錢三分、上列三牌、尙有零星走動、至白貨中以細布最堅挺、漂布亦佳、而以鵲橋會牌更見生色、售價八兩八錢半、尙少現貨、自後勢將繼漲、裏子布價均站定、花標色汀走銷仍旺、花標價三兩八錢半起至四兩四錢、色汀則率在二錢至二錢一二分左右、漢口川帮昨進近百件、西貨夕法蔴紗邇來極形活動、汕厦帮頗有購進、漢口帮亦來信添辦、成交聞頗不少、府綢本街昨進十餘件、均屬零拆、價在五錢内外、至内路批發仍停頓、 
　　▲大阪布市　現市停寂已久、兼之三品又無起色、故即零星交易、亦鮮聞問、行情仍呈跌勢、二幅三幅各小去一角、五綫組子小去二釐五毫、昨日五綫組子雙童以二角八分五、成交少許、 
[紗花上漲仍係局部的原因]  
　　▲美棉又跌...謠言不絕...日華停工 
　　▲棉花　昨美棉跌風仍烈、印棉漲五羅比、照理本棉應跌三四錢、但場中人心頗高、買進者仍不乏人、實以各方來源不通、到貨寥落、且紗市騰高、而匯票堅硬也、日商心思平平、散戶獲利者稍有了結、實際交易、仍無發展、廠商以工潮風波謠說不定、進意平淡、據業中人云、美棉趨勢一時仍無起色、遠月亦到一角三分左右、惟國内存貨不厚、市面一時似難看小云、但工潮究竟如何、亦堪注意也、南北市出數一二萬斤、大阪棉市跌日金一元以外、期花上午開盤隨紗市平平、午後漲一錢至一錢五分、全日成交計二萬七千擔、茲將漢標拍開之盤如左、 
　　收盤價　比上日　存賬數　收盤價　比上日　存賬數 
　　三月期　三二·二０　漲０·二五　二九、０００　六月期　三二·五五　漲０·二五　三八、六００ 
　　四月期　三二·一五　０·一０　三六、四００　七月期　三二·七０　０·一五　二七、七００ 
　　五月期　三二·三０　０·一五　三九、三００　八月期　三二·九０　０·二０　二二、六００ 
　　棉業公會消息、現貨到陜西一千一二百件、姚花二三百包、售盤如左、 
　　陜西花　三二·二五　天鵝　大康廠進　一００件　現貨送廠 
　　陜西花　三二·００　華寳　武林行進　三００件　現貨棧交 
　　通州花　三三·００　　　　董驊記進　二００包　現貨棧交 
　　本　花　三一·二五　　　　三泰廠進　三００擔　現貨送廠 
　　本　花　三０·五０　　　　溥益廠進　四００擔　現貨送廠 
　　昨日美棉因天氣良佳、現需不振、賣氣甚旺、市價疲軟、計期貨跌十七至二十磅音、現貨跌二十磅音、英棉期貨跌一點、現貨漲五點、埃及棉現貨跌五點、印棉因出口商及投機家購進而堅、計平果爾漲一羅比、奥姆辣及白羅溪漲五羅比、原電錄左（十四日電） 
　　▲美棉　比上日　英棉　比上日 
　　五　月　期　一三·七七　跌０·二０　五　月　期　七·四三　跌０·０一 
　　七　月　期　一三·九一　　０·一九　十　月　期　七·六一　　０·０一 
　　十　月　期　一四·０九　　０·一七　現　　　貨　七·六六　漲０·０五 
　　十二月期　一四·二五　　０·一八　埃　及　棉　一三·五五　跌０·０五 
　　一　月　期　一四·二六　　０·一八　▲印棉 
　　現　　　貨　一四·００　　０·二０　平　果　爾　二七一　漲一羅比 
　　五月最高　一三·九五　　　０·０五　奥　姆　辣　二八七　　五羅比 
　　五月最低　一三·七七　　　０·一七　白　羅　溪　二九五　　五羅比 
　　又大阪三品期棉市價、照錄如下、 
　　前　開　後收　比上日　前　開　後收　比上日 
　　三月期　四六·一五　......　跌一·００　七月期　四七·００　四七·二五跌０·二五 
　　四月期　四六·三五　四六·六０　０·三０　八月期　四七·四五　四七·五五　０·四０ 
　　五月期　四六·六０　四六·四０　０·七０　九月期　四七·七五　四七·八０　０·二０ 
　　六月期　四六·八０　四六·六五　０·五五 
　　▲棉紗　實銷依然未見起色、但因紗廠工潮風波又起、故外棉雖跌、而滬市漲風轉熾也、多數人心理、抱逢小必進主意、因此現銷雖呆鈍、買戶仍湧、大戶方面、頗有難以抵抗之勢、交易所期紗上午開盤平靜、二三盤時漲風忽起、結果遠月反漲二四錢、午後大阪三品紗亦軟、但場中謂日華紗廠又停、市氣更緊、各月又漲一兩一二錢、標紗全日成交計二萬一千零五十包、茲將人標拍開之盤如左、 
　　收盤價　比上日　存賬數　收盤價　比上日　存賬數 
　　三月期　一三七·一　漲０·九０　一九、０００　六月期　一四０·二　漲一·五０　二四、二００ 
　　四月期　一三八·０　　一·三０　三０、八五０　七月期　一四０·八　　一·五０　二二、九五０ 
　　五月期　一三九·三　　０·九０　二八、五五０　八月期　一四一·四　　一·一０　一四、八００ 
　　現紗客帮買去、計一千包、同業中進五六百包、行情漲一兩以外、内地帮進二百九十五包、牛莊帮進三百包、寗波帮進四十五包、漢口帮進六十五包、汕頭帮進七十八包、野鷄帮進八十五包、江西帮進四十五包、厦門帮進三十五包、蕪湖帮進四十五包、福建帮進十包、茲將售盤如左、 
　　二十支砲台一三三·五０　二十支鴻福一五　·００　十六支水月一三八·五０ 
　　至一三三·七五　二十支藍鳳一三四·二五　十六支三羊一三六·五０ 
　　至一三四·００三月　二十支電車一三六·００　十六支仙桃一三八·五０ 
　　二十支豐年一四六·００呈月　十六支招財一三三·００　十六支寳彝一三五·二五 
　　至一四五·五０三月　十六支藍魚一三四·五０　十二支金鷄一三一·００ 
　　至一四三·五０　至一三四·００　十二支孔雀一三六·００ 
　　二十支立馬一四八·五０　十六支日光一三五·二五　十支鹿鶴一０七·五０ 
　　至一四九·００三月　十六支藍鳳一三六·二五三月　十支富貴一二六·００ 
　　至一四九·００　至一三七·五０四月　十支地球一二六·００ 
　　二十支雲鵬一三八·五０　至一三五·二五　十支金鷄一二五·００ 
　　至一三七·五０　十六支雙虎一三四·００　十支天官一二五·００ 
　　至一三九·七五四月　十六支大發一三五·五０　十支人鐘一二七·００ 
　　至一四０·０　四月　至一三五·七五　至一二六·五０ 
　　二十支水月一四五·００ 
　　昨日大阪三品期紗市價、照錄如下、 
　　前市開盤　收　盤　後市開盤　收　盤　比上日 
　　三月期　一六八·三０　一九七·七０　一九八·００　一九八·二０　跌一·六０ 
　　四月期　一九九·二０　一九九·００　一九九·二０　二００·三０　　一·五０ 
　　五月期　一九九·一０　一九九·五０　一九九·九０　二０一·一０　　一·五０ 
　　六月期　二００·六０　二００·九０　二０二·一０　二０二·七０　　一·一０ 
　　七月期　二０三·００　二０三·七０　二０四·一０　二０四·七０　　一·二０ 
　　八月期　二０三·四０　二０五·七０　二０六·九０　二０六·九０　　０·九０ 
　　九月期　二０六·八０　二０六·九０　二０七·七０　二０七·八０　　０·八０ 
[糖價步漲]  
　　▲日匯繼續增高 
　　昨日糖市海外電訉、古巴現糖價格三·○六二五、比較前市跌○六二五、紐約期糖五月份三·一八、七月份三·二七、十月份三·三七、比前各跌七分至八分、爪哇現貨價一一·七五、三月份一二盾、均小一二五至二五、新貨五月份一九·三七五、六月份一八·八七五、八月份一八·七五、均無升沉、日匯内盤結價八三七五、公會劃市初盤成交價爲本月份八兩三錢五分、三月份八兩五錢、四月份八兩六錢五分、然衆意以日匯迭高、買氣略盛、二盤成交價爲本月份八兩三錢七分半、三月份八兩五錢二分半至八兩五錢五分、四月份八兩六錢七分半、後市收盤價如上述、市形甚堅、獨三月份貨以出戶較衆、略形衰弱、全市交易似尙暢達、比之前日市面、各升五分至七分半、現貨「Ｎ」嘜昨劃價八兩二錢七分半至八兩三錢、明治ＹＴ價彷彿、ＹＳ八兩六錢、ＹＰ八兩七錢、ＴＸ八兩六錢七分半、進出殊稀、然市形堅穩、國貨泰源牌杭莊白冰市斷已久、昨某號運到數十箱、尙未能即日出貨云、 
[洋米津帮去胃仍旺]  
　　▲杜粳回小角餘 
　　昨洋米仍堅俏、而天津去路仍旺、昨又辦去小絞米四千包、二號西貢二千五百包、因此市形頗堅、不爲到貨所影響、蓋邇日到頭不絕、在近一週内、共到十萬左右、幸去胃頗佳、日有萬包以上、人心仍在看穩、計開出各米一萬五千之多、行情與前市無大上落、計西貢一號一千五百包、二號西貢五千包、小絞八千餘包、期貨以洋行不出、價益見俏、比之前市又好一分左右、小絞二月份五千包、價五兩八錢九分、又三月份三千包、價五兩九錢二分、三月份二號西貢一千包、價五兩九錢一分半、均係回籠交易也、敏黨期米、市上籌碼已薄、購進者以洋行無重抛、均不肯轉出、故昨成交三月份五百包、價橫跳一錢三分、爲六兩四錢云、 
　　昨日南市來源十數號、市上去胃仍清、中次北粳價稍修削、餘貨平定、滬北前昨二日來源四五十號、去胃仍平、中次北粳洋尖價小角外、餘亦平定、 
[紅糧大跌後之迴波]  
　　紅糧以大連跌小一角以上、來源有期、申市大跌、昨日各號均不肯抛售、故又轉堅二號、本月份爲二兩九錢八分、現貨祇開中包兩車、價亦好一分、爲二兩九錢四分、惟苞米仍堅、而同爲大連之大宗産品豆餅、價反見好、申地亦以原料昻大而挺、昨日四月份大至一兩六錢七五、五月份曾大至一兩六錢二分半、比前日又大一分以上云、 
[絲經絲頭俱有人囤積]  
　　營絲業之歐美各莊、以如此時局、囤積期絲之意興、方興未艾、無如華商居奇、市面漸成擯局、昨祇維綸廠進滬廠經二十包、和興等進川廠經五十五包、怡和進反車皖白絲四包、達昌進嘉興綠絲五包、三星進粗黄絲十二包、價仍堅俏、 
　　昨日絲頭交易、頗不寂寞、華商揑意益濃、而日商囤積之意興亦不弱、德商行動辦、市面堅漲、 
[二月期紗交割七、六五零包]  
　　▲延期半月實行...收貨以錢業套利居多 
　　二月期人鐘標紗、曾因紗廠罷工、延期半月交割、月初價在一百二十四五兩之間盤旋、又以新歲年頭、實銷未動、故趨疲、旋以美棉轉高、紗廠又罷工、於是人心驟活動、市面大漲、最高到百三十八兩以外、交割數共計七千六百五十包、價爲一百三十六兩、總値一、○四○、四○○兩、交貨者俱係廠商、收貨人爲錢莊套利佔多數、物貨十六支人鐘紗一牌、計六千包、雙喜紗五十包、餘均是胭脂虎藍金魚兩牌、茲將收交兩方經紀人牌號及量數分誌於後、 
　　（一）交貨方面 
　　一號恒大　　一、０五０　一九號達記　二００　四六號愼記　一００ 
　　一二號申新　一、０００　三二號昶記　　五０　五九號頥大　　五０ 
　　一三號愼康　五０　四　號恒德　二、八　０　六八號信誠　一、七五０ 
　　一八號公記　六００ 
　　（二）收貨方面 
　　一號恒大　三００　二四號明德　七五０　三三號仲記　六００ 
　　一０號恒益　七００　二六號天隆　一五０　四　號同豐　一、一五０ 
　　一三號愼康　三五０　二八號泰興　五０　五六號長豐　一五０ 
　　一七號茂記　八五０　三一號鼎興　五０　五八號義餘　一五０ 
　　一八號公記　五００　三二號昶記　一五０　六六號利昌　一００ 
　　一九號達記　一、六五０ 
 
 

Page 16

 
 
   
 
 

Page 17

 
 
常識 
[心地（人生觀）] [  覺]  
　　今之品評人者。每謂某某心地光明。某某心。地純潔。又謂某某心地不光明某某心地不。純潔。究以何爲標凖歟。 
　　夫光明與不光明。純潔與不純潔。大藏其心。不可測度也。然有時可不必測度也。即於其。言論與行爲而窺見之。爲國家歟。爲社會歟。爲身家歟。利已歟。利他歟。一語之微。一事之。細。有流露於不知不覺之間者。一入於聰明。人之耳目。即無可遁逃。一言以蔽之。則爲公。與爲私而已矣。 
[余之小節省（經濟）] [  新德]  
　　人不患衣食不豐。而患無正當之職業。不患。財力不足。而患無持久之生計。竊謂勤勞節。儉。二者實個人經濟之要素。可大可久。顚撲。不破者也。蓋勤能開源。化無爲有。儉能節流。維持生計。此理如日月經天。江河行地。無古。今中外一也。爰述近日小節省數事。以與讀者諸君共勉。 
　　予出外。喜步行。不甚雇車。然遇有要事。或路程較遠之地。或狂風急雨之日。則不在此例。行之數年如一日。非特精神百倍。身體日强。抑且節資購書。增加智識。得益誠非淺鮮。 
　　予性質樸。不事修飾。雖緼袍布服。安之若素。而不以爲恥也。衣履之屬。祇求堅牢耐用。潔凈適體。而光彩之明暗。裁剪之工拙。與夫式。樣之趨時與否。皆不暇計及。故往商店購料。之時。輒擇一二花色陳舊。組織較精。爲時人。所唾棄者以歸。蓋取其價廉而質美耳。 
　　予平日無論居家出外。均穿皮鞋。數年以來。無間寒暑。誠以皮性堅韌。經久不腐。以視絲棉毛織品。相去何啻霄壤。初非學時髦者之。徒尙外表也。猶憶數年前。每年至少穿去布。鞋三四雙。若每雙以兩元計之。則每年須費。七八元。今則以之購皮鞋一雙而穿之。多可。二三年。至少亦可一年餘。二者相較。孰爲經。濟。孰爲不經濟。固不待智者而知之矣。 
　　人之頤頰。常有細毛發生。若不時時修剪。則鬚髭叢叢。殊不雅觀。此修面之所以刻不容。緩也。修資雖屬小費。然月須三次。每次非一。角不可。故積少成多。計一歲所耗。亦須數金。予有鑒於此。特置安全剃刀一把。每三日修。剃一次。自覺面部清快。旣適意。又經濟。欲節。小費者。曷不試之。（乙種酬） 
[殺蚤方法（衛生）] [  尙義]  
　　蚤之雌雄。均吮人血液。吮血未飽前每於身内行走。逮旣飽後。始暫止活動。其腹内所吸收之血液。漸次消化。遂排洩爲糞。撒於人之衣服。 
　　除人蚤外。有寄生於貓犬之蚤。鼠類之蚤。而貓鼠蚤亦能移處人身。鼠身之蚤。即爲傳染鼠疫之煤介。可懼孰甚。故滅除鼠類。亦即間接減少蚤蝨也。 
　　蚤雖微小動物。但爲害甚大。大則傳染疾病。（如吮鼠血之蚤。移處人身。再吮人血。多爲鼠疫之媒介。如吮病人之血。再至健人身吮血。亦能傳染病毒。）小則射毒液於人體血。脈内。内即腫癢。口液與血脈和匀。蚤又吸吮。之。人體内實貴之血液。無形中受其損失。日積月累。被其所吸吮之血。量亦頗鉅也。 
　　故驅除蚤類。亦衛生上所應注意事也。驅除。蚤之方法。或用藥物。（如除蚤藥粉等。）然蚤之抵抗力極强。一時或爲藥物所麻醉。久之或再蘇生。而運動活潑。復能吸血。且據種。種試騐之。結果酒精及瓦斯亦無殺蚤之力。又普通消毒藥所用之昇汞水。石炭酸等濃。厚之液。對於殺蚤之效力。亦極薄弱。惟今日。商店販賣之樟腦油。頗有殺蚤之力焉。 
　　自然的除蚤之方法。利用日光蚤對於日光。抵抗力較弱。千九百十一年。英國之加梨谷。巴。以多蚤之檻樓衣衫。展於地面。使曝日光。二時許。蚤已死滅。因此遂行精密試騐。研究。日光殺蚤之作用。先以木棉製之絨氈。表裏。置蚤五十。直射日光。其表面之蚤。僅七分鐘。間死滅。裏面之蚤。三十分鐘後亦皆死滅。此日光殺蚤法。簡而不費。世人均可實行也。（乙種酬） 
[除螟三字經（雜錄）] [  義]  
　　金山李伯庸先生。著除螟三字經。乃通。俗除螟敎材也。爰錄投本欄。各地熱心。之士。捐資刋行。行布社會力勸農民除。螟之急迫。螟患之廓清。指日可待矣。三字經錄後。 
　　我民食。産於農。制吾命。有螟蟲。蟲成蛹。蛹化。蛾。蛾生卵。變態多。螟之生。年二次。或三次。更難制。一化百。百化萬。小小蟲。爲大害。快除螟。掘稻根。根一堆。用火焚。另有法。用木石。對稻。根。猛一擊。螟惡滿。如雷殛。又稻蠆。截根部。防留螟。付一炬。秧田裏。捕蛾勤。燈一盞。連水盆。誘蛾死。時黄昏。白晝間。田水足洒以油。人往。復。尋飛蛾。蒲扇撲。蛾遭撲。向水落。蛾生卵。在苗葉。卵塊塊。細搜覓。忙摘除。遲不及。殺一瑰。値百金。稍留待。蟲就生。最難捕。鑽稻心。種秧。後。常提防。有枯莖。是蟲傷。蟲初生。聚一株。食旣盡。分徙居。勢蔓延。難驅除。拔枯莖。保良稻。母輕覷。除害早。防除法。隨其宜。與螟鬭。母失。時。蟲蛾卵。母一遺。生死關。莫遲疑。螟不盡。我不信。鐵磨針。功夫深。螟雖小。大於蚤。蚤可捕。螟何懼。螟雖凶。用火攻。百萬兵。怕東風蛙蜂。蛛。皆有益。捕害蟲。以爲食。代人工。須護惜。大家起。除此螟。我不捕。害他人。齊出力。期肅清。福種滅。榖豐登。（不受酬） 
 
 

Page 18

 
 
   
 
 

Page 19

 
 
本埠增刋 
[電燈泡之改革]  
　　中國燈泡、向以美國奇異老牌一種爲大宗、以前長絲泡用燭光（ＣＰ）計算、哈夫泡用瓦特（Ｗ）計算、去年新出奇異可樂泡及奇異美自達泡兩種、均用瓦特表記、大受社會歡迎、現聞世界各燈泡廠、全體議决、廢止燭光、採用瓦特、准於四月初實行、此後電燈泡、無論何種式樣、祇有十五瓦·二十五瓦·四十瓦·六十瓦·七十五瓦·一百瓦數種、用戶可以計算用電之多少、想不久定能通行全國也、 
[商塲消息]  
　　▲永安新到大批文具用品　永公司文具部、自開市以來、生意極爲發達、現鑒於天氣日漸和暖、畫界預備野外寫生、以各種顔色爲必須品、今已由法國最著名黎佛郎廠、運到大批水彩顔色油畫、顔色極多、爲優待顧客起見、特價大折、油畫布每疋特别廉價、售洋八元五角、此種畫布、現到大批、如批發六疋者、另有折扣、同時又到大批美國但立臣廠製花縐紙、顔色俱全、共四十五種、每疋三角、永安牌縐紙、每疋二角五分、其餘文具用品、康克令自來墨水筆·金銀鉛筆、定價亦甚相宜云、 
　　開洛公司播音消息　上海南京路十二號開洛公司無綫電話播音臺、定於今日（十六日）晚七時半至八時半、敦請全國著名藝員馬連良及王芸芳二君友誼播演妙曲、想爲聽衆所樂聞云、 
　　▲光華染織廠呈請政府减稅　巨商貝潤生等所設之光華染織廠、開辦有年、規模宏大、近因鑒於運銷出品、釐稅分繁、外埠各批發商家、未免加重負擔、故特託徐永祚會計師、代辦文件、向政府呈請减稅、以利推銷、而抵制洋貨、該廠針織部所用龍船商標、聞亦併託徐會計師依法註册矣、 
　　▲安樂園精製鹵味發售　安樂園酒家、乃滬上最先創辦之眞正廣州式菜館、除筵席外、兼營全粤著名食品、今更特聘名師精製新會燒鵝童子雞鴨正信豐雞各種鹵味冷葷等應市、發售以來、大爲顧客讚美、 
　　▲秋農畫室奉贈月份牌　虹口新記浜路鴨綠路長康里二九四號秋農畫室、專繪各種月份牌、富有美術思想、因該畫室初次問世、特不惜光陰、將繪就之月份牌、一律贈送、如有印戶欲印者、可通函該畵室接洽、惟該畵室專繪彩色照相銅板式之月份牌、對於石印派完全不繪云、 
　　▲「新奇照片」又出新花樣　「新奇照片」、係南京路二十號華商三和公司所新發明、清晣異常、人人均能冲晒、且不怕光、近又新出外國電影明星二十四張、函索附郵五分、寄至該公司即得樣包四張云、 
　　▲華東公司承辦商標　北京路新慶餘里華東公司、有鑒歐美各國商業界、對於商標一物、發行之初、甚爲審愼、如何可以含蓄深刻之心意、又須精究美術、以動客觀感念、其印刷尤爲考究、以杜絕影射假冒等情、廣告學有分商標研究一科、我國對於此層、甚爲漠視、該公司爲社會需要、承辦一切商標、函詢面洽、均極歡迎云、 
　　▲明星製藥公司　愛多亞路大世界朝西一零四二號、明星製藥公司虔製之快活靈戒烟補丸、藥力靈騐、日來本外埠送去聲謝之函頗多云、 
　　▲熟煤春銷暢旺　西藏路新垃圾橋南堍錦泰榮熟煤總公司之熟煤、今春以來、銷路興旺異常、近又添置卡車小車多輛、以供運之需、此項熟煤易於引燃、並無烟臭、可免烟囱、其火力旺足、更爲耐燃、殊省經濟、宜於住宅烹煑及菜館點心舖之用、如工廠醫院旅館之水汀火爐、皆以熟煤爲合宜、近爲時局關係、以致市上柴炭之來源阻滯、煤價因而飛漲、惟熟煤仍照原價、對於常用之戶、無不優待、價尤克己、是以往購者頗爲踴躍云、 
　　▲留學生沈鴻來在美推銷鋁器之近况　上海沈鴻來君、受新開辛登城鋁製烹具公司之聘、在第開得城推銷鋁器、實習經商、沈君於一九二四年以清華畢業生之資格赴美、一九二五年卒業於亞勃林大學、一九二六年畢業於芝加哥大學、本年一月六日美國第開得城報曾載其軼事、茲爲轉譯如下、「沈君從事營業、以研究社會情形、並互換中美意見、其英語極純熟、任何華人來美二三年、斷無如此之成績、彼謂在北京清華已習英文八年、法文三年、沈君頗希望將來在中國作進出口貿易、謂中國進出口貿易、大半操於外人之手、中國人不過奔走其間、此後國際間除去不平等條約、將收回關稅自主之權、所以極力研究國外貿易、定貨·轉運·及商業管理等、將來必可暢銷華貨於外洋、並代銷美貨於中國、其志願頗大、沈君在此間推銷鋁製烹具、甚爲得手、已連次發見於該公司所登日報中、其每星期推銷之價目、與其他各城同事比較、常居前列、據云推銷人一千名中、　得登入每週推銷比較表者、不過數十人、帶人入選者、祇有三四人、沈君係單獨華人在此城貿易、何以號召力有如此之大、由其多材多藝、長於演說、兼善烹飪、各大敎堂及學校常請沈君演說、各紳商常請沈君恊同烹飪請客、因此聯絡感情、熟識多人、第城紳士亦樂爲介紹、所以推銷貨物之力、特出冠羣、沈君將於本星期日下午六時、在本城第一大敎堂演說、題爲現今中國之内戰、此爲該堂所舉行和平與祈禱演說會之一、沈君非特將告衆以中國劇烈之内爭、並歡迎聽衆詢問中國之情形、沈君極願一一解答之、屆時由哈近挪女士司禮、克林登女士司音樂、並請有著名之音樂家奏樂助興云一、 
[劇場消息]  
　　▲明星古裝片攝製期近　明星公司籌備已久之偉大古裝影片「鳳儀亭」曁大成影片公司委托代製之三大史劇、「王昭君和番」·「費宮人刺虎」·「狸貓換太子」、自籌劃以來、費時經年、導演諸君、對於上項四片之先後討論、煞費苦心、乃得於今年宣告就緒、蓋劇中之最大問題、爲宮幃之背景、服裝之式樣人才之選舉、有此三難、該公司雅不欲草率從事、直至最近、始行完全解决、聘請專家於考古美術兩方兼籌並顧、創造背景服裝、繪就圖樣、特雇巧工精製、已成三件、大部認爲滿意、大約俟「掛名的夫妻」攝竣後、先拍王昭君一片云、 
　　▲今日世界開映「濟公二集」　閘北寳興路青雲路角世界大戲院、今日起日夜開映開心影片公司之濟公活佛第二集、該集皆極變幻之能事、劇情於突梯滑稽中、又足以警惕世惡、令人觀之、無不捧腹、該院經理卞君毓英、仍優待舊主顧、座價照舊、時間提早、日戲三時起、夜戲六時一刻、 
　　▲籌備中之美人計招貼及美術贈品　大中華百合影片公司古裝影片「美人計」、以規模偉大、轟動電影界者久矣、茲該公司爲他日正式開映時優待觀客計。擬製備精美贈品多種、同時分贈觀衆、其第一種則爲彩色明信片、採取美人計中重要情節、請名畫師精繪彩圖六幀、更精製三色版、加工精印、以絲帶訂成小册、封面鏤金錯采、極爲美觀、其影戲院中所用之圖畫大招貼、刻亦從事籌備、由畫家馬瘦紅君繪回荆州一幕、而以張織雲之孫夫人圖像爲主體、日來調鉛殺粉、備極忙碌、大約須 
 
 

Page 20

 
 
旬日後方可完成、擬以七色印刷、極富麗矞皇之致、全幅以六紙排成、可謂國産影片中最大之招貼云、 
　　▲新中央今日開映「唐伯虎」　天一青年影片公司邵醉翁裘芑香導演之新片「唐伯虎」、（即三笑姻緣）突梯滑稽、無與比倫、曾已數誌本報、日前公映於中央大戲院、賣座之盛、一時無出其右、茲聞該片從今日起在新中央戲院連映四天云、 
　　▲浪女窮途中之法庭　長城畫片公司新片「浪女窮途」劇中、有法庭審判一幕、於日昨開攝、佈景中設高座、下有二律席、證人席、及觀審席、氣象森嚴、情景逼眞、該景係萬古蟾畫師所規劃、開攝之日、復由伍澄宇律師親臨指導、伍律師執業多年、經騐宏富、得此一番指導、殆與法院眞景無異也、 
　　▲「楊貴妃」片中之唐宮噩夢　高力士旣以玉環進、置之宮内一巨佛寺中、明皇夜獲夢、則身如凌虛而行、恍惚間抵一處、礪牆匝地、古樹參天、隱隱聞木魚聲、叩寺門、應手而闢、遂囁嚅入、庭中寂然、如有鬼氣、惟迴風舞荷葉、作蕭蕭聲而已、復進、登一高殿、頓見燭光照人、黯然作可憐紅、巨佛低眉、慈容可掬、玉環方輕裝膜拜其下、爐香裊裊、幻作奇觀、明皇正難於自持、而隱約聞磔格聲、殿上巨佛、忽蹣跚而下、不移時、驟仆地、適中玉環身、明皇似微聞玉環慘聲呼也、驚怖已甚、急返身奔、之踐門國、不愼而躓、夢遂醒、則宮漏已報三更天矣、上述爲上海影戲公司新片楊貴妃之一幕、其内容之離奇曲折、可想見矣、 
出版界消息 
　　▲醍　上味不用一錢買　末刦多災、人心厭亂、欲拔衆苦、妙劑難尋、求其息苦海之驚波、作迷津之寳筏、轉鬥爭而爲禮讓、化煩熱而得清凉、頓使娑婆此土、變爲寂光聖域者、當首推般若法門矣、金則般若波羅密經爲六百卷、般若眞經中之醍　上味金剛經解義、集數十家註解、提要鈎元、删繁就簡、有淺註·有快論·有貫通經義、如數家珍之講義、明白淺顯、使老嫗都能領會、宿儒亦悉傾誠、允推爲空前之珍本、滋本堂主人張詠裳居士、獨集鉅資、印送一藏、將舊本小註翻成二號大字、使四十歲以上之人、不必借力眼鏡、而能一目了然、特地提出三千册、委上海閘北新民路世界佛敎居士林相機分送、本埠函索附郵半分、外埠一分、親自往取或飭使向取者、無須繳納郵資、亦最近佛化運動中一珍聞也、又聞該林十六期林刋業已出版云、 
[天氣報告]  
　　徐家匯天文台昨日下午四時三十分氣象預報云、天晴而寒、黄海東海之上有稍强之冬季時令風、又昨日下午三時前二十四小時内本埠氣溫最高三八·五、最低三○·五、去年同日最高○六·四、最低三九·四、 
 
 

Page 21

 
 
   
 
 

Page 22

 
 
   
 
