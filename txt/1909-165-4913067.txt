# 1909 - 165 - 4913067

 

Page 1

 
 
   
 
 

Page 2

 
 
[本館特别告白]  
　　甘肅三年不雨哀鴻徧野樹皮草根剝食迨盡災區旣廣饑民以百萬計嗷嗷待哺待賑孔亟本館特於初三日墊解洋二千元交甘肅籌賑所轉解灾區裨資接濟[  申報館協賑所告白]  
[上諭]  
　　監國攝政王鈐章五月初四日奉 
　　上諭前因京師雨澤稀少疊經派恭親王溥偉等虔詣大高殿等處恭代拈香現在節届夏至雖經得雨尚未深透允宜再申籲禱本月初六日着派貝勒載洵敬謹前詣大高殿恭代拈香時應宫着派貝勒載濤昭獻廟着派貝子溥倫宣仁廟着派鎭國公載澤凝和廟着派鎭國將軍載　同於是日分詣拈香欽此 
　　上諭前伊犁副都統兼塔爾巴哈台叅贊大臣安成於咸豐年間投効軍營從征湖北安徽陜西甘肅新疆等省躬歷行陣轉戰轉餉着有勞績由筆帖式荐擢道員屢膺保荐派充駐藏大臣簡授伊犁副都統兼塔爾巴哈台叅贊大臣均能克勤厥職嗣因患病准其開缺回旗茲聞溘 
 
 
 

Page 3

 
 
逝軫念殊深加恩着照副都統例從優賜恤任内一切處分悉予開復應得恤典該衙門察例具奏欽此 
　　上諭吏部奏遵議廣西巡撫張鳴岐處分議以降二級調用不准抵銷一摺張鳴岐着加恩改爲降二級留任欽此軍機大臣署名奕劻世續張之洞鹿傳霖那桐 
　　宫門抄五月初四日召見軍機張丕基桂恩壽昌張其鎡熙楨沈似燫 
交旨 
　　 
[四日二十九日軍機大臣欽奉]  
　　諭旨憲政編查館奏遵限考核京外各衙門第一届籌辦憲政並臚陳第二届籌辦情形一摺着依議欽此又奉 
　　諭旨法部奏陳明出入欵項請飭交度支部覈定收發辦法繕單呈覽一摺又奏請撥　　大理院之總檢察廳經費一片又奏將來添設外城地方審判廳經費恐原定之數不符先行陳明立案及各廳職官津貼統籌規定一片均着度支部議奏單併發欽此又奉 
　　諭旨法部奏廣東副將程友勝朦混襲廕請發往軍臺効力贖罪恭候欽定一片程友勝着發往軍臺効力贖罪不准援免欽此 
　　四月三十日軍　大臣欽奉 
　　諭旨郵傳部奏改良電話購換新以利交通一摺又奏請撥琉璃廠窰餘地建立電話局一片均著依議欽此 
論說 
[蘇撫出缺後之希望（南）（溟）]  
　　前二月署蘇藩朱竹石方伯死前月前護蘇撫濮紫泉中丞死至今月而今蘇撫陳伯平中丞又死近數月來何蘇省大吏之我故也 
　　從來大吏之存亡。一省地方之盛衰。政治之興替。往往受其影響。而民間之好惡繫之蓋其人而有大德大行則受治者歌思之哀悼之戚戚焉惟恐後來者之不能繼。其人而爲大憝大惡。則受治者詛咒之。唾罵之。欣欣焉皆望後來者之或能改其初。大吏之行事。實爲人情好惡之所繫。人情之好惡。即爲輿論是非之所基。昔朱方伯之死。蘇人以其生平迹近聚歛。毁者多而譽者少。濮中丞之死。距去蘇之時已久。毁譽皆無所歸惟今陳中丞。出缺纔及二日。蓋棺猶未論定。公非公是。旣無民間輿論之可憑。誰毁誰譽。又無生平事蹟之可據。記者一人之言論。亦不足爲是非之定評。今姑勿論舊中丞之旣往。竊有望於新中丞之將來。 
　　陳中丞蒞蘇之時。尚在未經預備立憲之先。至上年而預備立憲之事。始紛紛籌備。至今年而籌備立憲之事。始紛紛實行。如調查選舉也。清理財政也。設立會議廳也。其事不可謂不繁。其責不可謂不重。然當諸事分别籌辦之初。陳中丞因病乞退之電奏。已聯翩而上。今清理財政局雖經設立。而如何清理。尚無頭緒。會議廳章程雖經宣布。而會議之事。尚未實行。諮議局議員雖經選出而開幕諸事。尚待籌備。此正我蘇盛衰興替之一絶大關鍵。使陳中丞不因病出缺。果能辦理有效與否。雖非記者所敢知。然舊中丞旣死。新中丞繼來。如能將籌辦立憲各事。整理之。督促之。以扶助其進行。則我蘇省人民之幸也。如其蕭規曹隨。無聲無臭。能是已足。粉飾因循。則我蘇省人民之大不幸也。夫人情責望於前事者旣虚。其責望於後來者必甚。今後蘇省盛衰興替之關鍵。實可謂繫於新中丞之一身。而亦不可謂非繫於舊中丞之一死。盖舊中丞不去。則新中丞不來。則今陳中丞之出缺。雖謂與我蘇地方之盛衰。政治之興替。亦有關繫焉。無不可也。此記者所希望於新中丞者一也。 
　　蘇省禁烟之令。自去年封閉烟館後。頗覺氣象一新。然一年以來。售膏者未見大減。私賣者間有所聞。不免日久玩生之弊。論者以爲蘇省大吏。不少沾染嗜好之人。是以禁烟一事。未能嚴厲實行。此說雖出臆度。而奉行者多借是爲諉卸之地。今則朱方伯陳中丞皆死。身被疑似之人。已先後逝矣。此後奉行各員。無所諉託。必可雷厲風行。爲我蘇人一新耳目。顧奉行。之人能否認眞。仍視新中丞之對於此事。能否認眞以爲衡。新中丞簡在帝心。其人之行事立品如何。雖非記者所敢預揣。然當朝廷廓清積毒之時。想新中丞斷不肯以因循而負帝簡之明。亦不至以敷衍而怙舊尹之失。則今陳中丞之出缺。雖謂與我蘇省禁烟之前途。有大關繫焉。亦無不可也。此記者所希望於新中丞者二也。 
　　凡斯二者在我蘇有極大之關繫。即在新撫有非常之責任。夫籌備諸事。爲實行立憲之基礎。禁烟一令。尤籌備立憲之先聲。一省之盛衰興替繫焉。今陳中丞旣死。其能辦事或不能辦事。雖歌誦之。詛咒之。皆無所用矣。如其能。固不能起之更生。如不能。亦不能咒之再死。則何如以陳撫所未辦之事。舉而責諸新撫。或者可以稍慰我人民之希望也乎。我是以不論舊中丞之旣往。但有望於新中丞之將來。 
專電 
[電一（北京）]  
　　憲政編查館奏攷覈各省籌辦憲政謂新疆人民乏選舉資格准如該撫所奏從權試令於三年内備齊俟二次選舉如期照辦蘇省獨能如期複選議員猶得餘間討論實端方陳啓泰督率有方所致以選舉爲州縣攷成能將籌備事宜提前赶辦者桂撫爲最認眞調查歲出入以東撫爲最覈實俟攷核二期時再行分别殿最奏明辦理事貴實行所望部臣疆臣行實心持毅力以辦憲政臣館擬不時派 
 
 

Page 4

 
 
員分赴各省抽查與所奏是否相符再行據實奏報 
[電二（北京）]  
　　廷寄東督錫清帥東三省關繫緊要該督辦事母稍瞻徇顧忌務須切實整頓 
[電三（北京）]  
　　美國决定不再干預粤漢川漢鐵路借欵事 
[電四（北京）]  
　　郵部左侍郎汪大爕初擬乞退由某相勸止故將蘇杭甬路欵全案登報自辯 
[電五（北京）]  
　　甘督升允確有開缺消息不日發布 
[電六（北京）]  
　　振貝子所帶参贊隨員賞給寶星係振貝子所面請 
[電七（北京）]  
　　大理院已將李元李福審實係因洩漏五忠諡號於報紙擬治以徒罪聞將覆奏 
[公電（南京）]  
　　各報館鑒初三日旅寗皖人爲銅官礦益續開大會到者千餘人羣情憤激均以收回自辦爲宗旨餘函詳寗路礦會徐乃光等 
緊要新聞 
[某御史奏路礦交涉須經官紳協議北京]  
　　某御史奏近年來民智日開漸知寶守利權於路礦實業均已次第集股興辦如經外人干涉者并思磋商收回此誠國民之進步亦國家之幸福也無如民力無幾非恃官力難期逹其目的如安徽河南礦事正在交涉並請飭下外務部曁各該省疆臣據理力爭不得但顧邦交以息事爲心致阻抑民志如河南交涉局員楊敬宸與福公司所訂續約不無弊竇利令智昏者流何地蔑有及至事成即使爭囘實已曠時耗費應請通飭各省嗣後遇有交涉無論户細有無權利須由部臣疆臣邀集各該省有識官紳互相討論意見相同再由部臣奏明兪允方准立約 
[攝政王挽留陳督之原因北京]  
　　鄂督陳夔龍奏略云臣素患便血去冬日益加劇適值兩宫升遐魂飛魄驚未敢請假入春以來雖仍力疾治事精力實難支持曾經電致軍機處代奏請假十五日稍加調治詎銷假之後以病根未除愈發愈近醫者均謂血虚肝鬱脾不統血非靜　調養難期速痊臣年甫逾五十報國之日方長擬懇天恩俯准暫予息肩將臣兩湖總督本缺開去俾得安心調治倘邀如天之福得除宿疾即當泥首宫門求賞差使如蒙兪允並懇迅簡賢員來鄂接任以重地方云云攝政王覽奏後曾諭樞臣云各省督撫紛紛請退如何是好慶邸面奏陳夔龍向來辦事認眞而辦事者必招忌者之指責設舊臣以引退爲高陸續解任事呌誰辦應請温諭挽留云云攝政王遂硃批該督向來辦事認眞於利國利民之事惟當堅持定見切實辦理母恤人言所請開缺之處着母庸議并聞當日某相有信致陳督略述攝政王深資倚重之語屬勿忽圖引退 
[學部奏改實業學堂辦法北京]  
　　學部片奏定章實業學堂分高等中等初等三級中等初等所以裕謀生之知識以多設爲宜高等所以造專門之人才以完備爲貴各省現已設立之調等實業學堂其由豫科畢業升入本科之學生所習功課均應遵照定章切實教授以符名實不得因學生係由豫科升入意爲遷就若學生程度實有不及應即改照定章中等實業學堂功課教授不得託名高等致嫌速化而少成效其高等實業學堂招選在戊申六月以前之豫科學生未經臣部核准升入本科者均應改照中等實業學堂功課按年教授畢業後再行升入高等本科以免躐進至中等實業學堂奬勵章程所載考列最優等能爲拔貢升入高等實業學堂肄業不願升入者以州判分省補用即不者作爲拔貢考列優等者作爲優貢升入高等實業學堂肄業不願升入實以府經分省補用即不能作爲優貢考列中等者作爲歲貢升入高等作業學堂肄業不願升入者以主簿分省補用即不能作爲歲貢等語歷經臣部遵辦在案惟近查各處中等實業學堂畢業學生率皆改就官職不願升學若一律允許深恐高等實業學堂因無升入學生不能成立似應略示限制凡年在二十五歲以下者均應就升學奬勵不准改就官職庶有以資深造而興實業四月二十七日奉旨依議 
[直隸高等農學改照中學給奬北京]  
　　年直去隷總督奏直隷高等農　學堂各生畢業懇照章給奬一摺現由學部覆奏云查學堂給奬應口程度爲衡高等實業尤以實習爲重當經臣部咨取該學堂畢業考誠試題及實習科目考驗分數送部備核兹准覆稱該學堂實習辦法係遣往各省辦理農事並未考驗因即派員將咨到試卷分科覆閱據稱各科程度皆甚低淺僅足與中等農業學堂程度相當查定章高等農業學堂豫科一年本科四年以中學堂畢業學生升入爲合格其變通考選之學生應先補習中等普通學二年始准升入本科該學堂學生旣非由中學堂畢業升入所習豫科二年僅足補習中等普通學本科年限較定　短少一年實與定章辦法不合且定章高等農業學堂農學科實習科目且二十有五應於在堂肄業之時分年實習該學堂學生並未在堂按科實習其教授科目並闕少水產學大意測量學農業工 
 
 

Page 5

 
 
學殖民學等科尤與定章課程不符若如該督所請按照高等實業學堂畢業奬勵章程給予舉人出身及知州知縣各項宫職似非循名核實之道臣等詳細討論該學堂所習學科揆之定章中等農業學堂農業科課程尚屬相合試卷程度足與中等農業相當肄業年限亦與定章中等農業學堂豫科二年本科三年之限相符應即改照中等實業學堂畢業奬勵章程分等給奬該學堂原定分數多有未能允恊之處亦經分别酌改各按改定分數編列等第所有最優等劉鴻文一名擬請作爲拔貢優等冉杭孫鳴岐陳震陳兆梅馬登瀛梁兆璠王祖華梁恩鈺王善元等九名擬請作爲優貢中等王蕃清張家儁劉慶琦石步瀛王敬止潘步雲賀澄源任鳳岐劉桂陽等九名擬請作爲歲貢均升入高等實業學堂肄業其不願升入者照章各按等第以州判府經主簿分别分省補用不能作爲拔貢優貢歲貢四月二十七日奉旨依議 
麥奎在銅官山所鎗傷之皖民 
　　張杏書胡德勝 
[皖銅官山保存會要電]  
　　安徽銅官山保在會電外部云外務部鈞鑒自　官山言廢約以來四民廢時失業捐棄金錢成立保存礦會數十處千萬人北向呼號力盡而聲嘶者豈有他哉不過爲保國權延民命耳皖人素以義稱自年來憲政頒行益啓民智忠君愛國深印臘筋以爲不忠君即不知愛國不愛國即無以圖存若一失國權即不保生命此皖人不能不以生死爭也至於交涉强弱雖分英國自號明詎終庇一無理取閙之商人傷兩國之交際貽譏笑於全球且此爭如果失敗耽耽虎親之强隣誰不欲分我杯羹恐失一銅官山間數十之銅官山繼之大部至無以應其取求終必金盡而交絶也此皖人愛國之忱不能不更進一言於大部也臨電惶迫伏乞憐而恕之安徽銅官山礦保存會孫多祺鄧藝孫等同叩 
[京師近事]  
　　樞府大王臣且前飭憲政編查館擬定解散議會專律略謂预備立憲組織國會選舉議員原爲國民代表機關恐各省督撫仍持專制政體守頑錮舊習意存觀望濫用解散議會之權於憲政前遂實屬大有妨磚現已詳細妥訂解散議會專律細目約數十條不日即頒行各省一體遵照 
　　郵傳部自收囘電局後即擬定新章凡各官署發遞機要警電飭令一律改用明碼以杜濫用而示限制現因各省大吏以此舉爲防杜濫用起見固無不可惟機要警電關係重要一旦洩漏貽誤非輕且電局司機人衆良莠不齊難保不暗中洩漏當即詳加酌繼擬定變通辦法凡確係機要之件准其仍用密碼惟此電底須先交電局總管核明確屬機要即作爲一等加急遞發庶可杜濫用之弊亦可防洩漏之虞似最完善 
　　日前外務部代遞駐日考查憲政大臣李家駒奏摺一件報告遵奉電旨飭查之事及上年接任考查一切探其内容與派駐英德考查憲政兩大臣奏報相同惟議院規制判然各異其摺已交憲政編查館存考並聞該星使隨摺附片内陳考查事竣請旨囘國當蒙攝政王照允着外部電知該大臣迅即回京 
　　駐京法公使向外務部要求撤奶滇省瀾滄江兵防以睦邦交一事聞已經梁尚書婉辭拒駁謂該處江防原爲防止匪亂而設於兩國邦交毫無關係應請勿庸顧慮 
　　中國鐵路學堂不下十餘所然均以工程機械爲限徐菊人尚書以鐵路目的在於營業非有長干管理者充當職員必不能切實整頓擬在署旁設一高等管埋學堂以爲各路之倡 
　　那相國向日入朝退朝於上下馬時甚屬艱難因相國身體胖碩非登階石不能上馬其上馬時每爲攝政王所遇故有那桐前因患病步履未龍如常着加恩在紫禁城内賞坐二人肩輿之諭 
　　貽榖叅案中最重要之關鍵全係于信留守一人從前貽榖叅文哲琿侵吞庫欵摺内有侵及前任將軍信立民通侯之語留守爲通侯胞弟聞又係鹿相國高足此次法部交留守確查恐難望轉機又聞貽榖一案久未定讞戴尚書奏請飭信勤確查頗觸某軍機之怒曰前曾晤某侍郎謂你們何以不遵我諭我所查者不會錯何必再查某侍郎謂中堂係原叅大臣例應迴避不應干預法部事權若據是說此案將有轉機惟近日信留守有奏到京係代展限大致所已查得者與原查辦意旨相同（信奏内容已略見前報）故某軍機甚爲放心 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂督三請停解廣西協餉北京]  
　　鄂省每歲撥解廣西邊餉銀十三萬兩迄已多年上年陳筱帥以司局拮據勉籌五萬兩曾經兩次奏請由部酌撥或由桂省自籌部中均未議准現桂撫張堅帥復援部咨爲詞急切催解當經筱帥轉飭司局設法籌捐乃該司局百計搜羅一籌莫殿筱帥爰又具奏云繹部臣覆奏之意以爲此項邊餉湖北旣認解於前即應籌解於後不知當日鄂督認籌此欵正值擴充四省膏捐鼓鑄銅幣財力較裕周轉無難今則膏捐銅幣情事均有變遷而連年百度具興新增用欵殆不可以數計其支絀之景象疊經據實陳奏早在聖明洞鑒之中此鄂省今昔情形之不同也至此欵之緣起本因鄭孝胥一軍駐防龍州廣廣糜爛之餘艱於籌餉是以由鄂勉爲協濟今則桂匪已平鄂軍久撤以臣所聞該省財政經張鳴歧經管布置近來頗足支持此桂省今昔情形之不同也就鄂而論則如此就桂而言則如彼即云認籌在先亦宜隨時通變况檢查升任督臣張之洞原奏曾經預爲聲明湖北用繁力困祇以廣西軍務未平不得不竭力搜索一俟桂省肅清後應請停解以恤鄂民等因足見此宗解欵本屬暫時濟急之需並非永作經常之額在昔則義不容辭不妨恤鄰助餉在今則力有未逮奚暇舍已芸人合無仰懇天恩俯准查照從前奏案將湖北省撥解廣西邊餉十三萬兩即予停止上年欠解之八萬兩一併免其補解由桂省自行設法籌備以示體恤而免貽誤據湖北布政使李岷琛會同善後局司道具詳前來理合附片陳明四月二十七日奉硃批度支部議奏 
[提訊蔡其鉤案續聞廣東]  
　　上思廳蔡其銘索賄縱兇寃殺數命一案其詳情迭紀本報十七日復在臬署提訊各苦主披髮到堂指證確鑿蔡無可置詞仍不外知府誤矣四字含糊覆答聞蔡本江西人由軍功出身久居欽州與劉永福薄有親誼其敢於犯此重案者半由私人某某及伊子所播弄故也現有人以此案離奇變幻有類小說擬即編爲劇本演諸紅氍毹上 
[西報譯要]  
　　鴨綠江木工閙事字林報載初三日東京電云鴨綠江森林有中國木工七百餘人羣起滋擾現已派警察一隊馳往肇事地方維持治安 
　　美國要求借債問題文匯報載初四日倫敦電云據華盛頓電稱德國答覆美國要求合辦川漢鐵路借欵一事頗爲讚同惟英法兩國皆拒絶美國干預中國債事 
　　鈕約謀殺奇案又載同日倫敦電云美國名將薛葛爾之長女近爲華人謀殺兇手即行逃脫兹在鈕約華人旅館某空箱内查獲該女屍身並於室内搜得美國女子情書二千餘封死者生前係充華人界内星期日學校教員 
分類新聞政界 
[監理官蒞寗紀略南京]  
　　江蘇清理財政監理官管京卿象頤於四月二十九日挈同眷屬由滬乘輪至寗現以銅圓局爲行館是日拜會江督聞稍遲數日卽可蒞清理財局辦公 
[泰興籌建罪犯習藝所蘇州]  
　　泰興縣王元之大令具禀撫憲略云查有縣署南首延祜觀偏東藥王廟後有廢基一方餘剩坍塌房屋十餘間以之改建罪犯習藝所極爲相宜當商令陳紳國霖總理其事先將住觀道士給資令其移居他處遂督飭匠頭勘估計造洋房大廳材料各庫房等習藝工廠寢室等項共大小房六十二間除將舊料配用外實需工料價洋五千九百餘元其經費先由縣捐廉洋一千元並查有因利局董繳存餘欵錢八百餘千又各年兵米脚費銀一百餘兩歷年城濠地租錢一百餘千上年投稅業户繳存契格價洋四百餘元等項約共合洋一千三四百元撥用外不敷之欵與備辦傢具機噐等項需用之欵均俟會商各董設法籌勸集欵抵補並俟工竣議章詳辦外禀乞核示 
[江督通飭禁烟之嚴厲南京]  
　　江督札各府廳州縣文云禁烟政策本部堂屢定章程迭頒文告於禁種限賣等事一一實籌各地方官應如何切實奉行期收速效乃現准張殿撰漾電内開城鄉烟禁近復大弛事關合局乞電飭各州縣嚴申禁令督董認眞辦理等因查禁烟一事固經屢次嚴飭在前而近日實行牌照捐所定章程尤爲嚴密保以通州城鄉近復弛禁殊屬不成事體除電飭禀復核辦並通行外合行札飭札到即便遵照將禁烟一切事宜實力辦理母得稍涉敷衍 
[金華請裁莊書陋規浙江]  
　　金華董羡欽大令日前通禀省台以該縣籌辦新政需欵爲難現經會集城鄉紳董一再籌議查有合邑莊書陋規一項尚可酌量提撥稍資挹注乞恩先予立案等情兹奉增中丞批提規費以充新政要需化私爲公洵屬正當辦法惟據禀該縣莊書所收常年規費每糧銀一兩所收規費自一百五六十文至七八十文不等其中或錢或米尚恐不止此數應即明示限制以免多取於民仰布政司轉飭該縣傳集各莊書查明確實數目禀候察奪 
[催辦四鄉巡警浙江]  
　　浙撫增中丞杞飭各屬文云浙江省城巡警總局前經札委杭州府兼充總辦在案該局原委提調李令錫山仍應照常駐局辦公兹查仁和錢塘兩縣本有管理地方之責應派該兩縣兼充省城巡警局提調以資整理至四鄉巡警照章以知縣爲總辦仍着迅速籌辦力圖擴充以保治安 
 
 

Page 11

 
 
交涉 
[函請保法兵墳墓浙江]  
　　駐滬法國總領事巨賴逹君函致浙撫略謂本總領事訪悉杭州省垣安葬法國官兵墳墓碑銘係爲記念當年法國兵官等相助中國剿除髮逆而設現在該墓碑均已剝蝕損壞土人竟將糞穢等物堆積該處以爲壅田之用查此墳墓係經李文忠公撫蘇時奉旨建立該處地方官漫不經心甚爲驚慮諒貴撫部院得知自必將該處墓碑赶速飭修完整如果派員勘修欲知詳細可就近詢明經理杭州郵政局之法人俾理愛指點一切聞中丞已札飭洋務局轉飭府縣迅速查明妥辦 
軍界 
[南漳汛防移駐荆門湖北]  
　　鄂督陳筱帥片奏云湖北綠營副叅遊都守各缺經臣酌量裁留奏准在案查裁撤各缺内有荆門營遊擊一缺該管汛防歸荆門營中軍守備專管又裁湖北提標左營中軍守備一缺該管汛防歸左營遊擊專管當時原奏本以就近責成暫免紛更起見現臣復加察核荆門營所管汛地幅員遼闊水陸交衝爲襄漢之權紐僅留荆門守備尚不足以資鎭懾查湖北提標左營遊擊駐紥南漳縣汛防較簡且距提督駐所甚近易於控制應請將提標左營遊擊孫有慶移駐荆門以重操防該遊擊旣經移紮所有前裁之提標左營守備瑞芳應仍飭留駐南漳以資治理荆門旣有游擊駐紥則荆門營守備一缺自應裁撤前奏以儘先守備歐繼賢擬補之案應請飭部撤銷如此一轉移間實於地方防務深有裨益且此次改定所裁缺數仍與前奏相符相應請旨飭部更正立案以昭核實 
[陸軍小學舉行畢業式安徽]  
　　陸軍小學堂頭班肄業生於本年四月間畢業已於二十九日考畢刻經該堂總辦汪瑩恭禀請皖撫於五月初三日蒞堂舉行畢業式宣布訓詞發給憑單並率同總辦提調敎員學生合攝一影以誌紀念 
學務 
[安慶高等學堂罷學風潮安慶]  
　　安省高等學堂迭釀風潮去歳五月學生爲飲食率衆罷課日前該堂學生又因早飡惡劣相率擱箸監學潘某聞信即面傳申斥詎該生等不服勸諭驟以野蠻手叚即將飯廳器具搗毁一空復與潘某爲難潘即見機避匿諸生遂將潘之辦公室噐具全行毁壞監督洪紳思亮見斯情狀當即謾駡諸生於是羣情愈形汹湧擬以老拳奉敬洪遂竄去翌日諸生集議以洪信用私人素飱尸位如汲引毛博泉等（毛係洪之内親）分任學務等事流品混淆有玷名譽遂據情刋佈傳單遍貼通衢並欲驅除監督另行公舉聞洪已禀明學憲擬將爲首滋事學生余堃程演生兩名開除以示懲戒並勸令各生一律上課然究不知此事能即平息否 
[勇丁與學堂衝突之結果南京]  
　　署安徽和州任廷枚學務佐治官李訓熙禀督撫文云防營勇丁毆傷中學堂教員學生人等並打毁窗格玻璃什物一案兹准該管帶張春元馳抵和州會晤直知州等當經前往中學堂復加查勘所有被毁物件該管帶面認賠償受傷之教員學生等業已一律平復照常上課先是該營勇丁已由哨官陳福壽於閏二月二十一日接准直知州移文後即行撤防回運所交滋事勇丁江惠元一名本在城守營汪守備衙門看管自撤防後即經汪守備轉送卑州衙署管押在案兹據管帶張春元面稱伊此次由廬江運漕而來查出該哨滋事勇丁共有五人業經一併責革在押之滋事勇丁江惠元雖已斥革尚應責懲以示儆戒等語隨由直知州與該管帶會提江惠元到案查訊從重責懲並立刻派差將該革勇押逐出境維時紳學兩界無不同聲稱快咸謂該管帶張春元辦事切實毫不袒護伊等已深感激所有堂内毁壞物件該管帶雖認賠償伊等不忍以哨官之事累及管帶情愿由學堂自行籌修買補誠非知州等初願所及也 
[萍鄉中學風潮已息江西]  
　　萍鄉縣中學堂學生彭競等前與教員陳麟書大起衝突幾致全體解散現經該縣楊大令會同教育會長邀集紳士設法開導業已照常開課矣 
[撥欵佽助學經費湖北]  
　　湖北當陽縣籍紳劉本誠曾於家祠設一小學堂同姓異族兼收開辦二年賠累甚重本年預算經費約需一千三四百元除瞻祀項下年餘三四百元可以抵支外不敷尚在千元之數勢難爲繼昨特據情禀懇督院以經費困難請撥欵補助以免廢於中途陳小帥核其禀詞自係實情應由提學司斟酌情形每年籌銀五百兩發交該堂具領以資接濟 
實業 
[調查運赴賽會物品湖北]  
　　鄂督陳小帥札勸業道文云前准江督咨送勸業會第一期各項規章及派調查員來鄂並請組織出品協會在案並應由該道通飭所屬及商會酌設物產會及出品協會先行研究比較詳細審求可以運寗與賽者共有若干種於本年十月以前一律調查明晣届時是否需築别館應視與賽之品占用面積如何再行核奪 
[蕪湖將設電話公司安徽]  
　　蕪湖職商潘祖光等籌集股本在該埠創辦電話公司呈請立案皖撫朱中丞以蕪湖爲通商口岸設立電話聯絡商情於地方不爲無益惟該職商等所擬集資招股辦法是否妥恊無從懸揣因批飭勸業道查明詳復再行酌奪 
[批留商會總董湖南]  
　　岳州商務分會總董左紳金壽前經郡尊委辦商會現在因事告退經魏太守批留云該紳辦理商會一切尚能認眞不辭勞怨果能力行不懈自有成績可觀本府志切保商方且拭目以俟何得以悠悠之口稍加訾議遽萌退志古語有云是非盡其在我毁譽聽之於人苟能清白乃心何畏人之多口本府用人行政一秉至公决不以浸潤之譛而淆黜陟之權該紳好自爲之勿多慮也 
雜記 
[法兵又敗越南革黨廣東]  
　　近聞欽廉龔道電禀大吏略云現據 
 
 

Page 12

 
 
河内探報本月二十二日越境法兵在烟稗地方與提参開仗苦戰兩晝夜匪力不支始行敗走是役法兵攻破匪巢兩座斃匪百餘名獲粮食五百包現提叅已率敗兵退入近邊谷口負隅抗拒法軍尚未進兵亟應通飭一體嚴防以免敗匪潰竄 
[督父活埋族姪之變故南京]  
　　高郵州民人李廷棟被督父李汶活埋身死一案現經州牧慶多將驗訊情形詳禀江督略謂據屍子李成林供年二十一歲李廷棟是父親李汶是無服族督祖父親與李汶節次控告仇深李汶在外揚言要將父親置死父親不敢歸家李汶佔去家田四十畝並將小的家住房拆毁那時小的年輕母親錢氏移住寶應縣境内開張磨坊光緒三十四年二月父親由外回家十二月初七日李汶串出夏逹奏到家向父親說代小的家將田賣與夏逹揚爲業李汶愿代作中約在臨澤鎭會議父親隨同往鎭會見李汶不意李汶就呌兒子李咸熙李祥熙同他姪子伯熙等不由分說把小的你親架走害死今蒙驗明委係活埋身死小的愿將屍棺領埋只求訊辦據李汶供由捐職從九銜加捐按照磨職銜生有三子長咸熙次祥熙三恩熙已死李廷棟係無服族姪上年將伊抬架到阜寗境内後經逃向前又揚言仍欲抬架伊方邀同族人李和熙等至臨澤鎭將李廷棟帶到祠堂公議伊起意將李廷棟活埋等語詰之李汶之千李咸熙李祥熙及姪李伯熙各供叅差交差帶回分别管押當即通禀奉各憲批飭勒提人證到案質訊復提李汶等研訊供仍叅差比緝夏逹奏李和熙等迄未到案知州交卸在即不及訊辦除移交新任姚牧比提夏逹奏李和熙等到案提同屍親人證質訊明確錄供詳辦並追取李汶捐照詳革外合將驗訊緣由塡格具文通詳旋奉批云此案旣據李汶供認起意將李廷棟活埋致死而李汶之子李咸熙供情如何叅差何以未能定讞殊所不解仰蘇臬司即飭接署州姚牧先將李汶捐照追取詳革一面速提現犯悉心研訊務得確情錄供詳辦仍勒緝逸犯李和熙等務獲併究 
[贛撫飭查居民仇殺丄人江西]  
　　駐潯陸軍一標劉統帶禀陳贛撫略云前數日馬迴嶺距龍開河七十五里萬家壠十八里之九區築路工人與百姓口角九十兩區罷工聚衆滋閙百姓亦聚衆數百以爲自衛之計經駐萬家壠周排長帶隊彈壓解散嗣聞復有該處仇殺土工斃命之案當派忠管帶會委往查並送呈南安偵探及萍鄉查防官兵所測水陸路略圖及安源煤礦分圖請爲察核當奉馮中丞批云據申及另禀並繪圖均悉該統帶加派前隊三排弁勇駐紥沙河彈壓路工並與前派左隊定地會哨布置尚屬妥協仰兵備處飭即督飭該弁勇等嚴加防範母稍疎虞至馬廻嶺地方居民有無仇殺土工斃命之案應即赶緊查明解散具報母任滋生事端是爲至要並移勸業道曁照會鐵路公司知照 
[劉道命案之難破廣東]  
　　劉道士驥被剌一案迭紀前報現該道之子劉作楫以報案旬餘一犯示獲禀奉制府批云該生父劉道士驥被匪仇殺業經勒限懸賞購緝時逾半月尚未獲兇捕務實屬廢弛查此案匪徒賺門而入室内並無失物其爲仇殺無疑究竟該生父因何結仇匪徒必須置之死地該生現隨侍在側平日當有見聞何以現呈槪未聲叙案情雖極重大而匪徒姓名蹤跡茫然無知查緝自較他案爲難昨經西撫部院來電業已加賞五千元嚴限勒緝在案仰廣東按察司會同巡警道遵照迭次檄批飭催番禺縣文武務於限内將本案破獲母再逾延致干重咎 
[擬查浮銷巨欵浙江]  
　　杭州織造去秋承辦御用朝蟒疋頭等件報銷二萬三千餘兩派員解京適值國喪案懸數月前月度支部檢查此項摺報與同時南京蘇州織造承辦品物略同而銷欵以浙爲獨昻當即照案駁回飭令照兩省估價核減至四千三百餘兩現聞彬尚衣以是欵早經外銷查無着落是否承辦經書影射吞蝕案關國帑擬即派員澈查俾便復部 
[咨查革縣被叅實情蘇州]  
　　都察院咨蘇撫陳中丞文略云據已革金壇縣知縣吕慶堂以被叅寃抑等情來院呈訴據稱該員在江蘇省服官被叅實在寃抑等語一面之詞本不足爲憑信惟案經來院呈訴例應咨查相應將原呈移咨貴撫確切查明如實有寃抑即聲叙實在寃情出具切實考語由貴撫奏明辦理如實無寃抑亦田貴撫申明祖制嚴叅懲治以肅綱紀 
[贛省購備貢木江西]  
　　贛省本年應解額木刻因陵工待用已由委員劉震鴻在漢口辦齊一俟藩司派員騐收即當起解北上 
鬼蜮談（褐奴來稿） 
[董事傳賢記]  
　　疁城之東。練水之北。戾氣所鍾之小康家子某。讀書未成而丰度翩翩。斯文氣撲人眉宇。嗜賭博。事交結。將五千元資格。喪失殆盡。乃祖若父。頗具羲皇風。恐隳厥家聲。屢戒之。卒不悛。遂令析居。賭博雖稍殺。而於交結一途。尤汪力焉。蠅營狗苟。魚肉營私紳若董之門。足跡殆遍。勢熖熾。威福擅門庭如巿。家闢一室。軒宇不甚閎麗。而陳設精雅。服御舒泰。祖若父以其克光門楣。亦不之禁。 
　　某董性冥頑。常抱董事萬世之痴想。其子騃甚。某久涎其職。顧無途之從而出。乃工狐術啗其駿子。某董亦隳其術。通殷勤。與駿子訂兒女通家。爲狼狽行。晨夕過從。有所得輙分潤。潜移默化。某董父子共爲某之傀儡而不之覺。 
　　某區諮議局初選舉時。紳若董均紛紛得充投票所監察員。某以非董獨未與。大慚恚。送運動某董。得冐充臨時招待員。聊以解嘲。是役也。某與某董會互爲選舉運動。及揭曉。騃子以席父勢得如願。某卒在孫山外。大懊喪快快者累日私念曰。區區者不予畀。予誓必一雪此恥。某董耳之。竊不自安。謂駿子曰。兒倖獲選。龍門聲價頓高十倍。他年作术吾無憂矣。然皆某君力。今劉蕡下第。兒其往慰謝之。騃子詣某家且慰且謝曰。弟非公不至此。君反下第。弟實厚顏。然大丈夫能屈能伸。三年一度。轉舜間事。才望如君。豈池中物久居人下也。君其少待。某遂乘間設詭辭以聳之曰君吾一人。君旣獲雋。弟復何憾。然辱在通家。未效尺寸。今欲貢一言於左右。幸母見　。騃子曰。君之視弟。猶弟之視君。何隱爲。某曰。選舉事本無足憑。弟事可爲殷鑒。惟人心不古。鷹瞵虎視者。實繁有徒。君翁春秋已高。若不早圖。千秋萬歲後。則人人皆董。未知鹿死誰手。傳賢傳子。宜早定大計。無生覬覦者之心。言次。面作土灰色。欷歔良久。駭子曰。君與知已也。微君言大事將去矣。弟家可傾。權不可失。君與弟休戚相關。弟家失勢。君亦有不利焉君其速圖。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉開票 
[安徽（太平當塗）]  
　　當塗縣初選當選人二十一名夏榮銓陸藻趙錫純戎佐臣沈逹傳陳鵬飛徐周楨朱萬淦周維屏徐登俊吳作梅朱曾蔭魯式金陳望之尚樸畢兆清臧文明張鏡清周德瑛潘祖蕙邢沅候補當選人三名胡幹廷麻長鏞沈方維 
[湖南（長沙）]  
　　長沙縣初選當選人六十二名柳正藩易雲彥羅忠華魏祖萬余欽綬羅傑袁鳳年張聯璧左學謙鄒文光余宏幹鄭元直劉景昌譚傳愷鄭業樹黄兆梓粟戡時李熙春鄒鈞朱道輝簡易楊逹柳玉麒黄鍈朱慶章朱道熿黄羲仲繆孔昭文大鏞繆兆珩塗景灝黄元贊左景祺徐鈺楊興權栗漢藩鄭業中周增祜左述明熊春生余驥常同曾鄭家式康晉侯王爕文吳炳炎黄兾球左宗澍丁養壽劉佐陶張文健黄振烈黄用霖柳正榮王宏運陳文瑋曹完周冕李鴻騫范秉寛王先愼易經候補初選當選人三名朱頌棻劉橒周啓俊 
[浙江（衢州常山）]  
　　徐式圭六十二徐國霖四十二聶日培四十一何士謙三十四詹鳳藻二十七徐廷態二十三余夢齡一十二袁士爕十六徐廷洪十六以上常選者九人已經足額候補當選一人徐希俊十五 
[湖北（枝江）]  
　　枝江選舉人千六百名應得當選人十一名投票實到人數九百零九以四十票以上爲當選四月二十一日開票當選者僅四名尚缺七名孫令已照章定期重選周緒炳八十五票梁成烈七十四票時象晉六十三票王瑞珍五十九票以上當選吳家纁向大錦樊恭坤張克萃皮鶴齡王致漢滕森樹周蔭枝廖行矩常高朗董爕庚滕家聲劉秉彝胡逹惪以上次多數 
初選舉重開票 
[浙江（杭州海寗）]  
　　杭屬海寗州再選當選十三人連前初選當選共二十人足額陳葆泰百六朱寶瑨八九李宗暉七九孫昌蕃七一張陛賡七十朱煦六二徐光溥六二徐寶楨六一范寶恒五九程乃昌五八許國楨六二朱承業五六許光蕃五五候補當選七人張渠清金維城張雲山馬克晉祝景衡吳昌祺吳昌年 
[又（温州樂清）]  
　　温屬樂清縣再選當選四人連前初選當選共十一人足額黄式蘇一百三十七黄李英一二十三洪國藩九十四朱虞賓八十七候補當選二人方寅鄭濟周 
[又（溫州平陽）]  
　　平陽縣再選當選七人連前初選當選共十二人足額劉紹寛八十六姜會明七十尤于岸六十一陳鴻璣五十九陳毓琦五十六吳拱宸五十五陳彝訓三十九候補當選三人陳京陳熙王鼎銘 
預備議案 
[江蘇（常州府屬）]  
　　四月三十日下午三時常屬諮議局研究會調查員假中學堂將應行調查事件詳細研究兹將議决案錄左一調查地丁徵收情形一調查漕糧徵收情形及改折意見一調查釐金一調查鹽釐一補救銅元方法一調查地方各項稅則（如房捐膏捐稅契牙稅中費捐漁稅落地稅積榖帶徵串捐各業捐巡警捐之類）一調查各項陋規一調查本地教育經費一調查巡警現在狀况徵集改良主法一調查江陰白茆河經費及現狀一調查中等以上各學堂經費及内容一調查府縣罪犯習藝所一調查各衙署訟費一議决以常州府中學堂爲通信處一議决各縣儘十日内開會分認上開各件並報告調查主任 
本埠新聞 
[定期行用官印紙件]  
　　上海縣田大令昨日出示云案奉府憲札奉南洋商督憲撫憲會札内開照得南洋官印刷廠原爲規定法律執持信用而設向來沿用紙品類多参差官用程式尚難劃一其商民所用紙品淆雜更甚前經督飭該廠將官用民用有關於政治之紙類一律改良釐訂擇其關係尤重者首先核定程式刻期行用以定標準而開風氣兹據該廠將各項核定通行程式印刷齊備請通飭限期實行前來所有民用各品如呈詞狀紙合同租借劵紅白禀婚帖等爲社會契約之本原尤關緊要應以本年六月初一日爲實行之期亟應黏貼各項式様示諭通省紳商軍民人等一體知悉俾資遵守除分行外合將告示札發札府即便遵照分發各屬一體張貼曉諭期衆周知再此案本部院會銜不會印合併飭知母違並發告示及戒様等因到府奉此合就轉發札縣立即遵照分貼曉諭期衆周知等因到縣奉此合行出示曉論爲此示仰合邑諸色人等一體知悉自本年六月初一日爲始應用前項各色紙件遵照頒發式様一體購用實行其各凛遵計開頒示格式價目民用正狀連副狀保狀每副洋四角又命盜正狀連副狀保狀每副洋一角租劵每紙一角合同每紙二角借劵一角婚帖四角紅白禀每副四角 
 
 

Page 19

 
 
[法界商舖又請减租]  
　　法租界商舖協和成等八十餘家以近來生意清淡房租昻貴求請照會法領傳諭華洋各房東一律減讓等情禀奉滬道蔡觀察批云候再據情分别函請商勸减讓以維巿面惟查法副領事復公堂委員函内有減租一事權不在於官長而在房主自應情商不能强致等語誠爲確當不易之論該商舖等仍一面自向各房東熟商求减可也 
[新滇督即日赴任]  
　　新授雲貴總督李仲仙制軍經羲前日由京來滬駐節英租界愛而琴路李伯行京卿公館内制軍急欲赴任昨已飭本到縣辭行 
[唐專使到滬三誌]  
　　赴美專使唐少川星使前日抵滬後假寓客利西飯店本擬即日進京嗣因尚有要公暫緩啓行擬於今日遷入電報局總管唐露園太守之公舘内駐節 
[部飭巡警總局造送清册]  
　　度支部以上海巡警開辦以來所有每月收支欵項及詳細章程巡士花名月給餉銀各項清册均未造報特於前日咨請江督轉行滬道移催巡警總局迅速造報以備查核 
[滬道深慮稽查米糧之騷擾]  
　　緝私巡船管帶周裕昌禀請滬道札委兼辦稽查釣船私帶米粮已紀前報兹奉蔡觀察批云據禀已悉查釣船出口如果照章携帶食米計人數之多寡地方之遠近酌量儲備途中之用本可照准惟任意夾帶在所宜禁前經吳淞釣船捐局兩次查獲禀准入官提賞在案以後出口釣船有無違禁偷運米石情事仍應責成吳淞釣船捐局認眞稽查禀辦除札行外仰即知照 
[籌畫急振之電報]  
　　望平街甘肅籌振公所致甘督電云前盛宫保籌急振銀五千由午帥轉匯祈大帥迅電重托現仍續籌鉅欵兹由蔚豐厚匯上捐欵庫平二千兩請收到賜覆紳等爲民命起見倘有一毫名利之心神明殛之 
[利源通逃夥就獲]  
　　英租界河南路利源通洋貨號被騙巨欵屢紀前報昨晨由探將騙銀之葉偉屏拘獲解送公共公堂請究該號派潘作鰲到案訴稱葉當管理銀洋之職兹被串騙銀五萬八千餘兩求爲追究訊之葉供尚有某等三人合串判葉押候補提同黨到案再訊 
[私招華工之眞相]  
　　私招華工出洋之高佐廷昨由上海縣復訊高供由香港日華洋行買辦譚桂芝招得華工三十二名囑令小的送往美國詎船抵日本後各工人忽然喧擾不願前往因被海關截留解滬小的之父刻在香港控告譚已逃避是實判還押候核 
[幫匪犯案纍纍]  
　　青帮匪目梁鳳山（改名徐鳳明）梁如海（化名曹文寶）於去年十一月初五日在阜寗縣屬朦朧鎭永興集地方夥刦汪大昌錢莊陳裕通土行今年二月間復在該處南鄉陳家橋連刦胡貴春等各家財物並强姦婦女傷斃鄰人李金芳當經拿獲梁黨嚴得訊供不諱收禁在案梁等濳沈來滬匿居西大路唐立發家兹由該縣捕役與營弁王某偵悉來滬查緝旋被包探楊掌生至西大路將兩梁與唐一併拿獲並搜出手鎗等物於昨日解至公共公堂請究先據楊探禀稱梁等去年犯案後有其正延知情正欲出首報官突被兩梁砍斃正延之妻知之心不能甘遂將梁如海之子殺死今年二月間梁等復在該處亭子港地方犯案其同黨魏福龍亦已拿獲由縣訊實後梁等又在蘇家嘴地方行刦傷斃事主張玉龍及張之子姪張止清等棄尸滅跡又在泰州港口搶刦泰生典當犯案纍纍阜寗縣現亦派差來案移提請爲核示旋據唐立發之父唐建學投稱小的父子在滬多年向來安分因與梁等同鄉是以容留不知伊等犯案求鑒訊之兩梁一味狡賴判唐帶回捕房交保候查兩匪一併還押候備文交差帶回歸案訊辦並移請該縣將賞洋解廨以便轉給 
[窮秀才之末路]  
　　城内一路巡警分局昨出牌示云照得本城附生倪道原平日包攬詞訟招摇架禍是其慣伎兹復於太平街財源盛彩票店兪連生之妻背夫私逃一案詐騙洋四元揑稱警局巡長收禀要錢砌詞登報爲巡士拐逃巡長索洋並有上海道查悉札行上海縣查究等語爲混亂黑白之計本局以案關索賄亟應澈究立提兪連生到案詳訊據稱其妻唐氏屢次背逃無心去尋此次先接匿名信一函云身妻係被某某所拐仔細查詢毫無實據旋有鄰居倪道原情願做禀代爲呈報遞禀後向身索洋四元云地甲傳案巡長收禀要開銷身當即如數交付其餘一槪不知當以該生如此刁詐實屬有玷斯文若不從嚴究辦難保不復萌故志遇事生風藉端圖詐爲害地方實非淺鮮詎聞出票指提不敢出面央人现再懇恩體恤寒畯其索洋圖賴實係一時糊塗自願出具改過切結以後永不多事求請免究等語前來本應嚴究姑念目前寒儒謀生不易姑寛准其自具改過切結存查了案倘再有不法情事一經查出立予送縣革辦不貸仰即遵照 
[城内]  
　　勘驗盜案○浦東陳端岩家被盜搶刦並拒傷端岩之子蘭生已紀前報昨日本縣田大令特委捕廳趙敬臣少尉到鄉踏勘 
　　押追欠欵○張東來控林天壽欠洋一百十餘元昨日由縣復訊林供所欠會洋應五人分償大令不准判押限還清再行開釋 
　　道批五則○瞿福全等禀批察閱抄黏此田未便准贖縣批已明果有轉契情事保不將換出前契呈驗空言無憑仍不准抄黏附徐振玉禀批此案訊斷情形仰公共租界會審官查案具復察核抄黏並發蔣紹甲等禀批此案准新關稅務司查復謂該商等運進之黄連六箱共重五百八十四斤係於本年正月二十日由東和公行報經驗明貨數估值相符次日出給餉單完餉後將提貨單盖印發還但該貨主直至又二月初十日始行提貨聞未提取之前一箱已爲人竊發其中貨物不知盜失若干棧房買辦難辭失察之咎因爾賠洋二十一元以償失耗察核情形所有該商受虧之處應由東和公報關行向載運該貨進口之輪船經理人直接交涉方爲正辦等因着即知照職商雷震揚禀批前據職員宋維翰具禀已批廨會同法租界會審委員諭令兩造速邀中証自行理處商定辦法禀候察奪在案旣稱靜候中証理勸仰公共租界會審官遵照前批諭令赶速邀理母得違延自誤清摺並發賬略未據抄呈併即轉諭右之商民顧炳華禀批前已一再批局彚案查復究係如何紏葛仰會丈局員赶速查明具復察奪母稍稽延全盛合記信局禀批所帶毛毡關巡因何扣留候函致稅務司明查復到飭遵 
[南巿]  
　　男女無恥○張順記小客棧窩留張阿三與孟張氏又王茂春與王裘氏在内姦宿屢 
 
 

Page 20

 
 
誌前報昨由工程局陳副裁判提訊張供與張氏私通已久王供向爲報關行生意與無錫歸人王裘氏因浣衣認識偶至客棧尋歡求恩寛宥判張王各罰洋十元兩氏各戒寶一百下逐出候提棧主嚴懲 
　　船婦兇横○划船婦何張氏至崇明船上找尋船主未遇忽與火夫顧福安口角氏遞持菜刀向顧猛砍幸顧即閃避僅傷手臂旋即扭交巡士拘至工程局訊究判氏戒責一百下斥退顧傷自醫 
　　船夥毆人○五作學徒張祖延前晚被船夥徐長庚毆傷鼻孔扭控南區解至工程局經陳副裁判驗明受傷屬寶判交伊母帶出醫治徐押候核辦 
　　曾否碰撞○江北划船户王扣子承裝大碼頭某洋貨店火柴等貨中途被福建杉板船户談阿關碰撞漂失火柴四聽後僅撈起一聽約計虧損洋十餘元王即將談扭至工程局請飭賠償談供王囑小的代撈並未碰撞判交管幇帶出查明妥理 
　　請領逃妻○江北婦人何翠鶴陳虞氏前被通州婦人顧尹氏誘拐來申串同寗波蟻媒李王氏江北蟻媒沈老三等將兩氏賣去嗣因分贜不匀顧即誣控被李誘匿圖賣由工程局陳副裁判分别責押兩氏暫發善堂候召夫屬具領在案兹有陳金裕何紀恩二人投案請領判候傳案指認覓保具領 
　　無力償還○聚豐米行執事喬如松扭圖南輪船上之廚司王金金至工程局控被於三年前欠去米價洋一百三十九元避不料理求追王供前被新關將夾帶各貨悉數充公是以無力償還求恩公斷判交保理楚 
[閘北]  
　　紏黨尋仇○流氓夏小德姦拐鄭雙喜之妻被鄭撞見扭控四路一區拘押在案昨鄭復至巡警總局訴稱夏之徒黨大發等爲夏報復紏黨尋仇當奉孫明府諭候飭差至四路一區將小德子移歸總局並至棲流所提鄭妻到案訊辦 
　　因何延　○四路二區門番巡士顧誥前向江北人韋如明訛詐洋六元經蕭巡官飭將該巡士移送一區拘留在案迄已多日尚未解辦隨洋亦未給還兹韋心不甘服已赴總局控告矣 
　　毆傷店夥○陳阿貴吳阿生昨與閘北朱協順飯店夥王阿平論價口角王被毆傷當喚巡士拘人入四路一區判將陳吳二人拘留二時一併斥釋 
　　誣控女婿○梁陶氏誣控伊婿陶位賢紏搶其女巧雲一案昨由警局孫裁判飭將梁陶氏提案拘候訊辦 
[英租界]  
　　節期停訊○公廨寶讞員昨日照會輪訊之美副領事祜君謂今日係端陽令節照章停訊一天請飭捕房知照 
　　從寛發落○廣東路百花里鴇婦沈李氏即何四大因令幼妓李寶寶懸牌應客由捕房將沈鴇與妓一併解送公堂公别收押在案昨日復訊先據探目張寶榮禀稱有人函致濟良所謂李妓年祇十四歲於西歷五月六號六月十一號往查兩次該鴇均令年長之妓到場李妓從未見過寶属有意朦混請爲流究沈鴇延博文律師上堂代辯中西官以李妓是否沈鴇親生不得而知惟不應將女賣娼姑寛判沈鴇押滿女所一月要妓發押濟良所一月期滿一併帶回捕房拍照存查李妓准交沈鴇領回不准賣娼如違嚴懲 
　　雉妓訴苦○雉妓秦可卿秦金珠均不愿爲娼同至濟良所昨晨由所解廨據兩妓供在寧波路恒裕里二百六十號門牌賣娼受苦不堪求恩超豁判一併發所留養擇配 
　　羣雌粥粥○濟良所昨解幼女林瑞寶錢阿新楊彩雲妓女林瑞香等到廨經中西官逐一研訊判錢阿新交其母錢傳氏具結領回餘女仍留濟良所查明再核楊彩雲之母陳氏判交官媒看管候其長女到案再核龜棍車阿大容留幼女違犯定章判先枷號一禮拜期滿再押二月 
　　販賣女子○潘雲氏販賣女子月寶由廨収押在案昨日復訊氏延律師聲稱月寶現嫁於蘇州西門口楊百林爲妻並不販賣判仍還押候移請吳縣移傳月寶來廨再核 
　　逼令爲娼○濟良所昨解妓女許根寶到廨復訊據供被假母許氏屢次逼娼求究訊之許氏供不承認判氏交保女仍留濟良所候美領堂期解訊 
　　串拐女子○范占魁鮑玉清串拐女子陳洪寶押於法界花烟間爲娼由探查獲昨解公堂請侒判一併押候提集人証再訊 
　　拐匪収禁○拐匪藍娘水王阿狗串拐江灣孩子王生大瀏阿孩子汪茂生希圖販至廣東由探一併查獲昨解　堂訊明屬實判藍王兩匪各押西牢四年期滿逐出汪王兩孩各黨給洋一元派差送回原籍 
　　復訊拐案○徐掌生控王長發誘拐伊妻談氏一案昨日由廨復訊判仍還押候禮拜三訊核 
　　幼女米路○幼女張阿菊迷路由捕帶入捕房昨晨送廨判留廨候傳其母來案認領　　因何起衅○胡武氏探被夫嫂胡張氏用刀戳傷腿際昨晨由探將張氏及氏翁胡照才並胡阿大胡阿三武九子武阿二武長春等一併解廨經中西官訊明判張氏交妥保候武氏傷愈再核餘人各罰洋五角斥釋 
　　圖賴保費○謝省三控謝林記圖賴保費一案昨晨由探將被告傳至公堂交差看管候晚堂訊奪 
　　累及家属○裘雲記控華大榮騙布逃逸昨由包探將華妻王氏查獲解至公廨押候補提人証於禮拜三再訊 
　　不應濳逃○西牢逃犯王阿二由探查獲昨解公堂請究王供前因患病在醫院逃出迄今已有八年賣菜養母並不犯事求宥判押西牢一年期滿驅逐出境 
　　串竊金飾○李大子控馬夫王阿四唆使女子吳林弟及王曹氏陳林氏串竊金飾一案昨經公堂復訊明晰判王阿四與母王曹氏及吳林弟分别各押三月林陳氏開釋 
[美租界]  
　　印人酗酒○印人賽哥生前晚酒醉至西華得路任情滋鬧當被四十號巡捕獲入捕房押候解送英臬司署請辦 
　　紏衆賭博○舟山路舟山里三十八號某姓家每晚紏人聚賭牌九昨被捕頭查悉飭探請廨出單傳究 
　　抛工逃遁○住居楊樹浦之某西婦昨投捕房報稱伊家雇用之馬夫名阿良今日不知何故抛工而去捕頭派探往查據報阿良已往天津别圖生業矣 
　　行竊皮酒○行竊天福洋行皮酒之竊犯黄金華昨被包探張榮生查獲解入捕房押候送廨究辦 
　　因何戀戀○傳阿虎前因記案遞回原　昨日潜來由探拘入捕房押候解辦 
　　均非善類○無賴陶阿春朱阿三昨日不知因何起釁扭至捕房控訴捕頭以均非差類飭令各押一天 
[法租界]  
　　女孩下落○前有杜某控蔣王氏王沈氏串拐女孩經公堂判將沈氏交保王氏押候著交在案昨日捕房又將廣東人唐志解訊唐供女孩由南京嫂子領來當付洋七十元現已送往廣東作爲養媳可以交案判唐父保限十天將女孩交案兩氏交原保開釋 
　　不認行兇○蔡兆榮前日與李金生口角用武將李毆傷昨由捕房解廨訊究蔡狡　不認判押候傳李到案質訊核辦 
　　飯店失竊○徐桂仲掩入李順記小飯店房内竊去銅元八千文烟咀一枚衣一件當被拘獲送捕解廨訊究李供祇竊五千判　候將贜交出再行核辦 
　　未便輕縱○方寶興向某行收帳被周千鰲抗霸持刀行兇昨由捕房將周及兇刀解廨訊究原告稱周自知理屈已挽人向店内經理調停請勿重辦中西官以持刀行兇未便輕縱判押捕房一月 
　　竊取舖蓋○陳金生掩入馬車房行竊馬夫張老　舖蓋衣物報由包探獲住解廨判押捕房一月 
　　竊洋逃逸○費阿桂行竊電燈公司洋三百餘元逃逸昨由捕房將費妻楊氏拘解公廨氏稱丈夫於十九日出外找尋生意不知有無竊洋情事婦人家有兩孩求恩開釋判發堂寄養候氏夫到案方可開釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[古巴總領事報告古巴商務情形]  
　　光緒三十四年古巴華商商務調查表 
　　品物種類貨額共值本銀 
　　中國絲髮三百一十七箱一十九萬零四百八十八元 
茶葉一千四百八十四箱四萬四千五百九十六元 
中國雜貨二行三百三十二擔八萬一千七百三十二元 
中國磁器三百二十三箱一萬七千八百六十七元 
藥材三百一十八箱一萬五千七百九十元 
生熟烟一千零五十四箱五萬四千八百五十四元 
銀噐二十二箱一萬六千八百五十二元 
象牙噐一十一箱六千六百四十七元 
爆竹一千零九十箱四萬三千六百零八元 
紫榆木器二百八十六箱五千七百二十元 
衣服一千二百五十九件三萬一千四百六十五元二角 
中國酒一千二百零七箱二萬五千七百四十三元 
罐頭食品六百八十七箱一萬五千六百八十七元 
拖鞋三百一十六箱一萬七千四百元 
草蓆八十五捆一千三百九十五元 
花生油一百六十一箱四千八百六十八元 
　　以上中國貨共值本銀吕金五十七萬四千七百一十二元二角 
　　歐洲雜貨三千六百零九件一十八萬零零四十四元 
美洲雜貨五千二百六十六件七萬九千元 
日本雜貨二千四百五十五件四萬九千一百元 
香水粉梘五千一百零九箱二十萬四千三百六十元 
粘米三萬五千七百二十九包二十八萬五千八百三十八元 
海味四百八十擔二萬八千九百八十八元 
豬油七千二百四十七桶三十二萬六千一百二十四元 
鹹料貨物六萬五千四百磅二千四百五十八元 
白糖三千一百七十七包四萬四千四百八十元 
鹹肉五百五十箱三萬二千四百六十四元 
麫粉八千四百五十一包五萬九千一百六十元 
火腿六百五十五桶三萬九千三百二十五元 
罐頭牛奶二千三百二十五箱一萬二千六百四十七元 
洋人伙食雜貨八千五百六十四件一十三萬三千二百元 
就地購買雜貨三萬六千九百八十件五十三萬零零三元 
糖菓醬菓一百二十三担二千三百二十四元 
粉荳芝蔴二萬八千五百一十磅二千八百七十六元 
洋藥二萬零二百九十二磅一十八萬三千六百二十五元 
洋酒一千四百四十二箱五萬三千七百五十二元 
罐頭食品一千二百六十三箱三萬三千零七十三元 
日本絲髮二百三十一箱二十七萬六千零三十四元 
日本磁噐六百六十五箱三萬六千四百七十八元 
日本漆器五百三十八箱四萬八千七百二十三元 
日本草蓆二百五十二捆五千三百七十二元 
日本牙器一十四箱九千一百二十一元 
各國玩器五百七十一箱六萬八千五百八十元 
銅器一百一十六箱一萬零四百五十元 
小花扇二百零五箱四萬一千二百五十四元 
線衫一萬一千九百五十打一二萬七千五百六十元 
線襪三萬一千三百六十打九萬四千零八十元 
　　以上外國貨共值本銀吕金二百九十八萬零四伯九十三元 
　　右表所列各貨總共值本銀吕金三伯五十五萬五千二伯零五元二角 
　　光緒三十四年古巴華商販賣中外貨物比較表 
　　國别各貨總額比例 
中國五十七萬四千七伯一十二元二角一 
外國二伯九十八萬零四伯九十三元五 
　　按中國地大物博甲於五洲而古巴華商去年所販各貨總額三伯五十五萬餘圓中國貨僅得外國貨五分之二其商務所以衰落至此者皆因我國工藝不興工人未受教育不能使固有之貨改良製造運銷外洋抑更不能使未有之物發明創造我國生料出產不少只以工藝未興徒供外人販運出口製成熟貨運回各地年中漏巵損失甚鉅苟能廣開工廠將生料製爲熟貨使賤物變作珍奇不特可以塞漏巵並可以富國利民也（未完） 
小說 
[俠情小說卿小傳（一名像片案）叜著（三十二）]  
　　第十八章　惡感情 
　　漫怒正不可遏。而縵忽搴帘入。花枝招展。姿態横生。豔麗之容。良罕與匹。令人閱之。眞有胡天胡地之槪。漫凝視之。此時旣極賞其艷。而又盛怒其欺。腦筋中倍受激。剌乃起立而握縵之如荑之手曰。卿約我專候。卿旣歸矣。我當即行。語時氣憤不能平。聲極斷續。而面固尚含笑容。縵已偵知其意。即對曰。鬍公欲去徑去耳。無自苦乃爾也。漫聞而怒益甚。强笑應之曰。甚善。乃拂衣出門而去。 
　　漫且行且思。以爲從來仇懣之情。無有過於今日者。旣歸覺血液上行。充腦欲裂。而胸部塡塞。幾不能耐。忿及縵卿種種愛情。平日如彼其濃厚稠密。何一旦詐僞乃爾。則不可以片刻忍。轉念其今日之舉。或别有故。致出 
 
 

Page 27

 
 
於不得已者。則且當憐而宥之。如此思潮往復。形神俱爲所役。忽復自解曰。何自尋苦惱如是也乃。取所儲之金波酒。傾於巨甌。而冷啜之。飲已而臥。明日不覺遂病。於是與縵之暌絶也竟一星期。 
　　第十九章惡感之消釋 
　　漫眞旣抱病。日獨居於小樓上。間與其好友耦相閒話。一日在耦相處。偶及縵卿事。耦問曰。君何連日未往也。漫曰我前日已將今年初往之情告子。何復問爲。耦曰我窺縵卿之意屬於君也甚堅。絶不至有他變。子無多疑。前日之舉。或别有故。子愼無作負情儂也。漫笑應之曰君爲之解釋。正爲我加束縛耳。耦曰前日君言縵卿索聯句已贈之否。漫曰尚未搆思。耦曰尚擬贈之否。漫曰旣許之矣。贈亦何妨。耦即笑曰。君速撰之。我案頭現有餘紙。撰成即爲君書之善否。漫曰甚善。漫略一凝想曰。我已得之矣。耦曰願即宣布。漫即索片紙朝之。耦讀曰（未必銷魂到眞個。可能如夢了無痕。）即拍案曰超脫之至。復笑曰。我固知君之不能忘情也。乃急濡墨舒紙而書之。正共賞間。忽漫之短童來白客至。漫乃去。 
國外新聞 
[法國預算缺乏總數]  
　　初二日栢靈電云法國預算案今已查明共缺欵法郎一百零五兆 
[英大臣演說軍備]  
　　初三日倫敦電云英國海軍部大臣麥肯萊在密特爾登演說謂英國今日最要之舉係保全海軍優勢蓋藉此始可免外敵之侵淩英政府原擬減少軍備不意轉使各國軍力擴張故某强國所築之奪雷諾脫式戰艦已有十艘而吾英僅有八艘 
[英皇校閱疆防軍]  
　　初三日倫敦電云英皇愛德華近在溫特沙宫校閱疆防軍一百零八小隊均各賞以隊旗每隊軍力考校分數爲百分之七十五校閱之時禮節頗盛英皇皇族國會著名議員及帝國報章公會屬地各代表亦均蒞塲叅觀 
[德俄兩君會見續聞]  
　　初二日柏靈電云歐洲各國討論俄德兩皇酬酢之詞頗爲和平栢靈及聖彼德堡兩處同時發布官告謂兩皇討論目前政治問題並無異見俄德兩國此後仍將維持篤厚之邦交母使他國條約稍蒙損害並將合力平定可起爭端之事件兩皇及扈從各員告别之詞均異常誠摯云同日倫敦電云德星業已啓程回國 
[美國入欵稅將次議結]  
　　初二日鈕約電云美國所擬徵收入欵稅一案星期一日將在國會投票議决 
[西班牙向美索賠]  
　　初二日鈕約電云西班牙政府要求美國償還古巴國債金洋三百兆圓 
[土擬留艦居留島]  
　　初三日栢靈電云法國外務部大臣闢匈咨告内閣謂近接土爾其來文聲稱願將駐泊居留島蘇台灣之戰艦留守至一千九百零十年 
[英國巡洋艦被撞]  
　　初四日倫敦電云英國二等護甲巡洋艦塞福號在鄧其里斯附近遇霧致與維爾森公司之郵船互撞該艦中部大受損傷幸經竭力抽水始免沈下現已拖至丹佛口擱淺其艦員盡由他船載遂登岸並不傷失人命其所撞之船亦名塞福號 
[輪船失火]  
　　又載初四日香港電云怡和公司克生（譯音）輪船於星期三日由香港開往新加坡星期五日後艙怱然火起該輪急即旋舵駛回香港於今晨抵埠即經救火人灌救直至下午五點鐘時始熄其損失之數尚無詳報起火原由亦未查明 
來件 
[上海貧兒院第一次捐欵清單]  
　　錦州大清銀行募來張蘊山小洋二元錦州大清銀行小洋十元孔賡言小洋二元徐景星二元楊杏舫小洋二元趙蔚臣小洋八元重慶大清銀行募來源信堂渝平銀五十兩復泰裕洋十元廣生同洋十元復升恒洋十元永興裕洋十元同喩義洋四十元同盛長洋十元榮記洋四十元聚義生洋二十元同仁和洋十元萬懋正洋十元其昌祥洋四元安慶其昌祥募來同春典洋二元杭州義善源募來延康莊洋二十元餘慶堂洋三十元元昌莊洋十元杭州源豐潤洋十元思義堂洋十元壽豐莊洋十元奉天大清銀行募來恪敬堂洋二十元恭惠堂洋二十元臨川氏洋二十元敦厚堂洋五十元隱名氏洋五十元德本堂洋十元仁德堂洋十元慶德堂洋十元宗善堂洋十五元敬義堂洋二十元退省氏洋十元餘慶堂洋二十五元吉記洋十元祥記洋十元如記洋十元意記洋十元保定大清銀行洋二十元保定大清銀行募來高鳴九洋二元張治忠洋三元沈席卿洋二元曲偉卿洋二元王燦章洋二元 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
