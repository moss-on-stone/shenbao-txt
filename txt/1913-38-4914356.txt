# 1913 - 38 - 4914356

 

Page 1

 
 
社說 
[西藏用兵記（四）] （無名） 
[七中英歷來交涉及達賴外向]  
　　前淸同光以前往事勿論自光緖十九年遺全權往印度之加拉吉達與英人定界約及藏印通商章程始二十六年達賴私遣外務長官大喇嘛赴俄上俄皇以護法皇帝之號俄以誘結術欲與英爭權其機益熟於是時二十八年淸廷竟以親俄派之權力與俄訂西藏密約英人知之大憤三十年英人乘日俄戰事俄人勢尀兼顧竟藉口達賴阻礙商務舉兵入藏及淸廷詰問英將榮赫鵬巳與達賴訂約於春丕駐藏大臣不肯畫押淸政府乃另派唐使往印議廢約英不允三十二年遂與英人結印藏續約六條而以三十年之英藏條約爲附條一切承認之其結果不過得改名義上爲中英條約而於實權之損失固絲毫未能挽救也明年俄以朴子茅條約成急欲爲桑榆之計於是與英締結關於西藏之恊約五條則昌言俄於蒙地新疆權利英國不加干涉俄之於西藏亦然無瓜分之名而行瓜分之實矣特淸政府掩耳盜鈴佯爲無事耳是時達賴則已畏勢趨炎故貳於英印淸廷革其封號旣與英訂約則又復之議者俱以達賴狡詐欲有以覊縻面控制之者三十四年徴之入朝達賴至京會光緖之喪仍遣之歸國宣統元年達賴歸途與俄使私覿叛志復熾二年川藏邊疆大擾淸廷遣川兵入藏達賴遂奔印度因褫其封號逾年聞革命軍起共和政府成立達赖復歸藏聲言獨立 
[八達賴入藏後情形]  
　　辛亥七月間達賴自印回藏入拉薩其時前淸駐藏大臣聯豫已爲新軍所逐公推管帶官鍾頴爲代表欲與達賴締結改革藏政法約而達賴遽聽藏中分華黨人之言時出兵攻駐藏華兵警報日至於是共和政府令川督率兵入藏滇督亦派兵助之山川阻深軍報遲滯且英人亦由印派兵干涉相持曠日殘殺剽掠爲狀至慘民國政府欲減省兵禍擬和平了結以覊縻之示意駐藏長官於是達賴亦作悔禂贊成共和語九月一日鍾頴電達政府稱逹賴派堪布二人前來議和提出條件大至一恢復達赖敎權加崇封號二華人對於佛敎及僧寺不得仍前侮慢三西藏行政重大事宜可與華官商議惟不得於西藏改設行省及視爲領土（四）中國不得於拉薩駐紮兵隊辦事官衛兵限制二百人（五）撤退尹司令征藏兵隊旋經國務院會議第一條可照允惟須加入達賴不准干預政治字樣第二條可照允第三條改爲西藏重大行政問題藏民有陳請權由中政府察擇施行俟藏局安定後中政府如何改設行省達賴不得干涉第四條限制中國兵隊應取消第五條改爲現在一面飭川軍緩進一面另派兵赴藏鎭撫决議後遂電飭鍾穎轉告喇嘛已而復達賴誠順贊化西天大善自在佛封號由滇督蔡交畢土寺喇嘛專人送至拉薩然達賴卒無正式承受答覆之耗時尹司令仍同巴塘裏塘進兵未獲全勝達賴又生異心且聞英兵加額駐藏旣而袁總統有電令達賴來京商確要政之說旋達賴亦電復不獲赴京之理由大旨以藏事重要不能遽離職守爲推諉然實非至誠傾向也其後政府遽送達賴封號且令休戰而達賴不允及特使至川邊藏人與英兵交阻不克前進欲改道由大吉嶺而沿途亦盡爲英兵駐紮不克入境云云近日且驅逐漢民出境並有與英政府訂恊約之耗情形更爲危急然則達賴之對於民國其能得良好結果與否正未可卜也（未完） 
時評 
[戒自欺性] （無名） 
　　自揚其醜以招人笑罵不可也自揭其短以惹人輕蔑不可也自承其懦怯以啟人欺侮不可也 
　　然而反是入已知其醜而飾爲美人已識其短而炫爲長人已見其懦怯而貌爲强武其不可亦相若 
　　何則人已知之而欺人人勿信也人勿信而欺人欺人乎自欺耳自欺於事實何益故當戒也 
　　國民其思之政府明知其事之不然而故與我民周旋者是欺我民也我民明知政府之欺我而故與政府以周旋者是欺政府也政府明知我民之知其欺而仍不得不如是與我民周旋者欺我民實自欺也我民明知政府之知我知其欺而仍不得不如是與政府周旋乾是欺政府亦自欺也 
　　不自欺以爲中國之情理說不過去以是大借款以俄蒙密約也项藏交涉也其至於今日者皆此政府與國民交相欺各自欺以釀成之也嗚呼自今以往其安可以不戒 
 
 
 

Page 2

 
 
[專電]  
　　北京電大借欵之成否現幾全傾於政治問題二十二日銀行團代表致電倫敦請付小墊欵以應中國之急不欲斷絶大借欵之進行似尙含經濟性質在内至二十三日銀行團與周總長會議時俄法兩國除草約上要求外又復主張償還此項借欵之保證金需儲積於銀行團指定之各銀行内列入草案條件以窘中國政府故此間外人推測俄國正在盡力破壞大借欵恐大借欵終屬無望 
　　北京電稅務處擬定江海津海山海濱江安東東海蘇州金陵鎭江蕪湖九江浙海杭州沽海江漢重慶厦門湖海蕪州南𡩋二十關專設監督長沙兼岳州閩海兼福海粤海兼三州江門九龍拱北等處宜昌兼沙市及荊州常關瓊州兼北海蒙自兼思茅六監督兼管附近各屬琿春騰越龍州亞東四關暫由地方官代管 
　　北京電新疆都督告有匪首鄧興邦勾結纏回潛謀不軌并派人勾結邊口兩管帶至吐魯番舉事巳將鄧匪拿辦 
　　北京電奉天都督電稱杜爾伯特旂王公等十四人已到奉勾留數日即行來京又靑海之察汗諾門罕白等四活佛说將到京 
　　北京電庫倫杭達親王赴俄後曾向俄皇堅求保護及軍事上之補助俄皇面許備戰軍械槪由俄國供給故於正月四號先由俄京輸送到庫計快鎗一萬枝大砲二十四尊子彈七十車聞此項軍械僞政府確係預備作侵伐内蒙之用 
　　北京電庫倫僞政府近於烏得薩伊爾烏蘇兩處設立兵站連日派人至經棚包頭附近購買米麵前日綏遠將軍呈報已拿獲此項糧食頃多倫鎭守使報告又於經棚拿獲七十餘車米麵 
　　北京電内蒙東土穆特旗王藉口中國軍隊不能保護蒙民私自購鎗二千枝分給部民並請日本某軍官爲顧問 
　　北京電政府接駐俄劉使電稱俄廷已致函列强責問中政府背信不還庚子賠欵之故 
　　北京電政府電致廣福禁借俄欵他國聽便 
　　北京電政府己准范源濂辭將令海軍總長劉冠雄兼署敎育總長 
　　北京電敎育總長本擬李家駒代任李得函後復書謂與國務員絶未謀商何連帶還任之可言决不願就聞有法制局科員易宗夔者遍函各報自謂旣非官僚亦非暴烈分子巳由某某荐長敎育求各報社以新聞登載意在藉以得名而高其位置京師人士近日之無聊至此 
　　北京電東西洋選舉參議員之華僑代表共六十餘人已有三十餘人於昨夕到京 
　　天津電今日（即二十七日）駐津德艦水師提督大宴各國兵艦武員以慶德主誔辰 
　　打箭爐電裏塘復失後藏番更形猖獗似有外人暗助 
　　貴陽電黔之東境土匪起事勢甚兇烈官軍馳往攻𠞰雖獲勝而亂勢未止 
特约路透電 
　　北京電政府所議中國銀行議案規定該銀行爲有限公司定資本六千萬元分作六十萬股政府認購一半將來可以隨時轉售開辦之初先由政府提欵一千萬元撥入該行總行設於政府所在地點分行則可以隨地設立政府收入支出均經該行以三十年爲限將來仍可展限惟須得財政總長之認可該行每年盈餘以一成作公積九成作股東紅利該行所掌之事如下（一）現兌（二）發行紙幣（三）滙兌（四）公債票發行取贖事項（五）關於國庫事項（六）儲蓄（七）押款（八）關於政府公債票事項惟該行不得直接間接兼營工業與他種商業其總協理之作期以五年爲限董事部四年監督三年其餘則例與他種公司大致相同 
　　北京電國稅議案内容如下國稅廳長有呈請財政總長批准設立分廳或命當地官員收稅之權其章程俟由財政總長編訂國稅一類爲地丁鹽稅海關常關入稅通過稅厘金統捐礦稅契稅經紀捐當捐煙稅酒稅茶稅糖稅魚稅地方稅一類爲别種地稅營業稅牧畜捐米捐鴉片捐煙捐又船捐雜貨捐舖捐房捐劇場捐車捐妓捐茶館酒館捐宰牲捐轎捐及其餘各捐國稅新增者爲印花稅實業稅入欵承繼稅遺囑稅紙幣發行稅地方稅内新增者爲房屋稅市場稅使用物稅實業消費稅實業消費稅須中央政府未曾徴收之處始可作爲地方稅惟財政部有禁徴妨礙國家稅之地方稅之權其增徴之地稅不得逾現徴之稅率百分之三十實業稅不得逾百分之二十入欵稅不得逾百分之十五　　北京電政府提交參議院之鹽斤加稅議案規定奉天省每斤增加十二文長蘆福建十文山東八文河南四川廣東六文雲南上海四文預計此項入欵不下一千五百萬元之譜可作拔還借欵之用將來政府操鹽斤專賣之權故民間不得私製所有鹽户均須將製鹽方法與出產數目報明政府所產之鹽均歸政府收買政府有權派遣警察保護各鹽灶將來查察鹽井與考驗鹽質等事均由政府辦理以上所云蓋鹽觔加稅議案之要點也 
　　北京電中國鐵路公司章程議案規定由交通部組織公司建築全國幹路其已許讓各國建築者不在此例該公司所築之鐵路將來悉歸國有該公司並有權草訂章程及購買應用之地惟須行請政府批准 
　　北京電蔣廷幹任爲鹽務稽核報告所總辦後粤省曾致電賀之電内謂廣東鹽務處不日將派代表三人赴京與蔣商議粤省鹽務 
　　武昌電數星期前有人登載廣告在漢設一人道會支會今入會者已有百餘人該會以增進慈善之心爲宗旨日者開會議决籌欵設贫民院孤兒院醫院各一所不日將舉辦事員進行各事並發刮月報一種聞蕪湖長沙均有該會去會 
　　開封電此間自由報記者因觸都督之怒於本月二十六日被拘昨經存欵保釋今日該報停止出版 
　　蕪湖電此間巳復設軍務處孔司令議於此間駐兵五百名 
　　倫敦電英國外相葛雷君今日在下議院答議員郝爾君之質問曰拳亂賠欵英國應得之一部分已作爲正用自後如有盈餘則當全行還與中國 
[譯電]  
　　北京電六國銀行團代表新近向周財政總長提出解决兩方爭端之辦法擬將借欵稽核員由該團與有關借欵各國共同舉派惟中國革命以後所應還各國之外債問題在借欵合同内並不明載另訂特别附約規定之倘中國承認上開辦法則該團當準備繳付中國要求之墊欵定月内繳付二百萬磅二月間又二百萬磅三月内再付三百萬磅中國迄今尙未答覆 
　　北京電華法商業銀行成立在即資本係法國認三千萬馬克中國認一千五百萬馬克一俟參議院表示同意該銀行即當開辦 
　　北京電内務總長嚴飭北京商務總會轉告各商家不得於陰曆新年停止貿易警廳亦已發出通告矣 
　　倫敦電倫敦泰晤士報近復研究鴉片問題略謂中國現在所銷鴉片並不减縮故英國對於鴉片問題已爲中國所愚弄惟英國政府多不欲政府實享中英禁烟條約之權利然中國現在各棧所存鴉片有三萬箱之多將來作何解决現宜研究且印度政府頒發停售鴉片之命令爲時已遲將來若果實行停售恐難免引起金融界之大恐慌尙希當道諸公悉心擘畫俾鴉片問題得妥爲解决然士商之損失將來必須有人賠償云云 
　　栢林電法國外務部供職人員在帝國議會預算股員會聲稱該國現已設法使該國在華所辦學校添入國文一科 
　　柏林電據聖彼德堡及巴黎消息俄法兩國政府擬仍如前與列强政府聯合一致行動彼等對於阿米里亞及西利亞二地均擬暫止單獨進行本國之政策據政界消息英意兩國派艦赴皮西開灣惟期保護寓土之英意人民别無他志巴爾幹各邦續戰之志並不殷切休戰約註銷與否須明日始悉 
　　倫敦電内閣曾開會討論女子選舉權議案辯論多時已决議即將案作廢要求參政權之女子連日曾散播恫嚇之言辭以故警隊中人皆不准告假韋斯特明斯特一帶駐有警察二千名騎馬警察百餘名以防不虞 
　　倫敦電女子選舉權議案今日（二十七）在下議案開議到者極衆院中爲之人滿院外亦頗擁擠討論多時後經投票表決反對者二百八十三人賛成者一百十二人該議案已正式撤銷　 
　　倫敦電國會大街並無要求參政權之女子聚衆示威惟昨日深夜潘克赫斯特女士欲圖毀損聖斯丹芬堂之壁畫爲人拘入警署尙有台斯派特夫人與其他女子三人欲圖在特拉法爾茄大街向衆演說亦均就逮 
　　東京電茲得華盛頓消息美國新任總統威爾森君將於九月間游歷菲列濱羣島 
　　東京電加藤男爵已正式被任外務部大臣　　東京電井上侯爵現患腦病甚劇 
要聞一　 
[記周總長與政團代表之談話]  
　　本月二十三號政團聯合會代表劉朝望包世傑龔煥辰往謁財政總長詳詢大借欵内容當由周總長答稱大借欵條件先經彼此磋商就緖訂明民國二年一月底交墊欵二百萬磅二月底交二百萬磅三月底交三百萬磅共計七百萬磅業於上年十二月三十一號與六國資本團駐京代表約定允俟是年一月十六號倫敦會議後卽行簽約交款詎至是月十七號忽據資本團駐京代表聲稱現得倫敦回電因巴爾幹風雲日緊歐洲金融界異常恐慌不能先行墊欵故迄未簽約現正與他處另訂小借欵但不知能成立否然大借欵雖經此一番波折將來恐尙不難設法轉圜云云劉代表等又詢及賠欵展期各節周總長答稱賠欵展期俄人首梗　議法亦附和之旋由各國調停先將以前存放海關欵一千餘萬兩攤還各國此事當不難解决劉代表旋又詢問六厘公債票發行方法周總長答云發行公債以維持國家爲主擬令中央銀行擔負責任並委托各銀行爲發行機關惟近有外國銀行希圖握此牟利故未便驟行示人以柄迄未公布辦法也周總長語至此即顧謂劉君等曰以上所談各節均與財政計畫無關而就今日情形論財政一端自宜先求統一惟據鄙人心理推想起來吾國目前常年收入必較昔日增加而各省所以不能接濟中央者實緣各省城鄉自治區域一般紳董先行耗去賦稅等項入欵三分之一及至縣知事處又耗去三分之一實解入都督府中則巳剩三分之一矣試問各省焉有餘力可以顧及中央耶若不亟行整頓以求統一之効實於民國前途不堪設想本部近據各省財政視察員報告種種情形似欲謀財政之統一當先從畫分國家稅與地方稅入手故現設國稅廳此爲整頓財政之不得已之辦法云 
[中法實業銀行組合始末記] 異哉周學熙之所謂實業 
　　中法實業銀行日内即有成立消息此事内容外間知之者甚鮮茲特詳細探記如下 
　　中法資本聯合之發起去年臨時政府初成立時熊希齡任財政總長因借欵事與六國銀行團交涉銀行團提出條件異常嚴酷熊君正在焦急中而法國匯理銀行總理忽通函熊氏言六國團互相牽制條件太苛深恐難於就緒中法交情素稱輯睦不如兩國爲經驗上之聯絡組織一中法銀行以實業爲前提俟信用旣彰卽可源源輸入外資以減輕中國財政上之困難云云此中法實業銀行之名詞所由始也 
　　熊布齡交涉之開始熊氏接此函後以爲資本聯合亦財政上救急之策且中美合資銀行唱議已久果於中國利權上無所損失則此事亦非不可行爰函復滙理銀行總理囑其將詳細辦法及巴黎市塲情形切實調查開具節略以便斟酌辦理該銀行即派員至巴黎運動各大資本家共同出資組合贊成者甚多而各資本家遂亦派遣代表兩人至北京與財政部交涉日前該代表已抵北京云 
　　實業銀行組織之内容代表抵京後卽將大致辦法擬出其資本之定額定爲四千五百萬佛郎法國占三分之二中國占三分之一分四期交欵如中國因財政上之不便利一時不能交欵則法國資本家暫爲出以便早日開辦 
　　各方面之疑慮當熊氏與洪理銀行交涉此事甚爲秘密與聞者有前南京財政次長王鴻猷故此次擬出之辦事人中國一方面將以張季直爲總理王爲會辦各政黨均不無疑慮之處旣以此事須經參議院通過且條例規訂詳明比直接借總統較爲輕减故亦無反對之者惟現財政總長周學熙氏本未與聞忽來此事推測者久之復晤熊氏詢問顚末熊氏告以從前交涉情形現在唯公作主周始接續與代表 
 
 
 

Page 3

 
 
爲協議之進行 
　　周學熙個人之實業政策周氏旣與法國代表交涉遂開出一條欵謂旣稱實業銀行則該銀行對於中國實業當與以極便利之利益卽以最低微之利息貸欵與實業公司之要求也而其所開出應享此利益之實業公司維何則北京自來水公司　州煤礦公司唐山洋灰公司等其地域旣限於一隅而此數項者皆與周氏有極大之關係者也法國代表接此條欵深笑中國財政總長之眼光只如豌子大旣有意開發實業而全國中之大實業未聞計及而獨與總長有關係之實業則汲汲不遑殊覺可怪云據此則中法銀行之能否成立尙屬疑問而周總長之純以私利爲前提無絲毫利國之觀念實更昭暴於中外矣 
[庫倫安能翊贊共和者] 徒費詞耳 
　　庫倫逆佛哲卡尊丹巴前次函致袁總統言語極狂悖袁總統閱後卽逐條批駁交秘書廳照擬覆函用國務院名義答覆經已撮錄前報專電茲探其原文云此次改建共和以完全領土成一民國此乃根據隆裕太后詔書所謂以統治權公諸全國旣非君位繼承安有血統關係可言執事負固一隅自爲風氣試讀韓史當其脫離母邦宣言獨立之際何嘗不借假名號稱快一時曾不幾時而世界地圖寧復見大韓帝國顏色殷鑒不遠想執事當能憶之大總統以仁慈爲懷不忍遽加征討倘早日悔悟優待條件昭然俱在共亨昇平試觀内外蒙古各王公凡　翊贊共和者贈𧶘有加執事當亦有聞焉執事若翻然改圖共奠邦本則酬庸之禮自異尋常天日在上决不食言若執迷不悟五族公民同伸義憤兵戎之禍誰實尸之至謂以兵力從事則執事固先以兵隊騷擾附近各地大總統特出偏師救民於水火非當與公爲對敵之舉也聞此件已繕發矣 
[中央學會舉行參議員選舉之困難]  
　　中央學會之參議院議員選舉本定於民國二年二月初十日舉行敎育部自元年十一月二十九日中央學會法頒布以後卽切實籌備以便該會得以早日成立該會參議院議員選舉得以早日舉行惟該會互選手續至爲繁重在第一届選舉其有互選資格者以内外國大學或商等專門學校三年以上畢業者爲限此項畢業生住居北京者固多而散處各省者亦復不少按諸法理皆當列入選舉人名册不得有所遺漏由是發生種種周折一審查畢業證書不能專歸中央辦理須委託於各省敎育司二總選舉名册須俟各省敎育司將審查合格者呈報後方能調製三各省敎育司須接到總選舉名册及投票紙方能選舉四互選開票須俟各省選舉票到達中央方能舉行以上各項程序非閱五六月不獲蕆事加以互選資格問題尙有疑　該部　於元的十二月十七日曾提出諮詢案函請國務院呈請大總統提交參議院去後迄今尙未答覆以致諸事不得進行現距參議員選舉之期爲時不過二十餘日而中央學會成立至速須在六七月之交舉　行參議員選舉事實上非延期不可昨該部范總長已將此情照章報告内務部查照矣 
[京師警廳改組風潮之眞相]  
　　此次改組京師警察廳趙總理因兩廳原有人員多係創辦之人且自武漢起義以來維持京師地方秩序至於現在頗著勞　故只就兩廳原有人員改組實於裁併之中寓維持鼓勵之意乃日前忽有用兩廳全體名義上書於總統府國務院參議院内務部等處以此次改組薦任人員不合公道經趙總理飭詢兩廳之人有無全體具呈情事旋據内外城二十區區長區員及兩廳四處大多數人員聯名稟呈均不知全體上書之事詳加調查實係三五巡警學堂畢業人員因資勞尙淺未列薦任心懷不足揑造全體名義上禀控告希圖借此推翻成案以便得擠升薦任之列并在内外廳到處煽惑以冀二十區秩序擾亂得遂私圖業經趙總理將聯名辯訟各禀呈令交警察總監澈究務期水落石出嚴懲示儆云 
[内政外交之大會議]  
　　外交總統府昨開會議各國務員及各顧問均列席梁秘書長提出會議要案議决情形如左（一）中俄交涉應請俄國先將庫倫烏叨得叨林滂江等處電局交出俟條約同意後再派員前往勘界以免紏葛（二）中英交涉鴉片問題擬請海牙會公判至西藏交涉除由陸總長辦理外請唐紹儀將光緖三十三年訂約時之始末報告俾可研究（三）討庫問題除照副總統來電辦理外陸軍部所擬三條一併實行（四）借欵問題銀行團本係六國現俄有宣告出團意各國應將俄所擔任之二百萬鎊分配後始可簽字 
　　軍事大總統日昨以近日北防軍備極關緊要雖累次增兵盡心籌畫無如蒙兵俄兵近日情形極爲猛厲特定於二十二日在總統府大開軍事會議所有陸軍部總長參謀部次長及軍事顧問參議等均行出席是日大總統提出兩項議案（一）國務院提出實行征庫建議意見書（一）陸軍部擬訂防戰區域設備案 
　　内政國務院秘書長張國淦於昨日致函各部秘書廳擬於二十三號邀集各部參事（每部兩員）秘書長秘書各一員在該院開茶話會討論政務（一商議施行新頒行之文官考試任用甄别保障懲戒等法案之辦法（二）秘書任用法之資格及其程限（三）商訂各部執行行政改組　章程取一致之進行以免互有不同而至防害行政（四）商　支配官俸等級及叙等各政事議妥後即行提交國務　議云 
[河東竟望風歸附矣]  
　　山西河東觀察使張士秀及旅長李鳳鳴與閻督不合抗不交餉拘因南桂馨不服都督及中央政府命令　言獨立各方面多數持先說後剿之議茲已大致敉平取消獨立特將最近消息數節錄列於下 
　　政府態度政府對於河東之熊度亦不願輕起干戈日前宋汝梅等上書政府請緩用兵一節政府頗爲所動特派趙倜往說囑其持穩重主義以兵可不用而不能不以兵力爲威慴之用云 
　　都督報告總統府日昨接山西閻都督電報告遵照電令佈置晉北防務事宜及河東近狀聞大總統已將原電抄交國務院矣 
　　軍隊出發政府將以武力解决山西河東亂事一節茲得軍事報告保定陸軍混成旅於昨日奉命搭由正大鐵路火車前向河東進發其河南某新編練之陸軍亦已於同日開拔惟得張李歸附之消息後當卽開回 
[譚人鳳與王昌國之奇緣] 章太炎得毋羡煞 
　　譚人鳳本一窮老書生鰥居數十年共和告成後譚居然以老革命家資格取得鐵路督辦轉任長江巡閱使遂爲當代闊人而譚老氣横秋使酒罵座無人敢近對於女子之要求參政者尤惡其囂張王昌國者湖南早寡之婦留學以來矢志不嫁近爲女子參政同盟會員唐羣英作伐介紹與譚人鳳結婚謂汝肟辦社會事業嫁譚以後可藉其力以爲已助由唐羣英置酒召譚王兩人見面開談判一次王亦有首肯之意惟王欲附一條件結婚以後不能終年負同居之義務一年之内惟年假暑休可以聚首盡夫婦之樂餘則須奔走四方運動國事大約此條件亦可取得老譚同意不久卽將舉行華燭之大典云 
[雜評一]  
　　俄人助蒙軍械俄皇允庫倫代表助以軍械現已輸若干至庫是使我中國後無寗心也夫蒙古好戰自古而然歷史可考也近世之不能南犯者非變性也戰器不如南人也今俄助以械其能稍輯乎 
　　中法實業銀行中國事往往有發源至爲美善而其結果至於不堪問者皆由當事之人參入一二私意於其間也與外人交涉而參入私意於是利國之事胥成害國矣時至今日周總長尙如此耶 
　　京師警廳風潮革命大事而中國之革命其秩序之擾亂僅如去年是中國人心之好治而不好亂可知也今革命旣過而外人反謂有亂象者大抵皆如警廳改組之風潮耳三五人冐全體名義也然而外人煩言矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[英國禁煙會主張改約]  
　　前者萬國改良會曾致函英國禁煙會詢以在中國鼓動禁烟應取如何之手續茲接該會復函略云民國成立後於烟禁認眞執行極爲欽佩迺中央煙約内暗昧不明之點頗多英商存積大宗烟土尤與烟禁之進行有碍惟有由中國政府出正式公文向英國交涉改约敝會不敏願作中國之後盾云 
[東三省議會反對籌邊使]  
　　東三省籌邊使章炳麟抵東後屢次電告政府陳述東三省政治之腐敗官僚之把持因之該三省地方官民對於章氏亦甚不滿意聞日前黑龍江省議會又奉吉議會電呈大總統極言籌邊使無設置之必要且謂籌邊二字包括甚廣非僅在實業範圍之内如委任不得其人轉於三省大局有碍不妨由農工等部另派調查專員以符名寔等語政府得電後隨復電東省各都督云籌邊使係委任調查之暫設機關與官制無涉請轉覆各省議會毋起紛議 
[副總統贊成移民實邊政策]  
　　吉　墾殖分會移民實邊問題起於粤省總綏靖處由粤省轉咨吉省吉督再咨鄂督由此推廣擬聯合全國實行移民殖邊之策黎副總統准咨後以粤省旣已實行移民而吉督與分會竭力維持自應迅籌辦理查鄂省光復以來創巨痛深所有平日無業游民及此次退伍兵士充斥内　隱患不堪設想以之移殖吉省開辦林礦墾牧各事旣可發展實　又能鞏固邊防於國計民生兩有裨益卽咨請民政長轉飭實業財政内務三司詳愼籌畫妥議辦法覆奪矣 
[川委員越境剷烟受辱]  
　　湖北施南府屬利川縣長灘壩地方與四川石柱毗連向爲產煙最盛之區鄉人什九染有烟癮因其自種自吸頗難查禁該縣知事因恐激成事端雖迭奉　除烟苗命令畏思不敢實行以致該鄉人依然栽種遍野煙苗深及尺許日前川東禁煙委員李綬之由此經過因屬鄰境誼坐視特會同團紳吳正祥勸令剷除乃鄉人等竟揑稱鄂政府對於禁種已展限五年利川知事及軍隊俱不加禁止何須爾四川委員干涉遂鳴鑼集衆將李委吳紳痛毆一頓并拘往祠宇中弔縛另以糞塞其口鼻謂其不應亂言　除幸翌日有正紳某聞悉講情始釋李委受此汚辱即電禀由川都督團電鄂民政長查辦昨夏民政已嚴詞電責利川知事飭令將滋事各煙犯拿案嚴辦並會同軍隊迅將煙苗剷除凈盡不准再有一株存留且令該縣議事會團紳等共負責任以期禁絶痼毒云 
[贛都督之恐慌]  
　　贛都督李烈鈞因在滬私購軍火被中央發覺當將所購快鎗七千枝子彈八百箱悉數扣留内不自安昨特電致政府稱現聞中央將派遣軍隊赴贛鎭撫人心極爲惶惑　贛省現無亂事想中央決無派兵鎭壓之理惟傳聞如此應請大總統明白宣布以釋羣疑等語政府當卽電覆謂該督綏靖地方著有成績中央亦深知之故雖該省公私各界先後攻許文電盈箱累　而中央始終信任决不輕事動搖惟此次民政長汪瑞闓蒞任伊始卽有少數暴徒陰謀加害自不得不派員查辦以遏亂萌茲據電陳各節應令該督將謀害汪民政長各犯如何處分之處先行電覆以定進止不審該督對此嚴令又將出何舉動也 
　　又　垣近日謠傳有人在京運動江西都督並　重要人物至　運動軍隊推翻李督事爲李都督聞知密議多次當派砲兵團長劉稜督率所部官兵往駐建昌縣境嚴防陸路要口又派林虎旅長所部營連往駐湖口彭澤兩處水路要道佈置一切極爲周密惟建昌縣不通電報殊不方便現經李督特派電報生三名携帶電綫桿木於本月二十一號星夜起程馳往建昌縣城建築報房俾便劉團長與李督直接通電　遞消息以備不虞 
[江西政界近事]  
　　國稅廳國稅廳籌備處處髭陸長佑坐辦李盛銜奉到電令籌議開辦所需辦事人員擬分三等給薪一等六十元二等五十元三等四十元業經陸處長李坐辦在湖北會館俾見所委人員多屬舊政界人物聚　多時聞陸君定用徐紹榘等八員李君定　吳大　等六人其餘九人在此間財政司稅務科内選用數人外餘均未定以致運動斯差者頗不乏人云 
　　交通司交通司開辦以來無所事事現經李都督遵照國務院電飭令知該司卽日停辦所有司長胡懌改充南潯鐵路籌辦處總辦將交通一部分事務改隷實業司設科辦理 
業司設科辦理 
[贛南匪亂情形]  
　　贛州蔡旅長電云南昌都督曁第二師劉師長鈞鑒據瑞金張知事曁駐七團第二連會呈並解會匪王芝彬王桂生來贛供稱爲同盟會老五卽洪江會所改現在福建興化汀州軍隊連合約定陰曆新年起事並帶布票二十張來贛省勾結軍隊地痞同謀二次光復票有同盟會孫字樣此次在瑞營調查勒借川資僞稱奉前孫總統及黃上將興命令實爲汀州先鋒衛隊官左寳臣派伊來贛並聞有二十餘人分赴江西各處勾合等語查該匪犯所供情形頗重除具文詳呈並飭各營嚴密防範外擬將該犯卽行槍斃以昭法紀而寒匪膽是否有當乞示祗遵蔡森叩 
膽是否有當乞示祗遵蔡森叩 
　　萍鄉高營長電云商昌都督賜鑒奉電令巳將羅麻子嘯日槍斃陳丙坤於效日槍斃容再彙案另文呈報自羅陳二匪伏法後人心已　昨又拿獲謝春生劉冬狗二匪均係焚搶黃平中家案内要犯俟訊明確再呈請核辦知關　注謹先上聞營長高錫庚知事宋立權叩 
[浙省淸鄉扼要政策]  
　　浙都督前以各屬匪氛不靖非大舉淸鄉不爲功業經軍事會議通過將全省最要地方如杭嘉湖金衢嚴六屬劃爲特設區選派陸軍將校充任督　會辦各率新軍一營業於本月十入日起分道出發其餘各府統歸民政司主持現聞屈司長特於日前會同督會辦呈報都督略稱辦理鄉事宜首在分别良莠而良莠之最難分别者實惟客民蓋客民籍　紛雜來去無常蹤跡行爲無從查察當辦理淸鄉之時不憚煩瑣猶可編查及　竣事則來者自來去者自去散沙亂絲依然如故若不嚴加取締切實施行何以副都督大舉淸鄉一勞永逸之至意本司長等住復會商擬定取締客民簡則十二條並自治會客民調查册客民證書式樣各一通呈睛鈞府核准頒行各縣一體遵辦並咨各省都督查照庶得淸鄉之實而善淸鄉之後云云下略） 
下略） 
[吳興縣烟販滋事]  
　　浙省厲行煙禁業經朱都督加派督辦於本月二十四號帶兵出巡其目的專注在台温等屬不料二十七日都督及各司長接據吳興縣急電略謂該邑埭溪鎭等處禁烟官紳訪悉車埠有金阿五等私販漿土大宗　派調查會同兵警馳往拿捕人贓具全詎金等糾衆數百人鳴鑼截奪戕斃調查一名毀屍滅迹其餘調查四員民團弁兵四名均負重傷分路脫逃出險除告急營縣外迅求核辦以維烟禁等情現聞軍事廳已令行淸鄉督辦電飭新軍會同巡防隊統領星夜馳往肇事區查辦鎭懾矣 
[福建民政長之通告]  
　　張民政長通告云吾閩自光復以來賴孫都督及當事諸賢　苦心毅力維持秩序日就回復而人心浮動謠諑紛乘於是大總統不得不有岑鎭撫使之命乃者鎭撫事竣邦人君子統籌全局僉以長治久安之謀必在軍民分治又以閩民政長之職謬許不才自維駑鈍養晦津門乃京滬閩各界社會團體函電交馳並復繩以大義大總統謬採虚　敦促再三重違各方面之盛情深念父老子弟殷殷之望治不遑寧居出而復務數月之後省制頒布自當敬避賢路以待能者今視事伊始用特掬誠布公宣告宗旨竊維爲政之道首在察吏滿淸末造以官爲市懸差缺之肥瘠開僚屬以奔兢之門而人地能否相宜地方如何疾苦均所不計民國初　前弊均宜掃除凡各司道府縣曁各種機關自宜加意考核不論黨派不分界限祇以人才爲衡俾我父老子弟克享良吏撫綏之幸福共和之治此其椎輪吾閩瀕海收入之欵鹽爲大宗竹木茶紙出產甚多銷路亦廣但使辦事妥善無難歲入銳增光復以來舟稍事整頓已有明效大驗嗣後自宜遵守商律切實保護維持信用奬勵資本次第進行俾我父老子弟有業可執不復以人滿爲憂有利皆興不復以生計爲慮此則長治久安之基也邇來政黨雲興各樹一幟顧東西各國政黨所持之方針皆在　攄政見規定國是而個人權利在所不爭蓋必如是方能養成實力卽貫澈監督政府之目的也乃若組織團體專爲攻擊之媒伐異黨同不以大局爲事一事未舉而衆論譁然一策未施而紛呶　定其結果必使政府無事可辦而後已　本民政長但望各政黨實行監督　天職勿挾陰私並望各政黨日以大局爲前提勿存意見則地方之福也世界政　趨於大同國界可破何論省界府界本民政長研究利弊總以化除各界成見爲大局之福甚望吾父老子弟眼光注在全省聯各府爲一氣大利所在羣策羣力以興之大害所在同心同方以革之勿以無理由之根據爭執意見阻碍進　凡此皆卓卓乎其大者至於内務外交實業敎育司法財政雖各有專司本民政長旣一日濫側長官自一日擔負完全責任權　無相侵越政治日促進行以副我父老子弟殷殷之厚望抑尤有進者以本省人爲本省長官利在下情上通上澤下行而弊之所在則宗族親戚　舊朋友請託踵至情面　除因念全省存亡衆皆有責同舟共　顚覆堪虞故此次旋閩輕　減從旣不敢以個人生活重累父老子弟之擔負尤不敢以親族故舊瑣瑣私情重糜父老子弟之公欵如有要求不遂布散流言以及在外招搖撞騙一經告發定必按律懲辦決不稍涉姑容此則本民政長區區之意也敢竭誠悃用告邦人此布中華民國二年一月十五號發給 
[確山匪亂續聞]  
　　河南確山縣匪亂情形已誌本報茲復詳記如左 
　　戴匪之敗確山土匪戴守仁日昨率徒西至宋冲與官軍交戰忽起内閧牌户等互相擊殺該匪大敗計匪黨死五人傷十餘人仍焚燬距宋冲二里計之閻莊以洩兵怒　 
　　李匪之死確山土匪李國如統轄匪徒在旅順店等處不分貧富任意架票甚至營小貿易者亦假戴守仁名義勒令捐錢戴匪大怒卽督匪黨圍攻李匪擒而戮之並誅餘黨七人 
　　趙匪之病確山士匪趙世經以其子爲官軍所獲誓欲復仇不意該匪一病奄奄　將死去 
　　陳匪之竄確山土匪陳占魁昨　官軍所窘北竄黃山該匪牌户忽互相砲擊自十五日上午八鐘起迄下午四鐘槍聲絡繹不絶於耳北來火車行至確山恐旅客誤傷卽令停輸 
　　白匪猖獗白匪係自泌陽竄入確境蟠踞樂山天門階僧廟中山勢險峻廟產富足大有樂不思歸之意揚言必在該山過去陰曆新年方行他徙日昨官軍乘霧入山搜捕匪徒亦出山架票霧氣迷濛行近始悉遂開槍轟擊匪居上攻下頗占險要兵　寡不敵衆正危急時適隊官某聞聲赴救匪始潰退計官軍被傷者十七人均運回信陽醫治内一人胸部受傷過重恐尀保生命矣 
　　人民流離官軍連日與匪鏖戰疲困已極昨晚返回確山城内　言送匪進城實擬藉休兵力人民見官軍旣去慮匪徒必復山搶掠遂紛紛逃奔計逃赴北山避難者爲數最多當夜微雪人民卽露宿此冰天雪地中僉云縣知事向某誤我也 
　　官軍奮勇官軍歸城後復電請李司令赶撥大兵十五日早八鐘由信陽乘車運來陸軍四百人及機關砲四尊當昨出發行至樂山與匪相遇自十五日夜開槍迎擊迄翌日下午未止隊官李星吾被傷一目幸未致命仍誓師前進云 
　　匪徒揚言信陽函云據確山確實消息第六師旅長張景堯見匪勢猖獗兵氣沮喪復失去快砲三尊鎗枝多件憤激異常昨日飭架機關槍向樂山痛行轟擊奈匪衆扼守險要有所倚避機關槍自下仰攻頗難命中並聞匪徒聲言定來信陽城内度歲云　　官軍傷亡統計自本月十三號起李司令所派之兵連日與匪鏖戰計前後被傷由火車運回信陽者十四號十七人十五號九人十六號一十餘人陣亡者共計十餘人 
[河内鐵礦調查錄]  
　　河南河内縣李封村光豫鐵礦公司其界内所產各種鐵質均極豐富其苗脉最盛之處東西毗連約六十餘里槽線斜度二十五度除零星不計外堪以堪以施工採挖之地計數十餘處就該公司左近之馬掌大窪石碑崖雙潑池紅砂　堆拐頭山等處　論足供五十年之工作惟產礦之山距塔掌迤西勘定設立化煉鐵砂分廠之地皆隔小山一層或二三層不等所有採出之礦砂及礦硐應需之器具材料若造輕便小鐵軌運輸或用馬駝人担則山路　遠凸凹不平皆費周折艱難遲滯多有不便莫如設立空中繩架轉運機方爲便捷再由化煉分廠環繞李封村南修路一條直達鎔鑄製造總廠並往西南接通道淸路之常口站約計十里以上各節築設總分各廠及修路應用各種爐灶汽機材料器具等項約需資本銀一百五十萬兩之譜云 
[地方通信]  
[蘇州]  
　　發現礦物市立北區初等小學校向假北寺地藏殿爲校舍近因房屋坍塌不堪居住重行修葺因暫移該寺觀音殿内授課殿旁餘地頗多即爲該僧種植蔬菓之處本月二十三號有生徒數人在荳園中游戲忽於地隙發現一種六角結晶體礦物形如玻璃紙識者謂係雲母石開掘愈深物質愈大究竟該礦質爲地中所產抑或爲前人窖藏終莫能測現已將該礦質掘出少許交該校小學敎員研究矣 
　　錢可通神軍官何少臣前日與居盤門外吉祥里之寳帶　三營營長曹石卿宅眷毆打扭作一團旁觀咸莫名其妙事後探得何向在曹部下充當軍需長前年光復南京時曹竟浮開報銷約定與何均分詎事後曹竟食言分文不與近何因年關迫近向曹寓索取曹竟使老母妻女曁護兵等將何攢毆大受夷傷何心大不甘服必欲將曹侵呑緣由起訴法官以洩宿憤曹聞而大懼已央同營人調停給以養傷費百五十元其事始寢 
　　有礙約章美國人名海敦者近擬在蘇城開辦機噐麵粉廠藉以補助敎會經費呈請巡警局准令保護現警局以海敦並未領有護照且該廠含有營業性質尤與約章不符昨已批示應呈明交涉分局再行聽候核辦 
　　姦案破敗城内北街石皮弄醫生陳南山之子陳某日前引誘某姓閨女藏匿家内已數月矣茲因該女嫁期已迫父母四出找尋杳無下落前日有鄉人赴陳處就醫偶與陳醫傭人談及此事致被女家親戚某所聞此案遂破當由女父將婚帖等交東路一區區官至陳醫室調查確實刻已將陳南山父子並女一併拿獲移解地方檢察廳核辦矣 
[揚州]  
　　籌給軍餉第二軍各軍軍餉自前次裁併發餉後迄今又愈兩月未經發給日前徐軍統曾委二十二旅旅長方更生齎具所造各營淸册赴京請領迄今未回昨徐以時届舊曆年關目兵艱窘可憫特向各紳商籌借欵項每名先發四元暫濟眉急餘俟方旅長領餉回揚後再有按數全發現各營軍士已紛紛赴司令部領取矣 
　　選舉訴訟江蘇衆議院第一覆選區揭曉時江都當選者計方潛汪秉忠張鶴第三人現汪秉忠爲陳常胡家駒等控其在民政長任内辦理選舉種種舞弊一案已經　監督應省長電令新任江都李知事鴻扶查復李奉電後以案關前任未便查辦已電請瀊委來揚密查矣 
　　烟禁廢弛江都縣各土膏店疊經省令縣知事轉飭限於新曆臘底閉歇嗣以新舊知事交替延未遵辦李知事接篆後復勸各店於舊臘十六日停止交易各土店業已首肯不謂限期已過仍復藉口存貨依然消售現在李知事無可如何惟有照會商務分會查明各店存貨督同消售而限期則仍未提及云 
　　私梟充斥淮南北各場私梟充斥場商大受其害故再淮張運司前巳議復緝私營制招募足額惟張君下車伊始署中各課人員甫經派定百端待理誠恐一時難於招集現擬仍先由第二軍各軍隊暫布要隘以資保護一俟營制規復再當變通辦理云　　處决命犯仙女廟碾坊主祝長發上月間有糧客趙某帶有現洋數十元宿於其家祝見財起意竟於黑夜將趙勒斃後趙子尋到詢出形迹遂赴檢察廳起訴經廳審問無誤確係圖財害命詳申提法司現得覆文已於日昨午前在監獄内按照新弄法將祝長發絞斃以昭炯戒 
[鎭江]  
　　食肉起衅西門大街昇平茶樓係回敎人金姓所開本月念七號下午有某洋行工頭吳學榮等携猪肉一包入内大嚼適爲堂倌所見令其持往他館免致破壞敎規詎該工頭等不惟不聽反大肆咆哮立出召集工人二百餘名擁至該樓聲勢洶湧逢人便毆該樓桌椅茶碗等物均被冲毀一空並毆傷堂倌四人一閧而散該館主金姓隨卽將傷夥四人一併舁至檢察廳訴寃聞該堂倌等傷勢甚重恐難免性命之憂云 
　　米貴原因日來米價飛漲最高白米竟漲至每石七元以外稍次者亦在六元五角致一般人民異常恐慌偵其原因係由某某奸商販運大宗米石從某處偷運出洋之故昨經應民政長會同都督分派密探探訪出發所在外並通令各縣知事及鎭江江陰水師各營各局卡隨時注意卽行截拿以重民食 
[無錫]  
　　紗廠發達去歲紡紗廠贏餘頗豐如振新復成無不獲利倍蓰日前振新廠棧失火頗受損失然仍日夜照常開機工作復成係由楊氏昆仲合股聞至陰曆年底止歸併三房獨自籌辦而二房另在冷瀆橋濱口購地建設新廠云 
[安徽]  
　　整頓釐務皖省財政司長李國筠以各厘金關卡收數甚爲短絀皆由經理不得其人之故刻已擬定宗旨凡有政治素無經騐曁收數不及十成之七者一律查明撤換故日昨已將鹽河大通兩大卡經理改委藉重稅厘而資整頓 
　　不准動用柏都督以壽縣鳳台毫縣六安蕪湖等處提用裕寗裕皖官錢局欠欵以充軍需原係一時權宜之計嗣後凡關於該兩局欵項槪不得擅行動撥茲有袁旅長家聲覬覦鳳台縣尙欠裕寧欵項三四千元呈請都督飭鳳台縣照繳以作廖烈士傳玿專祠常年香火經費聞柏督以裕寧裕皖各欵正待淸理何能動撥昨已批斥不准矣 
　　烟台自新桐城公民姚黻之前曾因病呼煙現因禁令森嚴矢志戒斷自願將餘存烟土二百數十兩及烟具全副一併送由自治公所轉送禁烟局當場焚燬昨經禁煙總局呈報都督府柏都督以該公民輕財慕義勇於自新特飭桐城縣知事傳令嘉奬　　調停爭案蕪湖山東合壽帮爭持碼頭一案迭誌前報現經柏都督派袁委員會同該縣知事警察廳議定辦法分爲三帮各帮舉定首事一人並承認設立官局昨經該委呈請都督將前所獲各犯飭令釋放惟柏都督以該犯旣經檢察廳收押案關人命似不能飭令開釋云 
[廣西]  
　　浮橋危險桂林浮橋爲最衝煩之要道每日自黎明起至初更後無日不行人如織往年經費充足橋夫甚多每値水漲水落之際無不隨時整頓行人如履坦途而不覺其險且橋身縱横甚廣兩旁繞以森欗杆雖轎馬肩挑往來從未聞有人傾跌落水之事近年欗杆毀去橋板朽壞遂致橋身縮窄行人擠擁危險堪虞現又値隆冬時候橋船數十多有爲風吹水浸而沉者且橋板支牙浮而不實故行人失足落水時有所聞有地方之　者何竟漠 
 
 
 

Page 7

 
 
然置之耶 
　　邕城火警南寗在外線行街於本月十日夜十二點五十分不戒於火至兆焚如直至三點半鐘始行救熄共焚去舖屋一十八間焚斃男女老少六名口查其起火原因係由伍其昌砲竹舖焙　失火之故該舖因近陰曆年底存有紙砲至數百萬之多 
　　有炎藥不少故一經失火便難救滅且因失火在中座故焚斃夥伴一名後座另有家眷在内一經火發藥性猛烈是以不走避焚斃婦人一口男女孩各二口計爆舖之被焚者正生茂伍其昌正金茂廣源茂共四間云 
[浙江]  
　　整飭官常衢縣縣檢事廳主簿徐魯挾妓冶遊爲朱督訪悉大爲震怒卽飭提法司派委密查茲據復稱事係確實惟現已離職應否從寛免議呈請到府朱督以該員不知自愛殊堪痛恨仍飭停節二年以示儆戒其批云據呈已悉衢縣縣檢事廳主簿徐魯到任之初即作冶遊實屬不守　箴迨奉本都督痛戒嫖賭訓令尤復不知悛改乘醉闖入妓船並與不識姓名人互相口角似此不知自愛實堪痛恨雖據因病禀准辭職仍應停委三年以示儆戒至該廳監督檢事周祖宋事前疎於禁約事後又不舉發亦屬不合應由該司嚴行儆告以資整飭此批 
[雜評二]  
　　東三省之籌邊使異哉東三省之籌邊使其職權僅限實業一部耶抑包括凡關邊事之全部耶如僅限於實業也則章太炎何以屢陳政治之腐敗而涉及官吏之行政如謂包括邊事全部也則何以前次有創興各種實業之宣言吾不解 
　　東三省議會之反對籌邊使將反對籌邊使之設置耶抑反對任籌邊使職之章太炎耶如反對章太炎也則何以言東省無設置籌邊使之必要如反對設置籌邊使也則何以又有用人不當之牽涉吾不解 
　　移民問題復活移民東省这議倡已三年矣而迄未實行或謂外蒙獨立實受此議之影響蒙人恐漢人奪其生計故要求條件有不准移民一條今者重議移民又恐滿人反對爲某國所利用果爾則中國將從此無移民之日矣敢告政府勿爲　言所惑而毅然實行也可 
　　英人亦贊成改訂烟約矣英國禁烟會熱心　助禁烟謂中國應商請英國改訂烟約其言可感然而陸外交長前任總理時早以此意通告於英使矣而英使不允迨鴉片又涉發現後陸外交長又重提此議於英使矣而英使以商人賠累故仍不允毋乃不稍顧全睦誼耶敢請英使盍一回顧本國之輿論敢告陸外交長盍堅持前議續改約以無負英人贊助之厚意 
　　寃哉川東之禁烟委員寃哉川東禁烟委員之被禍鄂人將何以慰藉之耶利川烟民之言曰鄂官吏鄂軍隊不拔除而汝拔除之汝川人與汝何干斯言也利川人感謝鄂人之言也然而鄂人亦甚難受此感謝矣 
本埠新聞 
[上海米石限制出省]  
　　上海縣吳知事呈應省長電南京民政長鈞鑒滬市米價已愈八元恐日騰漲擬援新頒限制運米章程第二條暫禁出境以維民食請停給護照并分飭關所銀行查照仍候示遵上海縣知事吳馨叩馬 
　　程都督應省長令各縣知事電各縣知事及江蘇銀行總分行覧迭據上海吳知事報告滬市米價已過八元恐日騰漲頃據馬電稱擬援新頒限制運米章程第二條暫禁出境以維民食請停給護照並分飭關所銀行查照等語除本省境内照常流通外應即一律暫禁出省停給護照合行通電遵照並候訓令各稅務公所厘局水陸軍官一體嚴密稽查以重民食都督程民政長應感 
　　華界禁烟記事 
　　上海禁烟局嚴局長近據秘密報告以浦東高陸兩口之各鄉鎭近自禁煙以來私售烟膏私自燈吸者反較未禁之前更　增多殊與禁令有違請爲查辦昨特密派幹員前往嚴查拿辦 
　　嚴局長又查近來外間假冐禁烟調查員名稱歛錢詐擾者甚多實屬貽害商民擬將本局各調查員一律拍照以便粘貼於證書之上昨特傳集各調查員在局中全數攝影矣 
　　江防營約束軍人之遠慮 
　　江蘇江防駐浦步隊第一營廖營長以時届陰曆年關冬防愈加緊要且近有各處遣散兵士時有潛至浦東沿浦灘各市鎭游弋並有開場聚賭情事尤恐假託營勇名目在外滋擾若不嚴行查拿究辦實於地方治安大有關碍昨特訓令引翔港及浦東高橋曁陸家口等處之駐防各連長督飭兵士嚴加查辦並令各兵士如有因公出外者必須穿着灰色軍衣加以暗記以示區别倘無此種軍衣即以游勇論按律懲辦以重防務而保治安 
　　海軍司令巡查長江 
　　海軍部劉總長近因皖省紳商與警局各巡士衝突釀成罷市風潮深恐長江各處匪類乘間和附騷擾爲害地方前日特電飭駐滬海軍司令部李總司令鼎新親往長江各要口督令駐泊各軍艦嚴加稽查李總司令已於昨日午前乘坐江利砲艦由滬駛往長江一帶巡查並令江亨砲艦駛赴蕪湖大通一帶防守矣 
[李旅長不許亂穿夏季軍衣]  
　　混成第三旅李旅長昨日通令所部水陸各營云照得發揚軍隊之精神必先整飭軍容欲整飭軍容非整頓服裝不可按國家所定軍用制服分爲冬夏兩季冬有呢衣夏有單衣區别顯然非可以混一而並用者也乃近查本旅所屬各團營士兵當此冬日寒冷之際不免有將夏季黃衣襯諸内裏者該士兵等或因天寒而加諸内或因一時而代作襯衣之用本旅長非不能體恤下情偶予以通融之辦法奈軍隊最重秩序絲毫不能紊亂况服裝爲觀瞻所屬奚可以一人之便宜從事致於全局之定制有碍而且將來發給夏季服裝時早遲或有不一倘現在人人皆以黃衣襯諸内裏必至臨時破壞不堪當穿之時而反不得穿尙復成何事體本旅長爲整飭軍容起見自令之後仰各官長切實誥誡毋得視爲具文如果習焉不察再蹈此弊一經本旅長查出定予重懲不貸 
[光復軍何至爲盜]  
　　閘北鐵路旱橘西堍陳協記皮棍作夥王阿土前日投閘北三區警局報稱本日下午突來光復軍兵士數十人各持刀棒一擁而進刧去銀洋衣物値數十元經蔣區長前往查勘該作主陳承權禀稱伊夥陳觀梅林阿可之友金福小和尙王阿小等前充光復軍兵士此次係陳林等串同行刦請爲究追當將該夥等拘解巡警局凌司法長研訊一過判移檢察廳訊辦 
[怡生輪船遭風擱淺]  
　　怡和洋行之怡生輪船於本月二十六號由滬裝貨並搭客一百數十人駛赴膠州不料甫出吳淞口經過佘山洋面爲颶風吹近山脚擱淺失事船主急懸救命旗由招商局船瞥見到申報告該行立派和生船駛往將貨客駁運過船竟往膠州而怡生由他船拖回上海入塢修理誠幸事也 
[布告木作加工之限制]  
　　上海縣吳知事昨日發出第十五號布告云案據上海北市紅白木作商民鄭源森賀順興蔡永興文祥記殷明記王永順張全記王壽記等禀稱竊商等係在北市營業前因南北兩市紅白木作工匠人等要挾加工屢釀罷工風潮由商等酌核情形議於工價項下勉再加給五厘禀求給示在案嗣因各工匠以議加五釐尙未飫其所欲正相持未决之時幸蒙巡警局穆局長親蒞公所傳集南北兩市工人剴切勸導始得調和一律槪加一成現已羣情帖然照常工作惟是商情莫定來日方長此端旣開難免尤效若不先事綢繆竊恐終貽伊戚爲此再行禀懇給發示諭庶可永期安業等情到縣據此查此案前據梓業公所襄董郭順卿會同各帮店主呈稱現經議定凡該業各小木工工價一律照前加滿一成業旣雙方允洽求請出示曉諭并取消私立小行名目以絶競爭當經批准會同上海商埠巡警局出示在案據禀前情事同一律所請給示應予照准除批示外合再出示通告仰該紅白木作工匠人等一體知照 
[榛苓小學將行畢業式]  
　　城内東馬橋浜梨園公所内設立之榛苓小學校開辦至今已逾七載一切敎規自前年起悉採單級辦法所有經費歸夏月珊潘月樵二君力任學生將及百人學費不收故鄰近之貧寒子弟受惠不淺茲聞該校原定四年畢業而陽曆年假時適以課程不及授畢因定於寒假日舉行昨已擇定一月十一日舉行寒假卽於是日下午行第三次畢業式聞此次畢業者計有十三人云 
[檢察廳失竊]  
　　近來滬上竊盜之案幾于書不勝書商民被害損失數亦不資不謂司法官署亦有被竊情事殊可駭也前晚即元月廿八號夜十時上海地方檢察廳巡官梅商枝君臥室忽被竊賊從前淸水利廳署舊址扒墻而過掘洞入内將梅君之皮箱一只中在四季衣服數件銀洋十餘元以及司法巡警畢業文憑兩套書籍兩部又床上棉被各物均遭竊去逃逸其時梅君正在辦公迨十一時公畢入内始悉前情不覺大駭昨已禀明巡長俞幼伯君轉報廳長陳君核示陳君以司法官署該竊敢來施其伎倆實屬胆大妄爲因卽函請商埠巡警廳穆廳長請飭偵探嚴密查拿務獲解究 
[城内]  
　　縣知事批○（公民曹鉅　禀批）來呈閱悉查利濟洋龍社借用東華道院爲休息所前由該院住持趙　根禀經司法署移請核辦當經照會市政廳飭查實情和平商　在案茲據所稱該社所借之斗堂祗置零星物件荒廢無用請將該院房屋撥歸開設學校事屬以公濟公原無不可惟該社所置物件能否遷出歸併于施廟餘屋候照會市政廳派員查復核奪此批（民人王金和呈批）據禀已悉查民間買賣田地必先驗單勘地批昀四址然後單契與價銀對交方爲完全成立該民買黃陳氏基地一分契載坐落廿保四圖男字圩三百九十六號則田單户是何姓名畝分若干有無劈賣等情均未切實登註契内當時旣無田單見面憑何立契成交契不完全乃又遽　投稅何以又被失主中保復將草契塗改爲三百九十一號該民用價置產斷無糊塗若此顯有不實不盡若非謀買恐有串騙純係訴訟性質本署未便備案契擲還 
　　地方審判廳民庭批○（張二寳訴張桂生案請求作主批）來狀以婚姻不成立曁成立後遭張桂生父子父虐待爲離婚之請求業經本廳開庭訊諭該氏旣由親父許配張桂生之子阿生以上年陰曆二月成婚如謂不成立何以成婚愈月并未提起訴訟如謂張桂生父子虐待何以爾於七月　甯以後本案未發生之前並未提起離婚之訴直待張桂生呈訴爾父匿媳不交始行　附條件請求離婚殊不思虐待須有事實毆辱究在何時是否成傷毫無証據豈得謂爲受彼造不堪同居之虐待耶所請碍難准行（　鑄呈請决定批）查私訴以尊重當事人意思爲原則誠如來狀所云此案前據費趙氏呈诉以嚴安生情願領欵　屋本廳當將繕本送達相對人視其是否同意嗣據嚴安生復稱並無同意等語前來本廳自應仍予按律執行以符原判現已發給强制執行命令矣所請　毋庸議此批 
　　控騙銀釧○張宋氏控王阿狗陳連生等以僞銀手鐲串騙銀釧首飾等物扭控商埠警廳轉送地方檢察廳訊究 
　　賊黨歸案○滬城舊敎場萬源祥綢莊失竊一案前經商埠警廳飭派偵探拘獲傅阿春吊到原贓移送地方檢察廳訊押候辦在案昨日該探又將傅同黨謝福林拘解地方檢察廳歸案訊　 
　　串竊洋布○竊賊張文生姜萬生李春麻子趙大張大馬六等串竊大阪公司輪船之白洋布等物當經失主報告浦東警避飭派偵探將張等查獲吊出原荿洋布九疋轉送商埠警廳移送地方檢察廳訊辦 
　　拐賣女子○浦東三林塘王姓之妾蔣草桂被蟻媒王張氏誘出圖賣爲巡警瞥見拘送商埠警廳轉送地方檢察廳訊辦昨午後奉楊檢察官訊明屬實判王張氏收押蔣草桂發普育堂留養 
[南市]  
　　遊僧兇横○昨日午後有四川遊僧啓玉進祥二人在街頭沿門求取盤費比至大馬四周天和襪店時被店夥諷譏因之口角甚至互相爭扭由巡士到來拘至一區問明二僧兇横屬實命移送第二初級檢察廳訊究 
　　冐領賊贜○積竊李阿二昨在某輪船上竊得衣服多件鞋子一雙黃豆一包携贜至南市鹽碼頭被巡士窺破形迹可疑上前詰問支吾因卽帶至一區旋有大和輪船管駕人徐阿季赴區報竊並認明李所竊者的是原贜請爲給領區長因卽飭探前往查得徐並未失竊實係冐認當即一併移解商埠巡警局請究 
　　面目揭露○泰興人蔡子如即　鐸自稱南洋法政學校畢業生江蘇民主黨泰興分部幹事員昨日午後混入裕和猪行内採友被猪客朱曉生指爲竊取皮馬掛當埸扭住蔡不折服因而互毆經巡士拘至一區由司帳人施大章報告前情旋在身畔搜出煙灰當票等物蔡堅不認竊奉飭移送商埠巡警局請究 
[閘北]  
　　警官對調○閘北巡警局巡邏隊隊長祁性初偵探隊隊長茅伯勳日前奉龔局長諭令互相對調業於前日分别到差視事 
　　不認縱火○前日有天通庵闰設福田玻璃廠之日本人扭工人趙田隆至四區控告縱火搶洋由鄧區長解送巡警局凌科長提案研訊趙供昨晚十一時曾竊帳房内　洋四十五元小洋百餘角後至三句鐘時稻柴堆内不知如何起火並非小的所縱云云奉判移送檢察廳訊明核辦 
　　私販烟土○朱光明現充　北巡警局暗探員前日在　甯車站查獲私販煙土張芝生顧彭禒黃叔平三名搜其身畔夾帶小土廿八只大土數十包一併解送司法科押候訊明究辦 
　　私運銅洋○偵探隊昨在滬寧車站緝獲私運銅質小洋之林春春一名在身畔搜出雙角銅小洋四百餘個解送司法科押候讯明嚴辦 
[公共租界]  
　　預備攫物○匪徒林仁友朱金生前晚因在北京路乾記弄口息滅自來火躱於黑暗中希圖串刧行人財物適被七百六十五號華捕瞥見當將二人拘入捕房於昨併解公堂請究先據該捕禀稱常見林立於朱之肩上爬上自來火梗將火息滅同伏暗中即上前將二人拘獲是實訊之林朱供均推諉王襄讞以林係過犯遂商之英領康君判林押兩月朱押一月分别示儆 
　　原是養媳○浙江呼三百五十八號雉妓院龜妓王阿榮因容留幼子陸小妹由探查獲將王龜與女一併拘解公堂　據供稱 
女由陸阿壽爲媒許王爲養媳奉判王龜交保女暫留濟良所候傳女父及媒証到堂訊核在案昨晨由廨復訊據女父陸企高投稱女實憑媒許與王姓爲養媳中西官察核情眞判女交共父領回以後不准再入妓院王龜具結開釋完案 
　　攫搶金飾○杭州流氓陳阿金前日因在南京路攫取葉王氏金挖耳由探查獲於昨將陳解廨訊實判押西牢四月期滿送檢察廳轉遞回籍 
　　酗酒滋事○自稱在某學校爲敎習之天津人雲佐臣前晚沽飲酩酊在南京路兇毆行人陸福生經一百六十七號華捕查見上前勸阻不服亦遭毆打遂將雲拘入捕房昨解公堂訊明問官以雲不應酗酒滋事判罰洋一元充公無洋改押一天以示薄懲 
　　誘奸唆竊○甬人鄔忠孝控電車公司已歇用人陳寳華誘奸伊婢銀鳳並唆使竊取値洋四千五百元之金珠飾物一案昨晨由廨提訊原告偕証唐發長投訴前情訊據銀鳳供認不諱質之陳寳華供稱所有贜物祗少一千元之珠飾已質洋化用尙有金鐲等寄與城内商　會員魏松林處等語卽據魏投訴與陳父相善所有金鐲巳交陳母是實聶襄讞得供會商项領翰君以陳誘奸唆竊屬實判與銀鳳分别各押三年示儆如能將贜洋九百十八元繳案准予隨時酌核 
　　跳出火坑○法界煙妓高彩鳳因不愿爲娼自投濟良所昨晨由所解送公堂請示據供淸江人被其舅父得洋五十元押娼因苦逃出叩求超豁奉判暫留濟良所候函致淸江檢察廳查明復核並飭移提龜鴇到案訊究 
　　限期緝訪○韓榮派前因與陳履昌爲宏茂昌牌號在英公廨涉訟曾由許　春經手代延穆安素律師到堂辯護詎所会律師費洋三百元被許與繙譯顏明卿串呑分肥以致穆律師向韓索取此項律費韓知被許呑沒因即控由捕房拘案訊押在案前日午後由廨復訊許堅稱律師費係韓直接交付與顏伊雖從中介紹並未過手王襄讞核供商之義副領事羅斯君會判許交妥保限七天緝訪顏明卿避匿之處禀候核奪 
　　續訊核奪○日商吉川洋行控謝志恒不理結欠鐘表價銀八千餘兩前日午後由廨會訊謝延莫肅律師到堂代辯聶襄讞與日領西田君會判候禮拜四再訊 
　　騙呑股本○蘇州人汝文軒向在前淸藩署充當漕總頗有積蓄因被通源洋貨號主唐秉生糾開鉅源洋貨號騙呑股本銀三千兩並貴重之珠飾房契等件控奉公廨迭次研訊在案前日晚當由廨復訊兩造仍各延律師到堂代辯並據被告見証李桂有林漢文及原告之子汝問津互相上堂質証經孫襄讞與英翰副領事判唐仍交原保候會商示遵 
　　賣票舞弊○英美電車公司控四十五號電車上賣票人戴子林賣票舞弊昨由捕房將戴拘解公堂訊實判押一禮拜示儆 
　　有待查明○孫裕廷因將來歷不明之車輪橡皮價賣　車寓主李順被捕房查獲昨將二人併解公堂訊供不認奉判均押候查明再核 
　　錢債何多○陳一齋控金炳記朱一明程長生不理抵產銀五十三萬兩又德和洋行控譚吉昌唐廷吉又德發棧控汝文軒又張祥南控孫鳳鳴又賈培之控周　臣又鄧鑑泉控楊介眉均錢債糾葛等案昨由捕房將被告各人併傳到案奉判分别交保候訊 
　　烟棧失火○昨日下午一時西華得路九號十號仁棧吕宋烟號樓上起火由救火會到　救熄焚毀樓面兩間延及左右順昌洋鐵店新記剪髮店之屋面捕房查得仁棧保有火險數千兩已飭中西探查明核辦 
　　粤人被盜○武昌路同順里八百廿四號粤人宋姓家前晚有同鄉口音者三四人撬開後門而入將事主捆綁以物塞口刦去金飾銀洋數百元當報捕房請爲查緝 
　　醋海風潮○蕩婦楊張氏近與胡紀生姘識赁居武昌路五百五十八號昨被胡妻章氏偵知紏合多人一擁而入遇物卽燬逢人便毆迨喚巡捕到來早已逃避矣 
　　相驗自盡○粤人康連德吞烟自盡已記昨報昨日上午由捕房報請中西官蒞所驗明傳到屍嫂康盧氏訊問情由供稱未知其故即飭該氏具結收殮候查 
[法租界]  
　　懲辦拐匪○周正伯家前被拐匪殷德元李友山王寳元串拐去小孩兩口報　捕房當將王殷兩匪緝獲吊出小孩一口尙少一口已被李匪帶往厦門價賣經聶讞員判王殷兩匪各押五年一面將李匪之妻陳氏拘案押交李匪到案訊追後由捕房續將李拘獲供譅認售與厦門得洋一百八十元當卽派人至厦將孩關提到案判李亦押五年兩孩給周領回陳氏開釋完案 
　　作頭違章○作頭張良其承造某處房屋並不照章外面　笆致磚瓦墮下傷及行人某甲現送醫院醫治當由捕房傳張至廨請究並稱途畔所堆之黃沙晚間亦不點燈有碍行人均請訊辦張供以後不敢違章聶讞員商之李副領判罰洋五元充公外再令認償醫院費了事 
　　棧夥挺押○客棧接客夥陳漢卿因先領棧中接客　洋一百六十元出門接客一次旋即避匿私向他棧招接生意爲經理　懷桂訪悉控由公堂提訊押交在案現公堂因陳日久未據保出故又提訊陳供已挽人向原告懇情先還洋四十元其餘再行設法歸還聶讞員判還押候傳原告到案問明核奪 
　　押犯發痴○江福安前因竊車判押三個月近江在牢中忽成痴癲溺遺袴中汚穢不堪昨日解案請示中西官詰訊語無倫次患痴屬實判令開釋 
[雜評三]  
[禁烟調查員之特别標識]  
　　上海自禁烟以來調查員之騷擾者時有所聞而一般矯　過正之徒遂多以此爲口實 
　　推原其故一由於調查員流品之雜一由於假冐者多欲救其弊除証書攝影外尙宜於各調查員衣襟上附　勒有姓名之特别標識使人一望瞭然則假冐之弊自絶而眞調查員亦不敢不束身自愛矣願爲嚴局長進一言 
譯稿 
[英人白朗氏之中國談]  
　　自民國成立以來列强環視或熱嘲冷笑或乘間欺侮其稍表同情於我邦者僅一美國耳六國借欵事起美之財政家亦亟亟於嘗鼎一　步列强之後塵其要挾中國各條亦置公理於不顧所幸美之人士與夫正大報　往往代鳴不平故承認民國这議猶騰說於民間忽焉而有英人白朗德者來東美演說環游各大城市詆毀吾國毫髮不遺專以破壞承認民國爲目的當其在波士頓時同人等聰其言論無不痛心疾首相與呼號乃將其演說翻譯成篇分送中外各大報及留美學生各分會俾我國人得以知外人對我之熊度固無日不以呑并爲計也 
　　英人白朗旅居中國多歷年所曾充泰晤士報特别訪員悉中國事甚詳此次來美赴沃思突中國研究會會畢復經勞滑而會敦請演說中國近事共分八節譯以爲我國人觀覧焉美國麻省理工學校中國學生會識 
　　第一節中國社會擾攘之原因 
　　演說之初白氏略述　時社會上紛亂之由乃普通敎育足所致故欲遏將來之亂萌非敎育不爲功否則率無數　 
 
 

Page 8

 
 
無敎育之國民與之日言共和共和必不可成因言歐美報紙對於中國事多持樂觀主義實與事實相反茲擇譯白氏演說如下 
　　余處中國二十有五載矣世界上可敬可愛忠信誠實之國民無如中國人者歐美人旅居中國者多有不忍或離離而不忍或忘之感蓋中土行事與基督眞義相暗合者頗多故外人亦不覺有宗敎之差異但政府腐敗國事日非人民卽因屢受困苦政府實爲之人民何罪哉 
　　亞洲人與盎格魯遜人性質有同蓋後者有獨立之特性而前者則依賴性甚重有獨立性質者其政治上之舉動常視國民之趨向爲轉移如影隨形因因造果國民之舉動卽政府方針也亞洲則不然人民非不欲良政府毋乃事實所在多與希望相反半因依賴性質太重之故今則滿洲政府去矣錦繡河山惟中國人民是賴若不好自爲之前途誠未可知也 
　　雖然民國成立已一年矣政治上社會上之舉動差强人意者實不多見最可異者乃少年新進之徒效法歐美專事形式上之改革不知一國有一國之政敎風俗其力之深入人心斷非政治所能挽救者日言更張徒滋紛擾而已此失於猛進不酌國情之故滿廷雖腐敗尙無是也例如選舉案女子參政權高等審判廳皆此類也 
　　就選舉案而言南京臨時參議院曾通過議案贊成女子參政但考其實情余敢謂中國女子識女子參政權爲何物者百不得一至於高等審判廳一事不過紙上談兵毫無實錄計其所判案件不過一次即以此一案言公判十二人到者僅七人中二人又以判事腐敗不終判即去餘則賄賂公行罪人卒逸法網何公判之有總之少年新進之徒稍受歐美文明雖勇於改革而辦事之能力實屬闕如與歐美人之實事求是者實别　壞故吾謂中國今日所最急者尤在自治必能自治然後萬事乃得理也 
　　中國今日財政復不能獨立社會之擾攘此實爲其根源然則政體雖更而財政問題不能解决則社會終無安靖之一日也明矣中國人滿爲息亦爲近日最要問題考其原因實中國人崇拜祖先廣殖後嗣之遺傳性爲之加之富豪子弟妻妾滿堂貧弱少年每多早娶馴至人民繁殖種族衰微幼童之死亡率與生產率之比較過於百分之八十九誠可憫矣然人口旣增而生布之要素不加故衣食不足禮義不生而敎化不進况政府又不講殖民之策不究人滿之患不知多娶早婚之弊於是社會愈擾攘財政愈困難雖欲求無事又安可得耶 
　　至於移殖問題又最難解决黃白之見未除則白人時引保種之說來相抵制天地雖廣無黃種立足之地亦無可如何也 
　　雖然財政問題不獨中國有之也项德近日亦因財政之故互起衝突但此種問題發生於富有獨立性質之國民尙有他法以謀解决中國人依賴性深凡事皆任其自然必至於不可救藥而後已欲其自爲解决甚屬缺望故吾敢謂財政問題一日不解决民國前途終在不可知之數非吾人今日所欲言也 
[第二節滿廷之去位]  
　　中國社會擾攘之原根於財政問題旣如上述但以中國土地之廣闊人民之衆多歷數千年尙能團結如一者實孔學維繫之功也孔子專言道德不講神鬼發揮家庭六義崇尙祖先謂君上者一國之主猶一家之長也具有神聖不可侵犯之權其說深入人心牢不可破是以政治上社會上皆大受其影響故當滿廷將去未去之時議論紛紜南北爭執一主共和一主立憲固非欲保存皇位也以人心所繫不可或去故耳至於滿洲政府之所以積弱如此者其故有二一則滿廷喪失人心昧於世界大勢不識治國之主一則維新黨派到處蔓延尤以廣東爲最廣東地處海隅交通利便歐美文明輸入最早而經濟上又得海外僑民隨時接濟革命主義皆由此傳播故去歲事起滿廷亦自知無能爲力與其從事戰爭多致殺戮不若安然退讓猶得博一美名此所以退位之詔不多時即宣布也但滿廷旣不能統治中國少年中國又不能相繼爲理民國之能否鞏固究屬疑問也 
　　說者又往往謂滿廷過於專制始有今日之結果實則不然滿人本不足與漢人較也不過因明末内亂吳三桂延之入關助平内患因代明而主有中國耳故淸初政治粲然人民樂業一切政敎風俗文物禮樂皆仍中國之舊未嘗或改迨乾隆時理治粲然又復一時稱盛不過天道循環盛極而衰嘉慶咸豐以來國政日下皇族族丁惰弱成風一不事事以致生計日蹙禮敎蕩然至最近五十年間徒有其名而已何專制之得言特革黨倡義恥出無名遂以傾覆專制建設共和之說號召天下收拾人心耳若臨時總統孫中山南京就任時宣告明文亦言及滿延專制蓋猶未脱革黨舊時口吻也 
　　論孫中山由之爲人則誠實可嘉頗有歐美政治家之風惟所持政見若女子參政等事皆不能施行於中國蓋由生長他邦不翻内情於中國語言文字不甚講求之故觀其南京就任時不獨日本人充塞幕府卽歐美人亦多在側已可知矣雖然少年新進受歐美敎育而不識國情不諳中國語言文字如孫中山者在在皆有如今之外交部長梁如浩卽其一也 
　　要而言之滿廷去矣中國當好自爲之但縱觀中國今日大勢萬難自立無論今日財政問題困難旣如此而所有土地財產經屢次借欵爲質於人入外人勢力範圍之下者實更僕難數少年新進雖力滿足以去人而自立尙不足言也財政問題之不能解决卽此之由故余不能不反覆論及之 
[第三節各國在中國之經濟及政策]  
　　余頗聞此邦人士咸以其政府不能借欵於中國甚爲失計其　不然此邦之欲假欵於中國　我英本表同意而德以無物抵押似未盡善此議乃作罷非美政府之過也其時拿格斯（美國務卿）亦謂此舉實保實東亞和平振興中國之最好機會然諸君亦知弱國假欵强國思有以干涉其政治上之措施乎且勒索其權利吸收其膏血直可以借欵而分割其版圖乎是使借欵卽成於中國仍無補也明矣况中國政治腐敗知識尤爲危險乎 
　　雖然借欵之失敗亦中國内政腐敗有以致之也中國之徴稅也向無一定章程其大宗歲入以海關爲多而他方面實屬寥寥故每年徴收總數不過一千二百萬金鎊甲午役後始增稅餉爲賠欵用然所增仍不過二百五十萬金鎊耳迨拳匪後一切稅章盡消滅無形官吏濫發紙幣多鑄銅元財政紛亂莫此爲甚而茶桑滯銷於歐美絲磁東奪於日本商權損失又接踵至此外人之所以不倍中國也雖然果使中國能組織一完全政府淸理財政則興盛有望而國債淸完甚易易也然要不外實行整頓而巳　　中國財政之支絀其源於百事失理者亦甚多滿洲政府之滅亡即此之由若川漢鐵路創辦伊始路未告成而地方分站已次第分設站内執事已早支薪金其正宗開支除此種消耗外半失於倒閉之鑄錢廠半失於倒閉之橡皮公司而公司乃敗其他若此者尙甚多也君子不乘人之危彼四國借欵此詎非義舉耶一九一一年四月間此邦報紙喧傳中國借欵將成美國功實爲多而俄日起而阻止此事乃音沈響寂矣蓋利未均沾妒心易起兩國反對本非無因而俄則唆使法國破壞此事爲尤力中國之不幸亦云甚矣雖然失之東隅收之桑榆列强果肯助中國者亦未嘗無法不過俄日　伺已久爲中國心腹之患爲中國計者當以整頓敎育開通民智爲事則庶幾可望列强之相助也 
　　近人又盛倡鹽政專賣之說其實此與中國財政問题關係極少蓋鹽業頭緒紛煩非有學識經騐者鮮有能擔其任者也（未完） 
專件 
[敎育部定大學規程（續）]  
　　第十一條大學醫科之科目如左 
　　（一）醫學門 
　　一解剖學　二組織學　三生理學　四醫化學　五胎生學六局部解剖學　七藥物學　八病理學　九病理解剖學十診斷學　十一内科學　十二外科學　十三眼科學　十四婦科學　十五產科學　十六衛生學　十七皮膚病學及花柳病學　十八耳鼻咽喉科學　十九兒科學　二十精神病學　二十一裁判醫學　二十二解剖學實習　二十三組織學實習　二十上生理學實習　二十五醫化學實習　二十六藥物學實習　二十七病理解剖學實習　二十八病理組織學實習　二十九病理解剖學標本說明　三十　帶學實習　三十一診斷學實習　三十二内科臨床講義　三十三内科外來病人臨床講義　三十四外科臨床講義　三十五外科外來病人臨床講義　三十六檢眼鏡實習　三十七眼科臨床講義　三十八眼科外來病人臨床講義　三十九產科模型實習　四十產科婦人科臨床講義　四十一產科婦人科外來病人臨床講義　四十二微生物學實習　四十三皮膚病及花柳病臨床講義　四十四皮膚病及花柳病外來病人臨床　義　四十五精神病學臨床講義　四十六外科手術實習　四十七兒科臨床講義　四十八兒科外來病人臨床講義　四十九耳鼻咽喉科臨床講義　五十耳鼻咽喉科外來病人臨床講義　五十一整形外科學臨床講義 
　　（二）藥學門 
　　一無機藥化學　二有機藥化學　三藥用植物學　四植物解剖學　五製藥化學　六衛生化學　七裁判化學　八生藥學　九細　學　十藥制學　十一藥制比較學　十二製劑學　十三定性分析化學及實習　十四定量分析化學及實習　十五工業分析及實習　十六植物學實習並顯微鏡用法　十七無機藥化學實習　十八有機藥化學實習　十九製藥化學實習　二十衛生化學實習　二十一裁判化學實習　二十二　藥學顯微鏡實習　二十三細菌學實習二十四藥制化學藥品試驗法實習　二十五藥制生藥藥品試驗法實習　二十六製劑學實習（以上爲通習科目）　二十七植物化學　二十八内國生藥學　二十九外國生藥學三十粉末生藥學　三十一植物化學實習　三十二内國生藥學實習　三十三外國生藥學實習　三十四粉末生藥學實習（以上爲修生藥學者之專習科目）三十五衛生化學　三十六裁判化學　三十七細菌學　三十八衛生化學實習　三十九裁判化學實習　四十細菌學實習（以上爲修衛生裁判化學者之專習科目）四十一動植物成分研究法講義　四十二動植物成分研究法實習　四十三元素分析分子量測定法實習　四十四有機體構造研究法實習四十五新藥合成法實習（以上爲修藥化學者之專習科目）四十六藥品工業學　四十七無機性藥品製造法實習四十八有機性藥品製造法實習　四十九化學工藝品製造法實習　五十藥劑製造法實習　五十一藥品賦形術實習五十二工場計畫及製圖（以上爲修藥工學者之專習科目） 
　　第十二條大學農科之科目如左 
　　（一）農學門 
　　一地質學　二農藝物理學　三氣象學　四植物生理學　五動物生理學　六法學通論　七經濟學　八農學總論　九土壤學　十農業土木學　十一農業機械學　十二植物病理學　十三肥科學　十四作物學　十五園藝學　十六畜產學　十七養　學　十八家畜飼養論　十九酪農論　二十農產製造學　二十一昆蟲學　二十二害蟲學　二十三細菌學　二十四生理化學　二十五農政學　二十六農業經濟學　二十七殖民學　二十八植物學實驗　二十九動　物學實驗　三十農藝化學實驗　三十一農學實驗　三十二農業經濟學演習　三十三農場實習　三十四林學通論三十五獸　學通論　三十六水產學通論 
　　（二）農藝化學門 
　　一地質學　二農藝物理學　三氣象學　四農學總論　五植物生理學　六動物生理學　七經濟學　八有機化學　九分析化學　十農業土木學　十一農業機械學　十二土壤學　十三肥料學　十四作物學　十五細菌學　十六生理化學　十七家畜飼養論　十八酪農論　十九畜產學　二十　酵化學　二十一化學原論　二十二農產製造學　二十三食物及嗜好品論　二十四農業經濟學　二十五地質學實驗　二十六細菌學實驗　二十七農藝化學實驗　二十八園藝學　二十九養蠶學　三十農政學 
　　（三）林學門 
　　一地質及土壤學　二農學總論　三法學通論　四氣象學五經濟學　六財政學　七植物生理學　八森林物理學　九森林植物學　十森林動物學　十一最小二乘法及力學十二測樹學　十三林價算法及森林較利學　十四森林測量學　十五造林學　十六森林保護學　十七森林工學十八森林利用學　十九森林化學　二十林產製造學　二十一樹病學　二十二森林經理學　二十三森林管理學及會計法　二十四森林理水及砂防工學　二十五林政學二十六森林法律學　二十七製圖學　二十八殖民學　二十九地質學實習　三十森林植物學實騐　三十一森林動物學實騐　三十二森林測量實習　三十三造林學實習三十四森林工學實習　三十五森林利用學實習三十六森林化學實驗　三十七製圖實習　三十八實地演習　三十九林產製造實習　四十狩獵論　四十一養魚論 
　　（四獸醫學門 
　　一解剖學　二組織學　三生理學　四胎生學　五病理通論六寄生動物學　七細菌學　八病體組織學　九病體解剖學　十蹄鐵學及蹄病論　十一藥物學及調劑法　十二内科學　十三外科學　十四外科手術　十五眼科學　十六產科學　十七動物疫論　十八皮膚病學　十九衛生學　二十法　學　二十一畜產學　二十二畜產製造學　二十三馬學　二十四畜飼養論　二十五乳肉檢查法　二十六牧政學　二十七牧草論　二十八獸醫警察法　二十九解剖學實習　三十組織學實騐　三十三細菌學實驗三十二蹄鐵法及蹄病實習　三十三調劑實習　三十四外科手術實習　三十五病體解剖實習　三十六乳肉檢查實習　三十七畜產製造實習　三十八病舍實習　三十九法學通論　四十農學總論 
　　第十三條大學工科之科目如左 
　　（一）土木工學門 
　　一數學　二力學　三廳用力學　四水力學　五圖法力學及演習　六地質學　七熱機關學　八水力機學　九機械製造學　十冶金製器學十一測量學　十二測地學　十三建築材料學　十四鐵筋混合土構造法　十五石工學　十六橋梁學　十七鐵道學　十八道路學　十九河海工學　二十市街鐵道學　二十一房屋構造學　二十二土木行政法　二十三電氣工學大意　二十四衛生工學　二十五工業經濟學　二十六計畫及製圖　二十七測量實習　二十八實地練習 
　　（二）機械工學門 
　　一數學　二力學　三應用力學　四水力學　五圖法力學及演習　六熱力學　七熱機關學　八水力機學　九機械製造法　十冶金製器學　十一機械學　十二機械運動及力學　十三機關車學　十四船用機關學　十五紡　機械學十六製造用機械學　十七電氣工學大意　十八房屋構造學　十九工業經濟學　二十計畫製圖及實習　二十一電氣工學實驗　二十二實地練習　 
　　（三）船用機關學門 
　　一數學　二力學　三應用力學　四水力學　五圖法力學及演習　六熱力學　七熱機關學　八水力機學　九機械製造法　十冶金製器法　十一機械學　十二機械運動及力學　十三船用機關學　十七造船學大意　十五電氣工學　大意　十六工　建築法　十七工業經濟學　十八計畫製圖及實習　十九造船計畫及製圖　二十電氣工學實驗二十一實地練習（未完） 
來稿 
[民國最近之急緊問題] [  丁義華]  
　　興化二十六聯莊揭竿爲亂擁王氏爲大皇帝徧栽罌粟冀獲重利自帶水隔岸之台灣購買槍械以圖反抗民國其關係於國局者甚大非僅違犯烟禁已也興他舊有西洋傳敎士住居故於此案之眞情傳佈甚速不旬日内以一府私種鴉片之問題而變爲民國急緊之重大問題使列國視綫咸爲集注日前中央政府嚴電閩督派兵拔除者亦適以此 
　　曩者英國公使爲鴉片交涉報告其政府云中國政府無使各省守約禁烟之能力此事一經傳播大遭議院之反對雙方辯詰各持已是至今尙未解決近茲興化案出其雙方勝負可於官兵是否實行拔除烟苗判守之而此項判斷非祇關於英議院爭持之勝負與民國禁烟及對内對外之前途尤有廢興成敗之關係然則興化官兵果有以認眞執行烟禁與否是蓋今日所急須研究者也 
　　據確實報告云數月前興化有土匪抗禁種烟之事閩都督派兵千五百名前往剿辦迺該官兵於土匪始而剿擊繼而姑容三而縱養至今則土匪猖獗官兵蟄居城中大有沆瀣一氣之勢嗚呼可不悲哉去歲十二月十一號有興化美敎士二人至福州謁孫都督陳述興他烟匪事孫督云假我三星期當使興化之烟凈匪熄佘迄今已愈七星期之久未見其拔一苗平一匪者果何爲耶且十日之前中央政府亦曾嚴電閩督以兵力從事於興化矣而昨接興化美國敎士來電云（叛民殺收稅委員官兵二千駐此因未奉長官命令咸束手旁觀於剿匪拔烟之事毫未執行）又十日前余亦電致福州去毒總社詢問閩督於興化烟案是否認眞執行中央命令茲據復電云（閩省罌粟興化爲甚迭經敝社電中央令閩督派兵凈拔經派黃培松往漳泉孫葆鎔往興化剿匪兼拔尙未實行乞再請中央電令進行闔閩泥禱）據以上兩電觀之興化烟禁並未認眞執行其貽誤大局者甚非淺鮮如不於此時雷厲撲滅則中外種種交涉必大受影響鴉片交涉僅其一端耳上月英國外交大臣宣言曰苟中國今年實行禁烟我英人必不再强運印煙入其國是可知禁烟交涉在英國一方面亦頗有可望吾國若於此時乘勢進取則禁煙目的可以貫徹倘因循玩慴坐失時機人心已去則大事不堪問矣我民國上下其猛省 
來稿 
[共和黨關於盛宣懷之來函]  
　　楊啓賢來函敬啓者昨閱各報載有國賊盛宣懷出資五萬元買人貴黨推爲交際部幹事不勝駭異竊盛之爲人前清貪贓犯法共見共聞國民皆欲食其肉而寢其皮鄙人亦係黨員不願與盛賊爲伍爲特布函宣告請將鄙人姓名脫除已錄登各報矣附還黨証祈察収銷除爲感此請台安黨員楊啓賢謹啓 
　　莊鍾俊來函連日閱報有載盛宣懷入本黨並有因盛氏入黨紛紛登報聲明以爭先脫除爲榮所述各語鄙人甚爲欽佩極表同情盛氏爲前清大員又爲世界巨富今於銷聲滅跡之時忽而願出鉅資賄買入黨其意何居深恐黨勢雖張黨德不堪問矣鄙人以無五萬元之資格不得不望而却步用將黨証奉繳敬祈即爲脫除至爲感盼專請公鑒莊鍾俊謹白 
　　共和黨上海分部復楊莊二君函敬復者接准來函以盛宣懷賄買入黨不願爲伍送繳黨證宣告脫黨等因仰見高風亮節無任欽佩惟查本分部並未有盛宣懷入黨情事且决不承認盛宣懷入黨此事關係黨德誠非鮮淺本分部願任糾繩之責擬卽據情函詰本部及去部俟有答復再　應付正宜據理以力爭却無脫黨之必要用將黨證附呈仍祈檢入並盼隨時賜敎共圖進行毋徒脫黨爲也專泐祗頌台安共和黨上海分部謹啓 
　　共和黨上海分部致本部及支部函敬啓者本月十四號十六號先後接准本分部黨員棏君啓賢莊君鍾俊來函以盛宣懷賄買入黨不願爲伍送繳黨證宣告脫黨等因查本分部并未有盛宣懷入黨情事且决不承認盛宣懷入黨除函復前途勸令勿遽脫黨仍將黨證附去外允予函詢本部及支部用將楊莊二君來函曁本分部復函錄送察核敬祈迅賜詳示俾釋羣疑是所至禱專泐祗頌台安共和黨上海分部謹啓 
　　共和黨本部復上海分部函敬復者奉示並錄楊莊二君函謹讀悉一切盛宣懷入黨事此間並無所聞報載由張理事介紹并已舉爲幹事張理事談及深以爲異且本黨幹事皆由公推必須通過會議此尤足證其無稽也望轉致二君爲荷敬請公安共和黨本部上海交通部啓 
　　共和黨上海分部致楊莊函敬君者前以盛宣懷入黨問題本分部曾函詢本部及支部茲准交通事務所復函合亟照錄轉送敬祈察照是荷專泐祗頌台安共和黨上海分部謹啓 
 
 
 

Page 9

 
 
   
 
 

Page 10

 
 
自由談 
游戲文章 
[祀灶文] [  瘦蝶]  
　　歲事將殘周三百六旬之候冬打旣盡届二十四日之期街頭演倀子儺翁門隙懸桃符葦索爰裁如願之詞希應長生之祝紀古風於西漢亦愛鉤藏徴祀典於東厨也同鏡聽洒埽庭除潔淸酒體篆香蘭燭焰徹重霄粉餌飴糖裝來錦盒剪將寸草和豆粒以爲糧選得雙籌縛篝燈而作轎悵門丞之去矣願司命之來如諠爭暖熱欲買痴獃鞭出聰明欣占利市着布裙而替才郎新婦低頭學拜奉瓣香而祈夫壻小姑私祝無聲富若可求何靳黃羊之祀禱而不媚且歸丹鳳之天家家點牀下油燈照除虚耗處處震門前爆竹揖送明神伏維嚴守灶之心斥試灶之戲鄙减灶之術學敬灶之主送灶頂雖　廢物謝灶錠尙吐金光笑破灶之和尙欽祀灶之小君燭焬灶之好頑著夢灶之靈應庶幾灶馬紛來可占跨灶之吉灶王調去永無倒灶之時（二） 
海外雜談 
[休妻娶妻母] [  特鈍]  
　　美國以哇槐省疊司麻音地方有名華生者忽於前日休某妻而與其妻之母結不解緣妻父　甫門聞之大怒亦休其老妻於是華生與妻母於某日同至某禮拜堂行結婚禮禮畢　甫門忽自人叢躍出以手槍擊其休妻華生即以手槍還擊　甫門　亦還擊華三人皆受傷今在醫院調治由　之華之妻休妻一人伏侍其父母及以前夫而爲繼父者云 
自由談話會 
　　抵制洋貨首在自行製造使無價廉物美之土貨以適於用雖日日言抵制無效也近來華製自來火肥皂等已稍稍有成績可觀如上海景綸廠之缐衣嘉興精勤廠之線襪頗能力爭上遊我願維持國貨者速從根本上着想[  熱盧]  
　　昨承關廷彬拙頭陀二君來函謂自由談話會會友息影廬主已作故人聞信之下不勝悼惜吾同人宜有以輓之[  鈍根]  
　　附拙頭陀來函敬啓者息影廬主陳君雪居諱梅卿不幸於本月十三日未時去世前一日陳君問予曰今日自由談有何佳作予答以諸文家笑罵如常陳君喟然嘆曰我今後不能附驥矣嗚呼哀哉特此奉告拙頭陀謹啓 
　　附關廷彬來函余友息影廬君姓陳字雪居號梅卿粤之附城人也少聰穎風流倜儻憶力最强讀書過目即能成誦十四靑一衿卽游學歐美日諸國曾隨前淸李鴻章相國爲通譯員頗爲相國所器重後以國事沉瀹人情遷變陳君睥睨一切遂辭職而隱於市大有陶令歸來之慨蓋不復作出山之想矣生平著作頗多尤好艷情野史譯紅淚影一書是其得意之作也近因民國甫成外患頻來内訌繼起恒鬱鬱不樂更見一般爭權攘利各持黨見不顧公益者尤爲忿抑難伸故藉貴報自由談以洩其牢騷之氣讀其文者無不可驚可泣足見其生平之爲人矣乃於元月十四日忽患肝疾十九日三時竟溘然長逝旣無叔伯終鮮兄弟所遺繼室未愈花信幼子甫兩月孤燈相對四壁蕭條足令聞者傷心見者墮淚也想貴記者曁投稿諸君與陳君有翰墨神交之誼能無感於中耶望擬誄歌詩聯等文以輓之陳君有知黨感謝於九原也關廷彬上言 
劇談（續昨）[  玄郎]  
　　八大鎚小福安串陸文龍靑年玉貌英俊風流身分甚稱唱慢西皮亦淸圓流利頓挫如意使雙鎗微欠純熟以雙足托天鐙而轉身三周頗不易易此劇雖屬小生戲而武生亦時演之前晚小福安爲破題兒第一　造詣已斐然可觀得高福安之名師指導之後當日見精進也 
　　打花鼓趙君玉串鳳陽婆嗓十賣相尙類花旦體態道白純倣子和白口近是丰韻尙遠麒麟童串公子語言舉動尙近斯文一脉惟性不能忍時格格作鷺鶿笑有類兒戲殊欠謹策蓋俊卿串花鼓老兒鳳陽白甚外行時以土白雜其中頗覺討厭劇中佈廳堂景對語爲（相與颧忽尙識曲聽其眞）至問對時儘可借作本題風光乃仍說（向陽門第春常在積善人家慶有餘）一副老對挿科打諢毫不能觸景生情變換脚本可憐笨極 
　　新安驛孟鴻羣串花旦蹺工更劣於趙月來作麻雀跳時臀忽仆地猶兩足亂蹈眞　糊閙高福安串趙丫鬟甚輕毫無長處顯出是劇爲倒串之最劣 
　　𧈢蜡廟陳永奎串天覇精悍雄壯處處看勁頗愜人意林顰卿串楮彪嗓子雖乾枯而丢鬚舞刀翻搶臂觔斗俱好且身段亦活潑絶不類素習花旦者王祥雲串德公把子尙好身段太小不類武二花身分四盞燈串金大力腰左懸一紙鐘腰右掛一望遠鏡體積與溜聲機上之喇叭彷彿裝飾頗堪發　大打一場做工亦得勇而戇之全神趙月來串張桂蘭馬長德串賀人傑六陣風串朱光祖陸德喜串關太洪芝雲串施公俱平庸無奇此劇初聞場即於檯之裏側高疊七只檯觀者陡吃一驚詎意臨了祥雲扒上最高處而竟杳如黃鶴以一贋者甩於地下旣不能甩　必欺人吾於是歎趙月來甩六只之絶技爲無人可及已 
小說 
[政治小說鐵血男兒（四十八）] [  常覺獨鶴]  
　　第十七章 
　　民意旣孚軍心復洽西奧司王位遂非鳥突莫屬矣乃擇日就敎堂行加冕禮羣黎忭儛萬歲歡呼誠千載一時之盛况也 
　　火繖當空炎威四逼尼古拉自敎堂歸邸卸軍服解佩刀呼僕速以酒進謂梅麗曰敎堂酷熱如近洪爐加以熙攘喧嘩益形煩悶梅曰同胞一片歡呼餘音猶鸨耳鼓此情此景亦向所未覩也尼蹀躞室中俯首沈思蓋一事心頭頗難自解而梅麗目灼灼視尼若有所問有頃尼曰王業固矣兆民尊君親上之心不减曩昔殊可喜也言已舉杯飲迴顧梅尙目不轉瞬注視已身便悉其欲語不語之意乃徐徐曰惟吾王今日並未道及婚事殊難索解梅聞言翩然起立明珠寳石與白羅衫子相掩映益增艷麗尼凝視之覺梅聆斯語後絶無愠態反若釋然於懷者不禁疑詫梅疾曰阿兄曾以國中舊俗語王乎尼曰然已告以未行婚禮即登大寳實背國制無已如婚約已定亦須於加冕時將后妃姓氏宣告人民非此殊不足以副萬姓觀瞻符祖宗法制梅曰兄言如是王何以對曰王言頗奇特謂匈妈未滅何以家爲目前尙未能留意昏姻也梅遽變色曰然則兄復作何語尼曰吾祇可應對以禮何能再事窮詰彼吾王也非復吳下阿蒙矣吾萊司雖爲華族有大功然天威咫尺又安得不守君臣之分而因此小節遽與牴牾哉（二） 
[社會小說尼姑出嫁] [  瘦蝶]  
　　鈎月當空朔風砭骨琳宮梵宇夜漏迢迢殿門上橫一匾燈光隱現中彷彿係大書娘娘殿三字門前廣場一片人語喧嘩類皆延頸跂足若有所待斯須聞衆人呼曰新娘至矣！新娘至矣喧聲未已一彩輿白殿門出中坐新娘兩旁簇擁多人輿中珠光寳氣意揣必一粲者惜月色微茫莫辨其誰氏女輿旣出掠衆而過導以軍樂洋洋可聽衆亦如羣蟻之附氈相率隨之而去 
　　客固好奇者念此兜率宮在何來迎娶之彩輿與其獨行踽踽不如跡之以探其究竟遂信步遙尾彩輿以前進 
　　雲迷失户星照紅鸞夏屋渠渠重門洞啓彩輿竟入門歴階旣盡即有女賓扶新娘降輿導入廳事堂中彩球絢爛銀燭輝煌粉白黛綠輩摩肩而觀視線君集於新娘 
　　俄聞呼曰新郎出矣履聲槖槖一西裝少年自内出引導員遂導新郎新娘向内立 
　　客亟欲一攷察新娘之貌奚若奮力擁進奈觀者如潮湧格不得前惟痴立衆後傾耳靜聽而已 
　　少頃軍樂聲大作人聲鼎沸不知作何語旣而止樂旋有人高聲讀結婚証書曰伏以贈玉簪而作聘陳妙常豔說仙緣入鐵檻而調情秦鯨卿曾留影事夢證優曇配合本由定數禪參歡喜相逢豈是偶然茲因參議廳長某君與某女士擇於中華民國二年一月十五號吉時行文明婚禮於某公舘 
　　客聽至是忽拍掌聲起萬衆歡呼其下云云幾不能辨一字祗聞結語有此夕爲雲爲雨旣了孽海之因緣他年多子多孫定播情天之佳話餘句悉爲喧嘩聲所亂無從記其全稿矣 
　　客不耐久立旋即退出然疑團終莫釋竊叩諸途人或曰此新郎乃參議廳長唐某也悅幼尼色因迎娶之爲似續計訽其孰爲介紹人或笑曰娘娘菩薩耳烏有介紹人哉渠葢深羡芙蓉洞小說中志貞師太之子大魁天下亦欲求一麟兒俾將來獨占鰲頭也 
　　客聞途人言爽然若失旣而歎曰余曩讀稗官有紀唐解元伯虎娶女尼九空事深斥其妄不圖竟有此怪現狀發現於數百年後抑亦奇矣余無以名之擬加某君以小唐寅之徽號而呼某女尼爲九空第二（一） 
[滑稽小說救火新法] [  鈍根]  
　　前日之夕某處火起觀者環集有短衣窄袖者數人各手一物投於火物作深綠色大如瓜投火火立息 
　　衆異之互相揣測或言是溺壺或言是尿瓶或言是尿鼈或言是夜壺或言是便壺或言是虎子而不知其爲新發明之救火器也 
　　被火者爲某鄉鎭北市梢之一小客棧鄉鎭無消防公會亦無救火器非此短衣窄袖之數人出其新法以灌救者火且蔓延無已時數人者何蓋小客棧中之茶房也 
　　火旣息羣向茶房慰勞日詢頃所投火者何物茶房中乃有一黑而矮者高坐焦木桌上揚其得色振其枯喉如雌鴨獵獵然語衆曰諸君亦知鹽滷能息火乎諸君亦嘗見上海大客棧中之保險箱乎夫鹽滷能息火必以鹹故彼保險箱中之藥水一小瓶亦必爲鹹汁無疑不然何能以區區之瓶投火而火立息也本棧客房大小十數間大者四榻小亦兩榻榻下有壺壺中有尿余竊嘗之昧甚鹹念以此救火當奇效乃告同輩儲以待火今夜果火仿投藥水瓶法投之盡數十壺火遂息而余心滋慰矣言已取其未投之尿壺一遍示於衆壺口觸衆鼻衆張口吃吃笑目送壺恨在撫摩而細玩之 
　　或曰然則是壺者可稱爲新發明之救火器耳茶房點首不已 
　　或曰然則小便者可稱爲新發明之救火藥水耳衆亦點首不已 
　　卒有服西裝者向茶房乞尿壺持之逕去衆乃散 
 
 
 

Page 11

 
 
   
 
 

Page 12

 
 
   
 
