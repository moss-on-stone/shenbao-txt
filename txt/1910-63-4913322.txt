# 1910 - 63 - 4913322

 

Page 1

 
 
   
 
 

Page 2

 
 
上諭 
　　監國攝政王鈐章　二月初二日内閣奉 
　　旨蘇州織造仍著棫興接管母庸更換欽此 
 
 
 

Page 3

 
 
宮門抄　二月初二日　召見軍機　齊耀琳 
論說 
[西藏問題（譯朝日新聞）（㬅陀）]  
　　喇嘛之出奔也。旣足以驚世人矣。後見明諭。廢喇嘛爲庶人。是又不得不驚中政府手叚之敏捷也。據上海來電。使姜桂題率兵入藏。朝廷之震怒可想。是誠近日之大事件也。召致此事之原因。在清政府。欲悉奪西藏之行政權于達賴喇嘛之手。以鞏固已國之支配權而已。顧西藏自百九十年前。始隷于清國主權之下。然其内外行政。殆依然獨立者也。自一八九二年清國政府。漸乏覊縻之力。竭蹶情形。日益暴露。所謂達賴喇嘛者。漸有輕清重俄之心。因喇嘛敎徒伯利脫人之爲俄人也夤緣爲介。密使至俄都。結俄藏恊約。至一九零二年。即宗主國之清國。亦默認俄藏協約。不得不結密約矣。然一九零四年。英乘日俄戰爭之隙。即派西藏遠征兵。又一九零七年。結英俄協約。兩國政府。以維持西藏之現狀。尊重清國之獨立爲約。自有此約形勢一變。漸造成清國權力確立之機會意駐藏大臣趙爾豐之對藏政策即受中英政府之命以利用此機會者也。然則吾人之所欲云云者何哉。清國政府。利用英俄協约之效果。於其繼續期間。欲確立西藏之行政權與支配權。以斷他日之禍根。其苦心經營之處。固吾人所贊成而欣祝者也。又如去年夏。厚禮卑辭。以縻達賴求其上京。至京後。多方懷柔。所以奉養之者無不至。欲得片言。以收其政權。卒歸無効。此又吾人所歎息也已。然而冰雪之後繼以陽春。則人有蘇生之望。易使生感。曾見有陽春之後。繼以冰雪者乎。清國政府。一旦講覊縻懷柔之策。而不遂所欲。便發大兵。欲爲極端之壓制手叚。其用意雖是。而所以見諸行事者則非也。夫元惡大憝負嵎而不肯下。其不得不出於壓迫。亦勢之無可如何者矣。顧有秩序焉。有紀律焉。吾所云云者。非尼清國使勿爲此舉亦第曰清國政府之手法。勿過於嚴覈軍隊之監督。不可不慎。否則使西藏人民。惹起宗敎神聖戰爭。旋受各國之干涉。臣期期以爲不可耳。蓋清國之軍隊。未達文明之域。焚掠刧殺。在所不免。電報所傳者。頗不乏其例今驟動大軍。軍威所佈。雞犬不甯。且以討伐喇嘛爲事或。竟至燒寺院殺。僧侣。亦未可知。西藏人民。素惑於宗敎。或竟起惡感。即出於宗敎神聖戰爭。將遍地荆棘。剿撫失據。此又不可不慮者也。即就外國之關係言之。若用壓制政策。蒐平藏亂。不得不需時日。其於印度西藏之貿易。必多便塞。英國出而千與。正難逆料。至俄領内之伯利脫人。曾爲喇嘛敎徒。或暗與聲援。亦未可知。若有殺傷。俄能默爾息耶。况俄京各報。頗重視西藏。有欲得甘心之概。日著論說。豈外交之軟弱者乎。要之清國政府之處置西藏也。其政策旣誤於前。不得不謀晚蓋。今後之西藏政策惟有嚴勒兵卒。不許暴掠。以安西藏之民心而已。甯有他術哉。吾謹書之以爲清國政府告。 
專電 
[電一（北京）]  
　　都察院張總憲對於全台上摺請定言事方針事亦甚贊成事前並未勸阻 
[電二（北京）]  
　　樞府接駐藏趙聯兩大臣電入藏軍隊已嚴加約束並不滋事與印接境地自當格外留意藏衆現尚安靜 
[電三（北京）]  
　　大清銀行存欵截至現在止已達二千萬 
[電四（北京）]  
　　鹽政處札調七十餘員 
[電五（北京）]  
　　軍機處奏華世奎服闋派在領班上行走 
[電六（北京）]  
　　理藩部奏蒙員報効銀一千九百兩請奬三眼花翎奉旨依議 
[電七（東京）]  
　　日本政府决定以皇室貴賓之禮待遇濤貝勒派長岡中將青木少將蜂須賀侯爵岡田氏等四人爲舉行禮式之接伴官此外尚有四人受命爲接待員 
[電八（東京）]  
　　日本官報發表該國政府定於陽歷四月三十日償還國債五千萬元 
[電九（東京）]  
　　農商務大臣大浦出洋後以文部大臣小松原代理其職 
緊要新聞一 
[國會請願代表近狀北京]  
　　山西劉懋賞君致住京代表李素君函云我省同志會已經成立舉定劉君篤敬爲正會長曾君紀綱爲副會長並幹事二十餘人分往各府廳州縣組織支部並編白話淺說到處講演以唤起一般人民請卽致意代表團以釋懸系 
　　南洋雪蘭義二十餘埠華僑公舉代表陸君吉甫回國請願國會已於初十日到粤擬於月内由粤起程來京 
　　國會代表團近接長春山東同鄉繪來函略云自接代表團請倡立同志會支部書後即走告同人刻下分會已有基礎約俟下月中旬當能成立 
 
 

Page 4

 
 
各省請願代表現擬刋發日報擬謂徐君公勉爲總理 
[涂國盛不肯列名之原因北京]  
　　此次都察院全台所遞公摺以給事中忠廉領銜全臺給事中御史均皆列銜惟給事中涂國盛不肯列銜或問其故涂曰江春霖僅予咨回原衙門行走朝廷已格外寛容矣今全台爲之力爭特胡閙耳窺其意恐得罪某邸也可謂善於做官矣 
[英俄對於達賴班禪之關係北京]  
　　北京某報載理藩部員之言云達賴喇嘛前曾與英有嫌因而親俄英人憂之則先結交 
[中國名畫]  
　　王小梅人物畫之八 
班禪喇嘛以爲排斥達賴之地光緒三十年達賴因英兵入藏逃奔蒙古是也英國派人說我政府謂達賴逃竄藏地無主宜廢達賴著班禪署理并乘此機改革藏政建威于藩邦等語我政府輕信此說則暫行革去達賴名號著班禪喇嘛攝行藏事班禪喇嘛抱聰明之資而幕賓亦多賢士知謹遵諭旨之不利固辭曰恭承聖諭不勝感激惟藏民景仰達賴思慕不已某不稱任恐爲亂階籲懇收回成命以副藏民之心我政府接此覆電始知達賴之聲望出于意料之外稍有悔心乃變方針施懷柔於達賴諭其　速回藏是時英兵　屯拉薩與班禪喇嘛往來愈密英人遂邀班禪藉名拜瞻佛蹟遊歷印度我政府接到電音驚愕無措陰向英使詰之英使答謂班禪喇嘛巡錫我印度詣佛陀伽陀之靈塔我政府無由禁止印度領内有幾千萬之佛徒聞其巡錫不勝驚喜極爲祟敬故我政府亦不能視爲尋常之游歷者將以敎王之禮待之非有他意請勿誤會我政府無如何及班禪至印度也英皇特派皇太子迎接歡待其詣佛陀伽陀也靈塔保存會特開大會推荐副總理并以重金散于隨員之間以收其歡心嗣後班禪與英國交歡有如水乳其關繫永久不易斷絶此時幹旋兩間者實爲陸軍少佐俄喀諾爾君故近時俄君之於班禪猶達喇之於努喀汪堪布也現在達賴出奔哲孟雄英國亦以敬禮相待惟班禪如何狀况其消息最關緊要刻尚未悉也 
[鹽課本可再加耶北京]  
　　度支部近因海軍經費及各項要欵尚多虧欠急須設法籌補部員中有擬請再加鹽課之議者澤尚書大不謂然以前此屢加鹽課本爲萬不得已之舉苟此後再行加徵殊非保民卹商之道日積弊未除即使再行加徵恐利未增而弊害已不可勝數况此次整頓鹽政已决定以剔除官商積弊改良製造辦法爲一定之方針並無加徵稅課之意現已擬定無論何時决不再行加徵鹽課以免商民彫弊 
[擬定劃一幣制入手辦法北京]  
　　度支部澤尚書日昨會議以劃一弊制與清理財政有密切之關係即須入手籌辦惟此事頭緒紛繁極難猝辦率爾籌措斷難就緒故現擬先由財政處核訂四項入手辦法以便漸次推行（一）爲疎通銅幣之充斥（一）爲取締紙幣之信用（一）爲核訂銀幣之定價（一）爲吸收生銀之次第擬即核定草案大綱再行分别釐訂細目劃一幣制從此入手以立清理財政之根據 
[取銷另設財政大臣之議北京]  
　　度支部前因籌辦財政極屬繁難兼之釐訂幣制稅則及籌畫海軍經費各事尤爲繁要曾與政府磋商擬請另設財政大臣襄籌一切兹聞政府對於此議均不謂然以如此辦法則權限必至不清深恐反滋貽誤已决定將前議取銷矣惟聞澤尚書以籌畫財政尚易設法惟清查内務府財政一節度支部必不擔任仍須另簡專員 
[濤貝勒考查軍制之方針北京]  
　　軍諮處大臣濤貝勒出洋考查軍制已經决定起程日期兹聞所欲考查者預定在英美德法日本俄奥義八國而其中最注重者則在德國與日本故擬至德日兩國多延時日以便詳加考察其情形已略記前報蓋以近年南北洋陸軍規制多係取法德國將來軍諮府成立其一切規模又擬取法於日本之參謀本部故　德日兩國特爲注重云 
 
 

Page 5

 
 
[保商銀行資本之籌備天津]  
　　北洋保商銀行　籌資本四百萬華洋各籌其半聞現已籌備妥當其分期撥交數目係北洋大臣認籌之欵共分八期每期二十五萬兩第一次客臘已經撥出第二次本年三月三次六月四次九月五次十二月六次明年三月七次六月八次九月八次共認二百萬兩洋商認籌之欵共分四期每期五十萬兩第一次本年六月以内第二次十二月以内三次明年六月以内四次明年十二月以内四次共銀二百萬兩 
[杭垣大火記詳杭州]  
　　杭垣自元宵以後連日暢晴偶一不慎易致火災初一日上午九時湖墅黑橋頭某碓坊早炊失慎延燒鄰右瞭台鳴鐘告警城内各善集水龍因在白晝紛紛出城馳救不料藩司前某豆腐店遺火積薪瞬已燎原其時東北風怒吼水道不便及至全城聞警馳救勢已不可收拾自十二點鐘起延燒兩小時東至藩署轅門西至某銀號公墻北至華光巷内某材棧南面適當正風直燒上城隍山麓如山西會館祟義祠堂及某庵某别墅概付一炬事後據地保查報被災店舖居民計共百十一家房屋約八百餘間焚斃某醬園作客之小孩兩名及查無下落之　店學徒三名災情之巨實爲近三年所僅見云同時下城瑞檀巷内某機坊亦因午炊不慎被焚平屋兩間及機架兩座其地僻靜四無居鄰故火即旋熄云 
西報譯要 
[美員宣明演說本旨]  
　　字林報載初一日東京電云斯乞甫君自稱彼之演說係出於個人之私見並非接有特别之消息彼所論及者將來之牴牾非謂將有戰事彼之私願惟在喚醒美人使從速爲未雨綢繆之計耳美國國務大臣考克司君聲稱美日兩國除滿洲鐵路中立問題一事外别無爭端 
[魯路擬改新線]  
　　文匯報載初一日青島電云中國官塲前擬由兗州府築路至高密今已變計擬由兗州府築至濰縣冀與擬築之煙濰鐵路互通消息 
[京師近事]  
　　連日憲政編查館提調寶侍郎李閣學率同科員章宗祥汪榮寶吳廷爕等均至燈草胡同與世中堂會議新官制聞不日即可定稿其内容則異常秘密 
　　國恥紀念會發起於江比部元文曾於去臘將意見書登入某報現聞江君將次出洋擬照章先開一籌備會聞内城廳丞章仲和君對於此事極表同情 
　　禁烟大臣核議以京師各署人員雖經考騐並已各具確無嗜好甘結在案惟現經詳細調查其間情形可疑者尚多難保不戒而復吸及隱匿未斷情事殊於禁烟事宜大有妨碍擬即分咨各部院再行由該署堂官詳細設法調查奏參並擬核定期限倘逾限後再由本公所查覺並將該管堂官一併參處 
　　政府以裁汰冗員爲整頓舊制入手辦法故一般工於逢迎者日日以裁汰冗員爲口頭禪究其實於安置私人之處較從前爲尤甚京畿道某侍御頗知此中情形擬於日内和盤托出以爲陽奉陰違者戒 
　　郵傳部以中國招商局創立多年而執事人員都由外聘航海之學付之不講與國權經濟大有關係擬組織商船學校於吳淞以爲養成人才地步現正籌畫此事 
　　嚴範孫侍郎本月由津赴浙江祖籍掃墓聞擬於回津之後奏請開缺 
　　外務部梁尚書以現在東三省與日俄兩國關於漁業航業兩項交涉未經議結者尚多殊於利權有關故擬奏保駐俄薩欽使前赴三省詳細勘查卽由薩欽使與該兩國大臣從速解决 
　　聞直督陳制軍以江侍御參摺所指實有未確已有電致外務部轉達軍機處辯解 
　　昨日直隷協贊出品有限公司特委直隷商業研究會總協理王松樵楊小林二君於二十五日乘輪南下赴南洋勸業會塲調查會塲地址及一切情形俾得臨時布置 
　　日前順天府將農工商部咨文出示略謂本年南洋勸業會定於四月初一日開塲所有京師工商出品即名爲京師出品協會凡欲赴會各商必須二月中旬齊集京師第一勸業塲内檢查標題開展覽會一次即行裝箱運送並頒詳細章程十條給大衆閱看 
　　高陽李文正之五公子於法國創立豆腐公司去年曾紀各報兹悉非盡作食料尚能作傘柄刀柄及烟捲嘴各種假象牙之物品京師某君有擬赴法調查之說 
　　此次廣東新軍事起凡不悅於袁督者皆起而攻之較包鹽事尤甚聞粤督一缺大有更動之說 
　　去年度支部飯銀最爲優饒計共得二十四萬蓋因捐官一項年内外低昂相去遠甚以致捐項驟增 
　　京師内外城之路工局向歸工巡總局後工巡總局改爲巡警部而路工局乃成獨立旣又歸之總廳近經民政部會議擬將路工局裁撤而於部中設路工處所有局中人員大半裁換 
 
 

Page 6

 
 
時評 
[敬告辦理自治者]  
　　各省言自治久矣。而消防之不講如故。 
　　非然者。杭州藩司前之火。何至殃及百十數家。燬屋八百餘幢。辦理地方自治者。亟宜注意於火政。 
[異哉所謂利權不外溢者]  
　　七品筆帖式。爭選舉權者也。内務府人員。放棄選舉權者也。競爭與放棄。我皆不之異。 
　　所異者彼外部某參議之運動投票。而壟斷本署司員之選舉權焉。 
　　或曰利權不外溢。固外部爭回權利之能事也。 
[勉哉留學生]  
　　湯壽濳之論留學生曰。東洋留學生。自稱賢人。西洋留學生。自稱聖人。賢之至則無父。聖之極則無君。可謂語妙天下矣。聖賢天下之至人也。無父無君。世之亂臣賊子也。以天下之至人。而有躬亂臣賊子之行者乎。其皮裡陽秋。抑太甚矣。 
　　雖然。吾不問所言之當否。但願留學生之聞而自省也。其果然也。則痛自悛改。以期有濟於世。其不然也亦益斂才就範。束身圭璧。則世之詬病。將自然消滅。若徒聞而恚恨而。不暇自返。則詬病之來。未必不更有人也。吾是以爲留學生勉。 
[校正]  
　　昨報時評第一則無論對於領屬對於鄰邦旬下爲均爲必不可少之手續若以泊爾尼等部與西藏接近即不許其交通則世界亦無此公理今反謂足以引起政治上之葛籐此其不可解者二云云爲手民顚倒脫落特此勘正 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[日領干預延邊法權之交涉吉林]  
　　僑居延吉六道溝之韓人余用瑞以欠華民錢欵逞凶毆人被中國巡警逮捕送入商埠審判廳訊辦乃駐延日領飾詞函索意欲送至日領事館辦理由我國審判廳備文駁覆按照中日協約附件第四欵（按該欵原文墾地韓民如有在商埠内居住而所墾地在商埠外者仍應照條文歸中國官裁判管轄）條文謂余用瑞雖居住六道溝商埠内然其墾地在商埠之外律以中日協約應歸中國官吏訊辦毫無疑義云云乃答覆之後日領又送到正式照會一通接續要求將韓犯轉付日領事館辦理兹將照會原文照録於左 
　　照得居住於本地之韓人余用瑞因犯毆傷案被貴國官吏以該犯于商埠地外有土地謂照中日界務協約應與居住于雜居地之韓民一律辦理曾于中曆十二月十二日接准回示敬悉一切雖然該犯于墾地内有土地但現在住于開巿塲内開非居住于墾地内者以如此之事實儘可不拘而乃因土地所有一事直與居住于雜居區域内墾地之韓民一律看待推斷未免出于太早原來清日協約第四條限居住于雜居區域内墾地之韓民應服從于貴國法權歸貴國地方官管轄定有明文然如余用瑞非居住于墾地内者照比論之自非在適用右第四條之限比例業已彰明較著今回接該來示本總領事實深驚訝且照各國立法例定於裁判管轄者始終爲土地之所有權占有權等關於其土地之權利訴訟歸土地所有地之裁判所管轄之各國一致如本犯人余用瑞關於其所有土地訴訟不拘彼之居住地如何應服從於貴國法權本總領事對於犯罪事件總以犯罪地與犯人所在地爲斷是亦各國法規之通則至如該韓人從條約之規定應速引渡於本館此爲當然之次序乃以本件而直付于貴國裁判所審理判决則與中日所定之協約及條約背馳不明貴國措置之義祈將該犯人從速引渡於本館爲此重行照會敬候貴意 
[東省禁糧出口交涉續誌吉林]  
　　自官塲宣布禁糧外運日俄商人均起而運動該國領事苛求文法上之解釋與我交涉現東省督撫與外部磋商已議將小麥一項暫行弛禁因外人皆藉口小麥爲製粉之原料與雜糧不同故遂許通融辦理也 
　　江省禁糧出口屢次照會領事後昨始准日本領事照覆允表同情謂貴國連年五榖歉收禁粮出境爲保全民食核與約章相合已飭本國人凡在華歷正月十六日前購買之粮一律先行禀知照會貴國交涉局發給執照准其出境逾期概行嚴禁以敦兩國睦誼 
　　黑撫周中丞接到錫督關於禁運糧石出口之要電云周樸帥鑒申佳計達頃又准外務部電禁運雜糧事本月發電後又接俄使面交節略稱准外務部電俄商因中國新年按照所訂期限實形太促運往哈爾濱備用之糧石不能完竣且哈埠所存糧食僅敷兩月之用中國應弛禁以符約章若各處實有年荒之虞則一應將麥子一項弛禁准俄商運往哈埠以供磨麫一應將俄商在未預指明及未定期限各地所購糧食補其虧者三准俄商將未禁以前所購糧食運出無定期限在他處所購糧食運往哈埠經過禁地不得攔阻等語此事俄日俱注意在小麥一項弛禁俄外電開四節可准與否希速酌辦與俄領商定並隨電知本部等因乞並案酌核電覆 
[防範卾倫春人私入俄籍黑龍江]  
　　江撫周少帥以畢拉爾路庫瑪爾河普力多呼倫貝爾額古古納河沿邊延長數千里森林叢密水草肥美最宜墾種畜牧而是等地方向來除卾倫春人狩獵外並無别項人民庚子以後將國初以來例有之俸餉停發該種人益見凋敝又因逐水草而居向無定所易受外人籠絡刻下私入俄籍者甚多日久必爲邊患擬派員調查是項卾倫春種人數究共若干將按人授田使之耕種兼事牧畜並選内处農人指示之昨已特札墾務局派委員十起前往以上各地撥給居民荒地以爲固圉之計 
[各界會議維持徵銀辦法蕪湖]  
　　蕪湖紳商學界前接京函皖撫奏請賠欵二百文改銀一錢八分等情已紀前報兹聞紳商學界於二十八日齊集自治公所會議辦法聞由議員鮑小琴潘伯和朱雲生三君函致省城諮議局議長方太史設法維持原函録下逕啓者昨接京同鄉來函備言賠欵徵銀厲民實甚宜共籌挽救之策當媸會同城鄉紳民於二十八日假自治公所集議僉以此次奏改紊亂舊章不卹民隱各州縣徵收惯例率用銀元銅元多一周折即多一弊竇不如原定制錢爲明白易曉公議從速函達查局章第二十一條有收受人民陳請建議事件兹旣據京同鄉函陳又經多數人民陳請代達未便匿不以報再局章二十六條本省行政及會議廳議决事件如有疑問得呈請督撫批答又二十七條本省督撫有違背法律等事得呈請資政院核辦綜觀局章旣可呈請批答且可請資政院核辦况事關民瘼未交局議於法理上無抵觸統請卓裁示復 
[飢民閧閙善堂之風潮漢口]  
　　漢口漢陽兩埠官紳所設粥廠均於二十六日停辦所有各屬留漢飢民即於是日起雇船分批遣送回籍並每名給撫卹錢五百文到籍後如無春耕種籽亦由官發给可謂仁至義盡詎游惰之災民仍依戀不去者有二千餘人於二十六日下午在漢陽鐵門關外敦化善堂要求續辦粥廠閧閙不休並聲稱欲毁粥廠搶掠餘存之米該堂紳首大爲驚惶立請府尊雙太守漢陽縣張 
 
 

Page 11

 
 
大令及協台陳副戎帶領營兵一隊前往彈壓始行解散該災民旋又赴洗馬口一帶閙巿沿途搶掠食物該地鋪户見此情形甚爲恐嚇立行閉巿至晚間九點鐘北城外寶善堂粥廠又有大批災民滋閙幸營兵聞信趕至解散未釀事端刻下趕緊遣送已運去千人其勢已漸就安靖矣 
[豫紳爭回售煤權之效果何在河南]  
　　豫省懷慶府英商福公司採煤出售一事前經豫紳反對現已渙散聞福公司仍獲得售賣權現在出售極暢 
[江蘇諮議局准開臨時會南京]  
　　江督蘇撫於正月二十五日據江蘇諮議局議員二十八人呈稱遵章用召集臨時會之第三條件擇定本年三月初九日爲臨時會開會之期請督撫即通電各屬於三月初八日以前令議員到局齊集以重議會要政等因江督蘇撫即於二十七日批准立即會銜電飭各府廳直州即日知會各該廳州縣迅即轉致各議員依期到甯會議 
分類新聞 
政界 
[北洋局所之大更動天津]  
　　北洋財政局所刻下大爲變動以藩司爲全省財政總辦運司爲帮總辦所有向來淮軍銀錢所陸軍糧餉局海防支總局等五局俱改局爲股每股設坐辦一員餘如總辦會辦等名目一律取銷日昨已見諸公事矣又聞直督陳制軍去冬履任本擬將各局所酌量歸併冗員大加裁汰因封印在即未克實行現聞制軍近與諸幕將局所職任員薪各項極力審察以爲裁汰歸併之預備北洋候補人員大爲恐慌 
[國債公會開會費天津]  
　　籌還國債一事去歲曾經商會總理王竹林觀察在京與同鄉官商定由北京各鄉官發起設立總會各省分設支會一切章程辦法均聽總會分布業經認可兹悉日前曾由天津支會寄去現銀五百兩作爲同鄉官開會經費矣 
[移請委員勘定新設各缺界址吉林]  
　　吉省東南邊界地方窵闊現將琿春城改設撫民同知分治密江站以東之地名曰琿春廳其延吉舊轄之和龍峪分防經歷改設和龍縣延吉以北之汪清河岸增設汪清縣所有各處疆界亟須勘分以便治琿因省中候補各員人地生疎未能周知已由民政司移請東南路兵備道就近派員會同各新設地方官履勘定界 
交涉 
[嚴斥違約供應外人南昌]  
　　洋務總局據新城縣禀覆日本學生池田良治等到境需索供給館菜情形後當即批斥云該令旣不敢違約供應乃竟聽其需索供給館菜以致該學生等藉口要求貽累鄰省實屬畏葸可恥外人游歷内地地方官照約保護已爲盡職如果外人有需索情事儘可嚴詞拒絶該學生等豈能以約外之事强人所難該令違約供應咎無可辭仰候據情彚案詳請撫憲核咨示遵 
軍界 
[提督閱操詳誌鎭江]  
　　長江水師提督程從周軍門於正月二十八日由太平節轅乘南琛兵艦駛抵京口午後二時軍門偕同瓜洲鎭總兵陶樹恩鎭軍鎭江一路砲台總台官顧大令詣象山雩山焦山圌山等處查勘砲台兼閱各營防務二十九日軍門渡江校閱瓜洲鎭標水師各營水旱兩操閱畢啓輪下駛逕赴江陰閱視砲台及水師各營操演 
[陸軍學堂招考之消息山西]  
　　山西省垣陸軍學堂定章只招收本省人嗣因入堂者少乃復添收客籍去年該堂畢業後曾札飭各州縣保送新生來省應考詎近日各處保送公文到省者僅十餘人聞該堂擬就近在省招考以求足額將來客籍人數恐仍多於十籍也 
[存記襄辦防務之原因湖南]  
　　湘省西路巡防隊陶碧軒統領在防病故其侄陶偉歷隨該故統領辦理防務頗著勞績現經禀奉撫台批飭兵備處查明存記量予差遣以示優異 
學務 
[開辦簡易識字學塾無錫]  
　　勸學所總董孫君靖圻蔡君樾因本年各州縣均須開設簡易識字學塾日前邀請各校敎員分任學科並擬招攷簡章分貼通衢現報名者絡繹不絶地址擬定城中設一所城外四小學各設一所共計五所學生書籍纸筆及一切用具均由該所給發以廣敎育云 
[提學司嚴催各屬查報學欵杭州]  
　　浙提學前奉學部札飭將各該學堂動撥何項籌捐何項活支若干常支若干詳細澈查限期報部業由司分飭各府廳州縣遵札查報詎迄今六閱月仍未報齊現又奉到部札嚴催即經袁樹五文宗通飭各屬略稱查各學堂經費收入者動撥何項籌捐何項活支常支各若干即行專案造報不得仍用樂捐派捐等名籠統開列此係就現在收支之欵查開較易各學堂務於三月以前一律查造由縣逕行送司以憑彚轉前經通飭各府廳州縣傳知在案迄今逾限日久各屬尚未送齊殊屬違延已極除通催外合亟札飭札到該縣立即遵照轉飭勸學所傳知境内無論官立公立民立各學堂一體明晰據實查報各三份務於一月内由縣彚集專差星馳送司立待彚團母再違延干咎 
[扶助南路公立中學辦法長沙]  
　　駐省南路公學現改爲南路公立中學堂所需欵項昨由衡永郴桂四屬士紳陸軍部主事曾熙等具禀提學使司請予飭屬提解當奉批查湘省稅契項下曾於光緒三十年奉前升撫部院趙批定准各州縣就地截留一成撥充辦學警之用定案以來已閱數載各屬收入雖有多寡其撥入辦學一部分者皆已抵支本境各校常費中途飭令提解於事本有所難惟駐省南路公學係該路二府二直隷州全體士紳公共議定之校於全路敎育頗有關係自應特别扶助此案昨奉撫部院批行到司業經本司會同布政使司核議詳覆請照原呈辦法由司札飭南路各屬各按粘單開載數目會紳籌畫騰挪逕由各勸學所照解南路公學應用矣希即知照 
 
 

Page 12

 
 
實業 
[繡業賽會之特品長沙]  
　　湘省協贊南洋勸業會各品協會以湘中繡業早已遠近馳名如巿面繡業店中所製名人肖像莫不詡詡欲活神彩煥然又如摹繡各種碑帖以及大家書畫亦復精微入妙無美不臻現值南洋勸業會開會在卽爰特定繡極大世界百傑圖屏一副限期製成每塊直長約八尺許横寛約三尺許每塊圖像一人而以雕刻極精之黄楊木爲之邊沿現在加工趕辦以備及時運往陳賽冀得推爲特色云 
[木輪改駛内河湖北]  
　　武漢江面前有職商龍珉集資造飛龍飛鳳木輪二艘專載渡江行人因不及小輪快捷虧折數千金遂中塗歇業兹龍君又擬將該木輪改駛襄河各埠爰禀請江漢關道懇援小輪例發給關牌並請飭沿途地方官保護關道吳觀察以内河行駛木輪有無窒碍當批候札行沿途地方官確查議復核奪 
[旅蕪卾路協會定期開會蕪湖]  
　　旅蕪湖北鐵路協會刻以旅皖分會業已成立公舉代表鄭仲常鄧之望兩君偕同會長王君運嘉來蕪籌集股欵訂期二月初一日在該會館開第二次認股大會已刋布傳單知照旅蕪紳商學軍各界矣 
[江震商務分會總理接任蘇州]  
　　吳江震澤商務分會總理龐元潤續任一年期滿經衆商投票公舉以徐光清得票最多堪充總理禀奉農工商部頒給委札兹于正月十九日由前總理龐元潤將文卷圖記移交徐光清接受任事 
雜記 
[平和縣鄉民閙事原因福建]  
　　平和縣鄉民聚衆閙事曾紀前報兹悉此事起釁之由因近有遠來之人收買婦女舊鞋多多益善鄉民疑其以有用之錢買無用之物必係邪術禀官嚴禁而官則不以爲怪置之不理時適邑宰遣派書役下鄉稽查户口羣稱控按旣不爲理稽查户口又胡爲哉遂相率抗拒勢甚洶湧迨移營拘獲數人益激衆怒開鎗抵禦現聞自常備軍馳到後各鄉民已聞風解散安謐如恒惟收買舊鞋之原因刻下仍未究出云 
[神通廣大之庫書被獲山西]  
　　朔州庫書丁長庚濳逃被獲一事曾誌前報兹查該庫書爲吏多年巧於牟利積貲不下鉅萬盛牧鍾襄兩次在朔極爲信任以故大有所恃敢於私加粮銀侵蝕學欵光緒三十四年冬州人具呈上控置之不批客歲又控司控院乃蒙前撫憲札飭朔平府派員查辦嗣經朔平府詳覆到省盛牧亦具禀藩憲有該庫書現已革退並遴派妥役嚴行看管等語然該庫書神通廣大實未被拘於新正初二日挾千餘金抵省潛匿蔴巿街某舖内探聽消息不料天道昭彰竟於初十日被學堂學生曹苾察見立即報知徐委協同拿獲該庫書一味抵賴徐委亦謂朔州街巿困難若去丁長庚恐於解餉不利曹爭辯良久該庫書始俯首無辭當由徐委轉交縣差暫行管押聞已於十二日遣兵役多名押解回州矣 
[客民强開南湖之駭聞杭州]  
　　餘杭苕溪承天目萬山之流一經霪雨飛湍排山而至幸有南湖儲蓄以殺其勢故自東漢至今奏禁開墾雖經葉昭陞等一再禀請未邀允准近日特來温閩客民三四百人在將軍塘一帶搭蓋草棚聲言奉旨開墾且有二千餘人將陸續來餘之風傳故餘人異常驚懼云 
[浙撫轅考吏之詳情杭州]  
　　浙撫前擬傳考合署書吏從嚴淘汰以清弊窟兹悉已于上月二十八日晨刻九時經增帥遴派總文案惲毓珂觀察升座二堂點名核對照片並呈向不吸烟并無頂替甘結逐一給卷在憲政籌備處扄試派黄守大華曁陳雲鵬梁慶庸增春三大令爲監塲員派戈什哈八名從事搜檢不准夾帶片紙隻字計撫鹽兩院與考者四十二名每房先行投票公舉品學兼優者一人再行發題計吏科題係整飭吏治當以先定公費爲入手辦法論軍政科題係通飭水陸防營陸師宜講求操防不准閑游街巿水師宜晝夜梭巡不准舍舟居陸札度支科題係地方稅與國家稅分别性質按度籌畫論農工商科題係商部奏定宣統二年籌備事宜論鹽政科題係改良鹽務方法及裕課恤商便民論其餘有條對通行告示問答等至十二句鐘净塲云 
清談 
[嗚呼今日之政府]  
　　程度愈進步。權利思想愈發達。巧取豪奪。師法他人。往往襲取一二語之口頭禪。以奉爲治國之鴻寶。惟其名不惟其實。近日政府之現象大都如此。 
　　一議會也。則步趨惟恐其不遑。而對於權限則兢兢矣。一國用也。則統一惟恐其不力。而對於幣制則遲遲矣。不特此也。敎科書爲敎育之本原。不惜借劃一之名。以爲網利之具印刷品爲新政所需要。不憚借國有之名。以爲漁利之階。 
　　嗚呼。尟府之對於人民者。其權利思想。殆可謂登峯造極者矣。雖然。西力東侵。國權日替朝立一約焉。失權無算。暮訂一約焉。貽害靡窮。自海通以訖今日。權利之損失。何止恆河沙數。彼袞袞諸公。旣以收回爲目的矣。盍不擴充其對於人民之手段。以設法挽廻之也耶。 
雜録 
[朝陽旅行記（中稿）]  
　　客獵念六日。余有塞外之行。新正三日。行至朝陽。（俗名三座塔）是地屬内蒙古卓索克圖盟。在奉天錦州直隷永平之邊外。山川奇秀。亦近邊之勝地也。朝陽郡治中。有古塔三。相傳爲唐尉遲敬德之建築物。今二塔尚存。其一百年前已頽廢矣塔旁有佑順寺。爲塞外之古刹中有喇嘛二百餘。皆蒙古人。蒙俗佞佛。生子未逮長成。多送寺内。謂可免夭死。寺中喇嘛皆飮酒食肉。毫無戒律。習慣相沿頑固愈深。故該種人近年亦日見澌滅。有中學堂一。學生約七八十人。又高等小學一。初等小學五六處。學生均尚不少。有耶穌敎堂一。天主敎堂一。新舊敎徒參半。聞朝郡治南百餘里之松　嘴子地方。又有天主總敎堂一處。塞外各堂。均歸其管轄。該堂面積占地頃餘。内建修道院并男女小學。舍敎徒外。無就學者。主敎係比國人。該堂勢力甚大。西北境有地名茅山者。刻立敎堂。　荷蘭人爲神父。亦歸松樹嘴子之敎堂統屬云本郡先後設有建昌建平阜興绥東四縣。郡城有朝阜建礦政調查局。蓋各屬向以煤礦稱盛。而尤以朝陽附近出産爲最。城之四面百餘里間均有産煤地。查煤苗之最佳者。南有岡首嶺東與錦州北之大窰溝大三家子鑛脈相連。北有興隆溝。所出之煤爲香煤。蓋以東境有鳳凰山。其山亦出煤。特燃之甚臭。故别以此種。顧是山之下。産生黄土。和煤燃燒。其火力視煤不相上下。巿中擔土賣者甚多。境内亦産馬。惟販售馬匹者仍往東北距郡五百里之小庫倫。向時民食糧米。均自錦州等處輸入。客歲锦郡禾稼頗皮虫灾歉收。糧價因之日漲。就地需用不給。故更無輸出者。本境向爲蒙人部落。數十年來。漢人移殖愈繁。上年有匪首小好兒者。主動仇蒙。四出刦掠朝陽城曾被陷數次蒙人皆北徙。至今未復。今地雖蒙漢雜居。蒙人已占少數。而城内民居。蒙户尤屬寥寥。不數。年後蒙人殆將絶。跡云。 
 
 

Page 13

 
 
[崔製媧皇補天丹遺精救命無價之寳]  
認明崔氏瓣香廬牌號○若患遺精之症救汉愈早愈妙若至精竭則性命危矣○另製遺精必愈膏按貼命門能攝精不洩每張七角 
人身性命之根原全賴精血故精血充盈則身體强壯氣宇軒昂塞署風濕因之不受若精血虚耗則面黃肌廋腰酸骨痛耳鳴目眩神思倦怠百病叢生現値種族競爭世界吾輩當尙武精神故本廬求得道家修眞固精秘方專治夢遺滑精薄精冷精陰虚陽虚血虚氣虚及交嫌忍精不洩以致精窮不固或少年悞紀手淫以致腎經衰敗或因陽虚多寒或因陰虚多熱或命門火衰心腎不交等症功能塡精鎖髓振弱扶衰補先天之不足培後天之戕伐此係王道正品並非宣淫霸烈可比須連服半料則面色豐潤氣象光昌諸恙悉平陽堅耐戰弄璋之喜操劵可必眞有回天再造之功出神入化之妙近因世風不古每有大言欺人毫無實驗惟本主人有各省治愈謝函裝訂成册以憑披覽每瓣香廬牌號在根德里内方係的眞若悮購僞藥貽害非淺上海盆湯弄絲業會館北山西路寗波路口五開間門面崔氏瓣香廬藥室 
[華安水火人壽保險公司廣告]  
本公司火險資本規銀一百萬兩人壽資本五十萬兩聯絡團體維持公益爲宗旨總公司上海設黃浦灘通商銀行樓上專保南北市屋厰舖店行號貨物家具器件等項火險并保華人壽險南洋各島及沿江海各口岸内地均設分公司倘遇意外賠欵異常迅速如蒙　仕商賜顧請至本公司　總董朱葆三　經理沈仲禮　司理洪文廷蔡寄梅同啓 
[吃鴉片之人不可不一試]  
泰西新戒烟溥濟水泰西未士括打秘方創製如敢冒效定卽禀究加以重罰售處在白渡橋北仁智里十三弄括打藥房 
人皆知吃烟烟有癮至問其何以成癮則雖吃烟數十年之人不能盡知蓋鴉烟用燈呼吸臓腑先受火毒烟氣旣入由腸胃達於四肢上頂下踵無一不到即無一處不有烟油油生積積生虫虫生諸患是名曰癮制之之法要在殺虫治積去烟油解火毒又必有良方妙藥斟酌盡善人人皆宜使烟雖戒去而原氣毫不受傷然後癮可得面斷也市上戒烟藥所以不能斷癮者一以妄加參茸毒未必清先者行峻名曰補培元實同痼毒一以攙入烟膏或煉鴉片成粉放入藥内抵癮雖便受毒愈深故吃烟者愈多戒脫者絶少亦以無良方妙藥之故也本主人未士括打夙精醫理自來中國即欲爲吸烟之人覔一良方俾除困苦精考數年博稽同志每製成一種戒烟藥即與有癮者服之凡歷百餘次經過老幼男婦新癮老癮不止數百人屢經改易藥品始行酌定是方製成此水務期人人皆宜絶無流弊先在門首施送數千瓶服者俱能戒脫盡人皆知無用贅述但工本頗貴不得不取回藥資血本售價大瓶兩元小瓶一元再本主人所製各藥另賣皆有定價躉批乃可從亷惟戒烟溥濟水命名之義實欲普濟中國吸烟之人立誓不從取絲毫不利即今登報之費亦同人捐助如蒙各處醫院藥房官紳善士代消或購去施送但有圖章來信爲憑不拘多少概照批價以助善舉伏乞　鈞鑒服法照常吃一毫不改或喜用熱茶或喜吃水菓均任各便惟過足癮之後照烟癮一錢服此水一錢有頓頓如此癮大照加此水味甘微鹹入口芬芳即不吃烟之人料可試服並無妨碍如不欲戒烟之人常服此水保不止癮面上亦無烟色遇吞食生烟之人用此水一二并灌服亦可回生凡用此水戒烟三日之後便覺烟味漸淡半月之後精神大佳身體强健百病消除面色轉潤其癮已不覺自斷矣寄購托郵政局最妥小　每瓶打十元郵寄加稅一成郵票代洋加二成 
[聲明]  
福建路聚源館及廣東路正興館二飯店虧欠客項累累連歲底房租等項共該欠洋一千八百元另當經該二店經手朱長庚邀同各公行一再情商願將該二店裝摺生財暫抵並請將房租代墊以免被封吃虧當時各公行見其情急勉其所請議定先將聚源館店底盤去料理詎知度過年關即有意延約不理各公行血本無着轉眼房租期又至不得已將該店生財裝摺眼同盤估作價洋六百元除付去墊欵洋三百元將所餘之數作本添股另行改牌開張除去作價尙共該各貨欵洋一千二百元仍須向朱長庚追理務須速來情商以免交涉倘仍延擱不理乃有意觀望莫怪禀官究追以重血本幸速自量弗謂言之不預　公行代表洪大協興啓 
[愛理士紅衣補丸承德國醫學博士前充南京中西醫院總醫生李熙讚頌書并玉照]  
德國醫學博士大醫生李熙曾於十五年前游歷中國深知華人體質前年復承前兩江總督端聘充江南中西醫院院長兼總醫生已歷兩載今考得愛理士紅衣補丸爲最和平最善補品凡患體虚血弱胃呆脾虚驚悸頭痛精神萎頓面黃骨瘦及諸虚百損一切等症不論老少男女莫不咸宜凡患以上及各種虚病余敢力荐服此丸必能獲效也李醫生發明戒烟新法凡身體不論强弱老幼或男或女能於四五天戒除盡凈保無旺瀉痛苦等弊戒後安靜如常李醫生荐舉凡戒烟者服愛理士紅衣補丸必能强壯體質永無戒烟後患李醫生奉告吸烟者荐其服愛理士紅衣補丸定能使身體强壯兼能受益也 
上海四川路Ａ字一百十四號震寰藥廠啓 
[廣滙源又中湖北大票頭彩誌喜]  
今正月份湖北大票頭彩第二萬另四百四十七號並上下附彩由小號拆與聯號廣發源售出得主台銜容收齊紅票再行聲明然小號由售出各票大彩逐月重疊連綿不絶可稱中彩之魁首矣財臨旺地誠非自誇也諸翁欲得大彩請早購是幸門莊批發比衆克已郵資自給　上海批發處大東門外廣匯源新北門外廣匯發源啓 
[請看中大彩何多]  
茲者去年小號逐年售出大彩聲明得彩諸君鴻運誌喜正月份售出安徽副票頭彩門莊售出又江南副票頭彩售與奚良濟王君得又湖北大票五彩亦由小號分條門莊售出二月份江南大票二彩利泰昌報關行帳房獨得又湖北大票五彩又係門莊分條售出三月份湖北大票四彩拆與天津晉和祥號售出四月份湖北大票雙五彩一拆與蘇州怡源祥一拆與寗波立昌號售出五月份湖北大票頭彩售與養眞朱五條瀏河義豐昌四條申周裕泰一條又湖北大票四彩全張售與德華銀行周君獨得六月份湖北大票三彩全張售與山東化刦堂杜君獨得又湖北大票四彩由本號門莊分條售出七月份安徽副票九字頭彩一次均由門莊售出八月份湖北大票五彩批與寗波立昌售出九月份湖北大票三彩售與濟南志遠兄全張五人各得十月份湖北大票三彩全張批與青島刦堂四彩門莊分條售出十一月份湖北大票五彩拆與立昌李君分條售出十二月份江面大票三彩湖北分票三彩均由門莊分條售出與立昌李寳兄分條售出十二月份江南大票三彩由聯號廣發源門莊售與天成棧曹君新閘葉公館各得五條又湖北分票三彩均由分條售計宣統年售出大票大彩十七次副分票頭彩四次大票除五彩以下副票除頭彩以下不勝厭煩概不盡錄諒諸君早已明鑒上海批發處大東門外廣匯源新北門外廣匯源廣發源啓 
[專治两耳聾閉真真神效]  
謹告患聾父老自有此藥斷無不聰之理幸勿觀望自誤 
余自庚子遭亂南奔旣驚且迫感傷靈竅兩耳認患聾閉屢求名醫診治悉謝不敏遍購丹丸嘗試京屬徒然年未就衰而充耳不聞實心不甘然歷數寒暑形同木偶不得已赴東訪醫奈仍徒勞無功今春悶坐斗室披閱報紙見滬上藥肆密若繁星而耳聾丸丹亦各家均備羣誇靈妙令人目迷五色究不知何家最靈由是將信將疑適舍姪因事返漢余以其熟知滬事也詳加探詢渠即力舉河南路廣東彭壽堂異法即愈耳聾丸神效無匹復歷指陳治愈諸公歷歷不爽余狂喜備欵函購心急如火日望丸到秋水欲穿候至七日乃來即刻依法呑試僅服二次覺旁人言語略有影響不似前此之徒見嘴動而已於是心益得服益勤朝夕無間自覺日聰一日半月後豁然開朗絮語悉辨不獨與人對面交談一無阻礙即離地稍遠苟有聲息亦必如雷之貫耳較前更加通靈該堂藥手可精神乎技矣無怪婦孺知名頌聲交作也余病雖痊然不解此丸之所謂異法至今耿耿在心並聞吾鄕父老得此復聰者頗不乏人則其如響斯應之效昭然若揭故爲縷述大略如此漢陽關守仁謹識 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（無錫）]  
　　錫金城廂自治籌備公所於本月初一日招集議員在本公所投票選舉當日開票計顧典書當選爲議事會議長史濟良爲副議長裘廷良當選爲董事會總董高汝琳爲副董並舉顧景潞陸紹雲唐滋鎭劉黎燿四人爲名譽董事 
[又（華婁）]  
　　華婁城廂議事會成立後初一日各議員齊集自治所照章互選旋選得謝宰平君爲正議長張少梅君爲副議長定於初三日互選董事 
[附華婁城廂議事會議員互選議長副議長細則]  
第一條　議員互選議長副議長一切事宜按照城鎭鄉地方自治選舉章程第二條應由董會辦理現董事會尚未成立擬援照本省籌辦處自治章程疑義簡釋第十條由籌備公所呈明地方官辦理 
第二條　互選時呈　地方官親蒞監督 
第三條　議長副議長分兩次亙選 
第四條　五選時按照城鎭鄉地方自治章程第二十六條用無記名單記法 
第五條　互選時援照城鎭鄉地方自治章程第四十五條須有議員半數以上到會 
第六條　議長副議長均以得票滿議員額數三分之一爲當選若票數相同以年長之人當選年同者由監督官長抽簽定之若得票無滿議員額數三分之一者應即如法再選以選出爲止 
第七條　議長副議長選定後由籌備公所呈報地方官備緊一面應將議事會辦理事件移交議事會 
[又（青浦）]  
　　初一日上午青浦城自治區議員開會互選議長張毓英得十四票爲議長葉其松得七票爲副議長下午選舉總董金詠榴許其榮各得九票當壯正陪二名呈由地方官申報督撫遴選任用並舉章紀綱沈樹敏張汝諧吕鐘爲名譽董事 
譯件 
[日本議會之一面觀（續）]  
　　妥約成後羣服桂首相之神敏視政友會如羣狙已迨爲之狙公也進步黨大肆横議大石正已曰此次妥約全係政友會中之敗類欲張已黨之勢九不顧國民之生死與政府結托遂爲此妥約耳不然地租輕減案下議院全體均贊成減一折者祇减八釐便輕輕訂約其心可居况現在農民困苦情形即减一折猶不足以救困况八釐乎所貴爲公黨者貴主張之堅實也政友會初次主張擬减一折又忽中變减爲八釐非特無以信天下抑亦政黨之羞也云云犬養毅氏更激昂慷慨謂此次妥約實不足污我齒舌也 
　　初九日預算分科會中除官吏增俸案外削除修正之處如左關東都督府經常部旅費減一萬四千元同上晏會費削除阿里山經營費經常部中减八萬元櫻丸艦補助費减六萬元臺灣新營費削除陸軍糧秣費减百零三萬四千六百五十七元海軍衣粮費减十七萬五千百四十元在監人員費减十二萬五千圓發電所水力調查費减九萬二千五百五十六圓議員歲費外國司法制度視察費韓國軍隊機密費生産調查費以上四項均削除合計减二百四十一萬四千八百八十九圓 
　　初一日午前十一時開會元田肇氏先入主查席查定歲入預算野田夘太郎氏代表政友會議加修正綜核各種改入欵項一一精查計歲入經常部原案祇四八六六六七八七六圓者修正案中增至四九三四○五五九一圓其歲入臨時部原案祇五○三四三九五七三圓者修正案增至五三八四七一五三九圓相差頗鉅加藤正之助氏略有駁議卒以多數决定修正案就此通過 
　　帝國大學特别會計法改正案委員會中荒川五郎頗有所質問岡田文部次官答曰學生之習外國語誠爲苦事然精研學術增進思想受外國語之補助不少我國中學校之外國語科以英語爲本然如工科醫科等非兼習德語或法語不可要之外國語之學力程度再難輕减算學亦然至醫科大學敎師不准外營醫業尤爲難行醫爲仁術以救治疾苦爲主專授醫術不診病人揆之仁慈二字微嫌不合德國醫科大學每以病房若干分給各敎師使營醫業即所得醫藥費亦歸敎師收受庶足普濟語已福原專門學務局長曰德國各學校有排斥我國學生之舉察其原因實因外國學生留學德國者取去過寛致素無門徑者亦得濫竽入學甚有未解德語者祇謀得修業文憑一紙亦濫應醫師檢定之試故此次嚴定學章以矯此弊與好學專修之士仍無所妨也 
　　十一日爲日本紀元節無事可紀議事亦多惰氣 
　　日本各政黨對於稅制整理及總預算二案勞精疲神奔走至三四月之久始得各黨之一致將披堅執銳肉薄政府以求地租之减殺各黨相约非减去一分不可其豪放者大有躍躍欲試馬到功成之望孰意政友會恃過半之多數（議員額數）通欵於政府私結妥約祇减釐自進步黨以次又新大同各派無不切齒辨論决戰春在今日故傍聽席之人數非常擁擠此十二日午前十時事也亡何開會矣與政府對辨者祇大岡越造尾畸行碓竹越與三郎之三數人威風堂堂之民黨不戰而退令旁觀者頗有奇異之感不圖又新會之猛將佐佐木安五郎一騎當先質問政府回答之不法曰桂大臣當所得稅改正案撤囘時問何理由撤回此案 
 
 

Page 19

 
 
曰請視委員會之記事録已明言之矣此即侮辱我帝國議會也試問我代表五千萬人民之議員能受此冷語否耶如以此語爲是即我輩皆爲無用之長物政府諸公宜自陳辨桂太郎聞此語即登壇言曰該案撤回之理由已於委員會中明白宣示會日昨有要公適議長以書至趣使出席再陳明理由因不能趣會故以書面奉覆幸今日本大臣隨同到會理應答覆因引吭長聲曰此案须再查核奪故暫時撤回語已即歸本席高木氏謂詞句太短不成答辨體又試反駁經議長排解方議别案 
本埠新聞 
[查獲私售軍裝三誌]  
　　山東人趙曉峯與同鄉人郭先山及南巿開設鉄錨店之無錫人張文學串同西洋人私販軍火接濟匪黨已兩誌前報昨日復由捕房將趙等三人解至公共公廨請訊先據中西包探禀稱趙曉峯曾於西歷一千九百零六年四月二十一號因犯私販軍火案逐出租界今仍遛逗施其故技應請嚴辦趙供此次所買毛瑟鎗六支鎗珠九百粒係郭張二人托辦轉向西洋人康乃脫買來該西洋人供稱在北四川路六十三號牛肉店内充當寫字之職鎗彈等物係在某洋行内所買實非私販訊之郭張二人同供此項毛瑟鎗係由船户陸雲順囑令代買以爲防匪之用並非接濟匪黨李襄讞商之德師副領事判趙郭張三人一併還押聽候查明於下禮拜六再行訊核 
[削奪勢力之疑案]  
　　四川人王左春前晚倒臥於閘北松盛里口東洋車上巡士見其下體無袴血痕狼藉就而視之陽莖已剪去其半該巡士向之詰問言語不清當卽送至四路一區經黄正巡官詳細研訊據供去年在陳三處爲廚司被欠七個月工洋向索不給反被誣竊巡官得供後恐有不實不盡飭將王先送仁濟醫院療治候再查核 
[謀殺親夫案四誌]  
　　南巿關碼頭划子船婦陳三氏之孫和尚被未婚妻石氏之姘夫朱阿六用酒灌醉推墜浦中迭紀前報兹悉昨晨忽由該處鄰船在浦起錨撈獲屍身即由十六舖地甲投報縣令奉飭預備屍塲聽候蒞騐 
[麫店聚賭肇禍續誌]  
　　閘北南公益里口源麵館主丁阿三聚賭釀禍跌斃店夥章四寶一事已誌昨報前日下午本縣田大令到塲相驗由屍妻投案求免大令准之至該館主丁阿三亦奉巡警總辦諭令保釋並飭爲章備棺收殮具結了案 
[京師師範學堂補招學生]  
　　本縣田大令出增云奉府憲戚札奉提學憲樊哿電内開奉學部效電京師招考優級師範生於二月初考凡優級選科學生准擇優咨送等因除通電外請執事速電所屬曉諭選科生速來報名送考盻切等因到府轉飭到縣奉此合行出示曉諭凡有選科學生如願應考者速即報名聽候候送 
[營兵聚衆大賭]  
　　南區四十二號巡士昨日回區報稱查得滬軍 
營後面有該營兵丁及賭徒百餘人大開賭塲區長立飭巡員率同通班巡士前往拿辦大半躍浜逃逸僅獲營兵李寶田丁順生賭徒汪洪生三人連同賭具桌櫈解回該區旣又查獲張洪順朱福春及馬夫崔阿二等詰知由營兵劉少春爲首當將兩營兵及賭徒一人解至工程局押候訊究其餘三人由區留候議罰 
[復訊怡德莊倒欠案]  
　　英商裕源紗廠控已閉怡德莊股東石惠記姚勤記邵厚村等倒欠往來銀兩迭經公共公堂訊供押追在案前日午後復經寶讞員會同英布副領事提訊原告延担文帮辦費烈律師譯稱怡德倒欠原告鉅欵已由邵厚村供明係被各股東挪用案懸日久各被告均挺押不理應請嚴追被告各人亦延博文律師上堂代辯中西官會商之下判石等三人還押聽候核斷 
[工程局預備議案]  
　　南巿總工程局定於十六日開議事會昨特邀集總董及名譽董事預備交議事件以免臨時侷促 
[打鐵浜又出命案]  
　　西門外四圖打鐵浜地方乞丐王柏蓮所開之丐庽内上月間來一外方乞丐某甲因借貸未遂將王戳傷逸現已偵知甲仍在附近托足王思報復即於前晚糾人持刀將甲之頭顱砍傷斃命棄屍九圖地方逃逸後由該圖地保拘獲帮兇之二房東立即報縣請爲相騐昨晨田大令前往騐明委係刀傷致命遂飭報堂棺殮緝凶懲辦 
[得步進步之呈文]  
　　地方公益研究會職董蔡正蒙郭廷鉁等呈復本縣田大令文云竊奉照會内開案准浦東高陸行工巡局函送聚賭行兇之馮亮卿顧福林顧福卿三名請核訊等由過縣准經訊諭斷令馮亮卿罰洋二十元顧福林顧福卿各罰洋十元從寛取保在案兹據將罰欵四十元繳呈前來相應照送爲此照會貴會煩爲查收撥充公用仍希見復備考計照送罰欵洋四十元等因奉此當卽如數點收無誤查改平縣橋石級翻砌縣南縣東縣西陰溝街面鋪以石片如此改築一勞永逸庶可堅久計需費洋一千餘元除前奉仁憲撥助二百元今又奉撥助四十元外尚少八百元之譜董等曁各紳商竭力勸募祇以爲數較鉅一時恐難籌集自後遇有罰欵仍懇賜助俾全善舉無任盻禱 
[月月得竟爲夜夜得]  
　　閘北華興坊月月得彩票店主洪書堂每於夜間聚衆賭博抽頭漁利鄰居惡其徹夜喧閙函訴巡警總局請爲查禁前日經四路一區黄正巡官往查屬實當將該店主及沈安生張裕卿尹桂生等四名帶局研訊洪等一再苦求誓不再犯判洪罰洋五元沈張尹各罰洋二元並各具改過結交保開釋 
城内 
[續解盜匪]  
　　縣署捕頭徐文訪悉搶刦常熟昭文等處王姓米船及衣飾銀錢之盜首住在法租界曾經會同包探等先後拿獲張海寶李小六曹根根毛三囝潘和尚馮新新印小五顧其其方關魯李根福顧狥狗趙根根黄春松盜婦張章氏魏王氏等解縣先將黄春松等兩犯於前月解送常邑昨又備就文牘飭捕將張海寶等男女十四人及起獲贓物解送昭文縣歸案審訊 
[請驗傷痕]  
　　江北小工胡聞林向住虹口嘉興路某號屋内前日有同鄉人小雙子向胡索欠無著即被小雙子紏黨三人將胡兇毆並用洋刀戳傷當時由巡捕追獲小雙子 
 
 

Page 20

 
 
一名收押捕房胡則自行醫治昨日胡妻張氏扶同其夫到縣喊求驗傷田大令諭飭補詞靜候訊驗 
[官事]  
　　西藏參贊大臣錢錫寶吉林提學司署普通科一等科員言微龍華保甲局委員黄永璣昨均到道拜謁吳淞江厘局委員候補知縣王禮峘禀辭赴蘇謁見撫憲 
南巿 
[修建橋梁]  
　　十六舖裏橋年久失修車馬行人往來不便現經總工程局路政處勘明知照工程處派撥工匠翻砌橋面昨已打　興工所有行人車馬暫從外橋繞道而行 
[差役獲賊]  
　　如臯縣差役劉炳等三人昨日來滬在大達碼頭拘獲拒傷事主陸廣源之竊犯王三見湯三見兩名協同五十二號巡土解至工程局暫行收押俟該差回禀縣主備文移提歸案訊辦 
閘北 
[牽引成姦]  
　　蟻媒葉許氏牽引寡婦吳顧氏與煤炭店主王春廷姘識昨經四路一區黄正巡官集訊以男女均屬無恥判王笞責二百板顧氏掌頰一百下交伊父具領回籍探夥楊阿三插身多事亦責二百板葉許氏掌頰二百下各具改過結分别保釋 
英租界 
[拖累股東]  
　　美商茂生洋行控協生祥洋貨號股東曹季安洪啓明定貨不出一案前日午後由廨會訊原告延律師哈華托請追虧損銀一千餘兩訊之曹供商人經手所定之貨早已出清况恊生祥股東不僅二人　爲核奪判曹洪二人還押候函請商會查明該號股東究有幾人以便一併傳案訊追 
[賣票舞弊]  
　　英美電車公司控賣票人唐少泉唐金生營私舞弊等情昨由捕房將兩唐解廨請究該公　經理四人偕查票人上堂証明兩唐舞弊私肥各節訊之唐等供多推諉判各先行枷示五天期滿各押兩月 
[斧鑿相尋]  
　　德商柯柏控胡祥蓀抵單不贖案内之保人余賢渭屢傳不到昨由差探將余妻沈氏傳至公堂請追氏供丈夫往常州未回判氏收押著將余交案始准開釋 
[人財兩失]  
　　浙江路某妓院鴇婦錢王氏因將所買幼女新媛仙娟藏匿英華街梅芳里三十七號屋内敎唱歌曲被人函訴濟良所報知捕房將錢鴇與兩女及妓女趙新寳一併拘解公堂分别管押在案昨晨復訊明白判趙妓發濟良所留養一年期滿從良兩女亦發濟良所留養錢鴇罰洋三百元充公押候繳洋開釋 
[兇徒就獲]  
　　流氓龔三郎（即小三郎）將 
雞鴨弄烟妓小翠子用刀戳傷後逃匿法界查緝已久前日被探拿獲收押捕房昨解公廨請究先據小翠子上堂証明實係被龔截傷訊之小三郎供詞推賴判押候查明於下禮拜六再訊 
[代人受過]  
　　朱錫卿出售牛奶未領執照被工部局西人查見於昨日傳至公堂請爲訊究朱供係由梵航渡敎堂内之王炳卿囑爲携帶並非出售判押候傳王到案訊核 
[旣罰又賠]  
　　馬夫張阿二在南京路駕車不慎將陳長生之馬車　壞由　拘入　房昨解公堂請究判張罰洋二十元充公再賠原告修費洋十元押候繳洋開釋 
[設攤誘賭]  
　　沈阿三王四榮在虹口設攤誘賭被探一併拘獲昨解公堂訊實判各枷三天期滿再押一月 
[因何起釁]  
　　徐壽泰控被陳秀卿毆傷昨由捕房解廨請爲訊究讞員以原告因傷未到判陳押候下禮拜六再訊 
[難免冤誣]  
　　外國戲園傭人奚阿炳控周阿虎闖入園内圖竊等情昨由捕房解廨訊供不認判周押候查明再訊 
[竊賊送縣]  
　　老大古洋棧控王阿二高阿三沈阿羅吳阿清串竊芝蔴昨由捕房解廨訊明判一併送縣管押十天 
美租界 
[婦女之影]  
　　婦人關羅氏昨將北江西路照相館主談受益扭至捕房訴稱婦人前在該館所照之相被談出賣請爲究辦捕頭飭氏將照片領回談斥釋免究 
[來飛横禍]  
　　江北小孩胡小哥子昨午行經梧州路某木作門前適有人在内戲放紙鳶線斷墜下觸傷胡目出血不止當由巡捕帶入捕房轉送同仁醫院醫治再行查辦 
[猝然病斃]  
　　戎阿通昨日行經武昌路患病倒臥由捕車入捕房轉送同仁醫院醫治無效而死捕頭即飭地保查明棺殮 
[流氓相打]  
　　流氓胡阿連鄧阿福二人昨在北河南路某茶館内因賭起釁互相兇毆由捕一併拘入捕房押候解廨究辦 
[拆梢行兇]  
　　住居西華得路之高全發昨至捕房控被流氓朱金友拆梢不遂逞兇肆毆捕頭飭赴公堂禀控 
法租界 
[根究舞弊]  
　　小東門外郭德盛土行夥孫善祥等通同舞弊盜用莊欵洋二萬餘元一案前日復由公廨提訊原告廓瑞庭投稱尚有總帳房一人難保無知情容隱之弊湏求提究孫供小的祇用洋二千五百元求恩交保料理判仍還押候補提人証再訊 
[積欠房租]  
　　收租人楊春和投廨控稱小東門外人和客棧虧欠房租洋六百八十四元求請提追聶司馬將經理人王阿才傳訊據稱該店係朱徐二人所開現回甯波原籍判王交保限交徐朱到案訊辦 
[罰之又罰]  
　　城内某舊　店主方阿連前因私收招商局失竊之礦砂經公堂傳訊數次抗不到案前日又復出票移提到廨中西官惡其藐抗判令罰洋三元以儆收贓再罰洋兩元以爲抗傳者戒 
[暗度春宵]  
　　蕩婦沈姚氏誘騙蘇州婦人嚴朱氏之女阿二至吳洪氏所開之客棧内牽引某麵館值堂人朱二寳與阿二同宿後被朱氏查悉投報捕房一併拘獲昨解公廨審訊沈姚氏供與阿二投棧借宿並無男子同住朱二寳亦堅稱被誣質之吳洪氏供稱沈姚氏帶領阿二及二寳二人同來分兩房間住宿後來有無犯姦情事不得而知阿二供稱是晚夜半時沈姚氏令一男子入房將燈吹滅即被姦汚以致面貌不能辨認聶司馬以証據鑿鑿未便輕恕判沈姚氏押三月朱二寳姑念有人牽引薄押三天吳洪氏　留男女住宿究有不是罰洋十元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
[凡姓陳者注意]  
本族自宋莊靖公諱矜以侍御史知明州遂家于鄞之走馬塘十九傳至明江西貴谿縣知縣梅軒公諱檗由走馬塘遷居城南倉基我倉基陳氏乃始立支祠另編支譜世故稱爲倉基陳氏也按梅軒公生五子諱烜諱煒諱熠諱耀諱灼分仁義禮智信五房禮智兩房今已乏傳我仁義信三房子姓繁多有遷居北京一派四川一派河南歸德府一派湖北襄陽府一派江蘇六合縣一派及温州台州象山奉化乍浦等處并有出外未詳者今於去年長至日蚣議重條凡我仁義信三房子姓寄庽遠處者閱報後速將支派世次名字職銜生卒配葬子女詳細開列函寄上海三馬路慶和里萬順豐號陳蓉館處或直寄寗波城内倉基陳氏翰香高等小學堂限三月底截止切勿自悮　寗波倉基陳氏譜局啓 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩赘然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存諸一二日之柴薪即得累堆成垜一遇火燭勢秘燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所其賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣十數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正○本公司德律風二千五百十二號　開平礦務有限公司啓 
[湖南常德府示]  
出示保護事案據同知銜補用知縣蘇昌寳監生劉琪文等禀稱竊洋烟流毒海内貽害種族茲經○各大憲示諭勸戒乃猶未獲掃除者皆因苦無良藥不能尅烟化癮即市售各種丸片無非攙和嗎啡粟壳土膏不過抵烟搪癮萬難斷根甚至伐力過猛癮旣未斷病旋叢生致使人皆視爲畏途深堪痛憾今天下奉○○旨禁煙百方齊出流弊概所不免僅幸上海英大馬路席裕麒經理爾籐醫員考究尅烟化癮丸藥亞支奶除毒拔根功效神速經衞生處西醫化騐給憑毫無流弊推爲第一妙品禀准商部註册登標並蒙○兩江督憲及江蘇安徽○各撫憲給示保護嚴禁假冒迄今廣發風行環海共仰東南各省俱有分銷西北一隅尙未遍設職等以常郡係上游要衝數省通衢邇來輪馳電繫風氣大開自去歲在城大高山巷即職阜彰洋廣貨號分銷席裕麒經理之爾籐亞支奶每瓶上加常德阜彰分銷六字戳記以昭憑信購運日廣斷癮無算異口同聲稱爲救世寳筏能挽日下江河但有猾儈僞造乘機射利竟敢仿冒牌記以假亂眞軀害同胞雖兩江等處告示煌煌奈已相距甚遠鞭長莫及若不禀請○憲示不獨阻戒烟者自新之路抑且負○各大憲望治之心職等爲公益起見理合粘呈仰懇台前驗核施行賞准給示保護嚴禁假冒庶幾弊杜害除錫福無涯沾恩上禀等情到府據此除批示外合行出示保護爲此仰商民諸色人等知悉須知此種亞支奶戒烟丸係爲人除害起見倘有奸商猾賈仿冒牌記以假亂眞情事許該職商等禀請提究以杜影射而廣流傳毌違特示 
[新旗昌洋行機器處告白]  
樣子房現設江西路六號 
本行經理各種新式機器如紡織碾米榨油磨麵造紙開礦墾荒抽水挖泥大小火輪全副引擎鍋爐及火車頭客車貨車鐵路材料並自來水一切物件其餘鋸木車鑽刨床各式大小引擎鍋爐及磨電機發動機煤氣引擎發煤氣機以及德律風電燈電汽應用一切另件等具色色俱全均係外洋著名廠家特别製造工精料美玲瓏堅固但以各項機器名目繁多未便盡載倘承仕商賜顧或蒙下詢價目敝行無不竭誠詳細開呈且能繪圖貼說價亦格外克已以廣招徠尙祈　惠臨江西路樣子房内接洽方知言之不謬也　德律風三四八七號 
[痰化咳止]  
僕患咳嗽痰飲之症已有年八屢購市上半夏服之迄無一效苦楚情形罄竹難書今春因公來申聞友人述及望平街大隆藥房化痰止咳半夏餅甚爲靈驗服此得愈者頗不乏人爰購一瓶試之果能名不虚傳尤妙者初服一次咳嗽即止連服六次痰飲掃除凈盡刻已數月未發不啻脫離苦海足見大隆藥房所製各藥實事求是較之徒有虚名者大相逕庭欣感之餘理合志謝浙西王仁基識 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用口廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管砰子土等項無論躉零交易均可本公司總經理處設在天津海大道英租界並在北京奉天大　烟台牛莊青島上海漢口南京鎭江各埠均設有經售處如蒙　賜訂大批値價從亷受貨不悮期限所有洋灰及各種磚瓦等件重量式樣大概用法另刋有華洋文廣告　光顧諸君請向本公司索閱面議一切可也 
[廣東彭壽堂始創最靈騐　眞三日全愈珠珀白濁丸]  
此丸乃本堂獨秘奇方合天下各白濁藥繼無如此功效神速無論新久五淋紅白二濁痛而且腫及醫藥罔效之症一服此丸小便立刻通暢去腫消脹止通淋濁定痛極至三日包可全愈眞有萬試萬靈又速又妥之妙眞仙丹也特瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黃下疳散即愈每瓶一元雙料二元鋪在上海抛球塲南首河南路三層樓七號洋房廣東彭壽堂内懸上海縣告示爲記切勿誤購 
[（空屋召租）]  
英界老垃圾橋南首厦門路口北德豐里店面數間石庫門數宅租金相宜自來水裝就如欲意者先送房金一月管門人在北德豐里門樓上隨時領看可也德和洋行啓 
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[論中國宜講求法律之學（盛爕圭稿）]  
　　法者何。所以治其羣也。大地之中。凡有血氣者。莫不有羣。即莫不有其羣之條敎部勒。大抵其羣之智愈開力愈大者。則其條敎部勒愈。繁。蜂蟻天下至細之動物也。而亦能合羣。必其一羣之中。有條敎以部勒之。而不容或犯者也。此其理至簡至淺。而天下萬世之治法學者不外是矣。其條敎部勒。析之愈分明。守之愈堅定者。則其族愈强。而種之權愈遠。人之所以戰勝禽獸。文明之國所以戰勝野番胥視此也。古之號稱神聖敎主。明君賢相。劬勞於席突。咨嗟於原廟者。其最大事業則爲定律法而已。孔子聖之神也。而後世頌其莫大功德。在作春秋。文成數萬。其指數千。有治據亂世之律法。有治升平世之律法。有治太平世之律法。所以示法之當變。變而日進也。秦漢以來。此學中絶。於是種族日繁。而法律日簡。不足資約束。事理日變。而法律一成不易守之無可守。因相率視法律如無物。於是所謂條敎部勒者蕩然矣。 
　　泰西自希臘羅馬間。治法家之學者。繼軌並作。賡續不衰。百年以來。斯義益暢。乃至以十數布衣。主持天下之是非。使數十百暴主戢戢受繩墨。不敢恣所欲。而舉國君民上下。權限劃然。部寺省署。議事辦事。章程日講日密。使世界漸進於文明大同之域。斯豈非豪傑志士之所爲乎。春秋之記號也。有禮義者謂之中國。無禮義者謂之夷狄。禮者何。公理而已。義者何。權限而已。今吾中國聚四萬萬不明公理不講權限之人。以與西國相處。即使高城深池。堅革多粟。亦不過如猛虎之遇獵人。猶無幸焉矣。乃以如此之國勢。如此之政體。如此之人心風俗。猶囂囂然以文明國自居。無怪乎西人之降我爲三等國也。故今日非發明法律之學。不足以自存矣。抑又聞之。世界之進無窮極也。以今日之中國視泰西。中國固不如泰西之文明矣。以今之中國視苗黎猺獞。及非洲之黑奴墨洲之紅人。巫來由之椶色人。則中國固儼然文明國也。以苗黎諸種人視禽獸則彼諸種人猶稍文明焉。然文明不文明之界限無定者也。以比較而成耳。今泰西諸國之自命爲文明者。庸詎知數百年後。不更有文明萬萬於此者乎。夫文明不文明之界限雖無定。然其所以爲文明之根原。則有定。有定者何。其法律愈繁備而愈公者。則愈文明。愈簡陋而愈私者。則愈不文明而已。今泰西諸國。非不知公之爲美也。其仁人君子。非不竭盡心力以求大公也。而於國與國家與家人與人。各私其私之根原。仍未能有以去之。揆諸吾聖人大同之世。所謂至繁至公之法律。尚莫得而幾也。吾故願發明西人法律之學。以文明我中國。又願發明吾聖人法律之學。以文明我地球。文明之界限無盡。吾之志願亦無盡也。 
要摺 
[順天府奏遵旨設立憲政籌備處摺]  
　　奏爲遵旨設立憲政籌備處並將十月十三日欽奉上諭恭書懸挂以資策勵而促進行恭摺仰祈聖鑒事竊准憲政編查館咨開本館具奏請飭京外各衙門設立憲政籌備處並將十月十三日上諭恭書懸挂一摺欽奉諭旨著依議欽此相應刷印原奏咨行查照欽遵辦理等因竊維憲政豫備亦已明定年限屢奉諭旨督飭進行若不通力合作依限舉辦實無以定人心而培國本旣設憲政編查館以爲全國籌備之樞紐則京外各衙門亦須有總匯督率之區散者使之整歧者使之一化其阻礙袪其粉飾乃能循序漸進示天下以必赴之程查外省所應按年籌備者曰自治曰户籍曰財政曰審判曰敎育曰巡警臣衙門有地方之責自應與各省督撫同擔責任力圖進步前於第一第二兩届籌備成績歷經據實臚陳奏報在案惟查順屬州縣苦瘠居多一切行政事宜均與直隷督臣會商辦理而財政困乏人才不興臣衙門又無籌欵之方自備荒經費歸度支部存儲新政措施益覺無從挹注即如學務警務爲今日切要之政在直隷頗具規模而順屬則開辦已遲收效尤緩雖歷經整頓恒苦於欵絀才難府尹一官雖有地方之責初無地面可言故爲自治區域所不及但憲政籌備依限進行實用目前唯一之政令自應實力督率次第舉行擬於臣衙門内設立憲政籌備處派治中總其成刋給木質關防文曰順天憲政籌備處關防以昭信守處内分設四科曰民政科籌備順屬自治户籍巡警事宜而以現設之警務處歸併辦理曰學務科籌備順屬敎育事宜而以現設之學務總匯處歸併辦理曰度支科籌備順屬財政事宜曰司法科籌備順屬審判事宜均遴選諳習法政人員分科辦事仍由臣等隨時督飭認眞調查舉辦以收實效凡有差缺人員均遵照原奏不另支薪水餘皆酌給津貼以資辦公其警務處學務處原支經費應併入該處核實支給仍請作正開銷並遵照原奏將所派該處各員名咨行該館以備顧問即將十月十三日欽奉上諭謹敬恭書懸挂該處以資惕勉抑臣等更有進者目今籌備憲政志在必行不容稍有延阻惟籌備各端皆憲政之成迹而其根本則在於全國人民之進化果能盜賊不驚吏胥不擾四民安業樂利可期乃能受敎育盡義務守法律以與天下更始否則官廳之督率雖勤而民氣凋敝生聚未謀遑言敎訓日促進行終有事倍功半之勢此則有地方之責者所當加意拊循培養元氣以爲憲政執行之根據者也所有遵旨設立憲政籌備處緣由理合恭摺具陳伏乞皇上聖鑒飭下憲政編查館立案施行謹奏正月十一日奉旨該衙門知道欽此 
 
 

Page 27

 
 
小說 
[官塲小說玉樹花（二十七）]  
第七回一晌温柔書齋圓好夢兩雄並立雲雨起中阿 
　　這幾句話兒。說得個胡甲生。又羞又愧。面上一會紅。一會白。一句話都說不出來。幸而花祖雲看了胡甲生這般模樣。知道他面上過不去。便笑着對柳喜說道。我們這個敝友。臉薄得狠。所以見了你老哥。連話都說不出一句來。其實你老哥和我們敝友。都是一條路上的人。那裡避忌得許多。但是我們敝友。是個不識世故的。又是和你們貴上初次相見。未免總有些隔膜的地方。一切都請你老哥看在同事分上。格外原諒。照應些兒。柳喜聽了。微微一笑道。這個自然。不勞吩付。請只顧放心就是了。說着。隨便坐下。和花祖雲談了一回。胡甲生的行李。也收拾好了。叫了兩名挑夫。四個親兵一路押着。柳喜本來是騎馬來的。又帶着一匹空馬。給胡甲生騎了。一路飛也似的跑到吕太守公館。在門外下馬進來。那班聽差的兵弁見了胡甲生。一個個都跕起來。臉上却都帶着笑容。指指點點的。不知說些什麽。狠有些瞧不起他的樣兒。胡甲生看了。心上雖然明白。却又不好怎麽。只得老着臉皮。和他們略略的點一點頭。便同着柳喜進去。見了吕太守。不免紅着臉。請一個安。品太守笑容滿面的。用手相扶。口中說道。你如今旣然住在這裡。就同我是一家人了。何必又要這般多禮。說着。早見柳喜走上來。深深的着地請一個安笑嘻嘻的說道標下叩賀大人大喜吕太守也笑着點一點頭。柳喜又故意回轉身來。對着胡甲生。也是一個安。口中說道。恭喜胡大老爺。胡甲生聽了他這樣稱呼。知道他有心俏皮連忙一把拉住漲得面紅過耳。口中却說不出什麽來。停了一停。方才說出幾句話來道你老哥不要取笑。一切事情。都請你老哥原諒些兒。吕太守不等說完。微微一笑道。你們兩個人。都是我的心腹。就和親兄弟一般用不着這般客套。只要你們以後。大家關切些兒不要叫我在裡頭左右爲難就是了。說着。不覺哈哈大笑。未知以後何如且看下回交代 
國外新聞 
[英議院問答禁烟問題]  
　　初一日倫敦電云英國自由黨議員台洛君在下議院質問英屬禁烟問題即據藩部次官西萊君答告一切並稱内國政府及殖民地政府現擬竭力進行禁煙政策不稍懈怠且請海峽殖民地及香港總督於常年報告之内將禁煙政務曁所收之成效一一開列台洛君復問中國鶯粟旣已大行减種印度政府是否應縮短運土入華之期限印度事務部次官芒台格君答稱印政府因嚴守成約已受極大之苦累今英政府不欲更行多事云 
[比皇注意孔戈醫務]  
　　初一日倫敦電云比皇已准撥法郎二百萬枚辦理孔戈國醫務以研究睡病醫法及建築醫院爲重 
[英外務大臣對孔政見]  
　　初一日倫敦電云有電云有某代表謁見英國外務部大臣葛雷請從速决定實行孔戈改革事務葛君答稱大局無望一節彼殊不以爲然比國新定之計畫已較昔大有進步惟英國須俟其成效彰著始能承認合併之舉云 
[法國議院贊成重稅]  
　　初一日倫敦電云法國上議院已有多數議員贊成下議院所定之重稅英國農務機械製造家之利益將大蒙損害雖經英國抗議亦置之不顧而美國笨重之機械則稅仍如舊因恐美國報復故也 
[英國文官事務預算已定]  
　　初一日倫敦電云英國文官事務預算較之上届共增英金三百十七萬九千八百磅内有養老費英金九百二十二萬磅皇太子赴南斐洲費英金四萬磅同日又電云該預算已由下議院贊成通過 
[德國國會通過膠州預算案]  
　　二十九日柏靈云德國國會第二次宣讀膠州預算案時各政嘗咸注意膠州經濟之發達其出口貿易增加之數出人意表德人所辦之學務亦爲人推重惟預算案審查員所請减輕膠督年俸及他員雜費一節仍經多數贊成通過 
[巴爾幹諸國敦睦邦交]  
　　二十九日柏靈電云俄政府已勸土政府從速部署歡迎布君西君各禮節布君由俄回國重過奥京時奥國外務部大臣曾避不覲見（以上譯字林報） 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
