# 1898 - 66 - 4908943

 

Page 1

 
 
[另延訪事友人] [  申報館主人啓]  
　　本館采訪滬城時事之徐九如作事殊不穏妥已於日前斥出以肅館規如有家居本城熟於官塲事宜周知民風土俗亷能公正文理清通者請書近事數則携交本館倘能合式卽當延定此布 
[急求施振] [  申報館協振所謹啓]  
　　天災流行國家代有然未有甚於今日之江北者災區廣至數十州縣災民多至數百萬人不特室盡磬懸且更途盈餓殍若不急爲拯救勢必淮海徐郡日後靡有孑遺何天之酷待斯民竟致若此耶本館旣從事於籌振斷不敢以計窮方竭遽謝仔肩重以嚴佑之先生疊發電音諄諄催促讀未終帙已將雙涙涔涔所望海内仁人勉力佽助稍損一絲半粟卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[論五洲方言有將通之機]  
　　劉熙釋名云言者宣也宣彼此之意也語者叙也叙己所欲述也凡人欲誠意之相浹必先言語之相通否則彼此之意未明卽來往之情難達大之有悞國事小之不便一身然則旣欲與世酬酢各處之方言誠不能不通矣雖然通亦豈易言哉中外之隔閡無論矣卽合中國二十行省計之地有來函南北之殊音有清濁輕重之别洛陽居天下之中其音最正自古談韻學者皆宗之其餘秦晉燕趙齊魯滇黔諸省雖間雜土語而大致猶官音居多惟東南沿海各省如閩廣吳越其發音皆輕浮而迅疾倘有他省之人與之晤語可以終日不能辨一字夫鍾儀囚而楚語莊舄顯而越吟此係古人不忘本國之意不可以例今日倘使稠人廣衆中議論從容各抒所見而獨有操土音者雜乎其間鈎輈格磔入耳難詳蠻語參軍未免貽譏大雅在昔高宗純皇帝留意民瘼凡外省官吏召見時每詢以地方利弊風俗强弱而藉隸粤東者語言多不能辨於是諭令該省四門設立正音書塾教以京話俾輾轉學習漸去卿音他日出而臨民上下之情庶不至隔膜其用意可謂至深且遠竊嘗思之以中國各行省而論苟言語不能從同則官吏之審聽獄訟商賈之懋遷有無彼此情意難通已多不便今者地球九萬里上自搢紳下迄黎庶紛紜交錯早成春秋戰國之勢然當日宋衛陳祭諸國皆係犬牙相錯卽南至荆楚東至吳越西至秦晉省分亦屬毗連故兩國稍有釁端使臣軺車往來彼此可以面商時或數語解紛化干戈爲玉帛邇者凡遇中西交涉兩國欽使不能面譚必須授意於舌人而此輩又不過略諳西語於彼國政治風俗未能了然於心故談論之間輾轉傳述語氣稍有不合命意卽大相逕庭以故交涉之事時有齟齬且軍國大事理宜隠秘若必授權繙譯之人亦難免爲多魚之漏中國官吏亦深知此意爰於京城設立同文館聘請西員教習英法等國語言文字上無爲華洋薈萃之區亦設廣方言館招集聰頴子弟入内肄習三十年來成材頗衆夫勢以聚而始成機以久而漸啓中國古時閉關絶市中外界限甚嚴卽同在一國之内民至老死不相往來言語更何從浹洽自本朝與泰西諸國互市通商沿江沿海各省輪舶往來有如梭織仕宦商賈多喜作汗漫之遊每至一處情誼聯絡畛域無分而齊語楚咻亦遂互能通曉冉閱數十年父傳其子兄教其弟輾轉流通言語必能一致且不特此也歐西於近百年來各國方言亦漸覺推廣觀近人所譯歐西雜志據稱在十九世時各國習英語者祗有二千二百萬人現已有一百兆人同時習俄語者祗有三千萬人現已有六千八百萬人上溯一千八百年時習德語者祗有三千五百萬人現已有七千萬人同時習日斯巴尼亞語者祗有三千萬人現已有四千四百萬人同時習法語者祗有三千四百萬人現已有四千六百萬人其餘意大利葡萄牙諸國亦皆互有所增此蓋默化潛移亦有不期然而然者異日環地球諸國情誼益通不但合秦越爲一家直欲聯歐亞爲一族於以蹌濟壇坫之上而約章之從違公法之曲直可面商也馳逐闤闠之中而稅則之輕重價值之低昻可面議也卽至兩國小有紛爭而藉蘇張之遊說行子木之弭兵或亦不至竟行决裂如此而風俗大同性情一致是誠中外合一之盛軌也豈不懿哉豈不快哉 
[新船工竣]  
　　廣州博聞報云中國在英國鳥加蘇城阿姆司脫郎廠定製巡洋艦兩艘一名海濟一名海天頭歴上月二十四日海濟竣工有往觀者謂此船長英度三百九十六尺廣四十六尺八寸入水十六尺九寸册載四千二白墩配置八寸口後膛大砲兩尊七寸口快砲十尊三磅藥彈快砲十二尊他項快砲十尊水雷管五枝船身鐡甲厚薄不一厚者五寸薄者寸半將臺上鐡甲則厚至六寸機器靈捷每點鐘能行二十四海里當山澳時中國欽使與巴西智利等國水師人員多往觀焉事畢船塢主人那布設宴以欵欽使那布善頌善禱席間舉觴慶祝謂此船一成將來不特可保太平之利益且使東西各國愈加和好詞中大意暗寓國家承平武備宜修儘可備而不用云云其立言可謂得體矣欽使亦婉言道謝舉觴頌船主人之福旣而西員屈士稱此船與海天有格外新奇之處各戰船中如此船之大者所在多有惟配置軍火未有若是之多者且煤艙寛廣容煤甚多倘使裝足煤斤卽行駛一萬二千海里之遥亦無須再購也 
[德藩行程]  
　　昨日香港來電云德國親王亨利大約須在港地勾留一月遊歴附近各處然後啓行所乘蘇禄戰船及所帶丕安戰船同在港中守候 
[電詢俄事]  
　　本月十七日倫敦來電云俄廷令中朝將旅順口大運灣讓與俄人以九十九年爲期限此值傳出英廷卽電詢京師一面復傳電往聖彼得羅保探問 
[英增武備]  
　　本月十七日倫敦來電云英廷籌備海軍需金二十三兆七十七萬八千磅以備購致鐡甲戰船三號快開四號砲船四號增募水師六千三百四十人 
[俄船抵港]  
　　本月十七日香港來電云本日有俄國鐡甲船三號駛抵港中一名西在一名韋立基一名拿佛林 
[鐡路述聞]  
　　天津訪事友云興造漢蘆鐡路我國向比國商人訂借鉅欵西人以比國旣小而貧多目笑之等諸妄言妄聽詎料頭批銀兩已於正月初旬交納於是留心偵察始知貸金實係法俄兩國之欵比商不過爲他人作疑俄裳耳若是則將來築路所需之材料及所用之工師等類或仍歸法俄兩國也○容純甫觀察閎曾駐美國於彼國之豪富官商如水乳交融極爲浹洽回華後入奏九重請開鐡路由鎭江接至天津以便與漢蘆鐡路聯絡一氣督辦漢 
 
 

Page 2

 
 
蘆鐡路盛京卿及兩湖總督張香帥先後電發總署謂無論鐡路工程浩大一時雙管齊下中國財力實屬不支卽借助他山竊恐目前難應取永日後難歸本利不如從緩辦理俟漢蘆之路旣有就緒然後他圖庶免棘手聞總署覆電謂旣經入奏奉旨准行未便中止然則自鎭達津之路當亦須派工庀材矣 
[日人覬覦]  
　　邇日本以傳言日本人見他國欲割據我華土宇遂不免有所覬覦擬租住威海衛以九十九年爲期 
[越南荒狀]  
　　廣州博聞報館得西貢來信言越南有數省慘遘凶荒被災之民困苦顚連不堪言狀現經法官力籌賑撫並行以工代賑之法凡爲國家執役者按其應得之工值給以錢米各半災民始得殘喘稍延 
[撤防傳述]  
　　烟臺訪事友人云登州鎭章鎭軍自青島撤防之後移駐烟臺日前官塲傳述刻已奉文撤任所帶之原營弁勇歸嵩武軍孫軍門統領 
[勳臣輸欵]  
　　天津訪事友云黄愼之宫允奏設昭信票奉旨准行命部印造股票發給各省恭邸首輸鉅欵爲臣民倡前已將其事紀之報端兹聞吉林將軍依堯帥亦報効銀一萬兩另留股票二萬兩在奉省勸集並聲稱報効銀一萬兩不敢作爲借欵公忠體國宏濟時艱柱石勳臣固應如是也 
[攤派股票]  
　　金陵采訪友人云省垣大吏准户部咨行承領昭信股票江寍藩司松鶴齡方伯遂首先勸令官紳士庶尅日繳銀給予藩庫印收俟票造成再行給換而劉峴帥又准部咨内開江安兩省需領票十萬張繳股銀一千萬兩爰卽照會安徽巡撫擬就蘇皖兩省各籌銀五百萬兩旋准皖撫鄧小赤中丞咨覆略謂皖省只能籌銀三百萬兩若是則蘇省需籌銀七百萬兩矣 
[調軍駐鎭]  
　　鎭江訪事人云本月十三日江勝軍中左兩營申金陵奉調至鎭駐紥甘露寺十四日中左營營官某某二君乘輿赴文武各衙門拜客至道署時長觀察面諭兩弁令將帳下健兒嚴加約束不許出外遊蕩滋生事端兩弁唯唯而退 
[拿獲匪婦]  
　　鎭江訪事人云有李小八子者藉隸皖省向爲鹽梟其妻柏氏著名柏太婆亦係皖人巾幗鬚眉饒有男兒氣概兹因要案牽涉逃匿七濠日前南洋大臣劉峴帥遴委蕪通緝捕營李葆林副戎前往緝拿十二日副戎由省乘懷慶輪船駛抵京口命馬至新湘營水陸總巡局拜會十三日陳宇山軍門派令弁勇隨副戎至七濠恊拿柏氏猝不及防當塲被獲李八子則在鎭江山巷南首拘獲由總巡局新湘營勇丁押送至義渡碼頭登舟解往金陵禀知督憲 
[飢民道斃]  
　　金陵采訪友人云有客自浦口來書言及省垣粥廠旣撤飢民皆須遄返故鄉本月初七日午後委員押解至浦口鎭每大口給錢六百文小口半之亦可謂恩義兼全毫無髮憾矣委員旣返飢民暫住鎭上將俟詰朝者行初不虞初八日天忽陰寒雪雹交下至十二日雪仍未止峭寒砭骨甚於三冬飢民千百成羣無衣無食凍餒而死者日必數十人浦口壤地福小絶少富厚之家土人目擊心傷無從拯救惟日禱蒼蒼者晴光速放俾黄棉襖子遍覆大千或者中澤哀鴻尙可苟延殘喘耳又聞省垣下關有未及遺散之飢民數百人羣聚靜海寺畔自初八日起至十三日凍斃一百四十餘名口之多此固上憲撤廠時所料不到此者也 
[平湖命案]  
　　嘉興訪事人云平湖縣屬之鍾埭鎭鄉間有某甲者以縫紉爲業生有兩女年皆及笄其徒某乙工作頗勤心甚愛之乃許以長女爲室乙不勝欣喜操業益力詎料甲忽變計將長女另許與人迨至去年完姻乙始得悉詰問之下甲乃以次女許之乙不疑如常工作豈知甲復將次女另配今年正月某日于歸乙適不在後始知之不勝氣忿如顚如痴卽持廚刀奔至甲家見甲卽砍旣斃復割衆首級掛於桑樹枝上鄰右見之大駭意欲兠拿乙持刀亂砍以致不敢上前旋被逃脫迨報縣相騐後邑尊飭差嚴密緝拿刻聞已在楓涇鎭拿獲兇犯解案訊辦矣 
[烟臺火警]  
　　烟臺訪事友人云本月初二日之夜四鼓時雙盛合絲棧未知如何不戒於火延燒房屋四五間直至天明始烟消火滅未釀巨災尙稱幸事 
[鎭郡縣試]  
　　鎭江訪事人云鎭邑考試文童已由王伯芳大令出示曉諭近數日來童子軍之擔簦躡屩而至者如鯽如蟻縣署一帶茶坊酒肆門常如市王大令飭差在貢院預備一切定於十五日黎明時入塲考試風簷寸晷之中馬工枚速可以各展所長矣 
[甬試三志]  
　　寍波采訪友人云提督浙江學政陳大宗師考試第一塲文童慈谿首題先正其心象山必聞其政定海請問其目通塲次題願聞其指詩題賦得蛛網添絲屋角晴得晴字第二塲文童奉化首題曰再鎭海曰二通場次題所惡執一者詩題賦得近來詩思清於水得清字考教官文題孟子曰君子之所以教者五有如時雨化之者詩題賦得旣雨晴亦佳得佳字考優生文題詩曰在彼無惡一節詩題賦得神祠疊鼓正祈蠶得祈字覆試生員經解題黃矢解華蟲解賦得如日出之陽得陽字覆試生員古學題焚香選卷賦以願得忠孝狀元爲韻賦得詩成有神助得成字算學題春分點退行由他軸有興錐動說三角形内求作相切相等二員 
[蘇試六志]  
　　姑蘇采訪友人云提督江蘇學政瞿大宗師於本月十六夜上燈時飭發長元吳三縣文童提覆牌十七日清晨命題覆試長洲題鷄鳴狗吠相聞元和題雉兔者往焉吳縣題驅蛇龍而放之沮均作入手及後二比 
[松試十二志]  
　　松江采訪友人云本月十六夜蓮更乍轉雨雪霏霏路滑於油雲濃似墨松江府恩詩農太守飭發七邑文童三覆案計華亭招覆六十名奉賢三十名婁縣六十名金山三十名上海五十名南匯五十名青浦六十名示期十八日覆試所有各縣前列二十名及上海全案照録左方　華亭　顧永澂　姜世豪　張　騏　胡毓台　耿善勛　廖元僖　瞿秉常　沈　澧　吳在棟　顧鍾岱　沈　傑　廖宇燮　沈志同　龔廷陛　顧際唐　張端瀛　胡　峘　邱曾垚　施開文　金聲鏘　奉　賢　吳玉良　翁貽孫　阮尙敬　裴汝昌　張昌泰　沈希約　李乃福　陳海龍　徐鴻鼎　唐　昶　張祖煐　朱文田　陳時俊　何芳翰　阮尚喈　莊禮槃　梁邦達　蔡樹滋　范繹祖　夏鳴雷　婁　縣　張樹勳　沈平康　丁繼庠　陸祥雯　張作邦　程雲鵬　張錫鬯　沈家振　陳世鳳　王國瑜　唐長華　姜渭鍾　章　平　許錫藩　聶章玉　唐傳定　宋　文　章本衡　王正森　姚錦德　金　山　丁式賓　金葆剛　陳顧言　何錫圭　倪廣心　張作棟　孫念霄　吳元楨　陳葆琪　徐其生　黄時龢　陸宗贄　徐　炯　徐兆霖　朱光明　曹駿猷　張貴庠　沈世駿　錢銘勣　徐兆慶　上　海　黄炎培　謝永炘　潘如樑　劉欽勵　王詮運　陳昌鳳　陳時夏　張秀峰　陳德清　夏廷棟　劉　瀛　黄公錫　倪道原　王樹功　葛尙迪　沈寳善　胡宗瑗　唐祖鏗　陳端清　張汝鑫　顧視清　陳師咸　唐寳晉　汪慶燾　吳光宇　朱樹棫　徐文達　蔡恭保　徐文炳　黄　虯　丁熙咸　周文熾　曾澤民　李景星　陸其鑫　曹永達　劉至學　趙澄瀾　徐善祥　金潤章　毛經鑄　梅祖蔭　何　鈺　陳乃斌　沈日章　金保樂　李維清　郁鍾鸞　曹永恭　曹永敏　南　匯　潘守勤　閔垂鑒　楊光照　周祖文　黄之德　朱煥章　吳耀奎　倪贊清　姚駿烈　王保清　周　鼎　張文翰　顧　瀛　王宗導　顧占魁　姜營望　瞿　鑫　周紹頤　唐憲章　黄世昌　青　浦　吳有聲　諸侯光　姚文江　戴克寛　徐徵榮　葉世綸　沈鴻熙　唐寳淦　茅承基　唐寶琛　陳懋慈　陸綺詔　王懋功　唐寳鐘　沈　鵬　王鴻鈺　胡繼善　汪魯芹　徐士亮　朱孝徵 
 
 

Page 3

 
 
[鄂學啓程]  
　　鄂垣訪事友人云湖北提督學政王勝之大宗師擇期出轅按試德安等府已詳前報本月初四日宗師赴各憲署辭行卽於次日啓節按臨德安闔城各官咸往恭送 
[秦淮水淺]  
　　金陵采訪友人云秦淮爲始皇所鑿遠通江水潮汐往來每當江潮盛漲時文廟前一片汪洋平陽拍岸臨河水閣簾捲棗花時有麗人憑闌垂釣天然圖畫非李龍眠所得臨摹止不第沙棠之楫木蘭舟玉簫金管坐兩頭爲足見花月笙歌之盛也乃去冬潮痕漸縮淺不容刀迄今節過花朝滿擬春水平添鴨頭緑膩而文德橋一帶依然如勺水蹄涔以致桂檝蘭橈銷聲匿影長年三老大都緊鎖雙肩意者必俟浪暖桃花時始可中流容與乎 
[遠迎憲節]  
　　前晚上海縣署接得蘇省電文悉江蘇巡撫奎樂峯大中丞曁江蘇藩司聶仲芳方伯定於本日出轅縣主黄愛棠大令立飭辦差人役預備供張迨昨晨隨同江海關道蔡和甫觀察以及屬下各員乘舟出境迎迓然聞之官塲中謂中丞係察看瀏河工程此行未必來滬也 
[軍旆將臨]  
　　長江水師提督黄芍巖宫保將次來滬上海縣黄愛棠大令飭辦差人役在碼頭上陳設一新聞宫保此行蓋校閱吳淞自强暈操演也 
[丈勘馬路]  
　　南市自十六鋪橋迤南直達滬軍營一帶馬路經江海關道蔡和甫觀察飭縣丈明已紀前報昨日午後上海縣黄愛棠大令派丈量書等人隨同工程局委員朱森庭明府前往丈明註册聽候興築 
[飭傳諭話]  
　　南市二十三七鋪巡防局委員盛二尹澍霖於本月十六日到差一昨命輿至各董事處拜會並示期傳令捕甲人等到局諭話循常例也 
[會訊定貨]  
　　日本商人前田留三郎投該管領事署控華商恒大洋貨號主徐星農張慶生定買洋紗三百包逾期不出以致虧銀甚鉅十六日日本總領事小田切君委副領事諸井君偕繙譯船津君至英界公廨會同張賡三直刺提訊前田留三郎倩律師戴理問至案訴稱去冬恒大洋貨號主徐星農向商人定購洋紗三百包立有定與詎料貨到不出以致跌價計虧銀一千五百餘兩求爲追給徐供此貨先向日本人伊藤定購後伊藤回國遂向前田述及前田謂伊藤有未了之事大約此貨不能作准如欲定購可以代辦並言俟日本回電來時再商事隔多日前田忽遣買辦送來電信一封謂貨已由西京丸裝運來滬比及貨到客帮均已動身天津亦已封河時價大跌故不能出伊藤現已到滬可以來案作証直刺與諸井君互商之下著徐邀伊藤從中調處限七日禀覆 
[照録會訊主筆供詞]  
　　蘇報館已開除之主筆鄒翰飛卽鄒弢日前投英界公廨控其館主本館照新聞體例紀其事於十七日報章乃蘇報館忽以本館爲揑造會訊登之於報其意蓋以蘇報諸事不免爲鄒翰飛和盤託出不得不指本館爲子虚烏有之談本館素以悉厚待人故於前次所紀會訊主筆供詞略加删汰並未一一録出今蘇報旣有此語則本館祗得將會審署所録鄒翰飛原供一字不易照録一通以存廬山眞面至當日會訊官保日本副領事諸井君而訪事人所見之名片則爲小田切萬壽之助云○鄒翰飛供晚生在蘇報館裏是他門作主我没有權柄都是胡鐡梅作　新聞做好圖樣看過交他自已再看或改或不改新聞他自己授於主筆不能做壞去年有歐陽蕚一叚主筆說他不是好人他呌我駡他後來不知他自己來與别人來請胡鐡梅吃大餐回來他自己做一叚在去年十一月廿二日題目整頓錢莊後來還有幾叚題目是整頓錢莊續誌王婆有子王婆有子續聞太史坍台某委員老賭棍劣跡多端等不知他是不是索詐竟見另有一紙去年他呌我在十一月底十二月初做一篇論駡老公祖並駡差人不好那時我没有做他另呌一個主筆張郁周做好至今年正月初十後他聽信旁人之言說我得新署及包探之賄待館事已畢他自己做雷厲風行一叚詆毁老公祖他以爲有此一叚我所得之賄必須吐出後來訪事人報在押有二百餘人那日台差取保單我說在押有二百餘人有阿方的夥計說共有四百餘人他有原筆跡字條我不敢呈出恐有累人新聞條紙訪事進來主筆改削之後其登與不登他自己定奪十二月二十一二十二他抱病今年正月初四我去拜年他已病好不知初七初八他往愚園游玩他病以前所有本地新聞我不管只管繙譯有生駒悅說我照寫館中有二位副主筆倘有不暇我帮他今年那辭館一天我問他要薪水不能領要扣住因爲要送東西與日本領事及公祖這館我究不知是那個開的不過向無女人開館之理生駒悅對我說我不懼館由東洋外部大臣來的領事亦不能管我我呌他筆下留心他說領事無權不能封我館以前鐡梅說過生駒悅本是平常人我在日本官紳前保畢他因此得爲館主况且論外國新聞體例總是館主意見主筆僅司筆墨而已若照中國律例婦女出外從夫此館應歸胡鐡梅爲館主未知日本能否保護不過他們將我登報有關聲名誣妄毁謗請公祖根究現在領事大人在我二十八元一個月薪水現做十七天共有薪洋十六元可否求追去年我進去時有五百股份有股單有摺爲憑亦請求追 
[研訊票案彚登]  
　　去年英界四馬路碧露春茶肆主章香山因空票貼現虧欠巨欵經洪明山控諸法界公廨讞員鄭景溪大令提案訊供交人保出勒限理清前日洪延律師慕爾弄投案聲稱章保出之後逃匿無蹤請追保人著交以便訊斷人令飭包探將保章之昇泰祥雜貨行主陳小寳拘入捕房旋經容大烟館人銀並保得以出外昨日大令著保人交案會同何繙譯官研訊陳供稱章所開乾泰祥烟膏店倩小的招人盤偵已有成議尙求寛限數日卽能料理一清慕律師聲稱章有現洋銀三百圓倩陳料理大令謂旣有現洋銀著先銜繳案陳求寛限一禮拜大令不准著押候繳洋銀限一禮拜内一併理楚○去年英界四馬路萬泰小錢莊主王和尙濫出空票倒閉潛逃本年正月復來滬上大仙戲園主趙敬堂控諸法界公廨大令飭提候訊昨日包探傳同原告解案趙呈遞莊票數十紙訊稱去年小的被王貼去現洋銀四千四百五十圓叩請究追王供稱此項貼票小的出加一利息求恩寛限俟追到票根逐一付楚可也大令謂爾旣爲莊主不能以票根推諉著押候理楚延干追比○日前薛玉書遞禀法界公堂控稱英界居民錢選卿以空票貼現取去洋銀一百五十圓然小的亦係代人經理不堪賠累叩請嚴追昨日包探傳同原告解案錢供稱小的已向薛商通付過利息洋銀換立借票薛稱小的祗收過一圓五角伊遽將借票唐塞小的當卽退還大令著將錢押候交人保出限十日内理楚延干追比 
[英界晚堂瑣案]  
　　　忻竹庭控徐澤甫不付票據洋銀前晚讞員張賡三直刺提案研訊忻訴稱原籍浙江寗波府屬某邑人向操糧食業去冬有客付下鼎元莊票洋銀五十圓往照無悞今忽延約圖賴是以扭案求追徐供稱此票確是鼎元所出祗以原根未付不能如數付忻直刺令交的實人保出料理清楚○某號巡捕解張葉氏陳張氏請究張葉氏供稱小婦人係本邑人丈夫張梅坡在某烟館執事不知因何欠陳張氏之洋銀以致常來索取此次爭閙之下由巡捕拘入捕房轉送案下現在丈夫已投到叩乞訊供張供稱小的實欠陳張氏洋銀四十圓以會錢作抵陳張氏供稱小婦人係江北某邑人去年八月某日張借去洋銀四十圓後又借十圓至除夕又借三十六圓共計八十六圓向索不還反被扭案直刺令將張交人保出料　清楚 
 
 

Page 4

 
 
[照録南洋大臣復蔡觀察電]  
　　江電悉嚴道葉道施守望先約籌勸已辦札寄交惟此間菁華萃於上海紗錢兩業雖覺少遜而别項商務轉盛於前國家需欵亦較前更急時勢所迫臣民義不容辭執事手綰關符更屬責無旁貸能盡一分之力卽多一分之欵往歲息借何嘗不舌敝唇焦竭力羅掘始成鉅欵前事具在全恃執事力任其難報効之誠正在今日内望甚殷幸勉圖之部章派勸之員十萬以上從優獎叙五十萬以上破格獎叙將來必當照章奏獎以示鼓勵峴豪 
[聲明解徐海第二次賑欵]  
　　啓者徐海災重萬分飢民數十萬災區數十縣無衣無食凍餓死者日有百數十人不獨目覩心傷卽聞之亦皆下淚深辦急賑外擬兼辦留養婦孩以免他徙而全骨肉並經敝所湊解規銀四千兩作爲第一次解欵登明報牘諒荷慈鑒兹復續湊規元三千兩作爲第二次仍交施子英太守彚解交嚴佑之善長散放惟災厪欵少車薪杯水無濟於事伏求大君子大發慈悲源源接濟俾資彚解使災民早日沾恩卽可早日活命陰功易積獲福無涯謹代數十萬災黎百叩以請命[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
[丹桂茶園]  
二月十九日演 
百壽圖　京遇綠　斬五龍　六部　大審　羅夢　大神州　祭長江　藥茶計　忠孝　節烈十九夜演 
解珠寳　四杰村　雙官誥　遺翠花　鳳儀亭　雙長板坡　胭脂虎　全本　十美圖 
[天仙茶園]  
二月十九日演 
反慶陽　蜈蚣嶺　春秋配　御菓園　孽海記　取城都　濠天關　赶三關　鴛鴦門十九夜演 
取長安　潮金頂　玉棋子　雙帶箭　打櫻桃　九美奪夫　鴈門關　清官册 
[天福茶園]  
二月十九夜演 
大報仇　賣絨花　黃金台　柳林池　一枝桃　煩打皷　演罵曹　新排全本燈戲　大香山　善遊十殿 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[禮拜五拍賣]  
准於十九日十點半在本行拍賣皮帶千餘尺象皮六百餘磅法藍板數打皮摺壳八打各色料盆要貨寒暑表花瓶畫鏡地毯火爐鏡帽衣架小皮袋數十只各色籐椅籐床壁櫉寫字檯牌檯五半櫉面架茶几皮椅圓檯一應上等木器什貨不計此佈魯意師摩行啓 
[禮拜六拍賣]  
准於廿日二點半鐘在虹口中虹橋下堍拍賣南貨店一應生財裝修衣服什物不計當日現銀出清此布倍發行啓 
[禮拜六拍賣]  
啓者禮拜六卽二十日十點半鐘在本棧不限價拍賣各色海馬牛牌鵝牌獅牌龍牌等呢尺三尺六尺九等元靑絨素寗綢羽布粗布洋紅標等貨此佈義記洋行啓 
[寄售竹對皮椅]  
現有新到西式皮椅竹絲聯對竹絲畫屏寄　馬路昌壽里算學報館定價發售欲購者請向本帳房面議可也 
[天仙茶園新戲告白]  
請看新軿連檯第十本文武新戲 
九美奪夫 
本園前排九美奪夫演過九本承蒙諸公讚美稱善諸公無不思觀其後故此小園挑選頭等文武名角赶緊接排第十本新戲並添各色綾羅綢絹燈彩較前更勝其中關節難以細述諸公觀者自知現巳習熟准於十九二十夜登檯起演屆期務請諸公早臨賞鑒是荷園主謹啓 
[限期拍賣棧貨]  
本棧開設有年爲因客貨年年存棧勿出甚多今春三四年前存棧各貨日華木器生財又岐記麻袋磚花又寅泰裕春祥椿記均存次花又信成長又𡌩記又王竹記均存絲頭又存南棧絲頭雜貨等均限本月二十日二點鐘拍賣以抵棧租如貴客欲意來出或認至本棧面言如過期莫怪本棧一概廿日拍賣所存棧單作廢誠恐未週故特預先登報聲明此佈　沙遜洋棧啓 
[禮拜一拍賣]  
准於廿二日二點半鐘在虹口錢莊會館後首五百十號門牌機器廠內拍賣大小車床鏄床搖車老　鉗羅絲鋼板水龍舊銅鐵生財鐵箱什物不計此佈倍發行啓 
[聲明帮移]  
春陽樓徽館向在棋盤街中巿開設有年爲因房屋窄狹今移至南首坐西朝東門面擇於是月廿一日開張本檯包備酒席零拆碗菜三鮮大麵隨意小酌恐尊客未盡週知是以特登報章本館主人啓 
[假冐聲明]  
啓者現有匪人在外私刻本號招牌圖章取貨今有永安寳號送來見條取大小虎毯十條所幸伊尙未付貨又於初六日在成豐號取去二號花夾毯一條里各洋行寳號知悉倘有定取各貨必須送至小號盖印爲憑巳登申新兩報特此佈知三洋涇橋萬和洋貨號啓 
[德國操法入門]  
臨溪卞燮堂副戎遊歴德國多年凡水陵各營採法均有心得譯成此　言簡而明圖說尤精審　特付諸石印共二册價洋八角 
[明經子善卜闈姓]  
　三馬路迤西安康里 
去秋店鄕試闈姓多蒙指敎獲利甚厚現屆會試諸翁欲發大財早往卜之粤東黃嗣淵何紹鏞梁紀方啓 
[英文夜塾]  
舘設上洋老閘謝家橋西首中甚衖謝第敎授英國語言文字算學地輿等藝每夜七點鐘起至九點鐘止如願學者請至本塾報名可也謝橋惜陰居士謹啓 
[耀華照像]  
上海第一等照像號價亷物美在抛球塲東亨達利對門 
[延請英文司帳]  
本大英聖書公會今欲延請一位能通英文帳目之中國先生願承是務者請至本公會面議二馬路十三號房屋 
[金陵錦石啓]  
蔣亮卿知悉初九問樵抵蘇晤庚生兄知梗概無礙但家中刻刻盼念寢食不安望爾速速回家以安親心切囑切囑 
[遺失送銀簿]  
十五日午後在十六鋪南地失去四號送銀簿一本拾得無用送還謝洋二元小食吉南巿花衣街寳餘錢莊 
[醫寓遷移]  
汪啓綬仍寓彩章綢莊內在小東門外洋行街北金利源棧隔壁臺灣路東昌裕內門診早十點鐘起三點鐘止出診三點鐘特此佈告 
[盤店聲明]  
啓者老閘中巿震巽陽南貨店所有生財貨底一切巳經央中盤與生陽號管業倘有以前往來帳目概歸前主自理與生陽號無涉特此聲明生陽號告白 
[瞽目重明]  
老堂目疾巳瞎多睥慕上海老閘菓昇醬園西首程梅卿茂才先生名望報明病由購得空靑眼藥一點立明爲此登報以告同病者領南梁政啓 
[拍賣便宜産業]  
今有地皮四十畝坐落北新涇地方價値便宜今欲拍賣出售如要者請至格物院路大義國領事公館而議可也此佈　二月十八日告白 
[兼批老發記股票]  
亦中 
英三月票全張十二元分裁照算條頭六角半批發公道兼兌紅票上海法馬路 
[外科告白]  
世傳鮑國香耑治外科毒門限日全愈兼秘丸散膏丹近症用藥門診一洋出診四元包醫不效原洋奉趙門診二點鐘起在四馬路西兆貴里內 
[告白]  
本行新到外國四文聽英溝瓦泥火碍呂宋麻纜等項貴商賜顧者請到本行面議其價格外克巳二洋涇橋新旗昌洋行啓 
[嫩面玉容散]  
此散治男女面上油膩黑氣烟色酒刺雀班暗晦等患每晨搽擦自然嬌嫰滋潤清秀眞整顔妙品也每瓶三角每洋照拆四瓶上洋二馬路中巿京都天寳齋便是 
[顔柳法書英文書館]  
堂對伍角堂幅肆伍尺一元陸八尺一元半扇三角餘議○英文日夜三班每班一元膳亦可後馬路景行里 
[輪船往長崎等埠]  
啓者今有德國輪船公司火船一隻約三禮拜內開往長崎神戶橫濱等處各　寳號如有貨物其水脚格外公道以後每月有船開往特此佈聞　禮和洋行經理亨北公司啓 
[新開昇和號]  
本號開張在老閘橋北堍專辦官禮品物南北雜貨山珍海示閩廣洋糖浙寗茶食椒木檀降貨眞價實童叟無欺如蒙賜顧請認招牌不悞今擇於二月十七日開巿 
[新式八音琴]  
本行新到大小八音琴內敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是　謀得利琴行啓 
[中庸洋行告白]  
本行新到香餅巴德混白蘭地爲司格鷹牌皮酒價亷物美名馳中外倘荷　惠顧務祈移玉至本帳房面議兼辦五金洋布大呢雜貨并紗廠應用雜件章程價値一切統容面訂在白渡橋堍此佈 
[二月廿五開彩]  
老協記 
英三月呂宋大票全張十二元分條照算外埠信購原班回件紅票伸足批發格外公道棋盤街北 
[萬有利專吕宋大票]  
有一本萬利 
本行開設最久得彩最旺現售英三月份票雙張十二元單張四開照算條頭六角五分遠遠處信購原班回件抛球塲 
[杭州萬利源]  
英三月份呂宋票全張十二元分條六角函購卽奉住上珠寳巷 
[只此一家老行]  
天成 
英三月份大票批發雙張十二元正單舊四開照算分條六角半函購上海棋盤街北首石庫門內原班帶奉不悞 
[梁溪李澹平遷移]  
本寓由西門外文元坊遷至法租界帶鈎橋南堍壽康里第一庫門內第日午後一點鐘起四點鐘止在寓門診五點鐘出診特此布聞 
[吕宋發財大票]  
英三月份批發雙張公道分條六角正月份二彩本行售出財臨旺地遠近信購今移三馬路源大當對門錢運來 
[上海協安]  
本號開張十有餘年專批發呂宋票屢售大彩遠近馳名收兌紅票格外公道并收廣東全省文會試闈姓特此佈聞 
[包愈癧子頸天下第一方]  
瘰癧一症到處醫家往往見之皺鼻若無此方安可奏效此藥妙在不論遠年初起未穿已破均能尅功雖極重危險之症不過二盒卽愈不靈包退五日內繳還原洋價洋兩元信局信費自理　在上海鐵馬路中巿義成杭烟鋪內代售 
[萃泰銀爐]  
本號專收金銀舊飾底潮條金各路沙金兼兌赤金標金凡蒙貴客賜顧請至上洋北巿觀閣碼頭福興里內便是 
 
 

Page 7

 
 
[上海鴻福來○又送天賜如意圖月份牌]  
鴻福來附送彩　記　 
本行彩旺中外咸知今售呂三月票雙張洋十二元附送彩票一雙張單照算○分條大洋七角彩票里送小洋加水批發照呂紅票例兌函委卽奉指上海四馬路劉神假冐 
[批發克已]  
屢獲大彩四遠馳名 
本行批售逐月呂宋大票收兌紅票並接匯兌呂宋香港粤東銀兩經歷有年屢獲大彩邇遐咸知現批售英三月份票兼售海門新章彩票價皆在巿如蒙 
諸尊欲奪錦禁請早惠顧函　原班回件不悞此佈上海廣揚興謹啓 
[京都天寳齋]  
除毒寳丹珠黄下疳散 
珠珀五淋白濁丸 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫科便止濁定痛清火化毒去濕輕者一瓶重者二瓶能可包痊不但病除而且身壯體健倍元養精治林濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳小便腫爛等症服則立愈永無後患上洋二馬路中西鼎新里石庫門交易 
[奉江海諭拍賣江寗輪船]  
茲於三月初四日兩點半鐘在船拍賣江寗輪船一只舊名公和關墩七百五十七墩貨墩九百八十八墩於英一千八百七十九年在祥生廠造鐵質暗輪長二百另四尺闊廿六尺一寸前因在浦遇險現巳撩起泊在第七叚抛描船身機器爐子鐵猫等件統歸一莊拍賣拍定卽付現銀貴客欲意者屆時請至小行同趁小火輪前往面拍是荷　壳件行啓 
[紡紗織布機器出售]  
啓者伯拉脫兄弟公司開設在英國法面亨地方專製编紗織布機器其貨係頂上之絲故價較他家昂貴現在上海經理者係怡和洋行特此佈聞 
[大屋召租]  
新式樓房兩進計六幢外有下房坐落川　浜在錢業會館西首第三庫門北首合意到英大馬路親仁里時和號面議 
[寳成煤礦公司]  
啓者本公司英界廣西路寳安里第四百九十五號門牌 
[拍賣貴重産業]  
啓者定於禮拜二卽華二月二十三日下午二點半鐘在四馬路第六號門牌本行內拍賣貴重產業皆在上海美總領事署掛號　計開　地一方掛號第五百九十號工部局圖樣第二百八十一號照道契量見一畝九分零四毫二六　又地一方掛號第六百卅號工部局圖樣第二百七十八Ａ號及二百八十Ａ號照道契量見二畝一分九釐八毫　以地一方掛號第六百卅四號工部局圖樣第二百七十八○號照道契量見一畝六分九厘四毫　又地一方掛號第六百卅八號工部局辕樣第三千三晨五十三號照道契量見九分七釐七毫　又地一方掛號六百卅九號工部局圖樣第二百七十六Ｂ號照道契量見四分九釐九毫其地皆坐落虹口將造鐵路站相近從前打靶處之旁極合建造住房之用倘預期有人買定　到期不拍欲知一切詳細情形者請至本行面開可也此布　光緒二十四年二月十四日錦名洋行啓 
[京都天寳齋]  
中外第一耳聾丸 
耳聾丸一藥巿上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觸洋四元每盒洋一元鋪在上洋二馬路西鼎新里庫門內 
[大阪商輪公司]  
啓者本公司天龍川丸輪船准於本月十九日晚卽禮拜五常川開往長江等埠該輪走水極快買辦司事等都係華人茶飯應酬一切無不週到倘蒙各寳號貴客欲裝貨搭輪者請至本帳房面議是荷郵船株式會社 
[普仁堂藥丸店]  
廣東普仁堂金鎖固精丸 
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强筋長髓並止夢遺每兩洋一角　鋪在上洋棋盤街開張 
[魚龍混雜]  
命相兩神 
京都慈松半顛僧秘授命相如神京都到滬念載友觀各省狂徒假冐半顚之名借口闊談僧是非不問諸公禍福攸 
關心有不决或來申决相或　命課寄申寓寳善街天寳棧雲南候補道施保昌啓 
[餅乾批發]  
本號機器製造餅乾各式番餅自運外國麫粉各樣罐頭洋廣雜貨批發格外公道送禮品物俱全　官商賜顧請祈降臨廣東永利號分設上海虹口百老匯路開張 
[中西大藥房]  
新到牛痘苗 
去歲冬行春令寒煖失常宜防天花凡保赤者盍及早施種庶免傳染不測之患本藥房　又外洋新到牛痘苗每支　取五角一支可種三人倘蒙各醫院各醫堂躉購價當格外公道賜顧者請認明牌號庶不致悞 
[名醫來申]  
李君儀章先生汀南名下士也淵源家學兼精岐黃向在金陵求醫者車馬塞塗遇危症隨手奏功僕有友人病入膏盲醫藥弗效請來申調治旬沉疴立瘳舉家額頌現寓高昌廟巡防局左近僕存心濟世用登報章　魯介彭徐秋濤告白 
[杏花樓]  
啓者茲本樓翻造一新擇於本月十三日開巿備辦大菜包辦酒席專製中外茶點各色糖果罐頭食物廣東臘味天津各色美酒一應俱全士商賜顧請祈惠臨乃盼四馬路杏花樓啓 
[發兌廣東梁愷悌堂扶陽乾健丸]  
專治男子先天不足戕伐太過腎氣虧損夢遺溺數陽事不舉舉而不堅未兌卽洩年久白濁頭彙盟花耳鳴目暗自汗盜汗精神短少作事健忠腰膝疼痛步履無力等症倘有關睢久腫而管嗣興曦者常服則枯楊可覯生稊之象幽蘭定卜入夢之祥矣小丸每盒四兩洋一元大丸每丸兩角半 
[發兌廣東梁隑悌堂婦科坤順丸]  
專治婦人月信不調赤白帶下子宫寒冷憂思怒鬱面黃體瘦四肢無力夢寐不寗噯悶吞酸咳嗽潮熱等症未孕調經種子旣孕保産安胎産後抶元固本倘有久年不孕者常常吞服則百期男矣小丸每盒四兩洋一元大丸每九兩角半 
[發兌梁愷悌堂龍涎斷根哮喘丸 
專治老年哮喘氣嗆痰多每服十四粒喘則立止再發再服數次斷根每瓶洋兩角半○外有參茸衛生丸○人參再造丸○心胃氣痛丸○跌打丸○每丸洋兩角半虹口靑雲里總衖斜對門會瑞昌照相樓運售 
[茂生香烟公司]  
此烟封口不用膠糊係以機器自然軋成食之永保無患賜顧者認明洋文圖印庶不致悞 
本公司自向美國選購頂上烟葉並不惜重資製備新巧機器在上海浦東地方起建廠屋自運美味香烟數月以來蒙　諸君品評吸食均稱香味俱佳實較各老牌爲勝今在四馬路中一品香對面設立分行經理零躉批發各　寳號欲躉批者請至本分行面議兼售各色洋貨新式金邊彩花磁痰盂琥珀烟嘴手照鏡等一應俱全 
[上洋後馬路與仁里口]  
華聚玉啟 
本鋪專辦五彩石印洋綿紙各省錢票另請名家繪成精細畫邊數十種或隨意指點畫資不取洋印套板五色全金　　洋布綿紗仿帖中西月份牌鉛字牌版書籍發兌珊瑚八寳印泥定造暗字票紙刷印一切紙貨發客小店貨物之高低光顧過者諒巳洞悉無庸誇口贅述 
[至寳流傳]  
錢唐黃氏小蓬萊閣藏　拓漢石經尙書論語殘字久巳著名寰于同治初先中書公以重値購得診秘殊甚近海內諸鑒家欲一覩廬山眞面咸來借觀應接不暇因用照相法時黃本照出神氣宛合毫髮無遺所照十二寸片並不縮小裝潢成册公諸同好每部售洋廿元如躉購預定五部九五折十部九折三十部八五折在上海大馬路泥城橋寄觀閣二馬路恩慶里倪公館望平街玉聲堂出售漢石經室主人白 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外問總局此布華正月十一日三馬路茂生洋行啓 
[拍賣貴重地基]  
啓者今定於禮拜二卽華二月二十三日下午二點半鐘在四馬路第六號門牌本行內拍賣坐落吳淞貴重地基一方其地靠黃浦照契共十一畝倘預期有人買定則到期不拍又是日須另拍地一方坐落楊樹浦之西虹口迮家浜之旁在英總領事署掛號第一天九百四十八號工部局圖樣第一千三百卅五號照道契量見一畝九分六釐三毫　又地一方在英總領事署挂號第一千一百卅九號工部局圖樣第八十三號照道契量見一畝一分八釐二毫其地坐落虹口北河南路四至北至周浦路南至未掛號之地蚽至工部局圖樣第八十二號地西至第八十四號地上有屋二十幢皆巳出租與人欲知詳細情形請至本行面問可也此布　光緒二十四年二月十四日　錦名洋行啓 
[中西大藥房]  
叭噠杏仁露　 
此露純用叭噠杏仁釀或補液專治上焦風燥肺熱喉炎胸膈氣逆時行頭痛以及老年痰飲聲啞服此均著奇效誠潤肺涾心化熟疏風之佳品也用送官禮尤爲珍重每瓶五角　賜顧者請認牌號不悞上海中西大藥房製]  
 
 

Page 8

 
 
[皮箱再增價]  
茲因吾行皮箱一業前曾議加漲不意日來川皮飛漲兼箱柸銅件各色騰貴實則血本難湊况吾業進物踐串出售銀洋被近年係驟减此現暗中受堪非淺惟念工作之貨非思謀利屬屬開銷無着今傳集公議於二月望日爲始每洋重加一角以願血本公仝劃一恐貴客光顧未及週知特此登報聲明 
[上洋新開]  
隆勝永牙科 
余前在西醫處經理多年今自立店號精理西法鑲牙無論全口並鉗補蛀齒俱能宛若生成食物照常堅硬無比經久不傷價亷工美眞有七奪天工之妙今因初開未克馳名自二月十六起减價三個月以廣招徠仕商賜顧認明棋盤街巡捕房面首一百零一號門牌不悞主人謹白 
[明治火險]  
三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議　 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[上海頭等]  
美昌機器打米局 
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙　貴商豪客惠賜敎益自當格外愼選上上頭等機車精益求精以廣招徠而昭鄭房致副雅敎以彰敝局之名望矣 
[藥房召盤]  
茲因各東意見不合另就别業願將生財裝修一切藥物等件照本减價欲盤者請移玉四馬路望平街轉角惠濟藥房內面議各股東啓 
[上海嚴乾生]  
眞眞老牌嗎啡批發秘製梅桂參片 
戒煙一粒金丹批發格外公道 
本號發兌各種戒烟靈藥各省馳名巳久老少　知貨眞價實服後不但斷癮且能保養身體無不靈效如神服法註明仿單凡　賜顧者請移玉大東門外鹹瓜街中巿不悞一寄寗波丁西門外張裕興號 
[燕製補丸]  
善能利大便 
背四肢等　 
此丸專治肝病膽汁不和胃不消化大便閉結身熱臘筋不安痔瘡膀胱與內腎等症無不統治凡各症宜川經瀉者此丸洵推第一小盒洋一角大盒二角五分此藥各大藥房發售 
[捉李葆楨賞格]  
江蘇候補知縣李荷楨號璋甫北灜洲寗波人氏歴年在濟陽里　安里假照騙捐前年六月被控破案發　看管由縣裏挖洞而逃僕等被其騙去捐項甚鉅了無結局今願重出賞格購線緝拿如有能任其事者請來面商是何寓仕智里六衖二百零六號　同梁啓 
[失摺]  
十二夜失竊內有同信昌及祥美存項摺二個刻今向前途說明作爲廢摺特此聲明李記告白 
[義記洋行保險]  
ＡＤ１８２４ＭＡＮＧＨＥＳＴＥＲ 
啓者本行於英一千八百九十六年二月六號起 
經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行而議可也主人謹白 
[上洋新開]  
周恒興杭扇號 
本號開設大東門內中巿坐南朝北門面便是本莊向在杭省開張百有餘年分莊在外省山東濟南府湖北漢口帝主殿蘇省無錫常州等處各省馳名本莊不惜工本自造各種粗細蘇杭雅扇進呈貢扇名人書畫眞冷泥金扇商精細刁刻鑲嵌象牙螺甸人物　式時樣花色扇骨新色剪金方字花邊泥金全牙代瑁棕竹全玉燙花杭扇一應俱全發各承蒙紳商賜顧認明本號招牌庶不致悞　本號主人謹啓 
[出售空青石]  
空靑之石形如鵝卵中藏精水用治眼疾其效如神不徒可治多年宿患卽瞽目京能使其復明眼科至寳素不易遘今特登報聲明如着想得此寳者價須千金　法界永安街利泰昌內王子渭啓 
[咪吔洋行]  
啓者本行僧帽老牌火油產生囒咭由唻吔噠治公司製煉頂上煤油燃燈光耀極其燦朗且無黑烟繞室與衆大不相同兼之價亷物美油性甚良穏固無危卽偶兩傾瀉亦無霎時騰炸之慮黃昏豪光散射格外光明更非别家可比可見此油之佳購者無不稱善業經中外馳名蒙各　紳商皆有捷足爭先之望是以銷路甚廣頗有轉運不及之勢故特在滬購地監造火油池棧數椽親自督灌箱听以爲轉運之便每箱兩貫計凈汕六十七磅比别家格外加重並用上等白鐵爲罐自置機器軋就焊口堅固異常定無滲漏之弊嗣後精益求精以廣招徠倘蒙　仕商賜顧認明本行僧帽老牌爲記庶不致誤 
[乾泰洋藥煙膏]  
本號創設巳歴多年自運大小洋藥督製各種烟膏貨美價亷久巳馳名零售躉批比衆克巳以廣招徠清膏每洋八錢久陳公藥還灰　五宿膏兩九陳膏二兩三公膏二兩七冷龍三兩二　仕商賜顧請移玉趾上海四馬路東薈芳里口朝南門面便是乾泰號啓 
[新書出售]  
馬比繹史足本計一百六十卷每部二十四本計價洋四元讀　條考計二十卷每部六本計價十一元六角杭城高銀巷口務本堂書坊申江竹簡齋及各　莊發兌特此聲明　武林尙友齋書莊啓 
[快請發財]  
每張計洋二角五分 
頭彩得英洋三千七百五十元正 
自運逐月吕宋票比衆格外公道 
本行新到華來賜國家大票零躉批發是禀國家督員議集重資初次創辦皆充善舉起見所以秉公無私亦不得禁賣等情非他項之小示可比倘有不肖之徒將他禀朦混立卽送官究治若中大彩均由銀行電匯來滬對號單約遲三禮拜到申對號立兌現洋决無遲悞茲售英三月份票全張四元得洋六萬元單張半張照算得彩章程另附仿單票壳詳明小張洋二角五分批發格外公道外埠信購原班回件酒資自理紅票十二個月爲滿過期不用○賜顧者至三洋涇橋北五馬路或至棋盤街北均可　上海德商北順泰○得利甡○得彩洋行同啓 
[庚興水險公司]  
專保各口洋面平安水險章程均照大概辦理設有不測立卽賠償如蒙紳商賜顧請至法大馬路密釆里對門本帳房面議可也庚興洋行經理人啓 
[俄國東海輪船公司]  
啓者本行拜客而輪船准於本月廿日開往仁川烟台海參崴等埠　各　寳號欲裝貨及搭客者請至本船頭房面議是何　華俄道勝銀行 
[二月十八日錢銀洋並匯票行情列左]  
新匯劃收巿　七錢五分一七五 
銀拆　九分 
洋找頭　七錢五分二 
錢找頭　八百二十文 
巿錢　一百二十千文 
卡錢　一百十九千五百文 
衣牌　九百十文 
足赤　四百零四兩 
遠期標金　無巿 
現貨標金　三百九十六兩 
銀行電匯銀票　二先令五辨士八之四 
銀行現銀票　二先令五辨士八之四 
銀行三十天期票二先令五辨士八之五 
銀行四個月期票二先令五辨士八之五 
[二月十八日進口輪船禮拜四]  
益利　輪船　由長江　鴻安公司 
元和　又　由長江　怡和行 
直隸　又　由東洋　太古公司 
江天　又由寗波　招商局 
[二月十九日出口船禮拜五]  
天龍川丸輪船　晚往長江郵船株式會社 
忌連希厘　又　晚往長崎神戶檯　怡和行 
益利　又　晚往長江　鴻安公司 
北京　又　下午往寗波　太古公司 
通州　又　晚往烟台天津　太古公司 
抱浪圖　又　晚往長崎　華友行 
厦門　又　開往長崎　寳源行 
美富又　晚往香港省城　招商局 
豐光丸　又　開往烟台牛莊　利康行 
[二月二十日出口船禮拜六]  
長門丸　輪船　下午一點鐘開往長崎神戶橫濱釜山仁川郵船株式會社 
益臣　又　開往長崎神戶　老太古公司 
大通　又　晚往長江　太古公司 
龍門　又　晚往香港粤省　禪臣行 
拜客而　又　開往仁川烟台海參嵅道勝行 
永生　又　晚往汕頭香港省城怡和行 
别喬　又　開往神戶　利康行 
江天　又　下午往寗波　招商局 
[二月廿二日出口船禮拜一]  
長安　輪船　晚往長江　鴻安公司 
華利　又　晚往長江　麥邊行 
新豐　又　晚往天津　招商局 
新濟　又　晚往天津　招商局 
 
 

Page 9

 
 
[上海縣署瑣案]  
　　前日浦東爛泥渡巡防局員某二尹飭勇丁解送賊犯紀文華及收贓人王阿珠卽王德生至縣晚間黄愛棠大令升堂提訊二十四保三圖地保潘朗山禀稱紀在浦東某小烟館内竊取鍋鏟等物銷售與王後經小的查知會同捕役往吊王非惟不認反敢逞兇小的不得已奔投是處巡防局禀陳蒙局員老爺派勇往拘王自將磁片劃傷面目反誣小的等兇毆今已來案尙求訊奪捕役夥陸慶所禀與潘相同王供稱小的係揚州府屬某縣人年已六十僑寓浦東爲薙髮匠紀向住小的家中然並不知其爲賊所竊鍋鏟今已交出惟乞施恩王妻劉氏供稱小婦人係山東某邑人年三十有四紀供稱小的年二十有九向當小工此次所竊之物寄存王處尙乞開恩大令飭仵作騐得王右額有微傷尙無關礙遂判令將紀笞責二百板收所候核王送仁濟醫館醫治劉氏供稱小婦人願舁丈夫回家醫治設有不測並不累及他人大令准之著具自願醫治切結○前日升科局許朗軒太守函送私拔界石之十三圖地保韓俊卿至縣黄大令研訊之下韓供稱小的身充地保向來奉公守法不敢爲非界石乃鄉人所拔小的實遭誣指尙乞開恩大令喝令笞責二百板飭差押令下鄉仍將界石安放妥當禀覆候核 
[上海巡局瑣案]  
　　本地人趙某住居滬北楊樹浦永興街第六十六號門牌日間在外貿易昨日傍晚回家夜膳有潘某者挈一年幼女郎在室趙以素昧平生根究來歴一言不合遽啓忿爭潘大遭挫辱心不甘休當卽報知是處巡防局適局員姚殿卿二尹公出未回不知將若何辦理也○有劉國青者不知何許人亦不知其所操何業前日在大東門外新馬頭芳園烟館向姚保山硬欲借錢不允其求致被擊毁器物姚控諸十六鋪巡防中局請爲究辦局員潘仲泉二尹准詞立飭地甲將劉是案升座研訊姚供稱自知不合求恩寛恕二尹以强借不遂反敢逞蠻毁物實屬兇横判令掌頰四十下賠償洋銀一元○昨報紀東洋車夫徐阿金與同業姚小毛爭奪停車之所被姚毆傷右目控訴善後局中經會辦孫星垣直刺提訊令徐自行醫治姚則管押捕房昨日徐復投案聲稱請醫敷治據云傷勢甚輕是以來案求斷直刺命將姚提案略詰數語著從寛出洋一元給徐爲養傷費具結呈案○常熟縣人湯阿大窶人子也娶妻高氏牛衣對泣無可爲生遂往蘇臺傭於某姓家無賴顧錫泉見而涎之時加勾引漸致成姦日前偕之來滬在南市大東門外陶阿大所開之匣子作内賃屋而居湯四出偵尋杳無蹤影前日與其友某甲忽在彼處相見正欲挈之使回顧與陶出而阻止遂奔告十六鋪巡防南局請爲提究局員鍾偉臣二尹准詞立飭地甲將顧陶二人一併拘案押候訊究 
[英界公堂瑣案]  
　　四馬路裕源恒洋貨店夥葉長生王一甫陸增朱惠明等以俞恒昌號主俞迪卿之子賒去各物遂同迪卿索取帳洋四十餘元迪卿以並未知悉不肯照付葉等遂扭回店中閉之房内後又串出洋人恐嚇出外迪卿遂投捕房控告捕頭飭包探倪順泉將葉等拘獲昨晨解送公堂請究迪卿投案申訴前情並請究辦葉供向索欠洋並無串同洋人恐嚇之事王一甫等同供小的等惟偕葉長生向俞索欠餘不知情求恩鑒察襄理讞政之鄭瀚生大令商之衛繙譯官判將葉管押七天王一甫等三人各罰洋五元以儆○包探趙銀河拘解朱李氏陳朱氏至案禀稱此二婦每日將女孩阿毛任情毒毆小的恐釀事故禀知捕頭拘送案下請爲究辦阿毛供年八歲在朱家爲婢主母時加毒毆以致遍體鱗傷求恩超拔朱李氏供阿毛係小婦人之童養媳因其頑劣偶加訓誨並未毆擊陳朱氏供是戚串行同居一處並無毆擊阿毛之事求恩明察大令判將二婦掌頰一百下阿毛送醫院療治○包探石金榮拘解蔡子方至案禀稱此人竊取鄭阿昌家烟槍兩枝經小的拘獲人贓送案請究鄭投案領贓蔡供認行竊惟求恩典大令判責一百板贓還失主○某洋人扭張阿三至案供稱張將糞桶放在商人住宅門首令其安放别處逞强不依是以送案請究張供不知租界章程以致誤犯叩求恩典大令判罰洋十元○包探竇如海拘解黄根泉趙小古至案禀稱此二人串竊某洋行玻璃四塊經小的拘獲人贓送案請究黄趙同供窮苦不堪以致犯竊求恩寛有大令判各責一百板贓交捕房俟失主認領○包探金阿三拘解魯王氏至案禀稱此婦行竊同居石張氏之綢衣雨件洋銀二十八元報捕後經小的查獲送案請究石張氏投案領贓魯王氏供一時悞取並非行竊大令著從寛斥釋 
[法界公堂瑣案]  
　　去年典當街萬來順烟館主洪永福央鄭榮照等爲媒以財禮洋銀四十圓娶王敬祥之女爲媳童養家中前日王投捕房控稱女兒被蟻媒誘出鬻與洪家求爲追給捕頭立遣包探將洪及王女拘入捕房昨日連王解案王供稱小的原籍寳山縣境羅店女兒小字小寳年一十有二今旣到案求准領回小寳供稱前由母親專主許字洪家後母親已另嫁他人王供稱女兒初在楊樹浦尋獲後又被誘出匿邇洪家洪供稱去年十二月二十六日由鄭執柯納王女爲童養媳今將婚帖呈閱鄭投案訴稱小的當王妻結鄰而居某日王妻浼小的爲媒將女兒許字洪子王則並不相識以夫婦居處各異也大令謂爾未知來歴安能作媒王供稱女兒被徐阿金串司誘出讞員鄭景溪大令著將小寳給王領去鄭還押洪保候提徐到案覆訊核奪○孟蘭君控嚴愼卿借去洋銀二百圓還過四十圓尙欠一百六十圓大令迭次研訊嚴矢口不承因命押候查明覆核昨日包探傳同原告解案大令謂此案業經本委查明借取洋銀屬實且曾倩人向原告商懇願還一百圓何以今又圖賴嚴供稱小的實未借過洋銀所畫之押求此對筆迹如果實有其事自願重懲大令限三日内歸楚嚴極口呼寃大令著還押諭令孟邀同經勸之范錫加來案候核○蘇月明訴稱前日失去舊鐡一千五百餘斤查知董小弟沈阿福所竊售與胡壽之是以報捕拘案胡供稱小的不知是竊贓故敢收買大令判令將董沈各笞責一百板○典當街明園花烟館鴇兒俞王氏控董福元誘去烟倡彩鳳大令訊供之下著押候將妓彩鳳交案旋經俞鴇在南市郎橋左近尋獲送入捕房昨日偕余寳生及龜傭李胡氏投案大令研訊情由彩鳳卽余陳氏供稱小婦人在俞王氏家賣倡丈夫余寳生曾收受洋銀二百四十圓日前被董大少誘至南市教場稍將衣服簪珥典錢用度後復誘至浦東連宿五日董大少忽一去不回小婦人不得已重來滬上被俞鴇尋獲小婦人初受丈夫之愚淪爲下賤繼被董大少所誘自知不合尙乞施恩大令與何繙譯官會商然後判令將董福元禁押一月期滿笞責一百板余從寛免究連俞鴇釋出○中國電報局失去舊電線三十二捆報捕後查得原贓已由包阿福賣與浦東人董金生旋往吊出二十六捆解案請訊電報局工人羅寳興投案伸訴情由包供稱小的開設義順鐡店董供稱小的開設協順舊貨店不知竊贓以致悞買且小的亦非對手買來實係錢阿林介紹大令判將一併押候交人保出邀王來案候訊贓存捕房聽候具領 
[美界捕房紀事]  
　　昨有無錫人江阿耕手携衣包至百老匯路謙興押捕求質正論價間爲包探吳至剛所見以形跡可疑將人贓帶入捕房捕頭令押候查明底細再行解案究辦○顧阿和不知所操何業邇來稍有積蓄遂致飽煖思淫與蕩婦張李氏姘識雙宿雙飛儼如伉儷昨日偕至西華德路王小弟所開小客棧内借宿忽起歹心於天明時竊取布被二條而逸行甫數武被王察知扭至捕房請究捕頭以另有暗昧事令至英界公堂控告○楊樹浦兩記紡紗廠女工王張氏昨日工畢竊取棉條數磅藏之身畔甫至門首爲管門印度人查見禀知總辦函送捕房請究黎捕頭命押候解送公堂訊究 
 
 

Page 10

 
 
   
 
 

Page 11

 
 
[洽昌土棧洋葯煙膏批發]  
本號擇於二月初四日開張 
在上洋三洋涇橋南堍坐東朝西石庫門自運大小洋藥精製清膏每洋八錢○陳公烟還灰每洋一兩四錢○　膏一兩七錢○老陳膏二兩二錢○陳膏二兩五錢○公膏二兩八錢○冷籠三兩二錢收灰六成平頭外加蒙紳商賜顧祈認牌號 
[老太古告白]  
倫敦崙格西火險公司叭喇定火險公司 
阿德來火險公司勞洽愛司具火險公司 
啓者本行經理以上國保險公司事務現可代客保房屋棧房及各屋內所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處　貴客欲保者請臨面議可也特此佈告 
[告白]  
在四馬路中巿祥春里東首有堅固洋房一所上下大小房間十四披屋一帶上下大小八間又花園一個地大一畝四分三釐道契圖樣俱全今欲出售倘　仕商欲意者請移玉至本宅經理人　伊君面談價値除禮拜每日上午十點鐘至十二點爲度過時不候或諸翁有餘地在英界靜落處對換亦可特此聲明　四馬路三十三號門牌伊稏德啓 
[壽康烟膏]  
本號開設棋盤街中自辦大小洋藥川雲碭土零躉照批並精製各種烟膏獨出心裁與衆不同今將價目開列於左九籠清膏每洋九錢正　宿膏還灰二兩二大土還膏每洋一兩正　陳膏還灰二兩六陳小土膏還灰二兩五　公膏還灰三兩正陳雲土膏還灰二兩五　冷膏還灰三兩六陳碭土膏還灰三兩二　川膏還灰二兩九凡蒙　仕商賜顧者請認壽星爲記照不致悞　　上洋壽康土棧主人謹白 
[禪臣火險公司]  
本行經理　北德蘭士亞蘭的火險公司及那乎湛文火險公司承保租昇內外各等房屋棧房與貨物衣箱等類保價照例倘有不測立刻賠償 
[塞門德坭出售]  
塞門德坭爲要工所必需老其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其廉倘蒙　賜顧請移玉英四馬路義記洋行面商可也 
[新到天平]  
茲者本行出售美國名廠好厚牌天平已歴多年早巳馳名遐邇今該公司專託本行經售中國各日座平每隻四百磅起至二千五百磅止並有絲廠紗局所里檯上擺平兩數起碼至十六磅爲止無不俱備其價批發格外巳望各貴商賜頋是荷　英大馬路晋隆洋行啓 
[張秉衡先生]  
專科秘法 
世傳專治痔瘡名著海內有遠人及婦女就診頗難今將秘製靈藥减價濟世每料二元辨症治法悉詳仿單號在金陵　府河寄售上海三馬路逢源里對門雲路三房啓 
[留心騙賊]  
茲有無業棍徒在外私刻小號圖章向各號冐取貨物現在查拿如有持小號字條取貨務將其人扣除通知小號以便送捕究辦决不寬貸刻小號如向各號取貨須送小號蓋印爲憑倘未蓋印者與小號無涉巳登申新兩報特此佈知裕源昌全記號啓 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今巳數十餘年專保房產貨物機廠一切火險遇有不測無不立卽照賠保價格外公道如蒙　紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[聲明眞東洋芝蘭香肥皂]  
眞芙蓉散東洋奇珍香粉 
此肥皂專治臉上油膩烟色黑氣而奇香觸鼻餽送親友頗見新奇每盒四塊計錢一百四十○奇珍香粉能使容嫩色潤每版洋二角○芙蓉散專治面上班點酒漬粉刺早夜開水調擦數日立效每瓶錢八十四○永平丸專治肝胃氣等症每瓶洋三角寄上海寳醫街恆鎰祥布號一家出售 
[遺失田單]  
茲有本縣二十六圖服字圩六百八十二號業戶朱振英田一畝八分一毫六百五十　號業戶陸元益田一畝六百二十三號業戶徐國方一畝五釐三毫因昨晨遺失今巳册房註明遺失倘有拾得者送至南巿沈立興蒲包行願謝洋四元特此登報 
[此信生縫衣機器]  
乃爲巿上最好 
顧代客轉買者共價格外從亷本行現有許多各色機器出售特此佈聞上海彙司洋行告白 
[廣東趙同春堂蠟丸號]  
異法卽愈白濁 
卽愈者卽服卽靈之速也本堂此丸有異法製成用珠珠調元等藥配煉不壞胃不傷脾專治白濁赤濁五淋漓瀝尿管痛癢花柳疳疔餘毒等症服之立能解毒止痛濁去清來神效無此花柳餘毒永除矣每瓶洋二角鋪在上海老巡捕房對門開張○分設江西○温州○杭州○蘇州○鎭江○蕪錫○江陰○蕪湖等處發售 
[上海普太和]  
戒煙玉液参片 
此片得自秘傳重用上藥扶正除邪不入烟膏其色雲白無論新舊烟癮肥弱君子包易戒斷戒後保無他病精神益健開胃潤顔延年種子不啻換骨神丹○每瓶廿片價洋一角每癮一錢服餅三片五日一减其癮不期自斷○外有龍涎戒烟丸每大瓶五角中二角半小一角白戒烟丸每瓶一角　棋盤街轉角大洋房開張 
[廣康鹿芝館]  
立止頭痛膏 
神效異常每封七文 
袪風薄荷錠○治頭痛頭昏磨擦太陽立見功效每錠洋三角三馬路口上洋老巡捕房斜對門 
[種德園馳名丸藥]  
創始自甑萬應如意油 
盖用藥材製油治病之功甚大搽之由皮毛浚行血脈更可用茶冲服藥味純凉直透丹田藥到回春本園家傳秘方揀選上藥自甑萬應如意油專治絞腸霍亂吐瀉疫氣山嵐瘴氣偏正頭風臨盆保產痰喘該嗽感冐風寒風火牙痛肚痛心胃氣痛新久瘧疾皮膚受濕蛇犬咬傷無名麗毒 
瘡癬　癱刀傷跌打湯火燒傷一切皆可搽可食輕者用茶冲服三滴重者至多食油一分立效如神此油功難盡述油色鮮明比衆不同馳名久遠大瓶洋一角中瓶洋五分上海老巡捕房對 
面廣東種德園各項膏丹丸散藥酒藥油發售 
[上海華英大藥房戒烟参片一粒金丹]  
本藥房諸西藥巳蒙四遠嘉許而戒烟玫瑰參片更謂良妥無匹此片方固枕秘書按成本所以遐邇紛沓門恆如巾惟仿造假藥其多購宜留神現今新法監製戒烟一粒金丹格外精工與巿上大異黃灼光圓玲瓏可受問其功用專治久年烟癮不論老弱毫無疾難易如反掌是故銷塲日盛顯見此丹之妙哉無窮 
[杭州德記號]  
發兌外國藥水香水丸紛糖片各貨俱全照申批拆信購卽奉近多假冐賜顧認明大井巷元元銀樓間壁石庫門內 
 
 

Page 12

 
 
[光緒二十四年二月初二日京報全録]  
　　宫門抄○諭旨一道録前○御史崇奏爲蒙古郡王貪殘横暴據實糾叅請飭查辦摺○○黔撫王奏爲審明寄籍報考中式舉人未據呈明入籍仍照冒考定例請旨斥革摺○皖學政徐奏爲到任接印日期摺○二月初二日刑部都察院大理寺正黄旗值日吏部引見六十一名黄伯雍和宫聽經覆命○錢應溥請假五日○順天府奏京師得雪三寸有餘○召見軍機熙敬阿克丹○皇上明日卯初二刻升中和殿看版○○陜西道監察御史奴才崇蔭跪奏爲蒙古郡王貪殘横暴據實糾叅請飭查辦以儆封藩而安邊境恭摺仰祈聖鑒事竊奴才風聞口外昭烏達盟敖漢扎薩克地方漢民雜處自光緒十七年冬教匪之亂該處盟長郡王達木林達爾達克以練兵爲名殺掠漢民苛派各旗差徭勒索累累不休計贓銀約至十餘萬兩光緒二十年間賄通理藩院奏請奉旨練兵縱　蒙弁根頓扎布色爾固楞富珠隆阿烏拉陶克陶哈豐陳烏恩巴雅爾等横行聚斂到處藉剿匪爲名驅逐殘殺無辜百姓確鑿可據十八年春殺死佃民劉義德二十一年七月以快槍轟斃傅思文全家十數名口該營府縣均有控案可查未經告發之案尙多其率領兵勇巡邊會盟所到各旗地方故懲留戀勒派供給强掠良馬三百餘匹牛三千頭羊萬餘隻其酒麫等項不可勝數復勒令各旗納交銀六百兩獎賞快槍隊營官韓大恩卽烏恩巴牙爾等向來各旗蒙兵軍政合操皆係自備薪糧該王因去歲練兵水草枯艱地方留難多日苦累不堪死亡甚衆又揑稱一公主園寢被賊焚毁賄囑理藩院代爲奏請欵銀萬餘兩交該王修理該王用百金虚爲塗飾其餘王欵盡修造王府並擅伐圍塲黄松木料勒令各旗出貲派車運送索費甚夥二十一年冬該副盟長出缺又囑其姻親阿魯爾沁貝勒巴咱爾濟哩第用銀一萬六千兩携帶空白印文賄託理藩院司員曁書吏韓姓等爲之舞弊越次請補副盟長之缺賄銀經裏館商人楊姓協興帽鋪張姓等過付又於今年春間呈報理藩院代奏因蒙兵軍械不利自請報効快槍一千桿原係向洋商祁羅孚購買洋槍一千三百餘杆每杆價銀四兩五錢及回牧後以每杆十六兩作價勒令各旗攤辦刻不容緩其所謂報効者何在該盟轄境當兵燹之後元氣未復兹又何堪罹此荼毒也該王今春由京回歸路經熱河從人身負令箭十餘枝聲稱此次年班蒙朝廷賜給並有王命旗牌先斬後奏等語甚有挾制都統之意道路宣傳聞之無不駭然該王毫無顧忌其種種貪暴民不安生竊思有敖漢貝子之事乃前車之鑒若不卽時查辦深恐激成事端相應請旨簡派廉正大員會同熱河都統飭傳各旗認眞查辦庶於邊疆民命實有裨益奴才職司糾劾旣有所聞不敢安於緘默謹恭摺具陳伏乞皇上聖鑒訓示謹奏奉旨一道○○貴州巡撫臣王毓藻跪奏爲審明寄籍報考中式舉人不據呈明入籍仍照冐考定例請旨斥革以儆將來恭摺仰祈聖鑒事竊查貴州鄉試向有冒籍跨考之弊自光緒十六年經舉人丁守廉等在都察院遞呈舉發奉旨交前撫臣潘霨查辦議結並聲明定例自此次奉旨之日爲始如有寄籍報考務須先行查明田廬墳墓確符二十年例限方准呈明入籍報考並移會原籍不許復回跨考若再有不呈明入籍輙行報考者卽寄居已滿二十年仍照冒考例予以斥革不得再以不諳定例爲詞希圖援免因行司轉飭各屬遵照在案兹據貴陽府知府嚴嶲熙詳稱該府與貴筑縣李應華於本年丁酉科鄉試放榜後訪聞府屬監生顧澤霖開州屬監生李立誠縣屬監生張樑均有冐籍中式情事當經詳明查辦據在籍紳士張錦雲石承霖余燾等禀同前由奉飭清查究辦該府遵卽飭貴筑縣遵照辦理並查得府屬並未呈明入籍卽就流庽籍貫報捐監生卷查本年七月間顧澤霖中式第二十六名舉人旋於九月初七日因病身故經該家屬報由該府轉詳在案當傳原日具結族鄰到案查訊據顧應興陳敬之同供是顧澤霖族鄰顧澤霖原籍四川於兵燹初平來黔在府屬地方寄居卽就寄居籍貫捐有監生本年丁酉正科鄉試顧澤霖因捐有監生七月間赴案起文録遺族鄰等曾爲出結隨後中式第二十六名舉人詎顧澤霖先於三塲完後帶病出塲醫治不愈延至九月初七日身故經伊家屬具報有案今蒙傳訊纔知顧澤霖並未呈報入籍輙行報考與族鄰等代爲出結皆因不諳定例並無别項情弊是實等供並據貴筑縣李應華詳稱卷查本年七月二十九日報開州屬監生李立誠呈稱在省肄業患病初愈不及回州起文請該州署學正兼事訓導徐啓序就近出結呈由該縣騐明執照取具族鄰甘結具文申送又本年七月間有縣屬監生張樑持部監照呈騐亦經該縣取具族隣甘結申送録遣各在案今李立誠中式第三十八名舉人張樑中式第三十五名舉人訪聞俱有冐考情事隨卽查明開州屬監生李立誠原籍浙江於軍務完時來黔流庽開州並未呈報入籍卽就流寓籍貫輙行報考又縣屬監生張樑籍隸修文縣於苗亂時遷居四川瀘州肅清後其父回黔探親卽爲報捐貴筑縣屬監生旋復赴川當卽差傳該舉人等及各族隣等到案以憑訊詳兹據投禀李立誠出榜後並未轉回開州不知去向其先爲李立誠及張樑出結族鄰人等各出外貿易無從查傳惟將張樑傳案卽訊據舉人張樑供年三十八歲貴筑縣屬監生原籍修文縣於苗亂時隨同父母移居四川瀘州肅清後父親回黔探親卽爲報捐貴筑縣屬監生仍復赴川本年丁酉科鄉試舉人由川來黔應考呈蒙取結具文申送圖遺下塲中式第三十五名舉人今蒙傳訊纔知同府異縣之人不能冒屬報考委由父親當日爲舉人報捐監生與舉人現在下塲皆因不諳定例輙行報考委無别項情事是實等供該縣查李立誠及各族鄰等到案無期合將訊供緣由具文檢舉詳請覆訊斥革等情到府該府卽督同該縣集案覆訊各供均與初審相同援案議擬將舉人顧澤霖等均請照冒考例斥革由藩司邵積誠臬司玉恒覈明詳請奏叅前來臣覆核出案顧澤霖原籍四川李立誠原籍浙江流庽黔省該府縣查訊明確均無别項情弊委因不諳定例未先呈報入籍卽於流寓省分輙行捐考雖與甫經到黔者有間究屬不合顧澤霖旣經病故姑置勿論李立誠於出榜後卽查無下落自係情虚畏究其爲冒考無疑張樑隸修文縣因亂遷居四川肅清後伊父回黔探親卽爲報捐貴筑縣屬監生雖亦因不諳定例而於同府異縣輙行捐考卽屬冒籍且在川年久更難保無跨考情事均不得任其以不諳定例爲詞希圖援免致滋輕縱顧澤霖李立誠張樑均應如該府縣所擬查照光緒十六年奏定成案未據呈明入籍輙行捐考者仍照冒考例均一律斥革以儆將來族鄰顧應興陳敬之代爲出結訊由不諳例禁並無别故亦應如所擬各照不應重律杖八十折責發落未到族鄰傳獲另結各監生執照飭令追繳至日另行咨銷所有訪聞冒考中式及自行檢舉緣由除咨部查照外謹恭摺具奏伏乞皇上聖鑒訓示謹奏奉硃批禮部議奏欽此○○新任安徽學政臣徐致祥跪奏爲恭報微臣到任接篆日期叩謝天恩仰祈聖鑒事竊臣奉命視學安徽十二月初二日由浙起程十四日行抵太平府駐劄處所十五日准前任學臣李端遇將關防一顆文卷案件委太平府學教授歐陽大觀移送前來臣當卽恭設香案望闕叩頭祗領任事伏念臣素性迂拘行事憨拙視學兩浙補救毫無愧惕方深捐埃未報廼荷聖恩稠迭移任皖江不異數忝邀私衷滋懼查皖省爲東南一大都曾人才淵藪有宋朱子集性理之大成國朝方苞樹文章之宗派至若經學史學韻學冥學休寍婺源宣武各擅專門堪尋墜緒如臣愚陋奚足語斯惟有矢愼矢勤任勞任怨挑剔弊竇力挽歧趨俾先正之是型庶人文之繼起勉答生成於萬一籲聆訓誨於九重臣明歲正二月間卽出棚依次按試皖南名府一切考試情形屆時再行其奏合併陳明所有微臣接篆日期除恭疏題報外理合繕摺叩謝天恩伏乞皇上聖鑒謹奏奉硃批知道了欽此 
 
