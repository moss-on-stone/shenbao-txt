# 1914 - 459 - 4914942

 

Page 1

 
 
遊記 
[羗海雜誌（二）（十）（四）（生入）]  
番族所居皆黑羊毛帳頂低而平雨雪不透内寛約四丈深約二丈可容三四十人上供佛像中設高灶右居坐家僧左居眷屬客至相見亦遞用哈逹尊稱人爲紅布譯言大人也地陳氈毯婦女皆圍坐半能漢語大抵居　邊邑者語言甚近文字爲難耳牛羊乳熬茶和酥油色如醬膩如飴傾茶酒用木碗客前陳木匣啓之中分數格有青稞粉有糖有酥聽客自取肥羊脯投釜中湯初沸即提出切爲大臠臠必露其骨寸許如器之有把者人持一臠置於左袖倒握其骨如佛像之持如意然各出所佩小刀割而食之腥血常沾於齒顎刀鋒宜向内奏向外則觸主人所忌禮貌頓減矣無刀者主人授之客還主人刀鋒亦内向向主人則亦忌刀挿於地或挿於脯則尤忌主人顧通事喃喃似逐客矣肉盡留骨骨不可投各陳於前骨愈凈則主人愈喜啖畢主人執客手以己之衣襟代拭膩垢而後以麥飯出餉焉坐客各强盡其一腹已膨脹然主人則倍之似尚不飽也千戶復留坐余因近海處風雨不時至趁其天色早晴可以先查地勢乃偕其掌事者以行 
其地東爲大雪山山後爲東科寺地山之陰陡削不可上而山之陽則斜坦而　長日光暴暖一山耳陰陽分位寒暖判然倒淌河即發源於其麓雖有數溝入注而流尙緩弱氣陰寒或曰大雪山產大黄水爲藥氣薰蒸也西北有地名阿什漢爲哈拉庫圖至察漢托洛亥適中之地形勢便於控制清時常撥兵駐防又北爲察漢托洛亥山蒙古言察漢爲白托洛亥爲頭謂白雲覆於山頭故邵陽魏氏直譯爲白雲山也山前爲察漢城清聖祖親征噶爾丹遣使宣諭青海諸部落集盟於察漢托羅亥又羅卜藏丹津之亂誘諸部盟於察漢托羅海卽此道光三年以其地當孔道凡諸番入口辦糧及海番度冰上岸者悉由此道匪案層見疉出就其地建城堡在隴西各鎭標内調軍弁二十四員兵千名駐此以便彈壓而資防護期限一年更換咸豐間裁青海長官每年秋季蒞此祭海會集蒙番各長目舉行會盟典禮光緒三十三年建海神廟於城外兩山之間可望見青海迤西爲將軍台前駐兵時爲演武場將台自此得有漢名西望青海水色濃緑如濯錦天半落霞又如金蛇萬道游泳中流島嶼若隱若見不可逼視須臾薄霧混合海景卷藏海心山更虚無縹緲而不可望焉乘興而來僅一睹其晚景 
譯稿　　 
[德意志與山東（三）廣豐俞潤善譯述]  
　　諸般之經營如上所述德之君臣欲以膠州灣爲軍事上貿易上經營中國之策源地故諸般施設實有大可驚目者據一八九八年四月之勅令以膠州灣編入德國之保護領地移轄於海軍省自現役海軍將校中任命知事總文武兩部置海軍部長民政部長於其下並令分掌各事務卜膠州灣頭之青島建築歐風之街市别爲中國人建設一街市在北方三哩（一哩約我國二里八）之地即臺東鎭築大小二港於膠州灣内小港位於市街之西便於小船戎克　　　（我國最大之土船曰人名爲親船）之　泊大港在市街之西北隅以巖礁爲基脚造有略帶圓形之防波堤浚渫堤内及航路俾保乾潮時之水可深十米突（一米突合我部尺三尺一寸二分五釐餘）在堤内築有長七二○米突與四○○米突兩大棧橋及石油起貨棧橋此外備有長一二五米突内廓之幅三○米突深一三米突之一大浮船渠同時得繫留大汽船十隻復建七大倉庫於埠頭上十日以内可無賃令其保管貨物設鐵道於埠頭上目汽船起貨至於棧橋又所　管於倉庫中之貨物得直輸送於青島市及内地築要塞接於租借地之外海　而灣内外之諸島嶼及市街之背面駐屯海軍要塞砲兵造兵營於意爾妻士畢士　魯克目魯妥魯開之四方置步工砲機關鎗隊平時兵力雖係三千八内外合駐屯北中國之兵及預備兵可增至七千人此外東洋艦隊擁有十數隻四五萬　内外之艦艇以此地爲根據嘗試游弋於東亞之海而其於軍事上貿易上諸設備之盡善盡美曾臨膠州灣者見之不勝措　嘆想云聞之德人爲此等經營自一八九八年至一九一三年此十五年間支出一億七千二百七十餘萬馬克（一千馬克合我標　漕秤九兩九錢九分餘）出自其國庫補助者已逹一億五千四百十八萬馬克矣（未完） 
 
 
 

Page 2

 
 
時評 
[交還不交還（冷）]  
　　交還青島斯乃日本政府之宣言中國未之或言也今日本報紙謂假使中國藉口中立將明言不交還青島斯亦日本政府苟宣言之中國亦决不或言也唯日本如欲以交還青島之故易中國之中立則中國有所不能何則中國之中立中國宣言之中國之宣言力不足而被人蹂躝可也自反覆之不可也日本上下每不滿意於中國之懐疑而不信任然而其報紙乃日出其使人懷疑之言論議定書之侮辱方示其不實而越俎以撤回中國之中立指揮中國之軍隊咄咄駭人之論之相繼而來我誠不知其何心也 
戰事要電 
其一（本舘特電） 
北京電順天時報載萊州之北登州招遠等處又有交戰國之自由行動又稱膠濟路現在保護情狀中日軍在龍口等處擬發軍用鈔票云云其實據聞業已發行 
　　北京電前日有德馬探行至平度縣南器遇著華裝日兵數人突有一人槍擊德探中馬隨被德兵全行拿解青島 
北京電東京每日新聞載中政府如藉口中立妨害日本行動須明言膠州决不交還若欲交還須將山東全省供日使用且撤回空言之局外中立中國軍隊應屬日軍指揮攻膠先鋒東京日日新聞係一有名之外交派報亦誣載中國排日親德美種種 
北京電本溪縣土匪起事先攻警署日兵皆退佔要塞匪占縣市該縣並無城池已派兵往剿據官中人云匪無慮惟交涉難辦 
濟南電前自青島來解去武裝奥兵四十二人留濟暫住現該奥兵仍欲赴青中立局已照章扣留 
濟南電近日濟南來日人甚多約有四百餘人均易中國服裝且多住在外國旅館中國巡警不便檢查未知是何用意 
北京電在京法商及敎士現已入營者日内赴使館充衛隊原衛隊三分之二及在津之法軍隊於十九放洋在滇及安南馬逹加斯加特等處之法軍隊已於日前調歸 
其二（莫入特約路透電） 
北京電駐俄法國大使來電曰法軍已在前敵全綫獲勝（十二日）巴黎電據今日下午官報宣稱吾軍左翼之德軍已在哇瓦斯及瑪恩之間一律退走德軍陣線昨日自蘇瓦松白萊森菲斯姆展至萊姆斯山德國馬隊似已力竭英法軍追之者僅遇孱弱之抗拒中部左翼之敵軍已棄維特里納法蘭沙瓦（敵軍曾於該處築有砲台）及里瓦爾沙爾德軍在塞爾曼斯及納維尼被攻時棄有大批軍需敵軍且開始棄亞貢山之地取道貝納洛森林退走吾軍於勞蘭稍得進步吾軍已佔香泊洛森林邊際與納海維萊爾及桀爾培維萊爾德軍已棄聖狄愛（十二日） 
巴黎電據今晚十一時發布之官報宣稱吾軍左翼之勝利益爲昭著吾軍仍在瑪恩河之北向蘇瓦松及康班業前進德軍曾委棄大批軍火軍需及俘兵傷兵甚衆吾軍復獲一旗英軍獲炮十一尊軍需若干俘獲敵兵約一千二百人至一千五百人之間敵軍中央已沿山藏及納維尼全線退走亞貢山之德軍今尙未退吾軍雖接戰五日而仍竭力追敵勞蘭及伏斯巨右翼之軍所處地位並無變動（十二日） 
倫敦電德國官報承認德軍大戰兩日後已退至瑪恩河又謂薩克斯梅林干公爵之孫恩斯特親王已陣亡於納暮爾（十一日）倫敦電據官報局宣稱吾軍已渡哇爾克河今日緊追敵軍已俘敵二百人英法馬隊昨夜行抵蘇瓦松及菲斯姆之間敵軍現在維特里之北退走法國第三軍曾奪獲一軍團之大砲有一飛機報告敵軍退走極速（十二日） 
彼得洛格拉特電據官報宣稱西來之德軍聚集亞里河已開始向東進發現有大隊敵軍渡瑪蘇里亞湖進發俄軍先鋒隊向東退走惟現正阻止敵軍前進（十一日） 
倫敦電據官報局宣稱敵軍仍在退走英軍俘獲之傷兵共有一千五百人並得大砲麥肯沁砲數尊運送車若干輌蘇瓦松以東之敵軍退走頗速紀律漸亂據稍後之電報謂續得消息昨日俘獲之敵兵尙較所傳之數爲多有大隊步兵濳伏林中因德國主軍退走過速故被棄於後望見吾軍立即投降此事及各村落之被掠　士之醉狀皆足證明德軍紀律之亂也聨軍現正竭力追逼（十一日） 
安都厄爾比電據夜半發表之官報宣稱安都厄爾比省及林堡省目下全無敵軍東法蘭台爾省敵軍亦幾退盡比軍已克復台爾芒特德軍於郊外一役損失甚重怱遽遁走德軍一縱隊由曼爾向哇特拉爾特及吕揚進發夜復退去曾在愛拉痕山巔被阻繼復南退比國陸軍曾取攻勢以拒隱於安都厄爾比之德軍九月十日已佔據愛爾斯　翌日仍向前進比軍砲隊曾加重創於敵新式野戰砲尤爲得力（十二日） 
倫敦電俄軍已佔據土瑪斯查夫截斷作戰土瑪斯查夫與拉瓦羅斯加間之奥軍左翼（十二日） 
哈爾濱電據彼得洛格拉特電稱俄軍之活動使所獲之戰利品不能計其數俄軍連戰兩日佔據米柯拉愛夫休息僅兩小時即乘夜攻擊奥軍之新地位俘囚之抵火車站者日有數百人維斯土拉河俄國砲台曾擊毁裝快砲之奥國輪船一艘哥薩克兵一聨隊曾由法蘭姆戈爾俘獲奥兵十七人及由第十七團民兵聨隊奪獲牛馬甚多及聨隊兵餉箱内盛十四萬八千克洛萊（奥國小銅幣名）俄國步兵在柴摩斯蒂東二十佛斯特俘敵七百人且查悉德兵曾在維羅拉附近殺死俄國受傷龍騎兵若干人（十二日） 
彼得洛格拉特電俄軍仍在乘勝進攻現將奥軍左翼全數驅入維斯土拉河及桑河所成一角形之地二河徒涉之處均頗險惡故奥軍勢將完全潰散俄軍之勝利實得炮隊之力奥軍中部仍在惡戰匈加利聨隊極爲勇武兩軍或進攻或迎敵故戰線已成一極大之鋸齒形惟俄軍一律佔得地步奥軍右翼亦在惡戰之中（十二日） 
彼得洛格拉特電今日據官報宣布德軍已抵萊姆堡西南十七英里之格洛特克援助奥軍俄軍兩翼及在西面奥軍後部之行動頗爲順利　軍在拉瓦羅斯加附近抄攻奥軍側面進行亦頗得手（十二日） 
　　彼得洛格拉特電塞軍之取攻勢步步得利（十二日） 
曼爾邦電據皇家澳大利亞艦隊司令巴台海軍大將報告澳洲遠征軍今晨已佔據卑士麥克羣島及德屬蘇羅門島之首府赫白斯蓄希未遭抵抗（十二日） 
倫敦電殖民大臣哈考特君宣稱澳大利亞艦隊司令巴台海軍大將已在卑士麥克島及德屬蘇羅門島首府赫白斯蓄希樹立英旗未遇抗拒皮萊福特海軍少佐率水兵一隊於拂萊時登岸敵軍初未知之該隊往毁無綫電局時途遇勁敵乃由叢林中且戰且進約得四英里之遥途中多埋有地雷德國軍官一員在距局五百碼之處守一戰壕繼即投降未附條件英軍曾運大礮登岸預備佔奪無線電局英軍死海軍少佐愛爾韋爾澳洲海軍預備兵二人傷三人德軍死數未悉被俘者三百十七人（十二日） 
倫敦電海軍大臣邱吉爾君在倫敦向募兵大會演說謂大局之佳遠勝初料（衆歡呼）感謝上帝此戰似有勝望設其情形適與今日相反則彼已具勇往直前自信之志出臨於衆人之前矣（衆歡呼）今無論事變如何而戰事必按吾人之利益及文明之利益以終之邱吉爾君又謂所謂德意志海面者今竟無一德國戰艦（衆大笑） 
吾英海軍强於往時諸君可賴海軍維持吾人海上之優勢今日之急務則在組織强大之陸軍以至少一百萬人之陸軍置於歐洲大陸實結束戰爭唯一之妥法也（十一日） 
哈爾濱電據丹麥京城電稱德國伏西斯區報訪員曾在德儲左右某日由漢洛佛之凡爾登地方致書儆戒德民勿過具樂觀希望如一八七○年降伏敵國大軍今昔時勢不同已不能如此矣英法俄諸國現仍在召集大軍德人不得以痴望自欺艱苦之戰爭仍在目前云云（十二日） 
哈爾濱電據丹麥京城消息德政府不日擬募兵債先行發行五釐息馬克十億圓然後發行五釐息之國庫劵至早須在一九二四年償還每百實收九十七圓半（十二日） 
北京電九月十二日英國外交部發來電文如下海軍大臣邱吉爾君今日在倫敦演說論及海軍問題謂英國海軍已掃盡各海面之德國商業所謂德意志海者自開戰以來未見一德國戰艦英國海軍力業已進步下十二個月内英國所成之艦其數將倍於德國巡洋艦數則可多其四倍故戰爭延久則英國戰勝之機會可以日增云（十三日） 
曼爾邦電新任首相費歇君宣稱澳 
 
 
 

Page 3

 
 
　　大利亞對於戰事必輔助母國至終局而後已彼之政策悉隨工黨内閣之前軌（十二日） 
開浦唐電南斐洲海克斯河山隘有一運兵火車出軌死八人傷八十六人（十一日） 
倫敦電官報局宣稱各國大使已向土耳其政府抗議取消降書（十二日） 
（按此電文不明姑照原文譯之） 
北京電英國外交部十日宣布公文如下德人頻以法比軍殘虐事實傳布於世以蔽自己之兇暴德人以法比　之殘虐比諸南斐希納洛及化台杜特蠻族而忘自己對待此等蠻族之行爲冠履倒置愚亦甚矣據研究西南斐洲對付土人之政策實欲降之爲奴隷有拒之者則全然滅之德國特洛薩將軍征伐希納洛蠻族時有男婦小兒數百人爲其驅入沙漠饑渴而死餘者聚居營内役之知牛馬德人遇待化台杜特蠻族更爲殘忍試舉一例證之有化台杜特人一大隊爲其閉於一島之内聽其暴露餓死每日派車一輛搬軍死屍此種滅亡種族之政策且施諸基特曼畜浦該處土人被閉茅屋之内所予食物不足充饑故每日必餓死若干德人絕對無情謂若輩土人僅盜賊耳理當處之死地尙有一事亦堪追述即一千九百年德帝諭告遣往中國之德兵之言是也德帝曰汝等遇敵必敗之勿加寛恕勿加捕虜凡入汝等之手者可隨爾等處分之如千年前亞蒂拉所率匈奴人之博得威名至今猶赫然存於歷史之上德人亦當以此狀態樹威名於中國使中國人民不敢再正視德人云（十一日） 
其三德人德文報專電 
北京電日本運送船已將鐵軌運登龍口岸上以供攻擊青島之用（十二日） 
紐約電據柏林官中宣稱德軍仍在進攻凡爾丹（法國末斯河上之要塞）殊爲得利（十二日） 
紐約電哥特倫島（在波羅的海中屬於瑞典）北之哥特斯加桑杜島曾聞炮聲隆隆頗爲劇烈該島先曾見有德艦二十九艘（十二日） 
其四（美人大陸報專電） 
香港電太古公司新南（譯音）輪船在距小吕宋外二十英里處爲一英國軍艦捕獲已押至香港作爲捕虜品該船裝有茶葉蓋由現泊小吕宋港内之德國貨船運下者也（十二日） 
譯電 
北京電奉天巡按使張錫鑾與將軍張作霖互起衝突及滿洲實業公司代表被捕並日人一名遇害諸案久懸未結趙爾巽已奉命前往查辦據北京政界消息趙爾巽不復囘京將繼張錫鑾爲巡按使趙今深得袁總統之信任（十二日） 
專電 
北京電前電係中美仲裁條約性質極普通與時局無關北京電内務部擬出自治試行條例大要選舉之權在民而認定之權在官意以位置賢良杜絕把持奔競已交政治討論會議長沙電湖南江華縣有大股紅匪沿途搶刦 
公電 
宿遷水災乞賬公電各報館曁各義振會鈞鑒河漲四溢　及城市人畜物廬隨流漂没　救無術危急萬狀迅賜急賑連救民命惶急泣叩神與電馳農會陸承卓等元 
要聞一 
[青島戰事談（十四）]  
　　大陸報六日青島訪函云日本攻擊青鳥之戲法按齣排演不慌不忙旬日前演軍艦封港昨日演飛艇行軍一兩星期從當演　兵攻圍青島矣昨日所見之飛艇係屬雙機式飛高約五六百米逹環巡各砲台時大衆似有驚訝之象街談巷議咸相謂曰吾人竟有雙機式之飛艇前此誠未之知也故守兵　亦不以爲意任其四飛旋有深知其爲敵人者發炮上　然未中也該飛艇計堕兩彈於青島後部地面立成碎粉惟並未傷及一人此次投彈有何目的殊難明白據某某等自言乃爲謀彼生命而來究亦未可爲信也總而言之該飛艇出現後大衆並不十分驚惶大約日人用以窺探砲台形勢並非抛擲炸彈也德人現時格外留意防其重來此齣果欲重演該飛艇家當然較爲細愼否則下台之時恐其不能如尋常之順利矣將來日軍攻圍之時青島早已慮及難與外地通訊不意在日軍未來之前種種通訊機開之線索先已中斷近來魯省積雨爲災凡電桿橋樑以及鐵路軌道等損壞不尠通信殊難此函擬由膠州灣渡過然後再由驛路遞至膠州冀與濟南通訊機關相接也青島後部現成譯國若作水戰似較妥便日軍輸運如無小船載送其目的恐不易逹爾日前此間傳聞日軍已在山東北岸龍口地方登陸云日本某滅魚雷艇前日因霧誤觸島岩旋經德艦耶加號發砲轟擊兩斷已詳前次訪函近日颶風大作疾雨狂飛再以遠視鏡窺之已渺無蹤跡大約已爲風雨吹沉水底五十年　善泅者過此或將拾得該艦之片甲斷繩作爲青島戰事之紀念品亦是一場佳話也 
雜評一 
[戰事盲談（八）（無名）]  
昨日德人方面電報亦謂攻擊聨軍之德軍後退是兩方不同　電報又有一點相同矣今日德人方面電謂仍在進攻而聨軍方面　其盡退且不僅法境比境亦然其言苟確勝敗姑勿論戰事之形勢將又另開一新局而矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東亞風雲中之魯省消息]  
濰河水漲之慘狀烟台消息云本埠昌邑帮商家接有該縣電稱濰河（即濰河因雨水增加陡漲至四五丈之高溢及岸外水勢洶洶尙日增也 
此間日來大雨滂沱連棉五晝夜未經停息以致境内高原地方秫榖高梁俱已生芽寸餘而下隰一帶一片汪洋盡成澤　况此陰雲密布日復一日終未晴霽將來秋收已不堪問矣 
境内及附近村莊日昨忽又風雨大作田間禾稼多擈倒於地并隔濰縣等處水更汎濫居民房屋家畜衝毁甚多水勢高者幾及屋頂有樓居者因無食泅水求食而殁者亦有樓屋坍塌同斃於水中者鄰近各縣亦多遭此同樣之厄現水勢尙在蔓延　近數十年來未有之大灾云 
大林池鐵路衝毁近數日間各處大雨連旬河水泛溢膠縣卽墨一帶鐵路冲毁交通斷絕固已無待贅述昨又聞沿膠濟鐵路之大林池地方亦復水勢暴漲鐵路亦被冲斷查大林池尚在周村之西現下鐵路旣斷雖周村亦不能往來 
膠濟路僅至坊子青島將警備時膠濟鐵路卽有一段停止祇能開至滄口昨得消息現因青島開戰戒嚴益甚該路東行車今僅能開至坊子地方坊子以東已不能通行矣 
濟南中立處近狀山東巡按使公署現爲中立辦事處其中人員除書記各員外則爲交涉特派員羅昌竇學光財政廳長曲卓新高等審判廳長高种高等檢察廳長張志道尹祝芾政務廳長鄧際昌並另派秘書兼司法主任梅光羲秘書沈兆褘參預一切該處每晚八時召集有至夜分乃散者蔡巡按亦親自列席遇有稿件多有由各員自辦者繕發亦多由署内自辦甚爲秘密但聞每已所發文電各件多至數十起并聞中央以此次日德兩國在山東方面開戰居民　受莫大損害特飭靳將軍蔡巡按預定　恤辦法以便臨時　理 
靳將軍電調飛艇靳泰武將軍前曾電呈統率處以山東中立日益逼緊偵察戰情及分布中立軍隊等事須兼用飛艇以期敏捷請急撥飛艇兩艘以備應用現聞已經中央允准不日將由軍部派員運到 
烟台附近戒備聞政府日昨有電致烟台聶鎭守使林左司令略以龍口等處已劃入交戰範圍查龍口灣係屬渤海區域逼近烟台所有小欽島大欽島長山港登州港等各要害務須嚴爲戒備至毗連戰線之陸路福山棲霞招遠一帶尤應格外注意至海陸軍防守情形隨時密報中央爲要 
[京訊中之青島消息]  
德國國領署之公佈駐濟南德國領事館及德華銀行每日必將青島情形及日英軍事行動之新聞以德華兩種文字公佈於衆 
濟濰鐵路之近狀山東濟濰鐵路昨　　　按使與交通部　商即日開行以利交通茲聞友人新自濟南回京所談濟　鐵路此次開行警衛極嚴隨路各站均有軍隊荷戈駐紥即車中亦有軍隊荷戈巡查惟行旅商人極少其往來者皆係辦理中立及警衛軍隊　紅十字會人等每日預算總須數百元賠累云 
各省疆吏之文電青島有事沿江沿海各省關係極鉅统率處曾令各該省將軍鎭守使司令等迅將要塞　灣砲臺堡　先事防維以保中立等語聞浙江朱將軍山東靳將軍江蘇馮將軍廣東龍將軍已先後有電到京係報告砲壘布置情形駐臺兵士數目及各臺守衛聨合辦法 
新疆將軍西寗辦事長官伊犂鎭守使及甘肅將軍等日昨電復政事堂略稱前奉電即將日德在青島搆兵原因及我與各國同屬友邦於本國領土惟有確守中立條規妥愼辦理等因當用白話解釋曉諭所屬各居民之友邦旣聲言不侵中國領土甚爲安樂决無謡傳誤會之事云云 
丁義華氏之忠告（上略）昨據電云日本已在山東龍口上岸查龍口海岸係防守界内他國如此自由行動責屬破壞中立以中國軟弱也昨又電日本在龍口自由發令不准一切商船駛入海口云云按日本哀的美敦　以保護遠東和平維持中國領土爲詞即宣布與德開戰專指青島一隅不料日本國入中國防守界内輕視中立烟台電云日兵往黄縣勒令人民預備騾車數百輛應用以上種種情形令難堪當此外侮之來在中國應用何法力持和平保護中立余意旣不必出氣於　駡更不必解决於武裝外侮之來必有原因乃以中國無力量講公理耳昨聞政府電逹美國宣告龍口以南無力保護中立盻望其他各處逹到保護中立目的云云此等辦法最爲得當現在中國譬若一個病人明知良藥極苦不能不吃伹求立起沈疴精神恢復在醫　所受辛苦正所以治我病之針砭也今日龍口所受苦痛即將來全國富强之激勵也雖然現在欲保全中立非有堅忍性不足爲功余不敏略舉數條計所舉者大致（一）力持和平（一）結團體維持國家不必痛詆政府措施失宜（一）注意改良鴉片問題（全文從略） 
[戰事影響之北京觀]  
江湖防範條例之脫稿探聞陸海軍統率處日前奉大元帥飭令擬定内地江湖防範條例已於昨日（九日）脫稿呈核大約日内准可發表並聞政府頒布此項條例之用意有三一以杜絕黨人之交通二以防查交戰國軍人之違法行爲三以維持各該地之商務 
北京商人之集議　　　生商人每多誤會以爲吾　百貨皆不能　遷出口不知貨物有　　品有非　　品之别昨日（九日）北京商會中人集議以現在商人或怵於戰時危險不　挾貨運銷未請中立條規不敢與外人貿易長此徘徊觀望實於國計民生均有國碍擬　　說帖列明非禁制品之　　呈請中立處内務農商兩部准予出口運銷倘有奸商夾帶違禁貨物查出加等治罪 
興辦落地稅之調查外交部現在因自歐洲戰學發生獲内地商情均形停滯昨特文咨財政部請　連派員前往長江一帶調查落地稅情形以責考察目下商情之眞相並請由該部派員會同前往　已得財政部同意大約日内即可實行 
天津造幣廠之請欵現　歐戰方　金融奇絀全仗國幣遇轉因之天津造幣局擬　銀幣已向財政部請欵八十萬爲購新壓機之用 
蒙滇藏三邊之電詢中央先後　據各方面報告謂駐紥外蒙之俄軍駐紥西藏之英軍以及駐紥雲南邊界之法軍均相繼奉各該本國政府之徵調陸續撤退總統以邊陲要地防務謹嚴即在平時亦屬當然之事因特電飭各該邊隘要地文武長官迅將各該外兵撤退處所之現狀詳細報告並令維持扶序嚴加警備以保　　 
東三省之戰事影響 
[奉天方面]  
提倡公債情形張將軍自奉到中央募集内國公債之委託後以歐戰事函借款難望非是不足以救貧困現正極力提倡日内在署屢次開會討論軍界多贊　者除上將軍由月俸捐募外陸軍各師長以下均接成認　吳馬兩鎭守使均有電覆實力提倡已集有　數　擬將此項先行匯交銀行　速　解中央 
條舉防範意見自歐戰發生後張將軍卽竭力佈置前日接到海軍總長之文對於防海諮詢已列舉詳覆昨又有深於軍事某君擬具說略陳之嘗　（一）東南黄海渤海中島嶼星羅棋布除租界外尙有百數十處平日居民鮮少素爲盜匪潛伏近年因保護漁業添設兵船游弋但仍難兼顧擬由中央　地方添設兵輪以資鎭　（一）盜賊黨　夙以沿海爲　　蓋因便則可乘風打刧不利則匿伏租界無從拘捕非僅數百水上警察所能兼顧故必優待兵士添募偵探以資因　（一）鴨江對岸地屬韓境黨人利爲桃源韓民時來越墾水上警察更宜格外振刷精神尤非人寡權輕餉絀所能蕆事總之當中立之時界沿海之地外交愼重匪類防制非有專責不克妥　非有的欵不易辦到故於選材籌欵尤宜格外注意云云 
[吉林方面]  
華　被逐過長長春二道溝俄站自歐戰劇烈後戒嚴命令即已頒布各該站警察無論晝夜荷　　　盤詰行人更形周密本月五號有華商販賣綢緞者十人前往俄境伯力地方營業近因戰事被逐并　俄警拿獲八名惟張某兩人乘機逃回又聞長春二道溝中東火車於本月五號晚八　由海參崴運來華僑二十七八名均係浙江人因歐戰影響被俄人驅逐出境面垢衣沔形同乞丐據言業　枵腹三日現暫住商埠某店内同鄕見而憐之爲之籌辦洋三百元以供其　口　作路費遣之南旋 
日兵奉調大連長春頭道溝日本附屬地消息青島德日開戰在卽歐風亞兩相逼而來故將駐長日本陸軍馬隊電調大連備戰現在一切軍需品均行備妥業於五號乘南滿專車開往矣 
[龍江方面]  
組織國債籌備處財政廳近奉部電籌辦國内公債飭由廳内附設一國債籌備處以便籌畫進行聞魁廳長已擬由總務科科長兼任其事月内即可成立又聞商務總會近奉巡按使飭令籌辦募集公債轉令各商承認當由總商會通知各分會調查各商資本一俟調查完畢再行酌定分配數目 
禁售糧草燃料朱右將軍以黑省接壤蒙土森林礦產最爲豐富現任歐洲戰爭之際各交戰國所需之燃料未免不由滿洲運輸特電黑河綏蘭兩道尹依照中立條規第十八條内載凡領土海内人民不得售與各交戰國林木煤炭等燃料以及糧草等物希即查照轉飭所屬嚴查商民一體禁售 
[說江蘇政系（岐逸）]  
前清政治無黨系視個人勢力而轉移民國政治方有黨黨滅而系生蓋黨者民與官爭利之團體系者官與官爭利之團體也江蘇自三年來黨之勢不及系而系又僅有江蘇本省人其爭則地方派别而已江蘇政系發始於本省人不服官之清制而成立於韓使去蘇之日某根芽則萌於南北意見此意見云者非政治上之意義而生計上之意義也去歲兵事國人亦莫覺有何等重大關係獨江蘇則被害最深地方糜爛寧城搶刧軍警解散失業者將十萬人政界人物半爲北系普通心理唯知爲南北界限致南人無生活而不知造此禍者民黨之首領也於政府又何究焉 
韓使在蘇所不理於人口在理財然而政界中南系人物尙有存者中央致念蘇省政事特簡與馮將軍有素之齊巡按使俾施行政務得以浹洽而江蘇政系之統一則齊使之功也當轉任内以用人問題與馮將軍常多商酌其究也政務方面仍南系占之去年北系候差者即目爲韓之把持不得各得其所咒詛一載韓方他調北系乃完全勝利南系名詞自然消滅蘇省原有之地方派更無死灰復燃之想矣 
系者所屬之謂非同鄕也故北系全爲南人可也南系全爲北人可也而以所屬之首領或南或北定其系焉統一之北系派别亦多大約三種（一）爲清吏（一）爲舊員（一）爲軍屬江蘇政界除各縣知事非本省人其他各局所尙多可以更動此三派人則眈眈逐逐南系殘餘之敗軍則息鼓掩　而已清吏復現則復古潮流之影響舊屬即汴省吉林省之服務人員軍屬則與軍人有關係而投身政界者 
北系名詞母寗謂爲清系試一察江蘇全省軍人官吏有一非前清之臣子否南京警察校長段某前清之候補道也民國並未得道尹記名而其公事自稱爲職道是清國雖亡衣冠物章制官職一切如故也八卦洲事務所昨委一旗員管理旗員三年來復現於江蘇此其第一次也 
清制復活之潮流至轅門抄發生銜名皆列前清之官日日上衙門所差者書吏未復昨有取消巡按使辦公廳之議書吏大喜以爲可以復生之希望差役則早已規復今書吏再從新建置則民國與清國無絲毫異點矣 
[景德鎭之恐慌（曳泥）]  
江波江西景德鎭坯工十餘萬人類龐雜匪徒溷跡自歐戰發生市面恐慌工廠摇動匪徒遂得承間烟惑日前竟有連合浮梁鄱陽等處匪徒起事之謡至小搶案已日有所聞不意數年偵緝未獲之巨匪江波者日前忽被警局拿獲送縣訊供乃知江即饒州一帶之首魁連合起事言非子虚同時鄱陽水巡亦捕獲形迹可疑一人身中搜待得舊紅布小旗一面小刀一柄初刑訊時一味支吾後乃誘以種種方法始得吐寳彼即鄱陽之匪首匪衆亦近千人皆以緑襪白袴紫腰爲標識擬在鄱陽先搶元源糧食行所存客本五千元即逃竄來鎭所供多與江波相合問其黨徒則皆始終不招一人現鄱陽已覺安靖惟景鎭因各班客號一律檢單（收固定貨之單）窯戶多停歇陡然失業者近數萬人故日來戒嚴甚吃緊也 
盧龍山盧都昌人世居浮梁在景鎭業彩磁家頗小康至盧棄工而讀曾畢業於法政學校近則賦閑鄕間故知其人者甚鮮日前江西巡按使忽派來偵探員某謂盧係景鎭鐵血團主任縣署因雖有姓名無地址調查又恐漏消息偵探某乃回省剌取盧之所在至饒州遇某磁客於無意中詢得盧店所在即返鎭於當晚派兵圍捕將其父母家人一併拘押而盧適在鄕中其叔父某即赶至盧處告以詳情謂彼不到案恐一門無噍類盧不得已詣縣投案後即將其家人一律釋放在縣訊供亦無實據現已解往省中國所搜獲解案之件僅有早年日記簿一本記載瑣事及友人通信處又前年在鎭踢球會攝影一片若此外無實據者當不難望開釋矣 
[贛垣戒嚴紀]  
防範廣東黨贛垣兵警近來戒嚴盤查往來行旅極爲認眞聞係將軍行署巡按使公署均接到中央統率辦事處麻電據洋員確實報告亂黨定議在本月二十前後至十月下旬爲謀三次革命起事之期揑造中國已兩個月不發兵餉藉以煽惑軍心等語又接　　據日使館電稱　各黨派分裂孫黄漸成冰炭黄赴美後派無所歸川　黨漸可歸正湘黨亦有來歸惟廣東孫已派妥蔡銳霆等亦已赴滬圖贛等語希留　防範等因爰即密飭所屬兵警機關認眞防範以備不虞 
監視留學生贛垣警察廳現奉飭知以留日官費學生八十餘名自費學生二十餘名陸續還國回贛其間不無與亂黨密有關係者亟應切實盤查認眞監視等因以致近旬回贛留日學生到有二十餘名兵警會同在城外輪船碼頭檢查行李有無違禁物品及監視動作頗爲認眞云 
[成都大水紀]  
省城自八月二十二日夜起傾盆大雨簷溜如注二十三日一日未息被亦如之二十四日午前雨猶大午後稍息然猶紛紛未止也是夜淋漓終宵及旦稍休二十五日九時仍沛然而下三日來各街長流如河深者至膝至腰淺者没脛没踝最深之地厥惟西門少城其次則北門文廟等街再則南門二三等巷其他各街全淹者有淹大半者有淹數段者非赤足芒鞋不能越而過也若東南城根則不堪問矣公寓舖戶入室登堂一片汪洋望之興嘆有竈下生波不能舉火者有牀頭作浪不能臥息者婦女用櫈支板而蜷伏焉孩童設机於桌而箕踞焉少壯者非褰裳至　不能足踏實地也二十四日記者赤足從衆踏水而行調查各街近狀故知其詳如此惟少城情形尤爲可憐祠堂街一帶無有一家不進水無有進水不深没腿膝者舊將軍署順河及通順各街有淹至胸腹以上者誠數十年來未有之巨災也乃嫁娶之家偏逢此日支板出入極可憐狀城内米空一般居民類多腹枵警廳命各分署發給麫包每人二枚以救目　之急再不晴明恐亦難爲繼矣至萬里橋邊一望奔騰澎湃無岸可觀聞沿河居　房屋冲刷有淹没斃者又到北關外見木廠一帶與河流混合木條縱横飄浮已不識何者爲堤何者爲路矣省城近日米價又復昻貴原因係大雨數日道路泥濘運米不便故一般人民望晴甚切昨成都華陽兩縣知事特從向來習慣出示設壇祈晴禁止屠宰陳巡按昨派委員四人分赴四門調查水漲情形以便設法維持聞少城窮民爲最可憫連日扶老擕幼紛出外城逃生聚于西御街川東公所者約千餘人當由附近之慈善家賑以鍋魁等物以延殘喘云 
續函云八月二十二日夜起成都省城大雨傾盆一連五日未止錦江暴漲水溢於岸東南環城一帶一碧萬頃　誌其情形如下 
水勢大概二十二日水漲約一丈二三尺自十時至二時水未漲亦未退自二時至七時水退一尺三四寸安順橋之封洞者亦與橋平矣 
損船之多二十三日夜大碼頭所靠船隻先後索斷打散者十餘隻呼救之聲慘不忍聞至將曙時尙打 
 
 
 

Page 7

 
 
散一隻船上共有九人（救起者所言）至九眼橋一人被　捲上魚嘴因而得活　天明始有人將其救起其餘同見河伯者不知凡幾 
　人約數二十四日晨至夕由九眼橋冲過之死屍約三十人之譜此外有已死者有未死者午後四時有南河口某某三人者携手　足被浪捲去至財神廟籤欄側廟内有某者自籤欄伸手出救起二人有撈柴者亦被水捲去後七時有自安順橋見巨木筒者手執瓜瓢　而路之以爲可用瓢淨至岸上水淺處殊水直流及至距九眼橋數十米逹勢已危極適至某船經過用篙始將其人救起此目見者其他被溺者不知若干人也 
街中行船外東各街有七八尺深者有五六尺深者均不能過往來必經各街有用渡船者然不敢稍近河岸恐被水捲去故也 
居民遜避沿岸各街居民紛紛遷避壯者負父母子女而涉而弱者及婦女爭僱轎乘轎乘之價十餘倍於前一條多街有給錢二三百文者蓋水没腰際難涉故也 
巡警易裝沿河各處巡警赤足草鞋禪高折至膝上守望水深没脛巡邏水淺處一步一探時有戒心有水深至三四尺或五六尺者則守望巡邏均撤去聞眞巡警已停止出班蓋該管較低水較深故也 
[浙垣時局之新語]  
海陸聨防之咨請自歐西戰事發生浙海防務加嚴近因遊巡艦隊巡洋捕盜每追至沿岸沙灘盜匪舍丹登陸巡艦吃水過深不能近岸追捕現外海水警王廳長咨請台州張鎭守使轉飭海門甌埠所駐游擊各隊如遇有海盜登岸由駐軍帮同弋獲倘或有陸盜入海亦由水警恊緝如此聨爲一氣破除畛域浙洋盜氛或可望肅清 
甬嘉路股之交涉浙路國有經股東會議决凡十元以上之另股均須提前償還並責成清算處長電商交通部先撥洋六十萬元收回另股現葉處長在京月餘此項部欵迄　撥付前來各另股深恐滯延時日特聨合各股戶函懇葉處長在京設法斡旋此舉刻正在交涉中　部意須遲至陽曆十月間與第一期償還股本金同時解决 
甬紹行車之時刻甬紹鐵路寗波客車直逹曹娥江邊業誌各報茲將改訂時刻照録如下自寗波至曹娥江邊（頭班）上午八點開十點二十六分到（二班）下午一點五十五分開四點三十一分到自曹娥江邊至寗波（頭班）上午八點開十點四十三分到（二班）下午十二點十五分開二點五十八分到此表由營業所訂定分寄各所科處知照 
[政海拾零]  
政事堂新楹聨總統府近於勤　殿旁而建築政事堂其工程係參用中西新式指日即可落成茲聞新政事堂落成之後其匾額卽爲政事堂三字兩旁楹聨現已擬成十六字其文曰天視民視天聽民聽人溺已溺人饑己饑俟工　落成後此聨　由　　國自書　之兩楹以當執政譜公之座右銘云又聞新政事堂落成之後其原有各局所仍在原舊地址並不一律遷入舊國務院地址仍爲政事堂公所云道佐制將披露縣佐治條例業已公布在案茲聞法制局正籌劃道佐治制度大致如考試及格之知事及前清知縣均有補用道佐治之資格其官階高于縣佐治一級與縣知事平衡係由道尹荐任再由巡按使呈請簡任云云 
[高等廳十五次公開陳繩被害案]  
高等審判廳於昨日（九日）下午一時開庭繼續審理陳繩被害案首提董升董珍黄貴周文潞四人上堂令書記官報告九月二號赴陳璧花園土山上掏井由井内掏出馬鎗一支等情報告畢遂問四人有何話說皆無異言遂令各皆退下另喚添傳之胡順上堂此人係東斜街恊尉官廳之看街兵審判長當向其查間陳繩屍身由井内撈出時的情形及綑縛屍身之繩究係是蔴繩抑係棕繩胡順答稱是蔴繩審判長又喚黄宗緒上堂訽以該繩體質黄宗緒仍稱所見是棕繩審判長對於打撈陳繩屍身一事向胡順詳細問畢遂令皆退下又喚陳璧上堂問道你家井裏的鎗支旣是從前官物就應當交官怎麽將這東西藏在井裏陳璧答稱民國成立後交出許多的鎗恐怕招嫌疑故此將他投入井内又問道陳繩的汽鎗又是誰投在井内呢答我不知道又問　那麽陳繩失蹤後你將他的箱子搭出去倘或未死待及回家見你搭他的箱子他是定然不願意况且他失蹤僅止一日你就搭他的箱子顯然是你確知他是已死的了陳璧語塞不能答審判長又問道那麽由井裏撈出來的那把尖刀子是你家的物件否答道不是我家的東西好像宰猪的刀子審判長問道你家宰過猪否答道宰過又問道你家的猪呌誰去宰答道呌門房的人在外邊找屠戶來宰的審判長間畢令其退下又唤張麟上堂問道陳璧家裏宰猪呌你找過宰猪用人否答道我找過一次又問道向甚麽地方去找答道就在東川堂門的地方並没找到他家是在半途遇見的又間道這個宰猪的人姓甚麽答道我不知道又問道你旣知道他的住處又去找他怎就不知道他姓呢答道焦升認識並呌我去找的審判長令其退下（未完） 
地方通信 
[蘇州]  
選舉經理學欵正副董九月十一號上午政學兩界在敎育會開會推舉學務欵産經理處正副董是日到者各市鄕董事曁各學務委員蘇域學董劉雅賓孔康侯公益董事汪恩錦縣視學章小洲等共二十八人吳縣孫少川知事亦蒞會監視當推定陸某爲開票員宋銘勳爲監票員先舉正董開票以孔康侯得十六票當選復舉副董開票皆不足法定票數（以得半數十四票爲當選）即開列得票較多之嚴良燦姚文潞錢鼎劉傳福國名再投票决選開票以劉傳福嚴良燦二君當選遂散會 
愼探偵悉之黨人計畫蘇州某機關接巡按使飭　承准政　堂封寄本日國務卿面奉大總　　　　武將軍督　　南　務　　　　　遵令　侦探赴廣西　南　等處寗查亂黨由上海　　安南一帶　愼　告祥　情形　具表册請令下各省　緝等語亂熏破壞國家爲虎作倀現仍逆謀未息殊堪　指　由各該省將軍巡按使都統巡閱使議軍使上海鎭守使督飭所屬一體嚴緝務獲懲辦仍隨時加意防範以安地方附發調查表册一分等因合亟通飭一體緝拿云云茲將調查表録下（廣東）（暗號）鐵血團糾正軍支那圖存社（秘密機關）西關外安南報館及藥店口人舖中共二十餘處（進行目　）　圖廣東爲第一根據地二圖安南爲二根據地三進行雲南桂閩再行革命（進行方法）二運動下級軍官二聨絡土匪三買服護兵馬弁四邀結口人五命土匪擄人勒索巨欵爲經費六密派黨人暗謀七勾結閒散軍官（廣西）（暗號）一往進必得會（附和黨）北流扶泉里大灣三卡里股匪約千餘人鎗七八百枝北流六麻　老鴉塘著匪李春堂即李七等共五六百人鎗三百餘枝旺風　匪百餘人鎗百餘枝該匪大則焚燬村莊小則擄人勒贖南寗尙有粤人數名（龍州）（暗號）鐵血團一往進必得會（秘密機關）越南凉州鎭閡山洞中（宗旨）運動軍隊勾結土匪暗結越南革命遊說富商引誘青年有隙即乘其所調查黨人姓名以有關秘密不便宜布從略 
[鎭江]  
女尼亦販烟土鎗郡某庵女尼宏遠皈依佛門近忽異想天開爲某檀越携洋赴滬販買烟土六斤隨帶乘輪於昨晚抵鎭大阪碼頭被檢查所查獲解送安警務長訊解在高郵出家代胞兄販土漁利等語轉解縣署該尼供詞堅執如前並云無力罰金現已判定拘禁六個月烟土當堂銷燬 
敎練所發給修業証書丹徒縣警察敎練所於今年五月間始行開辦係採用抽崗循環敎練法所有學警均由各警區保送入所學習向章以六個月爲修業終了期嗣因該警等已在各區服務有日商確上憲改爲三月修業終了期俟再實地練習三月始行發給畢業証書以期妥善茲聞該所第一班學警練習開辦已届三月曾由該所學監丁沂詳請縣知事及警務長於日昨親蒞該所考試當取列甲等張秉賢等五名乙等李樹聲等九名丙等盧玉麟等十六名丁等楊星樓等八名並發給修業証書並聞該所已接續開辦第二班矣 
[南昌]  
贛官場招摇賣差案江西財政廳科員章冲招摇賣差串糾都昌縣統稅徵收局長程鵬一案現經將軍行署破獲黨人嫌疑許恩丞秘密審出業經據情電告中央昨奉復電交戚巡按使轉發高等審判廳按照貪贓受賄條例從嚴問擬刻聞財政廳長王純對於此案應員失察之責已電財政部自請處分惟此案尙待程屬到案質明虚實再行定讞 
雜評二 
[國民之厄運（默）]  
我國國民之厄運未有甚於今日者也前此所遭兵匪災種種之厄無論焉今者受歐洲戰事影響而遭一無形之厄受東亞戰事影響而其厄尤甚青島附近人民受戰事苦痛最甚者也而又受大小之厄其他各省不親受戰事苦痛而僅蒙其影響已較幸矣然而若贛若粤若湘鄂若吉黑等　受大小之厄於前今浙之青田蘇之贛榆川之成都又紛紛以大小見告矣　國中幾無一處不蒙戰事之影響又幾無一省不受水災之苦痛嗚呼國民之厄運有甚於今日者耶政事堂新　聨所制人　已溺者對之將生何種感情也 
 
 
 

Page 8

 
 
   
 
 

Page 9

 
 
[ 
[存濟局周文卿治毒專科包醫包愈]  
花柳爲害盡人皆知每見報上登載醫治頗多 
售花柳丸之家如林考其有效者甚少或病家貪速求效皆用輕粉水銀倒提熏藥不但愈後復發而且染妻絶嗣終身殘疾可不懼哉不是借人名譽混售僞藥尚稱濟世妄言騙錢害人非淺敬告患毒同胞切勿盲從瞎撞以免後患本醫士濟世心切爲此起見細加研究配藥均屬黃道治法務在精良並非自誇係世祖家傅之秘寳患毒症者速來醫治方知言之不謬也若用劣藥害人天誅地滅○近多假冐就診者宜愼請認明本局牌號庶不致誤○局設上海六馬路朝陽樓茶館斜對面周文卿醫生謹識 
特備西式養病房間雇用招待人專司病人代煎湯藥隨時飲服 
本局善治五淋白濁魚口便毒膿窠疥瘡透頂爛鼻來局包治限期過日無論新久均可包醫生育照常每日門診 
楊梅結毒横痃下疳咽喉腫爛週身紅斑四肢瘋癱出立保單原洋奉還外科毒症斬草除根永無後患隨到隨診 
秘製各種解毒丸散膏丹俾便各埠函購原班回件郵票自給珠珀立止白濁丸每料一元加料珠珀白濁丸每料四元珠璜掃毒丸每料二元加料掃毒丸每料四元珠黃下疳散每罐一元横痃退消膏每張一元魚口内消丸每料二元婦科白帶丸每料一元楊梅瘋癱丸每盒八元以上各藥服法另詳仿單其餘各種解毒丸散膏丹全備不及細載 
[飛鷹牌牛奶]  
牛奶之爲補品人人知之矣然市上所售者質各不同故功效亦殊至其質美功巨爲各國醫家所公認者則以美國波典司老廠所出之飛鷹牌牛奶爲最自發行以來己六十餘載銷路之廣遍及全球固己有口皆碑無庸贅述今恐無耻奸商冒牌漁利用特登報聲明凡欲飲牛奶以滋養身體者當購飛鷹老牌則可保善收功效也通商各埠各洋廣貨號均有經售　貴客至店購飛鷹老牌牛奶時店主如以他牌牛奶爲應愼勿受愚以其價廉而購之蓋此輩惟貪得利之豐而不計購者飲後可否得其功效也　總經理上海三馬路九號美商公利洋行 
[治好咳嗽痰多念三人]  
僕少年傷於酒色得喘咳症百計醫治始獲痊可然偶感風寒或稍勞心力或惱怒多言即哮喘咳今春病復大發延醫服藥全無效驗近日咳愈甚痰愈多甚至連咳數十聲氣喘如絲痰塞肺喉食不能下臥不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患若失更喜飯量健進面轉紅潤僕之得慶更生寳受該堂良藥之賜以是極口稱揚所有親友之患咳嗽痰病傷風氣急哮喘吐血等症皆勸速服半夏露無不藥到病除計服此藥而愈者連僕二十三人均醫藥不起之重症其功效可謂偉大矣喜極感極聊誌數行俾同病一試早服早愈也嘉興張善啓 
[戒煙諸君注意]  
浙江省立戒烟局長兼技正留學日本藥學士徐錫驥先生發明戒烟新藥完全戒絶者己數萬人戒時不吐不瀉脹食如常七日斷癮絶無後患張謇湯壽潛兩先生痛鴉片之害足以亡國知徐君之藥其效如神前在上海發起新藥戒烟社並由江浙二省民政長飭屬通佈勸戒復蒙浙江巡按使移咨各省巡按使通飭隸屬各縣推廣戒烟新藥以袪積染各在案再徐君著有戒烟必讀一書曾經前清禁烟大臣頒發各省爲戒烟之指南現己增訂十版要目如左（一）鴉片宁毒道理（二）戒烟最良方法（三）各種戒烟丸運擇法（四）戒烟丸毒質有無化驗法（三）　片戒絶後調養法（六）戒斷新藥成績表（七）禁烟法令（八）鴉片歷史每部定價二角外埠函購郵票可用戒烟新藥定價大盒十元中盒四元小盒二元外埠函購如郵匯未通之處郵票可代用惟須作九五扣無算總發行所上海清和坊西弄對門新藥戒烟社○本埠第一分售處法大馬路卜鄰里口○各埠總經售處○漢口俄界寳善里口新藥戒烟社○天津日租界廉盛祥綢莊○山東濟南商埠潤昌號○江西南昌商務印書館○九江松大機器麵廠○紹興城大街天生綢莊○蘇州青陽地慶昌浩行 
[包愈立止遺精聖藥]  
京都天寶齋○凡購遺精藥○必須認明牌號○此丸有中流砥柱之力○挽回造化之功○確係普天下第一靈丹○如不效驗原洋奉還 
凡患遺精之病皆因腎水虧耗相火妄動或思慮太甚酒色過度以致心腎不交無夢亦洩見色即流久之面黃股瘦者酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者實少本齋深悉病源覓得異人秘方名曰純陽必愈丸專治遺精骨精有夢無夢精冷精薄等症服之奇功立見當日可止明知精爲一身之根本精神充足則身體雄偉百病不侵如患遺精即隂虚腎虧之病作矣此丸功能固精益體滋隂補腎輕者二盒包愈重腰一料除根永不再發若能連服兩旬大補氣血諸病不侵精神倍足殆後一舉成孕湯餅之宴預設可待每盒洋一元每料六盒洋五元每打十二盒洋十元●如外貼遺精膏取效愈速每張七角膏丸並用功效益彰遠處信購郵政妥速上海二馬路西鼎新里石庫門京都天寶齋啓 
[愛家庭實業者注意]  
我國女界重於縫紉剌繡之學惟手工製造成效不及機器之精速上海英大馬路虹廟對門勝家公司華人總發行所三層樓上勝家縫繡女子敎授所志在提倡家庭實業以應時勢之趨特設專科敎授縫紉兼授機繡以崇尚美術其對于女子生計實學上實有莫大之利益開辦以來成績卓著兹爲普及敎育起見特設免費一班定額六十名以示優待今擬于陽曆九月一日即隂曆七月十二日開校該敎授所洋房寛廠肴饌清潔凡爲我女界同胞謀生活之技能無不至周且善同人等旣喜該校之發達復兼辦理者熱心爰撮大略以告海内閨秀淑媛盍歸乎來介紹人周金箴虞洽卿徐乾麟張蘭坪洪少圃蔡伯侯李頌唐蕢敏伯貝潤生朱葆三沈仲禮吳似村陸崧侯江趨丹蘇稼秋王濟亨等同啓 
[京都鐵板數推命]  
推命一號生時爲最要時刻倘咸未準失之毫厘差則千里往往八字相同而貧富各異者皆因未能職眞刻分耳鐵板數一書以本人八字記九宫八卦每一時分八刻一刻十五分按例推準時刻無論己往之吉凶未來之富貴均能源源明確雖未來之事似無可考然經鐵板數推出己往之歲運可爲徵信也 
[感謝眞正祖傅秘訣女科汪家田醫生專治調經白帶]  
但内人素來體虧不料今庚三月間忽然月事不調又兼白帶淋漓纏綿不休後承小花園對門永壽藥房汪家田醫生診治不滿旬日其病均己全愈故特登報揚名　章泉森同妻張氏謝 
[欲知目下之歐洲與青島不可不看歐洲風雲週刋]  
第一期第二期第三期均再版 
第四期今己出版 
要目圖畫青島附近之羣島 
歐洲戰場眞相（二） 
歐洲争霸者（三） 
評論歐戰結局後世界大勢之預測（續）（倦鶴） 
戰局中之日俄新恊商（奠華） 
二十四時間規則　（但壽） 
論日兵龍口上岸事（倦鶴） 
現時飛機决不適于戰鬭（冠吾） 
歐戰聲中之美利堅（逸民） 
戰地特别通信歐洲戰紀（冠吾） 
小説 
雙鴛劍（續）（問天） 
風雲中之乍麽（一）（阿鳳） 
本期以印機損　未克如期出版深爲抱歉惟第五期仍于本月十九號出版以後均後逢禮拜六刋行一册每册售大洋一角五分預定八期折收大洋一元外埠每册另加郵費一分批發從廉倘荷惠賜稿件無任歡迎選登以後謹當酌奉酬贈籍答　雅意如不登録恕不寄還 
總發行所上海四馬路望平街中外編譯社本埠外埠各大書局 
[藥房出業]  
兹有著名藥房一所所有製造出品名譽甚好開設有年近因業生别圖情願出盤價值公估不計如一時不及付價或仍合資併辦作爲合股均可通融詳細不及備載合意者每日上午駕臨西門林蔭路念三號與劉醫士接洽可也 
[三井洋行]  
啓者本行經理東京水險明治火險東京火險日本火險共同火險五極大公司數十餘年辦理妥善賠欵迅速中外紳商深所共知專保各口岸及洋面水險南北市房廠棧火險其價格外公道　諸公光顧請駕臨四馬路東首四川路口四十九號本帳房面議可也 
[收買股票]  
本號專收各省鐵路及有期證劵漢冶萍招商大生墾牧各公司紗廠股票倘蒙　光顧請臨英大馬路望平街口冠五洲隔壁仁者里内　天裕祥號啓 
[感謝懷德堂淋濁聖藥名不虚傅的係名醫只此一家的眞治白濁血淋剌痛眞正當日立止]  
余患淋濁之症已二月有餘受累不堪小便時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶　蒙友指示六馬路中市朝陽萬年樓西恒和堃酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即安然全愈蓋懷德堂之醫藥乃上海眞第一靈效也○該堂花柳掃毒珠黄丸及小便腫爛生肌丹每盒一元亦極靈極速之丸也後馬路興仁里錢業成蘭生誌謝 
[周瑞卿新奇戲法]  
改良奇異西式幻術比衆不同承蒙相邀寓胡家宅羣仙戱舘背後福致里 
[民興社]  
三洋涇橋南首歌舞臺原址社員一覽表 
倪敏新　洪警鈴　王凌波　李志芳　林孟鳴　汪如海　溜星　羅笑倩　許靈隠　陳素素　凌憐影　吴我尊　任天痴蘇石痴　王幻身　傅秋聲　葛劍胆　顧雷音　貫武　龔嘯恨　曹龍鍾　翁雪雁　沈儂影　陸雪濤　吴問天 
羅四維　錢奇正　程笑花　朱玉兒　周鐘山　朱耕耘　蘇痴生　王無知　柳民岩　潘演迷　費痴漢　唐雅生　王家民董天厄　吴寄塵　王鳳君　林警鐘　施海峰　葛若花　朱劍血　蘇痴兒　楊秉誠　謝飛鳳　奚激魂　徐寳琛　陸友渾　振天籟　邵麟音　 
先行露佈擇吉開幕 
[新民社挽留世界第一魔術著名美女]  
落得便宜包廂六角正廳六角頭等座位三角二等座位二角普通座位一角五分 
天勝娘只此七天幸勿錯過陰歷七月念六夜開演 
天勝娘之魔術久己名震中外其所演之技術眞有神出怪没之奇此次來滬早己膾炙人口刻欲離滬本社主在東瀛深知天勝娘尚有許多絶技未經演過况知天勝娘此去非四五年不能重來故本社主將挽留天勝娘數天並告其滬人士傾慕其絶技幸蒙天勝娘俯允願與本社合貲再演七天俾可將前所未演之生平絶技挨日開演以盡其所長蓋天勝娘留此數日實爲作留别紀會並謝各界歡迎之情故定價格外便宜以便久慕其名者皆得一見其絶技矣務請各界早臨幸勿錯過此機會 
[新開夏令配克影戲院陽曆九月八號開演]  
何等英雄影片戲名 
本院開設静安寺路卡德路轉角擇于民國三年九月八號即舊曆七月十九日晚九句鐘開演最新式之特等影片名曰何等英雄該片全套五本長八千多尺即法王拿波崙戰争事實光明新奇層出不窮爲歐洲影戲學大家用意大利日光照相法攝取本院主人不惜重資費金磅二萬磅購取來華另費英洋五萬元在上海建設影戲院　所届時務請　紳商各界閨閣淑女早臨以曠眼界　本院主人謹啓 
[京都田永奎文武戲法]  
去歲有嗬囒洋商聘請出洋現己合同期滿回申現庽六馬路格致書院西永定里口一百四十四號如蒙各界喜慶邀府寵召立即趨候此佈雙義堂謹啓 
[失票聲明]  
今有本號立第十六號匯票一紙向申江福豫安兌七月念一元二百兩中途被刦無論中外人拾得作爲廢紙特此聲明　江西廣信福善祥啓 
[丁祥瑞知]  
行數與汝所詳不符郭歀亦須面結父己儲歀待見報即來申以便了結既往不追切勿久居於外爲父母憂至囑父　白 
[批彂公道沈製生髮膠]  
地球上第一靈騐沈製生髮膠曾經中外醫學家承認無論病後産後血枯秃髮包可重生髮黃髮白能轉烏黑藥料清香裝璜精緻批發門賣格外從廉大號每洋兩瓶每六瓶洋二元五角小號瓶减半價總發行上海盆湯弄即山西路二百二十五號門牌人壽醫藥室外埠郵政局妥 
[收買股票]  
各種鐵路有期證劵招商寗紹絲紗廠銀行股票存單公債票均可交易請至英大馬路裘天寶銀樓隔壁永和里底公益啓]  
 
 

Page 10

 
 
本埠新聞 
[華法劃界之手續]  
推放法租界一事訂定十四日（即今日）爲華法劃界之期大略已味昨報茲將辦理手續調查録下 
會勘界線華界之巡捐局法租界法工董局彼此派員按照推放條約勘明界線即於分界之處下埋界石蓋以鐵板覆以泥沙附以劃分地圖並簽訂條約爲憑 
添設崗警華界淞滬警廳法租界法捕房各於分界之處添設崗位各守界線按照華法巡警恊助辦法彼此知照華警廳法捕房遵照 
繪具圖說上海工巡捐局淞滬警廳自奉楊道尹飭知推放條約後彼此會同辦理劃界手續此項圖說已呈報楊君核辦 
報告中央楊交涉員接到法領彼此訂期劃界之照會後除飭知上海縣知事工巡捐局遵照條件辦理外並即電報外交部及齊巡按使察照 
[佈置淞滬防務之報告]  
上海中立辦事分處鄭鎭守使李總司令楊道尹曾接北京中立辦事處來電以歐西列强失和搆兵日本又宣告攻擊青島戰雲波及東亞我國業已宣佈局外中立條規各交戰國已一致承認對於中立事務自應恪切遵守應由各省將軍鎭守使各將所管區城布置防備事宜妥籌復核等因茲悉鄭君等業將淞滬佈置防務情形呈報中央察奪其内容大旨謂上海一埠中外人民財產至巨保衛不容稱懈自中立條規頒布以來各國領事均能維持和平偶有戰國兵輪駛進浦江即遵法拆卸武裝惟伏莽素多時思蠢動萬一滋生事端尤防牽及外交現已愼密防範約分數端一）防守要隘也查吳淞一帶浦東白龍港等各要隘已調重兵駐守（一）整飭戎機也吳淞砲台及駐泊各艦砲位砲機以及陸防鎗械均已隨時派員觀察飭匠整理（一）梭巡宜嚴也滬南製造局龍華一帶軍火要地已加緊巡防水陸戒備（一）游弋洋面也淞口洋面常川派艦巡防以杜釣沙各船私運關礙中立之品（一）恊力防範也除水陸恊防外並函請新關稅務司設立進出口輪船稽查所轉飭華洋扞巡凡進出商輪嚴密檢查有無違禁物品（後略） 
[德艦無線電機業已拆卸]  
德國軍艦亞奪而號及哇特蘭號自在南京卸去武裝後即來滬停泊遵照中立條規俟戰事停止再行出口嗣經馮上將軍查得該二艦尙有無線電機未經拆卸故於前日特派將軍署副官葛君來滬會同滬海道尹商請拆卸昨經楊道尹會同葛副官查得該二艦所裝無線電機業已卸去日來並未拍發電信現已電復馮上將軍請爲查核葛副官亦於昨晚乘車回寗矣 
[嚴防黨人潛運軍火]  
上海鎭守使鄭汝成君昨接通海管鎭守使來電據密探報告有黨人在上海定購大批軍械雇用民船運赴通海希圖重舉嗣因各港戒備甚嚴已改在如臯境内環港地方起岸事關謀卸虚實均應密查除飭軍警嚴密防範外電請派探設法截拿云云鄭君接電後除分飭所屬軍警一體偵查外並派使署稽查員在本埠各碼頭留心偵緝俾免偷漏 
[捕房防範黨人之布置]  
　　本埠自歐陸開戰以來謡言蠭起或謂黨魁某某等已由某國潛行來滬帶有大批軍火或謂已分遣黨徒潛至内地各處運動軍警希圖起事英美捕房代理總巡張君聞此消息即密飭幹探數名分往各處調查毫無影響惟此種謡傳雖屬捕風捉影然值此歐戰劇烈之際人心浮動自應嚴防且法捕房又有破獲炸彈之事足鑡該黨一切布置尚在進行難保不乘隙騷擾故張君業已通諭各捕房捕頭　派中西探捕常川至邊界巡邏以資防範云 
[倪將軍請緝黨人]  
　　皖省安武將軍倪君以前據安徽探訪局長王志剛在巢縣破獲黨人組織之軍人救國軍機關一處並在陳子卿家搜獲信函徽章委纪毒藥炸彈等件又拿獲該黨團長崔國棟團副邢家榮營長丁兆駿財政長陳子卿參謀劉濟良陶良閣紅臉凌少奎等九名解署訊據崔國棟等供認委札毒藥炸彈係由上海領來原約隂曆七月内在皖起事惟凌少奎堅不承認當按軍法判將崔國棟等八人一併處以死刑凌少奎處以一等有期徒刑均經分别執行在案兹查崔國棟等原供内稱毒藥炸彈等件係由乃弟崔鴻勳由滬潛運來皖現往上海救國軍機關致被漏網故已於前日咨請上海軍界協緝矣 
[巡按使維持民食]  
　　淞滬警察廳長徐輔洲君接巡按使電云蘇省各屬地方本年夏間亢旱異常入秋又多風潮禾稻受傷收成減色加以歐洲戰事影響商業停頓工人歇業者多小民粒食維艱已可想見全在米石價平尚可維持今聞滬地有等奸商將米石私運出口及囤積居奇情事實屬不顧大局罔利害人莫此爲甚飭即嚴查禁止如敢故違一經查獲米則充公人則重辦以儆營私而重民食等因徐廳長遵即分飭所屬各區署通知各米店一律遵照並飭水巡隊潘隊長日派小輪一艘巡船兩隻分投巡查母任偷漏出口云 
[贛榆報告水災之電稿]  
　　海豐轉許久香許鶴丞兩先生鈞鑒贛榆於隂曆七月初八至十九淫雨不止山水疊發縣南十數鎭盡成澤國河隄决口數百丈在場糧草均付東流屋倒者十居八九淹没人口牲畜屍骨漂流暫難數計老弱垂斃者露宿嗷嗷當此蝗災正盛又遭數十年未有之奇災觸目傷心令人泣下現正集欵援救奈力薄勢難全活乞設法廣爲勸募並請登報求仁人善士籌賜急振以拯災黎盼切禱切周維　董景　黄錫珍崔國鐸許鼎馨等九叩 
[蘇省敎育前途之希望]  
　　新任江蘇齊巡按使於本月五日接印視事聞江蘇省敎育會發電致意其文云頃聞節蒞南邦羣情欣忭吾蘇學務始基粗立缺點尚多值兹時局孔艱財政匪裕而力謀敎育正所以維繫人心我公素抱宏　　懷陶淑深幸擴張經濟鞭策進行凡旗鴻軒同殷　仰謹攄賀悃藉表歡迎統維　察云云旋接齊巡按復電承賀增感自當設法維持以副　囑等語官紳合力進行於敎育前途當有希望也 
[保護航海商船]  
江寗宜武將　以邇來時有海盜在佘山大戢各洋面出没每遇航海沙衛各船裝貨駛經該處多遭刼掠亟應派艦查緝以資保護除飭行水警一應飭派外海廣艇駛往巡緝外昨又電請駐滬海軍總司令派撥砲艦開赴吳淞口外往來游弋 
[再誌敎唆暗殺之嫌疑]  
去冬在新閘山海關路指使裘美根暗殺前浙江鎭海砲台營先鋒隊隊長陳子文之吕韶美業經老閘捕房派探前往杭州將吕移提來滬解奉公共廨諭着押候美領堂期解訊在案茲悉吕前日帶回捕房後捕頭以案情重大且裘美根在押尙未起解恐押在一處難免無串供情弊故昨將裘吕二人分别解送總巡捕房即由刑事科長侃克君與五十號西探總目安姆斯脫郎令將吕帶至大寫字間詳細研詰繼復將裘帶出與吕質對之下仍令帶回分别收押着於禮拜二（即明日）解廨研鞫 
[巡警帮同救火之偵察]  
閘北五區境内寳興路某姓家曾於本月九號晚不戒於火由崗巡入内帮同撲滅未致成災茲悉該警救火時曾見其家壁上掛有指揮刀一柄當即歸禀姚署長派長警等前往查檢家人等均已他往惟留一人在家看守即在屋内搜獲手鎗一支鎗珠一千二百餘粒及書信等件因將其人拘捕到署經姚署長密訊一過供詞若何無從探聽聞已解送城内警廳司法科訊究云 
[調查砲台軍械]  
江寗宣武將軍馮國璋君現派參謀姚君軍事科員劉君陸君及敎練員某君於本月六號先至鎭江江陰調查砲台内一切軍械前日事畢來滬即於昨日上午乘淞滬火車前往吳淞砲台調查一切以便回寗禀覆 
[懸旗慶祝之通告]  
南商會總協理前日接到縣知事洪伯言君公函以大總統壽辰業經禮官處呈奉批准定用陰曆八月二十日爲象慶之日陽曆九月十六日爲中外慶賀之期等因昨即通告南市各業商舖一體周知届時（十六號）務各懸旗藉伸慶祝云 
[女子工藝之發逹]  
虹口武昌路東洋廟間壁之振坤女校創辦至今已歷七年辦事人佇苦停辛始得有優美之成績故凡畢業生徒各女校之聘爲敎習者無不爭先恐後蓋耳中敎師皆嫻習中外各種剌繡縫紉而校長關瑞芳尤辦事實心且習各國語言尤諳歐俗時尙近製男女各種西裝以及跳舞衣甚爲各國士女所歡迎定製者應接不暇工藝之發逹即此可見爰表而出之以告世之提倡女子實業者 
[務實學堂之興會]  
牯嶺路毓麟里務實學堂堂長王卓雲聨絡各學堂辦理讀書儲蓄會爲將來推廣實業之　畫開學已來入會者已有三百餘人閘北中西商務學校曁馬立師務實分校所有學生亦一併加入近來挿班生加入者亦甚衆其課程注重國文及英文每星期日上午並開演說會由各校長及敎員等擔任宣講每學期並出演說報一本接戶分送 
[私鑄僞質小銀元之敗露]  
淞滬警廳偵緝隊查得市間時有一種僞銀四八開小洋發現商民人等受虧不少故飭各偵探留心查緝在案前日經該探等緝獲私鑄小洋之曹龍江蔣子祥沈阿大沈福興等多名當即解廳盤詰據稱轉托曹雲資等在外混用該探等復至大東門外篾竹街地方將曹雲寳王蘭生周福寳等一併拿獲連同曹龍江等解請司法科長訊供之下以案關刑事立命備而解送地方檢察廳分别收押聽候預審嗣爲檢察廳長徐　洲君查悉以曹龍江等私　　　小洋有意害人但此案雖涉刑事其中要證尙未全獲目下未便解送檢廳遂派科員持文率警詣檢廳禀明汪廳長將曹龍江等悉數帶回檢　仍命押候緝拿逸犯到案再訊 
[巡鹽隊登岸肆擾]  
南市浦江緝私巡鹽隊六號艙長張漢棠前日偕五號正勇張滿堂在陸家浜口三角街查得恒大　貨店内存有鹽兩包及進内查看缸内又有多數鹽斤張等均指爲私鹽店主夏德新則稱並非私鹽係　鹽公堂買來有發票可證且能同赴鹽公堂質對詎張等置之不問定欲將鹽携去旋經比鄰愼和酒店夥劉根錫與夏子嘉榮追上阻止竟被張等毆打扯毁衣服由十八十九兩崗警察查見併截住帶至一分署詰得兩造合執一詞惟該勇等登岸肆擾商舖亦有不合遂飭一併移送警廳司法科訊究 
[分運單期限太促]  
產銷進出並徵稅章頒布後本邑各業商人初則反抗要求輕減稅學繼即次第認加所有各業領所之分運單係照新定稅章限三個月期滿逾期作爲無效仍須補稅惟滬上自歐戰發生以來商貸停滯而前領分運單限期將届故各商業特向南商會總協理陳明原委請爲禀懇稅務所長轉呈江蘇財政廳請暫通融仍照舊章分運單以一年爲限俾商家稍占實惠不知能否逹到目的也 
[警廳改用官紙]  
淞滬警察廳所收呈詞向用白禀自徐廳長蒞任後已傳諭收發處改用縣公署同樣之呈紙現奉江蘇巡按使公署規定各屬陳訴事件自本月份起一律購用官紙滬海道屬各縣應用官紙飭由道尹經理分銷上蓋滬海道尹官紙分銷處圖記故徐廳長已遵照辦理矣 
[遞禀人自塡時日]  
本邑公民王佑之前因行政司法各署民刑訴訟當事人所遞禀帖悉照前清習慣不塡時日恐收發員有積壓及倒塡時日等情　會具禀江蘇巡按使並高等廳滬海道尹各署請飭所屬示諭投禀各人嗣後遞禀一律載明時日茲經巡按使批准照辦業已通飭上海縣洪知事並上海地方審檢廳於前日分别出示曉諭商民人等一體知悉嗣後如有因事遞禀者務須在禀尾自將時日塡注明白云 
[徒刑易科罰金]  
粤人梁果在香港私販烟膏數十罐值洋二萬四五千元來滬被海關查獲解送上海地方審檢廳前經開庭辯論終結判梁監禁十一個月並科罰金洋五百元在案茲悉梁果自奉判决之後即具禀聲請易科罰金汪檢察長以梁請求各節與法律並無抵觸應即照准故梁已於前日繳呈原判罰金並易科罰金除在押之日扣除外兩共洋八百二十六元當奉汪君派員將洋點收旋即將梁開釋 
[警署又獲烟犯]  
五區警署前日又在火車站查獲烟犯范凱堅吳大杞馮楚鑫黄照月陳仲元陳阿林六名抄獲膏土共計二十餘兩及戒烟丸等物一併移送檢察分庭押候起訴公判 
[人必自侮而後人侮之]  
绳索店夥潘阿生前日在北市某土行購得大土兩小包約重兩許藏在身畔被駐紥閘北之十五團二營左步隊六連號兵王印明窺見從北跟蹤往南旣至董家渡即向索詐銀錢不遂濟訴崗警將潘拘住搜出證物帶至一分署問明違禁屬實飭潘及土藥證物移送地方檢察廳請究 
[取締押店兼售烟膏]  
英美工部局以公共租界内有等押店兼售烟膏以致限定押店晨昏啓戶收歇時刻遲早不一不但有違工部局定例且乘間收押賊贓勢所難免業經各西董議决凡界内各押店一概不准兼售烟膏仍着早晨八時啓戶至晚十時收歇違則拘罰昨已咨照捕房傳諭該押店一體知悉矣 
[深夜出賣烟酒]  
廣東路二百十三號門牌烟膏店主范恒甫深夜挑膏又南京路四百零七號門牌廣東菜館主沈桂生深夜賣酒均屬違章由捕查見禀奉捕頭諭候禀　出單傳訊 
[大鐵輪壓傷小工]  
昨日上午百老匯路恒昌祥機器店雇小工多人運　大鐵輪盤至揚子碼頭裝船因未用塌車由衆小工扶持在途推送不料行至橋堍轉角處輪忽倒下壓傷小工强正元之脚當由印捕到來車送捕房捕頭命送同仁醫院療治候查核辦 
[流氓聚衆鬥毆]  
流氓陳阿生等多人前晚在東嘉興路橋糾黨鬥毆巡捕見其聲勢汹汹立鳴警笛召到鄰段巡捕當場拿獲三人解入捕房捕頭諭各存洋保出聽候查明再核 
[一時之忿]  
王蓮元住居胡家木橋前日與妻符氏因細故鬥口王以小刀戳傷該氏之腿當由五區三分署巡警連同見證陶倪氏一併違案解送檢察分庭經李檢察官騐得該氏傷勢尙輕判王具不再虐妻切結從寛斥釋 
[劉金香用刀傷人]  
捕房解劉金香至法公堂禀稱劉在途與趙揚庭不知因何起　劉突出小刀將趙戳傷現送醫院醫治未痊今將劉先行解請訊辦劉供因向趙索欠口角趙先動手行兇我一時氣憤故出小刀誤傷是實判押候受傷人醫痊再行核辦 
[佔用營地之查究]  
清理江蘇水陸營台官地局自由巡按使派員來滬在滬城石皮弄長壽菴内開辦以來所有本邑營地被居民佔用者均着趕緊遷讓在案茲經該局查得西門内學宫東首俱是營地現爲俞沭麟潘鏞椿二人佔居不讓乃函請上海縣洪知事飭派催征吏王愼卿前往調查前日據該吏回署報告俞沭麟自願於三個月内出屋惟潘鏞椿因執有前清提右營所發印照不允遷讓洪君仍命該吏着潘將該照呈驗再行核辦 
[打獵未領執照]  
前日有陳仁茂携鎗至眞茹鄕間打獵因未領執照違犯　章被四區三分署崗巡查見拘獲昨解警廳閘北司法科押候訊辦 
[截留被拐小孩]  
水巡捕房偵探何阿春昨在某輪船上查獲被拐小孩凌勝日一名拐匪則乘間逃逸該探即禀奉捕頭解送地方廳午後經檢察官預審凌孩供家住楊樹浦父母俱存檢察官立飭法警隨同婦孺救濟會員帶領該孩赴楊樹浦一帶令該孩自行指示住處以便送交家屬收領先完聚 
[警署召領女孩]  
淞滬第一區警察署出示云案查第四區警察署轄境於九月三日晚十一鐘時由巡查李書芬帶進迷路女孩吳阿巧一口稱年十一歲廣東人住上海新清文里因出門遊玩迷失路徑等語即派警帶送回家仍無着落現將該女暫送婦孺院寄養爲特由各區署一體示領仰商民人等知悉如有失孩家屬認明情節逕投第四區署具領可也 
十二年之愛情何在 
賃　南市同益里之成衣匠陶秋卿因與姘妻何氏口角扭至第一分署控稱該氏於今年陰曆五月間私取洋銀二十六元雲紗褲一條遁去現又　回圖再取物而出訊之回氏稱蘇州人年三十八歲與陶相稔十二年已生兩子不幸早殤刻因陶另有所私抛棄不顧並遭凌虐是以出外帮傭今患病方歸竟下逐客令請求作主署員以兩造各有不合飭送警廳司法科訊核 
[霸阻建屋案之判斷]  
徐般氏偕子銀海控族人徐馬氏徐銀寳霸阻建屋業經公共公廨訊諭被告交保在案前日由王襄讞會同美領博君研訊明晰即會同簽判云此案據原告供稱造屋之餘地尙未分析原告共有四子此地應分歸四房公同管理仰兩造於兩禮拜内邀集親族繕立分據呈案核准後再由原告造屋居住被告不得攔阻如違准即由原告隨時禀請提究被告仍交原保此判 
[是存欵而非抵欵]  
婦人邵　記控中國圖書公司經理唐孜權與周九頣不理抵欵本利洋九千四百六十元前日由廨傳訊兩造均延律師上堂代辯良久中西官以被告所呈負債薄上並未載明此欵應將抵欵案駐銷惟原告執有存摺所有該公司呈案之欵候發還　業公所酌核 
[不交股本之紏葛]  
沈頌文控延年壽險公司總董林叔臧經董孫全標等不交股本銀八十九萬七千四百兩以致公司停止營業等情業經公共公　將經董孫全標理帳員徐松齡傳案訊諭各交一千元人洋　保候訊在案前日午後由聶襄讞會同英領卓君升坐民庭研訊兩造均延律師上堂辯護原告律師請　未繳股銀之各股東到正人而被告律師則要求請一保險專家清理其事中西官會商之下判被告仍交原保候補傳應訊人證再核至原告律師所請舉西人恩特特爲公正人亦准如所請辦理 
[顧桂福坦坦白白]  
奚周氏前投法公堂控稱丈夫前將地皮一畆六分　中願鴻飛等售與沈錫金計價銀一千六百三十兩另加遷墳費洋一百元除收尙欠銀四百十兩洋一百元現丈夫已故向索不還求追等情沈供所少之欵已付與顧鴻飛陳少棠顧桂福三人收去由　等出立收條小民並不虧欠陳少棠供所付之洋係顧等二人經手須順等到案即可水落石出奉判一併交保候補提顧鴻飛等到堂訊核在案茲顧鴻飛避匿不見顧桂福則在城内移提到廨訊據供稱小民經手收過沈洋一千七百五十元如數轉付與失主奚恪齋並未私用分文後來沈錫金所付之洋係陳少棠等經手收去是否未交失主小民不知詳細須向陳等訊追聶讞員判顧桂福交保一面着保交沈陳到案訊明核辦 
[祗可逐漸拔還]  
郁阿五前向長安公司承租黄包車由邱福生擔保虧欠車租並少去車上雜物共計洋三百二十四元該公司將保人具控法公堂後郁始投案奉判一併交保限交詎迄今均未保出原告爰又請追訊之郁等同供一時難以措置祗能每月拔洋十元判仍着交保按月拔洋三十元如違提案押追 
[要吃糖偏吃苦]  
寗波人王惟德在法新租界樹上自縊圖盡由捕查見救下解送法公堂請示王供家住虹口至法租界内訪友在途遇見抽糖攤子一時糊塗欲　糖吃不料所帶洋二角輸去又將短衫押洋數角一併輸完以致無顔回家自縊圖盡聶讞員安慰數語着令從速回家 
[車夫賠償損失]  
朱祥奎投法公堂控稱閔德林前來租去黄包車一輛一去不返後將包車尋見已少去象皮車輪一個值洋十元今在途與閔遇見向諭不理求請訊追閔供實係被賊竊去無力賠償求宥判交保限十天交洋十元 
[雉妓違章]  
南京路二十七號門牌雉妓院妓女李月蛾前晚在馬路拉客由捕查見帶入捕房轉送公廨拘留候究 
[巡捕獲賊]  
楊老士前日混至香粉弄一百三十五號門牌丁張氏家行竊衣物携贓圖逃被捕拘獲帶入捕房押候解廨訊辦 
[捕房審事間暫時遷移]  
老閘捕房之大寫字間即（審事間）近因雇工修理所有研詰人犯口供之處暫移至彈子房内一俟修竣仍回原處辦公 
雜評三 
[江蘇敎育之前途（訥）]  
記者前曾以維持江蘇生計責望於新巡按今又將以維持江蘇敎育責望之矣蓋江蘇敎育經數年來經營而僅得此一線之機芽此一線之機芽又幾遭摧殘幾瀕危殆幸經前巡按之極力維持始得留遺以至今日也踐踏此一線之機芽而至於消滅與愛護此一線之機芽而至於滋長均在繼任之巡按使今江蘇敎育會電請力謀進行而齊巡按以自當設法維持爲覆蘇省敎育界實聞斯言其必欣欣然翹首以望齊巡按之能實踐之矣 
 
 
 

Page 11

 
 
專件 
[第三次第三場知事甄録試及格名單]  
知事試騐委員會爲榜示事九月三日現任特送與試人員甄録試卷業經評定合將及格員名照章榜示須至榜者 
現任五十八名甘　紅高廷璋段樹滋姜若劉清如廖　華劉新桂鍾寳華黄鳳龢王朝烈李芳遊鴻煒彭蠡濱張宏樾安廣豐劉澄謝式南周恒曾簡田紹文賀作霖徐樹藩趙恩涵劉星橋黄芬翰蔣繼偉高自明邢之襄祝紹箕羅天民方嘉棟劉子榮許鏡藻劉迪裕王興炯劉峙許維翰沈光植尙廣瀛吳家祝富恩霖蘇耀宗朱光瑩戴裕忱徐履中尙韶美陳邦魁陳鴻鈞翟廷珖綦衍麟饒宗羲梁春堂孫錂銑李鼎掄張晏林邱樹楓李佐華雷廷珖 
保送三百二十八名周百　陳守箴 
陳嘉溎胡緯徐式勉羅會苞鄭永禧官維賢李樹芳包保安李秉善錢世昌方川邵家樹李藩胡樹桐黄麗中廖文華黄維周孟士杰張炳炎李自辰童錦旭蕭崇勳徐友梧陳韻清戴邦口陳耀嬀彭作楨林其幹張道鎔王抱一黄廷樹游拯汪濂張仰厚孫增大金章陳秉正梁有庚高鶴年徐忠健馮熙字阮充之周鈞鎔樂炳照鄧辟疆鄧駿崧趙桂芬郭　翼鮑煦鄭運清楊伯明顔昌孔馮秉乾何子魁管士荃李沬吳贊　黄銘新李東升袁再安程寳均劉遠　周德　蔡紹元趙銘傳周學鈞金殿元林觀成包壐史兆堅毛龍章何壽恒黄玉　黄建中王暮胡天錫張正清夏敬履陳延禮楊炳炎方祖炎羅毅扶張思樞陶鍾雲泰輝祖劉采其金嗚翔雷衡章五巽堂吳玉棠王煒才謝敏吳江劉俊卿張義春楊材逹陳祖詩吳鈺麟楊炳坤陳祥和黄維城閻杰何培琛曹啓蔚徐晋鎔丁兆元　揆昌陳恂熊炳寅傅鈎藻韋聨棣賀邦傑方林岳永武左政樞徐子貞王爐王鏡海陳疇王家楫吳汝霖房錫鼎尙桂文郎學勳宣翼華周翰謝伯鎔張文潤張清渠王道昌蔡以泉王家植高拱辰李佩恩吳德鎔張繩良翟孝緒熊際飛陳　章鄒爾雅趙汝南張振鍠徐守初張剛王應奎李鐘藻韓善征劉炎陸廉殷秦初成振春儲藴華陳　周浚雲信豫邱悛柳蓉金猷琳梁榮祖汪慰成健吕耀鈐廖振聲劉蓮溪夏清寰吳品瑞倪人瑞李鼎三王棣季宗魯納汝弼孟松橋吳傳球張福基張德恒林植連毛傳恩周楝陳偉賢張作霖陳諍彦蔡濟襄房昭鴻王贊皇霍春森張中士夏錫磯金維翰賈迺恭鄭振纓郭芳春葉蓉王鑄芳王肅懿江永唐紹堯朱家恒侯振海李樹人彭同福尹志臬陳漢章鄒大康江志鴻甘常　李祖蔭李啓榖路恒張廷琇鄭斯仁劉　源毛紀民王登庸馮繩武王登墀邱樹梓陳策吳國士徐人骥鄭宗霖朱乃庚廖立元李成林徐文燦熊斯志聶相炳徐尙德田易時吳孝　戴耀東湯贊清張錦書雷啓南吳振遠王咨　包亮年楊逢年裘冕群趙十　馬象乾劉午元李炎陳鐘英李慶森宋炎林名正林星賡劉光烈左海濤莊端繆篆葉在坻趙景明高履宸王學曾周樹公唐清源王榮甲張賀彭　　陳萃英李祖元林在皋沈元豫萬光煒史廷琛萬榮椿李毓岱毛鼎煜蕭贊昌楊焱森葉璧光朱曾廉吳吳豫清朱錫嘏林迪郭翼章壽彭吳海瀾胡自榮王葵許壽棠張德盛王言綍洪錫澤郭聖環馬也良魏劉庚郭光　柯煦張伯英凌湘文林夏煥文余楷劉贊文曾廣鐄吳葆疇王衍濱江延年陳崇祖龔肇新劉生　倪士英姚開第楊炳炎姚明熾杜顯裕羅志瀛齊兆桂佘賓寅劉應　王澍張嗣良張壽田陳煦黄庭槐汪炳麟楊繼元朱熙時張錫蕃郭宗藩潘坦楊宋勛皇甫慶梁鴻訓 
[願考新疆補應甄録試一名聞必逹]  
來函 
[王際亨來函]  
敬啓者閱九月十二號貴報新聞内登載陳則恭等禀稱引翔港鄕董串賣厚仁堂義塚一節殊爲駭異查虹口二圖有厚仁堂義塚去年被鄕公所盜賣與工部局築路翻掘尸骸外人多有議論茲奉縣知事飭鄙人查復陳則恭等係前鄕公所議員情虚挾嫌串揑誣控希圖抵制貴報所載尙是一面之詞希即登載來函爲荷引翔港鄕董王際亨謹啓 
 
 
 

Page 12

 
 
   
 
 

Page 13

 
 
自由談 
游戲文章 
[哀的美敦小傳] [  佛影]  
哀的美敦系出羅馬哀的麥之後麥性　急　而好自用一言不合　效管子割席絕交故時人爲之語曰一團和氣屈路司（Trace）滿驗殺氣哀的麥（Ultima）其堅决可　迨羅馬　拉丁氏族多去宗邦適異國哀的一姓流寓殊方爲尤夥其適德者曰哀的馬都今日耳　境内之諸哀的　其苗裔也其適法者曰哀的買　是爲法國今日諸哀的之始遷祖哀的美敦英倫人當五世紀時麥之孫某渡海赴英卜居於倫敦故美敦與大陸諸哀均屬昆季云美敦貌嚴厲見者望而生畏又擅　令雄辯滔滔　以大義責辱人有所論難無敢或攖其鋒銳以故美敦以口　名　下首相强項（gohn）慕其名表薦於　引以長外交美敦故　公法口辯手批案無留牘視事三月大有不能非字　所有之概英王嘉之特賜朱印勳章封子爵任爲欽差大臣出使歐美中日各國各國君相震其名且驚其貌罔不分庭抗禮張盛筵相欵國際交涉起往往先　退讓不使美敦來責言美敦由是意益舒　益豪　書往來從不屑屑言作道歉語意所不滿　以一牒遺外部下國放便歸以故星紹所至　言　起恒以一紙　牽　大局兵　禍結者累年而美敦曾以　稍介意由是美敦以好戰　天下時人至以其名名戰者樽俎之間有欲以干戈　人者亦往往自署哀的美敦四字以示談判决裂云自法蘭西大革命後物力凋敝人民想望太平英王年老亦俗於兵奉恐美敦復召戰端用署其戰使掌東閣大學士　務美敦爲之　　不得志者垂百年曁奥塞戰事起環海騷動美敦乃以絕代偉人再秉　鈞大展其　血主義之政略今日外交界中蓋　然以美敦爲盟主自美敦外亦别無能獨樹一幟也予以言代名人其舉動攸關於世界用緞其事略書於左俾留心時局者得以考知其人焉　 
詩選 
[送楊逸俠歸里即用元韻] [  筱崖]  
　　　紵論交記歲　一時文采重詞壇牙奉大海知音渺白雪陽春屬和難舊兩不來新雨去今吾猶作故吾看高堂欣　椿長茂好續萊衣舞綵歡 
卜居地僻避囂應多病荒疎謝故人革没銅駝悲陜　　空金少珠　詩才富有　川　（因　　原名德　）酒味濃於公　醇一葉蒲帆江上掛　　秋　起頻頻 
[再送楊逸俠歸里仍用去歲元韻] [  天白]  
　　兵戈滿地長爲客風雨連江又送君愧我迂疏　免俗故人磊落獨超　南歸鄕夢　　　西望胡天怯戰雲爲　東　秋菊好其誰樽酒賞奇文 
小說 
[花木蘭傳奇] [  天虛我生]  
第六齣鬼薦（再續） 
（生笑介）如此形容未免太過我只不信置問有此人物你却從那裏見來（丑） 
（叨叨令）俺知你心兒和意兒俺替你尋尋覔覔的找待找個花兒和柳兒博你個歡歡喜喜的笑省把個衾兒和影兒搗着鬼親親密密的抱碰着這緣兒和法兒又那麽剛剛湊湊的巧兀的不喜煞人也麽哥喜煞人也麽哥怎不要魂兒和夢兒每日裏顛顛倒倒的攪 
（生）講這半天那人倒底是確呵可有法子攪得到手（院子）道倒不難似爺道樣的門第只要通　煤　怕那人會不願意嗎 
（脫布衫）似爺行門第清高况是個風流年少英豪且休提子建才安仁丰貌單只要論家財早敎人傾倒 
（生如此你便替我央個人提親去如何（院子）道却還早（小梁州）你須索多買珍珠結綺寮施恩惠將人籠罩他有個嚴親白髮持家道心情拗斷難做謝鯤挑 
（生）呀這樣講來又是空思想的了可不敎人白白地高興一場（院子）小的倒有個妙計在此（生）計將安出（丑）爺可還記得昨日里長來此什麽（生）里長來要我從軍去呀却與此事何干（丑）怎麽　　不去呢（生）可不是拿　買放了來的（丑）可原來爺家裏有錢　得買放人家不似爺這般財勢却誰　他買放去（生）是了你敎我施點恩惠敢便是道　主意（丑拍手介）照　（生）且慢你這主却反背了依我想來倒不如索性將他爺薦上有司授他一個職任使他不　不去等到他家没了主子自然要風得風要雨得雨你道如何（丑頓）足介）哈哈倒屬我家公子才高這　呌是掉虎離山之計但是計雖你爺自家出了賞錢可少不得我的（生）這個應該你可把他老兒名字開上我便作個荐　與有司去（丑）（咋舌介）阿吓道個我倒不清楚呢（生）這怎麽處（丑）不打緊不打緊請爺傳里長來一簡便該明白（生）正當用着他你快給我傳來（丑出介）吹當方土地何　俺家公子傳你呢（里正上）哈哈誰請我吃肉飯兒呀（院子）你那裏便是土地（里正）（自指介）你　俺可不像個土地　（各笑介）（同　介）公子在上里正叩頭（生）不消了我且同你本地有一個絕色女子的爺　呌什麽名氏（里正　異介）（院子扯里正介）不似爺這樣說法來來我和你講本地不是有個當戶機機的人家麽（里正）有的有的他家便是花千戶呵（院子）我原知道誰　你來（疾前介）啓爺那家子是姓花名氏便呌千戶（里正笑介）老哥那千戶是官戰不是他名字呢（院子）　是我錯子倒底可呌什麽名字（里正）呵呵可還不是要我來你站遠些我自來告與公子知道（未完） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
第二十一章（圈點悉仍原稿） 
展　初唱旭日東升正馬　與愛　　興餐膳時馬　曰愛　乎余蓄此意久矣今失金已返行矣不可再待昨　枕上思量再三擬决於今日行家事可暫托兒之敎母混夫人吾　　拼擋以起程乎愛　　訝曰　何往耶曰往依　　燈坊一訪白士塘先生并以使彼等　然於余之寃案耳賢吏白士塘先生乃明遂者余將與之談拈　事及彼　宗敎之情狀則余之寃案不辨自明矣愛　　此歡　無已蓋遊　歸來非特足以增閱　　見聞且足以誇耀於愛　之前愛郎聰明機警勝愛璧　甚故愛　　將以此一難之温夫人雖以道遠爲憂百方　　愼爲　持然每思此行馬　　可自白則未嘗不歡然贊成也因　馬　曰祝馬先生此行幸福無量 
三四越日馬儂與愛璧衣　　持捆紥徘徊於十字街頭昻頭悵望此城製作業甚　烟突四起馬儂别此已三十年矣故鄕猶是情景都非　償參半恐非舊地也恒執路人以叩之愛璧於其父茫迷時大聲呼曰父乎負櫻而立於十步前者清信殊甚似可問津者曰彼豈知之哉人鮮有向闕燈坊往者苟有人告我何處爲監獄或何處爲　街者當知路之所在耳 
再番訽四走訪　街方轉首而監獄之牆已　於目前馬儂兒之喜出望外惟長途奔走己　甚矣遂深吸謂愛璧曰監獄固依然監獄也茲已無惟矣吾儕必往左側之街一　故址也愛璧且行且思且思且語不覺驚呼曰何黒暗之若是蒼蒼者何往耶則吾鄕之工場轅勝此處萬倍矣父乎見甚願慈父今之不居此處也蘭燈坊其與此同耶馬儂笑曰愛璧吾愛蘭燈坊不若此廣惟余甚喜之呈　　店舖都閉易何　認識道途哉幸猶憶轉折爲第三或當不致述途耳徑回路轉忽呼曰故鄕在目矣左折至鞋子胡同緑窗高懸流水湯湯乃故宅也兒見之乎曰狹窄淺小兒幾死矣何居民之能　也　以比石坑猶太倉之一粟耳馬　曰奇哉何臭味之甚也　此無是　　也　而抵鞋子胡　天光忽明晰馬　呼曰天乎此正三十年前　人　　往禪院之時也　　忽　然止立疑目定神愛璧大驚急問曰父何爲也歡　不　一答卒聞悽慘之聲曰兒乎　　俱　　　坊不知何往矣緑窗高懸流水湯湯因猶是此地也何來此機廠耶禪與院　　均無去向矣愛驚恐老父傷懷四請之曰彼處有　店一其入而一徇其中之製刷匠乎遂往詢之仍未得要　蓋製刷來此　十載來時此機廠已建也故友旣無白士塘先生亦去而馬儂遂無從探此蘭燈坊之歷史 
馬儂返家後燈下欷　　温絲　夫人曰故址均壚所可以爲家業者僅此問一片土耳寃案之清白與否白士塘先生之解釋拈　情形與否余　終不能明悉至死仍　糊未决耳温夫人是耶否耶温夫人此時髮已班白不若前此之清健壯　矣　聲答曰其然其或然歟隱没蓋護造物之恒情也惟有時亦明顯可現惡者雖狡其惡自　善者雖經其善自　先生可無憂也馬儂曰吾本無所用其憂愛璧愛余至不忍　余一步余心已安余覺此樂趣已非南面王可及也 
[應時小說水陸舟車] [  廬]  
雨雨秋雨連綿綿淅淅不已自早間七點　直至晚間七點鐘終日無停點 
潮潮浦江之潮被東風吹起　高數尺於是浦江中不徒容遂踰江岸而　入馬路或自溝中泛濫而出福州路廣東路浙江路山東路等最繁盛之區有子胥氏之游　　 
陸忽　而水車忽　而舟車行於陸不見陸而見水則車幾不成其爲車矣　水舟車天工游戲而十里洋場遂一變其風景大新街迎春坊頓添小艇無數概中端坐　娃面　关好　首左右　燈二照耀甚明　如輪船所點之燈惟紅燈及緑燈　在背面其前面　　白燈此則與輪船特異嘗 
普通之人力車　　燈一或明或　宛如漁船之燈所謂兩三　火者　　似之 
　車堆滿貨物行　笨　宛如重載之貨船數人在前以　找之而走　然背　 
馬車氣象莊嚴車前左右　燈二間有書字　車中人或珠國　　或而　體　遠望之宛如官舫 
摩托　行駛街速衝波直前機　　　宛如水上之　行　 
電車　然巨物其來也　佔水面之半宛如絕大之輪船行於小港中而車内電燈　　較　輪舶之　　尤爲神似 
自由車甚涉小行於水中神速無比　　自如靈便　捷宛如　划船 
絲廠女工七八人坐一小車只見其人不見其車蹒跚而行　巡水上宛如渡船之滿載多多益善 
紅　阿三着雨衣皮靴　立於水面巍然不動指示行車宛如海中之燈塔使操舟者得依其所示而行走無　碍 
野　窺何於巷口一心思將行人提將家裏去宛如漁翁　釣於河畔以冀魚之上鈎 
小工人等放工歸來人數衆多呼用結隊赤足光腿涉水同行遠望之宛如一羣野驚 
　洽滄海桑田瞬息萬變爲　繁　肩　　繫之街市中忽焉有雨絲風片烟波　船之幻景斯誠爲海上之大觀哉 
禮月令云是月也秋雨時至東風吹潮車入大水爲舟蓋紀實　 
 
 
 

Page 14

 
 
   
 
