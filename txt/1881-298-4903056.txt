# 1881 - 298 - 4903056

 

Page 1

 
 
[論天津增設醫院并及楊州考試醫生事]  
　　醫雖小道所關甚大一紙藥帖可以生死人又爲可以率爾爲哉近來之所謂名醫時醫類多以聲氣相高以標榜爲尚按其實在其中未必有也偶有一二人適然奏效則聲價卽因之而起求其讀書有獲與古爲徒診治精明開方切當者盖不可多得矣最可惡者請封必重輿金號金岡不從豐而位置自高來必以夜其有果因請視者多無暇拔早者尚屬情有可原乃有本無敦請之人而故意遲遲吾行以自高其聲價不顧病症之輕重緩急特以此自裝牌子則尤爲可惡之甚矣李伯相深知近日中國醫生無可深恃尚不如西醫之尚有把握因於天津創設醫院延請西醫以嘉惠貧病之人其惠可謂大矣今復於天津至大沽大道中間設一女醫院而於落成之日親臨閱視以示鄭重其於民間之疾苦不勝繋念是眞具活國活人之手段者矣顧竊以爲中西醫術微有不同中醫之用藥皆草木之類西醫之用藥多金石之類金石性重西人氣體强壯日食牛羊厚味故足以勝之華人體多柔弱日食五穀腸胃脆薄恐不足以容金石之峻劑未可以遽合之也且西醫淵源中人究無從窺測其製煉藥水之法華人又不及周知故以中人之疾而令西人醫之其得失尚屬參半若以西醫之法而令華人習之則未有能精之者試觀華人之學於西醫而行道於中國者其於外症瘡毒等類尚或有所奏效至若內症則奏效者鮮矣蓋技術旣未克精純而氣體又不能一律以治西人者治中人是欲以越雞伏鵠卵顧可得乎中人之病需用中醫是亦一定之理特中醫之中非術藝不精卽身價過重聞有某醫生偶經治愈一貴人而聲價遽增十倍門診必以數元計出門必以數十元計路途稍遠則竟以數百元計卽背藥箱之傭人亦且索取洋元僕從如雲不勝赫奕其實則亦未見其手到病除甚或有寒𤍠顚倒者而病人之家或多問數語則冷語冰人有時且立子呵斥種種紕繆殊有令人莫忍者西醫則尚無此等習氣然以華人而爲西醫則其氣燄亦不異於前之所云也故吾以爲增設醫院以加惠於貧病之人其德澤固不可謂不厚而專信西醫不信華醫則其見或亦不免於偏也善乎揚州洪都轉近有考試醫生之舉最爲公允蓋醫生挾術以遊招牌一懸衣食在是而其術之精否未由知之惟以人之性命試已之方術此害有不可勝言者得此一考其有醫理明通者亦照泰西之法予以執照始准行醫其有理解未清擬方夾雜者則不給執照仍誼則切曉論民間），L延請留生必領曾經考取者其未經考試不蒙錄取則勿以自怏如是則留生無可朦混而人之受其欺者少矣惟考取之法則亦甚難官而自知醫理則尚能別其優劣如但採取虛名不究其實藝則轉恐夤緣賄賂之風依然不免反足爲衛署中人生財之道而已上海前時曾有考試醫生之事日久漸怠而江湖之士又復妄自矜許以欺騙財物蓋由於雖經考試取錄而並無所區別故也如認眞考騐嚴定去取有虛名而無實藝者黜之聲價過高厚索酬謝者屏之但取其脈理精深擬議妥當學有淵源案無龐雜者然後給以行醫之執照而准其行道亦未始非愼重人命之一端否則雖庸醫殺人律有明條而詳辦庸醫之案𨶑爲無聞刀圭殺人之事層見疉出雖醫院日增而華人之氣質究不便於西人之醫藥不且徒勞而罔功也哉 
[西報辯悞]  
　　○前報譯登外國報言中國在英國定造之新快船由黃將次開行之際有水手兩名私行上岸旋復回船故丁軍門令鎖置船後將俟駛出英界再行懲辦一節兹閱西字報言此事係屬子虛烏有想外國新聞帋亦屬傳聞之訛也 
[股分漲價]  
　　○字林報言招商局每年皆開列清單錄以示人今年開錄清單之後股分票竟已漲價每百須加增二十之數亦可見招商局興旺之象爲又云開平煤礦出煤甚旺故該礦股分票亦加漲一分云 
[西人自盡詳述]  
　　○昨報載美領事公廨之爲字西人自盡一節玆悉此人名來思在美國總領事署寫字已越二十餘年寓在匯中客棧前數日已覺體有不適至禮拜六在領事處請假領事親往匯中看視并請醫生爲之開單服藥領事旣去閉門獨睡俄而細崽有事進房則見主人臥於地板急呼棧主并邀同一客往觀見旁有一桶桶上血痕殷然而西人身上並無血迹頗以爲疑遂趕請哲醫士前來看視醫生來時尚有微息乃取具置之胸口詳加察聽言此時雖尚有氣而終不可治蓋來君自以小洋刀割斷脉息傷已致命故不可救乃速以馬車接領事來棧比至則已氣絕而僵矣領事官查問各人皆言並無別故云 
[無故坍屋]  
　　○香港西字報言香港東街有樓房上住妓女下則開　貨鋪者於本月初二日樓房門面忽然倒坍自上至下其形如削而樓上樓下均未傷人是處爲行人在來孔道亦絕無遭傷者可爲幸矣然其門面忽倒之故卒不可解殆以創造之初不甚鞏固之故耶抑爲白蟻所蝕邪均未可知也 
[洋鐵被竊]  
　　○寍波來信言本月初五日晚間某洋行有賊穴墻而進竊取馬口鐵塊約値洋七百二十五元刻下尚未查獲也 
[蘇郡科試]  
　　○江蘇學院黃文宗於月之初四日抵蘇是日辰刻進院卽行謁廟講書懸牌於初五日開考其考試章程較歴任學憲略有更張向例蘇属九邑童生以長洲元和吳縣崑山新陽爲一棚常熟昭文吳江震澤爲一棚此次分二作四大抵文宗衡文甚爲迅速今日入場明日已經張案其童生得失關係尤重考數少則閱卷者易於精詳不致看花走爲或有遺珠其進塲分二十名爲一牌按牌先由栅欄放進然後於頭門按名給籖始准入內接卷自寅初至寅止點名封門已畢矣題目錄後○生經古題　曹大家就東觀藏書閣踵成漢書賦以八表及天文志未竟爲韻　詩賦　得落日濃邊橘柚山得濃字五言八韻　胥山懷古七律　謁三高士祠七古○府長元吳四學生場題　府　德者本也二句　長　性相近也二句　元　仁人心也二句　吳　姓所同也二句　問蘇州之名始於何時及歴代疆域建置沿革若何　賦得秋菊兼餱糧得兼字五言大韵 
 
 

Page 2

 
 
[備預不虞]  
　　○水龍之設所以禦火患保衛閭閻然器非精則臨時應用或恐不靈人不齊則頃刻招呼成多不習刻下已交霜降節氣日燥風乾不測之警尤宜先事預籌故蘇郡各水龍局均於九月初間設筵欵待水龍修理水管水戽考察抬夫水夫以備不虞蓋於焦頭爛額之先寓曲突從薪之意也 
[章江氣候]  
　　○江垣上月十三日以前天氣頗燥十四日略爲陰晦夜間細雨廉繊十五六日雨勢稍大街道泥濘節景因之寥寂并婦女高橋之游亦爲阻興十七漸見日色自是以至念三俱晴喧可人惟微覺氣候煖𤍠不類風凉冷露時也念三夜半驟聞呼響聲甚厲初疑爲鞭爆震撼繼則自遠而近屋瓦戞擊如鐵馬爭觸始知爲秋風之怒號念四加以暴雨竟日不休風亦未殺直至念六清晨風伯雨師始俱偃旗息鼓返轡廓清午後披雲見日而居人已俱戴帽御棉矣 
[令尹課桑]  
　　○九江古柴桑地也兵燹之後蠶桑殆壽自洪子球觀察到任由原籍溧陽採買桑秧數萬株並雇倩熟手教民栽插經德化劉春皆大令首先請領試辦詳定章程三年之內每逢秋季巡察一次是否土性相宜冉行推廣本年八月初七日大令親履民間園圃察看桑苗榮枯定其賞罰列一等者每株賞錢二十文三等及不列等者分別訓責以示勸懲夫蠶桑與農功並重如大令之勤勞勸課固屬無負父母斯民之謂而觀察捐廉買桑教民興利一片婆心尤堪師範特錄之以爲居官者勸焉 
[竹西瑣述]  
　　○揚州妓舘日來大爲𤍠閙以鎭江魁太守未接篆時先向各妓家查閱受篆後按各查拿無一漏網屋俱封閉故各妓女皆紛紛渡江赴揚云○泰州分司衙門三月間不戒於火燒去花廳簽押房三堂及門房等處由項書巢分轉解囊賠造現已一律告成禀請委員勘估矣○泰州分司一缺前經劉制軍兩次以項書巢分轉請補均奉部駁照章應分缺先之沈子丹分轉補授部交指明無可再項惟都轉以通判一班向歸酌補現故又以徐星槎沈子丹兩人請示似此一塊天鵝肉不知將來落於何人之口惟屢駁屢請署事者頗得利也○揚州府屬准於九月初一日縣試下月卽須府試故江甘兩縣辦差極忙今年辦差輪値江都幸謝明府太邱道廣事事由其親族承辦不假手於丁差故市上亦甚感激也○洪都轉取欲校對十三經註疏重刻善本令淮南總局委員於三班中學問素優者保舉十人每月薪水念四千文須當面校對一二頁如亥豕烏焉一無錯誤方准帶至家中徐徐校閱夫鹽務之大不乏通才苐膺斯選者兹尚不識爲誰何也○兩淮運使衙門向逢三八五十爲各候補衙叅之期近米洪都轉以人數過多按期接見殊覺太煩故近日牌示云凡無緊要公事不必來見逢期惟傳見數人亦足見都轉侍屬員之寬厚矣○何鐵生太守之官眷並未出署祗以下月卽欲府試現故尋屋遷移程雨亭太守方以府署不吉爲疑從未催及前報係傳者失實合卽聲明 
[求仙得疾]  
　　○揚州新城絨線店張某旌德人其甥裴姓年二十餘讀書未成於舅民店習業顧性鈍而喜吟詠暇卽手唐詩三百首一本吟哦子櫃上有不識之字卑躬屈節執途人而問之人皆以爲笑張憐其孤也不之責一日偶於書攤購得不全之列仙傳見有裴航遇仙事大喜謂我家曾出仙人豈可一而不可再幸我未娶尚係童身正可修煉于是棄唐詩不誦專力學仙與東獄廟老道士爲莫逆交竟日默坐夜亦無眠張謂之云汝昔好誦詩不過是獃氣今則入魔矣行將死與具死不如獃盍仍誦詩乎不聽一夜忽聞裴在廂房時作笑聲繼聞云原來如此者冉張疑竊窺之見裴向壁作揖間或叩首又作傾聽點頭狀張大驚推門入問之不答繼以杖始云今方得眞帥老道士不足學也張父子勸之仍不聽再勸則謂舅容我住則住否則我隨帥入山矣張問師何狀裴抵死不言張妻涕泣婉諭裴如故張乃嚴戒子姪夥友謹防之八月十一夜半忽亡去徧尋四五日始得之於金山脚下對岸之𣩵宮檐下默坐不動張大驚潑以水責以掌始能言拘之歸裴則慟哭其父母謂我家代出仙人今舅不仁誤我大道如父母在我早逍遙於九霄中矣張亦任之而防更密暗中具禀於府縣城隍并求某紳士代乞本城文武官印各一方黏其房內派人守視玆尚終日呌號飲食銳减目光作緑色時思竄脫未知日後能愈否也 
[佞鬼可笑]  
　　○蘇閶外銅墩村某姓女年甫十餘齡雖係村姑而父母愛如掌珠未嘗出外前月十五日以中秋佳節其父母携之入城遊歴各處至暮始歸歸則寒𤍠驟發譫語不倫鄕人故信師巫多方禱禳迄不見效有某巫者自至其門言女於入城之日爲某廟馬夫窺見欲娶爲妻央之作伐云云家人卽信爲眞翌日女死殮畢卽備紙紥粧奩多項焚諸廟中並以木主供於爲夫像傍以爲仙人跨鳳不待吹簫快壻乘龍願隨執御云 
[輪船小損]  
　　○招商向海晏輪船於初二日開往福州兹聞得廈門電報云海晏輪船駛至將近福建之洋面被太古洋行之某輪船撞壞船悄幸不甚緊要諒須駛囘滬上脩理也 
[騐屍緝兇]  
　　○昨報情乖傷命一案玆悉由八舖地甲金寶查得蔣子卿領同阿王卽傅王民至蔡民老嫗處借房一幢阿王當邀該處左近秦竹溪之妾雙姐作保租隨問知阿王尚有母舅許端三現在妓館帮傭始尋許到塲報縣一面先拘將姓并傳秦姓及其姿一同候質前日午前莫邑專前往相騐先問許謂爾之甥女被何人槍斃究竟因何起釁答稱不知緣起惟聞被孫阿木槍斃耳又問傳土氏家中尚有何人答稱有翁姑丈夫俱在原籍湯口業已函追來滬繼將各人証分別詰問諸隣佑皆供是夜惟聞槍聲兩響旋見阿王回家已受槍傷不知何人行凶蔣供領同阿王向蔡氏租房是實餘不知情秦供妾阿雙與阿王作保租我本不知阿雙供作保租是實至阿王被人槍斃緣由分毫不知官又問行兇者誰聞之否答稱惟聞行兇者孫阿木然不知其細邑尊甫欲騐屍許瑞三跪禀甥女之死甚慘求請免騐惟乞究辦兇手邑尊謂爾請免騐設其翁姑丈夫到來爾能担當否許則不答邑尊隨飭檢騐騐得係左腰乳傍受彈傷身死許又稱情願自行俻棺成殮請免發封邑尊准其所請隨將蔣等交差看管再行緝兇究辦許隨料理棺殮棺盖則未釘好阿王相識之姊妹行到塲啼哭者不少觀者甚衆有一寍波人被人摔墮坑厠挣起時狼狽不堪衆人莫不笑倒孫阿木前在西人處生理係在英工部局管理街道垃圾之洋人好司處爲通事云 
[竊案彚誌]  
　　○英公堂據王正岩訢稱在英茂洋行管棧昨夜有賊來竊嗶嘰五疋當時知覺追趕該賊先拋下兩疋繼仍追獲人贓一併交捕嗶嘰每疋値銀五兩六錢總共價銀三十八兩該竊供上海人向爲轎夫現無生意初次犯竊伏求施恩陳太守判該竊發捕房管押四月贓父失主收領又據漆匠廣東人羅子喜訴稱被竊去白油一桶價値洋十八元報由虹口捕房地保緝獲人贓云捕房地保禀稱廣東孩子鄭姓兩人慣於偷竊屢經送辦此番緝獲時其油已被分售與木匠馮阿春得錢三百餘文贓已吊來馮亦傳到二孩同供父母均亡直認行竊羅又稱賣與馮之白油應値洋三元伊祗給錢三百五十文是明知竊贓矣陳太守飭將二孩各責手心四十下管押七日再子戒責釋放又罰 
 
 

Page 3

 
 
收贓人馮阿春洋五元充醫院經費贓交失主收領 
[更正]  
　　○八月二十日報內所登江督十三日轅門抄有通州知州某君　　　　某某代理等語茲查通州某刺史實因病請假三月並未出缺合亟更正 
[重建黃泥塘橋記略并募重建太興𤲅橋啓]  
　　○敬啓者江蘇太倉州　寶山縣所　　　目江灣向北十餘里温草浜之北有橋曰黃泥塘橋爲三廳溝等處往來要津玆因橋柱朽壞橋面傾圯過客行旅被跌　　　　　　　　　　兩近鄕民擬欲重修苦乏資財玉亦久有此必祗以獨木難支以致因循幸於今歲孟春招商局曹君吉福廣爲經勸並蒙江　　　　　　　　　沈君恒義並伊姪月桂兼三廳溝耶穌堂主講顏如松及善士顏鳳來揚駿天周榮階諸君募勸本處善姓慨捐工食帮同辦理又得　　　捐輸庶可重建今已告厥成功不覺煥然一新矣玉深感衆善士之樂輸俾得共襄善舉不僅擔夫牧子履道坦平卽遠近行客亦　　　　　　　上海各善士未經目覩斯橋偏能慷慨樂助卽求諸古人之中亦不可多得也按此橋重建加長三丈五尺加闊二尺雖較　　　　　　　　　船隻工料堅固可保數十年不致朽壞其有益於行人豈淺鮮哉再此橋之東北三里許有太興𤲅橋者亦因年久失修坍榻不堪行者裹足値今秋風潮大作頽圯堪虞其藝危甚不能稍延時日曾於數年前有近處宅長楊鶴亭等首先勸捐并蒙各善士踴躍登簿已有數　　十文　　　　之人經理且無紳董富商捐湊建造之資遲至今日未能興工竊思黃泥塘橋旣巳建成則太興𤲅橋諒不致漠然置之倘得　　　　　　　其事募資重建不僅附近居民實深感德卽吳淞楊港羅店嘉定等上處往來乎其間者亦同沾厚澤其功德遠勝於黃泥塘橋　　　　情形急不能待現欲鳩工重建伏望四方好善諸君解囊藥助集腋成裘俾能重新建造利濟行人厥功廣大天必佑之如蒙滬上官紳　　　　　成數不拘夫多寡事必期於迅速其捐欵祈至虹口同仁醫館面交如欲目擊危喬情狀亦可引道往觀特此奉啓 
　　光緒辛已歲秋九月吳虹玉謹啓 
[光緒七年八月二十八日京報全錄]  
　　宮門抄○諭旨八道錄前○發抄　旨五道○護陝督楊　奏爲裁攺減存移駐督弁兵　　　緣由摺○副都統謙　奏恭報朝鮮國香貢進關日期摺○東撫周　奏請揀員帶赴差委片○江督劉等　奏請仍准以原請　　署　　　○夫臣景　奏爲請　旨補放片○大臣祟　奏爲請行封禁摺子○八月二十八日吏部翰林院廂藍旗値日無引　見○烏拉　　　由　東陵回京請　安○直𨽻總督李中堂到京請　安○錫祉續假二十日○太常寺奏派　梓宮奉安前期告祭　天　地　宗　　　派出　　　　絪貝勒橚貝子○又奏派　梓宮奉安告祭各陵　派出禮王惠土澂貝勒漪貝勒瀅貝勒謨公溓公○又奏泒告祭　后土山神　泒出崇禮翁同龢○又奏派　神牌奉安饗殿行禮　泒出肅王○儘先副將劉萬勝謝　恩○召見軍機惇王　李中堂○考試孝廉方正擬題　泒出邵亨豫○發抄　李鴻章奏審明潘修祚京控案定擬奉　旨刑部知道欽此○又請將陣亡勞故之通判等議卹奉　旨許世　等均着交部分別議卹該部知道單併發欽此○又候補令王昌言期滿甄別奉　旨吏部知道欽此○又景州牧宋彭壽廻避奉　旨吏部知道欽此○又丁憂廣東廣州鎭張得祿到籍日期奉　旨知道了欽此　○○頭品頂戴護理陝甘總督署理甘肅布政使臣楊昌濬跪　奏爲謹　甘省緑營制兵按章核減並酌裁官弁量爲變通以歸簡練而重邊防恭摺仰祈　聖鑒事竊前因甘省各標營餉薄兵疲難期得力懇請減兵增餉就地變通一切情形業經分列十條由前督臣左宗棠會臣縷晰奏明欽奉　諭旨飭部議准在案臣遵卽咨行各提鎭道府會同　　　勘護議去後兹准陝西提臣雷正綰甘肅提臣周達武移　鎭協道府照依原議章程分別甘省各營官兵應減應裁數目並地方　　　　　或遷移更攺或裁汰兼併彚開細數清摺咨請核辦前來臣復檄飭該司道公同妥議詳覆玆據署甘肅布政使李愼甘肅按察使魏光　蘭州　　秉哲詳稱逐營會核所有該提鎭等勘議甘肅各營官弁兵丁裁減移駐均係酌量今昔地勢聨絡聲氣辦理實爲妥善詳請具　到　經　　加確核甘省各營兵丁除勒設靈武營化平營硝肅城營甫經建置又凉州鎭屬水昌莊浪松山三營逼處蒙番兵數本單均毋庸　　　　　各營按馬步守三項照議原定章程核減均屬符合大小官弁分別就地裁汰遷移兼併亦臻妥協所有裁缺之員按章　　　以後新疆行省無論設與不設必須另立營制未便再由關內調撥換防致有顧彼失此之虞臣謹按擬定成數設處地方另繕清單恭呈　　　　　　詳細清册送部查照備案並顧設營書及糧餉各數目俟客車陸續裁撤募補足額隨時奏咨辦理外所有裁改移駐官弁曁減　　　　駐扎地方兵丁數目緣由謹會同陝西提臣雷正綰甘肅提臣周達武合詞恭摺具陳伏乞　皇太后　皇上聖鑒訓示施行再各營汎地專　兼　　　該鎭道等尚未查明議妥容俟議覆至日另案辦理合併陳明謹　奏軍機大臣奉　旨兵部議奏單併發欽此　○○山海關副都統奴才　　　謙德跪　奏爲恭報朝鮮國香貢現已騐放進關委員護送前進恭摺覆奏仰祈　聖鑒事竊奴才於本年八月初七日戍刻接准兵部　　　　軍機大臣字寄光緒七年八月初五日奉　上諭禮部爲請飭催朝鮮香貢趕緊解京一摺據稱朝鮮國巷進香貢已於七月間該國　　　照例將貢物交盛京將軍派貝解送迄今尚未報到請飭趕緊解送等語現距九月初九日孝貞顯皇后梓宮奉移日期甚近典禮攸關　　　　延遲悞着恩福松林飭令解送香貢委員趕緊解送毋稍遲延並著李鴻章童華游百川謙德卽行派員迎提妥速解京以照　　　　　　　　將此諭知童華游百川並諭令李鴻章恩福松林謙德知之欽此遵　旨奇信前來奴才當卽欽遵辦理伏查前於閏七月二十八日八月初三等日接准禮部曁順天府府尹咨稱迅卽派員查明朝鮮國貢物車輛現在行抵何處催䟎督押趕緊來京轉飭泒員催䟎等因咨催前來奴才遵卽飛咨錦州副都統轉行盛京將軍一體督催星夜前進並泒員出關前住迎提催䟎去後旋於八月初四日酉刻據派出委員並盛亦解送委員佐領錫麟等報稱朝鮮進貢包四十八件卽於是日騐放進關並嚴飭誠委員錫麟等星夜前進趕緊護送催䟎外巳於是日　　禮部直隸總督順天府府尹查照飭屬一體迎提護送各在案兹欽奉　諭旨飭催奴才謹將朝鮮國香貢現已進關日期派員護送前進各緣由理合　摺覆　奏伏乞　皇太后　皇上聖鑒謹　奏軍機大臣奉　旨知道了欽此　○○周愼祺片　再二品頂戴河南候補道彭　　　同治四年隨前漕臣吳棠於清江辦理防務嗣前安 
 
 

Page 4

 
 
徽撫臣喬松年調赴皖北奏帶陜西迨吳棠稱督四川又奏調該員入蜀光緒四年前撫臣文格以洋務需才奏調來東臣蒞任後見其辦事結實奏請仍留差委兹臣奉　恩命補授漕督查漕政河防公事殷煩近又籌辦導淮工程重大且所轄海疆數百里港口紛歧又有中外交涉事件該處非省會同比祗有實缺道府二員各有地方之責其餘侯補各員僅足以供差遣如遇緊要事件須得體用兼俻之才相助爲理該員彭毓棻心細才長識見閎遠合無仰懇　天恩俯准臣帶赴清淮俾收臂指之助如蒙　兪允該員在東並無經手未完事件當令隨同南下俟臣將漕河海防事宣辦有頭緒卽行給咨回豫候補以符定制理合附片具陳伏乞　聖鑒謹　奏軍機大臣奉　旨吏部議奏欽此　○○頭品頂戴兩江總督臣劉坤一護理江蘇巡撫臣譚鈞培跪　奏爲沿河要缺需員籲懇逾格　天恩仍准以原請之員署理恭摺仰祈　聖鑒事竊清河縣知縣一缺前因揀調乏人請以試用知縣郝炳綸署理接准部覆以該員係試用知縣不准請補要缺議駁行令另揀合例人員請補等因臣等查補缺定例綦嚴本不敢輕行瀆請惟地方緊要治理需才不能不上籲　聖聰期收得人之効查清河縣知縣一缺爲沿河冲繁疲難四項兼全最要之缺地當冲要政務殷煩兼有外國教務交涉事件防範維持所關綦重必得精明幹練爲守兼優之員方能勝任復於通省現任應調應廾人員內逐加遴選非現居要缺卽人地未宜實無合例堪調之員其候補卽用及曾任實缺侯補人員中亦難其選惟查同知銜現署上元縣知縣試用知縣郝炳綸才具勤明講求水利前督臣沈葆楨以該員聽斷精明勤而不擾奏請交軍機處存記量才擢用曾經委署儀徵縣知縣政聲卓著臣等於其調署首邑以來留心察看實見其奮發有爲才堪肆應於洋務河工情形均稱熟悉洵爲通省出色之員雖係試用人員請補煩要調缺與例未符惟係曾經明保請　旨量才擢用與尋常試用者有間且人地實在相需又爲洋務起見似未便拘於常格查太倉直𨽻州知州要缺前督臣曾國藩因人地相需以試用直𨽻州知州吳承潞奏補亦經部駁嗣奉　旨允准有案蓋循資按格部臣自守夫舊章而爲地擇人疆吏宜求夫　宸斷合無仰懇逾格　天恩俯念員缺緊要仍以曾經明保試用知縣郝炳綸署理清河縣要缺知縣實於地方洋務河工均有裨益如蒙　兪允該員係試用知縣請署知縣銜缺相當毋庸送部引　見亦毋須查造叅罰仍俟試署一年期滿後再請實授至該員請署是缺係按現在情形酌量辦理與尋常別項人員不同嗣後不得援以爲請據藩𣳻兩司會詳請奏前來謹會同新授江蘇巡撫漕運總督臣黎培敬恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○景瑞片　再奴才已於正摺內奏請將郎中德衡額內管領德泠額調補郎中內管領等缺該員等遞遺各缺並　普祥峪　定東陵應設員外郎主事等缺均應照章揀選應升人員咨送總管內務府帶領引　見伏查現有前曾報捐郎中之員外郎和璞報捐員外郎之筆帖式文錦報捐主事之麟祥曾經咨請總管內務府指示照章俟兩缺後補用今德衡額等遞遺各缺和璞等均値到班自應遵照擬補查德衡額所遺景陵郎中之缺請以和璞擬補和璞所遺　景陵貝外郎之缺請以文錦擬補又新設　普祥峪　定東陵員外郎揀員引　見遞遺主事之缺請以麟祥擬補現在恭備要差在邇需員當差擬請將和璞等並揀選保送各員一併咨送總管內務府帶領引　見伏候　諭旨補放以便各飭任差謹附片具　奏軍機大臣奉　旨覽欽此　○○奴才崇綺跪　奏爲羅圈溝銀礦砂線隱閉請行封禁恭摺具陳仰祈　聖鑒事竊查喀拉沁王旗地方羅圈溝銀礦自同治十三年六月升課經部覆准歷年照章納課奴才到任後查閱前卷該礦商人先經告退因　令喀拉沁王旗另保殷實妥商　辦該旗復保出蒙商堯魯照舊經理當經餘令加工開採以期暢旺並隨時整頓嚴催課欵無如砂斤日行短縮於本年七月間據喀拉沁王旗轉據該商堯魯報稱該礦砂線隱閉呈請照例封禁等情奴才恐有揑飾當派礦務司員志文辛孚德前往確查茲據該司員等禀稱查得該礦現在各硐積水數丈兼有崩塌之　砂線均皆閉委無揑飾情弊取具該商甘結曁該　委員李尚志加具鈐結呈請封閉前來奴才伏查羅圈溝銀礦歴年課銀短縮近來每年僅徵銀二百四十餘兩實於國謀無甚裨益現旣勘明委係礦線隱閉該商並無揑飾情弊自應照例封閉除札飭喀拉沁王旗責成蒙商堯魯將所欠課欵作速補交外所有羅圈溝銀礦砂線隱閉請行封禁緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此 
[浙撫轅抄]  
　　○九月初三日布經歷張溥東禀謝藩司飭知咨署布經歷　○初四日同知張毓麟烏鎭　知縣錢福年聞堰俱辭赴接辦厘局差　江蘇卽補縣張豫立自上海來浙叩安　縣丞唐際清禀知藩台委派船郡差遣叩辭　典史鄭彭齡銷通局差 
[蘇省撫轅事宜]  
　　○九月初四日委署婁縣陶錫恩謝委　撫憲內諭現任文武及有差各員遇有公事隨到隨見候補各官聽候每日傳見八員均不必照前拘定衙期　前督辦牙厘局何靈　於本月初七日未刻發引在齊門外碼頭上船新選蘇州　震澤縣張東瀛山東人禀到　○初五日新選蘇州庇管糧通判曾繼庸謝飭令赴本任　丁丑翰林吳大衡辭行　都　○初六日新授廣東𣳻憲龔易圖辭行　庚辰翰林周遂良湖北人由籍來赴都　分部郎中林開章辭行赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
