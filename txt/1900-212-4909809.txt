# 1900 - 212 - 4909809

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[答客問大臣過害事]  
有客問於本館執筆人日前日貴報登前浙江學政陳太史學棻於六月某日因公出外中途與拳匪遇匪突放一槍御者中彈而仆僕人大呼日此陳大人之車鼠輩焉得無禮匪日咱們不識陳大人陳小人總之奸人而已留之何用語畢復放一槍將僕擊斃太史駭極從車中跌出匪以刀背擊之太史既驚且痛及回第卽溘然而逝許竹筫侍卽及袁爽秋京卿則於月初某日同時奏請剿匪詞甚嚴切不虞事拳匪偵悉要於路而殺之現在南北信息雖依然阻滞不通然一则得之某省侯逋道之由京引具來南者一則由本埠絲業中人接京師電信想辈于虚鳥有之談聞京中拳匪滿布東西鄰幾不相聞問陳太史途中受傷姑不具諭惟許竹篔侍郎袁爽秋京卿外間傅聞並非拳匪所害因事變譴由朝廷明正典刑一箇疑團莫能打破吾子能爲鄙人一解惑乎日京津消息不通入矣僕不敢必許袁二公被拳匪所害然亦斷無因事獲讉之理以僕窺之则被拳匪所害爲近似何则拳匪以邪術愚人不但里巷小民游手閒之徒被其所惑卽北方土大夫亦大半執迷不悟苟有明識遠見者謂欲禦外侮须靖内憂無不嗤之以鼻許袁公维無大過人處然許公由館選出使多年袁公由部曹充總署章京簡授榷使旣已賜歷中外蚩不周知時務堂此大局危急痛陳利害亦臣子分内之事苟以剿匪奏請匪人鳥得不憾之憾之深必置之死地情也亦勢也二公之死雖慘而傳之將來亦足以光史乘若係獲譴朝廷身膺願戮雖事有不可料者然　揣其若何獲譴之處思之終日而不可得如謂兵連禍結朝廷不無有憾於洋人二公洋務素諳或有左袒洋人之處故獲此重譴然恭讀歷次論旨朝廷甚不欲失和外人諄諄以保護使臣相誥誡得二公調劑其間方資臂助其不因此獲譴者一也或謂現在執政者尚目拳匪爲義民蒙蔽朝廷二公必欲辨明邪正是非致獲此譴不知剿匪之諭已不止一次卽或朝廷游移兩可亦何致重匪類而輕大臣其不因此而獲譴者二也舍此二者似更無大於此急於此者況京城在危急之時國家在用人之際二公茍不至於罪大惡極朝廷亦何肯輕置重典故以理諭二公害於拳匪者十之八九死於國法則百不得一也客母躁請拭目以俟之至外間傳聞有處以腰斬之說則國家固無此刑法頗類小說家言置之不諭不議可也客去乃詮次問答語弁之報喘　　 
[宣布章程]  
昨日倫敦來電云西歷八月三號卽華歷七月初九日英國外部侍郎布得力氏在議院宣言日目今中國拳匪滋事京師岌岌不安我英措置之方刻已由堂軸者悉心核定諸君願聞之乎衆皆日幸甚布得力氏乃袖出章程當衆朗誦日第一條我英宜速與各國聨軍人保駐京諸使蓋使臣銜命而出他國應視如友邦君主無諭有何事故終不能　制欺凌失斯禮者無巽未受教化之國也第二條中國朝廷旣未能痛剿亂民拳匪我英不得不遺兵保護本國官商兼平北省之亂一切費用將來必向中國索償第三條日後我英惟向中國索償所費而已則無他求至於他國如欲將中國土地瓜分我英必竭力抗拒緣中國旣係自主之國仍須讓其操行政之權也第四條外間謠諑紛紜謂我英欲援照治理印度章程與他國治理中國國政此警言也我政府決不如此妄爲總以顧全大局爲要義第五條上海一隅我英定當竭力保守必使晏然無事決不妄勳于戈第六條若長江一帶或拳匪或潰勇或土匪乘機作亂以致各督無無法敉平則我英必助之剿無俾地方安靜大局至紛更　　 
[願敦和好]  
卽華歷六月二十三日駐京使臣西君德次郎遞到電菡內開東歷七月十七日卽華歷六月二十一日後拳匪已逐漸解散不復攻擊各使館至中國政府願與各國和好重敦云　　 
[稅司無恙]  
天津稅務司來電云現接京師總稅務司赫德君手書悉總稅務司公館及各國使臣均無恙若此則時局尚可挽回他日言和當易于爲力也　　 
[添調印兵]  
昨日倫敦來電云頃間英政府電逹五印度總督著迅速添派印兵四千　名駐往中國北方助勦亂兵拳匪大約日內卽須準備首途矣　　 
[英帥回申]  
鎮江訪事人云英國水師提督西摩氏航海來華日前由上海赴金陵謁見兩江總督南洋商大臣劉峴帥面商一切茲已事畢仍乘原艦下駛本月初十日清晨七點鍾時行抵京口下碇江心停泊江中之中西各兵艦均升旗鳴砲未幾駐鎮英領事吳理斯君登舟晉竭晤談良人俄而常鎮通海道兼鎮江關監督長人山觀察　水陸總巡周錦堂都戒洋務局真邵大令文炳各帶差勇在江干照料鐘鳴十一下西摩氏卽展輸車下遄返渥江瀕行焦山砲臺升砲志敬　　 
[領事之言]  
廣州中西報云日前英國簡駐某日岸之領事官拜會兩江總督劉峴荘制軍言及敝國商務首重南洋貴大臣允爲保護商人心感之至大沽一役各國咸欲用砲轟擊敝國及美提督勸阻不允遂將兵艦開向口外此㒍他國違背公法貴國實未失禮人言敝國意圖兼併然敝國之意但能經商獲利民樂其業更復何求卽謂德人欲勳大兵亦未可全信蓋有議院阻格卽國君亦無以強之聞此次德國調來兵艦不過四艘藉以保衛商務而已貴大臣茍能保護各國人民產業非但敝國無選詞卽德法俄日美亦斷不多事也　　 
[贑軍過皖]  
安慶訪事友來函云自北地拳匪肇亂釀成中外黀端東南各省疆臣紛紛調兵入衙本月初七　　 
 
 

Page 2

 
 
日東關外可有大　數十號滿載軍士詢之則云江西撫憲松鶴齡中丞札委王副戎統帶威武軍四管馳赴京畿籍資防堵也　　　　　 
　　 
[曹缓入京] 　　　　　　　　　　　　　　　　　　　　　　　　　　　　　　　 
　　福州訪事人云自北省拳匪肇亂釀成中外交鬨之禍各省疆臣咸調兵人衛京師以重根本日前閩省統領福祥全軍曹軍門仁祥奉檄督師北上某日行至水口忽有勇丁數十名乘機逃脫軍門以此風斷不可長立卽派弁偵尋旣而拘獲七人全行正法一時隷名細柳者爲之肅然方謂十萬貔貅可以直逹神京聲威聿壯矣不料甫至某處忽接奉憲札飭就近赴順德剿辨土匪俟事平再行赴北蓋保全畿輔與震懾嚴疆輕重雖分緩急則固無異也 
　　 
[狂悖宜懲]  
　　湖北友人貽書本館云日前湖廣總督張香帥發出札文一道通飭武漢兩府及夏口廳江夏縣密拿妄人孫保維其札日爲嚴密札飭查拿事照得近日查閱中外日報檼有常州明經孫保維上本部堂書一件查孫保維不知係何等人本部堂與之素不相識亦并未接其來書惟據該報中所載書內語言極爲狂悖不道斷非臣子所敢言意圖攪亂大局實堪　指並揑稱上書本部堂居心尤不可問當經密電兩江督部堂及上海道嚴密查拿據佘道電查得孫保維籍○陽湖聞現在鄂其兄孫保宜係湖南知縣如來滬遵示拿辨等語查孫保維近日旣在滬作書登報則似應卽在上海所云聞在鄂省之說恐係其同黨掩飾支吾之詞惟旣據上海道電稱前情應卽由武漢兩府及夏口廳江夏縣密派妥人偵其蹤跡實在地方不動聲色掩拿到案禀報究辨合亟札飭札到該府廳懸卽便遵照嚴密偵拿孫保維務獲聽候查究此等狂悖之徒斷不容其倖漏法網倘稍洩漏風聲致今脫逃併干咎戾勿違切切　 
　　 
[鄧州匪亂]  
　　武昌訪事人云湖北襄陽府屬棗陽縣與河南鄧州壤地毗連素爲游匪出沒之所近因北方拳匪肇禍鄧州亦有土匪乘機蠢動並竄入棗陽縣境聲言將攻燬教堂湖廣總督張香濤制軍得報立卽電致駐紥襄陽之湖北提督鄧秀廷軍門迅撥馬步隊各一管營馳往防剿並飛飭附近各州縣一律舉辦團練以防匪徒竄擾 
[諸亂已平]  
　　杭州訪事友人云錢塘縣主沈劍芙大令前奉上憲札文飭赴紹興府屬諸曁縣查辦教案當卽束裝前往兹已事畢於本月初三日回省銷差所有諸邑亂民俱已深自悔悟四散歸農矣 
[調勇赴嚴]  
　　杭州訪事人云浙江衢州府屬江山縣土匪肇事竄至常山西安等處龍游亦屢遭剽掠撫憲劉景韓中丞聞報立卽札委　　　　　 
李鳴九觀察統領軍土三管前往防剿嗣因嚴州亦有土匪竊發東關釐局被劫總辨黃崎青太守移請嚴州府劉海臣太守宗標派差跴緝一面申報到省未幾江山縣匪徒竟由開化縣境竄入遂安湻安并擾及徽州府屬屯溪鎭放火焚燒房屋百有餘間泗安廣德一帶梟匪更有蠢蠢欲動之意湖郡俱有防管駐紥布置綦嚴而嚴郡上通三衢西達徽江北連廣德且爲由上江達省垣門戶地關要隘防衛萬不容疏是以中丞特派親兵右營帮帶薛遊戎金玉率同所部星夜馳往籌防定期本月初六日就道聞府尊先已招募勇丁五百名並勸諭紳民舉辦團練所需軍火委員赴省請領有備無患亦足見其布置周詳矣 
[示改試期]  
　　杭州訪事友人云本月某日浙江藩司惲菘耘方伯牌示云案奉撫憲札開本年舉行庚子恩科前因北方不靖經本部院奏請改期於光緒二十七年三月初八日補行現已奉准部覆合卽札司轉行各屬遵照等因奉到除行文各州縣照辦并出示曉論外合行牌示各宜凛遵特示 
[籌捐募勇]  
　　廣州訪事友來函云六月二十八日鄭鎭軍惠林偕城西各紳土及各善堂董事齊集華林寺方丈會議抽取房捐以充招 
勇巡查經費咸謂此舉刻不容緩旋由愛育堂董認借銀一千兩各紳士亦皆踴躍輸將遂擬先招一二營議定章程禀呈南海縣裴大令閱日大令出示曉諭曰照得勸辨房捐募勇巡警一案業經本縣詳請府憲出示曉諭并照會團練總局妥議章程開辨在案兹准西關各紳公同商定在華林寺設立籌防巡警總局并議呈開辦章程前來查各紳等鄉望素隆輿情悉協除照請擇期開辦外合卽示諭爲此示仰西關一帶商民人等知悉所有西關各街各叚房捐及募勇巡警一切事宜全歸華林寺籌防巡警總局總其成爾等務須踴躍輸將通力合作萬勿別滋異議稍有阻撓致悞事機各宜凛遵毋違特示 
[調勇駐防]  
　　蕪湖訪事友人云東西梁山爲皖江扼要之區前者安徽巡撫王芍帥愼重操防飭原駐兩岸砲臺之精健前營專防東梁山另撥新招之武衛湘軍駐守西梁山近武衛湘軍業已檄調北上所有西梁山改飭撫標定安後營勇五百名往駐大約本月初十日前後當可見茶火軍矣 
[禀請停捐]  
　　武昌訪事人云自北方拳匪滋事防務戒嚴鄂中府庫空虛餉糈支絀大府統籌全局不得已開辦房捐原冀集腋成裘以充軍實無如小民無識謠諑紛紛甚至携輜重挈妻孥爭思爲樂郊之適人心浮動實爲大局之憂某鉅紳桑梓關懷不忍坐視因約同在籍某侍御某太史某觀察等公稟督轅瀝陳民情困苦請將房捐停止以息浮言并謂鄂省加抽烟酒糖稅原爲籌餉大宗此項歲入之欵不下百十萬金如果涓滴歸公軍需似不虞匱乏現在此項是否專供軍餉抑或別有挪移合請明晰曉諭以釋羣疑云云未知湖廣督憲張香濤制軍將若何批示也 
[調考優生]  
　　杭州訪事友人云本年係考取優貢之期浙江提督學政文叔平大宗師於前月某日行文各府縣學教官飭將諸生之歲科二試取列前茅者冊送來省會同撫憲秉公考試所有府仁錢三學共調七名府學屠鎬洪昌烈皇甫錫璋仁和學高賡鑾陶鑄錢塘學吳宗本祝鳳樓 
[嚴懲土棍]  
　　松江訪事友人云著名土棍蹺脚雲生及野鷄阿金專慣橫行市肆魚肉善良婁縣屈吉士大令聞而惡之密飭公役嚴拿嗣在閔行及上海美租界先後拘獲連日升堂研訊從重鞭責然後釘上脚鐐裝入站籠一時署前觀者人山人海幾無容足之地旣而大令復發出六言韻示招人控告其文曰著名野鷄阿金以及蹺脚雲生本縣設法拿案定需照例嚴懲許爾受害平民攔輿遞禀陳明訊明卽可歸去决無拖累等情 
[擴充馬路]  
　　武昌訪事人云鄂省自興築馬路以來居人咸稱利便惟城外街道尚未一律改修現由湖廣督憲張香濤制軍籌撥鉅欵飭由平湖門外添建馬路環繞漢陽武勝忠孝各門俾與洪山馬路聯接又以漢陽門濵臨大江地址較狹因飭將觀音閣拆去其半并酌購民地以便擴充日來已鳩工庀材大興版築說者謂北方匪亂方熾居人風鶴屢驚制軍鎭靜爲懷故特從事工程以示整暇老成遠識固非淺見者所得而窺也 
[武林喜雨]  
　　杭州訪事友人云浙省自上月中旬得雨後迄今半月有餘火繖高張炎熇殊甚田疇龜坼農民待澤甚殷本月初六日午後忽然陰雲密布雷聲隆隆頃之驟雨飛來移時卽止雖未甘霖渥沛而暑氣已消入夜凉爽宜人頗堪安睡聞西北各鄉雨勢甚大田中積水二寸有餘縱不能膏澤偏施亦可稍慰三農之望矣至初八日申刻雨師又命駕而至牀牀屋漏不殊倒瀉銀河一時四野老農無不歡欣雀抃惟南鄉一帶雨勢稍殺耳 
 
 

Page 3

 
 
　 
[杭垣火警] 　　　　　　　　　　　　　　　　　　　　　　　　　 
　　杭州訪事友人云本月初五日之夜三更時忽聞警鑼四起厥聲鏜然遙望西北方紅光燭天無異赤城霞起急出探問知 * 
火起於貢院旁社壇巷中某尼菴內頃刻間菴屋三進及兩旁小屋二十餘間均付楚人一炬其肇禍之由有小沙彌夜睡爲　蟲所　燃燭捕之偶一不愼火延蚊帳以致一發難收比及水龍到來則已施救不及矣當火熾時自藩臬以下文武各官均到塲彈壓蓋以近來謠說紛傳深恐匪人乘間滋事也 
[漢皋火警]  
　　漢口訪事人云本月初六日清晨湯家巷某姓家不戒於火四鄰畢集汲水以澆移時始獲烟消火滅至晚廻龍寺畔胡元興襪店又肇火災祝融氏勢燄披猖大有一網打盡之槪後幸救援得力僅焚燬襪店一家初八日黎明六度橋某姓草屋復兆焚如旋得救熄正不知有何開罪於赤帝子而赤熛怒煽至再至三也 
[傅相行轅紀事]  
　　昨日午刻蘇松太兵備道兼江海關監督余晉珊觀察飭丁呈送公文一角西人芬克到轅禀見聞傳相之瀛眷今日准可到滬上海縣汪瑤庭大令以行轅房屋不敷所用預將坭城外洋務局陳設一新以俟繡幃蒞止也 
[示靖人心]  
　　蘇松太兵備道兼江海關監督余晉珊觀察以邇來人心不靖謠諑繁興爰於昨日發出告示一道飭丁齎送法總領事署簽字實貼法界捕房門首其文曰爲再行出示曉諭事照得造謠惑衆最爲地方之害業經諭禁飭拿在案本道近日訪聞復有匪徒揑稱製造局添募多營專與洋人爲難並各國兵艦有爭奪吳淞砲臺及製造局情事殊不知上海及長江一帶本道早與各國領事商定切實保護各不相優旣有議章可循斷無翻悔之理况各國兵艦停泊吳淞時來時往本屬常事此次派來較多無非防匪護商別無他意卽製造局因地方遼闊工匠衆多傼有新舊二營通共八百餘人藉爲巡防彈壓之用共見共聞其揑造此等謠言者欲使居民驚疑紛紛遷避彼可乘擾攘之際聚衆半途要劫居心叵測實堪痛恨除嚴密查拿懲辦外誠恐愚民無知爲其煽惑合再出示曉諭爲此示仰軍民商賈諸色人等知悉自示之後務各照常安居營生愼弗輕信謠言無故遷避致遂匪徒搶奪之計後悔無及倘有將造謠之人扭送來轅或指名控究一經訊實造謠者卽行嚴懲扭送者定子重賞仍不准挾嫌妄控致于重咎切切特示光緒二十六年七月十一日 
[撥勇防堵]  
　　蘇松太兵備道兼江海關監督余晉珊觀察以近日嘉定縣境羅店鎭有土匪乘機竊發驚擾居民爰札飭督標奇兵營管帶羅遊戎撥勇一百名迅卽前往防堵亦未雨綢繆之計也 
[英將重來]  
　　英國水師提督西摩氏由滬赴金陵與南洋通商大臣兩江總督劉峴帥晤商一切前日已返旆申江矣 
[西員會議]  
　　昨日午刻駐滬英國刑司威金生君邀請各國領事曁各商董至署集議一點餘鐘始散不知所議何事也 
[兵弁西逝]  
　　昨日浦江中某兵輪船水師兵頭逝世各國輪船均下半旗以誌哀悼 
[函請查照]  
　　日前德國駐滬總領事索君函致蘇松太兵備道兼江海關監督余晉珊觀察內開據經理和濟彩票公司商人愛勒禀稱現在南市新馬路開設分行奉上海縣諭限於三月內將分行閉歇如不閉歇卽由縣封閉仍將行夥提案究辦爲此禀請轉致查照准其照常生理等因前來據此合卽函請貴道查照希卽轉飭上海縣知照惟令該商人在南市新馬路開設分行毋再令其爲難云云不知觀察能俯如所請否也 
[少尹接鈐]  
　　上海縣主簿孫立幹少尹奉札兼署縣丞篆務擇於本月十二日辰時接鈐已紀昨報昨日清晨少尹命駕至縣丞署拜會前任劉耀庭二尹茗談片刻旋在堂上恭設香案望闕三跪九叩首將鈐記謹敬接受本署書差人等叩賀如儀事畢卽詣道轅謁見蘇松太兵備道余晉珊觀察禀陳一切劉二尹則於日内卽須買棹赴蘇矣 
[大令騐屍]  
　　昨晨八點鐘時上海縣主汪瑤庭大令帶同刑仵書差人等命駕至浦東三林塘鎭騐屍旣蒞屍塲地保陸桂卿帶羅等跪迎道 
左迨升座卽由六圖地保湯補卿禀稱本月初九日孫凈山與湯錦榮互毆受傷經家屬舁案請騐行經小的圖內氣绝身死陸桂卿禀稱小的係三十一圖地保死者孫凈山並未受傷實因發痧殞命孫梧林供小的係死者之兄本月初九日胞弟凈山至天一圖刈草被湯錦榮用鐵鋤柄毆擊復推仆田中連踢幾下小的得悉正欲舁案請騐行至中途卽氣绝屍妻孫陸氏供亦相同大令飭仵役騐得屍身膝下雖有一傷實非致命委係傷後患痧身死騐畢離坐親視無異遂將屍兄孫梧林大加申斥謂不應妄報命案飭具結自行收殮孫求免標封大令准之飭將各人带回與在押之湯錦榮質明發落 
[逸犯就擒]  
　　去年江海新關巡役沈庭彬舞弊案發逃逸無蹤江海關監督余晉珊觀察懸賞購求尚未緝獲前日濳來滬上匿跡美租界西華德路某里中包探劉光震沈阿岳知之設法拘獲送入捕房捕頭知係道憲購拿之犯令押候解送英美租界公堂禀請讞員翁笠漁直刺轉解道轅歸案訊辨 
[漏捐應罰]  
　　船戶朱勝發由某處運煤三十九擔來滬售與浦東白蓮涇機器磚瓦公司並未照章報捐被貨捐局巡丁查獲禀明總辦林太守發交十六鋪地甲看管昨日復拘到煤掮客兪阿才一併管押聽候從嚴科罰 
[犯夜受懲]  
　　前晚本邑保甲總巡傅辛厓明府親率差丁巡至南市泉漳會館左近見甲乙兩人在彼露宿爰命押送十六鋪巡防北局局員楊聘侯二尹研訊之下判各責三十板旣而十六鋪巡防南局委員會虛齋二尹在王家馬頭查見陳阿三傅掌發兩人沿街偃臥命提研訊同供小的等由鄉間來滬偶爾犯夜叩求赦宥二尹飭各責二十板交人保去 
[暫停讞政]  
　　昨日英美租界公堂各案輪應英總領事署繙譯官梅爾思君會訊適梅君另有要公飭人知照捕頭轉稟讞員翁笠漁直刺停訊一日 
[流民兇橫]  
　　靜安寺西鄉人董鳳祥前日偕弟婦某氏行經草鞋浜被小流氓數人將身上衣飾剝去復用小刀刺傷頰際當經該處包探拘獲甲乙兩人解送黃家庫捕房捕頭令押候解堂請究 
[蹈水還真]  
　　前日午後有一比邱尼在本邑南市沿門托鉢求人佈施迨至南門外大校塲左近時已黃昏適大雨傾盆雷電交作無處樓宿在路哀啼人固不以爲意詎料翌晨西陸家浜浮起一屍視之卽尼也蓋不知已於何時葬身水府矣後經二十七鋪地甲陶陞投某善堂報請給棺收殮厝諸義阡 
[車夫猝斃]  
　　昨日清晨八點鐘時三百十一號東洋車夫某甲拉車至垃圾橋北首英美租界公廨左近陡患急痧旋卽倒斃由頭圖地保報明保安善堂備棺收殮發壇標記待屍屬認領 
[月掩土星]  
　　昨日友人葉君友琴自武昌經心書院致書本館云本年七月十三日酉時爲土星入月之期屇時應見土星在月之暗環處相切而入月後從月之明環處出月而星見推得上海徐家匯天文臺應見時刻土星入月平時六點七分二十二秒星在月之下偏左二十二度土星出月平時七點二十三分四十六秒星在月之右偏上二十三度 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁除惡習] 　　　　　　　　　　　　　　　　　　　　　　　　　　　　　　　　　　 
　　浙江寗波府正堂高爲出示嚴禁講茶惡習以安市廛事照得寗郡爲通商口岸訪聞機染各坊與錫箔作礱坊及手藝工作人等偶因米價日昻貴或因洋價短少動輒糾衆在於茶肆聚議名日齊行另有向吃空手飯之人遇事生風每見鄉懦可欺輙於茶店硬誣負欠不詐不休又有與人爭競因慮不勝慮卽約游手之徒拉赴茶店評理謂之吃講茶一言不合蜂起而攻之甚至擲碗毀物兇毆傷人無非責令弱者賠錢服禮且必有衙門書差插身其間隱爲之助此等惡習亟應嚴行禁革卽隨時訪拿究辦外合行給示禁紥爲此示仰城廂茶店及工作手藝人等一體知悉嗣後如有應加工價及爭執等事儘可隨時告官聽候秉公訊斷不得私自齊行擅吃講茶滋閙倘敢故違定于提案究懲并將講茶店發封地保容隱不報及有書差右袒情事均于革究不貸其各凛遵毋違特示 
[大風肇過]  
　　○沙市訪事友人云上月十七日南風大作沙霧迷濛自御路口至觀音磯江濵一帶所繫運木船摧毀二十餘號有一舟自南岸窖金洲載渡客二十二人及西瓜十餘擔行至江心忽遇旋風船遂傾覆溺斃十有九人又一漁舟載客七人甫經解纜瞬息間已盡葬魚腹超然觀後吹折柏樹數株壓毀瓦房二間茅屋數家有某甲者與其婦被壓其中事後經人從瓦礫中扒出婦已斃命甲亦負傷甚重恐難免性命　 
之虞封家姨何若是之惡作劇哉　 
[上海縣署瑣案]  
　　○前有匪人名小妹者在有小東門內攫取萃昌參店學徒所持人參獲案後經前縣主某大令研訊笞責兹又獲到同黨李阿毛一名前晚縣主汪瑤庭大令升堂研訊李供小的前在汛捕陳財處爲夥攫參之事並不在場大令怒其刁賴判責二百板押候再究○前准新陽縣遞解王馬氏至縣前晚汪大令升堂提訊王馬氏供丈夫王阿根係上海縣人小婦人前往新陽向陸姓索取會錢至夕照銜山猶未相遇正在徬徨之際有錢阿寳者言伊家頗有間房誘往借宿及到彼處卽被霸匿不放不得已央人赴新陽縣控告得蒙提訊遞回案下求鑒王阿根供詞相同大令謂婦女獨自出外亦有不合申斥數語著王具結領回○著名流氓沙魚皮阿大及小連子兩人時向本城小南門內王姓寡婦所開小烟館借端滋閙王姓不堪其擾訴知某堂董函請巡防南局委員派差往拘沙魚皮阿大已先脫逃僅獲小連子一人解縣請辦汪大令研訊之下小連子堅不承認大令怒其刁狡喝令掌頰五十下押候補提阿大到案質訊核辦 
[馬路工程局瑣案]  
　　○南市元來油麻行被崇明關快船戶龔楊榮積欠洋銀七十餘元屢索不付前日行主沈某囑王金生搬運蓬篙等物以抵龔謂各物值洋銀一百餘元遂投捕房聲訴捕頭令水巡丁拘獲王金生解請馬路工程局總辦程雨村大令研訊龔供小的操舟爲業突被王金生搬去物件是以控案求追王供小的係太湖廳人駕划船度日昨日元來桐油行主雇小的之船至龔船搬物抵欠求鑒大令謂龔欠元來行貨欵自應由行中人向索爾事不干已何得插身多事顯見不安本分命重責五十板押候傳行主到案覆訊核奪○南通州人張文煜在南市陸家浜開設車寓有小車一輛租與同鄉人袁鴻山被欠租資甚鉅向索無著扭訴捕房前日由捕頭解至工程局禀請程大令研訊張供袁鴻山向小的租車言定每月租錢三百五十文自前年四月二十日爲始祗收洋銀一元是年八月袁復租東洋車一輛至今核算約共租錢八千餘文屢向索取置若罔聞求恩追給袁供小的僅欠租錢三百文並無如許之巨大令命押候覆訊○浙江錢塘縣人兪柏在南市新馬頭聚豐木行執事其姪兪爕章屢往借貸滋擾不堪日前遣抱兪升以違忤等詞投捕房聲訴旣復遞禀馬路工程局聲稱逆姪燮章早失怙恃曾薦往湖州習紙業嗣以不務正業被師攆逐甘入下流身染瘡毒前年送往南潯洗心所羈禁三十月方冀改過自新詎料桀驁性成一經釋出仍不向上是以投案控請移送改過所永遠收禁前晚總辦程雨村大令升堂研訊爕章供小的年二十有三邇因失業向叔父求借艦費不敢滋擾大令命送改過　羈禁三月俟其悔悟再行核斷 
[英美租界公廨紀事]  
　　○和濟公司執事人控李鴻伯不付彩票洋銀一百八十三元讞員翁笠漁直剌准詞飭提到案押候訊奪○方潘氏之女阿素被歹人潘小毛誘出并竊去衣飾等物旋在某客棧尋獲扭案請懲直剌著分別管押候訊○蔡佳珍控同源棧經理人倪文炳盜賣瓜子吞沒洋銀直剌著提倪到案押候訊追 
[法租界捕房瑣案]  
　　○匪犯王根生王阿三在小東門外護城河一帶劫掠行人之物被包探拘獲解經讞員朱森庭明府訊明諭令押候笞責昨日命提到案飭各責八十板然後開釋○竊犯錢福生王阿狗在某處火場攫取鐵條等物被某號巡街捕拘獲解經明府訊明諭令押候分別笞責昨日命提到案飭責錢一百板王五十板然後開釋○歹人朱福生陳阿寳沿途攫物被包探拘獲解經明府訊明判令枷號半月昨已期滿命疎去所荷之枷各責四百板驅逐出境 
[美租界捕房紀事]  
　　○有混名拖基駁者不詳其姓氏流氓中之巨擘也專在虹口一帶橫行不法訛詐善良昨爲藍副捕頭訪知命包探 
孫阿新拘獲押候解送公堂禀請讞員翁笠漁直剌訊辦○有惡棍綽號倫嘴聖榮者在下海浦一帶聚黨橫行無惡不作前日膽敢向鄉民某甲强借洋銀五十元甲不允遂曳至荒郊肆行毒毆事後甲心不甘服奔赴捕房聲訴捕頭詢得確情卽命包探邵潤　前往拘拿至則聖榮已聞風逃逸捕頭命各包探從嚴緝捕以便拘解公堂禀請嚴辦 
[皖省官報]  
　　○六月十九頴州府經廳徐晉蕃辭候補縣李壽宸到由太湖訊案回府經喬仁鑑委解老湘營餉赴金陵巡檢李澡慮奉委解長江水師月餉赴金陵○二十日江蘇候補道曾紀壽由淮北來湖北候補道曹南英均到湖南人候補縣胡壽祺辭赴江西探磺價王詒善知往前江口查修水線並赴下游查線州判朱傳笥到解金陵掦州餉銀並學憲養亷銀赴太平府回縣丞鄭壽彝辭赴蕪湖○二十一日廬州府陳文　調署宿州卸任婺源縣方永昌均到調署廣德州陳　知卸事代理懷宵縣姚錫光知任事候補道席匯湘到○二十二日兩淮候補運判鄭文斌到經縣人請補太和縣王樹中謝行知知縣杜師預到卸辦蕪湖關稅務回董玉書知會辦軍械所到差縣丞吳振明謝核准註册巡檢夏海霖到由蕪湖來○二十三日縣丞徐世芳鎖秋審差○二十四日徽州府春岫飭回本任湖北候補道曹楠英辭行請補太和縣王樹中知奉委赴潜山查勘蛟水情形候補知府許晉祁知奉委上江錄遺提調卽甲縣周榮期西門候補知縣謝士彤東門萬世章小南門同知范啓璞大南門通判陸承鎬北門均知奉臬委禀查各門內外街道差府經侯雲瀚西門陳榕東門蔣熙昌大南門均知奉臬臺委幫查各門內外街道○二十五日委署潛山縣趙廷瀚辭請補太和縣王樹中辭赴濳山查勘蛟水情形候補道潘汝杰辭行直隸州王大慶謝超委並知奉赴毫州　幹同知范啓　知總查大南門外街道府經蔣熙昌查大南門內外街道均知到差○二十六日委署潛山縣趙廷瀚知銷發審局正辦差調赴湖北督銷局差遣府經江士越專丁知在安徽捐賑局報捐五品升銜卽用知縣周榮期知總查西門內外街道候補知縣謝士彤知總查東門內外街道均知到差曹文　知奉皋臺委赴含山訊案縣丞義振權到由湖南探磺價回○二十七日候補直隸州王大慶辭赴毫州公幹知縣曹文境辭赴含山訊案萬世章總查小南門典史楊載堃帮查北門均知到差○二十八日知縣用指分安徽試用縣丞朱光華到湖南人候補知府陳兆慶知奉委　辦華陽管卡通判左楨謝奉飭知本班儘先知縣李壽宸知奉臬臺委赴太刮帮審府經侯雲翰帮查西門差○二十九日署廬州府陳文　辭支應局提調石鎭知奉撫憲委營務處提調府經陳榕帮辦查東門卽到差○初一日委署宿松縣許金綬辭五品銜指分直隸試用知縣嚴國棟到江蘇人奉撫憲委洋務局會辦委員知縣陳麟瑞辭奉營務處委赴宿松公幹李壽宸辭奉太湖帮審○初二日候補知縣伍芳榛辭赴委解祭赴上海運槍彈沈訓忠辭奉委解銀赴上海頭軍裝勞文　知奉撫憲委洋務局差張武桐謝超委曹文境辭赴含山訊案○初三日請補太湖縣王樹中到赴潛山查勘蛟水情形回知縣張奎漢到由皖北公幹回並委發審局副辦董　勳到由蕪湖公幹回○初四日候補知縣慮忠　到由湖北公幹回杜師預面試董玉書胡登崧朱存理均知奉委首縣帮　縣丞周懋照辭赴六安措資從九錫奎謝超委 
[上海虹口元濟善堂經收庚子年六月份送堂願並施啓藥捐清單]  
　　韋陳氏五六月分願洋二元陳韋氏洋二元黃翼記洋五角石溪樵子洋四角承記洋五角無名氏洋一角四戶共洋一元五角裴門羅氏春夏雨季洋二元慮誠光求母親康健洋一元江澧泉求閏家平安洋一元連元　求子洋一元三戶共洋三元森記棧無名氏洋五角以工共收願洋十一元○陳宗清　葉洋十元郭輝廷洋一元黃瑞部洋一元潘門黃氏洋五角黎發記洋二元唐門鄭氏洋二元以上洪收醫藥洋十六元五角 
 
 

Page 10

 
 
   
 
