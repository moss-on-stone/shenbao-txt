# 1909 - 208 - 4913110

 

Page 1

 
 
   
 
 

Page 2

 
 
上諭 
　　 
[監國攝政王鈐章] 六月十八日內閣奉上諭錫良陳昭常電奏吉林省城本月初旬雨勢過猛江水　陡漲沿江房屋垣隄以及官商木植公家建築多　被損壞省東蟒牛河新開河額赫穆等處受災尤　重淹斃人口千餘名田廬牲畜沖沒殆盡餘如　雙岔河尤家屯等處亦有全屯被淹溺斃人口等　語覽奏殊堪憫惻加恩著賞給帑銀六萬兩由度支部發給　着該督撫派委妥員前往災區切實散放毌任失所並設法補籌圍隄　俾得復業用副朝廷軫念災黎至意該部知道欽此軍機大臣署名奕　劻毌續張之洞假鹿傳霖那桐差宮門抄　六月十八日　召見軍機　徐世昌　沈雲沛　端方　豫敬　左霈論說 
　　 
[論地方自治第一次經費之以籌] 東吳日本加藤宏之有言曰。自治制度。較立憲政體尤爲重大。立憲國以國民知識之進步。定中央政府之進步。國民知識之進步於地方自治寓督促之機關。鳴呼。此國家籌備立憲。所以不能不先籌辦地方自治乎。雖然。機鍵運掉之靈。恃乎運掉之得人。而尤恃乎運掉之具有資備。所謂萬事非財不舉。固屬近時舉辦新政之口頭參禪老生常談矣。然吾更謂屬於中央政府與地方行政應行待理之庶事。有樞部疆臣爲之擊畫。有截　協撥爲之挹注。豋高一呼。衆擎易舉。其事雖較地方自治爲重且大。而以彼例此。辦理自治之人。祇此地方一三少數人也。辦理地方自治之經費。憲政館覆奏且明云不能動用國家正欵。然則籌辦既無緩。急後先之比例。而程功獨有彼此難易之。殊觀有自治之美名。無自治之能力。其不蹶以僵仆者幾希矣。是說。也吾嘗取之以質研究自治制者矣。研究自治制者不能難也。有難之者曰。憲政編查館覆奏。臚舉自治之綱要。其三爲愼重自治經費。民間疾苦。病於在上者之無睹無聞耳。既稔知之。當無不爲之代謀幸福 
 
 
 

Page 3

 
 
以進吾民于祍席。今觀章程於籌措。經費列爲專章。而九十條明定其類別。其一爲本地方公欵公產。其一爲本地方公益捐。其三爲按照自治規約所科之罰金。至九十一條復規定公欵公產撥充之性。質九十二條九十三條并規定公益捐之種類。及其創辦應歷之層累。章程之爲吾民謀自治之成立無微不至矣各自治團體。茍遵照章程。以籌措經費當亦可免缺乏之虞矣。然則地方自治以籌措經費爲進行之精神。自治各會即以遵照章程籌措經費爲精神之發育。又何難籌之有。是說也。高談闊論者流。每津。津焉樂道之。以爲辦理自治。於籌措經費一事。可以從此解決。無勞躊躇審顧矣。而於吾國舊有之歷史。及社會之習慣。則或無暇兼及也。鳴呼。果如是說。章程以三者之欵項。供辦理自治之應求。今爲調查各地方現時之情形。則公欵公產爲舊管之欵項。多寡雖不盡同。各地方要不必均見其無有也。移舊爲新可矣。公益捐爲新收之欵項。章程既准其夾帶及另定種類名目也。定章徵收可矣。至罰金。則懲戒過怠。較二者似少發生。然亦禾始不可藉爲挹。注大部定章。以理想之經營。期事實之脗合。而事實之演佈。果與法令無參差。求者藉此一紙虛懸之官章以爲號召天下之具。供者即本此熱心公益之血誠以爲響應法令之倡。豈不大快人心哉。吾又何爲爲此可已而不已之好辨哉。此直近於無病之呻吟矣。雖然。古人有言。天下不如意事十常八九。諺有之。依人算不過二年半。個人於私法上有限之希望。其難於逆料也且如此。然則胥一國而受我範圍之大政策可知矣。胥一國而受我範圍且爲第一次創辦之大政策尤可知矣。而況財政一項。吾國正處上下交迫公私並因之秋乎。吾嘗論自治章程所列經費三項。罰金雖正當之收入。已并必有之欵。所謂不可以不肖之心逆億自治職員也。章程大書特書不一書。既列入於七條之第二項。復詳載於選舉章程之第五章。似于九十條可無須明列。若前列二者。公欵公產爲舊管之項。公益捐爲新收之項。雖均爲情理正當舍此別無可籌之欵目。然處社會疲弊之餘。積習相仍之後。其各地方不可究詰之狀況。且有出於章程防堵之外者。夫九十一條公欵公產以向歸本地方紳董管理者爲限云云。是豫防舊管之項。當事者或有抑勒與霸阻之事也。九十二條明載公益捐之種類分附捐特捐。九十三條明載公益捐之創辦。委任于各議事會之會議。而寄核准之權於地方。官是豫防新收之項。當事者或有茍派與隱匿之弊也。然而事實與法令有常不相值之勢也。民情之俶詭與社會之習慣未。能遽爾改革也。第一次籌欵之難。即就章程所列舊管新收二者。且爲章程業已豫防之事。亦豈遂貼然就緒哉。茲特就章程之所規定。而參以現時社會之習慣。與民情之俶詭。於籌措舊管新收萬難之理由。分爲二論以貢之研究。自治制者爲異日辦理自治之多一經騐云。（未完） 
[專電]  
○電一（北京）駐藏大臣聯豫溫宗堯奏藏事棘手急應改省蓋因藏衆愚蒙動輒阻撓交接強鄰勢難再從緩議此時自以練兵爲第一要義惟體察情形端賴振興教育　期默化擬先設立學堂以蒙藏漢文爲主英俄等文爲助兼及測算理化等科但費尚易集才實難求請飭學部選派素辦學務者一員漢學確有根底者數員尅期來藏俾　籌辦○電二（北京）前津浦督辦呂海寰失察處分聞吏部人云應請革職○電三（北京）孫寶琦袁樹勛會奏山東籌辦憲政情形奉硃批憲政編查館知道○電四（東京）日本改革官制新設名譽總領事（在外國任外國人領事者日本名之爲名譽領事惟從無名譽總領事名目今新置之）○電五（東京）日本　海軍定於西十一月間在長崎爲捕處俄人行改葬禮。○公電（九江）各報各界公鑒余發程案定二十二日在潯會審請迅速公同籌畫增聘律師協助辦理九江公義社緊要新聞一 
　　 
[政府辦事之秘密] 北京○邇來政府辦事甚爲嚴密軍機處政務處憲政館三處屢次改章樞垣已定將重要之件。　堂核辦故近來封奏多無下文其實並非留中實因秘不發抄之故政務處亦於會議時。屏退僕從。卽委員等送稿之後。亦立時退出。不得稍停憲政館亦已另訂辦事章程。向來該館分科任事科設委員供事遇有各署咨送文件暨軍機　交片等件均須傳送各科局一閱各該員卽於文件書一閱字爲聯絡起見近來則改爲無論何項文件。送到之後。由提調拆閱。閱畢即分送核辦。如應歸某局某科辦者。即徑送某局某科。不再傳送各局科。並訂有嚴禁洩漏章程十條懸掛各處一律遵守　　 
[世中堂之恩眷] 北京　　○張鹿兩相因病請假世中堂適值內閣帶領引見及召見軍機只慶邸一人進去。攝政王遂問世續何以未 
 
 

Page 4

 
 
到慶邸以帶引對次日召見樞臣攝政王擬欲加恩免世中堂帶領引見。中堂力辭王曰張之洞鹿傳霖早已加恩汝亦年老可不必固辭中堂又奏現在那桐出差榮慶患病未愈孫家鼐張之洞鹿傳霖均因病請假遇有引見。不能無人帶領。故敢堅請收囘成命。王諭所奏尚是。隨後再行降旨。　　 
[陝撫奏陳開辦清理財政局] 北京　　○陝撫恩壽　奏略云竊維財政有關立憲之轉移清理卽爲實行之預備挈紀振綱端在此舉此次部章飭令　省設　清理。其要。在於稽核出入確。　　　。隔閡情形。暨調查全省沿革利弊。主義至爲精密。辦法極爲允平。奴才於三十三年冬間到任竊有慮於事權紛屬散漫難稽當經奏　將舊有之　後釐金糧務各局一律裁撤倣照山西成案改併財政局一所。以爲全省總滙之區。辦理年餘似得要領今此循章就理不致措手無從當與司道籌商。即以省局改爲清理財政局。札委布政使許涵度。爲總辦委巡警道張藻。總辦財政局記名道張毅。爲會辦委會辦財政局候補道鍾潤。常川駐局遵設編輯審核庶務三科遴員分任職務照章刋發關防於四月初一日開局辦事。據總辦清理財政局布政使許涵度詳請具奏前來奴才覆加查核辦理尚屬安協其有未盡事宜隨時核訂仍候正副監理官到陝。飭再悉心會商辦理。六月初八日奉　硃批該部知道欽此　　 
[中日禁輸出入品物]  
　　○日本遞信省宣明由日本郵寄中國及由中國郵送日本應禁各貨已誌前報專電今得詳細品目開列於左　應禁運到中國品目　槍銃軍刀銃劍及各種軍械軍需各貨。（中國政府或官憲定購以上各貨時應送軍械樣品各人游獵並護身所用之鎗銃不在此列）刀劍（普通刀劍）其餘各種暗劍（護身所用者須遵照中國進口章程則可以進口）　亞鉛（中國政府認允者不在此列）　食鹽（桌鹽不在此列）　嗎啡及其注射機器（洋醫藥濟師藥商等遵照中國進口章程允許者不在此列）　應禁由中國運往之品目　鎗銃軍刀銃劍其餘各種。軍械及軍需各貨並亞鉛。（中國政府認允出品者不在此列）　中國銅錢（遵守中國章程提供担保而由中國一埠地運往他中國一開埠地者不在此列）米籾小麥高梁玉米粟等榖物。（中國出產此種榖物之由中國開埠地運往他中國開埠地者暨東省出產者由南滿各埠出者不在此列）　　 
[新任江督抵滬]  
　　○新任兩江總督張安帥昨晨乘新銘輪船抵淞本埠各官咸詣淞口迎迓午後一時。舟抵金利源碼頭除本埠各營所派弁兵一百餘名。外法捕房亦派有馬差捕四名安南捕二十四名。在江干擎鎗列隊伺候法副領事及麥總巡俱豋舟謁見由安帥迎入略敘寒暄始行辭別安帥豋岸後卽乘坐雙輪馬車赴洋務局行轅駐節本埠紳學界及南市總工程局各董事南北兩市商會同人定於二十二日午後一時。假滬北張氏味蒓園。開歡迎大會。聞安帥約廿六日赴寗接印。　　旅滬順直商界同鄉歡迎張安帥祝詞時維龍飛宣統元年六月十八日我安帥鄉先生恭膺　簡命移節南洋一路福星蒞臨滬上凡我旅滬同鄉得以重親顏色藉抒敬慕　幸如之伏維我公早豋翰院鄉望夙隆迨至出筦榷政陳　開藩擢晉封疆歷任齊豫粵晉各省無不政聲洋溢有口皆碑蓋公清儉寬仁尤持大體民生國計昕夕勤勞固數十年如一日也曩者總制兩粵歷辦外交迭籌災振賴以爭回國權活全民命者固彰彰在人耳目無待縷述至籌辦新政仿行憲法尤能先其所急次第敷布其他流風善政更不勝臚舉彼都人士莫不攀轅臥轍如失慈母公之德意及民蓋可知矣尤可敬者我公數十年來敭歷封圻不忘桑梓凡遇故鄉偏災公益等事無不拯救提倡餘力不遺而哲嗣伯訥京卿監督大清銀行本中央維持之意商界靡不霑其德澤蓋其仰承嚴訓好義急公酌盈劑虛官民獲益我父老常指謂明德之後必有逹人鄉里播爲美談德門稱爲盛事今者移節兩江道經滬瀆凡我旅滬商界同鄉開會歡迎以伸景爺所有南洋各省紳民企望於公者至爲宏大我同鄉實深知公之造福於南洋者較之齊豫晉粵更有進焉豈惟我旅滬商界同鄉感受德憲哉特舉一觴爲安帥鄉先生祝願公政猷開濟福壽綿長贊憲政之成立進國勢於富強國家之福亦鄉里之光也率進祝詞用攄鄉捆　旅滬順直商界董立善賈文富陳家麟邊雲禧張恩桐范安榮陳鈺金李恩元王永清張國琳李永吉常秉禮王濤程相福公頌　　 
[京師近事]  
　洵貝勒日前在樞府提議以海軍繁難責任甚重非有實地閱歷不足以資籌備擬俟秋間奏請乘坐兵輪。赴閩海粵　各處巡閱一周。　資歷練而便籌畫 
 
 

Page 5

 
 
　都察院近因已革人員呈訴寃抑者日不　給　對於案情小者即照章辦理若庚子因拳匪而革。職之案立卽擲。還原呈概不收錄故前任順天府尹何京兆所呈卽被駁斥　實錄館監修決裁世中堂與各總裁提議因恭修實錄書籍以滿蒙文爲最要必須妥愼擇選以免貽悮中堂擬於初九十三兩日。考試各員必須親身到館（內閣漢本堂）當面考試並面試問答以取眞才而昭愼重　初十日辰刻爲檢驗學習所覆考檢驗吏之期到者二百餘名監考王廳丞所擬題目爲宋惠父洗寃集。錄書後一時考生大譁訽之稽查員。亦不知題意云何。旋又改出片言折獄論題。各生始無言。然交白卷者十名之多。當點名時發卷者逐一以相片核對並令口背三代以防假冒　吏部陸鳳石尚書因該部內設立之學治館現屆第二次。招考報名者已至七八十名。尚書爲多儲吏才起見故與左右侍郎等議商原定之額分爲兩班僅止百人現撥添設一班。改爲一百五十人。聞業已議定不日即可出示　法部葛尚書與紹昌王垿兩侍郎提議現經奏定通飭各省改良監獄並在省城設立監獄模範所有改良事宜自應遂漸辦理查從前部內部有醫官專爲囚犯醫治病症起見此項醫官恐難深明醫理部內醫官。若不認眞論其醫學懮劣。其他外省更不講求。至診治囚犯病醫法於公務上尤爲重要本堂不久離任望君等由部內以及各省務將此項醫官認眞考騐。果有實學。方准充當是差。　各衙門恭辦　德宗景皇帝大事出力人員俱照優保以致近日之熱 
心功名。者皆甚盻望　孝欽顯皇後奉移大。事再派差。使以爲將來得保地步　農工商部前據布政使銜分省補用道李國成禀稱擬在張家貝創辦畜牧場。飼養牛馬等項並叅用美奧兩國新法改良傳種等情業經奏准試辦並派員前赴口外丈量地叚以爲開辦之用昨據報告現已會同該地蒙漢。人員丈量事畢。繪圖貼說。呈禀到部。閱溥尚書現擬籌備欵項。秋間再派李觀察蒞該地。籌畫一切辦法。　政府提議現擬詳訂叩閽新章向來叩閽京控各案。強半批還原省。其流弊爲最深現擬核訂新章嗣後無論叩閽京控。凡情節較重者。一律提歸京。訊不得批還原省。惟須嚴訂誣告反坐之罪。以資限制。　外務部前因各邊防地理不明外交每多失敗。會諭各部員詳細研究嗣因無詳細地圖無從入手擬由部會商民政部。揀派妥肙。赴滇越愼緬伊犂庫倫愛琿各緊要之處。勘測詳圖。以資考核　翰林院功臣館因修纂列傳事蹟。特派顧家廉充補纂修官。以資襄助　政務處擬改訂地方官品級。及簡繁各缺分正從章制。知府四品知州五品。知縣六品譬如知府繁缺爲正四品。簡缺爲從四品。州牧縣令以此類推　內廷人云　皇太後因現值酷暑特飭御藥房製造各種暑藥頒發民政部及各醫院賞給當差之巡警及貧寒民人以備不虞　京張鐵路被水淹浸其中以南口至康莊五十餘裡。（或云七十五里）爲尤甚。水約一人之高該路現已停車趕緊修平大約本禮拜內即可照常行驶　兩江督練公所總叅議舒清阿日前隨同端午帥來京聞已經訓練禁衛大臣濤貝勒派充禁衛軍教練官之差務。日昨舒清阿已晉謁濤朗兩貝勒及　將軍各大臣矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[粵督電告辦理清鄉情形] 廣東　　○調任江督張制軍在粵督任時致贛撫馮中丞電云據韶州鎭道府電禀贛粵辦理清鄉因余匪竄聚羅坑勢甚猖獗當飭宋朱兩管帶移拔赴剿酌留弁勇扼守雄仁兩屬邊境第三營左哨弁林嘯春在仁化等處拿獲上年搶刦江西高坳村擄刦各屬及煙竹西坑鎗斃差總線人暨開台放風三點會各匪。計廖亞益鄭玉當王亞雄吳亞雞吳亞明蒙兆慶謝石求歐寶應蒙煥廷鄒豹山馬炳陽游廣仁何都奴張二孜聶鳳孜周癲求十六名並據鄒馬兩匪引拿繳械通匪附生龔紹楨一名。分案起出三會僞印。二顆僞旗僞信藥粉條等件。長鎗五枝手鎗一枝單刀二把。碼袋二個短刀一把並起回被擄婦人李譚氏張譚氏二口。均解仁化縣騐訊傳屬給領又據第一營宋管帶在雄仁兩屬陸續拿獲江西聶都案匪。李珠仔李秋貴譚春連三名解仁化縣收審又獲李蕊蔡同黨譚全滿及陳水高夥匪張石古二名交南雄州訊並據第四營朱管帶在始興拿獲南雄各案要匪。唐妹仔會學宣二名解始興縣訊又在仁樂交界憑線引拿。三點會楊龍松一名。搜出會票據交樂昌縣訊職鎭以余匪伏誅首匪陳水高等日久漏綱四路查緝據南雄胡都司案牧沁電禀督率兵勇差役生擒首匪陳水高一名。奪獲洋鎗一枝。訊認　案不諱等情除飭督營分路搜捕務絕匪根並飭各屬提犯訊供按辦外謹聞　　 
[截留災民逃荒滋事] 湖南○湘撫致鄂督電　武昌陳制台鑒江電承示已電飭荊州府轉飭公安石首各縣如有飢民截留安撫不許出境逃荒生事無任感佩近來湘省各處水災以澧州安鄉兩邑爲最重其餘爲常德府屬之武陵龍陽沅江岳州府屬之華容並南晃等廳州縣亦屬不輕且有游痞煽惑飢民搶奪商船情事。據澧州禀此等飢民大半來自湖北請電咨我公分飭被灾各縣截留安撫母任出外逃荒等情敝處現又加撥倉榖派委妥員携帶錢文分往各災區查明賑撫會同水陸各營隊查拿滋事痞棍懲辦以靖地方祈公電飭荊州府將所屬飢民查明禀請賑撫一面飭各縣認眞截留母任出境逃荒滋事。並請由公派水師弁勇。在荊江一帶實力巡緝彈壓。以顧鄂湘兩省邊境庶匪類不敢煽惑滋擾用保治安統祈藎籌示覆爲盼蓂叩佳○鄂督復湘撫電　長沙岑撫台鑒佳電悉鄂省荊屬水災以公安石首爲重江陵次之已據荊州道府先後電禀前來惟本部堂先已探知該府屬被災撥錢一萬串派員來往會同地方官查放急賑嗣據該道府電荊屬缺米復在漢購米五白石運往接濟何以仍有飢民出境。殊不可解應再飭荊州道府查照前電嚴飭所屬認眞辦理母任紛紛出外致千查究至鄂省被災地方前已派撥陸軍水師分別駐紮彈壓梭巡以杜匪徒煽惑生事茲准前因應仍檄飭水師統領加派弁勇在荊江一帶實力巡緝彈壓。俾固兩省邊防。特電覆龍叩　　 
[西報譯要]  
○吉林洪水爲灾　字林報載十七日東京電云松花江水暴漲幾將吉林城全行淹沒溺斃。人口共有一千餘名。衝毀房屋約七千戶。木料飄失者值銀五十萬兩。○吉長路債交涉議結　又載同日東京電云吉長鐵路。借欵問題已由中日代表在天津議結不日將呈交各本國政府批准分類新聞 
政界 
　　 
[監理官清查財政之起點] 蘇州　　○江蘇清理財政監理官管京卿象頣副監理官王建祖到蘇情形迭記前報茲悉正副監理官定於六月十四日盤查藩庫預期知會蘇藩左方伯是日上午同至學士街藩庫眼同管庫大使人等將庫存現銀按照庫簿逐一盤查點騐一過方伯即令庫總書照開庫儲各欵細數清冊一分送交管京卿帶回查核　　 
[詳定寗屬各州縣自治秩序] 江寗　　○江南籌辦地方自治局昨將所擬各屬辦事次序表繕具清冊詳候示遵當奉江督批云地方自治爲籌備之要端來詳就館頒統限內規定進行日期以便尅期程效並嚴定勸懲之法由該局依限催督辦理極有秩序擬呈表冊亦頗周妥應准如詳辦理爺卽通飭遵照母任違誤　　 
[自治職員進所辦事] 常州　　○武陽自治分所初一日成立已誌本報因忠義祠尚須修理暫假商會辦事現該祠業已工竣各職員當於十六日進所辦事惟庶務兼會計陸新吾君暫充物產會陳列科員春遺席已延嚴君接替矣　　 
[川沙自治公所成立誌感] 松江　　○川沙廳成司馬於六月十二日照會紳董黃炎培陸家驥包志澄顧懿淵張志鶴籌辦城鎭鄉地方自治事宜當由該紳等邀集全境紳商學界於十六日午後三句鐘在本城邑廟西園開會公決簡章議就至元堂設立公所即由司馬遴選主任籌備員五人分任籌備員十一人叅議員三十人並公推駐所幹事員二人到會者約二百餘人興高採烈不憚酷暑翌日由主任籌備黃紳等將開辦 
 
 

Page 11

 
 
情形禀請轉詳立案一面由司馬照會各職員即日任事聞已定於十八日下午開職員會議辦一切事宜　　 
[自治研究會定期招考] 杭州　　○浙省自治研究會業於暑假期內組織完善並呈請撫憲核准飭藩運兩司分籌經費現已擇定本月十八日借金衙莊法政學堂開考定額以三百名爲限本日已遍貼廣告知照考生屆期概免衣冠僅須長衫應試云　　申斥玩視功令之知縣杭州　　○鎭海縣胡令以金偉度被盜刦失鉅贓經縣勘訊情形通禀省台當奉批云金偉度家於四月二十五日夜被盜撞門進屋刦失鉅贓至今贓盜一無破獲捕務殊屬廢弛該縣四鄉巡警並未舉辦尤可概見仰按察司速飭添派幹役懸賞購線勒限嚴緝並令移會營汛鄰封防軍暨由司通飭各屬一體協拿贓盜務獲究報逾限不獲照例開參並飭先行造冊詳請通咨分緝至此案詣勘後並不按照例章於三日內先行禀報遲至二十餘日始行具詳據禀係初選舉投票赴鄉稽延禀報顯係欺飾應先記過一次以爲玩視功令者戒交涉 
　　 
[議結日商購運土貨交涉] 杭州　　○日本商人前在溫處內地採辦煙葉樟腦等土貨出口要求甌關發給三聯單致官紳羣起反對釀成交涉業經增中丞特派洋務局總辦王省三觀察赴滬會同日總領事磋議辦法日久無功回省後　請中丞電召前署溫處道黃道來省會同釐餉局章道知照滬總領永瀧君杭領池部君在洋務局提議磋商至半月之久始能就範茲已將訂定甌關三聯單採辦土貨章程十五條一切權限悉照舊章辦理當經永瀧池部兩領事分別認可簽押完案即日由釐餉洋務二局會詳撫院並呈送三聯單運照切結各式當奉中丞批云三聯單章程與單照結式均極精詳該司道等辦理此案認定保商宗旨辦法拒其先給聯單之請雖經日領等劇烈要求不爲所動今既就範應悉如詳定議軍界 
　　 
[偵探隊誣良之慘酷] 江寧○江寗偵探隊統帶米占元所部中隊管帶趙文魁據兵士崔玉山即崔文炳拘解楊喜仔一名並當票二十九張龍洋一元小洋九角指爲竊賊經趙管帶提訊楊喜仔不認爲竊喝用種種非刑拷逼致楊兩足腳踝鐵器各傷已至骨節又背脊上拷痕殆滿情形慘不忍覩旋經楊母施氏具禀江藩司轉移巡警局查騐楊喜仔刑傷屬實提到兵士崔玉山訊據供認因楊喜仔會分賊贓嚇詐不遂將楊解營　指爲賊經管帶用酷刑逼供等情由局飭傳楊喜仔先行保釋並轉詳督院請將巡緝隊兵士崔玉山及趙管帶等酌予懲辦當奉批云此案巡緝隊兵士崔玉山因楊喜仔曾經分受賊贓起意向其嚇詐未遂輙即誣指爲賊禀由營官刑訊實屬藐法妄爲應如所擬將該犯遞回原籍江浦縣管押十年收所習蔭限滿察看禀辦趙管帶文魁不加細查輙即刑訊殊有不合應記大過兩次以示薄懲　　 
[咨送陸軍學生升學] 江西　　○江西陸軍小學堂頭班學生王壽南等業經贛撫馮中丞考試畢業現已評定甲乙計列懮等者二十六名上等者四十六名中等者五名均經給予畢業文憑並發給咨文送寗中學肄業各生奉文後紛紛檢點行裝於十三日豋輪起程由潯赴寗矣學務 
　　杭垣考試優拔之踴躍浙江　　○浙省考試優拔職場適在暑假期內舉行致各屬報試人數多至四千七百餘名學界自堂長職員教員學生以次軍界自隊官排長弁目以次警界自巡官教練官及什長以訖巡士甚至東洋留學生法政畢業生初選複選監察管理員各處新議員等無不爭先恐後踴躍應試奈提學署考棚僅容一千八百人不得不分場考選初十日取齊十五日考拔首場經支學司牌示先考杭嘉湖寗台處六屬詎台屬因輪舶誤期冊藉未到祗得臨時改試衢屬云　　 
[江南女子公學改歸官辦] 江寗　　○翰林院修撰張騫等近以江南女子公學成效昭著經費困難禀請江督援照粹敏女學改歸官辦以免廢輟當奉批示略云查女子公學成立艱辛教授優美全賴諸紳極力協助之功深堪欽佩此次請以公學籌定之欵歸併公家由財政局每月撥助官欵四百兩改歸官辦自是切實辦法應即照准至彩票捐一項應由警察總局代收按月移送公學應用以免妨碍女子名義仰寗學司轉移該紳等并女子公學知照　　 
[育德小學遵添實業要科] 寗波　　○寗波府教育會函致郡署略謂前月奉到照會轉奉學部劄催各處實業學堂應於本年按照奏定章程加入實習科目等因當由敝會轉知本郡育德農工小學堂赶速遵辦茲據該校經董陳紳訓正來稱刻擬遵章定設金工木工圖稿繪畫等三科正在設法集資商請校董盧紳洪昶置備機器工塲實地練習並擬由陳紳前往各處調查實業學堂辦法以求完備而符定章　　 
[選舉奉化勸學所董] 寗波　　○奉化縣勸學所總董王君菉軒現充諮議局員不能兼顧向衆辭職經邑紳以學董責重此席未便虛懸本月初九日特開教育大會票選趙文衡君以承其乏當由各紳請邑尊照會接辦實業 
　　 
[常屬物產會進行之狀況] 常州　　○常屬物產會於本月初一日成立昨十五日錫金江靖暨武陽幹事長均到所提議應辦事件如下一會塲初擬借用萬壽亭嗣以該處尚係一片荒塲恐不合用遂改用天寗寺爲會塲一事務所經費武陽先將百元交出各縣亦卽日交到其餘百元俟第二期再交官認之百元請府尊札飭各縣令從速交來會塲經費則以八邑公所售得之二千餘元除認敬諮議局研究會費五百餘元尚餘一千餘元即以之動用一各科職員文牘科江靖已舉定章繹山君陳列科武陽人多不願担任當推陸新吾君陸君亦不肯承諾然一時乏人辭之不獲始允暫代會計科錫金尚未舉定代表糜義人君云返里後卽當 
 
 

Page 12

 
 
舉來庶務科宜荊初以周組園君代表周君現已返里擬作函往催並將所議各節告知各團體云　　 
[勸業道更調查科員之原因] 江西　　○贛省勸業道傳苕生觀察所轄勸業公所科長科員人數雖多而辦事者甚少以致政界嘖有煩言當道急欲整頓而持大老八行營謀差委者絡繹不絕頗難安置卻之不便現經傳觀察將勸業公所各員與陳列所委員大半封調以便名實相符而寬位置雜記 
　　 
[兩縣令騐屍之意見] 安慶　　○望江縣境內惡棍某甲自奉示禁煙後明目張瞻擅設烟寮經該縣羅令紀綱偵知簽飭差保勒令查封提案嚴究詎該甲疑爲差役私行敲詐將差役等捆吊拷打事後悉係縣令簽派勒令提案查封自知干犯重究畏罪服毒身死羅令據報往騐委係服毒自盡旋經上禀首府豫太守照例劄委隣封潛山縣凌令謙前往相騐不意羅令意甚含混謂凌令云可已了結無容往騐以故凌令心中不悅致起衝突刻聞凌令不允會銜禀復徑自據實禀復矣　　巡檢朦頂敗露福建　　○泉州府晉江縣屬雄陽巡檢童寶文藉隸江蘇原名張子猷初在鄉人狄應濤家管理銀錢欺其婦孺侵漁鉅資席捲而逃改易姓名買頂此缺遂挈眷來閩禀到奉飭赴任現經狄家查碓訴諸蘇撫咨請閩督押解回藉歸案訊辦當奉札飭臬司遴委廳丞吳兆左前赴泉州押解回省矣　　 
[縣令禀揭鹽局委員劣跡] 天津　　○署新河縣王令澍霖昨上督院禀云前因宮運鹽局陸委員培餘屢次派引累民等情禀陳憲鑒自應聽候批示未便繁瀆惟陸委員驕傲性成日昨赴卑縣官錢局聲稱伊與運署官幕均屬至交已有友人將原禀抄來將來委員密查亦必能關照但須按照所禀各節預行佈置並云此氣不出定不與卑職甘休查陸委員於上年到差後即在縣城南關宿土娼一名花妮一名春夏後包春夏爲之築屋置器按月由錢局支付該婦銀元數十棧作夜合貲往往住宿娼家上年臘月初五日夜正在國服白日期內薙髪宿娼被妒姦者數人突於是夜將該員與娼婦春夏一併綑縛訛詐復擄去衣褲首飾等物該員是夜無衣回局次早遣人取來衣服始囘鹽局該委員覥顏至署請爲嚴緝贓賊後經捕署陳典史以事涉曖昧勸阻遂嚴飭馬快訪緝賊蹝查拿同城談爲笑柄卑職因有碍體面未便過問因思該員既已遭此驚嚇諒不致再蹈舊轍孰料該員覥不知恥仍到春夏家每夜住宿並派鹽巡數名把守門戶以壯聲威且此後時常將此娼婦春夏接至鹽局日夜盤踞該婦往還性喜騎馬爲滿城百姓指摘已不忍聞至今依然卑職婉言規勸終若罔聞應如何辦理以肅官箴懇乞俯賜委員一併密查當奉那署督批飭運司切實查明核議詳辦　　 
[府訊盜犯詳情] 松江　　○十六日飛划營沈都戎派領哨沈子祥在澱山頭地方擒獲搶刦青浦縣境爛路港商船並拒傷事主案內要犯俞阿福解送府署府尊戚太守親自升訊俞供六月初二在爛路港隨同盜首吳士卿搶刦商船因鄉人鳴鑼追捕得贓不多太守訊以此外案件俞供去年十一月在金山縣境泖塔夥搶骨頭船計得銅元八包（共八千）英洋十餘元十二月又在張涇匯搶一客船得洋約百元供畢命發婁獄釘鐐收禁　　 
[城北巡警不法] 常州　　○城北天王堂弄某庖丁日前侍考優拔者赴蘇家僅幼妻一人某日三鼓後忽聞敲門聲甚急不敢應愈敲愈厲不得已啟門見一巡士手持鐵鍊出言無狀加以恫喝該婦駭極大聲呼救比鄰聞之開門出視該巡士始狂奔而逸並將鐵鍊遺下該婦遂驚極而踣幸灌救始甦云雜談 
　　 
[撞木鐘] （符）吳諺謂事之一無依據而姑妄嘗試者曰撞木鐘。本屆蘇常兩府優生頭場。樊學使以善待問者如撣　五句命題。此老可謂體察人情。善於詼諧者。此木鐘之撞於文字者也。學使文告之言曰。優生頭場。試以經義史論各一篇。不妨從寬錄取。以訛傳訛。遂有兩科併行之說。一般功名之徒。咸思得天鵝肉而食之以。歸傲其妻子此。木鐘之撞於傳聞者也。當頭場優榜之將發也。考者蹝跡。聚集定慧雙塔兩僧寺之前。此往彼來。塡街塞　。既而。號鼓三通。頭門一闢。忽聞大聲發於戶外。曰優榜來矣。優榜來矣。斯時酸子。無不奔走若狂。坐東者在則看東。坐西者則看西。此木鐘之撞於看榜者也。爰將題目竄易以嘲之曰。善考拔者如撞鐘。社會小說 
　　 
[舟中人語] （來稿）鳴---鳴---鳴。汽笛一聲。雙輪蠕動。客乘長風。萬里浪。瞬息破。抵蛟門。天酷暑。登高遐矚。第見海波微漾。遠由夕陽斜照。萬頃銀濤。盡作碧雲色。又遙見烟水溟濛。一點孤鴉。是危檣悉舶。有一老者。褐衣黎色。類工界中人。與一青年設玫瑰酒。持蝤粹螯。席地對酌。俄而風發浪湧。超某輪船而過。老者曰。吾今日不幸。喪我利權。青年問何以。老者曰。聞某輪船減價。而汝必邀我乘此。青年者曰。否否。汝喪權利。僅小洋二角耳。而不知國家將收回幾何之權利。我輩咸中國人。奈何舍中國自有之船。而反乘他人之船。汝亦知中國之所以貧弱至此乎。老者茫然。莫角。青年者曰貧於若汝輩識見者之多也。汝只知一人之利害。而不顧一國之利害。只知目前之利害。而不知後日之利害。老者乃瞠目結舌不能語。青年者又問老者曰。汝往返滬甬幾何次矣。老者笑曰。吾十六而赴滬。今年已六十。每歲往返恆六七次。又以手指海線燈曰。我見此物四百餘回矣。青年者。詢以從前之值價。老者歷道往昔價值之昂賤。如數家珍。青年者曰。汝亦知寗紹輪船之發起。大有造於旅客乎。若汝所言。則三日而寗紹停。三日寗紹船停。四日而他船即復其原價乎。吾輩歲往返十餘次。即以我一身計之。有無寧紹船之關係。每歲。相去殆數十金。則每日數千百人計之。每日之權利喪失於他人手者幾何。每歲之權利喪失於他人之手者又幾何。我不僅爲我一身惜。爲寧紹一船惜。實爲國家前途惜老者乃憬然悟恍然覺曰非子之言。我幾爲中國之罪人。二人乃相與大笑。推牕遠眺。則故鄉樹色。歷歷如在幾案前。俄而泊舟登陸。猶聞汽笛數聲曰鳴---鳴---鳴。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　初選舉開票　江西吉水十二名　郭星漢　李　彬　楊應峨　蕭之柄　張開林　彭德瑩　徐元訓　胡玉爵　曾承熙　張培之　劉學漢　王以選萬安十八名　嚴安仁　蕭熊飛　羅景福　孫桂芳　劉學淵　廖廷隆　王子香　蕭炳煌　林　珍　張四維　陳文膏　曾沂春　郭錦城　朱靜安　嚴湛恩　邱翠芳　梁員祖　廖清湘（候補四名）許炳煌　胡承恩　蕭點鰲　許家駯　永豐七名　楊士衡　劉仁壽　羅廷傑　劉毓蔭　劉彩庚　徐文炳　陳玉書星子六名　陳寶林　張廷魁　潘善滋　羅允煜　陳友松　陳式藩都昌十一名　曹逸仙　邵伯棠　周鳳山　方瑞元　方千里　石奠磐　秦鏡中　沈逢甲　黃河澄　袁　燝　余建寅樂平九名　朱文英　彭良驄　張家樹　徐寶田　石光玉　楊尚芬　袁希祖蔡煌　李應奎（候補四名）詹拜麗　徐士誥　張景賢　叚會芳德興四名　徐舞舉　舒家駿　李長庚　張先濟萬年七名　劉金誥　黃　鐘　程一鵬　張朝輝　方之屏　饒育鐘　饒商棠 
[瑣聞]  
　浙江（寗波）甬郡議員於十五日假府教育會事務所開議案預備會並提議地方自治預備公會辦法該處士紳二十三人即於次日設筵爲議員錢行先由張君鎭元致頌詞代表衆人意見大致以謀桑梓之公益不獨個人之交際爲言嗣由議員丁君中立余君鏡清致答詞儀文肅穆頗極一時之盛　　 
[專件]  
　　湖南籌辦處札試用知縣於廷榮改選知縣朱廷英文爲札飭事宣統元年五月二十二日本處據郵局投遞旅奉湘人公緘封面蓋有奉天圖書館圖記內開京電擬稿資政院憲政編查館王爺貝子中堂鈞鑒湖南辦理選舉不遵定章演出極怪現相緣官未能認眞督率紳不得盡其責任籌辦處全無法政知識調查員多係夤緣鑽充初選甚無條理若複選仍蹈前轍憲政前途何堪設想爲此仰懇鈞電嚴飭湖南官吏務必聯絡正紳遵章愼選以期得人庶可上副朝廷慇慇求治之至意旅奉湘人某某等護禀叩五月十二日上午十時發電名單陳炳煥洪汝沖雷飛鵬曹典初羅永紹蕭仲祁廖楚璜李金杜楊德鄰姚紹崇方永愼羅時傑黃篤衡林紹敏楊讓德黃果勵黎尚嶽王百塤會寅何倬何榮光雷森魯疆東董邵郭宗烈蕭鴻運徐祉善周完熊大垣等情據此查長沙縣首於初選將次開票之時本處風聞外間謠傳該縣選舉人有將娼優姓名投票等事開票後當經傳長沙縣余令面詢據稱篇檢有效無效各票並無妄投娼優姓名之票是外間所傳確係謠言無疑復查本屆選舉定章係因無名單記法選舉人之投票例又禁人違法干涉該投票人即有不自尊重其道德之行爲而於塡冩投票有各項謬妄之舉動爲法所窮於取締者此自關於人民程度之不齊一非可咎及辦理選舉官紳但使如法開票檢票未誤以無效之票作爲有效辦理即無不合即調查員亦祇能按照館頒資格調查入冊不能於有資格各選舉人逆億其於投票時有不正之謬行而預加以拒絕是前開各節即使確有其事辦理選舉官紳亦無從分任其謗豈可以一區而誣及全省以一二選舉人無狀之風說而誣及全體辦事之官紳況據該令稱並無其事耶茲據函開電稿並上海某報豋有湖南選舉怪現狀亦誣載前事殊屬無稽復查選舉章程第五十二條票紙無論有效無效一併於本屆選舉年限內由初選監督保存之是前事有無不難覆按本處應調齊該縣初選有效無效各票派員遂一檢視以騐遠近謠傳之虛實與湘中選舉人程度之高下除呈報並飭知該縣外合就札行札到該員即便遵照尅日詣處會同將本屆長沙縣選舉人所投票紙無論有效無效逐一檢視造齊　名一覽表據實禀復核奪本埠新聞 
　　 
[蘇撫瑞中丞札滬道文] （預備發行印花票）准督部堂端咨案准度支部電印花票業已裝箱希派員赴部承領等因准經委員前住靖領並分別咨行在案查此項印花稅前准度支部先後來咨並刷印原奏清單均經札飭寗蘇兩藩司會同察酌情形分別籌議詳候通飭遵辦在案迄尚未據詳復此次接准部電已派員赴京領票不日回省事關各省通行未便再有延緩查部定章程第三條內開各直省藩署或相當局所附設管理印花稅處責成藩司遴派妥員專司本省發售印花事宜又第四條每一州縣應招總發賣若干人承辦發售印花由總發賣人發賣於各分售人由分售人發賣於需用者又第五條內開總發賣人須殷實商家取具地方紳士蔌地方商會保結由地方官查明禀請藩司核准發給承售印花執照又第十二條內開各省地方以地方官奉到部發印花後三個月爲施行之期未施行以前應先由地方官將印花稅辦法稅則及種類式樣開辦日期於各府州縣之城鎭村市詳細出示曉諭各等語均應飭由該司等查照以上各節即日通飭所屬各廳州縣一體遵照辦理並將開辦一切事宜遵照節次轉行部文預爲籌備務以領票到寗三個月後爲一律施行之期不得觀望遷延轉致臨時貽誤至度支部兩次原奏內稱現擬印花稅辦法　先從寬衙入手不得假手胥吏　征擾累如有　行不善一經覺　即由部嚴行參處等因立法至爲周密並應卽由該司等嚴節各廳州縣務各懍遵部章妥愼辦理切勿假公病民致干參辦除分行寗蘇兩藩司遵照辦理外咨明查照一體飭遵等因到本部院准此查印花稅票既已派員請領不日到蘇限期甚迫 
 
 

Page 19

 
 
萬難再事觀望准咨前因合必亟札道通飭各屬一體遵照節次轉行部文預爲籌備限半月內明晣具復毌稍違延千咎　　 
[滬道札公共公廨寶讞員文] （爲甘肅振欵事）爲札飭事本年六月十四日奉護理陝甘督憲毛電論以上海民呼報館內所設之甘肅籌振公所與盛大臣暨商會諸君所辦義振並非一事且並未將辦法函告亦未將所收振欵姓名數目時日按照義振向例隨時報解豋報聲明申報館席裕福稱有墨洋四千元交其滙解迄未收到朱經帥滙振欵三千兩亦交其解甘訪聞該公所在滬募振數已三萬馀金人多謂其歛錢肥已意圖漁利實於振務有礙矚飭廨查明勒令解清等因查甘肅義振公所設在民呼日報而民呼日報館係陝人於伯循所開前經呈明行廨有案今義振收欵既有三萬餘金之多解到甘肅止有二千兩究竟錢歸何用欵存何處仰即提案嚴究押追限三日內將所收振欵全數繳出呈由該廨禀請掃解毌許蒂欠借振歛錢情甚棍騙該報館有經收之　如逾期不繳應如何嚴辦禀候核奪毌得延庇合亟抄電札飭札到該令即便遵照辦理毌違　附毛護督原電　上海道合蔡伯忩鑒洪甘省旱災不容假義賑之名　攬收捐欵任意營私上海所設甘肅籌賑公所四月間會電至升督帥　末署上海土藥統稅職道劉定榮旋滙賑欵二千兩經弟電查始悉該　公所設於一民呼報館之內與　宮保暨商會諸君所辦義賑並非一　事劉某係一忽同知忽道員之陝人其土藥稅差查係江蘇土藥統稅　局洪道所委且該公所自設立以來並未將辦法函告亦未將所收賑　欵姓名數目時日按照義賑向例隨時報解豋報聲明昨申報館席裕　福電稱前有墨洋四千元交具滙解至今敝處並未收到又頃朱經帥　電稱已滙賑欵三千兩亦交其解甘訪聞該公所在滬募收賑欵數已　三萬餘金人言嘖嘖多謂其歛錢肥已意圖漁利實於甘省賑務大有　關碍用特電請我公迅賜札行英界廨員飭令查明該公所滬欵若干　勒令解清以重振務以後各慮善士助振請送交盛宮保暨商會周嚴　焦陳諸君代收滙甘最爲妥速並請將此電豋報俾衆周知爲荷除電　達江蘇督撫暨農工商部柯大臣外謹聞蕃眞叩　　贛省派員考查測繪專科　○贛撫馮中丞以贛省測繪學堂開辦以來將屆一年現擬添設專科以便學生升入肄業惟測繪各事現尚未會完備因特派委陳道旋樞前往東洋考查一切以便回省仿辦一面札行滬道俟陳道到滬迅給護照並即轉請日本駐滬領事轉致日致府飭爲指引　　火藥炸裂之疑團　○滬西曹家渡公益紗廠附近自來水龍頭上前晚懸有火藥一包忽然炸裂由廠中人瞥見設法救息旋投靜安寺捕房報告派探陳雲忠前往查勘當將焚剩火藥帶回留候騐明再核　　汪總辦整頓警政　○巡警總避總辦汪觀察諭各路各區正巡官云照得各路崗巡路燈迭經派員稽查其遵守規則者固多而委靡不振未到四句鐘　即黯淡及息滅者亦所不免自應力加整頓以肅警務合行傳飭傳到該正巡官卽便轉飭該管各副巡官一體遵將申明弁長輪班日期具報按照輪流督巡而深夜尤宜勤密不得懈怠毌謂深居簡出遂爲守法奉公克盡厥職也至燈亦宜切實稽查毌在燈夫偷減敷衍塞責再閘北馬路一帶時有婦女小孩終夜露宿路旁者殊非所宜應飭值巡弁長崗巡隨時禁止以重衛生而維風化併飭遵照辦理　　釐捐督辦接差　○新委淞滬釐局督辦候補道劉賛臣觀察篤烈前日到滬即至該局接差並不另借公館午後赴道廳營縣各署拜會　　廣志學校改爲公立　○虹口廣志學校昨接本縣田大令照會云奉提學憲樊批據詳並冊均悉該校經費既由該校董等分任墊付應卽稱爲公立廣志兩等小學堂以符名實仰即轉飭遵照定章認眞辦理是爲至要等因奉此合行照會貴校希卽查照　　荳餅船被盜搶刦　○駁船戶謝阿良同其子秋雲及船夥二人承裝和泰荳行荳餅八百餘片前晚由滬起行開往金澤不料行至三林塘相近王家渡浦面突來劃船一艘載有盜匪六七人一躍豋舟各執利刃威嚇將所帶銀洋一百六十二元搜括淨盡復將謝父子刃傷頭面戶　等處若輩得贓後相繼逃竄謝等追至閔行相近始將搖划船之谷雲書拘獲並在船起出大小凶刀三把駛回南會館碼頭喚同巡土解至南區轉解工程局押候訊究城內 
　注　　生○　學研究所新定調食妨礙衛生　　如下　一路旁溲　　一隨意傾倒垃圾　一穢水穢物棄路　一停棺不葬　一出售瘟豬臭魚　一出售腐敗食物一食物燈火無罩　一糕點不用紗罩　一出售冰凍生水　一出售假　　水　一晾粉杯盤羅列　一沿途賣冰　一蘆杰入城　一瓜皮棄地　一糞桶無　　一屋舍污穢　一開燈售烟　一醫藥欺世　以上各條舉其概要其他妨礙衛生者亦均應調查　盜賣祖墳○陳前三將公共租墳盜賣被旅人陳旭亭陳華舟控告後阿三復將祖柩十三　擅自掘遷今奉　令提訊旭亭華舟役案求追厠三供兩子夭亡小的　妻患　皆囚祖墳不利是以托趙發茂將地售於洋人先給小的洋四百元搬葬祖棺大令論將棺柩遷回原　安葬不准售賣　折還一半○醫生許藹春扭　祥鹿至一路遷局喊　許供前　鴻雲堂書　店之　祥龍去年曾借洋三十元立有期票豈知尚未到期　即將店閉歇避匿今在邑廟遇見扭案求追詹供欠洋屬實惟現下無力已央四　地中商勸折還洋十五元求鑒判　　將現洋十五元交案勸許收領　　斷了案　無力　欠○同盛米店司　王昆元扭開飯作之江北人楊德生到一路巡局王俱與楊德生往來　欠米洋二百零三元六角五分求追楊供欠洋是實現因　就無力　還游巡官謂欠欵在百元以上理　赴縣控追一併斥退　不實不盡○湖北八石斗成去年因妻患病將次女月英寄養寄父方義大家今石投縣控稱方將月英擅嫁沈某迨沈病亡万又串同沈母袁氏將　英價賣爲娼等情前晚由田大令提訊石帶見證李如羣投案請究方供石將月英寄養後由小的嫁於沈　得洋一百元當給石洋六十元其餘四十元因石與伊長壻欠小的洋三百餘元是以扣抵訊之袁氏供亦略同大令以兩造各有不實判方管押着袁氏速交月英到案訊奪　道批三則○張大　票批此案經本道爭論美領事欲援成案辦　未允將犯解　而西洋領　尚未復到據禀前　　再切實同熟能否就範殊無把握也　蔡同榮是批陳 
 
 

Page 20

 
 
仁甫於送廨責罰後膽敢揭除所給公所示諭主張開會抵制殊屬藐玩仰上海縣移詢商務總會調查曲直提案訊究具報　潘桂生禀批如果張連魁即順銓先經犯案搞捕繼又販私被拘亟應訊明重懲何至久延不辦究竟如何情形仰松江府轉飭南匯縣查明秉公辦理具報　　 
[南市]  
　擅行拆屋○薛家浜柴行主黃錦濤至總工程局控稱父親在日曾於光緒二十九年將住宅田單據抵於胡裕昌木行主胡靖畇慮得洋五百元又於三十一年借洋三百元逮去年半宅旁瓦房一間賣得洋二百八十元先還胡欵尚欠二百二十元講再籌還不料被胡擅將宅旁平房三間拆毀改造請爲弔取執照禁陰開工等情裁判所諭候移知路政處勘查明確再核　修屋違章○工程局路政處查悉郎家橋南首順茂新煤炭店修屋未頜執照昨飭十六舖地甲傳諭停工將匠頭拘局候究　變賣划船○葉積庭扯控唐朝貴欠找船價洋八十元昨經工程局陳副裁判訊明判即將船變賣料理　　 
[閘北]  
　車夫上控○日前有壽康醬園之塌車夫陸阿余陸曾　二人送貨至閘北四路一區巡士殷得發囚其停車礙路上前驅逐致起衝突擊傷陸　余之鼻孔流血不止旋復拘局由蕭巡官飭罰洋四角了案茲二陸以既遭毆辱復繳罰洋情不甘服故於前日具禀巡警總局請爲查辦　是否串逃○徐友堂昨扭朱阿大至四路分局控稱今年正月央朱友杜錦榮爲媒娶陳鳳鳴之女爲媳出洋一百二十元至二月間朱杜等串同陳妻誘媳捲逃請究當由黃正巡官提訊朱供其媳逃走後小的會幫同找尋巡官以兩造供詞各執判暫押候查　巡弁灭洋○飯店夥陳雲慶控四路二區巡弁程錦　欠洋三十餘元屢　不還致被店主辭歇請爲究追昨繹黃正巡宮傳該巡弁至局質訊諭陳暫退候禀請總辦核奪　更調巡弁○四路二區巡弁程錦驥因案撤差昨奉總辦諭飭以一區巡弁倪炎調補另以二路一區巡長朱爕堯升調　路一區巡弁倪朱二人均於昨日到差　　 
[英租界]  
　猥褻不堪○老閘捕房七號西探評指姚連生誘令鷄姦一案昨由捕房將姚解廨復訊據一百七十九叫西探禀稱七號西探現往日本未回旋據姚父友良投稱兒子連生曾爲電車生意現在協成冰廠爲跑街是晚囑併購買零物出外兒子向來安分求察姚連生供是晚在四馬路買物回至黃浦路欲乘電軍回家途　七號西探該探問是處所造之屋是否伽門總會英人可否入內游玩小的答稱不知詎伊即扯小的這手揑其私處小的因即遠避旋被拘入捕房　指求恩明鑒後有七十二號西捕投稱是晚確見姚隨七號西探同行有三裡之遙情實可疑中西官以七號西探現不在滬喻令姚父退去姚仍押候下禮拜二訊明核奪　船戶送縣○水巡捕房控磚灰船戶陸少岩魯林生錢和尚胡阿才　衆衆滋鬧行兇毆捕一案昨日由廨優訊水巡捕頭梅維投訴陸等行凶毆捕各節陸等由錫金公所代延律師哈華托上堂聲稱此案實因各磚灰行自往無錫等處採辦磚灰運滬銷售各船戶因生計有礙冏令從緩起岸　各磚灰行堅執不允以致滋鬧現已由冏實議定仍照曩例辦理所有毆捕一節應請堂上公斷判將爲首毆捕之陸少岩送上海縣押一禮拜餘人從寬開釋　不認誘拐○朱紀生控播柏生誘拐伊妻陳氏昨由捕房解廨訊供不認判潘押候查明於禮四再訊　不瞧滋擾○嚴家鈞控章長生章託氏霸阻工程昨經公堂會訊章等供稱凶嚴造屋佔地並不霸工求察判章等交保具安分結開釋所控佔地一節令章另行　禀候核　會否姦佔○余阿騰與兄余兩星控章阿珠姦佔併　劉氏一案昨經公堂復訊因供詞各執判將余　星開釋餘人押候備文移送浙江定海廳訊理　靜養一年○雉妓院鴇婦張王氏容留幼妓王金寶應各由捕查獲昨解公堂請究判王妓發濟良所留養一年期滿擇配張鴇從寬斥釋　調戲女子○女子錢翠英控無賴王和尚攔路調戲昨由捕房解廨訊明屬實判王押一禮拜　戒除烟癮○李錦文劉榮財因打嗎啡藥針以過烟癮由捕拘解公堂送往棲流所戒烟茲已戒絕昨由所董將二人送至公堂騟明一併　釋　事非無因○探夥倪六寶因向北京路鴇婦張巧仙勒索洋二百元被控收押在案　虫捕房將倪解廨訊得事實有因判倪押捕房三月包探王長根不應縱夥招搖著令斥革惟鴇婦張巧仙專事買良爲娼亦應懲辦判押女所三月　串拐女孩○林明發夏王氏因串拐朱倪氏之女孩阿毛由探查獲昨解公堂訊供屬寶判林與王氏各押半年阿毛交其母頜回　　 
[美租界]  
　兇橫異常○住居沈家灣華界之陳招雲前晚同妻高氏向人索討房租互相口角詎有住居對門之洋人（該　係　界之所對門係租界）惡其喧　將水　晒台上潑下致溼陳等衣服羣向理諭不料該洋人竟敢手持洋鎗突出驅逐並以鎗桿向人亂擊適中商民之腦錯暈倒地雞一小時始　陳之左目亦　毆傷當報捕房由捕頭飭派中西探將該洋人拘押陳夫婦送同仁醫院醫治再行查核　幸未淹斃○朱子康在雙倫路二百二十四號某日本人雜貨舗寫出店前日傍晚　店主某甲及乙丙二夥將朱雙手紮練拋人附近小浜內幸爲捕頭聞悉立飭八十四號西探及華探王四福同往撈起並將行　三日人一併拘入捕房而該日人控朱寫洋二十元故未解送日署押候解廨訊核　捕廳驗屍○某號印捕在胡家木橋推跌患病老嫗與三路四區巡工衝突一事已記昨報茲悉該嫗延至晚間八時氣絕身死由地保報縣請驗昨日下千三時由大令委捕廳趙少慰蒞驗據仵作報稱委係病死少尉飭塡屍格報堂收殮　車夫被毆○車夫呂六旺昨拖某西人至百老匯路向索車資反被毆傷鼻孔流血不止呂即報捕捕頭命赴該管領事暑控告　　 
[法租界]  
　學徒不端○小東門成大莊學徒張子敖進店二天即將出外收買　板毛洋之洋三百五十元吞沒逃走當由店主李潤甫投報捕房將張拘獲並將昌記烟紙店夥張三元一併解廨訊究三元供子敖有洋一百七十元寄在小的處業已携回有收條呈　質之子敖供有一百元歲師兄鳳蘭奎邦二人拿去餘洋用罄情願　還求有判三元開釋于敖押七天將洋父還　研訊火案○莊衡如正吉祥街開設烟紙店裝修未竣忍兆焚如前日由拙房將莊及傳錦言又天申福帽莊主瞿子文　至公堂請訊傳供該店於五月十三日失愼小的因母病先回南匯原藉詳情不知莊供店係唐栢香所開因遺火木花堆內致釀此禍所有火　係店內備用惟唐栢香業已逃避求鑒質之瞿供詞略同判分別收押候再澈究　不究拐匪○常州鄉女王愛廷被人拐至上海押入朱吳氏花烟間爲娼被其父王老三訪悉報知捕房將女及水吳氏一併拘解　堂請究愛庭供有人以代薦帮　　由押入　寮去年自行備實一百元贘身仍借木吳長虑房間賣娼今願隨又回去　司馬以眞氏不　收押來歷不明之女判罰洋十元充公愛庭給其父領回擇配　無顆兇狠○無顆　桂松前日正　　人互毆一百三十二號畢捕上前　阻孟　不服將捕　住兇毆並扯破號衣後由他　將孟及丁阿三王世　等一併拘入捕房解廨請究孟供認行兇不諱丁王向供在旁觀看並不幫兇判孟枷一月押三月丁王開釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
　　 
[江辦教育總會通告各廳州縣勸學所教育會及各會員研究學部變通初等小學章程書]  
敬啟者學部變通初等小學堂章程定完全科仍五年畢業簡易科分二類一爲四年畢業一爲三年畢業完全科之學科五曰修身曰讀經講經曰國文曰算術曰體操簡易科之學科四曰修身曰國文曰算術曰體操其手工圖書樂歌三科皆爲隨意科節縮年限省併科目目較舊章爲易於實行惟其中有急應研究之問題數端則各廳州縣勸學所教育會及我本會同人共負此責任者也茲物條列如左一畢業年限既分三項辦法自宜酌量本地方情形先定方針於三項章　程內決定適用何項俾辦學者有所依據江蘇沿學務處章程之習慣　初等小學本以四年畢業者爲多數此後自以實行四年之簡易科爲　適宜鄉僻之地并可參用三年之簡易科以期普及其完全科之應否　實行是否適用則素有教育經驗者固應心知其意也此宜研究者一一完全科與簡易科實際上之分別不過完全科多讀經講經之目而簡　易科之體操一科教員缺乏之處得暫作爲隨意科而已夫讀經講經　之不合於兒童心理生理久爲教育家所公認誠以高深之學理必非　小學生徒所能盡解與其徒耗時間不如多習國文學部新章於完全　科之第一二年不設此科固亦心如其意矣若體操一科與兒童之生　理關係甚大如誤會部章本意任意不設是有德育智育而無體育大　不合於教育之原理卽無以養成合格之國民學堂之異於私塾卽在　此三育之完備與否蘇省素號文弱體育尤宜注意惟操衣經費爲貧　寒子弟所禾易勉籌日本小學大都不用制服自宜認定體操爲必修　科而經費艱難之處免穿操衣或亦足助教育之進步也此宜研究者　二一新章第一年授課時刻每星期三十小時而第二年以後統爲三十六　小時以初等小學兒單之年齡計如在十齡以內其體力必尚不能勝　此今鄉僻兒童之人初等小學者初年級生或已過十齡此尚可勉遵　部章不致有礙生理其不及年齡之兒童自宜別籌變通之法或節縮　授課之時刻使在三十分時左右亦勉遵部章之一法也要知部章所　以增多授課之時刻者欲使兒童增多在校之時刻免爲生徒家族所　詬病耳今各小學之有教授而無訓練者本大妨教育之進步　宜改　良茍勤加訓練教師常與兒童共同游息以考察其性情而實施其管　護則不惟可以發達生理且隨時可爲修身之試騐塲所益匪淺然則　十齡以內之兒童除授課以外其在校之時刻必使與部章相符固與　兒童之德育體育均有關係且足以表見學堂之特色而增進社會之　信仰心也此宜研究者三一簡易科各學年每星期授課時刻之參差編製單級小學者最多不便　除算術科每年均六小時外如四年簡易科之修身科第一年三小時　第二三年均四小時至第四年而忽增至十二小時且卽以孝經論語　爲課本國文一科第一年十八小時第二三年二十二小時第四年忽　減爲十四小時體操一科第一年三小時第二三四年均四小時其各　科第一年與二三年之差均由三十小時進爲三十六小時之故獨修　身國文二科第三四兩年相差至八小時之多驟觀之頗足驚異實則　不過移國文之時刻爲講授孝經論語之時刻而已而單級小學課程　表之編製因之大難且其尤難者在第二三四年之每日六小時雖有　精力過人之教師萬不能一日之中獨任六小時之教授此可斷言也　夫學部之變通舊章意在期教育之普及欲期教育普及莫如多設單　級小學而單級小學仍有不能適用此新章之處或亦非變通章程之　本意查學部奏定女子小學章程初等第一二年每星期均授課二十　四小時第三四年每星期均二十八小時高等四年每星期均三十小　時頗合兒童身心發達之順序今單級小學課程表初等小學遵學部　　易科之科目而參用女子小學章程之授課時刻俾單級教師力能　勝任而各地方辦學者可實行節省經費之主義當亦不背學部期望　普及之本意也此宜研究者四以上四節就其關係之最重要者略陳之至所定各學科之程度所應研究者尚多如簡易科初年級即授珠算之類是也諸君子如有對於上開各節及其他之意見務請於七月二十日以前彙送到會以備八月大會期議決實行是則本會所希望也小說 
　　 
[美人虹] [  英勞敦斯著] 瘦狷譯意（二十一）　　第九章病裡光陰。消磨匪易。片時之隔。若歷晨錯。長日如年。春秋遞邅。迨數禮拜後。則滄桑飽閱。不啻數世紀矣。顧病者固昏然罔覺。一任逝者如斯。咸等諸黃梁夢境。梅黛嶺之病。非等閒可比也心病之餘。大傷腦力。遂成一種狂易之症。狂疾漸痊。神茹形蕊。遂一變而爲昏睡之症。醫生等見之。乃相率有喜色。謂病勢銳減。尚有來蘇之望。讀者諸君。不見夫覆舟之慘劇乎。風雨無情。海濤奔注。溺客浮沈行飽魚　。茍得片筏相援。則破浪乘風。終得達於彼岸。又不見嚴冬陰沍時乎。萬彙深藏。天地若死。一旦黍谷春回。陽光遍照。則鳥送好音。花噴瑞馥。芳畦籬落間。村農三五。樽酒消閒。仍領略其天然樂趣。梅黛嶺初時病狀。寗異於海客覆舟。夏蟲蟄。顧終得遇卡倫斯佛憨。則設譬喻之。片筏也。陽光也。 
 
 

Page 27

 
 
梅黛嶺病時。盡調護之責者。舍佛憨外。尚有兩人。一爲雅麗芙寒蕾。初聞梅黛嶺病況。即置諸事於度外。隻身維走候。任看護之役。問暖噓寒。時徘徊於藥鑪禪榻間。一爲亨利。職賤而行摯。執役外室。非聞梅黛嶺少安者。殆勞碌不敢息。久之久之。梅黛嶺病向愈矣。佛憨及雅麗芙二人。熟知梅黛嶺之苦況。乃相與代課離險之策。且知其新病甫瘥。不耐愁思。殊以埒根事。瑣瑣曉聒。埒根於梅黛嶺稍痊時。會返家省視。見綘帷深掩。茗盌縱橫。意病勢必未少減。佛憨復以躗語誑之。謂更驚動芳魂者。殆矣。埒根頷之而去。部署其與銀行交涉事。旋復至倍梨村。依楷羅以續其禾竟之緒。佛憨覩梅黛嶺無恙後。遂時出外覔藏嬌之所。雅麗芙則長日伴居梅黛嶺。爲述佛憨及已之歷史以消岑寂。顧一言及已。則黛慘春山。欲言還止。嗟乎。鴛鴦世六。同命相憐。人第見雙璧流輝。絕妙。閨中良伴。寗詎知五年之前。雅麗芙之萬種心傷。料適與梅黛嶺此時相同耶。今雖風姿綽約。餘韻猶存。然憂能傷人。已非復曩年態度矣。個中情緒。明慧之梅黛嶺。固已於顏色間懸揣得之。國外新聞 
　　 
[大阪大火三誌]  
　　○十七日東京電云大孤遭火之區爲城之北部火起於昨日上午三點三十分鐘延至今日上午四時火猶未息是時水源已竭救火者亦困憊異常大阪全城之軍隊皆出助救共計焚毀房屋二萬餘戶內有政府官廨商業辦公所甚多大孤日報館亦遭殃及綜計損失約值日洋五千萬圓　又電云大孤遭火後電報交通業已暫阻死人實數無從查詢惟估計約在數百名左右損失之數聞在日洋七千萬圓以上災區之保險者共計僅有日洋五百萬圓起火原由已查得係潑翻火油燈之故　　 
[俄皇啟蹕赴英]  
　　○十七日倫敦電云俄皇俄後今晨已由歇爾堡啟蹕前赴英國考和斯海陸兩地保衛諸事均已預備周密俄皇在歇爾堡與法總統會宴時彼此酬酢異常誠摯其詞均注重兩國友誼之篤厚及法俄聯盟足爲和平之保障　　 
[土爾其對希之忿怒]  
　　○十七日倫敦電云君士坦丁電稱土爾其對於居留島問題忿怒之餘將釀危變土政府已向英俄法意四國搞議居留島國民軍營舍懸挂希臘國旗一舉土爾其駐希公使即將出其威強之手叚對付此事　　 
[美國稅則議案核准]  
　　○十七日倫敦電云畢盛頓電稱美國上下兩院協議會簽定之稅則議案已由下議院投票核准共計賛成者一百九十五票反對者一百七十三票共和黨對於此事大爲得意　　 
[墨西哥地震續聞]  
　　○十七日紐約電云阿卡浦爾哥全區之半及其餘小鎭六處已悉毀於地震墨西哥城損失財產共約數百萬圓各處地動現猶未息　　 
[西班牙內訌已平]  
　　○十七日倫敦電云西班牙巴塞洛那城已漸回復原狀惟城內四處悉爲政府砲隊蹂躪殘敗不堪寓目該省總兵估計叛徒被戮之數約一千餘人傷者約二千五百名已悉送入醫院療治　　 
[美德締結專利品條約]  
　　○十七日栢靈電云決統塔孚脫已將美德專利品條約批准不日即將實行　　 
[俄法擬修改商約]  
　　○十七日栢靈電云俄法兩國現議修改商約　　 
[德國外交界近事]  
　　○十七日栢靈電云德國新任首相卑斯麥華威將於西九月下旬往見奧皇約瑟及奧國外務部大臣愛氏首相近並接見駐德法國代理公使該使爲法國外務部大臣闢匈代達謝意因近今法國內閣變動闢君留任外務部大臣首相曾向致賀之故首相曾言法德目下篤厚之邦交應互行維持　　 
[歐洲列強最近之邦交]  
　　○十七日栢靈電云俄皇與法總統在歇爾堡酬酢之詞與近今俄德兩國外務部大臣酬酢之詞同一意旨均以維持和平爲望俄國外務部大臣伊斯華克會爲人言俄國利於與德國維持友誼之邦交云　　 
[俄皇抵英初誌]  
　　○十八日倫敦電云俄皇俄後乘坐御艦斯丹達號由英俄軍艦護送駛抵考維斯即經英皇英後竭誠歡迎　　 
[英奧外交上之讕言]  
　　○十八日倫敦電云英國外務部頒發文告力辯栢靈報章所載維也納消息之不確其言謂一千九百零八年英皇與奧皇伊斯欺爾之會實非敦睦友誼之舉蓋英皇會於此時提及擴張海軍軍備問題及奧國在巴斯利亞與赫在戈維那兩州之地位茲據外務部宣稱是會頗能助進兩君恒久之友誼兩君當時酬酢之詞亦頗情摯云 
[賑務]  
　　滬北廣益善堂代收甘肅振欵五月二十九至六月十七止清單鄞縣錫山氏洋十元不留名嘉善縣來洋五元最善樂六元潤濤師三元竹影氏四元梁氏二元朱志勤一元陸祉福一元無名氏一元藥胡氏銅洋五十四元王萬興銅洋七元二角同新會銅洋二元桶捐內洋十元又小洋一百四十一角又仁記名下銅小洋一百角又銅小洋十二角又銅洋六元又錢五千三百三十文統共收大洋四十三元小洋一百四十一角銅洋六十九元銅小洋　百十四角錢五千三百三十文以上照婁送交甘肅籌振局彙解災區特先豋報以揚仁風　司董祝大椿朱佩珍葉貽釗等謹誌　　上海商務總曾經收江浙振捐第三次清單朱德新小兒湯餅移助一百元鄔挺生先生交來演戲助賑二千零九十六元一千二百四十九角銅洋七元錢一千二百四十五文又當場寫捐內地電燈公司十元紫湯桐主五元無名氏三戶各二元無名氏九戶各一元無力子二戶各一元金聲了蔡金記范蘭生毛孟記陳姓陳公舘李田臣陶姓張姓傳姓范其昌德星樓葉谷香張承惠各一元無名氏九戶各四角　名氏張姓施姓各十角無名氏九戶各二角王雨記何舟記彭城記各二角帶河子徐泥無名氏各五角無名氏二戶各一角沈茂記一角唐姓六角福康美記木作一千二百元時　館經募粵漢股票四紙計洋九十元又大洋五十九元小洋二百十八角銅大洋五十一元銅小洋三百零四角錢四千二百文韓山曦一百元民呼日報舘經募程永禮求　速愈五百元　給收照彙解災區合亟登報以揚仁　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
