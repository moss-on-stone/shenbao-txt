# 1903 - 73 - 4910744

 

Page 1

 
 
－－－ [ P>正通志出書并發售新編九－通全書目錄啓[  圖書集成局謹白]  
－－九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綢挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　式是書纂錄皇朝政治典章及奏欽集部都八百三十二種其大恉自開國以迄嘉慶二十四年以　典事例皇朝三通六部則　彙　爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續　爲　而叅之邸鈔妻案各部　行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政　　經奏定通行者亦　陳終　　　　遺方今崇尙實學朝野上下　究心經世之務官書卷帙繁重購寘匪易私集事有龐雜抉摘尤難是編總裒諸書采輯精要而　　冗每條注明原書出處無敢增易一字讀者　偏見全引端振緒不啻舉八百餘書之　　彙爲一　書凡五百卷千餘萬官可謂體大思博政典之　　　茲用本局大號鉛字鑄印　訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之　酌　股票一千號每號减取十六元印有序例總目一卷及編目二卷引用書目一卷有欲先覩爲快者請　申報館索閱樣本可知全書之厓　矣外埠各坊均有出售此啓 
[壽言]  
俄國有一老人年已二百歲近因偶抱微恙入托麥之苦醫院療治詢其家世自言𩻴獨已久生有一子殁於西歴一千八百二十四年蓋已享年九十歲矣老人幼時曾親見前皇大彼得今雖臥病其精神頗極充强此事據俄國某日報轉紀於本月二十日報章有客見之詢於執筆人曰壽爲五福之一芸芸萬衆無不以得享遐齡爲有生之幸事然人生七十古來稀則見之詩篇矣世上難逢百歲人則聞之謠諺矣誠以人生精力能有幾何少壯老死自然之理世無長生術果誰能保精固神壽逾百歲者乃不意海外奇人不假導引之方獨享康　之福誠世上之難遇古來之所稀是豈　西風俗敦厚山川磅硧鬱積之氣獨鍾於是人耶枊西國化學之理日精取萬物之有餘以益一身之不足故精神得以永固而壽算因之綿長耶不然何希世耆英見於歐洲而不甚見於中國也執筆人曰修短之數固由先天禀賦之不同亦由後天培養之各異譬諸草林蒲柳則望秋先零松柏則經冬猶茂質性旣别菀枯自殊此其理固中外之所同亦古今之莫外卽以年壽論稽之載籍古人之年逾百齡者如商伊尹壽百二十歲見行書紀年周太公壽百四十歲見金石錄衛武公壽一百二十二歲見史記年表子夏壽一百三十餘歲子思壽百餘歲見甲乙會記漢竇公本魏文侯樂官至漢文帝時已二百八十歲見衛　書斷魏羅結壽百二十歲見北史唐李元爽壽一百三十六歲見白樂天集蜀范長生先事劉玄德至李特時一百三十餘年宋譙定百三十餘歲猶横經授易見蜀志抱朴子云臨沅縣廖氏家世老壽或出百歲或八九十大唐傳記云開元中有太原人于伯隴者年一百二十八歲兩孫隨之各年七八十矣詣闕引見自言臣神堯皇帝之臣也上賜紫袍牙笏優卹有加出怪述異記梁武帝時鍾離人顧思遠年一百十二歲蕭俁見其頭有肉角長寸許穰城有人年一百四十歲不能飲食曾孫婦乳之荆州人張元始一百十六歲始卒洞微志云宋李守忠至瓊州遇一老自稱年八十一叔父年百二十餘又見其祖宋卿年百九十次見鷄窠中有小兒出頭下視宋卿曰此九代祖也不語不食不知其年紀李乃顔其堂曰甘泉世家又云洛陽有老人曰黨翁者賣藥洛北行步甚快自言五代清泰中嘗爲兵經事宋世家有放停公帖可騐其衣服猶唐裝也有妻無子有問以前事者皆不答元豐中不知所在計其壽當一百七八十餘景船齋雜記引某書云唐郴州周全眞年一百六十九歲世稱無量壽佛又云崑山周壽誼年一百十三歲生於宋景定年間而鄉飲於明洪武六年卒於鄉飲後五年子孫皆逾百歲此皆前代諸人年逾百齡之可考者未完 
[日艦告成]  
　　昨友人由日本東京寓書本館云彼國吳海軍造船廠擇吉明治三十五年九月之朔興工製一淺水砲船刻已告成命其名曰宇沼定於三月十四日試行其船長一百英尺有八十五寸闊二十七英尺有七寸入水六英尺有二寸重六百二十墩配置十二寸口砲四尊機器砲三尊窺其意之所在殆欲來往於我中國長江乎不然海濤漭瀁中安用此入水甚淺之兵艦也 
[星使振飢]  
　　昨得日本東京友人手書云彼國東奥各郡飢饉洊臻草根樹皮嚙食已盡飢民數十萬流離遷徙幾難殘喘苟延我中國出使大臣蔡公聞而憫之慨捐鶴俸三百金於東歴三月十三日移送外務大臣寄往災區施濟 
[示禁招工]  
　　聞之汕頭友人云邇者忽有人遍黏小啓招華人赴墨西哥國傭工澄海縣董大令聞之恐又蹈昔年奸人販猪仔惡習因卽出示嚴禁曰爲曉諭禁止事奉道憲函開接汕頭洋務委員梁令禀繳英美洋行招工告白一紙所述禀准招工出洋並無其事且墨斯哥卽墨西哥亦非立約招工之國何能私行招致此事自應查禁不能聽其違約取閙飭卽就近會同梁委員晤商英領事官實力禁止以免叧生枝節等因當卽馳赴汕頭會同洋務委員梁晤商英領事官吳亦謂此事旣違條約自應卽行禁止除飭差恊保將育善街英美洋行所貼墨西哥招工告白儘數揭毁並查明該洋行鋪屋係何人之業何人承租有無擔保平日作何事業此次海利揑稱招工係何人承充代理逐一明白禀覆叧行核辦外合出示諭禁止爲此示仰汕頭商民業户及各客館華工諸色人等知悉墨西哥與中國並未立約不能招工出口光緖二十年曾奉總理各國事務衙門飭行查禁在案今海利私出告白妄揑招工一事亦未禀明惠潮嘉道憲允准開辦係屬信口混說形同招搖拐販爾等務須互相告誡切勿聽其誑騙輕率應募致陷身異域充作一切凶險 
 
 

Page 2

 
 
苦工彼時任其虐待呼籲無門悔之已晚自示之後各商民業户均應安分營生毋或再蹈海利覆轍妄租鋪屋假冒洋行率貼告白誘騙招工倘敢故違一經查出鋪卽查封充公人則拘究治以招搖拐販之罪决不稍有寛貸其各凛遵切切特示 
[江户述聞]  
　　有客由日本東京馳書相告云出使美日秘大臣梁震東星使於華歴二月初十日午後一下鐘時抵横濱欽派學生總監督汪伯唐京卿偕築地甬商王惕齋上舍乘火車往迎旣而星使携同女公子應坎拿大皇后公司總執事西人之招赴山上二百四十五番某酒肆讌飲次日命駕詣東京拜會駐日大臣蔡和甫星使卽在節署午餐駐日英使某君星使故交也聞之具柬請晚膳席撤而散漏已三商乃於翌日午前十下鐘時馳返横濵率同奏調赴美之張賡三隨員及夏棣三部郎附某輪船就道○日皇定於東歴四月十二號即華歴三月十五日臨幸大阪博覽會塲蹕路所經刻已預備供張矣○頃有粤贑二省少年僞爲留學生分布東京各處專事引誘人家子弟以革命皮血無父無君之語蠱惑其心星使無術以禁之總監督亦付之無可如何惟望家有父兄者如欲了弟肄業外洋必倩老成公正之人留心照管否則寗在家延師督課愼毋輕易作乘長風破萬里浪之行也 
[定期受篆]  
　　金陵訪事友人云新任兩江總督南洋通商大臣魏午莊制軍節抵白門後署任張香濤宫保以志切覲光催請早日履任制軍遂諏吉月之二十二日未到接受關防日内當頒發紅諭矣 
[浙學回轅]  
　　杭州訪事友人云浙江提督學政張燮鈞大宗師自正月初旬某日出轅案臨湖州嘉興二府依次科試近已事畢本月十六日由嘉興起節十八日午刻舟抵下馬頭仁行錢塘兩縣主曁三學教官俱在接官廳迎迓宗師槪命擋駕隨卽回轅聞擬小憩數日卽行按試台温處金嚴等府衢州除西安一縣停考外其餘仍在金華考棚内寄考蓋以本年慶榜特開七月間尙須甄錄遺才故各屬科試定於五月内一律告竣也 
[學堂紀聞]  
　　宜昌訪事人云宜昌開辦武備大學堂已擇定校軍廠地位寛廣深約三百三十餘丈寛約一百五六十丈已由木工畫咸圖樣寄呈省中大學堂選擇一俟批准卽當興工也○東湖縣設立小學堂擬將東湖之六一小書院攺造小學堂宜昌府設立中學堂擬將合　之墨池書院改作中學堂業經定議又在城外東西南北設立蒙學堂月初已由東湖縣熊大令在貢院考取師範學生當日舉貢生監報名者一百六十名扃門考試四書義題爲闕黨童子將命全章當日交卷僅六十本發榜祗取十名分置各蒙學堂爲教習云 
[補錄考試文普通學堂題]  
　　湖北訪事人云鄂省文普通學堂前由學務處出示招考兹各屬投考生童已有三十餘人於日前考試一次所有試題照錄於下大司徒以鄉三物教萬民論學生立志說有教化然後有學問有學問然後有廉恥論 
[示考學生]  
　　廣州訪事友人云廣東提督學政朱大宗師近以各學堂肄業諸童旣准免其縣府試一律送考恐無筆跡呈繳無憑查覈未免開頂名槍冐之風爰於日前牌示云照得大學堂及時敏教忠各學堂送考各童均已照例免其縣府試一律收考在案但各童無蕭跡到院其中有無冐考難以分别仰入考各童將平時肄業課卷一本即交該學堂監院先行繳院以便查對筆跡如無課卷呈繳卽有招覆槪不取錄是亦愼重遴才之道也 
[學生閙事]  
　　杭州訪事友人云本月某日省城大學堂開課時浙江巡撫誠果泉中丞親送諸生入學有一學生年約十三四憲輿甫蒞卽戲揭其簾輿夫斥之學生不服與之爭持諸生更從而和之羣起譁噪中丞立飭仁行錢塘兩縣主查明原委慰以好言一面請總理勞玉初主政傳諭曰且俟本部院回轅將輿夫發縣重責枷號隨升輿而去次日特命武巡捕某君持名刺到堂聲稱輿夫已責三百板本應罰令荷校因同伴再三叩求姑從寛免主政答以不便專主請誠大人定奪可也諸生聞之即借端生事謂堂堂撫憲豈能食言輿夫旣不荷枷務必親來哀懇豈區區一巡捕傳言卽可了事耶非卽從重究辦某等决不干休中丞不得已將輿夫發縣再責五百板革去其役事乃得寢 
[禀請升科]  
　　紹興訪事人云此間漲灘沙地以蕭山及錢清塲爲最多中分灶稅圍牧迭經鄉民開墾成田雜藝鶯粟豆麥之類利之所在人爭趨之往往因之恃强與爭釀成命案曩歲曾由紳耆禀請大憲清丈升科納糧管業大憲因委吳沅靑太守來越設局辦理刻又由紳耆歴禀吏役私收租賦把持舞弊各情并言一經升科大與國課有裨 
[飭修馬路]  
　　湖北訪事人云鄂垣大朝街及賓陽門一帶馬路失修道路崎嶇不平警察局總辦梁集菴觀察以特飭清道廳赶緊補修以利行人已於日前興工矣 
[烟臺火警]  
　　烟臺訪事友人云正月二十一日午後三點鐘時海關馬頭左近晉興客棧不戒於火霎時烈燄飛騰旋經各水龍四面圍噴移時始熄計焚去房屋七間 
[甌江宦轍]  
　　温州訪事人云永嘉縣秦鹿平大令因公晉省大約望後方得返署○新任台州府同知郭外峯司馬鐘岳向寓甌城兹因履新在邇赴道府縣署辭行○瑞平漁團局董張君蔚文現在平陽柟溪查獲出口米石約五百袋刻禀明府尊轉詳省憲想省憲必須澈底根究也 
[珠江選勝]  
　　廣州訪事人云南海縣屬之秀水鄉與省城祇隔一水中有各染坊設立之公所名曰秀水局入欵甚多近爲匪徒垂涎投函局中索銀三千兩否則卽肆刼奪云云匪瞻之大如此眞駭人聽聞者矣○邇來省垣市面所有新鑄之當十銅元價忽飛漲推原其故皆由奸商私販出口所致善後局憲聞之卽出示嚴禁一面派招商局廣大輪船至各口岸嚴密查緝維持圜法不亦難乎○本月初四日省城西淘沙　左近永發祥染坊收得帳欵數百金正在權衡輕重時突來匪徒多人一擁而入出槍恐嚇將各夥幽閉一室盡掠所有始呼嘯而逃○前者職商陳海東何逢亨赴各憲轅禀請自備股本用機器鑿井灌漑田禾名曰利農鑿井公司請准專利當蒙大憲批准試辦在案上月某日公司中人已將此項機器由香港裝運來省當不難見諸施行矣○粤坦籌辦膏捐自光興公司撤銷之後已由商人設立恒濟公司禀蒙大憲批准開辦聞此次辦法分别洋藥土藥洋藥抽膏土藥抽土抽上從來源入口處設廠查緝抽膏則與各膏行妥商經理未知果能日有起色否○城西十五甫鴇兒某氏近購一及笄之女風姿綽約勒令至新塡地賣笑女系出良家不甘下賤涕泣不從鴇撻之無完膚呼痛之聲時達户外日前鴇鞭鸞笞鳳大肆毒手意猶未平復踼以足不意適中要害移時即玉殞香消鴇知已釀成命案連夜逃逸未知能免匍匋公庭否 
[沙堤春旭]  
　　沙市訪事人云電報局委員李宗山司馬之大夫人於客歲十一月十三日在局餉　兹擇於二月初一日扶柩回　正月 
 
 

Page 3

 
 
二十六日爲開吊之期同寅文武均往吊唁素車白馬塡咽街衢○校書瞿鳳喜二八年華饒有風致枇杷門巷車馬常盈因之所積纒頭頗爲豐富日前偶爲二豎所祟遽爾玉碎香消其假母於其殮時附以珠玉數事不意爲匪徒偵知俟卜葬後前往發掘其墓將所殉之物盡行盜去次晨爲附近居民知悉馳告其家事主以涉訟綦難爰倩人重爲掩埋以寢其事○上月二十七日之夜五顯廟左近蕭義昌蠟燭作坊不戒於火致兆焚如時大雨傾盆各水龍又竭力噴救祝融氏始知難而退僅焚去鋪面一間惟房主婦陳氏產未彌月倉卒出外爲雨所侵致抱重恙想不免有性命之虞也 
[越江帆影]  
　　紹興訪事人云紹屬濱海沿山各地土性鹹燥不宜五榖向惟種植山芋等雜糧出產甚微近年以來類皆改栽營粟收成殊佳獲利頗厚漸次推廣幾於到處皆是所收將土數甚浩繁適値洋藥騰貴銷塲頗廣價亦日昻土藥局徵收印花稅亦蒸蒸日上兹屇局員高大令廷瓚瓜代之期因稅欵逾額業已札飭蟬聨矣○紹屬各城鎭因去冬鄰境嚴桐匪亂恐有匪黨竄入曾奉道府憲札縣會紳就地集欵辦理團練嚴亂已平冬防亦過隨將團勇一律撤裁遣散所有軍械槪行繳庫○諸曁縣主張穉厚大令善友歴帶防軍素精武備前年衢亂適署江山縣篆剿平餘匪又經拿獲巨匪李儲六刻奉上峯予以加二級記功升補業經詳部核准矣○新城創設縣學堂因乏書院可改籌欵不易殊費經營高子勛大令因與袁紳純熙等籌辦興舉刻已延定教習兼課西文額設三十名於月之初十日開課以袁君縉雲管理收支等事并派羅紳維銘赴省采辦書籍需欵不資均由高大令捐廉並擬分設蒙學堂以廣造就云○餘姚届山巡檢缺前奉省憲以余少尹廷夔請補現奉部覆核准因卽飭令赴任不日卽當來越履新矣 
[製局易員]  
　　江南機器製造局總辦鄭蘇龕觀察現經署兩江督憲張香濤宫保札知調辦四川礦務所遺製造局差札委湖北候補道趙觀察濵彥接辦觀察奉委後已於前日來滬僑寓滬北某客棧筮吉三月初一日接差視事 
[移查屯田]  
　　金山衛旗丁向有屯田若干畝坐落上邑北二十四保四十八圖塘橋洋涇李二堂張家樓草菴社莊廟韓家石橋等處邇來川沙撫民廳陳桓士司馬奉上憲札委兼辦金山衛屯田事宜司馬遂於前日移請上海縣汪瑤庭大令查明此項屯田實數若干畝現係何人承種造册移送以便核實辦理大令奉文後即飭差傳諭地保遵照查明禀覆 
[禀留教習]  
　　日前署兩江總督張香濤宫保札飭製造局總辦鄭觀察轉飭砲隊營教習張雨春千戎來省充當沿江各防教習營觀察以千戎在營訓練有年未便遽易生手已於昨日據情禀覆矣 
[大令騐屍]  
　　有小販名阿二者不知何處人亦不詳其姓氏形單影隻僑寓穿虹浜左近第三百零七號門牌屋内朝出暮歸頗堪自給前日鄰人見其日上三竿尙未晵户因卽破扉而入惟見食管已斷旁置一刀鮮血淋漓撫之業已氣絶遂知照八十三號巡捕轉報捕房捕頭遂傳頭圖地保陸松泉報知上海縣署昨日午前十一點鐘時縣主汪瑤庭大令帶同刑仵書役人等命駕至屍塲大令升座後陸保禀訴前情大令遂飭仵作如法騐視旋唱報騐得死者年約四十左右身上别無傷痕惟食管已斷確係自剄致命大令離座親視無誤卽命塡明屍格令陸保向某善堂領棺收殮發壇暫厝候屍屬前來認領驗畢遂呵殿而回 
[法界火警]  
　　昨日天將破曉時忽聞警鐘亂鳴旋分五下知火起於法界中八仙橋西首有慶里某姓家當經英法兩界救火會中人協同各洋龍竭力灌救僅焚去披屋一間立時熄滅事後包探遂將起火家之某甲拘入捕房押候解送公堂禀請讞員孫建臣大令訊究 
[舉襄誌盛]  
　　合肥相國姪公子季重觀察之夫人殁於滬北泥城外三十七號洋房寓次定於昨日發引午後排導而出迤　由英界經法界至蘇州會館暫厝其執事之盛儀仗之多觀者皆嘖嘖稱羡沿途有營兵一千餘名護送其他執紼者亦爛其如雲云 
[馬路工程局瑣案]  
　　船户張庚甫扭陸根蘭至捕房控被撞斷船桅捕頭解至馬路工程局總辦翁子文太守倩襄讞委員黃衡堂二尹研訊之下斷令陸賠洋銀六元給張具領以爲修費○張坤如扭曹禮卿沈阿鳳王阿虎至馬路工程局控被承裝白米各短少數包求請追究局員黃二尹提案略訊飭交妥保照價賠償 
[南市捕房紀事]  
　　本邑南市馬路工程局總辦翁子文太守查得馬路中各華捕向來皆有一定界限不得稍形紊亂邇來各華捕均不遵規例往往彼此聚談殊屬不成事體爰釐定妥善之法飭工匠製成木排數十起依照所定地叚竪立各華捕無事不准暫離一面責令西捕髓時稽察如有不遵定章查出告知捕頭分别議罰以示懲儆○去歲臘杪南市捕房各華捕循例暫停操演兹者序入仲春諸事又須整頓捕頭培拉生爰照定章飭知各捕於禮拜五起仍一律操習步伐 
[三續大美國三魯義師省城特設博覽會徵送赴會賽物啓]  
　　溯查百年以前卽西歴一千八百零三年美政府向法國購買此一大叚地方約三百多兆方里卽取名魯義安南屬地該處地方人均知其名並知魯義西安南係買來之地該會所以名爲買魯義西安南博覽會現在追念買該地方有一百年以示慶祝之意因爲美國買該地方得以助成爲大國較之别事實爲獲益所以美政府定准設此博覽會比以前博覽會費用更鉅務極榮耀所賽之物廣爲羅致到一千九百零四年有八個月互相比賽之期各國赴會之人進門之數至少有五十兆美國所請天下萬國之人赴會無人不樂於將物送往比賽各國工商奇技人等咸擬前往中國若不冠冕堂皇預斯盛會殊爲可惜歐羅巴亞細亞南亞美利加亞非利加新金山該各國均有物送往賽會極力籌畫赴賽用項約銀一兆兩他國亦在籌欵資助應用銀兩照目前所看光景中國日本高麗暹羅小吕宋東京安南新加坡緬甸印度錫南赴會均當爭奇出衆顧全國體巴總理自到中國各處之後卽往别國該各國均允於一千九百零四年前赴三魯義師賽會巴總理所到之國覲見各國君民之主以及大員當面商辦均喜工商人等送物賽會並樂其親身赴會俾全博覽會之盛舉該會預備陳設賽物地方以及保護賽物房舍分作大叚大叚分爲小叚大叚之内以備安放農務賽物人類族類互相比較化學一類打樣作屬地以及新尋出之地方裝飾一門懸掛帳幔之類做繡貨地毯器具傢伙烏木各種雕花生物各種巧工教化教書之法電氣繪畫鐫刻石工飲食類經管森林法列朝史鑑作花園之法音律測繪機器礦務治五金之業治國之法齊家之道生肧　卽貨之質組織織胡羊毛絨織織梭布裝運貨物之法水陸運送之法各種禽獸等類以上大略係叅贊哈爾逖所識由上海美署白繙譯官譯出如有人欲知詳細情形可往中國各口所設美領事署查詢或在各口稅務司處訪問以及向中國政府所特派管理賽會事務之專員請教可也歴西一千九百零二年十二月一號謹白 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日鄉人吳永生投縣控被吳阿香誘拐伊妻張氏縣主汪瑤庭大令正在飭差提訊間吳阿香亦奔縣擊鼓呼寃大令卽提至案先據永生供小的向在鄉間耕種去年十月來滬傭工至十一月初一日被阿香將妻誘至松江藏匿沈伯卿家並有十二歲之子亦被拐去至今年正月阿香將兒子放回妻子則被領往浦東并被捲去衣飾一併求追阿香供小的自與張氏私識永生曾向小的借去洋銀十數元去冬因阿香將妻辱駡故張氏於十一月初逃出與小的附船至松江賃居沈伯卿家後永生來松向小的說明因無力養瞻情原送與小的爲妻惟兒子須給伊領回小的應允當將兒子交阿香領去並償還伊妻取出之衣飾洋銀七十元並從前娶費洋銀一百二十元皆由表兄沈伯卿過付求鑒大令以阿香佔人妻子反敢到署擊鼓呼寃荒謬已極喝重責三百板收押候補提張氏到案訊核○淸道局委員蔣二尹查得本城城隍廟前後一帶街道汚穢不堪行人爲之側足爰將四鋪地甲嚴升九鋪地甲李升十二鋪地甲金文等送縣請究前晚縣主汪大令提案研訊三地甲同供因連日天雨無船裝運以致推積過多嗣後赶緊挑盡叩求恩典大令判限三天挑盡如違定行重責○前日浦東保甲總巡謝岳松明府函送陳老六柳老么毆傷陸阿二陸阿毛一案到縣縣主汪大令提訊之下陸阿毛供與弟阿二均以小工糊口昨因阿二至洋涇某當贖取所質之物途中被陳柳兩人無端毆傷是以控局送案求究陳供小的駕舟度日柳在小的處爲夥昨日柳代小的至洋涇贖取衣飾陸阿二等五六人疑係竊贓向之訛詐强將衣飾攫去柳奔回告知小的前往尋陸理論陸情虚逃逸以致自行跌傷求察太令飭仵騐得陸阿二受有微傷判將陳柳各責二百板收押再訊 
[英美租界公堂瑣案]  
　　包探竇如海解畢阿坤劉廣和到案禀稱此二人串竊萬源祥珠寳値價不貲報由小的拘獲除吊到原贜若干外尙少珠飾約値洋銀四千八百餘元小的查得此案由劉起意劉本在蔡裕昌假珠店執業與畢串通令深夜至蔡店由披屋潛入萬源祥施此伎倆請爲澈究讞員張柄樞司馬商之英總領事署迪繙譯著將畢劉還押候補提人証俟下禮拜復訊核辦○包探趙銀河解盛桂生到案禀稱此人僞造銀票二十兩持至怡大莊取銀由小的拘獲前蒙大老爺訊供今特解請復訊盛供此票係周子泉之子筱帆給與小的因倩堂倌吳阿虎前往收取今已由周向怡大莊緩頰尙乞明鑒怡大執事人周炳南投案請究迪君堅請判責二百板枷號二月押西國獄中二年司馬商减良久判責手心四百下枷號一月管押一年逐出租界○水巡捕黃鶴齡解舟子陳阿三到案禀稱此人竊取大英公司船上所置洋紗報經小的拘獲請究司馬判責三百板枷號兩禮拜○包探劉阿炳解王阿四到案禀稱此人行竊某姓馬車燈一對報經小的拘獲請究司馬判責五百板○包探陳阿華解王芝卿到案禀稱此人寓居鼎陞棧内行竊陸少亭所置海虎絨馬褂報經小的拘獲請究司馬以見証未到押候復訊核辦○包探趙銀河解陳少亭到案禀稱此人與馬柄之同舟來滬乘間行竊灰鼠皮袍及套褲等物逃避無蹤報由小的拘獲請究司馬判責三百板枷號一月○包探方長華解姚阿瑞到案禀稱此人前控楊渭順欠銀不還不候大老爺出牌提案輙敢在路行兇經小的解奉大老爺訊明判令枷號兩禮拜兹將楊傳到請爲　核英商保安公司主人投案請准保楊出外限十日將所欠洋銀二百零八元八角如數理淸司馬准之諭以逾限不理立卽送案訊追○包探張天林解蔡阿六到案禀稱此人行竊店内小銀錢五十枚及雜物等經店主毛阿福查知報由小的拘獲請究司馬判責二百板枷號一禮拜 
[法租界捕房瑣案]  
　　馬夫江阿春徐仁卿葉阿林李阿炳前至徐王氏所開花烟館宿娼不給夜度資解經讞員孫建臣大令訊供押候責懲昨日提案著照原斷先行枷號一禮拜期滿責釋○偷兒張阿明行竊綢縀衣服十餘件債某小客棧主鮑海泉代爲銷售經包探緝獲時鮑已聞風逃逸遂將其夥陳阿二拘案訊供昨日提案著將張枷號一個月期滿責釋陳責二百板卽予斥釋○車夫郁阿二不遵租界章程解經大令訊供昨日提案判罰車寓主洋銀三元郁笞責二百板開釋 
[美租界捕房紀事]  
　　昨日亭午時甲乙二車夫在漢璧禮路鴻江茶樓一言不合互肆兇毆適爲五百四十七號巡街捕所見一併拘入捕房捕頭詰知事起細微從寛斥釋○昨晨偷兒張阿才不知在何處竊得木桶一口行經西華德路一百九十號印捕見之連贓帶入捕房捕頭令押候解送公堂禀請讞員張柄樞司馬訊辦 
[金陵官報]  
　　二月初九日皖岸督銷候補道程　祥到湖廣叅將羅珍利禀知赴蕪湖公幹知縣張張緖辭赴陳崇煌叩謝記功一次江寗府敎授陸回基謝委學堂監學初十日江南提臺李占椿軍門視拜謝步直隷直隸州王繼辭赴滬銷電報局差知縣趙宗獻叩謝四川公幹給奬酌委一次陳其環奉委赴八掛洲會丈蘆洲卽辭水師前營守備伍殿梁到縣丞捐軾巡檢蔡有慶由蘇來委署常州營遊擊吳克威辭赴任十一日統領淮北緝私得勝營關榮　代沿河水師緝私映船虎雲湘帮代合字中旗章希浦均到上元縣戴禀知縣試考竣奉軍憲委勘丈八掛洲知縣劉芝蘭禀知知縣賀鏡如病故實泰練船祁鳳儀辭赴滬未入張　芬禀知從九王慶熙丁父憂回籍調署上元縣陳樹涵到謝委並禀知交師署鹽城縣事回十二日皖南茶厘候補道張庭杰到知府趙繼椿奉藩臺糧道委四川賑捐差通判丁大機禀知赴上海公幹知縣顧永康奉委屯墾局文案外務部法文繙譯候選縣郭家驥禀謝奉派隨議商約委員力乏橋厘捐知縣毓楨禀知奉飭增收　成以外蒙記功一次　源縣張鎔萬禀到十三日湖北營務處學務處牙差局候補道趙濱彥禀謝奏留蒙委上海機器局辭均見通判潘世照叩　　十五年江靖輪船孟憲德到厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
