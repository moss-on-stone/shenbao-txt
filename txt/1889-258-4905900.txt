# 1889 - 258 - 4905900

 

Page 1

 
 
[發自廿四史預啓] [  圖書集成局主人啓]  
　　本局關印古今圖書集成一書早巳排印齊全祇以卷帙繁重加以去年訂匠忙迫異常致第三投出書之期稽遲然至臘底巳將第三批書發出全書完畢矣隨於圖書集成印竣之後卽刊廿四史刻下巳將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給　分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成購辦者不照預定之例須再行定價今印有樣張欲觀向申報館領看此布 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事經易張皇預置案頭隨翻隨　則臨用之獲益更多而人勞我　矣今定碼洋世五元○大題觀海初二集○實文三萬六千篇本屬各省鄉試題十得八九謂予不信可覆按也今定碼洋廿五元○五　文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得諸一萬二千首塵夔土飯槪不關八碼洋二元○御纂七經先印五經○直行宋字精校　印碼洋八元○廣治平略○采輯史事有體有用洵經黨必竊之書碼洋一元其餘種類繁多不　　載本埠外埠俱有分鋪士商就近購取可也此佈　 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起攺歸清遠里恆泰島出售此外則南北申昌及本帳房　　　两紅洋房點石齋分局皆可購取價　仍照四十元至其校對印訂裝潢無不精益求精早爲有目共賞所有籌出股票亦統歸恆泰昌發書此佈 
[烟痼難除說]  
鴉片烟之爲害於中國忠凡有血氣者疇不知之知之而無如之何亦惟委之天運歸之氣數而巳或者謂解鈴還仗繫鈴人其害來自英國欲除其害亦必望之英國印度出鴉片而地屬於英英人收其稅英之所以致富者由此則其貽害中國英人固不得辭其咎英人亦未嘗不知之且亦未嘗不悔之以故有英國紳董等創立禁烟之會集議者盖巳不知幾次其意甚佳公而且正夫以毒藥殺物尙且於心有所不忍而顧以毒藥殺人且專殺中國之人中國之人數最多則被其殺者亦最衆伊古以來爭地以戰殺人盈野爭城以戰殺人盈城以黄巢之殘忍其殺人亦止於江淮以張献忠之酷虐其殺人亦止川蜀從未有蓄心積慮以毒藥相餉而殺人至於遍中國者且不特殺之於一時而更殺之於數世不特殺其老弱而又殺其精壯不但殺其男子而復殺及婦女此其居心之很毒爲何如哉夫鴉片之來固由於英國而中國人之嗜之也則亦非英人所能强而乃明知爲毒藥而怡然甘之且羣然好之此豈亦英人之咎耶顧我雖不殺伯仁伯仁由我而死則英人雖不强華人以吸烟究亦誘華人以吸烟此英人所深悔者也然禁烟之會議之巳數年矣而鴉片之來中國者源源如故其或有稍减於上年者則以中國出土日多洋土銷塲稍鈍故少來耳非禁烟會之功也然則禁烟之會亦不過英人之知禮者借此以自爲解嘲欲以逃殺人之名而巳非眞有愛於中國也其不足恃也可知矣或又謂淡巴菰之入中國其初亦似鴉片之視同毒藥厥後日吸日廣中國各處亦多種植烟葉製以成烟其價日　中國之南人酒餘飯後藉以爲消閒之具視之不足爲重輕以其害雖不能除而其禍則不甚烈矣近來中國地方如四川雲南河南山西以及貴州象山碭山等處競種黨粟其數不可以枚舉中國之所産旣多則外洋之銷路自必漸少譬之絲茶两項爲中國出産之大宗現在外洋所産絲茶日漸增多以致中國之業此者年年虧折苟中國自種之烟旣廣則價亦必　外洋之烟不禁而白絶此亦一法也然絲茶爲有益於人之物鶯粟爲有害於人之物外洋日增有益之物中國日增有害之物亦非計之善者况近來各省大憲意見不同多有銳意禁種鶯粟而吸烟仍不能禁絶彼吸食之人無所得食不得不以重價購洋土一若爲西人極力增價也者然則欲以中國自産之土敵外洋之來路其勢又有所不能矣由是言之烟霞痼疾其尙能除絶也乎余前者亦染此疾沈酣於中者數年一旦幡然悔悟决然舍去得鍾君洪南鎗上拌烟藥立卽除癮絶無後患因推巳以及人與鍾君開設怛濟戒烟局專以救貧苦人之痼疾凡有來局戒烟者祗須店家保單一紙先期掛號卽予收戒不需分文每月两期每期以二十人爲額原期經費克敷再加推廣乃自去年八月開局今年又屆八月矣屈指星紀一周其中惟臘底正初暫停半月夏令炎熱防有暑症暫停數期至中秋仍行開戒約計前後戒除之人不下四百餘按期登報歴歴可稽從此脫離黑獄者咸稱頌不置蓋旣藥味靈騐費無分毫出之水火之中登諸袵席之上人孰無良自必知感此皆出於鍾君之雅意並諸君子捐助經費得以支持至今然屈計每月局用藥本總在一百一二十番而各善士捐助者計先後共五百餘此外則皆由局董墊用上海好善者衆况似此眼前功德具效顯然誰不願解囊佽助祗以各處水旱賑濟各欵籌措殊繁鄭工之後繼以山東蘇皖之災同於奉省勸募之術幾有窮時大慈火願如施少欽封翁陳詠南觀察曾與商籌亦竟無能多撥此則誠不得不委之於天運歸之於氣數意者天心猶未悔禍必不欲黑暗獄中復見天日乎非然者以藥之靈也如彼以法之善也如此諸大善士及樂善之長官咸薈萃於滬上亦皆樂爲襄助而何以竟至於支絀如此也雖然鍾君曾爲我言之可以支撑一日必欲勉力一日以成余之志此意誠大爲可感吾知天必佑之當必有大力者爲之玉成其事也巳 
[諭旨恭錄]  
　　八月十九日奉旨廕生富隆額着以侍衞用培善着以文職用信勤着仍以本部主事補用山東道監察御史員缺着張嘉祿補授吉林寗古塔倉官員缺着擬正之春泰補授擬陪之忠和着記名擬補内閣中書周學海楊樹東城兵馬司副指揮王桂芬俱准其補授俸滿雲南順寗府通判廖葆棠着回任分發江蘇道員羅廷玉湖南知府豫章山西同知沈榮綬浙江同知吳蓉四川知縣郭世棻廣西知縣陳增玉江蘇知縣周瑞麟山東知縣陳觀圻四川鹽大使黄緒沂俱照例發往保舉山西直隸州知州任之騮山西知州豫臨俱照例用廷杰着交軍機處存記錄用袁啓豸着准其開復原官仍發原省照例中盛京户部主事員缺着嵩岫補授欽此同日奉硃筆稽察止白旗滿洲旗務 
 
 

Page 2

 
 
看文綱去欽此同日奉硃筆稽察廂白旗滿洲旗務着榮山去欽此同日奉硃筆稽查廂紅旗漢軍旂務着恩明去欽此同日奉硃筆着載存稽查左翼前鋒統領護軍統領事務欽此 
[本館接奉電音]  
　　昨接京友電傳硃筆一道敬謹譯登○八月二十五日奉硃筆陳秉和轉補左春坊左中允王祖光補授右春坊右中允欽此 
[星使口程]  
　　本埠三菱公司接到美國電報稱中國出使美日秘大臣崔星使於八月二十四日安抵舊登山云 
[漢苑鳴蟬]  
　　聞廣儲司内銀庫近因庫帑支絀致有入不敷出之勢欠放各項應領之欵甚多雖名處迭經奏咨催放而庫官再四籌維亦難作無米之炊日前節屆中秋應放各項節例等欵大半迫不及待據御膳房造辦等處催放要欵俾免致悞御需而庫内乏匱無術以籌庫官據實詳禀各堂憲並稱大婚典禮節省餘銀五十餘萬两前奉懿旨飭交海軍衙門存儲擬將此項餘銀奏提撥八内庫以濟急需俾將應放各欵分别緩急酌核開放庶免欠放日積欵目稍爲一清等語福大協揆等堂憲亦據各處迭禀諭飭内庫速夜領欵各憲黨議再四始准所請諭卽繕摺於一二日間入奏請提大婚餘銀全數撥入内庫云○本年武會試各直省新中武舉應行舉行覆試刻經兵部定於八月二十二日奏請欽派王大臣在德勝門外分圍覆試巳由提調官出示曉諭戊子科各省新中武舉及歴科例應補行　試各武舉務於是日黎明前赴德勝門外教場預備覆試並携帶本部給領收照聽候點名如無收照及點名不到者卽行扣除毋得自悞○和碩怡親王載敦因病開去差使巳見邸抄所遺廂紅旗宗室總族長一缺經宗人府奏請簡派奉旨派多羅貝勒載澍充補欽此得旨後卽由怡邸將總族長鈐記挪交澍貝勒接管按例廂　旂宗室向分六族每族設族長一缺頒給鈐記一顆以資鈐束並各設學長一缺幫同管轄俱歲支津貼銀两而一旂又設總族長二缺總攝各族凡宗室一切尸婚生死等事皆歸其稽察立法誠美備矣○户部堂司等官連日在署總核出入各欵盖因籌撥張香帥所陳建築鐵路也在廷諸鉅公議准創建此路鐵道但不欲招商集股恐外人侵其利權故須由部籌挪欵項俾路成之第利權由我刻聞司農於各省關之各項稅厘鹽漕各課通　籌計挹被注此移緩就急竭力籌算每年挪騰四百萬金有奇之譜計分八年共騰挪三千五百萬金赶將詳細章程挪撥報數清單分繕擬於下班奏事人陳黼座○粤海關監督長榷使有又屆一年差滿經内務府奏請更換巳於本月初開進本請簡凡内務府司員有京察一等者莫不列入十五日始頒綸音着造辦處總官會計司郎中廣英去欽此按廣榷使英曾任淮安關監督於槯務一切自必洞悉此次筦稅粤海定能措置裕如也其首途之期尙未諏定約在重陽前後○管理廂監旗滿洲都統大學士恩爲咨行事所有盛京駐防補放驍騎校一缺正陪二人於本月十二日由本旗帶領引見十三日奉旨盛京驍騎校着擬止之惠陞補授擬陪之多倫布著照例記名欽此欽遵柜應咨行兵部查照註册並轉行盛京將軍遵照辦理○瀅貝勒現授内大臣所有正進王六班一差例應開去於補進六班另派正進再由無要差之王公另派補進宗人府繕寫名單奏請簡派奉旨着郡王銜多羅貝勒載濓充正進王六班遞遺補進士六班一差著奉恩鎭國公載遷充補欽此旨下卽由宗人府知照該貝勒公以備具摺於翌晨入内謝恩○河南巡撫委員管角京餉銀五萬两於十五日運解入京抵部當經該解餉委員儕持文批赴河南司投遞並將餉鞘雇夫扛入署内堂側堆存鎖錮原解兵役在彼值守以候銀庫騐收○京西藍靛廠營房某甲牧放兵馬日在田野近見營外北門附近某乙地内榖穗甚大順手掇取巳非一次旋爲某乙捉獲綑送青苗會會首見所掇禾穗甚夥公令甲金作贖刑而甲不肯諾會衆循規以活蛤螞夾火燒逼令甲食之食畢將甲揪往該田周行一番將禾穗令甲負之旁則大呼掇榖穗也至晚始釋甲受盡折磨欲思報復語於牧馬諸人羣抱不平卽於夜深人寂時撁數百馬潛往乙地盡將禾穗飼之次晨乙見田中禾穗大半烏有而馬踏遺跡猶存飛報會中會衆知甲之所爲糾村漢日數人各持鐵鍬鋤木棍往覓某甲營房見此兇猛不令入門致相爭辯旋有好事少年振臂一呼立集多人思與交敵會衆怯而思避少年有以空槍燃擊者村人間有帶傷該營房聞此恐因此挾仇後互相報復必致釀事遂遣效魯仲連者出與两造排解費盡唇舌始得解釋亦可見北人之强悍矣 
[捐例又開]  
　　户部捐納房因鄭工捐限期將滿經總辦司員禀商堂官聞諸堂官之意擬俟鄭工捐限滿仍開海防捐無論何項官階花樣一律減爲六成實銀並請旨飭下各省督撫一律開捐所有各省賑捐卽行停止傳聞如是倘果見諸施行則有志顯榮者又當彈冠相慶矣 
[酌減稅項]  
　　熱河所屬多倫所向來有經徵水木稅一欵每年額徵銀六千七百餘两專解工部前歲經李傳　查核情形擬請按年減爲一半銀三千三百五十两當經工部議准遵行在案兹聞七月二十間李傳相又奏稱該所絲毫未徵實難按年解交此欵擬請將前欠光緒十三十四等年銀两照南苑交一免三修工章程認交以示體恤其前擬之減爲一半專解工部一節今擬攺爲一半之半計銀一千六百七十五两責成該所按年解清不准絲毫蒂欠此奏奉旨交工部核議聞工部以傳相所奏各節均係實在情形准如所請大約卽當覆奏也 
[猺匪蠢動]  
　　廣東連州距省七百餘里與湖南接壤是處山深林密爲猺人生長其間邇聞勾結湖南散勇以兾揭竿而起業將各要隘或堵塞或開斷使官軍不能深入負嵎自固甘外生成想省中大憲聞之當立檄雄師馳往殄滅也 
[襄桓零拾]  
　　本月十八日關道成端甫觀察由蕪湖乘怡和行泰和輪船赴白下晉謁曾沅圃制軍禀陳公務叩祝誕辰○蕪關官銀號向由李鼎臣少尹金池總其出入兹少尹别有差委所遣常關官銀號由成觀察檄委潘總棠少尹蕚接管至新關官銀號則另諭西商三晉源票號辦理云○節過白露天氣巳凉燕湖水陸各防兵咸在演武廳前操演每日早晚两次頗極認眞鎗聲砲聲遠聞數里一日某勇之鎗管忽炸裂火星射出中厥頭顱痛極而昏倒仆於地幸卽覔藥敷治不致有性命之憂然亦險矣○銀錢流轉向皆由錢莊匯兌並無西商票號近始有三晋源自上海分設在蕪匯劃各省票銀然生意亦甚寥落也 
[九江近事]  
　　節屆中秋九江城内森和錢庄因所出紅票過多錢不敷給遂於晚上席捲濳逃翌晨持票取錢者見其了鳥反扄無奈怏怏而返此信一經傳布人家積存紅票者莫不欲支取現錢以致西門内裕成錢庄現錢數千千頃刻間被人支盡店門外人山人海閙至三更巳過情形岌岌可危幸德化縣金明府選鋒營石君曁保甲局員次第馳來極力彈壓傳示居民鋪户尙有未支之票准於次日來支衆人始唯唯允從各鳥獸散○德安德化湖口三邑山洪暴發冲壞廬舍禾槄甚多鄉民之赴府縣報災者絡繹於途數以千萬計八月十六日九江府曹朗川太守輕車減從親赴各災區召集父老村耆詢以疾苦想議蠲議賑又須勞賢父母之苦心巳○八秋以後雨少晴多江水日消漸形枯涸四鄉吉貝枝枯葉悴恐難望其豐收矣日内早晚雖凉每當赤日行空依舊秋陽燥烈寒暑表每升至九十二度有奇惟願碧翁翁早降甘霖庶足免杞人之憂乎○九江府文廟建在西門内大蓮花池後邇歲久疏修葺以致大成殿及两廡椽桷磚瓦朽壞凋零日前曹朗川太守會同五屬官紳籌集巨資重新修葺巳於二十日黎明時破土興工矣○九江府試經曹朗川太守出示定於八月二十四日取齊二十六日府考頭塲桂花香裏角藝風簷文興當復不淺○潯城内有曾姓者家道中落一貧如洗近年在各公館充當長隨衣食頗可自給奈有痰疾或狂歌市上或起舞中宵以致一席難棲两餐莫飽望前某日午飯時匍匐至大南門外甘棠湖邊抛乗衣履躍入波心一轉瞬間巳隨鴟夷而去傷哉○近日瘧疾盛行比户皆然 
 
 

Page 3

 
 
雖日誦杜少陵髑髏句亦不能驅廬鬼講養生術者尙其先事提哉 
[痛失掌珠]  
　　船户某甲妻孥一舸效張子和之泛宅浮家一日小泊鎭江西門外大閘口運河旋登岸購取零物婦則蜷宿艙内一枕黑資其子甫及五齡偶立船梢失足墜水婦驚醒大聲呼救隣舟急爲之竭力打撈中亦聞信奔回一躍而下淘摸巳遍蹤跡全無無奈痛哭而登抱怨其婦婦旣痛其子加以良人絮聒不休自怨命窮意欲投河自盡幸經舟夥拉住得不致同赴清流否則旣抱西河之痛又增騎省之憂中將何以爲情耶 
[焑夥受笞]  
　　松江府署西首有某甲開設烟竂歴有年所以吐霧吞雲之地爲藏奸聚盜之淵舉凡不逞之徒無不麕聚其内亦地方之隱憂也某夜漏下三商諸客短笛吹殘昏昏欲睡驀有飛將軍自大而降擁人其門若者持槍列於前若者執棍　於後視之乃城守營曾游戎也甲胆戰心驚欲避不能欲出不敢暗令烟夥匍匐堦小崩角乞憐游戎喝令笞責百板諭以自後毋得深夜開門招留匪類如違重責决不姑寛隨將烟客申斥數言揚長而去 
[名園雅集]  
　　挹清集曲局諸同人擬以廿八日就張氏味蒓園集衆高會並開白各献所長以爲園主人壽屆時玉笛清歌金尊芳酒當必有一番熱閙也 
[屍身無着]  
　　包探陸阿祥　英公堂稱華友洋行新至輪船泊在浦東管火艙之林柏添與林長帶不知如何争毆同落浦中林柏添自行扒起林長帶順流而去諒巳身死打橯屍身仍無下落林長帶係廣東新安縣人滬上並無親屬今帶同林栢添及見証人等到案請訊林栢添供醉後爭忸跌落甫中邵　　供廣東人在輪船爲火夫同事之林栢添與林長帶於昨午食　時爭扭落水林柏添似有醉狀當時大衆帮同打撈林柏添自行扒起林長帶屍身無着伊二人雖是同族其實並非弟兄長帶有胞弟現在香港生理何阿喜供廣東人爲火夫餘供與邵同俞正寅供南京人在船爲水手常見林栢添與林長帶爭擾昨食午飯因爭毆落水不知林柏添先巳酒醉祭太守得供之下飭將林柏添管押着邵竹其等帮同打撈屍身禀澤候核 
[縣案彚錄]  
　　湯桂生蔣伯森因其母控告忤逆逮案訊責站籠示衆迭登前報前晚復經裴邑尊升堂訊究湯蔣同稱嗣後不敢再蹈故轍叩求恩宥邑尊察得二人尙未攺過着置木籠中俟其攺悔再行開釋○武弁祝玉從控唐馬仐曹二寳誘匿養媳財喜一案迭紀前報兹悉財喜在帶鈎橋北塊大興客寓中稽留祝訪悉禀案飭差將財喜拘獲并提到寓主婦嚴陳氏及包探夥陸鳳芝前晚經裴邑尊升堂集訊視伸訴前情唐曹二人同稱無干財喜稱今年十七歲當日係唐曹二人誘同出外雇一小車到十六鋪橋唐托陸雇東洋車向北到大興寓躭擱數天又往西棋盤街金德興客寓住宿五天仍回大興寓陳氏稱丈夫去世祗一女兒靠客寓度日財喜來借住有不識姓名人同來實不知是逃媳叩求鑒宥陸稱小的係江北呂泗人與唐曹同鄉小的充當包探夥不敢作此犯法之事實被誣指祝稱八興寓慣留年少婦女曲異臺基金德興亦常有婦女寄頓寓主金咸春從中漁利叩求究辦唐曹又稱小的實不干涉財喜被輕薄人勾引無可措詞硬誣小的等所爲務求明察邑尊以唐曹誘匿情眞喝令將唐鞭背五百下曹鞭背三百下並置木籠中陳氏並財喜交官媒看管陸收所管押候　訊核辦○顧金龍控妻弟金阿德　匿妻子叩求提究裴邑尊飭差提案於前晚升堂訊究顧稱妻子被伊誘匿無蹤向索蠻覇叩求究追金稱小的在九鋪地方糕糰店爲夥向來安分生意人豈肯作此無恥之事伊在蘇州將妻賣去得洋花用巳盡又向小的滋詐實屬無恥兇惡邑尊廉得其情飭金退去顧笞責十　鎖示頭門 
[英界公堂瑣案]  
　　左寳喜稱在燒餅店生理偶與同事楊嘉榮賭錢不料竟用計致我輸洋五六元與之理論被伊持刀砍傷頭顱報捕拘案李鴻泰供湖南人拖車度日昨見左楊二人口角我曾解勸伊等不依楊持刀向左砍傷與小的無涉楊嘉榮供山西人與左同事左因别事與小的有怨取店内刀自行割傷小的不敢行兇蔡太守騐得左寳喜受傷屬實飭將楊嘉榮押俟左醫治痊愈再行訊辦李鴻泰無十斥釋○包探王阿二稱張燕能手持生油一瓶查問之下言向王老三處買來同去對問王老三承認賣與張不料有人知照是飛馬輪船上之失贓故將張王二人送案飛馬船業巳放洋張燕能供寍波人在船做工生油係陸續積下並非竊贓土阿三供包探帶張來問一時失檢含糊笞應今求施恩蔡太守飭將張燕能及贓帶回捕房俟輪船抵滬再行訊辦王老三交保○包探土阿二拿送强買便宜肉之曹小全　案蔡太守飭俟原告投案再訊巳列前報昨據何小雲投案稱新開肉店曹小全持八開一角來買肉知伊慣向新開店買便宜物加倍給肉伊定要全蹄我不允從伊卽逞蠻由捕拘案曹小全仍供不敢硬買便宜貨蔡太守判曹小全枷號十四天以儆效尤○包探顧阿六稱積竊張生林遞解回籍垷又來滬圖竊送　請辦張牛林俯首求恩蔡太守判笞責一百板仍行遞回原籍○包探陳阿九稱東洋車夫林發郎撞壞龍飛洋行馬車卽棄東洋車逃遁查得該車係應長生轉租與林故拘應長生送案應長生供情願賠償修理蔡太守飭將東洋車扣留令應長生賠繳修理馬車銀两始准給還 
[法界捕房瑣案]  
　　鄉人金榮華偕子心英及壻陳勝華控合興牛行主許恊標振元錢莊主王全全串立期票及期不付登報掛失等情迭紀前報昨晨葛同轉臨捕房時飭令將許帶案並傳德興牛肉庄主魏殿卿合興經手人陳玉軒到案魏卽呈上帳簿摺子同轉檢閱畢問許曰德興欠爾多少答稱七百六十元除未付外出到九月三十日爲止計票七張八月初五日一百元十二日一百元十五日五十元二十一日五十元九月三十日五十元尙有恊和票二張共計一百元是九月廿七八期同轉卽將摺子擲下令　自閱許稱下面另一筆跡問義廿二百六十元有否答稱只有二百元係徐湘如經手有一清帳呈案請查同轉謂照魏帳上爾尙欠伊一百元零零七角並將德興帳簿與許檢閱許稱俱是經手人陳玉軒串魏添入同轉問魏曰此帳何人所結答稱由陳所結有時由許曰結摺是廿二日五點鐘送來廿三晨起結帳問尙有何人同來答有江北客三人内一人姓吳合興巳於七月中旬倒閉因與交好屢次通融許卽辯稱此乃胡說行旣倒閉七月二十邊何以尙有牛賣均有清帳爲憑魏堅稱與許交易三年毫無差悞又據陳玉軒訴稱在合興牛行爲經手許係行主又兼司帳廿三日結帳實因客人吵閙不過因向行主婦取摺往結同轉笑曰行主押在捕房爾却在外播弄情殊可惡陳稱有牛客巳付八十元同轉謂爾去結帳又去付帳旣然行主不在究算是誰又問許曰爾在外邊欠銀多少答稱約共九百餘两問欠爾者多少答稱只有魏處七日六十元是巨欵求請嚴追同轉謂現在爾須交保出外將振元庄一欵料理清楚再追别欵隨令還押王全全叩求交保同轉怒曰爾是罪魁尙求交保乎令與陳玉軒併押候嚴比魏斥退○昨報紀孩子王秀生手携銅杓召清芬堂門口睡着由捕拘案一節昨由葛同轉飭將該孩釋放回家並諭偕同師父至捕房領取銅杓○木匠吳寳友錢丙禮在三和軒茶館因賭毆鬥一節曾記本報昨由包探傳到三和軒主沈守山訴稱是日店中賭博小的業巳出外失察之咎固屬難辭吳錢二人亦稱偶然遊戲惟求恩宥同轉念其初犯麾之使出○新寳順收租人控野荸薺茶食店主姚美生積欠房租一案疉登本報昨由姚妻周氏投案呈上某店保單求保丈夫出外料理同轉着添入人銀两保字樣始准保去○包探禀稱七月廿八日行竊大雅棧衣服之王協夫及巨竊楊翰卿之隨人胡有才搶取瑞興祥短衫之朱阿福吳淞碼頭行竊繩索之張洪山皆巳枷號期滿送請發落葛同轉逐一訊問以王協夫理應交保今旣無保飭令掌頰四十下與胡等一併斥釋 
 
 

Page 4

 
 
[樂府題名]  
　　本報前登馮川新樂府先後两次漏未列名此詩爲會稽屠時齋明府福謙所著明府任江西奉新縣牛刀小試載道口碑公餘之暇爲馮川新樂府以寄慨可歌可泣足以振聵發聾錄竟爲書數語於後 
[鉅欵助振]  
　　江蘇候補道李觀察振玉助東振洋一千元求保平安當此振欵萬分支絀得此大宗彼東省災黎又得稍延殘喘觀察誠莫大功德焉[  絲業會館施少欽識十三日]  
[上海四馬路可熾順陳春記號内經辦奉賑公所停止啓]  
　　謹啓者敝同人因去秋　瀋水災設立恊助奉賑公所承乏收解蒙海内官紳商富善士仁人源源輸助集欵至十六萬數十两之多得以支持冬賑接辦春撫又加放補賑仰賴衆善之誠感召天和今歲奉省有秋藉可告慰德意垷在東災孔亟奉省善後補苴祗好俟奉省官憲制宜籌辦同人等公同集議定於八月杪停止收捐裁撤公所倘荷遠道善長尙有募寄賑捐請改送文報局移濟東賑施當於厄功德更無量也至敝所收欵解欵及在奉散放細數俟楊殿臣諸君禀報南旋再當刊印徵信錄公呈諸善長台覽以昭核實合併聲明[  同人徐克敏葉成忠葛繩孝袁大錫朱佩珍陳渭等公啓]  
[上海四馬路文報局内山東賑捐收解處會同各公所起解第十三批賑欵公啓]  
　　謹啓謹啓者敝處自解出第十二批後迭接災區放振諸君來電言濵霑海陽五州縣急賑待欵甚急求大力設法廣勸從速接濟異常盼切等語兹再集解第十三批庫平銀一萬五千两又文報另解庫平銀一萬两又代贖尊欵規平銀五千两於廿四日統由電報總局匯解烟臺東海關盛杏蓀觀察經收轉發災區散放計此批内賑欵絲業公所規銀六千两高易公所規元一千两仁濟堂規元一千两文報局規銀一萬九千四百两○代贖欵仁濟堂規元三千两蘇城安節局規元一千两文報局規元一千两理合聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　江蘇候補同知梅鵲春禀辭回山東從九張鑄秋委往萬載帮辦保甲候補叅將吳啓樂往金陵公幹照磨程耆年委往南康辦保甲候補道張興留辦武闈提調知府斌鑑委辦武闈監試經歴應東由李家渡卡解釐金來省典史章錫朋委往廣晶帮辦保甲候補縣朱炳光邢景彬胡松年搜查頭二三塲坊刻成文襲封衍聖公揀選詩禮堂啓事官國光華由山東來江採辦供器補用縣王鵬海委往鄱陽提案經歴羅達俊保奬五品花翎代辦萍鄉南坑緝私卡黄作霖委解鹽餉往金陵署廬陵縣潘懿禀謝委知府但培良禀感胃縣丞陳緯解票根回贑州署長寗縣尹自芬禀謝委署宜黄縣李應奎禀謝委工部主事吳杰禀知代行代拆鹽局事務 
[題王劍雲大令望雲圖卽希法正]  
　　勇兒矯矯立人寰植品高幾不可攀報國端憑天性厚思性厚思親想見宦情閒目穿衡嶽迷漫際夢繞瀟湘縹緲間我藉披圖撥雲霧靈椿樹下宛承顔[  倉山舊主拜稿]  
[西湖絶句]  
　　湖平卅里碧波澄隄上楊枝緑幾層山寺晚鐘渺何處野航雙槳有歸僧○春日偶成日斜移影上櫺扉繞榻爐烟鎖繡幃昨夜海棠初著雨錯將蝴蝶認花飛○送春柳外鶯聲向曉催梨花飛雪易成堆年年怕送春歸去送得春歸又幾回○題畫恰好逢佳節良宵此泛舟臨風調玉軫對月舉金甌樹色濃於畫遠山淡欲流秋光看不盡點筆寫瀛洲[  如臯女士朱佩稿]  
[前承松堂司馬大人惠賜紈扇欽佩無量特呈拙詩以志謝伏希教益]  
　　齋纨巧製愛天工筆法南田一老翁法書法繪皆抗衡南田老人信手玲瓏徵夙契書窗時復感春風○南田筆意本超塵文采流風見夙因愛我如君誠刮目一團明月照清新○秋來遥動故人心忽握輕紈拓遠襟明月清風頻惠我何時樽酒聆仙音○月到良霄反不明中秋夜雨甚爲寂寞蕉窓風雨動離情愧余把卷閒無事欲問騷壇主舊盟[  芙蓉山樵姜駿學吟草]  
[上海北市絲業會舘籌賑公所施少欽經收山東奉天賑捐六月十二三日第二千一百四十四十一次清單]  
　　泉記二二平二六寳銀九十九两六錢合規元一百另六两四錢七分四厘漱記十两合規九十两另六錢九分二户由泰源永來福州同仁善堂洋三十元福善社育　局　炳臣翁在北洋各兵船募來洋七十元二户由蔚長厚來勉力氏爲妻産母子平安還願五十元四明蓉卿鄭守堂前返里述昏承滬友親賜儀理宜設席酬謝兹將該資移助爲諸君種福四十元公平帳房公記廿元另二角陳榖人十元榮姓病愈完願十五元沈門尤氏求病全愈二元榮小姐病愈完愿一元維耀氏由全亨來十元怡樂集同人第十三次由奇園來六元浙紹不因果報修德人六元卾省承志堂張九八五平銀五两榮巷鎭西泰由無錫寄來洋五元不具名由珠溪柳源倉寄來四元江西南昌縣署范鋭川文銀二两吳秀峰汪輔臣各洋二元求安氏二元漂陽寳泰興無名書一元柯錫卿由太倉横涇寄來一元蔚長厚來江西奉新縣正堂屠時齋明府續捐庫平銀一百两琴塢後裔怡成典各三十两高陽程留氏廿两鄒希祖十两琴塢後裔續捐湊足八两奉新縣署友端節酒席守約堂曾無名氏學恕堂羅安吉典同盛典洪吉典同發當潤德當九户各五两敬修堂蔣四两暇耕堂羅同和泰徐敦裕堂三吉堂三立堂五户各三两根心堂沈廖德慶堂屠和甫禮根堂羅蕭源聚店潤和號和美號怡發錢大昌正記大興源店無名氏十一户各二两無名氏四咸堂楊至德堂吳承志堂邱四户各一两六錢奉新縣汛部廳宛大測堂馬各一两三錢力不足齋廖愼德堂大豐錢莊趙崇德堂鄧榖貽堂徐留餘堂余物華堂七户各一两共四十五户合規元三百三十两零三錢豐泰莊來有謨弼氏洋五十元經猷氏五十元盤銘氏五十元性善氏五十元明遠氏五十元寳恩氏五十元共六户合洋三百元未大全來蕪湖敬畏齋助贖災荒婦女兒求自身平安洋一百元幼徵氏助贖災婦女兒無名氏各十元寒士予助二元瑩甫氏一元惠泰莊來隱名氏求吉事卽成十元求安氏六員五角古田無名氏六員無名氏五員仁記莊三員無名氏求平安四員又二户求平安各二員助祥十綢莊高平氏三户各二員喜助會稽陶馬氏無名氏許丁氏許滋生五户各一員無名氏五角共十七户合五十員瀏河養原氏募汝南端記病愈七員延陵氏靜記各二角半原倪長順徐福順萬利順徐萬興五户各二角葉竹寸金茂盛徐心田馬隆順程隆順伍户各一角共十三户合九員以上十二日○漢口勉記由鈕鏡澄兄來規元三百两汪祖培求兒星勺濕熱症全愈先助三拾元杭城程公舘蒼佑子三十員又十元尹慶齡二元又一元塘西義源當同人十二元董不留名一元祝其公所量力子病愈完愿由葉吟松來十元萬仁蠻包至奎基寒熱未退求速愈十元隸溪分署繆山人求保時事平安十圓李智泉由王文庸兄來十圓力不足子祈病速愈由漢口寄來錢十千文吳福生祈病速愈五元李巧生祈病速愈　無錫王源隆寄來五圓無力士祈子病速愈五元甌陽欽祈妻病愈由王文庸兄來四圓常州吳伯壽折妻病全二圓福餘賞節省席費移助二圓杭州不留名二元海寗孫祖修祈佑無亦　病長命而康一元五氏孫其義祈佑無災無病長命而康一元四角如臯永昌祥無名氏一元陳受卿由乍川寓公昇寄來一元無湖鄭姓銅洋二元昌記帋棧湯先生來江西李業架堂　　庫裕泰洋五元二角六分三厘廖仁德江瑞金邱堪考二元一角另六厘江景青二元林眞愼堂張集福李初喜何眞武堂二元邵鳳翔一元九角七分四厘張惠吉堂一元七角三分七厘邵黎谷將幹臣各一元江寛榮楊崇善堂林壽山堂三户各九角二分一厘嚴思紹九角七分四厘何騰札九角三分四厘車金章九角另八厘張玉仲九角一分四厘何四和堂八角六分八厘彭瑞南培風八角四分二厘蘇天新聞德成各八角二分九厘張從僉堂八角一分六厘張茂宗七角八分九厘傳榮德堂七角二分四厘畢裕龍七角三分七厘周家瑞江潔修各五角二分六厘將貴至四角二分一厘共念六户合洋三十一元四角八分以上十三日 
[鎭江電局代收山東賑捐七月十六日至八月初十日清單]  
　　易經卽四伯元丹徒縣正堂王方伯明府三十元又代募署中募友家丁人等履任酒席節省二十元味庾氏二元求是山人二元巳未省瓜資两元盼春氏二元荆南山人一元祝萓壽百歲一元○叚自也十元○補　居祈妾病愈三十元北平閨秀陳氏祈合家平安三十元劉承功病愈還愿五元劉仁軒求保全吉五元周蘭生募周子兼三元周明九五元周續丹五元秀水李三元周萱壽五元周毓京五元周福桐周福棠周重光周復明秀水陶張頌泰張星翹七户各一元周娟記四元周慧記三元無名氏二七十三两四分本洋一元○吳煦堂求合家平安二元祝萱室康强合號宅平安二十元白金城十五元銘記保合宅平安二元丹徒鹽棧四元懿德堂两洋青河氏一元平陽氏一元隱名氏求病愈十元大共收洋六百三十七元又本洋一元二七十三两四分合二七四百四十七另三分五厘○前墊解二百二十二两三錢九分四厘二毫八月十八日解第九批庫平五百两合曹平五百十两除收欵外實墊解二七三日八十五两三錢五分九厘二毫合併聲明 
[上海四馬路高易公舘内籌賑所陳詠南經收山東奉大八月初一至初十日第一百廿二次賑欵清單]  
　　初一日池州府無名洋四元青陽不書名二元無名氏錢三伯六十文開二着永新德茂永德豐各錢二百永興德茂蘇象寅瑩田各一百文共捐洋六元錢一千五百六十作洋一元五角○福州莫藹樓翁寄來石云伏票二十元楊紀猷伏票十元巽伏票三十元作規銀廿两四錢二分○○初二日必得票行洋十元德記銅洋四元義大銅洋五元耐寒居銅洋三元○○初三日馬春記五洋卓無名乙洋楊義森十五員化洋一員生板三員銅一員○初四日漢口德大號徐琢卿畫潤一員一角○初五日高不名五員羅謙茂十員○圓園子祈家室平安助山東棉衣資二十員○初六日鄭紀瑞二員○江西無名氏保病愈一百員風經朱王氏二員○初七日武林承德書房求合家平安四員○元濟善堂來連谿化農化洋三員黄澤生伍員黎氏銅一員○初八日隱名氏二角○初九日懷德堂二員○初拾日壽藜梅房助山左棉衣規銀一十两鎭江無名氏二員汪竹齋兄募無名十五元○○以上總共收規銀三十两四錢二分英洋一百零六員八角花洋四元生板三圓銅洋十四元 
[上海六馬路仁濟善堂施少欽經收代贖災婦七批山東賑捐第二批八月十一至廿日止清單]  
　　代贖火婦捐第七批清單○澄江四知堂洋一百元漢南仲子送蓮化峰樵程儀移助洋二元同舟共濟五君子洋一元寓日本張掇芹翁經募二百零五號册蘇傑生洋二百元陳鳳池鮑韋昭两户各洋五十元曾卓軒洋四十元繆輝堂黄槐三張德澄三户各洋三十元張光殿洋廿五元羅韋堂東同泰陳維馨黄益堂廣萬泰鄭岐六户各洋廿元方瑞軒未士威時麻蘆行修堂三户各洋十五元復興昌德泰萬泰莊耿行苞未士蝶庇未士厘波福和號陳慧生林德嘉陳梅珊昌記陳煒堂十二户各洋十元董早成劉桂巽鄭亭羅棣生鄭禹网陳樹森曾贊魁曾星方楊符三鄭餘初陳麗生李金水蔡兆松十三户各洋五元胡志菜洋四元同和駿發胡秉卿方慶福邵結平汪金田隆泰九思堂八户各洋三元黄蘇氏梁有輝裕泰張澤建高椿林孔雲生古瑞堂洪啓緒八户各洋二元張黄氏張連韶黄鶴儔隱名氏四户各洋一元○鴛水閱報助金練重六錢一分七厘兌見洋十九元五角許大善士洋三十元奉化古愚書屋周錫奎助舊飾銀二两三錢八分求病速愈兌見洋二元錢七百文曾氏求病速愈洋二元同順號來廬獻廷得子完願洋廿元補故子添孫願日升月恆洋五元杭省泉署嚴伯两翁經募二百七十一號册詹伯居士洋一百元不留名洋十元隱名氏洋二元○謝均亭翁經募江西貴溪二百八十號册各善士務本堂洋十五元汪連方洋六元汪遺慶堂隱名氏两户各洋四元潯陽氏無名氏两户各洋二元胡王氏通光堂汪揖泉吳朗庭士榖氏慶祥許思慶堂王貽榖堂元茂員吉吳壽農陳同益亨祥龔善士慶聚行乾一周靜山十七户各洋一元同康衆友節省月餅資移助洋一元五角周沈氏洋五元九江省愆居士助庫平紋銀三十两批申九八規銀三十二两六錢三分星沙蔭餘堂助長沙平銀一百两合申九八規銀一百零四两一錢六分北洋轉運局馮沈两憲交來天津機器局心菩提室寳紋二百两批申合九八規銀二百十两零三分廣和糖行交來鹽城且欽堯翁經募固德堂一百四十六元浙東誠求子求母病速愈一百元二百五十五號册同順昌號十元蘇州楊洪源經募史隱名氏五元鳩江徐陽谷交來同泰厚同人二元虎林仲常念元施文祥三十元沈錦均求子病愈廿元王善夫十元容膝齋劉經募二百四十二號册黄厚德堂一元黄純嘏堂無力子二户各五角黄歐陽氏四角劉煥章經寡二百四十四號册易葉氏二元梁昌麟黄李氏陳氏朱氏徐氏五户各一元吳氏黄羅氏黄仇氏黄氏花女堯氏花女堯氏花仔張氏八户各五角李花女何門花仔鄒門花男三户各二角李氏陸氏陳氏金有陳阿四五户各一角愛寳永深彩良三合一角以上共收一千五百六十元零六角規銀三百四十六两八錢二分錢七百文山東賑捐第二批清單○吳縣徐若川求病速愈一百元倪氏求病速愈廿元張少霞求病速愈十元張士芬求妻病速愈二元唐光標一元無力子五角以上共收一百三十三元五角 
 
 
 

Page 10

 
 
   
 
 

Page 11

 
 
[光緒十五年八月十六日京報全錄]  
　　宮門抄○發抄○發抄硃批四道○將軍定等奏留員補用摺○豫撫倪奏查辦周家口民房失火情形片○又奏飭知縣赴任片○滇撫譚奏查明革員才力堪用摺○豫撫倪奏飭知縣赴任片○又奏叅知州摘去頂戴限追欠欵片○江督曾等奏請准總兵續假片○又奏委署州縣片○又奏甄别鹽連使片○八月十六日内務府國子監正黄旗值日無引見○莊王謝管覺羅學恩○誠侯致祭明陵請訓○汪鳴鑾前往東陵請訓○記名提督李葆珠謝恩○慶福請假十日○文秀續假十日○錫侯續假二十日○内務府奏派致祭黄木神派出巴克坦布○召見軍機汪鳴鑾曰桓○發抄謙禧奏建晶令章奏凱試署期滿請實授奏硃批吏部議奏欽此○又知縣李楓林署平泉牧各缺奉硃批吏部知道欽此○豫山奏請以朔平守毓銘調補太原守奉硃批吏部議奏欽此○又請以副將重履貞留晉補用奉硃批着照所請兵部知道欽此○○奴才定安裕長跪奏爲奉省需材孔亟擬留賢員以資治理恭摺具陳仰祈聖鑒車竊奴才等准吉林將軍長順咨開奏調奉天試用知府高同善赴吉林差遣委用奉硃批着照所請吏部知道欽此欽遵知照前來奴才等查奉省自光緒元年攺章以來總督兼轄旗民政務殷繁文案發審營務在在需人該員高同善由進士主事選授治中來奉歴署錦州府知府奉錦山海道均著賢聲迨離任改官卽經山東吉林烏魯木齊甘肅等省先後奏調差遣輾轉五六年奔馳數萬里光緒八年復經前將軍崇綺奏調來奉始蒙奏准留奉嗣因該員公正亷明結實耐勞歴辦文案營務發審各事竭盡心力任勞任怨而發審一差最爲繁劇時有疑難要案尤能細心推鞫矜恕得情是以歴任將軍無不倚如左右手其署昌圖府任内治行卓越爲奴才裕長所深知因該員試用本班無缺可補爲其奏請與候補正班酌量補用經部核准有案奴才定安兼攝督篆數月於兹委以劇差辦理無不裕如洵稱得力該員前後官奉巳逾十年於地方利病講求有素若得畀以重任必能措置咸宜奉省近年吏治加意整頓漸有起色尤須表率得人方足以資治理奴才等有考核屬員之責旣知高同善爲得力不可少之員未便聽其去留相率緘默合無仰懇天恩俯念奉天爲根本重地較吉林公事倍繁准將試用知府高同善仍留奉天補用毋庸調赴吉林以收地方得人之效爲奴才等指臂之助如邀俞允卽由奴才等咨會吉林將軍曁吏部查照所有擬將知府仍留奉省補用緣由謹恭摺具陳伏乞皇上聖鑒訓示謹奏奉硃批着照所請吏部知道欽此○○倪文蔚片再臣前因周家口民房失火經將飭局籌欵委員員縣妥爲撫恤並令查明實在延燒房屋若干人口有無傷損各情形奏奉諭旨飭速查勘妥籌無恤等因欽此欽遵行飭遵辦去後兹據印委各員具禀查明周家口失火計共延燒街巷一十八道房屋五千九百四十九間人口幸無傷損所燒房屋且係行店居多各商現俱南旋辦貨其資本較大者又多賃住民房開張生理均可無待撫恤内惟淮寍縣屬一百三十八户商水縣屬一十六户悉係貧下窮民巳由該印委等在於寨内空地搭盖廣棚俾令居住並挨户散放米豆錢文用資口食均可無虞失所其錢米係由官發憑票飭令各户自行赴局支領可期實惠均霑等情禀核前來臣覆查屬實理合附片具陳伏乞聖鑒謹奏奉硃批知道了欽此○○倪文蔚片再部選扶溝縣知縣熊燦到省時因值扶溝賑務方殷災黎均未復業恐該員於地方情形未能熟悉經臣奏明留省隨派赴陳州府所屬襄辦賑務俾資歴練迄今多月該員於所派事件均能悉心經理應卽飭赴扶溝本任以專責成兹據藩臬两司會詳前來除批飭檄遵外理合附片陳明伏乞聖鑒謹奏奉硃批吏部知道欽此○○　品頂戴兼署雲貴總督雲南巡撫臣譚鈞培跪奏爲查明革員才力堪用恭摺仰祈聖鑒事竊奉光緒十五年三月十五日恩詔内開一自同治元年以來曾經任内現巳革職官員除大計貪贓及居官不職以至失守城池各員外若有事件寃杜被革果有才力堪用者在京聽該衙門在外聽該督撫查明詳開緣由奏明請旨欽此欽遵恭刊謄黄轉行在案兹據雲南布政使曾紀鳳按察使鄧華熙會同善後局司道等詳稱查有准留雲南差委巳革選用同知廣東候補知縣湯柄璣係湖南監生由候選未入流投効湖北大營於咸豐十年克復太湖潜山二縣城池經前湖廣督臣官文奏保四月初八日奉上諭着免選本班以府經歴遇缺卽選嗣委辦理援浙六訓營營務留於浙江湖州二次解圍經前浙江撫臣王有齡奏保十一月初五日奉上諭着免選本班以知縣用同治二年於克復金華湯溪肅清各郡案内保奏八月初二日奉上諭着免選本班以同知選用是月赴部捐足知縣三班分掣廣東三年到省四年二月委辦湖州合境圑練五年四月署理廣州府佛山同知七月調署廣　府虎門同知經前廣東撫臣蔣益澧甄别以貌似有才心實叵測奏叅革職又經前閩浙總督臣左宗棠於克復鎭平嘉應等州縣盪平餘孽案内奏保十二月初五日奉上諭着以同知仍留廣東補用等因旋經部覆以該革員係由候補知縣列保同知旣巳革職所保陞案應行查銷光緒十年由原籍赴雲貴大營投効隨營出力十三年二月經前督臣岑毓英奏留雲貴邊防差遣委令總理軍械軍火稽核機器各局事務經吏部行令出具切實考語送部引見當將委辦各局事務交代清楚經岑毓英出考以該員才具有爲人亦誠樸給咨赴部光緒十三年十一月十六日帶領引見本日奉旨准其留於雲南差委欽此領照回滇委辦電綫局務該革員歴在軍營出力自留雲南差委冒瘴馳驅備歴艱險著有勤勞旋委管理軍械軍火稽核機器均能講求精工各營藉資利用嗣委辦理電線該員熟悉西學深嫻數理近年添設剥隘騰越两處子線該革員規畫一切悉臻妥善核其事蹟實屬有用之才前經廣東巡撫奏叅革職原係隨時甄别非大計貪贓不職可比業經岑毓英出具切實考語咨送引見在案今旣恭逢恩詔該員復在滇當差日久考騐才力實屬堪用詳請查核其奏前來臣查該革員湯柄璣練達老成熟習洋務該司道等所稱才力堪用委係實在情形相應出具考語循案請旨恭候恩施所有查明留滇差委巳革廣東候補知縣湯柄璣才力堪用緣由謹恭摺具陳伏乞皇上聖鑒訓示再雲南巡撫係臣本任毋庸列銜合併聲明謹奏奉硃批湯柄璣着以知縣留於雲南補用該部知道欽此○○倪文蔚片再部選臨漳縣知縣連英初至省時因該員仕版甫登於豫省情形未盡熟悉經臣奏明留省並飭赴開封府讞局隨同學習迄今計逾半載該員於派審案件均能悉衷講究歴練較深自應飭赴臨漳縣本任以專責成兹據藩臬两司會詳前來除批飭檄遵外理合附片陳明伏乞聖鑒謹奏奉硃批吏部知道欽此○○倪文蔚片再前鄭州知州馬玉麟任内交代計尙欠交正雜並驛站等銀二千一百九十三两零迭經催提逾限未據完繳當此整順交案之際難容任意延欠兹據藩臬两司詳請奏叅前來相應請旨將前鄭州知州馬玉麟暫行摘去頂戴勒限两個月完繳倘逾限無完或完不及數再行嚴叅抄追以重庫欵而儆將來除該管各上司職名行司查取另行開報外理合附片具奏伏乞聖鑒訓示謹奏奉硃批着照所請該部知道欽此○○曾國荃等片再淮揚鎭總兵章合才前患氣喘等證經臣奏請給假二個月交卸鎭篆以資調理奉旨允准轉行欽遵在案兹據該總兵呈稱假期將滿舊病業巳就痊惟氣喘閱時間作呈請續假前來合無仰懇天恩俯准續假两個月俾得安心調理一俟病痊卽行銷假回任以重職守謹會同漕連總督臣李瀚章附片具陳伏乞聖鑒訓示謹奏奉硃批章合才着賞假两個月欽此○○曾國荃片再泰州知州程遵道在任病故所遺員缺應行委員接署查該州係濵海要缺政務殷繁必須精明幹練之員方足以資治理今查有東台縣知縣黄承暄堪以調署所遺東台縣知縣員缺查有阜寍縣知縣蘇超才堪以代理據藩臬两司會詳請奏前來除分檄飭遵外謹會同護理江蘇巡撫臣黄彭年附片陳明伏乞聖鑒謹奏奉硃批吏部知道欽此○○曾國荃片找再准部咨勞績保舉人員凡係補缺應行具題者試用期滿應由督撫詳加甄别專摺具奏等因歴經循辦在案兹據两淮鹽運使福裕查有勞績保舉候補班儘先大使張紹棠試用期滿造具履歴清册詳送前來經臣詳加甄别該員才具開展堪以留淮補用除將履歴清册分咨部科外謹附片具陳伏乞聖鑒勅部查核施行再張紹棠係由附貢生報捐例不考試合併陳明謹奏奉硃批吏部知道欽此 
 
 

Page 12

 
 
[光緒十五年八月十七日京報全錄]  
　　宮門抄○發沙硃批四道○大學士張奏爲請旨摺○内務府奏爲照例奏聞摺○御史楊奏拿獲匪犯請交刑部審辦片○江撫德奏請奬叙摺○川督劉奏籌辦賑欵情形片○又奏揀補知府摺○八月十七日理藩院鑾儀衞光祿寺正白旗值日無引見○徐中堂等塲内專摺請安○明秀桂全彈壓覆命○英信假滿請安○記名提督陳厚順謝恩○湖南總兵吳鳳柱到京請安○那王請假十日○松溎請假五日○大額駙續假十日○召見軍機容貴恩棠吳鳳柱○發抄定安等奏請以補用令陳忠偉補蓋平令奉硃批吏部議奏欽此○又廣寗令李葆善調署寛甸令各缺奉硃批吏部知道欽此○吳大澂奏各廳大壩修守平穩奉硃批該部知道欽此○又鄭工出力積勞病故之同知張士傑等議卹奉硃批着照所請該部知道欽此○○經筵講官大學士管理户部事務臣張之萬等謹奏爲請旨事光緒十五年七月十六日准崇文門正監督宗室福銀咨報於光緒十四年八月初三日接任徵收商稅起照例扣至光緒十五年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督宗室福錕自光緒十四年八月初三日接管起扣至本年八月初二日一年期滿例應更換理合專摺具奏請旨簡放並將上三屆崇文門正監督各員繕具名單恭呈御覽伏乞命下行令到任管事仍俟一年期滿豫報臣部奏請更換爲此謹奏請旨奉旨巳錄○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒十四年七月二十五日由内閣抄出奉旨崇文門副監督着崇光去欽此欽遵各在案今崇文門稅務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三屆崇文門副監督各員另繕清單恭呈御覽爲此謹奏奉旨巳錄○○御史楊晨片再臣奉命稽查興平倉當卽常川巡察厘革弊端嚴禁包攬據倉監督面禀有王四海卽王五虎係曾奉旨交拏之犯胆敢紏合匪徒時來窺伺因囑其設法綑拿本月十五日復敢持械率黨多人至倉滋閙因飭北城吏目撥役前往拿獲王四海繆太帥領等二名先交該吏目管押訊供狡展應請旨交刑部審問照例懲治並嚴究黨類飭拿務獲以儆刁頑而重倉務伏乞皇上聖鑒施行謹奏奉旨巳錄○○頭品頂戴江西巡撫臣德馨跪奏爲江西勸辦豫省鄭工捐輸第十八次開單懇恩奬叙以昭激勸恭摺仰祈聖鑒事竊案准户部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉旨依議欽此計原奏内開鄭工新例收捐照初開海防事例辦治各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止又准部咨鄭工捐例展限一年各等因先後咨行到臣均經轉行遵照辦理將光緒十三年十二月初一日開局收捐之日起截至十五年四月底止共收捐銀一十三萬七千二百一十五两一錢列爲十七次經臣分别奏咨奬叙並准户部咨酌撥山東挑挖河淤黄河两岸堤埝應准加倍及河南鄭工用欵五次共動解銀一十一萬四千三百五十二两三錢先後交商匯兌並委員搭解交收各在案兹據布政使方汝翼詳稱計自光緒十五年五月初一日起截至是月月底止收捐寔官職銜貢監等項共二十一名按照定章分别减成共收實銀二千二百两八錢悉存藩庫聽候撥用除分别塡發實收給領外合將各捐生姓名年貎籍貫履歴三代造具清册列作第十八次詳請奏咨奬叙並請將副實收咨送户部塡發執照來江轉給等情前來臣覆加查核該捐生所捐銀數及請叙實官職銜貢監等項與例章均屬相符合無仰懇天恩俯淮分别奬叙以照激勸除將清册副寔收送部外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批該部議奏單併發欽此○○劉秉璋片再本年三月間瀘州城内外火災查明被災户口共三千家有奇當巳批飭署永寍道夏旹等籌撥量捐共得銀一萬九千两按户按名賑撫經臣附片陳明在案又恐尙有漏户應行補賑者或賑欵有限尙應加賑者復經分飭該道及州續行清查並檄官運局向各鹽商勸捐旋據該州李玉宣禀報两次查出避火下鄉之漏户共計三百六十五家此外實無遺漏又據永寍道夏旹禀報各鹽商量力捐助計得銀一萬四百餘两敘州府屬官商共捐錢二千七百餘串瀘州體仁堂捐錢二千串當將遺漏各户按名補賑並將初賑各户分别加賑臣仍慮賑欵不敷復令在省司道籌湊閑欵捐欵銀五千两轉發瀘州歸八賑欵作爲第三次普賑現據該道等造册禀銷前來伏查此次瀘民被災綦重屈計初捐共得銀一萬九千两續捐共得銀一萬五千餘两又錢四千七百餘串俾作初賑補賑加賑普賑之用庶兾災黎不至失所理合附片再陳伏乞聖鑒謹奏奉硃批知道了欽此○○頭品頂戴四川總督臣劉秉璋跪奏爲揀員請補邊疆要缺知府以資治理恭摺具陳仰祈聖鑒事竊查寗遠府知府于宗綬於光緒十五年三月十八日在任病故當經先後題奏開缺並聲明所遺寍遠府知府缺係冲煩難題調要缺例應在外揀員請補在案查例載各省府道如係奉旨命往及督撫題明留於該省候補凡以候補班補用者無論應題應調應選之缺令該督撫酌量才具擇其人地相宜者悉准先儘補用又各項開缺令各省於每月截缺一次自初一日起至三十日止俱作爲本月之缺如有缺項相同者簽製缺之先後序補各等語兹查光緒十五年二月分知府一項僅出有寗遠府知府一缺於四月初三日禀報到可應歸四月分截缺勒歸三月分序補是月並無出有相同之缺且係邊疆要缺應歸酌量毋庸簽掣自應照例在外揀員請補覆查寍遠府屬五州縣管轄大小土司五十餘處兼理銅鉛各廠壤接滇南時有夷務事件防轄撫綏關繫緊要非精明幹練熟悉夷情之員不足以資治理臣於現任知府内逐加遴選非現居緊要卽人地未宜實無堪調之員其曾任實缺知府及科甲出身各項勞績候補曁應升人員亦均與是缺不甚相宜惟查有候補班補用知府唐承烈年四十歲係山東鄒縣人由議敘未八流報捐縣丞因剿捻匪方略全書告成保奏以同知分發省分歸候補班前儘先卽補並加運同銜同治十一年八月二十七日奉旨着照所請奬勵又承辦軍機漢擋告成保奏十一月初四日奉旨着俟補缺後以應升之缺歸候補班前儘先卽補欽此遵例捐指四川十二年八月十二日引見奉旨着照例發往欽此領照起程是年十一月十七日到省題補馬邊廳同知六年六月二十日到任因剿辦馬邊廳夷務出力保奏以知府在任補用七年五月二十日奉旨依議欽此是年閏七月十一日在任聞訃丁母艱開缺回籍守制到籍後因措資來川九年十一月服滿就近在川呈報起復光緒十年六月初二日奉准部咨准其起復年滿甄别堪以繁缺知府補用在案核計保舉過班在先缺出在後例得請補該員唐承烈前在馬邊廳同知任内治理悉臻裕如且於夷情廠務均經熟悉以之請補寗遠府知府邊疆要缺實堪勝任再該員係曾任同知實缺毋庸查叙寄籍遊幕等事惟係調缺請補與例稍有未符第人地實在相需例得專摺奏請由藩司崧蕃署臬司黄雲鵠會詳前來臣查該員唐承烈樸質幹練熟悉邊情以之請補寍遠府知府實堪勝任合無仰懇天恩俯念員缺緊要准以候補班補用知府唐承烈補授寗遠府知府實於邊要大有裨益如蒙俞允一俟奉准部覆卽行給咨送部引見是否有當謹會同成都將軍臣宗室岐元恭摺具奏伏乞皇上聖鑒訓示再該員係候補人員毋庸查敘叅罰此案應以光緒十五年四月三十日截缺之日起按照酌攺題缺定限章程四川限七十日除小建一日應扣至七月十一日限滿該司等於四月二十二日詳員請補係在限内合併陳明謹奏奉硃批吏部議奏欽此 
 
 

Page 13

 
 
[光緒十五年八月十八日京報全錄]  
　　宮門抄○發抄硃批四道○廣西撫沈奏營伍未及查閱緣由摺○又奏防邊員弁請准槪予核奬片○又奏請奬勵片○又奏留員差遣片○又奏察看知州片○川督劉奏叅革朦襲世職之守備片○又奏叅革都司片○又奏叅革雲騎尉查拿審辦片○又奏甄别各員片○滇撫譚奏揀員供補都司摺○八月十八日吏部翰林院正紅旗值日吏部引見二十六名鴻臚寺二名廂黄蒙四名廂白蒙四名廂紅漢五名○睿王等搜檢覆命○克王彈壓覆命○徐中堂等塲内專摺請安○補用總兵朱德明謝恩○召見軍機麟書敬信朱德明○發抄楊昌濬奏請以西寍鎭張俊興伊犁鎭鄧增對調奉硃批着照所請兵部知道欽此○又莊浪恊副將駱高升開缺别補奉硃批着照所請兵部知道欽此○曾國荃奏卽用令王齊海補丹陽令奉硃批吏部議奏欽此○又震澤令張大任署宜興令奉硃批吏部知道欽此○○調任安徽巡撫廣西巡撫臣沈秉成跪奏爲欽奉諭旨派查營伍因值交卸未及查閱恭摺具陳仰祈聖鑒事竊臣接准兵部咨光緒十五年二月十二日内閣奉上諭本年輪應查閱福建浙江廣東廣西四省營伍之期廣西卽派沈秉成逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此欽遵咨行查照在案伏查廣西閱伍向皆秋間舉行因取農隙講武之意亦緣粤地層巒疉嶂春夏之季雨多晴少山溪泛漲時行程往往阻滯故必待至秋間臣今交卸在卽未及出省查閱歴來遇奉旨查閱營伍之年適有更代俱由接任撫臣屆期舉行臣現值交替應請循照舊章由新任撫臣高崇基欽遵校閱理合恭摺具陳伏乞皇上聖鑒謹奏奉硃批知道了欽此○○沈秉成片再臣於本年正月會同两廣督臣附片陳奏防邊將士戰守兼資辛勤罔懈勞苦與征軍無異其隨營辦事員弁無間寒暑長役瘴鄉以及集團恊助之地方官籌餉運濟之委員均有微勞足錄籲懇天恩俯准擇尤請奬欽奉硃批着准其酌保數員毋許冒濫欽此當經恭錄咨行查照擇尤酌保在案查提臣蘇元春統領防邊弁員共有二十營亦均自光緒十一年夏間設防至今巳歴四年有餘閱時旣久人數又多無濫無遺甚費斟酌尙未開列送核臣以邊防要務奬前勞卽以策後效未可令勞苦者稍涉向隅如擇保數員難示鼓勵無妨據實懇恩除俟擇尤開送至日由新任撫臣高崇基彚同籌餉等員核實請奬外理合附片陳明伏乞聖鑒謹奏奉硃批知道了欽此○○沈秉成片再署柳城縣河池州知州陳師舜前於同治年間在容縣任内購覓桑秧十萬株給發各村莊栽種並刊刻蠶桑簡編設局引導近年産絲數千斤運往廣東銷售小民漸習爲恒業頗有成效現署柳城縣亦在省局請領桑秧數千株教民栽植一經該員誘掖當可有成該員陳師舜老成幹練樸實勤能盡心民事不辭勞瘁於蠶桑一事尤能隨處躬爲教導不愧循良之選現當西首栽種桑株開辦伊始自宜亟爲奬勵以資鼓舞合無仰懇天恩以知府陞用爲盡心民事者勸理合附片陳明伏乞聖鑒訓示謹奏奉硃批吏部議奏欽此○○沈秉成片再四品頂戴兵部候補主事謝光綺寓廣西省城歴有年所熟習邊徼情形臣抵任後察其心地樸誠才識明敏令在臣衙門辦理文案事件現值龍州開辦通商事務需員差遣前經臣奏請調粤之内閣中書熊方燧江蘇補用知縣丁紹芬江蘇試用府經歴馬瑞熙候選州判趙景彬四員或請咨應試或仍回原省均巳准其告假殊屬不敷差委兹查該員於洋務邊情夙稱諳習合無仰懇天恩俯准將兵部候補主事謝光綺留於廣西差遣委用俾資任使俟經手事件漸就清楚再令回原衙門行走除咨部外理合會同两廣總督臣張之洞附片陳明伏乞聖鑒訓示謹奏奉硃批着照所請吏部知道欽此○○沈秉成片再准部咨嗣後道府州縣無論何項勞績保舉歸入候補人員令該督撫卽以此項人員到省之日起予限一年詳加察看奏明分别繁簡補用等因在案兹查有補用同知直隷州知州石鎭業巳試用一年期滿據藩臬两司出具考　會詳前來臣查補用同知直隸州知州石鎭明幹有爲能耐勞苦歴經差委並無貽誤堪勝繁缺直隷州之任應請留於廣西遇有缺出照例按班補用除將該員履歴送部外謹會同两廣總督臣張之洞附片陳明伏乞聖鑒訓示謹奏奉硃批吏部知道欽此○○劉秉璋片再查劉卽山朦冒雲騎尉世職保升守備劉聨陞之名咨請斥革拿辦一案嗣准兵部咨開以雲騎尉世職守備均係五品職官未便據咨斥革行令奏叅等因當卽轉行去後兹據藩臬两司會詳據成都府知府朱其煊轉據署温江縣知縣施德培詳稱劉卽山先年在省食糧旋卽回家不知何弊更名劉聨陞朦襲世職兼保守備檢查承襲保案始悉劉聨陞雖係該縣民籍查核原載册結其父早故且由胞兄劉得陞陣亡得廕與劉卽山三代事由不符非竊名　替卽假冒朦襲請卽斥革等情由府司轉詳請叅前來除批飭緝拿究辦外相應請旨將朦襲雲騎尉世職保升守備劉聨陞之名卽行革職以憑嚴拿懲辦理合附片具陳伏乞聖鑒訓示謹奏奉硃批着照所請該部知道欽此○○劉秉璋片再遊擊銜藍翎都司酉陽直隷州武舉童會川前因違禁復設鹽秤私抽秤息經藩臬两司會詳咨革一案嗣准部咨以藍翎都司係屬四品職官未便據咨斥革行令奏叅等因當經轉行去後兹據酉陽直隷州阮金齡禀稱遊擊銜武舉童會川現年五十八歲酉陽直隸州武生於咸豐六年因黔匪滋擾隨同前任貴州提臣進剿給予六品翎頂八年遵籌餉例報捐都司職銜是年應本省戊子科鄉試中式第三十九名武舉壬戍科會試揀選三等回籍十年石逆竄川隨營攻剿解涪州綦江城圍並克復長寍縣城著績保加遊擊銜前因該武舉藉設義學神廟香燈等事爲名私收秤息實屬假公漁利擾害地方等情禀請奏叅前來除飭照例嚴辦外相應請旨將遊擊銜藍翎都司酉陽直隸州武舉童會川銜名一併斥革以憑審辦理合附片具奏伏乞聖鑒訓示謹奏奉硃批着照所請兵部知道欽此○○劉秉璋片再准署提督臣錢玉與咨據署城守營遊擊明耀光呈稱城守右營世職梁國棟卽梁四　係温江縣人年四十七歲伊繼父梁正元由藍翎軍功出師安徽潛山縣地方陣亡經部議給雲騎尉世職於光緒五年十月二十一日經兵部題准撥入城守右營學習今該世職梁國棟卽梁四　等砍傷廂黄旗三甲銷除旗檔之清聨身死畏罪逃逸懇請斥革飭拿審辦等情呈請奏咨前來相應請旨將五品藍翎雲騎尉世職梁國棟立卽斥革以憑查拿歸案審辦除通飭各屬恊緝外謹附片具陳伏乞聖鑒訓示謹奏奉硃批着照所請兵部知道欽此○○劉秉璋片 
再查吏部奏定章程道府丞倅州縣佐貳等官無論何項勞績保歸候補人員以到省之日起予限一年詳加查看出具考語奏明分别煩簡補用等因兹查有候補班前先補用通判李煐候補班前先補用鹽大使文懋均到省一年期滿例應甄别由藩臬两司造具該員等履歴清册塡註考語會詳請奏前來臣查該員李煐敏幹有爲文懋年力强富均堪以本班留川照例補用除册送部外理合附片具陳伏乞聖鑒謹奏奉硃批吏部知道欽此○○頭品頂戴兼署雲貴總督雲南巡撫臣譚鈞培跪奏爲揀員借補都司員缺恭摺仰祈聖鑒事竊照雲南劍川營都司楊楷於剿平猓黑案内保以遊擊儘先補用業經奉部核准開缺自應照章揀員請補前准部定章程副叅遊借至都司止又大銜借補小缺應歸儘先班次之内等語查劍川營都司係題補第二輪第二缺應用儘先人員惟滇省現辦邊防員缺緊要臣於儘先都司班内逐加遴選或與此缺人地不宜或營務未諳未便遷就請補惟查有儘先補用游擊兼襲騎都尉世職馬殿選現年二十五歲雲南宜良縣人由承襲騎都尉世職於光緒十年請咨赴部五月初五日經欽派王大臣騐放請旨照例准其承襲初六日覆奏奉旨依議欽此請領騐票於九月二十八日到滇繳票仍回督標中營差操光緒十三年八月内奉派出師猓黑賊巢與剿滅木戞寨土匪案内出力保奬免補都司以遊擊儘先補用光緒十五年三月二十二日奉旨依議欽此查該員勇略夙優差操勤愼請以借補劍川營都司實堪勝任亦與部定借補限制班次相符合無仰懇天恩賞准補授於地方營伍均有裨益如蒙俞允俟接准部覆卽行給咨送部引見以符定制除將該員詳細履歴别咨送部外所有揀員借補都司緣由謹會同署雲南提督臣蔡標恭摺具陳伏乞皇上聖鑒勅部核覆施行再雲南巡撫係臣本任毋庸會銜合併聲明謹奏奉硃批兵部議奏欽此 
 
 

Page 14

 
 
[光緒十五年八月十九日京報全錄]  
　　宮門抄○諭旨五道錄前○發抄硃批四道○川督劉奏審明定擬摺○東撫張奏請旌表並准建坊片○東撫張奏關稅短收籌欵撥補免賠摺○又奏請奬勵摺○八月十九日户部通政司詹事府廂白旗值日無引見○那貝勒假滿請安○湖南提督馮南斌到京請安○吉林恊領富凌阿謝恩○莊王希隆阿各請假五日○召見軍機馮南斌富凌阿曾紀澤○現換實地紗袍褂○發抄崧駿奏道員唐樹森等飭回本任奉硃批知道了欽此○又陣亡叅將林台三原案卹典漏叙升銜更正奉硃批着照所請兵部知道欽此○又上年耗羡銀两收支數目奉硃批户部知道單併發欽此○又六月分海塘沙水情形奉硃批工部知道單圖併發欽此○○頭品頂戴四川總督臣劉秉璋跪奏爲審明謀殺期親胞兄按律定擬恭摺仰祈聖鑒事竊據彭縣具禀縣民戴華英謀殺期親胞兄戴華基身死一案經臣以情罪　大批司行提人卷來省發委審辦兹據成都府知府朱其煊督同讞局委員審明詳由署按察使黄雲鵠解勘到臣隨提犯研鞫　戴華英籍隷該縣戴華基係戴華英四胞兄先無嫌隙早年其父戴榮輔因戴華基不務正業忤逆父母浪敗家産將祖遺田業與戴華基等弟兄按股均分月膳錢二百千文交戴華英掌管生息以作養老之用嗣戴華基復將分業敗盡向戴華英估借戴榮輔膳錢使用不遂屢將戴華英打罵戴華英投知戴榮輔將戴華基教誡非止一次光緒十四年十二月初二日夜戴華基持刀至戴華英家聲稱如再不將膳錢借給定與戴華英拚命戴華英畏兇逃避戴華基追投無及戴華英憶及戴華基屢向估借伊父膳錢將伊打罵尋兇心生忿恨起意將其殺斃除害於初六日夜二更後戴華英身帶尖刀潛往戴華基屋外探聽戴華基之妻戴陳氏業巳睡臥戴華基一人尙在廚房烤火戴華英閃至戴華基身後用刀砍傷其腦後近右戴華基起身喝問並用手架格戴華英砍傷其頂心相連顖門右肐肘近上石手腕右手大指二指倒地戴華基大聲喊救戴華英復用刀亂砍亂戳戴華基負痛在地滾紥致砍傷其額顱相連左額角左顖頰相連左耳根左胎膊戳傷其咽喉近石左乳右腿相連右膝近上右臀近下相連右腿復劃傷其右臂膊胸膛右乳相連肚腹戴陳氏聞聲趨救無及查問戴華基旋卽因傷殞命戴華英乘間帶刀逃逸戴陳氏往告戴榮輔投知約隣攏前看明報縣驗缉獲犯訊詳以情罪重大飭可提省發委審辦兹據成都府等審擬由臬司解勘前來臣提犯親訊據供認前情不諱詰無起釁别故及另有同謀加功並逃後行兇不法與知情容留之人案無遁師查律載謀殺期親尊長巳殺者凌遲處死等語此案戴華英因挾戴華基屢冋估借伊父膳錢將伊打罵尋兇之嫌起章將其殺傷身死實屬獨謀諸心查戴華基係戴華英胞兄服屬期親自應按律問擬戴華英合依謀殺期親尊長巳殺者凌遲處死律擬凌遲處死戴華英所管膳錢照追給與戴榮輔具領令其自行掌管以杜後釁戴陳氏救阴不及應毋庸議無士省釋屍棺飭理兇刀騐發案給飭燬所有審明定擬緣由是否允恊除供招咨部外　合恭摺具奏伏乞皇上聖鑒勅部核覆施行謹奏奉硃批刑部速議具奏欽此○○張曜片再據在籍紳士前河南巡撫孚慶翺前湖北漢黄德道武震前陜西定遠廳同知汪兆侗候選知州吳夢齡等呈稱四品命婦高艾氏係巳故四品封職章邱縣庠生高惠林之妻道員用候補知府現任直隸趙州直隷州知州高建勳之繼母二十一歲于歸高氏至二十六歲夫亡守節撫前室子如巳出恩勤備至戚黨稱賢迨高建勳筮仕直隷該氏常以勤政愛民操存廉節爲誡而躬自節儉樂善不倦現年六十六歲計守節巳四十年今因原籍被災目擊民情困苦將養贍餘資並變易釵釧共集庫平銀一千二百两交由該紳等代呈助賑呈請核辦前來臣維該氏青年守節教子成名旣勤儉以克家復好施而樂善洵屬節義昭著宜沐盛世褒揚所捐銀两亦與建坊定例相符合無仰懇天恩俯准四品命婦高艾氏在於本籍章邱縣自行建坊給予樂善好施字樣該命婦守節巳符年例並請勅部照例旌表以勵節操而　善行除飭縣取具册結送部外謹附片具陳伏乞聖鑒訓示謹奏奉硃批着照所請禮部知道欽此○○太子少保頭品頂戴山東巡撫臣張曜跪奏爲臨清工關一年期滿收稅短絀請將户關溢額銀两撥補免賠恭摺仰祈聖鑒事竊照臨清工關每年應徵止額銀四千五百七十二两七錢四分盈餘銀三千八百两以二千二百八十两爲額内一千五百二十两爲額外向委臨清直隸州徵收由臣按年核計完數奏報兹據濟東泰武臨道王作孚轉據臨清直隷州知州陶錫祺詳稱前任知州王其愼自光緒十四年正月十一日開河起至十九日卸事前一日止徵收銀一百七十二两九錢按日核計缺徵銀十九两二分二厘二毫七絲五忽代理知州許桂芬自正月十九日到任起至四月十三日卸事前一日止徵收銀一千八百五十一两八錢計缺徵銀一百六十三两四錢一分五厘三毫五絲九忽現任知州陶錫祺自四月十三日到任起至十二月二十九日年滿止徵收銀三千四百四十六两七錢計缺徵銀二千七百十九两五錢二分九厘三毫六絲六忽統計一年三任共收銀五千四百七十两七錢七分除正額無虧並收額内盈餘銀八百九十八两三分下短額内盈餘銀一千三百八十一两九錢七分至額外盈餘全數無收緣工關僅徵船料從前汶衞两河通暢船隻較多徵收尙易足額自黄水穿運以來汶河淤墊如江北漕糧辦理河運尙可於夏秋時藉通商販稍徵船料上年南漕撥賑並無河運之木汶河木經疏治舟楫不通稅源斷絶所賴衞河一路往來皆係小舟徵收無幾户關例徵百貨上年春夏之間南北糧價懸殊商販由衞河紛紛北來統計所徵關稅尙有溢收銀九千二百七十九两一錢八分七厘以之抵補工關缺徵有盈無絀懇請援照光緒十十一十二十三等年成案准其撥補藉免賠累等情臣覆查無異相應仰懇天恩俯賜勅部准其援案撥抵免賠出自鴻慈除咨部查照外謹恭摺具陳伏乞聖鹽訓示謹奏奉硃批該部議奏欽此○○太子少保頭品頂戴山東巡撫臣張曜跪奏爲臨清户關一年期滿止稅巳徵足額並溢收盈餘銀两請照上屆成案抵補工關缺徵抵剩之項按數給奬以示鼓勵恭摺仰祈聖鑒事竊照臨清關稅務向委臨清直隷州知州徵收由臣按年核計完數奏報户關每年應徵正額銀二萬九千六百八十四两銅觔水脚銀七千六百九十二两三錢一分三厘盈餘銀一萬一千两以六千六百两爲額内四千四百两爲額外兹據濟東泰武臨道王作孚轉據臨清直隷州知州陶錫祺詳稱前任知州王其愼自光緒十三年九月初四日起至十四年正月十九日卸事前一日止共收船料貨稅糧食止額一萬六千二百二十四两一錢二分一厘按日核計缺額銀一千九百十六两九錢九分六厘三毫五絲五忽代理知州時桂分自止月十九日到任起至四月十三日卸事前一日止共收銀一萬八千八百七十一两二錢六分計溢收銀七千五百八十三两三錢九分九厘六毫二絲二忽現任知州陶錫祺自四月十三日到任起至九月初三日年滿止共收銀二萬二千五百六十两二錢七分三厘計溢收銀三千六百十二两八錢八分三厘七毫三絲三忽統計一年三任共收銀五萬七千六百五十五两六錢除正額盈餘均經徵足外尙溢收銀九千二百七十九两二錢八分七厘查是年豫省豐收糧價平賤商販紛紛北來故能徵收溢額例應聲請議叙惟查工關尙有缺額盈餘銀二千九百一两九錢七分因汶河淤寛只剩衞河一路船隻無多以致槯徵船料未能足數光緒十十一十二十三等年工關短收銀两均經户部議准以户關之溢額撥補免賠抵溢收之項給獎情事相同應請援案以户關額溢銀九千二百七十九两二錢八分七厘據撥補工關缺徵銀二千九百一两九錢七分下餘銀六千三百七十七两三錢一分七厘除王其愼户工两關均有缺額不計外請將許桂芬陶錫祺二員各按溢收銀两給與議叙以示鼓勵等情詳請具奏前來臣覆查無異相應仰懇天恩俯賜勅部准照上屆成案以盈補絀核給議叙出自鴻慈除咨户工二部查照外謹恭摺具陳伏乞皇上聖鑒謹奏奉硃批該部議奏欽此 
 
