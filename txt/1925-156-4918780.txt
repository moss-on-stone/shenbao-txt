# 1925 - 156 - 4918780

 

Page 1

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *   
 
 

Page 2

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *   
 
 

Page 3

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *   
 
 

Page 4

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *時評 
[要案重起（冷）]  
　　不平之氣鬱於平日輕藐之見深於外人困苦顚連之象遍於全國三者相合故一有事故觸而即發此漢口事件所以又見告也 
　　假使不謀永久之平安則已苟欲謀永久之平安國人如不息内爭不修内政外人如不以平等之心時時自省無論一時一地暫時能息而决非根本之道也 
[國内專電]  
　　北京電　文（十二）申刻使團答覆外部照會十一日來照收到各使具有迅速誠意對此危險惋惜之舉講究適宜辦法在依照當地情形就近討論本公使等已訓令赴滬各委員與駐滬領事會同貴政府所派各委員商議最善方法補救沈悶之時局各關係公使願協助中政府緩和民氣至關上海北京及各地方秩序之維持應再聲明須中政府負責（十二日下午九鐘） 
　　北京電　今晨使團會議討論吾三次抗議義美兩使比日前兩次會議較爲袒工部局對捕房激成事變之肇端係未先鳴號又非處於危在俄傾貿然放槍欲將慘事之責任諉諸和平運動並不携帶武器者絶對不能承認一節英使將滬領電報告謂捕房有緊急處分制止暴動之權並謂受傷及死者醫生報告彈從前側入者多後入者僅一人英使又言十日示威運動散發傳單煽動世界革命文字非上海局部問題係東方今後赤化與否問題各使未多附和惟美代辦對於注意赤化謂應速令中國政府負責義使亦謂各地報告形勢嚴重在中國政府希望將滬案作爲英國單純問題但各地方情形實使列國國咸受不良影響應認爲列國對中國共同問題中政府要求租界官吏至少須自動的先取消當地戒嚴令撤退海軍陸戰隊并解除商團巡捕武裝釋放被捕之人并恢復各校一節某使謂旣日自動不應列入照會蓋自動無答覆義務至捕房責任問題由六國委員查報結果再核但要求中政府須立即制止各地排外行動爲滬案交涉前提結果推翟樂第依此旨起草由各使簽註意見修正後即送出（十二日下午一鐘） 
　　北京電　英人有建議滬被捕者全釋但滬電已釋至學校交還租界戒嚴解除陸戰隊逐漸撤退在要求中（十二日下午八鐘） 
　　北京電　使團對張馮通電謂代表政府頗認爲嚴重（十二日下午八鐘） 
　　北京電　侵（十二）各界聯合會在歐美同學會開會張興漢主席（一）籌欵統一辦法（二）北京罷工罷巿問題定寒（十四）再開會表决（十二日下午八鐘） 
　　北京電　府擬明令保護外人安寗勸導工商學各界勿逞感情中央對滬案力爭 
　　北京電　有人建議京商界十五罷工半天誌哀（十二日下午八鐘） 
　　北京電　侵（十二）張志良王文典見段段云商界對滬案援助辦法甚穩妥又謂商會宜組大銀行亦可加官股又謂僑務院即組織招來僑民（十二日下午八鐘） 
　　北京電　英使要求鎭江被燒英人財産速賠償（十二日下午八鐘） 
　　北京電　英外次答下院質問滬案謂滬領報告羣衆圖毁捕房故放槍并言已有共産證據馬丹麥及工黨復質問是否英官吏對工人爲敵外次答中國爲協約一分子英對華十分同情且决定將關稅會議早開絶無仇視意至滬案之責任須電滬查詢方能知悉英工黨報紀載英工人當一致援助華人美報分兩種一主查懲租界官吏速撤陸戰隊一主有增兵保護美僑必要謂中國人民程度不一往往將有理事弄到絶無理地位故歷來交涉多吃虧萬一對滬案責任外者錯認爲敵亦難擔保云 
　　北京電　皖督段因鄭堅辭擬徵姜登選同意王揖唐已抵北戴河（十日二下午八鐘） 
　　北京電　張作霖語人滬案宜分别慘殺學工者爲何國人不能牽及他國須想出繼續有效方法若熱度五分鐘反招輕視萬一秩序不能維持一場有理事亦不能得好結果余已飭駐滬軍警注意秩序倘國人不軌外妄動交涉可操勝算並派邵瑞彭赴滬調查并囑協助鄭謙張學良 
　　北京電　段及左右對政局取消極一切興革事暫不辦段云張盼添總理如能比現在當局好予亦贊同（十一日下午九鐘） 
　　北京電　李思浩以張作霖東電催撥三百萬近日又催兩次謂軍政費無着金欵已盡請張原諒（十一日下午九鐘） 
　　北京電　南北西苑及通州馮軍尚未開出三分之一近因滬案馮約張合作張方未便硬催但原定計畫未變不久仍需履行 
　　北京電　俄自製飛機四水機二由莫斯科飛向蒙古轉京如成功即組中俄飛行協會（十二日下午一鐘） 
　　北京電　楊樹莊由津晤奉張回京索欵楊甚念福建盼張資助前往以費絀暫難辦 
　　漢口電　太古案眞（十一）由周警廳長交涉結果太古承認（一）擔任受傷工人醫藥費（二）兇手交華官懲辦（三）被毁玻璃免究（四）以後不得無故打工人雙方簽字准文（十二）上工詎料晚七時二十分英捕頭率一西人至引起羣衆誤會君相呵逐英領立調海軍於三十分登陸各國義勇團同時武裝上街前後花樓鐵門立閉華界毘連各要口均架機關槍遮斷交通海艦鳴砲示威蕭據報當令軍警至華洋交界處彈壓並令胡交涉員周警廳長向英領交涉撤退外兵由我軍警保護租界英領允可其時新昌里大智門人山人海見大隊軍警馳到懼向租界狂奔外兵突開排槍死八人重傷十餘人紛亂中有一日商店被毁又有一日人及兩印人被毆滋事流氓經警抓獲八人送廳訊辦十一時外兵撤退華界毘連處由我軍警武裝接防秩序至夜半始恢復衆對英領小題大做頗扼腕（十二日下午二鐘） 
　　漢口電　海軍陸戰隊撤退惟江漢關前有意水兵一隊架機槍三與華軍分線警備與華界毘連及江岸均由華軍警佈防中間街道仍由義勇團駐守各街口均架機槍鐵網遮斷交通前後花樓鐵門仍緊閉商店多罷巿郵電局均在英租界極感不便眞（十一）晚紛亂中漢潤里新昌里一帶日商店多搗毁日領電請鎭署派軍保護橋口日工廠内日人至日租界又派小輪至龍王廟馬王廟江面接護華界日人鎭署文（十二）晨緊急會議商維持全鎭治安胡交涉員已開始與英日領談判漢商會各團體聯合會文（十二）均召集緊急會議討論此案 
　　漢口電　外兵眞（十一）晚開槍立斃四人文（十二）因傷斃命四人尚有七人受傷在仁濟醫院施治内有一人傷重垂危水洋田行受傷日人亦斃命尚有數日人受輕傷分住中村同仁天主堂等醫院檢廳文（十二）晨分别騐畢正午英日法各領偕周警廳長在特别區巿政局會議英領承認開槍謂華軍警彈壓過遲如華官能負租界治安責任彼願撤退外兵周謂可負責對英領遽調外兵登陸致激起此不幸事件深爲扼腕午後二時江漢關意兵撤退由英兵以機關砲車游行示威巿民側目 
　　漢口電　京救國團派代表王幸愚女士來鄂與武漢團體接洽不日赴湘 
　　漢口電　湘趙派首斌來鄂商革要公 
　　漢口電　田玉潔文（十二）午後二時返豫 
　　天津電　張宗昌現在津外傳赴京及回魯說不確 
　　天津電　津埠各界對滬案援助者日益增加除游行講演外所有三不管戲園均有講演團登臺演說 
　　天津電　奉系各要人前爲李督太夫人籌備祝嘏近鑒滬案嚴重聞已作罷 
　　天津電　中華自治協會對援助滬案眞（十一）晚開會表决六項中有通知會員即日儲金救國以備萬一 
　　天津電　傳聞奉張灰（十日）有寗電致段内容未詳（以上十二日下午五鐘） 
　　天津電　津埠英商輪船小工罷工勢將停駛 
　　天津電　各界聯合會逐日開會對滬案經濟援助捐輸者頗衆游藝界亦發起演劇籌欵援助並排演滬案慘狀 
　　天津電　省議會電政府對滬案請嚴重交涉語頗懇切有一髮千鈞稍縱即逝萬一交涉决裂謹率吾直三千萬同胞願爲政府作後盾等語（以上十二日下午六鐘） 
　　天津電　奉軍第八師長蔡平本昨由奉來津海軍總司令楊樹莊偕海部鄭軍法處長王稽查長眞（十一）晚晋京葉恭綽李國筠及府秘書徐樹璧眞夜同來津（十二日上午八鐘） 
　　吉林電　各界定寒（十四）開追悼滬案被害學生工人大會日僑在居留民會議應付法並派代表謁軍民長官請注意 
　　吉林電　商聯會决奉直戰費由國稅内仿賑捐法加二成限一年稅局代徵惟糧石土産銷塲各稅營業牌照及銀行號均除外（以上十二日下午一鐘） 
　　哈爾濱電　吳俊陞今日由黑行赴奉 
　　哈爾濱電　吉林政廳長以學生仍因滬案罷課電請王樹翰回省但哈亦重要王似不遽回吉哈總商會蒸電執政滬商會聲援 
　　哈爾濱電　滿洲里軍警聯絡傳人防匪冒充軍人辦法護路軍總部已令哈長哈綏線軍士傳人須會同特警或發証備對 
　　哈爾濱電　黑省否認警察逮日犯先知會領事謂安達此次逮才木私軍火嗎啡等辦法甚是毋庸遷就（以上十二日下午二鐘） 
　　青島電　法艦四艘日内來青 
　　青島電　學生援助滬案會及商會派代表赴滬慰問 
　　青島電　漁業保衛處成立後漁户頗反對　　青島電　警廳拘押之工人代青六十九人將釋放（以上十二日下午六鐘） 
　　濟南電　敎廳長于恩波辭徐亮犧運動代理 
　　濟南電　各校長組滬案後援會日内成立各小學敎員聯名電段力爭滬案女師崇實女中全體學生分隊講演五卅慘劇並各捐一元救濟滬罷工工人（以上十二日下午四鐘） 
　　長沙電　辰州駐軍廢除午餐巿面斗米六七千尚無購處（十二日下午三鐘） 
　　長沙電　趙以電話通知雪恥會宣傳外交材料應一致勿涉及内政進行事項須在範圍内並望各團體加入該會共策進行 
　　長沙電　學生聯合會議决各校組織時事研究會暑期學生返籍即組宣傳隊及演講團 
　　長沙電　株萍車眞（十一）照常通行 
　　長沙電　楊源濬部將改編爲兩團分歸三四師指揮（以上十二日上午九鐘） 
　　長沙電　公團聯合會通電各國公使各省團體請對青滬案主公道 
　　長沙電　佳（九日）各校仍多罷課白晝戒嚴漸鬆懈晚間十時後方禁阻交通 
　　長沙電　株萍路因饑民擁擠擬停開一星期 
　　長沙電　赴岳投効軍官日衆吳佩孚薦至鄂軍陳嘉謨處者已達一百五六十人 
　　長沙電　唐生智電告衡州罷巿游街情形請趙通電全國息内爭（以上十一日下午四鐘） 
　　長沙電　衡州巿民因滬案請願唐生智要求數事（一）撫卹死者遺金每人至少須給兩萬元（二）賠償各地因此罷巿罷課罷工之損失（三）懲兇（四）取締苛條（五）英日須派專使向中國道歉（六）六一案照同樣辦理唐已轉電趙請電京嚴重交涉 
　　長沙電　段電趙催派參政院代表 
　　長沙電　澧縣南門庚（八日）晚大火燒百餘家全城精華去三分之一（以上十一日下午八鐘） 
　　長沙電　敎育界擬邀集工商兩界開會討論經濟絶交具體辦法 
　　長沙電　政府向淮商借欵四十萬聞已成約 
　　長沙電　據報湘西人民憤川軍勒餉乘該軍退出古永時沿途狙擊斃川軍千餘名 
　　長沙電　楊源濬迭電請以鄒序彬接編所部渠來省待罪（以上九日下午四鐘） 
　　重慶電　渝各商帮因受川戰影響均停頓及折本現銀根奇緊昨協成錢莊倒閉七十餘萬兩并紗舖兩家巿面混亂 
　　重慶電昨劉湘袁祖銘賴心輝鄧錫侯劉成動劉文輝等召集聯軍將領會議决定遵奉中央命令平定川局各將領尅期趕回回防布置（以上九日下午十二鐘） 
　　重慶電　川紳商學工各界對滬案一致憤慨主張經濟絶交組織講演團講演 
　　重慶電　楊森黃毓成電渝主停戰議善後派曾述孔爲代表蒞省列席（十一日下午十鐘） 
　　重慶電　李濟琛部二千餘人由石圍塘繞道裏水官瑶赴金谿和順現西華海面徧樹李部旗幟此處河面至窄李部擬由此渡河往攻江村桂軍北江湘軍開至琶江口朱培德部抵源潭迎咀以下有與李部夾擊桂軍勢 
　　香港電　省河南北灰（十日）眞（十一）戰事如昔槍聲時起時輟各團體眞（十一）再向雙方請願實行將巿區劃出戰線 
　　香港電　聞海員工會議决洋船海員刪（十五）罷工爲滬案聲援起落貨集賢工會亦定刪（十五）罷工開機器總會已議决令英日船機器工人定期罷工 
　　香港電　港華民司佈告禁人煽動罷課罷工違者嚴懲 
　　香港電　香港中國新聞報眞（十一）夕被警搜查拘四人文（十二）早該報停刋聞因是日有滬學生四名抵港該報適刋派一種傳單警疑爲受學生指使故往搜查 
　　香港電　徐紹楨聯民黨同志調停廣州戰事 
　　香港電　潮州各界灰（十日）巡行示威援滬學生全城罷巿一日 
　　香港電　廣州與各方交通除港外全斷煤火油洋紙將用罄魚類已絶巿他種日用品價亦飛漲東北關内街電力已斷 
　　香港電　灰（十日）夜復有青色兵輪數艘欲襲攻海珠被滇軍擊退傷斃十餘人石牌方面灰（十日）晚發生槍聲極密天明始停 
　　香港電　賀縣八步李濟琛部回粤助戰沈鴻英軍乘虚復入賀縣爲劉震寰聲援 
　　香港電　聞東江許軍抵茶山滇軍退石龍 
　　香港電　南寗連日無戰事桂戰重心移於柳州唐繼虞吳學顯等部微（五日）反攻柳城黃紹雄部初敗後黃調伍廷颺等部分兩路抄唐軍後方六日在沙浦將唐軍擊敗據黃電此役斃唐軍數百俘三千餘繳砲三機槍六步槍三千餘（以上十二日下午六鐘） 
　　厦門電　泉州學生對滬慘殺案大憤眞（十一）日遊行私立中學校組義勇隊預備北上厦門學生多人分赴漳泉宣傳滬事 
　　厦門電　洪兆麟灰日抵漳見張毅即赴南靖龍巖備返汕（以上十二日下午十鐘） 
　　鄭州電　林實因病力辭汴洛局局長及河南交涉員岳督署方面近有部派軍事聯絡員郭裔光謀汴洛局長但無希望（十一日下午八鐘） 
　　九江電　九江援助滬案以南偉烈學生爲最出力連日向官紳商學界募捐救濟罷工工人並派代表往湖口牯嶺沙河等處分途演講文（十二）英人亞細亞洋油池罷工人心益憤厲（十二日下午二鐘） 
　　滁州電　張學良及衛隊兩連隨員多人文（十二）晨六時專車過滁赴滬調查五卅案及軍官互戕案張及衛隊隨員均一式服裝胸前懸衛國保民和平處事八字黃緞一小方（十二日下午九鐘） 
　　蚌埠電　眞（十一）文（十二）兩日兩北陸軍軍士敎導隊步兵第一營長黃師嶽第二營長范先偉第三營十連連長林選青分率所部共乘三列車先後過蚌南下文（十二）寅張學良專車過蚌赴滬未臧治平過蚌北上 
　　徐州電　眞（十一）晚張學良過徐南下 
　　徐州電　隴海東路今日完工（十二日下午九鐘） 
　　徐州電　白寶山眞（十一）早回海州 
　　徐州電　各校男女學生仍游行演講並組救國團聲援滬案（以上十一日下午十一鐘） 
　　南京電　南京外交後援會文（十二）開會推孫啟椿爲評議部長伍仲文爲執行部長（十二日下午七鐘） 
　　下關電　文（十二）早九時張學良抵寗盧小嘉何豐林等均在浦口歡迎隨進城已令滬寗路備夜車往滬衛隊三營已開一列車（十二日下午九鐘） 
特約路透電 
[北京對於滬案]  
　　十二日北京電開封自八日起無消息中外當局之意不致有事變因日來豫省無亂　傳來也外交代表今晨集議草擬昨日所接外交部抗議書之覆文 
 
 

Page 5

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *特約路透電二 
[漢口慘案之外電]  
　　十一日漢口電今晚此間發生暴動租界當局調商團出防暴動者捕至江濱搗毁坐椅繼毁日商店數家毆擊一日本店主旋衝破障礙物圖擁入英商團軍器儲藏所守衛者人數遠不及暴動者乃用皮帶射水拒衆無效復開空槍衆仍不退當時形勢危極乃由海軍官員下令以機關槍射擊衆死八人傷數未詳目下諸多安靜華當局擔保繼續安靜 
　　十二日漢口電此間隂溝中發見一日人屍身緊塞於内援出時頗費事昨晚暴動者且拆去英租界界牆數處今晨諸仍安靜華兵巡邏英租界外線英商團及海軍則駐界線内守衛 
[廣州戰訊]  
　　十一日廣州電嶺南大學命外人離校說不確據今日所接官場消息該校未被圍無一人受傷西江軍隊續有開抵石圍塘者許崇智蹤跡不明衆意許現率俄人訓練之軍由汕頭出發滇軍湘軍之仍忠於粤軍　現由北面漸逼近廣州長堤槍聲仍不絶夜半砲聲尤厲葡軍艦一艘昨晚抵此此外尚有英艦四美法日砲艦各二 
　　十一日廣州電護送嶺南大學運糧小輪之美砲艦在黃埔附近爲岸上桂軍轟擊後美領事即向桂軍司令提出抗議據覆當時未見美旗美艦及小輪未受一人 
[英議院之滬案質問]  
　　十一日倫敦電今日下院提出關於上海事件之許多詰問外交次官麥克尼爾氏答詞頗長以爲風潮之由來大都基於不寗靜之狀况而釀成此不寗靜狀况者爲有力的中央政府之缺乏與破壞的戰爭及華人與地方官之衝突觖望因是而起利用之者遂巧導之以反對餐人指外人條約權利有害於中國幸福麥氏又謂英政府近曾密切注意於工業狀况是否與中國全部不寗大有關係之間題雖現有之觖望應視爲有意改革之表徵但工業狀况並非目前事實之原因罷工始於日人某棉廠棉廠待遇工人之狀况較諸中國他事固相等或更優也英政府久已運用其活動力使上海租界當局謀改良外人租界内工廠狀况尤注重童工以期租界成中國他處之模範政府現擬於和緩精神謀此種困難之解决同時堅持外人租界内法律與秩序之維持云麥氏末稱巡捕在開槍以前曾發警告但關於警千之確切性質渠尚未得官場消息渠不知學生被捕而釋出者之確數渠已囑令呈報云 
[蘇俄對於滬案之舉動]  
　　十一日莫斯科電昨日莫斯科開多次之會議反對上海外捕之行爲通過表同情於中國國民運動之議案學生游行表示其與中國學生之聯絡據俄人通訊社消息蘇俄工團總行政會已電匯五萬盧布往北京濟助中國罷工人及遇害家屬 
[英人論印度棉業及日本]  
　　十一日倫敦電印度參政院議員達達博爵士及著名印度實業家在孟却斯德商會演說謂印度與英國如不及時設法則日本棉業之競爭將爲全世界之患英國必須减輕出品成本印度進口稅宜由百分之十一五增至百分之二十或二十五以制外人貨品而對於英貨則减至百分之五云商會之印度股主任稱如英國爲减低出品成本起見降依英國工人之生活程度使與日本程度相等則英國無寗喪失其棉業中之優勢渠知日本之競爭力因日幣匯價騰漲及去年印棉廉賤而加增但此種利益或屬暫時云又羅資爵士近從遠東返英謂日本進步極速甚不利於在印度之英人遠東連中國在内之商人極以日本爲慮云 
[法西對於摩洛哥戰事]  
　　十一日巴黎電聞西班牙軍隊之行動在六月底以前暫時停止同時與里孚領袖阿白杜爾克林開始談判據日内瓦消息英國可據約援助法西兩國封鎖里孚海岸之計畫聞法總理班樂衛乘飛機出發後閱二十四小時安抵拉巴歸途中將在馬拉喀卜駐與西政府會商法西合作之問題 
　　十二日拉巴電法總理班樂衛招待新聞記者謂摩洛哥法軍士氣甚佳法國不久可採行有效方法以阻止軍械之輸入云 
[美國不預聞歐洲保安約]  
　　十二日華盛頓電國務院非正式聲稱美政府不與聞歐洲保安公約亦不負責云國務院之有此聲明蓋豫先謝絶請美國爲此約監護人之舉也此種請求並未實現但報紙有此豫料 
[天利公司之債務]  
　　十一日柏林電天利公司債務聞共一萬五千五百萬馬克其中有一萬一千萬馬克於六七月内到期除貨品作抵百分之四十外尚欠九千萬馬克左右此數將由各銀行設法接濟 
[各國近事]  
　　十一日日内瓦電國際聯盟行政會之集會期今日終止有若干次要問題業已處置其中最要者爲丹齊與波蘭間關於丹齊口岸邊界之爭端行政會指定專家四人决定此事 
　　十一日倫敦電下院今日辯論進口花邊按值徵稅三分之一之政府提案反對黨提出種種修正文但皆被否决政府提案得多數通過 
　　十二日東京電日政府擬任前駐華公使小幡爲駐土大使已得土政府之同意日内將正式任命 
[公電]  
　　北京通電各省衙門均鑒臨時執政令參謀本部呈請任命王振綱爲陸軍第五師一等參謀官應照准此令農商部呈秘書馮炳奎另有任用請免本職應照准此令農商部呈請任命包玉英何聲　張安蔭爲工廠監察官湯鶴逸陳世昌程良模署工廠監察官張維翰爲僉事均照准此令京眞（十一）印 
國外要聞 
[菲律賓通信（文初）]  
　　救鄕會積極進行 
　　閩省下游漳泉永各屬自民七以後受盡軍匪蹂躪凡有五百金以上之財産皆不能安居其故鄕旅菲僑胞痛故鄕日在水深火熱之中不思所以拯救之則祖宗墳墓田廬將付刧灰他日無鄕可師等於無國可託故去年六月有南洋閩僑救鄕會之組織其進行方法屢誌本報蓋在此時期爲宣傳時期欲使一般寄託各屬之閩僑確知家鄕與一已有密切之關係不容不救苟人人負責則救鄕亦非不可能之事故一面派代表往南洋英荷法各屬與當地僑界領袖社團名流接洽若英屬新加坡檳榔嶼霹雪蘭峨森美蘭蔴六甲諸埠荷屬泗水三寶壟井里汶萬隆巴城法屬西貢南圻等處皆爲代表所經過計各處有漳泉永僑民數近百萬經諸代表說明現在閩南大局之糜爛與閩僑應負之責任深得多數僑胞之諒解各處救鄕會相繼成立而尤以泗水極爲活動又一面派代表往菲律賓羣島宣傳救鄕之必要半年以來分會成立者計十七埠（就菲島言）就現在論救鄕一事深印於一般閩僑之腦海中正如滿清末造海外僑民咸蓄一革新思想也 
　　第一步宣傳之時期旣過再進開各屬代表會議爲謀進行方法其會議地點本擬擇在厦門鼓浪嶼然該地雖屬外人管轄與内地祗隔一衣帶水易爲軍匪所側目有主張改新嘉坡爲南洋各屬適中地點者但彼國政府對我華僑開會結社頗爲嚴格取締幾經各埠屢次電函商榷最終一致主張在菲島馬里剌開各屬代表大會訂五月十六日行開幕禮英荷各屬因水路遥遠或函託代表出席或來函贊成至菲律賓羣島間派代表與會者共十七埠計代表三十二人是夜七時在大同俱樂部讌請各代表王總領事并伍朝樞君亦列席商學報各界到者百餘人讌畢演說者五六人最後以伍朝樞演說爲最沉痛略謂諸君今日有此大規模之組織爲欲解除故鄕之痛苦爲閩省下游之害者莫如土匪然以土匪本色打家刦舍者其害猶淺以土匪而掛某某軍隊旗幟於青天白日中肆其刦殺擄奪手段者其害最大蓋軍閥當權恒藉收編土匪爲擴充自已勢力故養兵愈多之省不特不足以剿匪且匪禍愈烈因匪在軍閥勢力範圍之下愈有陞官發財機會故爲正本清源計欲救鄕必先打倒軍閥云云正式開幕後各埠代表提出進行議案計開會議九次所有議决案關於組織救鄕會爲永久機關者三件關於籌欵方法者一件關於財政開支者三件關於收束軍事者五件其籌欵要點先由菲島閩僑籌捐二百萬爲南洋各屬倡其進行要點以清鄕築路爲入手辦法并依據會章於二十八日選舉李清泉君爲正式總理（李君前中華總商會總理現中興銀行總理）薛敏老君爲正式恊理（薛君爲中華總商會現任總理中興銀行恊理）并舉監察員五人由總理取得恊理并監察員同意委任執行委員部七人計分總務會務民團財政建設交際宣傳七部於二十九夜在大同俱樂部開大會歡餞各代表并行新職員就職典禮總恊理監察員及各部執行委員皆頂天向國旗宣誓盡能力所及爲閩省同胞解除痛苦亦可見其各具决心矣此番救鄕事宜如可成功不特關係一省即將來興辦祖國各項事業亦皆有希望蓋南洋各屬華僑隸漳泉永籍者佔十之七八由於内顧家鄕無一片乾凈地故國家觀念日以薄弱救鄕之事爲華僑辦理祖國内政之一種試驗品幸得如願成功匪禍肅清則將來相率内渡可發展故國之實業凡稍明大勢之資本家幾皆有此等思想但願各地各界所當注意者數事（一）凡握有閩省軍政者若周督辦孔旅長勿懷疑忌須知華僑無省界之分凡不禍閩者皆樂引爲共事（二）願粤東諸軍長勿再藉援閩美名致閩局愈以紊亂須知討賊軍興時代泉州瘡痍猶未復也（三）願閩中軍人政客（不論屬於何方者）原諒此番華僑救鄕運動并不存絲毫權利之見暫停止其軍事上行動予以充分之進行時期俾得獲良好效果則於君等亦不無利也（五月三十一日） 
國内要聞 
[北京通信（平）]  
　　政軍外交各界與滬案 
　　滬案起後北京報紙幾於拗却其他一切新聞專紀此事冀促全社會之注意一致對外各校罷課講演已將一星期校長敎職員亦各有文字主張之表示其他團體如總商會銀行公會商會聯合會省議會聯合會非常國會歐美同學會等亦各有正式表示援助上海工學界一般人奔走相告咸認爲唯一之重大事件而政府方面向來以學生之干預外事爲不然者今亦表示尊重民意與學生一致主張而此項交涉之將來究竟如何則論者皆不敢遽抱樂觀且懔懔焉慮其擴大凡此種種皆報紙所已載者愚且姑置不談而就比較重要之趨勢聞諸各方面者一爲述之 
　　外沈之對此案主張堅持到底去就以之故此案一起即毅力自任由外部獨當其衝而不取官僚之延宕手段分責主義先諉諸有關係之内務敎育農商各部兩次抗議義正詞嚴即第三次抗議亦在草擬中今明即將提出即曾宗鑑之赴滬亦外部負全責之意或謂此事不宜由外次大員爲第一次之調查者致無迴旋餘地而沈不之顧也沈氏與段氏商决俟蔡廷幹曾宗鑑有詳細報告後即提出具體條件與外人交涉如交涉不獲勝利或外人蠻横如故即决引咎以去此其意段氏已表贊同且在上星期二閣議時政府對此亦憤激逾恒對各閣員大發議論以爲不能保護人民實愧爲政府然段氏及政府方面終慮沈氏對此終將爲犧牲者一不得當憤然去職而無以善其後故執政府方面對於交涉前途頗有研究如沈因不得好結果而退則誰當其衝誰繼其後可收最後之勝利現已在準備中其所認爲適當者爲唐紹儀顧維鈞二人而唐旣未必肯來顧又以去年黨曹不能再出最近所聞已以此案前途密電王寵惠與商辦法一以期在歐洲方面爲國内之應援二以爲萬一沈氏宣告訣絶時之準備此一事也 
　　各校長敎職員致電各督辦主張派兵此在事實上固未必遽出於此然亦民意之一表示而一般人所注目者則爲張馮以愚所聞馮對此事亦甚憤激主援助學生爲對外之一致曾擬一通電待發有人語馮此事當先徵奉張意旨與爲一致之動作馮馮乃以此意先行電津兩日以前馮已得奉張覆電對此亦表憤激主張爲國民後盾且曰台端如有主張無不贊同如有通電自願列各聞最後决定擬由張馮二人先行聯合邀約各省督辦一致列名或互相響應發一通電而列名之次第則爲張氏領銜馮氏次之現已擬就待發京兆察綏方面擬用公團名義凑集四五萬元先由馮方要人墊撥匯寄上海以維持罷工中之工人生活馮且派某要人赴豫與岳維峻孫岳商所有對於西北之發展計畫暫行停止一致對外而奉張方面自張學良匯寄二千元外其在天津亦迭有贊助學生之表示以期社會之同情此又一事也 
　　外人方面則今日强硬如故者惟一當事者之某國而日本則已迭有脫卸責任之表示美國則直謂未曾參與此役然即某國之代辦有人私詢以究將如何解决彼亦說不出來且諉以尚無辦法若法義諸使則其態度已近第三者惟各使對於俄使確不滿意其以加拉罕轉送各電謂其無領袖資格不應出此尚係門面語彼等頗謂罷工罷巿係由赤俄傳染認爲風潮中之主因因之排斥不遺餘力此東交民巷之情形也至外洋消息之傳來者則日來弗國際勞動大會中已有影響始開會時我國頗有不能受平等待遇之趨勢選舉委員我國代表幾於落選唐在復嚴莊曾電外内農交各部請爭平等待遇頃外部接嚴莊本月六日來電謂五日大會已將平等待遇案通過而會中之勞働代表（日來弗會議各國除政府代表外有資本勞働代表各一人惟我國尚無資勞兩代表）如印度如日本如比利時如澳洲則得上海風潮之訊頗表熱烈之同情已决議電滬學工兩界慰問此又一事也 
[孫寳琦辭淞滬巿區督辦（隨波）]  
　　惟對滬願盡力援助 
　　北京通信自上海烟土案發生後政府感於有設特區制之必要於是猝將爭持兩月之巿區條例决然公佈此案公佈時淞滬商埠督辦孫寳琦適在京西海甸承澤園段即命人將孫召回促孫赴任而速謀巿政之刷新當時孫不敢抱樂觀謂無論事實上之困難如何名義上即有兩層不便赴任（一）政府發表之條例明明爲巿區督辦而本人則商埠督辦也（二）本人浙人會辦虞和德亦浙人淞滬蘇地蘇人未佔得一席易招物議政府爲此遂容納孫氏之意改任孫爲巿區督辦並添會辦一席而以李鍾鈺充之名義上孫所認爲爲難者似已完全解决矣 
　　此事解决時正滬上慘殺案掀天而起段執政以孫氏夙有外交經驗兩次派人召孫入府面談孫於五日自海甸回京六日曾至吉兆胡同段氏私宅商談一次段謂吾人多年老友知君甚深滬上烟土案未平外交案又起情形極關重要政府雖已派大員赴滬然此爲對外的而非對内的民氣憤激時恐有出軌行動必須得一老成持重者主持一切故吾爲此深盼君日南下現江浙各界促君南下之電頗多君去亦正慰江浙人士之望也孫謂執政提携至所感激但上海雖一隅之地與東南大局極有關係情形頗爲複雜容某考量考量再行復命段允之此段孫第一次之接洽也 
　　最近兩日孫就各方考察困難極多以最近之外交案自有政府負責專事維持上海現狀尚不爲難即烟土一案張作霖已有嚴重表示亦不成問題所認爲困難者即軍政界限不易劃清因此所牽涉之範圍極廣將來巿區督辦身當其衝必有焦頭爛額之一日孫考慮至此遂於今日（九日）上午九時至執政府謁段謂巿區督辦一席經寶琦一再考慮事務極煩恐非衰朽之軀所能勝任與其就任後因無辦法而辭職莫若事前卸責省去許多糾紛段曰君且赴任如果有爲難之處我可爲君助者必盡力而爲孫恐段尚有未明之處復將本人不能勝任之苦衷一一細爲說明段深思良久曰果如君言自屬困難但君即不自往亦望君保薦一人孫初言意中無相當之人經段一再詢問遂推舉言敦源並謂言爲執政老友其才幹執政所素知且言爲蘇人素有聲譽必可得蘇人之歡迎段曰君意旣如此堅决亦容予考量考量孫遂退出今日下午有人見孫據云孫之辭意已决晚間即當正式預備辭呈辭呈備好即即執政府矣 
　　孫之辭意有如上述雖段方必有照例之挽留然恐不生效力孫保言敦源繼任一層以段與言之感情論不難辦到但今日耽耽於督辦一席者不下七八人其後台皆爲有力者言恐不足以競爭比較有希望者實爲曾毓雋曾前次奉命赴上海查烟即爲解决此問題之第一步也 
　　至孫對於滬案據與之接近者云孫與汪大燮顔惠慶王正廷等將對滬案發表一種宣言以表示能度並對段祺瑞有所貢獻願相當盡力然恐亦僅徒託空言而已（六月九日） 
[京商學界一致援助滬案]  
　　銀行界對英日經濟絶交北京銀行公會八日上午十一時開全體大會到者會員銀行廿家代表因會長張家璈早經出京由大陸銀行總理談荔蓀主席當報告致上海銀行公會江電今已有陽日復電旋即討論對於滬事應付辦法全體十分憤慨衆意以爲經濟絶交銀行界即應實行結果議决三項（一）即日起對英日各銀行斷絶往來（二）不收用英日各銀行紙幣（三）由各行重要職員共助現洋一萬元即日匯滬交由上海銀行公會代爲分别救恤工人議畢即由秘書擬具電稿即日拍發原文如下「上海銀行公會此次滬埠風潮手無寸鐵之青年竟遭慘斃凡我同人異常憤慨頃奉陽電貴會曁錢業業經提出意見交由商會代表至慰仍祈積極主張 
 
 

Page 6

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *兹由本會各銀行重要職員共助銀一萬元匯請貴會代爲分别救恤聊表同情北京銀行公會齊」當銀行公會開會時學生因恐經濟絶交案不能通過乃由青年會財政商業專校發起臨時集議前往探詢前後結隊共到有五百餘人一時旗幟蔽空呼聲雷動旋即推出代表入内因銀行公會已散會當由秘書李欽出見告代表以今日董事會議决案學生認爲滿意興辭而出相率至總商會求見商會董事卜慶君時已四時半而卜適不在家當由學生集議將西珠巿口大街東西兩途由自行車連結隔斷禁止交通以示包圍之式警廳亦派保安隊到場維持秩序並無干涉情事學生方面推出代表師大杜增瑞財商陳公翊尚義王延倫及平大俄專醫大民大中大等校數十人靜候因爲上次學生等與卜君接洽卜允第二抗議如駁復時當即罷巿是以復來詢問下列三事（一）罷巿究竟如何（二）募寄資金有辦法否（三）經濟絶交自何日起斷然實行乃卜君始終避不見面候至六時始由董事馬倫堂張清年等三人延見答復如下（一）準明日招集會議商决罷巿日期（二）開會時通知學生允許旁聽（三）實行拒絶正金匯豐兩行鈔票並提取存欵（四）關於募集資金接濟上海工人一層與銀行公會一致行動學生等乃興辭而返 
　　天安門將開國民大會北京各界雪恥大會自成立後即積極籌備國民大會除該會交際股連日聯絡各後援會參加一致運動外對於開大會時所預備之二十萬面旗幟及傳單二十萬張已於九日分給各校講演隊散發巿民並於八日大張廣告於各通衢及電車上請各界愛國同胞踴躍赴會是日開會會塲已由該會預備講演席五個中爲主席四方爲各界講演席預計赴會者至少有二十萬人一人主席恐不能貫注全場决推李石曾（國民黨）楊臨齋（商界）雷殷（敎職員）董君（工界）鹿鍾麟（軍界）陳班侯（新聞界）劉清揚（雪恥會）及學聯與各校後援會各一人共九人組織主席團當日秩序即由各該團體自行負維持之責其他普通民衆則由警察負保護之責聞所定開會秩序（一）主席宣布開會（二）報告英日慘殺同胞情形（三）提議（四）示威遊行（五）到執政府外交部請求嚴重交涉其遊行路線出前門過珠寶巿穿大栅欄由大街回前門經長安街至外交部執政府赴西四西單牌樓又復回天安門然後散會又該會特電張馮令駐京軍隊參加大會原文如下張家口馮督辦天津張督辦鈞鑒蒸日在天安門開國民大會討論滬案各界參加必衆懇急電駐京貴軍一律參加北京各界對英日帝國主義慘殺同胞雪恥大會叩青 
　　北大師生赴執政府請願八日上午十時北京大學敎職員二百餘人同學生代表等在該校第二院宴會廳開緊急會議討論援助滬案問題比决定二項（一）請政府即日派兵到滬保護我國人民生命（二）要求政府即日令英日兩國駐使退出國境外具說帖一件向執政府請願至午后二時該校師生齊赴該校第一院操場會合到者約千五百餘人外國敎員（英人除外該校敎員無日人）如經濟學敎授額爾德（德人）英文學係敎授柯勞文等亦均到塲由漢花園出發直赴鐵獅子胡同執政府比推蔣夢麟王世杰周鯁生胡庶華四人爲代表侍從武官衛興武聞訊急出接見比稱執政已回邸各代表云今日非見執政不可衛即電吉兆胡同請示段命衛邀代表前來接談衛即與四代表乘汽車轉赴吉兆胡同大隊步行隨之詎至吉兆胡同時有衛隊數十人全副武裝持槍露刃阻請願隊前行敎授沈士遠沈兼士等當趨前向衛隊演說學生代表等亦紛紛大聲向衛隊勸導略謂「我們此次見執政是愛國運動國家練兵是對外的不是壓迫同胞的我們此次請願是請執政派兵保護上海中國人的不是請執政派兵打中國人的諸位亦是國民未必連這個道理不懽」云云詎衛隊仍不放行於是有學生多人大呼「衝進去」此時小有衝突然衛隊立即退散衛興武聞請願大隊已至段邸門首急出招待聞衛隊阻攔之事極爲慚恧當向衆極力道歉是時段已與四代表接見代表要求立即下令派軍隊赴滬租界並請英日政府召回公使段答「此事關係重大宜愼重考慮明日閣議席上當可提出交衆詳細討論再行决定」代表等當力陳此舉之爲必要段又謂「聽說外面有罷工之事此舉損失在我與人何害深望諸位剴切勸導以免工人吃虧」各代表答「此乃不得已之動作代表等早已知之特事勢至此不得不走這條路「次段又謂「英日兩國公使均稱上海此事含有過激意味確否」各代表比將滬案之經過及學生不得不援助工人之實情一一說明並謂政府萬勿聽信英日之揑詞段亦首肯各代表認爲滿意比即將說帖親交段興辭出邸當四代表與段晤談時大隊因代表久不出當又推李石曾徐炳昶入内良久六代表同出報告大隊衆認爲滿意遂列隊回校 
　　平大學生與沈外長談話平大學生九日下午特派交際王伯杰王之璜赴執政府送遞呈文派王豫洲楊玉鑽赴外交部送遞呈文並面謁沈外長該代表等與沈外長談話如下（代表問）對上海英日巡捕仍繼續慘殺我華人總長如何應付（外長答）上海每日有電報到部現在情形已平靜多了（問）對國際宣傳亦非常重要貴部對外宣傳如何（答）國際宣傳誠然重要現在已有很好的方法了但不便發表（問）除英日兩國外其他各國對華態度如何（答）法國態度對我很好上海法界工人罷工三天誌哀現已恢復其他美義各國對我國亦表示良好態度（問）滬案至不得已時要與英日絶交以爲如何（答）這都要一步一步辦的我在職一天自當盡一天職自有外交以來没有這樣殘暴事情發生我兩次照會外交團都是很强硬的諸君也許看過了（問）滬案最後結束怎樣（答）滬案最後結束應容納上海方面意見因爲他們是怎樣受痛苦的最後代表又說我們此次之來不過一點小小供獻表示我們愛國熱忱我們學生種種運動不過喚起國人注意作外交後盾而已至國家最後之勝利仍在貴總長之折衝言至此代表等興辭而出 
[馮玉祥促奉張表示滬案]  
　　馮玉祥對於滬案憤激異常本月六日曾電張作霖請共同表示張氏覆電頗表同意現馮張兩方各已聯絡本系中堅將領電請政府嚴重交涉願爲後援馮氏致張魚電補誌如下萬萬火急天津張督辦雨亭兄鑒密連日上海英警一再殺人拘捕盈千死傷逾百風聲所播全國震驚查排隊游行不過居民一種意思之表示但能謹守秩序無碍公安各國都會之間類皆行之若素不能謂之有罪罪亦不至於死且束髮青年半未成丁徒手巿民身無寸鐵按世界通法對於前者雖罪不罰對於後者雖敵不擊今不獨學生無罪巿民非敵而據外交部第二次抗議書中所云檢查傷亡大半彈貫自背之語慘酷創例千古未聞事實證明是非益著吾人平日雖極信賴友邦主張親睦然國權所繫民命攸關先例旣開後患未已欲平民憤實苦無辭盧鄭二公距離較近聞見較眞詳細案情諒多電告我兄國家柱石悲憤必深弟亦披髮纓冠義難緘默雖政府抗議輿論沸騰而繼續殺人之報尚紛至沓來弟以爲急則治標爲今之計交涉尚次止殺當先恤死固宜救生更急尊處如有胸算尚祈指示周行俾便一致主張以濟此弱無可依窮無可告之孑遺臨電不勝哀痛悲感之至弟馮玉祥叩魚 
[六日晚間之湘垣大紛擾]  
　　由謡言外人擊斃華人而起 
　　長沙通信湘垣各界對滬上英捕慘殺案於五日大游行後仍繼續爲種種之進行如演講募捐提倡抵貨等至六日猶然猛進惟是日省城各街巷忽發現傳播過激主義及煽動軍隊之告白極多當局恐有人乘機搗亂發生别項風潮即日由戒嚴司令部發出布告云照得連日學工商各界爲上海英人慘殺華人一案爲示威之運動作外交之後援本司令憤慨同深業經省長電請北京政府嚴重交涉惟省城華洋雜處亟宜嚴守秩序以免外我藉爲口實節經布告在案乃頃據密報本日有不逞之徒沿街張貼告白宣傳過激主義煽惑軍心且妄造種種謡言希圖聳動羣衆乘機搗亂等語似此情形不獨於省城秩序大有妨礙更恐於外交前途發生反響當此戒嚴期間防範尤宜周寗如再發生上項情事定照軍法懲辦除飭軍警嚴密查拿外特此布告一體遵照」此布告發出之後忽紛傳省城北門外新河車站有粤漢路工程處一外國工程師以雇用人力車爲車工拒絶遂以手槍將該車工擊斃云云一時某報據以發布號外各校學生聞訊亦散發傳單於是情形頓覺緊張各繁盛街巿遂立時人山人海喝之聲不絶有高呼宜趨往省敎育會集合籌商對付辦法者有倡言明日仍須罷巿罷工者人聲鼎沸秩序大亂政府聞而大駭立由交涉員楊宣誠以電話詢問新河工程處答稱並無其事又電詢東北各警區皆稱絶無其事更查侒此項謡風之所自來則係當日午後四時許突有人肩高脚牌一在府正街八角亭一帶往來行走宣傳此事云云政府以此事無因而來必係有人故意鼓動若不嚴行遏止必至釀成大故爰即調出軍隊特别戒嚴一面解散羣衆一面斷絶交通一時各通衢皆密布武裝軍隊惟偏僻街道尚可通行至十二時以後巿面始漸就寗靜凄風淡月之中惟時聞街頭之武裝軍警間或高呼口號而已 
　　警察廳長劉武曾於六日通令各署所飭轉知工商各界於明日起一律照常開張營業倘或有少數不顧巿民生計之徒仍行脅迫罷巿罷工應即妥爲設法制止隨將情形呈報來廳核辦云云及至七日早謡風仍然未息且仍有主張繼續罷工罷巿者經該廳報由戒嚴司令部發出告示兩種（一）戒嚴司令部示昨日省城新河一帶並無外人傷害華人之事再有造謡惑衆者准即就地正法（二）戒嚴司令部示造謡生事者斬傳播過激者斬煽惑軍心者斬擾亂秩序者斬當以此兩種布告粘於高脚牌上以兩長夫掮之後隨武裝兵士一排以一官長統率捧令巡行巿面秩序始行平復刻下軍警當局尚在緝拿爲首滋擾之人以憑究辦也 
[鄂省援助滬案之進行（召）]  
　　商界大游行爲罷巿之初步 
　　學界又商定進行辦法 
　　湖北敎育界援助滬案激昻各情形迭誌本報各校自本月二日午後起迄今已七日之久仍在停課之中各學生每日分組遊行及演講並舉行各項會議前日（六日）上午十時武漢學生聯合各校代表在商大開緊急會議其議决事項（一）街上發現下等社會人不規則行動應急速糾正（二）外人所辦之文華大學及博文博學書院學生連日紛紛退學應根據上次議决實行援助（三）報告代表往謁蕭督情形（四）各校學生於次日上午四時全體出發請求商家罷巿武昌總商會代表因請求罷巿問題特於是夜十時與學生聯合會代表及學界外交後援會代表仍在商大開聯席大會議商會代表吳幹丞等八人謂罷巿固贊成但近日米價奇昻似宜緩罷應分兩種步驟先舉行商界大遊行並邀約各界加入作大規模之運動如仍不得要領然後罷巿學聯代表許鴻等原不贊成經學界外交後援會代表褚匯宗等調停遂定於今日（八日）舉行商界大遊行蕭督聞知此信於昨日（七日）午後三時特邀武漢地方軍警長官武昌商會長左仁親漢口商會長周星棠會議維持巿面方法力勸靜待解决切勿操切當議决如下（一）增加軍警游行組數隊輪班巡查（連日如司門口長街察院坡等閙巿每百步遠即有軍警一二十人情形頗覺嚴重）（二）各敎會及敎會附設學校并僑民寓所一律添派警衛（三）增加雙崗（四）對於外人外出均以警察隨行（五）偵查匪類免造謡生事（六）散發印刷品不過爲過激之宣傳并勸商界遊行須守秩序昨夜武昌商會即傳知各商家準備旗幟並於是日實行與英日兩國首先經濟絶交今日午時各商家紛紛至商會齊集十二時半由商會出發首由會長左仁親執大旗次會董吳幹丞等四十人次各帮董二百餘人再次各帮商家每帮均有大旗凡百餘帮每帮人數不等共約二千數人每人均執小旗每帮又有横匾間有書寫長聯者旗有綢有布有紙形形色色長列數里頗爲嚴肅整齊從商會起經過長街司門口察院坡撫院街三道街横街頭府街武勝門正街出城繞篐桶街筷子街漢陽門平署門文昌門進望山門返商會路計長三十餘里返商會時已午後四時矣商會旣於前夜决定大遊行本日早九點鐘學界外交後援會在省敎育開會亦决定繼商界舉行學界大遊行其議决辦法如下（一）日期定爲明日（二）明日上午九時在公共運動場集合（三）各校敎職員學生全體加入（四）先到督省兩署請願對於滬案務須充分援助其請願項目凡八（甲）懲辦凶首（乙）賠償死者傷者家族生活費（丙）取消會審公廨（丁）取消領事裁判權（戊）向我道歉（已）取消碼頭捐（庚）取消印刷附律（辛）電告上海軍隊嚴重保護（五）請願書推寗伯青王仲友起草（六）推陳希賢蕭復初到漢口漢陽各校接洽各就本地遊行（七）否認官廳提前放假議畢散會時適值武昌商會遊行經過各校門面多有「歡迎商界大遊行」字樣情形激昻於此亦可見一斑矣（六月八日） 
[魯各界將爲滬案開巿民大會]  
　　濟南通信九日上午十點總商會商埠商會省商會聯合會學生聯合會外交協會國貨研究會各界聯合會商業公所印刷同人公會各校聯合會職敎員聯合會銀行公會理髮業聯合會社會敎育講演所等十四團體代表三十人復假商埠商會開巿民大會籌備會公推李郁亭主席首由起草員王翔千宣讀巿民大會宣言略加修改通過次討論巿民大會地點及時間公决十一日午前十點在商埠公園開會公推鞠承穎李郁亭田泮生朱全珠胡覺五人爲開大會時之主席推黃銘九谷祝三王翔千等三人爲起草員起草大會請願書及通電推韓星五郝驚濤高冰秋張循倫黃銘九張案軒高永清李夢符李容甫九東軒等十人爲事務員籌備開會之一切事宜十二點　會迨及下午滿街即貼十一日上午十點在公園開巿民大會之黃條男女各校學生仍到處講演兹錄總商會致政府電如次北京段執政外交部鈞鑒上海公共租界捕房開槍傷斃華人一案蔑視我國權草菅我民命此間商民同深憤慨恊謀對待務乞執政大部嚴重交涉以洒國恥而平公憤是爲切盼濟南總商會齊叩（六月十日） 
[青島各界對於滬案之憤慨]  
　　自上海發生慘殺案後青島各界聞訊羣情異常憤激各開緊急會議籌謀對付方法巿民公會則電段執政外交部請求力爭商會表示與濟南取一致行動紳商各界於九日成立青島滬案後援會會員四千餘人發出宣言並有抵制計策學界實行罷課並發宣言各界擬抵制英貨先由紙烟試行各校職敎員開會討論援助學生指導學生辦法新學生社亦有代電宣言藉以喚醒同胞電政局員司於七日召集全體開會討論援助辦法結果輸解私豪凑集　滬以爲經濟之援助街巿上則貼出傳單多種有催開國民大會字樣兹將各界電文及宣言錄次（一）巿民公會電段執政外交部云滬上英捕慘殺學子惡耗傳來不禁髮指若不嚴重交涉伸雪奇寃國體何在人道何存懇請鈞座大部據理力爭以平公憤臨電神馳無任迫切（一）青島滬案後援會宣言四方工廠慘殺華工之血未乾上海英捕慘殺學生工人之劇又現嗟夫我民何辜遭此茶毒我東省愛國志士何以秦越視之且此乃民衆生死中華民族存亡問題豈容坐視兹擬定抵制之策如下一援助上海工商學各界誓死力爭懲辦禍首二抵制英日貨實行經濟絶交三喚醒同胞速開國民會議四收回租界（一）青年會附設女子職業學校宣言上海英捕慘殺我國工商學生十餘人聆悉之下實深髮指本校同仁悲憤交集自今日起實行罷課用促國人之猛醒拚死力爭誓作政府之後盾必期達圓滿目的而後已盼我全國紳商工學各界同胞作一致之行動下堅决之心腸公理未没是非自彰人心不死强權何懼同仁等不勝望切之至云 
[贛潯援助滬案大游行]  
　　九江通信自上海慘案消息傳播到贛後人心異常悲憤南昌紳商工學各界已於五日舉行游行大會並由南昌滬案後援會電九江各界云「各公團各學校鑒南昌巿民决定微晨游行抵制外貨推定桂家鴻季恨秋許嘉賓魚日前來共同奮鬭南昌滬案後援會支」該代表桂家鴻等業於前日（六日）乘晚車抵潯在九江援助上海同胞慘死委員會討論一切進行方法昨日（七日）工界已實行罷工怡和太古日清三公司輪船抵潯時船中並無華人坐客且無人搬運其貨物足見人心激昻之一班今日（八日）上午九時學商工各界齊集大校場舉行大游行示威運動人數約有五千餘人秩序井然當未出發前有上海學生代表龔卿虞將上海同胞慘死事由向衆作簡單報告報告畢各團體愈加憤慨一路高呼援助上海同胞反抗帝國主義等口號聲若雷震觀者塞途至南潯鐵路火車站散隊惟未經過租界招商局碼頭貼有各種慘殺同胞圖畫圍觀者擁擠不堪九江警察廳特於今晨加派崗警維持秩序江濱復泊有日本兵艦一隻保護租界下午一時各游行團體仍推出代表四出演講（六月八日） 
[蚌學界援助滬案之大游行]  
　　蚌埠通信蚌埠全鎭各學校因滬上慘案特於昨（十日）日上午九時集合蚌山南曠地計到者有區立第二第三第四三學校唐氏第一第二兩學校勤民義務學校成德國民學校王氏工讀學校英文專修學校育秀女子學校道院學校長老會國民學校三育學校計男女學生約一千餘人敎職員均臂纒黑布表示哀悼學生手執白旗上書羣起救國萬衆一心打倒帝國主義經濟絶交等字到齊後各學生四圍排立由敎育會會長唐聲灝報告集合主旨並請上大代表高性存高漢雲二君報告滬案之經過以及英捕槍殺學生工商之種種慘狀嗣後請南京東方公學來蚌募捐團演說略謂南京工界援助滬案工人多已罷工但工人以做工爲生活一旦罷工勢將不免啼饑號寒不能堅持到底本團因此特來募捐以資接濟尚望熱心愛國諸大善士慨解仁囊毋任叩禱云云復由唐聲灝起立謂募捐團諸君來蚌募捐純出於愛國愛羣所致吾人務宜量力援助切不可稍存推諉致貽五分鐘熱度之譏也各人演說畢隨即結隊游行由唐氏學校音樂隊前導次爲該校童子軍次爲唐氏第一第二兩校學生又次爲勤民學校成德學校育秀女子學校英文專修夜校區四區三區二各學校王氏工讀學校道院學校三育學校長老會學校游行時散放傳單沿途高呼羣起救國萬衆一心打倒帝國主義收回租界經濟絶交等口號一唱羣和聲震遐邇且每一校學生均有校旗前導飄揚空際觀者極爲擁擠途爲之塞游行路線自蚌山南向中正街出發轉大馬路過天橋至車站繞王營子向西走二馬路進國治街出國富街仍經二馬路西行北轉華昌街入中正街仍到蚌山南原處散隊敎育會昨電中央要求五條件如下（一）道歉（二）撤領（三）懲兇（四）撫卹（五）廢除租界内不平等條約請貫澈主張嚴行交涉原文從略（六月十一日） 
[張學良已到寗（明）]  
　　南京快信久經宣傳南下之張學良氏始於今日（十二）早九時抵寗七時城外交通斷絶所帶衛隊係東北陸軍敎導團計三營七時滬寗路先將衛隊第一隊開往上海各兵臂綴黃布一方上書衛國衛民和平處世九時張氏由督署輪渡自浦口送至下關碼頭軍警戒備極嚴官場有盧小嘉何豐林馬玉仁等均迎於浦站同乘汽車進城會晤盧子嘉衛隊一部分留寗張本人住邢隅三司令部隨員十餘人分住下關各旅館至張氏此行對於東南大局生何種關係傳說不一據其隨行其副官云此來對收束支配奉軍及查辦閘北第一軍互擊事一千餘人之軍隊全屬衛隊性質毫無他項作用是否如上所云當驗諸將來之事實也何時赴滬俟探明續報 
 
 

Page 7

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *國内要聞二 
[關於滬案之要電]  
　　國外來電 
　　芝加哥來電申報轉全國各界鑒外警無理殘殺工學辱我太甚請聯絡全國人民死力對待以維國體僑等誓爲後援芝城中華會館全體華僑 
　　駐墨順省馬加連華僑電上海各報各團體鑒滬上工學界被外人慘殺僑情憤激望奮鬥到底願爲後援駐墨順省馬加連全體華僑叩 
　　墨國順省磨詩耀埠中華商工會電上海交涉署請轉各團體鑒滬上工商被外人戕殺憤甚乞力爭墨國順省磨詩耀埠中華商工會叩 
　　秘魯華僑電各報館轉全國各界公鑒商學各界爲廢約運動慘被外人殘殺外僑等異常憤激請繼續奮鬥務達取消不平等誓爲後盾旅秘魯華僑羅殿祥楊持黃正軍等叩 
　　旅英各界聯合會電國聞通信社轉全國各界鑒本日英工黨大會國際工聯會長工黨議員及羅素均有激昻演說議主撤兵廢治外法權修改不平條約合各國工聯抗資本侵略國會及委員會訽詳情望速電復尤重工况旅英各界聯合會 
　　留德學生會電各報館轉各學校各公團鑒慘殺學生憤慨曷極海外仝人願爲後盾乞一面力爭到底一面搜集證據報告眞相曲在何方不難大白中華留德學生會叩 
　　留日學生同志會電上海留日學會鑒租界當局旣慘殺商工學生於前復强佔校舍解散大學於後草菅人命蔑視公理務望堅持主張毅力猛進臨電洒滬希爲國自愛東京中華留日學生同志團叩眞 
　　留日中華童子軍神户第一團代電全國各報館轉各公團各學校各童子軍團各聯合協會公鑒敬啓者上海南京路慘劇噩耗傳來僑胞同憤上海爲我國領土學生游行演講本爲愛國之舉動並無越軌之行爲今竟横遭槍斃人道何在公理何存除電呈政府即向使團嚴重抗議外敬懇各界同胞奮起力爭共謀對付援助政府據理交涉以重人道而伸公理同人等誓本國民之天職依良心之主張一致爲祖國各界後援務望衆志成城堅持到底母任盼禱留日中華童子軍神户第一團團長韋志成曁各隊隊長隊副隊員全體同啓 
　　浙江留日學生同鄕會代電上海各報館轉學工商各團體公鑒此次滬上同胞慘遭殺戮凡有血氣誰不痛憤本會特竭棉薄捐助日金三百元並派代表來滬以資應援尚望各界一致團結百折不撓國家存危在此一舉願共努力圖之浙江留日學生同鄕會 
[各省來電]  
　　全國農會聯合會代電各省省議會各團體各報館各界公民均鑒此次上海學生因募欵維持日紗廠工人生活遭英捕房無故逮捕各校學生游行空手請願要求釋放毫無暴動情迹乃英巡捕藉口羣衆襲擊捕房擅行開槍亂射傷斃學生及巿民數十人横暴兇殘慘無人道游動全巿公憤以致罷工罷學罷巿犧牲甚巨日來報載電傳租界當局尚不覺悟尤敢繼續施其兇殘手叚上海租界係屬我國土地而外人在中國境内肆行殘暴草菅人命置公理人權於不顧同人等詳察凶慘情狀憤慨同深願我全國各團體各界公民共爲後盾設法援助一致主張爲秩序上之抗議愼重堅持以期達到最後之勝利謹此電聞統希明察全國農會聯合會叩印陽 
　　中國全國總工會代電上海申報轉全國各工會各團體均鑒日英兩國帝國主義厲行屠殺政策其兇横不法爲人類所未有本會二日已號召廣州羣衆示威援助望各工會及各界同胞一致主張（一）收回租界（二）收回領事裁判權（三）懲辦此次殘殺同胞負責外人（四）日英政府向中國道歉（五）撫卹被傷殺同胞不達目的不止時機迫切幸即進行中國全國總工會叩江 
　　保定中等以上學校敎職員代電上海申報館轉各公團均鑒此次英人日人在滬慘殺無辜事意義異常重大不特蔑視中國國家草菅中國人命而已吾人今日如再不急起自衛來日禍患不知伊於胡底爲自衛計吾人不可不做到下列數條（一）取消各處英日租界（二）收回領事裁判權（三）處開槍殺人之巡捕以相當之罪（四）撤換上海領事（五）英日政府向中國政府道歉（六）英日兩國分别賠償此次上海人民所受之損失以上六條爲自衛者最低限度之要求如并此而尚有所不能人類中將無華人立足地願國人其速起保定中等以上學校敎職員郝濯張官雲吕卓舟張作瑞潘梓年蕭特夫汪靜之謝采江鄭賓于石永澄曹安禮沈子韶張倩玉郭儒羣李滌支張鵬遠劉伯量和崇堯張佩紫路耀璧王鯤海齊家學劉佐堯王汝觀王梓清朱勵行李占奎宋孔顯祖靖亞張固菴朱柳如段忠甫許華甫解瑞五趙慰堂胡笑梅解子馥喬良材趙著音 
　　天津中等以上學校敎職員聯合會代電北京執政府外交部鈞鑒上海租界戕殺學生工人一案蔑視我國慘無人道凡有血氣憤慨同深務祈政府本國民公意嚴重交涉以雪國恥而平民憤臨電不勝迫切待命之至天津中等以上各學校敎職員聯合會叩庚 
　　長江雅禮學校敎職員來電日報公會轉全國各報館各界鑒此次英日慘殺同胞滅絶公理敝校聞耗憤慨比即罷課宣傳喚起敵愾尚望各界一致努力堅持務使正誼獲伸國恥能雪同人等願竭全力誓爲後盾 
　　開封中州藝術學院學生會電上海各報館轉公法團公鑒英日慘殺同胞辱我國體凡具人心誰不同憤敝校同志愛國心切誓作後盾以雪國恥而伸奇寃不達目的不止特此電達即希公鑒 
　　青島巿敎育會代電上海申報館轉江蘇敎育會學生會鑒警耗傳來悲憤交集同胞以愛國熱忱横遭蹂躪國權何在人格何存務盼奮力直爭達到目的敝會定竭全力以作後盾除急電段執政外交部嚴重抗議外特此布達青島巿敎育會叩佳 
　　汕頭巿民大會各報館鑒上海英捕開槍掃射喪斃多命逞彼强權慘無人道侮辱吾國莫此爲甚敝處各界驚悉之下不勝髮指即日召集巿民大會一致表决組織國民外交後援會誓死力爭務達懲兇恤死永裁外捕還我法權全我國體縱或犧牲血肉義所不惜請速嚴重交涉并期同胞一致努力 
　　龍溪中學學生會代電此次上海英捕槍殺學生工人實開外人在中國境内空前未有之大慘劇亦即帝國主義開始進攻之第一步凡有血氣莫不髮指眥裂此時苟不攘臂疾呼誓死奮鬥四萬萬同胞將無立足餘地同人等憤恨痛泣召集附近同志巡行示威極力鼓勵誓爲抗爭後盾務望各界一致堅持以挽狂瀾而保國際地位龍溪中學校學生會虞叩 
　　九江南偉烈大學代電上海申報館轉各學校各團體及全國同胞公鑒五卅慘劇引起全國公憤彼仍怙惡噩耗頻傳蔑視公理破我主權莫此爲甚學生義勇所趨豈甘人後特於五月九日宣言停課爲國人聲援作外交後盾九江南偉烈大學學生同叩支 
　　江西新聞記者聯合會電上海各報同志均鑒頃見報載英捕慘殺學生事國體掃地無滬可揮吾儕忝居輿論界對此恃强凌弱慘無人道殘害青年之事似應秉其天良有所主張慰死士英靈於地下策子孫自存於將來臨電悽愴伏祈垂察江西新聞記者聯合會委員劉曉初佳叩 
　　江西報界公會致執政外部電上海滬西捕狙擊學生辱及全國侵喪主權莫此爲甚務請毅力主持嚴重交涉以平民憤而維國體 
　　安徽國民外交後援會電各報館公鑒此次英日在滬慘殺同胞凡我國民同深憤慨敝會業於支日通電全國主張嚴重交涉連日疊開會議並聯合各團體於蒸日爲羣衆之遊行意氣激昻達於極點惟閱報載使團照覆我政府之文一味强詞奪理違反國際慣例人道何存務乞我政府據理力爭堅持到底最底限度（一）懲兇（二）謝罪（三）撫卹（四）撤換英日領事（五）取消領事裁判權（六）收回租界並望各長官和衰共濟一致對外各團體通力合作誓死力爭以保國權而重民命不勝迫切哀鳴之至安徽國民外交後援會叩 
　　合肥商會電申報館轉各公團均鑒五卅慘劇噩耗遥傳羣情憤慨吾肥於本日罷巿援助并電政府嚴重交涉特電奉聞合肥商會叩文 
　　安慶省農會電申報轉各界均鑒五卅慘案全國痛憤除電政府嚴重交涉外凡我同胞應誓死力爭務獲勝利安徽省農會長李紹臣侵 
　　皖第一高中慘案後援會電上海各報館轉全國各公團鑒五卅慘殺舉國共憤敝校業已罷課與各界取一致行動誓死力爭尚希恊力同心堅持到底謀世界人道之保障護國家主權之尊嚴縱有犧牲亦非得已安徽省立第一高級中學校五卅慘案後援會叩佳 
　　安徽旅寗同學會電上海各報館轉全國父老兄弟姊妹公鑒五卅慘變舉國同憤同人駑鈍願隨諸公之後積極進行惟英日各報揑造事實淆亂聽聞擬請各公團聯合發行英德法日各國文字特刋分贈各國圖書館及社會領袖俾明眞相一得之愚尚希鑒納安徽旅寗同學會 
　　滁縣滬案援助會電上海各報館轉全國各省縣各敎會公鑒敎會高義在博愛平等此次英捕殺人舉國同憤眞正敎徒自當本博愛平等之懷共起援助一方組織團體爲滬案之後援一方各向本會西人以友誼的態度就近請其函電本國政府主張公道俾此慘酷之殺人案得相當之解决用雪同胞被虐之奇寃藉申基督愛人之宗旨敝會除已聯合本地敎會組織滬案援助會並請本地敎會西人發電主張公道外　特此電請公鑒務懇一致進行用堅後盾滁縣滬案援助會叩蒸 
[浙江各界電]  
　　嘉善縣敎育會代電上海申報館轉蔡曾專使鈞鑒上海公共租界英捕槍殺學生及路人一案於今已十餘日矣死傷有數十人之多損失有幾千萬之鉅吾民無辜遭此浩刦萬望鈞使尊重民意嚴重交涉速將先决條件撤兵解嚴釋囚啓封鎖閉學校四項先行解决再商其他嘉善縣敎育會叩眞六月十一日 
　　湖州六中學學生委員聯合會電上海各報轉各地學生會曁各公團公鑒自滬上慘案發生後迄已旬日全國同起力爭而英日兩國仍無懺悔可見公理人道已式微於今世矣務祈不屈不撓堅持到底以謀最後之勝利敝會誓執鞭以從湖州六中校學生委員聯合會印六月十一日 
　　淳安各法團代電申報館公鑒五卅慘變舉國蒙羞警耗傳來同深悲憤頃北京使團二次覆牒仍多左袒之辭公理不伸死亡無日一息尚存豈能忍受務望萬衆一心力爭由直堅持到底淳安縣議會敎育局參事會縣立雉山小學校敎育局董事會縣立公衆閱報所商會農會仝叩蒸 
　　瑞安各公團電申報館轉各團體公鑒滬埠慘劇全國激憤敝邑各團體已聯合會議籌劃對付方法特電聞浙江瑞安縣議會參事會商會農會敎育會敎育局董事會敎育局通俗圖書館自治協進會國民會議促成會平民敎育促進會救國會籌備處中學生救國會中學校高級小學校乙種商校乙種農校西南完全小學外西南北小學東北初級小學北城初級小學知行社平民夜校貧兒院眞 
　　龍山學校電申報館轉總商會虞洽卿先生五卅慘禍古今罕見滅種亡國嚆矢於此學生等同沐裁培略諳義憤視死不救靦生何爲我公上受中央倚畀之重下應萬民將伯之呼務祈據理力爭堅持到底辱叨帡幪迫切陳詞龍山學校全體學生叩 
　　龍游各法團各學校代電上海申報館轉上海交涉公署各公團均鑒頃致北京當道一電文曰北京段執政外交總長鈞鑒上海英捕日廠慘殺學生工人惡耗傳來同深憤慨萬懇速向英日兩國提出嚴重抗議務達目的勿稍退讓以維國體無任感切云云特此電陳諸希垂察浙江龍游縣各法團各學校巿民全體同叩庚 
　　臨安各法團代電申報館轉全國同胞均鑒五卅慘案侮辱國體蹂躪人權非僅滬上人士之奇禍實爲全國國民之大恥推原禍始租界實爲厲階同屬内地儼如敵國正本清源亟應收回駐軍兵艦亟應撤退領事裁判亟應取消主權所在國體攸關懲兇恤死尚其餘事堅持到底勿恤犧牲惟有一言敢爲同胞告者自救睚衛初非排外誰恩誰怨宜杜藉口罷工應罷敵國之工勿罷已國之工絶交應絶敵國之交勿絶他國之交否則自救之計轉爲自殺之策臨安縣縣議會參事會敎育會商會農會學校聯合會體育會同叩灰 
[江蘇各界電]  
　　南京各團體外交後援會代電上海申報館轉各團體鈞鑒本日分電段執政沈外交總長盧宣撫使鄭省長蔡督辦曾次長許交涉使一電文曰上海慘殺一案舉國痛憤務請鈞座嚴重交涉辦理此案必得圓滿結果以平衆憤敝會各團體誓爲後盾等語特此電聞並乞恊力進行以保國權而重人道南京各團體外交後援會眞 
　　東大學生沈子善等代電申報館轉北京段執政鈞鑒概自滬案發生民情憤激眞相旣明罪有攸歸惟兹事體大應出以愼重非聚全國外交人才於一堂必難得最後之勝利如唐少川伍梯雲顧少川諸先生均屬當代知名外交泰斗當此一髮千鈞之際應請鈞座聘請爲滬案商榷會委員俾收集思廣益之效邦家多難何分畛域天良所激成見宜捐務乞鈞座顧念國艱允如所請外交前途實利賴之東南大學學生逃子善胡先知王萬鍾謝彬同叩元 
　　龍潭鎭商會會長代電上海申報館轉全國各公團法團鑒滬上英捕慘殺案公理絶滅人道淪亡死者含寃生者蒙恥實爲民國以來未有之奇恥吾國民一息尚存自當萬衆一心繼續努力與强權奮鬥到底第念罷巿罷工罷學表示誌哀似宜縮短時間以免犧牲過鉅所有華人自辦工廠不但不能罷工更宜增加工作吸收外廠罷工工人乘此時機挽回權利至對於英日兩國一致經濟絶交一得之愚尚希採納龍潭鎭商會會長屠宜厚副會長張慶餘叩文代電 
　　六合各界上海慘案後援會代電上海各報館轉全國國民公鑒自上海五卅慘案發生後本邑人士莫不憤恨塡膺爰由各界聯合組織六合滬案後援會分總務募捐宣傳三股進行一切并當場推定社會敎育協進會會員及商會會員擔任募捐職務惟此種慘案關係國家存亡尚乞各界聯袂奮起誓死力爭不達目的不止六合各界上海慘案後援會叩蒸 
　　灌雲後援會電申報轉蔡督辦曾次長許交涉使公鑒滬案慘酷有生同憤現灌雲農商敎育會敎育局商聯會省八師曁附小縣初中尚義導浦等校於蒸日組滬案後援會從事喚醒民衆期作外交後盾務乞嚴重交涉保國權而維人道伏維洞察灌雲滬案後援會叩眞 
　　漣水後援會電申報館鑒英捕慘殺同胞薄海共憤本會於灰日成立誓爲後盾五卅慘案漣水後援會眞 
　　銅山縣商會電申報轉全國國民公鑒英捕慘殺同胞舉國同憤敝會主張經濟後援誓死力爭望全國一致進行以達最後勝利江蘇銅山縣商會叩文 
　　江都外交後援會電上海各報館曁各公團及全國學生聯合總會均鑒敝會業於蒸日成立到會三十五團體各界人民三千餘人全體主張援救失業工人學生被難家屬對於此次慘案交涉堅持到底誓爲政府後援不達美滿目的不止祈各地一致進行共伸義憤不勝迫切之至江蘇外交後援會蒸 
　　鎭江基督敎聯合會中西會員代電上海南京路五月卅發生之事件業經政府派員實地調查當必有公平之判斷現敝會對於此項案件召集中西會員特開臨時會一致通過議案三項（甲）非常惋惜中國工人及學生之傷亡（乙）請求中政府特派員及領事團公平裁判（丙）請求中西人士對於此項案件務取和平靜候政府治理期早解决 
　　鎭江外交後援會函上海日報公會轉各報館公鑒鎭江外交後援會示威遊行情形當日已正式電告乃連日報紙所載本埠遊行消息間與事實不符恐外人將據此不正確消息當爲口實故本會特將當日實在情形錄送貴報俾昭眞實而免訛傳特此函達附件云鎭地五日游行時特尊重滬議不經租界免生枝節當大隊游行時雖租界栅欄未閉游行隊亦未走入是足證明租界發生之事與遊行示威之學生商人工人等毫無關係至搗毁捕房一語更屬荒謬緣捕房早經遷入德士古舊址辦事所有舊捕房之物件業完全搬運一空現舊捕房房屋仍然存在所云搗毁究搗毁何物查其所以發生如此誤會之故事後調查租界當局實難脫嫌疑地位當游行隊有多人在銀山門被壓傷時租界内捕房廢址忽然起火斯時路人及租界小工紛紛擁至捕房觀火孰料捕房房屋並未着火乃當時馬路停放之籐椅舊轎及裝荷蘭水之木箱棉花胎等物着火觀衆初疑捕房焚毁舊物方深疑訝忽租界内散佈謡言謂暴徒縱火夫縱火者旣懷縱火之心何不燒其房屋何不在屋内放火乃必搬其破碎之物在馬路上放火旣稱暴徒當不如是痴呆又查引火物爲乾司林羣衆倉猝之間何由得此幸而游行隊未通過租界否則雖百口不能自辯矣然火自何來吾人亟應研究吾人覺在放火實據未查出以前此種無味之誣賴吾人實有辯正之必要又在此交涉未正式提出以前我外交當局應特别注意興論與實據以求交涉進行之便利所謂暴徒亦必合有暴徒之條件吾人始可認爲暴徒决不能隨意亂稱致影響交涉前途希我外交當局及巿民共加注意以明眞相 
[江浙各界對於滬案之援助]  
　　南京南京各界因援助滬案交涉對於經濟絶交問題已由宣傳而趨於事實自經總商會議决通告後工商學等咸認爲滿意即擬組織調查團調查該國在華銷行貨物之種類名稱及商標印散各界以資辨别並組織檢查機關就車站輪埠中實行檢查一面提倡國貨工廠通電各省儘速籌辦以應人民需求而謀根本抵制本埠官紳商學各界合組之南京國民外交恊曾已於十一日午後四時在總商會開聯席會議各界代表到五十餘人公推王伯秋爲臨時主席沈九香爲紀錄討論代表人數議决每界推出代表二人次推蘇民生孫啟椿陳耀東王仲剛周質卿五人起草會章臨時委員會代表王曾稼報告組織恊會經過及救濟下關工人情形以現在改組已經成立希望推舉正式委員負責接收以後如有騙使之使仍當致力奔走决不推辭葛銘勲報告罷工委員會係由中國評論社五團體所組織關於救濟工人辦法亦係該會負責維持現在已由交際股籌畫辦理王桂林謂工人罷工後之生活問題若無相當救濟甚覺可慮請妥籌方法以善其後蘇民生謂各方面罷工如係出於自動者當由工人自决此時在場旁聽之前臨時委員堅請推舉新委員接收到會代表以頭緒紛繁猝難着手仍請其暫行負責維持嗣商酌再四乃决定加推委員共同合作當推李景泌王桂林濮仲厚葉楚良王懋生陳耀東王仲剛蘇民生周質卿爲委員至八時許始散會官廳方面接各處請求嚴重交涉之電幾如雪片飛來省議員方慶綱昨電盧使請親自赴滬文云南京盧宣撫使鈞鑒滬潮擴大激盪全國英日調兵登陸竟至華界拘人殺我學工侵我主權如入無人之境鈞使坐鎭東南守土有責似宜躬親赴滬督率百僚以與周旋幸而得當解决則可收全國之人心即交涉未能勝利亦足盡疆吏之職責我公曾領滬疆聲威素著精誠所感金石爲開理直氣壯公道長存矧爲四萬萬民衆爲公後盾乎國之安危在此一舉公其善用之省議員方慶綱叩 
　　南京學界十一日上午九時爲上海慘案仍在省敎育分會開會到四十餘校代表議决（一）議文牘股汪同塵草擬之宣言照原文通過（一）議本會組織捐金委員會應投票選舉委員五人保管開會結果一女師學生明德女學學生基督中學敎員民立中學敎員安徽公學學生當選南京學界上海慘案後援會昨日發表宣言主張如下（甲）第一步（一）根據法律要求懲凶（二）調查死傷要求撫恤（三）顧全國體要求道歉（乙）第二步（一）改組工部局實行巿民參政（二）對於華工應永久公平待遇（丙）第三步（一）取消領事裁判權及會審公堂（二）繼續要求取消其他不平等條約如關稅及外兵駐華等事經華盛頓會議議决預備取消者（丁）目的不達應積極實行者四事（一）與英日二國經濟絶交（二）陳訴國際聯盟會及海牙萬國和平會請主張公道（三）向萬國工黨大會及世界學生會要求援助（四）通告世界各共和國政府及報界請推翻帝國主義（戊）交涉期中應切實注意者二事（一）認定交涉目標除英日兩國外概不牽連其他各邦（二）宣傳文字不涉混合的排外主義（依）南京體育師範上海慘殺案後援會成立後分募捐團演講團宣傳隊糾察隊分部進行募捐團共二十餘人捐募三天共募得五百二十餘元已盡數交於南東國民外交協會會計部演講團分四組 
 
 

Page 8

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *出發宣傳　分二　出發　　　分對内對外二部　　　　　内全體素食將所節省之欵捐助工人費用 
　　南京曁南女子部全體員生自一日起全校茹素節省經費補助罷工同胞連日學生分投出外募捐兩日以來共募得一百餘元該部章主任又發起訂於六月十三日下午假座城南奇望街新奇舞臺特開滬案募捐游藝會由該部全體女生表演即以所得　資悉數捐助上海之罷工同胞 
　　清江浦淮隂江蘇省立第六師範近因滬案發生除分電京滬外七日全體大游行並沿途講演八日該校組織上海慘案後援會分交際募捐文牘會計四股辦事另組講演團體共十二小組每日六組輪值出校講演今日實行又募捐股今已開始向各方面募集捐欵深恐不能奏效特自今日晚膳起易飯爲粥僅佐小菜餘下之欵併交滬學生會救濟一切又聞該處分銷某某烟公司各職員已於八日上午一律辭職實行罷工至各公司經理華人亦有不再代銷之議 
　　六合此間自滬案發生後由十八團體組織六合各界慘案後援會昨日通電全國國民請各界聯袂奮起本匹夫有責之義誓死力爭不達目的不止又社會敎育恊進會會員担任後援會募捐事宜業經勸募數日約計得洋三百餘元捐募手續尚有一日即可竣事當衆部筒又學生聯合會於前日（八日）游行後仍於逐日課後演講不懈喚醒國民注意一致反抗英日以維主權 
　　常州武邑五中學生及各校童子軍十二日至雙桂坊崇法寺勸募捐欵因該寺富有基金勸其輸捐一千元藉以救濟滬上工人該寺方丈炬峯慨允八百元當場先交現欵二百元由各學生帶回其餘六百元允於五日内籌齊交至武進後援會又上海南洋高商演講團第二十五隊昨今兩日分赴五中女師探詢進行情 
形並向該兩校建議宣傳與募欵宣分别先後進行尤以前者爲重要下午會同五中同學六人至城内外各處演講分送傳單聽者甚衆寓常州旅館該館除免收房飯各費外並贊助募欵頗爲熱心又蘇州工專學生蘇鴻賓沈乃鑫邵希康等十二人十一日來常下午分赴大街西澐里演講並散發傳單尚擬組織鄕村宣講隊於十二日赴戚墅堰横林等處演講住第五中學辦公處設在培梓中等補習學校 
　　揚州外交後援會由敎育會等五團體發起並請商農等九團體加入業經籌備竣事於十日下午二時假縣會内開成立大會淮南緝私統領代表陳笔駐揚陸軍旅長代表陳彩之亦先後而至並有警察到場保護是日到者人數衆多答名簿爲之一滿其開會秩序首由臨時主席戴靜山報告開會宗旨次由籌備人戴天球報告籌備情形再次由南方大學學生阮輔華報告此次慘案之眞相並有厲月鋤等演說外交與後援之界限而散至會内職員因時間關係改期推舉又該會報告成立電文長從略又振揚電氣廠全體職工除陸續捐助外現又發起按照同人薪金捐扣二成計得國幋二百三十七元於本日（十一）開單送交商會轉滙上海總商會又學生聯合會動議化裝演劇籌欵接濟工人並於十日下午開籌備員會議議决各校合組自二十一日起演劇五日先設八部推出各部主任從事籌備 
　　鎭江鎭埠商界對於滬案雖多熱心捐欵而於經濟絶交一層尚未能辦到故鎭江外交後援會擬函請鎭江商會通告各商號一律仿照北京南京漢口等處辦法實行經濟絶交又該會昨日下午爲進行一切事務起見特又召開第三次職員會兹將其議案錄下（一）確定分區人數分投募捐案議决俟學聯會會議後再實行（一）商會認欵案議决俟商會開會出席提議每商會員三二十元（一）報告有游藝會機會時是否進行議决通過（一）提議組織游藝會委員案議决公推報界公會巿公所學聯會三團體組織每團體推代表四人籌備（一）請求六中延長暑假日期案議决通過（一）通告外人經過實况案議决互相辦理（一）請求辦理停工　　及補救方法　議决由　　股　行宣　　工　救方法再議（一）職員會常會期擬訂定日期案議决每星期兩次準於星期二及星期五午後四時開會又該會昨爲鎭江租界發生風潮事致函買果伯交涉員督促力爭又鎭江外交後援會募捐團近日已分投出發募捐成績甚佳商會爲愼重起見並將後援會所議募捐辦法通告週知故各界對於勸募捐欵均熱心進行又鎭江英租界自五日午後發生風潮後現已漸次恢復原狀兹聞工部局局長克利現已五年任職期滿應行更調自風潮起後英日兩國即開來兵艦數艘所帶陸戰隊本擬上陸保護租界嗣經交涉署科長王秀培聲明如果上岸中國即不負保護責任故該艦兵士迄未上陸惟聞昨日西人離鎭者甚多 
　　江隂江隂各界自得上海南京路發生英捕槍殺華人慘案後激昂異常中等學校如南菁勵實縣師各校均一律罷課由學生聯合會長陸孔多與各校代校聯絡於六日在南菁學校開各界聯合會簽名者有五十四團體一百五十餘人當場議定籌欵赴滬救濟罷業工人公推嚴忠元黃葆森爲代表至滬實地調查致電執政府外交部以示民氣七日並在公共體育場開巿民大會到者三千餘人由巿總董章崇治代表錢伯鈞主席演說連日高等以上各校除課餘出外分頭演講募捐外一面製就淺顯傳單四出散發南菁勵實縣師各校學生均澈夜輪班辦事凡公共注目處咸貼各種圖畫廣告即黃包車背面亦觸目皆是各生組織演講隊分往四十三鄕演說輔實一高縣女校學生咸至城廂挨户募捐接濟滬上工人各校一律素餐節减之欵亦滙滬補助工團九日早班錫輪嚴忠元黃葆森兩代表先將募得捐欵半數三百元携滬救濟並調查慰問後回澄報告大會縣署方面王代知事家錦連接盧宣撫使鄭省長蘇州楊交涉員通電說明交涉情形並勸民衆循軌進行免貽人口實王代知事即據本邑各界狀况除願作外交後盾謹守秩序外復電查照矣縣參兩會支日曾電蔡曾兩交涉專員關於滬案嚴重力爭齊日業得復電謂現正從事調查眞相以爲交涉根據等語南菁學校今日（十日）下午二時又在大禮堂開各界聯合會 
　　蘇州本地援助滬案自各界聯合會成立後一切進步頗爲迅速現在各界均注意於募捐救濟上海工人滬寗路之上下行客車學生可以隨車募捐不納乘車資費商界已由西中巿祥大號發起函請商會通告各商店將端節筵資捐助商會頃已照辦救火會亦由東區保安發起函請聯合會通告各救火會將待龍聚餐費一律捐助其他各工場亦紛紛節省葷菜費捐助蘇屬各鄕則由小學生分組演講並持竹筒向鄕村間募捐成續亦殊美滿 
　　江楓涇各界自滬案發生後異常憤激當由礪進社發刊碼進號外召集各團體聯電援助繼又發起組織「楓涇各界上海慘案聯合後援會」以期一致對外當於本月五日宣告成立計加入者有巿議會商會巿董事會自治辦公處兩區敎育會中國國民黨松江縣第七區第一分部男女各學校礪進社等二十餘團體内分總務編輯演講募捐四股由各團體公舉各股股員若干人分股辦事演講股每日分四隊出發除在熱閙巿街茶坊酒肆公開演講外並利用時機如戲塲演龍場等處舉行演講及下鄕宣傳募捐股除第一日募得之欵將整數三百元滙交上海總商會轉交工商學界聯合會請爲分發罷工工人外繼又募得四百餘元現擬繼續滙交工商學界聯合會救濟工人又泗涇商會除電滬總商會據理力爭外特於本月四日邀集全體商業開會議决由各業領袖分投勸募捐欵援助罷工工人兹經各業繳到此項助欵計米行業及夥友洋二百十二元碾米業及夥友洋一百二十五元興當業洋四十元自賣米船户洋四十六元醬槽業洋二十五元米業私立養正小學洋二十元木行業洋二十元鮮蛋業洋二十元南貨業洋十元十二角油餅業洋十元洋廣業洋六元恊記行洋五元益大號及協和成各小洋二十角周鼎新及　平書各　一元共洋五百四十一元小洋五十二角業由該會彚解上海總商會　給工界以資援助 
　　杭州杭杭總商會所推查檢各商號英日貨專員今日（十二）出發先就保佑坊一帶各商號詳細檢查右立即封存者有待裝箱未封者手續頗繁該會已添推傳敏齋等三員帮同出發 
　　廣濟醫校同學便林洞省朱伯龍王肯堂阮其煜等以滬慘案發生後有難與英人合作之勢乃發起組織新廣濟已著手籌備所需經費首由林洞省認捐二萬元餘由同學分募並請官廳補助工業專校學生錢啟忠因渡江往西興蕭山募捐演講失足墮入之江此問各公團聯合會學生會將發起追悼大會並撫卹辦法學生代表大會昨（十二）議决（一）滬案圓滿解决後再行補考（二）爲工專錢啟忠籌備追悼大會（三）已募捐欵即日滙滬 
　　各公團聯合會會計部報告煤業工會捐洋一百二十元十九家煤業工人助八十元又總務股開幹事代表大會方悌主席（一）報告臨安滬案後援會來函請通電各縣法團組織大規模之後援會（二）農專後援會來函助薪修百分之五（三）法校代表報告赴滬接洽情形（四）吳庶晨代表報告赴甬宣傳經過（五）報告捐欵數及匯滬經過（六）提議事件又第二組委員會訂今日在省敎育會開善後辦法大會籌商馮氏女校一切情形 
　　虎林公司捐洋三百元以濟滬工 
　　寗波甬埠咸倉門美敎會所辦之甬江中學該校西人敎職員不承認學生繼續罷課於十日晨開會議决門房用人管守不許學生自由出入參與學生聯合會等會議學生不服西人敎職員提早放假函催各學生家長限二日内領回一說係學生不願受西人壓迫自行全體離校又英敎會所辦之三一中學年稍長之一部分學生三十餘人已於前日離校年較幼者無自動能力現尚在校但並不上課又學生聯合會於十日下午又開代表大會討論定海中學罷課問題公决凡甬屬中等學校均派員前去接洽於滬案未解决以前繼續罷課以達到目的爲止次主席宣告甬江女校代表未到據云已解散未知確否當議决派代表前去調查眞相次討論斐迪離校生善後辦法公决致函外交後援會轉請敎育廳發給轉學證書并派代表前去慰問該校離校學生又外交後援會昨開第八次委員會由王思成主席次金臻庠報告明華四明中國交通等各銀行至九號止共收到各團體捐欵六千六百元已由該各銀行分頭解至旅滬同鄕會惟同鄕方面應專託一人經收以專責成公决准託該會第二科主任鳥崖琴君代收次主席報告斐迪離校學生會來函以杭州各公團對於離校學生議派員考察基保今值畢業年份果能考試及格由敎育廳給以文憑要求十會同一辦理公决由本會函致杭州各公團聯合會轉達敎育廳核辦次根據鎭江來電警告虞洽卿次金夢麟提議本會電費浩大擬照杭州辦法致函甬局免費公推金臻庠袖函赴局接洽又鄞縣縣議會定今日（十一日）下午召集各公團組織與杭州同樣之聯合會取一致行動務期達到圓滿勝利之目的又寗波洋廣局亦於今日下午在後南財神殿召集同業討論抵貨方法 
　　嘉興嘉興愛國運動以學生爲最熱烈連日仍分隊出發四城曁附近各鎭講演公理並勸導各界購用本國貨一面將由某某發起檢查兩國商貨並拒用其紙幣連日募集之欵均匯寄滬上此後尚擬陸續募滙以爲實力援助又悉各商號以後將自動不再進各該國貨物以表示愛國 
　　台州臨邑海葭學校聯合會對於上海慘殺學生工人一案異常憤慨於今日（十日）下午一時舉行大遊行到者高級水産學校高級商業學校東山初級中學養德女校海門女校及尚德印山慈幼院希魯敦化四明等各小學約計學生一千餘人各執小旗一幅上書打倒帝國主義爲同胞報寃等字樣由海門公衆運動出發遊行全城仍回運動場休息一時攝影而散 
 
 

Page 9

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *本埠新聞 
[南京路慘案之昨訊]  
　　昨日總商會中宴會議改條件六一案公廨已判决各方面紛謀救濟罷工工人 
　　昨爲公共租界罷巿之第十二日公共租界戒備仍嚴交涉尚無進行消息官場及各界在總商會會議各方面羣致力於救濟罷工工人以期堅决持久兹分錄昨日消息如下 
[（一）總商會中之消息]  
　　昨午總商會中之宴會昨日（十二日）午後一時上海總商會公讌鄭省長蔡督辦曾次長許交涉員陪席者除徐乾麟等全體會董霍守華等全體委員外官廳有道尹警廳長知事敎育界有曹慕管阮介藩等以及工商學聯合會代表林鈞李立三鄔志豪等計八十餘人席間由虞洽卿會長說明因省長督辦次長等爲慘案事來滬藉以叙談並詳說會審公堂沿革後鄭省長謂深佩滬上各界罷巿後謹守秩序次蔡督辦謂全國對於此案一致主張足證民心未死中國尚有可爲云云言次力主嚴重交涉以重民意聲音甚宏亮頗具激昻態度再次許交涉員述在京奉命後馳赴滬上以及抵滬後經過情形厥後鄔志豪林鈞李立三相繼演說大致皆主各界一致願爲外交後盾嗣方副會長報告小吕宋等僑埠對於此案匯欵來滬之熱忱三時餘散席 
　　又訊昨午總商會宴請鄭省長蔡督辦曾次長許交涉員謝帮辦張道尹陪賓有常廳長李知事楊小堂曁縣商會會長姚紫若及工商學委員各會董等五十餘人席次首由主席虞洽卿致詞略謂頃蒙賢長官蒞會不勝榮幸自五卅慘案發生以來激成黯淡現象本會目擊傷心補救不遑故今日之宴不敢謂爲歡迎藉談衷曲而已本會對於此案之交涉業經組織特别委員會詳密研究擬具交涉條件十三欵一俟修正即須遞呈務請交涉當局趕緊提出冀得圓滿解决改輕中外人士之損失洽卿旅滬四十五年關於公共租界之歷史略知一二敬爲諸君陳之（一）公共租界之稱謂根據歷史殊不確當蓋不能稱爲租界祇可稱爲英美居留地當道光二十六年八月初五即西曆一千八百四十六年九月十四日滬道宫與英領事巴君立約訂名曰外人居留地當時區域亦無如是之大至道光二十八年十一月初二日即西曆一千八百四十八年十一月二十七日上海道麟與英領事阿君始立約推廣居留地由辦事公局董事經辦工程事宜彼時地域祇以泥城橋爲邊線有租地權准其立巿政廳至滬道袁海觀時推至北四川路愛文義路以後再推至靜安寺至若大西路愚園路等均係越界築路（二）洋涇浜章程訂於咸豐年按章設立會審公堂一切權限悉操於吾領事祇觀審而已彼時公堂罰欵不得逾三百元拘押不得逾六個月今則喧賓奪主斷送於滬道劉襄蓀之手辛亥之秋劉避居租界將關防庫欵交與比領袖領事工部局因乘機管理於會審員由領團委任而薪水則由劉道前存庫欵内撥給於是形式上亦完全爲工部局管理矣（三）風潮之原因自通商以來罷巿風潮已及六次罷巿之動機四次爲會審公堂而起歷次風潮華商對於英商均以友誼待之且與工部局亦無惡感故歷次風潮都甚和平且有秩序鄙人之意非將會審公堂收回恢復從前原狀不能平公衆之氣而免將來之風潮今日工商學各界諸君叙集一堂咸欲聆交涉當局之意見敢請明敎當由鄭省長蔡督辦許交涉員相繼致答大意本諸人民公意盡力辦理惟希望國人力守秩序勿再生出枝節爲交涉之累云云繼有鄔志豪李立三等陳述人民渴望當局急速交涉務達圓滿解决之意末方椒伯報告小吕宋華僑李清泉條陳辦法旋即散會 
　　總商會委員會議定交涉條件昨日下午三時總商會因五卅慘案而組織之特别委員會議决交涉條件共十三欵其内容大體與工商學委員會所提者略同因事前曾徵求工商學委員意見該項條件一俟提呈交涉當局後即行正式公布云 
　　總商會留蔡曾在滬交涉上海總商會昨致段執政及外交部電云北京段執政外交部鈞鑒五卅慘案工商學罷業未復急待解决此項交涉必須在滬迅速辦理今日工商學聯席議决誓一致爲政府後盾乞電致蔡曾二公留滬俟有結束主可返京特電奉懇盼速電復上海總商會文 
　　工商學昨日之會議中國新聞社云上海總商會昨日（十二）午後二時邀請工商學聯合會代表林鈞鄔志豪李立三蔡督辦曾次長許交涉員等對於日前工商學會提出之十三條認爲有討論之必要許交涉員對於第十三條之「永遠撤退駐滬之英日海陸軍」一項認爲於交涉上不大妥當主張於充足之公理上力加交涉經蔡督辦曾次長虞會長之審愼討論主張將該項刪去工商學聯合會代表表示贊同許交涉員允於今日（十三日）將交涉條件向領事團交涉辦理云 
　　總商會致謝永森函上海總商會昨函帮辦交涉謝永森君云台端奉命帮辦五卅交涉案深慶得人務望竭力協助外交當局嚴重交涉期速解决并祈將交涉情形隨時詳告敝會以便接洽云云 
　　總商會覆哈爾濱商會電本埠總商會因接哈爾濱總商會來電詢問巡捕慘殺華人案交涉情形特即電復大致謂政府對於此案所派之專員及使團方面所派之委員均已蒞滬正在嚴重交涉除由滬埠各界全力對付外外埠各法團均來電主一致援助 
[（二）關於交涉之消息]  
　　證據委員會之進行國聞通信社云本埠道尹公署警察廳交涉署合組之慘案證據調查委員會業已受命專辦此次調查之事向各方接洽頗爲忙碌均由交署金棟余沅等主持其事前日由余君代表至學生聯合會查詢聞學生聯合會除將法律委員會所製之受傷調查表照錄一份送呈外另以（一）起因原因及加入團體（二）死傷概况（三）各校被封情形（四）當時所發傳單造成報告聞現在交涉方面須待此項調查成熟後始正式提出交涉云 
　　關於交涉之消息國聞通信社云五卅案已歷旬日除前日公廨將被捕諸人悉行釋放略平衆憤外對於慘殺之交涉迄未有何頭緒各界均感不安據聞官廳方面對於各種證據日來搜羅大致完備條件雖未正式提出非正式之交涉則早在進行之中某國領事態度已不似前此之强硬惟外人之意希望中國先行開巿恢復原狀再成立中外合組之委員會辦理善後交涉中國方面則以民衆激昻非先有以慰安之則不能進行他種談判因勸外人自動的將捕房應負責任之人員先令停止職務並解除特别戒嚴再議其他此點雙方意見不同遂至無甚進步又據官場方面消息上海團體不一對於條件主張頗嫌紛歧官塲對内對外均須負責其地位與民間轉體之可以隨便發言者有别此層非求公衆諒解辦事實苦困難至於交涉條件在領事團職權上有萬萬不能成交涉對手者勢非在北京談判不可許多不明外交情形者誤以爲官場不肯在滬講判實係誤會在官塲之意固極希望一切均能在滬迅速了結不過外交程序與分際所限稍有延滯亦不得已之事云云 
　　大晚報云上海領事團與中央政府所派專使討論收束罷巿罷工之先决問題未能商得解决風潮之根本辦法談判今在擱淺中中國方面蔡曾兩人堅持開巿上工前先將捕頭愛活孫停職聽候查辦滬領事則拒絶考慮此事堅持立行開巿上工然後組織中外聯合委員會調查風潮起原以定責任之誰屬聞雙方皆堅持辦到先决問題故一時頗少早日解决之望刻已將此種情形報告北京靜待訓令再　　判云 
　　外部派唐榴襄辦滬案外部以辦理滬案手續紛繁特加派部秘書唐榴（唐少川之子）兼程來滬會同辦理云 
[（三）官廳方面之消息]  
　　鄭謙昨謁各領事鄭省長於昨上午十時偕同許交涉員曁交署楊小堂科長拜會駐滬領袖領袖領事曁各國總正領事直至午後五時尚未拜畢并聞今日尚須續拜昨使團特派員特委法領署總譯員張文彬持片詣交涉公署拜會經交署王鏡舜秘書接見茗談良久而别移時許交涉員命王秘書持片前往答拜又聞鄭省長此次奉命來滬交涉五卅慘案輕率簡從隨員甚少祗由津南下時北京方面調派唐文時君（號賡石崑山人）隨同襄辦唐君留法多年到滬兩日所有外交團各特派員處已接洽多次云 
 
[昨日總商會中宴會之攝影（心心照相館攝）]  
孫槍長與學生代表之談話連日學生爲救濟罷業工人及傷亡學生紛赴華界各處募捐有挨户勸募者有手持傳單向路人勸募者巿民嘉其熱誠故連日捐欵不少昨有學生總會代表張李二人手持捐册及傳單赴華界各機關勸募先到上海地檢廳請見孫廳長紹康當經孫君延見各代表陳述罷業工人及傷亡學生亟待救濟并略述募捐情形孫廳長對之基表同情極爲嘉許并謂諸君愛國運動出自熱誠至足欽佩惟此次之事斷非口舌呼號所能挽救凡事必須認定事理依手段與目標實事求是方克有濟依鄙人主張應由政府趕派重兵來滬一面維持社會秩序一面保護外國僑民然後交涉方有實力此次英捕開槍殺人應認定英國爲禍首不宜牽連他國無謂多樹敵援此羣衆應學悟者一至罷工罷巿之舉雖出自熱誠惟外人損失尚少華人損失極大社會頓呈杌臲之象極易惹起治安問題此羣衆應覺悟者二各代表深韙其言携捐欵欣然而去 
　　各官員對滬案交涉之進行江蘇特派交涉員許秋颿曁科長楊筱堂等對於滬案辦理極形忙碌聞於每日晚間必在滄洲别墅與蔡督辦曾次長等共籌進行主法並與各方面分頭接洽務期此案得有圓滿解决云　　各官廳定期公讌鄭省長本埠各官廳如滬海道尹張壽鏞海關監督朱有濟交涉員許沅警察廳長常之英緝私統領蔡和林審檢二廳長沈錫慶孫紹康縣知事李祖夔稅務所長曹元度滬北工巡捐局長李厚祚電話局長周志誠印花稅處長吕斅亮電報局長孫繩琥沙田局長曹謙滬寗杭路局長沈成栻釣船局長應季審馮成孫翊等定於本月十四日午刻假滬南半淞園公請鄭省長宴飲昨已具柬相邀矣 
[（四）蔡曾等致北京電]  
　　蔡曾報告北京電彚錄蔡廷幹曾宗鑒二人七日抵滬後曾有電致北京報告一切兹彚錄如下（一）「蔡曾第一電」執政鈞鑒今日抵滬後地方各官及報館新聞記者均已來見近日情形較爲和綏閘北一帶因開會追悼亡者暫行停業自魚日起以三日爲限各團體辦事人漸有秩序幹等擬午後前往商會與各團體接洽一切特陳廷幹宗鑒叩陽（二）「蔡曾第二電」（銜略）頃在總商會與副會長及商界要人接洽據工商學聯合會代表等呈遞先决問題四條曰取消戒嚴令曰撤退海軍陸戰隊並解除商團及巡捕之武裝曰釋放被捕人等曰恢復被封及佔據各學校原狀聲明四項工部局應即速履行後方能提議正式條件十三項一懲兇二賠償三道歉四撤換工部局總書記五華人在租界言論出版集會絶對自由六優待工人七分配高級華捕八撤銷印刷附律碼頭捐交易所領照各提案九制止越界築路十收回會審公堂十一工部局投票權十二取消領事裁判權十三永遠撤退駐滬之英日海陸軍云云查美法各領亦頗不以英日之舉動爲然以事尚有調解之望俟交涉進行如何再以奉聞廷幹宗鑒陽二印（三）曾宗鑒陽電」（銜略）七日黎明抵申藉悉罷巿僅在公共租界之内法界歌（五日）罷巿麻（六日）復開華界魚（六日）起停巿三天以誌哀悼佳（九日）可復巿罷工均限洋商廠家華人工廠停業日半現已開工華人方面前後死者二十餘人受傷確數尚在調查外人未聞有死者近三日已無重大衝突公共租界連日戒嚴但交通未斷默察此間形勢雖極嚴重但雙方均感困難不無和緩希望商會聯合會學生聯合會等四團體合組聯合會所提各案定明日在商會討論所有情形容當續報昨晚虞洽卿宅發現炸彈僅碎玻璃數塊幸未傷人特聞曾宗鑒陽一印（四）「蔡曾庚電」原電大意略謂本日幹等往晤意英日美各領及稅務司意領談次頗表善意亦認巡捕開槍爲不幸之事日領態度甚好語意之間頗望其本國僑民勿身入漩渦且謂渠自身現處境地不獨爲京滬兩地中國學生所不滿即日本人亦有電政府撤換者稅務司謂多數洋人亦以開槍未盡合宜云云 
　　盧鄭致北京電盧永祥鄭謙日前曾聯銜電請政府飭部恊商使團迅即取銷租界戒嚴令並有非達到撤領懲兇償卹各目的不可稍示退讓之語原電錄左（銜略）本日准外部歌電所示義使復照譯文對於滬捕開槍傷斃多人一案意多諉卸竊思此項譯文一經宣布更足以引起羣衆之激憤查此案經過情形事實具在西捕縱爲自衛起見何得開槍殺人况學生巿民徒手游行並非暴徒且受傷者多在背上是皆係已逃奔之人則其蔑視人道爲公理所其棄法律所不容務懇飭部迅即再提抗議嚴重交涉非達到撤領懲兇償卹各目的萬不可稍示退讓並祈飭部協商使團迅令租界取銷戒嚴令俾早日恢復商巿免生他變迫切陳詞伏乞睿鑒盧永祥鄭謙叩虞 
[（五）重要團體之消息]  
　　上海總工會通電全國各報館轉全國各公團各工會各愛國人士公鑒五月三十日之大屠殺事件凡屬國人對之無不義憤塡胸我工界目覩外人之横暴悲同胞之受害感國亡之無日謹隨商界學界之後於六月二日起宣佈總同盟罷工一致抵制共救危亡年來國氣衰弱已極人民痛苦日深究其原因實由列强政治經濟勢力之侵入今則更釀成大屠殺事件矣惟自救之道首在全國民衆一致奮起尤在最底層之民衆罷有深刻之覺悟此次滬上工人救國家救自身之罷工實與列强以重大之打擊開救亡之新局面諒爲全國人士所共鑒者也惟工人救亡固不敢自後然困難之點亦最多兹者罷工人數已達二十萬支持最久者已有二十九日多數已支持十一日矣困苦萬狀羣情蠢動急待救濟各界捐助雖以此次爲最踴躍然仍屬杯水車薪此則應請全國人士特别注意者一也所有取消一切不平等條約收回租界領事裁判權撤退外兵等等關係中華民族之生死存亡爲國人不得不誓死奮鬥者我工界雖肝腦塗地義無反顧惟特别關係我工界者尚有四項（一）工人須有組織工會與同盟罷工之自由（二）罷工期内不得扣除工資（三）不得因此次事變開除工人一律復回原職（四）製定工人保護法切實保護工人兹四項者一則使最低層之民衆能有團結得永久爲國家之安危而奮鬥再則使工人不至因愛國犧牲而始反蒙重大損失而終國人對於工界素不甚重視若一時注意不及實足使低層民衆或將因而氣喘自救運動亦將因而衰落與中華民族前途實大不利此則應請全國各界特别注意者二也總之中華民族之存亡在於民衆民衆勢力之盛衰在於互相提携一致圖存國人是注意工界即所以救國家而維大局也甚望我全國人士實圖利之上海總工會率所屬上海全體工會全叩 
　　學生會法律委員會之進行上海學生聯合會法律委員會昨開第四次執行會出席者有孫祖基唐豪侯健民劉懷仁楊兆龍陸士傑徐壽彭陶天南等其進行事項如下（一）進行方針關於死傷方面請外交當局負責交涉被捕者由該會用法律手續交涉本月九十十一三日會審公廨審理被捕案該會聘請梅華銓陳霆銳江一平三律師出庭辯護已由公廨宣判學生並無暴動意恩及行爲認爲無罪全體釋放故法律方面已屬勝利死傷等人即請政府交涉（二）添聘張介石　墨庵爲法律顧問杜克明爲法醫顧問（三）組織義務律師救援會已請定陳霆銳汪一平蔣葆釐何世楨何世枚等法學博士爲律師援救五月卅日以後之被捕諸人（五月卅日被捕者已完全釋放）如被捕者需請義務律師出庭辯護者可函致該會并登申新兩報廣告（四）紅十字會總醫院送到檢驗證副本七份又地方檢察廳送到檢驗證副本四份（五）收證物血衣四件陳保聰頭部受傷照片一張陳鶴羣由背射入割出之子彈一粒血巾一方血旗一方（六）收到李松亭歐曼魂願作證人函兩通英國律師克威在公廨作證詳細口供一封俟譯出發表 
　　上海各校敎職員聯合會消息上海各學校敎職員　合會委員會昨（十二）日下午二時在江蘇省敎育會開會到會者葉元龍王世穎阮介蕃曾友豪舒蕙楨吳倚滄潘仰堯徐佩璜吳經熊曹慕管黃鎭磐殷芝齡臨時主席阮介蕃議决案如下（一）主席及曹慕管君報告與總商會交涉鄭省長接洽情形（二）請宋梧生何尚平二先生見法比意領事時鄭重聲明本會成立於本月五日其以前用本會名義所發函電概不負責本會之唯一目的係指導學生國民對付五卅事件與蘇俄毫無關係（三）徐佩璜報告見美領事告以此次運動完全因五卅慘劇而起與赤化完全無關又告中國輿論非常憤慨請與中國友誼素深之各國接洽主持公道（四）代表見各國公使調查團時如調查團詢及本會對五卅事取何態度應聲明對總商會所提出十三條頗表示贊同（五）本會應函各報報告成立經過使各界明了本會眞相庶幾與他種類似名稱之會較有分别（六）潘仰堯提出之公民敎育案吳倚滄提出之軍事敎育案愛國女校提出之各省各鄕設立民團案皆不在本會範圍之内不能討論决定將此案交江蘇省敎育會討論（七）大厦大學無錫中學主任陳柱尊提出之組織全國敎職員聯合會案亦不在本會範圍之内不能討論（八）沈乙夫提出之交涉條件中增加嗣後工部局不得干預租界内學校案此條件總總商會已提出不必另提 
　　各路商聯會開會各路商聯會於昨日開會到卅六人公推俞國珍主席天潼河南兩路提出小菜場工人救濟案通過致函報告工商學協會及協濟會次百老匯路代表報告救濟該路罷工工人情形并并捐助本會特捐三十元次杜椿蓀提議登廣告通告各商店堅持通過次虞仲威提出派代表與蔡曾二特派員接洽并監督案通過當推虞仲咸許廷佐爲代表復項益泰提出函勸綠牡丹東渡演劇案通過謝彝森請函勸伶界暫停戲目廣告案通過引翔港請來維持工人案通過後由主席報告交涉署及上寶保衛團復函畢散會 
[（六）張學良衛隊已抵滬]  
　　張學良昨已抵寗今晨到滬張學良奉命南下校閱軍隊順道來滬調查五卅慘案以期和平調解已紀昨報兹悉張於昨晨（十二）八時半抵寗旋即進城會晤盧使探詢滬案交涉之經過及蔡曾兩專使南下後之趨勢今晨二時半消息張於一時離寗約八時到滬至所帶之衛隊昨已有兩列車來滬第一列車掛客車四輛於午後三時零五分抵北站計載東北陸軍敎導隊一連計步兵一百二十六名該兵士臂上繞有黃綾一小方上書「衛國保民和平處事」侂字由副官長傳鑫督率下車後旋赴閘北共和路第一軍司令部駐紥其第二列車掛車二十六輛約載兵士六七百名於下午一時三十分離寗該列車因車位過多行駛稍緩於晚間十時過蘇已於今晨一時四十分抵滬 
　　聯合通信社云張漢卿軍長因滬慘案親率衛隊二千人南下調查五卅肇禍眞相其軍司令部副官長已於昨午後三時於專車抵滬隨來衛隊約一連均全副武裝其左臂佩有黃色臂章上書「保國衛民和平處世」八字均青年壯勇之卒到站迎候者有淞滬警察廳長常之英淞滬保安司令王彬彦副司令尹邨夫四區署長寧凱臣等及警察軍樂隊游巡隊保衛團游巡隊騎巡隊等旋接寗電張省帥在寗由盧宣撫使留宴計分三列車來滬第一列車即傳昆三副官長率衛隊一連先發第二列車准下午一時半在寗開車滿載衛隊第三列車少帥所乘則今晨一時至七時方可抵滬衛隊二千人中爲迫擊砲隊一連機關槍隊一連馬隊一連餘爲步隊學生軍此項軍士均二十左右青年曾在學校畢業組通外語者各兵一律均佩黃色臂章其行轅已設於閘北共和路前第一軍司令部内之洋樓其第一樓東室爲軍長室西室爲會客廳第二樓東室爲省長室均陳設精雅由常廳長及四區寧署長事先佈置餘爲秘書副官長及隨員室亦均位置井井此次張軍蒞滬一切軍用糧秣均自備毋須地方供應云 
[（七）浙江派兵駐龍華稅之不確]  
　　縣議會與省敎育會往來函「上海縣議事會致江蘇省敎育會函」逕啓者今日報載浙孫電省敎育會謂滬事發生地方空虚擬派隊三千駐紥龍華等語事關地方治安究竟有無此項電告合亟函詢即希查復爲荷「江蘇省敎育會復上海縣議事會函」敬啓者奉函祇悉此問並未接到浙江孫督辦擬派兵駐紥龍華之電見詢敬復並頌公安 
[（八）昨晚滬北幾起衝突]  
　　北四川路之虚驚昨日下午六點三刻有救國團學生唐某在四川路大德里守眞中學前面見一日本人坐黃包車馳過唐某於是上前勸告車夫謂其不應給日本人乘坐同時適有一日本巡捕行過其旁隨將唐某扭住狂吹警笛日本水兵及　國巡捕聞聲而　　多大唐某乘紛亂間逃入附近之九百十八號門牌利興洋酒糖果店日本巡捕遂入店内捕之北四川路一帶馬路中爲租界街沿上及弄内則爲華界附近站崗之保衛團見其越界捕人乃向前干涉不意又誤踐租界境内日捕奪其槍附近保衛團即發緊急口令頃刻集隊而租界上之日本海軍陸戰隊萬國商團及外國巡捕等亦麕集並有砲車一輛機關槍數架一時交通斷絶形勢頗爲嚴重幸是時團副尹村夫至第二晨號西捕亦至尹君遂向之聲述一切謂保衛團有保衛地方之責此舉純屬調 
 
 

Page 10

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *和性質絶非仇視行爲西捕始將所奪保衛團之長槍二支交還唐某亦由保衛團帶至團部由救國團備函領去事後尹君復至巡捕房申述此事經過俾免雙方誤會交通亦即立刻恢復矣 
[（九）關於傷亡者之消息]  
　　慘案受傷調查表（續昨報） 
　　姓名陳鶴年陳寶聰王炳龍年齡十九二十八二十七籍貫嘉興廣東新會山東職業及月薪偷鷄橋裕康金號同濟大學學生受傷日期六月一號五月卅號六月二號受傷情形路過南京路未知巡捕開槍因即被傷在石路旁演講被巡捕捉人捕房遭亂棍打出痛苦難忍不能支持預備回校奈路人衆多不能得隙回去旋見一英人拔槍知無好意遂急向人對中奔避忽聞槍聲亂發本人頭部疼痛流血於暈迷中由路人送入醫院傷重不能開受傷地點南京路南京路巡捕房東左背前胸開刀取彈左頭槍傷左肩棍傷開槍巡捕人數不知一隊開槍人國籍不知英人放第一槍放槍次數不知四排開槍時有警告否無無曾放空槍否無未第一排即係平放實槍如有警告歷若干時始放實彈曾否加入運動未加入有人見汝中彈否吳淞同濟大學第十五組演講隊隊長見我中彈并有血布血衣血領爲證有人呼殺外國或其他排外口號否無無有外國人受傷否無無當時有多少人甚多甚多學生有若干有兇器否不知第十五組共十人放槍後之衆人情形巷何不知第一排後衆人退受傷者之家况受傷者所住之醫院寗隆同上仁濟（完） 
　　學生聯合會調查受傷者昨日學生會調查員孫厥謀等至各醫院調查五卅以來受傷人除死亡傷愈出院者外現尚在各醫院醫治者列表如左 
　　姓名年齡籍貫住址傷處進　日期醫院石珠寶廿三寗波望志路仁壽里八號左後肩五月卅日紅十字會總醫院馬彩忠十八北京閘北光裕里八十二號右後肩同上同上張九卿卅三紹興新閘路殺猪公司臂部六月二日同上鍾秀文廿四江北浜北潭子口大豐紗廠後草棚内右背後及頸部（日捕擊）同上同上張惠章廿一東亞紗廠自左背後進胸前出（日捕擊）同上同上王阿大二十上海西門斜橋湖南會館對門頭後部六月四日同上沈阿其廿一浙江老閘路左肩後六月九日同上劉鶴梅卅一新閘路辛家花園順昌脚踏車行左背後彈未出六月十一日同上陳寶聰廿八廣東同濟大學頭左後部及左肩部六月三日寶隆醫院陳鶴羣十九浙江裕康金號左背後同上同上陳福洲廿一閘北寶山路義品里三百零一號寗波同鄕會西菜部賬房左腿五月卅日仁濟醫院胡長生卅一虹口永洋北里十七號左腿同上同上錢石山廿三九江路小菜場西二四七號左臂及腿間同上同上張幼秋廿六浙江路東方旅館樓下時興鞋店賬房腹部六月一日同上周仁蓮十七山海關路二百九十七號胸部同上同上鈕裕祥廿四九江路長江里四號從左肩後進向左臂穿出同上同上陳雲清五十北京路周根記洋貨店左背及手同上同上李賢動二十南洋路礦舉校手部同上同上又有湯公傑復旦大學學生前日游行大會後乘車回校時已九句鐘因疲勞過甚在車中熟睡車抵站未停即跳下以致跌傷手臂頭部據醫生云臂骨已碎須六星期後方能痊愈 
　　又該會善後科報告同仁醫院内共死三人無名氏甲似工人胸爲彈穿三日晨在楊樹浦受傷抬至醫院已死無名氏乙似工人背爲彈穿二日在楊樹浦受傷入院已死傳芳榮（寗波同鄕會云係傳芳貴）似商人頭被打破背上彈傷有四十多處三日上午在楊樹浦受傷入院即死 
　　陳月夫君爲被害夥友請卹大中華電汽公司陳月夫君因五卅慘案該公司職員石松盛有事外出慘罹斯災早經身死家遺老母貧無立錐故特函請上海總商會轉函交涉公署請設法撫卹嚴重交涉以雪寃抑兹悉該會業已據情轉達矣 
　　劉光權昨已入殮此次南京路慘劇發生後劉光權君因憤於八日上午投浦自盡詳情疊誌本報兹悉劉君屍身已於十一日在浦東碼頭撈獲當由其摯友張戬卿張義和朱長年君等移至閘北胡家木橋狄思威路天同路口昨已入殮下午閘北救火會及各公團等前往致祭者絡繹不絶禮場四週觀者甚多由保衛團巡警童子軍等維持秩序今日籌備處同人公祭并俟大局平定後再行出殯及追悼云 
　　又函云胡家橋商聯會昨日得江淮公所報告劉烈士遺軀停放境内組織劉公治喪處當時召集各商界開臨時會議一致公决對劉烈士先下半旗誌哀並推代表何其昌滕致祥黃洞庭唐經綬等爲治喪處照料員是日所到團體有淞滬警察第五區三分署虹口絲廠友誼會第六支團保衛團第六支團駐防所胡家橋救火會商界義務小學絲廠職工義務學校各派代表往祭絲廠職工校全體學生唱追悼歌并徐君天錫帶童子軍一隊到場服務 
[（十）昨日之罷工訊]  
　　海員罷工又見擴大海員罷工迄今已歷五日黃浦江内之英日兩國商輪因罷工而不能開行者有三十餘艘罷工海員合之各碼頭工人等迄今已近萬人而風潮尚正在擴大連日香港廣東等處已無船來故此兩日中英輪抵滬者甚鮮日郵社之中日班輪以船内華水手不多即有罷工該社臨時改雇日本苦力充任因之仍得開滬惟各船進口抵埠後警備至爲嚴厲香港方面現因怡和太古等英商輪中止來申故停輪驟增至留港英輪中之各海員因援助滬案與同業團體取同一態度亦在香港實行罷工聞碼頭小工亦取同一態度是以滬港間交通已阻斷僅有外洋郵船每週約輪行一次餘則全行停頓矣漢口方面海員初未波及長江各埠中僅九江一埠略有碼頭小工罷工至昨日則形勢大爲激變該處太古公司碼頭先有毆傷小工事之發生激成全巿碼頭帮工人罷工嗣又聞有慘殺學生多名之巨禍釀生昨日有訊來滬謂長江各埠自漢口以次各英日商輪之海員等等亦已一致議决罷工與港滬一致日清輪公司之長江輪初擬借陸戰隊武力壓制嗣見各處奮起罷工罷業故本日起亦已將長江各輪一律自行停航現在怡和太古及日清等三公司之長江輪船罷工者已達二十五六艘矣至於内河輪船中之戴生昌公司爲日商所辦現行小輪共有蘇杭湖嘉等路刻下該公司各小輪中水手老大及舵工曁公司職員等亦一致罷工矣 
　　小沙渡方面罷工之調查同德醫專學生會總務幹事李一鶴君查得小沙渡方面罷工人數及最近狀况列表如左 
　　廠名罷工人數有無工會工會對於罷工工友之生活維持狀况何時始罷工内外棉廠（計有十一分廠）二萬六千人有最先罷工者給麵包前日始發火食每人大洋一元五月十四日開始罷工同興三千人有因新罷工尚未接濟六月一日起罷工日華（分兩廠）四千餘人有同上六月三日起申新紗廠（中國廠）三千餘人有同上六月国上日起江南製革廠一千一百餘人有同上六月五日起絹絲廠四千餘人有同上六月五日起嘉和紗廠一千餘人有同上六月八日起完全罷工他如濤益（中國廠）工人四千餘人有工會組織自六三罷工後經廠主設法容納工人條件刻已上工至統益紅裕鴻章等均無工會組織祗有短時間罷工以誌哀悼刻已恢復舊生涯矣 
　　罷工消息之昨聞東楊樹浦路九十八號裕豐紗廠男女工人約一千四百人於十一日晨六時回廠工作同日晚六時又有八百二十七名進廠工作蘭路四號ＡngloChineseMice有工人五百名於十一日晨六時回廠工作晚六時又有六百名進廠工作蘭路十二號緯通紗廠男女工人四百名於十一日進廠上工蘭路二十二號厚生紗廠工人二千三百五十名十一日起進廠工作華特路七十八號三星紗廠有工人一百八十名十一日晚六時進廠上工龍江路一千零五十號ＰioneerＫnittingWorks共有工人七百名現僅有少數進廠工作極斯非而路二百號豐田紗廠有工人一千名於十二日晨六時未進廠工作匯山路六十五號某日人鑿石作石匠八十人於五日停工十一日已上工兆豐路四百號錦雲絲廠男女工二百人已於十日進廠工作該廠岳州路五百二十六號之絲棧男工三十八名亦已上工楊樹浦臨清路三十號之ＧeneralForgeProductsCosWorks工人一百五十名仍未上工仁記路某汽車公司福特卡汽車夫六十二名已回公司照常工作又該公司在法租界分行之汽車夫亦均回職 
　　又訊昨日楊樹浦路之裕豐紗廠及上海第一第二第三紗廠蘭路之振華紗廠及（永安）（緯通）（厚生）等紗廠華特路之（新申）（東華）第一第二第三各紗廠一律開工各該紗廠全體罷工之工人亦均到廠照常上工矣 
　　洗衣同業罷工上海洗衣同業鑒於五卅慘案尚無交涉辦法昨日起一律罷工紛集滬軍營曠場一律簽字報名上海總工會人數約一千五百餘名云 
　　怡昌車廠與營業部華人今日罷工西門外法租界斜橋路英商怡昌汽車製造廠曁西藏路怡昌汽車行營業部華職員同人於昨日（十二）上午九時集在城内邑廟得意樓後廳舉行臨時會議到者一百餘人公推蔡犧命主席由主席登台宣佈宗旨略謂目下吾國對於日英交涉尚無眉目故勝敗當在不可知之數同人等同爲中華國民亟應步各洋行華員之後塵一致罷工藉以表示精神云云當經在座者一體贊成遂即聯名僉字於今日（十三）起實行罷工 
　　曹家渡華商工廠上工自南京路慘案發生各廠工人多激於義憤羣起罷工昨日曹家渡各外廠工人罷工外其華商之振震震華雲昌各廠均已完全上工云 
　　總工會發給工人維持費之調查總工會於昨日起開始發給各紗廠罷工工人生活維持費兹調查其情形如下 
　　廠名罷工人數發給日期每人得資發欵地點主持者碼頭工人運輸會六百人六月十二日一元高郎橋李遜恒豐紗廠三千五百人六月十二日一元高郎橋王宗美東方紗廠三千人六月十二日一元高郎橋郭塵俠怡和工廠老廠七千五百人新廠六千五百人六月十二日一元高郎橋未詳絹絲工廠七百人六月十二日一元曹家渡未詳浦東碼頭工人一千四百十八人六月十二日一元瀾泥渡未詳同興紗廠三千人六月十三日一元引翔港未詳上海紗廠八千人六月十三日一元引翔港葉之華東華紗廠三千人六月十三日一元引翔港周愚人 
[（十一）公共公廨審訊六一案]  
　　六月一日老閘捕房巡捕在南京路浙江路口開槍之前後所捕張瑞卿俞加明沈定忠陳炳恒余德義胡寶根張永綏等七人昨日由公共公廨開審其中張俞陳胡四人由江一平律師代表沈由岡本律師代表余由斐斯律師代表張由陳霆銳律師代表兹記詳情於次 
　　捕房人員陳述開槍之情形上午九時半開庭後先由原告捕房代表梅脫蘭律師述明案情大意以控告被告人等於六月一號在南京路一帶滋事捕房見情勢緊急故不得不開槍所有受傷之人已由仁濟醫院院長台文博氏出具報告書證明傷狀繼由老閘捕房副捕頭墨搿爾上堂譯稱一號上午九時我率華印巡捕查至南京路浙江路口見有多人以石子等物投擲電車汽車我帽亦被石子擊壞行至福建路口有電車自東而西俞加明帶領多人將稻草堆於電車之前經巡捕將人衆解散並由西探將俞逮捕嗣回至浙江路口其南面所聚之人更多該處停有救火車一輛皮帶已裝就然羣衆並不畏懼而退且用石子擲擊救火員我遂命所部巡捕站齊我舉手槍向衆警告而衆竟擁至救火車前時有救火員二三名已受傷危機已屆若不開槍我等必被打死故下令開槍約共放三十餘響羣衆始散受傷倒地者四人送入醫院又由總巡捕房車務正巡史賓林斐爾上堂譯稱一號晨九時奉總巡命我先赴老閘捕房得悉浙江路口一帶情形緊急即電請總巡派救火車一輛往該處防衛我一面率捕至西藏路口阻止各種車輛向東嗣回至浙江路口是時救火車已駛抵該處並已將皮帶龍頭裝好羣衆初則漸退旋復聚集拾途中石子亂擲我及救火員均被石擊路燈之玻璃亦已被擊碎把皮帶龍頭之救火員傷眼暈倒我即代把皮帶龍頭與羣衆距離甚近我因全神貫注於皮帶龍頭故巡捕立於何方面未暇留意嗣聞我所立之右面登現槍聲擊傷四人我在捕房服務有十九年已具經騐以當時之情形若不開槍則救火車必被損壞而我輩生命恐亦不保 
　　問官之主張關正會審官與美雅副領事磋商之後關君宣稱開槍事件爲外交問題本公堂祗對於捕房控告各被告所犯之案情訉判其有罪與否江律師亦起而聲稱捕頭所言係開槍之事與所控之案無關故敝律師不欲向其有所詰問 
　　西探捕陳述拘獲各被告之情狀到堂陳述之探捕共有八人（一）總巡捕房西探倍林稱一號晨十時許渠在大馬路浙江路口至福建路之一段内拘獲張俞陳三被告張係立於電車軌道内阻止電車行駛並用手撕汽車皮籩該汽車内祇有車夫華人事後未投捕房報告逮捕時張圖抵抗經出手槍制止俞則係臥於電車之前面者並將稻草堆於軌道之内（二）西探德爾風稱渠是日與倍林同行有汽車一輛由南往北張將該汽車後面之玻璃紙兩張用手撕破俞係在福建路口人叢中俯身取稻草一綑（三）老閘捕房十二號三道頭西捕稱是日上午九時渠在浙江路口至福建路之一段内驅散羣衆時沈定忠跑入衖内拾石子聲稱你來我打死你尚有其他語言則我不　當與一百九十六號特别巡捕將其逮捕途中猶欲抵抗（四）一九六號特别巡捕所言與十二號西捕略同（五）一百九十三號特别西捕（係哈華託公館帮辦律師）稱是日上午十一時我在南京路見余德義在衖内散發傳單故將拘拿旋被脫逃仍復拿獲其時浙江路人有數千（六）二百三十七號特别西捕（係高易公館帮辦律師）稱是日下午二時半在南京路見張永綏不服商團阻止强欲跑過南京路並口出激烈之言故將其拘入捕房查出該被告前亦嘗滋事（七）馬差副捕頭皮爾稱渠於一號晨十時乘汽車至浙江路口後面車篷被人撕破車後所掛之預備車輪亦被除下汽罡夫被人批頰衆並欲圖竊車内行李嗣經西捕取出手槍衆始散江律師命該捕頭指認在案各被告中有無其人（八）西商團勿勃生稱一號下午二時在南京路見胡寶根跑過該處向阻不服反操華語辱駡並稱你來我打死你故與同隊團員將其逮捕 
　　各被告之供詞江津師詰據張瑞卿供甬人是晨九時從西門乘電車至大馬路原欲往外灘因電車已停遂循南面堦沿向東步行至裘天寶對面因人多故穿過馬路欲從北面堦沿行走方至路口西探舉槍我以爲路中不許人行遂從停於該處之汽車後面走過仍被逮捕我並未站於電車軌道内並未撕汽車皮篷等語美領向張反覆訉問良久時已十二句半鐘遂閉庭午後二時一刻續審由江律師詰據俞加明供稱在二馬路三泰客棧爲廚司是日往老閘橋船上出洋兩元買得稻草雇小車裝回客棧經過南京路其時人有三千之衆小車被人推翻稻草被人抛棄我俯身拾取突來便衣西捕掌我之頰兩下被拘入捕房江律帥又向陳炳恒詰據供稱開設黃包車行是日上午十時乘電車至日昇樓下車因鞋子脫落上前拾取被捕拘拿衣被扯壞將我打倒於地我非痴子何故欲臥於電車軌道内難道不要命嗎江律師又向胡寶根詰據供稱業銅匠是日下午因往福建路口乘電車行至郵局門前商團喝令止步我方立定即被掌頰並拘往捕房經過日昇樓門首又被商團足踢上禮拜二到堂時身上猶有皮鞋泥跡岡本律師向沈定忠詰據供稱在上海絲廠服務是晨廠中主任命往南京路一帶察看情形乘電車至山西路口因人擁擠下車向西步行至郵局門首見西面之人紛向東逃我因所戴草帽落地反身拾帽遂被拘拿我未用石子擲擊巡捕斐斯律師詰據余德義供在大馬路餘興里祥康號爲學徒是日晨十時號中恊理戴先生命我往香粉弄恒昌源號取派司行至大馬路見女學生將傳單一束葉之於地我拾起閱看西捕到來將我逮捕並由戴熙之上堂證明是日渠碓係命余往取派司陳霆銳律師向張永綏詰據供稱是日我因往一樂天向朋友取欵完納釐金不知其時南京路已不許行走各等語末由原被各律師辯論畢中西官遂退入休息室會商决定 
　　本案之判詞四時中西官升座先由關讞員宣判曰六月一日開槍事件係屬外交問題本公堂　就到案各被告分别判决於下張瑞卿損壞汽車篷布罰洋二十元或押滿十四天俞加明訉明無罪開釋沈定忠以石子擲西捕罰洋二十元或押滿十四天陳炳恒訉明無罪開釋余德義散發傳單具結開釋胡寶根具結開釋張永綏具結開釋 
[（十二）捕房控案之審訊]  
　　被控發傳單擲石案併錄自「五卅」慘劇發生之後公共租界各捕房所控散發傳單及以石子投擲電車等案頗多昨日經關讞員會同美雅副領事訊詰數起併誌於下（一）普陀路捕房控袁行秋楊正分發傳單案被告由江一平律師辯護判决斥釋（一）靜安寺捕房控南洋大學學生嚴寛散發傳單案被告由陳霆銳律師辯護判决捕房請求撤銷應予照准（一）虹口捕房控李惠謝根生茅四忠用石子擊毁電車玻璃窗門案被告由張嘉惠蔣保釐兩律師辯護判决各罰洋三十元或各押滿三禮拜（一）日人投虹口捕房控袁再清施文才顧英昌朱有喜在吳淞路用石投擲案被告由張嘉惠蔣保釐兩律師辯護判决施罰洋四十元或押滿一月袁顧朱三名各罰三十元或各押滿三禮拜（一）虹口捕房控伍景星在北四川路粘貼傳單案判决開釋（一）虹口捕房控王菊舫在西華德路演講擾亂治安案被告由張嘉惠律師辯護判决開釋（一）虹口捕房控蔣忠茂在北四川路分發傳單案被告由蔣保釐律師辯護判决註銷（一）虹口捕房控陳偉在湯恩路分發傳單案被告由陳霆銳律師辯護判决具結開釋（一）虹口捕房控王小樓張甘海高孝順在北四川路投擲石子擾亂治安案王由甘維露律師代辯判决王張各罰洋二十元或各押滿兩禮拜高罰三十元或押滿三禮拜 
　　撕破告示被控彚紀包車夫張阿三前日在愛多亞路撕破工部局粘貼墻壁上告示爲西商團查見將張拘入捕房昨解公堂由韓襄讞會同英馬副領事訊供之下即宣諭被告曰照爾所犯之罪可以處徒刑三月今本公堂格外從寛判令罰洋三十元充公如無力繳洋改押一月如後再犯定即重究不貸又王阿毛程三六在天津路犯同樣撕破工部局告示由特别西捕拘解公堂由中西官訊明以王阿毛係屬過犯判押西牢六個月期滿逐出租界程從寛開釋 
[（十三）各方之文電]  
　　全國商聯會電中華全國商會聯合會用快郵代電上北京段執政等文云北京段執政各部院各法團各學校各報館天津張督辦各省督辦省長各法團各學校各報館上海總商會縣商會各法團各學校各報館均鑒本日本會致各駐京公使曁各友邦旅華人士通電文曰我中華民族爲酷愛和平四千餘年東方文化最古之國自與世界友邦通商以來竭誠敦睦垂數百年爲世界各國所共見不圖我領土内之上海英租界竟有發生殘殺華人之事我政府旣已提出抗議復不待正當和平解决一意調兵派艦全體武裝如臨戰陣英爲歐西文明先進之國不幸有此出人意外慘極至酷之舉我全國民族對此極抱無限之憤慨蓋非特中華民族之不幸亦世界愛和平民族間之大慘劇也夫國際强弱縱有等差人道主義寗不平等兩國縱達交戰狀態國際間尚有公法以爲範圍使暴力者不得肆行其强横乃在平時其游行者爲學生團體其行爲不過表同情於工人絶無對外之惡意焉能以「暴行」「赤化」等莫須有之罪加諸一般學生之身捕房對赤手空拳之青年任意槍斃死傷至百數十名之多且復一再演此暴行以至激成巿民公憤尤復繼續派艦調兵在各街道密布槍砲無異戰陣此等舉動將以之對敵國耶則徒手人民並不成其爲敵將蓄意殘殺我人民耶則吾人以爲世界人類尚有所謂人道主義在國際公理上尚有所謂公法者在英人果始終以威迫武力相加不特我中華民族所憤慨凡世界愛和平之民族當無不爲世界人道計深表同情執正義以相繩也兹特正告各友邦全民族曰我愛和平之中華民族商人全體最高法團之全國商會聯合會願代表吾中華全國商人曰我國人祗知有公理不知强權祗知有公法不知有暴力祗知有人道友愛不知有欺凌壓迫此次慘劇在我領土殘殺人民游行之人並無抗爭情事且經查驗彈從背而入其無敵性已完全證明若英人仍倚恃武力不知悔悟然世界各國咸曉然於此次慘事負責之所在此後愛和平之民族應求善後救濟之自覺我内外商人爲國家地位計爲國民人格計爲生命自衛計對於加我危害之國民不得已而出最後之經濟絶交縱犧牲至若何程度在所弗恤迫切陳詞唯我友邦人士共鑒之中華全國商會聯合會魚叩 
　　巿民請唐少川辦理交涉上海巿民卜少如昨函本埠各團體聯合會議云五卅慘案强暴壓制槍殺學生悲痛全國雖經交涉毫無讓步各界罷業犧牲甚巨政府特派蔡曾查辦未有解决報載蔡曾擬將此案移往北京交涉顯見渙散民氣恐有媚外之疑竇使團特派專員來滬查辦倘有偏袒則更棘手此次慘案逈異尋常交涉此番不能伸張公理將來各國効尤何堪設想查有外交大家唐少川居滬應請出任辦理此案必獲良好結果唐君素抱救國熱心諒無推却之理一得之愚謹貢主席尚希採納施行無任盼禱之至各團體聯合會已定於今日開會討論 
　　旅菲華商對滬案發表意見菲律賓華僑商人李清泉公司李清泉君昨函總商會云上海總商會洽卿會長曁全體會員諸公均鑒清泉此次到滬適值滬案發生深知旅外僑胞同深憤慨特於前晚電致菲律賓中華總商會速即匯欵援助罷業工人等兹承陳光甫先生通知已由上海商業儲蓄銀行匯到申洋一萬元當請陳君轉交貴會設法救濟惟清泉不揣淺陋對於此案頗有一二意見願爲貢獻謹陳如次（一）滬案發生雖由學生工人而英捕殘殺同胞侮辱國體凡我國人實爲共同有責上海爲全國中心貴會又爲商界領袖務請提絜綱領爲各界倡則工商學界有所秉承心志團結勇氣倍增惟須自行約束確守秩序勿使稍有軌外行動俾政府交涉不致困難且有後盾（二）聞此次罷業工人等數逾二十餘萬影響之大爲向來所未有目前救濟方法雖在分途募捐而根本救濟最好於吾人自有工業從事擴充使罷業之人有工可作則可堅持到底始終不懈（三）滬案交涉業經中外政府各派專員調查事實惟各國人對於此案尚多誤解應請設法對外宣傳使各國深明眞相主持公道爲我協助（四）對外交涉首重團結應請通電全國各界軍政工商學各界毋分畛域毋存意見一致合作則國勢雖弱民氣奮發未嘗不可爲自衛（五）清泉本屬商人素知商界心理不願多事特因此次交涉關係國家前途極大務望貴會諸公毋謂商業影響雖大尚無妨於生計稍爲忽視須知此事當從多數工人學生方面切實着想力加援助救濟工人學生即所以保持商業培養國家元氣（六）此次滬案應由何人負責早有公論吾人辦理此事切宜分别輕重緩急深謀密慮務使主持公道之外人深明此次舉動純屬保守正義不甘屈辱起見絶無絲毫排外作用攙雜其間則外人不致發生誤解此案之交涉較易着手結果當有圓滿希望以上數端本屬平常義理無甚宏見清泉又在旅次忽促之間非特舉一漏百即筆墨亦多草率尚希諸公亮察爲幸 
　　交涉署所接浙皖兩省電江蘇特派交涉公署昨接浙江鄞縣律師公會眞電云蔡督辦曾次長許交涉員均鑒滬案交涉日形棘手我公肩此重任務祈據法力爭堅持到底公理當在人心未死一往眞前愼母稍懈浙江鄞縣律師公會眞又交涉公署昨接安徽無爲縣外交後援會眞電云上海交涉使鑒滬上五卅慘案係吾華生死關頭欲解决非達圓滿目的不可我縣農工商學定於六月十二日停課游行演講散傳單嚴守秩序以作後盾台端外交手腕素所欽仰務請嚴重抗議誓死力爭爲吾華留一線生機不勝企禱安徽無爲縣外交後援會泣叩眞 
　　尚有本埠新聞轉入後頁 
 
 

Page 11

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *[本埠新聞二]  
　　盧小嘉之兩電（一）蔡督辦曾次長鑒兩公銜命南來賢勞爲念此次滬上慘殺一案實非人道公理所許國民公憤友邦贊助加以兩公重望預揣交涉前途必收良果惟念商工學各界現在一致輟業雖義憤之氣可珍而犧牲之鉅已甚且慮生意外枝節斷不宜任其相持坐候交涉之終結鄙意以爲宜先求一適當之事機慰勸各界先行復業而以代表中央切實負責到底之表示安定羣衆之心一面嚴重進行交涉務求圓滿之解决永除癥結庶得先後緩急之宜耀暫庽寗垣目擊危機用陳芻見惟乞察酌爲幸盧耀叩眞（二）上海總商會轉商工學各界鑒五卅六一兩日之案至慘極恥彼加傷害於我者視我民族爲奚等此國民永不能忘者也兹而不爭國何以立諸君子以罷巿罷工罷課表示爭之决心寄同情者耀信舉國决無二致惟念商工學三界同爲絶巨之犧牲而工界諸君輟業已後衣食無資尤堪系念各地方學界募捐商民樂輸用資救濟義勇可佩耀同屬國民纓冠披髮寗敢後人除已在寗零星捐助外兹竭棉力捐千元匯滬濟用抑有忍痛爲諸君子商榷者罷工罷巿罷課在我犧牲絶巨而彼加傷害於我者則感受較微故以此表示爭之决心則可以此遂爲爭之上策則不可耀意政府辦理此案就已見之措施國民尚可表相當之滿意而各友邦之向表善意於我民族者主張公道亦大有人我國民但以嚴重監督政府以誠摯申訴友邦公理終必獲伸强權决難持久利害之相權固如是交涉之正軌亦本應如是尚願諸君子衡量事機適可而復别以强毅之精神求圓滿之解决耀個人能力所及當誓爲諸君子之助幸亮察而熟圖之盧耀叩眞 
　　許交涉員覆浙江路商聯會函新任江蘇特派交涉員許秋颿昨復浙江路商界聯合會函表示對於五卅慘案之態度原函如下浙江路商界聯合會鑒來函具悉此次公共租界捕房開槍傷斃學生等多命一案關係重大自應嚴重抗爭以平公憤鄙人八日就任後又向領團提出最嚴重之抗議現在蔡曾兩專使抵滬調查此案工商學各團體提出條件十七項正在考慮中知注特聞 
　　交涉員復方菊影函方菊影醫生於滬案發生後即於一號函請交涉員注意彈從背入嗣因義勇隊無端逮捕行路華人千餘名又於六號函請嚴重交涉昨日交涉使復函云逕復者接展來函聆悉一是關於萬國義勇隊在山東路等處搜查行人一事本署業經函致領袖領事轉知該義勇隊以後切勿再有此項行動矣至於檢驗傷痕誠爲本案有力證據本署現正向各處設法搜集以便交涉時較有根據尊論極佩特此函復順頌台祺云云 
　　陸福基呈交涉員函上海巿公民陸福基昨呈江蘇特派交涉員函云敬肅者五卅慘案業經會審公廨判决對於學生在租界内結隊演講散發傳單認爲並無欲行暴動之意其他少數則爲駐觀閑人一律開釋足見事實具在公道尚存乃捕房開槍謂發生意欲搶奪捕房今學生不特無暴動之行爲且絶無暴動之意思其設詞誣衊故意殺人罪無可逭務望吾公從速嚴重交涉據理抗爭以雪奇辱而慰衆望不勝迫切待命之至 
　　滬西五卅後援會致交涉員函滬西五卅後援會致許交涉員函云五卅慘案滅絶人道惡耗傳來普天同憤罷巿罷工犧牲浩大按上海爲中外人士觀瞻之區關係極重今者蔡曾二公奉命蒞滬凡吾國人深望根據所重確證嚴厲交涉以伸公理而保國權不意連日以來交涉成積惟有拜會領事調查證據而已且昨閱報載蔡曾二公來滬負有兩項使命一方調查肇事之眞相一方徵集人民之意見至於交涉則上海方面有交涉負責等因查五卅慘案之是非曲直有目共見若再以搜集證據躭誤時日則工商前途危險萬狀鈞座職責所在務乞宣布交涉方針一面勸告工商復業一面嚴重交涉時機迫切敢進一言幸垂鑒焉 
　　電車工會致鄭省長函公共租界電車工會致鄭省長函云逕啓者自内外棉紗廠日人於五月十五日無故鎗殺工人顧正紅案發生後學生深抱不平舉行愛國演講致遭五卅慘案旋復迭有鎗殺巿民等之慘舉國震驚滬人士因覺痛苦乃罷巿罷課罷工不惜重大犧牲表示反響已逾旬日迄未有絲毫解决人民勢如倒懸僉以學生等手無寸鐵罪不至死而英捕日商竟弁髦法律蔑絶人道視吾人如無政府之人民殊堪痛心鈞長受人負托之重政府屬望之殷務乞速將工商學聯合會提出之先决四項向使團交涉維持目前現狀續再正式交涉各條件敝會千餘工人不忍坐視我國外交失敗誓死願爲後盾 
　　日僑責問内外紗廠本埠日僑五十崎義鶴昨投函日日新聞責問日商内外紗廠各董事云此次上海南京路慘　共原因說者不一而此次慘案要爲貴廠勞動爭議之餘波我等於兹有不能不要求貴廠反省者若貴廠得完全解决屢起勞動爭議則此之次慘案可不發生且不致擾亂上海全巿之平和而幾多貴重之人命之損傷旣可豫防數十萬商民因此所蒙莫大之損失亦可避免有斷然者此案今已離局部之罷工問題而將爲社會問題政治問題且又爲外交問題當此排日風潮漸將平息對華經濟關係漸復常狀之際遇此慘案多年忍耐築成之經濟地盤又生動摇且復喚起猛烈之排日風氣而其原因實發端於貴廠是非貴廠應付工人不得其宜之結果耶夫在近代産業組織之下勞資爭執固所難免而企業家誠念此等爭議不僅限於一公司與勞動者之關係並與一般社會以至大之影響必努力以協調的態度出之蓋任在何種企業其背後後受社會並國家之支持所賴甚大故遇發生社足社會不安之事件時即應從速解决是寗非企業家之使會的義務哉云云 
　　虞洽卿復鎭海商會電鎭海縣商會轉巿民大會鑒奉電敬悉本埠五卅慘劇遠承各地仗義聲援馳電慰問在滬人士彌深感激現此事已由政府迭次提出嚴重抗議並馳派大員來滬主持辦理敝會忝領羣商對此事變百感交集除連日會同各官廳竭力妥籌從嚴交涉外一面並敦勸各界力持鎭定靜待解决辱荷垂注特電奉復上海總商會虞和德同叩 
　　東北城商聯會呈鄭省長文東北城商業聯合會昨呈江蘇鄭省長文云五月卅日英捕蔑視國權反噬排外擅行槍殺學生激成全體罷巿請予嚴重抗議以平民憤而爭國光事竊五卅學生以愛國運動至英租界演講而竟被英捕目爲擾亂租界任意逮捕奈以容留無所遂將後之拘束者逐出捕房當經責問其致捕之罪彼亦自知理屈卒至惱羞成怒恣行暴舉而演成流血慘劇然一爲已非豈堪再爲詎知自後慘殺之案竟無日無之復敢擅據公共塲所突封各大學校直以印度待中國生命如草菅藐視國體滅絶人道孰有過於此哉凡具血氣誰不憤慨觀乎英捕之口供以十秒鐘而遽行開槍其爲藐視國體兒戲人命也明矣兩美敎士之證言學生等並無兇器亦無襲奪捕房之意本擬退去無如在學生之後者大都好奇爭觀絶不料有危險因之愈聚愈衆致令在前者無法退去是則英捕之所謂過激與奪捕房者其爲畏罪反噬滅絶人道也亦明矣若謂美敎士以國籍關係或有取好中國之意則威克律師英人也其言當可據以爲證矣且業律師也其言當更可據以爲證矣觀其證供亦謂華人不帶兇器無暴動行爲亦無排外舉動且謂英捕果曰暴動而開槍者則亦當候暴動者先開槍而後還擊是知公理之所在初不以國籍而分偏袒也事將匝月結果毫無交涉員調查使紛至沓來詎知調查者無調查之宣佈交涉者無交涉之成績豈敝會等始望之所及哉今值鈞座復以此案蒞滬查辦用敢上獻蒭蕘聊貢採擇請將學工商界所提出之十三條件毅力抗議務獲平反敝會等誓作後盾今特公推陳天生張志鵬二君爲代表晋謁崇座面陳一切伏乞賜見以張國權而息民憤實爲公便 
　　高志超致先施永安函逕啓者南京路慘劇發生之翌日公共租界各商號因激於義憤相率輟業而爲一致之援助鄙人對於商人願受犧牲停止營業其熱忱毅力良堪崇拜然考之此項舉動亦僅爲一時消極的對付至於吾人亟宜猛醒而有充分之覺悟試一究其受侮之源係在國弱耳欲冀國體轉弱爲强舍提倡國貨末由國人屢遭人侮事變之際固有羣情憤激不可終朝之勢迨夫歷時旣久時過境遷因之淡焉忘之欺我者譏以五分鐘熱度非無因也至云提倡國貨千端萬緒在製造者自宜日事求其精美惟推銷者更須廣闢推行之新途徑庶購者免致無所適從也鄙人鑒於國人每有愛用國貨而每至購買時不能釋懷疑之點是欲求其暢銷實甚綦難鄙人觀乎此次事件發生地點在南京路而貴公司適在其間且尤爲唯一大規模之百貨商店甚願將全國國産貨品專闢一部彚集陳列使購者易於識别藉釋懷疑旣可爲國貨界開一綫曙光亦永誌南京路慘劇一深切紀念也愛國觀念誰不如我願貴公司有以准行之臨頴母任盼切之至 
　　耶穌敎自立會總會之通告中國耶穌敎自立會全國總會上海執行部由會長俞宗周領銜爲五卅慘案通告全國三百餘分會文曰（上略）英捕劇施槍擊慘殺多命殘酷慘忍舉世所無滬上人民悲憤莫名罷巿罷工罷課罷業損失千萬英日絶無悔禍之心以自號文明國人租界章程對於倒提鷄鵝鳥鴨者律有明文而於無辜學生忍心槍擊視若無覩孟子所謂今恩足以及於禽獸而功不至於百姓獨何歟我中國耶敎自立會在二十餘年前已窺破西人侵略欺人之隱而力開其奸毅然脫離關係由華民自立自養自傳故吾會對於此次英日蠻横舉動目眥盡裂决以公理擁護各界一息尚存此志不懈自經此次通告凡我各省分會努力一致爲國後盾迫切陳詞竚候查照上海中國耶穌敎自立會全國總會叩 
　　閘北巿民協會函請華界菜塲勿漲價閘北巿民協會昨致華界菜場聯合會函云租界英捕慘殺同胞商界罷巿表示哀悼以待公道之判决在此時期租界菜場旣以罷巿居户咸至華界購菜於是華界菜場因生意大盛乃有抬高菜價者夫吾人主張華界不罷巿者原欲使罷巿處之同胞不感痛苦也今華界菜場乘機漁利並租界與華界之居户胥受痛苦實大背患難相助之義也矧租界菜場罷巿捐失甚大而華界菜場反因以攫利豈愛國同胞所當爲耶爲此函請通知各菜户幸弗漲價已漲者恢復原價不勝企盼之至閘北巿民協會謹啓 
　　撫育工兒院忠告國人撫育工兒院昨發表一文云五卅慘案發生以來舉國人士感懷悲憤局外各國莫不愍惜彼野蠻者恣肆兇殘揣滅人道於兹已極美法各使從中調解而對方仍敢驕横蔑視吾華竟如印韓嗟乎國尚自主租界尚不許國民遊行演講竟遭横加槍殺不急起圖存黃胄將無噍類矣彼族所以輕藐吾華草菅人命遠因吾華屢次讓步啟共得寸思尺之野心近因吾華内亂迭起乘機肆其瓜分共管之隂謀吾華身膺疆寄手綰軍符諸公對於此次西捕横殺國人巨案尚可充耳不聞坐視不理仍復勇於内開怯於外爭乎要知軍人天職保國衛民與其戈操同室元氣自戕無寗速息内訌一致禦侮建咸異域樹勲國家榮何如之執政元首急宜督促外部嚴重交涉務達圓滿解决以光國體彼族數十年來日謀侵奪吾華國權敲吸吾華膏血四萬萬同胞有目共睹而今而後務宜同持不賣不買舶來貨及經濟絶交主義庶可藉以對付尤有進者五分鐘愛國熱念各宜展長於終身一盤兒散沙之虐評同須引爲深恥從此萬衆一心各界一志保國切於保家急公即以利身國家權力庶得轉弱爲强雄長東亞本院工兒惜皆幼稚不能作何運動故未罷課惟敎職員自五卅以來日向工兒等專講國恥用以啟發其愛國思想俾其印記國恥於腦際永久不忘并勸工兒等日省其果餌費其貯作接濟慘死學工家屬之小補更盼國内各級學校從此注重體育多組童子軍務使大多數國民將來能效力疆場捍衛國家是爲至要尤望熱心愛國男女學員舉動循軌據理抗爭縱犧牲亦宜有所價值所提條件務宜切要一致要求俾外交專員便利進行云云 
　　女子國民會議促成會王藴華等代電申報館轉全國父老兄弟諸姑姊妹公鑒五卅以來駐滬英吉利人慘殺我同胞侮辱我國體無情無理無法無天凡含生負氣者莫不引爲奇恥大辱我人被此無人道之壓迫憤而罷課罷巿罷工怒潮勃興全國一致凡此消極抵抗運動全由國勢孱弱外交無力故忍痛爲之以表現民衆堅决之心理而求伸正義於世界藴等雖女子興亡有責敢貢所見以備採擇日前工商學聯會議定交涉大綱業經提交政府委員顧默察大勢並參觀使團兩次覆牒逆料此案交涉不易得圓滿之解决我國人極無量數之犧牲以求不可必之代價如竟勞而無功豈非得不償失然外交雖失敗我人之精神不敝必能戰勝强權此無足慮所慮者滬上罷巾旬日已見金融停滯物價飛騰長此遷延無異决鬭而自搤其吭似可於相當時提前復業不必隨交涉爲轉移又滬工失業者近計數逾十萬每日至少需銀一二萬元雖云募捐援助而銀行錢莊停業富厙者藉口提欵不得莫肯博施窶貧者大都自顧不遑何暇濟衆是暫時維持已感困難此後生活何以爲繼愚意不問外交結果如何應即由我國内外同胞通力合作兼營併進迅籌鉅資於各地多設工廠以容納失業工人廠舍無取美觀祗限能興工作營業不企　利惟求挽回利權一舉兩善無逾於此以我國之地大物博甲於全球果羣衆自此覺悟同謀福國利民則開礦築路墾荒造林正多待興事業無在而非富源何苦依傍外人以希延其殘喘若不此之圖而惟待將來復求外人收用是眞喪失中華之人格而儕我民於奴隸矣又若經濟絶交拒不合作實爲必要手段惟所謂抵制某貨某貨云者在我國已數見不鮮從來未曾澈底此次軒然大波環球屬目萬一交涉不得要領便當本此宗旨積極進行堅持到底若不懲前毖後仍復進銳退速祗沸五分之熱度徒出一時之風頭將益啟列國輕侮之心更彰我民族無恥之恥矣但對某某絶交祗當以某某爲準　有人張揭通衢泛言抵制洋貨必致來多數之責言又如拒不合作仍當聽人自由譬見人甘心事仇即强暴脅迫之此亦爲法律所不許是非宜明本末宜辨若有詬誶而無商量有意氣而無條理外侮未禦内亂先形滋可恫也所望智識階級者善爲宣傳詳加指導俾國人一致認定方針率循文明正軌庶免感情衝動致生意外風潮須知人心思亂民智弗齊稍一不愼拳亂其前車矣抑有進者我國官紳惟知爭權攘利不恤賣國殘民我人痛心疾首失望久矣當此危急存亡之秋尤冀耆宿俊彦振鐸疾　或編通俗之淺說或任　行之講演俾羣衆懷覆巢完卯之定義抱破釜沈舟之决心庶幾人人腦中留有百年來國恥之印象則我國强盛期當不遠嗟嗟臥薪嘗膽勾踐卒以覇越荷擔即石愚公乃可移山藴等不敏竊有志焉臨電愴惻惟乞垂察女子國民會議促成會會員王藴華王昭華叩眞 
　　集成銀公司致總商會函逕啓者邇來我商界因時局關係相率罷業此中損失不知凡幾將來應從何處取償想諸公深謀遠慮定已熟籌矣第靜候多日未見確切表示深滋疑慮且閱報載各方面所提條件中亦並未見有此項要求然則我商人所受營業上種種損失究竟應否向負責者提出條件要求賠償抑長此因循坐以待斃尚希不吝賜敎明示辦法以釋羣疑不勝待命之至此致上海總商會虞方會長先生集成銀公司啓六月十二日 
　　上海醫院醫務部致工商學委員會函報叢工部局醫院華醫陳錫卿在會審公廨所供五卅慘案南京路被擊同胞傷狀語多含糊似於外科醫學及法醫學智識不甚明瞭殊深詫異按槍傷之出口入口症候顯有分别而於新鮮創口尤易鑑定蓋鋼質槍彈出口必較入口爲大此外入口或更有衣服布片等物可以證明故槍彈從前面抑由後面射入如有醫學智識者均能辨别而該醫生一則曰「槍彈似從後面射進者但不能確定再則曰」不能證明彈從後面抑前面射進」此種斷語若非該醫生學力不足即屬有意朦混如學力不足則工部局醫院醫生不止陳某一人何不另讓賢能確實診斷尋常命案傷單猶且不能含糊了事况事關外交證據豈可如此武斷如有意朦混則是甘爲虎倀泯滅天良吾醫界同人引爲奇恥當與國人共棄之同人等對於該醫生之報告認爲不合務祈貴會注意是幸此致工商學聯合委員會公立上海醫院醫務部同人謹啓六月十二日 
　　華商印刷工人之公告華商中西印刷工人聯合會昨函各界云各報館轉全國各工會公團曁學生聯合會商界聯合會諸執事先生均鑒此次南京路槍殺無辜學生案激於義憤以致惹起全國各界罷巿罷工罷課風潮吾儕雖屬至微至卑之工人安得不羣起効力激發天良當亦相繼罷工以爲各界援助之後盾然迄今多日而各資本家非但不取一致進行且乘機施行種種强迫之手段野心之奸謀竟置吾無依無靠之工人於死地業有多數工人被資本家横加暴虐工人苦不得已迫而停歇吞聲忍氣宛視吾儕如牛馬且近日各資本家議决苛酷條件如下（一）令各工人准於六月十日一律上工否則概行開除另招工人被開除之工人各公司概不得收用（二）各工人停工日期照扣工資（三）各工人上工後不得擾害營業否則控告捕房以罷工罪論（四）學徒停工者一概停歇不准復業嗚呼吾工人非人類乎資本家亦非人類乎同屬國民若輩反不首先救國發一些天良盡一分天職而乃敢不顧人道主義殘忍吾儕眞不免國家之蟊賊商界之奸魁社會之蠧蟲人民之公敵其願與外人貿易而貪不義之財甘作亡國奴隸性質無可疑矣爰此泣血環請各界羣起力爭誓死抵抗務達目的不致使後輩工人再遭險象則工界幸甚華商中西印刷工人聯合會啓 
[（十四）約翰離校生開始組織新大學]  
　　新校發起人大會昨日（十二）下午二時約翰離校善後委員會請本埠各界贊助組織新校之人士曁本埠全體學生家長假西門方斜路江蘇省敎育會開新校發起人大會到會者有王省三趙晋卿許秋颿（許體鋼代表）楊小堂（許體鋼代表）張壽鏞（朱士嘉代表）朱經農陸士寅周啓邦袁希濤汪禹承汪英賓殷芝齡趙正平徐佩璜葉元龍阮介藩楊鄂聯曾友豪吳倚滄諸君曁離校敎職員錢基博伍叔儻何仲英蔣湘青諸君及離校學生委員會全體委員由許體鋼主席致開會辭畢離校學生代表張祖培君報告學生方面離校經過情形離校敎職員代表何仲英君報告敎育方面離校經過情形繼由袁希濤君演說又由周靜淵君報告王省三先生捐地興學之經過及王君贊助新校之熱忱謂王先生在二十年前與葉澄衷楊斯盛先生約共毁家興學此次約翰離校學生有創辦新校之意故出而慨助地基百畝以償多年之宿願云云周君演說畢王省三君亦起立致辭謂中國事事受制於外人而敎育事業亦由外人代庖更爲可痛之事故新組大學之事實爲當今之要圖云云繼汪英賓君發言討論良久舉出籌備新校委員二址三人爲王省三許秋颿張壽鏞榮宗敬楊梅南袁觀瀾趙晋卿朱經農趙正平何葆仁殷芝齡錢基博孟憲承楊小堂楊才清丁桂農江山壽張君勱汪禹承汪英賓陸士寅將來如有必要時期可以添聘籌備委員至離校學生方面公請許體鋼張祖培李恩廉費毓洪四人加入籌備委員會云 
　　籌備大學委員會第一次會議發起人大會散會後籌備大學委員會在敎育會開第一次會議由朱士嘉代表張壽鏞主席舉定張籌鏞爲大學籌備會會長榮宗敬楊梅南爲副會長許秋颿王省三曹潤田爲名譽會長余日章爲新大學校長朱士嘉爲臨時書記長朱經農錢基博孟憲承朱士嘉爲籌備會細則起草委員並决定由會長與副會長親訪余日章敦請擔任新校校長云 
[（十四）學界昨日形勢]  
　　省敎育會致各學校敎職員聯合會函敬啓者敝會接上海大夏大學敎授無錫中學主任陳柱尊君灰代電開上海江蘇省敎育會公鑒並轉上海各校敎職員聯合會公鑒敎育會魚電祗悉甚佩高見此次成立上海各校敎職員聯合會誡爲解决此次風潮當務之急無任贊同然鄙意似宜再進一步組織全國敎職員聯合會並宜通電各處先由各校組織由校面縣由省面全圖如學生會敎育會商會等成爲有系統之　體庶幾此後對於敎育及救國事業得以便於合作不至臨時艱於措置是否有當並祈示復等情合亟轉達貴會察照 
　　蔡曾復省敎育會函敬復者頃接惠函承示辦理滬案應特别注意者四端卓見精當良深紉佩幹等此次奉命來滬首在調查眞象俾作交涉根據來函所稱各節自當格外注意以資因應專此布復順頌公綏 
　　鄭省長復省敎育會電上海江蘇省敎育會鑒卅一代電悉此案自當嚴重交涉積極進行期得圓滿解决以慰衆望特此電復鄭謙蒸印 
　　湘敎育會之代電湖南省敎育會致上海各法團代電云英人蔑視人道一再慘殺學生噩耗傳來湘民憤激誓持正義爲滬聲援兹特致電唁問務期就近主持始終援助俾政府交涉得圓滿之結果藉平衆怒而申正義江天在望竚候敎言湖南省敎育會叩歌　 
　　四川巴縣敎育會與江蘇省敎育會來往電「來電」江蘇省敎育會黃任之沈信卿先生均鑒報載學生在英租界被捕傷斃多人聞耗驚悼事關國際斷難恝視懇將當日眞相及最近狀况電示無任切禱巴縣敎育會温嗣康叩微「復電」巴縣敎育會温少鶴先生鑒微電悉滬案起於西捕槍殺學生巿民現各界罷業待專員交涉尚鎭靜敬復炎孚文 
　　馮玉祥復學生總會電有電已悉滬案事關係國體至重且大業於佳日痛將慘酷情形電促政府嚴重交涉必達到目的而後止並請羅運炎先生就近代表慰問藉伸微忱至善後辦法業於此間成立西北國民外交後援會及西北軍人基督敎恊進會竭力援助一致進行並已共捐欵五千元匯滬以備撫恤之用現仍繼續募捐俟有成數即行匯寄特先電復諸希諒察馮玉祥眞 
　　趙恒惕對滬案之表示中華民國學生聯合總會昨接湘督趙恒惕復電云齊電悉滬案慘暴同深悲憤來電所言各節具徵愛國熱忱此間已迭電京部請其嚴重交涉務期雪此奇恥并電約各省一致主張矣此復趙恒惕眞 
　　留東回國代表促曾蔡進行交涉留日回國代表費哲民等昨函政府特派大員曾蔡兩氏云曾次長蔡督辦鈞鑒五卅慘案發生舉國痛忿迄今旬日交涉毫無端緒足徵英日頑梗有意侮我民族此次先生等負執政衛國保民之命蒞趾滬濱即應依據工商學各界聯合會所提出之條件先後向英日政府及滬領事團嚴重抗議詎聞先生等數日以來因循調查存心妥協要知吾國外交節節失敗以至於今日者莫不誤於妥恊二字覆車在前足爲殷鑒尚希垂念國難危亡無日應請迅向英日積極交涉據理力爭公理自在人間勝利必操左劵同人等謹代表我留東全體學僑以堅毅愛國之忱誓爲先生後盾臨電迫切不勝待命之至留日學生總會旅大收回後援會歸國南方代表費哲民馬一燦鄭里鎭叩灰 
　　上寶小學敎職員會開會紀上寶小學敎職員聯合會昨日（十二日）在閘北恒豐路巿民公學開執行委員會議决事件如下（一）通過宣言（二）通過委員會大綱（三）通過忠告曾蔡二特派員公函稿（四）組織宣講團至各鄕鎭宣講（五）派員慰問被捕釋放學工（六）發起五卅被捕釋放者歡迎大會徵求各界參加自五時起至八時散會 
　　南洋大學消息該校學生會所設調查股經該股主任梁興貴君等極力進行頗著成績前發出調查表多張分寄國内各工廠各製造公司現已得各廠塡就寄回且由各工廠派代表前去接洽聞將來對於學生用品特别有調查册發行云 
　　該校於下學期起决辦學生軍籌備事宜已由該校學生會向學校當局接洽槍械將由該校呈請交部轉兵工廠購買制服等等現正着手擬議云 
　　又該校昨得察哈爾學生聯合會代電云南洋大學轉工商學各界同胞鑒英日慘殺我國人實屬滅絶人道弁髦公理凡有血氣莫不同深憤激誓死雪此千古罕見之奇恥大辱夫英日號稱文明乃竟任彼如虎如狼之兇奴戕我無罪無辜之弱族致令愁雲慘霧遍布穹蒼此而不爭滅種亡國之禍即在目前况此野蠻之舉動又復層見迭出反以赤化排外之名誣我彼蓋不以中華視中華而以韓印視中華事之令人切齒痛心者孰有甚於此者乎凡我同胞一息尚存此抵抗强權始終一致之志不容少懈惟是抵抗之法不在形式而在精神不貴積極而貴消極諸君旣作前驅敝會願爲後盾近已聯絡敝處男女兩界全體學生印刷傳單數萬張今日上午八時出發分途散放傳單各執小旗警告羣衆每人臂纒黑紗以示悲悼敝會並擬通函各省以作範圍較大之援助謹此佈達即頌公安察哈爾學生聯合會叩佳 
　　商科大學名人講演商大學生以爲五卅慘劇結果須廢除一切不平等條約特組織不平等條約研究會除自動分類研究外昨日下午敦請楊杏佛君演講「帝國主義與不平等條約之關係」聽者甚多講演大綱（一）帝國主義之定義及其歷史的變遷（二）帝國主義之對象殖民地及其種類（三）不平等條約之歷史（四）八十五年來國人對外國人之心理分六大時期（五）如何廢除不平等條約歸結於民族自决演辭慷慨悲壯聽者無不感動 
　　大同大學三次宣言大同大學自南京路慘變發生後罷課茹素募捐講演奔走呼號未落人後人間訛傳有上課消息實係誤會該校昨日發出第三次宣言略謂中原多難外侮紛來六一之血跡未乾五卅之噩音又至槍林彈雨血肉横飛哀我同胞慘遭荼毒同人等秉匹夫有責之大義抱時日曷喪之决心義憤塡膺痛亡國之無日同仇敵愾憫民族之淪胥除在風潮未决前罷課茹素與各界一致行動外曾一再宣言表示堅决良以國權蹂躪人道垂亡此例一開後患胡底故在慘劇開幕之後我親愛同胞呼號奔走力竭聲嘶乃者罷巿罷工倐已及旬而英日頑冥强詞抵賴前途渺渺言念痛心嗚呼神州莽莽鬼哭陸沉兇燄彌彌暗無天日此而不抗且無孑遺同人等綜觀大勢逆測未來謹瀝血披肝泣告於我同胞之前曰此次交涉之成敗即吾華存滅之關頭凡我黃帝子孫務宜萬衆一心萬矢一的鞠躬盡瘁誓死力爭須知瓦全玉碎之分勿貽蛇尾虎頭之誚則同人幸甚中華民國幸甚 
　　中國公學大學部該校學生會募捐部於昨日（十日）止共募得大洋二千五百零二元小洋二千七百二十八角銅元三千八百五十九枚滬埠雖大而募捐者亦衆該校能得如此之成績殊覺難能亦可見該校對於救濟之熱心云 
　　又該校學生會聯合同濟水産二校爲募捐事向吳淞商會交涉除一次捐助二千元外並在此事未解决前每禮拜再供給二百元以救濟罷業工人聞已得商會承認於昨日交欵並由三校代表直接送交總工會轉撥云又該校於前日召集寶山各界外交後援會開成立會分配職務以該校對於商業經濟設有專科特舉爲調查部俾展其所長當必能勝任愉快也 
　　滬江大學消息滬江大學學生會宣講部召集校外數百工人在禮堂舉行化裝演講表演慘案聽衆十分感動今日仍繼續舉行該校憐卹罷工同胞從即日起供給中華電氣製造廠工人每名小洋二角以維生活又大會時倪徵噢主席（一）陳椿葆報告出席學生會情形（二）各級舉二代表加入巿民大會（三）經濟部報告截至今日止向校内各方捐得六百餘元撥助工人又昨日開會葉宗愷主席（一）卞柏年報告巿民大會情形（二）左景鑾報告交涉趨勢（三）舉陶寅爲審查經濟代表（四）本日請徐季龍演講又該校編輯部所發行之五卅痛言第一期今日已出版内容豐富頗饜讀者之望云 
　　法政大學該校學生自南京路慘案發生後悲憤塡膺奔走呼號不遺餘力現又發行雪恥特刋内容極爲豐富除分寄各團體外私人索閱亦可照寄云 
　　神州女學學生會之提議該校學生會日昨向學生總會提議下列二案（一）速組織童子軍（說明）我等至今日覺自衛有絶大所效果工商界已有保衛團之組織故學界亦應組織學生軍藉以保護巿民抵禦外侮兼以訓成一强有力之公民（注意）學生軍的性質與童子軍迥異「辦法」由學生總會通知本埠全國中等以上學生自動的組織與學校合衷辦理得向政府請領武器及一切附屬品并請各師旅長派富有經驗及軍事學識的軍官到各學校去訓練至服裝及組織可仿童子軍（二）請全國各學校於下學期開學時起加授軍事學科以鍜鍊全國青年（說明）第一提案爲怱促的準備此案則爲永久的吾國學校向不注重運動軍事訓練更無論矣（如兵操等）若不速圖改革則將來永爲孱弱國民目前我國尚未實施徵兵制度故現役軍人罕知國事欲求能爲國家干城者甚少我等有爲之青年學生平時又無相當的訓練臨時仍不能有濟故軍事敎育刻不容緩（辦法）由學生總會電全國各學校及敎育部從速計畫施行若能由各校學生自動的向學校方面請願則更佳 
　　晏摩氏女校消息晏摩氏女學自五卅風潮發生後即宣告停課並由學生募集的欵二百數十元已交學生聯合會支配云 
　　藝術師大開會訊昨日藝術師大全體學生參加巿民大會歸後即開第十一次學生會當經議决即日再發二次宣言喚醒民衆從速督促政府嚴重交涉并有關於救濟工人等事之提案請總代表至總會相機提議云 
　　安亭學生會代電上海各報館轉全國同胞均鑒五卅慘劇吾國立國以來莫此爲甚凡有血氣莫不悲憤務望吾國同胞誓死奮鬭堅持到底千鈞一髮即在 
 
 

Page 12

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *　　此時務達嚴懲兇手廢除一切不平等之條約以期雪此奇辱臨電飲泣不勝亟切待命之至安亭學生會陳叩 
　　聖保羅學校消息白保羅路聖保羅學校於昨日（十一日）下午舉行誌哀會首由杜君報告「五卅」「六一」慘劇實况聲涙俱下情極悽慘次由敎員黃世光演講「學生救國方法」並勸助捐欵以濟此次犧牲之工人及學生當場募得三十餘元由校備函送交工商學聯會應用 
　　民立中學之昨訊該校自罷課以來對於各方演講頗形盡力故時有團體函請該校出席演講前日得外界報告謂有人至洋涇私裝食料該校得此報告頗爲不安覺此事禁止不容或緩深恐鄕民無知肆意賣出對於滬上罷工罷巿之目的影響頗巨無論虚實應盡勸導之天責爰由吳復觀汪炳耀王元生蔡致通吳立等十餘人並記錄科科長楊文孺赴該地宣傳曉以利害聽者頗衆咸屏氣不吸該隊離鎭時聽衆拍手歡送抵校已七時矣聞該校金玉書徐壽柏等明日擬再往該地一面勸戒一面監察又昨二時許該校初中二丙學生二十餘人前往瀏河演講聽者頗衆多爲之動容 
　　道南學校學生之愛國熱海寗路道南學校自五卅慘案發生後即宣告罷課以表哀憤校長李肖白督率學生從事演講募捐成績甚佳小學部現已照常上課中學部仍從事募捐救濟工人該校小學部學生均將平日積蓄之錢慷慨捐出充印刷各項傳單費用現已印發傳單二十五種 
　　民福學校開會民福學校於昨晨（十二日）召集男女兩部學生開全體大會校長出席報告（一）五卅案被捕者已經分廨判决釋放幹事王家福報告逐日收入捐數業歸幹事陳惠卿保管次由書記陳潤德報告往來函牘復由敎員吳夢麟耿瑪利等朂勉奮進議决案四件從略 
　　傳若愚等致各埠平民促進會電北京中華平民敎育促進會轉各省各縣平民敎育促進會鑒五卅慘劇英捕對於徒手巿民横施槍擊死傷數十人殘酷慘忍舉世所無滬人悲憤莫訴工商學一致罷業乃搜查逮捕之外又時加槍擊曷勝痛恨政府雖據理力爭惟弱國無外交尚須國民團體一致同起奮鬥以作後盾平民敎育本爲救國要圖今兹事變正可利用時機施以相當訓練則三百萬平民學生亦未始非國民强有力份子謹就鄙見所及對於平民學校應取之方針略述如下（一）罷課因各地大中學校學生願從事救國運動不能不罷課而平民學生正宜速受相當敎育以爲國用决不能任其荒廢光隂（二）實施公民敎育平民學校敎職員應將此次慘案始末詳細說明使知受人凌辱之可恥國弱之可危以激發其愛國天良（三）實行經濟絶交此次交涉如無圓滿解决當實行經濟絶交以爲消極之抵制（下略） 
[（十六）關於募捐救濟之消息]  
　　甬商主張罷工工人暫時資送回籍甬商胡德仁君致函虞洽卿云此次慘案發現羣情忿激一致罷業以爲交涉後盾解决之期迄無把握滬上房屋租價奇昻米珠薪桂罷工者日多若不設法安置後患何堪設想足下對於桑梓素具熱忱鄙意凡屬寗紹籍罷工之人中有赤貧者不妨派輪分别送回原籍給以資助以免流落徒受飢寒一俟交涉圓滿解决再行召集回滬管見所及尚乞察核施行 
　　總商會覆蘇州商會電本埠總商會昨函蘇州總商會謂所有接濟滬上罷工工人之捐欵已由東吳大學派員來滬照送到會足證關懷大局曷勝欽佩已轉撥應用矣 
　　總商會派專員辦理捐欵自五卅慘案發生後本埠總商會迭接本埠各界及外埠各商會各慈善機關有捐欵送到該會因此特派專員辦理收受事宜收到後轉發辦理救濟工人之機關云 
　　碼頭小工罷工後之生計自海員罷工後碼頭小工亦相繼罷工惟此項小工罷工後之生計非常困難若不設法接濟勢難持久昨日上午九時有碼頭小工數百人齊集上海學生聯會前（即亞東醫專校前）推出代表向該會要求接濟直至下午一時餘始由學生會派出代表二十餘人引道該小工至滬軍營并有董家渡保衛團敎練官金炳聲率領團員三十餘人及警察所稽查員董悟琴一區一分所巡官穆成金二區駐所巡官袁清泉率領警士二十餘人在場照料各小工聚一隅至二時許有一千二百餘名之多由學生會每人發給銅元三十枚至下午五時餘始告完畢云 
　　各界消息「總商會」總商會昨接震旦大學院沈傳德梁厚澤交來捐欵計梁太太周漢良黃及第各二十元張太太沈氏沈君梁宰清王一亭李一鳴潘嗣記各十元韓燕鵬八元沈耕莘姚永慶朱鳴崗隱名氏張信法莊有嚴沈少剛姚載福杜知三許焦守沈氏沙斐理張柏全沈學淵沈　　各五元李德昌張希明各四元李君　女士沈慶賢敬義堂李漫眞各三元沈君沈君沈敏沈氏顧少　蔣伯康徐世福葉德鈴葉元鈺吳菊英葉元銓葉德堃葉　英沈吉清張家興林松德沈寵恩蔣原之蔣依記沈劉二沈吉生隱名氏朱佐亭鍾任　潘瑞卿朱殿伯楊順福李一鳴唐良榮陳子眉屬裕興隱名氏各二元陳爵壽李季森王海帆王綸鈕樹勛無名氏莊振　蔣家駿蔡培秀項德福張登儀陸秋平邵菊生張志林王天佑朱希聖陸慶云　祥慶朱仁聲沈義生　玉運顧祥記吳永興姜祥興姜祥順王旭寅沈則勉朱君凌根全潘君沈理努陸仁康陳培華露貞女士沈之經許賡臣喻瑞鯤王彬南任之盛陳漢良陳敬餘莊君宋存德沈堯明張秋田俞順興張聖德方紹熙胡開梠張之齡姚承德許　壽谷瑞孚章之元柳之晨徐新安張青卿張成棵朱友蘭黃招漁方春甫葛宗餘胡袁良炳陳伯平唐祥願張春生朱君沈曾安嚴君老阿姊朱潘氏陸倪氏沈君沈君沈君王志錫李素公謝延珩張記楊順福各一元顧萬行童天佑趙增祥吳三保各小洋六角辛國科陸樹侯王致和張增偉各小洋四角共計三百八十一元小洋四十角「臨時濟安會」上海臨時濟安會昨日上午派人携欵至引翔港發給罷工工人以資接濟下午又派人至楊樹浦高郎橋散放又訉該會於昨日發給罷業工人補助金計每名一元共三萬五千人計八萬五千元「南京路商聯會」南京路商界聯合會此次經募援助工學捐欵除由職員分頭向各處勸募外其直接交至該會者於六月八日起至十二日中午截止計收到新新公司兆芳照相館各二百元寶成裕記同人二百十二元老鳳祥同人一百二十元文明書局王才運陳嘉唐及德新祥同人各一百元文明書局同人八十三元仁德同人六十六元榮昌祥裘天寶諸同人各六十元寶記同人五十六元寶記福和公何元通三友實業社及新鳳祥同人各五十元同豐永恒豐永滙利裕昌祥諸同人各三十元陸文中聯益公司同人中華皮鞋公司陳季記裕豐仁同人費文元各二十元兆芳同人十五元福康及老九綸同人各十一元大綸茂德利晋隆鴻康開泰源久大津浦鐵路聚餐處恒孚同人美生同人精益大中金和笙昌新五芳齋寶芳眉記各十元鴻康同人大洋五元小洋八角同春堂大中大中華大美大光惠通大北華榮昌大生藥公司眞陸稿薦同春祥同春新滙通義泰祥中華照相館東方五義園李松記王組記屠俊記美記華珍公司各五元廣大大有恒各四元申成昌史惟記時計春陽各三元南方長春茂生和長豐陳一鶚利大汪裕和北萬馨馥泰各一元共計大洋二千三百二十九元小洋八角正已於十日下午先交一千四百元與工商學聯會委員會尚餘九百二十九元小洋八角一俟凑成整數當即彚交云「四川路商聯會」四川路商界聯合會已募得捐資一千餘元每日派員陸續接濟罷業工人昨日該會已將第三批捐欵揭曉計廣裕十二元五十四角和興隆六元五十角樂一世號四角榮康祥三十一元五角大昌十元二十角廣達隆一元新奇二元榮泰二十四元新順泰五元八角裕錩五元新源六元大同春五十元恒泰十二元王昇泰二十七元九角蕭榮泰六元一百三十角華洋洗染公司二十元五角合興隆三十一元五角華利二元二十八角何順太二元十八角興泰公司四十五元八十角正泰祥五元三十角和泰十八元永裕祥三元奕昌五元廣愼和六元全昌十五元三十八角粤商樓十二元十二角菱花館三十二元一百五十角公達三十元濟和八元晋昌隆五元新大九元二十二角商務書館分店十七元二百角聞該會募捐定明日爲止「滬北六路商聯會」滬北六路商界聯合會自五卅慘劇發生通告罷巿以來各會員意志堅决迄未稍懈惟北西藏路會員恊昌德米廠因地處要塞居户櫛比而其巿面大都零星糴户一旦停止勞業影響民食關係至鉅嗣經該廠門莊部同人議决自六月四日起罷巿期内將所售餘利盡充捐欵至於行廠兩部仍一致罷巿以示堅决現綜計數日來餘利共百六十元已由該會送至商總聯會轉交矣「法租界商聯會義校」法租界商業聯合會義務學校童子軍二十名連日分段在本租界内各馬路募集欵項接濟罷工工人昨日各童子軍自晨至暮共募得大洋五元小洋一千零三十二角銅元六十五千五百五十文「邑廟豫園商聯會」邑廟豫園商業聯合會昨爲援助罷工同胞起見由陸子文汪慶棠王子綱潘德春等各捐大洋十元外並組募捐隊向豫園各商店勸募自晨八時至下午一時已募集大洋一百四十一元准今日再行續募一并送交上海總工會云「肇嘉路商聯會」大東門十五舖肇嘉路商業聯合會爲接濟失業工人事特推定會員張頌吉倪望亭吳翼臣吳能章方鏞貴翁德卿等在界内各商號募集欵項於昨日止共募得大洋五百元之譜聞該會定於今日開會討論撥給學工界云「錢江會館」六月十日錢江會館送洋五百元至學生聯合會籌欵部附有一函云逕啟者五卅慘案發生敝同業共深悲憤惟有抵制英日各貨以爲後盾當此罷工之時念及勞力者更形困苦敝同業亦同胞一分子今特集洋五百元補助工界聊作壤流之獻兼爲各業之勸云云「商務印書館」商務印書館及各部同人白五卅慘案發生以來莫不悲憤異常除曾休業誌哀外並積極發起商務印書館同人五卅事件後援會以爲交涉之聲援各部同人又自六月一日起省吃儉用按日捐助薪金之一部以援助此次罷工工人其公司所捐之欵亦彚交該會委員會由其支配聞現已積成鉅欵昨先捐付上海總工會一千元兹復擬視各方需要陸續撥助以冀達到最後之目的「義品銀行華職員」南京路外灘義品銀行華職員發起捐資援助罷業工人除將已募得之一百五十元送交學生聯合會以應急需外並擬將該行十人團名下之捐欵一併彚交聯合會應用待全體團員通過後即當照辦「中華基督徒聯合會」本埠中華基督徒聯合會已委鍾可託等五人爲經濟委員籌定辦法分頭勸募以救濟此次爲滬案而罷工之工人聞至昨日止已募得數百元外埠基督徒之應募者亦不少云「婦女聯合會」上海各界婦女聯合會今日下午二時開代表大會討論進行事宜十一日晚該會特派募捐專員多人至小世界爲工人募捐約集得十餘元之譜十一日又由委員會議議决該會此次至少宜募集千元會員每人至低限度須擔任勸募十元「字林報華員」字林西報賬房間寫字間及發行部之華職員同人昨特捐助洋一百元送交南京路商界聯合會代收「停雲書盡社」海上停雲書畫社任　吕萬洪基錢崖等爲五卅一役解决需時故擬徵集同社各友及外埠諸同志所作書畫精品擇期展覽斥賣以所得貲補助輟業工人聞已從事募集矣「丁爾昌節筳接濟」華洋雜貨聯合會副會長丁爾昌君昨函臨時濟安會以日前遷居荷蒙親友隆儀理應設　　　惟當此臥薪嘗　之時爰商准　友將筳資二百元秘接濟罷工者之急需「鴻　商店學徒助捐」浙江路保康里五零八號鴻錩全體學徒昨致學生聯合會函略謂此次五卅慘案全國人民大爲悲慨莫不髮指本廠學徒自得此哀音不騰悲傷急欲罷工以表悲意奈廠主不准所請學徒單只能忍痛工作外問罷巿罷工罷學迄今旬日毫無解决各廠罷工同胞萬難久候故生輩願將每夜工作之點心錢每人二十文結存計得大洋六元敬呈貴會以作困苦罷工同胞之急用也專此敬呈並頌文綏鴻錩全體學徒陸三元沈義舟孫文初糜仁泉高阿福顧流海樊金虎王阿大袁阿毛錢金根朱士生朱和生朱阿生朱阿二朱恒昌申金炳等泣叩閏月二十二日「東亞大學發給苦力飯資」前晚有南巿各輪船碼頭苦力小工二百餘名聚集東亞大學門首要求資助經該校聯員允許明日散放始散去昨日又紛集該校門首約有千餘名即經該校報告學生會撥欵一面令各工人至東亞大學運動場等候並有淞滬二區警察到場彈壓至昨日午後三時按名給發銅元三十枚始各散去「工商友誼會勸告房東」工商友誼會致上海各房東函略謂查公共租界一隅房租昂貴甲於全滬可否請各房東本人互助之精神於工商界罷巿罷工期内免收租金以補損失於萬一或將此項租金完全捐作救濟工人學生之用則感激者不獨身受之房客已也「曹啟明主張免租救濟」旅滬浙商曹啟明昨致各團體聯合會書略謂滬上自五卅慘案以來罷巿罷工屈指半月毫無解决之法商界爲義憤所激損失尤重如再遷延恐難持久轉瞬端節困苦之情令人悲感此案如欲達圓滿之目的應請各房東自商界罷巿之日起毅然收房租以資救濟諒滬上各房東皆係鉅紳富翁决不以區區之數而有所吝惜鄙人薄具房産自願首先實行以爲各界倡「勸告伶界演戲捐欵」旅滬浙人祝修德昨致函伶界聯合會略謂據近日調查失業工人奚啻數十萬爲國家犧牲生計可敬可嘉但生活上之感受痛苦不能不予以援助頃悉閘北同志會已函請貴會實行援助還希速即聯合各舞台會串以所得劵資悉數捐助工人並能效坤伶粉菊花所述辦法尤見愛國血忱則非特多數被壓迫工人之幸亦國家之幸也祝修德上「絲繭女工會長勸捐」本埠絲繭女工會會長穆志英因五卅慘案已罷工之工友生活艱難曾勸各女工量力捐輸俾資補助昨日起親赴各廠勸導衆女工自動的捐助冀各工團堅持到底得達滿意之結果云 
　　各學校消息「學生會」自碼頭工人罷工後生活頗艱昨晨九時有碼頭工人八百餘人至學生總會請求援助該會一面派人知照總工會一面派俞時昌至護軍營宣告每人先給小洋二角一杭州弘道女校」女青年會全國恊會日前組織委員會募捐接濟因五卅罷工之工人昨該會程婉珍女士接到杭州弘道女校陳美玉女士寄來支票三百元該欵即係該校敎職員學生及校役等所捐助云「坤繡女校」南成都路上海坤繡女校係楊黛娟女士獨資創設此次滬上慘殺案楊校長欲維罷工工人之生活並堅其恒心特發起募金團率領年長學生府惠珍李榮珍馬雅珍等同出徵募共捐得大洋四十四元小洋八十角於昨日解繳上海學生聯合會矣「人和女學」梅白格路人和女學敎職員曁學生前日開會議决募捐以助罷工工人俟捐成整數送上海學生聯合會分發「人和産科醫院」人和産科醫院學生募捐隊於七號起至九號止共募得大洋五百四十元小洋一百零六角銅元四十枚現已如數送交學生聯合會籌欵部轉給罷工工人應用以資救濟「正蒙學校」城内侯家浜正蒙小學校昨日起分向學生家屬勸募捐欵非常踴躍第一批捐欵已彚解學生聯合會援助工人云「巿立第六小學」五卅慘劇發生之初該校敎職員學生等莫不義憤塡膺學生等即以平日課餘時間所積手工欵資如粘安全火柴匣及代訂書籍等等約二十八元一律捐助已於本月二日親送學生會會計處矣「尚公學校」寶山路商務書館附設尚公學校學生自治會組織募捐隊連日於課後出外勸募非常踴躍計已捐到大洋二十一元小洋八百六十五角銅元四千六百零九枚又該校門口設有大竹筒二只旁貼以醒目之佈告故逐日學生來校經過竹筒旁即將捐欵擲下連日來亦已捐到大洋七元小洋四十角銅元一千四百零二枚又該校平民學校女生方面亦出外捐到大洋七元小洋十角至於該校敎職員方面則經募捐隊組織成後即慨然照各人薪支數用百分法合捐大洋一百元云又該校募捐隊隊長胡保定君之父親胡景陽君亦向彼辦事之義興公司諸同人捐到大洋七十四元即轉交該校以便轉送相當機關資散工人云「育材中學」該校自罷課後於昨日起特組織募捐團援助工人當日經募得一百五十餘元於今日送至總工會以後擬將逐日捐得之欵再行陸續送交工會以濟急需又聞該校敎職員及全體學生亦各慷慨輸將同爲輟業工人之一助云「竟成小學校」該校自五卅慘殺事發生後極爲憤恨特由校董敎職員學生捐助三十七元送交學生聯合會分發輟業工人並擬下星期起分組出外募捐「紹興同鄕會第一二三校」紹興同鄕會第一二三校師生鑒於罷工以來工人生活維持爲難不可不募集欵項以資接濟故前昨兩日由在校師生捐助欵項外再致函學生家屬請予捐助云「巽與乙商」上海巿立巽與乙種商校於前晚七時開臨時職員會對於五卅慘案當經濟援助由校内學生自行捐輸彚彚收欵機關以便救濟罷工工人立即通告學生家屬文云五卅慘劇全國憤慨罷工罷巿爲國爭光凡屬國人對於流血學子罷業工人誼當聲援本校現擬募欵輸助聯表微忱務望慷慨解囊以資賙濟集腋可以成裘多寡在所不計如能慨允即希交來以便彚解特此通告「民生女學學生會」民生女學學生會施維屏等連日向各界募捐共約五十餘元交由女界聯合會作救濟工學界之用明日起擬向女界聯合會領取捐册再行捐募「同濟醫正科」該科醫生鑒於滬潮激盪了結無期值此炎熱天氣難保無中暑之虞認組織救護團爲急不容緩爰於前日開大會當即全體通過計被舉者二十餘人皆富有救急經驗者十日巿民大會場内發生疾病遇救者頗不乏人醫藥費概係該科學生自行擔認又推古鴻烈孫克錦董志章三君爲募捐委員已向各生捐得數目頗多現正在向各方捐助云 
[（十七）各團體開會消息]  
　　各團體外交後援會昨日開會十二日下午三時各團體在中華職業學校開討論大會到會有全國學生　會河南路商界聯合會同志服務團全國民憲研究會華僑聯合會華僑工會聯合會敎職員救國會洋務職員會上海閘北學生五卅後援會海員工業聯合會文監師路商聯會中國橡皮印刷職工會上海電話工會上海織襪總工會中華救國十人團全國民治恊會紹興旅滬工商學會上海菜館同業公會上海一心牙刷廠職工會法租界商業會東北城商業會洋務職工會工商友誼會五馬路商聯會參戰華工會天潼福德兩路商界聯合會中華農學會中國少年自强會上海煤業友誼會上海精武體育會提倡國發商志會中國晚報全國各界聯合會山東路商聯會上海職敎員救國同志會襪機工會中南晚報上海總工會内外棉紗廠工會萬國道德會滬會正蒙學校染業小學校等共四十餘團體推舉王漢良爲臨時主席由全國學生會代表瞿雲說明本會發起原委由大會議决（定名）爲工海各團體外交後援會推定起草員五人馬邦本郁瘦梅史國英顧執中鄒宗孟又推定劉紹先劉貫之朱昌利鄭建支金同石馬勛王漢良七人爲臨時籌備員並當時議决十四日下午二時（即禮拜日）在北四川路横浜橋中央大會堂開成立大會選舉正式委員各團體出席代表要携帶證明書現已發出通告云云 
　　國貨推行會開會紀中華國貨推行會昨日下午開會到者有工商聯歡社紙業同人會等二十餘公團代表三十餘人公推沈仲康主席報告五卅慘劇迄無解决希望部派省委專員亦不積極辦理公决本會通電請全國一致奮鬥無錫駐滬勞工會代表吳公望提議未會惟一宗旨在經濟救國故對於國貨須積極進行公决分隊至外埠宣傳並刋行國貨週報即以其收入餘利移濟失業工人云 
　　基督敎徒明日開全滬大會本埠中華基督徒聯合會執行部决議定於明日下午三時假北四川路廣東中華基督敎會内開全滬基督徒大會討論應付五卅案之進行方針已通函本埠四十處敎會及基督敎機關請各堂信友男女全體赴會共同討論大會講員已請定余日章博士講演正義與人道誠敬一博士講演基督徒對於滬案應取之態度應討論之重要問題如對於政府代表之鼓勵與督促對於公使團及各國政府之忠告對於二十餘萬罷工失業同胞之援助等云 
　　上寶太嘉工商恊助會開會紀上寶太嘉工商恊助會昨日下午召集會議陸葆蓀主席議决（一）五卅慘案發生激成罷工罷巿已逾旬日迄未解决本會員如陳順興等之水木工作罷工數千人除由會籌欵維持現時生計外公推江仲良袁鴻鈞屬稿致函交涉使敦促會同特派使員曁軍民兩長從速提件抗議據理力爭（一）組織宣講隊公推周映青顧鴻爲隊長分赴寶山太倉嘉定各邑散佈傳單（一）組織募捐隊公推陳坤泉陳欽棠金士明王餘卿四人往上寶太嘉每邑每人就近勸捐募集成數送交本會再派員彚送學聯會議畢散會 
　　洋務職工會今日開大會閘北虬江路洋務職工會於前晚開委員會議决於今日午後二時開全體大會並加入總工會派楊劍虹爲代表大會推定朱穫丞爲主席潘經芳汪劍嵩紀錄蘇輝銓爲總務 
　　浙屬旅滬同鄕會聯合會開會紀浙屬旅滬同鄕會聯合會於十二日下午四時假民國路紹興同鄕會討論五卅慘案事到會者（寗波）陳良玉袁履登（紹興）王曉籟曹慕管鄭子褒（錄海）烏崖琴（台州）黃申甫胡斯整（飭姚）徐乾麟蔡華堂魏子祥鄭文同（温州）林炎夫（諸曁）郭作民（嘉興）陸覺孚（定海）陳翊庭公推陳良玉主席鄭子褒紀錄首由主席宣布開會宗旨由袁履登報告外人三次慘殺華人案之經過由王曉籟君報告總商會擬有辦法呈交專使嚴重交涉繼乃提議案件（一）袁履登林炎夫二君提議要求當局將此案交涉在滬辦理以便從速解决通過（一）陳良玉王曉籟二君提議致函總商會贊成所遞條件并請其積極進行矢志勿懈本會願爲後盾并公推曹慕管林炎夫陳翊庭三君爲代表向各團體接洽一切通過（一）袁履登提議函請段執政外交部盧宣撫使對於蔡曾二員及鄭省長許交涉員辦理交涉慘案加以縝密之督促并公推曹慕管鄭文同胡斯整鄭子褒四君起草函稿通過（一）鄭子褒提議請各同鄕實行提倡國産香烟衆皆贊成通過兹附錄該會致總商會函云五卅慘案巿民公憤罷巿罷工罷學已十有二日巿民損失不可億計英人頑强置若罔聞敝會今日開會正商對付方法適聞貴委員會代表巿民公意已擬有具體對抗辦法呈交政府特派專使嚴重交涉敝會同人聞之極表同情全體議决函請貴會毅力堅持始終不懈冀得正當之解决敝會同人願爲後盾永矢勿諼再敝會爲五卅事件推出林炎夫陳翊庭曹慕管三君爲代表聯絡本埠公團一致進行敬希台洽 
　　五卅救國演講團成立自南京路發生慘劇後即由商學界青年陳鶴侣佘劍寒陳達人等發起組織五卅救國演講團特於本月十日開成立會由陳鶴侣主席議决　於十二日出發演講除分發傳單外並代民智書局售賣書籍所得書價半充捐欵以援助工人云 
　　浦東烟紙業之决議浦東爛泥渡塘橋鎭等處烟紙業鑒於五卅慘殺案同深憤恨昨經公决凡已購進某英烟公司所出香烟限將存貨售罄後一律不准再進並勸告人民勿再購吸以示後援云 
　　少年宣講團消息中華路少年宣講團游行宣講股中央隊顧君梅陳秋心等昨在西門内肇浜路百福公司門首宣講並唱五卅流血春曲第一隊陳賢本陳賢賡范大璋甘梅嶺等在該團門首少年路轉角處宣講第二隊鄭鎭昌口少瑞尹九謀等在城内廣福寺門首演講各處聽講者約五六百七八百人不等無不羣情激昻願作後盾返團時已子夜矣聞該團定每夜八時分隊出發赴各處宣講云 
　　五卅藝術協進會之進行上海五卅藝術協進會昨日開第二次大會計出席者書畫金石界及名伶陳某等共二十餘人公推殷秀山君爲主席報告事務組四日内經過情形繼薛育之君發表對於揷畫傳單之意見略謂邇來全埠已發現揷畫傳單多種好者固多内有一種純是譏剌性質似近卑劣與勸導宣傳宗旨大相懸殊本會畫稿切忌此類能描畫該案之事實者更好後殷秀山起議云寫寫畫單必加詳註並宜分寄内地各巿鎭及鄕校藉以宣傳以上二議均經同志通過該會經費聞陳軼青君擔任獨多云 
　　引翔港工商學聯合會之議案引翔港工商學聯合會於昨日開委員會兹錄其議决案二則（一）推定張子廉爲出席各團體代表（一）救濟罷工之貧苦工人（甲）派會員赴各鄕村調查苦工人數後即將本會已捐得之欵先行發放（乙）推代表至工商學總聯合會上海學生聯合會各路商界總聯合會工總會等接洽共籌善後辦法 
[（十八）其他雜訊]  
　　各學校聯合會代表調查收捐機關報告上海縣公私立學校聯合會爲西捕慘殺案於星期一開會議决推派代表向各機關接洽昨日各代表已陸續到會報告（一）姚文達報告云今日赴閘北寶山路上海總工會調查由交際主任趙子敬接見據云加入工團已六十餘團各界捐欵可以指定工廠放並可推派代表前往監視收入欵項逐日登報宣布時有青年會高級中學代表偕同該會會計前往内外紗廠散放其内部組織頗有條例等語（二）王砥平報告云昨赴總商會調查得悉會計科自五卅案發生後即設立收受各界捐欵辦事處救濟輟業工人如各校募得之欵未有收受相當機關者可送交該處收存（三）朱春生報告云昨赴縣商會調查該會未設收受捐欵辦事處惟巿總董李公談及與滬上各慈善機關合組臨時濟安會實行散放救濟罷業工人頗爲實際如有欵可送交該會收存散放 
　　學生會派員查察冒收捐欵本埠各學校學生因鑒於罷業貧苦工人無資度日連日各該校學生分投出發向商號居家勸募捐欵以資救濟故途上此項募捐學生絡繹不絶兹學生聯合會恐有一般無賴假充學生冒收捐欵是以於昨日起派員隨時查察如有發覺立即扭交崗警解區懲究業已致函警廳查照 
[漢口又發生慘案之滬聞]  
　　東北城商聯會電漢交涉員毅力交涉 
　　本埠某團體昨接漢口來電云武漢學生及工商各界十一日因援助滬案游行演講被英水手開槍擊斃多人傷者不計其數全埠各界大憤已實行罷巿罷工共謀對付云 
　　東北城商聯會昨致漢口交涉員電云萬急漢口交涉員鑒駭悉貴埠尤日發生英捕槍轟同胞死傷極衆滬案未了漢案又起足見有意挑衅望毅力交涉萬勿氣餒以維國體敝會誓爲後盾並望詳爲電示上海東北城商業聯合會叩侵 
[劉鶴梅受彈續聞]  
　　前晨（十一日）三時餘有在新閘路辛家花園對面永泰里弄口擺皮匠灘之劉鶴梅與該處順昌脚踏車行之徐張其共游大世界歸來正立在順昌車行門首碰門突開槍聲一響由對户發來子彈擊中劉之左肩背部未曾穿出當日下午送紅十字會總醫院診視定昨日上午用愛克司光照驗各情已誌昨日本報兹悉巡捕房昨日得悉此情急派中西包探五六人於上午十時至順昌車行及永泰里等處詢問一切並查究受傷人之下落將各情抄錄而去及下午三時餘又有中西包探各一人復來詳細查詢並至該車行對面新閘路六十二號調查約談至一點餘鐘始出云 
[保衛團員被彈殞命]  
　　閘北保衛團周家橋第七支團團員於本月九日晚七時許奉令出防巡至申新第一廠前見有流氓與工人混合站立馬中遇有放工婦女一味謔言調戲團員等善爲勸導非但不從且出惡言當即拘獲爲首數名有王煥甫者自稱代表欲與該團爲難該團因見勢衆即將所拘者釋放嗣由警察六區三分所丁巡官到場即將王帶去管押觀衆始散未幾團員五六人又至西巿出防詎行過義品廠前槍聲忽來團員吳仁秀不及避讓被中槍彈當晚送仁濟醫院診治以傷重延至前日（十一日）下午斃命屍首業由該團領回昨日上午十一時副團總尹村夫君偕同職員王則民徐少棠乘車赴周橋家親加弔慰下午由該處警署報請地檢廳檢驗云 
[文大學生定期覆審]  
　　文治大學學生施文定謝玉樹於五月二十三日下午在戈登路附近因募捐救濟工人首被英捕拘入普陀路捕房覊禁於五月三十日上午提解公廨判交保一百元釋出該二生以飽嘗苦辛故釋出後即患病頗劇至今仍未全愈昨聞公廨通知該二生定本月十五十七十九三日仍須覆審云 
[法國按察使抵滬]  
　　法國按察使陶血（譯音）偕同秘書佛郎登（譯音）及隨員眷屬等共十餘名於前日下午三點餘時乘法國公司郵船來滬抵埠時法國總副領事及官紳等均到碼頭迎迓 
[南北捲烟會函陳特稅今昔情形]  
　　上海南北捲烟業聯合會昨致敎育廳敎育會及各法團函云敬啟者自捲烟特稅頒行以來凡屬同業深感痛苦祗以事關敎育基金不得不勉力擔任若果顧恤商情義務所在亦所莫辭兹將特稅經過情形及現在苛擾狀况謹爲貴處陳之願一伸公道焉查當張前局長清澄開辦時始以散漫徵收繼鑒於時施檢查易涉紛擾而稅收亦屬有限兼之華租兩界區别與他處情形不同乃改認稅辦法洎吳前局長曾善接辦敵總處委派陸總稽查鴻熙蒞滬會同召集南北兩巿捲烟公會代表假第二師範迭開會議磋商稅額敝同業代表爲求同業免苛擾之虞官廳有的欵之利由南北兩公會合組敝會承辦月認稅欵實洋六千元（以南巿閘北爲限）以六個月爲限雙方締結條欵繳納證金由局佈告週知轉呈省處有案是敝會承辦認稅係由省委陸總稽查而起承辦之初適當舊證充斥巿面凋敝之際敝會貫澈官商煞費苦心照案辦理兩月毫無異議信誓昭昭詎容反汗乃該局忽因更易張際昌戚維新洪德疇等爲局長會辦昧於情勢舍本求末竟欲置正式批准之原案於不顧敝會照案繳解本月份稅欵不收請領憑證不發若果欲由局逕行徵收亦須有相當手續方始合乎情理在認銷期限未滿以前當然有效斷不能因更易局長有所變更今該局長等於保證金則收受存局於原案則片面撤銷天地之大寗有是理現更變本加厲日派稽徵人等四出滋擾動輙搜索將菸充公甚至已繳者亦須重收迭據同業裕記茂昌祥源昌龍盛泉裕昌隆同泰新祥泰萬生裕慶豐等號報告前來羣情憤慨幾激風潮似此無理威迫勢必風潮擴大影響巿面阻滯稅收責有攸歸敝會爲代表全體保護同業計爲尊重原約維持敎育費計迫不得已除聘請張一鵬蔡倪培湯應嵩三大律師爲法律顧問依法起訴及分别電請省處注意函請警廳保護曁各法團一致主張公道外爲特瀝陳顚末冀伸公道伏候亮鑒賜予匡助不勝感戴之至云云 
[上海巿設戒烟所簡章]  
　　上海巿公所所設戒烟所規定簡章如下（一）此次烟土風潮官廳有申禁吸烟之議本公所以巿内久無戒烟局爰議設戒烟所兩處以便有癮之人戒除毒害兹因舊城内一時無相當之屋宇特在城外先設一處開辦（一）頭二等戒烟所附設在南巿三泰碼頭公立上海醫院内房間寛敞飲食精潔頭等每人每日收費二元四角飯食藥資在内並不另收戒烟費隨人每名每日加飯資三角二等每人每日收費一元三角飲食藥資在内亦不另收戒烟費以上均到公立上海醫院報名隨到隨戒惟到院日須先繳費十天（一）三等戒烟所設在南車站路東煤屑路新普育堂東首不收飯費藥資并備有床舖被蓆到所戒烟者即可在此報名但須覓妥保塡具保單（一）凡來所戒烟之人俱發給保證書收執如有人藉端訛詐本公所可出爲證明此項保證書咨請警廳曁縣公署立案有效惟戒絶後不得復吸（一）本所戒烟敦請著名德醫診視給藥用藥中正和平不吐不瀉體强癮淺者旬日内可以戒凈體弱癮深者兩星期亦可盡絶（一）到所戒烟之人須守所内章程非經醫生許可不得中途出外如有未經戒絶堅欲離所者按照在所日期責令繳納戒烟費頭等每日二元二等每日一元三等每日半元着保人繳足 
[女孩迷路待領]  
　　前日有年約十一歲之女孩身穿紅條子布單罩衫黑條子格子布袴子洋襪蒲鞋頭鞋子頭梳辦子在法租界地方迷路啼哭爲捕查見帶入捕房昨送法公堂詰其父母住址均不能答判送堂留養候家屬認領 
來函 
[國聞通信社來函]  
　　逕啟者敝社昨送上海總商會爲五卅慘案致各商會議會敎育會農會各公團一致努力等由電報原文「决以全力擁護公理」云云鈔繕之時誤以「全力」爲「武力」今日貴報照樣登出一字之訛出入甚鉅用是專函奉達即希查照將此函登入來函欄内藉資更正免淆觀聽至紉公誼國聞通信社拜啟六月十二日 
 
 

Page 13

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *[敎育消息]  
　　要聞 
[濟南敎育界歡迎鮑士偉博士（桂）]  
　　美國全國圖書館協會代表鮑博士及天津圖書館協會會長王文山君於前日（七日）下午九句鐘安抵濟南到車站歡迎者有山東省長代表各校聯合會代表濟南圖書館恊會代表及社會敎育經理處代表等相見之歡莫可名狀旋即定昨日（八日）早參觀齊大圖書館女子一師圖書館工專圖書館通俗圖書館等所到之處歡迎之至下午三點鐘特於本省敎育會作公開演講致因特别事故聽講者多爲各校敎職員及辦理圖書館人員博士講演之題爲「公共圖書館對於成人之關係」由桂質柏繙譯大意謂現今公共圖書館能使人在學校所受敎育外繼續有受敎育之機會蓋學校之敎育乃一時之敎育公共圖書館乃無時間限制之敎育地點也但所謂公共圖書館非十八世紀之圖書館乃二十世紀之圖書館二十世紀之圖書館有五大特性（一）經費由賦稅而來如濟南一城共有三十五萬人應設公共圖書館七座經費應有十七萬五千元（二）無階級男女年齡職業之分且無取資之必要（三）使人多閱書籍如巡廻文庫書籍公開管理得法等（四）詢問部或參考部如某商欲知某地之出産可由電話訽問圖書館管理員於數分鐘内即能有相當之答覆（五）擴充事業素日吾人均思圖書館全爲書籍所存之地愈威嚴愈妙其實如使圖書館爲辯論會文學會科學會研究會之會場亦無不可此即現今圖書館之五大特點博士深希美國庚子賠欵能提出一部作此種事業講演畢已四時半矣遂與本地敎育同人同遊大明湖游畢隨即攝影於七時公宴博士於山東圖書館蒙丁館長招待鮑博士此來對於本地圖書館有感想三（一）應設法使存書處無火災之患如用鋼鐵書架三合土盡架等類（二）應使人多閱書籍無收資之必要（三）擴充圖書館現有之範團深盼本地同人竭力提倡博士於今日（八日）下午十句鐘離濟至泰安曲阜等處矣 
[粤局緊張中之廣東大學（星星）]  
　　員生恐慌之狀况與發生驚擾之原因 
　　廣州特約通訉旬日以來粤垣風雲日趨險惡殷富鉅商無不舉室以行人心惶恐不亞於歷次政變也廣東大學（包括從前之高師農專公法三校）則迭次變亂均未波及駐軍騷擾更無其事故每逢變起高師學生之親友多運行李寄存於該校儲藏室但能安全無失學生亦並無若何驚怖惟此次則不然廣大校長鄒魯氏三日赴汕籌設農科分院抵港後即拍電該校囑將校中貴重儀器物品搬往沙面並請各敎授離校暫避四日庶務部將貴重校具移存沙而洋行會計處亦將存儲各銀號之欵項提回共約二萬元一時敎職員紛往借支薪水會計主任趙靜山爲避免麻煩起見託詞躱卸置之不理有農科外省敎授某君於是日上午九時往支前月份薪水候至下午四時卒未見趙面各員因此多不滿意四日晚學生會召集全體會議衆俱以變必擾及學校爲慮多數贊成請學校暫行放假一俟事平再行上課乃舉代表六人與學校當局磋商往返再四始由秘書長李曉生負責答復如下（一）因時局特别關係准學生自由告假但不作平時缺席計（二）時局平定後學校登報召集須即回校上課但仍以回校員生之多寡而定（三）遠道學生倘學校召集不及回校上課或考試時得於暑假後補考但不扣分及免繳補考手續費學生得此多以爲學校已無形放假而同時又有戰事即將發生海員又將罷工種種消息故三年級以下曁預科學生多於五六兩日怱怱離校蓋恐戰事一發危險堪虞而海員罷工又將欲回不得也同時各科學長敎授講師等亦多下港暫避於是佈告　内遂貼滿敎員告假之條示矣尚右少數敎員留校照常上課鐘手六日夜鳴鐘如故但按時聽講之學生則爲數甚少因學生太半已走留校者多四年級生此級學生本係本期畢業原定十五號考試現特提前舉行自五六號起至十三四號止考後即可自由歸去以上多就文理預三科學生而言共餘農法二科地較偏僻意外尤多學生離避似更急迫其法科本年畢業之政治經濟及法律兩班學生再四向學校要求已准予特别通融各科概行論文傳題試騐但指出參考書甚多各人可在家草文送校評閱云又文理預科學生會膳會組爲預儲糧菜起見特請學校撥欵購儲業已照辦聞可維持半月之久查此次廣大學生之恐慌原因有如下述（一）廣大近與革命政府關係甚深外問且訛傳廣大爲共産黨之大本營（其實並無其事某黨部且謂廣大爲反革命之大本營欲將各敎授所出之社會評論暫停出版但未實現）（二）外傳滇軍將設大本營於廣大則學校損失必大（三）又傳滇軍將派隊入廣大搜查一切以上各節中央執行委員會委員甘某及廣大出版部譚某均曾以此語其友人請其離開廣大輾相傳遂致弄到如此　地也（六月六日） 
[蘇敎廳將召集敎育行政會議]  
　　江蘇敎育廳以本省敎育經費預算及各項重要問題急待解决將於本月下旬召集敎育行政會議 
[蘇省令准第三農校附設蠶桑特班]  
　　江蘇省立第三農業學校長王舜成爲應付地方需要造就蠶桑人才擬附設蠶桑特班招生納費呈請敎育廳鑒核經蔣廳長轉呈省長核示兹悉省長指令云呈悉該校爲應付需要起見所請附設蠶桑特班一節自是一種臨時救濟辦法旣據稱招生納費並不動支省欵姑准如擬辦理仰即轉飭遵照已令行該校知照矣 
[蘇敎廳令報考國立北京大學招生]  
　　江蘇敎育廳奉省署訓令案准國立北京大學函開本校本預各科及附設音樂傳習所現定於本年暑假期内在北京本校招考新生一次報名自七月十三日起至七月二十二日止由七月二十七日起分塲試騐兹特寄奉入學考試規則及簡章擬請貴公署代爲發布并領所轄各高等學校及各中學校以便志願投考諸生届期來京投考實紉公誼等因並附件到署合行檢護原件令仰該廳即便代爲發布并轉飭各學校一體知照蔣廳長奉令後即通令所屬省立各學校曁各縣知事查照布告周知 
[雜訊]  
　　南京 
[金陵大學農林科函授繼續招生]  
　　蘇南京金陵大學農林科有鑒於我國林業之廢弛振興一事誠爲今日之亟務兹爲普及林學智　起見特設林學函授分苗圃及保護兩科採集各國適用之敎材以嚮學者一年畢業現報名入學者頗見踴躍聞於暑假後仍繼續招生云 
江都 
[寗女體師請撥參觀旅費]  
　　南京女子體育師範學校校長王小峯昨致函江都敎育局以學生金玉芝行將畢業例於畢業之先出外參觀藉廣見聞今擬令赴滬杭蘇錫等處參觀請於參觀講習費項下或預備費項下酌予支給俾壯行色又該校學生金玉芝女士亦具有同樣公函致敎局請求云 
本埠 
[鄭省長允姜琦暫維曁南校務]  
　　國立曁南學校自趙校長辭職後即由校董會推薦該校前敎務主任姜琦繼任電部聘用迄未得覆該校敎職員學生迭經函請校董會電請敎育部曁江蘇省長從速聘任各情疊誌前報兹　鄭省長因五卅事件來滬該校校董袁觀瀾君特於昨日往晤鄭省長告以姜琦留學美國業經返國前校長急欲交卸面暑假期迫所有結東本學期準備下學期各項事務不能無人負責主持加以上海租界肇事體察該校現况更不可一日無主請電敎部迅予聘任姜琦繼任並先行電請姜君以代理校長名義暫維校務均經鄭省長首肯云 
[美職敎局請職敎社主任出席年會]  
　　美國中央職業敎育局將於本年十二月開年會於渥海烏地方昨致函本埠中華職業敎育社主任黃任之君請渠屆時出席並歡迎其發表意見云 
[愛國女校近訊]  
　　海寗路愛國女校自罷課後各科學生即分隊出發至本外埠宣傳及募捐均異常熱心其赴外埠者現亦陸續返校該校敎職員鑒於此次學生運動成績尚佳其中辦事富有能力者頗不乏人惟亦有一部份年齡較小者似少經驗應略予以指導况此次事變影響於政治經濟社會國家者至鉅於羣衆心理世界輿論亦不可不加以研究爰於前日開會集議僉謂於此罷課期内正可授學生以各種常識及辦事方法使學生能力益加豐富當即議决自下星期一起每日上午由各敎職員分别講演羣衆心理社會問題議會法經濟問題政治常識以及時事新聞等類一般學生當可得益不鮮也 
[法華第三校校長將赴日考察]  
　　滬西梵黃渡法華第三校校長施瑛於去秋接任校長以來大加整頓頗得該校學生家屬及社會人士之信仰兹悉該校長將赴日本考察小學敎育以資借鏡 
　　來函敬啟者本日接到胡敦復君以東南大學校長名義通告聲明東南大學不設暑期學校等語至爲詫異查敝會與中華職業敎育社本年合辦暑期學校組有委員會由委員會議决邀請東南南大學加入敝會但知胡君未能到校接任何以忽有此等函件發生此中有無假冒情事除即查究外合先函達貴館請將此函登入來函欄内以免各方誤會專此敬頌台安江蘇省敎育會謹啟六月十二日 
 
 

Page 14

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *商業巿况 
[神户英美匯巿電訊]  
　　昨日神户滙兌巿午前電日美賣價四十元零一角二分五較上日跌二角五買價四十元零三角七分五跌一角八分七厘五日英賣價一先令七辦士八一二五較上日跌○六二五買價亦跌○六二五爲一先令七辦士八七五正午電日美賣價四十元零三角一分二釐五較午前高一角八分七五買價無巿日英賣價一先令七辦士八七五回漲○六二五買價無巿 
[印日滙掛牌價續賤餘無變化]  
　　昨日星期五先令掛牌仍掛三先令一辦士印滙大二五改掛二百零四羅比半法匯仍掛一千五百三十五法郎美滙仍掛七十五元香匯仍掛七十三兩七錢五分東滙小半分改掛五錢三分七五荷匯仍掛一百八十五盾半新滙仍掛七十六兩二錢五分 
[銀行滙價巿况]  
　　昨日銀行先令賣價三先令一辦士七五至三先令一辦士六八七五買價三先令一辦士八七五至三先令一辦士八一二五美匯賣價七十六元二角五買價七十六元三角七分五東滙賣價爲五錢三分二五買價五錢二分七五午後先令賣價三先令一辦士六八七五買價三先令一辦士八一二五美滙賣價七十六元二角半買價七十六元三七五東滙賣價五錢三分一二五買價五錢三分 
[大條銀及國外滙兌巿價]  
　　昨日星期五大條銀來電近遠均未改變計近期仍掛三十一辦士六八七五遠期仍掛三十一辦士六二五花旗滙兌開盤勿動仍掛四十八元六角○六二五收盤小○六二五改掛四十八元六角銀價大一二五改掛六十八元八七五日美小三七五改掛四十元○三七五日英小一二五改掛一先令八辦士○六二五 
[紗花略漲]  
　　美棉漲十餘磅音本埠繼續停巿 
　　昨日星期五美棉因現需暢達出口增加及外商購進巿勢略堅計期貨漲七至十三磅音現貨漲十五磅音英棉期貨漲十至十一點現貨跌十八點印棉初隨美棉消息疲軟後因本地多頭購進巿况堅昂計孟加拉漲三羅比奥姆辣漲二羅比白羅溪漲四羅比大阪現紗二十支藍魚漲七元二十支紅財神漲二元十六支福島漲六元十六支三馬漲八元本埠期現紗因交易所及公會繼續停巿仍無巿况 
　　公會現棉消息申新前日進陜西花二百件送廠價三十八兩五錢昨日鴻裕進進陜西花四百件扯價三十八兩五錢至三十九兩云 
[三品近期高於遠期（十二日大阪電）]  
　　三品巿場因近期多主買進遠期多主抛出故本月期貨高於遠期達十五元之鉅至第二盤跌至二十二元三角遠近差額始略見縮小然巿况仍呈堅定之狀惟今日賣買雙方態度稍趨和緩買方持價廉則買主義賣方亦未採積極行動蓋均急欲整理不願放手做去故本日行巿稍呈軟勢 
[大阪紗巿又漲（十二日大阪電）]  
　　三品期巿雖微呈軟勢現貨巿况則因滙巿迭趨跌風川口帮進意仍濃行情又有起色中等二十支六月期呌價爲三百二十四元次月期爲三百二十元成交四五百包 
　　福助二十支七月期三二二·○○雙鹿三十二支六月期三八二·○○扇面十六支七月期三○四·○○春駒四十二支現貨四四三·○○ 
[大阪布巿良好（十二日大阪電）]  
　　棉布亦受滙巿影響天津帮紛紛購買人氣不惡惟因存底稀薄交易清湊 
　　紺千鳥六月期一七·八五 
[横濱絲巿穩定（十二日横濱電）]  
　　生絲現貨昨日成交萬餘斤三井日棉江商等仍陸續買進因存底棉薄行情漲起二三十元優等貨呌價爲一千九百三十元矢島牌爲一千八百八十元 
　　絲屑巿况仍因雙方價格懸殊未有進步 
 
 

Page 15

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *本埠增刋 
[蠅與蠶] [  何立三]  
　　蠅類爲蠶之大敵此養蠶家多知之故設法防範不遺餘力蓋蠅見蠶喜飛集蠶身即散蠅子於其上蠶遭其祟輙憔悴以死然亦有不即死仍能上山作繭迨繭成而附身之蠅子已化爲蛆蠶卒被其嚙食此誠大有研究之趣味矣今歲余家人偶蓄蠶以爲消遣始則發育頗旺繼則遭蠅之虐而殭者十之三四餘作繭纍纍繭成越一二日有數繭忽發現異狀繭之兩端有二小孔似有物欲脫頴而出余奇之乃破其繭則有蛆二三蠕蠕然形短而肥粗蠶尚未成蛹身已被其食殘糢糊不復成形他繭之有不孔者破之亦然亦有蛆已穿繭而去者夫蠅子至微之物也乃一着蠶身卒爲心腹之患不數日化爲蛆蠶且供共大嚼蠅之爲害如此洵足畏已 
[雲紗與拷綢] [  吉]  
　　當此夏日暑氣逼人爽身之法除冷食揮扇之外而於衣服一道亦大有關係焉 
　　夏日之衣尚白此固人所共知若麻葛等布莫不多用白色以其能反射陽光也而不知黑色之布亦有能拒熱者此惟雲紗與拷綢也雲紗白色者亦有拷綢則分二種曰黑拷紅拷而二者以黑拷居多蓋大多數喜黑考也 
　　雲紗可製爲長衫等用拷綢則以短衣及袴等爲妙蓋拷爲黑色作爲外衣似太不雅觀而短衣貼膚尤覺凉爽是亦物質使然不明其取諸何由也且隨時可以洗濯乾時亦較他種物質爲速是以夏衣之利便者莫此爲甚也惟服之太久則易患脫拷之弊紅黑相間甚欠美觀深望各廠之精益求精加以改革去此大瑕則營業之飛黃騰達無待卜蓍矣 
　　雲紗拷綢之發源地爲廣東是以亦國貨之一本埠出售之舖若河南路之老悅生華彰有隆及天潼路之恒興天津路之遠昌隆五馬路之盧信隆等舖俱有出售且花式新鮮樣裝美觀取價又復公道自當目爲無上之品矣 
　　處今之世國人之提倡國貨也不加絲毫疏忽大有振興國業之象記者不敏甚願閱者諸君之力加提護採用此項國貨亦作此文之本意也 
[富華電機織襪公司消息]  
　　富華電機織襪公司爲本埠電機襪廠之一有男女工人數百近因此次南京路發生慘殺案該工人等莫不悲憤交集故定於十一日停止工作一天以誌哀思並發起募捐援助工人聞已捐得一百餘元云 
[青瑶女士粥書畫助賑]  
　　青瑶女士爲吳郡書畫家顧若波先生之女孩工詩擅山水寫石鼓文尤精篆刻出入秦漢諸家爲近來女界中所罕見之才兹憫失業工人特將所得潤資悉　海上罷工工人惟恐來件過多書畫以扇件爲限篆刻石章以半寸内爲限藉資普及書潤照畫例减半潤格附郵可寄閘北永興里八百零三號逕索本埠各大諓扇莊勞合路聯益貿易公司申報館談君均可代爲收件 
[出版界消息]  
 
 

Page 16

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *華　五日刋爲錢釋雲君所編現由二十一期起大加革新已於昨日出版内容專載關於研究文藝作品如陶寒翠之說苑珠林乃評述新舊各種小說張舍我之談談小說亦係討論小說之文下期起並刋登蕨蘋之新小說溯源此作極爲名貴乃詳述我國有新小說以來之歷史開篇聞述梁任公在日本發行新小說之始末愛讀小說者不可不看並有雍門生新著之詩謎小史長篇小說記海上詩謎界種種之黑幕趣史艶聞等極有趣味影話爲影戲世界主編者鄧樹滋所作對於電影界供獻種種忠告餘如記關外王中病榻妄言孽海瓊花錄萍飄留痕等或爲政界軼事或爲社會趣聞俱爲名貴作品並聞現爲優待讀者起見凡預定全年本外埠一律一元（照例須一元四角）並加贈錢釋雲君新著「紅波」集一册凡愛讀文藝小報者幸勿交臂失之定報處在廣東路五號云 
[婚禮新誌]  
　　山東路峻德學校英文敎員主任曾任美國駐滬海軍書記蘇翔觀君今日（十三號）下午四時假座麥家圈天安堂與王美琳女士行結婚禮蘇君交友頗廣想屆時車馬盈門必有一番熱閙也 
[書報評論]  
　　婦女雜誌婦女雜誌第十一卷第六號係女學生號内容極豐揷圖則宋人畫之蓮露圖鮮美麗羅馬倫矛的後裔牧羊照片羣獸雜踏文字以章錫琛之「女學生的人生觀」及周建人之「女子敎育與女學生」爲最有價值章意女子欲與男子平等不在參加什麽政治運動職業運動勞動運動等等的活動是在盡力於學業造成相當的才能將來可以獲得學術界事業界的最高威權使人承認她們的優勢周言女子較男子長於人文學她們當爲了學問而入學校標題我所希望於女學生者有五人之作品大概希望好們（一）竭力改革社會和家庭（二）力求自强不讓男子（三）注重衛生運動以求獲得自然的「健康美」關於女學生婚姻問題有莎菲綠珊所寫兩篇莎言婚姻不是女學生的急務綠言擇偶須注意於男子之學生性情和康健「女學生時代的回憶」共十篇多具文學的意味「給女學校敎師的公開信」共六篇俱述改良女學的辦　關於求學升學問題亦有著作大概言求學不必限於校内當爲求學而升學餘如「苦學生活的女學生」共三篇「各地女學生狀况調查」共四篇女學生的課外讀物及對社會的呼籲各二篇女子的擇業問題女學生的過去現在及將來同性愛在女子敎育上的新意義均可一讀以增智識（仲穎來稿） 
[集會表]  
　　時日地點召集者事由十三日下午二時虬江路香山同鄕會洋行華職員全體大會十三日中華路少年寅講　演講大會十四日下午三時國貨維持會　貨維持會聯　大會十四日中華路省年宣講圖勸用國貨運動大會十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會十五日下午四時黃浦灘十七號上海華洋德律風公司股東會十八日起上海巿議會巿議事會夏季常會二十日下午一時浦東慶寗寺上川交通股份公司股東會七月一日下午一時凝和路也是園江蘇縣議會聯合會常年大會七月一日午後一時假牯嶺路微寗同鄕會蕪湖商辦安微銀行創立會七月十二日下午二時江西路六十二號中國水泥公司股東會 
[天氣報告]  
　　徐家匯天文台昨日下午四時三十分氣象預報云天熱而雲揚子流域微有雷聲本埠有霧東海及此間海濱微有東南風黃海風無定向又昨日下午三時前二十四小時内本埠氣温最高九○二最低六七三去年同日最高八八四最低六二二 
 
 

Page 17

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *汽車新聞 
[一九二四年全世界汽車總計龔駿]  
國别客車輛數貨車輛數美國一五六三六九四五二一五三一二五英國一六一三八八五三五九七八五法國四八○九五六一一九八九五阿拉拍客貨兩車共三四○阿根廷一二○○○○五五○○○奥國九七六六五○九九葡國九九六二八九一七比國五八四○一三四二九九波利非亞七七一三二一巴西三八○○○三七五○保加利亞七五○二五三西班牙六一九○○一○六○○安哥拉客貨兩車共六五○智利九○○○一○○○中國九○二六一○七六日本一六三九九七○四五哥侖比亞二六○○四○○古斯德利加四○○六五古巴二四○○○八○○○捷克國八八七○三五二八但澤一三○三四六八丹麥六四五六○一四六六二多米利加一八五○三六○未道國七○○二○○愛斯多尼亞三七○三七二芬蘭四四○○一五五○德國一五四二○八六五七八二希臘四一二五一三七五危地瑪拉八五六六四海地九○○一○○閧都拉斯二五○五○匈加利二七○二九○八冰島甫羅島二七五五○意大利六五○○○三五○○○拉梯非亞三六○二七五立修安尼亞四一四七九墨西哥二五○○○四六○○荷蘭二○○○○一四○○○凡加拉瓦三五○五五那威一五○○○六○○○巴拿馬二六○○四○○巴拉圭三六八四三波斯一六○○一五秘魯四○○○一○○○波蘭九一八○四二四○羅馬利亞七五○○二三○○俄國客貨兩車共一五○○○散爾瓦多九五○五○暹羅二一○○四○○瑞典四九○○○二三○○○瑞士二二○○○七○○○土耳其一七七五二二五委内瑞拉四○○○四○○南斯拉夫四四八○一四九○以上總計全世界共有客車一八六一五○四五輛而美國獨佔一五六三六九四五輛貨車總計二八九一九三七輛而美國則獨佔二一五三一二五輛由是可知美國汽車事業之發達矣 
　　（按各國屬地所有之汽車皆包括在其所屬之國内） 
[汽車界譯聞黃道扶]  
　　美國耶路大學高材生安尼泰女士（ＭissMayAuita）擅於口材本年三月獲得該校各級辨論會之錦標由福特汽車公司贈以新製之汽車一輛云 
　　阿爾吉尼亞（Ａlgeria）之莎哈娜沙漠本爲一僻靜之地惟近汽車之在該處駛過日見其多故一般汽車旅行家已紛紛在該處建築旅館以便住宿該處駛行之汽車可載四人至六人每人時之速度可達三十五哩 
　　潘卡（Ｐackard）汽車公司近來所出之汽車在車内機器各部及車身之外表均已力事改良故成績頗佳大非往昔可比美國加洲之汽車主人皆須納汽車保險費此律已由該省司法部通過即日實行 
　　瑞士國散痕維根地方於本年三月中有汽車比賽之舉行賽程共六零五分之一哩係在氷上駛行是曰第一爲小飛霞車駕駛員爲伊娜門（ＥinerMan）時間爲七分二十六零五分之三秒平均約每小時可行五十哩一五○○ＣＣ級中之第一亦屬飛霞車駕駛員爲白司曲洛姆（Ｂergstreom）共需時七分五十九零五分之一秒二五○○ＣＣ級中則以蘭西亞車爲第一時間爲七分三十八秒卡格琳所駕之克利芙蘭車在三五○○ＣＣ級中獲得第一時間爲七分五十七秒道其車在四五○○ＣＣ級中以九分八秒之時間獲得第一五五○○ＣＣ級中則以安特孫所駕之却痕特娜車（Ｃhandle）爲第一時間爲七分四十五零五分之一秒 
[巴黎交通之狀况屠冰]  
　　巴黎爲歐洲名都其交通之盛於大陸國中可首屈一指德之柏林奥之維也納均有望塵莫及之勢汽車往來大街中繼續如梭尤以下午五時後爲盛赴宴也開會也往跳舞之場就娱樂之地前後爭逐車水馬龍實不足以喻其盛况據巿政廳之調查私家所有之車除馬車自動車及機器脚踏車不計外共有汽車約五萬輛斯亦足以豪矣 
　　巴黎街道清潔游人如織各國政商各界凡往歐洲有所考察或調查巴黎實爲須經之地富商大賈寄跡其間苟遇出入尤多借雇汽車是以出賃汽車營業極盛計公司二百八十餘家租用之車約有一萬一千四百輛 
　　此外電車公司有路綫九十餘條行駛之車共二千六百十輛公共汽車近年間發達甚烈營業逐漸增進已達一千二百八十三輛各大商肆之運貨及用車總計約有三千三百輛其熱閙街巿據警察言每日通過車輛之數平均約達三十萬次云 
[新發明之汽車速度標明器蔚文]  
　　吾人試披閱報章汽車殺人日必數起年計之其數大可駭人人或歸咎於行人之不自愼實則司機者之任意疾駛咎無可辭蓋車行速率自遠處望之不易測其緩急 
　　美人ＣharlesGore新近發明一種速度標明器藉車輪之轉動發生電氣標明器即在車前發射白光若速率過高電力增强即有紅光射出不論警察行人一望而知其違章警察當不待其肇禍即可令其停車宣告其有罪 
　　此器若能試行無弊凡屬汽車都可採用不特汽車下可以無數寃魂即審判者亦可藉此器之紅白光以證明司機人與行人之是非也 
[汽車加油之重要谷雍]  
　　克拉克梅壽（ＧＣlackMather）者潘琪地德羅汽車公司（ＰaigeDetroitMotorＣarCo）之總工程師也彼云春光過後氣候日暖而汽車之銷數亦將日增然吾人若欲汽車煥然常新則必須保護周到即至微之處亦不可疏忽而汽車之時見煥新者大半屬於家用車蓋家用之汽車一般車主恒注意於車油也而每一汽車至少每駛行五百里須加車一次而所加者尤必須完全新油云云 
 
 

Page 18

 
 
1;第一萬八千七百八十號;中華民國十四年 西曆一千九百二十五年六月十三號
星期六 * *   
 
