# 1901 - 102 - 4910057

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[保利權說]  
　　强今日之中國理財其第一義已理財之要節其流不若濬其源智爲創不若巧爲述中　財政之敝至今日而已極大利所在徒歸中飽積弊相沿不能蠲除互市近百年漏巵歲溢八九千萬金而我中國無挽回之術無阻抑之方所賴以抵制補救於十百千萬者惟内地土產之絲與茶兩者稍收餘利而不絶如縷僅一髮千鈞之寄然則絲與茶之盈　消長爲中國商業盛衰之一大關鍵國家今日猶不思所以鼓舞之維持之我中國固有之利權不幾將盡爲外人所奪而不能自保乎鼓舞之維持之奈何一曰設學堂蠶桑之利法蘭西葡萄牙意大利西班牙俱極講求日本自派人至中法學習歸教其國蠶利亦大興茶則法意日本錫蘭出產日衆印度樹茶之區亦極廣製煉尤精　固皆效法於中國而變通盡利乃且駕我而上之今宜仿行其法各省設立學堂講求栽桑育蠶繅絲之法焙　製磚勘地之方興衰利病洞悉其由討論研磨著爲說帖教導民間使知行用新法擴充利源所以鼓舞維持者此其一一曰　賽曾歐美諸國通行賽會如農學會格致會等視爲盛舉冀與國民研求物產振興工藝法至良意至美也今宜卽師其意於通商巨埠設賽絲茶會歲一舉行由商務大臣主其事先期行文内地各州縣通知民間各以絲茶送入會内註冩姓名分類比賽縱四方來觀公同品評以定優劣酌予奬勵以資觀感力以角而愈雄智以競而愈出數年之後安見精進不西人若所以鼓舞維持者此其二一曰減釐稅東西各國惟重征外來貨物而土產出口之稅取之甚輕故各國經商覓利不憚跋涉遠來利權　充商力日厚我中國乃反其道而行之絲稅固已不輕茶釐尤爲獨重銷數日疲價值日低而每百斤二兩五錢之稅必取盈焉商民將何從獲利有不至竭蹶敗壞不止乎今日而言减釐稅無論其說之是與否聞者必不肯納然近來絲茶出口視前日衰稅額大减我知此後稅减亦减不减亦减則何如明减之而或有暗增之望乎此理甚明盡人能知者也所以鼓舞維持者此其三一曰借商本東西各國經商必有公司故貲本充足周轉自如而中國獨無之商家營運必貸莊欵旣苦重利復拘期限銷貨偶滯耗折虧累勢有所必至事有所難顧此貿易所由日衰也今宜由通商各口官設絲茶棧許商民以絲茶抵押貸其貲本輕其利息俾不必借商欵爲挹注自不受外人之抑勒善價待沽商情自益踴躍所以鼓舞維持者此其四雖然設學堂行賽會减釐稅借商本四者固皆鼓舞維持之要政也而他如繅絲製茶改用機器外埠設棧自行運銷亦推廣利權之急務視商力所能及任自爲之要當由國家爲之提倡而保護之方今和議已有端倪要索萬端侵侮殊甚度支奇絀　算將窮而我中國固有之利權悉聽其敗壞决裂而不可收拾國脉民命兩俱岌岌不特不能與人爭勝亦將不足以自存誰與斯民同樂利者不能不望於有整頓乾坤之責者矣 
[德兵運砲]  
　　京師訪事人來函云二月中旬屢有德兵以車載神機營銅砲由鐵路運往津沽南北海供奉之銅佛亦被法德各軍運去殆盡 
[拆毁角樓]  
　　京師訪事友貽書本館云西便門角樓近爲德人折去上層幸議和全權大臣慶邸李傅相與之婉商設法阻止現己不復再毁矣 
[通車設棧]  
　　京師訪事人云蘆保鐵路前曾因亂停工嗣經法人雇工增築現在自蘆溝橋東直逹京城之路將次告竣法人爰擬在西便門外開築卸貨馬頭以便商旅刻已示諭商民准自西便門迤南彰儀門迤北城根一帶寛敞地方購地建屋開設棧房及一切店鋪附郭荒凉之區轉瞬間當變爲繁華世界矣 
[鄂督蒐軍續誌]  
　　湖廣總督張香濤制軍於上月二十二日在鄂垣保安門外校閱師徒並柬邀西人往視此已紀諸前報矣兹續得武昌訪事友人來函云是日駐漢口各國領事官以及東西各國官商咸往憑軾制軍遴委屬員數人優禮接待兩湖經心各書院曁自强武備農務工藝各學堂肄業生亦皆隨同往操合以各營兵勇不下八千餘人茶火軍容異常整肅制軍之文孫向於兩湖督署設立内苑軍聨集幼童一百餘人演習德國洋操此次亦附入軍隊操演各種陣圖外人之往觀者無不鼓掌稱善制軍顧而樂之優加賞犒迨事畢整隊言旋則已崦嵫日墮矣 
[勸辦鋪捐]  
　　武昌訪事友人云鄂省庫儲支絀應解京協各餉挹注維艱大府體察情形擬仿照門釐舊章開辦鋪面捐以資集腋刻已由善後總局核定章程出示曉諭除沙市武穴各埠另行派員專辦外其餘各處卽由地方官就近勸辦以節糜費而免煩擾所定捐則少至二百文多至四千文按月收取不經胥差之手並無絲毫浮費想商民食毛踐土具有天良必能仰體時艱踴躍從事也 
[籌捐賠欵]  
　　武昌訪事友人函云去歲鄂省黄州德安各府屬教案迭出幸地方官吏隨時彈壓未致大啟釁端惟教堂房屋毁壞甚多教士教民猝遭擾害必須優加撫恤以示懷柔業由督憲張香帥督同漢黄德道兼江漢關監督岑馥莊觀察向各領事和衷商榷按照案情輕重分别酌償所需賠欵卽由各屬就地籌捐現聞各地方官以無欵可籌擬請於地丁項下按畝攤捐其賠欵較巨者則分年攤捐以示體恤香帥韙之已批飭藩司瞿賡甫方伯查核辦理矣 
[議結教案]  
　　紹興訪事友人云紹屬諸曁各教案除賠建教堂外並經署臬憲許豫生廉訪與教士妥商再將毁失堂中各物件共賠償銀三萬四千兩刻已定議想就此可以結案矣 
[教士重來]  
　　揚州訪事友人云去歲北方不靖此間各教士皆紛紛遷避免遭意外之虞兹者和議已成　教舊好各教士咸先後蒞揚拜會當道日前已大啟講堂如常宣講矣 
 
 

Page 2

 
 
[誣匪宜懲]  
　　沙市訪事友人致書本館云前者袁某控陳國華爲康逆羽黨并在督轅具有如誣願甘反坐甘結兹經各大憲再三研究知陳並無爲匪實跡且查抄時亦無與匪人往來証據現已將陳開釋回沙惟袁某如何發落刻尚未知詳細也 
[整飭戎行]  
　　九江訪事友人云邇來九江鎭總兵王雲笙鎭軍以時局艱危操防不容稍懈爰令標下選鋒左右新勁砲隊各營將領督率所部軍士日詣校塲操習各技以成勁旅駐紥潯城東門外之新勁營管帶白琨舲游戎占勝則以營壘修築未堅飭兵大加工作現已煥然一新矣 
[統領易人]  
　　杭州訪事友人云浙省新右軍各營駐紥乍浦兹統領王副戎立堂奉上憲調統省防新中軍所遺新右軍暫由乍嘉協章副戎兼統旋由浙江巡撫余晉珊中丞改委統帶武備新軍浙江候補府黄峙青太守書霖兼攝師干太守奉札後已於二月二十六日趨詣撫轅辭赴防次矣 
[學憲蒞蘇]  
　　蘇州訪事人云江蘇提督學政李蔭　大宗師於上月三十日按臨蘇郡午後舟抵馬頭長元吳三首縣及地方文武各官均先期出境迎迓迨憲舟抵埠後卽登陸乘輿至貢院駐節 
[松郡府試初誌]  
　　松江訪事人云府尊余石蓀太守先期札知各學定於二月二十九日取齊七縣考童三月初一日府試三十日午後太守排齊儀仗由府署入校士館隨將考試章和牌示轅門並發出塲期單一紙兹特照錄於後三月初一日華婁兩縣正塲初三日奉金上三縣正塲出華婁案初五日南青兩縣正塲出奉金上案初七日初覆華奉婁金四縣出南青案初九日初覆上南青三縣出華奉婁金案十八日合屬古學出上南青案十三日二覆七縣十五日出二覆案十七日三覆七縣十九日出三覆案二十一日四覆二十三日出正案 
[催運北鹽]  
　　揚州訪事友人云日前兩淮運憲程雨亭都轉接皖岸督銷總局來咨略謂據三河分銷局委員陳令宗雍禀稱三河分局每年銷數總在五十票上下而尤以三四月菜市爲最旺約銷二三十票　章須於年内預儲方免來春脫檔之慮前准朱令移交倉儲儘餘八票再開除二月分銷數轉瞬菜市萬萬不敷應請迅咨兩淮運司飭局諭商赶緊領運以濟銷市等情都轉接閱之下立飭淮南局員卽日諭商遵辦旣而局員接奉儀徵淮鹽總棧龔觀察札同前因並謂三河分局需鹽甚亟請轉諭承運北鹽各商已訂單者限五日内領運未訂單者限十日内訂單迅速領照開行當卽分别示催各商一體凛遵辦理 
[賢令課桑]  
　　揚州訪事友人云上年江都縣湯大令勸農種桑以興自然之利當經籌欵派人至嘉湖一帶購桑秧十萬株分給各鄕民隨地種植迄今已閱一載本年大令又籌欵項續購桑秧二萬株分派宜陵六千株大橋六千株尚餘八千株發交棲流所蠶桑總局由局董分運各鄕聽民就近栽種此項桑價每株原值錢十六七文上年僅收八文今更减之又减每株取值四文故購者甚形踴躍也 
[潯陽茶市]  
　　九江訪事友人云每届春令茶市振興之際浮梁巨賈必絡繹而來本年不知何故此輩到者寥寥刻下潯城所設茶棧僅六七家二月二十三日張瑞豐信局發往進山頭批茶銀不過五十八挑關心茶業者不勝今昔盛衰之感云 
[京師大風]  
　　京師訪事人云上月十四日京城驟起大風撼岳摇山勢猛如虎東四牌樓竟被吹倒一座是處係往來孔道車馬如梭適無行人得免壓傷之禍亦云幸矣 
[雨雹成災]  
　　沙市訪事人云距郡城數十里之宋家塲艾家橋一帶於二月初九日傍晚時忽雨冰雹周圍三十餘里荳麥盡爲所傷說者謂沙市頻年亢旱鄕農已大受厥虧兹又降此奇災何彼蒼虐我生民之甚也 
[潯郡官塲紀事]  
　　九江訪事友人云二月二十三日江西督糧道升授湖北臬司李少東廉訪附招商局江孚輪船赴金陵禀見兩江總督劉峴帥然後赴鄂履新○黄梅縣張大令自丁内艱於二月二十三日將太夫人靈柩由小池口借義渡紅船載送至潯暫厝普濟古刹○前九江江防同知調補南昌吳城水利同知署樂安縣知縣曾葆農司馬森溎現已交卸縣篆經藩憲張筱船方伯飭赴吳城本任隨於二月二十一日接印任事 
[皖省官塲紀事]  
　　安慶訪事友人云藩庫存貯銀兩每年例由撫憲盤查一次本届二月二十日安徽巡撫王芍棠中丞親蒞盤查以重庫欵○月前安徽巡撫王芍棠中丞委各員分投設局籌勸陜西振捐並准殷商鋪户代辦以廣招徠有志功名者當不惜解囊捐助也○池州府缺定章一選一補前由部選之祥太守順現已因病出缺藩憲蕩小秋方伯以候補知府杜太守恩榮詳請安徽巡撫王芍棠中丞照例題補○委署阜陽縣周大令瓜期已届藩憲湯小秋方伯特於二月某日札調正任舒城縣蕭大令仁丙署理遞遺舒城縣篆務委候補縣萬大令祖恕署理○上月二十四日鳳頴六泗兵備道馮觀察煦因公至省禀見撫憲王中丞至二十六日事畢而返○候補布經歴周叅軍道隆去歲委辦保甲頗著勤奮上憲因超委一次○候補縣丞丁二尹士圻近奉臬憲委赴宣城南陵清弋江稽查保甲事宜○候補按照磨唐少牧　奏撫憲委辦孫家溝釐卡事務○卽用縣藩署核對委員李大令長郁近奉撫憲委辦倒湖釐卡事宜隨卽禀銷核對差料理行裝馳赴差次 
[神京錄要]  
　　京師訪事人云原任山東巡撫福申丞潤之女公子曾蒙皇太后指婚爲醇邸福晉惟尚未迎入府第客歲聨軍入城女公子投井殉難中丞之太夫人年逾八旬亦自盡身死自中丞以下闔門殉難計老幼男女十五名口彼時烽火倉皇以淺土暫瘞院中未及殯葬迨今春二月初八日始移葬阜成門外先塋大小棺木魚貫舁行經過地方觀者爲之嘻嘘不置○二月間京師籌備放欵由匯豐銀行匯到海關撥借銀二百萬兩倩日本兵押送解交兵將局銀庫公所在京滿漢京官本年春季俸銀仍照舊歲補放秋季扣成辦法滿俸於二月初六日支放漢俸十二日支放王貝勒公一二品大員之俸依飳不放旋又提欵二千金由吏部堂官發交本署各司印稿司員詳查書吏之來柏林寺公所當差者綜計人數若干按名均分每人約可得銀四五兩○上月初八日之晚西城二龍坑某宅突來强徒多人劫奪財物車夫越墻而出報知巡捕房派印兵及華巡捕馳往捕拿詎强徒各出六門洋槍暗中施放致擊傷印兵華捕各一名印兵見勢不敵立回捕房喚他捕同往則强人已經遁去矣幸華捕密隨其後始知匿跡之處迨至黎明同印兵四面圍捕得以拿獲五人餘皆兎脫又十一日夜五鼓時後門外鑄鐘廠張某家忽有盜匪八人躍八院中劫去財物又十四日黎明前門外北火扇于某家被刼同時柴兒胡同郭姓家亦爲匪人掠去多物各國暫管京師刑法甚重而盜案迭出不逞之徒何其多耶○上月初間正藍旗漢軍某佐領領得餉銀乘車行至僻靜處突遇强人盡被刼去報知日本兵於十三日在朝賜門某娼寮訪獲强徒恃其人衆竟與格鬥致被日本兵殺斃二人餘悉擒獲並將娼寮悉數驅逐出境○二月十四日午前琉璃廠西延壽菴附近某作坊煮酒失火延燒房屋經德兵馳至撲救得滅 
[粤海春帆]  
　　廣州訪事友人云本月十二日南海縣裴明府接奉大憲批示卽由内監提出盜犯郭亞炳何亞珍蔡亞等十三名騐明正　當堂　綁至憲轅恭請王命會同營弁押赴天子碼頭斬决其崔亞熾吕潤華陳亞鴻三名則押至九江沙頭鄕犯事地方梟首示衆以昭　　○去年惠州土匪倡亂地方受害甚廣現經官軍痛加剿浣擒獲匪首多名悉數誅戮統領鄧軍門萬林恐各鄕尚有餘匪藏匿爰於本月某　使觀率　丁按鄕清查務使根株盡絶○南海縣境洪聖廟相傳本月十三日係神誕之期愚民之赴廟進香者以千百計某日有一小輪船拖 
 
 

Page 3

 
 
帶香船駛至東圃河面纜忽中斷船卽沈没僅救起搭客六名餘人皆與伍大夫爲侣矣佞神而神不佑愚民何尚不知悟耶○近日省垣賭禁大開東門外陸茂才家頗豪富其子因聞番攤賭博易於獲利與東關汛弁哈于戎共集資本開設攤館以致虧蝕不少嗣爲茂才查悉控之番禺縣署旋經縣主某大令批其禀尾曰該生之子陸汝逵竊取飾物充作賭本實屬不知自愛罪有應得東關汛哈千總現任職官何至誘令開攤與之爲伍所呈殊難遽信卽著先將爾子交案以便查訊核奪不得自匿其子責交於人預爲挾詐逞刁張本保領姑存 
[蘭亭觴詠]  
　　紹興訪事人云紹城和記錢莊近因市面清淡深恐放出各欵此後或有拖累之虞故刻已停放一俟收清各帳即須閉歇矣○　曁有蔣生者患虚損之症赴杭醫治其婦陳氏墮往侍奉詎料到杭後醫藥無效没於客邸家人聞耗前往棺殮氏痛不欲生吞金圖盡急延西醫灌救始得吐出迨扶櫬回里舟經錢江又躍入水時值潮退幸得援起至家又百計覔死刻由親族勸氏於終七後殉節而令其母與女傭嚴爲防守氏因求死不得形同木偶可敬亦可悲也○紹興釐局總辦蔡蓉如太守於上月十八夜被竊所有籖押房内之袍套玉扣帶古玩銀洋搜羅殆盡太守移縣勒緝當經捕役查得係太守之長隨所爲太守因即將該家丁送縣研究○紹郡士產棉花每年出口數殊不資應繳捐欵冋由某商承包兹届期滿聞有同業擬禀請增認捐數欲與爭奪不知能邀批准否也○紹興於上月十四日之晚遽起暴風至破曉始息翌日卽飛沙滿空天日冥晦據父老云往年春際落沙亦所時見惟從未有此次之甚者也○分紹委員候補知縣施大令榮鼎現已交卸發審局讞務晉省禀見聞上游仍飭大令回紹聽候府尊熊太守委用 
[沙隄旭日]  
　　沙市訪事人云去歲北氛不靖沿江各省會匪蠭起人心甚爲驚疑當事者思患預防就沙地添設各營藉資保衛惟經費苦無所出雖竭力羅掘終覺左絀右支現經湖北布政使瞿賡甫方伯曁善後局各憲擬開辦鋪捐以貲本分上次中下四則每則五等多至錢四千文少以錢二百文爲率小本貿易者免捐果能辦理得人或亦可作一時權宜之計也○德商瑞生洋行代美最時公司購得美甫丸輪船一艘往來漢口沙市宜昌等處現已在沙市遍黏招貼想不日卽可開駛也○有某甲者幼讀湯頭歌訣近復開設藥肆藉覓蠅頭日前其幼子偶染痘症甲一藥而死長子旋搆熱疾甲誤以爲寒也投以大熱劑亦死甲年逾知命孑然一身靜言以思不覺愧恨交集翌日背人潛服阿芙蓉膏毒發畢命說者謂係平日庸醫殺人之報其然豈其然乎 
[九派江聲]  
　　九江訪事友人云本年江水澄清道路紛傳皆稱吉兆旋聞江湖操檝者言此水自新正初四日起由漢口以上至鎭江以下無不清澈見底是可異也○上月某日英國人在潯城内起造同文書院當工人從事畚挶時忽掘獲開元古錢數十緡因即什襲藏之 
[留守起節]  
　　新授福州將軍景月汀留守巳於昨日午後由北河南路天后宫側出使行轅内起　乘招商局某輪船赴閩履新本埠文武印委各員咸至碼頭恭送 
[賽會行善]  
　　前夜英租界大馬路菜市後洋房内開演跳戯至昨日復賽古玩會縱人觀覽惟每人須納洋銀一元方准入内所收洋銀卽撥充仁濟醫館及英書院善舉經費 
[大令騐屍]  
　　昨日徐家匯左近地保某甲投上海縣署報稱境内有縊屍一具請臨相騐午後三點鐘時縣主汪瑶庭大令傳齊刑仵差役人等出西門迤邐至屍塲飭仵役細加檢騐迨回署時己日落崦嵫矣 
[察看巡捕]  
　　前日午後二點鐘時新任法總領事巨籟連君傳諭法總巡捕頭克賴美著將中西各捕傳集總領事署前排班鵠立巨君逐一察閱仍飭捕頭帶回分叚巡察 
[護解要犯]  
　　前日英美租界公廨讞員張柄樞司馬接蘇州某營管帶歐陽君來函略謂此次常州肇亂首犯楊玉林已在鄂垣拿獲禀請湖廣總督張香帥派差押上招商局江裕輪船載送至滬轉解蘇垣歸案訊究因恐中途或有疏失故特親來接解請派差協同包探帮同護送司馬允之 
[嚴斥董保]  
　　本邑十九圖及四圖境内現經西人樹標立石將次開築馬路彼處居民以事多窒碍據情具禀蘇松太兵備道兼江海關監督袁海觀觀察觀察卽飭上海縣汪瑶庭大令查明實在情形大令遂飭差頭薛貴傅到十九圖四圖董事王明揚徐再庭王愚池顧禹卿及地保陳月堂趙聚昌顧小清莊隱洲於前晚升堂研訊先謂王等曰爾等旣爲圖董何以於地方公事漫不加察是處插標已久已經人禀明道憲大人乃爾等尚在睡夢中本應責懲姑全顏面從寛豁免嗣後須各黽勉從公毋再懈怠王等俯首唯唯又提陳保等至案謂爾等身充地保似此重大事件道憲大人已經知悉爾等尚不來案禀明糊塗已極喝令各掌頰一百下速將此地繪圖禀覆刻下道憲大人大爲震怒尚欲將爾等重辦諭畢一併斥退 
[收付不符]  
　　美國聖公會教堂執事人金廷銓投英美租界公廨控王錫卿並地保嚴利侯不交契地經讞員張柄樞司馬准詞飭傳人証於前晚集訉金供前代洋人向王購地十畝有奇議定每畝價銀五百三十兩已付過洋銀五千五百元詎料王迄今不將契地交出叩求究追王供此欵僅收過洋銀三千五百元故不敢將地交出求察嚴保供伊等所付地價小的不知細情司馬以兩造供詞各執且收付銀兩亦無憑據碍難懸斷著原差協保查明帳目禀復核奪 
[大風覆舟]  
　　前日夜間風雨交作黄浦中浪湧如山時有船户沈某裝運紹酒駛往浦東楊家渡交納一時不能支持頓遭傾覆同時有甲乙兩船均裝蘇省某縣漕糧約五百餘擔亦被風濤衝激甲船遭覆并沈溺一舟子乙船雖得轉危爲安惟米已大半落水至四更時又有甯波釣船一艘滿載石條亦遭沈没船中五人祗救起三人餘二人已葬身水府矣昨日各船主紛赴救生局禀報請爲打撈未識步鴟夷子後塵者尚能歸正首邱否 
[幸未燎原]  
　　前日午後四點鐘時英租界貴州路永平安里四十號門牌某姓家披屋中不知因何遺火烟霧迷漫幾肇焚如之禍幸卽覺察汲水灌澆始得熄滅 
[輕身遇救]  
　　英租界德源祥鞋店中有朱宗得者不知爲何許人年甫成丁性喜遊蕩其母某氏屢戒不悛嚴加管束朱引爲大辱潛購阿芙蓉膏吞之未幾毒發其母急倩人舁送仁濟醫院求救醫生如法治之得以一吐而愈 
[美租界捕房紀事]  
　　前晚馬夫阿二在英界鷄鴨弄某烟妓處作狎邪遊與無賴榮榮及四寳四良等起釁互相扭毆阿二寡不敵衆被四良戳傷腿際血流录泉遂投英界捕房據情聲訴捕頭令至仁濟醫院求治一面飭拿各兇手至昨晨美界包探竇四海在虹口將兇手小毛囝拘獲解入捕房捕頭著押候轉解公堂禀請讞員張柄樞司馬訊辦○昨日午後下海浦鄕民王海二投捕房内訴稱昨晚九點鐘時突有流氓金山阿直等數人闖入家内强欲借取洋銀五元小的不允即被用鐵尺擊傷請爲查辦捕頭騐得王傷勢屬實令送同仁醫院醫治一面飭包探查拿各流氓到案以便解送公堂禀請訉辦○前晚小竊張阿才混入虹口狄思威路第一百二十七號門牌王順元家竊取脚爐等物被包探孫阿新查獲吊出原贓一併解入捕房候解公堂禀請究辦 
 
 

Page 4

 
 
   
 
 

Page 5

 
 
　　　　　　　　　　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　葉石氏偕子靜園控稱被夫妾王氏及妾族王息山毆傷前晚縣主汪瑶庭大令升堂提訊葉石氏訴稱小婦人籍隸太倉州屬嘉定縣丈夫向在治下經辦洋貨迨後納妓王氏爲妾已閱多年今因爭論銀錢被王氏族人息山將兒子靜園毆傷求恩騐究靜園供詞與母略同大令諭令退去候提王息山到案訊明究辦○鄕婦龔姚氏與夫弟龔松泉涉訟一案前晚亦經汪大令升堂研訉龔松泉供小的係嘉定縣人弟兄三人長兄自幼來申習業與姚氏結爲夫婦已閱三十餘年今長兄已去世小的處絶無音信直至去冬方知其事因即來申欲盤扶柩回籍安厝詎料姚氏堅不允從叩求核斷姚氏供丈夫姓龔名采自幼由小婦人父母招贅成婚已閱四十載今夫雖去世小婦人欲就滬上擇地安葬以便小婦人將來得與同葬並無他意大令謂爾何不伴同夫柩回籍爾旣不去應憑夫弟將柩載回不應攔阻並諭龔松泉曰爾欲扶柩回去尚屬合理至爾嫂姚氏願去與否應聽其便爾不得與聞著俟起程之日咨會原差禀覆核奪○前日改過局脫逃伍南山顧和尚等四犯經局員李二尹查係已革看役殷晴賄縱旋將顧拘獲連殷送縣請辦前晚汪大令提訊顧供是日脫逃者四人由伍起意共賄洋銀十元小的因無力未出分文叩求恩典殷供小的並未得賄伊等逃逸時小的尚未革卯求鑒大令研詰良久仍執前詞乃飭還押候訊 
[馬路工程局瑣案]  
　　寗波府屬奉化縣人夏乾土由泗安運柴炭來滬停泊南市新太平碼頭上月二十八夜有周才寳者上船圖竊被夏之同帮朱濟蘭所見拘入捕房捕頭令轉解馬路工程局總辦葉孟紀司馬研訊夏投案訴稱柴船帮中屢次失竊求爲嚴懲周供小的係淮安府人向代各柴船搬運貨物並未犯竊朱因挾嫌故思誣陷朱供周行竊時小的目見司馬判將周笞責一百板具呈改過切結交人保出○前晚寗波人王根生陳榮田徐康發王阿滿吳阿九等多人至新馬頭浦濵喚渡卽由楊朱氏楊陳氏姑媳同駕之划船上前攬載不知因何口角忽然互毆陳氏狂呼救命二十二號巡街捕聞聲而至將一干人拘至捕房轉解馬路工程局總辦葉司馬研訊兩氏供稱王等無端將小婦人等攢毆求辦王等供詞狡展司馬判將王等各責八十板枷號三日○小流氓周大毛前日不知緣何與三十九號巡街捕爲難被捕拘入捕房轉解馬路工程局總辦葉司馬查知周犯事到案已經三次惡其不知悛改判責二百板管押捕房候核 
[南市捕房紀事]  
　　昨日米船户邵壽元潘阿寳在浦濵與同帮船户爭泊舟之處以致起釁糾衆行兇邵被毆傷面部赴南市捕房控訴捕頭遣水巡丁拘獲帮兇之朱阿二沈阿三押候解送馬路工程局禀請總辦葉孟紀司馬訊究○小流氓麻皮松林横行滋事經浦左楊家渡巡防局員程二尹飭差緝拿昨在新馬路拘獲寄押捕房以便禀知二尹函提訊辦 
[英美租界公堂會訊案]  
　　英商海西登司美士控方興記基地糾葛一案前日午後讞員張柄樞司馬會同英總領事署梅繙譯升座會訊原告延律師費立潑被告延律師博克到堂辯駁良久司馬以是案基地尚牽涉寳源祥押欵一時未能遽結商之梅君候再訂期會訊 
[英美租界公堂瑣案]  
　　原任山東撫憲張朗齋中丞之公子前日由杭來申行經英租界某號印捕見其僕從帶有洋槍腰刀以其違章將從人鄭雲秀連軍械一併拘入捕房昨晨捕頭派包探邊槐洲解案請訊讞員張柄樞司馬詰悉情由商之梅繙譯派差協捕送出租界○包探趙銀河解積賊陳惠卿到案禀稱此人行竊張雲林家磁瓶香爐等物由三百三十七號巡捕拘獲捕頭倩小的解請訊究司馬判責二百板○著名流氓沈東狗前因犯案奉判遞解回籍已閱五次近復潛來租界由包探顧阿六拘解請究沈供小的現在虹口開設老虎灶業已改過自新求免遞籍司馬以沈犯案纍纍僅予遞解尚屬從寛者限十日將老虎灶盤去仍遞回原籍旋有顧姓者投案自稱係沈母舅願盤是業司馬准之飭令具保沈沈不來租界切結呈案備查○野雞妓王小寳金三寳等在福州路拉客巡街捕指爲違章拘解請究司馬判各罰洋銀五元○前晚王姚亭李蘭廷李蘭伯三人至王榮生所開酒店沽飲不名一錢揚長欲去經王鳴捕拘入捕房昨晨解案請究司馬判將所欠如數償還再各罰洋銀一元以儆 
[法租界捕房瑣案]  
　　禮和小輪船管駕姜金海前控王木金揑造拔維宴洋東假信朦禀公堂求提澈究讞員杜枝園大令飭提管帮人陳雨生到案押候將王木金交案訊究昨日有某甲投案求保大令准其保出限一禮拜内將王交案○流氓徐海和蔡吉平向人訛詐爲包探拘獲解經大令訊供判各枷號一個月昨已期滿命帶案開枷各責三百板斥釋○偷兒徐阿才文阿福被事主當塲拘獲逞兇互毆控經大令訊供著照原斷先行枷號二個月期滿各責五百板○偷兒李阿鰲陳金生均經大令訉供押候分别責懲昨日命提至案著照原斷李責四百板陳責二百板一并斥釋○偷兒張阿江在某處竊取綢縐衣服十餘件報知爛泥渡巡防局旋爲包探拘獲解經大令訊供著先行枷號一箇月期滿責釋 
[蘇垣官報]  
　　二月初八日知縣恩厚禀知銷中路總巡並發審局差卽辭赴車坊釐局差姚詩聲禀辭回車坊厘局倪曾鎣禀知到中路總巡差盧懋　由滬專丁來省禀謝飭知勸捐勞績蒙給予奬勞班儘先拔署優缺一次米仁粟禀謝奉飭甄别加考留省補用指分江蘇試用縣丞林選麟福建人奉撫憲騐看到省初九日知縣陳文藻禀知到發審局差巡檢沈斯湛禀謝委署震澤平望司巡檢事卽辭赴任管帶江勝副中營遊擊銜儘先都司彭書麟由常州來初十日藩轅牌示照得震澤司巡檢王登瀛署事年滿遺缺查有正任斯缺之林韶貽堪以飭令回任又武進縣小河司巡檢蔡延熙由吳前署司飭回本任在案迄今一年之久未據具報到任兹據常州府詳請委員前來所遺員缺查有輪委到班試用從九品徐兆澐堪以委署乙未科榜眼喻長霖浙江人由上海來十一日刑部郎中俞啟元由浙江來知府胡念修禀辭赴常郡勸捐户部主事楊道霖無錫人由籍來管帶巡緝快船儘先都司莊長勝禀辭赴青浦金澤一帶巡緝十二日知州應祖錫由常昭海口釐局專丁來省禀謝一年届滿比較有盈奉飭留辦五品徝北洋糧臺催餉委員直隸卽用知縣龢奉賢縣人由上海來縣丞吳秉衡專丁由常來省禀謝蒙恩陶札飭註册酌委優差一次十三日長江提督黄宫保到南洋兵輪營務處兼帶南琛兵輪船記名提督遇缺簡放總兵徐傳隆由上海來刑部郎中俞啟元辭行知縣聨琇禀谢奉委發審局差徐清鎭禀謝奉委管解陜餉差十四日南洋兵輪營務處兼帶南琛兵輸記名提督遇缺簡放總兵徐傳隆辭行知州吳式晸由上海樹木捐局來禀知奉撫憲飭知覆試加考出奏堪勝繁缺知州之任並奉江安糧道憲咨調札委第五起押運差新任蘇州府張於十五日未時在本署接印十五日升授湖北荆宜施道濮禀知交卸蘇州府事卽辭首府張禀知本日接印任事五品頂戴指分江蘇試用巡檢陳煥文浙江人禀知捐免騐看到省候補知府奉天金州廳同知范樹升杭州人由奉天來十六日知州吳式晸禀辭回上海樹木捐局同知銜分省江蘇試用知縣桂聚慶安徽人由寗來總理太湖水師營務處兼帶親兵正前營總兵銜正任太湖協鎭歐陽成祥通知原名成松更名成祥花翎三品銜調補蘇州衛掌印守備關漢傑禀知接印任事十七日乙未科榜眼喻長霖辭行請補東臺縣孫寳榖由甯來知縣張寳瑔禀謝奉委赴海州公幹卽辭十八日方敦吉由閔行厘局來卽辭禀謝半年期滿奉飭留辦並查護大宗偷漏蒙記功一次選用訓導徐樹鈞由杭州來巡檢陳錫蕃禀知交卸署震澤縣平望司巡檢任事回十九日候補道杜俞在院上禀知奉督憲委調統領江勝全軍照交卸統領蘇防營事丁鶚在院上禀知本日接统蘇防營事府經歴顧訟慶禀知奉飭派蘇差委試用從九品章光宙禀知勸捐助餉案内報捐指項巡檢汪紫瀾禀知勸捐助餉案内報捐指項府照磨二十日督辦蘇省五屬督銷鹽局浙江候補道張雲逵由杭州回知府回庚禀知奉委院試提調差縣丞丁曰棟禀知奉委學轅文巡捕差二十一日藩轅牌示照得署崇明縣知縣沈祖燕因案撤任遺缺查有試用知縣查亮采堪以酌委署理統領新湘五營湖北鄖陽鎭總兵陳基湘由上海來知縣阮尚疇禀謝奉委讞局帮審卽日到差李嘉福禀知奉藩憲委赴浙江公幹卽辭補用守備陳鴻昌禀知奉委學轅巡捕差二十二日海運滬局總辦候補知府鄧心茂由滬來知縣姚守彝禀謝奉委　錢局差許溎祥禀知赴十里亭稽查火藥新庫 
 
 

Page 10

 
 
本日卽回二十三日知府田庚禀謝奉委蘇城六門釐局差知縣張孚襄由同里釐局來禀謝半年届滿奉飭留辦署按司獄朱龍光禀知前在甘肅軍營克復河州案内蒙保以縣丞儘先補用並加五品銜委署宜興縣下邾司巡檢王紹燕禀辭赴任從九徐兆澐禀謝委署武進縣小河司巡檢事二十四日嘉定縣章禀到知縣周慶賢禀辭赴常昭勸捐鄧復興禀知委赴清江提解存庫餉銀差縣丞朱錦威禀知奉駐滬賑捐總局委辦秦晉實官賑捐差從九翁鳴球禀知奉委代辦西路一段巡查差二十五日藩轅牌示照得署元和縣周莊司巡檢賀天相年滿遺缺查有分缺間用典史祝鵬年堪以輪委署理又署奉賢縣典史陳寛潤年滿遺缺查有試用從九品王桂墀堪以輪委署理知府莫枚禀謝奉委牙釐局總巡差縣丞黄開綬禀銷西路一段保甲分巡差 
 
 
