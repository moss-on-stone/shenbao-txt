# 1886 - 115 - 4904685

 

Page 1

 
 
[乙酉科十八省闈墨出售] [  點石齋主人啓]  
山隂傅越石先生選有乙酉科十八省闈墨二百五十餘首殿以試帖刊板行世操　家惟恐求之弗得本齋意在廣播用特倩人繕寫一通付　石　其評語圈點一仍舊貫未敢竄易今已竣工分訂兩本准於十八日出售收回工料洋三角五分快覩爭先是所望於　練揣巖之君子此布 
[石印五經備旨出書] [  點石齋主人啓]  
鄒梧岡先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏盛指不　　坊友以石印請爰延名下士悉心校正字仿正韻一律繕寫而白文以下之註講等字皆用隂文俾眉目清蘭字之大小適乎其中至於紙張之　　裝訂之整齊則閱者能自辨之分裝十二本外用錦函取携之便無踰於此准於三月妆一日出書售價毎都四元本埠掃葉山　文　　　六　　懷書屋南申昌皆可購取此佈　 
[七十四號畫報出售]  
閩絲屬之龍溪鄉民在海濱網得一魚頭如稱鍾尾如蛇四足高搴鱗紋斑剥市人詢名於老漁老漁亦不能對本齋特圖之以供人觀覽淞隠漫　　說一則仍附畫報之末准於二十六日出售此佈 
[照譯英三月四號紐約堡士日報載道理寔屬奇怪論]  
前外部伊華士自創之道理曰華民在本國受害地方官旣無保護而我總政府按公法定章亦可無須保護云云伊華士創之於前布連繼之於後今日伯理璽天德仍執其說以辦理華人追賠之案斯統也若在美國南北省　交戰之前或無甚驚人耳目自南北相爭而後合衆省國以成一國舉凡政體事宜無不與各國齊驅並駕固已昭然共見於天卜矣夫以我南北之戰殺戮生靈耗廢財力果爲何事乎無他欲維持國體敷布着政耳至於今日人民之富庶智慮之宏遠不特外國人不敢輕視卽美國人亦不甘再遜於别國矣觀前日臬署判斷銀項之案可想矣臬司云美國不特爲上國且與歐洲各上國體制鮮有不同然則安分寡援之外國人來居此地頻遭劫殺堂堂上國豈無善策以保護乎華人在各處慘遭焚殺損失物業又被驅逐日益增甚日昨伯理璽天德諭議院之文亦云此案地方官陽爲秉公查辦究屬隂違於理云云由此諭而推之如此殘殺之事我美國人豈眞謂不應追問於我上國乎且公法各書並無載及有此不應之說杳威頓公法書二百零七頁云美國人往外國應獲保護倘無犯地方禁令偶受苛虐應請政府保護美國政府代爲伸理亦屬應爲之事又夏力公法書二百七十六頁云倘彼國民人屢謀侵害奪去此國民人應有之利益而彼國失於妥設律法彈壓或雖設法而不能按律盡法辦理是謂苛刻且不特苛刻此國之人實與萬國公法善章亦屬不符各國皆得叅議而共誅之又美國吳爾璽公法書六十二頁載外國人到彼國自應遵守彼國律例亦應受彼國保護倘受人欺凌侵害彼國或失于保護則此國可以據情投訴或與爭辯或致啓兩國戰務云云又活的盧第二篇載倘一國失於妥立律法或推宕不肯設法禁止本國人擾害别國人或旣有律法而地方官未能認眞辦理致　櫌責則此國人所受損失應向彼國是問云云又英國人名阿盧近日著一書内一百七十八叚載凡别國人在本國受損應歸本國　任至若肆行無忌滋害别國人尤足徵本國之未妥於彈壓如本國終不嚴予懲辦其咎無異與惡黨同謀云云又費責麽書第二卷第二章載此國民人在彼國確受苛待或彼國不照常秉公辦理此國可向理論請爲保護又可卽向索討賠補但此國首先要細查受害情節次須到地方官衙力請代爲伸理如果地方官不肯抑或不能辦理然後由此國　彼國理論實爲至公之事然亦必須如是而後可索賠補及至彼國總政府仍推宕不允伸雪此國縱不與彼開仗亦可自行設法互相酬報云云參觀以上各說可知受損之國可援以爲追索賠補之實證矣今若以我國某省滋閙地方官旣失於保護别國人而我總政府又欲推諉責任究無公法可引以謝外人也從前南北交戰之時英國助南車以亞罅巴瑪戰艦奪我北軍多船事定之後我國向英國追賠多方推諉及後美國迭次移文理論不遺餘力乃獲秉公賠償銀一千五百五十萬元并援照公法及各上國平行之禮一律辦理今華人被殺被焚被逐人有貽羞國體之事揆之律法考之公義皆應得問我賠補想華人此次追索賠補必無中止而我亦望中國力向我國追討無有倦時也我美國人高知有等議員陽奉議政之虚名實隂懷貪戀職役之詭計愼無受其煽惑更宜知中國政府及其官員斷無以西省殘華人追索賠補一事怯懦中止仍如前數十年之任之欺愚今日中國之政府係整整有條其身任辦理交涉之官員亦深知如何方盡其職守倘我國今年不肯賠補明年又復推諉中國則必年年力行追取不由我國不如數賠償如　年英國之賠我國無異迨至秉公以待中國人維時天下萬國之人益知前外部大臣伊華士布連今外部大臣拜亞及今總統企利扶偷等辦理之不公矣抑吾更有深憂焉將來華人追索賠補其數必日加多何以見之昨接金山訪事人消息據稱有名望某律師言華人控追賠償各欵可使該省入籍居民知所警戒云云然近日又有華人數百被逐損失物業核計其數甚鉅由斯言之可憂孰甚乎 
[電述覆函]  
　　前報曾譯登倫敦電音英國致哀的美敦書與鳥遲國令其撤兵等語兹閱倫敦來電知烏遲國已有覆函致英國謂本國不能聽他國人之言惟各國如能從本國之意則本國自能撤兵云云該國亦可謂强項者已 
[春闈零語]  
　　此次會試頭場被貼舉人二十餘名又有一號軍不知因何故自縊而死又貢院附近有四五處門首黏貼出售小本時文如多寶船之類經地面巡察宫役拿交刑部懲處 
[失册續聞]  
　　前報戸部河南司去善後報銷册數本嗣聞所失之册僅祗一本且係已經核對完畢現經堂官察得並無别情遂亦不復深究云 
[解回本省]  
　　皇太后皇上恭謁東陵往返十日計叩閽者十七案刻經蕞部審明覆奏請將該犯一律解回本省令督撫委員秉公嚴訊已於三月十六日由大宛兩縣起解云 
[估修宫殿]  
　　内廷咸安宫歴年已久棟宇墻垣不無　朽現經該管大臣咨報興修不日派員勘估工料矣 
 
 

Page 2

 
 
[珠海紅鱗]  
　　上年陽春縣獄逸去一犯由縣行知各屬一體查拿日前由西南汛勇將該犯緝獲押送臬轅語云天網恢恢疏而不漏信然○去臘廣西貴縣土匪肇事西撫李中丞立派官軍勦辦鳥合之衆一鼓就擒中丞以在事各員不無微勞足錄日前因移請張香帥擇尤保奬以示鼓勵○去年官軍與法人接仗所用拾槍最爲得力日前馮萃亭軍門委員來省請製若干以充軍實制軍隨批飭製造局從速製就運解○十三日蕭杞山方伯乘輿赴督轅道出華甯里有某甲手執狀詞攔輿呈遞方伯披閱之下見禀中干預公事申飭擲還甲竟肆咆哮出言挺撞方伯怒飭差送縣責懲聞甲係花縣生員素有瘋症到縣後隨由某紳保釋矣○粤垣前已開採鐵苗兹先由大嶼山開起一俟辦有成效當逐漸推廣云○去秋大憲在黄捕設廠製造淺水輪船以資巡緝日前已有兩艘告成禀請收驗制軍委方觀察前往騐看聞工料堅穏機器靈敏深爲適用云○水師提督方照軒軍門於十二日由虎門來省拜會撫藩兩大憲翌日會同蔣觀察往沙角查點湘勇砲台上燃砲恭迎聲若聯珠不絶○數日前突有緑林客數人手持軍器攔入西關由義巷某姓家肆行劫掠時適大雨滂沱無異盆傾玉女其家鳴鑼呼救竟無一人知之者迨盜去後報營追捕已蹤跡全無矣聞所失贓物約值千金云○十二日黄沙海水面浮來男尸二具地保報知愛育善堂給棺收歛○東門某營兵因爭換私錢竟將市　毆辱衆抱不平鼓噪四起營官聞之立將該兵箭耳游行以釋衆怒○蕭杞山方伯厘務局某委員會銜出示略云牙厘現已蠲免承抽商人自應遵照停止如有濛混私抽許該行人等赴轅禀攻以便提究○邇來雨澤過多春波漸漲各縣基闈修復未久沙土尙鬆均覺殆哉岌岌聞三水縣西南鄉刻已水深數尺民嘆其魚矣哀哉○記名提督新簡南澳鎭總兵劉淵亭軍門於十七日乘舟出虎門巡閱砲臺沿海防兵均排隊恭迓旋於十九日回省○十八日營務處提出要犯五名押赴市曹正法廣府孫太守及南番兩邑尊均親往監視行刑其首級解回犯事地方梟示以昭炯戒○督憲摺差回省齎有御賜福字一幅張香帥擇吉本月十九日恭設香案望闕謝恩敬謹懸掛僚屬搢紳趨賀者紛紛不絶○十九日管帶蓬洲海輪船武都戎永泰拿獲海盜九名押赴督轅聽候發落制軍發交讞局刑訊該犯大半潮州人相貎猙獰大有愍不畏死之概○去年候補副將莫協戎善喜因案被叅張制軍以協戎勇敢善戰奏留省垣以觀後效現方照軒軍門統兵往惠潮各處杳辦積匪制軍遂札飭協戎往軍門行營効用恊戎隨赴轅叩謝束裝起程矣○近日三水縣海面盜賊猖獗劫掠頻聞商船往來咸受其害管帶三水河口巡船戴恒山都戎自知疏忽自請嚴叅制軍諭知營務處將都戎先行記過勒限緝查如過期仍未破獲卽當照例嚴叅云○城北棠下鄉甲乙二人偶因小故兇敺乙爲甲毆斃親屬鳴官甲卽潛跡他處官拘甲父下諸獄勒令交甲甲父年在七旬之外祗以愛憐少子以致牽率老夫然則義方之訓平日顧可少哉○近日番禺某鄉落盜風甚熾紳耆集議招勇成圑以資防衛并編查保甲使匪類無所潜蹤惟事屬創始深恐外人阻橈遂聯名禀知邑尊求給示曉諭○新甯縣有朱李二姓互毆李姓傷斃多人官憲遂飭拘兇究辦朱見搆訟公庭恐遭拖累挽人向李排解願出孔方兄爲和事老已於前日行成矣○日前有劫犯數人窩聚於靖遠街某飯店内營勇憑線往緝該犯恃衆拒捕槍砲齊施營勇奮力向前緝獲一人餘被逃脫解縣後邑宰見該犯遍體受傷難以刑訊飭押俟傷痊然後提案訊辦○萬壽宫照牆外有男屍一具抛棄路上地保報官相騐富以宫墻重地理宜嚴肅該地保巡守不力笞責三十板以儆 
[羣門述事]  
　　豫章書院向例三月初八日開課本屆德曉峯中丞以是日干支不利遂改於初九日舉行屆期撫藩臬及粮道鹽道府縣各官皆衣冠齊集肄業各生亦各肅雝彬雅牛題非曰能之願學焉宗廟之事如會同童題子曰舉直錯諸枉能使枉者直樊遲退詩題賦得已過清明尚淺寒得寒字應課者約共六百餘人補考者不下千人可謂盛矣○初二日署藩憲長春帆方伯甄别友教書院初十日出案○本月初九夜石頭街某錫　作失愼一時烈燄冲霄人皆從睡夢中驚起捨命奔逃幸作中人衆手强立卽拆斷火路故能僅焚一進餘屋不致被災不可謂非不幸中之大幸也事後查知有人作牧猪奴戲偶吹烟灰於地燃及零星碎紙以致肇禍云 
[清淮道聽]  
　　邇來宵小繁多竊案幾如山積有某宦失衣七件表一事責之一段委員請懸賞六千以購○淮海兩屬秋審事宜例歸淮揚海道辦理本年定於十六日循例舉行計山陽一起桃源二起安東一起共犯四名口内有僧人一名○去歲盜劫三柯樹某姓家刃斃七人之案刻已由漕標步勇緝獲一犯解浦訊辦矣○漕轅文巡捕向只一員刻經漕憲令候補典史萬君立鍠先行習練以便札委當差其監印一差則仍由文巡捕知州用候補州同靳君鎔兼理 
[九江春鯉]  
　　十九日　宿松帮木簰一架由武穴下駛至九江中途猝遇大風以致擱淺於二套口沙洲之上大約須俟江水盛漲時方可起椗云○浴港到有木簰數架報關後關道李亦青觀察於二十二日帶同委員書役親往丈量共量大冶帮漢帮湖南帮木簰各兩架其宿松帮木簰總辦飭令拆散細量該商攔輿乞免觀察未經俯允不識將來如何了結也 
[灊江波影]  
　　安慶訪事人來信云某貨郎中章家村鎭回來身畔帶有洋戯兩翼青錢數百文行至池州府屬之八都地方途遇游勇四人露刃行劫貨郎楸扭不放勇卽操刃戳傷痛極倒地鄉人聞喊招集數人前來救護擒獲游勇三人解送縣署邑尊訊問之餘稱係省垣北門外某營勇邑尊飭役　送到營營官查無其名的係假冒立卽詳請上司訊辦想一經讞成難免身首異處也○數年前有某甲者隨宦皖江襄辦筆墨蓮花幕下書記翩翩未幾以疾亡其婦某氏稍有積儲尙可孀居苦度有弟某乙家居分龍巷内素充某署吏胥氏以手足情親依之爲活不料邇來乙忽吸烟嗜賭日習下流祖業旣已蕩然復將氏所積零星使用罄盡月前氏向乙尋閙乙遂出門惘惘連日不歸事隔數旬乙復返與氏反唇相稽互相毆詈旣又串同無賴蟻媒意欲將氏别嫁氏聞之慟哭悲傷扭媒拚命媒無奈告以計出於乙我等惟聽其指使而已乙　旁　言　時　雄如虎推氏仆諸地脫身躱藏氏知虎狼之窟不可以久居又自念浪迹如萍去將安適因卽奔投池水以盡餘生隣里急救起慰以好言一面報官請辦噫氏之志誠烈矣百折千磨堅同金石求之末世豈易逢哉而如乙之人面獸心目無法紀王章具在其難免於嚴刑乎 
[通州近聞]  
　　初九日通永道薛觀察壽辰賀客盈門一切餽贈概行辭謝○署通永道許觀察擇於二十一日接篆其瀛眷已于十七日抵通暫寓沙竹胡同○通州張邑尊因事撤任署任陳邑尊有二十四日接篆之說○石壩河工廿五日卽可報竣大約四月初可以開壩騐米山東頭帮米已抵楊村不日到壩○頭二批袋布均已驗收卽發百家經紀承領發縫限期交竣○城西二十里樓子庄相近地方有甲乙二人推　糧數石欲往東壩赶集售賣突遇匪徒數人將甲乙打倒奪取糧食呼嘯而去二人正擬赴庄鳴保追捕適遇一幼童云此匪徒吾素識之乃東壩斗頭某某也于是二人恊同地保與幼童赴州批名喊控已拿獲康張二嚴行審人訊矣 
[冠蓋如雲]  
　　二品銜調授四川布政使王鶴樵方伯自江西入都陛見後於十七日行抵清江浦旋首途焉○頭品頂戴調授江西布政使盧藝圃方伯自安徽入都陛見亦於是日抵浦小駐襜帷○十六日江安督糧道馬植軒觀察自江甯來浦漕憲肆筵欵之賓主聯歡簪纓交錯誠盛事也 
[總鹺北上]  
　　成竹銘都轉自交卸後卽携瀛眷出署暫借八旂會館中小駐定於本月二十六日出武林門由下碼頭登舟揚帆北上各 
 
 

Page 3

 
 
憲署排日飲餞應接不暇都轉官浙兩年恤商愛民政尚寛大而精明勤幹雖劉宴無以過之省中官紳商富及鹽局印委各員是日皆有公餞杯觴到處香烟滿途而善堂紳董則定於普濟堂門首作餞堂中老民且仿行脫靴故事以留遺愛蓋都轉在杭兩年毎屆歲終另給度歲之資凡老人之有殘疾貧病以及棲流所清節堂等毎人給大錢六百文均發帳房按名分給經手者無所沾染通計兩年共捐廉五百餘千故沾實惠者無不感深肺腑也 
[學憲行期]  
　　浙江學憲瞿子玖宗師於紹郡考畢後卽於十九日回署定於二十八日出轅按臨嘉禾傳聞紹郡提覆之日有危坐終日而不能成一字者均遭荷校之罰有蕭山案首某童府案錄取第四名提覆日以離位出恭許久未返適爲宗師所見疑有傳遞鎗代等事遂傳詢之而某童神色變異對答支吾遂遭擯斥人皆爲之惋惜咸暵一衿之亦有定數也 
[吳是近事]  
　　廿三日亥刻南濠中水弄口某姓浴堂失火燬去平屋三間其時星月無色火光直透城内各洋水龍傳鑼集衆飛馳啓鑰而出已烟消火滅矣○新陽縣鄉間孀婦闞陳氏因隣人徐三和欺係具控於縣李大令批准飭提簽差下鄉會同莊書地保協同捉徐狼虎之威愚氓自難禁受徐遂鳬水逃逸因不諳水性遂占滅頂之凶屍妻徐陳氏痛夫死於非命同村隣里亦抱不平於是相助將原差獲住縳繫死者之足一面赶　闞家放火燒去船棚又將助惡之莊書地保房屋盡行拆毁邑尊詣騐後屍雖入棺尙未釘盖李大令旋卽上省謁禀首府謂事涉本縣書差地保請委員騐訊魁太尊立傳吳縣馬漁珊明府前往相騐此案係由新邑禀府或云此中委曲不盡如此容俟續聞再述○日來名園爭啓花放鼠姑蘭閨女伴裙屐少年賣棹嬉春絡繹如織除燈舫快船外又有花蒲鞵十餘艘或來自毗陵或著籍潤郡居然辛雞煮鴨設果烹茶與蘇地各船廚爭勝尤妙在兩房艙均設大床位置妥貼極爲寛敞而點綴花枝一二亦復桃嬌李豓别具丰姿所費不鉅較本地船祗有得半之數故市間駔販各署僕胥趨之若騖甘之如飴此風一盛恐閶胥一帶又將日耗金錢幾許聞有某顯者包一船妓故姊妹行聞風爭至而船戸等遂互雇岸妓以兾纏頭爭擲云 
[府華奉婁生正場題]  
　　府子曰於止知其所止可以人而不如鳥乎華君子遵道而行半途而廢吾弗能已矣奉子曰道湖而塗說德之棄也婁行辟人可也通場經題鸚鵡能言賦得狂風吹雨入樓斜得樓字 
[禁止夜會示]  
　　特授江蘇太倉直隷州寶山縣正堂葛爲出示曉諭事照得三月二十八日東嶽聖誕附近居民預備金銀錠帛至期在廟焚化事在白晝尙可彈壓稽查兹訪聞有夜間賽會情事是使不肖棍徒得以乘機攘竊况吳淞海口五方雜處現在沿塘雖紥營盤游兵散勇業已查明資送回籍惟恐未　凈盡更虞滋生事端亟應禁止除諭董遵照外合行出示曉諭爲此示仰會首人等知悉至期勿得晚間出會以絶匪徒覬覦之心倘有不遵卽提會首人等懲辦决不寛貸勿違切切 
[羅致名花]  
　　本報後登有花會告白言會中西人請中國紳富人等將自種奇花異卉届期送至會所共相門賽賽畢之後仍還原主是亦中外共樂之意倘各紳富家有名園儘可至彼相賽想今年花會自當格外閙熱矣至花會日期前已登錄兹不復贅 
[神誕懸燈]  
　　昨日俗傳城隍神懿德夫人誕辰邑廟左近居民均於二十七日起至二十九日止一律懸燈照耀通衢無異白畫紅裙幼婦白袷名流結隊游行途爲之塞亦一年勞之盛事也 
[拐匪送縣]  
　　昨日上午有江北人二名携六七歲男孩二口在大東門外行走捕役張阿榮見其形跡可疑阻住盤詰二人遮遮掩掩言語支吾因一併解送十六鋪巡局局員略詰數語飭勇移送上海縣究懲 
[醉中失物]  
　　前晚夜漏已闌有某書院肄業生章某扶醉入城途遇無賴多人見其醉容可掬爲之扶掖歸家次晨酒醒檢閱身畔眼繞銀洋均歸烏有約計值洋八九元正欲報官根究而無賴王阿狗等四人復赴章處勒索酬儀章怒甚立命家丁將該無賴捆送上海縣署請懲平司馬升堂研訊四人堅執不承喝令掌頰始稱清願賠償司馬判各繳洋二元以償失物案遂結 
[來書照登]  
　　棲流公所來函云奉會審憲羅太守批將葉懋鏘控邱敬人案内不願具領之繳存洋二十元撥發公所以充善舉又有　仙茶樓繳到十日捐款洋三元對開洋一元大錢三百文統合錢四千有零另有是數繳助山東賑濟　 
[誣竊兩案]  
　　萬利洋貨店夥陶有禮扭粤人鄭福海至法公堂訴稱被竊玻璃匣内假金鋼鑽手訓福海之子仁忠投案訴稱小的在江北土棧餬口現擬回籍道經滬上昨日父親在伊店中見有假釧取出觀看問價欲買兩下言語不通致被誣竊翁太守問爾父到滬何事住在何處旣是問價欲買身畔可帶錢洋仁忠答稱父親住在南市太平街因尋小的到此身畔有無錢洋實未知悉太守謂爾可問明仁忠卽向父詢問福海稱有隨在身畔取出洋二十二元太守謂陶曰爾等生意中人總須和氣斷不可學成惡習一言不合遽爾誣陷好人嗣後須小心留意諭畢叱令退去福海父子亦領洋而退○垃圾碼頭船廠夥陸裕宗在南市買得杉木一株行經金利源碼頭夫役以該處堆有杉木疑係行竊將陸扭送捕房昨日解案夫役並未投到船主葛言德廚主陸福榮投案訴稱廠中實遣陸往南買木發票呈騐且金利源碼頭所堆係柳杉烙有火印陸所買是次杉無火印可以分辨翁太守察閱發票知果是該夫役悞拘隨將陸釋出并着包探將該夫役傳案申斥 
[英廨停訊]  
　　英會審員羅太守昨送蘇藩易笏山方伯行旌飭差知照捕房停訊一日 
[滬瀆瑣談]  
　　吳淞鎭近日賽會前已錄報聞江灣亦於昨日賽會遠近往觀者頗覺聯肩接踵也○英租界石路兩旁擺設售物小攤殊碍道路昨由捕房派捕驅逐免致車馬碰撞○有某甲者衣履翩翩絶似三河年少昨至英租界某洋廣貨鋪以選購各貨爲名乘間竊取洋傘自鳴鐘絨單等件適被包探陳阿九摘見獲住人贓帶至捕房暫押 
[不認撞騙]  
　昨報以密拿人犯一節兹悉李成範實即李承藩拿獲後卽經羅太守詰訊據李供曾捐佐雜班往臺灣尋覓差使不獲如願寓客棧中忽遭火灾行李盡燬由窗間躍出僅以身免因念海外不可以久留塔船來滬下榻旅邸資斧斷絶典質一空現雖外面穿纔紗棉　而以包袱作襯衣下邊祇剩單褲困苦情形已可想見思往閩廣向同鄉人借貸川資或求舉薦實出於不得已不敢冐名撞騙太守謂爾作得好事見旗人爾卽以旗人自居見湖南閩廣人亦如此隨問手版是否爾寫究竟撞騙幾處爾旣稱是湖南人何以欲往閩廣李答稱手版是同寓畫師代寫因有親戚在閩廣故欲前往並未撞騙太守又問旣稱是有職人員何致手版需人代寫李答稱畫師書法甚佳故倩伊寫太守隨飭差將李解送上海縣核辦　　 
[法界公堂瑣案]  
　　亨達利主人偕買辦札炳文訴稱曾飭夥田欣仲收帳私用洋二百十七元三角又有三戸私用洋五十一元因之將田送案併邀保人胡寶善請訊田所開收到之帳呈電田供在行二年按月祗工資六元實屬不敷所用是以陸續用透洋元至三戸之帳實未收過翁太守謂爾不够用儘可辭歇隨謂胡曰爾是保人須爲料理胡稱田旣做三月始囑我担承並非作保况前曾賠過烊元是以時至該行囑其 
 
 

Page 4

 
 
司帳丁壽生訪查有無虧空丁曾說虧洋三十七元太守謂苟不擔承卽不與爾干涉現在田自已開明用洋二百十七元三角爾不必再說三十七元至五十一元一項着孔查明再理果係伊收亦須歸楚况田如此荒唐實非尋常錢債可比爾總應設法歸還隨諭交保出外料理胡稱實在無力賠償祗能認賠五十元札稱田之親戚均殷實總可商量太守着胡出外限七日内在同鄉親戚中張羅俟田以後有就卽可拔還○藥店夥謝阿方從甯波挈眷附江天輪船抵埠雇小車將物裝好復至船上偕眷口登岸小車早已不知去向隨將眷口安頓停妥自向捕房報失先是有包探夥某甲見車輛無人押運形跡可疑尾追往南隨卽鳴捕拘進捕房正在詰閬之時適遇謝來報失單上所開與車上所裝符合捕頭遂給謝領去而將該車夫魏渭生解案請訊謝亦投訴情由魏供小的停車碼頭上並未稍動後探夥到來囑令推行遂被巡捕拘押太守斥其謊說判笞二百板以儆○捕房解送周眞祥請訊包探將碎盆一隻呈案翁太守問因何事來案周供小的本習肉店生涯現在猪作爲夥毎月工資二千一百文去年十一月初四日在小東門外同生泰酒店沽飲需錢一百零四文將足對洋一元暫押掣有押票後往贖洋該店已遭火刼現在復開仍是同生泰　號昨日持票往贖該店說已換人開設竟將前票撕毁小的不服取伊店中盆子伊來奪轉以致擊碎太守間原告到否包探禀稱未到太守着周暫退飭包探於下期傳該店主到案訊究○高張氏混質僞金耳墜一案前已兩登報牘捕頭因原告德隆押鋪中人曾稱來質時有一男子守候店前因又着人獲到吳正郎昨日一併解送德隆押店夥翁仁全訴稱當時跕在門口者不是此人各押店夥亦同稱此人並未見過吳供小的並未偕此婦質物翁太守問包探王榮培此人如何拘來該包探禀稱二年前此人曾經質過僞金耳墜且查得與高張氏之夫相識伊自已亦已認過太守問高張氏爾丈夫何在是何名字答稱姓石名明發現往天津太守謂爾係高張氏丈夫如何姓石答稱高是前夫之姓僞金耳墜並非小婦人去押實被伊等誣害况專做僞飾之江灣人王鳳祥現已病故太守謂爾何以認識王鳳祥似此刁狡不比焉肯招承又向吳曰以前之事爾總須直說吳供小的前在老旗昌内爲庖人與伊之私識同事是以認得所質之耳墜由友人顧阿滎所託小的並不知其眞僞太守着將吳交保高張氏帶回管押○松江某婦生有一女年甫及笄已由母許字於人去年五月間忽然逃逸今始偵知在滬城南門外桑園地方　館主婦張周氏家隨託人信致法捕房捕頭遣包探嚴頌眉禀明翁太守拘到張周氏帶往提女至則張周氏過意高聲先至别家問信俾女聞而遠颺包探不得是女隨將張周氏帶回昨解公堂包探禀稱訪得是女逸至張處後卽經張許字崇明人某姓小車夫其人現已改業爲水手太守詰訊張周氏供稱是女於去年五月十七日到來現已他往求限七日内尋到太守准予交保限三日交案○英公堂來差周順呈遞信票及羅太守名片稱馮元祥控吳鳳　卽寶姐欠洋一百五十元傎知寶姐住法界洋涇浜臨平里因之帶同原告到案請卽派捕往拘翁太守向祁繙譯官說明來意隨派包探偕來差前往拘拿歸案 
[畵圖快覩]  
　　雙清仙館主施君伯鴻搜得名人所繪西湖十景圖復增以吳山勝境城外觀潮二幅倩點石齋以石印法印成旣堪表作掛屏亦可裝爲册頁毎一披覽如在六橋三竺間探奇攬勝世有欲效宗少文臥游者乎盍移玉至三馬路申昌納資選購也 
[助賑類誌]  
　　蘇州有心力薄人由昇茂載綢莊友人交到規銀一百兩據友云屢閱申報知山東灾象眞令人耳不忍問恨力薄而心有不逮眞藹然仁人之言足以風世○廣東雲臺里謝印彭發來函云前次二百元知經彚解兹復寄友人言福鈞捐洋三百元專函下逮囑爲接解誠如諸君子之源源接助可謂至矣○黄承流先生來函云先考妣七秩冥壽蒙諸親友惠賜隆儀本欲張冥鳴謝旋議賑卹諸君咸義之捐到洋二十元是仁人孝子之用心足資觀感[  絲業會館施書昌拜識]  
[來信照登]  
　　昨得絲業會舘賑所來函略言承貴報邗登電傳鉅欵助賑一節禮部侍郎徐句上悞加内閣學士四字請卽更正云云合亟撮要錄登以供衆覽 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[皖垣官報]  
　　候補道孫樹人觀察督辦營務處兼理保甲局務辦理有年軍民悅服祗以因公覊絆尙未入覲天顔現奉部文赴都引見所有各差均經移交楊觀察鳳儀暫行瓜代云 
[粤東官報]  
　　藩撫牌示潮州黄岡同知缺委先用同知林耀南署臨高縣缺委試用縣邱鴻炳署南雄州贞知缺委候補布經歴姚康之署潮州府經歴缺委候補縣丞崇禧署遂溪縣丞缺委候補縣丞賈國珍署高要横查司死委試用道庫大使程紹哲署增城茅田司死以海防試用巡檢祝華封南雄平田司缺以巡檢聶開勳羅定晉康司缺以巡檢汪福元均請詳補准崖州吏目羅澤沛飭赴新任 
[斃人案結]  
　　前報大沽輪船收籌人翁某馳馬斃人一事報縣後卽日驗屍當經天津縣在屍場將翁某責掌四十帶回管押越日屍親赶到經人調處令翁某出洋八十元撫卹死者家屬再出二十洋爲棺殮費屍親亦知翁某誤傷不爲已甚業經呈請息訟想翁卽可出獄矣 
[庸醫殺人]  
　　河南醫生馬姓素精青囊術凡瘋癆臌膈不治之症一經針炙無不著手成春前年慕四明山之勝襆被至甯波懸壺邑廟踵門求治者頗不乏人本月十八日有白沙人某甲身患瘋疾向馬乞醫馬以針從背後刺入用力太猛誤刺腰穴以致霎時殞命馬懼意欲脫逃當被街隣扭住交保送官一面通知死者家屬投案呼寃至二十日下午程邑尊督率刑仵差役等人押馬父子至屍塲正欲飭仵檢騐而屍親哀籲請免邑尊遂俯允所請斷馬出洋百元爲棺殮之費家遂得銷 
[先事預防示]  
　　鄞縣正堂程示照得開設客寓飯鋪烟舘奸宄易於溷跡嗣後如有面生形跡可疑之人准卽鳴保分别驅逐扭送懲辨並以二更爲度一律閉歇該店主人等倘敢知情窩留匪類或通宵達旦啓閉自由察出併究並將房屋封禁均不寛貸各宜懷遵毋違特示 
[退省庵在三潭印月彭雪岑宫保之别墅也]  
　　英雄老去戀湖山百戰歸來擬閉關繞屋緑波春㶑灔隔隄黄鳥晝綿蠻臣心素淡堪盟水帝眷方隆阻賦間聞道詔書馳日下西南時事正維艱[  鐵沙奏緑主人唐地志雲稿] 　 
[和懴情侍者藍田詞卽題海上羣芳譜]  
　　風流韵事溯從前海上評花獨愛蓮恍似天台難再到吟魂縹緲夢藍田江干惜别恨長牽此日相思碧海天名士多情兒薄倖可憐幽怨付藍田離情難棄賦新篇重到劉郎劇可憐能否東皇成好事鴛鴦依舊集藍田苕水惜花仙史戲稿 
　　藜床舊主原配潘儒人兩茁蘭芽生而未育孺人以憂思損其天年繼室朱孺人亦茂苑名門來歸兩載於今年三月十三日瑞絳石麟湯 
　　 
[餅筵開藜床喜誌七律四章卽席和元玉錄其一以塵海内外諸大吟青睞]  
　　皇皇雛鳳試啼聲門左泒懸喜氣盈但願璁有兼福壽豈徒愚魯到公卽曇花莫惜曾雙現仙果原來最後生今日膟盤戈印設北堂歡語錫嘉名○題小慺主人吟飲圖卽步元韵毎欲携尊谷口尋樓頭高會互題禁次風三面客初醉聽雨一宵春細吟樂府旗亭家製曲琵琶江月宦游心輸君柔遠旉文教海外猶欽大雅音○口中贈席君志前時客榕城聽到鄉音慰客游最難意氣更相投玉關萬里奇勳策名在何嗟廣不侯也曾磨盾學從戎也盼鷗搏萬里風壯不如人老將至雕虫雛作可憐虫[  聽壽軒主人楊耀卿稿]  
[補登與昌絲棧陳竹坪經募三月廿一日第二百五十三次清戰]  
　　塔册四千七百六十二册充彼飢腸人喜壽三戸各錢二百文三多食肉鄙人二戸各錢一百文無病便是福居安思危歴過紅羊幾鐵死人欣逢盛世得餘生節我浮費人忝居樂土人宜憶哀鴻人聊以解嘲人潤色綺霞自食其力安步當車願天心從兹悔禍祝善士常樂昇平祗能如是豈望其他祝君增福壽願我早添丁家庭集樂智者樂仁者壽壽山福海旣永且昌桂廕惟永萱草常春節飲三日不飲酒一天不坐車廿九戸各錢五十文以上三十三戸合來洋二元○塔册四千零八十八號梁積記麥年豐二戸各洋一元梁彭記洋五角無名氏錢五百文功記吳善慶二戸各錢四百文無名氏錢三百文麥胡記洋一角程依人元記二戸各錢二百文邵記喜記二各戸錢一伯文以上十二戸共來洋四元六角○寄鴻室洋五元宜爰山房洋四元疎彭榭義升齋二珌各洋二元吉安陳懷鈞洋三元何桂笙善士錢一千五百文無名氏朱立順保兒平安二戸各洋一元義大錢五百六十文隠名氏錢二百文○塔册五千四百九十册正太錢庄錢六百文今補特登 
[上海三馬路與昌絲棧陳竹坪經募山東沙洲賑捐三月廿四日第二百五十六次清單]  
　　吉益公勸助六十戸共小洋十角錢三千三百文○義源洋發號經募十六戸共洋四元○元生糖行募貽鄂堂太平火醮移賑洋廿元○昌記紙號經募廿四戸共洋廿元○恆生廣貨號經募六戸共洋二元二角○恆泰號經募三戸共來銅洋三十元二角錢五百文○黄少卿經募廿六戸共洋四元銅洋二元小洋三角錢一百六十文○惇裕和經募十戸共洋六元○延年經募四戸共滋一元○延壽經募十三戸共來洋一元六角○有心無力人經募六戸共洋四元○晉生莊經募隠名氏林小洋四角○生昌號經募六戸共洋八元○春源經募二戸共洋三十三元○協興經募十六戸共洋廿三元錢七百文○萬穎利經募六十戸共洋六元○永生利經募十七戸共洋八元○陸鴇卿經募廿二戸共洋六元錢三百銀五錢七分○鄭　茂經募十四戸共洋三元○中和園經募六十戸共洋五元○醉白園經募廿一戸共錢三千五百文○老慶雲銀樓經募廿三戸共洋十一元六角錢六百六十文○三珍齋各友洋二元○乾泰祥經募各友洋二元○乾泰　鋪經募四戸共洋二元○廣和糖行經募廿一戸共洋十元五角○同益周彚堂虚對一固○同永豐經募十戸共洋五元六角○萬生經募十九戸共洋六角錢一千二百五十文○道生號經募洋一元○恆隆慶經募八戸共洋五元○和興昌梁宅共洋七角半○永裕棧經募增利益錢一千八百四十文○三和源要號經募四戸共洋四元○益記茶棧經募三戸共洋三元○源生衣庄經募二戸共洋十二元○黄永茂洋一元錢七百五十○祥豐永衣庄各友各司共洋四元○隠名氏郭洋二元○立記北貨行經募六十戸共洋三元錢七百文○何祖安經募六戸共洋五元○錢永泰錢五百文○元火號經募十七戸共洋元元錢四百四十文以上均係塔册○轆轆主人爲兒義星患病醫資移动洋二元富椿齋各友錢一知文　門蔡氏三十壽慶喜洋六元踈懶子五旬誕將諸友所送壽儀洋四元無名氏洋十元雇凝秀堂助鎭平二七寶九兩九錢一分申規元十兩另六錢五分八厘童介丕錢五百文由全　盛局來馮耀記洋十元○另册適門陳氏求姑疾速痊洋二元施程氏又洋二元施畢氏又洋二元痵張氏求姑疾速痊洋二元施倪氏又洋一元孫沈氏節省工資爲故夫資冥福洋一元以上六戸共洋十元許斯螽堂洋四角不留名銅洋一元梁郁芳緣簡氏二戸洜在一元○張綠初先生書潤移助洋一元八角○湯門趙氏保合家平安洋十元又保身體康健洋十二元愓六齡童子洋一元聚和順銅洋三元○友仁申字單廿五戸其洋三元○費螎峯經募昌字七百四十六册　松石室洋六元吳儀根甫洋二元十三齡童子洋二元以上三戸共來洋十元○本日共收英洋三百十元五角虚對洋三個小洋五十二角半銅洋十八元銅小洋十二角錢七千五百文規元十兩另六錢五分八厘碎銀五錢七分合併申明 
[上海三馬路與昌向棧陳竹坪經募山東少洲賑捐三月廿五日第二百五十七次清單]  
　　大昌號曁各友洋一元○存仁德堂曁各友洋一元○衍大莊經募十一戸共洋三元○魁盛隆經募五戸共洋七元○沈昌海善士等八戸共來錢九百文○魏也舟敎書先生經募十四戸共錢七百文○美和號經募十七戸共洋六元一角○松壽堂經募七戸共來錢二千文○永恊昌銅洋四元○鴻福圍經募十戸共錢八百五十文○同昌當經募二戸共來洋四元錢三千文○南市德烹莊經募十三戸共洋二元錢三百文○承裕堂經募十三戸共洋十二元錢三百五十文○祥茂洋貨號小洋五角錢八百文○徐紹成經募廿三戸共來洋四元○滫芬堂經募三十四戸共洋十元○裕新和經募四戸共洋一元銅洋一元小洋二角○常安樂經募六戸共錢六百文○天祥經募七戸共洋五角銅洋四元錢二百文○蔣善土經募九千十四號　洋一元○祥泰紙號經募一萬二千七百三十一號册小洋十册○元源莊經募十七戸共來洋廿七元○乾發源皮貨號銅洋十一元○寶和號經募十五戸共來洋十二元六角○賈恆泰米號賈同泰油棧經募各友廿七戸共洋七元○愼餘經募三十六戸共洋九元一角○邵稚芹經募無名氏洋四十元銅洋八元○廣源燭號經募十四戸共洋四元虚對洋一个小洋五角錢三百九十文○東泰豐經募十三戸共銅洋二元錢一千文○大生烟號各友洋四元○靜材居士王善士等四十五戸共洋二元○廣泰豐糖棧經募三十八戸共洋十一元錢四百五十文○森記糖行經募十三戸共洋十元○敦大參號各友洋三元○泰康莊經募十戸共來錢二千文○利源糖行經募十九戸共來洋八元錢五百文銅洋十九元○唐立大經募八戸共來錢一千六百文○利昌油行經募廿九戸共來洋三元錢四百八十文○源生洋貨號經募六十戸共洋八元四角錢二百文○南市衍昌莊經募六十戸共來洋八元五角○慶記衣莊經募三戸共洋二元錢二百文○馮袁氏善士等七戸共洋二元以上均係塔册各善士姓名因報章限於篇幅不及備登祈諱之○寶善街王大吉藥號爲新進學徒將席金移助洋九元○晉生莊交來愼康洋一元泰來洋一元張怡德堂洋五元○太倉武詒經募申字單靜芬堂愼記洋一元愛日山房洋五角臥遊齋洋五角學性上人澈塵上人樂閒草堂三尸各洋五角以上六戸共洋三元錢五百五十文○常熟金陵存德善堂經募江寗昌字廿九册待雲菴主洋十元貽簚堂洋廿元○又寄來沙頭東昌泰典經募江寗昌字廿四册雙桂計主人吳楚記敬事居三戸各洋二元亘經堂壽春山人衍素盧三戸各洋一元以上六戸共洋九元○新署皂班王海及衆友計十五戸共來洋四元錢三百文永昌銅洋四元屠寶寶胡寶寶二戸合洋一元恊源祥錢一千文○小東門外大隆烟號爲新開各號送禮將筵資移助以代申謝洋十元○彩豐燭號無名氏舌耕齋沈修金提出王恆壽提書院膏火四戸各浮一元恆豐燭號林德嘉二戸合洋一元○沈福泉祈父母增福壽洋二元又祈胞兄妹平安沈錫良祈夫婦身體平安二戸各洋一元同發各友洋二元太亨源洋三元浙湖歸安縣未誌名南匯縣未誌名二戸合洋一元閬仙樓館洋五元錢一百八十三文非昨室主人洋一元小洋五角恆大各友錢四百五十文○張綠初先生晝潤移賑洋一元八角○本日共收英洋三百十元銅洋四十九元小洋五十一角錢十五千四百七十文虚對洋二個合併聲明 
[上海北市絲業曾舘核奬籌賑公所施少欽經收山東賑捐三月二十四日第九百七十二次清單]  
　　江寗藩庫廳宋印振麟經募湖北安陸府宋金坡鄂平銀五十兩通州楊丹山闔署四十元通州花布捐局李明軒二十元高郵州謝湛青代募二十元儀徵縣李樂亭闔署十五元力發橋捐局李竹人十二元吳壽田十元大勝關捐局陳家熊十元前署寶應縣何菊仙十元合共來洋一百三十七元規銀五十二兩四錢五分七厘由巨豐莊來○閩省兩廣會舘值年司徒道公募戸總科十元積善堂海澄縣賴二戸各四元總帶長勝左營副總府彭署漳標右營都閫府葉二戸各三元海澄分縣程海門分司沈倉總科海澄帮帶草堂繩武堂葉六戸各二元管帶長勝左營右哨都閫府黄前哨都閫府范金匱孫望之武林盧湯侯海澄陳慶麟洪許崧澄圭西曹林士金大有黄建動林得彰蘇陳善黄志成賈樵川集馨堂雙慶堂合慶堂名第堂周十七戸各一元恊和如川華寶鼎山長春錦安新錦德各興七戸各一元上恊同塵號交到合來規銀四十兩零四錢九分○漢口敦實善堂募金閨福幼册汪收生氏隠名氏二戸各錢四串余王氏三串劉章氏方王氏戚五氏徐李氏江蘇無名氏五戸各二串劉湯氏劉戚氏胡楊氏孫徐氏方孫氏播胡氏戴孫氏隠名氏汪鄭氏汪胡氏汪方氏無名氏王孫氏張章氏十四戸各一串又募單　周毛氏二元隠名婦六串汪路氏四串吳楊氏三串李北海呇隠名氏無名氏不書名徐胡氏吳周氏六戸各二串鍾葉氏汪陳氏不留名無名氏無名氏魏殷氏周許氏周胡氏唐施氏章王氏十戸各一串又募昌册四千七百零二號廣盛行洋例紋十兩吳洪盛二兩張生美三兩二錢七分以上三共合來規銀六十四兩六錢二分○朱芝村求孫女病俞五十元芬記由蘇潘資一號來十二元五善夫省花費十元杭州朱丙元求妻胎産平安十元武元了愿子由南京翁公館來六元鄭伯奠氏丹徒溺餘生錢孩三戸各四元品蕭樓求子病愈蘇州無名氏二戸各二元煤業馮一元梁氏虚對開一元以上廿四日 
 
 

Page 11

 
 
[光緒十二年三月二十一日京報全錄]  
宫門抄○缺單○東撫陳奏請賞給匾額嘉奬摺子○又奏請奬叙片○又奏請仍照原保給奬片○又奏請借補副將員缺摺子○川督丁奏請調補省會知縣摺子○又奏委署各員片○閩督楊奏調署知縣夾片○三月二十一日吏部翰林院正曰旗值日吏部引見三十一名○惇王假滿請安○察哈爾總管車都温到京請安○奕年謝授通政使恩○恩全請假十日○順天府奏京師得雨二寸有餘○召見軍機醇士車都温○○光緒十二年三月分缺單主事刑部安徽司徐兆豐廾知縣貴州婺川張濟煇丁甘肅伏羌葉鴻基近廣東三水万維幹降廣康澄邁李健鵬革安徽建德董芳澤近廣東東安陳自新丁貴州仁懷許國榮安徽英山吳念謀俱終養縣丞福建南平彰文斗故吏目貴州開州韓覲瑞丁典史廣東順德柯益壽革○○山東巡撫臣陳十杰跪奏爲江浙各官紳捐資助賑已歴三年爲數甚鉅擬懇天恩擇尤賞給匾額並傳旨嘉奬以示鼓勵恭摺仰祈聖鑒事竊維救災恤隣古垂明訓奬勤褒善國有常經東省黄水爲災民情困苦前承京外各官紳通政使臣周家楣直隷候補道盛宣懷等代籌賑銀棉衣派揀選知縣番民表等來東散放臣於九年九月間奏奉諭旨嘉奬在案嗣因水患不息賑務難停又承廣勸江浙閩粤各紳商多方集腋分起運解來東至今源源不絶均由臣發交潘民表等自行散放該紳於各屬災區一再前往撫恤或與官賑分投辦理或俟官賑放過後再行往查抽賑按災區大小輕重毎口發給京錢一二千及數百文不等隨處親行散放窮黎悉霑其惠截至本年正月三載之久統共放過銀三十九萬六千六百五十八兩二錢七分三厘棉衣三萬六千餘件實屬好義急公此皆日擊我皇太后皇上軫念灾黎屢次截漕發帑因之入人觀感方能如此現在庫款奇絀官賑無可從寛全賴此項紳賑以資接濟各官紳視辦賑如已事廣爲勸募不遺餘力臣毎欲據實奏聞輒卽堅辭其實心行善施不求名尤爲人所難及伏查通政使臣周家楣直隷候補道盛宣懷二品封職施善昌補用道李培松候選訓導嚴作霖　選知縣番民表等首創捐輸接濟東賑最爲出力嚴作霖潘民表兼司散放勞瘁不辭其次則翰林院庶吉士沈善登浙江候補道徐潤候選道鄭官應候選主事經元善直隷知縣謝家福雲南府知府鄧華熙河南候補縣承楊廷杲江蘇紳士林祖述姚嶽松李培楨毛鳳音邵譚王瀛王熾昌靳文泰謝庭芝安徽緋士江聯葑浙江紳士施則敬丁丙龎雲鏳張世祁桂蔚章閩粤江浙協賑公所紳十陳煦元李朝覲王松森並上海縣山會會舘紳商香港康善道院紳商日本各口中善會舘紳商南洋新加坡仰岡埠中善會舘紳商此外帮同勸捐者尚不乏人難以枚舉在該官紳好施樂善原不求乎聞達而災黎受益良多所於賑銀棉衣共至四十餘萬兩現復源源而來臣何敢壅於上聞可否仰懇天恩俯賜將創自助賑之通政使臣周家楣直隷候補道盛宣懷二品封職施善昌補用道李培松候選訓導嚴作霖　選知縣番民表均賞給御書匾額各一方以示族奬其餘翰林院庶吉士沈善登等分别傳旨嘉奬俾沐天語褎榮必更髓時感奮愚昧之見是否有當盡恭摺具陳伏乞皇太后皇上聖鑒訓示謹奏奉旨已錄○○陳士杰片再查江浙閩粤各官紳籌捐東賑銀兩均係集腋成裘勸辦非止一處出力人員有該道盛宣懷等委派者不能不酌給奬勵現據擇尤禀請前來合無仰懇天恩俯准將三品銜知府用江西候補同知王祖斌賞加隨帶一級浙江候補知縣鄒壽棋俟補缺後以同知直隷州用浙江試用通判秦度周加四品銜候選訓導沈錫光加國子監學正銜舉人沈林一以訓導選用鹽大使銜林志伊以鹽大使選用出自逾格鴻慈謹附片具陳伏乞聖鑒訓示謹奏軍機大臣奉旨着照所請吏部知道欽此○○陳士杰片再各直省官紳代捐賑濟解交山東歸入官賑項下散放者共有六十四萬五千八百餘兩前經臣兩次奏請將出力人員酌給奬叙部虑以事前未經具奏且與嚴核保舉章程不符僅准將題補山西興縣知縣曾雲章等三十四員加一級臣本不敢再行瀆請惟查該官紳聞風慕義代勸損輸歴時三載之久集欵至六十餘萬兩寶屬踴躍急公有裨民生國計部臣律擬局務勞績不准保獎恐無以勸好善者之心且所保祗升階銜封等項未敢絲毫冒濫如謂臣先未奏明以此駁飭則山東連年水患籌辦賑撫情形均在聖明洞鑒比之從前晉豫旱荒少有過之無不及也臣木先行奏請者初不料水患頻仍迄無已時今各官紳勸捐已三年之久爲數六十餘萬之多若不稍加奬叙實無以昭激勸而勵將來可否仰懇天恩俯准將曾雲章等三十四員仍照原保給獎之處出自逾格鴻慈臣爲鼓勵人心以策將來起見不揣冒昧附片瀆陳伏乞聖鑒訓示謹奏軍機大臣奉旨着照所請該部知道欽此○○山東巡撫臣陳士杰跪奏爲揀員借補陸路副將員缺恭摺具奏仰祈聖鑒事竊膠州營副將玉山因病出缺業經臣恭蔬題報聲明所遺員缺容臣另行揀員請補在案伏查膠州營副將係陸路題補之缺東省非有豫保省分斯缺係第一論第三缺照章應用儘先及借補人員該副將駐札膠州地處海濵巡防倍關緊要非精明幹練熟悉情形之員不足以資控制臣於記名提督及儘先副將内逐加遴選查有記名提督德州營叅將馮義德年五十二歲湖南湘潭縣人咸豐八年由武童投効湘軍迭在四川勦匪出力歴保以都司儘先補用並戴花翎同治二年調全東省帶隊三年四月因勦匪出力經升任撫臣閻敬銘奏保奉上諭着以遊擊留於山東儘先補用欽此五年二月因防河剿賊出力復經閻敬銘奏保奉上諭着以叅將留於山東儘先補用欽此七年五月經兵部題補德州營叅將是年八月因克復直隷饒陽縣城出力經升任撫臣丁寶楨奏保奉上諭着以提督記名簡放欽此嗣因所帶勇隊譁噪於是年十月經丁寶楨奏叅奉旨着革職留營効力欽此十二年十一月因擒獲漏匪吳好先等案内出力經丁寶楨奏請開復原官翎枝經兵部議奏奉旨允准光緒二年閏五月蒙欽派大臣騐放請旨准其開復原官照例用奉旨依議欽此四年借補德州營叅將九年五月到任該員噪練勤謹紀律嚴明以之借補膠州營副將洵堪勝任亦核與例章相符相應籲懇天恩俯准以記名提督德州營叅將馮義德借補膠州營副將實於地方營伍有裨如蒙俞允其所遺德州營叅將一缺係陸路題補之缺容臣揀員另疏請補合併陳明理合會同署登州鎭臣李楹恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○太子少保頭品頂戴降三級留任四川總督臣丁寶楨跪奏爲揀員調補省會要缺知縣以資治理恭摺仰祈聖鑒事竊照成都府屬華陽縣知縣顧懷壬於光緒十一年十月二十六日在廣安州署任内聞訃丁本生父降服憂應以聞訃本日作爲開缺日期前經具題開缺聲明所遺係題調要缺例應由外調補在案查該縣爲省會首邑政務殷繁非精明幹練之員不足以資治理兹于通省正途知縣内逐加遴選查有江津縣知縣張繼年三十三歲甘肅隴西縣舉人丙子進士改翰林院庶吉士散館以知縣用丁憂回籍服滿起復選授江蘇鹽城縣知縣親老告近改選四川墊江縣知縣光緒六年十二月廿一日到任調署東鄉縣知縣遵例捐同知升銜調補今職十年八月初八日到任該員才具精明辦事實心歴任地方措置均能裕如以之調補華陽縣知縣實堪勝任該員正署各任内並無降革留任展叅及已起西叅案件其餘因公處分例免核計且歴俸早滿三年與例相符由藩司易佩紳臬司游智開詳請奉補前來合無仰懇天恩俯准以江津縣知縣張繼調補華陽縣知縣洵於地方有裨如蒙俞允該員係現任知縣調補知縣銜缺相當毋庸送部引見所遺江津縣缺例應由外揀員調補是否有當理合恭摺其陳伏乞皇太后皇上聖鑒訓示再此案扣至十二年二月初十日限滿請補係在限内合併陳明謹奏軍機大臣奉旨吏部議奏欽此○○丁寶楨片再臣准吏部咨奉上諭王嵩齡　調補四川布政使江蘇布政使着易佩紳調補欽此等因咨行到川自應飭令易佩紳速赴新任以專責成所有四川布政使缺新任藩司王嵩齡到任尙需時日現經臣飭委杲司游智開署理所遺臬司篆務查新任鹽茶道英文現已到川飭委署理又保甯府知府賀爾昌丁憂遺缺查有候補知府吳佐精明練達堪以委署除分飭遵照外謹附片具奏伏乞聖鑒謹奏軍機大臣奉旨吏部知道欽此○○楊昌濬片再南平縣知縣邱晋昕丁憂遺缺應卽委員接署以專貴成查有正任龍溪縣知縣饒世纓老成端謹任内並無承緝盜案將届四叅限滿以及經徵錢糧有關降調處分堪以調署據福建藩司張夢元兼署臬司劉瑞祺會詳前來除批飭遵照並咨部外臣謹附片陳明具奏伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
