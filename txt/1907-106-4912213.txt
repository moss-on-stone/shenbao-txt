# 1907 - 106 - 4912213

 

Page 1

 
 
   
 
 

Page 2

 
 
諭旨 
[三月初十日奉]  
　　旨聯豫奏後藏戴臻員缺擬定正陪奏請簡放著著照聯豫所奏旗例著擬正之五員江孜營官四朗工噶補授欽此 
　　 
 
 

Page 3

 
 
論說 
[論東三省之督撫（潮）]  
東三省改置督撫而首膺重寄者皆爲漢人論之者有六派記者請得而臚舉之 
一用漢人爲東三省督撫者將以整頓滿洲也。其說曰。東三省之官。滿人獨啖之禁臠也。然而滿人之齒。絶無能決此大臠者。失地肇釁。接踵而起。震驚山陵。貽誤軍國。往事彰。無可爲諱。至於今日。外交益亟。内政漸繁。於是政府諸公。憬然於世僕之不足恃。一變而授其權於漢人之號爲明達者。彼其意固視滿洲爲不甚輕抑亦不以漢人爲不可託也。故此。舉實爲政府有意整頓滿洲之實據抑亦可爲有意整頓國是之樣本。 
記者曰。有如此。吾國幸甚。雖然。江浙寕輕於東三省歟？或曰彼有陵。寢在。 
　　二用漢人爲東三省督撫者將以融和滿漢也。此說畧如前說。而參加以融和滿漢之一義。其言曰。此爲排滿論之所懾也。彼其意以爲滿人可督十八行省。而漢人不得爲東三省將軍若都統。是明明以漢人爲不可 
恃抑亦陷於偏私矣。今如此。則吾以大公示人。而人乃不復可以偏私疑。我矣。夫如是則滿漢之畛域泯。而吾國家億萬年有道之長基此矣。　　記者曰。有如此說。則但用漢人足矣。何必擇其有名望者。　　記者又曰。有如此說。何解於七省之駐防將軍。　　三用漢人爲東三省督撫者。俾漢人獨爲其難以爲他日滿人安樂之地也。其說曰。東三省當日俄之衝。内政外交無往而不棘手以滿員處之。斷非所堪。故授之漢人之號爲有能方者使之經營而折衝之迨其稍有就緒則遷之。陽以酬其整頓之勞。而使滿員坐食其穫。蓋彼時稍有就緒。則固宜於雍容坐鎭耳。 
　　記者曰。此刻論也。何也。就緒之日難期。或曰。無難也。決之以以爲。以 
爲就緒。斯就緒耳。或又曰。東三省治理之入手財政耳。財政稍充期就緒矣。 
　　記者又曰。有如是。則是今之東三省督撫。寕如陶朱他日之東三省督撫。寕如陶朱之少子。 
四用漢人爲東三省督撫者。欲擒故縱之術也。其說曰。此於主張中央集權論者之一種手術也。彼其意殆絶對的不欲授之漢人。而枯以是授之者。　何也。漢人而發見其能力歟則東三省或可稍有就緒而滿人得以坐享於異曰。否則是漢人之能力。無以異於滿人而我乃得擠而去之。而更授之滿人。於斯時也。滿人雖不勝任。吾亦有箝當世之口舌。且也彼人。之失敗。乃至不得獲尺寸之權於中樞。而不敢怨而吾益得暢行其志。所謂一舉而影響於數方面者此之謂也。 
　　記者曰。此亦刻論也。本朝以孝治天下。彼主張中央集權論者。寕以 
陵寢所在爲博歟。 
專電 
[電一北京（三月十一日子刻）]  
得内廷確實消息前奉天將軍趙爾巽將調補民政部尙書不日降旨（盖） 
[電二北京（三月十一日子刻）]  
政府議定東三省督撫以下先設叅贊兩員至藩臬　司俟督撫到任後察奪情形奏請酌設（　） 
[電三北京（）三月十一日子刻]  
新任東三省總督徐世昌奏調首員毛祖模赴奉天襄辦新政（不） 
[電四北京（三月十一日丑刻）]  
御史趙炳麟奏各部丞叅弊竇叢生請予裁撤并特叅陳友璋以知縣冒充道員運動民政部丞叅何維棣程和祥以試用道運動吏部丞叅設被倖進恐在廷皆羞與噌伍奉旨著政治館抄給各部閱看陳友璋著吏部查明革職（民） 
[電五北京（三月初十日酉刻）]  
大學士王文韶又奏請開缺據内廷消息此次可望照准（大） 
[電六北京（三月十一日子刻）]  
農工商部奏道員嚴信厚辦理商政積勞病故請予卹典奉旨著禮部從優議卹（天） 
 
 

Page 4

 
 
[電七蘇州（三月初十日酉刻）]  
升任吉林巡撫朱家寳急欲北上撫憲委候補道朱之榛署理臬篆定於十四日接印（一） 
[電八北京（三月初十日酉刻）]  
北京商務總會關防業由商部奏請頒發奉旨知道（句） 
[電九北京（三月十一日子刻）]  
前奉天將軍趙爾巽奏奉省煤炭無論出口進口請予一律免稅奉旨允准（生） 
[電十北京（三月十一日丑刻）]  
農工商部電咨閩粤兩督華人請給赴美護照宜詳訂章程嚴行稽核併將出口進口人數按年報部俾有查考（生） 
譯電 
[香港電港督盻九廣鐵路速成。]  
港督南森君起程衆皆權送之港督答覆衆人曰余本盻再留任三年今者去港良用黯然但望九廣鐵路英人承攬之一部份能於一千九百十年西三月前後完工倘須港督相助以便九廣鐵路迅速工竣則我知港督必出全力也港督去後一切政務由殖民部參贊梅君代理俟新督陸嘉德到任後再行交卸譯字林報 
緊要新聞 
[各省不允敎士任意置産北京]  
　　外務部前據英使要求敎士在通商口岸城内任便買賣房産當已駁拒一面電詢各處通商口岸城内敎堂置産是否一律於契内遵章載明公産字樣有無通融情事茲江鄂直各省巳先後查復大致謂間有遵章於契内載明敎堂公産字樣者而僅書永租與某會名下未載公産二字者爲多辦法參差不一惟敎士租地祇有建造敎堂醫院等公用從未准轉售洋商該使所言通商口岸城内敎士得任意買賣房産一節與各口向來定章辦法有違萬難認可並查各省刋頒官契所載條規内有聲明敎士買地應令寫明作爲本處敎堂公産字樣經部核准通行在案嗣後務須一律遵章辦理以昭劃一等語現外部已通行各省飭令一體照辦矣（俟） 
[陳侍郎查辦馬革道續聞福州]  
　　馬江銅元局總辦 
馬景融觀察被陳玉蒼侍郎奏革查辦已迭誌前報茲悉此案已訊問數次均傳集各商家各工匠質對訊明共短二十五萬餘中有八萬餘係馬道私自虧空其餘均爲公家所用云 
前日侍朗又因馬觀察供有欵項存在閩海關官銀號特飭傳該號管事虞友三訊問虞剖辯得直可望脫累惟現仍由按經廳看管 
馬觀察經辦海關業已六年此次被押笔閩督崇佑帥卽派員在其公館提取海關銅元各薄據其舅氏王某得悉卽將薄據私運至衛前街汪姓家寄存嗣經崇督嚴追始行繳出 
馬觀察公館在軍署前豆芽菜巷内其眷屬祇一毌一妻一妾一女現已由警兵看守不准外人出入惟其母年老臥病醫生不能入視同竇憐之已回明崇督請將其母移出另住以便延醫診治 
馬觀察有寡弟媳上月來閩省親連因此事祗勾留旬日卽乘樂生輪船赴滬回皖日前侍郎先後電致滬道皖撫查拿馬之眷屬卽爲此也（合） 
[補錄郭繼泰上督撫藩臬禀蕪湖]  
　　敬禀者年前二十九日有電傳革職考語八字讀竟不勝詫異竊思革員雖係寒　　知自愛歷任四縣從無上控一案果使蒞事多偏當此民權發達之時豈盡安於聾啞至粗鄙近利更不知粗失何禮鄙指何事近利又貪何欵查舊年大小委員幾二十名州縣如饒國光曹寳書等皆餽洋百元佐雜如王景祥蕭勤等或三十元或四十元不等隨封供應尙不在内而府更屬無底之壑不特三節例規日用零物無不予求予取即幕賓脩金數百兩皆歸革員餽送統計一歲不下三千餘金以致未滿一年虧累萬餘倘稍近利何至於斯况偏鄙二字適相反對旣云　必是性情執傲如云鄭必行爲齷齪何能含混牽拉曾記去年初冬憲台札發汪守秋成上控密禀接閱原詞有郭令聽斷才高理財智短性情傲上其實可憐虧累數千金請爲設法彌補等語今甫隔兩月竟變爲多偏近利耶彼太平府汪麟昌實有吻合此八字鐵據謹節錄十四條摺呈憲鑒敢請一併明白批示一面委派公正大員澈底查訊如有一字虚誣願甘鐵鉞之誅革員雖死永感鴻慈於無旣矣不勝悚惶待命之至除禀督憲外革員繼泰謹禀（附摺一扣過長明日續登）（恭） 
按此條可與初八日本報郭繼泰子赴都察察院上控禀稿參觀 
本埠要聞 
[滬道不允工部局塡浜築路]  
　　寳山縣王大令查悉工部局擬將界浜塡塞禀經滬道照會領袖總領事阻止而工部局以此浜久經淤塞現與鐵路公司訂立合同分築馬路以便行人抗議不允 
[今日論前告白過多新聞轉入後頁]  
 
 

Page 5

 
 
現滬道瑞觀察持之甚力昨日又備文照會領袖領事謂該浜乃上寳二縣之界線卽使淤寒應由該二縣自行疏濬非他人所能佔用工部局如何與鐵路公司訂築馬路本道未便承認且地在租界以外工部局更無任便築路立界之權請卽飭令停工以符條約（眩 
[滬道主張自修馬路之計畫]  
　　工部局擬代修中國自築之北河南路經滬道備文駁復已兩誌前報茲瑞觀察以此路甫於上年四月間修整取有匠頭翁生記魏成記保固切結在案現修理未及一年卽有損壞自應照案着保人謝新山責令赶緊修理如工部局擬修之處並非此叚應卽估計撥欵興修以免藉口業己分札寳山縣王大令及伊二尹迅卽會同查明禀候核辦（返） 
[好稅務司留辦關務確聞]  
　　江海關稅司好博遜君擬於四月間請假歸國經江督電飭滬道挽留等情迭記本報茲悉赫總稅司業經電詢好君情願留辦因卽照會瑞觀察文曰爲照會事照得稅務司好博遜前經請假業調浙海關稅務司辛盛充補己於正月廿八日照會在案嗣在稅務處得悉兩江督憲因黃浦浚江事宜事關重大好稅務司辦理順手未便遽易他員電請要留一年轉飭總稅務司設法辦理當卽將此事電詢好稅司可否再留一年現據電復願爲照辦除由總稅務司備文分别申報並札飭各該員勿庸更動外相應照照會云云（悅） 
　　 [G生精補髓汁 
　　精爲人身至寳精髓充足則精神振作疾病不生每見世人或患頭腦暈眩精神困憊心志恍惚子詞艱難揆厥病原皆因平日不知　欲　勞以致外强中乾精髓因之不足本藥房獨得秘方虔製此汁功耑生精補髓潤肺化痰寗心神生津液補中益氣助筋骨和血脈除風濕　五臟長服延年其味之甘美功力之悉敵非别種補劑所能及也每瓶二元每打二十元半打十元近多仿冐遠近　士商賜顧請認明多　藥房石印藥目發票并壽星爲記庶不致誤　　　　　　　　　上海甯波路二百七十二號門牌多壽大藥房謹識 
　　維楊小瑯環又逢安徽票二彩誌喜 
本局歷年屢中大彩　諸君諒早洞鑒今又出第八會安徽大票二彩三萬六千五百三十四號全張由本局批興化徐澤翁轉售張子安兄獨得大洋三千元雖得主鴻福亦小號之榮幸現售川漢湖北江南安徽各　零躉批發格外從亷外埠函購原班回件不誤此佈 
　　法商通商内河輪船華盛公司逐日開班 
　　本公司開設上洋老閘橋南堍西首三井洋棧間壁自置堅固棧快輪船洋式公司拖船艙位寛　茶飯淸潔應酬各外周到專　崑由蕩口南橋湘城常熟等埠各處均有分局另雇駁船無不妥當照　倘蒙　貴客光顧請至本局售票可也本公司啓 
　　十威濟大藥房廣告十新到獅牌牛奶 
本藥房不惜巨資特向外洋運來頭等獅牌牛奶此貨各國早已　　　貨色白而潔　香而濃得化學之新裁眞無上之妙品也但市上所　各種牛奶大半糖粉和入惟本藥房之貨眞正原汁煉成方似新鮮牛奶　二故而老年服之還幼少年服之强壯之功當今上論欲戒洋烟如有志戒烟者服此牛奶亦可扶助身體而衛生體操諸君尤宜時時服精神百倍　益於　於身不淺承蒙仕商　顧請嘗試之方知言不謬也 
　　浙紹山陰老章東明慶記分設上海麥家　章東螮慶記京莊紹酒棧特别改良廣告 
本横向在　紹山　　社　　章東明慶記酒坊不愼重　自造加釀京　路酒遠年花　並　選上　藥料精製各種官禮藥燒久　　駐滬紳　美讚業已名　四海　支　繁衍特於辛丑年分設上海寳善街章東昇酒棧現因翻造房屋移至麥家圈南首東尙仁斜對面坐東朝西洋檯門面擇於本月十一日開市樓上設有特别雅座足以暢敘幽情批發照紹盤拆兌無不格外克已如蒙　仕商　顧請認明招牌不悞特此佈告 
　　慶華公司自强戒煙靈丸敬告天下同胞 
本公司考查良方揀　聖藥修合戒烟靈丸原爲保救黄　起見並非希　　利　普天下同胞虔服此丸早　黑籍力圖自强則公司與有榮施茲擇吉三月十一日開張價目格外克已　廣銷路俾有癮諸君皆可戒脫畧盡國民一分子之義　　　一打送一聽買一聽送一盒買一盒照碼八折念天爲限逾期仍照定價收取藥本不折不扣貨眞價實天地難欺倘有僞藥後嗣不昌同胞諸君愼勿交臂失之也總發行所設在上海　　門城内福佑路大街新造洋樓房便是如有外埠同志願担分銷重任者請移玉本公司面議或函訂亦可批發自當公道賜顧　諸君請認明慶華公司招牌雙龍爲記庶不致誤 
　　包愈吐血永遠斷根 
久遠馳名廣東陳恆德堂秘製神效吐血藥膏○靈驗非凡○謂余不信一試便知 
吐血一症皆由身體虚弱或咳嗽而傷肺而其病原尤在憂鬰思慮過度日久不愈致成癆瘵性命有關本堂利濟爲懷得祖傳良方不惜工　秘製此膏專治一切吐血　症以及勞傷咳嗽無論男女老少雖十年二十年老症服之立刻見功屢試屢驗重者二大盒除根輕者一大盒包愈永不復發妙　滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
　　壯陽至寳延壽真方 
大隆藥房秘製參茸芝术海狗腎延壽丸方眞料足神效萬分故遠近試驗鳴謝之保證書案盈尺許足見其功力之大有口皆碑 
本公司獨得化學經驗良方不惜工本重用海狗腎大枝人参血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰無子見色卽洩未交先流夢遺滑精耳聾目花四肢無力面黄肌瘦諸虚百捐五勞七傷等症其效如神最奇者久患陽痿之人一服此丸玉莖立刻雄壯房事異常堅久不倦雖白髮老翁極虚弱之身體服後包　　　爲强精神百倍愈戰愈堅一索得男妙在藥性潤而不燥滋而不滯非霸烈宜淫燥藥可比連服一月百病不生精髓充滿冬天手足不冷夏日身體不熱故常服補命門安五臟壯筋骨益氣血鳥鬚黑髮轉老還童屢試屢驗百發百中眞水火旣濟之良方却病延年種子之秘寳每瓶雙料二元每打十二瓶廿元單料减半如用雙料取效更速　上海四馬路望平街口大隆藥房啓　　最便地位建造房屋 
本公司在鐵大橋北滬寗車站新造票房之南商務總會之西小菜塲工部局學堂之東建造廳式五幢四廂及三幢四廂兩幢兩廂三幢雙廂兩幢一廂各式石庫門房屋裝飾精雅適觀便用衖堂天井均極寛敝裝設自來水電氣煤氣各燈以備旅滬紳商公舘住宅業經　工約五月底告成除已定出外尙有廿餘宅租價從亷不收小費北首尙留餘地適對車站碼頭以之先造客棧飯館酒肆茶　最爲相宜如有意者請○移玉盆湯衖集益里集益公司經租賬房面議掣取定單此布 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務正章（七續）]  
[第十二章樹木水道]  
[第五十七欵礦地木]  
　　砍伐樹木或因清道之故或因開礦之用均不列在勘礦及開礦報照准行之内如所在係官地應在礦務委員復處請領伐樹准單所伐之樹按照該處巿價納繳如係民地則須備價向業主商購經業主允許方能砍伐或由地方官按律定斷交出方可 
[第五十八款礦地水利]  
　　各省内地之江河湖港可行舟艇之處均歸國家管轄官民公用所有江河等處水道礦商不得藉故擅擬更改亦不得注上流之水氷致奪下流居處之水利 
[第十三章外人合股]  
第五十九欵外國商民之名籍職業及保證限制 
　　凡合股洋商照章具禀領辦須投有該國領事公文證明其人能切實遵守本章及附章所有巳載未載各條欵並須由該省礦務總局查實其人果合第五欵礦商格式然後發给執照准令照章辦礪該總局並應令具切實保單保其遵守本章太附章斷無違背果於定章毫無窒礙違背方能核准令其承辦除礦承礦務外至於至於外人入内地須領護照及外人不准在内地租地賃房造屋設立行棧曁經營他項事業諸類條欵仍舊施行絲毫未有更改卽因勘礦外人入内地須照舊請領護照 
[第六十欵外國商民訴訟法]  
　　凡合股洋商在内地辦礦如與中國人民或他國人民有錢債爭訟關係兩造私自權利者中國執法官吏可按照國律向例秉公剖斷如有案情别出爲現在律例所未備載者並可按照現今各國通例並叅酌中國法律情形公平斟酌辦埋 
[第六十一欵外國商民犯罪處置法]  
　　凡合股洋商在中國内地辦礦如有犯罪事件中國執法官吏可往查冏案情搜檢諸物若遇該國領事遠隔犯人者逃走之虞者並可暫時拘捕移送就近領事官仍按照條約照會該國領事官用該國律例處斷中國官吏並不强行干預如領事交斷不能得中國官吏許可商民悅服以後該國民人卽不准在本省再請開礦執照 
[第六十二欵外國商民上控限制]  
　　凡關係礦務事件受斷者無論何國人不服礦務委員所判准至本省礦務總局上控如仍不服至本省按察使司督院撫院及至商部爲止無諭何國領事及公使均不得干預但無論控至何處均宜按此礦律剖斷惟於此項礦律未經著有明條者方可援行外國礦律仍不與中國礦律意義觸背 
[第六十三欵保護開礦外國商民各條]  
　　外國人民旣與華民合股辦礦不拘何時如有打獵跑馬及種種遊戲事件有危險之虞者須禀明該處地方官指定地界限定時日遵照辦理其餘仍按外人遊歷内地章程從優管待 
外洋合股礦商除本人外曁延訂礦師及管理機噐者數人非與該礦確有關係未經總局允准請有合格護照地方官不認保護之責 
[第六十四欵宣示有礦地方阻礙事由]  
　　礦務總局如以某處地方尙未安謐或經地方官隨時禀明有礙地方安謐不宜外人入内辦礦可將事由宣示禀領礦照者卽不批准未完 
内治部 
[江督嚴札整頓警務南京]  
　　江督端午帥日前嚴札府縣及督中協城守協巡警各局略云省城城廂内外早經設立巡警一切稽查匪類緝捕盜賊應與地方官各盡義務非可互相推諉茲訪聞近來遇有訪查協緝案件往往此推彼諉希圖卸責不獨無輔助之益勢必諸務廢弛貽患何堪設想嗣後凡屬關繫地方治安各事宜該同城文武及巡警各局均應一體認眞辦事倘遇有必需協同助力之處一經知會立卽會同妥辦不准稍有延誤倘再意存諉卸一經查悉定卽執法從事决不姑寛康 
[預備新任川督行轅武昌]  
　　卾省接到官電知新授川督岑雲帥將於日内抵省江夏縣楊葆初大令因預備在小朝街大公館内鋪設行轅以便招待（今） 
[司道會銜示禁麻雀福建]  
　　福建藩學臬三司曁粮道鹽道日前 
會銜出示略謂查賭博一事本干例禁訪聞近於各項赌博之外更添一種賭具名曰麻雀上至士商下至僕隸均執迷不悟蕩産傾家廢時失業莫此爲甚若不嚴行查禁爲害實非淺鮮合行出示嚴禁仰士商軍民一體知悉爾等須知麻雀一項例内雖無治罪明文但有犯應與賭博同科倘敢故違定卽飭拿嚴辦茶坊酒肆如再容留賭博除將房屋發封外並提店主治以窩賭之罪街坊店鋪再有租賣前項賭具卽照造賣紙牌骰子之例分别首從嚴行懲辦决不寛貸云云（到） 
[仕學院裁撤敎員武昌]  
　　湖北仕學院因經費竭蹶各項開支大加撙節聞助敎李克佐張燦二君已奉諭函辭其餘各科敎員亦有裁撤之說所有課程由各學堂敎擔任義務不給薪水（今） 
[裁撤厘局武昌]  
　　鄂省望山門外鮎魚套地方向有厘卡一處委局徵稅現張香帥以該局離城甚近可由少城統捐局抽收無庸另行委員特下札將該局裁撤以節靡費（今） 
外交錄 
[建昌府委員等會同南豐周令禀報辦理民敎情形江西]  
　　（前 
略）現查被捉勇丁親兵二十一名已于日前陸續放回業已全行到縣雖大半受傷幸不致命惟衣服皆被剝去卑職仁壽已分别給資撫恤調養探聞該處鄉民自十五日一閙之後頗知營勇鎗彈利害不敢來城並經卑職仁壽另撰白詁告示專派本地人持赴鄉間曉諭情眞語摯勸戒兼拖該鄉民有稍明事理者無不抄謄傳誦人心已稍安靜卽附和爲亂之徒亦漸形渙散所可恨者爲首之鄒蠻仂唐丑老等仍在多方煽惑並有勾結宜黃縣人復圖抗拒之說實屬愍不畏法卑職等伏思前次鄉民聚衆入城實欲毁閙敎堂藉此搶掠居心甚爲回測幸而城内營哨准備迅速不致被其闌入及至該民開放鎗炮營勇亦卽開鎗抵禦該鄉民始猶不退經營勇出城迎擊方行逃竄官軍未經窮追故未擊傷一人尤足令鄉民畏威懷德是以捉去兵勇概未受害此皆仰賴福庇得以化險爲夷卑職等驚急之餘彌深慶幸除已由卑職仁壽專差移會宜黃縣禁止鄉愚不准出境滋事一面仍會同蔡營官及防緑各營嚴密防範並將城鄉敎堂敎民認眞保護再行嚴拿首要各犯訊供禀辦（下略）（著） 
[札屬保護游歷洋人江西]  
　　贛撫瑞鼎帥昨接湖廣總督張宮保 
 
 

Page 11

 
 
　　咨准日本水野領事函送本國人福井瑞華谷清輝湯本官康等來江游歷内地請爲保護等因瑞鼎帥當即札飭洋務總局通飭各屬如遇該洋人到境一體照約妥爲保護仍將到境出境日期報查云（因） 
軍事界 
[川督過皖閱操安慶]  
　　前日撫轅接調任川督岑雲帥來電准於日内過皖順閱沿江砲台並須校閱新兵操練故官場已預備一切矣（賢
按雲帥抵皖已見昨報專電 
[選送北洋陸軍學生廣東]  
　　日前大吏因須挑選陸軍學生數十名送往北洋保定學堂肄業曾照錄練兵處章程分飭各學堂諭令一體挑選在案茲聞此次學生由各學堂挑選後須彙齊復加考騐始送往保定陸軍速成學堂肄業大約月望左右可選定送往矣（夕） 
[督練公所添派庶務提調安慶]  
　　督練公所以現在辦理征兵事務較繁擬將本所經理科添派庶務提調一員相助爲理查有江蘇候補知縣王壽朋堪以札委所有月薪照例支給當即詳奉皖撫核准（賢） 
[招商承辦軍米蘇州]  
　　蘇省督練公所三處總辦以現在省垣米少軍人需米浩繁禀請蘇撫轉飭善後局借欵派員赴川省購米二萬石以資接濟茲善後局督辦朱竹石觀察以現下川米價值較前昻貴加以委員川資及運米水脚等費爲數不貲不若招商赴無錫等處就近採購糙梗每石僅需洋五元六角有餘較爲合算且局中欵項支拙似此巨欵一時難以借撥應先購二千石俟各處平米運到再行劃購業巳將情禀覆撫憲派令米商高廣泉前往承辦矣（必） 
[舉辦惠州清鄉之計畫廣東]  
　　惠州府屬素多劇盜歷年剿辦迄未凈絶根株上年惠潮嘉道辦理清鄉設立營務處竭力搜捕匪風始稍爲歛迹詎不旋踵即將營務處裁撤以致歸善平山等處匪勢仍猖獗如故聞周督現已查得此事擬卽札飭惠州府會同管帶惠安水軍王道舉辦清鄉並准照舊設立營務處所有各營一切事宜統歸惠州府陳守節制調遣云（夕） 
[派員巡緝長江南京]  
　　江督端午帥以長江一帶商埠林立恐有會匪梟匪混跡其間亟應派員專司緝捕因即札派前廣西柳州府知府趙淶彦率帶師船前往長江一帶認眞巡緝業已札飭遵遵照矣（拘） 
[購辦軍馬實數蘇州]  
　　蘇州楊協統整頓新軍馬隊禀請蘇撫札飭督練公所派員赴張家口購辦馬匹等情曾志前報茲悉現已議定購辦馬二百三十三匹驢一百五十五匹日内卽當首途矣（出） 
敎育誌 
[派員考察鄂省學務南京]  
　　江督端午帥日前札行鎭江府訓導 
汪廣文飭赴鄂省考察學務略請辦理學務全在廣益集思互相研究庶能改良進步日起有功湖北學堂甚多風氣早開亟應派員前往調查以期相觀而善查有鎭江府訓導汪亮鈞堪以選派前往除咨行外合行札委該訓導即便遵照前往將各學堂課程規則逐一詳晣考察禀復備核云云（商） 
[咨請通融改給官費南京]  
　　駐日欽使楊大臣日前咨呈江督畧謂南洋自費留學生梅毓華現在日本大學肄業其成蹟品行均堪造就前該生禀以旅費困難懇給官費曾蒙貴前部堂咨請存記俟有缺出卽行酌補現南洋官費生出有缺額該生復述前情懇請前來查學部奏章凡自費生能考入官立高等專門學校及大學者應由總監督商請該生本省督撫改給官費其餘官費缺出概不補人各等因是該生請補給官費核與部章不符惟貴前部堂咨請將該生存記一案係於光緒三十二年閏四月初七日咨行到東尙在部章未定之先似可通融辦理爲此咨援以爲例云云（我） 
[中學堂罷課風潮已平蘇州]  
　　蘇州府中學堂因學生敎習等與監督不睦全體罷課曾紀前報茲悉此事業經蘇州府何太守查明實緣體操敎習趙某因不允扣除賑欵慫恿學生全體罷課因禀知撫憲將趙敎習辭退於初八日一律上課（出） 
[創設南路公學湖南]  
　　湘潭縣十二都圑紳籌集欵項在該境陸家壩地方創設南路公立兩等學堂高等學額四十名初等六十名現已廣告招生限於三月初八日截止報名者頗爲踴躍云（亦） 
實業類 
[農工商部咨皖撫文安慶]  
　　前略）查烈山礦案案本部先准兩江總督咨報辦結情形當經咨復茲准前因該鎭礦旣經飭委議結歸宿辦理並據聲稱業經出煤油稅應將熊倅濟洙前禀請領採礦照之案註銷轉飭該股東另行迅舉總理呈繳照費保單請領開礦執照以符定章又查熊倅原呈礦圖勘定礦地約三十方里而已購之地只一百九十八畆其四至地名亦未詳註無憑塡發礦照今該紳等承辦該礦是否仍就熊倅購地内辦理抑並勘定之地悉行開辦應飭將已辦擬辦名地分别繪具詳圖送部核奪相應咨行貴撫查照可也（作） 
[批飭德清商改訂章程湖州]  
　　日前德清縣申詳省城商務局稱商人許宏昌等擬在德清設立商務分會擬定章程呈送察核等語當奉批示查核詳送許宏昌等擬設德清商務分會章程披閱一過大致尙妥惟第三節第四條總理連任以三年爲度查部章但曰一年任滿或另舉或續任以順商情爲宗旨並未定有年限第四節議事以捐欵之多寡得多數之議决權查部章但曰邀同各會董從衆議决若以捐欵定議易滋流弊第六節常年經費分四等迹近攤派恐拂商情仰卽轉飭更訂妥章並取具總理履歷册仍由該縣核明詳奪（比） 
[註册保護陶樂公司漢口]  
　　漢口近有職商周某設一磚窰廠取名陶樂公司赴商務房禀請立案奉批陶樂公司禀請立册並繳到册費查閱所呈章程尙屬妥恊准予立册保護以重實業（曰） 
 
 

Page 12

 
 
[設立吉林銀行辦法吉林]  
　　吉林達馨帥請設銀行已見本報昨聞度支部已將辦法核定由部庫提銀四十萬兩再由直奉兩省共籌銀六十萬兩共計一百萬兩交奉天銀行總辦保如君於吉省設立分行並委趙大令啓華爲幫辦現聞趙君已向總銀行總辦張允言君面議一切章程矣（晨） 
[允辦吉省橡業吉林]  
　　吉林一省橡樹甚多若能以葉飼蠶取繭繅絲且以樹皮熬膠製造物品洵屬巨利現有副貢許鵬翊擬定試辦章程十條禀呈農工商部立案當奉該部核准以所定章程尙屬妥洽卽咨行達馨帥轉飭地方官妥爲保護（輝） 
[粤省土行之大風潮廣東]  
　　粤省公白生土行向爲商務大宗近因雲土生意稍退寳益棧廣和泰兩家於正二月間被梧州枝號所累相繼倒閉共虧欠銀號數萬兩以致銀號中人大起猜疑應付不能靈便并聞該行中有老字號三兩家生意素旺且歷年積有存欵十餘萬之多者亦被牽及因而全行生意大受影響云（夕） 
[織布公司禀准立案處州]  
　　處州藏貢生譚獻等禀請創辦織布公司日前已由處州府蕭叔衡太守轉禀省城農工商局請予立案當奉批示云處屬地瘠民貧工藝素未講求亟應設法提倡以開風氣茲據禀送該生譚獻等所設利用公司各式布樣頗合時宜其辦理章程亦尙周妥該府籌欵補助具見熱心准予先行立案仰卽轉飭該公司遵照公司註册章程報由就近商會加蓋圖記禀請農工商部註册可也（比） 
[派員彈壓茶巿長沙]  
　　湘省各屬茶業開莊往往有痞徒聚衆滋擾甚有乘機搶劫情事向例由省台札派委員或飭弁兵駐紥各該茶巿以資彈壓現值茶業開巿之時湘撫已派委胡大令應雲赴安化縣妥爲彈壓矣（亦） 
瑣事欄 
[禀詳購米爲難情形安慶]  
　　皖北官義振撫局卞道前因振米缺乏委員前赴南陵縣境購米數千餘石刻聞該縣具禀省台謂民間近因委員購米以致米價飛漲人心浮動竟有謡言欲搶敎堂等語恐酿巨變不如暫往他處購辦云云（若） 
[周督嚴飭報館近聞廣東]  
　　南海鄭令接篆後隨赴督轅謁見周督命其調查屬内報館若干並飭傳諭各館主筆此後論事措詞不得無當失實從前各報每於政界上顚倒淆混詞鋒所及刻薄萬分雖經岑任上極力懲前自不得不爲毖後之計著卽轉諭各報館知之毌許再蹈前轍云（多） 
[江督寛免地棍南京]  
豐縣王之全大令拿獲地棍李翼之卽李化鵬禀請江督准予永遠監禁江督以李翼之僅供與積匪吳四等爲伍堅不承認同夥分贜至訛擾各節並未指有實據亦未傳同被害之劉俊田等質訊所請永遠監禁未便遽准現已批飭蘇臬司核明案卷摘傳人證提同該犯質訊明確錄供禀辦（常） 
[慨捐巨欵助賑鎭江]  
　　前署湖南鹽巡道劉選靑因淮徐海災情甚重倡捐鉅欵購辦高梁一千石黃豆五百石於初五日裝抵鎭江並電商鎭道榮觀察轉派駐鎭華洋義賑會周錦堂協戎於初七日將該兩物駁卸民船用小火輪拖帶轉運清江一面咨請淮揚道楊俊卿觀察遴淚員紳運往桃源安東等處散放以作耔種（五） 
[鄂省續建官棧武昌]  
　　鄂督張香帥前建甲乙兩官棧早己落成近又在甲棧附近添建丙丁兩棧昨已委員估勘工程不日又須大興土木矣（失） 
[鄉民械門寗波]  
　　奉化海寗兩縣交界之樟樹村鄉民與嶺下村民互爭坆地大起衝突樟樹村孫某糾集多人各持鎗械並有大旗一面上書孫姓祭復祖坆六字上月二十七日率隊至嶺下村决門該村土某得悉情形飛禀奉化縣縣尊翁大令當即帶同差役會同陳哨弁前往攬阻詎樟樹村人來勢凶猛便將王姓所堆之木料縱火焚燒以致居民大爲農動現奉化縣已通禀各大憲請示辦法矣（比）　 
[饑民爲盜南京]  
　　省垣米價昻貴力食小民每憂難繼而淮徐饑民來省就食者又較往年爲多鋌而走險勢所難免日前漢西門側某商店被盜匪十餘人明火執恣意仗劫掠幸巡警營合力兜拿當時捕獲夥黨數名解官懲治研訊之下知悉係貧困小民迫而爲此云（深） 
[匠頭攻訐監工浮冒安慶]  
　　安省目建造各學堂營署局所以來所有工程需欵浩繁均歸合肥縣洪潤千一人承辦其包造泥瓦木石匠頭傅孫杜三人　與洪同鄉現將改造學憲衙署上台擬仍倩洪承辦洪卽飭該匠頭等估工承包當時估見萬金洪祇允八千元匠等以近日工食俱昻未肯應允乃日前有小包頭劉張二人估包銀九千兩洪遂命其包辦匠頭等以未經磋商遽與劉張定議心頗不平因將洪以前承辦各處工程浮冒等情遍張揭帖於各衙署前以期伸其私憤云（孔） 
[蘇鄉盜案蘇州]  
　　蘇鄉西興橋附近吳紳祠堂於初七夜被盜行劫所失僅數十金惟看守祠堂之某姓婦竟被强行奸污翌日吳紳得悉當卽函請長州縣蘇大令下鄉驗勘差嚴緝（出） 
[事主獲盜解縣蘇州]  
　　蘇鄉王家浜某姓家於初六夜被盜行刼當經事主鳴鑼號召衆鄉民四面兜拿當場獲住盜船一艘盜犯二名遂於初七日解赴長洲縣署禀請蘇大令訊供究辦（出） 
[富戶被竊松江]  
　　松江西門外封某日前挈眷赴某姓賀婚詎爲巨竊乘隙踰垣而入將衣飾銀洋偷竊一空失贜甚巨封得信馳回遂報請婁縣何大令蒞勘嚴緝（此） 
[鉅竊該聞蘇州]  
　　近日蘇州竊案疊出如金太史塲吳姓閶門西街曹姓均失鉅欵已紀前報茲聞盛家浜沈姓家亦於前晚被賊翻篙落院竊去衣服飾物等項約值數千餘金之譜當經報請西路巡警分局文章卿大令前往蹈勘未識能否緝獲也（五） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十）]  
余覩此情狀。心甚疑之。念是地甚荒僻。一帶森林茂樹。連屬不絶。難保兇手不匿跡其間。且此兇手旣縱火以滅跡。必俟火發後始出。當時大道居 
鄰。望火趨救。彼豈不慮中途之邂逅。然則此兇手之逸不由大道。必由宅 
後無疑。此宅後之森林。正爲兇手所必經。難保不遺有形跡。偵探所當屬目者。正在於此。彼霍拉斯老於探事。豈不見及。乃絶不入林一視。掉頭逕去。是何故歟。豈彼適間所拾之物。竟有十分把握。堪作斯案的確不移之鐵據。故得此已足。無庸更及其他歟。噫是爲何物。是爲何物。恨余眼之鈍。竟熟視而未覩。正疑念間。瞥回顧。福狂態忽發。俯身伏亂草中一簇牛羊矢之上。諦視再三。相去不能以寸。若忘其爲污穢者。旣而以顯微鏡照察。復出鉛筆一一繪之。余覩此穢惡。不欲相近乃散步近。處以待。旋見。福順。叢草倒亂之跡。曲折以達樹林。矚目四周。忽就一低亞之樹枝。撫摩把視。復抱而嗅之。已乃俯身樹下。如拾物狀。諦審至十分鐘後。始繞林以出。 
眉宇奕奕殿展動。色甚欣然。若頗有所得者。余亟就詢之。則又弗答。但曰。華 
生可歸矣。 
余等返室。霍拉斯方倚窓坐。揚揚謂福曰。福君。來何遲也。勘驗畢乎。曰畢矣。曰有所得否。福顰蹙曰。天久晴。鮮有足跡可尋。且宅後爲牛羊畜牧之地。卽有一二蹤跡。亦不足據以爲憑。霍拉斯君。爾或已有所得矣。余聞福言。頗形失望。再視霍則啞然笑曰。我輩偵案。當以神鬼不測之思想。盤旋。此尺寸之地。以卽景生情。凡腦機所發。何物不足以爲憑。卽一草一木。至極微渺之物。一獨於目。而機卽應之而起。君爲英倫名手。乃如世俗無。識之偵探。沾沾以足跡爲據耶。言已劇笑不止。狀類癎發。福漠視曰。然則汝所得者。盍以語我。霍傲然而坐。方欲有言。忽海太自内出。趨過其前。霍卽呼之曰。海君。余烟捲適罄。盍以爾之烟捲。惠我一枝。海太曰。諾卽予之。 
霍取烟捲在手。並不燃火。但耽耽審視之。良久目光忽射。海太之胸次。曰 
子胸袋中纍纍者何物非日記簿耶。 
國外新聞 
[日皇切盼世界和平]  
　　初八日東京電云日本天皇降旨派樞密院大臣爲海牙和平會專使詔勅内有朕切望世界和平願汝體此意而盡汝之職一語譯字林報 
[英皇將赴俄國之傳聞]  
　　初八日栢林電云英國報章載稱英皇將往俄京聖彼得堡與俄皇相見意大利國君主伊孟紐爾將往英國與英國君后會晤英國君后亦將赴羅馬京城探視意國主后云譯字林報 
[英國國債日減]  
　　初八日倫敦電云英國財政部大臣愛斯　士君擬於今年撥英金一百五十萬磅爲明年養老費今年國債可减去英金十五兆磅譯字林報 
[英國巿長主筆定期赴德]  
　　初九日倫敦電云德國京城巿長請倫敦巿長於西五月抄赴栢林游歷同時德國報館主筆亦請英國報館主筆至德國京城及各口岸游覽 
[英國軍艦操演失事]  
　　初九日倫敦電云英國海軍驅逐艦愛立爾號於晚間在馬爾泰島外操演致與礁石相觸沉没恐巳全船毁壞矣 
[蘇彝士運河董事撤銷章程]  
　　初九日倫敦電云蘇彝士運河董 
事决定將禁止裝載大宗香油船隻經過運河之章程撤銷惟此條章程作廢何日行尙未定奪大約數日内卽須施行矣 
[比利時内閣齟齬]  
　　初七日栢林電云比利時國内閣齟齬其會長爲德史孟脫伯爵 
[船隻誤觸水雷]  
　　初八日東京電云船隻一艘在日本東山道福島太平洋海岸怱觸機械水雷人口死者十三人 
[輪船在横濱失火]  
　　初八日東京電云今日下午由印度吉爾吉泰城駛抵横濱之輪船愛潑揩號（載重二千九百四十嚬）在港内失火船内第四艙第五艙所裝之貨已全毁壞英國軍艦愛爾拂雷德號郵船俾士麥克號日本商人練習艦均各派船員水手登舟幫同救火惟火勢猛烈至今尙未消滅也 
[埃及人對於卸任英總領事感情之異同]  
　　初八日倫敦電云埃及國亞歷山大城居民開會商議恭送卸任駐埃及英總領事克倫滿君之策該處民政廳會員未曾到會 
[南太平洋風災]  
　　初八日倫敦電云南太平洋開羅郎島之鳥勒西地方於耶穌受難日忽起颶風該處共有居民八百人死者計有二百三十人 
[南美洲火山炸發]  
　　初八日倫敦電云紐約接電得悉南美洲支利國蒲伊呼地方火山炸發鄰近各處受損頗巨 
[裴列濱羣島大火]  
　　初八日倫敦電云斐列濱羣島之伊陸盧鎭燬於火居民無家可歸者二萬人 
[英人宴請各殖民地首相]  
　　初八日倫敦電云英國旅行會於克拉列基客店設筵宴請各殖民地首相主席名爲勞般次伯爾一時筵塵者爲外部大臣愛華德格雷殖民部大臣額爾金陸軍大臣赫爾登及範望獻公爵皆有名之人惟勞連安蒲薩摩亞三首相皆因小病未到狄金君答覆各首相頌詞詰問英國海權至下一世紀能否無與之抗敵者又謂澳斯達立亞洲極願轉助英國海軍供給屯煤之處及軍需物品 
 
 

Page 19

 
 
[也譯字林報]  
本埠新聞 
[法艦弁兵將登岸操演]  
　　駐泊吳淞口外之法國兵輪勃呂克司號水手弁兵擬於日内登岸操演步伐現該輪管帶已請法領事知照華官矣（列） 
[拚死吃河豚]  
　　法界菜巿街東洋車夫某甲昨日在途拾得河豚魚一尾携歸貿然烹食不及一時遽卽中毒身死當由甲之友人集資收殮矣（契） 
[飭查起火情形]  
　　昨報記美界火警一則茲悉火起於老閘橋北首北福建路泰生堂藥店並延及比隣大豐　食店王申記醬鮮肉店某彈花衣店並對隣萬寳銀樓萬興鹽雜貨店某老虎灶等房屋十三幢捕房以該藥店保有火險銀兩特飭探查明起火情形禀復核辦（西） 
[美總領事調駐古巴]  
　　字林報云駐滬闰美國總領事羅思德君已奉美政府簡充古巴總領事當於下月抄赴任美總領事自到任以來美人皆稱道之今者奉調離滬當有去思之感矣 
[製造局承印通信旗號圖書]  
　　上海製造局從前刋有各國通信旗號圖書一種凡兵船輪舶在洋面避險通信各要訣書中均詳細載錄南洋皖粤等省迭經來文請代印刷數百部分送後已將該版拆卸日前滬道瑞觀察接到北洋大臣來文請向製造局將該書再印百部分給屬下各兵艦等因觀察當卽移請製造局張總辦排印百部茲已竣丅瑞觀察當即電請袁宮保派員來滬領取矣（永） 
[巡警學堂定期開課]  
　　總工程局新招警察生八十名已由警務長將各生取齊於昨日送入南區積穀倉本學堂内定於明日開課（永） 
[浙江粮道抵滬]  
　　浙江粮道抵滬 
　　浙江糧道李觀察由杭抵庽英租界級陞棧旋卽命駕至浙江海運滬局與總會辦籌商兌米事宜又詣招商局　議各事聞李觀察擬將兌運漕米親往監驗以防攙雜等弊（夙 
[西南區給發槍械]  
　　總工程局董前因西區出有盜案當卽會籌防捕要章禀請滬道就硝磺局軍械中給發西南各區巡長警務長手槍一支以及子藥等件滬道核准後當由局　照數給發矣（永） 
[續獲搶米匪徒]  
　　昨報紀上海縣王大令移文公共公廨移提日暉港攫米匪徙六名已經老閘捕房包探在浙江路安吉客棧拿獲張阿大王文卿陳阿三等三名收押捕房昨日又由差探在錫金公所相近續獲金小根金小和尙阿穆等三名一併帶入捕房管押於今日解送公堂請示定奪（舟） 
[移提定貨不交案]  
　　老公茂洋行前控華人李文周金陸芝不文 
定購之紫錮罐致虧折銀四萬餘兩祇以李金等逃往他處故無從拘拿現該洋商訪得李文周金陵芝均避匿金陵上元縣地方禀請關太守移提太守已准請簽差協探赴寗關提矣（隊） 
[舊案覆翻]  
　　道士金某之女去年被李某誘姦逃逸扭局訊究曾經伊戚排解始得釋訟詎金至今心忽不甘赴道轅禀控當奉瑞觀察諭候批示（車） 
[請驗命案]  
　　西北鄉江橋人許松泉上月出外收帳至今未冋許之家屬曾出有招帖洋四十元仍無確耗前日該鎭河中忽有男屍浮起該處地保張振山查看該屍面有外傷係爲人謀斃抛屍河中者許妻聞信往視詎料卽係其夫現己偕同地保投縣報驗矣（車） 
[示諭遵守軍律]  
　　上海縣李大令昨發示諭一道略云奉撫憲陳札准陸軍部咨開准貴撫電稱治軍以法律爲先陸軍營法專章尙未奉大部頒發現在遇事應遵練兵處奏頒　罰制畧酌辦惟制略所載軍律是否卽照袁宮保二十五年奏定之　明軍律二十條辦理敬祈核示律官長有所遵守兵士知所從服等因到部查陸軍法律專章現尙未經　定應咨照北洋大臣咨送簡明軍律及防閑機要刑律各條辦理相應抄錄原單咨復貴撫照辦等因到本部院准此除分札協統曁督練兵備處將單開各條縣示營門並通飭各官長目兵一體遵守外應再出示曉諭合行抄錄示稿並粘通飭札縣卽便遵照抄錄分發實貼曉諭具報等因到縣奉此合行粘抄出示曉諭爲此示仰各標營隊曁各徵兵軍民人等一體遵照云云（車） 
[上海官事]  
　　浙江提台呂本元前廣東潮州府李崇咣布　壓唐嵩壽昨日到道拜會禀見候補縣黎寳麟銷稽查沿海保甲差捕盜局總辦吳煥聲請假三天　文報局委員通判李景軾奉贛撫委兼辦　西文報事官到道禀知（車） 
訟案 
[總工程局紀事]  
　　前報記何阿盤控朱才生誘匿伊女翠英等情曾奉斷押交在案茲由南區續獲其兄朱福生並舅父徐濤濤解孫明府提訊徐供今正目見才生領一女子至家中明府偮提才生質訊才生承認不諱判仍還押著徐及朱福生同往家中　三日　翠英領出交案○湯義興布莊夥范永根陳棣生前因冒刋圖章至厚泰莊取洋一案昨由　告將在逃起意之宋正榮送案陳叅軍提訊宋供前由范陳等同謀托陳之妹婿陳坤榮至厚泰取洋事後范暗吞一百元交出二百元小的分得九十二元陳棣生取去一百十五元陳坤榮得　二十八元官　一千人質訊因陳棣生病重發堂醫治　宋交還洋一百五十元范交一百元宋金德干預此案刋交培洋二十元一併押交候陳坤榮到案再追餘欵○法界彚巿街森記籐店主邵文德扭陳元生到局控稍衱　銀一百十三兩零先又在日結賬後將憑　交陳詎陳蓄意圖賴不肯還摺陳叅軍到交保候交到憑摺再核（譽） 
[公共公廨早堂案]  
　　初九晚英界山西路裕止隆烟紙店突然失火經鄰居帮同撲滅故祇焚去門窗及零星物押起火時該店主刻子堂店夥邵貴福朱子林等三人無一在塲兼之保有火險銀五百兩致鄰人疑爲放火當有胡金坤及彭王氏同投老閘捕房將　訴由捕頭飭探到塲查察並將店主劉子堂帶入捕房昨早解訊襄讞王明府偕同英巴副領事提訊鄰人胡金坤彭王氏投訴前情時明府訊之店夥朱子林起火時爾在何處店中有貨若干朱稱六點鐘時店主　事差至小東門小的到店只五日不知一切底細店貨約值一百餘元每日售錢六七千文又據探禀稱查得該店所藏香烟盒大半空虚他貨亦甚寥寥明府　之劉子堂供此店資本銀六七百元刻下貨物何止一百餘元起火時適小的出外吸烟留　貴福在店明府以各供支離太甚且貨物與保險不符商之巴君判將劉子堂交捕管押朱子林交保補提部貴福到案並訂期與巴君前往會勘後再行訊核○虹口捕房埃捕頭以粤妓陳阿黃將幼妓賣娼又　令幼妓陳阿鳳違章拉客爲捕拘人捕房爰於昨日飭探將　　陳阿黃拘案明府訊之陳鳳興供年十五歲在陳處爲娼陳蓄妓三人上禮拜六送友人赴漢口並不拉客訊之陳阿黃求請開宥官判陳鳳興發濟良所留養陳阿黃著罰洋二十五元其改過結交保開釋○蘆花湯五聖殿僧人圓慈將窮苦僧人圓感收留住廟臣圓感竟竊取　　衣物逃去途中爲捕拘入捕房由探傳同圓慈到案請究圓慈禀訴前情圓感俯首無言判將原贓交圓慈領去判圓感管押十四矣○法商密采里飯店延違商律師控侍者翁阿三無　 
 
 

Page 20

 
 
　工轉傭於　中飯舘明府訊之翁阿三供密采里工資每月十元撫中每月工資二十五元故舍此　　官判翁　三罰洋卄五元了　○蔣根榮在楊樹浦集成紗廠作工有女采弟前日送銀至　時爲李德興拐去當時有陳全福林云圃親見故將李扭入捕房解案時蔣又邀　　　到堂作證明府訊之陳　二人均供目睹采弟與李同車李德興供並朱拐女亦無坐車之事明府判將李押候查明再核○晉隆洋行拘得售賣冐牌香烟之陳成生供出製造香　之人住在法界已誌前報讞　　太守備文飭差恊探至法捕移提詎捕房不允　製烟者並不裝盒未便拘拿昨據差探禀覆明府商之巴君判將陳成生枷號七天完案○日前愼豐銀莊執事控出店温奎元携帶銀票二千元潛逃往蘇一案己詳前報茲所派探差等已至蘇垣將温所聚之妾陸秀卿移提　申昨日解案明府商之巴君判陸秀卿交官媒收押俟提到張榮壽再訊○金福榮徐阿毛串竊史友浦劉葛氏王鶴樓等首飾各物昨由探提案明府訊供之下判金徐各枷一月押六月各贓給還失主○計阿福控張阿德王阿崑拆梢行兇由探解辦明府將原被畧訊供詞旋有梁阿生趙阿福詣案自稱爲公正人曾向兩造解勸明府見梁等菲安分之流謂梁等事不干已胡得自稱公正人判計阿福罰洋十元梁趙張王各罰洋五元完案（泉） 
[法租界公堂案]  
　　日前江督札知英法租界各會訊委員以租界匪徙衆多若照新章廢去刑責殊不是以儆若輩故仍飭用舊刑陳明府商諸費繙譯遵將在途搶刦朱忠清銀洋之陳阿三　　示捕房六個月期滿押改過所二年同黨朱阿天沈寳生名枷一月押改　局二月收贓之吳永年王菊生各罰十元代質贓物之王徐氏王高氏各罰兩元以示烔戒○王晉蘭控魚行主俞　泉倒欠莊銀一案捕房昨將續提之姚學文解訊姚供莊欵係俞掌泉俞竹亭所欠與小的無涉王晉蘭稱俞往來銀兩由姚担保有保單存案且係股東豈能推卸判俞掌泉交保姚押候銀十天將竹亭交案訊核○新租界顧姓竹匠店失火一案捕房將顧等二千人解訊官以未曾保險且係貧民從寛斥釋○小車夫沈阿弟撞壞某西商電車等情已紀前報昨日解訊沈供見電車前來卽避左側以左側復有他車故未能再讓致互相撞壞中西官以沈鄉民無知著從寛開釋○張永林控彭根不還墊本工洋一案捕房又將案内牽涉之俞耀瑞提訊俞供雖與張合做工頭然早已折開並不欠洋彭稱工作係俞來承包今將所欠工洋一百六十餘元措齊呈案官判洋存堂俞交保候將帳目理楚再核（浩） 
[美租界捕房事]  
　　李阿法日前拐去王阿金男孩一口昨日王在途遇見鳴捕將李拘入捕房捕頭以兩遣供詞各執飭赴公廨控告○小車夫張和卿在途拾得金戒一只當卽呈　捕房飭候失主認領○蕭福林在德和輪船爲更夫昨被衆小工兇毆受傷由輪船執事將蕭舁赴捕房奉飭投水巡捕船控告○楊胡氏昨搶小孩雇王春裕東洋車行經乍浦路橋全車倾覆氏與孩均傷頭面由捕并送捕房捕頭以氏不願多事將王斥釋（西） 
[新租界捕房事]  
　　地棍沈叙山與子阿新前將靜安寺後面沈鶴卿之祖坟棺木私掘抛棄又掘毁侯姚等姓祖坟意圖盜賣沈鶴卿向論反被紏黨毆傷控由靜安寺捕房拘辦沈父子即開風潛逃茲沈又回家由沈鶴卿等復搜捕房控告捕頭派探緝獲送辦○派寃路鴻舄押店迭收西人失竊　贓經探在該店吊出籐椅花瓶等物捕頭當飭探禀誚公堂出單傳究○戈登路徐姓失竊衣服棉被等物開單報由捕房飭探緝辦（泉） 
通信 
[尙賢堂半年報告]  
　　自光緒卅二年八月二十八日起至光緒三十三年三月初三日止尙賢堂第十九次報告由督辦將堂中所辦之事條分縷晰詳述於下 
（盛會）此半年内堂中舉行盛會兩次本堂承紐約總董羅威廉君　銀七千兩添校舍一所以記念其父羅亞勃勒君落成後急堂特爲之建碑時適粤督周制軍道經滬濱因請其蒞堂行開　禮事在前次半年報告會後四日已刋人工屆報告内頃者川督岑宮保秉節由滬赴蜀蒞新本堂同人特設筵公餞兩次盛會中西人士到者皆夙負時望之人當公宴川督時陪座者爲中西官商外國總領事官碩學巨子頗極一時之盛尙賢堂以中外輯睦爲　旨遵此法而行之其庶幾得達此目的乎 
（會員）本屆六個月助資會員人數僅有一百四十二人主屆有一百七十三人兩相比較上屆爲多其故由於有已離滬者有自行告退者尙有西會員一人嘉德　及華會員一人程子　大令皆已身故至永遠會員則因章程内所載凡捐銀一千兩以上者爲永遠會員一語已改爲几捐銀五百兩以上者即延爲永遠會友故已由二十一人進而爲三十八人矣然本堂經費浩繁必須多得財政上之輔助也 
（議董）議董有數員不在上海故無更改之處議董會長仍爲商約大臣呈鏡宇統制前六個月内曾蒞堂演說一次首座二次學堂年假親臨首座卽本堂爲羅亞勃勒君立記念爾　　赴會演說 
（産業董事）本堂産業華董事共有二員去歲嚴莜　觀察逝世當公推　萊臣京卿繼之觀察本堂欵項出入清單可知本堂因闢治運動塲建造校舍致虧空銀三千餘兩此項債欵　未清還 
（辦事董事）本堂辦事董事德眞君告退回英後當公舉本堂辦事董事久庽上海之西人　葛老君繼之本堂書記員好時孟君暫不在滬擬請董事中不論何人於開會時代司其　　船招商局總辦鍾紫垣觀察爲一千八百八十三年美國邱爾大學畢業生已公推其爲本業董事李米也君仍在法國本堂願舉一法國人爲本堂董事 
（經理員）本堂經理員現有三人一爲美人李住白博士一爲英人裴理平君一爲粤人何　初君裴理平君乃英國歟斯福倫敦兩大學畢業生學問優長曾充敎習有年於敎育一　　求有素前由辦事董事公舉業經議董核准自到堂以來專授英文督辦深資臂助學生亦　佩服何述初君爲何衛臣律師之子伍秩庸侍郎之内姪得港定例局何一啓律師之姪　　駐美使署隨員曾在美京哥倫比大學講習法律公法現經辦事董事公舉尙待議董核　　已到堂辦事除敎授學生外復爲本堂與中外紳商往來貽答藉聯情誼應增用欵詳述於　（督辦）督辦所辦之事一如往昔除本堂一定之事外復經管本堂各種欵項向各會覆敢　捐欵各學生收取學費膳宿費燈火費又須作函勸捐爲本堂各項經費聯欵惟中爾現患　饉各督撫以辦賑事繁有無暇答覆者前六個月内本堂經費支絀無欵接濟所有用欵均由督辦籌畫直待學生繳付學費始行歸還諸君試閱欵項出入清單可知不久又有缺乏之　督辦以本堂事務殷繁因將所兼美人公會總董一職辭去惟義脹會書記一職現仍　　　兼 
救濟數百萬災民乃係道德上應盡之義務而與本堂宗旨符合且本堂有時亦二不免有　濟困難之患義振會員大半即係本堂會員且有數員卽係本堂董事也 
（英美董事）美國董事巴遜司君爲紐約巨商曾充商務公會會長有年其爲人也有奇才　慨好義現聞逝世曷勝惋惜美國董事添入永遠會員二人一爲美國太平洋海電公司總辦華德君一爲前任駐華美公使康格君蓋華德君去年來滬游歷深贊成本堂所辦之京康　君於拳亂時充駐京美公司與督辦爲患難之交也 
振務 
[華洋義振會捐欵第三十八次報告]  
　　席立功翁洋二百元禮查公司　琴堂　　伯朱玉田方于謨經募王榮昌陳友昌各二元龔月記　茂盛許仁記嚴福根倪大仁江永　顧新記朱玉林端餘堂羅陳善慶姚　堂羅阿友各一元薛鶴年五角周煜文二元朱其璋三元張毛毛胡阿茂各一元桑允茂夏如云無名氏各五角許廷左五元趙文輝陳龍海餘查　各一元張鼎昌陳阿滿范春來五角方于謨二元顧小狗張全茂馮寳法潘亦順奚阿四林　錩各一元黃坤泉張苗生范珍發徐阿艮張瑞龍康紹聖各一元胡小弟徐阿巧謝永福各　角趙桂生傅增奎林永照張阿龍孫阿仁各五角夏永朝賀阿七毛福元胡友根各一元吳　寳葉嘉泰張關林馮仁寳各一元周夏連陳阿毛項仁生朱阿弟金阿濟於永香各五角李阿林素貞姊華小娘胡阿保各五角日井公司二元夏毛囝涵丫頭朱阿二各一元王氏三元無名氏一元戴恆升厲明椿各五角王連元三角蕭琴堂三元顧小山失坤泉各二元李鴻益一元張金仁李生才馮蘭錢法　長庚孫仁生董鶴松杜木林各三角嚴丙全王善同杜保生史文隆葉阿根張葵卿姚家秉任品三吳阿水孫根來徐依興施阿于陳子齡各二角沈林雲張仁坤各三角葛桂生陳洪福陳阿木鍾保生薛全寳王根大甘阿林倪光容各二角謝少候二元邱全林五角曹星伯二元王三全一元徐書楊謝永法各八角張金才曹梅棠賀阿朱陳生華各五角曹成相殷阿聖許以才曹根法賀孝毛鄭洪慶鄭阿定鄭靜波謝寄生董冬林徐阿忠毛林合何阿卿沈章生各三角任小玉二元劉永昌盧先生各一元朱根寳邵文二周小生方阿才傅于風錢新茂張習卿盧正祥羅茂庭谷二角陳阿方四角陶家福錢金山唐富貴彭志高各三角頂文之何國榮熊來法金正祥項銀法華阿二各二角夏永朝一元王官成孫阿文葉史榮龔正才夏維訓鄧全庭史全全各二角費向南小田記邱侃如各三角邵仁張阿　各五角　雷爾一元楊小山田文林羅連生葉長根邵文彩各二角洪全生四角邵仁才五角王光均楊阿仁各一元宋玉助捐薄一木計洋七角共捐大洋二百八十五元銀洋三百八十角 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
