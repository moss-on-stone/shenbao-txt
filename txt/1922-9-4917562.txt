# 1922 - 9 - 4917562

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[請領餉（冷）]  
　　請領餉三字新名詞也何爲新名詞蓋自來領餉必一領再領無着且領餉之人到部避之惟恐其不速今乃不避而請之豈非至新之事亦即至新之名詞哉 
　　雖然是領餉之人避之而不能免世間最窘之一境也反之請这而不即來亦世間最窘之一境也於是可知財政應付之難有財與無財其境同也於是可知政府情形之極武人權力之大與人民所云反對反對之結果其相去也 
命令 
　　一月八日大總統令中俄所訂條約曁陸路通商章程己届第四次十年期滿現在中俄邊界商務日見發逹今昔情形不同依照原約應即重行修改並歷届由中政府提議在案現在俄國正式政府尙未成立無從提議政府爲利便兩國商務起見現經决定在中俄未改訂新約以前所有關於中俄條約及通商章程内規定之三分減一稅法曁免稅區域免稅特品各種辦法自本年四月一日起應即毋庸繼續履行嗣後俄商由俄國運來貨物及在中國運出洋土各貨應完進出口稅項均照現行海關進出口稅則完納以昭公允此令 
國内專電 
　　北京電海軍杜錫珪通電索餉昨滙出十萬（八日下午八鐘） 
　　北京電使團消息鹽債承募銀行團所慮者各省截留應由中政府正式聲明保證以後各省不得截留鹽稅（八日下午八鐘） 
　　北京電頃訪銀團要人云自海軍截留鹽餘通電到後中外銀行團對九千萬鹽債談判己停頓惟東陸商業實業等行以政府欠彼甚多希望發行此債一次扣去故有鹽稅債權團之組織（九日下午二鐘） 
　　北京電徐電曹疏通吳曹覆吳對梁個人非對中央本人不便從中左右又中央派赴保定代表曹託病不見（九日下午二鐘） 
　　北京電梁令財部電請吳佩孚派員來領餉又電杜錫珪派員來領餉杜覆己派員在京請逕交吳無覆（九日下午二鐘） 
　　北京電吳佩孚佳（九日）由洛赴保 
　　北京電陜馮寗齊陽（七日）電反對現閣昨梁發齊（八日）電解釋（九日下午九鐘） 
　　北京電此次魯案在美談判尙未及於青島至上海海底電線及青島至烟台海底電線有人建議該兩線應包含在德國公產之内 
　　北京電内蒙哲里木盟長齊默特薩丕勒聰勒聨合内外蒙王公創蒙古實業銀行（九日下午二鐘） 
　　北京電官硝借欵百五十萬草約起稿簽字在卽（九日下午二鐘） 
　　北京電前電九千萬鹽債折合八釐息非八折（八日下午八鐘） 
　　天津電天津四十七團體接駐美津代表張彭春電以魯案在京交涉政府電代表回華借日欵贖路羣情憤激急電院請明白宣布 
（八日下午十一鐘） 
　　天津電某方宣傳直曹召吳使至保面責歌電不先通知吳答似此小事我不能主嗣因此言語大起衝突（九日下午十一鐘） 
　　蘭州電劉曉嵐在實業待行所請督省兩長質問維持官銀號辦法財政廳發出有息証劵六十餘萬兩現因紙幣停止兌現以四五折收入漁利甚鉅紙幣價落至四折有餘官廳又發出五萬兩大起公憤（九日下午二鐘） 
　　漢口電蕭指摘梁閣贖回膠濟路辦法失當通電係青日發出並對院部微電嚴加駁詰 
　　漢口電川代表張梓芳劉承烈在宜與孫傳芳商定川卾和約四項定名爲川卾停戰條約並聲明南北分立期雙方遵守統一後撤消俟吳蕭核准卽簽字宜民擬提燈慶祝 
　　漢口電陳樹藩部竄入卾境千餘均經張聨陞派隊收撫張己由老河口返襄陽（以上九日下午八鐘） 
 
 

Page 5

 
 
   
 
 

Page 6

 
 
　　　　 
國内專電二 
　　漢口電吳擬定維持卾官票辦法將卾省官礦及京漢路自聶口至橋口官地並卾有官產營產槪行估價作爲票本（九日下午八鐘） 
　　香港電魏邦平以桂省防務緊急將第三師司令部移設梧州 
　　香港電孫中山擬在梧設中央銀行聞己委梁長海爲行長陳少白爲監督 
　　香港電許崇智令旅長吳忠信率部駐平樂巢匪并調關國雄部駐昭平協防 
　　香港電粤第二軍北伐隊劉志遠部第二營己抵宜章 
　　香港電聞唐繼堯以回滇難成事實昨由柳電朱培德請向孫解釋留柳原因并擬赴桂林孫意如唐來當派隊歡迎 
　　香港電財廳昨佈告限各商店一月内領舖底執照 
　　香港電聞當道以近日勞資屢鬭風潮對各工會擬加新限制 
　　香港電桂平南縣團體電告匪己退（以上九日下午六鐘） 
　　香港電聞桂平大湼江各地己爲粤軍收復陳炯明委魏邦平爲潯梧剿匪總指揮上下游郓隊統歸節制 
　　香港電國會經費欠三十餘萬各議員皆甚窘迫故董昆瀛主張自行閉會然舠健者則主候至舊曆年底如不清發則聽各人自由行動（以上九日下午九鐘） 
國外專電 
　　華盛頓電北京政府來電否認秘密談判業己告成之說日代表旣不願魯案由英美干涉又反對提交大會討論休士對此事態視爲政治難題蓋不設法謀解决則招輿論譴責且恐協約不能在參院通過反之則慮日本拒絶若施壓力恐在大會最後時期發生决裂致破壞大會之垂成事業也（七日） 
　　華盛頓電禁用煤氣戰爭案己成立天空戰爭案己提議休士提出報告擬禁阻飛機轟擊不設防城鎭惟以事難實施故未有徵戒之規定亦無束縛之義務此問題將留交將來會議解决之海軍公約星期一日可擬成星期二三將提交全體大會（七日） 
　　華盛頓電赤塔代表雖知奮鬭無功仍擬上書大會陳述西比利亞事請承認遠東共和國此問題現繫於開恩斯會議承認勞農俄羅斯與否之决議（七日） 
交通大學無線電 
　　華盛頓電魯案談判停頓 
　　華盛頓電四國海軍公約本星期内當可簽字商船武裝之問題迄未解决意法日三國代表皆謂商船如不能有武裝則商船不多之國將感不利 
　　華盛頓電（續昨中國關稅决議案）（庚）中國與承認此約國所訂條約中之條欵與此約條欵相應合者應以此約廢棄之以上爲决議案文之大旨中代表以下述文件遞交大會當由大會一致議决將中代表來文列爲上述議案之附件題爲中國不欲變動中國稅關現有行政制度之宣言文曰中代表逕告華會遠東問題委員會者中政府不欲施行任何變法致擾亂中國稅關之現有行政制度云云參議員恩德華提出報告估計關稅增收數如下（一）改收估值每百抽五之稅後可增收銀洋一千八百萬元（二）收每百抽二·五之附稅後可增收銀洋二千八百萬元（三）奢侈品每百再抽五後可增收銀洋二百十六萬八千元（四）合計所加稅欵可得銀洋四千六百十六萬八千元恩特華又提出下述議案擬列入一九二二年一月所成立之報告中此案　　中代表未投票文曰股員會於研究增加關稅以應付中政府要需之問題時深抱中國各處維持逾分軍隊致中國公款大受拮据之印象此種軍隊大都係各省軍界長官所管轄中國政局不寧之現象實繼續維持此項軍隊有以致之本股員會覺中國迅速大裁冗兵不獨可促進中國政治統一與經濟發展之宗旨且可致中國財政之復元　本股員會絶無干涉中國内政之意但爲誠意所驅動欲見中國爲中國本身及全部商業起見自行發展並維持有效力而穏固之政府再本會目的在藉軍備之限制减輕鉅大之費用庶不致爲實業與國家興盛之大障礙本股員會爲本會精神所感動故敢建議可否提交大會請其通過一議案表示本會之切望並載對華之友告主張立即實行有效方法勸誘中政府裁减上述軍隊與軍費是否可行請予考慮恩特華又宣讀中代表一文内稱中代表覺職務所在不得不聲明者此委員會並未設法考慮中國恢復關稅自主權之請求但中代表欲於將來遇適當機緣時再提出此問題以求考慮云 
　　華盛頓電孫中山之代表馬素聲稱北京與廣州間己立密約之說不確 
杜白林電新芬黨議會破裂似愈甚伐勒拉是否决定退位現尙未悉醉心共和者聲稱必不服從依此和約而成立之臨時政府 
　　開恩斯電喬治白里安討論英法間將來關係對於德國賠欵問題意見相差尙遠（以上九日到） 
世界路透電 
[開恩斯高等會議記]  
　　八日開恩斯電高等會議對於德國繳付賠欵事尙未有任何切實决議 
　　八日開恩斯電星期日專事非正式談話財政專家討論擔保問題及駐德管理財政委員團事賀恩爵士伊文士爵士及財政專家白萊克特氏曾與某某數國財政大臣會商其人名秘不宣佈今幕後之主要議題爲以英法聨盟代凡爾塞和約三方面契約問題此舉雖尙不能有所紀述但確悉雙方討論現己開始進行 
　　九日開恩斯電喬治民與白里安氏昨晚討論英法邦交等事英人對於英法聨盟之意見以爲今所需者爲仿照太平洋協約締結擔保歐洲和平協約法國且尙需抵禦德國侵迫之切實擔保雙方急欲解决各爭點以免關於賠欵問題發生誤會現議德國應付現金三千五百萬鎊貨品八千七百萬鎊共計一萬二千二百萬鎊此較原定之數減去二千八百萬鎊德國並須付占領軍經費一千二百萬鎊英國願放棄應得占領軍經費七百萬鎊所施於德國之條件内有徵稅以現金爲基礎增加火車費郵費煤價限制紙幣之發行預算案當出入相抵改革幣制各欵 
　　九日巴黎電開恩斯之法人半官電信言及英法之談判與保障問題謂談判事件大都爲實行立約互相保障以防德國無端攻擊之性質衆信英法將擔任各以海陸飛行之兵力相助其最小之限度今尙未决定法國擔任陸地方面而英國則擔任海洋方面比國將被請加入此約法國旣可確得英海軍之助力則對於海軍擴張案當能有所變更以應合新時局該電又謂歐洲各國共簽立一約之計畫言之己久現又在攷慮中此約將現定各國不得侵略隣邦但茲事頗複雜此會或未能議定之 
　　八日巴黎電各報皆注重英法立約之重要據小巴黎人報云此約可决定東歐問題微言報稱此約將有美滿結果而對於德奥聨合之緊要問題尢有關係此約果成法國在世界之聲望定可大壋巴黎回聲報稱英法約成則吾人可安心而吾人所必行之對德壓力並不因此以停止云 
　　八日柏林電法大使署以白里安氏署名之牒文致德總理謂高等會議下星期當須聆德代表之意見今爲省時計德代表應即赴巴黎留居該處俾隨時應協約國之召 
[各國近事記]  
　　九日倫敦電里加傳來莫斯科消息俄蒙己訂定條約雙方允互相承認並不容仇對訂約國一方面之任何機關出現及擔保最優惠國之待遇不日且將締結商約過激黨希望由蒙古得大批食物 
　　八日倫敦電荷屬東印度之借欵四千萬元現己募逾定額 
　　八日巴黎電希臘使署否認希臘有反對王室運動及薩摩斯發生亂事之謡言 
　　八日巴黎電華沙電稱該處大局殊爲安靜居民將於今日參與選舉波德畫界委員會會長今日接見各職工聨合會領袖 
　　八日巴黎電伯林電稱各政黨關於財政計畫之談判因社會黨態度與衆獨異故己决裂 
　　八日巴黎電審查萊浦齊裁判所讞詞之律師委員會業己閉會曾通過二决議案將於日内提交高等會議 
　　八日華盛頓電薩爾諾氏宣佈法國贊成禁用煤氣之建議時謂渠意以權力禁用煤氣似難實行貝爾福氏稱此約並不銷滅各國防備狂妄敵國使用煤氣之必要 
　　九日上海消息路透電社得駐美孫中山代表馬素由紐約來電如下北京各報所傳余贊助梁内閣云云全屬虛構今日余於此間發表嚴重之文詆責軍閥與帝制派之混合政府並否認南政府與北京秘密談判之說且斥恢復各省總督制及任陳炯明爲廣東總督之議爲愚昧可笑 
公電 
　　吳佩孚爲魯案再斥梁士詒電各報館均鑒梁士詒賣國媚外斷送膠濟鐵路曾於歌日通電揭其罪狀乃梁氏作賊心虛恐招全國聲討竟有虞日發出倒填日期之微電故作未接歌電以前發出預爲立脚地步以冀掩人耳目而免攻擊設計良狡殊不知欲蓋彌彰無異自供其作僞電首旣標明七日一點五十五分發電而電末則註微日以堂堂國務院而作此鬼蜮伎倆思以一手掩盡天下人耳目稍有閱電常識者當早如見其肺肝彼電開宗明義首曰内閣成立一守前次方針是欲以賣國之罪加之前内閣也如前内閣有借日欵贖鐵路用日人之舉動何以未聞前閣磋商何以未見今閣聲明旣有籌欵辦法或債票或庫劵何以又曰不論國内外籌惜旣曰收回自辦何以必須用日人爲車務長會計長旣曰政府無成見何以竟允日使要求且何以不經外部而由梁氏面允各國銀行團旣有不能單獨借欵之表示何以獨借日欵顯係以華會閉幕在卽欲以迅雷不及掩耳之手段而施其盜賣伎倆也吾中國何不幸而有梁士詒梁士詒誠何心而甘爲外人作倀傳曰與其有聚歛之臣寗有盜臣梁士詒兼而有之全國不乏明眼之人當必羣赴義憤共討奸匿全國更不乏殷富之家務祈合集鉅資保存命脈鋤奸救國海内檴鑒吳佩孚庚印　　蘇議員反對梁閣電各報館轉各省省議會曁各法團並全國國民公鑒梁閣組成新政所頒在在與國民宣戰其較小者勿論乃至舉國力爭之青島竟敢陰結某國許以移京直接交涉推翻華會代表力持未决之原議將山東斷送舉匣痛心若外債復有鹽　借欵九千萬積極進行其他北京巿政借欵硝石借知贖回膠濟路借欵烟酒借欵新增關稅借欵無一不在醞釀中而劣跡昭著之財政總長張弧尤助之不遺餘力嗚呼我國民非聞外人共管財政之說而痛國亡無日者乎然聲雖甚囂而猶未成事實者以我尙有前此拍賣未盡破碎不完之餘產存焉耳若梁張之計得逞則濫借朋分須臾產盡共管之禍寗待旋踵是而可認我足眞爲無感覺性之物矣謂宜急起直追（一）由各省公私團體聨合逑電華府三代　堅持原　勿受榮　訓令政治　護（一）由全國國民聲罪致討請元首立予罷黜（一）由各省省議會省敎育會總商會省農會以一省爲一組聨電各國政府及駐京使團銀國聲明非經南北統一合法國會成立通過之借約慨不生效力國民不負償還責任庶以制止賣國之陰謀而保持垂絶之國命凡我國民應具同情謹布區區佇聞明敎江蘇省議員陳琛開瓛季通龔廷鶚吳輔動宋銘勲錢鼎錢名琛劉文輅吳廷良章崇治周乃文王廷貽許仲祥侯兆圭周凱陳謨王國謀王景常陳人厚睦國襄王朝幹左保南楊同時等公叩庚 
　　天津各團體主張現欵贖路電各報館鑒頃致國務院外交部電文曰華會國民代表來電魯案在京秘密交涉政府電代表允借日欵等語羣情激憤亟應由部院聲明絶對不在京直交並不惜日欵以平衆憤至贖路辦法照微電第一欵全國分擔應不致難暫存第三匣銀行亦不致恐慌但此事應由華會三使解决不能在京辦理敝團等紇對不承認借日欵請轉三使並示覆云云特逹天津商會等四十三團體叩庚 
　　廣州國會對華會宣言電各報飽均鑒本年十二月二十九日本會議開會議决宣言曰人類依正誼而進化以互助爲生存此天然之通則今之號稱文明國家者非以羣之幸福相互謀乎自近東問題釀成未有之大戰故有凡爾塞之和約用謀國際之公平乃誠意未孚不能得完滿之結果又以遠東問題引起太平洋之會議當倡議之始吾人方冀獲得公平待遇庶免未來之慘劇乃消息疊傳所有會議情形以各大强國之意思爲意思不容被害者之陳訴關於太平洋關係間最重要之我國問題中如最無理由之山東問題及最苛酷之二十一條密約尙不得提出大會以供國際之研究求爲公平之解决則其所傳之領土保全主權獨立云者均不過暫緩其武力侵略一變而爲經濟侵略而己吾合法政府疊次宣言不承認北京賣國代表有代表國家之資格今吾人代表四萬萬國民正告於世界諸友邦并請國人注意不忘者中華民族一至公無私酷愛和平之民族也此特性早爲世界所公認此次太平洋會議之種種及己往之條約的勢力的經濟的凡爲國際不平等之解决及待遇但有碍中華民國之領土及主權之一者吾人誓死不能承認若以現狀爲藉口或與非法代表及北京私人所訂各條件有不互相尊重者吾人除絶對否認外當相機以圖自衛特此宣言咸使聞知云云當於本日宣布特此奉聞國會非常會議卅印（按此項宣言原稿曾載四日本報茲由電局送到通電全文特錄如上） 
國外要聞 
[美國特約通信（敬齋）]  
　　舊金山華僑空前之大羣衆運動 
　　全美華僑一致爲外交奮起 
　　舊金山有華僑近萬人華字日報四家全美華僑團體之總機關俱在於是實爲美洲華僑輿論之中心弗論外交内政苟在此地先有舉動則必易得各處華僑之響應惟人數雖不太多而黨派複雜適爲一中國之縮影致辦一當一派之事者有人而言及社會國家公共之事者反多畏退良以此舉之而彼攘之彼成之而此毁之實不易期效果也此次華盛頓會議關係中國何等重要而華僑乃若熟視無睹均由彼此觀望致之加以國民黨爲政策之故揭　内戰根本否認北京政府所派之代表雖無大效而各處屬於國民黨之華僑間固己迭起否認北京代表之運動矣以此而期華僑之對外合作愈難卜技利有西美中國學生華盛頓會議後援會及西美國立北京大學同學會兩團體對於華盛頓會議頗肆活動日前警耗傳來知山東問題中國與日本己在華盛頓直接交涉名爲英美之調停實即中國之屈伏十二月二三兩日華盛頓華僑與學生乘雨爲示威運動嚴重監督代表兩團體以爲時機己迫乃接洽各方面召集舊金山華僑各團體代表會議兩團體在華僑間信用素著一說即成而國民黨總幹事劉蘆隠君尤明大體屬黨員以他種團體名義加入青年會幹事李紹昌君大同日報編輯朱伯然君等皆盡力奔走而兩團體幹事孟壽椿康白情郝坤巽諸君則日往舊金山坐辦焉 
　　五日晚各團體代表集會於華人青年會到會者有中華會館愛國會·國民外交會·共和學社·聨愛會等十餘團體首由衆公推國民外交會會長朱伯元君爲臨時主席當由康白情君報告開會宗旨略謂華盛頓會議關係吾國命脈山東問題尤爲三年來全國力爭之焦點今中國代表不顧人民之公意己與日代表直接交涉吾國民應貫澈主張力行反對華盛頓僑胞己舉行示威運動舊金山爲美洲僑胞輿論之中心尤不容甘居人後故本埠實有舉行大示威運動之必要以打破列强侵略中國之野心希共商辦法云云繼由大家討論異常激昻隨即議决於八日舉行「反對山東案直接交涉大巡游」並通過以下議案（一）各團體於是夜散會後即分電華盛頓表示反對（二）商由中華會館華商總會通告各工商休業一天加入巡游（三）組織籌備處（四）接洽各報送登廣告次日晚重行集議到會者更增華商總會·同源總會·致公堂·鏡影鐘聲劇社·中學學生聨合會·及各學校等十餘團體無不同深義憤各任盡力宣傳更籌定種種完密之組織而空前之大羣衆運動以成 
　　八日下午一時男女羣集於中華會館門前加入者計二十餘團體由警察廳馬巡二名引路中華音樂隊爲前驅各團體以次魚貫而行其不屬於各團體者隨後由臨時總司令朱伯元君領之隊線延長約三華里有萬人空巷之槪由士得頓街·經布律委街·格蘭特巷·華盛頓街·孟剛馬利街·加里福尼亞街·巿街·復經格蘭特巷·折入克李街回至起行處時己二時半矣巡游隊伍均整齊嚴肅羣衆手持白布中英文旗幟多面上書「中國者中國人之中國也」「無條件交還山東」「取銷二十一條欵」「廢除英日聨盟」「反對太平洋上任何聨盟」「收回租借地」「反對國際壟斷中國經濟」「滿蒙無地容日本人」等語中外旁觀人士極爲感動紛紛免冠鼓掌回至中華會館門前時軍樂隊高奏軍樂羣衆大呼中華民國萬歲中華民族萬歲中華萬歲萬萬歲而後散 
[羣衆游行之情形]  
　　散隊後即由各團體署名拍發電報三通表示眞正民意其文如次（一）致華盛頓會議許士君等電曰「吾舊金山全體華人渴願華盛頓會議之成功並盼其於吾中國之正當要求絶對尊重特於本日舉行全巿大巡游以促公等之注意博世界之同情吾人所堅持者凡五事一曰山東權利須無條件歸還二曰廢除二十一條欵三曰中國經濟不得由列强壟斷四曰撤退駐華外國軍之自由發展者均須一律去除之公等知之中國醒矣中國人民己邁往於進步之路矣倘會議而置吾四萬萬人之權利幸福於不顧則世界和平未或能倖致者也 
 
 

Page 7

 
 
　　　　　 
　　（二）致中國代表團電曰一吾舊金山全體華僑於舉行全巿大巡游之後敢以對外交之公意見告幸諒察焉山東案直接交涉之危害舉國同聲吾中國應毅然以一切正義之要求訴諸世界此其時矣望即以山中權利無條件交還·及廢除二十一條欵·提出會議堅持外國駐華軍隊之即行撤退·嚴拒列强壟斷中國經濟及日本在滿蒙之特殊利益勇於奮鬭吾人民將爲後盾違衆溺職則義所不恕愛國或賣國惟公等自擇之」（三）致國民代表蔣夢麏余日章兩君電大意係報告運動情形屬其嚴重監督中國代表姑不備錄 
　　是晚假天主敎會開外交演說會男女到者六七百人華商總會代表關貽書君演說山東案直接交涉之危害陳詞痛切國民黨支部長黃子聰君演說中國外交失敗之略史條理井然末並謂北京政府爲日本之經紀欲洗外交上之恥辱非根本上推倒北京府不可云云康白情君演說第二次世界大戰之豫備略謂華盛頓會議之以强大宰割弱小與從前種種會議無異不可信賴世界和平之安奠當由我四萬萬酷愛和平之中華民族任之會議之結果若使新銀行團團之形勢展大則成國際管理中國經濟之局中國將爲世界之勞動國而吾中國人將爲世界之勞動者可痛莫甚焉吾人應勿忘戰應勿忘對世界資本家奮鬭赤俄新德與我同病吾人當北結赤俄西交新德組織世界勞動國同盟援印度安南朝鮮愛爾蘭菲律濱等弱小民族之獨立以力征改造世界此天與吾中國民族之使命也又曰華盛頓會議若必使公理不彰於世界我中國惟有退出會議再不簽押中國之土地可戰而有中國人之心與口不可以非義而屈也云云安華公司書記胡繼雄君演說力陳日本人對世界宣傳之狡謀其後自由演說至十時始散 
　　按華盛頓會議發起之動機在各國宰割中國之經濟即實現國際共管中國經濟之理想以回復其戰後產業之凋敝裁兵者僅以生息休養數年耳最後仍不出乎一戰故各國在會議中於中國外郵撤廢收回領事裁判權等細微之要求皆予曲從而餌中國以獻出經濟權也此次羣衆運動有兩家影戲公司攝爲世界新聞效果必大又日前留美少年中國學會·新潮社神洲女界協濟會·丙辰學社·國民社·曙光社等團體曾聨名致一長電於會議亦有足以醒列强之曉夢者特陸錄之其文曰「吾等團體謹代表中國大多數青年之意嚮陳其對於華盛頓會議之意見於主席許士及諸代表史席今世界旣以解决諸大問題奠永久和平之重寄屬望於此次之會議矣而尤要在遠東問題之解决然歐美政治家對於遠東之觀察顯多繼謬中國眞相之未悉而肆其臆測武斷勢固腚然夫中國現狀之紊亂與不統一勿容掩諱然此乃過渡時代之必不可免者中國特踵諸先進國改革之故徑耳中國人民方努力與沿襲悖理之舊社會勢力戰近數年來之學生運動自治運動即其精神之表現也吾黨信中國奮鬭之奏功可立而待也中國武人必卒於三五年内就範於國家工商業發展之下也自治運動必漸定統一而建立一完善之政府也吾黨青年更覺中國舊社會制度之不適於新世界者須一一而郭清之欲於一二世内（三十年爲一世）自以其力創造一理想之新中國期政府之民立民有民享焉引新中國者將或除軍事外無不足與諸大文明國相儕至是而中國且足與於有所貢獻於世界文明矣然使列强以其一時之紊亂而干涉之則不僅阻其前途且徒益其紛擾而己吾黨不欲公等以中國之弱而助之惟求於中國人民之勇於奮鬭而同情之縱以公等之力或未能遽復吾己失之權利固不計也吾黨切望公等之加意者有二一曰絶對勿干涉中國之内政俾其有自爲政治經濟發展之自由二曰供給中國以國際資本及專門人才以改善其一般物質生活吾黨覺道德之强足矣毫不以武力侵略爲懼惟使此次會議而不能副人道之期望則將來新流血之事必所難免誠不勝其遺憾此次會議且不重鑄從前諸大會議之大錯而一是以正義爲依歸此吾黨之敢以置信於公等者也」云云（十二月十日） 
[華盛頓通信（留美學生後援會）]  
　　華盛頓之大示威舉動 
　　全體一致反對直接交涉 
　　十一月二十六日英美兩國對於山東問題欲請中國在會外解决施肇基等特告各處國民代表本會駐華盛頓代表以此特深夜返紐約開緊急會議認爲絶對有害無利至三十日直接交涉之風聲愈緊在華盛頓國民方面之代表舉出數人往謁施肇基以余日章君爲臨時領袖代表告以國民眞意一致反對直接交涉詢以代表團之政策施答政策尙未定必須徵求同意不料次日（十二月一日）上午開會施氏即在會塲承認直接交涉按此次開會修正之定章凡有提案須於二十四小時以前通知况許士於此等提案萬無事前不徵求中日兩方同意之理於三十晚十一時至一日早十時不過十一時施氏安有不知之理於是國民代表始知受騙是日羣情憤激於十二時許即由商會敎育會留美工商學大會代表二十餘人前赴代表團總部前阻止告以不能於是日下午二時與日本開第一次直接談判同時帶有宣告直接交涉無效及山東問題二十一條須提出會議之大旗等縣於代表團之門首由各代表前往質問三代表祇遇顧維鈞王寵惠兩君當時即由蔣夢麟會同諸君次第發言動以利害本會代表吳之椿段錫朋亦斷續質問二代表遊移其詞不得要領又遇周自齊周謂山東全省礦產將與日本合辦又承認直接交涉係弱京政府來電問以電之内容彼含糊以答至二日下午在華盛頓之代表學生與商人列隊赴代表團總商將預備之白旗在牆上釘滿即於門首開露天大會由留美工商學界代表梁龍君主席首由全國商會敎育會代表蔣夢麔君演說宣告反對直接交涉以後次第由本會代表吳之椿段錫朋諸君及華盛頓中國商界代表演說大致均係宣告國民對於直接交涉誓不承認並主張以山東及二十一條提出會議一時各國新聞記者麕集民氣激昻萬分當場通過决議兩條即否認直接交涉與提出山東及二十一條於大會 
　　通過以後大衆預備汽車數十輛高懸否認直接交涉等白旗並以白旗滿繞汽車是日大雨大衆咸立汽車之外逕赴會場要求見中國代表一時美國偵探大忙繼由承宣者出而招待將當塲决議遞入會塲交中國代表並有一請願書致華盛頓會議全體旋以汽車列隊赴白宫哈定派次長某君接見多國際間敷衍語當以請願書託其轉交再乘汽車前往國會並游行重要街巿而回是日華盛頓報紙咸以大字登載一致贊助中國之民意 
　　現在大難在前中國己在他人掌握之中失敗恐未有己一致奮起以血誠與實力貫澈我民族之眞正意志而挽救危亡者惟我同學與僑民而己近又據秘密消息直接交涉實際上尙在北京進行果然則更爲危險矣昨日晚間華盛頓電話本會代表於昨日下午（六日）七時至八時往見三代表迫其將直接交涉即行停止將山東二十一條立即提出大會作萬一之補救由王寵惠君接見要求見施肇基顧維鈞兩君施顧均不見王君談話謂代表團己覺悟其政策之錯誤未先提要重問題致將時機失去今後决定對於小問題祇用最少功夫說下去對於大問題用多功夫力爭又謂山東問題鐵路上决不讓步務必收回礦產祇可爲私人的合辦現在還提不到鐵路大約後幾日即可提出現在日本代表己向東京請示中國代表對於二十一條將分頭提出而避免二十一條之名又接華盛頓密電謂刁作謙君最初辭職係見外交己告失敗而執迷者不悟昨晚梁如浩與周自齊等辭職恐另有内幕因直接交涉内幕尙在北京進行彼等意不在此也又國民代表接國内密電謂北京政府日本提出經濟同盟全國爲反對直接交涉及經濟同盟兩事同時各處興起示威運動激昻己極將　重大變化　　　　息主蠶惠君爲　對直接關　恐將辭職此次華盛頓會議中國失敗之局勢己成中國重大問題尙未提起而時機己盡失去無可挽回不特國民年來之痛苦與日本及各國在中國之侵略不能救正且因此使其加一重保障更爲鞏固通過盧特（Root）之四條將結四國之協商更於中國有莫大危險國民之正聲全未聞於世界而各國方以爲中國己經滿足此等罪惡誰負其責苟有人心之匣民不能不追問也在華盛頓各國民代表見失敗恐不可收拾謀萬一之挽回復於前日（七日）晚間由蔣夢麐君爲代表往見王寵惠君王君對於中國代表所取之方法本不贊同頗發牢騷謂將辭職蔣君告以辭職不必先取個人行動當全體退出會議蔣君又往見顧維鈞君質問其旣與日本直接交涉何以並最重要之鐵路問題亦不即日提出試問延至何時顧君初尙未决蔣君乃告以王君辭職之意方始允許「定於星期六日將膠濟鐵路提出直接交涉」蔣君復往見施肇基君施君一味支吾頗抱樂觀並且說諸事凡其他二代表及顧問諮議都是知道並且是意見很同的蔣君乃問王寵惠君何以要辭職施不能答聞王君現在暫不辭職且看星期六膠濟鐵路提出與否爲定又前晚接國内海電謂於八日（昨日）在上海開全國國民大會倒北京政府撤代表之聲浪頗高又本會最近消息明日（十日）芝加哥學生與僑胞連合作大游街宣威運動（留美學生華盛頓會議後援會） 
[德國特約通信（王光祈十一月二十九日）]  
　　戰後全歐各國之金融（三） 
　　記者於前兩次通信曾槪論戰後全歐各國之金融情形並略述英法比希意五國之財政狀况茲篇所述者則爲南斯拉夫·羅馬尼亞·捷克斯拉夫·勃加利·匈牙利·奥大利·波蘭七國之財政近况 
　　（六）南斯拉夫南斯拉夫以新造之邦雖獲得Steiermark　Krain　Kroatien　Slawonicn　Bosnien　HerzegoWina　Mlontenegro南匈牙利及勃加利等農業繁盛之地然因種族相異語言隔閔之故行政上極感困難行政旣極感困難金融更無從整理且組織南斯拉夫之中心民族塞爾維亞在最短期内發生三次戰爭（一）巴爾幹戰爭（二）塞勃戰爭（三）歐洲大戰國而民窮財盡不能自拔數年來南斯拉夫之財政純賴紙幣維持不但己往之財政如此即明年之財政預算亦復入不敷出仍須有賴於紙幣故該國金融大有愈趨愈下之勢 
　　（七）羅馬尼亞該國之金融近况較之南斯拉夫更差一等自大戰終了以來該國紙幣未嘗一日停發財政之紊亂可想而知且該國人民向無擔負重稅能力而納稅道德尤爲墮落故國家收入早己無法增加反之該國欲保持戰後新得之領土及抵抗布爾塞維主義之侵入又不能不預備大批軍隊因而國家支出更日增無己由此觀之源旣無可開流又不能節則其財政前途之命運不待智者而知矣 
　　（八）捷克斯拉夫該國獲得奥國工業礦山農業等等甚多就國内產業言宜乎可以發展然而事實上該國之金融却日往下落其原因何在蓋該國之銷塲爲德意志奥大利波蘭匈牙利勃加利等國而現在上述諸國金融皆極恐慌因之該國輸出遂不能不受影響而金融命運亦不能不追隨德奥諸國之後 
　　以上所述諸國皆屬於協約方面雖其金融前途無可樂觀然較之同盟方面之勃加利匈牙利奥大利仍有彼善於此之感若一述及勃匈奥等國之金融狀况則更有江河日下之勢矣 
　　（九）勃加利該國在最短期中發生三次戰爭亦與塞爾維亞相同當巴爾幹戰爭時該國以舉國之力製造軍事用品而戰中所得戰利品之大部分又爲彼之同盟國奪去故該國受損極大在歐戰中該國對於戰事亦極努力未幾中歐同盟破裂該國陷於戰敗地位除喪失一部分土地於南斯拉夫之外更擔負二十七年之賠欵共二十二萬萬五千萬金Lena（勃幣名）第一次賠欵於令年到期其數爲一萬萬三千五百萬金Lewa以現刻紙幣行巿計算其數己等於該國一九二一年至一九二二年會計年度全體支出之總數（該國全體支出之總數爲二十一萬萬五千萬紙Ｌewa）此就支出而言也至於收入則重稅之舉只可以行之於能力豐富之德國而萬不能行之於國力疲憊之勃國且勃國黨爭甚烈加稅之事亦不易見諸實行故就收入言亦頗悲觀現在勃國貨幣價值只等於德國紙馬克價值三分之二而仍有往下跌落之趨勢 
　　（十）匈牙利該國戰後喪失領土不少商業又輸入超過輸出一九二○年至一九二一年之會計年度其入不敷出之數爲一百二十萬萬克魯崙（匈幣名）此外尙須支出賠欵若干支出之額愈多不敷之數愈大不敷之數愈大紙幣發行愈衆紙幣發行愈衆貨幣價值愈跌貨幣價值愈跌國家收入愈無把握其結果頗有陷於破產之危 
　　（十一）奥大利該國一九二○年至一九二一年之會計年度截止今年二月底止其入不敷出之數己有四百萬萬克魯崙其中半數係用以補助糧食輸入者蓋奥國自戰後喪失農業地方甚多其本國所產己不足敷用勢非向國外採購不可外國貨幣價高糧食價值因而甚大又非一般國民所能擔負勢非由國家補助不可故此種支出就民生而言亦極感必要惟國家支出愈多紙幣發行愈多幣價亦因而愈跌戰前每頂帽子值五個克魯崙者現在須值一千二百至一千五百克魯崘即此一例己可想見其金融紊亂之情形矣 
　　（十二）波蘭波蘭雖不屬於同盟國而金融則與同盟國同運戰後歐洲各國中其所得戰爭利益最大者當首推波蘭波蘭旣得農業豐饒之地復獲工業繁盛之區即如Lodzsoher　Gebiet一帶之紡織工業便足供給全體波蘭人民之用而有餘且波蘭又因協約國援助之故接收俄德兩國之國家產業甚多德國方面更因凡爾塞和約關係對於波蘭交付鐵路材料車輛車頭不少然而波蘭幣價决未因之而高反有日往下跌之勢迨至今年八月三十一日波蘭幣價較之德國馬克更跌至三十三倍其原因安在當爲讀者諸君所樂聞第一濫發紙幣從一九一九年十二月三十一日起至一九二一年八月中旬止波蘭紙幣自五十萬萬馬克（波蘭幣名）加至一千二百五十萬萬馬克如此濫發紙幣幣價安得不跌第二武力政策波蘭連年戰爭支出浩繁今年預算入不敷出之數爲七百四十萬萬馬克若波蘭仍欲保持其武力不肯裁兵節餉或再與他國從事戰爭浪擲無算金錢則此七百四十萬萬馬克不敷之數尙將日有增加故波蘭金融前途在歐洲各國中可謂最爲悲觀 
　　綜觀上述十二國之金融除英國較爲有望外其餘皆悲觀多而樂觀少是皆歐洲大戰所產之結果也或謂戰爭可以促進化觀此亦可以廢然思返矣 
國内要聞 
[日人所傳魯案中國讓步說]  
　　梁士詒允借日欵 
　　魯案交涉中之鐵路問題中日兩國代表均極力爭持日本政府因從别一方面進行於上月二十七日派小幡公使與顔外長接洽認爲不得要領因於三十日下午五時又親赴國務院面見梁士詒氏爲最後之催促其情形秘不能詳但外間顔有梁氏己承認借欵之說吳佩孚歌日通電殆即以此雖梁閣方面於接到吳電以後即將擬而未發之微電修正拍發以表明並無承認日欵之事但日人方面則盡力宣傳謂中國己允讓步據大阪每日新聞華盛頓二十七日特電云華盛頓會議俟海軍問題結束後遠東問題擬以一瀉千里之勢而解决之至一月二十日止議案全部均當告一結東二十一條件亦當無大問題發生山東問題結局日本似將承認五年期限借欵之形式若中國不允時則由英美兩國調停又三十日華盛顧特電云美國全權代表休士氏英國全權代表貝爾福三十日曾提議山東問題之調停辦法中日兩國代表皆各以自國輿論之力爲後盾拒絶今後之交涉云云又據大阪朝日新聞華盛頓三十一日特電云中國代表雖己奉到政府之新訓令惟能否依訓令而行動尙有疑問據美國人方面消息休士貝爾福二人日來己研究關於山東問題交涉之議事錄將以再開交涉爲目的一兩日中當開始活動内外情勢旣己如斯不日或可得交涉成立之端緒也又據該報華盛頓特電云中國政府己撤回收買山東鐵路之主張作爲向日本借欵之鐵路而解决之並有己訓令中國代表之可信理由是蓋因二十九日小幡公使與北京政府直接談判之結果中國政府似亦己詳細知悉在華盛頓交涉之日本方面之見解認日本之主張爲正當而起中國代表接此訓電後雖似冷靜然若能即照訓令行動則魯案交涉之危機可信爲己經過去矣 
　　又據北京外交界某要人談話云魯案交涉自鐵路問題雙方意見不合由日本方面宣告停頓後日政府因令駐京日使小幡酉吉氏向我外交部及國務院兩方爲嚴重之勸告我政府雖未見有屈服之表示然而日本方針則藉此宣傳謂我國政府己允電令代表退讓交民巷方面且盛傳上月三十日小幡公使往訪梁士詒時梁氏己親口對彼言明「中國對於膠濟鐵路無借欵鐵路以上希望只要能將該路變爲借欵鐵路中國己甚滿足」連日日本各報之北京電報亦有此項紀載而華盛頓與紐約方面亦盛傳日本政府爲解决山東問題起見决於華盛頓會議之外另謀解决即不在華盛頓交涉而在北京申中日兩國直接交涉又謂中國政府己於上月三十日電令中國代表不必堅持主張只要將該鐵路改爲借欵鐵路我國代表顧維鈞王寵惠聞此甚爲憤激己發表聲明謂代表等並未接到本國政府此項訓令此項消息純由日本揑造由是觀之日本方面之宣傳誠爲可畏此時惟望國民嚴重監視不問其有無此事亦决不容其退讓也云云按日使小幡於上月三十日下午往訪梁士詒氏確係有此問題但是否如日人所傳己撤回購回鐵路之主張則尙有疑問此事關係至鉅甚望國民一探其究竟也 
[梁内閣之借債計劃]  
　　與新銀團交涉鹽稅庫劵 
　　梁士詒登台以來在陽曆年關雖勉强敷衍過去而舊曆年關又逼人而來所需之欵當然更多梁氏雖號稱財神亦覺無甚把握開日内再邀請華銀行代表馮耿光·王克敏·任鳳苞·張公權·周作民等在甘石橋本宅會議磋商協助暫行借墊欵項五百萬元俾資救濟但能否如願尙未可必至張弧則因中央財政枯竭己極己不敢到部各方面到部追索債務部員答以總長不在等來了再說似此情形梁閣之財政計畫己可窺見一斑而現在所恃爲唯之一財源者即所謂發行九千萬國庫劵也聞當局對於此項計畫業與新銀團代表史蒂芬不利者職此原因日來與舊銀團有關係之銀行頗主相機辦理並聞德國方面對於此事近日亦時有探詢惟此項欵額旣鉅且於我國對待新銀團態度關係至重故一般内國銀行家則極力主張愼重辦理但當局待欵孔殷有若飢渴能否縝密考量殊不可知惟鹽餘作抵一節須與安格聨切商安又往英公使身上推託昨日（七日）上午十二時張弧特赴英使館訪問英使即專爲磋商此事但聞猶未完全確定文　　　　　　　（一） 
 
 

Page 8

 
 
   
 
 

Page 9

 
 
   
 
 

Page 10

 
 
　　　　 
國内要聞二 
[陰曆年關之北京財政（鏡）]  
　　財政當局所自算 
　　陰曆年關距今己僅二十日年關財政至此時若無辦法則亦終無辦法矣刻下財政部對於過年收支其所準備可略述焉 
　　收入項下（一）鹽餘鹽餘至年終共結存一千三百零九萬九千元當扣除凖備金七百萬元滬廠庫劵七萬元直隸河工借欵十萬元福建協欵十八萬湖北協欵十萬東三省六·十一·十二·三個月邊防費六十萬元直隸協欵十四萬鹽務署墊欵三十萬凈餘四百六十萬九千元在鹽餘中本當扣除公債基金一百萬元近畿軍警餉一百萬元近畿軍警餉另列入開支項下此處可先不除公債基金因今年關餘己溢額故此項百萬無須再扣此外尙須還中交兩行墊欵十萬勸業邊業金城墊欵各十萬鹽業十五萬大中一萬農商三萬此五十九萬業己與各銀行商妥仍借與政府故鹽餘實數爲四百六十萬九千（二）關餘一百萬元（三）中交兩行借欵二百萬元此欵由財部與總稅務司交涉由海關稅餘項下撥還中交兩行墊欵三百萬中交兩行自用一百萬以二百萬借與財政部業己商妥（四）震義銀行借欵五十萬（五）華法銀行借欵五十萬合計八百六十萬零九千元支出項下（一）軍費近畿各師及十六師各省軍隊及各兵工廠軍官學校等合共一百三十萬元直軍各師八十萬馮玉祥十一師一萬零五百吳新田第七師一萬零五百張錫元第四混成旅八千吳長植二十混成旅八千恢復卾西賞欵十萬吳巡閱使墊付劉顯世軍費五萬奉軍一百萬安武軍十萬毅軍十萬海軍艦隊五十萬吉黑江防五萬京師警察廳十九萬八千六百九十元保安警察一萬二千五百元警衛處一千六百元步軍統領衙門九萬四千元護軍管理處一萬一千四百四十六元京畿衛戍司令部一萬八千二百八十九元游擊隊五萬衛隊混成團三萬二千九百四十二元四角七分　探調查隊七千九百六十元軍警督察稽查分駐所一千二百九十二元綏遠騎團二萬一千元元珠爾瓦馬隊五百六十九元四角四分四减致平軍費一萬八千元鎭嵩軍一萬三千元多倫鎭守使七千五百元張景惠二萬張宗昌四萬五千援庫軍費十萬歸還汲金純墊丹熱河毅軍欵五萬合共四百七十三萬九千一百八十八元九角一分四釐（二）政費公府經費十六萬三千九百八十一元五角五分五國務院經費十二萬七千三百九十七元二角六分二國史編纂處三千三百三十三元參衆院二萬元審計院二萬元平政院一萬五千元蒙藏院二萬一千九百八十五元三角三分三王公禀餼一萬八千三百六十五元一角四分二喇嘛錢糧八千四百九十元九角三分五　　學校二千五百九十六元五角蒙藏招待所五百元蒙藏年班王公俸十萬元清史館一萬三千九百八十四元文官懲戒委員會二千二百六十三元五角八分三司法官懲戒委員會一千九百二十三元三角三分三清室優待費五十萬八旗各營餉銀三十萬東西陵密雲察哈爾旗餉三萬五千元外交部三萬八千六百四十二元各使館經費二十萬八千四百三十六元六角六分六釐太平洋會議經費二十萬内務部　幾　七萬八千七百八十七元五角財部所屬各機關十四萬零七百八十五元陸軍部八萬零七百十三元三角八分交陸軍部錄用人員六千元將軍府五萬四千零五元二角五分參謀部五萬五千零二十元陸軍大學一萬二千二百六十六元測量學校七千九百零七元測量局一萬一千六百七十六元角六分六釐襲圖局六千九百零四元一角六分六駐外武官岳開先一萬元航空學校一萬六千二百零五元飛機製造廠二萬零一百九十九元五角海軍部三萬四千五百七十五元駐外武官五千三百六十元敎育部四萬元司法部三萬四千五百三十三元三角三分三大理院二萬六千六百五十九元四角一分六修訂法律館一萬三千三百元總檢察廳七千七百四十四元高等審檢廳一萬一千五百零一元地方審檢廳二萬六千元各監所二萬六千九百四十九元八角三分三中東路俄監一萬元農商部所屬機關四萬二千三百四十元全國水利局六千六百五十三元三角三分三庫倫五千七百元科布多三千七百二十元恰克圖三千六百四十元烏利鴉蘇台三千七百二十元烏梁海三千七百二十元駐印辦事長官二千元洋顧問及僱員薪二個月二萬六千四百三十三元八角六分又日金六千六百六十六元六角六分平巿官錢局五萬元合共二百六十八萬五千五百二十五元五角四分五又日金六千六百六十六元六角六分合計共當支出七百四十二萬四千七百十四元四角五分九釐又日金六千六百六十六元六角六分 
　　收支兩合雖計餘一百十七萬有幾但各機關皆僅發一月薪是否能滿人意尙爲問題且敎育經費二十二萬歸交通部撥届時交部若無欵可撥則又須取給於財政部且舊國會議員之經濟調查局亦無開支新新國會議員所要求在前任閣議上所通過之歲費亦未列入（以梁閣不贊成故）他如接收西南政學系投降之統一會欠薪等至年關必皆有一度麻煩自不能不多少預備一點以爲點綴也 
[中東路之管理權問題]  
　　自華會開幕後時聞國際共管中東路將提出討論之風說流布於中外報紙日有所見此事與中俄兩國命脈上有重大關係昨據交通界某君談話云華府會議消息傳來盛倡中東路國際共管之說若此說果屬列强所提議實與太平洋會議之宗旨大相違反緣此路係中俄二國所共有如是舉動實屬侵害二國權利美國政府提倡召集會議之宗旨嘗以國際正誼號召列國東路共管說依正誼言實不當提出於大會也 
　　俄國勞農政府己正式知照英法美日比義諸政府抗議在會議席上提出東路共管問題公文中聲明解决中東路爲中俄二國間事使大會中果有提出此項問題之舉中國代表團亮必爲同樣之聲明也 
　　中東路之所有權屬於中俄兩國非他人所能過問此路橫貫吉黑二省當一八九六年開始建築之時得中國之助力不少其沿路地帶皆爲中國所給予所有建築及修造該路應需之材料一律豁免釐稅且凡由該路運輸之貨物所有進出口稅特别减輕三分之一觀於公司章程開首即言「中俄爲建築及管理鐵路起見合股開一公司定名爲中東鐵路公司」是該路爲中俄共有之路毫無疑義况據該章程所載鐵路開通八十年後應無償歸還中國三十六年後中國可備　贖回是更可證明俄國在該路之利益實有一定期限而中國則爲永久之主人翁也 
　　從前中國對於該路管理權爲俄帝國政府所把持中國未能完全參與自俄國革命後無力保護該路公司股東乃於一九二○年十月十日與中國政府續訂契約該路由中國政府保管至俄國秩序恢復原狀時爲止此約之效力即所以阻止俄國各黨派之陰謀藉東路爲活動地帶而爲種種擾亂和平之舉致危及世界交通之要道也 
　　今者中國保管該路己閱一載主權亦己確定俄國方面毫無閒言奈何無端又發現國際共管之說此種議論縱屬謡傳中俄人民亦不能不加以反對竊願美國政府熟思詳慮勿遽見諸行事致重傷中俄二國之感情也某國每言共管東路之說倡自美國尤足令人駭異此說是否屬實不得而知惟美國對於該路素所注意且於監管技術部尤占有勢力共管說之實行與否全視美國態度爲轉移中俄二國當於此時一試美國對於二國之友誼精神是否眞實也 
　　華府會議席上美國己以羅特原則得列强之認可該原則中即以擁護中俄二國主權爲宗旨國際共管中東路即違反該原則將使中俄二國人民發生一種感想謂華府議决案盡屬虛文今日國際共管鐵路異日豈不可共管全國行政美國人民素以主張公道鳴於世界當不願冒此嫌疑因東路問題傷及中俄二國人民之感情竊願共管說之僅屬報紙虛傳不致成爲議案也 
[京敎職員又開索薪會議]  
　　敎育經費屢次議决定期實行均不能作准而每次最後一筆均由校長團擔保此次敎職員本决議本月七日以前如政府不發給兩個月經費即行宣言罷課昨政府方面表示允展至九日以前准發給兩個月但敎職員恐政府口說無憑仍邀屢次作保的校長團擔保不知梁内閣能否給校長團一個大面子也茲將昨日敎職員開會情形錄下昨日上午十時國立八校敎職員代表在美術學校開一百零九次聨席會議首由主席報告校務討論會來函並報告同人最後限期己屆政府只發去年十一月分之十七萬元支票十二月分雖亦聲明必於十日以前發給然同人要求必須開學以前發二個半月者今僅發二個月且逾同人七日之限期同人態度應如何决定請大家討論僉以政府此種舉動當然不能表示滿意但爲學生光陰起見此半個月固可通融然於九日以前如不能將此二個月現欵發出十日開課之期則即不能負責至陰曆年關各項開支皆須應付政府方面如有誠意應即將一月分經費及其餘一個半月欠薪同時撥發否則春假後同人亦不能負其責任於是一致决定（一）本月九日上午十二時止須將二個月經費撥到撥到之後十日始能上課（二）一月二十五日（即陰曆年底）必須發給一個半月（三）一月分經費按照閣議如期撥給並决定九日下午三時開最後會議决定態度尋有校務討論會各校長來會聲明九日以前必發二個月經費並由校務討論會負完全責任而陰曆年前之一個半月亦必負責向政府交涉各校長退席後復開會討論前經議决之三條件决定以書面通告校務討論會要求向政府以書面答覆時己十二時半遂宣告散會 
[東三省通訊（應）]  
　　　　奉天又將開六省區會議東省官制改變說 
　　奉訊張使此次啓節入都時原定兩星期即可返奉日前來電亦言定於二十八號由京啓程旋據使署人云前日張代使輔忱王代省長永江·又奉張使京電略謂内閣雖己正式成立然尙有關於國政之籌畫財政之整頓對南之方針俄蒙之交涉以及統一南北改革軍制各項重要問題迭經元首總理挽留參預會議急切碍難脫身須俟各端就緒大約六日出京回奉惟此次在京所議事件關於東三省與三特别區者甚夥除由張都統轉電熱綏外·仰即轉電吉黑兩督務於年後來奉以便開六省區會議討論應行進行一切各要件云云張代使當即據情轉電孫吳二督查照辦理乃今日（二日）忽聞張使己於今晨怱怱起程出京返奉不知何故又聞孫督亦己東裝待發俟張使返斾後即來奉會議是熱閙之奉天會議不久又將開幕矣 
　　政界消息張使此次在京除參議閣事外並與當局磋商變通東省之官制以征蒙之軍務己歸消滅俄蒙之交涉亦有進步再無設置蒙疆經略使之必要擬將巡閱與經略兩使合併爲一（現己着手籌備經略使署各處泰半裁併）以節經費改設東北經略使一缺總轄奉吉黑熱綏察六省區軍民各政在吉林熱河二處設置左右經略副使各一缺保荐奉軍二十七師長張輔忱爲左經略副使駐節吉林吉黑剿匪總司令許蘭洲爲右經略副使駐節熱河己則坐鎭奉垣總制一切至於奉吉黑三省均另設省長實行軍民分治奉天决定以現在代理省長王永江眞除吉林有現任財政廳長榮淑章升任之說黑龍江爲葫蘆島開埠督辦周仰庵亦己内定熱綏察三特别區之改爲行省喧傳己久茲均實行改省除以現任都統改爲督軍外並酌保相當人員充任省長一俟與北京政府商妥辦法後即分别實行 
[兩湖巡閱署撤換大批人員]  
　　參謀副官藏土販賣被發覺 
　　郭副官長服毒遇救 
吳佩孚戰勝川湘回洛休養其漢口查家墩兩湖巡閱使署則委秘書長吕書成副官長郭建卿留辦要公不謂吳離漢後未及一月忽於一星期前自洛來電將吕秘書長郭副官長及其他參謀副官槪行撤差並令押解副官多人赴洛嚴辦郭副官長且因此事服毒幸醫治得法未至殞命此事發生數日外間只知使署撤換大批人員並不知有郭副官長服毒事茲就剌探所得誌之如下先是川鄂戰事正劇時吳佩孚在宜昌截獲大批烟土時在戎馬倉皇中未遑處理嗣川軍敗退吳亦由宜返漢臨行時曾囑其部下將所獲烟土槪予焚燬據聞此土被焚者僅有一半而一半則由使署人員運回漢口零星販賣且屢被禁烟查緝所破獲及知爲使署中物旋即釋放此項消息漸漸傳至洛陽其所以傳至洛陽之故有謂係有人舉發有謂爲吳所偵知究竟何說爲是外人亦莫能知吳得悉此事後大怒以此事旣與使署重要人員有關遂密電軍界某要人密查對於郭副官長尤多不滿意處某要人得電後乃電召郭至示以吳電郭惶恐失措且以吳來電並不直接與彼即爲不信任表示羞憤交集歸即傳齊副官等八人詢知均有關係槪令看管候辦副官等恐見吳難保命均跪地哀懇乞念數年相隨之情免予覊押郭是時涕泗交流謂我與吳使爲十數年交情諸兄弟隨我亦有十餘年的情誼今乃作此犯法之事爲吳使所覺察我上無以對吳使下亦無以對諸兄弟只好請吳使和諸兄弟格外原諒罷言己即返其私宅當晚吞服鴉片烟膏約四兩許及其夫人與妻弟覺察己垂垂待斃當急召後城馬路人道醫院醫生蕭英玉施用救急法灌救二十小時始獲蘇甦不二三日而吕郭撤差之電又續至其有關係之副官亦命解往洛陽親自訊辦又以使署留守職務重要特派宋芝田中將於三日到漢接任副官長所有撤換副官槪由次級官佐遞補以重要公惟吕秘書長去職後繼任何人刻尙未得悉據聞此事郭副官長確未與聞但失察之咎當無可辭第二十四師長張福來三日來漢外傳帶有查辦此案之任務但某方確訊則謂張郭交情頗深此次郭無辜獲譴張欲親向吳使緩頰故乘接商前方軍務之便特來鄂一行日内即前往洛陽爲郭辨白此亦巡閱使署内之一要聞也（一月五日） 
[湘省慶祝省憲之餘聞]  
　　湘省制憲旣成遂由政府發起慶祝並傳知各公團轉令各界一體舉行以點綴此煌煌巨典第一日慶祝情形己詳前報茲更將續聞者錄左 
　　一日之各界提燈會己屬熱閙之極二三兩日則尤甚焉或則怪誕無稽不可方物或則妖淫百出足以敗俗傷風而官廳對之曾不之禁聞某營以百餘元之代價雇兩雛妓飾一漁翁戲蚌之淫戲某工團以無此財力則以二十餘元之代價雇俊童數人除飾漁翁戲蚌而外尙有湘子賣藥四姐思凡諸劇又有飾羅漢者飾八仙者遇有人鳴鞭歡迎則當街婆娑而舞因是游人愈見其多雖偏街小巷亦莫不擁擠異常若繁盛地方則但見萬頭攢動而己 
　　省立某女校校長某女士某當道之内戚也平時主持校務即多有不理於人口者此次之提燈會該校長忽令全體學生參加各學生以前次外交示威運動校長旣不令加入則此次之提燈似無加入之必要曾推舉代表與該校長婉轉籌商並謂晚間游人太多恐多不便該校長謂此屬空前盛典非加入不可及至全體出發該校長旣不隨行照料復不格外派人護衛致行至某繁盛之地一般不肖兵士竟有不規則之行爲各學生羞憤交加即半送自散說者謂該校長之迫令女生加入提燈會並非以爲有必須提燈之理蓋欲取悅於某當道云 
　　一二三等日省署及敎育會坪等處忽有一年約五十餘之老翁隨時演說謂湘省制憲開中國之先河爲二十二行省之模範造福無疆昇平有日非湘靈岳峻生此趙天子趙聖人安能有此吾湘自孫黃諸聖人推關專制即己飽享共和幸福茲又得趙聖人制此憲法垂諸萬世則吾人未來幸福尙無窮盡願大家毋忘孫黃諸聖人尤母忘趙聖人云云往來演講數日不疲彈壓之軍警惟目之而笑並不干涉據聞其人姓林名孟凡自反正後屢遭兵災匪患其家財損失無餘故佯狂講演以洩其抑鬱之氣 
　　趙炎午氏於此慶祝之頃除往來各重要公件仍隨閱看外時與各屬僚棋酒流連縱談時事又不時與政務廳長吳景鴻·財政廳長鍾才宏·蹀躞於省署内外以與一般游人相接觸大有瀟然自得之興味 
　　一二三等日除敎育會坪有各校學生組織之新劇外如省公署警察廳一二兩師司令部均特雇戲班演戲三日官商齊奏響遏行雲游人鼓舞而嬉大有昇平景象此次慶祝以軍界爲最高興亦以軍界爲最熱閙故至三日下午某軍隊尙要求繼續舉行兩日趙氏以此事雖爲慶祝盛典究屬勞民傷財因特不准繼續以恤民艱然即此數日公私亦己所費不資矣 
[山東各縣災民來省大請願]  
　　山東宫家口黃河出險業經半載迄未杜修以故一般災民皆扶老携幼間關來省直接向省議會省公署河務局各方請願昨見利津濱縣霑化等處被水災民成羣結隊手持白旗上書請求（杜塞河口）等字樣沿路號泣在省會省署門首哭述經過苦况未來之危險甚爲可慘記者於日昨下午五鐘赴丁家崖崇陽棧等處調查災民狀况到後見各災民皆面黃肌瘦詢以最近情形據云吾儕自經黃水出險而後多半移河堤居住迨九月以後水勢漸落地皮露出吾儕乃捨死忘生張羅麥種把麥子種上盼望春收惟將來之能否有望全賴本年之能杜塞河口如果杜口遥遥無期不久春暖花開水勢漸漲則麥苗必重被淹没其尤可慮者萬一河口不杜至陰曆正月二十前後上游之凍開冰下則積凌滾滾遇樹則樹可登時截斷遇人則人亦可登時腰斬且此項積凌堆走不定往往聚集如山轉瞬崩裂即合龍之壩頭亦可登時砸碎至於村莊房舍更屬轉眼成灰故吾儕人民盼望杜口如渴之望飲飢之望食不料道路傳聞河口永無杜塞希望五儕來年之死在水中尙不如現在可逃出旱地故大家商量先來請願等回去再作道理倘果永無杜口日期一定回來率領老幼一同來省云云記者問詢畢查其所備乾糧皆係小布袋盛貯糖團數枚又向店中詢問災民等每日飲食何物據店主聲稱該災民等每日只買開水若干其他並無分文照顧不禁代爲悽惋不置查自寓家口出險以後因欵頃無着吵閙至今中經借欵問題並引出意外政潮因之遂擱置不理現聞該災民等請願之結果至省議會則無人出應至省公署河務局則只有趕急想法之口頭答覆竊恐一般災民亦空此請願之行而己 
[厦門新年之點綴童子軍舉行會操]  
　　新曆元月一日厦中各文武官廳·各機關局所·各學校·均懸旗結綵各商店之懸旗者甚形寥寥藎其舊曆之觀念較重於新曆也是日上午九時厦門各行政長官·及各士紳到道尹公署向國旗行三鞠躬禮軍界長官則到鎭守使署向陸海軍大元帥肖像行三鞠躬禮是午各官廳均有宴會駐厦之各國領事館均有舉行慶祝式·集美之厦門大學及帥中各校於元旦日舉行學藝會並演新劇來賓參觀者計三千餘人是夜厦产眼青年會演電戲一月二日全厦童子軍到南普陀演武亭舉行會操及宣誓典禮上午九時開幕參列者爲省立十三中學·美華書院·大同學校·崇實學校·養元學校·吉祥學校·福民學校·普育學校·蒙泉學校·龍山學校·退思學校·育元學校·紫陽學校·鴻釐學校等童子軍·曁崇德尙患兩校女童子軍其六百餘人來賓到者思明地檢廳長劉並三·勸學所長孫印川·敎育會長李壽禧·厦大校董陳嘉庚·曁紳商學報各界計二千餘人推省立十三中學校長黃孟圭主席童子軍敎練魏子銘司令先由主席報告開會宗旨略謂今日全厦童子軍在此會操並舉行宣誓典禮是慶祝新年原定一號舉行因是日集美各校舉行學藝會故改定今日童子軍所抱之宗旨是爲國家社會出力當與各界聨絡感情尤當訓練其體力培養其精神爲有用之人才對於童子之規律尤當遵守弗違云云次來賓及童子軍全體向國旗行三鞠躬禮次由主席請各來賓校閱童子軍向來賓行禮次童子軍唱國歌次會操次行團拜禮次唱童子軍歌（第一首）次三呼中華民國萬歲次奏樂（省立十三中學軍樂隊）次主席報告童子軍宣誓隊數計三十七隊次按隊到宣誓式塲舉行宣誓是時適禾山之嘉禾學校男女童子列隊而至參與宣誓典禮各隊先後舉行宣誓云我們誠心立願宣誓（一）盡國民之責任（二）隨時隨地輔助他人（三）遵守童子軍規律按隊宣誓畢奏軍樂來賓勸學所長孫印川演說略謂今日是吾厦童子軍會操及宣誓典禮吾厦童子軍自去年創辦以來迄今己有千餘人成績卓著提倡人及創辦人今可告慰鄙人對於童子軍諸君相勉勵者願詞中之第一項盡國民之義務是爲國家出力今日國家内政外交均極艱難望童子軍後日當有救國之道使中國躋於富强之域又第二項隨時隨地輔助他人此一事以目前而論必在中學以上方有輔助之學識及能力若夫小學之童子軍但當陶養其道德訓練其體力爲輔助他人之凖備至於第三項之遵守童子軍規律是人人所當履行者也次敎育會長李壽禧演說略謂童于軍今日在此宣誓及會操鄙人有一言爲諸童子軍告者童子軍之職責有三一則爲國家服務二則爲社會服務三則爲家庭服務以吾論之當以服務家庭爲急要次及於社會次及於國家次地檢廳長劉通三演說謂童子軍之誓詞以盡國民之責任一項爲最重要人人當有國家之觀念國家即是我我即是國家人人有此思想則强國易於反掌若人人以己身及家庭爲重以國家爲輕則國必至於亡　有國而後有家有國而後有我至於輔助他人亦不能較重於服務國家也次陳嘉庚演說略謂今日童子軍會操於此地試問此地是何地是演武亭也從前軍人在此比武故曰演武亭今日中國之弱病在不武望諸君當各保持其健康養成尙武之精神面後可爲國家任事民弱則國弱民强則國强此一定不易之理也來賓演說畢唱童子軍歌（第二首）奏樂茶叙散會是時己一點鐘矣下午全體童子軍游行厦門各甫區乃分隊回校 
[粤敎育局對小學加薪案談話]  
　　此次廣州巿小學敎員將舉行罷課事於廣州小學敎育前途關係重大據許局長對報界談話云此次巿立小學校敎員請求加俸這個意思的表示當局自然是認爲正當的而我則更爲贊成因爲我原是加俸主張者的一人不特主張而己並且還是一個斷行者這是各校敎員所深知的所以對於此次敎員們請求當然我亦容納但是我對於各校敎員所希望的可有一件很可緊的事就是千萬不可以階級鬥爭的方法手段施之於這個塲含因爲敎員與當局的關係並非勞資的關係此次敎員的要求且亦並非直接對於巿當局的要求乃是問接對於巿民的要求事勢旣屬閒接對象己不相同則方法手段皆應斟酌旣己表示了自己的意思當局亦己諒解就應該信賴當局聽候當局設法解决斷不能自己確定了增加金額確定了增加時期就是必要當局照行絶不放鬆半點的最近北京八校激成那麽大的風潮大家須要曉得他們目的未必就在要求積欠的清發其實還是想暴露北廷的惡劣是由平日對北廷的嫌惡醞釀而成有那麽樣的對象纔用出那麽樣的方法手段明白的敎員我想必能辨别此中條理即使有人藉端聳動來謀搗亂我確信得過敎員們斷不至爲他們所衝 
 
 

Page 11

 
 
　　　　 
　　動巿立各校敎員的薪俸並無積欠各敎員所自知總之對於此次敎員的請求我應負的責任至大伹我對於此次的事却最爲樂觀因爲我自己是個加俸主張者並且也是個加俸斷行者自己確能自信斷不至會弄出對不住敎員們的事你們是主持公論的人此次也不妨以公正的態度來下個批評我是最喜歡聽的我所尊重的是眞理所層的是陰謀意氣云云觀上述談話巿敎育當局對於此次小學職敎員加薪案態度己極明瞭敎員方面或可不至發生最後罷課的手段也 
[南高畢業同學會新氣象（守恒）]  
　　會務發展一日萬里 
　　南高畢業生服務社會久爲各省人士所信仰各地函聘者貉繹不絶有一人而數處爭聘者有以重金爭聘而不願前往者探其故實由該校畢業生之精神爲活動而有生氣故社會上一班青年學子尤爲歡迎查該校前後畢業生爲國文體育理化敎育英文農工商八科共有十五級合計有四百一十三人之譜 
　　前後畢業生所分布地點有一十六省據最近調查江蘇二百十五人江西二十五人浙江七十四人湖南十五人廣東七人山西二人廣西一人河南三人安徽二十九人直隸五人貴州三人至所任職務在各省任中等學校校長者八人中等學校敎務長者二十六人中等學校管理員者二十五人任中等學校級任者二十一人中學校敎職員者一百一十六人師範學校敎職員者七十五人在高等學校任事者二十八人實業學校任事者二十一人在農工商三界任重要位署者五十一人國内升學者十一人國外留學者六人 
　　會中組織分總務出版調查招待介紹建築六部各部設主任幹事一人在寗八十四人均爲駐寗幹事該會發逹得主任幹事贊助之力頗多會中出版一部月出彙刋一册以校中最近狀况與會員消息通告全體同學至就往來函件面論自成立之來迄今不過五月己逹一千七百三十件之多前曾特裂銀杯之隻贈與英文演說競爭會之第一名者并贈紀念旗於江蘇省敎育會演說競爭會之得第一名者以後競爭結果旗爲侯曜君所得銀杯爲吕賢清君所得當母校自治會紀念日并贈送祝辭而配以玻璃鏡框頗爲美觀 
　　論及分會一層照會章滿六人以上者即可組織分會現在總會成立不過五月之久而分會之成立者己有八處如上海南通蘇州徐州揚州蕪湖合肥厦門等地早己組織就緒各分會與駐寗會員合計約有二百餘人之譜 
[南京快信]  
　　連日轟傳齊督宣布與北京政府脫離關係即爲反對梁閣一電而起其實齊督態度甚鎭靜除一電外尙無其他表示 
　　海軍總司令蔣拯通電實行截留兩淮鹽稅齊王兩長昨日己電府院請示辦法 
　　東南大學昨開會歡迎昆蟲局長吳偉士博士 
　　江寧災賑事務所購米五百擔昨日在城南城北一帶散濟貧民以延殘喘 
　　一農校長　建勲省廳决撤換刻正物色繼任之人 
　　海州商埠督辦段書雲刻正籌備商埠進行事宜聞洋工程師月内可到 
　　運河工程局長馬士杰因疏濬王家港事來省謁王省長請示辦法昨辭回揚 
　　蘇浙會剿太湖梟匪辦法畫分三大區域己令蘇常鎭守使水警廳長兩浙緝私統領遵照辦理 
　　交部令津浦滬寗各路局嗣後用人方針務須拔識專門人才崇奬實學謀根本之刷新 
　　江蘇賑務處主任王典章赴滬與馮夢華商榷賑務昨日返寗 
[杭州快信]  
　　王瑚長浙將成事實沈金鑑有調皖消息 
　　軍警衝突案雙方相持遷延迄今未能解决現由紳商調解己公函督署和平結束 
　　硤石鎭現欵缺乏現由杭州錢業每日運洋一萬元以資周轉是項現洋憑杭總商會護照驗放己函省署曁滬杭路局查照 
　　督署　謀長范毓靈因母張赴滬月餘昨午旋省 
　　浙江民治協進會昨午後開會評議長王正廷因事辭職公推王孚川接替 
　　省垣中等以上各校自今日始一律放給寒假 
　　西湖蠶桑學校明日（十日）舉行補習班畢業式 
　　吳興知事吳驚臯有調省消息遺缺以省署第一科長孫智敏呼聲最高 
地方通信 
[松江]  
　　縣敎育會開會併記八日上午縣敎育會開理算研究會·高小敎育研究會·及職員常會均由張蔚丹會長主席茲將各該會議案錄下（甲）理算研究會（一）請圖書館出借理科標本器械案議决（子）請圖書館印發理科標本器械目錄以便高小校講演時借用試騐（丑）謂圖書飩仿照上海中央理科敎室辦法詳訂細則以便各校學生定期集合試騐（二）團辦理科講習會案議决利用寒假時期函請勸學所開辦之一切辦法由勸學所規定（乙）高小敎育研究會（一）規定試騐體育標準及種類案議决推翟華斌擬具意見書交會通知各校體有敎員及體育塲指導員定期開會討論（二）組織全縣高小體育月賽案議决於體育員開會時連同上案併付討論并請其擬訂辦法及比謇種類然後函勸學所轉知公共體育塲按時試行（丙）職員常會（一）張芝提議大觀田租應與金山縣共同處理案諸决大觀書院係屬松金共有自應根據前江蘇民政長韓指令函請勸學所呈　官　將此環用租歸入縣巿鄉聨合會處理（二）楊前烈提議報載北京政府隠瞞專使開始交涉魯案及二十一條請付緊急動議案議决電全國各報館各團體一致聲討梁閣罪狀並禁阻直接交涉以申民意（三）江蘇新學制草案討論會徵求解釋草案疑問案議决推錢魯魯楊繩武·俞嘉言·王希祥審查新學制草案請其提出應行研究問題交付本星期六日下午學校敎育股股員曾討論之 
　　命盜案犯歸案訊辦奉賢二十六圖農民俞長生家於夏曆九月十八夜被盜揄刦鉅贓并戕害事主俞黃氏一案現由水警分險長陳錦芳會同松江新橋巡官馬良卿緝獲是案正盜沈德寳一名當即解由沈專署長發交徐亞伯督察員訊供屬實判解奉賢縣歸案訊辦 
　　魚船在巿河中被刦八日午後有帶魚船一艘停泊西門外鹽公堂前船戸係父女二人女父將售得之魚價九十餘元交女看守己則上岸購物約定購物回來即便解纜詎此時忽有匪徒入艙以查看私鹽爲名將魚價悉數强刦而去比女父回船喊捕業己鴻飛無冥矣 
[蘇州]  
　　水陸警大捕江北船前日（七號）黃昏時分蘇鄉黃　蕩西目長涇兵停泊有形跡可疑之江北船七艘先經該鄉三圖地保及保衛團向之船詰言語支吾迨至一再窮究竟敢聲言開槍於是當地農民立即召集多人鳴鑼報警霎時水陸兩警均各率隊前往該船中人見勢不佳遂逃往下街浜對岸之小浜内始由商團部長顧某帶隊拘獲大小匪徒六人陸警葉分所長帶隊拘獲男女三人水警巡官楊劉二人帶隊拘獲五名所有船中搜出各物尙未調查明晣並被鄉民拔起空船三艘置於岸上擊碎所獲各匪當即帶往警所質訊一俟訊實即行解縣處辦其餘匪船四艘於閧閙閣己不知去向矣 
　　花爆作失火闖門外北濠弄黃義泰花爆作昨午十二時該作學徒阿金及小常州二人將疏磺硝藥淘洒之際撞着硬竹立時燃燒該學徒等焚傷頭部手部當時左近聞信咸往灌救及各龍社到場業己撲滅計燒去作内紙爆草紙等物損失約七八十元學徒二人隨即送往四擺渡惠更生醫院醫治小常州一名聞恐有性命之虞 
　　發現刃傷男屍滸關車站附近隙地前晨怱發現刀傷無名男屍一具仰臥地上身穿長衣左手指上尙有戒指痕跡胸前被刀砍傷血肉糢糊業經該管地保據情呈報第一齊察分所轉報吳縣公署派員前往相騐屬實緝兇究辦 
　　城中公社大舉平橋蘇州自通行人力車後城内各公社相繼拆平橋樑以利車行城中巿民公社成立最後區域最廣且境内商店極少故募捐較爲不易惟橋樑之多亦冠於各公社自通行人力車即由社長顔某會同孔顧蔣金等各社長籌商墊欵雇工將境内各橋樑拆平現己次第工竣 
[無錫]  
　　反對換給新單無錫縣知事趙汝檢蒞任以來對於邑中歷來補　印照辦法頗不謂然上年曾改訂換契辦法大有雷厲風行之勢嗣爲邑人反對趙乃挽託四鄉公所董事孫鶴卿出而轉　回復補照辦法風潮始寢詎趙因換契辦法不能實行晤中慫恿財政　改爲換補新單辦法財廳派俞錫麟爲委員來錫會同辦理並擬定辦法八條函致四卿公所開會修正再行呈請財政廳實行邑中各界聞此消息大爲反對前日己由省議員華堂（叔琴）致函趙知事詰問不知趙氏如何處置也 
　　三次失火之李同豐無　今冬火警之多爲從來所未有居民咸慄慄危懼北城内書院弄口李同豐飛號上次右隣唐裕茂玻璃號失灭該號復適務被波及未　數　被上忽然失火幸施救　力未聲巨禍不料前日（八日）上午十二點半時中造樓上忽又報火警霎時冒穿屍頂各段洋水龍聞警到塲灌救始得撲滅計共焚去中後兩造損失甚鉅附近唐舖自聞警後紛紛閉門搬運貨物以免殃及該段一帶近來連次失火故一聞火警商家宛如驚弓之鳥 
　　糧食巿情　誌無錫日來河下米船到數甚旺銷路不甚汚動故巿價平平小麥銷路尙好價早　高茲將八日巿價彙誌如下糙粳七元八角白粳八元四角粳稻四元一角糙大子秈七元三角白大子秈八元一角大子秈稻三元九角五分糙元八元三角白元九元一角糙羊籼七元三角白羊秈八元一角五分羊秈稻三元七角五分客白秈七元五角埠秈稻三元七角五分糙埠秈七元蠶荳五元三角客秈稻三元七角五分客糙秈七元赤荳七元五角小麥一百八十八磅重六元五角至六元三角　荳八元五角粉蕞荳七元青荳六元四角元麥杜五元二角客五元青莞五元三角黃荳六元五角大麥三元七角白莞六元三角白芝蔴十元零五角機白秈七元六角至七元二角 
[鎭江]  
　　豆油巿况本　豆油今冬因豆價昻貴成本己大出貨不足致統巿存底有限現查各油號所存者大小　豆油僅二三千件昨日（七日開盤己漲至九兩六錢五分生油因洋莊辦動亦漲至十兩零六錢尙有續張之勢 
　　錢巿消息鎭郡錢巿現届陰曆年關所有商業欠欵例須作一結束所幸各業穏固臘底收成必佳現定陰曆十二月二十七日停開漢匯二十八日停開規元及滬匯本城同行支票亦於二十八日提前截止俾度年關 
　　麥價暴漲本年鎭屬各縣麥秋收成本不豐稔近日各縣水災奇重米價昻貴貧民都以麥充飢致巿貨缺少價格暴漲江北頭號小麥每石售至七元一角徐州元麥六元三角麵粉亦隨之而漲 
　　更委肉捐委員江都王知事以城鄉肉捐經徵員季開謨辦理不力致稅務疲滯特於二日撤委另委蔣瘦支接充並令年繳捐欵八千元按月分解 
　　軍隊照常操練蘇常鎭守使朱申甫以陽曆新歲己過各兵士放假期滿所有每日操演自應仍照向章訓練昨特通令各軍隊准自四日起一律開始操練以免荒廢 
[清江]  
　　勘估三汛壩工運河上游堤工事務所前奉督運局訓令飭估邳運宿三汛閘壩工程電傷刻萬坐辦己將三汛劉老澗壩瀠流壩·匯澤壩等分别勘估大約三壩合計共需工料銀二萬五千餘元昨己造具清册呈復督運局核示並請派員復估矣 
　　馬鎭守使赴寗淮揚鎭守使馬玉仁近因迭奉省令有亂黨圖擾江北其本署於舊曆十一月二十四日又接有韓恢信件對於防務自應特别注意特於日昨赴寗晉謁齊督量承防務大約一週後可以遄反清江 
　　浦惠粥廠開放清江城東門外慈雲寺浦惠粥廠每年冬季皆由倪嘉福王斗符（淮陰商會會長）等主持開放施粥今冬倪王等復照向例籌備米炭甚多仍就慈雲寺浦惠舊址開飯煮放以濟貧民除事前函知縣署及城内警局轉飭城外就近警察署所届時派警備巡士到場彈壓外今日（七號）該廠己實行開放矣 
　　萬坐辦勘估春工清江運河上游堤工事務所坐辦萬筱庵昨因所屬邳·運·宿·桃源·清安·運口·清江·平橋·埝澗·徐壩·十汛２境内來歲應辦春工凡土埽石壩各種工程急待勸估特僱大帆船一雙親赴各汛挨段估勘業於今晨出發大約舊曆年内即可蕆事 
　　疏濬高郵運河高郵西門外至救生港一帶運河淤塞己久現經運河工程局籌議疏濬定於一月十二日興工並於兩端暫行築壩所有往來淮河上下游帆船輪艘令其繞道湖面行駛己於七日分電江高兩縣令即出示保護以利工程 
[揚州]  
　　分關遷回原址揚由開謝監督近據石洋溝橋分關稅務員報告關址原設橋北孫家莊嗣因屋字倒塌改遷轎南刻以河道變遷貨船不能繞越時有鞭長莫及之感仍復移回原址昨己據情函知縣署出示布告矣 
　　海軍來圩借餉上海海軍司令部爲餉薪無着特開軍艦七艘來儀徵十二圩分向鹽稅機關及商人接洽擬截留撥解中央鹽稅抵支餉糈此項軍艦己於七日駛抵圩境下椗江面推代表登岸接洽令各商暫緩掣運鹽引該地商人頓現恐慌旋即以電話報告揚州在揚濟南通泰及四岸運商遂假塲鹽商會開緊急會議决定一面電北京海財兩部·鹽務署國務隢詢問辦法一面公推代表八人赴圩商榷嗣因鹽務官廳方面接據該代表由圩來電全揚接洽赴圩即行中止現該代表等（即海軍代表）刻己抵揚向淮運使稽核所交涉矣 
　　控告菸酒局長高寳興　江儀泰七縣酒類支棧經理現以第六區菸酒事務分局長張乾生會於接事後派人往各棧接洽令各經理出規費每棧五百元否則撤換均未允許以致被撤者紛紛又委其内弟阮姓充江都牌照門銷特公同聨名呈請省局指控該分局長索詐未遂違法委任請予依照部章嚴飭該局長不能無故撤換經理以重國稅而揚屬省議員任桂森亦以該局擊動　後　請省局查　　　　　　　　　　　　　　　　　 
　　海州鎭使來揚海州鎭守使白寳山在省公畢回防於三日過揚進城小住次日即乘輪北上遄回防次 
[徐州]  
　　城廂匪徒橫行近數日來城廂匪徒極爲活動前日（五日）南關毓秀街東兩半坑藩玉琦家被匪捨去衣物數百千並將其三歲幼子架去又南關英士街西鑄鍋廠亦於是夜被匪搶去數百千同時南馬路東段有旅客下火車者亦被攫去衣物值數百千當此事發生之前一日晚毓秀街人烟稠密申之杜姓家亦擁進匪徒五人持有手槍將看門人綑住嚇禁聲張上前而擊二門幸未入内被人驚走昨日（六日）晚九時許經第六師暗探張某王某在柬車站拿獲潘姓被搶案之要犯張某一名據供餘匪並架去小兒均避匿於城南奎山一帶當經派隊並暗探等於夜十二時前往在小菜園地方捕獲餘匪五人均係潘姓搶　要犯同時在荒地内將被架之小兒尋獲送在潘家幸無性命之虞至所獲五匪業己綁送鎭署歸案訊辦 
[南京]  
　　東陽留寗學界擾助中校電申報轉浙江東陽各法團曁縣内外各同志公鑒東陽中學校長盧鎧旣以辦學無狀惹起邑人公憤理應引咎辭職以讓賢能乃復險詐性成不但改過無心　反變本加厲率領流氓摀毁凖校毆傷學生迹其　意務必使東罰中校與己同歸於盡而後己倒行逆施干犯國法而人韙學界中豈容有此敗類同人等除函請敎育廳長曁知事立予撤換外另行提起公訴依法懲辦深望各界同志同聲致討以維校務而肅學風東南大學南京高師東陽同鄉韋潤珊葛正權吳昌孚李勉韶諸葛麒嚴濟慈吳陞如張濟翔厲德寅陳人文 
[嘉興]  
　　線業夥友會議嘉興線作夥友以南門大街陳新泰線莊待遇夥友異常苛刻對於工資亦多不肯照給因是各夥友嘖有煩言特於八日下午二時邀集各線作夥友　張家弄郡芳茶肆中集議一切經衆公决對於該線莊工作一槪謝絶以示抵制並决定以後無論何人與該莊作工者察出議罰業己分别簽字承認矣 
　　電燈定期開火縣屬新塍鎭陳培仁江韻士等所組織之振興電燈公司機器電線本料等己於前日由滬裝運到鎭各商號以陰曆年關將届近日須作夜工故己函催該公司從速裝置以便需用現該公司己連日督同工人值桿架線一面裝置燈泡定於陰曆十二月二十日開火 
　　大批難民來禾嘉興南鄉乘塘浜一帶前日到有難民二百餘人多係湘淮等處口音該處鄉民恐其騷擾特由圩甲化集白米五斗錢五千餘文交與難民頭目令其他往衆難民即於次晨向寺橋村一帶而去 
雜評一 
[梁閣之窮（默）]  
　　梁閣自辨之電甫發而吳之駁電又至齊馮　劉等應吳之電又繼至梁雖百喙難以自解矣即使退一步言之梁對於外交之所自辨縱厞盡虛然除外交外種種違反民意之舉將有何辭以自辨况乎梁之所辨千孔百創不足以掩其眞相 
　　海軍截留鹽稅影響於九千萬之鹽債鹽債不成足以制梁閣之死命故梁閣視海軍通電之可驚甚於吳電然截留鹽稅之作俑者非海軍而張作霖也張作霖可以截留鹽稅於奉海軍詎不可截留鹽稅於蘇張作霖截留鹽稅中央旣不敢有一詞之責備則海軍截留鹽稅中央又烏能不默然忍受 
　　故此次吳與海軍之發難梁閣皆無辭以對付者也窮於辭而乞靈於金錢其術更窮矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民代表電報膠濟路之談判]  
　　雙方各執主張梁閣忽變口調 
　　華盛頓蔣國民代表來電云中日談話會三次以後重開無期日本堅執借欵辦法須援照吾國近年來與外國所訂路約成例其手續如下（一）借欵以十五年爲期得於五年後在咨照六個月後隨時備欵贖回（二）聘用日本總會計及車務總管（三）借欵細則須在北京訂定又云我代表提議兩法請日本任擇其一（一）在鐵路交還以前或以後於一定日期將贖路現欵付貯一中立銀行（二）交付國庫劵或中國銀行團之紙幣以該路爲抵押品該劵以十二年爲期在三年後無論何時得全部贖回同時雇用日本工程師又云我代表反詰梁之指今梁覆電變其口調謂彼意在代表所擬第二種辦法我代表現要求日本對於我提兩途任擇其一否則聽英美從中調停亦無不可 
[華僑爲魯案監視代表]  
　　監視其曲從政府私令違反國民公意也 
　　國聞通信社云勞合路上海各路商界總聨合會昨接華盛頓中華商會來電報告魯案近狀電云上海商界總聨合會鑒魯案代表接受北京政府密令囑令抛棄原有主張承認日本條件此電由王使暗示國民代表蔣大憤即報告當地華僑此間僑民商學兩界咸痛政府之不顧輿論一致反抗要求代表仍照原案抗爭現代表己允採納惟日代表到處鼓吹據爲口實我雖堅執終難勝利且閉會在即尤難久持非國内羣起力爭恐無效果望貴會速本愛國熱誠登高一呼共謀補救此處僑商當極力鹽視代表不使其有賣國學動恐遠道未悉詳情特此電告華盛頓中華商務總會 
[何豐林警告政府庚電之索隠]  
　　以報告爲警告不知此後尙有文章否 
　　前日本埠各工團議開外交大會雖未完全成功實己震動滬上官廳之臘筋故届時當局特派專員前往解勸曾誌本報前晚松滬護軍使何豐林急北京大總統電云此次太平洋會議關於魯案問題實爲我國存亡所繫全國人民無不注視昨日滬上各報登載全國商敎聨合會派赴華會代表余日章蔣夢麐來電内稱二十一條要求我代表堅持甚力詎料政府隠瞞專使秘密在京直接交涉接受日本借欵贖路與中日共管之要求將數年來因此犧牲之無數代價盡成泡影等語輿論大譁羣情憤激昨日晚間太平洋會議協會召開緊急會議到會團體有上海總商會江蘇省敎育會上海縣商會敎育會上海各路商界聨合會當經議决三事（一）反對直接交涉魯案（二）主張籌欵贖路（三）否認九千萬鹽餘借欵即昨發電數通電内對於借日欵贖路政策及起用曹陸攻擊政府不遺餘力本日工商各界復提議在南巿滬軍營地方開國民大會游行示威其勢洶洶不可遏抑業經分飭廳縣設法開導妥爲制止惟查商民此次騷動全出於愛國熱誠中央倘不明白宣布拒絶日本要求則民氣更形激昻風朝亦日將擴大滬上激黨潛滋人心浮動萬一釀成事變必至不可收拾豐林目擊情形危機四伏用敢披瀝直陳伏乞俯順民情迅賜電令駐美代表堅持原案妥籌應付以定人心而維大局語云民猶水也可以載舟亦可以覆舟務懇中央以民意爲重特予注意是所至禱何豐林庚印云云就表面觀之何使此電似視吳齊兩氏之電措詞和平但前日滬軍營場中官廳代表當衆宣言時聞有現在凖備未齊不必怱遽集會一俟詳妥籌備與官廳接洽妥當再事舉行等語此種口脗算官塲之滑話可算一種之預告亦可庚電中末有可以覆舟以民意爲重等語是明明謂不從民意則將傾覆害國之政府特其詞微而婉驟觀之覺爲甚尋常耳昨向各方探聽何使對於滬上人民之意見並無不以爲然之意不過地位不同未到其時惟有說官話以铭貽誤故庚電一道頗有耐人尋味之價值也 
[粤團體電詰梁土詒]  
　　新閣宣布新政速有以語我來 
　　北京國務院梁燕蓀先生鑒據報載各方電訊閣令專使魯案直接交涉並借日欵贖路起用曹陸擅赦罪魁羣情憤激即希明白表示上海廣肇公所粤僑商業聨合會大埔旅滬同鄉會嘉應五屬同鄉會青 
[駐滬參戰華工會痛駡梁士詒]  
　　邦人共鑒吾國不幸妖孼環生自袁氏以迄徐靳歷年於今外交失敗内亂頻仍濫借外債仇殺同種如水益深如火益熱吾民何辜遭茲刼運比旬以來梁士詒奉徐世昌僞命乘間竊閣猶復變本加厲爲所欲爲坐喪國權甘心媚外魯案直接增人民以痛苦贖路借欵促破產之無日載瞻前途危險曷極抑知近者數年舉國各界奔走呼號士廢於學農荒於野罷工罷巿工商疾首溯厥由來何一非反對魯案直接交涉及反對賣國行動乎梁氏何人暗賣華工貽羞國體尸長財政中飽私囊近乃竊閣旬日又大施其賣國手段竟敢强拂民意親日是圖噩耗傳來天人共憤梁氏之肉其可食乎夫共和國家主權在民政府不良人民負責北庭久失政府資格吾國人猶有醉生夢死而甘心擁護之者其咎是又在吾民不能明辨是非也同人等食毛踐土責有攸歸憤亂賊之竊權感外交之失敗悲國家之將亡鑒奴隸之痛苦臨頴涕涙罔知所措伏維邦人本自决互助之精神具明辨是非之眼光一致羣起推倒北庭然後立統一合法政府先修内政徐挽外交補救危亡庶幾在是非然者載胥及溺後顧何堪竊爲此懼駐滬參戰華工會 
[旅滬浙商反對北政府之先聲]  
　　聨合通信社云旅滬浙商樂樹滋等昨通告各界略謂自梁士詒組織内閣之後對於外交上之方針一舉一動實令人懷疑之至首先起用國賊曹陸擅赦安福罪魁且以萬衆注目之魯案竟妄希續借日債秘密直接交涉不顧民意倒行逆施一若惟恐亡國之不速此等愚弄國民之舉動直視我全國無人我旅滬浙商亦國民一份子不得不表示反對並望各公團加以注意共起抗爭竭我國民之全力挽救危局不勝激切企盼之至旅滬浙商徐滋園黃金鰲鄔學新傅尙志孫桂芳徐子謀唐錦芳陳富蓀徐芝庭徐志文王寳成樂樹滋等三十六人同啓一月九日 
[商學聨合會反對陸宗輿督辦烟酒]  
　　聨合通信社云上海商學聨合會成立伊始昨聞陸宗輿有烟酒督辦之耗該會即電京反對云北京棲鳳樓陸潤生鑒國家不幸綱紀蕩然以舉國睡棄之人京電傳來忽有督辦全國烟酒消息前此滬人士罷巿七日不惜受無量數之犧牲力爭斥逐國賊乃曾幾何時竟欲覥顔再爲馮婦豈以前此之賣國尙未足耶要之海塘屹立之豐碑雖可以金錢買撤而烟酒商人之輿論斷不容政柄重操苟有一隙之明速爲三舍之避否則義憤所在恐難回此覆載也尙祈三思勿貽後悔商學聨合會齊 
[全國國民外交大會緊急會紀]  
　　議决通電否認北政府有代表中華民國之資格 
　　否認後之新建設辦法明日（十一日）午後續議全國國民外交大會昨因欲救外交應急討論改革内政事於午後一時在浙江路該會事務所開全體代表緊急會議各省各團體代表到者如楊春若·黃魯貽·沈鈞儒·陳懋鼎·史觀濤·態本旭·王毅·林景澍·鄧嘉縉·吳世英·周霽光·嚴伯威·朱心芳·朱憲章·江錦春·彭壽民等四十餘人公推喻育之爲臨時主席報告開會宗旨並謂今日本會各省代表中有意見書三種（一）挽救外交亟宜改革内政以固國本之意見書提出者態本旭·鄧嘉縉附議者吳世英·林景澍（二）促成聨省自治推倒賣國政府之意見書提出者朱憲章（三）通電實行聨省自治組織聨省自治政務委員會之意見書提出者吳弦·王毅現旣有此三件而性質大致相近應請提出人次第說明說明後主席謂可否先討論第一件態鄧二君所提出者衆贊成先討論該件該件原文如下 
　　爲提議挽救外交亟宜改革内政以固國本事（中略）吾國自辛亥改建共和以後中山不忍生靈塗炭即以行政大權　與袁氏而袁氏不解共和眞諦嘯集同類帝制自爲四年五九密約即緣於此此外交失敗之原因一也袁死黎繼而段氏跋滬恣睢欲以武力征服民意假參戰爲名實行親日借欵以擴充一己一派之勢力舉凡足以制服異己者雖破國亡種亦所不惜總段氏前後所借外債計逹三億以上此外交失敗之原因二也後馮段爭雄段氏欲爲事實上之總統大施其賣國政策濫借日債僞造國會擁徐世昌爲北庭僞總統高徐順濟兩路之借欵即爲當日賄買僞總統之費此外交失敗之原因三也凡爾塞會議國人希望將凡未經國民承認之種種亡國條約得公平之解决北庭乃派手訂二十一條之陸徵祥爲全權代表陸氏發言竟被英代表路易喬治之駁詰雖對德和約未經簽定然國人因之罷業輟學己損失不資矣此外交失敗之原因四也年來南北對峙皆因北庭賣國違法所致彼不惟不痛革前非抑且變本加厲凡北庭所有官吏或爲帝制餘孽或爲復辟罪魁或爲賣國禍首或爲安福游魂如徐世昌梁士詒靳雲鵬顔惠慶曹錕張作霖吳佩孚等皆是也徐世昌爲訂二十一條件之國務總理靳雲鵬爲手訂軍事協定一人顔惠慶爲定中德協約之僞總長梁士詒爲訓令顧施等借日債贖路之僞總理此外交失敗之原因五也此次華府會議初開國人猶迷信北庭爲國際承認之政府足以代表中華民國而北庭代表在會内則欣然承認羅特四大原則在會外則悍然交涉魯案今者警電頻來謂魯案又將於北京重開談判二十一條迄無取消之希望而魯案及二十一條足以使中國爲三韓之續此盡人皆知也即羅特四大原則亦無異置中國於列强保護之下美參議員里特氏之言曰羅特四大原則無異宣佈中國死刑讞書吾人聞此能勿痛心此皆北庭作繭自缚有以致之也余蔣兩君痛北庭之遺誤外交屢電國人促其反對北京政府推翻軍閥官僚以挽救外交即英代表貝爾福·美代表休士亦嘗勸中國及時改革内政以圖補救將來而國人反充耳不聞對於北庭猶擁護希望之不遑以此而言救國愛國吾未見其可也華府高等顧問藍辛氏曾電詢南政府之爭點何在伍廷芳氏答其以取消二十一條及徐世昌退位爲目的藍辛氏即以此轉告徐世昌徐曾通電全國自盡罪供於此足見事實上北京政治地位完全取消而徐氏本人亦無戀棧之心本會宜秉此一一面通電華會與各國政府·及駐華各國公使不承認北京政府有代表中華民國之資格以免再結種種賣國條約」「一面由本會再促各省各團體速派代表來滬解决内政或爲自動的建設或承認比較良好之政府悉由人民自由採擇但在否認北京政府以後正式政府未成立以前國際地位當然不能任其中斷似應由南政府暫行行使職權」以上所陳同人等愚見所及認爲救國要圖是否有當尙望公瘊提出者熊本旭·鄧嘉縉附議者吳世英·林景澍 
　　遂經衆詳細討論楊春若謂當將辦法分爲二段討論「一面通電華會與各國政府·及駐華各國公使不承認北京政府有代表中華民國之資格以免再結種種賣國條約」爲第一段一面由本會云云至行使職權爲第二段衆贊成相與討論後主席將第一段通電否認北政府云云付表决大多數舉手通過主席遂將第二段付討論嚴伯威·童素民·董福凱·翁吉雲·毛一豐·陳覺民·李凱徐畏三等次第發言主張推翻北京賣國政府根據約法當然承認廣州政府爲合法可以代表之政府陳懋鼎·王毅·朱憲章·吳弦等則主張旣當推翻北政府又不必承認南政府應召集全國各省代表另行設法組織純粹民法之政府兩方辯論甚烈沈鈞儒等主張本日僅將第一段通過後卽可休會至於第二段應特别審愼不可草草從事且本日爲時己晚故當將第二段保留俟十一日午後一時再開全體代表會討論之衆贊成並定將其餘尙未討論之兩種意見書保留續議至七時許乃散又有李敏齋君爲該會代表之一昨日發電聲討梁士詒原電如下各報館轉全國國民鑒梁士詒以帝制餘孽依附氷山盜竊政柄任事伊始竟敢將國民誓死力爭之魯案曲徇强鄰忍於斷送此而可恕綱紀何存我國民亟當同伸義憤除此大憝庶幾趙璧可完鄆田得返若猶曲予優容不嫌姑息所喪者豐僅魯案荆棘銅駝會且自此獠釀成之禍福利害之分旣明且顯我國民宜知所擇下風引領願爲執鞭李敏齋叩 
[工界外交大會再開代表會議]  
　　國聞通信社云上海工界外交大會日前在南巿滬軍營特開大會被阻未成己誌昨報而各工團之愛國熱心仍不减少復又當衆公議定於本日開代表會議仍繼續進行茲將該會之通告錄於次云逕啓者本會定於本月十日（即星期二）下午七時仍假座老靶子路一三三號中華全國工界協進會開各工團代表會議討論各種進行問題届時務請各代表到會共同討論無任企盼再者各工團如有未悉地點致無法投遞通告者亦希各工團互相知照一律蒞會共同討論云 
[皖人關心皖事反對張文生之武力壓迫]  
　　本埠皖事改進會昨接到旅寗安徽同學會通告云敬啓者日昨爲張督壓迫許省長召集非法會議電方拍發續得消息張竟變本加厲用高壓手段檢查郵電禁止集會並無故出票拘人且又有利用非法省議會當選人驅逐省長自代之說皖將糜爛特又拍電三通茲一併抄奉台察即希通告衆知一致贊助挽此狂瀾切盼切禱專此順頌公綏安徽旅寗同學會啓一月七日附電稿（五日致許省長電）安慶許省長鑒僞議員欲自召集請貫澈主張嚴重防制皖旅寗同學會微（六日致國務院陸軍部電）北京國務院陸軍部鑒皖督武裝副餉勾結非法議員舉動逾軌皖將糜爛祈令速離皖平民憤皖旅寗同學會魚（致許省長電）安慶許省長鑒公被迫羣情憤祈毅力堅持寗玉碎爲皖爭人格皖旅寗同學會魚（致張督電）安慶張督軍鑒聞公勾結非法議員圖取省長自代羣情憤速離省免爲皖公敵皖旅寗同學會魚 
[軍械運往奉天]  
　　奉天軍械廠向上海兵工廠所辦鋼盂子彈機器等件共計七十四箱己於昨日（九號）下午由兵工廠分運至上海南站及龍華站裝車計裝鐵蓬車二車今日（十號）始能裝畢准於十號下午四時由滬嘉區間車開出至上海北站轉掛滬寗路運往南京轉津浦路至奉天 
[福建新鑄銀角之化騐報告]  
　　成色不佳應拒勿用 
　　國聞通信社云本埠總商會爲化驗福建新鑄雙毫銀角事致函錢業公會事關重要亟誌其原稿如次逕啓者前由護軍使署送到福建省新鑄雙毫二百五十枚囑爲於化騐後再行通用等因當經函託滬江大學工業化騐室化驗去後茲據報告内稱用化學分析法將十次分析之結果平均之純銀之含量爲百分之七十一零百分之廿三等語查現巿通用之蘇浙卾粤閩皖等省舊鑄雙毫先經敝會將銀色化驗於上年十二月十六日列表報告各公團各官廳並貴公會備案以此次閩省新鑄雙毫化騐之成色互相比較新毫實較該省舊毫及卾鑄者减低成色百分之十一較其餘四省舊鑄亦减低百分之十一以及百分之九不等如查任其流行巿面則兩種優劣縣殊之銀毫同在一處必致發生兩種巿價使圜法益行棼亂或良幣爲惡幣驅除凈盡日久流通於巿面者祇此低劣之雙毫一種而推測結果後之一例尤爲不可必之事實徵諸一年來粤省新毫流行後之現象固己昭然不爽此種新毫日益加多必致兌價愈低始則力食小民以及零售舖戸受其影響繼則物價爲普遍之上騰而全社會感其苦痛銅元己事即其前車今日各省銅元兌價有千六百文者有千八百文者一般居民無不蹙額相告而噬臍之痛業己無及設再當斷不斷勉强承受則異日之銀毫即今日之銅元耳語一之爲甚粤省橷毫自本年源源輸入以來敝會雖瘏口曉音而己苦遏止之無法如果閩省再從而步其後塵危及金融更屬不堪設想輔幣爲零找之用無論何國幣制皆絶對不許自由鑄造各省毫洋自前清開始鼓鑄以來現在流通巿面者初未聞有不敷應用之虞而粤省忽大批鼓鑄於前閩省亦繼起效顰於後非爲便民實圖籌欵以籌欵而濫鑄輔幣此前清銅元之所以流毒至今而未有己也各省現時所藉口者不過謂國幣條例有銀七銅三一語不知條例所規定之事項彼此互相關聨毁其一而用其一即係違法該省旣未履行國幣條例第六條之義務即不能藉口國幣條例第三條之成色漫言開鑄否則必致發生上述所列弊害此厞敝會一人之私害實爲稍諳經濟學者所共認應請貴公會以此中利害通告同業對於閩省新鑄雙毫拒勿通用實紉公誼云云 
[新意公使抵滬]  
　　新任駐京意國公使及其夫人日前由意乘輪來滬定於今日（十日）晨乘車赴京履新路局己備花車待送 
[航業消息紀要歐美留學生紛紛出洋]  
　　太會代表團一部份要員乘華納溪號還滬己誌昨報昨日提督公司己接該輪電告太會中之我國回國代表確有搭斯輪至申者今日凖可到滬但恐不足二十一人大約在招商局中棧上岸云 
　　星期五赴法之包島斯號中國留學生之赴德法者甚多計德國柏林有黃震全黃瑛汪琪等女生三名北京朝陽大學生邱長康另有汪元臣彭鴻章等留習各項專科法國里昻等處有齊章如齊崇勲齊焌齊慰齊熙趙鴻瑞趙壽祺及張樹藩等八名今次赴法學生均具有經濟之充實力者 
　　中國郵船公司之中國號現定十九號赴美國舊金山此次往美之旅客中有大批留美學生十五名内有前廣東司法總長徐謙之子本埠梵王渡畢業生徐璋吳益新林保貞等 
　　藍烟囱公司之獨目人號貨輪由利物浦運來洋紗棉布一千七百件肥皂三百箱鉑鍍鐵六百件司體林油五百箱鋼板五百件餘爲五金品尙有尼雷司號昨日進口裝到洋碱六千七百八十五件棉織品千餘件云 
　　日本郵船會社現將新造歐洲班之第三輪命名筥崎丸决定六月二十三日開班云 
　　英國郵船公司之埃及號十四日由滬赴孟買及英國其在上海搭乘此輪返國或往星加坡之英印人甚衆因此出口貨裝出殊少蓋不能重載矣 
　　昌興公司日本皇后號由溫古武開來將於今日（十號）上午九點鐘抵吳淞再開往香港接客小火輪上午十一點半鐘到新關碼頭送客小火輪下午三點半鐘離新關碼頭 
[去年海運事業之廻顧（六）]  
　　（五）藍烟囱公司在中國之環航世界各國班商輪現惟英商太古洋行所經理藍烟囱公司一家其航線幾遍及東西各國且與上海均有聨络關係去年一歲中該公司之添噸位擴航線其發展誠不遺餘力而與前年之情形比較則在華營業上之擴大殊不可同日而語也一九二○年時該公司合海洋·大同·兩行之商輪爲七十四艘約五十一萬噸而每月從英國來華船大約五輪至去年四月以後以所造之各新輪己陸續出廠而所定擴張遠東航務之計畫至是亦得實行蓋中英班内驟添巨輪八艘運輸量上遽增五萬八千噸從此利物溥倫敦兩處每月可派出十輪之多其營業上適與前年增加二分之一且於中國航路中去年又特闢北洋班擴張勢力於吾國之内地曩時該翁事僅有英國至大連及漢口之直航船去歲以華北各埠之羊毛芝蔴·及生仁等輸出歐洲者頗多該公司因是於天津·青島·秦皇島·塘沾·等四埠特開外洋班輪大約一月中恒有一二輪直逹該處者至於進口船之航路在去冬更增荷蘭洛特丹至滬班紐波德Newpart至滬班鐵爾白Tolbot至華班皆於秋後添行者且於南洋一路因日美各商輪去年均有擴張該公司亦於行駛泗水·澳門·巴逹維亞·至英荷班中添加意獨孟斯·蘇配登·旦得羅司·乾森等四船共派八輪在來而路線延長至亨寳·與美國之費省現時該公司之歐洲航務其由倫敦·利物溥來者均取道錫蘭檳榔嶼·星加坡·斐島·其有從港開出先至上海者則來滬後必赴東尖設由港逕赴日本者廻航時則先來上海而由華出口船乃什八九均赴荷德若意法班則月不過一二輪耳中美航務該公司本不甚重視自去年坎拿大政府委託其爲遠東經理添開北美線五輪後由是該公司將自行西雅圖中國線内四輪於八月中添加温哥武埠並以一萬二千噸之愛克遜號調入斯路易出九千噸之德卡號行駛中歐同時於大西洋航路之往來中國紐約班各輪則與英國西亞公司聨絡亦分航於巴拿馬經日本來滬·及從蘇彛士取道歐洲來滬之兩路茲共有十餘輪行駛每月有兩船進出也該公司在華航業本以運貨爲主但去年以與某國輪競爭營業故亦於新輪中均設客位並又加入一萬噸以上之愛司克尼斯號一輪復將由滬赴英之船價减爲一百零四鎊比較任何公司爲廉此亦一九二一年之新計畫也 
[華絲出口水脚又跌減]  
　　裝赴歐洲之湖絲自去年十月一號改短水脚以後此三個月中出口絲數大增現自一月份起又經英法兩郵船公司將由申裝赴歐洲及美國之湖絲運費重又議訂水脚較前約减短百分之八規定至三月底止爲有效期限茲將新减價率比較如次（由上海運出每包計兩爲單位） 
（地名）（絲别）（新價）（十月價）（七月價） 
　　馬賽　湖絲野絲　一○·四○八·○五　一一·二五八·七五　一二·七五九·八五 
里昻　湖絲野絲　一一·七○九·三五　一三·○五·一○·五五　一四·八○一一·九五 
倫敦　湖絲野絲　一○·四○八·○五　一一·二五八·七五　一二·七○九·八五 
雷剛痕湖絲野絲　一一·四○九·一○　一一·八○九·二五　一四·○○一一·一五 
巴黎　湖絲　一五·三○　一六·五五　一八·七五 
日内瓦　湖絲野絲一○·九○八·五五　一一·八○九·二五　一三·三五一○·五○ 
納波爾　湖絲野絲一○·九○八·五五　一一·八○九·二五　一三·三五一○·五○ 
莫斯科　湖絲野絲一六·一○一三·七五　一七·四○一四·九○　一九·七○一六·八五 
直布羅陀　湖絲　一○·四○　一一·二五　一二·七○ 
孟鳩斯德　湖絲野絲一一·七○　一二·六五一○·一○·一四·三○一一·四五 
塞維爾　湖絲　一一·七○　一二·六五　一四·三○ 
亞爾及爾（菲）湖絲野絲一三·七五一一·四○　一四·八五一二·三五　一六·八五一四·○○ 
紐約湖絲野絲一三·二五一○·九○　一四·三○一一·八○　一六·二○一三·三五 
波賽及白林地西湖絲野絲一○·四○八·○五　一一·二五八·七五　一二·七○九·八五 
巴西洛那亞歷山特湖絲野絲一一·四○九·一○　一二·三五九·八○　一四·○○一一·一五 
今之新價即從法輪包島斯英輪埃及號於十三號出口日爲始即按新價收費矣 
[道路建設協會緊要公啓]  
　　總結束大會之秩序 
　　中華全國道路建設協會昨發出公啓云本埠各報社團體男女學校曁本會各隊全體職員會員等公鑒敬啓者民國十一年一月十一日（星期三）下午八時三十分在四川路青年會殉道堂舉行徵求大會總結果揭曉報告各隊所得分數即行閉幕届時務祈撥冗賁臨賜敎爲荷茲將新訂秩序通告如下（一）主席報告（會長王正廷）（二）凡啞鈴鋼琴合奏（河南隊坤範女校支隊副隊長仲子通吳淵白）（三）雙簧（河南隊養性女學支隊副隊長潘經玉女士）（四）演說（各隊職員）（五）單人舞（河南隊民生女學支隊隊長程博禮女士）（六）鼻笛（都三華君）（七）電棍（河南隊副長陸禮華女士）（八）唱詩（河南隊清心女學 
 
 

Page 15

 
 
　　　　 
支隊）（九）舞蹈（河南隊女子體操學校支隊趙玉崑鄧光學女士）（十）報告分數（總幹事吳山）全國道路建設協會謹啓 
[新思想會之演講心理化學]  
　　本埠新思想學會（New　Thought　Center）爲萬國新思想學會之支部提倡樂觀主義人權萬能鼓勵人羣毅力協作抱積極之奮鬭態度反抗消極·悲觀·委靡·之精神歐美社會受其激勵以免墮落者實繁有徒在本埠創設將及一載假會所於南京路别發洋行之頂層星期日該會特請參吐司君演講心理化學爲新思想之生理的基本觀念略云心理化學與物理化學之所不同在於後者僅及於物質之成分與變化而前者研究物質在人身内變爲能力之作用使人生如何能盡其最大能力先觀人身内之物理的化學人所食物在胃腸中消化其中精髓化而爲血血乃受心之壓力注之於腦以及四體血以變爲能力是乃心理化學人當喜樂哀怒之時熱血填膺肺中充滿養氣是爲一證人血中之能力能以一己之志願主持之人抱樂觀者是血中能力充足反之悲觀消極之人雖其血中有絶大能力而不得發現可視爲無能力之人人生需求者不過三端一愛愛人愛己愛萬物二智慧三眞理此三者若無大能力决難逹到康健·和悅·與安樂之觀念均恃乎自己之能力血中之能力惟自己有一定堅决之意志毅力實行即得應用之人當時常思想有思想之後須有决心如此心中能力充足必至實行成功此爲新思想學之原理誠足以救我國人民遷延委靡不振之精神而爲奮發少年之福音也 
[六縣欵產處聨合會開會]  
　　爲舊松屬欵產事决再呈省署變更原案 
　　六縣慈善敎育欵產經理處聨合會爲省公署處分舊松屬六邑慈善經費歸松江縣一縣經管一案認爲偏護前經開會呈請省署變更原案未邀允准是以六縣聨合會於昨日又假城内也是園開會集議辦法上南川奉金青各縣之欵產經理處總董及勸學所長等均各到會公推秦硯畦爲主席並無議案僅將原案公同討論决定進行辦法結果再行呈請省署通融辦理變更原案云 
[大有油廠倒閉]  
　　公共租界蘇州路三十六號門牌大有機器榨油廠係高某集資開設並設事務所於河南路三十六號門牌高對於該廠股份占十成之六經理則係孫貽榖其營業向極發逹所雇共人共有三四百名之多近來不知何故發出無數期票即昨日（九號）到期應付之欵亦不下三四萬金該廠内部並無此欵自知届期不能應付遂於昨晨停止工作自動的倒閉即延律師具稟公共公廨請求派員理賬時俞襄讞及美丁副領事主張命大股東高某到案訊問營業失敗情形詎高未到案旋由與代表律師借來之高廷樑上堂供稱伊與高係同族在該廠服務八年高本擬今早到案後因得悉其原籍無錫家内喪事於今日下午大殮故己回籍云云中西官得供遂判云准登報十四天並諭派本廨理賬員薛邁羅爲本案臨時理賬將該廠財產賬簿暫時收管俟登報期滿再核聞債權方面昨己有得悉該廠倒閉之事者現己預備起訴云 
　　又一訪函云小沙渡宜昌路大有油廠開設有年所出大記廠油廠餅與旗昌源之源記餅和豐廠之和記餅鼎足而三同業謂之三牌餅上年餅價甚高荳價亦小尙能獲利該廠經理爲高廷良近以抛與日商花餅粉數萬擔虧耗甚鉅營業失敗不能支持遂於昨日宣告擱淺計欠莊欵二十二家共有二十九萬二千五百兩又中央信託公司四千五百兩又南巿各雜糧油餅行號棧單未出貨一千數百件計數萬金共計虧欠三十餘萬兩某行前日尙往該廠打出廠餅數千片廠油數件未聞消息以是忽聞此信大爲震恐本埠和豐廠擱淺事未及兩月至今棧單貨尙未了結也茲大有廠又繼之與交易民及行家皆有關係也 
[兩日間滬杭車運來之現洋]  
　　滬杭通鐵路上海南站前昨兩日由杭來滬之一百零三號早快車在松江嘉善等裝來現洋計數如下（八號）由松江典業銀行運交上海慶祥現洋五千元松江甡源運交上海鴻賚現洋五千元（九號）由松江松江銀行運交上海興業銀行現洋一萬元又松江甡源運交上海鴻祥現洋五千元又松江順成運交上海順成現洋一千元又松江信餘運交上海信元現洋四千元又嘉善廣昌運交上海同源現洋三千五百元以上兩日間共運到現洋三萬三千五百元均先後運抵上海南站缷車云 
[工商友誼會關於時局之警告]  
聨合通訊社云上海工商友誼會前日游行會後於晚間又開緊急會議討論太平洋會議失敗問題首由主席童理璋報告開會宗旨及工界外交大會游行經過情節語甚詳細（按童君在游行演說語氣己啞不能成聲各同志極感童君愛國之熱心）次由各會友相繼討論大致五四運動時我工商界何等熱心國事會經出過死力爭得回來之山東問題不簽字之目的所望於此次華府會議有公道滿意的解决不意各國聽從三島小國主張拒絶我國提出此案並四國協定冀圖分贓我世界同胞大憤本會係工商界勞動團體應警告同胞覺悟羣起救國免受亡國慘禍當推文牘科起草警告文全體贊成附錄對外交失敗警告會友文如下上海工商友誼會警告上海工商兩界夥覺書云工友們商友們呀自五四運動外交失敗之時我工商勞動同胞也曾出過大力犧牲七日精神來作救國運動罷巿罷工表示國民良心愛國其原動力表面說是廠主店主其實是我們自覺之决心本會誠恐兩界勞動同胞忘記自己愛國之勞所以時進良言勸導冀可使同志永遠不忘無奈世界實無公理祇知强權壓迫弱國小國而不知愛國主義始終不可抑制印度朝鮮雖亡而國民之愛國心仍然不减所以希望世界各國野心家免除强權思想實行公理判斷億兆同胞所盼太平洋會議未解决不公道侵略主義所以太會開幕之始我們勞動同胞亦多慶祝不意今日之太會竟成巴黎和會之前車始終實行强權主義素稱明逹之各國代表聽從苛國小使之主張如何四國協定如何交涉山東問題如何分贓權利種種不和平之空氣蒸蒸日上冀圖瞞世界同胞然同胞爲切身利害存亡之關係計不得不將所預知之危險之意見警告我同志們覺悟此次之太平洋會較之巴黎和會尙不公道除本會主張中國退出太會外並議决關於我國條約我同志槪不承認並希各界一致主張對付辦法及盼望世界表同情於我國民意者就地作我們中國之後盾工商夥友同胞其速注意 
[義勇軍華隊定期發給憑奬]  
　　萬國義勇軍華隊司令因定期發給憑奬發出第四百四十三號隊令云「二月八日星期三下午九時至總商會發給九年五月一日起至十年四月底止稱職文憑·證書·及奬品等仰各科長及得憑奬各員於本月底以前辦理完備此令正隊長葛雷啓」茲將得奬員錄下陳景塘六奬陳如松六奬郝伯揚四奬王迪民四奬二周光業四奬二王維善四奬二劉景和三奬周慶恩三奬陳家祥三奬朱勵公三奬二王衍慶三奬虞伯瑛三奬二陸葆泉·張簽雲·崇棣華·方液仙·李玉書·鮑咸鏘羊秉清·顧正模以上均二奬余顯恩陳文龍·羅子惠·何鹿山·齊潤生·徐漢章何豫初·金舜夫·鄭祥祿·陳展堂·姚萼庭·曹心安·馬毓仁·陳時俠·馮蘭臯·楊文卿·楊仲綽·胡學儉·黃自强·鮑冠卿·李繩祖·史葆濋以上均一奬 
[嚴偵革警之行動]  
　　四區署長顔玉琛昨日通傳各棚長警云近訪聞革警多逗逼本區轄境誆騙敲詐之事時有所聞甚至勾通流氓在冷僻處所强搶飾物以此行爲實屬有害地方爲此通傳各棚長警一體認眞偵緝解究毋得視爲具文更不得徇情故縱致干嚴懲切切此佈 
[三誌看守所私逃之查獲]  
　　地方檢察廳看守所長張昌基前在太倉縣管獄員任時賄縱要犯經高等廳查悉將張撤差張聞信私逃經法警拿獲收押候辦己兩紀前報茲悉此案業據現任太倉縣管獄員朱毓英詳報上台略謂張獄官在職時將獄中要犯常家明夔餘金賄縱出外另以曹子仁冒名頂替常家明莊阿行頂替夏餘金一直無人知覺直至本獄官蒞任之後詎看守長華道源看守士湯耀祥等不别而行甚至將曹子仁帶同逃逸獄官知其中必有黑幕遂將湯耀祥設法拘獲向之詰問始知獄中前禁之曹子仁及現禁之莊阿行乃賄雇前來頂替常家明夏餘金二人者其中一切黑幕皆張昌基在獄官任内所爲是以據情詳報等因高等廳據稟後業己通令各縣緝拿常家明夏餘金曹子仁華道源等務獲歸案訊辦云 
[少年宣講團學校部消息]  
　　本埠少年宣講團以社會敎育爲職務而對於學校敎育亦竭力提創茲將該團學校部近事錄後（一）通俗義務夜校寒假考試己由敎員王溶水顧雲翔王維民朱志偉陳子和陳賢本分别考畢定陽曆一月十五日舉行寒假休業式（二）華英公學該校籌備亦己完畢定陽曆二月十四日開學聞校長汪龍超及敎務長李謀邦現正聘請敎員並延西人敎授務求實際應用云（二）露天學校專往城巿鄉村舉行成效甚佳自本年起添印課本歌詞並由楊錫類編輯露天學校辦法以應各界開辦之參考 
[國語運動學藝會預誌]  
　　敏體尼蔭路國語專修學校開辦以來成績甚佳校長黎錦暉君係敎育部國語統一籌備會幹事對於推行國語極爲熱心該校校友擔任本埠學校職敎員者不下數十百人爰共同組織國語運動學藝大會加入者有萬竹小學·萬竹女學·愛國女學·國民公學·勤業女師範·坤範·養性·大同·飛虹·紫金·民生等曁武德會·少年宣講團等二十餘學校團體内容有國語表演各種歌舞游獻等定於本月十一號（星期三）午後七時起在西藏路寗波同鄉會開會入塲劵並不取資俗人觀者可向該校索取 
[理敎研究會開會記]  
　　上海理敎同志崔兆寳等一百餘人昨日下午二時在法租界霞飛路上海理敎研究會臨時事務所開會公推陳錦堂主席（一）主席報告開會宗旨邀集同人討論組織團體交換智識聨絡感情謀國人公共之幸福將來革除之一切弊端烟酒兩途尤爲切身痛苦應請諸君有所覺悟將來之發展會務辦理公益事宜希望公共負責云（二）于守奐提議今日盛會非常重要本敎結合團體首重道德俟開年二月間先行購辦公地爲入手辦法將來籌集經費請大衆合力進行全體贊成（三）張金山提議籌辦公地分作三用（一）領衆（二）敎衆（三）二衆女惟陰曆年關在即創辦不及俟開年正二月間積極進行鐘己七下遂散會　 
[上海醫院改選董事會長]  
　　公立上海醫院昨致該院各董事函云逕啓者本月八日下午一時在也是園開公立上海醫院董事會委員會經衆議决按董事會章程第六條之規定會長任期屆滿所有醫院章程應如何修改及院務宜如何整頓諸端均俟改選會長後再議進行選舉會長仍照上屆辦法通信投票選舉即日備函分送定於本月十八日（即陰曆二十一日）下午二時在上海也是園開票即請各投票人先二日將票送交縣地方欵產經理處代收並屆時到園監視惟因事不克親到者亦可出具書信委託代表蒞視等因在案爲特專函奏逹並檢呈現任董事名單一紙選舉票一紙即請查照依式填明於十六日以前將票封送欵產處代收以使依期開檢是爲至盼附侬白選舉票一紙董事名單一紙再寄複選票時請於信面上照下列冩法以免誤拆「上海凝和路地方欵產經理處收轉公立上海醫院董事會收啓」 
[紀各路總聨合會之議董會]  
　　推定執行部各部主　 
　　浙江路各路商界經聨合會前晚七時開七次議董會出席者滬北五區聨合會史觀濤四馬路聨合會張俊卿趙南公北山西路唐家弄兩聨合會蔡增輝吕介勤周鴻飛張振遠天潼福德兩聨會陳廣海山西路聨合會周伯先許云輝林仲餘楊春綠愛克界聨合陳家寳北海路聨合會張永眞陳國樑吳淞路聨合會林大松嘉興梧州路聨合會等十餘路三十餘代表楊春綠主席張振遠紀錄由主席先將總董交議執行部各部主任徵求同意案經衆詳加討論畧有修改即經主席按次表决一一通過計總務部主任趙南公文書部主任張滇督會計部主任許廷佐交際部主任史觀濤調查部主任周伯先所有各部部員由各部主任自行酌定再交議事會通過次周伯先臨時動議謂本會副議長霍守華君向在外埠聞業己抵滬應否由本會派入請其正式就任僉以霍君急公好羲與本會同人志同道合當然應即請其就任當即舉定總副董湯節之趙南公二君前往接洽並討論關於商業上各項問題而散己十時許云 
[房客總會委員會紀議案三條]  
　　國聞通信社云上海各路房客聨合會總會於前日下午七時舉行委員會常會到者如新閘新康里西華德路永吉里南京路民康里泰和里惟新里悅來坊武昌路新康里等委員二十餘人嚴諤聲主席議案如下（一）籌議本會經常經費案主計委員馮經逹說明預算决算案計不數本月經常費二百餘元討論結會按照章程第十九條催繳甲項認捐並將月費規擬具體辦法以爲永久維持至目前現狀暫山各路酌量墊欵維持（二）通過本會辦事細則案决議先行分發研究至下次常會時再討論（三）議决嗣後新加入本會者應一次繳足認捐方得正式入會以資維持而便辦事次主席報告來函散會 
[華洋義振會消息]  
　　華洋義振會昨得銅山蕭縣豐縣沛縣碭山邳縣宿遷唯寗等公民來電略謂徐屬八縣素本瘠貧土匪滋擾元氣早傷本年夏秋之交霪雨兼旬水深數尺低下之田二麥多未播種前雖經江蘇振務處江蘇義振會酌放冬振究屬杯水車薪終必道殣相望不得不懇求貴會籌撥鉅欵措辦春振在徐屬匪氛日熾誠恐誘脅飢民致盜賊充斥乞尅期派員來徐勘查携欵散放俾解倒懸除公推代表卜廣海等趨前面懇謹先電陳云 
[伶界贊助道路協會]  
　　昨晚七時中華全國道路建設協會河南隊隊長任矜蘋假座一品香宴請伶界至時如厦月珊夏月潤毛韻珂常雲恒常春恒等先後蒞止即由該隊名譽顧問鄭正秋鄭介誠周梓章詳述建設道路之關係及徵求會員之必要當時在座者均各承認竭力徵求足見伶界中熱心社會者頗不乏人也 
[江灣救火會改選議董]  
　　江灣救火會於昨日（八日）改選議董當選人名錄下吳孟覃沈寳賢蔡香孫王鶴舟倪苑香刁浩春陸潤蓀孟伯棠王雨孫嚴穗秋汪味腴嚴慈蓀徐調梅以上十三人當選蔡香孫君以遷居滬上告辭經是會議决推爲名譽會長即以次多數張允堦補任 
[紙業公會複選各職員揭曉]  
　　昨爲上海紙業公會複選各職員揭曉計當選者正會長馮少山副會長毛純卿沃晋甫評議長馮溢源評議員邵培蔭魏炳榮劉彤雲嚴菊泉俞志青徐誠孝林修良邱起棠幹事長張佩珍幹事員孫傳雄史申生賈成良陳琴生司庫員余誠彩李靄東書記長張麗雲書記員王顯章穆增銓審查長李文翰審查員陳寳華胡鋌楣劉竹坪陳芝生 
[滬閔南柘汽車之進行]  
　　滬閔南柘長途汽車公司自滬至柘之沿途橋樑計須建造者共有十七座因工程浩大業經開工趕造而購置路基事宜亦經派員分段價購大約年内於滬閔一方面定可購竣因有沿途各鄉董輔助進行是以較爲便捷至購辦車輛一事己向德商禮和洋行訂立合同定購汽車十數輛准於明年端節前運沪現擬購辦滾路機器二部每部價在三千金之譜業由該公司向禮和洋行續行訂購矣 
[上川汽車之進行]  
　　浦東上川長途汽車公司業己開始收股各股東繳股者頗爲踴躍其收買土地開始築路等事正在籌備進行己迭次假塘工局邀集各圖董保開會討論收買土地手續及開導鄉民俾知汽車爲利便交通之事以利進行云 
[元年八年整理債票付息消息]  
　　財政部昨覆上海證劵物品交易所華商證劵交易所電云歌電悉元年八年公債整理債票第一二期付息己由總行轉飭上海中交分行即日掛號希接洽財政部陽即等因證劵物品交易所理事會己通告周知矣 
[上海縣催徵冬漕]  
　　上海縣沈知事以本屆冬漕現當征收之際應由各圖地保迅速催繳以便彙解省庫核收除佈告各業戸遵章完納外並於昨日飭派能征吏傳諭各圖地保遵限催繳云 
[江南船塢造船訊]  
　　江南船塢新造航行四川等埠之平底商輪聽天丸號一艘曾經工竣下水而船内之機器鍋爐等件並艙面桅舵一切亦己裝置完備惟船壳油漆刻未竣事因須明年舊曆二月間開班營業故昨由該塢洋工程師飭駛入塢内派匠趕速油漆限於年内竣工迨至試水合格即當開始航行云 
[紅會北醫院之十年統計花柳病竟占百十六]  
　　紅十字會北巿醫院民國十年份診治病人共七萬三千零六十人内花柳病居百分之十六外病居百分之四十該醫院自黃子靜徐兆蓉方菊影君等力加整頓以來病人投院求治者較往年增多而開支則較省名譽甚佳即無錫蘇州等處亦有病人夾院求治 
[河南賑劵開奬紀]  
　　昨日爲河南救濟有奬正劵第二十四次開奬之期仍在南巿舉行茲將開出之五大奬號碼及經銷各票號錄下頭奬一萬六千九百三十二號本埠大有利二奬二萬三千五百零九號杭州義利源三奬二萬四千零七十四號寗波華美利四奬三萬一千五百三十四號本埠永發源又四奬三萬一千七百八十三號本埠老通源五奬九千二百四十三號杭州仁裕又五奬三萬一千三百七十八號蘇州快得利 
[包探拔升探目]  
　　法捕房總巡費沃禮·西探長戴陸克·邇以包探韓邦逹楊振富程子卿方福林四人辦公勤奮可嘉　拔升探目又包探任水揚李榮卿着升試用探目以資奬勵 
[精勤坊之加租問題情商是也]  
　　五馬路精勤坊一帶房屋近接房東鼎豐公司經租處加租通告各房客曾推派代表前往商懇未得要領而返各房客於昨日邀集至該路聨合會内開會討論辦法公决請由會中備函情商免加以維現狀云 
[五路電車肇禍記]  
　　法租界五路電車於昨午後一時許由浙江路往北駛至老垃圾橋塊偶一不愼將車越出軌外幸未傷人致一時往　之電車停頓至十餘輛之多當經司機及賣票等人設法將車拖入原軌道中始可照常通行然己停至十分鐘時云 
　　又聞日前五路電車在英法交界地方正自北向南有一包車橫道而過忽倒於軌車停不住將該車撞如釐粉幸車中婦女跌在路旁未受傷害云 
[華商電車走電]  
　　華商電車公司二十七號電車係來往西門與高昌廟者昨晨十時許由西門開駛往南行過利涉橋將到地方廳前時車中忽然走電以致二等客坐處發生濃烟搭客見而大駭紛紛下車逃避該車司機與賣票人等急將拖而鈴拉下然後向附近商家取水灌救始得烟消火滅該公司得信立派工匠到來設法修好乃將二十七號電車拖回公司一時電車停頓計一小時之久始行回復原狀 
[十六舖之火警]  
　　昨日傍晚五點三刻時滬南十六舖裏馬路協興里口協和豐烟紙店樓上突肇焚如頃刻冒穿屋頂延燒鄰居房屋當由救火聨合會鳴鐘告警名區救火會驅救火車等到塲竭力澆救移時得熄計燬去樓面三問當經第一區警署派警將該店夥方智發帶署暫行拘留候查明起火原因再行核辦 
[洪德里火訊共燒潤馨齋順泰瑞昌三家]  
　　昨晚六句半鐘浙江路洪德里口四百七十五號門牌潤馨齋紙店樓上不知因何忽然起火俄而冒穿屋頂延燒左右鄰順泰新衣店瑞昌鐵行兩家内部旋由救火會會員各騙皮帶車到塲汲水澆熄當火起時該管捕房派中西探捕到塲阻止行人歷半小時餘始回復交通原狀該探捕等火熄即據情歸稟捕頭請爲核示矣 
　　尙有本埠新聞等轉入後頁 
雜評二 
　　反對眞詮（旡用） 
　　以兩方意見不同於是乎有反對則反對二字猶未易判斷爲孰是孰非也然而今之反對者都持正誼而被反對者都有不可告人之隠故欲辨别其是非祇須察其是否爲施反對與受反對 
　　國民之反對魯案直交主張也反對借日欵贖膠濟路也反對大借九千萬鹽稅外欵也反對特赦安福罪魁也反對起用曹陸也不特國民個人反對之公團亦反對之不特公團反對之疆吏亦反對之政府如此其何能存覥顔不去其眞不到黃河心不死歟 
　　然就政府之往跡觀國民與公團之文反對决不著意必也得疆吏之武反對始能動心武反對而無文反對爲之前導近似私爭無文反對爲之後勁亦僅對抗必也武反對者認定爲文反對者盡力被反對者屈服之後仍一遵文反對者之意以爲意庶武反對者不致承繼被反對者而爲第二之被反對者何也某反對某者公反對私也誰懷私必來公之反對天不變此理亦不髮吾故名此爲反對之眞詮 
 
 

Page 16

 
 
　　　　 
本埠新聞二 
[淞滬車撞斃老叟]  
　　昨日（九日）淞滬支路由滬開淞之尋常客車駛至北四川路相近有一年老鄉人在橋上經過被車頭撞斃落至橋下當由車長將屍移至路旁派警看守 
[汽車撞傷人兩則袁洪太傷頭李受卿傷足]  
　　昨日下午某號汽車駛經浙江路撞倒海門人袁洪太頭部受傷經老閘捕房五百六十八號華捕到來抄錄汽車號碼另雇車送受傷人往仁濟醫院醫治 
　　又有江北人十二歲男孩李受卿於昨下午四時許行經華德路蘭路口被三千四百六十一號汽車撞倒碾斷左腿骨由楊樹浦捕房二百十六號華捕瞥見當即前來押令汽車載送受傷男孩往同仁醫院醫治即持傷狀單帶該汽車夫入捕房請究 
[小車輾傷幼女]  
　　甬人王耀森之九歲女孩有弟昨在浦東陸家嘴墳山碼頭游玩適有小車夫錢盤根推運青菜經過偶不經心致將該女孩輾傷内部勢甚危險當經王鳴報游巡第三隊崗警將錢拘解三區警署於午後轉解地方檢察廳訊辦 
[索欠打架釀成命案]  
　　恒豐路維新里口有鹽城人湯如江曾欠喬得勝錢六百文前日喬遣馬小金向湯索取與湯弟湯如河口角打架經人勸散詎至晚間湯如河氣絶身死昨日湯如江即以乃弟被毆身死報告四區二分所令飭二十七保十一圖地保投報地檢廳稟請相騐下午黃檢察長委派鍾檢察官毛檢騐員等前往相騐 
[曹小龍是否共搶]  
　　日前有鎭江人吳阿三阜寗人楊阿四在閘北姚家宅橋扭獲放印錢之曹小龍指爲搶犯由崗警一併拘入四區吳供在虹口捕房八十四號西探處當包車夫住英界南洲里去年十二月三十一日夜間十時半被人扣門入内搶去五元鈔票五張及金環金戒當時認明搶匪中有一紅臉即係曹小龍今在閘北遇見等情經顔署長質訊之下曹供因與曹家松有仇指使吳楊等向民拆梢洋五十元不遂誣指爲匪云云旋因英公堂派探至閘北請求引渡經顔君核准在案茲曹己延許理律師爲辯護人昨該律師己來四區查閱案卷預備出庭辯護矣 
[遠東交易所籌備副主任被控案]  
　　四川路華美遠東物品證劵交易所股東經紀人孟建業等同控籌備副主任喬立南騙洋三萬元一案昨晨由廨提訊據被告代表律師上堂聲稱奉諭存現銀一萬元交保在案現請求减輕交保數目云云中西官得稟判喬改交一萬元舖保候訊 
[投機失敗私用賬洋]  
　　福建路惠商銀行執事顧頌平指控夥友袁一成私用賬洋三百零五元等情昨晨由探汪竹生將袁提解公共公堂原告投訴前情請追訊之袁供所虧空之洋因買某交易所股票虧折等語中西官核供判袁押候一禮拜如能將洋交案准予寛典 
[私造僞角與假錢票]  
　　崔明其押二年　劉蔡氏押半年 
　　公共捕房特别機關西探長壳羅香偵悉望平街三十七號屋内有人私藏僞小洋在巿混用於前日率同華探目張子卿包探白忠麒協往搜出僞小洋十餘角湖北官錢局假票五張及鍊銀藥水拘獲山東人崔明其與婦人劉蔡氏及糜金江等三人一併帶入捕房昨解公共公廨經關讞員會同英包副領事研訊明白判崔押西牢二年期滿逐出租界劉蔡氏押女所半年糜訊無關係省釋僞小洋僞票等燬去 
[水警嚴禁小輪誘賭]  
　　江蘇水警第一區沈區長查得航行閔行洙涇平湖等班之小輪每於由滬開行經過洋關以後乃有斥革逗留滬地之軍警結伴三四人假扮搭客購票乘輪迨至中途即以撲克牌三張爲賭博引誘同船搭客入局與賭騙洋得手之後輒即登岸而逸鄉愚無知受騙者指不勝屈當此年關將届收賬商人乘船往返者甚衆若不預防爲害行旅實非淺鮮自當嚴查拘辦特於即日起派令便衣巡警數名乘輪隨往查察遇有聚賭情事即行拘辦並令輪船賬房禁止搭客賭博以杜被騙昨己令行第三隊王隊長遵辦 
[賣煙連二房東併罰]  
　　法面房探目沈德福偵悉居民俞卿定邇將餘屋轉租與陸志山私設烟具容人燈吃洋烟有違定章爰於前晚稟明西探同至該處抄出烟槍煙具甚夥帶入捕房諭着交保昨日傳至法公堂請究陸供認私賣燈吃俞供民人實不知私售燈吃之事故敢轉租中西官判各罰洋七十五元充公烟具没收 
[棧房犯烟禁之科罰]  
　　東棋盤街十一號門牌壽陽公字號棧房内因備設烟具容留庽客吸食鴉片烟前日被總巡捕房抱探邵仁初協同西探前往查獲當將炳具帶入捕房於昨稟廨出單將該棧内之張玉山傳至公共公堂經中西官訊明以其故違禁令判罰洋十五元充公烟具銷燬孫小陳子醉閙被捕 
　　江北人孫少陳子昨日沾飲酩酊在梧州路胡閙並將徐開成兇敺傷及頭　當　一干二百三十五　巡　　查見　　　　　院醫治一面將孫掏入捕房稟請捕頭發落云　　　　　　　 
[招領小鐵車]  
　　浦束淞滬警察第三區昨出招告云案據英美烟公司老廠函稱前晚敝公司巡丁在廠門首拾獲小鐵車一輛遍無人認送請貴署出示招領等情前來爲此懸牌招告如有遺失此項車輛者仰即來署認領無誤云 
[九次過犯竊衣服判押兩年]  
　　粤人王阿妹昨日清晨從武昌路六十二號門牌高孔生家内竊得衣服一包携贓逃出被包探譚鳳池查獲立即解送公共公廨經中西官訊得王係九次過犯判押西牢二年期滿逐出租界贓交失主領去 
[賈慶生入店偷米]  
　　山東人賈慶生昨晨潛入楊樹浦路一千三百零六號門牌徐紅發米店内竊取白米一袋携贓逃出被探徐德森查見將人贓拘入捕房捕頭略詢一過諭飭押候解廨訊辦 
[公共公廨訊案彙錄]  
　　昨晨公共公廨民四庭由俞襄讞會同美丁副領事訊理各案如次（一）廣東銀行訴梁鳳山不理押欵尾找銀洋五千元案結果梁鳳山交二千五百元舖保候訊（二）華承煜訴其妻華黃夏香私取圖章賬簿案結果原告聲稱被告華黃夏香取去華榮昌錫記及淮記書柬並華榮昌圖書三顆請求給諭禁用等語姑准如所請給諭辦理（三）葉佐廷訴董裕珍不給花紅案原告代表許理律師請求改期結果改期過舊曆新年後着被告辯訴再核（四）華勝公司訴朱人瑞將霉壞香烟混售請追損失案結果改期兩禮拜再訊（五）趙蓮生訴趙雲氏取去衣飾不歸案結果改期再訊民三庭由張襄讞會同俄員儀君訊理俄僑訟案（一）李米司訴利亞公司胡君不理損失案結果被告交二百五十元舖保或存洋候訊（二）科諾夫訴鮑格留柏夫不理欠洋案結果被告臨訊不到應照原告所訴之數缺席判决並六釐利息及本案堂費十五元限三日内付欵如違發封器具備抵（三）苛羅可乏訴逹須維色基欠欵案結果改期三禮拜訊 
　　又午後民四庭由陸襄讞會間美約副領事訊理（一）楊德俊訴周怙瞻不理押欵案結果兩造均不到案應予註銷（二）蔡子山訴吳書根不付造屋工洋案結果展期七天着蔡子山代表律師補具正式訴狀及吳書根訴蔡子山案之辯訴狀訂期併案訊理（三）吳書根訴蔡子山造屋愆期請追損失案結果候與蔡子山訴吳書根案併案審理（四）楊俊炘訴周德珊等不理欠欵案結果候本月十三日傳訊倘被告再不到案即准原告請求缺席判决 
[誌謝]  
　　昨承商務印書飩惠贈第三二七期「英語週刊」及第八卷第一號「英文雜誌」各一册謝謝 
來件 
[孫洪伊爲中國存亡大問題再警告國人書（續昨）]  
　　自來外國人之於中國有一最大之誤點即祗知中國有政府而於人民則熟視無覩以爲中國之大僅一政府可以支配而有餘謀我者則利用特殊階級以肆其侵略愛我者亦蔽於一時現象而不知變變來因列强援助惡政府使中國紛擾至今皆由於此蓋各國對我之政策專欲扶助一種傳統的惡舊勢力壓服人民使無反抗以生變亂苟且保持現有之秩序得以和平通商而於中國國家及國民之利害皆非所社殊不知中國傳統之惡勢力不去人民之新勢力不伸不特中國不能和平進步即各國亦隠受其害而不自覺中國人民自有史以來實具深遠弘毅之政治能力己往任何專制暴虐之朝庭殆無不爲人民摧倒即如五胡遼金胡元等之外族侵入皆不旋踵而恢復滿清宰制中國二百餘年可謂根深蒂固然終覆之以建立中華民國故欲以中國與非洲澳洲等無人之地及弱小民族如越南缅甸朝鮮者等視但威嚇利誘其酋長或政府使之結約割贈即可收服我四萬萬靈秀民族結果徒招致無益之紛擾而己夫吾人以祖先傳來之信念必能發揮伸張吾人民之本能徒以列强扶助惡舊勢力使我不能有充舒之進步而武人官僚所結合之親日政府得以苟延存在爲美國者遂亦張皇失措與日本結此抱薪救火之協定美國誠了然於中國人民有推倒親日政府自建設政府之可能則以消極的抑制舊勢力以積極的贊助新勢力一轉移間日本在中國即失所憑挾而美之目的立可充分逹到安用此舍正路而不由迂廻曲折以自陷於歧途爲且日本之侵畧政策近亦有難以維持之勢誠以中國果能内政修明產業發逹得與各國爲平和互利之交通中日兩國族以歷史上地理上之關係必更易於接近例如日本製造品因民俗好尙相近可以暢銷中國中國原料品因運輸便利可以多供給日本中國地大曠土猶多日本移民旣無侵略色彩亦不至如澳洲美洲等處之嚴厲拒斥凡有利於日本者未始有極乃彼軍閥毘於短見强取豪奪與中國國民結累世莫解之深仇將爲兩國無窮之禍而歐洲列强並己屬目而疾視之美國則又主張正義時與相持外交上時慮發生危險皆足以警惕日本而促其醒覺日人實在憂危惶恐之中其國之有識者亦多責望其軍閥之失策乃不謂我親愛之美國反爲鄭伯之效尤加本此　　　體轉爲日本將失敗之政策加一黨保障延長其住命以種將來之大惡因不知美之外交家何南轅而北轍一至此　耶 
中華職業敎育社通訊 
[民國十年之職業敎育]  
　　「職業教　」一名詞之產生於今殆不及十年特立團體丨中華職業敎育社丨之創設於今亦祇四年而影響逐年推廣至今年由通都而及於腹地由空論而見諸實事由浮動之氣體而漸變爲堅實之固體由散漫的表見而漸進於系統的團結請就所知分述之（一）職業學校聨合會之成立是會發起於今年八月現正式加入者東至吉林西至陜西南至雲南北至直隸己及五十校繼起加入者尙絡繹不絶（二）職業學校之增加據中華職業敎育　　社最近調查凡七百十九校查敎育部七年度全國實業學校一覽僅列五百三十一校殆增五分之二調查不無遺漏彼此所同而就統五百三十一校殆增五分之二調查不無遺漏彼此所同發起自職業學校聨合會成立即提議舉行展覽會分全國爲四大部江蘇浙江安徽江西爲東部以上海爲集中地直隸山東山西奉天吉林黑龍江爲北部以天津爲集中地湖北湖南貴州四川河南陜西甘肅新疆爲西部以漢口爲集中地廣東福建廣西雲南爲南部以廣州爲集中地每部分年舉行將於十一年二月舉行第一屆東部展覽會（四）新學制確定職業敎育之地位舊學制系統表尙無關於職業敎育之規定今年十一月全國敎育會聨合會開第七次會於廣東議决新學制草案規定小學六年後二年得施職業準備敎育中學六年初級中學三年設普通科高級中學三年得設職業科並得設一年二年三年之完全職業科與漸减普通漸增職業之四五年　業科爲推行職業敎育計得於高級中學職業科内設相當期之職業敎員養成科職業敎育之地位於以確定（五）大學對於職業敎育之研究東南大學本設有農工商科其附屬中學亦以普通科與職業科並設今年暑假後大學敎育科並特設職業敎育學程俾大學生注意研究職業敎育（待續） 
公布欄 
　　江蘇高等檢察廳 
　　批示沈成兆狀曁抄件均悉該民係本案告發人依法無聲請移轉管轄權所請應毋庸議此批徐煥章狀悉案經調卷核閣原害係　民事判决該民如有不服應向審廳申訴此批管思成等狀悉本案己於李定遠狀内明自批示令原　迅　秉公辦理矣仰并知照此批李筱亭狀悉案關押欵紏葛似係一種民山即題即如所稱現在旣未經過第一審判决亦應仍赴煌縣訴催所請　訊之處核與法定程序不合未便照准一批周瑞卿至王氏狀悉查爾等雖經宣告無罪然在金心行一方面究非無故誣告者可比旣經原檢廳明予批駁毋庸來廳越凟徒滋訟累此批張顧氏等狀悉准予令行原縣依法緝究此批屠孫共狀稱各節是否屬實候令吳江縣知事查明依法辦理此批聞卜氏狀曁抄件均悉候調卷核奪此批黃竹樓狀悉查此案關於抗告部分己送由審廳依法核辦至來狀復請另予移轉管轄之處核與法定條件不合應毋庸議此批濮文奎狀悉查此案前己批准調　應候卷到再行核辦此批李定灣狀悉該案業經本廳查明原卷己令溧陽縣知事迅予秉公辦理矣仰即知照此批一月八號 
[上海地方檢察廳]  
　　批示會計師鄭忠鉅准予備案此批劉金成狀悉旣據聲明不服限於七日内補具理由書以憑轉送高等檢察廳核辦此批吳潘氏查本案被告係孫苟氏與孫來怛並無沈陳氏與沈老四其人爾妹雖由孫荀氏介紹做工但非同廠則爾妹自行走失豈得遂疑孫荀氏誘匿茲己着孫來恆王外尋覓爾妹踪跡再行核辦無庸凟陳此批倪華清查本案犯罪地及犯人所在地不屬本廳管轄所請礙難准理此批朱維善鄭振　狀悉候傳訊核奪此批陳少郎狀悉本案業己確定執行如欲請求私訴仰運向同級審廳請求核辦此批陳石生狀悉准予覓人具保仰即知照此批張蜚氏狀悉候訊明依法核辦此批劉棠華己函致該縣調卷矣靜候無凟此批王廷玉狀悉限七日内補具控訴理由書以憑核送此批柏樹金狀悉案己起訴多凟何益此批李陳氏前狀業己明自批示矣季寳成不負刑事責任所請仍不准此批王黃氏黃陳氏狀悉本寨訊明詐財尙無確據業經予以不起訴處分至私訴一節如果屬實仰赴同級應民庭起訴請求賠償可也此批顧新元狀悉趙秀貞爲爾所買業經偵查明確查係以慈善養育爲目的依刑律尙不成立犯罪故免予訴追至此種賣買契約民事上當然無效該女自不能由爾領回何得一再嘵凟所請再審之處於法不合不准特斥此批薛阿生狀悉本案夏林山業經起訴判决執行在案何又率連多人狀訴到廳所請應毋庸議此批管福狀悉該被告許文文迭經出票拘傳未獲旣據投稱仍在引翔港一帶出没仰即　警捕獲送廳以憑核辦此批談培春等察閱訴狀被告等尙未搆成刑事如果爾子實有忤逆情事着自赴同級審判廳請求懲戒可也此批張新根狀悉爾妻果於張瑞耕家覓獲復於當日逃回自應即時告訴斷無遲延至今之理所訴顯有不實不盡未便准予受理此批以上一月七日 
[上海縣公署]  
　　批示回國留法動工儉學生曹建章徐春芳卜允新雷治輔李嵩高態汝　劉登如劉輝訓胡斯笑周光煒卓章張識梅誠付儒仁陳尙武蕭石氷等環呈請維持生活給資回籍由批該生等旣由異國回至上海離家雖遠自與在海外者不同自應趕即函致家中設法方爲正辦若恃向本署請欵無論頻年辦振正在爲難且日後源源而來本公署又向何處　措耶該生等愛國情殷國内情形諒所深悉至於前次回國各生雖由各機關設法安置狀大都由勸集而來事可一而不可再未便援以爲例希各早自籌維免致久困是爲至要此批 
 
 

Page 17

 
 
　　　　 
自由談 
游記 
[碧瑶游記（八）] [  顔文初]  
　　行至第七車站距目的地只八ＫＭ（凡過一站皆標明至碧瑶有幾ＫＭ以便行客計程）時己五點夕陽匿於高山之背是日適無重霧天氣倍覺清朗摩託車上布帆盡可捲起其所進行路線蓋迂廻曲折如一張長紙疊作巨摺行至山腰俯首斜視有五路線如階級並列實皆來時所經當未登時見前進行車如飛艇驅馳於空中至身經其際則康莊大路甚爲安穏時見多年古栢挺立路旁因地勢旣高其氣候有似我國閩粤故野生植物皆爲松科作客多年平原郊野中眼簾所接觸者皆椰雨檳風至此始見歲寒後彫之松栢有似他鄉故知襟懷爲之一爽旣而重霧四起暮色蒼蒼各山峯似皆倦而欲睡不欲以眞面目相見也斜視近山有成行火光沿長數百步者有三五散處者頗呈奇觀詢之同車副敎育司長某君據云係本地土著（其土著種類另詳）其村落皆在深山叢谷中日間來碧瑶各文明都巿當工役夜則結羣露宿山中十餘人結爲一團拾野草枯枝燃燒取煖生活程度猶近穴居野處時代車至碧瑶停車場旣六點有半數百歐美婦孺圍觀來客有親朋戾止則歡樂無藝待貨車至時領取行李己過七點藉同行陳君介紹宿於粤商黃傳惠君家因所有旅館客位皆滿夜飯後夜月皎潔黃君邀出散步皓魄當空電光盡熄全不聞車馬喧閙之聲微風吹過有似故鄉二月天洋布單衣甚覺薄久處災荒腦府昏昏得此一帖清凉劑誠大振作精神因長日風塵勞頓十點後即息燈安眠中夜雨聲瀝瀝蓋氣旣低地面重霧結成雨點冷風吹窗而入非裘不煖矣 
筆記 
[感恩記（一）] [  吳綺緣]  
　　浙東天台之麓山水清麗恒產佳人去東南數十里有梨花邨境尤幽曠其間雖十九爲村氓之居然亦往往有商人逸士緒廬其間藉避塵俗曾有金姓叟營别墅於斯蒔花種竹用以自娱其初固亦名宦而秉性孤介落落不與世合終以立言鯁直爲其上所忌遂獲譴謫幸平素淡泊自甘亦不復介意則退休是邦意恬如也家無多人老妻而外僅一弱息相依爲命字以掌珠蓋誌實也珠生而頴慧且秉性高潔尤有父風即論丰度亦娟媚拔俗要非凡艶所可比擬平居無俚慣僣老父周旋執經問字日以爲常若錦繡纂組之技則匪所喜母或督之則曰男女之所異者僅在形體若心思才力又復奚别文章雖屬末技亦何必獨讓男子專美於前苟不明道義僅擅女紅即足上嫓針神亦徒供男子愚弄耳兒故薄面不屑爲也其父莞爾笑曰兒誠可意發言都愜余懷高見遠識且在若母上似此好學終必有成將不知誰家博學兒郎塔爲兒匹偶耳珠年稍長學果驟進經史百家俱己一覽無遺傍以餘力效爲詩詞亦嫵媚有致鄉人至咸以不櫛進士相許而問名者亦日益衆翁弗願自專則以詢女珠侃侃然曰兒自讀詩書略明大義竊謂兒女之愛未足以易父母之恩且世俗少年食色成性又奚解及情愛者二親鞠養敎誨之恩至高且厚迄今涓埃未報乃即欲遠離膝下自問寸衷詎復能忍故兒可自矢此生終擬隨二親以偕老决勿願他適也其父頷首曰兒所言说誠當然於情固近矣於理則殊非合蓋天下固未有以愛其親故而不字者若北宫嬰兒之流特創格耳要未可以爲訓也城巿兒多佻　而鄉曲少年復患木訥是皆不足與兒偶姑緩圖之可矣兒性肫篤故恒以感恩必報之說堅識胸臆爾親待兒固厚然又安知他日不更有深恩厚德加諸兒身尤有過於汝親者 
劇談 
[蠡廬劇話] [  左民]  
　　花衫一道自梅蘭芳而外雖有號稱梅派者其歌喉非出於俗舉止便蹈於粗是花衫之不輕易著名蓋有故焉花衫之爲人貴乎風雅唱白貴乎清脆昔人云穠纎得中修短合度所謂增之一分則太長减之一分則太短明乎此始可與言花衫蘭芳深得此中三味身雖稍長猶未能掩其媚也 
　　詞伶金碧艶原名景萍風雅人也嬌好若處女向以花衫著工詩善書此次游南通歸文藝大進前在新舞台與寒雲主人合串剌湯爲老伶工所稱賞所謂士别三日便當刮目相看前日詞伶在天蟾舞台奏技第一日爲嫦娥奔月詞伶飾嫦娥演採花思凡兩幕當其出也大有輕盈　娜飄飄欲仙之槪採花一塲所演各種姿勢皆别出心裁應有盡有思凡一塲似酒醉欲眠眠不得情態逼眞令人悠焉神往說白則口齒清利度曲則板正腔圓若再事精進將來爲蘭芳第二微斯人其誰與歸 
軼聞 
[宦海拾零] [  半塘]  
　　老於吏事者言前清外官尸位素餐者有四一日道員二曰同通三曰敎職四曰佐雜可笑之事屢見不鮮當前清光緒末葉江蘇省候補道有六百人之多在寗垣者三四百名旅蘇滬者二三百人有名董寅瑞者夙好滑稽一日在督署官廳中謂同僚曰吾等有特用道有委用道有試用道今又新添一班揀選道矣衆大譁指爲妄董云據其自云雲貴原籍分發川廣改調江蘇揀選道姓第名協才當場竟爲其瞞過翌日復自云昨所言者係藥舗門外竪立之長招牌上（自運雲貴川廣揀選道地藥材）十二字之諧聲也聞者莫不捧腹而道員之多可於言外索之矣 
小說 
[社會小說人間地獄（五）] [  娑婆生]  
　　第一回鳳泊鸞飄青樓淪落珠香玉笑客邸迷藏那婦人又重問了一遍帳房先生方丢了報抬起頭來望了一望慢呑呑道我們這裏姓毛的客人有好幾個呢你問的是那裏的毛...說到這裏帳房先生順著眼光一眼看見了阿美立在婦人身後便歪過頭去看了一個清爽忽然詫道咦你是幾時來的阿美不提防被他猛然一問臉上微微一紅低聲答道今天來的帳房先生道哦你們是不是來開房間我這裏可以替你騰得出阿美茫然不知如何回答那婦人揷嘴道房子我們另外找好了可以不用我們今天特爲來尋毛老爺來的因爲毛老爺同我們同坐特别快車來他告訴我們說住在此地的帳房先生道你們尋找的是江頭開木行的毛老爺麽阿美接着道是的是的帳房先生將眉毛皺了一皺眯着眼睛望黑板上望了一望道他住在一直後底樓上八十三號可要呌茶房領你們上去婦人道謝謝你曉得號頭了好尋的說完了便同着阿美走出帳房帳房先生看見阿美走出去不知不覺立起來直送他到門口道阿美你們上去如果尋不着毛老爺你們可以下來坐着等他我們帳房裏儘管來坐坐吃茶阿美見他一副嘻皮笑臉便也向他廻眸一笑道停一會來說完便隨着婦人登樓婦人走到扶梯上將脚步放慢了些問阿美道那位帳房先生你認得他麽阿美道認是認得不大熟他在杭州髣髴同朋友到我們家裏來打過兩塲牌好像是姓俞也記不清了婦人道他做此地的帳房先生做得好久了他認識杭州的人不少我們倒要同他格外客氣點好替我們拉攏拉攏阿美也不響走上樓後問明了茶房方知八十三號的毛老爺出去還没回來婦人同阿美撲了一個空好没興致又問茶房毛老爺什麽時候可以回來茶房道没有一定天亮回來也不定明天回來也不定婦人道費你的心毛老爺回來替我說一聲就說我們來過了茶房將眼睛將他上下子細打量一回道你姓什麽婦人躊躇了一刻道你也不必說姓什麽就說杭州的阿美來過了毛老爺自然會曉得的茶房聽他說一遍恐怕忘記了名字嘴裏重複的念了兩遍道阿美阿美那婦人見尋不着毛老爺正預備下樓剛剛同阿美走到扶梯邊要轉潯的地方只聽見一間房裏猛然的撲知通一聲響接着一片男女喧譁聲眞是聲震四壁阿美不覺吃了一驚正想停住脚望這房間裏張一張不提防陡然的房門大開房間裏奔出一個十六七歲不着長衫美如冠玉的少年正與阿美撞個滿懷阿美幾乎被他撞倒 
餘瀋[  石征鴻]  
　　入世未深墮落愈易雖才高八斗下筆千言者亦未足禦之語云世事洞明皆學問人情練逹即文章信夫 
 
 

Page 18

 
 
　 
常識 
常評 
[感應篇書後] [  老圃]  
　　今世所行善書以感應篇最古錢牧齋絳雲樓書目有宋板太上感應篇宋史藝文志及道藏皆著錄是書蓋晉時抱朴子所述道戒考感應二字始見於漢書此書所言亦多襲漢人舊說鄭康成註禮記七祀謂小神居人之間司察小過即書中所謂司過之神也漢趙壹謝友人書曰收之於斗極還之於司命即書中三台北斗之說也淮南子萬畢術曰竈神晦日歸天白人罪即書中所謂上詣天曹言人罪過也顧此皆宗敎家言子產曰天道遠人道邇以人道之邇者言之亦自有感應之理忠恕爲道不遠施之己而不願亦勿施於人人與人相偶苟以己所弗欲者施之於人人亦將以彼所弗欲者施之於我故明乎忠恕之道積善者自有餘慶積不善者自有餘殃所謂事有必至理有固然而由道家言之則謂之感應由佛家言之則謂之因果 
衛生 
[青年男女當知生殖器之生理作用] [  張克成]  
　　男女逞淫以致道德墮落此無論古今東西皆所痛恨者也而昧者不察悉歸咎於社會之不良有以致之夫社會之不良因可爲青年墮落之一原因然未可完全諉罪於彼也男女當春情發動時期其體態日趨於成人之境異性戀愛之熱誠亦與之俱增一至機會成熟而接觸（此名辭見余所譯愛與接觸篇）之事乃緣之以生焉人或於斯時以生殖器不可妄用之言告之者彼必將嗤之以鼻而徑行不顧焉此無他由於生殖器之構造功用向所未悉欲求其善自保衛烏可得哉而難者或曰青年男女多有好奇之心今一旦以生殖器之功用告之則彼必將一求嘗試一而再再而三終將至於墮落面不可拔是非特不能促其覺悟且爲導淫之淵泉矣曰不然青年之墮落其原因不一道德之觀念不充分一也普通之智誠不具（生殖器之生理作用亦爲常識之一）二也社會之眞相不明（即不知社會之弱點）三也淫書淫畫之寓目四也有此四因而復交結損友則難乎其爲完人矣是故欲求青年之不墮落必去此四因而此四者之中其最易矯正者厥爲灌輸普通智識然環觀吾國中學校之科目汪洋浩瀚普通之智識幾無不畢具其中而獨於生殖器之生理作用則付缺如（中學生理學敎科書皆不具此篇）在編者或以爲過於淫褻恐誘發其好奇之心而其實則青年並不因不知此作用而减其豪興且因不明其眞相而致傷身毁體者比比皆是不但此也即正式之夫婦其因早婚（禁止早婚爲别一問題）而身體戕伐不知愛惜者亦未嘗不由於此也 
　　要之林女兩性之戀愛出於自然兩性之生殖器早己與生俱來而謂不令其熟悉個中情形以爲可以絶誨淫之道者是誠痴人說夢也著者之意以爲在今日解放聲中（解放與青年墮落本爲兩事且爲絶對相反者而論者多牽合之蓋由於未能十分了解解放之眞意義也）社交公開之時理宜使之明曉生殖器之構造及功用（於中學生理學敎科書内加入生殖器之生理衛生一門）俾得知其利害而審愼其行動且於他方面復以關於道德社會等諸問題使之確切明瞭則男女青年之墮落者庶幾於以稍殺焉愚見如是深望海内敎育界諸君子一加研究之也（乙種酬） 
經濟 
[賭博的利害觀] [  景]  
　　賭博這件事情大家都知道是不對的所以從是非上講起來這個問題並無討論之餘地 
　　講到賭博的利害一般人的意見就不同了有許多人認爲賭博是有利的他們爲利慾所迷所以不顧是非去賭博了這種觀念實在大錯而特錯賭博是有百害而無一利的所以即使從利害上着想一個人也不應該去賭博下面所說的就是解釋這點道理 
　　我們都知道賭博的結果不出三層（一）贏（二）輸（三）不贏不輸 
　　（一）賭博贏錢是有害的賭博贏來的錢不必費多少精力所以贏者對於這些金錢並不重視往往任意揮霍多造罪孽這條道理有事實可以作證我們從友朋親戚中隨意揀出一賭博贏錢的人來看他支配那贏來金錢的方法是怎樣他肯拿這些金錢作子弟的求學費麽肯拿這些金錢辦實業辦慈善事業麽都不肯的他不是用這些金錢再去賭博就是拿到妓院去嫖結果一定弄到家破身亡到了無可救藥的地步他一定要反悔說當初我何必去賭博贏錢 
　　（二）賭博輸錢是有害的這條道理就是極愚的人也看得出不必細說 
　　（三）賭博不贏不輸是有害的賭博不贏不輸看去好像是無害無利其實不然不贏不輸在經濟上雖然不發生影響然而大好的光陰寳貴的精力都白花在那個上面去了假如他能用這些光陰這些精力去做别的事情多少總有點益處現在因爲賭博把他失却豈不是有害麽 
　　我很希望己經陷入魔道的朋友們把這機條道理細細的想一下（乙種酬） 
道德 
[懺悔] [  侯樵仲]  
　　吾人立身行事斷無盡善盡美自省毫無愧怍者惟智者能自猛省勇於懺悔旁觀雖明識其過失亦且曲諒之矣若剛愎自用執迷不悟則愈趨愈下以至無可挽救甚矣懺悔之可貴也西詩人某著有良心與懺悔篇余不復能全記惟憶其意謂欲良心之回復非先懺悔不可耳客歲致友書有從此跪十字架前懺悔之語旋得覆云君懺悔甚佳但毋方向十字架跪下即又縱身而起也余讀之悚然今之懺悔者大率類是願與之共引斯言以自惕 
[感化]  
　　苟安守舊不樂革新爲國人習性故遇一新學說興或創造一新事業自少數曾受敎育者外餘必非笑之或竟麕起爲激烈之反對初不自知其愚而勞動者爲尤甚其阻碍進化良非淺鮮吾嘗思之以爲腦筋簡單之流驟令變易素性固大難事然若徐徐浸漬未必不可使感化於不覺浸漬之法莫善於投身其間隨時隨地爲暗中之演講則收效可期後讀書知巴枯寗氏嘗有走進人民中間之主張俄青年留學生宗其說歸國多降身苦工茹辛嘗艱冀有所遂卒之毫無成效余因是悟吾人所見莫非前人實行未遂者則前人改造社會苦心可想見矣（乙種酬） 
法制 
[要約偶合不能成立契約] [  迺頌]  
　　契約之成立必具有兩種要件（一）當事人意思合致（二）一定標的是也除一定標的係法律行爲共通事項非契約所特有外其當事人意思合致實爲成立契約絶對不可缺之要素蓋契約旣爲法律行爲之一其成立必須要約之意思表示與承諾之意思表示一致方可惟所謂意思合致必須有對於要約之承諾乎抑當事人兩造意思脗合即作爲合致乎例如甲乙二人偶然有以同一標的從兩造要約其要約互相投合之時是否得認爲意思合致此爲事實上所經見之事不無研究之價值就我國民律草案釋之要約偶合不認作意思合致即不得成立契約觀草案二百零一條以下所規定每以對於要約之承諾爲言可見契約成立必須有對於要約之承諾若要約偶合是祇有兩造之要約無一造之承諾若逕認作意思合致使成立契約殊有戾於當事人之意思故不認之也 
[說判决例] [  迺頌]  
　　古昔國家之制度簡陋立法司法常出於同一之機關故判决例即爲法律謂之審定法西儒麥因氏Medne亦曰法律非由原則而生積各事件之判例而成原則但近世法律漸完備立法與司法分離判决例决不有法律之效方然依各國情形考之其主義亦分爲二 
　　（一）英國主義此主義判例純然有法律效力援用判例與援引條文無異 
　　（二）羅馬主義此主義判例不與法律同效力其效力僅有下之三種（一）示法律解釋之見解（二）爲習慣法成立之證據（三）因判例所採如何於後來之判决有重大之效力 
　　近世大陸各國多採羅馬主義但同採羅馬主義之中亦分甲乙兩派甲派特以明文規定乙派則法律上雖無明文其精神仍爲同一我國則屬於乙派者也（乙種酬） 
雜錄 
[耶敎中禮拜日之解釋] [  曹劍雲]  
　　自耶敎傳入中國吾人乃知有所謂禮拜日敎中則呼爲安息日吾人但知禮拜日照例休息殊不知禮拜日乃耶敎中之紀念日也蓋禮拜日之眞意義即所謂救主上帝者於六日内造成地球基軸並一切山水動植萬物佈置齊楚點綴堂皇於第七日方事休息後傳授至敎徒亞當每順序至七日則從事禮拜祈禱祝上帝降福並代表人類感謝紀念之心於是後之敎徒乃率行之殆至歐風東漸吾國亦漸次同化然不知此中命意者殊多每以爲例行之休息日若學校商場行之則甚有益蓋一可結束一可温習翰如君前己在本篇言之綦詳茲不贅述今人每昧於此意不能結束不能温習多以游戲消磨此日良可惜矣（乙種酬） 
問答 
[張問心敬問] [  漸]  
　　鄙人無兄弟因胞伯無子故又承繼伯父兼祧兩房父均早世本生母於一年前病故現承繼之母因七十誕辰意欲做壽勢須鄙人具柬請客但念本生母喪雖過小祥漊未闋服究竟可否稱觴及其請柬應如何冩式疑莫能决敬乞海内知禮君子不吝賜敎幸甚 
　　答旣係兼祧胞伯則本生父母例應降爲期服服己闋矣但亦有心喪三年者此則行其心之所安而己 
 
