# 1934 - 233 - 4908750

 

Page 1

 
 
[皇朝經世文續選增時事洋務三編] [  圖書集成局代啓]  
　　自長沙賀耦耕先生仿　　齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一　矣厥後江右　新　　駕有續集之刻近年上海　君子源又以饒氏之書祗采自道光以迄同治雖名臣妾疏私家著述已有美必收而於海防　務諸學尚付　如因　輯爲續編方今風會浙　事　屢髮甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏　　　逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八　分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編卅本　元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[裁兵宜先裁劣弁以復制兵舊額]  
　　易日窮則變變則通通則久言天下事至積重難返莫可措手之時非大有力者化裁通變於其間則於事終無攸濟試觀近來各直省之裁兵也在邊陲則曰外侮可慮而不敢裁在腹地則曰伏莽堪虞而不便多裁乃統計裁數其緑營四川則裁减一成兩廣則裁减二成江蘇安徽河南則裁减三成其勇營四川則裁减一百二十餘名江蘇則裁减四百八十餘名安徽則裁减一千八百餘名湖北福建各裁减三千餘名其餘各省雖間有續報裁額度亦未有大爲裁　者而各督撫中惟山東李大中丞獨能恪遵上諭裁額特多豈山東可大爲裁减各省獨不可大爲裁减乎可　　大事　其才力心思迥超流輩也夫昔之日以制兵爲不足恃而招募勇丁復以勇丁爲不足恃而仿照西法添設新軍有加　已層出不窮庫欵幾何民力幾何而乃甘乗有用之餉空養此無用之兵乎愚以爲欲裁兵者須裁復國初制兵原　而止就原額中悉心淘汰年歲必壯器械必良訓練必勤賞罰必信營官不論偏裨非戰功衆著者不能當分缺指　　陸非資格在前者不能補事事務求實在人人各有專司庶幾營混子一流人無處得以存身而營規自然嚴肅武　　然整齊矣蓋今日仕途之雜至武營而已極武營之壞有營混子而尤甚以若輩八口無家四民無業不文不武恃　　爲護身之符盟弟盟兄借營盤爲逋逃之藪逢人訛詐到處鑽謀見上官則婢膝奴顔得差事則興風作浪而暗通　　勾串鹽梟尤其慣技也去年有友自浙西某大令任所來者談及彼處有防營一旗其營官卽所謂不文不武冐功　　起身者也手無縛雞之力身無汗馬之勞不過結識當路奥援賴其吹嘘之力得此優差其始至也聨絡地方劣　　　種種陋規至其一切應辦之事則漠然置之度外終日深居簡出以烟酒賭博消遣自在一任哨弁勇丁四出滋　　　其今日叙一禀上陳撫院曰拿獲積年盜首明日繕一牘密告統領曰連獲結隊土匪口供則任意裝點贓證則　　　指上官信以爲眞良懦則大受其累其作用之狂妄營務之廢弛乍聽之不禁眥爲裂而髮爲怒嗚呼浙西一防　　　通省之防營可知浙省營混子之可惡如此各省營混子之可惡尤可知使當日有事而募者待事平而卽散　　　　億萬萬無窮之餉而若輩無所憑藉無所覬覦或者别謀生路得保首領以令終也至習氣旣深而後裁抑之　　　　佚之已慣不流爲匪類不止今之光蛋哥老會皆若輩之淵藪也夫營混子之初心不過爲衣食計耳原無大志　　　然可以得志者非營混子之過用營混子者之過也然則不爲營混子欺者雖不裁一兵而多多自有益善之　　　營混子蒙者卽十裁八九而武備終無起色之時然則如之何而可曰追毁功牌以奪其所恃撤銷保案以杜其所倖　檄各營以錮其他奔之路遣回本籍以約其復縱之心譬之農畝稂莠旣除嘉禾自茂庶幾將不愛命士不偷生上下同心一可當百此之謂王者節制之師足以懾四鄰而固吾圉又何事多爲哉 
[諭旨恭錄]  
　　七月十九日奉旨廕生玉陞著以侍衛用内閣侍讀學士員缺著繼恒補授已革候選道袁大化著開復原官交王文韶差委前陜西延安府知府馬紹訓著以同知降補卓異俸滿直保　　　府陳啓泰著回任准其卓異加一級仍註册候升卓異廣東廣州府理事同知文山直肥鄉縣知縣張丙嘉俱准　　　　一級仍註册回任候升卓異俸滿山西太平縣知縣俞恒著回任准其卓異加一級仍註册候升浙江蕭山　　　　　璪著回任准其每次卓異加一級仍註册候升捐復前江西大庾縣准調鄱陽縣知縣劉光煥著准其捐復　　　　　　舉江西候補知縣張承祖著照例用擬補内閣中書顧英周子懿國子監學正戚朝勳刑部司獄任慶瀾青　副　　　門筆帖式霖慶盛京禮部筆帖式鳳來俱准其補授吉林倉官員缺著擬正之富興阿補授擬陪之魁福著記名奏留吏部學習員外郎榮全著准其留部欽此同日奉上諭給事中文郁奏鑾儀衙門體制兩歧請變通辦理一摺據稱鑾儀　漢軍鑾儀使隨滿洲一體應差而陞途迥異請將漢軍鑾儀使一員遇有副都統缺出一體簡放滿洲章京向戴翎枝澡軍章京請一體戴用各等語鑾儀衛升途翎枝均有舊制滿洲漢軍各有專司該給事中所奏有違定章非意存見好卽受人囑託實屬不勝言官之任文郁着回原衙門行走以示薄懲欽此○二十日奉上諭巡視東城御史茹泰等奏遵保拿獲隣境搶刦盜犯出力之司坊紳董懇恩奬勵一摺著事部議奏單併發欽此 
[電諭校正]  
　　本月二十四日本報恭錄電傳十七日上諭以電碼有脱誤處謹空數字兹接京友遞來官板諭旨爰將謹空處校錄於後國子監蒙古司業理藩院員外郎文年著俟補司業後以四品京堂補用又昨日恭錄電傳二十三日上諭中有渾源縣訓導張文銘實係淺源鄉訓導張光垣以電字模糊故有此訛舛也合併附正 
[委勘開礦]  
　　寗波東鄉銀山岡開礦鄉人膠於成見均謂有礙風水出而阻撓以致閙事礦業公司李濤等赴省呈訴撫憲廖中丞勃然大怒命將爲首滋閙松　等處之生員竺某等三人扣考一面札委奉化縣勘驗奉化縣但大令已於日前會同府經廳程叅軍會勘想不日卽可興工開採矣 
[開採銅苗]  
　　粤東謝朝登司馬年近八旬素精礦學日前由漢游歴至湖南澧州所屬石門地方查得内有某處銅苗甚旺卽申禀湘撫開辦陳佑民大中丞准如所請著領官銀三千六百兩前往試辦云 
[培護江隄]  
　　攔江隄者漢郡全地之鎖鑰也當秋水未漲之先督憲張香濤制軍撥巨費三千金委員督工實力修築已固若金湯有備無患矣慈者水勢日見消退香帥又恐隄身尚有受傷之處復行派員修理完善亦未雨綢繆之舉也 
[破垸重修]  
　　漢陽長豐垸前被襄水决破受災人民咸遷怨於該處富紳張某督　未善具禀控縣縣尊薛大令飭張自行捐資併湊官欵重行興工修築務盡妥善張唯唯遵諭而退 
 
 

Page 2

 
 
[土藥開局]  
　　浙江卽補道李榖宜觀察寳章現奉省憲札委督辦温台兩府土藥税捐局已於十七戍刻帶同隨員兩員一係候補府照磨顧鳴山少尹鳳超一係候補縣主簿徐一庭少尹耀廷附新寳順小火輪駛抵甌江永嘉縣葉詠霓大令卽命駕出城乘小杉板登輪恭迓禀見後隨飭辦差丁役伺候十八清晨觀察命輿進城在高楹里洋布公所内陳姓公館暫駐襜幃一面拜會道府鎭憲大約桂秋月朔卽須　局創辦云 
[鎭憲出缺]  
　　漳州鎭憲俟桂舲軍門年逾花甲忽於七月十七日仙逝聞係中風所致督憲委統帶福字二營徐軍門萬福前往接署以重職守 
[體恤寒畯]  
　　江蘇學憲龍大宗師定於本月二十六日會考優生先期牌示轅門大致謂本部院按臨通州之日聞與考優生費用多至二百餘元殊屬駭人聽聞夫僅一與考得失尚未可知而所需甚鉅寒畯之士未免裹足不前殊負朝廷鼓舞人材之意本部院於此次考拔時卽酌裁卷費以數千文爲譜多至十千文至優塲又與拔不同須較前次卷費再行减半此外更無他費倘書斗及本署中人格外需索許考生等當堂禀知 
[運石築隄]  
　　漢鎭大智門外之一帶鐵路應用地叚皆湖地也一經水漲漫溢堪虞當事者議另建一隄藉資保障業已四路採購山石紛紛到漢以備將來築隄之需云 
[槪送遺才]  
　　湖北采訪使者郵簡云各籍監生之在武備知强學堂肄業者督憲張香濤制軍函請學政龎大宗師槪送遺才准其一體鄉試香帥之加惠士林可謂無微不至矣 
[嚴禁睹博]  
　　廣東訪事人云大憲嚴禁賭博雷厲風行各武弁收受陋規蒙混包庇皆不敢蹈從前故轍刻下城廂内外一律風清惟帶河基一帶賭匪以此爲巢窟旋捉旋開未能絶跡上月二十晚西關汛飭勇前往查拿各賭徒正在興高采烈不甘被獲竟出而相拒兩相攻擊勇施放洋鎗傷及一人翌日卽抬至縣署請騐未悉將如何辦理也 
[冐考聚賭]  
　　浙省每屆考試之時輙有賭徒冒充考客租屋開設賭塲從中有劣生刁監包庇外面雖稱考寓而實則俱劉盤龍一流人盤踞於内訪拿甚難本年林太守出示嚴禁並責成房主如有前項情弊許卽禀報酌給賞貲倘代爲隠匿定將房屋入官并提案重辦不貸是以本年租考者格外留心太平橋吳姓房屋頗形寛敞六月間有人來租先付定洋十元至本月中旬有考客十餘人搬入終日碰和或义麻雀房主尚以爲文人游戲不過聊爲遣興而已至二十邊人來愈多且不類斯文之輩主人詰之則云内有數人係作謄錄者及至夜分公然大張旗鼓呼盧喝雉進出之人終宵不絶房主大爲驚訝急向止之而前來之考客則云有我等在此雖差役其奈之何儘可放心不必疑懼房主因再三囑咐明日切勿如此考客唯唯然後就寢詎料次夜仍然房主禁之不能因欲往報巡局衆始一哄而散聞現已遷往他處矣 
[准行安海]  
　　厦門泉州安海石碼同安小輪船公司局於去夏五月間經周子迪道憲禀奉督憲批准開辦嗣因海關以開往安海若由金門出口係屬外洋稽查難週請妥議以定行駛嗣奉軍憲批飭暫停行駛安海祗准行走同安石碼現忽有某孝廉挽福州某紳代厦門鴻記洋行　某禀請開辦專走安海小輪公司上憲雖允之而以前公司曾諭令停走未免向隅爰命邱姓附股於舊商股内分日行駛均沾利益云 
[私鑄未絶]  
　　津郡錢根短絀直督王䕫帥於前歲准商人禀請禁錢出口以節其流復行奏請開爐鼓鑄銀錢兩項以開其源而錢價仍昻貴　故現錢旣短大小錢店遂不免攙和砂壳以便其私今夏鳴鑼諭禁並派差役挨鋪稽查而小錢仍未絶根株錢價較前更長是非暗中销燬卽有大宗私行出口者酌盈劑虚維持巿面不得不望諸圜法在手之大君子也 
[駁船偷載]  
　　厦門采風使者手畢云輪舟起落貨物每有駁船小工竊取船客貨物太古怡和招商三公司帳房因之受累被控賠償日前太古洋行起駁煤油忽又失去若干箱巡街捕目覩係某駁船偷載數箱遂拿獲人贓送請英署移厦分府提訊追究 
[娼女爲盜]  
　　男盜女娼世俗流傳之毒詈也乃竟有娼女而兼爲盜者厦門采訪友人遞來尺書云江西流娼俗呼檔子班因　出局侑酒必有男子四五人爲之執樂器帮同歌唱也其所謂男班子者大半係多年嫖客變成龜其中又多不安本分之輩與哥老會中人結識往來以致流而爲盜漳州西溪税釐分卡於六月二十六夜被盜明火執仗搶刼税銀並委員夫婦衣物首飾等物共值四五千元通禀上憲嚴飭緝捕詎盜等刦得錢財後卽至厦門擬回福州被其同道中人訪悉意欲分贓盜主係江西女妓名阿富擬卽附輪舟而逸爲他班龜奴張老四探悉索取舊欠阻止折回仍借某處暫住七月初八日眼線龔姓以將盜目歐廷貴誘引在家禀請石潯分司劉奉之叅軍派捕拘獲庭訊之下供認爲盜又究出同黨檔子班中諸人盜首係娼婦阿富贓寄某處翌日派捕往提阿富則已不知去向矣劉叅軍乃將歐申送厦防廳駱小甫○馬訊辦想須嚴緝羽黨按律懲辦也 
[淫雨爲災]  
　　東京日日新聞云新瀉縣屬各郡近以淫雨不止川水大漲泛濫成災廬舍爲墟人民流失西頸城郡浦本村電桿悉被衝倒電信因之不通云 
[浙省文闈執事名單]  
　　浙省舉行丁酉科鄉試前由藩憲札調内外簾官銜名已列前報所有各項執事兹由撫藩二憲札委以專責成帮同點名候補道丁彦許貞幹陳乃瀚陳壽昌鄒仁溥○二門補點候補府王錫奎潘恩榮孫濬李襄國許星箕何恩經○二門稽查候補府胡晉蛀程熙增錢溯時賀良樾顔鍾濬馮相華○頭門稽查候補通判余肇龍同知王賡䕫○督理搜檢候補同知鄧爾耆程恩堃○内總巡候補縣陳常鏵同知張倓通判張祖恩徐樹淵○督理望竿紅燈守備陳慶生陳學信都司楊鼎勛千總王槐生○搜檢巡綽官候補布經歴王澄府經歴張大鎕　蔭元丁萬寳吳松源府照磨趙宗植縣丞毛桂森陳文瑞王念祖姚學源盛尚頤宋景祁高恩祐汪炳森汪義初杜煥淦高登瀛顔韜賴星樞張文祉巡檢吳望雲顔鍾哲朱咸星朱秉琛蔣慶曾張雲松從九王祖同朱純光陳松李鴻遇王恩霖唐成章范起鳳李鴻儀典史顧　淦汪中燮主簿徐勛未入李鼎均顔鍾寛錢慶祉蔣本鰲 
[捐廉助賑]  
　　四川各屬水旱偏災遍野哀鴻嗷嗷待哺江蘇潘司聶仲芳方伯痌瘝在懷惻然憫之慨捐鶴俸銀一千兩並以災區廣重再撥墊庫平銀一萬兩以濟急賑并移札各屬量力捐輸俾歸墊欵上海縣黄大令奉札後慨沛廉泉捐銀二百兩已解往省往省垣呈交藩署矣 
[第三十五次會訊租船案]  
　　昨爲第三十五次會訊租船案之期午前九點半鐘蔡和甫觀察偕英總領事韓能君升座據担律師曰昨日威律師所述各事我今聊駁幾欵旋將英國所設律法申説一番并云我現代被告辯駁一切係我分内之事以前所擬條款七條如今將欲結案删成三條第一欵一千八百九十六年原告向被告索銀一萬二千六百兩現總索七萬兩第二欵被告扣留船事並無不合之處第三欵原告向被告逼索銀兩顯與哄騙無異此卽緊要案瞻所有被告向原告索還之欵應當向索請堂上諭飭原告又一欵一千八百九十六年七月二號原告索銀一萬二千六百兩係口説無憑之詞照合同内載保險等事其船或改商船或作兵船悉由租户自便第三層原告所控船上添配繩索雜物各件已改商船與被告不涉第四層所開各帳都係浮冐不符至費用如在千兩之内須由租户自理如千兩以上禮應預先與被告商同方 
 
 

Page 3

 
 
可以辦否則與被告不涉其所索之欵屢次向索帳據原告掯不交出迨至涉訟之後始將各據呈案所查各帳悉皆不符其船照費騐船費修鐵板費因白納屢次懇商徐委員雖允過實係租户自理所有呈堂之各件貨單不應之處本律師不能逐件批駁祗得暫將呈堂之四十五號起聊駁幾處單内所開裝修等件係添買新刀又又修茶壺又買洗浴盆水盆等可與索討修船費無涉前次威律師云租支應局之船應得修好可以開行如租壞船何用等語照此而論如船好雇用駕駛之人亦須能勝其任方可無碍如欲索償裝修各費交船時應得逐一向被告説明如船上已有裝修設或不敷改換商船須向支應局立據是以與被告無涉單内亦有修冰箱買沙漏水罐茄啡磨子杉板船錢並向支應局索洋蠟三十三磅其餘各件之價合總結成大欵此種物件與支應局有何干涉第四十七號呈案單内開帳買海道圖一張船表等雖此種物伴與原告有益確與被告無涉第四十八號單内所開船面用換新蓬一張雖與搭客等有益實與被告無涉第五十號祥生廠所開單内係大半裝配搭客所用之床鋪計銀五百零二兩係武寗船用亦應由租户自認與被告無涉第五十二號單開買藥箱一只五十三號單開買行海燈手照燈大菜檯等第五十五號單開元太店買大小菜刀义茶匙湯匙湯盆牛油盆玻璃盃香餅盃紅絨毯白絨毯鞋刷等各物又不應向被告索償第五六號單開買量貨尺一千磅之天平一架保險燈第五十七號單開計九紙俱係小輪船拖船費在交還船後之單第六十二號又元太帳買洋酒鑽皮酒洗手盃大菜盆洗面盆等第六十四號帳内又拖船費及配大菜檯上欄杆玻璃瓶等第六十七號帳内買手巾白絨毯鏡子東洋漆匣水壺等計銀九百餘兩倘向支應局索到賠欵該元太豈勿做一極大主顧乎第六十八號帳内修房艙無細帳第六十九號帳内祥生廠小修理第七十號帳内祥生廠裝修帳第七十四號帳内寍州船用大菜盆廚房零星各件洋酒盃等總而言之悉與支應局不應之欵現祗述其大槪因無暇逐單查看請堂上執事逐件查閲便明至白納所索各欵不如將信隆行中雇用之人工一切開銷盡冋支應局按月支取倘賺進之錢歸信隆帳内豈勿爽快免得逐件索討徒費唇舌現將合同内所指不過五成道理所有欲索之各帳據禮應及早交與徐委員及至徐委員禀控南洋大臣始將帳據交出如以前早交不致有今日之拖延原告已有不是之處其二萬五千兩及四萬兩之索欵決不能稱爲索欵白云餘三千九百兩作爲銷合同賠欵之費此帳從未交與徐請查看八十五號起至一百十三號止存堂單内卽知底細白納借欵項下按照合同被告並非悔議原告實屬無禮取閙白該欠各店帳欵不應向徐索償所有扣留各船新福建八月廿九號扣留寗州九月八號扣留江寗八月廿四號扣留一條原告七月底向被告索欵一萬二千五百兩盡皆虚語以至被告生疑去年八月二十號寗州船忽離上海並不裝貨又不搭客私往烟臺後已出中國口子以上情形明欺支應局八月十四早晨聞信船已開往香港此信聞後曾道臺一時驚慌無措後江寗又欲開往漢口恐往别處所以扣留不爲不公駁至此時交十二點半担律師請各退堂訂於明晨再辯 
[建醮誌盛]  
　　本埠南巿各藥材行今日延緇流十餘人在泉漳會館設壇建醮並辦齊各色燈彩定於晚間五點鐘遊行街巿久和號有珠龍一條以紗弲糊成約長十餘丈更有如意亭一座雕刻玲瓏上環五色彩毬又有羅傘八頂均用紗糊成來儀號有蓮船一艘臺　三座其餘紗傘九連燈等無不窮工極巧各逞新奇想今晚紅男緑女之往觀者必極車水馬龍之盛也 
[修葺厲壇]  
　　本邑西門外萬生橋西首二里許有邑厲壇每逢三節城隍神前往賑祭無祀孤魂前因壇基年久失修由邑　住持雇匠估計工價九十餘千當與同仁輔元堂董事曹君寄耘籌議以甲午年修葺邑廟餘欵一百餘千撥爲修理費刻已落成黝堊丹漆氣象煥然董事等尤　匪類冒名斂費特在邑廟及厲壇門首高懸黄牌以杜混冒 
[移緝逃犯]  
　　浦左高家行朱紳家前被傭人章殿華串同木匠行竊鉅贓由縣飭捕先後拘獲各犯訊實後將章徒配金壇昨日黄大令接到金壇縣來文内開該犯現忽在配脱逃誠恐潛行回滬請爲查緝大令接文後已諭飭差捕嚴加訪緝矣 
[徒犯起程]  
　　前有董三誘姦顧阿東之妻某氏商同捲逃董卽携取包袱先走詎被巡捕瞥見以其情節可疑拘押捕房送至英公堂訊辦婦知悉後情急萬分遽吞鴉片烟斃命由顧控縣請騐經英公堂將董三移縣訊實收禁擬徒兹奉省憲批准發配丹陽本縣黄大令奉文後卽備齊文牘將董三由監中提出派差於昨日午後押解起程矣 
[解請核辦]  
　　徵康錢莊主蔡徴麟與執事人陸漢章串同倒閉店業虧欠各户往來銀一萬三千餘兩債主紛紛投法公堂控追迄今尚無頭緒法捕頭以蔡在外招摇人言藉藉恐干未便昨日午後二點鐘親蒞八仙橋捕房將蔡陸等帶出詳加訊問申請鄭大令核辦 
[上海巡局紀事]  
　　孀婦陳孟氏南匯縣産也在楊樹浦大純廠對面開設合興飯店邇將生財盤頂與江灣人王發發拖欠租洋若干被氏赴巡防局控訴一切李葆初二尹飭提原被中保人証訊核彰晚二尹傳案研訊據兩造同稱業已商妥情願估價售與王發發約值洋三十五元二尹斷定二十七元先交十五元餘十二元出立期票按期收取各遵斷具結了案○顧姓新嫁娘前日被流氓周福生攫取金簪控訴巡防局李葆初二尹飭將周拿獲訊責兹緣周供出沈姓包車夫小老虎起意二尹飭差將小老虎拿案於前晚訊問小老虎供周攫取金簪之日小的適拉主人在租界内並未得知緣周與小的有隙故被誣攀求鑒二尹得供以周挾嫌誣控喝令重責一百五十板還押候再覆訊○本邑人陳阿和向在小南門外余德福棕榻店内爲夥用空工資二千有餘忽往竹行弄楊某棕榻店内操業余向之索取陳反敢肆行無禮余不得已奔赴十六鋪巡防南局請究經局員鍾偉臣二尹准詞卽將楊拘局押候交到陳阿和再核○本邑人陸望慶日前與錢莊毛毛在新碼頭地方互相毆打毛毛赴十六鋪巡防南局控告經局員鍾偉臣二尹將陸拘局訊押在案前晚有海運局司事投案具保二尹准之 
[英界公堂瑣案]  
　　包探秦少卿禀稱胡桂生前因犯竊遞籍今又復來送案請究翁明府判交捕房管押三月○招商　　夫禀被小工高素芝行竊舊鐵一塊請爲究辦明府判責五十板○三百九十三號巡街捕禀稱沈阿堂王阿寳吳桂全在天后宮空塲聚賭請爲嚴究明府判各押七天○包探石金榮禀稱朱阿順竊取僧人馬登之布衣等件請究明府判責一百板○唐尤氏禀被朱阿秋在路調戯請爲究辦明府判責八十板遞回嘉定原籍○包探何瑞福禀稱王阿大竊取王阿福水烟袋一枝請究明府判押二天○東洋車夫陸百卿禀被陳阿根碰撞向論遭毆請究明府判押三天以儆 
[法捕房發落案]  
　　昨禮拜三鄭大令蒞捕房會同鈕副捕頭發落各案葛阿復扭控伊妻葛傅氏竊取衣飾潛等情由捕房解經鄭大令訊供昨日命提葛傅氏到案掌頰二百下仍交其夫領回葛阿復誓不願領堅求發堂大令著具自願離異切結呈候核奪葛傅氏還押○電報局學生失去衣服二十餘件報捕查緝總辦傳諭在局僕從不准擅離執炊夫金桂中避匿在菜巿街某花烟館旋經尋獲扭送公堂經鄭大令訊供押候嚴比昨日命提到案金矢口不承大令謂不遵總辦傳諭顯見情虚有心避匿著掌頰二十下還押候查明覆核○春裕茶棧扭送車夫王阿生誘領婢女掷逃各物經大令訊供押候嚴比昨日司帳人王錫奎偕婢女彩林投案備質大令命提王阿生再三研詰矢口不承又以該婢前後供詞不合著還押覆訊○諸學堯控陳月湖陳已生等串同司帳殷安子股東范炳華吞没股開錢莊資本一吉餘兩迭經大令訊供飭探帶同原告清理帳目昨日包探將一千人解請覆訊諸學堯禀稱奉諭理算帳目僅虧資本一百四十餘兩清帳呈閲陳月湖供經手放出正元德記兩家帳項店已閉歇又放晉豐仁康等各户銀兩求准交保出外清理陳已生供經手放出泰興等各户帳目均未清理大令著具人銀兩保切結限 
 
 

Page 4

 
 
十日内赶緊理楚將銀七百廿九兩一并交案范炳華仍交原保○邵昭福控吳新寳圖賴會項誘至城内訛詐洋三元四角經大令訊供着將吳新寳押候查明復核昨日邵又投案遞禀聲稱吳新寳尚有經手借項所立借據當時被吳勒住求追大令閲禀謂邵曰此事業經本委訪明爾與吳新寳旣爲會項往來理應邀人理算何得擅自行兇將吳扭至城外送入捕房觀爾行徑亦非善類斥退候核○王梅生帶領竊賊至安慶輪船竊取考籃一隻爲包探拘獲解經大令訊供昨日失主王榮泉投案求追大令命提王梅生到案供稱鎭江人向賣牛肉現住新街包探禀稱此人屢領竊賊至輪船行竊大令著重笞一百板還押再核○薙髮匠姚蘭亭行兇毆辱店主邢子祁控經大令訊供著照原斷笞責一百板還押覓保○東洋車夫宋長發吞没坐客宫紗長衫爲包探查獲解經大令訊供着照原斷笞責一百板釋出 
[美界捕房瑣案]  
　　小車夫唐某崇明人前晚載客甲乙二人至虹口百老匯路提籃橋以給資不滿其意遂致口角甲以足踢　中唐之腹當卽倒地甲乙見已肇禍乘間奔逸比印捕到來則甲乙已不知去向爰將唐載送捕房捕頭飭四百零二號華捕送往同仁醫院求療○寗波人任姓僑居西華德路某弄内日前因事携其眷屬遄回原籍而以屋内諸物付與傭婦馬朱氏代爲管理迨任回滬朱氏已不知何往檢點諸物失去洋銀十餘元意必朱氏所竊因揚言於外朱氏聞知以爲誣竊爰於前日下午登門滋擾爭閙之餘適五百零七號華捕巡至將兩造一併拘入捕房捕頭飭卽轉送英公堂訊核○前日傍晚有住居下海浦華順碼頭相近之林姓女郎私奔至虹口四川路未知其意欲何往時天色已晚突有小流氓四五輩見女年約十七六貌頗豐艷因環繞其旁肆意調笑女兩頰通紅嬌聲呼救幸有某號巡街捕到來流氓始散乃將女送至捕房捕頭飭送英公廨核辦○楊樹浦人吳鹿卿昨日上午闖入裕晉紡紗廠内廠中人見其形跡可疑指爲竊取木板扭送楊樹浦捕房請辦吳稱並非圖竊因有偷兒在小的田中竊取蘆粟小的見而追捕該竊逃往廠内及至追入則賊已不見致爲廠中人所疑求鑒旋有鹿卿之父投案求釋捕頭不准飭包探徐榮珊查明核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案彚錄]  
　　王芝香喊控舅媳沈氏被沈益謙誘拐潛逃向論遭毆前晚黄大令升堂提訊王供在英租界中西大藥房爲夥家住鄉間舅媳沈氏寡居多年被沈誘拐同外藏匿山家園地方尋見後向之理論反遭毆打求請究辦訊之沈益謙供成衣爲業沈氏前由王子香夫婦領來價賣與小的出洋一百四十元且有婦姑沈洪氏簽押在潯陽樓　館書立筆據係王爲媒求恩明察沈洪氏供王子香是女婿初供與王略同大令一再研詰始供係王唆使來案誣控沈氏供與沈益謙相同大令著沈益謙具結將妻領回王子香本應嚴懲姑念苦求從寛與沈洪氏各具誣告結了案○前有侍者李少廷投道轅呈控王鳳山播　是非離間夫婦當經劉觀察批飭上海縣秉公訊辦前日午後經黄大令升座集訊李供小的與髮妻向居治下西門相近後娶日本婦人志茂分居虹口素來和睦此次被在案下充當副役之王鳳山向小的拆梢洋五十元不遂所欲白般播弄唆使志茂至英廨誣控凌虐等情並代彼作函朦訴領事現在英公堂有案叩求恩准移至英公堂辦理質之王鳳山供並未充當副役惟前者會爲官醫現在懸壺於治下西門外李家之事素未干預惟悉信係教中人吳子祥所作大令謂當見爾在署中進出辦事何謂並非副役答與捕役柴樛親戚代爲寫信因　時常出入大令謂李曰信非王作爾可不必深究卽此了案毋庸移請英公堂辦理李堅請　辦大令遂飭差將兩造帶下靜候移解俄而李又投案禀　現由王鳳山在友説明求免移解願請銷案大令准之一併斥退 
[英界晚堂瑣案]  
　　捕送在路爭閙之唐阿五胡梅泉唐陳氏及孩子海春等至廨翁刺史飭令暫押前日晚堂座訊問唐　　東人務農爲業髮妻陳氏於前月間携子逃逸四處找尋在上海三馬路地方遇見爭閙之下被捕送案請究訊之胡供浦東人出洋八十元　　氏爲妻乃其母舅作主不知有夫兹被扭案求恩鑒核惟筆據則以倉猝之間未經携帶訊之氏供詞含混惟稱阿五實是丈夫明府怒謂胡曰爾旣　妻自應查訪來歴到案後尚稱筆據未帶顯係姦拐無疑喝令笞責四百板陳氏交唐具領完案○捕送迷路之婢女阿好請爲安揷刺史亦於前日晚堂提問婢供年十五父母均亡在天津原籍被人拐領至滬賣於二擺渡鍾姓家前日因迷路啼哭被捕　案求鑒明府得供著交差帶　鍾姓處具領銷案○意商亞的亞司投該管領事呈控華商朱泰森等冐收租金等情經前讞員屠别駕會同意領事訊洪飭保清理各情早詳本　翁明府蒞任後以保人陳鴻壽朱桂鶴等延不清理於前晚堂飭差將陳　提案詰之曰案懸日久因何仍未理清同稱已挽友人向原告商議刺史隨飭赶緊了結並限繳銀兩倘再遲延定干未便○傅丁氏控劉董氏賴婚等情亦經明府於前晚堂提訊傅供兒子宜仁憑媒趙　　　劉女爲室當付財禮洋十二元今年欲令完婚劉忽悔賴是以控案求斷趙供向業洋貨劉女許配與傅宜仁却是小的爲媒求鑒宜仁　　二十歲餘供與母同訊之劉供丈夫向業錫匠小婦人在寗波與趙姘識並未將女兒許與傅宜仁求鑒明府得供判令宜仁當堂向岳母服　　　　官媒俟交到女兒給傅丁氏具領再行開　○俞朗舟控田小齋圖賴銀洋亦經明府提訊俞供江西人向業米店被田借去洋銀二百八十一元約五月底歸還屆期無著筆據呈閲劉廣波供田借洋係小的爲中共洋二百五十一元又利洋三十元求爲嚴追以免牽累訊之田供求寛限明府判將田押候交保限一月交洋違干未便 
[杭州傅道堂同仁經募川鄂賑捐五月十六至廿三日第五次清單]  
　　山陰恊濟鹽廠等洋一百元王能耐負負生各洋廿元沈利仁爲姪　彌月親友惠儀移賑洋十六元三角無名氏洋十元陸杏田　海珊謝洽記受和堂持暴客紅杏山房六户各洋五元許愼餘　保子平安人各洋四元徴遠堂承裕堂保和堂　菽堂寳善堂愼德堂頤養堂二酉堂厚　堂崇義堂勤本堂敦厚堂謹事堂和梅堂鴻古堂韞梅堂敬本堂萬通封同新長春萬裕萬通乾康廿三户各洋三元吳子微金順　許伯韞許泰生許仲珩許李氏許施氏願常氏求安氏春暉長在堂愼獨居萬興十二户各洋二元陳瑞堂連　興吳眉最沈繩武吳耳似張陳榮楊星寳崔文翰沈聰士沈策廷馬永泉許琳伯許六昔許貢叔許　　金歴修戴心生同壽生濟美堂源愼坊餐霞半老人一粟主人緣範佐安自貧人莘記珍記周氏祈痊氏沈錢氏陳徐氏吳　氏三十一户各洋一元無名氏洋八角莊順宜　　　朱愼餘李懷臣王秀川沈積慶吳梅行張瑞興朱安號凌　均翁景南周　橋張依德凌餘之凌績淦祝罄山李輔侯凌振翔陳炳號陳貽照凌景雲宋大興王祥麟錢洋水　　　馮公記張公記馮善記顧門石官山房許門陸費氏林沈氏宋祝氏許趙氏紫陽氏三十四户各洋五角林芹官師竹仙子各洋四角錢三省陳玉麟朱連科吳心如許子亭　　　沈寳金孫廷邦蔣源祥陳厚亨陳占齋樂坤良葉枝甫曹元耀葉國榮陳仁德德源棧臥士汪程廣記宋吉記洪君記元修英玉寳鏡敬堂仁記飛虹主人方金氏丁王氏無名　　十户各洋三角趙國楨洋二角喜　無名氏無名氏各一角以上共收洋三百五十七元 
 
 
 

Page 10

 
 
   
 
 

Page 11

 
 
   
 
 

Page 12

 
 
[二十三年七月十五日京報全錄]  
　　宮門○諭旨一道錄前○熱河總管恒奏爲恭報到任日期摺○東撫李奏爲審明疏防監禁斬梟各犯越獄脱逃按律定擬摺○又奏爲拿獲用藥迷拐幼孩之匪犯訊明就地正法片○滇撫黄奏爲調署州縣各員片○直督王奏爲揀員請補都司摺○七月十五日户部通政司詹事府八旗兩翼值日無引見○熙貝勒請假五日○錫公續假十日○英侯請假十五日○召見軍機○○熱河副總管奴才恒啓跪奏爲恭報到任日期叩謝天恩仰祈聖鑒事竊奴才沐荷恩命補授熱河副總管當經具摺叩謝天恩何隆施之優渥實欽感以難名奴才於六月十三日跪請聖訓復荷鴻慈訓示周詳奴才當卽束裝起程出口時經過兩間房及喀喇沙屯等五處行宮收存鏞墊木器等項按欵清查均與印册相符仍飭令各該千總弁兵等敬謹收存加意看守毋稍疎懈於七月初四日行抵熱河隨卽恭設者案望闕叩頭謝恩祗領任事伏念奴才内府世僕才識庸遇　蒙皇上逾格鴻慈膺兹鉅任惟有欽遵聖訓矢愼矢勤竭盡愚誠以期仰酬高厚生成於萬一至應查園庭等處陳設鋪墊以及庫欵銀兩倉儲米石並北路行宮收存鋪墊等項容俟奴才親詣各處詳　查看後再行另摺　奏報所有奴才感激下忱並到任日期理合恭摺奏聞伏乞皇上聖鑒謹奏奉硃批知道了欽此○○降二級留任又降二級留任　東巡撫臣李秉衡跪奏爲審明疏防監禁斬梟盜犯越獄脱逃限滿無獲之禁卒人等按例定擬恭摺仰祈聖鑒事竊照曹縣斬梟盜犯陳　椿前因越獄脱逃經臣將管獄有獄各官奏叅於光緒二十二年七月十七日奉旨這所叅疏防斬犯　獄之管獄官山東代理曹縣典史　廷柱著卽革職拿問交李秉衡提同刑禁人等嚴訊有無鬆刑賄縱情弊按例懲辦有獄官代理曹縣知縣曾啓塤雖據報先期公出　　疏於　範交部照例議處仍勒限將逸犯陳泳椿嚴緝務獲究辦餘著照所議辦理該部知道欽此經臣欽遵轉飭緝拿陳泳椿未據報獲先經批司飭　刑禁人等並劉廷柱同卷宗至省發委濟南府研訊兹據該府劉景宸審明擬議由臬司賢毓解勘經臣親提研鞫緣陳泳椿謝儉分定陶曹　等縣陳泳椿一向在外游蕩先未爲匪犯案謝儉充當曹縣禁卒光緒二十二年十一月二十七日陳泳椿與素識已獲同姓不宗之陳空會陳　會又名陳四朱白笙卽朱二王鈺雞卽王四楊云懼卽楊四白藏州王西現卽王卯又名王西言獗曹獗及在逃之王三現曹意遇道貧難陳　　起意行竊陳空會等矣從是夜同夥十人陳泳椿與朱白笙王鈺雞各携洋槍陳空會等分携刀棍偕抵曹縣事主張景唐家門外一齊爬牆　　開啓大門撥屋門入室行竊張景唐之佃户王三驚起喊捕陳泳椿糾允陳空會等行强陳泳椿開放洋槍轟拒致傷王三胸膛倒地一同刼　　物並將張景唐幼子張留先捉去勒贖詎王三移時因傷殞命陳泳椿等因聞拿緊急旋將張留先放回將贓俵分各散事主報經該縣曾啓　　營勘騐詳批飭緝先後獲犯訊明錄供禀經臣批司檄委候補直州知州秦浩然前往會同曾啓塤將該犯陳泳椿番依竊盜臨時行强但　　人執持洋槍在塲者不論曾否傷人不分首從均擬斬立决梟示章程擬斬立决梟示照章禀辦二十二年四月初十日曾啓塤會同防營赴　　之直東明河南考成一帶巡緝公出十一日傍晚該代理典史劉廷桂帶領刑書吳萬益進監收封騐明各犯刑具完固將陳泳椿收入西　　南裏間木籠内飭令禁卒謝儉小心看守復派營兵田景雲在監值宿巡邏更夫劉萬成在内帮封支更封鎖獄門回署吳萬益向不在監植　　卽回科房辦公是夜四更時分風雨交作劉萬成進屋避雨與禁卒人等均各困倦睡熟詎陳泳椿乘間扭斷鐐銬揭起籠底木板攀折籠木　　由牆根挖孔越獄脱逃謝儉驚覺喊同田景雲追捕一面報經該典史會營馳往勘騐督率兵役人等查拿無獲適曾啓塤公回途次接據該　　申報隨卽馳回親詣覆勘訊供禀報經臣奏叅將　代理典史劉廷柱撤任行司同禁卒人等一併委提至省發委濟南府審辦該府劉景宸因查卷宗未齊飭縣檢齊申司發府劉景宸審擬由司　　提訊供認前情不諱詰係依法看守一時疏忽並無鬆刑賄縱情弊應卽擬結查例載監犯越獄獄卒果係依法看守一時疏忽偶致脱逃並　　縱情弊審有確據者依律减囚罪二等治罪又律載不應爲而爲事理重者杖八十各等語此案禁卒謝儉於管禁斬梟盜犯陳泳椿並不小心防範致被越獄脱逃雖訊係依法看守並無賄縱情弊究屬疏忽日日　滿犯無弋獲自應按例問擬謝儉合依監犯越獄獄卒果係依法看守一時疏忽偶致脱逃並無賄縱情弊審有確據者依律减囚罪二等治　　　　陳泳椿斬罪上减二等擬杖一百徒三千到配折責充徒限滿報明遞籍安揷營兵田景雲更夫劉萬成疏忽監犯陳泳椿越獄雖訊　　　　　不合自應酌量問擬田景雲劉萬成均照不應爲而爲事理重者仗八十律各擬杖八十折責發落分别革任革役刑書吳萬益訊止　同收　　在監值宿其於斬犯陳泳椿越獄脱逃無從防範應免置議管獄官王恭前代理曹縣典史劉廷柱於疏脱斬梟重犯訊非禁役賄縱應照例留於地方協緝俟五年限滿有無獲犯再行照例辦理有獄官曹縣知縣曾啓塤現已丁憂開缺應聽由部議結逸犯陳泳椿飭緝務獲究報除將供册咨部外所有疏防越獄斬梟盜犯無獲將禁卒人等審明定擬緣由理合恭摺具陳伏乞皇上聖鑒飭部核覆施行謹奏奉硃批刑部議奏欽此○○李秉衡征再據金鄉縣知縣張鴻鈞禀稱光緒二十三年三月初九日該縣訪聞有城内幼孩被匪用藥迷拐情事當卽飭差查拿去後旋據縣民張奉臣呈報本月初九日早伊年甫四歲幼子張金香在門前玩耍被匪拐去經伊查找追至西門裏將伊子由拐匪手内奪回等情　　　出差役將該犯倪學蒽拿獲並搜出隨身携帶藥匣藥瓶送案查騐張金香尚復昏迷不省人事遂卽設法將其救醒因年幼不能取供是　視學蒽據供係鄆城縣人先　習醫營生並未爲匪犯案光緒二十三年三月初間因生意淡薄貧苦難度獨自起意迷拐幼孩希圖採割配藥給人治病漁利卽配就迷人藥丸携帶身邊赴各處假充賣藥屢遇幼孩總未得便下手三月初九日早行至縣城内東小街適張奉臣幼子張金香在門品閒玩四顧無人將藥丸用紅糖黏裹塡入張金香口内張金香吃食立時昏迷伊乘間抱收逃走卽被訪聞拿獲詰無傅授藥方並知情司夥之人等情臣查定例用藥及一切邪術迷拐幼小子女人藥並獲將起意爲首之犯照强盜律擬斬立决此案該犯倪學蒽輒因貧起意用藥迷拐四齡幼孩希圖採割配藥若非該縣卽時拿獲則張金香幾至慘遭採割且曹濟等屬人心浮動上年大刀會邪教甫經從嚴懲辦今復有此等匪徒以罔利之心濟其殘忍之性必至無所不爲實屬罪浮於法臣已批飭該縣於覆訊　將該犯倪學蒽卽行就地正法俾昭炯戒除飭錄供招由州司詳咨外謹附片具陳伏乞聖鑒訓示謹奏奉硃批刑部知道欽此○○黄槐森片再署鎭雄州事補用知州丁澤化調省遺缺查有准周該州知州現署安寗州知州黄玉方應飭赴任遞遺安寗州知州缺查有　補劍川州知州現署呈貢縣知縣左肇南堪以調署遞遺呈貢縣缺查有新選該縣知縣方榮錄應卽飭赴新任據藩臬兩司會詳前來除分檄飭遵外謹會同雲總督臣崧蕃附片具陳伏乞聖鑒謹奏奉硃批吏部知道欽此○○直隸總督臣王韶跪奏爲揀員請補都司以實營　恭摺仰祈聖鑒事竊查天津鎭靜海營都司張祥瑞升補大名鎭標營遊擊遺缺　准部咨應揀儘先人員請補等因臣查靜海營都司汛地遼闊緝捕巡防均關緊要非精明幹練之員弗克勝任查有留直儘先補用都司許復昌年四十八歲江蘇丹徒縣人由武童投效淮軍　剿　捻出力歴保花翎守備奏留直隸補用歴年辦理海軍出力保以都司仍留直儘　　用該員年力精强講求營務以之　補靜海營都員缺實堪勝任亦　例章相符合無仰懇天恩准其補授以裨營伍　飭取該員履歴咨部外理合會同直隷提督臣聶士成恭摺具陳伏乞皇上聖鑒敕部核覆謹奏奉　批兵部議奏欽此 
 
