# 1921 - 102 - 4917297

 

Page 1

 
 
   
 
 

Page 2

 
 
   
 
 

Page 3

 
 
時評 
[駢枝機關與兼差（老圃）]  
　　減政在裁駢枝機關但駢枝機關有人有小能裁小駢枝而不能裁大駢枝非所謂減政也大駢枝機關莫如一民國之中而有兩總統此其中必有一人爲駢枝之總統大駢枝機關又莫如共和政體之下旣有民國總統又有清室皇帝此其皇帝必爲駢枝之皇帝大駢枝機關又莫如今日北京旣有國務會議而天津又有曹張會議此其中必有一會議爲駢枝之會議此三大駢枝必在首裁之列所謂射人先射馬禽賊先禽王 
　　減政在禁兼差然差亦有大有小禁兼小 
差而不禁兼大差亦非所謂減政也内閣總理何以兼陸軍總長各省巡閲使何以兼督軍各省督軍何以兼省長其不兼省長者又何以兼管民事此皆不應兼者而兼之未嘗有禁其因俸薄不能餬口而有所兼者反在禁例是所謂竊鈎者誅竊國者侯 
　　此猶禁煙也當罰軍人之包運包種不當僅罰打瑪啡針之人力車夫此猶禁賭也當罰軍界財政界之大賭豪不當僅罰沿街聚賭之乞丐 
[專電一]  
　　北京電　使團消息（一）十七早一點豫陸軍將汲縣至新鄕間鐵路拆去四截宏威軍趙傑令率兵四營到新鄕佔領車站（二）豫軍占據衛輝趙倜軍占據新鄕直軍吴佩孚出調停無效（十九日上午十二鐘） 
　　北京電　諫（十）（六）夕院電趙倜彰德兵變繫京漢交通貴督應速爲敉平又順德豫軍旅長岳憲玉電府院謂趙倜賣官鬻爵民欲偕亡憲玉等脱離趙督關係仍服從中央命令（十八日上午十二鐘） 
　　北京電　某洋員告密洛陽與保定間往來電報内容似與政局有重大關係（十八日上午十二鐘） 
　　北京電　京漢局得長辛店電彰德兵變實係政争現趙軍營新鄕成部駐衛輝已經交戰勝負未分風潮擴大路仍不通靳以影響大局甚巨面請曹張和解 
　　北京電　豫趙飛電直曹乞援成部來電聲明祗與趙倜宣告脱離對中央仍表示服從（十九日下午二鐘） 
　　北京電　靳四點半赴津隨從祇劉金標于化龍數人（十八日下午七鐘） 
　　北京電　靳赴津前曾電話曹張謂本屆内閣如改組則請自予始否則同留（十八日下午五鐘） 
　　北京電　津電話靳曹張昨戌刻開晚餐會所商結果（一）曹張感於王占元勢力澎漲有聯絡必要（二）維 
持現閣由徐靳自動的補缺席閣員（三）曹張不加干預中央減政中央辦妥後奉直先實行（四）援庫先籌二百萬開拔費百萬準備費至活佛甘附恩琴不能妥洽時直軍亦出一師實行討伐（五）曹張對選舉仍依照原定順序辦去此外曹張聲明擁護民國反對廣州總統（十九日上午十二鐘） 
　　北京電　津議對援蒙事設總指揮推張懷芝兼軍餉責成交部先籌三百萬葉已奉命回部搜羅至糧食運輸派鹽務署負責（十九日下午二鐘） 
　　北京電　鄂督至今未覆曹張電曹張派蕭魏兩員往疏通 
　　北京電　鄂王改派孫振家赴津預議徐派吴笈孫赴津歡迎曹張來京（十八日下午三鐘） 
　　北京電　張在曹園起誓本人始終擁護民國反對復辟部下如有以此試探予之口氣者予將置諸以法（十八日上午十二鐘） 
　　北京電　葉恭綽由津回與曹張會　晤結果佳葉擔任與財部十日内會籌二百萬援庫十日後再籌百萬（十八日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　本日閣議外長主席無公布議案靳准今晚八鐘回潘次語人財長絶對不幹惟周病情頗重非兩三星期可愈希望現内閣有一二有力人物協助至援庫經費津議派鹽署分擔一二百萬運糧事完全由交部負責（十九日下午七鐘） 
　　北京電　十六閣議討論與曹張接洽事决定五項（一）關於今後財政與中央政費支出問題靳謂外省不向中央索中央便可自籌中央經費（二）關於中央減政後與各省減政問題靳主按七年度預算之規定（三）關於對蒙具體計劃（四）關於選舉進行問題（五）關於内閣自身問題結果由葉恭綽携帶此五問題赴津（十七日下午九鐘） 
　　北京電　曹張領銜擁護靳閣之通電今明可發出（十八日下午三鐘） 
　　北京電　外團觀測此次再張津議必無結果因軍閥决不肯解囊時局永無辦法現望軍人不向政府要索已不可得（十八日上午十二鐘） 
　　北京電　曹張津電話致靳此次我等接洽與中央有益之事我公萬勿命駕致生謠諑商定後卽陳報（十八日上午十二鐘） 
　　北京電　曹錕津電豫事令吴副使張師長協維治安（十八日上午十二鐘） 
　　北京電　學生代表再謁國院質問政府有無維持教育誠意由許秘書代見所答不得要領（十九日下午三鐘） 
　　北京電　教職員代表再至教部索欠責成高司長錢視學轉達政府尅期清償（十九日下午二鐘） 
　　北京電　學生會對教潮决議（一）請全國團體一致援助（二）宣布當局摧殘教育（三）請中小學共同援助（四）實行擴大讀書運動（五）舉行街市講演警醒市民注意（十八日下午三鐘） 
　　北京電　八校學生今午又在女高師開會議决事項（一）通電全國宣 
布交通系破壞教育罪狀（二）聯合八校學生舉行大讀書運動 
　　北京電　陳毅到津謁靳見謁張未見（十九日上午十二鐘） 
　　北京電　鄒芬密電齊（八）（日）抵滂派隊四出如探有敵踪卽迎頭痛擊惟前方待餉孔急乞速籌撥　　北京電　外蒙請求自治政府以驅逐恩琴派爲條件託三音諾顔汗長巴圖索克交付活佛有效否難卜參陸處會議結果一方仍不放棄戰備（十八日上午十二鐘） 
　　北京電　政府覆管尙平請示對蒙方針中有中央對恩琴蒙匪作戰非對外蒙作戰哲佛果將恩琴驅逐政府對外蒙意見必量予採納牛福厚並非活佛代表政府未傳見另由蒙藏院轉告外蒙各汗　　北京電　俄約將於星期五正式開議授劉鏡人以全權赤塔亦委優林以全權（十九日上午十二鐘） 
　　北京電　孫烈臣咨復陸部日參贊德川言琿春巡警李世鳳侵入韓人梁昌宓家搶綢緞一事全無根據（十九日上午十二鐘） 
　　北京電　滬吴香等電部請速恢復中德商務部令陶彬速將吾損失細日造表送部爲交涉張本 
　　北京電　農部復外部廣東與英商訂合辦鑛産合同未經本部批准認作無效請復英使（十九日上午十二鐘） 
　　北京電　閻相文電待餉萬急派軍需王金城來京坐索（十九日下午七鐘） 
　　北京電　𤍠姜電徐兵餉無着維持乏術與其坐待事變莫如退休爲愈仰懇俯鑒愚忱准如所請將毅軍軍統𤍠河都統一併開去感� 
荷成全實無旣極（十九日下午七鐘） 
　　北京電　陸榮廷電西南北歸問題仍屬無望實緣廣東各首領作梗所致粤爲南方釀亂中心點始終未能平靖純出斯弊惟維持兩廣樞紐旣分途疏通各領袖乃其中情形複雜難歸一致陳烱明現派洪代表來桂所提各項多非廣西所能主持請卽電示方針俾與廣東局部接洽（十九日下午七鐘） 
　　北京電　沈崇勳卽赴赤塔以總領事兼非正式代表隨員何竣業梁肇鈞等（十八日上午十二鐘） 
　　北京電　邵領電俄文校長職交代後卽行回籍休飬現在經手監管會房租欠薪均未發付餘費均出自行借貸亟須清償懇將連同前墊電費迅賜滙崴俾得坦途歸里（十八日下午七鐘） 
　　北京電　湘篠（十）（七）電自治法草竣根本法改名省憲法經省議會通過學界因争教育費獨立欲罷課趙恒惕正斡旋中（十八日上午十二鐘） 
　　北京電　王永泉電職旅餉積欠八十餘萬恐慌萬狀請電飭閩省認籌　（十八日下午七鐘） 
　　北京電　陳樹藩求援王占元王允擔保其不更動（十八日上午十二鐘） 
　　北京電　陳遐齡電前後藏又派代表將統一事接洽妥協專謀内犯乞示辦法（十七日下午十鐘） 
　　北京電　今午後點半内張在傳心殿宴行政會議代表到五十二人張演説謂現當自治潮流鼓盪時各省力求自治本部爲順從民意起見召集此會共同討論當適合國情制定法規期推行無阻　北京電　董康將辭職董昨因乃弟折傷請二星期假其實因司法界全體反對其擅更法律暗潮甚烈兼之湖北律師公會指名呈控請總統將董交懲戒故董難以立脚不得不辭（十七日下午九鐘） 
　　北京電　吉督篠（十）（七）電日軍仍未撤有意遲延請向日使交涉 
　　北京電　薩海長今日提辭呈謂醫生囑赴海濱静飬請以湯薌銘李鼎新擇一派署（十八日下午五鐘） 
　　北京電　前民國大學校長理量因私造文書侵吞學欵審廳復審判處徒刑一年六月（十八日下午八鐘） 
　　天津電　巧日（十）（八）曹張會議結果（一）請政府委張勳爲援庫奉軍總指揮（二）奉軍征蒙中央如無欵卽挪中東路某欵三百萬（三）蒙亂由奉張擔負（四）東蒙方面以第二十八師爲主軍以高鳳城軍爲先鋒（五）另編一師入關由張景惠調遣（六） 
廣州總統案先勸告後用兵 
　　天津電　靳雲鵬巧日（十）（八）下午四點抵津吴佩孚日内亦將來津 
（以上十八日下午十一鐘） 
　　天津電　靳雲鵬皓（十九）下午返京 
　　天津電　成愼吴慶桐聯兵驅趙倜巧（十八）晚津會議决一以吴佩孚督豫二仍任吴爲南陽鎭使三仍任成爲第一師長又聞馮玉祥已加入驅趙運動 
　　天津電　皓日（十九）張作霖第三次謁張勳密談又小段李思浩遣使來津運動特赦（以上十九日下午十一鐘） 
　　漢口電　傳聞豫亂係成愼反對趙倜運動岳憲玉旅河北巡防營集中衛輝删（十）（五）宣布趙罪狀向汴進襲趙派趙傑率宏威軍往剿稍失利現吴佩孚靳雲鶚調停巧（十）（八）停戰車仍阻 
　　漢口電　路訊巧（十）（八）午九時駐馬店 
毅軍一營與馮玉祥軍衝突至二時止毅軍潰散馮軍進抵新鄕　　漢口電　王督電曹吴調停豫亂並令吴心田師防堵京漢路南段　　漢口電　王督電靳辭謝入京　　漢口電　省會定哿（二）（十）先開會歡迎　劉承恩次舉行六期常會開會式（以上十九日下午四鐘） 
　　香港電　聞唐繼堯將離港出洋游歷爲避總統政潮故 
　　香港電　昨非常會議孫擬就職時卽宣言大赦爲贖罪藉以籌欵 
　　香港電　鄧本殷由瓊陸續調兵返省（以上十九日下午八鐘） 
世界路透電 
[英礦工罷工風潮沉寂]  
　　十八日倫敦電　煤礦風潮因礦工代表現離倫敦暫時沈寂政府所提出設立全國工資局以有限制財政助力給與礦工之議現仍有效聞特哈姆與諾桑姆白倫之礦工贊成與礦主續開會議俾獲甘福德貴族上星期所發礦主願暫時委棄其餘利之言眞意惟大多數礦區似决計繼續罷工威爾斯之礦工態度尤爲强硬該處礦工聯合會現要求撤退礦内所有之工人並要求礦工聯盟會秘書何志氏辭職連日天氣寒冷罷工所釀之艱苦益爲增重説者謂若再罷工兩星期則東北海濱各項大實業均將停頓即在目前熔礦爐之工作者已見寥寥鋼廠均已閉門各河道閒泊之船爲之充塞 
　　十九日倫敦電　諾桑白倫礦工聯合會已訓令其參與二十二日大會之代表轉請幹事員再與礦主及政府集議如設立全國工資局與共同分配餘利之問題日後再議俾悉礦主方面準備何種暫時解决工資問題之提議 
　　十九日倫敦電　礦主今晨集議片刻旋赴商部謁見礦務秘書此爲謀圖解决争端之唯一徵象現料礦主將儘速應礦工聯合會之請解釋甘碼德貴族代表礦主之提議礦工聯合會聲稱必俟礦主説明其提出釐定工資章程之議是否擬贊成富區資助瘠區之主張然後始能注意甘福德氏之提議若照目下之情形甘福德之提議實無價值云 
　　十八日倫敦電　下院今日開會時工黨領袖克萊恩氏請解散國防軍且謂政府所施計畫實爲空前而非必要的且足激成禍亂賀恩氏答稱政府無他意惟志在以必要之糧食供給受飢餓恫嚇之國民耳一俟風潮平息即將解散此軍政府之應急計畫每星期需費一百萬鎊其數固大然較諸全國因煤礦罷工所受之損失則覺無多礦工領袖哈特旭恩氏宣稱如政府接受礦工全國工資局之計畫即不難解决争端請首相召集雙方代表當衆討論各點首相喬治氏作答之際極言政府設防乃恐少數革命黨或將制勝多數穩健派之故喬治氏不以暫時敷衍之調和爲然但彼深信一旦得臻解决必能維持永久喬治氏之結語曰今所切要者爲設法導引經營礦務这各方面竭力減輕費用增加出産 
　　十九日倫敦電　昨夜首相在下院發表宣言衆意或可增多解决煤礦争端之希望首相謂政府雖不能擔負無限責任但煤鑛争端若得永遠解决之法未始不可給予津貼云 
　　十八日倫敦電　陸軍大臣提出追加陸軍預算案時宣稱國防軍應募者甚爲踴躍現已募集曾受訓練之人七萬五千名故已暫停招募而報名者仍絡繹不絶此軍若干已應民政當道之請而加調用一俟無戒防之必要即將遣散此軍云云追加預算案即因國務軍與其他應急設備而提出 
　　十八日倫敦電　英國煤商現擬運美煤入英據謂美國煤價雖高但運至英國其價仍較英國爲廉但因勞工與其他困難不能使大衆接受此議而由外國運入之煤目下均由政府管理有人在英㨮售華煤但交貨日期至少須六星期衆視華煤價不甚廉但質尙佳 
[美日間之雅泊島問題]  
　　十八日華盛頓電　美日間關於泊島問題之往來公文業已發表二月二十六日日本公文稱僅據前總統威爾遜對於雅泊島曾有保留之事實殊不充分如謂高等會議决定贊成美國見解則當有以證明之又稱如高等會議於五月七日集議時當日本代表不與會之際果有不利於日本之决議則此爲絶對背棄信義之舉動四月五日國務卿休士氏備文覆之内有美國爲戰勝德國者之一並未喪失其戰勝國應得之任何權利等語與前已披露致協約國之文大旨相同惟起首數句稍異略謂美國不承認威爾遜總統保留案須由高等會議核准之必要如日本以爲美國必須聽命於其未予同意之高等議議决議則爲萬難承認之言美國從未允許將雅泊島包括於委托管理之内 
　　十八日紐約電　東京電稱某報云關於太平洋羣島事與論顯不一致有人謂此事之協定係依據和約而來與處置德國軍艦之决議同爲有效當委託管理之决議發表時美國並未抗議而國民新聞則謂日本將設法單獨解决雅泊島問題使美國滿意帝國大學上杉教授著文論此事謂日本如允美國之要求則將爲以遼東半島交還中國後之最大恥辱據官塲消息日政府現仍與協約國商酌又日人某通訊社發表某閣員之言論謂日本應以日本願遵依國際聯盟之决議無自行辦理　之權故此事應由聯盟與美國解决之等語答覆美國又日本外交省參贊林某亦謂美國應向國際聯盟交涉因日本無權干涉國際聯盟之决議也非至雅泊島問題解决後日本必維持其在太平洋羣島之軍事管轄制 
[德國賠償問題]  
　　十八日倫敦電　首相喬治氏在下院答覆關於德國如至五月一日不履行其和約義務英國如何參與施行懲戒計畫之質問時謂德國今於賠償懲治罪魁解除軍備三事仍未履行其義務且未聲明有提出履行此項義務切實條件之意故協約國必須討論强迫德國承認要求之計畫首相不願聲明協約國國際之來往公文是否將取大會之形式 
　　十九日柏林電　半官消息賠償委員會已向德意志國家銀行口頭要求將該銀行之金庫於五月一日以前移往佔領區域爲德國依照和約繳付賠欵之擔保物德人聞此消息頗爲憤慨逍有竊賊掩入協約國委員辦公室打破鐵箱竊取少許現資 
[王寵惠之聯盟談話]  
　　十八日温哥武電　王寵惠赴日内瓦加入修正聯盟公約委員會道出此間王擬在北美盤桓一月將赴哇太樺華盛頓探詢當局對於今日國際争端之態度王嘗語客謂中國有三仇敵日本不在其列第一仇敵爲國際聯盟公約之第廿一條彼意此條實規定所謂區域了解主義此與中國之土地完全直接有礙且足破壞聯盟會之本身第二仇敵爲英日盟約彼願昭示加拿大人民此約如以任何形式而加賡續則必引起戰争中國勢不得不在美國一方面參戰第三仇敵爲藍辛石井之牒文蓋此項牒文維持以土地接近而享權利之主義此種主義實不可擁護王復切實聲明中國力求解决此數事之决心且謂中國近查覺日本現正製造大批水雷並將中國海濱畫入封鎖區域以便於戰時管理一切原料以故對於太平洋問題益爲憂慮云 
太平洋路透電 
[河南兵變記]  
　　十九日北京電　開封路透訪員十八日電稱星期四日孫團長因被撤職率兵譁變昨夜破彰德城門大肆刦掠聞大商家未被搶者僅有三家一爲交通銀行一爲紗廠其他一家不詳賑欵存於交通銀行者爲數頗鉅變兵不足一千五百人但慮盜匪加入叛兵本沿京漢路南行擬直入開封但在新鄕爲吴佩孚兵所阻變兵乃拆毀新鄕北二十五里璐王墳鐵路而退吴軍現由新鄕出發擬速勦變兵惟南陽等處兵士不靖恐受波及此次亂事負責者爲成愼與孫團長二人但聞亂機實由北京若干軍人所造成據開封最近消息彰德亂事已平現僅衛輝境内尙有骚擾北來火車現至汲縣爲止賑災糧欵皆未被刦當道已徵發車輛派兵四出平亂 
　　十八日漢口電　京漢鐵路不通聞吴佩孚部下與豫督軍隊在衛輝與彰德間昨已開戰衆料亂事已延至保定 
 
 

Page 7

 
 
[天津會議記]  
　　十九日北京電　天津消息在津會議之北方領袖已請鄂督王占元赴津與會同時中部各省代表方在武昌集議討論對粤應抱之態度 
[南方近狀記]  
　　十九日香港電　晨郵報之廣州訪員探悉唐紹儀反對選舉總統孫中山就職之期因以展緩 
[東俄近事記]  
　　十九日海參崴電　西比利亞西部及外貝加爾之農民仍有起抗過激黨之舉動過激黨聲稱現因兵力不足道路惡劣故不能遏减雅洛土羅夫斯克·伊希姆·特加恩斯克·太拉·土波爾斯克·特門·夏特林斯克諸地之運動廟街境内及哇定斯克與米台夫斯克周圍之叛軍已擊敗紅軍紅軍一部分已加入叛軍 
　　十八日赤塔電　組織混合政府之問題尙未决定因各黨意見不同之故豫料不久將以理事團代總統外貝加爾鐵路慮被叛黨攻擊現派兵嚴防軍隊與叛黨間之衝突業已發見 
　　十八日海參崴電　烏蘇里哥薩克人第十届會議之二　次集議已在格羅台柯夫舉行對於近在伊滿舉行之會置之不理 
　　十八日伯力電　赤塔當道雖有言論自由之宣言但郵電之檢查仍未廢止旅行須有護照而没收之貨物與金錢迄未給還 
[公電]  
　　豫當局通告成愼背變電　申報新聞報轉各報館均鑒河南裁缺第一師師長成愼突於日前潛赴安陽勾結土匪及駐防該處團長孫會友協謀倡亂十四日夜將彰德城關搶掠一空并縱火焚燒市面房屋十六日竄入汲縣更將鐵軌電桿砍毀斷絶交通查成愼現充將軍府將軍係國家命官際此災荒奇重哀鴻遍野之時公然勾結土匪煽惑軍隊搶掠商民破壞交通誠屬罪不容誅現已派得力軍隊馳片剿辦不日卽可蕩平並一面除電請大總統將成褫奪官職依法重處外恐遠道傳聞失實特爲奉聞以明眞象河南督軍趙倜省長張鳳臺巧印 
國内要聞 
[北京通信（樸）]  
　　張作霖赴津與時局 
　　張作霖於昨晨到津其來也甚爲飄忽京中確知此事係在十五日下午而張之公式呈報迄十六晚尙未至京且到津以後始派人來爲正式之報告然在未到津前靳氏方面及在京之奉派要人確已得耗而異常秘密不肯宣布旣到津後曹錕於昨晚趕到適馬福祥在保亦隨曹行靳擬今晨赴津而又未果至農商之王交通之葉則均已前往聞須俟王乃斌返再定行期張之是否入京尙無確息即令入京亦必在數日以後曹張會集天津當然對於時局有重大之關係料最近若干日内多數人之視線必集於析津之次矣 
　　天下事無簡單易明者必有表面有裏面以愚所聞此次張氏赴津確爲靳所招致而其表面之事爲政府中人所肯昌言爲兩問題一曰對蒙和戰兩字在今日已成待决之事牛福厚賫庫佛命來京上書由張作霖之介紹張亦久有表示主張任外蒙自治者内幕有何原因姑不必論然其不主出兵則爲失庫以後最明著之態度但近來已决派南苑之奉軍第一師赴察而以第二十七師來京塡防據政府中人所談以爲和守並進張以奉天出兵之故亦欲商直隸出兵而政府對此問題遂覺有三面會商之必要二曰對粤自孫中山總統選出北京人心雖未大震然亦恐外交上生有問題不能不有所表示但現只外交當局曾於見使團時以法律論調作口頭否認面國内之表示則欲藉重督軍之聯電一星期來皆在醞釀中督軍方面當然由曹張聯銜此層亦須先爲商榷得一使各省督軍與曹張聯名之進行手續且事實上之對粤則又倚重廣西使之進攻亦須張相助催促此皆政府中所謂天津三頭會議之事實然實際必不止此也 
　　吾請進而言裏面近日内閣不能維持之情狀已昭昭在人耳目以事實言靳之口頭政策已無一不得相反之成效而財政之困又達極端實已撑持不下靳於此不得不自爲計勢必求助於親家張氏之來蓋以此爲大原也然其内幕情形則又爲複式蓋此次内閣財交兩席皆交系中人在初組閣時實仗之爲經濟之援助而爲時未久靳派之潘即與周交惡靳葉之間及内交之間亦頗有齟齬日前交系倒閣及周葉出閣兩説淆然並陳且各傳出於反對之一方面似皆有蛛絲馬跡之可尋然靳派方面則以財政之困力詆交系爲拆臺此次張氏之來奉派之所流露者亦爲靳不搖動而趨於改組之勢且聞張之於葉因前於交部月供奉餉六十萬之要言而葉未克踐甚不滿意故外間之風雨聲即爲周葉地位之不穩然探其内容則又非如是之簡單蓋自選舉一事各省多不奉行關内只一江蘇與奉吉同時舉辦而此項政策則靳與張所主持此外則與之成對抗之形勢且聞某巨公亦不贊成者據熱心選政者所傳謂財交實有選舉用項可籌而以密秉某巨公之意旨遂不出力張所須約曹面商者將在此事因謀選舉原因遂稍帶及於周葉並於選舉後之重大問題亦有關係此所謂内幕層層不易揭出者也惟曹至津後所商如何尙未之悉耳 
　　愚前函曾言之王占元挾長江上游之勢力且與西北與閩浙與魯豫皆有聯絡儼然爲一時局之中心勢力且駸駕曹張而上故張氏之來亦曾電約王氏但王尙無赴津之答復在對蒙對粤兩事王氏固未必過問而如内閣如選舉則非有王氏之參加雖曹張亦不能專斷故現在所急盼者爲王氏之蒞止且有謂必王到始有解决者亦非神經過敏之談也（四月十七日） 
[曹張抵津後情形]  
　　北京消息云張作霖此次到津以解决内閣問題爲主要目的固無疑義然而一般神經過敏之人遂或謂張氏與曹鎭業已晤商一切表示一面維持靳内閣一面與交通系接洽令其對靳氏極力帮忙或謂擁護靳内閣之電業已疑定不日即可發表（此係某通訊社所傳佈謂十七日下午曹家花園有重要會議曹張一致表示擁護靳閣將於日内發出通電謂時局不靖必須靳揆勉爲其難免多事更張已增一度之紛擾並宣言個人决不干涉政治如當局爲辦事順利起見閣員中須有一部分改組亦聽靳閣自由主持我輩槪不過問云云）種種説法其實都是揣測之詞與事實全不相干蓋此次之天津大會名義上旣以三巡閲使爲重角現在曹張雖已晤會而王占元尙未到會縱然曹張胡所主張亦不能不徵王氏之意見而驟然發表據聞王占元經靳閣及張曹兩氏迭電促駕固有非來不可之勢然决非一二日可以翩然戻止蓋王氏近來東鈎西扯已自命爲西南各省之樞紐假如命駕北來則對於時局之言論不能不代西南各省陳述幾分意見其意見究竟如何勢須在啓行之前先有一番預備或徵集西南各代表意見或約同各代表偕來一切籌畫都非咄嗟可辦况某外人消息且謂王氏不能北來擬派孫傳芳爲代表無論王氏親到或遣派代表要之在王占元未决定來與不來之前天津不便有正式會議則種種主張之發表尙非其時外間所傳决非眞相惟張曹到津後之一切形色據昨日所聞則張駐在河北恒義德軍衣莊曹駐在曹家花園軍警戒備俱異常森嚴曹之門口架機關槍二支張之門口有衛隊一營機關槍兩連馬隊四十五名偵探三十餘名由北京來者有葉恭綽周自齊吴笈孫葉周見張作霖否尙未明悉吴則係奉東海意旨歡迎張曹及王占元入京者曹張果如入京須俟王占元來乃能决定張勳昨午後五時往拜張作霖又往拜再錕隨帶衛隊兩營氣勢極爲煊赫靳翼青有昨日赴津之説然尙未成行或謂此次天冿會議關係靳内閣本身問題故於會議未决以前不便前往參與此説亦近情理日來曹張等各大人物俱以賭博花酒消遣並無所謂會議惟昨日張及兩曹曾在曹家花園讌會席間密談之際屏去左右關防異常嚴肅然不過一度交換意見未必有所决定也 
　　天津消息云張曹兩氏於前日（十六）先後抵津一駐恒記德軍衣莊一駐曹家花園兩處門崗荷槍挾彈各極威嚴曹宅門首且設有機關槍兩架以資戒曹氏抵津後即行往謁張氏並留同晚膳昨（十七）晨張復以電話請謁曹氏遂於下午五時帶同衛隊赴曹家花園謁見沿路軍警加崗防衛綦嚴又新任甘肅督軍蔡成勳於昨日（十七日）上午十一鐘半帶領隨員衛兵由京來津隨即拜謁曹張會商援庫事宜昨日下午三鐘熱 
河林墾督辦張勳到河北恒記德軍衣莊拜謁張氏晤談良久 
[牛福厚到京後之政府態度]  
　　恰城失陷後烏里雅蘇台又告不守矣蒙亂日日擴大　政府雍容生鎭絶無對付方法自牛福厚充活佛代表到京分謁府院呈遞公文當局者旣感用兵之困難得此機會居然有准其自治之勢據國務院某參議所談謂庫倫之呈文係哲布尊丹巴簽名所用頭銜仍係中央政府歷年晉給之徽號文中詞旨稱徐樹錚治蒙辦法有害蒙人現蒙人所要求者不過欲中央許其照舊自主並非反叛中國因欲脱離中國管理故借外人兵力現庫倫旣在外人勢力之下若中央肯承認其自主恢復其本來之情形自當將外力排除云云此公文係一請願書形式内中未提及恩琴之名亦不提俄黨之事但以外人勢力括稱之措詞頗妙東海本疑牛福厚不足代表庫佛現又欲借此引線以利用其懷柔之術擬覆一文書謂（中國政府聞外蒙仍將效忠於中國至爲欣悦中國 
政府現亦願與外蒙恢復舊時關係外蒙應派遣全權代表到北京與政府協議如此措詞旣不道及外蒙自治又不是拒絶其請求不用命令發表亦未承認牛福厚之代表靈空圓滑洵爲當局得之筆但據外人所傳則牛福厚之來實係恩琴所派以偵探北京政府對蒙之動作並非活佛代表且陸軍部連日所接電報與牛所稱絶對不符據鄒司令連來兩急電謂恩琴攻滂江甚急三次撲攻請速飭綏察熱各軍速赴滂江以資援助並請張總司令即日率兵前來帶餉發給以安軍心又據探員電告活佛派員人盟旗煽動在三普諾顔及札薩克圖等處招募軍隊大有四出分擾長驅直下之勢故參陸辦公處對於活佛此次派來代表認爲係恩琴緩兵計策不足取信當靳將活佛公文交下核議時多有贊成拒絶不理者惟當局以烏里雅蘇台失守形勢日趨險惡所謂分三路進兵十支隊出發又非旦夕所可辦到故主張對牛某虚與委蛇以覘活佛之向背聞張志潭亦贊成此説已决定先行復書活佛交牛福厚帶回俟活佛果有正式全權代表到京然後再設法對付云 
[北京教潮近訊]  
　　京師教育界罷業問題教職員聯席會議方面仍堅持每月直接發與八校經費二十萬元教育部則欲於交通部允撥二十萬中挪用五萬以致雙方不易接近昨聞教職員方面已决定即於今日（十八日）由出席聯席會議之各教職代表各在其本校中邀集全體教職員學生開談話會以便説明辭職理由業已分别通知又昨日（十七）午後一時北大學生在第三院大講堂開全體大會到者千餘人首由主席鄢祥禔報告開會宗旨略謂八校校長教職員先後辭職今特開會討論對付之辦法再本校教職員亦要求開會以與吾輩辭别現已派代表馬叙倫先生等數人到會即請馬先生等報告辭職以來經過情形馬君當即登臺報告將罷課後經過情形詳述一過並謂（我們要的錢是交通部的收入而交通部的收入并不是交通當局私産乃是國家收入之一種諸同學應明此點如今我們辭職了我們不能顧問學校了但我們雖脱離學校的關係我們的國民資格却還存在若有别人來繼任教職員我們可以擋他們的駕因爲現政府已把我們當教職員的人格汚衊盡净了如果教育仍然不能獨立繼任的教職員可以説是毫無人格那我們便可以國民資格擋他們的駕）云云次由鄭壽仁代表 
等補述經過情形次主席謂學生聯席會昨日議决一種提案即口頭下表示挽留校長及教職員諸君若贊成請舉手多數通過主席繼又報告聯席會昨日之議决案件請衆提出别項辦法鍾少梅謝紹敏等數人相繼發言計得下列提案四件交聯席席討論（一）請全國各團體一致援助（二）宣布政府摧殘教育（三）再作讀書運動（四）請中小學校協助議至此主席乃宣告散會 
[河南兵變之原因]  
　　孫會友抗命成愼踞彰德 
　　河南陸軍第一旅步兵一團團長孫會友因撤差不服聳動部下目兵抗命佔據彰德全省震動開封現已戒嚴其原因甚爲複雜去歳河南陸軍第一師師長成愼被任爲將軍府將軍時孫即勸成抗命成以時機未至不聽乃從容交卸而去蓋孫爲成之死黨聲名狼藉到處骚擾數年以來迭被各縣紳商控其擾民縱匪均爲成所庇得予免議成去任後趙督調孫駐防河北各縣孫近在河北安陽等縣剿匪屢敗以致營連排長目兵死傷甚衆匪勢愈熾且時有接濟匪人子彈等事被河北紳民控告趙督將孫撤差調充巡緝司令處總稽查月給薪二百元詎孫一面將全團官兵調至彰德一面派員至京僞稱全旅官兵總代表向成愼告急聲言（趙倜欲將全旅解散全旅官兵惶急自行集合彰德恐致變亂務請親臨彈壓）云云成爲所動携帶現洋數萬親至彰德據城號召以第一旅全旅名義發電請中央仍准成愼任爲師長自本月十四日晚至今仍在彰德嚴閉城門並未出城刦掠唯京漢車經過該處則盤查甚嚴該軍在城内有無勒餉等事此間尙未接有報告趙督於十五日開緊急會議一次决定派大軍剿辦已調駐洛之宏威軍及毅軍馳赴彰德並派員入城開導此刻尙未發生戰事趙傑於十六日下午專車北上此十六日以前之情形也（十七日早發） 
[地方通信松江]  
　　欵産處召集行政會　本縣公欵公産管理處現已改組就緒所有該處辦事員額照章應由縣召集行政會議公同决定爰由該處總副董耿朱二人呈准縣署於舊曆三月十五日舉行耿等並請 
於是日出席該會以便説明一切縣署亦擬於是日將道自治講習所松縣應攤經費就便交議承認 
　　水警防範巢湖客民　水警第一專署因歷年所獲盜匪多係巢湖人爰泊派該署督察員徐亞伯編訂客民户籍以憑查考曾經該員前往各處切實調查並令推定代表出具連環保結當經推定松江南門代表沈老萬得勝港代表蕭錫侯洙涇東市代表阮宜高（即阮老窩子）洙涇西市代表胡章書汆來廟代表龍長勝（即龍老窩子）漕涇代表夏子堂柘林代表李福山閔行代表施得勝（即施老窩子等）八人現復由該員呈准沈葆義專署長各給諭單一紙飭令安分營業 
[蘇州]  
　　縣立各校運動會之籌備　吴縣縣立男女各校將舉行聯合運動十六日在胡書記橋勸學所内開第一次籌會縣立男妇各校校長均到議定是會名稱爲吴縣全邑高等小學校聯合運動會並舉定温楝圃知事爲長舉行日期定五月六七兩日即舊曆三月二十九三十日第一天上午爲洛校田徑賽之預賽下午爲團體操第二天上午爲各校田徑賽之决賽下午爲全縣童子軍會操會塲職務已分别推定總司令魏旭東新聞部主任杜魯林庶務部主任馬伯龍招待部主任朱慰元糾察部主任彭禹言會計部主任劉日堵文牘部主任顧查林陳設部主任沈公　會塲秩序由童子軍者教練員章君　率領全體童子軍分隊維持在第二日童子軍會操之時會場秩序由女童子軍任之所有入場券仿照省立各校軍動會辦法每券售銅元二枚所得之欵悉充童子軍聯合會費用其餘未盡事宜定於星期三舉行第二次籌備會再行商議 
　　縣知事赴寗祝壽　吴縣温楝甫知事因晉省面陳要公兼爲齊督軍祝壽特於十八號乘車赴寗所有日行事件暫委藍承審員宗德代拆代行當即電陳軍民兩長一面呈報財政實業道尹高等審檢各長官鑒考並分咨同城文武各機關曁鄰封各縣一體查照聞回蘇須在一星其以外 
[無錫]  
　　印花委員被控　無錫縣署印花税委員廖鼎上年陰暦十二月間檢查印花時在縣屬南橋鎭查獲倪大房沈萬安等商號漏貼印花及貼不足數之簿摺三十餘件私自在　處罰並未解縣現被陸志海等具呈縣署控告該委員違法私罰請求查明澈究不知趙知事如何批示也 
　　豬船白盡遇刧　大豬船户查順左由蘇脱售豬隻於前日來錫停泊北塘吴橋下赴惠山進香船上祗有船夥張老二正在煮備午餐忽來一婦以借菜刀爲名走至後梢突然將老二撳倒板上扠住咽喉隨又來一男一女四處翻搜共被刦去現洋四百二十七元小洋五百角幸經水警第二區巡船聞信趕至將借刀之婦人周林氏捕獲其後來之男女則已逃逸現將該婦解送警所轉解縣署訊辦 
[南京]  
　　鹽城旅寗同鄕通電　申報館轉鹽城全縣教育界公鑒縣知事唐愼坊貪婪不法已不　於人羣而縣立一高校長卞正印乘唐氏被控撤職時多方夤緣結其歡心得預勸學所長備選之列良心安在人格何存設以之長邑教育前途將不堪聞問務希圖縣教育界共起驅除敗類免貽後患鹽城旅寗同鄕協進會 
　　更正　前日京電稱組織中之振業銀行内部生有問題趙樂年張壽齡唐在禮皆聲明脱離等語茲據上海振業銀行籌備處來函稱並 
前電年傳當係傳聞之誤特此更正 
來函 
[航空署通告]  
　　京師游覽飛行前因原定時間不無窒礙改訂於星期四六及星期日下午三時半起毎日仍飛航三次業經通告在案詎本月十三衣暴風將購自英國之列雀　廠吹坍壓損乘風號飛機現正趕速修理所有游覽飛行應即暫行停止特此通告 
雜評一 
[維持内閣（默）]  
　　以武力維持内閣者祇須與反對内閣者决一勝負戰而勝則反對内閣者倒而内閣以固以經濟維持内閣者須其經濟之實力確勝於反對内閣者而後反對内閣者倒内閣不致隨以俱倒故以武力維持内閣易以經濟維持内閣難 
　　奉張前次入關收武力維持内閣之效今次之入關果能收經濟維持之效耶使各省督軍果能出其私則以維持内閣則索欵催餉不至如是之急使各省督軍果有效濟則政之法與救濟財政之人則其人其法早已有所表現不必待今日之會議也某學者謂現内閣臥而非站無法再倒臥固不能再倒然欲由臥而使之站亦非易易蓋内閣之所以臥以無財也則欲扶之使站舍以財力助之外寗有他法今日天津之會查有大力者負内閣而使之起耶如曰無之則此會結果之勝負難卜矣 
 
　　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[河南兵變之影響]  
　　滬寗滬杭甬路停售京漢路通車電 
滬寗滬杭甬兩路局車務處昨接東漢路局來電略云該路因河南兵變在彰德府至新鄕縣車站之間被兵拆去鐵道因此往來各列車不能直達云云昨日（十九日）滬寗滬杭二路局車務處已通電各大站一律停售京漢路通車客票矣 
[法郵船減短滬港票價]  
　　法國郵船由滬赴港之旅客票價前經法國總公司改定頭等艙十五鎊二等十鎊三等六鎊本年受先令跌落影響頭等艙價約合華銀在一百四十元以上而他公司由滬赴港之票價頭等艙祇須六十六元之譜相差甚遠致近來法郵船之乘赴香港旅客極少該公司見此情形近又决定減價辦法此後往來滬港者頭等艙改售華洋八十元二等艙五十五元三等艙三十元已電得法國總公司同意决定從五月七日之亞瑪森號開出時實行 
[航務消息紀要]  
　　昨日招商局之江安輪船由長江開還上海裝來現洋十萬五千元又安徽造幣廠裝來銅元五百箱又有華大輪船昨由宜昌中行運來現洋十五萬五千元江永號亦運到洋十五萬元銅元四十箱尙有海晏輪船由温州裝來現洋一萬五千元 
　　太古公司之寗波號輪船此次由香港總行派往烟津各處裝運荳餅至汕頭本月十號該輪還駛至相近汕頭之海面一小島間船身忽遭擱淺聞港行雖經派輪前往援救但尚無把握且貨艙已經損壞能否出險刻尙未知該輪有一千二百二十八噸之貨量造自一千八百九十八年云 
　　三北商輪公司本年對於駛行外洋班輪頗積極進行除海參崴香港各路均於本年添派海輪行駛外茲又加派益進號一輪開駛上海至青島一路業於昨日頭班開發矣 
[吴淞開設船行之核准]  
　　商人王峙峰以吴淞商埠日益繁盛進出貨物尤以水運爲多數每見來往客商僱船載貨極感不便爲便利商務航運起見爰在淞鎭開設運大公船行當經呈縣請領長期憑證並議訂規程轉請吴淞商會覆縣核准給示保護復經商會函呈松滬護軍使陸軍步兵二十旅旅部曁水陸警察兩廳吴淞商埠局江海關監督一體核示各在案茲該船行又召集船業互商進行辦法僉請航運業務固重在保護商貨但行駛往來非同陸地難保無倉猝發生之事自不能不審愼周詳預防危險各船須存愛護之心盡互助之義務云云聞該行規程計有十條其第八條爲代客僱船在吴淞商埠口岸内外之運輸其船隻得由該行支配之以免争執第九條爲遇有地方機關及軍運需用船隻應先期通行代爲僱用云現該行即將實行開幕矣 
[銀洋市况之報告]  
　　昨日廣帮大德昌將向友華銀行所購之大條銀一百三十二條裝往香港正金銀行裝墨洋二十五萬元赴大阪中國銀行從漢口來洋十萬元交通等銀行由杭州來洋五萬元 
　　洋厘稍爲較高因匯豐等銀行搜羅墨洋且近兩日銀洋來源不多杭州造幣廠有停止續辦之説蓋去年開爐係商家承辦無利可圖至三四月份期洋亦稍見好銀拆略大因廣帮續購大條銀而各外國銀行已無存銀以是擬買寳銀運粤所致（市價載在商務欄） 
[油荳餅商所得大連續電]  
　　滬上油荳餅市南近因大連日人油廠增多裝來油餅日夥故每日均以大連電報爲依據前日大連來電因日本政署欲將油荳餅洋碼改爲金票市價各廠行反對以致停市尙未解决等情已誌昨報昨日上午和泰等行又接大連分莊來電謂因此風潮不能出貨恐有愆期云 
[菜子市面起色]  
　　菜子一項新貨將次登塲而蕪湖各埠所産者業已見新開過四兩四錢崑山黄渡平湖各處亦將於月底初可以到申現開東洋莊近日購辦頗多皆以陳貨爲多數連日均在蘇州河内打包預備裝輪出發故市面較爲起色云 
[糖北雜貨之市况]  
　　滬地糖市嗬囒白日久未到各行家以臺灣糖色味均與嗬白相近可以代用或攙雜而冲嗬白售賣故上擋貨四半温最缺轉瞬端節浙江等客帮銷路將起未免有缺貨之憾大里車糖昨Ｎ嘜下擋貨八千包價爲日幣十六元五角上擋乏貨未開北貨中之秋菇淡菜元東尾朝扁尾等仍斷貨無到川占米心昨盤開出米心一百二十二兩統占一百十七兩西占二十二兩又較前盤跌小數兩云 
[近一週中之紗花市况]  
　　紗市活動花價跌落 
　　棉紗　本星期來棉紗市况仍極活動現貨竟有缺貨之患客帮如天津漢口汕頭四川蕪湖野鷄北帮等均日有辦進而北帮天津兩帮辦貨尤屬踴旺紗市之活 
動此其大原因也日紗印紗亦銷塲甚旺惟本紗格外見俏耳各牌紗中以十六支及二十支需要爲更旺廠家出貨供不應求故成交者大都以近期貨及五六月期貨爲最多現貨開出寥寥綜本週中截至昨日爲止本紗成交者凡七千包左右較上週價盤又形漲高目下趨勢極硬有貨者因市面緊俏大都不願輕易脱售以是人心更高市價看漲最近價格計二十支一百六十三兩至一百五十四兩五錢十六支一百四十六兩二錢五分至一百三十兩七錢五分十二支一百二十二兩至一百十八兩五錢較一二月前則漲升兩許東紗價格亦日漲本週中據大阪電訊較上週又漲十餘元昨電價計四月期二百零九元九十仙五月期二百十四元四十仙六月期二百十四元七月期二百十四元四十仙八月期二百十四元九月期二百十四元綜之目下本埠紗市之趨勢客帮方面仍有繼續辦貨之意紗廠出貨又少市面之益趨高昻殆爲近數星期中所必然之事云　　棉花　棉花市面本週以來雖紗廠不乏購進而仍難望有轉機價仍平疲考其原因由於出口不旺之故棉花恃出口爲大宗邇來出口不動故紗市雖俏花價并未見好本週來花價又跌通花仍不到二十三兩美棉行市計價現貨一元二角四角五五月期貨一元二角二分六七月份一元二角八分十月期一元三角三分二 
[經濟研究會募金宴會紀]  
　　本月十八日晚間本埠經濟研究會假座大東旅社開募金宴會該該募金委員幹事員募金監等之列席者如石運乾趙晋卿樓恂如方椒伯馬寅初湯節之葉惠鈞孫梅棠諸青來盛丕華周佩箴徐滄水姚仲拔李孤帆徐玉書諸君首由盛丕華起述募金宗旨並由個人自認捐欵五千元以資提倡次由列席諸君依次起述意見議定募金辦法分頭積極進行聞定期於本年六月終爲止至少募集基金五萬元云茲錄該會募集基金啓於下經濟之學由來尙已自周官創體國經野之規魯論垂藏富於民之訓斯學發軔中土爲先乃以代遠年漂數典忘祖抱殘守缺繼起無人遑論發揮而光大之耶語云禮失求諸野中土旣失流傳歐西可爲借鏡况自十九棋末葉以來資本集中情勢驟變社會組織逐漸蜕新國際則以工商政略互競民間則有資工兩級相争千形萬態錯雜糾紛非於斯業　研有素不足以覘眞相而資應付矣同人等不揣微末竊有微願所願者發掦國粹灌輸新知以普及爲先　以專精爲後繼操業雖各不同蘄望則相一致惟是草剏伊始計盡多端若講演集會若刋行書報若購置圖籍創建專館各事宜需欵旣多衆警易舉爰作將伯之呼漙求同情之助邦有君子不我遐棄諒亦以斯舉爲應時勢之要求樂觀其成者歟 
[浦東花園石橋大火紀]  
　　焚斃三人損失六萬餘金 
　　浦東花園石橋大街申人陽茶食店於前晚十一時三刻因煤爐内起火延燒店堂該店夥蔡春亭由睡夢中驚醒見樓梯燒斷火勢已冒穿屋頂當由樓窗跳下致將頭顱跌破灼傷面部該店主安徽人洪子香適外出未歸主婦洪李氏年四十四歲及六歲男孩巧生並親戚李　星富等三人均不及逃避葬身火窟而店司楊金生及十八歲女孩鳳林由晒檯跳下跌傷頭部手臂等處當由該鎭救火會及附近各廠棧急馳洋顡龍皮帶車先後到塲灌救適值浜内潮水淺涸無濟於事直燒至昨日黎明四時許始行撲減是役計延燒存心堂藥店寳大南貨店葆元香粉店萬森祥肉莊華盛軒粥店徐松記柴炭店發記剃頭店瑞記彈花店沈寳順桶店胡順興皮鞋店大豐茶葉火腿店三興麵館永裕烟紙店利昌鞋子店朱永泰窰貨店三妙軒鑲牙店福新記汽燈公司盈餘烟紙店仁泰米店馬姓老虎灶郵政支局同泰酒店及小雜貨店小烟紙店等共計二十五家焚燬樓房三十九幢損失計達六萬餘金以上各舖保有火險者多數當火熾時三區警長曾永奎巡官李鶴嗚督同全體長警到場彈壓事後飭查起火情形詳報警廳核奪所有焚斃屍首三具昨雇小工在灰燼中檢出已不類人形或有頭無身或有身無首手工足七零八落慘不忍睹聞該店内共有九人除焚斃男婦小孩三人外尙有學徒許連生一名不知去向是否焚斃或係逃出現未 
查明而跌傷之楊金生蔡春亭等昨已送院醫治又聞浦東電燈公司亦被損碍計被燒燬電桿三根電綫中斷致電燈於夜半十二時即行熄滅昨日已由該公司飭匠趕修午後六時照常放光矣 
[萬國拒土會常會紀]  
　　前日即夏曆三月十一日（星期一）下午五紀半鐘本埠萬國拒土總會假座二馬路二十六號紅十字會樓上總辦事處開本年第四届常會列席與議執行部中西各董事爲美按察使羅賓傑律師梅華銓唐露園俞安樂林炎夫梅益盛徐維繪許建屏沈卓吾林樂生克羅福笪達文杜明德費吴生諸君正議長湯節之因事未到公推唐露園主席總幹事俞安樂朗誦前期會議英文紀錄一致通過當於該議案下經代理議長唐露園名譽書記梅益盛及英漢文總書記俞安樂合同署名存册備考次梅華銓律師討論本埠各租界製售戒烟丸藥應請工部局嚴加取締茲聞該局已將實行給發證書與本會上次請通過之議案同一宗旨當由笪達文醫士動議請梅益盛致函該局以表本會之贊同併乞將該證書及章程等各贈一份俾本會諸董理便於閲看梅華銓附議通過次林炎夫報告前期紀錄委致閲看總領事以詢該租界烟禁近狀該函業經繕就惟尙須斟酌修改並請會長署名以便郵遞當經費吴生提議還請梅華銓律師修改無異議通過次梅益盛報告下月中旬行將返英所任本會書記職務自應辭退並薦林炎夫以繼其事全體通過次唐露園動議下月四號（星期三）午後五時假座四川路青年會大開年會届時務請會長湯節之君出席主持一切又請費吴生佈置會所並委徐維繪克羅復笪達文林炎夫籌備大會秩序及選舉下届執行部各職員與諸會董一致贊同通過次梅益盛讀苑禮文來函大致請本會對於國内禁種罌粟事尤宜注意當由梅律師動議還請梅益盛覆函申謝通過次俞安樂宣讀會員等來函多封均係報本埠偷運鴉片及私售等情當經會衆公决請名譽書記林炎夫及總幹事俞安樂會同辦理迨議畢散會已鐘鳴七下云 
[日本將舉行郵便五十年紀念]  
　　文匯報云日本遞信省於本月二十日舉行郵便成立五十年之紀念已發行一種紀念郵票與明片郵票上繪日政府郵局房屋及旗樣三種一爲國旗餘爲新舊郵旗明片則除郵局房屋外並有初開辦時所用之郵箱郵票等物云 
[增加碼頭捐問題之交署復函]  
　　聯合通信社云勞合路上海各路商界總聯合會前以工部局在外人納税會提出增加碼頭捐一案不合洋涇浜章程所規定特函請上海交涉使據約交涉茲得交涉署四月十九日復函云（上略）查此事迭閲西報頗不謂然正在轉致間適接來書具見關懷公益甚佩甚佩茲已函致領袖總領事轉飭工部局加以審愼考慮云云 
[商界仍注意加捐與印刷附律]  
　　聯合通信社云新閘路商界聯合會董事王肇成因工部局加增碼頭捐及取缔印刷附律兩事曾於出席總聯合會時提出提案請求開會討論方法現以此事雖在停頓中將來仍恐復活昨復擬具理由書仍請總聯合會轉請官廳交涉始終維持並説明此爲該路商界之公意該董事不得不代表請求云 
[淞滬糧食維持會之兩函]  
　　上江蘇王省長函　竊敝會成立之初業附簡章報明鈞案近因米價步漲九元左右又入恐慌時代曾於四月十日敬上蕪函諒邀垂鑒頃閲四月十八日報載上海閘北合記米行主徐春生私運米糧出口幸經崑山縣署查獲將徐春生拘押呈請鈞署處分詎事隔多日聞諸崑山途説徐春生在押起居一切較家居尤爲娱樂殊駭聽聞嗣因徐春生之弟徐一蓀赴寗訴奉貴署批示呈悉查此案前據崑山縣知事呈請處分到署當經令飭將徐春生一名嚴行看管傳證質訊明確呈候核奪在案究竟質訊如何現尙未據具復茲據前情候令行崑山縣知事傳證質訊核辦具報此批等因亦在案伏查此案關係匪輕稍縱即逝敝會痛定思痛不避嫌怨特再仰懇鈞署俯賜察核迅予轉飭崑山縣知事加意偵查確情迅將徐春生全案解省遴委幹員依法嚴訊重懲以儆效尤而快人心（下略） 
　　致崑山縣知事函　敬凟者閘北合記米行主徐春生販運米糧出口幸經貴署查明截獲並將徐春生拘押一面呈報在案具見關懷民食無微不至同聲感荷頃閲報載該米行主徐春生之弟徐一蓀赴寗陳訴省長公署奉批（錄前從略）等因竊敝會自去冬成立深荷遠近長官勉勵各團體贊助聊副維持各義伏聞徐春生歷年販運米糧出口獲利旣豐揮霍尤巨與論沸騰莫可掩飾此次携妾赴崑一朝敗露蓋惡貫已滿素仰鈞座嫉惡如仇自有懲一警百之方合無仰懇迅賜察核俯念民食關係甚巨將合記米行主徐春生立予依法嚴辦一面將質訊情形詳細公布以寒奸膽面快人心民食幸甚大局幸甚 
[上海學生聯合會通告]  
　　上海學生聯合會通告云全國各界父老伯叔均鑒北京國立各大學及專門學校因教育經費積欠不發無以爲繼逼而罷課迄今已將一月而北庭依然不改冥頑之態視若無睹非特不能容納指定教育基金以免將來危險之根本要圖而舊欠亦徒事敷衍迄無着落教育破産即在眉睫言念前途不寒而慄嗚呼我國近年來軍費日增暴佂苛歛國民精血十九膏豺狼之吻然我父老伯叔之所竭力隱忍一任其　膏刮骨者我知其猶以爲有一二殘餘作教育事業而可以稍慰耳今併此區區者亦呑没殆盡又胡爲自苦耶事急矣其速起自决臨書神馳不勝急切待命之至上海學生聯合會四月十八日 
[又一催辦所得税之調令]  
　　淞滬警察廳長接江蘇省長公署訓令云　案准内務部第一三四七號咨開案查對於各省區催辦所得税業經四部　電在案茲准財政部請錄電文通令各省區警察廳遵照就近會同財政廳所得税主管員共策進行尅期呈報查核等因到部除通知並原電業經分行不再抄送外相應咨行轉飭該管警察官廳遵照辦理等因准此查此案前准部電當經會同軍署令行在案茲准前因除分行外合亟令仰該廳長即便遵照辦理此令 
[嚴家熾抵滬]  
　　財政廳長嚴家熾昨乘車來申暫寓北市某旅社上海税所長俞琢吾當往該旅社迎迓並面陳一切云 
[趙從蕃昨晚抵申]  
　　昨報所紀贛省長趙從蕃氏在濤抱病電召德醫康科氏 
於前晚由滬乘輪前往九江診治等情茲悉趙氏發電後因不及久待故翌日即由九江乘輪來滬就醫昨晨到寗改乘午車至晚八時二十五分到北火車站逕回厦門路本宅至已去之康科醫士則亦已拍電追回矣 
[理科實騐室公開之統計]  
　　理科教授研究會自實驗室落成以來對於設備方面力求完全儀器標本模型掛圖等隨時添購其總值已達三千金以上該會總幹事吴和士君以除實驗室爲省欸補助建築外其餘皆由各團體捐助方克臻此爲報酬計爲謀理科教育之進步與普及計應將實驗室公開供地方小學臨時借用並可將儀器標本等出借曾於上年手訂各學校借用規則登報宣布現據實驗室管理員錢夢渭君一年來之借用統計報告爲中華職業學校九十五次西區高等小學五次愛羣女校十七次湖南旅滬職業學校十二次寰球中國學生會日校四次市北公學二次上海一隅自有理科教授研究會而幼稚之小學理科爲之一振自會中落成理科實驗室而空談之理科教授漸臻實在並聞該會於本年署假期决再舉行理科講習會招集江蘇六十縣小學理科教師爲聽講員謀全省理科教育之進步云 
[浚浦局發表調查杭州灣報告]  
　　大陸報云浚浦局爲解决上海港問題計發表調查杭州灣與錢塘江之報告内載由測量研究而得之重要事項並種種圖表以期證明杭州灣可否爲一良好海港 
[昨日滬寗决車遲到原因]  
　　昨日滬寗路由滬開寗之特别快車駛至渣澤車站該車機頭忽然損壞當由該站站長爲尊重特别快車起見立將由寗開滬快車上之機頭拖掛至寗再將貨車上之機頭拖快車來滬故快車到滬已八點二十五分鐘逾時一點二十五分矣 
[籌備南區救火會]  
　　上海救火聯合會前將城廂内外六區救火會改組爲東南西北四大區後已將東區西北區等各救火會次第成立惟南區火會尙未成立現聞已在滬杭甬車站旁相度地點俾便建築會所昨特在該聯合會開全體大會邀集各商業領袖及地方各紳士列度討論進行事宜並推舉王一亭爲南區火會正會長姚慕蓮朱吟江爲副會長推定後由會分函知照請爲擔任會務即便籌募經費爲建築會所並添購最新式之救火器具徐圖進行云 
[外洋輪船進出口行程紀]  
　　亞細亞炎油公司之貨輪海羅伊得斯號Ｈａｌｏｉｌｉｓ此次由南洋瘇加坡開來裝來煤油一千零七十噸刻尙在起卸又有三井洋行之ＧＯＫｅｎｓｏｎＭａｒｎ自日本運來烟煤一千一百噸尙有日本郵船會社之山城丸定今日還日在滬裝出之貨有麵粉六千包菜子二千包菜餅二千件鷄子三千五百箱餘爲棉花與雜貨又有大來洋行之哈羅特大來號今次由美國紐約聞來經温哥武到申原定昨日進口茲接該輪來電謂刻已抵日須至二十四號抵滬云又有怡泰洋行之格林菲爾號此次由英國倫敦來申茲得來電該輪准定明日抵申仍停泊於招商局北棧卸貨俟上海貨出清便聞往日本云中國郵船公司尼羅號由新加坡開來十八日抵香港本星期午前可抵吴淞午後即須起椗赴長崎横濱火奴魯奴而往舊金山 
[國内輪船運貨進出口之調查]  
　　進口貨（寗波）招商局之江天輪船昨由寗波運來之貨有毛笋一千一百零三件洋紗九十五件棉花五十包雜貨四十五件（長江）招商局之江安輪船昨由長江運來秈米一千三百七十一包水烟三百三十六箱桐油一千三百桶皮油五百零二桶蛋白四百件速紙三百零一件鮮蛋三百三十六擔皮蛋一百缸夏布一百六十五件棉布二百十二件黄麻七十五件棉花五十七包木頭一百零二件茶梗四十九件生漆二十一桶雜貨五百八十件（烟津）太古公司之奉开輪船昨由烟津運來之貨有磚頭四萬塊紅瓦二萬四千五百張鹽三千三百六十包生仁二百八十包絲綢三百三十六件生梨二百六十六件馬　二百三十七件藥材一百零四件瓜子三十包羊毛一百六十一件草邊五十五件（港粤）太古公司之蘇州輪船昨由港粤運來之貨有車糖一萬一千一百七十五包冰糖一百八十二包甘蔗四千四百九十八件大米一千九百十包拷皮一千零五十件英泥二千桶香蕉二百四十八件柿餅二百零九件金錢十七箱沙籐一百九十件藥材一百六十九件胡椒一百六十四件香水九十三件牛皮二十五件雜貨四百十四件 
　　出口貨　（寗波）招商局之江天輪船昨日裝往寗波之貨有麵粉五百包白米三百五十三包赤糖一百七十二包洋布一百二十箱洋火料一百件甘蔗四十件生漆十桶藥材七件（長江）三北公司之華利輪船昨日裝往浦口之貨有洋火匣一百件　二百八十七包鐵七十五擔疋頭三件雜貨二十八件裝往蕪湖之貨有鋼箱二十件洋火三百聽鐵器五十四擔肥皂五十六箱瓜子十包海帶二十件棉紗七十八件紙頭七十七件疋頭四件雜貨六十二件裝往九江之貨有鋼箱十五件鐵絲八十九件鐵六十六擔糖六百六十二件洋火十二聽海帶六十件　菜四十件蔴袋二件雜貨一百五十八件裝往漢口之貨有燐水二十件洋火梗三百五十件洋火匣八十八件棉花一百五十包洋火三百零五聽鹹魚三十三件鐵條七百八十擔鐵絲九十三件靛青十桶洋釘九十桶玻璃一百箱雜貨二百三十二件（港粤）招商局之公平輪船昨日裝往香港之貨有黄豆五百包洋布二百二十四箱肥皂一千六百箱雜貨五百三十件轉口　一千四百二十一件裝往汕頭之貨有麵粉一萬二千零八十包豆餅一萬五千五百塊生餅一千七百二十四件肥皂四百箱花衣一百五十包黄豆八百零三包洋紗一百八十件雜貨一百五十件裝往廣東之貨有肥皂一千箱洋布二百箱花衣一千包洋紗二百零六件雜貨二百四十四件 
[友華銀行銀市報告]  
　　中美新聞社譯友華銀行十九日報告云昨日倫敦銀價近期漲八分之七辦士遠期漲八分之五辦士紐約銀價漲至六一又四分之一倫敦紐約滙價不動今日此間定價金鎊三先令三辦士金圓六四日金七五半市况開盤時堅定交易價金鎊三先令五辦士又四分之一金圓六七又四分之三午後鬆動金鎊跌至三先令四辦士半金圓六六半收盤時賣出金鎊三先令四辦士又四分之三金圓六七昨日倫敦銀價之漲由於印度中國買銀之故但中國未必陸續買進印度亦不致再以高價買進云 
[約翰同學滬支會徵求會消息]  
　　約翰大學同學會上海支會因見未入會之同學甚多曾發通告徵求業誌四月十三日本報茲由徵求會總委曹雪賡張嘉甫　智吉武棣行張銘之等發出通啓敦請隊員略謂現爲聯裕同學感情起見發起徵求會員查母校同學甚衆須得共同徵集方克有濟素知執事與同學往來者甚多爰經公决敦請台端爲徵求隊員庶幾借重鼎力得獲良效一切手續當由各隊長來前接洽先此奉達即請查照再四月二十日（即今日）開幕是日中午十二時假座馬玉山會餐叙商進行務乞撥冗駕臨勿却爲荷云云該支會一千九百二十一年徵求會員章程如下（一期限）自四月二十日（星期三）上午十二時起至五月十四日（星期六）下午五時止共三星期半（一組織）共分十隊每隊隊長一人隊員四人幹事五人中有幹事長一人主理徵求一切事務又書記一人主理公布印刷來往書信及記錄等事會計一人主理收入欵項事務（一定額）以三百會員爲限會金一千五百元（一分數）現洋一元作爲一分惟以現洋爲準面許或口頭担保槪不作數（一報告）徵求經過情形於每星期三（即四月二十七日五月四日五月十一日）上午十二時及五月十四日（星期六）下午五時徵求會員終止之日在馬玉山餐樓宣布（一特酬）凡在下列各結算日期（即四月二十七日五月四日十一日及十四日）所得最多分數之該隊得額外加給五十分以資皷勵（一獎賞）（甲）凡徵求隊員其個人所得之分數較他人爲最多者當獎本會金獎章一枚（乙）隊員中其個人分數爲第二第三之多數者各獎以金針一只（丙）每隊中所得分數最多之一人當獎 
 
 

Page 11

 
 
銀質一枚（丁）凡除員所得之分數　過五十分以上者當獎本校旗織一面（説明）上列各核算日期在所定之時間内凡除員常到馬玉山餐樓會餐至會金及　書統希繳入會　並不取費乃上海支會會長劉鴻生君贈賜凡付欵與隊員當有臨時收　及該欵繳至本會會計處時再發正式收據各會員證書須愼重塡寫用特聲明云 
[女青年會募集會員大會消息]  
今日爲崑山路十一號半基督教女青年會募集會員大會第八日仍於午後三時半歡迎新舊會員到會該會之烹飪班届時將以所製之各式西點欵待參觀各會員 
　　明日爲募集會員大會之第九日午後四時將開交誼大會歡迎新舊會員屆時有人以該會宗旨詳述於衆新舊各會員盍早往聽 
[馬寅初在紗布交易年演講詞（續）]  
　　題爲吾國商界與銀行界須注意於商業票據 
　　今日在市面流通之期票幾盡係錢莊與銀行所發出者即今日在市面流通之滙票如支票銀行匯票等類亦皆係向錢莊與銀行發出者其向部人發出而在市面流通者又絶無僅有譬如信用頗著之甲公司向乙公司買綢乙公司將貨送至甲公司則乙公司爲債權人甲公司爲債務人乙公司可以向甲公司發出一滙票令其付欵於第三者此種滙票係商人向商人發出（非向銀行發出）但以之求銀行貼現者甚少而在市面流通者尤所未見夫以甲乙兩公司之信用向銀行貼現銀行或不之許其以錢莊之莊票向銀行岾現銀行或不拒絶豈甲乙兩公司之信用不及一錢莊耶推厥原因則錢莊對於莊票極爲重視而甲乙兩公司對於匯票肯重視與否事前决不可必此其此大異也由此觀之欲使吾國銀行實行商業票據貼現必先使商人注重於信用尤須使商人重視票據今日股實之華商銀行不敢對於商人　信用放欵者亦以防商人之不注重於信用耳 
　　外國之期票其由商人發出者多於由銀行發出者外國之滙票其向商人發出者亦不处於向銀行發出者可知商人與銀知雖不能立於平等之地信然相差不遠不過以向銀行發出之滙票請他銀行貼現之時其貼現率較低向商人發出之滙票其貼現率較高可知銀行之信用較商人稍高也 
　　今日中國商人買責貨物多以計帳爲憑譬如甲商各乙商辦發乙商將貨送於甲商在帳上即付甲商之帳甲商收到貨物之後即在帳上收乙商之帳逐月攤還若干然不還清至端午節始將未結之帳付清如不能付清則至中秋節再付其在六七八三個月中所辦之貨如有未清之帳亦一併在中秋節收訖無論如何一屆年關所有欠帳必須清結然亦有不能清結者由此觀之吾國商人相互往來皆以計帳爲憑估權人可以向債務人收帳未聞有向債務人發一滙票囑其支付於第三者故吾國商人如有急需只能向債務人收帳不能作成一匯票請債務人承認又請銀行求貼現但收帳極爲遲緩而貼現可以隨時籌得資金兩者孰得孰失不言可知故吾國商人時有周轉不靈之苦聞今日之大公司亦感收回成本之不便（營業極爲發達名譽亦極好不過收帳微覺稍緩耳）患有以速之可知吾國之收帳方法於商人極爲不便苟能改收帳爲現豈非商界之幸但習慣如此殊不易改革耳美國亦有收帳之習慣不過商人得以應收未收之帳作抵押向銀行借欵（此種借欵不甚普通不過有行之者）吾國無此辦法由此觀之吾國商人旣不能貼現又不能以未收之帳向銀行抵借則不得不另行設法於是有所謂抵押放欵但以貨作押必設棧房以公債票股票作抵押則可靠者甚少其有不動産者竞無從抵借欲求資金之活潑不亦戞戞乎難哉故爲將來計不可不改收帳爲貼現或謂貼現之風氣未開恐不易辦到云云鄙意以爲苟商人能重視票據如錢莊之重視莊票則貼現之風氣不開而自開從前上海市面上之紙幣皆係外國銀行所發行者近來日本銀行之兑換券幾絶跡於市其餘外國銀行之兑換券亦不多觀市上所有者幾皆係中交兩行所發行者可知苟銀行能注重信用則用中交兩行鈔票之風氣不開而自開耳鈔票如此貼現豈能獨異倘商人能重視票據注重信用則貼現爲當然之結果 
　　商業票據非特有益於商人亦且爲銀知家所應注意者蓋今日之信用券以換兑券爲最普通然照民國三年取締銀行紙幣條例發行兑換券以須在五成現洋五成公債以爲準備但於市面有急需之時籌碼不足行用欲使銀行多發兑換券又受條例之束　决無伸縮之能力故歐美日本各國兑換券之利益在首其有伸縮力而其　縮力則由商業票據得來蓋於市面有急需之時商業銀行可以票據向中央銀行重貼現而中央銀行得以票據爲準備增發兑換券以濟市面之急此即商業票據之效用也望吾國銀行家注意及之 
[旅滬台温人請辦工賑電] 　 
　　台温屬旅滬人士致浙省軍民兩長　云杭州盧督軍沈省長鈞鑒去歳浙東汞災台屬最重其次惟温俄殍相望至堪憫惻所賴汎舟乞羅絡繹於途民食稍資救然賬欵有限災民太多竭呼籲之力不足一飽其無錢易米者往往秕糠爲食今則青黄不接草根樹皮行將食蓋以工代賑此其時矣鈞座軫念遺黎爰就省議會省道議决案而有先修浙閩線之議查咨部原案聲明先從最重災區開辦部撥公債票額四十五萬元亦指定台温等屬路工之用茲兩屬賑會協商結果僉以春賑吃緊萬分旣議路工代表不宜再事遷延公推喻君長霖吕君渭英代表台温兩屬晉謁鈴轅請示一切乞賜接洽台屬章　林丙修陶視華姚桐豫徐樂堯張連勝華頌賢温屬張烈黄羣王福中許　　會明等叩皓 
[通緝擄刦夾板船之海盗]  
　　本埠警廳道縣各署接江蘇省長公署訓令云案准浙江省長咨開案查甌商金同發夾板船由滬出口駛往温州在洋面被海盜人船貨物擄刦而去前據温州旅滬同鄕會會長張烈等電報當經會同督軍電令外海水上警察廳上緊緝救在案茲據甌海關監督電稱頃准職關税務司函稱據　同發夾板船主楊步洲禀稱於陰曆正月二十一日自上海開行至銅沙洋面遇台州盜船三艘開槍過船刦去洋銀衣被等物將船牽至普陀由及南九山轉牽至大頭山曁米篩門等處分批擄駁白米五百九十七袋火柴十二聽鹹魚四百斤並本船牌照一張禀請察核等情前來據此查上年十一月七日新寳順夾板船在銅沙洋面被刦十一月二十八日金瑞康夾板船在台州洋面被刦現復刦金同發夾板船先後連刦三次台盜如此横行海洋實屬不成事體温州商民損失甚鉅應遠嚴緝破案懲辦除函江海關税務司知照外相應抄錄原禀送請迅咨該管地方官警嚴緝務獲解究追緝原贓懲辦以安商旅等由並附抄到署准此查台盜在江浙兩省洋面出没無常肆行搶刦所有上年新實順金瑞康等夾板船先後被刦迭准税司函請轉函浙江外海水上警察廳長飭警緝辦在案現該金同發夾板船在該處洋面復被刦掠若非追緝原贓嚴行懲辦實無以戢匪燄而安商旅准函前由除分電浙江江蘇外海水上警察廳外理合照錄金同發船主原禀電請鑒核迅賜分别咨飭辦理實爲公便謹電等情並抄送該船船主楊步洲呈單到署除嚴令外海水警廳嚴拿各案贓盜務獲解報曁電復甌海關監轉知查照外相應咨請令飭所屬協緝解究至級公誼並希見復等因並附抄件到署准此除咨復外合亟通令仰一體速飭恊緝贓盜務獲解究此令 
[北河南路發生刦案]  
　　公共租界河南路景興里口六百四十八號門牌九如廣東茶食店前晚十一點餘鐘突來三持利刃兩執手槍之盜匪五名以兩匪守門望風餘均　入内室出槍相向禁止聲張出入當將值價洋一千二百六十二元之金珠首飾及現洋鈔票三百五十元小洋二百角搜刮殆盡始携贓呼嘯而逸事後經該店主開單投報該管捕房立飭通班中西包探四出兜拿匪已去遠該探等遂向事主等詳詢被刦情形回禀捕頭通知各捕房及特别機關一體留心偵緝務獲解究 
[兩汽車夫肇禍之押儆]  
　　開車疎忽之榜樣 
　　汽車夫程順榮（即陳慶榮）於本月四號在虹口茂海路開駛送貨汽車不愼將宋同生之十一歲男孩宋小方子撞倒碾傷身死由捕報請公共公廨中西官騐明訊諭該汽車夫交三百元人洋舖保候訊各情屢誌本報昨晨由廨復訊據捕房代表費斯福律師上堂譯稱本案兩造見證已經堂上訊明且被告代表律師亦以被告開車漫不經心惟汽車常有肇事應請訊究並據被告代表甘维露律師辯稱被告當時開車甚慢前堂已有印捕證明然此事實係兩不經心請爲察核又據見證西人上堂訴明當時從電車上跳下目覩已死小孩倒在汽車底下等語言畢兩造律師復向盤詰一過經關讞員核供商之美約副領事以汽車肇禍無日無之可行路人自不經心或開車人疎忽往往以兩造各不小心所致爲詞今將被告禁押以作榜樣會判陳慶榮押西牢三月示儆 
　　汽車夫薛來根故本年二月二十四號上午十時在虹中東有恒路開車不愼將七歲男孩朱祥德左足碾傷由捕將薛拘解公共公堂諭交五十元人洋並保候朱孩傷愈再核在案昨晨亦奉關約兩君復訊據七百八十號華捕上堂禀稱當時被告開車至上街沿致將朱孩撞倒碾傷等語並據朱孩供稱是日在呬　叮上行走遽被汽車撞倒磕傷左脚云云又據孩父投訴伊孩現在傷尚未全愈醫院内付過醫洋十四元尙有别項用度亦有十餘元是實訊之薛供詞推諉中西官核供以薛開車不愼碾傷朱孩且將路旁植樹撞倒疎忽已極判押滿西牢二月另貼給醫費洋十四元無洋再加押兩禮拜以儆 
[汽車撞斃老婦之訊判]  
　　昨報紀某號汽車在西藏路撞傷年约五十餘歲之老婦旋即因傷身死一則茲悉死者籍隷揚州名浦吴氏年五十四歲因於前日午後四時許偕同其女陳浦氏及隣居婦人陳張氏（名連生）行經西藏路一品香門首遂爲海軍司令社錫珪所乘由汽車夫張富林開駛之三千七百零四號汽車將其撞傷身死昨晨公共公廨關正會審官得老閘捕房已將尸體車入虹口　倫路工部局騐尸所請爲檢騐之報告遂於午刻偕同美副領事約君乘車蒞所檢騐一過飭承塡就尸格升座公位捕房傳同見證將張富林解案請訊先由尸女陳浦氏及證人陳張氏訴稱當時行經該處浦氏在前張氏在後死者居中忽被汽車撞倒碾傷身死云云次由杜司令投案操西語陳述一過並據張富林供稱汽車駛經西藏路係開慢車因死者其時行走之路線離開路旁之水門汀階沿約有十六尺許似欲穿過馬路致不及避讓等語問官訊畢磋商之下判曰騐得已死浦吴氏委係因傷身死着尸親具結棺殮研訊各見護開車者實無疎忽之處應由車主撫恤洋一百元了案此判 
[破獲販賣烟土機關]  
　　老閘捕房華探居阿巧偵悉廣西路精勤坊六十號屋内近有人組織販賣烟土機關於上星期五及本星其期日令友高裕生至該處兩次買得烟膏五盒前日據情禀明捕頭派令十五號西探目依克包探顧阿根協往搜獲烟土七十一磅及販賣烟土之各項賬據當將該星内之廣東人楊萃卿王千記劉芝昌三人連同烟土等一併帶入捕房押至昨晨解送公共公廨請究即據中西包探偕證高裕生相繼上堂訴明前情並將烟土呈案請察訊之楊等延律師到堂辯稱被告均係夥友且伊自已民事公堂尙有别案擔任要求展期研訊云云中西官核供判被告三人各存洋二百元交保候展期再訊 
[閘北第一段救火會開歡迎會]  
　　閘北第一段救火會會員前日特開大會歡迎新任下會長顧紫霞副會長王彬彦姚滌源三君是日會員全體列席適顧姚二君因事離滬各委代表蒞會鳴鈴開會後衆會員請會長入席由會董率全體會員行政敬禮臨時主席　錫琪君朗誦歡迎詞畢由王副會長致答詞并就職宣言禮畢散會 
[同善樂義堂將開落成紀念會]  
　　又袋角同善樂義堂近落成擇於三月十七日下午一時開落成紀念大會請中國體育會歌曲部諸會員在堂演劇一日藉資點綴昨已由該堂幹事分送入場劵請各界届時前往 
[第六中學生旅行杭州返滬]  
　　江蘇省立第六中學校四年級生三十餘人由該校職員於本月十一日帶往杭州旅行一星期於昨日返滬寓惠中旅舘　在滬須勾留一週參觀各公司各工廠再行返鎭江云 
[陶推事請假原因]  
　　上海地方審判廳一庭推事陶嘉春聲請給假已誌昨報茲悉此次陶氏請假原因實以廳長北上照向例應委一庭長暫攝廳長職務而陶君雅不願負此短期之責任故當晚即向廳長請假改由二庭推事施霖暫爲代攝云 
[孤兒院出品分設發行所]  
　　本城蓬萊路上海孤兒院工藝所出口精良年來大加擴充隊籐木器外增設皮件搪磁製罐玻璃旗漆等部出品甚佳已誌前報現聞該院爲便利各界採購起見特設發行年於南京路西藏路口定於明日（二十一日）開幕除該院出品外並經理全國慈善機關及學校工塲出品凡遠道雖得之品均可得之於該發行所云 
[糖坊堆棧失愼]  
　　前晚夜半一句餘鐘楊樹浦路北首石灰浜陸家宅顧阿毛所開糖坊之堆貨棧内忽然起火霎時冒穿屋項延燒比隣某姓家平房經中西救火會員各驅皮帶拆屋等車馳往澆熄計共焚燬平房三間及所備之舊布紗頭等一百餘擔當火熾時該捕房捕頭强生親自督同中西探捕到塲彈壓事後復派探李立仁往查起火情形復候核奪 
[水警保護繭商之籌備]  
　　本埠華洋繭商每届舊曆立夏後分遣夥友携帶現　往蘇浙各産繭區設莊採辦鮮繭其往杭紹等處者更僱小輪拖帶船雙故黄浦江爲贓商運送銀洋必經之要道每届繭市水警例於立夏前分調師船加駐沿浦各港口另派遊巡隊調遺槍划自蘇浙交界之芧港起至本埠南黄浦之南碼頭爲止往來游弋今年節令較早轉瞬即届繭汛保護繭市之師船槍划自應提前派遣現由水警第一區沈區長除由該區調撥游巡隊槍划二十艘在浦江沿途游巡外並於昨日令行第二第三兩隊迅查歷年定章加派師船添駐浦江上下游各港口遇有繭商運欵船隻經過務賞妥爲護送云云 
[溝路公所開會紀]  
　　尙文門内文廟路砌街公所成立已外邇因該業工藝日漸發達工人亦日多一日上年已有該同業發起將公所改組道達堂溝路公所並舉朱桂榮張榮昌俞敬熙金餘松等四人爲董事及理事司年十餘人擬定章程十四條以維持同業保全公益爲宗旨遂呈請上海縣公署淞滬警察廳請爲備案並給示遵守在案昨爲該公所開今届第一次春季大會到同業二百餘人由朱俞金三董事將該公所經過狀況次第報告並討論營業上進步方法迨散會時已鐘鳴五下矣 
[典業會議協大被災事]  
　　滬南陸家浜三角街協大三等公典前遭鄰居失愼殃及後尙有燼餘少數包件暫移小南門協昌老店内由各質户備本赴贖未允致被呈請上海縣公署查追在案聞此案已奉沈知事派員查詢並令該業公公領袖等務將該公典被災情形及燼餘包件究有若干限即據實呈復來署以憑核辦昨日午後該同業特假潮惠會館開臨時大會到同業四十餘人除由代表報告開會宗旨畢即據協大典主張子祥陳述被災情狀因協大典係兼賣估衣此次實被名質户誤會所致查所有燼餘各物均係滿貨核之江蘇財政廳頒布之典業木榜規條内載凡遇火災典家均無賠償之舉應請公同討論未後公决遵守官廳規條應由公會據情呈縣公署查照辦理云云議畢而散 
[五洲藥房股東會記]  
　　五洲藥房於昨日下午假座一家春開股東大會到會股東達股權九成以上公推蕭智吉爲臨時議長就席後由總經理項松茂報告上年營業共計總額一百三十七萬餘元較前年又有進步次議定分派股東官餘利二分再次報告閘北購地十二畝八分已由協泰洋行監工建造鋼筋水泥防火式廠屋計銀十一萬八千兩訂定本年八月竣工等語繼由董事鮑咸昌報告歷届董事會議案并因購地建廠及擴充營業增加股額定爲銀五十萬兩全體股東當場認定二十萬兩各董事認定五萬兩均陽曆五月底以前繳足其餘三千股計銀十五萬兩留爲醫界及與本公司營業關係人購買并定陽曆六月三十號截止均經股東全體適過散會已鐘鳴六下矣 
[齊燮元不受壽禮之通告]  
　　本埠行政各機關近接江蘇督軍公署副官處通函以夏曆三月十五日爲督軍壽辰之期奉亹諭槪不收受禮物並即令函各處各長官不必來省晋賀務以地方職守爲重等諭用特轉達即請查照 
[函請禁止浮厝棺柩]  
　　江蘇特派交涉公署近准駐滬法總領事函稱以本租界内西部馬路旁墳山地上時有發現浮厝棺柩除已葬之墳外際此天時日熱難免穢氣有碍衛生希即轉行知照嗣後不准浮厝以重衛生云 
[龍華塔定期啟門]  
西鄕龍華寺七級完塔此次由步兵三十九團張團長等發起重修計需工料欵洋三千六百元另加建搭陰架費洋四百餘元兩共約在四千餘元之譜欵由張團長曁該寺僧元照等籌墊現大工業已告竣定陰曆本月十五日開啓塔門昨由張團長等束邀本埠官紳商各界届期前往參觀云 
[電車乘客跌斃之檢騐]  
一區警察署昨晨函致地檢廳略稱華商九號電車今晨六點四十分由北往南駛至公義碼頭有一搭客從車上跌下受傷現送新普育堂醫治等語未幾該堂亦來電話稱該搭客受傷過重不及施治業已斃命請爲派員相騐午後奉該廳委派鄭檢察官沈檢騐員等到堂騐明該屍年約五十左右身着花緞馬甲竹布長衫和尙頭實係傷及腦部致命而死塡明屍格因無家屬到堂判由堂棺殮鄭君等返廳後又據該警區將九號電車下當時開駛不愼之六十四號司機人徐正卿解送到廳請辦奉諭着收押候究 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理各案彙誌如次（一）周堯法聲請破産案周設恒泰呢絨號於虹口百老滙路一千零七十三號門牌因於去年向英美各商某某等七家洋行　定購貨物嗣以先令暴落遂不能付欵出貨核計欠人之債除現存貨物作抵外尙短五六萬金難以繼續營業以故電請破産（結果）准由本廨理賬員薛邁羅登中西報十四天聲請人之財産賬簿均交理賬員管理（二）午德勝公司訴孫昌盛違背墊欵合同請追損失洋三千七百二十元案（三）孫昌盛訴安季祥不理墊欵洋五百元損失洋五百元案以上兩案有連帶關係由雙方律師請求將兩案一併改期再訊（結果）照准（四）孫秋堂訴葉和尚侵佔地皮冒領租墳案被告延甘維露律師代辯（结果）改期續訊（五）袁子俊被陳蔚青探訴不理欠銀一千二百十二兩八錢四分案（六）沈九成訴蔣少峯冒牌請追損失案均因時間不及由談兩案内之律師聲請改期（結果）分别照准 
　　又午後民二庭由李襄　會同美約副領事訊理美商白祿洋行訴德國人弗立此潑希不交所售地皮請追損失案首由原告代表許理律師向見證西人粤斯格其詰據聲稱原告向購之地係用以建築冰窖因被告出賣之地係押在此國教會故原告備本利銀五千七百九十餘兩代爲贖出乃被告竞不照所訂契履行將地交與原告惟原向　昌購買製造冷氣之機器計費美金一千三百餘元被告旣不交地則原告受損甚鉅云云旋由被告代表甘維露律師向該證人駁詰一過（結果）履其續訊民四庭由俞襄讞會同日林副領事訊理（一）陳九記訴王阿定不付期票銀案王因事未到（結果）改期一禮拜再訊（二）范茂江訴李德甫欠貨洋一百元案（結果）限被告於三個月以内分期拔還並繳堂費（三）徐子卿訴王雅堂不還木料價洋一百五十三元四角五分案（結果）改期七天原告帶同簿據　到見證再訊（四）華子玉訴侯華鑫不理擔保賬洋案兩造均未到案（結果）改期禮拜再訊（五）郁阿毛訴許培根欠洋案原告因事不到（結果）改期一禮拜再訊民三庭由陸襄讞會同葡其副領事訊理（一）燧康煤號訴張昌林不理擔保張書康用空賬洋六百八十元案前經判决如張書康不能履行堂諭應由張昌林償還茲張昌林不服延甘維露律師聲請復審（結果）本件聲請駁回仍照原判執行（二）胡松壽訴李伯賢登報譭謗請追名譽損失案被告係在南市開設藥店去年其店被火後以胡將保險公司之一部份賠欵吞没避匿故登報懸賞一百元緝拿胡松濤而胡以早將賠欵交清被告不應登報破壞名譽是以起訴（結果）以本案辯論終結候宣佈堂諭 
[張華浜浦面發現男尸]  
吴淞張華浜浦面昨日上午發現男尸一具年約四十餘歲和尚頭身穿洋緞對襟棉襖内襯藍布夾襖墨布棉襖白布短衫褲藍布單褲藍布作裙洋紗黑襪黑布棉鞋身束藍肚帶由救生局船帶至吴淞報告局中由堂　棺收殮　　掩埋矣 
[指控吞没股單]  
　　在押捕房之潤昶莊夥王懐德狀訴住居寗波路二百五十七號門牌向爲醫生之蘇州人沈琢如於二月十四號起至四月十六號止將伊寄存值洋四萬二千元之華商證券交易所股單四百股吞没等情由廨准飭特别機關中西包探於昨將沈提解公廨即據該探等上堂禀明前情並據原告代表律師聲稱此項股單與遠東　片公司有關原告係屬華商且於潤昶莊控王懐德亦有關係應請改歸義領陪審云云訊之沈亦延律師到堂辯稱華商證券交易所之股單與遠東公司毫無關係此項牌票並非義領簽何須義領陪審等語經李襄讞核供商之美副領事粤君判沈押候義領特别訂訊 
[王葱子交父領回]  
　　安徽南宿州鄕民五華堂子女王葱子現年二十二歲於十三歲時（即民國元年秋間）被土匪刦去迄已十年女被刦後被帶來滬賣與北四川路一百五十六號門牌孫姓家爲婢近女念及父母修函前往書明經過情形及現居地址其父得信後以女幼時已許人知照乃翁來滬同往認明商懇其主　同回籍而女忽不願隨回被其父報告捕房於昨派探劉森堂將女拘解公共公廨經中西官訊明前情判王葱五准交其父王華堂領回原籍 
[攫物案兩則]  
　　鎭江人王阿三前日在虹口靶子路攫取婦人楊陳氏金簪一支又匪徒胡長元串黨在蓬路弄内搶取其西人之金表均經包探查獲昨將兩人押解公共公廨經中西官分别訊供之下判王阿三押西牢三月胡長元押候查明再訊 
[懲罰私烟間主客]  
　　山東人魏連生因在滬西安南路五十四號屋内開設私烟間前日被静安寺捕房捕頭偵悉派令中西包探往查屬實當將魏與烟客孟元生王鳳明胡登柯夏慶記連同烟具一併帶入捕房昨解公共公廨經中西官訊明以魏破壞烟禁判押西牢一月王鳳明保出不到保洋十元充公孟胡夏三人着各罰洋三元烟具銷燬 
[私售煙膏案兩起]  
　　法捕房捕頭偵悉實裕里一百二十四號門牌陳阿二家私煮洋烟秘密售賣實屬有違禁令爰於前晚帶同包探前往抄出烟膏兩大罐當將陳等一併帶入捕房又朱良日前手持盒頭烟膏在途兜售爲捕查見以其違章拘入捕房諭各交保候核昨日併傳至法公堂請究先由捕頭上堂禀明前情詰之陳等供認私售不諱中西官判陳罰洋一百元朱罰洋七十五元抄案烟膏一併銷燬 
[攔刦婦人金飾二則]  
　　滬城太平街南首太平里張姓婦人前晚七時許匯棄人力車回家行至離家不違一層茶樓後門口忽有一匪趕上將該氏　上值洋六七元之金一粒椒一只攫取奔逃該氏喊救迨家人聞聲出追則匪已去遠矣又住在肇浜路小木橋地方婦人陳氏前晚偕同兩隣婦往九畝地新舞臺觀劇而歸時已一下鐘行經杜家　附近忽來匪徒三名將陳氏所乘之黄包車攔住即攫取其頭上金押髮一支而逸迨該氏等下車喊捕已無影蹤據該氏聲稱失物值洋五十餘元以上兩失主偕警同投警區報請查緝 
[誌謝]  
　　昨承銀行週報社惠贈第一百九十四號銀行週報一册謝謝雜評二 
[河南兵變（訥）]  
　　從前各地之兵變搶掠也奸淫也燒殺也變後仍可歸隊擁護其長官故兵變之損失在人民而擁有軍隊之長官初不稍感痛苦今河南兵變之目的不在搶掠奸淫燒殺而在與趙倜爲難則擁有軍隊之長官亦感受痛苦矣 
　　各省人民受兵變之痛苦紛紛倡議裁兵然各省督軍以兵變與已無關故漠然不以爲意今則所擁之兵即與已爲難之兵且勾結他兵以與已爲難則多兵之患已顯然可見得母稍動其裁兵之念耶 
　　雖然必待兵之背已而後裁之勢已無及而各省之督軍則非至其時必不悟也背已者裁不背已即不裁甚且甲以背已而裁乙視爲心腹而留之則豈能獲裁兵之益耶是故今日非至兵皆背其上者終不能促成裁兵之實現也 
公布欄 
[江蘇高等審判廳]  
　　民庭判决　一件袁永銘與必才爲嗣産涉訟抗告一案（决定主文）原决定撤銷袁必才與袁永銘之訴訟應由江浦縣知事公署予以受理　一件周銀大與周董氏爲承　涉訟控訴一案（判决主文）本案控訴及附帶控訴併予駁回控訴費用歸控訴人負擔　一件陶查斌與陶吴氏爲　田涉訟上告一案（判决主文）本案上告駁回本審訟費由上告人負擔　一件王竊溥與湯棣等爲田産涉訟控訴一案（判决主文）原判撤銷被控訴人在第一審之請求駁回本案訟費及前上告訟費均歸被控訴人負擔　一件何元增與俞馨如爲塊煤糾葛涉訟上告一案（判决主文）本案上告駁回本審訟費由上告人負擔以上四月十八日一件陶頌堯與徐張氏爲債務涉訟上告一案（判决主文）原判撤銷本案發還上海地方審判廳迅予更爲審判一件李學旦與殷鑒林爲車基涉訟上告一案（判决主文）本件上告嚴回上告訟費由上告人負擔 
　　批示　談明賢呈批呈悉業將本案原卷發交江寗地方審判　查照　理仰即行照此批 
[江蘇高等檢察廳]  
　　批示　田長年呈批狀悉此案旣經泰縣派員員會同復騐曾否當塲宣布傷痕抑承認刑事成立來狀含糊並未遵照前批辦理所請調令法辦之處未便照准此批高春鼎呈批狀悉准令泰興縣知事從速送卷核辦此批徐　　呈批狀悉再請案件何得妄引抗告程序混　不理此批許亦　呈批狀悉仰候令行常熟賑知事迅予查照依法辦理此批宋徐氏呈批據訴已悉本案第二審廳屬上海地方檢察廳管轄仰該氏逕赴該廳呈訴可也此批包錦　呈批狀悉案已早經審判廳决定發回仰即知照此批　林三囡呈批狀悉准予上告並候同級審判廳遂卷過廳再行發給判嗣此批孫　氏呈批狀悉本案業經本　據該氏前次訴狀令飭吴縣迅予查明依法核辦在案現有該案旣未終結該氏如有理由應逕向該縣陳訴不得連生　告所　　母庸議此批以上四月十六日 
[上海地方審判廳]  
　　判决主文　（民一庭）一件判决曹　　與馮子卿　　單糾葛控訴一李主文原判撤銷馮子卿應將活買曹文玉户坐落上邑二十八保八九　堂　圩四十七號一畝九分八釐七毫田單一紙分劈一半與曹　　　管本案訟費歸馮子卿負擔一件判决江和尚與周海華爲婚姻涉訟一案主文原告人之請求駁回本案訴訟費用歸原告人負擔一件判决周施氏等與汪　卿私訴控訴一案主文原判關於賠償桐油損失之部分撤銷關於賠償茶葉洋燈損失之數　變更之周施氏施菊生應共同賠償乾泰祥茶葉洋燈損失洋五元六角被控訴人在第一審關於賠償桐油損失及其餘請求均予　　控訴人其餘控訴駁回本審前上告審訟費兩造各半負擔四月十九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[潯遊小誌（五）] [  紅蕉]  
　　是日輪中有海寗水警偵緝隊士同行押有盜匪二名謂係海寗城西犯案逃來南潯隱於農工今偵緝及之解返海寗云盜係紹興人其貎頗不揚似非能盜者然竟盜也人不可以貎相信夫客有以此而疑者偵緝隊士曰此盜甚奇紹興有母一妻一子女各一已則爲盜盜則隱此爲農潯人見其每年必返紹一次槖槖而來乃不知其方爲盜歸也渠在此間爲富户傭田約四百餘畝耕畜所入報主人外所餘已足温飽且豐裕矣乃竟估惡不悛甘心爲盜寗不可嘆然而所盜者亦不過二千餘元十二人分贓每仍不過百有餘元以百有餘元而遂傷生太不知自愛也被捕則如貓之馴服狀頗可憐在其未被捕時固殺人不怕血腥者也是故與其爲盜不如爲丐耳此盜尤奇者在南潯名譽甚佳鄕人咸呼之爲高先生當被捕時有一本地殷實之地户願以身家性命爲保乞勿逮捕更有若干家店舖亦願聯保如有罪辜當受同罰誰信其爲盜者然今亦自認矣夫復何言哉偵緝隊士言時客均爲之長嘆 
　　嘉興車發三小時抵滬車過莘莊沿鐵路植有桃柳經二夜之春霖已綠縷成絲頳頰泛紅相映作半面之妝風日麗和與人以佳趣車中小睡醒來惟見妃紅一色龍華塔已夕照在桃塢中矣（完） 
筆記 
[獄囚記（一）] [  呆公]  
　　戊午春予以友人之聘任模範監獄某項事蝸舍一椽僅蔽風雨蕭窗四豁晚迓斜陽損處其中百無聯賴復日與鐵鎖郎當者爲伍窘苦之况不可名狀所幸日凡勾當一二時即畢事畢則歸不啻逸籠之島也服役半年來所觀皆兇頑險騺殘刻如劣獸欲求平易可近者殆不可得遂以爲囹圄之中率人形而獸性其罹网罟自致之耳自作孽不可活非歟而乃有某囚者入焉某今已執役銀行薄能自濟矣故諱其名事非虚構也某某被執也以積竊而其所以淪爲盜賊則甚奇而可閔入獄之歲尙未中年耳貎秀而文不類狗盜流予故好奇因留質之茲下蓋其所自述予則從而文之耳囚之言曰余故世家子先父且邑之鹺商也鹺商多富而姬妾恒滿後堂余雖嫡出但自先父見背諸姬捲逃殆盡先母席其賸餘儘足飽煖耳然亦於鄕里之中饒小康名母余鍾余特甚所好即于靡不如意余旣稍長母亦循諸戚之命爲延一李姓師課余讀經史李特一學究則何知者其視高頭講章天之經而地之羲也外是則修饌之豐贄儀之厚實其大欲所在奉東翁如帝天盡學童而才子欲從之獲實學直緣求類耳如是光陰虚度者數年余亦成童矣師忽淹逝更覓則鮮當意者母則習聞師言以余學已貫通時語人曰吾子今已學成惜科學停辦已久不然則得青紫如拾芥行見人皆尊吾爲太夫人矣人聞之多從而嗤其後觀面則陽諛余則習聞而厭生然已自命通儒使更有以求學爲勸者吾且面斥之也嗚呼孰知自滿而驕生淺學而未達即失足之基耶 
劇談 
[紅氍雜話] [  申公]  
　　斬黄袍第一塲第二叚通行皆唱他三人把話一樣講唯津伶賈星橋不然今錄其詞云他三人把話一樣道在陳橋朦哄大英豪有一輩古人對你表尊一聲三弟御親我的護國軍師聽根苗昔日裏桃園結拜好勝似一母共同胞柴天子好比劉玄德某好比關公要減奸曹忠心猶如白日照那有個兄亡弟掌朝某要學匹馬單刀保皇嫂不負當年結義交你三人不必生計巧我豈肯頭戴王帽腰圍玉帶身穿黄袍稱孤道寡纂了九龍朝一把寳劍寒光耀要隨兄王上九霄沈三元斬黄袍第一叚詞云夢兒裏見我大兄長江山大事　付玄朗青天白日俱一樣稱孤道寡誰是王第二叚云他三人把話一樣講陳橋朦哄趙玄朗有一輩古人對你們言講尊一聲先生御親三弟細聽端詳昔日有個賊楊廣他本無道一昏王趙玄朗本是奇男子豈做駡名萬名揚一把寳劍拿在手不如一死見兄王第三段云天增寳來地增寳扶起正統龍一條昔日裏走馬過金橋偶遇先生八卦高他把我終身來排好算我日後有九朝到今日果然應前兆你比諸葛算還高施一禮坐陳橋王登大寳云云皆與跛劉所唱小異 
　　舊演斬黄袍皆封鄭子明訖即遣高懐德仗劍查好最後乃使苗光義入宫沈三元劉春喜皆然至劉鴻昇乃先茵而後高矣又高詞云兩朝天子一朝臣某家已做開國人聞之令人失笑蓋其刻畫貳臣雖歐陽永叔之雜傳不能過也今乃易爲陳橋領了萬歲命朝裏朝外去查巡無謂之甚 
　　何桂山云天增寳一句誤也乃是天賜國號弟做保耳謂天仙賜題國號而做保之弟則指鄭子明李順亭説亦與何氏相同劉春喜附和尤力并極詆今所行之詞爲不可通然陳丁已詞已與今無異則傳譌久矣沈三元賈星橋皆主陳詞跛劉則云天做保來地做保又與何陳歧異 
新聞拾遺 
[丐醫] [  陳汝舟]  
　　松江李某販柴爲業去冬右手指甲中忽行一肉初不爲意數月後漸長成管作赤紫色長約尺餘斷之出血數斗痛極昏暈未數日復出如初羣醫束手無法可治前日忽有弄蛇某丐踵門請見自稱能治此管李即延之上座許以重酬丐就囊中出青索一尾令其妻將首握住定視蛇首與肉管相對蛇以氣吸之即張口收食呼吸有聲肉管漸縮視之則蛇已紅絲百道僵臥死而病竟霍然李遂厚謝之 
[女騙] [  筆花]  
　　余居新閘路新康里日前隔鄰來一鎭江婦人年逾花信口操江北語謂能代人包生兒子惟須香燭錫箔費洋五元並有符咒多張貼床上即能生育云云會鄰家有長媳多年不育求子心切極信之來商余妻余妻知係江湖騙術力辯其誣幸未受欺聞附近一帶受愚者已不計其數特錄之以告爲家長者其各鑒諸 
小説 
[社會小説衆醉獨醒（三二五）] [  瞻廬]  
　　第四十八回振木鐸苦口警痴人抱花瓶疑心生暗鬼若説瓶裏出現的畢竟是個甚麽東西惟有趙仙人肚裏明白衆人慌做一團他卻不慌不忙慢慢的擺動一雙鬭鷄脚躱在没人處握着嘴巴一個兒暗暗好笑衆人驚魂略定你問着我我問着你畢竟瞧見的甚麽鬼怪郤都各説　話没有一個瞧得眞切有的説敢怕是一條壁虎有的説彷彿是一雙黄狼有的説只覺得一團黑氣向我裙幅下滾有的説只覺得毛茸茸的東西擦着我的脚跟揣測的口吻種種不同然而認定是劉玉如的鬼魂在瓶裏出現郤是衆口一詞衆人一致在那衆人揣測的當兒編書的郤先把這個啞謎兒揭破原來阿巧娘和春桃兩個平日聯絡一氣狼狽爲奸再要親熱也没有自從青嚴和春桃勾搭上了熟一邊荒一邊阿巧娘家裏青嚴不肯輕易去走動便去走動也不過打個轉兒説不到三言兩語便撲着袖子一揮一灑的出門阿巧娘是個精靈鬼怪的人物見這情形怎不疑惑他想我這裏的椅子的從前没兩樣從前的椅子不曾抺上黏膠今天的椅子也不曾生着刺毛怎麽從前的老青坐上椅子屁股黏得牢牢的拖他走也不走今天的老青才坐上椅子轉身便跑生怕刺痛他的皮肉一般阿巧娘遇見王嬤嬷也曾把老青的近狀細細盤問王嬤嬷　着嘴乾笑只不肯直説後來幾杯黄湯一塊四喜肉把那婆子的牙鉗挑動甚麽話都留不住一五一十背書般的背了出來從此以後阿巧娘把春桃恨得咬牙切齬握拳透爪阿巧娘開的多夫公司原不争老青一個股東便被春桃剪了邊去也没妨礙然而老青和春桃勾搭上了紅紙包裏的東西便不會落到阿巧娘手中婆娘心裏怎不惱恨春桃剪我的人去我不恨剪我的錢去便似剪我的心肝一般不由我不惱阿巧娘旣這般存心便想把春桃擺弄一番只恨没有相當的機機恰逢翠娥抱牌做親春桃充當捧瓶的職役阿巧娘得了這個消息便觸動他的報復念頭想在瓶裏弄些頑意兒把春桃嚇個半死只是想不出這東西 
[餘瀋] [  憶紅]  
　　金聖嘆嘗曰朝來聞人言城中某人昨夜死去問之知爲第一有心計人不亦快哉 
　　生平亦最惡此等人見之輒作奇想謂安得與聖嘆同此一快而終未可得 
　　年來至友凋零頻驚噩耗則大率少年英俊倜儻逸羣之流擬與長共相保者也心之所期適得其反矣清夜沈沈檐花細雨轉側未能成夢言念舊好如在目前痛逝者之不克復面中心慘楚更何可言 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料除衛生道　法制經濟四項外特增雜錄一項仍以有關常職者爲限其有語涉攻訐個人者恕不登載 
　　（一）投稿者篇末須開明姓名曁祥細地址最好黏一名片每句請自加單圈若篇幅過長及繕寫潦草字跡不易辦認者佳構亦從割愛（一）登載之稿酌定甲乙兩種報酬甲種兩元乙種一元即註明來稿之未其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿註明附函恕不作答（一）投稿登載時本增刊得酌量增删其字句（一）投稿不登載者原稿恕不發還 
常評 
[成年與成婚] [  老圃]  
　　古老男子三十而娶女子二十而嫁見於曲禮内則周禮故白虎通之説曰男三十筋骨堅强任爲人父女二十肌膚充滿任爲人母合爲五十應大衍之數生萬物也是可知男女婚嫁在二十冠笄以後心成年而後可以成婚非成婚而即爲成年春秋僖九年伯姬卒文十二年子叔姬卒公羊傳皆曰此未適人何以卒許嫁矣婦人許嫁笄而字之死則以成人之喪治之是女子許嫁而笄即不爲殤許嫁且不殤適人不殤更無論矣通曲有子不殤父妻不殤夫之説亦婚而不殤之例則以成婚爲成年似亦不背於古義然近世風俗媮薄子弟有不待年而即恣欲者父母乃爲之早婚以杜其漁色之端又或以抱孫爲娱老之事爲父母者急不及待乃犠牲其子之學業而使之從事於生殖田舍之家以蓄婦代蓄奴蓄牛馬尤汲汲於早婚北方風欲往往以十一二歲之子偶十六七歲之婦其本意并不在生殖而在工作此類惡欲不亟圖改良反順其惡欲而以古人下殤中殤之年認爲成年立法者豈應出此考各國立法例無論羅馬法系或英美法系成婚者不必成年成年者不必成婚吾國制定民法苟欲以成婚爲成年亦未始不可但當限定成婚之年齡或以二十冠笄之年定爲成婚之年則亦與冠而生子之禮相符合必曰三十而娶恐亦太拘泥也 
經濟 
[國内三飬蜂家之比較觀] [  中央飬蜂研究會振文陸林千]  
　　今我國内飬蜂已見動機悲觀中略得樂觀亦稍可快慰也今之賴飬蜂以資生活者有之爲副業或作怡情者亦頗非少數若浙省之寗紹奉化一帶總計各户有三萬餘箱之多松江至洞庭山一帶則有四萬餘箱之多惜各飬户拙守舊法不知與歐美日本各邦競進故余所認之三飬蜂家郤非在上列數地指出也謹就聆晤之先後分述之如次 
　　一上海戚秀甫戚氏飬蜂祇十有一年鋭志革新飼法仿日本而參歐美中間雖數遭失敗終未灰心宜其至今經驗獨富能爲國内人士所信仰也惜氏於文字之學雖曾攻通數國獨不善筆宣故國人縱日在渴望其有經驗之著作不易觀也幸也氏頗利於口才彼亦樂從各地學校會社演説席之要求以盡其個人於國家之責志以是足跡所至人咸樂聆其言余以其能到處游説不辭其勞瘁故贈以美名爲飬蜂之演説家 
　　無錫華繹之　華氏飬蜂之始業時期殆與戚氏相若初亦數經失敗今茲成績則亦不讓美於戚氏矣錫地報章時有其經騐之著稿宣登氏有族兄叔琴八年前有蜜蜂飼育法之譯著現經上海科學書局印行氏幹事魄力頗可欽惜事多暇少旁人度其似覺勞困過甚矣資産亦雄厚才財惧具而獨能應用其所具之才財故余亦敢贈以美名爲飬蜂之資本家 
　　一閩候張品南張氏飬蜂之始業較之戚氏華氏之時期亦不遠成績亦良佳且得美國博士克立鵠之指導益得效果譯有飬蜂曆飬蜂問答兩書並著有飬蜂大意一書版權讓於上海新學會社今已風行出版界矣聞其將近付刋之譯著尚有數種東西學理賴经傳入我國萌芽時代之飬蜂界亦可見其有功社會矣欽仰之下敬亦贈以美名曰飬蜂之著作家 
　　余文將總結惟有深望志士繼起圖之以保我國天然之農産是幸（乙種酬） 
社會常識 
[婦女的衣服問題] [  老薌]  
　　向婦女先進及美術家進一解 
　　近來婦女的衣服炫奇鬥異怪狀百出我久已想著説説頃閲四月十四日常識喜遇與我同心的一位蔡俊夫先生先我而發刋布一篇（婦女之衣服）不過我想説的尚有蔡君未提到的今把他寫出來與大家商榷商榷 
　　（一）對於女界先進現在解放與改造的聲浪日盛一日全想着造成一個新女界打破女子做男人玩物的惡習慣在高貴的女界本身旣不能仍自儕於无物之列則决不能有取悦於人的思想那末對於衣服裝飾只有問其適宜不適宜（如對於體温开候變遷等）不能計其時髦不時髦樸素静雅保嘗損及天然的美女界先進有提倡表率的義務所以我希望（以身作則）改造一種莊重嫻雅的服飾不隨俗更易那就不特免了自儕玩物的嫌疑並且可造成一種良好的習慣或者不嫌唐突嗎 
　　（二）對於美術家蔡君説衣式更易多半仿自妓家然而妓服影響至多不過一埠我謂宣傳效力有百倍於此者就是市上流行的時裝美人畫單獨印行的是不待説其餘如月份牌廣告畫書面揷圖觸目皆是此類作品現在女界服飾最足詬病的如不着裙短袖衣短腿大管袴高跟鞋露胸領單薄可以露着肉色的夏服等等試一觀察所畫時裝美人大槪均不能免人人旣均以此樣仕女爲美則不免仿效之以求自增其美於是此種不適宜不莊雅之服飾遂隨此畫裏美人傳布至無遠弗屆畫手愈是名家傳布的效力愈是擴大所以我希望作畫的美術家與評畫的美術家均注 
 
 

Page 18

 
 
意於此以求造成一種風氣並有一言奉告諸畫家即下筆之頃切勿妄自菲薄須知君之一畫印行有好多人要跟着先行的理想改變他的審美觀念呢（乙種酬） 
家庭常識 
[市居不如村居] [  沈𠳨鳴]  
　　市居不如村居我所主張者也惟國人自古即有（隱居伏處）（遯民避地）之病富春垂釣傳爲美談東山高臥舉世欣美實則此種思想足致文化退步社會墮落非特爲吾人所不取亦且爲吾人所深惡而痛嫉者也我之主張村居也蓋别有理由在讀吾文者幸勿誤會之也可 
　　（一）鄕村之中有蒼翠之樹木有清脆之鳥聲有清逸之花香有一碧無際之田野人居其中可以涵飬美感陶冶品性以視城市中之煤氣觸鼻機聲擾耳無自然之風景者其相去也遠矣 
　　（二）鄕村之中空氣清新日光充足於人身之健康大有裨益觀夫生長於鄕村者恒較生長城市者爲魁梧爲强健即可明證至若城市之中所吸之空氣半煤氣而半濁氣所得之幾點鐘了　王守恆 
日光僅方丈之庭院加以睡則夜半起則過午在在足以戕賊其生命也 
　　（三）城市之中品類不齊人心險詐厠身其間如登荆棘之塲加以虚禮繁重酬酢頻煩以寳貴之光陰與金錢耗於無謂之應酬殊不值得鄕村中人天眞温爛毫無虚僞（以普通言之）旣無爾詐我虞之患後少徵逐酬應之苦 
　　（四）城市之中奢侈特甚聲色娱樂皆足以陷阱青年嘗見年少之人讀書未成而一切墮落人格之惡習均已畢業鄕村之中則反是農夫終歲勤動不稍休息兒童婦女亦各事其事食則蔬菜衣則布衣勤勞儉樸吾於鄕村中人得之 
　　抑我又有言者村居之後（一）當隨時遊歷各地（二）當購閲雜誌日報否則見聞囿於一村雖不致如桃源中人之（不知有漢無論魏晋）要亦不免孤陋寡聞爲時代之落伍者矣（乙種酬） 
道德叢話 
[西方格言（一二六）] [  謝介子選譯]  
　　筆者平民强有力之物也（擺倫）（Ｂｙｒｏｎ） 
　　否認十次勝於謊語一次（丹麥諺）　　恕恶足以害善（英吉利諺） 
　　一無所有者不懼（意西諺） 
　　舍忍耐别無補救之法（英吉利諺） 
　　豕恒以爲汚泥善於清水（臘丁諺） 
　　眞確爲佳（英吉利諺） 
　　寳藏與隱含之學識吾知其無異點也（意大利諺） 
　　賢人有益於公衆（英吉利諺） 
　　早悔易生後悔（康格累甫）（Ｃｏｎｇｒｅｖｅ） 
婦女常識 
[戒傳粉] [  蘇兆龍]  
　　古時印第安軍人嘗塗面以示威武今日都市中之婦女面必傳粉亦謂粉能增大其魔力耳 
　　庸詎知粉不足以增美而反足以汚而粉之白也黛之黑也雖顔色不同其爲塵垢一也故傳粉之面無異蒙塵第礦工面帶煤塵有時尚拭之使潔婦女則面帶粉塵無畫無夜實較礦工之面爲尤汚 
　　新衣染脂人必憾其汚焉乃婦女之面往往脂粉並施一汚之而再汚之是誠何心哉 
　　婦女之傳粉意在藉妝飾以欺男子然男子不可欺也有兩 
而取乙友人结婚後語余曰吻彼脂粉殊鮮佳咔蓋男子之於婦女常喜窺其廬山眞相而不欲有脂粉以爲之障也 
　　爲婦女計苟欲博男子之愛莫如鍜體質俾血輪中富有紅色素則玉膚花貎娟好天成有非矯揉造作所可及者（譯自美國體育雜誌）（乙種酬） 
雜錄 
[今昔之人才] [  曹文海]  
　　昔時之人才以道德文字爲主經濟學問爲歸不妄求不妄想不干進或隱板築或耕隴畝或釣河濱必待有訪之顧之聘之者察其來意誠則始出不誠則拒之旣任天下之事則視民如子一夫不獲引爲已責故能功業著於當時聲名垂於後世 
　　今時之人才不知道德文字爲何物經濟學問爲何事專事運動勾結黨羽胸無點墨忝居高位不知羞恥只顧自身之權利不知移害於他人故政治日見其腐敗風俗日即於凋敝 
　　更有一般無業之人倚父母之遺産吃着嫖賭揮金如土及至傾家蕩産爲賊爲盜殺人犯罪嗚呼遺産之害如此之毒若無遺産耐苦勤勞鳥有此禍然則遺産之戕賊人才亦至矣 
　　最可慨者有道德之人往往屈居卑下不求人人亦不求之至老死而與草木同腐嗚呼中國時局之所以紛擾而不安寗者今昔人才之不同也（乙種酬） 
識字捷法 
[應用安] [  濟滄]  
　　喿　鳥羣鳴也从品在木上俗作噪口旁贅凡聲之大而煩者皆曰喿與譟通 
　　庫　兵車藏也从車在广下广音儼見前又舍也物所在　　之　舍也 
　　廛　二畝半一家之居周制八家同井井九百畝中爲公田八家皆私百畝於公田中分畫出二十畝爲八家居宅一家得二畝半所謂中田有廬也如是與什一貢贓之説合（二畝半或作一畝半恐非）廛从广里八土即八家同井意又市邸也古之爲市其邸舍由官建築但税其舍不税其物所謂市廛而不税也 
 
