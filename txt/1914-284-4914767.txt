# 1914 - 284 - 4914767

 

Page 1

 
 
   
 
 

Page 2

 
 
時評 
[廣殺人說（默）]  
　　中國之人本多自革命而滿清失業之人多自生計困難而地方失業之人多自議會解散而議會失業之人多自政黨取消而政黨失業之人多自軍隊遣散而軍界失業之人多自官缺裁併而官界失業之人多自自治停辦而自治失業之人多今司法將裁教育將廢而司法界教育界又將添無數失業之人 
　　凡此種種失業之人非農非工非商非士合諸士農工商中之失業者其數殆過於全國人之半無財以養無地以容雖大經濟家大政治家亦恐無妥善之消納法其文而弱者坐待槁餓强而悍者則爲匪爲盜爲賭爲販土種烟之徒爲妄思變亂之人匪殺盜殺賭亦殺販土種烟亦殺妄思變亂亦殺其非匪非盜非賭非販土種烟非妄思變亂亦將牽連而殺波累而殺然則今日多數失業人之消納法惟有殺之一途而已故殺機一開而不復止 
命令 
　　 
[三月二十日大總統命令]  
　　奉天民政長許世英呈請辭職許世英准免本官此令又令任命孔庚兼充晉西鎭守使此令又令署財政總長周自齊呈稱粤海關監督楊壽枬呈請辭職楊壽枬准免本官此令又令任命呂道康爲粤海關監督此令又令代理國務總理孫寳琦内務總長朱啓鈐呈據吉林民政長齊耀琳轉據吉林西南路觀察使孟憲　呈請任命葉廣釗爲秘書應照准此令又令代理國務總理孫寳琦内務總長朱啓鈐呈據署湖北民政長呂調元轉據鄂束觀察使范守佑呈請任命范壽桐爲秘書應照准此令又令代理國務總理孫寳琦内務總長朱啓鈐呈據署湖北民政長呂調元轉據鄂北觀察使朱佑保呈請任命潘邠爲秘書應照准此令 
又令李士銳給予四等文虎章王金綬游敬森均給予五等文虎章此令又令兼代陸軍總長周自齊呈據雲南都督咨稱陸軍第一師炮兵第二營營長陸軍砲兵少校楊蓁濫用職權致釀命案請褫革官職以示懲儆等語應照准此令 
[三月二十一日大總統命令]  
　　鄭汝成給予二等文虎章此令又令任命顔品珍爲雲南陸軍第一師師長此令又令張培榮上官建　均加陸軍少將銜此令又令署財政總長周自齊呈據兼任直隷省銀行監理官陸安清因病呈請辭職陸安清准免本官此令又令署財政總長周自齊呈請任命陸世芬兼任直隷省銀行監理官應照准此令尚有命令四道明百補登 
專電 
[北京電]  
　　約法會議將定明日開會先議議事細則等昨該會秘書長報告約法修正案已交該會但由議長負責極守秘密然聞仍用有國務卿之總統制並閣員及條約不必同意總統得發緊急命令及財政緊急命令等梁士詒派以設國務卿則秘書長之權削運動打消 
[北京電]  
　　近某外人機關輕信謠言謂袁總統不豫而又故甚其詞實則自前日起袁頗病寒一昨日總統府例會仍照開國務員均到袁亦出席 
[北京電]  
　　孫毓筠辭政治會議議員 
[北京電]  
　　蔡寳善請廢全國商會 
[北京電]  
　　五國銀行團頗反對兩粤之克魯伯砲廠借欸 
[北京電]  
　　今日（二十二）軍警界發起爲趙秉鈞開追悼會袁總統賜題愴懐良佐並輓云弼時盛烈追臯益匡夏殊勳懋管蕭 
[武昌電]  
　　查明老河口之失陷確係官兵被匪勾通自行潰變故該處駐兵五百名祗有四十餘人與匪力戰段都督已將潰變實在情形呈報中央 
[開封電]  
　　段總長祺瑞擬將都督事交由田文烈省長兼理特電請中央核示中央以白匪未除該總長責無旁貸暫不回京並令其通電各前敵統兵官不分畛域同力合𠞰弗徒以鄰國爲壑故段總長目前不能離汴 
[洛陽電]  
　　白匪旣陷淅川又陷荆紫關商南刻亦告危沿途搶刦人民財産甚多荆紫關駐營所失軍械約步槍四百餘枝子彈三萬餘粒餉銀四萬餘兩 
[成都電]  
　　四川西路哥老會乘地方官禁除罌粟花煽動平民起而反抗連日風聲甚緊胡都督特飭張鎭守使毅極力防範 
[蘭州電]  
　　甘省裁兵計畫大旨已定連日張都督廣　會同中央裁兵特派員吳中英（陸軍部參謀）召集馬安良等詳細研究均極贊成大約不致再生阻力惟寗夏秦州迭接報告地方土匪不時蠢動恐一旦被裁各兵流而爲匪西北大局不無影響故張督頗事躊躇 
[南京電]  
　　韓省長准部電將所有地方經費分别原有新籌及由官治劃歸與不正當之取入四項儘三月底報部昨特電飭各知事照辦 
[南京電]  
　　教育司現規定各中小學校經費按照原議統計表辦理每年不敷仍有三十萬元昨省長飭令删减 
[南京電]  
　　日輝呢廠虧欠公款七八萬元昨省長飭實業司赴滬將該廠機器貨物查收作抵改歸省辦 
[南京電]  
　　昨偵探局搜獲唐森森製就小飛艇一隻並軍械數件當將該店發封某管事解送軍法處訊辦 
特約路透電 
[北京電]  
　　英文北京日報登載國務院秘書言論謂駐京日使出座君决不致要求中國油礦讓與權藉以抵制美孚公司所獲之讓與權惟路透訪員得悉山座君曾於三月十二日謁見熊希齡聲明中國允將全國油礦歸美孚公司經營此實違背條約熊希齡答稱美孚公司乃與中政府合貲經營此爲商業事件非政治事件中政府乃與外國公司訂合同非與外國政府訂條約故此事不得牽入外交或政治範圍云云山座旋問中政府曷爲以全國油礦許美孚公司經營熊答該合同只限一年無永遠字様且中國毫無所費而得華美公司股份百分之三十七分半美孚公司聘請專家購置機器查勘礦地需費甚巨而獲利與否尚在不可知之數故中政府許於一年之内查勘直隷陜西兩省油礦如兩省之礦皆不値經營則准其易地查勘山座復問何不指定新疆山西兩省歸該公司查勘熊答此因中政府　直隷陜西兩省外不知何省另有油礦之故山座曰美孚公司合同訂定之前余兩次奉謁足下請讓此權而中政府置之不理且與美孚公司訂此合同揆中政府之意似不以中日邦交爲重也熊曰中政府與美孚公司訂此合同實爲發逹天然利源起見且請求者非止日本一國英法德亦常向中政府請讓此權矣故日本不能指中政府顧邦交也山座乃曰該合同許讓美孚公司之權僅限一年今余敢問足下能否於美孚公司經營範圍以外一省之油礦許讓日本而由日本與中政府經營乎熊曰美孚合同已引起一部分人民之反對若再以他省油礦許與外國勢將反對更力中政府與美孚公司旣已訂定合同自不便有所修改今料仍將發生他項糾葛也山座曰余接本國政府訓令與貴政府談判此事故擬於日内造謁孫寳琦君熊曰鄙意此項舉動僅足引起糾葛而無正式結果敢問貴政府談判此事其意何在山座曰敝政府之意延長油礦前已由日本工程司開採中政府今乃擯絶日人而與美國訂立合同者實爲損傷和平交際之舉動且以全國油礦權而畀諸一公司之手實違列國條約熊曰此項論辯絶無理由中政府興辦各項實業輒聘用各國專門家多人今謂某項實業曾聘用某國工程司辦理則該國卽應有管理該項實業之權斷無此理也卽以漢治萍公司比之該公司曾聘用德美工程司多人而漢治萍公司仍與日本商訂借欵未聞德美曾有異議故余敢復謂貴政府之論辯絶不合理也山座曰然敝政府旣有訓令則鄙人不得不與足下談論此事 
[北京電]  
　　前國會議員叚世垣林鍾英徐鏡心歐陽法商歐陽定之及國務院錄事長易福謙（譯音）均被拘禁因接段芝貴來電報告若輩暗通亂黨且因總統府秘書馬小進忽然逃逸之故按總統府新任衛隊司令已將總統府中人之腰牌收回另發新牌上印本人肖像並嚴訂章程取締晋謁之人由此觀之外間近傳府中曾拘獲懷挾炸彈之人一節未盡無因也而上星期天津兩次喧傳袁總統暴卒人心頗爲震動云 
[北京電]  
　　約法會議會開非正式會議舉定黎淵顧　施　草擬該會議事規則定明日開正式會議討論此項規則 
[漢口電]  
　　老河口教士已來電更正前發之消息謂茲經詳細調查知官軍抵拒白匪頗爲出力尚有一函謂官軍見匪已入城且由後包攻乃始退走又據蔡陽來函謂袁家閘（譯音）之民因禦匪遭殺三百人全鎭之屋被焚十成之七 
[廣州電]  
　　現因乏欸發給官俸故高級官員之俸悉發有息公債劵造幣局辦事員要求須以現銀搭付否則即須罷工近因外間謠言頗多故入口輪船搜查甚嚴 
 
 
 

Page 3

 
 
譯電 
[倫敦電]  
　　各報均詳載愛爾蘭曷爾斯特軍隊之舉動保守黨各報謂自由黨雖言此項舉動乃奉陸軍會議之訓令妥定計畫而行然政府已呈張皇之象尚有駭人聽聞之謠言謂克拉營之軍官多員上書辭職反對當道調聯隊至曷爾斯特晨報載稱第三旅騎兵軍官悉已辭職且謂有人以此事詢諸陸軍大臣西萊君之秘書據答陸軍部亦聞此謠言將以相當之辦法對付之聞陸軍部尚接其他軍官數員之辭職書目下正在計議對付方法每日郵報載稱首相愛斯奎士君海軍大臣邱吉爾君陸軍大臣西萊君昨晚聞此謠言後卽與陸軍參謀部會商辦法旣而邱吉爾君邀巴台堡海軍大將路易斯親王至部會商政務國民黨領袖賴特芒君已致電倫登特里取消集黨示威之舉蓋恐國民黨之主義因以大受損礙也目下貝爾法斯特並未駐有軍隊各聯隊均集三英里外之化萊胡特營内聞克拉之騎兵均棄長矛改持騎銃海軍練習艦兩艘已駛抵特白林灣尚有約克希爾聯隊一百十名登一軍艦開往某處未幾復有一滅魚雷艇下椗灣内裴萊爾君彭斯君西芒君昨日演說愛爾蘭時局均切實聲明政府之欲通過愛爾蘭自治案之决心非恫嚇辱駡所能沮之云 
[斯托克化姆電]  
　　一千九百十五年之夏將有南極探險隊由此出發以五年爲期該隊以科學家六人成之内有英人二名其經費由瑞典英倫均分擔認 
[維也納電]  
　　此間拘獲俄國間諜九人乃爲俄國陸軍部偵探軍事者内有七人已定監禁數年兼作苦工之罪餘二人則已開釋 
要聞一 
[整理財政中驗契之始末（駐京特約訪員談究客）]  
　　整理財政爲當今切要之圖此人人所公認也然今日財政之當局果有整理之能力與否就騐契一事言之已可知其崖略爰記其顚末如左 
　　上年劃一契稅章程原定契價三十元以上者始收驗契費一元其不滿三十元之契則祗收公費洋一角後又發表一驗契章程改爲照契價値百抽一其已經呈騐繳費者多退少補一事而有兩種章程已不免有疉牀架屋之誚然猶曰法律不溯旣往新法律旣已頒布舊法律當然失其效力然此項章程本不問新契舊契但經呈驗繳納一元之費卽生效力嗣因有某某等省反對此事謂如此辦理則已經投稅之紅契固未免吃虧而未稅之白契反得祗交一元即可免買契九分典契六分之正稅則人民之不納稅者太佔便宜租稅以公平爲原則如此則足長滯納國稅之風等語財政部見有多省反對始覺如此辦理亦足减少收入未免失策自是乃復求事後補救之策然山東騐契費之收入結至三年一月中旬除支計共收三十餘萬到庫比較預算實已超過其所以得此良果者雖由徵收官吏𤍠心　金鶴章之獎勵然亦該省國稅廳長曲卓新善利用驗契章程之所由致也利用之法維何則令知事等勵論人民趕緊呈驗謂無論契價若干之白契但須繳納一元之騐契費卽可確定其不動産之權利其管業與紅契有同等之效力若過六個月期限不但須照章納稅並須科罰等語好利之心人皆有之故除樂山縣民冥頑不靈竟敢毆斃下鄉勸諭驗契之知事王文域外其餘雖官吏稍涉苛擾亦無不踴躍呈騐而財政部欲求補救之策又以山東旣如此辦理愈覺左右爲難矣雖然一國之中行政兩歧於統一上實有障礙財政部此時乃於無法之中想出一調停辦法通令各省謂白契已經呈驗並繳納費用者以立契時期在前清宣統三年内者爲限若在民國成立後所有典買不動産之契據雖經呈驗仍須照章補稅不料山東又反對之謂一經呈驗不再科稅山東係照原定章程辦理且經宣示人民未便出爾反爾致失信用至是財政部愈益其窘欲求統一辦法至不可得遂採放任主義令各省自行體察情形酌量辦理民國財政之當局其辦事如此財政整理庸有望乎 
 [P約法會議開幕紀要> 
　　開幕情形本日（十八）爲約法會議開幕之第一日時届十鐘會場上非常冷静除旁聽席中先到一二西人外餘皆空虚近十一鐘人數尚未到齊遂振鈴開會計議員到會者四十四人未到者十三人先由籌備約法事務處人員報告籌備開會之情形及到會人數并報告推定馬良君爲臨時主席馬君就席向衆行一鞠躬禮衆答禮次由秘書長宣讀開會祝詞畢次由孫寳琦代表大總統致頌詞奏樂致頌詞畢臨時主席同大衆向國旗行三鞠躬禮奏樂禮成撮影退席休息三十分鐘此時旁聽中二十餘人女賓席數人各議員復入議場依約法會議組織法投票選舉正副議長其結果則孫毓筠氏得四十票最多數當選爲正議長次選副議長施愚氏以三十八票當選開票宣佈畢請正副議長各就席演說畢宣告散會時已遇十二鐘矣 
　　開會祝詞今日爲約法會議開幕初日良以一日之長承諸公謬推爲臨時主席念約法關係之重有不能已於言者約法爲一國根本大計凡政治之良　國力之强弱社會之文野非進即退罔不由之東西各國多集全國之才力成一固有憲章此憲章而良則爲英吉利爲德意志爲美利堅國日以强民日以富此憲法而不良則爲墨西哥爲南美共和諸國紛亂相尋靡有寧息其關係之重有如此者我國臨時約法成於兩年以前　卒規定於國情時局未能審度施行以致百困交集政府竭蹶於上國民咨嗟於下僉謂約法實召厲階遂以報紙之鼓吹與論之攻撃各都督民政長之電請政治會議之議决大總統之明令召集約法會議其關係之重相需之殷復如此本會議荷斯重責求所以副國民推選全國屬望之意者厥有二端一須研究中國實在情勢勿徒變他國之成法一須參考中國旣往歷史勿徒爲學理之空譚而研究之方出以擊誠持以縝密成一完全無缺之憲章以爲我中華民國永遠鞏固之基礎斯則同人惓惓之心對於國民對於政府責任所在罔敢不盡者也 
　　大總統頌辭國務總理孫寳琦代表大總統宣讀頌辭其頌辭略謂中華民國三年三月十八日約法會議正式成立行開會儀式此實全國政治刷新之日亦卽五大民族幸福增進之初步也查臨時約法爲南京臨時參議院各省都督指任參議員所議决無論冠以臨時之名必不適用於正式政府也卽其内容規定束縛政府使對内政外交及緊急畢變卽無發展伸縮之餘地本大總統證以種種往事受其苦痛間接而使四萬萬同胞無不受其苦痛者琴瑟不調改絃更張在今日實爲急務前據政治會議一再討論僉以宜特設造法機關名曰約法會議及定期選舉組織告成諸君爲有學識經騐者必有灼見眞知而能謀福利以爲根本之解决者况共和國所藉以爲鞏固者爲憲法方今吾國憲法旣因事實上之障礙而猝難發生若長守此不良之約法恐根本錯誤百變橫生民國前途危險不可名狀故本大總統對於此次增修約法固信諸君發抒偉論必有良好之結果尤願諸君寳貴時日能爲積極之進行也謹致頌曰中華民國萬歲中華民國萬歲　　開會後之通告秘書長王式通通告全體議員　　於十九日覲見大總統遂在總統府内舉行談話會一次討論開議後各項手續並决定大總統提出議案之先後云又孫議長退席後向諸議員聲明以二十一號爲正式開議之期云 
雜評一（無名） 
　　匪國借欸若須監督總統謂　成匪國不意國甯已成匪國耶白匪旣陷淅川又陷荆紫關而商南亦告危四川西路有哥老會而煽動烟民風聲甚緊甘肅寗夏秦州地方土匪不時　動而不能裁兵老河口之失陷官兵被匪勾通自行潰變一國之陸軍總長親自勦匪爲匪所繋而不得返京然則今日國中之最大事匪事也最有勢力匪勢也最廣而彌滿中國匪徒也欲不名之匪國得乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二次借欵之各方面進行觀]  
　　第二次大借欵政府與五國團提議而後中間已經過交涉數次自上次雙方讓步銀行代表等電逹本國資本團之後多日未見如何動静近日情形頗極冷淡大有漸歸消滅之勢外間不知者或以爲銀行團條件嚴苛難於承認或以爲歐洲金融緊迫以致有能成立其實此中隱情並未在是蓋各國對於借欵問題均嚴守秘密其内幕情形極爲複雜茲據與銀行團最有關係之人所言之個中情形如下 
　　政府方面政府以財政艱窘逹於極點民國初建百端待理所以有第一次善後借欵二千五百萬磅之成議正式政府成立財政困難猶昔　前總理特與五國團代表提議復活幣制借欵之前案嗣以政費與各次要需爲數不敷甚鉅復與銀行團議商將欵額增加改爲第二次大借欵其用途不僅於改良幣制之一端以爲一勞永逸之計雖經磋議數次毫無接近之意熊氏去職袁總統自負財政責任以爲根本計畫非整理國有財源不爲功徒斤斤與五國交涉以仰其鼻息無益也於是决定此後對於理財方針於借欵一端决取緩進王義此政府方面對於借欵之情形也 
　　俄國方面俄人對於中國素抱野心無時不欲行其侵略政策輪資中國以膨脹其經濟勢力此不過其一端耳惟自中俄恊約成立後俄人已　得我國全蒙一帶莫大權利以去故近日對於借欵問題不甚注意兼之俄自前内閣大臣哥之窩夫氏辭職後繼任者哥牟列金氏對於前内閣之政策不無變更近聞哥氏以各國對待中國政策原不相同而必欲於借欵一事結爲團體取一致之行動似亦有未合故俄國對於中國所商之第二次大借欵問題極爲淡漠此俄人對我之熊度也 
　　英人方面英人欲投資中國以圖占有經濟界之勢力其目的與各國略同惟於投資方法則不願拘牽於五國團之成例當第一次善後借欵未成立時美國宜告脫離銀行團之後英人旋卽倡議將借欵中國分爲政治實業兩種辦法彼時銀行團幾有解散之現象自是之後英人於實業借欵一方面運動力𤍠度日見增高於政治借欵一方面則並未十分注意現聞自日前政府與銀行代表交涉之後英代表亦電本國資本家請示辦法旋卽復電頗表示反對意思日來銀行代表等對於此事遲滯不進　始不由於此此英國對於借欵之内情也　　日德法方面三國雖極力主張由銀行團名義輸資中國然以受英俄二國之影響亦不得不别圖方法以免利權盡歸他人掌握故日則於漢冶萍合資法則於中法銀行借欵凡此種種雖爲數不鉅要亦與五國團借欵交涉之遲頓决不能無關係也各國對於中國借欵政策進行之不同有如此者 
[政府理財紀]  
　　注意各省解欵之一斑總統府財政會議對於各省解欵來京一節最爲注意聞其會議結果擬令各省目前收入之數與前清時收入之數兩相比較若能超過則最妙否則亦不可過於短少至於支出亦應照收入辦理詳細比較總以減少爲妙萬不可多所糜費俟收入支出兩種比較就緒後則財政已略有眉目然後再將各省軍事費行政費限定數目照數减少如能清理得法貧療省分可以自給豐富之區必有赢餘所餘之數解歸中央以備應用惟各省軍政與行政兩費當斟酌得宜分匀悉當方好其數目各省不必一致或多或少以各省之情形爲斷聞以上所議辦法不久將通告各處長官遵辦矣 
　　對於處理請款之辦法財政部近日接到各處請欵電文卽呈請總統核辦總統詳閱内容謂凡關邊防軍事外交財政各項請欵全數撥付新設機關如礦區監督煤油全權約法會議等均按原呈暫發半數其餘無關緊要者一槪批駁暫緩故近來請欵者益覺其難矣 
　　救濟贛省金融之計畫贛省現貨缺乏市面大爲恐慌商會代表曾平齋及都督府顧問黃金城來京請求政府救濟大致謂上由中央撥償公虧次則允由本省自借外債其他如裁减軍隊趕鑄銅元並飭中國銀行往設分行標本並治實爲要圖除軍隊銅元一時不易辦理外中央現尚拮据自無餘力撥還公虧即設中國分行與許自借外債財政周總長亦謂萬難辦到後經教育蔡總長於會議時力向大總統痛陳利害始商允由交通銀行携現欵二百萬元紙幣四百萬元前往設立分行惟此欵作爲借墊因提出兩個條件一交通代收民國銀行紙幣須允其自由漲跌二所墊之欵可分期緩還惟須指定確實之抵押品此兩事議定後再議他項條欵旅京贛人特於十七日假西磗胡同謝公祠開會討論自由漲跌不無流獘其時稍有辯論後將致戚民政長及商會之公函稍爲修改請注重所開條件詳愼籌商如詢謀僉同卽請派專員來京與該行商辦後始經多人贊成云 
[京漢局限制員司之新辦法]  
　　京漢鐵路局因鐵路人才缺乏各路又紛紛調人曾開會討論抵制辦法各情已誌本報茲聞現在議决辦法凡自議决之日起在事員司均按現在每月所得薪水之數照加十成之二（即一百元加二十元）且自到差以來所得之薪水亦按百分之五追加惟追加所得百分之五分之薪水與以後每月所加十成之二之薪水均當寄存於指定之銀行内每月取息俟五年或十年期滿方能取出此特以獎勵在局辦事不思他去之辦法也并聞此外又擬仿照聘用外人之法凡在局員司擇有重要者與其訂立合同在合同期限未滿之前不得半路而去若違背合同則與以相當之處分以上兩種辦法均經大多數表决已呈請交通部核奪辦理想不久卽可實行 
[籌畫中之海港與商埠]  
　　海門築港之調查海蘭鐵路之終點原本定在海州後經某方面之調查報告以海門較海州爲愈港口關係該鐵路將來之營業上最爲重大非實地勘查斷雞率爾决定　日由部派李委員會同海蘭鐵路局局員王滙謙及法國技師柯濱氏等前赴勘查取决以便爲築港計畫之進行該勘查員等業由上海搭乘軍艦甘泉號前赴該地昨（十八）日已有電到部報告矣 
　　自開商埠之會議七處自開商埠由内務部承辦並行文各主管衙門派員會同討論辦法茲聞現在如交通部財政部外交部農商部稅務處等機關均與此事有直接關係已陸續送派妥員與會討論一切並聞内務總長已定於本月二十一日爲開議之期其場所卽在内務部之内云又訪函云開埠事關創舉計劃稍有疏　則損失實鉅政府曾通電直隷山東奉天𤍠河緩遠各長官將本地情形詳細查覆以便妥籌進行辦法茲聞已得各處覆電孫總理約集各國務員會商一次其結果仍以借債爲修築入手辦法云 
[關於陳璧案之最近信函]  
　　陳伯台被殺一案現尚在審判廳預審之中結果如何尚莫得知究竟聞日前任順忽然在獄病死現黃貴亦在獄病重軍界中人及社會與論對於此事頗爲注意昨參謀部致陸軍部一函照錄於左敬啓者本部科員陳繩被害一案承貴部秉公查考後審判廳頗爲注重復行預審數次略有頭緒惟昨據調查報告此案之嫌疑犯任順日前在獄忽然病故現黃貴亦在獄病重審判廳尚秘密未宣布等因値此案情未結最關緊要之際該犯任順竟忽然病故設將來黃貴董升等要犯再有意外之虞活口已滅此案恐永無昭雪之日且任順是否眞因病死尚不可知該廳對於全案犯人似應負責保全生命以留人證勿使陳璧錢能通神也相應函請貴部設法考查並與審判廳交涉俾此案早日判决不致沈寃莫白非惟軍界之幸亦與國家社會大有裨益云云 
[京津間之兩謠言]  
　　北京外人謠言之由來日前北京外人謠傳袁總統政躬不豫因此外訪員紛紛電話詢問茲經調查得悉此種謠言之由來係距今數日前天津日商加籐洋行正與我國某機關有欵項之交涉尚未授受清楚時忽有人到該洋行傳言袁總統病篤等語該洋行日人聞之大駭遽向京津各處探詢此事於是旅京外交團及外國新聞記者等亦得此謠言不知虚實奔走各處探詢於是駐京某國公使館參事官逕赴總統府不意總統親自出廳接見精神活潑一如尋常一時謠言始爲頓息云 
　　天津市民謠言之由來日前天津河北居民紛紛向租界遷移及有寄頓財物之事嗣經調查據聞因天津有裁撤衛隊之風說居民恐其如果實行難免不滋生事端又以造幣廠監督吳逹泉君前數日適在京不知何故忽以電話飭津廠員司將所存現銀連至租界附近居民未測用意所在以訛傳訛遂致互相恐慌加之該廠員司薪工向例月半開放而届期杳無消息各工匠因而懐疑多有怨言人民俞形汹懼實則天津自趙督故後地面安靖如常决無他變云 
[張家口屠户抗捐風潮]  
　　張家口地方官現徵收屠捐凡宰牛一頭應納捐一元五角羊每頭納二角五分此間屠户均係回民公議堅不納捐該官長亦不准屠户售賣各種之肉故該處絶肉食者已三星期矣 
[廣西民政長會辦軍務之由來]  
　　最近政局簡放各省民政長如河南山東等省均有會辦軍務名稱其原因係以各該省均有匪亂情事乃日昨大總統忽有命令　廣西民政長以會辦軍務名目外間以廣西並無軍事頗多疑議刻經調查政府此令雖因廣西防堵越南亂事起見亦非專因軍務其予該民政長以此種名稱係以將來與該省都督接洽軍事不至權限過清未能與聞並聞將來各省民政長均有加以此項名稱之議云 
[帕王口中之阿爾泰]  
　　阿爾泰辦事長官帕勒塔王關於西北邊事盡力督辦已屬有年今該管地方均稱安謐頃聞該王請假半載以資養疴總統以該職緊要僅准假三月已於一月二十一日啓程取道西伯利亞乘汽車來京但於途中病勢加劇沿途治療故於月之十四日始偕同眷屬抵京刻寄寓於北京飯店約兩三日中謁見總統報告一切茲據帕王所談阿爾泰之情形揭誌如左 
　　財政阿爾泰之財政自去年以來甚屬支絀中央接濟之欵往往不能如數撥給雖然兵餉政費實不可一日或缺因不得已遂發行臨時軍用票以代現銀應付一切其發行之額數約六十餘萬元地方旣乏現銀諸種物價因之　貴該票之通用價格較實數異常低落財政之困難實不堪名狀然該票與帕王去任同時收回至收回之方法係辦事長官出名用財政部之匯票與存軍用票者兌換現持有此匯票在京向財政部支取現銀者已有數十名就中入俄國商人之手者合計有二十萬盧布其中十萬盧布係以俄曆三月十五日爲償還期限餘者係四月十五帕王到京由道勝銀行要求此事甚屬困難因自思維爲國家竭力禦防邊境卒致此等結果實非所料故由政府說明必行償還之意旨以資緩期 
　　軍事茲據帕王隨員之談話當庫倫獨立中俄未結條約之際該地方之軍隊常與外蒙軍士接戰因之科布多烏里雅蘇台遂歸外蒙且帕王防衛阿爾泰之事益陷於困難與外蒙苦戰數次遂得今日之現勢初帕王只領有一師團兵隊以供守備今伊犁之兵一去僅餘十營兵士此中有回兵三營其餘由大部分之漢人及少數蒙人而成 
　　外交中俄條約成立以前對俄之外交甚屬棘手條約成立以後仍時常與外蒙兵隊衝突故於去年十二月二十一日與外蒙恊商嚴定軍隊出境之範圍以防衝突至於依中俄條約决定外蒙之境界事宜須待至本年八月蓋以此時爲定期也又阿爾泰現有俄兵一千五六百名該兵隊分步馬砲工程等營係混成旅之性質以至俄軍屯駐於此地之原因曾有伊犁派來之回兵將俄國領事官毆打負有微傷於是俄人藉口保護因派兵屯駐於此總之吾等今日竭力防禦阿爾泰將來果至如何地步要當視乎外交何如惟使外蒙施用武力占領阿爾泰實屬不可能之事云 
[川邊剷煙之戰事]  
　　呷日地方之大激戰前川軍二師預備三團三營赴上南道越巂廳夷地剷煙於三年一月一日由獠夷坪後越嶺到林雜約百五十里烏道盤空氷天雪地人馬勞倦未也進剷祇得暫駐林雜查林雜與呷日對岸呷日卽呷落之門户若欲進攻呷落非先取呷日不可第三日督隊渡河剷鋤烟苗呷日悍夷哵咡　姑拉嗞施逹竟聚衆持械截堵河岸該營軍士不得渡仍退回營次次日復詳細調查地勢惟有由泥鳥脚造橋進兵方無妨碍七日即派該營十連劉排長十一連羅排長九連張司務長等依路進行一由後山抄下一由山腰襲入首尾相顧督剷自易殊該夷復糾集數千娃子匿伏山潤該營軍士方舉鋤督剷該夷突由澗下擁撲圍攻吼叫之聲震驚林谷當將正兵楊占春梁子雲二人脚膝撃傷鏖戰之間轟斃黑夷一名娃子十餘名燬堡數十處此時日已西墜我軍恐寡不敵衆折由山後連環徐退該夷復跟蹤追撃至山梁官軍同時開砲以免斷我後路是夜駐軍胎脚馬自此戰後該夷調集各地夷匪戰手三四千人各携利器前來圍撲營地又幸該營步哨偵覺回報即命羅排長劉排長張司務長率步兵七十名赴山梁防堵以十二連秦排長張排長作接應該夷是夜果來攻撃勢甚兇猛軍士死力抵禦延至天明忽見夷匪紛紛潰敗下山始知該軍接應兵到夷匪前後被撃轟斃黑夷二名戰手六七十人娃子百餘人傷者無算拾得蠻刀一把明火鎗二支大號二桿均繳存統部當時夷匪半由右邊嚴前逃竄老林時値日暮收軍次日復派軍隊督剷烟苗現聞拉嗞哵咡雖不願投降而其娃子畏該營聲威已願繳槍剷烟前來投誠而　姑施逹二夷旣降各支夷亦紛紛投服故剷烟之事將次完竣矣 
　　松夷撃敗之續聞督辦松潘夷務漢軍第五營統領張孝著與會辦松潘夷務陸軍四師十六團三營營長王立本月前呈報攻克夷匪已蒙批獎茲聞日昨復有專差呈報繼進攻克拔塞情形當經胡都督指令該督辦等謂此次陸漢各軍官兵士均屬異常奪勇深堪嘉慰至陣亡各兵應得卹賞事竣彙案呈報再行核辦其受傷兵士分别輕重妥爲醫治仰卽轉飭遵照云云 
　　閬中保烟會之抗敵閬中縣陳知事日前派練丁十餘人至閬中窩左家岩兩處剷烟詎該處某等立有保烟公會立卽鳴鑼聚衆持械抗剷將練丁打傷數人奪去快鎗一枝其勢甚兇現尚未解散該知事已呈請川北觀察使派請駐　之第三師第三輜重營派兵一排前往助敵聞該營已派羅排長映奎率領士兵恊同該縣知事前往矣 
　　五尖山六縣之會勦瀘州所屬五尖山因與榮昌隆昌壁山永川銅梁等縣毗連匪徒嘯聚其間出没無常若此縣兵到則竄入彼縣以此各縣患之無法緝捕日前下川南觀察使曾昭祺由省返瀘先傳檄各縣知事率兵會剿曾觀察亦親身督隊未知能卽時平静否也 
[湘省取締紙幣後之狀况]  
　　湘省市面所用錢幣向分官票市票兩種其價値之相去每千文多至二錢有奇如官票換銀九錢四五分市面祗換銀七錢二三分且市票僅能在省垣行使各屬不能流通又以各商店任意濫發時有擠兌倒閉情事湯督　任後查悉此中情形立飭警廳嚴行取締限令按期收回繳廳焚燬迄今數月雖已陸續收回尚不能一律革除者祗以價値與官票銅元相去過遠若以官票硐元照兌則各商店吃虧太鉅且亦無此財力而舍此又别無可以收回之法故積久不能廓清現在湯督以市票自取締以來經警廳督促商會恊力進行已經焚燬三次必欲趁此時機以　逹其目的爰飭湖南銀行加發錢票收回銀票令申漢滙水驟然低落錢價亦同時大跌本月四號官錢票已跌至七錢四分竟與市票價値平等且以省垣市票以電燈公司及和豐火柴公司兩家爲最多遂於是夜九時發出佈告自次日起由湖南銀行代兌電燈和豐兩公司之市票限於　月十六號（卽陰曆二月二十日）以前兌清過期無效自是以來錢價愈見低落六號上午已跌至五錢九分各商店以錢價陡鬆官票市票並無分别正好及時收回免致日後受累現據長沙縣行政廳調查全省商店所出紙幣其未經收回者統計銀票九十一萬九千五百七十九兩銀元票五千二百元錢票九十七萬二千九百四十七千二百文較之從前已减少數倍近日各商店尚在趕緊收回大約不久卽當一律收盡云 
地方通信 
[蘇州]  
　　斥逐不法探長蘇省警察廳偵探隊探長王震泉本係革探王嶽峯改名朦充自充探長以來屢屢在外索詐嗣被本隊探士姚德保在石廳長處具控多欵經廰長飭令偵探課員婁趙廷查明確實刻已將王震泉斥革驅逐矣 
[鎭江]  
　　槍斃栽贓兵士駐鎭某營日前有兵士朱連科自匿子彈一包赴江邊某商船以查匪爲名暗將子彈栽入該船即向各艙搜尋僞爲查獲者當稱該船私藏軍火該船主不服由旁人勸船主出洋私休朱當敲得現洋三十元當時並未付足餘洋約次日措付朱如期向索該船主被逼不堪隨赴某營聲訴朱栽　敲逼情形經該營長查訪得實禀准統領於二十號午後三時執行軍法將朱綁赴實蓋山左近鎗斃 
[揚州]  
　　船代表力争航務十二圩十八帮航户代表王在田等以湘鹽未運恐有小輪競争航務特具呈運轅懇求速運等因奉運批以現飭經理場運局督催岸商赴圩捆製並未有輪運到岸之事着該航户母庸過慮 
　　殺人案之疑　甘泉山夏家大場夏某之子昨爲人殺斃由夏具報到縣聲稱搶刦殺傷人命而據兇手呈報則夏某之子實係與其妻姦宿以致憤而殺姦云云初報時縣知事以事關殺姦不予准理夏乃將其子之頭携至縣署復行喊控始允令候訊云 
　　離奇搶案之結果舊除夕流芳巷唐宅被搶一案曾經該姓呈控族人唐某由檢察廳提訊迄今仍未判結現有唐戚丁君等 
 
 
 

Page 7

 
 
　　欲令爲首搶刧者繳還贓物一半並爲唐妾洗刷各譽以爲最後解决大約不日可休訟矣 
[安慶]  
　　皖垣人心已定前次因白狼竄擾皖境戒嚴現在狼匪被撃濳逃皖境肅清倪督已將其瀛眷遷居來皖至出防各要隘之軍隊亦令陸續同省其前調來省之寗軍卽令撤歸寗垣以清界限惟戒嚴令尚未取消耳 
　　馬師長將次回省六安前此匪亂經派馬師長督兵往勦昨聞有電致倪督謂俟躭延數日准可回省所有其他軍隊暫行分　六安境界以資防範 
[長沙]  
　　漠濱金礦之改組會同縣漠濱金礦前由土人開採出金頗旺前清宣統年問收歸官有接辦以來因辦理不善迄無效果譚督任内又以經費無着暫行停辦該地人民尹善繼等遂以官奪民礦又不開採等詞請仍發歸商辦屢經批駁並飭前礦務總局妥爲整頓在案兹經湯民政長查得漠濱分局前經領過巨欵刻又電呈來者請予撥欵接濟體察情形似已亟亟現値公家財政困難與其財力不及因而停辦盍若速行改組較爲妥善爰特令行官礦經理處妥議辦法或劃分礦界改爲官督商辦或另行招 
股官商合辦總期於公無損於商有益一俟呈復即行核准飭　 
　　招商局建築碼頭招商局曾在長沙大西門外流水橋地方購資沿河房屋地基約共租户三十餘家以爲建築碼頭之用迄今數載尚未開工去秋經駐滬總局會議以長沙航路亟應開辦以利交通迭次催詢湘局爰於十一月停收各户租金囑令限年内一律遷出以便興工近聞各租户抗不遷移並將該局所貼之開工佈告槪行扯去已經該局函請行政公署令飭警廰出示曉諭並知照各租户限期遷讓母稍遲延 
[濟南]  
　　展覽會開會紀十八號實業司會同各科主任在展覽會開會茲將其籌議事件錄左一體育會因開會時間正在署假期内入會人數恐屬無多經衆議决將體育會之期間縮短辦理一巿場地點業經劃定現因商埠局欲在該處添修房屋故議將原定地址重行變更一前該會託日人前往青島購買玻璃瓶原估價格爲四百元現經報告謂價費千九百元會中欵項無出特派馬官和葉春墀與之交涉 
　　破獲黨人機關部日昨在芙蓉街南首某號内破獲黨人機關部一處當經抄出舊軍用鈔票二萬元假票千元該機關部經理人馬某已聞風灒逃聞此事係北京來電飭行查抄因徐子鑑在北京順天時報館被捕供出者 
雜評二（默） 
[愛爾蘭自治風潮]  
　　世界政海風潮之迭起或爲革命問題或内閣問題或國會問題皆有關於政争者吾嘗列舉論之而此數者之風潮鼓盪至今以英之愛爾蘭自治案最爲激烈且盛傳有開戰說夫英爲立憲之母國經營二百餘年措置完備各國咸羡其昇平而不謂今日政體上之争論至於如此之激烈則其他又何足怪耶 
[張家口抗捐風潮]  
　　前日廣東因紙幣風潮魚行罷市而有食無魚之歎今張家口因屠户抗捐風潮而又不肉食者三星期夫不食魚肉尚與人無礙若如湘省因禁米出口致米商間有違言果一旦米業而罷市者則人將無米爲炊矣不較無魚肉更苦耶雖然各地抗捐風潮現益紛起而官吏橫征暴斂之政策又日出而不窮然則人民之受累正未有艾也 
[現代名家鴻篇巨製民國經世文編初版特價]  
分訂四十册價洋八元期内訂購減半 
自賀精齡氏　　世文　之較正清文學兩家　皆奉爲圭臬後毘陵盛氏順德麥氏均有續刊　國成立人材輩出百度維新兩年以來海内名人所發救時良策美不勝收本局本諸家之例分政治○法律○内政○外交○財政○軍政○敎育○實業○交通○宗敎○道德○等門爰將海内政治大家之鴻篇巨製以及在野文豪之撰述收羅殆盡皆切實用以符名實文體論事治事記事無所不備學理凡關於目前救國之大計及將來富强之基礎皆採歐美最新之學說斟酌乎我國之國情本其經驗發爲鴻文編者於財政實業敎育等項尤爲注意以三者皆當今最要之務也凡中學以上之學員文法官考試之官吏現今辦理財政之人員以及實業家敎育家及一般從事政界者或以之作學問之良師或以之作實行之先導必增其無量之常識及辦理之經驗也全書凡三百餘萬言定於四月底出版凡預約期内訂購半者價四元一次交足外埠加郵費四角上海經世文社啓 
本書所採著者之姓氏王寵惠王侃叔伍廷芳吳貫因吳鼎昌周宏業林紓林長民孟森范源濓胡棟朝康有爲粱啓超梁啓勳張謇張東蓀章炳麟葉景葵湯明水景學鈐黄遠庸黄遵楷賈士毅楊度熊希齡蔡元培黎元洪藍公武譚延闓嚴復籍忠寅等數百餘家 
經理處上海法界二洋涇橋五洲書局分售處北京天津保定直隸書局及各各省大書局大書坊 
[英界義大土棧零躉批剪廣告]  
本棧在五馬路正豐街兆貴里口洋檯朝南石庫門面開張提選頂尖大小洋藥躉批零剪槪照原箱發客貨眞價實童叟無欺如蒙　惠顧祈注意焉 
[經售亨康洋行保精丸又名鐵漢贈送止遺精健元陽强筋絡善種子珍珠牛髓粉]  
人生之强弱由于精水之濃薄精水一名精虫生理學說精虫者乃生化身體之元素精虫如此寳貴豈可不善爲保養乎而欲保精養腎弗使虧損服保精丸最爲絕對之妙品是丸性質和善功力偉大乃西藥中新發明之强壯劑也凡因勞心過度好色手淫致患遺精滑洩見色流精腎虧陽萎者服此丸則保精不洩精濃則腎固而陽自健精虫活潑得子極易先天旣强所出之子亦强妙在服後無虚舉妄動之弊幸勿視爲興陽辛燥之品無論老年壯年精神萎疲胃呆食减耳鳴眼花腰酸背疼四肢麻木下部虚冷兩脚酸重者連服三天便能飮食加增筋絡活動神氣清爽手足輕健枯楊生梯返老還童百病消除體力强健對于家庭琴瑟調和愛情有加多子多壽幸福無星每瓶一元每打十元半打五元凡服一瓶未得見效者可將原藥退換原洋以昭信實零售批發均聽客便函購郵寄原班回件途中保險寄費不取中國總經理處上海四馬路中市萬家春番菜館東首光華堂藥房 
[中華菜舘新張廣告]  
本舘原設四馬路浙江路口巳歷幾春久荷遐邇歡迎良深紉感祇以房屋狹隘難謀擴充時有座滿之虞致後來者無計招待爰假轉灣浙江路新清和斜對面石庫門内裕商菜舘舊址增設中華菜舘新號庶幾二舘相去咫尺無異一家仍由本主人雙方兼顧尊客惠臨彼此聽便添聘南北名廚監製京蘇全席精緻小酌並包辦家庭喜慶酒肴花樣翻新價目克己至坐室之清潔堂倌之周到夙承奬許氣待瀆陳現將脩理完竣准於舊曆月之十八日開張屆時務祈光顧不勝榮幸之至先此佈聞電話三千一百十六號本舘主人謹啓 
[氣煞䲄魚]  
鰵魚肝油流行我國數十年來無人不知此品之有益於人凡體弱血薄肺病者醫家必勸服此油以收效力且其功有偉大固非他品所可比擬因此油一能改良血液二能增補血䏭三能抵禦勞損四能補益肌肉久服此油者無不變弱爲强却病延年巳爲醫家所公認然魚油之功力雖如此廣大無奈其效緩其氣腥其味膩未進口先嘔惡勉强服下難免嘔吐病家醫家莫不引爲恨事也今有人焉由卅年之試驗化學法之煉製其結果能造得一種甘美氣香之流汁取服甚易男女老幼無不歡迎而其功用效力較之魚肝油更速數倍大凡服魚油須二三月始見功效服此藥不到一月所顯能力反在魚肝油之上而其增補血䏭改良血液之力更勝于魚油二十倍世人必舍棄腥膩之魚油歡迎此新出品可無疑焉近年泰西各國賽會以及前年羅馬萬國衛生會審查此品無不贊賞稱奇特奬最優奬憑可知此品之精美效力之廣大眞確無僞巳爲各國所公認特再登報廣告想亦我國同胞諸君之所樂聞而共表歡迎者也無論男女老幼凡不便服魚肝油或巳服魚肝油而其效力未足者盍不速購此品一試服之方知其佳如有每日取服此品一無間斷至二月之久可保其人必精壯肥潤身量加重種種效力不勝枚舉實爲全球各種補血藥中空前絕後第一精品其餘若鐵丸鐵汁糖露等劑巳視爲未乘矣其相去不啻雲泥也衛生家速請注意○此品英文曰海孟色靈HOMONOERIN譯華文曰紅血輪補品其發行所即上海抛球場十六號羅威藥房是也大瓶二元每打念元小瓶一元二角每打十二元外埠函寄原班送上 
[上海怡成土棧廣告]  
本號開設法界天主堂街左首法大馬路永興里對門坐南朝北石庫門面揀選頂庄大小洋藥門庄另剪照箱批發貨眞價實童叟無欺如蒙　賜顧照舊放盤格外克已以廣招徠請認明地址招牌庶不致悮本行告白 
[茂生保險公司謹啟]  
本行向在英國列佛坡創辦皇后火險公司計有六十餘年自分設上海三馬路以來歷有年所凡經理一切保險事務必公正保費從廉格外克已設遇不測賠償迅速故素爲中外紳商所信從今因舊址翻造房屋遷移於四川路第五十三號江海關後面照常營業如蒙賜顧欲保者請至本帳房接洽可也經理陳安仁謹啓 
[裕祥當原衣在裕隆提莊出售]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界贊許貨眞價實近因左右提莊林立特再佈告請認明裕隆提莊庶不致誤○英大馬路石路口第二石庫門便是 
[永德土棧本月十八日先行交易擇吉開張特别放盤廣告]  
本棧親自督辦大小洋藥向設内地久己馳名今因存貨豐厚禁煙期迫特設上海英界鐵馬橋南首北京路口坐北朝南石庫門内仕商賜顧請認明本棧招牌庶不致誤主人謹白 
[召租廣告]  
閘北滬甯火車站旱橋堍北順徴里内有石庫門五開間三開間二開間高大房屋三宅租價公道如欲租者請至本賬房面議此佈順徵公司經租賬房敬啓 
[上洋新錩土棧擇於陰歷二月廿日開張放盤廣告]  
本號開設寳善街滿庭坊廣福里坐北朝南石庫門内向來親自揀選大小洋藥原箱批發各埠久巳馳名今因存貨甚多不得不添設門剪零躉批發格外克己恐未週知特此登報聲明以廣招徠倘蒙紳商惠顧者請認明本號招牌庶不致悮本主人謹啓 
[手鐲表]  
本行現有金銀手鐲錶以及各種金銀銅鋼皮壳手鐲錶此錶皆由瑞士國名廠所造機器堅固久用不壞定價極廉倘蒙賜顧請至本行可也 
英大馬路一號永昌洋行謹白 
[白禮氏]  
倫敦船牌 
白禮氏蠟燭在各國大賽會得金牌九十三面 
上海水牛牌 
白禮氏蠟燭因其佳美著名中國年久 
謹防假冒蠟燭 
[良濟局淋濁聖藥極靈且速立止白濁丸包醫男婦毒門珠黄下疳散]  
此丸專治五淋白濁小便刺痛難忍尿管被濁糊閉滴淋日久不止苦累不堪若不速治身體日漸虧耗淋濁久則氣血過損性命攸關此症或花柳染毒而來或行房事忍精所致餘毒未淨或體虚濕熱下墜亦有此症本局不惜工資照例監製爲丸能可利便止痛治濁固精服之無不立效每料大洋一元○加料珠珀白濁丸每料大洋四元本局專治楊梅結毒五淋白濁横痃下疳楊梅瘋癱魚口便毒來局包醫出立保單限期過日即還原洋醫金藥資分文不取無論遠年外科雜症均可包醫斷根不發此散專治男婦楊梅結毒小便陰戶腫爛肉赤無皮日久不乾疼痛不止將此散搽敷患處立可止痛化腐生肌脹肉立能奏效每罐大洋一元内服珠黄掃毒丸内外夾功其效更快○横痃魚口内消丸每料大洋二元○横痃魚口立消膏每張一元珠黄掃毒丸每料大洋二元○若用輕粉水銀倒提凉藥合丸天誅地滅○近有誤請無經驗之庸醫症勢反劇凡染毒者幸留意焉○上海二馬路醒舞台戲園斜對面新旅社間壁良濟局周鳴岐醫生便是 
[三井洋行]  
啓者本行經理東京水險明治火險東京火險日本火險共同火險五極大公司數十餘年辦理妥善賠欵迅速中外紳商深所共知專保各口岸及洋面水險南北市房廠棧火險其價格外公道諸公光顧請駕臨四馬路東首四川路口四十九號本帳房面議可也 
[新發眀惟一之補品]  
強種精血丸種 
陽精陰血人頼以生精足血充自然無病精衰血薄不但百病叢生且子嗣有缺乏之憂身體無康強之樂每見世人患此者閨房落莫旣少愛情社會逢迎安得佳趣或且精髓日耗血液日枯萬事不能振作五臓皆被牽連艱險困難達於極點中西各藥徧服無功則惟有改服此強種精血丸最爲有益因其陰陽並補確有特别之效能也 
陰陽並補每大瓶洋一元二角半每打十二元每小瓶洋七角半每打七元二角 
特别效能 
一凢男子色欲過度腎水虧　陽精不固房事無能或病後失調或精寒精滑子嗣艱難等症服之皆有奇效 
一凢女子經血不調經　經痛子宫寒冷乆不受孕或胎元薄弱乳水不足等症服之皆有奇效一不論男女老幼服之皆能滋補　筋流通血脈調和臓腑增長精神開胃消食強筋壯骨　元益氣清熱化痰常服此瘋延年功效不能盡述 
總發行上海中英大藥房 
[惠羅南京路十三號　橡皮底帆布走鞋]  
本公司現有此種精美之帆布走鞋出售乃西洋頭等鞋匠用最上等之材料所做耐久經著且極其適意於此一星期之内每雙祗售洋一元請駕臨看貨方知言之不謬本公司夥友皆能操華語接洽無言語隔膜之慮也惠羅公司謹白 
[始創最靈驗彭壽堂藥房]  
治白濁第一靈藥 
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫除痛去淋止濁極至三日濁可全愈眞有萬試萬靈又速又妥之妙眞仙丹也每瓶一元雙料二元先試小瓶亦可五角上海河南路彭壽堂 
[立止白濁丸]  
每瓶三角雙料半元不效倍罰上海二馬路東首晝錦里保太和啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[觀察使索還公廨管理權]  
　　駐滬楊交涉員業已任爲上海觀察使爲英法公廨上級機關茲悉楊君以各商來署上訴之案已有十餘起而公廨主權迄未實行收回以致上訴各案提訊無期除面商駐滬各國領事外並電請中央磋商駐京公使團從速電滬將公廨完全交還以維法權云 
[華官尊重刑律]  
　　英美會審公廨早堂陪審西官英德美三國領事以凡經公堂訊辦干犯刑章逐出租界之過犯及送内地官廳遞解回籍之犯往往朝逐暮歸揆厥原因必係内地官廳並不照辦而逐出租界之犯則以租界爲五方雜處易於匿跡故懲辦十餘次之犯仍敢復回犯案擾害治安爰特商請關讞員凡遇此等罪犯解送内地官署須押送至離滬較遠輪軌不通之處以免濳回近來已有數起解請上海縣知事曁審檢兩廳照辦在案茲悉洪知事與張　兩廳長以當今司法獨立刑律改良似此辦法略似前清軍流之罪殊與現行刑律牴觸未便遽允除分電上峯請示外並已函復公廨查照矣 
[租界防範匪徒之嚴密]  
　　英美總巡麥高雲君以近來租界内迭出命盜案件調查此等匪徒大半係裁兵游勇逗遛滬地資斧告罄是以糾衆夥刧或受人指使得賄暗殺除通飭各捕房中西探捕隨時嚴密查拿外並令上差各印捕荷鎗防衛又以該匪徒等均身帶手鎗追捕匪易故諭知印捕正巡裴立脫君轉令上差各三道頭印捕改給手鎗以資便倢惟恐該印捕等不善射撃昨先由裴正巡通飭各捕房三道頭印捕以四人一班每日至總巡捕房練習純熟以免臨時失措 
[澈究命盜案件]  
　　盜匪虞阿安俞阿龍許來法張盛年王阿五吳小三小金甫陸杏生洪阿根王啓仁王以寳等因持械夥刧法租界敏體尼蔭路新有慶里十三號門牌史瑞雲家金飾巨贜業經法捕房將虞等各盜及盜婦陳顧氏張朱氏並同黨陸福祥王八齊顧長逹陸伯郎朱阿福孔榮來王永生（卽蹺脚榮昌）等一併拘解法公堂逐一研訊明判虞阿安等十人申送觀察使署轉解鎭守使署按照軍法處治王以寳押五年期滿再核張朱氏押二月陳顧氏押候查拿伊夫到案再核惟陸福祥等七人跡涉嫌疑訊無實據一併驅逐出境在案茲悉此案經法公堂判决後英美總巡麥高雲君以該盜等與坭城外三德里楊陳氏家被刧一案亦有關係且已弔出珠花等原贜並查虞阿安（卽馬夫阿安）於去年陽曆十月間在四馬路東薈芳里内開鎗撃傷無錫人吳浩曾經拘解公共公廨訊無証據薄懲開釋今又犯案前案亦應澈查因即商由法總巡藍君轉禀法讞員曁法副領事從緩起解於前日將全案人證一併帶至總巡捕房大寫字間内會同刑事科員侃克君五十號西探總目安姆斯脫郎詢問一過復又派探傳同事主楊陳氏前往辨認面貌以便解請公共公堂研訊澈究 
[拘獲重要黨人誌聞]  
　　前晚八時四十分鎭守使署偵探在小北門左近捕獲一人有人見其身穿青灰縐紗皮袍蟹青緞子皮馬褂鼻架金絲眼鏡嘴邊有鬚時有多人擁護而行先至該管警區旋　黃包車一輛被獲者手足緊拷將其扶上復有巡警十餘人荷槍押解鎭守使署昨晨（二十二）有人往探據聞被獲者爲重要黨人此人就獲後鄭君卽有密電數道當夜拍發云 
[錢允祥大駁崔廳長]  
　　滬南警察分廳崔廳長前以第二警署長錢允祥呈報協興米店新張之時有假冒偵探邀同流氓滋詐一案文内叙有假冒偵探係崔廳長之戚一句以致大加申斥茲將錢署長辯駁呈文錄下三月十號廳長之戚私取舊執照冒充偵探往西門外華法交界新開協興米舖索賄一節祥係據原告米舖主張鳴臯來署喊控詢之崗巡偵探大致相同途人皆知難以隱滅不得已備陳一切據實呈報詎廳長不自内省亦不問原告之如何而竟遷怒於據報之署長祥爲地方辦事受屈與否本可不計而廳長袒護私親竟置民寃於不問揆之維持秩序保衛地方之主義相去萬里此種辦法恐遊遍地球亦無如此之黑暗焉茲將廳長之原批略爲指駁非爲好辯聊法當仁不讓云爾一廳長之戚自稱警務長擅入店舖亂翻賬台賬簿店主急步下樓喊喚崗巡該探始將執照出示註明余巧福字様　巡知係廳中偵探又係廳長之戚祗得稍予體面同店主協赴警署申說情由該探行至中途力說回廳不必到署一派游言乘機走脫上級飭人出外辦公如有不合章程理應據實報告該崗巡不即逮捕尚無不合况有的確執照可証乎一索賄之偵探自稱警務長又稱廳長之戚係據原告報稱及詢崗巡偵探大致相同是否確實應傳原告証人質問而廳長但憑調查人郝靖寰一面之詞據稱該探但說警務長並無云廳長之戚可知索賄之人廳長已吐眞情否則將警務長之語亦不承認豈非更覺冠冕乎一冒名索賄者雖持余巧福執照後祥由司法科調查余探早已銷差繳還之照由廳長自行管理批稱舊照已塗銷另補等情是否塗銷另補並未通告衹可自知大凡事涉秘密者同處室尚不易知同城雖密邇廳中辦事外區從何而知况事關鬼祟更使人難以摸索也一現下從公警部者有無私人濫竽殊不可知惟内外部上下人等二月以來北人十之六七無故裁撤者類皆嘖有煩言化除畛域其謂之何但新來之人智識經騐勝於舊人理應淘汰奈辦事之棼亂調度之乖張人人太息無可掩飾殊不知其用意若何也一索賄之官親係屬北音銷差之余探係　蘇音明知官親所持之照實非余探原人如欲緝捕此人應先研究偵探舊執照從何處出來此爲緝捕法中之要着萬一遁詞此係僞照則將來千百倍於此事者亦可以一語塞之矣以上數行實爲答詞之必要至於原批中縱屬殃民形同聾聵辦事颟　等種種公事語祥職任微小名不副實愧未敢受敬以還贈之廳長尤有說者祥此次爲米店事據實報告自問尚無不合廳長之震怒於祥者另有二遠困廳長到差以來各區隊長警落差後出外閒遊隨意穿着制服至租界亦如之本爲廳長允准之事祥以形式不整有碍定章屢議取銷迄未議决法捕房見此情形頗不滿意打電飭人屢來質問不得已備陳利害據實轉報此爲廳長震怒之遠因一本月内未滿一月第二區巡官已三易其人僅有内勤楊巡官尚未更　日前呈報督辦又將楊巡官調往浦東祥以楊巡官多年舊人辦事精細二區地當　要巡官已調數人未便再易生手面告督辦允將廳長呈文批駁未准此爲廳長震怒之遠因二有此一因遂發生近日結果總之祥素性梗直不知敷衍對於人民太嫌處處𤍠心對於上級未能事事服從此問心負疚之地上月間因辦事掣肘激刺日深在督辦前堅請　職未蒙允許現在第二次辭職已逹目的閉門思過趁此春光徒以筆墨相争殊覺不値一笑也特復 
[寗紹商輪公司股東會記事]  
　　寗紹商輪公司昨日在法租界四明公所開臨時股東會到者二百餘人午後二時半搖鈴開會首由總理虞洽卿君登檯宣佈開會宗旨並謂上次股東大會公議建造新船業已與祥生船廠議訂合同共需造價銀廿五萬兩奈所收股欵不足現擬續招股欵以足抵新船之價爲限鄙人及寓滬舊股東戴嘉寳傳筱菴等已認定若干無須由新股東担任次由股東陳文魁君云訂造新船前已由各股東公議取名一新鄙意此名不雅擬改名新寗紹俾同鄉人易於辦認且與舊寗紹連屬全體鼓掌贊成遂議决新船取名新寗紹總理虞君又云祥生船廠西人今日亦已到會應請登檯報告旋由祥生船廠西人登檯云旣承貴公司與敝船廠訂造新船共需建造費廿五萬兩現鄙人愿先收銀二十萬兩其餘五萬兩俟新船落水後由貴公司於營業項下陸續拔還藉副貴公司惠顧之雅意全體鼓掌歡迎繼由會計員某君登檯將去年公司營業情形逐一報告畢並將上年出入帳略刋印成書分送各股東然後散會 
[全國商會聯合會記事（八）]  
　　全國商會聯合會開會至前日已有七日所有議案大半議决付審查會審查昨日星期議决休息故周正會長於上午到審查室請審查會長盛竹書君將所有各種議案轉請指定之審查員從速審查是以各審查員如沈聯芳沈仲禮印錫璋馬息深劉桂馨等均於下午至會將各案詳細審查聞對於否認公文呈式一案最爲愼重周正會長並面囑書記長嚴漁三畢雲程二君將正式呈文從速起稿交由審查會審查以便今日大會時付衆討論周正會長因前日提議商律案時會員缺席者甚多惟查商律案内之第七件商人通例及第八件公司條例於商界關係尤重經已議决由各會員將全案帶回詳細研究提出意見書於三日内交由審查會審查故於昨日將全案備函送請未列席會員詳加研究茲將原函錄下逕啓者本會提議商律案中第七件商人通例第八件公司條例爲此次大會最關重要之件若不詳細討論殊於會議精神上多所缺憾公衆表决交付審查但須請各會員於該兩種通例條例仔細研究是日先生未經列席茲特備函送上提議案件一份請於三日内將商人通例公司條例逐條研究用簡單法聲明意見送由會場審查所參酌報告俾便二讀表决無任跂禱三十三號會員張雪洲君本係巴拿馬賽會勸導員今因亟欲分投勸導故於昨日具函請假當經周正會長將原函交由嚴書記長錄入請假簿俾衆周知 
[出品分會添設通信處]  
　　美國巴拿馬賽會江蘇省出品協會上海分會事務所本設在南商會内現因北市各界報告出品往返不便故由坐辦王省三吳杏　二君商請洪知事轉商總商會周總理貝協理假總商會内設一通信處每日下午在彼辦公俾與各出品人隨時接洽 
[再誌徵求賽會物品之談話]  
　　上海出品分會前日開第三次談話會已略紀昨報茲悉是日正會長洪伯言知事曾宣告徵集賽會物品照規定進行表各縣分會須於陽曆四月内一律征齊上海爲商務薈萃之區此次赴美賽會於中國實業前途關係非淺斷不可稍存敷衍查現在陸續呈報願以出品赴賽者固不乏人然尚不甚踴　故勸導一層萬難再緩茲擬請勸導諸君認定門類分任勸導俾　按期進行免致貽　當經各勸導員分别認定於即日起實行旋又將研究出品各項手　互相討論良久散會時已傍晚矣所有各勸導員擔任門類錄下哈少甫美術門兼書畫雕刻玉器仿古文玩洪文廷鄭錦峯磁器陶器顧繡徐乾麟工藝門毛皮呂葆元王介安綢緞絲織品聞蘭亭文學門棉紗土布廠布機布沙布兼商務印書館謝衛牕寗波木器兼府綢沈潤挹穆杼齋子花花衣花核穆杼齋又兼教育門陸伯鴻項如松轉運門兼美術又機械製造張樂君油豆餅兼農業門牲畜門米麥雜糧鍾新甫園藝門胡志源農業門醬油 
[陳逹的被拘續誌]  
　　救國接厲團團　陳逹的卽陳大地被閘北警廳拘捕已記前報茲悉陳已經司法科訊明解送鎭守使署訊究並聞陳在警廳密訊時熊極從容據供前在鎭江趙光部下當兵自去年遣散後來滬覓就無成以致饑寒交迫狼狽不堪近有人介紹入接厲團擔任赴鎭江運動軍隊高科長問何故甘心爲此陳稱實因迫於生計别無他意云云 
[突如其來之調查員]  
　　寓居城内石皮弄之陸胡氏扭蔡德昌至警察二區二分署訴稱婦人與蔡素不相識詎蔡突來氏家自稱係檢察廳調查員堅欲入室檢查因其並無憑照扭署請究並有見証王老三聲稱因送鞋片至陸胡氏處暫將皮袍寄存約定晚間來取不意蔡德昌卽稱調查皮袍不知何故詰之蔡德昌供稱因見王老三形跡可疑故向詰問並未自稱調查員警署飭送滬南警廳司法科訊辦 
[鎭守使領到省欵]  
　　上海鄭鎭守使前因兵餉政費待用孔殷特電政府請即撥欵濟用當經財陸兩部電覆准由江蘇省庫撥銀四萬兩濟用鄭鎭守使接准部電後當即派員賚文赴寗請領現已將欵領回矣 
[乘車巡邏之捷速]  
　　英美捕房代理華捕正巡惠爾生君以邇來租界内匪徒充斥搶刧頻仍而華洋交界處尤爲匪徒出没之所自應嚴加防範惟静安寺楊樹浦兩處最爲僻静且地方遼闊雖派有中西印各捕駐查深恐鞭長莫及爰特製造輕捷脚踏車八輛分交静安寺楊樹浦兩捕房捕頭選派能乘脚車之華捕八名分班在邊界常川巡邏以保治安 
[法總巡獎勵包探]  
　　法總巡藍維藹君以本月九號法新租界敏體尼蔭路新有慶里十三號門牌史瑞雲家被盜刦去値洋二千餘元之衣飾洋銀至翌日即由探目黃錦榮沈德福包探韓邦逹等人贜並獲破案迅速議定賞洋二百元業已禀請法領事核准給發以資獎勵矣 
[破獲花園衡之賭窩]  
　　南市第一區警察署田巡官訪悉大東門外花園弄内六號門牌姜阿大家深夜糾衆抽頭聚賭立卽帶同長警前往拘獲頭家朱自生及男女賭徒楊遇春嚴子亭任阿榮傳雨亭朱樂琴李阿七郭阿二周阿樓王蘭生萬阿大曹樹樓嚴樹生朱惠樓孫利生陳王氏陳周氏李姜氏連同姜阿大等二十人並賭具銀洋一併帶署詰明屬實飭卽移送司法科訊究 
[無賴乘機索詐]  
　　蘇州婦人王丁氏前日至小東門外購得烟土一百二十元分作數包携至城中唐家弄口被無賴朱和尚察悉向之索詐該氏給予烟土一包値洋五元朱不滿意以致争執由警拘送地方檢察廳預審起訴審判廳由端木棻推事官與田檢察官公開辯論原告由金律師出庭辯護訊之朱和尚俯首求恩問官以該氏私帶烟土罪已成立判罰洋三十元拘役四十天姑念該氏有病暫行取保候示朱和尚詐欺取財罪當然成立判押三個月以儆 
[審判廳處治販烟犯]  
　　鮑壽言等均因私販烟土由警拘送地方檢察廳預審明白起訴審判廳前日下午經推事檢察各官開庭辯論當庭宣判以鮑壽言私販烟土罪當成立判罰洋五十元薛武昌罰洋四十元許金發罰洋五十元陳金海小阿妹各罰洋二十元沈根寳監禁九個月再罰洋二元李阿二拘役五十天再罰洋三十元陳如春罰洋十元何金海監禁三個月另二十天夏子和姚德英王義仁周順富各拘役二個月並各罰洋五元 
[警廳起解盜犯]  
　　盜匪王德標周元楊桂廷謨等圖刧鐵路北首陸家宅某姓家未成由閘北警探當場拿獲已記昨報茲悉王等三犯業經司法科訊明屬實於前日解送鎭守使署訊辦矣 
[流氓衝撞印捕]  
　　流氓周春福等前晚在三馬路妓女彩霞閣門外探望適江蘇某署偵探米某在該妓院狎游疑係暗殺黨出外察看周情虚奔避致與該處看門印度人碰撞互相毆打當被該印人拘入捕房經捕頭詰據周稱因該妓院每晚有大帮賭徒聚賭意欲入内索費致與印人互撞捕頭飭令將周管押即派包探前往調查不實惟以周並未犯案從寛斥釋 
[招撫散兵之手續]  
　　江蘇馮都督韓省長查得各屬裁散兵士大半流落蘇省近來上海盜案迭出難保非若輩迫而出此爰特委派楊某來滬實地調查究有若干以便設法招撫給資回里前日楊某已經抵滬暫寓北市旅館昨已遣人至華界擇屋預備開辦矣 
[洪知事銷假]  
　　上海縣知事洪伯言君日前因患喉症向韓省長禀請病假本署公事派委第一科長黃允之暫行代辦茲已痊愈於前日起照常視事矣 
[調查巡官與商界之衝突]  
　　浦東高橋鎭閘北第三區第二警察分署巡官牛玉麟因在該鎭西市唐家橋口德興茶樓捉賭毆撃丁德茂魚行主丁鳳山受傷致動公憤全鎭罷市已誌前報茲悉該鎭衆商業已公禀徐分廳長請求澈究而牛巡官亦向分廳報告徐分廳長因察核兩方禀報各執一詞非調查明確不能解决日前特派第三區署長王汝霖前赴高橋鎭切實調查具覆核辦現王署長已將此案肇事實情調查明確呈覆到廳想日内當有辦法宣布也 
[清道路燈之預算]  
　　上海工巡捐局所轄南市及城廂一帶之電燈路燈曁清道挑藍掃帚一切物件曾由楊局長分飭東西南中並高昌廟各分局核實預算每月究需開支洋若干着令核實估復任案茲悉東區分局每月清道路燈電燈等費約需洋一千二百元西區分局每月需洋五百元城内中區分局每月需洋一千二百元南區分局每月需洋五百五十元高昌廟每月需洋一百五十元以上各分局每月共計開支洋三千六百元左右惟辦事各員薪水尚不在内昨已由各分局開報楊局長查核矣 
[北京籌辦電車之效法]  
　　北京電車公司業已招足股本呈部查騐惟購辦電車材料以及發電機器鋪設鋼軌建築工程並購地安埋各法曁公司各執事辦事規則又行駛電車繳捐章程因查上海南市華商電車公司開辦以來營業甚屬發逹且得盈餘亟應仿辦故於前日派委代表高子白君抵滬特向滬南華商電車公司經理陸伯鴻面詢辦法以便回京仿辦並請滬北和興實業公司執事沈耕莘君赴京商購電車應用材料云 
[法租界火警續誌]  
　　法租界三茅閣橋東首洋涇浜火警已略紀昨報茲悉民立報館舊址後面之貨棧與法興報館後面堆貨棧房毘連尚不知何棧起火現已由捕房飭探詳細調查再行核辦又聞是役自法興報館起至德培里口新盛昌報關行止共燬三層樓洋房八幢里内房屋亦稍有損壤云 
[幸未燎原]  
　　前晚十一時閘北大統路洪慶里某姓家不戒於火幸一區警署近在咫尺由長警等極力撲滅尚未成災惟燒燬棉被衣服等物床上睡有七歲男孩其頭顺兩手已被灼傷幸無大碍云 
[船户失足溺斃]  
　　稻柴船户陳阿金偕同其弟阿四等由西鄉販柴來滬駛近油車碼頭浦中阿四失足　浦身死昨日在彼撈獲屍身由二百八號警察協同屍兄陳阿金報告第一分署傳同十二圖地保令報地方檢察廳請騐 
[菜場之惡鬥]  
　　昨有王四桂等數人在蓬路菜場與某甲口角將甲扭住蜂毆被捕查見一併拘入捕房捕頭諭令收押候查核辦 
 [安插貧苦婦女 
　　鄉婦張李氏在寳隆路畔樹上自縊遇救已誌前報現由捕頭將李氏及氏之幼女帶往法公堂請示氏供丈夫於上年身故守節撫孤貧苦不堪無奈將女抛離自盡雖蒙解救後來之日甚長仍難活命聶讞員與法副領事德君均爲之惻然諭令將該氏母女送往廣慈醫院留養終身 
[糖果業取締流氓]  
　　南市糖果業各商人以凡有新貨起岸上棧之時每有流氓結帮搶奪統計常年損失爲數不貲茲特公同集議推舉蔣壽庭爲代表至上海縣公署禀請禁止以全血本洪知事以此事係在警務範圍昨已批示飭赴滬南警察分廳請求論禁 
[女子被拐無踨]  
　　西門外壽祥里第三弄五十三號門牌蘇州人韓巧生之女名弟弟現年十七歲於本月二十號忽被匪人誘拐無蹤韓四處找尋無着前日已投各警局並檢察廳請求查緝 
[保人不甘賠累]  
　　唐煥章陳開和去年因友人賈阿四欠西人培爾車租被控代央朱某具保不料賈保出後即逃避不理唐陳二人亦推諉不認遂由朱賠洋八十餘元一面另行起訴前日經閘北初級審判廳開庭辯論朱邀見証鳳山到案証實判唐陳交人銀並保聽候决定 
[船户不認欠債]  
　　閘北居户王章氏控船户章桂松欠洋九百元不還逃匿租界前日經聶襄讞會同英領督君研訊原告投訴前情請究訊之被告延律師上堂辯稱此欵係被告之兄與原告會欵糾葛請爲察核中西官會商之下以此案已在閘北第二初級審判廳涉訟有案判章押候函詢該廳俟復到再行訊核 
[祗可弔驗契據]  
　　朱羅氏控莊聖泉干涉建造房屋等情前日經公廨聶襄讞會同英哲副領事研訊兩造均延律師上堂辯護良久因供詞各執判被告交保着將田契呈案並傳該圖地保到案再行訊奪 
[存欵劃抵欠款]  
　　吳仲祥控吉和號主黃吉人經理羅寳楨欠銀由廨訊明論限兩禮拜清理在案業已逾期前日復經傳訊原告延律師上堂聲稱查被告有現銀二百四十九兩五錢存於叭吧利洋行應請飭令該行劃付訊之被告亦延律師代爲辯護中西官會商之下判候傳諭該洋行將存銀送呈公堂准給原告具領 
[被告無可規避]  
　　邵南平前投法公堂控稱房客倪順錦租賃房屋開設染坊在屋前空地上擅搭木架向論不理求請勒限拆去等情曾紀前報昨邵又投稱倪非但逾限不拆反糾人强軋商人吃講茶求請嚴究倪由伊夥施子新代稱倪有事未到木架已拆去一半日内可以拆完判施交保倪抗違不到着飭提訊究 
[原告受人商勸]  
　　沈茂堂前將田單向周谷山抵洋五百二十元日久不贖控經法公堂判交人銀兩保限理在案迄今尚未保出昨周禀稱現由沈之胞兄出場相勸先還洋五十元商人情面難却允爲先還洋一百元餘者再行料理求斷沈供人銀兩保實無人肯保求恩釋出措置判限七天交洋一百元餘限一月理清 
[姘婦不能負責]  
　　周正宗投法公堂控稱前有婦人張寳玉借去洋三百元本利無着求請訊追借據呈電張供此洋聞係姘夫陳姓向周所借婦人與陳早已拆開不知去向與婦人無涉求察聶讞員察閱借據確係陳姓出立並無張寳玉之名判將案註銷堂費着原告交出 
 
 
 

Page 11

 
 
[失竊報捕]  
　　北河南路錫順里四百五十八號門牌某姓家前晚失竊銀器多件價値頗巨昨　捕房請爲查緝捕頭准之 
[洋人犯案被拘]  
　　洋人某甲前曾犯案匿居虹口昨被美捕房一百十三號西探查獲拘入捕房經捕頭詢問一遇押候解送該管領事署訊辦 
[初級廳加征繕狀費]  
　　上海第一初級檢察廳布告云案查上海地方檢察廳以書記不敷辦公呈奉江蘇高等檢察廳核准援照浙江成案將繕狀費改爲一字征收一文布告實行在案當由本廳呈請地方檢察廳援例改章茲已奉到第三百五十九號指令内開案據該廰呈稱擬將刑事各狀帋繕狀費援照本廳辦法每一字征收一文以期一律而免兩歧等情到廳查核所呈係爲劃一辦法免致訴訟人有所悞會起見尚屬正當自應照准除呈報高等檢察廰鑒核外合令遵照此令等因奉此爲此布告各當事人知照嗣後凡有來廳呈遞訴狀者其繕狀費一律按照地方檢察廳成例改爲每一字征收一文未滿百字作百字算征收銅元十枚逾百字而有奇作百一十字算征收銅元十一枚逾百一十字而有奇作百二十字算征收銅元十二枚照此類推以次遞加統以銅元計算仰各遵照特此布告 
[縫紉女校改訂課表]  
　　海寗路三德里口勝家縫紉女學校創辦已久今年復將課表改訂取材適用該課表計集中西男女大小衣服及用品等共六直十種任　擇習三十種俾學者各得其用現該校特開徵集會凡於會期内往學者减收學費三分之一惟聞該會期甚爲短促云 
[積竊監禁四年]  
　　陳阿四迭次犯竊　戒不悛近又竊取馬陳氏家衣物由警查獲解送地方檢察廳訊明起訴審判廳於前日提案宣判以陳阿四竊盜罪當然成立判監禁四年以儆 
雜評三（訥） 
[商會之惡消息]  
　　國民方面各種會議已盡取消所餘者惟商會而已故記者於此次全國聯合會之開寳貴而鄭重之夫商會之所以得存立於今日者以與政争無涉也今開會而後於公文程式及各種商法案頗與政府争論識者方謂將由此取惡於政府而不謂已有人發解散商會之論矣此事方得之北京電確否未可料即使有之亦未必與此次之争論有關係且政府允行與否尚未可知惟旣有此消息則不能不爲之惴惴興高采烈遠道赴會之商人聞之將發何種之感情耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[賃婦詞] [  瓿宜]  
　　賃婦與人約五年期未滿有勸以　賃夫家富改約終身者婦有辭焉世共高一海之東女如雲有賃婦悉難言（一解）雖難言還自喜生子五年中榮枯再由彼（二解婦有言人不聞以心忖心言可榮　終其身（三解）婦未言問諸姑諸姑伯婦目漸眩隱約見金夫（四解）婦欲言　先盡自我入門來腸日九廻無人問（五解）有腸　無米炊日長眞如年安用五年爲（六解）五年無子生於義京當去夢裹春華鏡裹看笑謝旁人語母遽（七解）婦無言人有詞願婦心口常如一休學翩旌風外吹（八解） 
[戲擬致某商務總會書] [  ]  
　　爲討論保障商界各譽事謹啓者日前各報登載全國商會聯合會議案内有保障商界名譽一案爲貴會所提出足見貴會諸公研究商學之精愛護商人之至佩服之忱何可言喻惟念智者百慮或偶有未周愚者千思或間有一得且一議之立引伸之則義益充一制之興推擴之則效更大竊謂貴會提議之原案立意雖極佳妙辦法似欠周匝有尚須引伸推擴者乘此飯餘之暇試爲貴會陳之查原案貴會所謂保障商界名譽者其保障方法係請官廳於文告批示中沿用之奸商市懀等字様槪行删除僕於國文程度旣極淺陋商務學識又乏分毫初不知奸商市儈四字如何解釋言之殊深慚愧及考字典始知奸字本作　與姦字多相通用註云犯也左傳是再奸也又私也僞也如言作奸犯科是文詐也漢書銖兩之姦皆知之又惡人也書寇盜奸宄總而言之爲罪惡之名詞商人之有罪惡者曰奸商猶人民之有罪惡者曰犯人人民無罪惡者不得謂之犯人商人無罪惡者自亦不得謂之奸商罪惡之人何界蔑有商界中登能保其必無罪惡自罪惡商人自商人所謂奸商者乃專指犯有罪惡之商人而言與並無罪惡之商人本毫不關涉貴會鰓　過慮急議删除自必别有高見但奸字不過諸種罪惡名詞中之一種官廳文告批示亦不過諸種文字中之一種僅此删除範圍至狹保障名譽仍未完全充貴會之意似宜將字典中之字凡含有罪惡意義者無論何種文字之中一槪不得與商人之商字連用方不挂一漏萬且名譽爲生命第二無人不應保　若僅删除奸商字様其關繋袛在商界不如將犯人罪人等字様一併删除之必使我中華民國字典之中永遠不見有罪惡名詞之字則中華民國之人民從此之後即日日犯大罪行大惡仍不至損礙共名譽如此則保障名譽之功可謂至鉅極偉非較貴會原議義益充效更大耶此僕所謂宜引俾推擴者一也又考字典市字註云賣買所聚之處也易日中爲市故通商曰互市僧字駐云牙儈也會合市人者史記市儈　辦即今之牙行業居間業代理業及各行號之買辦是也是市儈　字之本義均無含有損礙商界名譽之意貴會以爲亦應删除亦必别有高見但僕以爲删除市儈之名詞不如删除市儈之事實現正編制商法之時充貴會之意急應呈請法制局於中華民國商法之中規定一條曰凡稱商人者不得於買賣所聚之處經營商業再規定一條曰凡營牙行業居間業代理業及爲各行號買辦者均不得稱商人如此則市儈兩字方可與商界脫離關繋不删除自删除矣非又較貴會原議義益充效更大耶此僕所謂宜引伸推擴者又一也夫僕亦商界一分子也其愛護商界名譽之心原不弱於貴會袛因昏痛陋劣一無所知故寗自藏拙不再另籌奇妙保障之法以與貴會相抗僅就貴會提出之原議竭其一管之窺聊效三隅之反倘亦輕塵補山露助海之欲意乎尚冀貴會諸公母掩鼻而笑之也專肅撫　惟希大察不宜 
[仿仁後君油塔詩] [  眞州顧天民]  
　　酒可口飲一斗澆澆　愁大醉將盃丢兩條腿只發抖一交跌倒大街頭飯菜吐出來喂了狗警察拿着棍喊道走走名要清西人云第二生命若憑虎狼心將社會上錢尋人駡你子盜女淫縱積得無量數珠金黃泉路上帶不去半文 
[新三字經]  
　　人之初要做官獲利厚身分高彼農商與工藝權利小不足羡大總統下命令招國人去赶考考得好做知事求官者樂無極典衣裳售房屋湊　費到北京一而十十而百怕嫌老剃去鬚恐輕幼將　留衆議院作考棚某秘書出題目兩場文四篇止落第者一半人口試時幾句問舊官僚蒙優待經騐多能辦事游學生不中意一筆勾孫山外錄取者皆大喜揚名聲　父母不取者恨而氣合上書責政府施詭術有何益攻之哉宜勉力 
尊聞閣詞選 
[解珮環和程君筠甫京幾道中見楊花之作次韻] [  東園]  
　　伶俜娛娜問東君解否萍因絮果偶爾飄零傷别傷春算剩雪兒憐我天涯無限緾綿意有少婦笑顔紅破只情絲萬縷千頭輸與客氈包裹一自玉樓人散但香零粉碎茵　飄墮來是春初去是春殘休說韶光虚過　塵踏遍長安驛憑帽　鞭絲無奈蕭蕭倚笛郵亭那管晚來風火 
[漁歌子雨夕用張志和原韻]  
　　聽雨高樓逸興飛茶僧吟瘦燭奴肥侵筆帽掠　衣黃昏時候燕初歸 
[歸去來别情]  
　　又到落花時節風雨春三月花事　珊正愁絶心中恨向誰說日暮空啼鳺分明是驛亭催别又無奈遼人情切笛吹破一枝鐵 
[滿庭芳]  
　　蠟　燈紅螺浮酒綠迎春爲趁今朝紫姑賽罷况又上元　幾處　樓珠閣又幾處火樹星橋間情泥碧　深處丹鳳一枝　墓然添别緒迢迢南浦　　魂銷更月輪恨轉水勺愁澆要問　番風信多半是先到梅梢人去也江花謝草有夢總無聊 
[欄干萬里心]  
　　落花如雨驛樓低芳草　天　路迷杜字催春不住啼夕陽西多謝東風送馬蹄 
[慶春宮二東山道院賞碧桃分得樹字在松江作]  
　　千里萍浮一春花好客中偏惹愁緒曲徑凝香名園依綠麗景撩人如許露條烟蕊把三月風光挽住是元都觀是武陵源碧桃滿樹又從南國尋芳素素紅紅不知何處往事分明舊遊約略算只流鶑解語去年今日記花下傷春有句天涯回首春去春來幾回朝暮打破愁城驀登仙境唱酬况得佳趣煑字茶鐺追懽花國未忍五茸抛去兩三知已我幾欲黃金鑄杜問君何似天上文星雲間今雨者般屈宋衙官心契三生目空千古會仿蘭亭綠　蓮社中有酒龍詩虎放開　抱吐清氣撲人眉宇臨風一笑幾比　葭倚將玉樹 
[春閨] [  錫]  
　　瘦損紅顔妒芍肥東風吹雨溼　衣倚闌獨立情無限怕見雙雙粉蝶飛香幃覓夢夢難成午睡驚醒惱漏聲怪問待兒忙底事百花深處打黃鶯 
[春月]  
　　雨過黃昏近雲開見碧天蟾輝清户　蝶影滿鞦韆寂寂花陰黯溶溶桂魄圓闌干流照處春逗海棠先 
[徐君乘青招飲春酒席間多酒豪詞客次勁松韻賦呈一律] [  醄襌]  
　　晶窗瘦石映重重公瑾醇醪味郁濃湖海文豪蘇玉局年華壯悔侯朝宗品蘭瀹敬茗香凝座拇戰狂呼氣若龍賢主多情肯放客歸途怕歷最高峯 
自由談話會 
　　巴意直克勒斯曰人之不能自治者必不能有自由願我國求自由者反躬一省伯德爾曰自由者寛裕之餘地也非以人從欲之謂也以自由爲護符而無所不爲者請三復斯言賴步霞曰一事不爲謂之懶惰而不可謂之自由是爲游手好閑一不事事者當頭一棒　　沙德曰天下之可貴可重者莫自由若故受人之賜而失我之自由者智者不爲也吾不解茫茫人海多有受小利而甘冒不　爲不道德之舉動者是豈皆下愚者乎希賽祿曰寗得喧嚣之自由母爲安静之奴隷吾同胞處此風雨飄搖政治紛糅之中國須各持鎭静態度若相傾陷相鬩訌則亦同歸於盡與埃及朝鮮之民等并喧嚣之自由亦不可得也鳴呼吾爲此　孟德斯鳩曰自由者法律所許之權利也予本自由權摭自由格言以實自由談話會[  ] 天民）儉德會規則一不狎邪二不賭博三不必以酒肉結交四不必華服五不輕寒素入會者杭縣姚致俊寗波陸春來邱殿臣福建盧作舟盧樹清陳夢生夫婦陳菊香女士賴少軒夫婦鎭江田寳清劉福保黃炳南夫婦吳縣許清泉夫婦許昌淑夫婦梅壚張傑華亭葉旦嘉定李紫綸丹徒戈楚卿廣濟熊祥雲熊蔚霞武穴熊鏡雯秦縣林心一鎭海金民痴夫婦吉安曾述之 
小說 
[滑稽小說求籤] [  覺迷]  
　　尼姑菴裹觀音殿上測測作聲一青春女郎手籤筒伏地祈禱蓋有特别事故來此質問者也禱詞云何則曰人家都道生育關女命阿儂在娘家固曾臨産一次若云子息靠男宮阿儂床第間非僅一丈夫身此情此理阿儂莫能解還求娘娘籤示言旣再拜而起噫女郎何爲而發此奇絶之質問者聞自結　之後越數年未一産翁姑抱孫念切而此倜儻之女郎心滋疑惑適逢觀音誕假燒求子香竊以私意請問不辭瑣屑之觀音娘娘女郎方自蒲團起立香案之下忽聞　　一聲突有人鎭頭而出視其人非偷非丐固一衣衫楚楚丰度翩翩之美少年也少年視女郎而笑女郎紅暈兩頰敢怒不敢言急急遁去少年爲誰未來兒子之父而現在阿儂之夫也女郎素倜儻少年亦好奇預伏杳案之下以觀此新女界中人物平日對菩蕯極端不信奉者今何虔誠若此也（一） 
[牟尼珠（十二）] [  仁後]  
　　旣而曰桑間濮上采蘭贈芍見於三百篇者仲尼未嘗删而君乃一筆抺殺之迎風待月琴心劍膽一般怡紅公子慘綠少年所傳爲美談驚爲奇遇者君乃鄙之不以齒吾曹旣聞命矣至若小姑居處本自無郎而君又内助尚虚不孝有三無後爲大且君數世單傳北堂萱草寗不作弄孫想趁此香憐玉愛而爲燕婉之求於計亦復良得顧君則自高崕岸一若終此生不復賦求　者是又何說　香曰唯唯否否非敢然也大地之道造端乎夫婦苟於五倫中廢去夫婦一倫不出百年人類且絶跡吾又烏敢不盡吾應盡之天職獨是伉儷之間有絶大之關係存焉所偶得其人足以造成圓滿之家庭而享無窮之幸福所偶非其人則詬誶謠諑求一日之安而不可得揆其得失奚翅霄壤安容草草將事者易地以觀大抵皆然吾不解彼等於偶爾之遭逢初非有學問之試騐性情之契合甚且姓氏里居未暇致詳果何所見而厚吾又何所恃而遽示其愛情藉謂結婚可自由離婚亦未嘗不可自由恃此可無恐是於未經結婚之前已預作離婚之計其愛情之基礎先已搖搖未能確定所謂同甘苦共患難千廻百折而不變其素守者恐未能於筒中求之也人必自輕而後人輕之就彼等之舉動加以評論固具有啓人輕諒之理由非吾好爲此輕薄之言而信口雌黃也至於物色嘉偶爲時已久今亦不妨發表吾之意見爲公等告吾蓋預懸一嚴格以爲選擇之標凖者審愼於先庶不至貽悔於後果値德性佳才貌備而能不吾遐棄者誓必傾竭吾純粹潔白之愛情完全灌注於一點喜馬拉耶之山可平太平洋之水可枯而眞　之愛情乃不可滅持是以求若其難諧　卜者　效魚鰥使急於求匹而姑降一格以爲遷就實與素抱之宗旨大相剌謬非所願也似此開心見誠之一席談朋輩或頷之或目笑而腹誹之輕薄者且聳肩而嗤以鼻蓋自歐風東漸以還青年學子見異而遷醉心於不規則之自由方且自命風流幾不復知道德爲何物若藕香者不失爲自好之士殆所謂鐵中錚錚庸中佼佼若矣而朋輩乃鄙夷以爲迂酒食游戲旣非復朝夕相徵逐而交乃日淡蓋親不期近而自近疎不期遠而自遠勢使然也同里秦生小齋者獨與藕香爲耐久交蓋卽　　之從兄也小齋長於藕香一歲沈兄之秦弟之自幼同嬉戲少長共筆硯相親相愛雖同胞無以遇數年如一日也團結性爲人類之特長父子兄弟其團結也出於天然固無所用其别擇至若夫婦朋友其團結也出於人爲琥珀能拾芥而不能吸鐵磁石能吸鐵而不能拾芥或迎或拒之間精微之理寓焉 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽痿少年精竭之人一一試驗無不回天再造乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流淸未交先洩既交不久舉而不堅洩而不射或少年誤犯手淫或後天戕伐太過以致腰酸腿軟耳目昏眩神思恍惚等症服之壯陽暖腎固精補陰益命門之眞火療氣血之虚寒腎經旣足諸恙自平冬不冷　畏不畏熱鬚髮轉黑視暗若明雖夜御數女精神不倦神勇奮發曲盡歡娱夫婦愛情從此倍篤且儘可保險身體轉弱爲强各省治愈謝函一百餘件皆有民局郵局圖章爲證以表神騐鐵據更比衆不同者如服無功效情願原銀奉璧每兩二元每料一斤收工本洋廿八元老年陽痿鹿茸用法不同另製雙料廣嗣金丹每盒五元如欲試用每服一元上海盆湯弄絲業會館後寜波路口五開間門面崔氏瓣香廬藥室啟本廬分設杭州陳列所○南京花牌樓○天津北門獅子胡同忠成棧内 
[本館代售清季宫闈秘史]  
淸裕庚之女公子德菱隨侍慈禧太后著有英文筆記ＴwovegrsintheＦorbiddencity描寫宫庭内容淋漓盡致可驚可歎可恨可笑經則民譯成華文都八萬餘言誠奇觀也 
[游戲雜誌第三期]  
水彩封面畫（笑殺老頭子） 
詩人周拜花陳佐彤小影 
詩人天白李生同乘飛艇小影筍禪劍花嗣音小影 
武林女畫家庶五設色山水 
著名花旦馮春航倩妝小影陶天演小影 
新劇家王无恐武裝小影許黑珍扮演四進士小影 
化妝神手錢化佛之變相 
新劇家子青子美合演新劇恨海之圖 
新劇家凌憐影李悲世有若無鄒福元合演血淚碑之圖 
新劇家化佛瘦梅石痴戲扮野鷄拉客之圖 
新遽家優游冶兒無爲合演保叔塔之圖 
天然風景黄公澗黄婆墩老兩口兒之圖聽松亭惠山浜之景 
本雜誌撰著者天虚我生了青劍秋瘦鵑夢犢生率公瘦蝶愛樓 
鈍根丁悚最近小影 
滑稽文三十篇詩五十篇詞三十一闋譯林十六篇 
筆記四種懺因筆記顧横波别傳十年遊記紅鵑啼瘦樓拉雜話 
外國戲法講義（附詳圖三幅） 
說部十七種井底鴛鴦古室鬼影女虚無黨人野心五千磅合歡牀獃丈夫惡作劇和尙結婚雪世界遊記古塔逢時記盻書郎伏魔將軍新英皇雙報父仇不了緣片紙風雲 
傳奇兩種桐花牋綠綺琴 
彈詞一種聶慧娘 
崑劇遊園全齣（精楷石印詳注工譜校上期尤爲工細） 
京劇黄金台全齣（附劉永奎林檯森合演本劇小影） 
廻文詩燈謎竹枝詞歌史第二期之勘誤表 
下期增加超然之新官場演形記全部七絃琴譜 
每册祇需四角 
總發行所上海棋盤街中華圖書館分銷處申報館及全國各大書坊 
[不傷喉又不損惹肺管幸福紙香烟]  
ＷＩＩＦＦＲＥＤＣＩＧＡＲＥＴＴＥＳ 
全球所産之香烟中卽幸福紙烟爲極精衛身 
裝於不漏氣之盒每盒五十枝 
獨製主家英京阿達香烟有限公司 
ＡＲＤＡＴＨＴＯＢＡＣＣＯＣＯ，Ｌtd,Ｌondon,Ｅngland 
[召盤]  
北四川路海寧路西首二百七十九號門牌共和春番菜館巳開張三載今全盤招頂如有合意者請駕惠臨面議此佈 
[遺失派司]  
三月九號太古SOOLOON船進口　4945240577洋布三十五件SBR804752807796西緞念六件該派司遺失巳向關申明作廢另補此白義源洋行啓 
[大洋房召租]  
兹有麥根路四十四號四十六號大洋房二座房間寛暢外面花園如合意者請至圓明園路念三號本帳房面議可也高易公館謹啓 
[出賣機器車]  
兹因洋人將欲回國今有頭等一千九百十三年新式花旗機器車一輛自來開關勿用人摇電燈並一切另件俱全如欲購者祈請來函本館轉交十三號可也 
[人造自來血]  
（一）胎養 
人之未生是曰先天先天血足體質强堅 
（二）初生 
人之旣生儘能哺乳乳水不足血多乃補 
（三）蒙養 
人生七歲一律入學血足之兒聰明智覺 
（四）成童 
天眞爛熳兒童之常游戲過度血足乃强 
（五）弱冠 
男子二十年交弱冠知識已完血虧是患 
（六）學校 
潛心向學朝夕勤勞血輪强健足冠羣曹 
（七）交際 
飮食酬應最易傷身體强血健乃成完人 
（八）婚票 
早婚之害人盡知之養身補血在初婚時 
（九）生子 
一索得男能延嗣續我血不健兒血不足 
（十）衰弱 
己過中年如日將西氣血不充焉能支持 
（十一）老年 
人旣老矣去者不來速速補血老當壯哉 
（十二）一生 
人生百歲體氣當强飮自來血是爲妙方 
總發行所上海四馬路五洲大藥房謹啟 
[舒製壯陽種子保精健體丸]  
人之有病患不能得妙藥以調養之余家祖傳靈丸不敢自秘出而濟世能治陽痿不舉或舉而不堅夢遺精滑見色卽流頭暈腦痛耳鳴眼花腰酸背疼四肢麻木等症服丸後自能有效補益氣血飲食勝常腎强精固壯筋健骨暖胃壯神髮白轉延年育子服法另詳仿單每盒售洋一元每料陸盒洋五元不靈包退還洋遠埠來信須寫明福州路三百○二至三百○四號門牌批發格外克已總發行所上海四馬路羣仙戲園西舒同壽藥舗 
[最新滑稽雜誌出板廣告]  
滑稽文字最爲社會歡迎因其庽莊於譜易於動人之聽聞也兹雲間顛公以其生平所著譜文與夫時下名賢之佳著彚輯成書計分命令電報公牘詩文詞曲小說雜爼等十一類意甚恢諧語必雅馴茶餘酒後閱之可以一洗胸中之塊壘序文一篇尤獨創一格有東方滑稽之風試一展覽當必仰天大笑冠纓欲絶也文約二千篇分訂六册定價一元二角總發行所上海棋盤街中掃葉山房 
 
 

Page 15

 
 
[養生素　美國新到男女老幼常服百補品力能排除百病根株]  
人身的保障　性滋潤　味甘甜　補五臟　壯身體　滋六腑　長壽命　 
奪造化　功奇偉　空前　絕後　面容紅潤　精神爽健 
[美國璧柯臣化製養生素西名雷夫士道義克之功力]  
古今何曾有不死藥空勞理想中外何人得長生術枉費研求此爲世界上人人共悉者也偉哉美國璧柯臣竟兩奇想天開奪造化之妙用化製一種能壯身能長命排除百病能造後天之養生素出現曾經各國醫學研究化分其性質雖服數千分之乳精亦難抵一二若服養生素一天足抵上品牛汁三十天之功力此品滋補富足盡當世萬物之精華决不能再出其上其效力之充足極可推倒世界現行之補品能將人身已損之臟腑實行補足前患之病根因此治愈後來之微生虫病茵等殺滅無遺於是臟腑日見靈動身體日見强健曾按生理學之比例足慰數千年理想不死藥之渴望是以得蒙美政府特許專賣權優加奬勵以示有益衛生能却除人身之病苦增進健康幸福之妙品自經發行歐美士人莫不贊頌風行社會得愈弱病心病肺病腦病胃病者每年不下數十萬人若試其效力之速率可與枯瘦老翁連服數星期立見面色紅潤精神矍鑠所以能致此者蓋有添補臟腑之機力生長肌膚之肉網故得此返老還童之實驗兹因初運來華欲顯示效力之確眞特訂贈服章程無論何人請至本行每日上午十時至十二時下午二時至五時止當面試服以彰實驗璧柯臣者乃美國註册之名記養生素乃譯名也此品雖風行于歐美而中華士人未經嘗試是宜加意研究細味養生素之名義即可知其性質察其表面之狀况乃紫色之濃液辨其味則甘甜馨香服之初覺平淡無奇倘能連服一二瓶便有不可思議之效力發現所奇者能令人面目煥新面容光美麗若面容枯瘦者可一變爲紅潤而身體之重量亦漸加重三磅至五磅雖黑斑满面者亦能退爲白凈前後判若兩人且大補腎元能治陽痿精薄一切老翁服之可達生子之希望 
養生素何以能補腦緣養生素有生長腦血䏭之能力如或不信可與澈夜不眠鬱悶厭煩精神萎疲腰酸腿軟腦經衰弱者服之一二瓶定能漸覺好睡每日早起神氣清爽性情愉快筋骨健壯此乃養補腦髓之確據故得有此奇功也 
養生素何以能補肺緣養生素能滋生肺血䏭補壯肺體呼吸有力如或不信可與患咳嗽多痰氣逆哮喘者服之三四天立覺咳止氣順宿痰凝結若珠探喉而出利滑非常陳痰去淨新痰斷絕此即肺體已壯之明証他如吐血瘰癧癆瘵重症凡能服至一二打者自能出死入生立起沈疴此則屢經試騐消滅癆肺病無上之奇品也雖素最補肺之魚肝油其功力尚不及百分之一養生素何以能生精固陽滋腎補隂緣養生素能使赤血䏭與腦髓化生一種精液即俗稱精髓者留于體内營養全身洩於體外作爲生殖之原素加與精薄腎虧陽萎者服之便能精濃陽壯又有可以目覩者如與乳母服之立能增濃乳汁所哺小兒漸彤紅壯又如身瘦多痰多驚者服之百病消除體質健壯長大較速 
養生素何以能壯心緣心乃藏血之經血薄者心必虧服養生素不由胃經之消化自能直入血中化生新鮮血液而使血液濃純心經堅壯如或不信可與心跳氣急四肢虚腫畏寒潮熱手軟足重者服之三四天便覺心靜腫退面轉紅色肌變潤澤手足輕健精神爽振若無生血實效焉有如此大功婦女且可調經帶止大於奇驗養生素何以能健脾活胃緣養生素能添補脾胃之新鮮赤血䏭長健脾胃之肉網而增消化力如或不信可與患作酸飽悶嘔噁者服之一二瓶自能飯量漸加食物知味夙患俱消若無健脾之功焉有開胃之妙誠補五臟滋六腑袪百病長壽命空前絕後之百補品也若能常服養生素常添新鮮血液功力不輟自能不老長生此係生理學之經驗非虚言也世之有志衛生研究長生術欲享健康幸福者幸勿輕視此（美國璧柯臣）新發明之養生素如欲知其詳每瓶内譯有說明書一本請購服諸君細閱之可也小瓶洋一元二角每打拾二元大瓶洋二元二角每打廿二元託局函購原班回件遠埠郵寄中途保險中國總經理上海天經洋行移設英大馬路抛球場東烏利文洋行即亨達利洋行斜對面五百七十二號 
分售處○三馬路中法大藥房○棋盤街中英大藥房○四馬路中市戴春林西首光華堂大藥房○五洲大藥房 
[日本綿貫醫院廣告]  
前任博愛醫院長兼中日醫學校校長綿貫與三郎先生於淸光緒念五年蒞華以來研究中東人士氣侯與治療之不同專治眼科及内外各科兒科産科婦科楊梅結毒疑難雜症無不應手如神並悉普通華語以便諸君無隔關之恨門診每日上午八時起下午八時止出診不論時間診費門診二元出診五元軍界减收一本院在靜安寺路廿一號即英大馬路泥城橋西堍巴利飯店後面洋房便是（電話一六八九）本事務所 
[松江陳氏秘製]  
急救定喘靈草粬 
專治哮喘氣逆咳嗽痰粘肺氣熾塞咳痰不爽此粬開肺氣肺暢則氣順痰消則喘自定矣 
補氣消痰益腎丸 
主治久新咳嗆肺氣必傷腎水亦虧痰火上壅此丸能補氣氣順則痰消益腎則火降咳止矣 
陳君叔廉發售此藥非爲牟利起見前因自患哮喘氣逆苦累十餘年遍訪中外名醫鮮克有效旋以苦心研究并訪得九峯中有定喘靈草和藥成粬接服補氣消痰益腎丸以資調養服之喘平氣順近日多年未見復發同病親友試服亦甚靈效踵門求藥日不暇給同人等以爲與其博施濟之名而難乎爲繼不若照本出售俾遠方之人亦可購服是亦廣行方便之意也兹將價目列后 
急救定喘靈草粬大匣十二塊小匣六塊大洋一元五角補氣消痰益腎丸大瓶大洋二元小瓶大洋一元批發八折外埠函購郵費加一郵票九折顧荃蓀葉景澄吳禹欽王南無鄭友竹張壽椿姚幼雲陳梅生吳景米嚴少漁同啟經售處松江秀野橋東首永興號内上海鄭家木橋南天同書局 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千七百四十五萬元共合洋三千二百四十五萬元另議定備用股本洋一千五百萬元總行開設在香港分行設在倫敦厦門暹邏包帶惟亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二釐算存至念萬兩爲止存一年者其息照長年四釐算存六個月者其息照長年三釐半算存三個月者其息照長年二釐半算其現下所執五釐息一年存單满期轉新單者仍照五釐息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈聞 
民國二年八月二十五日 
[西泠印社藏書]  
南宋本五代史記六元蜀大字本孔子家語六元元元貞本論語二元端平本魏鶴山渠陽詩注八角賓祐本五燈會元十二元影宋本李翰林集四元景宋歷代鐘鼎欵式四元景宋賓退錄六元影宋本黄山谷全集十六元大定本銅人鍼炙圖經二元金石全例十元金石叢書十二元兩罍軒鐘鼎彝器圖釋六元攀古樓彝器欵識四元恒軒吉金所見錄四元武林掌故叢編四十元武林往哲遣箸十八元亭林著述八元隨庵徐氏叢書八元聚學軒叢書六十四元觀自得齋叢書六元平津館叢書二十四元拜經樓叢書四元積學齋叢書八元靈鶼閣叢書八元鄦齋叢書八元校經山房叢書八元槐廬叢書二十五元叢雨樓叢書七元　湖州叢書五元六角當歸草堂叢書一元六角經學叢書四元篆學叢書八元四角榆園叢書八元董氏叢書六元醫學叢書一元六角西湖游覽志二元四角靈峰志八角宋元書目二元四角皕宋樓藏書志八元善本書室藏書志四元八角四庫書目略五元郘亭知見傳本書目四元彙刻書目三元目覩書目二元四角藝風堂藏書記一元五角藝風堂金石目五元藝風堂讀書記四角　梨過眼錄四元玉臺畫史一元六角戴文節畫絮一元六角書畫鑑影六元四角墨林今話六角昭代名人尺牘小傳二角古今楹聯彙刻小傳四角西廂記十則六元董解元西廂記一元六角金印合縱記一元六角玉茗堂還魂記二元陳眉公批點琵琶記二元註釋拜月亭記一元六角雪韻堂批點燕子箋一元六角玉茗堂南柯記一元六角小忽雷二元春燈謎二元長生殿二元紅拂記一元六角霞箋記一元二角殺狗記一元六角荷花蕩一元六角臨春閣七角通天台五角小檀蠻室百家閨秀詞十二元西泠閨詠一元西泠仙詠五角紅樓夢圖詠洋四元十竹齋書畫譜二元另有數百種詳細書目函索卽寄收買各種精本舊書總發行上海老閘橋北東歸仁里西泠印社 
[中華法律專門學校]  
並添招插班生　本校遵敎育部　令並未停辦自本年起大加整頓新舊各生限至舊歷三月初六日繳費上課如有觀望開除另補後悔莫及上海北浙江路底華興路本校啓 
[介紹西醫孫介謙]  
孫君向在浙任大英醫院歷任嘉興大美醫院醫務醫衛精良聲望夙著善治男婦内外科產科眼科喉科兒科急救難產各種疑難雜症無不着手成春此次移硯到滬同人等極爲歡迎用特登報表揚以告滬上之求醫者孫君不欲以醫術爲營利窟但求普濟社會乃從其志兹代訂診例門診早九至十二時五角過午一元○出診下午一至六時四元覆診减半早晚加倍○送診星期二五早七至十時不收診金診所設北浙江路新衙門南首晉康里三弄七百二十九號周金箴朱葆三祝大椿貝潤生嚴漁三傳筱菴高子白李馥蓀同啓 
[四馬路中麥家圈口粤華樓中西大菜]  
本號開設以來歷有年所頗蒙各界稱許爲海上有名之大菜惟每逢夏季生涯頓增各界紛紛蒞至房間數十猶不敷所用故特向鄰居店舗商讓寛大樓面十餘間雇工另行修葺佈置一新且地當四馬路中心點憑欄眺望最爲賞心樂事之舉房間裝飾亦幽雅宜人炊下名廚均屬斵輪老手烹飪尤爲得法請客叫局飛常靈便應酧侍候面面周到茶點雪茄牛奶咖啡隨菜奉送不取分文喜慶宴客預定房間隨時可以拆通電話二○六二尚望各界新舊主顧聯袂惠臨是荷主人謹啓 
[俞惠民律師通告]  
本律師專辦會審公廨並駐滬各國公署華洋交涉及上海地方審判廳江蘇高等審判廳大理院一切民刑訴訟案件兼訂契約合同代表出席和解爭執公證事件以及代收房租等項凡有委任者請逕駕英租界香港路五號洋房本寫字間接洽繳納公費時以正式收條本律師簽字爲憑外間並不另立分事務所務請各界注意電話四○六六 
[交通銀行廣告]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙滙票押欵押滙無不簡捷公道素承各界推許現正籌畫推廣國内外分行爲客商謀種種便利之法以助交通事業之進行尚祈惠顧是禱總行北京分行東三省營口奉天長春吉林孫家台蓋平鐵嶺哈爾濱遼陽錦縣新民屯直隸省北京天津張家口保定海甸順德北通州唐山豐鎭山西省石家莊大同陽高山東省濟南濟寗棗莊德州烟台河南省開封焦作周家口潔河道口彰德鄭州信陽洛陽江蘇省上海無錫浦口揚州徐州鎭江湖南省長沙湖北省漢口江西省海外香港星加坡 
[萬國儲蓄會第十八次各儲戸會單號彩得彩號碼披露]  
本月十六號下午開第十八次各儲戸會單號彩經衆當塲推舉代表兩人檢驗號珠親自執行計頭彩一會六百零八號二彩一會一百四十二號三彩一會四百零八號四彩一會七十一號五彩十會一百七十六號四百八十八號五百十六號五百七十八號六百三十號六百四十五號五百五十三號五百六十九號三百八十三號三百八十五號六彩號碼繁多不及備載另出號單爲準 
[非亞脫車]  
ＦＩＡＴ非亞脫車是全地球最佳最快之車每次賽馳必得最優等之賞報 
經理處圓明園路一號華老大洋行 
[懷中良濟　清快丸　康健者成功之根清快丸康健之種]  
清快丸藥價 
大　洋瓶錢一千二百紋洋一元二角大美衛　盒裝五百七十粒仝六角 
小裝洋瓶裝二百粒仝二角五分 
大包（滙呈藥盒裝二百五十粒）仝三角 
中包裝一百○五粒仝一角二分 
小包裝五十粒仝六分 
清快丸耑治 
●霍乱惡疫●卒中昏倒●頭痛目眩●胃脘溜飮●惡心嘔吐●腹痛痢疾●過食過飮●中暑傷寒●水土不服●暈船眩車●精神鬱結●昏迷不醒等一切危急諸症服之即能解毒通竅眞有起死回生之功効靈妙 
清快丸當服　如此大利益！ 
一清快丸藥陳清凉香氣馥郁而僅　服二三粒　覺精神爽快併除口熱口矣　　口中　劑 
二化食清　之　効極大故以每吃飯　常服此藥三四丸即除惡氣浸入亦必免脹胃各症之患 
三喫煙喝酒之前後　　服用二三粒　覺異當滋味併能　　毒酒喜矣 
故以雖現無病之人 
上船搭車出遊行旅演說該輪　　酒宴訪人請客時疫流行等時必須携帶隨時可常服清快丸　在衛生秘訣也 
總經理處上海四馬路日信大藥房各地大藥房洋貨舖均有代售 
衆位請立刻不可不服清快丸 
[中國華安合羣保壽有限公司總公司設在上海黃浦灘三十號]  
本公司係純粹華股組織遵照中華民國商律在工商部註冊雖延洋員辦理而董事盡屬華人實爲絶無僅有殷實可靠之中國保壽公司凡我愛國同胞務祈聨袂偕來竭誠賛助蓋本公司保壽章程以及保壽單辦法較之其他各公司格外優美且凡已繳保費永無没收之時如欲投保請即逕函總公司當即照覆也此啓 
[寳大園股單並非遺失聲明]  
陳君雍叔寳大園股單前於宣統三年抵在本園立有親筆抵據雍叔故後伊家找尋無着曾將遺失登報本園閱報後因將抵據並園股單檢交陳君鳴伯閱看並說明前此登報應卽取銷作爲無效外合再登報聲明徐松盛園啓 
[東洋靈藥起死靈寳丹回生]  
各寳號均鑒遥維時深渴慕新歲財祺集祜駿業鴻施爲頌以慰敬啓者惟本藥房製造靈寳丹以來巳千有年承蒙各國賜顧銷場甚廣早名播五州惟貴國銷場更甚每年在百萬之多故派分各地有經理處迭年以來各地不守規章將此宗賤價亂售不顧貿本又壞本藥房名譽似以將各地經理執權收回另組織辦法現主定總經理人山下君海東住漢口丸三洋行如蒙賜顧請向漢口丸三洋行或至上海勝田旅館或至日本本藥房購售本經理人現己在日本動身沿途至各寳號拜親送面議章程伏乞賞鑒購辦或向山下君處訂買聽從尊便今特登報聲明愛之接洽歡迎不誤各往賜顧之友誼是幸 
大日本富山市千石町製造靈寳丹本舖藤井順春堂謹啓 
[共和國中尙容盜賊乎]  
衰弱與疾病有如盜賊能寗人生之快樂能使身體痛苦故醫士有云去爾疾病速 
司各脫乳白鰵魚肝油因此藥爲能使身體强壯有力百發百中之　藥也 
醫士所以如是云者　知司各脫乳白鰵魚肝油能使血液充足身體壯　具於各種衰弱之症如喉症肺病傷風咳嗽速行治癒永不復發此藥能使衰弱之兒童　爲强壯孕婦產育强健之嬰孩年老忠病者得回復其精力倘君因服司各脫乳白鰵魚肝油身體健旺生命不亦倍增愉快耶 
但勿使奸商以魚目混珠當認明封面上有漁父負魚之商標凡無此商標者決弗領受之商標 
[謀得利洋行　上等學堂脚踏風琴大减價　每只計洋十二元五角]  
軍營學堂　步號馬號全隊樂器　陸續新到　雙面戲片唱戲機器 
上海英大馬路東首三號洋房後進樓上發行所　分設棋盤街平和里口 
 
 

Page 16

 
 
   
 
