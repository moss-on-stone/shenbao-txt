# 1922 - 223 - 4917776

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[政局急轉（冷）]  
　　政局至今日又將於互相敷衍之後而急轉矣贛人請願撤蔡一也查辦蔡令撤消二也王爲拒絕盖印而上辭呈三也蔡因敎育費無着而辭職四也交高辭職赴津五也盧信突然就職六也江辭代部孫辭内次七也財政已到絕域八也有此八者政局欲不急轉尙可得乎况乎皖人又有戴王戴高之請願鄂人又有迎湯拒湯之請願敎育界又有責高避責之請願武人之主張紛紛以起債欵之追索逐逐而來政局即欲不急轉尙可得耶 
　　總之所以釀成此政局之急轉者半由於時局之爲難半由於各方之負氣處境與存心交爲之也 
[命令]  
　　八月十七日大總統令派汪大燮爲中國紅十字會會長蔡廷幹楊晟爲副會長此令 
　　又令任命朱鼎勳爲陸軍第二十六師參謀長此令 
　　又令署司法總長張耀曾呈請任命涂熙虔爲江蘇第一監獄與獄長應照准此令 
　　又令金振聲晋給三等嘉禾章周詠香給予四等嘉禾章此令 
[國内專電]  
　　北京電今日贛人到院請願撤蔡圍住王車王命推代表見當推程時煃曾震等八人要求即下令撤蔡王允先查辦羣衆不允代表二次入見王令楊天驥代見允卽頒查辦令代表要楊寫筆據代表出羣衆又不滿候下令相持至申閣議時五閣員草草决定查辦蔡（十七日下午七鐘） 
　　北京電贛人各團體百餘人持驅蔡旗十時許赴院求見王寵惠王適赴院汽車被圍王允見並調警備隊八十餘人入院彈壓 
　　北京電查辦蔡成勳令撤消因保不贊成贛人擬再請願皖人戴王戴馬者亦正在預備請願敎育界以高避責亦决定再請願鄂同鄕亦醖釀迎湯最後之請願同時亦有一派拒湯最後之陳情 
　　北京電王寵惠以副署之林錫光署甘省長令爲黎拒絕蓋印已備辭呈内次爲辦此稿者亦不到部政學派在府頗佔扼要地位 
　　北京電篠（十七）日憲議以贛議員加入請願撤蔡團致不足法數 
　　北京電交高赴津留呈辭職 
　　北京電盧信十六夕到十七突然就職江天鐸辭代部并辭本職且電告洛交高昨因敎育費被窘留呈辭職赴津孫内次亦備辭呈 
　　北京電財政已到絕域政局形勢嚴重保息洛陽將有新表示 
　　北京電外團對孫到滬希望實力派與孫妥協因孫之新宣言列國人士頗寄同情（十八日上午十二鐘） 
　　北京電曹錕電保留陸錦仍補足九師逃兵移駐大名北苑另由二十四師塡防黎交參陸處議復 
　　北京電吳佩孚計劃擬分三路攻奉一海軍由營口一陸軍由山海關熱河刻已着手整備共編二十師艦隊四支預計秋後實行 
　　北京電昨勞農代表越若招待記者言武力與資本及侵略主義者終必失敗而被蹂躪之弱國宜團結以抗之京報記者就其機會請勞農自動的撤退蒙古俄兵越氏不可駁旋答當趕快辦理并望華報界予以聲援子刻始散 
　　北京電俄勞農代表對於交還庫倫有兩疑義（一）中央取銷外蒙自治有違背三方條約（一）駐庫紅軍撤退白黨又來侵擾中國無抵制能力並藉口此來係受蒙人之託來作調停仍欲中央尊重外蒙自治中俄兩國均不駐軍隊經外部駁詰（十七日下午五鐘） 
　　北京電韋羅貝博士之財政討論會顧問聘書已備妥領袖葡使照覆允撥關欵給洋員欠薪 
　　北京電駐荷王使因阿埠荷警驅華僑引咎辭職外部十七電慰留（十八日上午十二鐘） 
　　北京電日使照會興業會社有線電話借欵利息無着該商損失不資請轉交部籌撥（十八日上午十二鐘） 
　　北京電墨總統電府慰問汕頭風災（十八日上午十二鐘） 
　　北京電領水章程代表會議海部會同稅務處稅務司派員主持一切（十八日上午十二鐘） 
　　北京電篠（十七）魯案一部十五次會（一）審議海關分會報告除修正數點中日委俱同意承認（二）華委續提郵電丙膠路沿線電信電話丁海底電線戊郵局等答覆節略交郵電分會審議（三）日委提礦山財産目録下次討論（十七日下午七鐘） 
　　漢口電贛境潰軍勾匪騷擾萍鄕有不靖說湘趙令宋鶴庚派兩營往醴陵東老關峽石口等處防堵 
　　漢口電蔡成勳電湘鄂發起湘鄂贛聯防鄂覆電贊同蔡已派倪德珊來漢組駐漢辦公處接洽一切 
　　漢口電陳介因日取引所受攻擊恐位置不穏銑（十六）晚赴京彌縫 
　　漢口電聞鄭焯允塡贛虧業由汴返京運動財次蕭以鄭經手錯誤太多令財廳催鄭返鄂 
　　漢口電援川軍寒出發多由北岸旱道入川軍需接濟由圻江鴻江兩差輪輸送聞孫傳芳主張不輕作戰僅武裝調停（以上十七日下午四鐘） 
　　漢口電援川軍費銑（十六）由鹽業銀行借付十萬元送宜孫定號（二十）由巫山入川篠（十七）電省請撥大砲四尊砲彈五百箱 
　　漢口電渝訊楊森退出重慶時耳側左脅均受傷部屬多涕泣並約密援現長壽涪陵戰事甚烈戰線約長兩百里劉湘楊森均在涪陵督戰渝商會向雙方要求勿在渝城附近作戰 
　　漢口電蕭篠（十七）召漢銀團到署商借軍餉鄭焯自京電辭財廳長 
　　漢口電武陽夏禁煙查緝處定號日撤消歸縣知事兼辦 
　　漢口電靳雲鶚定漾（二十三）到汀泗橋致祭該旅援鄂陣亡將士已派員來鄂籌備（以上十八日下午六鐘） 
　　香港電魏邦平遣人赴港購船位赴日月杪起行昨魏通電各界辭行 
　　香港電前桂財廳長吕一夔來粤聞與桂政局有關 
　　香港電聞陳炯明派陳永善赴唐家灣勸唐紹儀出山 
　　香港電當道任黃强爲高雷指揮官卽率部回防 
　　香港電省會擬舉陳炯明爲省長俟舉定即裁總司令一職添設軍 
 
 

Page 7

 
 
民兩廳推葉舉任軍政廳金章任民政廳唐紹儀以軍民分治未能即實行故不欲長粤擬日内來省向各界力辭（以上十八日下午九鐘） 
特約路透電 
[北方政局記]  
　　十八日北京電慮信忽於十六日回京於昨日就農商總長任 
　　十八日北京電政府復任胡惟德劉式訓及胡凡爾氏爲海牙永遠公斷法庭中國代表 
　　十八日北京電内務次長孫丹林請改甘肅代理省長辛希廣（譯音）爲實授但回敎徒反對頗力恐總統未必許可 
　　十八日北京電贛紳因昨未償願議再請願國務院彼等要求去蔡殊令軍事當道爲難蓋蔡自以爲已逐退李烈鈞且現正從事清鄕也 
[美礦工解决條件]  
　　十七日紐約電煙煤罷工解决之條件爲舊工價之繼續有效至明年三月底止今年十月間召集會議决定三月底以後新工價並組織委員會調查依穏健經濟基礎改組煤業之問題政府得派員加入此委員會 
　　十七日費拉台爾菲亞電白煤礦主與礦工之會議明日再開雙方代表對於討論結果皆有樂觀言論 
[美路工潮之談判]  
　　十七日華盛頓電哈定總統决定暫不向國會發表關於工潮之言諭蓋以鐡路與工團刻方在紐約開會不欲遽加干涉也惟總統仍草擬其致國會之文 
　　十七日華盛頓電鐡路管理員與鐡路同胞會之會議今日未有切實决定明日再開議 
　　十八日倫敦電據紐約傳來華盛頓消息哈定總統擬募兵五十萬人以作鐡路工潮解决不成後之防備聞陸軍部已凖備召集後備兵之訓令 
[意國法黨之全國會議]  
　　十七日巴黎電意國法西斯蒂黨近在米蘭舉行全國會議决議繼續進謀解散國會意國各報皆揭載法黨陸軍之編制 
[英印刷工潮已平]  
　　十七日倫敦電英國印刷工風潮已解决昨日雙方開會簽訂合同排字工聯合會允通告罷工者立即復業每星期减工資三先令並允請罷工者投票贊成年内陸續减出十三先令六便士之議而僱工者方面則允恢復罷工者之原有位置 
[美參院通過稅則修正案]  
　　十七日華盛頓電參議院通過稅則案之修正規定在美國各口岸設立免稅區域俾原料在境内得轉運出口免繳入口稅當軸預料稅則案可於六星期内通過哈定總統將於今日在國會發言論國内工潮大約將請國會承認現有燃料管理委員會爲法定機關 
　　十七日紐約電福德尼梅根白氏之稅則案今日在參議院經過最後之階級非常迅速數百條修正文於十小時内一律解决議員常盲投增稅之票而不加以討論財政委員會忽然提出新修正文一百條民主黨大爲鼓噪然此百條修正文皆於憤怒抗議聲中通過未曾稍有討論 
[美政府與法債團]  
　　十七日華盛頓電美國財政部與法代表巴門蒂爾氏討論法國償付美債事迄無進步美國之請法代表來美以爲代表有權可聲明法國對於債務之履行有何凖備但巴門蒂氏僅能臚舉法國財政地位之數目而此數目固可從他方面得之者也以致談判數星期毫無結果巴門蒂爾氏現被召回但謂九月底將再至美國 
[奥國對於請濟財力之失望]  
　　十七日維也納電倫敦會議决定將奥國請接濟財力一事提交國際聯盟會辦理奥國政界與金融界聞之大爲失望且甚焦灼奥幣克郎又大低落計二十八萬枚合英金一鎊視八月一日已多十分之二 
[賠償委員會與德賠欵]  
　　十七日巴黎電賠償委員會尙未正式開會决定應如何答覆德國請求停付賠欵惟聞數代表已開秘密談話會 
　　十七日巴黎電賠償委員會代表已於非正式協商可令各協約國接受之决議會議之報告尙不致提出大約明日將開正式會議法政府於未悉此會議結果之前將無舉動 
[愛爾蘭内戰之近况]  
　　十七日倫敦電自由邦軍逐步逼迫黨軍克里夫登已告肅清馬可尼大無線電臺亦在該境自由邦軍昨夜克復登達克該處黨軍已退入附近山中 
[紐絲綸華府會議代表之報告]  
　　十八日威靈頓電華會之紐絲綸代表薩爾曼氏向紐絲綸國會報告華會成績謂華會條約並不限制國家用以作戰之武器但僅限制平時所備之武器尤未可視此條約爲趨向海軍完全解除武裝之一步驟華會亦並不抱此莫可實施之理想華會條約未有道義上之意味國家保障本國安寗之職權仍然存在云 
[阿富汗對於波克哈拉亂事]  
　　十七日倫敦電西謨拉消息阿富汗新任外交大臣宣稱阿富汗視波克哈拉之亂事爲内部之騷亂俄國與阿富汗均不應干涉並引俄阿條約中所規定波克哈拉與希伐獨立之條欵謂渠信俄阿之交誼將傾向於波克哈拉與希伐之幸福及自由云 
[北巖爵士葬儀]  
　　十七日倫敦電今日威期明斯特舉行北巖爵士舉殯禮除政界外民間各界均有代表與會禮畢載靈櫬至芬區萊之瑪里爾本塋地安葬 
[西藏探險家之來華期]  
　　十七日瑞典京城電史文希定氏刻凖備於明年偕瑞典科學家多人作第六次西藏探險之行議取道中國入藏以四年爲期 
　　十八日倫敦電瑞典京城消息稱明年赴西藏探察時希定氏擬從東北入藏冀探索中國之河源及西藏諸山之總脈希定所研究者將不僅爲與地學風土學且將兼及氣象學動植物學希定將先游美國以佈置此行經費 
[各國近事記]  
　　十七日君士坦丁電英海軍大臣李爵士今日抵此 
　　十七日喀爾喀特電白萊克少佐因患瘤入醫院療治其同伴將繼續作環繞世界之飛行 
　　十七日亞姆斯特丹電國會提出修正荷屬東印度借欵議案之議案俾將一一九、○○○、○○○法借欵之餘數在國外發行大約乃在美國 
　　十七日巴黎電葡京罷工風潮已息 
　　十七日巴黎電八月二十八日末尼克各愛國會社開會尊崇興登堡上將興將於是日前赴該城 
　　十七日柏林電鐡路取費因馬克落價之結果將於九月一日起增加百分之五十 
　　十七日瑞典京城電瑞典向美國無線電公司定購值五十萬金元之無線電機械現正於瑞典西海濱建一大無線電臺 
　　十八日倫敦電柏林消息稱土國安佛將軍卽自稱土耳其斯坦之君主者於領兵攻擊過激黨時死於戰場 
　　十七日君士坦丁電畫定恰太爾加中立區域之議定書已由希軍及協約國司令簽字 
交通大學無線電 
[中國政局之外人觀]  
　　北京電中國政局現甚爲外傳署所注意政府之行政機關多停止執行職務欠資人員紛紛棄職兵士有叛變之險象軍閥不遵當軸裁兵之議政府更易即在目前黎總統又派員與孫中山接洽請合作以統一中國 
[美參院之兵士酬金案]  
　　華盛頓電參議院討論兵士酬金案投票事結果尙屬可疑議員有主張儘先通過稅則案者又有主張先議他案視酬金案爲緩圖者但衆意稅則案通過後酬金案當然提出付議 
[美國化學藥品與稅則]  
　　華盛頓電美國各處化學藥品商推舉代表向哈定總統陳訴謂稅則案未載選擇的貨物入口之禁令此舉將使美國有機化學品實業永遠喪失此業前途甚險請予維持以防德商恢復其操縱化學品市面之勢力 
[美委員勸美商勿在德設廠]  
　　華盛頓電美國商務委員團調查西歐經濟問題現向商部長霍佛氏報告勸美商勿在德國設立工廠謂目前之利不抵將來之害蓋德國幣制一旦固定則商業必再有劇烈之變動除非德國至完全破産之地位則馬克必不久遠繼續降落終必有固定之價格迨價格旣穏定反動勢必發生也 
[日船在菲島觸礁]  
　　馬尼刺電加維特軍港夜半接到無線電信據稱三井公司貨船Ryokai丸載糖由爪哇開回日本刻在距芒杜羅海岸南二十哩之珊瑚礁遇險將沉驅逐艦韋泊爾號與海防小巡艦一艘已馳往施救十八日午時可抵遇險地方日船有員役四十六人其地位極爲危險因海上波浪甚險惡也 
[英國工潮近記]  
　　印第亞那電印第亞那州烟煤礦主之修訂工資委員會决定於星期一日與礦工代表晤商以締結恢復工作之合回 
　　華盛頓電哈定總統决定展緩將工潮事件提交國會至早須遲至星期五日 
[各國近事記]  
　　巴黎電法總理普恩賚已諭令法債委員團立即由華盛頓回國 
　　馬尼刺電前菲列濱國家銀行總董康塞浦興氏濫用行欵被法庭判定監禁兩年 
　　華盛頓電參議院已議畢稅則審查委員會之修正案全案已修正星期六日可付表决 
[公電]  
　　蔡元培等辭職通電申報館並全國各界鑒敎育經費積欠五個月以上北京國立八校校長曁敎職員代表二十一人根據閣議並經敎育王總長預向交通高總長介紹允於本日上午在交部接見詎到部後始則閉門不納繼則談話未終突來部員多人咆哮怒駡部長托詞赴院一去不回憲兵巡警盤詰監視自朝至暮毫無效果似此蹂躪萬難忍受除臚陳事實呈請辭職外特電奉達蔡元培李建勛許壽裳王家駒周頌聲俞同奎吳宗栻鄭錦篠 
國外要聞 
[蘇俄婦女運動之經過（再續）]  
　　（五）軍隊中之婦女俄國婦女除在以上所言各處爲國家服務外彼等又曾以忠誠勇敢之精神作革命之保障共産黨十月革命後蘇維埃政府之不被反革命黨推翻者其問實不容髮每當存亡呼吸之際全賴婦女之勇敢力得轉危爲安一九一九年當白黨進攻頓河及盧幹斯克時台尼金攻屠拉於但尼基窺聖彼得堡賴婦女與其男伴連陣以待始擊退敵軍軍中之婦女皆誓以最後之一滴血保全各城之安全當台尼金在屠拉進攻莫思科時婦女皆决計以死固守非俟全體戰死斷不令敵人進城彼得格勒婦女當於但尼基軍隊離城僅數里時表現之英勇精神至今思之猶令人驚嘆不置在前敵服務者除看護五百人外在嚴冷之天氣中携槍赴火綫者不乏其人而尤以機關槍隊中爲最多安設蒺藜保護城廓在當時已爲婦女之專職因之士氣益振而卒殲敵焉婦女之服務於軍隊中雖在帝國主義戰爭時歐洲各國亦均有之而以英婦女爲最多然考其所以不過受一種愛國主義宣傳之摧眠所致在俄國爲保護工人共和國而加入戰線之婦女其責任與彼等逈不相同工人共和國對於婦女之參加服務軍隊與使其在經濟問題中分負同等之責任固皆同樣重要也故俄婦女之軍事并非如在帝國主義戰爭中僅爲一種臨時應急手段耳在俄羅斯過渡時期之奮鬥中爲保障此新無産階級政治之永久起見凡屬國民不僅當努力工作亦當同時盡軍事上之責任也婦女因蘇維埃政府絕對保障其自由對於前敵紅軍勝利之關心是其應分一九一七年當階級戰爭首先在俄國實現時婦女之參加革命者卽已不少彼等組織看護隊追隨紅軍以安慰勇敢之戰士新政府對於婦女之參加戰事并未特别計劃僅當一九一八年赤衛隊改編爲正式軍隊時政府曾發令招募男女壯士同赴前敵從軍此爲規定婦女從軍之始最初女共産黨員會組織小隊在軍隊中從事運動及政治事業因之在前敵犧牲者頗不乏人又女共産黨之在軍事革命自治會申服務者亦甚多對於軍事組織之能力常顯其好身手其中以加史泊羅華女史建功最偉然至今日婦女之在軍隊者其數究少在自衛隊制度之下因婦女較易訓練故招募之女子頗多爲事實所迫凡少女之年在十六十八歲之間者概與少年男兵分别訓練之在軍事年齡以下者則僅訓練其體格與初步兵式操俄國革命後一九二○年六月方開始練兵其時莫思科之女兵僅一千人至今乃有五千名在訓練之中矣一九二一年夏季彼得格勒婦女軍事實習生第一班畢業畢業者除軍事知識外尙能在野外安設電話電線等事薩瑪拉與辛伯爾斯克之畢業者在前敵會建絕大之功勳總之俄國革命後三年内亂中每次戰爭紅軍中皆有勇敢之女英雄在火線上顯其好身手據紅軍大本營報告因戰而死之婦女共爲一千八百五十四人受傷及爲俘虜者尙不知有若干也 
　　（六）公共食堂與婦女婦女對於組織公共食堂所盡之職務甚多於兒童食堂尤特别注意肯夫及莫思科省之婦女代表曾於此類食堂中作實地之工作彼等且在各地工廠及大商店中開設其有規模之膳廳俄國各大要鎭之居民幾得全體就食於公共食堂者皆婦女代表之功也於是救濟婦女諸苦役之事業乃得漸漸發展焉在各資本家政府之下亦曾設法與婦女以自由然其成效迄今猶不甚顯著在工人共和國中僅經三年半之革命此項目的今已完全達到矣 
　　（七）兒童利益及新式敎育在女工心中常存在之重要問題厥爲兒童之利益及敎育之新式方法彼等對於此種工作亦具有良好之興味俄國各地大城小鎭中皆設有此項專門學校從事養育女敎員及看護之人材兒童病院幼稚園兒童公育所等處又皆有由大城鎭回來之女代表助其整理又賴女共産黨員之指導全國兒童敎育皆依共産主義原則實施將以前資本家政府下之「孤兒院」等等概行廢除所有兒童皆受同等之敎育因糧食衣服書籍用具等物之缺乏致阻碍新敎育方針者不少然以女共産黨員之努力進行在兒童病院兒童公育所中對於鄕村婦女宣傳所獲之成效亦復不少最著名者有尼古拉伊華·里利納·愛麗沙羅華·達森等女史男女工敎育平均之制度則列寗與曼新司基爲其發起者焉（未完） 
國内要聞 
[北京通信（屏）]  
　　一星期間閣潮之面面觀 
　　一星期内閣訊倐然三易始而唐閣繼而張閣今昨兩日王閣聲浪又復大作變化之速捭闔之巧民國以來誠未有愈於今日者兹將其經過情形及其主因略誌如左 
　　唐閣失敗之主因唐氏自民國建元以來與北洋各派所結惡緣太深幾次政變無一次不與唐有關此次反對唐氏實不僅保洛聞金曉峯前次至保接洽唐閣曹終未允可雖未繼洛陽麻陽兩電有所發表然已足使當局喪氣矣至於國會方面議員諸公飽經憂患火氣大减且潮流所趨首領式之黨義已不足拘束一般議員黄陂左右所接洽者不過兩議長及幾個舊時首領實際上能否代表其早年部下尙不可知故接洽一星期之功夫所得結果仍是法律手續未備暫行擱置並且經衆議院議員錢崇塏等提出質問略謂八月五日大總統令特任唐紹儀爲國務總理查臨時約法第三章第三十四條臨時大總統任免文武職員但任命國務員及外交大使公使須得參議院之同意乃一方進行任命一方提交國會殊與法律手續不合當國會未開會時期猶可藉口維持現狀暫行派署今則國會業已開會同意案手續又極單簡三數小時即可解决似不宜藉口維持現狀且王寵惠代理國務總理並未辭職安得謂爲不能維持現狀按官吏凡經特任者無論其署與爲俱屬實官亦殊與咨文中先行派署不合似此濫用職權不獨中華民國法律所不許即世界各共和國家亦無此先例云云其接洽之效果可以知矣 
　　黄陂應付之失策黄陂旣爲事實上之總統自不得不隨實力爲轉移此次所以毅然出此不暇顧及各方之阻力者實思借重唐氏之腕以與北洋派相周旋故自洛陽反對之電發現最失望者實爲黄陂面子問題尤其餘事當時盛怒之下有「如此不若將政府移至彼處」之語旋由左右擬出兩種抵抗方策（一）唐閣如難實現亦不提彼所希望之孫洪伊或無所屬之王寵惠寗使張紹曾暫代以俟時機以張經過歷史言曹吳旣不便反對其頭腦簡易尤易相處張於黄陂在津時吳景濓即曾與之協商此時尤可與邊吳打通一氣不意洛陽竟毫不客氣一面致電府中述張不能組閣之緣由並謂「如有假借名義者必與以嚴重之敎訓」等語次日復致電張氏囑其勿作此想語氣尤爲懇切此電是否經北洋老輩之指示雖不得知而黄陂左右之第一策因之失敗（二）由與唐閣有關係之某總長等運動收買同意票使唐閣法律上得有根據但自諗實力頗難爲繼又適值保洛蘇力保王寵惠組閣之電到京左右策士至此遂不得不見機自讓是第二策又經失敗現惟有勉任王氏以維持殘局開俟唐辭電到京即行正式提出王氏組閣但如此局面恐王亦不能一朝居耳 
　　黄陂此次出任艱巨本人原以蟄居日久不免靜極思動初未涉權利之私也其部下希意承旨一派遽欲乘此機會攫得一部分政權以期於政治舞臺上得一根據閣潮之爭持及鄂長問題等種種紛擾皆由於此黄陂左右如饒密僧等前曾以去就力爭卒之心有所動不能堅持致演此江河日下之政局有心人感慨係之矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[王閣維持現狀中之財政部]  
　　王寵惠屢思擺脫黃陂以必須有人接替爲前提故再三未允所請在張紹曾方面見政局情形如此殊不敢遽行决定一幹同時洛吳方面派孫丹林前往懇留表示心目中絕無預備有第二人可以組閣之意且對於種種方面願爲援助王氏雖急思引退而無法擺脫大約對財政方面補充負責之人或將其敎育總長兼職卸去因張耀曾現保定方面亦反對之張如辭職則將令王氏回司法部而兼代總理依此情形代理總理一席一時殆未必易人 
　　張英華之財政次長兼鹽務署長業已發表聞前日閣議時尙議决以張代理部務散會後即由院秘書廳辦妥命令送府蓋印惟黄陂之意頗爲猶豫主張暫緩發表而院中方面在閣議竣事後即將議案公布嗣因張案尙有問題當由林步隨秘書長於五時在延慶樓以電話追回公布議案然已無及後經王寵惠孫丹林向黄陂疏通結果僅允將張之財政次長鹽務署長稽核總辦先行發表至代理部務一層始終主張審愼當閣議决定之日張氏尚在天津密託李士偉進行某項借欵昨日（十六）下午張已由津到京即驅車晉謁黃陂作一度之謙辭黄陂温語慰留並謂刻下財政拮据軍政各費尤關重要務須悉心籌劃共挽危局張氏當請黄陂迅卽去電邀請高凌霨來京就職黃陂首肯 
[八校敎職赴敎部索薪之一幕]  
　　國立八校因經費問題前日（十五）下午五點八校敎職員代表在美術學校開臨時聯席會議請校長全體出席共商辦法首由聯席會議主席尹炎武質問校長方面連日與敎育當局交涉之情形及曾否有切實答覆當由王家駒校長答言除將連日奔走情形詳細報告外並言敎育當局對於經費問題並無切實答覆一言以蔽之仍無辦法而已聯席會議方面乃質問校務討論會王寵惠總長前次約定於星期三日上午答覆倘届期答覆仍無頭緒又不與同人齊往交通部索欠校長方面是否仍有他種辦法抑取如何應付方針今距開學期已迫校長方面對於開學問題究持如何態度校長方面當鄭重聲明無論如何於開學之前若無三個月經費必不能開門故至少亦須政府發給欠費三個月始能開學否則惟有請當局批准辭職斷不留戀雙方均以事旣至此無可如何只得嗟嘆而散昨日（十六日）上午八時八校校長及敎職員代表陸續到敎育部會齊王寵惠於上午九時到部到部後即爲敎育部員司所包圍要求總長設法發給欠薪雙方問答許久八校代表至九時半已到約百人左右不得已在大禮堂坐待王氏至十點半始行出席雙方寒暄畢王氏首先報告連日奔走敎育經費之經過情形其報告分三段第一段八校經費除前次所報告籌得之十一萬之外尙有十八萬元正在籌措之中或可到手但前次之十一萬元係由交通部籌撥其餘十八萬元則另由他方面籌措第二段以後之敎育經費可由關稅項下每月發付五萬元此欵現已商妥尙屬可靠第三段嗣後敎育經費當可由關稅收入項下撥發惟須與九六公債受同等待遇不能儘先撥付王氏報告畢代表方面乃起而質問略謂（一）上次所言之十一萬元早已言明一星期内撥發何以迄今尙無消息所謂一星期以内者究竟以何日爲始何日爲終有無限期（二）現所謂籌措中之十八萬元來源在何處有無把握（三）所謂關稅項下每月撥五萬元之件是否專指八校經費而言抑包括京師各項敎育經費在内如包括各項經費在内其不足固不待言卽僅以八校經費而論不敷亦鉅此區區五萬元同人不能滿意（四）關稅增加之實行期至速當在明年以後八校危急如此何能久待况又無確切辦法同人今日姑置不言簡言之同人對於王總長個人當然表示仰慕與同情惟王君身爲敎育總長而對於危急如斯之八校經費尙不肯負責辦理且所籌辦法亦緩不濟急同人實難滿意况更放鬆交通當局同人尤不滿意王氏當答以上次所籌十一萬元當時交長高恩洪答以自上星期六起一星期内昨日星期二又見高氏高又答以須由星期二起一星期内大約星期六或可到手然亦未能確定至於十八萬之欵並非向京内籌借已電詢前途大約三數日内當有覆電有八成以上希望惟不能宣布來源捨此之外已再無良策云云代表等以王氏答覆不能滿意當卽要求王氏同往或派人同往交通部向高恩洪追索王不允謂本人無暇請再待數日或有辦法惟本人無論如何不能同往亦不願同往本人並無同往之義務王家駒校長當卽說明敎育當局應偕代表同往交通部之理由甚詳仍請王氏代表同去王仍不允謂本人所能負責者祇此而已望請代表原諒無論如何不願同去亦不願派人同去尹炎武對王氏所言「無此義務」之語表示不承認謂前次周自齊以總理兼敎長時亦會派次長同往交部有此先例王總長不應推却王仍一再宣言不願同去於是陳啓修燕樹棠沈士遠沈兼士等反覆陳說法理上之理由要求王氏必須同往王仍堅執如前時已下午一時仍無結果最後代表方面表示退讓請王氏與代表以一公函持往王亦不允代表此時甚爲憤慨王見終不能全却乃允電詢高恩洪代表等在大禮堂坐候旋據王氏來言高交長已允明日上午七時至九時之間在交通部接見八校校長及代表惟希望代表不必多人同去於是約定每校公推代表五人合校長共四十九人於十七日上午六時半先在法政專門學校會齊然後同往交部與高恩洪爲嚴重之交涉時已下午一時二十分衆始散去 
[鄧萃英代理敎次之波折]  
　　敎次湯爾和前四力爭以關餘撥充敎育基金未能實行憤而辭職政府未予批准乃前日敎育部不得湯爾和之同意忽呈大總統言湯氏現在請假請以參事鄧萃英代理次長聞此事非出王亮疇之本意乃有人從中作祟在湯爾和只願去職卽使關餘案可以成功亦不妨令某方居現成之功但敎育界重要分子知其内幕者皆極不以爲然故對於鄧之代理次長亦表示反對昨湯氏已致函王亮疇否認請假原函如下亮疇總長閣下伏讀本月十五日二六五四號大總統指令敎育部呈敎育次長湯爾和現在請假擬請以參事鄧萃英兼代由呈悉着以鄧萃英兼代敎育次長此令等因不勝駭異和迭次呈文均係請予免職並無雙字請假公牘具在可以覆按本月十三日上午九時執事光臨寒舍之際和亦反覆陳辭請閣下顧念私交迅予辭職並無片語言及請假貴部呈文近於揑造事實學者服官不應出此應請轉懇大總統迅予明令免去署職以遂初衷 
[上年國有各路之盈虧數]  
　　共盈二千八百十四萬較前年减一千七萬餘萬上年度（民國十年）國有各路之收支决算表册均已送達交通部其概數如次（以元爲單位）京漢路盈七百萬京奉路盈一千二百零五萬津浦路盈三百六十六萬一千滬寗路盈一百六十八萬五千滬杭甬虧十一萬三千京綏路虧一百零二萬五千正太路盈一百六十三萬四千道清路虧二十五萬六千汴洛路盈一百二十七萬三千吉長路盈八十萬零九千株萍路盈三萬七千廣九路虧三十一萬六千漳厦路虧十四萬四千武長路虧二百二十六萬二千四洮路虧卅二萬一千總計盈二千八百十四萬九千元虧四百四十三萬七千元盈虧兩抵後計盈二千三百七十一萬二千元查民國九年各路盈餘共達四千零七十萬八千元上年實較前年減少一千七百零七萬六千元各路中京奉路之營業用欵最鉅達一千三百零一萬四千元甚營業進欵爲二千五百四十八萬四千元京漢路營業用欵達一千一百五十萬元其營業進欵達二千四百五十萬元 
[交通部公表電政借欵内幕]  
　　交通部通告云爲通告事查本部電政項下積欠各項外債在民國紀元以前僅有大東北公司滬沽正水綫借欵英金二十一萬鎊烟沽副水綫借欵英金四萬八千鎊預付報費借欵英金五十萬鎊上列各項借欵除預付報費一項非電政所用每年應還本息向在本部總賬内支付外其滬烟沽正副水綫借欵完全爲建設上海至大沽電報水綫所用債額有限償還亦易歷年以來尙可應付裕如自民國七年曹前總長任内始以有綫電報財産及收入向股份公司中華匯業銀行抵借日金二千萬元以無綫電三台名義向馬可尼無綫電報公司借墊英金二十萬鎊以電話財産及收入向中日實業公司抵借日金一千萬元民國九年曾前總長任内復以有綫電報財産及收入向東亞興業株式會社借墊日金一千五百萬元（此欵祇提日金六百萬元）總計債額合國幣三千四百萬元所有電政財産及收入電費均已抵押殆盡倘能將借入各欵用以擴充資本推廣綫路電政營業必可日臻發達無如各該借欵或爲財政部挪用或爲路政項下提用電政自身所用之欵尙不及全額百分之十五每年應還本息雖有一部分由財政部擔任撥付而債權者每因財政部付欵愆期仍惟抵押之物主是問電政受合同拘束旣不能置之不理又不能設法壽還瞻念前途危險孰甚各該借欵現正由本部通盤籌畫設法清理决不使主權稍有損失致負國民之望查民國八年滬上人士曾要求曹前總長宣布借欵合同政府迄未照行本總長到任伊始即以開誠布公爲職志並呈明大總統設立查賬委員會凡從前所訂借欵合同及借欵用途均經嚴令該會會同審計院所派人員認眞澈查兹先將各該借欵合同及用途概略刋登公報俾全國人士曉然於電政借欵之内容藉明責任之所在也特此通告附借欵合同及用途概略四件（一）有綫電報借欵合同（民國七年四月三十日曹前總長汝霖訂）中華民國政府（以下稱甲）爲充有綫電報改良及擴充之資金起見與股分公司中華滙業銀行（以下稱乙）訂借日金二千萬圓整雙方議定條欵如左第一條本借欵金額爲日金二千萬圓整第二條本借欵期限自本合同簽字之日起算以五年爲滿限卽扣至中華民國十二年四月二十九日大日本帝國大正十二年四月二十九日爲止但期限到後仍得由雙方協議續借第三條本借欵金年息八釐即對於日金一百圓付息日金八圓第四條本借欵金第一次之利息於本借欵交欵之日將自交欵之日起至大正七年七月十四日止之部分按日計算前付之此後於每年一月十五日及七月十五日前付後六個月之部份但最末期之付息仍按日計算前付其至合同滿期之日爲止之部分第五條本借欵金十足交欵並無回扣第六條甲受領本借欵金時即交存於乙俟有需要隨時提取但存欵利息及匯欵之方法另定之第七條本借欵金之交欵償還付息及其他一切之授受均於日本東京行之第八條甲對於乙提供左列物件爲本借欵金付給本息之擔保關於中華民國政府全國有綫電報之一切財産及其收入第九條乙對於甲承認其關於有綫電報原有之左列借欵合同（一）光緒二十六年七月初十日中丹英會訂滬沽水綫合同（二）光緒二十六年十二月二十一日中丹英會訂烟沽副水綫合同（三）宣統三年三月十二日大東大北兩電報公司預付報費合同第十條甲於本借欵有效期限内擬變更前條借欵之約欵或擬借換時預先與乙商議第十一條甲於本借欵有效期限内關於有綫電報擬由外國借欵時預先與乙商議第十二條甲常將與本借欵金六個月利息相當之金額以銀存乙作爲財政部之存欵本合同共備中日文各二分甲乙互執各一分如關於本合同之解釋有疑義時以日文合同爲凖」查此欵係曹前總長任内向股分公司中華匯業銀行訂借計日金二千萬元又收存欵利息一萬一千二百五十元零七十四錢共收日金二千零零一萬一千二百五十元零七十四錢兹先將用途概略開列於後至該欵之詳細用途及用途是否正當現正嚴加審核一俟審查完竣再行公布（一）路政項下提用中日實業公司第一第二兩批利息日金十二萬六千元京綏路日金五萬元京漢公債本息日金一百七十五萬二千零八十八元中英公司借欵本息日金十四萬二千三百零八元七十五錢共計日金二百零七萬零三百九十六元七十五錢（二）本部提用正金銀行借欵利息日金二十五萬零六百二十五元大東大北公司預付報費借欵本息日金十九萬五千九百七十二元零二錢中國電氣公司股本日金二十三萬八千七百三十一元八十六錢共計日金六十八萬五千三百二十八元八十八錢（三）本借欵利息電報借欵預扣利息日金八萬二千一百九十一元七十八錢電報借欵保息押欵日金二十萬元共計日金二十八萬二千一百九十一元七十八錢（四）財政部提用撥付財政部日金一千六百九十七萬三千三百三十三元三十三錢以上總計支用日金二千零零一萬一千二百五十元零七十四錢（未完） 
[商聯會請開國貨展覽會]  
　　定明春在北京舉行 
　　全國商會聯合會深感農工商業不易發達之原因第一在受時局之影響及内地釐金之爲害次則提倡獎勵諸方法舉國上下亦太忽略近數月來該會除對於時局發爲種種有關係之言論力謀國事之進展並詳爲裁釐加稅之凖備請政府明令實行裁釐外並擬於來春在京開一國貨展覽會藉促農工商業之發展兹將該會呈文節録如下（上略）各種事業以比較而有競爭一切經營因考查而見得失吾國工商凋敝産品衰微以致洋貨充盈利權外溢推原其故固由於國家多難兵禍頻仍政府失其保護之方人民陷於流離之苦又何暇講求進步而與外人角逐哉然國内産業之興替實關乎國家之富貧而工商之競爭尤繫乎人民之生計當兹全國經濟萬分急迫之際舶來品長驅直入之時再不爲急起直追之謀則惟有終歸於一蹶不振之境敝會同人深爲此懼亟思所以救濟之方以爲欲求國貨之振興必先喚起國人之注意則國貨展覽會實不得不急急舉行蓋展覽會旣足集全國産品覘其優劣以圖改良又足使全國人民聚其精神以爭進步外國對於此點極爲注意每年必有一次之博覽會故能以其工商之發達産品之精良戰勝世界商塲而促成富强之基吾國前此僅於民國四年由農商部籌辦一次其成績亦有足多以後不復舉行致使國人皆莫明國貨之近况故今日籌備此會要視爲不可再緩若必曰博覽會爲點綴治平之觀不可遽行於天下紛擾之日是不知博覽會之用意也况民國十一年幾無歲不亂若必待承平之後恐國貨更無可覽之期且京師商品陳列所所存諸物半係陳窳旣不足以資考察更不足以壯觀瞻亦應藉此徵集新品以備陳列一舉數利故經江蘇省代表王文典提議全國各省區代表悉表贊同近者農部召集商約研究會各省新來代表對此尤表同意因擬卽由敝會發起國貨展覽會徵集各省最商農工産品定於來春三四月日内選擇適中地點在北京開設展覽大會伏維我大總統愛護工商注重實業薄海勞動環盼生成所有敝會發起國貨展覽會閉會後利用徵集新品改進陳列所各緣由理合具呈懇請鑒核俯予提倡 
[川議員詰問吳佩孚援川]  
　　參衆兩院川籍議員以直軍有援川消息特致電吳佩孚質問其文如下洛陽吳巡閱便鑒川亂經年蜀人苦兵久矣比以意見細故一二軍又復相見以兵戎川人聞耗茹痛欲絕幸聞四川内地紳耆及軍界要人正在勸令雙方停戰蜀人方額手相慶以爲指日可以息爭乃近閱報載我公調兵遣將分由陜鄂入川蜀人逖聽惶惑莫名竊查我公屢電聲明推護中央黄陂復位首令南北停戰以謀統一而公此舉顯與中央背馳不特使政府無以昭信於國人且貽我公以違命好戰之譏惟報端眞僞難明恐未必悉出尊旨肇甫等雅慕將軍復重愛桑梓如果傳聞屬實願公速止前令撤退入川之兵然後熟察川人之所欲因而利導之旣可使川人不感嗜殺人之惠復於中央無抗命專主之嫌吾川全體胥受其福矣竭誠陳詞佇候明敎川籍在京參衆兩院議員李肇甫·舒祖勳·徐際恒·江椿·孫鏡清·趙時欽·余紹琴·吳蓮炬·杜華·黄雲鵬·李爲綸·蒲伯英·李文熙·王猷·王樞·蕭湘·羅綸·劉緯·周澤·鄧鎔同叩删 
[憲法審議會繼續討論省制案（續）]  
　　湯漪發言大要謂欲討論省之地位須先問現在全國輿論尙有主張廢省之說者乎如無主張廢省之說者則省之地位當然成立天壇草案對於國權一章遺而未定者（一）因時間問題（二）因當時頗有盛倡廢省之論數年以來此論漸歸消滅知省之不可廢則省之地位當然存在本席以爲中國之省其領土之大爲世界萬國無其比例即中國歷史亦無其比例中國在歷史上只有一統之名詞而無統一之名詞統一云者是有統系之意此爲名實之辨而省之爲物尤當辨其名實故歐美各國無單獨提出一名詞而爲建國之議故對於省之地位不必先定其名爲是國家行政區域或爲地方自治團體應在實質上察看究應賦與若干之權限實質上賦與之權限確定而後省在法律上即取得一定之地位不必認爲何名詞而其地位自明吾人制憲首定中華民國主權屬於國民全體此項主權如何行使本席以爲可委諸憲法會議行之行使之道即以實質列舉方法將國家權限列舉於國權一章再用概括保留方法使不屬於國構者賦與於地方機關所謂集權於國分權於民是也本席對於丁君之意省依國家憲法之賦與於不抵觸國憲範圍之内得自制省憲法原屬贊成但尤以爲未足擬加以補充以爲可代定省原則例如省得自定省憲但宜適用左例各規定即以各種省憲原則臚列於左所謂原則例如省得設警備隊但軍官之任用須依國家之法律軍官之任用須依國家之法律即原則也畢維垣言憲法上本已盡量發揮自治不必另定省憲有人以爲時勢潮流所趨各省抵抗中央能力日益擴充漸有聯邦之意其實此不過二三軍人之冒牌自治安得謂爲羣衆之潮流至於集權分權之說則中央此時號令不出國門一步本無權之可分更屬不值研究陳銘鑑言本席反對聯邦而贊成丁君之說以爲制定省憲法並非聯邦亦非聯省所謂聯邦聯省者仍先有邦憲省憲而後有國憲現在旣先制國憲後制省憲則非聯邦聯省可知且國憲一經制定公布以後省憲再繼續産出根本上亦不致發生抵觸至蒙藏青海等處則俟將來程度進步亦可以自定憲法現在則以特别法行之王試功言憲法乃革命後之結果萬不可以憲法造成革命國憲上規定賦予各省以制憲權使其抵抗力益擴大容易有革命之機會殊屬失當况各省情形互有不同我輩宜放開眼光一齊看到不可以近視眼光觀看三省特殊情形即謂得窺全豹且就德國美國而論均有長久之歷史先有邦而後有國所謂二重政府乃由歷史上逐漸而來非可以法律製造成功者所以本員以爲地方制度大綱應在國憲中規定各省能定自治法不能定憲法否則徒襲外人之皮毛而於本國國情不甚適合殊非中華民國之憲法蔣𠿿明言請主席宣告討論終局湯漪言此問題關係甚大尙未討論成熟不能宣告終局主席請大衆繼續發言林長民言對於丁君之提議在精神上本屬贊成但我國旣取集權主義而省之廣大各國均無其例彷彿一獨立國家所以在憲法條文上對於省憲法之限制應表現其採取集權主義之精神又省憲法起草權不應專在省議會湖南屬省議會而浙江則不如此况今日又有所謂不法省議會者如以起草權畀之前途豈不危險籍忠寅言現在各省制定省憲有人對於聯邦二字懷疑本來省之一字由來甚久與邦字毫無關係省爲完全自治區域應有自定憲法權國憲上應採取地方分權主義將其限度稍爲放大至有人謂省權限太多將變爲藩鎭割據之狀况助長軍人之勢力要知道並不如此現在討論憲法制度並非對於現狀而言况此純爲民治問題爲軍政以外之事如以民政與軍政分别觀之即無懷疑之點且觀現在省之範圍如此其大而縣之範圍如此其小縣所能爲之事業甚微全依賴省爲之輔助故省之地位不啻爲自治團體之最大者我輩制憲者應考察國民心理及時代潮流本席在五年前亦主張中央集權當時不免錯誤現在更非五年前所比而主張亦卽不能不變更以爲憲法上應明白規定對於各省有如何權限即所謂各省自有其制憲權云云時已六時三刻繼續報名發言者尙不乏人主席宣告星期四（十七日）再繼續討論遂散會 
[綏區之交通與商業]  
　　字林報五日西包頭通訊云京綏路材料車今已通至薩拉齊自明日起客票亦可售至彼間薩拉齊在西包頭之東九十里約一月前曾有土匪攻入該城當向商會索去三千元幸未大事刼掠商店之受禍者僅製馬鞍一業耳鐡路工程以枕木不敷進行甚緩今聞此種困難業已解决預料九月中旬或下旬當可築至此間包鎭商務三月來全在停頓中鎭瀕黄河水道西通寗夏近以沿路土匪出没商旅梗阻惟土匪之騷擾人民較清鄕軍隊似乎尙勝一籌此則不容不言者也本月二日有凉州馬鎭守使代表某君雇舟二百隻載運糖布及雜貨前往寗夏但此尙爲近三月内第一次水運當某君來西包頭時帶有駝毛羊毛一萬包以二百包銷售此間其餘運銷天津今則自津携銀貨回甘某君帶護兵二百名隨行故能往來自如不爲盜刼十日前本地商家曾懇商會向當道磋商撥兵保護貨船且允每船納費三十元聞以軍隊長官索費過昻此議遂寢此間土地肥美而四鄉居民絶稀苟能於户口過密省分移民殖邊亦大是良策而以各省災區之民徙此尤宜今自包頭以西五百餘里悉爲草地僅包頭及五原附近稍有關墾之處此間溝渠極多皆自黄河引出用以灌溉極宜種植小麥且地價尤廉目下鄕間情形視前更爲荒蕪緣大道附近各小村莊迭受兵匪蹂躪人民逃徙一空嘗見許多民居及榨油作悉行空廢蓋皆初被匪佔繼爲官兵所充公　也其他焚掠遺跡到處皆是龍興莊在五原城外五里爲革與糧食市集前途大有發展之望料包頭商家將在該處逐設分莊蓋因鐡路旣通外來貨物價目自平將不若内地之可售善價也而龍興莊東北六十里之保西哈喇（譯音）鎭爲内外蒙古互市之所亦將因此日見興盛矣總之鐡路旣通河套一帶自將日見發達目今所缺者僅户口而已數日前霖雨不止路工爲之延緩新鋪路基多爲衝壞因水自山下其勢絕猛有數次包頭鎭上曾水深三尺云 
[長沙通信（華）]  
　　湘南風雲與省長波潮 
　　自孫派粤軍失敗後湘軍陳嘉祐在樂昌仁化一帶站脚不住仍思退回湘南邊境湘軍第三混成旅第十四團駐湘粤交界之文明市（在湘境宜章與粤境砰石之間）第一師第十團駐宜章陳軍驟如其來十四團不及措 
 
 

Page 11

 
 
手退回宜章卽會同第十團猛進陳軍新敗膽怯勢極狼狽已向砰石方面潰竄該軍之第二十團多願投降湘省（本來該軍全是湘人）前方將領來電請示省政府認爲繳械來歸者可以給資遣散暫時並未下令窮追最近所得報告陳軍將會合粤軍黃大偉部逃入桂境此問題不復足慮矣湘省葉開鑫唐生智兩旅長前因郴縣汝城桂東一帶伏莽未靖即奉省令剿匪唐旅長請假回籍亦未照准自粤局大變依許崇智黄大偉之部衆茫然無歸有欲託庇湘境者葉唐遂移剿匪之師以防邊兵士不除武裝不許入境惟傷兵不在此例湘南從此或可安枕矣 
　　湘省在一月内選舉省長組織正式政府各黨派近來頗忙省議會中除三大派外（趙派之民新社譚派之民康社林支宇派之湘社）尙裂爲數個小團體每團體以十人或數十人爲一組議會已於十四日閉會並定十九日召集臨時會推選候補省長七人故各小團體紛紛密議預擬七人於投票時一致選舉各小團體所列之名單雖不一致總離不了譚趙二人之大名故雖三尺孩提莫不知未來省長决不出二人以外作省長夢者今日殆無第三人惟欲一過候補省長癮者則不乏人以故冷靜之湘南協會湘西公會近來突然熱閙盈門車馬杯酒聯歡無非利用路界鄕誼之關係有所活動人疑空洞之候補省長有何佳趣而必熱中乃爾不知一有此項資格不但增顔面之光輝且不得已而思其次亦易爲力如南路之李漢丞西路之林德軒皆欲候補省長者而李之目標爲省務院長兼内務廳長林則意在軍務廳長（李爲現任高等審判廳長林爲軍人）非徒務虚名者可比也 
　　未來省長趙氏雖頗有望譚派進行亦復不弱各軍官表面皆甚冷淡暗幕中則甚忙碌近有提議競爭人物須先發表對内對外之主張者譚氏遠在滬上尙無所聞趙之口頭表示則爲（一）以全力進行聯省自治同情者即吾友抵觸者則從而疏通之决不聯北惟當與之表面周旋而已此對外之主張也（二）先從劃分防地入手令各軍官切實負責剿匪匪患旣平卽派員切實點驗各軍槍支按照省憲分期裁兵此對内之主張也趙氏已令秘書擬具長篇宣言書歷述旣往成績與未來計畫亦確定行政方針此項宣言擬於日内發表趙近語人云省長地位係虚位之首領制事事必取省議會同意且命令由省務院副署始生效力是省長之威權受有種種限制將來可以由此推行民治共建新邦倘人民屬望於余余亦何容推委若要運動得手勿乃無趣云云惟人民方面希望最迫者厥惟裁兵誠不能不望趙氏毅然執行以符省憲之眞精神也 
　　另一通訊云湘省此次選舉正式省長運動當選者大有人在凡勢力較爲澎漲者均由各政黨爲之運動如民新社民康社南華學社等均經連次開會名雖各自選至六七人之多實則所擁戴者均各祇一人其餘不過借作陪賓掩人耳目而已 
　　林支宇等所組織之湘社對於此次選長忽宣告中立謂選舉競爭過於激烈本社在選舉期内應保持中立態度云云又國民黨則宣告本黨尙在籌備期間於此次選長絕無作用等語以特地組織之政黨在此緊要關頭而竟宣告中立湘人多以爲疑 
　　省長選舉總監督彭允彞亦爲希望當選者之一近藉考查政治催辦選舉爲由特派委員數十人分赴各屬有所活動詎被議員方面偵悉昨由彭國鈞臨時動議請咨達政府將此項委員勒令撤銷 
　　第一届正式省長係由省議會預選縣議會决選縣議會旣操此决選之特權遂有劉承峨楊守康等發起湖南各縣縣議員聯合會已在省城犁頭街第六號設立籌備事務所名雖爲交換智識討論憲政有類乎永久機關實則僅爲第一次省長選舉而設昨已將宣言書及簡章通函各縣議會請於一星期内各派代表一人到省以便接洽討論如因路遠不能如期來省即請推旅省同鄕一人就近代表 
[援川鄂軍已開拔（漢口通信）]  
　　外輪拒絕運兵之交涉 
　　吳佩孚爲欲促成川省北附令鄂出師援川各情已詳前報兹悉川省第三軍長劉成勛受熊克武運動後令鄧錫侯陳國棟賴星輝藍世鈺各部陸續由成都東下壓迫重慶楊森所部第二軍曾與之接戰於白市驛老關口磁器口等處均因寡不敵衆多所損傷而在川東與第一軍相持之二九兩師亦因重慶動摇屢遭失敗楊森知勢不敵遂一面急電鄂洛求援一面與劉成勛協商讓出重慶七八兩日所有二軍部隊均退駐長壽涪州一帶第三軍鄧陳賴藍各部亦於九十兩日開入重慶川總司令劉湘並不知其蹤跡一說當三軍進逼時劉卽微服乘日輪到宜昌轉輪赴滬日前武漢亦有是項傳說但未能證明其虚實然二軍已失敗則無可疑也鄂軍援川本爲吳使早定之計畫但因關拔費尙未籌足不能即時關拔現第二軍求援迫切勢難再緩經吳蕭商定援川各軍開拔費暫定十萬元即就近由宜昌稅捐項下支給刻援川總司令孫傳芳已於十二日下動員令親與援川副司令盧金山率五個混成旅分兩路入川計孫部近畿第二師第三旅（其第四旅留宜）盧部第十八師第三十五第三十六兩旅鄂軍宋大霈部第三旅（但留營底一成）與張允明部第五旅（亦留營底一成）總共編爲五混成旅均於十二日分别西上孫總司令於十三日乘圻江輪由宜昌進駐巫山又派孫參謀赴巴東各區慰勞開拔各軍但蜀道崎嶇赴援頗難迅急加以川鄂間商輪有十一艘爲外商經營或係華商而掛有洋旗者對於鄂軍入川均拒絕裝運孫氏感此困難於十四日曾電省請示辦法蕭督比即覆令一面向外人交涉謂鄂軍援川係爲維持川鄂間交通保護外人財産生命凡屬外商均應加以贊助一面速雇華輪先儘幹隊入川以壯二軍聲勢現川省陸路通完全梗阻惟川江外輪尙可通行若外輪畢竟拒絕裝運則援川之進行不免遭一大打擊也（八月十六日） 
[川戰中之和平運動]  
　　渝商會外交團請劉湘出任調人 
　　川省自一二兩軍發生戰事成都方面之各軍組織聯軍東下號稱武裝調和即一般人所稱爲省軍者是也當時參加戰事者仍限於一二兩軍部隊近來省軍亦已捲入戰事漩渦在永川縣屬之丁家坳來鳳驛等處與二軍九師之傅旅及第一混成旅部隊接觸三軍第七師亦由璧山出發至離重慶五十里之高店子與二軍第六混成旅部隊接觸連日雙方接戰甚爲激烈聞永川方面之軍其主幹部隊爲鄧錫侯賴心輝所部二軍軍長楊森已親到前方督戰現二軍又調九師之關團及二師之饒團加入火線兩團均已陸續開往前方並已將逼射砲三十餘尊運赴前敵預計永川方面將來必有一塲激烈之戰爭以故重慶之人心甚爲惶惶聞重慶各法團各紳耆及成都之省議會各法團各紳耆均於一二軍戰事初起時曾爲和平之呼籲無如兩軍箭在弦上非空言所能制止近重慶商會及外交團更繼起爲和平之運動除電請各軍停戰外並請劉湘氏出作有务調人此外成都國學會首領宋育仁氏亦有電發表意見述此次戰爭之無謂宜由人民起而制止其他關於和平運動之文電尙多將來究竟是和平征服戰爭抑或戰爭征服和平吾人尙不敢斷定也 
　　國聞通信社五日重慶通信云省渝兩軍開戰已逾旬日刻下渝軍殊不順利瀘州江津各處空虚省軍不勞一矢垂手而得至東路大道方面省軍直下由永川進至來鳳驛數日前駐璧山之陳國棟一師忽以輕騎襲渝已到磁器口距重慶不過三十餘里幸王舟方一旅由涪州趕到將陳師擊退始得解圍刻下省軍已到白市驛前面距城不過七八十里昨日駐渝領事團出任調停以法領事爲代表兩方業已停戰據聞省軍提出條件（一）須第二軍退出重慶（二）楊森下野（三）劉湘擔保二軍以後不得反攻並北軍不入川境此種條件二軍未見承認聞楊森及王方舟昨日均已返渝軍部迭開會議討論對付之法大約仍不免再戰以决勝負日來此問盛傳北軍行將來渝又聞洛陽方面已與渝軍接洽以孫傳芳率二師之兵力應援但須二軍將領表示受中央之命令取消獨立自治以爲交換條件現城中戒嚴夜間十一時以後即不准行人謡言繁興大有草木皆兵之勢又七日重慶通信云八月一號省軍自出發佔領瀘州後連日由鄧賴各軍會同攻取江津合川等城直佔領離渝十五里之磁溪口及江北縣永興塲東路已抵老關口事已難爲而楊森在老關口一帶親赴前敵右肩又受槍傷（前在忠縣方面頭部略受微傷均尙不重）然正在老關口激戰時被省軍三面包圍在老關口之上約八九里之間經王旅白團等往援始退回百市驛騎兵隊長楊天善兩腿部受傷頗重二軍復又反攻省軍且戰且退退至丁家坳左近其時合川及磁溪口江北之永興場重要扼守之兵概行退却故合川縣城又爲潘帥所佔綦江方面由二軍加派重軍並獲子彈二百餘箱前往聞係探報一軍湯子謨旅有由涪分兵進攻綦江之說二軍因前方需餉勒令商籌餉二百萬元以資急用而二三號之間因省軍稍退得以從事佈置趕運子彈厚集兵力二軍在東路仍駐百市驛惟二郎關一帶均駐有重兵綏定方面一軍由渠縣開動綏定一帶全被一軍收復一軍張沖旅業將大竹梁山等縣克復現力攻鄧都忠州等處規取萬縣所可異者省軍近日不識因何原故似在有意無意之間並無猛攻之表示據傳成都有所牽制確否難必楊森以四面環繞勢難抵禦前日親身回渝運動調人等言和並定稱前敵已令停戰聽候解决據今日（七日）所聞和議已有頭緒大略取銷楊森第二軍長所有二軍士兵退出重慶王方舟旋退駐江北第三軍開進重慶楊得現欵八十萬元七號下午已有趁慶餘輪下駛之訊 
[川戰中之報紙厄]  
　　成都川報國民公報被封編輯亦被逮 
　　川省内訌聲中突有封禁川報國民公報兩報館·並逮捕兩報總編緝宋師度李澄波之事撥生兹將成都衛戌司令部所貼兩報館門首之布告録下案奉川軍總司令第五號訓令開七月二十七日案據第一軍總代表第一師師長喻培棣函呈總司令鈞鑒竊以報紙爲言論機關議論須出於公平紀載必求其確實至於戒嚴期間報紙之言論記載尤爲治亂安危所繫不得妄造黑白乃近閱川報國民公報竟有妄造謠言搖惑軍心等情兹就其最顯著者言之川報七月七號載熊前督有赴綏定消息十四號載熊前督錦帆前數日由北道來省二十號載六師向康衢旅長派代表謁見楊軍長有所表示二十四號載潘師喻團移駐隆昌二十五號熊前督錦帆同喻華偉師長於日前出省國民公報二十五號載喻何余三師及張鄭兩旅現已集中順慶又載五師全體駐順慶何師長宣言以保衛地方爲主二十六號載向樹榮旅長已經楊子惠軍長委爲獨立旅長至陳樹藩部在順慶屬十里店王家河一帶與一軍接觸聞六師余際唐師長與一師戴團長均有在佛耳岩負傷說但恕剛軍長派王團長鎬兼程赴渝而謁劉甫澄請停戰議和各條川報及國民公報均於昨今兩日先後登載查該兩報以上所載各條盡非事實如熊前督半年以來之行蹤不在成都即在井研原籍盡人而知何得揑稱時而赴綏時而由綏來省足見該報早與敵軍通謀預爲敵軍發難嫁罪他人地步培棣請假回省後未出成都一步該報究何所見而云然向旅長尙在前敵常有電來並無通敵行爲而該報竟公然揑誣尤可異者但軍長通電討伐楊森王前團長現在成都而該報竟載其面劉請和顯係意圖離間各軍阻撓軍事進行其他如謂潘陳各部軍隊之移動余戴之受傷何師長之宣言均屬揑造事實毫無根據至川報日來之細評尤敢肆無忌憚公然爲敵軍辯解如此次川東戰事人人公認楊森爲戎首而該報故爲抑揚其詞謬圖顚倒是非淆亂觀聽已屬非是本日竟有暗地使法餉戎首之說究竟暗地使法者爲誰該報能否明白指出如其不能即當認爲淆亂又如此次總司令及省軍討伐楊森本爲主持正義乃竟視爲助亂不合第三者之態度熱嘲冷諷百端阻撓陽借止戰之名陰行助敵長亂之計其較之國民公報設詞更爲狡猾用心更爲險詐謂非通敵誰其信之况在軍事時代警備區内豈可任由該兩報揑造謠言搖惑軍心若不嚴加懲處何以儆奸慝而維治安務請我總司令勒令該兩報即日停刋并將編輯人依法處辦則省垣重地藉免驚擾前敵軍心不致動摇是所切禱等情據此查川局破裂戰釁重開戎首誰歸公論具在各軍將領爲保衛地方起見僉請本總司令主張公道申罪討伐事非得已當爲吾川各界人士所能共諒值北戎嚴期間該川報等旣爲言論應如何主持正義匡正人心竟妄造是非淆亂觀聽該師長指爲造謠通敵搖惑軍心豈爲過情之論國民公報所載在節設詞雖無甚險詐然而隨聲附和顚倒是非揆厥情由亦屬咎有應得若不依法嚴究何以儆將來而維治安合行令飭爲此令仰該衛戍總司令迅即派隊前往將國民公報主筆拿案與已獲之川報主筆編輯並案嚴訊分别究辦一面將該兩報館立予封禁勒令不得稍涉輕縱致干未便仍將辦理情形具文呈報查核切切此令等因奉此除遵令辦理呈報外合行佈告俾衆週知 
[孫中山離粤紀（靜觀）]  
　　孫陳齟齬之追述中山北伐之失敗 
　　西南政府之結局 
　　孫中山於八月九日乘英艦離粤是日午后五時粤政府分遣汽車多輛沿廣州市馬路縱横馳突燃爆疾呼車上插有白旗兩面一面書曰「今日午后三時孫中山乘英艦離粤赴上海」一面書曰「歡送孫先生離粤」孫氏旣毅然離粤粤局亦從此告一段落矣此事可紀之點有三一孫陳齟齬之追述二中山北伐之失敗三西南政府之結局 
　　孫中山與陳炯明之齟齬有屬於意見上者有屬於事實上者總括言之陳炯明以齟齬之故竟至推倒中山誠天下之險人哉中山性氣有一短處即在太快無論事之大小利害成敗想做便做想行便行毫無顧慮審愼遲回之處蓋純是爽直者流而非沈毅之英雄也陳炯明恰與之相反精神强毅思慮周詳辦事有步驟有條理蓋合眼明手辣心狠爲一人與李根源等相伯仲計其自漳州回粤僅及兩年其聲譽鵲起幾有北吳南陳之稱蓋炯明是法政出身者（炯明不知兵對於籌餉調將略有經驗故數年以來身在行間并未親臨戰陣）故條理計畫利害成敗種種看得明白中山是坦白爽直者生平以革命爲生涯不計利害成敗且并不知有利害成敗也故陳常曰孫公意見執拗收納黨徒失於蕪雜其平時之不融洽可以想見然此但就孫陳心性不同之點言之尙未說到齟齬之實際也九年十月陳率粤軍由東江返廣州驅逐十年以來盤據廣東之桂系軍閥中山亦即由上海回粤被舉爲非常總統當以四條件示陳（一）廣東總司令畀許崇智（二）廣東省長畀胡漢民（三）任陳爲陸軍總長卽日率得勝之師西討桂閥（四）另編新軍四師凖備北伐陳置不理於是孫陳之齟齬起矣當是時陳炯明喘息未定中山突以此條件相示必有特因初桂系軍閥盤據廣東七八年矣孫陳啣之次骨遂起驅逐之密圖時陳跼蹐漳州苦無餉彈又恐李厚基潛躡其後雖欲發動而未能也中山與段本有密約一轉移間由滬匯欵百萬由李厚基助彈百五十萬於是粤軍長驅返粤而桂閥之運命告終矣依上所述粤軍無陳炯明不得有今日陳炯明若無中山更不得有今日也故中山突以四條示陳并非事出無因然以此施於利害深明之陳競存則左矣自是以後孫自孫陳自陳用人行政總統府與總司令部絲毫不相統屬且絲毫不相侵越因之孫與許胡等結合日深許胡等與陳炯明積隙成仇幾欲不共戴天矣 
　　上年七月粤軍討伐桂閥大告成功孫中山即在廣州組織大本營以陸海軍大元帥名義出師北伐由廣西梧州進駐桂林以胡漢民爲大本營文官長以粤軍第二軍許崇智所部爲北伐軍基幹部隊九月李烈鈞率所部由貴州來會旗幟鮮明聲勢頗大乃陳炯明不以爲然表面上之理由一言以蔽之曰軍需浩大一時不能籌集其實陳炯明不欲北伐軍發動者一在與吳佩孚暗相結合故尼北伐軍之進行二陳炯明向來有廣東二字横於胸中以一省而敵全國以廣東之餉彈供給西南各軍之銷耗雖至愚者不肯擔任三孫李許胡向來與陳異趣北伐成功論功行賞豈能念及我陳炯明因此之故直至今年三月不助一彈不給一文幾使北伐軍陷於絕地孫李許胡憤極密議改道回粤出其不意直搗梧州將陳炯明本兼各職一律免去此種神奇舉動臂如半空中飛個霹靂陳炯明以一法政學生豈能當此雷霆之威故席捲精華率領精銳星夜逃奔惠州勢也當是時孫令北伐各軍集中韶州單騎晋省籌商一切有人獻議樹德務滋除惡務盡孫是坦白者流竟置不顧且匆匆赴韶督師矣而執知半世英名數年辛苦竟墜於此轉念間也世人嘗謂中山有破壞才無建設力余至今日方信而有徵蓋當是時假令中山手腕稍辣解除陳氏兵柄然後北伐豈非至快又假如分配北伐軍剿平兩廣匪禍分配北伐人才整頓兩廣吏治先固根本徐圖大舉豈非更快要之中山之短處第一在性急第二在不識人第三在心手不辣是三者恰與歷來成功者相反是則可爲太息者也 
　　孫中山離粤西南政府亦從此結局矣回憶五六年來廣州曾兩度設立政府前者爲軍政府係合議制後者爲總統府係獨裁制近者章太炎對於北京政府預防軍閥爭逐總統有變更總統制爲委員制之主張余觀孫中山以合議制之不良改爲獨裁制章太炎又以總統制之不良欲改爲委員制兩人主張適得其反而欲以中華民國供兩制之試騐則一昔人有云國家重器也政府者主權所在地也今日國人視政府爲兒戲嘗欲供其個人一時主張之試騐不獨孫章二君也吳佩孚以中央集權號於北方矣乃黎黄陂以湯薌銘長鄂佩孚則反對之此外種種必請命佩孚得其許可然後有效陳炯明與吳佩孚秘密結合傾覆孫之總統乃復通電提倡聯省制顚倒縱横莫知端倪極詼詭之奇觀余現處西南因進言西南各省今年以來雲南之顧唐貴州之盧袁四川之但劉廣東之孫陳以至目前之廣西有滇軍有黔軍有粤軍桂軍以及種種不正式之隊號質言之西南各省無論爲北政府爲南政府爲獨裁制爲委員制爲集權制爲聯省制其實無可無不可並無眞正的主張何也一方面鞏固自己權利一方面預防他人侵奪則倡爲聯省制若有雄才大略如袁世凱者出焉昭告於國人曰中華民國永遠爲五族統一國若有變更國制者以叛逆論罪吾知諸督軍總司令又必俯首聽命不敢有異議焉何也孔子曰棖也慾焉得剛今之督軍總司令皆是棖也又焉知聯省制與集權制之誰是誰非乎陳 
炯明要孫中山下野自有種種方法何必陰然傾覆貽羞天下見笑外人中山離粤西南從此無政府矣此後中華民國究有合法統一之政府與否是誠一問題耳 
[杭州快信]  
　　此次浙東水災以會稽道屬諸曁新昌嵊縣爲最鉅金華道屬以金華蘭溪義烏東陽浦江建德桐廬爲最鉅餘縣次之沈省長昨已分委胡義芳方贊修等馳往各地切實查勘 
　　籌贖膠濟鐡路會現定二十日上午續開會議公决進行手續並有幹事徐青甫（中行副長）草擬籌贖路股以公債預抵辦法七條提出討論 
　　尙有要聞及地方通信轉入後頁 
 
 

Page 12

 
 
地方通信 
[蘇州]  
　　催辦監獄敎誨江蘇高等檢察廳許廳長昨日通令所屬各廳縣略謂各縣監獄前奉部令設敎誨班庶罪犯可以改過自新前經訓令各縣速行設立現查各縣未曾設立者尙居多數合行令仰各該廳縣限文到半月内一律添設勿再違延 
　　屠稅仍准承包吳縣各市鄕屠宰稅由錢煥綺逕向財政廳認辦激動市鄕董事之公憤聯電反對兹悉財政廳已有快郵到縣略謂此次核准錢煥綺承包市鄕屠宰稅係取决於認價之較高且有商會函保身家自必可靠當不若盧榮記之所爲飭卽轉致陶董等知照一而趕令錢煥綺照繳保證金尅日接辦郭知事奉令後已轉致各市鄕董事查照矣 
　　醫院新屋落成天賜莊博習醫院係美敎士柏樂文氏所剏辦迄今已二十餘年成績甚著去秋因院址不敷特在原址重建新院一面另購曠地十餘畝增建病房數十間前日業已工竣柏樂文氏因於十八日邀請蘇城各界前往參觀落成典禮又以該院建築經費大半均出自地方士紳所樂助故於是日下午六時即在本院整備西餐先期分送請柬邀請當地紳商學各界及捐助經費者届時蒞宴以答盛誼 
[松江]  
　　興修海塘之籲請松縣沿海塘岸年久失修危險異常本屆大風潮中塘身坍毁尤多海水曾兩度冒入沿海居民異常駭懼業經濱海各鄕自治委員分投呈請省署財廳請求撥欵興修以保民命一面復將此問題提出二十四市鄕自治委員會聲請援助聞濱海各鄕自治委員以省廳兩方尙無動靜擬卽去電催請 
　　城區警董之計畫城區四警董自接受縣長聘函後卽要求在縣警所闢一辦公室業經警所照辦聞四董於十七日自行集合會議尙擬每區添聘副董四人俾資助理而各區裁判權則仍擬收歸各區以清界限至對於嗎啡之流毒聞馮靜岩之意擬設戒除嗎啡局將嗎啡犯强制戒除以期根本剷除 
　　孫巡官控案未了松市三區巡官孫煥文被商人傅祺安向高等檢廳呈控誣竊濫刑一案聞被害人因不甘受此奇辱須達依法裁判目的故已聲請高審廳指定管轄一俟决定送達即行投案候質 
　　大風後之災禍松屬金山嘴與戚家墩等處海塘爲颶風冲刷塘岸以致海潮内决平地水深數尺凡海水流到之處其所植禾棉均因海潮内含有鹹質致盡行枯萎其他植物亦都焦黃萎斃至其餘各鄕雖海潮未到則因雨水缺乏害虫滋生日多至於城鄕各處之時疫傳染亦較暑天尤甚且所發疫疾種類繁多據連日中西醫診察所得有吐瀉與腹痛並作不滿數小時卽眼眶落陷滿身冷汗皮膚中即失水分營養而脈象全伏者有不吐不瀉亦不腹痛祇覺頭目昏暈而眼卽落陷脈象潛伏者又有祗吐不瀉皮膚即失水分喉亦失音脈亦漸伏乾又有身熱與腹瀉俱來並不嘔吐及身熱漸退而身體上原有之温度亦隨之而减脈亦因此而伏者尙有時疫治愈後轉入暑濕温症而身熱不退因以不救者亦屬不少以致近日醫生處注射防疫液者竟有應接不暇之勢焉 
[無錫]  
　　無錫協會之理事會無錫協會於前日（十七日）下午三時開理事會理事到者如周含茹唐增源石清麟馮國鈞廉諫鐘朱樹卓唐發源等首由石理事提議開大會時未繳會費之會員宜去函催繳協會牌子宜做徽章亟宜製以便分發各委員衆贊成通過决由周理事辦理次某理事提議開各部執行委員會討論良久議决先辦事務敎育衞生運動通俗演講文藝討論等四委員會並議决於二十二日在會中開各部執行委員會業已通函各部委員屆時蒞會預議以便分部進行 
　　麵館業議用洋碼無錫全城麵館業議决於夏曆七月初一日起售出概用洋碼計算業已登報通告矣 
[常州]  
　　錢業公會中常會武邑錢業公會於十七日上午十時舉行第十二届常會到者各莊經理二十餘人劉堯性主席開會後主席報告謂本會所辦前後街巡防局近因百物昻貴不易支撑兩局局長曾於前日到本莊（永孚）請求加餉此事應付衆議各經理咸以要求尙屬正當議决局長每月領餉原定小洋九十角改給大洋九元勇丁原定五十八角改給大洋六元由同業各莊分任加捐補充此外尙有上海富華商業三銀行以及德源新盛濟豐濟恒等四家典當由本會通知照加次議决本月价存拆二錢半欠拆五分議畢散會 
　　航輪帶征水利費常宜常澄常溧三路航輪帶征水利費經招商新商兩局經理商議徵收之費須較北河班（指小河班）略重遂决定烟篷每客帶徵銅元二枚客艙每客帶徵銅元四枚官房艙每客帶徵銅元六枚定於七月初一日起實行業已函知水利會以備查核 
[鎭江]  
　　籌設騐契分所丹徒縣張知事因減價騐契收數不旺昨特通令各市鄉董籌設騐契分所以便就近催騐 
　　不准小輪生火鎭江關稅務司阿君前以江潮日漲會示諭清揚各班小輪行經瓜河不准生火背緯而行以保堤岸兹聞瓜洲人民公推代表到關呈稱各小輪連日進口仍是鼓浪直行並不遵令辦理聞阿稅司昨復示諭各小輪駛進瓜口至洋子橋止遵照前令辦理不得故意違背致生事端 
　　田禾發生害蟲鎭郡自夏徂秋亢晴不雨田疇龜坼刻聞各鄕山田中已發生一種害蟲（卽俗稱稻扎蟲）稻葉一經嚙食即發黄枯萎誠可憂也 
[揚州]  
　　稽核所更調所員北京稽核總所近調揚州稽核分所經理繆秋杰仍回巡視員本職另調泰州支所長錢方度（軼裴）充分所經理以調查員湯君充支所職務錢已於十六日蒞揚任事矣 
　　贖路游藝會預誌揚州旅外學生會會員每逢暑假歸來必爲社會敎育謀發展以期增進公衆之幸福本屆藉暑假餘暇特組籌欵贖路儲金游藝會假定五師附屬小學爲會塲日來已從事籌備訂於二十三日開幕 
　　驗收新壩工程高郵新壩下石舌覃業經技正陳丕平督監完工昨電運河工程局請即派員前往驗收以昭愼重 
[南通]  
　　嚴禁鄕區演戲瞿知事以鄕區搭台演戲最易滋生匪患且勞民傷財業經飭屬查禁在案兹聞騎岸區二總渡地方有棍徒朱牛滑子周瑞松等藉口蝗蝻爲災特集資招致戲班酬神嗣由該區紳董于宗敏等函報到縣瞿知事已轉令騎岸楊巡官嚴禁並分函各區一體禁止矣 
　　歡迎科學社員本縣自治敎育農商等會近以中國科學社將就通開常年大會擬於十九日假總商會舉行歡迎會並擬敦請諸社員講演學術聞張孝若氏業聯合各機關就俱樂部設立招待處此次到通者多係當代名流云 
　　兩典先後歇業年來銀根緊迫典業多遭虧折城南五福典已呈報縣署閉歇停當待贖以十八月爲期又白蒲市隆泰典亦以市面金融奇緊無力支持現經典商程宗球呈准財廳報歇照章限期取贖刻由瞿知事出示布告矣 
[嘉興]  
　　三次平糶情形本月十七日爲城區平糶之末一期是日上午八時起至午後五時止量米者竟無休息時間糴米之貧户較第一第二兩期尤形衆多蓋因前兩期空手而歸之貧户亦於此日前往併糴也惟人多愈形擁擠力弱者仍不能前進多負空囊而歸本期糶去米石約近三百石現查核糴米執照未收回者尙有一百餘户故所辦米石剩餘亦多蔣自治委員定於二十二日延續一期以資結束 
[嚴州]  
　　建德水災之呼籲建德縣議會致省長財政廳長金華道尹電云本邑入夏以後彌月不雨旱象已成本月六日晚狂風大作翌晨大雨傾盆蛟水陡發城鄕田廬人畜橋梁隄壩冲毁殆盡當此青黄不接之時猝遭奇災餐風露宿慘不忍睹就中尤以東南二鄕被災奇除呈縣請勘外特電奉聞並懇迅賜委員履勘一面撥欵振救藉濟災黎不勝迫切待命之至建德縣議會叩佳又致旅外同鄕電云本月六日夜狂風大作次日自晨至晚大雨傾盆東區三都南區六都一帶地方山洪暴發冲毁道路橋樑漂没廬舍人畜田稻計有十餘村之多災區廣袤災情慘重爲數十年所僅有災民待振甚殷乞速解囊振濟以救災黎不勝迫切待命之至建德縣議會叩銑 
雜評一 
[請願（默）]  
　　今日向政府請願之舉實爲最無聊之舉也政府苟有絲毫之權力請願或尙有絲毫希望若政府而毫無權力則人民所請願於政府者政府必不敢自由有所主張請願亦實多事也 
　　鄂人請願罷蕭爲蕭拒絕政府任命之省長也然蕭旣敢拒絕易長之命令而不受獨不可拒絶罷督之命令而不受乎蕭拒絶易長命令政府已莫可如何若一旦拒絕罷督命令政府更安有他法乎姑勿論今日之政府無此罷蕭之膽量卽依鄂人之請願而毅然爲之亦未必能達鄂人最後之目的也總之今日之國民無能力以對付武人無能力以自解决本省問題而欲依賴政府以代謀解决者愚也 
　　鄂人請願罷蕭成效已如此矣而贛人又羣起請願撤蔡結果不可逆覩耶 
 
 

Page 13

 
 
本埠新聞 
[陳獨秀被控已訊結罰洋四百元]  
　　法捕房前在陳獨秀家搜出違禁書籍及底稿等物拘解法公堂奉訊判候再核在案昨又提訊先由西探長上堂稟明前情並將各種書籍呈鑒被告由巴和帮辦博勒律師代辨稱此案捕房控陳係共産黨人等語然被告不過說說而已並無共産黨之實捕房又在被告家中抄出廣東政府收欵據而此種收據並不犯法係被告在粤省辦理學校事宜故由該政府給被告洋四萬元轉撥各學校作爲經費所用被告在廣東創辦新青年會乃係粤政府所允許被告旣爲該會主任故作此種新青年書籍查公堂不過禁止過激之事現今被告並無機器及印刷品物不過收藏新青年社書籍底稿而已並無違犯章程尙有各種往來信扎並無鼓吹工黨之行爲請察聶讞員商之法副領事葛君判陳獨秀罰洋四百元充公外再交尋常保出外抄案書籍底稿一併銷燬 
[航業要訊]  
　　今日法郵船亞巴士出口上海同濟學校又有陳運晟段可成二生赴德國柏林留學本埠震旦大學亦有周國璋陳祖諧謝壽昌謝永誠及胡廷黻等學生五名乘此輪至法國留學另有何特女士係往新加坡當敎員尙有浦源大紗廠之譚偉烈係專赴德國考察機器工程事宜亦由本日搭斯輪啓行而本埠之出口貨有湖絲八百六十五件絲頭四百件茶葉三千餘箱云 
　　中國公司之南京號輪今次爲在日時船身稍受損傷到港修葺故延改至明晨來滬停泊北棧此次旅客純爲留美學生之渡洋（名表已早見本報）二十日午後出吳淞預定二十五號抵横濱九月十一日可到舊金山仍經火魯奴奴而行云 
　　大英公司之腦佛爾號郵船已抵上海由倫敦運來英生銀七百三十條匹頭雜貨六百五十噸五金機件一百五十噸定今日赴日出口貨因缺乏故無裝出又有昨日離申之孟買輪雪西利亞號上海裝去之茶葉共計一萬四千餘箱湖絲八百六十三件綢子一百件云 
　　英印公司之德加大號今回仍到上海由印來滬期明日可以進口運滬貨祗三百噸當天往日本取道歸印出口貨絕少云 
　　太平洋郵船公司原本有「五三五」之郵船三艘每距三星期從舊金山取道太平洋來滬一船去年八月以後此線之航業清淡所以該公司原定五輪行中美者未開之兩船久久未能加入直至本年夏季此路之進出口貨同時見增營業上較昔爲佳該公司遂乘機將未來之兩郵船請求美航部加撥添行業經派定同等大小之塔虎脫總統號與彼律西總統號兩船刻下得舊金山總公司電報謂自九月十八日起塔虎脫總統輪開始離舊金山來申十月四日抵此更於十月二號彼律西總統號亦從美開來以符太平洋線内原定五郵船之計劃但該兩新輪加入之後在中美航業上爲極力的擴充以後規定每隔十日即有一船至申一月中可開三輪比較現在營業適增一倍也 
　　大英公司之克爾盈號由倫敦開出後將於二十四號經過新加坡船中有七月二十一號以前之英國郵件寄來其進口期在九月三號較原定之日大抵遲兩天到滬云 
　　怡泰洋行之格林爾茀號從倫敦日内瓦駛來運載客貨頗多將於九月四號進口又格林愛維號係從倫敦直放至滬者則定九月十一日到此尙有格林厦門號亦從英國經日内瓦開來九月十四號亦能進口十日中連到三輪足徵其來華貨之多至於格林顯恩號現定本月二十五日由申開往日内瓦·倫敦·盎凡爾·洛達丹·及德國之亨寳又格林鷺鶿號係同一航路則定本月底出口尙有英國皇家郵船公司之逢勃樂曉號須於九月二十一日從上海赴英比荷德云 
[澳大利亞皇后號平安訊]  
　　星報云昨（十七）晚昌興公司之澳大利亞皇后號在馬尼刺附近洋面正發颶風之際發出一無線電報險記號當有數輪收得以是今日滬上頗有該輪失事之謠紛紛至法國無線電臺及昌興公司探問消息其實該輪僅爲一失事日輪轉遞報險信是輪在北緯度十一度五十分東經一百二十度十五分處洋面失事當時澳大利亞皇后號尙在六百三十哩之外因風大不易前往援救故爲之轉遞消息俾鄰近船雙得以迅速赴援聞旋有一大阪商船會社之貨船前往援助至澳大利亞號雖經颶風安然無恙計明晨（十八日）六時可抵馬尼刺按該輪於星期三上午一時自吳淞出發開往馬尼刺云 
[南洋大學學生拒盧運動]  
　　自十五日報載閣議通過盧炳田爲南洋大學校長後該校學生以其未經董會通過正擬與同學會協商而盧氏忽於十七日携帶交通部訓令到校接任當由張貢九交代一切學生代表得悉後當即詳細討論决定於即晚七點半在大禮堂開留校同學大會裨集廣益而昭鄭重當經大會詳細討論僉以爲决不能承認盧氏爲正式校長當即致函盧氏云「孔生先生左右昨讀交部訓令並悉先生業已到校接事兹敢將已往情形略爲先生陳之吾校自上季六月承政潮更變之後葉校長去任陸夢態繼任惟時交通大學董事會忽被解散大學根本諸形動摇學生等以大學前途關係不得不奮起力爭屢電交部請復董會迄未答應乃不得不出於罷課一途以示不能安心向學按前次董事會定章大學校長須由董事會通過意良法善陸氏已被任爲校長未經此種正式手續亦爲學生等反對之一迨風潮擴大陸氏辭職部中繼派關賡麟爲校長但學生等始終目的在有大學董事會及校長必由董事會産生原以政潮變動無時無之苟校長由部中任意委派任意去職則將來校長隨交長而更換則大學前途永無發展之希望是以含莘茹苦不棄初衷對於關氏終未承認爲正式校長迨後京滬兩地老同學全力協助部中已允設立大學校董會於時適改爲唐滬二校並承高總長面允滬同學會代表穆杼齋胡敦復兩先生校長由部提出必經董會通過以昭鄭重學生等方私心竊喜以爲從此學潮有解决希望乃不圖部中忽於上月杪呈請任命雷光宇爲校長學生等對於此節甚覺不然蓋旣允正式校長必由董會通過在校董會未成立以前固不能有正式校長者也雷氏知此中艱難即逕行辭職今者先生以先遊泰斗被任來長斯校第學生等以前次一番苦爭耗費幾許光陰而最初目的究未實行從公義上此時實不敢承認先生爲正式校長苟部中能從速召集校董會正式通過校長則先生之被任名義正大學生等夫又何言追溯風潮之始因及繼持未竟之始忠不能不瀝陳詳情區區苦衷唯鑒諒焉」又悉該校同學會爲此事亦將於今日開會討論學生會方面擬由留校代表主席云 
[江蘇義敎期成會大會紀]  
　　共議决十一案 
　　江蘇義務敎育期成會昨日下午三時在江蘇省敎育會内開臨時大會袁觀瀾主席（一）報告開會緣由（二）蔣敎育廳長代表省長致詞（三）報告事件一·第一年度收支報告二·爲制定義務敎育法律請願國會草案擬定之經過情形（四）提議事件（子）建議組織各縣清理敎育欵産委會案議决將原案修改如下甲·函請省敎育會會同本會陳請省行政長官通令各縣於一月内成立一年内完竣公布再以三個月爲覆查期乙·本會委員由下列各機關選派組織之一·縣公署推選一人或二人二·勸學所推選一人或二人三·縣敎育會推選二人以上均不以本機關人員爲限關於市鄕欵産清理時本市鄕經董及學委推選一人敎育會推選一人或二人丙·第五項加「但市鄕欵産之清理以市鄕經費支給之」丁」戊·第三項改爲「本會清理欵産時凡經理欵産人有出席之義務」己·第八項改「奉省令後未如期遵辦者凡列於本草則第二條各機關皆得發起呈明組議」庚·本案由本會提出於省敎育會會同呈請省行政長官（丑）建議地方敎育經費審查及公布案議决將原案略加修改决議通過成立但以原案偏於决算方面并公决另加審查地方敎育經費預算案議决與第一案一併提出於省敎育會會同陳請省行政長官公推金俠聞·沈青志·徐耐冰·陸規亮四君爲起草員擬定草案報告本會通告本會會員（寅）議請特定縣知事辦理義務敎育獎懲條例案議原案修改如下呈請省長令知敎財兩廳以後對於各地方墊籌敎育經費應由敎財兩廳會同核議辦理（卯）施行義務敎育請各地方先行劃定學區實行學校普及案議决每學區以九方里爲度遇有特别情形得酌量變通之（辰）審查地方敎育經費先從縣署公開以爲根本辦法案議决成立由幹事會酌量修正陳請省長通令照辦（己）免繳國民學校學生學費案議决不成立（午）各縣施行義務敎育宜有切確之計畫案議决與十條併（未）擬呈請省行政機關專定市鄕行政人員辦學考成案議决暫不陳請（申）各縣之忙漕滯金徵收盈餘欵以及屠宰牙帖兩稅宜悉充作市鄕義務敎育經費案議决成立交幹事會查察成案陳請省長辦理（酉）各縣市鄕宜分别組織義務敎育委員會案議决與第七案合併送交各縣支會斟酌地方情形組織辦理「未設支會者則交勸學所辦理」（戌）擬開全省師範講習所聯合會案議决成立交由幹事會推定委員擔任籌畫辦理至五時散會 
[滬海道屬縣敎育會聯合會紀]  
　　滬海道屬縣敎育會聯合會昨日下午二時在上海縣敎育會開成立會到會者三十餘人公推上海縣敎育會會長賈叔香爲臨時主席首由主席報告聯合會籌備情形次公决聯合會名稱暫定爲滬海道屬縣敎育會聯合會并公推賈叔香曹幹臣兩君爲章程起草員散會時已夕陽西下矣 
[修改稅則會之呢絨審查會]  
　　中國通訊社云修改稅則委員會於昨日下午假總商會開第二十二次毛棉呢品及毛呢絨品審查會到會各國代表詳細討論極表同意遂一致通過將審查結果當即電京報告原電云「本日開會審查毛棉呢及毛呢絨品照價值之規定一致表决通過請查核」云 
　　又該會定於二十一日（星期一）續假總商會開第二十三次審查會所審查項目爲地蓆扇子傘及一切雜貨品云 
[總商會今日常會議案三件]  
　　國聞通信社云上海總商會定於今日下午在該會開第十七期常會議案如下（一）增收關稅應分存於本國各銀行案「提案理由」據趙晉卿君函稱清季海關稅向係存儲於各省銀號由政府指撥自辛丑政變以此欵存儲外國銀行儘先抵還外債而本國金舉業頓少一種流動欵項現擬乘修改稅則之際分别辦理凡現徵稅項以之抵還外債及借欵者分存於各外國銀行即以各該國所付稅項及借欵總數爲比例其切實抽五以及二成半附稅奢侈品附稅名下所增收者應悉數分存於中國可靠之銀行即以此議兩達政府及各國駐華公使本埠修改稅則委員會要求照辦並請各省埠總商會銀行公會錢業公會一致主張以利商業（二）改訂圖書館閱覽時間案「提案理由」去年十一月第二十三期常會議决圖書館閱覽章程九條其第一條本館開館閱覽時間每日上午九時起至下午十時止第二條星期日國慶日及其他休假日閱覽時間上午九時起至下午三時止兹於本年八月七日由圖書館委員會提議以體察現在情形商學兩界各有職務上午斷無到館閱覽之餘暇且爲節减員薪以符豫算原案起見亦須改訂時間以免窒碍當經議將原章第一條改爲本館開館閱覽時間每日下午二時起九時止第二條改爲星期日國慶日四節日及其他休假日下午二時起六時止惟以按照閱覽章程第九條須由常會議决施行兹將修正條文提出（三）人會案下列三人由各會董介紹入會（甲）陸熙順字伯鴻年四十八歲江蘇上海人上海華商業氣公司代表由會董徐乾麟沈聯芳介紹入會（乙）紀騫字仲仁年三十五歲浙江吳興人仲記絲繭號代表由會董徐乾麟會員王一亭介紹入會（丙）許建屏字鑑平年三十三歲浙江嘉興人職業絲業會董莊得之會員袁近初介紹入會是否允其入會應由常會表决 
[閘北水電改歸商辦之公文]  
　　上海紳商沈鏞徐懋陸伯鴻等呈請松滬護軍使轉咨省署將閘北水電事業改歸商辦公文全録如下 
　　閘北水電公司籌備處呈使署文具呈商辦閘北水電有限公司籌備處主任徐懋沈鏞伯鴻等爲閘北水電請歸商辦保全地方人民關係甚鉅伏乞俯核准轉咨省公署備案事竊查閘北地方遼闊人烟輳集實業工廠盛於租界清季由地方紳士李鍾鈺創設水電事業民國二年由省署派委曹元度來滬督率其事迄今十年守定機力原有範圍不將收支賬略宣示民間但聞電力一項關自租界歲有盈餘借給他廠添機不將閘北水電備足以致馬路兩旁海椗尙未全設遇有火警任其延燒每日午炊之際水乏來源萬户千家幾難成食即如路局洒水之車工廠蒸汽之鑪均不得立時應用危險尤甚近來數月竟致終日無涓滴之水居民每於深夜集儲以備詰旦之請詎知羣起開放仍屬不濟查該廠吸收内河之水隨來隨送不及灌入清池泥沙濁質含有蜆殻細蟲急切取求難免不生疾病旣誤人養生之源又乏整理求新之術歷由省署委任廠長鮮有期届瓜代者席不暇暖何能澈底補救現辦該廠馮廠長到差半年尙能體察困難作挖肉補瘡之計但是限以成例處處呈請省示每以咨商省會轉輾稽延甚至預算表册根據五年以前抑知閘北水電有一日干里之勢營業機關詎可與行政官署比例毋怪地方人民逆料官辦之轉機無望該廠之舊機之不適於用也即如本年四月間具書赴省會請願聞已議歸商辦交付審查至今省會報閉不及咨復省長尙須待至十月以後方可開會重提年内能否結束尙不敢必而閘北數十萬人民遭此艱危若大旱之望甘霖不可遷延片刻何堪再忍須臾致受身家性命不測之虞因於本月十三十九等日會合商業公會自治籌備會等二十四團體疊開聯席會議僉以省會如果議决交還商辦凡我商民自應先設籌備處預備接收設或不然而官辦成績動輙牽制已爲衆目所覩亦宜先自籌備况閘北水電發端之始本係李紳商辦滬南水電事業均爲商有足見地方商業本非省有而閘北水電亟應退歸商辦因是閘北人民組織商辦閘北水電有限公司籌備處即於本月十九日公决成立推舉鏞懋伯鴻三人爲籌備主任陳炳謙高鳳池爲會計主任錢允利周清泉爲監察主任並延請張一鵬爲法律顧問額設籌備員五十人先行集股積極進行並經公議商請上寳電車公司王豐鎬等十一人共同辦事先從自來水電車兩項入手約計成本洋二百萬元分爲二十萬股每股十元一次收足待外界電力合同時届期滿再行建設電燈一廠約計成本洋銀一百萬元彼時須憑兩老股購買一新股現已起草編訂章程俟股東大會通過再行呈請鑒核實以居民奔走呼號衆志成城無論省有民有事在必辦伏思閘北水電能否比較滬南兩廠鈞署近在咫尺必有眞知灼見且此次閘北人民是否爲權利所爭抑爲地方公益起見均在洞鑒之中又查閘北地方工巡捐局爲鈞署派員管轄爲此合詞具陳伏乞鈞使俯察民情核准批示並請據情轉咨省公署備案以順人心實爲公便謹呈松滬護軍使何 
　　使署咨請省署備案文松滬護軍使署爲咨請事案據商辦閘北水電有限公司籌備處主任沈鏞徐懋陸伯鴻等呈稱竊查閘北地面遼闊人烟輳集（云云全叙至）據情轉咨省公署備案以順人心實爲公便等情前來查閘北水電兩項向歸省有水分機設置多年迄以限於經費未事擴充電力則購自外商契約所關來源尤屬有限年來閘北市廛日興月盛工廠民鱗次櫛比居而水源供不應求地方深感痛苦該商等所稱平時因水量不足民居幾難成餐一遇火警則水乏來源不啻束手待斃各節確係據實陳情毫無文飾現任水電廠長馮應熊到差半年雖嘗力謀補救並於王省長任内條陳添招商股擬改官辦爲官商合辦而一則官營事業易招人民指摘再則省帑空虚苦無實力投資迄今案懸未决旣據該商等呈稱業已設處籌備從事募股似可俯順興情准其籌備至原有省欵應如何改作股本合資經營抑由該商等備資償還根本改組之處允宜明定辦法令飭遵行敝署近在滬濱見聞較確詳核來呈不爲無見惟水電廠事向歸貴省長主政應否准其改組之處敝署未便逕予核辦致蹈越俎之嫌相應據實轉咨至希查覆辦理迢予見復俾便轉飭遵照爲荷此咨江蘇省長韓 
　　使署之批示批商辦閘北水電公司籌備主任沈鏞徐懋陸伯鴻等一件呈爲請將閘北水電准歸商辦並轉咨省公署備案由呈悉查閘北水電供不應求亟應設法擴充以資救濟自是實情該商等鑒於省帑支絀官辦成效至微籌議組設公司改歸商辦所陳不爲無見事關地方公益自應俯順與情熟籌改組善後除據情轉咨江蘇省長公署外仰候咨復到署再行核示知照可也此批 
　　省署咨復使署文江蘇省長公署爲咨復事頃准咨轉商人沈鏞徐懋陸伯鴻等呈請改組省立閘北水電廠爲商辦水電有限公司請查覆辦理等因准此查變更省有營業或處分省産按照省議會法須經省議會議决辦理閘北水電廠電機未辦出水不良致閘北市民感受不便本署深爲遺憾業經擬具根本計畫咨交省議會公議在案一俟議復到署當即公布施行在未經議决以前本署無權變更惟有隨時隨事令飭水電廠力求整頓以副市民顒顒之望兹准前因相應咨復貴使請煩查照轉知實 
 
 

Page 14

 
 
紉公誼此咨松滬護軍使何 
　　使署之通知松滬護軍使通知商辦閘北水電公司籌備主任沈鏞徐懋陸伯鴻等爲通知事查該商等呈請將閘北水電廠改歸商辦並報告籌備情形一案業經本署咨請省公署查核辦理並批示在案兹准省公署咨復略開頃准咨轉商人沈鏞徐懋陸伯鴻等呈請改組省立閘北水電廠爲商辦水電有限公司請查覆辦理等因云云（全叙至）請煩查照轉知實紉公誼等因合亟通知該商等即便知照可也此知 
[修正水爐業限制章程]  
　　淞滬警察廳批上海閘北商業公會閘北地方自治籌備會等呈請撤銷水爐公所限制丈尺章程由云來呈已悉查水爐業限制丈尺章程不適用於今時自係實情已飭科傳諭該公所重行修正呈候核辦矣此批云云 
[友華銀行滙市報告]  
　　昨日友華銀行匯市報告云十七日倫敦大條銀價近遠期俱縮一二五紐約銀價未動倫敦紐約間匯價長至四元四角八分六二五今日此間各國匯價僅美金長至七十七元二角五分佛郎長至九百七十五日金縮爲六十二兩二錢五分通日市况穏定晨間尤甚但視昨日已稍平晨間英鎊成交價三先令五便士七五美金成交價七十八元銀行多照此價購進而滙票與投機者售出又稍稍供過於求匯價遂平至午餐後英鎊售開價各期至十二月份止三先令五便士五六二五美金售開價七十七元六角二分半日金售出價六十一兩六錢二分半日金購進價六十一兩五錢下午市况微堅收盤時英鎊售開價九月份至遠期交貨三先令五便士六二五美金售開價七十七元七角五分市况穏定銀行定價英鎊匯票三先令六便士二五美金滙票七十九元二角五分佛郎匯票一千零十枚昨日倫敦市塲歐陸稍有售出中國購進市况穏定紐約市况亦穏定聞近期貨絶少 
[上海商業市况彚録]  
　　金融 
　　昨日銀幣上午市價爲七錢二分二釐二五午間鎭江無錫等處略有到申約十萬元又某銀行裝去大連及香港洋二十五萬元下午收盤爲七錢二分二釐較上日小一毫二忽五 
　　銀拆上下午價皆爲三分東方華義匯豐等銀行進口大條七百二十五條滙豐收欵四十萬兩其餘麥加利道勝花旗等各銀行收欵七十萬兩現銀庫存甚裕市面尙可看鬆 
　　自本星期一至星期四（十七日）止匯豐麥加利大通等各銀行囑北市泰亨源等銀爐共烊去大條七百條熔見寳紋一萬五千四百只計重量約有七十萬兩之多昨日大條未熔進口有東方銀行大英公司倫敦來三百四十六條匯豐銀行來三百十一條華義銀行來六十八條現洋有交通銀行無錫來洋五萬元鎭江來洋三萬元蘇州來洋二萬元出口現洋有交通銀行裝大連洋十萬元廣都買本街各錢莊現洋十五萬元運至香港各銀行銀洋進出倉仍屬寥寥匯豐銀行進倉洋六萬元花旗銀行進倉銀二十萬兩中國銀行出倉銀二萬兩出倉洋一萬元各錢莊少存銀三十五萬兩少存洋十五萬元交通銀行出倉洋五萬元住友銀行出倉銀一萬兩昨晚止各銀行共存現銀三千八百九十八萬兩現洋三千六百十六萬元大條五千三百六十三條 
　　國外匯兌 
　　昨（十八日）大條銀來電近遠期均縮一二五掛牌俱爲三十四辦士八七五 
　　英匯九點半鐘揭曉時仍爲三先令五辦士二五内盤市况因交易寥寥是以漲落極微開盤買價爲三先令五辦士七五賣出價爲三先令五辦士三七五十點鐘時舊出者高至三先令五辦士五六二五買價漲至三先令五辦士六八七五投機商見市况堅俏因之大都觀望不敢輕易進出以致交易極形清淡其後近遠期買賣行情各低零六二五收盤市况和平買價爲三先令五辦士六二五賣價爲三先令五辦士半午後銀行及華商方面雖無大宗交易而零星買賣尙不岑寂價格始終平定大部份與上午相同云 
　　美滙九點半鐘開盤時續高二角半爲七十七元二角五分開盤時銀行實際買價爲七十七元半賣價爲七十七元一角二分五其後因先令交易呆木是以亦無活動氣象十點鐘後内盤價格隨英金而趨高買價高至七十七元七角五分賣出價爲七十七元半嗣後市况平穏收盤旣無變化午後亦未上落云 
　　英匯掛牌小二錢五分爲六十二兩二錢五分開盤買價爲六十一兩二錢五分賣出價爲六十一兩七錢五分其後大連帮毫無買賣投機商亦無進出因之市面甚爲沉悶較之昨日活潑氣象大有天壤之别矣價格因先令和平故無劇烈升降十一點後買價爲六十一兩三錢七分五釐賣出價則低至六十一兩半收盤仍無更動午後英美兩匯異常平定故内盤買賣亦無漲落但交易仍屬沉悶云 
　　國内匯兌 
　　昨（十八日）各匯來電價格大都漲多跌少計京津銀滙各漲一兩五錢洋匯均高半元北京公砝爲一千零四十六兩五錢銀元爲一千零二元天津行化爲一千零五十四兩五錢銀元爲一千零一元九江南昌銀元各漲半元爲一千零八元半蕪湖銀元遞加五角爲一千零七元安慶銀元亦增五角爲一千零七元半漢口洋例不動仍爲一千零三十五兩銀元縮半元爲一千零九元重慶銀滙低二兩五錢爲九百八十二兩半洋匯則仍與申洋相同其餘各滙均無變化烟臺銀兩仍爲一千零四十四兩銀元爲一千零八元宜昌宜平爲一千零三十七兩銀元爲一千零二十元蚌埠銀元仍爲一千零六元南京蘇州鎭江揚州無錫常州常熟等銀元仍爲一千零一元半徐州温州銀元各爲一千零五元清江海門銀元各爲一千零四元宜興南通銀元各一千零二元杭州寗波嘉興湖州紹興餘姚等銀元各爲一千零三元蘭谿一千零四元半福州一千零十元厦門一千零八元哈爾濱一千零十一元成都銀滙仍爲九百九十五兩萬縣九七平銀爲九百八十五兩成都萬縣銀元亦無上落價與申洋相同云 
　　外幣 
　　昨（十八日）外幣市面異常平穏馬克低二毫半買價爲二釐半花旗票跌一分買一元七角七分其餘爲羅卜千元新票仍買二兩八錢二百五十元票買九錢五百元老票買八兩五錢五元至二十五元票買七兩五錢法郎買一角四分八釐新加坡元買九角一分香港票一元零三分半老頭票買八角五分八釐英金票買八元零五分嗬囒票買六角七分 
　　茶市 
　　昨日洋莊茶市高莊珍眉市面尙仍堅俏中低莊貨稍爲滯消市價亦漸形挫跌錦隆保昌各行已無前此之注意怡和雖多收買但售盤亦因他行滯消而軟跌貢熙去路白頭洋行均有大批裝運出口故市上存貨頗爲行消昨日成交四百五十二箱售盤二十三四兩據一般茶商論調均稱善價路莊大帮花旗尙無開辦消息珠茶雖有成交然僅祇同孚天裕兩行收買市面亦無從發展鳳眉成交一百零六箱售盤頗爲穏固針眉秀眉雖無大宗去路而售開市價較前日尙仍不相上下云 
　　棉花 
　　通州棉花連日日商各紗廠如三井東華日華大和等買進已有數萬包之多惟價格則自三十一兩步跌至前日二十九兩每擔已小去二兩有餘昨日美棉電報雖漲一百零五個磅音遠期亦漲一百個磅音而三井洋行買進新通花三千包價二十八兩五錢比前盤又跌五錢期西十十一十二月份解三泰廠係恒記恒昌祥萬豐三號售出三井又進新本花一千包期同上價二十七兩恒記號出陳公茂號買進陳陜西東鳳牌花衣二百件現貨棧房交價三十二兩七錢五東興出 
　　棉紗 
　　近來棉紗去冒尙旺昨（十八日）稍形减少是以期現紗行市價跌五錢至一兩不等内地小包紗需要毫無故無市面可言美花來電近期續漲一百磅音遠期高九十二磅音大阪三品紗上午收盤來電本月份遞加四元九角其餘亦好起三元二三角不等下午收盤來電又漲數角十六支標準紗上午開盤高一二錢午後低五六錢四川廣東北帮江西野鷄等帮共辦去本印英日各牌紗八百餘包號家售開二十支水月紗現出由一百五十六兩五錢跌至一百五十六兩十六支日光紗現出一百四十四兩七錢五分（行盤）十六支鴻禧現出一百四十一兩十六支丹鳳現出一百三十六兩七錢五分客帮及公會售開各盤計二十支寳塔大包一百五十八兩二十支人鐘一百五十三兩五錢十六支如意一百四十兩零五錢十六支人鐘一百三十九兩二錢五十六支么天官一百三十三兩十二支如意一百三十兩零五錢十支荷蜂一百二十六兩二錢五分十支大中華一百二十兩十支大發大包價爲一百二十五兩二錢五分云 
世界商業電報（特約路透商端電） 
[倫敦銀價（八月十七日倫敦電）]  
　　　　　　上日價　　　　　本日價 
現期　　　　三五便士　　　　三四便士八七五　　　　 
遠期　　　　三五便士　　　　三四便士八七五 
　　歐陸稍售出市况岑寂 
[倫敦對外電滙（八月十七日倫敦電）]  
　　　　上日價　　　　　本日價 
向柏林　四五八○　　　　四六六○ 
向比京　五九·二○　　　五九·五七 
向亞姆斯特丹（荷）一一·五○　一一·五○ 
向米蘭（意）九八·九○　九九·九○ 
向瑞士京　　二三·四六　二三·四八 
向西班牙京　二八·七三　二八·七七 
向紐約　　　四·四七五　四·四七八七五 
向巴黎　　　五六·○九　五六·六七 
向上海　　　三先令五便士七五　不動 
向孟買　　　一先令三便士六八七五不動 
向横濱　　　二先令一便士六八七五二先令一便士六二五 
[紐約滙兌市（八月十七日紐約電）]  
　　　　　　　上日價　　　　本日價 
　　　　　　　元角仙　　　　元角仙 
銀　　　　　　○·六九八七五　不動 
向倫敦電匯　　四·四七五　　　四·四九 
向日本電滙　　四七·七五　　四七·八七五 
向上海電滙　　七八·八七五　七九·一二五 
向柏林電滙　　　　·一○一二五　·○九五 
向巴黎電滙　　　七·九八　　　　七·九○五 
金利　　　百捕○三·二五　　　　不動 
[東京株式取引所股價]  
　　（八月十八日東京電） 
　　　　　　　　前市開盤　　　後市收盤 
老股　　本月期　一○九·四○　一○八·三○ 
　　　　下月期　一一○·二○　一○九·二○ 
　　　　遠期　　一一一·五○　一一○·○○ 
新股　　本月期　　八三·一○　　八一·五○ 
　　　　下月期　　八三·八○　　八二·一○ 
　　　　遠期　　　八四·一○　　八二·三○ 
[英倫銀行金融週報（八月十日倫敦電）]  
　　　　　　上週　　　　　　　鎊　　本週　　　　　鎊 
生金銀總數　一二七、四○○、○○○　數同上週 
公共存欵　　　一五、四○○、○○○　　一六、二○○、○○○ 
一般存欵　　一○八、○○○、○○○　一○四、五○○、○○○ 
政府證劵　　　四四、三○○、○○○　　四三、○○○、○○○ 
一般證劵　　　七七、○○○、○○○　　七五、五○○、○○○ 
紙幣金貨　　　二○、一○○、○○○　　二○、三○○、○○○ 
流通紙幣　　二七五、二○○、○○○　二七八、四○○、○○○ 
準備率　　　百分之一六·二八　　　　百分之一六·八二 
[倫敦金價（八月十七日倫敦電）]  
　　　　　上日價　　　　　本日價 
金每盎斯　四鎊十二先令三　四鎊十二先令 
[倫敦證劵市（八月十七日倫敦電）]  
　　　　　　　　　　　上日價　　　本日價 
五釐息中國善後借欵　　七七鎊　　　不動 
滙豐銀行股　　　　　一一九鎊　　　不動 
麥加利銀行股　　　　　一八鎊四分之一不動 
怡和航業公司（優先股）　四鎊四分之三不動 
怡和航業公司（普通股）　二九鎊四分之三不動 
有利銀行股　　　　　　　一二鎊　　　　不動 
一九○七年日本五釐息借欵八六鎊　　　　不動 
一九二五年維克斯中國八釐息金借欵七一鎊六九鎊 
大英銀行股　　　　　　一四鎊八分之一　不動 
大英輪船公司股　　　　三○五鎊　　　　不動 
[紐約棉市（八月十七日紐約電）]  
　　　　　　　　上日價　　　　　本日價 
十月期　　　　　二○·七○　　　二一·七○ 
十二月期　　　　二○·七二　　　二一·七三 
一月期　　　　　二○·六○　　　二一·五二 
三月期　　　　　二○·六二　　　二一·五八 
五月期　　　　　二○·五五　　　二一·五五 
米特林現貨　　　二○·九五　　　二二·○○ 
最高價（十月份）二○·九五　　　二一·七七 
最低價（十月份）二○·五七　　　二一·○一 
　　棉價因利物浦電訊佳收成報告欠佳空頭補進故漲高 
[埃及棉市（八月十七日亞力山特里亞電）]  
　　　　　　　　上日價　　　　　本日價 
八月期　　　　三二·九五　　　三四·二○ 
[孟買棉市（八月十七日孟買電）]  
　　　　　　　　　　上日價　　　本日價 
十二月一月期平加而　三四五　　　三四二 
九月期奥姆辣　　　　四四六　　　四三六 
七八月期白落去　　　五一五　　　五○二 
[利物浦棉市（八月十七日利物浦電）]  
　　　　　　　　　　上日價　　本日價 
十月期　　　　　　一一·六九　一二·○○ 
一月期　　　　　　一一·五五　一一·七八 
現貨（米特林）　　一二·二七　一二·七○ 
[紐約生絲市（八月十五日紐約電）]  
　　　　　　　　　上日價每磅　　　本日價每磅 
關西特别飛切　　　七·八○　　　　七·七五 
關西良一番　　　　七·二七　　　　七·二二 
關西一番　　　　　七·二二　　　　七·一七 
廣東特别一四│一六　七·六二　　　不動 
上海機械絲金雙鹿　八·三五　　　　不動 
　　（八月十六日紐約電） 
信州上一番　　　　七·○一　　　　七·○○ 
[印度蔴袋市（八月十六日喀爾喀特電）]  
　　　　　　　　　上日價每百雙　　本日價 
　　　　　　　　　盧比　　　　　　盧比 
藍線（廠交貨）　　四一·二五　　　四二· 
緑線（同上）　　　四一·二五　　　四八· 
[横濱對外滙兌市（八月十八日横濱電）]  
　　　　　　　　　　　　　上日價　　　　本日價 
向倫敦雪梨（電滙）二先令一便士五六二五　二先令一便士五 
向柏林（同上）　　　　　三三○馬克　　　三五○馬克 
向新加坡（同上）　　　　不動　　　　　　一○九日元五 
[大阪三品定期市價表]  
　　（八月十八日大阪電） 
　　　　前　　　　　　市　　　　　　後　　　　　　　市 
　　　　開盤　　　　　收盤　　　　　開盤　　　　　　收盤 
八月期　二五七·○○　二五七·九○　二五七·○○　二五七·九○ 
九月期　二五四·○○　二五四·三○　二五四·二○　二五四·三○ 
十月期　二五一·五○　二五一·五○　二五一·六○　二五一·九○ 
十一月期二四九·九○　二四八·七○　二四八·八○　二四九·五○ 
十二月期二四七·一○　二四七·五○　二四七·六○　二四七·九○ 
一月期　二四五·五○　二四五·一○　二四五·二○　二四五·七○ 
[三品行情]  
　　八月十八日大阪電云今晨三品因紐約棉市有力及株式取引所之户購入價見漲昨日成交數共一萬四千六百七十包星期三日爲一萬八千三百四十包 
[大阪棉紗現貨市價]  
　　（八月十八日大阪電） 
　　　　　　　上日價　　　　本日價 
粗紡　二十支　二六八·○○　二七○·○○ 
亦戎　二十支　二四一·○○　二四二·○○ 
船美人十六支　二五三·○○　二五四·○○ 
三馬　十六支　二五一·○○　二五二·○○ 
[日本棉布輸出報告]  
　　八月十八日大阪電云據日本紡織會報告八月上旬日本棉布輸出者共一五、五九八、○○○碼計值日洋四、四九六、○○○元按七月下旬爲一三、○六六、○○○碼計值日洋五、五○○、○○○元去年八月上旬共一三、○六六、○○○碼計值日洋三、二四○、○○○元 
[紐約股票市（八月十七日紐約電）]  
　　　　　　　　　　上日價　　　　　本日價 
　　美國鋼鐡公司股　一○二元一二五　一○二元八七五股票交易所人氣堅交易數共六○○、○○○股 
[大阪股票現貨市價（八月十八日大阪電）]  
　　　　　　　　上日價　　　　　本日價 
日華股　　　　　四一·五○　　　不動 
同興股　　　　　一八·五○　　　不動 
東華股　　　　　　五·四○　　　　五·三○ 
 
日本信託銀行　　　一三·七○　　　不動 
上海取引所（新股）一八·一○　　　一八·四○ 
大日本製糖公司股　八三·九○　　　八四·二○ 
漢口取引所　　　　　　　　　　　　一七·二○ 
今晨大阪股票市場開盤前人氣穏定 
[大阪股票行情（八月十八日大阪電）]  
　　　　　　　　　　　　前市開盤　　　後市收盤 
大阪株式取引所　本月期　一○四·一○　一○一·五○ 
　　　　　　　　下月期　一○五·一○　一○二·五○ 
　　　　　　　　遠期　　一○五·五○　一○二·四○ 
同上新股　　　　本月期　　七四·五○　　七一·八○ 
　　　　　　　　下月期　　八七·二○　　八五·一○ 
　　　　　　　　遠期　　　八七·二○　　八五·五○ 
匯紡股　　　　　本月期　三○一·五○　二九九·五○ 
　　　　　　　　下月期　三○二·九○　三○○·六○ 
　　　　　　　　遠期　　三○三·七○　三○一·一○ 
同上新股　　　　本月期　二八四·○○　二八一·五○ 
　　　　　　　　下月期　二八六·○○　二八二·八○ 
　　　　　　　　遠期　　二八七·一○　二八二·五○ 
日本郵船會社老股本月期　　八八·七○　 
　　　　　　　　下月期　　八八·五○ 
　　　　　　　　遠期　　　八八·四○　　八八·三○ 
[生絲定期市價（以下日本電報通信社電）（八月十八日横濱電）]  
　　　　　　　　　前市收盤　　　　　後市收盤 
八月期　　　　　一八六·五○　　　　一八六·九○ 
九月期　　　　　一八七·六○　　　　一八六·九○ 
十月期　　　　　一八六·五○　　　　一八五·八○ 
十一月期　　　　一八五·七○　　　　一八四·四○ 
十二月期　　　　一八四·六○　　　　一八三·九○ 
[大阪紗布現貨市價（八月十八日大阪電）]  
綿紗　　　金三馬（十六支）　　二五七·○○ 
綿紗　　　赤　我（二十支）　　二四八·○○ 
綿紗　　　船美人（三十支）　　三三二·○○ 
綿紗　　　雙鹿（四十二支）　　四二五·○○ 
綿紗　　　藍魚（四十二支）　　四三○·○○ 
綿布　　　九龍（粗布）　　　　　　九·○○ 
綿布　　　雙童（細綾）　　　　　　七·七五 
綿布　　　竹虎（細綾）　　　　　　八·○五 
綿布　　　四A（細布）　　　　　一一·三○ 
綿布　　　世樂鳥（細布）　　　　一一·九○ 
綿布　　　鷹（並巾）　　　　　　　八·一五 
綿布　　　鵝鳥（片綾）　　　　　　九·三五 
綿布　　　牡丹（天竺）　　　　　　五·六五 
綿布　　　紺千鳥（二巾）　　　　二二·三○ 
[紗市稍定（八月十八日大阪電）]  
　　棉紗現貨雖存貨者急於抛出而需要方面依然不振美棉雖漲反響甚微行情中等貨（二十支）呌價爲二百六十元似已稍見穏定 
　　福助　　二十支　　　九月　　二五八·○○ 
　　鹿　　　十二支　　　九月　　二五二·○○ 
　　攝津　　十四支　　　八月　　二五六·○○ 
　　鐘　　　八支　　　　八月　　二五六·○○ 
　　右成交數約三百包 
[布市仍無起色（八月十八日大阪電）]  
　　棉布市况依銀岑寂雖美棉騰漲亦不受絲毫影響行情因貨物而異大抵皆小去一二角 
　　獅子　　九月　　八·七○ 
　　海女　　八月　　一三·二五 
　　成交數不滿二百包 
[神户油豆餅市價（八月十八日神户電）]  
豆餅（現貨）　　二·二八　小麥（日本産） 
又（九月）　　　五·五○　又（滿洲産）　　　六·六○ 
又（十二月）　　四·五○　麵粉　　　　　　　三·四五 
　　　　　　　　　　　　　又（九十月）　　　三·四七 
黃豆（現貨）　　七·五○　豆油　　　　　　一八·三○ 
又（八九月）　　六·一○　落生生油　　　　二四·五○ 
又（十一二月）　五·三○　 
[大連油豆餅市價（八月十八日大連電）]  
黃豆（現貨）　　　　五·九一 
豆餅（現貨）　　　　二·二二 
豆油（現貨）　　　一五·○○ 
　　尙有本埠新聞等轉入後頁 
雜評二 
[校董會與校長（豫）]  
　　南洋大學自葉恭綽張鑄去任校董會解散而易以陸夢熊學潮於是陡起易以關賡麟易以雷光宇均未蒞校今又易以盧炳田而謂能安然接事固爲一般人所疑慮果也盧氏方接事而學潮又繼起誠南大之不幸事也 
　　學生之意旨始終在校董會之恢復校董會者南大之根本也凡校長之任命由部提出而必須校董會之通過者蓋非僅鑒於校長之得失關係於學校前途甚大亦以政潮起伏靡常而校長不能隨政潮爲轉移也使校長隨政潮爲轉移而不問校長人材之相當與否則校事前途未有不受其影響者故董會之恢復誠不容緩初非無理取閙者可比擬也 
　　今校董會尙未恢復而校長已接事則最後之事實仍非最初之主張其不能滿學生之意可知吾人於此不能不望當軸之覺悟也 
 
 

Page 15

 
 
本埠新聞二 
[縣聯會電請京同鄕協助]  
　　國聞通信社云江蘇縣議員聯合會昨致江蘇旅京同鄕會快郵代電云諸位鄕長先生均鑒敬啓者報載貴會對於蘇局發抒讜論切中時弊熱忱毅力欽佩莫名際此舉世滔滔貴會清議獨持追蹤月旦不啻朝陽之鳴鳳直同砥柱於中流蘇民其蘇幸福無量錫綸等在鄕言鄕見聞切近對於貴會心嚮往之願於父老兄弟竭心力所及以爲貴會之後盾尙祈時錫南針以匡不逮不勝企禱再敝會自民國六年國會省會同時恢復當即組織聯合會於上海最近元年國會二次恢復則安福國會所議决之新自治制已失根據當然不生效力敝會乘此時機力爭法治今日閱報見衆議院十六日程提出恢復縣自治尙祈貴會協力維持主張公道蘇民幸甚自治幸甚專此順頌公安江蘇縣議員聯合會幹事莫錫綸方家珍李味青孔昭晋梁鴻卓楊友熙陳傳德狄恩霖焦汝霖劉啓文俞惟玨謹啓 
[日政府下令逐華工]  
　　日本電報通信社十八日東京電云日警視廳向東京市中之中國勞働者千餘名下退去命令勞働者得留學生及立憲勞働黨之援助往見警視總監請其勿操切云 
[孫中山前晚讌客]  
　　孫中山前晚（十七）在法租界莫利愛路二十九號寓所大宴賓客下午八時許陸續乘坐汽車前往者如黎黄陂代表黎澍李繁昌劉成禺曹錕代表孫岳以及汪精衛蔣介石陳策張溥泉楊滄白孫洪伊陳羣曁駐滬國會議員等列席者三十餘人席間討論良久直至十一時許始各盡歡而散 
[陸榮廷今日乘輪赴桂]  
　　今午乘法輪赴海防 
　　陸榮廷氏自去年蟄居滬凟後旋即在蘇州舊長洲縣署西以萬金買得園地數十畝并即建築别墅居其妾媵陸亦常棲吳門以度其逸豫生涯自京粤時局變遷奔走津京多所活動近更與前貴州督軍劉顯世議定同往廣西再執西南牛耳於本月十二三號先至法國郵船公司秘密購定赴海防之艙位陸氏以此番重赴西南頗爲重要故對外十分嚴密變易姓名不令人知劉顯世則仍用本名定得二十二號頭等艙一間往廣西後有久留之意故劉氏帶同其夫人及子剛五並孫女等同往陸榮廷則隨帶從人至三十名之多當艙位購定後陸尙往蘇一行適本館記者亦因事到蘇陸在蘇州别墅中每日晨興恒在天甫黎明起身後即手持獵槍至花園中親自打鳥數頭陸之槍法甚佳每槍必中但早晨天天放槍其左右鄰居無日不飽受虛驚蓋以其花園適在陸軍監獄側北官廳亦莫敢如何也刻因所定之法郵船亞瑪巴士號今日放洋陸已由蘇來滬整備今午登輪動身惟劉顯世忽因滬寓有事不能與陸同往故將所定二十二號客艙業於前日回却另售他客矣刻聞劉氏下次法輪出口或將仍須前往云 
[滬寗車中之貴客]  
　　陸榮廷由蘇乘滬寗路早班快車於昨日（十八日）下午二點五十分鐘抵滬矣 
　　蔡廷幹於前日（十七日）晚乘滬寗路夜班快車赴寗轉車北上矣 
[招商局海員罷工之昨訊]  
　　招商局海員罷工今已第十四日矣據昨日所得消息招商局股東等會議以後仍不允由一月份起加工祇認七月分起若海員能讓此六個月之增薪要求招商局便可立予簽訂加薪合同無如各海員堅執不允謂非自一月一日起與太古怡和輪一律並履行香港議案者任何條件均無磋商之餘地是以兩方面之主張依然無接近之機會而其連續來滬之輪加入罷工團體内者已將至全部商輪海員悉入此漩渦中矣雖已經加工之南洋班輪如廣利泰順等船亦皆取一致之行動故昨晨廣大輪來申船中各海員亦皆紛紛離舟上岸爲同業之援助其來貨萬餘件今日起卸以現時該局之商輪計之業到全部航務停頓之時期矣其所未到上海加入罷工者祇有嘉禾遇順新華等三輪及揚子江上遊之快利江慶二船而已其餘各輪均已一致宣告罷工停駛者爲（甲）南洋班港粤厦之廣大廣利泰順等三輪（乙）北洋班烟津綫之新銘新豐新康新昌等四輪（丙）北洋班而兼牛莊綫者公平圜南同華愛仁等四輪（丁）福州温州班者新濟飛鯨海晏等輪（戊）長江班之江安江永江順江孚江華及江裕江天等輪已全部停班（己）滬甬班之新江天輪（庚）上遊江輪固陵號舉該局所有之定期及臨時之重要各航路營業上完全中斷今兹該局因不允加工而受此停駛之損失其巨誠有不勝計數者 
[海關定期考試領江練習生]  
　　文匯報云本埠海關當道定於本月二十八日上午十點鐘起在新關舉行攷試領江練習生業已發出通告矣 
[贖路儲金第十三星期報告]  
　　計三百三十六元餘 
　　國聞通信社云上星期各銀行所收贖路儲金共三百三十六元九角五分存户數五十五各行所收額數如下 
　　行名　户數　　金額　　　行名　　户數　　金額　　 
　　中國　六　一○七·○○　廣東　　二　　　三·○○ 
上海　　　三　　二五·九八　大豐　　一　　　一·○○ 
正利　　二○·　六六·九七　浙江實業三　　　四·○○ 
惠工　　一　　　四·○○　　中孚　　一　　　一·○○ 
中華　　一　　　一○·○○　南市金城一　　　五·○○ 
浙江　　二　　　二·○○　　富華　　一　　　一·○○ 
四明　　三　　　一一·○○　東南植業六　　一一·○○ 
華大　　二　　　　四·○○　山東　　一　　三○·○○ 
百滙　　一　　　五○·○○　共計　五五·三三六·九五 
　　又前星期東南植業銀行共收儲金户數五户銀二十一元上星期共收四十八户銀八十七元因發表時數目錯誤特再附誌於此 
[豫同鄕請懲辦趙倜]  
　　河南旅滬商界聯合會通電云北京大總統國務院鈞鑒天禍吾豫喪亂頻乃白狼翦除繼以趙倜以暴易暴民不聊生督豫九年水深火熱養兵自衛而兵費日增招匪成軍而匪患益烈壅遏人民之清議把持財政之機關吸髓吮膏搜括殆盡豈特豫民之公敵實爲國人所不容此次奉直戰爭趙逆發難祗爭權利不顧桑梓叔實心肝業已喪盡逮逆謀失敗疾足遠颺滬江樂土法外逍遙查趙倜行爲屬於現行犯前次政府僅下免職查辦命令並未有通緝嚴辦命令實不足以蔽其辜近時趙倜在滬擁數千萬之鉅資持有護符力謀運動然而吾豫省父老兄弟此次受趙倜荼毒死亡損失不可數計無非趙倜一人爲之作俑若不予以通緝嚴辦公理安存國法何在更何以慰吾豫三千萬人民之怨毒况民約法官吏爲人民之公僕人民犯法國有常刑今趙倜禍豫殺人盈野官吏知法犯法尤應加等治罪方可以折服人民而主張公道爲敢合情籲請鈞座迅飭外交部照會北京各國公使團轉飭上海領事團將趙倜引渡歸陸軍部司法部按律懲辦以儆官邪而伸公憤斌等經商滬上謹敢代表豫民請願俾明是非而彰公道伏乞鑒核施行實深德便河南旅滬商界聯合會會長傅斌副會長許玉璧等叩嘯 
[巡丁阻攔送銀之騷擾]  
　　浦東召樓鎭仁裕典當前日上午十一時遣其更夫某甲將現洋七百元帶至滬上在南市洞庭山碼頭上岸分儲兩包挑送至棉陽里元慶錢莊上交納不料行至中途突遇乙丙兩人口操北省音隨至弄内即向阻住甲疑是搶洋大聲呼救弄内各莊家聞聲出外查看未幾元慶莊學徒等見甲相議遂將乙丙兜拿時乙稱查緝私鹽丙已乘間逃去該徒詢以查緝私鹽有何證據乙稱無之迨鳴到崗警詰問時查看包内確係銀洋並非私鹽當即帶入第一區警察署王金山署長詢得乙果是緝私巡丁然不應擅自上前干涉着乙暫留候知照該營長官保回該莊學徒及該典更夫等幸未損失飭即退去事後爲錢業商董所聞以商家往返送洋常有之事乃有緝私巡丁在途阻擾藉口查騐私鹽行動不法有碍地方治安亟應嚴加整頓以杜後患故已預邀同業籌議防止方法矣 
[西人冒捕刦物案刦决]  
　　無領事管束之西人其姆來格來司與在押英領事署之英人兩名及華人張阿五等冒充捕房辦公人員至福洲路五百五十九號門牌協濟號内以搜查違禁物品爲由乘間攫取現洋二百六十元衣服十五件内儲烟土三十兩之籐夾木箱等物經事主張吉生報請老閘捕房派令包探沈阿岳汪竹生協同三十二號九十號兩西探往將三西人與張阿五先後獲解英署及公共公廨分别訊供收押各情迭誌本報昨晨奉李襄讞會同英包副領事升座第一刑庭研訊據西捕頭黄上堂稟明派探將被告等先後拘獲並在其姆來格來司住處抄出手槍一支即將該手槍呈案並稱本案被告共有華人八名西人三名三西人一名（開）一名（台維司）已經英按察使訊實判决刑期各三個月准予緩刑如一年内再犯刑事兩罪併究現在案下之中西兩被告在捕房所供認之詞均録有供單且各簽字查本案見證甚多如逐一訊問多費時間今爲省惜時光起見言至此即將中西兩被告之供單呈詧並據原告張吉生投訴當時一肥胖華人首先闖入三西人繼至俄有數華人到來口稱將東西從速交出即行搜檢遂將現洋衣服及籐夾木箱等物携取出門有一西人欲將我拘捕經在案之西人勸釋事後即開單報告捕房請緝被告張阿五未曾進門站於天井之中彼等聲稱係捕房辦公人員不許聲張等語又據中西包探相繼上堂稟稱此案發生後即往查得被告等往搶時同乘四千○○二號汽車該汽車係億太車行所租當時被告等開車至愛文義路張阿五家門首下車尙有兩西人與一華人另租中央汽車公司之汽車至九江路下車同入客棧内經包探等帶同汽車夫先至張阿五家内查無贓物旋至客棧内將兩西人拘至捕房詢問均供認不諱張阿五分得贓洋三十一元在案之西人供由西人台維司函囑前往云云旋由被告西人之代表甘維露律師及張阿五之代表律師到堂分别向中西包探盤詰前情一過據該律師等聲稱被告等均屬年輕腦力思想不足以故易受人之勾誘爲非要求堂上鑒原從輕發落云云經中西官核供判其姆來格來司押西牢半年張阿五亦押半年期滿逐出租界所有起案之手槍没收 
 
 

Page 16

 
 
[孫岳昨謁何軍使]  
　　國開通信社云曹錕代表孫岳到滬後迭向各方接洽昨日午後孫偕王法勤同往龍華而謁松滬護軍使何豐林交換關於時局之意見云 
[省敎育會明日聚餐假座寗波同鄉會]  
　　中國通信社云江蘇省敎育會第十八次常年大會自十一日起每日分組開會討論各項敎育問題以來於蘇省敎育之進行計畫莫不詳晰研究明日（二十）爲本屆大會結束之期仍援前數屆舊例於會畢後舉行聚餐以謀精神上之舒展並邀請中西音樂及名人之演講聊助餘興兹該會發出通告云「敬啓者本會前昨兩年大會均於會畢後舉行聚餐本年仍照常辦理定本月二十日下午七時假座西藏路寗波同鄕會舉行用西餐並已邀請擅長中西音樂及幻術諸君届時蒞會演奏一年一次之聚會不可無此快樂之結束以謀精神之舒展務請挈眷並邀同志加入餐費每人銀一元五角希於二十日上午十時以前交到本會庶務處換取入座劵」云 
[閘北五路商聯會開會紀]  
　　國聞通信社云閘北五路商界聯合會昨日開職員常會到會者三十餘人首由主席王鴻機報告開會宗旨李廣珍提議略謂滬北工巡捐局整頓房捐本人極端贊同惟閘北地方寬闊而工巡捐局祗有洒水馬車二輛殊不敷用請諸君討論次孫綺恨發言謂本會已受各商號之委托當先致函該捐局俟有有答復再籌相當辦法江仲亮謂如無圓滿答復各路商號自製酒水車輛以保公衆衛生主席付表决通過末有孟天淵鄭篤生提議閘北老虎灶（即水爐）以不沸之水出售有碍人民飲料各商號自願籌費自辦以重衛生請主席付表决主席謂兹事體大待禮拜開會再行籌劃進行議畢散會 
[中華武術會之通告]  
　　南市中華武術會通告云本會自闢操場後一切計畫無不積極進行各界聞風咸樂維持現在第二届暑期學校曁星期體操班均經開辦學者亦甚踴躍兹爲會員交通便利起見已就會所裝設南市電話編列號碼「七十一號」現值第四届徵求大會籌備期間凡我同志有事接洽似更便利矣合亟通知再本會原爲提倡普及體育閘揚固有國技一切組織悉依敎育部及國務院宣布武術會之辦法成立迄今瞬經三載欲謀久遠亟應遵章呈請警廳立案兹奉批示照録如下云云（下畧）附録「淞滬警察廳批」上海中華武術會創辦人吳志清呈爲依法組織武術會請求立案由批呈及簡章均悉仰候轉呈省長咨部立案可也此批簡章存檔 
[中國衛生會防疫記]  
　　近日雖已交秋而炎威未去故疫勢流行亦未稍減昨據中國衛生會調查所得報告云今年租界比較稍輕華地幾無地不有而以城内外梵王渡曹家渡周家橋徐家滙等處爲更盛故該會自徵求結束後即對於防疫一事進行不遺餘力種種施設業見前報近又特製一種簡便霍亂傳染及預防圖說印送數萬張并專派幹事商諸各學校及各慈善公團派人作露天演講或按户報告以引一般平民注意云 
[粹華藥水得優等獎]  
　　粹華製藥廠以中藥原料用化學方法製成各種藥水供中醫方劑之用其清潔一如西藥甚爲精良又有粹華杏仁精一種亦爲該廠特製之品門功用甚大自經送往本埠總商會商品陳列所第一次展覽會陳列後經該會審查會審查合格呈准農商部頒給優等金牌及獎證各一份云 
[曉江氏洋畫展覽會開幕]  
　　中國西洋畫畫家陳曉江氏新自法京歸來携帶名貴作品數十幀假座法租界霞飛路商科大學開個人繪畫展覽會昨上午十時開幕作品以油繪人體爲最多單色速寫較少同時尙有畫家勒豪氏油繪加入展覽聞會期尚有今明二日云 
[鎭江旅滬同鄕會選舉職員]  
　　鎭江旅滬同鄕會係合丹徒陽溧陽金壇揚中之旅滬五邑人士組織而成自去歲籌備以來徵集會員已達五百人之譜多係政商各界上流人物自前月假座一品香開成立會後投票選舉會董邱渭卿劉然青許秋颿馮夢華朱勤甫狄楚卿陳光甫胡筆江唐壽民鄭厚甫焦樂山黄振聲田少瀛王頌芬丁子盈吳寄塵孫瑞康倪文卿吳藴齋霍敏言趙步鰲許榮堂于一誠楊瑞生楊韻秋嚴惠宇高䍩之等二十七人並於日前經會董公推邱渭卿爲正會長吳藴齋陳光甫兩君爲副會長現在該同鄕會已租定房屋一所爲事務所並仍徵集會員以爲旅滬同鄕並鄉里謀公益云 
[汽車夫撞斃人命之科罰]  
　　盛阿毛日前偕同其子盛龍根搭乘電車至法新租界霞飛路地方下車時忽有孫德林所駕汽車駛來一時不及避讓致被撞倒阿毛略受微傷其子龍根立即碾斃各情已誌前報昨日捕房將該車夫解送法公堂請訊先由見證周仲榮稱民人在電車上賣票是日電車駛至善鐘路地方民人下車打燈及時盛阿毛與其子龍根亦下車由北往南欲穿過馬路致被汽車撞倒詎孫德林肇禍竟開車而逃當由民人認明號碼報捕拘案是實又據見證苗小癩子供詞相同原告盛阿毛投訴被撞情形請求伸雪被告孫德林由律師代辯是日被告因東家有病故此囑令被告即速開車前往醫院不料中途肇禍實出無心並非有意求請從寛發落等語中西讞員判孫德林罰洋三百五十元充公如無力繳洋收押西牢一年外再償被告損失洋二百元 
[成衣舖不領執照罰鍰]  
　　法租界朱文卿陸寳興洪樹康苗木生朱小毛包四明馬小寳陳樹記等八家成衣舖邇因不向工部局捐領執照事爲工部局洋員查悉以朱等違背定章故此報捕於昨日飭探將朱等傳至法公堂請究先由工部局洋員投訴前情詰之朱等供認違章求宥中西官判着各罰洋十元充公以儆 
[慣搶金鐲匪徒之刑期]  
　　匪徒王阿根胡東來俞文美三人前在法租界搶刦婦人沈劉氏手上之手鐲一只而逃詎王等又於前日在華界搶取楊氏金鐲爲巡警狗獲故由捕房飭探目韓邦達將王等三人提解法公堂請究原告未到詰之王等供認搶飾不諱中西官判王胡二人各押四個月俞押一月以儆 
[九江男孩迷路候領]  
　　十歲男孩唐國明身穿元色布單衫洋布褲赤脚秃頭在法新租界迷路由捕查見帶至捕房昨送法公堂請示詰據該孩稱九江人家中父母均死日前來申找尋親戚未遇求請安插判送堂留養候家族認領 
[湖北正劵開獎紀]  
　　昨日爲第四十七次湖北義劵有獎正劵在滬開獎之期假南市久大碼頭利濟總局内舉行開出之五大獎號碼及經銷各票號照録如下頭獎一萬零零六十七號杭州兆元二獎一萬一千六百二十三號本埠廣滙源三獎四千一百九十八號本埠葉宏茂四獎一千八百四十四號紹興全號又四獎六千一百八十九號紹興全號五獎四千五百八十八號杭州兆元又五獎一萬七千一百十四號本埠義善源 
[齊督軍電告銷假]  
　　淞滬何護軍使昨接南京齊督軍電云燮元於七月巧日奉令請假一月在署持服所有本公署日行事件派參謀長劉玉珂代拆代行常於七月馬日電請察照在案現屆假滿應即勉遵命令於本月十八日銷假視事除呈報并分别咨令外相應電請察照齊燮元巧印 
[函請勒遷江北人草屋]  
　　駐滬英總領事於昨函催江蘇特派交涉公署略以寳山七十五及四百八十二六百五十九等號契地江北人民佔搭草屋請勒令遷移等情聞交涉公署已函達警廳查照勒遷云 
[汽車撞傷男孩]  
　　昨晚九時許某汽車公司汽車夫謝金狗駕駛二千六百五十八號汽車行經西藏路厦門路口有十歲寗波男孩張阿三穿過馬路不及退讓致撞倒碾傷首腹腿足等處傷勢甚重當由老閘捕房一千二百五十三號華捕到來阻止汽車開行押令載送男孩往仁濟醫院醫治一面帶該汽車夫入捕房候示 
[吳淞防疫局近事]  
　　吳淞臨時防疫局治療所省委陳超衡昨日下午蒞淞與醫官蔡禹門及臨時時疫醫院主任曹思劬董驚人等會議一切防疫事宜並議與寳山防疫所互相聯絡云邇日淞地紗廠女工染疫者多人故各廠員司人等均經時疫醫院醫生前往用預防傳染注射水打針者已有百數十人之多又六區警署長警等亦刺注射水針云 
[信妖夢割去生殖器]  
　　滙得豐駁船公司撑船夫寗波人趙阿保平日茹素佞佛昨晨忽得一夢有人語之云汝若割去生殖器即可得道趙醒後即用剪刀連根剪去一時血流如注痛倒於地經人察覺車送同仁醫院醫治 
[浦東同人會補發儲欵]  
　　浦東同人會自倪會長逝世後由職員會諸君辦理善後事宜刻正積極進行其發還儲欵一層手續亦頗週到兹録其第四次發欵通告如下逕啓者本團前經職員會議决解散發還祗以小工商貸欵一時未能收齊故儲欵先還七成於陽曆七月十五十六二十二二十三二十九三十等日先後核對發還迭經登載新浦東報諒邀公鑒復查尙有六十餘户未曾來領又經八月九日職員會議决所有未領各户定於九月十日即陰曆七月十九日上午十時起下午五時止補發倘届期仍不來領取則須俟總結束時一併發還務請準期持簿來領無任企盼 
[協緝寳山盜犯]  
　　寳山縣楊行鄕農會會長桂逢壽家於本月二十日夜十二時突來盜匪二十餘人明火執仗撞開大門進内分投各房翻箱倒篋搜刦金銀首飾銀洋衣服等物其妻陳氏並被盜用棍毆傷旋即連放數槍示威向西南逃逸當由該鄉警察派出所長馬恒聲呈報該縣馮知事即由馮知事查勘屬實呈請何護軍使飭屬協緝矣 
[滬寗路巡邏隊巡長易人]  
　　滬寗鐡路巡邏隊巡長曹世清因事撤差所遺巡長一缺昨由安督察長調夜班巡長李方福升補呈奉局長照准矣 
[遠東眼鏡公司贈鑽戒]  
　　遠東眼鏡公司開幕以來營業日見發達出品亦精益求精該公司經理褚子民發明之魯克眼鏡現已風行全球凡至該公司購配各種眼鏡者均極滿意邇爲推廣營業起見從美國定到新式鑽戒奉贈顧客以爲紀念此種鑽戒現下市上無從購買云 
[販運烟土之訊判]  
　　吳淞肉莊主許玉江等前因販運烟土由警獲送地方審檢廳訊辦在案前日午刻已奉該廳推檢各官訊明宣判許玉江監禁二個月又罰洋一百元牽涉之朱阿榮張嚴氏判各拘役十天張王氏判拘役五天分别以儆 
[靖江縣逆倫案將開棺覆驗]  
　　靖江縣東鄕有婦人嚴印氏前遭逆子嚴阿大行凶違忤以致該氏斃命當經該縣金知事訪悉前情以案關逆倫下鄕檢騐無傷判令棺殮在案但嚴氏同族以此次該氏之死實係受致命傷而死心不甘服聯名稟請澈究金知事以廻避嫌疑呈請高等廳另委他縣來靖開棺覆騐等因高檢廳即指令上海地檢廳派員往騐車檢察長奉文後定於日内委派檢察官及檢騐員等往騐云 
[車務公堂訊案紀]  
　　星期四下午公共公廨車務公堂開庭訊判汽馬車夫行駛車輛違章案併誌如次王阿六開駛汽車無照判押候下禮拜四再訊戴惠生開駛汽車無照判罰洋五十元錢仁才開駛汽車肇禍後尙不停車罰洋三十元陳阿龍駕駛汽車不愼罰洋二十元鄭文奎所犯案情與陳同罰洋二十五元戎治遠犯案同上罰洋十五元陳銀明犯案同上罰洋十二元張少亭張阿三陳連生關阿福陸銘良均因開駛汽車不聽巡捕揮各罰洋十元王長生喬阿法汽車上不點燈火並不聽巡捕指揮各罰洋七元陸阿喜朱阿定汽車上無火各罰洋五元朱春榮犯案同上罰洋四元李木生馮阿六楊耀金趙徐林周嘉生蘇桂生商德寳劉根林戈榮生或將空汽車停於路上或車上無火各罰洋三元曹小毛孟六囡顧阿二沈阿三均因汽車上號碼不明各罰洋兩元張元寳在馬車内瞌睡罰洋一元以上罰欵悉數充公 
[公共公廨訊案紀]  
　　昨晨公共公廨民一庭由李襄讞會同英包副領事訊理（一）開設米店之朱海珊延甘維露律師聲請破産案債權婦人張談氏延禮明律師反對而朱本人不到案結果以聲請人不到所請不准（二）朱仲甫延雷聲布律師聲請查封温耀寰田産備抵判决償還債務案結果候函請常熟縣查明該田如屬被告産業准予備抵函交原告帶去（三）鄔海寳聲請開釋案鄔被徐景明控告拘押已久結果被告具結開釋又午後民三庭由俞讞員會同美雅副領事訊理美商茂生洋行延禮明律師訴萬康蛋廠經理夏巨川虞仲宜將變壞蛋黄混售請追損失案結果限被告夏巨川於十日内投案再訊民二庭由張襄讞會同俄員儀君訊理（一）滄洲旅館主劉問芻訴俄人泰恩不理房飯金案結果原告勝訴被告所存貨物先送俄僑事務所點明後發行拍賣得價償還原告房飯錢（二）沙達可夫訴西米乞夫不理膳宿費案結果着被告每月撥還洋十五元還清完案（三）乾谷白柯海訴淘仆京不理工資案結果着被告償還原告洋六元五角 
[誌謝]  
　　昨承錢業公會惠贈第二卷第七號錢業月報一册又承世界書局惠贈第二期紅雜誌一册書此併謝 
來函 
[德裕參行來函]  
　　敬啓者閱今日貴報載販土案判决一則係在金隆街十二號屋内獲住王平甫等六人經公廨庭訊該被告等稱係德裕參行夥友云云不勝詫異查敝行開設英界三馬路同安里二九八號門牌已歷多年專營參燕各種補品遐邇咸知今若輩稱德裕夥友不知係牌號雷同抑係飾詞牽混此事原無足辯誠恐各界誤會有關名譽因特函懇登入來函欄内以昭事實而免誤會至紉公誼三馬路同安里德裕參行經理人謹啓八月十八日 
 
 

Page 17

 
 
   
 
 

Page 18

 
 
自由談 
[座右銘] [  戴卡兒Descartes]  
　　志堅者事竟成 
雜說 
[信之價值] [  柴輔文]  
　　信爲無價之實固矣惟此所指之信乃指書函之信於信義之信不無差别 
　　聞威爾遜總統在任時曾有一日接信十萬封余雖不敏憶數年前某日亦嘗接信十五封而此後則從未於一日間接信達十五封者殆今世將不復有是日乎日前與友人偶談及信之價值友曰一人每日平均能接信十封者其人之月薪必在五百元以上矣余聽之不以爲然及詳細調查後方知其言實有至理存焉然則一信之價值可值銀洋一元六角六分六厘六毫六絲六忽六微......矣 
[蠅虎] [  王豁懷]  
　　我正在吃飯的當兒可惡的蒼蠅又來了想要在菜蔬上揩油似的吾手一揮飛去了剛纔擧箸又來了我眞不勝其煩一會兒一個蠅虎靜悄悄的爬過來把一個蒼蠅的頭咬住了一些都不肯放鬆蠅雖振翅欲飛可憐無能爲力蠅虎就把他咽下去了我不禁拍手稱快 
　　我們是人總該不弱於蠅虎罷害人的東西烏可容留在人間 
閒話 
[消夏雜說] [  禹鐘]  
　　韶聲有懷余海上七律一章稿成未寄而余適歸來渠即以詩出示其詞曰「梅雨侵擔室自虚更因懷遠惘如何忽然心境融千里甚矣風標瘦一書寂寞生平勞案牘憂傷世故續虞初思君獨坐百忙底雲氣能憑一起余」格律頗與北宋人相似余愛其冲淡因次元韵和之曰「獨超萬象造元虚詩力平生愧不如小别含情孤館夢殘宵聽雨一床書江城梅落思君甚塵海燈寒對酒初覓句者番慚寄與迢迢三徑渺愁余」語氣狀海上所作者會韶聲以便面索書即以此詩録入歸之余因憶及離滬之前數日英孫亦曾以便面相屬匆匆未及寫就行時遂擱置旅舍中末由報命不將惱余遲誤耶 
　　余在家有時讀林譯小說及琴南文鈔愛之不忍釋手林氏文章冠當世詞氣古茂筆下有神信足上追史漢下抗方姚桐城文派近代當推此老矣文集中有述及屢撫死友之遺孤皆至成立以此尤服其風義之過人不獨文章爲一代家匠也所譯小說世人讀之者衆幾於人手一編矣余最佩其紅礁畫漿録迦因小傳塊肉餘生述大食故宫餘載旅行述異滑稽外史拊掌録諸書譯筆透達行且勝於原本今世新進者倡爲歐化語體屏中國文法於不顧支離詭誕沾沾然自詡爲過人而於譯書尤以逐字逐句直譯而出爲能事絕不一問能合於法度否遇有不成文理處則標點符號纍纍然附綴於句字之間資爲補救一篇出世徒黨則羣爲標榜以欺當世甚至有人醜詆林譯小說爲不值一文大書曰林氏以古文譯歐西人著作不可爲訓嗟乎文章實載道作小說尙善狀物情又何間於古文時體之書林氏譯作詞語精邃行墨間飽蓄深味叙述一事必曲繪不遺纎悉於原本精警處用筆尤具力量然則林氏於歐美文家之法度固已瞭然於心無有汨美矣且林氏之文不期而及於古當其下筆之始初非有意爲古文此蓋由於工力之深已臻峯極欲使退而爲粗鄙庸俚之文又豈其所願耶彼新進者學不通古僅能略解歐西文字便已睥睨一切辱及名賢其罪不可逭也 
 
[同牀異夢]  
小小說 
[鬻畫女郎（上）] [  李劍虹]  
　　陰沉沉的夜裏什麽都寂靜了祇有那街頭幾盞慘緑色的電燈還放着光和幾輛空的黄包車在馬路上來往没精打彩的拉着一家將拆的洋房外面圍的籬笆上横七直八的掛了好幾十幅字畫那字畫的旁邊席地坐着一個蓬頭粗服十四五歲的女子伊起先滿望今宵多賺幾文免得明朝再挨餓了誰知事竟難料因此伊心裏很爲敗興但是一面伊仍打起精神兩眼不住的四望似乎還希望最後的勝利咧 
小說 
[社會小說人間地獄（一八○）] [  娑婆生]  
　　第二十五回鳳姐魂銷春宵苦短王郎福薄蜜月難圓 
　　雪紅仙館諸人一看果然是王熙鳳家的嫂嫂到了立起來打了招呼嫂嫂笑了一笑便坐下了翠冰老九忙問嫂嫂怎麽一個人來老七怎麽不來王熙鳳嫂嫂道老七是對不住已經嫁了翠冰老九等人一齊全詫異道怎麽已經嫁了嗎我們聽見說他要嫁要嫁不過剛剛只有個把禮拜怎麽說嫁就嫁嫁得這般快嫁的可是那王芬洲嗎王熙鳳嫂嫂點點頭道是的應不說頭全是前世事早一日也不成功晚一日也留不牢翠冰老九道老七是今天出去的嗎王熙鳳嫂嫂道是今天下半天傍黑的時候王家裏派汽車來接他去的我少不了只得送他前去觸霉頭煞總算做了一轉喜娘我本想一送到就回來王家裡拉住不放老七也留我差不多要像煞哭出來了我没法一直等到吃飽夜飯纔回來接著你的請客票我只揩了一個面就來了不想已是這個時候了翠冰老九道我們全點了菜嫂嫂吃什麽請你趕緊點幾樣王熙鳳嫂嫂道吃是吃不下了不瞞你說我剛剛還吃飽了點心呢說著從頭上拔下一根嵌鑲的洋金挖耳來剔牙翠冰老九道多少總要吃點王熙鳳嫂嫂道眞正吃弗落芳卿老六道嫂嫂向來歡喜吃冷鮑魚的就吃一客罷王熙鳳嫂嫂仍是不要說之至再點了一客櫻桃梨翠冰老九道看起來嫂嫂是因爲老七嫁了像煞有些不開心可是捨不得老七王熙鳳嫂嫂嘆口氣道就是自家的女兒大了也免不得一嫁何况是討人呢那也留他不住不過嫁得太快了忽然瞧不見他這個人覺得總有些不捨得芳卿老六道這也不錯也正是嫂嫂的好良心呢王熙鳳嫂嫂道講到良心如今眞難說了就算老七我待他如何你們大家姊妹淘專總瞧得最明白的了總不肯一些薄待他但是他這一次跟姓王的走了一口三聲只替姓王的說話不替我嫂嫂想想雖然不錯將來嫁了姓王的姓王的就是他的男人應該帮夫的不能怪他我領他這般大十三四年的心血也應該替我想想他要不是我嫂嫂替他緝理恐怕到今天老七還是一個黄毛丫頭走不到人面前呢翠冰老九道到瞧不出老七一有了男人便不認得你嫂嫂了不曉得他怎樣帮姓王的王熙鳳嫂嫂歎口氣道人也去了那也不必說了總歸一句話因爲他一帮了姓王的我蝕耗了好幾千洋錢銅錢銀子用得完的眞是小事體不稀奇不過老七的良心未免對我不起翠冰老九道一個人壞了良心不會好的今天他和姓王的火熱是自然帮姓王了嫂嫂你也不必去嘔氣還是自家尋尋開心罷王熙鳳嫂嫂道尋開心尋不着嘸法子前芳卿老六笑一笑道劃一我還没問嫂嫂黑皮這幾天見着麽 
[隨便說說] [  瘦鵑]  
　　曹張釋嫌修好昨天北京通信說奉張因要聯絡曹錕彼此修好特派李壯飛做專使帶了自己的親筆書信到保定去見曹口頭上横一個曹三哥豎了個曹三哥喊得震天價響一壁又說是老友是至親交情是生死不易的老曹也口口聲聲的喚着雨亭老弟又說甚麽兒女至戚生死老友瞧他們一往一來眞極盡肉麻之能事了把前後的情形瞧來那先前做一場惡戰倒好似演了一齣探親相駡不過是鄉下親家母和城裏親家母指手畫脚的對駡了一場至於那無數兵士的血和苦百姓們犧牲的身家性命只能算得是兩親家母相駡時口角邊的唾沬罷誰知不上幾時他們倒又若無其事的新演一齣會親家了也罷也罷但願你們常喚着曹三哥和雨亭老弟使我們苦百姓吃一口安逸飯千萬不要再一翻臉又亂寫檄文指名呌姓起來那就是苦百姓的刼運又臨頭咧唉 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評　　 
[國恥] [  隨]  
　　先哲謂士大夫無恥是眞國恥今姑勿以此責官僚深願一般自以爲國民代表之議員先以此自問也 
　　吾不敢謂今日之議員概不知無恥之爲國恥然而但知責官廳之非法而不知自身來源之非法者比比皆是間嘗博採旅滬各省人之輿論其太息痛恨於議員之不講人格者幾同然一辭若今之議員聞是言而能激發其恥心則眞如天之福矣 
　　是故外侮不足恥也内政清明則足以禦之國弱不足恥也民氣振奮則足以救之然要未有忝居國民代表之地位尙不知無恥之爲國恥而能清明其内政以禦外侮振奮其民氣以救國弱者嗚呼 
經濟 
[火車票附捐贖路儲金] [  心翼]  
　　國民無合衆能力堅决恒心以致遺笑友邦被譏敵國今幸而膠濟鐡路有贖回希望既可利民雪恥又能挫日野心是以各校熱忱青年利用暑暇之期開會捐募奔走烈日之下以求成立將來收效之鉅固屬未可限量但暇期無多韶華如駛則此項募捐儲金未免又將停頓今特設法於左當局如能呈請交通部頒令施行亦繼續促進之一法也 
　　（甲）頭等每位於售票時附捐一角 
　　（乙）二等每位於售票時附捐五分 
　　（丙）三等每位於售票時附捐一分 
　　蓋乘一二等車者皆官寮富商乘三等車者亦必相能自給捐此區區彷彿九牛一毛於乘客則爲毫釐之損於贖路則有邱山之助此欵應特别存記改發民有公司股票作爲敎育基金不得由交通部移作别用誠一舉而兩得再加以各校等之襄助則三千萬易如反掌耳况此路非特關係山東一省實即關係全國命脈豈可因循延悞坐失時機而遺將來噬臍之痛耶（乙種酬） 
道德 
[醫士之自省語] [  徐洞天]  
　　醫士操人民生死之權責任至爲重大故非有高尙之人格宏富之學識不克勝此重任然今之爲醫者大都好擺架子競尙時髦不惟學術淺陋且乏道德觀念孶孶爲利金錢是圖草菅人命在所不顧噫若此而欲求我國醫學之發達使我民得免於夭亡之嘆者烏可得耶余習醫未久已深悉此中之弊害欲起而矯正一洗從前積習奈年幼識淺未能作中流之砥柱爰作自省語數則以希衆醫家之自行覺悟 
　　（一）我學術淺陋經騐薄弱爲人醫治能勝任否 
　　（二）我對於疑難病症肯殫精竭智以研究否 
　　（三）我能心存慈悲視人病如已病否 
　　（四）我對貧病之人有藐視之心否 
　　（五）我爲人醫治肯不論貧富俱盡心竭力否　 
　　（六）我開方用藥可審愼再三以求與病相合否 
　　（七）我對於苦力之人肯犧牲金錢爲之盡心醫治否 
　　（八）我曾計較金錢不早施治貽誤人命否 
　　（九）我曾爲作生意忙碌人請赴診不即動身致人盼望心焦否 
　　（十）我能不高抬身價出入不用轎車否 
　　（十一）我曾用僞藥以欺人否 
　　（十二）我曾製春方春藥以害人子弟否（乙種酬） 
衞生 
[霍亂叢譚] [  鳳賓]  
　　（九）鹽水注射中之白金針與留氣管 
　　鹽水儀器宜用沸熱之水冲洗以得消菌之效臨時用濾紙濾過鹽水注射時鹽水之温度不可不注意倘能與常人之體温相等最爲合宜上下一二度亦無妨礙相差太遠恐生意外之變余常將皮管浸入温水可令管内之鹽水温暖至常度也 
　　注射時若用鎳鋼針恐生銹質或閉塞針孔鹽水積滯不流或銹質入脈栓塞要部致生變端蓋鹽與鋼鐡最易生銹且鹽水注射之經過每一病者至短須歷一二小時不若六零六注射時間之短捷故宜免用鋼針爲妥 
　　治痧機關中有鑒於此故用玻璃針以玻璃管之一端燒成尖銳形用以代針原無不可惟注射時必須割開皮膚抽起血管而後注射之且每次注射須犧牲一血管蓋注射將畢時必紥縛之也 
　　是以注射鹽水不如用白金針余引用多年覺無流弊病者可免切割之痛又無血管之犧牲醫者亦可免袪栓塞之疑慮頭號白金針每枝約二十元爲費雖較多而治療之獲益與生命之安全亦當計及也 
　　注射之時如有空氣潛入靜脈即有結成血塊之虞阻塞要部故空氣必須防免之 
　　注射氣之橡皮管中卽匿空氣亦不能察見故余自製玻璃留氣管以積留隠匿之空氣使之存貯玻璃管中免其逸入靜脈也留氣管之製法須簡單取其易於消菌小玻璃管一筒入大玻璃管中小管大管之間套一橡皮栓塞即可應用矣製法見圖 
小管大管橡皮栓塞接橡及管此端向上此端向下接橡及管 
　　用時預將留氣管倒置使裝足鹽水乃正置倘橡皮管中有空氣迨一入小管即成氣泡氣泡較水爲輕故能上升積留於大管之上端而不易冲入血脈倘大管空氣將滿則注射宜中輟針須拔出放空氣於管外貯以鹽水另覓靜脈而繼續注射也 
科學 
[最近發明之氱化鋁水門汀] [  旨顯]  
　　Alumina　Cement 
　　水門汀即水泥亦名塞門得土用途甚廣造橋搆屋堅固無比吾國工程上所用者爲泡脫蘭水門汀Portland　Cement最初製成於英時西曆一千八百二十七年距今已九十五年矣近年法國新造一種曰氱化鋁水門汀其化學原素與泡脫蘭水門汀大不同其優點抵壓力强固發硬較速調鑄四十八小時後其堅硬不啻二十八日後之泡脫蘭水門汀且尤過之又能在海水中或含硫酸之液體中不受侵蝕氱化鋁水門汀經二十餘年之研究試驗始克製成商品銷行市上今日法國有二廠從事於此甲廠名J.＆A.Pavin　Lafarge乙廠名Bureau　D 'organisaxion　Economiqoue甲廠之製法將焦煤石灰石及鹽基石三物傾入爐中加火溶化變爲流質然後自爐放出如化鐡鼓風爐之放出鐡渣然其在原料中之氱化鐡IronOxide因爐火之還原作用Reducing　Action及比重Specific　Gravity之懸殊沉降而成鐡與溶液分離溶液自爐中放出冷後研粉即成水門汀其色恒較泡脫蘭水門汀爲深黑苟用少含鐡質之鹽基石爲原料則製成之品亦能色白此廠所出之貨標名仿度水門汀Cement　Fondu乙廠製造之方法與上相似惟不用焦煤而用電爐先將矽Silica鋁鐡及石灰配一定之成份溶解於大熱之電氣爐中傾出冷後而研末製成之品爲鋁與氱之化合物并含若干矽與氱化鐡標名電氣水門汀Cement　Electric 
　　按鋁Aluminium爲化學原子之一散佈於宇宙間爲量極多其與氱氣之愛力甚巨常與他物質化合單獨存在者絕鮮遇見凡製造所用之鋁均自他物中提煉而出其爲物也色白而體輕堅韌而不朽形如錫而善傳電惟其堅而輕故工藝製造如飛機脚踏車之類多用之惟其潔白故廚房器具多用之鹽基石Bauxite係礦産之一種氫氱化鋁及氫氱化鐡二者之混合物其中含鋁頗富 
　　據電氣水門汀製造者言此種水門汀之用法與泡脫蘭水門汀同惟發硬甚速用水調拌傾入木模二十四小時後其力之强固已足抵經過一月之泡脫蘭水門汀因此凡以之鑄柱礮二十四小時後即可將其木模拆去若以之爲樑棟則四十八小時後亦可拆移非若尋常水門汀之須待旬日也今以此種電氣水門汀配製三和土若用一份水門汀一份黄沙三份碎石製成三日後其抵壓力Compresive　Strength每方寸可七千五百磅二十八日後八千五百磅三月後九千磅嗣後其力猶能與時略增若用一份水門汀一份半黄沙三份碎石則製成後二日有抵壓力每方寸五千七百五十磅七日六千磅二十八日七千五百磅三月七千七百五十磅是以凡構造之用此類三和土者其每方寸之抵壓力可以二千磅計算如用尋常泡脫蘭水門汀製之三和土每方寸不過六百至七百磅而已因其力如是之强固構造之各部份若樑若柱若樓板若基礎其尺寸厚薄均可縮小材料因之减省同時木模之費用築造之工作亦隨之俱减是以水門汀之價雖昻而所省者亦不鮮至於仿度水門汀之抵壓力尙未得詳確之數目聞其力亦甚强固與電力水門汀不相上下 
　　目下氱化鋁水門汀之價甚是昻貴其在法國之用途僅限於性質緊要不計成本之工程各街道之修補工廠之地板緊急之更改機器之基礎等等而工程之常浸水中恐被有害液體之侵襲者亦多用此高貴之物料焉（乙種酬） 
雜録 
[請國民注意國名] [  金山應蟾]  
　　吾國在君主時代每易一姓必有一朝代名稱如唐虞夏商周等民國成立朝制廢除則所重在國名矣吾國自古號曰中國蓋以居天下之中而言按諸世界情勢似有不合民國紀元經多數大政治家確定其名爲中華民國固證之吾國古籍（左氏述魏絳和戎屢稱諸華戎子支駒曰我諸戎飲食衣服不與華同）外人論著（法人拉克伯里氏所著支那文明起元論有云崑崙山下有雄大之邦曰花國古無花字華卽爲花）以中華二字不但可以名國直可用以代表吾文明之民族也乃民間之種種契據商界之種種簿記率書民國幾年而無中華字樣其亦知地球上儘多民國如此寫法果爲誰民之國耶吾意無論何事凡當書年紀月者中華二字固千萬不可省却並當以大字冠之如大明大清等然非自大也以吾國地廣民衆現時雖屈於貧弱試一觀諸民氣發揚要必有强大之一日若爲中華國民而先遺棄國名斯則不祥之事也願吾人注意及之（乙種酬） 
 
 

Page 21

 
 
申報汽車增刋 
評論 
[論閘北路政] [  毅]  
　　辦公家事有精神盡職守此爲成功之母若因循將事得過且過者必不能獲良好之成績也閘北路政成績僅就日常觀察所得者而論之恐已難逃精神萎靡職守不勤之指摘矣 
　　閘北人力車至爲不齊其跛顚不堪者實居多數車照置處又毫無規定外觀上少精神此其一年幼童子之拖車律法懸爲厲禁然以吾所稔未成年之車夫爲數尙夥辦事上不認眞此其二此外馬路灑水車之寥落不全呌賣攤子之充斥途中諸如此類更僕難數實無往不足以自暴其少精神之弱點辦事者如是欲望其有良好之成績烏乎可 
專論 
[月夜乘車記] [  嵩生]  
　　凡人作事太繁或腦筋應用太多則稍得休息暢快異常譬如作事六日後始得一日之休息此一日之休息於心身上實大有裨益也惟休息消遣之法各有不同大致以快樂心身而不出於範圍者爲適當耳 
　　上週日曜日晚九時許余與同志數人僱汽車一輛作野外之遊忻然登車先由卡德路出發繞靜安寺路南京路外灘轉愛多亞路一路人聲嘈雜車行轆轆無清凈之可言惟駛經黄浦灘時心地稍覺凉快蓋斯時一輪明月照耀於水波之上盪漾其中遙望舟中燈火有如點點飛螢若明若暗惜風馳電掣瞬息卽過由愛多亞路以西至曹家渡一段洵屬可快沿路密樹蔭濃清凈無匹尤可觀者兩旁樹木因枝葉茂盛互相緊軋成環橋形而一盞明燈高懸其中翹首遙望誠令人不知身之所適經過其下時更覺精神之怡怡如是者計十餘處旋即繞靜安寺而返過後思之益覺興趣之無窮也計此次乘車所費不過五元而所得益趣實一言難盡且當此新秋氣爽凉風習習能往該地一遊亦趣事也諸君於煩悶時若能仿余而行之余知悶解體舒精神加倍矣 
[論在華汽車狀况] [  空士謙]  
　　道路運輸事業最便利者莫若汽車查汽車之始進口中國實自一九零一年而發剏於香港因其地爲英屬且通商最早汽車初無商務運輸重要不過少數西人達官顯者用之耳殆至一九一三年其進口價值逐年遞增近年速度尤爲顯著兹將表列下 
　　一九一三年　價值四八五·一三二兩 
　　一九一四年　　　五二一·九五五兩 
　　一九一五年　　　三七六·六一八兩 
　　一九一六年　　　六八六·七二五兩 
　　一九一七年　　　九一四·五四七兩 
　　一九一八年　一·二六五·八八六兩 
　　一九一九年　二·一五八·九九八兩 
　　一九二○年　三·七八○·七八五兩 
　　戰前汽車製造·全操縱於英人及歐陸諸國之手至一九一五年各國戰事方亟多半汽車留作軍用並限制出口故是年此項貿易大爲退減而美國乘此時機起而競爭次年進口中國突倍常年未可謂非一盛事現歐戰雖終英國對華汽車一業仍難恢復因美國方立於鞏固地位而入於雄飛時代也試證之於一九一九年統計報告從英國及香港轉運進口者價值四十六萬而美國方面則達二百萬其價值百萬之雙輪汽車尙未并入此後兩方欲圖操縱必從事於劇烈競爭不待言矣 
　　我國交通幼稚無可諱言全國道路號稱二千里除通商口岸租界外其合汽車通行者不及三百里故汽車運輸事業尙未完全發展全國汽車確數雖難得其眞相然據英美估計當在七千左右計上海三千七百北京一千天津八百香港七百其餘則廣州杭州漢口南京分佔少數云試調查美國KENTUCKY之BOWLINGGREEN城人口總計一萬五千有汽車五千餘平均三人得一汽車若以我國人口計算中國汽車應超出一萬萬輛方敷發達之交通需要也（不受酬） 
[駕駛汽車之經騐談] [  W.H.Davies原著毅譯]  
　　是篇大旨即欲使駕駛汽車者第一必須聆乎遵守道路章程之必要第二則對於其他用道者如路人及人力車夫等更宜出之禮讓也讀是篇而以余言爲不謬者望能躬親行之則余是篇之作爲不虚矣 
　　上海道路情形缺憾正多吾人雖不能舉全埠種種之肇禍事端皆歸咎於駕駛汽車者然車夫之不愼於駕駛忽視路章要爲本埠道路中肇禍最大之一原因也 
　　余以爲違犯路章之最危險者爲在汽車駛行於馬路上將欲向左或右轉灣時也轉灣時須用手作記號者因欲使後隨之車輛知其向何方進行也假使同時兩車夫座在車之前面各伸出一手於車之兩旁實最易誤會正當之手續則爲於轉灣時祗能用一手照呼如欲向右轉而開車機亦在右面者則宜平伸出右手與肩膀作直線（即成九十度角）如開車機在左面者向右轉灣時車夫宜將左手垂出車外（成四十五度角）並須同時將手上下摇動以警告後來車輛之必須減緩其駕駛速率也如向左轉其理亦同 
　　若在汽車前面坐有二人而該車適爲右邊開車者將向左轉時不開車之一人祇須平伸右手可也向右轉而開機在左邊者亦以此類推惟宜十分注意者則祇須一人作記號耳 
　　工部局定章汽車在馬路上行動時禁止越過前行汽車此吾人所共知者也惟租界禁例並不包括全埠除指定之各馬路外其他各處亦凖超越他車余欲愷切告誡者即駕駛者如欲越過他車務須於事前先有充分之警號關照前車法如隔十秒鐘一鳴警號是也未超過時尤宜注意對面有無别車駛近如有車駛來則宜立刻停止超越 
　　若途中毫無别車來往則於超出時宜多讓出地位以免與前車碰撞切不可在前車之左邊超越因若前車忽向左轉禍端必不能倖免惟電車則必遵軌道駛行故汽車欲超出電車者並不在此例也（下篇續論駕駛之禮讓） 
[對於聽潮宜坤二君所討論的障碍汽車事業進行問題的吾見] [  小庚]  
　　前兩期本刋裏面曾有聽潮宜坤二君討論障礙汽車事業進行的兩個問題吾看了之後覺得二人的理都是很對於進行汽車事業確有關係但是看到二人的文字似乎有些衝突而宜坤君對於聽潮君的文字也似乎有些誤會他們二人的相識與否我不得而知但是我和他們二人素不相識二人的是非不敢作左右祖祇以個人的目光和意見同聽潮宜坤以及閱者諸君談談 
　　聽潮所說的「所用非人」「股欵遲遲不交」「購地的影響」三層是障礙汽車事業進行的主要原因宜坤所說的「打破人民迷信觀念」「辦事人須憑着勇往直前的精神不偏不私的良心去辦事」二層是打破汽車事業進行障礙要着先後實行的步驟立題逈不相同意見實未曾相反而宜坤君偏說「這一層吾和金君立於相反地位」立意雖異何從相反這是宜坤君題意上的誤解 
　　打破人民的迷信觀念雖然是築路問題上的一個要着但是祇可稱進行汽車事業開始的手續不能稱障礙汽車事業進行的最要原因因爲路旣未築車尙未行不得謂障礙進行金君提出的三層確是障礙進行汽車事業的重要原因因爲現在普通人的習性祇能勸導他人而不能改革自己所以逢有釀出阻止築路舉動的時候還有人肯去勸導而所得結果究竟還是容易至於精神方面良心方面關於自己的管理却就難了現在有人能夠除却普通習性憑着前進的精神不偏的良心去辦事恐怕是大不容易的一椿事所以吾以爲宜坤君的打破人民迷信觀念一層於汽車　業進行上的闊 
 
 

Page 22

 
 
係·到底没有金君的三層重要宜坤自己所說的「還要重要」一句不能成立這是宜坤君立意上的差誤 
　　但是二人的意思都照着自己題目上着想各是對的金君三層確是進行上的强有力障礙宜坤君的三層確是打破進行障礙要着的先後步驟不過要是二人的意思牽入一途未免不合吾的意思如是不知閱者諸君以爲然否（乙種酬） 
[通揚汽車之動機] [  雷生]  
　　吾蘇長途汽車之通行江以南首推上南江以北首推南通南通爲實業發達之地長袖善舞故南通之汽車開行最早惟僅限於通境以内便利亦屬通人受其賜通境以外之商旅不能同享其利張季直先生惄焉憂之因而客歲卽有通揚汽車之建議如臯與南通毘連沙健庵先生身任提倡集股易而信用著客歲亦卽着手建築觀成當在目前特如臯與泰興銜接一氣南阻大江路綫亦僅數十里其利便尙不免囿於一隅爲大擴張之計畫惟有沿如臯·泰興·而西向完成通揚一綫於商務於行旅皆有莫大之利益試卽路綫論之由南通而如臯而泰興直徑通過皆不過數十里若沿鹽運河而西經過泰興至揚州則達二百數十里合通如等縣計之此路卽有三四百里之遥其影響實大何以言之南通·泰興·等縣爲江輪與内河小輪銜接之處龍窩·天生港·蘆涇港·等處行旅之出於其地者固多若泰縣則爲上下鹽運河之樞紐興化·東台·鹽城·阜寗·等縣多以泰城爲往來必經之地通揚汽車落成則由泰縣至揚州換乘瓜揚汽車可以由輪渡渡江至鎭江直接乘滬寗鐡路東通上海西至南京無不如志脫瓜清長途汽車繼瓜揚汽車路而成立（瓜揚已實地施工·瓜清一綫·尙在勘測中·）則裏下河各縣商旅乘通揚汽車到塲後·或南往江南或北至清淮更可以游行自如此通揚汽車與裏下河各縣所以有莫大之關係也且由通而揚雖迢迢數百里皆爲平原無鑿山通道之艱難施工尤易費少利多即就營業性質而論之人民亦無不樂於投資上南長途汽車之有贏無絀可爲借鏡難之者曰辦長途汽車其如大達公司之小輪乎此利則彼損此損則彼利未可雙管齊下也則將應之曰開通時代愈交通則地方愈發達汽車汽船自可以並行不悖且必然兩受其益試舉一例證之長江輪船最初開行者僅花旗耳（吾國收回自辦·始改稱招商·）無何而有三公司矣無何而有大阪矣接踵而起者不乏其人而商船亦愈增愈多未聞有失敗者也商輪而外又有滬寗鐡路矣未聞鐡路成而商輪即因此歇業也即是以觀可知通揚長途汽車開行匪惟於内河小輪無絲毫之妨礙且商旅可因此而加多小輪汽車並能兩享其利不必爲杞人之憂也所最要者通揚一線經過之處土地多屬膏腴墳墓廬舍亦鱗次櫛比辦理公司事業者務須心存恕道土地收用固宜給以相當之價值墳墓廬舍不可繞越者尤宜優給相當之遷讓費無主之墳墓尤不可使之白骨暴露萬不可存利己而不利人之心挾官力以壓迫業主致釀成無謂之大風潮也（乙種酬） 
[江灣路政情形] [  小庚]  
　　江灣南臨上海北頻吳淞均係商埠重鎭交通日便往來愈密而江地介二者之間所受影響亦多一切路政設施刻不容緩於是有路政工程處之組織於地方市面交通往來均有極大利益鄙人因以江灣路政爲題供諸本刋或亦爲諸君所願聞者乎 
　　江地人民對於路政素尙放任僅有救火會一所名義雖屬治理路政顧亦有名無實近年以來感淞滬影響知非切實辦理路政不足以興市面利交通於是地方人士有路政工程處之發起（初名養路工程處）訂定章程呈縣核准爰於本年三月成立因種種設施均與救火會有連絡關係故附設於救火會由議董會同鄕董公舉主任二人呈縣委任專事路政事宜其餘職員由主任延聘兹將該處内容述之如下 
　　（甲）工程 
　　以收進房屋塡平小溝清理街道修築橋路爲惟一要務 
　　收進房屋所規定之呎數視地而異曠達之處街道至少寬二十英尺·（除沿石二旁二尺外）市中心街道至少十六英尺（連沿石）小弄街道至少十二英尺 
　　居民遇有翻造事項須先向工程註册由主任函知册單局派員丈騐由該處給與營業執照准予動工（現尙未能一律照此辦理） 
　　（乙）經費 
　　車捐營造執照攤捐以及本鄕公欵項下撥助金以充該處經費 
　　上列等欵辦理外如有不敷得由救火會議董曁經董辦事處議决籌募充用 
　　照會費分樓房平房洋式廠房改建門面砌築牆垣駁棚笆塡泥雜項估造價銀酌量收費 
　　（丙）辦事 
　　凡關於路政事宜均由工程處辦理工程處職員各事所事房屋簷口如有裝置披水板等工程當禁止之以防危險凡有妨碍路政事項均由工程處禁止或令賠償此外一切均依工程處章程及細則辦理上列各項僅調查至要約略情形瑣屑恕不贅江灣自經工程處成立後街道漸形寛闊並聞有小菜塲之築使街道倍形見寬（緣菜灘雜置殊與路政有碍）前途發達誠無量也（乙種酬） 
[山西路工總局之内容] [  鏡芙]  
　　山路路工總局成立於民國九年正月間局長等由省長委任之辦理全省幹枝各路之建築所有建路之工人除臨時招募外亦有少數之兵加入工作惟能力遠不如工人兹將該局之章程摘要録下亦可窺見其内容之一斑矣（第一條）本總局遵照修治道路條例第十一條之規定修築山西全省省路故定名爲山西全省路工總局（第二條）本總局設於山西省城（第三條）本總局對於省路依本省修路計畫大綱第一項之規定有統籌督修之責（第四條）全省路工劃分區段酌設分局所有分局章程由本總局另定之（第五條）本總局設局長一員副局長一員（第六條）本總局設總工程師一員副總工程師一員（第七條）對於路工有諮詢事宜得酌設工程及工務諮議各若干員（第八條）本總局設總務工程管理三股其人員分配如左（一）總務股主任副主任各一員一二三等事務員若干員（二）工程股主任副主任各一員工程師技術師各若干員一二三等工務員若干員（三）管理股主任副主任各一員一二三等管理員若干員（第十條）第五條至第八條所列各員除副主任以上人員由省長委任外餘由局長遴選相當人員委任之（第十五條）總務股依左之規定分掌事務交際事項預算决算收支經費事項購置土地採買普通材料及一切庶務事項函稿文件及統計事項其他不屬於各股之一切事項（第十六條）工程股依左之規定分掌事務測量製圖事項路工設計建築工程事項路工保護及修補事項購置路工上應用機器事項本股應辦之文稿稿函件等事項（第十七條）管理股依左之規定分掌事務管理各段工作人員保管一切材料物品等事管理道旁植樹事項輸送一切應用材料事項本股應辦文稿函件等事項（第十八條）本總局所需之經費按照全路計畫編製預算呈請省長核定由省庫支給（第二十一條）本總局辦事細則另定之該局章程共計二十三條其無關大體者兹姑從缺以免繁瑣總局中之辦事細則亦訂有三十一條每股分設數處屬於總務股者爲會計·庶務·收發·三處屬於工程股者爲工程·測繪·購料·三處屬於管理股者爲監工·貯料·輸送·三處復設分局於沿路工程繁劇之地如汾陽晉祠等凡三四處焉 
[讀吳山著貫通中華全國汽車道路草圖商榷書後] [  楊晟]  
　　披閱吳山先生計畫經緯路線商榷書衡度詳明謀畫周備廻環展讀欽佩莫名中國不亡知其必有辦到之一日也然就所計畫似須事事仰承官辦需時太久需費實繁深恐當道諸公結舌裹足空言無補竊有鄙議不悉可作第一步之指施否查各省原有之官塘大道卽驛站大道本可四通八達若由政府責成各省長各省長責各縣知事各縣知事責成各鄕堡里甲各長各就所管之驛站大道分段修理凸者剗之凹者塡之狹者寬之遇有小河小溝則暫駕木橋其無碍水利者儘可塡而平之同時工作雖屬因陋就簡而衆擎易舉聯絡自可貫通一經修築就緒即招商承辦汽車通運徵收捐費逐漸依法修繕則始雖簡陋終必完全夫利便交通即以銷流土産地方之人知此美意良法自必樂負鉏臿受各該鄕堡甲里長之指揮成厥路工靈台之經始固不難復見於今日也若必欲於此施行化兵爲工之計則由師旅之首領聯公正之紳耆魄力旣充感情復洽勒以紀律察其勤惰以餉爲值因站爲線計官驛大路每縣不過數十里長則百餘里軍民一致則地方無擾害之虞按站增修則工程少測量之費縣與縣接省與省通脈合筋連彚爲國道因固有之基啓無窮之利事半功倍類而推之所謂國防也實邊也又安有濡滯困難之患哉是否有當敬候察裁 
[紐約之汽車燈問題] [  翰]  
　　本年七月一號起紐約市實行一種新法律規定汽車頭之燈不得用二十一枝以上之燭光並令技師試驗以何種凸面鏡頭及抵制耀眼方法爲最有效能今紐約市汽車所用抵制耀眼方法經核准者凡有一百六十種然仍無以確切抵制車頭燈强大之光此蓋最易亂駕駛者與行人之視力而發生種種危險亦有人建議汽車尾燈應改黄色·因用紅色者太多·每多混淆誤會也（乙種酬） 
紀事 
[滬太路試車記]  
　　滬太長途汽車公司於本月十五號與飛隆車行購定汽車一輛特請該行總理程君及大陸汽車公司經理周君夢賢同往該路試行先由上海站出發路中尙覺平穏·惟略有數處路面煤屑被雨水所冲成爲低窪·車駛過時略覺震動耳 
　　路中行駛頗快自上海至劉河往來約一百五十餘里費時僅二時五十餘分兹以經過車站及所費時問表開列於左 
　　上海開下午二點五十四分 
彭浦到三點零六分開三點零九分 
大塲到三點十五分開三點十九分 
劉行到三點四十分開三點四十六分 
羅店到四點正開四點零六分 
潘家橋到四點二十一分開四點二十七分 
劉河到四點四十九分 
[（四）汽車内部之說明]  
　　汽車引擎大都均爲四搖一轉者（ForeStroke　Cycle）且皆用清水減低引擎熱度而藉搿斯令以行動者汽缸則泰半爲二至十二隻者四隻或六隻汽缸者市間最夥各缸都垂直放置成一直線 
　　八隻汽缸之引擎有兩種一爲V字或V字兩邊裝置汽缸四隻遙遙相對每兩隻則有一隻盪柱（Crank　Pin）其又一種爲直式製造法與六汽缸之直線者無異僅添增二隻汽缸耳此種引擎曾奪得某汽車競賽中之錦標者今英國某著名工廠專造上等汽車亦有裝置此式之汽缸者十二隻汽缸者其置法皆爲V字式 
　　汽缸頭有三式（一）T字式進氣管與出氣管相對用二根心子開關氣門（Cam　Shaft）（二）L字式進出氣管均在引擎之一面（左右均可）故祇用一個開關（三）進出氣管均直裝在汽缸頭上管之關閉亦祗用一個開關並有一特别搖槓（Rocker　Arms）此三種中L式者采用最多惟直裝者在機械方面觀之確爲最優越者何謂四搖一轉其意卽爲盪柱須四搖後引擎方能環行一次第一步匹斯登由汽缸上面下降使成一部分之眞空同時進氣管自行張開卡步累脫中之爆烈煤氣受外面空氣之壓力乃輸入汽缸内部第二步即爲匹斯登垂直向上升起此時進氣管已閉煤氣在缸中被匹斯登壓緊愈上愈劇第三步匹斯登升至壓縮力最高之點火星塞上乃發生火星煤氣因之爆發産出極大炸力第四步爲汽缸中惟匹斯登接觸後可以自由活動故一受彈力即往下直降爲力甚巨俟匹斯登冉向上升出氣管即可自行放開汽缸中之剩餘煤氣即由此放出矣（續） 
 
 

Page 23

 
 
汽車新聞 
[乘伊文司車之樂趣]  
　　乘坐伊文司機器脚踏車其樂有三一行駛如飛可使身兼數職及户外任事者無躭悞時間之虞二取價低廉機件牢固不易損毁三可以駛空曠舒暢身心及精神倍增之益無奔波疲勞之害有此三樂其利豈不大哉若星期休假游長途玩山水弔古覽今尤可飽眼福省旅費則伊文司機器車之功莫大矣 
[法捕房制止汽車肇禍之計劃] [  嵩]  
　　記者昨訪法界巡捕房車務處總長鮑耳達氏（Mr.　O.　Bordes）謂近來汽車肇禍報告仍陸續不絶惟我人欲發展汽車事業對於肇禍不可不力求減少故目下法捕房已在商務書館訂印觸目驚心之傳單圖畫數千份約十日内可以印就將來卽須散播張貼於各廣衢之電燈桿上并將映演關於汽車肇禍之各種活動影片使人人觀之得深印於腦海各種車輛之肇禍或可藉此减少云 
[法國汽車] [  旨顯]  
　　法國現有汽車二十萬二千五百輛與其人口相懸平均每二百零五人得一汽車以與美國之每十一人得一車較則相去極遠在法車價與開行日用均甚昻高非中等人家所克勝任近來最普通最低廉法國製造之汽車每輛價一萬四千法郎合規銀一千五百兩左右云 
[車主學習駕駛之良機]  
　　戈登路巡捕房汽車夫學校現設有特别班以便汽車主之學習駕駛時間每日五時半至六時半是科包括六種科目順次敎授惟星期六星期日及紀念日無課學費二十五元當於報名時繳清其餘詳情可詢該處車務處總管愛茂來氏云 
[靜曹間有專車通行]  
　　本埠靜安寺至曹家流一段現由董杏孫君發起通行汽車已於上星期日開駛其路程以靜安寺爲起點經過工部局公園至曹家渡現祗備大汽車一輛每次可坐三十人車中坐位·分頭二等由靜安寺至曹家渡頭等二角二等一角仿天津電車規則祇購票一次中途上車或下車均須出全路票價其特長處較殊電車爲優勝蓋凡乘者於無論何處上車祇須招手汽車立刻停止下車則拉鈴對於乘者異常便利近數日來乘客擁擠現愚園路底之西童學校校舍將於下月竣工乘客定能大增且又臨近梵王渡火車站故董君擬將來再添此種汽車兩輛以供乘客之往來云 
[上海汽車行調查録（續）]  
　　行名　　電話　　　　地址 
飛鷹　　　　西一八六○　威海衛路二九八號 
東方　　　　中一一五九　蘇州路一號 
廣東　　　　　　　　　　北四川路虬江路口一號 
法大　　　　中二七八一　霞飛路三一○號 
雲飛　　　　西一八九　　環龍路七七號 
利利　　　　西二四七○　同孚路三號 
億泰　　　　中二四二四　湖北路五七號 
亞洲　　　　西二四三二　愛多亞路八一九號 
利喴　　　　西四六五　　霞飛路三六二號 
時發　　　　中五八七三　浙江路小花園對門 
騰飛　　　　中五六○八　福州路二二八號 
美華　　　　北九四○　　北四川路天潼路角 
（未完） 
[工部局公報載開車停車條例駕駛者注意]  
　　下列各處均爲各車來往便利而設立凡乘客於上車或下車之際須遵守一切以利交通 
　　一黄浦灘公園公園南面有汽車及各車停車處 
　　二上海總會在該處停車車身須南向出發時由同方向而進 
　　三南京路市政廳車停須西向出發時亦向西 
　　四拉愛西姆戲院停車須北向出發時同 
　　五維多利亞戲院停車須東向出發時同 
　　六愛普廬戲院停車須北向出發時同 
　　駕駛者須知司車者不能在熱閙處 
開行快車或越過前車過橋轉灣應開慢車如不測肇事即須停車知照就近巡捕無故不得忘用響笛或其餘忠告行人之聲調（尙有數條下期續佈） 
[汽車行消息]  
　　萬國汽車公司現有汽車五輛運貨汽車二輛近來以營業發達舊屋不敷應用故特在北四川路大德里口一零五十號建築新屋以爲該行出租部并須購辦新車以應各界僱用修理部仍在北山西路八八五號云 
　　勞合路遠東橡皮公司專經售古立德車胎購主異常熱閙再該公司備有車身及機器上另配物件價目公道質料極佳故往購者常覺美滿云 
　　西藏路怡昌汽車行於昨日運到福特運貨車及蓬車三十五輛番特耳運貨車四輛伊賽克司汽車十五部其中十部爲禮查路大北汽車公司所定購餘亦爲本埠各家所預定云 
[一週間汽車肇事記]  
　　十四日上午十時許三千二百三十八號汽車在蓬路密勒路口撞翻垃圾車并將軍夫頭部撞傷又有某號汽車於午後三時駛過西藏路撞倒新禮查西飯店廚司王阿雨碾拆左足小腿骨及跌傷頭部等處該車夫見肇事即開車逸去 
　　十五日晚八時有十歲男孩在北京路胡慶餘堂前面行走被一千一百九十四號汽車撞跌碾斷左腿骨 
　　十六日上午九時有某號汽車駛經浦灘撞倒江北人跌傷頭腿等處又有某號汽車駛經華紀路撞傷人力車夫腿足 
　　十七日午後二時有人力車夫在湖北路行走被某號汽車撞倒受傷腰部 
問答 
[企豪續問答者某君]  
　　前承賜答不勝感激但君謂蘇州河路聯益公司經售之卡簿沙功效宏大未知君曾試騐否務希詳細答覆爲幸 
 
 

Page 24

 
 
   
 
