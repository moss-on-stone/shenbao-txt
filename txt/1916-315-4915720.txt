# 1916 - 315 - 4915720

 

Page 1

 
 
   
 
 

Page 2

 
 
時評 
[權利（冷）]  
　　權利非惡名也權利之精義爲道德一種能盡責任之爲權行而有益之爲利譬得一官官名非權也必舉其官之分内所應興應革之事盡我力以興革之始謂能用其權苟不顧問而不興革是謂自棄其權苟興革而不由我主是謂大權旁落凡若此者皆不能盡責任之故也故曰能盡責任之爲權譬營一業其業發逹則有利其業衰落則無利故欲有利必須善營其業營業必有本本者所以求利之具非卽利也利必俟行之有益而後得也故曰行而有益之爲利 
　　然而今之爭權利者則異是僭其名分而放其責任是爲非我得權而但不使人有權攫其固有而不事生息是侵蝕其本而不使其有利是以權利之爭日劇而權利日自消滅於無形也權利之反對則有之權利云何哉 
[命令]  
　　十一月十三日大總統令特任伍廷芳爲外交總長此令 
　　又令吳作模給予三等嘉禾章此令 
　　又令潘祖樾晋給四等文虎章此令 
　　又令陸軍總長叚祺瑞呈准正白旗蒙古都統毓秀咨請以恩煜補參領常禄補副參領英秀補印務章京鍾桂補公中佐領桂興補驍騎校應照准此令 
　　又令陸軍總長叚祺瑞呈准鑲藍旗滿洲都統巴哈布咨請以鈺銘補印務章京瑞紹補驍騎校應照准此令 
　　又令陸軍總長段祺瑞呈准署吉林省長郭宗熙咨請以時文補吉林滿洲鑲白旗防禦處德貴補閑勒楞喀鑲紅旗防禦那慶山補正黄旗驍騎校應照准此令 
[專電]  
　　北京電東海准明日來府派黎澍往迎 
　　北京電馮又密電力陳孫非去位不足平政潮元首意動俟徐來决 
　　北京電馮副府專使謁段述馮忠告（一）内閣無論如何困難宜始終維持（二）中央與各省隔膜之處决與大總統竭誠解紛（三）閣員勿聽其自由辭職萬不得已祇可更動一部（四）親賢遠佞免代人受過有累盛名 
　　北京電孫洪伊已請假實爲交卸預備 
　　北京電徐東海來京雖聲明不入政局但一般觀察須俟其來後政象之變化而定即出組内閣亦非絶無之事此說某派報紙亦承認之 
　　北京電許世英昨晚回京允今日到部 
　　北京電許世英又已來京復任否未確定 
　　北京電政府接伍覆電經手事了二十外可來京 
　　北京電伍外長又有十八由滬起程消息 
　　北京電直隸軍民兩長同謁當局力爭老西開案請候伍來再决萬勿簽字且必須經交議會手續 
　　北京電軍人被指使來中行兌現者日多已禁止須交長官向步軍統領衙門兌現每次不得過千元 
　　北京電中美鐡道契約成後美人已邀工程師來華日促當局從事測量至督辦問題美人業已讓步 
 
 
 

Page 3

 
 
　　北京電羅佩金電請簡員接替軍務 
　　北京電林日使今日（十四）午後六時出京赴長春迎其本野外相 
　　北京電憲法研究會對内閣主張（一）以宣言書說明現内閣必須維持（二）推代表警告當局禁止煽結軍人挑撥感情之舉（三）向同志各派接洽一致行動　 
　　北京電昨司法會議討論改良舊監推廣新監諮詢案後以新舊雙方並進付表决多數通過 
　　北京電衆院一點四十分開會湯報告後夏次長到卽開老西開案秘密會 
　　北京電今日衆院秘會天津交涉案僅言有中止狀態餘關秘密第一案解釋選舉訴訟法律决定（一）大理院無解釋權（二）選舉訴訟無上告權（三）大理院判决案爲無效即付三讀多數通過 
　　北京電參院點半開會到百四十七人副主席報告黄蔡追悼定十六舉行公决推代表往休會一日吕志伊動議本院改選咨文送國務院已兩旬何以明令迄未下各省會已有閉會者所關甚巨請總理來質問否决蔣羲明主文催可决依議事日程一二案審查報告邱陳謝三議員合格准到院均通過三振興華僑學務付敎股審查時夏代表到開密議退出三點正復公開四請飭駐外領事調查華僑人數營業並外人待遇劉芷芬說明理由責成報告編册俾設法保護解樹强等反對李念祖等贊成相間發言湯漪主特别事故由僑直告劉斥以不知僑情引近按爲證李述膺請付外交股審查可决陳銘鑑爭加入内務股否决陳又動議援衆院例休息二十分無附議者五吉黑官鹽請變爲官運商銷楊福洲請付財股審查多數六禁烟請願交法制股并審查七八湘鑛會請願成立散已五鐘 
[譯電]  
　　北京電新中國報云天津法租界所僱用之華工昨夜停止工作（十四日） 
　　北京電日使林權助催外部答覆鄭家屯要求案因日使於今夜赴奉天故也（十四日） 
　　北京電交通總長許世英辭職未准許已由津回京内務總長孫洪伊請假五日華字報加以批評謂爲孫氏行將辭職之初步 
（十四日）以上德文電 
　　齊齊哈爾電十月二十八日鬍匪一羣在希成角（譯音）森林内攻擊行旅掠搶資財並奪去馬匹八十防守該地之蒙古騎兵及受雇之俄人數名追及鬍匪於台細洛河捕獲其人並奪回各物維時有中國武裝兵士出現釋去鬍匪驅散蒙騎殺死數人擊傷海拉爾俄副領事署之警弁該弁係偕蒙人同行者華兵又殺死馬五匹餘者悉被驅去受僱於該地之俄人二名今尙生死未定前在該境搶刦俄國某學生者卽是此班鬍匪以此次蒙騎已從鬍匪中搜獲屬於該學生之鎗也齊齊哈爾俄領事已請當地中國官員立卽調查此事給予賠償並嚴治匪徒（十一日） 
　　奉天電中日俄官員會同查悉在開原殺死由寬城子出發驗看俄人所購牛隻之俄國獸醫者乃由他處而來之華人顯爲德人所僱者以上路透電（十二日） 
　　北京電今日華人各界紛紛傳說内閣改組之問題謂王士珍將爲總理段祺瑞仍長陸軍楊士琦任交通部長字林報（十三日） 
　　北京電老西開案之談判似又停頓朱邇典與夏詒庭磋議一星期頗有進步故草擬合同用外部與法使署間公文互換之形式乃届可望簽字時中國忽稱此文雖非正約然原理上與手續上不可不交國會議决朱邇典遂揚言苟不立即簽字彼將不復過問云 
大陸報電（十三日） 
[東方通信社電（日本人組織）]  
　　北京電老西開交涉案雖有英公使從中調停但因中國一方面之態度强硬不屈故調停之舉業已作罷中法兩方面現除直接交涉外無他道矣此間人士咸以爲此案之解决益陷於困難皆留心注視中法兩方面之態度（十四日） 
　　北京電徐世昌定於十六日進京總統府秘書哈漢章及黎澍奉命迎迓徐氏（十四日） 
　　北京電十月分鹽稅總收入共四百七十五萬兩海關稅收入共二百九十萬兩常關收入共三十九萬兩（十四日） 
　　北京電本日國會討論徐樹錚等彈劾案因不足法定人數仍未解决（十四日） 
　　北京電駐京日本林公使本日啟程前往滿洲預備與從俄國回日本之本野子爵相會晤（十四日） 
　　南京電僑寓南京之美國士人新組織中美俱樂部其目的在增進中美兩國人之交誼（十四日） 
　　東京電日本九州所舉行之陸軍大操於今日終結（十四日） 
　　東京電日本吳海兵團所屬第一潛水艇隊於十三日午後二時三十分由署理司令官海軍少佐太田凈信率領在小豆島洋面潛航之際第四號潛水艇之汽油機忽然炸裂艇員失蹤者二名負重傷者六名負輕傷者八名太田少佐於午後四時乘水雷旗艦硯海丸入高松港卽將負傷者運入該處紅十字醫院施應急救治其負重傷者生命頗爲危篤此報傳逹陸上之時警察船急駛往遭難地點撈救被難艇員此外尙有失蹤之人員目下正在打撈當局者將此事付諸秘密云（十四日） 
[戰電]  
（英人路透電） 
　　巴黎電今日下午公報云無事可報英海軍飛機以炸彈攻擊德國薩白魯克東北桑汀里之鑄鐡廠後安然飛回德飛機兩架以炸彈擲擊貝爾福傷平民五人（十三日） 
　　倫敦電今晚海格將軍報稱英軍現正跨安克河攻擊深入廣五英里之德軍防務奪據固守之聖比愛勒狄維盎村英軍乃於黎明前濃霧中進攻敵軍大受損失所俘敵兵現已點見三千三百人戰事仍在進行中英軍所占之德軍陣線極爲鞏固（十三日） 
　　彼得格勒電公報云星期五日入芬蘭灣轟擊海濱之敵水雷艇多爲俄軍擊沉卡巴西安森林境内之敵軍進攻大遭挫衂敵軍現正在杜爾拉伐拉南化洛及土爾特虚境猛力進攻哇桀土斯山谷之羅軍爲敵逼退惟羅軍已占據土特維杜林南北之高地（十三日） 
　　倫敦電埃及戰事公報云英飛機襲擊瑪逹巴及白薩巴兩次擲下炸彈一噸多命中瑪逹巴之敵營大受損諸飛機均安然飛回（十四日） 
　　薩洛尼加電塞軍擊敗布軍佔據波洛格北面伊文村（十三日） 
　　羅京電公報云羅軍在布斯特尼西北擊退進攻之敵軍兩次特拉哥斯拉維爾境大戰終日進行羅軍固守各陣地亞爾特河左岸敵軍屢次進攻均爲羅軍擊敗惟右岸薩拉細白斯特境之羅軍曾稍讓地桀爾山谷敵軍之壓力仍甚重大哇沙伐東北有惡戰（十三日） 
[公電]  
　　譚督軍請守制電北京大總統叚總理鈞鑒延闓文日抵滬始知母喪生不侍疾没不視含慘痛終身無以自贖伏奉唁慰曷勝哀感伏維鈞座方以維持禮敎爲治湘省又非金革母避之時奪情任事不敢聞命以上負名敎下負亡親務乞矜許俾終喪制泣血上陳不勝哀慟迫切之至譚延闓稽顙文 
　　大總統覆電譚組安省長鑒頃接文電孝思純篤情見乎詞惟湘省地方重要駕輕就熟倚畀方殷日來迭接長沙省議會曁軍政商學各界來電均以令執事從權任事爲請具徵碩望宏猷輿情翕服已飭院卽發明令給假一月治喪假滿卽行任事尙望節哀順變爲國奪情敬恭桑梓即所以安慰先靈也此復黎元洪覃 
　　大總統張電頃悉太夫人駕返瑶池不勝驚悼執事孝思純篤哀痛殊深邇來湘事維持端資臂助尙希勉節哀思早日回里奪情任事以慰桑梓爲盼黎元洪蒸 
　　段總理弔電得趙師長范廳長電駭悉萱闈棄養不敢以浮詞上撓孝思惟望節哀自重無任心禱祺瑞齊 
要聞一 
[寺内内閣之對華政策]  
　　東報云寺内内閣在議會開會之前務須有所作爲以引起人民對於現内閣之興味然若預算及其他提議案大概皆抄襲前内閣以避憲政會之攻擊然識者因是病寺内内閣之徒然成立也預算之外固尙有其他計劃一易内閣之面目以饜人望耶曰有之惟對華問題耳蓋中日關係以大隈内閣而擾亂今寺内承其後必當有以改革之而導中日兩國於有利之塗改善之道先變對華態度用具體的手段以逹親善之目的在國内則關於對華問題尤須融洽黨爭且使陸軍外交實業各界以及浪人取同一步調然後與中國開始交涉示列强以日本之眞意以期擁護在滿家之權利在中國本土則取機會均等主義以平和之手段圖列强共同之利益此爲寺内内閣之要圖然大隈内閣旣誤事於前寺内果能矯之於後耶吾人拭目以觀之 
[老西開案之近狀]  
　　各省函電詢問代表兩次進謁 
　　大總統以近日各省文武大吏對於天津老西開案屢來電徵詢交涉情形並促政府積極解决其措詞較前尤爲激昻日昨特邀段總理詣府磋商答覆各省軍民長官之辦法聞决定者係令各省長官勸慰人民靜候中央解决萬勿發生暴烈舉動一俟新任外交總長視事該案立即結束並聞代理法公使瑪德昨又要求我外交當局取締華字新聞紙登載交涉概略並請政府嚴禁我國人民抵制法貨惟與交涉問題如何進行毫無提及又聞上星期五天津人民之代表邊守靖等八九人於下午六時之頃往訪代理部務之次長夏詒霆談論此事至夜半各代表不得要領始各散去各代表雖未用晚膳亦不覺餓夏次長亦並未提吃飯事當各代表往晤夏次長之初部員無論秘書司長皆不許入内夏次長因人衆我寡大受其窘及十二時各代表以不得要領興辭而去去時當云明日我等尙須再來因問夏何時有暇夏答曰恐須國務會議下來方能有暇代表問會議何時可了夏曰總在一兩點鐘代表曰會議完了總尙須清理部務我等就五六點鐘再來及星期六果於部員散值時又去聞亦談到夜間始散 
[各政團追悼蔡黄之籌備會]  
　　黄克强之追悼會正由丙辰俱樂部發起聯合北京各界組織進行忽蔡松坡君噩電傳來本月十號下午八時在該部内開籌備會推定主席楊君銘源當時有人動議謂本所爲追悼黄克强而設今蔡松坡又不幸逝世黄蔡同爲民國功首應將追悼黄先生籌備事務所改爲追悼黄蔡二先生籌備事務所衆贊成旋即討論經費一層提出許多辦法最後表决由各團體各機關分擔地址定於中央公園日期定於十二月一日各代表均無異議後經白君逾桓提出籌備事務所組織辦法内宜分爲數部大致總務一人副總務二人會計十人庶務十人文牘十人招待員無定額當卽推定總務由總統府代表劉君鍾秀擔任副總務由參衆兩院各一人擔任會計由國務院財政外交交通司法農商各部并平政院審計院商務總會各代表擔任庶務由内務部大理院步軍統領警察總廳陸軍部參謀部海軍部陸軍訓練總監各代表擔任文牘由敎育部各報館各學校並各代表擔任招待由各政團代表擔任最後又經牟琳克希克圖諸君提議總務各部分逾辦事必須推定一人特總其成庶幾事有頭緒進行乃爲易易於是衆推白君逾桓擔任所長一席蓋以發起斯會實由白君提倡白君亦責無旁貸也衆皆鼓掌贊成現已定於今日午後八鐘在丙辰俱樂部特開職員會籌議一切辦法 
[南京快信]  
　　蘇省議會昨唁蔡松坡先生家屬電云日京中國章公使轉蔡松坡先生家屬鑒昊天不弔哲人其萎瀛海蒼茫愴痛曷極江蘇省議會文 
　　黎大總統昨將蔡松坡遺電通告各省作座右銘聞馮副總統日内擬入京一行 
　　馮副總統擬派專員東渡弔唁蔡松坡並帮理喪事 
　　馮副總統電京辭領江蘇督軍兼俸 
　　新任外交總長伍廷芳已得兩院通過京奉津浦滬寗各路局已奉令備專車迎接伍氏入京就任聞伍氏准日内來寗就商馮副總統即乘車北上 
　　總商會電中央請開兌江蘇交通銀行鈔票以維金融 
　　總統府秘書唐浩鎭日前赴滬敦勸馮煦丁寶銓兩紳擔任義賑督辦兹聞馮丁力辭督會辦名義唐君昨已由滬公畢回寗不日回京復命 
　　海軍次長曹嘉祥日前由寗乘車入京昨又出京乘車來寗旋即轉車赴滬 
　　漕糧一項省議會主張劃歸地方已起草提出建議案 
　　省議員葛夢樸以代理泰興縣曹知事携捲公欵如何處分案特提出質問書由會咨請省公署查照答復以釋羣疑 
　　馮副總統之婿陳之驥昨由寗乘車北上 
　　此間連日忽發現一種肺核瘟症 
　　楚豫軍艦昨由寗開赴上游巡弋 
　　馮副總統派師參謀長赴京答謝黎大總統段國務總理並就商要政 
　　財廳昨令各徵收機關所收現金鈔票按旬分報如收現解票取利查出重辦 
　　參議員蔣曾燠朱甲昌陶遜秦錫圭解樹强王立廷鄭斗南等昨電省議會請馮副總統齊省長並函團務院維持蘇省自治單行制 
　　齊省長派田憲忠解現欵三十萬入京以濟中央財政 
　　浙省議會議長沈劍侯今日早車來寗卽轉津浦車入京 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[老西開案經過之答覆]  
　　老西開交涉近情歷紀本報衆議院直隸議員谷芝瑞前因此事曾提出質問書於政府昨已答覆到院所言多屬上月秒之事實未嘗一及於近日之情形其文云查天津海光寺窪一案該處與法租界毗連地方向以圍牆河爲界前清光緒二十八年卽西歷一千九百零二年前駐津法國羅領事曾函致前津海關道請在海光寺窪圍牆外英國開拓新界迤西之地給與法國租界推廣之權當時津海關道並未答覆民國三年十月間迭據外交部特派直隸交涉員報告法租界突有越界派捕站崗及修橋墊道等情事該交涉員歷與法領理論迄無結束外交部照詰法使法使堅執己見謂羅領事原函所請完全有效外交部以此事未經中國政府允認當然不能發生效力等語迭與法使往復辯論幾於筆秃唇焦乃法使抱定展界主義毫無轉闤法領則屢議限期臺意逼迫迄今已歷兩年之久其間法人屢欲自由處置均經婉切商阻而彼之讓步僅允將爭執地點劃還一半始終不肯將展界之議取消本年九月十三日復據法瑪代使照前催來並云倘至二十日仍不解决即自由行動云云當告以政府對於劃界之議須視地方民意爲準詎料法使領愈迫愈緊動以限期自由處置來相要挾十月十八九日以來迭經外交部派員向法使詰阻雖百端聲說彼仍亳不鬆懈於十月二十日下午八鐘半突有法國領事同巡捕官帶領華巡捕及越南兵約數十人到牆子河海光寺窪巡警駐在所聲言此係我國租界遂不按情理將該駐在所長警等九名拘帶法工部局扣留一面並在該處布置越兵值崗又將軍械等件一併携去不准華人往來業經外交部照會法使速將佔地退回並將長警送歸原駐處所一面撤去越兵與地方官和平商辦解决之法並迭電駐法胡公使向法政府交涉旋接法使照覆雖據聲稱並無派越兵站崗及不准華人往來之事而於送還華警及退回佔地兩節仍無切實之答覆並據派員報告法領又函致該員請其設法帶回華警經特派員駁拒未允嗣准胡公使復電稱業晤法外部要求速釋華警並撤法警歸侵地再商辦法彼允即電法代使務取和平商辦宗旨向部妥議等語當經外交部派員詰據法代使稱必予以權利方可轉圜且全體面等語是其不肯和平商辦顯而易見除再電胡公使向法政府抗議速令法代使先歸侵地并還華警再行商辦外相應將現在辦理此案情形啓復貴院查照云云 
[松坡遺電與國塟典禮]  
　　大總統對於蔡邵陽之遺電深爲感念蔡氏始終以國家爲前提原電詞簡意深堪爲今日治理國事者之座右銘昨飭秘書廳將其遺電抄交國史館查照以備他日編史之用再者蔡氏之遺電中有願捐除私見熱心愛國等語大總統以蔡氏此言可當座銘特令秘書廳將蔡公遺電所云節要分送京内外各要人閱看深望不負蔡氏遺言之至意前日（星期五）爲國務員赴公府宴會之期除許總長去津未到外餘均列席聞大總統於席間發言以克强逝世松坡繼之臨别遺言均以幼稚之中華民國爲念當此國步艱難之際深望諸君體二君之意念化除意見同德同心共濟時艱挽此危局俾國勢日臻强勝並齊歐美庶不負二君締造共和之苦心言時聲容凄慘末又議及國葬典禮並聞國葬條例刻已由兩院起草據該院人云條例中之要點大致凡得受國葬之榮典者文職以屬於特任確有功勳者爲限武職以屬於中將以上者爲限其外則開國元勳與有特别功績於國家者均得與焉卹金可給予十年以内死者遺族給予年金舉喪時派大員致祭並給喪費下旗誌哀其平生事續宣付史館立傳並設位於忠良祠内以爲國人觀感 
[京商會討論中行兌現事]  
　　北京中國銀行自兌現以來頗形熱閙其種種情形各報均有記載而北京商民事關切己無不深知前日北京總商會曾因此事特開會議當場提出辦法三條其一兌現限於三成例如以十元紙幣兌出現洋三元餘七元蓋一戳子從緩兌給其二暫以全國商會所籌收買制錢之五百萬元資本挪充兌現之用其三緩期兌現此三條提出後經衆討論謂第一條辦法所謂七成緩兌究須有一限期且蓋戳之票市面能否流通此中有無窒碍皆須從長計議第二條以全國商會收買制錢之資本五百萬元暫時挪用原無不可惟此項資本究非聚在一地且一時亦並未有現欵召集不易恐有緩不濟急之虞第三條緩期兌現究竟緩至何時於銀行信用及眼前市面有無影響均須詳爲研究衆咸謂非請徐總裁出席當面商議不可因打電話請徐恩元徐云事忙不能來又以電話請副總裁副總裁亦却不來再以電話請總經理總經理却之如正副總裁時會中有楊某者係徐所派代表來蒞會者也衆因問楊究竟行中有何主意不妨詳以見告楊答云兄弟於行事不甚了了今日雖奉徐總裁之命來此與會不過聽得諸君議論歸而報告於總裁而已餘事不能奉敎衆乃以電話問徐恩元若照第一條辦法所餘七成究至何時始能兌現徐答云大約年底總可設法云云少頃江統領宇澄吳總監鏡潭自中行來與會衆請江統領演說江云我謁總統總統囑我轉告諸君務必合力維持這等國家大事全靠大家一心一意共同維持那就没問題了現在中行鈔票不過一千七八百萬現洋却有一千三四百萬所以兩相對抵所剩下的鈔票也不過三四百萬我思北京這麽大的地方區區三四百萬鈔票也不至十分擁擠我們政界一向與商界是聯絡的官民能夠一氣這事總是好辦云云繼請吳總監演說吳云諸君儘可放心兌現的事總辦得好的倘辦不好徐總裁也是顧面子的人自然不能夠不引咎辭職只要大家能帮忙我想再過幾天就漸漸的鬆動了云云吳君演畢遂散會 
[十一日衆議院常會紀]  
　　昨（十一）午一時開會湯議長主席宣告延長兩次二點四十分始開議并報告請假議員曹振懋等二人又報告本院自開會以來每届開會查點出席人數中途缺席至二三次者已不乏人議院法規定中途缺席至三次應作缺席論由九月十九日起算而中途缺席者往往有之此事應付院議何雯云請照院法辦理谷芝瑞臨時提起動議關於天津老西開中法交涉事件請國務總理及外交次長一同出席以便質問何雯等附議議長遂以谷君之動議付表决贊成者大多數虞廷愷動議要求財政總長出席質問中國銀行限制兌現存欵不付是何理由議長謂現在財政總長已經到院是否卽請出席衆議員云請卽時出席財政總長出席後議長謂諸君質問時必須報號發言不可移座於前王謝家云報告財政事件應開秘密會馬驤反對謂無秘密必要虞廷愷方欲質問財政總長陳錦濤君卽要求開秘密會答覆議長乃宣告開秘密會遂請旁聽人退席三點餘鐘秘密會畢繼開大會議長宣告休息二十分鐘三點四十分休息後復開會議長宣告虞廷愷動議提出一事係調查中國銀行現有存欵若干所有抵制票存之資財是否相符請由本院派特别委員將中行内部情形調查明晰報告大會議長又朗讀提出原文遂付表决大多數贊成議長諮詢大家特别委員應若干人於是有主張十一人者有主張十三人者有主張二十七人者有主張九人乾議長先以二十一人付表决少數又以十三人付表决多數議長謂所派特别委員由本席指定抑或選舉馬驥云按院法應由議長指定郭人漳孫潤宇等主張旣由議長指定務希愼重指定明白財政人員事關重要不可大意行之議長云本席當愼重從事指定何人在下會報告遂按照議事日程開議第一案新到院議員蕭必逹秦楷阮毓崧黄明新張佩紳邱珍當選證書審查事件當由衆决定付審查第二案議員朱朝瑛俞鳳韶辭職事件議長謂對於朱俞二君辭職有無異議衆謂無異議議長遂付表决大多數許可第三案衆議員議員選舉法關於第五章選舉訴訟法律解釋案議員張知競等提出二讀會董增儒對於本案標題提起修正加建議二字改爲建議案褚輔成唐寶鍔秦廣禮極力反對略云本案在審查報告已經討論二讀手續只可修正條文不得推翻衆討論良久皆反對建議二字議長卒付表决起立者不過十人議長遂以原標題表决多數贊成陶保晋提出修正案謂大理院有受理選舉訴訟之權其說明理由後葉夏聲反對修正案略謂選舉解釋法律分爲絶對與相對兩種絶對者乃立法上之解釋爲法律之原理是惟國會有此解釋法律之權張知競云二讀會何得爲推翻原案之修正正爭議間議長報告接國務總理一電話謂前赴參議院報告交涉事件因又有他事今日不能到院現外交夏次長已到院是否請其出席郭涵吕復主張請即出席褚輔成秦廣禮等主張不出席略謂此法律案不得中問擱起法律外交均關重要且國務總理又未到院可俟下會一同出席報告郭涵何雯等反對之云現在天津交涉何等緊急不可因一法律案阻止交涉之進行於是紛紛討論馬驤君提一折衷辦法動議討論終局劉崇佑等反對於是克希克圖何雯等力主應請夏次長出席議長遂宣告開秘密會報告旁聽人又退席時已五時餘矣 
[韓量忱一再控訴周樹模]  
　　部院政潮之旁繫 
　　内務部與平政院爭執問題釀成絶大政潮無法解决疊載本報兹聞近有公民韓量忱金漢生張必達羅陞儒鍾宏烈以政局危險民心惶恐向地方檢察廳起訴業於一日遞呈尙未批出復於昨日（十一日）又遞催呈此蓋孫案中旁擊側應之一種動作也爲分述其呈詞以卜此案之究竟 
　　（一）訴呈爲職權濫用請提訴究辦以維大局而彰法紀事情内務部革員祝書元等以擅退部員各詞向平政院控訴總長該院未省是否與條例脗合竟不應受理而受理違法顯然難爲偏諱按祝書元等被裁之内容公民等雖無過問之必要惟查行政訴訟條文中央或地方官吏違法侵權人民得提起訴訟於平政院是明明規定官吏與人民之關係并非官吏與官吏之關係亦非長官與僚屬之關係在祝書元等呈詞中間除依據文官保障法外并引用約法上人民組織國家及人民有爲官吏之權利等詞以期與行政法但書中人民二字相爲牽合平政院即據此種理由以爲收受判决及執行之根據原表解釋法律非科舉場中作截搭八股可比不得儘據有人民字面而妄爲拉雜此例一開大理院判决案件人民竟可向平政院提起訴訟是平政院不特爲行政裁判機關且爲司法最高機關違法侵權伊於胡底即退一步言人民爲組織國家之分子故也試問人民生存於社會儘一種資格歟抑多種資格歟又儘有所謂人格歟抑别有所謂資格歟若就平政院所主張人民儘有一種資格無所謂多數資格又儘有所謂人格不必復問其資格果如所云假定人民爲議員充兵役何須特設律條且約法上亦不規定人民有爲某種之權利刑法上亦何必有官吏貪贓及凟職等條文旣然各種法律而於人民之上冠以官吏或議員等名詞可見人格雖同而資格各殊資格旣殊其享受法律上之待遇當然無差異今祝書元等旣知以文官保障法爲依據是自認爲内務部之官吏不能認爲内務部之人民旣曰在官言官則此項訴訟係由資格上發生并非由組織國家之人格上發生且爲僚屬與長官之訴訟并非官吏與人民之訴訟按之行政法規可謂律無正條無權受理既不應受理而受理實犯刑律第一百四十六條之凟職罪又查現今時勢共和復活國基尙未穏固設因此非法判决迫令總長辭職内閣解組邦本因之動摇平政院實意圖内亂顚覆政府不過假機關之淫威以逹其騷擾之目的又犯刑律第一百零一條之内亂罪似此濫用職權國家何貴乎月費多金養此不明法律希圖破壞之備員公民等并非有利禄私見特因蒿目時艱法權被人侵害大局隠伏危機是以未敢緘默除分呈大總統司法總長外大廳爲人權法權之保障又爲解釋法律之獨立機關應請按照刑律第一百四十六條及第一百零一條之犯罪依總則第二十三條之規定提起俱發公訴令周樹模等解職歸案以憑訊辦而維法紀云云 
　　（一）催呈爲懇請速予批示以昭敏活而免鵠候事緣公民等以職權濫用請提訴究辦而維法紀等詞呈控平政院長周樹模業於本日一號備具法定手續投遞大廳事隔旬日未奉批示現今政局日趨險惡民心益足惶恐尙令此藐律玩法挑撥惡潮之罪魁禍首逍遥法外其何以安世道而靖人心謹請大廳早一日批示俾公是公非早表白於寰宇法治法權早恢復乎原狀政爭政潮早消滅於無形不惟社會幸甚法律幸甚卽公民等亦無任感德待命之至謹呈地方檢查廳公鑒 
[政府答覆隴省加賦質問]  
　　衆議院咨據議員李克明等前會提出關於甘肅加賦特重違法病民政府曷不即行減免以紓民困質問書兹聞國務院昨已答覆其文云原質問書函請查照迅擬答復以憑議定轉咨等因到部查甘省地丁銀兩歸併征收辦法一案係於上年三月間經由前巡按使咨部呈准辦理此項改征丁銀確係正賦並非附稅且係起因於劃一銀價並非變更稅率卷查前清該省丁銀除正銀一兩外有一五耗羨及朝覲藥味茜草等項名目至爲繁賾征收方法亦不一致因而人民之負擔日重官吏之中飽日多改革以後該省規定各縣公費所有盈餘銀兩均經化私爲公嗣因銅元充斥銀價飛漲各縣征錢解銀殊多窒礙由該省前巡按使體察當地情形酌中核定咨部呈准將一五耗羨及朝覲藥味茜草等項歸併征收每正銀一兩共征庫平銀一兩七錢此非於正賦之外另行加收仍係就從前各項名目整齊而劃一之再查前清該省折收錢文有每銀一兩征至三千以上者名僅一兩實則倍之再加一五耗羡及朝覲藥味等項爲數更在三兩以上現爲劃一官定銀價起見無論從前折收錢文若干一律平均折收庫平銀一兩七錢並准按照丁錢每兩附收經費五分是名義上每兩加收七錢五分實附上比較前照官價折收至三千以上之地方反爲輕減總之該省上年改良征收丁銀並非臨時加征田賦附稅亦非無故變更稅率該原質問書内一則曰此非法之稅率變更甘人不願承認再則曰此種不法之苛歛原無存在之理由各等語似於該省改征丁銀始末情形尙多誤會至稱近來該省縣官征銀時每兩總有二三百文之盈餘常浮濫於官價市價之上認爲慣例的征收不隨時沽爲稍長一節查該省丁銀歸併征收一案旣經由部呈准自四年上忙起試辦所有各縣銀價自應按照市價折收如各縣經征官吏嗣後猶有浮收情事應卽查明嚴禁以免流弊當由本部另案令行該省財政廳長遵照辦理合併聲明云云 
[豫議員資格問題尙未决]  
　　河南省議會資格之爭執一事參議院曾經開會審議報告已於前報述及兹又聞河南省公署昨已咨復 
省議會其文云河南省長公署咨爲咨行事本月二十日奉大總統電開迭據豫人李耀光等候補議員羅靇平等電稱省議會議員楊漢光等十一人民國二年十月開臨時會延不到會依法解决除名咨請於下届開會時依法遞補在案乃議員楊允升於此次未開會前揑假多人而朦省長謂楊漢光等因政治嫌疑除名懇請恢復一律召集省長未及詳察遽予照准乞查飭辦等情楊漢光等究竟因何除名楊允升等有無朦呈情事希查明電復等因奉此查此案前據候補議員羅靇平等呈同前情到署當經咨交貴議會議復未准復到續據議員趙廷柱等函稱楊漢光等因違背議會法三十三條除名省議會法有議員除名之規定無恢復除名之明文法律尊嚴萬難曲解楊漢光等旣經除名議員資格業已消滅當然召集候補議員按法遞補前次楊允升等開茶話會背塡議員姓名多人廷柱等未與聞此等違法舉動碍難追認又據議員張蘭堂等函稱以楊漢光等委係違背議會法除名議會實無議决恢復除名之權前之召集到會已屬違法今之咨交更無議復之必要又據公民李耀光禀稱議員資格之取得喪失處處根據選舉法與省議會法楊漢光等旣經依法除名資格即完全消滅政治嫌疑有大總統赦免之申令不到會除名無大總統特令免究之明文省議會法亦無除名後可以恢復之規定任何最高機關不得瞻徇私情曲爲解釋各等語據此本省長查五年七月十二日奉大總統申令因政治犯罪通緝各案一律撤消等因凡議員之犯有政治嫌疑者自應一律召集據議員楊允升等來函均言楊漢光因受政治嫌疑除名今候補議員羅靇平等則根據議會議决案請求更正傳補議員趙廷柱等來函否認列名主張維持議决前案而公民李耀光等議員張蘭堂等復以恢復爲違法羣起質問事關議會爭執本省長未敢擅决當經查案電呈大總統曁國務院請示祗遵旋奉大總統電開楊漢光旣由議會議决除名無論内情如何法律上當然無恢復資格之理由惟事關議會不厭鄭重已交院核議矣又准國務院電開楊漢光等旣係照議會法第三十三條除名自應依法遞補未便援政治犯罪特赦例恢復資格各等因奉此除遵電依法傳補議員到會外相應咨行貴議會查照施行此咨河南省議會河南省長田文烈 
[湖北之外交消息]  
　　近頃交涉案件以天津之老西開案吉林之鄭家屯案爲最要我外交當局因恐民間滋生異議於談判情形極爲秘密雖合省督軍亦莫悉交涉近况湖北王督軍因所部將士多係直人於老西開交涉最爲關心前曾徇各將校之請電逹中央請據理力爭勿稍退讓近日各將校又紛以此案結果如何相詢王督軍以不知内幕無以答復特派本署交涉助理員范廣銓前往京津實地調查囑將交涉近况按日電告以憑籌畫對付方法至鄭家屯案吉林各團體聯合會已派代表向中央要求嚴重交涉並通電鄂議會請助同力爭十日省議會雖未議事然於此問題已得全體議員同意電致中央協爭並電覆聯合會矣 
　　鄂省之交涉案件前以漢口華景街警權交涉爲重要現此交涉因我於華景街增設武裝警察二隊自謂能保該地之治安擔負完全責任德領事遂允暫置不議前傳德公使已允取消要求條件殊屬不確惟以後德華毗連地方無重大風潮或不致續行提議是所望於武裝警察好自爲之而已 
　　日本戍漢陸軍約一個聯隊與我國陸軍編制之混成團相等步馬炮工輜俱全該軍始來於辛亥陽夏戰爭之際駐在地爲抛球廠側並非租界癸丑以來迭經交涉商請撤退日人以我國時局不靖爲辭嗣後在該地建築永久之營房當局亦置之不問頃聞省議員李宗唐已提出建議案請省長咨外交部與日使交涉據約駁詰務請撤退未知能逹到目的否也 
[鄂人哀蔡鍔]  
 
 
 

Page 7

 
 
蔡松坡噩耗傳鄂各界人士莫不惋惜僉謂民國柱石又弱一個無論何黨派報章皆著論表示哀悼聞鄂省議會於十日午方開會報告文件適接衆議院通告哀電由秘書譚呈議長宣布衆人聞信莫不失色當卽議定休會未議事而散並下半旗誌哀十一日武漢各機關團體亦下半旗湖南會館並傳單通告同鄉旅鄂湖南中小兩校則於十二日開追悼會省議會前曾議定假烈士祠爲黄克强開追悼大會因聯合各團體大事鋪張籌備頗需時日故尙未定有日期頃已决定此會並追悼蔡松坡以免另開之靡費已令所推籌辦員積極進行矣 
[魯省會將開黃蔡追悼會]  
　　山東省議會於十日未關會之先忽接衆議院來電報告蔡松坡在日本逝世其電文云（省議會鑒本院今日得蔡松坡先生噩耗特休會一日並致電東京弔唁俟開追悼會日下半旗誌哀特此電聞衆議院）諸議員得信甚爲驚駭迨至開會時議長卽將來電報告全體各人面上無一不現一種愁慘之色遂議决休會一日並定十八日在公園與黄克强先生同開追悼大會先是省會接滬上傳來黄克强於上月三十日病故之噩耗後已去電弔唁並决定於十八日在公園開追悼會兹又加入蔡松坡先生東人士將更加一重悲感矣 
[黔桂粤合開白層河之動議]  
　　黔桂粤三省合資開濬白層河工大費鉅難以驟舉日前朱省長曾接交通部電以黔省開濬白層河上年經部派飭張濤測勘繪圖估工當時黔主招商桂主募債計議未决旋以政變中止兹准桂督兼省長陳君電稱白層河關係兩省人民生計三省稅源早一日開濬卽邊民早一日受益計原估開濬費一百五十萬元請分黔粤桂三省合募相當資本卽行動工該河在桂三省内者實佔十之七八桂民盼此事之成較省尤切云云並請粤省大吏商之粤商合力籌辦旋聞有商人楊梅賓黄紹錫王銘山蔡鶴鵬等聯請當道承認集股開濬該河乃復由當道電部請示頃接交通財政兩部會電復稱當兹財政竭蹶官辦旣屬困難募債亦非易事倘有殷實商家集股開設亦屬可行並可提倡人民投資實業之心第該河工程浩大需欵甚鉅萬一資本空虚或損害信用非惟功廢半途尤恐糾葛横生難於收束現擬定爲官督商辦實行監察俾早觀成所有工程及欵項兩事均由部派員前往詳加考核力促進行庶可保全商資易收效果至該商楊梅賓等是否殷實可恃能自認股若干招集商股有無把握預計股金何時可以招齊何時可以呈驗及開工時期亦須詳爲調查請電廣西省長詳查見復俾愼始乃可圖終卽希轉飭該商等遵照部定範圍妥議章程呈部候核並電知貴省長咨呈國務總理及分咨内務農商部外請卽查照辦理 
地方通信 
[蘇州]  
　　防軍陸續調蘇駐蘇陸軍第二師全部大抵均分防外縣上月經朱兼師長因訓練學術陸續呈請調還七團一營已由無錫開蘇四旅旅部亦復還駐吳門至第八團分駐崑山常熟等處者各縣紳商紛紛以時值冬防匪警頻聞爲詞迭電挽留經朱中將一再呈請督軍聲明國防軍隊於地方祗有剿匪之責並無弭盜之方只可暫行鎭防何能永遠駐汛且久辦防務不能兼事敎練學術一曠等於烏合各縣自衛應照内務部通頒保衛團之部令辦理請求咨會省長飭縣籌辦以固冬防云云馮公據呈批准將防駐各營調還訓練朱兼師長奉到指令後已分行崑山眞茹之第八團一營營長王念祖常熟孤山之第三營營長林紹愈着令卽日還蘇同駐上津橋標房王林兩君已先令全部官兵於十一號開拔己則因各界餞行於十三號始返到蘇今已報到矣 
　　禁衛軍將次調寗駐蘇禁衛軍第四團久有調寗之說經商會會長吳似村挽留後暫行駐蘇劉團長錫齡咋奉馮副總統電召赴寗今日業已返蘇據述禁衛軍現將改爲副總統衛隊礙難久駐吳門蘇州已有第二師七八兩團各營調還則防守已綽乎有餘在事實上亦無駐防之必要故此次調寗决計實行云 
[無錫]  
　　戲館之波折初十日啓民髦兒戲園因軍隊用武停演已誌本報兹聞啓民自停演以來曾具報告於警察所要求懲辦軍隊賠償損失而陸軍警察王大隊長亦以該園招待不周致起衝突併傷及憲兵等情面請楊知事咨行警察所票傳孫希回及園中招待惠某到所核辦頗有相持不下之勢旋由吳警佐力任調和邀同啓民代表及憲兵展連長等在某處開議吳警佐應允啓民兩月試辦期滿後仍准繼續開演由啓民呈請警察所即予批准其時彼此滿意而散詎啓民不待批准卽於當晚六時開演楊知事聞之大怒即將未奉命令擅往該園彈壓之警備隊某巡長重責第一分所畢巡官亦以失察記大過一次復派沈稽查員前往啓民勒令停演而同時新秋聲新劇社亦因試辦期滿不遵停止擅行開演爲第五分所將社主華鴻賓傳去罰洋五元了事當地復有公民胡某等以戲館試辦以來時生衝突有害無益即聯名電禀南京馮督軍及齊省長查禁翌日馮督軍卽電令楊知事查復又聞第一分所畢巡官經楊知事先記大過一次後昨又下令撤差所遺之缺卽委任前充該分所巡官顧祖誥接任矣 
　　廣勤紗廠近聞錫邑廣勤紗廠於上月開機係以織女爲紗牌聞其廠機購自英國黑直林郭廠與上海德大廠相同紗品條紋匀潔頗受各商户歡迎 
[鎭江]  
　　會議籌備追悼黄蔡兩先生相繼逝世後寗滬粤漢各大埠軍警政學各界均先後組織追悼大會以誌傷感兹聞徒邑士紳馬貢芳柳衍齋張翼雲盧潤州錢毅植姚佛崖包肅卿唐曼公李仰彭胡健春劉雲騫張補勤梁稼羲吳雲亭姜覲宸吳季珩顔德身諸君亦提議開會追悼擇於本月十五號（即陰曆十月二十日）午後二時假商團事務所開談話會籌備一切事宜 
　　商市銅元漲落鎭江商會總董吳澤民以銅元市價連日有漲無已影響市面殊非淺鮮特函致鎭江關監督公署請其對於銅元出口照會暫行一律勿予簽發以維市面兹聞袁監督業經准請轉令鎭關稅務司查照辦理矣並聞日來各輪船之由漢口開來者多帶有大宗銅元經各錢舖收買市價因已稍落每一元可兌銅元一百二十八九枚云 
　　省長考察屬縣江蘇齊省長以所屬各縣知事時有爲人民呈訴情事除密令各道區隨時考察加具考語外並派員分往各屬密查每道區一二人不等聞金陵道尹所轄鎭屬五縣已派員分往矣 
　　小輪載客逾額鎭江警察局前因某小輪載重失事詳請鎭關監督函致理船廳實行稽查已誌前報嗣由理船廳傳諭各小輪公司將所有船隻陳報註明船身大小照章應裝搭客若干每日於各輪抵埠及開駛時實行檢點人數是否相符乃日昨某公司小輪由仙女鎭開來鎭江竟多裝搭客四十餘名被鎭關洋員查覺勒令該公司按照溢出人數每名罰銀一兩 
[杭州]  
　　余日章在杭講演敎育昨日（十三）下午三時吕省長邀請青年會余日章君假座公立法政學校開敎育講演會政紳商學報各界到者八十餘人首由吕省長登台說明緣起略謂余日章先生學問經驗夙著盛名今天特請在杭演說實於敎育前途大有光彩請諸君靜聽以廣珍聞云云卽由余君登台講演其要旨大致首言敎育爲實業財政武備之中心點次言各省學校學生之比較中國與日本英美德法敎育程度之比較再次言體育德育智育之實驗末言各省政治應以改良敎育振興敎育爲前提演說時各佐以儀器指點親切比喻詳明聞者大爲感動迨散會已鐘鳴五下矣 
[嘉興]  
　　澉浦鏡盜劫情形嘉屬海鹽澉浦鎭被海盜刧掠全鎭等情已註報端兹查該鎭僻處海濱向來駐有警備隊四棚防範甚形周密現今不知何故調往他處且砲台亦早撤毁其駐紥警察隊常川派防壩外該所僅留十名烏能敵衆致被刦去鎗械十二桿現洋一百餘元至於地方上商號則有陳永和朱益源永泰祥洪大廣仁五舖被刦居民則有陳通明陳銀軒陳嘉軒朱榮慶等四家被刦損失約值數萬現由該由該縣署派員曁總所巡長李少卿履勘查緝並由該鎭商民電呈省憲調兵常川駐澉以資鎭懾 
　　組織紹屬同鄕會嘉興王店鎭僑庽紹籍客民日漸增多惟向無集合機關頗形不便兹經該籍巨商陸培泉等籌集欵項購買廠屋一所改建洋式門面並題其額曰紹屬同鄕會現已工竣一俟布置就緒卽行開幕矣 
[安慶]  
　　飭縣密拿著匪合肥縣境有著匪鄧子雲係上年白狼擾亂時曾運動駐肥軍隊某兵士擬在城内放火焚刦者當被該軍長官查獲數人並將某兵士一併正法惟鄧已聞信潛逃經上官通緝在案現聞鄧復濳回縣境仍也在外横行不法被巢湖水上警察廳長夏永倫偵悉函告省署刻聞倪省長已飭合肥縣知事就近派隊嚴拿矣 
　　考送海軍學生日期前次海軍部挑選海軍學生一案業經省公署通令各縣遵照佈告刻聞考試之期已經倪省長擬定於本月二十五日舉行並飭報考各生一體於是日午前八點鐘隨帶筆墨等件來署聽候試驗 
[湖北]  
　　省會催辦自治案湖北省議會呈請股股員關棣於昨日提出請速籌辦自治議案經屈副議長開會宣布全體一致贊成當 
付公决並妥議雙方並進計劃一面咨請省長署飭屬籌辦一面電逹國務院及參衆兩院頒布明令期早恢復原案如下爲提議事竊自治爲輿情綜核之機關政治之標準在共和國家所宜注重者也吾國自辛亥改革各屬均已次第成立迨民國二年經袁氏非法解散舉國騷然現共和回復而自治尤爲約法所宜遵人民之心理所切望恢復者也乃倡辦之聲浪時觸耳鼓而舉辦之事實終歸泡影徵諸各方最近之現象湘議會浙議會將此問題均先後開會討論電逹中央催辦吾人責膺代表亦屬義不容辭應行開會研究妥善方法或咨省署或電中央俾自治機關得以尅日成立以饜民望是否有當尙希公决 
　　譚延闓過鄂記湖南省長兼督軍譚組庵之大夫人在滬寓仙游譚君得電卽於九日上午由長沙起程赴滬奔喪王督軍特派一等上校副官張濟安水警廳長何少樂乘楚義巡艦迎至金口於十日上午八時抵鄂即日乘輪下駛並不勾留 
雜評一 
[爭之名與價值（一子）]  
　　天下事而出於爭者須具兩種要素一百有名一曰有價值何謂有名所標舉之主義正大也關係重要也何謂有價值所犧牲之損失足與其希望之所得相抵也 
　　西人稱此次歐戰爲有名與有價值之戰爭吾謂中國國内亦有一有名與有價值之戰爭焉即帝制之戰爭是也事關乎國家存亡人民禍福故雖犧牲全國之生命財産以爭之而人不以爲怨以其所失足與所得相抵也質言之人人心理以爲當爭者其爭始有名有價值若今日政局之紛擾人人厭之而不願有之試問有幾微之名與絲毫之價值否耶然而我國爲有名有價值之爭者已撒手去矣而無名無價值之爭且囂然而不已也嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官商討論禁運銅元之辦法]  
　　上海縣景知事前奉江蘇齊省長電開聞滬埠銅元缺乏數日之内洋價跌落百數十文而各處請運銅元出境者紛至沓來應設法限制仰即會同上海總商會妥議辦法於五日内電復等因景知事奉電後當卽致函總商會訂於陽曆十四日下午三時妥商辦法在案昨已届期故景知事偕同徐道尹躬詣總商會與正副會長朱葆三沈聯芳會晤對於省飭應否禁運銅元出口一節切實討論直議至夕陽西下始行停止其結果如何容俟續報 
[湖南金融現狀之消息]  
　　昨日本埠商界接湖南來電謂長沙等處邇來銀根奇緊商業凋疲皆緣紙幣充斥現銀缺乏之故現市滙至漢口洋例銀一千兩須湘平銀三千二百七十五兩英洋一元兌換湘銀二兩三錢三分一釐每湘銀一兩換銅元八百八十三文長沙花衣每擔售湘銀五十四兩合漢口洋例銀十六兩零如此市况各貨暫爲少辦云云所以連日旅滬長沙帮之辦紗布者相率觀望不前云 
[殖邊銀行開兌消息]  
　　本埠殖邊銀行擱淺迄今時已半載該行在上海一隅發出鈔票不下三十餘萬以故各商盼望兌付甚殷兹聞財政部已籌有鉅欵不日滙滬開兌並聞該銀行出納科一職擬調鎭江分行長戴吉皆來滬承辦觀此則兌付之期當亦不遠矣 
[奉省議會覆蘇省縣議員聯合會函]  
　　江蘇縣議員聯合會昨接奉天省議會來函云敬復者頃奉來函誦悉一是地方自治本爲法治國精神所繫亟應早日恢復以重民意本會近已提出議案電請國會建議政府并咨請省長轉咨部院提前恢復以符國體矣相應檢同電咨各稿函逹貴會即希查照爲荷此復附録咨電文各一份 
　　咨省長文奉天省議會爲咨請事據本會陳議員祖培提議恢復地方自治機關一案贊同者在五人以上内稱竊自金國議會停職以來民意機關泯焉澌滅兹者依奉明令恢復約法國會省會先後召集而地方自治機關當然依次恢復况我奉省兩强環視庶政待興急起直追猶虞不及自非從速恢復地方自治機關將何以補官治不逮而望民意之克伸謹依省議會暫行法第二十五條提出議案擬即電請參衆兩院建議政府及咨請省長公署轉咨國務院速令召集以符國體立候公决等因前來當於本月二十三日會議時經衆議可决除逕電參衆兩院外相應咨請貴公署查照迅予咨行爲盼此咨 
致參衆兩院電北京參議院衆議院鑒各縣人民紛請恢復各級自治機關以符國體當經本會議决電請貴院咨催政府速頒明令召集以順輿情奉省會巧 
[華興麵粉公司帳房被盜三誌]  
　　北蘇州路華興麵粉公司被盜行刦並被鎗傷泰昌米店夥韓琴生一案詳情兩紀本報兹悉韓自送入同仁醫院後痛極而號日夜不息當經醫生以止痛及安神藥水施行注射始得少眠惟鎗彈尙未墜落腰部故迄今尙未檢出 
[研訊累犯刦案之盜匪]  
　　美租界北河南路三十一號門牌同康錢莊於上月十九號被盜匪山東人袁得江張榮生張魁元湖南人裴本林李得義等持械刦去現洋一千九百四十元携贓逃逸沿途開鎗拒捕擊傷探夥沈金生（即小浦東）及粤婦丁薛氏面部足骨旋由滙司捕房西探目泮林士華探目馬阿美包探奚德安金福壽施金生嚴桂金王桂生等擒獲拘入捕房抄出手鎗子彈贓洋並將續獲之同黨歐炳忠（卽歐明善）及歐婦唐氏子和尙一併解送公共公堂兩次研訊各情已詳前報兹經滙司捕房捕頭查得總巡捕房緝獲之皖人焦天佑曾與本案内各盜同於本年三月間糾黨夥刦新閘成都路一百九十號門牌鍾榮甫家並拒捕開鎗擊斃三百七十六號華捕又八月十二日搶刦二馬路季吾氏烟膏店又十月間夥刦孟納拉路四十五號門牌郁福義家財物並拒捕開鎗擊傷行人徐文元等故於前日午後咨照總巡捕房派令中西探將焦與袁得江等併解公共公堂請訊由王肇之襄讞會同英卓副領事特開刑庭研訊先由工部局刑事科代表牛門律師上堂譯明各被告在租界搶刦拒捕開鎗轟傷行人擊斃華捕等各情形即據成都路事主鍾榮甫偕證人馬夫陳順發投案訴明當時搶刦由焦天佑開鎗擊傷三百七十六號華捕斃命並將伊恫嚇各節又據二馬路季吾氏烟膏店主高阿深投案供明被刦狀况繼據華探目陳雲忠偕眼線陳少樓上堂供稱伊前在本埠西門警局充當緝捕革命黨偵探於今年六月間銷差後帮陳雲忠辦公焦天佑前曾與我說起搶刦居户財物之事因卽報捕將焦拘獲等語並據西探海明惠禀稱焦天佑前在總巡捕房充當一千二百四十九號華捕於今年三月二十九號告病假後卽行逃匿嗣於本月七號將焦捕獲當卽帶至滙司捕房與歐炳忠袁得江等認明確係搶刧成都路九江路孟納拉路等案之同夥云云訊之焦供稱原籍安徽曾在總巡捕房充當華捕因患咯血於三月間交差至海寗路醫院就醫六月間因我有親戚在南市高昌廟營内當連長由伊介紹我在徐國樑部下當差後擢巡官旋復發病直至九月内始愈所有搶刦之案概不預聞實被前爲偵探之陳少樓見我係民黨份子彼亦詐稱黨人偵我黨證不遂誣我爲盜將我誘至西新橋拘捕等語質之袁得江等六人均供認夥刦開鎗拒捕不諱經中西官核供會商之下以各被告糾黨夥劫拒捕開鎗越貨傷人罪已成立因判焦天佑袁得江張榮生張魁元押候備文詳解護軍使署按照懲治盜匪法嚴辦歐炳忠從寛禁錮西牢七年裴本林李得義各押四年以儆歐唐氏與子和尙無干開釋 
[三泰弄盜案三誌]  
　　本月七號美租界老閘橋北三泰弄四百十五號門牌鄭國如家被盜匪七人刦去金飾及銀水烟袋等物嗣由捕房檢著手鎗子彈二粒及匪人遺下之木棒一根等情迭誌本報昨日老巡捕房包探李天福在福州路義順押店内查獲原贓銀水烟袋一枝計質洋九元當即知照失主鄭國如之父柏青前往認明無誤遂備齊當本將原物領回其餘各贓及該匪之蹤跡刻正在嚴密查緝 
[搶土盜匪關涉三泰弄刦案]  
　　公共租界廣東路滿庭芳廣福里普昌土棧主周惠然携大土數只雇黄包車至滬寗火車站在途被乘坐五百十二號汽車之盜匪開鎗刦去旋經公共租界捕房帶同汽車夫何阿高至法租界寳昌路拘獲是案盜匪六人等情兩誌本報昨經總巡捕房麥總巡以所拘獲之搶匪内有一西裝有鬚者頗與七號搶刦老閘北鄭柏青家之案有關立飭包探傳鄭柏青至捕房指認 
[六誌代籌黨人回籍之船票]  
　　南商會正副會長前因籌措寓滬黨人回籍船票之欵項曾經開會議决除到會各業代表量力擔任外其未到會領袖再行函商承認兹聞各業所認定之欵均已分别送交到會連正副會長每人自認二百五十元併計總數共得三千七百餘元尙少一千餘元因南市各商入會者不多故此次擔任之欵不能足數擬將籌得之欵先行彚繳北市總商會收儲云 
[復訊冒名嚇詐案]  
　　紹興人蔣夢龍丁振瑞與曾經訊辦釋出之張味君冒充黨人用恐嚇郵信向住居公共租界内之毛信鴻圖詐洋一萬元經毛持函報請總巡捕房派探王潤甫在法租界將蔣丁二人緝獲解經公共公廨諭著押候訊究在案昨晨復由捕房解請訊究據中西包探投案訴明前情王襄讞商之美博副領事以案關冒充黨人嚇詐自應澈究判蔣丁兩被告押候詳查實情特别訂期會審 
[協傳私土案要證]  
　　上海地方檢察廳林廳長昨飭法警持文及傳票投法公廨聲稱雲南大宗私土案迭經廳署傳訊各證人現訊得尙有要證趙振清住在法新租界貝勒路惟不知何號門牌請爲協傳等情當經讞員聶君將來文察閱後卽請法副領事德君在傳票上蓋印簽字交來警持往捕房協同包探往傳 
[匪劫師船鎗械之飭查]  
　　江蘇水警第二廳長趙會鵬近因訪聞駐防黃渡附近之水警師船有被匪黨糾衆掠去鎗械七桿之說究竟有無其事及失鎗之水警師船係歸何專署長管轄是何地點均應飭查故於昨日特分令所屬第一專署長沈葆義第二專署長師蘭亭第三專署長仉志鵬速爲調查具復以憑核辦 
[徐廳長注重冬防]  
　　淞滬警察廳徐廳長以現值冬防吃緊之際防護地方不容稍弛故特通令各區署隊自即日始務在華洋交界地段着力巡緝不得意存玩忽俾遇盜竊各案發生得以隨時協助兜捕等因南市第一二區署及所屬各分駐所業於昨日始傍晚六時後加派崗警實力巡邏矣 
[禁烟調查員蒞滬]  
　　北京總稅務處所派之三省禁烟調查員潘志俊於昨日到滬當卽往晤禁烟王特派員調查運銷情形然後再往贛粤等處調查 
[保全良懦之布告]  
　　滬海徐道尹昨出布告云爲布告事照得勵精圖治除暴乃可安良姑息容奸養癰適以貽患地方風氣胥視有司爲轉移良懦安全必去害羣之蟊賊本道尹初蒞是邦勤求治理每聞劣紳武斷訟棍把持以及丁差地保朋比爲奸該管長官或視爲故常或曲爲袒庇任兹害馬擾我良民法紀何存官方奚飭除通令所屬各縣知事嗣後如有劣紳訟棍及丁差地保一切不法行爲一經發覺務須切實懲辦毋稍寬縱外爲此布告合境商民人等一體知悉如有上項情事可據實而禀揭惟不得挾嫌誣控致反坐有專條保我良懦以安閭閻切切特此布告 
[調查專門以上學校之公函]  
　　上海縣公署昨致各敎育機關公函云奉道尹公署令開奉省長訓令准敎育部咨開本部頒布專門以上學校各種規程原期爲各校立課程學則之綱於繁變之中仍持統一主義但各省情勢不同需要各異本國學子外國僑民或徇社會之要求或挾敎育之宏願設立專門以上學校課程規則未必能與部定規程符合要其用意未可盡非其能爲社會造俊才作公校之補助者亦正不乏本部審量之餘以爲對於此類學校萬不能全操放任須有以維持但學校數目性質亟宜詳細調查庶可籌待遇之法用特擬定表式請貴省長迅速發交於二十日内塡造報部等因並表式轉行到縣相應如表函逹卽望如限塡送到縣以憑轉送云 
[訊理看守所脫逃押犯案]  
　　上海地方檢察廳第一看守所日前脫逃李桂祥朱春山黃仲元等五犯業經檢廳長詳請蘇州高等廳 
徐秋福劉福及圖逃未成之押犯余和尙等提案預審判令收押候示在案兹悉此案已經起訴審判廳昨日午後端木棻推事官與沈檢察官又詣看守所察勘一周復開刑庭提余和尙並徐劉兩所丁到案預審良久仍命分别還押候示 
[發封裕通商號房屋]  
　　淞滬警察廳長徐國樑昨令第一區署董警正文云爲令行事案據偵緝隊呈解熊宇本告訴楊周氏略誘伊妹丁熊氏藏匿十六舖龍德橋裕通商號爲號主余廣太沈朝宰等引誘姦污騙取金戒衣包斷復包藏野心有陰謀移送至廣東之事幸經丁熊氏偵悉託言至戲館觀劇得以乘間前往熊宇本處報告由熊宇本報明偵探解送到隊復經查訊屬實理合解請訊辦等情據此當經發科預訊據丁熊氏供述受騙被姦情形爲之髮指再訊楊周氏供認受做裁縫阿大及沈朝宰囑託將丁熊氏設計誘匿裕通商號不諱惟於余廣太沈朝宰姦騙各節則堅稱未曾預謀據供後派警拘傳余廣太沈朝宰訊究詎均畏罪遠逸查旅館營業本廳定有取締章程該裕通商號借商客坐莊爲由作藏垢納污之地聞號内容留來歷不明婦女專以誘姦販運爲生此次熊宇本之妹丁熊氏爲楊周氏自無錫略誘來申藏匿該號幸丁熊氏知機尙早得免鬻賣之謀第身旣被污物又遭騙該號主余廣太沈朝宰姦淫萬惡法所難寛該號爲收受藏匿被略誘人之處所又復違背本廳取締規則按照警律自應封閉勒令停業以示罪懲除楊周氏已移送上海地方檢察廳法辦並飭隊迅緝余廣太沈朝宰到案外兹發去封條兩紙仰該署長迅即遵照令飭各因傳喚地甲將裕通商號房屋立卽封閉勒令歇業該號内器具等件仰即詳細點明開單具報案結之日再憑核辦毋違切切此令附發封條兩紙 
[蔡松坡先生哀電彚録（二）]  
　　西安陳督軍電梁任公先生鑒張潤農君等所轉青電敬悉松公手奠邦基功垂宇宙乃竟驟摧良木罹此悲鳳傷麐之痛愴悼豈復可言昨奉副總統電傳當卽復請將飾終典禮應若何特别優崇并定全國追悼派員治喪等項轉電元首頒布示哀除俟悼會有期再行賻奠外先此復請代唁爲禱陳樹藩文 
　　如臯諸葛棠電梁任公先生鈞鑒天禍中國蔡公淹逝驚聞噩耗愴悼何極謹表哀忱祈轉致諸葛棠叩元 
 
 
 

Page 11

 
 
　　馮副總統代轉倪省長電康瑙脫路十八號梁宅經理蔡督軍喪事處接安徽倪省長眞電開頃奉蒸電驚悉松坡噩耗飲痛曷極人之云亡邦國殄瘁瞻念前途同聲一哭松公家眷現在何處乞先代爲致唁至禱至禱等語特此轉逹國璋元 
　　四川張屯殖使電梁任公先生鑒黄蔡溘逝棟折榱崩遠道聞風曷勝哀悼兹特派副官范詩赴滬輓弔以表哀忱四川寗雷馬屏屯殖使兼全省漢軍統領張煦元 
　　吉林省議會電梁任公先生鑒接張孝準諸公蒸電蔡松坡先生逝世噩耗傳來同深痛悼除擇期另開追悼大會外謹先電唁吉林省議會元 
　　廣西省議會電梁任公先生鑒接張君孝凖等轉公青電痛悉蔡公松坡逝世竊維蔡公再造共和其功甚偉凡屬國民胥拜公賜何意國本未安賢良先喪噩耗傳來同深悲悼本會謹於本日休會一日誌哀蔡公家屬希代弔唁爲禱廣西省議會叩元 
　　四川羅督軍電梁任公先生鑒松公仙逝悼痛至深金現已電請解職赴滬迎柩治喪一俟得請即可首途兹先委託百里曉嵐子暢嶷青諸君赴滬襄同籌備一切請與接洽爲禱佩金叩元 
　　開封田省長電康腦脫路十八號梁寓蔡松坡督軍家屬鑒松公再造共和建設方始哲人遽萎若墮長城噩耗傳來不勝痛惜尙希善爲繼述勉抑哀思是幸田文烈元 
[國貨維持會定期開選舉會]  
　　中華國貨維持會開辦已歷五年成效卓著今又届選舉大會之期兹訂於舊曆本月二十一日開選昨由該會特發通告云敬啓者按照本會新章規定常年大會以本會成立之紀念日舉行之又第十一條會員有選任被選任之權惟以本届納費者爲限及選舉法第十二三兩條内載選舉正會長一人副會長二人評議長一人副議長二人評議員四十人繼續主任會務兹届第五週年選舉大會自應遵照新章辦理擇定陽曆十一月十六號（即陰曆十月二十一日）下午一時在中旺弄錢江會館開選舉大會並籌議一切進行方法附上選舉票一紙即希察閱照章塡冩清楚至日務祈惠臨會場親自投票監視開筒指敎一切不勝榮幸特此通告云云 
[再記兩處菊花會之盛况]  
　　孤兒院與救濟婦孺會本月十一號救濟婦孺會及上海孤兒院合開菊花會於愛而近路紗業公所是日到會者二千數百人該會内有滬上著明書畫家出其得意之筆墨捐助該會以爲遊者抽籖之贈品并有音樂跳舞西國詩歌皆該兩院自備另有琴師鄒華民及國樂社奏樂彈琴更有七齡童余寶善唱崑曲尤爲奇事又有麥倫書院諸君扮演新劇日間演（趣劇）新學現形（正劇）寶石案夜間演（趣劇）三笑（正劇）孝女誅仇興高采烈觀者讚歎演說者日間有袁恕庵君曁余日章君夜間有趙俊卿諸君相繼演說大旨均以愛國之基礎在救濟婦女矜恤孤兒激動人心衆皆鼓掌並有孤兒院學生馮華年謝招生以英華二文繙譯嗣謝招生單獨演講略謂鄙人得有今日之學識皆孤兒院之賜也然則已往之孤兒當救將來之孤兒責任所歸義無可卸云云並有救濟婦孺會學生唐玉麟等相繼演說均頗懇摯 
　　貧兒院貧兒院此次開菊花會菊花之多陳列之佳已誌前報前日星期日游人如織一時後崑曲家畢集所奏爲掃花三醉西廂記長生殿等二十餘齣售花處有蘇君寄陳有脚魚一尾長二尺許形狀奇特夜間南北市官紳商界借座讌客爲菊花助興凡十餘席景毓華莫子經蘇筠尙陸伯鴻祝伊才諸君咸在座聞星期一二兩日有沈紹周余笏堂彈奏大套琵琶下星期日（舊曆二十四日）潤鴻社崑曲家將賡續集唱云 
[同仁醫院五十週年紀念會預誌]  
　　上海同仁醫院開設虹口中虹橋堍已五十年矣五十年前之同仁醫院以每月五元之費租屋一小間略爲分送藥物而已其時之發起人爲史女士與吳虹玉君由八十四元之捐欵而起繼得湯會長曁諸敎士之助復得李君秋坪慨捐萬元吉福來醫士勸募鉅欵屢次購地造屋遂建有四大洋房現其中住院者每日百五十人就診者三四百人儀器之豐富藥材之道地屋頂花園之高爽割症間之潔凈化驗室之完備以及辦事人之熱心毅力實不多見近年入院診病者不下十萬人而用度不過四萬元可謂惠而不費兹聞本月二十五號（星期六）該醫院將舉行五十週年紀念會會所假中國青年會之殉道堂已有華洋紳商多人如上海楊交涉使伍秩庸博士唐少川君曁美國總領事薩罔君美國按察使樂賓球君等均願襄此盛舉以收一視同仁之效云 
[寶山聯合競進會記事]  
　　寳山縣敎育會前開評議員會適與縣視學學務委員會同日舉行因合開一會議决各案内有高等小學校及國民學校舉行聯合競進會案（試驗國文算術二種）其辦法各高等小學由縣視學會同縣敎育會行之各國民學校由學務委員會同各市鄕敎育會行之兹經該會規定簡章二種呈請張知事令行照辦昨日爲各高小學集會之期學生到會者二百餘人由縣視學會同該會命題試驗各高小學中推出一人分擔公證之責聞市鄕國民學校亦將次第舉辦云 
[製造局紀事]  
　　製造局總辦李鍾岳近奉陸軍部飭着將所造之勃郎林七響新式手鎗先行解部百餘桿務先試驗然後解部等因當即飭由鎗廠委員將造成之手鎗檢出百桿於昨日逐一試驗後一併裝箱配以子彈候卽派員解部 
[海圻艦回滬修理]  
　　海圻巡洋艦前恐吳淞口外有海盜刦掠商船曾由湯艦長駕駛赴淞游巡兹該艦以該處近日往來商船並無被刦之事尙屬安靜故已於前日仍行駛回高昌廟浦面停泊惟艦内房艙前修未竣之工程尙有數處現旣在滬自應續修故特禀經造船所劉總辦派匠速爲修理以竟全功 
[兵士定期操演野戰]  
　　現駐製造局之步兵三十八團馬團長以所部三營各士兵之野外操法尙少演習兹擇定杭火車站附近之荒地定期每星期五操演野外練習昨特通令所部三營長遵照 
[派匠修理馬路]  
　　滬軍營西首逹杭火車站之馬路近因凹凸不平車馬往來時有翻倒之虞昨已由工巡捐局朱局長派匠修理矣 
[柏文蔚宴客]  
　　民黨要人柏文蔚因此次辦理旅滬各省黨人善後事宜官廳與民黨各首領協力同心得以迅速竣事現在事已結束應彼此歡叙以資聯絡故於昨日午後六時設筵於英租界四馬路一枝香番菜館柬邀松滬護軍使署參謀長趙聯黄副官長范毓靈及滬海道尹徐鶴仙代理上海縣知事景毓華等會宴賓主盡歡而散 
[新任商品陳列所長接事]  
　　本埠省立第一商品陳列所所長杜福堃前因該所地點不宜並以第五工場事務較繁不及兼顧呈請省公署請將該所遷移並請遴員接辦在案兹悉齊省長業已准杜辭職另委惲藩曾接辦杜君仍專辦省立第五工場以專責任聞惲所長爲長江巡閱使署參謀長惲禹九之公子自奉委後昨已來滬定於今日接差視事 
[愛理司律師返滬]  
　　英國律師愛理司因事於本年四月間回國現已事畢於前日乘英公司輪船返滬昨已照常辦事矣 
[蘇道生在東逝世]  
　　上海南商會副會長蘇筠尙之長兄蘇道生向在日本長崎經商多年爲華僑舉充長崎中華商務總會總理渡東華人常承招待兹悉蘇副會長於前日接到日本長崎消息謂乃兄已於前日逝世遂派季弟東渡料理喪務本埠商界聞此噩耗均爲悼惜 
[李祉聯作古]  
　　本邑閔行鎭李祉聯君祖錫爲陸軍少將英石君之太翁平日熱心公益提倡學務創立强恕務敏等校獎誘後進造就甚多兹聞於陰曆本月十八日作古今日大殮本邑紳耆又弱一個矣 
[派員調查失火之眞相]  
　　老北門外民國路日前失火焚燒一百二十四五等號新記洋棧與徐開泰木作互相推諉不認起火經二區一分駐所杜警佐查得新記棧中之棧貨保有火險數萬兩曾將該棧執事虞寶華等傳案訊供聽候查究在案兹悉此案發生以來該處十二舖各公民詣警察廳禀請澈究徐廳長遂將虞寶華并徐開泰作主徐阿開一并提案發交司法科訊供之下判令分别收押候派員查明實在情形再行發落 
[調驗地甲之有無烟癮]  
　　滬城四舖地甲周慶生（又名周福）因被楊廷貴等在上海縣署控訴吃食洋烟宿娼庇賭具禀縣署聲辯謂吃食洋烟一驗即明遂由景代知事將周傳案著更換上下衣服備文派本署書記員押送上海醫院驗看有無吃烟痕迹再行核辦 
[私帶烟土之被獲]  
　　沈阿才薛成香二人近由大連私帶烟土二磅乘神丸輪船來滬昨爲水巡捕房探捕將人贓並獲解經梅捕頭諭送地方檢察廳訊辦烟土送海關候燬 
[註銷騙土案]  
　　陳吳氏前投公共公廨控前爲海軍陸戰隊敎員之粤人譚植南（卽譚阿九）與已釋之楊善海等騙取值洋九百元之小土等情由廨訊判譚交一百元人洋並保在案昨晨復訊原告延律師費信惇上堂譯稱此事業已解决等語並據被告代表朱斯芾律師到堂辯稱被告向在政界辦事並無阿九之名且此事毫不知情應請將案註銷俞襄讞核供商之美領沙君判准將案註銷被告開釋 
[烟膏店主仍押西牢]  
　　同泰盛烟膏店主藍阿四前因售賣紅土並用料子熬膏混售爲探查獲拘解法公廨判罰洋二千五百元後因無力繳洋改押一年在案昨有伊母藍張氏投稱現將生財等物變賣得洋一百元繳案後可否將兒子卽行開釋等語中西官判原斷罰洋二千五百元祗繳一百元相去懸殊所請不准藍阿四仍交管西牢巡捕帶回照原斷執行 
[剃髮匠設榻賣烟]  
　　剃髮匠金玉龍住居北新涇鎭近在家内設榻售烟前日被四區四分所長警查獲燈鎗烟膏等物將金逮案解送司法科經李科員訊明判移送地方檢察廳核辦 
[兩孩均係拐來]  
　　住居虹口兆豐路四百三十一號門牌之揚州人李大盛婦人李季氏陳陶氏因藏來歷不明之十三歲女孩田小寶子三歲男孩來仔被救濟會偵探查悉報捕將李與季陶及孩一併查獲解經公共公廨訊供分别押候查明再訊在案昨日復訊據塘山路濟良所内之婦人張蔡氏投訴謂據該兩孩聲稱均係被人拐出其父母居里不能明白請爲核示中西官得供判被告仍分别還押兩孩仍留濟良所候原經辦西探於下禮拜二將調查情形禀明再核 
[幼女跳出火坑]  
　　安徽女子萬秀英近被其父萬福田母朱氏押入汕頭路四十五號門牌鴇婦陸于氏雉妓院内爲娼不堪其苦故於前日投訴捕房派探將女之父母及陸鴇一併拘押昨解公共公廨請究先由中西包探上堂禀明前情繼據女供年祗十三歲被父母得洋二百二十元賣與陳鴇處爲娼已接過中西客人各一因苦不願叩求超豁訊之萬福田夫婦同供實因貧苦所致求宥據陸鴇供稱秀英係其親生父母自願價賣爲娼已恩斷義絶判分别各押三月秀英送濟良所留養陸鴇不應買良爲娼除身價不追外著再函送上海縣知事署遞回蘇州原籍 
[銀挖耳悞爲金質]  
　　周潘氏投法公廨控稱婦人出外購物行經愷自邇路芝蘭里口頭上所戴之包金銀挖耳一支被匪徒王啓明李德三所見誤爲金質王將婦人攔阻李將挖耳搶去婦人大聲喊捕當爲華探目沈德福將王李拘獲求請訊辦王等同供前當兵士退伍後貧難度日無奈搶物求宥判各押兩個月期滿後永遠逐出租界 
[逆子拘役十天]  
　　閘北梅園鄕民李金大在四區警署控其子桃生索錢不遂搗毁器物并持斧欲砍伊頭顱一案經姚警正質訊一過解送司法科昨經李科員訊據桃生供稱因酒醉昏憒今已悔悟懇求寬宥李科員以李桃生膽敢向父行兇不法已極本應移送法庭按律懲治始念一再苦求遂判從寛處拘役十天期滿取具改過切結交其父領回管束 
[混用銅洋之判押]  
　　甬人萬阿福前日持銅洋向新閘路一千六百九十一號門牌袁天祥雜貨店内混用當被察出鳴捕拘入捕房昨解公共公廨請究經中西官研訊屬實判萬押西牢半年期滿遞回原籍 
[行兇人各罰五元]  
　　楊樹浦寶成絲廠控女工顧招弟之父顧德生與生揚扣等糾衆闖入廠内行兇毁棄絲繭請追損失銀二百五十兩一案昨經公共公堂傳訊原告由該廠經理夏文藩與管車人胡浩生偕代表律師上堂聲稱被告之女招弟於九月二十八號下午將熱水燙傷打盆女子經人告知管車人將其斥逐詎被告即率領多人到廠行兇毁物請追損失云云訊之被告供稱其女因被管車人掌頰兩腮紅腫是以領女到廠理論並不行兇毁物乞鑒中西官核供以被告父子三人不應行兇判各罰洋五元充公 
[尼庵被竊]  
　　甘肅路德興坊口七十九號門牌福壽尼庵内前晚有竊賊由晒台扒入爲該女尼驚覺大呼捉賊賊始遁去僅被竊去銅元數百枚 
[汽車撞傷行人]  
　　昨日午後虹口百老滙路華記路轉角有九百十三號汽車一輛疾駛而過撞傷行路人爲駁船夥之某甲由捕將甲帶入捕房捕頭命送同仁醫院診治候核 
[訊理定貨糾葛案]  
　　精益襪店在公共公廨呈控杜九齡不理定貨虧銀一千餘兩一案昨晨經會審員王肇之君會同英卓副領事研訊之下以兩造供詞各執判送紗業公所理處明白復候再核 
[展限十四天繳清]  
　　王麗生前投法公廨控前爲作頭現開陳大興石作之陳咸豐前來交易木料計洋六十四元分文不付請求訊追等情判令人銀兩保在案詎陳挺押不保亦不繳洋今原告續求訊追又經法公堂提陳訊問陳仍求寬限設法料理判還押展限十四天繳清如違查産作抵 
[律師結婚紀事]  
　　陽曆十一月十四日午後二時爲商務印書館印刷所長鮑咸昌君之女公子鳳林女士與薛敏老大律師在閘北寶通路長老會堂行結婚禮敦請朱友漁博士證婚來賓數百人多中西名彦碩士如范約翰伍廷芳楊小川薛正卿王文典王介安鍾文耀等均聯翩蒞止禮畢即在坤宅茶點攝影而散 
[英國幻術家在滬獻技]  
　　英國幻術家愛而白班所演各種技術早播盛名於各國此次道經申江暫假四馬路羣仙戲園試演數天其中有輕柔矯健之美女跳舞有神妙不測之空中取物有隠身遁空法有改頭換面術均足令人驚奇欲擴眼界者盍往觀之 
[寰球雜誌第四期出版]  
　　寰球學生會出版之環球雜誌現已出至第四期内有和士之道德救國論俞頌華之論國民對於婚姻當有蕃衍優種之自覺晏振悅之余之時局觀余裴山之專門家爲中國之需要及羅致之方法丁錫華之論私塾改良之必要與其實施法李廷翰之說統馭之人才劉忠純之師範生之修養傳步蘭之盲童敎育畢靜謙之學生立身求學之方針董東蘇之國粹和士之軍國民敎育沈信卿之今日中國之需要人材張士一之國民之體育常識俞鳳賓之關於飲食之衛生張貢九之近世無線電報大意和士之倭宼蹂躪都市記王立才之人生之奮鬭吳長城之最新最烈之交戰品梁文明之論我國商計王立才之友人聚談等篇均係一時名著昨承惠贈一册書此介紹并誌謝忱 
[誌謝]  
　　商務印書館私立之尙公小學兹届十週紀念定於陽曆十一月十九日開學藝會與運動會昨承見贈入場券兩紙又寶山縣敎育會刋印之敎育界現第五第六期均已出版昨各承贈一册書此并謝 
[氣候報告]  
　　（上海徐家滙天文臺） 
　　已過者之報告十一月十三日中國北部氣壓升漲迅速影響及於朝鮮日本全海濱一帶信風復起北方天氣陰本區晴十四日多雲氣壓甚高凉風來自東北氣候温和十四日下午四時前二十四小時内上海氣候温度至高六一·九九至低五○九去年同日至高七○·七至低四九·五 
　　未來者之推測十四日下午四時三十分預測天陰自北直隸灣至南海處處有北烈風 
雜評二 
[余之棉鐡主義說（訥）]  
　　今之實業家昌言棉鐡主義矣以爲開發我國至大之富源以馳逐於世界之市場者惟此棉鐡主義而已吾則謂不僅實業爲然凡爲人類而獻身社會效力國家者無一不當抱持此棉鐡主義何則立志之堅當如鐡手叚之和黨如棉二者交相爲用乃爲人之要道也世界上無論何人能抱持此棉鐡主義者則事無不成無此棉鐡主義者則事無不敗我國外交家第有棉主義而無鐡主義此所以不能與各國之外交家爭一日之勝負也哉 
來函 
[上海監獄署來函]  
　　逕啓者讀五日貴報本埠新聞欄内載新普育堂脫逃病犯一節有本監曾經派員帶同看守士前往提回該堂以該犯等病勢甚危函復緩提等語查新普育堂醫治病犯純係慈善性質補助各機關所不及且向來送提人犯均由本監主張該堂素無留難情事此次敖曲獄長蒞新時曾經備函詢問堂中病犯醫治近狀當准該堂開單函復各犯醫治經過狀况有已經醫愈者有尙在醫治者本監當卽分别提留有案可稽矧該病犯丁錫根等在該堂脫逃後本監呈報高等廳及函請各機關協緝文内並無該堂函覆以病危緩提等語貴報所載各節與事實稍有不符應請更正以昭翔實[  上海監獄署啓]  
[張興庠等來函]  
　　昨閱貴報載有湖州人王士傑投函道署控稱陳其昌私設民業錫湖鐡路及辛亥年私立北伐義勇隊各節同人等聞悉之下深爲詫異竊查陳其昌君於辛亥年組織滬寗北伐義勇軍係禀准前滬軍都督陳辦理認爲正式軍隊同人等忝列同志同受陳君委任所有本軍報銷捐募全數不過五千元左右外其餘萬餘元概係陳君一人捐塡至歸併時一切清帳曁各種案卷完全呈交南京陸軍部經副官何成濬驗明核收均屬有案可稽至於創辦民業錫湖鐡路現在設立籌備處并無事務所名義亦無開會演說等事種種虚誣殊屬出人意外同人等同爲陳君舊屬深知陳君爲人誠摯急公尙義早爲江浙人所共聞凡經行事實歷歷可考毋待同人等呶呶置辦然此種鬼蜮伎倆無非抱破壞主義損害名譽在個人尙且不容何况有關全局同人等誼切同舟萬難緘默除禀陳滬道請爲嚴究外合將陳君被誣情形函請貴報公鑒賜登來函欄以張公道不勝感禱之至前滬寗北伐義勇軍張興庠李塤嚴仕元金祖楫曁諸同志謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新演連珠] [  碩民]  
　　蓋聞禮惟求舊儒君子之深心名亦惡新武聖人之觀念是以均爲致敬鞠躬慢於叩頭等是榮稱督軍不如大帥 
　　蓋聞世上乞憐之態都爲飢驅人間可醜之形莫非利使是以海上野姬伺候康莊之側燕京政客奔走權貴之門 
　　蓋聞地大物博者事不獨而皆偶國繁人衆者物不隻而皆雙是以人倫樂事夫人而外有如夫人政府主翁總統之餘有副總統 
　　蓋聞是非本無定程隨所造以適己好憎好來異致各有據以分馳是以削尼山之勢求新者方幸自由揚洙泗之波守舊者又爭名敎 
　　蓋聞經國猷仁暴不妨歧出臨民大政寬苛各有權衡是以中央慶賞勳章兼貸於罪魁疆吏作威鈔没濫及夫善類 
　　蓋聞正言若反仁義徒藉盜糧其言者僞忠信適爲亂首是以巨慝陰謀竊國而稱救國賊渠貪戾殃民亦曰爲民（三） 
[勳卦☳☲（震上離下）] [  大刀]  
　　勳亨貞利見大人得之則吉不得則凶象曰勳大位也明以動則得勳利見大人亨富而貴也得之吉无所不利也不得則凶无官位也必得其禄必得其位必得其名勳之時義大矣哉彖曰迅雷掣電勳君子以頭顱抵當初九勳一位大綬嘉禾章象曰大綬禾章國慶紀念也六二帝制元勳大夢忽醒遯凶象曰帝制元勳籌安開會也大夢忽醒洪憲失敗也遯而凶過海也九三張勳豚尾大厲旡咎象曰張勳大帥也豚尾大尾大不掉也九四得其寶刀其勳甚大吉象曰得其寶刀尙方賜佩也其勳甚大九獅特賫也六五副總統得五百二十票大吉象曰五百餘票其勳無對也副總統位大富大貴也上六勳二位勳三位印綬飄飄寶星纍纍徽章燦燦妻子側目嫂子蛇行富貴則親戚畏懼吉象曰二位三位姨太太之類也親戚畏懼大富貴人之威也（五） 
談叢 
[藕花] [  野鶴]  
　　藕花者金陵某富賈妾賈有妾十數咸明麗可人最後得藕花色尤邁衆賈悅甚居以瓊閣衣以霧縠食以殊珍恩護倍至弗與衆姬等藕花亦婉順未嘗以主人年暮爲嫌也居有年洪楊事起金陵陷太平軍入城紀律不嚴部下大事刦掠清軍戰北者亦結侣焚擾居民喪亂瀕於死者半賈倉卒不備爲太平軍秦某所殺而藕花亦爲所得某王見其豔要於秦秦遂以獻王藕花旣歸王婉變善承喜怒王樂一日謂藕花曰卿亦有所欲乎藕花曰吾無他欲惟彼秦某嘗戲玩我我時雖憤然力勿敵祗隠忍未嘗較今王苟能爲我殊其首者吾願足矣王諾咄嗟問左右已持秦首至翌日藕花遁矣王於是始知藕花之侍已實欲假之殺秦以爲賈復讐初非有所悅於己也 
笑話 
　　麗梅課畢自校歸謂其姑母愛蓮史曰今日師敎余一種遊戲頗饒興味我儕今可爲之姑母其樂從乎姑母首肯曰善麗梅曰余爲馴鹿姑母曰然則余將何爲麗梅曰汝可爲貴婦以糖果餅餌飼汝所豢之馴鹿 
　　亨利幼時初至農家農夫偕之往田中見一牛異之乃謂農夫曰是馬何以頭生二角農夫笑曰否此牛也尙幼僅二年耳亨利曰汝何以知之曰觀其角故知之亨利如有所悟曰二年則二角然則十年後此牛將生角一打矣 
　　兒謂其母曰人學華盛頓如何母曰人能如華盛頓則更復奚求兒曰然則應接室中之膽瓶兒已碎之阿母其勿撻兒蓋兒已學華盛頓之誠實也[  埜鶴] （一） 
詩囊 
[西湖雜詩] [  笠父]  
　　坡公勝蹟已成荒弱柳依稀媵幾行抺煞六橋好風景長堤十里盡栽桑 
　　荷香微送晚風侵月冷秋商細細吟多謝小姨曾解事爲儂纎手剥蓮心 
　　萬字欄杆九曲橋夜闌無語坐吹簫長林月暗松揪冷細雨蕭蕭拂柳條 
　　緑樹枝頭酒幌斜跨虹橋畔有人家湖魚嘗罷蓴羹進輕撥椒盤捉醉蝦 
小說 
[言情小說妍媸鏡] [  常覺小蝶合譯天虚我生潤文]  
　　第八章（四） 
　　時曼睞與哈荔夫人獨坐不動一若寸步之外即有蛇蠍將以螫其足者吾人遂亦不復相招各自攀援登山顧山石經雨滑不容足時復顛躓良久始抵一處果見小溪自山頂而下淙淙細流蜿蜓以過石梁時復澌澌作羞態予不覺抱歉言曰此小溪耳然吾村中人則已名之爲瀑菲雪立曰否此雖不及拿格拉然亦可以徘徊汝不見其流泉下瀉亦濺地作珍珠顆耶菲雪之言雖似爲予回護其短而諸人意致仍自索然勞倫司曰密斯柰梨吾意不如更超山頂當有名勝可尋予曰其上果有一洞但須匍匐而入雷格萊不待語畢卽曰嗟乎使如是吾儕不將爲曳尾之龜耶潘桑夫人曰吾意不如歸休亞琪亦曰歸耳歸耳日且亭午亦宜少進餐膳若儕寗不饑耶此語出衆均大笑遂歸旗亭則食案已列衆乃圍聚而坐匕鬯之聲雜作丁丁然如大氷洋伐氷之小工而亞琪則且携其肴饌登勞倫司之馬車中獨立大啖勞倫司本坐予次因廻身笑曰亞琪汝策殊妙然此間多野熊且奪汝食汝當留意亞琪曰否汝弗擾我但汝勿再來奪我之香檳足矣予聞語不禁嗤然而笑餘人亦笑語間作曼睞四向酬酢嬌婉之音乃與樹頭黄鶴競其清腕唯哈荔夫人獨不悅以嫿娜方與雷格萊閑談而獨令其子向隅則呼曰勞倫司汝試以葡萄酒授嫿娜時勞倫司正與予密談聞語以爲嫿娜果需酒也則立以玻盞注酒授諸嫿娜無意中竟與雷格萊之杯相觸盞乃立墮酒盡涴於雷格萊襟間即嫿娜素裙之上亦滿濺猩紅之點菲雪視彼乃拍手大笑餘人亦笑雷格萊見爲衆人所嘲則不禁愠然見於顔色逕自起立倚身於亭柱之上遥望遠村風景藉舒其憤（八章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
 [Ｇ> 
[開設上海英大馬路小菜場東樓外樓西首　中華眼鏡公司　精製吒力克]  
打靶之人能使光線極準　看書之人便覺一目瞭然 
鄙人等研究生理學十有餘載精製各種光學鏡片補救已損目光保護完善目力均有特別效果選料之精配光之準不特為滬上冠且凌駕歐西之上而為中華獨一無二之新製品近又發明水晶天產品種種優美早承中外仕女羣相信服邇來眼鏡公司林立顏皆大言欺人未知底蘊因他家驗光不合而至本公司較準者日必數起可見實事求是荷社會之信用本公司特以最低亷之價格售最高等之貨物以期風行全球茲將特色優點矑舉如下 
一製造晶瑩冰澈不染　　　一驗光靈化器機精密完備　一裝配舒服適宜不牽耳鼻　一顏色紅藍黃墨六色俱全　一邊架式樣新奇金銀充足　一價值特別減折以廣招徠　一品質聖實寫比耀采增光 
特別注意　凡有患目疾者本公司另延有西醫因邦俊呂守　二君　之診治 
德　風二一一二號　光學專家周憲章　俞聖祚同啟 
[鳴謝產科大醫生]  
醫學士葉理衡女醫士盧少援 
產科名醫也久已譽滿申江曾經各界以神醫相頌鄙人亦早已心折耳適本月內人分娩產前十餘天患泄瀉症屢服中藥不效及產時身體甚弱無力將胎產出痛楚異常舉家惶恐幸蒙　醫士稍施手術大小均慶安痊且用鉗取胎時亦無痛苦足徵醫士之名不虛傳也感激之餘特登報鳴謝 
醫庽虹口桃源坊一八四號浦安醫館　美界百老匯路順泰馬頭賬房盧期秋敬頌 
[全昌]  
上海跑馬廳二馬路西口分號蘇州間門外馬路 
眞金翡翠紅藍寶石洋鑲戒每只八元半 
眞金別針領針風凉頭針每支洋二元半 
眞金珠翠寶石彈簧耳圈每付洋十元 
眞金香煙插咀每只洋二元半 
眞金時樣彈簧耳圈每付洋四元 
眞金彈簧及照相戒指每只洋十元 
眞金各式戒指每只洋三元 
眞金結婚戒指每對洋十元 
眞金新式挖耳每支洋二元 
眞金時樣手鐲每付洋十五元 
本號專售金鐲鑽珍珠寶石精製眞金首飾己歷多稔至於金色之眞足工藝之精良早蒙　各界稱揚無庸贅述茲求推廣國貨起見更將價目定廉眞不二價不折不扣眞金用舊仍可收回兌換現洋如荷 
賜顧即請惠顧無任歡迎 
[上海精華眼鏡公司本公司為提倡國貨起見採選真正水晶目製各式托力克鏡片　及各種金銀鏡架無不精美置有靈便驗光機器不便出門者可以到府驗光凡來配眼鏡患有目疾者并請眼科專家孫介謙君隨時醫治以酬雅意 
英大馬路拋球場 
[群益　群祥股票公司]  
上海英大馬路德馨里內　電話一九三四 
上海二馬路新旅館內　電話三七一七 
本公司特備鉅資買賣各種股票證劵公債儲蓄等　以及各種押欵均可　易其　格外克己如蒙賜顧請駕臨面洽可也外埠函詢當班　復 
[解百勒麥精魚肝油　葆肺聖藥]  
每遇天氣不正患傷風者極多大槪數日卽愈因而多不介意殊不知傷風實爲各種肺病之媒故華人多肺病實緣乎此其間雖有注意者無非服數貼裏表外解藥劑而已肺己受損則不顧也危機暗伏莫此爲甚今有一要訣敢爲敬吿者卽治傷風葆肺爲第一要事解百勒麥精魚肝油眞下葆肺聖藥也傷風一起立卽弭服不但保護肺經不爲損害卽眞僶從此鞏固一切風邪不易感冒稱爲葆肺聖藥已爲寰球所承認矣英京上海寶威大藥行 
將此券裁下併解百勒空紙盒寄下當有別種樣品郵奉分文不取 
[天生靈芝]  
滬杭寗火車接軌掘墓而得來此天生靈芝經博物大家究其性質能治虛癆之至聖秘寶世有經年累月之病（童子癆色癆乾血癆動癆吐血折種種郄險之癥醫藥不愈者服天生靈芝有叭一之生命真難得之救星尤勿交臂失之定價每分十元〇 
上海法界八仙橋首安里寰球交通社出售 
[白帶聖藥調和經血之奇方]  
專治婦女氣血兩虧白帶淋漓或則經水不調臨期腹痛子宮寒冷以致赤白帶下終年不休面黃肌瘦廢寢忘食帶之久流猶碍衝任何能約制經血由此元氣虛損白帶更然難愈豈可生育本藥房有鑒於斯煞費苦心精製良藥百試百驗包愈婦女赤白帶下立服立止且能調和衝任之血平定肝鬰之氣凡有赤白帶病奏效愈速治愈之人不可思議唯推調經止帶世無其匹輕者一盒告愈永不復患誠乃婦科必需之要藥外埠函購郵局回件每料四元半料二元小盒一元 
上海三馬路大舞台對面　雲大藥房謹啓 
[遺失莊票]  
今遺失吳醫錦剌祥莊本票一紙計一萬三千三百九十二號十　廿一期九八元四百三十四兩四錢已向該莊掛失作廢望　各寳莊號切勿收用特登申新兩報聲明如有中外人等拾得作爲廢紙此白加登字林西報 
震豐行啓 
[患夢遺治療有方]  
余與內弟兪珮珊君同患夢遺之症余迺入夢而遺兪君則無夢而遺初患之時心甚駭異頻求丹藥久無所效亦視為常症不以在意嗣漸漸身體憔悴面黃肌瘦從此四肢疲倦腰膝痠軟詢之兪君竟同一轍乃相廠無策時在去秋兪君檢視申報携來相示指為上卷三馬路大舞台對面鍊雲藥房秘製金剛百鍊丸善治夢遺滑洩功效非常適興爾我之病相似盍然試之當投郵局滙洋四元購得一料相與分服果然前後吿愈而且精神煥發殊不痿倦至今逾半載非但不見復遺能尚本强峰較前大相徑庭寅感之下特登報紙吿謝並誌該藥神效　松江西門袁子範兪珮珊同啓 
[上海四明銀行廣告]  
本銀行總行開設上海寗波路分行先設寗波江北岸溫州府城內兩處重整營業章程商業櫃存銀活期三釐計息定期三個月四釐六個月五釐一年六釐存洋活期二釐計息定期六個月四釐一年五釐兼營各業商號往來逐日收解無不克已儲蓄櫃存洋活期三釐計息定期六個月五厘一年六厘二年七厘其餘匯兌各欵格外公道如蒙　賜顧者請至本行面議可也 
[英醫博士　海倫氏明　清解血毒藥　"555"　五百五十五]  
花柳梅毒皮膚瘡瘍以及種種內生外發各症名目雖多要皆由于血汁受汚蒸釀而成雖經德醫發明六百另六注射之藥尙稱有效然因偏于外治全體血中　含毒汁恐未　凈所以解毒內服之藥亦宜參互調服方免　患英國醫學博士海倫氏有鑒于此爰調驗內服各藥成方去其精粕擷其精　並　專入營分袪除毒汁新藥不憚再　研究　　成一種內服神藥因歷時有五百五十五日之日之久遂名五百五十　淸解血毒藥出而行銷治愈患毒之人指不勝屈妙止此藥性質和平無論何種外病均可調服收效神速本藥一承　醫士慨允准運來華歸本藥房一字專　現已頭批裝運　滬因在開張紀念期內正可藉以　　發行故特　廉價乘　發售願我男女各界同胞患有血液不　致生種種外病者　請　臨賜　本藥　　　歡迎除服法詳　仿單外所　治效價目如左 
治效　一治　疳橫瘁魚口便毒等症　等毒症俗名　梅瘡由于怡情花　或傳染醖　而成亦間有由于濕熱下注血液不淸所致者此藥服後一星期均能毒凈血淸　收奇效惟須服至全愈爲度不可間斷以免復發　一治癰疽疔　瘰　惡毒及風濕癬疥等症此等外症西醫　名皮膚病亦皆由于血液受汚　久蒸發而成調服此藥能立愈　一治筋骨疼痛手足罷軟甚至左　右瘓步履維艱此等病症服此藥後卽有筋舒絡活風袪毒解之效常人服之能保一生不患瘡毒　一治婦　因經產所生各種外症及小兒百般胎毒此等病患服此藥後輕則七天重則十四天保可全愈 
價目　每瓶大洋一元五角 
總廠開設英京倫敦 
中國總經售上海五馬路棋盤街中洋大藥房啓 
[華革和服靴鞋]  
式樣鞋扣製法莫不精美所用皮革亦屬至佳故本行之靴鞋與衆不同而步履安舒猶其餘事也 
華革和服鞋行南京路十七號 
[廣東鹿芝館馳名靈藥]  
參茸白鳳丸　兒科回春丹 
此丸乃本號家傳秘方專治婦女諸虛百捐心腹疼痛頭暈咳嗽寒熱來往骨蒸瘦弱經期腹痛亦白帶下等症無病婦女常服則調經種子百病不生真婦科常備之要藥也　雙科每盒五丸大洋一元　單科每盒十丸大洋一元耑治小兒傷風咳嗽夜啼吐乳虐疾痢症撮口臍風脾虛泄瀉口眼歪斜不省人事以及一切疑難之雜症無不藥到春回神效無比育兒之家不可不備數丸以防不虞　五粒頭每盒十丸大洋一元　三粒頭每盒十丸大洋六角廣東鹿芝館分設上海河南路三馬路口　蘇州閶門內 
[老牌生牛滅蟲皮毒藥]  
謹防假冒 
本藥房在上海他於同治四年所有出品均蒙各界稱許推爲東方第一至于老牌生牛皮滅日立毒藥更爲靈妙凡老子生牛皮業者無不讚揚以其誠能抵製日立蛀霉爛之虞也當此出口不便之際生牛皮勢必存貯然欲免損失非和本鑒房之生牛皮滅蟲毒藥爲不可惟近有無阯之徒假出售請賜顧諸君認明本藥房商標以免魚目混珠是爲至要 
科發藥房啓 
[諸君如欲愛護目光請試克羅克司鏡片]  
用此種鏡片能屏除一切害目光線祗準有益光線入目 
此種鏡片祗有兩種顏色第一種似白色無異惟由日光中看畧帶青色由燈光中看即現微紅色第二種之顏色如粽色除此二種外即咔克羅克司鏡片 
中國精益眼鏡公司謹啓 
總公司上海英大馬路沒必要城橋東首 
分公司北京　天津　漢口　長沙 
[美趣輪]  
汽車橡皮胎　減價九折　電話西四六五及九一五 
敝行開設法界霞飛路（即寶昌路）三百六十二號自由法國運至各種尺寸美趣輪汽車橡皮胎今因答惠顧諸君雅意起見特減價九折又為於便交易之故乃設分行於靜安寺路九十五號洋房跑馬奇對面適居商場之中心點免諸君有敝行僻處一隅之喞也　利喊汽車洋行謹啓 
[遺失提單]  
啓者本月初四日新疆船從粵進口小號由該輪運到香蕉佛手等貨其提單第四號八號十六號四十一號共四張因途中遺失找尋無着故特登報聲明倘有別人拾得當爲廢紙特此佈吿 
虹口裕興行啓 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[亷價批發]  
本行茲欲推廣營業所售各貨格外克已如蒙　惠顧無任歡迎特將各貨開列於左　紫銅管　黃銅管　紫銅版　黃銅版　鋼版　紫銅條　黃銅條　鋼條　紫銅絲　黃銅絲　鋼絲　鉛絲　鐵絲　銅釘　鐵釘　玻璃　帆布　油漆　柏油　各種機器油　鋼製繩索　小呂宋油繩　各種機器以及工業應用五金材料　本行並做兼進出口各貨 
招請五金跑街 
本行營業五金以來日形發達茲欲添聘跑街一位須熟悉五金生意方爲合格如有以上資格者請來接洽可也 
共三洋行啓上海閔行路九十二號 
電話四六八七 
[上海鄭祥泰分號祥泰益皮貨增設门售廣告]  
本號開設三馬路　球場三層樓紅磚洋房自運各扣粗細上等皮貨運銷各路批發去冬增設門售以來頗受　各界歡迎現下各貨一槪到齊特別廉價發售以副　諸君之雅愛定價劃一包退包換倘蒙　賜　請認明本號招牌庶不致悮　本主人謹啓 
[鐵如意盫醫例]  
門診　十至十二　一元二角　以二十人爲限出診　一至四　二四元　不　燭　不下鄉　　山東各　隆　履康奏記 
[蘇州集義新老兩公所催葬廣告]  
本公所兩處所寄各柩凡過期未轉票者仍照向章定於日內槪行發往義阡埋葬倘柩屬中有不能卽日領加安葬務望速來轉票否則遲不及待幸勿觀望自誤弗謂言之不預也特此登報通告 
 
] 

Page 18

 
 
新自由談 
譯叢 
[亞洲之王（常覺）]  
　　倫敦著名之寳石商曰施德利者藏珍至富待賈而沾一日旁暮來一少年伯爵欲購最上等寶石價值多寡非所計施德利見來者爲貴人則大獻其殷勤罄其所藏以俟選擇中有寶石一粒號爲亞洲之王伯爵一見欣賞立以四千鎊購之且令再覔一枚將爲鑲嵌耳環之用施得利蹙額曰此爲世上奇珍焉能有偶果使有之則此一對奇珍亦非八千磅所能購伯爵曰吾但計得寶值非所恤汝果能得之者則吾當三倍其值伯爵又言此寶石初非自購蓋奉某公主托者唯其名氏則殊不能宣布言次遂去且示施德利以寓居之地大凡寶石商人其同業中消息實至靈通蓋時有巨寶非一肆之力所能舉者必通告同業以求臂助施德利遂亦如例分發傳單且將寶石之分量形式及伯爵所願出之價值詳刋其上倫敦消息固迅於無線電報不俟日上立已傳遍全城其時有一著名質肆亦得此信詫曰此重價所求之寳石非與吾人昨日所質得者同其形式乎因檢簿册則昨日旁暮果有一人持寳石來肆求質自云以有急用但須質欵一百磅俟維也納滙欵一至卽當來贖肆主人誌之日將哺其人果至夥卽欲以三千磅購之而其人殊不願固請之且益至六千磅其人始允肆主人大喜立付其欵持寳石往見施德利施德利爽然曰伯爵已於今日行矣且令人來白云待維也納滙欵不至已將寳石售與一質肆中得價六千磅也肆主人愕然令施德利視其寳石果卽伯爵購去之一粒乃始悟爲所紿顧亦末如之何（一） 
筆記 
[西藏歲時（珮筠）]  
　　二月初二日逹賴喇麻上山至下旬或暮春之初將大招寺中寳藏珍玩悉數陳列任人觀覽謂之亮寶翼日布逹拉懸大佛像像以五色錦緞堆成自第五層樓垂至山麓約長三十丈番人裝束爲神鬼虎豹獅象之狀繞寺三匝至大佛前拜舞唱歌如是者一月始散四月十五日亦如之六月三十日别蚌色拉二寺（在喇薩西十五里築土爲城前臨大道後依山岩起大寺二以黄金飾頂居喇嘛一萬餘衆下山里許有垂仲殿亦懸大佛像有垂仲降神番民男女皆艶裝華服歌唱作翻桿相扑諸戲七月十五日任碟巴數人（分轄各地之大頭人名碟巴次名熱熬）遍歷郊圻以觀田禾佩弓挾矢飲射以慶豐年然後土民刈穫亦猶中華古禮天子親農之意也七八月各臨河設涼棚行帳男女同浴於河互相配偶十月十五日唐公主誕辰唐貞觀中秃髮國王奉表求婚太宗以文成公主下嫁主薨土人爲之立廟以祀）番衆皆華服至伊克招頂禮二十五日爲宗喀巴聖誕舉國皆於牆壁間然燈燦若列星亦以燈卜歲除夕木鹿寺（在西藏堡内坐北向南居喇嘛三四百家）跳神逐鬼參大乘禪男女羣歌聚飲洪醉乃歸按西藏四處多山平原熱而高峻寒有十里不同天之語清明立夏間草木始萌夏初乃播種豆麥收穫則多在八九月之交唯布逹拉一區周圍平坦四時氣候温和如内地二八月天其餘各地則皆晴雨靡常風霾無定别有一世界天地焉（二）（完） 
　　（栩按）此稿爲予友冷泉伏民所著其中名詞多不可解兹經珮筠女史考證加註便覺歷歷可觀伏民見之諒爲首肯尙有西藏禮俗考容日續登倘亦采風問俗者所歡迎歟 
短篇小說 
[敎育短篇三年（一）（瘦鵑）]  
　　一個白髮蕭蕭的老醫士靠着一扇窗子坐着撚着他一部銀絲也似的白髯沈吟不語兩個老眼從那一副金絲邊的老花眼鏡中遙注着窗外一泓清溪看那碧玻璃似的輕波被那曉風微微吹動着吹得個千縐百縐倒像他額上的皺紋一般那水上還有幾片桃花因風微漾在縐紋中不住的打着旋兒老醫士兀把眼睛瞧着落花水面動都不動旁人瞧了倒疑他是個吟風弄月的詩翁正在那裏撚髭覓句呢那時他面前却有一個少年坐着出落得眉目如畫十分清秀不過臉兒上泛着白色分明有着病的樣子這當兒他那兩個黑如點漆的眸子却並不注在窗外只一動不動的注在那老醫士的臉兒上彷彿把那一道道的縐紋當做外邊一池千縐百縐的春水足供清賞似的不過那眸子裏頭含着兩道害怕的光兒兩片淺紅的嘴唇也有些兒顫動一會便忒楞楞的說道尤博士怎麽說你說我壽命不長了麽那老醫士依舊把眼光注在窗外一聲不響但見他那頭雪白的頭髮受着風拂拂而動那少年甚是不耐把頭捱近了他又放着那種很懇切的聲音問道尤博士請你和我說一聲我可是當眞要死了麽到此那老醫士纔漸漸兒回過臉來抬眼向少年瞧了一下沈心聲說道胡先生說來你别吃驚也别失望據老夫看來你的壽命至多不過三年咧第三年的落花時節或者就是你的末日少年一聽了這話臉色益發泛做了雪白連那嘴唇上的淺紅也一絲絲的退了接着就顫聲說道如此說來我已好似死囚定了死刑咧三年以後的今天便是我上斷頭台的日子但我到底患的甚麽病啊那老醫士現着可憐他的樣兒微喟着說道唉可憐可憐怎麽一個很有希望的青年竟患了這種可怕的病不瞞你說你的病便是人人聽了皺眉的肺癆病并且已進了第三期老夫可也没法兒替你想咧那少年顫聲問道只我以後在世的日子至多不過三年麽老醫士點頭道正是如此倘能捱到三年已是萬幸的事只我不知道你到底怎樣種下這病根的或者你平日間雕肝鏤心做那種小說一天到晚動着筆做得太過分了就把肺癆病做上了身也是有的少年答道然而我自問做那小說小的得怎樣過分每天不過一千字隨手寫着即使耗費心血也很有限我有一個朋友喚做周瘦鵑的一天上總得做他三四千字　老醫士道如此你這病多分是傳染而來也未可知總之你壽命但有這三年了早晚總歸一死也不必失望可是你天才　越也就是不壽之徵呢這三年的期限瞧去雖然很短然而你做一天人總得盡一天人事等到上帝召你時你的事兒方纔完了你倘在這三年中做些烈烈轟轟的大事業已能抵得人家　一輩子你旣然是個小說家就做一部聚精會神的大著作也能藏之名山千古不朽三年後你雖死了你的鼎鼎大名却能永遠存在世間給人家稱頌咧（未完） 
 
 
