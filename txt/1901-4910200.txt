# 1901 - 178 - 4910200

 

Page 1

 
 
[聲覆來函] [  申報館主筆房啓]  
昨得蘇州孫君來信略謂某晚有甲乙二人至伊處自稱申報館主筆叩其姓氏一云沈姓一含糊不答云云但敝館主筆諸人各有所司從未輕易出門遊覽且亦並無沈姓其人總之敝館同人每日惟照章撰著論說新聞萬無越分之事特此作覆諸維鑒之 
[開印九通全書招投預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多士生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙巿宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及樣本可以隨時取閱先此佈聞諸維鑒及 
[舉行畝捐論]  
日前香港循環日報紀粤東大憲近接軍機處電文詢及畝捐一事略謂舉行畝捐每年增欵若干擾民與否須細察地方情形詳籌妥善辦法大憲隨卽轉飭各屬地方官察看情形限七月杪一律申覆本館卽將其語轉錄昨日報端然事之確否未敢臆斷竊思朝廷旣欲舉行畝捐自應於各省一例舉辦何以獨詢粤東豈各省皆有此電報館中俱未探悉故未紀錄乎兹姑弗論此電之各省均有與否第論此事之各省能辦與否竊嘗思之畝捐之法最爲簡便最不擾民國家欲籌庫欵法無有善於此者請試言之各省富民未必皆因乎業田之多然有田者雖僅數畝數十畝歲收租息完納錢糧所贏皆餘利也若而人者養贍身家本須自謀生業非盡取資於田故卽捐其什一亦尚無害此畝捐之可以舉行者一也諸凡辦捐皆可舞弊皆有偏枯惟畝捐則無虞乎此核定捐數每畝應捐若干按畝徴收不能增中而損乙有一畝之田者捐一畝之田有百畝之田捐百畝之田推而至於千至於萬均平畫一上不能徇隨意增减之情下亦不能肆有心藏匿之弊法最公平不虞煩擾此畝捐之可以舉行者二也大凡有田者均係良民與無室家無生理之莠民迥乎有别卽使田不富饒家不充裕而際此時艱孔急帑藏空虚償欵浩繁司農仰屋必能激於大義樂爲捐輸無待三令五申自然順從弗梗此畝捐之可以舉行者三也且更有說者南省各田畝類多膏腴江東浙西數百里之地及蘇松常嘉湖五郡尤爲天下財賦之區計田一畝除完賦外瘠者可餘洋銀一元或一元餘肥者可餘洋銀二元或二元餘米價昻貴時尚不止此數今按其所入每畞捐錢若于文在小民則所捐無幾而在朝延則所得甚多何至重累吾民病爲苛政此畞捐之可以舉行者四也昔年江蘇田賦本推極重我朝列聖仁澤覃敷屢次减賦今蘇松太三屬糧額較之明初相懸天壤吾民沐於皇仁幸而得此田租所入贏餘實多略損鑑銖斷無怨謗此畞捐之可以舉行者五也難者謂我朝祖訓永遠不得加賦今此所謂畞捐者雖無加賦之名而有加賦之實國帑宜籌而祖制亦不可背似不宜行不知加賦則著爲令甲歷久未免病民畝捐則蹔漢目前數年卽可罷去故不可加賦而不妨行畞捐難者又謂南省之田多豐腴收租旣多故行畞捐不爲病北方之田多瘠薄收租無幾故行畞捐即爲苛不知租息雖薄而糧額甚輕核計一畝之田總有贏餘可得在上者果能分别南北於南則捐數略重於北則捐數略輕務使有利可沾不致盡入公家致有田與無田等則民間具有急公好義之意又何患此法之不可舉行乎夫房捐所收甚少丁稅厥弊滋多而在上者尚欲行之則此畝捐者不愈於房捐丁稅二項而轉謂不能行於通國耶僕所以略爲指陳速其舉辦也 
[本館接奉電音]  
昨日午刻西安行在飛電傳來上諭一道旨一道謹敬譯登○七月二十五日行在内閣抄奉上諭張之洞奏特叅長江水師各員弁請分别懲處一摺長江巴河營左哨都司記名總兵曾和漢陽營右哨千總譚雄年老事疎均著開缺以原品休致荆詶管左哨千總伍銘甲右哨千總廖榮華難期振作均著卽行革職以肅營伍該部知道欽此同日奉旨崇文門正副監督仍著善耆敬信接管欽此 
[畫諾有期]  
中外議和正約繕就後定於華歷本月二十日畫諾前已由京師采讠友人飛函相告列之報端昨日又得京師來電云正約畫諾之期實係華歷本月二十五日意者欽命議和全權大臣合肥傳相方攖小極是商請改遲乎 
[厚待醇王]  
華歷七月二十四日外洋來電云醇王出使德國一切禮節旣經商定德皇卽在栢林接見温語慰問禮意有加并令赴德后宫中依禮覲見隨携同至當夕克省閱視全國陸軍秋季大操旣而醇王命工製就花圈展德皇太后之墓從前齟齬己一律瓦解冰消矣 
[美總統被剌]  
華歷七月二十六日外洋來電云本日美國總統麥根利氏臨幸巴勿祿省博物院忽有一波羅尼亞人言欲面陳一切總統允之其人突出手槍向總統胸口連擊兩下隨由護衛人員禽獲一面舁總統至某大員家延醫療治醫者旋將一彈箝出尚有一彈未經探悉明在有見者謂總統雖遇奇險仍能言語或者可望有生機按麥根利氏已兩任總統籍隸美之蛙學省生於中國道光二十年十二月二十九日及歲後適逢南北阿美利加人交戰遂於咸豐十一年五月初四日入營効力主帥嘉其聰慧迭次擢升至同治四年除軍籍入律法學堂讀書未幾卽考授律師改爲文職迨五年前由國人舉爲總統臨朝治事深得民心此次不知因何忽肇奇禍大約一經推鞫自能供出實情也 
[俄營山海關]  
日本某日報云俄人經營滿洲誠可謂苦心孤詣矣目下設戍置壘皆已楚楚可觀某日俄軍指揮官將所占山海關砲臺大加修葺裝設砲械以備不虞特不知英人將出而阻撓否 
[法求韓地]  
日本某日報云頃得韓京來電悉法人近向高麗索取沿海綿長之地以便灣泊兵艦積儲煤火建築病院不知高麗政府能否唯唯遵依也 
[俄艦巡韓]  
日本某日報云近有俄國兵艦三艘奉命察視高麗長山列島蓋以俄人現方經管旅順其地與 
 
 

Page 2

 
 
長山列島相距不遠意欲賃而用之是以先使人測量水道并偵探岸上情形然後商之高廷明示賃用之意云 
[日本陸軍志]  
日本某日報云東歷七月一日日廷下旨稽查陸軍各項人員計大將六員休致一員中將二十六員休致四員少將六十五員休致十員監督監三員休致一員軍醫監七員休致三員大佐九十七員休致九員中佐一百四十六員休致一員罷斥一員少佐五百五十二員休致四十二員大尉一千六百七十五員休致六十二員罷斥一員中尉一千六百三十四員休致二十七員罷斥十一員少尉一千九百七十三員休致一百二十員罷斥二員 
[教案條件]  
拳匪之亂山西諸教士驀遭殺戮慘不忍言事後由司道曁洋務局督辦沈仲禮觀察與教主會訂合同已登前報兹照京師新聞彚報所登教主擬覆條件轉錄左方一上年省城主教被害應在猪頭巷主教暫居之屋内立一統碑摹錄大清國大皇帝諭旨並將主教教士姓名及被害日期刊刻碑上二撫臺衙門外係主教教士被害之處現旣在猪頭巷大南門外各立一碑應無庸再立碑亭惟在西轅門外墻上嵌一天主教被害人士統碑長四尺闊三尺被害主教教士姓名及被害日期刊刻碑上此係仿照西法爲永遠記念之意案查光緒二十七年五月初二日奉全權大臣電開令將耶穌教被害牧師代製銘旌送殯等因本局今擬於被害牧師墳墓之四面築砌花墻中建一亭分栽四時花木牆門石額大書泰西耶穌教殉義牧師之塜門旁石刻告示永禁踐踏污穢並由撫臺奏明立一統碑叙明各牧師被害事蹟永遠記念以垂不朽至代製銘旌用紅縀寫金字長一丈二尺紥綵亭懸掛銘旌官紳皆集知府衙門該城無知府者卽在州縣衙門身偕耶穌教諸位牧師送至墳所紥成花圈置之墓上禮成而返撫臺親撰祭文派員恭請致祭各教士於六月初一日議復五條如右一諸位大人爲去年晉省閙事之官紳士庶謝過敝教會已敬知至欲商量一教内外永遠相安之策教會同人深爲喜悅兹將最要之言禀告各教會由各老會公派來華勸之爲善修道立教開學堂譯書以開民智設醫院以治人疾病本無妨貴國國家公務至信道之人乃國家之民教會之友教會勸導其盡國家良民之職分而國家稱之曰教民是已有歧視之心也至教士及首事人等按教律不准恃教滋事并不准涉訟或誣告他人或干涉衙門公務此乃敎會所深惡痛絕者更斷無唆使之且庇護之之理如有犯以上各節者有人前來說知教會必按教律嚴辦如有誠心好道之人受委屈逼迫則與教會友有妨碍與和約亦不合教會不得不請地方官持平辦理會中以後擬派通逹事體有職分之人遇有此等事卽出塲料理完竣此條另有辦法章程二優禮出殯製銘旌立碑碣等事卽請沈督辦照已定之章程辦理可也三各會同人稟派來　辦理教務有英美瑞典等國有浸禮公理自立内地等各國各不同各處被害情形亦不同各會各辦照尊議第三條辦理可也四營造新墳之地址甚不合意因已築花牆立亭榭樹花木甚爲周至有敬禮之意教會故置不論不再遷徙至碑上刊刻之告示耶穌字下脫一教字且未擡頭非敬重之道告示中云以後泰西來者憑弔其間當感激於朝廷矜恤遠人之意有加無已等語與中外全權大臣所訂和約大綱十二條中所云全不合符必須毁去此碑另立將來撫臺所撰之統碑文宜將草稿先行交閱至毁壞之舊墳則照原式修復可也五教會不以迎神賽會演戲之事爲正事其故有五一此事爲大清會典所禁止二中外條約載明輸資與否聽人自便三京城及文廟内亦無此等舉動四泰西教及儒教書籍内無此辦法五於人無益而有損此條另有附單奉閱浸禮會敦崇禮自立會葉守眞公理會文阿德内地會何斯德謹復 
[催解餉銀]  
金陵訪事友來函云自噐兩宫西幸行在所需餉項均賴東南數省接濟兩江總督劉峴帥迭次在江安兩省籌撥大宗源源解赴西安俾度支無虞缺乏嗣因回鑾有日不復批解入秦邇者皇太后皇上俞陜豫兩撫之請改期八月二十四日啓蹕此兩月中行在需用仍賴東南各省轉運陜撫某中丞前奉上諭電咨兩江再籌巨餉旋又特派某委員來省催提月之某日某員已抵白門趨詣督轅向劉峴帥面陳一切呈閱咨文 
[教案難辦]  
武昌訪事友人云湖北漢川縣居襄河上游居民多信從西教近因天主教民與耶穌教民爭田啓釁互相械鬥致有傷斃人命情事大府聞報札委湯符階大令馳往查辦大令馳抵漢川會同縣主姜朗甫大令秉公研訊兩造各執一詞教士又分左右袒以致辦理殊爲棘手日前湯大令由差次回省謁見大府面禀情形請另委幹員往辦未知大府能俯允所請否也 
[推廣郵政]  
金陵訪事友來函云省垣郵政初只總局一所分局一所嗣經總理西人迭次推廣城廂内外熱閙之區莫不設有分局信箱現辦金陵郵政事宜之新關稅務司安格廉君以省垣每逢禮拜二向無三公司輪船抵埠郵政例應停班而目下收信之多　倍於曩者爰特　訂新章每逢禮拜二另交額外輪船承寄俾免停擱之虞又擬自西歷十月一號爲始派人赴六合江浦等處設立分局一俟房屋賃定卽當擇吉開辦日本邇亦設郵便局於中正街領事府内現雖只收發往來日本信函將來亦可代寄各處信件也註額外輪船非三公司所轄俗以野雞輪船呼之 
[誤差撤委]  
杭州訪事友人云每屆新撫蒞任巡捕官理應在馬頭伺候以備承發公文等事此次新任浙江撫憲任筱沅大中丞蒞杭轅下武巡捕陸君察保侯君鑰未及在彼迎迓中丞屢傳不到因於進署後大加申斥并傳諭中軍官記過撤差至本月初一日札委右營千總張千戎夢祥候補千總陸千戎鴻基接充武巡捕差此外尚有文巡捕四人武巡捕二人則均加札留辦 
[皖省官塲紀事]  
安慶訪事人云安慶城守都司玉都戎蒞任有年今春升署遊擊旋於五月某日回任兹因開除兵額與某營官意見不洽經撫憲王芍棠中丞撤任委右營守備徐守戎署理遞遺右營守備以城守營方千戎升署已於本月十三日接任矣○無爲州吳剌史經上峯調省遺缺委候補同知沈司馬定前往署理 
[邗郡官塲紀事]  
揚州訪事人云淮揚海兵備道沈愛蒼觀察巡閱運河東西堤工事竣鼓棹南來於本月十九日午後行抵維揚在城印委各官紛紛至碼頭恭迓觀察接見有差隨即命輿答拜並至運署拜會程雨亭都轉都轉迎入花廳茗談良久而别○總辦淮北睢甯四岸江蘇候補道程觀察龢祥因公赴省谒見督鹽憲劉峴莊制軍本月二十日行抵揚州登岸拜客隨卽回舟向瓜洲進發○正任揚州府沈碧香太守前奉大憲題請調補江寗府缺未及履任已過道班因之呈請開缺上游准如所請遴委江蘇候補知府鈕太守先行接署太守奉委後即日禀辭京道江甘兩邑宰聞信飭辦差人役在安定書院陳設一切俾太守暫駐襜帷所有留揚聽鼓各員曁本署胥吏均於本月二十一日駕舟前往迎迓大約一二日内憲旌卽可戾止矣○兩淮海分司所屬中正塲大使於上年出缺應歸部選其時適值京津拳匪肇禍軍書旁午未遑核辦刻下和局已定都中各署公事均已照常辦理此缺經吏部以王鹺尹濬生選補由王大臣騐放後即日領憑出都本月中旬某日到淮趨隨詣運轅禀到禀見大約日内尚須親赴省垣謁見督鹽憲呈繳文憑然後擇吉履任 
[松郡官塲紀事]  
松江訪事人云正任提中營守備兼正營帮帶張守戎金溶前奉提憲李壽亭軍門檄飭升署平望營都司而以前管守備朱梅泉守戎調署中營守備其帮帶一差另委委李弁承充目下平望都司祖都戎飛熊奉札回任張守戎亦卽遄回筮期十三日接篆視事朱守戎則交缷後仍歸城守營守備署任○正任提標左營守備蘇樹棠守戎現奉提憲委赴金陵領咨前往張家口一帶採辦戰馬蓋松地五營及金柘青三營每屆冬間例須添購馬匹去歲畿輔拳匪擾亂未能照章往購致營馬缺額甚多上游因有是命所遺左營守備篆務委右部千總 
 
 

Page 3

 
 
楊弁護理 
[鶴澤延凉]  
沙巿訪事友人云張某向在戚串謝某家司帳今春向謝貸銀數百兩與程某股開錢店倩毛某經理一切近以周轉不靈突然倒閉張程知事不得了先期遠颺各債主遂向毛索欠毛無計可施亦即避去其母金氏忽稱此店係謝所開貿然前往責令出塲料理謝惡其孟浪大加斥辱金氏歸家羞忿交集潛服阿芙蓉膏復至謝家被謝窺破令人扶出行至潘家巷口頽然倒斃嗣由其弟金某投報江陵縣署縣主楊葆初大令詣騐之下飭金棺殮未知如何核辦也○萬年村左近烟館主某甲之婦某氏風信年華頗饒姿首米店主某乙延之時往挑逗久之已耗多金尚未獲一親薌澤一日氏忽謂乙曰今夕柳梢月上良會可圖君其無負此機緣也乙從之不意正在喁喁絮語時甲忽持刀而入大聲呵叱曰夤夜入人家非姦卽盜爾今在此意欲何爲乙無辭可辯叩頭如搗蒜氏亦嚶嚶啜泣甲沈吟半晌旋擲刀謂乙曰老子好好清白家聲被爾一朝玷污今即殺爾亦復何益爾能署數百金借劵爲解穢資吾當釋爾乙雖知中計事已無可如何遂唯唯從命始得釋歸此即紥火囤計也世之好漁色者尚其鑒之 
[漢水波紋]  
漢口訪事友人云本月十三日夏口廳卡屋内瘐斃要犯一名廳尊張堯臣司馬委員相騐委係因病而殞並無别情乃飭備棺收殮標封發壇○本月中旬某日馬王廟江岸甲乙二駁船頭目因事口角旋各率羽黨鏖戰於鄂王江上兩軍相見互有損傷並墮入波心溺斃其二事後兩造互控於夏口廳署不知廳尊張司馬將可以讞之 
[豐城劍氣]  
南昌訪事人云江西豐城縣境馬王大堤瀕臨贑河綿延百里爲合邑田廬保障今夏大雨兼旬洪流汎溢縣主鄭觀侯明府會同保甲委員王紫閣叅軍督率人夫畫夜梭巡竭力保護上下游各圩堤諸多倒塌是堤得以巍然獨存今者堤内早稻業已登塲滿篝滿車頗慰鄕農之望未嘗不感賢使君之惠我良多也○七月十二日大雨如注城内高士橋上水深尺許貢院前亦積潦縱横城外章江水漲二尺餘迨十三日雨勢稍止積水得以漸消十四五六日晴光大放水遂僅與堤平此後似可不復爲患矣○省垣各錢店大半外强中乾自七月初十日吉興倒閉後一時無力支持者又有數哝雖皆訂期照票付錢然不知屆時果能如約否 
[湓浦秋痕]  
九江訪事友來函云本月十八日有一渡船由某處來潯行經琵琶亭畔陡遇狂風遽爾傾覆新關及太古怡和招商鴻安諸公司均放小艇爰救義渡局亦相助爲理得以救起十人餘則逐浪隨波大半葬身魚腹矣慘哉○本月十九日十點鐘時西門外榮昌南貨店廚房忽然火起幸在白晝人力易施得免釀成巨禍○前有某客由興國州販紙四百四十捆並錢六十五千雇徐有舫所駕之船運赴潯陽行至龍開河忽遇大風波浪掀天船中客大呼救命左近小划船十餘艘佯往救援將錢物及篷桅篙牀攫取一空徐情急奔赴附近砲船上鳴寃砲船汛弁王把戎鳳儀倪守戎萬春聞而大怒卽飭勇丁查出划船戸二十餘人追還篷桅行李及錢三十二千給徐領去惟紙已漂失無存隨將划船戸姚姓等送縣懲治 
[皖北秋鴻]  
安慶訪事人云望江一邑濱臨大江圩田爲多今歲霪雨爲災兼之上游蛟水陡發以致圩隄被衝縣境東西南均成澤國邑侯何大令目擊焦勞捐廉購備乾糧散給一面飛詳省憲請欵振撫惟是災區廣闊庫藏空虚杯水車薪仍嗟無補轉眼秋凉勢必凍餓交迫大令因又特備捐册分派各紳士多方勸募以期集腋成裘○廣濟圩於本月某日决口圩内二十餘保同被其災小民困苦顚連將塡溝壑省憲憫之委員分赴各保查明戸口造册給票大口振米一斗小口五升旋聞某地保有索賄清事省憲因委員嚴密查究○月之十二日撫憲王　中丞親提各屬解省之犯勘訊靜候核定罪民○近來保甲局巡查嚴密穿窬之輩類皆匿跡銷聲惟月之某夕東門外鄧姓家被竊錢物適楊少尹巡邏至此見鄧追賊即遣局勇協拿追至北門人贓並獲帶局訊問供係初犯因送往自新所收押贓給失主領去 
[中江秋色]  
蕪湖訪事友人云入秋以來江水盛漲居民恐遭波及相率支板爲閣鷦寄其中猶幸本月初七八九等日水已退去一尺有奇十里長街不至褰裳以涉矣○日前船戸某甲由繁昌運煤至蕪適保甲局員某君倩河口司曾君派弓兵封甲船甲不服被扭至某處拷掠備至甲不得已將舟買去賄以巨金始免亦足見孤假虎威之可惡矣○本屇蕪湖關第一百六十一結應解出使各國大臣經費由徽寗池太廣兵備道兼蕪湖關監督吳季卿觀察籌銀八千餘兩交商匯解以應要需○圩堤衝决小民每駕木筏以濟行人划船戸見之糾集同儕欲與尋釁蕪湖縣陳雲湘大令急爲勸諭始息爭端○本年太平府屬蕪湖繁昌當塗三縣均被水災其中以當塗爲最重繁昌次之蕪湖又次之蓋以當塗官圩周圍四十餘里而繁昌寳塔圩及蕪湖麻布圩地較狹隘蕪湖除麻布圩外餘均未破故收成尚有七八分繁昌六七分當塗則草籽俱無是以彼處農民杞憂尤切也○皖南皖北皆設土藥局徴收士釐皖北向以本土爲大宗皖南除本土外兼收雲貴川陜各貨釐金本年雲貴川陜來土不旺惟皖北新土甚多價亦甚廉恐將來綜核比較時不免有左支右絀之慮也 
[上海官塲紀事]  
三林塘巡防局員孫二尹北新涇巡防局員王二尹均於昨日詣上海縣署謁見縣主汪瑶庭大令面述要公良久始辭别○昨日江蘇候補同知徐厚卿司馬赴縣投剌縣主汪大令延入花廳茗談良久 
[禁列菜蔬]  
本邑南巿馬路工程局總辦翁子文太守查得邇來馬路中每有無知小民將菜蔬排列當街出售不獨行人有碍且道路污穢殊不足以壯觀瞻爰繕就六言韻示張貼大馬頭董家渡等處馬路之旁并飭地甲荷牌曉諭俾衆周知其文曰照得沿浦馬路局面原宜整飭近有無知小販每將菜蔬羅列旣於行者不便又使馬路不潔似此違悖章程本應拘案判罰姑再從寛示諭務卽一律收拾倘敢仍前擺設定當從嚴懲辦 
[英界火警]  
昨夜九點鐘時英租界博物院路某號門牌某姓住宅不戒於火致兆焚如經瞭望臺鳴鐘報警救火會各西人驅皮帶車馳往吸水狂噴得卽烟消火滅僅焚去房屋一椽至如何起火情形容俟明日探明再錄 
[印兵釀命]  
浙江寧波府屬定海廳人鮑友桂章玉彩向在虹口薛家浜賃地種菜蔬果蓏邇來所種無花菓正當成熟前晚七點鐘時突有印度兵結黨成羣前往採取鮑章向之阻止印兵不服扭住痛毆直至身無完膚始得釋手二人奄奄一息仰臥路隅後經家屬聞知倩人舁送捕房訴知一切捕頭見二人傷勢甚重令轉送同仁醫院求治至昨晨鮑因傷身死章傷略輕尚可保全性命刻下捕頭已令某號西包探協同華包探劉阿炳前往查明以便聲請統帶官核辦矣 
[法租界捕房瑣案]  
某豆腐店主陳毛前控工人袁仁才挾辭歇之嫌糾同衆流氓來店滋擾擊碎鐵鍋攫去錢五千文等倩經讞員杜枝園大令拘袁訊供管押在案昨禮拜一大令蒞捕房提袁復訊袁供小的自知不合已許賠洋銀三元店主不從求恩明察大令著押候傳陳到案質訊核奪○工部局失去青鉛十條值銀二百七十兩旋經包探查獲收贓人張仲德解案請訊大令飭押候嚴追迄今日久尚未將贓繳案昨日大令命提復訊張俯首求恩大令著重笞二百板還押候比○車夫陳阿金串同某甲至某處騙取米二石控奉大令訊取口供押交騙子昨日命提復訊陳供小的只得小洋銀一角並無串騙情事大令著笞責一百板還押再核○偷兒張鴻喜陳世昌李蕭亭陳阿發均經所探拘解公堂禀請大令訊取口供押候責釋昨日命提到案著將張陳各責二百板李陳各責四百板然後斥釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示定膏捐]  
松江訪事友人云江蘇大憲前委數消生頒駕會同華集兩　主　　　内外名　　　　一　　　　内外各大小定捐數之多寡分别造册帶回近日藩憲陸春江方餉會國牙釐局憲通飭各屬大略屍　報　　　　　七　初一日起　照寳山縣金令禀詳辦法由地方文武汛署微收上月之欵限下月初五日彚齊繳縣由縣於初十日　　解　　一成以作　　　　三屬歸蘇局松太二屬歸滬局經收等因華婁兩縣主奉文後卽飭書吏繕成告示發交城鄕各地保分　張貼俾衆周知 
[上海縣署瑣案]  
英美程界公廨讞員張柄樞司馬解送黄崇烈控 
堂研訊黄供光緒二十二年有俄人撰成中俄話本一書倩小的譯　　文石印出售每本收工料洋銀三角六分並未刊板祇將　稿存留至光緒二十四年俄人回國將稿送給小的今被宋翻印　　　此檢齊原印及翻印之本呈請　核宋供賃屋　錦里開設正記書莊前年澮海山房被火爐餘書籍經某保險行倩好時洋行　　小的如數買歸檢出此書一千餘本來價旣　是以賤售並非翻印射利大令察閱兩書行欵皆同遂飭將宋交人保出著將當日好時洋行拍賣帳呈閱○英美租界公　謝員　柄樞司馬解送竊取電報局委員周公館内首飾箱之張阿二及銷贓人馮裕卿窩贓人林傳氏戴龍飛林小寳到案大令研訊之下戴龍飛供小的在胡家宅垂簾賣卜某日林傳氏携來悲翠臂釧及銀首飾數件言欲暫寄至次日卽有　探來　　并將小的解送公堂小的實係被累求鑒馮裕卿供原籍寗波在抛球塲慶和銀樓爲夥林傳氏來兌首飾因之相識祇知其　設妓院餘未深悉本年四月某日曾携金臂釧一副來兌洋銀稱係天津客人所託計兌去洋銀四百二十五元當即付訖有伊女小寳收條爲憑至端午節小的生意停歇林傳氏疑串同包探信口誣攀以致解案林傳氏供丈夫己故生有一女名曰小寳邇者小婦人藉洗衣度日馮送衣來洗因之相識今年四月初馮偕素不相識之張阿二至家良久始去翌日張來寄一小包小婦人並未開看數日後馮來索取小婦人知伊　張爲友當卽交還并囑其檢點見有金翠臂釧各一副後不知伊等作何勾當求恩察核大令命將氏帶下傳伊女小寳研詰初時推諉不知大令一再開導始供年十五歲自父親逝世後母親因貧難日度聽從馮裕卿句誘與之私姘厥後馮日貼小洋銀三角時時來往家中四月初馮與張同來由張寄存一首飾箱母親允之翌晨馮獨來取去檢點物件一無所失遂袖出鈔票一紙計洋銀十元給母親用度自後一去不來張供小的係寗波人實姓陳名金寳前在原籍曾因竊案被誣旋於四月初來滬並未犯竊大令復提林傳氏詰間仍無實供喝掌頰五下下鞭背四十下始供張實係馮帶來將金釧兌去給小婦人洋銀一百五十元至　翠釧係馬質去後由小婦人贖回戴龍飛實不干涉大令詰馮堅不吐實命笞責二百板始稱各物由張竊來小的代爲銷售惟求恩典大令飭將馮張分别管押小寳發某善堂暫留林傳氏交官媒看管戴交人保出聽候覆訊 
[南巿捕房紀事]  
前晚南巿萬裕醬園主沈某所雇馬夫張某牽馬至南馬頭溷行不知因何驚躍狂奔觸毁孫學桂家門板以致幼孩大受驚駭啼哭不休孫怒訴諸捕房捕頭立遺某號華捕將馬扣住旣而沈自知理屈願雇匠將門代修並延醫爲幼孩療治孫遂投捕房歷訴情由請將馬給張具領○前日甯波人蔡金仙蔡德勝在馬路中互毆某號巡街捕見之一併拘解捕房捕頭令暫行管押始次日卽經人保去○前晚瘋人某甲在大馬頭竹排上蜷臥某號三畫巡捕見之投報捕房捕頭令拘回禁押候天明時麾之使去 
[英美租界公堂瑣案]  
日前有韋阿根者娶某流妓爲妻流氓夏雅泉未沾餘潤糾同黨羽孟祝三等將韋扭至某烟館訛詐洋銀十元不遂其欲拔刀戳傷報經包探趙銀河胡瑞龍一并拘獲昨晨解送公堂讞員張柄樞司馬商之偉繙譯官判令各責二白板交人保釋○著名流氓譚壽生游行新閘一帶或在萬雲樓茶肆中冐充包探魚肉鄕民前經巡防局員某君函致公廨請爲查辦昨由二百零三號巡捕拘解至案司馬判押捕房半年期滿遞解回籍○日前巨騙費惠衫在海天覽　樓茶肆以舉薦生意爲名向蔣慶生騙取洋銀三十二元事後蔣投報捕房捕頭派包探金立生將費拘案請究蔣投案聲訴前情費直認行騙不諱司馬飭暫押本署限卽呈繳洋銀三十二元如違發押捕房半年○江朱氏控徐忠桂拐岃五歲小孩司馬以其情節支離飭押　過堂復訊○前者永大繅絲廠出店人王永生陳阿根乘間攫去洋銀八百元旋在王處搜出原贓四百元控經司馬限半月内追繳餘贓昨晨原告以逾期尚未遵繳投案求催司馬提王復訊王供餘贓實由小的與陳阿根分用陳堅稱小的並未串同攫取洋銀司馬判責王四白板枷示兩月期滿遞解回籍陳交人保釋○張翠寳　案聲稱小的籍隸蘇州曾娶同鄕謝氏爲妻結　未及兩月卽潛行逃逸小的四出尋訪始知由開設妓院之鴇兒楊顧氏串同蟻棍王雲卿拐匿爲此報捕拘解請究司馬略詰情由飭押候過堂復訊○王裕春至流妓李月紅家住宿乘妓深入睡鄕撬開衣箱竊取金約指四枚而逸治妓查知投報捕房捕頭令包探米順拘獲解案司馬判責二百板遞回原籍○錢鳳其竊取翁震豐家烟槍一枝報經包探石金榮拘解請究司馬判責二百板　給還失主○藩小根竊取吳元標家衣服四件報經包探徐榮珊拘解請究司馬判責二百板○東洋車夫沈阿大曳車不愼行至四馬路將某西兵所乘　雖車撞壞經巡街捕拘入捕房昨由包探趙銀河解案請究司馬判賠修費洋銀五元 
[美租界捕房紀事]  
前日傍晚西華德路中虹橋堍狀元樓飯館主某甲投捕房訴稱二百四十二號巡街華捕屢次前來賒物因未允許以致懷恨在心今晨妻子某氏與江北人某甲口角適爲此捕所見貿然上樓將妻子扭下痛毆以致身受重傷請爲究辦捕頭允之令包探錢榮堂前往查明以便核辦○司各脫路工部局病房所留病犯王新根日漸沈重　藥無效延至昨午溘然斃命捕頭令地保查明如有屍屬在滬著卽備棺收殮 
[令德孔貽]  
頃承顧蔗香仁翁交來金邑馬氏孝女求撫姪成家立業功名顯逹將苦積餘資助振洋銀一百元紫石山江二十元石柳溪續助洋銀二十五元王源來號交來高叶箎祈合宅平安洋銀一百元曹維錦翁來無名氏洋銀五十元奚仲侯　　洋銀三十元正康號衆友助洋銀三十二元銅洋銀十五元一百角彭孟芳續助洋銀三百元金吳兆林爲次子求保平安指瑚珊人振欵洋銀五十元王紹勲求病速愈指助本堂施醫藥洋銀一百元情深烏哺無漸巾幗鬚眉澤被鴻嗷定卜門闖光大一般好書　並誌之上海六馬路仁濟善籌振公所施則敬等謹誌 
[蘇垣官報]  
七月十四日吳止芳禀辭回寳山塘工差次方廷鴻禀辭回常昭河工米捐局五品銜分缺先補用縣丞何錫驥禀知由勸　　餉松内江過知縣班仍留原省補用十五日府經歷沈振綵禀知奉儲憲札委催提溧陽縣本年上忙徴存銀兩差帮帶撫標親兵中營守備丁魁榜禀奉　知　　松江城守營守備缺十六日辦理金陵陸師學堂候補道俞明震直隸人由甯來分發江蘇補用知府陸桂星浙江人由行在引跪來省禀到升用間知　隸州候選知縣龍贊綱湖南人由江陰來禀謝委帶蘇防左營差道庫大使錢昌訓由南渡厘局專丁來省禀謝奉謝留辦周積英由常州來　謝奉委葑門　　差十七日委帶蘇防左營候選知縣龍贊綱禀辭赴黄渡到差正任武進縣施沛霖禀知赴常州會算交代卽辭典史唐正祥禀知昨日到闖門旱關差十八日直州判傳振海由江陰保甲差次來禀謝奉飭留蘇差委指分江蘇試用直隸州州判江慕洵安徽人禀知奉撫憲騐看到省道庫大使舒鈞由　來典史　　斌禀知奉府委赴常昭點騐孤貧口糧差卽辭 
 
 

Page 10

 
 
   
 
 

Page 11

 
 
   
 
 

Page 12

 
 
   
 
