# 1921 - 142 - 4917337

 

Page 1

 
 
   
 
 

Page 2

 
 
   
 
 

Page 3

 
 
時評 
[抗命]  
[  冷]  
　　陳樹藩苟不交卸陜督則爲抗命而政府將以武力解决之是所懲創抗命者也 
　　陳樹藩之抗命所謂抗北京總統之命也然據京電所傳靳宅奉張之責問儼然亦似懲創抗命者矣問張勳任命何以至今未下是責總理之抗命矣答以總統不表同意是謂抗命者不在總理而在總統矣由此以觀是陜督抗總統之命而總理總統又抗奉張之命也陜督抗命而政府將怒總理總統抗命而奉張亦怒也 
　　嗚呼今之總理總統權力之弱者已有抗命之勢權力之强者不但當然抗命且更反責以抗命然則命又何從而行人亦何樂而不抗或 
[命令]  
　　五月二十九日大總統令敎育次長王章祜因病呈請辭職王章祜准免署職此令 
　　又令任命馬鄰翼署敎育次長此令 
　　又令敎育總長范源廉未到任以前署次長馬鄰翼著暫行代理部務此令 
　　五月二十七日大總統令司法總長董康呈審核吉林高等檢察廳呈報犯婦隋氏處死刑並罪犯張慶全處二等有期徒刑五年一案京師地方檢察廳呈報罪犯劉廣德處無期徒刑一案江蘇第一高等檢察分廳呈報罪犯房士林處有期徒刑刑期十年一案河南第一高等檢察分廳呈報罪犯張勞二處一等有期徒刑十一年一案處刑過重擬請分别减刑等語本大總統依照約法第四十條宣告將判處死刑之隋氏减爲無期徒刑判處二等有期徒刑五年之張慶全减爲四等有期徒刑二年判處無期徒刑之劉廣德减爲一等有期徒刑十二年判處執行有期徒刑刑期十年之房士林减爲執行有期徒刑刑期六年判處一等有期徒刑十一年之張勞二减爲三等有期徒刑三年以昭矜愼此令 
　　又令黄慶瀾虞和德均給予二等寳光嘉禾章秦際藩秦際瀚嚴英均給予四等嘉禾章此令 
　　又令屈永秋給予三等文虎章此令 
　　又令蕭樹棠王憲芝均給予四等寳光嘉禾章劉維注梁世昌于長順英宏權均給予五等寳光嘉禾章此令 
　　五月二十八日大總統令任命張翼廷爲外交部特派熱河交涉員此令 
　　又令國務院存記之汪錫瑞着發往直隸吳其昌劉思成劉亮均着發往江蘇謝宗夏着發往安徽伍元芝着發往浙江交各該省長酌量任用此令 
　　又令内務總長齊耀珊呈准兼署奉天省長張作霖咨寬甸縣知事程廷恒另有任用請免本職應照准此令 
　　又令内務總長齊耀珊呈准署江西省長楊慶鋆咨請任命李清芳試署九江警察廳警正應照准此令 
　　又令姚建屏臧致平均晋給二等大綬寳光嘉禾章此令 
　　又令曹樹桐晋給二等大綬嘉禾章劉有璧晋給二等嘉禾章陳鈞晋給四等嘉禾章此令 
[專電]  
　　北京電張已備車王决由津浦走在蚌寗潯三處晤張齊陳今晨已電約陳到九江晤面（二十九日上午十二鐘） 
　　北京電奉張昨夕邀靳至寓詰問張勳任命何以至今未下靳答總統不表同意張曰汝爲總理此事尙不能自主責任謂何征蒙我可不負責他事汝亦不必求我帮忙爭論甚久不歡而散 
　　北京電吳佩孚由保坐汽車到津會王後同赴魯吳赴魯係檢閱 
　　北京電中央對陜陳抗命决用武力因直系已有布置促曹返任會吳進行（二十九日下午三鐘） 
　　北京電政府此次給三使欵係協濟特别軍費曹五十萬在津劃去張百萬貯張家口王六十萬内現三十萬中行官股三十萬 
　　北京電張作霖咨交部請將京奉路添一又道入彼所辦紡紗廠交長照辦（二十九日上午十二鐘） 
　　北京電吳佩孚派參謀長李卓章到京代馮旅請開拔費得四萬僅敷一團用（二十九日上午十二鐘） 
　　北京電濟寗商埠經各機關會同訂定章程七月一日可着手 
　　北京電院電岑春煊自軍府取消廣西已告結束嗣因激潮復起致使我公未負全責惟望仍依愛護和平本旨再將川湘滇黔隔閡意見化除孫文縱有私利野心亦必勢成孤立至接濟桂省禦亂及詳囑外界對粤不得承認自有中央負責（二十九日下午九鐘） 
　　北京電滿站技術部會議闊局長詹總理及扎路總辦到决崴赤直接通車將我與赤塔代表所訂赤滿通車條件推翻華技術代表請政府持異議并陳東路職員受關道基謝米諾夫秘密指揮者甚多情形岌岌東路截至五月止計虧四百五十萬元至少速借三萬方能維持（二十九日上午十二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電崴埠政變舊黨藉外力以倒現政府後列國均守旁觀態度部令范其光與列國執一致行動范其光感（二十七）電高倍爾雖得某國援助倒崴政府但人民反對者多舊黨主組極東政府不易成立崴雙混亂日甚（二十九日上午十二鐘） 
　　北京電吉電宥（二十六）午前俄新舊黨在崴埠激戰午後被日兵將雙崴兩處武裝悉數解除已飭駐綏各軍嚴防竄入（二十九日下午一鐘） 
　　北京電黑吳電俄新政府允添車將最後自外蒙逃來大批商民從西伯利亞運至喀什喀等處查斯項難民一時難復舊狀嗣後沿松黑兩江林鑛各種實業諸待振興請准擴充收容機關安插 
　　北京電李垣上規復外蒙善後辦法院議交張作霖參照 
　　北京電綏遠電庫倫退出官兵六百六十六名又恰騎兵一百三十八名有（二十五）宥（二十六）分别遣散（二十九日下午一鐘） 
　　北京電新楊電俄黨首領阿年闊夫赤巴奇又招蒙匪在蘇海圖三塘湖分兩路擾及鎭西該匪係用土人爲前鋒飾作良民無法辨認請示辦法（二十八日下午八鐘） 
　　北京電交部感（二十七）日加聘日人大村卓一法人德致爾爲黄河橋工會顧問（二十九日上午十二鐘） 
　　北京電駐美武官林榘藩電海部職處學費久缺請設法維持 
　　北京電顧使電我國所認波蘭防疫捐欵延未交付事關國際信用希速電滙（二十九日下午八鐘） 
　　天津電豓（二十九）張弧來津進行墊欵曹定卅一日召吳馮及各師旅長討論清理欠餉及處置陜事 
　　天津電張壽齡來津聞與英美烟公司納稅章程及烟草借欵有關　　天津電東海電召汪士元商節關財政汪今日入京（以上二十九日下午十鐘） 
[公電]  
　　北京贛社代電各報館各同鄉先生均鑒吾贛力謀自治幾費經營幸達目的方謂民治主義從斯發軔贛人治贛從斯實現乃不意當趙省長病愈將蒞任之時而政府忽有楊署命令之發表狐埋狐搰功敗垂成興念及此痛心曷極要知楊某貪婪叵測勝戚千倍任其長贛不特前門拒虎後户進狼之譏吾贛人將無以自解於天下即斯慘淡經營之自治被摧折於萌芽磅礴澎湃之民氣任銷滅於烏有就人格論就主張論寗非喪盡同人等力雖棉薄孤掌難鳴但一息尙存此志不懈現經議决除推代表向府院嚴重質問並電促趙省長仍速赴任外務懇諸公一致爭持共策進行保持贛人之人格貫澈多數之主張勿爲魔力所屈伏勿爲奸回所破壞庶本社幸甚地方幸甚南望鄕關無任企禱贛社叩篠 
世界路透電 
[法總理演說之美果]  
　　二十五日巴黎電法總理白安里氏昨在衆院所發之演說已引起良好之印象衆視其言爲穏定温和政策之表示足以恢復歡洲全局之和平並視爲英法團結政策之勝利今日國會中議員諾白勒柏氏聲稱英法友誼誠可欣慰惟和約已使英國完全滿意而同一奮鬥擔負更重之法國則仍有待於賠欵之償付云 
[德政府交付賠欵]  
　　二十九日柏林電德政府已將協約國所要求於五月三十一日交付之金馬克一千兆中欠交之欵用德國領袖銀行所承認之國庫券交與協約國賠償委員會 
[英法政府關於上西萊西亞事]  
　　二十八日巴黎電法政府今日致牒英外交部謂上西萊西亞問題未便即加解决並建議將分地問題委託專家作預備之考慮 
　　二十八日倫敦電第一批英兵已抵上西萊西亞甚受歡迎 
[德報之評德]  
　　二十五日柏林電佛蘭克埠報評論時局謂德人今猶未知德國已敗强力無存爲今之計唯有依往和約條件以圖復振耳 
[愛爾蘭選舉結果]  
　　二十九日倫敦電烏克斯特選舉結果已定愛爾蘭北部國會將有統一黨四十人國民黨與新芬黨各六人統一黨候選員全數獲選國會中定六月七日召集選舉議長然後延會至六月二十一日 
[澳相之英日續盟觀]  
　　二十三日法國杜倫電澳相休士氏已抵此間六月三日可到樸里茅資約七月十四日游歷法國届時將以澳洲嫠婦所製之旗賜與亞米安並邀前總理克勒滿沙氏往游澳洲休士在船告新聞記者謂六月間帝國大會甚關重要此後英國對外政策必以殖民地一致同意施行之而非可由英國獨自辦理今晨英政府以英日盟約徵求各殖民地意見足徵英政府已有見於此矣澳洲對於可保障世界和平之事輒贊成之故贊成英日盟約並願討論國防難問題云云 
[英相之解决礦工辦法]  
　　二十八日倫敦電今晨首相喬治氏接見礦工代表會商一時半聞喬治語礦工代表如雙方無决議政府將提出法令以仲裁强迫解决礦工代表則仍不願放棄全國利益共同分配之要求按煤礦問題迄今未能解决者即以此問題故喬治謂此事非目前所可考慮亦非可公斷者礦工代表旣出首相乃接見礦主今晨首相向礦工礦主雙方提議之臨時辦法即首相昨在商部會議席上所報告者至於永久解决則首相以爲雙方旣已費時良久迄未能决定條件故應以下列三種方法之一决定之（一）設立全國工資審定會礦主與礦工各有平等之代表而會長則爲中立人（二）交三個人公斷（三）歸一個人仲裁礦工代表已决計將政府提議交各礦區工人公决今尙無礦主礦工雙方集議之籌備 
[日太子游蹤]  
　　二十九日倫敦電星期捷報探悉日太子曾邀英太子於明春至日一游 
　　二十八日倫敦電日太子今晨在日使署代表日皇以各種高等徽章贈與各員繼接軍務院之賀詞蓋賀其被任爲英國陸軍大將也　日太子於四月三十日可抵哈佛翌日進至巴黎巴黎現已籌備招待日太子定期六月十日啓程赴比荷兩國一游六月二十五日左右可回法國於是將游覽大戰各地其離法之期約在七月十五日左右 
[中國與里昂大學]  
　　二十四日巴黎電蔡元培已與里昻大學締結合同在里昻設一學院俾中國學生受完全科學之訓練敎育部長司拉德氏昨接見蔡氏並以政府名義贈以徽章 
太平洋路透電 
[南方近事記]  
　　二十八日香港電政府已取銷禁止外國顔料運入香港之命令 
　　二十七日廣州電港商數人願每年納費一千五百萬元包辦廣東鹽稅廣州政府對於該問題尙未議决 
　　二十七日廣州電廣三鐡路報稱　四月份收入逾十四萬元其數之巨爲前所未有 
[東俄近事記]  
　　二十九日海參崴電濱海省新政府領袖墨庫洛夫氏發表大政方針其要點如下（一）新政府主要之職務爲恢復境内之治安（二）政府之組織分子將以民意是從國民會議仍舊存在惟去共産黨議員其立法權不加更動（三）前政府諸員除犯罪須告發者外餘均可享自由（四）擔保報紙有言論自由墨庫洛夫氏聲稱彼意謝米諾夫之治權將不爲民衆所承認故此種治權不加恢復加浦爾軍之司令維爾比資基將軍宣稱其部下兵士志在擁護民治其維持地方治安悉以政府之命令是從並不欲建設軍事迪克推多制此次軍隊推到雙城子與烏蘇里克之共産黨旣未流血復無暴舉國民軍不戰而降故無被俘者海參崴現懸俄國三色國旗以代過激黨之紅旗國民軍多携械逃入山中所餘之過激軍已經日兵解除武裝格羅台柯伏已聲明願服從泊里阿穆爾之新政府據赤塔消息莫斯科勞農政府宣稱政府將接管伊爾庫次克與貝加爾境之防務以禦恩琴俾赤塔政府得以全力抵制俄屬遠東反共産黨之禍患 
國外要聞 
[日本對華會議之結果]  
　　北京某社載東京消息云日本此次召集駐外各軍司令官及小幡日使赤塜總領事等開對外軍事外交重要會議其主要目的在於變更對華及對西伯利亞滿洲朝鮮等問題而對華政策中又以山東問題爲最要至其會議之結果据日報所喧傳者膠濟鐡路沿綫之守備隊已决定撤退一任我國巡防隊負護路之責惟須待我國巡防隊實行編就後再撤青島則不設專管租界開放爲自由商埠而委諸國際管理我國不能直接交涉彼必依此而行至於東三省及中日國境之韓人取締問題及産業教育之開發問題則朝鮮總督府與外務省間已互相諒解意見歸於一致延禪日軍撤退後决定增派警察以中日兩國警察之力維持該地治安又中東鐡路日本警備隊因我國曾屢次要求撤退日本以此際西伯利亞之治安及外蒙之形勢尙極混沌警備殊不可少對於撤兵之根本問題原無異議惟暫時尙不能撤退而小幡公使及某司令則主張中日親善甚力對於該路警備隊甚希望政府即日實行但能否如小幡之意决定尙未可知（一說謂已决定撤退至長春以南）至中東鐡路營業損失問題日本曾有助以資本爲整頓該路之意且有取得該路南段管理權之心聞亦决定與以相當援助以爲將來獲得實權之準備中日借欵一萬萬四千五百萬元之善後方法則聞尙未具體的决定惟各項借欵均未正式訂定契約且擔保亦不確實若不設法將來殊難收拾已决定暫作别項問題不在此會議中討論另由外務省與關係各銀行團間詳細商議務令我國允爲訂結正式契約並於利息支付問題亦設法令我國覓一相當代價凡此問題小幡之意見大部分均已採用云至於對西伯利亞問題據立花司令官之報告撤兵計畫固佳惟自遠東治安維持上觀之急行撤兵是否於日本有利尙屬疑問且爲保護沿海州各地之經營漁業商業礦山業森林業等等之日僑亦有駐兵之必要故尙主張不撤退惟大勢所趨除撤兵以外别無良法且遠東共和國政府之近狀亦略爲可靠若延不撤兵不特易引各國之誤會且事實上與論反對甚力財力亦未必能應付故决定有撤兵之必要惟須提出相當保障條件俟赤塔政府承認後始實行撤退其撤退之時期及撤兵之方法則委諸陸軍省從詳討論以上各項問題已大略决定惟仍須經過内閣會議詳爲討論後提外交調查會研究然後能確定具體的方法云 
國内要聞 
[甘綏問題與張勳]  
　　曹張王三氏爲西北疆吏更動及催討欠費并關於時局各問題未克解决故欲行又止者屢矣惟連日以來磋商結果除陜西督軍已歸直隸方面外此外各疆吏之更替尙難迎刃而解如焉福祥之赴綏遠因内中尙有問題昨已先明令由周登皥暫護楊增新之調甘聞前日已有覆電表示不就之意至熱河都統一缺因東海不表贊同故姜氏内調一時尙難確定張勳位置一事因熱河問題難决且外省反對之電紛至沓來徐靳亦主愼重故張之出山問題已有中止之勢聞北京各界聯合會日昨曾致函張氏表示反對該函曾登載北京各報兹録其原文如次（少軒先生閣下近聞先生運動張巡閱使力保先生出任綏察熱三區巡閱使政府不日即可明令發表等說逖聽之下不勝詫異當政府任先生督辦林墾時本會以先生當自知民意難違見機而退乃先生瞻顧民意猶豫莫定頃者官心大熱再整旗鼓大施其活動手段又將博得巡閱使之命先生可謂極運動之能事者矣顧民氣猶是前日之民氣先生絶非改造之先生旣未改朝又未稱帝先生旣不能見容於前詎能見容於後耶巡閱使之威武固勝於林墾督辦然國民亦何所懼哉先生素抱帝制主義共和國家自爲先生所嫉今以崇拜反對共和之帝制者出而帮辦反帝制之共和國朝秦暮楚惟官是圖先生自處爲何如人耶先生必以爲政府一發明令即威權自恣彼赤手空拳之小民雖出而呼籲反對亦無可如何噫恐先生自誤矣要知政府者乃全國人之政府非少數私人之政府苟全國輿論極端反對則政府寗肯重拂民意猶爲先生計而不爲目身謀耶奉勸先生勿再妄想中華民國存在之日即先生永無活動之時休矣先生北京各界聯合會五月二十六日 
[延邉日軍警問題之京訊（微）]  
　　政府近接吉林督軍孫烈臣電稱據延吉陶道尹支日代電稱兹據汪清縣知事呈報駐汪日軍於四月二十五六七等日撤盡尙有憲兵十名聞五月一日調回鮮境惟前充朝鮮軍司令部坿羽三喜郎並未隨同軍隊開拔現經委充駐汪中日軍事聯絡員云云是延邊日軍確已撤退矣惟設警問題仍交涉未妥兹聞某方面昨又接孫烈臣來電云日人在延屬增警案經派陶道尹親赴六道溝向日總領交涉據該領聲稱設警一事純爲防範韓黨起見當日軍在境時韓黨均散匿他處今日軍撤盡韓黨又相率歸來日有發現日本以日韓人居留關係勢須自行保衛不得不依賴警察等語詢其增警數目則又云前後祗增加八十名并無二三百之多陶道尹當答以保衛地方中國官廳已派有得力隊伍布置且極周密可無須借助於日警乃彼始終堅持不允撤退仍懇轉電中央向日使交涉等情查此案回主權所係斷難優容歷經電令該道尹據理抗爭以杜後患兹據前情是就地交涉决無轉圜之望應請仍由外部迅向日使詰問撤消至爲叩禱 
　　日本上年調兵侵入我境經我政府數四交涉益以輿論之反對始於五月初次撤退其意欲以警察爲代替兹探得最近要息政府以要求延琿撤警自須用得力華警分布要地此意并得地方及駐外公使之同情故已着着進行切實布置以免日人有所藉口東三省之吉林省當局以自上年延邊韓黨熾盛之頃爲實施取締起見曾經招募警察三百二十名分爲四隊擇要分駐近擬增設警察以爲維持地面治安之計蓋該處朝鮮墾民實居多數日人近來政策極力收籠自非程度較高之警察不足對待近聞當局有主張由京師警察廳酌派署長一員巡官六員巡長二十名警士一百八十名尅日到延琿一帶歸延吉道尹節制擇要分布此種辦法實爲今日時勢所迫雖未知當局究竟如何辦理惟就近來東省情形論似不可不知此辦理也 
　　近來日本報紙載有間島不逞之徒仍出没僻陬之地乘日軍撤退之機會又欲開始活動等語此種消息雖未敢謂爲全無影響然究其用意所在無非欲利用新聞政策以爲藉口設警之具聞政府以延琿等縣日僑鮮民爲數甚夥設有意外日兵難保不乘機再來琿案之殷鑒可慮故已嚴飭地方官極力查緝亂徒維持秩序以杜口實并視地方之安靜與否爲該管軍警官長之獎懲蓋亦防維後患之不得不然者耳 
[政府目中之省參事會]  
　　内務部所提條例原文 
　　内務部提交地方行政會議之省參事會條例業經該會議於二十三日開會表决付審查兹覓録該條例原文於下吾國民閱之可以知政府用意之所在矣 [省參事會條例草案 ]第一條各省設省參事會依本條例之規定贊襄省長第二條省參事會以省長及參事員十二人組織之第三條參事員員額之分配如械（一）省長推任六人（二）省議會互選六人第四條省參事會以省長爲會長省長有事故時得指定參員中一人代行會長職務第五條省議會選舉參事員時須選出同數之候補參事員參事員選舉規則另定之第六條參事員之任期分爲左列二種（一）推任參事員以省長之任期爲任期（一）選舉參事員以三年爲任期每届任滿之前六個月内由省議會改選之前項選舉參事員之任期以省參事會成立之日起算第七條選舉參事員出缺時以候補參事員遞補之若候補參事員不敷遞補或無人遞補時應即補選遞補以選舉先後爲序同時選出者以得票多寡爲序票數同者抽籖定之遞補參事員之任期以補足前任未滿之任期爲限第八條選舉參事員不得兼充其他官職公職及議員第九條省參事會之職權如左（一）議决關於省有公共營造物建及公産管理之執行方法（二）議决以省費支辦之工事之執行方法（三）審查省長提交省議會之議案（四）審查省議會建議案之可否執行（五）審議省長答復省議會之質問案（六）受省長之委托出席省議會說明提案之旨趣或陳述意見（七）其他依法律命令屬於省參事會權限之事項第十條凡省長執行國家行政得諮詢省參事會第十一條省參事會不設常會遇有應行審議事件由會長隨時召集之第十二條省參事會之會議不許旁聽第十三條省參事會非有參事員三分二以上之出席不得開議第十四條省參事會議事之可否以出席之參事員過半數决之可否同數取决於會長第十五條省參事會議决事件由省長核定執行之第十六條省參事會參事員於議案涉及本身或其親屬者不得與表决之數第十七條省參事會參事員均爲名譽職但得由省長酌給津貼第十八條省參事會置秘書若干人由會長任用之第十九條省參事會秘書承會長之命掌理文牘會計及一切庶務第二十條省參事會議事細則及辦事細則由省參事會定之第二十一條本條例自公布日施行 
[川局又生變化]  
　　熊克武有離川說 
　　京中近日盛傳熊克武出走之說據云四川第二軍軍長劉湘欲擴張個人勢力迭向熊氏要求鉅欵增編川防第三軍熊以財政竭蹶無術應付劉即認爲有意反對遂令部下與之爲難索取欠餉熊以不能支持乃聲明個人將欲遠渡重洋與川省脫離關係業將其任務讓諸劉湘已乘美國輪船由重慶出發下江不日可抵漢口王占元已於昨日電致鄂督署囑於熊氏抵鄂時妥爲保護 
　　又據劉湘方面之四川某通訊社消息川軍第二軍軍長劉甫澄（湘）以驅逐滇黔有功桑梓川軍將領以及川省人民對之頗極信賴前次各軍組織聯合辦事處遂被推爲正處長繼以鄧田反攻引咎辭職近各軍聯合辦事處議决召集軍事會議解决川局善後問題并推舉軍政長官劉氏即於儉日（四月二十八日）通電表示態度中有無論此次會議决定善後辦法若何但期公開平允湘均服從遵辦惟於首長領袖等職則絶不敢承之語第一軍軍長但怒剛亦於豓日通電各軍師旅勸劉軍長勉抑謙衷曲徇喁望并請各方一致推挽此電發後各方多來電勸勉現各軍聯合辦事處召集之川局善後會議已於十號正式開會於推舉軍政長官手續已有所討論各軍將領及代表多屬意於劉軍長將來選舉結果劉氏大有當選希望云云觀此似京中所傳熊克武將政權讓交劉湘之說殆非無因也 
[川學界贊同請退賠欵運動]  
　　自湘直兩省敎育會發起請願法比退欵興學通電各省後先後贊同者有北京敎育會京兆敎育會兹直隸省敎育會復接到四川省會敎職員聯合會漾電亦極表贊同其文曰直省敎育會鑒奉徑電發起請求友邦退還庚子賠欵指作敎育經費卓識宏謀無任佩仰各省學欵支絀萬分若不急圖補救敎育焉能發展請還賠欵興學無不極表贊同貴會密邇京師消息靈便即盼代表進行務期逹到目的辦法如何乞隨時詳示 
[京綏路竣工之外論]  
　　中美新聞社譯密勒評論報云中國雖多政治上之紛呶而於國内之建設事業仍進行未已最近如京綏鐡路之完工長約四百二十三里足以證此說之非妄　此路之建造始於一千九百零六年其時中國尙未知鐡路交通之利益其北京至張家口之一段爲最先由中國工程師與中國之財力造成者一千九百十年完成一百二十里即開始行車其展長至綏遠之一段則至一九二一年（卽今年）五月一日而始告成其通車禮式將於六月一日舉行本路會辦水鈞韶已準備一切將以專車接來賓前往觀禮矣此路於中國固亦甚關重要因其穿過兩省及三大行政區域建築費等總額在七千萬與八千萬之間尙擬再事展造由綏遠展至包頭鎭完工後與黃河東岸並行約長一百英里據該路當局言其路線已在測量中不久即可動工此段完成當不在遠而西北鄙之發展將惟此路是賴焉彼等希望能延長至蒙古 
 
 
 

Page 7

 
 
之庫倫更北接西比利亞鐡道果能如是則其造福於世界之旅人殊非淺鮮也京綏路之前途正無限量實爲今日中國重要鐡路之一也中國鐡路大工程家詹天佑博士不幸於兩年前死京張鐡路實出其手工程上頗感種種困難其卒底於成者殊非易易也詹博士於此實作四年之苦工外國人士亦頗驚歎以爲中國之工程師何能成此偉大之工程也博士之目的本擬沿黄河流域而展長北至甘肅南達新疆并以支線通蒙古與四川今日京綏線之完工亦差足見中國人熱誠毅力之一斑矣此路之建造亦完全爲中國工程師之力經費亦由中政府擔任吾人當慶賀中國之鐡路界人在政黨紛爭之中成此大可紀念之工程苟使中國於此等建設事業上多表現一二成績則世界各國將不再以中國爲在昏睡中矣 
[粤桂風雲中之湘訊]  
　　李烈鈞假道之變計 
　　粤桂風雲醖釀已久雖尚未正式交戰然識者逆料其必不能免蓋粤孫對桂陸旣有十大罪狀之宣佈即不啻爲下令攻桂之先聲據此間軍界所傳孫之攻桂計劃早已着着準備不過以餉項無着不能進兵日前孫以贛桂兩省具有聯防關係雖屬地域阻隔然亦足爲聲援故於攻桂之先必使贛省不能遥爲援助以殺其實力此所以又有攻贛之計劃孫前此曾以攻贛之任責之李烈鈞昨又電李催其速整軍旅由湘東以略贛西並特派代表來湘請准李軍假道湘趙對此問題曾召集在省軍官會商辦法當時列席諸人皆以爲如許李軍假道匪特危及湘東且聞黔盧亦擬親率所部出師援桂爲圖軍事便利起見勢必亦假道湘中屆時盧氏果援例以請湘省將何以應付爰决照前議拒絶李軍假道並密令湘西各軍官注意李軍行動仍妥爲設防毋許稍懈頃聞陳炯明以臧致平移防漳州閩防吃緊特電李氏請即移駐饒平以防臧部故李又改變方針仍根據去年前案向湘省假道入粤使仍不能辦到則擬退入貴州會合黔軍以攻桂省之柳慶各屬以分其在梧州等處之勢力俾粤軍容易得手也 
[粤桂尙無開戰訊]  
　　粤桂戰事之消息外間傳說不一兹據第二軍軍長許崇智方面人云許前患某種病現在已經痊愈惟步履間仍小有不便近自桂軍有侵粤消息許氏所部謝文炳關國雄關國楨三獨立旅已全部移駐四會廣寗一帶許雖駐省中而軍探往來肇省間絡繹不絶許昨據探報粤桂戰線迫近雙方戰事大約不出一星期惟據第三師長魏邦平對人云我軍隊現遍駐封川開建鬱南廣寗肇慶等處現在决未有戰事因此方取守勢决不先行開釁而彼方亦不敢輕啓釁端故目前粤桂間當不至即起衝突但將來首先發難者則必爲李烈鈞因李現處於鎭遠四無立足之地而其所部約有三四千人俱皆飽歷風霜慣於戰爭之士况孤軍哀憤有如入死地以求生彼欲先據廣西以爲地盤徐圖發展以逹其回贛之目的且廣西民黨暗中爲之内應運動亦不少其人昨接李氏來函謂一俟某問題解决後即行進兵届時務希響應使彼首尾不顧桂省即可入掌握中云云查粤軍歷次開拔之軍隊約計百二十餘營俱已擇要駐守而欽廉及封川開建鬱南等處河面亦爲軍事上所應注意日前魏邦平等親赴巡察於肇慶開軍事會議後返省報告昨陳總司令特令水警廳長龍榮軒率領江大江鞏江漢江固廣金廣玉廣元廣乾廣利寳璧等艦出發分駐上游各處以固防守 
[閩南軍事近訊]  
　　厦門第二師長臧致平移駐漳州臧氏自駐漳後即計劃布置防務擬以詔安東山雲霄漳浦等縣歸第二旅旅長劉長勝擔任其龍岩上杭武平永定平和等縣歸第三旅旅長高全忠擔任並擬設司命部於平和現高全忠尙在厦門並未接鎭守使任其厦門鎭守使一席將畀予現駐泉州之第十混成旅長唐國謨（唐即閩粤未交戰前之厦門鎭守使）不日即可來厦接任俟唐來厦後高氏方移駐平和其平和方面之馬步雲旅長前已調往安溪招撫靖國軍靖國軍旅長楊漢烈陽受其招撫改編陰則實圖進行欲併吞馬步雲蓋馬氏雖由平和調駐安溪其所帶兵士僅四五百名其餘尙駐在永定上杭平和等縣馬氏亦懼其中變電請李厚基將駐同安之王樹林團長調往安溪以厚兵力即以駐東山之第七混成團團長李傳斌調往同安換防李傳斌以兵士缺額尙多抵同安後特派團附戈福蔭副官周恩溥往福州與李厚基商榷李即以新由山東募來之新軍一連交戈帶回編練於五月十四日乘福康運艦抵厦十六日由厦開往同安王樹林團長昨由同安來厦即由厦往安溪查民軍方面消息靖閩軍業已組織就緒廣州新軍府已正式任命宋淵源爲靖閩軍總司令現正籌備登台宋氏以安溪楊漢烈爲第一路司令向同安長泰等處進攻現駐仙游之吳威爲第二路司令驅逐仙游之北軍（按仙游北軍團長王獻臣已與永春王榮光仙游吳威鏖戰月餘現暫停戰）進取莆田現駐永春之王榮光爲第三路司令由洪瀨襲取溪尾安海會合南安之陳亮高爲國兩軍圍攻泉州城現駐德化之林清龍爲第四路司令進攻永福現駐大田之盧興邦爲第五路司令佔領大田進攻永安集合該處民軍進攻尤溪南平其餘如周廷雲蘇萬邦林思美王錫三王國珍等爲各路游擊司令潘璋王光章周欽若謝子箕鄭玉輝鄭家駒王駒李春光陳治安林邦書陳如珠顔逢卓等爲參議總司令部即設於永春考試塲參謀長一席已派員賫函請前靖國軍司令張楨擔任軍械子彈則由廣東接濟糧餉則就地籌集一俟靖閩軍正式成立粤軍即由潮州方面捲土重來其所預定之計畫如此由此觀之閩粤戰事或將重演也 
[江西之財政界消息]  
　　財政又將借債　　省署着手改組 
　　江西財政竭蹶自南北失和後客軍雲集供應浩繁國稅江入不敷甚鉅當局乃創行金庫證券地方短期公債以資挹注陸續發售聞已逹五百萬元此項券票專供軍政經費某某等銀行均做收買營業（各機關領到庫券後持向銀行易洋平均合九五折此外又有一元按月給銅元三枚之利息）獲利甚鉅其代理各縣局解欵之錢店因券票可抵公欵亦樂收納緣買賣進出一轉移間亦有盈餘故金庫券與地方短債一再展期兌現尙未喪失信用者賴有此耳錢商囤積券票獲利雖穏然現欵悉爲官廳收用金融轉形呆滯矣去秋收降萬載縣張敬堯部兩團時曾向各銀行借欵二十萬元以五處稅局作抵言明六月歸還逾期即由債權人收取稅欵今春解散張宗昌一師用費尤鉅江西無此財力電請中央撥欵又不得要領於是又向淮鹽公所借欵二十萬元現各銀行等以囤積券票過多不能週轉乃向陳督索債聞陳與楊省長磋商擬向九江台灣銀行酌借若干前日日商籐永義發田中次郎二人來省陳督設筵欵待接洽此事聞已商有頭緒矣 
　　楊於二十六日遷入省署戚揚臨去時曾委紹興籍二十餘人充主任科員雇員昨前兩日公署改組所有紹興系人撤換十分之九從前省署有内務財政司法敎育交涉等主任名目戚臨去時又增設警務等虚名今楊復改爲四股三處兹將所委職員姓名録下第一股主任郝爾泰（機要處長兼）銓叙股主任李鼎瀛股員王勵清第二股主任孫耕陽警務股主任吳孝惔股員龔士梧馮延禧學習員張頌夏文英第三股主任馬慶龍股員盧啓賢燕詒第四股主任沈堉股員龔延渤會計主任劉聿果股員于凌翮庶務李維申吳蔭庭收發伊華承啓秦國棟司法處主任沈昌驊學習員陸琛高元勛財政處主任芳士榮股員沈作霖學習員韓元瑞交涉處主任韓開一參議周謙繙譯雷光煒文牘梁嘉獻交際曹懋鼎朱駿基水利籌備處主任由財政主任兼任測量長邱岳測量員甄壽昌彭道鏞辦事員徐士澤饒玉音選舉事務所主任張慶枬事務員于炳勳吏治研究所長兼公報編輯楊一清 
[皖省近事]  
　　省議會以本屆臨時會已經終了於昨日（二十五）舉行閉幕禮至第二次臨時會期定於本月二十八日開幕 
　　財廳以皖省國地稅收支在預算案已劃分惟中交銀行收支仍未劃公現特通知該行自十年度起所有國地稅收入支出一律劃分以明界限 
　　省議會某議員所提議之彈劾財廳長案據聞現經人疏通已無形打消未知確否 
　　頃據政界消息張勳昨有函致聶憲藩省長極力聯絡有何作用非局外人所能知 
　　張督現定夏曆四月二十五日返蚌 
[浙一師校長問題再誌]  
　　决向校外物色 
　　第一師範校長問題該校學生於星期二開全體大會討論對付方法結果共有三大要點（一）校内無相當可戴之人决請姜校長向校外物色其物色時之標準約有三種（甲）有新知識新思想具有改革精神者（乙）資望深重魄力偉大不爲威屈者（丙）能聘得優良敎員對於校務能切實負責者（二）派代表四人向姜校長陳述學生全體希望意思對於將來校長請負完全責任（三）函致北京某某兩君請與姜伯韓協同一致物色共負維持之責閉會後代表等即以全體名義持函向姜校長商量結果非常完滿兹録姜氏覆函如次昨承諸君公舉俞菼芬徐良時陳禪申高政洽四人爲繼任校長問題持函來託琦代爲解决並附以參考的資料展讀之下藉悉種切惟琦以此事論理當然不能與聞然而論情又不得不代爲設法也琦現已致函子淵夢麟兩先生託其代爲物色人才俟其回覆後再行通告至琦數月來爲籌畫繼任校長問題曾在大會略爲報告本無庸贅述奈近日本城報章載本校鄭先生用不正當手段運動繼任本校校長此種蜚語不值一笑稍有常識者孰肯信之也不過琦唯恐諸君中或有不甚諒解對於鄭先生有所懷疑此不但使鄭先生自身精神上受無端之痛苦即本校全部精神亦未免因之而渙散也凡事不患外界之攻擊而患内部精神之渙散猶之個人人格之分裂决無可救藥也所以琦爲鄭先生個人名譽計並爲本校全部精神計不得不再爲諸君說之最初敎育廳長以私人資格囑琦爲本校在校外物色一繼任校長無奈外界人才雖多均不願來而願來者又不適當琦祇得以 [難得人 ]謝之旋奉廳長詢及 [校内有無適常人物 ]當時答以 [校内職員以任期之長短可分兩派一係琦任事前來校者一係琦任事後新聘者無論何派均有一二人有可以擔任校長之資格與能力」於是琦薦陳純人袁新産朱佩弦鄭鶴春四先生於廳長廳長又云「陳袁兩先生有校長的資格與能力我早已知之惟因去年關係不願委爲一師校長將來當以他校校長畀之至於朱鄭兩先生未知願幹否琦答云「此事當先由琦徵求兩先生的同意然後再報告廳長」於是先探朱先生的意思但朱先生聲明决計不願幹繼又探鄭先生的意思鄭先生最初亦聲明不願幹琦勸之再三伊始有允意琦當即一面報告廳長一面致函子淵先生擬請其代向校内各方面疏通然後再通告諸君嗣後琦又再三思維總覺得「在校内擇人」二層不甚妥當不如在校外求人之爲愈也前月二十五日琦以此意商諸鄭先生鄭先生亦甚贊同翌日（即四月二十六日）鄭先生又致函於琦略云「接譚後再三思索盛誼苦心都深紉感唯念尊意外人承乏最宜一節實爲不移之論先生夾袋中不乏長才省界復可弗拘則儘可如意而行縱有小阻以先生折衝其間當亦無慮覆餗似不必更以内中人備格徒爲駢贅春今謹謝隆情擬不再與聞其事以促成先生初心」由此觀之可見鄭先生繼任校長之動機全發生於琦與鄭先生自身毫無關係也外界人不知此中底藴妄加推測本不足怪而所怕者在乎諸君中有不諒解此意者或因此而傷害情感也以上所述確係實在情形望諸君諒解爲盼但琦現在尙主張初議代諸君再向校外物色人才不過能否逹到目的能否應諸君之希望實難預料萬一將來琦自己不能解决此問題彼時唯有向諸君宣告脫離關係而已此不得不先向諸君聲明也 
[東南大學與南高消息]  
　　南京國立東南大學現已籌備就緒决定於八月二十三日至二十五日與南高同時招考大學招預科生一百二十名高師招文史地部數理化部英語部體育部一百二十名其試驗方法除檢查體格及考國文英文數學等科外並添心理測驗常識測驗（内容分歷史地理物理化學衛生社會常識）兩項邇來各處紛紛向該校招生委員會辦事處函索章程者日必有數十起可見高等敎育之有待擴張實已急不容緩又兩校合辦之暑期學校經委員會主任陶知行委員孫洪芬李仲霞等籌備後亦已登報招生聞今歲辦法較去年益加改良將學員依照性質分爲三組甲爲小學敎職員及地方辦學人員組乙爲中等學校畢業生組丙爲高等專門大學生及中等學校敎職員組此外又有國語組童子軍組體育敎員組等均已請有專家敎授聞發出章程刻已有五千餘分之多 
[杭州快信]  
　　此間紳學界三十餘人今日午前公祭西湖徐烈士錫麟墓由堵申甫主祭 
　　今午（二十九）省議會全體議員一百五十二人假省敎育會公宴督軍省長 
　　杭縣金融評議會因銅元充斥前日會議後决定辦法六條昨函總商會召集大會審議如無窒礙即詳請公布實行 
　　省署昨日午後牌示瑞安知事江恢閎調省遺缺委李藩署理 
　　全國水利局河海專門學校本届暑假期内擬招考本科初年級學生一班定八月三日報名四五兩日考試浙省即借省敎育會爲招考地點 
　　上年第一監獄穴地脫逃之盜犯駱阿巧等經杭地審廳判處死刑呈請省署照懲治盜匪條例辦理沈省長昨飭高等廳提審覆判定六月十八日開庭 
　　盧督軍昨函省敎育會日本東京高等師校畢業生孫廣欽持胡公使護照來浙考察學務請各校妥爲指導 
　　杭城緯成等各分司派員赴嵊縣收取鮮繭每家不下數萬金烘乾打包由繭捐局過秤貼照放行向章繭行送給委員輿金二元並無别項陋規現黄委員派弟到行過秤多方留難需索二三十元不等輿論大譁 
地方通信 
[蘇州]  
　　中學聯合運動蘇州晏城萃英桃塢英華等敎會中學於本月二十八日下午在開門外上津橋萃英學校舉行聯合運動會男女來賓共有千餘人會塲秩序由各校童子軍維持分甲乙丙組運動共計十二節（一）五十碼賽跑（二）百碼賽跑（三）擲鐡球（四）半英里跑（五）高跳（六）二百二十碼跑（七）遠跳（八）四百四十碼跑（九）一百二十碼低欄（十）一英里跑（十一）撑篙跳（十二）半英里輪流跑結果桃塢第一晏城第二萃英第三英華第四 
　　津貼學員旅費吳縣公署昨奉省長訓令以京師地方自治模範講習所學員葉正甲擬於畢業後赴山西考察自治成績俾資借鏡應需旅費一百五十元飭縣撥給等因同時並准該學員函同前由當經温知事在地方附稅内務預備費項下動撥洋一百五十元備函送交葉君具領一面呈報省署備案 
　　魯學生旅行來蘇山東省立第一師範學生五十九人於前晚旅行來蘇由三元坊省立一師王校長照料一切該校學生即寓於一師寄宿舍聞勾留數日尙須赴之江一行然後返魯 
　　勸學所長連任吳縣勸學所長潘起鵬任職已滿三年成績尙佳前由縣署呈請敎育廳准予繼續連任以資熟手兹悉已奉批回核准連任温知事已令行該勸學所知照矣 
[鎭江]  
　　禁運銅元入境銅元充斥危害市面省令禁止進口仍無效果探聞有人由上江等處暗運到鎭刻下洋價漲至一千五百文小銀元一百三十五文市面因銅元跌價百物飛貴總商會日昨又呈請省署重申禁令一面函請水陸警察嚴密稽查務絶來源再籌維持方法 
　　絲行開秤本屆絲繭收成鎭屬徒陽壇三縣祗有五分揚中一縣收成亦歉惟溧陽尙佳約有七成年歲鎭城各絲行業於二十六日開秤金壇溧陽揚中各處亦均於二十八日開秤聞各繭商今屆收繭須格外注意檢查貨身免蹈往年覆轍繭價限制自四十五元至五十元爲止上白細絲昨亦提至五十六元 
　　商會注意米禁鎭江總商會近因本埠米價昂貴若不趕將私運嚴行禁絶轉瞬青黄不接民食前途何堪設想昨特函致米董查照省令嚴禁轉口私運以維民食 
　　議决購辦倉積丹徒城廂市積榖倉辦事處各董現因米價高昂民食維艱特於日昨公同議决購辦榖稻二千石存儲倉中以備需用 
　　米價又漲陰雨連綿麥苗受傷收成减色米價因之日增現在高米已貴至十元三角次米亦八元以外一般食指浩繁無不大起恐慌 
　　店夥罷工鎭郡城内外各燒餅店麵店夥工約有六七百人近因米珠薪桂所得工資不敷食用公議要求各店主增加工價以維生計並於今日（二十七號）同盟罷工聞現有人主張將工資錢碼改爲洋碼從中竭力調停未識能解决否 
　　淮北匪患淮北睢寗北鄉一帶土匪猖獗民不聊生現經該縣蔣知事親自督同警備隊馳往剿辦聞連戰數日已斃匪數十人拿獲匪首四名餘匪已散 
[揚州]  
　　請開新河壩洩水兩淮運使近據公民薛玉廣等呈請湖潮泛漲關碍農民請開新河壩以資宣洩當以該壩啓閉權屬運河工程局已於二十七日咨請該局刻日開放以利農田 
　　派輪迎接新經理揚州稽核分行因接新任經理劉崙（仰忱）電知已由湘行抵鎭江業派官輪至鎭迎接矣 
[徐州]  
　　警隊通匪嫌疑睢寗縣警備隊隊長趙常勝迭經人控告通匪趙極力彌縫始免追究日前又在警備隊號兵郭漢青家拿獲土匪邱培新一名由縣嚴訊據供來城購買子彈特住郭家以防人耳目云云現該案尙未判結前之控趙者又擬乘機進行矣 
　　衛兵擊斃鄰婦宿遷皂河保安隊兵士管成英常與鄰近居户吳有才之妻戲謔前日（二十五）午後管守衛時又與該婦談笑後管戲以槍擬向婦作欲擊狀婦知管不敢眞擊亦挺身向槍笑向吳曰請擊孰知婦言未了竟拍然一聲婦遂斃臥血泊中管見闖禍卽棄槍逃避後經屍夫報告公所由所查抄管之私産完全充葬婦資吳亦自認冤屈不願追究云 
雜評一 
[陜事與蒙事]  
[  默]  
　　地盤問題解决後直派方面進行之第一事爲陜督問題然陳樹藩之是否不反抗今尙未能料也爲防範陳樹藩反抗故紛紛調兵入陜陜人之是否不反抗亦尚未可料也使易督而引起陜中之紛擾則此直派所爭得之第一事即不易收拾其影響且牽及於未發表之各問題而躊躇滿志之軍閥先受一打擊矣 
　　奉派方面進行之第一事爲征蒙問題然所派遣之前敵各軍隊是否能實行出兵命令尙未可知也即實行出兵是否能所向有功以全奉軍令譽亦未可知也使如外間所料僅藉征蒙之名以索費或出兵而一敗塗地則此奉派所擔負之第一事即大失人望其禍患且中於國家大局而躊躇滿志之軍閥立見其失敗矣 
　　他事姑勿論吾先以此二事占奉直之實力並以卜奉直前途之命運 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會今日開幕]  
　　第五届遠東運動會將於今日開幕開會時間爲下午二點三十分二點三十五分參與運動員游行會塲一週三點中國學生一千五百人會操以後即按排定秩序單次第在場内舉行運動惟游泳一節則另在塲外工部局游泳池舉行所有關於該會詳細消息本報於今日始另出特刋閱者注意 
[昨晚滬寧車遲到]  
　　昨日（二十九日）滬寗路由寗開滬之特别快車（即通車）駛至周涇港望亭車站之間該車機頭忽然損壞不能開駛來滬當由車長立派火夫步行至望亭站報告站長派機頭前往拖來於今日（三十日）一點餘鐘抵滬已逾定時三點餘鐘之久 
[航業消息零拾]  
　　日本郵船會社之中歐航路現决定加增票價計自倫敦至上海頭等客加十五鎊二等客加八鎊馬賽至申頭等加十五鎊二等加七鎊波賽至申頭等加十鎊二等加四鎊從前由歐洲赴日本之神户·横濱·大阪·門司等埠者均與至上海之價相同刻下須另外增費計頭等客須加五鎊二等客加三鎊此項加費即將實行其行駛中歐班明定加費之郵船爲賀茂丸·熱田丸·北野丸·三島丸·與賃用没收之德輪卡里司得號等輪至於上海往歡洲則改收銀圓今將該社現時新定之價格列表如次（表中以元爲單位） 
　　地别　　　一等　　　二等　　特别三等　三等 
上海至倫敦　一○五○　七○○　　五二○　　三五○ 
上海至馬賽　　九六○　六四○　　四八○　　三二○ 
上海至波賽　　八四○　五六○　　四○○　　二八○ 
上海至哥倫布　四一五　二八○　　二○○　　一三五 
上海至檳榔嶼　二九五　二○○　　一四○　　　九五 
上海至澳門　　二六五　一八○　　一二○　　　八五 
上海至星加坡　二五五　一七○　　一二○　　　八五 
　　本埠大來洋行之中美班商輪向分巴拿馬·蘇彞士兩線各輪來滬後以香港小吕宋爲終止之埠今該行於印度之喀爾格逹及南洋之星加坡兩處添闢輪埠即從六月五日之M.S.Dallar大來號起開始實行以後經蘇彞士河至紐約者均須兼赴印度云 
[前昨兩日火車運出之銀洋]  
　　前日（二十八日）滬寗路大通運銀公司承運中國銀行現洋四十萬元交通銀行二十萬元協和絲廠益豐莊現洋十萬元信裕渭源祥裕等莊二十五萬元元順元發順康寳豐大成等莊現洋二十三萬元均裝至無錫中國銀行現洋十七萬元福源潤餘順康等莊現洋十萬元大成慶祥元順順康等莊現洋十五萬元均裝至蘇州渭源莊現洋一萬元五豐莊二萬元裝至横林元順莊現洋三萬元裝至常州中國銀行寳銀五百四十隻交通銀行五百四十雙鹽業銀行一百二十雙均裝至南京昨日（二十九日）滬寗路大通運銀公司承運中國銀行現洋三十五萬元福源元順慶成順康等莊十二萬元大成信裕慶祥等莊十七萬元均運至無錫又中國銀行現洋十萬元順康元順等莊十一萬元運至蘇州 
　　前日滬杭路同和運銀公司承運至嘉興現洋十二萬元至硤石二萬元至楓涇一萬五千元至嘉善三萬五千元昨日又運現洋十萬元至杭州二萬元至嘉興二萬元至硤石三萬元至嘉善 
[昨日滬杭車運來鮮繭]  
　　昨日（二十九）滬杭甬鐡路匯通轉運公司由拱宸橋車站報裝來滬之鮮繭一千一百包係大成仁太昌久成等之貨當日運抵上海南站由繭捐委員會同海關扦手查驗後分别送往各廠矣 
[昨日滬寗車運來之絲]  
　　昨日（二十九日）滬寗路火車由無錫裝來華勝頭號絲十擔振藝金雙英牌頭號十擔乾豐頂號絲十擔乾甡頭號絲十擔 
[各屬繭汛彚録]  
　　昨有楓涇來滬人述稱楓涇春蠶鮮繭各繭行於舊曆十八日開秤收買繭身不佳因本年雨水過多蠶食潮濕桑藥力薄之故合計繅絲成包須六百五十斤左右成絲一擔價看高須近六角葉價最高時到過八元三擔目下蠶已上山成熟賣一元三四擔收秤或尙有二三日云又據無錫繭業遞來快信云該處春繭於今日開秤價五角有零繭身亦薄劣合計繅折須七百六七十斤成絲一擔公所議價四角半至五角照此繭身各繭行亦不願放盤收買桑價一元兩擔按錫繭去年繅折合六百五十斤左右今届終須多百斤以外溧陽四鄉均於十七日開秤價爲五角八分次者不一來貨甚湧年歲尙稱中稔約六七成之譜葉價七角 
[一星期米市之調查] 　　米價稍小 
　　近三日來滬上米價稍平較諸最大十一元之時回小三四角蓋因端節漸近將次結賬關係復爲租界各米店將次領照之故調查此一星期間南市到船總計一百七十餘號内南帮蘇同青角松江等米佔七成北帮常錫米三成而河下尙有七八十艘未斛北市亦大略相同比南市略多十分之二三淮揚江邊各處之糙客秈亦由滬寗火車裝來三十餘車均上各碾米廠碾白江西蕪湖湖南之秈米由招商太古怡和各商輪運來五萬餘包該貨向銷天津烟台及粤閩等處銷路亦呆此一星期間各客帮辦去者祇二萬餘包現米業恐過節後復蹈去年米荒之覆轍故咸有謹愼之心云 
[華僑爭學校註册之來電]  
　　華僑聯合會學生總會均接倫敦中華民國公使館來電云電悉英屬學校條例迭經與英政府交涉仍在進行冀圖補救新嘉坡敎育總會亦有電告急業經電復知注順及駐英使館二十六日 
　　華僑代表余佩臯辦事處昨晚接新嘉坡檳榔嶼各處電文略稱「學校註册條例六月一日實行華僑全體敎員大會議决誓不註册專候國際交涉解决並囑各公團通電可直接交新嘉坡敎育總會轉」云云各電到滬余君業已往京頃由其友代轉前去我國外交當局將如何解决以慰華僑之望也 
[省議會議决案咨省署文兩則]  
　　議决取締雜糧交易所拍賣小麥等類以維民食案爲咨請事查上海各業交易所把持壟斷無一不病商病民上年十一月間經本會議决咨請省長通令取締商民設立交易所一案節經省公署咨准農商部本年二月六日又奉到咨復有上海交易所旣有買空賣空情事法律原定有監督法不難隨時取締以防流弊等語是農商部亦明知交易所之弊竇孔多不能不隨時取締現在糧價騰貴民食恐慌頗聞日商販運小麥出洋雜糧交易所貪圖厚利競相拍賣弊害何堪設想兹於本月二十五日提出會議多數可决咨請貴省長案照部令嚴令取締所有小麥等類交易所永不得加入拍賣以杜流弊而維民食大局幸甚此咨 
　　議决取消南川沙田分局所訂老額蘆地清丈苛酷辦法案爲咨請事據南匯縣農會會長張景陶等依法請願取消南川沙田分局所訂老額蘆地清丈苛酷辦法一案於本月二十五日提出會議僉以南邑老額蘆田旣經前清清丈升科民間執有印串印契實爲民業確證該局所訂苛酷辦法當然廢止討論結果一致可决相應抄具原案咨請貴公署查照轉咨財政部迅令取消實爲公便此咨 
[典業請免加貼印花]  
　　當票粘貼印花向例當本滿四元始粘印花一分嗣奉財政部通令當本滿一元即須粘貼一分由部咨經省公署轉令典當同業公所董事遵辦在案兹悉該業董事以所粘印花稅費向歸當商認捐並非取貲於當户同業負擔已重今奉改爲一元起貼則受虧更甚且近年各物昻貴營業維艱已無餘利可圖若再增加印稅勢難支持業已呈由省長咨部請求免予增加仍照向章辦理以維商艱云云未知能核准否也 
[印花稅展緩數日檢查]  
　　今屆夏季印花稅大檢查曾經淞滬警察廳長徐國樑會同上海縣沈知事訂定本月二十八日開始舉行分别派委周歷各管區署所境内商舖實行檢查在案兹聞此舉前日本已屆期因一切手續尙未佈置完備故至期不及實行刻經徐廳長擬展緩兩三天一俟委定各職員後即當實行大檢查云兹將淞滬警察廳徐廳長通告録下爲通告事照得本屆檢查印花定於本月二十八日開始舉行已經本廳長會同縣公署出示布告並由本廳長函請商會轉告諒你們是已經知道的了查印花稅法施行已久尙稱便利因爲購貼印花在商民所費無幾而一切契約簿據便可得法律上之保證所費甚小得益甚大所有檢查日期旣經本廳長會縣布告此時本不必再說了不過本所長因爲辦理此邦警政已八載於兹平時對於地方商民感情極爲融洽深恐我商民人等或未周知仍有漏貼印花情事彼時本廳係會同縣公署及印花稅處委員檢查的在本廳長職任所在自不得不依法辦理在爾商民等因愛惜區區小費致遭處罰豈不有負本廳長一番愛護之苦心麽所以不憚煩瑣特再多印傳單挨家分佈總期家喻户曉凡有未貼印花之契約簿據務望趕緊按照向來稅法購貼印花切勿愛惜小費意存隠漏致負本廳長體恤之心這就是本廳長所厚望的了切切特此通告 
[中華職業敎育社年會續記]  
　　中華職業敎育社舉行第四届年會第一天情形已誌昨報昨日爲開會之第二天上午九時起展覽各處職業學校陳列出品·表格·照片計浙江私立申種女子職業學校與福建省立女子職業學校共佔一室浙校所列以中西繡件及花邊衣帽爲多中有平湖秋月織繡一種頗爲精緻閩校繡品中有金石文字四幅古色古香彌覺可愛江蘇私立女子職業中學出品另列一室有繡畫·織蓆·黄草所製拖鞋手提囊等品另有紙製果實若干種樓下理化實騐室中陳列湖南旅滬職業學校所製各種木質機械模型靈活光潔工作極美至鐡質機件文具亦極佳松江廣育院與武進女子職業學校等均送到表格及學生實習出品攝影此外社員意見書等則分别披露於應接室至各工塲以大衆之要求仍照常開工招待參觀中午由校留膳膳畢攝影以爲紀念攝影旣畢奏樂開會余日章君主席先由王振之君報告江蘇私立女子職業中校狀况該校係蘇常鎭守使朱申甫君等所捐辦分中學職業科·補習職業科·藝徒傳習所三部以接近實際生活·養成動勞習慣·增進生産能率·注重美的陶冶·爲敎育方針職業科目設美術商業兩門由學生選習其一美術包刮刺繡圖畫另設纎維編織工塲兒童玩具工塲以供補習科等生徒實習用黄草製鞋囊毯席用紙製果實犬馬將來擬分設各項專修科次趙欲仁君報告浙江私立甲種女子職業學校狀况該校於民國元年由謝玉農女士手剏初稱女子實業學校至民國五年始改今名組織分訓育·事木務·敎務三系每系之下分設各課·各部·各研究會編制有預科一級有刺繡科·縫織科·染織科·各一級另設國民高小兩科補習科爲年長失學而設分團敎授不論年期程度及格即可升入專科國民高小兩科除普通敎授外亦學習縫紉·織物·花邊等工藝設備方面有工塲五所爲機織工塲·縫紉工塲·織物工場·刺繡工塲·均設有相當機械工具學生出品銷售另設出品課專司其事隸事務系學生畢業者多充職業敎員今年春爲染織科學生便利實習起見由敎職員及歷屆畢業生特集資附設棉織廠一所云云此時斐律賓敎育局副局長兼職業敎育科科長體育科科長阿西亞司君到會乃由主席請其講演先略爲介紹謂阿君嘗在美國哥偷比亞大學專研職業敎育現又主持斐島職業教育此次以代表政府送遠東運動會斐島選手來滬請來講演實爲難得之機會阿君略謂斐島學校有六千均注意職業敎育斐島實業之發展皆得力於此斐島辦職業敎育注意（一）普及工業知識（二）灌輸工業技能於工人（三）與普通人以工業興味工業知識不止限於學理尤貴實習技並明瞭工業環境然後可造成善良之公民工業技能注重作品之精美工業興味不但要看重作工且宜友愛工人而民主政體更應注意斐島女子職業敎育偏重編織·刺繡·花邊·及家事男子職業敎育有二十餘種除基本職業敎練外分農工商三大類農工學生製品均可出售就去年計算學校農産值斐銀四百萬元工校出品值斐銀一百萬元所有全島職業學校出品可值斐銀七百萬元但職業教育之目的不以生利爲止同時應兼重訓育與品性陶冶所以斐島職業敎育方針一面固在養成生活能力一面尤在發達學生人格至斐島職業敎育之進行方法（一）在敎育局設職業敎育科注重調查（二）定期開設職業敎育傳習所（三）各省辦職業敎育師範科定期召集支配下學期功課又在適中地點開短期研究會以研究聯絡爲主旨此外各省設職業敎育視察員及巡廻職業敎員以便督促指導云云阿君講畢聽講諸君略有問詢阿君均分别置答旋卽因事先去於是鄒秉文君繼起講「吾人今後對於國家農業上應有之覺悟」略謂人生恃於衣食衣食足然後有文明而衣食基於農故人類文明始於農業後此人類戰爭推原其故亦無非爲衣食之競爭農業發選即衣食無憂故提倡農業即所以維持世界之和平促進人類之文明至在中國尤有積極提倡之必要因如昨日所言中國人民百分之八十五均屬村農此輩村農以缺乏農事知識往往遭天災虫害而無所補救一旦歉收即無以供衣食爲今之計惟有設法增進村農知識發達其農業庶幾上下屬目之民生問題可以解决就財政問題言中國與農業亦大有關係因我國富源多出於農故農業之盛衰亦牽及經濟之消長有某實業家言去年上海金融不至枯竭者因有巨額麵粉運出口外以此金錢疏通市上金融賴以週轉又凡百事業無不有恃於金錢我國政府收入大宗爲田賦·爲鹽稅·爲關稅·爲釐捐·田賦與鹽稅直接取於農無論已我國出口貨百分之七十五均屬農産故海關收入亦多係農産之稅釐捐所抽更大多數爲農産是關稅與釐捐亦間接徵自農民故農業發逹則國家收入亦可增高而種種敎育巡警等公共事業之經費亦得充裕故我國農業之良窳亦與國家盛衰大有關係云云次辦事主任黄君炎培報告本屆年會收到劉鐡卿蔡友蘭李靜珊諸君意見書數件不及臨時解决以後當通訊研究又學校主任顧君樹森報告照秩序應由本校學生扮演新劇但是劇先後須費二點鐘時間實已不够故改演拳術以助雅興殆演畢散會已屆六時左右是日來賓仍甚衆不下千人云 
[中西女塾行建築禮記]  
　　前日午後四時半中西女塾在憶定盤路一號舉行新校舍建築禮先茶點後於四時三刻報告開會秩序如左（一）正科學生唱英文歌（二）潘愼文君禱告（三）校長貝厚德女士宣告開會宗旨並致歡迎詞略謂今日所以開此會者敝校發達之證據也云旋以置於新屋基中箱内之物一一述之如下聖書一本中西女塾章程一册第一期墨梯一本海淑德女士行述一册林樂知先生所著書一本密勒氏評論報一册與本日大陸報因有預誌今日之會故亦有一册後介紹主席交涉員許秋颿君於衆許君亦有簡短演說畧謂承蒙貝校長推爲主席不勝榮幸中西女塾開辦以來成績卓著所栽培之一般人才均在社會中作各種事業中西女塾之名非僅聞於上海一隅誠已聞於中國各省矣敢祝中西女塾前途無限幸福云次有美按察使羅平吉君演說略謂今日歐美各國莫不注重男女平等敎育至若遠東與近東諸國如波斯·土耳基·印度·日本·中國等近年來亦極提倡女子敎育如欲一國强盛女子敎育决不可忽視雖然歐美男女平等敎育尙未滿一百年蓋最先提倡男女平等敎育之學校者美國啞勃林大學也此校創於一八三二年云云次有同學會會長吳玉芳女士·與校友會代表蔡秉九夫人之簡短演詞演畢由正科學生唱校歌從各人往新校址觀置首石禮由高太太潘愼文兩人主席末由正科生唱中西女塾晚歌攝影祝福散會時已六時一刻矣是日到會者有數百人云 
[南洋路鑛學校近訊]  
　　南洋路鑛學校向例每年派遣專科高級學生赴各處實習測量及考察地質等聞本年該校擬派土木科三年級學生蔣箴謝金聲徐寬年卜常道許守忠徐傳霖趙景澄陸南熙等赴浙測量長途汽車路一條路線擬自嘉興至乍浦途經十八里橋·新豐·平湖·虹霓橋·四碩橋等處約長八十餘里預定一月工竣聞該校已派許守忠趙景澄二人爲隊長先至該處觀察一次大約月底即須出發沿途聞均有軍警保護以免鄉人誤會而生滋擾云 
[寗紹商輪公司股東會紀]  
　　寗紹商輪股份有限公司昨日假公共租界西藏路寗波旅滬同鄉會舉行第十二屆股東大會股東到會者九百八十餘人計一萬四百二十餘股共七千八百二十五權於午後二時十五分開會經衆股東公推王清夫爲臨時議長王議長就席後即將開會理由宣布次指定韓孝先劉耀庭陶輝庭李珪有四人爲糾議員次經理石運乾報告己未庚申年公司營業狀况畧謂公司營業雖稱發達惟種種開支與種種困難以致難獲厚利現惟有將各船保險减輕以資救濟云云次監察人謝蓮卿報告庚申年營業收支帳畧並稱雜支項下丙欵爲王聲臯事律師費支洋六百九十九元三角此欵實係印刷費之誤帳畧内漏未更正特此聲明云云次舉行選舉事宜經王議長指定宋薛三陳良玉何梅軒朱哲甫四人爲開票管理員正投票時當將股東田汝霖提出意見謂選留舊董與選舉新董監察同時投票未免不合今屆姑照舊辦理嗣後應請分别舉行且選留舊董未將舊董姓名揭示各股東亦未必全體周知此後亦應將舊董姓名當塲揭示以便股東投票時分别去留再開票時間過早後到股東之選舉權暗被剥奪亦非所宜應將開匭展至三時爲止是否有當請衆公决各股東對於上述三項意見多表同意照議通過開票結果選留舊董三人樂振葆得五千三百四十八權張延鍾得五千三百十九權方樵苓得四千八百十四權均多數各當選留任次選舉新董八人孫梅堂得五千零七十三權方椒伯得四千七百十八權朱葆三得四千五百十八權李志芳得四千三百八十二權何梅軒得四千三百二十四權戚少齋得四千一百零八權徐棣蓀四千零十五權洪雁賓得三千九百八十七權均多數當選次選舉監察五人馮芝汀得四千八百七十四權謝蓮卿得四千八百六十八權樓恂如得四千八百三十一權周仰三得四千三百十權洪賢舫得三千二百七十九權均多數當選以上各當選人姓名均經一律揭示並由王議長口頭宣布復次提議分配各股東紅利經各股東討論良久主張己未庚申兩年各發紅利三釐共計六釐以舊曆五月十五日爲發息期衆贊成至此遂宣告散會時已鐘鳴六點有半矣 
[報關公所評議會紀]  
　　南北市報關公所昨在法租界泰和里事務所開評議會到者高子嘉石芝坤朱子景周靜齋湯芝卿王文孝許元亮何靜之陳益琴等首由評議長石芝坤報告今接上海總商會來函内稱怡和太古等九公司對於裝貨人報告輪船公司之重量與海關納稅之重量欲查核起見要求海關稅務司准伊等到關查核報單上重量此事能否允從應請公决當經討論之下一致反對先行提出否認理由答復總商會再開大會對付次提議本公所同業發起印刷所應全體認股决定俟舊曆五月十四日開全體大會時再行公認以期普及再次爲寗波源記永盛江西路成順永河南路永祥和四報關行均因私設烟塌受罰查本業南北公所掛牌同業並無此項同業應如何取締以資區别公决致函稅務司對於此項冒名報關行名義之人從嚴查辦末議公所大選舉日期决定五月十四日在城内蓬萊路公所開票選舉票一星期前發出云 
[菸酒聯合會常會紀事]  
　　中國菸酒聯合會昨開星期常會首由主席陳良玉報告前因豐城新增京綏火車百貨統捐西菸及各項貨物均停止裝運經西菸代表報告後曾經由會致電財部請求免徵新捐現西菸因此阻滯申地市面大受影響設遲不解决商業將不堪設想次俞葆康起言菸酒借欵事前經菸酒事務署復電聲明並無其事而近日各報又紛紛登載中央因財政困難决將菸酒稅抵借使用等語應請注意王蕚棠起言苟政府不顧商情一味孤行則惟有聯合全國同業一致力爭次討論某烟公司包認菸酒稅問題孫瑞麟起言聞此事有已在六國飯店簽字之說王聘三起言如果確實是獨讓該公司專利豈能忍受當經議决兩種辦法一相戒不吃該公司烟一援該公司例向政府要求同等之待遇不達目的不止議畢時已五鐘乃即散會 
[滬北商界請懲緝私卡長]  
　　滬北五區商業聯合會近爲駐閘北天通庵地方十三號卡長辛金生等·對於民商購售鹽醬拘押勒罰特具函分控兩浙運署·松江副署·蘇屬緝私統領各機關呼籲原函如下謹啓者民食鹽醬購自官園不得謂爲私貨此固通國皆知亦爲官長所公認者也乃滬北有駐天通庵地方緝私十三號卡長辛金生等以民商向官園買來鹽醬不問爲食爲賣纎徵悉指爲私拘人勒罰詐欺取財總計接噬半年悖入何止萬數甚至派人守住旱橋（北火車站）凡鄉民之醬油瓶鹽包等零件每天被奪者可裝數車飯店麵館搜羅殆遍更有醬油肩販批自官園而挑街喊賣者始被扭卡勒罰繼則按月發給許賣執照（此項執照乃隨意書寫蓋有十三號卡印）種種違法魚肉商民等事不勝枚舉本年一月間上邑胡家木橋商民因此幾至罷市旋經該商界聯合會據情函控奉二月十六日運憲批示候令行松江運副查復等因又於二月十八日奉到蘇屬緝私統領批候查復等因各在案當時敝處正擬告訴因念事同一律上台旣有公正辦法自當靜候處分不謂該卡員有恃無恐老羞成怒近竟愈演愈烈日事吹毛求疵·擇肥而噬之政策（敝會受各民商之報告書及不規則之照會已有多起現均保存如蒙檢查可以呈騐）長此以往尙復成何事體夫鹽醬來自官園向例不作爲私以官園盡過納稅之義務也即謂租界官園含有私鹽臭味亦當以治本之策化私爲官烏得以人民之零買及商店之批貨誣指爲私哉如謂上寳兩縣越境爲私則敝處商民本介上寳之間是鄰居亦不許通買賣矣然則杭紹腐乳醬油運署許予交通萬國通商外貨且許輸入其義何居兹者敝處商民爲自衛計爲人格計對於狐假虎威貪得無厭之該卡長業已預備特别對付敝會以華洋法律本自不同吾國官吏積弊本深萬一彼此决裂徒惹外人恥笑故一面勸令暫安一面許爲控訴因念本案與胡家木橋商界聯合會事同一律謹請調閱前案合併辦理務祈懲貪員之不法憐商賈之含寃庶民商得於黑暗獄中而一見曙光也謹上　 
[上海棉紗交易所開創立會紀]  
　　上海紗業因組設交易所事於昨日下午二時在愛而近路紗業公所開創立大會秩序如下（一）振鈴開會（二）籌備主任報告籌備經過情形（三）籌備員報告賬畧（四）惟舉臨時主席（五）通過章程（六）推定投票員糾儀二人管理四人（七）投票（八）推定開票管理員四人（九）開票（十）主席報告常選理事監察名姓及權數（十一）茶點（十二）散會到會者除籌備各員外計股東三百五十四人共得一萬七千四百八十權到齊後遂開會由籌備主任項惠卿報告略謂我人創立交易所皆爲保全同業權利起見先由陸頌芳沈伯琴諸君於本年元月二十五日假一品香開會到者四十九人繼於二十七日開全體會到者三百二十七人後於二月初一開籌備會初三開職員會至籌備經費由識人及毛鑑清等九人各墊二百元開辦以來共計支用各項經費僅八百零五元四角四分七因爲同業公衆謀利益用費極省所有自己酬應均自行解囊絲毫不支公費現名義定謂上海棉紗交易所股份有限公司股額二萬股每股五十元計合一百萬元先收四分之一計二十五萬元業已收足同業三百八十八家計派一萬二千六百八十股理事部發起人贊成人等亦公道公派云云次即推定項惠卿爲臨時主席由陸頌芳宣布所訂草章四十九條其中第二章十五條内有每票須納手數費銀五角句因手數費係日本名詞改謂手續費五角太大改爲二角又第三章二十條稍加修改又第四章三十九條本所理事監察及各項僱員等均不得在本所爲綿紗之買賣改爲不在本所爲棉紗之經紀人及買賣修改後經衆通過繼即推舉監察魏功揚何生雲俞君欽張笠夫潘志文韓蘭芳等六人糾儀屠雲辛許鳳樓二人至五時投票開筒項惠卿得一萬六千二百三十權毛鑑清一萬五千三百四十五權陸竹坪一萬四千九百六十五權金錫之一萬四千四百二十五權沈明賢一萬二千七百七十權吳惠欽一萬二千零四十權祝書叔一萬零零六十五權張麗生九千一百零五權沈伯琴六千五百七十權以上九人當選爲理事汪昱庭五千三百二十權陸頌芳三千九百六十五權陳馥菖三千三百七十五權夏仲芳一千六百十五權以上四人當選爲候補理事周漁笙一萬一千一百七十權項甘伯七千二百二十權張鑫三三千六百三十權以上三人當選爲監察張繼芳陳情良二人當選爲候補監察至七時餘始散會 
[棉業銀行創立會紀]  
　　本埠棉業銀行於昨日午後二時假總商會開創立會到會股東計一萬六千八百二十九權先由籌備主任薛文泰報告籌備經過情形並收支賬略及股欵分存細數繼由股東推舉秦潤卿爲臨時主席通過章程投票選舉計選定董事九人秦潤卿薛文泰沈潤挹陳綸卿潘作楫孫松年顧文耀許松春孫月山當選又選監察三人計夏仲芳金益芝孫仲康當選次多數董事胡益甫曹啓明金益芝潘調卿次多數監察鄭又僑胡益甫散會已六時矣 
[雜糧油荳餅交易所理事會紀]  
　　雜糧油荳餅業交易所於昨日下午開第九次理事大會所議各案如下（一）本所經紀人非本所市塲有同種之買賣應如何辦理案公决凡爲本所經紀人者照章不得在所外有同種之買賣急應函請經紀人公會召集緊急會議通知各經紀人須一律遵守定章以重信約一面即行添設現期買賣市塲以資便利嗣後本所經紀人如再有在所外行此同種買賣應作違約論（一）有人反對本所買賣小麥應如何對付案查小麥一項向屬雜糧範圍之内故本埠經營雜糧油荳餅牙行多簡稱爲荳麥行向例流通國内惟不能報關出洋前日報載日人採辦小麥係在南滿洲哈爾濱等日人勢力範圍以内與本埠毫無關係且本所議定規則買賣各埠小麥冀招各處産地輸運來滬以供麵粉各廠家原料之用正所以使麥粉豐富濟民食之不足也乃竟有人藉詞反對殆未深明其實在耳兹因公决將來如有人訐問即以此情由據實對付之 
[大洋丸今日運出之客貨]  
　　東洋汽船會社之大洋丸今日由香港還申即須開赴舊金山爲該船第一次赴美船泊吳淞接客小火輪停泊於新關碼頭此次由滬搭乘之旅客計往金山者有本埠協隆洋行大班與英美公司内職員等共計頭等客五十人二等兩人往檀香山有四人往日本等處者頭等有七十人二三等二十餘人出口貨物有三井裝出之湖絲六十包生絲會社裝出者計八十八包又有中美貿易公司裝出之胡桃一千八百包天津轉運之胡桃二百三十包平和洋行裝出之羊毛一百七十包另有山東府綢三十箱餘係雜貨 
 
 
 

Page 11

 
 
　　浦東電氣公司自全夜通電以來各用户之報裝電燈者日益增多太古輪船公司華通浦東兩碼頭已早停開機器由電氣公司爲之接線通電驟增電燈至數千盞之多近因太古公司隆茂洋行明成鐡工廠等均有商請該公司兼發畫電接用馬逹之函故由總經理童世亨提交董事會議决即向英商某洋行訂購大小馬逹變壓器電力表等以便輸送畫電專供各工廠動力之用聞其暫定章程馬逹電費每馬力每度收洋一角二分用電多者另有折扣馬逹由公司購備租於各用户略收租費以抵折舊現正籌備一切大約三個月後可以應各用户之需要云 
[國内輪船運貨進出口之調查]  
　　進口貨（長江）太古公司大通號前日由長江裝來藥材八十一件毛茶九十五箱蛋黄二百五十四件桐油六百八十一件芝蔴一百三十八包菜子九百四十七袋白米一千七百九十六袋皮蛋五十壜夏布六十五件烟葉六十一件鷄毛二百六十七件雜貨六件又招商局之江華號前日亦長江裝來白米一千袋菜子一百七十三袋紙頭三十三件黄豆五十一袋芝蔴二十袋紅茶三十九箱毛茶一百八十二箱桐油一百桶蔴油五十八壜土酒一百十罎蛋二十八簍黄蔴九件漆十桶棕片十二件絲夏布二件絲繭九十五件機花一百包緞子九件白絲二十六件絨（烟津）招商局之新銘號前日由烟津裝來生梨二百六十二簍鮮魚五件瓜子二百另二件大頭菜十件粉絲五十件藥材一百十九件水烟二百六十二箱絲綢一百三十二件雜貨一百二十三件（厦門）招商局之愛仁號前日由厦門裝來烟絲一百五十三件白糖八十七包赤糖一百三十四包罐頭食物七百二十三罐茹粉三百另八包竹篾一百件硍硃八件紅皮三十四件雜貨三件（興化）招商局之廣濟號前日由興化裝來桂圓九百九十二箱元香三十八件赤糖四十二包鹹魚三件木箱一百另二只竹器二件什器五件柴九十五件雜貨五件 
　　出口貨（港粤）太古公司之鎭江號前日由申裝往廣東貨計有乳腐一千五百罐棉紗五百八十二件鹹菜三十五件藥材二百另三件生漆二十桶黄豆五十一袋土布六十三件紙頭十件炮竹五十九件電料一百六十五件五金二十件粉絲十八件麵粉五千包花生五百包棉花二百六十包花生膠一百九十三件白米三十袋雜貨八十六件又裝往香港貨計有藥材五百六十七件綢貨五件土布五十件鹹菜二十件乳腐二百五十罐缸六只茶葉一百三十四箱高麗參四箱粉絲六件綢三件炮竹三十九件茶葉三百八十一箱蓮子八十五件洋紗十五件紙頭五十件鹹魚八十件煤五件皮蛋十壜花生油二百聽土布三十八件花衣五十四包糖果二十件墨油二十四聽雜貨八十二件又裝往厦門貨計有麵粉四千包藥材二百二十四件粉絲一百十六件洋紗一百三十四件炮竹一百十三件生梨五十簍棉花六十包高麗參一箱白米五百四十五袋黄豆一千四百八十八包（福州）招商局之新濟號前日裝往福州貨計有麵粉七千四百包洋布一百七十八件茶葉七百二十件水菓七十八件黄豆九百七十四包鐡器八百十二擔馬車一輛白糖五十包青蔴一百十件雜貨八百六十八件又轉口貨一百十六件 
[美兵士赴松參謁華爾墓]  
　　美國海軍軍官三員偕兵九人均服武裝於昨日（二十九日）乘滬杭路慢車赴松江參謁華爾將軍墳墓當日轉乘快車返滬本埠及松江軍警因預接美總領事函知均爲之照料一切 
　　大陸報云旅滬美國官民因現屆陣亡兵士紀念節期故於昨晨（二十九日）乘滬杭專車前赴松江省視前清常勝軍統領美人華德將軍之墓由美總領事克銀漢美按察使羅平吉等演說並由教士誦經祈福禮畢游覽各處乘晚車返滬今晨美人團練兵等定八時齊集跑馬塲整隊沿靜安寺路赴公塋行禮並獻花於美兵之墓云 
[拒捕劇盜業已引渡]  
　　松滬護軍使署昨據公共租界呈解搶刦高壽里張連生家等及北海路開槍拒捕之盗犯楊五寳·張根校·陳永高等七名到署當由何使發交軍法課妥爲收禁候依法嚴懲 
[法包探偵獲刦案匪徒]  
　　法捕房探目沈德福包探任水揚偵悉持械搶刦某姓家之盜匪匿跡法新租界貝勒路樹德里第一家内昨晨前往拘獲竺鴻濤兄弟等三人並在身畔抄出白郎林手槍一支利刃一柄當即一併帶入捕房經捕頭略詰一過諭令管押聽候録供解堂訊辦 
[交通大學張主任提倡學校衛生]  
　　上海交通大學新主任張劍心君蒞校以來對於學校衛生頗爲注重見舊有之養病室不甚合式擬改建治療所一所聞開辦經費中原定若干數以備建築主任及教員之住宅今張主任對於自己之住宅擬從緩建築將該欵移作衛生經費改造治療所之用其愛護莘莘學子之心可見一斑矣 
[企業儲蓄團開會記]  
　　前日（念八日）午後三時浦東同人會企業儲蓄團開會於馬家廠浦束公所首由會長企業團經理倪菊裳報告開辦以來認儲者頗多開收儲欵已閱四月共收到約銀二千元並述演講章程中各要點及創辦之宗旨與目的繼儲户公舉查賬員莊裕庭黄頌平二人又舉辦事員顧文生襲滙百張丹新襲慶恩胡心競曹守廉六人繼有人提議添辦各種儲蓄討論多時羣主亟將企業團辦理鞏固後即行舉辦末由倪君報告小工商貸欵即日實行衆議每月所借出之零星各欵必通知董事旋即休息散會 
[滬杭路添招繭汛中臨時巡警]  
　　滬杭甬鐡路局長以車運新繭上市到站存棧待發者爲數頗鉅除臨時添派員司專司其事外並飭兩路警務處董處長添招臨時巡警二十名日夜各班照料以重客貨現聞此項臨時巡警業已招齊准於六月一日上差云 
[閘北第二段救火會操演紀]  
　　閘北第二段救火會全體會員昨日上午在共和路操塲操演各種救火動作衆會員非常興奮聞此次係正式操演該會備有獎品以示獎勵云 
[閘北普善山莊與普善醫院之成績]  
　　閘北鐡路旁草屋内之江淮客民往往將病斃孩屍或裝入板箱或包裹蘆蓆抛棄於沿鐡路及各處空地上每交夏令穢氣薰蒸最易釀成疫癘民國二年曾由商界龐竹書王駿生二君發起創設普善山莊於太陽廟北中華新路僱用莊丁組織掩埋隊每日四出檢收無主大小屍棺舁往義塜編號埋葬繼又於西門外斜橋地方設立分莊常年統計收埋棺柩屍骨大小共六七千具之多今年又在新民路設一普善醫院每日施診給藥有三百號之多聞以上一切善舉悉由王駿生君親自主理日前松滬護軍使何豐林贈該山莊匾額一方文曰以仁爲本又兵工廠總辦謝邦清會辦咸瑶團亦贈匾額一方文曰義聞宣昭又前國務總理熊希齡贈匾額兩方一曰善與人同一曰澤及枯骨以爲熱心善舉者勸現聞該山莊擬於下月邀集本埠紳商各界開一大會宣布歷年成績云 
[三巡洋艦暫緩修理]  
　　江蘇水警廳所轄之策電建威大雅等三巡洋艦現均須大加修理曾由趙廳長一面令飭上海南市華興造船廠估計修費一面命該艦等駛滬候修惟近因漁汛期内江浙洋面海盜充斥必須該艦等出洋游弋藉資保護故前日又由趙廳長分令該艦長暫緩駛滬趕速配裝軍械子彈出洋巡緝一俟漁汛期竣再行輪流修理以靖航路而衛商民云 
[鹽務洋員南下預記]  
　　北京鹽務署洋總稽核所長爲整頓緝私軍隊起見特派洋員魯司敦（譯音）分赴各屬嚴加查察約在日内可抵蘇五屬調查兹爲石統領得悉特於昨日令行所部各營着將各該營士兵之名數駐防地點及軍械等項表册尅日送核以便該洋員到蘇聽候查勘云 
[華北急賑紀念獎劵開獎紀]  
　　華北急賑紀念獎劵前因展期爰於昨日（二十九號）上午十時在大世界共和廳内開獎該劵額定二萬張現祗售出六千九百七十二張故開獎頗費手續先將售剩之一萬三千零二十八張號珠如數抽出穿於鐡扦分列懸掛並將抽出號碼刷印報告單張貼分送然後將售出號珠計六千九百七十二顆投入球内當由何護軍使代表陸逹權報告一切經過情形此外來賓如法總副領事·曁譯員張文彬·許交涉員·松江運副楊鏡如·警廳代表張竹蓀·上海縣知事沈寳昌·華洋義賑會總幹事朱葆三等均由總理徐乾麟及陸維鏞朱孔嘉等分别招待法捕房特派中西探捕在場保護照料中國婦孺救濟會送有軍樂隊等十時如法開獎頭獎一萬零八百四十五號熱河都統署二獎九千二百三十三號本埠順直會館三獎一萬二千二百四十七號山東督軍署四獎五千三百三十五號又一萬六千二百五十號均西貢商會又六千四百二十七號奉天巡閱使署又一萬五千三百二十一號浙江督軍署至十二時畢事並聞此次大小各獎獎銀均照售出之數比例法扣給云 
[警廳長令飭清道]  
　　城廂各街巷堆積垃圾觸目皆是現下天時暫熱急須認眞掃除徐警廳長昨特通令所屬各區所警正佐轉着各該清道員派夫從速挑清並於即日始每日下午撥派長警押同垃圾夫役分段掃除如違干咎 
[捐資購地爲義塜]  
　　浦東曹家路口培德花邊公司經理顧志剛向來熱心慈善近以沿塘一帶白骨暴露惻然憫之且時將盛暑於衛生上大不相宜爰於日前商之秦紳雅樓集資二百元購買高昌鄉十五墩基地八畝轉助於至元堂永爲義塜收埋尸骸藉免暴露澤及枯骨顧君有焉 
[曹家流查見迷路女孩]  
　　四區四分所前日在曹家渡查見迷路女孩一口昨送閘北司法科經段科員訊據供稱名阿大年八歲有父名大塊頭兄二一名阿長一名阿毛並有兩姊一弟云云奉諭送慈善團留養聽候出示招領 
[法公廨訊案併記]  
　　（一）俞詠瞻遣伊姪俞百師延巴和律師代表控張木欣不理欠欵洋四萬元案被造延逖百克律師代辦聲稱原被告係至友前在新加坡開店舖因生意不佳致被告陸續虧欠原告洋四萬元惟原被尙有賬目未結被告前在新加坡代原告還去欠洋二千元須原告親自到案方能結算賬目云云判展期六禮拜着原告自行投案被告交一萬兩人銀並保出外候核（二）譚永奎侯德山李德山前延律師控錢茂林藏匿學徒錢和尙案前判原告賠償被告損失洋五百元交保限繳在案現因原告等延不繳案昨又傳訊被告律師仍請嚴追原告律師請求寛限判限原告等十四天内先繳二百元餘欠分四月拔清 
[各被告交保候訊]  
　　羣益公司在公共公廨呈訴顧秉南不付支票洋三千元又邢伯韜訴金子習不理欠銀二千五百兩景泰公司訴丁錦芳不理欠銀一千兩又周多多訴周錫全沈昌昌盜賣地皮請追地價洋一千元又英商上海旅館訴李石林不理期票銀一千兩又俄人葛文柯訴同籍之道子全不付房飯賬洋一百六十一元各案連日由駐廨中西包探將被告先後傳案諭各照章交保候訊 
[沙船失事之損失]  
　　滬南春茂和號内之萬恒盛沙船於本月中旬由北洋承裝各種貨物約值銀一萬四千餘元之譜迨行至南匯縣洋面摸猫沙地方陡遇颶風激至淺灘以致船遭擱淺不能行動時船上各舵工等逃往岸上後卽回滬報告該船號不料該船中所有貨物器具已被是處鄉民等羣相上船擄攫一空後經該號主得悉前情函致滬商會轉呈南匯縣請爲查緝 
[汽車撞傷行人]  
　　公共租界南京路昨日下午四時許有蘇州人楊衡富在馬路上行走遭汽車撞倒腿足及首部均跌傷當經老閘捕房四百九十號華捕前來抄録汽車號碼另雇車送受傷人往仁濟醫院醫治一而歸報捕頭候示 
[船户與廠工械鬭]  
　　船户祝子清與某廠工匠李德勝素有仇隙經人排解不了前日雙方各糾多人在南碼頭附近械鬭迨崗警聞警趕往已不及阻止立鳴警笛號召隣崗到來上前拘捕詎祝子清竟敢奪取巡警槍刺行兇而祝子清腰肋當時即遭李德勝拳傷受傷倒地由警竭力將李拘獲並獲李之同黨張小鈺等二名祝方面有孫品祥者亦受傷踣地不起尙有行兇各人紛紛逃逸爰由警將李張連同傷者一併拘入一區一分駐所立送地檢廳請究下午奉檢察官提案騐訊之下當以祝子清孫品祥受傷屬實惟尙無大碍判令回去自醫李德勝張小鈺判令分别收押候祝等傷愈再核 
[攫取洋紗之攔獲]  
　　李洪洲前日午後在虹口東漢璧禮路糾黨攫取陳阿二等所拖場車上洋紗被貨主楊紹亭瞥見大聲喊捕並在後尾追由五百五十號華捕與探薛正昌聞聲到來帮同攔獲當將人贓一併帶入捕房押候解廨請究 
來函 
[江寧六縣旅滬同鄉會來函]  
　　敬啓者敝會今日下午兩鐘特開常會除報告會務曁帳目並提議創辦南京銀行以及舉行第三次徵求會員大會外又將會章提出修改逐條通過復將前此調查寗屬水利一事刊印成帙分送會員察閱當由總務股報告謂水利一事係去秋徇寗紳陶席三省議員句容屠宜厚兩君之請開會討論屠君之意以寗屬水利當民國二年曾由議會通過指撥江句溧三縣帶征二分畝捐儲作開赤山湖濬秦淮河及便民河之用迄今所積畝捐計有十一萬有奇以之開湖旣然不足莫若先濬便民河免致此欵爲公家移作他用彼時副會長史量才答以無論開湖抑係濬河均當務之念一俟開辦有期旅滬同鄉無不贊助云云旋有會員楊文魁提出意見謂根本解决必須開湖不可動用公欵敷衍了事敝會正擬將此事例入常會議案再爲詳細討論不意屠君回寗之後遽向省議會要求通過提欵疏濬便民河而江寗議員俞仁愈君因恐所積畝捐一經挪動分散無餘句容便民河旣可提欵疏濬則江寗秦淮河亦可援案辦理於是彼此相率提欵咸以濬河爲務要之值此春水暴發遽行開工稍一不愼圩决堪虞鄉民等紛紛來函告急僉謂皆由敝會一言贊助屠君開端俞君效尤敝會接信之後如墮五里霧中當即派員前往調查實在始悉屠君於議會曁水利局提欵之時曾與陶君聲稱此事已爲旅滬同鄉會贊成殊不知敝會前此贊成係盡討論之職並非指濬河一項而言兹幸已由赴寗出席會員聲明一切請爲諒解現在急待表决者爲對於此事應否加以贊助或另設專會以資研究當由會董夏逸齋謂此項事件亦屬會章範圍以内者不必再設專會又由副會長史量才謂設立專會與農民有無利益此爲第一問題特恐一經設會農民未獲其利而一般利用者又多一處機關尤有進者試問此種機關有無議决事項及提取欵項之權此又有一大難問題若謂討論之責凡屬同鄉皆不能辭予亦贊成夏君之議不必設會末由正會長劉然青曁職員翁紹文請水利一事姑且不論惟屠君藉口本會贊成提欵濬河是否果如與論近述亟應具呈省長聲明其實衆於是贊成不設專會即照劉翁二君提議辦理此爲敝會討論寗屬水利始末之實在情形即祈貴報登入來函以明眞相　江寗六縣旅滬同鄉會公啓五月二十九日 
雜評二 
[體育與職業（訥）]  
　　體育爲各種事業之基礎世界上無論何種事業非有健康之身體與强固之精神即不足以舉其事業故體育不可不重 
　　職業爲人生立命之根本世界上無論何種民族非有正當之生活與服務社會之能力即不能齒於人類故職業不可不重 
　　我國惟官僚政客日以烟酒嫖賭爲生活故不知所謂體育不知所謂職業其他則無論爲農爲工爲商莫不以此爲爲人之本體育與職業有相伴而不可離之關係菲律濱體育之成績已表現於吾人之前而阿西亞斯氏所談之職業敎育更足見該島敎育之精神我國人可不借以自勉乎 
公布欄 
[上海地方審判廳]  
　　批示沈嚴氏狀悉案已起訴候送審判廳核辦此批施幹臣狀悉仰即遵傳來廳候訊此批姚寳如狀悉查此案業經本廳却下提票之効力當然消滅所請移咨公廨之處應毋庸議此批王滄海狀悉候送同級審判廳核辦此批金阿松據訴顯係借用生財及房租糾葛案關民事着自向同級廳請求本廳礙難照准此批于錫林等狀悉候核辦此批陳玉春狀悉案已判决執行所請應毋庸議此批陳小毛狀悉候查明核辦此批朱松亭狀悉如果爾女確係被張氏毆打成傷經警區騐明有案决無不將被告人等移解來廳訊辦反將爾女拘留之理所請顯係不實應毋庸議此批李印氏等狀悉案已起訴候送同級審廳核辦此批高洪有等狀悉案已起訴仰候同級審判廳判决可也此批張金松狀悉張金初旣有兄弟養母不患無人其執行不得謂實有窒礙所請易科應毋庸議此批麥林氏狀悉已於高洪有等狀内批示矣仰即知照此批姚蕭氏狀悉案未判决所請不准此批吕文彬狀悉候傳訊此批　以上五月二十五日 
　　公示送逹（全文在本廳揭示塲公布）第七二號（民一庭）一件周餘標與沈氏等因欠租涉訟一案（判决主文）被告人應償還原告人房租大洋七十元小洋二十角訟費歸被告人負擔右仰被告人沈氏沈統錫知照 
　　判决主文（民一庭）一件决定吳如賓與顧禎祥等因賠償損失聲明抗告一案主文原决定撤銷本案應由本廳初級庭依法受理一件判决張阿文與王瑞嘉爲工資及賠償涉訟一案主文王瑞嘉應賠償張阿文洋六十元並應交還張阿文衣箱一只鋪蓋一副張阿文應償還王瑞嘉洋十五元九角五分原告人共餘之請求及被告人其餘之請求均予駁回本案訴訟費用歸原告人負擔三分之一被告人負擔三分之二一件王夢生與王顧氏田産糾葛控訴一案主文本件控訴駁回本審訟費歸控訴人負擔控訴人多繳訟費洋二元七角發還一件判决沈陳氏與葛茂堂爲債務涉訟一案主文葛茂堂應償還沈陳氏洋七十五元限判决確定日綫案給領本案訴訟費用歸葛茂堂負擔一件判决張長春與袁宏寛墊欵涉訟一案主文袁宏寬應償還張長春本利洋一百四十元訟費歸遠宏寛負擔一件决定秦德桂與沈尙德因債務糾葛一案主文本件管轄錯誤駁回預納訴訟費用洋九元發還（民二庭）一件判决卜盤生訴陳阿榮債務糾葛一案主文陳阿榮應償還卜盤生洋五十四元三角五分訟費歸陳阿榮負擔一件判决陳傑與厲廣熙等因欠欵糾葛一案主文厲廣熙應繳解陳傑洋七百元又嘉定縣照根一百三十四張如厲廣熙不能照繳應由韓鴻聲童祥林負責代繳厲廣熙反訴之請求駁回本訴及反訴訟費均歸厲廣熙負擔一件判决朱厚甫與陳傑因追還餘欵糾葛一案主文原告人之請求駁回訟費歸原告人負擔一件判决毛鴻訴曹大生貨欵糾葛一案主文曹大生應償還毛鴻貨欵洋一百元毛鴻其餘之請求駁回訟費歸曹大生負擔一件决定劉漢堂與俞杏卿因貨欵糾葛一案主文本件訴狀准予註銷訟費歸原告人負擔 
　　批示一件徐紫峰狀請執行由狀悉查本廳本月十八日之批示明明謂爾撤銷假扣押之聲請狀係九年八月二十一日所遞爾忽稱本廳前批係言八月二十日殊屬任意揑造至前批所言訴訟紀録中祇載有令嚴林秦等交保之庭諭并無令嚴林泉交人銀併保字樣云云自係指辯論終結時之庭論而言總之嚴林泉是否係交普通保九年八月二十日之庭論有無令嚴林泉交人銀併保字樣准予撤銷假扣押是否係九年八月二十一日所决定曁本月十八日之批示是否謂爾撤銷假扣押之聲請狀係於九年八月二十日投遞均有案卷及衙示可憑不容信口雌簧乃爾不察竟一再曉凟實屬荒謬已極特斥此批　一件汪寬也狀請執行由狀悉候查核辦理此批　一件陳士清狀請執行由狀悉本案卷宗仍未奉江蘇高等審判廳發回仰即知照此批　一件葉阿揚狀請執行由狀悉查本案業據陸醴泉提起控訴所請應從緩議此批　一件趙南華狀交廣告費由准交此批　一件嚴明章狀請給領由狀悉着即來應候諭此批　一件張福奎狀請銷案由狀悉准予銷案所呈租契房票候傳被告來廳具領此批　一件袁世綬狀保袁厚金由據吏查報該店並非正式店舖礙難准予具保此批　一件王積卿狀請查封由狀悉業已將查春園收所押追矣着速來廳候諭此批一件黄子卿狀請傳案由狀悉着即自行理楚毋庸瑣凟此批一件施紹棣狀請將抄據附卷由狀悉着速來廳候諭此批一件秦毛郎狀交欵洋由准交此批　以上五月二十六日 
　　判决主文（民二庭）一件判决唐桂卿與與張順卿因贖田糾葛一案主文被告人管有之上邑二十八保十二圖禍字圩單户唐大春唐洪春共田一畝一分應准原告人備齊原價贖回訟費歸被告人負擔一件判决張渭生與周雲冲等爲贖田涉訟控訴一案主文本件控訴駁回本審訟費歸控訴人負擔一件判决王有林與沈祖香因贖田糾葛控訴一案主文原判除駁回被控訴人其餘之請求及令被控訴人負擔訟費部分外撤銷被控訴人第一審關於贖田五分五釐八毫田之請求駁回本審及第一審除令被控訴人負擔部分外訟費均歸被控訴人負擔一件判决錢宗濤與朱潮望因租屋糾葛一案主文朱潮望應償還顧蘭記洋二十五元八角繳由錢宗濤具領并將所租之閘北恒豐路蘭亭里十一號樓房一幢交還錢宗濤收管訟費歸朱潮望負擔 
　　批示一件張阿桃狀保凌耕良由准保此批一件高阿桃狀交欵洋由准交此批一件王唐氏狀領洋據由准領此批一件陳平章狀交欵洋由准交此批一件陳平章狀請展期由狀悉查本案業經一再展限該債務人仍未遵期照繳顯係存心拖欠兹限三日内掃數繳清倘敢再延定即嚴行押追此批一件裘晋祥狀請執行由狀悉候傳案勒追此批　以上五月二十七日 
[上海地方檢察廳]  
　　批示朱朱氏狀悉案未判决所請不准此批梁貴長狀悉案已函查尙未據覆所請不准此批朱芝林狀悉仰即遵傳來廳候訊此批華阿小狀悉查再訴程序原爲第一審駁回公訴之案件而設本案係由本廳却下并非第一審駁回公訴自無再訴之可言况新證據及新事實并未發見遽行聲請再訴前來於法尤有未合特斥此批　錢趙氏狀悉候傳案訊奪此批　僧昌如狀悉業經赴騐毋庸多凟仰該民傷痊後來廳候訊可也此批　韓文明狀悉准如所請此批費衍慶狀悉查此案已經浙江蕭山縣先受公訴如以被告現居上海可請原縣函託本廳協傳亦不應越境來訴致違土地管轄之規定仰向原縣聲明再議可也此批夏克文等狀悉候再訊此批周王氏狀悉仰即函囑爾子來廳候訊此批祁孟氏狀悉本案刑事不能成立所請提究應毋庸議此批　以上五月二十八日 
[滬海道尹公署]  
　　批示一件自治學員姚文壽等呈爲留難不發請求令縣迅予撥給由呈悉查道地方自治講習分所學員膳宿等費照章應由各學員自行籌備兹據呈稱滬地需用繁多請求津貼仰即自行呈請縣署察酌辦理所請令縣撥給之處礙難照准此批一件内務部地方自治模範講習所學員吳權呈請迅予飭縣援例補給旅費由呈悉查此案前據該員具呈來道業經詶令該縣查核辦理據呈前情仰即知照此批一件謝天錫等呈爲設立中華敎育實業演講團繕具章程及職員名册請審定並准予立案由呈及名册簡章均悉准予立案仰即知照此批 
　批示一件崇明縣樂同廣益兩鄉鄉立國民學校校長張秉乾等呈爲外沙行政司法辦公所宜事劃開以符法令環懇准予核定由呈悉查該公所本以外沙行政司法辦公所定名原議定在外沙滙龍鎭承審員暫駐餘榖鎭係爲一時權宜之計均經該縣知事呈報有案所請常駐餘榖之處未便准行仰即知照此批　一件崇明外沙輔安鄉敎育會會長龔良佑等呈爲公所落成環請迅賜令縣轉飭承審員遷供歸一以符原案由據呈滙龍鎭公所房屋業已建築告成内部辦公各所亦已佈置就緒等情何以未據該縣呈報究竟是何實情仰崇明縣知事查明辦理具復該奪此批 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（十八）] [  李登魁]  
　　至美術博物院時見内陳各國美術無數而尤以吾國者爲最夥古畫古磁目不勝收新裝佛殿一座全仿杭州寺院之式前關天井有池二池水清澄旁置古佛數尊境地頗幽人處其中幾疑置身虎跑龍井間矣至希臘石像室有年十四五之男女學生數十人在内實地寫生所作均與成人無異敎育之良誠堪欽佩自美術院出之哈佛大學麻省理工學校波士頓大學女子家事高等學校均因時促忽忽徘徊一週即出重回至開漢公司遇開漢君略談數語約明日重叙而出六時走訪友人李蔭枌君於其寓邸七時許偕李君伉儷赴雜碎館晚膳膳畢同訪張同亮君夫婦暢談良久而返張李二君均出身世家在美住家數載其夫人等均身親庖饋並不雇用傭僕張君有子女二張夫人雖覺辛苦而仍甘之如飴豈眞美國習俗之移人哉亦吾國女德之美也 
　　二月十六日上午偕開漢漢司二君赴林痕鎭Lynn參觀班士Benz　Kid　Co.及漢大Handard　Kid　Mfg兩硝皮廠道經海水浴場風景甚佳絶妙消夏灣也回時已一句鐘乃赴波城總會午膳膳畢辭開君等出之公園遊覽一週即乘車返紐約下車時已屆午夜 
　　二月十七日下午余訪芝加哥絲織商海能滿君及費城絹絲商腦門君於哀司透旅館暢談二小時二君均邀余參觀其廠余因行期已促辭之晚偕赴海君友人開白君家之跳舞會開君係染絲商年已六十餘據云渠家三代從事絲業二十年前開君曾至吾國調查養蠶渠信中國如能盡力推廣種桑仍可爲生絲出口國之冠云余因不諳舞蹈十時許即辭歸是晚丁徐吳諸代表赴日商三井洋行之宴歸時已午夜矣 
　　二月二十日今日爲絲業團離美赴歐之日昨晚紐約大雪今晨雪仍不止道中雪深尺許美絲會中人冒雪來送者二十餘人午十二時余等遂乘紅星公司之芬蘭船行 
筆記 
[雪鴻記（中）] [  西雲]  
　　時官之幼孫纔三齡耳三房兼祧祗此呱呱雪鴻急負之先行家人隨焉已而火光人聲逼至相距半里許隠約見雪鴻步叢箐中宛轉匍匐迨黎明至矣衆皆止視其門楣則蘄春之姑母家也交相愕然謂雪鴻曰豈我等一夜已行爾許長程耶遂叩門而入驚喜交集視雪鴻則玉容不改鬢雲未亂衫裳楚楚一如初見時狀及三日後有人來謂洪軍乘陽夏一擊之捷痛掠諸村向所居者已成灰燼矣雪鴻至是不復云去仍操作如故家人力止不可宦之夫人乘間問往年居處及何以知我等將遭大難請述始末雪鴻曰上元觀燈之夕正倚閭探望主人適一老者白鬚垂腹貌慈祥類俠客携我至山中謂塵世碌碌無有能者惟巾幗中冰清淑氣令人意遠此女骨相不凡或可傳我衣鉢乃授我劍術扃閉一室室絶大縱横數丈祗屋頂圓洞略透天光而已空山寂坐不聞人聲老者乃盡心相敎習之數日身輕如燕歷數月技益嫻偶向窗一躍竟翩然而出老人喜曰女可敎也於是重授我匕首長尺許令目注視不移且向柄呼吸久之丹田鬱滿初吸覺劍上生暈如披薄霧再吸則暈消霧散瑩潔如新老人曰技術進矣於是復授我鍊氣之術 
雜載 
[贈小翠花] [  又]  
　　天蟾名伶小翠花不日由申赴南通演劇後即北上昨有舒君舍予贈以金箋尺幅一方爰録其文 
　　萃華館主粲粲秋芳色相始現神彩飛揚驚鴻瞥影野狐遁藏弓彎舞袖冠絶春陽折腰微步凌波散香絶藝入神兼綜衆長藝進於道企予厚望臨别贈言長毋相忘 
瑣録 
[小智囊] [  書帶草堂主人]  
　　德國哥隆城大禮拜堂上之尖頂高五百十一英尺爲世界第一 
　　匈牙利人彼得撒登壽長至一百八十五歲生於一千五百三十九年卒於一千七百二十四年 
　　蟾蜍之壽最長爲十五歲 
　　烏類之壽命最長者爲鷹鴉及鴈多至一百歲最短者爲鷦鷯多至三歲 
　　瑞士聖古達穴道長四萬八千八百四十英尺 
　　法國之大塔樓名愛茀爾高九百八十四呎 
　　美國西部電氣公司有最大電流變壓器一具計其徑長十呎高二十二呎能增加電力自一萬一千五百弗打Voltr至十三萬二千弗打云 
　　美國求受之大時鐘之鐘面徑長三十八呎長針長二十呎美國每年所耗費之咖啡約須一三五八○○○○○○磅法國某音樂家爲一盲人能獨人於同時奏十餘種樂器且極可聽 
新聞拾遺 
　　趣南京門西七家灣王某日前爲子完姻坤宅爭索金簪宣言無簪新娘不登與王不得已乃向信府河街某雜貨店主婦借簪一枝由某甲擔保言明五日送還給利息洋一元昨午由甲送還詎婦謂非原物堅向掉換甲再三伸辯婦復稱已之原簪係購自使署口慶和銀樓計重五錢六分此簪内攙銅質重量不足何得欺人彼此各執一詞吵閙不休嗣經旁觀者取簪視之確係慶和牌號乃向婦說明婦疑猶不釋後借甲同至該銀樓騐明無誤婦始收納當時園觀者甚衆莫不失笑云[  隠厂]  
　　靈昨晚十二時許湖北路某舞台後有一談相者時適有人談畢其旁立有一某甲相者謂甲日來氣色不佳欲談談相否甲不答一言含笑將去相者又謂請慢行余有數言奉送甲遂停足謂有何言相者笑曰君向南行移足不出數步即有不測之禍甲不信南去詎行至中和洋貨號突有一丐向甲索錢甲不與反行毆丐行人見而不平飽以老拳令甲與丐大洋一元以爲罰甲無奈與之抱頭鼠竄而去[  立德]  
小說 
[社會小說衆醉獨醒（三三九）] [  瞻廬]  
　　第五十二回柴米生涯虚抛歲月羹飯主義貽誤兒孫華師母讚道李師母的見解比李先生更透闢一層據我看來舊家庭的忙是對於鬼的新家庭的忙是對於人的舊家庭裏的習慣抱着一個「羹飯」主義看得羹飯二個字比甚麽事都重大生下孩子便歡天喜地的說這是我家的「圖死」因甚呌做圖死便是貪圖死後風光有人抱頭送終有人穿蔴戴孝有人春秋祭掃有人逢時逢節做羹飯腦筋裏充滿了羹飯觀念他們眼光裏的子息也不呌做國民一分子也不呌做中國主人翁單單只見得「羹飯招牌」四個字（其言沈痛）孩子在襁褓當兒忙忙的替他對親十五六歲時便忙忙的替他妻媳婦生下孫兒歡喜得甚麽似的羹飯傳了種一碗羹飯化做兩碗羹飯了他們又牢抱着一種成見以爲做人的時少做鬼的時多做人的期限至多不過七八十年做鬼的期限千秋萬世没有窮盡所以在世的三餐茶飯不妨將就死後的一碗羹飯郤一些兒將就不得寗做餓人莫做餓鬼人餓了不過幾十年受苦鬼餓了郤有千萬年受累（以詼諧寫其沉痛）說到這裏大家忍不住的好笑華師母又續說道他們的羹飯觀念旣這般的根深蒂固牢不可破一年三百六十五日甚麽國慶紀念統一紀念攏總不放在心肝上惟有逢着七八代祖先的生辰死忌牢牢的記掛着到了那天香兒燭兒錠帛兒一樁樁的預備辦着豐盛的酒馥排列齊整領着子子孫孫多磕幾個頭這便是做個榜樣給兒孫着以爲我向祖宗進羹飯這般恭敬將來你門向我進羹飯也不可不這般恭敬家庭越大陳死人的生辰死忌越多他們家裏的婦女儘着工夫念心經摺錠箔辦酒餚已夠了一輩子的忙可惜都忙在鬼的身上忙煞也没用新家庭的婦女對於這船無謂忙碌力求簡省逢着先人紀念鮮花幾簇嘉果幾色也可表示一種敬意省下繁文縟節騰出工夫努力的敎育子女扶助再會這便是忙在人的身上···· 
餘瀋[  澹人]  
　　昔人有言「柔日讀經剛日讀史」 
　　余亦謂柔日培花剛日磨劍柔日搦管作文向花塜弔美人香魂剛日宴朋縱飲於席上論英雄事業柔日携筆墨赴詩社聯句遣興剛日擇清曠地跳高打毬或練習八段錦法以活潑精神 
 
 
 

Page 15

 
 
   
 
 

Page 16

 
 
常識 
常評 
[說債] [  箴]  
　　諺云殺人償命借債還錢債之必還固無疑義 
　　惟國債與私債異兩國宣戰可以不還如德奥等國之賠欵是也盜竊政府之名義借外債以入私囊爲國民公意所不承認者則不以國債論仍當由經借者負責償還之如安福部所借之外債是也 
　　蓋國庫有負擔之契約在約法須經國會議决國債則無論内債與外債皆國庫有負擔之契約也我國無合法之國會久矣而安福部所借之債又盡飽私囊爲國民公意所不承認其不當以國債論又無疑義 
　　今國民之稍有法律政治常識者大率能了解此義矣若政府并此而未之知則非特太無常識且有意贈送國權其罪不可逭我國民烏得而輕恕之 
公民常識 
[論省議會之改選促國民注意] [  張百城]  
　　衆議院之選舉糾紛數月迄今未了而省議會改選之期距今不過一月各縣初選旣已從事籌備十一區之覆選監督亦一一委任出發此誠我國民大可注意之事也而默察一般心理紛其心力於過去之選舉爭執者或不乏其人獨對於目前之省會選舉若何而可以防止弊端若何而可以結果良好則鮮有顧慮及此者抑何重於彼而忽於此也爰就研究所得與我國民一討論之 
　　（一）省議會與衆議院衆院省會同爲代議機關自普通之原理論之國會之責任自較重大關係自較緊要而返觀實際以各省辦理衆院選舉如是其濡滯開會之希望尙遙遙無期而省會行使職權毫無窒礙是省會已較有可注意之價值况當此自治潮流洶湧澎湃之時乎故謂此次選舉與衆院選舉有同一之重要也可謂此次選舉尤重要於衆院選舉也亦無不可 
　　（二）初選與覆選此次省會之選舉初選爲七月一日覆選爲八月一日以歷屆之事實觀之二者皆時發生舞弊之事大有防不勝防之歎實則覆選之公然買賣行同市儈之行爲仍由初選之不良結果而來苟初選當選之人確係良心選舉之所産出毫無金錢及其他卑劣之關係則其能代表民意産生優秀之代議士蓋可斷言吾怪痛心選政之窳敗者徒惟初選當選人是責以爲身殉金錢良心喪盡不知若輩之所以得當選亦未嘗不費盡心力徒以意存歆美視此爲貿遷有無之事操奇計贏之業故出此耳欲此輩之不得當選尙或可能欲其當選而不賣票乃萬不可能故吾國民不欲選舉之良好則已如其欲之則初選之重要迨尤甚於覆選乎 
　　（三）事前之預防與事後之補救天下之事補救於僨事之後者不若預防於舉事之先選政亦何莫不然是可於衆院選舉之前事覘之上海之初選當選及與其事者有舞弊及違法之確切證據乃自判决無效後延不執行行政方面且不惜違背成規意圖復審夫上海通商巨埠中外觀瞻所繫其黑暗尙如此則内地更可想見而况内地各縣知事以初選監督兼理司法即有千眞萬確之舞弊鐡證亦且無從控告由是觀之選舉一事首重事前之防弊明矣如選册有名者舉不放棄其選舉權而强有力者皆無從舞弊其庶幾矣綜上所論吾所大聲疾呼以正告我國民者有三事焉 
　　（一）愼勿放棄選舉權選舉時須親往投票書汝素所敬服之人凡親友運動或包辦投票者須嚴行拒絶 
　　（二）愼勿運動當選汝苟不勝任而當選則徒自苦且爲社會所指摘苟能勝議員之任人决不至棄汝 
　　（三）他人之奔走運動以謀當選者必盡汝所知以進忠告他人之放棄選權或爲人利用者必反覆譬勸冀其省悟（乙種酬） 
經濟 
[出租小件機器的利益] [  周旭恥]  
　　機器這樣東西原是人人歡迎的因其出來貨品又好又快所以賺錢也極容易不過要呌貧苦小民自己購置却是萬萬不能的 
　　倘使現在有人替他設法購置機器租給他們至於他們歡迎不歡迎好在列位都是明白人也不用細說了 
　　其實大件機器價錢又貴租費又重租給他們自不相宜但是小件機器像織襪機螺紐機洋燭機等每部價錢多則三五十元少則十廿元大家何妨酌量情形隨意購置旣然可以提倡工藝振興實業救濟平民生計而且對於國家對於個人都很有希望 
　　我現購得襪機一部價祗二十元已經租給人家每月可收租費二元以後擬將所得租費逐漸購置十年之後豈不是一位富翁列位不信請看下列簡表便可明白了 
　　年數　租出機器　　可收租費　　添購機器 
　　第一年　襪機　一部　二四元　　　襪機　　一部　　　 
　　第二年　又　　二部　四八元　　　又　　　二部 
　　第三年　又　　四部　九六元　　　又　　　四部 
　　第四年　又　　八部　一九二元　　又　　　八部 
　　第五年　又　　一六部三八四元　　又　　　一六部 
　　第六年　又　　三二部七六八元　　又　　　三二部 
　　第七年　又　　六四部一五三六元　又　　　六四部 
　　第八年　又　　一二八部三○七二元又　　一二八部 
　　第九年　又　　二五六部六一四四元又　　二五六部 
　　第十年　又　　五一二部一二二八八元又　五一二部 
　　照上表看來不但利益優厚而且穏妥可靠列位勿要狐疑不决坐失良好機會（不受酬） 
衞生 
[武特博士之學校兒童康健金律十則] [  邱凌雲譯]  
　　（武特博士Dr.　T.　D.　Wood爲美國哥倫比亞大學師範科體育敎授此金律譯自美國體育評論） 
　　（一）熱心於公平之游戲對隊友宜忠對敵宜寬 
　　（二）吃毋急遽兩餐之間毋進點心咀嚼貴貫徹口含食物毋飲水每日宜飲清凉開水數次 
 
[成功] 不能自决難望成功文瀾乙 
　　（三）每日至少須刷牙一次每餐之後宜漱口 
　　（四）每日至少須起一種慈仁觀念 
　　（五）身體衣服心意均宜清凈每餐之前宜洗手每一星期或兩星期須行熱心浴一次每早餐之前宜以海絨浸水拭身或行陣雨浴並以粗手巾擦身至發熱而止 
　　（六）毋與患傳染病之人爲友少年人尤宜注意 
　　（七）每逢噴嚏或咳嗽之時宜以手巾掩之毋於人之前打噴嚏咳嗽或吹鼻 
　　（八）宜勤學無論於學業工作或游戲宜各專心共事 
　　（九）夜眠時間多少宜依下表行之 
　　年齡　五至六　六至八　八至一○　一○至一二　一二至一四　一四至一六　一六至一八 
　　時間　一三　一二　一一半　一一　一○半　一○　九半 
　　（十）時宜心快神怡舉凡學校家庭之間宜使到處清潔並宜視世界爲一快樂之境而處之（乙種酬） 
道德叢話 
[西方格言（一四三）] [  謝介子選譯]  
　　策馬直前但宜審視（荷蘭諺） 
　　靜生智（英吉利諺） 
　　歌可驅憂（意大利諺） 
　　坐太高者不安（英吉利諺） 
　　勞人無暇泣（擺倫）（Byron） 
　　人之眞神卓立於心（戴席突）（Tacitus） 
　　寗受妒毋受憐（法·意荷·希臘諺） 
　　紙愈白則污點愈顯（英吉利諺） 
　　一諺一眞言（德意志諺） 
　　毋當寳貴之時而眠（英吉利諺） 
雜録 
[近今研究哲學者之普通弊病] [  鍾]  
　　哲學爲種種事物進化之起原故一國之哲學昌明其國進步必速今我國研究哲學之人日衆一日普通學生及敎師葦孳於是者頗多是固好現象也然研究者旣多而程度有參差遂不免發生弊病 
　　（一）喜發無稽之論哲學之義表面觀之似極淺明然當初發明之者必經種種推考與經驗待研究有素始敢發表己見是可知哲學非率爾即可發表者也今人往往於哲學並未十分研究而遇事即貿然曰此事以哲學的眼光觀之應如何如何時或囂然曰某種學說何處未善某種主義何處未妥不惟舉之於口且載之於報偶有一二奇僻語不知者遂以爲思想奥妙精曉哲學交口稱譽於是非孝公妻諸說出是種弊病非特於已無益且易混亂他人之思想其害非淺故最無價值 
　　（二）偏於西洋哲學今之研究哲學者大都專研究西洋哲學而少研究中國哲學且有不知何種學說爲中國哲學故其發表之思想解釋之旁證皆偏於西洋哲學有時且妄斷中國哲學如老莊放任自然之主義則謂爲思想消極有碍世界之進化孔孟之政治學則謂爲思想太舊不合時流殊不知老莊於無爲清靜之中實具革命進取之思想孔孟於君主專制之間每含平等共和之寓意諸如此類皆因未深研究中國哲學之故耳雖學問不分中西然思想過偏終覺不完美以上所述即爲近今研究哲學者之普通二弊病余以爲研究哲學者不可不改然余一人之管見未可據爲定論尙祈研究哲學者研究之（乙種酬） 
識字捷法 
[應用字] [  濟滄]  
　　脈衇之或體从肉从𠂢分布於周身之血管也亦作衇俗作脉凡物相聯屬而有條理者皆曰脈如山脈網脈 
　　雷本作器陰陽電盪激空氣發爲大聲者是也从雨畾象回轉形 
　　電陰陽激燿也从雨从申申古作　象電流閃爍之形今人利用電力獲益至多如電車電燈電報電話電機電鍍等是發逹尙無限量也引申之有明照或疾速之意 
　　電雨氷也从雨包聲此形聲字古作　　象氷雹之形 
 
 
 

Page 17

 
 
申報遠東運動會特刋　桂甫柯聯煇繪第一號五月三十日 
[遠東運動會特刋叙言] [  冷]  
　　國家之强弱由於各個人之强弱積而成也故欲强國家者必先强其國家内之各個人此一定之理一也 
　　所謂强與弱者不經比較無由而知然由弱而至於强不經修養無由而得故欲强國家内之各個人者其途徑有二臨時之比較與平時之修養是也假使平時之修養不足則臨時之比較自劣此一定之理二也 
　　有此一定之理二故我人對於遠東運動會之開會不能不注意之以其可以比較國家内各個人之强弱也以其可驗平時之修養也决勝固當奮發於臨時知敗更當黽勉於平日故遠東運動會開會雖在一時而其關係臨時與平日皆有重焉本報有見於此故於開會期間每日附出特刋俾得詳述會中運動之情形及會中一切之事實爲有統系及考證之記載以備注意體育者臨時及平日之用是則編輯者區區之意也 
[對於遠東運動之希望] [  默]  
　　今日世界體育之進步正如今日運動家之競走有瞬息千里之勢遠東運動會之成績雖已稱道人口然發起僅數年一切設備訓練正在力求完美之際我希望遠東運動之進步亦瞬息千里以追踵萬國運動而成爲一家聯爲一體精神上相與提携共進而後遠東運動之能事盡此爲我之第一希望中國之體育年來雖日漸發達然以之與各國較則尙在幼穉正如兒童由學步時代以進於競走時代我希望中國運動之進步亦瞬息千里以與他國之各遠東運動家並駕齊驅而不落人後不讓人先我青年平日時時注意弗怠而後中國參加遠東運動之能事盡此爲我之第二希望 
[第五屆遠東運動會之歷程] [  介]  
　　遠東運動會於民國二年始舉行於菲列濱之馬尼刺四年舉行於中國之上海六年舉行於日本之東京八年復在馬尼刺舉行今年（民國十年）復舉行於中國之上海是爲第五屆矣兹試述本屆該會之歷程如左今年一月下旬第五屆遠東運動會之情形如下（一）該會推定王正廷博士爲委辦長郝伯陽君爲委辦美國顧享利（亦稱葛萊）博士（Dr.J.Henry　Gray）爲總幹事（二）該會經萬國運動會委員會正式承認爲其支部顧亨利博士被任爲萬國運動會之代表（三）日本於東京大阪及上海日僑三方面積極籌備已有端緒惟東京大阪兩體育會發生權限之爭執尋亦和解（四）該會宣布規則二十二條 
　　二月上旬（一）該會將規則譯成華文（二）該會宣布上屆遠東運動會最優者之成績（三）該會决定會期自五月三十日至六月四日會塲擬在虹口花園尙未確定四）高麗請願派代表加入該會（五）該會中國委員會决議組成中華業餘運動聯合會 
　　二月中旬（一）中日菲三方面皆籌開預選大會（二）該會預算經費四萬至五萬元一半捐募一半售入塲券（三）該會議决不拘何國人均可加入比賽惟高麗人須用日本國選手名義不能另立一國名（四）菲列濱决派百餘人來會參與各項運動菲政府允助經費菲洋五萬元（五）新加坡决派一隊與會（六）廣州香港决派五十人與會（七）田徑賽短期傳習所在青年會開幕由美國曾任南京高等師範敎授之麥克樂君（Mr.　C.　H.　McCloy)主講（八）本埠美國海軍青年會定組一運動隊與會（七）該會定增童子游戲運動及特别游戲（八）該會舉定王正廷博士爲正會長穆藕初君爲正副會長張伯苓君爲副副會長顧亨利博士爲書記及會計又推定各地選擇兼敎授選手之人（九）逐日比賽程序起草二月下旬（一）台灣運動員擬以日本選手之名義與會已向該處民政長官提議（二）日本舉行預選競走會並籌募經費（三）江蘇童子軍聯合會議决加入該會表演及服務 
　　三月上旬（一）該會公推張季直君爲名譽會長已得覆函允任（二）該會宣布與賽者有中國日本菲列濱羣島以及印度暹行萬國運動會任何國人均可加入（四）東蒙及關東各學校之蹴球團預備與會 
　　三月中旬（一）日本籌備選手來華一切辦法（二）美國嘉利福尼亞及司丹福大學籃球隊將來華與會該會遂電邀之王正廷會長聞美國之前歐戰健將吳德將軍擬順道來滬特發電邀之（三）駐華之英法意三國海軍將均派隊與會（四）美國華盛頓大學之棍球隊亦將來華與會（五）青島比賽委員會已派定選手預備來滬（六）顧亨利博士赴本埠各大學演說運動事並映演民國四年該會之影片（七）國際籃球比賽有英葡諸國加入（八）日人擬於開會時苟無障碍將請各國代表運動員舉行里古戰（九）該會推定職員·及判定委辦·判定委辦執行部人員（十）長沙山東等處均來函謂將派員與會（十一）該會宣布該會成績與世界運動會成績之比較表 
　　三月下旬（一）顧亨利博士偕國際青年會體育幹事白朗君北上講演（二）中日兩國將聘一永久專辦該會事之書記期與世界大運動會接近隨時報告成績菲列濱亦願出三分之一之經費此席恐將屬白朗君（三）本屆大會馬來决議不加入（四）比賽程序大綱已定（五）該會事務所送閱體育書籍（六）該會宣布比賽選手之標準 
　　四月上旬（一）華北方面舉行預賽（二）上海全城聯合游戲運動會定組織加入該會（三）中國海軍擬派出一隊與陸軍比籠球 
 
 

Page 18

 
 
四月中旬（一）該會預料萬國運動之報名册結束時當有與賽者三百人（二）該會草定開會每日程序（三）該會議决加入國際運動者須納費（四）顧亨利博士函邀駐菲美軍來與會（五）該會議决如可借定虹口公園爲運動會場即將建築可容五千人之參觀臺其他設備亦將辦理 
　　四月下旬（一）青島廣州將開預賽會（二）東方八大學將開春季運動會並甄選與會運動員（三）安徽將有田徑賽選手來滬與會（四）上海籃球隊·駐津美國十五隊步兵·駐華美國艦隊等均將加入運動（五）該會宣布中國選手團之各項運動並開會程序概况（六）滬寗滬杭甬兩路局長轉飭上海北站特别優待赴會者（七）會場已向工部局借定虹口花園並借用公共游泳池五月上旬（一）該會將舉行二十五英里賽跑如無他隊加入日人即單獨參與（二）游泳擬在場外舉行（三）華東籃球隊開會練習（四）顧亨利博士赴杭視察（五）該會與東方八大學接洽非學生者亦可報名加入 
　　五月中旬（一）該會宣布中國隊田徑賽選手之服制又鐡路車費減價又入塲納資又運動員與辦事員宿舍（二）本埠各團體預備歡迎選手（三）武漢舉行鄂湘贛三省聯合運動大會（四）菲列濱將有選手百數十人來滬與會（五）國務院電委江蘇特派交涉員許沅君爲參觀遠東運動會之代表（六）日本選手先發隊網球選手四人抵滬其全體選手亦已出發（七）江蘇童子軍聯合會宣布與會應注意之事項（八）全城游戲運動會委員會議進行（九）菲列濱選手已起程來滬 
 
[名譽會長張謇　會長王正廷　副會長穆湘玥　副會長張伯苓　總幹事葛萊]  
　　五月下旬（一）長沙北京蘇州廣州等處運動員來滬（二）該會會塲總閱臺及一切布置告竣（三）全日本競技委員會定設臨時事務所於蓬路日本人俱樂部内專理日本選手一切事宜（四）該會决定中日菲三方面各指定一團體在運動塲内攝影中國方面指定商務印書館擔任之（五）復旦大學開春季運動會並舉行與會運動員最後决賽（八）政府與徐大總統等捐助經費並贈獎品本埠各大商號等亦多預備贈獎（六）本埠各女校定參與該會運動節目中並有游泳一項（七）漢口厦門南京運動員·華北選手及籃球隊·香港選手隊均已來滬（十一）江蘇省敎育會函致省立各學校請推舉代表參與六月一日之中華業餘運動會成立會（十二）日本選手九十人隨委員二十三人抵滬日本郵船會社與日文報館及日人體育協會開會歡迎之日選手赴會塲練習（十三）菲列濱全體選手百三十餘人抵滬菲政府正式代表兼菲列濱運動會書記會計阿希亞斯君（Mr.　Camillo　Osias）偕體育敎練長號爾君（Mr.Hall）與顧亨利博士接洽一切（十四）童子軍駐所定假西童公學（十五）本埠南市中華武術會吳志青君新編中國新體操定加入該會表演（十六）華東華南二籃球隊比賽華東勝華北籃球隊復戰勝華東隊上海青年會體育幹事與菲列濱籃球選手比賽青年會勝（十七）該會排定中日菲比賽選手號碼（十八）各省運動團推定郝伯陽君爲總代表各項指導員亦選定評判員及招待員亦各任定職務（十九）該會開會程序完全排定（二十）上海總商會·紗廠聯合會·銀行公會假周湘雲學圃開會歡迎該會日菲代表（二十一）美國海軍青年會開會歡迎加入萬國運動會之美海軍一隊（二十二）全城游戲運動會亦加入先在公共體育塲表演（二十三）香港基督敎青年會之西樂隊來滬與會（二十四）中國選手選舉隊長（二十五）上海學生聯合會擔任約派百人爲該會招待員（二十六）中國紅十字會特編一救護隊擔任該會衛生事宜 
[今日（星期一）比賽秩序]  
　　本日比賽秩序已詳見昨報兹再簡載如下 
　　第一項百碼賽跑預賽三次下午四時舉行 
　　第二項二百二十碼低欄賽跑預賽三次下午四時十五分舉行 
　　第三項跳高下午四時舉行 
　　第四項擲鐡餅下午四時舉行 
　　第五項跳遠下午四時三十分舉行 
　　第六項擲鐡球下午四時三十分舉行 
　　第七項足球初次比賽下午三時三十分舉行日本與菲列濱 
　　第八項棒球初次比賽下午三時三十分舉行中國與日本 
　　第九項網球初次比賽下午三時三十分舉行 
　　（甲）單網球日本乙組與菲列濱乙組日本甲組與中國乙組中國甲組與菲列濱甲組日本乙組與菲列濱甲組日本甲組與中國甲組菲列濱乙組與中國乙組日本乙組與中國甲組中國乙組與菲列濱甲組日本甲組與菲列濱乙組日本甲組與菲列濱甲組日本乙組與中國乙組中國甲組與菲列濱乙組 
　　（乙）雙網球中國與日本菲列濱與中國菲列濱與日本 
　　第十項一哩賽跑預賽三次下午四時三十分舉行决賽 
　　第十一項二百二十碼賽跑預賽三次下午四時四十分舉行 
　　第十二項一百廿碼高欄賽跑預賽四次下午五時舉行 
　　第十三項撑竿跳高下午五時舉行 
　　第十四項擲槍下午五時舉行 
　　第十五項籃球初次比賽下午五時舉行中國與菲列濱 
　　第十六項隊球初次比賽下午五時舉行日本與菲列濱 
　　第十七項四百四十碼賽跑預賽三次下午五時三十分舉行 
　　第十八項（甲）一百二十碼高欄初次决賽下午五時四十分舉行 
　　第十八項（乙）二百二十碼低欄初次决賽下午六時舉行 
　　第十九項百碼游泳預賽三次午後八時一刻舉行 
　　第二十項二百二十碼蛙式賽泳預賽三次下午八時三十分舉行 
　　第二十一項四百四十碼自由式賽泳預賽三次下午九時舉行 
　　第二十二項五十碼自由式賽泳預賽三次下午九時三十分舉行 
　　第二十三項水球初次比賽下午十時三十分舉行 
[明日（星期二）比賽秩序]  
　　第二十四項百碼賽跑决賽（遠東運動）星期二下午二時三十分舉行 
　　第二十五項跳高决賽（遠東運動）星期二下午二時三十分舉行 
　　第二十六項二百二十碼低欄賽跑决賽（遠東運動）星期二下午二時四十分舉行 
　　二十七項八百八十碼賽跑决賽（遠東運動）星期二下午二時五十分舉行 
　　一一Valentin　R.　Malinao菲一四Severion　Hipona菲一五Emtlio　Alcantara菲一六Juan　K.　Taduran菲一七Cayetano　B.　Tibay菲一作Robles菲一七五納户德重·日一六四户田菊夫·日一六二蓮見三郎·日一六一岡崎勝男·日一六五山市太平·日·三二一朴觀海·中三二四鄒錫·中三二五冶永清·中三四三王健吾·中三四四張德平·中三四五張彦甫·中 
　　第二十八項二百二十碼賽跑（遠東運動）星期二下午三時舉行 
　　第二十九項擲槍决賽（遠東運動）星期二下午三時舉行 
　　第三十五項一百二十碼高欄賽跑决賽（遠東運動）星期二下午三時四十分舉行 
　　第三十六項四百四十碼賽跑决賽（遠東運動）星期二下午三時五十分舉行 
　　第三十七項半哩接力賽跑决賽（遠東運動）星期二下午四時舉行 
　　第三十八項撑竿跳高决賽（遠東運動）星期二下午四時舉行 
　　第三十九項一哩接力接跑决賽（遠東運動）星期二下午四時五十分舉行 
　　第四十項擲鐡餅决賽（遠東運動）星期二下午四時三十分舉行 
　　第四十項擲鐡餅决賽（遠東運動）星期二下午四時三十分舉行 
　　第四十一項擲鐡球决賽（遠東運動）星期二下午五時舉行 
　　第四十二項隊球第二次比賽（遠東運動）星期二下午五時舉行中國與日本 
　　第三十項五哩賽跑决賽遠東運動星期二下午三時十分舉行遠東運動成績（生田）（日本）二十九分二十五秒又五分之一 
　　一九Vicente　Hernandez菲二○Bartolome　Esteva菲二二Benito　Bautista菲二三Tirso　Umali菲一七六茂木善作日一七七佐野幸之助日一七八今川武夫一日七九吉岡信之日一八○生田喜代治日一八一昌小勇三日三○五夏伯吉中三一四高誠學中三二二馬龍驤中三二三邢壯觀中三三七李家和中三三八吳詩燈中 
　　第三十一項跳遠决賽遠東運動星期二下午三時三十分舉行 
　　第三十二項棒球第二次比賽遠東運動星期二下午三時三十分舉行中國與菲列濱 
　　第三十三項足球第二次比賽遠東運動星期二下午三時三十分舉行中國與菲列濱 
　　第三十四項籃球第二次比賽遠東運動星期二下午五時舉行日本與菲列濱 
　　第四十三項百碼仰泳（遠東運動）星期二下午八時三十分舉行遠東運動成績（印卡）（菲列濱）一分二十一○又五之一 
　　第一預賽二三一入谷唯一郎·日二一二齋藤次日·六三Policarpio　Tolentino菲·六四Sotero　Abreo菲·三七七石永坤中 
　　第二預賽二三四石田恒信日·二三六小高貨茂日·五六Panlino　O.　Fernandez菲·三七九楊炳貴中·三八○邱思志中· 
　　第三預賽二三三持永義宗·日二三五岡本幸吉·日六二Antonin　Berlanga菲六○Manuel　Leyva菲三七五陳曉眉·中 
　　第四十四項一哩自由式賽泳（遠東運動）星期一下午九時舉行遠東運動成績（内田）（日本）二十九分三十六秒 
　　第一預賽二二九松澤一鶴日五八Carlos　Larlos　Leano菲三八○邱思志中 
　　第二預賽二三一入谷唯一郎日二三○池田研三日五六Severino　Mariano菲三八一吳維洪·中 
　　第三預賽二三二羽根田梅太郎日二二八今村榮三日五七Dionsio　Calvo菲三七六梁兆文·中 
　　第四十五項水球比賽星期二下午十時一刻舉行 
　　第四十六項四百四十碼自由式賽泳决賽（遠東運動 
　　第四十七項五十碼自由式賽泳决賽（遠東運動）星期二下午八時二十五分舉行 
[遠東運動會之職員]  
　　名譽會長張謇會長王正廷副會長穆湘玥張伯苓幹事兼司庫葛雷Dr.　J.H.Gray判定委辦執行部（一）主任王正廷（二）司庫聶其杰穆湘玥唐元湛張伯苓葛雷Dr.　J.H.Gray判定委辦（一）華北金邦正朱神惠張伯苓（二）華中吳任之（三）華西袁艮初（四）華南吕克Mr.　R.A.　Leake劉福基李明德（五）華東王正廷聶其杰唐元湛余日章曹錫庚穆湘玥凌潛夫張嘉甫李登輝虞洽卿鍾文耀黎模Mr.　C.F.Remer卜德Mr.　W.S.A.Pott郝伯陽宋漢章王一亭陳光甫司馬德Mr.R.Dr　Smart盧頌恩 
[童子軍消息]  
　　參與遠東運動會之本國童子軍日昨已有本省各處抵滬均由全省正副德敎練顧眞來戴企留二君主持現均住於北四川路懷恩堂堂旁空地上計爲蘇州一百十三人松江五十人鹽城九十人南匯十八人無錫六十人嘉定十二人崇明十八人如臯二十一人溧陽十五人此外如寳山之三十人尙未來滬本埠約有千餘人加入蘇州並有女童子軍七人一同來滬本埠此約亦有加入全國各省除西部因路途遥遠不及來滬外其餘東南北中至少派代表與會如廣東黄君天津南開大學之章輯五君北京清華學校曹坤林君厦門魏子銘君等均係各該地之代表 
　　今日場中分派業已定出主任爲戴企留君敎練員派赴遠東運動會路由圖 
　　「註」（一）圖中之釐線係代表電車路圖中之黑節係代表鐡路 
　　（二）電車可到會場相近者爲二路十二路等火車可到者爲淞滬線之天通庵車站 
　　（三）圖中會塲相近有星點者即係游泳池 
[遠東運動會會塲圖]  
　　「註」（一）運動塲分二處進門向左前進爲網球棒球塲向右前進爲田徑賽及足球藍球隊球場 
　　（二）圖中之撑高跳及擲鐡球二處即係田賽塲如跳高跳遠擲鐡餅擲鐡槍等均在内 
　　（三）在田賽與看臺之間即係徑賽塲如賽跑跳欄等惟長距離不祇在此圈内 
　　（四）游泳池并不在塲内另在工部局游泳池（參看路由圖註） 
十五人分三次服務每次五人每人督察一組另派一人爲糾察童子軍則預備三百人并分三項每次四組每組二十五人以一小時爲限另預備童子軍五十人以便補充女童子軍亦已派定職務云 
[網球選手之决定]  
　　昨晨九時半起華北網球選手刁作謙博士及華南網球選手羅文惠君在美國郊外總會舉行本國網球選手預賽至十二時結果刁作謙博士爲赴會北賽選手 
[新聞佈告員之選定]  
　　委員會中已定許君建屏爲新聞佈告員塲中又設新聞傳逹席一中坐三人（一）中國（二）日本（三）菲列濱由許君用中文英文報告後傳逹員即報告於本國記者 
[省立第四師範學生來滬參觀]  
　　南京省立第四師範對於體育一科向稱注意曾於本屆省立學校聯合運動會獲獎此次遠東運動會該校爲提倡體育起見特請敎授王君懷琪率同學生來滬參觀已於昨（二十九日）晨抵滬矣 
[廣肇公所歡迎粤選手]  
　　昨日下午三時廣肇公所開茶會歡迎廣州香港參與遠東運動會之選手及職員由公所副主席湯節之君宣布歡迎旨趣并代表全體同人致歡迎詞略謂諸君爲吾粤體育專家同人等亦多以提倡體育爲職志者今日得晤聚一堂曷勝欣幸此次遠東比賽又得諸君子參預其間實足爲吾粤人莫大之光榮但此項比賽非特足以强健各個人身體及競爭各個人名譽尙望諸君本此强毅之精神將來爲國家出任艱鉅鄙人横覽時局因有所感觸中國人做事往往失敗皆由缺乏進取之毅力與合羣之精神比賽一事有進取合羣之意味人人能具此堅强之體格剛健之魄力以從事於各種事業吾信國家未有不强盛者鄙人今本歡迎之誠意不禁爲諸君與國家前途賀并祝諸君勝利次由選手代表李明德君致謝詞略謂鄙人等在粤未出發以前各人心理皆以到滬之便能與諸同鄉晤叙引爲快事今且蒙諸鄉長開會歡迎榮幸奚似但鄙人等皆青年學子乃荷諸鄕長待以殊禮甚有未安但願在實際上致謝忱即懍遵諸長者訓誨奮勇努力務逹到勝利目的而爲國家爭光榮云云次同體合攝一影自由談話盡歡而散 
 
 
