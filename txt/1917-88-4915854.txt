# 1917 - 88 - 4915854

 

Page 1

 
 
   
 
 

Page 2

 
 
時評 
[美參院議决戰爭狀態（默）]  
　　美之對德今正議戰而我國亦議戰表面雖同而實際則大不同 
　　美國會之議戰僅議决其具戰爭狀態也所謂具戰爭狀態者以準備已足隨時隨處可涉於交戰地位苟遇戰機觸發者即戰之其狀態有若嚴陣以待質言之不過特别戒備而已非即與德實行宣戰也是故美與德斷交以至宣戰中間尚有具戰爭狀態之一步我則斷交後祇有宣戰吾曾謂美有四步而我僅三步此即中美不同之點也 
　　雖然我國當局亦嘗聲言宣戰後不即有直接戰事矣然而我之所謂不即有直接戰事與美之不即有直接戰事尤有不相同之點何則即所謂戰而不戰也 
[命令]  
　　四月四日大總統令陸軍第十二混成旅旅長黄國樑著即免職此令 
　　又令任命孔繁霨爲陸軍第十二混成旅旅長此令 
　　又令陸軍總長段祺瑞呈請授張敬都定和徐驤蕭炳昌爲陸軍步兵少校張雨高陳祖彝爲陸軍砲兵少校黄慶禄爲陸軍三等軍醫正應照准此令 
　　又令陸軍總長段祺瑞呈請授劉玉恒爲陸軍騎兵少校應照准此令 
專電 
[北京電]  
　　外交消息仍停頓昨晤伍朝樞據云頗主張加入可得精神之利益較物質尤要惟目下所難者不在對外而在對内並言縱令加入亦必劃定供應義務之範圍 
[北京電]  
　　政府接駐美顧使電告美總統在國會之宣言並言美國態度將近决定 
[北京電]  
　　外交高次長昨（四日）就任請政府挽留伍氏聞高係主加入之人謂元首曾諭吾愼重 
[北京電]  
　　美政府要求令須經美回國之德人會集上海同乘一船經過美境時便於監查保護我政府已通　荷使轉令各處未回國德領知照 
[北京電]  
　　荷使以中德雖經絶交未至宣戰不能適用敵國待遇况德已托該國代管在華利益中政府遽收德租界實不能承認特用書面提出抗議 
[北京電]  
　　顔使已過美國海面再由日抵滬 
[北京電]  
　　　　此間輿論確鼓吹收買存土案破約政府頗注意 
[北京電]  
　　昨（四日）憲法會議開會八十一八十二及四十三七十五等條均付審議八十三八十四通過八十五加但書最高法院長之任命須經參議院同意八十六法院受理民刑訴訟及行政訴訟之範圍未决定賈庸熙修正主張設平政院討論未終延會 
[北京電]  
　　昨（四日）軍事委員會開會關於軍隊編制及軍餉與鎭守使增減問題有所討論 
[北京電]  
　　汪大燮今日（五日）回京 
[北京電]  
　　汪大燮頃還京府派郭秘書出迎 
[北京電]  
　　今日舉行種樹大典十時段總理偕國員到惟伍外長未來又二十分總統蒞場脱帽服甲種禮服奏樂谷總長導入休室越十分就位報事官左呈鍤右扶樹元首持鍤敷土國員以次舉行禮畢攝影散中外來賓曁各校參列者達萬人農部備苗本萬枝許人同植並各標名植樹位在天壇第一林場之東除黎段國員外惟農次長京兆尹江提吳監得與其列 
[北京電]  
　　農次長因失總長官印未獲谷總長盛怒嚴斥 
[北京電]  
　　高次長入謁主外交當無條件之加入元首諭此後應格外愼重勿輕言再進 
[北京電]  
　　内長田文烈說巳作罷擬靳雲鵬 
[北京電]  
　　王正廷謁黎總統要求易齊以某長浙答俟取决國議 
[北京電]  
　　王正廷謁元首述浙人對於齊氏之惡感請速另簡賢能以息政爭 
[北京電]  
　　今日（五日）兩院議員在迎賓館歡宴陸榮廷督軍 
[北京電]  
　　今日（五日）議員團歡迎陸榮廷督軍到四百餘人陸演說此後國家全賴諸君深盼憲法早成予雖軍人無干涉理但亦國民分子故同抱此希望 
[北京電]  
　　駐豐台軍隊因馮旅長更動昨起譁變車行被阻政府亟派陳文運往諭其事得解 
[北京電]  
　　文官試題昨爲百姓不足君孰與足義段總理聞以與國體牴觸飭换考生巳有繳卷者反對而止 
[北京電]  
　　河間因京中原日報登有馮國璋之總統夢昨用長電要求政府逮捕經理主筆究辦並擬派代表對質 
[東京電]  
　　昨日日本全國手形交換所開聨合大會後開懇親會來賓有寺内首相勝田藏相三島日本銀行總裁諸人首相演說凡足增進日本富力之事業日本銀行家須放膽投資云云藏相演說昨年末止日本輸出超過額約六億元貿易外收入二億七千萬元合計有八億七千萬元之對外債權以償還外債二萬一千萬元對外投資三億元餘欵撥存銀行本年輸出超過額當亦爲七億以至八億元今後我經濟界當取生産第一主義力謀生産事業之發達對外投資雖有對英對俄各方面以對華投資爲最要宜先謀金融機關之改善及刷新云云 
[東京電]  
　　中國交通次長王黻煒等諸人昨晨抵下關視察八幡製鐵所午後五時就道今夕七時抵京王氏謂中國已成鐵路計四千里總收入五千萬元純利益一千萬元現以借欵困難擬募内債二億元分四次募集以償外債并築新路中國鐵路悉屬官辦商辦尚非其時中日親善當自交通機關完全聨絡始 
外電 
[成都電]  
　　聞省長戴戡電京挽留羅督恐羅離蜀後其部下滇軍將不可節制也（四日） 
[北京電]  
　　政府接蜀省來電數起皆指陳羅督去後蜀省將發生重要結果之情形發電者多爲陸軍司令彼等並指斥統帶蜀軍之軍官因其要求羅督去任也（四日）以上路透電 
[北京電]  
　　中國政府因奬勵林業定今日爲植樹節黎大總統於午前十時率同全體國務員齊詣天壇行植樹紀念禮至十時四十分卽回公府（五日） 
[北京電]  
　　特使汪大燮氏等於本日午前十一時四十分乘車回京政府爲尊汪氏之使命豫定派儀仗兵及軍樂隊出迎旋因使節抵京較早十分是以中止各界出迎之人亦多不及（五日） 
[北京電]  
　　新任外交次長高而謙下車依始特於今日分赴各國使館拜會各公使（五日） 
[漢口電]  
　　王督軍擬新設湖北第二師提出北京軍事會議列入十日該會議事日程得其决議即行着手編制此軍完成現駐武昌之北洋第二師即回北京（五日） 
[漢口電]  
　　湖北財政廳長張壽鏞前赴北京財政會議已於昨日歸漢本日在武昌開財政會議報告北京會議情形（五日） 
[東京電]  
　　總選舉日期巳迫各地之選舉界遂益活動至今日止候補者計有憲政會二百零八人政友會一百九十四人國民黨五十八人中立派一百三十七人其他二十一人福島縣之選舉有一候補者利用飛行機運動選舉目下正與民間飛行家高左右氏交涉（五日） 
[東京電]  
　　勝田藏相四日之夜在交換所組合銀行聨合會演說關於財政之事其中關連處分正貨問題所述之意見如左對外投資應即着手者即對華投資余之意見所謂舉中日親善之實除連絡經濟關係之外殊無適切之道四特成立此關係使中日兩國交受利益就此意義而進事業如徒謀一方之利益則非平允之道切宜慬愼將事今已由此主旨愼重攷究對華投資之方法及種類機關等切望官民協同一致努力進行云云（五日） 
[東京電]  
　　請願例已於今日由官報發布此係開憲法與日本臣民權利之道其請願對至尊與行政官廳區别二種（五日） 
[東京電]  
　　因赴中日鐵道連絡紀念祝賀會來日之交通王次長以次二十人今夕入京日本官民多數出迎（五日）以上東方通信社電 
戰電 
[華盛頓電]  
　　參議院以八十二票對六票通過美德兩國間現具戰爭狀態之决議案衆議院定明日表决現信亦可通過（四日） 
[華盛頓電]  
　　參議院外交委員會已贊成政府提出宣布美德間具戰爭狀態之决議案惟稍加口頭之修正（三日） 
[華盛頓電]  
　　政府之决議案今日提交兩院惟已屢期至明日討論預料可在參衆兩院得大多數之通過（三日） 
[華盛頓電]  
　　參議院因和平派福萊德竭力反對政府提出之决議案故不得不休會惟民主黨諸領袖决議於星期三日續開會議至决議案通過而後已（三日） 
[倫敦電]  
　　美國將大有裨助於協約國固爲衆所知覺惟威爾遜總統演說詞所引起最高之感念實爲一種深切感激蓋因威爾遜總統以高尚動人之言在精神上贊成協約國之宗旨其言如人道之聲已震醒世人之良心而使其恍然知此次戰爭乃政體間之交戰非國民間之互鬭也威爾遜總統演說詞英人比之爲林肯最可紀念之言論各報謂此爲保障公理之新宣言爲統轄人類之新福音並爲俄國革命之適當後果俄羅斯之革命與威爾遜總統之演說二者皆與各國前途至有關係也有數報謂近來多數主張不與和漢索倫（德皇室）媾和之政策此次威爾遜總統之演說詞實含此種意味每日紀聞曰協约國宜於此時宣布此次政策每日郵報曰爲世界安寗計必須使德人脱離專制而以殺戮殘暴之性導其國人之覇君必須除之每日電聞報亦曰推測威爾遜總統之意似謂美國惟願與廢除現在陰險暴厲之朝廷所行一切不人道行爲之德國人民媾結和局云（四日） 
[華盛頓電]  
　　海軍部宣稱現已從事佈置俾美國與協約國海軍得以提携行事内閣已議及籌募國民公債辦法（三日） 
[倫敦電]  
　　美國加入戰局後英國之封鎖事務或即將加緊（四日） 
[華盛頓電]  
　　羅斯佛氏今日至白宫歡賀威爾遜總統發痛快之演說感動國人並述及願擔任招募美兵一師團赴歐盡役（三日） 
 
 
 

Page 3

 
 
[巴黎電]  
　　巴黎人士聞威爾遜總統之演說詞大爲歡忭各報館前及咖啡館中均貼有傳單衆皆以爭先得讀爲快並有多人結隊至美人住宅外歡呼表示感忱各省城邑皆有此種景象（三日） 
[紐約電]  
　　美國各報均不顧其政治關係一致稱讚威爾遜總統之演說爲國家觀念完美之表示（三日） 
[紐約電]  
　　墨西哥對美態度現復引人注意聞墨京文員領袖皆欲維持中立政策而軍界領袖則主張加入德國方面向美宣戰（三日） 
[紐約電]  
　　開往歐洲第一武裝美船愛士台克號（三五○八噸）之主人接某處美領事之通告謂該船已於本月二日爲德潛艇擊沉 
（三日） 
[哈佛爾電]  
　　法國巡哨船某號救起小艇一艘中載愛士台克號之水夫十九人尚有二十八人不知下落現海浪甚大恐難得生（三日） 
[倫敦電]  
　　重驗前因身體上之缺點免除軍役之男子議案已由下院三讀通過（四日） 
[倫敦電]  
　　巴洛邱費萊士之罷工人開投票大會主張開工者一千六百二十三人反對開工者一千二百五十人人（三日） 
[俄京電]  
　　下院社會民主黨議員六人昨自西比利得赦回京大受歡迎（四日） 
[俄京電]  
　　前任首相司徒末氏之婦曾圖自盡（三日） 
[倫敦電]  
　　西班牙大局似已安定（四日） 
[華盛頓電]  
　　參議員張伯蘭在參議院提出强迫軍役之議案凡在二十歲之少年概須立即召集此後再召集二十三歲以下之男子此案宣稱美德間今已有戰爭狀態外交委員會已通過之國務院表示廢棄普美條約之意參議員拉福勒特氏提出他種動議以阻撓宣戰議案之進行參議院延會明日再議衆議院亦然（三日） 
[紐約電]  
　　美國魚雷驅逐艦今看守被拘留之德國船隻（三日） 
要聞一 
[辛博森論俄國革命影響]  
（續昨） 
　　中俄兩國不獨邊界綿亘亞洲荒土至數千英里且兩國人民曾爲領土管轄之競爭垂三百年故俄國革命之於中國人民實有極饒意味者在當十七世紀之初舊日莫斯科威之　帝欲謀黑龍江曾與清帝爭而敗焉顧俄人雖　中俄土地之關係遂愈益密切俄人因與中國境界毗連保有某種權利故中國實行屏除西國之政策以對於俄人爲尤力而十九世紀義納梯夫將軍慕拉威夫亞慕斯奇外交之成功亦以此次原因居多爲歴史家所不及知至二十五年以前李鴻章與俄人爲特别之恊定蓋其天然之心理查見樞要之事實知中國　於日本之後遠東之事遲早必隨大陸强國間現有之關係爲　移函完全鑄造之故李氏處心積慮謀以俄國投入日本當途而爲之梗至其計畫雖似歸於烏有然使中俄人民之命運於大地上相與混合實造成一種問題非兩國人民協力進行莫能解决此卽今日之問題之眞意也今日俄國帝詞之頌翻不獨爲李氏先見之證且足以證其所未來君制之聨結人民使有統一之意義其有造於俄國與君制之於西歐同固無可疑惟其後來之發展在要素上實爲一種非俄人之意想縛束國民之能力俄民之能力蓋恒趨於民主自賴有先進之美質具臨時之急智者也俄國帝制旣除當不復爲狹見所拘其眼光旣漸及於沿邊之大地則將知其眞利益之所在於是由其國之民主政府與中國之民主政府爲相當之協定則俄人必卒見及其任務之一部恰如中國任務之一部實在重新整理東亞問題消滅其擾亂之眞因此後二十年引起一般之注目者蓋卽此事也（下略） 
[東京通信（一）（心危）]  
　　東報之俄革命與媾和觀 
　　歐戰方酣之際俄國突然革命旋告成功其影響戰局者如何世之論者爭訟紛紜莫衷一是而要不外乎二說或謂不利戰局或謂戰且益烈孰是熟非殊難預斷良以内容複雜有不容預斷者也近傅德國㣲露對俄單獨講和之條件同時又謂德軍集中北鄙意在直擣俄都云云二說似屬背馳日人多謂不然曰講和者誘俄以利北征者脅之以威其目的無非以力敝求和殆欲乘俄國未遑對外時乃威脅利誘之機會耳實則俄國不致被動德國計劃終必失敗蓋日人以爲俄國革命即親经 
德派之失敗排德派之成功故多謂戰事以革命而愈烈也此說之價值如何姑措不論但唱之者亦言之成理持之有故如大阪朝日新聞曰德軍北向當非攻俄而似乎威脅雖然豈足以威脅俄國哉東京日日新聞曰德國果以全力搏俄其勢未可侮也然德國所以出此者厥有數因潛航艇戰無甚效果一也中美二國相繼與之絶交甚且宣戰二也受俄國革命餘波德國社會黨氣燄大張有不靖之象三也食糧缺乏不能持久四也故誘俄國而威脅之者所以自脱於困境也俄國其將憐而允之歟竊恐其不然東京讀賣新聞之論調㣲有不同其言曰德國乘俄國革命之機會又有單獨講和之說不足徵信也德軍致力於俄國芬蘭海濱蓋欲與俄决戰以變化戰局現狀詳言之德國非欲單獨講和攻俄者促進全體講和之機運耳且俄國與其聨合國之感情頗洽德國即使以單獨講和餂俄無效可知云云東報論調雖微有出入而俄國革命不致寒盟先和遺惡影響戰局則一致之觀察也然日來報紙又競傳德國對俄之媾和條件有四（一）波蘭完全自治（二）土割君士坦丁置之列國共同管理之下（三）撤回奥甸領土内之俄軍（四）以土領阿爾美尼亞作俄國保護領自此四端觀之在俄國非無傾聽之價值故此四者所傅而果不謬則俄國態度大可研究也條件之内容尚多不能細繹之處若波蘭之主權何屬君士垣丁之範圍如何處分韃峽如何德國對於羅馬尼亞及塞爾維亞二國如何皆與俄國有極大之關係而四條件中或未及此或語而不詳是說恐亦不能成爲事實也 
[衆議院討論三要案]  
　　查辦齊耀珊 
　　取消交付代理國庫權 
　　質問滙業銀行性質 
　　昨（三日）下午二點衆議院開會議長湯化龍主席報告議員請假事件預算委員某君辭職事件及議員丁汝昌二人死亡應否給予恤金等事件衆均無異議褚輔成提議變更議事日程先議查辦浙江省長齊耀珊違法撤消審檢所案議長以變更議事日程付表决贊成者大多數遂宣告先開議此案提案人說明略云種事實各報紙已經登載無須再述現在只將查辦理由略爲陳述第一省長只掌内務行政不能干涉司法齊耀珊擅裁審判機關實屬違法越權第二該省長取消之命令下後尚未全體撤消中央已有命令不准裁撤乃該省長不遵中央命令仍復積極進行似此違法抗令自應咨請政府認眞查辦云云說明後並要求不付審查即時咨達政府議長付表决贊成者大多數王源瀚又動議變更議事日程先議本日第六案取消交通銀行代理國庫案表决多數委員長王源瀚報告審查結果後谷芝瑞質問謂交通銀行取消代理國庫之後試問交行鈔票價格可至若何似審查會皆未思及且交行之不能兌現乃因政府欠欵甚多王議員謂政府欠欵甚爲曖昧且政府旣有明令爲之擔保則代理金庫與否實無甚關係葉夏聲謂如我國要用會計法則交行當然不能代理國庫牟琳亦贊成之議長以本案應付二讀會付表决贊成者多數牟琳又動議同日卽開二讀會表决多數遂開二讀會議員某君又謂請並取消其發行鈔票之權牟琳耿兆楝則以爲鈔票已經發出多在人民之手萬萬不能取消某君又主張修正加入交行所發鈔票政府應設法調查明確竭力維持一語又稍有討論褚輔成提議討論終局遂以修正案廢止財政部委託交通銀行代理金庫章程决議案付表决贊成者多數又以某君之修正案加交通銀行所發行之鈔票准其流行市面其鈔票之數應由政府切實查明設法維持以免誤會一語表决多數又决定即日開三讀會文字上稍有修正卽以全案付表决多數通過本案完全成立時已三點四十分議長宣告休息二十分休息後繼續開會延至四點三十分始足法定人數開議財政總長出席議員王議員質問云外間傳聞曹汝霖陸宗輿等與日本人合辦一滙業銀行已得政府許可有發行金銀紙幣之權並經理發行國家債票等是否確實財政總長答云此事已經提出國務會議其章程亦已見遇銀行名中國滙業銀行資本中日各半云至於政府是否照准現尚未定如果該行辦法肯照中國所訂銀行則例則可以照准否則不能間發行鈔票事究竟如何答並無鈔票祇有兌换劵問此等兌換劵將來是否祇爲國際滙欵之用或可在中國市面通用究竟是何性質答此點現在尚不能說到即如中法銀行亦可發行鈔票代理發行公債劵等營業按外國銀行在中國發行鈔票實係不可然因國際緣由中國亦無法治之如滙豐滙理等外國銀行在其本國無發行鈔票權而在中國則聽其自由蓋租界中營業中國政府不能干涉也問然此等外國銀行决非因中國應許而發行鈔票答政府對於滙業銀行亦未答應問所謂兌換券者不過是一種假借名辭將來於市面流通與鈔票無異但不知政府之意欲以已給與中法銀行之利益許與滙業銀行答不必與中法一式本總長提及之以爲比擬彼如果要求者亦難問題也問今祗一外國商人之要求政府尚且如此貼服將來國際要求政府又當如何答政府尚未答應須視其是否依照中國法律耳問袁政府時代曾宣布銀行條例不許民間自由發行鈔票何以中國人不許而獨於外人則許之答現在第一問題乃中國能否阻止外人在租界及使館地點發行鈔票駱繼漢云政府須負責任不得以無法推卸王議員云雖租界内不能禁止政府豈可於租界外一併許之答現在尚未規定惟據所訂章程有須援中法銀行所根據之條例以行之云問中法銀行之性質究竟如何其發行鈔票之權從何取得答本總長不甚明白大約係當初該行代政府墊出十分三資本之故王源瀚又謂鈔票制限法旣已提出於參議院是欲集合此權於中國銀行矣已往之事姑不必論以後尚請政府注意將不甚明了之銀行萬不可輕許鈔票權庶幾免使財權分散且領事裁判權尚欲設法收回况此根本之大事乎王侃謂根本之處是决定外國在中國之銀行發行鈔票之權能否限制陳總長答稱中國主權在租界内甚爲薄弱似乎不能嚴爲限制彭允彝謂此事政府應對於國會負責任不能含糊了之議員王君又謂現在可不必質問但最要者萬不可聽其發行滙兌換劵於是財政總長退席 
[谷鍾秀葬親與定縣自治]  
　　農商總長谷鍾秀以本月二號葬其先父東海公於定縣馬家寨北京知交往會葬者頗多除大總統派秘書韓玉辰致祭外大學校長蔡元培訓練總監張紹曾財政次長殷汝驪陸軍少將鈕永建國會議員吳景濂胡漢民林森高仲和歐陽振聲張魯泉諸君及農商部部員多人俱以三十一號前往定縣紳學各界在省立中學校開會歡迎除本校學生三百餘人外全城紳士俱蒞會蔡君講演約一小時除娓娓動人講演旣竟蔡君一行遂以汽車至馬家寨寨去城十餘里爲一數百戶之小村谷氏世居於此二號爲開弔之期自上午起大總統代表各界來賓依次致祭定縣各校學生多全體來弔谷氏延蔡元培典主張紹曾祀土吳胡殷林四君主爵銘旌一切俱依舊禮下午禮畢即同返縣城蔡君等於二號晩乘車回京谷君於昨日行葬後預定四日午後回京董爲　列次日之植樹節也 
　　定縣有模範村有三百戶設有村議會及村董事會議會以各區代表組織所决事件由董事會執行有女學校兩等小學校各一學生約三百人校中設備粗具規模有理化實驗器械村中無一有辮髮者聞自治經費出於廟産從前村中年有賽會四次其演劇經費一千元以上　以此移作自治之用者也定縣人在直隸以模範縣自負茲調查其自治經費每歲之收入有八萬元以上由自治公所管理之全縣國民學校有二百九十餘處有福利錢局者係縣立之小銀行資本八千元流通金融買賣米榖他如習藝所閱報所等應有盡有惟纏足之風尚未革除耳 
[南京快信]  
馮副座日前曾函國務院詳論此後外交上利害得失主取愼重主義昨得段總理復電亦表同意又聞梁任公昨有長函致馮副座主加入頗力 
　　軍署參謀長師景雲定十日赴蘇檢查第二師軍隊 
　　軍署消息收買存土案有廢約說不確惟輿論鼓吹甚力 
　　馮副座之瀛眷昨日亦已由李相府遷回西北園居住 
　　張勳昨派參謀長惲毓昌來寗慰問馮副座 
　　馮副座昨派唐副官赴湘參與黄興蔡鍔二公國葬典禮 
　　省議員陳錫朋介紹灌雲李如鐄等請議咨請省長愼重規畫導沂出灌案許議員蘇民介紹嘉定黄守恒等請議制定江蘇各縣地方公欵公産經理處暫行規程案一俟　議即付公决 
　　閩浙省議會昨來電通告已於四月一日開第三届常會 
　　金山紳民潘玉振倪菊裳昨亦公函省議會請堅持否認省附税 
　　楊石控辛漢潘承鍔案聞已籌有消滅方法現辛潘允出洋八千元再由票團繳出六千元給楊此外一切花費四千元均由辛潘擔任 
　　省議員武同舉昨謁齊省長禀辭回徐籌辦中學校 
　　會勘禁煙特派員兪壽璋准十日由寗出發查勘 
　　蘇常道尹王莘林昨日早車來省謁軍民兩長旋即乘晩車回蘇 
　　今日（五日）清明齊省長曁各機關人員均於午前九時齊赴苗圍行植樹典禮 
　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[省部長官之調動消息]  
　　政府因國會有内務總長久不提出之質問所有正式内務總長擬任問題近日又經議及蓋政府最初以國會易於通過擬即將兼職之范敎育總長調任内務另選任敎育總長同時提出於國會乃先以此辦法商諸范總長因范力辭遂作罷論目下已另物色人才以便具案提出至於范之不顧調任内務眞因蓋以目下雖兼職内務實際一切部務均由張次長主持若實行調任則内務行政究非所長將來恐不免有所貽誤又因自已對於内務並無何等特著之經驗恐不易得國會之通過且如議長内務不得國會同意則現任之敎育總長勢不能再繼續任職有此種種於是一部分傳布乃有豫省長田文烈將調長内部之說然能否通過國會因尚未有把握也 
　　廣東省長朱子橋位置摇動喧傳已久迄未成諸事實陸幹卿督軍此次來京對於朱省長並無表示反對不過於朱氏廢弛賭禁頗不满意現聞粤省公民近日迭電政府對於省長問題主張甚不一致約略計之公民團堅留朱慶瀾民黨擬請政府簡命胡漢民繼朱後任官僚派電請元首特任張鳴岐惟據政界某公云大總統以粤省人民視省長太輕頗有將所來各項電報擱置不批之意此外督軍省長之有摇動消息者則有浙直隴三省浙省長齊照岩因浙民反對裁撤審檢所兩次電請辭職昨又致電中央力申前請政府尚無允准之意一說謂齊氏頗有調任山東省長希望其浙江省長以王瑚張元奇兩氏呼堀最高直省長朱家寳之辭呈現在公府未予批出一俟得繼任之人即可發表有云京兆尹王達將陞任直省長者甘肅督軍張廣建辭職將准繼任者徐東海雖巳保薦陳二庵堪以稱職但甘人是否歡迎尚屬問題耳 
[紀二日之憲法會議]  
　　昨（二日）午後一點憲法會議開會議長王家襄主席兩次延長時間至兩點始足法定人數參議員出席者一百八十八人衆議員出席者四百十八人報告議員請假在七日以上者參議院七人否决者一人餘無異議衆議院十一人否决者一人餘均許可遂開議憲法草案第七十九條國務總理及各部總長均爲國務員無發言者卽以原案付表决時在場人數六百二十七人起立人數五百九十六已足四分三法數通過蔣羲明主張在七十九條之後增加一條說明後湯漪反對之此外無報號發言者議長以增加一條付表决時在場人數六百十五人起立人數六十二人不足法定數否决第八十條原文云國務總理之任命須經衆議院之同意居正及葉夏聲之修正均主張改爲國務員全體均得經衆議院之同意其條文云國務員之任命須經衆議院之同意說明後起草委員長說明起草之主旨所以只規定國務總理同意之理由略云現在旣爲内閣制對於國　負責任者惟國務總理一人故只規定國務總理同意而已足且國務員全體同意不惟無此辦法且在事實上諸多困難徵之已往已可概見矣云云次由陳家鼎發言主張維持原案議員某君又贊成修正案發言後議長宣告休息二十分休息後繼續開會廷至四點三十分始足法定人數開議繼續討論第八十條蘇毓芳首先發言反對修正案以爲修正案本主張政爲國務員一主張將衆議院改爲國會本員以爲均不甚妥蓋國務總理旣須經國會同意而參議院又有審判權實爲重複且國務總理旣定明對衆議院負責任則同意權當然屬之衆議院參議院實無同意之必要此本員反對改衆議院爲國會之理由也至於改國務總理爲國務員一節本員亦以爲不然蓋旣規定國務總理對衆議院負責任故規定國務總理有同意權至於各國務員實無須經衆議院之同意此本員反對改國務總理爲國務員之理由也云云吕志伊復贊成修正案易宗變則謂本員對於修正案相對贊成對於原案絶對贊成至於維持原案之理由適間湯議員已經發揮盡致本員無須再述云云次由宋淵源發言大致反對原案劉景烈提議討論終局表决我數議長宣告以居議員之修正案改爲國務員並經國會同意付表决時在場人數五百九十五人起立人數一百四十五人不足四分三法數又以葉夏聲修正案付表决其文云國務員之任命須經衆議院同意贊成者二百五十二人亦不足法定人數又以原案付表决起立人數五百四十九已足法定數通過第二項原文云國務總理於國會閉會期内出缺時大總統經國會委員之同意得爲署理之任命議員某君及羅家衡均有修正主張增加但書如報告發者即付表决先以議員某君之修正案加但書其文云但須於次届開會之時請求衆議院追認衆議院否認時作爲無效時在場人數五百九十三人起立者三百十五人不足法數又以羅君之修正案付表决其增加但書文云但於次届開會後七日内請求衆議院追認贊成起立者五百二人已足四分三法數龔煥辰又主張再增加一項其文云已被否决之國務總理同一會期之内不得再行提出說明後湯　反對之吕志伊則贊成增加此項褚輔成則謂贊成提案之意思而以爲不必規定於憲法之中報號發言已畢議長以增加一項付表决時點查在場人數衆議院方面已差三人不足遲延久之始請到議員四人勉强足法定人數議長以加一項之說付表决在場人數五百八十七起立者六十人不足法定數原案八十一條條文云國務員贊襄大總統對於衆議員負責任某議員提出修正謂國務員執行國務對於衆議院負責無發言者卽付表决起立者數十人否决又以原案付表决在場人數五百八十七人起立人數五百十三人已足四分三法數通過時已六點議長宣告散會 
[國會建議爲美外相鑄像]  
　　國會議員林森王正廷等提出建議案擬爲美國前任外交總長海公約翰建立銅像其文略謂崇德報功自古爲昭於今尤烈若夫國外之碩彦具友好之眞誠而有造於我中國者亦宜崇報以酬其　茲查美國前任外交總長海約翰氏前因列强中有倡議於吾國各就勢力範圍劃分地段之說深恐東方平和局面由此破壞且於各國通商利益將受重大之影響因主張中國門戶開放及各國在中國工商業機會均等政策發表宣言書訓令駐在英俄法日本義大利等國之美使向各該國政府要求同意旋經美國駐外各使將各國政府願照美國提議之旨報告於美政府於是列强在中國均勢之局成而東亞和平藉此　固是海約翰氏大有造於我中國者一也海氏於中國拳亂以後中政府以巨額賠欵分償各國特行創議各國除實有公私損失外餘均退還中國政府他國未之賛同於是由美國單獨行之合計分年應退總數爲十兆零七十八萬五千二百餘美金而四董年息尚不在内自一九零九年以來歴年退欵之數已屬不貲俾中國得此巨欵爲造就無量人材之敎育經費即今清華學校及留美游學各費胥資於此而民國三年十月間美國又以前存之二兆圓美金作爲賠償私家損失之用除去實在損失照數賠償外尚存一兆十萬圓復如數退還經中政府留充留美學費是則海氏大有造於我中國者二也綜是二者海氏之於我中國實有莫大之惠猶億一八五三年美國海軍提督彼利外假示威之行動内具友好之善意嚴請日本修訂商約以樹開國維新之基後此日人追念其功尚爲之建立銅像則準諸崇德報功之例中國亦宜爲海氏笵金鑄像留永遠之紀念表酬報之眞誠謹依約法第十九條及國會組織法第十四條之規定提出建議案是否有當卽希公决云云 
[哈爾濱之俄事消息]  
　　俄京自新政府成立許人民以種種自由久被壓制之女子亦躍躍欲試現特仿美國女子政黨辦法組織女政黨並通電各處女界一體周知哈埠俄女界亦擬仿照辦理刻正組織一切其機關部不久即將成立 
　　僑居日本横濱之俄人接到俄新政府成立電報無不異常歡欣當開會慶賀時並公同籌欵濟助新政府認捐者極爲踴躍立集俄洋一萬元現已將欵解送到哈與哈所捐者同滙俄京據某報載稱駐哈俄國總領事官特勞特灼立德氏原係德人入俄籍者歷任各處領事於去歲始調至哈埠雖德俄失和二年之久特氏並無何項劣跡俄京革命成功後特氏恐被嫌疑遂稱奉駐北京俄使之命赴京辦理要公將領事署事件交與副領事代理由哈起程南下數日後俄人始悉特氏並非晋京實遊歷中國内地此說未知確否 
　　駐哈俄檢察長蘇立日闊夫被臨時執行部騙逐出境乘火車南下已誌本報茲據俄人消息云該檢察長被逐之原因實緣其平日稽查革命黨人過於嚴厲幸該檢察長由哈起程時係與駐哈俄領事同車中東鐵路工程營統領多立昻中將兼充駐哈航空學會會長年逾花甲素日待兵極嚴現哈埠軍界代表呈請執行部將該統領拘禁未悉有何原因聞已有人因其年邁設法爲之緩頰矣 
[漢口特别區之消息]  
　　漢口德領事武治禮氏前傳已於十九日往申係屬誤傳該領直至上月三十日方始成行據稱因交代未清所以遲遲我行也聞與該領同行者有領事館員及商人男女老少十五人係乘寗紹商輪而行武漢官場及在留德人四十餘名均在江岸送别船中有警廳所派警官兩員江漢關監督兼交涉員所派本關巡查一名隨同伴送該領臨行時並致王督軍吳交涉員一書留别其詞云歐洲戰爭開曠古未有之戰局不意我素篤邦交之中華亦捲於此旋渦雖無損於德人之鐵血而迴顧數十年之夙好不能無愴悽之感今行矣願掬至誠之禱告祈我神明之上帝博愛之耶穌佑貴國日臻强盛 
　　漢口德國郵政局創於西曆一千九百零六年專寄德奥兩國郵件現因中德絶交以該局有妨中國主權且慮報告消息早即飭令停辦該局以有經手未完之件要求延展兩星期至三月二十七日始行停辦所有德國郵件以後皆改由中國郵局轉寄武漢紡織四局總理徐榮廷第一紡紗廠經理李凌昨日聨名電致中央政府兩院　對於加入之協商條件務須堅持勿稍退讓 
　　漢口德界接收後係由警廳撥特别警察隊與警察公署巡士站崗茲王督軍以我國警察尚在幼稚時代德界關係外人觀瞻非最優等警察不能勝任特於北洋第二師中挑選學課優長之兵士一百二十人送入警察敎練所實習勤務規則三個月卒業後即編爲特别警隊派在漢口特别區服務 
[湘鑛國有問題又起]  
　　湖南鑛務局在前清光緒二十一年卽經開辦所需經費純由該局向善後釐金各局曁乾益阜南各商號借貸始終未由政府撥欵補助董其事者亦係湘紳二十年來毫無更變至所開各鑛以常寗水口山出砂最多獲利最厚他如新化之錫鑛山亦著成效反正以後各礦出貨較前更旺除將所欠各欵陸續歸還外並被湘政府先後提用長沙銀三百五十餘萬兩藎此項公鑛餘利每年所獲已在三百萬以外也 
　　前年陶思澄以財政廳長署理湖南巡按使上收歸國有之條陳中央卽任陶爲湘鑛督辦湘人得此消息以湘鑛關係全省命脈萬不能不保全其固有主權故全體一致力爭至去年秋間政府甫將此議打銷而復有湘鑛抵押外欵之說湘人費九牛二虎之力始得爭還湘議會有鑒於此遂議决鑛局條例一十六條確定湘鑛爲省有並咨請省長轉咨財政農商各部立案以垂久遠此湘鑛歷史之大略也乃前次湘財政廳長袁雪安氏因赴財政會議在京探得消息謂財農兩部意在推翻省會原案仍欲收歸國有日内即將提出國務會議當即密電回湘請各界協力電爭維持省會原案省會得電後立即電致國務院聲叙理由否認收歸國有湘民龍璋等亦去電反對國務院對於省會去電迄未答覆惟覆龍璋一電謂並無收歸國有之說湘人以此項覆電僅云無收歸國有之說於省會原案未著一詞殊多疑義正討論間又得湘籍國會議員來電仍謂農財兩部不承認湘礦爲省有已提交國務會議云云湘人得此電耗遂於日昨在礦務局開會决定數事如下（一）由省會再電國務院催其速將湘鑛省有案宣布以釋羣疑（二）由省會電致湘籍國會議員請即向政府提出質問（三）由全省紳士電致府院國會聲叙湘鑛不能收歸國有之理由仍請維持省會原案（四）由各界分電中央各部院極力反對理在各種辦法均已施行欲知後事如何須俟中央覆電始見分曉也 
[粤省沙捐案之風潮]  
　　粤省加抽沙捐一案少議會已經通過惟國會議員則極力反對茲錄其來電如下廣州朱省長財政廳長省議會鈞鑒昨接粤電稱加抽沙捐一事貴省長又交議會核議計沙田每畝加抽一元民田每畝加抽四毫等語查沙捐一案前經貴省長電復並無其事等因今據粤電所稱各節殊堪詫異想我省長與民相示以信斷不至反汗若此查沙田歴經水旱盜賊苦不堪言正供以外復有沙捐今又准抽鉅欵按之正税不止倍蓰重徵迭税其何以堪此外民田關係全省大局當此兵燹之餘重剥元氣恐擾亂更非所宜至於保護經費旣徵正税復抽沙捐政府當然負責務懇貴省長貴　長貴議會俯念民艱撤銷全案以恤民困而順輿情並盼見復國會議員蘇祐慈司徒穎徐傅霖王欽宇許峭嵩林繩武譚景駿黄明新楊夢弼楊永泰郭寶慈黄錫銓葉夏聲王釜温雄飛譚瑞霖江天鐸王鴻龐馬崇昌邱福鋆陳紹元黄汝瀛李自芳何士果鄒魯林伯和陳垣叩 
聞當道接電後煞費躊躇連日磋商並無善法乃於昨晩始將粤庫奇窮借欵無着軍政各費無欵應支此次再交議决實爲萬不得已等情詳縷電覆請諒苦衷原電錄左 
　　朱省長覆粤籍國會議員原電文云北京國會蘇佑慈先生並轉諸公均鑒電悉沙田抽捐一事上年係據條陳擬請籌辦衞沙經交省會否决現届未再交議惟粤省財政現時窮竭異常每月收不敷支至達一百餘萬元而内外新舊各債復至一千五六百萬元欠支各欵亦有六百一十餘萬元已欠者亟待清釐不敷者急圖補救萬不獲已始有民田沙田按畝勸認一次過捐輸之議原議民田每畝捐銀四毫沙田收益較優每届開耕及每造收穫沙匪擄刦或勒收行水官廳派輪撥勇剿辦保護餉需亦支用較多因議每畝捐銀一元經交省會查議現准咨開粤省民力已殫民田抽捐未便照行惟沙田旣有漲溢復有隱匿田肥沃而收益多其所有權多屬殷富之家亦尚有力擔負現因沙匪猖獗已享特别保護之權利應盡特别負擔之義務且藎理沙局者借名護沙藉端横派與其徒資中飽何如化私爲公又沙匪勒收行水田戶忍痛負納歲耗不少與其徒資盜糧何如藉軍餉等語連同本會審查報告咨復前來總之粤省兵燹之餘民困固宜體恤而財政狀况危險已極長此終古關係全局吾民亦間接受累此項沙田一次過捐輸辦法旣經省會查議具有以上各種理由因於無可如何之中作萬不得已之舉查案奉達希諒察省長朱慶瀾勘印然此案非僅國會一方之反對也自沙捐案省會通過後闔省譁然香順業佃各戶現有陳俊生黄銳等數百人聨合東莞台山各屬在省組織辦事機關恊同抵抗先請政府收回成命二十五日又有五屬沙田業佃開大會議出席會員二百餘人公推何雪汀主席鄧壽君宣佈開會理由略請本日爲我業佃第二次大會議前回會議决定籌設業佃公會其宗旨在增進業佃之利益排除業佃之障害前會言之已詳今日會議首先研究五屬沙田抽收每畝一元是否違法其次討論本會章程請諸君研究旋宣讀省會審查報告書及去京先後兩電何蕙農登壇歷言此次苛抽法律上與事實上均不可行大衆鼓掌張刀碧謂案經兩次否决法律上無可再議卽事實上應擔負者不止沙田沙田不止五屬其誤點甚多討論終局僉謂省長再交議及運動通過皆屬違法行爲表决趕速派代表入京向國會議請願及到平政院提起行政訴訟全體贊成張伯泉君獻議每屬派代表一人進京旅費由各屬自行籌備表决全體贊成於是宣佈本會簡章由起草員何卓塵將草案逐條宣讀第二條修正第二十五條改三人爲五人其餘表决通過何卓塵提議謂此次派員入京如北京未解决以前各屬决定不代官徵收各屬業　亦决定抵不輸納全體鼓掌贊成梁長明獻議本日到會諸君請於明日上午九點鐘到賢藏街安平局齊集同赴公署謁見省長衆均贊成議舉散會 
然在官廳一面則擬决意開辦省長已委任李翰芬宋壽崑爲全省沙捐處總會辦按沙捐之事通過易而開辦難欲設立局所不能無負責任之人初時聞已委倪祖培爲總辦倪本與沙捐案有關係之人惟以人民反對風潮甚劇自行告辭於是朱省長乃改委李翰芬聞李亦已知難而退大約總　一席現在未易得人承任也 
[浙省裁撤審檢所之波瀾]  
　　齊耀珊江電政治會支電省議會彈劾案 
　　浙省裁撤審檢所問題齊省長耀珊於勘日電致中央各節曾誌昨報茲悉江日（三日）又續電中央謂緩裁者只有三縣與陷日（三十日）所發通電内有六縣應准緩裁之說已自相矛盾且事隔多日文中又以漏報二字自圓其說其文中又有昨據高等審 
檢廳呈報前來一語一若高等廳已承認其裁撤殆盡者即此以觀外間傳言經廳長將與齊氏聨電中央證明之說或非無　其原文曰北京國務院司法部鈞鑒勘電計　續據武康海寗兩縣具報審檢所尚未裁撤業經電准緩裁泰順一縣具報已於上月十八日裁撤遂安一縣據廳呈先報裁撤均已復准照裁祇有玉環一縣交通阻碍尚未報到統計全省裁撤者六十七縣緩裁者三縣未報者一縣惟已裁各縣有報本署而漏未報廳者亦有報廳而漏報本署者以致數目參差昨據高等審檢廳呈報前來業經開單令知在案除俟玉環一縣報到再行核辦外特此電聞齊耀珊江印 
　　政治商榷會昨因此事上中央政府電云北京大總統鈞鑒立法司法行政三權鼎立實爲共和國要素我公素以擔保共和自誓今浙省長齊耀珊破壞司法違背共和自非出於鈞意衆議院旣已代表民意議决查辦我公神明當必確守前誓嚴予懲處以昭法治而順人心浙江政治商榷會叩支北京國務總理鈞鑒齊省長耀珊違法抗令破壞司法業經議院議决查辦我公神明自必尊重法治精神保持中央威信臨電無任惶悚浙江政治商榷會叩支 
　　省議會方面對於裁撤審檢所一事除收受人民請願彈劾案兩起外（一係陸啓陶承淵等一係專審員林茂修等）議員内部有項際虞等及胡禧昌等各提出彈劾案一件聞明日將列入議事日程日來政界一方面之與議員接近者奔走疏通極爲忙碌茲錄項君彈劾案下下項際虞君彈劾書云三權分峙爲立憲國不易之常經我國肇造共和於茲六載中間迭遭變故司法獨立甫具萌芽無論何項官廳皆宜加以愛護不得稍有侵越干涉致并此萌芽而亦摧殘以盡若果行政官吏有意侵越干涉卽爲違法以法治嗣行政官吏而有違法舉動當然爲人民所不信任此次齊省長以非法命令裁撤浙江審檢所其違法之點不勝枚舉茲姑就犖犖大者言之查縣知事兼理訴訟章程原屬袁政府一種勵行專制破壞司法政策上年浙江獨立共和恢復首先取消縣知事兼理訴訟制度另行組織審檢所不可謂非具有司法獨立之雛形且行之一年人民稱便本年一月曾經司法部呈請大總統追認業奉指令照准有案齊省長以本省審檢所之設置謂係本省單行章程電陳中央主裁姑無論該電文有無理由然旣電陳矣自應靜候中央解决乃該省長一方面電達意見一方面即下令限期裁撤置大總統指令於 
 
 
 

Page 7

 
 
不願是爲違反命令其違法之點一政法分權先　國具有實例以一省行政長官而有監督司法權不可謂非我國共和史上一大汚點然袁政府時代巡按使得有司法監督權原由大總統特别委任而來其監督權之範圍亦祗以司法行政事爲限共和復活後凡任命省長均無此項特别委任則省長已無此項監督職權可知以一省單純内務行政長官貿然干涉司法行政已屬不成事體况乎司法機關之裁廢别有司法部爲其主管官廳卽浙江審檢所果爲非法組織之機關亦絶對非省長所能過問該省長不明統系敢於逼令裁撤是爲侵越權限其違法之點二讀國務院號電以浙江審檢所曾經令准追認有案應將裁之處分暫緩實行該省長如無敢冒大不韙之决心未始無轉圜之餘地乃於三月二十二日密電未據呈報裁撤各縣仍飭各該知事即日先行接收審判等語二十三日又密電各縣電到日卽爲審檢所裁撤日所有審判案件統惟該知事是問以後一切均由本省長負責等語是該省長以各縣審檢所僅據報告裁撤過半（見該省長司法部號電）猶不足貫澈其非法摧殘之主張乃竟毅然决然一再迫脅各縣知事務將審檢所裁撤凈盡而後快各縣專審員多有依據法理以該省長逕以非法命令裁撤大總統追認之審檢所置不服從於是該省長之計窮竟不惜倒行逆施一面電中央謂浙江審檢所已盡裁（見報載）一面電各縣知事奉院令浙江審檢所一律准裁（見法部致浙江高等審檢廳憸電）其居心如何誠不堪問該省長敢於爲此是爲欺朦政府其違法之點三訴訟機關人權賴以保障不宜　事改革致滋紛擾此固稍明法理者類能言之蓋訴訟機關多一次紛更卽人民權利多一分損失浙江審檢所雖爲一時權宜辦法然較之縣知事兼理訴訟固尤彼善於此卽一般人民對於審檢所亦多具信仰心乃此次横被該省長非法摧殘訴訟停止進行人民所受痛苦幾何該省長悍然不顧是爲蹂躪人權其違法之點四以上種種皆齊省長違法之確鑿證據本議員僅依本會暫行法第十七條之規定提出彈劾案敬乞大會公决提出者項際虞連署者張立黄强許謙祖姜莊㑊鄔標劉兆桐任鳳岡樓蒨然金爕胡禧昌君彈劾書因限篇幅不備載 
[杭州快信]  
　　此間得北京私函浙省長有准一星期内更動消息許世英王家襄最有希望 
　　齊省長連日分傳候補知事到署命題考驗親坐堂皇評點試卷 
　　警察廳因經費預算不敷分配昨已將差遣何振稽查吳巍等八員裁去各給恩薪一月日内尚須續裁 
　　警備隊第五區統帶劉鳳威以蘭谿爲産布之區請將該區軍服劃歸區部製辦齊省長批飭不准致祭黄蔡二公由警務處通知各機關團體本月十二日齊集西湖忠烈祠舉行 
　　省城舉行植樹典禮各機關俱休假一天南星橋司務長王藻章前在新市場馳馬踏斃鄉民應金水楊督軍飭第一師優給喪葬恤費杭縣知事姚應泰昨因公赴滬准明日回署 
地方通信 
[南通]  
　　小輪停班入春後兩水絶少内河一帶水勢漸涸大達内河小輪公司之東西兩班船隻業已停駛來往行旅頗苦不便 
　　商團織布工商團分爲二班一係各商店學徒應徵者名曰基本隊係義務職一由招募而來曰團士頃聞該團主任爲該團士等將來謀生計起見於西廂痘神殿巷聘請敎員授以織布技術以免他日出團後失業流爲廢民 
[]  
[松江]  
　　又一烈士請恤自大總統頒布奬恤爲國死難烈士之命令後即經由縣咨行警所詳細關查旋據警所咨復謂松江境内並無爲國捐軀之人豈知縣署甫將警所復文辦稿轉呈而辛亥年　打雨花台陣亡之查增祥適由其家屬塡表呈報此外尚有民　三年在大連灣紀織鐵血團被吉林將軍拿獲鎗斃之松人姜　松亦由其妻呈請轉呈給恤縣中即將以上兩呈核轉詎昨日又有李某呈報到縣謂其子李曙雲於民國二年時曾任松軍第二營二排排長癸丑之役奉令會攻上海製造局於是年六月三十在前敵陣亡核與大總統所頒給恤條例相符特取具紳士楊了公等切結呈請准予轉報核給恤典以慰忠魂云云知事批令派員調查俟覆到再行核辦 
　　警保捕賭衝突詳情華陽橋派出所巡長顧某因嗜賭棄職奉那警佐派委第一分駐所巡長吳漢章前往接任一面並將該處開賭之董某等於三日下午派警秦洪等持票往捕豈知車十九圖地保朱兆祥不將賭犯交出致啓衝突去警以該保得賄放縱欲逮該保到所該保見欲捕拿懼而避入該處肉舖中警察亦直入肉舖索人敲檯拍櫈聲勢汹汹該肉舖恐因此牽累卽拽地保出外警察即上前揪扭而該保又不服抗拒遂致互毆受傷於是警察秦洪等以地保匿犯拒捕毆傷警察爲詞報告警所另派武裝警察四名前往逮捕而地保亦以警察濫用職權逮捕無辜並將肉舖檯桌打毁毆打地保受傷等情訴請縣署檢騐劉承審員升座檢騐後見該保稿有傷痕遂諭令回家醫治聽候傳同警察到察訊核不料該保奉諭出城而警所之武裝警察適前來逮捕即將該保在途捕獲解所訊辦現警所已據警察所報情形連同該保具文解縣不知劉承審如何辦理也 
　　徐瑞熙上訴張澤徐瑞熙誣告其姊唐徐氏乘喪攫欵一案因於開庭時侮辱劉承審有得賄嫌疑並將小隊長房中物件打毁故判處徒刑四年現徐雖請律師楊景斌提起上訴但劉承審於被辱後即請知事密電高等法院請示辦法旋奉電覆並指示一切始下判决故此次上訴恐無何種效力也 
　　植樹之典禮本月五日爲舊曆清明節由李知事率同科長顧稼軒科員莊顯清一等警佐那鶴年第一高小敎員錢魯詹第五小學敎員尹明甫紳士吳伯庚等於上午九時至縣農會行灌溉禮並由農會會長吳步蟾於禮畢後欵以茶點合攝一影而散 
[無錫]  
　　緝私營兵搗毁警局風潮前日下午第二分所（卽南區）所轄之跨塘橋下有貧苦小販携糖果一籃手執竹筒（内有竹籖三十二支性質與牌九同）沿街喊賣即有緝私營兵上前交易試做輸贏嗣爲附近崗警吳元長所見以抽籖跡近賭博上前干涉詎緝私營兵因被掃興遷怒崗警即時動手毆打吳孤不敵衆大受夷傷奔回局中報告其時二等警佐吳掄不在局中由巡官馮琪派巡長周景超率領巡警前往拘獲小販一名竹籖一副並動手毆打之營兵一名到所由馮巡官坐堂訊問即有自稱兩浙緝私第七營第一隊七號船長李家發到所要求將所拘營兵釋放馮巡官告以吳警佐外出未歸不便擅專須候吳回所解决李船長尚未辭出驟有營兵數十人從大門直衝而進將守衞室板壁預審庭案桌等盡行搗毁巡警見難抵敵卽開後門避退馳往報告駐紥南水廟之陸軍警察到場彈壓該營兵等早已呼嘯而去馮巡官旋將啓釁緣由及被毁情形開列失物清單備文詳請縣署核辦楊兼所長隨函告駐錫緝私營長吳樹滋翌日吳營長查明確係營兵不法立將韋得標等五名先行棍責一併開革並備函將該兵解送縣知事署法辦所有警局損失物件允爲逐一賠償惟警局所報搶失俄式洋鎗一支吳警長因已訊明肇事營兵並未搶奪堅不允賠聞有邑紳孫君等從中勸說想此風潮不難和平解决矣 
[鎭江]  
　　江蘇省立第六中校畢業江蘇省立第六中學校自上年春際校長周徵萼接任後校務益形發達在學生徒已自八十餘名增至一百八十餘名今年春假四年級生修業期满於四月三日上午十時舉行第三届畢業式軍政紳警商學各界蒞校觀禮者二百餘人茲將開會秩序畢業生題名錄下（甲）開會秩序唱校歌奏軍樂鋼琴獨奏校長報告十九師師長頌詞丹徒縣知事頌詞校長訓辭職敎員訓辭學生祝辭給證畢業生答辭奏軍樂校長答謝來賓禮畢散會來賓入招待室用點（乙）畢業生題名李林森冷宗顔張學巽韓槐森錢迺安潘行素郭泰來支義夏霖王鍾蔚趙瑞澍黄成霖許承緒徐錫璜林植余天棟陳景煊陳裕武史清源王汝炳王德壽陳疇　　投考法政熱鎭江法政專門學校上次招考屢因報名人數不足必待展期招足始行考試茲該校之政治經濟别科一班已届畢業續行招生投考擬取一百名牌示以後連日報名者極形踴躍聞已有三百餘名之多 
　　開辦殘疾工廠有慈善家王有成君擬在鎭城内旗營舊右翼衙内仿照西人殘疾作工法籌辦殘疾工廠延請技師敎以工作以便學成得以自謀衣食刻已籌畫就緒行將開辦矣 
[揚州]  
　　鹽號股東開會濟南場浴通晒鹽公司資本五十萬千發起於民國四年每年約出鹽十萬餘包頗著成效今日（三日）午後該公司在左衛街本號内開股東春季會是日到會者張勳代表白寳山馮督軍代表萬璧宸陳兆琛張調辰及股東孔慶塘曹恒齋王春卿徐松坡等三十餘人由經理吳霈生報告經過事略後由各股東討論進行方法至六時始散 
　　刧案未報被斥縣公署奉省長快郵代電謂西鄉王玉山袁永富兩家先後被刦未據呈報殊屬玩視民瘼亟應嚴行申斥仰即赴該鄉詣勘又聞搶刦儀邑白洋山趙萬龍家盜首劉問達刻已拿獲拘押不日咨解 
[杭州]  
　　各機關舉行植樹典禮今日（五日）爲植樹節各機關均舉行植樹典禮各學校均休假一天省會工程局夏總辦定於本日將新市場未植樹之各馬路一律派役分植松杉冬青并於局内辦公室庭前補種各種花卉省敎育會會長經子淵君定於今日上午十時在新造會場基址種樹水利委員員林技正以時届植樹之節本會亦應舉行特於昨日（四日）將門前满種柳桃等樹高等審判廳經廳長陶檢察長地方審判廳鄭廳長陳檢察長定於今日在廳前花欄内植樹行禮並牌示停止訴訟一天公立醫學校校長錢崇固君定於今日率同全校學生前往紫陽山麓解剖屍體埋葬所前種植松樹並致祭一切私立鹺務小學先數日已在校内種植梅樹（該校校徽係梅花）今日上午並請曾在美國考察實業之王君劍賓在校演講並舉行遊街盛典 
　　省議會四日開會紀昨日（四日）午後一時省議會開會由議長報告出席議員八十五人請假二十五人報告畢當將省公署來文一件咨詢大會云四月二號接准省長咨請本會將上年所議之抵補金帶征省城方税一角仍請繼績帶征以補竭蹶等語此項咨文應否認爲議案列入議事日程請公决僉云將咨文列入議事日程付之大會討論即開議笫一案浙江派遣留學日本實業練習生案經鄭議員凝發言本案事關採以他國實業上製造及其他之秘訣以利本國前途衆贊成付法律股審查旋開議第二案省立水産品製造模範工廠附設試騐場辦法案議員王廉張宗嶧首先贊成此項爲挽回浙江漁業必要之圖多數贊成付庶政股審查接續開議第三案查辦公立圖書館館長龔寳銓侵吞公産公欵案咸謂官吏違法一致贊成先付審查至此議案已畢議長宣告明日休會一天衆贊成即振鈴散會 
[南昌]  
　　省議會定期開會贛省省議會原定四月一號開會第到省者尚未足法數日昨特開談話會議决展緩十日再行開會聞今日任議長壽祺已囑彭庶務將上年開會各議案分别清理如有未議畢議案則另行檢閱以便届期提出重行討論又聞副議長歐陽莘前因選舉參議員事曾請假赴京昨已函致該會謂日間即可回贛又前次請假回籍奔喪之議事課長黄伯忠亦已函告該會將於日内由灣返省其餘各議員大都均已起程十日開會之期當可足法定數矣 
[廣東]  
　　黄花崗六週紀念滇軍第四師昨日爲黄花崗七十二烈士六週年紀念日由方師長聲濤及其夫人曁官佐士兵全體結生花高塔一座安置崗上由副官長吳樹率全體致祭於先烈墳前極表哀忱茲將熊編修官時杰所擬祭文錄後維中華民國有六年三月二十有九日朔爲我黄花崗七十二烈士就義六週年紀念日後死者方聲濤謹率我將士具清酌庶饈致祭於諸烈士之靈前而言曰於戲英靈赫奕爲國之光精魂不死在帝之旁鋤满興漢公實濫觴患肝義膽蹈火赴湯萬古瞻仰曰黄花崗彪炳卓越震鑠遐荒迨後袁賊復亂天常憑公英爽不誅自戕哀哉中夏多難興邦緬懷前烈彌用感傷黄花碧血嚮往景行魂兮猶在尚其歆饗 
雜評一 
[粤浙兩問題（一子）]  
　　加沙田捐案與裁審檢所案 
　　粤省之沙捐案爲增加粤人負擔之一前朱省長聲言决不提出而竸提出已奇提出之後人料省會决不通過而竟通過又奇省會通過之後國會發電反對人民開會力爭其勢非常激昻當局將何法處置之乎取消之何以示省會之信用不取消又何以慰粤人而消弭其憤慨之風潮是誠左右爲難之一事也 
　　浙省之裁審檢所案爲近今官吏違法之一前齊省長迭電抗爭似與中央有相持不下之勢後齊省長又迭電照辦似與中央有亟圖轉圜之勢乃甫謀轉圜而省會之彈劾案又紛起浙人之態度亦頗激昻當局又將何法處置之乎果認爲違法將何以對辭職不准之齊省長不認爲違法又將何以自圓其說而解浙人之疑惑是亦左右爲難之一事也此兩事之關係甚大吾有以觀其結果矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會勘烟苗英員之行蹤]  
　　會勘蘇省烟苗英員陶樂爾君昨已抵寗會同内務部曹僉事外交部趙委員省委記名道尹俞壽璋等不日由寗出發次第查勘聞上海縣公署昨接寗垣來電知查勘烟苗各員先赴寗屬鎭江蘇常等處然後來滬轉赴江北現沈知事已派員籌備一切矣 
[稽查混入郵件内之烟土]  
　　上海郵務管理局昨日通告各局所云蘇粤贛三省印花烟土業於四月一日起停止運銷恐有玩法之徒將烟土裝作小包郵便交局遞寄仰卽認眞稽查毋任偷漏 
[總商會又爲茶商請命]  
　　上海總商會致財政部農商部税務處電云上年十二月間滬贛茶商否認九江常關加征茶税經會據情分呈旋奉税　處批已商明財政部緩辦等因在案茲據茶業會館聲稱接潯函知九江常關對於已奉緩辦之案又有動機商人利害切身安能緘默矧英方禁止華茶進口交涉效否尚不可知若再以免料完鈔之額分派茶商負擔更難支持懇分電財政部農商部税務處准照減輕出口茶税原案飭下九江常關毋得加征以維茶務等情合亟據情電呈伏乞俯賜維持以免茶商益陷困難並乞示遵上海總商會豪 
[巡警搜查居戶四誌]  
　　浦東南滙縣屬北蔡鎭鄉民朱金照家被張江栅第七區巡警李俊升等五名入室搜查煙賭無着致起衝突該警等開鎗示威示威各情已三誌本報茲悉南滙縣知事葉樹維對於此案非常注意特於昨日上午十時蒞鎭調查肇事情形正在沿街訪問之際經遠北市學務委員蔡頌堯紳士高德甫黄梅溪衞誠甫等所見遂邀入衞董家略談片刻即偕赴朱家觀音堂朱姓家踏勘當場傳諭地保陳林生及事主朱耕新限令即日補文呈報以便飭緝贓盜勘畢旋卽回城 
[保護居留浦東之德僑]  
　　駐紥浦東其昌棧之陸軍第三十七團二營營長任學剛　奉盧護軍使飭知浦東楊子棧陸家嘴禮和棧杉板總會等處之居留德人尚未移居他處自應按照公法切實保護仰卽遵照辦理等因任營長奉文後立卽傳諭各棚兵士一體週知並每日飭派兵士一排分赴各該廠棧輪流防護 
[補錄臨時檢查所之概要]  
　　本埠自中德絶交後對於德僑即設松滬臨時檢查所種種辦法屢詳前報茲將該所組織情形及檢查方法查明列下 
　　組織情形該所辦事員係由文武各官廳委員合組而成每日分投執行檢查事務各署所派人員如下（松滬護軍使署）孫占元楊殿琛（海軍署）饒鳴鑾（交涉署）陳世光楊念祖邵樹華蔣文漢潘季生吳乃梳朱致和（警廳）郭增復汪東屏謝恭壽（縣署）楊昌滬（檢查郵電員）符盎唐如翼 
　　檢查方法如德人仍於原處所繼續居住或營業或傳敎其家宅店肆敎堂得施行臨時檢查旅行隨身所帶之物件行李得施行臨時檢查爆發物或材料沒收之獵槍手鎗藥彈軍用刀劍鎗砲及藥彈軍用鞍具背囊等物及飛行機配備件等由施行臨時檢查而得者均由軍事長官收受保存掣給收據俟平和回復後憑據交還 
[旅滬各省公民致北京電]  
　　大總統國務院參衆兩院鈞鑒報載國務會議已在討論對德宣戰問題似已有預備與德宣戰之頃向當此我國財政困絀已達極度若竟與德宣戰軍費從何供應倘欲加民負擔民力已竭休養生息猶慮不贍安能任此違反民意之擔負乎設或告貸外債以供應之則債權監督財政勢必成爲事實况兵凶戰危古有明戒我國軍備幼稚無可諱言年來兵變匪亂時有所聞以之靖内尚形不足安有向人宣戰之實力無戰事實力而欲向人宣戰是直以國家　孤注之擲竊恐釁端旣啓將欲求如今日而不可得矣伏乞維護現狀萬勿與德宣戰以安大局而保民生國家幸甚各省公民江蘇張人傑謝强公浙江黄奠華夏爾鈞安徽劉琨汪翼蒼江西左逢其徐純湖南曾貫吾蕭紀平湖北余鳳鳴邱炳蘅福建陳羽生林大圻廣東何永慤孫次公山東李振東直隸梁香孫陜西于伯于伯烈山西葛載陽四川馬筱珊廖潔周震勛等叩 
[暫改會計年度之周折]  
　　滬甯滬杭甬兩路管理局前奉交通部令開案奉大總統令准衆議院咨開請將五年度歲入歲出預算案交院核議並稱會計年度應適用起七月一日訖次年六月末日爲年度等因查現行之會計年度起一月一日訖十二月末日與國會會期不相銜接亟應改正除將會計法案提交國會議决外應即暫行起七月一日訖次年六月末日爲一年度以資遵守等因奉此除分令外合亟令知仰該路即便遵照分飭辦理等因江局長奉文後已轉飭徐總管照辦惟據克禮阿函稱會計年度關係預算决算自元年迄今已奉令先後更改三次令人無從遵守查本路五年度年度係起一月一日訖十二月末日業將營業報告書總結刋印此次變更年度惟有通融辦理爲五年分上半年下半年兩次報告均作爲半年度之結朿而本年一月至六月末日亦作爲半年度總結賬目自七月一日起再照新改年度辦理如此可分可合與本路現狀尚無窒碍而核諸新改年度亦屬針孔相符不過多費手續耳請爲核轉示遵等情現江局長已電請交通部核准照辦矣 
[運輸公會之組織]  
　　滬寗鐵路轉運公司如滙通悅來通逹等均經滬寗鐵路車務處正式承認共有一二十家之多日前由各公司代表發起組織一運輸公會在本埠界路承德里租屋開辦業於三月二十五日正式成立開會推選職員議董等公舉洪玉麟爲正會長何楊二君爲副會長各公司經理主任員均爲議董擬就章程十餘條定名爲滬寗鐵路運輸公會昨將組織情形及章程職員姓名等函請滬寧江局長核准立案其函中措詞大旨謂貨物運輸以上海爲滙總機關惟各轉運公司往往各自爲謀不相聨絡如散沙一盤無從團聚爰仿商業公會公所章程公同組織運輸公會一以研究運輸之利弊改良方法爲進行之預備一以消除客商之隔閡招徠營業輔路政所不及凡有關乎運輸上之整頓應行呈局商辦者皆須由公會議定經正會長决議方可實行而章程末條並規定罰則如同業中有營私舞弊敗壞團體者皆處以罰金臨時酌辦云云 
[製造局增加收入之規畫]  
　　上海製造局經費早經陸軍部規定每年開支六十萬兩惟各廠材料大都採購舶來品自歐戰發生以來外洋材料漲價數倍邇來出入相抵不敷甚巨經李總辦屢次請部加增迄未照准現李總辦擬將練鋼機器等廠仿照商辦性質俾與各省代造機器及軍用物品等類詳細規畫每年收入約增二十餘萬所有承造之機械除取材料本銀外另加工資二成藉補局中經費業已呈奉陸軍部核准並轉咨各省如需軍用機械等項可逕向上海製造局採購云 
[現銀有出無入]  
　　本埠金融市况近日未見鬆動現調查三日内仍有大批現銀運出星期三（即四號）嗬囒船由滬出口運去銀條十五件合銀二萬四千兩昨日（五號）英公司船出口運往孟買寳銀一百十七箱計銀三十八萬兩又裝往印度銀條七百三十八箱合銀一百七十六萬兩據云印度現銀缺乏銀市看高大約如得電訊尚須繼續運去惟查進口一面則一星期以來各路並無銀洋到埠故銀拆略漲昨日收盤已至四分 
[法公廨訊斷白晝夥刦案]  
　　法新租界打鐵浜吉益里二十二號門牌張夏氏家於上月二十五號下午三點餘鐘被盜持械刦去洋銀衣飾業經法捕房探目沈德福包探陳三林梁大寳魏志餘項光福先後捕獲盜匪浦天英即潘清英范福卿郭亭清王愷壽四人抄出單刀一把及原贓等物解入捕房詰問據供係在逃之楊芝清楊芝超兩人爲首起意等語業由捕頭阿而風西錄明供詞昨解法公堂經讞員聶君會同法副領事德君升坐特别刑庭研訊先據沈探目上堂禀明拘獲情形繼將起案之贓物單刀呈案情核又據事主張夏氏投案聲稱婦人向與房客楊文餘同居是日下午三點時有盜匪八人敲門入内先問楊先生在家否繼則將婦人綑縛即入房内翻箱倒篋刦取現洋數十元及皮馬褂大衣等物携贓而逸是時因婦人恐嚇萬狀故該匪等面貌難以指認今蒙拘案請求重辦繼據楊文餘聲稱商人是日有事出外不在家中惟楊芝清楊芝超兩人係屬同鄉曾在原籍當兵因此略爲相識此次糾黨搶刦不知因何起意今蒙獲案儘請嚴究詰之潘清英供向賣榨菜爲生是日楊芝清楊芝超向人言素與楊文餘相識刻因賦閒已久難以度日故糾民人等前往商借如不遂意即行强搶適楊是時不在家中故此搶刦現在楊芝清楊芝超逃匿何處實出不知訊之范福卿供向無恒業是日民人與郭亭清在茶肆啜茗由楊芝清糾我同至楊文餘家進門時楊芝超囑民人先將張夏氏綑縛隨後伊等入内搶刦民人祗與郭合搶皮馬褂一件是實郭亭清供向在某土店爲夥後因土店閉歇故亦賦閒無事是日與范在茶肆内啜茗由楊芝清糾合同往楊文餘家行刦民人與范祗搶皮馬褂一件後卽爲探拘案詰其楊等現匿何處亦供不知王愷壽供向賣榨菜因楊芝超虧欠民人洋十餘元是日前往索欠故此被拘至搶刦之事不得而知求宥中西讞員判潘清英范福卿各押西牢五年郭亭清押四年王愷壽雖未往搶惟不應與匪爲伍亦押西牢半年期满一併永遠逐出租界贓交原告領去 
[傳訊僞造債票案要證]  
　　中國銀行控徐道生等僞造八釐公債票一案迭經公共公廨訊明判將牽涉之劉源之開釋徐道生解送内地官廳訊辦在案茲悉此案現由地方檢察廳訂於昨日午後提訊函請公廨移傳要證楊友農等到廳質證故昨由公廨諭令捕房將楊友農等傳案請示經會審員王肇之君商之美郭副領事諭令楊等自赴檢察廳作證 
　　又一訪函云蔣明坤劉巧生等前因私造中國八釐公債票向公共租界白克路六百五十二號門牌皖人劉源之處以值洋一萬數千元之僞票兌換洋九千元嗣經劉向中國銀行詢問始知僞造由該行控經公共公堂將劉並承辦此項僞票印刷品之徐道生即徐長生等拘送公堂迭次訊供判劉開釋徐送地方審檢廳預審判押候示在案茲於昨日午後又由林檢察長飭傳劉源之到案並提同在押之徐道生開庭預審約一時之久訊畢判劉退去徐還押候提蔣明坤等到案再行訊究 
[反對歸併公賣之計劃]  
　　中國烟酒聨合會接阜寗分會來函云今讀報載烟酒事務署致各省公賣局訓令一則雖云徵求統一烟酒税辦法之意見而語氣全然注重於歸併公賣實與大會請願國會改良辦法背道而馳查國家因財政支絀籌設烟酒公賣原冀補濟不足惟如我邑自公賣以來各酒坊均因費重利微倒閉者巳居十之六七而公賣經理人每以中飽分肥不匀迭起釁端互相攻訐層見迭出是公賣有害無利不獨商民營業受其滋擾即國家收入亦無補絲毫一邑如此他邑可知敝會管窺之見烟酒公賣無論如何改良不若取消之爲妙也一面仍按大會前擬辦法力求政府依據國會通過案辦理務希堅持勿懈謹就蒭蕘供請裁酌 
[挽留禁烟聨合會會長之公電]  
　　北京大總統國務院全國禁烟聨合總會鈞鑒頃閱報載全國禁烟聨合總會會長柏烈武先生辭職同人等竊以禁絶烟害使無流弊非公正剛直如柏公者弗克勝任用特公電懇請挽留以慰衆望中華國民禁烟大會公民會黄奠華中華工黨總部韓恢東亞實業團劉子文國是研究會張人傑駐滬禁烟調查陳耀卿等叩 
[頒布限制鈔票法案]  
　　我國向有紙幣條例現經中央財政部修正定爲限制鈔票法案昨由財政廳轉發商會各官商銀錢行號遵照茲將法案照錄如左 
　　第一條凡官商銀錢行號發行紙幣（即鈔票）除中國銀行另定兌換券條例外均須依照本法辦理凡印刷或繕寫之紙票數目成整不載支取人名及支付日期憑票兌換銀兩銀元銅元制錢者本法概認爲紙幣 
　　第二條本法施行後凡新設之銀錢行號或現已設立向未發行紙幣者均不得發行 
　　第三條本法施行以前業經設立之銀錢行號發行紙幣者其發行之數應以本法公布日前三個月之平均流通數目不背本法准其發行紙幣並規定營業年限其限滿時應即全數收回 
　　第四條各銀錢行號　照本法第三條發行之紙幣至少須有五成現欵準備兌現其餘五成准以公債票及確實之商業證券或其他財政作爲保證凖備其有特别情形暫時未能依照前項規定者須呈財政部核辦 
　　第五條各銀錢行號遵照本法第三條發行之紙幣應照截止發行額及票面定價按年納發行税百分之二半於陰曆六月十二月年分兩期交納 
　　第六條自本法公布後遇有更換新票時須先由財政部核准再向財政部印刷局定印其有特别情形向他處定印亦須呈由財政部核准 
　　第七條各銀錢行號遵本法第六條發行之新票須呈由銀行監理或財政部指定官署蓋印其收回舊票亦由上列者核數銷燬 
　　第八條發行紙幣應每月遵照表式報告財政部 
　　第九條發行紙幣由財政部按照檢查章程隨時派員檢查　　第十條違反本法第二第三第四第五條之規定科以五百元以上五千元以下之罰金 
　　第十一條違反本法第六第七第八條之規定或報告不實科以五十元以上五百元以下之罰金違反第九條之規定拒絶檢查科以一百元以上一千元以下之罰金 
　　第十二條本法自公布日施行 
[調查貧民工廠]  
　　閘北寶山路義品里中國貧民工廠曾經呈請北京農商部立案並懇政府撥給開辦及常年經費數萬元以資創設當由農商部令行滬海道尹轉飭上海縣沈知事派員詳加調查以憑核轉立案沈知事奉飭後當即委任本署實業科科員汪恩永馳往查得該廠工場地址已擇買江灣某姓地皮面積八九畝現正籌劃營造約需建築費洋四萬餘元據云已由太昌洋行東葛羅夫（譯音）氏曁宋孫兩君擔任不日即可興工建築其在寳山路之事務所内已有縫工機器二十餘架及捲香烟機與女工三十餘人又有織布廠一所織機約三十餘架工作四五十人汪君查勘後當將大略情形及發起贊助人名册簡章并現有機件工作人數出品種類於昨日呈復沈知事請爲核轉滬海道王道尹詳報農商部備核云 
[森林會清明植樹]  
　　昨爲清明植樹節中　森林會發起人唐少川聶雲台朱葆三楊信之朱少屏等於下午三時假寰球中國學生會開談話會三時三刻齊赴　園植樹除由會中購定長約一丈五尺許之樟柳等樹木前往栽植外並經唐君將親手在家中培植之美國松四盆隨車帶往該處植於宋漁父墓　植畢後撮影而散 
[王道尹舉行植樹典禮]  
　　昨爲清明令節滬海王道尹偕同科員趙榮　赴道屬苗圃舉行植樹典禮並植樹多種攝影多張旋赴王家闕路參與縣屢苗圃植樹典禮而回 
[仿造絲光洋線之發軔]  
　　本埠自前年盛行舶來絲光各色洋線團以來一般女工藉以做成各種線袋花朶帶子鞋面等類銷路頗鉅近有蘇州某女學堂敎員沈女士來滬與紳商朱某在本埠設廠自造挽回利權振興實業聞已由沈女士朱某等先行擔任整股再合散股一俟集有成數即可設立事務所實行開辦至廠地現尚未勘定云 
[部飭接收澳羊]  
　　澳洲墨加羊場贈送莫利諾母羊二隻公羊一隻專供我國政府改良試驗之用前由駐澳領事電呈農商部該羊已由上海仁記洋行經理之聖阿爐朋船免費運至上海日内可以抵滬現聞農商部已電令江海關施監督於船到時先爲接收並令第三種畜試驗場場長黄岐春來滬運往該場妥爲飼養 
[公共廨停訊四大]  
　　今日爲西耶敎節期（俗呼外國清明）海關銀行均須休息公共公廨亦停理讞政三天後日適值星期休息日故星期一繼續停訊一天昨日已由輪應陪審之英副領事照請公廨關讞員諭知檢察處條示公堂門首俾辦公員役及當事人等一體知悉 
[小西門外火警]  
　　小西門外大興街福興坊二號空屋本月三日甫有業銅匠之徐姓甯波人租住日間祇有一婦看守門戶旣不煑炊又無雜物前夜鄰人俱已熟睡不知如何起火登時冒穿爲崗警瞥見急傳警笛報告鐘樓鳴警西南區救火會各駕皮帶車馳往灌救已不可遏閱兩時之久始得撲滅計燬去坊内一號至八號平房八間昨晨余警佐親往調查或云火係五號發生二號居人已走避無蹤旋將五號之周姓帶區詰問言詞推諉詢其業戶何人云屋由法界新開河泰興里之某海味行經管房東則不知姓名警佐諭將周姓暫留區内俟飭探查明眞相再行核辦 
　　又一訪函云小西門外務本女學校斜對門福興坊内共有樓房八幢爲北市裕順豐海味行之産現下大半空關於三日前有甲乙二人租定該里第二家房屋一幢每月租洋五元五角先付定洋一元即行搬入長幢兩條棉被一床便桶一只餘無别物據云須至本月二十日搬遷入宅每晩由甲乙偕一老嫗住宿不料前晩十時三刻鐘甲乙所居屋内忽然起火頓時冒穿屋頂第三區救火會近在咫尺即驅皮帶車並火龍等到場接水灌救無如該里房屋並無牆壁均用木板外塗石灰因此易於蔓延而自來水力又甚薄弱迨各區救火會聞警紛紛驅車到場施救其勢已不 
可收拾延及左右房屋一霎時該里八幢房屋盡付一炬至十二時始烟消火滅該里比隣爲某姓業産房屋極廣當火熾時某姓之晒臺已　延及幸由第三區救火會會員竭力施救並將晒臺拆毁以斷火路不致波累昨晨該管警區飭警往拘火首甲乙等已逃避無蹤矣 
[殯舍失火]  
　　昨日下午四時許西門外斜橋旁新法租界浙紹永錫堂殯舍内不戒於火該處爲華法　界毗連所以救火聨合會鐘樓亦鳴鐘告　各區火會會員均各到場帮同施救法捕房火龍首先馳至竭力澆灌旋即火滅烟消其殯舍内所厝尸棺亦遭殃及至起火之由因昨日適逢清明節寄柩家族焚化錠帛所致云 
[鹽政處飭查醬缸]  
　　兩浙緝私察統領奉鹽政處訓令以江浙兩省醬園業所認醬缸未能一律認足往往以多報少購用私鹽殊與鹽税前途大在關碍現届春令例應派員實地調查有無私排醬缸情事仰即飭屬嚴密調查以重鹽課而維國税等因現蔡統領已轉飭各營管帶遵辦矣 
[女工大起衝突]  
　　浦東陸家嘴某廠女工於前日傍晩放工後不知何故聚集數百人在廠外曠地互相爭鬧勢頗劇烈更有一般惡少從旁調笑該 
 
 
 

Page 11

 
 
女工等正在用武之際由三區第一派出所巡官郝文幹率警到來將各女工解散幸未肇事 
[開市酒殊爲掃興]  
　　湖廣人羅厚昌在閘北郭睦里口租賃房屋新開餛飩店招呼其友祝四福在店帮忙　晩因請吃開市酒祝醉後胡鬧將羅辱駡由四區崗警查見拘禀姚警正押候酒醒核辦 
[米店學徒脱累]  
　　北四川路海寜路轉角順大米店學徒沈阿松因爲其兄沈阿三代送字條至南市及引翔港居人劉榮耀等處騙洋被控由探將沈氏弟兄一併拘解公共公廨訊明判沈阿三押西牢四月沈阿松押候傳到業師證明再核在案昨由捕房將沈之業師李雙林傳至公廨訊據李供沈阿松人尚誠實此次實受伊兄之愚中西官判沈阿松交李領回管束 
[串詐誣控之懲治]  
　　常州人李金林之女招弟被鄭元松陳李氏等誘出賣於工頭李榮桂爲妾經李詢知來歷給女洋一百元送回原籍詎李金林即與其兄李秀林偕女來滬向李榮桂圖詐不遂朦訴武進縣知事移請公共公廨傳齊一干人證迭經中西官訊明判李女發　濟會留養鄭元松收押候辦陳李氏解送武進縣發落李金林弟兄押候核辦在案昨晨復由捕房將兩李解廨復訊原告李榮桂延律師上堂譯訴前情請爲訊辦訊之李金林李秀林供詞支吾中西官以其不應串詐誣訴判兩李各押西牢三月示儆 
[揑詞敲詐之結果]  
　　吳金如與女桂寳指控邱大林陶文生在重慶路二百三十二號門牌徐金昌所設之老虎灶内剥刧值洋一百五十元之皮袍金鐲等情由捕將邱等拘解公共公廨訊供收押在案昨晨復訊先由中西包探上堂禀明前情繼由原告父女投訴於上月二十一號乘車經過重慶路被邱等誘入徐之老虎灶内揑稱虧欠伊等洋三百元由在逃之福生持斧恐嚇致被將皮衣金鐲刦去請爲訊辦訊之邱大林供與原告素來相識此事實因原告與未到案之福生在成都路鴻昌典當隔壁賭博原告係個中活手當時福生輸負洋一百七十元後經福生得悉向原告理論原告見勢不佳邀我到場解勸並非嚇詐求察質之陶文生供不承認王襄讞商之美博副領事判徐金昌無干開釋起案之贓交原告領回邱大林陶文生各押西牢四月判畢據捕房禀稱邱大林尚有串合同黨瞿桂生等在大沽路一百七十八號門牌茶館内向陳鴻明嚇詐洋七十元瞿桂生亦已獲案收押請爲併究中西官判瞿桂生還押聽候查明於下禮拜四訊辦 
[兩人分别科罰]  
　　無領事管束西人搿林非而特前日在百老滙路兆豐路口以鄉人蔡阿生唾痰汚及衣服將蔡之頭顱擊破由捕查見將該西人拘入捕房昨解公共公廨經中西官訊明判該西人罰洋二元充公示儆又無領事管束西人可乃爾因沽飲酩酊在百老滙路南潯路等處胡鬧由捕查見拘押昨亦解奉中西官訊明判罰洋十元充公著令繳洋開釋 
[少婦私逃之原因]  
　　婦人王金妹前日在吳淞鎭迷路由六區崗警查見帶入區署昨解閘北司法科經李科員訊據婦供年十七歲係浙江蘭溪人父名王振中成衣爲業四年前被匪拐賣於浦東高橋周姓爲妾因遭大婦凌虐私逃出外判送交慈善團留養聽候查核 
[串賣女子之追究]  
　　浦東某氷廠小工笪海林向居大東門外升吉里家有一女小字根寶今年二十二歲前經憑媒許字與人不料去冬十二月初六日根寶忽然失去其父各處偵察杳無信息近日經笪訪悉伊女實被蟻媒陳王氏王慶寳等串通誘出賣於收紙錠灰之紹興人張阿友遂請第一區警署董警正飭警將陳王氏王慶寳拘獲於昨午函送地方廳訊辦午後經檢察官提案研訊原告笪海林投案請追伊女到案問官預審之下判陳王氏王慶寳分别收押候提張阿友等到案再行訊究 
　　又一訪函云賃居西門外羊尾橋之蘇州人笪海林向在吳淞源隆冰廠爲小工家惟妻女幼子等同居笪有親戚陳黄氏係嘉興人因患病甚劇去冬特邀笪女根寳前往陪伴不料笪女去甫六日忽被氏之回鄉收買錠灰之平慶寳私行拐逃無蹤前日始在城内將平尋見向之追究平稱已由同業許成吉媒許字與毛阿友爲室當時送來媒金五元許則自得二十五元等語旋即扭至一區一分駐所飭赴地方檢察廳起訴嗣笪乂赴第一區署禀訴前情並陳明根寳現年二十二歲曾於七歲時許字某姓尚未迎娶現被平等串拐販賣請求究懲當飭移送警廳司法科預審核究 
[規定塡給麩皮運單之辦法]  
　　本埠岐秀堂麩業公所昨發通告云麩皮運單目歸本所塡給以本往往麩皮一百包分塡貼用二分印税之運單有八九張之多印税一項所費不資若不規定辦法此費無從挹注茲經開全體大會議决各項辦法如下 
　　一部頒運單印税之章程查財政部頒定運單貼用印税章程一百包以下每張貼甲印税二分一百包以上未满三百包者每張貼用印税四分大小包一例此項印税由税務處黏貼蓋戳一塡給運單之限制塡給運單以棧單爲標準每百包不得過印税二分如棧單每張數在一百包者以貼用二分印税之運單一張爲限如棧單每張數在一百包以上至二百包者以二分運單二張或四分運單一張爲限如棧單數在二百包以上至三百包者至多分塡二分運單三張如棧單每張數不滿百者則以棧單計算每張棧單塡給二分運單一張以次類推以上在限制内之印花税悉由本所負擔概不取費 
　　一分塡運單之收費倘零星售出不能如本所之限制必須多塡若干張　則除本所限制内應塡之外一概照納印税或運在南市上棧之貨售於他埠必須再領運單者則所有印税概歸領單者自行負擔統於領單時如數繳清 
　　一收取印花税之價格貼用二分印花税之運單每張收銅元三枚貼用四分印税之運單每張收銅元六枚以歸一律 
　　一領運單之手續出貨時須先持棧單來所領塡運單然後出貨若無棧單概不塡給即在南市上棧之貨售於他埠必須再塡運單者須將前領之運單來所領取倘運單遺失須由領單者具一蓋戳之保條方可塡給 
　　以上各節准於閏二月十五日實行如有未盡善處隨時會議修改再行通告 
[書家寥若晨星]  
　　桐城張逖先君祖翼年逾古稀夙工隸書前月偶攖微疾遽歸道山藝苑惜之按書家篆隸最不易爲自來名家能書眞草者大都兼工篆隸是以賞鑒家視篆隸較眞草益形珍貴惟近來研究字學者日見其少大有鳳毛麟角之慨今張君作古就記者所知目前滬上工篆隸者當推湘名士曾農髯爲首屈一指矣 
[隊長調充巡官]  
　　淞滬警廳派駐閘北之游巡隊第三隊夏隊長前日奉徐廳長飭知調任江灣鎭六區一分所巡官遺缺以第四隊隊長劉德魁接充昨已到差視事 
[限期繳清房租]  
　　天主堂收租人前至法公堂控告房客章少良虧欠房租洋八十二元八角求請訊追等情章由伊父漢良代爲投案供認欠租惟因其子出門求請寛限判將生財拍賣作抵在案昨日原告投稱章之生財所值無幾况商人在英界遇見章少良惟不知住址實屬有意避匿應請核示章漢良供兒子實係出門不在上海判交尋常保出外限十四天繳清 
[車夫累及保人]  
　　滙芳公司洋人至法公堂控稱施永和前來承租黄包車一部由葉順德擔保詎被施將值洋二十五元之橡皮拆去逃逸今始尋見求請訊追施供橡皮現已售去無力賠洋判施押一月葉於十四天内賠洋二十五元違干未便 
[賣酒未捐執照]  
　　住居新閘馬霍路一千零零五號門牌之莊子本因未向工部局捐照擅行賣酒被捕查悉禀由捕頭轉禀公共公廨出單昨派包探將莊傳至公廨經中西官訊實判莊罰洋五元充公以後不准再售 
[設攤誘賭]  
　　江灣人徐阿木糾合流氓多人在北蘇州路新垃圾橋附近擺設三四賭攤（卽翻天印）誘賭騙錢被　查見將徐連同賭具帶入捕房經捕頭詢明屬實押候解究 
[嗚呼哀哉]  
　　本地人韓福生年三十四歲前晩與某蕩婦借宿虬江路東新餘里某號門牌之台基内詎韓脱陽而死由五區一分所查悉立飭吉頭圖地保嚴姚廷投報地檢廳請騐一面將開台基之崇明老嫗拘所收押聽候嚴辦 
　　又一訪函云韓福生前晩由外歸家行至中途被素識之廣東人某甲等招去飲酒食畢回家甫至虬江橋畔大呼腹痛神色改變適有王姓友人遇見將韓扶入伊家暫憇一面報告韓妻某氏趕即前往詎韓已氣絶該氏以其夫身死不明於昨午投報地方廳禀請相騐下午由林檢察長委派宗檢察官毛檢驗員等前往相驗 
[無賴攫取錢筒]  
　　無賴馮阿宗於前日潛至美界天潼路四百八十八號門牌粤人劉照記所設之魚攤上見劉正在應酬主顧忙碌之間突將内儲現洋四十九元一角之錢筒一個攫取逃逸劉即大聲喊捕由六百三十九號華捕與包探王金茂帮同攔獲連贓帶入捕房禀明捕頭押候解究 
[洋商控告行竊]  
　　僑居虹口湯恩路四號門牌之日斯巴尼高愛抱士控陳裕章竊取值洋五百元之金别針鑽石等情昨由捕房將陳拘解公共公廨經會審員王肇之君會同美郭副領事略訊一過判陳押候照會日期巴尼亞領事蒞廨會審 
[竊賊無可抵賴]  
　　陳寳生指控唐連芳在福建路摸竊袋内現洋由捕將唐拘解公共公廨訊供收押在案昨晨復訊原告投訴前情訊之唐供仍推賴中西官以贓證確鑿判唐押西牢三月示儆贓交原告領回 
[巡捕拘住贓賊]  
　　丁阿寳前日在海甯路一千一百零三號門牌木作場内竊得鐵條正欲携贓逃遁被捕查獲昨解公共公廨經中西官訊供不　判丁押西牢二月期滿逐出租界 
[包探破獲竊案]  
　　朱德方朱玉生等於前晩潛至美界岳州路三百六十二號門牌西人馬立司家　門入内竊得值洋二百五十元之留聲機器銀臺面各物寄贓老朱家宅二百三十二號門牌婦人朱曹氏家被哈爾濱捕房華捕目劉森堂與八十六號西探鄧偵知將朱德方等男婦四名口一併拘獲禀明捕頭押候吊贓解訊 
[小工捉住竊賊]  
　　尚文門外新造之上海地方審檢廳尚未告竣惟其中一切裝修已將次完全故由工頭派令小工吳登周等在内看守不謂前晩有竊賊王金林混入竊取玻璃窗並洋鉛水管等物正擬携贓圖逃爲吳人贓並獲昨送警廳請爲究辦 
雜評二 
[勘烟與植樹（訥）]  
　　我國今有可紀念之兩日一爲提倡森林如今之舉行植樹典禮是也一爲剷除毒卉如今之派員會勘烟苗是也 
　　我國自烟禍流行以來各地種植罌粟幾於無省不有毒卉 
之苗圃今於會勘烟苗之時適值倡植良苗之際使果能將毒卉之苗掃除淨盡而佳種之苗廣播國中則豈非我國之一大幸事乎 
　　雖然我國官場每喜虚應故事烟苗在今日命運已終固有不能不絶之勢而欲良苗之推廣則其機初動殊非易易使僅僅藉此植樹之典禮以示提倡其所得提倡之效果能有幾乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[續清明燄口召請烟鬼] [  徐勵吾]  
　　一心召請前清大老民國閒人當年曾侍黄門今日未除黑籍芙蓉膏盡臨終不盡憂傷薇蕨食完復辟空勞夢想嗚呼斷送河山身未殉取消膏土命歸陰如是遜朝遺老等衆惟願承收買恩仗烟土力節届清明齊來過癮云云 
　　一心召請地方官長法政科員白畫執筆畫行黑夜棒鎗痛吸地皮刮盡居然下及黄泉土著捉來吃着充公黑飯嗚呼私土禁民毋許購官膏惟我可親嘗如是貪汚官吏等衆惟願云云 
　　一心召請科場老手制藝才人壯年欲助文思老癮未能武斷烟迷難戒已成末路呻吟火候頻添空望前程遠大嗚呼半榻孤燈看墨卷一棺高枕到黄泉如是寒酸儒士等衆惟願云云 
　　一心召請璇閨貴婦金屋阿嬌無心坐爇椒蘭最喜臥吞雲霧調經種子清膏直比仙丹私吸瞞人無土慘登鬼錄嗚呼思土嘗登望夫石斷烟慘到孟婆亭如是閨閣婦女等衆惟願云云 
　　一心召請官家公子皇族王孫象賢癮比先人鶴毒愛如寵妾少年紈絝吹簫歷耗靑錢今日衣衾易簀猶呼黑土嗚呼燕翼謀猷嗟未善馬蹄（馬蹄烟土名也）斷絶命難存如是閥閱子弟等衆惟願云云 
　　一心召請失業游民索錢貧丐已經腰挂空囊猶必臥吹短笛賣妻鬻子爲來土棧輸財胠篋探囊急付烟寮欠欵嗚呼九死一生追悔晩三申五令未遵從如是貧苦國民等衆惟願云云 
　　一心召請别號上人通稱羽士買土爲供佛氏熬膏聊作仙丹斗室參禪常用烟鎗敲磬仙壇念咒又依燈榻吹簫嗚呼在昔未能除嗜好而今斷癮喊慈悲如是方外僧道等衆惟願云云 
　　一心召請閱報諸君鬻文同志倘亦素有大癮何妨觀此微言游戲文章即是戒烟秘訣消閒觀覽乃忘無土深憂嗚呼婉勸言辭如不信召請文字又來呼如是有餘不盡等衆惟願云云（五） 
家庭常識 
　　天氣驟暖白蟻盡出最難除滅古今秘苑謂養竹鷄能除蟻患顧殊不驗茲得一法用銀硃拌黄梔子燒烟薰之視房屋之大小酌其多寡務使濃烟滿屋無孔不入乃始有效且必俟有白蟻飛出時薰之否則蟻卵殊無感覺仍不能死唯是否果騐願有白蟻之家一試之並乞示知[  天虚我生]  
　　橙橘之類每易腐壞若藏於菉荳之中可以經久不壞 
　　葛衣年久色黑用酸臭米拑水浸之三日取出清水擺凈則色白如新 
　　白色之衣以小赤豆煎湯或用蘿葡湯洗之則其垢易去 
　　黑漆上之紅字若以鹽水擦即去[  楊醒華]  
　　玻璃窗上之玻璃破碎如破失不大餘者可作他用則可以洋鹼水塗其邊上之油灰上使油灰柔軟而取出之如換易玻璃尤不可不用此法 
　　茶葉發霉切不可晒之日中致其氣味反因之而增惡如以火烘之乾燥後用細絹篩篩去其霉則仍可用[  孤舟]  
　　熱茶杯置外國漆桌上必發灰白色圓圈頗不雅觀可以火油擦之自去（栩按速用硬板刷儘力磨擦亦可復原惟閱時旣久則須購巴力司（五金店買每瓶三角）蘸少許於刷上刷之） 
　　水溝中易生細蟲長則化蚊可以洋油或臭藥水滴入溝中則蟲必死 
　　以烟袋中之烟油搽　瘡極效製法如下以烟油置小鐵管内加水十分之一於小爐上沸之成膏若無烟油可以皮絲烟代之製法亦同[  鼒孫]  
聨話 
　　予生平不喜代人作壽輓聨以其哀樂無關於我言不由衷殊無謂也惟在幕中則又不能免於此役竊嘗苦之然亦間有愜心之作錄存於雜稿中者茲錄供一二於讀者諸君在鎭海替居停輓縣議會議員李彭年云論道談經卓議何止五千言如先生固是千中選一者而况福國利民有功人世桑梓賦傷麟偉業定敎垂志乘』顧名思義上壽應登八百歲在今日不過百分之五耳豈料騎鯨駕鶴遽返仙山海天勞想象英靈長自照塵寰』又替人泛輓數聨云大雅云亡誰爲蒼生作霖雨』前塵莫問我來雪涕弔英風』又云世事太紛乘也知藥石難醫惟有脱身歸佛國』家庭饒幸福已是箕裘克紹料無遺憾在人間』又云自治停止進行致先生怫然而去』人心未必盡死故吾儕悄焉以悲』又云時事不可問那堪雨躪風蹂世情萬變』先生將何之未讅人間天上孰勝一籌』時方解散議會故有此言嗣在淮安代居停周絳珊輓陳廣齋一聨亦頗貼切不可移用聨云豪氣數元龍憶去年官閣聨吟春風坐我剛纔小别不多時又誰知祖道分襟便從此仙凡異路』醇交愧公瑾正長日天涯尋夢夜雨懷人豈料相逢須隔世怕重見白門柳色那堪聽黄浦潮聲』蓋陳係供職金陵殁於海上故以白門黄浦扣之又輓吳母莊夫人云騶里罷鳴機怪他青鳥殷勤　迓魚軒去西竺』鯉庭虚奉盥凄斷綵鸞消息獨研螺黛寫南華』又輓余竹舫云聞老伯父福相生成何祇六十八年與世竟忘情便去道山成大隱』距長公子傷心死别不過一千餘日在天應聚首願移磐石定中原』末句係切當日時事又輓督辦江皖籌賑事宜追贈少卿許久香先生云先生爲大善人即今遍地哀鴻嗷嗷待哺撒手竟長辭忍敎　百孤寒皖北江南齊下淚』現在之中華國猶自强鄰逐鹿岌岌可危雄心應不死願與二三遺老回天指日一籌安』時籌安會方積極進行予蓋恐其愈籌而愈不安也故有此言又輓杭州陳母一聨云近聞太夫人就養都門方謂樂叙天倫喜占勿藥又誰知節過中元未能抛却湖山竟爾歸依竺國』曩與次公子同官督署久已飫聆慈訓耳熟能詳始信是禪參上乘無復關懷兒女由他繞膝孫曾』又在杭州時金陵陣亡將士歸葬西湖曾代陸軍士官輓一聨云大丈夫當馬革裹屍爲國爲民死如不死』好湖山與鬼雄埋骨來歆來格神乎其神』亦頗稱意此外尚多容日續登[  天虚我生]  
事物閒評 
　　鄉鎭上之車站月臺類無遮蔭故搭客之乘火車必須露立守候殊感軍士民不便蓋搭客佇候之時或遇暴雨則滿身淋漓且盛署嚴寒則赤日當空難免灼人肌膚而風霜雨雪亦且冷入骨髓壯强者尚堪抵禦而老弱婦孺則苦不勝言矣余意似當建一蘆蓆之棚以遮蔽之雖形式上不甚雅觀而爲費甚省且於旅客大有裨益是亦不必拘拘於觀瞻也[  呆人]  
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第六章三月二十二日刋起 
其人見梅爾不諳平準則曰客於英倫爲初至耶梅爾曰然則曰固七金圓也梅爾不察探手取金圓一握數其七置諸桌上其餘仍納諸囊其人收之目灼灼視客旣似忽憶一事乃出向酒櫃取一小册殆爲簽名簿塵灰滿積則以袖底拭去之進以授客曰先生書名梅爾者鄉愿不諳世故且矯僞之事亦非所習則立援筆而書曰潘西來自坎拿大之理温蒙忒書已少年目光忽然一驚顧馬司登殊無覺掩其册曰可矣今請客登樓一視臥室梅爾曰可尤當爲我趣備晩餐吾腹餒矣馬司登諾遂導客循一狹梯而上抵一臨街之小室中卽以手中短燭置諸板桌上梅爾諦視一周尚覺滿意曰即此室可顧門上亦有鑰否馬司登曰鑰耶此則吾當覔之實則此間安謐固無須鍵門而寢梅爾曰否吾人旅行固以謹愼爲佳馬司登糢糊允諾遂自下樓呼其主婦曰沙拉餘語未談而少年已羼言曰狄克聲至驚顫不寗馬司登曰呼我奚爲少年曰汝來視此少年亦姓潘　馬司登曰果耶汝何以知之少年曰吾於簽名簿見之馬司登曰若是則洵奇少年曰是豈特奇吾直以爲彼必是．．馬司登曰必是何者少年曰必是潘西馬司登啞然失笑曰汝豈以爲彼姓僞耶少年曰否此中蓋有原因汝當助我馬司登似悟則低聲曰信然彼良多金可取而代也少年愕然曰否吾非謂此馬司登亦愕曰然則何謂少年曰是人行跡可疑吾欲一探其究竟馬司登笑曰汝疑其人來向汝家投親乎汝欲與之交談法亦良易少間晩餐不妨與之同席吾當爲若汝人介紹今母絮絮吾當爲客取鑰上樓言次又呼沙拉於破篋中摸得鑰匙一朿取之復躑躅登樓旣而已引梅爾入飯廳面上時露狡獪之容時少年仍坐原處馬司登卽納梅爾坐於少年對面笑曰潘西先生吾爲汝介紹見梅爾潘西君二人乃爲同族豈不甚奇梅爾聞語一愕意此少年豈即谷菲所言之榆莊主人耶然以年齡計之則又不類時少年已伸手與梅爾相握馬司登則注酒分置二人之彰自退出室少年乃曰潘西先生君自坎拿大來耶梅爾見少年詭異之狀心中殊詫則漫應曰然曰然則當來尋親梅爾摇首曰否吾於英倫乃無親族曰是則必來覔産少年此語至驟梅爾倉卒乃不能答然心中疑慮愈甚曰君語我殊不解少年曰汝不解耶實則君亦無須瞞我使君知我有如我知君之多者則當知我實能爲君臂助梅爾故作　眙曰君語乃益離奇少年低聲曰然則汝亦知有榆莊乎梅爾曰聞之少年曰吾固料汝必知實告汝吾父即榆莊之主人也然彼之名汝尤當奇蓋彼又爲一梅爾潘西也梅爾曰然乎然亦無奇少年見梅爾殊不動容無從得其端倪乃轉自覺局促然又不能恝然置之沉思良久忽得一策乃以酒自潤其喉俯身而前言曰君亦知吾父得産實非正當乎吾父當未生我之前嘗至美洲迨伯父殁始來襲産故人於吾父咸竊竊有私議疑吾父實非眞梅爾汝思此事豈不大有味哉梅爾乃不耐曰君語誠令我茫然且吾一身之事尚不了了奚暇他及言次卽催馬司登進飯匆匆食旣起立欲行少年忽又突然捉其臂曰潘西吾與吾父實不相睦汝若有事需我者吾必能爲汝助梅爾仍夷然曰謝汝容吾返室思之設有事需君者容再相告言次逕返室而去（第六章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章（九）]  
　　題烟樓鬼趣圖（蕉鹿散人） 
（見本報癸酉年二月二十八日） 
　　茶神酒仙呼不起三千年後出烟鬼烟鬼燒烟如燒丹一日無烟鬼欲死西洋貨賣來中華新烟散入烟鬼家一時食指騷然動满坐饕餮人如麻曲房幽邃玻璃透香氣如蘭燈似豆畫屏畫掩語聲輕羅暮低垂人影瘦横牀八尺隱囊支烟鬼横臥如殭屍扃門顚倒問昏曉雨落月明都不知鬼之癮動有遲早故鬼癮大新鬼小新鬼嗜此原偶然癮斷猶如中酒眠故鬼癮重如心疾鼻涕雙垂手如鐵一鬼持鎗忽長嘯呵罷一筒通七竅一鬼對面手欲爭义手燈前發狂呌旁有數鬼更奇絶繞牀儼若通呼吸支頣不覺口流涎埀首無言喉似澀移時衆鬼笑拍肩紛紛滕薛爭後先斯須瓶盒净如洗更拾渣滓相熬煎五更燈盡東　白個鬼面皮無血色牀頭斜抱烟筒眠日高欲起起不得君不見飲酒食肉爾與我沉迷此道殊不可只有快活　神仙幾見神仙食烟火 
尊聞閣筆記 
[痲瘋病（見本報癸酉年四月二十日）]  
　　粤東多痲瘋之疾大抵因地氣鬱蒸天時炎熇陽不藏陰所致犯此者有二種一則肌膚如故顔色不改惟暗處有之最易陷人不知者往往爲其所誤顧女瘋可賣而男瘋不可賣然雖不可賣而可輕瘋人之富厚者廣購姬妾令其傳染他人則已疾可以少滅故有作狹邪遊者妓女受毒因而及人挹彼注茲遂至其禍無窮有一巨富者某姓因事至港勾留匝月某故瘋人也眉目指爪均無所異衣冠華煥風度翩翩見者但知其爲貴公子而不知其爲狼疾人也偕其友讌於太平山妓院紅燈綠酒酬唱爲歡纏頭一擲動費不貲咸以爲此石季倫之流於是爭妍取憐求得其顧盼以爲榮一時爲其所眷者四五人皆平康中翹楚也夜合貲視他人特重一夕揮霍不下百金一妓見其每夕不脱襪而睡心異焉爲强除之同穢氣腥聞不覺欲嘔持火燭之則脚底血斑狼藉潰成數穴於是瘋人之名喧著於勾欄曾與狎者輒慙懼交併或有潛往羊城醫治者又澳門有西洋人偶染瘋疾至港地覔閒花爲消遣計有蛋戶某以艶名著西洋人以重金啖之與歡合去後始知因深夜至街見過者則微言挑之有某洋行侍者涎之久矣見之歡甚遂與纏綿是婦一夕而閱七人其毒始清而某侍者未及數月腮腫鼻穿糜爛遍體吁可畏哉諺云少不入廣其此之謂歟 
[奇病（見本報壬申年六月十四日）]  
　　老閘有船戶某婦産後兩乳忽然垂下長過小腹形細如牛筋其痛剌心呼號不息醫生王其年診視以川芎當歸燒烟薰之歷時許痛止乳縮上如舊 
[夜觀粤劇記事（見本報癸酉年八月初一日）]  
　　予去粤幾及十年珠海梨園久不寓目昨榮高陞部來滬在大馬路攀桂軒故址開圜演劇粤人士招予往觀予亦喜異地聞歌羊石風流宛然復覩也及門覺金鼓震天旌旗拂地齣頭則粤人謂之封相蓋即合縱連横之蘇季子遊說六國衣錦還鄉也具堂皇冠冕光怪陸離炫人心目至錦　宫燈之旦脚淡粧濃抺皓齒明眸色非不佳而視金丹兩桂固相去遠甚所差强人意者惟蘇相國之御車女焉曲終人遠再上氈毹榜爲灞橋送别殆演義中漢壽亭侯送甘糜二夫人之濫觴曹瞞之暗啞叱咤亦甚可觀繼而鑼鈜喧闕履舄錯雜自鄫以下吾不欲觀矣蓋戲本敎忠敎考演出無君無父舉手頓足殊欠雅馴也 
文苑 
[滬城雜詠八首（韞玉居士）]  
（見本報癸酉年十二月四日） 
　　滿目烟花醉不醒春申故國我初經賢豪第宅人誰在歌管樓臺客倦聽奇貨蜂屯尊怪物珍饌狼藉雜羶腥可憐珠履三千集黄浦當年說地靈 
　　夷夏喧闐氣鬱蒼洞天福地恣徜徉籃輿挾妓春馳馬（西人馬車載妓行市）桂櫂呼儂夜渡洋（洋涇浜有女擺渡每呼郎曰儂）鐘吼鯨聲逢禮佛（西人禮拜堂懸設大鐘每逢禮拜日鳴以聚衆）旗飄龍尾識招商（中國設招商輪船以龍旗爲别）蜃樓海市爭騰胇眞算人間熱鬧場 
　　南邦風物侈雄豪勝地閒尋約俊髦一郡春歸花寺盛（郡城隍廟有園林亭樹花木稱盛）幾人名列蕊宫高（郡有蕊珠書院）池探白石饒氷藕牆訪黄泥剩蜜桃（黄泥牆蜜桃果中佳品）贏得狹邪遊息好沐冠憑爾笑猿猱 
　　尋歡尋勝舊知門蝶館蜂房莫具論北部登場丹桂好（洋場戲館名丹桂者班皆北部最擅勝場）内園高會索蘭尊（郡廟有内園蘭花會集此花多佳種）詩裁楊柳歌三疊酒壓葡萄賭百尊任是參横兼月落綺羅猶爇好香温 
　　天工人代巧難侔競說洋涇足勝遊夜火攢星張亥市（洋場製自來火照耀如同白晝）番音掣電走庚郵（西人裝電線能於數刻間傳信百千里外）升天氣足球形異（西人掣升天球能自騰上）落地花開砲力遒（大炮有名落地開花者）畢竟堅牢無好物賺他囊槖罄徵求 
　　比年江左樂豐穰撲地閭閻梗稻香四府聚糧倉鼠飽（蘇松常鎭四府聚糧備運）千艘塡土野雞忙（貧兒擔土塡海船者謂之打野雞）銀刀脱網魚跳白金甲飣盤蟹劈黄有約戲邀詩酒侣携壺重醉百花坊 
　　穩試肩輿覓故人穿城入市厭囂塵高門謁客嘗書午别館傳單又報申（滬上每日有申報出售）習氣染成時世派炎威熏透異鄉身投閒願得清凉界幾度憑高望遠津 
　　已凉天氣換新秋問俗鄰村作冶遊袒裼深閨輕露臂（滬俗女人當暑多着半臂衣）搴簾小院重纏頭盆堪聚寳天應妒爐入銷金我亦愁太息膏粱紈綺輩幾回花月逞時流 
花叢談屑 
[張少卿花燭詞并序（夢蕪主）]  
（見本報壬申年六月二十七日） 
吳門名校書張少卿者系出毘陵間小家之碧玉身依慧水託雅集於黄紽聽雨僧廬夢雲禪榻深情欵曲綺語纏綿早已遊侣噉名痴人逐隊矣無何跡附鸞燈歌傳雀舫虎邱春暖盪鴛夢而低昻鶴市宵深聽鵾弦而掩抑嗣以金吾禁切玉女蹤藏深潛於桃李園中久匿於芰荷叢裏琵琶小撥檀板輕敲捲花之鯨浪雖狂蔭葉之鶯身自穩迨夫風姨威息月姊恩多結小社於紅樓試新聨於翠帖（自註有鉅公贈以聨曰少之時不亦樂平卿以下何足算也）門前車馬巷裏笙歌時蓋居干將坊巷也燈紅酒綠之場非卿不樂月地花天之下與子爲歡斷三生杜牧之腸名流傾倒作一夕秦宫之夢我輩勾留乃有張小伊觀察者筮仕滇池覊身滬瀆近復以奉催軍糈解橐吳閶問柳章臺品花吳市緣深一面遽爾魂銷夢結連宵翕然意滿詞託微波之達好倩蹇修鑒忘禍水之臨敢稱副室爰仿委禽之禮用圖比翼之歡遂於月之十六日迎歸於曹家巷庽廬紅毹交拜金盞同傾禮也藍橋重度看蟬鬢之斜欹玉札誰緘顧鸞弦之再奏聊疏短引兼附小詩藉佐新談以供一噱云爾詞曰 
　　卸却黄冠畫翠眉靚妝顧影弄嬌姿無端一夕東君力博得雍容象服宜 
　　姊妹常時共倚樓尊前老大各生愁紅顔畢竟多濃福夫婿居然在上頭 
　　七寳香輿錦作堆綵旗繡幟兩行開旁人休與爭遲疾八座巍然命婦來 
　　黄紙新緘御筆封入門便荷寵光隆而今休說梁紅玉合向先生拜下風 
　　舊日棲遲王謝堂新巢京兆有雕梁不須更說烏衣巷飛上高枝變鳳皇 
　　記得歡場手共携女床鸞鳳換巢棲琵琶還向江心弄笑爾　陽估客妻 
　　大絃急迫小絃舒合卺青廬事不虚願得多情似關盼深情常伴老尚書 
　　濃艶凝妝倚晩霞一枝移植到仙家蘇臺春色知何許多少王孫不看花 
警世寓言 
[逆婦慘報（東城灌園叟）]  
（見本報癸酉年二月二十二日） 
　　某生娶一婦入門後貪懶凶頑不循婦道生家素貧奉老父以居平日甘旨之敬雖不能豐而頗得天倫之樂自婦至後事事苛減老父之飲食衣履幾不周矣訴之子則婦輙反唇相譏曰今日之米鹽是翁所部署乎今日之布絮是翁所籌畫乎旣兩肩荷一口則稍耐之可耳新婦非倚市門者何從得粱肉何從得絲麻乎老父輙不與較然鬱鬱不久竟謝世婦非特無慼容反有喜色附身附棺亦皆草草且曰而今後莫予毒也已老翁有幾多光陰而好與新婦作難宜其死者親友提及老父則反肆惡言由此人皆側目焉一日婦忽得奇疾宛轉牀褥但呼痛楚無何而身體不能動矣燭而視之則兩股及臂已青紫紋起矣無何而溲溺不自知矣燭而視之則兩股及殿已血肉潰腐矣夢中囈語無非榜掠呼痛也無非號哭乞恕也半月之後遍身潰爛泣謂某生曰妾以不孝於翁致遭冥譴後悔莫追矣君倘念結髮情幸廣爲傳播使天下逆婦聞妾之事而皆化爲孝婦則妾之罪庶可末減耳婦死某生親爲人言之 
 
 
 

Page 18

 
 
   
 
