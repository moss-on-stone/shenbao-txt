# 1893 - 271 - 4907347

 

Page 1

 
 
[赶印京報放大附張啓] [  申報舘主人謹白]  
　　臣工章奏薄海願聆偶一濡遲無不延頸跂足是以本舘特倩妥友每日在内叛赶豎抄寄印入報章卽凡邸抄及摺報中所偶遣者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至　各處新聞益復旁搜博訪遠而海外近則目前上逮官場下迄閶巷瑣聞佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[開印彭公案啓] [  圖書集成局啓]  
　　小說家言大都憑空結撰故有識者無取焉惟彭公案一書係國朝之人之事其中奇奇怪怪較之龍圖公案有過之無不及旣可以資談助并可以感發人心實不當以小說目之兹由三友書屋託本局以大號鉛字排印校對無訛裝潢雅致附有精繪圖樣不日當可出書世不乏好奇之士其亦家置一編乎 
[論粤東盜刦試寓事]  
　　凡值各省鄉試之年士子雲集商賈亦因之輻輳而無賴匪棍等類更相率而來以伺間抵隙而一試其技夫是以各處試寓中之考生往往有失竊銀洋者有剪去零物者有墮人撞騙之計者種種不可枚舉而盜刦之案則從來所無或者途中被刼則尚有所聞若已抵省垣賃定試寓專待入場此其間則决不至於盜刦何則大憲明知各士子絡繹而來省會中人數頓增萬餘而又有赶考巿之商賈諸人並小本經營之輩考生又各有從人以及送考之人各州縣禮房各學書斗約計又將萬餘人省會之中平空添出二三萬人則惟恐此中良莠不齊魚龍混雜故往往調兵駐紥以防意外而資彈壓固不獨貢院前後之守衛營兵而已也况每值大比保甲巡查之員弁兵勇亦多加意認眞雖曰各憲皆注意於掄才大典未免於吏治稍有所疎而其實則轉因考試之事而益復認眞吏治並未稍有疎忽之處也而乃竟有試寓被刼之事此眞駭人聽聞者矣粤東友人函述謂粤省長塘街某試館内寓數人皆係富家子弟衣服華麗行李輝煌匪徒見而涎之屢圖搶竊而未得其便主試入闈之日該試館士子皆出觀迎簾館中僅留僕役一人看守匪徒遂糾黨數輩闖門而入出利刃禁嚇看守之僕役使之不得聲張遂將寓内所有一切衣箱概行刦奪而去諸生返寓覩此情形不禁大驚急報知營弁四出追尋而閱時已久杳無蹤跡諸生皆來自外府州縣銀物盡失告貸無門大有進退維谷之勢夫省會重地也何得有盜大比之年又旣格外防閑認眞稽察則更何以致盜而乃居然有盜且觀迎簾則時在白日又非黑夜之比以省會重地且在大街之上白畫之中盜竟瞻敢披猖若此尚復成何世界廣東素來多盜說者謂廣省去香港也近省中官弁捕盜若急盜黨卽遁入香港港中爲英國屬地華官不得過問彼乃得以逍遙乎法網之外故香港之盜風亦熾盖港中西官捕盜若嚴彼亦可逃至省垣西官亦無從過問此盜之所以有恃無恐而其勢益盛也平日之間盜風素熾則當此鄉試之年外府外縣之人來者如是其衆腰　雖未必皆是富厚必各有考費隨帶而來用是以眈眈虎視者更不乏人而盜黨乃愈覺興高采烈然彼爲盜黨者所謂人畏虎虎亦畏人見各考寓中皆有僕從而巡更查夜諸兵勇格外認眞亦旣預爲之防何敢以身嘗試故竊以爲此次之刼搶試寓者或者仍係試寓中之人未可知也夫試寓中之人則爲同道中人同道豈有相殘之理而不知粤東之所謂試寓正有不同道者在也粤省賭風最盛苦官府時爲禁止不得明目張膽大張旗鼓乘此大比之年各處士子雜沓而來紛紛覓寓則若輩賭徒亦假考生之名租賃房屋高貼紅籖稱爲試寓其實則皆劉盤龍一流人志乎利不志乎名者也旣冐充乎考試乃可肆無忌憚晝夜轟賭招邀多人若此等試寓大約與眞正赴試之人其數亦不相上下蓋以廣東素尚手談卽眞正試寓日中無事亦多以抺牌擲骰爲消遣故若輩混入其中無從辨别也夫常賭無不輸之理此輩中人卽曰手叚高强而手叚愈高者其窮愈甚昔人嘲賭者曰借問此中誰最善羣推無袴之公花骨頭究不可以捉摸則因此而傾家蕩産者有之而此輩則非紈袴中人比也一經落魄可以無所不爲拐騙竊盜靡所不至則安知此次該處試館之盜案非若輩之所爲也若輩旣充試寓則刼而得贓仍窩藏於試寓中以待暗中銷售而供再擲該寓士子乃投報營弁四出追尋又烏可得其蹤影也哉然而此風也他省尚不多見惟粤省爲獨有其故固由於賭徒之衆不難變而爲盜逋逃有藪可以有恃不恐然彼有捕盜之責者則又將以何顔見人耶然而上憲且未嘗以此督責之又何尤焉書竟不禁爲之擲筆三歎 
[諭旨恭錄]  
　　八月十七日奉旨直隸鄭家口營遊擊著于金聲補授欽此 
[金鰲載筆]  
　　兵部爲知照事武選司案呈前惟侍衛處咨開簽分正黄旗行走漢二等侍衛徐海波業經行走四年期滿照例咨送兵部帶領引見請旨分别以叅將游擊推用等因本部於光緒十九年七月二十六日將該員帶領引見本日奉硃筆圈出期滿漢二等侍衛徐海波着以叅將用欽此欽遵到部相應知照貴領侍衛内大臣處查照可也○吏部爲示傳事現出有兩浙長亭塲鹽大使一缺查有在部投供之鄭工分缺先鹽大使張福年應行擬補相應傳令該員於三日内親身赴部騐到並將執照携　呈騐毋違特示○吏部爲移咨事考功司案呈前准直隸總督大學士李咨開直隸武邑縣教諭張文灝俸滿保薦准奉部覆咨給送部循例引見候旨錄用等因到部經本部於光緒十九年八月初二日帶領引見本日奉旨俸滿直隸武邑縣教諭張文灝着以知縣用欽此欽遵到部相應抄錄原奏移咨直隸總督查照可也○禮部示頭傳景山官學候補教習張澍宗室官學候補教習吳會恕等限三日内親身赴部騐到並携帶筆墨以備塡冩親供當堂覈對筆蹟毋違特傳○太常寺爲知照事照得八月初九日秋祭社稷壇皇上親詣行禮應自八月初六日起先期致齋三日本寺應於初六日寅刻呈進齋戒銅人至内廷奉設於乾清門下爲此知照景運門值班護車統領飭知西長安門天安門端門午門各值班章京弁兵等卽於是日寅開放正門照例預備以備本寺呈進銅人可也○孫萊山大司宼奉命主試順大鄉試所有刑部漢尚書特命李蘭蓀大宗伯鴻藻兼署刻已涓吉於八月初十日辰時躬抵秋曹履新署任經司務廳粘貼紅諭示仰　署官員吏役以及皂隸禁卒人等知悉至期一體謁見各宜懍遵毋違特示 
[闈差調員]  
　　順天鄉試所有闈中稽察號舍葢戮監放粥飯巡綽各號管轄水夫隨同瞭望以及差委各項委 
 
 

Page 2

 
 
員應由順天府現任候補同通州縣佐貳教職調入闈中差遣惟順屬人員無多奏由直隸藩司遴派候補佐貳州縣六十員來順交由監臨帶入閙中差委事竣回直酌予超委一次以奬其勞歴屆循照在案兹本屇癸已恩科順天鄉試所調前項直屬候補人員入闈差委者至八月初間始陸續到齊赶由京兆署咨送大監臨酌委以資闈中䇿遣矣 
[掄才鄭重]  
　　本屆順天鄉試進塲之期專司稽察搜檢王大臣卽於寅刻先後至貢院禮部由軍機處領出欽命題目題筒恭賫至貢院都察院專司稽察堂官命聽差擊鼓呌門鼓敲五點旋由貢院鳴號將中門洞開大監臨跪於閾内接過題筒起中門仍閉監臨送交内簾刊刷題紙逾一點鐘都察院又命擊鼓鼓敲三下嗣將貢院東左東右西左西右門皆洞開稽察接談撫卷各官入於龍門公座以坐緑管護卷官兵於二道貢院門下放卷處保護而東西磚門外四路籨台侍御卽按憲綱點名籨士子領籨後分路以入廂黄正白滿蒙漢順天府學小京官教職順天東路永平府天津府奉天府吉林黑龍江各士子由東左門放入廂白正藍滿蒙漢順天南路保定府河間府順德府定州深州南皿各士子由東右門放入正紅正黄滿蒙漢順天北路宣化府承德府廣平府冀州遵化州中皿各士子由西左門放入廂紅廂藍滿蒙漢順天西路易州大名府正定府趙州府北皿各士子由西右門放入均於二道貢院門下領卷至龍門交簽後卽按卷上所戮字號歸坐直至戍刻始行點完封門扃試諸王大臣卽散歸府第以便夜間進内覆命云 
[北通州近聞]  
　　八月初一日倉憲提騐奉天料豆一萬餘石卽日報竣○倉署後水月院開光演戲曾列前報戲臺前有水低窪臺左有荷花池觀劇者在甬路站立末一日正演天倫報一齣有小賊剪去某公子銀鈕扣被公子知覺小賊故下荷花池以作脫身之計詎公子情急隨彼跳下二人在池内翻來覆去揪扭不開觀劇者探身爭看又墜五六人岸上人哄然大笑後押臺官人將小賊鎖拿上岸某公子及觀劇者十數人遍身泥水淋漓均不識廬山眞面目矣○由通至津運河一帶今夏决口數處惟河西務上汛地名紅廟决口最甚水順東下清淺見底船隻經過膠擱難行經李傳相札委候補府姚太守會同通永道張觀察督率夫役卽日興修至揚村蔡村决口之處另調營勇修築刻已荷鍤齊興畚挶並舉矣○貽來牟機器磨麫坊開設在東關横街生意頗旺旋因水淹機器少有損壞刻已修齊依舊鼓輪麫分三等價廉乾潔城鄉鋪户居民爭先購買大有應接不暇之勢但雜糧店所售之白麫較前大爲减色○客有自天津河路來者云行至蔡村地方見一划子船船頭站立西國女教士適遇回空河運船迎頭鼓浪而來划船不及避正撞船頭女教士站立不牢驚落河内兩船水手赶卽下水救起雖無性命之憂然拖泥帶水飮水數口已受驚不淺矣○江廣漕糧三萬石於八月初五日報到初七日倉憲提騐江廣頭起漕糧初八日提騐江廣第二起漕糧初九日提騐江廣第三起漕糧時已扛糧上岸分叚鋪塲倉憲坐糧廳憲亦先後排導出城忽正西上烏雲潑墨風雷交作大雨傾盆至雨霽天晴已午後矣至初十日始行補騐是日報竣○今夏大水成災東北一帶莊村房屋漂没十居八九水退後少有身家者亦只修盖一二間聊作棲身之所餘多磚木無存刻下難民身衣夏衣蓬頭垢面帶同少男幼女領粥乞食夜多露宿形同蝟縮轉瞬寒冬無室無衣何以卒歲仁人君子能無聞而惻然○初八日聖廟丁祭張觀察陳廳憲公出委員吳邑尊主祭恊同與祭官敬謹將事○壩樓前長堤原係倉憲騐米時遇有潮濕者風颺鋪晾之地今夏大水冲刷堤多窪陷倉憲擬籌欵興修一律加高培厚以期鞏固○本月初九日早天昏如墨雨師稅駕忽聞霹靂一聲窓牖爲之震撼雨後傳說新城南門外有二孩一男一女男出門小溲女倒穢水均被雷轟擊孺子何辜竟遭天譴得母有夙孽耶 
[日報記朝鮮事]  
　　朝鮮自開外交以來政府政費年增月加歴來歲入不敷所出近日議起一大商社以收利益而補政費之不足略有頭緒其資本總額未定國王自許出金四百兩其餘閔氏一族及各大臣等各出萬兩醵成其事其來往當與上海連繫爲總匯之地是故設領事以便處理事務刻下朝鮮政府定於本月初旬設置駐紥清國上海朝鮮領事官名駿灣總事官卽派前任仁川監理使成君岐連不日卽當奉命履新按成君昔曾駐在天津其學問經濟共推爲韓廷中之上乘人今後所有交際之國尚須察核情况合機宜之地如俄之海參崴等地亦擬派員前往駐紥近已設貿易事務官署於該地矣○朝鮮於去年十二月間停止典圜局鑄造新貨幣事務緣股份中意見不合彼此衝突不得已而奉命暫止迄今九個月中政府種種苦心費盡經營得仰賴日本政府允許代辦再造新貨幣之基克定上月廿三號本國典圜局亦開造擇於韓歴七月廿五日國王誕辰發行使用○東學黨有再燃之舉本月四號忠清道監營李兵使電逹韓京言該黨自魚允中到來鎭撫又奉諭旨准一概無罪免究該黨早願解散脅從詎知近被各地方官見有該黨之人逐加捕縳於是該黨大憤慨然曰綸音如此而地方官矯君命以虐待我民我等必須掃蕩暴官汚吏而後已乃再竪彰義忠君之旗號密議據智異山爲根本遂漸漸屯集此電若眞韓廷又多事矣 
[督轅換季]  
　　督轅牌示改於九月初一日换戴暖帽 
[潯陽紀事]  
　　九江總鎭何采臣軍門查閱潯城岳師門外砲臺及湖口縣之武曲港梅家洲等處砲臺事畢回轅標下前營遊戎周後營遊戎王新勁營管帶范及丁楊潘三守府率領千把員弁至江干迎接○長江水師湖口總鎭柳馥堂軍門至九江一帶查閱營哨於十一日抵潯進城拜會道鎭府縣各官各官隨往答拜駐襜帷一宿卽解纜返旆○長江水師提督黄昌岐爵軍門由漢東下於十二日巳刻過潯并未停棹潯城文武各官俱至龍開河接官亭碼頭迎接水陸各營俱列隊鳴砲申敬○道鎭府憲牌示本月初十日祭關聖帝君又示十四日秋分祭夕月壇屆期誠觀察何軍門邵太守周遊戎王遊戎王司馬薛大令丁守戎楊守戎潘守戎黄叅軍沈少尉等於五鼓時齊集致祭雍雍肅肅恪恭將事○原任山西巡撫劉謹丞大中丞瑞祺係江西德化縣人由翰林起家内用給谏外抉監司洊升封圻上年薨於位其靈柩經長公子介眉孝廉扶回故里用官輪拖官舫於十六午刻抵潯官紳戚族多赴江千　接聞須開幃祭奠然後安厝○特授九江府瑞昌縣吳慕臣明府念慈奉檄調充鄉試同考官該縣印務上憲札委候補縣黄紫封大令麟代理履任未匝月卽丁憂邵傳巖太守札委德化縣薛俊甫明府銓兼代於十八日前往接印任事 
[營巿雜聞]  
　　距營東南十里地名大水蕩者赴葢州之要道也曉夜不絶行人近來譁傳有怪每於定更後單身不敢行走日前已有丨牧童及一賣火燒者曾被捉弄幾死現尚垂危據云凡過此地恍惚若見一女郎遂如兩手鎖住頸項氣不得伸霎時不省人事次早僵臥道傍經人灌救方醒殊不解其何故也○本街東西兩官蕩因上年各淹死人會董特於前月廿五日延僧禮懴並放焰口以超度之然謠言終未息也○熊岳三子地方有孫某者近從北邊外白葉蘇拐得八歲幼童十二歲幼女各一寄唐戚串秦姓家且一路下已將幼女姦汚現被葢平縣差役王鳳崗訪悉一併拘拿到官當經何大令審出眞情將孫收禁一面詳請上憲移咨被拐男女家屬到案給領後再行核辦○有葢平差役挑一木籠内裝人頭一顆云是搶刼西河口小船之盜犯李某首級其黨共有六七人犯事後在熊岳口銷贓破案獲住兩人正法其一發往犯事地方因李係津人久居營口故特發來示衆○近聞海葢兩縣尊擬會查營街憑帖皆因訪得銀爐日多家家自出憑帖多至數十百萬有過其貲本數倍者名爲銀爐實係票鋪巿面日形空虚故欲澈底根查不准憑帖過本此事固爲地方當務之急兩邑尊非平日關心民瘼者不能及此 
[不及周轉]  
　　漢口小蔡家巷口福泰裕錢店黄陂縣徐某所開也於上月底比期因入不濟出以致停歇凡各店用出花票概行開兌其 
 
 

Page 3

 
 
餘銀票若已收銀者或至期兌銀或愆期相償不得短少毫釐至往來處用出銀票尚未收銀者囑令各處退還下家該店仍將票紙收回以及内該外欠收帳還帳綽綽有餘並無講折等因如涂某者因不能周轉而歇業誠非狡猾之輩藉歇業以圖騙塌者所可比也 
[舞弊被革]  
　　有鄭某者湖南人也與現任漢口牙厘總局余堯衢太尊同籍又沾戚誼目下太尊總辦漢口厘局卽派鄭在花樓爲司事鄭以太尊待己素厚加之局中稽查以及辦理一切要事者大半同鄉相識之人卽以身在花樓穏如泰山縱有疏忽諒太尊萬弗至以薄情相待司事不到兩月遂從中舞弊有某客從異域辦來絲頭名拘手者約十五包應抽厘稅錢十餘緡鄭命帮查商之絲客祗打五包票紙呈局其餘照局例减費放過以肥私囊絲客從之被稽查查出禀知太尊詎太尊辦事秉公不狗私情罰絲客三倍將鄭革除鄭至此悔已晚矣 
[冠盖往還]  
　　江西巡撫德曉峯中丞由京來滬在英界天津路暫駐迭載前報前日駐滬法領事吕班君乘坐馬車至行轅晋謁晤談片刻興辭而出中丞准於今晨十點鐘時赴法領事署答拜 
[尚衣赴蘇]  
　　新○簡蘇州織造慶尚衣多由津南下過滬小駐已列前報兹悉慶尚衣於前日赴各衙門辭行擇於昨晚雇坐民船赴蘇履新道憲以下均至江干恭送 
[五馬言旋]  
　　松江府恩太守來滬情形已紀前報兹悉太守已於前晚起節回松 
[坍岸續述]  
　　本邑護城河自經開濬之後兩岸已坍塌不少本報亦曾紀其崖略現屆秋汛潮水大漲兩岸更形傾圮最甚之處竟有坍至五六尺者若不早爲設法恐一轉瞬而前功盡棄豈不大可惋惜敢以質之司其事者 
[掌珠忽失]  
　　本邑小普陀橋某姓家生一子年僅四齡前日隨羣兒在門外嬉游忽然失去父母見羣孩已散子尚未歸出外找尋杳無蹤跡不覺惶急異常手持小鑼一路尋來且敲且喚昨更添人偵緝仍無所見想已入拐匪之手矣 
[法界穢談]  
　　法界彩視街昇平里二弄居人王甲不務正業時時游手好閒其妻某氏虎而狐者也不慣寂寞暗與八仙橋左近某藥材店夥某乙私通夜去明來了不避忌久之風聲漸露被王詗知然贓　全無無從捉摸也前晚携其妾至丹桂園觀劇鐘鳴十一下緩緩而歸輕叩雙扉寂無應者心知有異守候街頭有頃其妻携燈啓　王卽捱身入内見妻瑟縮不止詢之不答遂勃然大怒奪其燈大踏步往房中驀見錦衾角枕之旁有一人蜷伏如蝟乃以麻繩縳之告知其友程某號召女棍母大虫飛車而至大虫虎威大振喝令解送捕房程則佯爲排難解紛謂苟得番佛數百尊亦可解除冤孽其人知事不得了叩頭如搗蒜伏地求饒旋有好事者緩頰再三釋之使去○龜奴倪新和携妻大姑娘在小東門外開設花烟館邇從揚州勾誘青年婦某氏謬稱薦往某姓家傭工婦欣然諾之許携至滬上偪令爲娼婦鐵石心腸堅不依允未幾其夫某甲尋蹤而至於前晚一點鐘許大踏步上樓倪見而阻止以致互相口角事爲某乙所聞將倪斥責倪自知理屈不答一言旋得任甲將婦領去及甲向索箱籠鋪蓋則已歸烏有矣 
[研訊賭犯]  
　　捕頭捉賭已見報章昨晨捕房將勞阿四等四十四人並賭具竹棍等一併解送公堂黎副捕頭督同通班印捕華捕及包探王阿二唐寳榮張九意等到堂候示蔡太守會同薩君升堂謂曰爾等諸人各向本分府直告何人爲首何人爲從誰爲上風誰爲賭客一一言明本分府無論其人是賭非賭當卽予以自新之路並不向其根究言未畢忽有沈福山陳官三兩人站起自願直告太守商之薩君及麥捕頭立時退堂至花廳上問沈陳曰爾等可能將各賭犯指明沈陳供稱可以指明惟不知伊等名姓太守曰不知名姓亦無妨碍但爾等究竟作何事業沈供爲玉器生意陳供爲米店生理太守與薩君會同之下令將沈留在本分府處指認陳分發二堂廊下在書辦處指認太守命各差役將各犯從西首腰門帶進由東首腰門帶出須將各粤人帶來該差遵諭前往遂將勞阿四帶案勞供稱年四十歲祗供一語卽由差役帶至二堂令陳指看太守問沈曰勞作何事沈稱是賭檯搖寳之人又帶匡阿珍至案供年六十四歲沈供稱是賭檯主人又嚴阿會供年四十九歲沈禀稱亦是搖寳之人又趙阿余供年三十二歲沈禀稱是上風之人又劉阿賢供年六十三歲沈禀亦是賭檯主人又郭阿五供年五十六歲沈禀稱是姘股主人又文華良供年六十一歲沈禀稱亦是上風之人又魏羅執供年四十六歲沈禀是搖寳之人又王阿其供年三十二歲沈禀是賭塲賣飯之人又王阿福供年四十歲沈禀是搖寳之人又廖阿王供年二十三歲沈禀爲上風之人以上均係廣東人陳阿福供本地人年五十六歲是老檯開花朱桂卿供年三十一歲亦是開花沈林仁供是看洋之人張土春是開花之人其餘趙阿如胡金龍王壽法陳海坤蕭阿根康候蘭王海林施蘭和王伯其張子興錢阿銀施阿狗徐老六張毛毛朱根泉張心泉陳阿福周炳泉徐爲堂施阿羅曾福生胡阿寳沈松成張玉林吳金卿王如生李松林朱金林王海婁錢阿木以及僧海寳沐清等沈或指賭客或指望風或指在塲内爲小本生意指畢太守復與陳在書辦處指認者核對無錯復與薩君升堂謂勞等曰現已查明爾等粤人均係賭棍判令各責一百板枷號一月期滿遞解回籍其康侯蘭施藍和施阿狗等九人爲小生意者從寛開釋餘人各罰洋十元如無力交洋改押一月 
[巡局瑣案]  
　　滬南浦灘一帶向不准東洋車推行邇來違章拖載者日見其多前日有英界廣德順吕宋票店之東洋車行過十六鋪橋尚欲向南適被十六鋪巡防中局勇丁瞥見喝令駛回車夫謝阿二倔强不依被勇將車拘入局中李蘭史二尹提訊之下再三申斥姑念初犯從寛辦理將車給該票店主具領並飭具結存查謝開釋○夏楊氏同子夏金規扭妻父鄭行茂至十六鋪巡防北局祝二尹提訊之下該氏供娶鄭女爲媳邇來歸寍日久屢邀不返叩求究交鄭供有女彩雲嫁與夏金規爲室日來有病在家並非抗匿二尹判令鄭將女交案如延干究○崇明女郎張春姐年甫及笄日前在滬南失路被大關守門水師勇張長春瞥見留宿舟中前日張將女送至十六鋪巡防中局該女供訴前情二尹飭甲查得該女有母張王氏現住九鋪地方飭將該女交十六鋪地甲送交伊母收管○滬南引鳳慺茶館主投十六鋪巡防中局禀有茶客滋閙毁壞物件李二尹飭勇拘到王阿木王阿二二人提訊之下阿木供爲鐵匠因阿二紊亂行規邀伊評理瞻敢行兇阿二供詞含混二尹判令王阿二賠洋二元給該茶館主以償毁物其事遂了 
[英界公堂瑣案]  
　　包探沈金龍禀稱沈金堂遭葉賢清許相泉哄騙鋪陳衣服解案請訊沈金堂訴稱係湖州人與葉等同住東昇棧糾合小的坐馬車出外伊等卽赴棧中取去鋪盖衣服烟槍等物爲此報捕吊贓缺少金戒指時表等並洋十八元叩求追究葉許供詞含糊蔡太守商之英副領事薩君以葉許有心誑騙判令各押一月○沈包探禀稱陳和尚胡阿狗沿途設攤聚賭拘案請辦惟查胡實係與賭之人陳胡皆泥首求恩太守判將陳枷號七天胡管押七天○包探秦少卿禀稱陳介德失去自嗚鐘一架由小的查係積竊陳九香所竊吊贓送案太守判將陳九香笞一百板管押二月○湯長根訴稱失去衣服三件查係周子良行竊交捕送究周俯首求恩太守判押一禮拜○傭婦某氏行竊主人談姓首飾當時逃逸經姚永林投公堂控薦保馮李氏戈子亭等蔡太守訊供交保限交某氏到案已紀本報昨又提比姚投案求催馮李氏等供求寛限尋交太守判將馮李氏管押戈交保赶尋該傭婦到案訊辦○包探孔阿才禀稱有薙髮匠吳氏與徐金三姚德林韓炳奎等邀啜講茶行兇打架吳稍受傷痕曾送醫院自知情虚在院逃逸今由小的起到木棍二條鐵鍾一個連徐等送案請辦太守判將徐等從寛交保○永泰豐綢莊夥 
 
 

Page 4

 
 
某投案訴稱周瑞生以買物爲名乘間竊綢一疋當塲看破交捕送究周供稱係寗波人向爲煤炭生意與該莊主認識前去買綢不敢犯竊太守判押一月贓交失主領去○十七號西捕禀稱孫阿元所駕馬車晚間並不點火向前奔跑有違定章解案請罰太守判罰洋十元○三百六十四號華捕禀稱昨晚小的落差回家被烟妓鄧朱氏强拉入内吸烟爲此拘案請究該氏供稱與阿大同居該捕實係阿大所拉小婦人前去解勸悞被拘案包探孔阿才禀稱小的查得華捕實係阿大所拉太守判將鄧朱氏交保限交阿大到案訊辦○包探顧阿六禀稱天然氏照相店中使女朱阿仁昨日上午出外買水行至丹桂戲園前遭何瑞林所騎之馬撞倒踏傷小的瞥見拘案請訊曾送阿仁至醫院據醫生云阿仁右手之傷須七日方愈何一味求恩太守判罰洋三元以二元給阿仁養傷以一元充公○東洋車夫俞毛狗蔡四伯在途爭奪生意由華捕解案請罰太守判令各押三天華捕又解毛雙濤在路裝配馬車違章送究太守判罰洋一元○杜和生訴稱遭施阿小軋在五層樓訛索小洋五角心實不甘報捕送究施俯首無詞太守判押七天期滿交保○王安卿訴稱有包車一輛遭陳阿榮所駕馬車碰壞鳴捕送究太守判將陳阿榮罰洋二元並令將包車修好○包探黄四福禀稱徐傳氏遭朱阿生抱住調戲致失銀針等物爲此解究徐傳氏伸訴前情朱供稱係寍波人在報關行爲出店酒後悞犯叩恩宥太守判罰洋五元以一元賠償該氏失物其餘充公○趙連生偕妻陳氏投案訴稱開設烟館爲業有林大欠錢一千四百文向伊索討反與周友橋行兇爲此報捕送究見証周發榮供稱見林行兇是實周供稱伊等爭執小的曾爲勸解林供詞含糊太守判周交保林押七天○二百八十七號華捕禀稱昨有縣差往拘陶金温戮傷胡光德案内之王月樓王飛步奔逃小的拘住忽有王妻胡氏奔來咬傷小的之手是以拘案請辦王胡氏一味抵賴太守判押三天○俞六榮訴稱爲小工遭郭阿德用竹棒毆傷頭額報捕請究太守判將郭押候再訊 
[珍飾助振]  
　　自順直告災而後各省善士之以珍物助振者時見於報牘而出諸閨閣中人尤覺難能可貴本館恊振所承湖北陳氏以翡翠臂釧珍珠嵌寳挖耳金圈助振以璇閨之珍品振蔀屋之災黎是眞能以慈悲心行方便事者倘蒙海内仁人出貲購取得以玉成善舉豈非及時積德之一端哉合綴數言以當喤引 
[急募善欵]  
　　竊聞天地好生庶彚咸資覆載帝王樂育羣黎悉荷裁成分雖難與等倫理得引爲因證敝堂奉行衆善夙仗同緣有口皆碑無心不印第經費猶虞綆短卽根基曷望綿長爰祈薄海仁人駿惠遙頒鴻恩普錫和衷共濟常捐罔間初終見義胥爲慨助勿分畛域試念時逢貧病贈醫與贈藥兼需每當歲迫饑寒施粥及施衣並舉凡事必令叨蔭巨貲全賴發棠救一人或繫一家功逾造塔矢萬愿定邀萬福欵盍傾囊謹誌蕪詞諸希慈鑒[  上海虹口元濟善堂同人等拜啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[好義急公]  
　　兩淮鹺商認繳部餉百萬原定八限繳清刻已屆滿所有欠繳尾欵昨經淮南總局憲諭飭七月底一律清繳復查請奬銀數尚有五萬餘金未據投奬亦令依限請奬毋得自悞云云兹聞在揚諸商以欠繳尾欵及未經投奬各商有在原籍者有在引岸者一時函催前來不及然誼屬同舟又不忍坐視遂公同酌議遵照憲飭先行借欵代繳一面飛函傳催各商來揚昨已由清吉昌等查明至七月底止計共欠繳正捐六千八百九十餘兩如數措齊具禀赴局繳清並代懇量展奬限俾日内本商抵揚或自行請奬或栘撥他人聽其自便以免抱憾　隅等語一時聞者咸謂淮商此舉旣顧同袍又全大局誠一舉而兩善備焉好義急公且斯之謂歟 
[蕩婦行兇]  
　　江北人陳寳林向在某沙船當耆民因挈梅鶴居滬上年將半百似續尚虚因納同鄉人　氏女爲小星未幾詩賦弄璋忽生一　陳夫婦愛如拱璧尋常不輕令出門旣而大婦亦得寍韾兒璧合珠聯不亞二陸矣去秋陳因病而殁許氏楊花水性不願稱未亡人潛與某甲結露水緣時赴小東門外某客庽中爲陽臺之會大婦訓之不改遂將許氏及姦夫雙伶拘獲解送上海縣請懲黄大令庭訊之餘許氏自願入善堂守節乃將家資斷給一　俾得衣食無憂詎許氏並不入堂仍與姦夫同住小東門外前日相携至某茶肆啜茗大婦偵知蹤跡協同親族尋至正言斥之許氏恬不知羞出言挺撞一轉瞬竟不知去向大婦無奈悵悵而回閱時許氏忽糾合私夫號召流氓若干人持械而至破扉直入曳出痛毆大婦駭極狂呼隣人聞信咸來許氏等始一哄而散 
[法捕房瑣事]  
　　昨禮拜一係法捕房發落之期午後二點鐘時葛同轉至八仙橋捕房命將流氓羽黨汪和尚卽歪頭和尚解案著照原斷荷枷一月○行竊江裕輪船衣包之李茂松經包探拘送公堂枷示在案昨據江裕輪船帳房周恒堂及夥殷茂生訴稱本月十一晚帳房中將門鎖閉忽失衣包二個一白一藍查明係李茂松所竊求請領贓同轉飭包探將李逮案供稱七月廿三日來滬在南誠信烟館與素識之劉小仁卽友林言語甚洽遂同居某客棧中後在小東門外食炒麫旋至該輪船行竊由劉從天幔上弔下先携白包後携藍包小的在外接取甫上岸已被包探拘獲問黄大令書信何來供亦由劉所爲問劉何在供小的初入捕房蒙恩釋出時劉在外守候卽與小的同回該棧現不知何往包探禀弔到之衣計質本三千有奇同轉又問李當本如何歸還供押衣之錢均被取去小的並未分用同轉著失主將起到之衣物水烟袋領去周稱尚少衣五件烟袋一枝同轉向李駁詰執定前詞判將李還押贓先給領○薙髮匠徐炳根行竊張德根等銅表由張及陳厚芳控告判徐押候追究此已列報同轉將徐提案究問餘贓堅不承認判掌頰四十下還押候比○蟻媒唐顧氏誘朱家角人林德根之妻林李氏來滬售與楊生和爲室得洋三十元經楊之舅父胡阿順知覺投法捕房由包探將一千人拘送公堂葛同轉訊明原委判將林李氏押候其夫林德根來滬具領唐顧氏掌責二百下押候交保在案前日林德根投捕房將妻林李氏具領出外唐顧氏挺押日久並無保人昨經包探解請發落同轉謂爾如不著人來保顯見不安本分無人敢來具保氏俯首無詞同轉判再掌一百下申斥一番麾之出外○陳長林控被孔蘭亭行竊短衫一件内儲翡翠蝙蝠七十對除起到原贓尚少六十七塊由葛同轉將孔押交羽黨黄吉芳到案其詳已列前報昨由同轉提案謂爾如何不將黄交案供稱因在押所難以找尋同轉判押候賠洋違干比究○前報列罪有攸歸一則昨日同轉將在押之朱文卿卽夏朱氏傳案謂爾母死後爾如何至花烟館該氏眼涙汪汪供由不知姓之阿來帶至英界平和里後被在押之白螞蟻麻皮　四之弟黄小阿四周小皮匠等帶至洋涇浜金生所開花烟館爲妓問二寳是誰供是鴇婦當時得洋十五元後經蔡桂堂轉押與魏德茂花烟館計洋三十元以廿元歸金生十元給蔡等爲中費謂爾旣嫁人不應　蔡等入花烟館供實受其愚現已知悔願隨舅父汪文錦回揚州謂爾夫作何生業供在安徽某宦處當差去年曾來滬一次謂爾舅父作何生理供向在家中讀書今因遊玩來滬旋據探禀戲館街開花烟館之龜奴魏德茂未到將鴇婦魏張氏提案請訊該氏供朱文卿由蔡桂堂來說妥遂同白螞蟻周德昌至氏處看過容貌甚佳富給洋二十元票洋十元均交蔡手由周立筆據問借據上所書鐵鎚子爲誰供係周之羽黨名阿才同轉命提蔡桂堂訊問一味抵賴命與鴇婦魏張氏對質蔡始無言可辨詰之阿四供詞含糊旋據汪文錦上堂求請將甥女朱文卿領回管束同轉判將蔡桂堂笞一百板著交洋廿元黄阿四責八十下著交票洋十元交還魏張氏各具切結魏張氏不應開花烟館將有夫之婦逼令爲娼本應重究今姑格外開恩不予深求以後不准操此賤業朱文卿還押著汪文錦具保領朱回去汪遵諭而退 
[浙省宫報]  
　　八月初九日顔其慶禀知京餉本日釘鞘寄存外庫○初十日戴洪禧專丁來省稟謝飭知留辦一年記功一次陳海仁長興釐局專丁來省禀謝飭知留辦一年記功二次大挑縣王啓文禀知釐捐局委寗郡閩捐局差叩謝永仙縣丞謝文海禀知藩司飭知回任並禀知以知縣在任候補叩謝卽辭巡檢司徒驥由京分發來省禀到○十一日候補府蔣德璜紹屬釐局專丁來省禀謝飭知留辦題補西防同知季綸全義橋釐局專丁來省禀謝飭知留辦半年○十二日候補府程雲俶禀知由滬採辦架橋木植回省禀到○十三日候補府錢銀珪禀知藩司札知政列序補叩謝○十四日候補府彭念宇温郡釐局專丁來省禀謝記功留辦 
[鄂省官報]  
　　八月十二日候補通判袁敏功自王三石回省赴兩院禀到大冶鐵山運道委員候選直隸州州判王樹藩禀辭湖南候補從九曾時霖奉委赴湘衡永各屬採辦淮煤禀謝○十三日卸署漢川縣事左興寅回省委辦崶山峒銀鉛礦務候補從九嚴文洄禀辭○十四日准補建始縣丞周淮安禀辭○十五日管解黑鉛委員侯補同知相盛自湘來卾赴京禀到新選沔陽州　鎭巡檢張邦烈禀呈履歴○十六日荆沙電報局試用府黄邦俊來省禀到 
[金陵官報]  
　　八月十　目新授揚州府沈錫晋謝飭知赴任○十六日委署江寗布理問縣丞王以宷謝委並禀知本日任事○十七日在任侯補道江西臨江府王之藩由京引見回　署六令縣姚德鈞交　署挑源縣事回新授揚州府沈錫晉赴任○十八九日縣丞梁本榮禀知理問馮鐸於十六日病故○二十日留蘇補用縣張　澍到由廣東回叩謝飭知留蘇補用截取同知劉錫庚謝請補蘇總捕缺 
[邗江官報]  
　　初十日汪鹺尹秉端委仇湖韓鹺尹志榮委沈家渡洪鹺尹興　委六漫閘惲鹺尉洪年委姜吟均緝私差○十一日潘鹺尹浚明奉保甲委城外三叚巡查差寅分轉學仁下分轉士年均由差次來揚○十二日陳鹺尉國霖辭運北鹽並奉委保甲局聽差○十三日永豐壩吳分轉用賓到揚夏分轉敏功起復回淮沈鹺尹秉鈞委如皐南閘黄鹺尉惇化委保甲　聽差○十四　高鹺尹雨由十二圩來○十五日各官商禀賀郭分轉攀桂銷解京餉差婁鹺尹奏書解海分司餉來○十六日葉鹺尹汝鏞委中正塲船私徐鹺尹瑞芬禀　六閘差次 
[上海北巿業會籌賑公所施少欽經收順直山東河南山西賑捐六月初五六七日第三千六百零八至零十次清單]  
　　初五日無名氏由鉛山縣帳房託杭州延康莊匯來洋一百元公記十七元五角周守璞十元誠心氏求夫病速愈五元海寗味閒子爲本生母范氏八旬冥壽懺資移助四元儀和棧寓容名氏三元游肇祥二元九角松江王硯記顧采韻各二元　陵姚雲門二元蘇垣同泰亨堃記求身體平安二角銅洋二元隠名氏求平安洋一元太倉繆委豐童馥堂募桶捐無名氏銅洋一元○初六日張善士求妻病速愈永保平安洋廿元王孚卿邵玉如經手宜興趙偉臣寄來十元吟海山房由源豐潤來十元杭省延壽室潘八元廬江陳殿元捐至年終七元嘉善吳樹人求自身安　五元　壩謝平安募昨非氏酧神還願五元孫少泉病愈完願五元川沙司獄署王楊氏爲夫手臂𤶀痛求卽愈二元寓寗桃潭室主祈母肝胃氣痢全愈不發二元節美五角宋家角邱金林不留名各五角蘇州尹山病客銅洋一元○鉛山縣署經募第四批不書名汪洋一百元劉餘慶八元三星堂劉鍾華樂安堂孫三户各六元鎦郎五元不書名董不書名陳吉記不書名莊四户各四元潘明賢不　名謝姚炳卿三户各一元共十三户合洋一百五十元○壽州鹽釐局戴崇甫募羡貊求諸事順遂壽平銀廿兩零一錢七分趙玉成一兩六　八分王萬順一兩二錢六分干添喜八錢四分唐萬順四錢二分共五户合銀廿四兩三錢七分○貫記帳房來許受之伯明經募許伯明洋四元許仲平三元彌陀六元許榮寳二元姚頤仲李子平秀峰老人雙螺　許鏡芙五户各一元共九户合洋廿元○初七日森和洋三十五　杭州章吳氏求肝恙少發換去金耳環續助廿元鄭繼昌因妻産平安完願十元徐溥泉求病速愈十元朱家角趙裕生五元嘉定蘭芬女史因妹病求早痊二元仲　孫求病愈體壯一元晝溪無名氏一元○　　厚福建山陜會館新泰厚募　　　台　洋銀十五兩楊軍門十兩零五錢江大人孫大人劉大人朱　　通源　　　記六户各七兩求寡過齋人和堂　許願人倪喬松楊泰和記同昌號厚坤號七户各二兩八歲天泉號二兩一錢信成號恆益號柯益興世盛森升和行王興泰四合順成泰號其愼號實聚號聚興號永太和十二户各一元許君玉七錢共三十户合規元一百十六　七錢○常州一善堂蓬萊小仙募董湯氏洋六元翁善士錢五文掃　童五百四十三文共三户合洋七元 
 
 

Page 10

 
 
   
 
 

Page 11

 
 
[光緒十九年八月十五日京報全錄]  
　　宫門抄○大臣種等奏寍夏滿營防禦因病呈請休致摺○陜撫鹿奏請承襲世職片○又奏番明已革武舉按例定擬摺○又奏　明發番京控案件片○臺撫邵奏提解下忙錢糧銀數摺○又奏叅革武員片○八月十五日工部鴻臚寺正藍旗值日無引見○養土等塲差覆命○帛公續假二十日○劉恩溥請假十日○召見軍機懷塔布立山○○奴才鍾泰平福跪奏爲寗夏滿營防禦舊　復作病勢日增已成　廢呈請休致恭摺仰祈聖鑒事竊於光緒十九年三月二十五日據記名副都統八旂蒙古花翎拹領拉禮轉呈據鑲黄旗蒙古防禦罕都屯呈稱現年四十八歲食俸餉三十三年自同治二年軍興起守城三載節次縋城在四圍長湖等處迎敵攻壘共打仗三十二次殺賊一名奪獲長矛一桿於同治三年七月間跟陸副都統常陞分營駐紥南鄉會剿在良田渠新　等處剿捕　匪出兵一次共打仗九次殺賊一名尤爲出力經護將軍豐紳署理副都統三壽保奏於同治七年十月初六日奉上諭罕都屯著以驍騎校儘先卽補欽此復於攻克蘇家燒房案内經將軍金順保奏同治九年十一月初一日奉上諭罕都屯著賞戴藍翎欽此又於同治七八年問疉有董志原大股陜匪竄入寗境先後與賊接仗二十六次殺賊二名奪獲腰刀一把因在事出力經護將軍豐紳副都統謙禧保奏同治十年十二月十二日奉上諭罕都屯著以防禦儘先補用先換頂戴並賞换花翎欽此同治九年十月節次奉派出隊二十三次因在事出力經護將軍豐紳擇尤保奏同治十三年五月十七日奉上諭宿都屯著賞加佐領銜欽此欽遵各在案前因在軍營染受濕潮腰腿疼痛時發時愈兹復感受時疫觸動舊疾腰腿麻痺步履維艱已成殘廢實係不能當差理合具呈告休等因轉呈前來當派佐領色克圖前往查騐旋據結稱查防禦罕都屯舊疾復發已成殘廢係屬實情等語奴才等覆核無異合無仰懇夫恩俯准防禦罕都屯以原品依致除將該員之履歴造具滿漢清册咨送兵部核議外所有防禦罕都屯呈請休致緣由謹援　同治九年間前署將軍豐紳等奏准改題爲奏成案恭摺具陳伏乞皇丄聖鑒謹奏奉硃批著照所請兵部知道欽此○○鹿傳霖片再前准部咨嗣後請襲世職半年彚奏一次將册結宗圖彚總咨部等因歴紳遵辦在案兹據藩司張岳年轉據長安縣詳報已故原任浙江提督叚永福之嫡長孫叚森林又據案康縣詳報陣亡原任陜西固原提標左營千總楊明經之胞兄姪楊承恩先後請襲雲騎尉世職等情具詳前來臣查請襲雲騎尉之叚森林楊承恩實係已故陣亡各員弁例應承襲之人並無違礙情弊前據各該縣查明由司詳送騐看均堪以承襲各世職兹值半年彚奏之期相應籲懇天恩敕部覈覆除將册結宗圖咨送部科外謹附片具陳伏乞聖鑒謹奏奉硃批兵部議奏欽此○○頭品頂戴陜西巡撫臣　傳霖跪奏爲已革武舉糾搶民婦姦佔爲妻審明定擬恭摺具陳仰祈聖鑒事竊查褒城縣詳報武舉張洸耀糾搶余興合之妻李掉女子姦胋爲妾一案前據該前縣訪聞提訊張洸耀恃符狡展堅不承招詳經臣附奏請將張洸耀武舉先行斥革歸案審辦奉硃批着照所請該部知道欽此欽遵轉飭審辦去後兹據漢中府劉子銓審明議擬由按察司唐樹楠審詳請奏前來臣覆加確審緣張洸耀籍隸褒城縣光緒十一年中式乙酉科武舉李掉女子係張連有之妻李氏帶養前夫之女尚未許人張洸耀欲聘爲妾恐張連有夫婦不允揑稱妻故無子央媒說允開給庚帖過禮聘定旋經張連有查知張洸耀家有妻子遂向退婚未允就近控經前南鄭縣施劭訊明張洸耀有妻不應再娶斷將庚帖禮物當堂兩相退還准李掉女子另配各具遵結完案十五年十一月間張連有憑媒將掉女子許與余綢客卽余興合爲妻擇期十六年正月初八日接娶完婚張洸耀聞知心懷不甘探聽掉女子初十日回門必由村外經過起意先將掉女子搶回因恐伊父張正中及妻不依遂賈房另居暗向雇工張九娃糾允同往帮搶届期同至恊稅集半路等候余綢客同掉女子旋亦騎驟走至張洸耀卽將棹女子抱下跑走掉女子喊救余綢客上前阻擋張洸耀以掉女子係伊原定在先余綢客不應接聚令其邀同張連有前往再說之言搪塞余綢客不依追奪張洸耀令張九娃攔在將掉女子抱跑回家張九娃旋亦走回余綢客畏兇未追轉向張連有告知情由張洸耀將掉女子抱回拜堂姦宿次日託人向張連有商說給錢與余綢客另娶妻室張連有未允經前褒城縣林耀廷訪聞差拿並據張連有控縣訊供移查南鄭縣斷案相符張洸耀畏罪逃逸比差獲案訊因恃符狡展詳經奏叅提犯研訊供認前情不諱嚴詰委因糾約張九娃一人强奪姦佔並無聚衆夥謀及强逼行姦起釁别故逃後亦無行兇爲匪及知情容留人家供證確鑿案無遁飾查例載於素無　　之家搶奪婦女其有並非夥衆但强　與人爲妻妾者擬絞監候又律載斷罪無正條援引他例比附定擬各等語此案已革武舉張洸耀因聞知前經聘定後經斷回之李掉女子被張連有許與余綢客卽余興合爲妻輒懷不服糾領逸犯張九娃帮搶姦佔實屬不　查李掉女子雖經該犯聘定惟係有妻再聚朦混媒說且張連有不某掉女子作妾業已控經南鄭縣斷令退婚另嫁不得以瓜葛論該犯僅約雇工張九娃帮搶亦非聚衆夥謀遍查律例並無非夥衆搶奪良家婦女姦佔爲妾治罪明文惟夥衆搶奪自爲妻妾之犯例内載明與實者同科斷則搶奪自爲妾而非夥衆之犯亦可比照定擬已革武舉張洸耀應比依於素無瓜葛之家搶奪婦女並非夥衆强賣與人爲妻妾者絞監候例擬絞監候秋後處决李掉女子照例給屬領回完聚鄉約因事外出失於查察請免置議逆犯張九娃嚴緝獲日另結無干省釋除供招咨部外所有審明已革武舉紏搶民婦姦佔爲妾按例定擬緣由謹恭摺具陳伏乞皇上聖鑒訓示謹奏奉硃批刑部議奏欽此○○鹿傳霖片再京控案件例應半年彚奏一次前有華州民人孫年兒以草官人命遣抱孫徐氏赴京呈訴一案訊因供詞各執傳提人證未齊屢經行催迄今要證仍未到案容俟傳集審定卽行照例辦理臣已於上次奏明在案刻值彚奏之期查自光緒十九年正月初一日起至六月底止有沔縣民人黄萬發遣妻黄唐氏以遭冤不明等情赴京呈訴一案現時黄唐氏從京尚未解回惟將該犯黄萬發已於五月二十二日奉准部咨行知處絞容俟黄唐氏到日提案再訊確情另詳辦理此外再無奉發京控案件　藩臬兩司會詳前來臣覆覈無異除分别飭催赶緊訊辦詳結外所有京控案件半年彚奏一次緣由僅附片具　伏乞聖鑒謹奏奉硃批刑部知道欽此○○頭品頂戴福建臺灣巡撫臣邵友濓跪奏爲提解光緒十八年下忙錢糧銀數恭摺仰祈聖鑒事竊照户部奏准通行州縣徵收錢糧每年上下忙除例准留支及實欠在民外所有徵存銀兩儘數提解司庫遵摺具奏等因臺灣分省後業經奏報至光緒十八年上忙上在案兹屆十人年分下亡　數之期除存留歸　麥釘案日造　外　　　完起運錢糧銀一十八萬四千六百二十三兩零合之上忙完數共銀三十二萬九千八百七十六兩零内光緒十九年春撥額徵册内造報銀一十四萬五千二百五十三兩零餘銀一十八萬四千六百二十三兩零係上忙春撥後續行提解司庫之欵又官莊完銀一萬二千七百八十兩零當稅續完銀八十五兩稅契續完銀二萬三百九兩零内除前基隆同知黎景嵩徵存未解銀　千二百一兩零已歸叅案追辦外實完銀一萬九千一百八兩零蘆課完銀一十兩帶徵光緒十四年起至十七年止各　錢糧續完銀四千三百四十五兩零内除叅追前基隆同知黎景嵩徵存未解十六七兩年銀七百三十四兩零另歸叅案辦理外實續完銀三千六百一十兩零又十四年起至十七年止官莊完銀三千九百一兩零所有光緒十八年下忙期内各屬續完現年節年正雜各欵均已提解司庫統應業入十八年分奏銷各册内造報據臺灣布政使唐景崧按欵造册詳請奏咨等情前來臣覆核無異除將各册咨部查照外謹會同閩浙總督臣譚鍾　恭摺具奏伏乞皇上聖鑒謹奏奉硃批户部知道欽此○○邵友濓片再臺防各營經臣隨時整頓前於光緒十八年八月間曾將營哨各員分别優劣請旨奬懲在案兹查有管帶銘字中軍正營副將銜兩江補用遊搫劉思盛營務廢　約束不嚴帮帶該營遊擊銜兩江補用都司劉學滕心地糊塗行爲荒廖均未便稍事姑容相應請旨將劉思盛劉學滕二員卽行革職以示懲儆而肅營規理合附片具陳伏乞聖鑒訓示施行謹奏奉硃批着照所請兵部知道欽此 
 
 

Page 12

 
 
[光緒十九年八月十六日京報全錄]  
　　宫門抄○諭旨一道錄前○陜撫鹿奏審明重犯按律定擬摺○東撫福奏甄别府州縣各員片○又奏請准建坊片○江督劉奏協解順直賑銀片○又奏籌解夏季分旗營加餉銀兩片○又奏徐州徵收土藥藥稅捐情形片○川督劉奏報銷機器局支用經費摺○八月十六日内務府國子監廂藍旗值日兵部引見二十七名○濂貝勒假滿請安○前任山東布政使王毓藻服滿請安○信侯續假二十日○安興阿續假十日○召見軍機王毓藻徐樹銘○○頭品頂戴陜西巡撫臣鹿傳霖跪奏爲審明毆弟誤斃母命重犯按律定擬恭摺具陳仰祈聖鑒事竊據署鳳翔縣知縣張世英禀報訪聞民人張保蛇因擲毆胞弟張平平誤傷伊母張黨氏越日身死私埋匿報一案臣以案關倫紀批飭提省發委西安府審辦兹據西安府知府文啓審明議擬解由臬司唐樹楠勘轉前來臣親提研鞫緣張保蛇籍隸鳳翔縣獨莊居住務農度日光緒十六年六月初八日下午張保蛇由地割麥轉回塲裏見其弟張平平在門首玩耍張保蛇喊令將麥帮同攤晒張平平不理張保蛇斥駡懶惰張平平不服回詈張保蛇生氣順拾地上木墩擲毆詎張平平閃避適其母張黨氏聞閙赶出查看致誤中張黨氏左額角受傷倒地經張保蛇無服族伯張銑探親轉回路過瞥見赶　喝阻張保蛇等赶忙將張黨氏扶回與其父張明詢悉情由一同救治罔效延至初九日早張黨氏因傷殞命張明與張銑均稱將張保地張平平投約送官辦罪張保蛇等畏罪跪地哭求免報張明因身患癱病張保娃出外杳無信息張平平年幼懶惰全懶張保蛇務農奉養無奈允許隠忍張銑仍舊不依張保蛇再三懇求並嚇稱如不隠瞞到官定行扳害張銑畏累應允走去張保蛇等卽將張黨氏屍身棺殮雇過路不知姓名乞丐二人潛行擡出掩埋至十八年八月間張平平因病身死該署縣訪聞獲犯卽據張明以張黨氏掩埋日久料想屍早腐化據實呈明求免檢騐以免骸骨慘遭蒸刷等情禀懇該署縣當卽提集犯證等悉心研訊明確據情禀經臣批准免檢並飭提犯至省發委西安府審辦兹據該府審明議擬由臬司勘解到臣親提覆鞫據供前情不諱嚴詰委因向弟擲毆誤傷伊母並非有心干犯亦無起釁别故供證確鑿案無遁飾查律載子毆父母殺者凌遲處死又律載子誤傷父母致死律應凌遲處死者仍照本律定擬援引白鵬鶴案内之欽奉諭旨恭候欽定又律載知人謀害他人事後不首告者杖一百各等語此案張保蛇因與胞弟張平平口角爭罵拾木墩向弟擲毆適值伊母張黨氏聞閙出看誤傷左額角越日殞命雖係誤傷並非有心干犯惟母子倫紀收關自應按律問擬張保蛇除私埋匿報輕罪不議外合依子毆父母殺者凌遲處死律擬凌遲處死惟覈其情節與嘉慶十八年三月二十一日欽奉諭旨内白鵬鶴因與伊嫂曰葛氏嚷駡拾取土塊擲毆以致誤傷其母白王氏殞命情事相同相應照例援引恭候欽定見證張銑旣知張保蛇誤傷其母身死輒因被嚇畏累匿不首告殊有不合應照知人謀害他人事後不首告者杖一百律擬杖一百年逾七十照律收贖鄉約黄虎兒失於覺察應酌照不應重律擬杖八十折責發落係公罪免其革役屍夫張明因妻被子誤傷身死並不送官究治輒行隠忍任其私埋本有不合惟因賴子奉養起見並無别故且其老病堪憐應請從寛免議張平平懶惰不務農業經兄張保蛇訓教輒不服回詈以致其兄向毆誤傷母命旣致母死於非命又陷兄罹重辟實由張平平懶惰肇釁應比照子孫不孝致父母自盡律擬流惟訊明業已在家因病身死自應飭縣照例訊取鄉鄰甘結加具印結咨部准予免議過路不知姓名乞丐二人請免查究無干省釋兇器木墩據供遺失請免查卢再此案事犯在光緒十六年六月初八日失察職名係前任鳳翔縣知縣史悠贊相應隨案附叅至張平平病故鄉鄰各結俟由司催取至日另文咨部合併陳明除供招咨部外所有審明毆弟誤斃母命重犯按律定擬緣由恭摺具奏伏乞皇上聖鑒敕部議覆施行謹奏奉硃批刑部速議具奏欽此○○福潤片再勞績保舉人員應於到省後予限一年察看甄别兹查候補知府張祖謂四品銜候補知州張世卿同知銜沿河候補知州湯龍章候補知州秦業進知府用遇缺儘先補用知縣轉蓬仙候補知縣董杰到省均滿一年例應甄别據藩臬兩司會詳前來奴才詐加察看張祖詳　　有爲張世卿才具開辰湯龍章篤　　練秦業進精細明練轉蓬仙年富才明董杰才識練逹均堪以各本班留省補用除履歴清册咨部查照外謹附片陳明伏乞聖鑒謹奏奉硃批吏部知道欽此○○福潤片再據賑撫局司道詳稱黄縣人户部主事丁述曾遵其故嗣父四品封職丁廷槐故嗣母四品命婦丁鄒氏遺命捐助賑銀一千兩洵屬克承先志核與建坊定例相符詳請具奏前來相應仰懇天恩俯准該員丁述曾爲其嗣父母在於本籍自行建坊給予樂善好施字樣以示○旌奬謹附片具陳伏乞聖鑒訓示謹奏奉硃批著照所請禮部知道欽此○○劉坤一片再前得天津來電順天及天津等屬猝遭水患災情較十六年尤重小民流離失所無以爲生北望災區難安寢饋雖江蘇省籌辦甘泉等縣賑務挪用之欵因捐難踴躍尚未歸清第念順天各屬被災甚重自應先其所急以顧畿輔重地當飭賑捐局司道在江蘇賑捐項下設法提銀四萬兩發交商號分别由電匯解順天府府尹衙門天津籌賑局各二萬兩以資急賑一面仍由臣瞥飭江蘇司道各員按照順直賑捐章程多方籌勸以期源源接濟所有協解賑銀緣由理合會同江蘇巡撫臣奎俊附片陳明伏乞聖鑒謹奏奉硃批該衙門知道欽此○○劉坤一片再江蘇省籌解旗營加餉銀兩經前督臣等奏明自光緒十二年起每年解銀三十萬兩江寗蘇詶兩屬各半分認按春夏秋三季批解業已解至十九年春季分止在案所有夏季分江寧應解銀五萬兩在江安糧道同解金陵云應局充餉欵内提銀四萬兩金陵釐捐局提銀一萬兩共銀五萬兩發交號商蔚盛長領解銀三萬兩百川通領解銀二萬兩均於六月二十八日到京交兌又蘇州應解銀五萬兩田藩司分别籌湊足數派委候補直隸州知州文林管解均赴户部交納仍俟該員具報起程日期另行咨明户部查照據江寗江蘇兩藩司詳請具奏前來臣覆覈無異除咨部查照外理合會同江蘇巡撫臣奎俊附片陳明伏乞聖鑒謹奏奉硃批户部知道欽此○○劉坤一片再據辦理徐州土藥統捐局江寍布政使瑞璋徐州道沈守謙詳稱本年徐州各屬所種鶯粟據各州縣及各局員先後禀報因去冬嚴寒過甚被凍受傷春間又復亢晴日久土脈乾燥未能滋潤葉多黄萎長發不旺迨至揚花之際得雨較遲復爲連日濃霧所侵俗名爲丹以致結實瘦小漿汁稀少晚苗被凍未及出土類皆翻犁改種雜糧是以收成殊形歉薄當經委員分投確查並由該道復加查勘覈與各州縣及各局員等原報大致相同查捐出於貨捐數之盈絀全在出産之多寡現旣收成歉薄貨少價昻銷路因之而滯繞越偷漏之弊勢必更甚於前徐州地屬平陽界連三省平時巡緝本較各處爲難今值收歉銷滯之際惟有多設巡卡督飭局員實力稽徵以保捐務等情詳請具奏前來臣詳加體察委屬實情除飭令嚴督各局員務須認眞巡緝實力稽收外理合會同江蘇巡撫臣奎俊附片陳明伏乞聖鑒謹奏奉硃批户部知道欽此○○頭品頂戴四川總督臣劉秉璋跪奏爲川省機器局支用經費照章造册報銷恭摺仰祈聖鑒事竊查川省設立機器局自光緒三年十月起至十七年十二月底止業將每年云用經費各數目先後奏報在案兹據辦理機器局委員成緜龍茂道承厚候補道江希曾詳稱遵查前奉部定新章各省報銷以後必須分晰造册每年奏報一次以符定制不得籠統含混等因查川省機器局自光緒十八年正月初一日起至十二月底止局中修理機器一百一十五起水龍十三座各營舊洋槍一千九百四十三桿續成各種機器一十九起又新造新毛瑟後膛藥彈四十一萬六千顆前膛銅火帽七百一十五萬粒各種機器一百一十九起已成浮火藥一十一萬七千四百六十斤均經試放合用已陸續解送籌餉局騐收存儲以備撥用其未合成鉛彈銅帽火藥機器等件歸入下次報銷所有局中支用修整廠房水機器及採買各項物料委員司事薪水匠作工資各經費仍照原奏不動司庫正欵均於土貨釐　　下開支統計十八年分共支用庫平銀四萬五千零六十五兩七錢六分零遵照部定新章分晰造册詳請○奏咨核銷等情前　　　核無異除册送部外理合恭摺具陳伏乞皇上聖鑒謹奏奉硃批該部議奏欽此 
 
 

Page 13

 
 
[光緒十九年八月十七日京報全錄]  
　　宫門抄○諭旨一道錄前○御史富奏請飭查辦山東招遠縣掖縣盜案片○東撫福奏遵旨查明據實覆陳摺○又奏　明逆倫重犯按例擬辦摺○臺撫邵奏新海防第七次捐輸請奬摺○江督劉奏恭報淮北戊子綱徵收課厘數目摺○又奏查明徐州土捐解京匯費銀兩請准照數開云並免造細册摺○又奏徐州徵收土藥厘捐數目片○直督李奏揀補要缺知縣摺○又奏甄别州縣片○又奏開復革員片○又奏津海關續徵洋稅收支摺○又奏招商運米平糶片○八月十七日理藩院鑾儀衛光祿寺八旗兩翼值日無引見○濓貝勒謝賞壽物恩○恩公假滿請安○翁同龢等塲内專摺請安○善耆等塲内彈壓覆命○大額駙椿壽各續假十日○阿公請假十日○德隆續假五日○召見軍機鳳鳴英年○○御史富通阿片再山東招遠縣掖縣盜風日熾命案迭出皆由地方官捕務廢弛漫不經心所致也風聞今春掖縣城東滕家住户村滕廷翼家被盜夤夜撞門入室施放洋槍傷斃僕人刃傷事主財物搶掠一空臨行縱火延燒房間兩縣似此盜案不可枚舉呈報本縣十無一獲竟有巨盜數十名在兩縣地方各處焚燒搶掠經該村民等拿獲盜犯一名送縣並不審訊竟自開釋應請飭下山東巡撫查明如果該縣知縣縱盜殃民捕務廢弛卽宜從嚴叅處至該縣各村當派兵勇盤查盜跡勿任復爲擾害以衛閭閻而禁盜賊爲此附片具陳伏乞聖鑒謹奏○○尚書銜山東巡撫奴才福潤跪奏爲遵旨查明據實覆陳恭摺仰祈聖鑒事竊奴才承准軍機大臣字寄光緒十九年五月二十四日奉上諭有人奏山東招遠縣掖縣盜風日熾掖縣城東滕家村滕廷翼家今春被盜撞門入室搶刼財物槍斃僕人刃傷事主兩縣似此盜案甚多十無一獲曾經該處村民獲盜一名送縣並不審訊竟自開釋等語著福潤嚴查懲辦據實具奏原片著鈔給閱看將此諭令知之欽此遵旨寄信前來等因奴才遵卽遴委候補知縣耿棨昌按照所叅各節馳往密查並檄行臬司一體查覆核辦兹據該委員耿棨昌禀稱先抵掖縣周歴各鄉嚴密察訪掖縣城東並無滕家村之名及至東北鄉柳園村查有居民滕廷翼已於前年病故其子滕潤樹年尚幼穉本年二月二十八日夜滕潤樹家被賊由正房東套間北窓下挖孔入室竊去衣服六十餘件開門逃逸由伊服伯孝廉方正滕廷颺出名報經該縣魏起鵬飭紀估贓值銀三十餘兩差緝贓賊未獲並非撞門肆刧亦無開放洋槍致斃僕人刃傷事主及臨行縱火延燒房間情事旋卽赴縣調查原卷相符嗣滕廷颺兩次赴府呈請飭縣比緝經萊州府知府彭念宸提訊滕廷颺據供被竊時工人驚覺喊捕曾有一賊嚇禁聲張詰其在縣呈報及府控呈内因何均未聲叙則稱伊姪滕潤樹當時未及告知事後始行查悉已由府飭縣補勘確訊通詳又本年三月間柳園村地保滕書雲盤獲形迹可疑之鄰村人童姓一名交路捕郭升送縣審訊該捕帶至半途童姓乘間脫逃滕廷颺卽以捕役賄放等情控經該縣魏起鵬立提捕役郭　研訊委係半途疏脫尚非賄縱將該捕嚴責勒緝亦非送縣並不審訊開釋此外招遠縣掖縣均無村民獲盜送縣釋放之事惟招遠縣西北鄉之李橋一帶與掖縣東北鄉之柳園村一帶壤地毗連匪徒往往此拿彼竄今春該兩處小竊之案不免稍多而委無强刼焚燒拒捕傷人重案等情並據掖縣知縣魏起鵬補勘訊供通詳飭據各該府查覈亦均相同由臬司松林核明詳請覆奏前來奴才伏查招遠掖縣兩縣今春旣並無出有盜刼重案諱匿不報亦無村民獲賊送縣竟行釋放之事自應母庸置議惟掖縣事主滕潤澍家被竊工人驚覺喊捕旣旣被一賊嚇禁聲張該縣不能立時查出申報雖因滕潤樹幼穉無知未向伊伯廷颺告知報縣呈詞並未明晰聲叙查非有心諱匿究屬疏於覺察相應請旨將掖縣知縣魏起鵬交部照例議處除仍飭嚴緝贓賊務獲究報限滿不獲循例題叅並令該二縣會營多派兵役在於交界地面加意巡緝務須有犯必獲以靖地方外理合據實恭摺覆陳伏乞皇上聖鑒衷示謹奏奉硃批着照所請該部知道欽此○○尚書銜山東巡撫奴才福潤跪奏爲審明逆倫重犯按例擬辦恭摺具奏仰祈聖鑒事竊奴才前據署益都縣知縣袁保純詳報民人李小沅因瘋毆傷親母李王氏身死一案當因情罪重大批司轉飭該縣親身押解犯證卷宗至省發委濟南府審辦兹據該府魯琪光會督候補知府馬據德等訊明擬議由臬司松林覆審解勘前來奴才親提研鞫緣李小沅籍隸益都縣李王氏係李小沅親母李小沅平日侍母孝順並無觸忤違犯向患瘋迷病證時發時愈李王氏因其並不滋事央允地保李親亭鄰佑李茂椿李楠未經報官鎖錮光緒十九年四月初六日李小沅瘋病復發携取鐵鐝在院跳舞李王氏瞥見上前奪鐝李小沅卽用鐵鐝毆傷李王氏順門左腮脥相連頷頦上下唇吻倒地經李小沅之伯母李徐氏聞閙趨至查知李小沅手持鐵鐝尚在院内跳舞喊同李楠上前將李小沅獲住奪落鐵鐝向李王氏問明情由詎李王氏移時因傷殞命經該署縣袁保純訪聞差查報騐提訊李小沅目瞪口呆語無倫次飭醫診視六脈洪大患瘋屬實醫痊訊供通詳經奴才批司提省發委濟南府知府魯琪光等審擬由司招解提審供悉前情不諱詰非裝瘋揑飾亦無起釁别故案無遁飾查律載子毆殺母者凌遲處死又例載子毆殺母之案無論是否因瘋悉照本律問擬如距省在三百里以外審明後在省垣恭請王命卽行正法仍將首級解赴犯事地方梟示又瘋病之人鄰佑人等容隠不報致殺他人者照知人謀害他人不卽阻當首報律杖一百各等語此案李小沅因瘋輒用鐵鐝毆傷親母李王氏移時身死實屬行同梟獍罪大惡極自應按律問擬李小沅合依子毆殺母之案無論是否因瘋悉照本律問擬子毆殺母者凌遲處死律擬凌遲處死查益都縣距省在三百里以外奴才於審明後飭委臬司松林撫標中軍叅將劉雲會恭請王命將李小沅卽在省垣綁赴巿曹正法並將首級解赴犯事地方梟示以昭炯戒地保李親亭鄰佑李茂椿李楠明知李小沅染患瘋病輒聽從犯母容隠不報致釀逆倫重案亦應按例問擬李新亭李茂椿李楠均合依瘋病之人鄰佑人等容隠不報致殺他人者照知人謀害他人不卽阻當首報律杖一百例各擬杖一百李茂椿年逾七旬照律收贖追銀册報李新亭李楠折責發落李新亭仍革役除供招咨部外理合恭摺具奏伏乞皇上聖鑒謹奏奉硃批刑部知道欽此○○頭品頂戴福建臺灣巡撫臣邵友亷跪奏爲臺灣辦理新海防捐輸第七次收捐銀數懇恩飭部核奬以昭激勸恭摺仰祈聖鑒事竊照臺灣奉文開辦新海防捐輸事例遵經先後六次分别奏咨請奬各在案兹查新海防捐輸自光緒十八年七月起截至十九年六月底止復據捐員鄭如蘭等十八員名報捐實職貢監生等項共收正欵實銀二千九百二兩八錢先塡司印實收發領所收捐輸正項現已另疑存儲聽候提解據臺灣善後局司道作爲新海防第七次造册詳請○奏咨前來合無仰懇天恩俯准飭部分别核奬繕頒執照發臺換給以昭激勸除將請奬清册同截存副實收曁山西賑捐藍翎執照一張分送部監核辦並咨呈海軍衙門察照外臣謹恭摺具陳伏乞皇上聖鑒訓示謹奏奉硃批户部議奏欽此○○頭品頂戴兩江總督管理兩淮鹽政臣劉坤一跪奏爲恭報淮北戊子綱徵收課厘數目恭摺仰祈聖鑒事竊淮北票鹽經前督臣曾國荃奏請仍照正額蘇運二十九萬六千九百八十二引部咨議准限十個月奏銷業已報至丁亥綱止在案兹查戊子綱於十六年六月三十日開辦起至十七年四月十四日止一綱完竣計收正雜課銀三十七萬一千五百二十四兩有奇又收五河正陽兩卡鹽釐錢八十三萬九千三百四十三千有奇是綱正陽存鹽較多銷數稍暢收數因較五河略盈爲期不及十個月商販稱便據兩淮鹽運使江人鏡詳請具奏前來除將送到册揭循案咨移部科外所有戊子綱徵收課釐數目謹繕清單恭摺具陳伏乞皇上聖鑒敕部查核施行謹奏奉硃批户部議奏單併發欽此○○頭品頂戴兩江總督臣劉坤一跪奏爲查明徐州土捐解京匯費銀兩籲懇天恩仍准照數開支並免造日征細册恭摺仰祈聖鑒事竊准部咨徐州土藥統捐自光緒十七年四月二十二日開辦起至光緒十八年三月底止提撥一五成經費外又提匯費銀七千六百兩核與各省辦法不符飭將前項匯費銀兩照數提回嗣後開支匯費卽在一五成經費内撙節動支並飭將各局卡征收前項銀兩造具日徵細數清册送部核銷等因當經轉行遵照去後兹據辦理徐州土藥統捐局江寗布政使瑞璋等詳稱徐州一府並沐陽贛榆等縣地面寛廣阜道紛歧界於安徵河南山東三省繞越偷漏防不勝防開辦之初擇要設立分局十五處分卡七十 
 
 

Page 14

 
 
三處核計各項局用並委員司事巡勇薪糧等項每月共實需銀三千八百餘兩按照正捐十七年四月至十八年三月止一年收數所提一五成經費銀三萬七千餘兩本不敷用遵章開支業已極力撙節若又將另支匯費並令歸在一五成經費内動支委實無可匀撥且徐州地屬平陽設局收捐較之湖北有要可扼辦理尤覺爲難查湖北省於光緒十六年開辦祇設局卡三十餘處該省局用除照徐州提撥一五成經費四萬七年餘兩之外又於正額内另支勇糧薪水公費銀二萬五千餘兩均經核准開銷且該省所征銀兩係留作本省槍砲廠經費之用是以無須匯費今徐州同係創辦地方散漫分設局卡多至八十餘處查緝之難用費之繁實較湖北尤甚湖北因分設局卡之處向無營勇專募巡緝勇丁六百餘名查照楚軍章程開支薪糧徐州雖向有馬步營勇訓練巡防責成綦重亦未便　星分派專緝土私顧此失彼所有各局卡專募巡緝之勇以一年計之實用口糧銀九千六百餘兩係在一五成經費内支給並未照　北另在正項内開支僅另撥此項匯費銀七千六百兩實較湖北用費省而又省如照部議不准在正項撥此匯費所提一五成經費　又無可匀撥若亦將巡勇口粮援照湖北在正項内撥用挹注抵支轉非核實辦法再四籌思惟有實用實銷仍請將此項匯費免予　回照數開支至徐州土藥捐欵銖積寸累數至二十餘萬兩零星碎户頭緒極繁若按日按户查造細册繕辦實形繁瑣各局司事因節費未敢多用辦理捐收各事本已兼顧不遑如再另行添設則需費更多查抽捐與征稅本屬不同是以釐局所收捐欵向均彚總開報從未另造日收細册良以捐務樞紐惟在隨時設法杜私之勤惰固不在册籍筆墨之間徐州土樂捐欵同係厘金日收土捐較之百貨捐項尤爲畸零瑣碎應請按照捐釐辦法免造日徵細册俾在事人等竭盡心力各司其事嚴社走私以節繁費而裨捐務等情詳請具奏前來臣察核所詳均係實在情形合無仰懇天恩准將前項匯費銀兩照奏開支免子提回並免造日徵細册以省案牘理合會同江蘇巡撫臣奎俊恭摺具陳伏乞皇上聖鑒訓示謹奏奉硃批著照所請户部知道欽此○○劉坤一片再徐州府屬設局抽收土樂厘捐業將光緒十八年四月初一日起連閏至九月底止所收捐欵按批分解照章奏報在案兹據辦理徐州土藥統捐局江甯布政使瑞璋徐州道沈守謙詳稱徐州各屬抽收土藥厘捐該處地屬平陽無要可扼且界連三省舉步卽入鄰境各省捐數又較徐州爲輕是徐局稽征藥釐實屬難於他處上年鶯粟因旱歉收出産本少卽經督飭局員設法招徠力杜繞越以保正捐現訃自光緒十八年十月初一日起至十九年三月底止各局共收銀八萬九千九百六十七兩九錢二分四厘連同前半年所收銀兩自十八年四月初一日起至十九年三月底一年截數之日止統計收銀二十四萬一千一百十三兩七錢一分五厘内除先後逕解海軍衙門兌收銀十五萬兩並飯銀五百兩及開支各項經費外餘存未解銀兩卽行照數批解清欵至出省統捐一項本係聽商自便現因各省捐數較輕商情惟利是趨是以仍無報捐之户等情詳請具奏前來臣覆覈無異除飭令實力稽征並將以後續收捐數照章詳報外　合會同江蘇巡撫臣奎俊附片陳明伏乞聖鑒謹奏奉硃批該衙門知道欽此○○大學士直隸總督一等伯臣李鴻章跪奏爲揀員調補要缺知縣以資治理恭摺仰祈聖鑒事竊查靜海縣知縣張上龢前經奏請開缺回籍修墓接准部咨歸光緒十九年五月分截缺所遺靜海縣知縣政務繁劇兼有運河隄工係衝繁疲難四項沿河要缺例應在外揀選調補定例各項要缺由選缺知縣揀調臣督同藩司裕長臬司周馥在於通省選缺知縣内逐加遴選查有西寗縣知縣楊文鼎堪以調補據該司等具詳前來臣查楊文鼎年四十一歲雲南蒙自縣人由監生報捐州判指分山東試用報効軍營保舉知縣留省補用並戴花翎光緒二年丙子科中式順天鄉試副榜五年已卯科順天鄉試舉人十六年四月直隸賑捐案内加捐四品頂戴七月報捐知縣歸新海防例指省直隸分缺先補用八月十二日引見奉旨照例發往欽此二十九日到省十七年十月題補西寗縣知縣迭因海運勞績保舉補缺後以直隸州知州補用並補直隸州後以知府用十八年八月初一日到任遵例捐免試俸歴俸在案該員明敏勤幹才識兼優於吏治河工均極諳練以之調補靜海縣知縣實堪勝任核與准調之例相符人地亦屬相需應請准其調補以資治理銜缺相當毋庸送部引見其任内並無承審積案承緝盜案經徵錢糧已起降革叅限處分且題調要缺一切因公處分例免核計該員係屬初調任内亦無叅罰案件理合恭摺具陳伏乞皇上聖鑒敕部核覆施行至所遺西寗縣知縣照章應歸外補俟楊文鼎准調後核明開缺日期另行揀員請補合併陳明謹奏奉硃批吏部議奏欽此○○李鴻章片再道府州縣無論候補試用人員應自到省之日起予限一年詳加察看出具切實考語奏明補用兹查有進士出身仍以原班補用之候補知州吕懋光在任候補知縣長蘆越支塲大使劉承基均到省一年期滿例應甄别據藩臬運司詳請核辦前來臣查吕懋光學識明通劉承基辦事勤謹均堪留省補用俟有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽此○○李鴻章片再黑龍江漠河金礦奇乾河廠委員知縣用分省補用縣丞强惠源因該廠失火燒燬糧貨經臣於上年二月間奏叅革職押追虧欵兹據總辦漠河等處礦務候選道袁大化禀稱該革員自被叅後深知愧悔將虧欵設法陸續呈交該革員係隨同創辦漠礦之員在廠數年耐苦効力不無微勞旣將虧欵措繳請爲奏懇開復等情前來臣查漠礦開創之時該革員隨同道員李金鏞辦理數載頗著勞勩所虧欵項因糧貨被焚所致細查當日失火情形實係一時失愼尚無别項情弊旣據陸續措繳合無仰懇天恩俯准將該革員强惠源開復原官以昭平允伏乞聖鑒訓示謹附片具奏奉硃批着照所請該部知道欽此○○欽差大臣大學士直隸總督一等伯臣李鴻章跪奏爲津海關續徵第一百三十一結洋稅收支各數繕單恭摺仰祈聖鑒事竊津海關收支洋稅截至光緒十九年二月十四日第一百三十結止業經奏報在案兹據津海關道盛宣懷詳稱自光緒十九年二月十五日起至五月十七日止按英國三個月一結係第一百三十一結期滿除外船隻江海等關免單銀五萬八千三百二十八兩六錢六分九釐招商局船隻江海等關免單銀八萬三百三十三兩一錢並未收銀外實計徵收進出口各稅及船鈔銀共十九萬三千九百三十四兩一錢九分五厘督飭委員會同稅務司詳細稽核調取收稅總册較對數目相符文收東海關解到機器局經費四成銀三萬六千五百七十七兩七錢八分八厘四毫五絲計開支餉需經費薪工各欵統共發過銀十九萬五千二百兩六分七厘三毫七絲二忽除俟分項造册詳咨外所有津海關經徵第一百三十一結洋稅收支數目開單請奏前來臣覆核無異理合繕單恭摺具陳伏乞皇上聖鑒謹奏奉硃批該衙門知道單併發欽此○○李鴻章片再欽奉本年七月初四日○寄諭給事中余聨沅奏京城糧價日昻請設法平糶一摺近幾一帶大雨過多河水漫溢田禾被淹以致京師糧價日昻小民日食維艱允宜早爲籌畫著孫家鼐孫楫赶緊設法籌欵平糶所需南米並着李鴻章設法運京以資接濟等因欽此臣查六月間霪雨兼旬各河漫決平地水深丈餘順直災象之重較十六年爲尤甚京城糧價昻貴窮民乏食必須招商運米糶賣藉平巿價十六年曾飭招商局道員黄建笎選募正派米商購連白米赴京半糶辦法極爲妥善當飭循舊辦理府尹來電意見亦復相同旋據該道招得殷商在津陸續湊集大米雜糧源源運京以應急需惟天津産糧無多尚須取給南省上年蘇皖一帶秋成僅稱中稔糧價增於平時商人販運北來加以應完釐稅成本已重無利司圖來源日少幾境連年荒歉民間本乏蓋藏此次復患沈災以致巿儈居奇米糧日貴不得不廣籌採運接濟民艱已分飭津滬關道並招商局出示招商速赴江南江北産米素豐之區採買米石航海北來多多益善分起運京以資平糶應如該給事中所奏由臣發給護照沿途經過關卡一體免完釐稅如須酌發運本卽由籌賑局設法湊撥利之所在商販爭趨將見南米來源日旺京津巿價自平於貧民生計大有裨益除分别咨行查照飭遵外理合附片覆陳伏乞聖鑒謹奏奉硃批户部知道欽此 
 
