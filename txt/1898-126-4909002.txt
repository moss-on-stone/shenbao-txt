# 1898 - 126 - 4909002

 

Page 1

 
 
[添請京師采訪友人] [  申報館主人啓]  
　　京師爲首善之區庶務殷繁皆關緊要本館茲擬再延一精明練達文理清通之友采訪軍國大事朝廷典章以及交涉事宜里巷瑣語有聞必錄務極精詳如有不以長才短馭爲嫌願膺期選者請速書近日要事數則付諸郵筒并示住址姓名以便修函訂定倘不合宜恕免作復此啓 
[出售廣學會譯中國度去考仍奇售巾東戰紀本末初續編文學興國策每套兩圓]  
　　圖書集成局代者中國每歲度支出納之數向無刋布清册上海英正領事哲特就戶部曁各省奏報中關係錢榖之數者積三載之句稽抉摘成中國度支考一書呈英政府　發議院核准刋行於中國財賦之所出與夫一　支發之欵逐項羅列旣簡且明廣學會譯作華文交本局代印精本卽託申報館帳房申昌書　室出售每册洋銀一角五分所有前印之中東　紀初續編連文學興國　并售拆售均有定碼以及泰西新史攬要仍并寄售上海四馬路老巡捕房酉對門　學會總局及美華書館格致書室古香閣文瑞樓飛鴻閣大吉樓外埠教士售書處曁各書坊皆有出售諸君請分　賜顧可也 
[創興紅十字會說]  
　　紅十字會者何泰西各國臨陣救　受傷兵士之善舉也其議創自英人而瑞典人實成之迨日本維新羣藩亂起薩摩之役有棲川親王身爲大將倣行此舉俾軍士之慘罹鋒鏑者咸得出死入生今則合歐亞美諸洲除野蠻外凡有教化之邦無不踵興斯會所未興者惟我中國及朝鮮耳朝鮮孱弱幾不克自存原在不論不議之列若中國則聲名文物照耀寰區王者之師最重仁義而坐令兵卒於効命疆塲之際斷脰折脛慘怛呼號而無人焉爲之盡力扶持拯其困苦不特中心有所不忍且不將貽四鄰之笑而鄙之爲野蠻乎憶十餘年前英醫梅威令君設傷科醫院於臺灣廣收臺閩聰慧子弟數十人教以臨陣醫傷之術學成試可挈之至申江演習於租界工部局廣塲招子及西友往觀其人腰佩利刀左手持紅十字小旗肩荷藥籠醫具衣袖亦以紅十字爲記號出入於白草黄沙之内施其妙技井井有條後航海至天津謁當道貴人願赴軍營効力當道者不之用乃仍返臺灣今者臺灣已割畀日人其人亦久無消息矣我友孫君實甫今之有心人也商於日本習見日人於陷陣衝鋒時深獲紅十字會之益乃譯其會例具禀使署請准回中國創興星使裕公雖韙其言然只以行咨總理衙門批答而孫君心精力果志在必成祗以需費浩繁急切尙未能就緒然苟得有力者維持調護當不致廢於半途也客曰紅十字會之救受傷者其法若何曰其詳非千萬言所能竟今試將大略言之當會中醫士赴戰地時器物須隨身携帶所最要者以小口袋置猫腸綫直針彎針各式利刀緊扣腰帶間又以皮袋盛細麻絨布卷象皮膏止血機葡萄酒涼水冰水嗎啡水玻璃水節剪刀石膏粉鯨油　羅　鴉片酒負之於肩蓋以備臨時急救之用也其救人也分爲四站第一站醫士當與戰士同行見有受傷者或用布被或用安車舁至第二站交代其第二站須設在離戰塲七百碼或九百碼之遠務使敵軍彈丸不能飛至旣有受傷者送到醫士急爲之止血止通飮以美酒葆其精神并整理其折斷之骨然後送交第三站至第三站須離戰塲一千碼醫士之職在查明傷之輕重或截去肢體或紥縛血管或整其碎骨然後開列一單送交第四站其第四站名曰戰塲醫局須離戰塲約十華里至十二華里受傷者由車送到卽安置養病處依期施治至告痊而後止以上雖僅言其大略然紅十字會固遵此例卽隨軍　士之例亦大抵相同特軍醫祗治本國之兵紅十字會則敵軍亦一律敷療耳或曰十字爲西教中標志我中國旣不入其教則創興斯會不妨另立一名何必卽以其名名之致與彼教相混乎曰是誠不必紅十字會已通行於歐亞美　洲我苟另立一名則各國會中人未必肯同舟共濟與其各行其是致失輔車之相依曷若借用其名而得互相連絡　或又曰我中國軍中本有傷科何必更興斯會曰中國傷科向無眞實本領邇惟天津之北洋醫學堂及京師德貞氏所管之醫院仿行西法頗能以三折稱良然臨陣醫生務須樸實耐勞與尋常施醫者迥别且軍士多至數萬或數十萬交戰旣畢滿目瘡痍豈每營一二醫生所能奏手日本祗蕞爾地而入紅十字會者多至十餘萬人昔年隨軍士赴遼東者亦以萬計豈我中國一二醫院中西法醫士與夫營中掛名食俸之官醫所能肆應咸宜足敷分派哉然則紅十字會之設誠目今切要之圖而鯫生所延頸跂足以待之者也孫君其有志竟成乎爲之執鞭所欣慕焉 
[勸領股票]  
　　蕪湖訪事人云勸辦皖南昭信股票委員張曼農觀察上月廿五日由蕪湖渡江前往合肥謁見李筱泉制軍旋於月之初十日回蕪聞制軍已認定一百股計銀萬兩外此又勸重前使日本伯行觀察現任湖南臬　仲仙廉訪等合認五十股計五千金均卽繳出現銀而皖南四府一州二十二縣並諸左貳諸廣文認捐銀兩亦各集有成數觀察遂於望日乘招商局江孚輪船暫返皖垣面禀辦理情形大約小作勾留須再蒞蕪湖以候各縣商賈紳富認定數目云 
[稅司更調]  
　　蕪湖訪事人云蕪湖新關稅務司許妥瑪君近奉赫總稅務司檄飭調辦九江關稅務所遺蕪關稅務卽以原辦某關之星稅務司接辦日内卽當蒞蕪任事許妥瑪君連日督率各員清理交代一俟星君戾止卽挈同瀛眷泛棹湓浦另播新猷並聞星君亦久旅中土當咸豐末年卽隨赫君勷辦榷務者也 
[米船神刼]  
　　蕪湖訪事人云内地各邑禁米出境後青皮地棍見有裝運米石之船卽糾衆强刦上月二十七日寗國府桂玉堂太守已將郡屬新河莊鳴鑼糾搶之首犯吳得才雙橋搶米之首犯周榮順二棍徒詳奉南洋大臣批飭就地正法滿意此後若輩當知所炯戒矣詎知本月初八日蕪湖精健營統領趙協戎因部下軍食月需三百餘石蕪地乏米可購特遺差弁至江北無含等處購辦借用巢湖水師大溜子船裝載而來行抵含山縣所屬運漕鎭驀被鎭上青皮聚衆五六百人攔河刦搶差弁寡不敵衆乞救於駐鎭巡檢及厘卡委員親自帶兵前來彈壓若輩不但毫無畏懼且敢桀石以投所帶局勇連被飛石頭破血淋不得已退避三舍若輩遂肩挑袋運擄掠一空並將船擊成虀粉始鳥獸散差弁星夜回蕪禀知協戎卽飭弁飛投含山縣報案一面親自渡江赴運漕查勘並聞廬江三河等處匝月以來亦皆刼盜蠭起非但水面米船悉遭刦掠卽本地紳富礱坊米行及鄉間薄有儲蓄之家亦都强搶無遺上月江安糧道吳觀察所遣採辦漕米之糧船亦頗爲若輩所窘後經廬州府勞太尊合肥縣某大令親自帶勇前往彈壓督憲劉峴師更檄調營兵數哨隨船防護始得如數辦竣計糧船四十七艘業已駛至蕪關報查揚帆下駛矣又無爲州境上月間亦有軍米初刦之事其米係皖省撫標練軍韓統領遣弁採辦被刼後禀知鄧大中丞幸李甘亭直刺息事寗人情願捐廉酌償特未知含　縣蔡大令能照此辦理否緣皖省各營兵　向皆歸各統領包給每勇月扣餉銀五錢發給熟米五十斤無 
 
 

Page 2

 
 
論米價低昻例無絲毫增减在昔米價一兩有奇各統領尙略有沾潤待後漲至二兩左右已覺賠累不堪近更漲至三兩以外精健一軍計三大營分紥東西梁山砲臺一營蕪湖一營皖垣一營共兵九百名月需食米三百餘石卽月賠二三百金今遭此意外之變統兵者必更多賠累矣 
[光緒戊戍科會試官板題名全錄]  
　　陸增煒江蘇鎭洋李　濤廣東新會鄧曾彠江西新洤黄鍾杰貴州貴筑章廷黼浙江會稽周維藩安徽合肥長春廂紅滿洲夏壽田湖南貴陽　丁惟魯山東日照　陳耕三福建長樂　范桂蕚直隸藁城　李樹松湖南清泉　錢能訓浙江嘉善　蕭元悔江蘇上元余登雲安徽繁昌　王士搩河南舞陽　宋嘉俊雲南晉寗　鄭寳謙貴州玉屏　華焯江西崇仁　張梅亭山東萊蕪　張聘三湖南陽縣楊沅廣東嘉應　張自省直隸鉅鹿　何瑞樹廣東禺番　何廷獻福建閩縣　董若洵江蘇陽湖　王廷材江蘇婁縣　余鳳閣直隸南宮傅增　四川江安　張百禥湖南長沙　朱耀奎江蘇宜興　蔡壽年福建侯官　慶廉正紅滿洲　潘鴻昇江蘇寳山　高煥然浙江松陽應德完浙江永康　榮貴廂白漢軍　李德運山東高密　趙春年江蘇陽湖　祝嘉聚河南固始　孟錫鈺　天宛平　陳緯元四川緜縣梁楷廣東南海　韓肅儉山東滋陽　呂慰曾河南林縣　李稷勳四川秀山　許鄧起樞湖南湘鄉樂秀廂曰滿洲　許汝棻江蘇丹徒魏家驊江蘇江寗　劉允亨山東壽光　周旭湖南湘陰　傅良弼安徽廣德　歐鏞廣東順德　劉漢雲四川萬縣　謝家治安徽和州龍學泰江西永新　俞陛雲浙江德清　周榮期湖南善化　黄霦湖南祁陽　饒叔光湖北武昌　廖佩珣廣東歸善　朱映清湖北大冶黄錫麟廣東南海　尹家楣湖北恩施　胡祥鑅江蘇元和　王夢桃安徽無爲　潘紹周江蘇荆溪　伍毓崧湖南新化　張鳴坷湖北黄岡王守恂直隸天津　王蘭庭安徽六安　張鳳藻浙江烏程　李效曾山東安邱　寗鵬南安徽懷寗　唐景崙浙江秀水　汪春源福建安平鄒壽悞浙江海寗　彭泰士汪蘇長洲　盧元樟江蘇丹徒　陳維倫福建福德　劉景熙江西贑縣　鄭師灼江蘇江寗　張美王江西德化何壽朋廣東大埔　張鴻基湖南長沙　陳　福建同安　端木棻福建侯官　韋朝冕廣西宣化　張德淵江西萍鄉　趙恩綸江西安福陸春官江蘇江寗　趙耀基雲南鶴慶　江志伊安徽旌德　薛倓善湖南益陽　程式榖江西新建　章際治江蘇江陰　徐德炳湖北鍾祥崇本廂曰滿洲　傅邦翰浙江鄞縣　張光鼐奉天吉林　興元廂藍滿洲　戴光祖江蘇元和　魯爾斌陜西郃陽　陳驤道隸天津黄彥鴻福建淡水　趙汝湧山東蓬萊　汪拔羣江西義陽　孫卿裕山東諸城　宜動正白滿洲　傅家瑞順天大興　魏鴻勛福建寍德梁造舟山西夏縣　向昌甲雲南文山　夏先鼎湖北孝感　葛明遠貴州畢節　暴翔雲河南滑縣　蔣玉泉浙江餘姚　熊廷權雲南昆明志琮止藍滿洲　傳學憼陜西漢陰　傅松齡河南鹿邑　陳易奇福建長藥　胡大崇湖北江夏　孫雲錦甘肅靜寗　商廷修正白漢軍范栻湖北黄陂　李維楨奉天廣寍　秦曾潞江蘇嘉定　黃誥正黄漢軍　莊清吉山東費縣　蘇耀泉甘肅會寗　石光暹安徽宿松夏同龢貴州麻哈　彭文翰直隸獻縣　靳志河南祥符　徐向榮江西上饒　楊增犖江西新建　黄和鑾浙江寗海　易子猷江西宜春蔡瑋湖南湘鄉　任肇新陜西盩屋　劉翼經福建侯官　陳培錕福建閩縣　何作猷廣東香山　李熙福建俟官　劉維垣山東沂水屠佩　浙江蕭山　龍煥綸廣西臨桂　查秉鈞安徽涇縣　趙延泰浙江仁和　王維城順天文安　任本恕雲南昆明　楊臣機　建晉江雲祥正藍漢軍　李鍾嶽山東安邱　張傑貴州清鎭　王延綸直隸定州　陳柏俟福建樹縣　蔣熊湖北孝感　蔭垣廂　滿洲李福簡浙江東陽　方正四川涪州　陸懋勳浙江仁和　鍾毓正白滿洲　范鍾江蘇通州　翟館直隸永年　黎效松廣西藤縣胡世昌直隸交河　何肇勳四川興文　史悠瑞日蘇陽湖　向光鉞安徽蕪湖　計登瀛陜西富平　何元泰浙江會稽　管象晉山東莒州韓桂攀順天寳坻　王思衍山東蘭山　陳汝東浙江海寍　杜德輿四川長寍　王芹芳奉天鳳凰　余寳蔆陜西安康　王　河南俗州崇芳正黄滿洲　彭鳳沼山東濰縣　施愚四川涪州　張權直隸南皮　吳功溥廣東番禺　陳應濤福建閩縣　周建昌江蘇東臺汪明源湖北黄岡　朱郁春湖北武昌　黄堃雲南永善　桂殿華安徽石埭　袁勵準順矢宛平　曹佐武山西崞縣　周國光湖南湘鄉凌福勳安徽定遠　魏震直隸天津　陳治緯廣西臨桂　高壽四川　州　李華柏江西德安　謝維璠四川三臺　郭日章陜西漢陰黄惠安江西崇仁　張履　江西南　　朱運新江蘇婁縣　吳孝愷福建閩　　陳德英廣西鬱林　夏壽康湖北黄岡　麥秩嚴廣東南海何聯恩浙江餘姚　李紹烈湖北襄　　馮由湖南衡陽　姜秉善直隸天津　榮煜正黄蒙古　黄本謨貴州郎岱　王廷揚浙江金華沈似濓浙江蕭山　吳霍浙江錢塘　崔寳仁陜西演城　張輅浙江錢塘　王儀通山東汾陽　文杰廂曰漢軍　王闊成直隸滄州林師望福建俟官　朱滄鼇貴州貴筑　郭顯球江西新建　王道凝田東鉅對　林耀增廣東南海　如麟正黄蒙古　潘昌煦江蘇六合黄家駿廣東南海　蔡桐昌廣四博曰　黄大壎江西石城　江忠振安徽婺源　鄧邦述江蘇江寗　周長清雲南昆明　林東郊河南洛陽楊兆龍雲南昆明　蔡侗山西平定　胡濬直隸天津　區家偉廣西倉梧　牛東藩河南祥符　張之埏河南項城　高　馨直隸欠津蔡世信江西贛縣　包源　隸河間　余鴻鈞福建閩縣　盧德復山東福山　朱名炤山東平陰　黃敏孚廣東順德　聶謙吉江西清江劉麟翔山西遼縣　孟廣來山東濟寗　任承紀貴州甕安　周欽雲雲南會澤　曾廣嵩福建古田　郝毓椿山　新城　陳湘濤四川宜賓閻希仁直隸清苑　劉光銑陜西平利　楊克烈山西安邑　權尙忠甘肅武威　陳其昌江西高安　鄭元濬甘肅皋蘭　楊潤身甘肅秦縣馮振儀安徽拘城　于名訓山東萊陽　向安瀛四川　繁　葉在藻福建閩縣　崔肇琳山西桂平　劉聲駿山西盂縣　馬楨四川巴縣劉肇夏陜西三原　莫汝鉷廣東南海　方雷安徽桐城　唐毓麟江蘇六合　張斯玉山西應州　饒士翹江西南城　陳進鉅陜西漢陰蒋炳章江蘇吳縣　王世奎廿肅皋蘭　陳斌麟河南信陽　成沂正黄漢軍　方象堃安徽桐城　王希賢廣西臨桂　郭恩賡山東濰縣林景綬浙江鄞縣　宋功迪江西奉新　魯晉河南固始　孫其敬河南息縣　李士麟四川遂寗　陳　頤湖北黄安　劉煥光福建閩清陸乃堂廣東南海　魏命侯甘肅金縣　周渤湖南長沙　張學知雲南昆明　詹照河南商城　　傳忍雲南通海　黄傳鼎浙江仁和于廷採正紅漢軍　楊泳裳湖南善化　鍾麟正白蒙古　張綱福建漳浦　孫占鰲陜西大荔　吳黼藻浙江鄞縣　趙東階河南汜水孫光福貴州黄平　魏鴻儀甘肅伏羌　張三銓山西絳縣　陳啓棠廣西北流　潘餘慶雲南鶴慶　唐樾　廣西宣化　李端　貴州貴筑張興慧湖南寗鄉　瘙士傑直隸定州　熊光瓚江西南昌　王世相甘肅皋蘭　蕭開甲直隸樂亭　丁錫祜山東濰縣　林樹聲山東寍海譚文諸陜西鳳翔　徐炳麟湖北孝感　馮臺異河南唐縣　于式梭廣西賀縣　羅運松貴州婺川　張應齊山西介休　叚獻增雲南安寗鄭鍾靈四川閬中　袁勤端順天宛平　寗述俞陜西潼關　王熾昌山西臨汾　范晉藩廣西陸川　陳長均陜西山楊　朱榮先貴州清鎭李麟昌廣東香山 
[遊歴人多]  
　　邇有美國教士郭其敬者航海來華欲遊歴河南江蘇安徽湖北四省海兆福欲遊歴直隸河南江蘇山東四省另有鐵路督辦盛京卿延勘地址之李治欲至直隸河南山東山西江西湖南湖北等省商人郎利欲至江蘇安徽江西湖北四省遊歴戴明經　至河南安徽江蘇江西四省傳教各由本國駐京使臣田貝君塡給護照請總署鈐印並由兵部飭令經過各省一體加意保護免滋事端江海關道業已接 
 
 

Page 3

 
 
到兵部火票札行所屬各州縣遵照辦理一面飭英界公廨讞員張賡三直刺據情照會美總領事古君將遊歴各人到境及出境日期通知以　轉報 
[添委局員]  
　　本邑南巿馬路善後局現由江海關道蔡和甫觀察添委候補縣丞陸蔭橋二尹琪會辦局務二尹奉札後卽於前日赴局辦公 
[開徵上忙]  
　　本邑上忙地丁錢糧已擇定本月二十四日開徵上海縣黄愛棠大令預飭差役傳齊城鄉各地保於四月初一日伺候縣署諭話 
[命案已了]  
　　浦東人唐雲祥日前在新閘與閔文根揪扭事後唐忽然身死報經上海縣黄大令住騐前晚大令升坐花廳飭提覆訊閔供與唐均在新閘開銅器店唐死後其妻　氏時來店内滋擾不休求察大令傳屍妻唐潘氏并子阿大到案諭曰爾夫雖與閔文根揪扭然事後患病身死本縣騐明無致命　傷所有腿上微傷並無關碍委係病斃嗣後各安生業不可往擾如違定干未使復謂閔曰　　非爾毆死究不應揪扭喝令重責二百板各具結呈案 
[准免騐屍]  
　　報請騐屍已紀昨前晚上海縣黄大令升座飭提研訊夏阿裕卽夏延忠供年五十六歲女兒　　喬雲祥之次姪木生爲妻因質性愚笨時受其姑凌虐遠近皆知小的在外營生得悉女兒被虐而死卽於昨日回家聞十四日被姑毒　　　氣忿　河姪兒前往看視屍已撈起錢氏母子情虚避　婿之胞叔喬雲祥反來案揑詞朦控今求詣騐伸寃夏仁言供是武生係夏延忠之姪在泗涇油車内爲夥昨日回家鄰近皆稱堂妹被姑毒毆逼令投河致死往看屍身傷痕甚多求騐昭雪喬雲祥供充十八保非九三十一圖地保亡弟日有二千次木生娶延忠之女爲妻成婚三載已生小孩本月十四日夏氏臨河取水失足墮河姪兒赶卽撈起當時未死曾由氏母遣次女於十四晚十五晨兩次來視姊妹尙能交談直至午後身死夏延忠之姪夏仁言夏祥生兄弟糾領戚在十餘人前來滋擾必欲從豐收殮由伊等揀買衣棺計洋　十餘元後又欲將屍姑錢氏撳入棺内其子勸　被毆是以母子偕避遠方夏等卽將什物盡行擊毁不肯收殮求鑒雲祥之母李氏供年七十歲餘船相同屍母夏徐氏投案泣訴人令開導再三曰爾等卽知被其姑追毆投河身有傷痕究有見証否傷在何處可以指實否如果實在當爲仲寃夏等忽稱無人可証無傷可指叩求免騐憑大老爺公斷大令曰旣求免騐不許再往滋閙阻殮遂著各具免騐不再往擾切結並飭差前往押殮所毁物件勿議 
[拘獲逃犯]  
　　著名賭棍陳金山去年在王蕉生家賭博經前保甲總巡鍾受百明府拘獲訊明後發交改過局覊押本年三月初旬陳忽通同在押之高和尚等數十人毁牆　逸由改過局委員禀明道憲蔡和甫觀察觀　得　後不禁大怒立卽札飭保甲總巡戴子勵明府嚴拿務獲前日局差將陳拿獲解請訊究明府立卽升座訊問陳供東人向駕小舟度日上年因犯賭案奉鍾大老爺收入改過局本年三月初二日妻子來言母親病車小的惶急異常至次日卽隨同高和尙等逃出當時小的從墻上跳下以致跌傷足踝刻下尙不能行走求恩鑒宥明府察騐陳足果未痊愈暫免笞責著收押改過局候禀明道憲後再行究辦 
[品蘭小誌]  
　　滬城蘭花會中人定於十八十九二　互賽三日凡工於藝蘭者各携奇花異卉齊集邑廟内園評定甲乙安置正廳之上任人觀覽昨爲品蘭之第一日時則半雨半睛纎塵不起連袂往遊在如入衆香國裏但覺芳芬撲鼻雅淡宜人是亦文士之清娛才人之勝趣也所供約七十餘盆有花開八瓣形如蝴蝶者最爲珍異云 
[愚夫可憫]  
　　寗波人徐月香賃居虹口　華德路近爲二豎所崇以致儲蓄蕩然自念半生辛苦一旦付諸烏有不覺悔恨欲絶前日千後扶病至斐倫路虹橋畔躍入河中意圖自盡載沈載浮幾占滅頂幸岸上人聞聲麕集急喚垃圾船戶到來得以救起然已衣衫盡濕狼狽不堪矣 
[小工受傷]  
　　浦東人楊貴福在協隆紡紗廠充當小工前日偶不經心被皮帶悞傷腎囊頓時昏絶踣地工頭見而大駭設法舁送虹口同仁醫院求治醫生察得受傷甚重難以救樂遂卽擡回未識可免性命之虞否 
[上海巡局紀事]  
　　流氓攫洋前已兩誌報牘前日十六　中局委員潘仲泉二尹將流氓張二移解總巡局戴子勱明府立卽升座提訊張供江寍府江寍縣人年二十二歲向奉回回教前在督標緝捕營當　去年裁撤後無以度日來申謀食遇同教之山東人王長福合借房屋每日挑賣牛肉本月十四晚小的行至大東門外見有人手持洋銀一時貪小上前攫取被衆拘獲送至中局已責四百板今求大老爺格外超生明府判令枷號一禮拜　滿移請上海縣遞解　籍○流氓李　大拿獲後當晚經保甲總　戴子勱明府提訊差役禀稱李混名翻砂阿大身　搜出小尖刀一柄呈電李供浦東二十二保五十二圖東溝人年二十五歲本業銅匠前因犯案收入改過局今年正月　出尖刀由友人托小的修整刻下小的已經改過自新求鑒明府以李仍敢身藏小刀其怙惡不悛已可槪見喝令拖下重笞八百板荷以頭號巨　發四鋪春風得意樓門首示衆期滿再行究辦 
[英界公堂紀事]  
　　前晚流倡王愛寳携同龜傭張王氏游行於四馬路迤西胡家宅一帶見包探李姚亭彳亍而來悞以爲尋香獵艶之流急以纎手攬其袂李探忿甚拘入捕房捕頭令轉送公廨讞員張賡三直刺著交官媒押候訊判○昨日病民林士生僵臥浙江路呻吟不已某號華捕見而向詢自言流落此間並無親友因卽舁送捕房捕頭令轉送公廨直刺著候送請某善堂留養○浙江寗波府屬某邑人陳袁氏被莠民王林生所誘携其女杏春來滬昨日其子阿有遇諸三馬路互相爭閙由一百五十六號華捕一併拘入捕房捕頭令轉送公廨直刺著分别留候訊奪 
[法界瑣牘]  
　　吳阿法前投公廨控劉阿四以空票貼去洋三百元圖賴不還等情經鄭大令提訊押追迄今已逾兩月一味挺押前日原告遞禀求追想須帶案嚴比矣○有混名馬夫阿寳者在菜巿街開設酒店前日沿途調戲婦女被巡街捕拘入捕房翌日解至大自鳴鐘捕房代理總捕頭謝而諾詰問之下著禁押片時卽予釋出 
[接錄分發人員騐看名單]  
　　從九品胡毓棻順天廣東劉鈞培廣西廣東楊克繩江西湖南呂治文江蘇山東杜大宗江蘇廣東童天澤浙江湖北張書銘浙江廣東張孝原河南浙江典史蒋恩榮順天山西陳仲賓廣東江西金大鏞順天山東鍾翰順天山東岳鍾麟漢軍山西徐廷瑞山東雲南李熙湖北湖南熊維翰湖北浙江陳朝宗山西河南穆又綺漢軍山西叚大椿安徽山東劉春榮江蘇河南胡汝愚安徽江西潘遵轍江蘇山東王承馨安徽山東唐元烈江蘇浙江陳文四川陜西李浩然河南陜西陳煥奎四川湖南勞大章浙江河南陳治江蘇安徽林介融安徽山東未入流周文驥江蘇河南袁增浙江河南汪居仁浙江江西姚爲廉浙江廣東馮内元浙江廣東○籌餉例指省分發鹽大使鍾桐湖南廣東巡檢劉維清陜西湖北勞績掣籖分發直隸州知州知府銜存燾漢軍巡檢向風致湖南○勞績指省分發 
道二品頂戴沈翊清福建江西品頂戴錢紹楨浙江湖北知縣藍翖何　元漢軍山西李承祖廣東廣西陳廷球廣東雲南甘　胡南江 
 
 

Page 4

 
 
西葉兆慶湖北四川趙景彬浙江河南錢祖蔭浙江廣東秦廣綬順天廣東李振鈞山東北河陳克讓安徽浙江謝士彤江西廣西朱壽祺湖南　南按察司經歴邱淦湖北山東縣丞晏光樞湖南陜西杜炳湖南浙江萬方潤江西浙江巡檢唐大經湖南安徽藍翎王宗海四川陜西○揀選呈請分發知縣薛維均漢軍廣西○優頁呈請掣籖分發知縣王擴中浙江○優貢呈請指省分發知縣杜師預浙江安徽方怡江蘇廣東○恩廕呈請指省分發通判饒鳳珪湖北陜西○教習呈請掣籖分發知縣張繼善四川截取呈請指省分發 
同知夏錫疇四川湖北鄭葆琛直隸湖北○俸滿呈請掣籖分發知縣五品銜李光稱江蘇○俸滿呈請指省分發知縣五品銜楊紹時湖北江蘇○議叙掣籖分發縣丞六品銜方心鑑安徽未入流劉培南直隸○議叙指省分發知縣李曜緯江蘇河南縣丞 
姚廷獻安徽山西陳樹勛湖北四川典史六品銜施作霖浙江山西高承璐湖北河南未入流李廷藩直隸河南梁桂芳江蘇江西○應補呈請分發知縣花翎同知銜曾光煦四川安徽鹽大使陳文燦順天雲南州吏目童其康四川甘肅陳文壎順天廣西從九品徐士芳直隸山西黄章善江西廣西未入流吳啓順天廣西許希衡江西廣西 
[子曰放於利而行多怨子曰能以禮讓爲國乎何有不能以禮讓爲國如禮何] [  戊戍戍元陸增煒]  
聖人黜利而崇讓卽大學戒爭民之意也蓋利者爭之由讓者爭之反黜之崇之行與爲胥得其本矣而民何自爭乎上世道人心之壞孰壞之好事者壤之也夫爭也者小之在日用嗜欲之端與人已交接之際大之卽關人主敬肆之故與邦國治亂之原有不爭之君子出决其害以儆其私明其效以策其力此千古世道人心之所繫而實大學爭民一言之所本也大學之言曰外本内末爭民施奪是言也曾子蓋得諸夫子嘗考里仁一篇所論皆務實之學中記一貫忠恕之傳說者謂卽　子之徒所記故其言多與大學相發明財與德利與讓其本末一也義利之界判於吾心而嗜好之偏乃錮蔽而罔知悔悟趨向專則依戀深依戀深則謀慮巧謀慮巧則欺詐多而無非利之一念誤之故利爲怨之府實卽爭之由也夫子名之曰放利復惕之以多怨而大學所謂不以利爲利以義爲利者其意已賅於此矣辭讓之心根於天性而物欲之蔽乃迷惑而漸卽銷亡驕奢久則貪黷甚貪黷甚則忿　生忿懥生則侵奪起要必以讓之一心汰之故讓爲禮之實乃爲爭之反也夫子勉之曰何有復警之以不能而大學所謂一家讓一國興讓者其義已發於此矣日以爭端之不可而爭心之未易息也同是心思材力何不可以意計相傾凡有血氣天良何不可以肫謔相感一人利則無不欲利一人讓則無不思讓其效固可立見也盈滿是務滴以害身謙抑自持乃能受益此可以堅千百人義理之心期人怨毒已叢欲藉小惠私恩以自解世主道心未復惟求繁文末節之是修心欲利而日不言利名爲讓而實不能讓其事又不可僞爲也物欲之偏勝以學問儀文之細蘊以精誠直可以括一十章治平之要噫霸君智取術馭實有與氏爭利之私故富强雖著有成書其弊卽在於言利異學和光同塵亦有使民不爭之道面清淨不足以治國其說實誤於無爲然則息爭之道非黜利崇讓不可記者類誌子言大學之說蓋本諸此。 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錄會典館保案銜名]  
　　江蘇侯補知府王仁東請俟補知府後在任以道員補用　江蘇江　府知府在任補用道劉名譽請俟得　員後賞加二品頂戴同知用内閣候補中書况周儀請作爲同知分發省分補用翰林院編修徐仁　睛賞加侍講銜離館詳校校對官　二品銜山東督糧道桂春請賞給三代二品封典並隨帶加二級理藩院卽補員外郎存緒請俟補員外郎後以本院郎中遇缺卽補直隸宣化府知府李肇南請在任以道員用翰林院編修劉世安請以應升之缺升用 
甘肅寗夏道胡景桂請賞加二品　四川補用知府李佩銘請俟得缺後以道員用翰林院侍讀姚丙然請以應升之缺升用前湖廣道御史陳璧請以應升之缺　用工部主事補缺後無論題選咨留遇缺卽補員外郎甘大璋請免補主事仍歸　保班次補用東陵承辦事務衙門主事恒請在在以員外郎遇缺卽選安徽頴州府知府聯福請在任以道員歸候補班補用兵部候選郎中廣興請　加四品　知府用陜西候補同知陳壽彭請俟補知府後以道員用分發四川候補同知王郅請俟得缺後以知府用分省補用知府黄　公請俟得知府後以道員用四川候補知府曹穗請俟得缺後以道員補用河南補用知府李　　請俟補知府後在任以道員補　通判銜馮如京請以通判分省補用河南候補知府桑　請俟補缺後以道員用 
謹將列入一等議叙中異常勞績之供事　其尤爲出力者擬給優獎繕具清單恭呈御覽伏候欽定計開候選從九品胡慶松請以鹽大使不論雙單月遇缺卽選並加五品頂戴供事高藩請以縣丞不論雙單月歸議　簡用班選用並加六品銜供事孫希賢請以府經歴分省補用並加六品銜候選縣丞楊琛請仍以縣丞分省補用俟得缺後在任以知縣補用[  此單仍未完]  
[研究拆梢]  
　　日前崇明人某甲由浦東挑花衣至南巿售得洋銀三十一元中途被流氓賈隆生所見向之訛詐由逕街捕帮同拘送隆生至馬路善後局中未幾央其堂弟錫軒保出甲亦畏訟而罷嗣被會辦孫星垣直刺所聞飭捕頭著地甲將錫軒傳局研訊限交隆生並供出家居浦東唐橋十五圖之同黨戴阿寳邱章茂等未幾又飭地甲往唐橋巡防局中請局員派差協提歸案訊究吳品山二尹謂須帶同原告前來方可將一干人拘去地甲回局據情禀訴直剌飭持函投遞略謂今有流氓戴阿寳邱章茂均住唐橋十五圖因在浦西拆梢案發煩卽提解前來質訊等語二尹仍不允准及至次日地甲在南巿萬窜馬頭春江得月樓茶肆中見邱與同黨數人啜茗因卽拘獲解至馬路善後局管押捕房旣而戴阿寳及同黨邀同唐橋巡防局長隨朱某曁司事某甲等十餘人至南巿彠邱章茂擁至得月樓開燈吸烟事爲地甲差役所見立卽禀知孫直刺派差前來一并拘住解局管押次日復將賢隆生拘獲非日午後孫直刺升堂研訊地甲投案將情細禀邱章茂供家在本邑浦東唐橋十五圖内前在南巿見崇明人挑售花衣因其人地生疏恐被人欺侮領往永盛焉頭奏街德記花衣行内售得洋三十一元至中途索取酬金不允索至再三始將洋銀三元付出往某飯館吃飯後爲賈隆生聞知以賣花衣人旣肯請小的等吃飯必係來歴不明因糾人將其軋往大馬頭而去以後小的不知直　謂賣花衣之崇明人爾可相識供稱並不相識曰旣不認識貿然兠搭而又向之索酬與拆梢何異且爾等往往在外藉稱索取謝　向人訛詐殊爲可惡究者有黨幾人從實供來供稱小的祇偕戴阿寳所取之洋實由戴收受由戴分給小的當時小的等見其被人欺侮故帮同兠賣自知不合叩求恩　戴阿寳供與邱同住一處駕舟爲業是日小的在大馬頭左近聞有賣花衣之崇明人擔負來滬求售行家疑其私貨意欲減價小的等見而不忍代往德記行爲之售去後索得酬金洋三元是實賈隆生供係本邑人日前見戴阿寳邱章茂向賣花衣人索取酬資在飯館内吃飯因將伊軋住詢以花衣何來而戴等已經得洋而遁小的被其扭至馬踏工程　中然後由巡街捕拘入捕房及小的之堂弟探知後卽來保出並不拆梢乞求恩典直　謂爾等均非安分之徒然原告　來碍　　　著一併押候傳到原　再行訊究 
[英界晚堂瑣案]  
　　寗波人童財康借妻弟葉舍春控俞惠堂防　　　　　來滬勾引成姦等青前日晚　　張賡三直　提訊童供寍波善谿縣人在杭州爲藥店生理娶妻葉氏已經七載生有二子去年十一月間氏私自携子逃來滬　今年正月間致信小的始知在虹口桂芳里小的卽來滬訪尋察其形迹與俞難免有不端之事祗以顔面攸關隱忍不言至三月初三日携同回籍到家甫一日復託言歸寍小的遣人送往行至中途將陪送人遣回小的心知有異卽往岳家詢詰知妻子並未歸去至本月初接得　弟來信方知仍逃來滬故小的由籍赴杭偕來滬上在老閘尋獲鳴捕送案求侒葉供小的亦在杭城爲藥業胞姊背夫濳逃小的初不知情本月初俞惠堂持信來杭招小的啜茗小的以從未相識心竊異之互談之下始知胞姊在滬故特致信姊丈偕同來滬尋獲見其住處祗有一榻其中暗昧之事不言可知求請訊究葉氏供年廿五歲前在原籍瘙姓家帮傭與俞認識言及滬上繅絲女工出息甚好小婦人一時被其所惑欲來滬上學習繅絲去年九月間俞來滬時小婦人託渠引薦故於十一月間携子來滬尋俞遇見後卽在渠舅母家借住至正月間始賃屋虹口桂芳里與之同居潛與苟合後致信丈夫囑令來滬至三月初隨夫回籍旋又背夫來滬與俞同租房屋居住此係實情求鑒俞惠堂供原籍寍波鎭海縣習成衣業向在滬上傭工餬口葉氏在馮姓家帮傭時與之相　曾託小的薦繅絲工作去年十一月間伊來滬訪尋小的懇求代爲租房小的因男女有别不肯應允故將渠安置在舅母家至正月間小的回籍葉氏賃屋桂芳里居住嗣後伊夫來滬領回未逾時復逃來申訪尋小的遂與賃屋同居繼恐有千未便故特赴杭通知伊弟囑其來申領回以免牽累今被扭案求恩明鑒張直刺以童葉氏背夫潛逃殊屬無恥判掌頰一百下著童財康葉含春具領回家管束俞惠堂不應同居姘識著責一百板押候訊究○捕送在途爭閙之陳阿有陳袁氏王阿林並女孩陳杏春等四人至廨前　張直刺提案研訊陳阿有供寗波鄉下人年二十歲父親於今年正月間逝世繼母於三月間卽携同幼妹杏春潛行來滬與父親之友人王阿林姘識小的訪明住址故特來此迎請回家管理家務詎料繼母不認小的爲子不肯回籍因此爭吵由捕送案求斷遠氏供年三十三歲夫死後兒子不肯贍養故來滬帮傭藉以餬口王向與丈夫相識是以託其代租房屋旋與有私杏春供十二歲胞兄常與母親爭吵不肯膳養因此隨母來申訪尋王阿林同居姘識阿有又供小的並未與繼母爭吵倘果不肯膳養今亦不來訪尋矣王阿林裝作雙耳俱聾兼患病之狀供認通姦不諱張直刺判責五十板送醫院醫洽俟病痊再究陳袁氏不守婦道夫死未久潛與人通姦　屬無耻喝令掌頰陳阿有苦求免責稱小的願以身代直刺謂袁氏曰爾子旣願代責諒平日决不與爾違逆本當重辦姑念爾子苦求　竟恩免著具改過切結隨子回籍不准復來陳阿有叩謝而退 
[美界捕房紀事]  
　　甬人殷阿有前因犯竊經英界讞員判合遞解回籍越時未久潛來滬上前晚行至裏虹口方欲施其故技適爲包探吳至剛所見拘入捕房押候解送公堂究辦○前晚小竊楊蘭生至北吳淞路某客棧竊取銀對時表一枚而出途遇包探吳至剛　如海拘入浦房押候解送公堂訊究○寗波人王寳泉張雲卿前日同至密勒路匯和烟紙店溷用銅洋櫃夥察出破　交包探吳至剛帶入捕房押候解送公堂訊辦　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年閏三月初九日京報全錄]  
　　宮門抄○兵部奏爲遵旨查辦敖漢郡王被叅各欵逐一訊明據實覆陳摺○閏三月初九日内務府國子監廂藍旗値日無引見○貴州學政嚴修到京請安○載瀛續假五日○掌儀司奏十五日祭奉先殿瀅貝勒行禮○召見軍機嚴　○○奴才榮祿奴才剛毅跳　爲遵旨查辦敖漢郡王達木林達爾達克原案被叅各欵及另案因事派取銀兩逐一訊明恭摺覆陳仰　　　鑒事竊奴才等於光緒二十四年正月十一日欽奉上諭前御史崇蔭奏昭烏達盟長郡王達木林達　達克以練兵爲名殺掠漢民苛派勒索縱令蒙弁橫行聚斂並有殺死佃民轟斃人命控案又揑稱公主園寢被焚請欵冐銷賄託理藩院越次請補副盟長購買洋槍浮開價値勒令各旗擬派各節當經諭令壽蔭確查兹據查明覆奏被叅各欵均係屬實該盟長種種荒謬實出情理之外達木林達爾達克著先行革去盟畏交理藩院　管聽候查辦摺内所稱巴咱爾濟哩第充補副盟長有越次賄託情事並所查各欵者派榮祿剛毅確切訊明據實覆奏欽此欽遵並由軍機處鈔交御史崇蔭原奏及藝河都統覆奏曁咨送鈔錄十旗印文前來奴才等隨揀派兵部員外郎恩民陳　龍　部郎中定成玉貴詳加查核正在查辦間復於正月二十二日欽奏上諭理藩院奏翁牛特郡王贊巴勒諾爾布呈報昭鳥達長敖漢郡王達木林達爾達克因事派取銀兩一摺　稱據該盟副盟　巴　爾濟　　呈覆核與該郡王現在被叅查辦之件有所關涉等語著榮祿剛毅歸入原案一併查明具奏欽此欽遵鈔錄前來奴才等以交也該王各欵惟賄託越次補缺一節案卷人證皆在京中因事派取銀兩一節翁牛特郡王尙未回牧自應就近提集人證　　卷宗澈底根究至其餘各欵雖經熱河都統覆奏亦應逐一詳查以昭核實當卽調取理藩院全卷並咨查熱河都統及咨取該王親供去後旋據各該處先後咨覆前來當由奴才等傳集應訊人證連日督同派出司員細心研鞫其原案業經奏覆者自未便再加苟求其另案尙須擬議者亦不敢代爲徇隱除殺死　民劉榮德傅思文命案奴才等附片另陳外謹將查明敖漢郡王達木林達爾達克被叅原案及另案實在情形爲我皇上據實陳之原奏内稱一十一年間該副盟長出缺囑其姻親阿魯克爾沁貝勒巴哨爾濟哩第用銀一萬六千兩携帶空白印文賄託理藩院司員及書吏韓姓等爲之　敝越次請補副盟長之缺賄銀經　館商人楊姓協興幨鋪張姓等過付一飾查據達木林達爾達克呈稱光緒二十一年十一月本王呈報　　長出缺時將所屬盟内理有官員照例開列呈報大部嗣奉札開光緒二十一年十二月十二日請旨補放烏達副盟長一缺本日奉旨圈　巴咱爾濟哩第欽此並無另有向巴咱爾濟哩第賄託情事又據貝勒巴咱爾濟哩第呈稱本盟副盟長出缺時盟長將本貝勒仰蒙聖主逾　恩施補放副盟長本貝勒並無用銀行賄向人囑託情事各等語奴才等恐案情未確隨咨查理藩院並調取原卷及上届請補託盟長原稿名　　准咨稱承辦各盟補放盟長各缺事隸旗籍司合將該司辦理原稿清單並上兩届成案咨送前來奴才等查閱原稿凡於盟畏副盟長缺出　　院繕具該盟各旗王貝勒等名單恭請欽定此次昭烏達副盟長奉硃筆圈出巴咱爾濟哩第是巴咱爾濟哩第得補昭烏達副盟長係　　　逾路思施該院旗籍司承辦稿件並非越次請補已無疑義惟原叅旣臚列書吏韓姓裏館商人楊姓協興帽鋪張姓諸人灘保無該史等　　　　　騙情事調閱理藩院書吏卯册十六年册内有韓慶祥之名查據理藩院復稱韓慶祥業已因病告　旋卽病故復得到該院旗　司　　魏文煥曁裏館生員楊連昆協興帽鋪管事康殿甲等一一研訊據魏文煥供稱在理藩院充當書吏在院年淺聽人傳說早年有東安門外　　地方居住之韓景宗卽韓玉曾在理藩院當過貼寫今已　故據楊連昆供我係大興縣廪生在裏館居住並没在裏館開設買賣蒙古人來　在裏館住時常由我家門首過光緒二十一年十月間有我雇工楊二因買蒙古人馬匹短給價銀在門首爭閙我當時將楊二辭去不知他現在何處我與理藩院司員並書吏韓姓等均不認識康殿甲供我在裏館開恊興帽鋪生理我先雇得張永在鋪帮夥光緒二十二年間　回家樵　至今回後我聽人說他在鋪時常暗地給蒙古人買賣物件　他恐我知道託故走去現生何處我不知道理藩院司員並書吏韓姓等我均不認識復傳到韓景宗家人張順供我在東安門外夾道地方居住之韓景宗卽韓玉家雇工韓景宗在日曾在理藩院當過貼寫我未見裏館楊姓協興帽鋪康姓至我主人家内我主人於光緒二十三年七月二十四日病故各等供奴才等檢查崇蔭原奏僅稱書吏韓姓調到理藩院卯册有韓慶祥之名而魏文煥所供復有韓景宗在理藩院當過貼寫之語是已故書吏韓景宗卽係卯册上之韓慶祥抑或另有一人殊難恐斷惟據供均已病故無從追究至楊二張永雖有其人第與原叅有無關涉勿庸過事吹求此案奴才等悉心推訊理藩院於請補放副盟畏開華時巴咱爾濟哩第旣非越次焉用賄託旣無賄託何有過付該御史所叅自係　聞之訛此查明原案内該王並無囑令賄託越次之實在情事也又原叅該王以練兵爲名殺掠漢民苛派各旗差　　銀十餘萬兩率領兵勇巡邊會　所到各旗勒派供給復勒令各旗交銀六百兩幾　悏槍　營官韓大師卽烏恩巴雅爾等去歲練兵水章枯艱苦累死亡甚衆各節據熱河都統覆奏内稱殺掠漢民實有其事邇邊會盟經過地方强派供給牛羊等物所帶隨員勒要饋禮苦累不堪乃猶故意留難人無居處馬無　槽受疾死者甚衆又原叅揑稱公主園寢被賊焚殺賄囑理藩院奏請欵　萬餘兩該王用百金塗飾其餘正欵盡修造王府並損代圖揚松木勒令各旗出貲派車運送又於今年春問呈報理藩院代奏自請報効快　一千杆原係向洋商　羅弗購買洋竊一千三百杆每杆價銀四兩五錢後以十六兩作價勒令各旗攤派回牧後路經熱河從人身負令箭聲稱蒙朝廷賞給並有王命旗牌先斬後奏各節據熱河都統覆奏内稱公主園寢當年祗有羣房損壞該王復加修葺亦非目金所能竣事其往圍塲拉運木料經過各旗實有强要公館勒派車價打傷官兵情事是否圍木查無實據該王新府落成開筵慶　各旗皆有賀儀所購毛瑟鑰一千杆子母十萬粒該價若干由京城恆興號　支按月三分行息連運　等費回牧後計每杆以十六兩作價向各旗攤派屢經催提實有其事回牧巡邊會盟從人身負令箭道路誼傳實有其事未聞有先斬後奏各等語奴才等當卽行令理藩院轉飭該王按照各節逐一呈遞親供旋據該王供稱本王世受國恩何敢擅殺無享並無受　十餘高兩之事亦　藉練兵爲名苛歛銀兩之事兵皆物故馬皆倒斃其事不知公主園寢所用木植並非運自圍塲新府落成向各旗用帖請客各備　儀出自情　並非勒取報効快槍並無浮冐價値等語奴才等以原叅内稱該王揑稱公主園寢被焚賄囑理藩院請欵復稱該王自請報効快槍後向各旗攤派該部統奏内亦有槍　若干係京城恒興號　支回牧攤派之語檢閱理藩院原案修理公主園寢府第係該王呈請經理　清院代　奉旨賞給銀兩自無所用其賄　報効快槍係該王呈請由該　十一集欵購買亦係理藩院代奏奉旨允准並非自行報効復傳到　興　鋪管事人袁鐘湖供稱伊鋪向與敖漢王交買賣敖漢王借銀係按二旗分行息光緒二十三年秋間敖漢王家人託我鋪内平銀六千餘兩縣給祁羅弗洋行至此項銀兩買何物件我不知道奴才等覆查該王被叅　　修理工程則請欵於上報効快槍則集貲於下練兵分派　旗請咨行知各處是都統之覆奏與十旗之印文有所由來若　該王委無苛　　　　　　　　　至　用園木及令旗令箭[  此摺未完]  
 
