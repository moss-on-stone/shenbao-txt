# 1882 - 221 - 4903337

 

Page 1

 
 
[新印碑帖屏對出售] [  點石齋主人啓[   
　　本齋邇來石印各種碑帖屏條楹聨愈加工緻與原本不爽毫厘久蒙海內珍賞爭相購致不脛而是近復得善本歐陽率更九成宫碑帖及樂山學士七言行書對湯壎伯五尺字屏加工選料用照相石印法印成卽日出售九成宮未裱者每本洋四角紙面禨者七角板面裱者七角五分梁山丹楹聨白紙未裱者每副洋二角色紙二角五分己裱者另加裱工洋二角色湯壎伯屏條未裱者每堂洋四角巳裱者一元諸君賜顧請至申昌書畵室可也此佈 
[重印詩句題解韻編四集出售] [  本舘告白]  
　　夲舘前印題解韻編四集久蒙海内文人爭相購致業巳售罄繼後得五集若干卷排印出售又復不脛面走惟前次所印係厲中板目下坊間所刻初二三集皆係袖　小板取其　於擕　故本舘所印五集亦成袖珍善本今又取四集重加排印與五集大小一律以便舟車現巳工竣定於本月初三日卽禮拜三出售每部十二本收回工本洋五角正售處仍照襄例請卽賜顧爲盼 
[盡元魁奪彩會程後]  
嗚呼論勸賑於今日誠所謂强弩之末勢不能穿魯縞者矣前此晉豫齊秦同時被災流民鐵涙之圖遍布於東南各省一時人人動念惻隱之心油然自生除朝廷議賑議蠲之外上而王公大臣富商巨賈下而販夫牧豎婦人孺子亦皆激發其施濟之懷雖經勸者亦幾殫思竭慮而集貲尙覺易易卽江北之救命墩需費甚鉅而功雖極要事尙可以徐圖故陸續捐助尙有十分費力若目下皖災則蛟水之發其來也突焉人民舍宇轉瞬無存死者巳矣生者又復嗷嗷遍野就哺無由目見者固屬傷心耳聞者亦爲酸鼻此而不設法以籌賑則諸善士之心有未安此而欲設法以助賑則諸善士實亦力有未及蓋前此賑捐業經筋疲力盡卽在經勸之人亦且舌敝唇焦無能爲役此亦時勢之顯然初非人情之前慷慨而今慳吝也姑蘇桃花塢同人自創辦協賑局以來北省灾民受其惠者已廣現在皖地水災誼有容於袖手而實無以爲勸捐之計爰擬一會名曰元魁奪彩其章程已登於本報無煩贅述僕披閱一過不禁歎桃塢同人之於善舉誠有思之深而慮之密者已夫今歲逢大比之年凡讀書士子誰不欲快奪錦標而得雋之後公車北上需費正多其在富家尙不難於措辦若係寒士則一舉孝廉反足增累今此會則爲之通融籌算雖在寒士僅出一元以助賑其勢尙易爲力卽糾募九元誰無親戚誰無朋友譬如寒士無力赴試而告貸於親友亦必樂爲佽助且譬如試而得中親友亦必致送賀敬此九元之數衆親友爲之集成以之作助考之費也可以之作預賀之儀也亦可且不特此也其在富厚之家或有至親近族之與試者將來中後不得不爲之貲助上海一隅已屬不少不如先爲之地每人爲之出洋十圓預書與試者之姓名迨獲雋後卽取會欵以助之無煩取諸宮中如無獲雋者亦不失助賑之義不但成全赴考之人而且得一助賑之名雖此區區而飢民實受其德吾知其貲之易集有可預必者矣至將來獲雋之後復可得此會中之貲以爲公車之費尢屬名利兩得赴考者固甚合算集貲者想亦必樂爲成全是眞一舉兩得之計該會章程以爲集成十萬元以九萬元卽寄災區以一萬元存於匯豐以俟將來揭曉按名派分如果能集成十萬元固屬最妙卽或不及十萬之數亦不妨照捐數之多少按成派分先儘災區再留存欵多固益善少亦足以小補統計秋試人數不下二十萬或各省義切痌瘝不分畛域大發其救災恤隣之願以宏其博施濟衆之懷聞風興起互相勸勉共樂糾捐則恐并不止十萬之數是有此一會而於飢民新貴均兩獲其益在與試者人人有得彩之望所費僅止一元卽使富家大族不願另募獨出十洋而一旦發解奪魁獲利不止三倍又何樂而不爲乎或曰秋闈諸君子皆爲功名起見初不爲謀利而來今若是是以利誘也余曰不然與試諸君卽不爲謀利計獨不爲積德計乎諺云一德二命三風水四積隂功五讀書文塲鏖戰在主試官固屬衡文取士然其間亦正不盡憑文歐陽文忠言文章自古無憑據惟願朱衣暗點頭此言最爲爽快蓋文章憎命自古已然卽使才抱珠璣設其人素有隱慝或致有意外之變滄海遺珠豈能盡入珊瑚鐵網歴觀史乘及各善籍所載人都元魁秘鑰不外乎積德累功一介書生無力行善則亦無可如何耳今幸有可以行善之機雖僅費此區區而萬億災民均沾實惠天下之隂功孰有大於此者失此可以作福之時而棄而不顧無是理也雖曰中額有定人人皆捐豈能人人皆中然萬人奪命角鹿中原安知中者之非我卽不必計他日泒得之欵而已有怦怦欲動者故吾謂創此會者其用心苦而爲功鉅也與試諸君愼勿坐失此行善之機也夫 
[華員赴高]  
　　烟台西人來信云中國馬眉叔觀察現在復赴烟台由烟台再至高麗又有兵船兩艘與觀察同往高麗以資臂助聞觀察之意頗以高麗歸中國主持爲快也 
[天津近信]  
　　天津西人來信言今春因山西北境山水盛漲灌入文安縣境津郡官員慮有水患發新城之兵前往該處掘一支河以爲宣洩之計乃所掘之河甚淺與溝無異水仍不能由地中行以致漫及兩岸行人彌覺跋涉之苦近因天雨水勢益漲突然横溢正如堤防潰決汹湧異常下流直注三百里該處本甚高燥今忽被水鄕民倉猝無措不及奔避被淹殊屬不少有水利之責者曷弗愼爲防之也 
[輪船失事]  
　　禪臣洋行之香港輪船於上月二十二日由香港開行來滬行近厦門海面忽然觸礁失事其船上搭客華人一百三十名由太古洋行之阿格美倫輪船救援載赴島上略停卽載之來滬於昨日下午抵埠該船上人多有衣履不全者不僅身無長物而已殊可憫也聞該船裝有煙土三百六十五箱而皆禾保險今遭此禍則所喪實多并聞阿格美倫開行之時香港輪船業已不見緣有華船多隻皆係海盜繞船刼掠貨物並將船放火焚燬云 
[帆船遭風]  
　　有帆船名林持者行近臺灣海面突遇颶風及將近上海又遇風暴接連兩次幾瀕於危船中之舵已壞故用兩小火輪拖至吳淞云行海之險不如此者 
[船局近聞]  
　　船政大臣黎星使再請開缺治病其工程付之許總監工核辦已列前報兹聞數月來黎星使已不問工程槪憑許總監工作主及前月詢知許總監工所辦各料件均不合用如金山松林桅木粤東靑磚及木炭鐵鍊紅銅塊等類皆質劣色低儥高料僞糜費不少已爲黎屋使察知各情痛加申飭遂將一切公事交與呂提調代辦面囑隨時察看許總監工以免再滋弊端云 
 
 
] ] 

Page 2

 
 
[閩垣雜聞]  
　　閩省地瘠民蠻筮仕者視此拜爲畏途咸豐以前文武候補官員寥寥無幾故稍有才具者無不兼差兼缺再有當道招呼則得意易如反掌同治以後勞績捐纳兩途太濫而閩省之宦遊人亦多年盛一年遂形擁擠以致候補者苦海茫茫欲登無岸本年自沈方伯蒞任後留意人才秉公照例不使有才者抱投間置散之憂不使合例者興望洋涉海之嘆故近來所委差缺俱煞費躊躇以期無乗才無違例焉刻下官場振刷精神羣思勉勵從此整頓閩省吏治當可蒸蒸日上矣 
[杭垣失愼]  
　　六月二十五日天色甫明杭垣上城地方忽傳火警是時夜巡及更夫皆已散歸安卧幸有納早凉者數人登橋瞭望水龍集中始鳴鑼啓行惜天色隂晦兼以曉煙濃沍朝霧迷空益覺無從辨認方向嗣悉在環翠樓之小井巷內幸撲救得力僅焚去相連之小土墻門四座餘未延及他舍起火者係某姓之壽板店店之後進爲匠人工作之所不知何人遺火於鑤花堆內突然冲天而起其左右兩小墻門皆係店中後門焚燒殆盡另一墻門爲某姓煙館一墻門爲三姓住產計共房屋七八間同遭一炬云 
[幼孩受傷]  
　　杭垣映橋上之廣福廟於上月初九日演戱觀者塡街塞巷有孩兒巷某茶店之子年甫十四肩負三歳幼弟隨衆往觀行至橋上茶舘門首適有某烟館夥計手捧開水一巨椀自橋上而下兩不相顧與該童對面一撞致椀中之開水激出向幼兒胸前直灌而下而該童之肩背亦均受傷幼兒痛極躍而墜地該童亦驚惶無措旁立而啼該夥急以一手持椀以一手向下攙扶幼兒不意目難兼顧而手中所持之水椀盡行傾翻徧澆於幼兒身上兒赤體無衣只有肚兠一個是以半身盡濕暈絶不醒童驚魂少定急忍痛抱弟而回父母見此情形慘極下涙憤氣塡膺當卽抱兒與該童同尋至烟舘中與之理說烟館中堅不承認嗣經旁觀者公抱不平咸謂兒命已在呼吸猶思抵賴天理何存於是地保出爲調處赶卽廷醫敷藥調治一面卽將該夥帶回看住蓋以兒之吉兇未卜也幸兒之父母素皆　厚已允含忍了事否則何堪設想耶 
[虐媳斃命]  
　　皖垣某甲設肆售賣洋土夫婦年約四十餘一子年已及冠娶媳某氏舒邑人也甲婦頗嚴厲虐媳甚苦一日命媳執炊媳浣衣未竟請少待甲婦大怒毒毆之復令其子加毆媳不堪磨折卽取阿芙蓉吞之須臾毒發而斃甲夫婦相商欲草草棺殮了事經鄰右不服逼令另備棺木安殮并延僧道超度一面雇人往舒邑告知其媳之母家矣 
[香市熱閙]  
　　六月二十四日俗傳爲雷祖神誕寍城南門之呂祖殿北門之佑聖觀皆供奉雷神進香者遊玩者絡繹不絶十分熱閙且悉是日婦女多不食煙火以瓜充飢以水止渴　來生可登仙籍何其愚也 
[偷挖泥壩]  
　　揚州近因四面皆水開一壩卽傷一路田禾各下游之農民保壩而不肯開者日則上下巡邏夜則相率臥於壩上千百成羣雖烈風暴雨不肯退避誠可哀也乃淮海沐贛一帶匪民專喜崩口倒壩私則沿災地搶掠公則應募雇興修幸災樂禍習爲固然揚境各壩以及江岸之工皆以江柴海蘆與泥土堆疊而成奸民之偷壩者百計疊出稍一大意立卽崩塌柴販土工在在相爲表裏前日邵伯鎭以上之車羅壩總匯三十六湖之下游極爲險要如一失事非數百萬金所能竣工各地方官及修防各汎武員俱刻刻隄防乃竟有奸民用長絲線十數丈兩頭扣大蝦蟆三四個擇壩岸之稍薄處擔於其上蝦蟆在水極力騰躍兩頭牽拽深透泥中其快如刃共利如鋸如是者十餘處不過兩晝夜水由線入浸淫於內未有不崩者是日看壩巡兵獲住偷壩者十一名當時審出爲衆民打死一人杖斃一人餘則監禁候辦噫此種匪徒眞不知是何居心也 
[令節洗象]  
　　六月六日爲天貺節京師有洗象之舉者觀肩摩轂擊是日早八點鐘後象奴牽馴象四隻出宣武門至護城河中任象水中往來游戯移時復牽入城詎一象在水中騁時忽往北岸一躍岸上適有轎車數輛騾被象驚東西亂奔一時看象男女躱避不及甚至有顚仆失物者幸車夫各將騾頭勒住未致傷人云 
[駢戮姦淫]  
　　京師右安門外小紅門瓦匠某甲之妻於數月前逃走迄無下落遺有一子年僅八齡匠失妻留子稍慰於中不復尋妻值六月一日中頂娘娘廟開廟献會匠子同隣人往看途遇其母孺子隔母數月相見依慕可知匠妻見子情亦戀戀遂母子相將至一村落村名花園入一短墻矮屋家留子食宿次日遣子獨還子歸見匠匠詰昨日未歸之由子具以實對匠遂促子同往窺探淸楚而歸另日匠於夜間至該村奪門而入挾妻與姦夫並殺之惟未知曾經報官否也 
[水勢漸減]  
　　金陵水勢自上月十五日以後逐日增長十八十九江潮更大沙洲圩外之所謂北圩者業經救護不及埂隄倒潰汪洋一片盡成澤國沙洲圩迎江圩埂危險萬分闔圩農民併力營救並蒙新兵各管撥隊帮同救援晝夜梭巡不敢稍懈幸自二十日以後水勢稍平連日减退一尺有餘該圩可保無虞然鄕民之心力交瘁以及房屋農器被衆搬拆救護圩埂者業已不知凡幾至若圩心低窪處圩水無從宣洩禾苗被淹不少然究與全圩俱破較之則又不幸中之大幸也刻下城內沿河被淹街道均已退出往來已便惟岸邊舊存低下房屋現在仍有未盡退水者文廟前曁貢院均已退凈貢院修理刻已將近完工文德橋亦復從新修造利涉橋亦經修整赶考店舖刻亦有次第開設者大約本月初十邊考店當可齊至矣 
[蘇台近事]  
　　自皖省告災以後各路賑糶紛出致詸麥行市驟爲飛漲蓋逐什一者多麕載皖垣以應賑需以致存底欠缺又值靑黄不接之際物罕見珍亦時勢然也蘇垣米市價本平平驟於六月初步步增漲每石幾加一元光景僉謂兵燹後二十年來未有如本屇之繼長增高者而貧民之度日艱矣○吳俗於六月間多茹雷齋比户編民十居七八售食物者多取給于蔬筍肉食之徒至無從問鼎迨二十四日元都觀內雷祖殿進香者絡繹不絶香燭觸處皆是東拖西拽不論是否進香均被絮聒可厭莫此爲甚二十三日通宵逹旦徹夜如織兵燹前六門爲之放夜本屇天氣淸凉婦女又未垂禁故執香膜拜者較往年尤盛二十五日爲辛天君誕辰進香亦不見殺迨二十六日辰起過屠門而一望有肉如林刀俎鼎鼐殺氣騰霄沿途點心店熟食鋪蓬蓬勃勃釜上氣可眯人目老饕之流放飯流歠莫不腦满腸肥急謀一飽故連日小本營生曁設肆售販者無不利市三倍也○獅林觀象已屢見報章日來入園觀玩者擁擠不堪舟輿絡繹户爲之塞而無賴輩喧譁厮打亦無日不有園中雇有打手十餘人每日工食需數千文并雇有山東鏕客二人以備衆寡不敵時資其一臂每日獲貲可七八十千利亦溥矣且象糞羣謂可以治痔疾故逐日購買者甚多每三觔需洋一元尢爲意外之利何此象在滬時不聞有如是之熱閙耶噫異矣○閶門外南濠王家巷永和堂係南貨公所地僻人稀上月廿三日忽聞叩門聲啓視之見肩挑背負男婦嬰孩以百數有十餘人進門口稱要見老爺給發賑粮公所中僅有看守者甲乙二人甲會遠遊捷於應對答以此地乃生意人議事公所並無長官卽將告示規條等牌指與觀看其人始悟四散搜索見地上堆西瓜十餘枚指之曰是可分惠乎甲曰可乃取其一嗣又一人曰我亦嘗之又取其一嗣又一人曰再與我一個連中三元矣三人各抱瓜而出餘衆見之復爭欲取瓜甲始拒之衆曰彼有瓜我無瓜未免何隅甲曰子有瓜我無瓜恐非恕道始一笑而罷方送之出門時有數人自廚房中出手提麫筋十餘塊曰 
 
 

Page 3

 
 
是纍纍者聊可果腹敢以相求甲曰是區區者何足挂齒敬以奉贈於是出門一揖始洋洋而去聞其口音皆湖北鄕語或曰四月間曾經到蘇其時鬨傳爲鐵鼻盤者卽此等人乃以逃荒爲生意非眞灾民也觀其吐屬斯文統率有屬取不傷廉退必以禮非老於此事者恐不能如是之好整以睱也 
[竹西碎錄]  
　　揚城觀音會每年六月間幾於無日不有會中有所謂馬披者一名馬疋皆無賴者爲之似有邪術城中早經紳士禀禁惟鄕鎭尙有此習上月初十日午後東鄕三十六莊觀音會入城游街馬披七八人行至新城四乂路口忽南路有緊急公事來驛馬一匹馬披遇此只得避於路口南貨店內但店中之看會婦孺見馬披奇形怪狀均各驚懼及馬披隨會跳去衆人始扶老携幼繞小路而回然聞有兩孩竟因此得驚風而死是以某大紳聞之請地方官於鄕城一律永禁云○舊城虚靈宮道士陳紹元者素來吸食鴉片上月十一日忽七孔流血死於煙榻其胞兄某醫士也不測其由細視之見牙齦之外似有蜈蚣之毛足因與其徒通槍果通出蜈蚣一團及將鎗劈開見虫長約三寸餘始悟中毒實由此現其兄將此事抄貼市口冀以警世之吸煙者○六月十六日午後柴火帮迎觀音會極爲熱閙行至舊城大街忽南貨店中有數人揪住一勇毆打拖拽欲同禀官旁人間之謂櫃台外有一少婦簪環手釧爲此勇攫去婦大聲呼救衆爲扭住搜其身則諸物在焉衆卽拽勇至縣勇亦大聲呼寃以頭觸柱似不欲生願至城隍廟立誓正紛擾間一老者入笑謂衆人云毋爲已甚可推我薄面恕之又呵勇曰自作自受以後可知改過今吾救汝勇亦俯首於是老者揖衆而釋之男女各星散旁人又問於老者始知是挾仇報怨勇姓張在某營爲散勇與回人薛某有隙思毒報之因先約一大脚妓在此店看會另着人約此勇入城行至該店故意挨擠逗遛俟婦一呼衆起而攻置物於勇身畔令無可辨以逞其宿忿惟老者知此謀故數語而卽得解釋也○瘋子某其祖父皆名宦筮仕揚州遂家焉年約三十許瘋已有年行吟街市或歌或哭或傅粉作女兒妝自稱我良家女你欲我爲妾知必不行教人連次誣告我父革功名傾家業然後令門上某人用二百金買我又呌我不得善終可憐可恨言畢打嘴無算昏臥於地又或作鄕下人捧破書一本徧與人看謂你們看我此房可是眞契我此田可是血產祖父幾代辛苦得來你奪的太狠言畢又打又或作小童聲音哭說我也不是小旦你忍心騙我又以官勢壓我父兄致我被父母打死忽又大笑云難爲他難爲他遂伏地作種種醜態令人目不忍視口不忍述如是者有年市人無不識之咸引以爲戒前日午刻臥於舊城大街仰天歌哭犯有司道官怒呵叱之竟口出不遜却又無一瘋話官欲當街行杖有老役崩角代求井訴其先世官爲憮然始喝退瘋子乃大恨云便宜你便宜你你也够了我們也出氣了讓你回去罷言畢酣睡須臾驚醒自顧移時忽大哭云我乃某人之孫某人之子何以至此市兒笑述其種種形狀瘋者又大哭云罷了罷了我知道了逕出南門投响水橋急溜而没知之者爲之嘆息不置咸不言而喻云 
[馬戯復演]  
　　車利尼馬戯本定於禮拜一開演一次藉鳴謝悃之後卽當兹啓行以所附輪船有事停輪沿須另换船隻當略待三四日故擬仍前開演然則前此未曾見過者正可於此數日中一擴眼界也 
[增設玻璃公司]  
　　本埠近又設一華興玻璃公司其本銀聞十五萬兩分爲一千五百股每股百兩董其事者爲些厘公司之未士立貼華生洋行之未士鄂思盤及華商袁君純齋經君蓮珊現在股已派定而來購者尙紛紛不絶儘有增價而冀轉售者從此風氣大開將見上海市面較前更富暢旺矣至該公司詳細章程可向哈味洋行取閱姑不具述第聞得股諸君每股須捐助賑濟銀一兩云 
[輪船送考]  
　　每届江南樂鄉由蘇松太道泒官輪船送考或購商輪船艙位票給送聞本科邵觀察仍循案舉行但向例祇送上海縣學生員及龍門書院肄業之士而外府州縣士子不諳此例往往託人報名及領艙票非徒强求無益且恐有誤行期是以奉勸與試諸君早爲定見 
搭趁商家輪船爲妥且聞南京　建輪船碼頭上落均便胡爲而惜此小費也[  無隱居士啓]  
[本縣命案]  
　　新任上海縣范邑尊於前日淸晨下鄕相騐毆斃隣女一案騐得張書亭之女潔貞係急痧身死而張則堅稱有傷被告丁訴稱並木毆女色尊諭令先行棺殮再候訊究邑尊返著𠖐日又有浦東洋涇地方四十七圖地保報有卜姓之嬸與姪媳因租田口角爭毆姪媳奔避因失足跌斃禀請相騐人証均已帶案邑尊諭令押候核奪至前報肇家浜內之浮屍知卽係松江航船刼案内水手業經騐明該屍受傷落水身死飭爲棺殮邑尊詳核報詞皮相騐情形與訊供大有不符之處故飭將屍親看管尙須澈究也 
[浮屍又見]  
　　本埠於昨日上午經巡捕仕又新街中撈起屍身一具年約二十餘歲身穿曰夏布短衫白洋布小脚袴白羽縀鞋白襪名姓住址皆不可考旋經同仁輔元堂收殮發壇檩記以待屍　認領云 
[押令父人]  
　　前報列摹中造票一案業由陳太守飭差續獲到詹懷恕之弟詹懷恩昨晨一併解案詹姓兄弟二人同執如前錢　甫具禀聲稱合發來係楊義和所開我乃帮夥楊自由香港販運呂宁票及呂門票至滬出售楊現又赴港約遲一禮拜可以回滬票之眞僞實屬不知陳太守謂案關摹刻英國之璽論罪非輕務須澈究今旣據錢仁甫供稱票由楊義和運來將可回滬飭將詹姓兄弟及錢一併管押着交楊義和到案否則惟三人是問云 
[車夫受責]  
　　本埠小南門內開張立記煤炭店之店主婦從甯波原籍搭趁輪船來滬抵埠後喚雇小車一輛裝載衣包推至城門口下車囑車夫携包跟往店中付錢詎至半途車夫持包遁去當經徧查無蹝不料事有湊巧昨被店夥便道過某車行見有一人手提包裹一個從行走出疑是主婦之物將人拘住拖往店中認明無差檢點惟少夏袴一條卽將該車夫張九送至巡防局直認不諱局員着責二百板包着失主領去完結 
[英界公堂瑣案]  
　　和記洋行馬車被撞案昨據該行東同馬夫李靜山投案請追修車銀三十五兩天豐洗衣公司之張小玉與馬夫王金水亦到案兩造各執如前陳太守商之司副領車斷令張王二人認賠洋二十圓兩造尙互辨不休太守着各遵斷而退○前日據洋貨公所董事王嘉增等聨名具𪳊英會審公廨聲稱隣有雲起軒烟舘徹夜喧嘩婦女混雜並有台基之稱請爲查禁陳太守方欲飭查詎昨日捕房已解送雲起軒之范阿毛到案據原告倪王氏供開剃頭店樓面卽雲起軒烟舘昨夜因范在樓吵閙致震碎火油燈火起幸滅與論持蠻爲此訴捕拘案陳太守得供飭將范阿毛押候過堂究辦再飭差立往查看雲起軒情形禀候核奪○曹靜山禀稱在江海新關爲巡丁見此人挑有私鹽一百餘斤向查不服復有人扛帮適逢捕至拘送韓其甫供在麥邊洋行漢陽輪船爲水手係被誤獲曹則堅稱認明韓帶私鹽無錯陳太守隨判韓枷號一月發示頭門 
[蘇州鎭江電局桃塢同人帶收揚鎭常三屬沙洲賑捐啓]  
　　啓者揚鎭常三屬沙洲於數日前風潮爲患人口各有損傷田房實遭淹没現因各洲善士誼切桑梓囑爲撥濟助賑因思皖災重於沙洲豈容移撥江北救命墩欵業經嚴佑翁禀明在案似亦未便挪移萬不得已先墊洋一千元分解兩處散放隨時收捐歸補倘有仁人專捐沙洲現在災賑者敝處可以代爲收解另掣收票俾與皖捐不相混淆仍一體刊登申報附 
 
 

Page 4

 
 
入皖捐清單之中别之曰沙洲新災沙字册先此聲明伏乞公鑒[  謝家福張世祁等公啓]  
[窮嫠助賑]  
　　蘇城安節善局係瞻養靑年貧嫠之所司事徐君子春夙具菩薩心腸局中嫠婦咸爲感化日惟茹素誦佛爲事近聞皖北水災合局嫠婦百餘人公湊洋七元以助賑需此等布施一錢要當萬錢之用世之席豐履厚號爲命婦者多矣其可聞而興起乎桃塢主人經收此欵已於二十五日敬謹解交災區囑爲登報以揚漝德云 
[上海沈寓經收江北墩捐六月中下兩旬第八單]  
　　十四日五茸外史募徐續捐洋一員黃梅翁經募黃兩員吳縣浦麟趾洋四十八員十六日常熟募金字五十二號冊無名字兩員昌盛莊無名字李冨邨聚源莊震源莊和興號義興號徐石鴻泰庄怡順興等十一日各捐一員十九日徐仲記一百員吳仲記一百員二十日魏塘力不足人四員二十二日鄭遵厚堂四員廿六日立雪山房四員三餘書屋二員廿七日蓬萊使者六員廿八日許春榮爲妻子病愈洋四十八員三十日瞿司馬經募玉字九十四號謝怡怡堂四員蔡吉記十二員靜樂書屋可師堂徐順昌呂鼎榮沈愼餘堂燕翼堂錢錢正嘉孫楊梅八户各捐洋二員三餘草堂崇儉堂王柳記嚴麗記徽雲吟舘徐品山徐萬豫沈鶴亭沈餘慶堂無名字周玉成朱耀記伴月山莊黃蘭記黃萍記吳政仁樹德堂姚汝良姚維艮李西農思恭堂朱誠正堂沈小堂姚順記等廿四户各捐洋一員○曹心裁募玉字九十六號冊無名氏洋四十八員○湘軍水師丁　助 
玉字九十五號册洋廿四員以上共捐收洋四百五十九員[  桐鄕沈穀成謹啓]  
[蘇省撫轅抄]  
　　六月二十九日指發江蘇試用巡憸劉嘉芷禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查辦妄控]  
　　寍之石浦人江長容於上月間以南田某委員擅娶伊之未婚妻陳氏架詞妄控於寍波府由府批飭石浦廳查復知江長容卽江紀官五年九月間曾因　造假票被人扭送到廳責辦所稱伊妻陳氏係陳黃氏之女前曾賣與江發枝爲女江長容本徐姓子亦係江發枝買養故改從江姓平日江發枝曾有將陳氏與長容爲妻之說未經成婚旋因長容不肯習上經江逐令歸宗將陳氏另賣與某公館江乃借此爲由揑詞以冀　聽現經宗太尊查悉各情卽移石浦廳轉飭某委員遵將陳氏退出以免奸民藉口併札象山縣傳集江長容卽徐長容及案內應訊各人訊明詳報云 
[閩垣氣候]  
　　閩省自五月杪以來天氣比前更熱酷日炎風令人難受寒暑針已升至九十四度至六月初七日上午天油然作雲沛然下雨滂沱者半日暑氣全消城北一帶街道水深尺餘逾時始涸城南城東各街之低陷者皆水積數時乃退是夜凉雨之後繼以西風凡連夕苦熱而不能安席者覺故人忽來酷吏已去穩臥桃笙覺心在羲皇以上矣 
[補註]  
　　前報登夢仙菴　霞溪樵子徐母江蓮華峯樵書畫助賑在城内十二樓收件兹聞又在北巿托五馬路裏角廊元利呂宋票號代收其潤資當隨收隨解云 
[題李默菴先生羅浮攬勝圖帥乞郢政]  
　　夢繞羅浮五十年羡君鼓勇着先鞭名山例引詩人跡况是當前老謫仙攬勝能將勝處吟 
[吟成字字抵兼金合他絶妙丹靑筆卷教人愜素心] [  倉山舊主倚醉草]  
　　少卿姓章滬上校書中之翹楚也素面凝姿圓渦巧笑似默非默素本情鍾不言之言每令意會幾等飄零於柳絮詎容狎玩夫蓮花余結綠計三載中間因事出遊今夏言旋知已移庽肇富　王愛卿家握手驚喜目相視心相印而緘默如初而繾綣如初率成一律瞺之并誌顚末錄呈霧褁看花客高昌寒食生曁二愛仙人倉山舊　同正和○恰好歸期正及瓜新遷門巷認枇杷三年旅夢驚潦草萬種愁懹寄落花寳鼎香浮仍澹對黄金浪擲枉豪奢捲簾燈閣凉如水最憶憑闌翠袖斜[  吳門鷦隱求是草]  
[吳門秋思]  
　　紫氣騰空一劍横誓將破浪斬鯢鯨天河有渡帆墻阻人海無波頃刻生澤畔蛟龍成浩劫江于鴻雁總哀聲可憐吳市吹簫客萬里西風訴不平暮雨瀟瀟鬱怒雷剛纔脫刼又飛灰三更雲影孤鴻度半夜潮聲萬馬來平地滄波人鬼沸漫天白浪死生哀滔滔　是眞無奈祇　扁舟上釣臺那堪呼癸又呼庚異地偏深故國情有客猖狂歌白雪幾人痛哭到蒼生金銀官府泉流血笙酒江山夢满城待哺哀鴻啼　月秋風吹作斷腸聲一葉梧桐報早秋升沉世事本浮鷗欲求天上常開眼須要人間會轉頭落落風塵無好夢茫茫滄海有孤舟江波浩淼憑誰挽不向東流向北流[  懷寍丁泮林養泉氏未定草]  
[閱申報有單君黼卿自琴川寄懷之什蓋見余遊靜安寺之作謬爲推許也緣賦此奉答以當贈之意]  
　　風塵今喜遇知音一曲　桐爨下琴感道相思勞北海新詩投贈抵南金郵筒此日通芳訊尊酒何時話素心咫尺　天君返棹秋郊攬轡快聨吟壬午新秋味馨室主人稿 
[陳寳渠太守以滬北新創電氣燈自來水告成啓徵詩各綴數言以應命]  
　　火生於物中燧人鑽木取後世師其智焚膏光燄吐繼谷誇奇功照耀徧寰宇歴千百年來今不能變古泰西有異人仰天快听　　彼掣電時光芒勝列炬以意取得之幻作燈光巨一燈抵萬燈太隂幾退爼奇技不敢　移來照中土中土最繁華首說春　浦倐放大光明照徹千萬户畫夜幾不分昕宵日亭午叩其所以然神工與鬼斧所願助宫吏徧照民疾　不願助狎邪僅照人歌舞何幸此𫒗人同入廣　府右電氣燈○水以潤萬物所貴清共流潢汙與行潦不堪以　羞　哉黄歇浦　與黄河侔居民不便之由來幾千秋西士受塵久乃亦生隱　爰聚　　製來爲兹土　高築蓄水池訑底爲沙溝鎔　　水管千　　道周四道蒹八　　　接源頭不煩擔夫勞不須叩門求不虞　　乏不必謀儲　從此滬江民可　飲　愁　祀　　潔疾疫亦何由巍　　　德幾眞神　壽　水思原新　以何物　　志福吾民　當借箸籌右自來水[  倉山主倚醉稿]  
 
 
 

Page 10

 
 
   
 
 

Page 11

 
 
[光緒八年六月二十二日京報全錄]  
　　宮門抄○諭旨三道錄前○發抄旨四道○侍讀文奏爲請旨訓飭摺○大臣李奏遵旨查明覆陳緣由摺○○滇撫杜奏甄别各員片○六月二十二日兵部太常寺太僕寺正藍旗值日無引見○岳林假满請安○記名提督魯洪逹謝恩○啓泰請假二十日○兵部奏派管理馬館之大臣派出師曾○內務府奏派承修寳匣銅鍊之大臣泒出志和廣順○召見軍機魯洪逹○發抄曾國荃奏荃報起程赴粤署任日期奉旨知道了欽此○左宗棠奏已革運司洪汝奎等委員起解赴部投收聽候轉發奉旨知道了欽此○又新援兩淮運司孫翼謀暫留讞局審理案件奉旨知道了欽此○又請將投標學習之儘先副將成發榮等留於兩江酌量補用奉旨兵部議奏欽此○○奴才文碩跪奏爲詞臣立言有失體要指事糾駁請旨訓飭事奴才前摺諭及翰林院侍講學士陳寳琛奏叅侍郎崇禮一疏殊屬無謂者以其所言與古銘猷被毆一案情節罪名無關出入不過僅叅崇禮一人而已夫崇禮雖有可叅之道而陳寳琛常有建白之時前此何以置之不論乎昔旣已未及奏叅此時轉應緩圖姑待方爲合理何必急切爲之且與鄧承修二次叅摺互相表裏雖二人彼此無心而以二疏比而觀之頗類同聲附和如果事關緊要自不應過嫌形跡致悮機宜但此一疎有無遲速均無不可洵屬無關緊要况所言又不十分切中肯綮不過浮泛遮飾徧執無謂卽如所叅捕務廢弛原屬寳在情形並非吹求周內然謂所以廢弛之由皆緣崇禮授任左翼總兵以來漫不經心之所致甚至以步軍統領衙門三人同辦之事户部錢法堂兩人同辦之事舉凡過矢畵歸崇禮一人之罪此則偏惡之詞而非平情之論矣至謂崇禮識字無多習氣甚重二語固非無理之談實亦遮飾浮泛蓋崇禮各項差使中惟總理各國事務衙門爲最要然該衙門堂官甚多公事向不敢一人專主崇禮不過曾任粤海關監督洋稅情形較爲熟諸又該衙門不可無一步營堂官兼管其理固已久叨洞鑒至於折衝柔遠之得失則固不在崇禮一人之去就此係實在情形盡心一度可知亦不在與崇禮識與不識總之崇禮誠非遠大之器不足爲安危所係之人然明白在俊啓之上精神較廣順爲優是在內府僕中非不可用之材也但必寄以宏濟艱難之重固一具臣而已夫一具臣之去留何關緊要乃陳寳琛旣已漫置於平昔忽欲急圖於一旦誠不知其何所取意於此豈所叅崇禮種種溺職各欵皆在可以姑容之列獨此次該衙門所派兵丁開罪舉人古猷銘一事崇禮遂當諸罪並發必應立卽褫逐而不可一日少留耶奴才殊爲不解此所以謂其言之無謂也又陳寳琛前叅張樹聲一疏固屬言其可以言而立言亦復多不得體蓋督撫用人祗應於本省就地取材不應輙調京員甚及翰詹科道軍機章京致曠職司有違成憲至進賢舉能固援古大臣以人事君之義然必其眞知灼見偶一爲之則可若動採聲聞薦揚汲引恐開浮僞陋習日久易滋流弊况張佩綸兼充講官時有建白其才識學術久在聖明洞鑒之中如果天津水師有需該員之處朝命久已下頒　 
何待該署督此番陳請而加晉卿銜尢應出自特恩斷非臣下所得擅擬種種不合殊屬冒昧雖所請業已奉旨飭駁不准行第恭查嘉慶七年因署直隸總督熊枚率請隨帶御史帮辦任事曾奉嚴旨通飭並有後再違例奏請必當交部議處之諭令該署督臣復蹈故轍不敢不請旨補予交部議處本此立言方爲正論若如原奏所陳竟似詞臣地信淸高講官制同三品薄道府而不屑爲加卿銜爲無足貴一經職在論思卽不聽大臣考核種種騎矜何其謬妄然則凡充講官曁內廷行走諸翰林京察卽不應歸掌院學士　　 
註考一經簡用道府轉若無故左遷其抑鬱勞騷不幾有同前代京朝官之貶滴流外者乎是何道理是何風尙從來因材器使者大君之權隨分效忠者人臣之義况我朝禮遇臣工一視同仁榮辱惟其人之所自取初不分别京外文武畸輕畸重此而爲臣者不知策勉勳勞顧乃計及崇卑勞逸此其擇地圖使之私較志存温飽之陋者雖有貪廉淸濁之不同而其致于寵利之譏則固五十步視百步耳又陳寳琛旣謂張佩綸之才識短長久蒙聖明洞鑒無俟張樹聲之冐然薦舉顧自極稱張佩綸之澹于榮寵見理明决願其久在內職匡弼時艱者抑何言乎豈該講官之學術才識久叩聖鑒無俟張樹聲之多言推轂而其人品氣節未荷主知必待陳　琛之表揚稱譽耶絜矩而思之何其不知自量此外語病不一而足第奴才祗爲規正其偏非欲指摘其短固不必一一與之較論也總之陳寳琛非不諳憲章彝訓者比試問硃批諭旨諸臣奏議中雖鄂爾泰尹繼善之偉績豐功疉承異數之奇臣而評隲同　自陳職守曾敢如此放言冐昧高自位置否又乾隆年間宗室炳文因條奏京察事宜妄議科道優劣甄别應請欽定毋庸由都察院堂　 
官察核註考上怒其自占身分紊亂舊章革去御史發注新疆交將軍大臣以司員差委効力旣而加思釋令回旗後至嘉慶初年以其子祿康管理部旗諸務勤職宣力復念炳文前官御史建白言多可採恩賞　中職銜在家食倖一事陳寳琛旣肯留心掌故豈未之聞乎夫比一人一節之事或未之前聞或偶未及檢均可說也奴才旣不能事事周知而必以此責人是固不恕之甚然標榜攻訐黨同代異與夫重文輕武重內輕外詡翰苑爲金玉崇班鄙有司爲風塵俗吏種種浮僞陋習皆前代衰頽粃政而爲我列聖所深惡痛　截則　屢奉嚴申厲禁陳寳琛豈竟一無聞見乎知之而不能服膺領會默識旁通何也其病蓋由科甲之成見太深名士之結習未化耳不知卽此便是物蔽渣滓足爲平正虚靈之累夫敬肆吉兇存乎一念陳寳琛自充講宫以來頗具敢言之氣第此二疏奴才愚以爲一涉遇事生風一在偏執習見是其少年氣盛漸露驕衿用謹糾駁請　旨申飭奴才所以有此一請者蓋爲籲懇　天恩勵其操存循省之功正以成其剛果敢言之志初非爲其數論朝紳而欲藉兹箝制其口也此等詭譎伎俩不但有敢施於光天化日之下奴才自顧满洲世僕具有天良實亦不忍出此也陳寳琛旣已疑及張樹聲奴才不得不瑣瑣瀆陳以釋其惑奴才爲厘正詞臣立言體要以育賢才而端風尙起見是否存當伏祈皇太后皇上聖鑒謹奏奉旨已錄○○奴才李愼跪奏爲遵旨查明訪出章嘉呼圖克圖之呼弼勒罕幼子係屬何人之子曁現在年歲緣由恭摺具奏仰祈聖鑒事竊奴才於接任後接准理藩院咨稱內閣抄出光緒七年十一月十四日奉上諭福錕奏遵旨訪出章嘉呼圖克圖之呼弼勒罕幼子之名等因一摺着交理藩院照例辦理摺併發欽此查福錕原奏內稱訪出章嘉呼圖克圖之呼弼勒罕幼子三名請入瓶掣定等情臣等詳查該大臣所奏訪出章嘉呼圖克圖之呼弼勒罕幼子三名一名丹穆林尙塄一名洛布藏丹增一名拉莫薩丹係屬何人之子曁現在年歲原奏內均未聲叙核與例案不符未敢遽行掣定應請飭下西寍辦事大臣逐一詳細聲叙奏覆到日再由臣院遵旨辦理等因奉旨依議欽此轉行遵照辦理前　 
來奴才當即諭飭果隆寺土觀呼圖克圖吹布藏寺吹布藏呼克圖欽遵迅速詳查去後嗣據果隆寺土觀呼圖克圖禀稱查果隆寺地方找出幼子二名一名洛布藏丹增現年五歲生父名喚阿若才俊一名拉莫薩丹現年六歲生父名喚拉莫宗俱係我呼圖克圖寺屬　 
佃户番民又據吹布藏寺吹布藏呼圖克圖禀稱　吹布藏寺地方找認幼子一名丹穆林色塄現年四歲生父名喚祁娃總瑪牙塄係我呼圖克圖寺屬佃户隆旺族番民各等語呈請轉奏前來奴才核查屬實除將原禀照抄咨送理藩院查照外理合恭摺具奏請旨飭下理藩院照例書名奏請入於奔巴瓶內以憑掣定所有查明訪出章嘉　圖克圖之呼弼勒罕幼子係屬何人之子曁現在年歲緣由縷晰陳明伏乞皇太后皇上聖鑒謹奏軍機大臣奉旨該衙門知道欽此○○杜瑞聨片再前准部咨道府州縣到省一年期满應由督撫察看才具奏明甄别等因遵照在案兹查有試用知府陳之梅試用同知陳建墉試用通判陸復生運同補用同知直隷州知州廖世淸儘先補用同知葉樹藩大挑試用知縣李鴻楷軍功保舉候補班前先補用同知直隸州㠄峨縣知縣馬晋錡在任儘先補用知縣布政司庫大使曾汝材五品銜服满仍來滇補用知州張克敏留滇儘先補用知縣秦定基大挑試用知縣鄧廷鑾到省試用均各一年期满臣查該員陳之梅樸寔精勤熟悉邊務陳建墉氣度安詳陸復生才具明敏廖世淸辦事老練葉樹藩年壯才明李鴻楷持躬謹飭馬晋錡幹練精明曾汝材當差勤愼張克敏勇敢有爲秦定基年强才敏鄧廷鑾學冨才明均堪以本班留省分别補用除將該員等履歴淸冊咨部查照外所有甄别知府等官堪以留補緣由謹會同雲貴總督臣劉長佑附片具陳伏乞聖鑒訓示謹奏軍機大臣奉旨吏部知道欽此 
 
 

Page 12

 
 
   
 
