# 1908 - 154 - 4912701

 

Page 1

 
 
   
 
 

Page 2

 
 
[諭旨]  
　　初五日經内閣奏派大臣驗放内閣典籍崔登瀛安徽安慶府江防同知王金綬江西南昌府水利通判古銘猷山西定襄縣知縣謝桓武河南濬縣知縣閔道山東肥城縣知縣蘇楨瑞山西屯留縣知縣裘祖咸浙江義烏縣知縣李維騫四川大足縣知縣朱光謙廣東海康縣知縣伊鵰四川永寗縣知縣馮庚福建仙遊縣知縣周賡慈雲南石屏州知州杜宗澤貴州廣順州知州彭澤銑江蘇蘇州府靖湖通判劉嘉琦擬補内閣中書恩慶杭州將軍衙門左翼筆帖式文杰右翼筆帖式榮林均堪以准其補授保送分發同知内閣中書錫嘏堪以同知分發省分補用截取内閣中書歐陽榮泉保舉直隷補用知縣胡中英安徽補用知縣李嘉慈四川補用知縣趙秉鈞廣東補用知縣董顯揚病痊前廣西慶遠府知府全興均堪以昭例用開復奏調湖北前山東卽補道朱鍾琪堪以准其開復原官照例用江西建昌縣知縣梁繼泰堪以准其開復原官仍留原省補用湖北試用知縣葉内動堪以准其開復 
 
 
 

Page 3

 
 
第一張第三版　　原官原銜照例用初六日覆奏奉旨依議欽此 
　　初五日經内閣奏派大臣驗看初六日覆奏奉　　旨廕生海崑著以文職用袁克文着内用翰林院撰文員缺着景潤補授續考保送御史張鸿 
着記名以御史用截取繁缺知府湖南道監察御史石長信陸軍部郎中廖振榘法部郎中 
連培型俱着照例用欽此 
[宫門抄]  
　　五月十一日召見軍機連培型 
[論說駁郵傳部收回電報札文（三）（續）]  
　　又查商股歷年所擭厚利。及鐵廠礦廠股票等五百六十餘萬。己屬不貲。且原来老股止八十萬元。後因展修恰綫續招新股六十萬元。將舊股紅利。加增虚數作爲一百六十萬元。共二百二十萬元。以此算之。則舊股一百元。可得收贖價三百□十元即新股亦得收回一百四十元。生息比較。准在一二分以外。且操縱得以自由。比之電局。較爲穩妥。緣此後電政日推日廣。今日報費之所入。明日即爲桿綫之所出。所有欵項皆在綫路上。且邊荒電綫。增一綫則賠一綫之本。修一里即虧一里費。十數年間。准無餘利重息之可分。不待智者而知也。且承商幾三十年。不可謂不久。獲利至五六百萬。不可謂不厚。今日改歸官辦。似亦可以釋然也。 
　　按電股湊人鐵厰（漢陽）礦廠（萍鄉）。以當時煤礦木成化鐵甚少之故。然至三十二年造册鐵廠已虧銀二百三十一萬。去秋改設公司。議招商股二千萬元此後之獲利興否。尙不可知。而部中則謂比之電局較爲穩妥。以憑空結撰之言。爲引人入勝之計。斯眞敢於武斷者矣。不但此也。此方面。旣以電線將来之無利。聳惑商人。而他方面又以。過去之獲利。勸諭。商人。暗騙明欺。無所不至。然則承商幾三十年。獲利六七百萬兩語。隨口道破。實爲今日政府垂涎收回商股之原本。上文之所稱大修展綫减費爲收回之綱目者。其非由衷之言。又豈待智者而後决耶。 
　　斯密亞丹云大利所在必其兩益此次收贖電報官得交通之便商亦得半蓰又强之利。惟此則又何求。凡事平心比較。孰得孰失。必能自辨。該商等毋爲浮言惑。因循觀望。致滋後悔。本部有厚望焉。爲此特札。札到該局仰即遵照。勸諭該商等。存國家之思想。表公益之同情。慨然讓還國有。毋負本部顧念商本。委曲成全之至意。特札。 
　　按此段結穴。仍以勸諭商人爲歸。則電報收贖。在部中認定宗旨已有爭無可爭之勢。所可爭者。惟有加増價値而己。嗚呼。吾嘗考察外史。研 
究學說。亦未始不以電報國有爲然。惟是中國今當萬國經濟競爭之塲。亟亟焉上下同心。官商合力。惟實業之是謀。尙恐不足保國富而禦外力。今乃於外人所佔之各業。甘心放任。而商人所有之區區電股。反爲政府所不容。而設法以收回焉。抑豈計之得哉。（完） 
專電 
[電一（雲南）]  
　　寄諭錫良劉春霖速捕漏網匪首善後清鄕尤關緊要速飭各屬認眞舉辦 
[電二（南昌）]  
　　萍鄕匪徒教毀天主堂殺傷教民四人 
[電三（北京）]  
　　内城總廳議以户婚田土等事劃歸順天府管理凌京兆己允接管 
[電四（北京）]  
　　楊士琦以唐久留京竭力運動奉撫 
[公電（杭州）]  
　　中外日報轉各報館鑒會塲報告收股数四月底爲止近日迭接遠方来函并續繳各数共己二百三十餘萬保存會眞 
緊要新聞 
[滬道爲海清鐵路借欵致商務總會函]  
　　敬啟者奉南洋大臣兩江督憲端函諭海清路綫公決讓歸官辦勘有草圖公欵異常支絀運司竭力籌畫僅得八十萬尙短三百萬兩初向户部銀行商借索息七厘并須抵款遂未定議現由惲守毓昌與篤信洋行議有借欵合同及篤信承辦路局應用物料合同各一件乂敝處擬改正條欵二件囑交商會及公司執事諸君共爲研究俟衆議僉同再行查奪辦理等因除分致外特抄合同各稿函布即祈諸公詳加查核如須損益務望妥爲籌議明晰見示以副上憲審愼周詳之至意 
[借欵合同]  
 
 

Page 4

 
 
　　立合同兩江總督上海篤信洋行下文稱兩江篤信將彼此允定各條詳載於右以資存證　　第一條兩江借到篤信英金五十萬磅常年五釐利息每年按六個月付給利息一次 
　　第二條此項借款照九四折扣交兌（即交九十四磅作爲一百磅）由正合同簽字蓋印之日起限一個月先交十萬磅其餘四十萬磅限三個月交齊倘届期不交照加一議罰 
　　第三條此項借款由簽定正合同日起以二十年爲限由兩江歸還清楚自第十年起每年 
除照欠款付息外再還統本之十分之一直至二十年限内一律還清　　第四條此項借欵由兩江進欵擔任付息還本之責咨明中國政府允准照此合同各條款蓋用兩江總督關防以資信守 
　　第五條篤信不得因借欵干涉兩江事權 
　　第六條兩江祇認篤信爲出借之人如篤信在其本國别國另行募集或零售小票兩江槪不承認爲借主 
　　第七條此項借欵合同俟本息還清之日作廢 
　　第八條此項借欵將來如不敷用仍由篤信經手辦理届時不得異議 
　　第九條合同用華洋文合繕一式二分以一分存两江總督備案一分由篤信存證設有文義疑難不晰之處請公正人將華洋文互相核對爲准 
[購料合同]  
　　立合同海清鐵路總局上海篤信洋行下文稱總局篤信今将彼此議允簽定各條欵分别詳列於左資存證 
　　第一條篤信承辦海清鐵路總局應用外洋材料如車頭客車貨車鐵軌枕本岔路旋轉鐵軌橋梁及水𣶯汀等科約値英金二十萬磅如購料不及或多至二十萬磅之數則按照實　　第二條總局定辦外洋材料立合同時須註明某項在某國某廠訂購限日交貨如交貨時以他廠之貨朦充總局即將該材料退還更換篤信不得藉端爲難總局亦不能無故挑剔　　第三條定辦外洋材料議價須聽總局向别家比較以價値公道者爲率篤信不得因借款任意高抬價値　　第四條總局應用之外洋材料篤信祇得照總局所開之帳議價不得擅自更動更不得干預工程上各事 
　　第五條每批定貨時將統價均分爲三批付給其第一批在簽定日付給作爲定銀其第二批在外洋裝船日付給其第三秕在貨到鎭江碼頭交貨日付給清楚 
　　第六條篤信今承總局訂購海清路用等科約價二十萬磅言明准□個月内運至鎭江碼 
頭交貨科口關税奏明免完洋款照附單所列其定銀之五分之一由簽此約日起一個月付給其五分之四三個月付齊如一時不能付給息照常年七厘付給 
　　第七條海清鐵路告竣後如總局以篤信承辦各事爲合宜將来接造别路工程或興辦他項實業或借款或購料等事總局允許仍興篤信接洽交易或仍由两江總督與篤信接洽交易 
　　第八條此項合同繕錄華洋文一式一分簽字蓋印各執一分存證設有文義疑難不晰之處應以洋文合参爲准 
　　此外尙有两江改正條款兩件明日續登 
[謝絶英商運動造路南昌]  
　　贛省九南鐵路開局辦事己歷五年之久路尙未成以致外人藉口現駐潯英領以英商請借欵包辦鐵路可期速成等因函商沈護院當經沈護院電請坐辦總理劉浩如君晋省磋議五月初六日劉坐辦由潯來省與沈護院面商二句鐘之久始復函謝絶一面擬返潯會同辦事人員赶辦路工 
[京張鐵路山洞工程北京]  
　　京張一路路線其共長三百六十華里豐台至南口一段光緒三十二年八月己通車田南口至岔道城計四十里中隔層巒峻嶺石峭灣多施工最難有須開洞者四五貴頭石佛寺三十二年秋間工竣居庸關之洞本年完竣惟八逹嶺洞工最長 
有三千四百五十尺中打氣井深一百五十餘尺分投赶鑿於四月二十三夜北南兩頭一律鑿通直線水平不差杪黍誠不易事五月初二日郵傳部陳尙書吴仲怡沈雨辰侍郎前往勘視由詹關兩總辦一一導引聞三堂均步行穿洞衣履泥濘詢問甚詳慰勞各工程司亦備周摯薄暮始返南口并特賞開山馬工頭數百金兹將京張鐵路山洞尺寸長短透鑿完竣年月表列於後 
　　居庸關洞工長一千二百尺本年四月十四完竣 
　　五貴頭洞工長一百八十尺三十二年秋完工 
　　石佛寺洞工長四百五十六尺三十二年秋完工 
　　八逹嶺洞工長三千四百五十尺三十四年四月二十三夜十點鐘鑿通 
[張榮兩中堂對於學務之意見北京]  
　　對於開辦分科大學之意見今歲大學堂已届畢業之期擬即開辦分科大學管學大臣張中堂擬將八專科一時併辦而榮華卿尙書則以無此經費又恐將來畢業學生願入分科者亦未必如額因是僅辦經學理工兩科己分派郭立山太史吴燏時部郎爲監督而續招之豫備科則以商太史衍瀛爲監督聞郭以事屬創始辦理非易力辭經科監督不就故此事尙未出奏云 
　　對於攷試畢業進士之意見此次留學日本第五班進士因已届畢業之期由李柳溪星使電知學部請予攷試不料此電到時適爲榮華卿尙書先行閲看遲至一二日後始送交管學大臣張中堂處張以爲輕己甚爲憤怒致彼此各有意見外間遂傳有五班畢華進十停止攷試之説又聞自張榮有此小衡突後慈宫亦有天天攷試留學生是赶什麽的之諭説者謂必有張言先入者然畢業之試終究不能不舉行惟近日以張中之堂故攷試之期尙未確定云 
[游學畢業生之分部北京]  
　　學部咨吏部云爲廷試游學畢業生照例註册配籤分部查此次驗看之廷試游學畢業生除進士章宗元程明超均授爲翰林院編修陸夢熊王建祖均著授爲翰林院檢討稽苓孫著改爲翰林院庶吉士及内閣中書分省即用知縣試用知縣及告歸本班之郵傳部即用主事内閣儘先補用中書分省補用知府同知等各員應請貴部即行照註册例外本部案查施哷本習法政科專攻國際私法堪分外務部錢應清習法政科專攻公債銀行貨幣外國貿易陳威習法政科專攻財政學均堪分度支部熊崇志習文科專攻教育史學校管理法堪分學部黎邁習工科專攻應用化學及製革堪分陸軍部 
 
 

Page 5

 
 
第一張高种習法政科專攻刑法堪分法部秦岱源習工科專攻造船學堪分陸軍部或郵傳部周宏業習法政科專攻政治理財及國際法堪分外務部或度支部胡振平習法政科專攻政治理財及地方自治法堪分民政部或度支部趙學習醫學堪分民政部或陸軍部或法部邱中馨陳耀西鄧振瀛習農科專攻蠶桑黄立猷習農科專攻植物學畜產學昆蟲學均堪分農要商部孫海環習工科專攻冶金堪分陸軍部或農工商部陸家鼐習工科專攻電氣工學堪分農工商部或郵傳部惟學部現方籌設經科法政科文科醫科格致科農科工科商科各分科大學需用教員管埋員且專門實業兩司亦須用各項人才除熊崇志一員應專分學部外其餘各員應各配學部之籤興各該員堪分之部分掣其即用部司務陳仲箎補用司務郭鍾韶虞順德李應泌均習醫科查民政部有衞生司陸軍部有軍醫司學部需用教授醫學及通曉學堂衞生之員法部需用通曉監獄衛生及檢驗醫學之員該員等應如何分部之處並由貴部酌量辦理可也 
[蘇垣巡防遂大閙戲園詳情蘇州]  
　　蘇城玄妙觀前聚福戲園本月初八日崑滬客串看客甚爲擁擠有巡防隊勇數人將帶来畫眉鳥懸掛正桌傍側各看客因鳥聲吵閙命人移至外邉該勇等不許因而爭閙勇丁大罵不休經看門之流氓數十人將二勇拖住亂打又經某紳出面將二勇送至元和縣經魏大令提案判責千板枷號示衆至初九日該園照常客串男女看客益形擁擠該勇等心有不甘糾集百餘人於下午六點鐘時鬨至戲園攔住前門見人即打見茶碗即飛一時 
男女看客被擠在内不能動彈有被茶碗擲傷者有被檯凳脚打傷者更有向後門逃走軋傷者以及失落物件撕破衣服者不計其數前順天府尹朱紳以増頭面亦被茶碗打傷血流满面巡防隊統領陳有珍總戎亦在正桌上欲出喝阻各勇不問情由竟將統領打傷幸經巡街捕飛報中路巡局立發電話告知長元二縣先後帶同差捕人等到來彈壓是時各勇等見園内物已打完稍爲停手迨兩縣令至即往外一鬨而散旋經中路巡官吴大令長洲趙大令元和魏大令查勘細情飭將受傷人分别送往醫院醫治並備轎將朱紳等送回府第延醫診治一面赴各大憲轅禀明情由請示辦理 
　　又另一訪函所叙情節略異併節錄之初八日聚福戲園客串有駐紥王廢基之右路巡防遂第三營甲乙丙三勇帶畫眉鳥一頭懸掛檯側百般鳴呌管門人張老三以其擾人清興將籠除下三勇不服略啟爭端經巡警將勇拘至中路巡局移送長洲縣署奉趙豹文大令略詰數語即予開釋詎初九日下午六點半鐘該勇糾集同營多人手持令箭一技擁至該戲園刀棍並施併力毆打檯凳雜物悉被擊毁時張老三見勢不佳乘間逃逸戲園中人及看客受傷者甚多所售戲資洋八百餘元及女客所戴金銀珠翠等物約値數萬金亦均失去惟外間哄傳朱紳以増頭額亦被打破其實係朱之輿夫略受棍傷當時自大成坊巷口至觀橋左右大小舖户一律閉門罷市迨該營管帶陳有珍及縣巡各官到塲彈壓衆兵己一哄而散事後陳管帶禀報撫憲謂人以爲卑營肇禍然親赴彈壓並不見有一勇究不知何營釀此禍端現中丞已飭長洲縣趙大令詳細查究 
[姜程二軍門來蘇商辦防務州]  
　　長江提督程從周軍門曁駐紥浦口之姜桂題軍門均於初九日傍晩來蘇文武各官齊至城外迎接水陸各營亦出全隊迎迓未幾姜軍門進城至撫轅拜會與陳伯帥面商一切並赴藩署與瑞方伯晤談良久始回安徽會館程公祠行台 
　　程軍門在胥門碼頭登岸即進城拜會撫藩與陳中丞瑞方伯面商營務至二更後始出城回舟聞兩軍門此來因安徽現有匪徒滋擾深恐竄入蘇界議派兵將長江各口岸實力防堵並在蘇皖交界添兵駐紥以杜竄擾故與撫藩面商云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[常御史請申用人行政之權摺]  
　　裁缺掌陜西道監察御史常徽跪奏爲請申用人行政之權以尊君命而肅官方恭摺仰祈聖鑒事竊維荐賢舉能固人臣之責而授官命職實君上之權設臣下稍有僭越不惟開罔上營私之漸亦且貽弄權竊勢之憂是不可不防之於隠微而杜之於昉始也朝廷以部院满漢分任直省督撫同城慮有牽制恐誤事機特量加减併以一責任此我皇太后皇上以心腹股肱優待大臣至意爲大臣者自當化其私罔秉其忠貞事事禀承命令宏濟艱難庶幾一德咸孚萬幾共理乃觀近日内外大臣往往恃無掣肘之虞漸蹈專擅之弊黨同伐異假公濟私成效無期隱患己伏若不亟圖振作必至權柄下移吏治壅蔽貽笑列邦猶其事之小者時至今日驕恣阿附之風爲極盛矣内而丞參外而司道皆可指名請補雖欽奉諭旨必須預先奏保存記中軍機處開單請簡然所保者每單亦祗數人仍與指補無異而東三省司道各缺則奏請由署而補是三四品大員皆操之長官一語無怪倖進者流挾其揣摩迎合之計奔走權門日不暇給此作福作威者日盛一日而漸覺日然蠅營狗苟者日多一日而亳不動恥也縱謂舉行新政必須爲缺擇人辦理本部本省之事尤資熟手試問今日辦理洋務者　諳外交乎辦理財政者盡諳鈎稽乎辦理法政者盡諳裁判乎辦理學務者盡諳教育乎表面尙不能明晣而責以深微程度能乎不能所能爲何夤緣二字而己天下人才衆矣豈盡此所保數人而所保數人又敢自信必爲人才耶富貴之子請託較易出身膏梁毫無閲歷一經通顯便屬人才設有瑕疵廻護彌縫因甚易易貧寒之七縱極通逹學問亦無階可進即或偶逢青眼不過千百萬之十一然而難矣近日部院直省新進之士大員子弟居其多數其明証也歷來藩臬各司出自特簡尙多趨迎督撫意旨以苟且取悦爲工今則悉由長官保荐而來而謂其敢於反顏相抗益不能矣在昔屬官升任之例必向長官拜門以酬平日裁培之徳已近拜恩私室有干明禁今則多方營謀厚資結納而後由保得官有不交通聲氣敗壞官方者乎此等人才萃於一部則一部廢其事萃於一省則一省受其殃託維新之名以暢徇私之實迨至破敗决裂即嚴治其罪而補救已遲方今朝廷破格用人變通政治原以時事多艱故不憚宵旰勤勞力求上理乃臣下仍復虚應故事若此且愈言整頓者其氣焰愈形恣肆固執己見任用私人而猶自信不疑侈然自是宜乎賢者遠引佞者得志大局迄無起色也己革將軍貽穀總攬墾務重權釀成極大弊政設非文哲琿激而陳奏至今受其蒙蔽然猶邊地一隅墾務一事也今舉一部一省之事責之長官一人所用之人又皆由其保荐設施其蒙罔手叚其患何可勝言即不必有所蒙罔也以一部一省之大政責在一人無論如何公正己苦才力不及而左右之人無非附會譽美無一敢爲辯論者其事不至叢脞亦幾希矣况尙有羣小錯雜於其間乎夫司員州縣請補各缺當必按其例章今以丞參司道之崇階儕於司員州縣之補缺不惟輕重失宜亦非愼得官方之道擬請嗣後内外大臣保荐勝任各員只准開明才學政績官於何宜不准指明何部何省尤不得指定缺分遇有各該缺出與各衙門各項應升人員一體由軍機處開單恭候特簡所簡之人知恩出自上不至靦顏附合自外生成而奔競趨奉之風亦可稍抑矣再藩臬各司向來均有奏事之責丞參亦爲卿貳大員嗣後該大臣等辦理本部本省公事遇有不合處以及應興應革關係重大之事准丞參各司據實上陳以收詢事考言無微不燭之效不得以得罪長官畏避隱忍倘有詒誤重情别經發覺該員等亦治以扶同隱飾之咎現在長官權勢之專屬官性質之鄙漸露端倪如不及早挽回必至尾大不掉不可收拾奴才明知所陳情形爲今日官塲所不樂聞賦性愚直不敢緘默不言是否有當伏乞皇太后皇上聖鑒謹奏 
分類新聞 
政界 
[江督催辦自治調查兩局宜事南京]  
　　江督端午帥日前嚴札自治局略云調查局爲奉旨飭辦要政寗省自開局以來瞬已三月尙未據該局將辦事情形詳報本部堂察核調查入手應自省會始所有各司道局所應行調查事宜該局會否逐項行文詳晰查詢如該局應查不查是爲放棄責任如各該署局等應復不復亦當由局移催並報明本部堂核定應復期限庶免任意延擱玩視要政至省外府廳州縣應如何分别調查各衙署局所遵章設立之統計處應如何由局酌定事由表式詳請本部堂核奪飭遵均應分别赶辦爲此合行札催札到該局即便遵照迅速詳辦毋再稽延致負委任 
　　又札催自治局云地方自治爲新政要端奉旨飭辦寗省自奏明設局以來瞬將半載本部堂披閲該局呈送文牘錄要初編並辦事順序表於籌設宣講所及開辦自治研究所兩事粗有端倪惟宣講僅及城闉負郭與四鄕尙未能推廣舉辦研究所雖已開學而江浦一縣應送學員據該局長面禀迄今未據該縣申送至於調查户口爲選舉之預備選舉爲設立議事會董事會之預備是調查一端尤爲籌辦自治入手要著雖經該局屢次提議尙未决行合亟札催札到即便遵照迅將推廣宣講嚴催學員調查户籍各事宜分别䟎辦毋再稽延此外應行籌議事宜務即悉心經畫次第實施所期自治能力逐漸發逹有厚望焉 
[常御史請設實政學堂北京]  
　　裁缺陜西道監察御史常徽片奏略謂現在各部院所立學堂無非虚應故事恐難責以實效近來直省法政學堂畢業之後無差可委大學堂畢業者僅能各盡義務充當教員其成效不過如此是豈立學求賢之本意耶擬請飭令各部直省設立實政學堂分科認眞研究畢業之後按其程度秉公選舉授以相當之職果眞才具卓越即可漸至大用庶免舉非所習其大學堂課程亦命分門授課畢業考試後各按所習分發各部各省行走量材授官其不堪仕進者赶 
 
 

Page 11

 
 
緊令其改習各項實業不必令其錯雜其間致多觖望四月二十七日奉旨學部知道 
[調劑堤工人員武昌　　鄂省武勝門外青山堤岸工程極大刻已修築工竣總辦金峙生觀察以承修各員不無微勞特咨請藩憲酌予奬叙現李方伯已札委濮少尹良基署理黄岡縣典史孫少尹繼炎署大治典史其餘各員均存記提前差委交涉 
[英商辦茶聯單不符安慶]  
　　頃江海關呈報英領事函稱英商辦茶聯單核與條約不符亟應查明辦理刻已咨行皖撫查照矣 
[照請英商移築碼頭寗波]  
　　甬江北英商寳華小輪往來寗波鎭定等處現該輪局於穿山地方築造碼頭以便停泊該處祥興行等以該輪所築碼頭之處有碍渔船往來因之會議公出銀洋三百元向業主買歸作爲渔船碼頭將輪船碼頭移築别處業主恐英商或有糾葛堅不肯允該行等乃於日前聯名禀請鎭海縣諭令該英商將碼頭移築别處以免相撞當由鄒令邀同商會紳董會同勘視以該港面實形窄狹一經築造碼頭小輪與渔船往來難免相撞似未便任令洋商建築遂據情禀請寗遵照會英領事轉飭該商將碼頭移築别處俾彼此商業相安無事 
軍界 
[會詳指定新軍的欵廣東]  
　　粤省擴充新軍編練砲隊擬購各快砲等情迭誌前報茲聞督練公所核計所需砲價及服装營舍費用約需百萬左右自應指定的欵以期次第應付現經司局筹議擬再由關務處籌銀十五萬運司釐務局各籌十一萬官錢銀局在餘利項下籌五萬俾先行供給購砲費餘外不敷之欵容再陸續籌畫已據情會詳督轅矣 
[欽軍購拿革黨之賞格廣東]  
　　欽州亂後著名首要雖迭經大兵 
勦獲而漏網尙多茲得秦提龔道懸拿賞格錄下案准郭統領電開據稱報孫汶去後將軍事交僞都督黄和順僞總司令官黄軫僞總參謀胡漢民汪精衞田相劉霖生譚人風等請懸賞分别購緝旋准兩廣總督部堂張電開黄軫准懸紅五千兩胡漢民懸紅四千元汪田劉譚四匪各懸紅二千元刋發賞格移行兩省文武一體購緝如能按名弋獲即照數給賞井予破格給獎等因除黄和順先已懸賞購緝外准電前因合行懸賞爲此示仰軍民諸色人等一體知悉如能拿獲後開各匪解案訊明即照格給賞並請破格保奬指引官兵拿獲或格殺後驗明確係正身亦即减半貲財頗多如有拿獲一併悉數充賞 
[核明練兵費不敷數目廣東]  
　粤省練兵經費向在土藥統稅内撥解原不敷銀十一萬經司局籌畫補足現大憲以目今實行遞减十藥之際牧稅自必日短不敷必定更巨而日前迭次咨商陸軍部請减又不允照辦惟事關陸軍要需籌解不能稍緩必須早爲預籌核明不敷之數共若干即行設法湊足俾得依限解繳並將所收土稅細數開報查核以便籌議 
學務 
[運庫解交師範學費浙江]  
　　兩級師範學堂經費前經定議在運庫鹽觔加價項下指撥常年經費銀一萬兩本年應解之欵需用甚急移由運司於覇觔加價項下先將上半年一半銀五千兩動解交學司備給其餘下學期俟收欵稍裕届時再撥 
[保姆科將次畢業浙江]  
　　浙省女子師範學校附設保姆科自去年夏間畢業第一班後現在第二次保姆生又將畢業聞定於本月十七日起至二十日考完廿四日行畢業禮 
[鄉民聚衆閙學寧波]  
　　鄞邑鄞江橋地方崇義學堂係應桂馨所設現因該學堂房舍不敷應用遂將堂前隙地一方籌貲建造應姓闔族以該地築造房屋有碍左右鄰之風水出而阻止應置之不理日前族中糾集鄕人數百人羣起與桂馨爲難將房屋圍困應見人衆恐滋禍端乘隙逃匿并央人排解衆始紛散昨應己親自禀請鄞縣洪令飭差查辦矣 
 [P爭存女校附設體操傳習所常州]  
　　常郡所設之爭存女校擬於署假期内附設體操傳習所教授簡易體育體操教授法普通體操（徒手啞鈴棍棒球竿）游戲體操（唱歌行進舞蹈）等項定於下月初一日開辦 
實業 
 [P電催鐵路總理任事南昌　　江西同鄉京官朱艾卿等百數十人公舉劉雲樵觀察爲南潯鐵路主持總理劉浩如主政爲坐辦總理陳伯言主政爲名譽總理禀經郵傳部於四月二十九日據情奏准行知乃贛省仍有人舉陳伯言爲主持總理劉浩如爲坐辦總理劉雲樵爲名譽總理禀經護撫勸令京省不宜異同電請郵傳部轉致江西京官電致劉雲樵總理迅速回贛主持路事日前郵傳部一面即錄原電照會京官囑該總理回贛任事以副厚望一面即電覆護撫轉致贛紳知照 
[粤省電報股商會議情形廣東]  
　　初二日粤省電報商局股東在杏花樓茶會到者數十人公推省城代表徐樹棠爲主席先由楊雲波宣佈股東公禀井李鴻章奏案及省城股東林竹鄰許雲濤等獻議一稿衆決議一面遞禀傳郵部一面將各股號數寄交上海股東公會結一大圑體禀稿擬以鄭陶齋領銜當塲已簽名入禀者有二十餘人内英籍美籍各一人衆議如郵部批駁再由上海總會公禀都察院代奏再不得准則最後之辦法佈告各國請公斷并由各籍商人及各國欽使仿廿八年收　官辦之時有檀香山股東會禀美外部大臣照會中國外部請其每股以美金五百元購回之法辦理云 
[勸購津浦路股之文告山東]  
　　東省認購津浦債票銀一百萬兩分四期交納先由司庫按期墊付現聞各司道復詳請議定售票簡明規 
 
 

Page 12

 
 
則選派員紳分赴各屬勸募業經撫帥批准出示曉諭略謂此項鐵路爲中國國家自行修造雖路歸三省合辦而東省實占中樞關係殊非淺鮮况前項債票爲常年五釐付息之欵其本欵自此次債票發售之日起以三十年爲期從第十一年爲始按年分還與他項籌欵不同本利悉歸有著爾等同負國民之責食毛踐十尤當共體時艱一俟選派員紳携帶售票規則勸募到日即應各量財力自行認購或集股承買能多認若干債票即挽回無數利權踴躍爭先無懷觀望路工將作本署部院願與爾等觀厥成焉 
[查復乍浦開辦商埠浙江]  
　　浙省商務總會前據寗波商會移稱以乍浦爲浙省海口門户屢有西人私行窺測意圖開闢商埠茲擬自行集資創辦轉呈撫院核示當經馮中丞札飭乍浦同知查復復據禀復謂水道民情均無妨碍應請轉飭紳商詳訂章程妥爲興辦 
[礦產請暫緩官辦安慶]  
　　職商鄭芳蓀　廣德州牛頭山煤礦現聞有歸併官辦之說擬請將此礦暫緩歸官以免牽掣業己禀由江南礦局轉詳皖撫核示 
[夏布改良提花江西]  
　　夏布一項爲江省出產大宗惟織造之法終未能攷求完善向出之貨均係素色並無提花之法茲聞該業某莊己由蘇州聘請著名機匠来江敎授現己試驗出貨甚隹 
雜記 
[豐縣雹災之撫卹蘇州]  
　　徐州道府禀督撫憲電云頃豐縣禀四月廿六忽遭風雹之災衝倒南門城樓並西南城墻三十丈己塌其半南關附郭二里民房倒塌殆無完璧壓斃男女廿一口受傷尤多勘明量給埋費醫資暫顧燃眉請撥穀息酌撫以拯災黎等因據此查係實情已先捐廉量濟乞賜准撥穀息續撫造報并懇電示以便速飭安撫等語旋奉蘇撫電覆略謂此次豐縣風雹爲災人民死傷不少應即由道派員馳赴災區會同該縣妥爲安撫並將灾狀及辦理善後情形據實禀報所請撥給穀息撫卹之處應即照准並由該道府查明所屬各州縣有無受灾之處先行電復又奉江督復電云豐縣雹灾昨已飭撥錢二千串電飭吴丞前往撫恤想己閱悉 
[革員冒認逃妾異聞蘇州]  
　　蘇城有薛旭初向開永泰煙間并在大郎橋巷董姓家司帳其次女年有花信三年前嫁於錢四官爲室初八下午女懷抱幼孩至元妙觀中燒香行經三萬昌茶肆突有常州人己革内閣中書孫毓麟赶出將女拉住唤巡警拘至中路巡局指爲逃妾巡官吴昌鼎偕孫同坐研訊孫稱此妾係四川人於二年前逃失今始尋獲女駭然曰我乃薛姓之女是處一帶人所共知安得冒認詎吴巡官不辨虚實竟貿貿然飭差押女随孫回鹽倉巷公館女之父母聞信到局亦不容分辨迨該差等旣至鹽倉巷則公館中人謂此間並非孫隆公館乃孫暫寓之友人家因亦拒而不納該差無法只得將男女一併帶回禀由吳巡官移送長洲署核辦 
[續誌家庭革命安慶]  
　　懷寗縣焦家巷朱康祺二尹被伊子弑斃由縣勘驗屬實派差將二逆子一併捕擭已詳前報現聞陳令已提訊數堂據供長子因端節索錢不遂一時起意次子聽從幫兇雖兩子均屬年幼惟案關逆倫難寛法典不日即處以重辟 
[批查厘局留難官錢票安慶]  
　　六安州茶商江順元等以官錢票報捐釐局不收等情上禀皖撫當奉批示云前據該商等禀即飭牙釐局迅速錄批分飭皖北各茶釐局卡遵照辦理何以至今尙未奉行如果有意留難仰牙釐局查明禀復以資整頓而恤商艱 
[請撥善舉經費安慶]  
　　皖省所設醫局善堂各善舉月需開支薪工藥資雜費半由支應局發給現該局以庫儲竭蹶無欵可撥擬將賑務二成餘欵接濟各善舉已詳請當道批示 
[小輪搶標撞沉民船漢口]  
　　漢口厚記小輪公司各輪水手異常兇橫日昨該公司之黄岡輪船行至蔡甸江面與他輪搶標有商趙金堂之貨船避讓不及竟被撞沉即赴漢陽縣具控乃竟批駁不究昨趙又據情在關道署呈控矣 
[清談]  
　　安徽省之五毒 
　　諺稱五月爲毒月。大約蛇蟒蝎蜥等物。將於是月出現。故稱之爲毒月。然而蛇蟒蝎蜥之爲毒。猶小焉者也。今政府所視爲最毒者。莫如革命黨。忽而炸彈。忽而暗殺。令人猝不及備。惟皆伺釁而動。初無一定之時刻。獨至皖省之革命黨。則皆發現於五月。去年徐錫麟之案。爲政治革命。出現於五月。今年朱康祺之案。爲家庭革命。亦出現於五月。然則五月者。詎非安徽省之毒月哉。 
　　都察院之烟毒 
　　自迭奉上諭嚴禁官界吸食鴉片後。都中各部院。或以機器試驗。或具連環保結。表面上不可謂不認眞。然未聞有以决志戒烟因而隕命者。獨至都察院。前有管副憲廷鶚。後有陸總憲寳忠。皇皇大員。皆以戒烟致斃。豈都察院諸公之沾染烟毒爲獨深歟。抑亦都察院諸公矢志戒烟爲獨力歟。或曰。皆非也。都察院諸公之體質弱。而此外各部院諸公之體質爲獨强耳。信歟否歟。 
雜俎 
[拿破崙日課（續）]  
　　翁晝食必正午。必命圖畫官霸爾俾耶氏侍食。圖書課非閒官。恒編製目錄。購新書而整理其卷帙。翁所愛讀者都一千册。特别印刷表装之。翁臨戰埸。恒以書自隨。其所愛讀書千册中。計宗教書四十册。詩集百册。劇詩四十册。小説百册。歷史六十册。日記回想錄等六百六十册。晝食畢。那翁再入内室。陸軍大臣報告軍事之文牘。精細緻密檢閱之。名小國之軍容如何。營伍部勒。如何駐屯。如何行動。瞭如指掌。又善察敵國軍隊之情形。一一與自國相比較。因此得研究戰法之秘妙。翁自莫斯科敗歸時。有可薩克一騎。拾得翁一文庫。中有露國軍勢調查書獻之俄帝。帝大驚。以爲神術。 
　　翁每得軍事調查書。輒再三讀。必碻實融納於非凡之腦中。無毫髮遺漏。或時檢察金錢出納賬。一錢之誤。必暴發。其精細恆如此。翁午后某時間。或親臨行政委員會。或與國務大臣會議。探其意見。或靜聽他人之議論。有異議者。輒厲聲叱之。伍爾列氏常與翁抗辯。翁怒。蹴其屨。 
　　晚餐必於六時。每食。費時約二十分間。食後仍執業無惰容。至十時乃就寢。翁嘗有言。大丈夫當以能力造運命耳。觀其日課。則其能力之堅卓爲何如。崇拜那翁者可以思矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[福爾摩斯再生後之探案續出三捕愛姆生巨案（三十七）西泠悟痴生譯]  
　　福曰然則汝爲前導。予等當随行。於是派開引路。福緩緩徐步。四面防察。行約里許。忽見有十餘人。迎面排立。爲首一男一女。男似雷斯屈來。服式如舊。惟觀其形容枯瘦。兩目昏沈無光。福暗驚曰。此必飮以橣檬藥水。故其狀如此。（橣檬水飲之能令人神昏如醉毒水也）女則確係愛姆生。短襟窄袖。面帶殺機。手中雖無器械。覺衣袋内藏有短鎗。再行十餘碼。己見亂石十數枚。纍纍可辨。知距炸藥之處不遠。赶即停步。謂派開曰。汝可速告主人。予在此相候。令其先將警長雷君交出。派開曰。予主人即在前面。請君再走百碼遠近。當可彼此會晤也。 
　　福笑曰。予之赴約來此。已徒步行七英里矣。豈此區區咫尺。汝主人不能枉顧耶。派開無語。遲疑片刻。遂轉身而行。愛姆生所立之處。與褔所來之路。相對成一直綫。則派開走　。應亦直趨中道。乃東盤西旋。如蟻之轉磨。福知其爲避炸藥計。亦在後循其脚蹤。漸移於西偏。 
　　派開走到彼婦前約略數語。只見愛姆生两眉一豎。與立其後之二人。將手一揮。似爲其覷破機關者。福再凝神一望。誰知立於其後之二人。即勞脫與波士倫。不覺大喜。如獲奇珍。暗揣此必有故。大約爲救護雷君之地。忽聞警軍作詫聲曰。噫此漁船胡爲乎來。遽集於此。倏又見斐蘭脫自船。艙内走出。若欲作登岸狀。福見之一面揮手止其登岸。一面向近塔。處眺望。只見愛姆生手指福面呼曰。福爾摩斯汝旣是好男子。何不來前與予决鬥。汝之好友雷斯屈來亦在此。何不將伊取回。豈知此數語中。即有一人手持一長物。直向堆石子處飛奔。福不覺大驚。急呼衆軍曰。速退速退。速向漁船邊走去。剛跑得百餘步。忽聽大震一聲。有如天崩地蹋。半空中烏鹊驚飛。满山上狐兔亂竄。一霎時烟霧迷漫。沙飛土捲。直將亂石擊起漁船上面抛落無數。警軍有二名被傷頭顱。 
本埠新聞要事[西報反對擴張租界之言論]  
　　上海泰晤士報云近因上海起有交涉數事遂令庽滬西人藉詞要求推廣租界試觀工部局衛生部之報告謂滙四捕房界外之地穢污不堪而北浙江路警捕之衝突更爲要求之美機云云其意可知雖然此事關係綦重要當愼加斟酌幸勿以暫時之激昂魯莽則事則記者所深望於納稅西人者也據上次納稅西人年會時所宣述者觀之租界西人不欲擴張租界者實居多數蓋九年前所闢之界地經營事業需欵絶鉅而未暇經營之事尙不知凡幾吾人試步遊西租界線（自靜安寺路至小沙渡路）與麥根路中間之地及虹口河過華德路與盡端麫粉廠中間之地可見新闢租界之中其道路陰溝與衞生警察諸要政缺點正多且工部局現因經營新闢租界已増稅百分之二尙有荒蕪之區將來亦須經營勢必又議加稅乃今復欲擴充租界則應行之政如築道路設電燈增警察在在需欵莫或能免則稅項必大增無己是可决言者也查工部局十年内警察部衞生部所用費額爲數正鉅况衞生警察兩部缺憾猶多設欲盡善猶不止此數耶 
　　然則熱中擴充租界者果何意乎將爲界外地主利乎將爲承攬工部局事業者利乎抑此舉出於公衆之浮躁撒遜人之任性乎余實莫明其故竊思工部局若爲租界納稅西人計則當速止要求擴充租界之舉毋使納稅者負重累而不已也 
[函請照會領袖釋放巡長]  
　　閘北巡警總局馬隊巡長黎尉生被西捕拘解公廨後德師副領事不允釋回各節迭紀前報現巡警總辦汪觀察以該巡長並未越界而西捕誣指違章殊屬有意爲難自應力爭爰又移文滬道請即照會領袖領事飭令捕房迅予釋放 
[道署上控新章]  
　　滬道蔡觀察以本署時有揑名禀函交由郵局投遞任意誣控殊屬不成事體現特頒定新章札委李司馬沈明府二員每逢單日在本署大堂專收上控禀詞一面牌示頭門嗣後凡有軍民人等來轅禀控者須赴收呈委員處親自投遞聽候詰訊惟不得揑名頂替挾嫌誣告如敢抗違定當究辦 
[飭阻洋人遊歷]  
　　蘇撫陳陳伯帥據崑新两縣紳士聯名禀稱自滬寗火車行駛以來時有洋人前往各鄉遊歷打鳥深恐鄉民少見多怪别滋事端請爲設法阻止等情爰即札飭滬道照會上海租界領袖領事轉諭各洋商以後勿再前往免生交涉 
[王襄讞因公赴蘇]  
　　英公廨襄讞員王肇之太令因有要公於前日乘火車赴蘇謁見省憲 
[巡官威逼斃命案移縣]  
　　浦東二路二區副巡官楊象離爲該局拘留所犯人黄阿增解帶自縊一事經汪總辦撤差收押總局已紀前報現悉汪總辦與督辦蔡觀察會商謂黄阿増所犯之案係屬錢債細故旣已供認措繳只須交保交限不該收押且銭債案件本不應小局訊問該員鹵莽性成致肇威逼斃命重案咎實難辭應將該員移縣訊辦故前日已將該局員及門差徐天貺拘送到縣奉李大令諭飭看管候訊 
 
 

Page 19

 
 
[飭查各屬清鄉事宜]  
　　蘇藩瑞莘儒方伯以清鄉大綱早經札發 
各屬就地擬章禀辦在案誠恐未能切實辦理昨飭各屬坐探清鄉委員前往該屬城鄉會同紳董調查户口如有與縣册不符者另行登記如查有痞棍勾結匪徒滋擾及開塲叙賭情事務須詳細查訪隨時禀報以憑飭縣拿辦 
[陳排長違章受辱]  
　　金陵工程隊第二隊排長陳孝義來滬公幹擬趁大東小輪赴杭因帶佩刀行經租界爲三百七十三號印捕查見違章當被拘入捕房昨晨解訊中西官以陳不知租界章程判刀留捕房俟起程日自赴捕房領取捲入行李不准掛於服外 
[會訊大閙西牢案]  
　　昨日午堂松海防聶司馬到縣興李大令會訊大閙西牢案先問徐福生即閙天宫吵閙西牢係何人起釁徐福生與王新生同供係三百十九及二百六十八號兩犯與印捕爭奪刷洗皮鞋口角爭閙印捕等將該兩犯兇毆以致同押各犯不服互相喧譁實無拒捕情事研詰再四矢口不移司馬本欲將徐答責因念患病從寛免責其龔麻子一犯亦因患病未經提訊即判徐王二人一併還禁候禀明道憲再核 
[公堂開審]  
　　法廨堂期因西節瞻禮停訊茲中西官以捕房關押人犯甚多准今日蒞廨會判 
瑣事 
[城内]  
　　爭礦○滬道批鄭召臣禀云查此案光緒三十三年十一月間准山海關道飭據鐵嶺縣查復奚國榮於光緒二十八年六月間卽在平石門木牙鎭動工開挖金礦至八月間因有俄人亦在該鎭挖金同廠混攬金苗稀少以致停辦等情咨由梁前道行文公廨訊辦具報在案據禀前情仰公共租界會審官核明原案迅予秉公斷結報查毋任抗延切切抄粘并發 
　　爭產○滬道又批婦人喬陳氏禀云察閱抄件此項坆地係喬氏公產斷定不准盗賣所有喬徐氏贖回喬敬山一户及喬黄氏贖回喬敬明一户即責成徐黄兩氏各自完糧批飭櫃書遵照有案如果黄氏後喬並無盗賣情弊則喬敬明户單現歸黄氏嗣子喬俊収管尙無不合何以黄氏一故該縣卽欲改將徐氏承完並一再飭提弔追究係如何情節仰上海縣查明具復察奪抄件并發 
　　失火○前晚十一點鐘老北門内馬弄口抬轎阿弟家樓上因打翻火油燈失火霎時冐穿屋頂並灼傷幼孩頭面幸貼　南貨店備有水鎗汲水灌救立卽撲滅計毁樓面二間 
　　官事○欽差西藏議約大臣張蔭棠江西洋務局總辦候補道汪鍾霖昨日到道轅拜會淞滬巡防隊各營執事官花翎游擊蕭慶淇揀選知縣褚德紹東溝巡局委員蕭泗勳金山縣蔣清瑞候補知縣夏敬業試用縣丞完大璞嚴善增葛兆蘭各禀見新委三路一區副巡官曹家鼐禀知本日到差新委兩准鹽知事俞文瀚禀知謝委滬錫海運局提調知州陳龍昌禀辭赴蘇 
[南市]  
　　債户自縊○楊吴氏控浦東土阿珍欠洋判押楊家渡二路二區局禁室後王忽情急自缢身死巳由縣詣驗前日屍母偕屍妻投區喊冤即經鄒副巡官傳同地保備函送縣總局汪總辦亦以此事特派委員數人分途查案並與二路一區沈正巡官晤商禀覆 
　　巡士應革○浦東二路一區巡士朱權在爛泥渡調戲某氏婦適爲氏夫某甲所見將妻訓責朱反拘甲到局収押後由某甲之主人鴻源紗廠某洋人函知巡警總辦當派委員到局查明實係該巡士誤拘平民調笑婦女均違警章立卽斥革究辦甲卽釋回汪觀察得禀後巳嚴諭沈正巡官約束巡士毋許驚擾地方 
　　拆石橋○總工程局南區查得外郎家橋迤南一帶均巳改築馬路惟外倉橋尙係石級不便行車商由局董勘明動工拆改平橋 
　　修兵輪○靖平兵輪因鍋爐機器等件損壞不堪現由該輪管駕劉千戎行逹禀奉藩憲飭即駛滬聽候咨請江南船塢薩軍門代爲修理 
　　姦案○常熟女子唐阿二前被後父生母串押三馬路某妓院爲雉妓後由俞某贖出住西門外近與巳革西區巡士唐鴻年姘識由伊母控告拘案孫明府判該巡士戒責二百下押辦唐阿二戒責二百下發堂擇配 
　　債案○誠記山東號遣司賬張承華到局控戴禮書欠往來銀二千九百三十八兩零請追孫明府判戴交保至公所核賬西區解到張鳳山欠萬順米店洋五十元六角官判交保理處 
　　竊案○施福生串竊錦春茶樓銅爐由西區解局旋有金松茂投稱被竊衣服判施戒責二百下弔贓給領 
[閘北]  
　　獲盜○盗匪長林老江彩松三人夥刦川沙廳屬同和當舖逃匿滬南前日在十六舖中畢樓啜茗爲閘北巡邏隊拿獲並抄獲原贓解經閘北巡警總局經警法科員查核金銀首飾牌號與該廳賞格相符顯係眞盜各責四百板押候傳原拿巡士到案詢明再行復訊核辦 
　　追房租○侯石泉控李瑞卿圖頼租金昨奉警法科員聶司馬提案復訊判李押五天赶遷違則發封 
　　傳屍屬○寳山縣朱家灣婦人蔡氏前日雇乘小車至閘北購物忽然斃於車上爲四路一區巡士查見解局黄巡官飭保查傳屍屬棺殮 
[英租界]  
　　康顧氏潜逃租界○鄉婦康顧氏背夫逃滬匿居池浜橋附近前日被康尋獲控入捕房昨解公堂請究判氏交康具結領回管束不准虐待 
　　吴也松控告白拉○磗灰公所經事吴也松控戴川芹麻皮阿二白拉兜攬貨物有壤行規昨日傳案請訊奉飭交差候晚堂訊奪 
　　究係何人所傷○朱二毛賀芝香陳榮發三人將陶順堂頭顱砍破控由捕房昨解公堂研訊供陶係被日人所毆判三人交保候函致日本領事查明再訊 
　　定是夏賊所竊○過犯夏阿木竊取朱老貴衣物判押捕房五月期满逐出租界 
　　朱東年毆打女工○新閘路六號裕成絲廠夥朱東年毆打女工龔福妹被控判朱罰洋五元龔罰洋三元一併斥退 
　　王品生騙取表戒○王品生向王才元騙取表戒等物判押捕房一月 
　　旅舘主私押施文光○福州路新羣旅舘客棧主陳金才將著名翻戲施文光私押經施同黨控告捕房傳訊陳供施屢犯騙竊恐其串騙棧客令其獨居内室並不私押施供遭陳私押行兇求辦判陳押捕房三禮拜諭探查明施有無犯案情事候復核辦 
　　崇明人控追沈潘氏○崇明人沈根郎控朱交郎拐賣伊弟媳潘氏於周云生一案昨解復訊判押候下禮拜二再訊 
　　福康莊担保被控○福康莊爲西商德綸公司担保貨銀不付被控昨將福康莊主傳案奉飭交保訂期會訊 
　　陳福昌欠銀未還○陳福昌因欠美商公利洋行銀兩不還控奉公廨昨傳到案判交保訂訊 
　　野雞之禍○雉妓王三寳王李氏違章拉客判王李氏押女所五天王三寳罰洋五元　　池魚之患○前晚一點餘鐘英界河南路七十七七十八號門牌廣章洋貨店失火當經救火會馳往灌熄殃及謀徳利風琴號廣 
 
 

Page 20

 
 
濟祥丸藥店飛鴻閣書坊共焚房屋五幢昨由捕房飭探詳查起火緣由禀候核辦 
　　不借便竊○錢子林等控錢葆和借洋不允竊取烟鎗判押十天具以後不准再往結存查 
　　甫釋又偷○積竊周銀根在押西牢甫經釋出又來租界圖竊查獲解訊判押西牢一年逐出 
　　定貨不出○梁伯華向德商地亞士洋行定貨不出被控公廨昨傳到案判交保訂期會訊 
　　欠銀不還○朱増清在縣署控陳茂齋欠銀由縣移廨提獲昨解公堂訊得原被均居租界判陳交差歸本廨晚堂訊理　　拐匪○王錫甫控拐匪王小榮拐匿伊孩判押西牢五年出境 
　　串竊○積竊張阿虎陳阿福串竊吴秋奎衣物判張押西牢一年陳押一月期满一併逐出租界 
　　竊衣物○洋人失竊衣物疑袁金華竊取控經公堂訊判押候查明於禮拜三訊究張吉卿控周雨田竊衣判押三禮拜 
　　竊棉紗○陳福興竊取裕源紗廠棉紗判陳押捕房三禮拜 
[美租界]  
　　監斃○提籃橋西牢押犯馬海榮於昨晨瘦斃由捕房飭傳地保查明有無尸屬棺殮　　兇酒○前晚有一酒醉日人在密勒路滋擾毆人並拾石片抛人三百十一號雜貨店報由捕房飭日探押候解該管領事請究 
　　拆梢○錢福生前晚行經漢碧理路實被流氓老順等多人軋住拆梢不遂肆毆昨赴捕房禀控准卽飭探查辦 
　　撞傷○昨有某號馬車在西華得路撞倒途人某甲碾傷腰肋由捕將馬夫及車馬一併拘押候究 
　　疑竊○劉阿英在潘姓烟店購得水烟袋被印捕疑竊獲住由捕頭查明斥釋 
[法租界]  
　　拐孩○前日菜市街何源大蔬菜店有四齡幼子在門前遊戲忽然失去當卽投報各捕房請緝 
　　逃捕○一百三十六號華捕因悮公事畏罪逃逸經捕頭諭飭着保根究 
　　積竊○過犯王阿二釋放未久又竊得衣服甚多在途消贓又有朱阿生趙長生各竊銅錫器及零星物件俱被探獲住送捕押解公堂訊辦 
國外新聞 
[萬國電政大會近聞]  
　　初十日倫敦電云葡京萬國電報大會決議維持現有之電碼章程並立管理部凡各種電碼均須送入部中核准始可通用惟部中鑒定之碼用否則聽人便 
[英皇赴俄二誌]  
　　初十日倫敦電云皇及皇后所乘御艦已抵其爾地方該處德國各砲艦皆升砲致敬普魯士太子及郡主亨利均向御艦致禮其御艦由德國滅魚雷艇九艘前導後護以英國兵艦是時聖彼德至里佛爾之火車擁擠異常里佛爾旅館皆患客满以上譯字林報 
[美員調查移民問題]  
　　十一日倫敦電云美國戰艦曼恩號及阿拉排瑪號已自舊金山啓程赴火奴魯魯吕宋蘇彝士等處民政大臣葛費爾即乘曼恩戰艦赴火奴魯魯調查移民問題 
[俄人歡迎英皇　　初十日倫敦電云俄國議院議長及民政立憲黨對於英皇游俄一舉極爲歡迎議院議長則謂俄國代表之制業已告成今日來遊可稱機遇民政立憲黨則謂此游專爲俄國之立憲而各國承認俄國新政亦將頼以確定惟極左極右兩黨反對甚力蓋恐有爲利益之故也 
[輪船失事]  
　　十一日香港電云香港澳門航輪公司輪船實威號載重二萬三千三十八墩於昨夜自香港開往廣東時在開浦西門地方沉入深水船上共有華人一百八十名並無歐人其失事之故聞因遇風觸礁船中旋即水滿死華人八十人現有救生船一艘及小船數隻停泊該處過之輪亦相助拯救以上譯文匯報 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
白話 
[勸買蘇省鐵路股分淺說（常州商務分會來稿]  
　　世界上得利最大的事業無過於鐵路了别種事業舊的如種田做生意做官新的如輪船開礦製造新器物其得利總有限量總有窮盡的時候因爲種田是呆利錢做生意是有賺錢有折本做官亦是有發財有賠累况且不能個個人做官就是新事業中如輪船一家生意興旺便有别家添開開礦呢無論五金煤局至各種礦產總有掘完的時候就是製造新器物朝廷特許專利若干年然年限满了别人就好仿造這利息就被人分去了惟有鐵路一項其利息是最大其年限是無窮而且没有人擠軋他的生意又是地方上個個人可以發財的其中道理列位且聽我細細說來這鐵路是嘉慶年間英國想出來的因爲運貨搭客極快極便大衆覺得便利這鐵路上所賺的運貨落貨搭客錢一日多一日這鐵路公司就發了大財後來西洋各國都仿造起來財是發的無算了他們因爲中國人不曉得鐵路的妙處外國人就借錢與中國托名替我們代造列位試想 
　　這錢是白借的麽自然要出還他利錢的他托名替我們代造這工程薪俸又是賺我中國的錢而且用一個錢虚報幾個錢我們亦無可奈何他的而且造成之後要訂明許多年限纔許我們贖回列位試想贖回的時候自然本錢要照數還他的這未贖回的時候所有利息賺頭鐵路上用人的薪俸都被他白白賺去了外國人一日發財一日我中國人豈不是一日窮一日麽也有人說道外國人要來造鐵路我們不許他造就好了我就對他說道現在的外國比我們中國强我們不造他就要來硬造列位看寗滬鐵路不是被他硬包造了去要五十年贖回麽這條鐵路從上海通到南京剛纔造好列位請看運貨趁車的人如此熱閙每天有六七千塊錢進欵將來運貨搭客只有多添這賺頭　然更多了所以我們江蘇人自已辦了一個蘇省鐵路公司專造那江蘇省裡最要緊最發財的鐵路現在南邊的鐵路從上海到松江六十里已經造好今年三月二十日開車搭客連貨一切生意極爲熱閙又從松江造到楓涇鎭是浙江嘉興府交界的地方年底就好造成還要造北邊的鐵路從清江望南接到瓜洲經過淮安府揚州府望西北接到徐州府一直接通河南開封府從鄭州洛陽潼關通到陜西西安府再接甘肅鐵路這中國西北角上的生意是全數包羅比寗滬鐵路更加熱閙　倍那發財無比是不用說了列位要曉得中國北邊有條津榆鐵路起初時五十兩銀子入一股如今每股要賣到一千三百兩銀的價錢這不是長了念六倍的賺頭麽乂如北京到順德府一條鐵路前年年底結帳除付了官利一百八十多萬塊錢還多出一百五十餘萬塊錢的賺頭這鐵路的發財如此其大我們肯自己不造再教外國人來造去麽現在蘇省鐵路公司定的章程極好立意要窮人大家發財所以定價是每股五塊錢而且好分五年交欵每年只要交一塊錢隨給手發給公司收條今天交一塊錢明天就起利錢五塊錢交齊了就把收條換取股票息慴列位只要每天積聚三個錢一年就好入一股了列位不要錯過了機會快來入股我們商會是有提創實業的責任所以不厭其煩肯代收股洋轉交公司的不論何人都可來入股的 
[東京通信]  
　　日人特設支那經濟調查部去秋東亞同文會爲注重支那經濟問題特創經濟調查部本月又發行機關雜誌一種名日經濟報告書第一號昨己出版調查精細註解詳明該會爲擴充會務起見特於上海香港天津漢口廣東長沙芝罘汕頭鎭江重慶厦門營口大連奉天長春鐵嶺哈爾賓安東縣等處設立通信社十八處每處設經理人數名隨時報告支那之商况會長鍋島侯爵副會長清浦子爵幹事長根津氏理事大原栢原根岸山内諸氏日來研究支那語甚勤不知我國民對之尙有所警醒否 
　　博覧會組織招待華人大旅館日本大博覽會事務局長金子子爵以明治四十五年開會時華商及游歷員中國新聞記者等與會必衆特籌集巨金八萬元在青山建築中國大旅館一所規模宏大陳列精美館中人僕皆雇支那人料理一切純用中國風俗 
　　實業家組織日清貿易振興會廣東志士抵制日貨後日本商界大受影響大阪神户之各大實業家屢次歡請華商宴飲名曰懇親會百計聯絡用心甚苦頃又組織一日清貿易振興會其宗旨在聯絡二國商人之感情以圖商業之發逹今將其章程中第四章本會之義務譯錄於下一清國各省學校官衙之所在地及主管者之姓氏並上海北京满洲各方之會社銀行曁大實業家之所在地及主營者之姓氏其餘一切商業必要事項詳細調查錄刋本會之機關報分送會員二清國豪商及游歷官來游日本經本會查知即片知會員開會歡迎以洽感情三本會擬擇相當之地開設支那語班教授會員四會員有游歷清國者本會給以相當之紹介書並爲之圖旅行各種之便宜 
 
 
 

Page 27

 
 
   
 
 

Page 28

 
 
   
 
