# 1892 - 301 - 4907018

 

Page 1

 
 
[書潘振聲先生告災書後]  
　　重陽日本報登有潘振聲先生郵來告災書一紙余時小恙禾愈閉門養疴藉絲竹以遣門忽見此書不禁爲之傷心流涕撤去絲桐鬱鬱不歡者數日嗚呼東災之重至於此極胡天不弔竟連年疉降鞠凶有加無已如此哉計此次决口之處振聲先生所身親目覩者如章邱之吳家岸口門甚寛齊東則僅賸城墻一抺惠民南北王家莊口則水勢極深濟陽桑家渡乃中夜開口人不及避所傷實多其城南灰壩又逼城太近利津之張家屋開時水勢亦甚湧凡此皆藩君所述計所開之口頗爲不少合而計之被災之處實有數千莊經過十餘縣祗以地方太廣籌欵爲難不得不暫爲恝置第就口門近處頂冲之屋計亦不下五六百莊災民幾及二十萬此等哀鴻因口門未合水勢漲落不常或居瓦礫或處危堤朝晚飢寒交迫勢且坐以待斃今姑約計四邑地方專放極重之莊至少亦須四萬金籲請盛杏蓀觀察先行籌墊一二萬金開辦一二處然後俟籌欵稍有眉目再行推廣潘君之爲此舉也眞可謂菩薩心腸已然而開辦賑濟不得不分先後而待賑者則固無分緩忽也同一罹災死者長已矣生者忍飢受凍緩死須臾以兾仁人君子之一爲援手觀潘君書中所述無異於鄭監門流民之圖鐵人聞之亦將爲之下涙者也然而論籌賑於今日豈易事哉歴年以來偏災恒有卽山東一處數年之中絶無止境發棠之請一而再再而三竟至於無有已時勸捐之啓發之又發募捐之册分之又分不且有使人生厭者乎然而人之樂善誰不如我子輿氏曰今人乍見孺子將入於井皆有怵愓惻隱之心非所以納交於孺子之父母也非要譽於鄉黨朋友也非惡其聲而然也惻隱之心人皆有之有觸而發殊不自覺特恐其無所聞見則不之知不之觸耳近來各賑所清單所載雖曰其數甚微不若從前之以千計以百計百數十元之洋數百文之錢雖數之多寡不同其出於仁心則一也南中好善者衆則推而至於塾中幼童省其茶點之資以助賑閨中嬌女節其脂粉之資以助賑苟人人皆存此念則積少成多亦屬不無小補而况席豐履厚之家究亦不乏際此秋高氣爽對菊開樽飲酒賦詩賡歌互答或駕馬車以觀賽馬或遊園亭以賞良辰一席之費或數十金一日之遊或百數金苟一念及夫被災之區困苦情狀至於此極則亦當怦然動念於數十金之中省其一二金於百數金之中省其十數金以是爲助賑之資以視幼童之茶點嬌女之脂粉則相去遠矣夫人生行樂耳幸而生於天堂福地際此美景良辰誰不欲及時行樂必欲使之戒嗜慾節飲食移此以濟彼則似乎不近人情而不知正惟幸而生於天堂福地不憂衣食之無資際此美景良辰更無旱潦之可慮則安知天之所以厚我者非卽所以試我也我而行善卽此福可以常享我而不能行善則又安知天之果能常厚於我否也余嘗摘格言爲楹帖以自警曰惜食惜衣不但惜財還惜福求名求利　須求已莫求人數語雖爲老生之常談而極爲有味蓋所以惜之者正節用之意留其有餘以補不足以已所有濟人所無則所以惜財而惜福者正所以求已而不求人者也况乎横覽災區聞此慘狀一若人之環而求我者我但以自顧不暇不能給其求而以一忍字應之中夜捫心何以堪此彼蒼者天鑒觀不爽報施之說雖非儒者所宜談而積善之餘慶固易有之是亦聖人所不廢歴觀報載爲善獲報之事不勝枚舉當必有默動於中懷者矣夫施貴及其時與貴當其厄今觀於潘君此書則是東災之形狀如在目前飢黎之苦况溢於言外所謂施貴及時者此正其時也所謂與當其厄者此正其厄也而自顧赤手空拳無可設法輒不禁嗚咽而不自已客見之曰有力者以力濟人無力者以言濟人子旣無濟人之力豈獨無濟人之言乎不憚苦口勸人行善是亦潘君之志也夫余矍然起而應之曰諾於是乎書 
[本館接奉電音]  
　　昨由京友電轉上諭二道敬謹譯登○九月十三日奉硃筆壽蔭補授内閣學士兼禮部侍郎銜欽此同日奉上諭佛佑奏假期屆滿病仍未痊懇請開缺一摺正紅旗蒙古副都統佛佑著再賞假兩個月毋庸開缺欽此 
[海東談助]  
　　中國簡駐日本使臣汪芝房太史接印日期已詳前報兹據日本報云陽歴十月二十八號太史特御大禮服駕馬車赴宫内省午前十下鐘時進謁日皇呈遞國書禮也前任李星使先是於二十號由横濱乘法國郵船回國僅帶僕從三名○十一月三號爲日皇誕日日人稱爲天長節年例是日在京親王大臣及文武百官須趨赴内廷叅謁各處地方官則向供奉之日皇玉照前拜祝民間咸懸掛旗章以伸慶賀至晚外務省大開筵宴延各國使臣及國務大臣内大臣宫内大臣燕飲通商口岸則由知事延各國領事及各署長舉觴稱祝○日本訟師名曰代言事務人幼入大長院讀律學旣成由司法省出題考試以定去取其題大都問地方出何案作何辦理約問數條以合定例者爲中式今歲十月又屆考試之期山縣司法大臣出題委員去後尚未考試而試題已漏洩春光經委員長某姓將始末情由禀諸司法省山縣伯赫然震怒電逹各地方裁判所中止其事幷將原題送回一面著東京裁判檢事局拘拿漏洩之人據京報云上月二十四號已將情節可疑之司法省官吏一人拘押幷拿到明治法律學校通學生伊藤啓助等二名詰知有賣題得金之事送交檢事局訊究想考試一事當請攺他題矣○上月二十一號日皇啓駕幸宇都宫閱操是日午前十一點鐘時御大元帥服佩帶大勳位章乘車出宫德大寺侍從長驂乘皇后曁太子乘輦隨行至上野停車塲恭送皇后穿茶地金色洋服妃嬪權典寺一人驂乘太子穿陸軍少尉軍服奥東宫大夫驂乘次爲扈從赴宇都之山縣司法大山陸軍仁禮海軍三大臣在停車塲恭送車駕者爲伊藤總理井上内務黑田遞信河野文部陸粤外務渡邊大藏六大臣及樞密院大木議長東久世副議長海江田勝福岡尾崎田中副島樺山佐佐木各顧問官鍋島式部官長曁夫人次爲宫内省高崎西村田中芳川白根各宫中顧問官渡邊會計檢查院長花房宫内次官各省次官内閣樞密院西書記官長各華族文武屬等官共三百人以上及駕至卽有宇都來之委員衆議院議員鹽田奥造岩崎萬次郎二入率同靑年會中諸委員及在京同鄉人共三百餘名鵠立奉近兩旁竪大旗兩人整列中央行迎接禮俟御車過時始分立脫帽口呼萬歲迨下午鐘鳴二下已報駕到宇都矣當未啓駕時曾派五大臣扈從旣而日皇念時事孔多因著伊藤黑田二大臣留守不發幷諭重要國務概候駕回裁奪萬一出有緊急之件則送至行宫親裁旋於二十五號操演畢二十 
 
 

Page 2

 
 
六號審判奬賞宴會二十七號午前還駕正午抵東京皇后太子各大臣出迎如禮○天長節近長崎東濱町町田七次郎　津町藤原太平二人擬盛設葉蘭及萬年靑於瓊林館預期集諸同好共出所植之品陳列館中計百十種許人入而縱覽内有貴種皆標列名目蘭中有金玉簾舊名司縞簾金砂瀧津瀬王晃縞白晃縞王者香等萬年靑有日月星一面甲龍白瀧等據云此數種價值均在銀五百圓以上千圓以下云○本年横濱租界東洋捕鯨會社英船諾欺藍司往俄屬捕鯨旋於上月折回二十二號駛至距笳美灑子楷三百海里之商托敗蘭洋面被颶風吹至陸地船身破碎人雖無恙然無以爲歸計幸同社又有一船名那要魯者避風到此見而救助共救回船主等西人七名日本人十六名鯨一頭於本月二十四號午前十點鐘時抵横濱 
[公讌撫軍]  
　　江蘇巡撫奎大中丞因公至金陵旋接電音悉已於十一日啓節回轅皆已錄登於報初九日劉制軍讌於節署初十日省垣現任司道曁府廳州縣各官就蘆妃巷曾忠襄公祠公讌招儀鳳園菊部演戲侑觴一時酒冽殽芬絲清竹脆風光美滿其樂無涯豐軍憲文尚衣均親臨筳席夕陽西下酒罷歌蘭各官次第散歸中丞隨往督轅拜謝順便辭行 
[中丞返斾]  
　　江蘇巡撫奎中丞因公詣金陵並沿江閱看礮臺本報已紀之矣兹蘇州訪事人來信云十一日官塲接得金陵電信言中丞已於午刻拜别制憲由江寍起節云云一時文武百官咸往胥門外官碼頭迎迓至十二日下午四下鐘時憲舟抵碼頭百官投手版禀安中丞卽登輿由胥門回轅時已鐘鳴五下二刻矣 
[請駁苛例]  
　　美國議設領照註册苛例以待華商前經錄報兹接金山中華會館由氈拿輪船遞來郵筒得悉旅美華商齊動公憤會議章程不得領照註册並禀請欽憲及總理衙門向美政府駁詰兹將章程照錄於左啓者美國現設領照註册苛例不特虐待華人仰亦大損國體凡在血氣之倫無不同深憤激本會館接奴約砵崙及各埠來信僉稱多不願領册照具見公憤所在衆志成城甚屬可嘉本會館經邀集紳商再三酌議現定凡我同人均不可遵領册照致被洋人鉗制貽誤大局刻下先由本會飽催禀總理各國事務衙門南洋北洋大臣幷崔使憲設法保護再由本會館湊貲延請律司到美京折駁所有章程開列於後計開一議凡在美國居住華人一概不領册照如不遵衆議私行領取者該人嗣後有事本會飽置之不理以爲抗誤大局者戒一議寓美華人無論在何省居住倘因不領照之故致被洋人監押者時事所迫莫可如何務須勿懈始志各聽自然靜候彚案美京都察院詰駁庶事不紛繁易於措手一議在華盛頓京城聘請律司一人會同李阿頓大律司在都察院主議駁例之事一議延請律司及各項費用數甚鉅大擬不論華工華商每人額捐銀一元以充經費查領照洋例有自行照相幷要美人擔保等語計每人須費照相銀半元又美人擔保費數元究不如將此項捐出作爲請律司辯駁之用况所收僅祗一元耳多寡得失智者自知各宜踴躍一議本埠及各埠商人除額捐銀一元之外再行竭力加簽以裕經費一議所捐之銀應由各該會館代收半月一次彚報中華會館其銀暫存各會館公箱俟要用時再行提支一議如有不願額捐銀一元之人此係罔知大體自礙生成以後有事本會館一概不理仍俟回華之日加收銀十元示懲一議華人散處各埠每埠由各該會館公舉一二人彚收呈繳中華會館然後發還各該會館存貯備用一議此欵限至本年九月繳齊切勿延緩事關大局諒必歡躍一議每人應交之額捐銀一元由本會館發回收單一張俟將來回華時繳騐然後發給出港票其無收單者不發至各商人加捐之銀亦應在單内註明以昭激勸一議以上各欵係我華人自行保護章程切勿宣洩於外至疏事機務宜愼密再者註册苛例本會館博訪各律司皆謂大悖國例和約且加白人作証與議院章程亦不符則華人不領並非無故也各宜咸遵此佈光緒十八年七月十二日中華會館謹啓 
[出殯志盛]  
　　天津來信云唐景星觀察仙逝已見報章本月初六日上午十下鐘時李傅相親臨題主文武各員俱於天明時伺候及傅相至有長蘆鹽運司津海關道及新舊天河兵備道陪侍題主時一切規模極爲體面傅相知觀察素日清貧預告以不必設筵欵待及禮畢卽回轅當傅相戾止及回轅時槍砲之聲隆隆不絶至僧道之來諷經禮懴者其資皆有友人佽助弔奠之人來往天津開平二處火車並不取值昨日又得津電云出殯之期定於本月十一日其柩由開平礦務局過橋經海關道署附近入英租界西國官商五十餘人並在傅相所設醫院前鵠候至時柩暫停讓開道路使五十餘人列在其中陪送計陪送之中西客不下千人俱送上輪船十一十二兩日開平礦中停辦工作以表哀思當柩至英租界時街上自來火一律燃點所有各作各店悉數停工開平礦中預備火車裝運工人耆老共三百餘人至津送殯招商局派新豐輪船裝靈柩及眷口於十二日早上開行大約本月十五日早上十下鐘時可到上海商民所送萬民繖數十把俱張於輪船之上諸友在上海大爲布置以便靈柩到時送入廣肇山莊暫行安頓擇於月之廿四日開弔云又聞觀察於八月十七日午後一點鐘逝世在十點鐘時開平局内之同事十餘人及工頭等均到津問疾觀察尚能與之拱手並將年結帳目通統交付又請張燕謀觀察入室告以我死後局務惟君主之君之來實天賜也惟局中諸同事大半由生手而至熟手辛苦備嘗異日如有更調務須隨時斟酌我雖經營數十年家無長物後裔年幼無能一切尚祈照拂張觀察聞之悽然答以諸請放心自當率循舊章以無負君之諄託也言畢張觀察退出復命親屬進將家務逐一處分然後呼髹工薙頭又令近侍爲之沐浴趨令舁至廳事穿衣及將朝冠戴上觀察乃長歎一聲而逝盛杏蓀觀察聞信赶至見已無可挽回遂抱頭痛哭約兩刻許盖數十年舊交一朝永訣宜其悲從中來也一切飾終典禮均如制天津開平兩處官紳商民每日來弔者必有數起徐雨之觀察在建平金礦得信亦於廿七日赶回津沽其建平局中之司事工匠等以相距太遥未能均來叩奠遂向喇嘛賃得一椽誦經三日所以盡哀忱也然則如觀察者卽不名一錢亦可謂生榮死哀也已 
[禀批照錄]  
　　會辦開平礦務局二品銜江蘇存記補用道張謹禀宫太傅中堂伯爺閣下敬禀者竊查督辦職局唐道廷樞仰蒙中堂知遇之恩委辦輪船招商電報保險等事殫竭心力備著勤勞嗣奉專辦開平礦局事屬創舉籌畫更煩十有餘年卒收成效近年以來擴充愈廣施措愈難實緣市面旣今昔不同年力亦壯衰迥判積勞成疾隱痼日深自去年春間由粤東開辦碼頭回歸病已加劇猶得時患時愈旁觀者皆代抱隱憂迄至今夏依然力疾從公不遑朝夕其因公勞瘁之忱早邀憲厪前於七月初間由局來津病勢糾纒倍於往昔延醫調理總未减輕職道奉委到局該道於臥病間與職道統籌局務反覆酌商如何開南省之銷路如何節息欵之吃虧以及加造輪船疏通轉運謂非如此不足以副中堂之維持更非如此不能以保礦局之根本娓娓長言喘息爲之幾歇職道見其雖輾轉牀榻而整頓擘畫之心仍未一刻暫忘因力勸其靜心調養不宜重勞心血每談及中堂關垂之切該道無不感激涕零惟日盼就痊俾得仰報高深於萬一無如該道眞元久傷實非藥餌所能挽救延至八月十七日午刻竟溘然長逝當彌留之際神情尚清猶以未能報答栽培爲遺憾齎志九原誠堪悲悼職道除督率該道之子榮浩榮漢等將其身後事宜妥爲經理外所有該唐故道因公積勞成病隕逝日期各緣由理合禀報中堂查核肅此恭叩爵綏伏惟垂鑒○次差大臣督辦北洋海防事宜辦理通商事務太子太傅文華殿大學士直隷總督部堂一等肅毅伯李批禀悉唐道廷樞歴辦輪船招商保險各局籌畫精詳嗣後創辦開平等處礦務力圖擴充事極繁難百折不回忠信正直實爲中國商務難得之才遽因積勞病故深堪悼惜仰將該故道身後各事料理淸楚並 
 
 

Page 3

 
 
將礦局内一切事宜妥爲清查整理具報一面按照原定章程認眞籌辦切勿稍有因循諉誤致壞成規是爲至要繳一 
[京江火警]  
　　本月初九日午刻鎭江西南鄉七里店張姓家因作午炊以致失愼所住房屋悉化刼灰並殃及鄰人周姓家草屋兩椽其時周夫婦方在田中播種來牟將週餘嬰兒抱臥張家牀上張亦僅一老嫗在室火熾時祗搬出竹箱一具被兩條忙迫中忘將嬰兒抱出遂致葬身火窟中嗚呼傷哉 
[粤試尾聲]  
　　廣東學政徐花農宗師防弊極嚴槍替一門尤必認眞整頓日前試塲所獲各槍手均令荷校示衆以儆效尤日來試事將闌念若輩定係寒儒雪案芸窓十年攻苦論其罪固無可宥原其情實覺可憐遂飭下提調官將枷號各槍手於新生簪花前一日概行省釋○新會歐陽廣文衢新安陳主政桂籍順德楊廣文康馮明經迪求均於道光年間入學迄今已花甲一周照例應得重遊泮水衆紳士聯名具禀徐宗師批示著於奬賞新生日一體赴院簪花飲酒並贈以匾額詩篇以著熙朝人瑞眞佳話也○學憲牌示本院家鄉到此一水可達凡遠來親友因署中幕賓向有一定人數不能多添皆隨時自出俸資助其川費回籍各親友亦皆自愛一經告辭均卽時登舟不稍遷延現在文塲已畢諸務肅然惟武塲爲日尙寛深恐偶有疎遠之交平時旣不悉其性情而其人血氣又或未定倘因送有川貲輒在外流連景光玩賞風月此項情節雖未必遽有而不可不慮本院爲朝廷之特簡斷不能顧戚黨之私交應令南番兩縣隨時稽察但凡從本院處告辭者餘守候輪船在客寓躭延數日外若有告辭出署逗留至十日之久遇有招摇情事均照平民撞騙例一體拘案究辦如此整飭關防之中倍加嚴肅而壹切覷觎窺伺之術可以俱窮倘此邦人士有不知輕重妄與結交者一經本院察出定子嚴懲决不寛貸特示 
[製造新奇]  
　　西人於製造一事精益求精所製之物往往有愈出愈奇令人無從思議者美國某日報謂近有人能出新法以紙製造各物令其堅實以代鋼鐵之用直至火車之輪亦有以紙爲之者且其質較鋼鐵爲尤堅是則可謂奇絶矣乃更有奇者亞蘭打地方近有人建造貨廠一所無論墻壁屋瓦以及樓板階磚一切均以紙爲之且其堅實絶倫無論耐久不頽卽火亦不能燃水亦不能入較磚瓦之用爲更久其尤妙者則居此紙屋若遇酷暑覺遍室清凉嚴寒則一室温和大有陽春氣象他如烏木镜架等類亦能以紙製造直與木質無殊卽令人仔細觀之不能辨其眞僞前者曾有某格致士在法國都城造成八音琴一具琴箱亦以紙爲之其色潔白而潤復雕鏤花草工緻異常又有意國神甫新置大風琴一具中置響管一千四百枚其管向來以銅造作今亦能以紙爲之其音韻與銅管無殊又紐約大會堂中棟柱杧桷均以紙爲之或鐵或木莫不克肖其質甚且能以紙作成雲石令人觀之以目捫之以手亦不辨其眞僞至於鉛筆一種向皆以木夾成今亦有以紙代之者其奇如此洵可謂見未所見聞所未聞矣西人造作之精一至於此錄畢不禁神往者久之○衣服之製各國不同而花樣之翻新顔色之艶麗當推中國爲最以云貴重則猶未也南洋蘇門答納海島俗尚奢華婦女尤喜裝飾祗求奪目新奇不計價錢昂貴所穿衣服以金銀煉爲細線織成片叚故一領衣裳幾費中人之産似此金碧輝煌洵屬人間少有所慮者嬌嬈美質一捻纎腰將有弱不勝衣之嘆蓋貴則貴矣其如失之太重何○紐約西報載悤士尼地方有德國製造廠一所現製玻璃片中藏銅綫網在内不但堅固若用以障窓櫺則賊人入屋偷物亦屬艱難德國地方各處採用甚多廠中幾於日不暇給焉嘗謂玻璃片以障塵而取光然不能防賊故人家外用鐵網今此廠能將網置在其中宜乎用之者衆也 
[金陵官報]  
　　九月初八日江蘇撫臺奎到會文正書院山長鄧輔綸親拜辭行赴河南委署江寗城守恊前福建汀州鎭李占椿委署揚州營叅將彭仁壽均謝委初九日湖北督銷候補道楊鴻度到由蘇謁見撫憲回統領浙西鹽捕水陸等軍龍殿揚管帶南瑞兵船袁九皋見指分江蘇補用知縣閻懋增由京引見回寍銷解餉差並銷督轅監印差署句容縣舒霖撫署文巡捕瘘監印官縣丞李筠借補江西吉安營守備黄壽山投文請咨千總文朝淸湖北來均禀到初十日江蘇撫臺奎會辭行候補道蔡鈞郭道直張錦瑞王詩正到蘇州回候選道徐建寅委署江寍城守恊前福建汀州鎭李占椿知州張頤慶署句容縣舒霖請補贛榆縣陸秉森沐陽縣王之全均叩謝飭知奉部覆准請補南匯縣汪以誠知縣閻懋曾朱公純王以乾洪恩培禀知留江差委管帶南琛兵船袁九皋均見辦武穴掣騐鹽釐候補道郭慶藩回局統領浙西鹽捕水陸等軍龍殿揚太湖水師支應所直隷州魏彦撫轅洋務局委員知縣汪瑞曾均見辭知縣任治禀知赴甘泉查秋災回 
[秋賽志三]  
　　昨爲西商秋賽之第三日有跳浜跳花萁等事故賽者益興高采烈觀者更色舞眉飛自午刻起共賽八次第一次八馬英工部局西人密司邦勝第二次四馬怡和洋行西人哈夫勝第三次五馬三菱公司冩字西人勝小憇片時道憲聶觀察上海縣黄邑尊英會審員蔡太守及製造局委員均至跑馬廳觀賽由英領事官恭迎入座三點鐘時賽第四次計四馬西人法蘭代沙遜行勝第五次十馬賣匯票之西人美登勝第六次六馬順全隆行勝第七次十馬又係法蘭代沙遜行勝第八次七馬仍係法蘭代沙遜行勝於是跳浜跳柴架共五馬三菱公司行西人之馬出人頭地時則月色微茫游人皆賦緩緩歸矣惟途中擁擠異常四馬路西有兩車相碰車中婦女皆跌出車外車亦碰傷由巡街捕將馬夫帶至捕房諒須解送公堂也 
[五聖遭災]  
　　本邑南市製造局北首有五聖堂焉其中住持者爲本邑人某甲前日亭午甲出外購物不料堂中所燃之燭忽然卸下延燒錠帛一時勢若燎原迨甲遄回早已不可收拾幸是處四無鄰舍不致延燒後經鄉人聞聲到來竭力汲水灌救旋卽火滅烟消刻下惟剩門外旗竿二株堂屋二椽已悉數化爲瓦礫矣 
[英界火災]  
　　昨日下午半點鐘時本邑英大馬路北首北香粉弄西口浙江里沈公館㕑房遺火積薪中烈烈轟轟冐穿屋頂捕房得耗立卽鳴鐘告警少焉水龍畢集無如是處地方狹窄人力難施急開取自來水龍頭接長皮帶吸水以噴得以救息事後查知焚去沈公館及比鄰張姓家各石庫門内樓房三幢延及後面香粉弄樓房亦有三幢被焚惟椽檩未經坍倒至鐘鳴四下各洋龍尚在噴澆蓋防餘燼復熾也 
[捕頭闖禍]  
　　昨報列某西人駕車出外碾傷孩子吳富興兹悉此孩傷重難醫延至前晚斃於仨濟醫院院主急傳到三圖地保令投縣禀報旋因屍父吳玉堂到院偕地保投縣報稱小的係安徽人兒子富興年十五歲現在治下英租界二馬路松雲樓　扇鋪習業昨日午前出外購物被英捕房副捕頭鉛門馬車撞倒傷重身死叩請伸冤昨日下午一點鐘時上海縣黄大令帶同仵作書役臨院請英讞員蔡太守到來與華醫生黄君春圃晤談片刻鉛門隨卽自行投到供稱昨日駕車至大馬路由西向東駛至盆湯弄口適有孩子由南向北勢將碰撞慌卽拉住韁繩豈知孩已撞倒當卽舁送到此醫治無效而斃此孩身死可慘譬如自已之子驀被他人撞死豈不悲傷至碰撞之由實緣此孩自不留意然我咎亦難辭今日係賽馬之第三日例應督令中西巡捕彈壓圍塲公事冗煩能否容前去辦理否則當在此間候示苟能勸屍父息事願給撫恤之資大令商諸太守准鉛門前去辦公再行候示屍父泣請伸寃旋據仵作喝報小的騐得屍身遍體並無傷痕惟右耳旁跌仆擊傷致命尚有血痕凝結大令親騐屬實屍父又泣稱小的已備就衣棺願自行成殮請免發封容暫厝安徽會館大令准之著卽具結吴案備查說者謂鉛門幸是西人故仍得事外逍遥不加拘繫若華人而肇此禍則將帶回訊辦黑索且及其身矣然則凡我華人愼毋自誇罄控之能以致災生意外哉 
[訊懲華捕]  
　　翁阿大携所豢之犬至虹口被捉狗之英捕房華捕石土全及工人陸小仁吳阿來捕去翁以犬項帶有皮圈不在應捉之 
 
 

Page 4

 
 
例與石口角石等將翁毆擊反自將號衣撕碎誣控翁逞兇有粤婦華阿友知翁被捕所毆曾至捕房公廨申訴情由蔡太守訊供之下飭差查明實係石之非是遂諭令捕頭覆查然後發落此已節詳前報者也昨日黎副捕頭禀稱刻已由總捕頭查明石奉令捉狗並不遵照章程且先舉棍毆翁事後反自行撕破號衣揑情朦控現已斥革連陸吳送案請辦包探王阿二禀稱小的奉飭查明的係石等行兇已傳到見証各人請大老爺研訊王阿大王茂生及阿友陳阿喜兩粤婦同供稱小的及小婦人上街買物見一犬隨翁行走石等向捉翁與論不睬反肆兇毆又有捉狗工人在某茶肆中奔出助之恣横旁人見而不服石卽自將號衣撕碎並擲號帽於地以足蹴之翁申訴前情並稱小的出門貨物犬隨之而出正欲驅回已被石等捉去向之理論忽地遭毆陸吳更從而和之任情蠻横現旣由大老爺及捕頭查訊明確小的只求伸寃石供稱小的本地人家有老母兩目靑盲藉小的工資養活是日奉派捉狗見狗卽拿實不知是翁自豢翁向小的爭扭致壞號衣號帽小的不敢行兇陸吳同供稱小的等充當捉狗小工因隨石捉狗致與翁口角不敢帮兇叩求恩典蔡太守判令將石陸各管押一月吳管押三禮拜 
[上海縣署瑣案]  
　　本邑英租界後馬路某宦家所雇家丁周丁貴因瘋持刀剌傷同事孟洪貴醫治無效而斃其時袁海觀大令方攝上海縣篆騐明屬實飭將周帶回訊供釘鐐收禁此已見諸報章矣前晚黄愛棠大令查閱接管卷提周至案問爾與孟究竟有無仇隙爲何將其剌斃從實供明尙可寛宥周供稱小的係直隷人在主人處服役多年與孟素來相識並無仇隙本年四月小的實因瘋病大發不知人事是以持刀亂砍現在惟求恩典大令盤詰至再周執定前供著跪大練並上挺棍良久仍矢口不移遂飭還禁核辦○張阿海之媳顧氏與顧鑑堂私識今夏顧糾同多人圖搶顧氏以致毆傷阿海之子及妻顧氏經阿海倩人將子及妻舁至縣署訴請騐傷黄大令騐明受傷屬實著自行醫治一百將顧提案訊供收所此亦已列報章前日差役獲到張馬卿等三人晚堂黄大令提訊阿海挈媳顧氏投案訴稱小的係本邑人家住高家行務農爲業兒子昔年娶顧氏爲室至次年媳卽被顧誘去閱三年始回家至今年六月初二日又被誘去未滿旬日而回至是月二十三日顧復糾合多人到來圖搶小的之媳顧氏及小的之子聞而攔阻竟被毆傷當時蒙恩驗明刻下妻子傷已告痊兒子尚未全愈顧氏供稱小婦人今年二十九歲十七歲時卽被勾引成姦時時來往至二十二歲嫁至張家次年被顧誘至湖州等處逗遛三年始放回夫家今年六月初二日又領出至二十三日竟圖來搶丈夫與姑出而攔阻被其毆傷顧供稱小的係本邑人操舟爲業與顧氏私識已久從前行刦顧氏時馬卿等亦在塲此次往搶則並不與聞且事係某某所爲並非小的起意馬卿及張金林奚四園同供稱小的等均係農夫與顧氏並不相識實被誣指大令以顧迭次引誘有夫之婦且係同宗殊屬不成事體判令掌頰一百下鞭背四百下笞臀六百下責畢收入收中馬卿等三人交保顧氏交伊翁阿海領回管來聽候補提餘人覆訊 
[英界公堂瑣案]  
　　包探孔阿才禀稱昨日小的見張阿炳手持銅銚等物盤問之下云在虹口鄉間竊得今特送案請懲張供稱小的貧迫不堪初次犯竊蔡太守判令管押五日贓存捕房俟失主認領○包探秦少卿禀稱小的查得朱阿生鄧和尚二賊犯竊取紀王廟鄉人曹柏琴等家銅鐘銅燭臺銅盆銅鑼銅杳爐及洋烟一缸烟槍一枝持至某處質得洋銀一元五角尚未俵分拘拿送案某質鋪夥呈票請追質本朱鄧無從狡展泥首求恩蔡太守飭將人贓移送上海縣請黄大令傳失主質訊核辦質贓所得洋銀旣未用去著卽給還質鋪 
[法界捕房紀事]  
　　小工某甲於工作旣停出外散步偶聞後新街小客寓樓上有人聚賭不覺見獵心喜思入局以角輸贏寓主喝阻不依以致口角隣居被其驚醒勸令息爭甲忿火上炎竟將糞穢從樓頭傾下隣人有渾身濡染者乃出外呼巡捕至將甲拘入捕房○某乙在金利源碼頭竊取棗實二十餘斤經管碼頭巡丁所見追獲人贓送入捕房管押 
[慶集芝楣]  
　　四川榮縣無名氏憫天津水災慨助本館恊賑公所規元一百零四兩八錢四分囑春生鑑轉交以祈夫人病愈似此向仁叅義樂善好施宜乎慶集芝楣合家迪吉豈特歡諧伉儷福至災消哉除塡奉收條以昭核實外謹陳祝臆兼表謝忱 
[物我同春]  
　　謹啓者敝堂接奉潯溪無名氏大善士求病速愈樂助山東振洋一百五十元又奉平湖感勉子大善士病愈完愿樂助山東振洋一百元仗利濟以回春喜平安之如願好生之德上迓天和救急之施造福尤爲無量康彊逢吉叩祝難名敬告同緣藉宏善願上海六馬路仁濟善堂籌賑公所施善昌等謹誌 
　　來信照登 
　　閔小槎寓三馬路畫錦里口 
小槎仁兄大人閣下月之十六日接奉還雲敬悉一是並承賜第一靈丹三瓶八寳丹搽藥一瓶名方二紙均照拜領感謝無涯本欲早爲肅復因將　賜方藥如法服之如法洗之並如法搽之服洗之後對朝卽大有效騐登時小兒身上胎毒漸退紅色隨卽結盖看其光景惟專服吾兄方藥並洗並搽指日卽可收功無須服犀黄血珀等藥矣高明用藥如神直推申江之國手弟得此名方珍如拱璧感戴高厚之情實無旣極吾兄專門治毒著手成春所製中外第一靈丹久己馳名海内信乎名不虚傳小兒服藥遇緣天下事有一定之數决計不購犀黄血珀等藥惟服賜來之方藥也肅復鳴謝敬請台安小弟雷鳴夏頓首 
　　惠書照登七連接三函太古晉來如有虚言雷殛火災 
同德堂主人靑鑒夙欽貴堂存心濟世所製加料槍上戒烟三香膏甚效兹有友人欲除烟累託敝處寄上英洋一元祈付加料膏一兩二錢五望卽交原局寄來如若效騐再當購取也手此云云　知不足齋主人　啓　　○同德堂主人靑覽啓者頃由太古晉信局寄來加料三香膏業己收訖係友人所購者現己用完頗覺較騐異常兹再由信局寄上英洋三元祈付加料三香膏二兩五錢下餘一元望付調經種子止帶止痛丸一小瓶請卽交太古晋信局寄來俾免錯誤是所切盼云云　李毓生頓首 
同德堂主人靑覽敬啓者夙仰寳堂存心濟世所製膏丹丸散較騐如神前敝處屢次所購加料三香戒烟藥膏照法吸用頗覺較騐兹特再寄去英洋三元六角祈付加料槍上三香戒烟膏二兩五錢下餘一元六角請付善後紫金丹一盒單料三香膏五錢孫製　仁一小盒文房清供壽字香末一小盒再聞敝友人云凡購藥者均蒙概贈香珠一副如係實言望併交太古晋信局寄來庶不致誤云云　李毓生謹啓自江寗府署草 
　附啓者前接本埠太古晋信局交到江寗府署知不足齋主人八月十一廿一廿九日所發惠函並英洋七元六角照收香珠係附送時痧藥除未寄外餘均遵　命將各藥配齊帶　去足見敝堂各藥與衆不同遠近從信但近來虚張聲勢者甚多本堂鄙之因思滬江金陵信息靈便倘有查出敝堂虚刋者敝堂情願認罰英洋一百元以充善舉此係杜絶欺飾起見閱者　　之上海五福衖口京都同德堂藥局謹　 
　　米得洋行告白　　新到　新到　新到 
啓者本行開設在英大馬路二十號門牌今有柳條花之綢被可供眠牀馬車東洋車寫字房之用并可以供窻帘門帘及各種用處其顔色甚爲鮮明質地輕而且牢無他物可出其右其温暖能抵棉被二條各省大小官員俱來購買或供自用或供家中人用現在旣有此物卽無須用從前十磅重之棉被蓋此種綢被只重二磅半而己保護身體旣己遍暖又不沉重用之實係適宜不論何人俱應購用此被請諸君用此以保護自己及小孩身體其價每條不過洋二元　又有各種　蘭絨每碼最亷之價二角五分　又遮太陽眼鏡每副洋二角五分　又外國糖買六瓶者洋一元　又外國汻衫每三件洋一元　又有新到蠟條自來火其匣花樣鮮明殊爲好看其價在普天下最爲便宜每洋一角可買十匣買一格祿斯計洋一元二角買十格祿斯洋十一元　買五十格祿斯洋五元　又有許多外洋運來貨物色色便宜眞不二價此佈 
 
 

Page 5

 
 
　　人參鹿茸三貴丸○參茸衞生丸○參茸白鳳丸○金鎖固精丸○舒筋活絡丸○小兒回春丹　廣東鹿芝館分設上洋老巡　房對門　 
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損隂陽失陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温煖丹田中則健脾益精補先天不足之元氣培後天己定之精神增壽延齡潤顔益嗣每兩洋一元四角○參茸衞生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病孝服之亦能生精神耐勞碌誠衞生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如余鎖固守玉門功效神速每兩洋一角○舒筋活絡丸○專治風邪氣閉壅塞經絡爽膈膨痛半身不遂口眼歪斜手足疼痛等症每丸洋三分雙料一角○小兒回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角　分寄杭城皷樓外元成參號内發售 
　　廣黄小題文府○小題一字文準○古事比　　四馬路江左書林發兌 
小題文府一書風行海内不脛而走葢搜羅旣富其中傑作亦多閱者猶以題未備重文太多爲憾嗣有續集之選則寥寥數藝殊不足觀兹由敏求書屋主人敦請名儒廣搜名稿及各省新出課藝試草窻稿加以釐訂聚成鉅帙其有未備難題復請名宿搆藝補足而於正續之小題文府則無一篇之重一藝之復也如與正續小題文府合而購之成爲數萬首之鉅函小題中無出其右者如前己買過正續文府現須再購廣廣小題文府方爲全璧每部洋二元四角并新出小題一字文準每部五角一字之題聚而成帙者向所罕見○古事比一書乃桐山方依巖先生所作也先生好史學於古今是非得失罔不瞭然洞晣其故以史學三長　鑄千古旁搜遠紹縷晣條分允爲論世知人之善本誠考據家必備之書也每部洋三元以上三書所印無多祈速購爲盼 
　　管可壽老店 
　　管可壽老店各種價目仍備各種花露四馬路南晝錦第一家内櫃發兌 
肝陽頭暈丹每料四兩洋兩元經來腹痛丸每料五兩洋一元藍田種玉丸每料六兩一元二五綵香肥皂五塊一百四十十四製熟地每兩二百女肝氣靈丹每服三種洋一元神驗安胎凡每料四兩洋兩元噯酸胃寒丸每料五兩洋一元生烏髮油每四兩二百念四眞雞血籐膏每兩一元吐血斷根丸每服一兩洋七角防　小産丸每料洋一元八角瀉痰平氣丸每料二兩洋一元可壽小盤香每盒十盤兩角勞傷可壽膏雙料二百隂虚骨熱丸每料四兩洋兩元立止白帶丸每料五兩洋一元男女痴顚丸每服十三粒五角壯陽一杯酒每四兩洋兩角煖臍姜桂膏八十四文　　眞正人參菊花片 
　　存德堂開設上海胡家宅寳和里發兌戒烟菊花參片分售四馬路必定利票行 
本堂之菊花戒烟參片皆用王道不霸之藥更加人參補元之品製成是片其色純白其味香甜性極平和不寒不温乃戒烟中第一妙藥天下無雙中外馳名與别家戒烟諸藥廻然不同吃烟一錢服藥兩片五日後减去十分之一五日一减無論新癮舊癮服至一月後烟癮自除保無他患更能脾胃健旺飲食倍進精神日爽參片之功有難盡述者凡有志戒烟諸君請嘗試之卽知其妙矣大盒一百八十片洋一元中盒八十五片五角小盒四十片二角半分售外埠天津同益無錫常州江隂湖州東街天祿堂温州永利生鐵行烟台寳昌牛莊西大廟前宏盛内寗波江北岸新甡承蒙仕商賜顧請認明本堂牌記庶不致悞 
　　上海各火險公司訂定保費章程告白 
　　啓者所有上海保火險各公司今於壬辰年五月初七日卽英一千八百九十二年六月一號公同議定保費章程一律遵守庶無彼此軒輕之弊特此佈告以昭劃一　計開　各欵保費價目錄列于左一上等石庫門房屋四面有高圍墻者每千兩保費常年十兩　洋房　號每千兩保費常年十兩　木架市房疋頭洋布字號每千兩常年保費十二兩　店號市房或住宅木架房屋每千兩常年保費十五兩　烟舘照以上各價每千兩均加二兩　以上各價各公司會同議定極爲公道 
上海　巴勒　裕昌　公裕　保宏　泰隆　太古　豐裕　天祥　禪臣　永平　各公司仝啓 
　　上海新開華英大藥房在四馬路東首 
　　本藥房自運泰西各國道地正品藥材虔製神效丸散膏丹各種藥水藥酒諸品香粉香水香皂戒烟玫瑰參片并照相鏡匣藥水各種器具以及化學電鍍并醫家應用各色器具一應俱全品類繁多不及備載　紳商賜顧請至上海四馬路中市東首新造朝北門面洋房内便是一切價目格外克己價目格外克己本藥房啓　　上海鴻福來吕宋發財票行附送彩票 
　　英十二月頭彩十萬元○葭月初四日開彩上海四馬路鴻福來票行啓 
　　本行創設有年常中大彩天下久己聞名蒙遐邇信義而來時有無恥小心隠戤假冐移花接木防弊無法故製彩票附送不取分文以絶各弊又使　光顧者一舉兩得○今售英十二月吕票雙票十二元送彩票雙張○單張六元四開三元分條七角彩票照送○躉批公遵紅票照吕市匯兌○彩票頭彩得洋一千五百元餘彩刋明票上得彩照吕宋對號單爲憑以昭信實　紳富函購原班立奉 
　　廣東益三堂老藥頁創包醫小腸疝氣聲明鋪分上洋鐵馬路東首總桃源坊朝南石庫門内 
　　本局獨授祖傳秘製之良方依法製成疝氣膏丸屢蒙貴商信實早經馳名天下老少咸知不料近有刁惡等輩詭計百出或音同或字異或將紅布等僞膏自稱秘製之靈丹或托僞稱揚紛紛閙亂於市使購客玉石總總難分實堪痛恨今本局由壬辰年起定新章倘世上無論患症年深兼月久均可請至本局面議包治全愈或托友人或信局另購雙料黄緞單料紅緞膏面認明益三堂圖章並隨藥附送總藥目爲憑此乃眞正起創老店之妙藥也再奇者無論數十年之老病卽將此膏貼上卽見腎囊隨日縮小患症未久貼單一張或服丸一盒極至五天可能包愈倘多年老病宜用雙料一張並疝丸二盒包治半月腫脹全消倘市上仍有假藥借名欺人較娼盜何異○雙料黄緞疝氣膏每張一元二角○單料紅緞六角○疝氣丸每盒一元 
　　殺虫斷癮清心露參茸衞生烟片　參茸凈白烟丸　參茸福祿壽白烟餅　龍涎香烟丸 
　　昔林文忠公禁烟奏言流毒至數十年後中原恐無禦敵之兵且無充餉之銀其言可謂深切蓋洋烟洋毒而涇味濇而歛色黑能入肝腎又屬有氣無形之物故可吸入呼出徧通經絡是以吸纔下咽自　至踵無不暢快其癮必準時而起者脾主信故也若癮來不吸　腎先告乏而呵欠作矣肝困則涕涙交流肺病則痰涎並出心病則痰軟自汗腎尅則陽痿不振至嗜好日深則脾胃日損常人一日不食五穀則飢而餒　吸烟者視五穀猶可緩但到時不吸烟則癮而　此無他烟蟲爲害也有癮之人臟腑必有烟蟲常賴　氣薰蒸而後暢遂一旦無之則烟蟲蠕蠕作動交擾於臟腑之中而人亦因之而　夫吸烟者之有烟蟲猶胃間之有穀蟲此理顯然易見本堂目擊流弊有志濟世將使丹培國脉力挽頽風所製戒烟藥五種皆以殺蟲化漬爲首務又皆用參茸龍涎香等以固中氣以化頑痰均不敢稍雜烟膏　不獨能斷烟癮　可助胃健脾化痰止咳凉血生津添精種子功難盡述兹又廣搜良方製成烟露揀選百藥甑取其液其色雪白氷清飲入腹中俄頃卽徹頂踵透表裏搜殺五臟烟蟲烟癮一錢服露一兩五日後减少二成每日遞减不拘癮之輕重體之强弱一月斷癮間有心癮不捨者將露代烟常服旣能止癮且可培元種子較諸吸烟有益無損其價亦比公烟便宜三倍如蒙信顧五日内當徴實效也○另有衞生片加用衞生丸及龍涎茄楠二香氣息　芳薰蒸五臟服至半個月後神完氣足保無夢遺泄痢逆咳等症烟癮一錢服藥一片○白烟丸　藥之有烟膏灰者祗可頂癮不能斷癮且烟積日深癮愈難戒此丸雪白並無膏灰能使烟漬由大便透出烟癮一錢服丸十粒○福祿壽餅此餅分裝三瓶每瓶廿餅第一次十日用福字餅第二次十日用祿字餅第三次十日用壽字餅循序而服則癮亦逐日减輕○龍涎香烟丸照林文忠公原方另加龍涎香製煉爲丸烟癮一錢服丸廿粒○凡服各藥宜在癮前五日後遞减一月卽可斷癮○粤東百年老鋪分設金陵蘇州杭州鎭江上洋鄭福蘭堂啓 
 
 

Page 6

 
 
　　天福茶園 
九月十四日演 
九龍柱牧羊卷盜宗卷蟠桃會打金冠李陵牌思凡下山 
九月十四夜演 
徐達掛帥坐樓殺媳御街衝衜替夫報仇迷人館樊城長亭代過昭關閻王樂天星聚 
　　天仙茶園 
九月十四日演 
潼台關彩樓配三擊掌秦瓊賣馬搧墳黄一刀牧虎關挑亷裁衣折書 
九月十四夜演 
大賜福狀元遊街火雲洞硃砂痣換監代戳新排接再快新戲演人心打灶分家 
　　丹桂茶園 
九月十四日演 
江東橋擋友亮斷蜜　敎歌探祝莊十八扯慶頂珠瑶台失印救火全家福 
九月十四夜演 
馬芳困城鼎落鳳坡足金鴈橋三擒張任分献城都全本雙重排燈彩 
浣楊子花林大溪造販蕩湖船三世修桂香得道滿台蓮花 
張園内海天勝處十四日准演 
富貴長春百花點將黄金台空城計雙沙河落花園雙蕩船雙釘記 
　　禮拜四拍賣　　 
　　啓者禮拜四卽本月十四日十點半鐘拍賣路燈船牌九老羽毛九老人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍魚翁藍四美藍人鎗洋房雙人七磅藍三元藍四美藍人鎗雙人原布八磅彩三元花邊藍獅七磅紅三元紅彩人鎗紅狗花邊藍獅藍三元挺市洋標十五磅老人頭十四磅雲獅九獅粗布十二磅人鎗九獅細布紅金星七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　九月十一日　元芳洋行啓 
　　禮拜四拍賣 
　　啓者准於十四日十點半鐘在順利棧房内拍賣洋針二十箱各寳號如意者請至該棧面拍可也此佈倍發洋行啓 
　　禮拜四拍賣 
　　准於十四日三點半鐘在華順碼頭外面拍賣沉在水底浮碼頭船一只名羅羅内有銅皮銅釘鐵銷一切船身内銅鐵等類如合意者届期請至該處面拍可也此佈一魯意師摩啓 
　　拍賣車糖 
　　本行准於每逢禮拜一四早十點鐘在本行不限價拍賣Ｂ唛四呍車糖拍定即收定銀限兩禮拜出清如過期不出將定銀罰去下期另拍此佈老太古帳房啓 
　　禮拜四拍賣 
　　啓者于十四日二點半鐘在公和祥棧房内拍賣釘條爐子鐵管鐵皮及舊鐵等貨如合意者請至該棧面拍可也此佈倍發洋行 
　　禮拜六拍賣 
　　准於十六日十點半鐘在本行拍賣什色棉紗十六箱紗毛帶十箱地毯廿捆火爐毯五十塊大英皂一百箱大菜椅五打千里鏡皮帳夾白汗衫帽子外國書竹器什物此佈倍發洋行 
　　禮拜六拍賣 
　　十六日卽禮拜六十點半鐘在本棧不限價拍賣海馬牛牌猪頭色呢三狗雙鷄色羽毛象瓶紗藍鷄漂布封相圖羽布及霉紅佛手葉原布等貨謹佈義記洋行啓 
　　上海盆湯弄壽榮齋 
　　聲明假冐 
　　本齋分設上洋以來歴有年矣精選良方藥求地道方得遠近傳名共相推許至心胃氣痛散風濕膏藥戒烟丸白濁丸白帶丸等乃本齋始創之秘方濟世之靈藥也今有無恥奸徒私造假藥冐充本齋招牌無非依樣壺盧從中虞利以致魚目混珠殊深痛恨一則於本齋聲明攸關再則於服藥者有悞故敢登報聲明倘蒙仕商光顧請認上洋大馬路盆湯衖壽榮齋老鋪招牌書明住址或交信局或默妥人則外埠客商免受奸徒之軌計於本齋有厚望焉上洋只此一家餘者假冐 
　　新開晋盛土棧 
　　上洋吉祥街中市自運提尖大小洋藥豐碭川土照箱批發格外克己蒙士商賜顧者請認明本號招牌庶不致悞 
　　愚園菊花會 
　　啓者本園不惜重資特向各處挑選上等名菊陳設齊整擇於本月十六七八三日供檯於停翠軒兼有樂吾軒特請姑蘇頭等校書陸小寳三點鐘准　客串務請諸公早降特來賞玩謹此佈聞主人告白 
　　尺牘新編出售 
　　現新印是書詞句淺顯註解詳明視一切尺牘尤爲便用凡習往來應酬者各宜家置一部以供展玩每部兩本價洋三角上海北市各　坊南市大文堂務本堂代售 
　　英和照相樓 
　　本樓移至麥家圈新添男女古粧服色琴棋書畫隨意佈景擺色精緻屋宇光亮照法巧妙與别不同宅眷之相永不他售賜顧者請移玉可也 
　　招尋田單 
　　本月初六在寳善街楊萬興櫃上遺失洋錢匣子一個内有楊姓户名田單一紙有現洋三元五角銀洋奉送只要田單一紙有人拾得者送交新同孚洋行陳建勳謝洋二元上海縣二十三保六圖田單三畝有零將單抵押銀洋各寳號切勿收用特此聲明告白 
　　新到外國鷄 
　　啓者本行有客寄售外國鷄三十餘對 
膔肥肚雄大價亦公道貴客如欲意者或通售或零拆請至本帳房面議可也龍飛洋行啓 
　　輪船往東洋等埠 
　　啓者本行賽局麥魯輪船船主名格納於禮拜五卽十五早九點半鐘開往長崎西門舍革神户横濱等埠小包收至十四正午十二點鐘爲止搭客票出至十四下午七點鐘爲止如各寳號欲裝貨搭客者請至本行訂定可也此佈日本公司啓 
　　輪船往釜山仁川烟台天津 
　　啓者本行賽局麥魯輪船船主名格納於禮拜五卽十五早九點半鐘開往長崎埠於廿一换勤改麥魯輪船開往釜山仁川烟台天津埠如各寳號欲裝貨搭客者請至本行面訂可也此佈日本公司啓　　戒烟捷徑 
　　戒烟之善惟上海之京都同德堂誠推第一鄙人烟癮二錢以洋四元購該堂槍上戒烟三香膏五兩不及一月卽離苦海特此鳴謝蘇垣陳宗琳 
　　速請購票 
　　今天開彩快來發財 
　　英十一月份吕宋發財大票於十四日開彩午後卽有電報到申有志發財者速請購取大馬路萬福來抛球塲萬有利其盤街鴻運通仝啓 
　　分條五角八 
　　萬淂利連連連 
　　英十二月票雙張十一元四角單張四開照算信購上海四馬路 
　　新式八音琴 
　　本行新到大小八音琴内敲鐘皷其音甚妙以及號筒戰皷洋笛洋笛等各色樂器俱全其價格外從亷凡貴官紳富賜顧者請駕至英大馬路三號便是謀得利琴行啓 
　　只此一家起首老行 
　　天成 
　　十一月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
　　躉批分條五角七分 
　　快發財必定利 
　　英十二月票零售單張五元七角分條五角八紅票加申信購上海四馬路 
　　桑梓之誼預爲關切 
　　莫釐葛能存在里好交官長欺辱鄉愚孤兒寡婦大受其累目今出入衙門私送明放同鄉如與葛有舊仇者各自忍氣爲先免受苦刑 
　　下疳十寳丹 
　　是丹皆係珍貴藥品力能深搜毒根九代秘傳歴試千萬無一不騐能止爛消腫收水化毒定痛生肌用藥掃上猶如鷄蛋脫殼而愈永無後患誠心爲方便起見聨收藥本而己價洋兩元寄費自給上海西新橋南禮拜堂對門裕仁生杭烟鋪代售 
　　新開義順參燕號 
　　本號開設上洋二馬路中朝南門面發兌高麗野參東西洋參專辦官禮貢燕杜楝清水燕絲各港燕貨俱全凡仕商賜顧者認明本號招牌庶不致悞先行交易擇吉開張 
　　屢中大彩 
　　萬寳源 
　　是登報章兹售英十一月票分條六角雙單張照算函購立奉棋盤街北 
　　良醫己到 
　　良醫張仲芳先生精理内科在滬行道兹爲友人病篤敦請赴蘇診治現經治愈來滬仍寓後馬路景行里錢昕伯代啓 
　　杭州德記號 
　發兌外國藥水香水丸粉糖片各貨俱全照申批拆信購卽奉近多假冐賜顧認明大井蒼元元銀樓間壁石庫門丙 
　　新出尺牘新裏新 
　　專啓行號往來親戚家書起首結尾活套欵式無不備載並附繪圖看鷹洋要訣一見能知生意中必備之書每部四角寄棋盤街醉六堂 
　　石印五代殘唐演義 
　　李存孝勦滅黄巢程敬思接駕還朝朱温三弑焦蘭殿鐵稿將王彦章忠勇詢難劉智遠稱帝未久歸宋承平繡像繪圖石印成　每部實洋四角上海文瑞樓啓 
　　尋女翠英 
　　蘇州女人翠英年十二歲鵝蛋面孔身穿藍棉綢棉襖花布衫褲竹布馬夾眞靑布鞋手戴三絞銀鐲前日走失如有知其下落乞報送四馬路鴻園福星樓謝洋念元不悞 
　　耳聾靈丹 
　　鐵馬路總桃源坊廣東益三堂寳號有耳聾復明丸效騐異常僕患症四年諸醫莫效因服寳號耳聾丸三盒痊愈特登報謝寓中和里周少亭啓 
　　新到雲石 
　　本號自運廣東家用皮箱上等八仙雲石檯面批發似格外公道貴客光顧請至棋盤街五馬路中廢利亨合利號仝啓 
　　上海恊安興記 
　　本號專批發吕宋大票歴己多年屢售出大彩遠近馳名今售十一月票批發零沽原班回件收兌紅票公道此佈 
　　白濁丸靈騐 
　　我患白濁久矣亦服藥多矣終難見效後往上海盆湯衖壽榮齋購丸二料洋一元復完濁止眞靈丹也姑蘇陸凱謝 
 
 

Page 7

 
 
　　廣東杏林軒馳名蠟丸略列 
　　參茸衞生丸　治男婦一切虚弱氣血不足　每個二角半人參再造丸　治中風中痰癱痪偏枯等症　每個二角半烏鷄白鳳丸　治婦人眞隂虧損赤白帶下　每個洋一角調經坤順丸　治婦人經水不調難於受孕　每個洋一角經期復痛丸　治婦人臨經腹痛服之神效　每個洋一角小兒回春丹　治小兒急驚發熱百般危症　每個洋一角參茸乾健丸　此丸能塡精補腎種子尤良　每兩二角半龍涎戒烟丸　能善除烟癮化寒痰補氣血　每瓶二角半三鞭壯陽丸　三鞭爲主治腎虧陽事不舉　每兩洋二角金鎖固精丸　治心腎不交夜夢遺精等症　每兩洋一角赤脚大仙丸　此丸能煖腎固精培元壯體　每兩洋一角婦科白帶丸　凡婦人赤白帶下均能治之　每瓶二角半順氣化痰丸　此丸能順氣化痰定喘止咳　每瓶洋二角五淋白濁丸　治五淋白濁小便剌痛等症　每瓶二角半龍涎哮喘丸　治哮暇喘咳頑痰蔽塞等症　每瓶二角半珍珠化痔丸　專治内痔之妙藥其効立見　每兩洋二角混元搜毒丹　治花柳傳染疳疔痔漏等症　每瓶洋五角立止牙痛散　凡風火寒熱牙痛搽之卽止　每瓶洋五分治喘洋金花　凡哮暇喘咳和烟同吸卽愈　每匣洋一角正化州橘紅　專能理氣化痰調中之妙品　每匣洋五角三鞭種子酒　補老少腎虧精寒常飲更妙　每瓶洋四角走馬胎膏　　治風　半身不遂手足酸軟　每觔洋二元　　廣東杏林軒分設上洋抛球塲○一寄蕪湖全益洋貨店　　○一寄湖州府城内衣裳街慶林堂藥店出售 
　　包滑大便止咳除痰丸 
　　普澤園號 
　　大便秘結原屬氣弱大腸燥熱血少不能潤滑余患症深兼氣滯痰凝苦無善法今得異方多選靈活血液貴品熬汁配藥浸煉服確氣血充行大益脾胃潤肺滑腸氣順咳止痰除百發百中非用大黄寒削藥配統治男婦老幼大便閉結脫肛腸紅下血咳嗽痰涎氣促胸膈脹痛飲食少思精神困倦坐臥不寗等症立愈　服三錢每兩洋角半上海棋盤街 
　　noltulosratatoyug 
　　歸育柏油藥水 
　　啓者此種藥水能醫傷風咳嗽及肺之病或咳嗽氣管不舒服等症如處極熱之地服此藥水亦甚有益因此種藥水能醫發燒霍亂時症且以少許放入日用之水内可除水毒法國有大醫院七所用此藥水其效如神聖羅意師病房前醫生巴生云各醫生應將此種藥水試用用之卽知其中益處望各處醫生俱用以治病惟用時須將瓶細視招帖上有西字查明巴黎斯雅各路第十九號門牌弗來累製此外各埠均有分售處上海則寄存大英醫此佈 
　　兒科聖手 
　　程月泉先生兒科盧扁也針刀火灸妙術久傳余兒病重諸醫束手聞先生剛臨此境寓順泰碼頭恆豐米店遂請醫治藥到回春誠哉救世良醫相遇不偶也謹報衆法界瑛昌鐵鋪孫益三敬啓 
　　新開 
　　義和成東洋莊 
　　本號自運東洋燈鏡洋傘胰皂香水珊瑚漆器古銅玳瑁各色縐布奇巧玩物一應雜 
貨各樣俱全倘蒙光顧格外克己遠處信購原班卽寄須認本號招牌庶不致悞先行交易擇吉開張上洋法大馬路永興里口 
　　大東惠通銀行 
　　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神户横濱厦門福州天津等處凡各種房産貨物等皆可向本銀行作押欵并各種銀錢來往又本銀行可代客收存銀洋行三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
　　謙和洋行 
　　啓者本行開設在英大馬路三十二號門牌由外國裝運進口各種洋布及新舊鐵並大小各物中國各種買賣店主掮客等均可至本行内看樣各種貨樣皆可任意觀看特此佈聞 
　　廣東趙同泰堂蠟丸號 
　　異法卽愈白濁丸 
　　異法即愈白濁 
　　即愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁亦濁五淋漓瀝尿管痛癢花柳疳疔餘毒等症服之立能解毒止痛濁去清來神效無比花柳餘毒永除矣每瓶洋二角鋪在上海老巡捕房對門開張○分設江西○温州○杭州○蘇州○鎭江○無錫○江隂○蕪湖等處發售 
　　延壽牛肉汁 
　　此藥原係牛肉一味清潔純粹如有精神疲乏血力不足無論老少服之立見功效且腸胃積足兼助消化誠爲養身之至寳自製此藥歴來曾荷各國名醫博士褒獎且入中國亦己試用均爾應騐非常此藥乃作者由美國寄敝醫院代售賜顧者請認明招牌庶不致悞上洋大英醫院啓 
　　上海屈臣氏 
　　極品生髮香油 
　　此油不獨能生新髮且治髮黄髮短及攣髮秃髮婦人産後髮落等患宜於早晚梳頭時用軟掃蘸油擦於髮脚立效大瓶一元中瓶五角小瓶二角半上海英大馬路及棋盤街兩家屈臣氏大藥房發售 
　　新到賽珍洋珠 
　　本號今有賽珍象鼻眼滴珠大小俱全光色較前次來者更佳倘蒙賜顧請移玉至小東門内振大昌號購取可也 
　　廣東益三堂老藥局秘製久聞天下 
　　人參益壽　血養精膏參茸　楠調經種子膏 
　　本堂家藏人參益壽補血養精膏一方獨用眞正人參爲群君另配補血養精各藥煎熬成膏倘體虚之人服之立見奇功凡男子五勞七傷諸虚百病陽痿精流夢遺白濁腰痛膝軟耳聾目昏等症服此藥膏立能百病自除功效如神常服身健體壯精血充足又何憂種子之無良方也倘試問余靈效否卽可另購此膏三錢用開水冲服立能當塲精神百倍可知人參之功效神速也每兩一盅價洋一元二角正○另秘製參茸百補調經種子膏專備婦女所用凡諸虚百損經水不調子宫寒冷赤白流帶憂思怒鬱面黄肌瘦噯悶吞酸等症卽服此膏非但百病立除調經受孕此丸功效更爲神速倘欲求其速效生育者加之男服補血養精膏夫婦兩者分服男精壯而女經調又何慮子嗣不滿堂而成世之望嗣者立可問津矣方中全用參茸補血種子各藥均係甘甜之味婦女常服不厭每兩一盅價洋一元鋪分上洋鐵馬路東首總桃源坊朝南石庫門内 
　　戒烟七日捷斷癮 
　　人參戒煙寕神丸 
　　洋烟易戒難守盡人而知患在方藥不靈見烟思吸本窩殫心竭力幸獲良方志在斷根不萌思念至於藥求道不惜重資苟欲便人理當如是每癮一錢吞丸三粒老癮五粒神清氣爽百病不生每料大錢三文○若有用精粉火焚雷殛上海英大馬路興讓街第四家廣東仙壽窩 
　　新書發售 
　　洋務用軍六角年將軍兵法一元六角海國聞見錄三角三江戰事二角臺灣輿地記二角俄國風俗志二角克復金陵記一角近人燈謎一角學詩捷徑一角半求嗣催生二角向上海文宜書局購 
　　新刻脉學輯要 
　　日本丹波亷夫先生著上卷總說中卷各脈形象不卷婦人小兒怪脈輯先賢要旨并附　語皆指切脉理之言爲醫家必讀之書每册洋二角神農本經兩古方通覽四角眼古方通覽四角眼科錦囊八角寄上海四馬路古香閣發售 
　　新申彭剛直公奏稿 
　　公以諸生從戎　歴中外無論紳商婦孺莫不震懾威名其生平奏疏皆能實劈洞澈源流洵爲談經濟不可不讚原書八卷校對精工每部洋一元二角蘇州綠蔭堂上海文瑞樓出售 
　　减價 
　　本號專做門市重料時欵靴鞋做工精緻故定價劃一現因各處貴客未 
得周知兹於本月初五日起暫爲减價兩月照碼一概九五折定貨面計不惜工本以廣招徠抛球塲北首同合利號啓 
　　賴家園橘紅 
　　　　　　仁堂順氣　痰丸 
　　肺　最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園　紅爲最然所出無多本堂不惜資本親往園中摘取故無假冐且照東醫寳鑑仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年夜咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分岜上洋棋盤街開張 
　　輿地叢鈔出售 
　　訂六十四本碼洋四十元一帙曰總論地球曰總論行省曰滬從曰東三省二帙曰内外蒙古曰新回疆三帙曰西藏曁西域各國曰俄羅斯四帙曰嶽瀆曰各省山川曰各省名勝五帙曰名人遊記六帙曰内地各省七帙曰沿邊各省八帙曰苗疆九帙曰沿海各省十帙曰亞洲諸國十一帙曰歐洲諸國十二帙曰非墨兩洲諸國凡一千一百七十五種准於正月二十五日出書由上海棋盤街著易堂書坊發售躉購一千部者價從極亷 
　　四馬路東首光繪樓謹啓 
　　攝影之藝不難於曉而難於精是以操是業者幾如林立而求其巧者罕若晨星本樓房宇之敞鋪設之美器具之備工作之精早己馳名遐邇兹復修飾一新更添名手以期精益求精出乎其類自誇者何足信明眼人自能辨有意映像贈送親友或放大留傳後世者宜知何往 
 
 

Page 8

 
 
　　聲明　　 
　　上海中西大藥房戒烟梅花參片 
　　减價一月照碼五折 
　　本藥房戒烟梅花參片乃獨創秘方多用中西王道正藥百發百中己歴多年非一朝一夕可能取信於人兹本藥房抱濟世之心於九月望日起减價一月照碼五折賜顧者認明四馬路轉角大洋房本號交易庶不爲隠戤假造魚目混珠欺朦可也 
　　李紹成掛 
　　兹有鎭江恆裕和上申江潤昌棧内殷壽庵匯票一紙内計李紹成抬頭八月廿七根日第一千一百九十七號計申九初十期英洋三百元此票由杭春和益交裕春莊寄申中途被盜刧去望各寳號切勿收用以作廢紙 
　　東陽字號 
　　新增醉蟹 
　　本號開張在上洋虹口廣東街中市精製透味醉蟹醬油瓜子蒙貴客賜顧者認明石庫門内發售本號主人告白 
 
　　厲味三告白 
　　兹余父在日有族人厲寳生引伊友洪泉記央家父廷榮代保發昌船廠承造廣艇兩只等情詎家父於今七月廿三日病殁滬地余得信至滬奔喪了理始知故父與洪泉記向發昌作保余素爲酒業不知外務當邀族寳生同至洪記處囑伊另覔保人一而咨照發昌退保豈料洪泉記誘約迄今仍屬不睬余只得禀請公廨備案將承攬内保人作廢外故兩登報務望發昌船廠飭洪泉記覔保换據誠恐拖累故先聲明以免後論 
　　聲明水龍 
　　杭城佑聖觀巷内嚴聚興開設百有餘年精製銅錫水龍四遠馳名頭號價售七十五元二號六十五元三號五十五元出水甚速包用十載本龍上用出水洋帶上高比洋龍玲便水勢十有餘丈故特聲名倘貴商客欲售者請至面議主人謹啓 
　　分條六角 
　　今售英十一月票雙張拾二元單張四開照算收兌紅票格外克己承蒙賜顧指明上洋棋盤街中各號牌記無悞恊記天源必得萬仝啟天祥福 
　　保險讓價 
　　本行保險洋房及洋錢房貨物向歴有年蒙諸君先顧今將保費格外公道如有貴商欲保請至本行面議可也公平洋行啓 
　　廣運昌烟膏批發 
　　上洋法大馬路西寳興里口精製清膏每洋兩四陳膏還灰二兩八公膏三兩六冷籠四兩熱籠四兩六平外加仕商光顧請認招牌爲記 
　　　　常得大彩 
　　專按批發並收各號紅票公道 
　　鴻運通 
　　上年正三六月顧彩四月二彩本年五月二彩早己聲明現售逐月吕宋票格外克己函購立奉認明聚寳盆爲記上海棋盤街 
　　分條六角 
　　頭彩拾萬元 
　　英十二月票雙張洋十二元單張四開照算兼收紅票格外克己如蒙函購指明各號牌認上洋棋盤街吕商必得同發同福利同福來同大有 
　　揚名 
　　予風癱多年至申覅有治忽添痢疾日下五十餘次痛極飲食不進得老閘中街史麗生先生一帖痛止痢爽三次全愈當求治癱先生曰生治癱無不起之人治一月果能步履特此揚名四明姚元傑啓 
　　善治大疾 
　　瘋癆臌膈乃内證之大疾楊梅結毒乃外證之大疾余去歲患兩足軟弱臥床一載醫藥罔效後遇信客費阿志云伊前年患四柱瘋承寗郡林翼臣先生醫愈余卽回寗赴局診治一藥而痊今友徐某患半肢瘋及王某患梅毒挽余請駕赴滬凡患久病不起諸大疾者卽爲來行醫治特此登報寓永安街同安里泰昌糖行陳義康謹啓 
　　輪船往香港新加坡庇蜜 
　　啓者本行有堅固捷快輪船名嗎禮亞華禮喱也准於九月廿八上午開往香港新如坡庇寗等埠如各賣號欲裝貨搭客者請至本行面議可也此佈老沙遜洋行啓 
　　傷科來滬 
　　趙繹如先生精理跌打刀漡凡續筋駁骨無不藥到春回現由粤初遊滬上適余家人偶爾跌傷請他調理親覩其效因以告世之求醫者現寓禪臣行内　唐翹卿啓 
　　心氣痛仙藥 
　　吾室氣痛甚辛苦遍覔名醫藥不好靈藥購於仙壽窩立服立愈如仙艸聊以四句詩鳴謝南翔李太守第啓 
　　聲明 
　　啓者現在不論何人向各寳號支取貨物希送本號蓋印爲憑如任對手取去須向原人自理與本號無涉特此預佈法界三茅閣橋東首陳順興啓 
　　白帶丸功效啓 
　　余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
　　附送彩票 
　　亦中 
　　屢獲大彩久遠馳名創送彩票遐邇威知今售吕宋十一月票雙張十二元送兩張單張四開照算分條六角半送兩條躉批公道○兼兌紅票售購立奉上海法馬路 
　　城濟堂啓 
　　戒烟呬噶草 
　　戒烟呬噶草靈騐異常服此戒脫皆稱仙草每脹錢廿一文近來假冐甚多認明包内有達醫士小像爲記上洋盤街北四馬路口售朱家角同順豐號　　果然神效 
　　盖余多年老癮遍服戒烟之藥不知其數費無限苦楚終難戒絶今得上海陸家石橋同慶堂之戒烟吉祥參片可爲靈旦效矣前後不滿兩月却能除我心癮毫無難戒之苦故特登報靑浦周鴻年 
　　上海盆湯弄壽榮齋 
　　心胃氣痛散 
　　統治氣痛血痛痰痛寒痛火痛積痛鬱痛濕痛熱痛蟲痛或日痛而夜安日輕而夜重將此散煎湯服之立能痊愈每料洋五角 
　　乆孚字號 
　　新增醉蟹 
　　本號開設上洋抛球塲北首佳製美味醉蟹糟魚糟蛋蝦子魚鮝蝦瓜沙醬蜜戧果脯按時發售恐貴客未及週知特此佈聞 
　　壽榮寳齋鑒 
　　謝白濁丸○白帶丸靈效 
　　久仰芳名如雷貫耳貴齋主人抱濟世之才存良相之心昔余久仰芳名如雷貫耳貴齋主人抱濟世之才存良相之心昔余洋一元服畢立愈吾旣有登徒之癖而妻不無反目之占因此而憤怒積胸寒邪外感遂成白帶經一年矣復購白帶丸一元并白帶膏一貼洋二角服貼之後果獲奇功夫婦同沾再造之恩敢忘情乎藉具數言以謝　鄭曉山拜 
　　失票告白 
　　兹緣英公司博卡喇輪船行至澎湖洋面遭災沉溺將匯豐銀行託帶蔚泰厚番銀一萬元新泰厚番銀二萬元匯票各一張全行失落計由上海八月十七日所立在廣東見票十天由香港交銀現經匯豐銀行出給蔚泰厚新泰厚收執保據由廣東將銀照交匯豐如數收清此後失票别人檢出冐取作廢不暹乞中外宦商見此失票萬勿收用謹此佈聞上洋新泰厚蔚泰厚啓 
　　心氣痛第一散 
　　興讓街仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角清茶送下二分立服立愈予笑曰斯藥之効速得非仙傳孚特此以告同病如有假言男盜女娼同有濂周有德同敬啓 
　　 
　　英十一月票出售 
　　今售十一月吕宋票定拆公道兼兌紅票格外克己零沽雙張十二元單 
張四開照算分條七角華九月十四日開彩凡蒙函購原班回件此佈老廣豐新廣豐萬福來萬寳來萬福來新仝啓 
　　九月十三日錢洋並匯銀票行情列左 
　　匯劃收市七錢三分三三七五 
　　銀拆二錢七洋找頭七錢三分四錢找頭九百八十文市錢一百四十一千文卡錢一百四十千文衣牌一千零五十文銀行電匯銀票三先令九辨士七八銀行現銀票三先令十辨士一八銀行三十天期票三先令十辨士二五銀行四個月期票三先令十辨士半 
　　九月十三日進口輪船禮拜三 
　　海口輪船由汕頭太古公司黄浦又由汕頭太古公司開封又由汕頭太古公司順和又由天津抬和行學生又由香港怡和行鯉門又由香港禪臣行廣利又由香港招商局斯美又由淡水壳件行北京又由寗波太古公司　　九月十四日出口輪船禮拜四 
　江寛又晚往長江招商局廣利輪船晚往香港省城招商局江天又下午往寗波招商局希化又晚往牛莊禪臣行益利又晚往長江廣豐行海口又晚往烟台牛莊太古公司樂生輪船晚往牛莊怡和行大沽又晚往烟台牛莊怡和行順和又晚往天津怡和行　　十五日出口船禮拜五 
　　萃利輪船晚往長江麥邊行新豐又晚往天津招商局安慶輪船晚往長江太古公司賽局麥魯輪早九點半開往東洋釜船山仁川烟台天津等埠日本公司北京又下午往寗波太古公司 
　　九月十六日出口船禮拜六 
　　普濟輪船晚往天津招商局江裕輪船晚往長江招商局斯美輪船晚往基隆淡水壳件行福和又晚往長江怡和行廣東又晚往香港省城怡和行德興輪船晚往長江廣豐行鎭東輪船晚往汕頭厦門招商局 
　　九月十八日出口船禮拜一 
　　寗州　輪船晚往長崎神户横濱和衆公司 
　　九月廿八日出口船禮拜四 
　　嗎禮亞華輪上午往香港新禮喱也船加坡庇寗等埠老沙進行 
 
 

Page 9

 
 
[上海北市絲業會舘籌賑公所施少欽經收順直山東河南賑捐八月初五至初八日第三千三百十三至十六次清單]  
　　初五日景德鎭分防府翁寳仁義十二　　　陽曹氏十元鎭江無名氏十元景德安雅堂八元樂善堂四元盛川昌盛典各友中秋酒席移助六元延輝堂四元揚州禾乃氏爲五十慶九之辰筵資移助五元九江太古爭行黎永慶堂由招商局來五元又大難氏少記各五角蔣姓還願五元安慶安廬道署正覲伯求合家平安四元又爲内人二十正慶求身體平安四元又爲二弟求淋症速愈四　　福庵求身體平安四元　成順二元揚城無民氏一元壽記一元○盛川興盛典爾奇軒主苕東汝南氏洋一元又募　遠堂謙益堂各一元無名氏錢三百文經德堂二百八十文無力氏繼善堂授經室高平子五齡閨秀五戸各二百文量力氏梅隱子隨心氏弓長氏點尤氏五戸各一百文共十五戸合洋五元鳳儀堂銅洋二元○漢口萬安巷葉太太募全城氏無名氏各錢二千文無名氏一千文共三戸由江孚船來合洋四元八角○吉安樂善堂劉無名氏各洋二角無名氏六戸各一角共八戸合洋一元○初六日朱滋屈求父病愈洋五元韋門吳氏四元五角寓漢浙寗無名氏四元湖城季釐子二元施志記二元洪春生五角蘇城許仁海對開洋一元○廣德州吳德豐募靑選居士選宜居德餘堂吳德豐　戸各洋一元長裕堂貽德堂王榮和王國藎無名字嚴氏無名氏七戸各五角施德榮恊和胡廣大姚槐庭四戸各錢五百文蓉孫氏陳三復堂趙復泰無名氏梅長生介福康六戸各四百文汪松泉四百五十文萬興汪雪林各三百文蔣安定國洪半農氏陳添籌吕承德貴記家長七戸各二百文何錦福一百文共三十二戸合洋十四元○初七日隱名氏洋一千元雲芍塘募由寶和莊來揚平二七寳銀五百兩合規元五百三十六兩五錢三分山隂榮　堂孫洋三十元遺安堂龐二十元蘇州無名氏十元王壽春求合家平安二元不留名祈妻臨産平安二元武水行素居士銅洋一元隱名氏一元九角王存心一元三角朱永順一元○日昇　號來武林織署隱名氏洋五十元思補齋三戸各四元共五戸合洋一百十二元○初八日福海長春齋主臺北淡水和泰行託源記來毛番銀七十兩合規元六十七兩九錢揚　張三洋五十元金薇人節省浮費三十元朱綬生祈長子孫開身體　壯合家平安由文報　來二十元補過氏求子平安十元杭城張壽恩十元厦門無名氏由福裕南來十元柯鎭聿茂三耐居士一元又募茅徐氏十元又沈滋卿二元顧清如一元蘇城久大典五元抗　署書席朱心余三元無名氏二元杭省問心子爲考妣冥慶鏹資移助求保冥福二元又求子右目腫速愈二元松江知足子二元常熟萬偉卿求母久病速愈二元陳周氏求女病愈一元潯陽求解堂主人一元天水無名氏各一元嘉定慶泰豐代無名氏對開洋二元　州風月　章客銅洋　元○毘陵黄公舘蓄素軒人求安洋六元又募惲伯方　幼方各五元九齡童子求免災三元吳福生汪其章汪大寳求免災三戸各二元吳壽生不書名沈劉氏黄藹記求安張阿炎惲夢求沅免災平陽氏時園主人汪經麟汪吳氏十戸各一元共十七戸合洋三十五元○泰州寺巷口　局陸友三募邗江償願人　名氏各一元五角償願人六角邱兆榮李德昌成鳳鳴三戸各五角邱兆榮三角吳必芳錢六百文共八戸合洋六元○浙寗實和森秦眉仙募六橋氏洋六元心餘氏三元羅柴封徐時鼎各二元木犀子王眞記各一元○德茂號洋一元又募拖遲氏二元隱名氏承恩堂吳各三角無力子奕名氏各二角　　 
　　美佛羅斯製貢國邦補益藥水 
專治　肝勞　肺癰　澇瘵　飲食停積　胃口呆滯　心悸多　諸　君　賜　顧　請　向　上　海　四　馬　路　中　西　大　藥　房　大　馬驚　四肢酸軟　身虚體弱隂損陽虧　宗筋不舉　氣血衰敗　路　晉　隆　洋　行　寳　善　街　晋　隆　分　行　曁　良　濟　藥　房　等　酒色過度　水土不服　小兒不長成　小兒血不强壯病後　四　家　購　辦　大　瓶　一　元　五　角　中　瓶　一　元　起　碼　小　瓶元氣未復　精神委頓　吸烟人身體瘦弱　烟癮新斷精神恍　五　角　原　籍　十　二　瓶　價　目　格　外　公　道　批　折　另　議　惚　傷寒症初愈軟癱以及五勞七傷等患服此皆效美　國　佛　羅　斯　醫　生　謹　啓 
　　上海屈臣氏大藥房發售 
　　解血毒水 
　　專治及膚血熱濕毒外攻及隂陽大瘡以上各雀斑白食痲癦暗瘡皮生各疾等症藥用法比 
　　肉精藥酒 
　　此酒用肉精液製成最能滋補身體培及服法養氣血虚弱之人飲之自然肌膚日長價錢均 
　　補氣血丸 
　　此九　和氣血培補元神男子服之壯另有仿精益腎婦人服之温煖子宫調經種子單詳列 
　　肥兒積糖 
　　專治小兒五疳六聚蟲積腹脹四肢困尚有無倦骨瘦皮董等症常服永無蟲積之患數藥料 
　　消腫藥水 
　　此藥水統治無名腫毒一切初起隂陽容後續惡瘡火瘡等症用之搽患處皆能力回證 
　　魂還藥冰 
　　此氷專治風迷失音小兒急慢驚一切感冐風邪等症使鼻間之立刻蘇醒 
　　老太古保火險公司 
　　本行經理保險公司所有房屋貨物棧房均可代保其價格外公道貴客欲保請來面議可也 
　　失票 
　　今有初九日向同文局買定廿四史全部憑輩一紙失去己向同文局說明作爲廢紙爲此登報馮菉園啓　　神針遠行 
　　石路中曲江里張靜軒先生楊樹浦鐵舟高徒神針妙手沉疴立起請往京城看視約十月中回申特此佈告同人公啓 
　　孕婦仙方 
　　内人體質素　三次小産幸購上海虹廟東首京　同　堂十全人參白鳳　安胎得意丸　三元如法服用精神强健新正得産一男心感之極登報鳴謝蘇垣源成莊主 
　　頭彩五萬 
　　同得利 
　　售票有年屢中大彩今售英十一月票價照大市分條六角賜顧棋盤街 
　　道生號謹白 
　　羙味醉蟹 
　　本號精製糟碎等貨蒙紳商賜顧信實馳名現備應時恐未週知故特登報以廣招徠新北門外便是 
　　鴻昌號批發 
　　自運吕宋票專拆同業兼售門市遠處信購原班回件紅票克己兌現售十一月票分條六角如蒙賜顧上海棋盤街 
　　廣東水險公司 
　　分派利息 
　　啓者本公司一千八百九十一年第二次息業經開派凡有股諸君祈携股單到本行寫字樓收去爲盼怡和洋行啓 
　　頭彩十萬元 
　　必得中紅票現兌 
　　十二月吕宋票出售雙張十二元零躉拆兌劃一公道函購卽奉上洋四馬路 
　　大同南貨號 
　　佳製醉蟹 
　　上洋寳善街中市常年應時佳製醉蟹大壜一元中壜半元小壜二角並異味燻魚醬油瓜子發售 
　　批拆格外公道 
　　天來福源源來 
　　英十二月票單張五元八角分條五角九分棋盤街 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回换加工重料克己定價每兩七角承蒙賜顧童叟無欺棋盤街中 
　　公興南貨號美味醉蟹 
　　上洋英大馬路中市新美味醉蟹蝦子鰳魚蝦子鱭魚暇子乳腐五香糟蛋蝦子醬油恐貴客不及週知特再登報本號告白 
　　稻香村 
　　寳姑蘇孫春陽 
　　開設上洋四馬路中自置乾濕蜜戧進呈糖果滿漢茶食嘉湖細點香水瓜子氷糖查糕五香燻魚暇鮝鱭腐糟蛋糟茄醋蒜下鮝醬薑燻蔔瓜脯八珍葛晶糖粉勞傷風濕藥酒兼售廣東蜜戧茶食氷糖十景糖果臘腸楓魚南北雜貨餘物繁多不贅廳貨另附仿單倘蒙仕商賜顧請認聚寳櫃檯先此佈告擇吉開張　恊記告白 
　　表剖節略 
　　八月晦將石路野荸齊禮記茶食店收歇交易往來帳目均付清訖所餘生財及貨物憑中售與東昇陽認受不用野荸薺字樣自願更牌開張日後生意盈虧往來進出皆不干涉維記特白 
　　萬批條頭五角七分 
　　一定中快得利 
　　英十二月票零售單張六元分條六角函購上海四馬路 
　　心胃氣痛良藥 
　閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周林齋具 
　　永平火險公司 
　　ＬＡＩＲＥＰＭＩ 
　　啓者本公司開設以來約有一百年有資本銀八百萬兩現在北京路第十七號門牌開設分行中國客商賜顧者其保險價照大市一律此佈辦理人富爾倫啓 
　　蘇城冐收洋信 
　　前鮑姓租恊大洽記局票存在張初寳身邊七月停手不料至戴同盛冐收洋五十元寄盛川當寫局票其洋拿逃四向尋人無踪仍向原根鮑姓理楚如後有洽記局票取洋切不可付事關重大倘有局票在外作爲廢紙不涉局中之事蒙各寳號不知登明申報恐未知週特此佈聞恊大蘇局聲明 
　　春陽號 
　　肥壯醉蟹 
　　本號開張在上洋老北門外棋盤街中市石庘門内發售透味醉蟹凡貴 
客賜顧者認明本號圖記庶不致悞特此佈開本號主人告白 
　　遺失莊票 
　　今遺失公裕莊票第三千八百九十八號九月十九日期規元六士几己向前途說明作爲廢紙望各寳號切勿收用此佈華記告白 
　　九月初五日上海各茶市行情列左 
　　禮記行 
　　桂香１１８安二百七十四箱十一兩二五雲　又雲三百廿一箱十二兩藍芽又市二百七十九箱十二兩五異味又高三百六十六箱十一兩五中興又崇二百零六箱十二兩五 
　　天祥行 
　　華馨１１８元二百三十箱廿三兩五怡馨又元一百十箱二十二兩 
　　華記行 
連英１８安三百廿一箱十二兩三五怡蘭又又一百五十一箱十二兩五 
　　九月初六日上海各茶市行情列左 
　　恊隆行 
　　永隆１１８元一百十一箱廿六兩二五仁字１１８安三百廿一箱十二兩三五怡蘭又又一百五十一箱十二兩五　 
　　九月初六日上海各茶市行情列左 
　　恊隆行 
　　永隆１１８元一百十一箱廿六兩二五仁字１８平三百三十五箱廿一兩五四１１８１８又一百箱二百零四箱十四兩爲字又又二百十四箱廿一兩　美字又又二百十二箱十八兩另碎又又八百零五箱下　 
　　同珍行 
　　門字１８平四百零二箱廿兩零五雷字又又三百零八箱十九兩另碎又又五百五十二箱下玉蘭１１８丁二百六十一箱蘭芳又又三百八十箱下寳玉又又三百十四兩金莖又北三百四十一箱十二兩五如意又屯三百五十三箱三十一兩　 
　　吕太行 
　　揚分１１８元一百六十三箱廿三兩二五德隆又又二百九十一箱廿五兩 
　　天裕行 
　　新義１１８元一百八十箱廿四兩五和記又又八十三箱廿八兩五 
　　恊和行 
　　昌記１１８屯二百九十三箱二十百 
 
 

Page 10

 
 
　　廣東梁愷悌藥丸略列 
　　小兒回春丹 
　　治小兒驚風發搐天吊增寒壯熱嘔吐泄瀉實痰等症五粒頭每丸一百二十文三粒頭每丸八十六文 
　　參茸戒烟丸 
　　一服此丸立能將烟具藏起戒時毫無難過戒後不生病每兩三百文雙料一千二百文 
　　龍涎哮喘丸 
　　凡患哮喘每服十四粒數瓶斷根每瓶錢三百文外有雙料洋金花作烟呼吸喘卽立止每包百文 
　　追風如意膏 
　　專治一切風濕骨節作痛手足麻木寒熱瘧疾小兒吐瀉　風等症大帖錢百文小帖五十文 
　　入塲定志寗神丸 
　　此丸專爲讀書人而設大科小試帶進塲中用口含化雖作文至終宵精神不倦每盒十丸六百文 
　　經期腹痛丸 
　　專治婦人臨經肚痛或經前肚痛或經後肚痛甚至經閉不通悉皆取效如神每丸洋一角 
　　拘杞桑椹清補酒 
　　此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
　　頭風止痛太陽膏 
　　專治風氣上攻頭痛法捋此膏一對用自己口津舐濕貼兩太陽穴應驗如神每封錢七文 
　　四鞭壯陽丸 
　　鹿腎鱸腎海狗腎名爲三鞭　能壯陽種子加入馬賢洪爲四鞭馬畜屬火功效尤速每兩洋二角 
　　小兒疳積散 
　　小兒孱弱飲食少進或食而不肥　眉擦鼻此疳積也將散拌粥與食自能全愈每瓶二百四十文 
外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹喉散號拍拘龍丸婦人白帶丸如意油薄荷油艾油發兌 
上海棋盤北首梁悌愷啓一分枝蘇閶中市此外九江廣泰源江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌寄售一分寄吳城鎭羅春台發兌 
　　擇於本月十一開張 
　　源潤豐皮貨莊 
　　本號自往各口選辦粗細皮貨一應俱全其價格外克己以廣招徠倘蒙仕商賜顧者請認明本號招牌須不致悞開設上洋英界老巡捕房北首三馬路口坐西朝東三層樓紅洋房便是 
　　奇遇 
　　久患烟霞無法戒脫五月下浣與二三知己出外散心路過四馬路中和里見圍觀者甚衆予亦入　看見詹誠德堂門前所煎者似烟非烟似藥非藥詢之旁人云係鎗上戒烟三香膏乃戒洋烟　靈之藥予次日飭人往購二兩試用此膏清香無比不滿一月消患於無形眞喜出望外錄登申報以告遠方同病相憐者早登覺岸焉宏茂祥記葉均平識 
　　告白 
　　兹本行天津上海兩埠所行用之洋鈿鈔票凡紳商携帶來往津滬向例兩處一概通用照付並不扣取分文以照信實而圖久遠近有無恥歹人揑造謡啄謂本行有扣水貼費等語爲此特登申滬兩報俾衆咸知本行誠信無欺特白壬辰季秋上海匯豐銀行經理人謹白 
　　獨出心裁 
　　初八日敝申莊信云突有徐泉蓀持何吉記匯條一紙計洋三百十六元來兌且無日期詢之顚末其情可疑竊本莊向無支票何吉記素無往來又無委匯等欵以此函覆申號一面由蘇莊追問原由詎料翌日莊萬興染坊持徐君電報書明與本申莊口角云云殊深詫異卽邀何君文樂園茶評據伊擬託匯洋自立合同匯條交徐君向敝申莊匯兌之說然吉翁荒謬極矣交徐君向敝申莊匯兌之說然吉翁荒謬極矣並未交欵亦未致照擅自出票生意塲中未免貿然刻以理論明白何君自行往申料理本莊向來不用支票誠恐日後有僞造等情有關聲名故登報章以供衆覽蘇恆泰祥白 
　　課金助賑 
　　徽州胡席玉先生奇門卜易占驗有年向不取資今先生觀賑災需用孔急愿意一課收洋四元助賑遠方寄信來批信資自給寓漢口萬安巷上首裕德祥對面占流年請將貴庚開下李時來啓 
　　上海同文書局告白 
　　南海康長素先生所箸新學僞經考十四卷在本周發售此書考得費易毛詩古文尚書局禮左傳爾雅說文皆是僞書爲二千年未闢之學海内爭先快覩者也初印白紙精本收回紙墨工價銀二兩 
　　粤東廣福林馳名丸藥 
　　順氣化痰止咳丸 
　　蓋咳嗽一症無論何腑何　受病皆能致之外爲六淫所感者咳固甚多内爲七情所傷咳由不少苟或調攝失宜變爲爲喘氣不行則痰必滯痰愈甚則咳愈多　號家傳秘方煉選上藥虔製此丸調和血脉順氣行痰平肝清肺養胃健脾專治男婦老少無論寒咳熱咳奇咳久咳　年屢月諸般咳嗽每服三錢用淡咳久咳　年屢月諸般咳嗽每服三錢用淡鹽湯送下均能應效每瓶洋二角○鋪在上海棋盤街老巡捕房對門 
　　赤脚大仙魚鰾種子丸 
　　廣東保和堂赤脚大仙丸 
　　赤脚大仙丸誠爲廣嗣之良方也專治腎元虧損身體虚寒酒色過傷陽事不舉液溺頻多　飲膝痠腎冷精稀臨事不堅等症服之種子培元延年增壽每兩洋一角减附桂每兩洋八分分設上海河南路三馬路口 
　　戒烟捷徑七日斷癮 
　　戒煙衞生丸 
　　此丸倍加衞生等興而養生機且價亷功速靈效非常包戒一切新老烟癮百病不生每癮一錢吞丸五粒癮重者　數遞加每粒大錢四文廣東杏林軒精製分設上洋大馬路抛球塲 
　　名帖寄售　 
　　吳　屋中丞成親王所藏北宋初拓歐書化度寺銘爲海内第一世所罕見又線斷　皇甫君　較三監本多二十餘字均付石印在京都楊梅竹斜街錢錦盛紙店天津錦盛祥南紙店上海棋盤街文瑞樓書坊蘇州漢貞閣碑帖店　泰米店寄售所印無多賞　家請速購取 
　　叔未金石 
　　嘉興張叙未解元收藏金石最夥擇精品百餘種逐種先牛手有跋記拓本精妙今重石印每部兩大本洋二元寄蘇州綠蔭堂上海文瑞樓代售 
　　木輪逐日往來蘇滬 
　　升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章北佈利濟局白 
　　廣東趙同春堂馳名蠟丸 
　　參茸調經坤順丸 
　　參茸坤順丸 
　　天時生人女子配坤之順受所以生物卽隂陽和而雨澤降時行而百物生也本堂秘製坤順丸此丸專治婦人身體瘦弱月經不調子宫寒冷或生育過多病後失訓之症其功分利隂陽氣運調和六脈血經氣行血和補而不燥潤而不滯百節流通隂陽　　配合婦人多年不孕服此丸卽可成孕旣成孕者服之安胎保産固本培元歴經屢騐誠種子調經婦科之聖藥也兼 
治年老婦人閨中弱女夢寐不寗精神怠倦飲訜不思四肢浮腫等症立效如神非特調經種子之功實有却病培元之力得坤順之道也每丸洋一角雙料二角半小丸每兩二角同春堂趙宗濟鋪在上海老巡捕房對門開張○分設江西○温州○杭州○蘇州○鎭江○無錫○江隂○蕪湖等處發售 
　　四知堂膏藥立見奇功 
　　小腸疝氣膏藥每張五百六十文將此膏藥貼上不須片刻立見囊筋舒暢可以堂面試騐若係虚言退膏還錢○立止九種心胃氣痛膏藥每張二百八十文病發時貼胸前老病亦除根○百草得意膏藥價仝上凡左癱右痪半身不遂週身疼痛貼患處追風濕通經絡之靈丹也上洋英老巡捕房對門四知堂啓 
　　廣東杏濟堂 
　　卽服卽愈始創真方心胃氣痛散 
　　 
　　心爲一身之主凡五　六府皆聽命於心内因喜怒憂恩悲恐驚七氣抑鬱外因風寒暑濕氣所傷以至　府不平痞隔於中或飲食失宜結而爲積諸痛症之所此而生云心痛者大都如是本堂始創良方得自祖傳　經應騐無　遠年近日凡飲食積痛風痛冷痛蟲痛悸痛諸般積痛皆能治之輕則一服全愈重則再服除根大瓶一元中瓶五角上海英大馬路興讓街第一家杏濟堂 
　　三義公土棧 
　　本號在元妙觀東首開張己及兩月蒙諸君共信遠近惠顧生意日形暢旺但本號意圖久遠貨色歴久如一價錢格外公道仍恐遐鄉僻壤未及周知故再登報章佈告 
　　始創 
　　鎗上戒烟三香膏 
　　本堂在廣東開張以來迄今世七載矣分店上洋亦己十年蒙四方諸君賜顧生意日增而月盛無可以報厚惠今擬於壬辰年五月廿二日起凡購三香戒烟膏一兩敬送五分至今年十二月爲止以代各主顧廣種福田别藥不在此例再三香膏每日午前二錢起碼午後仍半兩起碼凡購藥之人先付錢掛號次第發藥不得搶前爭先俾貧富俱得共沾其益也○每烟一兩和三香戒烟膏二錢每癮一錢連烟藥共吸一錢十天後癮漸自减三十六天大小癮包戒斷戒脫後可保不生别病亦不須吃别項補藥見烟不恩無心癮之慮兼能健脾開胃壯陽種子並治瘴癘水土不服疾病神效之至若不欲戒烟之人將三香少許和烟吸可以不致上癮有癮之人吸之其益無窮並除面上烟色凡暑天將三香和烟吸可免痧症並　螺痧弔脚冷痧等症此膏天下馳名應騐無比能治百病愿有志戒烟者幸勿錯過好機會也○每兩二千五百六十文批發不另送上洋中和里内詹誠德堂啓 
　　告白 
　　順利洋行理火險公司 
　　本行經理保火險公司土餘年矣專保中外房屋　房貨物等件其資本之殷實賠欵之迅速遐邇咸知今將保費格外便宜貴客賜顧請至本行帳房面議　　重印湘軍永陸戰記 
　　此書係曾文正公創湘軍首團練盡起湖湘非常之士雲集響應縱横天下卒平大難凡所經行省紀其勝績共一十六篇若不經意隨筆點綴亦若柳州紀遊刻劃山紆石折路曲巖幽無一複沓空泛之境使讀者旌旗炫彩如在目前裝訂二本洋六角又黄自元先生書神道磚銘爲曾太傅尤其經心着意之作今覓得原本付諸石印以公同好洋四角上海樂善堂啓 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開 
設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　長源泰興記報關行 
　　本行專爲各客號報貨裝輪出口并無買賣生意各寳號關稅水脚銀兩務須送到本帳房盖本行回單圖書爲憑凡同事夥計自做買賣以及私情往來概與本行無涉特此告白 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病　本堂特選料配製此丸能治男婦　多或虚火妄動痰隨氣上升壅肺咳嗽甚至痰中帶血精神短少四肢困倦胸隔不利飲食無味一切咳嗽之症並能治之每早晚用淡薑湯送下三錢服後利氣開北冐痰咳嗽自止耳每瓶大洋二角　有綠水甜油玉桂發兌價面議上海英巡捕房對門廣東接元堂何均年謹啓 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱隂分虧損酒色過傷陽事不舉不能堅人精神困倦目視無方腎虚耳鳴慶膝酸痛履步維艱四肢無力脾虚受濕夜夢遺精面黄體瘦大便湄泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配人上品之藥製成此丸服之能助元陽不足可使精體充盈有健體强神舒筋活血老小咸宜欲應驗者請嘗試之功效自有神奇幸弗視余言爲妄也其藥性平和時常可服無病能開冐進食養血潤顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　巴勒水險告白 
　　啓者今康買興尤寗水險公司備存實本洋一千七百萬元在中國專保各日洋面貨物水險無論平安水漬皆可照保價亦克己如貴商號賜顧請移玉五馬路二號巴勒洋行帳房面議可也此備巴勒洋行謹啓 
 
 

Page 11

 
 
[光緒十八年九月初六日京報全錄]  
　　宫門抄諭旨一道錄前○發抄硃批四道○給諫洪奏案情疑竇甚多原審草率請旨飭派大臣勘正摺○直督李奏查明經徵糧租未完一分以上各員名片○陜督楊奏降補州判才力堪用恭援恩詔奏明請旨定奪摺○皖撫沈奏甄别知縣片○九月初六日理藩院鑾儀衞光祿寺正藍旂值日無引見○絪貝勒齡公各假滿請安○瀅貝勒等演放炮位覆命○莊浪城守尉英秀到京請安○召見軍機懷塔布英秀○發抄張之洞奏請仍以楊定得補湖南提標中軍叅將奉硃批兵部議奏欽此○又叅將李廣信借補鎭篁鎭遊擊奉硃批兵部議奏欽此○又儘先叅將鄧紹級補宜昌鎭後營遊擊奉硃批兵部議奏欽此○又奏彚襲世職奉硃批兵部議奏單倂發欽此○○四品銜戸科掌印給事中臣洪良品跪奏爲案情疑竇甚多原審草率請旨飭派大臣勘正以重人命事竊臣於十九日赴天安門外朝房會審詳將人犯招册案由細閱中有絞犯葆環誘拐永氏已成並永元誣告伊夫桂城一案刑部審擬永氏據稱妻誣告夫者律絞立决但永氏懷疑究屬有因且係控告葆環將伊夫牽涉在内與有心誣告者有間量减爲絞監候秋後處决等因是此案罪名之出入必以告事之誣否爲斷然告事之誣否必兩面對質證諸所告之事訊諸所告之人昭晰無疑方爲情眞罪當今臣閱其案由實有令人不能無疑者如原案稱葆環與永氏之夫桂城素識往來桂城商令帶永氏覓主傭工又令永氏至葆環家催問適葆環素識之榮林趨至遂起意將永氏誘拐進城賣錢分用當向永氏揑稱榮林城内熟人更多容易找活命令跟隨榮林進城永氏稱欲回向桂城告知葆環攔阻隨雇車將永氏拉至城内文奎家居住又揑稱覓妥僱主將永氏帶至孫氏家内孫氏將永氏買爲義女付給銀四十五兩找同榮林將銀分用孫氏欲令永氏賣姦永氏不允常相爭吵永氏屢欲回家孫氏不放暗託素識之劉海覓主轉賣假稱另找好主做活帶永氏至高氏家居住高氏揑稱永氏係張氏之女賣與宗室文勳爲妾得受價銀一百一十五兩高氏同劉海孫氏分用各散永氏查知不甘由文勳家跑出回家欲向桂城告知被賣情由適桂城外出永氏各處尋找無着心疑葆環等將伊輾轉價賣難保桂城無夥謀情事遂赴步軍统領衙門將葆環喊告連桂城牽控在丙該衙門傳訊桂城供稱不知葆環等拐　伊妻情由因桂城在押患病票差六品軍功德明外委單洪祥營兵夏廷順押解交縣行至中途桂城病重自稱難以挽回不如速死德明等均未理會桂城乘間將身帶洋藥吞服毒發殞命德明等報經該衙門飭委北城指揮騐明屍身咨送到部並將葆環獲案審供不諱刑部查永氏被葆環拐賣伊夫桂城訊不知情其將葆環喊告連桂城牽控在内應以誣告論至桂城服毒自盡係因病重自願畢命所致與永氏誣告無涉應仍按本律問擬等因臣按刑部所引本律者妻誣告夫本律也夫妻之告夫者或以口角生嫌或以妻妾爭寵或以曖昧别故或以情甘離異有憾於其夫平空誣揑審實全虛予以繯首罪所應得今查永氏並無一切情節唯遵其夫命覓主傭工及葆環揑稱雇主已得永氏並稱回告夫知是永氏猶知有婦道也迨永氏被賣孫氏誘逼賣姦永氏爭吵不從是永氏固居然貞婦也及劉海與高氏又揑同另找雇主轉賣與文勳作妾永氏查知不甘由文勳家跑出回家是永氏固始終不忘其夫也迨回家欲向桂城告知被賣情由而桂城徧尋無著於是疑其夫之見棄因控葆環而牽涉在内夫永氏以一弱婦人拐賣兩次逼爲娼不從誘爲妾不願逃歸其家方欲愬夫洩憤而其夫徧尋不見思其情節疑與同謀故不得已因控葆環而牽連及之非專告其夫也若以所告爲誣則永氏原爲見賣呈控彼顯已被賣兩次矣若以爲誘賣者葆環而其夫不知情刑部所據者桂城在步軍統領衙門供稱不知葆環拐賣伊妻一語耳臣竊以爲案之可疑者正在於此夫桂城旣與葆環往來甚熟託其爲妻覓主傭工渠爲男子何難親往僱問何得使永氏自往永氏歴久未歸不聞桂城查詢可疑者一永氏逃歸徧尋其夫無蹤經步軍衙門傳之始出可疑者二桂城旣傳到官知其妻爲人所賣自應與妻辨明發憤同告乃徒言不知情由被押不理可疑者三人卽患病無不求生卽病至必死豈有無故求死之理且賣妻之恨未雪賣妻之誣未白桂城果無賣妻情事必思留殘喘以待質訊何致中途遽爾輕生可疑者四刑部於此種情節概未推求似涉疎漏且桂城已死何從質訊若據葆環一面之辭彼方爲永氏所控豈肯爲之代白尤不足以成信讞則桂城知情與不知情尚在可知未可知之數似宜再加詳審若以名分所關妻無告夫之理夫苟無故棄妻則恩　已絶正當罪夫之忍於棄妻豈反罪妻之不忍棄夫永氏此案似與凡妻平空誣告本夫者大有徑庭凡此情節皆人命出入所關臣恭讀列聖欽頒辦理庶獄條規無不矜恤爲懷愼之又愼幸恭備員朝審值此疑獄豈敢緘默不言致有寃濫合無請旨欽派大臣重提覆審將臣所指情節逐一研求務使表裏析然毫無枉屈用副聖天子哀矜庶獄之至意臣爲愼重刑章起見是否有當伏乞皇上聖鑒謹奏奉硃批另有旨欽此○○李鴻章片再部定新章經徵各項糧租應先將未完一分以上員名開單奏報等因兹據布政使裕長詳稱光緒十七年八項旂租　銷現已核竣將經徵未完分數員名開單具詳前來除詳細清單咨部外所有未完一分以上員名緒具簡明清單附片具陳伏乞聖鑒飭部查核謹奏奉硃批戸部議奏單倂發欽此○○太子少保頭品頂戴陜甘總督臣楊昌濬跪奏爲降補州判才力堪用恭援恩詔奏明請旨定奪仰祈聖鑒事竊前准部咨光緒十五年三月十六日恭違恩詔内開自同治元年以來曾　任用已革職官除大計貪贓及居官不職以及失守城池各員外若有事係冤枉　叅在外聽各督撫查明詳開緣由奏明請旨等因欽此咨行到甘當經通行遵照去後兹據甘肅藩司沈晉祥臬司裕祥會詳准寗夏道世杰咨據寗靈撫民同知郭昌猷轉據該廳紳耆候補教諭盧芳等禀稱前代理寍靈同知蔣益初於光緒七年到任後值日年閏七月飛蝗入境卽督率民夫撲捕殆盡八年四月有遺　萌生復設周會營派撥兵勇恊同民夫搜捕收買盡絶根株禾稼無損越今十年亦未見一蝗爲毒　今廳民德之後聞以捕蝗不力任意支銷甄别降補廳民聞之同爲扼腕伏思彼時捕蝗挖蝻未留餘孽並未成災其非搜捕不力可知至支銷一節收買蝻子按斤給錢實紳民等有目共覩且於督挖委員之夫瘙帮挖營勇之犒賞在在花銷經費無非激　大衆使之恊力同心以期殄盡遺孽卽使多有開報亦係念切民瘼况所報之欵節經委查毫無弊混隨後又將不敷各費一律賠還尤爲顧全大局幸聞曠與宏開紳民等未便久安緘默仰懇轉請援引恩詔開復降選處分以彰公道而順輿情等情由司會詳前來臣查花翎知府銜前甘肅候補直隷州知州蔣益初年五十三歲係湖南湘鄉縣人同冶年間投効甘肅楚軍大營由縣丞積功保至今職前在代理寍靈同知任内經前督臣譚鍾麟以捕蝗不力任意支銷歸入甄别案内奏請以州判降補經部議覆令其投供候選今臣檢查檔案初次飛蝗入境該員督率民夫隨時撲滅並未開支銀兩迨後設局會營收買蝻子亦卽撲滅淨盡未致成災共止領湘平銀三百兩其一切支銷不敷欵項均係該員自行墊還是其被叅降選尚屬因公核與貪贓被議者有間今幸恭逢恩詔起用廢員凡獲咎較輕人員一經臣工奏請無不立沛隆施棄瑕錄用聖恩寛　溥海同欽今查該員僅子降選獲咎較輕前在寍靈任内官聲尚好士民愛戴至今稱道弗衰才力洵堪任用若以微　廢棄未免人材可惜合無仰懇天恩俯准將花翎知府銜前甘肅候補直隷州降選州判蔣益初開復降選處分仍以原官翎銜留甘肅補用出自逾格鴻慈謹恭摺具陳伏乞皇上聖鑒訓示謹奏奉硃批著照所請吏部知道欽此○○沈秉成片再勞績保嚴候補州縣人員應於到省一年後察看考核奏明分别繁簡補用歴經循辦在案兹查有候補知縣熊瑞生自光緒十七年六月二十二日到省之日起扣至十八年六月二十二日止試看一年期滿例應甄别據署藩臬兩司會詳前來臣覆查該員熊瑞生留心吏治辦事謹愼堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十八年九月初日京報全錄]  
　　宫門抄○豫撫裕奏勘明被災各屬工賑並舉懇恩截留帮丁月餉銀兩摺○又奏籌辦賑捐援草請准給奬片○陜督楊奏籌儲倉糧請飭立案片○蘇撫奎奏審明盜犯按例懲辦片○九月初七日吏部翰林院廂藍旗值日無引見○李端遇謝署光祿寺卿恩○桂公續假二十日○明桂請假十日○召見軍機麟中堂徐用儀廖壽恆○皇上明日用膳辦事後至頤和園皇太后前請安畢還海○○河南巡撫奴才裕　跪奏爲勘明衞輝府屬汲新輝獲淇濬等縣被淹成災民情困苦應籌賑濟並冲塌堤埝亟應修築工賑並舉無款可籌籲懇天恩俯准截留裁存帮丁月餉銀兩以應急需恭摺仰祈聖鑒事竊查衞輝府屬汲新二縣因衞河漫溢淹及田廬並輝獲淇濬孟縣等縣續報被淹飭司委勘均經奴才將大概情形先後奏明聲明如應撫恤再行仰乞恩施奉到硃批知道了欽此轉行欽遵在案維時又據懷慶府屬之修武温縣禀報河水漫溢田禾被淹彰德府屬之林縣禀報雨後山水暴發山莊等村被水冲淹坍塌民房壓斃男婦大小二十一名口糧物漂天地多沙積各請勘辦復經飭司一體委員確勘去後兹據布政使廖壽豐詳稱現據汲縣新鄉輝縣獲嘉淇縣濬縣等縣印委各員勘明各該縣被淹四百九十二村莊成災五六分不等冲坍及被漫續塌民房二千七百九十七間男婦大小災民十萬九千二百八十四名口困苦顚連殊堪憫惻現就己查人數分别大小口先行撫恤一月口糧並以塌房修費約已將及二萬兩其中尚有應須加賑之處此外如温孟修武林縣等縣尚未據勘定恐需欵更有增益至汲縣冲決之護城堤三處口寛二十餘丈及十餘丈不等濬縣冲决李莊等民埝三處均應赶籌堵築卽濱河兩岸堤身屢經水漲亦多沖刷殘缺尤宜一律修培卽可以工代賑綜計工賑所需此時雖尚未能預定確數計非四五萬兩不可查糧道庫裁存帮丁月糧銀兩上年因修築孟縣河工奏請動用至光緒十三年分爲目今擬請截留光緒十四年帮丁月糧銀兩以應急需先行詳請具奏前　奴才查本年汲新輝獲淇濬等縣皆因夏雨過多山洪暴注河流汛溢以致濱河低窪之處悉罹巨浸田廬被淹甚則房屋冲塌存糧漂没窮黎積蓄概付東流雖經發欵散放並經各該地方官或捐廉撫恤或酌動倉穀均止救濟一時轉瞬寒冬深慮飢寒失所現在汲新輝獲淇濬等六縣業已勘明成災自應急籌賑濟合無仰懇天恩將被水各村莊無論極貧次貧先行撫恤一月口糧惟各該縣戸口雖已查明而林縣等處尚未勘定難以懸揣加以修築堤埝工賑並舉需欵不資司庫本入不敷出卽此一隅偏災錢漕有所蠲緩入欵不無少减益覺無可周轉委屬實在情形查糧道庫存裁减帮丁月糧一項每年額銀四萬兩自光緒六年以後同所收漕折儘數解部如有緊要餉需必須奏明方准動用從前屢因工賑緊要奏請裁留均蒙恩准如汲新等縣因災待賑司庫無款可籌惟有以豫省裁存之欵用濟豫省急迫之需相應籲懇鴻慈俯念災民待哺嗷嗷准將糧道庫存光緒十四年分裁减帮丁月糧銀四萬兩全　截留應用如蒙兪允則乏食災黎咸沾膏澤奴才謹當督飭藩司責成該　道府督同印委各員核實經理勿稍遺漏一面將應修堤埝迅籌堵築總期實惠及民不使虛糜滋弊以仰副我皇上痌瘝在抱軫恤元元之至意除飭將已經勘定成災地畝應懲錢漕出示停徵應蠲應緩照例分别核辦並俟温孟脩武林縣等縣勘明是否成災應否調劑覆到核明辦理外所有汲新輝獲淇濬等縣被淹成災並冲塌堤埝亟應修築工賑並舉懇請截留糧道庫帮丁銀兩以應急需緣由理合恭摺具陳伏乞皇上聖鑒訓示謹奏奉硃批着照所請該部知道欽此○○裕寛片再衞輝府屬之汲縣等縣被淹成災冲塌堤埝業經勘明奏請截留幫丁月糧銀四萬兩以濟工賑仰維朝廷飢溺爲懷救濟斯民鉅費在所不惜惟值時艱欵絀不敢多請截留而約略核計恐有未敷但有可以恊濟之方自應力圖補助查本年成災之處類皆臨河附近窪區其高阜完善之所秋收尚稱中稔現據藩司廖壽豐悉心籌議擬請遴派委員分赴衞輝府屬各縣會同各該地方官體察情形剴切勸諭本地绅富捐助穀石由公正紳耆設局經理將來銀穀兼施仍由紳士核實散放不經官吏之手其勸捐悉聽樂輸不得稍事抑勒收捐止令交穀不准折收銀錢捐數少者由地方官酌給花紅匾額數多者按例價合銀援照鄭工賑捐章程照常例减五成准其請奬虛銜封典貢監以示鼓勵等情詳請具奏前來奴才查以本屬紳富量捐穀石以賑濟本地災民原屬隣里相周之義果能辦有成效藉補賑需不足察核所議事尚可行惟遇有捐數較多之戸似未便没其樂善好施之忱仰懇逾格鴻慈俯如該司所議准其援章請奬俾昭激勸而資觀感爲此附片具陳伏乞聖鑒訓示謹奏奉硃批着照所請該部知道欽此○○楊昌濬片再甘肅地處邊徼土瘠民貧戸鮮蓋藏向來各處均有常平倉糧偶遇偏災俱有恃無恐迨兵燹以後常糧蕩然無存雖前經前督臣左宗棠譚鍾麟曁臣前在護督任内陸續籌欵採糧存儲究之地方過寛分儲較少在西北兩路産糧之區額徵尚多無虞匱乏而東南兩路産糧無幾額徵亦少每遇水旱偏災不敷散濟若於鄰境撥運而山路崎嶇挽運鞙難脚價反增於糧價臣竊憂之因與藩司沈晉祥熟商西北路州縣以倉儲糧石積年過久霉變堪虞本年春夏頗旱糧價增長懇請平糶以濟民食而免紅朽先後禀請核辦溯查咸豐四年前司叚大章任内因恊甘兵餉不濟請將各屬倉儲糧石糶價解司詳經奏准在案今西北路存糧過多東南路乏糧備荒似可仿照辦理查甘州府屬之撫彝張掖山丹東樂梁州府屬之永昌鎭番寍夏府屬之靈州寍靈中衞平羅等㕔州縣共倉儲上色倉斗糧三十一萬九千餘石下色倉斗糧二萬七千餘石擇其年久者照依出陳易新之例糶三存七如陳糧過多亦不必拘定三七之數惟倉糧與民糧有間擬照各營折發糧價之案每上色倉斗糧一石糶庫平銀一兩下色倉斗糧一石糶庫平銀五錢其糶獲價銀悉令隨時解司俟糧價平减酌發東南路平慶涇固及鞏秦階所屬糧少之州縣照數採買存儲作爲常年糧石以備荒歉並添估兵糈之用此外寍夏府屬之寗夏寗朔西寗府屬之丹噶爾廳等處存糧雖屬無多然地勢潮濕日久恐滋靈變亦請俟明歲靑黄不接之時按上色一兩下色五錢之價試行出糶將價解司歸入此案彚報由司詳請奏咨立案前來臣查西北路産糧之區額徵較多因緑營兵制未復年有餘剩陳陳相因不惟霉朽堪虞且亦無倉存儲趁此糧價增長平價出糶接濟民食以解司之銀分發東南路乏糧之處採作常平倉糧以備荒歉兼以添估兵糈轉移間誠於倉儲民食兩有裨益除批准照辦並俟事竣另行陳報外相應請旨飭部查核立案謹附片具陳伏乞聖鑒訓示謹奏奉硃批該部知道欽此○○奎俊片再據桃源縣知縣汪懋琨詳報復拿獲因行刦事主胡夏氏家得贓拒殺事主胡石林身死案内匪犯戴景業童二戴錦有三名到案訊據該犯戴景業供認光緒十七年七月二十八日夜伊與現獲之戴錦有等聽從在逃之鄭四夥同劉克城等同夥九人分執刀棍等械行刼事主胡夏氏家錢衣首飾等物目擊逃犯鄭四等拒傷事主之子胡石林身死童二中途患病戴錦有慮被事主認識均未同行上盜事後分贓屬實質之童二戴錦有供均相同童二旋卽病故將戴景業審依强盜殺人斬决梟示例擬斬立决梟示戴錦有依例擬遣改軍　二病故免議又據署海州知州謝陶詳報先後拿獲因行刦事主馬振武家得贓放槍拒傷事主平復案内匪犯蔣兆舉楊伴淋張大定三名到案訊據該犯張大定供認於光緒十七年五月二十二日夜起意糾同已獲之蔣兆舉等並在逃之蔣兆鳳等同夥十七人分執洋槍术棍等械行刦事主馬振武家衣飾等物放槍拒傷事主平復不諱訊據蔣兆舉楊伴淋供認隨同入室搜贓屬實蔣兆舉旋卽在監病故將張大定楊伴淋蔣兆舉均審依强刼之案但有一人執持洋槍在塲者不分首從均擬斬立决梟示通行皆擬斬立决梟示照例刺字蔣兆舉雖已病故仍應戮屍梟示先後解由淮揚海關道親審明確咨經臬司陳湜復核備詳請將該犯戴景業張大定楊伴淋批飭正法核奏前來奴才覆　無異除將該犯戴景業張大定楊伴淋三名遵照刑部通行批飭先行正法並將監故之莊兆舉戮屍一倂梟示仍飭嚴緝各逸犯務獲究報曁各案供招咨部查照外謹會同兩江總督臣劉坤一彚案附片具陳伏乞皇上聖鑒勅部核覆施行議奏奉硃批刑部知道欽此 
 
