# 1915 - 297 - 4915346

 

Page 1

 
 
   
 
 

Page 2

 
 
時評 
[皮毛與實際（冷）]  
　　日本之勸告中國也有皮毛如是實際不然之語嗚呼中國固皮毛國也若言實際則中國不成爲國矣 
雖然皮毛與實際猶有多少相近之關係者也若中國之眞情則外與内實有絶對之相反即以一人言心愈恨者面愈和意愈欲者口愈卻口是心非面從背叛者已成俗習政風之慣例故以中國爲皮毛國猶其淺也然則中國今日之眞情果何如歟思之益可寒心矣 
[命令]  
　　十月二十九日大總統策令二等文虎章此令又令方兆鼇錢鳳璜均給予四等嘉禾章叱令 
　　又令張振勲現在請假任命袁金鎧署理參政院參政此令 
　　又令財政部呈請將署秘書黃濬叙列四等應照准此令 
　　又令財政部呈請任命陶琳試署四川濬川源銀行監理官應照准此令 
[專電]  
　　北京電段芝貴電告奉省投票一致贊成君憲 
　　北京電孫寶琦將辭審計院長職專任漢冶萍董事 
　　北京電交通總長梁敦産昨上辭職書 
　　北京電參政蔡鍔因病請假五日 
　　北京電駐義公使王廣圻今日出京 
　　北京電熱河姜都統電請撥欵速勦巴匪已准 
　　北京電贛巡按電請轉飭中國銀行墊欵收票以維金融諭交財政部設法 
　　北京電參政張振勲請修全國馬路諭交内農兩部核議 
　　北京電浙商請將象山銅礦改由商辦已准 
　　北京電某參政請假六月清理銀錢事務政府已派袁金鎧署理 
　　北京電鄂人丁紹儀因鄂巡按將伊私有土地割與敎堂擬請平政院救濟 
　　北京電政府擬派員檢閱要塞 
　　北京電聞日本駐漢口兵數現大增加 
　　北京電廣西久議遷省桂林現經政府核准從緩 
[特約路透電]  
　　東京電外務省今晚發表公文如下中國近所進行改變國體之計畫今似已猛進而趨入實現其目的之地步目下歡戰尚無早了之氣象人心惶慮當此之時無論世界何處苟有事態足以傷害和平安寗者則當竭全力阻其生成藉以杜絶新糾紛之發現中國組織帝制雖外觀似全國無大反對然根據日政府所得之報告而詳察中國之實狀覺此種外觀僅屬皮毛而非實際此乃無可諱飾者也反對暗潮之烈遠出人臆料之外不靖之情刻方蔓延全國觀袁總統過去四年間之政績可見各省之紛擾情狀今已日漸平請而國内秩序亦漸恢復如總統决計維持中國之政治現狀而不改其進行之方針則不久定有秩序全復全國安寗之日但若總統驟立帝制則國人反對之氣志將立即促起變亂而中國將復陷於重大危險之境此固意中事也日政府值此時局鑒於利害關係之重大故對於中國或將復生之危險狀况不能不深慮之且若中國發生亂事不僅爲中國之大不幸且在中國有重大關係之各國亦將受直接間接不可計量之危害而以與中國有特殊關係之日本爲尤甚且恐東亞之公共平和亦將陷於危境日政府覩此事態純爲預先防衛以保東方和平起見乃決計以目下時局中大可憂慮之原因通告中政府並詢問中政府能否自信可以安穩達到帝制之目的日政府以坦白友好之態度披瀝其觀念甚望中華民國大總統聽此忠告顧念大局而行此展緩改變國體之良計以防不幸亂禍之發作而鞏固遠東之和平日政府故已發給必要之訓令致駐北京代理公使日政府行此舉動純爲盡其友好鄰邦責任之一念而起並無干涉中國内政之意（二十九日） 
[譯電]  
　　北京電昨晚日俄英外交代表以逆味之藥劑投與中政府關心時局者今咸急欲知其效果聞日本代理公使小幡君俄使克羅邦慈基君英使朱邇典君是晚同乘摩托車赴外交部由外交總長陸徵祥君出見三使於是各以非正式之狀態次第向陸君評論中國恢復帝制問題小幡君謂奉政府命向中政府提出友誼之勸告懇請外交總長以此意轉達大總統又謂帝制運動迅速進行已惹起意外反對之輿情日政府見此情形深滋疑懼在日本視之此種反對暗潮漸臻危險之程度小幡君至此乃歷舉揚子江一帶及南方各省之時局徵實其說繼問袁總統能否自信更變國體可以安然實行而無事變繼又切實聲稱歐洲列强今方彼此惡戰中國此時苟行稍可引起内亂之改變則將自貽伊戚職是之故曰政府謹勸袁總統斟酌損益是否宜將所議改變國體計畫暫緩實行小幡君語畢復申明日政府對於公認所謂中國純粹之内政絶無干涉之意英俄公使皆附和日使之說惟曾略加數語意亦相同陸徵祥君當卽答稱彼信政府力能完全控制大局固無庸以禍變爲慮至展緩更變國體一節政府亦未便自主徵集民意機關已告成立今且舉行選舉矣政府惟民意是從若與抗逆轉足激成事變云云中政府方運其妙算以期安然施行武斷政略昨晚之事北亦全城咸爲驚愕此次小幡君以代理公使之資格竟能先英俄公使而發言此爲時下所可注意之事且大隈伯爵近對於中國時局曾發安慰輿情之言論日政府今何以對於中國前途忽持悲觀此亦可以玩味者也中國更變國體之舉外人輿論皆不謂然以爲此時而出此舉誠屬愚而無謂至於反對者之力能否釀成巨變則外人亦無從得此消息也中政府頃已得鹽稅入欵洋四百萬元目下仍力請五國銀行團貸銀一千萬兩以鹽稅爲抵銀行家大約未必允可因中政府商借此款顯欲用以舉辦衆所求免之事也（字林報二十九日電） 
　　北京電中政府向五國銀行團商借八釐息借欵銀一千萬兩以鹽稅爲抵惟此項談判進行不致迅速（三十日） 
　　北京電直吉奉豫贛五省國民代表會議均已贊成恢復帝制（二十九日） 
[戰電]  
　　其一（英人路透電） 
　　里虚電公報承認摩拉伐河石岸之塞軍激戰後被逼退至南面占據斯維拉約拉克格拉波伐資琪土格拉陣線稍南摩拉伐陣前之塞軍曾擊敗敵軍布邊克拉約伐資方面之塞軍爲敵軍力逼已退至里虚東北特里細巴巴陣地（二十八日） 
　　巴黎電今日下午公報謂愛恩河北面夜有劇烈之炸彈及魚雷戰事香巴業兩軍開砲互轟（二十九日） 
　　羅馬電意軍復在加沙高原獲勝占據戰壕多道敵軍棄軍械子彈而逃公報謂本月二十二日至二十七日一星期内意軍在伊森沙戰地一處俘獲之奥兵共有五千零六十四人且奪獲砲三十六尊及來福鎗並其他戰品甚夥（二十九日） 
　　彼得格勒電俄國黑海艦隊復轟擊伐爾拉當時且有飛行家擲炸彈於港内敵濳艇攻擊俄艦隊未獲效果俄濳艇一艘在波羅的海拘獲德船一艘德軍仍在特文斯克境進逼但不能擊破俄軍防線德軍進攻一次慘遭重大之損失進攻之兵爲陣後砲隊所逼不得不向前猛進戰地大局未有變動（二十八日） 
　　倫敦電星期四日晨間英皇在法國校閱陸軍時全軍歡呼英皇之馬人立而仆英皇外傷頗重現臥牀靜養夜眠尚安身體温度爲九十九脉動七十五創口漸愈未起他症（二十九日） 
　　東京電英皇墜馬電報傳至東京各報皆發號外外相石井男爵以電文錄奏日皇日皇即命發電慰問聞警察發見關於日本各處兵工廠及子彈廠之隂謀日本允與協約國同意不單獨簽定和約一節已載見官報（三十日） 
　　倫敦電霞飛將軍今晨至倫敦外交部但即與吉青納爵士同乘摩托車離部一路行人皆向歡呼致敬英内閣旋開會議（二十九日） 
　　羅馬電希臘駐意公使向意外相言及德奥布三國散佈補種虚言謂此種虚言之目的乃欲破壞希臘與協約國之邦交並欲使西境之人生仇視希臘之心而謂希臘輿情反對協約國但希臘前曾贊助塞國及協約國今當繼續爲之（二十九日） 
　　倫敦電首相愛士葵宣布各戰地英國將士至十月九日止損失繼數如下將弁列六六六○人傷一二六三三人失蹤二○○○人兵士死九四九九二人傷三○四分三二人失蹤七二一七七人西境戰地損失之數共三六五○四六人（二十九日） 
　　亞姆斯特丹電布政府因英法艦隊轟擊第第加志布民大受損失故下令宣布擬占據布境英法人民之産業以抵賠償一切損失之用（二十九日） 
　　雅典電聞庫泊魯魯與薩洛尼加之鐵路交通業已恢復（二十八日） 
　　彼得格動電俄皇及皇太太子已赴南部前敵（二十九日） 
　　哇太樺電坎拿大防務大臣預料至明年三月間可以募足二十五萬人（二十九日） 
　　倫敦電各報皆歡迎内閣之改造謂協約國努力作戰之决心因以更堅（二十六日） 
倫敦電印度事務大臣張伯倫今日在下議院答覆里斯君之質問謂日下因軍事上之原因未便宣布波斯灣及火索波台米亞戰情報告（二十八日） 
　　紐約電摩根君患瘤開割（二十九日） 
　　其二（德人德文報專電） 
　　柏林電（由塞維爾團）十月二十九日德軍大本營公報云德軍在維斯格勒南面特林斯柯附近擊敗敵軍又在稍東逐敵退過邊界摩拉伐河西面之德奥軍已抵斯拉柯伊加克瑪克巴土細加陣線索伊拉格尼克東南里薩伐河兩方面之敵軍陣地已爲德軍所有敵兵被俘者一千三百人布將波茄第愛夫之軍現正追擊退走之敵軍（巴爾幹戰况）（二十九日） 
[東方通信社電（日本人組織）]  
　　東京電日本對於中國帝政問題之警告已於昨夕在東京及北京交與中國政府警告之形式爲日俄英法四國各各協同警告惟法國因電報遲到故遲一日於今日（二十九日）始提出該警告之内容不論帝制之是非惟就世界各國之形勢而觀此際如果稍再擾亂大勢均爲列國所不能忍由此意味則帝制問題全屬危險之圖袁總統云係出於民意其實畫策悉係政府當局者所行其爲非出民意鑒於各地之反對不穩之情况可以爲證或以帝制問題全爲中國之内政問題爲抗辯則革命政府以來中國之現狀得以維持者以列國之均勢保持居多故中國之現狀一旦變化即實行帝制其實現以前或實現之際實現以 
 
 
 

Page 3

 
 
後致起如何變化殊不可知如是則非内政問題實重大之外交問題也故欲以此機會如斯問題於此現狀而斷行之甚無理由此際宜爲延期云云詞極强硬並力言日本與英法異不特受經濟上之影響更有政治上之影響責任云云（二十九日） 
　　東京電日本外務省頃間發表對於中國帝制問題之經過其大要如左 
中國變更國體之計畫已時進步今且急激發展實行想已逼在目前當此歐洲大亂尚未平定一般均甚不安不問世界何地苟有堪虞障害平和安寗之事態不得不力避其實現而力止其更加不安不狀態今觀中國之實狀各地對於帝政之實現外觀雖似無大反對而日本政府所得情報如上所述亦多表面之狀勢其實裏面濳伏反對之感情事實意外之廣不安之氣勢漸漸瀰蔓各地已無可諱觀袁總統於過去四年間之所設施國内之秩序已漸整理地方不安之情態亦日平定大總統倘執維持現狀之方針不改進路則秩序全然回復各地全歸安寗之日當必不遠今大總統如果遽立帝制則前記反對之氣勢或至勃發誘起意外之動亂使向所謂平靜之中國各地再陷於不安危險之域不敢云必無之事也况世界情勢旣如前述倘使中國今日復促進於危險之情况則鑒於世界大局之利害日本誠有不堪憂慮之處且中國如一擾亂東洋其不幸固莫過於中國自國無論與中國利害關係之各國而與中國有特殊關係之日本所蒙直接間接之影響尤不可計量東洋陷於危險不能謂其必無之虞事態如此是以日本政府欲防禍亂於未然維持東洋之平和本此衷情對於中國政府先將中國今日之狀况最堪憂慮之情形謹爲通告並進而問全然無何異變而實現帝制之確信特開胸襟披瀝日本政府觀感之處甚望大總統克鑑大局將其變更國體之計畫延期以防禍亂於未然而固極東平和之基礎出最賢明之措置此决以友誼的勸告也已有訓令小幡駐華代理公使矣日本政府此舉决非干涉中國内政全係盡其鄰邦之友誼云（二十九日） 
　　北京電據某有名中國官吏語余（通信員）曰中國政府對於列國此次之警告大約如左之回答 
　　一帝制係出國民之意志無生擾亂之事 
　　二海陸軍將校盡係贊成帝制之人反對者無起反對之餘地（三十日） 
　　北京電直隸吉林奉天陜西各省均有公電報告國體投票之結果並推戴大總統袁世凱氏爲中華大皇帝（三十日） 
　　東京電對於中國帝制之警告一般人均賞讚外交手叚之適當以爲袁總統如果拒絶之際外交情態必成重大故信袁氏必不出此無謀之處置云（三十日） 
　　東京電今夜九時尚有重大事項發表想卽聯合國不單獨媾和並媾和條件協同提出之日英俄法義五國新協商事件聞此協約日本與列强對此戰局正式立對等之關係此爲石井大使訪英之際旣經協定之問題按此協約凡處分青島及他日本對德關係均由列國協同不使日本獨任其艱如是可以一掃一切之杞憂云（二十九日） 
　　東京電英俄法三國不單獨媾和之宣言日本加盟公文書已發表該文書係於本月十九日在倫敦交換書内由法國大使戡彭氏俄國大使邊建多羅夫伯爵英國外相葛萊氏三人署名略云本大使等奉各本國政府正當之委任聲請日本帝國政府加盟一千九百十四年九月五日在倫敦由法俄英三國政府間調印之宣言荷承閣下（指日本井上大使）表明勸誘方法遂獲呈進貴國政府之光榮其宣言書之文言爲 
　　法國俄國及英國政府互相約定對於現戰爭中不單獨媾和 
　　右三國如議媾和條件之際無論何同盟國非經他同盟國同意不得要求媾和條件已將同一文書交與井上大使並由井上大使復答云 
　　日本帝國政府對於本宣言之各條項充分且完全加盟云云（三十日） 
　　東京電四國不單獨媾和新協約甚爲滿足大博日本全國國民一致之賞讚（三十日） 
　　東京電英國皇帝墜馬負傷日本天皇特發優渥電報慰問（三十日） 
　　東京電二十八日京都府宇治火藥庫又有一賊濳入棉花火藥庫行竊已將火藥數箱搬出忽爲衛兵所覺該賊逐厲聲謂我非尋常人等語而逃赤羽事件人犯尚未就獲又出此事故官憲現於全國施非常之警戒（三十日） 
　　東京電此次授爵學者方面擬以穗積涑重田中芳雄山川健次郎氏等實業家方面擬以大倉喜八郎三井高保氏等奏請授予（三十日） 
　　東京電海軍大演習已於昨日終了 
（三十日） 
要聞一 
[法國負債日重]  
　　字林報九月二十七日巴黎通訊云英法兩國籌集戰費之法逈然不同英國加徵稅項務得巨欵而國人安然受之似無怨言法人視爲異事蓋法國從未如英國以苛稅加諸民間也法政府應付戰費之法在於借欵或借諸銀行或借諸民間籌募内債其道有二一爲國防公債其償還期自三月至一年不等一爲國防義務債其償還期須遲至十年短期債劵發行以來成效頗佳所以濟暫時之急惟國家待欵孔殷索償者紛至短期債所得區區之數未足以資挹注故財政總長近來公然宣言謂政府不久將發行大宗政府債劵此種借錢度日之法不過堆積債務以使後人清償耳惟法國一部份土地尚在敵人之手商務之已極凋敝若再加稅則非國人所能堪今除借債外别無善法可籌况法人今之努力作戰者正欲求今日之困苦經驗不復見於後世也設後人不身逢鋒鏑之禍則雖略付今日戰事之代價亦未嘗不爲公允當開戰之初法國每月戰費爲英金五千二百兆鎊今則加至八千三百兆鎊經費之浩繁殊足駭人聽聞其最糜費者爲軍械彈藥一項即賑濟難民與撫卹兵士家屬之經費亦視前大增成一與五之比例而正賦之所入則一年之内已視平時減少英金六千兆鎊較其出入相差遠矣 
[英人評論德國飛行家]  
　　華德日報曰倫敦晨報有飛行事之論說一篇據稱在開戰後之第一年中飛艇未嘗行有驚人之事故以英國人民之衆而記述飛艇之事故者殊不多見也即有之亦多謂徐伯林失策由是觀之可謂飛艇今已大失人望矣然就事實言徐伯林飛艇確未曾失敗蓋徐伯林飛艇所事所爲多不准逐端詳加討論即不能記述其豐功偉業之行爲也該報記者謂英國不知德國飛艇家之眞意故難以評斷其行爲事業又曰徐伯林飛艇在北海任搜索之職誠屬無價之珍寶器具惟其抛擲炸彈未有軍事價值然將來戰爭史中斷不能謂凡屬此類之中者一概棄而不錄也其用途不惟限於無月光之夜或長夜之月而其損失之數如因其面積大而易中彈所致者與所治之事較亦覺微乎其微也徐伯林飛艇於列隊進攻英國時或收隊回國時則未嘗有所破壞嗣後於大戰第二年間必有向所難能之事出現請拭目俟之可也 
普拉佛特白得斯畢由英軍大本營致書與倫敦晨報曰德人於其飛行事業之進步所以自豪者亦誠持之有故言之有理微論在空中即如由地下觀德國飛機其由遠處轉瞬而入火線之速率與騰空而昇之力量亦足令人大有感象若觀德國飛行家憑其機力奮勇而避吾軍之砲彈與持其靈便乘機而飛入霄漢使砲彈之白雲落後雖砲彈能尾隨其後哄然爆炸亦難損其毫毛等情情形尤多可師焉德國飛機爲阿維亞提克式一律當有汽缸六口之梅塞得氏發動機一部每部有馬力一百五十匹馬力雖不盡關飛行之事然若就擔負力言則馬力較重要於速力也現在英國當將其向來所有之飛機一律棄爲廢鐵而師法德國再求勝德之道凡有雙發動機之飛機當配帶大砲用榴彈射擊法國前敵初見此種飛機時期望甚鉅惟尚未有大砲耳 
編輯餘談 
[遊美隨紀（一）（遠生）]  
　　（十月二十五日）佐渡丸中 
　　余之不航海者七年矣今以數年來之宿願半年前之豫定偶遇一種機會遂於昨日（民國四年十月二十四日午前十一時）送我至於此六二二六噸餘美洲線之舟中可謂遂意已極余對於直接間接玉成我於行及慇勤送我含有無量之希望之諸友及今番之挫折驅我出國門之機會皆極深其感謝者也 
嗟夫吾人殆亦旣中年矣憂患之逐我而來者乃如此時巨浪之逐余船而翻弄之令余心旌與身體皆摇摇然余七年前自日本畢業回國留學凡六年六年之中每一次航海輙若挾無數希望慫恿自身令其自負一似一極大偉大人物者然坐三等艙吃雜煑著學生服身不滿七尺而心雄萬夫今余乃覺此等希望並逐年華與風浪而俱去余今日唯有一念以自存活即打疊如何做人之方法是也從前隨波逐流妄談國事自欺欺人竟歸何有回想起來畢竟誤於爲人之學余今能自决者即做人爲第一義愛國爲第二義未有理欲交戰爲政治界之一寄生蟲無自活自治能力而能與於家國之事者余旅行所持護照中照例由中美官署證明其非工人不犯美國某年議會禁例其實余雖非以作工赴美若余區區理想正在將來回國爲一純粹潔白自食其力之一種精神上之工人而已世間最神聖者莫如工人東方工人亦何負於彼而乃以爲禁令彼乃不知吾國袞袞之官紳與政客則游丐狗偷耳 
　　比年以來腐敗墮落憂患苦痛惜余文采不足自振未能如託爾斯泰之自作一卷懺悔也託之自懺不外回念生平姦盜詐騙種種犯罪無一不作腐僞之宗　形式之倫理虚夸之文學名士貴族富豪之生活無一不爲其苦痛紀念彼乃至中年而自求解决歸於安身立命之地吾曹經歷及解悟安能望託顧心理上之自虚而實由外而内漸逼漸近頓迷頓悟則相同矣 
　　嗚呼佐渡丸汝旣齎余此一線之希望而去矣其必令余歡欣鼓舞得大解悟而歸無可疑也余爲愛我成全我之諸友祝福余爲此船祝福余並爲自身祝福 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之影響]  
　　徐相之難留徐國務卿正式辭職總統仍再三挽留歷誌昨報惟此項辭呈經總統却還後徐國務卿雖暫時收下然帶病視事勢所不能從前似假非假旣難安心調理今旣不准乞休豈復能不正式給假且國務重要亦須有人負責因此總統再三斟酌决定仍照最初所說特任外交總長陸徵祥暫行兼代國務卿之職對於徐國務卿並不免職惟給予病假一個月俾得安心調理並聞徐氏日内將遷回東城五條胡同私第矣又據順天時報載稍據某要人云徐氏本袁總統所親信之人然自國體問題發生後兩人交誼似不如前之親密蓋徐相國爲眞心愛國之人心恐因改革國體釀成第三次革命極力向袁總統陳其利害無如改革派魔力偉大有左右一朝之勢總統爲所迷惑而徐相國遂心懷不安不得不假託疾病而即此重任總統亦知其然乃徐圖更換始則簡放張元奇於奉天繼則任張一麐爲敎育總長終則任錢能訓爲平政院長務使徐之羽翼盡剪而後及其根本今則諸事佈置妥善則徐相國去職之期當不甚遠也至國務卿一席因國體改革在邇無即時簡人之必要仍以楊左丞代理一俟登極以後官制改正再弓派人然大約不出外間所料爲梁士詒也云云 
　　清室之態度自國體變更問題發生後君憲潮流愈逼愈緊於是向所謂永遠保守之優待皇室條件亦因之連帶有所動摇最近清皇室方面亦注意此節故一面對於國民君憲之熱潮不敢或持異議一面籌畫接待修改之預備連日開會而不息者蓋亦以優待條件之修改爲研究的資料也在政府方面消息據聞將來此項條件可以長久不變者爲皇室之優待費皇室及王公之優待保護及王公宗室産地之免租東西陵之永久保衛均可以繼續履行餘雖修改但决不大事變更也清室王公大臣因優待條件修改之議發生曾有連次之會議其集會議性質雖非完全爲此然究以研究此優待條件之修改爲主與議者皆爲近支王公爲醇王載澧載振漙倫載濤載洵毓朗守護東陵之載澤亦回京大臣如世續紹英景豐陳寶琛伊克坦徐芳皆列席所議者大致以將來修改之時除由兩方派員磋商外如與原條件大致無所出入僅於名義稍有變通當然認可唯優待條件之修改當與新約相輔而行瑾太妃前日曾諭各王公大旨言隆裕前次之讓與今日之改革不相違背等之門面語其實言外固含有無限傷感意也各土公等擬議將來磋商此優待條件修改人員王公中已舉出漙倫大臣中已舉出世續又聞慶親王奕劻於二十五日由津來京與清室人員接洽後曾謁徐國務卿兩次所談亦係關於優待條件等問題你氏已允從中斡旋一切爲之援助云 
　　政府之預備聞政事堂以變更國體後一切事宜不可無討論之機關特於堂内組織國務茶話會該會每星期會議二次遇緊要時得開臨時會議又聞當局者現擬於下月召集各省國民代表選舉新皇帝後卽奉新皇帝於來年一月一號登基受賀内務部典禮司已採擇上古樂譜督飭樂舞生演習以備登極日奏舞 
　　防亂之一斑聞政府以時屆冬令又值國體問題發生之際各省盜匪充斥海外黨人亦思乘機歸國濳圖起事難保無密輸軍械情事特於日前分電各海關監督令嗣後遇有輸入貨物一一嚴重檢查如發見禁制品即照律處分云云又北京居民近因國體熱潮甚爲惶恐兹復有最大之謡言謂京城將行特别戒嚴以防黨人借反對君憲突出擾亂嗣據確實調查而得其謡言之來由蓋因内右二區張署長日前交諭各所警士驅逐擺攤營業挪移碍路石塊並飭各商店收去門外招牌該警士等辦理不善一若清除街道預備戰鬭也者以故人心摇動不遑寗處雖事後知其誤會不見眞有若何動作然一時居民已受一虚驚矣 
　　資格之趣談十九日順天時報云昨有二三政客聚會一堂談論如湧少焉一客忽起而問曰中國將來之國體必由民主改爲君主已無躊躇之餘地惟將來新帝國君主果以何人擔任之實爲今日所剩之一種有趣問題未知諸君所見果爲如何他客答曰凡君主爲掌持一國主權之第一人中國將來之君主最有特别之意味蓋此次國體之變更全因共和不適於中國故改爲君主以救濟國家是以將來苟爲君主者不問何人即位必不可不爲具備完全資格之第一人物乃列舉所理想之十大資格披露於左一家世之清良二容貌之完備三身體之强健四子姓之繁衍五政治之閱歷六施政之才略七實力之把握八愛民之至誠九國民之德望十外國之好感衆客閱畢抵掌稱妙惟附有云若有人備具此十大資格者是殆近於理想的所求之君主吾人必應首先推戴其人奉爲君主縱對於此項資格有多少缺漏亦無不可客退乃錄當日趣談以供閱者一粲云云 
　　徐榮之遲行册封庫倫活佛爲博克多哲布尊丹巴呼圖克圖久經任命徐紹楨榮勲爲專使唯徐榮兩專使以諸種籌備一時難以齊全故至今尚未首途近日外間又喧傳兩專使三兩日中即啓節赴庫者兹從某方面傳出消息徐榮兩專使本有即日赴庫之說唯政府以中國國體將有變更並變更之實行爲期已迫所有册封庫倫專使之行程因之又須展緩蓋以國體變更之後庫倫册封文件又須改給故母寗俟國體變更後再爲册封之實行以免將來之週折也 
[周學煇辭職未准]  
自華新公司組織内容發表後外問以該公司所享權利獨優頗滋議論該公司督辦周學煇氏深恐疑謗交乘反於公司前途有妨未敢貿然奉命曾託言才力不勝呈請辭職當奉批令慰留略云該員究心實業夙有經驗公司創辦伊始端賴總理重人應即遵令任事所請著不准行云 
[孫毓筠致諦法師啓]  
　　佛敎講習會聘請諦閑法師講經兹錄孫少候致諦法師啓文云蓋聞驚峯善誘鹿苑宏宣實賴繙經尤資講論是以邱樊之彦安遠擅奇都邑之師生奘競爽跡殊喧寂道無别差伏維諦閑法師秉五時四敎之傳宏一心三觀之旨渡杯滄海卓錫京畿敷講五旬普施四衆元首回其容照異國翕其歸心毓筠爰集勝流更張壇席冀得宏宣奥義大闡閶音敢虚上座之儀佇演大乘之法伏望我法師施此功德愍彼沈淪攝緇道場啓鉢法乳庶使權實之敎迴向不迷眞俗所求隨分各得仗我佛力用宏漢京稽首慈悲允兹誓願孫毓筠謹啓 
[津浦路案之裁决書（三續）]  
　　第五乘亂吞欵揑造報銷一款查民國二年十一月十日趙慶華密陳寗省叛亂津浦南段先後辦理情形概要書内附列僞職人員銜名事蹟清單有僞車務總管馬俊才將車站應解之進欵五千六百餘元解送僞局長徐申伯收用徐申伯將車務進款五千餘元攜去逃遁等語又二年十月八日孟錫珏蕭俊生趙慶華聯名致交通部代理次長電内稱南段軍事用欵現經葉委員電開工程機務電務車務材料等處以及各處加薪共需二十萬八千五百元尚有未經查齊之款爲數尚屬無多等語旋於十二月七日將浦口辦事處臨時加薪數目清册報部查核總表所載計洋三萬九千一百九十二元七角銀五千零七十八兩一錢三分其工程機務電務車務材料等處報銷迭向交通部咨取僅據送到民國二年分及三年一月至六月分收支計算書欵目不明無從查核訊據趙慶華供稱二年十月八日電報所開損失數目計二十萬八千五百元均係約數其實用過數目不過十餘萬元此欵是預備攤在每月報銷之内另列一款關報三年年報底子有軍事損失特别開支可向洋賬房調取等語據袁齡供稱趙慶華充南叚會辦時總局有電調查各處軍事損失用欵曾代擬洋文信分致各處各處亦經開來約數惟現由部中查過實無專案報銷經部電詢路局覆稱此款在每月計算書内分目列出惟名目不甚相符無軍事損失字樣昨由路局派來洋賬房二員言各處領欵單全是列在一起並未將軍事彌補費另行開列須就原單逐一挑出方有眉目當屬伊等卽照此辦理等語旋准交通部將洋賬房檢出賬單賬據咨送到院當以此項單據凌亂無次難於清算電調路局經手人員來院說明據稱軍事用欵係匀攤列入二年七月至三年十二月分資本營業兩項計算書内並無專案報銷賬單上均有紅線符號並有另紙簽註數目等語查原送表目所開總數共計十六萬九千四百十八元九角三分就該局另紙簽註之數與清單賬及計算書核對大致尚屬相符惟所送單據軍事用欵與普通用欵混合不分該局僅就賬單册内另紙簽註軍事用欵總數其計算書内又無說明且查表中所列軍事加薪之數與二年十二月七日報部清册數目不合嗣經該局聲明錯誤並補送單據更正表册前來始得勉符前數第六縱容站長需索陋規一欵據趙慶華供稱各站站長不聞有需索月台費車底費及掛龍頭掛鈎等名目惟從前蚌埠站長鄭鴻賓收受規費曾經懲辦等語經咨請江蘇巡按使飭警廳就南叚各轉運公司逐一傳詢准覆稱訊據各轉運公司經理馬德祥等供稱代客轉運貨物除照給車費外並未給過私費站長亦未另索車底費及掛龍頭掛鈎各費用其月台費一種係車站港務處經收爲上下貨物長夫運送之費每石銅元二枚每十噸大洋七角如由站運送下船運費共大洋二元五角除此以外未有他項規費等語查該經理等所稱之月台費即係裝卸脚力費曾由路局規定章程尚屬無關弊寶第七包庇私人賞罰紊亂一欵内分五節（甲）鄭鴻賓營私舞弊一案係由天津地方審判廳判决經本院咨由直隸巡按使飭廳提取全卷並聲明如何釋放情形旋准覆稱據該廳長詳稱此案於民國三年八月八日判决合併處徒刑六個月於八月十四日送同級檢察廳執行至釋放一節因鄭鴻賓在押抱病准予取具連環舖保暫行保釋嗣經屢簿執行鄭鴻賓因病未到追問原保人責令提出保證金三百元没收在案等因並准咨到全卷一宗查核無異（乙）梁兆蓉虧款濳逃一案查前蚌按貨票司事梁兆蓉係於三年二月八日濳逃計虧款三千三百八十一元有奇當經車務總管余　詳請路局分别飭緝旋由路局通令三叚警務正叚長嚴行查緝並函請直魯蘇皖四省省長飭屬協緝各在案嗣因查緝無蹤復經總局飭車務處查明來歷責合原保原薦人將梁兆蓉交案訊究並因梁兆蓉捲逃事將帮站長嚴祖述車號司事黃龍標先行開除分段長唐尚文查令嚴究是該局辦理此案尚無故縱情形（丙）滁州站長周錦潼於民國元年九月間充南宿州站長時曾因糧石堆積車少不敷分配爲利興捷成裕通各轉運公司所探告又因違抗稽查電令半途截留車輛經南叚總辦陶遜記大過一次降爲學習站長二年七月南軍倡亂站務需人由車務副總管陳某委爲蚌埠站長任事月餘輿論反對以爲蚌埠煩劇非周所能勝任遂改爲滁州站長（見余垿詳總局文）查此事尚不在趙慶華任内（未完） 
[北京醫學校之紀念會]  
　　各室之内容北京醫學專門學校於前日開紀念會並於昨日柬邀各界到校參觀兹將該校内容誌其概要如下 
　　校址爲前清醫學館民國元年該校創始之際由敎育部領到蠟製模型及骨格各一具顯微鏡一台英文醫書二十八册均醫學館所留遺陳列於此亦木本水源之意也校中約分八室一爲凖備室如解剖組織胎生之標本圖畫照相模型均在此室　製造爲敎授之凖備一爲解剖室蓋實地研究解剖學者之基礎也一爲解剖標本室其中陳列各種標本以爲解剖學之證明一爲組織實習室蓋細胞出自細胞旣爲學者之定驗此即爲在顯微鏡下研究細胞及其産物之學科之室也一爲模型陳列室此室陳列者多爲胎生模型人生初爲一細胞其數漸增變爲無景數細胞而成個體胎生學者研究其變化及次序誠極有趣味之學科也一爲細菌敎室查細菌學一名微生物學世之殺人無敵者莫細菌若蓋其體么小無倫非人目力所可見每於不知不覺之中侵入人體致啓劇烈疾病奪人壽命故疾病原因細菌居其大半求病源而治療之考菌性而撲滅之乃本學之歸宿此室之爲用如此一爲培養基製造室細菌亦生活物之一如能滿其要約則於一定狀况之下發育增殖製造培養基即所以求滿其要的顧菌類甚繁要的各異而培養基之成分製造之方法因以殊焉此室陳列各種試驗器具使人增長見識不少一爲細菌分離室細菌廣布於宇宙無地無處無時無之故其種類亦至繁大分爲病原菌及非病原菌二者屬於醫界之範圍内者爲病原菌旣爲疾病之原因是欲診斷一種疾病非明識其爲何菌不可此細菌分離之所必要也該室即爲此而設將細菌分離而鏡檢之培養之則病之診斷益爲確實治療之術亦益確實矣 
　　張氏之演說敎育部張總長在醫學校演說云今日爲醫學專門學校三週紀念日校長湯先生係舊日相識極爲熱心之人民國元年到京辦理此校三年内辦理情形適才經湯先生報告極爲佩服凡學校之精神視校長之精神爲衡故觀校長之精神即足知學校之精神至於醫學中國現在甚爲衰乏然中國自黃帝時醫學即已發明靈樞素問之書已出其後有扁鵲倉公諸人繼而光大故中國醫學實爲一種神明之術不敢菲薄但中國醫學由實驗而來彼時禽獸草木之名均未明確其後經無數文人學士所成爾雅方言諸書尚有未能盡明者此由後世文學與語言分離之故也若神農嘗百草雖不如今之藥物俱由化學而來然確亦言之有理惜其道或不傳試觀本草諸書所言藥性寒温甘苦無一不當但至今日則日益衰微不能有所發明大抵世界學術之至美者厥爲醫學是以有人說文明的極點祇有醫學無兵學昔孟子有言函人惟恐傷人矢人惟恐不傷人醫學者之心即函人之用心也夫人情所至苦痛者莫如疾病與死亡爲醫者之心即欲使世界有疾之人日益減少則世界亦日趨太平故醫學實爲學術之至美者今日醫學俱根據於解剖生理化學等種種科學而來故明確有據日本昔日醫學與中國同自和蘭學輸入亦漸變而爲今日之醫學情形殆與今日中國相同蓋學術者非有國界的通世界只是一樣惟是從現在中國國立的醫學北京大學雖有醫學科尚未成立祗有北京醫學專門學校一所辦理三年居然成績如此甚是不易所以希望諸生以後至須體貼校長之苦心孤詣對於醫學專心一志研究發明如何可以濟世救人其他可以不必理會更進而言之學醫者以慈悲爲心道德固已高尚若一志不懈不獨一已之道德日高而民德亦相與增進此實至所希望也 
[江蘇之國民代表]  
　　南京特約員 
　　江蘇國民會議初選舉業經遵照令定日期一律選舉完竣報告覆選監督核定備案並由初選監督依法交付當選證書於各當選人此次統計全省投票數及調查所得認爲有權者之人數相差甚多一由有權者對於本届選舉其興趣大率冷落又有人以時局變幻無定殊無選舉之必要故棄權者約占其小半數當選票額及人數依法應於調查合符各項資格者之人數中比例分配乃因棄權者之影響二十日選舉未能即行按照比例人數選出大率二次選舉方始足額且本届辦理選舉籌備急促經費縮小第一步之調查即未能饜足輿望所得之數已不精確復有多數之棄權者發生初選舉情况遂如秋風蕭颯矣 
國民會議初選舉若在平日其事縱有關於憲法猶未能聳動社會耳目至於此次乃國體問題之决定即操於國民會議初選舉所組成之國民代表之手然則此初選舉當選者即爲决定國體之張本人焉得不使社會注意蘇省身當初選之衝者雖覺寂寞寡歡萎靡不振而立於圈外羣衆咸睽睽於其行動未嘗少輟各縣於初選當選人選定本人承認後在三人以上者三十一縣尅日舉行互選國民代表現已一律選出電告覆選監督其三人以下者共十七縣又江寗雖爲三人以上亦併合其内互選出國民代表至投票决定國體約在十一月三日或四日各縣之國民代表已有　來省者 
　　當選之國民代表其人格地位不問而可知爲高尚優秀之才俊蓋非是固不足當代表之榮名然其未當選以前其心理種種殊可玩味并可知其民意濳伏動眞相心理雖複雜大致分兩派一爲對於决定國體實恐懼不堪其意以爲國家事雖人人有責然而獨非現今時代所可行故初選舉時即運動本籍不入選以避代表然而無用此縣不舉而他縣選出矣才俊爲國之寶不令投閒其情足欽又一則明知事已如此果扭扭揑揑一步三摇終久醜媳婦難免見公婆不如犧牲一切坐以待之或幸而免則天意嘉厚優禮叩祝焉不然則聞命即行熱心形於顔色而其中心濳伏之苦痛實難言喻故心理雖殊而結果則一也其頭角峥嶸在本省服務而著聲望者有如淮安代表談荔孫南京中國銀行行長常熟代表曾樸江蘇清理官産處長高郵代表馬士杰運河工程局長儀徵代表盧殿虎省署敎育科長丹徒代表柳保和等其餘亦多係局長顧問科長名繁不悉記 
　　二十六日正午政務廳長曹豫謙金陸道尹俞紀琦諮議處長王莘林江寗鎭守使王迁楨宴請已到省之國民代表全國請願聯合會長沈雲沛之子仲長亦蒞省門日坐馬車拜客國民代表則枯坐旅舍研討民意之所向冷熱異觀好看煞人 
　　附江蘇全省國民代表姓氏錄 
江寗夏仁虎　句容俞仁愈　溧水蕭文淵　高淳陳紹杰江浦禹桂華　六合孫錫恩　江都張鶴第　儀徵盧殿虎東臺朱景星　興化顧碩　泰縣王貽哲　寶應劉鍾英高郵馬士杰　吳縣彭榖孫　常熟曾樸　崑山吳景陽吳江周孚先　松江謝葆鈞　上海丁熙咸　南滙葉秉衡青浦胡德良　奉賢孫熾昌　太倉毛祖詒　嘉定戴思恭寶山金其照　崇明張模　武進龔承祖　無錫楊春　宜興儲南强　江隂繆荃孫　靖江劉承均　丹徒柳保和丹陽厲鍾麟　金壇巫光烈　溧陽查鰲　南通徐安仁如臯劉寶泰　泰興孫銘　淮安談荔孫　淮隂魯楨泗陽葛爲輔　阜寗王以昭　鹽城郝儒琳　豐縣李慶恩宿遷葉蔚　東海沈仲長　贛榆許鼎年　沭陽程肇禔灌雲張福來 
　　金山川沙揚中海門漣水銅山沛縣蕭縣碭山邳縣睢寗以上十一縣由江寗初選人四十七人選出　李國銓　隨勤禮　陳祖詒　侯必昌　王吉檀　甘鋐　孫雄　楊鑑榮　錢應清　楊運垣　餘一人未到上列十人分補未選出各縣充代表 
[湖北近日之防務]  
　　新頒戒嚴條例鄂省近因國體問題謡言孔多特提前舉辦冬防加緊戒嚴由王將軍與叚巡按商定軍警會合戒嚴條例公布尅日施行其文大略如下（一）省城内外駐紥各軍隊之警戒區域如附圖所定（鄂第三旅五團警戒城内山前六團山後北洋第二師城外）各軍隊對於指定之管區内負完全警戒之責任（二）住將軍署鄂騎兵一連每日派兩小隊（每隊五六騎）晝夜輪流不拘時刻在城内梭巡以以資鎭定（三）各軍隊之警戒區域當視地面之大小逐日分派隊伍若士班到處梭巡若在緊要地點内者夜間亦須不時派隊巡查（四）長虹橋及巡司河以南之警戒區域歸北洋第二師之步兵砲營擔任其警戒地段之區分由該師規定（五）各軍隊對於警戒區内之實行辦法須報告將軍署以備查攷（六）各警署於各崗位設置崗兵之外應於夜間輪派警士若干到處梭巡（七）警備隊於畫定分管區内輪番派隊出巡與陸軍同（八）各軍隊於警戒區内除派隊梭巡外尤須多派密查以資偵緝（九）各城門稽查官警備隊於出入一切人等所携行李箱櫃包裹概行嚴密檢查（十）各軍隊巡查互遇應通報當日口號並互相敬禮 
　　中央重派偵探漢口爲重要商埠黨人每於此濳設機關秘密設計故中央各部處前俱派有高等密探駐漢偵緝舉動隨時報告或請當地軍警拿辦 
 
 
 

Page 7

 
 
今夏各部處因該密探成續殊鮮徒縻薪公已一律撤回刻因國體問題謡言四起統率處遂復派偵探汪某陶某鍾某等三員來漢偵查一切因以秘密爲職務故不以眞姓名告人日昨往謁王將軍亦不呈遞銜名係投入公文即奉傳見云 
　　嚴密檢查郵件湖北各郵局因地方已宣告戒嚴所有寄出入各郵件均任警察廳署派員檢查遇有字跡相同之函件在五封以上分投各地者即行拆閱兹因各地謡言頗盛武穴郵局又獲民口雜誌等禁書軍巡二署復加派委員駐局檢查凡往來信件無論其可疑與否多被拆閱然後加封蓋查驗訖戳記投遞如文字稍涉嫌疑即扣留查究 
[南京快信]  
　　齊覆選監督致籌備國民代表事務局電蘇省定下月二十五日投票解决國體 
　　中央電飭齊覆選監督蘇省選舉經費只准開支一萬五千元 
　　齊巡按現籌議五年度蘇省增入各項稅欵約計四百五十萬擬請免加賦業經詳細咨部頃得部覆照准 
齊使委李毓東吳毓芳赴京印鑄局領取江蘇六十縣新印 
地方通信 
[揚州]  
　　逮捕黨案嫌疑人邇來軍警行政各機關疊奉層憲密飭嚴防匪徒來揚造謡生事故近日對於往來旅客稽杳頗嚴昨經駐揚步隊第一百五十一團團部偵探孫某稽查客棧時見有達士巷吉祥客棧内住客夏松亭一名形跡可疑即回部密告陳團長親率所部探弁往查檢視房内行裝物件竟有僞旗僞文等件上有孫文肖像隨將夏拘至第七十六混成旅部經張旅長密訊多時飭委陳團長與劉參謀將夏帶至縣公署會同審訊後當飭釘鐐收禁 
　　宣講軍政員蒞揚總統府衛士武官葉柏齡及軍政宣講官劉應申等由省垣來揚宣講軍政要旨已於昨晚蒞揚住天成旅館定於今晨（二十九號）九時在皇宫及舊府署召集各營　隊前往聽講 
[鎭江]  
　　　查生計委員蒞鎭中央政府派出調查蘇省生計委員向瑞琨潘復二君現已抵寗由齊巡按使遴委特派員隨同調查定於日内蒞鎭調查後即赴常州淮揚一帶巡視 
　　軍商衝突和平解决鎭郡裕泰昌銅舖與陸軍警察互相毆傷一案經駐鎭要塞步兵第一旅龔青雲司令電禀上將軍署飭查並經丹徒縣章知事提案研訊飭行警所查復又經寗紹同鄕會董事朱中孚會同商會總理吳澤民電禀軍使兩憲各節情形已迭誌前報兹悉日昨朱中孚吳澤民二君函邀龔司令王警務長在商會集議以此事各有不是之處且係互毆成傷爲軍商聯絡感情起見以和平解决具詳軍巡兩使了事 
[南京]  
　　第四師範開秋季運動會江蘇省立第四師範學校於二十七日開第二次秋季運動會自上午九時起至下午四時止來賓約五千餘人兹將運動次序錄下（上午）一開會奏樂校歌運動會歌全體二普通體操練習單級敎授四年級三並通體操連續棍棒第一部三年級四唱歌遊技砲隊附屬初等一二年級五二百二十碼賽跑各級選六行進遊技晨曦初上附屬初等三年級七普通體操連續木環四年級八障礙競走各級選九應用體操旗操附屬高等二年級十行進遊技磯之波附屬初等四年級十一競爭遊技雪恥揚威預科十二器械體操鐵槓各級選十三拳術三年級十四行進遊技籬光菊影三年級十五兵式排敎練二年級十六應用體操擊鈴一年級十七四百四十碼賽跑各級選（下午）十八普通體操各個第四十二敎程講習科十九普通體操連續球竿第二部二年級二十普通體操連續徒手預科二十一拳術二年級二十二行進遊技東海横流二年級二十三普通體操連續棍棒第二部四年級二十四應用體操美鈴一年級二十五普通體操運續球竿第一部附屬高等三年級二十六應用體操支持式短棒二三年級二十七行進遊技澄潭印月附屬高等二年級二十八應用體操曲竿附屬高等三年級二十九器械體操平台各級選三十兵式連敎練三四年級三十一八百八十碼賽跑各級選三十二競爭遊技馬隊衝鋒預科三十三普通體操各個第九十一敎程三年級三十四拳術一年級三十五行進遊技秋雲蔽日一年級三十六普通體操連續啞鈴第一部附屬高等一年級三十七抽籤競走各級選三十八閉會奏樂 
[湖北]  
　　紡織四局營業之發展湖北紡織絲蔴四局前因官辦不能獲利招商租辦歷年以來紡織兩局頗獲盈餘緣二局規模較絲蔴局爲大出貨又能供西北各省之需現自楚興公司接辦以來又極力整頓紗布營業紡織兩局内已設有二十餘廠司事機匠工徒增至五千餘人較前清應昌公司承辦時約增十分之二惟各司事不無弛職現徐榮廷總理特擬於織布局組一工藝研究所畫定司事工匠兩班仍就二局各廠司工輪番入所研究以期培養成材現已商由該局副理張松樵起草章程併擬往滬粤延工師承乏敎務至繅絲局因歐戰銷數頗不及從前惟秋後本國絲商多屯買因之該局存貨一空近已加工趕繅以應巿需惟製蔴局迭次虧折該公司接手後即改辦織提花布迄今三載亦頗獲利内容日漸擴充女工已增至三百人近來益加改良如織出柳條斜紋電光愛國各布皆頗緊細現又添織羽布較歐貨尤見光彩且定價便宜社會咸爭購焉聞四局今年發達原因一由於國人提倡國貨一由於歐洲紗布不便輸入故得獨操勝利將來結算本年盈餘約在二十萬元左右云 
雜評一 
[醫與佛（步陶）]  
　　醫以濟世救人爲天職佛以普渡一切衆生爲不二法門然世有醫而不能令人必不誤死於藥石世有佛而不能令無邊孽海必成天國此非醫與佛之有負世人也良以病菌襲人恒百共術以相迎合而醫者投藥又恒苦多而甘少故明知死期難免而甘於片刻歡娱以遥拒盧扁於千里之外者正復不少至以佛言則更衆生墮落孽障已疊千重衣缽空懸不絶僅如一線而假其名以爲歷朝廊廟間所點綴者或且視爲新式清談之特别資料焉然則濟人之醫而轉因以助殺救世之佛而轉用以引魔醫與佛之始祖而有知其太息痛恨之情狀寗將有旣耶然而今之所謂病夫方沉沉未寤也然而今之所謂善士士方津焉其自　道之也雖有語者誰其聽之哉誰其聽之哉嗚呼 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌謡言黨人起事之防備]  
　　製造局門禁森嚴上海鎭守使因近來謡言蠭起防務加嚴飭將製造局進出人役一律檢查如無證照不能出入惟江南船廠附設在内該廠爲營業性質承接修造官商船隻事頗忙碌船上員役進出不便故昨由該廠總辦商明鄭鎭守使特製白布徽章上蓋江南船塢總辦印信發給船上員役佩帶以便進出　　步砲兵分派防守政府因上海地方不靖加派北軍南來鎭懾此項消息已兩誌報端兹聞此事主動爲上海鄭鎭守使鄭君因近來又有黨人起事之謡深恐滬地現有防軍兵力單薄因思北洋陸軍第四師第十三團一二三營前在上海防守製造局極爲得力於上海情形尤較熟悉特電禀統率辦事處及陸軍部請將第十三團仍調來滬駐紥協同防守嗣經處部查得該團一二三營自調回直隸後其官長目兵因出防日久内多請假回籍尚未歸伍若欲按籍徵回一時未能立集值此防務緊要未便稽延時日查有第四團砲步兵三營現駐馬廠等處可以抽調故特派撥南來會同防守聞此項北軍現已自防地出發分批南來其第一批將於今日抵滬其餘亦隨後即到並聞抵滬後分紥于吳淞口南北兩石塘獅子林各砲台及上海浦東等處又得另一訪員報告與前略異據云陸軍第四師所部砲兵第四團管轄之第一第三兩營曾於去年奉部飭由該團陳團長在天津馬廠地方督率來滬分駐滬軍營舊址及炮隊營兩處藉以保衛製造局近由第四師師長楊善德君查得上海西鄕之龍華地方亦有軍廠距離徐家滙　僅有三里尤爲華法新闢馬路與租界毘連將來滬寗滬杭兩鐵路接軌工竣交通衝要亟應加添兵力以資鎭懾業已呈田陸軍部允准再將該團之第二營全部砲兵官佐一併調滬所有該營車砲十尊隨帶來滬現楊師長已接　馬廠來電以該營官兵槍炮均已出發准定十一月二號抵滬昨日楊君已飭陳團長預備駐宿處所一俟到埠即飭速赴龍華駐防楊師長又以蘇浙交界之楓涇及松江兩處均爲滬杭路線經過之處當此謡言迭起防範宜嚴所有該兩處車站之防兵自應增添以厚兵力是以呈奉陸軍部核准添兵兩團計共六營尅日南下現已配定以一團駐紥浦東各鄕鎭及製造局一帶尚餘一團着令駐防松江楓涇兩處兹已將添兵駐防地點分别呈報江蘇馮上將軍曁陸軍部等查照請即分飭駐兵地方官廳示諭人民母庸驚疑云 
　　巡緝員又來報告本埠自福田菴路淞滬崗巡張萬福古衛生被人砍傷後謡言尤盛不曰黨人某夜起事　曰黨人如何舉動言之鑿鑿一若果有其事者而究其實則大都爲捕風捉影之談各處偵探每多摭拾浮言張皇報告以致人心皇皇反現不靖之象此等消息報章已書不勝書乃日昨浙江將軍行署駐滬巡緝員趙某又分赴軍警官廳報告謂偵得黨魁何海鳴現派黨徒來滬已在城廂内外組設分部二十餘處每處備有火油兩箱炸彈二十個各招無業之徒希圖縱火搶刦擾亂秩序請爲嚴防等情軍警兩界得報後當飭部下偵查戒備以防不測 
　　體而人暫免搜檢淞滬警察廳長徐君昨日諭飭各區署所隊略謂現在謡言已息匪徒不敢鴟張以後對於防務仍宜愼重巡察不稍怠忽緊要地點仍用雙崗與巡邏隊等常川梭巡以資保衛惟每晚九時以後在華洋交界處所將由北往南之行人車輛分别查搜一事恐長警等未能盡察來歷不免與體面商人稍有阻碍是以暫免搜檢倘遇果有形跡可疑或三五成羣者方准搜查盤詰以示區别而免淆混 
　　法租界防務加嚴法捕房石總巡因法租界内相繼破獲黨人機關華界又謡諑繁興人心惶惑所有民國路十六舖斜橋等處均與華界毘連自應嚴爲防堵業於前晚起凡華法交界各處之巡捕均派雙崗並派出越捕若干名持槍實彈分往新老兩租界嚴密查緝以保治安 
[又有黨人逮捕]  
　　法捕房探目沈德福包探姚金福金九林昨晚偵知有黨人蕭國卿張金海匿跡法新租界納格拉路慶平里十八號門牌當即前往將蕭張拘獲抄出手鎗兩支解入捕房石總巡飭令管押聽候訊究 
[新舊道尹實行交替]  
　　新任滬海道道尹兼特派交涉員周金箴君原訂十一月日履新嗣因迭奉政府催促故已於昨日（三十號）下午二時先行接任兹將交替手續及紳商感戴舊道尹之公電與頌詞分别錄後 
　　交接之情形昨日（三十號）上午十時先由前任道尹楊小川君特派秘書秦銘直將印信賫至靜安寺路周君寓所周君接受後遂於下午二時乘坐汽車並有員役衛隊多人擁護而至經前任楊道尹延入大廳是時上海縣沈知事淞滬警廳徐廳長以及所屬谷職員均已分班站立俟兩君交接行一鞠躬禮後彼此各向新舊道尹行一鞠躬禮移時復由周君延見各職員諭飭留辦移交（因係臨時改期交代未及辦竣）聞各科人員惟機要財政等重要部分略有更動其餘一律照舊周君諭畢又與楊君晤談良久擬就呈報交接電稿並照會各領事公文旋即各回庽所（楊君已將眷屬遷至愛而近路某號洋房）各屬職員亦各散去 
　　呈報之電文兩君交接後即拍電呈報北京政事堂統率辦事處内務部轉呈大總統並分電宣武上將軍齊巡按使電文如下本年十月二十二日承奉電傳奉大總統令（申令已見前報從略）晉鑣遵於三十日下午一時接印視事晟遂於是日交卸篆務除另文呈報外謹先電陳周晉鑣楊晟叩陷 
　　通知之照會新道尹照會駐滬各國領事略云本年十月二十二日奉本國大總統任命（從略）此令等因奉此本官遵卽擇於本日下午二時蒞任視事相應照會貴領袖貴總領事請類查照 
　　案牘之清理兩君此次移交因時間匆促除印信及各職員名單等件臨時移送外其餘案牘繁多未及照辦者均由原　各員清理再行點收聞須旬日始能辦竣 
　　紳商之公電江蘇巡按使齊鈞鑒楊道尹在任二年勤求民隱洞燭物情綜核名實雖無赫赫之功酌濟寛嚴雅拘休休之度會值瘡痍甫復歐戰方殷猶能恤商勸學輯睦華洋調護維持苦心孹畫地方秩序賴以粗安今奉量移攀留乏術去思彌永遺愛弗諼紳商等採取輿情未敢瀆請謹略舉梗概以聞伏乞垂察據情轉電政事堂代呈大總統備核爲幸上海紳商莫錫綸姚文枬陸文麓吳馨黃慶瀾賈豐臻張煥斗郭廷　丁熙咸毛經疇凌紀椿趙鴻藻臧潔錢允利朱佩珍沈鏞朱開甲顧履桂蘇本炎陸熙順葉逵穆湘瑶姚曾綬干城李厚垣沈惟燿鍾椿淦等二十七人謹叩 
　　公餞之頌詞南商會等八團體前日（二十九）午後一時在城内也是園公餞楊道尹錄其頌詞於下中華民國四年十月滬海道道尹楊公小川卸任入都上海南商會上海敎育會救火聯合會新普育堂慈善團閘北慈善團普益習藝所大通公司等謹聯合八團體公餞於也是園中誌去思也念宼公之德政商民無策以攀轅羡疏老之清風士夫情殷於祖帳蓋我公之於郡人也水乳交融至深浹洽兹聞去任同人等其情有不能已者溯我公蒞任以來載更裘葛爲商業謀進步提倡則心力交縈爲敎育謀改良蒞校則訓勉備至本年農商部設立國貨展覽會我公任徵品無日不與工商接洽卒以上海出品估全國之多數而精美過之又以滬瀆爲華洋雜遝工商薈萃之區必先融洽感情父涉乃無虞棘手必先破除隔閡官商則遇事和衷其平日一言一行無不可爲長官模範者誠以我公秉承家學有自來矣即　最近之政績而論前次風災淞滬各郡損失至重我公不避風雨詣勘災區徧地鴻黎慨捐鶴俸其秉性慈善誠又加人一等矣至於地方公事以及火政曁各善舉凡有關於民生者靡不殷殷垂詢拳拳在抱凡諸德政有口皆碑今日鴻泥誌印唱陽關而紀去思他年　纛重來任封圻而蘇民望謹晉一觴爰爲是頌上海敎育會上海南商會救火聯合會新普育團閘北慈善團慈善團並益習藝所大通公司等謹頌 
[浦東閙學怪劇之第二幕]  
　　浦東北蔡鎭小學校今年夏間因欲借用該處崇慶寺正殿遷移神像被住持僧長齡煽惑鄕民女巫聚衆搗毁校具拆去紳董房屋案經南滙縣馮知事查緝首要分别懲辦仍飭該校長蔡頌堯等恢復學校照常招生開課在案乃近日又有謡言廣貼匿名傳單内云約日拆毁學堂神像定須遷回原寺並將蔡龔二董衆人齊心咬死以鑼聲爲號聚集崇慶寺前執行等語該校董等正在報縣查辦問詎於前日（即二十七號）下午四時突有鄕民數十人擁至廟前將從前遷去之神像十四尊舁回崇慶寺内並將校中器具搗毁不少故蔡校長昨特來滬禀報道尹公署請飭該縣查辦 
[私造鈔票案照章引渡]  
　　自稱江寗將軍署駐滬密探之天津人王永清（即王樹丞）與吳桂芳（即吳桂芬）在新閘梅白克路三德里五百三十八號門牌愛而近路鴻興里九百九十五號門牌及閘北四區轄境永順里等處私造蜀鄂兩省僞鈔票經人密告新閘捕房派令中西包探先後將王吳及刷印人陳根寶陳金生並吳桂芬之子吳阿和吳德和連同機器木印紙張以及已印成未印成之各種僞票函件照片等物一併解送公共公廨迭經中西官訊供判吳德和年幼先行摘釋吳阿和陳金生各交三百元人洋並保王樹丞吳桂芬陳根寶押候會商核辦在案昨由捕房將一千人證併解公廨請示由原審員王襄讞會同美畢副領事在樓上會客間安設公座命將王等帶案即由政府代表穆安素律師投案譯稱此案迭經堂上訊明被告等私造蜀鄂等省僞鈔票與中國政府財政有關應請照章引渡中西官即宣布判决判王樹丞吳桂芬陳根寶連同抄獲之各種詩據等併解鎭守使署訊明核辦吳阿和陳金生仍各交三百元人洋並保如六個月内再有犯法行爲責令保人賠洋三百元 
[大沽路刦案已破]  
　　匪徒沈阿福（　烏龜阿福）曾於西曆一千九百十四年三月十五號在泥城外大沽路糾同李金標李仁卿（即長卿）等持械截刦女子唐毛媛值洋一百六十元之金鐲並開鎗擊斃唐女家飯司吳永昌逃逸飭緝未獲兹沈與兩李均匿居法租界當經法包探將沈等三人緝獲（沈等在法界逮捕詳情已兩紀前報）旋爲老閘捕房捕頭得悉於前日派令包探錢壽生王寶生恊同一百九十六號西探投請法捕房將沈與兩李一併提回收押昨晨解送公共公廨經王襄讞會同德副領事師謀君略訊一過判仍帶回捕房候查明所犯各案於下禮拜六再行解訊 
[官商歡迎日本議員團]  
　　日本衆議院議員團十二員由江寗乘車來滬遊歷已於二十九日抵埠經紀昨報兹悉前滬海道道尹兼駐滬特派交涉員楊小川君雖已卸任仍會同新任周道尹並各當道與南北商會總協理及商界有名人物定於十一月一日午後一時假張園開會歡迎公同攝影昨已預備一切矣 
[求新廠承造駁岸]  
　　工巡捐局推放沿浦岸線建築輪埠一事刻因浚浦局挖泥工程已挖至王家碼頭附近故堆砌水門汀駁岸之工程已由求新廠擔任承包現正開工築造先在浦畔規定最闊處所如生義碼頭新碼頭等處釘椿用木板遮攔即以浦中挖起之泥塡築以省周折 
[莫子經代理工巡捐局長]  
　　上海工巡捐局長朱壽丞君因丁母艱詳報滬海道尹鎭守使巡按使給假守制所有該局局長一缺以歷任上海總工程局城自治公所巿政廳總董莫子經君老成練達衆望允孚由朱君詳請委任代理業奉批准由局錄批函請莫君到局矣 
[請求奬勵救火會]  
　　上海南商會總協理顧履桂等詳縣知事文云詳爲上海救火聯合會保衛有功籲懇核轉請奬事竊上海救火聯合會創於前清光緒三十二年建築鐘樓會所改良救火器用糜費三萬餘金均係籌募而來不費公家分文平時會合三十餘社研求火政每值救災會長會員類皆奮不顧身必率隊往救不辭勞瘁迹其歷年的行久已嘖嘖人口當辛亥改革之際首由該會長毛經疇督率會員分守各處嚴防土匪閶閻得安堵無驚尤爲滬人士所稱道至民國二年七月滬寗變起波及滬南居民紛紛遷避固仰賴將軍鎭守使運籌惟幄大振聲威惟其時戰事甚亟外交多壘内顧方殷且警察商團失其効力致縱火刦掠之事日有數起該會長毛經疇見時勢危殆乃朂勉諸會員曰本會雖以消弭火患爲天職方今事急尤以保護地方維持秩序爲要　該會員等一聞斯言益覺忠勇奮發於鎗林彈雨之中一有火警咸躬冒危險否亦通宵達旦分叚梭巡宵小桀鷔之徒因之歛迹滬南一隅迄於今生靈無恙財産依　者非得該會長督率之功曁該會員等保護之力不至此伏查該會長毛經疇於地方公益之事靡役不從而對於該會旣輸助資財復持以熱心毅力且於急難之秋不避艱險出而保衛實爲人所難能該會員等竭思盡勇歷久不懈亦屬難得羣情感佩久而益深雖該會長等樂盡義務固不求榮譽履桂等有代表商民之責不忍使旣往之成績湮没無聞不揣冒昧用特具文詳請可否俯念上海救火聯合會會長毛經疇及該會會員等保衛地方功績昭著據情轉詳　海道尹詳請巡按使咨陳宣武上將軍咨陳陸軍部咨會内協部呈請大總統奬給上海救火聯合會匾額一方以勵公衆而昭激勸實爲德便 
[私種烟苗案尚須上訴]  
　　前在崇明縣境四礁山地方私種烟苗之季振槐前因涉及前崇明縣知事費熙棟於前往該處查勘時有得賄情事業已奉令將費知事解任復飭上海地方審檢兩廳長將季提案辯論終結聽候宣判在案昨午由該廳端木棻推事官會同樓檢察官提季至案略詰之下以其私種烟苗罪已成立判處五等有期徒刑監禁五個月仍飭還押候上訴期滿送監執行季振槐即當庭聲請上訴問官着提出上訴理由書呈候核奪 
[因賭糾葛案之辯論]  
　　直隸人陶新福及蜀人陳鴻猷劉範卿等與陳原玉董雲招因賭糾葛涉訟公共公廨迭次研訊已備詳前報前日午後由聶襄讞與美畢副領事復訊先由被告代表穆安素律帥向被告陳鴻猷（即陳貴榮）詰據供明被捕時先由陳原玉來家正在閒談之際董雲招忽帶同中西包探來家拘捕繼由原告代表禮明律師向陳鴻猷反覆盤詰（所供與前略同）又經捕房刑事科代表牛門律師與被告代表費性惇律師互相辯論至鐘鳴五下中西官始宣佈退庭候再訂期復訊 
[私設花會分機關之結果]  
　　賭棍粤人陳阿慶在公共租界靜安寺附近開設花會雇蔡毛太在法租界内分設機關誘人入賭當爲法捕房探目黃錦榮等將蔡及司賬陳雲喬並韓東初等拘解法公堂訊供管押在案昨日覆訊蔡供陳阿慶不知逃匿何處民人經收賭洋不過略爲分肥而已實非民人爲首求宥陳雲喬供在蔡處書寫賭賬是實韓供民人前往蔡處購買花會票適有包探來拘誤爲同黨致被拘案聶讞員判蔡罰洋一百元如無力繳洋改押三月陳罰六十元無洋改押兩月韓罰洋四十元無洋改押六禮拜抄出之洋先行充公 
[質訊施用迷藥案]  
　　匪類周林發（即小奉化）於五月十一號與現押西牢之王小和尚由寗波乘新北京輪船來滬時曾將迷藥置於茶内迷倒同艙婦人王沈氏等竊取值洋三十二元之金戒一枚逃逸業經總巡捕房包探王松濤將周緝獲解至公共公廨訊供管押候究在案昨又由捕房帶同在押之王小和尚解案質究先據王供此項藥茶實係小奉化携來訊之小奉化供稱迷藥係在逃之阿新囑令置於茶内至所竊原告金戒吾祇分得洋五元是實中西官判被告還押候下禮拜六復訊核辦 
[女子陳訴被拐情形]  
　　拐匪高鳳橋陳阿五前晚帶同婦人孔王氏女子王老二至楊樹浦碼頭擬乘輪船出口當被包探季立仁查見以其形跡可疑帶入捕所分别拘留昨晨解送公共公廨先由季探上堂禀明前情請爲訊究即據女子王老二訴稱原籍蘇州住居城内高橋母親姊妹均在家内女子於三年前來滬寄居桃源坊姑母家向在綸華絲廠做工被一揚州婦人誘匿於北四川路三號屋内已居多日訊之高等供詞支吾會審員王肇之君商之德領裴君判孔王氏與女暫留本廨高陳帶回捕房候補傳人證再訊 
[故失傷人之科罰]  
　　推運熼車之賀江春被沈阿五推跌氣閉身死報經法庭派員驗明因沈已畏罪避匿遂將伊母沈陳氏提案收押詎氏情急發瘋奉諭發堂醫治又自行撞傷已紀前報兹悉沈阿五在外得悉前情知事不了乃於前日到地方檢察廳自首候示奉諭將沈陳氏先行開釋昨午由該廳堵褚推檢兩官開庭辯論沈阿五供稱是日因見賀江春將糞車在小河中作踐污穢故向阻斥不服略爲爭執有之不敢行兇求鑒問官得供以沈阿五實犯刑律三百二十四條第一欵故失傷人罪從寛判令罰洋二百元以示薄懲 
[一拳致命之處治]  
　　湖北小工余江發因被同伴劉大成爭扛貨物不遂將余兇毆一拳致命而死報經地方廳派員驗明將劉提案訊供直認不諱聽候判决在案昨日午後由推檢各官開庭宣判處劉大成監禁一年又一個月以儆 
[車夫因何殞命]  
　　昨有某姓家包車夫將空車停放南潯路西華得路口該車夫身臥車内迨六百二十五號巡捕上前查察見已氣絶身死當即報知捕頭將尸車入驗尸所聽候驗明再核 
[廚司被撞跌傷]  
　　劉阿林在某西人家爲廚司昨日經過百老滙路被汽機脚踏車撞倒跌傷頭部甚重由捕車入捕房轉送同仁醫院警治 
[繅絲女工生兇]  
　　江北人陳正禮之女大女子在胡家木橋統益絲廠打盆前日因被繅絲女工蕭晏氏毆傷頭面扭控五區三分所昨昨閘北司法科押候訊明核辦 
[失火即熄]  
　　前晚天潼路北四川路轉角某姓家不戒於火捕房聞警立傳電話知　密勒路二號救火會駛往施救時已烟消火滅 
[漆匠訛許同業]  
　　小南門外等處素爲流氓麕聚之所平日拆稍訛詐時有所聞前日又有漆匠徐順榮糾同混名小三三阿多等數人將同業阿生軋至吉祥　茶肆詐去洋三元經阿生報告一區三分駐所派警前往拘獲徐等數人解至警廳司法科預審確實着徐罰洋十元小三三發往犯事處示衆三天阿多押二十天其餘人證分别交保 
[男女供詞之推諉]  
　　張建祖至法公堂控稱髮妻楊氏　有外遇忽於前晚隨同姦夫王載林私逃業已報捕拘獲請求訊究王供並非民人引誘實由楊氏自願與民人私姘出外賃屋同住質之楊氏供丈夫自言能給伊洋五十元聽憑婦人與何人往來故敢與王姘識判王與楊氏各押一月期滿後將該氏交張領回管束 
[蘇州女子迷路]  
　　新閘捕房昨解迷途女子朱阿照至公共公廨請示據朱女供稱年十六歲蘇州人父名阿水現在鄕下女子寄居白克路爲梳頭娘姨之親戚家内因出外閑觀不記歸途致被送案中西官判女暫留濟良所候登報七天招其家屬來案具領 
[刑事不能成立]  
　　韓伯平控胡麗元騙吞值洋六百三十餘元之烟土一案昨晨由公共公廨復訊兩造均延律師到堂辯護中西官判將刑事案註銷另歸民事起訴 
[竊賊投浦溺斃]  
　　竊賊某甲前日在浦東東溝附近犯竊經該處警局拘獲備函派警押送警廳訊辦不料正在過渡之時甲乘人不備躍入浦中以致溺斃至昨晨將屍撈起由該處二十二保某圖地保至地方廳禀請相驗午後卽由林檢察長委派宗檢察官沈檢驗員等前往相驗 
[小工欲明心跡]  
　　小工劉德華住居海昌公所附近前日扭同居之趙三至四區警署控稱日前趙竊取二房東閔姓之短衫二件單被一條逃匿無蹤當時閔姓疑我串竊責令賠償今幸在途遇見扭案請究姜警正諭候查明訊辦 
[定貨不出案補傳見證]  
　　英商泰隆洋行因敦餘洋貨號主吳芝軒永泰洋貨號主朱子雍趙渟淵定貨不出不理虧損銀兩具控公共公廨傳訊候核在案前日午後由王肇之襄讞與英領康君升座會訊原告由代表律師上堂聲訴案情請追虧損銀六千四百餘兩訊之被告供稱原告所控數目不符並延律師到堂互相辯論良久中西官判被告各交原保候補傳見證到案再行訂訊 
[被訴人交保候訊]  
　　曾醒吾控徐荃輔騙銀一千兩又鄭義興控邱鶴齡不付期票洋五千元又王琴香控妓女素琴不還菜洋一百五十六元又楊少廷控邱文元盧慶福欠洋一千二百五十元又愭潤才控葉元升不理貨洋一百六十五元業由捕房將被告各人先後傳至公共公廨中西官諭徐交人洋並保餘人分别交保候訊 
　 
 
 

Page 11

 
 
[縣知事公署批示]  
　　青盖淺批染業小行經董馬尚傑禀陳管存公欵情形請查核由批據禀該業公所積存公欵一千零九十二元董金餘歉六百元均經同業公議由該董分交立錩恒大等坊管存並無私意等情果如所禀該董理直氣壯亟應將賬當衆宣布以昭公信且前據該業全體工司代表周新照等禀稱釐金餘款約有千數百元核與該董所稱六百元數目不符究竟實數若干更非清算不明至所稱周新照係揑冒同行等語察閱該工司來禀具名除德大坊把作周新照外尚有順昌源通立錩等坊把作李傳實等二十餘人連署簽名非僅周新照一人案經多數人禀訐該董尤應將賬項速行清算以息人言而免爭擾是爲至要此批 
[氣候報告]  
　　（上海徐家滙天文臺天氣測候報告） 
　　十月二十九日斐利濱之颶風經過吕宋之北稍在亞伯利之南繼向西或西北偏西進行反旋風已至日本中部揚子流域之氣壓仍在累年平均之上上海天晴 
　　三十日天晴多雲氣壓稍降八時後復升 
　　三十日下午四時三十分豫測颶風進逼海南及廣東海濱中國海北部有猛烈之旋風臺灣海峽海浪甚大北風甚烈大約至舟山島爲止 
　　三十日下午四時前二十四小時内上海氣候温度至高六九至低五八六去年同日至高七三六至低五三二 
來函 
[淞滬警察第五區第三分駐所來函]  
　　敬啓者呼閱二十九日貴報内載江北人張明清僑居閘北胡家木橋西首於廿六晚張肩負包袱爲該管巡警查見不允啓視該巡邏警將張扭住　倒在地事後張偕伊叔母張王氏至該管五區三分駐所喊寃該所不理詎張於當晚回家後即氣絶身死一　内多傳聞失實查此事係於二十六日深夜一點半鐘本所第十二崗巡查見該張明清及倪方春兩人均已吃酒同由租界倉皇急走而來到此又未點燈手持大包裹一包形跡可疑時值地方防務吃緊戒嚴之際自應詢明不料張明清不服盤問聲勢洵洶反口駡詈復扭崗巡爲難當檢查包内尚無違禁物件已詢無别情即將原包點交明白何謂該警等誤會當時該張明清於深夜手持包　倉皇疾走恐有危害物品適戒嚴期内若服崗巡檢查何致爭執詎張負氣不要包袱目卽抛棄路上張因酒醉倒地亂擦當有一巡邏巡警前來竭力帮同扶起何謂巡警將張扭住撳倒在地而倪方春分别回去該巡邏警遂與張明清步行護送回家關門睡好並無異言至四點鐘時忽據張之嬸娘張王氏及妻張周氏投所聲稱張明清今被巡警將身上用槍打拳打脚踢受傷請究當以事關與巡警交涉事之是否虚實自應究詰豈有不問之理飭該張王氏等即將張明清並伊父張元奎及倪方春等帶同到所當經警佐訊據張明清聲稱今補巡警將身上用槍打拳打脚踢受傷請究卽親視張之身面上下毫無槍打拳打脚踢皮破傷痕况該張王氏等均即眼同看見又云肚内有傷不願出所是以在所爲難何謂一併收押當察該張明清氣體虚弱形容枯槁似有舊病加以酒醉恐其内生他變遂於二十七早飭由伊父張元奎帶至英租界中國紅十字會巿醫院診視據該院云無打傷形跡肚内有酒氣毛病即服藥方並有方單爲證將張帶回至晚八鐘又送該院診視據云病不要緊放心回去即到本所問明當由伊嬸娘及妻氏要將張帶回以便照顧何謂該所不理旣奄奄一息伊嬸娘等又何以自願雇人舁回家中張回家後不知伊之家屬人等係如何調治是晚一點餘鐘氣絶身死惟事在二十六晚發生至二十七晚身死何謂當晚即氣絶身死係因何而死已經地保報請上海地方檢廳官員驗明無毆打傷痕在案至言被巡警用槍脚　傷何以身面上下無一皮破傷痕若云有内傷究依何時何病爲根據今將此案始末情形特此函知即請照錄登入來函欄内以照核實是所至盼淞滬警察第五區第三分駐所護啓十月三十號 
[城内景義園來函]  
　　敬啓者閱二十九日貴報載再紀謡言黨人起事之防備涉及城内穿心河橋北首王家老虎灶爲縣警察所訪悉聚有數十人並每名發給小洋二角等云云據稱偵探查復於一星期之前確有其事然此係捕風捉影全屬子虚况敝店對門爲第十七崗警位安有此事當此謡言未息之秋恐人疑惑故不得不專函聲明務乞賜登來函爲荷景義園主即王家老虎灶啓 
雜評二 
[造謡者宜懲（宇）]  
　　記者昨至華界見沿途巡警均持鎗站巡且多有雙崗者其防務已甚爲嚴肅而邑廟豫園内游人之熙來攘往如故也若三四牌樓一帶之商家尤高張旗幟極意招徠購物者閑觀者仍肩摩轂擊無絲毫驚皇之情狀詎非因起事起事之謡言業已耳熟能詳而不足以動其心乎語云見怪不怪兵怪自敗是固維護公安之良法也然而接近軍事區域之商民勢不能悉有此態度則謡言之害人已不淺矣吾願當軸者於布置防務之暇澈查此次釀成謡言之人而盡法以懲之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[買土行] [  靜觀子]  
　　昔到申江怕買土一出租界受人侮流氓覬觎巡警查查獲須罰洋無數今日買土聞笑聲手携背負放膽行大包小包印花貼名爲公賣記須清賣即能買買非誤買原是吸吸又捕小民畏法佯熄燈大厦深藏私通賂節非寒食何禁烟空敎若輩歛金錢欲絶根株惟不種土云乾凈卜何年 
[棠女小傳] [  山陽宋焜]  
　　棠女之先世無可考或曰其先實西方美人自海外來中國故名海棠或以其姿色美麗疑爲春秋時堂姜之裔女士生性孤潔而體質柔弱艶質冰心實足與林夫人（梅）並傳不朽乃當風雨猖狂之日獨呈其色身於北里似紅還白若情又羞輕盈之態楚楚動人漁色者成以爲可致或設玉屏以奉之或建金屋以貯之女士不爲屈屢憔悴欲死漁色者無可如何女士乃得還其自由之身女士善睡高眼不起以爲常而嫵媚之態愈顯清研唐明皇曾以女士比楊妃女士聞之勃然曰奈何以淫婢子擬我則其操守可知矣女士冷眼觀人見塵俗無可偶者遂矢志不嫁故無子（海棠無實）後仙去世人至今思之私謚女士爲花中神仙云 
栩園詩選 
[紀事] [  李鏡庵]  
　　莫將風月艶平康不及曹家玉樹行歌罷一聲嬌欲墮纒頭爭聘杜韋娘 
　　天遣鶯花屬寓公芳鄰喜接小橋東蛾眉莫畫初三月恐有驚鴻誤認弓 
　　果然金玉合芳名且藝爐香續舊盟顔色是花眉是月恨無妙筆畫卿卿 
花枝倬約畫欄低蜂蝶尋芳路不迷架語未終天易曉一聲無賴汝南雞 
　　坐話良宵旅思縈英雄兒女是痴情明知歡會終須盡不到更殘不肯行 
　　聚時日少别時多無計留行客奈何　絶筝琵聲歇後明朝江上又烟波 
　　郎向揚州妾海安誰知青烏寄書難臨行幾點珍珠涙流到家山尚未乾 
[雨後] [  張峰石]  
佇立閒庭思悄然兩顚風駛奈何天兩三竿竹綠還淨四五朶花紅可憐蝸舍　團圍壞壁蝶衣冉冉鎖微烟焚香茶話閒閒甚几靜無塵境轉仙 
[遣懷三首]  
　　莽莽前程與後程星星髩髮百無成築三問屋避風雨讀萬行書知死生怕看親朋求富能愛聽妻子怨貧聲得開懷處開懷去那有工夫與世爭 
　　一個羲皇以上人不衫不履布衣尊月來歌舞雲來臥竹做籬笆花做門件件衣裳都典庫雙雙父母未酬恩此恩何日何時報屢把中心一自捫 
　　十二萬年一夢中年年春雨復秋風生埋草莽悲何補死葬花叢算善終今日有錢今日醉不悉富貴不悉貧世人問我家何處家住蓬萊東復東 
栩園詞選 
[鵲橋仙遣懷用陸劍南韻] [  江若原]  
　　餘酲吹醒清愁滴碎多謝連朝風雨閒游休近浣花溪怕又見傷心杜宇當年佳境當前佳遇試問誰能抛去長途聞道有波濤勸莫作江湖行旅 
[綺羅香] [  自遣]  
　　薄霧籠烟溼雲障日早到黃梅天氣晴雨無馮别有一番滋味逗餘寒花較開遲覺輕暖鳥啼聲碎漸薰風來徧園林游人吹倦竟如醉登山須待晚霽間欲牽蘿補屋紉蘭爲佩過此光隂又是烈炎堪畏喜沁心香茗煎時叙雅事小詩猶未更相將滿引玻璃釀成清唾美 
自由談之自由談 
[陸潤庠與陸徵祥] [  覺迷]  
　　陸潤庠與陸徵祥二人同爲蘇人陸與陸爲同姓潤庠與徵祥又爲諧音一爲前　閣臣一爲今民國國務卿其爲相國亦同也事之凑巧竟有如此者然陸潤庠入閣面清旋即覆亡今陸徵祥爲民國之相將來竟爲陸潤庠之續乎抑否乎 
小說 
[家庭小說嫣紅刦] [  常覺小蝶合譯天虚我生潤文]  
　　第七十章 
　　安西來聞語點首以爲然乃罷餐與密昔司安西來退入後室令威廉少待亨利亦起倚窗榜威廉而坐唯梅屬仍坐餐桌之次去二人甚遠亨利又語威廉曰哥吾將告汝以雪笠兒笑史威廉曰母吾已聞之彼且嘗爲吾言之亨利詫曰此事汝乃已聞之耶爲昨夕乎威廉曰然亨利曰然則汝何爲不批其頰威廉不禁笑曰此何與吾事乃庸批其頰亨利頓足曰縱非汝事亦吾事也汝獨不能代我批之乎威廉曰此密斯特安西來事初亦何嘗與汝况此事亦在情埋中唯出自雪笠兒之口乃似妄耳亨利怒曰然則汝贊成其事乎威廉曰贊成之亦無不可亨利乃大怒顧梅麗曰梅麗汝聽之適間之事威廉乃竟表贊成梅麗尚未答而威廉已不禁笑曰亨利此又何足怒實告汝雪笠兒自入廠以來即久蓄此心矣亨利愕然曰久究何謂耶威廉怡然曰吾謂雪笠兒欲與密斯特安西來合股之事耳亨利乃大笑曰妄哉吾謂雪笠兒欲得梅麗耳威廉不解曰雪笠兒欲得梅麗何爲亨利恨曰欲得之爲密昔司雪笠兒耳此語乃使威廉大愕頰頓赤筋乃驟張脉息亦跳動不寗探首窗外不敢廻視久久始曰梅麗已允嫁之乎亨利初不料威靡作此語乃大怒曰嫁之嫁之時梅麗已行近二人之前聞亨利語素面亦頓頳不知所云 
[幻想小說靈魂世界] [  天白]  
　　暮色蒼然余徘徊魯華故宫闕下斗遇十年不見之老威脫驚喜疑在夢中甫寒喧威脫即捉余臂過其寓邸至則華燈已上余諦視老友之面丰采一如曩時惟霜髯較長皤然已過其腹威脫見余注視徐徐理髯笑曰君欲知余年來歷史乎余曰然第君能詳以告余則尤幸甚威脫曰余之去巴黎以厭世故君固知之此十年中他無所營第研究靈魂學耳兹幸學所有得即歸故鄕亦無所苦蓋塵球泡影一切皆空余固别有地天足以逍遥自適也余曰如老友言果有極樂之鄕亦能導余一窺門徑否威脫笑曰靈境不遠君果有志不妨一遊言已即導余至一暗室甫入扉即砰然闔而電燈忽明作深碧色室中空無一物四壁悉嵌巨鏡燈光映射滿室碧沈沈如在翠嵐綠靄中余目爲之眩方驚疑間而威脫忽杳余益駭失聲而呼第聞威脫答曰君勿驚余單將入靈魂世界矣言未畢余腦筋驟昏目不期而闔耳中但聞巨聲隆隆身摇摇似立海舶上寒氣侵人剌鼻欲嚔久之聞威脫諸曰波朗君余輩已在北大西洋中君之故人哈姆斯來矣嗟乎哈姆斯非死於鐵達尼郵船上者耶威脫殆亦非人余今日爲鬼揶揄矣方皇怖間而哈姆斯凄厲之音已逼余耳鼓余此時怖極哈姆斯鬼語聆之亦不甚了了又聞威脫笑聲格格且曰波朗君膽怯如此安能從余游余輩仍還巴黎可耳余爲威脫語一激神經似稍振而耳際風聲虎虎似御飛艇破空而行少選復聞威脫言曰乞斯蘭堡近矣君欲謁拿破崙陛下杏余思晤此鬼雄一聆其聲欬亦大佳事而威脫忽失聲而噫曰君誠緣慳車駕適他出矣余疑威脫譸張斗聞衆聲囂雜有大聲呼法蘭西帝國萬歲者威脫附余耳言曰此皆滑鐵盧國殤陛下亦在軍中第天顔弗怡余輩不必往謁也余此時欲一窺拿皇御容竭力張目而雙睫　膠合卒不得開已而威脫忽作嗚咽聲余訝欲問威脫哽咽言曰余頃面余父老人戰死師丹精魂猶戀此不去余雖敝屣塵緣然普魯士人爲余之大仇誓必有以報也頃之威脫又作怒聲曰巴彦爾有何面目見吾法蘭西國民耶身統大軍束身降敵致使蔑士名城淪爲異域汝罪大矣威脫呶呶良久余以盲無所睹頗不耐欲呼而口似暗嗟乎余以好奇故乃身入鬼巢爲盲啞人矣繼思威脫殆以魔術魘余因默祈上帝拯余出此魔境而彼威脫早知余意大笑曰君乃以余爲魔鬼耶君亦信道不篤者耳第君此游殊寂寞故爾懟余余當招一人來以解君愠言甫畢斗聞耳畔有人呼曰波朗儂來矣噫此非余愛妻麥麗聲耶死别重逢悲喜交集第苦目盲口噤旣不得一睹芳容亦不能略吐衷曲余此時心中憾威脫達於極點非盲不見威脫者當餉以老拳而威脫果爲余怒氣所懾復余自由余目張竟睹麥麗倩影矣余乃前握其玉纎口欲有言而涙隨聲落余第一語即曰麥麗汝復生耶麥麗不悲第目余微笑余拭目凝視則亭亭倩影淡若烟霏瞬息滅矣余乃大慟而暈恍惚中又見麥麗來挽余臂殷殷慰余余神志一凝蘧然而醒則見燦燦燈光照眼生纈挽余臂者非余妻麥麗乃余所疑爲魔術魘人之老威脫耳威脫見余愕顧掀髯笑曰頃間之游樂乎君以神游而不忘色相君尚未足與於吾道者也余乃遜謝别威脫而出次日過訪之則邸舍已空威脫又束裝他去余心益怔忡不已蓋疑宵來所遇果爲威脫之幽靈而余且曾向青林黑塞問一尋鬼趣也（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[交通銀行收欵清單]  
　　十月八日第七十一次報告（六續） 
　　第六十七册一號至一百號吳炳坤姚明盛田學海李世傑林永光張保善林永箎陳得善林祖猷喬光觀初立廷孫秉英王忠孝王春安張松亭陳益才程觀宇林鴻棟馬錫逵許新玉吕勤東顧福仁劉鵬齡王福海鄭謀福黃慶蘭王鳳　王寶才孫元棹袁世緒陳載吉趙榮德陳著和王德榮劉作榮林振祥鄒華德張鵬伍鄭依雄以上均捐二元二角吳書傑一元四角鄭發銘一元四角朱廣密李和春陳仲進陳純利王朝綱林壽山陳義福宋文煥陳泰芝倪亦書陳吉昌郭良臣陳忠伊毛得升鄭炳成陳宜貴張有才張炳泰林祥方可福楊永泰鄭瑞官陳國葵李順明楊振翠畢玉亭張得勝張以整玉慶瑜周品三朱廣壽邵學進楊金沅王寶順楊成棟平光泉謝金榮鄧成劃世斌黃塵愷以上均捐三元四角陳春三陳申昌張開金邵其德李土高正玩張福發陳良芬陳道金袁世森吳品章陳信見陳海安倪國綏林彬王錫章樊蔭生劉長光陳春基以上均捐二元八角（以上海圻軍艦來） 
　　第六十八册一號至一百號陳鳥黁二元八角張樹堂二元八角邵吉安二元八角盧聿瑚二元八角陳建升二元八角饒鳴秋二元八角林鐘二元八角鄭旭二元八角梁深二元四角侯升二元四角陸西生二元四角任世舉二元四角何樹蕃二元四角賀兆慶二元四角林福藩二元四角盧伊慧二元四角鄒新祺二元四角高雲昌二元四角鄭福如二元四角陳國京二元四角祁品敦二元四角陳文燦二元四角嚴意如二元四角劉光鈿二元四角林象於二元八角邵其官二元八角陳永升二元八角梁敬泉二元四角郭增富二元四角孫文會二元四角高登雲二元八角孔照金二元八角袁恩貴二元四角陸順金二元四角江悅禮二元四角蒲春貴二元四角張正立二元四角楊承斌二元四角周雲濚二元四角易品貴二元四角錢泰揚二元二角王培業二元二角孫祥符二元二角孫輝鳳二元二角來成福二元二角林賢松二元二角袁毓才二元二角劉揆中二元二角李傳賢一元八角莫其春一元八角陳木通一元八角陳木桂一元八角游錦榮一元八角陳永發一元八角李元吉一元八角劉古炳一元八角邵棟新一元八角陳繼魁一元八角潘興坤一元八角林依細一元八角張國通一元八角田木煌一元八角楊鳳霖一元八角林照福一元八角陳興湍一元八角程雲程一元八角王祥年一元八角唐文發一元八角周歪和一元八角何棍源六十七元二角戴鍾霖六元林均八元盧景賢八元許清渠八元葉鵬翔八元歐濟七元四角吳超五元二角許百客五元二角張家　四元傳德同四元林植二元八角（以上海圻軍艦來）温樹德四十二元李君武二十元零二角陳翊汾二十二元四角尹祖蔭十三元六角吳鴻襄十三元六角趙維藩十六元八角王鍾鑫十元二角葉蕃十一元二角高占四八元陳香八元林久登八元四角高福華八元四角陳藍觀八元四角甘振芳五元六角陳金六元二角陳得標四元蒲青開四元趙士伊五元二角鄭尤五元二角（以上江元軍艦來） 
　　第六十九册一號至一百號陳炳興五元二角楊孟鑾五元二角蔡芝發三元四角唐文才三元四角林振務三元四角郭永吉三元四角虞暢蕃四元六角洪鈞四元六角李漢四元六角陳兆灼四元六角楊依城二元八角朱仁海二元八角邵福喜二元八角薛孝海二元八角莊良鍾二元八角陳秉鑑二元八角姜清海二元八角曹樹田二元八角謝與祥二元八角朱仁錫二元八角戚少泉三元四角鄧世炎三元四角馬依七三元四角林駿元三元四角楊樹桃三元四角陳鳳鰲三元四角樊贊榮三元四角陳式金三元四角廖發祥二元八角劉維忠二元八角林永康二元八角蒲青來二元四角劉成澤二元四角蒲春年二元四角蒲春芳二元四角王朝龍二元四角王廷鞠二元四角齊義興二元四角王海山二元四角孫香如二元四角張大順二元四角林友發二元四角孫廷鑵二元四角張雲燦二元八角林振柳二元八角土鵬煊二元八角趙頴勤二元八角張升二元八角林慶團二元八角任主義二元四角官成坤二元四角陳永清二元四角王阿榮二元二角梁楨二元二角劉述元二元二角王昌年二元二角范成章二元二角林泉俤二元二角丁山二元二角陳木細二元二角翁義基二元二角林學澄二元二角董意發二元四角陳有義二元四角林秋一元八角林錦秋一元八角吳坤一元八角張永富一元八角楊松蕃一元八角林彬一元八角林自新八元李葆祁八元陳槃三元六角葛源永三元二角（以上江元軍艦來）余振興四十二元陸傑廿二元二角林桂吉廿二元四角陳孔耀十三元六角王世宇十三元六角倪世齡十六元八角甘雨孫十元二角高開來十一元二角陳佃八元孫秉玉八元馬廷棟八元四角王應珊八元四角吳壽彭八元四角周朝棟五元六角邵波六元二角張少才四元劉文才四元朱合順五元二角石順興五元二角林家鑄五元二角林茂忠五元二角孫雙慶三元四角臧文林三元四角陳秉釵三元四角翟明堂三元四角楊少泉四元六角（以上楚有軍艦來） 
[中國銀行收欵清單]  
　　十月五日第一百二十九次報告 
　　第四百八十七册七十二號務滋堂一百元 
　　十月五日第一百二十九日計收儲金銀元一百元連前共計已收儲金銀圓六十五萬二千五百三十九元銀四千一百三十一兩七錢二分中國銀行謹啓 
　　十月八日第一百三十次報告 
　　第四百八十七册七十三號至一百號金時英二元盛君撰二元陶彩韋五元姚紀常一元顧傳儀十元顧傳笏五元顧傳紳五元顧傳璋五元顧傳鼎五元顧開元十元黃叙廷一元唐關桃一元陳光明三元陳其善三元顧廷佐三元吳順奎四元方正德一元方正善一元盛宗浩一元陳昌賚一元趙福生一元湯世昌一元馮世範二元馮世模二元錢家生一元唐祖川一元唐俊才二元計培德一元（以上均南匯縣立第一高等小學） 
　　第四百七十八册一號至四十五號石宗慶一元唐景堯二元唐青蓮二元瞿通學二元黃邦翰一元衛鶴甫一元衛德愚一元潘頌清季國器合一元趙璧一元趙新枚一元胡汝器一元楊國楨一元唐家祥一元徐學通一元鍾承惠二元徐關林一元沈義興一元周文生一元計炳達一元顧鶴二元朱人英一元馬根階一元顧家麒三元陶儒珍一元李公權一元申春橋一元沈岑樓一元沈約翰一元衛樹興四元謝維藩一元閔士德一元楊鼎新一元金根元三元胡汝濟二元潘可均潘亦均合五元沈祥百一元姜景堯一元潘思恭一元王柏榮一元馮世勛二元黃思湛等二元徐仲祺一元石瑞麒一元金頌祺一元顧六瑾三元 
　　十月八日第一百三十日計收儲金銀圓一百四十六元連前共計已收儲金銀圓六十五萬二千六百七十六元銀四千一百三十一兩七錢二分中國銀行謹啓 
　　十月十一日第一百三十一次報告 
　　第四百八十六册十九號至二十六號解光裕元三錢六分袁盛東元三錢六分于式桓元三錢六分韓竹三元三錢六分葉祖善元三錢六分謝清謙元三錢六分江國墀元三錢六分李曉天元三錢六分 
　　第四百八十八册四十六號至五十四號袁盛東三元于式恒三元韓竹三三元葉祖善三元 
　　十月十一日第一百三十一日計收儲金銀圓四十四元銀二兩八錢八分連前共計已收儲金銀圓六十五萬二千七百二十元銀四千一百三十四兩六錢中國銀行謹啓 
 
 
 

Page 18

 
 
   
 
