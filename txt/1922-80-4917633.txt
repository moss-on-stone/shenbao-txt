# 1922 - 80 - 4917633

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[各方不滿（冷）]  
　　張景惠覆徐謂各方不滿無能爲力夫各方不滿誠無可如何之事也然所謂各方者特武人之各方耳以常理言總統爲各方武人之不滿尙可訴之於國民國民苟無不滿則武人之不滿無足輕重何也總統者固國民所舉非武人所舉也 
　　然而今日之徐則不足以言此平日全恃武人之力以安其位則其所託足者全在武人而不在國民國人久因迫於武人之力雖不滿而無如之何今且武人而不滿之是託足之地全失更無可訴之道矣 
故曰誠無可如何之事也 
[國内專電]  
　　北京電閣潮仍混沌曹謂吾必贊成鮑組閣請中央自勸吳謂組閣事向不參預張謂元首自有權衡鮑謂能力萬不勝任但徐並未改徵他人組閣同意某君晤顔顔謂鮑閣可望成立或須稍經波折便可産出（二十八日下午一鐘） 
　　北京電張景惠見徐直告各方面對公均有不滿之意目前焦點不在内閣景惠實無從效力徐因之意欲倦勤（二十八日下午四鐘） 
　　北京電鍾世銘提出二次辭呈後專在鹽署辦事不負財部責任各處領欵人員赴鹽署求見者一槪不見（二十八日下午四鐘） 
　　北京電查債會查得去年半年潘任共借三千七百萬有千三百萬無支付賬請澈查又請將高徐濟順借欵日金二千萬細賬開出憑查又特種財産局李欽經手借欵甚曖昧如去年以漢口德界財産抵借東拓三百萬將合同銷毁用他種方法轉入别項借欵 
　　北京電外傳徐擬將奉張所倡之南北統一會議改名政治會議移至北京開會但府方面人否認 
　　北京電本月十八察區多倫兵變查係索餉受匪煽惑所致經李榮殿鎭平電部索十萬米千包計多倫被搶商家直接損失五萬元 
　　北京電英使答覆新疆華人改籍交涉請速協定兩國國籍法暫行辦法外長以事關法律問題謂容考慮（二十八日下午一鐘） 
　　北京電新簡駐華墨使諾維克巴已轉任該國内務次長將另簡原任萬瑞賚將延期回墨 
　　北京電昨夕外部餞别遠東代表阿格列夫另交付抗議一件爲阿穆爾勒捐華僑軍事借欵問題 
　　北京電曹錕保張調辰爲長蘆運使謂先令接任視事（二十八日下午一鐘） 
　　北京電今日中日會商撤兵大體解决正式會議終了尙須續會不過結束而已（二十七日下午九鐘） 
　　北京電經濟調查局全體今日一時赴交部索欠部請警廳派隊到部保護（二十七日下午九鐘） 
　　北京電馬福祥電黃河台地方竄到陜匪百數十名已飭蔣營進勦追至黃河邊擊散（二十八日下午四鐘） 
　　北京電皖旅長高世讀掌批津浦路員黃詠之頰全路公憤部電皖督查復（二十七日下午九鐘） 
　　北京電法館消息唐繼堯二十二佔宜良二十四入省城金漢鼎逃（二十七日下午九鐘） 
　　北京電粤領事某電廣西全州之吳謝二旅二十二向湘進其前鋒將到永州桂林朱培德軍約兩團亦奉孫令開拔聞吳佩孚與袁祖銘熊克武聯絡故孫急進 
　　天津電奉張前開軍事會議發言略謂一介出身官貴已極殊心滿意足情願敝屣一切一决時局 
　　天津電津美商全體反對撤退美國駐華兵隊（以上二十七日下午一鐘） 
　　天津電陸榮廷二十六抵津庽德界張錫鑾宅二十七偕王占元田中玉等赴黎元洪宴聞不日將赴北京奉天（二十八日下午五鐘） 
　　漢口電聞粤軍先發隊謝文炳一旅抵永州聯絡衡陽湘軍第七旅謝國光部爲前驅謝因魯滌平部分駐衡山湘潭無明白表示故在猶豫中孫又派員到長向趙疏通　　漢口電施屬潘藍兩軍現向酉陽撤退各縣分區組織保衛團自衛趙榮華因川軍甫退土匪蜂起巳派隊往勦 
　　漢口電熊祥生感（二十七）晚由洛返省 
　　漢口電省會感日茶會决定四月三日續開延會二十日審查預算 
　　漢口電路訊金華滾集衆千餘人復仇自漾（廿三）日起與沈鴻英部激戰於臨湘縣屬小水山沈部稍挫張福來派隊往查（以上二十八日下午七鐘） 
 
 

Page 5

 
 
   
 
 

Page 6

 
 
[國内專電二]  
　　漢口電施屬六縣知事地方要求公舉省署加以委任另簡施鶴道尹辦理施屬自治孫傳芳來省赴洛即係商施鶴善後因蕭劉同意徑（二十五）日遂發表施屬六知事至潘藍兩軍聞川劉己調回奉節酉陽 
　　漢口電寢（二十六）午京漢路北上貨車在孝感花園間出軌壞車十餘輛傷斃十餘人損失數十萬南下票車因遲到 
　　漢口電川鄂新訂退兵協約七條内容川鄂電報商業水陸交通均恢復舊態兩軍前方部隊均當退後鄂軍退至巴歸川軍退至巫山所有作戰設施警備均撤去又劃施南爲自治區雙方皆不駐兵業由劉湘代表喬毅夫鮑英但懋辛代表鄒政權與孫傳芳在宜簽字（以上二十七日下午八鐘） 
　　成都電成渝農商律師各會聯席會議决籌組省憲籌備處求省議會與各正式法團共同制憲 
　　成都電第五師長何光烈現在順慶開辦大工廠寓兵於工已委廖忠卿等到漢滬採辦機械 
　　成都電此間第三軍長劉成勳亦派軍隊助辦市政先濬城中金御兩河以便行航 
　　成都電劉湘又撥二萬元濟陳樹藩（以上二十七日下午十鐘） 
　　香港電第一師長陳炯明决自兼 
　　香港電當局因商人低折省行紙幣昨派探拘七人 
　　香港電總部已委張祿村爲參謀長（以上二十八日下午九鐘） 
　　香港電航空局長朱卓文宥（二十六）日偕機師十餘赴韶籌備 
　　香港電沁日（二十七）下午貨船工會辦事人與米行代表在商聯會會議辦法多時卒由米行允納貨船工會要求由雙方及公正人簽押爲據此次米潮遂完全解决 
　　香港電海員定艶日（二十九）在省開全省工團會議 
　　香港電張祿村有繼鄧鏗爲參謀長說（以上二十八日下午六鐘） 
特約路透電 
[南愛爾蘭之内訌]  
　　二十七日倫敦電愛爾蘭自由邦軍隊與共和軍聞巳在唐尼格州克寗漢鎭交訌共和軍於星期六夜半乘汽車到該鎭佔據高屋俯視自由邦軍隊近所駐紥之營房而開砲轟擊之自由邦軍隊當卽還擊交戰三小時共和軍退走傷若干人並遺下六人被俘 
　　二十七日倫敦電愛爾蘭和約案巳在上院開三讀會無異議 
　　二十七日倫敦電愛爾蘭共和軍代表在杜白林集議後發表一文内稱到會代表共二百二十一人代表四十九旅並有參謀部四人到會會衆一致矢忠共和並組織管轄共和軍最高行政機關共和軍中反對和約之力量由此可見 
[協約國所定之近東問題]  
　　二十七日巴黎電協約國外交大員所議定解决近東問題之辦法巳提交有關係各方面請於三星期内派代表赴日後指定之地點法國半官消息謂加里波里與愛德里亞諾波爾兩處已劃與希臘 
　　二十八日巴黎電近東會議之决議文稱土國仍准有韃靼海峽亞洲方面之海岸但附以不設軍備之廣大區域加里波里亦爲不設軍備之處但由協約軍佔領以保衛通入海峽之門戶協約國軍事當道主張設一歐羅巴邊界以羅杜斯吐給與土國而以巴巴斯基等兩處給與希臘協約國外交大員擬於實施和約三個月内在君士坦丁設立英法意日土合組之委員會俾籌議修改財政上優惠權利制度之辦法 
　　二十七日君士坦丁電土政府覆協約國休戰議謂此問題不僅關係土國治權故巳將協約國來文抄送安哥拉以副協約國所表示之志願土政府又稱協約國來文未曾言及塞拉斯及愛德里亞諾波爾撤兵事 
[英國之舊艦處置]  
　　二十七日倫敦電茲悉海軍部擬以舊驅逐艦售與芬蘭僅爲拆毁起見並不欲以新驅逐艦供給之惟曾通告芬蘭可向英國定造新驅逐艦其價大於戰前三倍 
[印度政府借欵]  
　　二十七日倫敦電印度立法會否决加稅案而起之困難將收印度政府借債應付之印度事務次官温特頓氏已在下院動議請准印度事務大臣在英國募集至多不得過五千萬鎊之債欵以供印度政府行政經費擔保品爲印度稅項 
[美參院通過太平洋約附例]  
　　二十八日華盛頓電昨參議院通過一保留案聲明國内問題不列入太平洋正附兩約之範圍内 
　　二十七日華盛頓電參議院今日一致通過規定日本本部不在太平洋公約範圍之太平洋公約附件 
[世界錫之産數]  
　　二十七日巴黎電據近所發表之統計世界錫之出産約增至十二萬噸内亞洲産八萬噸歐洲産二萬三千噸美國産一萬三千噸澳洲産四千噸聞馬來由及中國所産之錫最佳近十年内歐洲銷用之錫已由六萬二千噸落至四萬四千噸 
[各國近事記]  
　　二十七日巴黎電國際聯盟行政會會長奉命以華沙衛生會議之决議通告日諾瓦會議之會長 
　　二十七日巴黎電美政府巳發表公文否認前法總理白里安氏向國務卿休士氏建議締結法美海軍聯盟以拒英國之說 
　　二十七日巴黎電丹京電稱更寗病勢日重在德之過激黨領袖均奉命冋莫斯科 
　　二十七日巴黎電維也納電稱白根海中立區内有奥警察一名爲人殺死 
　　二十七日美國勞倫斯電紡織業罷工風潮已蔓延續有數千工人加入 
　　二十七日倫敦電英國棉紡織工資擬照按件給資之標準價格减去百分之七十五卽照現有工資减去百分之三十 
　　二十七日倫敦電首相喬治已返倫敦 
　　二十七日倫敦電今日首相喬治與意外相山塞爾會商日諾瓦會議事 
[英太子行蹤]  
　　二十八日斯維丹漢港電英太子巳於今日午後一時三十分行抵馬來由斯維丹漢港晚間華僑曾舉行提燈會英太子在塞蘭哥爾俱樂部廊下觀看 
[魯事之中日協定]  
　　二十八日北京電中日代表聲稱魯事會議巳有協定定四月十日二十日三十日爲日兵分三段撤回而由中國警備隊接收之期現有中日委員八人督辦撤回日兵分配華警事宜 
[北京之政局]  
　　二十八日北京電張弧補捕及曹錕曹銳將辭職之傳言已由官塲否認張作霖軍隊之行動亦展緩故今日民間惶恐漸减惟大局仍甚曖昧不明鮑貴卿似欲觀望事態然後决定組閣與否政局現無眞正發展故自昨日起局勢未變 
[赫特森船長並未被擄]  
　　二十七日宜昌電聞赫特森船長及其友未被匪擄彼等得悉匪黨計畫卽請重慶保護重慶曾派出軍艦一般 
[沙田命案之撫卹]  
　　二十八日香港電沙田案殞命之四人其家屬由港政府各撫卹千元受傷者亦擬酌給撫卹金 
[公電]  
　　蘇議員通電上海申報館轉各報館均鑒本日上督軍電文曰南京齊督軍公鑒南夾之議主築者因云治江爭阻者亦爲水利而張南通一語破的曰必先測量而後治江是築不築必先以測爲前提善哉言乎是以平今日之事矣近乃聞主築者置實測於不問一竟孤行在外倡言已得軍署同意即日派兵壓圍是先假南通以號於人者今又引督軍以自重以南通動督軍即以督軍惑南通成則己享其利敗則歸咎於人存心叵測惟利是圖夙欽督軍尊重民治蒞任之始即以不干預民政宣言於衆而况乎築夾關係治江利害甚大龍軍駐屯猶知爲民爭之其不假人以强力也明甚惟杯弓市虎曾母投杼應請明白宣布以釋羣疑幸甚等語合亟佈達江蘇省議會議員華彦銓陳大啓唐穀源姚元桂等叩 
國外要聞 
[日當局對魯案之態度]  
　　外務省與軍閥意見不一致 
　　東京通信云魯案解决後日本對於善後問題表面上已積極進行並派定埴原外務次官爲中日委員會之首席而春内幕中則仍有陸軍外務兩方面二重外交之爭執軍閥方面以華盛頓會議中所解决之魯案日本損失甚巨頗爲不滿因擬在中日善後委員會交涉中將所失者收回若干故對於外務省方面之行動無時不嚴重監視日前因接洽租借地交還問題膠濟鐡路處分問題等關於條約實施之事務而歸國之靑島民政署長秋山雅之介氏最近積極運動爲中日委員會中之日本委員謂彼爲民政署長凡事知悉内容當然應派彼爲委員而外務省方面則因彼前次私售官地等事大惹中國方面之反對且彼爲軍閥傀儡私售官地及擅許鐡路沿線礦山與大倉組等等均假有軍閥爲之後盾此乃違反華會精神破壞日本對華新政策者故甚爲反對又靑　日僑之種種運動外務省亦認其與軍閥有關蓋彼等所要求者往往有誤會日本對華根本政策及山東條約之精神一與軍閥方面之行動　異也但軍閥方面亦不稍退讓故外務省所設之山東委員會亦不能圓滿進行前此本擬速派專員赴靑濟實地調查者今因内部意見不一亦不克即日派遣而秋山氏之運動委員一席又甚爲猛烈外務大臣内田康哉人本庸懦今見事之棘手竟無所施其計且聞對於軍閥巳有退讓之意而對於秋山氏之運動似有允派彼爲委員之意外務省少壯派因此頗爲憤慨 
　　又山東日本僑民前曾共派遠藤重雄氏爲代表赴東京求援於二十三日正午十二時半謁見高橋首相對於魯案解决後靑島及膠濟路沿線之日人所受痛苦及其善後方法等爲詳細之陳請高橋首相當答以關於交還靑島問題政府方面亦巳充分研究善後處置惟此問題與陸軍外務等方面均有關係目下正由陸軍外務兩省協議一切該代表所陳請各事當與以充分考慮等語聞該代表並定於二十四日上午訪内田外務大臣爲同樣之陳請云 
[日諾瓦會議前之一幕]  
　　英法意三國專家在倫敦開會英法對俄政策之一斑 
　　世界新聞社云據本月十九日巴黎消息籌備日諾瓦會議中恢復中歐東歐經濟計畫議題之英法意三國專家會議定於二十日在倫敦開始會集法國專家奉普恩賚總理訓令在會議中勿先發言靜俟英意代表提議並須保法政府行動之自由 
　　法國專家曾具一報告書主張法國在會議中對俄羅斯取積極政策並擬定法國應取之態度大致以爲於經濟上重造俄國其最良方法爲在外國控制之下重行整理其旣失之工業先從阿欽干爾Ａrchangel境内入手徐推廣至彼得格洛境再推至杜乃資Ｄonetz境（革命前法國主有之工業集中處）再推至古本Ｋuban農區及高加索油區此項報告普恩賚氏不以爲然巳却回之英國專家之報告書已於數日前先送達法德兩國政府全書共十五頁餘其中兩頁討論俄國欠協約國債欵之付還問題一頁論俄國國内英國敎堂財産之處置問題十二頁論歐洲一切幣制必須恢復金本位主張甚力唯一般人均信英政府所抱之意見其範圍廣大尙過於此報告中所表示者 
　　就英國財政大臣霍恩爵士之言論與英國其他專家之宣言觀之足見英國在日諾瓦會議中將集全力於中歐之重造而不急急於重造俄羅斯惟勞合喬治當不能不就商於其正式派委之專家而一意孤行前此勞合喬治俄事顧問員之諸人如湯姆瓊司氏主張與蘇維埃俄羅斯協作最力今未列入正式專家委員之内是乃頗堪注意者 
　　聞蘇俄政府已派代表參加波羅的海各國在華沙之會議蘇俄外交委員長翟趣林氏已將俄國參加日諾瓦會議之條件送交法總理普恩賚氏其中有保證不破壞布爾什維克政制一條云 
國内要聞 
[財政參案與公債]  
　　償債委員會對於債務用途極爲注意惟七年前後各欵並無賬目可查當袁世凱段祺瑞當國時所有借入支出各欵多不按正式手續每有數百萬借欵未經記賬者統計約有數千萬元竟無出賬該委員會連日索賬財部亦無法答覆似此情形决非一二月間所能調查完畢又交部向用特别會計其賬目尤爲複雜而舞弊更多刻有某要人主張擴充該委員會職權設爲永遠獨立機關將交通各賬一併澈查又閱查債委員會對於財部舞弊案尙在搜羅證據實行檢舉該會及地檢廳昨均致函財部請將張弧任内收支各欵之詳細數目抄送備查 
　　日來北京市面發現三四年公債爲票風潮未平而九年整理金融公債又有萬元僞票之發現據聞自三千七百○一號至三千八百號止均爲未經正式發行之件末尾二字凡與中簽數目相同者不得取本而其息劵亦不能取息卽以此票掉換千元者亦同屬無效市面得此消息恐慌異常而銀行公會方面尤爲着急聞巳分電津滬漢各地公會注意一面並將呈請政府請予嚴查俾憑核辦至政府對九六公債本抱有發行之决心某當局曾派張紹曾赴洛疏通吳佩孚茲聞該項公債自停頓以來銀行方面頗爲焦灼鍾世銘繼任後因償債會正在審查財部積弊亦未敢主張發行惟近日銀行團與各機關索薪團頗有渴望該項公債發行者現有某要人向鍾氏建議謂九六公債對外人可以發行蓋如此則外人每月扣鹽餘時可予以債劵而不至任彼扣現欵但在國内則此項公債仍不發行鍾氏甚以此說爲然聞巳與某方面接洽某方面亦表同意 
[奉軍集中關内之外訊]  
　　總數爲三師半總司令張作相 
　　國聞通信社云據某外報二十日奉天特電云增派赴天津方面之奉軍主力决定爲第二十七師之二十四五兩旅數日内當由京奉鐡路開始輸目下凖備正忙第二十七師師長張作相决以關内奉軍總司令名義入關同時當將黑龍江方面之一混成旅調回奉天如此則關内奉軍合爲三師半之數關内奉軍總司令一職最初本定爲吉林督軍孫烈臣茲以增派第二十七師主力之故乃改爲由張作相擔任 
[時局暗昧中之奉訊]  
　　統一會議之進行張弧張景惠離奉 
　　内閣問題現仍在停頓中張使對此之態度甚爲暗昧茲據可靠消息當鮑總長回京時張使授意鮑氏不令組閣並囑其請假暫避以觀直系之究竟一方面籌備一切以作最後之對待聞梁氏此次假滿卽復出視事若反對者仍持前議則大局之决裂卽可立見又聞浙閩皖贛預魯等省各督軍近均紛紛來電向張使磋商南北統一事件並有派遣代表前來接洽者統一局勢似在猛力進行中 
　　財長張弧前因發生大參案來奉面懇張使設法維持張使待遇頗優且口頭上亦允爲維持但其實際上張使不肯因一張弧而自墮聲譽前日致電政府亦主張嚴辦財部參案以期水落石出張弧聞之不得不另謀方策遂禀辭張使於昨晚偕同察區都統張景惠乘車赴津另一消息則謂張弧此次來奉向張使討論維持財政辦法茲聞張使巳於日前致東海一電略謂張總長發行九六公債係接濟中央財政不得巳之辦法與張弧個人並無私利如查無私弊即請設法消弭反對云云兩說似相矛盾未能决其孰是是張景惠氏所以赴京之故據聞張使以奉天會議已竣亟應派員入京晋見東海陳述一切是以派張氏於昨晚乘車西上臨行時奉天文武要員多躬送至站並聞張景惠氏至津與曹省長曁鮑陸長作一度接洽後始能赴京 
[王正廷之魯案善後意見] 對北京各團體代表談話 
　　北京各團體國民外交聯合會推舉代表鍾少枚等七人於二十五日赴中央飯店訪謁魯案善後督辦王正廷當經王氏延見各代表等首述歡迎王氏之意并請宣布對於魯案善後之方針王氏答辭大意謂魯案善後關係重大自揣才識庸暗能力薄弱本不敢冒昧負擔祇以顔代總理一再相强而多數國民之意見亦復責望有加故不得不逸任其難以副各方之期許惟望國民隨時匡敎協力贊助俾得免於隕越則非獨鄙人一身之幸國家前途實利賴之至魯案善後方針鄙意分爲三項（一）鐡路旣定民有自應招集商股組織公司以五元及十元爲一股任人民自由投資以期利便至公司組織若由國民自動組織固屬甚佳然事實上極感困難現巳决定由善後督辦公署會商農商部共同組織俾得早日觀成（二）礦産鹽田利益極大現正調查詳確狀况將來亦須組織公司招股承辦依照華會條約并應准許日人投資但日人股本不得超過華股半數（三）靑島市政俟接收後應由市民組織委員會自行辦理惟草創伊始尙望全國各界予以適當之贊助總之關於魯案善後一切事事公開尊重民意一洗官治之惡習此實鄙人所抱宗旨也各代表等復詢贖路之欵華會酌定爲三千萬元現日本方面又藉口增加國民萬難承認尙望對此加以注意王氏答云據王代表携回華會議决案内載贖路之欵約爲三千餘萬元并非限定三千萬元日本從德國手中取得時已費去三千餘萬元復又增置車輛以及各項建築用欵亦多究竟確數若干現時日本尙未表示無從得知惟將來彼方開來價目我國可爲相當之折扣王氏又云籌欵贖路爲善後中最重要事項惟盼國人積極進行否則到期無欵不但路難贖回國民人格亦將完全掃地矣各代表均唯唯稱是嗣又向王氏要求在督辦公署内組一魯案善後討論會由全國各公團推代表若干人加入王氏當允照辦代表遂辭出 
[中日協議膠濟接防事件（三）] 協定已告成立 
　　在魯日軍撤退問題於前次會議中日本卽提出三期撤回辦法並定於二十七日上午十時再開第三次會議正式予以答復聞我政府以日本所提分三期撤回之案尙無不合業已允諾再經一度會議後此問題卽爲終了至二十七日會議結果據日人東方通訊社二十八日北京電云山東鐡路沿線撤兵細目協定委員會其主要事項已於二十七日雙方圓滿意見一致討論完畢定於本日午後由中日兩國委員會同簽字其内容共十一條要點如左（一）依此次之協定細目關於配置中國巡警或軍隊撤退日本軍隊之範圍區域爲不包含膠州租借地之區域卽女姑口車站以西之山東鐡路本線及支線之沿線（一）當配置中國警備隊及撤退日本軍隊之區域之區分及配置巡警之期日規定如左第一區濟南張店間·張店博山間·之中國巡警配置完畢期至四月 
 
 

Page 7

 
 
十日爲止第二區湖田車站黄箕埠車站間之中國巡警配置完畢期至四月二十日爲止第三區昨山車站女姑口間之中國巡警配置完畢期至四月三十日爲止（一）日本軍隊之撤退當如左所述者實行之但爲整理未了之事得以少數人員爲限暫留數日步兵每區間從前記所規定之中國巡警配置期日之翌日起五日以内離現駐地點憲兵於同十日以内撤退濟南無線電報通信員則與第一區步兵撤退同時撤退（一）兩國政府爲監督本國軍警之配置及撤退之實施且共同處理臨時發生事件起見當各派遣委員四名日軍撤退後在該區域内之外人當由中國政府負保護之責任 
[中日合辦魯礦之前途]  
　　日人不願與魯大公司提携 
　　國聞通信社云據某東報載稱依據華府會議之决定山東鐡路沿線礦山由中日合併經營中國方面對此已準備資本金一千萬元之魯大公司由靳雲鵬張樹元等發起以當合辦之任日本政府亦凖備網羅主要之鑛業家組織一資本團爲堅實之經營以期增進兩國之利益業巳有數次之會合惟聞對於魯大公司之意嚮則在日政府之方針欲排除從來之情實因緣於純粹的實業家合辦經營之下企圖事業之健全的發達故若以僅由政客發起之魯大公司一方之當事人恐反被勾串中國政客之嫌疑將公明解决山東問題之苦心亦歸水泡是以有不甚願意之象在礦業家方面亦願誠實當經營之任不願利用爲政爭之具故亦似不欲以魯大公司爲合辦之當事者最好希望以總商會爲中心組織資本團本來以中國之現狀勢難全然排除政客或者使彼等從旁補助當不致釀出事端故極希望採此種形式 
[威海衛决定交還之經過] 議設中英委員會 
　　字林報二十二日威海衛通訊云凡與威埠有關係之英人前曾聯名上書政府籲請於歸還威埠時保護僑民利益並於交還中國後所發生之經濟損失予以相當賠償威埠長官勃倫脫氏曾應上呈者之請求於二月十八日將請願書内容電陳英殖民部大臣頃巳接到該部覆文文中略舉英國對華政策及威埠交還之條件茲巳由當地長官發表文曰一爲批覆二月十八日之電呈事按貝爾福爵士二月一日在華會宣稱今山東其餘土地已在適宜條件之下由日本交還中國英國提議以同樣之適宜條件交還威海衛諒所議交還辦法必能將該埠仍留爲英國海軍休養地惟主權則屬諸中國英政府現提議立行照山東談判之形式開始商榷移交辦法云云貝爵士旋於二月三日致中代表牒文略謂在實行交還之前尙有數項詳則須互相商榷以期中英政府雙方滿意例如英艦得在夏季使用威海衛中國對於英海軍用品之起岸堆儲及運輸等不得加以限制及保留爲達上項目的所需産業之辦法英政府且欲討論關於海軍操演事項與保衛西人財産權利之方法及西人對於市政有充分參與權之規定英政府並欲得中國方面願謀威海衛與内地聯絡之表示辦理此種事務及其他同樣事宜如威海衛實在地位問題等當然須雙方同意其最便利之方法爲設立中英委員會以便就地研究各問題而以必要之建議上諸兩國政府中代表二月五日之覆文表示謝忱並稱此牒當即轉寄中政府中代表深信此事當可早日開議商定各項必要細則以期實行移交云云上述經過情形可宣布威埠人民英政府久受威海衛居民所輸之友誼及忠誠此次與威海衛及其居民相脫離至以爲憾但欲使山東全省完全爲中國所有深覺不得不有此舉耳」凡與威海衛有關係之人對於英政府此項布告極當加以縝密之研究而在威埠經商及從事他種職業之英人首蒙交還之影響者尤不可不審愼者慮之當知威海術並非無條件交還英海軍不致逼離其二十餘年來衛生上及安適上布置完善之避署地西人財産及利益獲有安全之保障英政府將使市政局有西人充分之代表而英政府且將要求中政府籌欵謀威海衛與内地之聯絡此種聯絡方法預料當屬鐡路職是之故威地西人固當極爲滿意也但殖民大臣之公文雖娓娓動聽而久居中國深諳中國官塲行爲之西人則於此頗少希望其最有望者惟英政府所建議設立中英委員會討論地方各問題是至於威埠地位一層威海衛將不復爲自由港無疑則嗣後補救商務减少之法惟有用巨資建築所提議威海衛與内地之「聯絡物」是但烟台倡議敷設鐡路巳逾二十年迄今未成恐威海衛鐡路之建築亦將如烟臺之遲遲威地移交後所遺英人住宅除避暑别墅及敎堂外不過六所則市政局中焉得有西人之充分代表英人所納之稅以維持地方政府者每年不下一萬鎊今後自治區域照西人規劃所需各項行政費將自何徵收乎此項問題自必有相當之答覆誠恐威海衛前途將不復能保有昔日之光榮矣 
[天津美商反對撤退駐華軍隊]  
　　近來美國政府依照華會議决案决將駐華美軍撤退聞天津美國商會特於日前開會討論此事結果决致電本國報界及全國商會表示反對之意該電已於前日（二十五）發出茲將其原文譯誌如下國會規定現駐天津之美國軍隊將於七月一日起全數撤回本國頃聞之下不勝疑懼現在中國政治及軍事至爲不穩政府之形勢亦岌岌可危各地方之不安謐及盜匪之橫行與庚子以前幾相彷彿故同人等對於撤兵一事認爲危險之舉動决議極力反對並將通電國會諸議員表示此意 
[外人訾議哈爾濱市政] 已由公使團向我警告 
　　據外人方面消息各國以哈爾濱市政自歸中國政府管理後各項設備均比俄國政府管理時不良曾由哈爾濱領事團申請駐京外交團請其警告中國政府外交團商議結果業於二十三日由領袖公使對外交部發出警告略以哈爾濱市政年見窳敗殊違各國之期望倘中國政府仍舊不思改良各國不得巳惟有置於列國共同管理之下甚望中國政府卽日整飭等語外交部接到此項警告後卽日備文咨送内務部請其認眞辦理内務部以此事關係主權者甚大恐哈埠如此卽靑島市政亦不爲外人所信任因令該管司科卽日研究改良方法 
[北京航空隊將聘美人訓練] 已訂定契約 
　　芝加哥飛航公司經理福古爾薩因中國政府擬聘飛行隊參謀及敎官特由該公司薦到三員爲美國陸軍大佐前海軍飛行隊敎官及該公司技師漢納爾君陸經司尼君三人所有雙方訂定各條大要如左（一）此次公司舉薦之安君係應中國政府之聘爲飛行隊隨軍參謀率所部漢納爾陸經司尼二君爲敎官輔助安君訓練（二）此次受聘之人必須認眞將事聘東亦應待以客禮如至事務紛繁時可由受聘之人商諸華政府添增帮辦之員如不願添聘受聘人當仍盡心協贊不得藉詞推諉（三）安大佐每月由華政府給與薪水美金二千元公費洋六百元漢陸兩敎官每月華政府給與薪水美金八百元公費洋二百元均逢一號發給（四）安大佐及漢陸兩敎官均暫以二年爲限内無故彼此不得辭退倘在任期未滿時華政府如欲辭退除應給安大佐川資美金一萬元漢陸兩敎官川資各美金四千元外並須給六個月薪水如安大佐因事自行辭退則華政府祇照第五條川資銀數祇付川資不補足二年薪水二年期滿之後如彼此情投意洽仍可立約續聘（五）安大佐來華川資由華政府給美金一萬元漢陸兩敎官來華川資由華政府各給美金四千元期滿後回國川資悉照來華之例發給並各給薪水三個全月以爲酬勞（六）安大佐等如於限内病故　以前項川資並六個月薪水作爲吊唁之用如於戰時陣亡則由華政府各給家屬十年薪水作爲撫卹（七）安大佐所住房屋房内牀舖桌椅一切器具均由華政府預備惟不預備衣服（八）此約寫立三紙一存華政府一存飛航公司一交安大佐收存 
[敎育部員將大舉索欠]  
　　財政部前給敎育部一個月薪俸之支票該部於二十五日到交通銀行交涉時該行竟予拒絶經交涉至再始撥付第一期之三分之一計二萬元敎部員司得此消息大爲憤懣即於當日午後召集全體大會商議對付財部之辦法當經表决如果至二十七日財政部仍不能交付其餘之十六萬元現欵時敎部全體人員即行出發爲示威之運動並有分派部員宿於財政諸要人住宅坐索之說並在財部門前派索薪代表看守爲第一步如再不付欵則將阻絶該部人員進門爲第二步藉以促成財政當局對於敎育費之責任心不再填給空頭支票此外並要求陳垣遞呈公府請將敎育部實行解散以表示中國爲無敎育之國聞該員司等最後之大請願定於星期二（二十八）舉行並預備多數小白旗上書「摧殘敎育」「欠薪獨多」「最後犧牲」「誓達目的」等種種字樣更預備白牌汽車數輛用以晝夜追隨財政要人之後至發欵爲止該部此次索薪巳具有最後决心必欲得一具體辦法而後巳次長陳垣似乎有言爲部員出力因而部員對於齊耀珊之冷眼坐視益形憤忿而京中軍政各機關聞此消息咸極注意大約以敎部此項索薪手段若能達到目的則當如法泡製羣起向財部要求但聞財部中祇對於敎育部一方面巳覺艱於應付今日（二十七）支票兌現一事能否辦到尙無把握故頗有人主張以目下庫藏旣已空虚不如將財部大門實行封鎖以免徒勞索薪者之往返此雖滑稽之一種建議然亦足見財部困難之情况矣 
[鹽署不允蘇省帶徵鹽稅]  
　　兩淮鹽運使丁乃揚因蘇省軍民兩長擬於四月一日起本省鹽岸每擔帶徵六角派汪嘉棠來揚征收曾電財部請示辦法聞該部以事關外交信用未便照准當咨請國務院查照禁止其原文略謂據兩淮鹽運使電稱准江蘇督軍省長公函以財政困難年短五百餘萬積虧甚鉅擬照鄂贛諸省辦法於四月一日起本省鹽岸每擔帶徵六角派員汪嘉棠來揚徵收究應如何辦理求迅電示遵等情查鹽稅有關債約無論如何加徵照約均須得稽核方面同意且應歸入鹽欵未便由各省自由徵收動用江蘇督軍省長所擬帶徵加價辦法前准鈔交上年十一月五日來電業由部署將碍難辦理情形函陳貴院轉復查照竊以外交團近日對於各省加價辦法責難備至甚且謂卽係破壞善後借欵合同前准外交部抄送小幡公使照會抗議加價属節亦經咨呈貴院通電查禁各在案據電前情部署復查所稱江蘇鹽岸帶征六角加價之處窒碍甚多實難照辦務將前議取消以維國信 
[湖南安鄉兵變] 損失約二十萬元 
　　湘省濱湖之南縣安鄉各屬爲第二師魯滌平防地頃聞安鄉防軍忽然變亂經一再調查得其情形如下安鄉駐防軍隊爲第二師第三旅之某營昨二十日晚十一時左右該營士兵卽全體譁變首先鳴槍示威卽撲奔釐局將釐局洗搶後再往雜稅榷運各局刦掠一空此時縣署巳聞警戒嚴惟以警備隊人數不多槍械亦少僅能守護縣署不能派出各街市彈壓變兵原擬併刦縣署因已有警備故當卽撤轉分向各繁盛街市搶刦一般商民聞槍聲突起卽已異常驚惶繼而隆隆不絶知必發生變動倉卒之間無所準備遂任各變兵肆行刦奪有被搶至二三次或五六次者始則不過大商店被搶繼而各小商店亦被搶卽人民住宅亦無倖免者各變兵雖大搶特搶然尙未縱火殺人擾亂至天將曙時方各飽載逃散損失之數約在二十萬元至於當地警察不過徒有其名故變起之時亦祗能蟄伏各署所不敢出而抵禦致各變兵得以爲所欲爲毫無忌憚刻下巳經地方官紳急電來省趙總司令得電後除電令地方官吏妥籌善後外並巳密派委員前往調查一切又聞各商民以損失過巨刻下尙未開市 
[美公合過閩記]  
　　新任駐京美國公使舒爾蔓博士於三月二十三日蒞閩李厚基卽出城到美領事館謁見省議會·省敎育會·歐美同學會·福州總商會·靑年會等五社團·於二十四日下午七時在南台靑年會開歡迎會來賓到者四百餘人美國人士殆占十分之一省議會林議長致歡迎詞畢舒公使即登壇演說略謂鄙人此次承本國政府任充貴國公使本以年老辭惟以前駐希臘爲歐洲文化之中心堪資研究貴國爲亞洲文化發源地不能不更加涉獵是以勉就至此次南游宗旨在於博訪沿海各省風土物志以增加中美兩國人民觀善之意在汕頭廈門各留一日因在厦時得此地領事海電知諸君歡迎之雅意故即首余前來感激之餘心所欲言更難緘默美國與中華爲世界兩大民主獨立國民主二字深望諸君加以精確之研究鄙人來華以前卽與國務卿表示此行係代表美國一切任務凡屬國民公意應一律重視蓋國爲民主是乃應爾也鄙人敢代表美國全體同胞表示好意乃友義的同情於中華民國凡爾賽和約日本堅執山東靑島係由德國得來不肯交還及二十一條件之强迫履行不肯撤廢美國以日本此種行爲有碍遠東永久和平用執公理與之抗言於太會産生之際今者靑島威海衛無條件交還二十一條最苛酷之第五項亦經取消其他種種利益更有機會可以提出此次得此解决雖由美國竭力周旋然亦貴國人民自助之結果貴國人民有三美德一勤儉二堅忍三耐勞從前困於專制政府之下不知國事爲何物致數千年文化先進國反落人後近者國家之觀念日濃廈門海後灘之交涉及海防之罷工均足以證貴國人民之振起深望一般靑年能本此堅忍不拔之氣魄起而爲國家之團結則前途不可限量唯目下貴國軍閥專橫巳極南北分立無强有力統一之政府長此不爲拯救則從此參戰之功績及此次華府會議所得之效果恐亦將完全損失設國際資望蕩然無存則吾美人士雖欲竭誠相助而不能至所謂組織强有力政府及掃除軍閥能於鄙人在華親見之尤爲幸事云云談畢下壇有某記者詢以可否假十五分鐘談話舒公使以潮候巳辭第囑報紙當提倡民治精神並謂此次來華非專與二三官吏接洽凡民意所在亦當加以容納以謀兩民主國之敦睦云云八時四十分即與其女公子下輪離閩李督及各社團代表聞多餽贈漆器以資紀念 
[廣州通信平]  
　　鄧鏗被剌之各方推測北伐之一打擊 
　　粤省政局沈寂巳久日來又漸漸有動機矣北伐之事由宣傳而入於實行時期孫文親行出師大約總在本月下旬或來月初旬李烈鈞則已實行開拔所有滇黔贛各軍均已次第前進李福林一軍亦巳由韶州預備開拔其目的地點一在贛一在湘贛湘邊地各軍多巳移入當地謀響應者亦不乏人而最足爲南方助力者爲張作霖代表到粤以後極言願相携手故南政府特派伍朝樞到奉與之爲切實重要之磋商此行於大局實有關係也特伍朝樞由奉返粤上省之日忽然有剌客暗殺第一師長兼粤軍參謀長鄧鏗一事此事於大局關係亦不小或謂剌客係北方所指使因伍朝樞與張作霖必有秘密語商榷非文電所能報告者故欲殺之以滅口使其不能轉達是日伍由港上省鄧鏗原係到港迎伍兩人同車當抵省時伍因有物遺在車中起而取回鄧鏗先落車甫離車站欲上摩托車卽遭剌客槍擊現巳身死說者謂剌客實欲擊伍伍竟因取物得免亦云幸矣（伍氏一家於此數月間每每化險爲夷最初上海船廣利被刦伍夫人在船中親逢其事幸未被刦本月總統府失火在深夜中伍老博士重門深鎖高臥不起幸得其僕人破窗而入負之出險僅於足部略有微傷此次伍朝樞由港回省雖遇剌客不至波及更屬幸事）但伍究屬文人其銜命往來雖有重要職務然彼個人本身於時局無多大關係故又有謂暗殺者之標的仍在鄧而不在伍當與北伐事有關以上兩說未知孰是近日港中政系桂系人物非常忙碌均因南方聯段聯奉巳成事實實予吳佩孚以絶大打擊故政桂兩系人物爲吳奔走一面指揮桂省殘軍重行襲擊粤軍以分其北伐兵力故南寗琥鳴曾被桂軍攻破一面又在粤省力行搗亂則巳有明證者也近來粤中北伐聲浪正高聞某日桂林有要電孫中山推陳競存爲六省北伐聯軍總司令陳之意尙在考慮中允擔任爲後方籌備鄧鏗爲總司令部總參謀與陳競存向來患難相依北伐之實行擔任與否必决於鄧鏗之策畫而總司令部於旬日間亦曾發生一大漢闖人參謀部中扮作厨夫足登木屐忙急登樓當時爲衛兵所阻該大漢竟敢毆擊衛兵後衛兵吹警笛部中人齊出始將該大漢拘執搜其身上懷有劍仔兩柄此事在公署中守秘密不爲宣布說者謂其意欲行剌陳競存抑欲行剌鄧鏗二者必居一於此也惟日前曾有鄧鏗所領之第一師全行出發北伐說今卽有此慘事發生則鄧之必爲政敵所注視明甚且更有一事與北伐有關者卽洪兆麟辭職是也陳自漳州班師回粤其最得力而倚重者爲鄧鏗一師與洪兆麟一師今洪兆麟在潮州忽然受人挑撥提出辭職飄然赴滬而鄧鏗又遭人暗殺所損甚大故陳對鄧非常傷悼對洪則派親信人到滬爲切實之挽留現粤中物議紛紛竟有謂此伐事孫陳意見不一陳不贊成北伐故有此大打擊此則由於反對黨故造謠言非事實也 
　　另據報載云粤軍參謀長兼第一師長鄧鏗自光復以來討袁援閩援桂諸役均身先士卒屢建奇勳二十一號晚由港與伍次長朝樞返省至東堤大沙頭廣九鐡路車站落車正擬乘坐摩托車回司令部竟有兇匪遽從背後連轟三槍鄧猝不及防身中二槍聞鄧受傷後仍甚鎭靜囑令車夫載其赴速駛回司令部及至司令部各官長聞而大駭當卽送往長堤韜美醫院救治據前日醫生言病狀頗好倘無他病侵入可不發生危險若晚上十時體温熱度不加前途尤佳詎至晚十時左右熱度驟增醫生及友人知病體有變急由醫生施藥戚友多在院守候聞鄧平日本有輕微之肺癆症經醫生勸告後鄧卽向住總部每日晨起馳往第一公園散步換新鮮空氣藉以調養此次被剌傷及胃腹二部益以本身向有癆症體質旣弱故不能抵抗病魔致藥石無靈竟於昨二十三日午前五時與世長辭先經粤軍總司令部副官處通告云陸軍中將粤軍總司令部參謀長兼第一師長鄧鏗於本月二十一日晚七時十分在廣九車站爲奸人行剌傷及要害醫治無效於二十三日上午五時在長堤中法韜美醫院逝世卽日下午三時入殮四時出殯暫厝東門外永勝寺特聞至是日下午四時爲鄧上將仲元出殯之期長堤一帶軍隊林立各要人如伍總長徐參軍長徐大理院長孫市長各部次長各廳長魏師長及日本領事海陸軍武官等數千人齊到韜美醫院祭奠由徐參軍長主祭祭畢軍樂大作隨列隊向東門外永勝寺出發前行者爲軍樂隊次爲各路軍隊再次爲送殯各親友及各社團國民黨員等等均徒步魚貫而行喪車隨之最後殿以汽車四十餘輛當經過各街道時各店戶皆閉戶示哀全城各機關均下半旗以誌哀悼五時半抵永勝寺送殯諸人遂一一向鄧上將靈前行禮而退鄧公原任陸軍中將孫以其功在國家特陞授陸軍上將以崇先烈巳有明令公佈矣據醫言鄧胃部受傷縫結後已無險象其所以忽致危狀者乃因患急性腹膜炎所致也又聞鄧師長死後某要人於昨早七時乘汽車往韜美醫院將到時忽有三人追過車前窺看一穿大樓餘穿大衿衫西裝褲某要人以其形跡可疑立命衛隊拘拿暫　於醫院樓梯口至午乃解總部研訊 
 
 

Page 8

 
 
自由談 
遊記 
[淞園醉游記] [  禹鐘]  
　　陽曆三月二十六日星期待里中故人江雪塍及表舅胡練雄不至惘然不歡蓋先期曾有約以是日來會作數日游也停午與冰嚴羼提作小酌二子咸不飲余飲膏梁至醉醉後猖狂不自禁羼提爲之顰蹙下午僱馬車游滬南之半淞園余旣中酒舉動都不自檢行時以小皮包自隨中實散原精舍詩一卷烟斗一具及鉛筆火柴均備羼提力阻余曰此殊可弗需余曰不然今日之游余將綿綿動其詩思此不可以代奚囊耶羼提遂無語旣至購票而入廊廡間游衆如鯽於以知林泉之志人固同然而甘爲風塵骯髒身者皆有所不得巳耳余等雜衆中而行且行且閱壁上紀游之詩余每失聲而哦羼提輒止余以余　態將爲人見而竊笑余笑謂之曰今日爾我大類水滸傳中戴宗與李逵同行余言動咸失自主矣冰嚴亦笑謂其當實則林泉佳處本爲我儕猖狂歌嘯之地無所用其拘束又胡計俗人之訕笑哉環行旣匝邱壑林木一一咸收眼底茲園固夙游特今者又新拓數弓之地故較昔爲大園中水木淸華溪山明秀在此軟紅十丈中巳非易得惟小攤林立爲狀乃類游戲場未免爲園林之玷有識者咸作如是感想也淸流中小艇往來絡繹不絶艇中男女恒雜坐而女子都艶粧鬢影釵光凌亂照水如納倩影於大鏡中溪水有知必自慶其幾生修到此艶福矣余戲占小艇歌曰小艇盪空明雙槳春波綠郎心似溪水照妾顔如玉醉吟草草滋弗能工余等已復攀登假山而上緣徑桃花及玉蘭均已破萼枝上懸有黑色之木簽上書勿折花枝四字余戲謂二子曰余頗思一犯其戒二子曰勿爾余笑曰醉折花枝當酒籌古人已先我行之余偶相師法詎得謂之非理耶顧余雖振振有詞卒未損其一葉也旣登其峰空翠爽肌全園在望而溪中小艇泛泛若落葉之隨波矣時風力甚緊拂面微覺有寒意遂下啜茗於水閣之欄畔以風冷屢易其座最後則遷入閣中即所謂湖心亭也坐旣定酒力大湧沉沉思睡而茶堂人語又嗡嗡如引睡冰嚴羼提旋即離座而出行時屬余靜憩余諾之杯茗屢屢引滿狀如鯨飲蓋酒後爲渴亦較甚也余獨坐無聊遂啓皮包出散原精舍詩讀之未及數頁即頽然枕書睡去迨二子至始呼余醒余揉目四顧見茶侶已散盡余詢二子曰余入睡久耶二子曰可一小時余曰溪山四面此夢亦正不惡矧古人有臥游之雅余今正與相類君等亦徒勞腰脚而巳言次相與粲然是時暮色巳起遂巡廊緩步而出游衆亦漸寥落將出園見臨廊之小池内金魚長尺許悠然自樂余等因靜對久之余意池魚有知見此兩廊之遊衆林林總總終日不絶彼必笑爲擾擾也旣出園遂乘來時馬車駊騀而歸歸車中冰嚴謂余狀似資本家余曰如君言我願亦大遂矣須知今世資本家之榮顯實勝於專制時代之帝王余又何樂不承耶此游余得詩一律曰呼吸尙能餘片地回旋且與盪吟魂眼前邱壑胸中湧　裏池　筆底存靜　　　春意足臥　誰　酒人　事塵久絶城南路重向花間胸夢痕歸庽後遂篝燈拉雜記之 
軼聞 
[洪楊遺聞（二）] [  金石壽]  
　　忽忽數年世之子若女齒亦長矣二子不甘居鄉間謀於母欲各得一業以資立身母深以爲然商於世可伯子乃習阿芙蓉肆生涯仲則從某畫師肄繪像術未幾均卒業一日有某姓喪召仲往揭白（病者氣絶陳屍牀褥繪遺像者對臨其容吳俗名之揭白）仲如約至描容未竟逝者忽甦呵欠起坐人盡驚却仲適坐者床前睹狀駭極而遁歸後寒熱大作不能起床延醫服藥所費不資卒以驚碎苦膽不治而死世悼子情切目幾失明不知不幸之事固方興未艾也仲殁未幾太平軍沿江而下撲城甚亟風聲鶴唳瞬息數驚是日伯子適歸家理辮迨竟其母謂之曰今日風聲急凶息頻聞可不必往店矣蓋伯子執業肆中間一回家而巳比聞母言强顔慰之曰母毋恐城守饒雄當能禦之兒肆中尙有未葳事須往一理言未竟忽𥒐然聲作雙扉大闢首裹紅巾手執利刀者數十人破門而入中一健者見　子揑　臂裂唇作獰笑曰小孩子趣去休其聲格格絶類鴞鳴伯母聞之卽跽 
健者前哀懇之曰大王命敢不從惟念寒門祇此一子千年血食胥系於斯祈大王刀下留情成全是事感陰德於無涯矣願大王英鑒健者不怒執刀斫之曰婆子多語請嘗寳刀刀下肩血迸裂昏絶於地伯子見而痛極亦跽健者前曰大王息怒願如大王命死生所不敢辭乞宥老母殘生健者始色霽勒刀携伯子去時蓋城巳失守髮捻蜂擁來矣 
 
[可笑亦可憐也　]  
曲話 
[大鼓談（二）] [  裔聲]  
　　白雪鵬前在大世界獻藝經年歡迎者始終如一日良以技藝有獨到處也後來一劉翠仙白雪鵬即離滬往京無何即聞白被覊縲絏其間原因傳者紛紛不一現據友人述及確係莫須有事沉淪兩載奈處於勢力範圍之下亦祇得含寃呑泣而巳現白又重來滬上我儕耳福眞不淺矣白於十八日登台余是晚與少卿林屋諸君同往至雜耍台時人山人海幾無插足之地聽其哭玉一折詞句淸雅婉轉哀惻出以抑揚之腔描摹悲哀之境至微至盡蔑以加矣聽白雲鵬之鼓詞唱到哀婉處眞有令人淚下之魔力如唱至（老太太 
厭也惟白昨歌此折時竟删去詞前六句拉胡琴者亦不能隨合稍有美中不足而白之嗓音亦不違當年諒　風塵勞頓所致他日當可復元也 
小說 
[社會小說人間地獄（六二）] [  娑婆生]  
　　第十一回碎磁片片幽恨難伸夜漏沉沉佳期虚度 
　　話說薇琴在一蘋香和程藕舲談至夜深還未回去蘭阿奶派小大姐阿寳來催他說是毛老爺在家裏等久了藕舲也勸薇琴回去猛聽得咣啷一聲原來是薇琴氣急了將一隻白磁小茶杯使勁往地下一摔茶杯打得粉碎向阿寳道你回去對老太婆說你說我不回去看他怎樣這裏没有警察的難道他還喚得動巡捕來捉我嗎說罷賭氣往床上一躺順手拉了一條羢毯往面上一蒙兀自躱在那裏隱泣阿寳阿婉看了固然朿手無策竊舲也只有立在在一旁發呆低頭下去看見滿地的碎磁片藕舲蹲下去一塊一塊的檢起來送往痰盂裏阿婉道大少不要去收拾碎磁片當心割痛了停一歇呌茶房進來收拾罷說時藕舲巳將碎磁片檢起大半藕舲道不要緊的還是自家收拾了好茶房走進來看見還疑心我們相打呢直等磁片拾完方纔立起來阿婉低低的和藕舲道還是你勸勸他他還有些相信我們說了是没用的阿婉阿寳兩人趁勢將藕舲往床上一推藕舲掀開了絨毯催著薇琴道你還是起來回去火氣不要這樣大你的事我全曉得了又附耳和他道我一定趕緊替你想法决不呌你看他臉嘴可是你不能露出一些神氣讓他看出那便不好辦了薇琴道可是眞的麽藕舲道自然是眞的我幾時和你說過謊話薇琴道去可是去此刻我仍舊不去天不亮我不回去藕舲道這是什麽意思呢何必要坐在這裏等天亮呢薇琴啐了一口道你怎麽這樣糊塗你没聽見阿寳說麽那殺千刀不知趣的姓毛的不是在那裏膩著不走麽爽性到了天亮他一定等不及先走了豈不是可以省却許多爲難藕舲道你這樣辦法不是得罪毛老爺嗎薇琴道我本是要得罪他使得他下次不來胡纒說罷又嘆口氣道這個人隨便怎樣得罪他他還是假痴假呆的纒夾不淸眞是討厭阿婉也插嘴道三小姐的話眞不錯討厭的人像毛老爺也眞是少有的人家說上幾歲年紀的人做事總比年輕的明白點毛老爺也是四十多歲的人怎麽這樣不知趣呢薇琴披披嘴道論别樣的事年紀大的人比年輕的人明白我看逛堂子這件事眞是越老越糊塗越老越討厭阿婉道可是姆媽他們狠贊成年紀大的客人因爲年紀大的大半手裏是有幾個錢藕舲笑道那也不消你們說得古人早巳說過姐兒愛俏鴇兒愛鈔難道你們没聽見說過嗎那也何足爲奇呢 
[餘瀋] [  白沙淚痕]  
　　繁區閙市舞榭歌臺久徵逐其間者終有厭倦時若於萬木叢中築一小閣靜聆鳥語閒聽泉聲月下花前焚香讀史其樂融融幾不知世間有煩惱事矣茫茫亂世得享斯樂者能有幾人哉（却酬） 
 
 

Page 9

 
 
   
 
 

Page 10

 
 
國内要聞二 
[粤軍再克武鳴]  
　　南寗消息桂軍殘黨陸楨祥聚集土匪散軍三千餘僞意投誠受編詎陸氏乘戒備稍疎於十二日突襲那馬該處防軍力薄不能抵拒思恩粤軍馳到救援亦未得手一時匪勢極兇直逼鄧柳與粤軍劇戰甚烈由陳炯光派參謀謝嬰白率第三統領及機關槍連馳赴二十四亭增援陸黨頑抗兩方猛鬭死傷甚衆粤軍各部隊地勢不佳四面受擊勢頗危急幸陳炯光親率第三營及水槍二梃會葉舉所部之熊旅一營又一連親往督戰猛烈衝鋒并收容退至三塘潰軍同時一律反攻再戰甚久陸不支遂向賓陽方面退去各軍乘勝窮追時巳入夜遂暫停追十五夜陳少岳所部收永淳開至亦卽加入同時繼續向敵追擊敵向武鳴賓陽兩處潰走十六早敵之殘部及各鄉附近之民團仍竄踞高山㘭大山踞險頑抗經粤軍四面包圍十七日殘敵巳潰紛紛向武鳴及寗武莊逃竄陳炯光仍率所部跟尾窮追十七午後十時完全克復武鳴十八早陳炯光復由武鳴向寗武莊追擊敵遂完全潰散 
[蕪湖快信]  
　　蕪湖人力車夫因車行加價釀成罷工風潮經學生會援助業巳當日解决現學生會代人力車夫固結團體組織勞働會定於二十七日假大舞臺開成立會 
　　寗國葛知事日前解蕪宣統三年殺害湖北隨縣知事民國七年假自治軍名義搶擄棗陽等縣之要犯胡春臺等六人經湖北督軍公署李執法官來蕪會同皖南鎭守使署鄭執法官審訊多次直認不諱已於二十四日下午二時將首犯胡春臺挪赴電燈公司執行斬决其首級仍帶回該省犯事地方示衆其餘五犯亦由李執法官棗陽縣夏警佐解回湖北發落 
　　蕪湖省立第五中學校學生武可權陳德徵李宗鄴汪本善汪漱泉等發起組織非基督敎學生同盟會加入者百餘人巳於二十四日開成立會刻正編輯非基督敎的出版物派員宣傳 
　　蕪湖英國領事官刻巳裁撤蕪湖英商交涉事件歸南京英國領事管理所遺領事公館房屋現由鹽務處洋稽核員祝開福遷入居住 
　　司法部鹽獄司長王少泉前日由寗來蕪查勘地方檢察廳模範監獄刻已赴安慶 
　　聞某公司某輪二十三日下水遲至當晚八時始過蕪聞二十二夜十二時過大通下游二十餘里適大風撞沉鹽船一艘全船盡没同時又撞沉寗波浮刁船一艘該船裝載木料煤炭甚夥舟子共十八人當救起十四人其餘不知下落 
　　蕪湖近來一日火警多起謠傳有人縱火圖刼警廳會議各署下崗警察均輪流巡邏 
　　蕪湖自新正以來出口之米及屯積之米數調查錄下正月初一日起至月底止一五扣實共出口米九萬三千八百二十六石四十一斤二月初一日起至本月二十三日止一五扣實共出口米二萬五千零二十九石五十九斤外軍米一五扣實共出口三萬零五百九十石六十斤現屯積各棧及礱坊米共三十萬石 
[寗波姜山賽會之大慘劇]  
　　浙江寗波姜山民人多以捕烏賊爲業以爲迎神賽會必獲神佑故對於迎賽之迷信已牢不可破此次鄉民旣决行賽會而公民陳竣明等則禀請禁止官廳乃預派軍警百餘人馳往彈壓旁觀者巳預料其必肇事端本月二十五日該地迎賽以爲官廳旣禁止賽會乃以菩薩抬在前面會毛其後僞爲迎神故是日幸未肇事該處軍警以爲今日巳迎賽可以了事因通知明日不准復行迎賽迨至昨日午間社會散去者巳三社惟一社須過警察所因迎賽而過是時警所門前軍警林立卽行禁阻　空槍示威無如迎賽愚民以爲軍警必不實彈發槍並以先將菩薩抬過去必不禁止乃即抬菩薩前導詎知軍警又復力阻將槍實彈向天空放數十發以期迎賽者懼而知退乃迎賽者一面通知扮犯人者勿散去共來相助是時人山人海一聞肇事益形擁擠而扮犯人者多係漁民均欲逞快一時因之包圍警所大起衝突雙方激戰人民被擊斃命者三人傷者頗多有觀客齊長壽者手亦中彈巳至城中公立醫院診治軍警方面亦有受傷者又聞陸軍三人被迎賽者投於河中適是處有石作廠大小石塊頗多乃共舁石投之後幸獲救得慶更生迨下午三時許迎賽者復行會議以爲若無陳峻明禀請禁止之舉則必無今日之事聲勢洶湧往圍陳宅大索陳不得蓋陳巳知事機不佳先於上午潛逃赴滬迎賽者焚燬其房屋而退惟仍不肯散去王鎭守使得信即於下午五時許添調陸軍五十名林警廳長亦於三時許令飭第一分隊長徐宏鑫率巡警四十名星夜馳赴該地以資鎭懾 
　　另一消息二十六日上午肇事後該地商舖均閉門罷市人心益形恐慌下午一時許迎賽者召集衆人在大本堂（係該村陳氏祖祠）開會議論紛紛極形嘈雜議畢即齊赴陳峻明家將其新屋三間拆毁並將家具雜物堆纍一處大焚特焚其舊屋兩間亦被延燒旋赴陳章鴻家時陳巳遠避卽欲將其舊屋兩間焚燬有人謂此屋巳租與他人居住不特不宜累及且恐延燒鄰居因拆而焚之其現時租住之新屋一間因屋爲他人所有乃搬出其家具而焚之無一遺者復至陳均儒家亦將其屋拆焚火光燭天聞是日死者三人其一屍巳由該家領歸其一抬往陳竣明家之火燒塲其一仍在斃命原處聞昨日晨六時地方檢察廳特派鄭鶴洲檢察官下鄉儉騐帶有司法警察四名巡防勇二十名八時抵姜山檢驗一係槍中額頂一係槍中胸部血肉淋漓傷心慘目鄭君等又至警所詢問肇事情形迨下午六時許始行回城又聞當前日肇事時觀客李永興中流彈斃命按李現年十九歲有父母姊妹四人向在滬做大菜司定今夏四月結婚去年曾患重病伊親向該地仙巖寺菩薩祈禱許愿令伊子扮犯人數年當此次賽會之前伊親疊寄三函急催李某返鄉扮犯人以還夙愿李奉親命而返不幸爲流彈所中前日晚間巳將其屍身舁臥於陳竣明之屋基地東嶽大帝亦抬置其旁尙冀神佑當昨日鄭檢察官檢騐時李親謂不必檢騐願即自行收殮尙有一觀客某現年二十三歲姜山人亦爲流彈所中其屍體舁置陳峻明乃弟之房屋外靑草地旁亦置有王靈官業經檢驗陳峻明房屋連扆計拆焚七間陳均儒及陳章鴻家亦拆毁數間仙巖寺僧衆目覩闖此大禍現巳逃避一空矣逃滬之陳峻明昨日特由滬電甬警察廳長云警廳長鈞鑒得甬電姜山影響毁屋傷警實由邊文錦造成獲主腦可得兇手請預緝陳因叩又寗波警廳長電云杭州警務處處長鈞鑒鄞邑姜山地方本月敬日賽會業先布告嚴禁並呈奉鎭守使派兵同往鎭防詎該鄉民不服禁阻毆傷兵警多人焚燬請禁之陳峻明等住屋三家並欲拆毁警所刦奪軍械當塲格斃二人始散除另呈外謹先電陳寗波警察廳廳長林映淸宥印又地方公民電云杭州盧督軍沈省長夏警務處長鈞鑒姜山迎神積習已深禁止之法端賴未雨綢繆寗波警察廳長林映淸暴戾性成事先並未設有何種方法妥爲防止臨時竟用警力壓制攻擊斃鄉民三人傷十餘人燒燬房屋四處不有陸軍巡防力爲維持地方糜爛不堪設想查迎神賽會雖干例禁不過鄉民之愚究非意圖擾亂矧當時並未持械抵抗更無開槍之必要是則此次激成巨變林映淸實釀成之不能不負刑事上責任現在全鎭罷市人心惶惶訛言四起公民等目擊情形難安緘默爲特聯名電聞伏乞鈞長迅令所屬妥籌善後以安人心地方幸甚鄞縣南六鄉公民勵志張永睦應彦陳守一張昌燮李覺先張傳初徐文彬張良善陳啓生孫東鏞陳文敏石鴻周鳴曉等叩宥 
　　據某方消息此案當初進禀官廳示禁迎賽者實僅三太此三人亦非陳俊明陳均儒陳章鴻也經官廳批准出示禁止一般鄉愚知會不能迎乃有某某等以鎭海禁會得旅滬富商某之出而提倡得官長許可大迎特迎乃均以姜山旅滬富商首推邊文錦於是挽邊轉向官廳說情弛禁邊不得巳來甬謁縣知事姜君知事以此事有王鎭守使會銜示禁非余一人可作主張邊乃見鎭守使王鎭使謂邊云旣巳示禁官廳作事不能出爾反爾但語氣中似以迎神而不賽會尙可通融然亦未十分允許也邊出告鄉人鄉人誤爲有恃乃復預備大舉迎賽矣迨邊往申晤陳俊明述在甬晤官廳詳情俊明答以吾雖有禁會之意無進禀禁會之事次日陳俊明回甬遂與陳均儒二人列名具禀各官廳請調兵警到鄉壓阻而據陳鴻章云迄今尙未列名但不過爲口頭上贊成禁會之一人竟遭焚燬房屋寃矣 
　　該鎭自二十六日全體罷市迄今仍未開市軍警亦繼續戒嚴據云裏靑橋警察所附近一帶水陸交通亦滯阻鄉民多裹足不前日前有鄉民某遊行街市議論警察亦被捕去嗣由公民陳文淸等保釋又聞肇事後人巳散去東嶽大帝及王靈官二神像均棄置田野無人過問昨日上午巳由鄉警雇人抬入仙巖寺該地商舖對於此事頗不慊於林警廳長徑日有電致省茲照錄如下盧督軍沈省長夏警務處長鈞鑒寗波警察廳長林映淸辦理姜山迎神一件異常操切事先旣未妥爲設法防止竟乘迎神之間嚴令署長韓督察長楊督同警察開槍擊斃鄉民三名傷十餘人老幼踐踏不計其數彼時人山人海羣相驚擾火光四起商號罷市幸賴陸軍巡防力盡保衛之責不致糜爛商民等誼關桑梓目睹慘狀羣情憤激爲特聯名電禀鈞長鑒核迅予褫職查辦不勝感戴急切上呈鄞南姜山鎭商舖七十四家叩徑又聞寗波旅滬巨商朱葆三虞洽卿諸君聞知此項消息頗爲惋惜昨日聯名電請梓鄉官廳稍予通融俾得和平了事 
[杭州快信]  
　　美公使舒爾曼氏二十九日蒞杭此間各團體推出代表會合在敎育會開歡迎大會旅杭美僑亦設筵欵待　　省會三倉總董沈藹如徐博泉等迭據各方要求巳呈省署提前於五月一日開辦平糶並派定各局局員上城鄭華孫中城孫禹齡下城張叔魚江干朱緝書湖墅周貽孫 
　　鄂省各校敎職員聯合會以庚子賠欵法比俄德英諸友邦先後退還又德國賠償之參戰損失數亦不少聲明作文化事業之用此項擔負出自人民旣經返還自應公諸各省近聞京師國立八校有截留作該校等基金之舉萬難承認除電院部外希一致主張按省分配 
　　本届嵊縣繭捐委員聞將委該縣知事王家琦兼任因去冬王蒞任時適盜匪猖獗招警隊一百六十名經費無着擬就繭捐項下彌捕並商妥就地紳董將來在地丁帶征償還繭欵 
　　環湖公埠由劉文憲汪振聲等發起明日開成立大會擬公推張貞叔爲主任該埠共分七區 
地方通信 
[松江]  
　　密查偷運米糧近日米價將近十二元一擔然尙繼漲增高逐日不己城廂富室倉儲爲之一空即鄉間亦少有囤積者此實由於奸商偷運出口所致聞縣署業奉省長電令略稱松江米蠹偷運糧食之路一由黃浦江西南入浙一則在離城四十里之泗涇産米處西北經七寳而至上海出口究竟是否屬實着即查明具報等語縣署奉令後業巳轉令各該管警區嚴密查復以憑轉報案省電所稱偷運之路其入浙之路設有五庫稅所去滬之路亦有洪橋一卡扼守中途不知米商何以能暢行無阻也 
　　三中將有旅行省立第三中學校四年級生現定三星期後旅行杭垣所需旅費均由省欵津貼學生不過自貼膳食而巳嗣經 
一二三級全體學生要求偕往亦經校長許可惟旅膳各費則須由　　　給不　　　尙　　　　　　　由不呈　　　　尙 
[蘇州]  
　　恢復舊自治制之運動吳縣舊縣議會議員蔣炳華·蘇州市議會議長　任昨日下午邀集縣市兩會議員假元妙觀方丈内開茶話會共到二十餘人主張反對新縣議員選舉法恢復民國元年之舊縣市兩會與各縣取一致行動並電請省長尅日實行 
　　承發吏初試揭曉江蘇高等審判廳考試承發吏巳誌前報茲悉昨日巳經揭曉共取十七名莊氷·葛存悆·韋以偏·趙公佚·姚元義·夏震旦·夏服先·趙志廉·張振華·周斌·朱汝山·盧禹鼎·秦珍·張奎·莊重·陳韶·莊廉·定於本月二十九日上午七時半齊集高等廳聽候口試以定去取 
[鎭江]  
　　修築運河堤工江北運河由淸江至邵伯止綿長二三百里東西堤岸春修工程己由張督辦令委江北水利局總辦王叔相專司其事聞此項工費約需十四五萬元歸督運局撥給王君現已籌畫一切擬召集下河各縣災民分段挑築以工代振日内即可興工 
　　黄泥壩之盜案鎭江東南鄉黄泥壩地方孫姓家二十六晚二更時分突來盜匪十餘人撞門而入各持利器嚇禁聲張翻箱倒篋刦去衣飾約值數百元携贓逃逸並刃傷事主一人刻已報縣勘緝矣 
　　喉症傳染之危險鎭地近來喉症盛行施治偶遲輙至不救傳染迅速危險異常聞昨日（二十六）南門外罹此症而殁者巳有五人 
[揚州]  
　　宣城運鹽改章蕪湖爲皖南鹽引轉輪之總匯宣城分岸亦經該處運轉現該岸商人以取運蕪湖旣屬繞道且有覊時脫銷之慮不若山大通直接爲宜特公呈運署請仿皖北運漕等岸辦法每網先行派定三十票以資便利業經丁運使核准轉咨該岸榷運局查照矣 
　　會議恢復縣會上海寳山各縣已爲恢復舊縣議會之運動本縣欵産經理處正董任桂森等亦於二十六日下午假舊城旌忠寺内集議蒞會者五十餘人均表同情當即公决先設籌備處於鹽義倉内並推厲芙初等四人爲起草員分呈省縣兩署請求恢復設官廳不予照准則請省會解决業己快郵代電通告各縣請一致進行矣 
　　勸學所開會江都勸學葉所長二十六日下午邀集城廂各校長開會結果如下（一）報告籌欵經過情形（二）報告開源方法請縣署加增中資捐徵收稅契紙捐恢復柴捐實行徵收茶捐（三）組設小學研究會即設於勸學所内每月集會兩次推葉所長起草會章定期開成立會（四）報告請敎廳解釋師範請習科學生服務年限（五）公决由勸學所分函省立八中五師附屬改更初級中學制而後各學校高小校胥受影響予以若何之維持俟得答復再行討論（六）公决權樹節一律放假一日 
[南京]  
　　諸曁旅寗同鄉常會浙江諸曁旅寗學界同鄉今日借南京城外莫愁湖曾公閣舉行春季常會除新會員金文苑陳松靑兩女士宋之楚外舊會員到會者達百餘人之多開會秩序首由陳從野報告會中經過情形並討論改選職員辦法後經衆推定陳興模金兆均爲幹事由兩幹事當場推定金海觀駱曾慶錢紹宋三人主持會中介紹部事務再由會員公推陳崇禮金　爲該會編輯决定夏間出一種彙刊及散會時已五點半矣 
[嘉興]  
　　諭限革警出境嘉興縣署以革警高鴻德萬世昌沈進元尹歧山等逗遛境内旣無職業保難不生事端特於日昨示諭各該革警限一星期内一律出境毋再逗遛致干拘辦 
　　各校議决春假嘉興各小學校長日昨會議春假日期僉以春假時期適值舊曆淸明俗有祭掃之舉决於四月一日起至七日止放給春假一星期八日開校上課以歸一律業巳通告各校矣　　桐鄉縣選揭曉桐鄉縣選業已告竣各區選舉監督已將當選人姓名榜示並呈報總監督查核茲將各當選人姓氏錄下城區 
玉溪于右泉靑鑪沈恩俊張錫康徐振聲 
[湖州]  
　　公益絲廠另招新股吳興公益絲廠於去臘倒閉後現下雖在淸理債務乃以債權方面對於破産處理方法尙未籌商允洽故一時難以了結但本年繭市轉瞬即届若不另行設法補救則該廠廠面及所有各繭行勢必停業空置殊爲可惜故擬一面了理債務一面另招新股十五萬元以資繼續營業聞其計畫尙擬附設電力織綢廠一所遇有廠絲市面時可將繅成絲經電織綢疋以免　　　　　　則　　　歸　股東戶　　　由該廠協理王君赴申接洽招股事宜聞已有端倪大約可望成就 
　　南潯商會選舉會長吳興縣屬南潯鎭商會選舉會長本定上月間舉行旋因修改會章延期胡遲至本月二十三日始行投票選舉結果龎贊臣得票最多當選爲正會長莊驥千得票次多數當選爲副會長 
[杭州]  
　　一師請願興修校舍近訊一師學生因校舍年久失修岌岌可慮曾於日前（二十四）向省署及財敎兩廳請願撥欵興修現學生請願團代表徐良時薛乃實嚴祖貽潘洋等以陳財廳長旣允先撥四千元則坍壞之校舍可即日動工修理日昨已請該校馬校長迅速領欵興修並請敎廳飭工核估惟該校三幢宿舍之樑柱均己霉腐不堪四千元工料完全修此尙屬勉强學生方面擬俟省議會常會時全體請願非達修理全部校舍目的不止 
來函 
[巴黎大學中國學院天津通信處來函]  
　　敬啓者上海京津各報多登世界新聞社巴黎通信論法國退還庚子賠欵有名無實敝通信處係班樂衛先生派員來華組織者關於退還庚子賠欵問題及法國方面情形均有案據報告特錄呈尊覽一爲辨明以昭公允專此敬請道安巴黎大學中國學院天津通信處上「世界新聞社巴黎通信論法國退還庚子賠欵有名無實似尙有可辨明之點」法國政府退還庚子賠欵雖無退還字樣確有退還事實茲照法國議院官報記事法文完全錄出對譯以作證據班樂衛先生云政府提案想必以庚子賠欵一部分先還中法實業銀行華人存欵予以爲政府處置似屬謹愼惟須防帶兩種辦法首即將庚子賠欵之一部分立行撥充中法敎育之用繼則將其餘一部分借與中法實業銀行俟其還回仍將原欵爲中法敎育並發展中法文化（或譯精神）上及技術上聯絡事業之用法内閣總理答云予與中國政府協商之時即是如此辦法中國政府所以贊成恢復中法實業銀行之處置者亦以贊成方纔班先生所言辦法撥充中法敎育經費之一部分爲數亦裕據此觀之將庚子賠欵先借與中法實業銀行兌現即所謂以中國人之錢還中國人之債惟中法實業銀行仍當將此筆欵還回以辦中法敎育是此一筆賠欵華人方面先後實得兩種利益在中法實業銀行有存欵者絶不會虧損分文俟華人存欵還淸銀行亦漸恢復仍將庚子賠欵還回以辦中法敎育此辦事手續須分緩急而定先後也惟社會黨議員穆岱及里昻市長愛友兩君均係法國里昻地方選出議員竭力提倡勤工儉學生事業急欲法國政府立由庚子賠欵中撥一筆巨欵以救勤工儉學生困苦流離之現狀而此目的不能達到又法政府自去年來籌欵單獨補助勤工儉學生亦達二三百萬佛郎其國庫日益空虚似亦不能再行維待此該通信社所謂有名無實之所由來歟 
　　在法國方面對中國之文化運動約分兩派（一）爲班樂衛派其根據在巴黎大學其主張在先聯絡法華學者以溝通中西文化其着手在於大學及技術專門學方面之精深敎育所謂巴黎大學内創辦之中國學院是也（一）爲穆岱及愛友派其根據在里昻市内其主張在利用勤工儉學生將彼輩思想輸入中國其着手注重中小學及普通科學方面之通俗敎育所謂在里昻市内辦理之海外大學是也兩方面主持最力之法國人員多係至友以爲彼此宗旨方法不同然絶不相悖均有存在理由可以各行其是將來再看彼此結果之如何是以對於庚子賠欵看法自然亦異溝通中西文化辦理高級敎育今日創之數十年後得見之故庚子賠欵由中法實業銀行還回後漸次再辦尙不覺緩勤工儉學生今日到法明日即要衣食故庚子賠欵由中法實業銀行還回後再謀衣食早成餓殍豈有此理此又社會黨議員穆岱及愛友派之不滿意於法國政府所由來也况巴黎大學内之中國學院進行之法在先籌的欵地基房屋等而　請敎員招學生里昻之海外大學則先招勤工儉學　數千人後再籌的欵地基房屋等此又兩面進行不同而對於庚子賠欵需要之緩急因亦不同 
　　茲將班樂衛院長致提倡勤工儉學之孫文前總統及張繼前參議院長兩函　下可以證明巴黎大學内創辦之中國學院及里昻之勤工儉學生純係兩事而班樂衛先生承認爲中國學院院長對於里昻方面固亦深知其困難情形勢不能忍不時予以援助穆愛兩君早已心照矣（一）孫前總統閣下滬上領敎忽忽數年世事遷變不知幾許中國新聞傳至敝國如鳳毛麟角然亦足以證明廣東方面之各事業及閣下在中國南方之大計畫前承賜大著標名爲中國國際事業之發展捧讀之餘無限欽佩遙想閣下今日正在實行此種高遠理想也中國人民勤於工作予所深知甚盼能折中民治以解武力相持之危險而臻於和平進步之區域耳敝國方面自一千九百十二年中華民國建設以來無不一致贊助貴國刻下時局雖不順當經濟雖不充裕更加以中法實業銀行破産影響種種困難仍然不懷退志凡關於兩大共和國文化接近事業正在竭力以維持之中國人民太衆政局時常變遷此種事業務使不受政局牽制爲最要最切之辦法是以里昻方面辦理勤工儉學事業巴黎方面創設中國學院新基鄙人承乏該院院長想閣下早有所聞又經鄙人竭力代該院鼓吹得一法國良友捐給該院大房一所約值百萬佛郎以爲該院暫行辦事之用巴黎市政廳及巴黎大學現發起萬國大學村莊英美加拿大那威瑞典等國均將在此蓋造各該國學舍予代中國學院捐得建築新院地基一塊約值三百萬佛郎此實爲萬國學界合爲一家之創舉相形之下中國方面似宜自樹相當之威嚴維持國體之位置無待鄙人贅述鄙意以爲中國不論南北不論黨派凡樂與西方學界接近之分子均當贊成此種盛舉鄙人酷愛中華民國深信其前途遠大故敢於閣下從公怱忙之際進言以凟淸聽尙乞原諒爲叩敬頌鈞安班樂衛上正月九日（二）張院長惠鑒前在上海聚會飽領閣下演說中國前途及其將來與法國關係種種高論至今未或忘之屢承賜示均未答復蓋因中法敎育事業經過無數難關甚至有須立求補救之法而無暇再計其前途之如何者如勤工儉學生流落法國困苦情形非速求法國政府撥欵補助不可又如將里昻勤工儉學生送回中國可嘆情形又非設法化除爭端不可終則中法實業銀行破産大受影響惟敝國方面自千九百十二年中華民國建築以來無不一致贊助貴國雖因以上所述困難情形仍然不懷退志（以下函文同孫函略不全錄） 
雜評一 
[北伐與奉洛（默）]  
　　奉張以與南方結合成頓易其沉默之態度而爲强硬洛吳則以奉與南方結合成頓易其强硬之態度而爲沉默是奉洛間態度之易位皆以南方爲關鍵也 
　　雖然今日之南方亦可謂多事之秋矣鄧被剌洪辭職將領之間生變化而北伐受一打擊袁回黔唐回滇協助之省生變化而北伐受一打擊桂匪肆擾政系活動根據之地生變化而北伐又受一打擊然則今日雖倡北伐之高調而北伐究能實行與否即在主持之人亦未必有若何把握也假使醖釀復醖釀變化復變化北伐之師不能舉則奉張失所恃洛吳亦將不復有所畏而奉洛間之態度又將易位亦未可知是故今日偶得一時之機會自以爲心滿意足之奉張其亦勿效吳之風頭過甚也哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[美僑二團體歡宴美公使紀]  
　　昨晚八時美國商會及美僑公會二團體在外白大橋禮查西飯店歡迎美公使許爾滿博士陪座者政界則松滬護軍使代表海軍總司令許交涉員沈知事等商界則有蘇州商會及上海商會聶雲台張秋園等學界則有卜舫濟博士郭秉文鄒秉文等報界則有謝福生許建屏董憲光陳漢明張竹平瞿紹伊謝介子汪英賓石瑞淸等宴畢先由克銀漢美總領事致歡迎辭繼由許爾滿博士演說末由許交涉員演說及散已鐘鳴十二時矣 
　　美總領事之歡迎詞美國總領事克銀漢起立致歡迎辭略謂六月前美國商會及美僑公會二團體電告鄙人囑請公使蒞臨歡迎會旋得許公使回電慨然允諾故能今日實行歡聚一堂曷勝愉快公使在華巳六閱月曾在各處攷察對於中國諸事皆甚注意公使來華雖祇六月其在會場演說報章發表者時有見聞美國以前之公使未有能勝之者今晚復承滬軍使專派代表海軍總司令許交涉員及中國各官員蘇滬商會學商各界來賓更覺榮幸此次公使擬赴各省攷察故於中國前途有莫大關係二團體今晚之歡迎及來賓之踴躍均足以表示對於公使爲竭誠之歡迎今乘中美來賓齊集一堂請公使錫以佳音俾中美人士得聆宏論而使中美邦交益能敦睦則幸甚矣 
　　美公使之演說詞鄙人茲荷美國商會美僑公會之招宴並承中國松滬何護軍使代表·海軍蔣總司令·江蘇許交涉員與各界人士惠臨又荷主席美總領事克銀漢君與美邦人士殷殷團聚一堂誠極榮幸主席頃又惠囑演說鄙人今日於此擬先談華會等對於中國之貢獻然後再言各國對於中國不能盡力之各點·而應由中國自行努力者 
　　惟鄙人於討論上述問題之前尤當先述數語此次鄙人受美國國會信任而使華區區之志竊願微獨對中國政府爲公使更願對中國人民爲公使蓋以中國現在巳非專制政體而爲共和政體鄙人旣爲駐華公使深願與中國全國人民時時相見也故巳電述此意於美國外交總長同時請其派輪船一艘以供行駛並巳得其覆電照辦矣此後鄙人定即赴各省考察並視閱各埠之有美領事者如大連等處一方考察美僑事業一方考察中國事業前在福州即係如此也以下當討論頃所言之問題矣 
　　（一）以華會結果而論自應先談山東全省之恢復中國主權蓋此實爲中國人民心目中最注意之問題也美國人民與美參議院拒絶凡爾塞和約有二三根本的原因其中最重要之一卽因凡爾塞和約允將山東省最重要部分割與外人自拒絶此約以至返還該地此兩事實距離甚遠故在六月以前鮮有人能料及華會能將數十年以内返還事實卽能實現此蓋不獨因凡爾塞和約之規定有所不能且因歐戰中戰勝各國除美國而外均爲　約　約朿故也當時阻碍旣如是之多以是卽中國最　懇之良友亦無從夢見於一九二二年便能無條件歸還中國乃華會之中哈定總統及國務卿許士竟以各國之協助使此不能成之事實變爲成功無條件歸還旣規定數月之内當便成事實華盛頓會議卽使其他各端一無成就但有此一端　大足以自豪矣 
　　（二）中國所收利益尤不僅上述一端而已華盛頓會議更採定一條約與約各强國除中國而外於此約中共同約定尊重中國主權·獨立領土權·及政治權與中國以發展及維持其有建設鞏固政府之完全機會並可使用其本身之勢力以設定及維持各國於中國領土工商業機會均等之主義阻止各國不得利用中國之機會以取得特殊權力及權利與約各國又爲保障上述各項起見約定不得互相私訂條約商定辦法或互具諒解以損害各該主義焉 
　　（三）中國近來感受公家收入不敷之苦痛國庫空虚而内外債權人坐索大宗過期未償之債欵本息政費又在增加政治及敎育改良等費更未提及以中國財源之富若有良好之租稅制度徵收得法若仍云難於籌集鉅欵以應上述種種之需要實無理可解此財政問題其中大部各國多無從設法惟有望中國自謀解决之至其可以協助之一部則爲關稅按照現行條約關稅不得更改亦不得無各國之承諾而徵收而此次華盛頓會議乃因中國之要求規定關稅於四個月内實行增收至百分之五自此以後二個月再實行修訂稅則更規定將來增至百分之十二·五以裁釐爲實行之條件最後復規定於實收百分之五至實行百分之一二·五期間以内由中國及各國合組委員會議定增收百分之二·五附加稅對於某某種物品附加稅並得增至百分之五 
　　（四）在文明各國郵務係政府行政之一部亦爲主權所在之一種特徵但在中國則有外國郵局中國嘗以爲羞今則華會决定於一九二三年元旦撤銷此等郵局焉 
　　（五）中國代表並要求撤廢領事裁判權凡中國之友均知外人享有領事裁判權非但悖於常情且損及中國之主權第同時凡坦直之考察家以過去之事實爲證亦不得不承認領事裁判權實乃保障人及其財産之唯一方法今日中國旣日漸進步而爲國際社會之一分子領事裁判權勢必終有撤銷之一日夫撤銷從速則中國與各國間之友誼亦必愈覺敦厚惟果何時可以實行須視調查關於此事之各事實後始可决定所謂各事實者不獨應有新式之法律及法庭並須有熟練之司法官能秉法律之精神判斷案件不爲勢力感情報酬賄賂等之所左右關於此點華會巳議决派定專家組織委員會從事調查領事裁判權之撤廢則視此委員會之報告而决焉 
　　（六）中國對於外軍外警駐國内亦要求撤除但外人駐兵全由庚子拳匪之變而來中國若能保護外人之生命財産則該軍隊自應撤退華會現巳採此政策惟仍須俟中國設立統一鞏固有力政府而後可以實行是故今日希望中國人民於華會之中得種種利益之後轉而注意改良本國政府以及重振財政統一各省成爲全國一致之中華民國焉 
　　（七）除上所述中國在華會之中尙得有其他利益凡此種種雖未規定於議决案之中但華會之中巳有各意見書可證如英國巳能歸還威海衛法國亦允其他租借地歸還之後亦退回廣州灣中國於會議時並正式聲明此後不再借地與外國日本則允抛棄其往日在滿蒙所行使之種種重要優先權並撤消二十一條中之第五項此一項在二十一條中爲中國人民反對最烈者也中國並巳請定保留日後討論廢除二十一條之權利焉 
　　以上所述均爲華會對於中國之貢獻無論何人由此均可洞悉中國從華會所得者實不爲少且均關係重要要知列國所能爲中國盡力者亦不外如此程度其餘各種貢獻則自應由中國國民自己爲之故中國將來之命運全由中國國民自行操守·自行努力者也 
　　余對於中國人民綦爲信仰中國人民可謂世界勤儉耐勞之人民而其和藹之態度雖處逆境又均處處可見古昔世界各民族尙在野蠻時代之時中國人民之文化即巳大昌文字美術巳臻精美之域中國人民之好學亦昭昭在人耳目今則更採學術之精華以爲其舊學之輔佐至實用科學巳漸應用於各種工業以中國人民經濟上智識上道德上各種長處更有其人口繁殖之數量國内未動之財源實使吾人對於中國前途之發展不易窺測其究竟也 
　　中國情形旣如上述然則中國至今何以未能强盛乎在過去之時代則因中國閉關自守不與他國往還自爲隱逸的生涯近年始一矯其往日之弊漸爲世界的生活但以時勢之故振作巳覺不易然則今日中國果如何耶則余以爲受歷史上之影響中國數千年來均由君主治理士農工商各執一業不干政治今日形勢𨺗變君主推翻建設民國人民在此特殊情形之下不習於 
治故自覺無所措手足也尤有一種勢所必至之現象即公民　能眞正自治則本法之　乃得乘機　竊政　互相搗亂於是但有共和之名而無共和之實矣 
　　夫强健之國家生活如商業之發展正當之租稅生命財産之安全個人自由之確定各省縣自治之設立均以有善良政府爲其最要條件而今日中國則缺乏之又如中國人民受軍匪之殃其原因無不由於政府之不統一及無力無不由於其權力悉爲不負責任者所攘奪亦無不因於軍隊之不受政府約朿而當此時人民一方適又不知果何以組織有力之團體·以代表制度及立憲之機關爲手段·而保護其自身之方法以致遂徒覺無人能援之於水火也 
　　是故今日中國人民最大之問題即在使中國不僅有民主國之名並須具有民主國之實此事自非外國所可効勞而組織政府亦非表面的舉動應切實造成救國所必需之民主政府也 
　　欲使一國變爲眞正的民國須有種種之條件（一）政府須由人民管理非政府管理人民專制政治者爲一人之政多頭政治者爲數人之治而共和政治爲全體人民爲人民全體之福利而造成之政治也至四萬萬人欲共同操持政治自所不能但可舉出代表民主國者即人民由代表而管理政治之謂也（二）卽爲代表的制度民主國内必須有民選而對人民負責之立法機關有總統由人民直接選出或由立法機關或其他由人民直接選舉之機關選舉之總統與議員均有一定之任期俾人民得有支配之之權衡若一政府之内無立法機關無合法選出之總統則違反民主國之要義（三）民主國内軍隊須受全國民政政府之節制假使總統不顧合法民選立法機關之意志·而管理軍隊則事實上是一人集權之軍人專政若各省省長或其他民政或軍政官吏不顧民政政府之意旨則是謂衆人分權之軍人專政均非民主國應有之現象也（四）一國政府無論其爲民主政府與否祇能有一個决不能同一國家而有一個以上之政府假使一國國内政府之職權而由其他機關行使則將引起内爭國家亦必分裂今日之中國則數省拒絶抒誠於政府而另組一政府更有數省則與彼此政府均行分離實處於獨立之地位故以政治言今日中國實處於分崩之地位無一政府足以代表中國人民發言近六月來分崩之情形尤爲明晰 
　　綜上以觀統一全國爲政府第一根本之要件欲求統一則以民主政府裁减軍隊·設立代表機關·使政治操於人民之手爲要旨 
　　現在中國人民實應從事於統一各省爲一致的民主國更設立代表政治並置軍權於民權之下如智識界商人資本家及農人之團體以及商業公會及其他團體皆可爲政府之萌芽皆爲人民之代表皆爲各界之領袖而將來之政治家也 
　　中國改革政治可效法美國美國爲統一之民主國而由各邦所組成美國爲人民之治有代表的制度軍權則處於民權以下其中央地方分治之聯邦制度尤合宜於土地遼闊之中國也 
　　許特派員之答詞江蘇特派交涉員許沅君起立答詞大致謂今晚上海美國商會及美僑公會歡迎許爾滿公使辱承寵招作陪與盛榮幸奚似頃許公使一番至誠極懇之偉論鄙人等良深感激鄙人猶憶許公使於六個月前過滬談及華會事今騐結果實於我國不少裨益願我國人共以今夕許公使所指敎之詞奉爲南針誠能使我東方之大陸共和國追隨媲美西方之大陸共和國則此一夕話洵垂爲千古美談矣云云由張簫雲君譯西語衆鼓掌 
[美公使之參觀與遊歷]  
　　美國駐華公使許爾滿君近由菲律濱乘美國兵艦來滬游歷沿海各地許君於昨晨十一時偕駐滬美總領事克銀漢君乘坐汽車至公共公廨參觀適關正會審與美丁副領事升座第一刑庭訊理捕房瑣案當由駐廨西探胡特爾斐投案稟明關丁兩君遂退座恭迎許克二君至領事憩息所茗談略叙寒暄導引參　男女押所及各辦公室畢復邀兩君至刑庭旁坐觀審移時宣言興辭經　丁二君起座送上汽車握手而别許使定於今晨（星期三）乘車赴杭遊覽先期由江蘇特派交涉員電致浙江軍民兩長曁交涉員接待保護一面函請滬杭甬路局預備花車并派第二科長陳世光陪同公使赴杭云 
[德公使之起居與行程]  
　　聯合通信社云德意志共和國駐京公使博鄴博士前日乘寗紹商輪來滬後午后三時卽應吳淞同濟學校之請前往講演入夜始歸昨午十時半赴交涉使署拜會與許交涉使晤談約兩時頃仍返黄浦路十號駐所午后分班接見在滬德國商人晚間即由德商在公使駐所公宴今日午前赴博物院路德國商會之歡迎晚間德總領事在署設宴明早即將乘車赴濟南小駐即至天津勾留一二日乃返北京公使聲明昨日以前未曾接見新記聞者云 
[新關碼頭發生暗殺案]  
　　二韓人圖擊日本田中大將傷中西男女五人 
　　一西女業已殞命二韓人均被逮 
　　昨日下午三時後有韓國人兩名在外灘新關碼頭徘徊窺探其時適渡載松邦號搭客之小輪抵埠聞内有某國上級軍官一人該兩韓人在人叢中遙擲炸彈未炸裂復出手槍開放悮中黃包車夫陳二之足踝一時人聲鼎沸該二人見已肇事且擊且逃致流彈擊中某西婦要害與一西人一華孩是時巳經總巡捕房捕頭聞警派令通班中西探捕與特别機關中西探目馳往兜拿該二人逃至四川路該處站崗之一百零四號華捕黃桂生見而上前攔阻即被槍傷肩際該二人情慌逃入四川路四十四號屋内圖遁經中西探捕與西商數人蜂擁入内將該兩韓人拿獲帶入捕房詰據聲稱一名吳倫一名王成係過激黨人爲國雪恥庽居法租界白爾路十八號屋内捕頭得供即飭中西包探協同法捕房中西探捕至其庽所内搜出子彈等物帶回捕房着將該兩人押候解送日本領事署訊辦所有受傷之人當時均送醫院醫治惟一西婦受傷過重旋卽斃命由院知照捕房飭探將尸舁入驗尸所候稟請該管領事蒞騐再核 
　　此事發生後本報記者兩人於下午五時許特赴公濟醫院訪問晤芬萊醫生詢悉受傷西婦名施乃特夫人胸前中槍四五下不及醫治已於四時許殞命尙有一受傷西人爲湯姆生君亦在該院醫治當時記者等擬向湯君詢問出事時詳情醫生以甫經裹傷不能見客答之記者遂興辭而别 
　　星報云今日午後二時三十分有二韓人由新關碼頭沿浦攤奔入九江路沿途任意開槍殃及五人二韓人蓋守候新關碼頭希圖暗殺日本陸相田中大將者田中本於是時可由吳淞乘送客小輪抵埠但屆時並未出現二韓人一時情急遂任意開槍金融商業報館之湯姆森氏中彈受傷已經送入醫院尙有華人苦力二名爲流彈所傷印捕一名肩中槍彈尙有一西婦亦中彈倒地有彈三枚曾穿過裴爾氏之大衣袖裴氏毫未受創亦云幸已又二韓人曾向西人名第助特氏開槍亦未命中二韓人之一爲西人懷愛特氏追入泰和洋行而被擒獲當槍聲發作後有數日人紛亂向各馬路奔避二韓人被擒解入總巡捕房之際尾隨之人不計其數受傷之西婦不保生命公濟醫院中尙有受傷者二人一爲葡人某一爲湯姆森氏傷勢不重二韓人之一即曾擊湯姆森氏者爲湯奮勇擒獲湯雖負傷血流不巳而仍能與行兇者對抗堅執不釋兇手之槍則爲西人格里克氏奪去格氏正欲奪槍之際一彈掠而而過二韓人今均拘禁總巡捕房總巡當即照會日領事將解交日領事署審訊二韓人一中國服裝一西裝均衣冠楚楚其姓名尙未探悉 
　　文匯報云當本報（文匯報）付印之際忽聞公共租界中區發生重大之槍擊案其詳情尙未探悉茲就所聞者略紀如下此案發生於午後三時半左右當時傳聞漢口路中國銀行附近查獲華人多名携帶手槍炸彈内有數華人與聞槍擊案幸巡捕房房即能拘獲首要犯韓人兩名云云又據電話消息此案發生於黃浦灘新關附近重傷日人一名巳經舁送醫院案發後之半小時内謠言蠭起所傷者或謂華人或謂韓人或謂西婦莫衷一是第一確實消息爲韓人兩名被拘解入總巡捕房午後四時始探悉事實如下午後三時三十分有二韓人赴新關碼頭蓋聞日本陸相田中大將將乘松邦號郵船抵埠故也此二人挾有手槍炸彈顯抱暗殺目的維時碼頭上集有多人此二韓人於人叢中開槍亂擊共發多彈中者有五傷二西人一爲女子其姓名未悉一爲金融商業報之少年名湯姆森聞湯氏與旁立之華人圖拘行兇之韓人時均遭擊傷另一受傷者爲華捕亦經送入醫院聞此二韓人乃兩日前抵滬寓法租界某客棧今均就逮旋又探悉韓人之一乃由著名證券經紀美人格里克氏奮勇擒獲二韓人在新關碼頭開槍五六響後即向九江路狂奔沿途任意開槍格里克氏適過其側乃擒獲其一摔之於地旋交與巡捕解入捕房所奇者田中大將忽臨時變計决議留居停泊吳淞口之松邦號船中得免遇險受傷西婦現信乃美人施乃特氏之妻雖經送入公濟醫院但未抵而已氣絶途中又據另一消息擒獲韓人之證券經紀爲裴爾氏里特氏匯票馬車之馬亦中彈死二韓人一入漢口路一入九江路 
[關於取締印刷品附律之評論] （一）泰晤士報 
　　泰晤士報社論云滬上納稅人皆知公共租界工部局復欲於納稅人特别會議提出公共租界中出版界之新附律此項條例昔曾備受反對而於前數年特别會議以不足法定人數未能通過今者工部局又提出其他特别議案與前項附律同付特别會議討論以冀出席納稅人能足法定人數但上海出版界及報界以爲此律今年如竟通過則較往年尤爲危險刻正發表意見告之納稅人此項新律之宗旨原欲以阻止租界中荒謬及不正當文件之出版授權工部局得以停止足以擾亂治安諸印刷品之散播此項條例不僅對於租界内各國人民一例待遇且於同一國籍各界人民亦無不同等處理職是之故凡受人尊敬之報館主人或發行人不論中西於此條例當無一願爲反對惟工部局所欲得之權力至爲廣大得以施行上海各印刷品之檢查質言之工部局苟欲箝制華人新聞界之口其勢幾足以完全達其目的至對於西國新聞界及印刷業果有不正當之干涉記者固知各國領事當有以阻止之說者謂納稅人縱能通過此律領事團及外交團必將設法撤廢之惟旣准工部局以其决議案提交納稅人會議而不將他方面之理由同時提出亦非事理之平例如設有一華報竭力評詆工部局或其一部之行動工部局即得取銷其註册倘該報復行出版即可控諸法庭夫若是而尙謂不足箝報界之口則記者誠不解所謂矣且納稅人會議討論此事或此律通過後領事團或外交團之考慮華人俱無發言之權自覺有待遇不公之感吾人固知此乃公共租界華人執業租界中者自當遵行西人所視爲適宜施行之條例但上海西人除對於極端之案件外究以公道爲重此於創設華顧問一舉可爲明證而華顧問團體亦即吾人尊視華人有考慮權之標識故今日之爭論純係主義上之不同中國書業公所中國書業公會上海日報公會書報聯合會皆一致表示意見謂出版自由必不可稍受朿縛吾人試詢工部局之政策旣拒絶施行華僕之註册何爲又欲文士及商人之註册耶前後行逕尙得謂之一貫乎豈其中有輕重之分耶今各團體俱稱此項新律是否近世一致能宪此足以使吾人回憶英國於十七世紀之所遭一六四三年英法庭公布之條例涉及書籍執照及入口事於是米爾敦氏遂有「無執照印刷之自由」一書出版此書亦無執照發行者下院後又於一六九五年 
 
 

Page 15

 
 
刷界各公團已表示一致反對想届時納稅西人必爲公平之判斷以保言論之自由昨字林報載一社論完全立於贊成地位爰爲節譯如左華人印刷界各團體巳在本報登有廣告對於工部局徵求通過於四月十九日納稅人特别會議之取締印刷品附律急急爲舊事重提的抗議觀其廣告内容足見彼等依然不明此附律之目的及其效用然無意中對於此律之正當郤巳爲一度之承認彼等述及在英國之實施謂除關於誹謗之尋常法律外凡印刷物之刋布祗受一種限制卽將印刷人及發行人之姓名載於印刷物之指定地位并在ＳomersetHouse註册此外則無其他限制按今工部局附律之所需要者亦正不過如此所不同者註册乃在上海工部局而不在ＳomrsetHouse耳且在事實上英律較工部局所擬附律尤嚴因英律規定凡印刷人或發行人不載其姓名於印刷物上者可處以每份五鎊之罰金故容易罰至數千鎊而工部局附律所定之罰金則至多三百元耳且英律施行極嚴無論如何微細之印刷物皆不能免　 
　　凡此情形一年前於文字上及談話中對華人解說巳極詳盡而華人猶不能釋其疑慮誠不解何故華人曾有一時以爲依照附律報館每日出版之報皆須經捕房核准方能發行後乃知其不然卽在帝制時代之俄羅斯亦未嘗有此事上海則縱捕房欲爲此事亦無此權力况并未嘗欲爲之乎華人又嘗恐附律施行後巡捕可以時時至報館中干涉後又知此爲過慮實則彼於今日本報登有廣告之各團體乃於無意中爲布爾什維克人所操縱此等人固知附律目的之所在故以狡詭手段運動反對而自不出面要知附律之亟須施行實在防制布爾什維克主義之宣傳此派人在上海之活動日見明顯彼之主義旣在破壞一切有組織的政治及社會秩序并打破一切私有財産制則凡意在防制彼等計畫之合理的方法華人要當歡迎之而不反對吾人今請再爲一度鄭重之聲明曰在擬議中之附律决不致任何種種不便於可受尊重之印刷人及發行人不過使工部局得阻止現時廣播於租界中之煽動的及排斥社會的印刷物不至再廣播而已 
　　但吾人此等解說恐仍未必有效故極望工部局於華字報中登載全頁之廣告以簡短明顯之語解釋華人疑慮之無理由蓋附律中之法律的辭句大約使許多讀者發生恐慌工部局於此應告以附律中辭句之細密正所以使該律施行範圍歸於狹小也尙有一端應請工部局注意者卽於納稅人開會之前宜先向租界中各商行中爲召集議員之運動俾開會時得滿法定人數庶幾此十分必要又於一切守法公民無害之附律於其第七次出現於市政廳時得决定其最後之運命也 
　　（四）本埠書報團體 
　　上海書業商會等團體因納稅西人特别會定於本年四月十九日開會其議案錄上有所謂「第四决議」茲特指出請世人注意 
　　新罪案該决議在提出附律造出幾種新罪案對於犯者之科刑或爲罰欵三百元或盛禁三閱月 
　　此項附律之越權此項提議之附律按洋涇浜章程實越過工部局所應有之管理權限對於在洋涇浜章程範圍内之事件工部局固得提出附律而對於不在該章程範圍内之事件提出附律則爲不合法言論自由之根本權在中國臨時約法内重加保障不在洋涇浜章程之範圍今之附律乃在限制自由權也 
　　此項附律之缺乏先例無論如何此項附律之提議在近世紀中將無處以求其比偶譬言之在英國從未見有此種舉動惟於一六四四年有相似之舉動經英國之大偉人（密爾敦）痛加指斥應將一六九五年取消今日英國之法律許人自由言論自由著作自由出版所限制者惟毁壞名譽之普通法律及指定規條二項二項之一即每書籍或紙張於印刷號出版時須寫印刷者或出版人姓名其二則令新聞紙之館主在倫敦ＳomerseaＨoust註册 
　　七種新罪案此項附律之施行固不止如英國指定規條二條所限制者茲更將産生七種新罪案歷舉如下（甲）無論何人如不先將其姓名與住址向工部局註册者（外國人自當向各領事註册）而逕（一）印刷（二）或刋行（三）凡使人印刷（四）或使人刋行任何新聞小册傳單廣告招貼或别種紙張載有公衆新聞事項或關於此類新聞事項之評論及觀察則將受罰或監禁（乙）同等之罪案將加於下述之人物（五）凡印刷無論何種將刋行或散布之紙張而遺漏印刷印刷人姓名及住址者（丙）無論何人（六）刋行或散布（七）助人刋行或散布紙張之未有印刷人之姓名及住址者亦將受同等之刑罰 
　　印刷品之意義如照此項附律印刷品之解義包含無論何種機械的複製方法例如尋常複寫機所印出之印件或打字機器上之複寫印件皆在此項附律所謂印刷品範圍之内 
　　奇異非常之結果此項附律所具印刷品之特别解義將有新奇及非常之結果發生試舉其一二以證實之譬如銀行每日須印刷或複寫匯兌市價單或别種經濟消息書者亦按附律而註册矣同樣情形將見於股票經紀人方其分送同樣印刷之交易所市價表或通訊社如路透者或著作家代理著作論文不以律墨謄寫者因附律文字之缺乏精確如上述之銀行是否於每次發出匯兌市價之前應向工部局註册揣度工部局决無此種用意但此項附律之措辭不能不引起他人作如是想也上海書業商會日報公會書報聯合會書業公所全國靑年協會出版部公啓 
　　字林報之社論於昨日禮拜二登載後即有書業公所等四團體去函駁之茲將華文原函刋登如下 
　　字林報主筆先生台鑒讀今日貴報中之大著知先生對於同人等所登取締印刷品附律之忠告一文有誤解之處故不得不一申辨之茲先舉先生原文之一節於下　　廣告（指取締印刷品附律一文）中云照英國之慣例而論除毁壞名譽另有普通法律外印刷品之發行僅須將印刷人及發行人之姓名舉示於印刷品中並於ＳomersetＨouse註册可矣工部局所擬之附律其欲達之目的實亦不過如是所不同者在工部局註册而不在ＳomersetＨouse註册耳 
　　同人所登廣告明言僅新聞紙所有人須註册而先生文中則以爲同人等不但承認新聞紙所有人須註册卽印刷品（照工部局所擬附律印刷品之解釋包含普通複寫機所印出之印件）之印刷人及發行人亦須註册至云同人之所以反對附律係受過激主義宣傳者之影響此非公平之論因過激派之得勢始自一九一七年列寗之執政而同人於七年前當工部局初次發表取締附律時即起而反對抑復有進者同人前登廣告尙未將反對之理由全體舉出僅就租界内中外人士對於斯案之異議略述其一二今執事對於吾人之廣告旣有誤會自不得不聲明於此上海日報公會書業商會書業公所書報聯合會全國靑年協會出版部同啓 
[工部局提議附律之反響]  
　　聯合通信社云工部局提出特别議案後其第一案與主權有關各界當然反對第二案爲印刷家著作家所不能承認昨北海路商聯會議董張水眞向總聯合會提議請開會討論對付辦法原文如下爲提議事昨閱報載工部局提出特别議案第一案爲增加碼頭捐第二案爲印刷品註册第三案爲交易所註册將交納稅人會討論通過後請求領事團批准實行愚以爲第三案係局部問題無庸研究外第一第二兩案實無成立之理由今簡單說明務希卽日召集各路議董開會討論表示否認並致函商會·納稅華人會·交涉公署·一致抗議無任企盼第一案查洋涇浜北首租界章程第九欵對於碼頭捐有明白之規定「貨價每百兩不得逾一錢」又查第二十八欵修改章程訂有專條「須由領事官與中國地方官會同商議必俟各國欽差及中國國家批准方可規定」按照以上章程此項增加碼頭捐之案工部局實無權提出第二案言論自由憲法所許此項附律苛細已極實爲各國法律所無（英律僅有謗毁條例）竟限制吾人應享之權利去年提出此案因不足法定人數無形打消今賡續提出至七次之多且以徒刑罰鍰東縛吾人之自由文明世界决不應有此總之第一第二兩案皆去年曾經提出未能成立今者舊事重提事機迫切務乞即日特開議事會公决辦法幸甚北海路商聯合議董張水眞等 
[省敎育會請章太炎先生講國學]  
　　四月一日起逢星期六開講 
　　省敎育會通告云敬啓者自歐風東漸競尙西學研究國學者日稀而歐戰以還西國學問大家來華專事研究我國舊學者反時有所聞蓋亦深知西方之新學說或巳早見於我國古籍藉西方之新學以證明我國之舊學此卽爲中西文化溝通之動機同人深懼國學之衰微又念國學之根柢最深者無如章太炎先生爰特敦請先生蒞會主講國學幸蒙允許茲經先生訂定講題及講演日期時間附開如後至希察閱屆期蒞會聽講爲盼專頌台安江蘇省敎育會啓三月二十八日 
　　（講演期）四月一日（星期六）起每星期六午後准四時二刻開講有志研究者并得於講畢後質疑問難志願聽講諸君務請於四時二十分齊集 
　　（講演順序）第一次論國學大槪第二次論國學派别凡志願聽講諸君幸先自審量對於國學確有研究之興味并能按期准時聽講不至中輟者卽日開示姓名預向本會報告以便預留坐位 
[修改關稅委員之開會期]  
　　聯合通信社云修改關稅委員會本定四月一號假北河南路總商會舉行正式開幕茲悉該會日來進行頗爲積極即各國委員亦巳陸續報到惟大都係各國駐華領事代表事務所亦巳租定靜安寺路一百零八號（交涉署附近）但該處房屋尙在裝修一俟竣工即當遷往辦公以便各方接洽會期改本月三十一號下午假總商會開會云 
[廢止無效之公債票號碼]  
　　上海銀行公會昨又通告云經正式發行之三年四年公債萬元千元票號碼業已登載各報茲將在市上流通而未經正式發行之四年公債百元十元票號碼及非正式發行之整理金融公債萬元票號碼分别列後俾各週知（作爲無效之四年公債百元十元票號碼巳載二十七日本報國内要聞樣茲不贅）作爲無效之整理金融公債萬元票號碼自三千七百零一號至三千八百號 
[華商證劵交易所致北京電] 請收毁非正式公債 
　　上海華商證劵交易所昨致北京電云北京大總統國務院財政部鈞鑒本日滬報載安稅務司否認非正式遵章發行之三四年公債通告臚舉號碼聲明拒兌執有此項公債者驟聞是耗惶駭莫名市面大爲震動查公債之還本付息向係憑票兌付流通自由不能掛失歷經辦理有年信用卓著不獨銀行商市藉以周轉生息甚至大而學校公團小而鰥寡孤獨恃作基金俾資生活者亦所在多有一旦以一部分非正式債票之發行遽爾停止兌付匪惟危害金融彼仰賴此項公債爲生活者且將無以託命政府體恤民艱無微不至爲鞏固信用計爲顧念民生計對於前項非正式發行三四年公債應速收回悉數銷毁免致市面淆亂抑更有進者公債流通關係全國金融信用一失大局堪虞除三四年公債理宜澈查外其他各項公債尤宜杜弊機先確保大信敝所目擊危機難安緘默謹將管見所及電呈鈞座務懇俯念民情急迫迅籌維持辦法明白公布昭示國人不勝叩禱之至 
[國是會議選定事務所職員]  
　　八團體國是會議各省區代表於昨日下午三時在上海總商會繼續開會到者　李俊夫温少鶴蔡俊卿黃任之沈信卿等十二人仍推黃任之主席即由主席宣告按照辦事細則應推舉正副主任各一人文牘二人會計二人庶務二人請議定推舉方法衆主張分别票選當選定黃任之爲主任聶雲台爲副主任沈信卿邱醒旦爲文牘盛竹書龍荃蓀爲會計楊矬綠徐瀛爲庶務其餘全體代表均負宣傳交際之職選舉畢繼續討論議决下列各事（一）大會前每星期一四下午四時至六時開辦事會議一次（二）每星期四由文牘部將經過情形報告各團體（三）通告已推代表之各團體酌量擔任經費（楊春綠當塲聲明上海律師公會先擔任經費二百元一星期内繳來）（四）由到會代表擬發宣言推文牘員及崔藩李俊夫起草（五）已回代表各向本省竭力宣傳云 
[禮明律師上訴案判决消息] 仍照原判執行 
　　星報二十七日舊金山電云今日第九巡游上訴裁判所宣布禮明律師藐視法庭上訴案之判决書仍照原判執行星報按照上載判詞禮明律師因在美國按察使署羅平傑氏公堂藐視法庭之故今須受六個月之監禁禮明律師於去年八有十日以二千元交保出外以便向巡游上訴裁判所上訴此時已受十一日之監禁今則再須執行刑期五個月十九日禮明律師於二十三日在温哥武乘俄羅斯皇后號輪船來滬當於四月八日抵埠今巡游上訴裁判所判决後禮明律師欲圖免受監禁僅有向合衆國高等裁判所上訴一途但法律家對於此種上訴之是否合法意見不一至禮明律師究與何時重行執行刑期此間亦議論紛紜大都料其於正式咨文尙未到滬之前當不致被逮蓋此案若照通行辦法巡游裁判所將繕一咨文郵寄上海按察使署再正式知照禮明律師赴美監獄官羅敦氏處投到 
[續紀北河南路攔刦殺人案] 驗屍問供　 
　　大通轉運公司出店無錫人錢茂安（即阿福）前日押解現洋往後馬路被刦遭害等情業誌昨報茲悉該錢茂安屍體在斐倫路騐屍所昨晨經匯司捕房捕頭埃包鐡氏稟請公共公廨李襄讞與美領雅克博君死午刻蒞所檢騐得錢茂安委係生前被盜槍擊受傷身死遂填明屍格升座公位捕房傳同屍妻錢高氏並見證人等到案先據錢高氏投訴死者係伊之夫現年四十歲昨午後在無錫原籍得到我夫遇盜傷害之驚耗電報搭趁火車來滬要求伸雪云云並據陳明生投稱我昨十二時半鐘運送銀行由錢茂安在車後押送行經北河南路錢莊會館門首突見汽車中跳出兩盜在我車上刦取銀洋一箱挾上汽車乃錢茂安大呼被盜搶洋奮勇躍上汽車刦奪被搶之洋箱而坐在汽車身穿黑色衣服之盜匪向錢開放手槍一響彈中錢之腰部頓時倒地致被刦洋箱亦倒翻於途各盜即開車向南飛馳遁去後由印捕到來將錢車送醫院醫治等詞繼由包探劉永茂投訴平日滬寗火車到站如果各錢莊車送銀洋必定經過北河南路想本案盜匪預先僱就汽車停在該處惟被刦銀洋祇一百五十九元所有洋箱當被抛棄路中逃遁尙有鈔票一萬元裝入銀箱未遭刦去等詞次由二百五十二號五百五十二號兩印捕投案證明此案發生後即往出事地點查見遍地皆是銀洋當囑車夫陳明生將洋一併檢入箱中車回捕房一　將死者車送醫院醫治云云經中西官得供磋商之下判着屍妻錢高氏具結領屍棺殮仰捕房跴緝贓盜務獲解究 
[黃和卿控中國銀行案開審紀]  
　　昨日下午二時半公共公廨關讞員會同英包副領事升座開審黃和卿控告中國銀行不付期票一案原告代表律師牛門·克雷斯被告代表赫禮士本案要證四明銀行總理孫衡甫代表德維禮一律出席首由牛門律師起稱原告黃和卿已入西洋國籍本案爲不付支票緣去年六月三號被告銀行出立期票兩紙每紙計洋二萬五千元均係十一月三十號到期及屆期被告不付據被告之辯訴狀第一條聲明被告總行設在北京且向北京政府註册不屬貴公堂管轄而否認原告巳入西洋國籍第二條則否認有到期不付情事第三條以該支票係北京總行所出上海分行不負償還責任第四條云滬行業於一千九百二十一年十二月三號稟奉公堂給諭凡上海中國銀行不能代償任何處中國銀行之債務然原告係根據兩紙支票控告言時將支票呈案續稱敝律師對於此項支票是否莊票問題殊不注意蓋按照英國法律凡出票之家應負付欵之責至此票何以入於原告之手先是有北京財政部代表來滬此四明銀行總理孫衡甫代中國政府籌備借欵項二百萬元孫當時以數鉅難籌該代表允許以中國銀行期票爲擔保品分期償還孫遂向渠友數人代借凑足數目以元記公司爲代表全體債權者之名稱欵項交付與上海中國銀行後由該代表給付北京總行所出之期票聲明到期歸滬行照還償還期問不一去年八九兩月到期五十萬巳經滬行還淸本案原告貸與之五萬元係由四明銀行撥 
駐滬葡領轉稟駐京葡國公使曾向財部曁北京總行索討查被告之所以不付者完全係根據共辯訴狀第四條所云已經取得公堂之堂諭爲理由但其當時係以片面請求而取得此項堂諭故甚無價值總之本案問題係在上海中國銀行應否將此項期票之欵照付被告旣否認此票而非莊票試問究屬何種性質言畢命孫衡甫站入證欄由克雷斯律師詰據供稱與黃相識多年渠與四明銀行往來巳久信用極好去年陽曆五月間北京財政部委員陶希善來滬託爲借欵謂利息極好且有中國銀行期票擔保我因其一再相託着其暫待我乃與向與四明銀行有往來之人代爲張羅共借約八十萬元交與上海中國銀行由該行出立收到陶希善欵項之收條我乃將此收條向陶換得北京總行所出之期票陶聲明票雖係北京總行出立然還欵則歸滬行支付期票上所寫收到之元記字樣元記係八十萬債權之代表名稱原告貸與五萬之欵巳先將利息扣除故祇實交四萬六千六百元有賬可稽此項借欵八月份到期二十五萬由滬行照付九月份到期之二十五萬直至十月八號始由滬行照付而原告到期之欵因滬行不肯照付以故起訴等語旋由赫禮士律師向孫駁詰良久因時巳暮問官宣諭退庭改期續訊 
　　尙有本埠新聞等轉入後頁 
雜評二 
[官民外交（旡用）]  
　　美公使許爾滿氏過滬上海美僑設筵歡迎許公使演詞中有云鄙人受國會之信任使華微獨對中國政府爲公使更願對中國人民爲公使兩語誠摯懇切令人聞之而起無窮感觸何者公使爲代表一國之外交官交而僅於政府無論如何周到總覺狹義的形式的交而并及人民其爲廣義的精神的且公使而遊歷駐在國重要處所巳爲外交官中不數數覯因遊歷而開誠心布公道隨與駐在國民握手談心益闢外交界一新紀元世人僅知官與官之國際外交甲國人與乙國人之國民外交而不知甲國之官與乙國之民更有所謂官民外交之道在焉自有官民外交而國際間之情感無不諧事業日進交誼益敦東西兩半球之兩大陸共和國如兄如弟如足如手本公正之精神增和平之幸福世界大同懿歟休哉豈直中美兩國受其貺而巳耶 
 
 

Page 16

 
 
本埠新聞二 
[寳山反對浚浦局改港務局電]  
　　寳山各公團反對浚浦局改港務局電云北京外交農商總長鈞鑒本月二十三日報載竣浦局工程師海德生又呈改港說帖請迅予核准等語想非誤傳查海工程司改港計畫迭經滬紳分電反對並請求取消暫行章程迄未解决茲乃野心勃勃必欲攫取主權寳邑又有直接利害之關係各公團萬難隱忍敬祈大部明斷迅將從前暫行章程先行取消斬絶葛藤一面速另定改組港務局辦法以保主權而慰輿望無任感禱寳山縣敎育會縣農會吳淞商會市鄉經董聯合會同叩宥 
[浦東焚斃造船工人之慘劇] 斃三人傷十三人 
　　昨日下午三時許浦東老船塢新建某船各工人於水叮大筒内工作忽筒外汽油爲火燃着一工人急欲攢出逃命週身着火頓即焚斃餘因出口處被屍塞阻一時不能得出亦皆灼傷甚重嗣經其他工人奔來將火救熄由管工西人將焚傷之陸福琴·徐生花·周阿二·胡煥章·紀郁保·王祖根·陸洪生·周蘭寳·侯阿榮·徐阿根·王阿巧·丁阿五·陳吉龍·沈木桂等十五人運送仁濟醫院醫治陳生花陸福琴二人旋因傷重身死經工部傳知其家屬前往棺殮 
　　文匯報云東方水夫號輪船停泊楊樹浦今日午後二時忽起爆炸時船首適有三四十人從事工作死者一人傷者約二十人内有五人後經送入醫院傷勢甚重 
[新加坡收到陳列品之電謝]  
　　新加坡此次開展覽會上海總商會代爲徵集物品彙齊運往迭紀前報昨上海總商會接新加坡中華總商會來電云上海總商會鑒陳列品二十八箱已到特電謝 
[留美同學會今晚舉行年會]  
　　留美同學會定於今晚八時在南京略Ｐ字第六十號開第一次年會預定日程爲（一）職員報告（二）修改章程（三）選舉下届職員等案業由該會會長穆藕初君書記李耀邦君函知各會員查照矣並於本星期六上午十時半開茶會歡迎美公使許爾滿博士云 
[小車夫加資巳允]  
　　聯合通信社云本埠各棧房所雇包推貨物各小車近因生活程度日高生計問題困難故邀集各車夫集議增資辦法經公决刊印傳單向棧房商帮要求由原價每件八分增至一角茲聞各棧主人及各省旅滬辦貨商帮均以勞動家推車度日米珠薪桂之秋情實可原故加資二分業巳全體允許矣 
[昨日之金融市况]  
　　昨日銀幣市價上下午皆爲七錢二分四釐六二五比較上月小三七五三月底期洋早午市均七錢二分五釐一二五亦小三毫七五因連日滬寗火車運到不少洋釐或者續小四月望期洋仍無交易 
　　銀拆午前一錢八分下午一錢四分比前日小一錢三銀根仍鬆 
[昨日公平呌莊之市况]  
　　昨係星期二值英商公平洋行拍賣羽綢斜地羽綢尺六元絨泰西緞洋紗細布市布原布紅標漂布等疋頭之期共排列三百十二件計一萬四千五百疋較上屆多拍十一件計六百八十疋各客帮及本街内地等雖有拍進惟市價較上届爲平云 
[友華銀行滙市報告]  
　　昨日友華銀行匯市報告云二十七日倫敦大條銀價近遠期約長二五紐約銀價長至六角四分八七五倫敦紐約間匯價跌至四元三角六分今日此間各國滙價僅美金縮至七十元盧比長至二百五十二個半餘均未動今日市况極堅定英鎊尤甚英鎊成交價三四月份三先令三便士八七五五六月份三先令三便士七五美金成交價三月份七十二元五角四月份七十二元三角七分半五月份七十二元二角五分本日成交甚稀而售者亦較購者爲衆英鎊成交價五月份長至三先令三便士八七五美金成交價五六月份長至七十二元三角七分半昨日印度在倫敦購銀倫敦市况堅定紐約市况見硬 
[菸酒事務署對於賑附之批文] 不准停止 
　　國聞通信社云全國商會聯合會前因災振附捐浙省已電請停止各省事同一律請即明令停止聽商民自由籌欵濟振一案分電財政農商兩部曁全國菸酒事務署茲奉到菸酒事務署批云代電悉此案業經本署咨准振務處復稱常稅貨物及菸酒等項附捐現正積極進行業由辦理附加振欵票處印齊稅票發交各省會關局微貼備用浙省對於此項附稅雖持異議本處前巳會商内務財政兩部咨行浙江軍民兩長轉飭會商勸導蘇省水災義振會刻巳布鹽電到處力陳附捐之不可緩現在各項附捐各省旣甫實行未便因該省稍有異議遽行停止致碍振需等因前來合行批示知照督辦汪士元 
[李長玉鬭傷病死案之昨聞] 尸父請求銷案 
　　邑廟豫園第一樓下傳源祥骨牌店學徒金錫銘劉恒順烟紙店學徒袁春林與垃圾夫李長玉衝突揪扭李越日身死屍父李雪桂以伊子實遭金錫銘袁春林等毆斃呈請開棺覆騐迭紀本報茲悉肇事處之各商家因念李雪桂年近八旬其子雖已身死屍棺尙須運回江北泰州原籍安葬是以籌集洋一百元作爲撫卹運柩之需央人向李雪桂疏通懇其息訟以免開棺覆騐其在押之金袁二學徒又懇其具詞到廳請求省釋免辦李亦首肯於昨午投廳具狀請求消案黄檢察長據稟後諭候再傳該兩店主及各人證到案訊明核辦 
[縣署分發滬閔南拓公司路基欵]  
　　王海縣公署前日接滬凉南拓長途汽車公司函送所購沿途路基地價計洋三萬五千餘元並各業戶出售田畝之數目淸册一份除飭册書逐一詳註過戶外以該公司購地手續皆由各市鄉經董承辦昨特將洋分送閔行顓北橋漕河涇等各鄉公所傳知各該圖地保按戶核發並着各地保會同購地員司將所購田畝一律揷立界石以誌標記云 
[黃檢察長預備交代]  
　　新任上海地方檢察廳檢察長車顯承號湛淸係廣東人有定於四月十號來滬接事消息是以黃用中檢察長昨巳諭飭各書記官趕辦移交手續矣 
[地審廳刑庭長之更調]  
　　上海地方審判廳刑庭庭長田疇業奉部令調署京師地審廳推事遺缺委任現上海地審廳民一庭庭長陶嘉春接辦遞遺民一庭庭長缺則委前上海地審廳推事王黼裳署理田君奉令後昨已將承辦之一切案牘移交與陶君接收矣 
[繼任之領袖領事]  
　　駐滬英總領事兼領袖總領事法磊斯爵士出缺後所遺領袖總領事職務於三月二十一日由駐滬丹總領事樂斯考接管俟至四月八日丹總領事回國由駐滬意國總領事德樂時接任業由丹總領事函達江蘇特派交涉公署查照轉電部省各機關查照云又聞丹總領事樂斯考君於昨（星期二）上午十時率同代理丹總領事詣交涉公署拜會經許交涉員延入客廳茗談良久表示辭行云 
[金鷹藥房行將開幕]  
　　醫藥博士朱學裘君生於美國研究醫學有年頗有經騐現在滬開辦金鷹大藥房事事配合各國方藥及製各種經騐良藥日用化妝品等發行所設在南京路Ｐ字五百二十七號聞於下月六日開幕云 
[豐大控案中止進行之照准]  
　　公共租界南京路豐大銀行因内部發生風潮以至於停業理賬爲時巳久而該行經理顧克民自被濟南總行代表李伯謙在公共公廨控告虧空行欵二十餘萬金後迄未到案再該行董事兼經理袁寅昉劉子玉等亦被上海惠商銀行在公廨呈控不理往來銀七萬四千五百餘兩並由廨出特别傳單然亦未曾傳到日前總行所聘辦理豐大淸理賬務訟案之律師愛理思帮辦畢士敦氏又具狀到廨聲請將該行控人以及人控該行各案所出之特别傳單一槪中止進行因此問題故昨晨兪襄讞會同英包副領事升座集訊首據畢士敦律師云照公堂訴訟章程凡在淸理之案則一切控告應暫中止進行且穆安素律師代表李伯謙控告之顧克民查已入葡籍三年是以尙未到案至海德禮律師代表惠商控告之案應由豐大銀行負責與行員無關蓋豐大已經向部註册况第二被告劉子玉係總行之人對於分行債務更不負責分行現在居何等地位以賬目尙未查明殊不能定次據海德禮律師起稱惠商將欵存入豐大之時劉子玉亦在滬行此次原告之請出特别傳單因知劉係寓於東亞旅社三十一號房間豈知被劉預先聞風竟抛棄行李而遁其舖程現尙存在該號房内查豐大招股章程第十七條載明該行一切事務均由經理負責故照實際上論劉對於本案債務應擔負完全責任愛理思律師無論代表該行抑代表該行之職員然其皆不能爲事實上之代表質言之即不能代表劉子玉所負之責任故彼之請求應於劉子玉到案交保後提出而請求將案中止進行云云時顧克民之代表佑尼干帮辦律師亦起請求應着劉子玉到案交保謂伊之當事人去年維持行務墊出二萬金若着劉到案交保則一般債權者之利益均有着落云云中西官於各造律師陳述畢磋商之下諭曰豐大代表愛理思律師三月十八日之請求暫予照准 
[南市七浦路火災再紀] 被害鄰居控告火首 
　　小東門七浦路徐元泰烏木店於本月二十三號夜起火焚燒左右各鄰五六十間當由該管一區二分所將徐元泰店主徐芳雲拘送警廳發科訊供判押候示在案茲悉被災各鄰居於昨職名投廳稟控略謂起火之徐元泰係保有火險銀四千五百兩此次實係有意縱火圖賠險銀惟商民等無辜遭其焚燬一空因此心有不甘聯名來案請求撤究治其應得之咎並請追償損失等情徐廳長據稟之下以徐芳雲是否縱火圖賠虚實均應查究除派員前往實地調查外一面函請求火聯合會查明具復以憑核辦 
[汽車碾斃行人]  
　　二千七百五十九號汽車於昨下午四時一刻駛經漢口路撞倒一男子頭受重傷知覺全失當由老巡捕房七百六十號華捕前來押令汽車載送受傷人往仁濟醫院醫治旋即帶該汽車夫入捕房請究至晚捕頭得醫院電話報告受傷人因傷重身死即派捕將屍車送騐屍所候騐 
[法探捕捕獲寳康里刦案强盜]  
　　法租界寳康里三十號門牌居戶於本月二十二日被盜刦去鈔票洋一千四百七十元英洋九元金表一隻曾經報請捕房請求查緝昨日捕房督察員黃金榮會同西探西丹納曁華探目程子卿韓邦達方福林包探李友生張金泉張炳坤等至瑞福里七十號門牌捕獲該案强盜三名並抄得實彈手槍兩枝押解總巡捕房經由西探長畧詰一過着即收押候解公堂訊辦 
[續獲搶刦船戶之同黨]  
　　停泊西蘇州河宜昌路碼頭之陸寳福船上日前被盜匪駕小舟躍入刦去現洋一百六十餘元並刀傷陸之臂部經戈登路捕房事後緝獲本案盜犯盧阿三黃金發兩君解經公共公廨押候訊究己誌昨報前日下午又由匯司捕房包探陸連奎陳玉山在海寗路拘獲盜黨陸從興一名昨晨解廨經李襄讞會同美約副領事略訊一過命帶回捕房收押候查明與盧等併案訊理 
[眞茹鎭刼案盜匪之引渡]  
　　徐州人劉小倫子張慶雲楊玉林經特别機關中西包探查得曾於去年十一月間夥刦眞茹鎭歸姓家財物業將劉等三人獲解公共公廨奉飭押候訊究在案昨晨復由捕房解廨據西探長壳羅香華探目歸松濤白忠麒相繼上堂稟明將被告等拿獲情形並據淞滬警察廳派警張福蘇升投訴被告等在華界夥刦要求引渡經關讞員得稟商之美丁副領事向劉等略訊一過以案經預審明白判將被告三人併交來警帶回歸案訊辦 
[團長僕役與日本學生衝突]  
　　步兵三十九團團長張慕韓寓所之僕役邢芳春前日（二十七）下午五時許飲酒至醉在徐家滙附近之華界獨自行走適有東亞同文書院日本學生菊池信一郎由龍華遊玩而返道經是處與邢互相碰撞致啓齟齬斷則扭毆致該日人頸項受傷旋爲該院聞悉近在咫尺日本各學生　約二百餘人前往援救當將那芳春扭送淞滬警察二區三分所請究經所員孟荃蓀婉詞勸慰各學生始行散回並將受傷之日本學生菊池信一郎交由該院之日本敎習勝浦文昌帶回醫治一面即將那芳春送交張團長嚴辦昨爲何護軍使訪悉以事關重大業已派員調查以便澈究而免交涉云 
[私售彩票罰十元]  
　　法界曹巧生所開之烟紙店於前晚私將彩票在店售賣適爲西探查見以曹有違禁章將彩票與曹一併帶入捕房諭令交保昨日傳至法公堂請究先由西探上堂稟稱是晚我在被告店前經過目見被告將彩票向人兜售是以解案請核詰之曹巧生供此項彩票商人係在華界購來朋友牛文奎向我拆售有之不敢私賣中西官判罰洋十元充公彩票没收 
[認撮合不知捲逃]  
　　甬人江自連在鄭家木橋開設兪萬興竹器店其妻沈氏被其夥韓永泉楊有根楊陳氏夫婦串同婦人阿桂姐牽引與童龍友私姘陰曆二月十一日江回寗波沈氏捲取值洋千餘元之衣飾裝入皮箱内由童龍友之弟阿濟車往閘北江裕里阿桂姐家深氏偕童亦避匿該處前日江邀傭婦江葛氏投五區告發經杜署長提到阿桂姐及楊有根夫婦研訊之下三被告祗認撮合對於捲逃並不知情奉判轉解司法科聽候訊辦 
[公共公廨訊案彙錄]  
　　昨晨公共公廨民四庭由兪襄讞會同英包副領事訊理鍾四福延梁棣佺律師訴鍾鳳林不還存欵案結果改期七天飭傳被告保人等到案再核民三庭由張襄讞會同俄員儀萬福氏訊理俄僑民事訟案六宗從略 
　　又午後民三庭由關讞員會同荷副領事訊理荷商海通洋行訴南京路英明照相館定購照相用品貨到不出請追貨價損失案首由原告代表律師命該洋行西人兩名次第上堂證明被告定貨立約貨到祗出去一箱付欵二百五十兩餘均不出各節被告延雷聲布律師代表承認貨欵惟被告以其貨價不符實無一千餘兩之多故不付欵結果以被告旣經承認欠欵屬實應判償還銀七百六十六兩八錢三分又民四庭由兪襄讞會同日副領事田中氏訊理（一）陳友文請求給諭執管遺産案結果改期仍請原審陸會審官訊理（一）康正葆訴趙德麒違背祖屋契約請追損失案結果候會商堂諭宣佈飭遵趙德麒筆據收條房屋圖合同據被告律師抄信各一件均附卷（一）朱守廉訴楊金林欠洋案結果改期候原告到廨再核（一）王啓元訴陳錦章欠洋案因被告不到結果改期七天傳被告及保人到案再核（一）魯裕康訴張和咸案結果原被不到註銷（一）沈榮華訴馬桂生借洋案結果本案註銷 
 
 

Page 17

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣茲經本館十一版每册仍收回印本銀五分外埠函購加費一分售書處本館營業部寄售處中華職業敎育社中華書局 
常評 
[國庫劵與公債票] [  隨]  
　　一千四百萬之鹽餘庫券旣重印兩次有呑没二千八百萬之嫌疑而八年公債票復發現重號及空白共有六七百萬三四年公債復發現僞造之票未經安格聯簽字者數百萬然則此等舞弊固不始於張弧而爲財政部之慣技矣 
　　其他弊端不計僅此三項巳約在四千萬左右向之痛詆軍人以爲吸盡國民之豪血者其貪黷之程度尙未能望其項背文治派之成績如是如是 
　　吾不解今日之忝顔擁此高位者其所用之人何竟膽大妄爲至於此極也吾又不解今日之國民除全國商會聯合會全國敎育會聯合會駐滬代表所舉之三人外何但聞其太息痛恨搖頭蹙額而有所表示有所主張者竟寥寥也吾以爲今日之最可憐者一般納稅之國民耳 
經濟 
[種早稻以避水患] [  雷生]  
　　春風漸暖一轉瞬間即屆植樹節（俗稱淸明）農人預備浸種一年之收穫胥以此爲基礎余不得不進一忠告於諸同胞之前曰多種早稻緣客歲水災裏下河田禾多被淹没早稻尙慶豐收晚稻多巳霉爛即爲貪種晚稻致遭失敗之大原因邇届靑黃不接之際米價漲至十餘元一石稻價漲至每石五元餘草價漲至一千數百文一石米珠薪桂皆係水災之影響竊思裏下河一帶當淮流宣洩之毛閭南關新壩車暹等壩又爲宣洩之槖鑰中運河水漲即不得不開壩洩水果農民多種早稻則立秋節左近即已登塲（最早者名三十籽於低下之地最宜）何致爲水所淹最可懼者近年低田亦貪種棉花（因僥倖未被水曾獲厚利故）客歲俱付東流不知棉花只宜種於高爽之地而不適於低下之區懲前毖後幸勿再以爲大利可倖獲一遇水淹並此自然之利而亦失之也（乙種酬） 
[商業問題之研究（續）] [  吳東初]  
　　零售業廣告之描寫 
　　論及廣告之描寫較前列各章爲尤難因前者屬於理論後者屬於技藝技藝需眞本領亦卽非專門家不易談到但普通商人至少亦應稍具此項知識庶日後加功研究亦可躋於絶藝大抵廣告有藉圖畫解釋亦有賴文字描摹者有時因貨性與時間的關係不能全用圖畫則非加功於文字不可然徒粉飾字句而不求字句能傳達其眞意思則不可至於用文字描摹亦不僅恃用空泛詞語如「唯此一家」「再好没有」「罕與比倫」等等蓋只言極好第一無比等空洞泛話仍不足與讀者以對於貨品起如何之信仰與感覺故必先於貨性貨色貨量貨情研究透切然後以淺顯之文字說得如同目覩一般於是使閱者得由感想而進於欣悅再進於欲望以達於决購善做廣告者於作廣告並不覺若何困難彼謂作廣告應效名角扮劇悲歡離合曲盡其妙使觀者身臨其境不知爲扮劇也又如音樂家之淸歌一曲抑揚頓挫引人入勝畫家繪畫亦復若此廣告家何獨不然吾意店肆生意之發展有賴於廣告者極多有賴於描摹的廣告者更多與其習用套語仿效他人如鸚鵡學語不能發表自己的意見毋寗獨出心裁按照廣告原則好自爲之或請廣告專家繪畫名手酌量行之之爲愈也 
衛生 
[豆乳之功用] [  湘蘭]  
　　豆乳者即豆腐漿也含有滋養分甚富人若能按時常服得益非淺因功能潤腸通便淸胃熱補氣血較牛乳牛肉汁等補品爲尤佳因牛乳等係動物性未免帶熱不能常服且動物或有疾病之遺傳鍊之不精反易受病而豆乳則係植物性温而不燥淸而不膩故近今西人亦多改服豆乳卽以價值論之亦相去甚遠所謂惠而不費也 
　　（一）製法尋常店鋪中所買者不潔不原未若自製之妙其法取黃豆若干粒（每人以五六十粒和水可取漿一碗）先一日以淸水浸之明晨取出去皮以盆柱打爛和以開水用紗布濾之卽成豆乳 
　　（二）食法用時取豆乳煑沸一透爲限二透卽成豆腐不可不注意也服時以淸晨或臨睡爲最宜若能有恒不間則大便按時通暢食量漸次增加去健康一道不遠矣（乙種酬） 
道德 
[今日交際上應革之陋習] [  吳本權]  
　　（一）每當客欲去或已送至門邊時主人方言寬坐片刻或留膳宿蓋視此爲交際上應有之客套語實則不啻示人以詐無眞實情誼也 
　　（二）送禮物時有逆料其人必不受而向市中借物送去以爲張皇門面者萬一其人不解此陋習而率然受之則必　爲初涉世途者矣夫餽贈視情誼之厚薄須出以至誠今乃爲此鈎心鬭角相向以僞之道誠不知其何取苟有眞情固不必於物之豐嗇上計也 
　　（三）宴會旣畢主人多以橒蒲留客每贏一次必另提若干與僕役名曰頭錢輸贏愈大則頭錢亦愈多甚有請客所費才十餘金而頭錢反能超過數倍者故局中人廢時耗神而平均幾無不輸者然以碍於主人情面又難堅却是不啻借宴客而收其利也豈不鄙歟 
　　（四）交友當以道義學問相砥礪飛觴坐月不過偶然事耳今之交際幾在在酒食徵逐友朋相遇非邀赴茶坊酒肆即相率作花街柳巷之游廢時耗資身心兩無裨益甚有因此而荒誤正事者眞大背交際之道也（乙種酬） 
[西方格言（二六八）] [  謝介子選譯]  
　　病能受藥已如半愈（散訥卡）（Ｓeneca） 
　　戰爭生巨創（英吉利諺） 
　　能計算可無貧（德意志諺） 
　　懶者不啻自食其腦（英吉利諺） 
　　君可閉門禦賊而不能禦謊語之徒（丹麥諺） 
Ｉ 
[戕賊民國之妖] Ｉ 
　　無權無威（英吉利諺） 
　　誓與蛋均易破（德意志諺） 
　　困窮所以試友（英吉利諺） 
　　毋自伐其譽詞（希臘諺） 
　　果供人食但不自拆裂也（安德生（ＨansＡnderson） 
法制 
[公證書與私證書之區别] [  吳子雍]  
　　證書爲訴訟之主要品訴訟之勝負繫之然就中有公證書及私證書之不同其公證書與私證書區别之標凖則爲下列之三種（一）證書爲何人所作（二）證書爲何時所作（三）證書爲何種方式是也自第一種標凖言之公證書爲官吏所作之證書私證書爲非官吏所作之證書自第二種標凖言之公證書爲官吏在其權限内所作之證書私證書爲官吏不在權限内所作之證書自三種標準言之公證書爲依法律規定之方式所作之證書私證書爲不依法律規定之方式所作之證書由此言之公證書與私證書之區别全以上列之三種標凖爲根據也（乙種酬） 
[調查員揑造選民民之罪] [  樓明遠]  
　　我國選政黑暗極矣他姑勿論即就選民而言幾千幾萬調查員任意揑造卒之揑造之數過於實在之數即有品學兼優素孚衆望者若無調查員之贊助仍難與選也嗚呼調查選民宜如何嚴確若在意揑造惡在其爲調查員直一揑造員而巳法律對於此種揑造員亦有相當之制裁否曰有新刑律第一百五十八條第二項之規定曰官員知情而爲前項之登載或變更者處三等至五等有期徒刑或五百圓以下五十圓以上罰金夫所謂前項之登載者即以許術或其　不正　法登載選舉人被選舉人資格所必要之事項也今調查員不但揑　虚無之資格並揑造虚無之人格其搆成新刑律第一百五十八條第二項之罪顯而易見乃調查員揑造選民者比比皆是而受法律之制裁者未之或聞司法者之失職歟抑有所顧忘歟可嘅也夫（乙種酬） 
敎育 
[對於鄉村國民學校敎授國語之商榷] [  秦伯未]  
　　自國語頒行而數千里言語互異之地可一旦貫通固大快事也然觀鄉村國民學校之敎授國語者大都采國語課本而以鄉音誦之夫各地之所異者音也非字也故用國語一之所以收文字語言合一之效今仍讀鄉音則何異文言他日欲其統一其可得乎縉紳之家乃有令子弟輟學延師課誦者是國語不啻敎育上之障碍物也發達云乎哉推其原皆由敎師之不諳國音於是不得不以鄉音授之或竟隨口選音聊以塞責不倫不類非馬非驢堪笑亦復堪憐長此以往吾恐子弟之受其累者甚矣吾願敎授國語者當先熟習國音如中華書局之國語留聲機各縣勸學所宜各購置數副由學務委員携至鄉村學校輪流試習庶幾可以統一國音矣（乙種酬） 
[家庭敎育之重要] [  叔呆]  
　　家庭爲各個兒童的敎育塲所凡一切敎育之設施均以家庭爲起點故家庭中堅人物所負敎育之責千百倍於其師此非紙上空論良以兒童富於模仿性家庭爲日常生活之地親子間又有自然之愛情舉凡父母之動作兒童皆無意模擬畢肖影響兒童之一生匪淺則是欲求子弟賢良必注重家庭敎育之設施父母兄姊均須以身作則倘放蕩不覊曁一切不正當之舉動印入兒童眼中即是戕賊其天眞爛漫之性難望趨於正軌成一有用之人矣以上所云乃就消極方面着想至一般望子即日成龍之父母督責綦嚴一切敎施均背敎育原理有關兒童之身心甚大是愛之反以害之重視家庭敎育者不當如斯也（乙種酬） 
問答 
[蔣瘦支問]  
　　敝所蓆科所製軟蓆較番蓆尤爲美觀耐用近又仿製東洋蓆其質地光澤皆不亞舶來品惟蓆上印花尙未盡合法未知顔料中須加配何種藥品方可使受潮不退永保鮮明印花板究以鐡質或木質者爲良敬請大工業家化學家賜敎爲幸 
 
 
 

Page 18

 
 
   
 
