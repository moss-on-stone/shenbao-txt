# 1895 - 211 - 4908005

 

Page 1

 
 
[英雄小八義] [  圖書成局代啓]  
　　是善叙宋徵宗時佚事雖倣章回體例而增聲　影情景區眞時而寫俠士心腸時而狀奸雄面目時而叙美人之幽怨時而傳才子之持思　小中出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特　欵如聞抑且　眉　現兹已出畫計　　價洋九角請向上海大東門外直街束觀澜閣三馬路申昌書室購取 
[新印隨園三十六種告成] [  圖書集成局啓]  
　　隨園太史全集本局覓得初印善本用新　大號鉛字排印風行寰海内外早已不脛而走不翼而飛兹訪求太史遺　　隨園圖延盡師　　　太史遺囑冠諸卷首并將湘痕閣詩稿瑶華閣詩草隨園瑣記談瀛録諸書附印於後共成三十六種可謂盡善盡美髮　無遺矣而又字　疎　　　精良讎校再三裝潢精雅以視蠅頭細字辨認模糊者眞有天壤之别工旣竣又精製櫸木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論開民之智續前稿]  
　　士旣爲四民之表率而平日之所爲如此其志趨之卑陋識見之拘墟有非尋常意計之所能測度者卽使釋褐登朝致身廊廟亦祗素餐尸位旅進旅退以自保其利祿已耳於國家之事絲毫無所裨補也卽有能言敢諫者亦不過博一身之虚譽耳於國家之事仍無所裨補也又有以氣節相尚者孤忠自矢雖碎身粉骨亦所不辭是忠而愚者也更有以延攬自命者羅致聞望之士與商國家大計而卒之事無條理而措置失宜是狂而愚者也此四者在今宦途中尚堪首屈一指者而無補於國計民生則殊途而同軌則直謂之無人焉可也國家養士數百年而不能收其效當存亡危急之秋相率退避者有之實心任事者則未見其人也是誰之過與一曰農夫農者盡力以事其上者也而今之農人大概少勤而多惰又復拘守成法不知新理一年所入除還租完賦開銷之外幾無盈餘因貧而愈懒因懶而愈貧其桀黠者好飮酒喜賭博嗜鴉片終歲之盡力於南畝者爲日無多而欲其備器用盡地力以求五榖之豐登則鮮有能者倘遇水旱之災則毫無整備弱者轉徙他鄉壯者流爲盜賊自害而害人所在多有如此者不可勝數一家之中倘有疾病則信巫而不信醫念經禮斗待佛送神習以爲常恬不爲怪所以鬻牛典衣傾家蕩産者比比然也幸而病愈則資本盡失益加窮窘不幸而病不起則人亡家破田亦荒蕪此農民之苦恐鼉錯論貴粟之疏尚不能盡其萬一也又溺女之風亦維鄉村爲最甚雖經官府出示諭禁而此風終不能絶因此農家生兒長大之後娶婦最難因女少而男多也夫天地生人男女之數大概相等今因女孩遭此惡刼又或有掠賣等事以致不敷婚配男人之未成家室者往往爲游惰之民而輕去其鄉其無恒心與無産者同也推原其故端由於人心風俗之害而溺女之家實爲罪魁而禍首其不智孰甚焉若夫農民中之知書識字者萬不得一至於文藝之學更無論矣其故由於幼時失學而失學之故亦有二端一因於無力讀書二因於蒙師失職讀亦無效如是因循數代之後其愚益甚竟有問其本人之姓名但知其音不知其字者問其何以至此則以幼時未曾入塾對或雖入塾而荒廢數年亦與未讀者等矣嗟乎文字流傳其用至廣如不能寫不能算並不能認識其不便孰甚焉此等蚩蚩之氓無知無識有資本而不能計算有要事而不知記載幾與野番無異昔人有言天下惟民最頑指此輩而言也果何以使其智慧日開而爲國家嚮化之民歟一曰工夫工之爲技賤且勞者也而古之爲工者能審其四時各有所宜辨其材料之堅脆權其事物之重輕旦暮從事施於四方以飭其子弟相語以事相陳以功相示以巧少而習焉其心安焉所以古時器用質樸而精工堅而實經久不敝可以貽子孫可以作寳器竟有某工專精製某物刊姓氏年月於其上以傳諸久遠者後之人得之無不什襲珍藏待價而沽故商彝周鼎竟有值價千金而不吝者古運工如此其鄭重也今之爲工者則不然日事取巧所作之器往往不中繩墨用之不能無弊至於宮室亦多减工偷料易於坍塌所以新造之房屋當其初成似屬美輪美奐不及十年而已拆卸改造矣無他工不堅料不實不克久遠也故興土木之工者因此而生戒心非在萬不得已之事不願動工而工亦因此而愈困矣然猶有犯烟酒賭博以失業而流爲乞丐者非至愚至賤之人曷爲而入此下流耶則其平日之失於教化可知也此稿未完 
[本館接奉電音]  
　　昨日下午京師飛電傳來上諭三道敬謹譯登○六月初十日奉上諭兵部尚書著徐郙補授許應騤著補授都察院左都御史欽此同日奉上諭廖壽恒著調補倉塲侍郎汪鳴鑾著調補吏部右侍郎仍兼署刑部右侍郎許景澄著補授工部左侍郎未到任以前著李端芬兼署欽此○十一日奉上諭徐桐等奏審明風憲官收受贓欵按律定擬一摺已革御史鍾德祥身居言路宜如何砥礪名節乃竟收受贓欵實屬有玷臺官著照所擬發往軍臺効力贖罪餘依議該部知道欽此 
[譯西信紀臺灣近日情形]  
　　昨譯西信載有臺灣消息云劉淵亭軍門坐鎭臺南指揮若定風鶴不驚日兵鑒於前此窺臺南時屢遭挫敗遂有戒心不敢再作圖南之計軍門閒暇無事乃雇本地民船蕩漾於青林碧澗之旁携美饌備佳釀訪素心人樂數晨夕冲襟朗抱不减陶徵士一流人幾令人忘其爲百戰百勝之名將是奇人也亦快人也臺地每歲三熟五榖豐收兵民食用儘敷接濟大可無虞加以目下資糧堆積如山士飽馬騰民心愛戴觀此情形大可與日人歷久相持日人雖狡其何能爲 
[紀日本鐵路失事情形]  
　　日本西人來信云本月初四日夜半時日本鐵路失事此路係由吉野以達神户在海畔經過是日裝載受傷日兵四百數十人於是晚開行方至半途正當風馳電掣之時忽聞大聲驟發有山崩石裂之勢一轉瞬間鐵軌及輪車已飛起空中一半入海一半卽墮於路側入海之兵淹斃不少其因碰撞及跌傷者爲數尤多乃將傷兵舁至醫院療治日主聞此消息甚覺悽慘卽發洋銀五百圓爲賞賚之資有人言前數日日本各地狂風暴雨有拔木走石之勢平地幾成澤國將鐵路基址淹損管路人尚未知覺並不禁止行車致遭此禍此係從西信譯出所載傷兵豈由臺島受創而回耶未可知也旣已受傷又罹意外之災何日兵之動遭困厄如此耶 
[倭無去志]  
　　近日倭人在東營新修電線竿子並修理街道西營王宅倭官改作公寓前後均添挖水溝海蓋金復之倭兵互相調駐倭船裝來大米並耕田所用之器具及軍衣裝服等甚多豈倭人欲爲久占之計耶 
[關稅准抵]  
　　建帮昌記號先後裝夾板船兩隻在營口洋關完正稅一分到厦門又完正半稅比往年多完正稅一分現經該客幹旋倭官給予執照到閩海關可將多完之正稅索回云云至倭人所收牛莊海關稅仍歸中國抵償 
 
 

Page 2

 
 
兵費未知閩關准給還否若果如此則輪帆正稅爲數甚鉅商賈反多獲益矣 
[施醫開診]  
　　營口三江公所施醫局現到孟河巢雲嵩泰州韓少懷兩君遂於初六日開診來者皆左近婦女居多局規午前出診病家祗出挂號東錢二百合大制錢三十二文車錢一吊合大制錢一百六十文此外不准需索貧病不取若紳宦延請酬金隨意送來則收不遂亦不准索今兩醫自出告白出診半元不特貧人力所不逮且悖醫局向章不知各董事如何斟酌也 
[蕪米餘談]  
　　蕪湖米巿經江督張香帥奏定歸併鎭江一埠出口蕪地米商自不免觖望兹由太古洋行出名購辦米粮一千包禀由英領事並稅務司照會關道憲請仿照洋商辦土貨出口之例裝輪出口袁觀察以蕪米禁止輪運係奉督憲奏定實不能貿貿然代爲上請因卽抄録南洋商憲並户部先後來文照覆英領事請查照轉飭該商應卽遵行等因兹聞英領事福格林君接讀照覆後仍不肯遽作罷論閏五月廿四日有覆道憲一函云昨准照覆以本口米糧禁止出口一案貴監督接奉憲札應卽查照遵行等因准此惟如此辦理則與約章大相違背本領事宮萬難依允查兩國訂立條約彼此應當永遠遵守雖諭旨亦不能無故更章謹將此案不符條約情形及南洋户部來文一併詳請本國駐京欽差大臣查辦可也專達順頌日祉觀此洋商或尚不免唇舌之勞然吾中國自行處置商民與洋商此次所請或係兩事亦未可知究竟如何容俟續聞再述 
[調和民教]  
　　蕪湖道袁爽秋觀察前因匪人散布謡言煽惑民聽經領事福君格林函告卽遴派得力文武及保衛營專在租界並教堂四圍晝夜巡邏縣宰李大令保甲饒刺史又親自微服徒步留心瞯察遇形迹稍有可疑卽鐵索郎當從空飛下捉將官裏去以是若輩早經魂飛魄散滅迹銷聲愚民尺見咫聞苟得地方官平時盡心開導解疑釋惑使民與教畛域之見冺然無跡則吾民雖愚又豈忍聽匪人之唆聳貽之隱憂哉因將西教所以流行中國之原旨剴切揭出曉諭通衢其文曰泰西傳教自唐時景教流行中國碑已有之原其立意大指以勸人行善爲本各國教士安分傳教建堂禮拜載在條約久奉諭旨准行前日傳聞四川省城匪徒造謡藉端滋事聚衆打毁教堂業由地方官嚴拿爲首滋事之人懲辦疉奉督撫憲行准總理衙門咨飭嚴禁匪徒造言生事加意防護教堂等因到道奉經本道節次通行各屬並嚴飭地方印委會營密拿匪犯加意防護在案兹查各省民教時有齟龉其中必有匪徒乘機煽惑激成事端一經查辦無不緝拿爲首之人痛加懲治久已共見共聞當亦咸知法網難逃上年與中國擀釁者祗東洋一國耳西洋如俄英法德諸國及美洲各國不特與中國和好如故抑且睦誼有加内地民人與各西國教士久已習處相安豈可不分黑白不論曲直聽信一二莠民無稽之語尋釁生端轉貽外人訕笑况當倭患甫平各處散勇四路分投更恐匪徒混跡造謡滋事亟應密行查拿嚴禁防患未萌除分别移行文武印委隨時調和民教盡心開導選派得力兵役嚴密查拿匪黨並加意防護各教堂外合行出示嚴禁爲此示仰軍民諸色人等知悉爾等須知西士傳教業已多年教民仍是中國百姓耕鑿相安井里相習司此光天化日之下絶無爾虞我詐之嫌不可輕聽匪徒造言煽惑囂然逞忿尋釁滋事自示之後倘敢故違造言惑衆一經訪拿起釁生事之人定卽從嚴儘法懲辦决不稍寛其各凛遵毋違切切特示 
[武員被議]  
　　羊城西關汛千總鄧某係前潮州總鎭鄧寳臣鎭軍之猶子生長豪門性情佻　現雖身登仕版依然蕩檢踰閑挾妓冶遊恬不爲怪事爲撫憲馬玉山中丞訪聞惡其有玷官箴特予參劾並聞五仙樓千總李某及廣州城守都司杜某均因劣蹟昭著同　彈章中丞整飭官常破除情面將來民風吏治必大有可觀矣 
[孝廉可危]  
　　番禺縣舉人陶繼昌日前糾率衆紳臚列闈姓總商劉紳劣蹟赴撫院衙門禀控當蒙撫憲批准行司提集人證嚴切質訊迨後劉紳見衆怒難犯浼人調處以番餅二千五百尊和息了事現爲撫憲馬中丞所聞以該舉人假名公憤藉飽私囊品行貪污情同索詐聞已具摺奏請斥革以爲士之不守臥碑者戒 
[定期釋俘]  
　　本館派赴天津採訪時事之友人來函云中倭和約計十一條内有一條於換約後各將俘虜擇還現在日本駐津領事荒川接奉日本駐京全權大臣林董知照如約施行函致津海關道盛觀察請將日人之在金州被獲者約定日期就近在旅順交還華人之獲歸廣島者分作二次送至大沽第一次以華歷七月初二日第二次以八月初二日爲期屆期請派員弁點收以昭信實盛觀察禀明傳相亦當如約辦理惟俘獲日本兵弁未據前敵文武具報現存若干已行查關外各營統領以及地方官核實開報以便照約辦理 
[間諜蒙恩]  
　　天津信云去歲東倭犯順華人之充間諜者首獲軍械所書吏劉五一名與倭奸石川氏分别處以極刑置之死地續獲之戴仕元亦經斬决尚有干邦起汪開甲汪宗桂卽汪筱亭均係在官員弁收禁獄中賒死候辦現以中倭和議已成憲恩高厚貸其一死除向充督轅戈什之汪筱亭未蒙開釋外其干邦起汪開甲等二名已由天津縣訊予保釋矣此等人不顧天理不畏國法不順人情雖得偷生然含垢包羞靦顔人世已爲有生所共忿正人所不齒然則其偷生也豈愈於速死乎 
[德被瘡痍]  
　　天津來函云唐山疫癘流行災民露宿風棲傳染尤甚欽差大臣劉峴帥駐節唐山目覩斯民疾苦調取醫士就洋灰窰設局施醫來者甚衆絡繹如梭施治者爲之應接不暇礦務局督辦總辦等設法疏通凡經醫愈不論男婦各給東錢六千卽制錢一千送回鄉井於是災民貪得有未愈而詭稱已愈者有已去而依舊復來者僕僕道途病益加劇幾視一條性命輕於六吊東錢現以經費不敷醫藥之資饘粥之供撫卹之費均屬難乎爲繼已於上月杪將醫局裁撤矣又蘆臺防營林立軍士患病向苦無醫古北口提督聶功庭軍門駐節盧臺擬延聘華人之業西醫者數人到蘆設局以西法醫傷治病俾枕戈待旦者同登仁壽此亦莫大功德也 
[令尹仙游]  
　　前報揚州府江都縣林小溪大令之蘅政體違和云云兹聞大令特備重聘由滬請孟河某名醫診視連服湯劑起居一切居然可以照常某醫遂先遄返留高足在署調理不意近數日天忽驟暖流金鑠石無殊炭爇洪爐初七日酷熱尤甚大令飭人取大蕉葉在井泉内浸透鋪墊榻上藉以解暑詎久病之軀暑爲凉氣逼入是晚卽遍體惡寒旣而氣急痰湧延至夜分交初八日子刻竟溘然長逝幸衣衾等早經預備隨由長四兩公子擇於初八日申時大殮其二公子已名列賢書銓選部職前月赴部投供想電信飛傳日内必當奔喪南下也並聞大令身後囊槖蕭條雖任事年久依然負欠纍纍居官廉正可於此窺見一斑現在邑篆已呈送府署例由府尊先行遴委代理再詳請省憲委員接署至庖代何人俟揭曉再録 
[漢皋火警]  
　　月之初三夜魚更五轉玉漏將殘時漢皋永寍巷前新河口易姓爆竹店忽然失慎一片嗶剥之聲震耳欲聾近鄰老幼輩貪凉早睡好夢正酣忽聞警鑼亂擊咸從夢中驚醒登高瞭望則紅焰黑烟已蓬蓬直上冒穿屋頂近處水龍聞聲而至各逞其能奮力撲救約歷一點鐘久始得烟消火滅是役計被焚燬大小民房鋪面一百餘家大半爲貧苦覓食之輩竟遭巨刦亦可慘矣查其失慎之由盖爆竹店樓下烘烤火藥未及收檢盖藏店夥吸烟遺燼引燃火藥一時撲救不及竟肇焚如幸得中隔水蕩一區約長三丈有奇不致城門失火殃及池魚亦可謂不幸之幸否則永寍巷一帶之蓬門蓽户不堪設想矣内有龍鐘之叟二人火勢偪急投入水蕩之内陷入淖中被水淹斃其一則在淺處得取水大援起然亦面無人色矣纔免火災又罹水厄豈非在數難逃者歟 
 
 

Page 3

 
 
[襄水又漲]  
　　鄂省於月初電警頻報各處山水瀑漲六七尺於是漢上襄水總匯之處所泊船隻一律開赴他所初六日潮頭到漢勢甚湍急幸得未雨綢繆浮家泛宅者未遭陽侯之虐惟裝石塊船隻冲壞一艘當被小划救護全船之人得慶更生 
[協戎任]  
　　前任漢陽恊丁恊戎調陞後護理恊戎印篆者爲漢鎭陸路都司高都戎長洪理繁治劇終日無暇武漢紳民莫不愛戴而漢口五方雜處良莠不齊上憲深知利弊復飭都戎專回本任以便就近彈壓庶免宵小覬觎滋事所遺協篆廉得原管帶之武剛石營熊副戎朝鑑公忠亷明兵民愛戴札委署理漢陽協篆已於月之初四日到任接篆視事云 
[彈壓械鬥]  
　　沙巿地方有武漢兩帮工作之輩因舊隙口角紛爭不已次日卽齊集多人執挺械鬥兵刃相加共傷十餘人汛兵彈壓亦被砍傷二人荆州府詳文來省譚大中丞委派管帶緝捕防營李竹虚觀察帶兵百餘名前往彈壓已於日前起程赴沙但不知狼爭虎鬥者能化干戈而爲玉帛否俟探明續報 
[憫民緩徵]  
　　現值上忙開徵攸關國課是宜一例嚴追無如卾屬各處水災頻仍江夏縣徐伯文大令憫民窮困不忍坐催因卽轉禀上憲代民哀緩徵收以保元氣上憲許可卾民何幸得此賢宰官耶 
[北地蝻災]  
　　津郡南鄉地屬低窪今年四月間雨水滂沱麥被苗淹嗣於五月補種大田多稼生意盎然隴畝中人方盼豐登有象詎意滋生蝻孽蔓延日甚刻已長成羽翼蠶食禾稼幾致靡有孑遺今年津郡秋成深恐難書樂歲又聞靜海滄州一帶蝗蝻爲患情形正復相同胡天不弔北方之民至於此極也噫 
[特宴幕僚]  
　　廣州府周太守業將十四屬文童發案揭曉凡前列者皆知名之士衆論翕然稱服太守在署中大張筵席請各閱文幕友宴飮以謝其勞並誌得人之慶冠裳畢集水陸紛陳亦一時雅會也 
[總商無恙]  
　　闈姓總商劉紳學詢不協於衆曾被人指控兹聞大憲以劉紳辦理闈姓素稱得力若照被控各節嚴爲查辦勢必牽動闈姓阻礙餉源故擬從寛發落由劉紳在外自行調處免予對簿公庭劉紳仰荷憲恩深知愧奮刻又邀請韋姓富紳帮同辦理將歷塲欠餉措繳一清並聞期滿之日並不另換新商仍委劉紳接辦緣劉紳認餉過巨無有能出其右者大憲顧念餉糈熟籌輕重不得不略其小疵而裨益大局知人善任其如是乎 
[支持不易]  
　　劉淵亭軍門永福保守臺南孤立無助雖傳來消息勝仗頻聞而衆寡懸殊究恐不能久恃聞日前軍門貽書當道備述臺灣目下情形並深恨去臺各員之怯弱詞意激昂大有臺存與存臺亡與亡之慨令人不忍座讀并懇當道接濟吾恐袞袞諸公未必有此膽識不禁爲軍門悲矣 
[蘇垣官報]  
　　丹徒縣知縣王大令芝蘭近由江寍藩憲調署上元縣事所遺丹徒縣缺理應江蘇藩憲遴委現經鄧方伯於本月十一日牌示以代理南匯縣蔡二源大令匯滄堪以委署○又南匯縣缺前經上憲遴委上海縣黄愛棠大令承暄調署嗣黄大令因有經手事件未能前赴耕任蒙督憲張香帥委留是以省憲另委蔡在令署理南匯縣事兹蔡大令又蒙藩憲調署丹徒縣事則南匯縣缺又須另委署理鄧方伯亦於十一日牌示以候補知縣章大令鴻森委署南匯縣缺○長洲縣縣丞蔣二尹元榕現届署事年滿所遺員缺經藩憲鄧方伯札委現署崇明縣縣丞吳二尹廷瑞調署已於本月十一日下午懸牌矣○同日牌示照得准補崇明縣縣丞趙鶴雲堪以飭令回任 
[臬憲拜客]  
　　江南鹽巡道升署江蘇臬司胡廉訪家楨於前日午後三點鐘抵滬暫駐天后宮側行轅已紀昨報兹悉上海縣海防廳廖叅戎等以及印委各員均詣行轅叅謁昨日上午十一點鐘江海關道憲劉觀察鳴騶至行轅拜會適廉訪清晨六下鐘乘輿往各衙答拜未得面晤並聞謙訪欲於今日解維往蘇垣接任云 
[藩憲鼓盆]  
　　山東藩司張笏臣方伯國正之夫人昨日殁於英租界抛球塲東首公館内本縣黄愛棠大令聞訃之下立卽鳴騶前往躬親弔奠 
[浙藩將蒞]  
　　本縣黄大令探悉新簡浙江藩司胡方伯聘之由京南下道出滬江將次抵埠特飭辦差丁役預備供張以便迎迓 
[虹橋納凉記]  
　　美界西華德路鮑順興外國銅匠店有甯波産之李桂生者年甫成丁就該店肄業昨日上午十一點鐘李適工作時偶不經心被機器捲住髮辮一轉瞬間齊根軋落頭皮都爲之浮浮欲脫血流滿首同夥均駭極失色急送至同仁醫院求治經醫生敷之以藥據說無甚關碍然痛楚已不堪設想矣○江北人某甲向以小工餬口昨晨在美界招商局北棧碼頭某輪船上搬連煤炭一失足墜至艙底致將右腿骨跌折痛極暈絶不知人事經夥中舁送同仁醫院療治經曹醫生騐看須用西法方能將腿骨接上然究末知能免殘廢否○虹口楊家灣地方新設瑞倫繅絲棧於本月初六日招齊女工開車工作適天氣酷熱招凉靜坐扇不釋手尚覺揮汗如雨况棧内機器間湯沸飛騰究之人衆有吐氣成雲之勢小家碧玉咸集其間非樂於趨炎爲餬口計有不得不然者前日下午有本邑産之女郎小字白妹年甫十四齡正工作時猝發痧症面色如灰奄奄欲絶司事者卽雇人舁送回家詎甫出户已一縷香魂竟投枉死城中而去卽訃知家屬備棺收殮何近日痧症之多也○美界西華德路中虹橋適當要道車馬之聲幾於晝夜不息橋樑木料雖然堅固亦不免時加修飾去歲冬間經工部局打樣西人察勘情形欲翻造全鐵此事聞已商妥惟無興工之期本報前已紀登刻悉所需鐵料均已齊備卽欄杆一律全鐵向者開闊祗二丈八尺今則已經丈定加至四丈有餘大約於本月中旬可興工矣 
[痧症又見]  
　　近日滬上氣候酷熱患　螺痧而畢命者時有所聞法界新街有人和輔小烟間爲鎭江人某甲所開其友某乙向與甲同營當勇時常來往前晚又至甲處開燈過癮陡發　螺痧症赶卽醫治無效僅越一點鐘時卽溘然長逝甲篤於鄉誼爲之備棺成殮人生如薤上露信然 
[棺殮屍]  
　　前晚潮漲時有男屍一口氽入護城河浜新北門坑厕前年約三十左右穿藍布褲赤足上身無衣當由地保報知善堂備棺收殮 
[跌斃可憐]  
　　蘇人某甲居英界六馬路潮陽樓左近小病新愈前日將晚時獨坐樓頭忽聞街上大呼捉賊甲卽探首出視其身在窓外病後力弱一霎時翻空跌下傷及腦門立卽昏暈當經家中人舁送仁濟醫院醫治無效延至昨晨溘然長逝當經院中人知照屍屬　爲收殮 
[差查游勇]  
　　本縣黄愛棠大令訪悉現有散勇一羣聚集於大南門外廿五保十五圖裏石灰橋一帶勤輙滋事擾害地方立飭幹役薛貴帶同夥役前往彈壓驅逐如果抗違著卽禀明拘拿究辦 
[壽塲被禁]  
　　本城九鋪陳巿安橋西萬陽樓茶館店主某甲設列書塲彈唱小說前日正在調絲弄竹男女團坐之時有陳阿順者身穿密門鈕扣省袖短衣在人叢中調戲婦女謔浪之聲不堪入耳經保甲總巡夏芝蓀明府訪悉飭差將店主及陳一併拘局升案訊究甲稱嗣後不敢再設書　叩求寛宥陳阿順供做棕榻匠偶到書塲聽書不敢犯事明府以茶館中彈唱小說大壞風化久干例禁本應重懲姑念一再苦求笞 
 
 

Page 4

 
 
責一百板具結以後不准再設書塲從寛飭退陳阿順調戲婦女殊爲可惡判令枷號一月發九鋪示衆俟期滿再行責放按書塲彈唱歷奉官長曉示嚴行禁止無如禁者自禁犯者仍犯至紅杏一枝樓茶館與萬陽樓近在咫尺仍是堂皇彈唱視憲諭爲具文挽回風俗之難可知矣 
[　奪刀斷指]  
　　本城虹橋南首成隆京貨店前夜被人貼封條一紙於門上大書上海縣正堂封字棎昨晨店主某甲見之疑隔　水菓攤阿六所爲暗刺呌駡兩下口角持刀相向惡鬥之際甲妻某氏上前奪刀解勸竟被阿六手中之刀割去手指痛不可忍旋經七鋪地甲到塲將一干人解往巡防中局請訊未知楊二尹如何辦理也 
[　失妻悮認]  
　　川沙人丁菊堂裁縫爲業到滬在本城晝錦牌樓設樹做工娶妻某氏江北産也婆媳尚住川沙上月二十九日姑媳偶爾相爭其媳含忿私自棄姑來申尋夫告訴不料到滬澄岸不知路境莫辨東西不知被歹人誘往何方迨丁接到家中來信訪查妻之蹤跡茫無下落前日聞悉本城廿鋪有戴某者父子兩人爲扛夫度日某夜有形跡可疑之婦人留宿年廿三歲丁得此信年歲與妻相同喜出望外立卽前往向戴索人戴　是外甥女到此暫住一宵刻又出城到親串家去矣丁愈覺猜疑禀請巡防南局經局員張二尹提訊戴供支吾張二尹著交該女到案再訊次日戴將女交案丁諦視之不是廬山眞面呆然不知措對戴以丁誣控拐婦求請究辦二尹曰此事尚有可疑外間人言藉藉以致傳聞於丁爾當時不將人交案次日始到其中不無有弊丁菊堂失妻確是眞情並非憑空誣爾著具結毋許向丁滋擾諭丁自行查明實情勯滺核辦一併飭退 
[　美捕房二則]  
　　老閘北首唐家弄第二百六十四號門牌某烟間向係本邑人桂阿受所設因屢次折本遂將生財器具招盤與朱阿五開設閱日未久詎被朱將器具變賣一空遠颺他處桂得悉其情竭力追尋昨午在西華德路尋獲卽杻交包探江阿三拘入捕房捕頭略問情由命押候解送英公廨訊核○甯波某甲昨晨黎明時肩荷木料至蓬路經走街捕詢其所由甲支吾以對因卽拘送捕房捕頭嚴詰至再甲始供在老閘相近某木作内竊得命押候遣包探張阿五查明失主再送英公堂訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂]  
　　美界四百六十五號巡推解送某　匠店主婦朱姚氏同子長生控稱捉獲養媳陸氏與學生張　枝　姦一則已紀　報屠興之别駕於前　堂訊據姚氏供家在無錫現居治下虹口地方丈夫向開鐵匠鋪兒子長生曾於光緒八年憑媒文定　鄉陸某之女爲　旋　童　在家斯時陸氏年祗七齡迄今十有三載初尚謹守閨箴相安無異至上年十二月初八日小婦人因事外出不料養媳竟犯不端　　姦宿經氏休回母族後因屢經親串等迭次苦勸一時衆情難却姑將養媳送回無錫暫交其母族收領迨選　吉期定於今年三月十四日成　當央水人等函致母家囑令屆時伴送來滬屆時親家不將陸氏送來以致延擱迄今忽於前月親家等突將養媳送來氏擬待秋盡冬初　吉　婚不料陸碈楊花水性仍蹈前轍竟於前晚私與學徒張阿坡犯姦色瞻彌天明欺氏與子懦弱無　氏張子不禁忿火中　遂將姦夫淫婦一併捆　愬知巡捕拘解憲案今求究懲長生供童養妻陸氏屢犯不端殊屬不守閨訓而小的雖作手藝然决不廿與元緒爲伍　求大老爺將陸　發　棲流女所另行擇配或退回母族俾小的將一頂緑頭巾抛業則感戴無涯矣陸氏供年二十歲實因小婦人年幼無知以致違犯不端此後小婦人自當革面洗心不敢再蹈前轍張供小的亦無錫人餘供一味含糊别駕訊得陸氏屢犯不端實屬不知羞恥本應重辦姑念年幼無知署掌　　百下並具改過切結存查如再違犯定于重究張阿坡著重笞二百板飭具改過安分切結斥釋判畢飭將陸氏交伊姑朱姚氏領回嚴加　東姚氏領媳叩謝而退○吳錦榮控周應舫等承包鐵鹽爐等工程逾期不交業經前　員宋通刺飭差查復在案前日　原差王桂將案内　訊人証提案請訊至晚由屠别駕訊理吳供小的係寍波人向在治下開設機器鐵器等鋪前有四川鹽務局曾大人定購炒鹽鐵爐等器經小的博包同業周應舫承做炒鹽鐵爐三具每具工洋三十元並鐵水櫃二隻每隻工洋二十元共計工洋一百三十元立有承攬及張萬元之保單　憑已陸續付過洋一百十一元迄今日久周僅交來鹽爐二隻水櫃二隻照算周已透支工洋十一元尚有鹽爐一隻迄未交出現因限期已逾曾大人　催不已故小的向周索還鐵板三塊及羅馬鐵板一塊並爐瞻一隻擬由小的自行赶製奈周一味游約及向保人張萬元理論意存推諉爲此青急具訴業奉前憲宋大老爺飭差查明禀覆在案今奉提訊求大老爺恩斷周供無錫人向在治下貿易所包吳錦榮之鐵小櫃等器具除交出外尚有炒鹽爐一隻因所雇工匠等偶然製壞不克完工小的已將做壞之鐵板等料　同保人張萬元等交吳檢收　次小的所包工程　耗工飯等費計銀八十餘兩之多不料吳反赴前憲案下朦訴今奉大老爺提訊尚乞明鑒張萬元張乾泰　　稱小　等與　造均係　好故周承包吳處炒鹽鐵爐等具曾敢作保所有製壞之鐵板等件周已送還惟此案事起　微吳錦榮不應遽　訟　今奉大老　提訊爲此據實　明别駕謂吳曰據爾所控周應舫不過透支洋十一元係屬錢債細故爾不應揑詞矇控殊屬不台吳尚嘵嘵辯駁别駕拍案大怒　本應辦　誣　之罪今姑念爾係生意中人格外矜全著具改過安分不得再蹈前轍之切結存查並將周應舫大加申斥揮之使退 
[英界公堂瑣案]  
　　前晚新巡捕房前太森烟店主婦羅徐氏小坐門前納凉其旁放有空椅一隻忽有陳　全者　貿然來與氏並肩坐下氏以其素不相識卽斥其不應如此不料陳老羞變怒將氏毆傷眼角飛步逸去當時氏夫少梅適從外歸見此情形不覺大怒上前追赶　陳扭住送入捕房昨晨由包探黄四福拘一千人解案請判羅徐氏投案申訴前情並稱被伊毆傷眠旬陳供甯波人向爲侍者昨在此處經過適脚帶已散故略坐一紥並無别故别駕以陳不應至不認識之人家凳上妄坐判令笞　二百板○　包探又　竊取通元棧衣物之張小六到案請判别駕訊得張行竊有贓判令笞責一百板贓給還失主○竊賊王金生先後竊取陳連生陳阿元等家水烟袋等物經包探顧阿六緝獲人贓　究陳等投案申訴前情請領失贓王認竊不諱惟求恩典别駕判管押一禮拜○陸根福竊取泰興　之烟鎗生練袴各一件經包探顧阿六查到原贓拘賊解案請究泰興棧遣人投案請領失贓陸供本地人因失業無聊不得已而犯竊别駕判笞一百板○粤婦陳程　控梁阿二掯贖伊女珍好一案迭經前讞員宋通刺訊斷未結昨日早堂旣畢屠别駕升堂命將原被告傳案先據陳程氏供珍好是次女撫養時伊纔六月於光緒十七年時押與梁阿二計洋八十元今已遵前讞員斷還洋一百六十元領回次女已許字與人特求給領梁供珍好係十五年分押在小婦人處今已由諸位老爺許配與黄師爺爲妻况珍好亦不願隨陳程氏回蓋陳程氏之大女在天津賣娼所有洋銀均伊大女之物欲將珍好領去買娼珍好供年十五歲並非程氏親生當在氏處欵待雖好但係賣娼之家恐去後被逼爲娼故不願隨之而去别駕　爾願隨黄師爺乎答願别　乃謂陳程氏曰此女並非爾親生卽珍好亦不願跟爾回家姑念由爾撫養成人判將陳程氏繳案之洋一百六十元給遠外再著梁阿二於黄師爺所出茶禮内　洋一百四十元給氏爲撫養之費兩造均遵斷其結而退○紹興人沈榮生不知作何生理携其梅鶴住居英界永平安里生一女破瓜年紀風韵頗佳不知如何與同居爲洋行侍者之鍾再生有染暗去明來已非一日前晚男女又相約續　不料事機不密被沈偵知破門而入將女與錘雙雙獲住勒令姦夫書冩伏辨並將鍾之髮辮剪去關閉房中欲罰洋四百元作爲解穢之资鍾被閉一日夜之久苦無以應然左右鄰見沈久不肯將鍾放出恐有意外之事咸抱不平向說不理卽約齊多人至捕房控告捕頭知之立飭三百九十九號華捕前往拘拿僅獲沈榮生並姦夫鍾再生並鍾母傅氏及問沈榮生之女則已被沈寄住别處該捕將一干人拘入捕房禀明情節捕頭飭令轉送到英廨禀知屠别駕諭飭分别看營候訊○粤人翁阿錫在虹口開設小押店子名益裕年纔十七甘習下流日與無賴親戚連阿悅爲伍日前連唆合益裕將店中押下之物出變錢使用益裕乘父不備竊取押下之金戒指一只銀表一只銀洋廿三元與連混用旋被其父查知則又與連逃往他方其父不得已報知捕房由包探張阿五竇如海將翁益裕連阿悅拘獲查詢各物則銀表已質銷使用其金戒銀洋均寄存胡家宅陳阿惟所開小烟館中昨由張竇兩包探將贓吊齊解案請究翁阿錫投案訴稱連係表弟不料其唆使逆子竊物今旣獲案惟求將逆子從重　辦翁益裕供誤聽表叔之言所有洋元亦係表叔所用連供益裕自已竊物並未唆使惟與同伴游玩而已陳供與翁連素來認識受寄各物自　不合現已將各物繳案屠别駕據情商之薩副領事以翁益裕人小瞻大作此不端之事連阿悅唆令表姪竊物混用殊堪深惡判各笞貢二百板陳阿惟受寄贓物亦有不合姑念業已繳案從寛管押三天○顧增生徐雲洲二人在途爭毆經巡街捕拘解至案别駕詰尚之下以兩造各有不合判各押兩天以示薄懲○秦小星屢經犯竊懲辦遞解未久今又來滬掩入陳小寳家意圖行竊當被包探秦少卿拘　解案秦　星供蘇州人雖曾犯竊屢蒙前讞員懲辦現已改過自新此次來滬實欲找尋友人並非圖竊别駕以秦小星無論是否圖竊遞送復來已屬可惡判貢一百板仍遞蘇州○粤婦王阿彩向在妓院傭工昨晚在途拖拉西國水手適經巡街　捕所見以其有違租界章程當卽　人捕房昨　解　别駕以王兩彩不應在途拉客判掌頰五十下管押七天 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年六月初二日京報全録]  
　　宮門抄○諭旨四道録前○府尹孫等奏保奬兩淮辦賑出力各員摺○兼署雲督崧奏揀員請補同知摺○閩督邊奏　解鹽課京餉摺○署直督王奏請准議卹片○兼署雲督崧奏借發黑元永三井柴本銀兩摺○將軍恩奏暫停會哨緣由片○福州將軍慶　　續解甘肅新餉摺○六月初二日理藩院鑾儀衛光祿寺八旗兩翼值日無引見○那王賡音布各假滿請安○召見軍機　　○臣孫家鼐臣陳彝跪奏爲兩淮勸辦賑捐出力各員懇恩奬勵恭摺仰祈聖鑒事竊查光緒十九年順屬辦災經臣衙門奏請寛籌經費以備賑需奉上諭孫家鼐等奏請寛籌經費以備賑需一摺據稱現辦賑務以籌費爲最難惟各省鹽商尚稱殷富請飭兩淮商人捐輸濟賑照海防捐例給奬實宫等語著劉坤一體察情形妥爲辦理欽此等因經兩江督臣劉坤一督飭淮南總局委員及海州分司等傳集淮南北商販　切勸諭共捐銀三十萬兩解交户部轉發臣衙門分撥濟賑在案兹據兩淮鹽運使江人鏡詳稱勸辦前項賑捐之時該商等初以减免爲請繼以力竭爲詞而各委員多方開導勞怨不辭幾至舌敝唇焦始得集成鉅數所有勸捐各員不無微勞足録伏杳歷屆勸辦順直蘇皖等省賑捐出力各員均奉准保奬有案此次順天賑捐事同一律造具各委員履歷清册詳請奏奬等情前來臣等復查十九年水災兩淮賑捐集至三十萬兩之多上年賑撫告竣此欵解存部庫未曾勳用至二十年復被水災賴有此項先行開辦畿輔災黎得以早被仁施協濟之功實非淺鮮其在事出力各員未便没其微勞合無仰懇天恩勅部核給奬叙以昭激勸除將履歷咨部外謹繕清單恭呈御覽至該鹽運使江人鏡董勸有方深資臂助可否勅部從優議叙之處出自鴻慈所有兩淮勸辦賑捐各員懇請奬勵緣由理合恭摺具陳伏乞皇上聖鑒衷示謹奏奉旨已録○○雲南巡撫兼署雲貴總督奴才崧蕃跪奏爲要缺同知揀員請捕以裨地方恭摺仰祈聖鑒事竊准吏部開單咨會題三項要缺雲南永北直隷　同知姜瑞鴻革光緒二十一年正月二十四日奉旨等因照例以奉旨後五日作爲部中行文日期照限减半計算扣至三月二十四日五十五日限滿歸於三月底截缺係屬要缺勿庸掣籖除將截缺日期咨部外查定例知縣以上官員如遇例應題調缺出及烟瘴地方俱准升調兼行又定例道府同知直隷州通判知州凡係應歸候補班補用者均無論應題應調應選之缺令該督撫酌量才具擇其人地相宜者悉准補用至題調要缺酌量以候補人員請補時先儘記名分發人員酌補如果人地不宜始准以各項候補人員請補各等語今永北直隷同知地處邊隅界連川境漢夷雜處兼管銀銅各廠一切撫綏開採事宜均關緊要非精明幹練熟悉夷情　務之員不足以資治理奴才督飭藩臬兩司於通省應調應升及記名分發人員内逐加遴選非現居要缺卽人地未宜實無合例堪以升調補授之員惟於現任實缺應補人員内查有在任遇缺儘先前補用同知文山縣知縣方宏綸年四十七歲係浙江嚴州府遂安歩人由附貢生在雲南藩庫遵例報捐州判不論雙單月選用投効軍營於克復順寍雲州各城出力保奏同治十三年十月二十四日奉上諭著賞戴藍翎並加知州銜欽此光緒五年遵例加捐知縣不論雙單月選用十一年七月在直隷捐局遵海防新例報捐分缺間選用十五年十一月籖掣雲南永平縣知縣十二月初二日引見奉旨雲南永平縣知縣著方宏綸補授欽此領憑起程十六年十月二十四日到任調署恩安縣知縣遵例報捐試俸復調補文山縣知縣奉文覆准於剿平猓黑叛匪擒斬首要出力保奏請以同知在任遇缺儘先前補用經吏部議准覆奏光緒十九年五月二十日奉旨依議欽此是年交卸恩安縣知縣又因保舉同知式用期滿甄别在任補用現已飭赴文山縣知縣調任據雲南布政使史念祖按察使岑毓寳會詳請奏前來奴才復查該員方宏綸樸耐勞盡心民事合無仰懇天恩俯念員缺緊要准以現任知縣保舉同知在任遇缺儘先前補用同知方宏綸補授永北直隷同知實屬人地相宜與例亦符如蒙俞允該員在任知縣保舉同知在任補用今請補同知俟奉復准照例給咨送部引見恭候欽定所遺文山縣知縣係題調要缺例應由外揀選調補所有揀員請補要缺同知緣由謹恭摺具陳伏乞皇上聖鑒飭部議覆施行再雲南巡撫係奴才本任毋庸會銜合併聲明謹奏奉硃批吏部議奏欽此○○頭品頂戴閩浙總督臣邊　泉跪奏爲匯解鹽課京餉恭摺仰祈聖鑒事竊准部咨奏撥光緒二十一年分福建鹽課京餉一十五萬兩等因遵經飭據前署鹽法道延年設籌銀五萬兩作爲二十一年第一批京餉委令候補鹽大使丁丹柱督同號商兌解奏報在案兹據新任鹽法道張曾敭詳稱再行設籌銀五萬兩作爲第二批京餉委令候補鹽大使戴賡颺照案督同號商匯解赴部投納俟上兌清楚冉行由閩發還並聲明此項京餉係指撥鹽課並無隨徵加平飯食等銀無從隨解等情詳請奏咨前來除分咨外謹繕摺具陳伏乞皇上聖鑒謹奏奉硃批户部知道欽此○○王文韶片再查黑龍江漠河礦廠在差病故各員歷經奏蒙恩准賜卹在案兹據督辦礦務道員袁大化禀稱七品頂戴候選從九品劉天祿六品頂戴候選巡檢孫步奎候選巡檢王希賢從事極邊寒苦之區効力多年先殺　勞病殁均堪憫惻造具履歷清册禀請照案奏卹前來臣復查屬實合無仰懇天恩勅部將劉大祿等三員照案議卹除將該故員等履歷咨部外理合附片陳明伏乞聖鑒訓示謹奏奉硃批着照所請該部知道欽此○○雲南巡撫兼署雲貴總督奴才崧蕃跪奏爲借發黑元永三井柴本銀兩預採供煎以顧課欵恭摺仰祈聖鑒事竊查前准户部議覆嗣後如有必須煎鹽柴本卽應遵照奏案先期奏明始准出借以昭慎重等因當經轉行在案兹據鹽法道普津會同布政使史念祖詳稱據署黑井提舉丁恩榮詳借光緒二十一年分黑井柴本銀七千兩元興井柴本銀五千兩永濟井柴本銀三千兩共銀一萬五千兩卽於本年徵收該三井課内如數借給飭令該提舉止具　領將銀發交殷實竈户採辦供煎以顧課欵仍自次年夏季起予限一年分季扣收隨課解繳列入二十三年銷册造報倘扣繳不足卽將該提舉賠繳照例叅處等情詳請具奏前來奴才覆查無異除咨部查照外所有借發黑元永三井柴本銀兩緣由恭摺具陳伏乞皇上聖鑒訓示再雲貴總督係奴才兼署毋庸列銜合併陳明謹奏奉硃批户部知道欽此○○恩澤片再吉林　古塔三　各項副都統從前每屆夏季循例親督官兵邁山巡查屬界産參各山藉便搜巡甯古塔三姓接界之蠭密山子地方會哨巡查一次　因馬賊滋擾防勦吃緊派練軍統領帶馬步各隊進山搜捕並咨札各副都統恊領等一體派兵會合兜拿暫停會哨屢經將陳請停止會哨緣由具奏奉旨允准欽遵辦理在案兹屆本年夏令會哨之期各城山場遼闊雖盜　　前　靖仍恐有未盡餘　伏處潛藏是奴才等揀派統領三姓馬步隊官兵頭品頂戴軍機處兩次記名副都統花翎協領斐凌兩巴圖魯　英　督帶　步官兵人山　眞　捕並咨札各副都統協領等一體派員會合兜拿務期净絶根株以固邊圉此次山内如有棚民窩留盜匪飭令一併驅逐拆投　棚俾盜匪無潛藏之所至吉林甯古塔三姓各副都統本年夏季循例入山會哨巡查之差若合分帶官兵前往仍恐隊伍敷分　地方旣覺空虚餉糈亦難支應相應援案請旨仍令該副都統等暫停會哨以節經費而　守衛謹附片具陳伏乞聖鑒謹奏奉硃批知道了欽此○○福州將軍兼管閩海關稅務奴才慶裕跪奏爲續解光緒二十一年分甘　新餉三成銀　恭　仰祈聖鑒　竊奴才接管卷内承准軍機大臣字寄光緒二十年八月二十三日奉上諭户部奏籌撥甘肅新餉一摺甘肅關内外各　餉　　繫緊要現經該部將光緒二十一年新餉指撥閩海關銀二十萬兩請飭依限報解等因欽此並准户部抄奏咨遵照前來業　　　　州將軍臣譚鍾麟解過三成銀六萬兩分别奏咨在案所有本年四月底止應解三成銀兩亟應設法籌解兹就現徵　稅洋　稅厘等欵項下先行籌集銀六萬兩援案填具文批給交號商協同慶承領定於五月二十四日由省起程解赴甘肅藩庫兌收除分咨　　外謹繕摺循舊由驛具奏伏乞皇上聖鑒謹奏奉硃批户部知道欽此 
 
 

Page 14

 
 
[光緒二十一年六月初三日京報全録]  
　　宮門少○諭旨二道録前○總理衙門奏爲請旨申明條約摺○兼署雲督　奏揀員調補知縣摺○又奏委署各員缺片○又奏　革州判片○閩督譚奏運司銷假回任片○蘇撫奎奏特叅疎防城内被刼之知　先請議處　○湘撫吳奏叅革　哨各官摺○豫撫劉奏調撥各軍片○六月初三日吏部翰林院侍衛處值日無引見○甘肅提督董福祥　訓○奕　稽　中左門　　命○額中堂續假一個月○召見軍機董福祥○閱卷大臣派出麟中堂翁　崑岡徐　○○總理衙　跪奏爲請旨申明條約以顧邦交恭摺仰祈聖鑒事臣衙門查咸豐八年英約第五十一　内載嗣　各式公文無論京外不　提　夷字早經通行在案各國事同一律現據日本使臣林董函稱近閱京報摺内指　島夷速請更正晴旨飭禁等語臣等以中外旣敦睦　文子之間理宜慎重英約通行已久豈可視爲具文相應請旨飭下京外各衙門嗣　一　公文仍不得提書夷字以符成約恭　命下臣等欽遵通行各衙門一體照辦是否有當伏乞聖鑒訓示遵行謹奏奉硃批依議欽此○○雲南巡撫兼署雲貴總督奴才崧蕃跪奏爲揀員調補夷疆要缺知縣恭摺仰祈聖鑒事竊准吏部咨准將雲南邱北縣知縣李鴻楷升補順甯府缅寍通判所遺邱北縣知縣要缺應令另行揀員請補光緒二十一年三月初一日具奏奉旨依議欽此坐三月初六日截缺等因咨行到滇自應按照部中行文日期照限减半計算扣至四月三十日五十五日限滿歸於四月底截缺係夷疆三年俸滿在任候升題調要缺例應在外揀選調補毋庸掣籖業將截缺日期咨部在案奴才督同藩臬兩司於通省應調人員内逐加遴選查有浪穹縣知縣王墀年四十二歲係四川夔州府萬縣人由附貢生應光緒元年已亥恩科順天鄉試中式第三百名舉人三年遵籌餉例報捐知縣指發雲南試里是年六月初十日經欽派王大臣騐放堪以發往覆奏奉旨依議欽此四年四月初五日到滇報捐同知銜花翎試用期滿甄别留省補用歷委署理楚雄河愓元謀定遠嶍峨縣知縣南安州知州卸事請署浪穹縣知縣奉文　准十四年五月二十日到任　　試署試俸期滿先後題請實授及報銷試俸在案據雲貴布政使史念祖按察使岑毓寳查該員精幹有爲本任内有客民崔洛三殺　何輝廷身死一案遲延不及一月罰俸三個月又劍川州盜犯丁洪舜糾刦楊青治家拒傷事主一案業經開送職名未准部覆此外别無叅罰　件以之調補　北縣知縣實屬人地相宜與例亦符等情會詳請奏前來奴才復查該員王墀年强才裕明幹有爲合無仰懇天恩俯念夷疆要缺准以雲南浪穹縣知縣王墀調補邱北縣知縣實屬人地相宜與例亦符如蒙俞允該員係現任知縣請調知縣銜缺相當毋庸送部引見所遺浪穹縣知縣係月選之缺滇省現有應補人員應請扣留外補所有揀員調補夷疆要缺知縣緣由謹恭摺具陳伏乞皇上聖鑒敕部核覆施行再雲南巡撫係奴才本任毋庸會銜合併聲明謹奏奉硃批吏部議奏欽此○○崧蕃片再署南關同知嵩壽現據報報憂遺缺查有補用同知張恩洪才識穩練堪以署理元江直隷州知州戴作舟調省遺缺查有補用同知李忠鑑年强才裕堪以署理署彌渡通判毛潮豐調省遺缺查有實缺通判孫　武應赴任據藩臬兩司會詳前來除分檄飭遵外謹附片具陳伏乞聖鑒再雲貴總督係奴才兼署毋庸列銜合併陳明謹奏奉硃批吏部知道欽此○○崧　片再分防佐貳專司緝捕宜如何小心勤慎以副委任兹查有署鎭雄州分防彝良州同事知縣用候補直隷州州判胡襄銓因士民祿爾　弟兄爭産燒殺人命一案兇犯未獲輒商同營員將祿爾恭所　佃户撥與其兄祿爾康認佃納祖致祿爾恭挾忿糾衆復釀人命搶刼附近居民實屬任性妄爲米便姑容據該管府州揚由藩臬兩司會詳請叅前來奴才覆查無異相應請旨將署彝良州同事知縣用候補直隷州州判胡襄銓卽行革職以肅官常除咨吏部查照並已將祿爾恭獲案發府審斷照章懲辦外謹附片具陳伏乞聖鑒訓示　雲貴總督係奴才兼署毋庸列銜合併陳明謹奏奉硃批著照所請該部知道欽此○○譚鍾麟片再兩廣鹽運使英啓前因感　濕熱禀請開缺調理經前督臣李瀚章奏明給假兩月專心調治其運司印務委督糧道魁元暫行兼署在案該運司英啓廉明　質不忮不求臣與同官翰林時卽知之抵粤後講求鹽務該運司洞澈根源言之鑿鑿深喜其病斬就痊得收指臂之助兹據　　銷假前來應卽飭回本任以重職守除檄飭遵照外謹會同廣東巡臣馬丕瑶附片具陳伏乞聖鑒訓示謹奏奉硃批知道了欽此○○頭品頂戴　補陜西巡撫江蘇巡撫奴才奎俊跪奏爲特叅疎防城内被刦之知縣先請交部議處恭摺仰祈聖鑒事　據六合縣知縣裘宗圻禀報光緒二十一年三月二十九日上燈時分城内張鳳陽所開人和永錢土店有被匪行刦請事當　會督丁役團勇人等驰往拿匪已得贓飛逃出城率勇追捕該匪放槍拒傷民人唐貴經丁役將一匪戳傷落河淹斃餘匪沈　無蹤　騐　緝請查核等情奴才查盜賊肆刼最爲地方之害屢飭整頓捕務認眞巡緝乃該縣漫不經心以致城内竟有鋪户被刦之　實　尋常　忽可比據藩臬兩司會詳請叅前來相應請旨將六合縣知縣裘宗圻先行交部議處以示儆除飭勒緝贓盜務獲究報　限不獲照例叅辦外理合會同署兩江總督臣張之洞恭摺具奏伏乞皇上聖鑒訓示謹奏奉硃批另有旨欽此　○○頭　頂戴革職留任湖南巡撫臣吳大澂跪奏爲特叅寳捷營管帶左營副將周吉斌哨長遊擊朱正霖煽惑勇丁挾制滋閙目無紀律　　旨革職水不准投効軍營以警刁　而肅軍政恭摺仰祈聖鑒事據統帶湘軍寳捷全軍補用提督綽勒　巴　魯鄭連拔禀稱前在　　等處招練五營甫抵鄂垣接劉坤一電飭駐卾候信四月十八日由劉坤一轉電奉旨飭令裁撤當卽欽遵分飭各營營官　爲　散不意中營中哨哨長花翎遊擊朱正霖與左營營官花翎副將周吉斌布散謡言謂連拔年老就衰不願北上密禀辭退囚　　各營什長勇丁在湖北黄鶴樓望山門兩處茶肆煽惑勇丁齊直寓所閧閙勒求北上並乞恩餉六個月多方挾制連拔查悉情形　飭　弁詳細開導免其滋事電請劉坤一奏准賞給恩餉一月旋於四月十九日　湖北省城　發正餉半月並給船價一千串　領　程回湘於五月初一日抵省補發五月十五日以前正餉半月又於初六日會同委員監　恩餉各營均經遣妥毫無異議　左營　吉斌愚弄勇丁蜂擁連拔所寓邵陽試館　毁門璧窓格打鎖開棺搜去衣服什　　兩搬運一空毆傷巡查差弁土先　禀請　　飭　前　臣查　督　連拔招募五營奉旨遣撤所有四月十五至五月十五日正餉在湖北省城給發半關在湖　省城給發半　山臣飭令善　局早爲籌備一到　發飭營務處糧儲道但湘良明查暗訪該統帶尚無尅扣遲延　弊臣恐該勇在省逗逼致滋事端所　奉旨加　恩餉一月除長沙善化本境之人給發現銀當　遣散外其　每勇給　　票籍隷湘　　山湘　縣給發籍隷　　　山寳慶府城給發仍由善後局派　　銀前往會同府縣妥爲散給各營哨官均尚能　諭勇丁沿途約束惟副將周吉斌遊擊朱止霖　造謡言煽惑各勇哄至鄭連拔寓所開　搜搶情形凶横　　目無法　查閱　連拔　失單文　委　刦　薪水銀三十兩支　　刦去公欵銀六十四兩零差弁王先國被刦銀十兩親兵棚内換餉銀存錢八串一併　搶統計不過百餘兩可知　連拔並無扣存　銀周吉斌朱正霖身爲營哨官竟敢造言生事挾制統　形同無賴若不敢行　辦以後各軍遣　回　　紛效尤難保不别滋事　　據鄭連拔禀請叅辦前來相應請旨將副將吉斌　擊才正霖革織永不准　効軍營　警刁　　　　　　　　當謹　　　　湖廣總督臣譚繼洵恭摺奏叅伏乞皇上聖鑒訓示謹奏奉硃批另有旨欽此○○　樹堂片　前因山東匪徒　　豫省防軍不敷分布當　世奏明添募四營名爲豫止軍　南陽鎭臣崔廷桂調署歸德鎭總兵查　　　　　　北　長處處　直隷　名山東曹州江南徐州安徽潁州等府屬　地相接本年徐州曹州各匪徒相繼滋事雖經撲滅伏莽　　　　　只練　馬步　營　力太單不敷防勦之用當暫於豫止軍内撥　三營歸其統領前　鎭屬沿邊　帶　要駐　　　　　　　　　　故卽與　省合　兜剿以一事權而敷分布至前駐豫東邊境豫泰强捷銳三營已飭回省操演另備調遣謹附片具陳伏乞　　鑒訓示謹奏奉硃批知道了欽此 
 
