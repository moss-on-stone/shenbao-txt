# 1934 - 354 - 4908871

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南當無之區冠蓋紛馳官商薈萃本館　出報紙行銷甚　購者如雲兹特格外加工赶早刷印星　　　前往風雨無阻俾當日　　派送以饜先覩爲快者之心至　　隣近百里之遥就近購　亦較前早到一日想諸君子酒　茶餘當必爭先披閱也現在請友人在蘇　　　發閱報請君及　　辦代售者祈移王蘇城包衙前鳳凰衖昌分店購取不悞謹此布陳諸維鑒及 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆栽　朝名臣　吏懿蹟嘉言采摭咸實用垂模範誠爲東名筮仕者先路之　本　承　　　主人　付鉛印爰用　鑄之　潔白之紙校讐精良裝訂八册每部如　碼　一元四角凡身膺民社而未知刑名錢榖撫孚百里之地　不可不　一　覽也申報館及申昌　室　土笞　坊均有發售賜購者請隨　選取可也此 
[報紀會館重新一則糸之以論]  
　　十一月三十日本報紀會館重新一則略云長崎八閩會所在居留地廣馬塲上之中左右峯巒廻環層疉遥望江流一道帆檣鱗比掩映斜陽亦海天一勝景也創立迄今已百餘載雨淋日炙不免傾頽福建董事泰銘號主陳君瑞椿爰於去秋募捐事建歴十有六月至今冬落成易其額曰福建會館上月十七日爲所奉天上聖母閱光特延日本比邱僧設醮三日是晚盛設華筵遍邀中日各當道赴宴日官到者爲長崎縣知事小松原氏英太郎等華官則理事張子豫司馬以及隨員繙譯等人酒緑燈紅　聨中外十八日午刻陳君傳　各閩商公祭聖母薄暮大讌三江兩粤各號商十九日復宴日本各商濟濟蹌蹌觥籌交錯誠盛事也斯舉也所費約萬金始　經理其事惟陳君一人之力諸同人擬勒石銘之以垂不朽此一事也似與大局無甚關緊　執筆人思之則以爲中國他日尚大有可爲焉何則孟子曰諸佚之質三土地人民政事今日地球之上土地之廣自推俄國次卽中國然俄國西比利亞東部地素苦寒不若中國境内氣候　中是中國土地實爲各國冠而人民又有四百兆之多假令修明政事向難稱雄於地球之上乃自中東戰　仍然泄㳫成風創鉅痛深空談無補以致强鄰虎視漸肆鯨吞勢將瓜分我土地局代我政事中國至此幾歎不國矣雖然竊辛人民之衆尚方興未艾焉向所謂四百兆者祗以境内人民言之耳若中國民人之在他洲境内者如南洋各島　　各國多者以百萬或數十萬計少者以數萬計西人嘗言地球之上苟有人跡所至之處卽無不有中國人至焉如北冰洋相近之某島地最荒遠甫經開墾居其地者計僅七人一爲英人二爲美人而中國人居其四由此推之度各處旅居之中國人合計之當不止倍於國中四百兆之數然則地球之上之中國人殆近千兆矣人民如此之多而謂終受制於各國者殊未之信卽如此次閩帮客商在長崎修復會館一事以萬金之工程而成於期月則其財力之富足鄉誼之敦厚可知雖當日人戰勝議和之後降我國體抑奪使臣事權而於我國商人則仍不敢藐視官商羣歙無異壇壝之敦槃閩帮如此則粤東曁寍紹各帮諒亦無不如此以日本一國而論中國商人固以長綺爲最多然以　　各　　　　各國較之則中國商人非無更多於長崎者今世薄海内外漸成商戰之局安知他日我中國政教覃敷聲靈丕振不於衆商人是賴乎卽或慮之曰遠則試言其近者中國之泄㳫成風者大小臣工耳境内四百兆之人民固大可用也普大率土之忱未嘗冺也才智軼羣之士未嘗乏也彼虎視之强鄰雖輕視我政府實未敢輕視我四百兆之衆也在中國固當修明政事撫輯人民保守土地以期不致竟應瓜分之讕語卽爲他國計亦當但以虚聲恫嚇藉中國之官吏以覊覊中國之人民而坐收中國之利權如歴國所稱保護故智則中國官民各有所懾彼此相忍可暫無事如竟惑於瓜分一語必爲已甚則衆怒難犯恐亦非他族之福也夫寳者難得之謂也中國誠知人民之可寳四百兆之難得及今而知所以寳之則政事不難修明土地不難保守矣寳之之道奈何曰在用賢用賢之方奈何曰在不拘資格 
[本館接奉電音]  
　　昨日午後京師飛電傳來上諭一道敬謹譯登○十一月三十日奉上諭史愈祖奏已故革職知縣虧欠交代延不解繳請旨查抄一摺廣西已故革職容縣知縣易紹德虧耗公欵共銀八千三百餘兩之多迭經嚴催該家屬迄未完繳著提該家屬及經手丁胥等究明按律懲辦並將該故員任所資財派員嚴密查抄其原　家産着湖北巡撫一併查封備抵以重庫欵該部知道欽此 
[星使赴德]  
　　呂鏡宇星使奉命出使德國行經香港上月十四日德國郵船名巴仁者開赴歐洲星使卽附之而往想此行正因膠州一事須大費唇舌也錄廣州博聞報 
[德欲懾我]  
　　聞德國派赴山東之兵船共八艘有已抵膠州者有奉調啓行將到中國者國船一名啓沙可容七千五百三十一墩每點鐘行十四西里六安置巨砲廿四門兵士水手六百六十八人一名啓沙連惡加士打可容六千三百三十一墩每點鐘行廿二西里半安置巨砲二十八門兵士水手六百廿七人一名芝非安可容四千二百零七墩每點鐘行二十西里安置巨砲二十四門兵士水手三百一十二人一名伊連可容四千四百墩每點鐘行十九西里八安置巨砲十八門兵士水手三百五十八人一名卑連士威軒可容四千四百墩每點鐘行十八西里七安置巨砲十八門兵士水手三百五十八人一名亞干拿司容二千七百七十三墩每點鐘行十三西里安置巨砲十四門兵士水手三百六十八人一名歌摩倫可容一千六百四十墩每點鐘行十六西里半安置巨砲八門兵士水手一百十五人一名美地柯可容九百四十墩每點鐘行二十一西里安置巨砲二門兵士水手九十人已上船八艘共有二萬九千八百廿八墩巨砲一百廿八門兵士水手二千五百九十五人另有機器快砲可運至岸上爲捍衛之用中國則共有兵船七艘可容二千一百一十墩另有小巡船三艘均赴膠州防堵云錄廣州博聞報 
[大義宣昭]  
　　國聞報載德兵船到膠州灣後逼令該處防軍章鼎臣軍門退紥章營嗣退至滄口地方約離原紥之靑島十餘里已紀前報兹接山東電云上月二十五日德人又逼令章軍門再行遠退軍門不允德人卽將軍門辦事所住之屋封鎖禁錮勒令章軍門同至兵船往見該國水師提督章軍門至德營之後與德兵官侃侃而談義正詞嚴大意以爲貴國係歐洲大國向來聲名甚好况中國與貴國睦誼重敦並無嫌怨此次借曹州教案爲名出我不備　龔膠澳又逼令防軍遠離本軍門以未奉朝廷宣戰之文是以將防營暫移十餘里駐紥一面請旨遵行今貴提督又逼令敝軍再行遠徙似此强暴無禮公是公非自在天壤竊恐貴國聲名從此敗壞甚爲賢國不取云云德兵官俯首無詞抑若不知理曲無可申辯者但言邀貴軍門來此並無他意不過外面傳言貴國調遣隊伍似有與敝國準備開戰之 
 
 

Page 2

 
 
意故約貴門軍一證之耳請少安無躁卽當送貴軍門回營也又聞德人在膠州宣帖安民告示似此無知妄作行同狂瞽而章軍門之臨難不屈正色而談亦可謂義形於色矣錄廣州博聞報 
[南洋武備]  
　　金陵訪事友人來函云金陵省城水師學堂於光緖庚寅年創設陸師學堂則建於光緖丙申水師學生肄業有年所有頭二三班早經卒業應奉南洋大臣劉峴帥飭派寰泰兵輪載往南洋江海各口曁暹羅朝鮮諸國俾令隨時隨地察看風濤沙線練其膽識以儲他年管駕之材而第四班學生遂洊升頭班下引者亦遞引而上照章課以水師各學其提升學習之日正陸師開堂教學之時刻下兩堂學生造詣均有始基經水師學堂總辦柯觀察陸師學堂總辦錢觀察禀請南洋大臣蒞堂考騐劉峴帥定於上月二十五日蒞考水師學生二十七日蒞考陸師學生屆期憲駕涖正升座演武廳由該總辦率同中西教習帶領通班學生齊集廳下聽候考試水師學生則施其捩舵升桅之技陸師學生則奏其跳牆踰溝之能并各燃巨咆放排槍操演泰西水陸各陣圖具徵學有心得峴帥於核閱之際見有技藝出衆者卽在花名册中存記校畢賞給銀牌一面以資鼓勵其技能少遜者則諭令認眞學習爲國干城人憲講求武備之心於兹可見 
[整頓旗營]  
　　杭州訪事友人來函云杭州將軍濟留守祿於光緖初年任副都統時深知駐杭滿營中利弊故於去年下車伊始重申舊禁凡婦女不准率行出外旗丁有事出營聚集多人并短衣盤辮等事諭令守營兵弁嚴加查察蓋恐其在外滋事也又飭左右兩司認眞稽查保甲以防匪徒故近來旗民頗爲安靜鮮　肇釁之事兹因省中舉辦冬防深恐匪徒混跡營中卽會同常副都護嚴飭各旗佐領巡防嚴密并諭各旗民如有餘屋出租他人者必砃詢明來歴覓取保人方准租住并將居户姓名年貌人口呈報以備抽查 
[日將來寍]  
　　金陵采訪友人飛函相告云當中日議和馬關訂約許該國商賈内地通商江寗省城亦在其内今年九月曾有日官來省面謁南洋大臣陳明奉該國文憑來寗辦理行駛長江商輪擇定下關江口建造輪船碼頭南洋大臣劉峴帥先已奉到總理衙門照會當卽允准該日員旋辭回國約俟明春二月來寗開辦上月二十六日又有日廷副將神尾光臣副戎遊擊尾川重太郎遊戎來寗由洋務總辦黄承乙觀察帶領等謁峴帥接見之下經儲材學堂日文教習陳君天麒繙譯語言逹其來意知仍爲創行長江上下商輪而來峴帥當命陳君傳語謂此事前經貴國官商來見商辦一切本大臣當已照准所有建築馬頭行駛商輪悉聽貴國所便至開辦之日自當飭令地方官妥爲照料也游戎運戎聞諭興辭而出大約不日卽將開築馬頭矣 
[觀察缷篆]  
　　金陵采訪使者函古云前年山東大刀會匪跳梁倡亂闌入徐州沈觀察守謙因之撤任而以阮水三觀察祖棠署理阮觀察捧檄履　立平小醜峴帥據情入告奉旨軍機處記名十月新授徐州道桂薌亭觀察奉檄履住阮觀察卽交卸回寗於上月二十五日趨詣督轅禀陳一切並叩謝保舉云 
[米釐易委]  
　　金陵下游一帶食米半賴長江上游接濟飛芻輓粟每年捆運而來者爲數甚鉅計石抽厘於厘金大有裨益張香帥權任兩江之日正日人搆釁之秋籌措軍需異常支絀遂詳訂章程奏奉俞允抽收米釐以濟軍餉和議告成賠欵無措是以此項厘金不能停止抽厘之局設於蕪湖總其事者爲方碩輔觀察刻已瓜期三度例應暫息仔肩昨經督憲劉峴帥檄調來寗另候差委而以陳壽庚觀察接辦陳觀諭接奉委札當詣憲轅謝委旋筮於上月二十八日由省首途云 
[覆訊臺基]  
　　上海英租界開設臺基之趙顧氏陳王氏二犯婦解省後經發審局迭次研訊供詞狡展不認前情一切均紀本報上月廿六日發審局委員莫嶼香司馬覆將趙顧氏從案讞鞫供稱小婦人并不開設臺基惟平時或有人至家偶作葉子戲嗣爲包探陳某所知硬索練費不與而去遂致挾嫌以開設臺基等情登諸日報將小婦人拘解公堂輾轉移至案下其實并不爲非務求開一綫之恩以全蟻命司馬得供飭仍發吳縣官媒看管候禀請上憲核辦 
[匪黨熬刑]  
　　匪黨陳招玉爲安徽某營緝獲解至蘇省經發審局提訊已紀前報兹悉陳匪現經蘇州府桐太守訪悉係前年靑浦縣境搶刼絲船案中之夥盜爰於上月廿二日復情發審局委員莫嶼香司馬升堂提鞫陳匪一味推諉略不供認司馬怒喝笞數百板繼跪鉅練陳匪仍堅不吐實司馬乃飭還禁至廿六日復提研訊供仍如前司馬喝上天平架良久匪閉自熬刑仍無一語司馬飭放下還禁候再研鞫 
[黄堂勘案類誌]  
　　上月二十五日蘇州府桐太守命提元和縣詳解之兇犯陳升祖一名親自升堂研鞫犯年三十餘係蘇鄉陸墓鎭人今春某日向鄰右李周氏借錢啓釁口角之下繼以揮拳不料偶不經心傷及氏之小腹延至次日卽行斃命當經屍屬投報元和縣署李大令准詞詣騐屬實卽將陳拘至縣署訊實口供備文申詳於是日　至府署桐太守提勘之下犯供認不諱爰飭畫供著禁元和縣獄中候詳請臬司核奪○本年夏間胥門内百花洲地方有充當共勇之江北人李成義向姘婦王氏借錢不遂突以薙髮刀勒斷氏喉當場身死翌日經地甲報請吳縣賴大令履騐拘李回署研訊之下直認不諱一切細情均紀前報兹悉是案業經大令備文申詳桐太守亦於廿五日親提推鞫李供認前情叩求恩典太守卽飭於供單上畫供命差發回吳縣囹圄候申詳上憲定擬 
[同業械鬥]  
　　上月二十四日蘇坦閶門内泰伯廟橋有糖食業中人不知因何啓釁聚至二百餘人操戈角鬥毆聲勢洶洶事爲北路總巡胡司馬所知立飭幹差前往彈壓當獲住甲乙等七人解至局中内有許姓武生一名半途逸去胡司馬提訊之下喝將是處地保笞責五百板限緝爲首肇事之人以便懲辦如違定當嚴比 
[蘇州府試二誌]  
　　蘇州訪事人函云上月二十四日蘇州府桐子霑太守考試長元吳三縣文童正場題目各淸已紀本報兹於二十七日接考常熟昭文二縣　名給卷一切如前題目照錄於左常熟縣已冠首題則知所以修身知所以修身未冠首題雖愚昭文縣已冠首題則知所以治人知所以治人未冠首題雖柔通塲次題果能此道矣通塲詩題賦得月梅疎影夜香聞得梅字補考首題長洲縣此有人有人元和縣此有土有土吳縣此有財有財次題財散則民聚詩題賦得風催梅信又成寒得寒字 
[金焦晴雪]  
　　鎭江訪事人云入冬以來天氣和煦暖日烘窓一領黄棉襖子普被南簷篳門圭竇中人或向陽捫虱熙熙然如登春臺不意自上月二十四日起除雲密布四野天低入夜滕六君乘興而至冷逼重衾曉起推窓但見大千世界一片光明雖戰罷玉龍而敗甲殘鱗尚復滿天飛舞惟天氣不甚寒冷瓊花六出旋積旋消檐溜聲淙淙不斷街頭巷尾時聞屐齒錚然午後雪點繽紛雜以雨絲如織菜畦麥隴得此潤澤自卜生意盎然而雪後園林暗香浮動孤山處士花下吟哦當又添一番詩興矣 
[粥廠已開]  
　　時屆隆冬漢上之窮民無告者困苦情形尤爲不堪言狀府憲佘堯衢太守惻然憫之傳諭通鎭善堂董事從速開廠施粥以紓窮困各堂董領諭後遂於上月二十日設廠辦理旋接漢口采訪友人函云鎭上培心堂等一十三家業於上月二十日設廠施粥漢陽大生敦本敦化同善諸堂亦先後舉行每日貧民之托鉢往來者絡繹如織仁漿義粟澤遍閭閻更何患半菽之飽哉 
[楚雄樓小誌]  
　　省垣猪肉售價頗廉每觔向不過七八十文年來繼長增高有加無已日内已漲至一百二十文聞年内尚須增價屠門大嚼頗非易易有老　癖者咸不免蹙損雙眉矣○十一月十五夜俗傳爲月當頭之夕往主陰雨連宵敗人淸興今冬天氣暢晴是夜皓魄當空 
 
 

Page 3

 
 
纎雲四卷瓊樓玉宇風景宜人且氣候和暖異常雖踏月宵征初不慮霜風刮面都人士興高采烈相約赴黄鶴樓頭凭欄遠朓誦昔人萬事不如杯在手一生幾見月常頭之句覺淸景良宵正不可不乘時領略也 
[烟臺近事]  
　　烟臺訪事友人云會仙戲園前當失愼之後附近鄰居各在西圩門内新修之火神廟演唱太平戲以酬神佑旬餘日間丁歌甲舞熱閙異常○十月二十八日歴家謂之小雪十月之中氣也今屆六出飄零頗應節候至翌晨較大玉龍軍門一晝夜始止○烟口爲南北通衢故客棧林立自輪船通而日見其少若待各處鐵路告成又不知興敗若　也○銀價之賤跌至一千有奇近已增至一千二百餘又蓋緣各處來烟購買物件現錢稍充則銀價可以稍增耳○粥廠已於上月初一日開杓施放新任道憲李觀察親臨監視本屆所放之粥係本境新米煮成質純而不汁稠故飢民領取時咸頌觀察之德惠不置云 
[示减米厘]  
　　督辦松滬捐厘總局司道爲剴切曉諭事照得蘇滬兩局前因撥派浩繁供支不繼詳請暫復米厘權紓一時之急蒙兩院憲奏明開辦予限三年原冀餉力稍舒如期停止以重民食無如積逋未淸自强一軍指米厘爲的餉攤償洋欵藉米厘而支持扣至本年十一月三年屆滿前據米董戴鴻祺呈請停止本局豈不知前言之宜踐商艱之宜卹一爲不信便拂輿情若及時停罷則軍餉償欵均無以應奉批飾議廼請酌量變通詳奉督撫憲附片奏明從本年十一月三年屆滿後一律照减二成征收俟數年後查看情形再請停止庶於籌辦餉項之中仍寓體卹民艱之意該商等須知米捐一項向按實足抽收而司巡得規折放旣損公家商販亦未沾實惠今旣改爲八折完捐稍舒商力如各卡司巡再有得規私减情弊定卽提省懲革凡我商人恐未週知合行出示曉諭爲此示仰商買人等一體遵照際此時艱財匱不得不借資商力願諸商勉力輸將續伸報効本局當嚴飭在差各員核實稽征勿任司巡得所中飽必使上不怍國下不怍商庶無負於此舉也毋違特示 
[局批照登]  
　　日前有章敬庭等在滬南籌餉貨捐總局遞呈禀詞欲請添設巡船專在滬北新閘一帶稽查貨物以免偷漏請乞批示等情經總辦戴星齋太守與帮辦孫明府會議昨將批示懸諸頭門今特抄錄於左批云查新閘一帶係租界接壤據禀添設巡船稽查北市漏捐是否不致肇釁仰再妥議禀覆察奪此批 
[封翁舉殯]  
　　前署四川三臺縣楊耀山大令之封翁在滬城大南門内大街本宅仙逝後經公子輩擇於昨日開吊出殯本邑文武印委各員齊往吊奠 
[彌撒大禮]  
　　今日爲耶穌聖誕裏虹口南潯路天主堂中已於前數日裝飾一新中懸五色旗幟斑剥陸離光耀奪目由本堂院長蘇繼章大司鐸舉行彌撒大禮中西男女到堂瞻禮者當必不少也 
[望眼欲穿]  
　　租界各小錢莊因出空票太多以致紛紛倒閉好事者遂議創立公司由歐陽蕚具禀英界公堂呈進章程並稱集股本銀三萬元等情張直刺批飭呈騐現洋方可出示而在股諸人則須見有憲諭方肯交出股本以致遲延日久尚託空談不知董其事者若何辦理始可成就然執有莊票之人則已望眼欲穿矣 
[諭飭補詞]  
　　昨午有婦人王董氏偕子王秀金投上海縣署喊控稱被某甲凶毆受傷叩求騐侒值日差據情入禀黄大令諭令補詞候訊 
[各執一詞]  
　　邵文明投上海縣呈控榮泰廣東字號張謙仁圖賴往來銀兩求恩提究黄大令准詞飭提到案於前晚倩帮審委員蔣刺史研訊邵供寍波人在大東門外十六鋪開設正豐米行與榮泰往來陸續被欠貨洋及匯票銀三千二百餘兩屢向收取一味圖賴不得已控求訊追張供廣東新會縣人在英界二擺渡榮泰字號執事確與正豐米行邵文明往來結算之下邵應找銀三百二十餘兩向索支吾不料先來具控求恩追究刺史一再駁詰兩造各執如前刺史以原被供詞兩歧且細帳均未呈案未便懸斷諭令各將帳簿呈交到案再行覆訊邵張二人唯唯而退 
[父子串誘]  
　　張華卿以朱鴻先誘其妹扭控英界公堂前晚由張賡三直刺提案訊問張供南翔人向以屠宰爲業妹名小妹許配陳姓向在絲廠做工本年八月廿六日忽然走失訪知被朱鴻先夫婦領匿實被伊子阿松誘姦今將朱鴻先扭案示究朱供本地人成衣度日並未誘領朱華卿之妹兒子阿松現亦不知去向直刺得供判將朱鴻先笞責一百板押交阿松到案覆訊核奪張飭退候訊 
[竊衣破案]  
　　滬南大東門外洞庭山碼頭沈義泰成衣店内日前被賊在後門穴洞而入竊去各家托製衣料約值洋七八十元之譜當卽開單報知十六鋪地甲於前晚由捕拘獲衛阿慶馮阿毛等兩名解局并將原贓起獲前晚由局員潘仲泉二尹升堂提訊沈進明投案領贓衛阿慶供本邑浦東人向在浦中撑駕駁船因一時貪小起意糾同馮阿毛前往沈姓家行竊是實現除起案贓物之外已經質洋六元求請恩有馮供江北人向爲小負販餘供與衛略同二尹以其不安本分目無法紀判令衛重責二百板驅逐出境馮責一百板枷號半月發局前示衆候期滿責釋 
[毆辱判罰]  
　　前有朱上泮之家丁黄榮投英界公廨呈控安吉衣莊吞没已故家主朱上泮寄存衣箱等物經莊夥李連生將朱燦如扭案由張賡三直剿訊供之下判將生員朱燦如家丁黄榮管押在案曾紀前報直刺復於前晚提訊黄榮堅供被吞衣箱内有衣服五十三件字畫十一件求恩追給質之李連生供稱朱上泮寄存衣箱三只取去時有朱燦如目見求鑒問之朱燦如供生員因事來滬路經該莊門首被李連生邀進逼勒生員書立收箱字條因不應允以致被毆扭案求爲鑒察直刺察閱供詞以黄所控衣箱無據可查未便究追惟李連生毆辱斯文擅與訟事本應究辦姑念生意中人全其體面從寛判罰洋銀一百元撥充善舉以示懲儆兩造各具遵斷結完案 
[諭繳贓洋]  
　　前日之晚有南通州屬呂泗塲人石阿四向在南市篾竹街風箱弄地方擺設藥攤因其子石阿毛在火塲搬取潘二尹之物件拘獲責辦前晚石阿四在十六鋪巡防中局伺阿毛訊鞫時貿然投至案前任情無禮被二尹聞知斥令勇目拘案訊問諭謂爾何人斯而敢在本委處似此無禮爾旣養子不教致流爲匪尚欲强詞奪理實屬目無法紀判押候送縣訊究嗣石潛挽友人來案一再叩求供稱自知理屈求請恩恕二尹遂判令將伊子石阿毛售賣皮料得價洋銀八元迅速交案充作修理街道之用具呈遵斷切結交保開釋 
[倡優之物]  
　　龜子陳禮卿開設妓院於公陽里中有錢樹子一株與伶人佛動心結不解緣該伶衣服等件均存妓處日昨忽被龜奴趙玉山將所寄各物席捲而逃報捕後爲包探石金榮拘獲起到原贓解送英界公堂請究陳龜投案代妓領贓質之趙供被積欠工資屢索無著故取物爲質求恩明鑒張賡三直刺判押五天贓還失主 
[移縣候訊]  
　　吳菊明者向賣點心爲生携同梅鶴借住本邑楊樹浦洋布局相近前晚吳在家忽聞叩門聲啓户詢問并無人影吳遂疑妻陳氏有苟合之事向妻盤問氏力辯其誣以致口角吳取菜刀向氏亂砍致氏頭額受傷當等巡捕到來拘送英界公堂奉張直刺飭將吳陳氏發仁濟醫院醫治吳菊明及兇刀備函一併移送上海縣究辦到縣後值差洪福據情禀知黄大令諭飭管押候汛 
[交保理明類誌]  
　　錦源莊主楊春甫被小東門外龜子許國祥借山票洋四千元呈控法界公廨經鄭大令押追在案昨日許妻孔氏投 
 
 

Page 4

 
 
案遞禀並呈繳票洋七百元求准交保出外清理大令著交的實保人准予保出赶緊理明○符仁廉前投法界公廨控秦寳生欠洋一千零三十元經鄭大令訊供押限十日理楚兹已逾限原告投案求追大令命提至案詰以因何不理秦供在押不能理明可否求恩交保出外定當從速理淸不敢延緩大令格外從寛准予交保限十日内理楚延干追比 
[竊案兩則]  
　　積竊陳阿四金小闌昨至虹口某姓家串竊衣服爲程包探所見拘入捕房押候解赴英界公堂究辦○小竊胡阿元昨夜至四川路某作塲内竊得板木十餘塊爲程包探查知拘入捕房押候送廨訊辦 
[病犯疎枷]  
　　游勇夏德勝前在輪船上與同鄉勇丁口角吵閙致該勇之妻投浦自盡身死當經巡捕將夏拘送上海縣訊供之後判令枷號三個月期滿仗責在案詎夏自枷以來期尚未滿忽然患病前日差役禀報之下晚堂由刺史提案騐明無悞飭疎枷發堂醫治俟病愈帶案發落 
[索欠輕生]  
　　寍人潘桂元洪劍卿二人皆以成衣爲業同居虹口漢璧禮路鳳江茶樓左近日前潘向洪借貸鷹洋數元現以年關在卽洪屢向催索詎潘非但不付反敢恃蠻以致互相口角洪愈思愈忿潛服紫霞膏意圖畢命幸爲旁人知覺舁送同仁醫院如法救治得以一吐而愈 
[倒斃報甲]  
　　昨日本邑南市萬聚碼頭馬路中有一無名男屍外用蘆席包裹不知因何身死現由是處地主令人赴十六鋪報知地甲矣 
[洋犬嚙人]  
　　陳錦林寍波産也昨以有事至美租界北河南路突有洋狗狺狺而來陳避不及當被咬傷足骨報知捕房捕頭諭令查明養狗之家再行查辦 
 
 
 

Page 5

 
 
　　告白 
　　我永安保人險公司者乃首次承保中國人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法　面交涉　且尤有莫惑於聽睹者因近查有他公司中辦事之人嘗聲言該公司與本公司如出一轍甚有　本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黄浦　第六號門牌便是庶免差錯否則設有其人以假亂眞甚或冐稱本公司中辦事之人在外招摇過市諸公可詳加審視或　以果持何據而至是如是則其人苟無據之可量者卽屬子虚斷不可以輕信噫嘻秦鏡温犀在此一舉閱者察之 
　　公平洋行保險 
　　啓者本行保險向例多年　質　行今告者現下加保號棧生財會物保價格外公道望欲保者祈　至本行面議可也特此佈告甲三 
　　錢慧安精繪五彩神軸 
　　祀年必需錢吉生神軸○外埠函　原班回件 
　　先生號吉生以人物名世士大夫嘗欽服之每得其片紙尺輻已屬珍若拱璧而衆神名目數透百幾欲求全璧尤爲難得此　藥自湘省某鉅公家近以裝璜復見海上費幾許心計轉輾商借始遂私願今倩西友用頭等新法照相石印成幅鬚眉　現惟妙惟肖筆法之秀挺描寫之　細誠無出其右較之昔年任顧諸君手出者不啻神采十倍我知是圖一出不獨神商居　所樂爲備供卽丹靑家向之瞻仰先生筆墨者當爭先購取以作階梯也定價已裱一元未裱七角不折不扣寄售三馬路外　　　　芸華　局　錦里瑞　　貨號並各象扇鋪各書　外埠各　坊 
　　恩同再造 
　　今有金同興商船由利商船由利津裝棗回寗行抵威海洋面暴風陡起檳帆頓損不能行駛幸蒙日本司令部知會通信部淚令南䟎丸火輪拖至威海又派小火輪導携進口該商船深感救援意在酬謝詎知日本人仗義疏財絶無係色　叙緣起刋諸端以表盛情寗波北商立生號謹啓 
　　高昌廟長春花園隔壁三等學堂告白 
　　延請蒙師本堂明年欲請蒙館敎讀數位須用　法敎授每徒日授方字至多以二十字爲限逐字講解意義是謂字課每數字做成一句數句聯成一叚是謂文課再將文理淺近之書每日講解一　卽授作本　生書是謂書課每日三課俱全方爲合式月奉修金八元如二年内諸生　理通順另酬洋百元如願就者請來面議 
招考學生本學堂明生擬再添學生十二名共四十八名半日讀華文半日讀英文不分經館蒙館每月膳貲捐項五元八分三節預繳如願來者自十二月初六日至初十日止親來報名隨到隨考如願訂立合同者以兩年爲期如二年内又理通順能寫信閱報者另送酬勞洋百元如無成效兩年脩饍概行退還章程課藝在六先書局出售 
　　綢業公議禁借彩綢 
　　啓者吾業向設彩局凡仕商　用彩綢均由彩局租賃各號概不出借曾於甲午年始公議登報告白但迄今爲日旣久誠　尚有難却徇情之處是以爰重集議恪遵舊章且恐諸相好未盡週知仍有前來告借者臨時見却致多拂意之愆爲特敬告下情俾知各號概無彩綢備借尚冀諸君子鑒原幸甚南北綢緞同業公啓 
　　亦中附送五彩描金美女天官月份牌 
　　英王日票○加額曾彩○　　六萬五千元○用期　歷臘月廿六日 
　　大彩屢中各省馳名英正月票出售全張十二元○半張六元○四開三元○分條六角半○額設三萬四千號頭彩六萬五千元上下各一千元二彩二萬元上下各八百元三彩八千元上下各六百元四彩五千元上下各四百元五彩十二張各一千元六彩　十張各二百元七彩一千二百九十四張各一　元共計中彩一千三百六十　張○○紳富信購認明票封亦在其中上海法大馬路亦中帳房謹啓 
　　立愈小腸疝氣除根神藥 
　　廣東陳恒德堂神藥到申 
　　本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效汕氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○各埠信購原局回件○分設上海英大馬路萬康醬固對門德仁里内石庫門廣東陳恆德堂謹啓 
　　上海中西大藥房戒烟梅花參片功效啓 
　　自來一物必有一物制之此天地生成不易之理神農經云巴豆毒藿汁解之毒菜食小兒乳汁解之獨鴉片一種絶無善治之法任其蔓延害遍中土雖市間方藥林立幾如汗生充楝莫衷一是推原其故非失其藥則違其性甚有竊取皮毛改換名目攙用生土以毒攻毒其害豈可勝言哉本藥房有鑒於此煞費苦心創製梅花參片專用固本提神培元養性開殷補爛以故取效神速行銷半天下戒絶億萬人鑿鑿可據有口皆碑是非徒託空言假藥貽害毫無實際者所可同時語也近因隱戤日多特爲减價發兌各省行銷愈廣應接不　終恐遠方遐鄉難于分辨是用一再聲明以杜欺朦並于此藥片上印中西藥房四字以别眞僞而昭信實倘蒙光顧請向上海四馬路轉角大洋房内交易或就各碼頭本分號　寄售店家認明牌記庶不致悞此佈 
　　普太和始創戒煙一粒金丹批價格外公道 
　　此丹乃本號始創戒脫萬人其功之速其法之　久　海内馳名矣但邇來冐效者頗多不特外省人冐效　吾粤藥家亦多依樣葫蘆是誠魚目混珠有眞浦之猛分焉諸君賜顧者尚希認明本號牌記庶不致悞　丹品性和平不燥不熱每瓶百粒計重三分能戒烟一兩可見葉小勝多丸小力大服後不伹癮除患消且詭補元益氣種子延年誠戒烟之金丹幸勿輕視○每瓶價洋一角如批發者彼　家格外公道○分鋪蘇州紹興京都江西汴槧○分設金陵蕪湖常州杭州湖州常熟仁川○上濟　簽　　　洋房廣東普太和丸藥店啓 
 
 

Page 6

 
 
　　派司存案 
　　今小行有洋布派司二千二百九十一件付交恊和昶追繳無歸經小行已向江海關存案作爲遺失如貴客商檢得此派司不可作用特此告白計開由吔拉達路船進口　品２０１３２１２松鼠細斜十五包由印度皇后船進口　品３３１，８３０十四磅生牌斜紋一百八十五包由嗹喏時船進口　品８３２１，９３２０十四磅獅牌斜紋二百五十二包又品１，６８５十四磅喜雀斜紋一百七十六件由役多厘船進口　品８８０，１２２９十四磅單兎斜紋五包又　品３１０１，３００十四磅藍狗粗布二百件又１６０１，６００十四磅藍狗粗布一百件又　品２９３３，３０３２十四磅山羊粗布一百件又３０３３，２３２十四磅山羊粗布二百件由昔已船進口　品２５０１，４０００十四磅跑馬斜紋三件由罷啉麻船進口　品４５０１，７００十四磅藍狗粗布五十件又　品１６６，２３５單兎粗布六十五件又３２１，４００單兎粗布四十包又　品４５１，８００十四磅雙兎粗布二百八十八件由亞立四推司船進口　品１０１，４００十四磅藍狗粗布五十件又　３９６０，６９八四彩狗原布十件由中國皇后船進口品１，１２０十四磅　猫粗布四十件由他克麥船進口品２７３３，８３２十四磅山羊粗布四十件又２８３３，９３２十四磅山羊粗布一百件由搿林拿古路船進口　６，１０十四磅山鷄粗布四件又　１，５十四磅山鷄粗布五件由魄來司船進口　７４４，５９八四黑人槍原布十一件由北嶺船進口　７６０，７６八四黑人槍原布九件由安化船進口　１０２０，４３八四綠狗原布九件又１０５，６８七磅鷹魚輕布十件由各六分司船進口　１０９４，１０３八四　狗原布五件由烏龍船進口　１１０４，１５八四藍狗原布七件又　４３３９，４６七磅單旗輕布八件由免立來司船進口　３３８４，９１八四雙人原布八件由媽米登船進口　４１０５八四彩狗原布一件由爾士多船進口　４１７３，８１七磅單旗輕布四件又　３９４１，６０七磅發龍麟輕布二十件由達得羅加司船進口　４２２２，２９七磅單旗輕布八件由達得乃司船進口　４２３０，３７七磅單旗輕布八件又４２３８，４５４２５０，５３七磅單旗輕布十二件又４２６８，７５七磅單旗輕布八件由都召船進口　４３６８，７４七磅單旗輕布七件由寗州船進口　３６９１，７０９七磅雙龍麟輕布十九件由客臘媽地船進口　３６６８，８５七磅雙龍麟輕布九件天祥洋行告白 
　　匯豐銀行告白 
　　啓者本行收足資本洋一千萬元公積洋七百萬元另議定備用股本洋一千萬元總行開設在香港分行在倫敦厦門暹　　帶維亞孟買加　吉打右　北福州荷蘭漢口時户　然意陸伊羅禮容呂宋紐約檳榔冷宫西貢舊金山新加坡蘇拉巴啞天津横濱其上海行與各商往來暫存本行之銀每日結帳者其息長年二國存至二十萬兩爲止存一年者　息　長年四運算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦汲歐洲印度新金山　中國東洋等處大通商碼頭特此佈聞 
光緒二十三年八月初五日 
　　速來淂便宜 
　　本公司前爲四馬路安和汁衣起見不上數天將萬餘金衣貨業已銷通現有本埠各當鋪托代賣將歷年存積細毛皮貨綢緞等衣情愿照當本再减價目脫貨售現此衆懸殊欲　便宜請速來購買在棋盤街中市朝東石庫門内便是特此登報恊記公司告白 
　　杭州電燈公司招股啓 
　　杭州電燈公司改歸裘君吉生經理　　行代爲招股並向　　著名窗門子廠定購機器業已登　各報因公司招有　公若手楷先試辦理惟内地紳商只能祝說購取本行收股給票或嫌不便請　内地附股諸君卽向公司取票　　購股向本行取票均以　　公　戳記爲憑不必本行簽字其所敗股銀統歸公司　有以昭劃一其　章程仍照前定上海信義洋行啓 
　　石印古今算學叢書啓 
　　石印古今算學叢書一千零八卷訂三百本凡七門曰經曰史曰象數曰樂律曰兵法曰格致曰天文其採擇各書或單行孤本或叢刻本或傳鈔本或原稿本以及繙譯西算之書淺深次第無美不搜乃合張埜秋祭酒葉煥彬吏部劉振愚舍人三家藏書始稱齊備請王小徐敎習季同崔聘臣廣文朝慶王翕庭孝亷鑒王雨蒼孝亷澤沛汪西垣孝亷奎沈立民上舍善蒸葉子成茂才耀元龔子英茂才傑劉塤生茂才鑑劉振愚舍人鐸詳加校算分别句讀分三次出書明年五月出象數一門八月出樂律兵法格致三門臘月出天文經史三屬先買票者每部三十五元俟明年初次書出後買票者加五元全書成後定價五十元决不减價寄各省書局及各處代售每元備銀五分以作經費或俟全書成後購取者須先期交　代售處本局方能寄書局設上海二馬路跑馬廳安康里○寄售書票並發兌處○上海製造局廣方言館後馬路公估局白大橋仁智里新學報館大馬路城橋時務報館點石齋老局棋盤街點石齋○京城國子監南學正管學官虎坊橋官書局琉璃廠修文堂○黑龍江省輿圖進志局○天津紫竹林津虚鐵路總局側平江袁寓○山西省商務總局○廣東省雙門底點石齋○汕頭永泰街恊茂行○福建省督轅鼓樓前點石齋○蘇州江蘇官書局望信橋蔣三益米棧○江陰南菁書院○淸江浦猶龍經舍○蕪湖福成綢緞號○江西省新泰厚票號九江同順綢緞號○湖南省思賢書局紅牌樓吳大茂洋貨號○漢口萬年街長沙祥記號○四川省學道街點石齋○其餘各省寄售處俟回信登報現在如願　票者可託代銷時務報處新學報處寄信不誤○如單買古今算學叢書條目每本價洋八分○古今算學書錄隨出○○算學書局啓○○本局代辦湖北籌振捐輸堂發實收不取局用隨捐隨寄○○算學書局告白 
　　新開仁大提莊 
　　本莊近印各當滿衣初議先行批發因今冬市面促特改設門莊另售皆是原當細毛皮貨各色衣綢料均照當本格外平價發客擇十一月廿二日市賜顧者方知便宜 
在英界三茅閣橋下南首沿浜衕内便是 
　　天福茶園 
　　十二月初二夜演 
　　力斬五將大伐齊都斷橋亭會火棍行焦算粮登殿鼎落鳳波足金鴈橋三擒引任分讓城都新軿大捉强孃姨跑新戲姐盗檯 
　　天華茶園 
　　十二月初二夜演 
　　取洛陽女莊解花蝴蝶捉放曹狀元譜小榮歸烏龜坍囱紡棉花借靴 
　　天仙茶園 
　　十二月初二日演 
　　西川圖蜈蚣嶺打金枝伐東吳賣黄馬鳳凰嶺趙家樓沔陽縣銀　洞 
　　初二夜演 
　　昭君跑馬金水橋盗銀壺取洛陽打花皷雙包案閙東京全本翠屏山摘纓會 
　　丹桂茶園 
　　十二月初二夜演 
　　父子會摇錢樹韓琪殺廟桑園會伐子都大戰惠南王第三本查潘鬥勝昏昏昏渡僧橋 
　　同慶茶園 
　　十二月初二日演 
　　馬謖失守街亭孔明智退司馬 
　　初二夜演兩齣頭 
　　驚虎忘兒菱仙蕩舟 
　　驚虎忘兒奇仔首本游氏通奸逼妾斬柴遇虎失兒成重殺妻菱仙蕩舟章仔才仔仝演首本夜蕩西湖寒窓遇美因妻被害菱仙殺奸 
　　拍賣車糖 
　　本行准於每逢禮拜一四早十點鐘在本行扣賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞老太古帳房啓 
　　盤店聲明 
　　寳善街長春棧全記現盤與魁記開張如有全記來往銀洋帳目與魁記無涉尤恐不週特此告白魁記主人白 
　　遺失存摺 
　　今遺失裕源摺二扣一係春申樓方記五月份存洋五百元一係方老太十月份存洋五百元　於十一月廿八日已向該　收淸本利此摺不作爲憑望各號商切勿收用作抵特此聲明春申樓方記方老太記同白 
 
 

Page 7

 
 
   
 
 

Page 8

 
 
   
 
 

Page 9

 
 
[犯婦緩訊]  
　　安慶采訪友人云皖省春夏之交連出竊案經有司緝獲賊犯數名訊得游勇李天成同刦分贓遂將其妻某氏拘禁　中未幾桐城縣將李緝獲歸案嚴訊皆無確實口供日前發審局員提李覆訊叱令責藤條六百下一味熬刑遂飭役由縣獄提其妻對質女榮卒禀稱此婦懷孕數月未可用刑請大老爺俟分娩後再訊可也局員允之飭役將李還押聞氏係下江人豐容盛　花　年華吹彈得破的臉兒宜喜宜嗔幾令見者魂輸色授何遇人不淑竟致徽纆其身耶是可憫已 
[誘良可惡]  
　　揚城李官人巷有某姓女年纔瓜破貌比花嬌現尚待字閨中父母極爲鍾愛比鄰有銅匠店女以近在咫尺時相過從上月某日傍晚女忽不見其父母以爲往鄰舍嬉戲不爲意久之仍不見姗姗而回其母遂赴店找尋店中某甲對以未來母大爲驚異正欲轉身忽聞中樓上有吃吃笑語聲母欲登樓蹤跡甲力阻不許母更疑卽搶步而上一舉首女果在焉涙雨涔涔不作一語詢問間彷彿尚有一人乘隙逸去母大譁父亦聞聲奔至定欲扭甲控官擾攘紛紛遂有自命魯仲連者出爲耕解其父母暫行將女帶回尚不識能否了結一時聞者咸謂甲欺人懦弱起意誘良實屬可惡已極此而不懲必致貽害無底彼自命魯仲鹿　效豐干之嘵舌甚無謂也 
[搶親釀禍]  
　　男大須婚女大須嫁此世俗口頭語也乃人心不古或因苦求聘禮而夫家貧窘不能爲百兩之迎以致詩賦標棉期愆迨吉鄉愚無識遂不及爲六禮之備而以搶合二姓之歡雖屬澆風實亦不得已而爲此故官府不能禁而亦爲鄉間常有之事無足怪也然往往因此肇事者紹郡會稽縣鄉間有地名皇甫莊居民某甲幼聘某姓女郎爲室近以男女長大俱及成婚之期無如甲家景况淸貧不能備禮遂效世俗搶親之舉以省禮儀詎女引以爲恥未及拜堂卽萌短見當卽救活未知能無恙否然彼女子前亦見其性之執矣 
[押限繳銀]  
　　石經洪前扭吳翰卿到上海縣喊控不付票洋一案前晚亦由帮審委員蔣刺史提訊石經洪供稱江西南昌縣人在申售賣玉器爲生吳翰卿與小的同業向來相識上月中吳將萬泰等莊上月二十六七等日期票七張向小的貼去現洋七百元屆期向收莊已倒閉無奈扭案求追吳供稱貼石之洋惟萬泰兩票其餘未貼刺史察得各票均有吳翰卿名姓遂問曰餘票究竟有否吳供仍支吾刺史喝令笞責吳供向貼之票每百元被扣去利洋十五元其餘五票因年内無銀實難料理家中有珠寳玉器等物可否交石變價抵償刺史准之判令收所限三天將物交案再行訊辦石貪圖重利致肇訟端亦有應得之咎大加申斥喝退候示 
[枷責火匪]  
　　上月二十二日黎明詩滬南大東門外篾竹街馬添興弄内董迪敦家内失火延燒左右屆鄰房屋二十餘幢當時拘獲火匪王雙喜吳金生石阿毛旋獲搶取巡防中局委員潘仲泉二尹公館衣箱之卜二朱洪沈家生等　人已紀前報前晚潘二尹復訊沈家生供本邑人向住高巷門地方屠豕爲生素來安分當失愼時小的並不在家翌晨始知種種被王等誣喜惟乞施恩有人具保卜朱兩人同供小的等均江北人住居高巷頭賣沙炒荳爲生犯法之事决不敢爲實被人挾嫌誣扳亦有人具保求請超豁二尹傳諭捕役爾等辦公當實事求是不得挾嫌妄拘致貽民累今據沈家生等供均係安分良民有保可邀其中是否眞僞本委無從逆億著再訪查的確禀覆辦理諭畢將沈等三人交保人開釋然後命提吳金生卽銅匠金生及王雙喜石阿毛等三人研訊謂此案皆由爾等三人所爲業已言詞鑿鑿毋庸推諉波及無辜本委若從輕减何以懲一警百著勇丁赴總巡局取棚三面判將王雙喜責一百板枷五天吳金生責二百板枷半月石阿毛責二百板枷一月發局前示衆期滿冉行責放並著捕甲人等小心防範不得延干咎戾 
[巨珠被留]  
　　僧人慧堂還俗後改名陳蘭士在英租界三馬路開設仙源客棧及小錢莊一所工於心計遂致小康姘婦孫蔡氏曾以洋銀四百元借與張陳氏立有筆據兹有莊餘山者以巨珠一粒值價洋銀千餘元托張陳氏代爲抵押詎取去後避匿不見莊惶急異常投報捕房包探黄四福細查之下知其珠實在陳蘭士處向之詢問聲稱張陳氏將借欵淸還方可交給黄探乃將張陳氏於昨日之早解送英界公堂請判莊投案遞禀稱在某洋行爲買辦近因謀得怡和洋行某輪船帳房因無熱本故向黄太史家借得巨珠一顆暫押洋銀詎被張陳氏騙去與陳蘭士合計串吞求爲究追張陳氏供珠被陳蘭士取去以致不能給還求恩鑒察陳蘭士供張陳氏曾向小的認識之婦人孫蔡氏借洋四百元日久不還因此將珠扣住如蒙追得前欠情愿分半充公供退將借據呈閫張賡三直刺商之慈繙譯著陳明白補詞聽候復訊 
[拆梢直懲]  
　　著名流氓王連桂昨日藉端向韋四俊索詐洋銀正在吵閙經包探顧阿六拘獲送案請爲究辦韋投案請辦質之王供本地人昨日韋向小的無端碰撞致與爭論不敢拆梢求爲鑒察張直刺判責三百板管押半年 
[流氓攫物]  
　　美租界漢璧禮路某氏婦昨晚手提銅壼出外賣水行至黑暗處突被着名流氓綽號象皮滕脾者搶去所插之銀簪等物氏驚駭大呼當經一百十八號華捕到來獲其同黨某甲拘入捕房捕頭詢銀簪等件雖非某甲所搶然亦非安分之徒判押乞丐牢一宵縱之使去 
[英界公堂瑣案]  
　　包探趙銀河拘解積竊陳禮榮劉仔仔至案禀稱二人係著名竊賊此次又串竊高易狀師及無失主之綢布衣服十餘件經小的緝獲人贓送案請究質之陳劉兩人供本地人行竊該死惟求恩宥直刺著各押六個月以儆○包探顧阿六禀稱昨大李萬增領孩出玩忽有張阿金强捋該孩腕上之銀鐲當經小的瞥見拘獲送究李投案申訴前情並請領贓質之張供蘇州人實因窮迫所致以後不敢再犯叩求恩典直刺判責二百板○李阿堂竊取公司輪船上牛奶兩瓶經包探韋阿友拘獲起到人贓送案請究公司輪船遣人投案請辦質之李供是廢棄無用之物貪小取回並非竊取求恩直刺判責一百板 
[法界捕房發落]  
　　昨禮拜五鄭大令駕蒞捕房會同鈕副捕頭發落各案命提屢次犯竊之王德泉至案著照原斷重責三百板還押過堂送改過所監禁○又提竊犯王元發着照原斷笞責一百板斥釋○蘇婦馬林氏凌虐八齡寄女桂英爲捕房訪拿至案經鄭大令訊供著照原斷鞭背二百下申斥一番從寛釋出○竊犯王阿二在金利源棧房竊取靛靑爲巡丁拘獲解經大令訊供著照原斷笞責一百板釋出○張阿三在途搶奪某姓之女棉衣爲包探拘獲解經大令訊供者照原斷先　枷號一個月期滿責放○流氓王法全曹方來向銀匠陸世光訛洋二元八角經大令訊供着將王曹二流氓各責一百板還押追出原洋具結交保○俞子卿竊取某客棧衣服質洋花用爲棧主扭控經大令訊供押候查明覆核兹查得並無實在命帶案開釋○劉阿寳誘廣包永祥之媳戴氏爲包扭控大令限卽日將氏交案兹已逾限延不交出命提案重責二百板還押再限三天交安延干重比○小東門裕大錢莊主劉子渭前因販運銅洋經大令責懲枷號昨已滿期命提案疏枷照原斷重責三百板具結交保 
 
 

Page 10

 
 
　　　凡蒙　批　照格外公道 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　東京水險 
　　專保中西各口洋面平安水　均照英國章程接辦設有不測立卽賠償無論禮拜夜深均可盖印賜顧者請送交三井帳房 
　　上海頭等 
　　美昌機器打米局 
　　啓者本公司歴年以來所打白米早經風行寰海遇凡行棧店鋪居家日　之米爭先遇後中外紳商　客共稱精美素許本局機器之妙可爲粒粒明珠共然鵲起聲播遐邇如蒙貴商豪客惠賜敎益自當格外愼選上上頭等機車精益求精以廣招徠而昭鄭重致副雅敎以彰敝局之名望矣 
　　三彩誌喜 
　　英十二月呂宋票三彩第二十六百四十四號並下附彩由本行門財分條傳出俟電復准請卽兌洋此佈萬寳源啓 
　　盤店聲明 
　　四馬路西恊順昌號係徐闕尤三姓合并該東另有别號央中盤與恊成昌公記爲業各户如有限目銀洋上落均向前東自　與新主無涉以免後論特此佈啓 
　　頂上美國麵粉 
　　啓者本行常有上等白洋麵粉到售其價格外公道貨客光顧請移玉至本行　上進口洋貨寫字房處面議可也二馬路瑶記洋行具 
　　老太古告白 
　　倫敦崙格西火險公司叭喇定火險公司阿德來火險公司勞洽愛司眞火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
　　乳牛出售 
　　今有頂上外國乳牛三隻其體肥壯乳汁精良因洋人卽欲回國改價出售如有合意欲購者請至虹口寳昌絲廠帳房面議可也此白 
　　補益藥石 
　　麥精魚肝油上品魚肝油乳白魚肝油補身牛肉汁隂陽種子酒病後調 
元粉延年肉桂酒發司夫對晤酒扶陽種子酒十全大補丸坤順毓麟丸補腎固精水八鞭壯橘皮酒桂哪益濤酒秘製百補丸延齡廣嗣酒調經種子酒參茸衞生藥中英大藥房 
　　祥豐洋行經理水險公司 
　　文謙保險公司開設外洋數十餘年資本畜厚素有名望專保海上平安水險今專派在申祥豐洋行一手經理所有賠欵章程均照大例辦理遇有不測賠欵迅速給付保費比别家格外公道諸尊光顧請至四馬路第七號門牌本帳房面議或至棋盤街頤壽堂四馬路二章號及二擺渡萃豐里各本分行均可經理人祥豐洋行謹啓 
　　冬令補品 
　　十全三貴衛生丸人參再造丸人參白鳳丸養血回天丸婦科種子丹每顆一元○大補丸全鹿丸大仙丸每觔一元六角參桂參茸丸每觔八元以上藥品久已馳名上海五福衖口京都同德白 
　　廣東萬興樓 
　　本樓擇於十一月廿八日開市滿漢酒席宵夜常便唐番餅食蜜餞糖菓各色　味罐頭俱全鋪在上海四馬路開張諸尊光顧早日惠臨是幸 
　　美孚洋行 
美孚老牌煤油質淨色淸貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜關辦英美租界會審事務正任江寗府南捕分府加一級記功二次屠爲出示諭禁事照得外洋貨物來華均各取有牌號外人不得假冐　因華商以低貨冐牌朦混歷經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結北據美孚行東以尚有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出毁被告發定提究罰不貸各宜凛遵毋違特示光緒二十二年正月二十三日示 
　　麯醫中外人 
　　四川保寗府起首繆復泰範記秘傳法製半夏麯專治另婦老幼五勞七傷　嗽痰喘氣淩中風不　懸效如神每兩二百文近因無恥之徒造此假麯在各碼頭冐名充售由恐誤服受毒非淺凡士商賜顧者請認繆復泰有範記内外票庶不致悞四川成都府重慶府湖北沙市淺鎭均立有號申江重託寳善街王六吉藥店一家代售 
　　聲明假冐 
　　近有無恥之徒在外私刻圖章向各行號冐取貨物如被騙取貨一切概與小行不涉　因圖章不懸支取銀錢貨物當送帳房給印爲憑此佈新沙遜洋行啓 
　　燕製補丸 
　　此丸專治肝病膽汁不和胃不消化大便閉結身熱腦筋不費痔瘡膀胱與内腎等症無不統冶凡各症宜用經瀉者此丸洵推第一小盒洋一角大盒二角五分此藥各大藥房發售 
　　坤大參號 
　　本號開設在上洋抛球塲後選靑里中街坐東朝西發兌吉林人參暹邏官燕高麗野參關東鹿茸等貨品誠價實如假包退凡光顧者須認明本號招牌爲記庶不致悞 
 
