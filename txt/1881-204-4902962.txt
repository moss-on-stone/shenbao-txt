# 1881 - 204 - 4902962

 

Page 1

 
 
[紉齋畫賸出售] [  石齋主人啓]  
　　紉齋陳君四　　士　擅繪事兼精吟咏　　法　佳所畫奇峰絕壁怪石蒼松幽禽　卉　染淋漓　　滿紙而山水爲尤佳且每幅必　以詩　　其　蒼勁中姿媚　出　似米　而遒勁　之謂之三絕洵非過　其畫賸一編詩畫相間盈尺萬象最爲大觀海內膾炙巳久本齋以照相石印　　　珍與原本不差絫黍　印精工裝潢　　誠足爲藝林珍玩刻巳告竣訂成　本加以　套卽日出售收回工本洋六角正諸君有欲以先睹爲快者幸卽賜顧爲盼 
[論治痧惡習]  
　　痧氣之症其來也驟人皆以針挑錢刮治之或使人駢兩指彎而揪之以血色發於皮膚爲止凡此治法證之輕重固可於血色之紅紫紺墨辨之而謂其瘀血卽由此而散病實可　則吾未敢信也然吳下相習成風一遇暑天卽見人項間背際十九有痧痕而婦人尤多更有身不觸暑毫無疾痛先以此法預治之者亦有以頸項紅痕飾爲觀美故意揪捻數行以爲蝤領瑩白藉是點儭與金練條互相輝映頓增一種嬌俏之態而爭相效之此則近於冶容誨　之習而又嫌於文身雕題之　矣尤屬不可爲訓也婦女無知一二家長又不能盡通醫理往往爲習俗所蔽謂痧氣非他疾可比發於俄頃不過觸暑所感血脈凝滯若延醫診治酌方下藥旣需時刻又費銀錢但以此法冶之無不立見功效耳然吾思之凡以挑刮諸法見效者其證本不甚重所受客邪止在皮膜之間而未深入也若症之重者不特不能奏功而且因而貽悞病者旣不自知其輕重而家人槪以此法施之設遇重證其危可立致也試言其理凡夏令露體力作不避炎熇者其感疾也漸因其體氣强旺偶有漬染初不甚覺必至日久而成病其症則重農樵漁牧之人夏令無疾而交秋之後瘧痢並作者也此等證候謂僅以挑刮諸法疏通其血衇能濟事乎瘧痢諸證旣發不能卽愈良醫治之必不肯驟用當山草果及止瀉諸品也客邪旣深必漸　而後出久瘧久瀉其元必虛　令初起病時妄行挑刮於內邪曾無所助而實已先耗其氣血病不甚久眞元已虧至於攻之不能培之不可雖扁鵲盧醫亦束手矣至於養尊處優之人及閨閣弱質書塾童蒙則氣體自是迥別平日未嘗用力出則乘輿居則深室戶有幕窓有簾庭除有棚障炎曦不照暑雨不淋以柔脆荏弱之質而居淸凉邃密之地偶有所感卽時發作其受病則輕而施救亦易然而此等人大都寒體多而熱體少挑刮揪捻使具邪能達外而正氣亦　之而散熱病縱不能留似　隨治　效而氣血銷耗其本體之寒轉致愈入愈深凝結而別病因之而成秋温冬温其發也驟其積也漸　按之脈理有遲速浮沉之別可騐其證之寒熱而古人統名之曰傷寒則其病由於寒者固十之八九矣且脈　浮數之象安知非邪有外達之機而必斷之爲熱證乎故吾謂此等人尤不可輕用刮挑諸法以耗其氣血也夫此二說爲證之未極重者言也若倉卒發病嘔吐霍亂或不言不食頃刻壅閉狀如中惡踰　夜卽不能救者此須審其人而藥之粗作之人必偏於熱盛卒中惡暑邪與邪鬪其渾身經絡血脉無不傳達則閉而致於死若富貴文弱者體本偏寒內焦凝滯或更爲飲食所傷或曾　憂怒所偪一値時氣內外不得宣達質又極弱客邪所躔經絡卽閉氣血無運轉之力而極寒之人　多痰涎頃刻已徧　於身是以不治若不審其體氣槪曰急痧而欲以諸法施救則速之斃耳蓋病象若此已非此等手叚所能見功嘗有針入數寸拔之不見　血者此其明驗也卽偶有一效出血黑紫漸能目視口語肢體轉和得救於埀危者然病愈而氣血必致大耗有平素强壯經此番之病而尩羸不任力作者皆此法之貽害也雖曰幸生然使當時施以峻猛之劑俾藥力能達經絡通焦藏亦未始不愈也且幸而得生者亦止粗人體熱病雖卒至而其原未　乃能受之若體寒之人則卽大放其瘀滯之血而其病之成於寒者曾不能及卒亦不免於死而且未有不速其死者嗚呼人生難得乃以習俗之故輕視其性命我誠不能解其何以惡生而樂死也 
[電報譯錄] ○本月初二日倫敦電報云英國來往美國之輪船爲英人查出裝有轟炸機器十具想係阿　　不崝之徒所購置也又云法國現有船數隻用開花砲攻擊加畢司地方云 
[英皇孫行程] ○英國兩皇孫近欲遊歴各國將次　抵日本故日本新聞紙言日內日本稟釣者已預備款接英皇孫一切禮儀惟日皇刻將巡視北邊約計須至九月方可回都恐英皇孫至日未能進　日廷也 
[保險新章] ○上海保　險之各公司前數日集議因行海各船用人太少不免誤事故定一新章自議之後如有出海諸船用人不敷者該部予保險云此亦居安思危之道也 
[漢陽輪船修竣] ○麥邊行之漢陽輪船與怡和行之公和輪船相撞各有損傷公和輪船早已修治先竣　經列報漢陽輪船因工程較鉅直至前日始行告竣下水試行其船中之水鍋等物皆係新製殊覺渙然奪目云 
[普門被火] ○西湖名勝以三竺爲最而三竺之勝則尤以上天竺爲最按上天竺名法喜寺係奉　勅建寺中產業甚富出息尢鉅香火之盛亦爲浙省之冠其大殿上出息則以香錢爲大宗聞此錢不須勸募但設巨櫃於拜墊之前任人自投或三四文或六七文多少不等若嘉湖蘇松各路香客每來一起必數十人或數百人總投以數十文百餘文無一遺　是以自朝至暮投者不絕寺僧於每晚啓櫃但得散錢傾入叵籮不暇盤數惟以巨秤秤之書明某月某日計重觔兩若干編號登簿將錢舁入總庫收藏須俟二三四月香市過後然後邀集多人逐日盤數再按各房分派每歲香市可積至五六千串卽此一事其富可知寺中僧衆約百餘人除主持外餘皆各分房頭各有產業起居服用儼然素封之家六月初六日二更後忽報寺門外失火衆卽驚起奔救見火由篆雲房而起黑烟冒屋烈炬騰空眞有不可嚮邇之勢是處旣無水龍更難撲滅霎時延燒隣屋順風直下撲入對面如拉朽摧枯勢不可止衆見普門將焚爭先上前拆卸奈火已撲面而至直燒至普門外腐乾店始止其時已三更三　矣按寺門至普門約隔五六十間門面計共焚去房頭四家共屋宇八九十間店鋪居民共三十餘家總共焚去百三十間之數其四房頭曰篆雲　　 
 
 

Page 2

 
 
房曰張仙　曰東友房曰竹雲房其火係由篆雲房而起緣有一沙彌捕得一絡緯　歸置籠內忽爲逃出因燃巨燭四面照尋不期壁間掛有元寶數百付頓爲燭火引着直透樓板迫經呼救則已無從措手矣沙彌爲烟悶倒卒遭焚死年十六歲人爭惜之傳聞寺中向有定例若普門未造則各房屋舍皆不能動工故現在各房集資已先將普門營造云 
[福壽兼臻] ○前江蘇藩司應方伯之太夫人聞於六月廿二日子時仙逝太夫人福壽兼隆頤養備至人倫之盛海內榮稱所奇者方伯之如夫人某氏爲太夫人侍疾者數月於茲太夫人去世後僅隔一時許疾終亦可謂不謀而合矣 
[寍郡火災] ○上月三十日已刻寍郡西門外布經房范姓門內絲線作一學徒以亂絲燒茶火落柴堆迨覺察急圖撲滅火已穿上板壁勢不可遏頓卽煙燄漫天及各水龍聞警馳救已焚去樓屋二進約計二十餘間云 
[妙手回生] ○甯地湖西三聖殿跟有洪某者係遺腹子年約二十餘母愛之如拱璧近患傷寒火症唇舌枯黑投以寒凉之劑罔效勢甚危殆其母叩諸近處王醫醫命服雪水遂將所藏一埕取出先以一杯與服病人大覺爽快卽强奪盡飲踰時僵臥牀上氣遂絕惟胸腕尚有餘溫其母且悔且哭張皇無措適有世醫姚南舟在隣家診病洪之母舅趕往伏地求救姚初却之繼因固請不已允許而往按四肢已冷如冰切其脈尚存一絲於是命取麝香數錢艾一團覆於臍穴以熨斗熨之又以蒜頭搗爛貼於足底少頃便通呼吸四肢漸和陡聞腹中轆轆吐出淸水數斗病亦霍然一家轉悲爲喜咸頌姚醫再生之德云 
[奇冤得雪] ○冮右來信云某縣楊甲者家世本業儒甲生甫期歲而失怙母氏育之飲氷茹蘖垂二十年藉紡績以度日當甲數歲時氏令其從師授讀奈家貧不獲卒業攺而習賈爲徒於本邑某布舖離家約七十里之遙本年端節後舖中生意稍寬乃請假回家視母居數日氏仍命之往舖甲乃負　獨行囊中有隣人寄購物件錢數百文洋蚨兩枚詎爲同堡無賴子某乙所悉思奪其財不得不併斃其命至是乃持擔竿攝鐮刀僞爲樵採也者繞道出甲前於所必由之路林深樹密處坐以候之俄而甲至乙便漫言談笑出甲不意以擔竿自耳後橫擊過去甲猶負痛反身掙扎乙更出鐮刀亂斫登卽氣絕乃搜其錢洋移屍　中方以爲神不知鬼不曉可以放心無慮矣豈意纔旬日而案卽破盖甲被　後越四五日舖中見其未回寄信來催氏接信愕然趕緊請人尋覔查無蹤跡乃自往詢訪情形帶一老媼爲伴路經乙行刦處忽腥風一陣出自林間　觸欲嘔因席地稍憩昏聵中似見有帶血長跪道左以手指示林內者驚悸而起問媼則一無所聞見媼因慰氏曰汝心病也諒不至　此憫凶乃事偏湊巧適乙父荷鋤過此亦瞠目呼曰何來臭穢逼人氏亟答曰然我亦有聞得弗卽我子被野獸　斃於此請爲我入彼深林覔之感且不朽乙父不辭挺身直前蓋亦未知子之行兇也旣入見有橫澗探首聣視果赫然甲屍似坐其間者氏乃親往方呼甲名見屍七竅血流不覺失聲大哭事遂驚動一堡男婦紛至莫不詫爲得未曾有旋有里老輩出一面勸氏休息一面集議其事以爲報官則地方實受其騷擾設兇手未　而差役遇事攀誣假公濟私從此不得安靜矣因更使人說氏以尸經尺量卽不能再轉輪廻云云於是氏亦幾不自主已聽備棺將殮矣甲之堂叔某庠序士也夜行抵邑商於其族某紳紳瞿然曰是安可聽兇惡逍遙事外而令死者抱憾無窮子旣不爲羣言所惑而惟尸母到案一節是慮吾當爲子謀之因卽　之見官面請臨騐日准該氏遣抱遞詞不行傳案官固廉明吏俯如所請隨帶刑仵數人自備餱糧而往騐得致命傷至十餘處之多當場　格飭差緝兇事旣畢將回傳舍矣時觀者雜遝乙亦在其中惘惘若有所失見人輙欲耳語忽向地保私問該保因受責正當氣忿不暇細聽但覺可厭遽厲色疾聲喝之勢將揮以老拳乙不校反雙膝跪下遂爲官之稿案門政所見急令差帶往問官以事大可疑停輿訊問乙則形似昏迷漫曰汝已知何必言但我亦非與彼有仇不過一時爲錢財動心耳官聽此語隨命上鎖帶回鎖旣加頸乙又駭愕而似夢醒曰我先說甚話何爲鎖我差有喝之曰汝殺人尚欲狡展乎乙始面如死灰惟歎氣而已是夜經官推鞫遂盡吐其實案卽定一時見者聞者莫不訝爲奇特云夫報應之說雖世儒所不言然六經具在聖人並未言無鬼則夫事旣可據復足爲世人鑒戒者亦奚必力持阮瞻之論也哉 
[楊郡大風] ○上月二十三二十四兩日大風從西北來午後又轉西南城內各家天棚多半隨風吹起其竹架之凉棚則飛舞於天半吹失不知去向有至數里外而落於城河者半空中有如五色蝴蝶飄颺則皆婦女小孩之色衣成襲直上城中之草屋吹揭不過十分之四城外則十有七八若西北鄉則有一莊如洗茅龍滿天七里甸龍尾田一帶尤爲利害他如江中海面之船遭難者更不可勝計每逢炎夏大雨時行風暴原多然從未見如此之甚者當日有揚州西山鐵牌甸村人張貴才之妻某氏因風大作用大草索牽屋索方扣緊身在索內未出屋已吹揭數里外將婦帶去捽于陳家大　昏不知人遂致淹斃不知確否張爲卞中丞佃戶俟訪實再錄 
[車路續聞] ○上海創建車路一節諸西人會議有言便有言不便而言便者多此已列報刻聞本埠各國領事亦經酌議致書於工部局云此事業經悉心　酌亦與貴局之意相合云然則車路之建其將有成與 
[兵頭接任] ○英國拉不暈兵船調派英水師提督兵船上之兵頭哈格司前來接管已列前報茲悉前日日本公司輪船到滬哈格司業經附輪而來不日卽可接手矣 
[兵頭自盡案訊結] ○前日英副按察司傳訊拉不暈之兵頭施各忒自盡一案遍詢各兵頭及水手人等均云該兵頭因與和衆涉訟一節連日鬱鬱不樂頗有痛心疾首之意故致突然自盡云云衆口一詞故按察司商之同去檢騐之三人以爲施兵頭之死實屬與人無涉云 
[浮屍招認] ○英租界鐵路大橋東首河內浮一女屍年約三十歲左右身穿藍夏布衫藍夏布裙耳帶銀環昨午前由巡街捕見之知照三圖地保往看察無傷痕身畔有洋蚨二枚卽訪招屍　認領未知能查到否也 
[控被拐女] ○法公堂據花烟館　李張氏卽阿囡控稱有十四歲之女兒被鴇婦阿二於五月二十九日拐去不知所往求爲究追翁太守　五月杪被拐因何至今方告據稱一向不知爲鴇所拐今有同伴金林向我說知故始投訴翁太守准詞飭傳阿二於禮拜四訊理據阿二供名陳陸氏李張氏及金林均在我處作夥李張氏之女日自挈領何能誘騙實係串合誣告太守問金林何在答稱現在烟館太守着阿二交保令帶同金林到案聽候覆訊昨太守臨捕房時阿二偕金林投到翁太守問之金林則語言吞吐答非所問詎陳陸氏自爲能言插口供稱李張氏在我處爲夥計取去帶擋洋三十元金林亦在我處取去帶擋九十元今彼兩人欲賴帶擋故串通控告李張氏不肯做生意前日有客睡於牀上伊尚不欲翁太守聞言大怒謂爾開何店而用夥計此處何地敢信口胡說聞爾聲名甚著據今看來眞係女中光棍定予重辦仍着交保出去令今日同投公堂再候訊理　 
 
 

Page 3

 
 
[揑信行騙] ○前有年僅八九歲之男　名王阿順在路啼哭稱被人拐出不能歸家由地保遂往英會審署陳太守飭暫發棲　所留養旋詢得　孩原籍浙江烏鎮家有父母父在石門營生署四涇鎭分司某係其親戚太守隨飭差將孩送至該分司署俾轉送回鄉有流民嚴龍生因患病在棲流所醫養悉知其事病愈出外竟揑造公所信函往石門騙孩父云孩巳被人價賣由公所司事領回代墊身價洋二十元令我前來索取孩父給嚴洋二元錢三千文作爲川資令其先回謂俟書至上海問明緣由再行照數寄洋嚴不復能使計取其錢洋而去今陳太守接到某分司信大怒立卽飭差緝拿嚴龍生旋拏到於前日晚堂庭訊嚴供因從杭州回滬路乏資斧順道至石門向孩父商借盤川並未揑信行騙太守以嚴尚敢飾詞朦混情更可惡　喝責嚴一百六十板荷枷三個月發棲流公所示衆 
[押禁賭犯] ○巡捕解送賭犯王阿方至英公堂並起到賭具錢文請究王稱爲米店生理因看賭被獲捕稟伊等聚賭多人見我至均卽逸去惟追獲王阿方伊係搖寶者陳太守隨判押王三个月賭具銷毀錢充醫院經費 
[獲賊得贓] ○包探沈阿德至英公堂稟稱董良仁王洪貴　投捕房報稱失竊單夾綢縐衣十餘件今緝獲曾犯竊案之張阿榮搜出押票吊取固係董王二家失物今將張解案失主亦均傳到請理董王二人供與相同該竊犯張阿榮俯首無詞押舖三家請追押本陳太守判張阿榮押六個月贓交失主領去各押舖所押係竊贓質本無償 
[控告匿妓] ○本月初一日報列求判從良一節湖北妓蘇大寶係投英公堂喊冤當經陳太守准詞將該妓暫發官媒收管候提人訊理乃人尚未提而禮拜四法公堂有湖北婦張賴氏遞呈訴稱有女兒被應文翰邀坐馬車一去不回當到其家索人詎彼家稱應文翰亦未回家已經數日轉着我交人旋探知女被應藏於家內爲此投訴求理翁太守謂人旣在伊家何不扭送諒係傳聞之言旣　邀坐馬車一去不回當訪查馬車雇自何家車行問其在何處下車卽有下落始可究追張賴氏叩謝退出昨晨翁太守臨捕房時張賴氏滿臉血痕投稱昨至應家正與應相値向之索人豈反逞兇將香爐擲來致傷頭面隨鳴捕將應交案求究翁太守詰之應文翰據供湖北漢陽縣人兄在滬地法租界永安街開設裕長泰雜貨行依兄作夥前月二十三日因事赴鎮江昨始返申張賴氏卽來吵閙幷將我堂中物件打毀香爐亦碎伊卽自取碎香爐片劃傷頭面誣爲擲傷初時我毫無頭緒不知究爲何事詢問方知索女但我並未邀坐馬車更無藏匿之事惟聞人言英公堂有妓喊冤業奉發交官媒候訊云太守得供之下　候函詢英公堂再辦應文翰暫着交保云 
[持蠻分貨案續聞] ○昨報持蠻分貨一案翁太守原斷謂乾德泰卽眞係漏捐亦應報貨捐局辦理何得擅將白蠟攤分着六戶各將蠟交還乾德泰聽候查辦兹聞悅來祥攔截之時乃係野　巡丁所爲致生　端况旣屬認捐逐月輪納則是貨盡屬報捐之物何能指爲偷漏據此而論悅來祥固屬不合惟聞七戶逐月祇納捐十三支半其銷售出口及運往內地者旺時竟有千餘支及數百支云 
[更] ○前報蘇垣洋燈失愼條內謂燒至公正店止兹悉非公正乃永盛醃臘店也店號傳訛合亟更正 
[題友人梅花帳　調寄南鄕子] ○淸影自　陳倩向香衾索笑頻贏得羅浮幽夢穩巫雲深鎖銀屏一度春　蘭麝幾曾焚暖襲微薰錦被温翡翠鴛鴦潬不管銷魂五更淸絕未眠人[  鐵心花農甲喬倚聲]  
[階鳳里友人游篆香樓賞玉蘭花] ○璨璨玉蘭花　檂遠囂俗輕紅含餘滋薄粉散微馥携手赴瓊林　內有一樓係文質夫漕帥題瓊林在望匾額　擥衣坐禪屋持此欲貽誰採之不盈掬日暮淡無人檀心對修竹[  鐵心花農未是艸]  
[漂母祠] ○古祠高塚近湖村楚漢興亡舊跡存行路至今談漂母當年曾此識王孫饑窮豈望千金報豪傑殊深一飯恩呂雉凶殘誅國士夕陽誰復弔　原[  古歙吳申喬待定稿]  
[題珊樵伯兄集古印存册頁] ○管城隊裹一枝鐵生來不怕金與石寫出魚鳥科斗文千古萬古不磨滅小李將軍磨盾餘搜羅　嶁神禹碑　毫鏤簡不足奇更把銀鈎鐵畫付之壽山芝去年得此練江濵市頭一笑解南金殘篇斷簡裝成幀爲問後之嗜此者誰眞會君之意識君之心嗚呼紅羊浩刧欲漸換世事茫茫滄海半安能一邱一壑一林泉與君荷鍤誅茅結個烟霞伴[  涇川正卿弟潘燾拜稿]  
[和鐵心花農原韻] ○百戰勛庸際盛時如公已足慰親慈飛黃騰白看超舉泛綠依紅漫蓄疑儘有棣華聯客興莫將萍水檕相思敬亭山色皆圖畫付與詩人日詠詩[  鳬山長朱錫杰拜稿]  
[送申喬總戎之宛陵] ○征程容易又明朝手折梅枝當柳條名將能詩形矯矯江城如畫望迢迢交緣情性成千古獨擅文章駕六朝無盡相思留後約彩虹欲倩架雙橋[  大濳山樵省三氏未是草]  
[題惜餘生小像] ○妙煙淡粉筆淋漓貌出英雄絕世姿翠帶錦裘珠勒馬霸橋雪夜獵歸時[  筍灘釣客詠庚待定稿]  
[香奩禮　集隨園詩話句] ○　櫳寂寂閉春愁吟罷伊誰共唱酬應是仙郎懐別恨未曾却扇怕花羞　梅花對我一枝開九十春光暗裹催形跡怕教同伴妒無人知道相公來　微雲隱約隔銀河寶帳流香散綺羅不識彭郎緣底事笑時偏少默時多　好花今復爲誰春有意含香待主人無限深情羞不說　郎見面不相親[  天都又一村漫集]  
[和懐蓮館主留別原韵] ○花自芳菲艸自齊前山有路認高低無情只恨江頭柳不肯留春送馬蹄　春風吹去別情多只有黃鶯不放梭織得洛陽三月錦隔江應聽柳頭歌 
[上虞墨淸女史未是艸]  
[輓冠春郎轉] ○手足悲搖落如兄竟不留星沉刋水曲月冷鳳山頭患難思當日山川感舊遊靈帆難得見血淚洒瓜洲　申喬稿 
[奏叅營員疏] ○奏爲風聞武員貪劣各蹟　　飭認眞查辦以儆官邪而肅戎政恭摺仰祈　聖鑒事竊維時事多艱以整頓營伍爲要務　朝廷焦勞於上諄諄訓誡不啻三令五申無如各將領視爲具文日久生玩甚至　鄙淫佚肆無忌憚營伍之壊亦太甚矣如江西水師統領萬里暄素善鑽　現在志得意滿不理營務出入乘坐緑呢大轎前後呼擁如督撫然所管船隻八十餘號船勇月餉每名三兩六錢該員每船扣勇一名每月放餉又皆减平發放並借春秋兩巡查哨爲名收受各營規禮及一切供應各營官又向各勇攤派　勇丁所得無幾矣且復大開賭局凡左右中三營帶勇各員無不入其局中卽在省候補文員亦多赴局且轉相效尤又各開小局一唱百和舉國若狂敗壊官常莫此爲甚又江西南贑鎭總兵王永勝原係匪黨投誠在任以來惟以演劇飲酒囤積販運爲事且慣狎優伶幷貪買民間女子入署經旬累月之後又將女子轉爲販賣習以爲常貪淫無忌一至於此該二員名爲専閫大員實屬衣冠敗類上蠧　國　中玷官箴下傷風俗顧猶令其整頓營伍是猶抱薪而救火也擬請　旨飭下江西巡撫臣李文敏嚴密詳查據實叅奏庶武員知所儆戒而戎政可期漸肅矣臣旣有所聞　安緘　 
 
 

Page 4

 
 
默謹恭摺具陳伏乞　皇太后　皇上聖鑒謹奏 
[光緒七年六月二十三日京報全錄]  
　　宮門抄○　旨兩道錄前○發抄　旨四道○直督李　奏修培各堤酌挑淤灘緣由片○又　奏揀補知縣摺子○豫撫涂　奏甄別各員片○將軍岐等　奏特叅原解各官議處摺○直督李　奏請　頒匾額片○又　奏請　頒匾額片○將軍岐等　奏徵收木稅銀兩並開費數目摺子○六月二十三日禮部宗人府欽天監正紅旂値日無引　見○　先副將姜飛龍謝　恩○廂紅蒙奏派稽查備查　壇廟之大臣　派出璟德明魁敬信○召見軍機○發抄　李鴻章奏臬司方大湜等委署藩司等　奉　旨知道了欽此○又保定守馬繩武丁憂遺缺委正定守恭釣署理奉　旨知道了欽此○崇綺奏承德守裕長俸滿請留任一年奉　旨著照所請吏部知道欽此○劉坤一奏兩淮人員過多請停分發三年奉　旨該部議奏欽此　○○李鴻章片　再保定府　之瀦龍河上承唐沙滋之水會祁州三又口經安平博野蠡縣高而入西淀北河亞於五大河而水性湍悍奔騰盪決往往冲嚙民田臣於莅直後已飭修復南北兩堤逐年加修督民防搶　查蠡縣社甲公堤高陽駱駝灣一帶河身淤曲南堤卑薄盛漲團丁村　城村堤根內有水坑串溝均卽塡實王氏坆歸還村串溝密築土格二十五道布里橋以上北岸淤灘一叚遮蔽橋孔阻遏河流挑去上坎長六十丈下坎長八十三丈寬五丈至十五丈深一丈曁將橋座加寬升高共需工費銀二萬兩又前修任邱千里堤所以分格河淀保衛田盧極關緊要上年大汎間被冲刷今自白石碑起至里長灣止間段湊長四千五百八十餘丈照舊式培成底寬五丈頂寬一丈高九尺並於險要處添做埽工一千二百十餘丈計需工費銀八千餘兩均令該道葉伯英駐工認眞督辦堤皆層土層硪築厚一尺打成七寸錐不易入統於五月十八日工竣飭候補道史克寬前往量騐各工丈尺有盈無絀做法亦甚堅固所需工費係於賑款內撥給招集附近窮黎以工代賑除截數開單　報並飭實力防汎外所有修培蠡高瀦龍河南堤酌挑北岸淤灘並修任邱千里堤工竣緣由理合附片具陳伏乞　聖鑒謹　奏軍機大臣奉　旨知道了欽此　○○大學士直隸總督一等伯臣李鴻章跪　奏爲沿河要缺知縣揀員調補恭摺仰祈　聖鑒事竊查靑縣知縣江貢琛升補景州知州業經吏部覆准坐光緒七年三月初六日行文歸三月分截缺所遺靑縣知縣旂民雜處政務殷繁兼管南運河堤工係冲　疲難四項沿河要缺例應在外揀選調補據藩臬兩司詳稱在於選缺知縣內逐加遴選非歴俸未滿卽人地未宜一時　無合例堪調之員惟查有故城縣繁缺知縣鮑增澍堪以調補具詳前來臣查鮑增澍年五十四歲江西南城縣監生道光二十九年由東河未入流因廻避攺分北河歴著勞續保升知縣題補今職光緒六年四月到任捐免歴俸在案該員辦事實心才可治劇以之調補靑縣知縣　堪勝任雖靑縣故城同一沿河繁要但靑縣係冲煩疲難四項相兼較之故城縣疲難二項尤爲緊要例准聲明調補該員任內並無審案徵糧緝盜已起降革叅限處分現係　調毋庸核計罰俸銀兩仍將叅　案件開册咨部銜缺相當毋庸送部引　見至此缺應以光緒七年四月初一日起限前已咨部展限所遺　城縣知縣繁缺容另揀員請補理合恭摺具奏伏乞　皇太后　皇上聖鑒勅部核覆謹　奏軍機大臣奉　旨吏部議奏欽此　○○涂宗瀛片　再查定例道府人員分發到省試用一年後例應核實甄別　因通行遵照在案茲查有河南省分發試用道鞠成霈現年三十四歲直　順天府通州人於光緒六年六月初九日以道員分發到省扣至七年六月初九日試用一年期滿又河南分發試用知府丁道昌現年二十八歲安徽合肥縣人於光緒六年正月二十一日以知府分發到省扣至七年正月二十一日試用一年期滿又河南分發試用知府王夢熊現年三十八歲直隸成安縣人於光緒六年二月初六日以知府分發到省扣至七年二月初六日試用一年期滿據藩　兩司甄別會詳前來臣逐加察看試用道鞠成霈年力壯盛才有可爲堪勝道員之任試用知府丁道昌年力正壯辦事穩練試用知府王夢熊年力正强才具明練均堪勝知府之任應請一併留省均俟部選缺內有升調二項所遺缺　扣留補用相應附片具　奏伏乞　聖鑒訓示謹　奏軍機大臣奉　旨吏部知道欽此　○○奴才岐元　林跪　奏爲秋審發回囚犯中途脫逃卽經拿獲請　旨將押解及簽　不愼之原解各官分別議處恭摺仰祈　聖鑒事竊查前據海城縣知縣徐廷蘭稟報據岫岩州巡檢兆齡面稟該　押解岫岩州秋審絞犯彭蟻醒尹世城二名赴省審　於本年四月十八日會審　回二十一日傍晚行至海城縣屬湯岡子地方在店住宿至四更時該絞犯彭蟻醒砸壊刑具乘間脫逃現將尹世城一犯解回該州　禁一面跟蹤追緝等情具稟前來當卽批飭　緝正　摺叅奏間復據岫岩州知州烏勒登額稟稱該巡檢兆齡因犯脫逃卽督帶原解丁役晝夜追緝於四月二十三日跴至盖平縣屬千馬嶺地方將逃脫彭蟻醒拿獲解回該州訊供據稱　係長罪　間脫逃解役人等並無賄縱情弊逃後亦　另犯爲匪不法情事稟請提省訊辦等情奴才隨卷杳彭蟻醒因向郝洛五　　不給反被詈毆用夾刀將郝洛　砍傷身死依鬥殺律擬絞監候　題部覆　人本年秋審由奴才等擬以緩决之犯前因脫逃被獲照例應攺情實該巡檢兆齡於押解秋審囚犯並不加意防　致被　間脫逃雖於三日內親督原解丁役卽將該犯拿獲　屬疏忽仍應照例叅辦相應請　旨將岫岩州巡檢兆齡革去頂戴　爲革職留任四年無過再行開復至岫岩州知州烏勒登額簽差不愼亦有應得之咎應請交部議處除將兆齡暫行撤任委　　署連解役人犯一併提省飭發　局研審實在有無鬆刑賄縱情弊按例　辦外理合恭摺具　奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○李鴻章片　再據大名鎭總兵徐道奎大順廣道劉盛藻稟稱東明縣高村李連　黃庄等處各建有　大王廟上年高村黃堤漫口河流南趨竟有攺道之勢經地方官紳　誠　　遂稍稍北移得以尅期合龍自去冬至今各處險工迭出雖仗人力挽回實賴　神靈默助化身時現衆目共覩洵能禦灾捍患有功於民現在大工告峻　請　賜頒匾額等情合無仰　　天恩俯准　頒發東明縣高村李連庄黃氏三處　大王廟匾額各一方由臣轉發該鎭道　謹祇　　　懸挂　答　神庥而順輿情理　附斤具陳伏乞　聖鑒訓示謹奏奉　旨巳錄　○○李鴻章片　再據平安縣知縣劉垂蔭詳　同治十一年夏秋之交滹　及滋唐沙河同時盛漲由祁州軍洗村決口直　該縣城內又値大雨如注堵禦無方人心惶恐卽經官紳虔禱南門樓　關帝及南門外　滹沱河神廟頃刻水退　止數萬生靈咸得保全　北門外　龍神廟每逢亢旱禱雨立應均屬禦灾捍患功德及民現在廟貌重新據紳民　請奏　　頒賜匾額前來合無仰懇　天恩俯准　頒發平安縣　關帝廟及　滹沱河神廟　龍神廟匾額各一方由臣轉發該縣敬　祇　　　懸挂以答　神庥而順輿情理合附片具陳伏乞　聖鑒謹奏奉　旨巳錄　○○奴才岐元　林跪　奏爲東邊外徵收六年分木稅銀兩並開支經費數目恭摺仰祈　聖鑒事竊查東邊外木稅前經飭派東邊道督率　　設局稽徵所有光　五年以前徵收數目均經先後奏報在案茲據東邊道陳本　詳稱光緒　年分總分各局統共徵收木稅庫平　銀五萬一千五十八兩八錢二分四厘一毫一絲除照章開支一成經費外實徵歸公銀四萬五千九百五十二兩九錢　分一厘六毫九絲九忽提存道庫備放兵　各欵並聲明此項木稅因邊外木植砍伐日久逐漸稀少碍難酌定課額仍　儘徵儘解等情詳請奏報前來奴才等　加查核數目相符　咨明戶部　理合恭摺具奏伏乞　皇太后　皇上聖鑒謹　奏軍機大臣奉　旨户部知道钦此 
[浙省撫抄] ○六月二十七日委署乍浦恊副將陳旭由浙西來省稟見謝委卽　　任杭　事兼乍理事同知英由紹　購辦黃茶完竣回省銷差　前署諸曁縣潘康保交　回省　補用縣程熙增稟知藩司軍需局會委管解巡防北　經費差　前署武　典史朱鏞　事回省稟到　候補縣丞吳佑孫稟知藩司委催提德淸欠解地丁銀兩　叩辭　○二十八日題　玉環　左稟知赴楚查硝磺　叩辭　補用同知蕭允文稟知厘捐局委艮　門絲捐　叩謝　知縣胡培元稟知飭知籌解西征恊　蒙　補缺後以同知用叩謝何兆愷稟知給咨赴都引見叩謝卽辭　○二十九日補杭通判陳稟知藩司飭知赴任叩謝　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
