# 1934 - 42 - 4908559

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏　生碼洋三元二角○資治新書碼洋一元五角○潘頣福咸豐朝東華錄實洋一元三角○　益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[説勤]  
　　傳曰民生在勤勤則不匱誠以有人必有事有事必有爲然非勤烏足以有爲非有爲烏足以成事勤之時義大矣哉蓋一人之身象乎天地天地之運無一息之停天地之機無一息之滯所以二氣相感萬物化生消長循環周而復始使日月一日不運行則人間一日無晝夜矣人亦猶是也人不能一日無事卽不能一日不勤一日不勤則一日廢一事不勤則一事廢猶謂不過一日也不過一事也不知一日之廢卽竭數日之力已不能補之卽能補之則此數日中不更形揭蹶乎一事之廢卽分數事之間已不能兼之卽能兼之而此數事中安保無窒礙乎是以上之建功業下之謀衣食精之課學間粗之求積蓄要無不從勤字入手亦無不從勤字得來朝廷設官以治民無論士農工商皆以官統之昔人云天子能以一心察天下之幾不能以一身兼天下之務任之庶官而已不可使曠非無其人之爲曠非其人之爲曠也一官曠則一事闕矣記曰四十强仕夫曰强仕以其才力聰明當强壯之時事事可以能勤也故官而勤於考察則僚屬吏胥目無蒙蔽作奸之患官而勤於案牘則訊問訟獄自無延擱拖累之虞如是而官之能盡其職與地方之得以受官之福皆勤之一字使然也朝廷雖以清愼勤三字爲官箴似勤尚不足盡官之能事不知清而不勤廉吏可爲而不可爲未必能興地方之利愼而不勤公事當爲而不敢爲未必能除地方之害似勤足以賅清愼而尤爲官之先務也至於士人讀書則尤非勤不可一物不知儒者之恥所謂日知其所無日無忘其所能者斷非一朝夕之故苟日日勤而一日不勤則一日之怠心已中之一日勤而一刻不勤則一刻之怠心亦中之雖養藏游息各有其時要不能無閒暇之候不知隨處皆學問隨處皆閲歴庶不致爲無用之士達而在上可以有功於民物窮而在下不至無補於身家若工商之謀利農夫之力田則又不僅用心而并須用力若何而使器物之精良若何而使經營之得利若何而使西成東作之無愆亦有不能一日不勤一刻不勤之勢工藝之精商務之旺農事之講求未有舍乎勤而可以謀别法者也由人而推之家由家而推之國一人勤則一人可富强也一家勤則一家可富强也一國勤則一國可富强也合一國之士農工商各事其事各勤其勤而其國尚有不富强者未之有也今中國貧且弱矣而所以貧且弱者皆以不能勤故也探其不勤之故其在官塲啓夤緣之習開奔競之風酬應之紛煩費用之浩大爲問簿書錢榖能者爲誰撫字催科身親有幾一切皆屬之幕友家丁凡事不出差役胥吏官之耳目若爲所蔽官之手足若爲所束甚有欲勤而不能勤者此官塲之敝也而士人以科名爲重其奮勉之意自宜日進無如近世士習日偷爲已者少爲人者多説者謂皆受詩賦八股之害故博通經史者少不知詩賦八股斷不能舍經史者也卽謂精於詩賦八股誠無所用然爲問一邑中精於八股詩賦者能有幾人當時不知詩賦八股之無用而勤於讀書者尚少而今則咸知爲無用恐并將經史而廢之矣説者謂現在廣興西學不患其廢特患其不能廢耳不知旣爲中國之人豈能不學中國之學苟怠荒中於人心卽習西學亦不過襲其皮毛淺嘗輒止其弊將與中學等耳此士子不勤之弊也至農與工商則更因循自誤苟且自安昔人云業精於勤荒於嬉固不獨爲學者言之也近來風氣日薄人心日惰卽下及鄉里之人亦多嗜好而他何論哉合中國四萬萬人苟能各自勤奮則轉弱爲强轉貧爲富亦轉瞬間事否則恐不止於貧弱已也有轉移風氣之權者其亦能勤於民而使各勤其勤乎則勿謂貧弱之有由而竟富强之無術也 
[大利讓人]  
　　南洋新加坡埠叻報云四川富於礦產火油之井幾於遍地皆是土人謂之燃水甚厭惡之然苟有人焉爲之采取製煉則其用旣宏其利自大去年法國礦業偵探隊從安南雲南貴州至蜀探得產火油之處如是之多地利所在儘可廣濬財源爰集同志至京向中國政府禀求開採聞政府已有允許之意如果屬實四川地面之廣火油來源之盛可駕俄美而上之將來中國之富計日可待惟惜如此大利旣已生於中國何又甘讓與外人耶當軸者盍三思之 
[專利難准]  
　　香港中外新報云機器製造事半功倍邇來中國風氣漸開多有倣行西法者粤垣蒲茂才莢瑞擬在省城招集商股延化學名師創造洋式糖麫以挽回中國利權按西例有能獨出心裁製成一藝者繳呈商部查騐果可以行則予以年期外人不得倣造茂才以機器造糖麫爲粤省首倡因援例赴番禺縣具禀存案請禁别人製造以免魚目混珠縣主批示云據禀該生等創辦洋式糖麫曾經聘定化學名師湊集資本擬於濵海地面設局開辦等情係爲挽回利權振興商務起見事屬可行惟該生等資本曾否湊集究竟定於何處設局著卽另行明白禀覆以憑詳辦至泰西各國製造得一新法原准其人專利一二十年亦無准其永遠專利之事况洋式糖麫僅係仿照西法製造並非該生等自創新法豈能自專其利旣不能因此而禁洋貨之銷流又豈能因此而禁别人之仿造且該生等自設一局不許他人照辦則局面甚隘斷不足以敵洋貨何能收回利權倘該生等所造糖麫如能精奥則不必明言專利而人自必趨之卽如省中陳李濟之丸藥店長盛之烟絲店其生意實爲同行各店所不及固不必由官禁制而彼已自專其利矣所請永遠專辦之處應毋庸議保領附 
[衡陽試事]  
　　益聞錄云提督湖南學政江建霞宗師標於去冬十二月十六日取齊衡州府屬生童分期考試文駕自郴桂兩州考竣後按臨衡郡時當歲尾瞬卽年頭宗師跋涉不辭努力考校一以羅致人才一以樂育士類遥想爆竹聲中可以占得人之慶矣 
[潤州臘鼓]  
　　鎭江訪事人云去臘十二月二十六日起天氣陰晦雨絲斷續滕六君亦時時戾止長途泥泞大 
 
 

Page 2

 
 
有行不得也哥哥之歎城廂内外大小鋪面均冷淡異常全無歲闌景象尤苦者經紀小民肩挑手挈更覺難覓生涯里恭居民蓬户深扃裹足不出此等景况殊爲近年來所罕見罕聞闤闠中人云去歲各項生意較之前年須折六成然此猶在未雨前之擬議自經陰雨連旬恐六成亦有不及之勢矣地瘠民貧江河日下蒿目廛市當深浩歎也 
[惡棍行兇]  
　　金陵采訪友人云新正某日鄉民某甲販鷄入城路經江寗縣署左近適與著名土棍某乙相撞乙借端怒詈甲亦反唇相稽乙恃其力大如牛挽甲之辮而捽於地飽以老拳傷厥頭血流如注甲正在搘拄間乙突打開鷄籠呼其黨取去鷄十餘頭及鷄卵百餘枚甲負痛呼號扭乙不釋旋同至縣署控訴縣主未及訊供卽經差役出爲勸慰責令乙照數折價賠償並然爆竹一千聲送紅布五尺爲之解穢甲始默默無言而去 
[譯東報記臺灣事]  
　　日本東京日日新聞云有林維新者爲臺灣土兵隊之酋長土兵旣潰林遁跡厦門刻下致信臺灣　其家屬附船内渡○客臘之初雙頂溪龍洞莊居民張晉祿突被賊匪擄去至初九日勒令以洋銀一千六百圓取贖家中人恐被戕害如數畀之張乃得逃命而歸王化未行斯民塗炭是誰之過歟○日本鴉片之禁極嚴顧臺灣士人無一不喜一燈呼吸者總督乃木氏希典乃於東歴本年正月二十一日下令大略謂民人之夙有鴉片癮者須領特許之憑方准購吸凡出售烟膏製造烟具開設烟館皆須先領特許之憑至鴉片粉惟製藥師及藥商方許販運然製藥師及藥商欲販鴉片粉亦須禀由官許不得私相授受其欲領特許文憑者應繳額金若干由政府裁定若民人旣領各種文憑轉給他人者治以有期徒刑罰鍰不得過洋銀五千圓倘未領特許之憑而將吸烟器具私行製造發賣或私煮烟膏出售及私開烟館者處以輕懲役之罪罰鍰不得過洋銀二千圓私製鴉片粉者處以重懲役之罪罰鍰不得過洋銀一千三百圓且旣已治罪罰鍰之後其物仍一律入官○東歴本年正月二十日總督乃木氏指定臺北縣屬之蘇澳舊港臺中縣屬之後壠梧棲鹿港臺南縣屬之東石港東港澎湖廳屬之媽宫特許各商人載運貨物出入 
[福海春聲]  
　　益聞錄云福建省垣北門外村農某甲年逾不惑膝下無兒擬詠嘒彼之星抱衾裯而綿似續遂於某日入城商諸媒氏媒正囁嚅以對適門外有赤脚婢行過年約及笄貌尚楚楚指以示甲甲首肯者再請爲設法媒謂此易事耳因邀甲至矮屋中某姓家見婢之主人翁告以來意請以洋蚨易之議許久定價一百四十圓於迎娶時交付甲信以爲眞措資而往思諧嘉耦孰知此本蟻媒騙局及甲付銀媒乃央一童男年與婢相若者薰香傳粉妝作新人納入輿中舁之而去甲肆筵設席賓客盈門迨交拜成親送入洞房卽出外欵留賓客華堂歡宴其樂洋洋斯時童在房中卽乘隙卸去簪環重現本來面目將花鞋投諸溪邊迅足而逸迨酒闌後甲邀賓入房作閙新房之舉則牀帳空空絶無影響尋至溪邊花鞋宛在疑其投水也相與嗟悼久之嘻此種騙計亦神矣哉○福建東關外鳳祥鄉某富翁之女許字蓮宅鄉某甲之子兩家相隔十許里去臘某日行合之禮旋筮吉偕新人歸寍叅謁外舅外姑匪徒見其妝奩之盛早已垂涎及抵晚而歸行至中途突出塗面匪徒數名手持白刃斫傷輿夫掀起轎簾拔取新人簪珥滿頭珠翠一掃而光小夫婦痛哭道旁適甲派人來迎方知被刼情由爰卽控官請緝○東街太陽巷係偏僻之區某日某紳子自親串家飲酒而歸醉眼朦朧突遇塗面匪人三四輩手持短刀將衣服盡行剝去並於槖中攫取銀表一枚某紳子服慄不敢聲張急足歸里面無人色匪類不戢其何以堪 
[厦客傳書]  
　　厦門采訪友人云客臘嘉平月下旬天氣和煦寒暑鍼常在七八十度左右輕雲薄霧淡日烘晴至除夕忽北風怒號峭寒砭骨寒暑鍼驟低至四十餘度几坐斗室中猶覺重裘不煖獸炭空燃街頭小乞兒凍死纍纍滿目皆是誠可慘也○新正初四日有一帆船滿載煤油開赴同安縣境半途忽遇大風舵工把持不穩船遂傾翻溺斃搭客六七人餘幸遇救而免○自奎樂峯中丞任厦門道篆時卽擬創設小輪船往來各埠至前歲之冬周子迪觀察分巡鷺島始准商人之請批示遵行遷延至今歲正月初七日始得行駛於同安石碼各處甚矣凡事剏始之難也 
[粤垣客述]  
　　廣東省城中西報云去歲新榖登塲而後各官倉儲榖之被鼠雀所耗者地方官添買以補之城内倉邊街有安平倉焉陸續買定若干擔雇夫挑運入倉不料臘月十二日挑夫某甲將榖百觔盜賣與小北門内撻子魚塘大興雜貨店事爲夫頭察覺禀報倉内官紳卽日將挑夫及大興店主拿獲解縣究懲○粤東盜風素稱猖獗前經大憲奏准凡獲大盜由縣府審明轉解營務處覆訊就地正法以昭炯戒增城縣著名盜匪黄波羅發及花縣盜匪張環之餘黨某甲等經營縣先後拿獲解省分收南海番禺兩縣獄次第嚴訊明確禀由大憲於去臘十四日飭南海縣提出罪應斬梟斬决盜犯陳亞庚黄亞海黄福林陳冠三周亞狗梁亞昭鄒安李亞登何植長等九名番禺縣提出盜犯黄波羅發姚劉勝阮美興等三名解歸營務處騐明正身綁赴市示曹處决○省城六脉渠道宣洩城中積水注至帶河以免途潦大吏以城中人烟稠密堆積淤泥糞草一經天雨瀉入溝渠是以定例遞年小修三年大修前於光緒二十年冬由統帶巡防榮李芷香直刺領欵督濬淤者疏之廢者補之露者蓋之民皆稱便兹者又届大修之期大吏仍札委直刺督近興工直刺爰會同南番兩縣主出示曉諭云奏留統領巡防營卓勇四品銜補用直隷州前任定安縣正堂李欽加同知銜署理南海縣事饒平縣正堂黄欽加同知銜署理番禺縣事陸豐縣正堂裴爲出示曉諭事現奉善後局憲藩憲札開照得省城六脉渠爲溝洫總匯與玉帶河相爲表裏必須疏通無阻方無污水積滯查光緒二十年冬間曾委現統帶巡防營勇候補同知直隷州李牧家焯領欵督匠大修一律疏濬現已時閲兩年有餘人烟稠密轉瞬春雨時行誠恐積潦難消穢恶淤滯易生癘疫自應仍委李直牧會同地方前往勘明六脈渠玉帶河如有淤塞之處乘此冬晴水涸召匠一律清理深通以利水道而安閭閻除申報兩院憲并札原辦委員統帶巡防營李直牧家焯遵辦外合就札飭札二縣卽便遵照出示曉諭會同勘辦其向由民間自行疏濬之渠亦應飭令各街坊一律修濬深通均毋違延切切等因奉此查六脉渠爲各街出水要道玉帶河又爲各渠出水總匯之區溯自頻年歲修一經夏雨仍多積潦推原其故良由省城地方人烟稠密各街溝渠穢惡　　任意倒棄以致旋疏旋塞兹本統領本縣等奉委前因惟期實力疏濬斷不稍事敷衍所有南屬六脈渠道自衛邊街中鄺家祠起由七塊石流水井仙湖街仙童橋穿城入玉帶河又自蓮塘街狀元橋交界出東水關止又自連新街起由雨帽街桂香賢藏馬鞍等街穿城入玉帶河又自旗地西華二巷廟後起至西水關陽渠口止又自周家巷閘門起由渠口匯流入玉帶河西止又自竇富巷擢甲里杏花街石橋起至大水關穿城出玉帶河止潘屬六脉渠道自司後街譚家祠文溪橋長塘街鹽司街入玉帶河又自東華里口土地祠起由貢院後塲東邊出城濠止以上六渠脈絡相通本統領本縣等各按街道如係官修均查照從前原定寛深丈尺挨次疏濬其有渠内磚石木板倒塌及磚石木板不敷應用另再飭匠添購修造其餘各街小巷尚有溝洫經由玉帶河而出者向係民修應候本統領本縣勘騐明確均照官修情形由民間自行雇匠一律挑挖該鋪户居民所捐經費或交官匠代修悉聽其便捐出經費若干懸貼長紅俾衆咸知如有貧乏之戶力有未逮者准其禀明酌給挑費至於六脉渠道經由之處間有在屋及有騎壓者仍照原道挑挖不得任意攔阻致悞全局尤不得渠旁另開新渠私圖便易此外玉帶一河爲省城出水總匯近來不惟污穢淤塞抑且河身日逼該民居或有私搭騎棲吊橋侵佔已久本統領本縣等并不計較應令查照從前原式挑挖自行設法修理以免阻滯倘騎塲吊橋因此傾塌亦屬咎由自取不准稍形齟龉至每日各渠濬出之坭均有工匠隨濬隨挑斷不致塞 
 
 

Page 3

 
 
阻門首有碍往來除俟逐叚會同勘明派委哨弁監工督同勇丁輪流嚴督工匠挑濬外合行出示曉諭爲此示諭城廂内外紳士鋪户居民地保人等知悉爾等務須查照向章實力舉辦毋得觀望推諉倘官修地方派出經理之人及工匠差保膽敢稍事需索准爾等指名具禀以憑懲治爾等民修各渠亦不得私行科派擾累致干查究不貸其各凛遵毋違特示 
[彝陵燈市]  
　　宜昌訪事人云前東湖當陽交界地方有流民滋事並傳言有哥老會人在内兹已拿獲數人經防營勇丁解押鎭署鎭憲已發交邑令審訊不知是否哥老會中人讞鞫時甚爲秘密不許外人擅入聽審故未探有確音至滋事流民不過迫於飢荒欲求果腹並不敢犯法作亂宜地居民無庸抱杞人之憂而爲之袵席不安也○民生困貧盜賊蠭起前届歲暮宵小更多每在僻巷小街乘間竊發幸有防勇四出梭巡更夫於參橫斗轉時擊柝之聲不絶於耳故妙手空空兒雖欲肆其伎倆而往往不能成竊然居人亦不敢高枕而臥想須俟新歲後此風當可稍息也○西人於南關後築一洋塲周圍樹木作藩鋪以細草爲各西人打毬玩耍之所塲内又建有隧道或有西人之殁於中夏者卽於此爲首邱之正去歲十二月二十三日有某教士之婦馭鶴西歸爰卽殯於是處素車白馬送葬西人絡繹於道欲觀西禮者約伴偕往闐衢溢巷亦頗擁擠也○西人之往四川游歴者多向鎭署借紅船或砲艇護送前往蓋以江面行駛之險藉以保護也去臘某日有某西人坐民船入川請借砲船護送又有坐轎由旱路前往者覺較往歲爲尤多○自昌和輪船在董市上面擱淺後上下輪船惟快利得利沙市輪船係屬尖底吃水甚深故裝貨不多快利係平底吃水較淺裝貸雖多無礙於事歴次上下水不過收水脚銀八九百兩或千餘兩而已此次下漢貨物大小約七千多件水脚約計有四千餘金以下貨皆貴重物也來往搭客亦幾無虚席之留皆因昌和不能行駛故利權歸於快利也刻下怡和在上海雇得拖船兩艘其一名五松其一不知何名駛至董市拖昌和往上海重加修整再行往來宜漢間兩拖船已於去臘十二月二十三日至董市惟未知於年内卽能拖往滬上否 
[物華樓數珍記]  
　　江西訪事人云江省公義和信局被脚夫張會林騙去銀物七八百金逃匿他處迭經南昌縣文芝塢明府緝追去冬張妻宗氏及族人張壽彭等狡賴悍潑反向信局索人兩造互控諸南昌府經江訒吾太守批示云張宗氏聽訟棍之言將男子藏匿令婦人出頭實屬刁狡可惡張壽彭等平空攔阻不允交贓卽不知情亦屬掯抗仰縣比交究追嗣又經代審委員楊明府覆訊以張宗氏聽人主唆一味潑賴藉騙巨贓實屬狡玩因卽責押以儆張壽彭等理應代爲調處膽敢蔽抗法所不容姑寛勒限十二天交出張會林到案如違比償不貸似此雷厲風行當不致奸徒終吞贓物而訟棍者亦知有所懲創矣○江省近數近來銷售呂宋票及小票日盛一日年盛一年上年春間復有所謂墨西哥票者流行於市銷售亦多耗費資財不知凡幾去冬南昌縣文芝塢明府新建縣孟紫卿明府會銜出示大略謂同治年間欽奉諭旨嚴禁呂宋票流通租界之外及内地各處其貼招帖售賣者罪名甚重嗣復奉旨重申前禁法律森嚴豈容輕犯所有省城内外招帖令其自行撕毁自後禁止售賣違者嚴究此示一出無不匿迹銷聲保全官民資財不少是亦塞漏巵之一道也 
[儲憲將臨]  
　　前署江蘇臬司江蘇督糧道兼蘇關監督陸春江儲憲於日前偕江寗藩司松鶴齡方伯乘某輪船赴金陵恭賀劉峴莊制軍新禧昨日上海縣黄愛棠大令悉儲憲事畢將回日内卽可到滬爰飭辦差家丁在碼頭准備一切 
[儲材學堂招考示]  
　　欽加二品銜隨辦南洋洋務督辦江南儲材學堂存記出使軍機處記名江蘇候補道楊爲招考事照得本道前奉督憲札委辦江南儲材學堂招選各省身家清白年幼聰頴子弟入堂分習英法德日四國語言文字俟語言文字精通仿照漢儒專經分習律例賦税輿圖繙書種植畜牧水利農器化學汽機礦務工程商務錢幣貨物諸學均由各洋教習盡心教授以期造就成材爲國家用查各省有志生童來館報名者有一百七八十名之多前經本道禀明督憲於去年十二月初九日起二十一日訖每日延見十餘人每人察看問話約十分時之久然後命題試以文理或屬對背書業已取得正取十八名副取二十五名尚未足額查上海爲通商最繁之區子弟潛心洋文者不少現定身家清白文理通順年十四至十六者准予投考如已習泰西語言文字者則年至十九亦准投考爲此示仰各該生童知悉爾等如願來堂學習須合以上所定年歲務各取保人保其身家清白冩具本人名條來西門内西倉橋西首陳公館報名於本月二十九日截止截止之後再行出示考試其各遵照毋違切切特示光緒二十三年正月初六日示 
[札發新照]  
　　本邑同仁輔元善堂向由臬司給照凡有以浮屍及路斃投報者准卽給棺收殮至歲杪將照繳還所有光緒二十二年之照刻已繳銷前日臬司已將新照札發上海縣轉給堂董矣 
[移請緝贓]  
　　去冬十二月某日西商耶松船廠中失去木若干株廠主投英領事署控告領事函致江海關道劉觀察請飭縣緝查上海縣黄愛棠大令奉札之下卽飭差捕等人務獲懲究 
[南市街談]  
　　江蘇海運局自開辦漕糧後陸續駛到糧船七十餘號總辦舒太守體元親至各船騐看以防米中著水○昨日馬路工程委員　森庭明府因浦灘一帶正當開築馬路所有大小各鋪户在灘堆積之貨諭令一併搬讓如敢違延定須懲辦 
[英界公堂瑣案]  
　　捕房捉賭已紀本報昨日早堂由何瑞福秦少卿沈金隆三包探將爲首聚賭之金阿香及賭徒陳阿　汪如昌曹餘亭邵東才陳九棠王阿生王阿亭王子香陳惠記孔雲記周福生陳阿四楊仁記李阿寳汪阿忠陳阿毛楊三元鄒復生蔡雲生金連生及賭婦王素貞方阿寳方王氏等男婦二十四名口解案禀稱伊等於前晚一點鐘時在大馬路橫街芹桂里聚賭經小的等查知報明捕頭協同中西探捕往捉共獲男女二十四人並賭具一副洋銀一百三十八元金约指四枚並在陳阿方身畔搜出對時表兩枚僞鈔票一紙計洋銀五十元並悉是晚係金阿香挑頭陳阿方則辦過數次且曾遞解今特解案請訊屠别駕逐一點名内有五人保出未到據金供是某烟間堂　因窮苦無聊貪得小利偶然挑頭一次陳阿方供寗波人俯首求恩連稱以後不敢再犯王如昌等或供尋友或供悮入王素貞等三婦則供因有丈夫史弟等人在内賭博故往找尋比欲回家則門已被閉不能走出其實並不往賭求大老爺鑒核屠别駕據情商之薩副領事以新年已過尚敢聚賭殊屬可惡之尤爰判將爲首之金阿香及過犯陳阿方各罰洋五十元交保否則各責二百板遞回原籍其餘汪如昌等男女二十二人各罰洋十元起案之賭具洋銀金約指對時表等一併充公○包探施奎江禀稱董阿友向在祥和機器廠爲工頭去年停歇後各工人仍在廠工作至昨日忽爾相約停工查爲該工頭唆使故將董阿友及小工王阿三陸阿成李阿成曾阿大彭福等解案請訊祥和洋人供廠中共有小工一百餘人自董停歇後伊等卽紛紛告假被停兩日以致廠中貨物堆積甚多吃虧甚大董阿友供向在祥和廠爲工頭因廠業日漸放大工人愈多小的一人照顧不周是以於去年十二月廿七日辭退各工匠依舊做工至昨日忽爾停工小的不在廠中不知其故求鑒王阿三等同供在祥和充當工人因廠中現換之新工頭係廣東人言語不通諸多不便並聞廣東工頭欲招集同鄉人一百餘名爲廠中小工放小的等不願再做尚有數日工資未經算給求卽斷領祥和洋人稱新工頭招集廣東工人確有其事因近來工作甚多須添人工作並非將伊等辭歇王阿三等又供若洋東能將原班小工無一人不用則小的無有不願工作之理别駕得供再三開導謂照此情形爾等實與把持無異倘仍執迷不悟定須懲辦著將王阿三等五人交保聽候洋東選用董阿友管押十四日交人保出○包探石金榮禀稱日前有小竊陳阿三張富榮偷得丁徐根之布衣十餘件託擺設舊貨攤之 
 
 

Page 4

 
 
徐阿祥代爲質錢經小的查出起到原贓傳同徐阿祥一併送究丁徐根投案請領失贓質之陳阿三張富榮同供崇明人向爲小工失業後無可謀生故作此下流之事所竊丁姓之物托徐質錢使用自知不合求爲恩宥徐阿祥供開舊貨店日前陳等托質衣物不知其是竊來今已知罪求恩寛宥别駕判將陳張二人均遞解崇明原籍徐阿祥笞責五十板贓還失主領去○包探洪阿寳禀稱孫文生竊取沈阿小家之布衣兩件經小的緝獲起到原贓查得孫文生本是過犯今特解案請爲嚴究沈阿小投案請領取失贓質之孫文生供揚州府屬之興化縣人行竊該死以後不敢再犯叩求恩宥别駕以過犯行竊情實可惡判著遞解回籍○四百六十五號華捕拘解撑駕杉板船之沈全本至案禀稱此人昨將同業沈新記毆打致傷額角是以解請訊究沈新記供曾到醫院請醫生看治據言須一禮拜方可醫好沈全本供一時失手並非有意别駕判將全本笞責一百板管押七天以儆○包探趙銀河禀稱竊賊王春坡掩入洪寳仁家竊取綢衣兩件報捕後經小的緝獲人贓送案請究洪寳仁投案請領失贓質之王春坡供係初犯叩求寛宥别駕判責一百板贓還失主○竊賊金阿大闖至某洋人游船内竊取衣物經包探黄四福緝獲人贓送案究辦洋人遣水手袁阿仁投案領贓質之金阿大供因失業無聊飢寒交迫不得已圖取衣物擬欲質錢使用求恩饒恕一遭以後决不敢再犯别駕判將金責二百板管押兩個月○包探孔阿才禀稱流氓錢春咸冒稱巡捕向行人陸春亭拆梢洋十元經捕拘獲送究陸春亭供與錢素不相識昨在三馬路遇見忽將小的拉住自稱巡捕强欲拆梢洋十元幸有巡捕到來拘獲求鑒質之錢春咸一味求恩别駕以錢冒捕拆梢此風斷不可長判責四百板管押四個月○包探顧阿六禀稱陳阿寳竊取鄒陳氏家之錫燭臺一副經小的緝獲人贓送究鄒陳氏投案領贓質之陳阿寳供認行竊惟求恩典别駕判責五十板以示薄懲 
[美界捕房紀事]  
　　偷兒沈阿寳前晚由穿虹浜徐鴻生家竊取棉被衣服等類負至途中適爲包探石金榮緝獲遂將人贓一併押解捕房捕頭飭押候送廨訊究○江北人沈文耀與同鄉人車姓在裏虹口竹行橋相近借屋同居日前沈乘車出外之際潛入其室竊取洋銀九元車歸後查知失物卽以被沈行竊控諸捕房前晚包探洪阿寳將沈拘獲解入捕房押候送廨訊辦○吳淞路鬥鷄塲附近某成衣店有甲乙二學徒前日傍晚偕至漢璧禮路申園烟館内開燈吸烟高談闊論旁若無人不意一言不合遽起爭端繼復互相揮拳以致悞將烟槍折斷店主唐少卿將甲乙扭送捕房捕頭詰問之餘甲乙俯道無詞但求免究据唐稱烟槍值洋五元乃判令賠償洋銀四元甲乙各出二元了案○甲乙二寗波人爲某輪船瓜得買司前晚九點鐘在漢璧禮路沿途胡閙八十號印捕見之欲拘入捕房甲乙不服與印捕爲難旋吹號呌召四百二十四號華捕至襄同拿送捕房捕頭略詢數語姑寛斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海各巡局案]  
　　前晚總巡鍾明府帶領勇丁親往各處巡哨旋由南門回至西陸家浜聞有高呼捉賊者爰命將一干人拘獲帶回訊問之餘瞿中全瞿福全同供稱小的等販柴爲業刺舟是處時被賊人行竊昨晚聞有悉率之聲披衣起視見一人肩荷柴一捆因卽拉住其人將柴放下而逃今晚又紏合多人膽敢與小的等爲難正吵閙時適爲大老爺所聞以致拘案余光現朱得祥同供稱小的等係淮安府屬山陽縣人前在某營當勇斥革後流落滬江以致流而爲賊陳榜才供稱小的並不竊柴因聞伊等譁囂出而詢問明府判令將余朱笞責一百板驅逐出　陳從寛斥釋○新正某日某觀察之公子在本邑豫園游玩襟上所佩對時表忽不翼而飛遂赴巡防東局拜會局員王二尹請飭地甲追查　尹立傳地甲汛捕到局每人笞責一百板限四日内務獲人贓如敢玩延定當送縣嚴比○木工陳和尚卜居本城小南門内前晚出外購洋油比返突有一人自内猛將陳之咽喉　住陳氣不能達以致昏迷旋被其人將棉被等物携之而去及陳醒奔投巡防南局據情控訴局員張二尹立飭地甲等人四處追捕未知能弋獲否也○南市洪昇碼頭楊姓家昨晚約集各賭徒爲五木之戲被十六鋪地甲副役喬芝山訪悉立卽報知局中李蘭史二尹卽飭局勇前往拘拿當塲獲住在賭數人及看客徐阿亭一名送局究辦二尹升座略訊數語將在賭之人各判責一百板交保了案 
[法界捕房瑣案]  
　　昨禮拜一爲法界捕房初次發落之期鄭大令會同謝副捕頭蒞八仙橋捕房升座命提竊取鼻烟壺之高春林照原斷笞責一百板又提同竊鼻烟壺在押之積竊陳阿金問是否同黨供稱並不認識實遭誣扳大令命拖下重責嗣騐得杖瘡未愈從寛免責判令與高春林一併還押飭探查明是否同竊再核○流氓葉桂寳去年臘月廿九日在鴻興館飯店持刀戳傷車夫二人鄭大令訊供之下以受傷人未經痊愈著將葉先行重笞二百板研究兇器葉失口不承著再笞一百板還押候二車夫傷痊再核○竊犯張阿五在小東門外花烟館宿娼乘間竊取皮衣爲龜子拘送捕房經鄭大令訊供著照原斷先行枷號一個月期滿責放○紹興人吳順昌在某空屋内擊碎破璃窓行竊爲包探　獲解經大令訊供照原斷笞責一百板釋放○偷兒王金和在寳興里十七號房屋撬開後門竊取碗盞爲包探拘獲解經大令訊供押候覓保　日命提至案覆訊王供蘇州人向爲清音唱班曾習糖行生意後爲匪人引誘作此下流大令以其初犯著從寛責手心一百下釋出不准再犯○　姚縣人秦天平在董家渡火斱攫取水烟筒香爐等物行至法界爲包探拘獲解經大令訊供著照原斷笞責一百板從寛斥釋○偷兒周桂生竊取門上所懸之紅彩爲失主拘獲控經大令訊供照原斷責一百板○薙髮匠王慶元竊取同伴馮秀貞洋蚨四翼控經大令訊供飭探訪查知係不實著押候覓保○偷兒張阿寳沈阿春著照原斷各笞責　　板從寛釋出○小車寓主兪步雲沈慶窩留竊賊爲四圖地保拘送八仙橋巡防局訊供後著發改過所監禁旋又出外在租界由犯案拘送公堂昨日汛捕衛連持局員孫直刺名片請將兪沈帶回大令飭該汛捕問明案由准予帶去○陳天一　鋪執事祝顧卿去年擔保王鶴溪出外清理帳項因逾限不理大令飭傳保人祝顧卿押交到案訊追○寳善街長卿居炒麫店主費王氏去年十一月控王順金誘領其媳金秀爲娼經鄭大令提案訊供以兩造供詞各執著交保出外候查明覆訊昨日命提原被到案以費王氏不到飭傳保人邵美根押交王順金金秀仍交原保候訊○去年十月陳仰軒兪邦賢控同昌泰煤炭店主徐松堂賣出火油不將棧單交出意圖吞没等情經鄭大令迭次訊供將徐禁押捕房並將同昌泰封閉拍賣抵償昨日董茂衡偕兪邦賢投案禀稱願代清理求恩將徐交保大令問陳仰軒因何不到且爾現願代爲清理須人銀並保爰予限五日内將伊麽田等銀一併理處明白禀復銷案徐松堂一味挺押命提到案再三申斥謂爾任意抗延希圖吞没實屬刁玩著還押准將其叔徐開生先行交保出外赶緊清理 
 
 
 

Page 10

 
 
   
 
