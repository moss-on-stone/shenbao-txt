# 1881 - 267 - 4903025

 

Page 1

 
 
[新書出售] [  本館主啓]  
　　鄧君文濱楚梅隱逸士也著有醒睡錄一書編成十卷以天地世選人事人物鬼神分類所紀皆本朝之事自　祖宗謨烈以至灾祲休祥之跡飛覆動斬之異無所不有無收並蓄直足備輪軒之採披覧之餘或令人驚心動魄或令人感歎長言蓋意寓勸懲而尤能使觀者忘倦宜以醒歷名也其臨未經付梓本舘得之亟爲排印以公同好茲已印成於本月初七日出書訂成六本計價洋三角五分正幸希剛顧爲盻 
[書葉夢梅都戎死事略後]  
　　本報疊載超武輸船船主葉君夢梅勦辦黃金滿匪黨陣亡事略讀竟不禁慨然而歎凄然而悲也葉君爲中國學徒中首屈一指之人觀其在香港習學西法又在福州船政局習駕船之法其用心亦可謂至矣果也懷才獲遇拔之於儔類之中而命爲船主從此將得以人展其才能以爲國家出力幸而太平無事則教演水手兵丁之備干城之選不幸而邊陲告警則將折衝禦侮以勒鐘鼎之勳不特葉君之才之志可以稍酬而　本朝不惜重費招人學習西法之效亦將於是乎收焉夫葉君年僅三十餘歲正在春秋鼎盛之時其造就豈可限量卽就其此番剿除匪黨奮不願身銳志進剿身先士卒遇伏而兵丁失逃以至葉君中鎗殞命此其忠義果敢之氣亦足以畧見一斑乃以癬疥之疾么麽草寇而遽壤我棟梁之器葉君之不幸實浙省之不幸也國家自招人學習西法以來所費何限而近來之學而有成看能有幾人求其如葉君之聰明才幹忠義男敢更不多見然則葉君之死其所關豈淺鮮哉中國置辦輪船仿效西法而所藉以統帶駕駛隨機應變以爲我圉之固者全賴鉛主有人方可奏效而船主之選殊難其人使船知彼馬亦不過古人誇張之言以當西船恐不免紛然而靡卽仿造輪船購置兵舶色色皆效法乎西人而苟無深明西法善於駕駛之人則以中國之人用西國之船仍苦於人船兩不相習西友言外國之法其船主皆以資格推升一船之中船主之下副手甚多船主倘有不測卽以其副拔充其有學之已成而無可位置者則國家子以半俸資其日用以俟有副手缺出卽以拔補以待日後推升故西國惟患有才而無所用斷不患需用之無才中國則此時甫經倣效求一克充船主之任者尚不可多得又安能一船之中廣置副手設或一遇事變其將何恃不恐故爲中國計者富以預儲人才爲第一要着然中國學徒其出洋習學者多係椎魯之子絕少聰明特達之姿卽或所學有成亦惟稍知西文粗通西語或偶習製造推算等事而於水師一法未見有專心學習之人卽如電報一端此時中國己經創辦而諸習此事者永之於出洋諸學徒中竟不多得又何論水師行船駕駛之法不僅拘牽放法尤宜臨機應變誰復有人焉專攻其事者乎說者謂幼童在洋每多改變氣質不知就中國聘請名師開設學堂勤加訓教庶足有濟不知卽在中國開設學堂而擇人尤關緊要倘質地魯鈍情性乖張雖學之能成亦恐不能變化不就範圍有才亦與無才者等如是而欲以四法禦內人是轉不如我行我法之向爲素習也葉君以壯年幹才克開船主之職曾有西人言及葉君所駕之船最爲潔凈與西船無異其演習鎗炮靶子悉按西法誠爲中國船主中數一數二之人卽此番遇敵奮發一往無前其平時訓練之有方鹽時　置之有法與具生平所蘊忠義晉勇之抱負已可槪見有議其輕進而自貽伊戚者是吹毛求疵不足爲定論蓋兵不先奔葉君尚不至於死且或者尚可取勝而今乃若此吾深惜葉君如此其才而又正當年富力強之時足以大展經濟而遽遭此禍中國目前更無如葉君其人者克以勝任而愉快殊爲可憂故備錄其死事之由并詳其出身之始而復綴數語於其後不特爲葉君悲正以爲國家慮也 
[恭錄　諭旨]  
　　○八月初二日太常寺題八月二十五日祭　歷代帝王廟奉　旨遣本格行禮兩廡遣耀年松溎慶麟祟動各分献欽此 
[船主陣亡續述]  
　　○本報前載超武輪船進勦黃金滿匪黨船主中鎗身死而官軍仍獲勝仗一節係據來函錄報玆閱字村報載有温州來信其中情節竟有大相逕庭之處不知執是孰非因兩存之以俟續探據云是日匪黨均潛伏山下葉夢梅都戎帶兵上岸勦捕仃至伏莽處匪黨齋出槍彈如雨船主遂本槍倒地兵丁皆反奔盜匪將船主拖王山上殺死其後官兵槍得船主屍身而以六十洋贖其首以歸其所獲之盜則並非眞盜實係鄉民刻聞解至城中均已被殺矣 
[水手送轅]  
　　○前報載德國帆船水手鬨鬧一節玆悉該水手等經駐寍德國領事訊供之後皆解送寍波關道較門聽候懲辦矣 
[出口絲數]  
　　○本月初六日英公司輪船開行帶育湖絲出洋玆將數目列後計至倫敦一百九十三包麥西利一百四十九包利洪八十九包未泥思十七包巴司里十八包孟買念八包此外又有亂絲頭至倫敦十包孟買十三包 
[華人獲拯]  
　　○太古洋行之北海輪船前日由汕頭至滬言在海中見一木簰上有三華人浮沈而至船主卽救之上船一係老者一卽老者之子又聾又啞一係少年人不食已數日矣船主憫之命人引至艙下給以欽食少頃船主至艙下閒步見衆人皆在加餐三人者獨向隅詢諸管事人則云此三人身無半文安能得食船主乃以洋十五元分給三人令其買飯云該船主可謂好行其德者矣 
[執紼濟濟]  
　　○初六日倫敦發來電音言美總統嘉斐路下葬之時送者計有七萬五千餘人是亦可謂生榮死哀者矣 
[英官行程]  
　　○駐香港英總督燕制軍偕其夫人公子於上月卄七日由上海豐順輪船到津本擬暫住在英領事署中嗣因津關稅　司德君璀琳再四款留遂借稅務司公舖以爲行舖當卽同英領事往拜李爵相數洽備至送客時直至暖閣揖別港督定於二十八日十二點鐘晉京是晚因公復往督轅面談一切至夜半而退并聞英國皇 
 
 

Page 2

 
 
孫亦將不日來華也 
[傅相騐船]  
　　○北洋通商大臣李傅相前冋英國定造鐵快輪船兩艘去秋船將告竣特委丁雨亭軍門及管駕管輪大副等帶同水師百餘人前往英京駕船回國今夏完工落水閏七月念二日已兩略安抵津沽由北塘守口之鐵炮船引之入口泊於紫竹林招商局碼頭下請傅相騐船傅相於念三日率員詣騐聞得船小而堅其形與前所購之鐵船彷佛官場目之曰碰快船蓋犀利無前可以之陷陣衝鋒也炮亦後膛新式與船頗相稱云 
[溺子太忍]  
　　○處不食子驚獸猶然而况於人乎乃竟有以父而溺其子者亦人倫之變矣蘇閶外白蓮橋西農人某甲妻死而鯀所遺一子年末十齡中以傭工餉口無以育子乃捨之近處僧寺出家子固頑皮時或偷錢竊食憎不能容仍以送還甲便欲置之死地經人勸止甲乃聽其東飄西泊不與食亦不與衣嗣有人薦之鞋底作爲徒者無如此子頑皮如故舊病復發作主撻而逐之將以復用也子旣被逐茫茫如喪家之犬無所依棲仍至甲所甲知其故自謂生子不肖不如無子誘至下津僑投諸河中蓋其子年未成丁也時有漁船欲待撈救甲止之曰是子子也屢作不端害將及身若欲救之勿爲連累救者遂止旣死撈其尸不爲乞棺竟舉鋤而　葬云 
[水盜駭人]  
　　○蘇郡吳江縣境西界太湖烟波浩渺向爲匪人出沒之區傳聞前月該鄕某姓家突有多人明火持械入室刦搶盜槖旣盈復將其描女四名掠入盜舟揚帆而去此事聞已報縣由縣詳省未知能破案否按蘇郡前次亦有杏春橋刦女一案事經兩月正盜亦未緝獲今又劫財掠人披猖巳甚若不嚴行緝捕恐居者寒心行者裏足地方之害未有已焉 
[丟包宜懲]  
　　○丟包之習他處間有而於武漢爲最盛其法用一贗物如假自飾假珠寶之煩裝潢極麗集數人伺於途間見育鄕愚負錢物而過者一人先將贗物棄地俟具拾取又一人假意爭拾待其旣拾到手必曰同京同分但弗聲張正爭時又出一人佯爲和事必嘖嘖稱此物可值多少請酬我以酒食邀之入茶酒肆斷將此物質錢瓜分拾者將曰容我去質錢其黨似不放心乃曰請留物爲信由此墮入其計或留錢或委衣物而去及爲當夥道破可肆則人物俱查矣似此會倆窮蹙鄕民遭之容有性命之憂豈不可恨漢鎭龍王廟及漢陽月湖堤武昌筷子街等處皆其淵藪前月杪有某捕役在漢口廣益橋一帶獲其黨兩名均係河南籍貫聞欲送巡旬懲究地方官茍能將此輩嚴懲密緝誠顓蒙之福也 
[照錄嚴佑之明經告災書]  
　　○蘇滬諸善長大人閣下頃接韻翁專足遞到尊處發來公函拜悉一切敬諗籌祉况瘁佩頌無量弟於前月初旬赴塲以後徧歷伍新廟艸四境大槪情形煎丁之災以伍新爲最重災民之苦以廟灣葦湯營及沿黃一帶爲尤甚該處居民向以薙艸種田爲業今被鹹潮浸灌草蕩淹萎膏腴之田盡成斥鹵不特目前生計維艱竊恐將來田難耕種賑無已時頻年籌辦賑務弟亦深知勸募乏術裒集甚非易易然該廳與海州毗連地方素來瘠苦而民情獷悍一入冬令飢寒父迫必致流爲匪盜有不堪設想者是冬賑之萬不容已不能不預爲籌俻者也至變通救命墩一節已令各煎丁自行加高培厚統以高八尺爲率折除舊址若干尺按方給錢以銀代賑但此時下叚之水仍未退盡必須九十日間方能一律完竣已囑張少蘭兄專司此事弟細問海濵清形據云向有關口沙一條近被衝沒故六月念一之後嗣七月初三十九兩次風潮較前僅小二尺下灶停塲均被淹沒須得沿海環築如舊制范公堤式樣庶不至久爲澤國否則仍恐常遺潮患博訪周諮衆口僉同然工程浩大談何容易倘能鹽務按引抽厘各處協同籌募未嘗不司有志竟成不審大君子以爲然否目下四塲均已放過一次可勉敷兩月之殘喘因欵巳告竭弟俟草埝放畢卽擬抽身回揚商籌冬賑求諸善長造塔合尖不憚此苦心仁術以竟此全功無任叩禱至棉衣一層雖蒙連憲允做一萬件惟均是大棉　弟看各塲小孩不少且無衣無褐者衆多亦未敷散放如穌滬製辦棉衣最好做十歲左右可穿者四五千件此外多做褲子更好庶可補偏救裨相輸而行也專此肅布敬叩籌安 
　　開七月念五日嚴作霖頓首 
[禁食田雞示]  
　　○上海英租界會審分府陳爲出示諭禁事照得田雞一物俗名跳魚原有護榖之稱向例禁止人食惟查租界之內往往有無知鄕民携賣田雞以致買者紛紛殊屬有違禁例合行出示論禁爲此示仰租界居民人等知悉自不之後不准再有賣買田雞如敢故違一經察由或被巡捕送案定行嚴懲不貸各宜凜遵毋違切切特示 
[急病又見]  
　　○邇來租界中急病身亡者指不勝屈報中時有所登昨聞住居英租界正豐街之蘇人某於午前至義園茶館吃茶忽稱頭暈眼暗經其友爲喚人挑痧通刺數針扶之以歸詎甫及到家卽便氣絕由其妻料理棺殮云 
[墮河遇救]  
　　○滬北洋徑浜爲英法交界自浦江迤西至打狗橋止兩岸俱建育鐵欄不易朽壤而自打狗橋迤西至八仙橋止兩岸固無駁岸是以均無扶欄而鄭家木橋之西地火燈亦復稀少每逢昏暗之夜行人間有誤走入河者前晚英界新橋西首有一老婦在河邊行走失足墮河適法界自來火行後停有煤船煤卽地火行者本泊兩餿一己卸空開放尚有一艘停於該處船中人聞墮水聲趕爲打撈旋將該婦救起此出腹中之水幸得無恙當爲送之歸家按其時在七點餘鐘故得遇救不然必遭淹斃矣該處行人亦不甚少安得有人爲方便之計哉 
[傾水肇釁]  
　　○小東門外法租界南清芬堂烟館後面靠城河浜前日午後有烟客某甲洗面竟將盆水從樓窗傾下堂倌阻之不允豈知河內停有桂圓船船上福建人遍體皆濕隨怒拾碎磚向上飛擲致擊破玻璃靠窗又窓畔烟榻上乙丙兩人大爲受驚幸未被傷尚有一磚從烟客某丁耳邊飛過於是相與責甲而福建人尚兇兇尋衅有人出爲調停令甲賠玻璃完案 
[罰洋養傷]  
　　○徐富源投控英公堂構在醉樂居烟酒館爲堂倌昨有一山東人來店欲開燈吃烟斯時適無空榻伊竟向我尋衅我尚好言進說伊便揮拳肆毆致傷小腹乃訴捕將其拘送求辦繆全生供往彼吸烟旣無空榻便欲行出詎此堂倌竟將我辱罵是以與論爭毆陳太守騐侍徐富源受傷屬實隨判罰繆洋一元給徐養傷保釋 
[控毀遺像]  
　　○前日有一人赴上海縣署呌喊伸寃經值日差帶進莫邑尊訊問何事其人自稱爲楊泰記號主楊憩堂之庶子因爲法租界房屋事與楊寶榮有轇轕今場寶榮大加凌侮員將楊憇堂遺像扯毀求思提辦邑尊以房屋在法租界內令投法公堂控訴云 
[捐潤助賑啓]  
　　○哀鴻愼地慘聞芃野之嗷孽龍降天釀作懷裹之害浸陂田爲澤國塡赤子於中溝存不忍人之心者得弗推乏愛衆之道乎女兒簿命如花孤生似竹便工蚓唱豈蘇若蘭之錦章偶解鴉塗非管夫人之筆意會以負逋家累遂成賣字生涯今者通秦告災蘇常延患野啼飢鴈人歎其魚養生送死以何資救災恤隣之有待守土君子割清俸以施恩種德士夫捐鉅貲而赴義豈以深閨之弱息不翰涓滴之私資所幸枯管生春硯田不惡趁繡閒而握筆覓女伴以吮毫廣得潤資願種菩提之樹酌加郵費不辭往返之筒敢云筆可通神竊比田爲 
 
 

Page 3

 
 
續命鳴呼河海非細流能灌泰山豈嚴壤所塡顧此顚連曷勝棖觸煢煢寡女岡非姊妹之行噭囉孤兒各待父母之養願似監河乞貸藉需升斗餘貲原非幼婦工吟自詡文章定價也潤格列後　四人壽屏碑文四元　銘贊一元　集句回文詩一元　律絕詩五角　樂府八角　塡詞五角以上加書照半凡助百件半月聣回由本埠大東門內彩衣街中市老萬泰帽作寄松寄費照例酌加　雲間閨秀王畹香撰朱韵芳書 
[題黃子愼太守歸詩圖]  
　　○我昔倉皇出避難先人詩卷烟雲散夜叩農家借役宿短衣破褲不蔽骭東逃西走三十日艱難始達黃浦岸此身雖在家何有痛定思痛益悲惋北瞻泰岱登金臺南踰嶺表涉江漢小人所志在温飽吾舌猶存復何憚惟有父書不得讀每一念及三長歎今見君家歸詩圖情同事異奚忍看捲圖还君君莫嗤一欣一戚各得半 
　　吳興霧裏看花客求是草 
[沁園春　奉題黃子愼世伯歸詩圖卽請正拍]  
　　○帆影南來報道詩歸又喜又驚想先人手澤一朝重睹故人情誼五內長銘粵海風波榕城雲樹迂道春申心獨誠欣然處杷半生缺憾剗地塡平　深情不止投瓊縱百貝千金報亦應奈鳳餘兩袖仰嗟茅屋磬縣四壁擁笑書城賴有艮朋同心玉女俠氣豪情誰與京吾何幸得披圖快讀違此秋清 
　　古越高昌寒食生拜稿 
[夜坐偶吟]  
　　○百累如山苦不支萍蓬身世欲何之重衾容館懷人夢細雨孤燈感舊詩碌碌風塵非得已堂堂歲月竟如馳故園咫尺秋光好歸去來兮亦自思 
　　申左畹香留夢主人初稿 
　　去年同人邀入同仁社售韵助賑曾賦一詩列入申報近有相士某寓子館之隔壁門懸聯句上云羞澀空囊難濟急且將筆墨作生涯下云菲才如我休論價奇癖何人竟嗜痂覓錄子舊作上半首而託名黃孝侯侍郎鈺贈句閒步見之啞然失笑戲占二絕贈之 
　　萍水因綠亦偶然如何舊句作翁聯相逢等是傷淪落君在江湖我硯田　莫漫偷詩嗤鈍賊見君便爾雜嘲詼請看世上衣冠輩偌大功名竊得來 
　　申左畹香留夢主人呈草 
[贈周潤田軍門卽用二愛仙人韵]  
　　○憶昔雄師據上游埽清西逆連奇謀管安細柳春盤馬炮演開花夜縛酋共仰豐功清穴蟻更饒閒致狎沙鷗識荊笑我情徒切剡曲猶虛訪戴舟　昤風弄月擅鴻裁四海知名亦快哉武穆雅歌皆將略蘭成詞賦本仙才豪悄尚欲于雲上嘉會多從渡海來何日詞塲容附驥銜杯同賞菊花開 
　　山陰蕉彈臺逸史竹君姚厚拜稿 
[客烟台僑居多年因思故園風景有張翰蒪之意遂賦七律一首卽呈諸大吟壇斧政更乞賜和]  
　　○盼到江南綠樹村關山縹緅望柴門銀塘波漲添運子金粉樓頭憶稻孫儘日閒愁杯作帚頻年詩稿墨留痕良宵一覺他鄕夢九曲江濤萬馬奔 
　　吟風館主何魯生稿 
[辛巳二月將應清河大帥之召前赴疏勒軍管感事抒懷再成四律時在酒泉旅邸]  
　　○已分扁舟下五湖元戎書札到潜夫暫紓慈母遽鄕夢再畫書生出塞圖遠道眠餐惟自衛故園松菊任全無蒃葹荃蕙難同蒔好誦離騷謝左徒　開緘鄭重語纏綿辟置深慚幕府蓮僦舍預籌將母策寵行兼貺辦裝錢飛書艸檄才華薄撫字催科吏治偏持底仰酬知遇感旁人猶道若登仙　出事公卿溯戍寅三年小謫太無因雨雲翻覆憂讒日骨肉凋零家余辰夢短黃粱知幻枕愁多綠髪換勞薪遍嘗仕路酸辛味未了各心爲老親病後衰慈目眚添龍鍾雙袖洎痕兼授衣萬　商棉袷寄食全家累米鹽留得清名歸宦橐昇餘殘劫剩棋奩何由上慰高堂望絕塞風沙漫久淹 
　　玉門抱關舊吏 
[秦淮竹枝語贈陸白家素雲校書]  
　　○燈光多在水中央棹得輕舟趁晚凉好傍釣魚臺畔過鬢花爭擲夜來香　嘹喨歌聲水閣開波光燈影共俳徊衣香熏得人先醉同倚雕闌話月來　翩翩意態自妍華紅松靑衫認不差豈爲宵長閒度曲欲將幽恨訴琵琶　漏響沉沉夜未央喃喃小語費商量東君自有憐花意怕煞鸚苛說短長 
　　四明北七十峰樵者隴西氏未是稿時在辛巳天孫重會黃姑月 
[光緒七年閏七月二十六日京報全錄]  
　　宮門抄○旨一道錄前○發抄　　　道○監督崇　奏爲恭報接收交代關庫並無實存銀兩摺子○浙撫譚奏知府丁憂開缺請　旨迅關簡放摺子○豫撫涂　奏請開復知縣頂戴夾片○浙撫譚　奏委員接署知府夾片○又　奏副將俊報越獄請嚴加議處夾片○又　奏參疏防被匪刼獄脫逃重犯多名之地方各官請　旨分別革議摺子○閏七月二十六日戶部通政司詹爭府正藍旗值日無引　見○瑞聯等考漢廕生完竣覆　命○六額附志和各謝放崇文門正副監　恩○廣麟假滿請　安○劉廷枚謝授右庶子　恩○召見軍機○發抄　杜瑞聯奏審蝗已革都司潘體義威逼妻姪李春芳身死案定擬奉　旨刑部議奏欽此○又人理守鄧華熙等署雲南守等缺奉　旨知道了欽此○又候補守舒之翹等期滿甄別奉　旨吏部知道欽此　劉坤一等奏採辦木植請仍實用實銷奉　旨該部知道單併發欽此○又仍以崑山令金英瀾調吳江令奉　旨吏部議奏欽此　○○三品頂戴粵海關監督奴才祟光跪　奏爲恭報接收交代關庫並無實存銀兩稽核數目相符仰祈　聖鑒事竊奴才荷蒙　恩命簡放粵海關監督業將到任接印日斯恭疏題報並繕摺叩謝　天恩在案嗣准前監督俊啓移交關庫各欵奴才分日逐一盤查除光緒四年分洋稅收支數目業經監督俊啓報明將應存各欵全數抵撥連前共不敷銀二百一十九萬一千七百六十六兩一錢一分二釐二毫並開造四柱清册送部查核在案玆自光緒四年九月初六日第七十三結起至六年八月二十六日第八十結止計八結內光緒五年分大關潮州瓊州北海各新關及大關潮州瓊州新關招商局輸船共徵洋稅銀一百三十八萬八千八百四十一兩二錢六分四釐除支解外不敷銀六十七萬一千四百九十五兩四錢三分八釐九毫六年分大關潮州瓊州北海各新關及招商局軸船共徵洋稅銀一百四十三萬五千九百九十五兩五釐除支解外不敷銀五十三萬七千五百六兩七錢四釐二毫又自六年八月二十七日起至七身三月十八日止計六个月零十六日大關潮州瓊州北每各新關及招商局輪船共徵洋稅銀六十九萬七千九百七十九兩二分一釐除支解外應存解三十二萬四千七百九十六兩五釐撥抵上兩年不敷外尚不敷銀八十八萬四千二百六兩一錢三分八厘一毫連四年分不敷統計共不敷銀三百七禹五千九自七十二兩二錢五釐三毫又常稅按關期計算自光緒三年正月二十六日起連閏至六年十二月二十五日止計四今內光緒四年分大關潮州瓊州新關及各口常稅銀一十七萬三千一百八十五兩五錢九分八厘汲水門等處洋藥稅銀二十八萬五千二百三十五兩八錢廉州北海各卡口貨稅銀二萬三千二十六兩一錢八厘二毫合共徵常稅銀四十八萬一千四百四十七兩五錢八分除支解外應存銀一十一萬四千九百九十九兩九錢四分九厘五年分大關潮州瓊州新關及各口常稅銀一十七萬四千九十四兩四錢四分七釐汲水門等處洋藥稅銀三十二萬五千四十五兩八錢廉州北海各卡口貨稅銀二萬三千五十五兩八錢三分六釐合 
 
 

Page 4

 
 
共微常稅銀五十二萬二千一百九十六兩八分三厘除支解外應存銀二萬四千九十五兩四分五厘六年分大關潮州瓊州新關及各口常稅銀一十七萬二千六百二十七兩四錢一厘五毫汲水門等處洋藥稅銀三十一萬一千七百三十四兩五錢廉州北海各卡口貨稅銀一萬七千七白八十四兩九錢六分五厘合共徵常稅銀五十萬三千一百四十六兩八錢八分除支解外不敷銀八千三百三十四兩七錢一分五厘七年分大關潮州瓊州新關及各口常稅銀一十八萬七百六十兩八錢七分二厘汲水門等處洋藥稅銀二十萬二千八百六十五兩七錢廉州北海各卡口貨稅銀一萬七千四百五十七兩一錢二分合共徵常稅銀四十萬八千八十四兩七錢二厘除支解外廳存銀九萬三千四百九十七兩八錢八分二厘又自六年十二月二十六日起至七年三月十八日止計兩個月零二十三日大關潮州瓊州新關及各口常視銀四萬八千一十八兩五錢七分七釐汲水門等處洋藥稅銀五萬二千六十一兩一錢廉州北海各卡口貨稅銀四千三十八兩八錢二厘共合徵常稅銀一十萬四千百三十八兩四錢七分九厘除支銷外應存銀六萬六百三十兩八錢九厘以上應存銀兩除發抵六年分部不數外共應存銀二十八萬四千八百八十九兩九錢七分內除各口已徵未解銀三萬五千一百六十五兩四錢六分三釐應存銀二十四萬九千七百二十三兩五錢七釐另存光緒四年分起至七年三月十八日止平餘等銀一千七百五兩八錢四分六釐又應存第四十九結起至七十二結止四成六成洋稅洋藥稅以及光緒三年分常稅北海貨物汲水鬥等處洋藥稅並光緒五六七年分現徵徉藥稅半稅共銀二百三十一萬四千一百七十九兩二錢三分一釐毫之上共應存銀二百五十六萬五千六百八十五兩八錢四分一毫均由前監督俊啓借撥外尚不敷銀五十一萬三百六十三兩六錢六分六釐二毫奴才按欵詳咨悉心稽核數目均屬相符伏查粵海關應解京協各餉爲數較鉅且受均屬要需刻難展緩而所收稅餉近來時形減色周轉維艱奴才受　恩深重惟有實力稽徵設法撥挪依限赶解以期稅課豐裕無悮要需所有稽核關庫並無實存銀兩緣由除循例恭疏　題報外謹結摺其奏伏乞　皇太后　皇上聖鑒謹　奏軍機大臣奉　旨知道了欽此○○頭品頂戴浙江巡撫臣譚鍾麟跪　奏爲知府丁憂開缺請　旨迅賜簡放以重職守恭摺仰祈　聖鑒事竊本年七月二十七日據藩司德馨詳據署山陰縣知縣士紹庭申據紹興付知府恩綸家屬呈稱該府親母迎養在是於光緒七年七月二十日病故係親子例應丁憂呈請轉報等情前來臣查紹興府知府員缺繁要除藩司先行遴員詳委接署並另行恭疏　題報開缺外所貴紹興府知府係冲煩難要缺相應請　旨迅賜簡故以重張守據藩司德馨具詳甫來謹會同閩新總督臣何璟忝摺附片具　奏伏乞　皇太后　皇上聖鑒詰示謹　奏奉　旨已錄　○○涂宗瀛片　再查前任新蔡縣知縣管燠龢前因應辦同治八九十等年黃蠟一千六百三十二斤延不辦解奏叅摘頂奉　旨着照所請該部知道欠此欽遵當經轉行去後玆查將澳龢已特應辦前項黃蠟一千六百三十二斤按年如數辦齊解交省局委員騐收轉解赴部交納由藩臬兩司詳請開復前來臣查該員應辦前項黃蠟旣經按年如數辦解尚知愧奮合無仰懇　天恩俯准將前任新蔡縣知縣管燠龢頂戴給還以昭激聽理合附片具　奏伏乞　聖鑒訓示謹　奏軍機大臣奉　旨着照所請吏部知道欽此　○○譚鍾麟片　再紹興府知府恩綸丁憂所　　缺應行委員接署以導責成查有候補班前補用知府舒大章老成端謹堪以委令署理據藩集兩討會詳前來除檄飭遵照外謹會同閩浙總督臣向璟附片具　奏伏乞聖鑒謹　奏軍機大臣奉　旨知道了欽此　○○譚鍾麟片　再臨海監獄被劫一案業經臣將疏　文職各官會摺奏叅查此案先據臺州協副將郭啓舉以獄囚乘夜挖墻越逃等情况報核與文職所報不實臣密加訪查實係被非劫獄該副將郭啓舉身齊專城重寄事前毫無防往事後又揑報越獄希齒規　實屬謂廖相應請　旨將浙江湖州協副將調署專州協副將郭詻舉交部嚴加議處以示懲儆其武職疏防專管各官容飭查明聯名另行照例叅辦謹會同閩　總督臣何璟署浙江提督臣張其光合詞附片具陳伏乞　聖鑒訓示謹奏奉　旨已錄　○○頭品頂戴浙江巡撫臣譚鍾麟晚　奉爲特叅疏防被匪刼獄脫逃重犯多名這地方承緝督緝各官請　旨分別革職拿問議處恭摺仰祈　聖鑒事竊據署臨海縣知縣楊崇欽稟報光緒七年六月二十九日夜風雨交作天色昏黑驟聞監內人聲暄嚷馳出巡查間卽據禁卒周勤等稟補頃間忍有不識姓名匪徒十餘人手執槍械由外搗坍臨街盡墻進內砍聞北首鹽櫳柵欄將收禁人犯項道志番恭生李巾玉瀋富　蔡銀得梁閑雲潘老五潘小山沈道法沈道富王孔　項外英項金松汪應付趙五小南三李阿七錢聽桂楊高雲等　銬扭斷一併劫　伊等上前喊拿被匪用刀砍傷並塲監外喊阻之民婦飽陳氏各匪擁犯由　洞送出南首監　內在犯均曾安靜無失等語當詣監所查刼屬實提騐禁卒周勤陳標並隣婦鮑陳氏頭　各有刃塲隨卽督同署興史棄蔭墀各帶兵役家丁分投馳往追拿並經本府會營諧勘督緝　時追獲梁閑憲潘小三楊高雲三名又續獲項金松一名除購線懸賞再一追拿行知盜犯及各逃犯務獲究報外馳稟查核等情到臣查府城重地匪徒胆敢行刼監獄拒傷禁卒一逃監犯至十九人之多言之味堪詫異各監犯係命盜重囚半屬他縣寄禁或巳擬斬絞或未定罪名該地方官事前無不能加章嚴防事後又不能追獲匪犯實非尋中疏忽可比　　與史秦蔭墀　獄是其專責乃固不經心致有失事尤屬玩忽更恐刑禁人等有鬆刑賄縱乘機揑報被劫情弊自應從微叅辦據辦臬兩司轉據該管道府揭報前來除飭府先提刑禁　等及　獲此監犯研訊匪徒因何劫獄情形稟報外相應請　旨將承緝捕官署臨海　典史秦蔭　革職拿部以便提同刑禁人等嚴訉有無別項情弊按律擬辦印官署臨海縣知縣　崇欽革職留任督緝官署台州府知府陳乃瀚近在　城疏於防捕並請交部照例議處仍勒限嚴緝刼獄匪徒及在逃各監犯務期尅日全數弋獲究報逾限不獲再行叅辦謹員同閩　總督臣何察合詞恭摺具奏伏乞　太后　皇上聖鑒訓示謹奏奉　旨已錄 
[浙省撫轅抄]  
　　○八月初一日馬秉鈞稟見辭赴餘姚查遭風鹽板差　調補山陰縣桐鄉縣曾壽麟差人來省稟知藩司所知奉部覆准補山陰縣並飭赴任叩謝　委署白沙巡檢華逢棄稟見　赴任　署温州府陳稟見叩辭赴任　○初二日前署常山縣譚奉憲委海防文案差稟見叩謝　候補府經歷陳慰祖稟知臬司委調望江門稽查差　與史陳祥鑾稟奉臬可懇山　門稽查差叩謝　○初二日麗水縣　稟見辭赴任　知縣方家榖稟知軍需局委解北洋經費差稟見 
[蘇省撫事宜]  
　　○八月初四日數縣主簿賀信標稟謝飭知回任卽辭　委署宜興鯀典史葉承福　假辭赴任　○初五日請補高淳縣袁樹勳稟知江翻憲牌諭飭赴題補新任　理問　伯鴻辭赴丹徒沙洲差縣丞王嘉楨銷北路中段保甲差　縣永俞世球稟知聞訃丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
