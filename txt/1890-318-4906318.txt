# 1890 - 318 - 4906318

 

Page 1

 
 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彚解災區茲又承助下文刻圖章一方歴代服制考原三十部每部二角五分銅　　兩隻花翎　翎各一友隸有五十部每部六角石印小耕石齋晝譜廿部疫痧草六十本每本洋八分倭刻　漢三才　圖一部　應　要廿本　　一角豹皮一張白象牙笏一方玳瑁邊墨晶眼鏡一付碧玉三聨扣帶一付眞磠砂二粒宮式白玉鐲一付白玉塗兩個鍍金點翠時辰表六隻翡翠帽正二對法帖兩册前朝近時名人字畫中堂對聨扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舒選購庶幾裘成集腋實惠早沾乎 
[二十四史第一次出書告白]  [Z圖書集成局啓 
　　本局所印二十四史墨必選擇上品可保年久决不變色紙則一律用雪白連史略不參差本右早日告成祗以精益求精不免稍延時日茲已排成二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足　銀三十元卽可持票前來提取并付第二三次書票各一紙其第二次至本年十月二十左右可出史記前漢書後漢書三國志新唐書新五代史舊五氏史遼史金史計九史第三次至本年十一月終可出宋史明史計兩史現在尚有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製棧工雅惟取書時每口須另加洋六角此布 
[論中國之人可用]  
　　中國自與泰西各國通商以來事事欲效西國於是乎輪船鐵艦電綫擴務一時並作説者謂西人之所以輕視中國也以中國之製造一切不及西國之故若有西人之器則卽可以制西國之人自製造各局製成鎗砲京頗有靈便奇特之具似乎此時之中國可以與西國相爭勝矣乃昨有西友談及時事以爲中國之鐵艦兵輪鎗砲利器雖未嘗不美而終不足以禦西國盖雖有西國之器具而仍無可用之人鐵艦雖堅鎗砲雖利問以駕馭之法而茫然也問以命中之技而貿然也設遇强敵委而去之而已此時泰西各國各有内憂互相牽制不肯輕爲戎首以與中國相競耳倘眞欲與中國戰以中國之器械輪艦與西人相逐於驚濤駭浪之中恐勝之數不及十之二三也故論中國於今日購辦鐵艦廣製兵輪與夫每年購備軍火等器均屬可人可無　沿海沿江各要口之砲臺向屬關要然亦必有能守之人乃爲可恃而比外則更無讑也余曰如子所言中國竟無所恃乎西友曰中國之所恃在乎人中國人數多於各國者不啻白十倍而勤苦耐勞尤爲他國所不及卽如一兵之費西國則一號帽也價若干一皮靴也價若干内外衣服價又若干中國則除號衣而外無所謂號帽也以布纒頭而已無布者卽盤辮子於額上亦無不可足下則布條編成一屨卽可以登山涉水且每月口糧不過二三兩多則六七兩而止西國之兵每人月需口粮數元而一日之中其佽食一項已所費不貲牛肉麫包斷不能省一人之食極省非五六百文不辦而中國之兵則每食不過米飯一人量小者每日不過一升量大者倍之則亦不過數十文而止小菜則無非鹽虀靑菜亦足下飯忽焉而寒衣不及添亦可耐也忽焉而熱凉無　納亦無悶也偶焉無從得食受餓躭飢一二時尚可忍耐而其作事也苟不欠餉苟不激變則令出可以惟行使之東則東使之西則西使之前則前使之後則後登峻嶺度髙峯不敢退縮也乘長風破大浪不敢畏葸也如此之人中國雖欲招致數百萬而亦無難又豈西國所能及哉無如中國有此可用之人而不能善以用之反致受制於外人殊可惜也論者又謂中國之人胆最小而心不一且貪利往往誤事雖多亦無益也抑知古人有言用人之智去其詐用人之勇去其貪善用人者明明知其病而猶有驅策之法况其非病也乎中國之人胆小固有之然昔者孫武子教宮人戰斬二隊長而步伐以齊司馬穰苴爲齊將斬一莊賈而軍心服此則卽因其胆小而嚴以制之卽以彼之胆小爲我用也中國人心不齊最爲確論然古時名將如李廣岳武穆之輩使人各爲戰而卒以取勝則是不一終歸於一盖各顧其身家各保其性命此心固無不一也至於貪利而忘害亦人之通病非特中國人爲然而中國則又有因其貪而用之者卽如鮑武襄　統兵也不齎行粮不嚴紀律但令部不各兵弁奮勇直前破一賊營則賊營之所食者绵其食也賊營之所衣者皆其衣也復一城池則賊之所積者皆爲吾積也賊之所藏者皆爲吾藏也聽兵弁搜羅悉索而不之禁以故霆軍所至無堅不摧無攻不克盖卽乆人之所貪者歆動之彼欲得之心勝則一鼓作氣而凌厲無前比常勝之道也然必有孫武穰苴而後可以使胆之小者大必有李廣岳武穆而後可以使人心之不一者一必有鮑武襄而後可以用人之貪可知人無人可用特視乎用之者何如耳西國用兵之費巨中國用兵之費小西國用兵一萬直需中國十萬之數然則中國苟有善用之法則以十萬抵敵一萬其勝負之數不卜可知矣故西國於中國事事看輕而獨於人之衆多性之耐勞作事勤而取値廉則大有不勝豔羡之意惜乎中國有此可用之人而不能用之也余聞其語不禁撫掌稱善爰筆而存之以告夫有用人之權者 
[本館接奉電音]  
　　昨由京友電傳上諭二道敬謹譯登○十月初六日奉上諭徵麟奏熱河庫内遺失銀兩請飭訊究一摺庫存銀兩該官兵宜如何小心看守乃竟失銀一千兩之多是否外賊行竊抑係看守自盜亟應認眞究辦德福一面飭屬一體嚴拿竊賊一面飭令承德府知府將看守官兵嚴行審訊務須水落石出毋稍含混縣丞毓吉等未能先事預防均着交内務府議處徵麟失於覺察亦難辭咎着一併察議餘着照所議辦理該衙門知道欽此同日奉上諭本日御史文郁呈遞封奏摺内將知縣書寫縣主字樣殊屬非是着交商議處欽此 
[京邸近聞]  
　　祿未倉虧短米石爲數甚鉅先後將該倉花户郭啓泰全才張世和交部嚴訊已綴前報兹聞該倉所虧米十五萬五千餘石應由倉帥監督以及花户倉書等分行賠繳由户部分别酌定惟花户倉書人等原有家産恐被抄抵不免乘間隱寄是以福箴亭大協揆密飭步營官兵分起分往該倉花户郭啓泰等十三犯家中查封備抵所有該犯住房家産全行抄單報案除將該眷口立卽逐出不准匿帶絲毫外卽令該管官廳撥兵看守以備官爲估計留抵等語步營官兵得信後卽分往王駙馬胡同等處各犯家封門查抄○鴻臚寺爲咨行事本寺現在辦理啓疏奏請皇上陞殿所有陞遷調補加級紀錄曁降級留任開復原官原銜頂戴翎枝處分以及寛免欠項罰俸抵銷處分各項人 
 
 

Page 2

 
 
員均應一體謝恩相應咨行各衙門卽將應行謝恩之官員造具銜名淸册務於九月二十九日以前咨送過寺以憑繕入啓疏事關鉅典勿遲勿漏○吏部爲移會事文選司案呈湖北荆州淸軍水利同知向時鳴病故按限計算應歸九月分截田部選按照本部銓選及變通章程應京察一等記名外用之漢小京官以應升之同知謶册於俸滿記名人員之前先論俸廾用人員到班查有通政使司知事蔡殿森一員應行擬選此缺除由部示傅該員過堂簽掣外應先行移會通政司查照○熱河都統德都統制福以熱河地方遼闊事務殷煩計現在熱河委用州縣除文卜年業經陳奏署理平泉牧外其餘僅有五員遇事差遣每虞不敷援照前任都統麒慶奏准成案請飭卜吏部於應揀州縣人員内擇其文舉人出身者請旨簡用滿漢州縣二員發往熱河委用以資差遣之處等情已奏蒙俞允矣○神機營爲知照事據廂藍旗滿洲二等子爵鈺樸世管佐領鈺林二員呈以現無要差情願投効聽候差遣到營旋奉管管王大臣諭准留營派在營務處効力當差之處相應知照貴都統查照○李傅相奏免停口北道屬一府三廳燒鍋一事已綴前報兹聞熱河都統以承德一府所屬州縣地方開設燒鍋數十家本應一律禁燒以重民食惟熱屬燒酒各家向以紅梁造做而此糧民向不食僅供做酒之需若停止燒鍋旣無濟於民食轉令多人歇業又添若干求食之人擬將承德各屬燒鍋槪免停燒仍令各家呈繳銀數十金以作採買米石之需如此變通旣無歇業之民又獲接濟之需洵屬兩裨地方等情奏蒙硃旨着照所請○値年旗　咨行事所有察哈爾總管一缺由本旗將揀定三員於九月二十三日帶領引見本日奉硃旨察哈爾總管員缺着頭等侍衛棍都三保補授欽此欽遵到旗除咨明兵部轉行察哈爾都統查照外相應咨行貴處查照辦理○吏部接准軍機處交片内關軍機大臣面奉諭旨本日引見之截取御史張嘉祿着於九月二十六日預備召見欽此等因到部卽田文選司恭錄交片知會張侍御於是日寅刻赴西苑門伺候召見並備銜名緑頭簽自行交軍機處呈遞 
[提調示諭]  
　　欽命武闈會試提調啓郭爲曉諭事照得本年庚寅恩科武會試中式武舉等於十月初三等日皇上親臨閲視馬步技勇天威咫尺首重恪恭深恐該武舉等新進無知服色弓張有關例禁爲此示仰該武舉等所執弓張不准用黃色樺色至所穿襯襖腰帶不准香色紫色以昭恭敬倘有不遵卽行指名叅辦各宣凛遵勿違特示○欽命武闈會試提調啓郭爲曉諭事照得本年庚寅恩科武會試中式武舉張憲周等一百五十七名並補行覆試武舉文學建等十四名經本部奏明於十月初一日殿試默寫武經初三日紫光閣考試馬步初四日御箭亭考試技勇當日帶領引見初五日陞殿傳臚等因奉旨依議欽此相應出示曉諭本年庚寅恩科武會試新中式武舉張憲周等一百五十七名並補行覆試武舉文學建等於十月初一日寅刻齊赴午門前本部朝房報名聽候帶赴太和殿殿試默寫武經初二日辰刻前赴福華門外西三座門外本部公館報名聽候帶赴紫光閣演禮是日未刻前赴東華門内本部小朝房報名聽候帶赴御箭亭演禮初三日寅刻仍赴福華站外西三座門外本部公館報名伺候排班帶赴紫光閣考試馬步射初四日寅刻仍赴東華門内本部小朝房報名伺候排班帶赴御箭亭考試技勇考試完竣後齊赴景運門外伺候排班帶領引見初五日五鼓齊　午門外本部茶房報名伺候帶赴太和殿傳臚禮節初六日五鼓由東長安門進至天安門外金水橋前齊集伺候讀卷大臣率赴午門前謝恩後赴本部筵宴初七日五鼓武狀元備具表章率諸進士趨詣午門前上表謝恩該武舉等如有遲遲不到以及唱名不應者除卽行扣除不准考試外並卽指名叅辦各宜凛遵毋得自悞功名特示 
[火厄紀餘]  
　　太平府東門内水師火藥庫失事已列報章有距姑孰二十里之采石磯人言及是晨街上共聞天驚石破之聲莫解其故但遙見陰霾一片久之方散下午有傷者回始知罹此巨難事隔四五日查悉猶少七八人勢必凶多吉少有一浴堂與藥庫最近當火轟時開花子飛起者不及三分之一餘皆從士底鑽去以致浴堂並左右房屋化而爲沼計此等小户人家爲數當有五六十人一聲炸裂人不及避事後亦未見其有逃脱者骸骨更無從查考當塗縣於火後卽詣蕪湖於九月二十一日面禀道憲其時太平府吳太守傷重尚未命而毁者多至四五百家斃者多至三四百人誠奇災也爰再述之以告天下之觸目驚心者 
[蟂磯客述]  
　　蟂磯廟居蕪湖之北岸兵燹後督師彭剛直公掃昆礫而金碧之遂復舊觀并拓舊楹語思親涙吳江冷望帝魂歸蜀道難十四字於版鋟跋語於其旁而懸之龕上磯乃沙岸邊之亂石堆耳勢不峭拔僅一斷石倚廟後壁彭公又爲之剔蘚磨崖作老榦一株迎風嘯月泣雨悲秋彷彿吊古者悲歌慷慨一往情深綠公生平善畫梅其出處正如梅之孤蹤亮節卓絶塵寰故當落筆興酣爲梅寫照卽不啻爲畫梅者自寫其照沿江數千里凡名勝處好事者多以公巨幅壽諸貞珉往往各隨其地之事跡爲淸奇濃淡如書家之依忠孝節義爲端莊流利也近有拓工由蟂磯來者謂是處係南北通衢對岸爲上下游關鍵江湖豪俠往者來者悉就此以决向背以通消息因此廟中常有三五成羣之客强宿山門廟祝至不敢過問揣其蹤跡似非萍水相逢或者蛟龍樂湖海之寛無害於人故人亦以鱗介蓄之耳 
[金陵話雨]  
　　入秋以來雨澤稀少卽重陽日向例必賡滿城風雨之句本届亦夕陽影裏遍揷茱萸從未見屏翳飛廉少阻登高之興以致携鋤負耒者苦於二麥不得下地江甯藩司瑞方伯下車後見閭閻迭受火災實緣於風乾物燥爰率屬就龍土廟壇前竭誠虔禱并出示城内外一律禁屠至前月二十六日密雲四起大有不崇朝而遍天下之勢金陵以鍾阜爲鎭山山上早鋪雲如絮候雨師之税駕詎滃滃者兩晝夜彷彿似古人所謂雨怕抽税不敢過江者然延至二十八日之晚始點點滴滴聽澈終宵天明而霽農民相慶謂鄉下可得雨一犁之譜庭前礎之乾者至是而潤窓外風之燠者至是而寒到處亢戾之氣悉皆消歸於烏有而偏勝之中人爲喉疾爲目疾爲寒熱疾者頓减三分之一街市禁屠已久陡得肉烏鵲亦啞啞隨其後屠夫遂增其價以償前此藏刀之不足先是二十五日淸晨不知何人誑屠者爲開禁遂滿街懸肉以市於是奪肉之差役如狼如虎各肩一體以去屠者自知孟浪不敢作聲亦惡謔也 
[鳩水寒濤]  
　　蕪湖英領事衛察理近奉駐京欽使札飭攺爲宜昌領事所遺蕪湖領事缺委福格林接辦衛君於交卸後由電乞假六禮拜往日本一游○亢旱多時田疇龜坼農民望澤秋水幾穿至立冬日黃昏時雨師始税駕蕉窓竹塢淅瀝聲喧二十八日又玉女盆傾閲一晝夜始止於是茅檐蔀屋咸思播種來牟蠶豆久已愆期無可補種矣○鳩兹河外接大江内承宣歙水流湍激一瀉無餘各路商船多喜於河口繫纜以致河中塞滿船户每口角鬥毆成端甫觀察訪悉情形札飭河口巡檢司設法整頓朱少尹遂派弓兵數名日在該處彈壓無如榜人桀驁仍不遵依不識將者何策以治之否○茉甲小本經紀室小蓋藏生有子女各一今春將女字城東某氏子六禮旣備百兩將迎而子乃遊蕩性成不堪教訓見男家送來衣飾不覺垂涎甲見之急寄存舅氏某丙處丙居浮橋南岸前月適被祝融之禍一炬無存刻下將屇婚期甲無可如何只得將情實婉告男家不信誚以微詞女聞而愧忿交加遂於夜間以白綾三尺自縊而亡洎家人得知則已玉體如冰香魂縹渺矣哀哉 
[禾中人語]  
　　嘉興訪事人云前報紀嘉協左右兩營汛兵齊集郡城日赴大教塲演陣某協戎親臨閲視旋定期初六日請宗太守大閲俟閲畢拔隊回防云○郡城内外於初一日起舉辦冬防每晚必分叚巡行以弭盜賊秀水縣劉邑尊錢守戎楊都戎等員亦皆披星戴月親自出查水路則委水師勞營余統領於晚間督帶枹船嚴巡各港汊想閭閻安謐自必厖吠無驚矣 
 
 

Page 3

 
 
[嘉興官報]  
　　本月初四日爲嘉興縣趙邑尊懸弧令誕文武各員致送壽禮槪行璧返○初四日午前新任杭州織造明尚衣赴省履新舟過嘉禾赴府署拜會宗太守旋卽解維赴杭 
[閩垣官報]  
　　十月初一日道員楊奉委勘騐束門城樓等處工程同知鄧聨恩禀卸南臺税厘提調及海防差通判周瑩接辦城内單日總查通判長勝接辦南臺單日總查禀銷發審局差巡檢朱昌齡陶樾胡信湘府經歴朱運鴻接辦東一東三西三西四各叚查夜差長汀典史孫寳讓禀謝回任初二日同知李鍾鯉交卸閩安海防局差接辦南臺税釐提調兼順直捐賑差海澄縣何縣交卸回省知縣林猛辭赴海滬釐局初三日道員司徒禀謝准准補延建邵道飭知通判沈興本接辦冬防雙日總查府經歴徐溥委辦蚶釐卡 
[龍潭禱雨]  
　　上月之杪德化縣張玉珊明府親詣廬山龍潭求雨輕車减從出大西門迤邐由十墩鋪過蛇蛋嶺沿路箐深林密水複山重至山麓太平宮梵境漸覺深窈轉過山坡里許則爲東林西林二寺寺前虎溪橋相傳遠公與陶彭澤在此結蓮社焉稍憇片刻乘輿登山路漸崎嶇盤旋約十餘里將至龍潭菴住持僧出寺迎官明府入菴小沙彌進盆盂潄頽然後撞鐘擂鼓頂禮拈香隨導上山巔整肅衣冠焚香誦疏忽見洞内一縷靑烟冲上雲霄僧喜曰雨將至矣請卽下山明府遂回菴飛輿下山回視四山白雲皆滿至離城十餘里許雨師風伯連轡而來舁者急整頓靑篛緑簑冐雨而返一時黃童白叟無不誦喜雨之詩雀躍歡呼交相慶賀云 
[覆舟補志]  
　　圖南温州兩輪船於上月二十四日在營口碰撞圖南所載餅豆爲數甚多連雜貨計之共値四萬金之譜猶幸船身傷不甚重雇人修葺祗索價五百金温州載人參鹿茸等貫品往上海價値甚鉅保險者多大約失去若干須索行中賠補矣又聞温州由邱姓包攬興修僅定價银百兩船中有濕荳餅七八千片歸邱出售以抵工資當被撞時急欲駛傍海岸船主高聲呼喚謂有人能將前後兩錨移置岸上者當賞給洋銀二百元卽有天津人某甲呼衆划小槽船將錨移去船乃得穩船主如數將洋給甲甲袖之而遁衆及槽船户呆守半日蹤影全無亦狡矣哉 
[營口瑣言]  
　　立秋以後例有暴風各船遇之無不栗栗危懼獨本年自交秋令海不揚波至九月二十三日夜半時始雷聲隆隆風雨驟至歴三點鐘之久依然月朗星稀據云航海者雖遇奇驚船並無損壞云○自秋徂冬絶少商船進口關上人無所事事終日出外嬉游日日驟轉南風近三天内共到沙寗船四五十號關役查騐客貨未免栗六不安矣○山東人之旅居於營口者不下數千人令夏時疫盛行死亡相繼祭古祠厝棺之處高積如山淮人秋鄉人士思廣其𣩵房遂議定在營作大掌櫃者人捐錢六千二掌櫃四千小夥者二千肩挑背負者一千頃刻之間售至東錢三四萬現已購就地址明年當卽興工矣 
[邗上官塲紀事]  
　　十月初一日前富倫托辦事大臣李欽使雲麟過揚稍泊卽揚帆上駛初二日胡觀察家楨來揚公幹徐鹺尹正培委解金陵餉銀初三日田分轉恩厚禀知灣頭老壩合龍同口壁虎北壩興工 
[鄂垣官報]  
　　九月二十日候補縣湯炳堃赴兩院禀知進牙厘局接辦文案候補同知陳具瑗起服來省候補縣張銘新自京引見來省各禀到代理漢陽縣仁義巡檢鄒培德禀謝提前揀委優缺一次藩憲牌示雲夢縣知縣印務詳委新選應山縣管燠龢署理宜都縣知縣員缺飭新選之劉肇甲赴任二十一日候補巡檢張益修候補未入胡灝俱奉鐵政局蒙給予提前揀委優缺一次禀謝二十二日分發試用通判田慶昌自京來禀到代理保康縣龔瑞淸先行署理蒲圻縣縣丞王中鎰奉藩憲部咨准補蒲圻縣縣丞飭知俱赴兩院禀謝候補縣　志立候補典史王學涵俱蒙給予記大功三次另行存記赴兩院禀謝知候補巡檢王旭奉善後局差委赴宜昌一帶公幹赴兩院禀知辭候補布照磨王金齡禀見奉委牙厘總局監發聨票核對公文赴兩院禀謝二十三日採辦桑秧委員候補道庫大使李文輝候補典史范錫祺俱奉督部堂憲藩憲會委採辦桑秧禀知謝候補通判王席珍候補縣張國蘭駱文彬俱禀見奉委帮辦襄愓鄖陽北路藥土税務候補縣丞蔣文俊候補巡檢胡長治候補從九謝愼與俱禀見奉藩憲委赴襄陽土藥税局分派聽差俱赴兩院禀知候補縣朱錫恩奉委調辦牙釐文案禀見赴兩院禀謝黃建藩奉鐵政局委管理漢陽煉鐵廠工程禀見知准補漢川縣劉家隔巡檢劉遠釗見辭赴任 
[茸城小錄]  
　　松郡城廂内外自桂秋前後患急痧而斃绪固已書不勝書迨至菊有黃華時居民感患傷風十有八九初時不過咳嗆身熱繼竟反覆不常漸至耳聾喉啞雖有三折肱之良醫亦不能以肘後奇方生死人而肉白骨蒼蒼者天降災下民何竟若是其酷也○本月初一日爲下元令節松郡府城隍曁華婁兩縣城隍神像經會中人於三點鐘時恭舁出巡至北郊厲壇駐駕賑濟無祀孤魂迨至魚更初報始各迎回本廟燈火熒煌笙歌繚繞重門大啓夾巷爭觀緑女紅男興復不淺 
[觀察仙逝]  
　　嚴伯雅觀察錫康循吏也年未三十卽荐令符於滇黔兩省德政尤廣至今口碑載道並隨林胡兩文忠平定苗匪厥功甚偉咸同間分守上海循聲卓著適粤宼分擾卽隨同薛鏡堂中丞胡曉帆觀察督守斯邦保全大局克復江浙楚皖各省疉建勳勞兹聞於前月二十四日忽赴仙游曷勝痛惜數十年間宦囊如洗淸廉若此眞古今不易得也吳下士民亦皆泣涕在觀察平生好善壽逾古稀昇果之夕其家人聞鼓吹至簷際觀察卽含笑坐逝所謂福壽全歸早登上界歟其長公子虎臣大令已將需次鄂垣聞訃後星夜奔喪痛不欲生一種哀毁之情實令人不忍聞視忠孝之風益深欽敬吾願賢大令繼蒞三吳俾得接叨陰庇也 
[浙臬啓行]  
　　日前升任浙江臬憲龔仰蘧廉訪由天津來滬以南市馬家廠海運局爲行轅昨日本埠印委各員設席楊樹浦大花園公請赴讌至晚卽雇坐民船用小輪船帶赴浙省履新本埠印委各員均至舟次叩送 
[澤及枯骨]  
　　蘇松太兵備道聶觀察查得本邑城鄉多有棺木暴露因札委巡防總局帮辦朱森庭明府及陳鼎彝二尹會同紏董进明有主無主分别掩埋務於年内一律告竣復札縣出示曉諭如觀察者眞可謂澤及枯骨矣 
[曉諭丐子]  
　　保甲總巡陳寳渠太守接奉道憲札開現届冬令城内每有乞丐臥宿當街除由本道在南門外搭盖草房任其棲宿並每晚每名給粥一碗以示體恤外應着地保丐頭人等隨時驅逐出城等因昨日太守已會同帮辦朱森庭明府出示曉諭矣 
[賊犯解縣]  
　　昨日午刻英公堂解送行竊蘇州元和縣境内潘姓之竊賊王巧福至上海縣陸邑尊飭收自新所候訊 
[原贓已獲]  
　　隆茂洋行帳房鐵箱内失去洋銀千餘元報捕飭查等情已詳前報按去年隆茂行鐵箱内曾矢洋銀鈔票由包探秦少卿查得出店周溪堂等串同行竊送案究追此次察看賊蹤似與前次一轍因將情禀諸會審公堂備又飭差協探投浦東川沙廳署禀請提周事後包探沈金隆查得有鐵鑿等物棄在箱旁遂向各舊貨店稽查查至某田店中承認曾將鐵鑿售與張姓卽禀明麥捕頭提張究問起到贓洋祗少百餘元諒今日須解公堂訊辦矣 
[英界公堂瑣案]  
　　副捕頭稱西人順所用庖丁張阿才竊取雪茄烟數枝又在細崽王某家搜出洋瓶肥皂沙水向之查問王已脱逃因 
 
 

Page 4

 
 
投報捕房將王母何氏送案張供稱小的由王荐當庖丁尚留十日工資向索不付適拾得所棄雪茄烟頭卽指爲行竊至搜出之洋瓶等物係王所竊與小的無干何氏供稱兒子在西人處當管事兼細崽因索工資與主人口角被毆奔出不知所之小婦人並不見有竊贓尚求明鑒王阿狗訴稱何氏係小的之母胞弟向在意大利欽使署包火食用剩之物存在家甲後復至順處當細崽因索工資爭執被擊奔逃及來家搜物時連家中大小洋銀亦均起出其實洋瓶等物在意大利欽使處餘下並非竊贓如今意大利欽使已亡頗難查對矣宋二尹與滿副領事商定飭將張交人保出何氏開釋起案之物暫存捕房着阿狗找同胞弟投案質訊核辦○包探陳阿九禀稱小的在更上一層樓見甯波人馬忠和潘洪山手持紙匣内泥塑春宮求售因之拘送案下馬潘同供稱小的等失業無聊初次誤犯宋二尹判令各責五十板春宮暫存候毁○副捕頭稱日斯巴尼雅領事署送細崽秦紀生至捕房稱被竊値洋十五元之花盆一枚詰之不認送案請追秦供稱小的向主人辭出卽被主人指竊花盆宋二尹商諸滿副領事飭將秦交人具保候知照領事派人投質○潮州人周煇亭訴稱小的在治下開烟館寍波人俞瑞生來吸烟若干以洋銀一元抵錢八十四文次日又來囑將洋銀兑錢找給因卽持付錢莊估看云係銅洋顯係有心混用問其來歴一味支吾小的受人之愚已非一次是以將俞交捕送案請卽訊懲俞供稱小的向在某輪船當水手此洋向水手頭目所付工洋實不知是銅質宋一尹飭捕將俞帶回邀水手頭目到案覆訊核辦銅洋暫存公堂 
[法界捕房紀事]  
　　陳星甫積次西人亨特生房租致被呈控管押捕房洎葛同轉訊悉情由諭令交人保出將所開客棧變價抵償不料此棧早已頂與别姓開張未得將房租料理昨日遂復扭入捕房押追前欠○金陵人楊樹不務正業流蕩忘歸每至囊内錢空卽向其兄硬索上月經母送押捕房閲數天復訴請領回管束楊依然怙惡前日又向其兄索錢其母知之送向捕房甲訴捕頭着押候解送公堂 
[善與人同]  
　　昨有川中無名氏李君投書本館協振所云閲報得見勸振册不覺惻然當以求冥福病愈捐川平銀三十九兩又募諸善士得川平銀六十一兩連原册請蔚豐厚莊匯至滬號轉交貴所查收代爲寄振并請登報以昭信實云云計共來川平銀一百兩申規元一百零五兩二錢六分又重慶培慶堂助振欵川平銀四十兩田蔚豐厚號會兑交來規元四十二兩零六分又淸江陳君芝彬募諸畊心堂得鎭平銀五十兩寳和庄交來申得規元五十三兩七錢七分五厘又成愼泰寳號送來洋銀十元函稱才號遷居開張承各寳行號及諸親友籠賜　儀理當敬具薄酌因念北省水災移助振項敢煩貴執事登列報章又有心無力人來信云讀報章知順直水災慘不忍言自愧依人作嫁而又迫于家計今値敝友汪君金園育麟之喜勸其節省湯餅費由敝處寄上鷹洋二十元又有心無力人自助鷹洋二元求代附解災區不勝感激以上諸君子雖所助多寡不一而同一救災行善畛域不分他時作善降祥自必同膺福報除掣付收照外先志數語以當左劵之操 
[蘇省撫轅抄]  
　　初三日程鈞禀辭赴吳淞江河工總催差張墀禀銷赴新陽縣查勘荒熟田畝差並禀謝奉委木瀆釐局差家人來轅禀報家主四品頂戴補用同知江蘇候補知縣張豫立於初一一日在廟堂菴公舘病故於初四日大殮又分缺先用府經歴查潾於九月二十四日在鈕家菴公舘病故○初四日縣丞俞世球禀知秦委吳淞江河工差主簿李渤禀辭赴吳淞江河工差○初五日李玉方劉德麟均禀辭赴吳淞江河丅差 
[江督轅門抄]  
　　十月初三日知州湯華袞奉委府發審差知府呂鳴謙辭赴力發橋厘捐差從九姚壽仁禀知由蘇分寗差委巡撿鄒宗慶典史何漢二位奉委冬防淸查户口差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[養愚齋詩集序]  
　　趙君養愚浙東名士也余於今夏在徐君處得識君顔一見傾倒如舊相知自是朝夕過從相得甚歡君性豪放倜儻有大志弱冠應童子試旣得復失遂絶意進取留心洋務凡輪船鐵路電綫槍砲機器各事宜莫不探元鈞妙雪亮胸中而於英國文字語言尤覺精妙入神毫無扞格生平耽於臨池兼工吟咏每當酒酣耳熱與余論詩詞津津然略無倦容余固知其用力於此道者深而所作之必有可觀也日者蒙君招飮於夢蘭仙　酒半出其所著養愚齋詩集示余而言曰是區區者雖不足以爲詩惟廿年心血盡在于斯　固僕之知己　盍一言以序之余謝不敏者再繼乃受而讀之詩分八卷約得六百數十首其中如弔古傷今之作則感歎淋漓述懷紀事之章則激昂慷慨記遊則豪縱俊逸言情則宛轉纒綿而尤以五七古最擅勝塲沈鬱峭拔駸駸乎入少陵之室因思海上自風行日報刻詩以來詩人之多幾幾乎在坑滿坑在谷滿谷凡有一吟一咏不量工拙競思寄刊報章自炫風雅乃君詩已成家獨深自韜晦從木以一詩登列君乙言曰詩以寫我性情抒我胸臆耳何必求人知哉於以知其藴蓄誠有加人一等者焉他日者釋褐登朝雍容珥筆献甘泉賦上河淸頌必有能斧藻承平揄陽盛治者其所作豈遂止於是乎爰不以不文辭略書數語於其後亦佛頭着糞耳知趙君者當不以余言爲標榜而河漢視乙鶴沙浮槎仙吏郁周弟張文彬拜稿 
[接錄上海四馬路高易公舘内籌賑所陳詠南經收山東順直福建八月十一至二十日第七十八次賑欵淸單]  
　　十五日劉河東局順昌洋一元五角朱家麟陳儒榮林小德莊記林記春記各一元萬申萬豐萬昌周贊光陸曉章各半元共捐洋十元河南歸德府無名氏洋五元鄭顧氏祈病愈洋二元安徽電局不讖姓名氏洋一元盤有銘居銅洋三元○淸江永思張洋一元○○十六日李菴善士書潤助直隸洋六十元○蕭縣孫幼汀翁募九九春生因病裕神保佑速愈助洋三十元知不足齋心必正齋合助紋一兩五錢李誠敬堂洋二元無名氏一元省吾書屋狄勤堂徐穉軒各錢一千文不留名汝南氏各五百文共捐洋三十三元紋一兩五錢又錢四千文換紋二兩五錢四分共紋四兩零四分伸規元四兩三錢○陳聚順堂洋一元○不留名洋三元二角不留名二户洋四元無名氏一元心餘力絀人存心堂樂善主人不善人有心氏樂善堂錢步翁各半元共捐洋十二元○何元勳二元杜遇林陳英各一元○四川重慶府煦仁堂助順直洋十元○揚州乾泰昌號募國記奇記各五元○老萬泰洋一元○無勇人二元○無名氏樹德堂各二元隱名氏銅三元○十七日東山臥月生交來不留名助天津二十元盤記交來諭城聚興仁號黃惠軒各十元楊文光四元共洋廿四元源記五元唐子禪畫潤三角○誠大銅洋二元蘭溪嚴裕成號募嚴施氏嚴余氏蔣午橋裕成棧司王桂亭各一元無名氏無名母各八角王益堂六角王廷松恆裕莊各半元無名氏嚴志芳周誠齋各四角在田仰周愼甫無名潤生景齋啓元如瑞章福賢招祖庭錦襄思明獻記芳廷開如有壬德慶坤記金土灶祥謙泰稻農各二角共洋十四元○武穴田廣昌無名氏求平安隱名氏不留名各一元共洋五元許載記募九户洋一元七角○十八日長沙趙曾翥翁募無名氏思貽堂心餘居士各花洋二元三吉堂木存軒主人宜我室尚怒堂和尚曹郭氏各花洋一元胡余氏謝李氏汪舒氏稻香堂各花洋半元伏波裔錢五百文延陵堂凝秀軒各四百文無名氏池玉麟吳雲祥鄭彭氏各二百文范陶伍氏合一千文無名未信快風李氏各一百文共捐花洋十四元錢三千五百文換紋二兩二錢五分伸規元二兩三錢四分七厘○宜昌招商局寄來華亭張子華祈病愈紋十兩伸規元十兩零零三分華陽劉霽兩堂二元姑蘇順興典汪益間厚軒沈雲生胡新泰合洋一元錢一百六十五文周宅助直隸洋六元朱涇織簾居士錢二百文○唐子禪畵潤六角○十九日致誠信號交來志遠堂銀四兩樂善堂三兩致和一兩積善堂向榮堂元善堂謙和厚各三錢范信王天福李凌郭藩各二錢共捐紋銀一十兩合規元十兩零六錢七分源豐潤寳號交來吳氏唐氏各錢四百文王氏李氏王氏葉氏祝氏朱丁氏張氏方氏呂氏吳氏呂氏周氏陸氏薛氏思官各二百文秉官坤官仁官京官祥官和官春官琴官壽官彪官本官升官新官明官英官連官　官各一百文共捐錢六千文合規元四兩一錢四分湘生户助山東直隸十元揚州瑞芸軒無名氏致澤齋有致度齋華福祥各一元寳耀齋李浦雲各半元共六元東台恆利號公善堂友善堂翟吟竹各二元恆利等五户錢五百德厚山房等十一户錢五百五十合捐洋七元靑浦芸暉藹源記各半元又康記靑芸室各半元○○二十日蔚長厚寳號交來福建泉州府同安縣署王雙鳳堂洋廿五元集義堂陳明至各六元許愼亭張受書堂各五元倪觀聚堂頴川氏方讀居林求父母無恙人欲修德齋各四元蔡世玉愧吾居陳各三元汪寳書堂戴文溪林長壽王望楚留月山房葉藏樓曾輪陽山房徐篤卿林貽榖堂許靖元邱南韶河元亨李各洋二元蔡文錠戴昇仲林壽萱樓各一元共捐洋一百元合規元七十一兩五錢○淸江謙裕號募乾泰豐義茂永益隆記源豐恆吉祥氏誦芬氏廣德氏各一元闔祥氏錢十千文六吉氏德慶氏無名裕德各二千文義和裕聖合永成平安氏節儉氏各一千文益美源永昌義興益元保安氏永安氏集雲氏各五百文吉慶氏淸吉氏各銅洋二元不名氏泰恆茂各銅洋一元共捐洋八元銅洋七元錢廿六千五百文合洋廿五元另銀一錢八分合規元二　○皖省大通内河遂菴氏再助洋四元○皖江節署鑑湖觀樂後人裕母病愈洋二元○漢口東壁恆號寄來湖南慈利縣張儀臣翁募張聚興錢十千文張春應魏嵩山盧恆泰蔣慶盛彭福泰永元品集義生態立祥怡盛典汪錦昌各一千文共捐錢二十千文合來洋十八元○海門無力子洋二元○賀少泉畫潤洋一元厝子彈三角○○以上總共收規元六百九十兩零七錢三分七厘英洋四百七十元一角本洋五元花洋五十三元銅洋廿二元錢四百六十五文 
[申報舘恊賑所十月初一日至初五日止經第七十三次淸單]  
　　初一日黃鏡汀求病愈洋一元陸長淦洋一元陸長瀛洋一元無名氏洋一元隱名氏洋一元隱名氏洋一元不留名氏洋一元江夏子洋二元○初二日售去芝艸羚羊玉器二件洋二元售去翠網巾圈一事洋一元下帷室祈平安洋十元沈雲樵洋十元沈雲樵洋三十元雲農士洋一元無名氏洋五角耐香氏綢掛一件○初三日皖相繆山氏漕平銀十二兩四錢求合家平安銅洋二元三吳寓客洋四元金國榮洋十元○初四日無名氏九八元廿兩瑚璉堂洋一元○初五日營口建帮林君常洋二元營口建帮愼記洋二元陳逸記洋一元林雲舫洋二元温順甫洋三元林三和洋三元保老宅人口平安洋一元保新宇人口平安洋一元保店内生意　隆洋一元九　堂洋一元汪少蘭洋四元源昌林洋八元無名氏洋五元總共敗洋一百十一元五角現銀十二兩四錢九八元甘兩銅洋三元綢掛一件 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年九月廿八日京報全錄]  
　　宮門抄○諭旨兩道錄前○發抄硃批四道○江撫德奏捐助谷石委員運解以備賑需摺○護新撫魏奏審明定擬摺○大臣依奏擇尤分别保奬摺○又奏佐領請免交捐復銀兩片○大臣意等奏請補内管領摺○粤督李奏甄别知縣片○九月二十八日刑部都察院大理寺正紅旗値日無引見○克公等前往口外賜奠請訓○薛允升安興阿各假滿請安○奉天府府尹興陞假滿請安並請訓○吳講謝授右庶子恩○英信續假五日○馮爾昌續假十五日○張蔭桓請假十日○掌儀司奏初一日祭奉先殿載津行　○召見軍機興陞淸安皇上明日卯初二刻升中和殿看版現換灰鼠袍　黑袖頭○發抄依克唐阿奏本年冬圍暫停舉行奉硃批着照所請該部知道欽此○又站馬餉乾由地租項下支發奉硃批該部知道欽此○又齊齊哈爾城火器營叅領綽哈布引見奉硃批着照所請兵部知道欽此○婁雲慶奏到廣東潮州鎭總兵任奉硃批知道了欽此○○頭品頂戴江西巡撫臣德馨跪奏爲捐助谷石委員運解以備賑需恭摺仰祈聖鑒事竊臣前接京中及天津來電以順天自五月三十日至六月初五日直隸自五月二十九日至六月十一日晝夜大雨驟成鉅災平地水深二丈爲近年所未有災黎甚衆苦不堪言請轉勸官紳士商捐輸賑濟等語臣以捐集需時深恐緩不濟急當與瀋司籌商卽援照上年辦理江蘇浙江賑案辦法兩次籌借京平銀二萬兩同水脚盤費委員卽用知縣劉步元等於六月二十三日七月二十三等日先後起程由海道輪船分解直隷督臣天津行署曁順天府府尹衙門各半交收轉發助賑俾期迅速而濟急需所墊賑欵以及水脚盤費銀兩容俟督飭勸捐歸還倘有多餘卽當接續委解在案兹查順天直隷等處被水較重糧價甚昂轉瞬天氣嚴寒各災民迫於凍餒情極可矜且嗷嗷待哺爲日方長而被災各區又係畿疆重地臣言念及此寢饋難安本年江西地方早稻收成尚稱中稔糧價尚平臣與藩司方汝翼署臬司鄧蓉鏡者督粮道朱臻祺鹽法道長祿九江道李希蓮署𩕆南道崔國榜公同籌商擬捐助乾潔早谷一萬石惟運解不易祗有委員航海解赴天津轉運通州聽候分撥各災區以資散放赶於封河前催趲解到藉以仰體聖主軫念災黎之意稍盡臣等涓埃圖報之忱至捐買谷石銀兩臣與各司道受恩深重均不敢仰邀議叙惟經過沿途各關津厘卡擬請旨飭下各省督撫轉飭免完税厘查騐放行以昭省捷所有臣督率本省現任司道公捐谷石運解濟賑緣由謹恭摺具陳伏乞皇上聖鑒訓示謹奏奉硃批該衙門知道欽此○○頭品頂戴護理甘肅新疆巡撫布政使臣魏光燾跪奏爲胞弟挾嫌謀殺長兄身死核明定擬恭摺具陳仰祈聖鑒事竊莎車州纒民玉素皮因挾胞兄麻拉克下訓責之嫌起意謀殺洩忿用刀戳傷胞兄咽喉登時身死一案莎車州知州劉嘉德騐訊通報未及詳辦卸事接署知州潘震議擬招解由署喀什噶爾道向邦倬審明咨兼署鎭迪道兼按察使銜饒應祺核轉前來臣覆加查核緣玉素皮籍隷莎車州同胞兄弟六人已死麻拉克下係屬長見光緖十一年其父毛拉土的將積存銀三百兩分作六股每人給銀五十兩因玉素皮不務正業將伊名下之銀交長兄麻拉克下經管麻拉克下用銀二十兩爲玉素皮娶妻餘銀仍舊代存詎玉素皮將妻退休麻拉克下查知不依玉素皮卽行逃走在外年餘十六年正月二十一日回家向麻拉克下索討存銀麻拉克下恐其花用未允並因不聽教訓屢次責懲玉素皮挾嫌在心起意謀殺洩忿二月十一日中午乘麻拉克下在外仰臥玉素皮執刀向麻拉克下咽喉很戳一下登時身死經屍父報州騐訊議擬解道咨兼按察使銜轉詳臣覆核無異查律載謀殺期親尊長已死者凌遲處死等語此案玉素皮挾胞兄訓責之嫌起意謀殺洩忿查已死麻拉克下係該犯胞兄自應按律問擬玉素皮合依謀殺期親尊長已死者凌遲處死律擬凌遲處死先行刺字麻拉克下代存該犯銀兩身死無徵無干省釋屍棺飭埋兇刀案結銷毁是否允協除全案供招咨送刑部外合將胞弟挾嫌謀殺長兄身死核明定擬緣由恭摺具陳伏乞皇上聖鑒勅部核覆施行謹奏奉硃批刑部速議具奏欽此○○奴才依克唐阿跪奏爲頻年勦辦盜匪所有先後在事出力文武員弁遵旨彚案擇尤分别保奬以昭激勸恭摺具陳仰祈聖鑒事竊奴才於光緖十六年正月二十七日謹將整隊搜山焚燬賊巢殲除孽黨情形並請奬勵先後在事出力員弁曾具一摺欽奉硃批另有旨欽此嗣准部咨内閣抄出光緖十六年二月初十日奉上諭依克唐阿等奏官軍殲除賊巢繪圖呈覽請將出力員弁奬勵一摺黑龍呼蘭巴彦蘇蘇綏化三城地方遼闊向爲盜賊淵藪上年十二月間經依克唐阿等派令翼長吉爾洪額整隊搜山焚燬賊巢二十餘處擒斬積匪一百數十名辦理尚爲迅速仍着該將軍等督飭員弁各就分紥地方嚴密巡緝勿留餘孽在事出力之翼長二等侍衛吉爾洪額着賞還頭品頂戴以副都統用其餘出力員弁准其擇尤酌保毋許冐濫欽此跪讀之下仰見聖主策勵戎行微勞必錄之至意當卽札飭署翼長依崇阿等遵照去訖伏查呼蘭巴彦蘇蘇綏化三城地勢東枕深山南襟江水其間人烟輻輳之區十數年水陸盜匪疉興甚至抗拒官兵騷擾鄉里爲患尤深奴才抵任後當飭翼長吉爾洪額督率兵弁聨絡鄉團業將摽掠各處著名股匪曁靑黑二山之老巢次第剿捕搜除鐩致地方稍爲安謚奴才覆查剿賊之積案計自光緖十二年四月間扣至今年正月底共陣前斬戮以及續拿訊供正法者前後實有一千一百五十餘名之多均經奏明在案兹據署翼長依崇阿等將出力官兵銜名禀覆請奬前來奴才詳查此項官兵或冐險衝鋒斬擒首要或攻剿奪壘致受重傷數年來艱苦備嘗實屬異常出力不無微勞足錄隨將文武員弁核實厘剔擇其尤爲出力者繕具淸單恭呈御覽合無仰懇天恩俯准核奬以示鼓勵之處出自鴻施除飭查各該員履歴造册咨部查核並將出力稍次之弁兵奬給五六七品頂戴咨部註册外所有頻年剿辦盜匪先後在事出力文武員弁彚案擇尤保奬緣由理合恭摺具陳伏乞皇上聖鑒謹奏奉硃批該部議奏單片併發欽此○○依克唐阿片再齊齊哈爾城開復花翎佐領雲騎尉吉慶於光緖十年因事革去佐領仍留雲騎尉委爲馬隊營總派往呼蘭一帶剿捕馬賊尢爲出力經前任將軍文緖等奏保開復在案經部議覆准其開復佐領原官仍令補繳捐復銀兩俟送部引見後方准補用等情查該員吉慶奴才去歲派往跟隨防營翼長吉爾洪額搜山勦賊出力擬請免交捐復銀兩先行送部引見之處出自逾格鴻施謹附片陳明伏乞聖鑒訓示謹奏奉硃批覽欽此○○奴才宗室意普志元跪奏爲循例奏補内管領以重職守恭摺奏聞仰祈聖鑒事恭查陵寢出有尚茶正尚膳正内管領等缺如有引見記名人員應行照例奏補歴經遵辦在案今慕陵内務府内管領興亮於本年七月十七日病故所遺員缺查有慕東陵内務府主事富勳於光緖十六年六月二十二日擬陪引見内管領奉旨記名今内管領興亮遺缺應請卽以記名内管領之主事富勳坐補俟命下之日奴才等欽遵咨行總管内務府查照辦理所有請補内管領遺缺緣由理合循例具奏伏乞皇上聖鑒訓示再奴才奎瑛現在持服未經列銜合併陳明謹奏奉硃批着照所請該衙門知道欽此○○李瀚章片再查定例内開期滿教習俸滿教職知縣分發各省試用者到省二年後令該督撫照例甄别按班序補又准部咨嗣後無論何項出身凡係補缺應行具題者試用期滿由該督撫詳加甄别專摺其奏各等因咨行遵照在案兹查教習期滿分發知縣左其恭湖北嘉魚縣人由拔貢生考取八旗漢教習補正紅旗教習三年期滿光緖十三年閏四月初十日引見奉旨以知縣用欽此呈請分發籖掣廣東試用於交緖十四年三月二十一日蛭省試用已滿二年例應甄别據藩臬兩司詳加看察具詳請奏前來臣覆加查核該員左其恭講求吏治人尚明妥堪膺民社臣謹附片具奏伏乞聖鑒再兩廣總督係臣本任毋庸會銜合併陳明謹奏奉硃批吏部知道欽此 
 
