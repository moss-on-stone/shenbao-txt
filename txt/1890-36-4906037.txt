# 1890 - 36 - 4906037

 

Page 1

 
 
[本館經辦江浙賑捐啓]  
[申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現　經收　欵先其所急一俟集有成數擇要往賑四方仁人　　　　　浙兩省歴年辦賑之勤勞捐助之踴　而此時灾近剝　當必有惻然動念者請卽將捐欵送交本舘掣　收條隨時登報以昭　　一面　　　　妥爲散放早辦一日多活數命不勝盼　之至 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論讑]  
　　或有問於余曰吾子憑折足几操三寸管摭拾陳腐蕪雜不切之說鋪張迂遠疏闊不急之務日嘵嘵焉不知止而天下事有大可爲者未嘗一齒及之豈明於細而闇於大密於邇而疎於遠歟余曰非也從來論事與任事異天下事有可爲而不可言者焉凡事有可爲者其智慮所及識見所到大抵不過六七分其餘二四分猶或有不盡然也惟任事者老成待重遺大投艱毅然爲之而不可奪及其成功乃竟至於十分無毫髪之遺憾我旣不得假手以有所爲於天下而乃區區著之於論以爲某事某事有六七分可爲則人將舉或不盡然之三四分以攻我而我反無詞以應也譬之患贅疣者炎炎日長如柚如匏令醫者割而去之或奏刀委地應手立愈或膿潰皿湧傷重不救然不割則必死割則或死或不死與其必死於不割毋寍死於割而猶或不死乎顧必病者自决之醫者自任之雖至親骨肉無有能賛一辭者又譬之患蟲積者腹膨體羸日就委頓欲殺蟲必服砒砒輕則力不足以殺蟲而一試之後又不可再試砒重則殺蟲而餘力又足以殺人且尤甚於蟲之殺人不服砒死也服砒而畸輕畸重均死也醫者不能任他人能代任之乎病者不能决他人能代决之乎余非不知疣之必當割蟲之必當殺也顧不敢謂割疣殺蟲之必不死也夫是以箝口結舌嘿爾而息也或曰然則吾子所論列者其亦可一一舉而措之於天下乎余曰不可從來任事與論事異天下事有可言而不可爲者焉論事者繁稱博引曲證旁通未嘗不中理饜心親切有味一旦出而謀人家國事則紕繆乖張拘牽窒碍如步步行荆棘中其可以見諸施行者十不及一二卽有一二分見諸施行亦且百弊滋生潰裂四出然更取其所論者回環勘閱反覆推求雖欲疵　之駁詰之而不可得也譬之患疥癬者非有所疾痛害事也聽之可也乃或有教之以良方授之以聖藥如法敷之而癬果已不知週身濕熱蓄之久而益盛必流注於一處而盡發之其盡發之也所患且十倍於疥癬而人不能責治疥癬者之非而治疥癬者亦不任咎也又譬之患痿弱者其起居飲食無以異於常人使於此護持而調攝之猶可享世大年乃或有以拳棒家易筋經之法進令其捶鍊演習久之而痿者壯弱者强雖孟貴烏獲之勇有不及焉不知人生所禀賦於天者止有此數數十年用之而不盡者可以盡之於一旦將見精神煥發血氣旺盛百脈坌湧元陽飛越而卒然仆矣彼拳棒家之用易筋經法者夫固晏然無恙也又安得謂易筋經法爲不善也哉今余所論列者亦疥癬痿弱之治法耳而疥癬痿弱之當治不當治則非余之所敢知也或曰可爲者不可言可言者又不可爲若是乎論事之艱也余曰是有術焉天下事之雜然而前陳者歴歴如指上螺紋以我設身處地介乎其間遠慮深謀熟思審處若成若敗若利若害無不了然於胸中而後曲折其意以出之隱約其詞以逹之令閱者不知其爲指某人議某事而任其事者獨默喻其意之所在而首肯焉其有所挽回補救與否不可知而我之論固已逹於任事者之前矣今天下或爲贅疣或爲蟲積醫者非不知其當割當殺也顧未見澆之爲患而割之未見蟲之爲患而殺之天下將謂醫者爲莽撞多事不見功而見罪矣吾願醫者舉鼂錯請削七國之議明白陳之今天下或爲疥癬或爲痿弱天下知疥癬痿弱之爲患也相與彌補維持晏安無事者久矣設有人焉獻一治法謂可以愈疥癬起痿弱雖醫者無以折其說也吾願醫者舉王安石創行新法之害剴切陳之 
[皖垣失愼]  
　　本月十三日定更後皖垣城隍廟後面陳姓家不戒於火火光熊熊上燭霄漢各善局水龍紛紛馳至設法灌澆　融始歛威而退查起火之由該陳姓豢有剛　數頭是夜携火入苙檢點數目不料遺火積薪中致兆焚如之慘主人固所喪不貲卽歸躑躅而腹膨脝者東突西奔受驚當亦不淺是役也延燒鄰右七家皆係貧苦小民經太平局善士給以蘆屝數張次晨又給每户飯盂飯碗數隻嗣又給以錢米恩施徟疉情誼肫誠嗟彼貧民得免飢寒之苦孰非善士之賜也歟 
[軍門蒞皖]  
　　統領亳州强字馬步全軍李軍門得勝由營次乘輿於本月十五日　後三點鐘行抵皖省小住錢牌樓森泰棧房次晨謁見撫憲恭賀新禧此外各憲次第往拜各憲亦答拜如禮聞軍門卽當回營也 
[甌江春訊]  
　　温州永嘉某紳之婦香消玉殞已閱六年紳以遺掛傷心遂將柩浮厝於章下山麓月初某夜突被匪人刨發當卽呈報琴堂縣宰於十二日履勘之餘飭將看守之某甲管押一面限地保於三日内拿獲賊犯現已逾限依然蹤影杳然未知縣宰作何辦理也○上元佳節大放晴光游客如雲如覩元人清明上河圖書幅至晚一輪玉兎照耀通明城南之迎賽龍燈者釆烈興高同樂昇平世界一時銀花火樹璀璨陸離緑女紅男終宵行樂直至銅壼瘺盡始歌陌上花開緩緩歸誠一年勝事也○元凱兵輪於本月初十日駛抵甌江暫泊官碼頭外至十五清晨七點鐘時開往滬上 
[湓城紀勝]  
　　九江府曹　川太守於新正初二日晋省賀年十七日辰刻乘坐官舫回潯屬卜各員均出九華門迎迓○十七日爲黄道吉辰鎭標各營舉行迎喜神典禮時朱春山鎭軍尙未回轅由朱漢堂李殿臣兩遊戎率同都守千把及選鋒新勁各營官排隊至校塲詣喜神前行禮一時旌旗耀日戈戟連雲荼火軍容觀者爲之艷羡○昔年有某火輪船被火焚燒沈入波底至去歲嘉平月杪有上水撫刁船滿載牛骨誤觸而沈現在天氣晴和船户遂廣雇划船 
 
 

Page 2

 
 
設法撈起倩工修整俾可駛行 
[章江談萃]  
　　舊臘除夕前一日江西省城連倒錢鋪三家其未倒之先連環保結諸家皆竭力爲之保護至萬難搘挂始一面禀請地方官彈壓一面招集各債主爲之調停是以虧欠雖多尙能安靜無事又有一錢鋪平日虚出票張甚多至除夕持票取錢者鵠列門前苦無以應其勢岌岌幾於無可支持經某錢鋪出爲擔當遂得開張如故云○新歲某日有一客衣服美華儼然翩翩濁世之佳公子潛入某娼全擬設無遮大會不隄防爲某公子所見揮之使出客不服始而角口繼而揮拳龜鴇奔避不遑倉卒中掀落其帽則圓相頓露香疤宛然遂呼曰僧僧僧見勢不諧自願立券行賄始得釋歸又某日某廟方演劇有一僧帽中裝假辮衣服美麗擁入人叢中一轉身髮辮墮落好事者謂其擅作俗家裝束有犯戒規繫於石獅以供衆覽僧自稱爲某寺住持托人轉圜始得釋去 
[赤嵌錦字]  
　　合肥張鴻卿太守爲勇烈公哲嗣讀書破萬卷不屑屑於章句之學生平懷遠大志尤好扶植文教優禮寒畯爲同里詻老輩所器重有淮西後起之譽前歲渡臺經劉爵宫保委辦軍械電報各局敿十釁中製造精良海澨山陬消息靈應是以武備修明文報便捷臺省軍務順手番社蕭淸太守與有力焉刻因太夫人春秋漸高倚閭情切手諭頻來召之歸里太守卽日上書乞假大府知不可留另委孫鄂齋州司馬接辦太守英年偉略名列剡章業已指分浙省此時暫作閒雲歡承愛日他年移孝作忠建勳立業正未可量吳山浙水間必有延頸以盼五馬之來者○廣東被議知縣嵩如山大令壽去臘來臺投效經上憲檄委撫轅發審差○蘇賡華大令洋人韓森去臘奉委往臺南修理電杆業紀報章兹因總辦張鴻卿太守禀卸差使回籍省親電召韓森卽日來郡辦理交代所有工程仍飭蘇大令赶前興修以便早日完竣○除夕前二日某甲手持花翎兩枝向軍械所求售其一以彫敝被棄其一則爲收發某委員之物緣去秋軍械所失愼時此翎盛於衣箱内另有洋蚨二百餘元衣物若干件倉皇之際一併失去至是將甲綑送有司訊供究追未識能水落石出否也○臺灣縣黄芝生大令因公晉郡襜幃暫駐中路營務處林觀察行轅○人心險詐　今尤甚拐騙之術愈出愈奇去臘二十九日薄暮有甲乙二人同至艋舺後街某烟鋪吸烟　喁私語相得其歡越十點鐘中忽向乙索取舊欠乙初婉言懇緩甲不允聲色俱厲久之乙忽起立脫綢袍謂甲曰旣無情面可取去對門小押中質錢除淸還汝欵外餘錢當付我爲烟資也中持袍竟去良久不回烟夥催乙會鈔答以身無一錢視其丙衣則僅一薄洋布小袄下着舊夾褲鞋襪均破舊不堪而帽亦不知去向計吸去烟錢三百數十餘　欲剥其袄則所値不足以償烟貲正喧競間忽有穿紅邊馬袿者三四人稱是巡查突入烟室將乙拖曳而去事後有知其詐者　此輩曾於他處亦用是術串吃白烟云○小南門管鑰委員龔協戎圖麟客臘二十九日奉到劉爵宫保檄委會辦軍械所事宜協戎旋赴憲轅謝委卽日到所視事 
[江西官報]  
　　知縣李墨林騐收北壇工程同知葛榮貴委解九江關餉進京縣丞龍汝翔接辦新建粥廠吳世熙禀謝過知縣班後分先拔委一次行知鄭輔淸拔委一次典史祝福如起服來江通判姚慶恩毛文源委解九江關餉進京縣丞曾廣選府經魏焜從九尉庚生嵇縉俱拔委一次高普煦酌委一次蔣景福往新昌帮辦保　惲昌頤接查德勝門黄作霖往鄱陽帮辦保甲按司獄陶壽崧府經余錦榮俱拔委一次南營汛把總余捷元斥革遺缺以朱廷元拔補南昌縣文聚奎接管貢院差李名揚禀知丁父憂署上饒鄭家司沈溥衆謝委長寗典史徐葆昌禀謝部覆准行知九江道李希蓮禀謝保舉卓異鹽局馬先松禀辭往金陵九江曹秉濬禀到知縣董治拔委一次彭澤春委讞局帮審臨江府經歴陳輝煃禀謝准補行知叅將吳啓榮往金陵鄱陽縣賀宏勳禀謝保舉卓異從九陳宏丁拔委一次知縣朱士林由礁舍解釐金來省 
[温郡官塲紀事]  
　　元旦黎明温　道苑秋舫觀察温州鎭周静山鎭軍率同屬下員弁恭詣萬壽宫行朝賀禮蹌蹌濟濟如凛天威禮畢復詣神廟拈香至晌午方回署○十三晨刻温州府德峻臣太守率同屬下各員整肅衣冠排導出東郊行迎春典禮○前署温州府張伯琴太守交卸後灜眷於十四日未刻乘元凱兵輪船由申江赴省沿途祖餞者絡繹如雲○初七日瑞安協趙戴山協戎晉郡賀年暫駐小高橋底至初十日申刻卽乘官舫遄回 
[籌邊末議]  
　　客有自新疆來者言新疆自攺設行省安設州縣以來吏治日有起大山南北兩路延袤三千里雖有防軍制兵駐紥其間台計不爲不多分派尙形單薄似宜於南路喀什噶爾迤北之伊犁居中之哈密再添重兵以資鎭守綠伊喀兩處與俄羅斯毗連俄人素蓄陰謀設有變故恐該兩處現有之軍不足以資捍禦故宜再添重兵固我邊陲阻其深入更宜於哈密添駐里兵以顧後路庶幾聲勢聨絡無懈可擊其次則塔爾巴哈台凡與俄界交錯之處皆宜酌設防兵雖國帑未裕經費難籌然爲禦侮計不得不先事圖　　俄國遣人三次游歴兩藏沿途詢訪路徑繪畫地圖煞費經管且以小惠示信於人以爲要結之計中喀往藏道路崎嶇人跡罕至俄人不憚跋涉冒險鑿空其心誠不可測當道諸公運籌决勝將何以挫其謀而奪其氣哉客言如此錄之以備芻蕘之採 
[二分新月]  
　　揚州安定梅花兩書院向例止月間由淮運可示期甄别兹福都轉擇吉本月二十五日高門考試先期出示曉諭略謂所有外省外府各生童均可與考惟在院肄業者由院給卷投考有須自行備卷至梅花書院内附考孝廉甄别應俟春闈試竣再行示期補考云○桃符乍換萬象更新日麗風和最宜行樂揚城小教塲等處游人如蟻江湖上　技之輩紛至沓來略給數文卽堪寓目更有一種以致遠鏡引人照看畫　其中無非唐宫秘戱安設關捩拽之則靈動如生輕薄之徒咸以爲見所未見争先快覩擠擁異常事爲保甲總巡湯大令所聞立卽出示嚴禁略謂新年鏡畫原所不禁訪聞其中多夾以淫畫貽害人家子弟不淺合亟示禁倘再不知悛攺定提嚴究等語足見賢大令端風化而正人心造福實非淺鮮也 
[鳬旌已發]  
　　昨報紀上海縣裴邑尊會同葛袁錢王四大合晉省云云兹悉已於前晚二下鐘時乘坐招商局某輪船赴金陵謁見曾沅圑爵帥並禀要公云 
[竊案轇轕]  
　　本邑徐家匯人顧長星專在各公司輪船販賣雜貨年來稍有積儲在是處購地一區建屋數椽屋外有花園一所居然面團團作富家翁矣其弟壽星則另住西門外金水坊不務正業常與無賴爲儔屢向其兄滋詐不休以致恨深切齒正月十二夜忽至兄家縱火幸有隣人知覺未被其災十八夜又潛入兄家竊取外國衣服二十一件裝在隣家陸阿狗之東洋車内拉往迤東其時已四更矣保甲局巡丁正在嚴密巡邏之際見而詰究言語支吾拘送局中經朱森庭明府嚴加訊鞫其兄聞悉投局禀訴情由明府以行竊尙可從輕不應放火害人性命遂喝令笞責二百板枷號示衆事後其妻趙氏至局滋閙局勇喝阻不依明府着帶進詰問掌頰一百下趙氏並不呼痛依然逞潑明府着再責五十下飭差押出境外不准逗留西衣給長星領去後長星至法捕房訴請備捕頭飭包探李雲發持名片至局將壽星帶至捕房辦理隨有一瞽婦雇人扶掖至局中訴稱壽星竊衣後裝在小婦人車上拉之脫逃聞已拘來求賜給領明府正在研究而陸亦投案認係已車明府乃將車給陸領去謂瞽婦有意冐領本應嚴辦姑念殘廢之人從寛免責巡勇認眞查緝稍有微勞賞給鷹銀二元以示奬勵 
 
 

Page 3

 
 
[縣案彚錄]  
　　前日有趙明山投縣控稱去年十一月間津伶李春來哄妻楊氏合開丹桂戯園各出資本洋一千元所有行頭每日出租賃洋三元言明銀錢一切由司帪交與股東再行支付諸事互相商酌旋因資本不敷楊氏復出洋一百五十元作兩次交李不料新正以來李竟將銀錢一切盡行覇阻行頭租錢分文無着實屬有心呑沒小的於十九日向李算帪伊竟恃蠻將洋油燈抛擲似此兇横覇呑實爲罕見爲此情急投案喊控叩求提究裴邑尊着　白具詞呈候核辦○前年程楊氏控屠雲鶴誘匿養媳馬氏一案經裴邑尊飭將馬氏交楊氏領回管束業已詳紀報章嗣因楊氏屢至某統領處吵閙復經邑尊飭差將楊氏傳案發官媒看管前晚經帮審委員陳伯葵明府升堂訊究令該氏隨原差往某公館理處明白○張譚氏因與馮阿培私識由夫伯張萬忠控案訊責曾紀前報昨日經帮審委員陳伯葵明府升堂訊究張稱姪媳水性楊花不守閫範且已懹姙未便領回叩求發堂留養明府准之飭差將該氏送往普育堂候分娩後帶案核辦 
[英界公堂瑣案]  
　　某米鋪主高益桂訴稱昨日有米三十石雇挑夫運至鋪中内有朱永千者挑米一石脫逃由捕房拘拿起到原贓送案請辦朱供稱小的與高相識且係隣居有地一區曾售與高造屋至挑米脫逃原有不合之處蔡太守判管押十四天米交高領去○十張氏訴稱小婦人與周金生相識時來纏擾無奈移居而周復來尋釁巡捕聞之拘拿送案周供小的在西人立德處當細崽月得工洋十元悉數被該氏用去今該氏視小的如陌路人故與理論蔡太守謂該男婦均屬無恥之尤一併叱令退去○包探何瑞福訴稱馬房主吳阿梅因有違租界章程奉大老爺判罰洋十元諭令小的往取吳言緩一點鐘時措繳其夥張阿寳聞之向吳妻言包探守候茶寮中囑將洋銀送去吳妻信以爲實卽將洋銀交張張旋避若不面遂由吳報知捕房經小的將張拘住詰得洋已賭輸聲盡隨由各馬夫湊還今特將張解案請訊蔡太守研究之下吳申訴前情張所供支吾太守判令管押十四天洋銀交吳領去○前紀龜子楊紹宗訴稱妓女徐蘭仙欠洋四百元旋由馬德芳　同流氓張紀生曹生林王松濤趙德紀等將妓拔去希圖胡賴不還經西包探偕華包探顧阿六何瑞福等拘獲一干人暫押候解等因昨日中西包探將馬等送案先由西包探禀訴前因并稱此案情節支離務請詳加訊究蔡太守與易副領事熟商之下飭將馬等仍交捕房帶回俟禮拜四訊理隨有龜奴朱阿狗遞禀請追徐妓所欠洋銀陸祥順亦請附追賃物價洋太守均諭令候質○首節鋪主周靑華訴稱洪根玉誑去銀釧二雙急向追還已經付質旋有人出爲担保贖還一雙但小的小本營生何堪受誆是以報捕吊到原物將洪送案請懲洪供稱吳周相識此事已央人料理矣蔡太守飭將起案之贜發還質鋪押令洪赶緊料理○包探何瑞福禀稱本邑人錢昌裕向法蘭西某神甫處訴稱女兒被顧金福等誘偪爲娼遂由該神甫函請拘拿送究及小的前往知錢偕妻顧氏將十五歲之女賣娼攺名沈紅玉并向顧氏卽金福等男女各龜奴借得洋銀三百五十元並非被人誘偪今將一干人送案請究錢及顧氏俯首求恩稱願將女兒領回女傭顧氏卽金福許氏卽阿金及龜奴華阿慶等遞禀訴稱錢顧氏將女賣娼雇小婦人等爲傭共被借去洋銀二百五十元妓院主亦被欠一百元今兹誣控實圖頼去蔡太守諭錢曰爾旣縱女爲娼并向珠寳鋪誑取珠花質洋料理自已各債早已經人呈控請追又敢妄訴神甫函請提人謊謬異常罪何可逭易　領事亦謂錢任意妄爲法應厘辦太守飭將其女暫發官媒以候覆訉核辦○馬房主譚阿林訴稱孩子區阿得陳阿福竊取　器售與徐阿生旣報捕房旋蒙拘送案下捕　稱區曾犯竊查得與陳均有父母不應任令爲非區陳均俯首求恩徐供稱小的擺設舊貨攤不知竊贓是以誤受蔡太守　將區責手心一百不陳責五十下押　傳其父母到案領回管束徐管押五天贓交譚領去○陳張氏訴稱平空被邢茂茂所毆并失去銀簪銀耳環由捕拘案請辦邢供稱小的係寳山縣人以後不敢滋事如今尙乞恩寛蔡太守判令笞責一百板再行移送寳山縣交人保釋○包探何瑞福禀稱竊犯張生林前奉大老爺遞解回紹其原籍今又來滬上爲此拘案請辦張供稱小的原籍不能餬口是以重來蔡太守判令笞責一百板押候備文再行遞籍○協隆洋行投美領事署控董茂衡由熾大煤行主田子卿作保定購煤斤延不付銀出貨由領事摣情照會蔡太守飭傳董田到案諭令缴銀三百兩隨卽缴銀二百兩其餘延不復缴協隆西人因又請追昨日太守傳集研訊董訴稱現在已將煤斤出售卽可付銀出貨矣協隆西人偕買辦投案訴稱請諭令赶緊付銀出貨太守問董曰去歲之杪爾供煤已售與耶松船廠何以迄今尙未出貨董稱前所供售與耶松廠係受掮客之愚今則實已賣出矣太守限令付銀出貨 
[法界捕房瑣紀]  
　　麻皮小土窰貨船帮中之無賴也藉端滋詐無惡不爲日前偕黨羽篤脚阿梅卽馬阿梅在公館馬路新和園茶寮中向船户某甲敲詐硬借鷹洋兩枚甲妻聞知飛奔而至與之争閙謂爾前欠之洋尙未還我今復思硬借誰能供　無厭之求乎阿土聞言忿火中燒兩相毆鬥甲見其勢兇横出外呼巡捕至意欲拘拿小土卽將甲妻毆倒在地帶同黨羽脫逃甲遂携妻赴大自鳴鐘捕房控告備捕頭着甲出外尋獲小土送懲甲感謝而去○某甲在粥店内啜粥某乙悮蹴其襪甲遂偪令賠償乙不依以致用武適巡街捕至帶至捕房備捕頭謂事屬　微槪免送案令各押捕房六點鐘時釋之使出○車夫某甲拉車至中途悮撞孩童某乙孩卽大肆辱駡甲怒而毆之適爲孩父所見將甲扭赴捕房禀訴捕頭騐得孩並未毆傷令將甲管押六點鐘時卽行釋去○竊賊某甲竊得杉木一株經巡街捕所見拘解捕房捕頭因無失主亦令管押六點鐘時○甲乙兩人中途争閙不休巡街捕喝阻不從因卽拘去捕頭訊得細故紛争一併斥去 
[賑務彚登]  
　　昨承玉聲堂主人黄錦章先生致書本舘協賑所云去冬華君諤卿憫江浙水災減潤助振祗以年關伊邇索畫者未免淸寥因之僅得潤筆洋三元華君好善情殷愧此戔戔無補於事又自行撙節得洋五元合成八元囑代交貴館查收附解災區散放又吳君鐵山法繪山水若干請爲從速變價助賑夫二君皆以筆墨作生涯而能樂善好施孜孜不倦硯田滴水無異楊枝矣拜領之餘敬誌數語以申謝又沈君壽昌以湯餅儀餘資十二元樂助浙江春賑似此心存利濟造福災區宜乎掌上明珠聰明韶令也又承北巿土業交到洋五十元囑擇被災較重之區核實散放行道有福作善降祥將來貿易興隆堂可操劵而待矣 
[異書助振]  
　　昨有竇君静涌投函本舘協振所助賑英洋十元並吳都法乘一部約字百萬計訂十四大本乃國初吳江周永年撰皆輯吳中釋氏典故昔年兩淮鹽政進本見四厙全書目錄可謂奇書秘典竇君謂徒付珍藏久後恐遭湮没而柯亭絶響　乏賞音特許本所代爲售去又水晶牛一隻并售以資振欵可謂心力交盡矣函内又云此書如得仁者慨賜解嚢付諸剞劂非特爲古人暢通血脉亦可流傳後世而災黎之受惠更不淺矣本所拜登之下不勝欽佩除容估價出售將價洋彚解災區外先爲災黎九叩首以謝 
[贈藥鳴謝]  
　　百花祠中西藥局近來製藥愈精取效愈捷昨承以秘製百花露及喉症八寳丹見贈近日喉風甚多往往猝不及救此丹能保不腐輕者卽愈重者亦可緩待延醫若花露則更可預防其漸皆救世之苦心回春之妙劑也拜登之不謹誌數語以鳴謝 
[誌謝捐册]  
　　啓者承貴報附送敝堂施醫給藥一文愿捐册邇蒙各埠大善士絡繹惠來裨貧病沾回春之澤蒼報禞壽之綿定可操之左劵也刻收回捐册五十餘扣共收英洋一百餘元錢五千餘文另蒙常捐者有一百二十餘愿除立淸單外謹誌寸言申謝貧民感德無旣矣上海虹口元濟善堂同人叩謝 
 
 

Page 4

 
 
[災民過境]  
　　謹啓者本埠於初十日申刻有江北災民三百餘人由敝堂門前經過扶老携糼充塞街衢蒙會審憲蔡太守恐其多滋事當卽飭差派勇彈壓隨後捕房麥總巡亦到督率中西捕夥押至南門復以暫假敝堂洋蚨五元分給災民於昨日交還前來如此急公好義不分畛域福我華民不勝欽感十二日適有招商局江孚輪船開行裴邑尊商之招商局總辦由江孚輪舟押送徐州原籍仰瞻一視同仁加惠災黎謹登報章藉頌大德 
[上海六馬路仁濟善堂董事施善捐等謹誌]  
[辟榖丸方]  
　　柏樹子十斤焙乾稱足柏樹葉十斤焙乾稱足茯苓十斤飯米廿斤淘淨不煮一柱香曬乾復蒸曬九次蒸次黑芝麻十二斤萆麻子五斤去油不宜太凈黄精十五斤蒸熟曬乾稱此味蒸熟較生者幾輕一半生者宜多備熟後方足分兩女貞子十三斤連壳稱去壳用硃砂一斤半辰砂一斤半研極細丸成爲衣檽米三十斤爲粉調熟糊爲丸右藥焙乾爲末芝麻女貞則搗爛以糯米調熱糊爲丸如梧桐子大或七錢一枚亦可矖乾待用昔癸未蜀南大饑此丸活人不少誠仙方也每日兩服每服壯者七八錢少者三四錢如不甚飽可添服數丸多服則飽脹然無碍也惟初服未慣尙微思飲食每餐略食菜蔬一二箸卽飽慣則不需此也服至十日後可漸次减至數丸仍不知饑日能治黄腫痢疾瘧疾瘟疫及多年痼疾等症其效如神 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘經收江浙協賑所元月十六日至二十日止第二十二次淸單]  
　　十六日無名氏錢一百敬藝　洋一元　桂泉錢一千五百　桂芬錢六　顧錦堂錢八百馬調元錢三百以上四户來洋二元一角錢八百八十張祥　洋六角王香泉洋三角林元晋洋一　李　烊洋一元方舉才洋一元力棉子林　一元五角泰昌糖坊　一元五角泰昌　同人洋五角華元連洋一元卲　仁洋五角陳駿生洋五角　維康洋一元無名氏求夫婦吉洋一元　記洋一　珠記洋一元同心居銅十四元免力人洋二元錢十三交郁开吉洋一元至德　吳洋一元愼德堂張洋一元古月氏洋一元知二堂端洋一元愼德堂張洋一元安懷堂蔣　一　襀慶堂劉洋一元董道壽洋乙元乾昌局來虞友三　三元應樹聲洋一元　子盛洋一元王　廷洋　元羅杏村洋一元虞春榮洋一元楊祝元洋五角陳琴樵　一元鄭棋　洋一　周性泉洋五角蔣松壽洋五角乾　來葛壽山洋五角陳　藩洋五角馮成齋洋五角郭咸恆洋五角開泰銀　洋三元無名氏九户洋二　全盛來信記洋二元吕長生洋二角吕長春洋二角李朝貞洋一元張幕林洋五角蔡姓洋五角黄竹溪洋一角慶慈安健洋五角趙姓洋二角宋子珊洋五角黄姓洋三角林姓洋二角周姓洋一角于姓洋二角李馬氏洋一元張　虚對洋一元福記洋一角係温卿日本洋一元洋二角○十七日福記花洋十元求慈安花洋一元思恆記花洋一元三餘　花洋五元孝恩堂李花洋五元林卽埠花洋二元　茂行花洋二元陳天和花洋乙元朱忠　花洋一元鼎源喜記花洋一元題花舘花馬一元孝恩堂李花洋五元合記花洋一元正大花洋一元林紹記花洋一元像豐花洋乙元恩恆記花元　亭記花洋一元通源花洋一元謝策臣花洋一元以上廿户共　洋四十三元交來光洋四十元白廷壐増歲洋二十元不具石洋一元恆和泰洋二元華堂洋買公　洋六十元周鴻星洋一元信記洋五元朱寄鷗洋二元問心堂洋二元紫來居士洋一元銅洋一元無名氏洋一元○十八日查氏求平安洋二元毛冠生洋二元協泰乙元望前洋二角售去麻姑仙中堂洋一元三角温壽邑銀一錢四分安夏氏銀一錢四分瑞麟銀一兩京都儥女霆松氏元二兩京都張室　氏元五錢京都端淑氏元五錢勤　堂求生意順逐洋十元夢伏氏求人口平安洋十元　西劉東三　六十元義質堂求病速痊洋四元全泰盛來○十九日黄德春洋一元乾昌來鶴坡氏洋一元乾昌來遂眞押　洋一元　聲押葳洋乙元保赤氏洋二元福建治安縣謀正左堂張鄢勤武生葉琢童洋十四元九江同泰典衆友筵資移賑洋八元全泰盛來詹任明身患内痔許愿托庇痊愈洋二十元勤　　　房洋乙元永　局來勸補堂上房太太洋一元勤補堂主人洋一元張廷燦洋一角陳最　洋二角陳根儒洋　角陳宛仙洋二角崇德堂樊銅洋十一元無名氏洋五角陳鞠堂洋十元　安氏洋上元不具名洋二元協興昌來○二十日一銀氏洋一元李對洋乙元不具名洋二角○○共結收英洋三百四十九　銅洋十六圓日本洋乙元虚對洋乙元九八元四兩二錢八分錢九百九十三文十六日陳黼平爲胞弟履平病愈完愿本板列國志一部 
 
 
 

Page 10

 
 
   
 
 

Page 11

 
 
[光緖十六年新正月初四初五日京報全錄]  
　　宫門抄○諭旨一道錄前○浙撫崧　奏修建縣境工程完竣摺○湘撫王　奏請奘探辦京米出力人員摺○又　奏請奘道員議叙片○浙撫崧奏飭知附赴任并互相調署片○又奏察看道員等片○湘撫王奏陳湖患情形片○又　奏議卹總兵片○又　奏水師提督到境日期片○又奏請派員查閱營伍片○正月初四日○絪貝勒假滿請安○召见軍機○初五日　桂全假滿請安○召見軍機恩中堂　興○○浙江巡撫臣崧駿跪奏爲修建海鹽縣境短字等號石塘坦水等工一律完竣騐收恭摺奏祈聖鑒事竊浙江省嘉興府屬海鹽縣境坍卸石塘等工前經长任撫臣劉秉璋督飭塘工局員赴工詳細查勘請將短字號起至善字號止坦卸石塘九百六十丈先行擇要估計奏明興辦並於摺内陳明所估工程做法銀數係就現時情形撙節核實確估臨期或有審時度勢酌量增减之處隨時另行核辦並檄委現任杭嘉湖道豐紳泰會同該紳士内閣中書徐用福督率委員候補知府向人冠候補同知焉秉鈞等先後駐工核實辦理嗣復因地制宜請於傳字等號新建石塘之外分别加築坦水一百九十五丈以衛塘身援案估計又經奏明撥欵辦理工竣彚報等因轉行遵辦各在案旋據分局委員候補同知馬秉鈞等申稱肖工自光緖十二年七月初一日祀土興工起至十五年五月十一止業將短字等號拆修理砌石塘七百六十五丈傳字等號建築石塘一百九十五丈並加築隨塘雙坦一百丈單坦九十五丈以及塘後附土等工均一律如式修築完竣統共用過工料銀十六萬八千餘兩詳經奴才飭委嘉興府知府宗培赴工按號逐細驗收結覆俱係工堅料寔如式完固並無隙縫損漏及草率偷减情弊所用工料銀兩照估核計均無浮溢等情由塘工總局司道核明會詳請奏前來奴才覆核無異除飭將前項辦竣各工用過銀兩取造細數淸册並同圖結另行詳請題銷外合將修建海鹽縣境短字等號石塘坦水等工一律完竣騐收緣由恭摺其奏伏乞皇上聖鑒再歴辦各案塘工出力人員均經隨案聲請奬叙今此案在事出力大小員弁爲時將及三載均能實心實力認眞辦理不無微勞足錄可否仰懇天恩俯准援案擇尤酌保以示鼓勵之處出自　鴻慈謹　奏奉　硃批着准其擇尤酌保數員毋許冐濫欽此○○新授雲貴總督湖南巡撫臣王文韶跪奏爲湖南省採辦光緖十年十一十二及十四年四届京米交倉無誤在事出力各員彚案擇尤請奘恭摺奏祈聖鑒事竊照湘省漕糧近自光緒十年起每年動支折價採買米三萬石由海運津解通交倉内除光緖十三年分係委湖南候補道惲祖祁購運此外各年均委督辦輪船招商局務山東登萊靑道盛宣懐承辦歴經奏明在案兹據該道盛宣懐詳稱承辦湘省光緒十年十一十二年漕米三届計九萬石均由海運赴通交收顆粒無虧又採辦十四年湘漕三萬石正擬運通旋奉文截撥山東賑米由輪船運至鐵門關交卸該處大海汪洋並無碼頭雇船過剝風浪異常較之津通交米難易廻殊堔購押運各員涉歴風濤危險之中辦理俱臻妥協實屬倍著勞勩似應援照成案彚合四届擇尤請奬以昭公允開具各員銜名淸摺呈齎並聲明該道係實缺人員不敢仰邀議叙等情經臣飭據湖南糧儲道吕世田會同署布政使崔穆之覆覈詳請奏奬前來臣查該道採辦湘省漕糧四届由海運交在事各員均能勤奮耐勞毫無贻誤自應擇尤請奬以昭激勸又臣署書吏辦理歴届採買京米文案亦屬著有微勞應請一併核給奘叙除飭取各員出力履歴造册咨部外所有探辦前後四届京米海運完竣在事尤爲出力各員理合繕具淸單恭呈　御覽仰懇天恩俯淮　勅部覈議給予奘叙以勵勤勞而策後效謹會同湖廣總督臣裕祿恭摺具陳伏乞皇上聖鑒訓示謹　奏奉硃批吏部議奏單併發欽此○○王文韶片再總辦輪船招商局務山東登萊靑道盛宣懐歴届採運湘漕悉心經理從無貽悮上年攺撥東賑周折尤多該道具有兼人之才應機立赴辦理妥協雖據聲稱不敢仰邀奬叙臣實未便沒其微勞合無仰懇　聖慈將盛宣懹交部議叙以昭激勸出自天恩謹附片陳請伏乞　聖鑒謹奏奉硃批吏部議奏欽此○○崧駿片再新選温州府知府德克吉訥台州府知府文英均已禀報到省應卽飭令赴任除德克吉訥飭赴温州府本任外查台州地方山海交錯盜賊出沒無常素稱難治新選人員情形未能熟悉應請仍以現署是缺之正任處州府知府陳璚署理以　熟手所遺處州府缺事務較簡卽以文英署理謹會同閩浙總督臣卞寳第附片陳明伏乞聖鑒謹奏奉硃批吏部知道欽此○○崧駿片再准部咨道府州縣保歸候補班人員應於到省一年後察看考核分别補用其丞倅佐貳雜職應仿照辦理等因歴經遵辦在案兹查有候補道黄祖經李光久候補同知徐承爕均試看一年期滿據藩臬兩司分案會詳前來奴才查候補道黄祖經諳練老成李光久樸誠穩愼候補同知徐承爕辦事愼勤均請照例留省補用理合會同閩浙總督臣卞寳第附片陳明伏乞聖鑒謹奏奉硃批吏部知道欽此○○王文韶片再洞庭湖爲東南巨浸納南條百川之水而司其蓄洩急則受諸衆河徐而還諸大江呑吐有權以能容爲量實爲湖南北兩省水利之樞紐自荆江南岸藉池潰口江水横决而南挾泥沙以趨洞庭沙沉淤積西湖一帶漸以成洲現合龍陽華容安鄉三縣轄境計之廣袤幾二百里土人名之曰南洲貧窮私墾豪强争佔蟻聚蜂屯五方雜處納汙藏垢訟獄滋多此皆近年情形臣初次撫湘時尙不至此然此禍患之顯著者也惟洲地愈積愈寛則湖面愈狹容水之區日偪必致横溢四出湖北則荆江大隄受其害湖南則濵湖州縣被其災蓋湖中之水旣漸變而爲田則湖外之田將盡變而爲水此必然之勢也臣上年到任後察悉情形以爲湖南之大患無有過於此者明知已成之洲萬不能再事剔徐俾復全湖之舊然救弊補偏亦正岌岌不可終日滿擬俟今年秋後水落遴委講求水利實心任事之員周歴重湖詳加查勘或培官隄以禁汛漲或開支渠以導衆流或將荒溜裁灣取直以引溜而刷沙總期於辰沅資澄諸江水入湖之口不致壅渴不通激成泛濫之勢並申明定例嚴禁私築隄垸私墾官荒凡有淤洲苟無碍於水道亦祇准官爲招佃不准民間指請升科卽有昔爲湖業今成陸地之處亦祇准豁除漁課不得藉水佔地仍於南洲地方添設水師一營常川駐紥巡防無令宼盜因以爲資致蹈宋楊么明陳友諒故轍此皆臣私憂竊計而亟思設法補救者惜恩悤管代未及　諸施行惟念臣兩任湖撫湘人安臣之教令有過尋常臣旣無德於湘人而並此地方利害所關亦未能及早措置兾弭巨患於方來此尤臣所夙夜疚心而不能自已者也除將一切情形詳切告知新任撫臣邵友濂隨時酌核奏明辦理外謹附片具陳伏乞聖鑒謹奏奉硃批知道了欽此○○王文韶片再管帶湖南澄湘營水師記名總兵固勇巴圖魯廖德茂善化縣人由武童於咸豐四年投効外江水師轉戰皖鄂等省復隨軍援黔肅淸苗疆迭著勞績積功薦保今職並因左脅左肘右臂左骽等處均受有傷奏免騎射在案旋委管帶澄湘水師巡防衡州一帶屢獲齋會匪首在防二十餘年辛勤罔懈嗣以積勞成疾於光緖十二年夏間感受暑熱牽動舊傷十二月二十八日殁於衡州營次兹據該郡士紳呈由衡陽淸泉兩縣轉禀請卹前來臣查該故總兵廖德茂樸實忠勇帶領水師駐紥衡郡有年最爲得力平日紀律嚴明治軍有法而於緝匪彈壓等事無不當機立應故能建威消萌地方賴以安敉遞因勞傷身故深堪憫惜合無仰懇天恩俯准勅部照軍營立功後病故例議卹以彰忠藎出自鴻慈除飭取履歴淸册咨部外謹附片奏請伏乞聖鑒訓示謹奏奉硃批着照所請兵部知道欽此○○王文韶片再長江水師定章提督以半年駐上江半年駐下江周歴巡閱歴經奏報在案兹據提臣李成謀於本年八月二十六日由江陰溯流而上按營考查官兵勤惰今於九月十九日行抵岳州調集岳標四營逐一简校事畢仍由長江上駛依次校閱所有到境日期理合會同長江水師提督臣李成謀循例附片奏報伏乞聖鑒謹奏奉硃批知道了欽此○○王文韶片再上年輪應查閱湖南營伍之期原派前升任撫臣卞寳第未及舉行卸事奏明奉旨攺派臣認眞查閱欽此遵於本年三月内劄調附近之岳州營官兵來省會合撫標左右兩營暨長沙協營先行閱看恭摺奏報並附片聲明省外各營俟辦理文武科塲後即行出省次第查閱在案現在文闈試事甫經完竣臣已值交卸所有尙未校閱之省外各營伍應請旨另派大員查閱以飭戎行謹附片具陳伏聖鑒謹奏奉硃批着派邵友濂查閱欽此 
 
 

Page 12

 
 
[光緒十六年新正月初六初七日京報全錄]  
　　宫門抄○諭旨四道錄前○發抄硃批四道○江督曾等奏寗蘇新漕分辦河運將運道事宜照案橃欵趕辦摺○湘撫王奏日故藩司政蹟優異請宣付史館摺○江督曾奏揀補陸路叅將摺○川督劉奏鄭捐十九次銀數造册請奘摺○正月初六日○英侯兆伯各假滿請安○兆伯因伊姪以文職用謝恩○豐公請假二十日○豫王奏請開去差使○召見軍機續昌○初七日○豫王專摺謝開去差使並賞半俸恩○㷇公續假一月○德公請假十日○松森請假五日○嵩山續假十日○黄卓元續假十五日○掌儀司奏十一日祭　奉先殿澜公行禮○召見軍機　孫詒經崇禮○發抄曾國荃奏請以卽用道謝元福補淮揚海道奉硃批吏部議奏欽此○又船廠木價請仍照實價報銷奉硃批着照所請該部知道欽此○又遊擊宋占鰲升補安徽撫標中軍叅將奉硃批兵部議奏欽此○又副將彭福連等請留省補用奉硃批着照所請兵部知道欽此○○太子太保兩江總督一等威毅伯臣曾國荃江蘇巡撫臣剛毅護理漕運總督布政使銜淮揚海道臣徐文達跪奏爲江寍江蘇新漕分辦河運將運道事宜照案撥欵赶辦恭摺會陳仰祈聖鑒事竊照光緒十五年寍蘇新漕自應循辦河運以歸舊章臣國荃臣剛毅督飭藩司糧道將起運事宜預爲布置並查明米數另片具奏惟辦溏必先治河江北運河數百里舊淺極多加以每年大汛山水挾沙而下又增新淤除高郵馬棚灣淺隘太甚必須大加挑濬由臣國荃另片籌欵札飭隄工局估辦外臣文逹亦飭運司堵閉歸江各壩並將　盱禮河越壩照章飭堵以蓄底水而顧下遊惟淸江以上順淸河一帶前因防黄築壩兩年以來水過沙停不無淤墊必當挑挖深通以資浮送其邳州宿遷長河一百餘里河寛而淺阻碍尤甚每届漕船至此百計經營方得前進緣該處專受沂泗之水夏令來源甚微至次年春間東省築壩挑河幾至涓滴俱斷雖漕至宿遷東省必放湖水接濟但河身寛廣地勢建瓴以久經淤高之微山湖分濟兩省若任其散漫必至兩誤惟有早蓄底水收東河流爲先事預籌之計擬照歴届辦法將河淸河定河成匯澤利運亨濟瀠流七閘越河酌量堵閉上下淤灘悉行挑挖俾水歸一河不致分散虚耗再將宿遷以下之林工桃源以下之徐家渡地方各築束水壩座俾無閘之區河流有節底水不致淺枯將來湖水下注亦得有所收束此外淤淺叚落或築壩抬水或擇要挑撈均卽察看情形隨時妥辦惟是南河工需因各省協餉短缺本多不敷今辦濟溏要工事繁時迫實屬無欵可籌臣等擬照上届成案在江安糧道庫撥銀二萬兩以濟急需其江蘇糧道庫能否協濟銀若于兩俟水災蠲緩勘定再行酌撥先由臣文逹湊集墊用事竣之後歸於光緖十五年分工需案内分欵造銷總期工歸家濟欵不虚糜除由臣文逹督飭工員認眞赶辦外所有寍蘇新漕分辦河運謹將運道事宜照案撥欵赶辦缘由合詞繕摺具陳伏乞皇上聖鑒訓示謹奏奉硃批着照所請該部知道欽此○○新授雲貴總督湖南巡撫臣王文韶跪奏爲已故藩司政蹟優異據實臚陳懇請宣付史館以資風勵恭摺仰祈聖鑒事竊原任山西布政使方大湜湖南巴陵縣人咸豐五年經湖北巡撫胡林翼以諸生調赴軍營荐保知縣補廣濟縣缺調署襄陽縣事特保知府同治八年簡放湖北武昌府遺缺知府補宜昌府知府調武昌府知府光緒五年摧安襄鄖荆道六年補授直隷按察使八年升授山西布政使是年八月奉旨開缺來京另候簡用因病請假回籍就醫十二年九月在籍病故該故員志節堅定器識深沉體用兼備其初任廣濟縣事也賊氛四偪戎馬倥傯巿井蕭條田疇蕪穢方大湜單騎入境辦理圑練整頓保甲勸課農桑培植學校築盤塘石隄以捍長江巨涨休養生息民氣大和莅任旣久官與民親訟獄者不繁勾攝而自至納賦者不待追呼而争先此其明效也嗣調署襄陽縣事勤政愛民一如其在廣濟時夏間飛蝗入境方大湜親行田隴倡率農夫寔力捕撲百姓歡呼踴躍三日之間蝗孽凈盡襄陽城南舊有襄水故道湮塞已久淹沒田畝以數萬計方大湜悉心相度督民開濬業户出資佃户出力渠成而瘠壤悉成腴田矣同治三年臣以户部郎中簡授湖北安襄鄖荆道其時方大湜適權襄陽府事見其終日堂皇孜孜不倦事事親理心竊重之每届冬令襄渠例應修培工竣之日臣偕其出城閱視遠近數里間無論男婦老糼歡迎爭迓指畫工程一黄家人父子之親而忘其爲地方官長者此尤臣所目擊而心折者也其守宜昌時江水暴漲泛溢入城居民露宿城頭嗷嗷待哺方大湜設法賑濟畫夜躬親錢米雜糧分頭並放聚數萬枵腹倉皇晷刻傍盡之衆無一剽竊爭兢者此非信之於平日拯之於立時固未易處此也厥後任安襄鄖荆道是爲三至之地民之望之如慈父母之久離而復覩也迨升直隷按察使刑名固素所講求著有直隷駁案一卷旋升山西布政使爲時不久未及設施臣嘗綜其平生其治績之犖犖尤著者多在爲牧令時一時中外大臣交章論洊有所謂愛民如子嫉惡如仇視國事如家事者就臣所見實無溢詞聞其歸家後嘗語所親曰官至兩司曾不如爲州縣之與民相親而措置自如也盖亦自道其甘苦矣該故員天性篤厚學問純樸居家居鄉義舉甚多其行政大要隨事記載如農桑提要捕蝗纂要隄工摘要修防芻言農家占騐歴任駁案等書皆其盡心民事所實見之施行者所著平平言四卷於民生利病政治得失縷蜥言之最爲詳切與世所稱湖南知縣汪輝祖之學治臆說佐治藥言河南道員劉衡之庸吏　言蜀僚問答同爲有裨吏治之書謹繕寫成帙咨呈軍機處備查臣服官中外垂四十年閱人不少如方大湜之實心愛民顚撲不破實所僅見合無仰懇天恩俯准將方大湜歴官政績宣付國史館立傳以勸循良而資觀感實於世道人心不無禆益除另具事實淸册分咨外理合恭摺具奏是否有當伏乞皇上聖鑒訓示施行謹奏奉硃批着照所請該衙門知道欽此○○太子少保兩江總督一等威毅伯臣曾國基跪奏爲揀員借補陸路叅將員缺恭摺仰祈聖鑒事竊江西饒州營叅將廣善因病出缺業經臣叅蔬題報所遺叅將員缺係陸路部推之缺兩江現有軍功勞績人員並經聲明扣留由外揀補在案查是缺叅將駐札饒州控扼鄱陽湖爲安徽浙江兩省入江門户汎地極爲遼闊彈壓巡防在在均關緊要非曉暢軍務精明强幹之員難期勝任臣於通省各標人員内逐加遴選僅查有奏留兩江補用記名總兵黄廷爵年五十三歳湖南湘潭人由武童於咸豐五年投効軍營轉戰湖北江西安徽江蘇等矏歴保以叅將儘先補用嗣於攻克金陵省城尤爲出力案内經前督臣曾國藩等奏保同治三年六月二十九日内閣奉　上諭叅將黄廷爵着免補副將以總兵記名簡放並賞給振勇巴圖魯名號欽此嗣經凱撤回籍光緖六年經臣調赴山海關行營委辦營務事宜八年調赴差遺十一年復經臣奏留兩江歸標候補十三年因該員前在軍營身受重傷不便弓馬奏免騎射十四年七月經臣以該員堪勝實缺提督總兵之任專摺奏保欽奉硃批差交軍機處存記欽此欽遵各在案伏查該員熟習營務能得民心從前隨臣攻克安慶金陵各城皆係身先士卒所至有功自奏留兩江以來管帶營務治軍嚴整謀勇兼優實爲緑營中不可多得之材於該處地方情形極爲熟悉以之借補是缺洵堪勝任核與借補定章亦屬相符合無仰懇天恩俯念員缺緊要准以奏留兩江補用記名總兵黄廷爵借補江西饒州營叅將員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴及前在他者並無叅革朦保情事切結咨部查核外謹會同江西巡撫兼提督銜臣德馨恭摺具陳伏乞皇上聖鑒訓示謹奏奉硃批兵部議奏欽此○○頭品頂戴四川總督臣劉秉璋　●奏爲遵將鄭工新例十九次收捐銀數造册請奘恭摺仰祈聖鑒事竊查鄭工新例前於光緒十三年十二月初二日開局起已將初次至十八次收捐銀數曁捐生姓名年貎籍貫三代分起造册先後奏咨在案兹據布政使崧蕃詳稱自光緒十五年七月二十一日起至八月二十日止屆滿一月共收文監生十二名武監生三名從九品職銜七名實收庫平銀一千零六十兩户部飯食銀十五兩九錢照費銀四兩四錢國子監飯食銀十五兩照費銀三兩除將收捐銀兩存庫備撥並將部監飯照銀兩存儲搭解外所有十九次鄭工捐欵造具各捐生年貎籍貫三代淸册詳請奏咨前來臣覆查此次收捐銀數核與鄭工新例相符合無仰懇天恩勅部迅予核議給奬頒發執照來川以便給發用昭激勸除將副實收淸册分咨部監外所有鄭工十九次收捐缘由理合恭摺具奏伏乞皇上聖鑒訓示謹奏奉株批該部議奏欽此 
 
