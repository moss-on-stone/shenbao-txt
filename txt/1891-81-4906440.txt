# 1891 - 81 - 4906440

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經已布告同人早邀鑒及兹第三次亦已告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[催取振采] [  申報館恊振所啓]  
　　本舘承遠近諸大善士捐助貴重之物已兩次製成集腋社采票以冀從速售去普濟飢民所有第二次票已於本月初六日在仁濟善堂　彩旣將對號單登明初八日本報附章所望各處購票諸君檢閲此單如已奪得錦標速卽將票寄來領取本舘有厚望焉肅此布聞伏維均鑒 
[隂隲果報圖注] [  點石齋啓]  
　　隂隲果報一書乃文帝救世婆心現身説法仁濟善堂特倩吳君友如精繪成圖逐句注釋每句兩圖一善一惡善者可勸惡者可懲顔曰隂隲果報圖注交本齋石印以廣善緣書祗一册工亦從亷圖畫旣超妙絶倫楮墨更精良無比刻在開印指日成書倘有賞鑒名家樂善君子本淑身以淑世由盡性而盡倫翰墨有靈功德無量如欲附印分送尙祈及早示知請賜諾金幸無吝玉 
[論中國欲建鐵路當行之以漸]  
　　嗚呼天下事非言之難所以行之者實難或惜中國之於鐵路恐其能言之而未必其果能行之也中洋通商數十年來輪船電報機器軍械莫不次第施行而至於鐵路當局尙躊躇而莫敢先發者豈非以事大工鉅創始爲難哉前年津沽辦鐵路實爲中國鐵路之權輿合肥李傳相又請接造自天津至於北通州意在振與商務開拓風氣有志之士不禁聞而起舞而御史余聯沅等先後奏請停辦旋經明降諭旨飭下疆臣各抒所見獨粤督張制軍議由京師蘆溝橋起經行河南以逹於湖北之漢口鎭建爲幹路劃分四叚計工八年尢爲詳盡業經允准然則中國之欲建鐵路可以計日而待也余竊謂中國欲建鐵路不難在籌本而難在有堅忍不拔之志毋始勤而終怠毋小就而速成必要之以恒需之以漸未有不可行者也今按外洋創造鐵路將及百年盡地利便民人强兵富國於今數世鐵路之利無待賀言今中國毅然行之幹路之議已定鳩工興作卽在目前原議自漢口至信陽爲首叚計程四百二十里然皆山路崎嶇頗不易行外洋築造鐵路遇有陵阜可以爲力者則鋤去之或繞道以避之遇有崇山峻嶺在所必由者則穿洞使輪車穴山而過鑿山開道工費旣鉅竣工之後山中煤火日夜不絶養路之費亦倍於坦道臺灣建造鐵路僅僅開一小山於今三年尙未竣工工大費鉅確有明證自漢口至信陽山非一山使在在繞道而行殊多周折或平或鑿工程之鉅斷可逆料若取道襄樊計程七百二十三里較信陽遠幾倍之然道里平坦易於爲力故路程雖遠於信陽而以開鑿之費與造成養路之費通盤籌算亦足相抵至於由江浦起歴滁州而逹河南之開封此路非商賈會萃之區且便於下游而不便於上游殊非兩全之策是故以形勢言之自以漢口起築爲最合以道里之遠近難易平陂繁簡言之則信陽地陂而工繁雖近而難襄樊增平而工簡雖遠而易然或由信陽或由襄樊皆當以居民殷實户口繁庶商賈往來必由之地以定去從幹路之大較如此夫豫鄂居天下之中扼九省之衝要異日推廣施行枝路縱横滇黔湘蜀閩廣江浙萬里輻輳東西南北呼吸相通此固中國之至計而天下之要圖然古人有言曰言之匪艱行之維艱建謀定計能言尤貴能行天下細微之事莫不施之有序行之有方况鐵路爲中國數千年來所未見哉事屬創始必當謀出萬全固知鐵路之於中國遲早在所必興然斷無卒然之間可以建三千餘里之廣者吾所以謂鐵路之成必要之以恒而需之以漸也原議估價一千六百萬兩分八年造成今由總理衙門覆核購地集料畝價軌費非三千萬兩不能竣工較原議數幾倍之然曰三千萬曰八年亦不過約計之詞何嘗確有把握興工之後左支右絀浸假而至於四千萬延年累月浸假而至於十數年此亦意中之事在所宜慮然卽以三千萬八年分造而論每年亦需四百餘萬試問此欵如何措辦不過曰官本商本洋債而已然三者之中接之目前實屬無一可行彼籌官本者之説曰抽撥海關税銀開設鐵路捐例夫統每年應收各欵洋税關税常税茶税洋藥税厘地丁鹽課計銀八千五百餘萬年來直東黄水爲災及各省水旱奇荒部庫儲積已空東彌西補支絀萬分兼有貞度門祈年殿工程需欵浩繁均在數百萬以外何處更有閒欵可以籌撥則抽税之不可行明甚至於開捐一項連年以來　海防鄭工等捐其在各省豪富紳民早已煌然翎頂今雖復開鐵路捐例所入幾何且鄭工以一年爲止鐵路以八年爲期卽幸而輸捐踴躍不過僅能支持一二年斷乎不能長恃則開捐之無濟明甚此官本之無可籌也彼籌商本者之説曰設公司以集股份夫中外異情而殊勢外洋君民一體有無相通發號施令鉅萬之資頃刻可集中國君民尊卑之勢懸絶上下之情不通事經官吏令人望而却步曩者礦務織布等局招集股份非獨事不能成直至成本全行虧折今雖廣爲招徠而商人多引前車爲鑒裹足不前雖肯樂輸此商本之無可籌也此稿未完 
[謁陵大典]  
　　二月二十七日清明節應行遣官恭詣東西兩陵園寢曁盛京三陵致祭經宗人府開具王公銜名咨由太常寺恭繕題本交由内閣於初三日票簽初五日進呈合將奉旨遣何人致祭何陵照錄於後清明節致祭盛京三陵奉旨永陵遣總管着煦行禮福陵遣總管恩常行禮照陵遣總管連喜行禮欽此又題同日致祭昭西陵奉旨遣和碩肅親王隆懃行禮致祭孝陵奉旨遣奉恩鎭國公溥齡行禮致祭孝東陵奉旨遣奉恩鎭國公榮毓行禮致祭景陵奉旨遣奉恩輔國公麟嘉行禮致祭泰陵奉旨遣和碩莊親王載勛行禮致祭泰東陵奉旨遣奉恩輔國公載卓行禮致祭裕陵奉旨遣奉恩輔國公載帛行禮致祭昌陵奉旨遣奉恩鎭國公溥豐行禮致祭昌西陵奉旨遣奉恩輔國公奎瑛行禮致祭慕陵原擬和碩睿親王魁斌奉旨改遣多羅貝勒載法行禮致祭慕東陵奉旨遣奉恩輔國公意普行禮致祭定陵原擬和碩鄭親王凱泰奉旨改遣郡玉銜多羅貝勒載瀅行禮致祭普祥峪定東陵原擬和碩鄭親王凱泰奉旨改遣郡王銜多羅貝勒載瀅行禮致祭惠陵原擬親王銜多維克勤郡王晉祺奉旨改遣固山貝子溥倫行禮致祭端慧皇太子園寢奉 
 
 

Page 2

 
 
旨遣奉恩鎭國公載遷行禮致祭莊順皇貴妃園寢原擬和碩睿親王魁斌奉旨改遣多羅貝勒載澍行禮欽此 
[接錄辛卯年京察一等名單]  
　　六科户科掌印給事中四品銜宗室文綱兵科掌印給事中四品銜殷如璋吏科筆帖式清長户科筆帖式鍾福户科筆帖式慧文禮科筆帖式奎英兵科筆帖式佛爾國春刑科筆帖式六品軍功希凌阿工科筆帖式慶安○通政司知事興平倉監督理事同知頂帶容順筆帖式長清○大理寺左寺丞承襲一等輕車都尉崇瀚筆帖式長壽○翰林院侍讀四品銜陸潤庠侍講清鋭編修花翎五品銜李岷琛編修李肇南編修兼襲雲騎尉陳夢麟修撰五品銜曹鴻勛編修五品銜本培元編修王錫番編修徐致靖編修六品銜張仁黼編修五品銜華金壽檢討李昭煒編修五品銜劉宗標編修陸繼煇編修六品銜高賡恩編修五品銜劉傳福編修龎鴻文編修洪思亮編修嚴家讓檢討廖正華編修侍講銜吳祖椿編修朱百遂編修賛善銜霍爲楙編修涂慶瀾編修持講銜湯子坤修撰四品銜黄思永檢討侍講銜翁斌孫編修五品銜崔永安編修侍講銜黄紹箕編修劉名譽編修侍講銜志鈞編修邵松年檢討蒯光典編修張預編修馮煦典籍徵厚筆帖式覺羅福匯筆帖式員外郎銜存華筆帖式主事頂戴聯凱筆帖式六品銜卽選州同劉維灝筆帖式選用知縣榮興○起居注主事恩裕筆帖式雙甲筆帖式聯盛○詹事府右春坊右中允四品銜王貽清左春坊左贊善貴鐸筆帖式理事同知頂帶增全○太常寺寺丞兼賛禮郎花翎四品頂帶德鳳寺丞兼贊禮郎花翎五品銜郭羅清阿博士五品銜田芸贊禮郎花翎五品銜祥厚讀祝官花翎五品銜貴昌讀祝宫花翎五品銜志驤贊禮郎藍翎五品銜慶奎筆帖式同知頂帶英照○光祿寺署正曹鈺彝署丞五品銜祥蔭筆帖式五品銜瑞輯筆帖式卽選知縣紹曾○太僕寺員外郎四品銜常清筆帖式全志筆帖式覺羅隆恩○國子監助教恩光助教朱賁典簿麟瑞筆帖式全崑○欽天監五官正桂芾春官正郭照奎靈臺地陳希賢筆帖式奎蔭○鴻臚寺鳴贊花翎五品銜覺羅寛裕鳴贊花翎五品銜景文筆帖式文銓○步軍統領衙門員外郎花翎四品銜世襲雲騎尉成安筆帖式藍翎同知頂帶克興額筆帖式五品頂帶繼福○倉塲坐糧廳監督吏部郎中花翎四品銜常裕坐糧廳監督刑部郎中花翎鄭秉成大通橋監督中書科中書五品銜官壽大通橋監督光祿寺　正四品銜邢乃濬富新倉監督理藩院員外郎茹泰筆帖式理事同知銜鍾秀○奏事處奏事處行走内務府郎中花翎二品頂戴英年○内繙書房内繙書房行走兵部員外郎繼恩内繙書房行走翰林院筆帖式六品銜文照内繙書房行走吏部筆帖式松林○上諭處上諭處行走委署主事覺羅海瑔上諭處行走户科筆帖式斌超○侍衞處主事花翎五品頂帶色普　署主事藍翎五品頂帶又釗○中書科中書世襲雲騎尉張鴻　筆帖式恩隆○鑾儀衞鳴贊鞭官五品頂帶覺羅廣福筆帖式六品頂帶啓緒○順天府治中四品銜查光泰○太醫院御醫五品銜王允之御醫四品頂帶范紹相吏目王鳳岐吏目李允元○唐古忒學司業承慶 
[馳馬傷人]  
　　馳馬通衢本干例禁無如少年好事總喜攬轡揚鞭視禁令若弁髦不肯稍稍斂跡直至釀成禍患身受宫刑斯時縱有悔心亦已晚矣某日蘇州有紈絝子乘駿馬進金閶門走下塘加鞭疾馳頗甚得意有鄉人躱避不及觸仆塵埃中蹴損其腰痛極不能扒起後經友舁回醫治雖不致有傷性命然終不免爲廢人矣馬上人見肇禍端飛馳而去不知苦主能默然隱忍不致控諸公庭否也 
[江堤興工]  
　　九江北岸同仁堤綿亘百餘里爲内地四十八圩之保傽係湖北江西安徽三省分轄連年風浪剥蝕坍場江岸已近堤身經德化黄梅宿松三縣邑尊並各委員會勘數次議於舊堤内擇地另築長堤一道約長一千九百餘丈以防水潦舊堤若坍可恃新堤欄水去年冬間經三邑尊會銜稟明三省督撫憲批准並互咨分撥欵銀通力合作各在案此已迭紀前報兹值仲春理應尅期興工黄悔縣梅次三明府德化縣張玉珊明府並各省委員俱已次第到堤籌畫鳩工聞宿邑尹明府爽約未到不識何意悔明府乃於十一日電禀鄂督張制軍張明府電禀江撫德中丞均卽回電飭令赶緊開工連日畚挶如雲經之營之不日成之按該堤係三縣分轄彼疆爾界不無輕重之分僉謂宿邑運滯不到恐有意見存乎其間然此等不稽之言皆屬齊東野人見識想袞袞諸公智珠在握當必顧全大局斷不以私廢公從此和衷共濟聿觀厥成一勞永逸國賦民命兩有裨益牖下書生不禁跂予望之 
[划船遇救]  
　　日前江裕輪船上水抵潯尙未泊定各小划船卽爭先攬載紛紛擾擾幾如羣蟻之附羶有一小划船載臬棧接客兩人正欲飛步跳上輪船划船被浪激翻船户及客皆墮入江心宛如泛水之鳬浮波之鴨幸經義渡船水手瞥見卽駕划船將三人次第援起將水嘔出始得復甦 
[合浦珠還]  
　　潯城南門灣有某姓女孩約十齡左右面如傅粉偶至龍池日前湖邊嬉戲罔識歸路忽來一媼紿之曰隨我來送爾回去女孩乃隨行至僻巷矮屋閉之密室中蓋欲韞匱待沽也某姓自午至晚不見女歸着人鳴鑼尋訪女在矮屋聞呼已名卽應聲曰我在此鳴鑼者入内搜出帶回某姓以原璧已歸不復究詰媼乃得逍遥無事云 
[整頓吏治]  
　　金陵吏治昉於曾文止公其時半壁山河甫還舊物來守是土者大歌黄　而來自王戎墓下不解出水火而安以袵席之艱難文正公欲使需次諸君咸知昔也執殳爲王前驅今也執簡爲民請命勝屠鄭沽之武斷閭閻己不堪其擾何况瘡痍召父杜母之和平耕鑿且自忘其勞焉用休息於是講求吏治俾耕不必泥於問奴織不必拘於問媿紆金拖紫之時更澤以詩書之氣斯儒吏非俗吏矣刀鋸桁楊之事一入乎禮義之胸斯制治皆郅治矣故當日考優等者加以委署一言微中赤綬飛來人人惟恐忘却兔園册乎厥後當局於考論外更授以經世牧令等編使之各杼所見詮次於書局之上不但學問之純駁人品之邪正可因之而見卽議論之是非抱負之高下亦可覘其所長量其所短所謂言爲心聲聽其言已不待觀其眸子而自不容廋也矣所以中興以來賢有司層見迭出觀政者率歸美於運會使然而不知袞袞諸公實有作人之功效焉天下事積久則弊生利在則爭至近年以考者視爲具文應考有遂虚循故事甚至蒙羊質以虎皮而青衿滿座混蛇珠以魚目而白望成羣有心人衋焉傷之鳴鼓而攻積弊爲之一揭此輪考新章之所由來也上年先藩署次糧道巡道署再次府署衡平鑑空周而復始向時知名之士危於朱衣人之不點頭者至是悉俯首而就其範圍案出并無有忝在盧前恥居王後者語曰公生明洵然今歲二月十二爲試筆之第一次由藩憲主政是日藩憲有事不及點名給卷乃請善後局總辦穆觀察代考題爲曹劌論兵論計大班到者二十人小班百餘人枚速馬工各盡一日之長日未申而塲已淨適有某君利令志昏竟冒嫌接曹佐雜一卷門旣扃爲伺僚所覺奪其卷而唾之監塲委員以事關冐名頂替禀明穆觀察請發上元縣捕廳看管以爲將來不知自愛者戒此君可謂玷我宫牆矣噫 
[修城開工]  
　　金陵修補城隍一節業諏吉於正月二十七日開工前數日中恊王友圭軍門先將親軍四營隊伍調齊分段駐紥城上沿城一律支搭帳棚並札委本營營官督工哨官監工外城守恊邱雨亭軍門又添委沿城各汛千總四員分守地叚帮同彈壓巡查均不另開支薪水以期節省廿六日中恊土軍門會同城守恊邱軍門首府李筱軒觀察於清晨八點鐘時親臨城上逐叚履墈各段布置極爲周密均屬井井有條是役也採辦各項首以磚爲大宗一時殊難猝辦聞有於劉峴帥前獻策者據稱刻聞揚州堤工總局尙存二萬餘磚不妨先行借用等語彼時峴帥意下頗以爲然當卽會商仲帥函致堤工局總辦兹據復稱局中所存儲之磚係均春間發水時保隄所用地方民命攸關未便擅作通融仲 
 
 

Page 3

 
 
帥接信後旋面諭中恊土軍門出示先行收買舊磚以濟急需一面札飭首縣諭各窰赶緊定燒以資應用一時百堵皆興踴躍從事從此全城鞏固益彰大國之聲威已 
[農遭騙]  
　　奉化某甲向以力田爲業近年來手足勤勞並無餘蓄遂變賣農具遷居寗城南門外削竹爲筷兼做竹器等物以餬口里有某乙亦以挑販竹器與甲認識遂販甲貨轉售以覔繩頭微利誠實可信並無誤事日前見甲家存貨約值十餘千文頓起不良向之婉商假稱紹城現需此物往售之可得重價可否先付定洋兩元餘俟銷貨後如數聀清甲惑其言首爲之肯不料乙一去無蹤竟如黄鶴不復返甲無可追尋頓足呼號惟有仰天嗟歎而已 
[頂備供張]  
　　俄國儲君將次遊歴中華各西商以俄商之僑寓漢臬者不亞於津沾等處况每年茶汛生涯之盛當首屈俄人是以先期邀集各國巨商共議襄成盛舉談次僉謂是役也英與俄宜各盡其道英遂核定就租界中支動公欵擇適中之地推造層樓結綵燃燈遍懸旂幟復以骨董花卉羅列其間不足則貨諸華家務令十色五光炫人心目俄商則由順豐阜昌德昌三大行集得洋蚨數千元令粤東某作電致廣東等處資雇紥綵匠兼程來漢精製各式牌樓務須鬥角鉤心文華綺縟更預備山珍海錯花爆流星并就洋街上首茶業公所中盛設梨園登臺演唱凡所以適其口娱其目悦其耳者無不精妙絶倫又聞長江一帶各省督撫大員接得總署咨文皆須出境　迓鄂督則就江岸鳴砲二十一響以示虔恭至儲君抵漢之期約在三月十二日云 
[鳧舄將臨]  
　　上海縣陸春江邑尊署理一年瓜期已届大憲遴委南匯縣袁海觀明府署理篆務已紀本報所列轅抄昨日縣署接奉松江府札文内開着袁令將任事日期申報想雙鳬飛至當在桃紅柳緑之時也 
[賢令收工]  
　　前紀上海縣陸邑尊往浦在東臺浦勘騐河工旋於當晚回署昨晨九點鐘時又帶同差役往西南鄉閔行左近横瀝港騐收工程 
[學徒揮刃]  
　　蘇州人潘某在本城縣東頭鋪地方開設春記團扇作收有甲乙二學徒前日因作工起釁初則互駡繼而互毆甲驀取劈竹刀向乙頭上劈來乙起右手阻之傷及手心血流如注甲知已釀禍棄刀而逃迨潘聞知急邀傷科施治據云傷勢尙無大礙閲三禮拜卽可告痊隨派人尋訪甲之行踪至昨日尙無下落云 
[死殉楊枝]  
　　昨晨有形同乞丐者雉經於本邑大南門外楊樹上地甲報明善堂由堂中司事人轉報到縣適陸邑尊下鄉履勘河工想回時當再核辦也 
[威逼受笞]  
　　昨報紀再訊虐媳一則兹悉陸邑尊訊問救治吞烟之顧仁和據供在某絲棧營生已有多年棧王去世後將救烟方法傳授與我元宵節有住居六馬路之楊章氏遣人來喚及往則見伊媳僵臥床上雙目緊閉口不能言察其神色係吞服烟灰當卽如法灌救雖吐清水二碗總難見效邑尊問爾知楊章氏有威逼情事否答稱此係伊家事我不知情邑尊命傳鄰人邱禮生至案供稱楊章氏之媳因有外遇被姑查悉加以詈駡此係常事吞烟之前亦被伊姑詈駡且云爾可死矣至其細情小的常出外貿易故未盡悉亦不敢妄言小的生有五子不敢視人命如兒戲妄談長短詰之該惡鴇母子所供已列昨報邑尊謂本縣業已訪明屬實且係衆口一詞爾亦不必狡賴若將實情供出尚可從寛該鴇堅執如前邑尊喝令鞭責該鴇一再求恩并稱現在有病邑尊謂旣係有病着减責至一百下其子在旁求恩代責邑尊不准着再責一百下交官媒收管其子小弟收所顧郝二人分别退去候覆訊再行嚴辦 
[賭犯移縣]  
　　英捕房麥捕頭命副捕頭帶同中西包探在虹口拿獲賭犯三名已登昨報昨日包探顧阿六將粤人郭德潮上海人陳杏林葉阿大解案禀訴前情三人均不認犯賭蔡太守飭押俟備文移送上海縣歸案訊究 
[捲逃案發]  
　　英包探何瑞福顧阿六禀稱本邑人高臣裕投捕房報稱某日妾郭氏卽郭阿蘇席捲而逃計失去洋銀二千零三十二元及金約指銀臂釧身契等物小的查得高將洋銀盛在罎中埋諸地下郭氏因與顧松林相識潛逃出外偕顧賃居馬本立家然後嗾使龔阿五將銀竊取龔思乾没若干祇將一百五十元交與郭氏郭氏少之不肯收受至次日龔又言一百五十元已被賊竊云云有張阿黑者知氏與顧有私藉端向借洋銀五十元小的因將一干人拘送捕房詰問情形均支吾以對當在氏身畔搜出洋銀十元面上皆有霉痕明係久藏地下所致嗣又查得龔購製綢縐衣物甚多問其何從得財則以得中吕宋票彩對隨至其妻處搜出銀臂釧金壓髮簪對時表今特解送案下高遞禀聲稱向操洋廣貨業因無子嗣納粤婦郭氏爲妾已生一子歴年積蓄盛在罎中計共三罈皆埋在置衣廚處地板下二罎已滿每　一千二百五十元尙有一罎儲洋未滿大約八百元之謂現被竊去已滿未滿之罎各一計共二千零三十二元并金約指金壓髮簪等物約值三百八十餘元總共合成二千四百二十元復失身契一紙蔡太守命將各人帶出先詰郭氏郭氏供稱小婦人原籍廣東自至高家爲妾已歴多年今年二十六歲大婦時時口角苦累難堪因於去年九月與顧私識今大婦又與小婦人爭執遂私商諸顧賃居馬屋然後命龔往竊藏洋龔言祗竊得一百五十元小婦人不信决意不收次日龔又言卽一百五十元亦已被人竊去當小婦人出外時祗帶五六十元已被張借去五十元日用支絀無奈漸將衣服質錢太守問爾與顧犯姦逃遁後使龔行竊諒顧必知情答稱顧未知情問使龔竊洋乾没之事諒已向顧告知答稱亦未告知謂爾旣與顧有私凡事安有不與商通之理答稱小婦人曾擬竊得到手然後向顧告知後被侵吞恐顧嗔怪並未言明直至包探來查始經直説太守問高曰爾家尙有何人如何任彼妄爲若此答稱家中祗妻及子女妻與郭姊妹相呼素來和好前有郭氏之妹許氏時刻來家後設法阻止之詎暗中仍復往來致有此事前日郭氏向妻言因病許願痊後理合酬神適遇經期倩妻代爲焚香拜佛妻隨出外祗有孩子在家又被遣出閒游始得通同　竊顧供稱小的係本邑人向開　肆與高對門去年九月始與郭氏相識至今年正月下旬郭氏言欲嫁與小的小的言每日所得無幾不能養爾伊言不妨及包探查拿始知有捲竊洋銀之事張供稱小的與顧相識曾向郭氏借洋銀五十元龔供稱小的家在本邑鄉間平日藉販魚餬口郭氏托小的竊得洋銀一百五十元寄存家内後被賊竊去並未竊得二千餘元包探又禀稱小的拿龔時地保亦知其發跡地保某甲禀稱小的並不知龔發財太守問郭氏曰爾與顧犯姦在家抑上臺基由許氏媒合乎抑另有牽引之人答稱家内不能行非禮事犯姦實在張家與顧對門素來相識並非許氏牽引馬供稱顧來賃屋不知其有捲逃情事太守問顧挈婦人來賃屋時如何稱呼答稱顧言明是相好問郭氏曰爾與顧私識龔張知之乎答龔張均知惟馬並不得賄太守飭將一干人分别管押以待覆訊起案之贓暫存捕房候領 
[英界公堂瑣案]  
　　包探何瑞福禀稱竊犯王阿狗已奉大老爺判令遞回甯波原籍今又私行來滬拘案請懲王供稱小的以後不敢再犯矣蔡太守判令笞責一百板仍備文　籍不許再來○包探張松樵禀稱小的緝獲竊犯李阿三搜出押票吊到棉被水烟袋等贓詰知未惠紀徐韻橋等家所失朱徐同請領贓李供稱小的係浦東人自知該死惟現在疥瘡遍體尙求格外施恩蔡太守驗得李患瘡　實飭　暫交地保收管俟牄愈解候笞責贓給二失主分别認領○包探唐寳榮禀稱王滿成投捕房報稱被陸阿光蔡方桂等攫去洋銀捕頭命小的往查知係賭錢 
 
 

Page 4

 
 
起釁因將王陸蔡一併解案滿城供稱小的偶然賭博陸贏得若干後忽逞蠻以致扭毆陸供認賭錢不諱泥首求恩蔡供稱小的與伊等小賭後見伊等爭毆向之解勸蔡太守判令將滿城笞責一百板陸枷號十四天蔡管押七天○包探黄四福稟稱小的緝獲竊犯陳阿大搜出押票吊到衣物詰知王東東王仁山沈桂林陳阿四四家所失并查得該賊另竊王二觀家衣飾質票已吞在腹中矣另有質票一紙其物質在南市不能往吊原贓王等四失主同請領贓陳自知罪無可　一味哀乞施恩蔡太守判令笞責二百板發捕房管押六月贓給四失主分别認領未經吊贓之質票祇質錢一千三百文令失主自行備本往贖或備文移請上海縣吊贓○甯波人張阿芬年約二十餘歲衣履翩翩日游行四馬路一帶人之見之者咸以爲富家子弟不知其爲曳尾泥塗者姊妹均在妓院賣娼母則肅肅其羽居然爲積世虔婆前日遣女孩持洋銀至張萬豐糖食店兑錢店中人持至某米店估看知是銅質擲還女孩女孩回訴諸張妄稱被店中人掉換張卽前去爭毆由某號巡捕一併帶至捕房捕頭以張前曾犯案並非安分之徒着暫行管押昨晨解送公堂包探何瑞福禀稱張妹前在某處賣娼從良後又回張家被人控告萬豐店夥供稱女孩持洋來兑倩米店中人估看云是銅質是以擲還不料張忽來尋釁張阿坤卽張阿芬供稱小的令女孩往兑者的是好洋實被掉換銅洋因與理論女孩訴稱年十歲持去之洋有方式圖章爲記不料伊竟帶至别處忽言是夾銅伊細視之則圖章已全無矣包探黄四福禀稱頃由張母唆使女孩妄供且張日在四馬路見妓女大姐肆行調笑前日與妓謔浪將妓推仆路旁其爲小流氓已可槪見包探顧阿六禀張毋卽妓女湯蕉　之鴇曾經犯案遂請訊懲蔡太守一再研詰各執前詞太守謂此案疑信叅半碍難定讞張阿芬旣係不安本分之人前曾有案着交人保出如再犯事定干軍辦銅洋劈燬　 
[法捕房瑣事]  
　　小東門外開瓦爿餅店之某甲素來横行不法常與無賴爲伍因積欠某煤炭店錢文不但不肯歸還反與摇划船之某乙商議向該煤店索詐聲稱向爾購煤爲時已久然斤兩短少甚鉅理應照算該店知其凶横不敢與較意欲調停了事甲乙等見其懦弱可欺勒令該店送煤二十担如無煤酬洋銀十三元該店不允兩相口角由店夥出外鳴捕將某乙拘獲送押捕房甲則乘間兔脱矣○某丙在八仙橋相近擲骰賭博經巡街捕瞥見拘入捕房管押候訊○某丁前在其萃樓徽麫館爲堂倌替工嗣因失業無聊向堂棺某戊硬借錢文昨日又向硬借經戊鳴捕將丁扭入捕房管押○某已素無生業專以探囊搜胠篋爲事前日在護城河相近又肆其技適被包探沈錦榮所見當卽扭獲解送捕房捕頭着押候解案請究○某庚向習木匠在醬園弄中賃屋開設作塲專做書箱等物積竊王桂林之弟在庚處爲木匠夥學習旣成遂自立門户賃屋於彩視街貶價求售專奪庚之生意日前庚向城中某書坊講定生意被王弟所知當又往兠攬情願減讓價目該書坊以其價廉物美遂與成父而向庚處回覆庚大怒將土弟所懸土華龍招牌携去兩相口角扭入捕房捕頭訊知原委令兩下出外理處如理處不明仍准扭案送究 
[輓聯附錄]  
　　前任出使日本叅賛陳哲甫觀察之太夫人没後四方往弔者絡繹於道靈槥擇於本月廿三日發引旋里想其時執紼恭送者必不乏人也天南遯叟作一聯輓之云久欽彤管揚徽五子成名絳幔躬承慈母訓正擬白華潔養六旬享壽萊衣淚墮使臣纓 
[吉祥止止]  
　　昨承新安氏以洋銀五十元交本館協振所擇急要處施與飢民以祈合第平安又求行事平安亦助洋五十元本館當卽塡奉收條彚齊解往夫籌賑至今日亦已零里瑣碎幾同拆下七寳樓臺矣乃蒙慨解囊金不吝巨欵憫鳩氓之無告灑蚨血以普施善氣彌繡周于罔外福報之至自然不爽毫釐書曰惠迪吉易曰作善降祥敬敢摭斯二語拜手而頌之 
[蘇省撫轅抄]  
　　十三日蘇總捕分府惠榮禀辭赴吳淞江河工候補知縣徐錦華禀謝奉飭前署靖江縣任内交代初限算結蒙給酌委署事一次主簿郝炳麟禀知奉藩憲札委吳淞江河工差卽　○十四日藩轅牌示照得署丹徒縣知縣帥遠煒調省所遺員缺詳委候補知縣蔣一桂署理候補道林蔭廷　行回江寗○十五日丁憂卽補道前署臬憲朱之榛由浙江平湖籍來○十六日候補直隸州胡傳禀知奉委赴鎭江會審案件道庫大使姚愼言南局縣丞林廷堦北局均禀知於本日開辦清道局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　二月初一日署興國州吏目韓祖經禀謝候補府沈保祥奉牙厘總局行知以前辦厘務出力蒙督憲會同前撫憲奎奏奬現准部覆從優議叙禀見赴兩院禀謝初二日候補道蔣奉憲台會奏甄别留省以繁缺補用稟謝分發試用府經歴謝錚禀到初三日藩轅牌示施南府同知印務詳委補用同知唐華國安陸縣知縣　務詳委候補班補用知縣譚爲霖雲夢縣知縣印務詳委補用知縣程恩培俱署理保康縣知縣印務詳委代理斯缺之龔瑞清接署麻城縣知縣員缺飭本任之張集慶回任應山縣知縣員缺飭新選之管燠龢監利縣知縣要缺飭准調補之蕭雲俱赴任候補巡檢范光瑞吳新周俱奉直隸爵閣督憲李以前河工出力蒙奬五品頂戴各赴兩院禀知藩轅牌未江陵縣郝穴主簿要缺飭准補之俞德成襄陽府經歴員缺飭准補之姜本仁俱赴任初四日藩憲牌示漢陽縣沌口巡檢事務詳委試用巡檢吳友善署理初五日分發試用縣丞常向一新選天門典史陸湘俱禀到初八日候補通判方詠沂奉牙厘局飭知以辦厘務出力蒙督撫憲保奬從優議叙赴兩院禀謝藩轅牌示漢川縣知縣印務詳委勞績補用知州鍾榖黄陂縣知縣印務詳委補用知縣湯炳堃俱署理巴東縣知縣員缺詳請以海防新班卽補用知縣宗繼曾宣恩縣知縣員缺詳請以海防新班補用知縣王志章俱奏補襄陽縣知縣印務詳委補用知縣茹朝政代理光化縣知縣印務詳委黄陂縣知縣林元菼調署本省提督程于二月初二日到省拜會各憲初八日辭回 
[滬南放生局於上年除夕起至本年二月初九日止第五次清單]  
　　竊恩好生之德人物一體故英主有鐘易一牛之釁聖王示網開三面之恩敝局亦存是心愧不足於力承張小漁善士樂輸英洋十元季忠星安仁孝章舟甫轄坤賢儒孝庭孝逹均記孝恭愛庭仁記義記禮記智記信記敦記厚記孝纯賢聲多壽增壽朱氏劉氏子太徐連登林氏連孝劉炳璋炳輝炳照逹禮欠俊樹珍炳宗炳勸輪元委邦漢竭順發一俊位以上各善士共樂輸英洋四十元不書名英洋二元瑩齋氏廣勤堂求安氏槐蔭書屋共四元諌　方之難友賴衆肇而易舉庶此道藉以不墜而此德成感無窮書日作善降祥福報可操左劵已特登報端以申謝悃[  大南門外放生局司董金秉鈞謹啓]  
[上海北市絲葉會舘籌賑公所施少欽經收順直山東賑捐正月廿五至廿九日第二千七百四十三至四十七次清單]  
　　梁少尹壽届古稀蒙　厚惠稱觴隆化移助由閩客中洲洪卿善士記晋和莊匯來新議平番銀二百兩合洋二百六十六元陳壽菴山東臺信昌莊託恊源莊來洋三十元福田庵大和尙輕視檀越罰防賑由蘇記老人和　記寄來十元焦姓求産平安五元嘉善堂由泰享源來五元非胥外潘穆鐘因子目疾求　光明三元招商漢　不留名二元古賡堂曹錠灰變價一元太倉顧門胡氏一元唯亭四齡章子王炳元節省新年百歲揍　祈保四季安康一元傳景　一元○元源莊來江南總兼庫廳宋王田善士募第四批　軍東台厘捐委員李竹人剌史經募不留名洋十二元李竹人十元彭君四元仙鎭厘捐委員宣簾森司馬經募富春掌　愈　廟洋廿四元　記十元不書名四元　鑑堂汪渭　梅崇文堂愛蓮堂子康四户各二元尙谷堂無名氏沛國郡世植堂不留名陳一山戴月舟燕山樵子李永茂趙亦周詹雲王種　道人乏力人十三户各一元句容　張東容明府經募源裕典廿元合太和六元張姓三元劉靜山無名氏陳鴻春徐秋池張信泰五户各二元世恩堂詩神堂　徐堂王存善堂　紹康倪瑞森胡春榮德源莊張登華宫松壽陳義茂恆源店翟東昇王履泰乾豐裕順號謙泰王步蟾十八户各一元同泰榮泰各五角寳應縣孔靜山明府洋一百元東合縣黄愛堂三十元又代募各慕八元　　鎭李鳳章李少白廿元富安塲朱梅溪崔月槎十元又六元恆隆典十元王恆興三元恆隆姚　周鮑德興三户各二元劉德昌東隆泰周廣盛張論卿吉選卿朱堯臣吳國徵七户各一无口岸厘捐委員胡靜劑明府十元寳應厘捐委員周春圃明府四元江蘇候補知縣劉禮耘明府上二元孔涵厘捐委員龔平甫别駕十五元海州直隸州謝芝軒直剌廿元又募寳樹堂　十一千四百文楊同茂行劉和順各六千文長興恆行公佑興行合興永行翼咸堂四户各五千文甡茂永行四和堂東園主三户各四千文同發順行劉和盛行奉同源行公興行劉同盛劉同泰六户各三千文郭同升行頌豐利行劉永順周同方耀垣德興堂惠迪堂翼堂八户各二千文延澤堂一千六百文方裕豐畏知堂大興堂裕豐堂懷仁堂同德堂新銘堂衆善堂取善堂九户客一千文兆興堂無名氏樂善堂欲善堂四户各五百文共一百十二户合洋四百零四元錢一百零二千文以上廿五日○默佑婦家合宅平安十四元寳山徐文祥求妻病愈十元河南叔氏來身體康健合家平安十元孔壽根一元羅姓黄姓各五角川沙同獄署二齡小孩王百齡求平安壓歲移助一元錢二百文四齡女孩王秀英求平安壓歲移助四百文王齡女孩王玉霞求平安壓歲移助四百文蘇城華天益王半痴生同募正月上中旬桶捐錢二百十七文汪鴻壽三百文了　願人洋一元以上廿六日○邗江易太來求病速全由立大莊來洋一百元杭州朱世籕爲保病體速愈廿元張叔鵬由信昌號來十元漢口榮茂號廣東子誠氏因妾生子平安還願十元嘉定徐朱氏求子得子十元高郵孫子勉上元海陽補過子求病速愈二元松江沈梧碧求諸病速愈二元楊運韜二元龍川元康莊江洲蔡履稻求兒成祭佛珠　早開一无占吳收羊山樵求母病速愈還願一元西塘寄軒人月雙清閣各五角恊昌成銅洋三元○汪紫臣兄來勉心氏求家外平安洋一元朱倪氏求家宅人口清吉平安朱秋榮求生育子嗣旺相各二角半水大　朱彭年均求延長遐齡各二角半共五户合洋二元以上廿七日○江西蕭義由求足疾早愈洋三十元海陽邵章甫因妻吳氏産難許賑獲安完願由立記號來廿元鳳三洋十无安昌謝正大米行謝文海秉照世芳世正祈合家平安消災合助洋十元黄秉和十元蛟西子無名氏各五元無名氏五元無錫濟順公典不書名李五元劉門奚氏還願四元常庸棧胡椿庭四元蘇州無名氏由蔚豐厚來四元以上廿八日○陳竺記規元一百兩通州徐氏壽增災退病除由天昌唐行來洋一百元吉恆豐號包慶禧由潤昌棧來五十元常熟森和號自開張至今賓東和洽諸事平安願助四十元朱經程明怒堂采芹喜助廿元邦東金鑑堂張值百齡冥壽將醮薦資移賑爲二老求資冥福廿元袁江避俗子守愚人各六元袁江惜墨軒主人示合室平安五元蘇垣醬業公所葉俊卿嘉張炳祥求寺病速愈五元召溪湖上守出生爲母保壽五元嘉興姚家埭放生室主人求卻病延壽四元問經堂募第三十六次李鶴生四元又吳至德堂一元二户由潤昌棧來楊仁恆求身體平安二元南匯孫湘舟二元太倉顧石泉募錢鶴壽錢穉記均祈平安各一元五角杭州孫樂安堂一元嘉善廣昌典江永年求保平安一元顔紫記求母病愈一元曹古賡堂爲吳太宜人資冥福二角錢三伯九十一文何仁元錢一千八伯六十文以上廿九日 
[上海仁濟善堂施則行在定海城代杭州丁紳散給被火貧户資助洋一千元并本堂募來洋一千元同日散給之清單]  
　　天元銀樓南山堂藥店方順金藍冠山洪亨大五户各洋四十五元○賀運來膏藥店馮阿德酒店李得利磨坊單阿牛釘店洪明茂豆腐店張順記醃臘毛老虎雜貨范氏孀婦點心店郭潘釗余阿來洪振記江仁記錢林氏劉周氏李方氏十五户各二十四元○元仁堂藥店陳中立膏藥店賀阿槐餅店湯雲龍李嗣慶張阿紀郭趙氏七户各二十二元○春華銀樓王鼎興漆店德大銅店施合興鐵店魯阿　刷染店張小全鞋剪店林氣遠豆腐店周才木豆腐店沈祥林修容店鮑兆觧米司陳立芳俞順金陳玉記郭家昻郭阿茂費珠鳳樂畜容陳烈堂十八户各二十元○夏賢章銅店錢小槎馬之秀紀茂揚郭丁氏單沈氏陳金氏七户各十八元○怡豐南貨店十七元陳　山京貨王吉林鞋店天惠堂膏鄘孫氏烟業藍祥生施茂德陳楊氏七户各十五元○項世元京貨顧乾生京貨唐金山貨袁大日山貨應和堂鞋店李阿金羔餅店施春寳鐵店嚴永茂鐵店胡太和木作張金瑞成衣孫順興成衣顧阿四鐵店老桂林香店陳順金桶店永源豆腐店俞作甫豆腐店正元帽店張大毛孔慶裕馬小元林連生周安寳石阿甫邱阿曹陸金記二十六户各十二元○孫式槐京貨陳立芬膏藥店合順醃臘王天成帽店錦雲香店王桂芳紙店邱昌明點心店陳錦章傅生才成衣老德大銅店施雙喜顧得利修容店舒阿鮑年羔店樂小寳桶店劉燕林胡和春譚益三金春利倪福喜李小狗錢阿三倪林記李氏錢李氏張紀生二十五户各十元○陳全金酒店安吉坤記席店李阿喜鞋店張而和鐵店方正仁修容店劉阿成張阿九趙小茂張則林邵福生李包氏竺侯良傅大寳十三户各七元以上一百二十四户共計洋二千元合併聲明 
 
 
 

Page 10

 
 
[光緒十七年二月十二日京報全錄]  
　　宫門抄○諭旨三道錄前○吏部麟等奏爲遵旨議處摺○陜撫鹿奏請奬叙片○署江督沈等奏江蘇湘省淮水陸各軍欠餉歸併報効請加廣文武鄉試中額摺○又奏請准建坊片○又奏保舉已革道員請酌量錄用片○二月十二日兵部太常寺太僕寺八旗兩翼值日内務府引見四十一名○張中堂等謝賞本省米石恩○奕功謝管圓明園八旗事務恩○陳彝謝稽察宗學恩○熙貝勒榮公各請假五日○克侯續假五日○阿克東阿請假十日○劉坤一預備召見○召見軍機白桓劉坤一○○吏部尚書臣宗室麟書等謹奏爲遵旨議處具奏事内閣鈔出光緒十七年正月十三日奉上諭前據都察院奏已革福建建寗府知府蔣斯岱以被叅寃抑案懸莫結並劣員營謀署缺賄囑舞弊等詞赴該衙門呈訴當派貴恒沈源深馳往查辦兹據查明覆奏此案舉人王濟光因梁玉瑜以署缺到班經秦燾轉託關照卽函致沈茂勝聲稱係伊從中爲力囑向梁玉瑜索得銀兩係屬誑騙已成王濟光卽王仲霖着革去舉人其應得罪名業經病故着毋庸議已革知府梁玉瑜以署缺到班託沈茂勝栽培並求王濟光關照迨至委署建寗府缺輒信王濟光從中爲力之言付銀酬謝雖訊係事前空言囑託並非以財行求究屬央浼營幹梁玉瑜着發往新疆效力贖罪已革提督沈茂勝因王濟光致函囑令向梁玉瑜代索銀兩隨卽轉逹並派人送交該革員以武職大員不知自愛輒代人過付贓私事發後猶　揑詞掩飾沈茂勝着發往軍台効力贖罪江蘇候補道劉麒祥以梁玉瑜署缺電告沈茂勝已屬不知遠嫌迨查出電報輙復扶同　　意存徇隱劉麒祥着交部議處已革知府蔣斯岱始則請緩委署挾私具禀繼則抗不交印其迭次呈禀訐告各情多有失實過當之謂惟查明梁玉瑜等實有營謀情事尙非無因業經革職著免其置議已革州同銜縣丞袁光裕訊無串謀唆弄情事著准其開復調任陜甘總督前閩浙總督楊昌濬於梁玉瑜署缺並無受人請託情事惟幕友誑索得贓失於覺察著交部議處閩浙總督卞寳第審辦此案迭經嚴飭兩司訊辦並非瞻徇情面楊昌濬卞寳第因案内供詞各執並提傳人證日久未能審結所有該督及兩司等承審遲延各職名著該部查明分别察議餘著照所議辦理該部知道欽此欽遵杪出到部除梁玉瑜沈茂勝發遣之處應由兵部辦理袁光裕開復臣部另行辦理外查律載凡不應得爲而爲之事理重者杖八十係私罪降三級調用又定例官員徇隱者降二級調用私罪又官員縱容幕友出署結交招摇詐騙者革職私罪失於覺察者降一級調用公罪各等語又查成案凡官員不知遠嫌者均照不應重私罪律議處歴經辦理在案此案欽奉諭旨江蘇候補道劉麒祥以梁玉瑜署缺電告沈茂勝已屬不知遠嫌迨查出電報輙復扶同揑飾意存徇隱着交部議處調任閩浙總督楊昌濬於梁玉瑜署缺並無受人請託情事惟幕友誑索得贓失於覺察着交部議處等因應請將江蘇候補道劉麒祥照不應重私罪律降三級調用例議以降三級調用該員又扶同徇隱照例再降二級調用均係私罪毋庸查級紀議抵前任閩浙總督調任陜甘總督楊昌濬於幕友招摇詐騙失於覺察應照降一級調用公罪例議以降一級調用係公罪例准其抵銷可否准其抵銷之處恭候欽定至此案該督等提傳人證日久未能審結之處應由臣部移咨閩浙總督將應議兩司各職名並查明該督等承審遲延各若干月日一併報部冉行核議所有臣等遵旨議奏緣由理合恭摺具陳伏乞皇上聖鑒訓示遵行謹奏奉旨另有旨欽此○○鹿傳霖片再據籌辦直隸捐賑總局司道詳稱據西鄉縣轉據三品廕生候選知縣李友杜呈該員故父原品休致頭品頂戴前江西巡撫李文敏於本年九月二十七日在籍病故臨終時以身受國恩未報涕零如雨聞知順直夏閩水灾甚重囑令捐銀一千兩兑直助賑該員謹遵遣命如數捐繳不敢仰邀議叙等情由局會詳前來臣查前江西巡撫李文敏以休致在藉大員因聞近畿水災較重臨終遺囑捐銀一千兩以助賑撫洵屬急公好善見義勇爲其子三品廕生候選知縣李友杜遵命措繳亦屬善承先志雖據稱不敢仰邀議叙未便没其報効之忱除將其捐項咨解順天府核收賑濟外合無仰懇天恩俯准飭部核給三品廕生候選知縣李友杜奬叙以昭激勸謹附片具陳伏乞聖聖訓示謹奏奉二硃批該部議奏欽此○○署理兩江總督安徽巡撫臣沈秉成江蘇巡撫臣剛毅跪奏爲江蘇省湘淮水陸各軍欠餉歸併報効懇恩加廣文武鄉試中額恭摺仰祈聖鑒事竊查接管卷内准户部咨行軍需善後報銷章程内開各省舊欠軍餉現在庫欵支絀勢難補發應赶緊清厘從前實欠銀數專案奏報准其一律歸併報銷請廣文武中額等因當將江蘇省裁撤各營欠餉數目彚册開報復於江蘇留防第一案内將現在湘淮陸軍截至光緒八年十二月止及太湖水師同治十三年以前欠餉彚册造報聲明統俟各該營裁撤時酌給遣資引其餘欠餉再令全數報効接准部咨飭令先行儘數報効至該營裁撤時發給川資應由各該省酌量給發准其作正開銷等因嗣又將光緒九年起每營每年欠餉數目於各届報銷案内另造專册循案送部均經部覆飭令全數報効各在案嗣據江蘇防營支應報銷處司道詳稱江蘇省湘淮水陸各軍自同治三年起截至光緒十四年十二月江蘇留防第十七案内先後裁撤及調防外省各營曁現存湘淮陸軍太湖淮楊水師核計共實欠餉銀二百八十七萬九千三百六十兩有奇各該統領營官深知共體時艱湘淮各軍士卒從戎旣久亦復深知大義願將欠餉一律歸併報効請查照同治十三年户部議定各省捐輸加廣中額章程及光緒九年直隸督臣李鴻章奏准成案擬以一百二十萬兩加廣湖南省一次文武鄉試中額各四名以九十萬兩加廣安徽省一次文武鄉試中額各三名以六十萬兩加廣江蘇省一次文武鄉試中額各二名等情詳請具奏前督臣曾國荃未及核辦留交前來臣等覆加查核各該營應領月餉本係生計要需祗因短欠歴年旣久遂成鉅欵此項欠餉有在兵勇名下者有由統領營官設法籌墊者現在歸併報効請照同治十三年部章分别加廣湖南江蘇安徽三省鄉試文武中額核計銀數有盈無絀雖前准部咨嗣後無論何項捐輸槪不准援照軍務章程再請加廣鄉試中額等因惟四川督臣劉秉璋復以該省津貼捐輸勢難遽停仍請照案加廣業經奏蒙恩旨允准今江蘇省湘淮各軍歴年欠餉本係光緒十四年以前之欵尚在部定新章之先現在歸併報効請加廣文武鄉試中額一次與四川捐輸按科奏請加廣不同亦與業已請奬之捐輸情形有閩合無仰懇天恩准子照案加廣以勵兵心而作士氣除將欠餉清册咨送户部並分咨禮部兵部查核外謹合詞恭摺具奏伏乞皇上聖鑒訓示謹奏奉硃批該部議奏欽此○○沈秉成片再上年開辦江蘇浙江兩省賑捐各紳富捐助棉衣及棉衣價銀迭經前督臣援照成案奏請建坊欽奉恩旨允准在案兹據在籍候選主事加二級蘇銘章廣東順德縣人遵故父二品封職蘇徵文故母二品命婦蘇區氏遺命捐助棉衣一千件折價繳解禀經勸捐委員請奏前來臣查該紳捐助棉衣價銀核與建坊定例相符除棉衣銀兩業經撥解灾區湊濟賑需外相應請旨俯准已故二品封職蘇徵文二品命婦蘇區氏在於原籍自行建坊給予樂善好施字樣以示旌奬理合附片陳請伏乞聖鑒訓示謹奏奉硃批着照所請禮部知道欽此○○沈秉成片再查接管卷内前督臣曾國荃咨查已革湖南試用道蕭允文被叅原案准護理湖南撫臣沈晋祥覆稱遵查光緒十三年升任湖南撫臣卞寳第以蕭允文劣蹟昭著奏叅革職復經遵旨查明該革員承造剥船工料尙無偷減所領運費銀兩如數繳清覆查案内原叅銀錢交涉各情均無確據等因曾國荃察核該革員器局開展稱爲有用之才亦經咨部有案伏讀光緒十五年三月十六日恩詔内開自同治元年以來曾經任用現已革職官員若有事係寃枉被革果有才力堪用者在外聽該督撫查明詳開緣由奏明請旨等因欽此仰見聖主立賢有方宥過原情之至意奉詔以來迭經臣下奏請果其才堪節取無不恩施立沛予以自新羣材鼓舞濯磨同深感奮臣查該革員蕭允文才識練逹辦事認眞旣經曾國荃咨查被叅各節均無確據復稱有用之才自屬可信若令終身廢棄未免可惜合無仰懇天恩俯准將已革湖南試用道蕭允文送部引見可否酌量錄用之處出自高厚鴻慈謹附片陳請伏乞聖鑒訓示謹奏奉硃批蕭允文着交吏部帶領引見欽此 
 
