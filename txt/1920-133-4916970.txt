# 1920 - 133 - 4916970

 

Page 1

 
 
   
 
 

Page 2

 
 
   
 
 

Page 3

 
 
時評 
[最近之三部題（冷）]  
　　組閣是一問題吳師撤防是一問題答覆日牒是一問題而財政艱難之問題尚不與焉 
　　答覆日牒雖將交送余以爲其問題必不即了也吳師撤防似己實行而其間變化之端或將因此而起觀於湘中各電實已可知組閣一事前者已决辭後者亦不就代者又有期限而其外各派議員之質問各省督軍代表之會議以及安福之野心勃勃斯誠所謂千頭萬緒其問題亦决無解决之望也 
 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電閣議决復日牒據否認德約各理由拒絶直接定明日送達 
　　（十八日下午十一鐘） 
　　北京電對日牒覆文昨閣議决定後卽送府一二日内可正式致日使（十九日上午十二鐘） 
　　北京電交曾今日宴議員商榷復日文要語係我國未簽德約現時未便與貴國直接交涉當靳倒前靳原擬無論何時四字叚改爲現時（十九日下午一鐘） 
　　北京電某方謂叚未允組閣仍商提周（十九日下午一鐘） 
　　北京電新衆議員百三十餘人質問靳倒案已提並先有代表二十二人謁靳謂國會信任靳 
　　北京電魯議會咸電因爭魯案告 
將全體來京開會昨院電出轉該會慰阻謂魯案已有辦法 
　　北京電魯長彈劾案將派田督查辦魯議員昨謁徐薩請勿令田查防廻護（十九日上午十二鐘） 
　　北京電來京滇桂代表言四月十日唐陸曾聯電主援護徐靳但電迄未到係某方扣留（十八日下午十一鐘） 
　　北京電今日各督代表由津專車全體赴保開會（十八日下午十一鐘） 
　　北京電五一被拘學牛前晚全釋 
　　北京電學界决擴充平民學校星期日演劇籌欵中大校長姚憾親出演說（十八日下午十一鐘） 
　　北京電段令吳光新電所部集中岳州爲張聲援（十八日下午十一鐘） 
　　北京電有潘復辭職曾宗鑒繼財次吳晉夔繼經界局長說 
　　北京電湘張電告長沙施行戒嚴 
　　北京電張敬堯電吳師第二混旅全部開抵株州中央迄未頒撤防令是吳師出於自由行動堯未便招待歡送是否乞示（十八日下午一鐘） 
　　北京電湘電吳師有進攻長沙說現各營兵心摇動加以欠餉無着勢易被惑請迅撥鉅欵救急 
　　北京電院電直曹吳軍非接防後不能動（十九日下午四鐘） 
　　北京電參陸通電述陜陳管所叙葉荃侵境情形謂葉破壞和平北方不負其責應合請西南制止 
　　北京電蕭廣傳電告陳許相持互爭防地潼關附近之原上恐將生事（十九日下午四鐘） 
　　北京電管金聚電魚日葉盧率衆萬餘圍攻鳳城激戰多日我軍不支城陷聚右膀受重傷倒地不知人事被匪抬至彼營幸未加害次日又抬回鳳城該匪卽向甘境竄去現聚正在養傷稍緩卽赴寳雞布置後擬晉京請罪並就醫 
　　北京電劉存厚電鳳留失守後經王鴻恩賴心輝兩旅由馬道進攻於十二將彼擊退留壩完全收復 
　　北京電京總商會教育會報界同志會在中央公園歡迎意飛行團由商會長袁鑑主席致歡迎辭大致謂貴團今日蒞臨中土敝邦人士無任歡迎貴國此次航行歐亞自西徂東開世界之新文明創飛機之新歷史嗣是以還便利交通灌輸智識胥惟諸君是賴焉豈僅中義邦交輯睦而己意代使代答日敝國飛行團發起歐亞大陸飛行後經過長途飛行昨日由青島安安京今承都中各團體歡迎無任感謝但中義距離向來甚逺今歐亞大陸旣實行飛行將來中義交通當形便利而中義邦交更將融洽述畢主席復致祝辭並持贈銀爵一具藉表紀念次欵茶點並攝影游園而散 
（十八日下午十一鐘） 
　　北京電馬西羅飛機昨晚六時四十五分到京（十九日上午二鐘） 
　　香港電薩鎭冰篠日電岑魯案不日籌議就緒學生經法庭起訴未便由軍府干涉希告各校勿誤會致荒學業（十九日下午八鐘） 
　　香港電漳汕近無消息李烈鈞尚候時機昨赴港督讌（十九日下午八鐘） 
　　香港電陳錦濤篠日抵粤言粤財政狀較勝北方數省惟初到計畫未决譬醫容察病狀投藥 
（十九日下午八鐘） 
世界路透電 
[俄波戰事記]  
　　十七日倫敦電泰晤士報基夫訪員電稱基夫城之情狀殊爲可慘各廠空虚無人任令荒廢各商店均閉門玻璃多被擊破基夫之周圍爲歐洲產榖最富之地今則無糧食無水源蓋自來水廠之機巳爲紅軍所毁也各處污穢歷亂不堪寓目人人皆以過激黨已去相慶幸波蘭軍過城時居民曾竚立歡呼兩小時之久紅軍兵無鬭志尼泊河之敵軍僅兩次猛禦波蘭軍一次爲華兵一聯隊扼守陣地至不餘一人始已一次爲德人駕駛之武裝火車突圍而出 
　　十七日倫敦電莫斯科無線電報已通前數日沉寂之原因未經說明電内述及波蘭軍陣線戰事甚爲劇烈並乞各國勞工輔助又承認過激軍已委棄蓋新斯基 
　　十五日倫敦電波蘭軍繼續南進豫料不日將抵俄迭薩尼泊河西面之過激軍今仍在退走 
　　十六日倫敦電星期捷報載五月十二日莫斯科電稱俄國中央已宣布戒嚴令並恢復死刑 
　　十七日倫敦電泰晤士報載五月十二日波京電稱安佛氏已抵巴庫該處集有俄羅斯韃靼軍五萬人擬進攻喬其亞與巴土姆期與末斯太發基瑪爾聯合 
　　十七日倫敦電晨郵報載里伐爾電稱彼得格勒有大火毁子彈庫數所聞炸聲及十哩以外又稱波蘭軍之攻勢將近搗破勞農治制 
[新芬黨與統一之奮鬭]  
　　十七日倫敦電昨日倫頓特里地方新芬黨與統一黨衝突四小時之久互以手槍對轟警察則以槍刺衝擊羣衆新芬黨匿車後槍擊偵探斃偵探長且重傷警吏一員平民二人愛爾蘭全境之州議會選舉除統一黨各州外國民黨候選員均撤銷其名蓋受新芬黨恫嚇之故近今威姆胡特鄉獄中釋出絶食之新芬黨員今有二十三人自醫院上出不知所往 
　　十七日倫敦電昨夜倫敦特里之統一黨與新芬黨復相衝突繼有搶刦搗毁玻璃窗擲石開手槍諸舉動彼此如臨大敵 
[墨國革命記]  
　　十六日愛爾巴索電革命軍在芬康達攻擊加蘭柴將軍之衞隊奪獲現金文書及值數百萬元之貴重物品皆自墨京取出者 
　　十六日墨京電烏爾太將軍定五月二十四日召集國會選舉臨時總統 
[各國近事記]  
　　十六日倫敦電前著名新芬黨員達爾登氏昨在里姆里克城荒僻部分爲七人攔路槍斃且傷一六歳之女孩迄今尚未拘獲一人 
　　十七日倫敦電泰晤士報亞姆斯特丹電稱德前皇與前后已由亞末泊琴移至杜恩 
　　十七日倫敦電泰晤士報華盛頓訪員電稱衆意威爾遜總統必將否决國會所通過宣布對德奥戰爭終止之議案議案之目的純屬對内起見蓋共和黨冀借此於選舉時應付一般人士以戰爭狀態之賡贛：：歸咎於共和黨也 
　　十七日柏林電法人爲防免佛蘭克福撤兵時復有變端起見特要求留下市長警長等爲質並要求以一百萬馬克爲擔保物繼將所拘爲質之人全數開釋 
太平洋路透電 
　　十九日北京電有俄人名克拉斯諾志柯夫者素無聲望現自稱外交部長正式通告西比利亞境内協約國高等委員告以上烏定斯克緩衝國之成立副署此項通告者爲一婦人據稱西比利亞人厭棄内爭而從前執政者率爲盜賊故西比利亞人决定自設獨立民主國國境包括貝加爾湖以東之土地運岡札德加與薩哈連在内並稱中東鐵路爲「路權」克拉斯洛志柯夫聲明願與協約國代表會晤渠現依從日人欲有緩衝國之志願希望此後各協約國之軍隊連日軍在内從速退出西比利亞云云查克拉斯諾志柯夫前爲過激黨徒有殘暴之紀錄此事或係出於莫斯科之謀但北京各使署於未聞詳細情形以前不願重視之 
　　十九日北京電警廳昨釋出五月一日因散激烈傳單而被拘留之學生六人 
　　十九日北京電國務院秘書長今日午後赴津勸靳雲鵬收回辭呈 
　　十九日北京電日使小幡請直接開議魯案之牒中政府將於明日備文答覆對於日本擬交還膠州之言表示歡迎末謂無開議之必要國務院之决定此項覆文可謂爲靳雲鵬主張之勝利蓋靳主張如此答覆而反對安福部所擬附加一句含蓄日後開議意思之辦法也 
　　十八日廣州電昨日致祭黄花岡烈士到者甚衆 
　　十八日廣州電陳錦濤昨日到省將否就財政總長職現尚未定桂軍到者日多 
　　十八日廣州電基督教禁賭會現招募會員十萬人志在反對政府彩票專利聞彩票年可收捐五百萬元 
國外要聞 
[巴黎通信（三月二十一日太玄）]  
　　中法學術接近之𥌓光中法教育運動之近聞最近之勤工儉學 
　　我國青年來法求學者近已達千人之多此種潮流法國各界頗爲注意無形中且引起法人無限之友情時露有竭誠相助之熱忱可信今後中法教育家所預定之各種教育運動必能得極康健之進行此吾人可以鄭重爲中法教育前途慶者此後最要之事即中法人士能相互了解兩國學術上之特質一清自來不確當之觀念（如法人想像中國文化總以爲不可思議而中國人又素來只知法國爲美術文學之國）以期異點較多之思想媾和而爲東西學術謀一共進互助之坦塗吾人於此有欣爲記述者即巴黎大學中國講座之開講是也此種運動聞葉恭綽氏與其同志倡議之後卽得中法政府之資助已能於短時期中籌備完畢定期開講吾人於兩星期後即可覩吾東方之文化在此與世界學術最有關係之名都一露其悠古之面目在籌備期中最難之事卽在主講人之缺乏自來對於中國有研究如有名之佘瓦勒Ｃhevanno等大都凋謝其他如古郎君Ｃoulangc又在里昂大學不能兼顧於是爲人設科乃先開講中國文化史中國美術史中國音樂學擔任者爲拉羅瓦君ＬＬaloy（君係巴黎大學教授及巴黎洛白拉國家戲院Ｌopora總秘書對於中國美術音樂極有研究能操華語極嗜李太白詩曾經將李詩譯爲法曲在洛白拉演唱及格羅君Ｇrenet此外尚有Ｖissieri韋西耶爾亦通中國語言學術在巴黎之東方語言學校ＬＥcolelangue 
（orienfal主講）中國文學哲學美術音樂素爲歐洲人士注重將來開講以後聽者必不少 
　　此外中法間教育運動最大之事即爲里昻之中國大學此議發自吳推　君嗣經李石會君實際活動在短時間中得極良好之效果里昂大學旣已委人帮助籌備又捐房舍一所可容二千人該處商會亦表示贊助之意因而法國政府方面亦有允實力扶助之言則里昻中國大學之成功不過時日問題若李石曾君此行回國能得國人之贊助秋後卽可開學蓋法國方面實可謂不生問題也但此中亦小有波瀾當李君國國後校址問題已有變遷初擬定之校舍法陸軍部將其收用後由里昻大學校長提議捐砲臺空地初時陸軍部不允後經新教育總長從中贊助法陸部方允讓出因由兩部會電里昻邑長及軍事長官並囑其將該地交出張溥泉君等得里昻大學校長電亦即赴里昻與其民軍兩長官商議接收及與里昻大學校長商量籌備開辦軍事長官偕張溥泉君等參觀地址並交出詳細地圖計有房屋五六座高者有樓五層係一千八百四十年建築尚毫無損壞全面積有七萬九千八百平方米突高三百米突天氣清朗時可望見亞爾白士山至里昻全市則完全在望有電車通城中各處往里昻大學十五分可到將來上課皆極方便其他演說廳藏書樓儲藏室印刷所等皆有相當房屋而辦公室一座尤爲華美全校四面有水溝包圍全溝長四百二十米突此外尚賸有空地甚多或新建房屋或暫作栽種均極相宜此地前曾駐兵二千五百餘人今改爲學校至少可住千人其地基高朗天氣清新尤適宜於讀書也至一切詳細改修情形已由里昻邑長用無線電通知上海讀者想已早日閱之矣此外即勤工儉學問題近聞國内因少數之信函頗懷疑其不可能勤工儉學此時誠係最困難時期但據吾人觀察不久即可渡過因聞其春假中與各工廠聯絡頗得美果有一最大之廠在聖德奠已允收用工人學徒三百五十餘人其他紙廠化學廠爲前日所不易覔者今亦紛紛來函表示好意願用中國人所惜者華法教育會前此取人過寛不諳技藝者過多當工人技藝旣不足充學徒自己又不願故於分配上稍感困難耳聞華法教育會曾在春假前召集各校代表會議計十一校共二十四人所議定之候工及分配工作等皆甚關重要則此後當無難題矣至已作工者在此間華報上屢有滿意之表示據聞自去年夏間入廠者至今已有存儲至二千佛郎之多可見一年作工一年讀書事實上固絶對可能若里昻中國大學辦成後一年作工猶可以兩年三年讀書也 
　　近來法國各處報紙對於勤工儉學生常有登載頗表同情田其在各廠各校與法人相處者亦從無齟齬之事鄉問法人前此以華工一部分行爲代表中國人之觀念此後自可完全洗除更有以小足髮辮想像現在之中國者（以婦孺及鄉民爲最多因中國婦女繡鞋流傳歐洲者甚多）今後當然洗滌而去此則因勤工儉學之故而使東西人交通之對流增大風俗相習長短互知也 
國内要聞 
[北京通信（吹萬）]  
　　意國飛機抵京情形　 
　　華乙號問題旣解决而後意飛機本有十二號來京之說是日京人士赴南苑觀飛機頗衆迺十二日晨得青島電謂該機不及起行航空處以連日各界空勞往返深恐以是掃往者之興使意飛機眞正到京之日反無人前往歡迎故由航空學校生駕駛新天字第一號飛行空中且入城繞一匝而回以娛觀衆一面復用電話通知意公使館請與該國飛機約定準期到京意使館然其言遂决於今日（十七日）十時至十二時間來京本日往者甚衆自永定門至南苑十步一兵皆露刃過大紅門兵益密有某兵士從人叢中强曳東洋東下不准行馬路令行旁小道狀甚嚴厲問其故則云總統且至及各車止以待其過則見過者迺西人汽車一輛耳汽車旣過各車仍欲上道而該兵等仍不可無可如何多有下車步行者行人皆深惡此兵士之無理取鬧至十時意機尚無到京消息而來賓到者已垂千人航空處丁處長錦及王所長鶚等皆已到迺先將交通部所購之小飛機包頭號先自試飛以娛衆賓交通部之京漢號大機亦陳列於外航空處則以新天字一號八號六號三機陳於外備飛十時半意大利公使始至至卽覓丁錦其時丁錦在交通部藏機廠内休息即招待之往特别來賓另有劵得入圈内參觀常人則立欄外遥望而己特别來賓有意人頗多餘爲公府大禮官黄開文曲同豐李進才劉詢魏宗瀚四師長吳炳湘總監傅良佐等外有各機關代表新聞記者及女子高等師範學生二十餘人各人軍官不可稱數以大停機廠爲歡迎場其中列長桌甚多備茶點以供特别來賓之需其前有一桌上置總統府奬意國佛拉林中尉之四等文虎章一奬技士之監色奬章一航空處贈意飛行家之銀鼎一航空處輯有意國飛行團東來紀事一册分送特别來賓場之南有衞生隊軍醫學校學生所組織者也其北爲軍樂隊場中所列飛機以交通部京漢號爲最大内可容十八人爲雙葉式其發力機在機身兩旁具三百五十馬力者二共七百馬力登機必用梯有意國某女士率其邦人及相識之華人十餘人入機内參觀其後復有王所長介紹女高師學生入觀餘賓皆未得入包頭具馬力百二十航空處之新天字第一號最大纔八十馬力耳故各機皆不能飛至甚高處十一時後衆到者已萬餘我國陳列各機舍京漢外餘悉高翔空中十一時半包頭號飛至絶高處忽以首向地直旋而下如前此史天孫所演者全場鼓掌至離地二百餘米達處始平行意人有要求我國飛機勿停於白線界内者航空處未允十一時四十分意機自南至繞場一匝然後下各界來賓男脫帽女揚巾以表歡迎佛拉林氏與技士下意人皆前與握手接吻旁有攝影者十餘人意人且有在彼收影戲片者意機爲斯代式ＳＶＡ「取發明此機之沙夫亞與費爾杜梭及製造此機之安沙朶廠之第一字母ＳＶＡ三者合成者」其發動機二百二十馬力佛拉林與技士由軍樂隊導至歡迎場中先由丁錦致歡迎詞由譯員轉告佛氏佛氏致答語皆甚簡單丁氏復舉杯祝意王萬歳意使館某參贊以華語高呼中華民國萬歳全場和之吳炳湘傅良佐及各師長皆相繼致歡迎辭一如丁氏旣畢遂退出飛機則藏特别儲機室内下午三時復得電謂馬西羅氏之機將自上海至及五時許又得無線電告今日不能至因在青島已停故明日上午航空處長丁錦與海軍中人在海軍聯歡社開歡迎會下午一時石達子廟開會歡迎四時報商各界在中央公園來今雨軒歡迎十九上午十時半國務院歡迎下午意航空委員宴之於北京飯店晚十時半意公使館開跳舞會届時尚有一番熱鬧也 
[北京通信（靜觀）]  
　　上課前之北大狀况 
　　愚批評國立北京大學謂其有一種特别精神其評語有十個大字即『不斷的活動不斷的改良』前數日雖在罷課之中鈴聲不作講堂寂然而職教員方面之籌畫整理如故學生方面之入室讀書服務社會如故兹特擇其最近可紀之事述之如次 
　　該校教務長陶履恭因期滿辭職前由校長召集各系教授會主任開選舉會投票結果顧孟餘得票最多當選刻已通告任事顧氏原爲德文學系主任兼任圖書委員長對於整理圖書極爲熱心日前召集圖書委員李大釗馬衡等六人開會議决圖書部試行條例十三條特報告校長請其提交行政會議議定公布其條文如次「第一條」本部依本校内部組織試行章程掌理關於圖書事務「第二條」本部設主任一員由校長於總務委員中指任之承校長之命商同總務長綜理本部事務設事務員書記若干員承主任之命分辦各項事務「第三條」本部依現有事務之狀競暫設登錄購書編目典書四課「第四條」登錄課承本部主任之命司理左列各事（一）新書之登錄及公布（小册子包括書内下并同）（二）雜誌 
 
 
 

Page 7

 
 
之登錄及公布（三）新增書之統計（四）寄贈書册之答謝及公布（五）本部各機關報告之檢查保存（六）本部來往文件之掌管（關係典書購書編目課者不屬此）「第五條」購書課承本部主任之命司理左列各事（一）本校圖書雜誌報章之購買（二）送贈書册（賣品及非賣品）之徵集（三）新出書目之徵求（四）購書定單賬目及函件之保存（五）購書統計之編製「第六條」編目課承本部主任之命司理左列各事（一）書籍小册子雜誌及圖表目錄之編纂（二）書目片之整理裝製（三）圖書年報之編輯「第七條」典書課承本部主任之命司理左列各事（一）參考料之指導及介紹（二）中外圖書及各項雜誌報章之收藏保存整理及裝訂（三）中外圖書並各項雜誌報章之借出及收選（四）借書賬目之編存（五）借書逾限之催索（六）各書庫及各閱覽室之清潔秩序七）各種圖書雜誌借出及閱覽月報及他項統計表之編製與保存（八）各項借閱書證之發給「第八條」本部設裝訂室司理本部書報之裝訂「第九條」本部設打字室司理本部書目書單及一切函件之打印「第十條」本部所屬各課得酌量情形設置領課一員由一等事務員充任之書記及裝書匠打字匠得酌量事之繁簡隨時增減「第十一條」本部各項辦事細則另章規定之「第十二條」本條例試行後遇有不適得由圖書委員會提議修正之「第十三條」本條例經由行政會議通過後試行之該校近因學生方面鼓吹停止考試者頗多以爲此項問題關係重大非可率爾加以可否迭經各教授屢次討論其結果則得同一之主張其扼要兩語爲『欲得畢業證書者不能不受考試不欲得畢業證書者可以不受考試』據聞該校下半年將實行此等主張惟當學生入學之始則不能不嚴格審查其資格施以適當試騐平心而論此等主張似頗公允且經施之於大學及專門學校亦無甚流弊但至將來實行之際社會少見多怪又不知如何譁駭矣 
　　校中各班現雖在停課之中而第二院工科本學年畢業之採鑛土木兩班仍復定期考試業經教務長布告定於十四十五十七等日舉行斯亦可謂上課之先聲矣該校前届及本届畢業生孟壽椿徐彥之方豪康白情四人同通譯黄日葵以北大赴日考察團名義持本校介紹書東渡至日本調查大學學制課程圖書館學生活動青年思潮等已於本月初啓行調查期爲一個月其一切旅費均由校内教授諸人捐助並聞孟徐諸人到東後將相機與彼青年相聯絡以期盡力於東亞文化運動云該校學生最初所出版之雜誌兩種一爲『新潮』一爲『國故』此二者實如水火之不相容惟新潮社自傅斯年出洋後精神已漸減羅家倫近以南奔馳且又盡力平民講演事業因之對於編輯事頗有不能兼顧之勢自第二卷第二期出版後第三期迄今未能發行其他國故一方蕭索之氣象亦復與之相同蓋國故之主幹爲張煊張自畢業後服務於女高師且在新中國雜誌頗爲宣力因之對於國故亦不甚感其興味其代國故而興者近乃有『唯是』一種純爲該校中國文學系三二年級學生所組織其中所有思想學術有科學有舊式詩詞現才出第一期此外若關於文化運動各種雜誌爲該校學生所編撰者則現仍出版如故又該校一般熱心國事學生近多變其態度不重空言專重實際對於平民教育一事不惜併全力以赴之以期收文化運動之實效在校内者則有平民夜校在校外者則有平民講演皆聯合團體切實進行最近又有北京社會調查團之發起其啓事中所述調查方法共有四種「（一）而四者之中尤注重三的調查（二）對於他人詢問（三）親身調查（四）親身加入所欲調查的事業而調查」而四者之中尤注重三四兩項蓋以此等調查更爲親切現擬先從風俗·教育·及平民生活入手聞調查之結果將會同專門家作一番整理功夫成爲一種有系統之報告以供學者及各界參考云 
[混沌中之内閣問題]  
　　周内閣難實現段内閣亦未必有成總之無辦法而已 
　　薩氏兼代總理今己五日但新閣之組織仍茫無頭緒周内閣說日前雖呼聲甚高然以最近形勢觀之其產出恐亦遥遥無期緣安福系對於閣員分配問題仍堅持須由其完全承辦東海對於此事極不謂然而周氏態度亦甚消極近巳嚴囑閽人此後無論何人來見均拒絶通報對於安系所提各條件如外交財政邊防三項巳表示絶對不能容納之意因此該系重要分子亦决議無論如何决不任周内閣之成立周氏在勢巳不能上臺而薩氏則堅持維持現狀對於外交及財政等重要問題概置不理長此以往終非了局安福方面雖有請合肥上臺之說「據益世報載安福部十六日傍晚會議决定擁段上臺其閣員名單如下總理段祺瑞財政陸宗輿外交陳籙内務朱深交通曾毓雋海軍薩鎭冰陸軍傳良佐農商田文烈司法章守祥教育姚震」但亦未必竟能實現至靳雲鵬則擬於假滿前繼續呈請辭職固爲預定之步驟現縱有馬泮春等（卽所謂庚申派議員）之提案慰留各省之擁護電報恐無挽回之餘地十日假期已去其半靳氏續辭組閣無人内閣形勢極爲混沌當局對之實無辦法祇有商請薩氏延長代理期間之一法聞已有某總長爲其劃策先從收回西南海軍爲入手并擔任籌欵維持一切惟薩氏本身尚未表示允意至馬泮春等之提案意在要請勿准靳氏辭職將來東海如何對付殊堪注意也原案如下爲質問事國務總理靳雲鵬辭職已及一週政局動摇人心羹沸何人繼任途說棼如前路茫茫羣情惶惑究竟政府如何善後殊難揣測應向當局質問者有四事焉第一·内閣更迭之原因應使國人共曉或因政策失敗或因國會之不信任與彈劾或因一部政務之乖方皆應有具體之事迹可按索而知若出於前二因應有聯帶退職之責任若出於後一因則應改組其失政之一部不必發生總理辭職問題現在靳雲鵬辭職關係總理個人行動并無聯帶行爲豈其所管陸軍一部政務有失策耶咸未聞知殊爲曖昩無論何國内閣之改組均不外上列三因今内閣於三者未有其一何能遽然改組第二·聞靳雲鵬辭職純以病爲原因殊爲特别疾病人所恒有無論何國何項官吏皆許給病假非至病極危篤或病期甚長無退職之必要前年法國總理克利曼梭刺傷之後居病院半月總攬國務如故也法國當時之内政軍事外交困窘繁難尚過我國今日何以靳總理之病即應爲退職堅决之原因第·「國政治之大軌道有兩條大主幹（一）在形式方面爲憲法與法律國家一切機關不許違法而行（二）在精神方面爲行政習慣國家一切官吏不肯隨意開一惡例我國法律之事尚未建設完全至於行政習慣當此積弊之餘本無善狀内閣更迭之習慣約分三種其一内閣以元首意旨之向背爲更迭項城時代之内閣是也此例令内閣精神上對於元首負責不能對於國會負責大背責任内閣之原則惡例也其二内閣以與元首衝突之勝負爲更迭黄陂河問時代之内閣是也此例元首與國會皆無詰問内閣責任之精神亦背責任内閣制之原則其三内閣以與各方面暗聯暗鬭之結果爲更迭近兩年之内閣是也此例令内閣責任更移無定亦背責任内閣之原則惡例也今總理之求退置政治責任之得失於度外借病措辭無可挽勸又將開一惡例我國内閣之進退將永無軌道之可循國會亦只見數數爲無疾而終之内閣投票政治前途何堪設想第四·國事艱危至今已極所望政府有磊落奇偉之精神將目前最重要之三數問題提前解决庶幾生機可期聞現内閣進行和議已能彼此開誠解决山東外交巳有駁回日牒之定議學潮内訌或可因此漸平忽然倒閣繼任者之謀和方略外交政策殊難揣知中途停滯徒然延宕時間民生益增困苦並且吳軍撤防問題業巳緊急前途尚有糜亂之虞何能輕率更易謹依法提出質問書限二日内明白答復 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[魯請願團晉謁當局之情况]  
　　薩代理表示個人主張 
　　魯省此次來就之請願代表二十二人於十四日上午十二鐘同至國務院投遞名刺號房以總理已經告假秘書長亦未到院無人接見請俟異日各代表力述晉見之必要總理何時到院請即以電話見招丁寗而去復轉至公府求見移時傳達者出謂本日無暇延接囑令書住址容再電招各代表以此時即屬無暇何日能留接見請示定期不然卽在此坐候傳達者露不豫色固請乃去許久復傳諭謂現爲責任内閣制業電薩代總理接見請赴國務院各代表復遵命往則薩又以甫經到院爲詞派陳秘書代見計各代表奔走新華門外鵠立於烈炎狂塵中至是已歷五鐘之久始獲晉謁首由陳秘書發言諸君旣逺道來此總理亦極欲一見惟因代理命令本日方經發表到院未久一切緊要案件必須清理故派鄙人代爲延接諸君有何意思卽請告知轉達杜應斗答代表等此次來京單純之請求仍爲駁回通牒問題貴秘書旣有代見責任總理個人對此問題之主張如何即請聲述陳答總理係專門海軍人物對於外交問題自無甚研究平昔旣無表示本日到院亦尚未談及究竟主張如何實不可知鄙人僅負傳達意思之任務不敢遽代總理有何等主張發表莊英謂目今本省各界對此問題情勢甚爲激切若政府常此延宕深恐發生他項舉動本日請見原冀得總理個人之切實主張電告本省稍平民氣貴秘書旣僅任傳述則吾人仍爲不得要領可否即煩請示總理本日即不能見再定期續謁陳有難色再請而後可離席入内移時遂偕薩代理同出起立致敬畢薩氏即以謙謹誠懇之態度首詢諸代表曰余多年未到山東目今日人在彼情况究竟何如請諸君賜教李允峯答日人在魯種種暴行及野心非一時所能詳述概括言之其在魯之權利旣係承自德人則黨然以德人前此之範圍爲範圍而近年以來其各種設施久已溢出無算故目今山東問題吾國之所爭者不僅在青島一隅而在青島以外之鐵路與礦權不然青島卽能交還而山東命民脈已完全歸彼掌握與亡無異薩氏點首稱是者再劉清晨謂日人在魯之情况旣如李君所述故各界憤激已達極點前此當局旣屢有斷不直接交涉之宣言而於通牒反延不駁回殊不可解總理聲望久爲國人欽仰此番就職對此全國一致主張之要題代表等深信總理能毅然施行以慰衆望薩氏云予向持和平主義中日邦交因地理上之關係尤爲密切獨其通牒係根據德約吾於德約旣未簽字則黨然不能承受煩諸君即電貴省各界勿懷疑團杜應斗于清泮先後連稱前日政府答請駁回通牒之函電均以時機未至尚待考量爲言今其二次通牒復至勢尤咄咄逼人實無再事考量餘地總理旣有駁回决心尤望從速見諸事實薩云駁回一層余個人確無變更惟現甫經就職對此一切手續尚未明瞭容下次國務會議與大家詳細討論但能早日駁回决不觀望請諸君放心時已六鐘各代表乃致謝而出 
　　又魯代表沈志軒等昨日（十七）下午四點三十分特赴外交部展謁陳籙適陳未到署當由朱秘書接見該代表等痛陳山東案不可直接交涉及前途種種利害請轉達陳代部以民意爲重慷慨陳詞極爲動聽朱秘書對於魯民現下情况亦頗有所諮詢談至五時餘代表等始興辭而出 
[湘南吳師撤防消息]  
　　有與張敬堯軍隊衝突說 
　　吳佩孚撤兵一節自接政府電令後刻已擬定分批辦法祁陽防軍二十日撤退衡州二十七日撤回惟當撤兵之際忽與張敬堯軍隊在易家灣馬家河地方發生衝突聞係張敬堯先派隊埋伏河岸預先開槍射擊吳師爲自衞計亦爲反射所致當局昨巳接有報告即議解决辦法此後湘局形勢頗堪注目并聞先日張敬堯曾來一電略謂第三師撤防實無阻止餘地敬堯靜候中央明令擬俟該部經過防地除派隊照料外並略備犒賞以盡地主之誼倘無中央明令則該軍自由出發當然不予招待究應如何辦理敬候迅示遵行云云此電殆爲衝突之先聲至曹錕方面曾於咸日電致政府籌畫吳師撤回後之善後辦法原電如次昨奉元電謹謹敬秋仰見我大總統體念戎行以士卒久戍湘南疲苦情形上勞厪系當經轉電前方各師旅長後兹據吳師長佩孚等電陳遵巳傳諭所部其應退伍者靡不歡欣鼓舞得遂歸思惟查該項兵士散見於各旅之中其他未滿退伍年限者均以逺方久戌羣皆仰望德音觸發歸思愈難遏止懇請北歸情殊可憫該師旅長等希望全部撤防之意見固因安輯軍心俾免解散並預擬於退伍後除將應行退伍者分别遣送外並再將軍中老弱士卒認眞裁太得資休整且現值餉源奇絀之時一經撤退所有臨時軍費即可分别減支於軍政財政兩有所裨至於湘南防務自應愼重所有接防之布置退防之程序必期規畫周詳據吳師長來電巳與湘督接洽允派接防軍隊防地不致侬虚仍請中央電致湘督與該師長等恊議妥籌定可維持完善無稍疏虞至退防後分配駐紥地點擬令第三師駐大名順德一帶第一混成旅駐正定第二混成旅駐定縣第三混成旅駐保定第四團仍隨第四混成旅駐馬廠一俟令准開拔時沿途分派妥員預備給養其舟車之供給經過湘鄂豫各省自應先期通知務臻周妥以上各節統籌熟計特爲縷晣陳明務乞垂察准令全部撤歸關於湘防一切事宜當再電飭吳師長等會同湘督妥速籌商尅期換防中央可無南顧之憂直軍得遂北歸之願翹首待命馳電縷陳惟祈鑒核施行曹錕叩咸印 
[京華短簡]  
　　昨聞外交部因商學各界之要求已發出一公文向駐京日使小幡抗議内容謂日本於三月三十一日關於西比利亞撤兵宣言内有因居留西比利亞國民生命財產不能安全及滿洲朝鮮之安全難以確保不能立即撤兵等語又宣言四項中第二項有俟高麗滿洲安無險方能撤兵等語均以滿洲與朝鮮並列查朝鮮係與日合邦者本國不應過問而滿洲爲東三省係吾國行省之一部分豈容有連續之記載實屬蔑視吾國主權特此抗議云云又邊防處亦以同樣之公文向日本武官東乙彥抗議其所以向日武官同時抗議者履行軍事協定之義務也從可知軍事協定當局之不肯取消矣　　政府前派范其光赴莫斯科等處調查俄國勞農政府治下之政治經濟以及社會諸情形范氏久駐哈爾濱並未前往至本月十六日始由哈赴崴實行調查昨已來電報告並聞范氏不日由海參崴出發經由西伯利亞各重要城鎭前往莫斯科調查俄國最近之狀况隨時報告政府以便决定對俄方針 
　　駐豫旅長靳雲鶚日前携帶馬弁在津站持槍威嚇鐵路華洋人員一案昨開駐京英公使艾斯敦巳有公文送達政府内容謂上年七月間本國朱前大臣曾因貴國軍士在京奉鐵路滋擾情事請爲飭令該管部嚴令各軍長官加在約束在案不料日前天津車站又竟發生情形尤爲重大之案該路本國人員奉呈旅長靳雲鶚縱容馬弁無故滋擾甚至持槍威嚇路務人員舉動違法妨礙路政應請貴政府將該旅長從重懲罰並將當時滋擾軍士一律嚴加懲辦以後全身武裝軍士不得隨其長官在車同坐以免再有滋擾情事卽希查照辦理見復爲要 
　　工讀團學生八人因五一營働紀念散發傳單爲軍警所捕北京學生特於昨日下午派代表二人赴警廳詢問據某處長云如有相當保人即可釋放代表退出後卽請北大校長出任保證聞北大校長擬於今日前往警廳探詢又閉昨日北大學務主任胡春林亦晤警廳某處長據云被捕八人日内可望保釋現中大校長姚憾北大主任胡春林醫專校長湯爾和等亦將出任保人云 
[東三省通訊（國奴）]  
　　逺東之近狀哈爾濱之未來 
　　哈爾濱函云日本自我取消中東鐵路行政權後頗爲注意近從某方面探得駐日本俄國公使庫魯必斯克於一九二○年四月二十日致駐京庫達神夫之密電云謝米諾夫與日本締結條約於一九一九年九月念八日謝氏委託尼古利多夫將軍代爲簽字其内容之大要可分爲六種（一）凡鄂穆斯克政府顚覆後之過激派及所組織之各種政府得由日本實力反對之（二）西比利亞以至於克拉司諾牙爾克地方之過激派應由日本掃除之（三）如編練志願軍時其一切之編練經費概由日本擔任撥付其所編之軍隊則由日人統帶之（四）不諭他國承認與否日本應勸闊爾察克將最高政權移交謝米諾夫（五）如因時勢關係鄂穆斯克政府顚覆後而闊爾察克之最高政權無實力存在時日本應承任謝氏代理之（六）日政府應負整理俄國錢法之責以下列各欵爲互換條件（甲）俄國應以不動產讓於日本作爲保證其數目應照日本所發出之錢數規定之（乙）俄國應將庫頁島長期租予日本作爲軍事互換條件（丙）日本於東海濱阿穆爾爾省有租借特許權（丁）如日人佔據烏拉嶺時則該處之一切礦山均應完全移歸日本 
　　又聞五月五日哈爾濱日軍司令部有會議之舉其所議事件大都關於軍事蓋欲對於西比利亞及中東鐵路一帶而有所發展也據日軍司令所報告大致歸結於欲取西比利亞之主權及中東沿路一帶之權而有之其言爲欲恢復西比利亞之舊有秩序並稱有西比利亞之人民爲之請求擬於西比利亞設一監督以維護俄民之自由逺東政府（即過激政府）信用旣失已無維持地方安寗之能力該政府應將其職權讓於日本政府所指定之一人故日軍司令已於本年五月二日與海參崴訂立條約以免更動政府之時發生流血之慘劇將來於哈爾濱及鐵路沿線如工人有擾亂秩序及妨碍日軍行動時則日軍將臨時佔據哈爾濱及鐵路沿線各要塞如中華政府出而干預日人亦必取斷然的態度現在日本軍隊多於俄軍據最近統計俄軍僅二萬六千名日軍至本年六月一號可達三萬五千名日軍在俄境之總數至六月一日增至四十萬之譜而俄軍總數至六萬而止日本將官决定由謝米諾夫暫行到哈爾濱組織逺東民事處此處成立後聽軍事最高長官之指揮其俄國平定之地方約分三部每部設將軍一人統歸謝氏節制而謝氏於日本未將俄國原狀恢復之先應受日本之節制至於哈爾濱如有俄鐵路工人罷工則不能不佔據之以便保護云云 
[沅江全體罷市風潮]  
　　查烟員違法殃民湘省禁烟清查局之賄買局長喧傳已久各分局局長旣由賄買而得遂欲取償於查緝衞兵於是禁烟分局之查緝衞兵一到差次即任意敲詐爲所欲爲最近沅江縣之禁烟委員竟因違法查緝激成全體罷市風潮先是該縣巨商劉萬泰其家產豐富在沅江商界中首推一指禁烟局屢欲羅織之的如其人素無烟癖全縣商民且推爲商會長無從下手乃用查緝員張鐵丢包之計帶領衞兵多人擁至劉萬泰商店指爲囤販烟土須予檢查劉知其來意非善遂聲明須請縣營派兵來此彈壓始能查搜張不允遽令懷有烟土之衞兵入内搜檢劉阻不許入方推拒間衞兵所帶之土忽然墮地劉遂拾起持向張鐵理論張羞惱之餘竟令所帶衞兵擁入内室不由分說倒篋翻箱有一病婦在牀臂間金釧爲若輩攫去並剥去皮襖一襲其他眷屬出而呵止者并被毆傷數人此時路人聚觀者爲數甚夥詢得其情即有人出伸公憤向之理論復肆行毆打市民大譁以衞兵如此横蠻沅江安有寗日乃立即鳴鑼一體罷市並經决定如官廳不能依法懲處且預備罷學罷工以爲後盾當事起後該縣丁知事及警察所長柳英即會同防軍出而彈壓巳將張鐵即時收押並騐明各人傷痕據實電呈省長請予核示一面勸令地方紳商迅即恢復秩序惟該縣商民憤怒巳極故皆執定非官廳對於此事有具體辦法不能開市之議未知將來如何解决也 
[晉陽短簡（端端）]  
　　本星期之政務會議於今午（十二）三時舉行閻督主席政務廳長六政考核處長路工局長及各科長均照例陪議財政及高檢廳長亦特别列席議定三事（一）追加監犯經費案（二）路工局購買炸藥等兩案（三）國家經費案 
　　兩年以來晉政噪於一時去歳一年中名人之來晋游曆者至多如英法美各公使杜威博士嚴範蓀范靜生張仲仁胡適之等及全國教育聯合會各代表前後不下數十人今年因微受財政上之影響政象稍感困頓問政之上客較少昨聞息影津門之梁任公待其歐洲游記脫稿後將偕蔡孑民熊秉三等來晋此間當道聞訊已用間接方法表示歡迎 
晉人之感覺實較不論何處人爲遲鈍如查貨一事各埠久己通行山西學生今年始見及此迭於五四五七兩紀念會中爲激烈之論調昨日下午七時學生代表至總商會向會長哀求同情至今晨始出今日在中市各日貨店均賤價出售不日將實行查貨矣吾謂苟非有始無終者雖舉行稍遲實較勝空言不實行者也 
　　晉垣學生罷課後法校組織條約研究會兹又有學生張丕昭於日前召集同志數人組織一法學研究會其研究之科目及時間另有詳細規定此外聞風而起者更有英日文等研究會皆純粹爲學生自動的組織以補學業上之損失也教育廳長以學生罷課殊非得計故於昨日發出布告略云日來京滬各處學生自覺荒學業之非計有漸趨於上課之傾向吾晉學生亦宜根本徹悟求學即所以愛國因愛國而罷課不啻因衞生而絶食諸生思之當必無以自解也 
[贛學潮尚無轉圜消息]  
　　贛省各校全體退學之風潮尚無轉圜消息教育廳長許壽裳於十五日召集中等以上各校職教員開特别談話會許廳長主席先將各校送來議决辦法逐條宣佈謂此次軍警干涉及恢復開除學生兩事管教員中不無誤會之處當將屢次召集校長會議及警務處會議經過情形·詳細說明並謂前次勸導無效阻止亦無甚把握故派軍警在校外干涉至各校開除學生係奉省長令辦理旣經開除現又以罷課爲要求萬無恢復之理現在各校已完全上課者自可照所擬善後辦法實行各校中未上課各班級仍當照前日議决臨時休業辦法令其出校除今日所送議决各條外如别有意見可提出討論農校主任教員熊世績云將來學生集會在法律上恐不能禁止彼等所表决之事管教員若從而干涉以後必至秘密開會無從偵查現擬於學生所議合理者先由管教員開會表决再向官廳請示酌量施行學監陽宣吕云學生對於社會問題未有澈底之研究管教員與學生又未能互通情意現擬設討論會如有重大問題教員學生共同研究以救前弊許廳長云兩君所言甚是如能照此辦理必得良好結果贛省中學學監吳大樽云此番對於學生辦法似與廳長平日提倡民治主義不甚相符廳長云學生罷課違反民治精神非嚴加戒飭不可吳又提及排斥日貨以後管教員應否干涉或放任廳長云此事我已說過多次學生於此又無澈底研究以後當使之從積極方面研究學術改良國貨入手非消極方法所能奏效所以當然應加開導此後希望各校管教員照所擬辦法切實做去以圖進步遂散會今日二中八班學生僅有少數上課贛省中學管教員在某寄宿舍强拉學生八人赴堂上課門禁亦甚森嚴甲種工業懸牌開除代表戴紹聖（武寗人）一名上課學生甚少一中大同亦僅有少數學生上課心逺除少數四年級生照常上課外餘均陸續搬運行李出校農業公私立三法均全體上課一師學生於昨日將行李搬出今日教育廳特派二科長歐陽祖經前往辦理罷課善後事宜歐到後卽會同校長王壽彭查晨爲首搬運行李之學生劉子池等二十餘人通告開除學籍并令校役把守校門無論何人非經校長許可不准出入各學生當推代表向王校長理論王云本校長口中之言即是命令代表見無可轉圜乃悻悻而出其通告牌示末有教育廳科長派辦第一師範學校罷課善後事宜歐陽祖經江西省立第一師範學校校長王壽彭字樣爲從來所未見者也 
[蘇議會紀事]  
　　十五日第一臨時會終了之後第二臨時會之召集文尚未到於是决定於十六日（下午）請杜威博士演講至三時半杜威夫婦偕郭秉文劉伯明兩博士到會演題爲「平民主義之精意」其大要謂平民政治爲自動的互助的聽講者約百二十人議員才四分之一耳十七日開决算特别兩審查會到者甚少乃以到會議員之請就巳到會者委任代理特别審查員居然有了九人將盧瀚提議修正議事細則案審查終了至八時而蕆事聞其主要點以設定懲戒委員爲最重其次則定缺席扣費之限度爲每次四元並規定先退者亦爲缺席云是日發出議程定十八日開大會至三時半簽到者未滿七十人只得散會聞昨今明三日以江浙水利協會在蘇開會議員先生又多賣却餛飩去買麵矣 
[南京快信]  
　第四師範旣第一中學因學生反對長巳於前日罷課兹聞迭經省署教廳派員勸導仍歸無效學生方因官廳袒護校長特向省議會請願提案查辦校長方面則以學生搗亂無法維持呈請官廳解散雙方各走極端風潮正烈 
　　河南第一師範學生八十餘名由職教員率領來寧旅行並參觀省立各學校明日乘車赴蘇 
　　李督因連日接見各師被裁及改編各軍官頗覺勞純現謝絶見客 
[杭州快信]  
　　省議會今日（十九）議事日程（一）九年度抵補金項下照舊帶徵省地方稅一元案（二）追認省城三倉辦理平糶動支八年度預算特别預備金案（三）留美學生監督請以鎊餘經費作自費生津貼案（四）增加留德學生學費案 
　　省議員王爰斯以留德浙籍學生五人自民國七年一月分起馬克大跌學費不敷請求教育部設法一昧諉宕現該生等已大半避往瑞典托名養疴實係衣食住三項不能支持應請改照中洋發給已提付大會公議陸軍部前行文到浙飭查各師旅團營應需軍米若干趕造統計限一月内到部現已紛紛呈送不日彚齊送核二師第七團教導隊前日辦理畢業計一百十名已分發各團營實地練習 
　　二師前建築牟山湖營房工程需欵四十餘萬金由陳朗山包造現以工程浩大短數在十萬餘金呈請督軍補給已派員馳往查明呈復核辦 
　　交通部昨頒到八釐實業公債條例二十一條承募規則八條包募規則十一條省署已令發各屬遵照 
　　平湖朱知事以本邑地方預算内簽示抵補金額徵銀米數目與縣署原案多寡不符昨特向省署請示令遵 
　　錢業公會今日（十九）午後開會選舉正副會長以倪壽柟宓廷芳爲最有希望 
　　總統府顧問官蔣百里今日（十九）回京 
地方通信 
[松江]  
　　呈請保存古樹北外善應庵爲松城古刹載在志乘庵前有榆樹七株圍可數抱均數百年物住持僧壁乘意欲出賣此樹被附近公民沈維藩徐偉聲等察知當報警察總局飭警禁阻并由沈等呈縣備案藉杜盜賣 
　　促令教員赴試教育廳查知一二兩届檢定時松邑小學教員應受試騐檢定而臨試不到者共有楊轍等一百零八人業由教育廳開具名單令飭縣署轉令各該教員於本年第三届檢定時一併赴試不得再事規避云 
　　知事定期接任代理知事郭玉裁接到正任知事郭曾基來函略稱文憑現已領到暫向省長請假三日定本月二十四日來松接任云云縣署各科奉函後已趕辦結束準備交代矣 
[蘇州]  
　　派警取締私塾吳縣勸學所長潘振霄以湘城地方私塾林 
立有碍學務請求嚴加取締等情經温知事派警前往湘城市查得該市第二國民學校左近有吳纘程元吉楊仁卿朱福卿等開設私塾應即勒令停止設塾吳纘修等允於端午節一律停歇並各具有切結呈復縣署矣 
　　呈請優恤陶校長吳縣勸學所長潘起鵬以第一學區南區第一國民學校校長陶惟垂擔任小學將近十年管教合法迭經省道縣視學優加評語呈奉省長專飭嘉奬並奉教育廳給與四等奬章有案詎於本年上月間積勞病故惟因家世寒素喪葬一切所費不貲除已由學欵處提給卹金百元外特據情具呈縣署請再轉呈省長教育廳在省欵項下破格給卹以慰旣往而勸來者等情昨温知事己照准轉呈矣 
　　發給分等運動之奬章吳縣舉行分等運動前由勸學所長潘起鵬將及格各員姓名開單呈由縣署轉呈教育廳核奬昨己奉到指令並頒發高等奬章二座中等奬章四座初等奬章三十六座下縣温知事以適值高小國民各校舉行春季運動之期遂漏夜發交勸學所俾便轉給而資鼓勵云 
　　擬開庚申破城追悼會蘇州紳耆陶惟抵等以前清洪楊國變蹂躪十四省淪陷六十餘城而蘇州破城之日係在咸豐十年庚申四月十三日距今適值六十周歳爰擬開一六十周年庚申國難大追悼會徵求富世詩文届日並擬延請高僧法徒在獅林寺或西圍大叢林虔建水陸道場三永日以慰死事者之英靈而盡後死者之天職藉紳哀感而誌紀念云 
　　教友舉行主日學旅行會十六日下午三時蘇州基督教友舉行主日學旅行大會是日到者共計十校男女學生約共千餘人先會集於公共體育場即由該處出發游行觀前一帶各學生均手執小旗上書依此得勝四字頗有精神云 
[無錫]  
　　鄉校酌放蠶假縣屬開化鄉立各校蠶假均由學務委員王干城規定前日己將規定蠶假日期之通告通飭各校略謂蠶假在一星期以内者暑假應放二十八天在一星期以外者應將暑假期限酌量縮短云云聞鄉立各校大都照辦惟亦有於通告未發以前業己放假矣 
[奉賢]  
　　電省澈查知事奉賢縣教育會長刁也白於五月十八日電省長教育應文云奉賢知事孟廣悌匿留附稅扣發學欵證據確鑿輿論大譁迫叩鈞長迅委澈查 
[鎭江]  
　　杜威博士抵鎭杜威博士於十七日上午九時由寗乘車蒞鎭維時縣署教育科長楊振聲曁九師謝校長等均蒞站恭迎警局督察員熊炳亦帶領消防隊長警一排在站保護博士出站後隨往金山游玩定十八日午後二時在西城外大街大舞豪講演教育哲學勸學所長道受章六中校長蔣乃曾等己遍請各界届時前往聽講矣 
[揚州]  
　　杜威博士將來揚省立八中五師勸學所合出講費一百元聘請杜威博士來揚講演計八中五師各四十元勸學所二十元供應費由美漢商業等擔任博士現在鎭講演·俟終了後由觀學所長曾雲程·縣視學蔣兆祺·縣署三科長吳恩棠·等四人乘專輪至鎭迎迓約於十八日來揚十九日劉覽名勝一日二十日在大舞臺演講云 
　　保護修築縴道運河工程局近派技正沈寳變往仙女鎭修築縴道並訓令佟知事飭區保護矣 
[杭州]  
　　新絲開秤先聲杭垣各蠶户鮮繭於夏曆四月初三日上市新絲於鮮繭上市一星期後即須開秤下城一帶絲行將於四月初十左右開秤收買矣 
　　調查三門灣部委抵杭浙江三門灣闢爲模範農區内務部特派簡任職存記職方司第一科科長僉事吳甘侯來杭調查吳君此次又護送其妻張南華女士之柩己於十七日到杭并聞吳君兼京都市政公所第二處處長此來尚須調查糧食狀况云至主管此事之雲廳長己向軍署辭去兼職所遺秘書長一職己奉盧督另委孫筱舫接充矣 
[寧波]  
　　時事公報定期出版寗波居民金臻庠·陳章鴻·馮玉亭·余東泉·等集合同志募足巨資組織時事公報欲藉文字之力鼓勵羣衆促停自治現己積極籌備日出兩大張分十四欄文言白話各體俱備上海北京南京各處亦已派有通信及發電專員聞定六月一日即隂曆四月十五日出版云 
[陜西]  
　　基督徒救國團年會西安基督徒救國團五月七日下午二時開常年大會於青年會到者三百餘人（一）全體唱國歌（二）張子宜祈禱（三）主席浦化人謂救國者宜自治自助自信（四）岳文卿報告經過情形（五）劉孚若演說良心主張能力發展（六）嚴少懷講基督爲熱度之根原（七）孫奉堂講自爭之禍（八）張亞雄講本團當爲全省之動力（九）張子宜勸衆樂捐以備印送救國報當塲認捐七十六吊可供半年送報之經費末唱聖詩而散 
雜評一 
[薩代閣之揣測（默）]  
　　薩代十日之期已過半矣而正式組閣之人物依然杳無端緒則十日之後將何如乎 
　　以前例言之龔心湛代閣之初亦嘗聲明以十日爲期後則由十日而改爲無期代理矣今之薩閣或亦將沿此例也 
　　以薩自身言之代理之初嘗聲明外交財政不問而今之魯案覆文已在其代理時解决軍費且與財李協商矣是薩之代理條件旣可變通則時期或亦可以變通之也 
　　故外問所傳之閩系内閣未必成爲事實而因無法之故長期代理則或爲勢所不免蓋可以中國政局之慣例與政局中人之性習而揣得之也 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關餘案辯論終結]  
　　兩造律師之大辯論 
　　關餘控案昨日下午由公共公廨繼續集訊原告章士釗偕其律師麥克勞氏親自到案被告伍廷芳則延費信惇愛理思兩律師到堂北京政府亦派其常年聘請駐滬辦公之律師列席觀審與雙方有交者亦有數人來廨旁聽二時半承審華官李襄讞萼仙會同陪審西員英副領事包克本氏升座第四民庭首由費信惇律師起立譯稱敝律師今天到堂請求取消前此所下之禁諭（卽公堂前給匯豐銀行暫行停止提付關稅餘欵之堂諭）前堂所呈之請求狀有數端全爲憲法問題所以聲明憲法問題之理由者冀藉以證明貴公堂無管轄本案之權當時以爲公堂必亦以無權管轄將案却下庸知公堂欲聞律師辯論竟將該禁諭繼續有效嗣後敝律師又上一請求狀所說理由大致以本案係政治問題公堂不能干預而原告亦承認所存之欵係信託性質且係北京政府存於伍先生之手原告亦未說伍先生將欵濫用意者原告不敢發此言歟詳究本案爭點即爲此欵應歸誰管照本案情形完全爲政治問題而起不屬公堂管轄前次堂上亦曾聲明無權判斷原告是否爲南方政府代表·伍先生是否爲財政總長並相聲明不願搜羅關於此種證明官職的證據但公堂欲干預本案總須根據或中或英或美任何一國之法律今乃不然想係出於保全利益起見然而悞矣惟此欵旣爲北京政府交存伍先生之處公堂若不根據法律而下禁諭恐負干預政治之嫌以敝律師之眼光觀察此欵確爲中國政府一種之舉動而適處於公堂範圍者公堂旣非完全中國官廳則不便干預當前下禁諭之時在堂上之意以爲兩造就此可以和平解决殊不知適得其反蓋不願公堂以壓力干預人之權利若該諭仍繼續有效竊恐兩造益難解决敝律師遍查法律有美國法律似堪適用於本案因該國亦曾有與此相似之案發生但中國現尚未臻於進化時代殊難引用顧英美兩國法律已經認爲公律儘可根據該兩國法律皆不准公理公堂有管轄因政治問題發生之案故該兩國法庭對於與本案相同之案完全不加聞問設欲干預卽屬侵犯政府蓋此種案件爲法律公堂之職權如貴公堂者乃公理公堂故不應干預此案至於原告之訴狀不論其如何措辭本案被告旣無欺騙又未侵佔所可判斷者祗該欵究屬誰管之問題至此判斷問題就以伍先生之財政總長資格而論則伊應執行固有之職權而公堂亦往往皆保護在職者之職權敝律師請求轉以保護伍先生之職權並將此案歸中國自理雖當時禁諭賦與本案訊結後始能消滅今準種種理由本案旣不能由貴公堂管理則此禁諭當然消滅無繼續之可言請求公堂以公人之法律判决今天之請求云言畢就坐次由愛理思律師起立譯稱本案關餘問題究是在廣東之三總裁應得抑爲四總裁應得當就此層解决乃今三總裁而控四總裁且及於財長查英國法律載明凡人起訴把持政治權利者公堂不能管理因法庭不能偏向任何一方面敝律師對於所下禁諭亦有數種法律陳述且係爲公堂所承認者蓋法律言凡請求人如非與所請求之利益有關者則不允許禁止又言如請求禁諭須先起訴表明案情而後准許查本案原告雖云代表南政府起訴然公堂嘗决定不願意問其是否代表祗當作陳明公堂請求之人是則原告到堂請求顯非代表南政府况且無證據證明其果爲代表此層責在原告蓋當時應先表明案情而後給諭再進一步言縱使原告已表明伊係合法代表及與請禁之欵相關然亦須證明被告確屬違背執行付託權利方可諭禁度堂上之意以爲禁諭旣下此欵存於銀行無甚損失且被告亦不需用遂允其請此種理由殊不能下諭旣堂上聲明不願干預政治應請將控案及禁諭一併註銷再次由原告代表麥克勞律師起立譯稱被告律師適言章士釗非軍政府代表與夫貴公堂無權管理被告此兩層敝律師大有辯論蓋章於起訴時巳聲明代表軍政府至於政治憲法等問題公堂旣不能管轄亦無何種理由說章非代表查英國法律有官吏已經免職而後到一地方發生訟案者該地官廳應有權管轄伍廷芳之被控並非爲政治而起乃屬公欵問題當控於港政府時伍在彼處且受審理今何故而言不受此地公堂管轄而公堂對此亦未解决有否管轄之權及被告能否得該欵之利益以敝律師之意禁諭仍須繼續有效以待解决但欵係國家之欵付託與軍政府者並非交存與被告然被告品行固屬不錯原告故不控其欺騙但其若用此欵則軍府多數反對被告承認軍府產自國會現在軍府無多人數不能辦事則財政總長亦不能辦事軍府總裁本有七人由四人在廣東成立軍政府被告乃四人中之一是四人當然多數實能辦事照被告禀内說伊離開廣東要做什麽就做什麽貴公堂豈竟不能管轄耶今被告旣不在職就不能妄用在職之權利再若被告律師所言法律公堂與公理公堂一節恐彼尚有誤會凡以政治爲生活者若離開職任携公共之欵而走公堂應有權保存此公欵得能預聞被告以廣東現存之三總裁謂係不足法定人數此層公堂不能解决但欵屬軍府非伍所有應請設法解决惟被告禀詞殊難於其中尋出若何證據敝律師甚惜無此機會不能親問數語然照本案情形而論禁諭終須繼續有效云云復由愛理思律師將原告律師所言逐一駁辯一過本案至此辯論終結中西官乃援筆硃諭候會商堂諭改期宣佈 
[救濟米荒之各種消息]  
　　工商研究會之建議工商研究會致南京軍民長官電曁龍華軍署等函云（銜略）滬上現值米荒各工廠商號等莫不交相蹙額若深慮大禍之將至者夫食爲民天奸商販運或囤積希圖牟利則賴官懲儆之所最可懼者萬一内外相維護照濫發上下其手發覆無由致一般窮苦小民日之所入迄難一飽而彼黑幕中發横財者則大有其人高斯民之生活程度予搆亂者以絶妙好辭渺渺前途所繫殊巨敝會爲工商研究機關深維米價之奇昻實與工商命脈相維繫迭經各工廠商號來會議商辦法竊以爲與其空言呼籲歇若略貢蒭蕘謹擬辦法數則一得之愚幸唯俯賜鑒核而採納之（一）宜無論是否軍米一律暫時嚴禁打包以免弊混（一）來源太少或因有人前往產地啖米商以重利密與接洽就近私裝私運宜嚴電各出米地方官不動聲色切實就地偵查凡遇有此項不顧大局之私販立卽嚴拿懲辦并一面勸導各米商迅速源源裝米赴滬救濟（一）如查有私運出口及秘密囤積地方應即將所破獲之米立提一半折給現金以賞有功地方官吏出力偵得者亦立予不次超擢但如徇情故縱或得賄放行查出應立置重典藉維民食而正人心（一）如遇有民船過境應由地方官派委員司妥爲押送前往地頭取具該處地方官印文以防影射而資考核（一）内地港汊分歧除派得力兵隊分頭巡邏外應多派親信員司不時前往各該處秘密調查以期周妥以上各節是否有當敬乞鈞座主持曷勝迫切待命中華工商研究會叩 
　　縣商會之查覆上海縣沈知事委本署房捐主任員范熙瑞會同南北商會赴米市實地調查米貴情形有無奸商偷運出口等事仰即復奪辦理已紀昨報昨日南市縣商會復該委員范君函云敬啓者昨承委查滬上米價日見增漲究因何故有無私運影射之事並將本埠現存米石若干每日需銷若干囑爲查明見示各等因查上海本非產米之區全恃内地來源以資接濟無錫等處若無來米則存貨日少一日米價日漲一日此勢所必然也至私運一節防其輪運則須咨關將軍米護照概不准放行防其車運則令浦口查驗局認眞稽查此水陸兩路能杜塞漏巵則江蘇之米庶不致私運外出矣現查滬上米廠米店存貨約祇十萬石之數計每日需銷七八千石若長此無來源恐米價漲至十元以外惟查有江西湖南運來米石本埠所積存者有一二十萬石之譜兹因廣東汕厦天津等處市價不佳故未運去現市江西白米價七元六角湖南白米價八元如爲目前救濟之策最好籌辦平價局將湖南八元之秈米購買十萬石平價出售庶使貧民得食平價之米耳特將近日米市情形奉復即希台察爲荷 
　　私運米糧省令充公上海稅務總公所陳竹甫所長因公益轉運公司代客私運白米兩車至浙省輾轉偷運出口中途發覺峊追回米一車一案已奉江蘇齊省長委派專員來滬調查詳情一面由上海縣沈知事飭傳公益公司經理人孫少卿到署訊究在案兹聞該公司巳向各方而聲說謂此項米石係由某客託爲轉運其護照等已携回蕪湖等語並自知違犯禁令情願認罰官廳方面對於此案非常注意因該轉運公司已迭次私運從未發覺今旣破獲應將截留之米悉數充公撥入慈善團接濟貧苦小民以儆效尤而服人心云又函云滬杭火車因於禁止米石出省期内裝運食米赴杭曾經前後追回三車共有食米七百餘擔現均扣留路局貨棧已請省長核示兹悉上海縣沈知事業奉齊省長電令查復核奪特派范祥林馳往南站確切調查當將先後三次查獲食米石數及何商購辦各情據實復由沈知事轉復省署查核旋奉復電着將所扣食米先行充公聽候再行澈查販米奸商以憑嚴辦 
[水道亦已解嚴]  
　　本埠民國中華兩路及城内各處街道夜間人民之交通業經何使於十六日晚間起取消禁令先行解嚴惟軍事區域之斜橋以南高昌廟一帶仍未取消夜間照章禁阻交通等情巳誌前報兹悉何護軍使以浦江船只往來前因戒嚴亦經禁止黑夜駛過兵工廠浦面現地方安靖如常浦江水道船只交通自應照常開行惟兵工廠沿浦灘一帶仍不准船只停泊已於前日飭令水警第一區轉令該管水警師船遵照辦理矣 
[美國驅逐艦抵滬]  
　　美國亞細亞艦隊之驅逐艦七艘於星期一日由馬尼刺駛抵吳淞十八日晨駛入浦江定於十九日午時出口前往烟臺俾與亞細亞艦隊聯合於夏季内試砲靶 
[杜威博士至各地講演日期]  
　　杜威博士已於本月十七日由南京出發至各地方講演其日期如左 
　　五月十七日到鎭江十八日鎭江晚赴揚州十九日至二十日揚州二十一日赴清江二十二日至二十三日清江晚赴鎭江二十四日鎭江二十五二十六日常州二十七日到上海二十八至三十一日上海六月一日至三日上海晚赴南通四日至七日南通八日赴上海九日赴杭州十日至十四日杭州晚返上海十五日休息十六日赴徐州十七日至十九日徐州二十日赴無錫二十一日至二十六日無錫二十七日赴蘇州二十八至三十日蘇州 
[青年會注音字母展覽會紀]  
　　昨晚八時青年會開注音字母展覽會到會者不下千餘人團體有南京第一女師師校·裨文女學·神州女學·南洋女師範·勤業女師範·上海小學教員·及江蘇教育會諸人堂中遍懸注音字母書本及圖畫講壇上又設無數儀器以供衆覽兪伯聲主席報告云青年會之注音字母班成立於去年八月迄今未及一年而畢業者已有八十餘人鄙人其一也可見注音字母之易於普及也通俗教育之發展爲當今急務而普及教育非恃注音字母爲利器不爲功今有此利器而都不能用豈不惜哉我中華國民之資質豈眞遜於歐美人民哉只須栽培無有不成而尤以栽培勞働界爲當今急務其最簡便之法惟注音字母耳繼由沈甫霖致視辭辭爲注音字母所書之新體詩由沈君朗誦一遍衆皆鼓掌繼由注音字母之學員二人手談各持連環板一枚板拽出均成注音字母之問答句一問一答另有一人朗誦之此後范子美代願憲成演說注音字母與文化之關係略謂民族中談話可以文字表明古代文字均用像形中國上古之世與歐巴比倫及埃及時代之文字相似漸傳而漸異今歐美之文字用切音而我中國之文字相用形聲所謂形聲者爲一字半係像形而半則從聲如江河松柏等是也因專研究文字而不考究語言致文字日趨於高深而言語日入於卑劣於是乎我國之言語與文字全然不同矣文字旣日趨高深則學之者自覺艱難於是乎研究文字者日少教育之不能普及胥以是故今之有志之士鑒於我國教育之衰頽人民之愚鈍乃思使教育普及之法以補救之歐美文字切音之法傳入我國慕而亦思效之於是前清有簡字法今之注音字母則尤較簡字爲便而注音字母之發達於中國有二大利益（一）「統一言語」上古黄帝率族東遷之時我和其文字必爲一種及至中原有苗族蟠居遂有苗族之言語此外又有獠猺諸族之言語於是言語有南北東西之分矣今之言語其歧雜已達極點各省有各省之言語各縣有各縣之言語即城内外之言語亦逈然不同此皆民族衆多所致也所幸者文字尚能統一此爲我國之大根基各處之方言雖各異而藉文字亦可互通言語故注音字母實爲統一言語之媒介也我國小學校教育部已有明令改課本爲白話體使一輩小學生皆能了解國語國語卽可以此而統一中國今日之形勢四分五裂南北爭持人民如散沙不知團結推原其故皆因各人之情義不通實亦因言語不同之所致也言語不同則生猜忌而情義隔矣所最痛心者嘗聞我華人因方言之不同致意思不能互達乃用英語爲媒介互通欵曲此非失我本國之體面乎且欲國之强必使人民有團結力使人民有團結力必先使言語統一注音字母實使言語統一之利器亦卽强大我中華民國之良劑也（二）「普及教育」我國人民大多不能識字不能讀書以致無智無識豈我國人民眞正腦筋之簡單耶其實因我國字母之多字典上字達數萬其中且多不用者學者因其艱難而萌怠心以是欲得我國教育普及難乎其尤難矣我國向來書籍用文字故幼時讀書困苦之狀不能言喻非終日用功不辦以今日之學校每日費五六時而欲教成我國極複雜極艱難之文字不亦難乎且以前我本國人讀本國書亦必須詳細譯述旣費時而又難以解釋因其艱難遂各人皆以爲讀書者自有讀書之人因所學不能卽用故貧苦者不能耐此種權利只可爲富有家產者享之矣沿此舊法而欲使教育普及其可得乎今學校中成就西文專家者頗多而於中文則極少研究者於此可見學生皆趨於易習一途我國之文字其能不加改革哉近日新文化之發展皆恃白話文也白話文易於了解易於著述以是思想易於發表易於交換矣白話文果爲普及教育之利器而更有利於此者厥惟注音字母矣注音字母僅三十九字使下愚者易於學習以言語爲文章思想可隨時發表不必咿唔叱咤而成文此非普及教育之妙法乎有人主將注音字母拼成各處方言竊以爲不可蓋言語仍難統一也次由都春甫都立華講言文統一大致與范君相同惟云北京成立一言文統一會以蔡元培爲會長以研究統一言文爲專責鄙人亦常與該會通消息遂由都君及郭農山陳兆瑛示以注音字母之儀器如打字機拼音片等均極精緻而眞確次有楊舞心之音韻簡說略謂二物相觸經空氣傳播而成聲人聲之出係從肺翼衝動聲帶而出之㗋音之高低則因用力之强弱而别而聲音字目之分别則因衝動各種不同之障碍物而别我國言語不統一皆緣其衝動之部分不眞確也聲音與文字思想均有關係因有思想而發言語因有言語而不得不有聲音矣我國音韻之類别可分五類曰上去入隂平陽平是也注音字母僅三類介母·聲母·音母是也聲母則出諸唇口舌音母則出諸㗋鼻介母則兩者皆可研究音爲何物及音之自來是爲最要次爲童星門與閔可惠之化裝演講大致描摹苦力之無智無識不知讀書爲何物教之亦不頓讀且懼讀書之難乃以注音字母教之始恍然大悟勤學不倦矣次由郭農山報告該會注音字母進行事宜遂由楊舞心引導呼奮興令布散 
[普益社育嬰演講預誌]  
　　大東門外青年普益社向以促進社會幸福爲宗旨聞此次種痘期滿後擬於六月四五六七號四天開育嬰演講會現正敦請熱心公益女士二十餘人調查社會育嬰之習慣一面並商請仁濟婦孺兩醫院醫士擔任演講並預置關於育嬰一切模具以備届期陳列云 
[吳興教育參觀團在滬參觀]  
　　吳興教育參觀團分甲乙二組甲組往蘇州無錫乙組赴上海南通均於十六晨出發兹悉該團乙組已於十六晚由嘉興快車抵滬該組共十二人（汪軼羣張萼蓀張希伯劉永齡周印池黄補笙黄蘭生孫景賢唐家元顧權森許繼元沈東野）寓致逺街甡泰旅館十七日赴江蘇省教育會接洽後參觀尚公小學及商務印書館印刷所十八日參觀旦華萬竹兩小學校及中華職業學校昨日（十九）參觀第二師範附屬小學及和安小學即晚乘大和輪船赴南通迨南通參觀畢復回滬續行參觀云 
[愛國女校將開游藝會]  
　　愛國女校學生分會創辦義務學校以經費缺乏定於本月二十二號下午一時至六時假靜安寺路夏令配克影戲院開游藝大會籌款以充該校之基金聞是日除入場劵上印就「報告」「唱歌」「無蹈」「新劇」「單人舞」「火棍」「新桃源」餘興鄭正秋「隱痛」等節目外並請沈立廬登台演說留美返國張君謀博士表演化學該校學生并添加啞謎一節以增觀者興味本埠男女各校開會演藝時有所聞而愛國女校從未表演其優美之成績兹以義務學校籌欵開會熱心公益尤足欽佩諒届時定能博社會之歡迎爭先往觀也 
[收繭限制放價]  
　　此次紹興西鄉春繭開秤後貨物缺少互相放盤濫收致絲價不能相符兹北鄉亦於昨日開秤滬上各絲廠籌議之後已去電西北兩鄉囑令各出莊限以七十元爲度不得逾放云 
[滬寗路運繭包車價目]  
　　滬寧鐵路車運蘇屬乾繭已由運繭處承攬十萬包並經該路訂定每包運價通飭實行已誌本報兹悉蘇屬出繭每歳皆較杭屬爲多運繭處每年所運皆超過承攬之數其中除按包計算運費外尚有包車載運者亦屬不少滬寗鐵路特訂定乾繭包車價目通飭實行兹錄如下（由各站至上海北站三十噸或二十五噸車之車價）蘇州四十八元無錫五十三元横林六十二元常州七十元奔牛丹陽均七十五元鎭江九十四元南京一百零七元無錫至鎭江五十三元奔牛至鎭江四十八元龍潭下蜀或丹陽至鎭江四十八元奔牛至無錫四十八元（由各站至上海北站二十一噸車之車價）蘇州三十四元無錫三十八元横林四十四元常州四十九元奔牛丹陽均五十三元鎭江六十六元南京七十六元無錫至鎭江三十六元奔牛至鎭江三十四元龍潭下蜀或丹陽至鎭江三十四元奔牛至無錫三十四元（各站至上海北站十五噸車之車價）蘇州二十四元無錫二十七元横林三十一元常州三十五元奔牛三十六元丹陽三十六元鎭江四十七元南京五十四元無錫至鎭江二十七元奔牛至鎭江二十四元龍潭下蜀或丹陽至鎭江二十四元奔牛至無錫二十四元統歸鐵路裝卸但此車價裝運者概不給與回扣云 
[條陳茶業困難之呈文]  
　　旅滬安徽嫠源縣茶商金殿元呈北京國務院文云呈爲臚陳茶業困難情形籲請俯准條陳迅予批交部處採辦以維國產而裕民生事竊思世界潮流日趨險惡時局變化風尚競爭競强者以兵戰競富者以商戰兵戰旣終商戰繼起獨吾茶業屢戰屢敗爲可痛心其敗於俄限價格英阻流通者一敗於日本印度攙雜華茶者二敗於釐金關卡苛索暴徵者三敗於洋商磅秤混弊過多者四此近因也進言現狀陳茶積滯未銷商力極形疲乏合計閩鄂湘皖等省積存者不下二十萬箱統扯每箱二十兩擱淺資本則在四百萬之多况猶須日加保費棧資商困從何說起際此新茶上市若不設法徵求詳情平均磅秤則權衡紊亂永將受制於外人店莊猶可維持洋莊則失望矣青茶或可補救紅茶則盡絶矣蓋紅茶之去路多在銷俄現聞俄國困窮甚於吾國故業紅茶者惟有減輕成本之一法耳剔除秤弊與暫免釐稅是已否則紅茶無人敢做而山户又將何如即就上年皖省而言與五年前較十去其四今年與上年較又十去其四來年茶汛不問可知殿元世守茶葉深知商困個人微利姑置弗謀伯叔弟兄惟茶是務剥膚之痛其能巳乎始奉部派調查茶業繼得全國茶葉代表迭經陳請大部俯察下情已蒙優加周恤感戴同深惟是閩皖湘鄂贛粤江浙京津晉豫總計一十二省恃茶爲生活者正不知幾千萬萬人無一不敗於茶而亟待維持者此則殿元刺骨傷人不能已於呼籲也適據六帮茶商代表龔璜濱曁湖南旅鄂茶商胡若愚彭冬生王升庭彭煒齋戴鏡帆等數百人函送條陳前來囑爲具呈政府正值殿元調查皖茶入山復據旅閩茶商汪毅卿王耀山等述及閩省茶務除去楊全春竟無可勉支者凋殘衰落實與湘皖相同並據路莊茶業公所代表單致中面稱補救之法早經言之詳盡奈政府置若罔聞現已成爲痿病元氣大傷非急救不可而急救之法仍重銷場舍平均磅秤暫免釐稅減輕成本皆非所以治標等語殿元互證參觀知同艱困調查至再榷信吾國之茶天然特產質味香美逺勝錫蘭或謂改用機器焙製更見精良實不知鐵性入茶易於走味並於峻嶺崇山多有未能適用所惜茶商缺乏金融外洋尚無廣告箱盒稍欠裝璜固未非始失敗之逺因也除由殿元商同全國茶業聯合會楊會長度集股組織中華茶業銀行呈部批准籌備在案外所有衆荼商條陳製磅免稅築棧等項仍當磋議進行夙仰我總理關懷實業軫念商艱理合抄錄茶商公具條陳呈請總理垂念茶商積困有年准將條陳各節優予維持并祈迅交財政外交農商各部及稅務處分别核辦俾維國產而裕民生是否有當伏乞鑒核施行不勝迫切之至除分呈外謹呈 
[滙水與東莊貿易]  
　　聯合通信社消息云昨聞熟悉東莊生意者言近來日本匯兌暴漲一般專做日貨之商號虧耗不資本埠經營日貨之商店以東林和昌成盈豐泰昶記大盛祥五家爲巨壁除大盛祥因其經理蔡階雲朱文斌小心穩健無大虧耗外其餘四家折本之巨頗可驚人云 
[金業定期集議組設交易所]  
　　金業公會前經該業施善畦吳耀庭發起改組金業交易所集資五十萬元爲基本金分作二萬五千股每股洋二十元除同業自認其半外餘准由業外人附認開辦時先收一半每股十元計二十五萬元業已禀請農商部立案註册兹定於舊曆本月初五初六兩日（星期六星期日）下午二時在無錫路金業公所開會籌議同業認股事卷有某鉅商（業外人）個人獨認二千股因而同業頗有煩言緣鑒於麵粉交易所證劵物品交易所等股票作爲買賣品致票價驟漲數倍故此項股票規定將來不能作爲賣買當於開會時公衆表决以杜流弊云 
[通藝總公司宴客紀]  
 
 
 

Page 15

 
 
新康路上海通藝總公司成立於民國五年已設分公司於無錫天津兩處專理各界建築測量繪圖事并經租道契如無錫愼泰絲廠豫康紗廠太倉濟泰紗廠天津華新唐山第三紗廠河南華新衞輝第四紗廠等均係該公司經會圖樣本埠住宅廠棧圖圖樣託其測繪者亦多昨晚申刻該公司假二馬路太和園宴客中西來賓如榮宗敬·袁履登·謝錦章·凌銘之·唐華九·施耕尹·王一亭·楊譜笙·丁艗仙·陳君亮·石運乾·楊翰西·楊奎侯·田資民·兪宗周·王蘭生等百七十餘人·由該總公司主任王邦彥職員徐緘若等殷殷招待九時許始散 
[美商宴請華界救火會要人]  
　　昨晚美商鉅泰洋行華經理李文翰君在一品香設席宴請華界救火會要人毛子建·王彬彥·陸錦麟·徐芹香·鄧業成·鄭鴻賓·陳紹麟·王維善諸君入座後先由李君起身歡迎來賓並演說贊美華界救火之尚武精神次引見美國勒咈廠代表畢魯司君與救火會諸君互相握手當由畢君在黑版上繪各種救火器具圖樣甚爲詳細互談良久盡歡而散 
[商界聯合會開會併紀]  
　　四川崇明兩路四川崇明兩路商界聯合會昨晚七時開職員常會到者二十餘人由會長張鱣堂主席宣佈本會事務紛繁鄙人亦因事冗恐礙會務擬將章程修改添加職員俾策會務進行可否添副會長一人評幹兩部各自互舉部長一人會計員二人另立一部提付表决一致贊成主席又謂本會開會常不足法定人數對於修改章程殊礙進行應如何辦法後經多數推舉周幹臣劉子營兩君爲改章審查員照章審定之後再行召集臨時大會通過實行主席又謂本路義務夜校現已籌備完善將招生簡章及報名單請諸位研究一致贊成通過最後蔣子山提出本路怡順印刷所與河南路口天來生紙號因營業上之糾葛殊感不平經大衆討論公維張鱣堂蔣子山兩君爲代表前往天來生向其理論諸事議畢已十時遂宣佈散會 
　　法租界昨日（星期三）法租界商業聯合會因遷移李梅路福安里後每次開會會員不能如數出席特備柬邀請評幹兩部曁全體集議下午三時各會員陸續蒞止惟到數仍不多改開茶話會由會長將會所遷移曁中英義務學校開辦情形報告大衆各無異議復將會務進行方法討論良久并决議美公使蒞滬時籌備歡迎置辦旗幟等事五時餘茶點而散 
　　民國路民國路商業聯合會於昨日（十九）下午在事務所開第二届選舉會臨時主席吳亮生紀錄王璇生先由主席報告經過情形次選舉會長及各職員以潘伯良得票最多當選爲正會長吳亮生·裘養志·當選爲副會長崔奇峯·陳樂山·李少白·陶叔平·尤維之·劉康樂·李幹臣·張祥蓀·顧寳楚·邵寳興·陳江麟·蔣通夫·邵祖蔭·顏孝恒·李介亭·洪諤亭·李少庚·蕭維卿·陳懿賡·余路琛·曹友卿·等爲評議員周新初·傅在高·王志逺·王憇之·凌仲甫·周新廉·兪德鑫·沈炳南·繆季英·徐熙春·舒警民·李慰蒼·張雨田·程子餘·王璇生·江夢九·葉慕廉·華醉石·等爲幹事員選舉畢討論開辦義務夜校事决定陽曆本月二十四日開學散會已鐘鳴六下矣 
[德律風公司之營業報告]  
　　上海德律風公司發表三月底以前一年内之營業報告據謂上年新裝電話共一千五百四十四户連前共有電話一萬零五百零兩户獲利二十三萬六千六百四十餘兩擬發股息每股四兩又紅利一兩半 
[美國之新商輪]  
　　美國航業部近撥出新造大商輪五艘歸提督輪船公司經理第一艘定十月間由西特爾開赴逺東此項新船原備運兵之用嗣因戰事休止遂改爲商輪載重一萬四千噸一切結搆皆係新式長三百九十五英尺每小時速度爲十七海里有半艙位頗多云 
[各輪船之行踪]  
　　昌興郵船公司輪船亞細亞皇后號巳由坎拿大之温哥武及維多利亞經日本横濱神户·長崎來滬大約本星期六（即二十二日）清晨四時可抵淞口渡輪亞歷山大號須於上午九時半到工部局碼頭至本埠往馬尼刺及香港之乘客須將行裝於下午四時三刻送抵碼頭仍由該渡輪載至亞細亞號卽於是日前往云 
　　英國輪船公司經理太平洋公司之諾物拉號已於前日（十八）下午十一時離神户將於明日（二十一）下午到滬又台爾泰號由倫敦經香港來滬大約明晨可到又内樂爾號同程來滬惟須後晨（二十二日）到埠 
　　又該公司經理英印公司之輪船日本號已由印度喀爾喀特經香港來滬今日可到 
　　法國郵船公司輪船巴鐸斯號今日抵港下星期一（二十四日）可望到滬比和號定於本月二十七日（即下星期四）由滬出發取道安南海防·西貢·往法國馬賽勒·哈佛爾·曁比國安德威伯·等處 
[何豐林由杭返滬]  
　　松滬何代軍使日前赴杭晋謁盧浙督軍面商要公兹已事畢於前日下午乘車返滬聞何使此次赴杭順便至松江等處蓋因據探報過激黨首領有希圖煽惑軍隊情事誠恐各軍疏於防範是以親自分往各處面謁各軍長官商議嚴防辦法先至松江與松江防守司令王精甫旣浙省駐松之暫編衞隊第二團長田繼成磋商次至嘉興謁見步兵十四團團長安溥全商議又至算橋與步兵十三團團長方先聰籌議一切繼至杭垣面謁盧督報告親詣各處調查軍紀旣籌商防範各節因此離滬約有一星期之久自回署後昨夕令飭步兵十五十六兩團劉王二團長並三十九團張團長到署會議嚴防各法以肅軍紀 
[爭認棉紗稅之近訊]  
　　紗業公所不認益錩爲同業 
　　棉紗業認稅事宜由新舊認商互相爭持迄今仍未解决上海稅務總公所迭奉江蘇胡財廳長令飭轉知該業董並函商會分别查明該新商益錩紗號周永濬等是否列與紗業其同業能否承認仰卽呈復候核在案兹聞此事縣商會業已接紗業公所代表聞蘭亭等函復謂業經敝公所邀集南北市各同業代表會議僉云認稅一事决非業外人所能爭認今查公所中並無益錩牌名顯係冒託同業由業外人出爲爭持認稅但紗稅常年認額十餘萬元之鉅頗爲重要公所建築之姑並未收有益錩之捐欵捐册尚在可以稽攷此次所舉總董李鍾秀等名義亦與公所各代表有所抵觸决難承認云云縣商會接悉前情因紗稅由同業承認一事係由省議會所規定歷經照案辦理旣經公所邀集同業開會一致否認益錩爲同業則徵稅一事更與議案有所不合當即將原函轉呈陳稅所長請爲鑒核轉詳云 
[部派禁烟察勘員將到]  
　　内務部現派前河南警務處處長丁翯爲江蘇安徽禁烟察勘員現已由京南下昨由齊省長訓令沈知事及淞滬徐廳長於該察勘專員到境時妥爲接洽領勘一面并於境内注意不得發生寸草片株以重烟禁 
[北四川路越貨傷人案之宣判]  
　　許士傑押五年許士彥開釋 
　　虹口北四川路二百九十一號門牌外國首飾店主羅宋人潘謀考夫（譯音）被所雇在逃之大司務陳甄傑（即曾麻皮）於本年三月十七號晚糾同張德生及山東人許士傑持鐵柱擊破頭顱並刀傷面部希圖謀財害命潘謀考夫受傷大聲喊捕陳等遂攫取金表衣物逃逸經包探譚鳳池侯松山王少廷緝獲許士傑一名連同跡涉嫌疑之許兄士彥拘解公堂訊押等情曾誌本報昨日午後關讞員會同俄副領事麥拉夫君升座第二公堂復訊先據八十四號西探目利扶司上堂譯訴前情並將被告抛棄在原告處之鐵柱利刀呈案請究旋據原告潘謀考夫上堂譯稱此案發生於三月十七號七句鐘先由我之大司務曾麻皮來稱伊有友人欲買時表未幾見兩人到來我令其揀選曾突出鐵柱向我後腦猛擊一下繼被刀傷面部耳旁多處我知已遇害大聲喊捕我妻在樓聞警趕來若輩情急攫取金表衣物一哄而逃遂由我妻用電話延請西醫到來醫治據云須一月方可醫愈一面報告捕房今獲案之許士傑是晚確係在場行兇搶表中之一人要求跴緝同黨從嚴懲辦詰之許士傑供此事我實受在逃之曾麻子張德生兩人之愚惟哥哥許士彥不但並未同謀且事後亦不知情求宥質之許士彥供士傑係我胞弟其所作不法之事我實不知求鑒關麥兩君得供會商之下判許士傑押西牢五年許士彥訊無關係應即開釋 
[西人受刀傷殞命三誌]  
　　使華爲拉號商輪上三副西人阿四華羅四混於本月十號午後該輪泊於虹口招商局中棧碼頭時在船上酒醉與庖丁寗波人陳阿慶口角之下經人勸解扶入臥室腹部忽已受刀傷醫治無效身死事後虹口捕房得報除將尸舁入驗尸場報請英官檢驗外並以陳阿慶實處嫌疑地位拘解公共公廨諭令收押查明再訊等情兩誌報端昨届本案審訊之期因該商輪業已開駛出口人證不齊故由承辦此案之中西探將陳解案禀准張襄讞及英包副領事命被告還押候下禮拜三再訊 
[五誌指拿之盜匪中途自盡]  
　　王小弟屍已撈獲 
　　王少卿（卽王小弟）爲縣警察所偵探王桂生之夥王祥指爲盜犯於舊曆三月二十五日拘獲押乘小輪來滬中途小弟投浦溺斃屍妻王李氏即投地檢廳禀控該探等行凶威逼以致氏夫死於非命請求伸雪等語諭候將屍撈獲冉核等情迭紀前報兹悉該屍因溺斃多日未見發現所以縣警察所飭派划船用滾鈎設法打撈前日上燈時在龍華嘴附近浦中撈獲當卽將屍帶到南碼頭救生局浦灘報告警察所經警佐領袖熊君於昨午函請地方檢察廳派員相騐梅廳長立委許恩麟檢察官沈檢騐員等蒞場騐得該屍王小弟身着藍布棉襖·元色布夾褲·足上布鞋祇存一只雙手有洋銬銬住周身並無别故委係溺斃當因屍屬不到塡明屍格令由善堂收殮免封發壇候示又據該警所偵探到場聲稱死者手上洋銬爲所中之物請求發還許檢察官准之命將該屍手上除下之銬發還領去乃返廳禀復 
[第二監獄犯絶食要求]  
　　前日起漕河涇鎭江蘇第二監獄所禁男女各犯忽全體絶食不願食飯當經竇孟幹獄長命傳各犯到案詰問何人發起各犯等供稱無人爲首竇曰然則爾等同去吃飯各犯均稱大衆若吃我等亦吃否則不吃竇問曰爾等若何始吃於是各犯開出條件三則（一）自卽日起准犯屬遞寄衣服食物不准禁止（一）犯人在工場所做工資應當結算按名發給不准存在科内日久不發（一）竇獄長蒞任之後曾對衆宣言每逢月之一日與十五日發給鮮肉鮮魚各一次今一日與是五日均過並無此等鮮貨叨擾應請獄長照諭實行以上三則如能贊成我等即當吃飯竇獄長得悉此三項要求後現尚在計議之中尚未對各犯表示准否 
[無軌電車碾斃人命]  
　　昨日下午三時許有七浦路青雲里徐松記裁縫店十五歳學徒川沙人陸海桃在天后宮橋堍於無軌電車開行時縱身躍上立足不穩跌仆於地爲電車鐵板碾傷腹腿等處受傷甚重當由老巡捕房八百十一號華捕到來雇車送往醫院醫治因所傷過重醫治無效於昨晚身死由院通知捕房派捕將屍移送斐倫路騐屍所候今日請示公堂核辦 
[浦東電氣公司之呈辯]  
　　塘工局前日呈報上海縣公署謂浦東電氣公司在張家浜口建築廠屋沿浜駁佔河道妨碍水利查其執業方單僅有施墓田户則田六分現在駁佔似溢多數等語原呈已誌前報兹悉該公司總經理童世亨已呈覆上海縣公署略謂敝公司廠基坐落上邑二十四保二區十六圖張家浜口計施墓田户基地六分二氂五毫張廷棟户報升沙地一畝三分七釐五毫連同平房七間於上年四月二日向上海地方審判廳承買收管當出價洋三千零四十元由該廳派承發吏劉玉麟導往點交按照契載四至䜿立界石並發給管業書據及各項契件圖據爲憑現築洋松駁岸係就承買沙地興工建築東沿華漕澾河有舊椿及界石爲識並未侵佔絲毫西距少浜尚有一丈五六尺未經駁入該局董呈文僅就施墓田户則田六分飾詞朦禀而置張廷棟報升沙地江蘇沙田總局發給憑單上海地方審判廳出示拍賣·及發給管業證書等事於不提誣控敝公司爲侵佔河道卽不啻誣控上海地方廳爲盜賣沙地矣上海地方審判廳拍賣此項沙地時曾出示登報歷數月之久該局董豈無聞知當時何以默不一言乃於敝公司承買管業興工建築之後忽朦呈鈞署誣爲佔駁是必别有用意不問可知應請鈞署令知該局董先向上海地方審判廳及江蘇沙田總局調查案卷交涉清楚後再與敝公司接洽可也等語聞童經理並於昨日往謁縣知事呈騐各項契件圖據云 
[銀市報告]  
　　中美新聞社譯友華銀行十九日報告云昨日倫孰當地及逺期大條銀價各漲一先令四便士此間定價金鎊日金皆不動惟金圓價由一百十一元漲一百十二元市面大致與昨日相同往來行情不動紐約銀價仍爲九角九分又四分之三倫敦紐約間滙價已跌至三百八十二元 
[兩校比賽棒球紀]  
　　本埠清心實業學校中學部棒球隊與青年會體育部棒球隊於昨日（十九號）下午四時在中華職業學校球塲作第二次友誼比賽公請西人達惠司君爲公證人銀角一鳴雙方球員（青年會方面郝伯陽·楊錦輝·成棟·錦銓·平三·繼唐·韓澤·明智·福臣·）（清心方面吳立德·吳立法·葉炳堃·葉袒齡·杜伯希·如舟·安生·克仁·志元·）虎躍入塲摶戰約一小時之久結果爲二十一與十四之比計青年會勝七球 
[整理警署拘留所之令文]  
　　上海縣沈知事訓令各警署所云案奉江蘇全省警務處訓令内開查各縣警所及各分所之拘留所雖爲拘束違警人犯身體之自由究應於懲戒之中寓體恤之意而各所間有處以污穢不潔之地待質之人亦多置所中甚有將女季交與官媒致受虐待種種惡習旣屬有害人道又妨警政進行合行令仰該兼所長對於拘留所須設備潔淨待質之人另置一處女犯另設一室不得交與官媒等因奉此查本所設備向無上項情事奉令前因務仰格外整理以重警政 
[私取俄票案之和解]  
　　俄商貝楊公司在公共公廨刑事科指控無領事管束西人「愛道爾夫拉散」「韋克忒才馬爾來夫」（均譯音）於本年四月三十號私取原告羅卜票洋三十一萬四千元違犯刑律由廨訊押等情已誌本報昨日午後關讞員會同俄麥副領事訊據原告俄人投案稟稱本案被告業已央人向我理勸明白要求將案註銷中西官得供磋商之下判姑准原告請求將案註銷被告一併開押 
[火車碾斃賣報人]  
　　前日下午滬杭路七號火車由申開往杭州駛抵嘉善過去五十三號橋樑地方有賣報紙之吳某由四等車内忽擬砲至三等内（三四等本隔斷）吳竟脫手跌入軌道致遭碾斃嗣經該縣地保將屍取出相騐棺殮聞吳家屬在滬已飭人前往領棺矣 
[指控攫金戒案註銷]  
　　僑寓虹口南潯路一百零五號門牌日本婦人前日在其家門首指寗波人鄭壽卿攫取伊之金戒立喚一千二百八十九號華捕將鄭拘入捕房押至昨晨解送公共公堂請究先由該華捕上堂稟明原告指鄭攫飾因即將其拘情形次據原告日婦投案供稱伊昨在門口洗而金戒置於而盆之側忽被一人從背從伸手搶去伊即退顧但見身穿長衫者飛奔又由見證日本人供稱伊得悉當即與被告爭執而戒子忽見在地上故遂拾起又由見證華人方阿榮上堂供稱當時我聞呌囂聲出外探視見有中日人二十餘名在彼處互毆後至捕房我但言曾聽見金戒落地之聲旋爲日人拾起並未說過目覩被告將戒擲下各等語被告係蓬路二千二百八十八號門牌元記蔬菜店夥由其主代延律師到堂聲明是日被告係送外國山　至南京路永安公司乘坐電車回店在西華德路閔行路口下車行夫數武即至原告門首遂被指攫飾物惟被告爲人素來誠實斷不幹此種不法之事實係原告當時誤認應請將案註銷中西官核供以原告所控證據殊欠充分判將案註銷鄭壽卿開釋 
[破獲自來火行街之賭窟]  
　　法租界捕房訪得有張貴鴻在界内西自來火行街七十一號門牌内開設賭窟當由西探意帶利探目黄金榮包探程子卿苗永興等於交晚十二點時前往一擁人内拘獲張貴鴻·及賭客周根生·王文·陳貴·尤阿卿·馬永福·陳榮生·吳桂生·張則敬·黄子全等二十餘人抄出賭具及籌碼一千餘元又在周根生等身畔搜出現洋鈔票四百三十元一併解入捕房捕頭諭將周根生等各罰洋十元釋出爲首之張貴鴻管押解堂嚴辦 
[破獲賭窟三誌]  
　　虹口漢璧禮路一千零零五號門牌有人組織摇攤賭窟業經閔行路捕房派探前往拿獲顏阿品一名並賭具等件解經公共公廨諭令押候補傳人證再訊己昨報昨晨又由中西包探從梧州路一百四十一號門牌獲一與顏同犯之高長生至廨中西官命高還押候併案解究 
[違犯煙禁之科罰]  
　　台州人陳梅卿前在法新租界歸安里二十號門牌内私熬烟膏秘密售賣又宜開芳家勶藏烟土現爲法捕房偵悉以陳等有違禁令故於前晚由西探意帶利華探目黄金榮包探程子卿前往按户抄出烟土一皮箱烟膏一銅鍋一併帶入捕房諭令交保出外昨日傳解法公廨請究先據西探意君上堂稟明前情並將烟土等物呈鑒詰之陳宜兩人供認私賣洋烟烟土不諱中西讞員會判陳罰洋二百元宜罰洋四百元充公以儆抄案之烟土烟膏一併没收 
　　法租界小東門捕房捕頭日前偵悉居民王陳氏家私設烟榻容人在内燈吃有違定章爰於前晚帶同包探等前往陳氏家抄出烟槍四支烟燈五只及烟客七名帶入捕房烟客罰洋斥退陳氏交保出外候核昨日傳至法公堂請究先據捕頭上堂禀明前情詰之陳氏供認私賣燈吃不諱中西官判罰洋三十元充公烟具銷燬新閘捕房捕頭偵悉施金山在新閘路一千七百七十三號屋内私售鴉片烟膏並備燈吃於前日派令華探目邵和鈞等協同西探前往搜獲烟具烟膏將施連同吃烟人范金生一併帶入捕房昨解公共公堂經中西官訊明以施故違禁令判押西牢三月范罰洋五元充公烟膏烟具併燬 
[陳設烟具之薄罰]  
　　王明鐘·曹榮富·將鴉片烟具陳設於虹口東嘉興路一千三百八十三號屋内經該管捕房六十六號副捕頭訪悉以其保非私售燈吃前日率探葛祖元往將王曹兩人連同烟具帶回收押昨解公共公廨經中西官質訊之下姑念尚無私售燈吃證據從寛判各罰洋三元無力改各拘禁三天烟具銷燬 
[滬南慈善會開始施醫給藥]  
　　滬南慈善會於舊曆本月初一日開始施醫給藥到會求治者甚衆各科醫士共十七人幾於應接不暇云 
[昨日公共公廨訊案紀]  
　　昨日上午公共公廨民事訟案由關總員及美丁副領事在第四公堂審理（一）「婦人陳鄭氏訴其叔陳梓南不理存欵案」前因飭傳被告無着令原告登報傳達兹據原告律師到堂聲明登報早經期滿被告仍不到案請求缺席判决其時適陳梓南之兄亦到堂控其不理欠銀一萬兩要求特别飭傳而被告亦延律師到堂謂因保人尚未覔得是以不敢到案「結果」修傳到被告交保展期再訊（一）「張緩卿訴趙松壽不還保存古玩案」兹係審訊原告及原告證人口供初審時已略載故不再錄直至旁午仍未完畢「結果」改期續訊 
　　昨日午後第一公堂陸襄讞會同日副領事林出賢次郎君復韻荷田洋行日人阪本幸四郎呈稱法租界永安街茂興號主陳繼茂不理定購電汽銅銀二千七百餘兩案據被告代表律師上堂繹稱本案被告口供己經訊畢可勿再問並稱本案糾葛甚多雙方均有和解之意要求展期俾得理勸等詞原告律師聞語不甚反對結果准被告代表律師請求着兩造互商和解倘和解不成候訂期續訊 
[破獲窩贓機關]  
　　邇來本城内外失竊之案時有所聞華商電氣電車公司及盛豐肥皂廠等亦先後被竊大宗銀洋衣服物伯曾經開明失單投報淞滬警廳請緝徐警廳長據稟後立飭偵緝隊士周根瑞查拿兹據該探查明民國路小北門附近朱振福所開公興祥舊貨店專收竊贓並有徐崑山爲之保險又使竊賊王阿林等每夜四出行竊遂　稟明徐廳長令飭二區一分所馬警佐加派長警隨同該探於昨晨馳往該店查搜當塲起出大小皮箱二十四只内儲綢皮衣服甚多又子彈數十粒電線電燈泡等一切贓物並將朱王等一併拘獲違同各贓雇小車解至警廳發交司法科經劉科長提案研訊之下將朱王等分别收押起獲各贓存案再緝羽黨到案訊明後飭傳各失主到廳認領 
[誌謝]  
　　昨承銀行週報社贈第一百四十八號銀行週報兩册謝謝 
來函 
[中西女塾來函]  
　　本塾定於本月二十一二十二（禮拜五六）下午三時至十二時假黄浦灘前德國總會（中國銀行新屋）開展覽大會歌劇秩序及說明書如下 
　　歌劇秩序歌劇「雪緋霞」「劇員」雷閃（詩家）夏淑貞托培登（太子）張梅儷威廉（農夫）夏路德駱平（村童）顏惠清雪緋霞（雷閃之未婚妻）施美珍蓓萊（威廉之未婚妻）黄倩儀愛蘭柏（宮中嬪從）孫錦纎愛蘭茗（愛蘭柏之妹）沈淑卿佩蘭（村女）顏雅清墨蘭（村女）邱貞愛稻蘭（村女）周湄雲（農家女）郭梅儷·王國興·竇妙根·黄祖王·王麗生（衆村童）曹淑媛·顏惠清·黄倩鴻·李悅愛·王仙露（刈草者）姚慈珍·趙敏淑·何彚蓮·黄靜容·徐有容（唱歌）衆村童農家女及刈草者 
　　佈景第一幕（草田）夏日清晨第二幕（草田）同日午後　　說明（第一幕）雪緋霞因厭其未婚夫經草田散步適聞蓓萊亦正怨懟其所配之非耦竊願嫁一貴族少年以代誠實之農夫威廉雪緋霞乃倡議旣彼此羨慕不若暫時相易雪緋霞扮爲会女蓓萊扮爲王后之嬪從蓓萊欣然謂有一花名愛神之目能使詩家及農夫不覺如此之變換於是二人往尋此仙花並換其裝束同時蓓萊之伴友至田中找尋蓓萊路遇衆村童相約於工畢後會於籬下時黑雲蔽天將有大雨適太子托培登行過衆圍而問其天氣如何托培登傲然自白其爲何人衆向謝罪托培登恕之令衆與之親頰衆佯應之遽繞之而舞并擲以花使之遁雪緋霞與蓓萊覓得仙花互換裝束後果能愚弄詩家及農夫故雷閃與蓓萊偕往林中散步而威廉携雪緋霞至田中刈草時己近午村童駱平吹角召衆午餐午後刈草者往草田休息（第二幕）傍晚刈草者工畢往來散步乘涼而衆村女相將至所約之籬下雪緋霞辛苦半日後憊甚回至田中時蓓萊亦至雷閃處受驚而回二人乃相謂自此以後各安命運必不妬羨他人於是更換衣飾各往尋其未婚夫然彼等之戲弄幾生危險之結果因愛蘭柏目覩雪緋霞與農夫相偕過河而愛蘭茗亦見雷閃與蓓萊携手散步比事傳至托培登耳中彼决意於當晚暴其事於衆威廉與村女村童等找尋蓓萊時適遇雷閃亦在找尋雪緋霞二人幾至用武幸雪緋霞與蓓萊尋至勘解和事愛蘭柏與愛蘭茗恐所覩非眞求太子隱其其事托培登之惡作劇遂爲所阻時凉颷微動明月初升於樹影婆娑中共唱歡迎明月之歌而返 
[華商電氣公司來函]  
　　敬啓者昨日貴報載有華商電氣公司聘請車務長一節事實尚有不符之處用特專函聲明查本公司車務部部長係陸君仲麟車務主任係周君銘初均任事有年此届朱君少沂之來公司係派人車務部帮同辦事日前之開股束會係議决他項重要事件至用人之權本歸經理當時並未議及於此也事關公司權限責任務請貴報登入來函門内爲荷上海華商電氣公司謹啓五月十九日 
雜評二 
[絶食要求（訥）]  
　　新思潮之輸入無可强遏者也其來也以漸必經學者之紹介有力者之鼓動而後漸入於一般人之腦焉今則不待紹介不待鼓動一有所觸無不立發傳感捷於影響故新思潮之爲潮初若微波之醖盪繼乃迂曲而迴旋後則奔騰澎湃睛日而千里矣 
　　新芬黨人之絶食要求法不轉瞬而流行於上海監獄不亦可取爲一證乎 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[歐遊通信（四）] [  光祈]  
　　馬來人雖爲此地之主人翁然其人思想薄弱無自立之精神加之英人治理土人極爲得法土人遂安之若素坐享天然之福市中之大商店旣少馬來人所經營而野外之大園林亦無馬來人所開闢記者調查其生活以　自勤車馬車牛車者爲最多近來世　潮流風起雲湧勞動者漸得勢於是馬來人見全市金　皆在華商掌握之中而華僑富者又多居高樓擁姬妾因此頓生忌嫉心故馬來人近日對於華僑常有抵制反抗之事 
　　歐美人在新嘉坡營業者多係紐織公司資本旣多長袖善舞且公司基礎穩固即小有挫折無傷元氣日本人在二十年以前於南洋方面尚無勢力自郵船公司開通歐洲航路後來者漸衆近十年來其進步乃一日千里有三井家藤田組南亞公司之組織復力營東洋兩大汽船公司以握南洋航權於是日本人在南洋之勢力甚大華僑基礎亦漸爲之動摇此無他故實因歐美日本人之前往南洋經營者多係以團體之力如公司之類且有本國政府爲其後援而華僑之營業南洋者無堅守宏大之組織又無政府爲其後援且地域之見甚深如閩帮粤帮之類不能和衷共濟爲一規模宏大之組織以對抗徒特地理歷史之關係在南洋稍占勢力而不能發揮光大良可嘆也 
　　新嘉坡舊設有『猪仔館』即中國人被無賴拐賣到南洋作工人者初到新嘉坡時即居之猪仔館中近聞此館已於數年前裁撤惟記者出北京時在僑工事務局見有荷屬爪哇領事歐陽祺君報告荷屬萬里洞網甲兩處華工十餘萬人受人虐待之情形閱者諸君須知吾書中所謂萬里洞網甲兩處華工即所謂猪仔者是也現在香港尚有人經營此項慘無人道之猪仔營業不知國内亦有人念及此事否 
筆剳 
[自媒記（上）] [  鴛雛]  
　　有少年人急於求偶其名曰查達峯一日行於衢中凡女人過觸其陶必作一度之審查雖歸時晏而其目不謂疲也是日遇一女郎錦衣裙珠綴其髻作繁星狀行不徐不疾達峯在後視之覺其步履着地有不可名言之妙乃由玉趾而上念及於腰支胸背其温膩必有更甚於外狀之佳者則其妙爲不可名言益難言矣達峯注視鬢後之雲與其皓頸相襯而益婀娜偶爾突前驚見其貌果不出意内所度者佳品也達峯之足若爲魔力所攝不離女後而莫知所嚮然尚防他人燭見其心作雅步以掩輕薄目及女面即他顧欲女知之又似不欲知之者女巳妙齡寗不知少年人見尾之心哉乃爲端蔣難犯之度以拒巧佻不知愈其自高愈挑彼愛此一里之程直愛神所引之道路迨數轉有蠣粉牆中置舄漆之門女推而入之門鈴大震有小　探頭迎主以鼻嗅近玉指女返拴此門則朱脣貝齒盈盈露非笑之一笑矣此笑也達峯被魔巳深爲街警　立之狀爲時久久顧此街警不能記里中住民之姓氏而反以問人問曰此誰氏之居歟途人自笑而告之曰少年非尋張友如者乎此正友如居耳達峯未承而途人習見求偶少年輒拜友如之門牆者遂笑達峯達峯曰友如爲誰途人笑曰少年何假作惺惺此城中孰不知其人者其人爲號絶夥曰蹇脩曰冰人曰月老曰執柯質言之以媒爲業者也達峯固不諳舊社會之惡德訝曰男女委身之事乃需第三者爲之支配斯爲吾國之特點而萬國婚禮上所絶無者今媒乃爲業得非虔婆耶曰非是翁耳 
劇談 
[梅訊（三十六）] [  春醪]  
　　昨日唐總代表並周君湘雲潘君明訓宴畹華輩於周宅先於四時游學圃合攝一影列席者陳散原王雪岑朱古徵况夔笙趙惜隂趙叔雍余壽平徐積餘吳揆甫周湘舲甘翰臣勞敬修趙灼臣諸君等酬酢盡歡至九時始同往觀散花焉甘翰臣昨以琴隱園畫梅貽畹華散原爲題一詩彊村書之云 
　　疑是逋仙倚補來偶移赤脚雜塵埃縞衣終作瑶臺伴吹滿靈風一夢回 
[若輩如是所以貴也]  
　　並跋云非園主人舊藏是幅掇贈畹華清賞散原爲題句彊村書之時庚申送春日同客滬上 
　　散原先生今日匆匆赴寗畹華即昨晚劇場中贈　西裝照片 
　　畹華演期至初七初八卽趲程赴南通爲時不過數日影片留聲機事均在磋議忙碌已極 
　　數日戲目大抵古裝居多惟臨别一宵係雙齣一正宮青衣大約宇宙瘋祭塔一反串小生大約轅門射戟英恣颯發届日歌臺中之盛况可期 
　　昨有徵花侑觴者畹華玉芙爲之靦覥誦秀道人得似玉郎羞澀之語可謂頰上添毫矣 
　　星期日日戲大抵爲販馬計此劇於崑曲中最有深味且篤人孝悌之思情節旣佳畹華清歌緩緩前此每演必滿座也吳昌老爲妙香作大篆書箑見者興觀止之嘆畹華亦援例請書一柄矣 
　　秀道人集句贈畹華云願爲明鏡分嬌面閒與仙人掃落花明日畹華午間赴沈次裳約晚間赴李徵五約百忙中偷時酬應初亦大不易易也 
　　姚玉芙得彊村先生書冷葒龕額欣賞之至奉卿妙香亦各乞得立軸一幀矣 
詩詞選 
[惜春集] [  黎主人輯]  
　　送春詞 
　　去年故鄉送春去今年客路送春歸春來春去向何許一樣鴛鴦飛兩處江南草長鶯亂啼不怨殘紅怨飛絮望到春歸人不歸悵惆不關春去來（謝厚菴） 
　　春愁（春去也） 
　　春來風雨儂愁倣送得春歸却是愁來路愁來原是共春來春歸不帶愁同去愁欲留春少住春竟抛愁獨去何如素性不逢春一年長在愁邊住（董元愷） 
新聞拾遺 
　　警官這回丢臉寗垣某警察分駐所警官其中好漁色與左近某婦結不解緣前晚又往尋歡詎好夢方酣忽有無賴多人蜂擁而入自稱警察甲明知其僞然因顏面攸關兼爲飯碗計給以番佛數十尊不料無賴宣言非綑赴法庭懲辦不可甲大窘百般哀求並將所有悉數爲壽始一鬨而散[  隱厂]  
　　雙喜臨門皖垣東門趙某弱冠未娶適有摯友某爲作冰人聘娶成氏女合卺之日新婦大腹便便親友均駭詫未及四日竟育一雛趙大憤窮詰女女嗚咽道之蓋幼嘆萱謝受誘於惡少也是夕女怱潛吞鉛粉自盡迨趙覺察施救已香消玉殞矣[  幻夢]  
　　一胎中兩對男女常州縣學旁金姓婦懷孕十餘月迄未分娩腹大異常人咸怪之前晚該婦忽臨盆一胎中連舉男女兩對五官四肢悉備惟形體較常兒略小消息傳來一時往觀者甚夥誠奇聞也[  憶珍]  
　　搶術翻新南市十六舖馮姓婦昨至某銀樓兌金約指二正欲出門忽來一少年聲勢洶洶掌其頰遂將約指奪去口尚大駡妖婦不念家計困難兌此無用之物隨卽登車去行人咸以爲該婦之夫故皆袖手旁觀後有詢其原由者婦曰此人素未認識始知受愚追捕已不及矣[  葆鑫] 却酬 
　　女將軍大鬧野鷄窩牯嶺路某雉寮門首圍集多人記者經過觀焉據一甬婦自述其夫某向在南京路革馬車行爲工頭平生酷嗜狎邪去秋卽與該寮某妓暱工資所入悉耗諸夜度資故家用日窘累勸不理昨暗尾夫後至此駐立多時未見其出今晨特邀集女友數人前來論理拒該妓堅不承認繼竟用武後經人出而排解令其夫雇車送妻等先回嗣後該寮永不容留某甲住宿其事始寢[  悟空]  
[文壇消息]  
　　瑙威文豪皮瓊生氏ＢＢiornson爲易卜生勁敵詩劇本小說無不工其劇本中代表著作「新婚夫婦」近由一圭君譯爲漢文投寄本報特於捕鼠機刋完後接刋以餉讀者此劇大旨提倡小家庭制度爲近代思潮中最新之作美國名小說家霍威爾司氏ＤＨo    ells近卒於紐約年八十有三氏曾一度爲駐意大利威匿司領事著有林肯傳頗傳誦小說凡數十種美國各大學皆贈以名舉學位 
短篇小說 
[諷世小說捕鼠機（三十二）（三）] [  宋春舫宋懷玉女士合譯]  
　　造麥（低了頭瞧瞧他孱子）「也好我們婚約就算他仍舊有效的（抬頭一看）是的我們是已經訂了婚約」 
　　剛伯培爾「這個法子就是我來抱你出去」 
　　造麥縮了一縮「呀你想那是可以辦麽」 
　　剛伯培爾「我想那是一定可以辦得到我們兩人可以同時大喊起來」 
　　造麥「是了」 
　　剛伯培「那你就該挽住我的兩手」 
　　造麥「是的」 
　　剛伯培爾「我就與你衝出這房外去罷」 
　　造麥低聲說道「我從出生以來這没有做過這樣事呢」 
　　剛伯培爾「你身子不要動」 
　　造麥把他的扇子摺疊起來說道「你也不是十分强健（他一邊說一邊就把他的手拍擱在袋裏）你必定要被地毯紏倒」（他一手撩起裙子說道）「好了你朝那邊看」（剛伯培爾旋轉了頭等候着造麥復說道）「不好我不情願作此事 
　　剛伯培爾退到室旁發怒道「那末怎麽樣好」 
長篇小說 
[社會小說衆醉獨醒（四十六）] [  瞻廬]  
　　誰知邦平這個人只有金銀氣息毫無詩書滋味同他論到錢財上面眞是取盡錙銖利析毫芒滔滔汨汨的講去再也不會困倦倘然把那詩云子曰灌輸到他的腦海裏面比着駱駝穿針孔還加十倍的困難所以宿學先生教授了多年只有西瓜般的字識得幾筐籮論到文學的程度正是趕麵棒吹火不通一竅消息子敲鑼毫無影響宿學先生辭退後也曾換過幾位先生費着九牛二虎之力休想把他滿肚皮的亂茅雜草拔動一莖後來做了親再無心緒去讀書然而娶的娘子郤是一個閨中畏友不獨才貌雙全并且品學兼備見丈夫這般蠢皮俗骨不成模樣也曾勸他用功讀書巴圖上進邦平受着娘子軍的鞭策也曾告個奮勇儘着深更半夜在書房裏讀書誰知没讀幾天郤又害起病來一臥旬日才能起牀柳氏見兒子消瘦了許多便向媳婦發話道兒子讀得幾夜書便憔悴到這般模樣書越讀得多肉越消得快你强逼丈夫讀書存着甚麽心腸我把兒子交給你兒子肥不肥要你十二分留心在意兒子讀書不讀書誰要你多管這些撈什子的詩云子曰都不是好東西簡直是一部刮肉機器（四字新穎）我們大户人家又不靠詩云子曰混飯吃白白的把全身股肉去換幾個没要緊的詩云子曰是算甚麽娘子聽了歎了一口氣從此便不强迫丈夫讀書說也希奇邦平脫離了詩云子曰果然一天肥壯一天生下的孩兒郤是完全肖母並無半分肖父小兒單名一個琪字乳名喚做玉兒生得眉目如畫骨秀神清兩三歳時邦平有意把幾個銀洋去引逗他玉兒正眼都不瞧一瞧娘子給他一本書玉兒含着笑靨小腮上起了兩個窩兒把這本書瞧了又瞧彷彿僅得甚麽意思 
[自由談之自由談] [  鵑]  
　　暖日烘晴宇宙間有活色鳥無噍殺之聲花作和平之笑天意之愷惻慈祥至是顯矣奈何謀國者猶逐逐爲權利之爭厭和平而醖釀殺機邪爲之一哭 
 
 
 

Page 19

 
 
   
 
 

Page 20

 
 
   
 
