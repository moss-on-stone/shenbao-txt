# 1889 - 206 - 4905848

 

Page 1

 
 
[發售廿四史預啓] [  國書集成局主人啓]  
　　本局開印古今圖書臬成一書早已排印齊全紙以卷帙繁重加以去年訂匠忙迫異常致第三　出　　　稍遲　　　底已將第三批書發出全書完畢矣蹟於圖書集成印竣之後卽刋廿四史刻下已將排至一半用中國　白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此　　　　計收回工本洋五十元先付洋二十元給以收單書成之日再行交足如欲隨時取書者須先將銀交足給以　期　書軍子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此佈 
[原板重印經藝淵海告白] [  點石齋啓]  
　　是書爲石印經藝中首創巨選當年選校印釘一事無敢苟且自後他刻漸多而優劣之分有目共見近更有以是書改頭換面者按之則有文無題有題無文之弊且不可以指屈殊非選是集者之初心本主人懼購者不察貽誤滋多爰出原板重印問世購者但看封面有己丑年重印字樣者乃爲眞本愼毋粗疏自誤分訂八本碼洋七元本埠在南北申昌抛球塲點石分局外埠則向各分莊購辦可也此布 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄕試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能盡載本埠外埠俱有分鋪士商就近購取可也此佈 
[戒烟說] [  大一山人稿]  
　　甚矣哉烟之害人也中國之人無智無愚無賢無不肖莫不大聲疾呼深惡痛嫉矣卽英國上下議院亦時時建一禁種鶯粟之策謂無使貽害於中國而致疑我有不仁之心無如印度物産以此項爲大宗一旦驟行禁絶則草野之盖藏不足朝廷之賦稅無餘一切官祿兵餉地方公事將何以供給乎言之匪艱行之維艱時勢爲之不可强也若夫我中國之禁烟也惟林文忠公　最善一令旣出雷厲風行所存洋藥燒燬殆盡而又延訪名醫究切藥性斟酌加减立爲一方使人服之有效無患王今林文忠公戒烟丸穩妥和平允推第一自海禁旣開通商立約旣不能禁烟之不來又不能禁人之不吸徒使奸黠之徒得以漏稅偷關居奇善價反不若徵烟稅弛烟禁之爲得矣於是年少無識多病無聊溺於宴安耽於逸樂者皆沉迷陷溺於其中而不知返迫吸之數十年背駝肩從面瘦唇焦志氣袁頽精神疲憊加以百事盡廢百病　生昏然無知俾晝作夜輒自悔自恨自怨自艾幡然作戒烟之想購奇方求良藥博諮廣詢　求有騐綜計今日貴賤貧富中人其無癮而欲吸者固多其有癮而欲戒者亦不少試觀滬上一隅有專設戒烟之局專售戒烟之藥專行戒烟之醫戒烟之風可謂盛矣竊思戒烟中細微曲折非箇中人不能知非過來人不能言余自弱冠上癮迄今十五年忽於前月中屏棄烟具購服藥丸自謂戒絶終不復吸此非有所勸勉慫惥而爲之亦非有所憎惡矯激而爲之也實因烟之味數見不鮮烟之趣尋常可厭而嚴寒溽暑中又頗以吸烟爲苦事雖未知果能戒絶與否但半月來行所無事視爲固然自信之深堪以共白試以余之所有得於戒烟者爲同志陳之從來戒烟者必服藥戒烟之藥但求其能過癮代烟卽爲靈騐藥肆仿單往往有保固本原調和氣血滋隂補腎安神養心以及止痰嗽活筋絡等語都無實效悉屬空談試思膏之爲物結而不化積而不消年復一年黝黑如漆自當洗伐髓毛蕩滌腸胃而後可以戒烟又安用養攝補益爲哉服藥之法惟以逐漸遞减爲最昔人有言欲求出路當思進路迥憶富時自初吸以至成癮不知幾經閱歴幾經靡鍊而後相愛若膠漆相依若性命乃一旦遽棄而絶之不亦傎乎是宜堅立志向寛限歲時不憚煩勞不嫌瑣碎一年之癮期一年而戒絶十年之隱期十年而戒絶其漸减漸少遞减遞輕必使置若罔聞初不自覺此而有因戒而致病者吾不信也雖然烟之有癮也烟癮爲淺心癮爲深烟之當戒也藥戒爲下心戒爲上苟其游移無定持守不嚴偶作游戲聊爲甞試無論其不能戒也卽戒矣而喜怒哀樂之情温凉暑濕之疾皆得而乘之必至再吸而後已要知烟之一物不可姑容戒之一事不可輕試使戒而不絶至於再吸則癖愈重蠱愈深累愈多量愈大反不如不戒之爲得矣或者謂信如斯言以藥代烟以减爲戒則吸烟者自度其癮之大小烟之多寡如服藥之法逐漸遞減亦可以戒又何以藥爲哉余曰不然藥可減烟不可減子知癮之有大小矣而不知有眞假之分子知烟之有多寡矣而不知有精粗之别當夫天朗氣清窗明几凈一燈朗照半榻横陳膏則陳且新鎗則老且靈由是卷舒自在呼吸通靈一氣呵成得心應手則一錢之烟可以過數錢之癮而有餘若使燈火矇矓斗門遲鈍鋼籖屈曲玻照昏沉膏則淡而無味鎗則塞而不通加以心灰意懶體倦神疲時作時輟半吞半吐則一錢之癮雖至吸數錢之烟而不足此烟所以不可減也至於藥則或計銖兩或計丸數絲毫入肚時刻停匀減一分則去一分之癮减一錢則去一錢之癮期至於盡確有可憑安得舍藥而他求也哉余之所見如此高昌寒食生曰當吸而忽欲戒如烈婦之殉節旣戒而不復吸如節婦之守節殉節易守節難吾未有以信子也余聞之憮然有問默然自疑用是佈告於同志俾有所警戒漸愧而不敢自懈云 
[本館接奉電音]  
　　昨接在京友人發來電音有本月初二日上諭一道敬謹譯登○七月初二日奉上諭本日順天府五城御史會奏摺内奏字上漏書謹字殊屬疏忽潘祖蔭等均着交部察議欽此 
[東洋地震]  
　　本月初二日日本發來電報言長崎内地古買木篤地方去崎埠約一百八十里於是日早忽遭地震其勢甚厲坍損房屋傷害人畜不少蓋亦一巨災也其詳容俟續聞再錄 
[礦務傳言]  
　　西報云臺灣基隆煤礦經某西人上書劉省師願爲　辦每年繳銀若干由該西人雇工開采等語本館按基隆一礦出煤佳而且旺獲利頗豐目今正宜推廣以濟軍需何至包與外人承辦且館中所派訪事友亦從 
 
 

Page 2

 
 
未述及此等情由恐西報雖鑿鑿言之未足信以爲實也 
[海防風災]  
　　香港西字報言安南海防地方於六月二十廿一兩日陡遇風災房屋之坍損者不知凡幾其瓦房則屋面盡被揭去茅屋全行掃蕩電桿亦多摧折信息因而不通故此番風災所損壞數目若干尚不能詳知容俟續聞冉錄 
[御苑蟬聲]  
　　廂藍旗滿洲抽調練兵營總博叅領多宏武等以本營抽練兵丁旗纛號衣多舊破遇大操日未能一律擬由官先行置備旗　三十面號衣五百件飭該練兵每名自行籌置新官帽一頂青布襪鞋各一雙以壯觀瞻禀明堂憲諭照辦理除飭傳各佐領傳知各練兵限半個月將官帽鞋襪製齊呈騐外其旗纛號衣　向西西牌樓北日升鋪定做計需工料銀二百餘兩此欵由該叅領先行籌墊獲於抽調經費項下盈餘陸續提還○阜成門内武定侯地方裕華首飾樓掌櫃杲甲本有一妻一妾近已逝世甲獨處無聊思續琴絃以　鰥魚岑寂託冰人徧爲物色適某乙之女稚齒韶顔尚未擇配氷上人述甲意乙欣然首肯惟欲一見東床再諧鳳諾中乃濳令其姪代已應客乙見之以爲風流美少洵足爲旨快婿也六禮旣成於上月初迎娶交拜禮成紅巾乍撤新娘見新壻頦卜有鬚放聲哭泣次晨泰山泰水一齊奔至大興問罪之師旋在容鎭軍處呈控經提署拘傳氷人訊明前情遂移咨刑部掣分河南司訊辦未知作何定斷○鎭浙將軍長樂初軍憲靈柩到京曾紀前報兹聞軍憲公子志太史延請番僧住宅建醮唪經三棚必修冥福恭邸醇邸皆贈經一棚於靈前唪誦擇於七月初九日卯刻由宅發引假阜成門外關廂西首路北慈惠寺中停封靈　擬　明春再安窀穸○協尉榮寛因案叅革所遺右翼步軍營技勇練兵隊營總一缺刻經福容文三　憲遴得花翎三品銜右翼步軍營正紅旗協尉毓福充補已備文移咨神機營查照矣○兵部行文侍衛處稱所有廂黃正黃正白三旗侍衛各員中有無曾任副將叅將游擊由丁憂終養開缺水土不服復授侍衛之員逐一查明卽日咨覆本部以憑核辦幸勿延宕○西直門内半壁街毓貝子府内上月初間書房内失去帶頭玉器陳設數件值班内監楊某告假外出是夕曾未在府值守貝子爺聞之大發雷霆立將楊監傳回交送地方官解送提署訊究並將該管地方協尉步軍校傳府諭令作速查拿賊贓○吏部示傳所有六月分月選知縣趙爾豐孔憲教賀沅等三員相應出叙傳令該長等於二十四日卯刻赴部過堂二十五日黎明齊集天安門外朝房預備籖掣倘是日不到定行皆名敢叅○六月二十四日内奏事處口傳奉旨上書房行走翰林院修撰曹鴻勛現派試差所有本月二十五二十六兩日派出寧壽宫聽戲均著撤下欽此○内廣儲司銀庫開放恩賞六額駙冶喪銀二千兩經額駙中人員齎持本旗佐領出具領銀圖片投遞後始照數將銀領回○初四日昇平署南府等處將寧壽宫唱戲應需行頭衣甲盔甲刀槍旗幟數箱由庫房拾出　一開箱騐視後經蘇役拾進西華門經東西大阿思門入寧壽宫中以便二十五六日在彼演唱應　扮戲之優伶内監連日在南府排演以期嫻熟而免貽誤葢寧壽宫演唱非尋常月戲可比是以各優伶格外愼事也 
[登州多狼]  
　　登州南鄕辛店集一帶近日有狼爲患鄕民被噬者有十餘人狼羣之中有一紅黑臉者狡黠更甚獵户中之技藝精嫻者然放槍砲皆不匪命中是可異也迤東七八十里之柳行地方亦有狼患安得掃其穴而殲其類以除民間之害耶 
[猪販逞兇]  
　　金陵屠豕家必標其門曰南鄕猪肉言南鄕者以别乎江北之客販而言之卽俗所謂土猪也操食政者每謂土猪味香美卽使稍勝食氣亦不令人現食肉鄙相若客猪則臕厚　味薄江北人喜食之輕薄兒見具不俟火候生夻活嚼輙笑之曰以彘飼彘因此具宰割之志者望其肥瘠便知誰爲食草誰爲食榖而聲價立判前日有猪販在城北新街口烟館内吸烟主客皆兗産素相得是日吸烟五分旣出灰堂倌誚其連灰吸盡客不服館主曰灰小事第烟從灰出無灰卽無烟使客盡如公等則俺生財之道竭矣客見其倔强愈不服趨上前直批其頰館主早骨瘦　柴不啻鬼門關之伺侯過客者纔交手卽倒地氣奄奄不相續堂倌曰如是則死矣是好漢無連累人家客曰是何言一人做事一人當俺豈是武大郎野種仰龜息度日者速報地方官請來相騐月之廿七日上元縣姚大令已經騐訖正不知如何了結也世之動輙以打架爲能事者毋論其爲斯交爲蠻野而一經納芥子子須彌便欲不與獄卒爲伍而不可得况鐵案一鑄如山王子犯法庶民同罪上年福建某鎭軍之公子一案其初不過輕慢同列欲從游者知其不可一世耳而豈知天不假緣其禍竟至身首異處雖貴介亦何益哉金陵俗尚武而士氣尤盛受侮者敢怒而不敢言書之以爲佩韋者勸 
[雷又示警]  
　　金陵訪事人函稱易謂震驚百里不喪七鬯乃今歲豐隆君於金陵一隅獨顯靈異至再至三豈非以該處爲五方所萃極四海九洲之智愚賢不肖莫不趨名于是爭利於是而故使有自共見有耳共聞者咸知天網恢恢疎而不漏乎哉不然阿香車亦可謂不憚類之甚矣溯自入夏　來某磨切一擊而焚其屋甘雨巷一擊而斃其人今又將水底沉尸鼓盪揭起若不容人間有一點虧心做一分歹事者吁可畏已上月廿三夜城北有一空地云係某觀察所購爲宅者前接三元巷後近明瓦廊中有大塘是夜雨傾盆電影雷聲虩虩交作次早有人見塘内浮起一屍地保乃急輟縣當下上元縣姚大令携同刑仵前來相騐隨騐得屍實謀害後繩縳以沉池内者屍用兩板夾住下繫以石卽令人打撈果榜得城磚數方其繩被雷擊斷故碍沉而屍浮屍鼻已被板擦去右脇骨三根已斷其餘傷不一處確是謀害然在空地官雖欲力爲昭雪無如一部廿四史不知從何處說起官因默祝隂靈如其不昧當爲厲鬼使兇手無地可逃旋果有人認知死者爲木匠由是澈底根究復查出實緣包做是宅之瓦匠因刨地得窖銀一千數百兩爲死者所見已許瓜分轉念木匠伙伴衆多一經發覺恐不敷其染指遂起意置之死地沉之於池以爲計無能出其右者不知未三日雷意揚其隱慝案破而兇手亦卽拿獲自來衙門緝捕兇犯無此神速者　非舉頭三尺有神明歟頃又有人來稱聞某信局内一掌上珠年僅二八被其同鄕人之需次者誘之俾效姮娥奔月故事不料行至某地雷忽將拐子擊而未斃現在某局得信已專人前去看視俟得確音再行續報亦奇事也因念雷之爲靈西人殊不之信而華人之爲是說者不但神而明之抑且大而化之然終不若今日之明明在下赫赫在上也或曰目今當官者往往苦於王法不盡行故天不得不相助爲理否則善射之羿盪丹之奡横行天下天下之善良者孰敢攖其鋒而挫之耶可見斷無此横逆世界云 
[舒州雜錄]  
　　安慶信云桐城某姓世居懷寧西門外下濠前年其妻病故遺下二子尚未成人某以鰥况無聊聘鄕間某姓婦爲繼婦年甫三十餘齡乖戾性成虐遇前妻之子日逐打駡兇悍難堪某惡之知不可以理論遂喚媒婆至令其挈去轉嫁與人媒婆欣然應諾旋誘賣與城内墨子巷某木匠爲妻得受聘禮洋銀三十元六月二十三日木匠迎娶過門婦見其粗鄙無文不甘爲偶怨詈申申母家聞知卽赴地方官控告未識如何訊結也○西門外白雲巷王姓童養媳年甫垂髫上月十二日釁起細微致與堂上口角稍受委曲難與人言次日清長乘翁姑夢穩甜鄕輕啓後扉逃逸待翁姑知覺倩人分赴戚族處找尋則奔月嫦娥杳無消息事爲母家所悉與之爲難聲言活則還人死則還屍否則决不甘休定　涉訟王無法一面倩人四處鳴鑼尋覓一面廣貼招紙謂送還者當酬謝從豐云○某太守率瀛眷赴任上月十七日行抵東流縣屬湖田鋪是處山峻道狹適　炎熱蒸悶不堪　致一家丁一使女觸暑受病相繼云殂太守憫之遂命從者爲之厚殮理諸義山 
[潮陽執訊]  
　　潮州府曾太守考試武童事竣於六月廿四日出案復擇英姿颯爽年富力强者在川堂覆試硬弓刀石然後就甬道考校步箭再三審愼始定王後盧前一時衆論翕然羣服太守之明而且允云○連日天氣炎熇趙盾之威幾令人望而生畏上月十五日饒平某武童 
 
 

Page 3

 
 
解衣入水以泳以游初時雄赳赳欲效仲夫子之馮河旣而泅至江心氣窮力竭狂濤一捲載沈者不復載浮矣翌日尸浮水面經同試者代爲撈起備棺成　語云善没者多死於水不信然歟○饒平陶某年甫十有五齡父殁已三年其母瑟怨琴凄不甘鵠寡祗以愛憐幼子未忍别抱琵琶近則暗託鴆煤急欲擇人而事陶知而傷痛然亦無可如何乃於夜問俟母旣入睡鄕卽登堂抱父木主而哭月慘風悽之夜其聲宛轉哀動隣人如是者月餘母漸感悟執介石以示兒對天立誓之死靡他族人咸嘖嘖稱道謂其孝能格親云○前月廿五日午刻雨驟風狂雷電交作俄而霹一震揭陽某山上有老松一株被雷擊倒翌日村人猶望見烟痕一縷上徹雲霄或曰木已成妖天故以謝仙火焚之其然豈其然乎 
[上諭亭落成記]  
　　九江鎭道府縣遊守等員捐銀千餘兩度地熊仁寺西恭建上諭亭爲朝賀接詔之所雲斤月斧开日經營六月中旬房屋已經告竣惟鋪陳一切向未齊全監工各官紳日必數至二十六日恭逢萬壽聖節黎明文武各員咸朝服朝冠迎萬歲牌入亭欽奉隨卽三跪九叩行慶賀之儀一時庭燎輝煌笙簫嘹喨雍雍穆穆肅靜無譁儼然天威不違顔咫尺焉惟亭額未經留題不知誰是大手筆能於此解衣　礴濡染淋漓也 
[憲照登]  
　　二品銜署福建按察使司聯營辦保甲總局候補道孫幫辦保甲總局補用道楊爲出示曉諭事照得本司道訪聞城廂内外近來盜竊之案層鬼疉出鮮有破獲贓盜致宵小益無忌憚遇有雙身携帶銀物於夜靜時在偏僻街巷行走右卽被該匪徒乘機截奪甚有於夜分敲人門户闖入堂室公然持强搜取財物形同盜刦者推原其故由營縣兵役懈於緝捕及各叚委員巡查不力者居其半由烟館徹夜不關匪徒掩匿有所者亦居其半迭經由局移飭營縣及巡查委員認眞查緝究辦並剴切示禁飭令街衢僻巷各烟館於二更後一律息燈關閉庶匪類莫從托足比户可安枕無憂今盜風日熾實由各烟館故違禁令有以致之卽近日城内通衢所貼之匿名揭貼無句讀文義可解顯係地方痞棍非類借上遊船帮糾鬥滋事爲由冀圖煽惑民心乘機搶掠其所貼之人爲誰一時莫從查究現經由縣將張貼之人弋獲起出匿名揭貼木板是否由烟館旅店違禁窩藏所致尚待切實根究惟是一家窩匪左右隣匿不舉首者例有連坐之文不容寛貸若不嚴拿示禁則盜風何自而戢閶閣何自而安除分撽營　認眞查拿究辦并賣成巡查委員轉飭各叚地保實力支更巡緝嚴諭烟館旅店一律依時啓閉如違拿究外合行出示曉諭爲此諭仰城廂内外居民諸色人等知悉自示之後爾等須知窩藏匪類固屬罪不容誅若知而不首亦例應連坐并究嗣後烟館旅店如遇有形跡可疑之人往投寄宿吸烟者許卽赴局呈請究辦倘敢再蹈前轍任意窩留知而不首立卽嚴拿到案盡法懲處並將烟館旅店標封入官决不寛貸本司道言出法隨爾等愼勿甞試其各凛遵毋違特示 
[踢斃餘聞]  
　　金陵狀元境成衣鋪某甲將　踢斃一案已載報章聞死者之兄某乙在燕湖道署内當跟丁得信後即偕其姊遄回撫棺慟哭繼又查知妹實死於非命因赴江甯縣訴請伸寃官諭以屍夫曾以服烟自盡報諒無他故乙曰大老爺明鑒時下風氣每狃於救生不救死之　以致小民無罪時時寃戴覆盆小的此來惟有叩求大老爺賞准開棺檢騐庶可水落石出如慮檢騐無傷小的可先具甘結豈畢將結擠呈官不得已允其移請隣封覆騐旋於六月廿五日會同上元縣姚大令鳴騶赴屍塲乙又具如誣自願反坐甘結由是兩邑尊亟提屍夫細加研訊始終以服毒爲詞掌頰至數十仍矢口不移及笞臀二百小板纔供出奉父命毆擊幾下官乃諭乙曰旣打矣其於有傷無疑當此炎暑薰蒸屍早變化開棺檢視穢氣難當爾可不必執一致益死者罪過乙曰憲諭甚是但當毒手交下之日打而又踢踢而又打至氣絶猶復鞭撻不已豈非忍心害理之尤者乎小的追痛死者之血肉狼藉甚於犬豕之在刀砧青天大老爺爲一縣之主不能明知其死於非命而不爲之照雪官全此見其理直詞壯未易折朘又當衆目昭彰之下不能不檢正在躊躇間見有呵殿而至者則江寗府李太守也旣下輿卽命江寗縣將凶手帶回澈究於是乙始告退觀者亦散 
[電局付息]  
　　中國電報愈推愈廣人皆便之吟屆係第七次結帳之期每股可得利洋七元亦足見風氣漸開生意蒸蒸日上矣因書數語以爲與股諸君慶王一切詳細本報已登告白可無俟贅言已 
[吞烟遇救]  
　　本邑西門外有某甲者生有二女祗以中郎無子未免香火難延因撫育二孩爲螟蛉子平日與妻私計如他日果能式榖卽以二女妻之長子微有所聞乃夙夜勤勞不遑寢處每晨挑饍飯兩桶出外售錢甲喜上眉梢深幸箕裘之克紹前日長子偶與大女謔浪甲妻突入大罵無恥長子羞愧無以自容濳吞兩芙蓉膏圖盡亟請彩成燭店主到家救治則已牙關緊閉一息奄奄施救多時方有再生之慶亦險矣 
[上海縣署瑣案]  
　　朱阿茂控妻兄翁阿浩翁鶴松翁桂山等誘匿其妻翁氏售與朱阿美爲妻張邑尊飭拘各被告桂山避匿無蹤僅提阿浩鶴松至案集訊之下阿茂伸訴前情阿浩供稱小的在家耕種鶴松等將妹冉嫁阿美小的並不知情鶴松供稱翁氏由桂山挈至阿美處借去洋銀二十元事與小的無涉翁氏供稱小婦人因與丈夫口角被逐出門卽由桂山等說合嫁與阿美爲妻事異私奔求恩鑒宥阿美供稱小的在寶山縣鄕間耕田爲業翁氏由桂山鶴松等領至小的先付洋銀二十元嗣又付四十元遭伊播弄受累良深邑尊飭將翁氏掌頰六十下交阿茂領回管束阿浩畢關兄妹豈有毫小知情之理飭笞四十板荷以巨枷發公生明坊示衆鶴松販賣情眞笞賣一百板收入所中此前日讞詞也昨日午後復經邑尊訊究令各具切結備查至桂山尚須提　懲辦云○安徽人沈業金向同鄕人殷某借錢滋擾由二十三七鋪巡防局送請訊辦裴邑尊研詰冉四知沈患　發堂醫治昨日沈投案求釋邑尊問爾上海有親戚否答稱無問爾向來住居何處作何生理答稱向居浦東爲小工度日邑尊謂本縣看爾病狀尚未就痊何不在堂女心調治所求開釋著不准行仍發普育堂醫養○錢春和錢錫光控錢子潤偷牛一案已列報章前晚斐邑　升堂訊究　金濤孫永金等遵諭繳呈牛價洋銀邑尊着交失主具結領去陸孫飭具改過切結備查子潤押候備文遞回寶山縣原籍請該管地方官嚴加管束 
[英界公堂瑣案]  
　　包探土阿二陸阿祥稱查得住居五十七號房屋之粤婦謝唐氏卽阿妹買得二女孩寄養在十九號於屋之王氏卽阿弟家謝唐氏去年曾帶二女孩往粤省恐是販賣人口當至阿弟家查見愛官等二女孩　問阿弟則稱一係伊買爲寄女一係住居樓下朱氏之女及問朱氏據言並無女孩可見阿弟飾詞推誘將阿弟及二女孩阿妹等一併送案朱氏亦帶案請訊朱氏稱　阿弟同居阿弟家有二女孩由捕房包探查問見以一孩推諉我身上爲山投案申明二女孩皆由阿妹寄與阿弟處去年確有二女帶往粤省謝唐氏卽阿妹供並無丈夫來滬五六年爲人家梳頭度日由阿狗作中在寧波買到女孩招爲螟蛉女並無别故去年亦未帶女孩回粤我買此女時出洋五十二元不知身契上如何多寫阿弟與朱氏因會項起見挾怨誣指累及小婦人王氏卽阿弟供丈夫已逝世我在滬多年梳頭過活亦憑阿狗在甯波買到女孩撫養出洋五十七元不知身契上如何　寫洋數另有一孩係阿妹寄養與朱氏因會項口角致被報捕誣陷朱氏稱因阿弟不應將女孩諉在我身上因此到案剖曰並非挾怨蔡太守飭將謝唐氏王氏均發官媒着交經買女孩之阿狗到案再行訊辦女孩愛官等年幼不能取供發交棲流所留養○十二號西捕稱雇用蔡啓明爲侍者被竊大衣號衣各一件呢褲四條皮鞋一雙詰得衣褲押錢四千餘文皮鞋押錢二百文此項衣褲皆是工部局之號衣值洋四十餘元皮　值洋四元零押鋪不應受押明係貪賤收受竊贓除告知巡捕頭吊贓外將該店主翁阿創連侍者蔡啓明 
 
 

Page 4

 
 
一併送案蔡啓　供無錫人年三十二歲行竊原是不是翁阿創供潮州人開押鋪西捕衣褲皮鞋等件因學徒不知規矩誤收下來蔡太守判蔡啓明枷號七天發捕房示衆期滿管押收贓之翁　創罰洋二十元贓交西捕領去○五十四號巡捕稱在路見顧小娘帶有物件情狀慌張盤詰支吾搜出川土五塊諒是竊贓送案請究顧小娘供寗波人向摇杉板有安慶輪船上人囑我代携初件初不知是川土反被巡捕拘拿其人已不知去向蔡太守謂此必漏報捐稅之土藥飭將顧小娘押候解送道憲核示遵行○一百零五號華捕稱見盛南炳携帶衣包内有布衣五件細袄一件及首飾等顯係竊贓今將人贓送案盛南炳供海鹽縣人衣飾等件在南翔竊來蔡太守判將盛南炳備文遞籍其贓解至南翔查明失主給領○一百五十二號巡捕稱昨見朱阿來在坭城河内洗澡拘案請辦朱阿求供實係悮犯蔡太守判朱阿來管押一天以示薄懲○十一號西捕七十四號印捕解傷馬駕車之顧阿奎徐小金請訊并稱顧之東人囑併將傷馬駕車蔡太守騐得兩馬均有傷痕飭將顧暫釋傳其主人到案候示馬交公一馬車行喂養徐之車照扣留三天馬亦交公一馬房喂養俟傷痊給償醫料資始准領馬 
[法界公堂瑣案]  
　　汪其桂指使山西人梁正興搬取祥發棧牛財經曷同轉疉次訊供斷令盤頂該棧之項錫之與前開該棧之胡少堂及汪等交保出外　各債料瓊清楚昨日胡汪梁項及胡　福林連生趙松林等七人同投案下先據項訴稱奉諭調停已將各債理清收單呈閱　由胡林趙梁各遞禀詞同轉詰訊之下林趙同稱伊等各債俱已清釐惟我等之帳仍不料理曾由胡偕往汪家索取非但不給且復辱駡胡稱汪項取洋出外往别處算帳令小的及林趙二人候在茶肆中小的被汪播弄甚至衣食不週汪聞胡言嘵嘵置辯同轉大怒飭令帶出隨問項曰本分府囑爾調處何以至今尚未理楚答稱員因洋銀木少無從分派同轉着將汪帶進汪假裝哭泣而入同轉謂此事由爾一人播弄以致胡叔侄落魄可憐卽梁之搬取生財本分府訪得亦由爾指使兩實罪魁縱首現着爾將林趙二人債欵理明爾自限何時可繳案答稱願減半給償惟須至下禮洋二繳案同轉謂梁欵由何答稱亦願减半理楚冋轉謂爾如此行爲宜笞責五百板枷號三月發祥發棧前示衆惟胡叔侄異常困苦爾須貲送回籍答稱願給洋蚨六翼以作川貲同轉謂六元　敷至少二十元准爾十下禮拜二交案可也隨飭將汪管押須央人具連環保狀然後釋出梁姑念業經受累判將此欵待汪父到撥充賑欵當汪押出時旁有人指之曰爾前此晶頂花翎乘坐肩輿往八仙橋拜客今者豈又往拜巡捕頭乎汪俯首無語一路　聞練條悉索聲○葛同轉續訪著名流氓兼爲水販訟棍之江北小汪卽王子青一案曾紀昨日報章捕房將王送案國轉向之訊問汪稱小的姓汪名小舫同轉笑曰爾何名字之多乎王稱小的實是汪小舫並非王子青租界中並未犯案如有販賣人口之案願甘梟首同轉謂似爾　爲卽梟　亦不爲過隨飭押候比訊旋由包探李雲發在王身畔搜出賣娼筆據一紙交與通事又有一人遞送烟砲適爲西捕所見持棍驅出○沈唐氏訴稱小婦人爲人洗衣度日前晚被陳金生乘間竊去夾襪由捕阻獲人贓送案請究陳供稱一時貪不行竊尚乞恩施葛同轉祭得陳係著名積竊疉次拘懲遂判令笞責三百板荷枷三月襪交沈唐氏領去○前報紀某甲在浴堂洗澡失去洋銀眼鏡等情昨日甲即張子琴遣家丁張阿榮投案訴稱小的於前晚隨主人至八仙橋宜仙園洗澡將洋銀十一元眼鏡一副漢玉一方交堂倌收管及洗畢出來業已失去明係堂倌藏匿叩請比追堂倌楊止乾供稱物確交小的收管比入内復出已經被竊小的無力賠償叩求恩宥同轉着將楊管押候提園主到案再行覆訊核奪○八仙橋某烟館失去烟鎗一事曾見報章昨日句探將烟客孫華福解案請訊孫供江北人向爲東洋車夫前日至該烟館吸烟短烟資十餘文被烟館　　肆行毆擊並誣小的竊鎗同轉以原告不到顯見所控不實判令將孫開釋○包探李雲發禀稱積竊陸阿金屢在英界犯案現甫釋出昨又在護城河畔行竊　衫拘案請辦陸供衣向賣瓜之同鄕人借來葛同轉判管押七天包探王榮培禀稱　子王子香深夜在途偃臥搜　身畔有洋銀一枚小洋四角　刀一柄送案請訊王供年十四歲父親　虹口開南貨店小的在公和祥碼頭賣茶洋銀係陸續積下葛同轉著　候傳其父到案再核○烟鴇錢土氏訴稱范根榮由樓窓捈入竊去銀帥四件是以訴捕拘案范供小的與烟妓相識偶然玩耍並非行竊葛同轉着笞責二百板贓父失主領去○邱柴氏訴稱小婦人在德順里王公館爲傭前日提壺瀹茗途遇吳張氏向小婦人饒舌復赶至公館毁物不少吳張氏供稱小婦人住處與王公館　鄰王家太太與某氏母女爲賃屋事爭閙小婦人曾經解勸某氏母女投案呈遞禀詞葛同轉閱　另有暧昧事情將禀擲還令吳張氏覓人保釋 
[淫書宜禁]  
　　昨有觸目驚心人來書　淫書之于禁令與淫畫同乃淫畫雖不免陽奉隂違尚不敢明目張胆獨至淫書一項滬上各書攤如金瓶梅倭袍記國色天香肉蒲團貪歡報蜃樓志品花寶鑑緑野仙踪等類無一不有尤甚者爲杏花天一書穢詞褻語伀俚不堪閱者貪其淺近更覺利巿三倍在若輩　街攤賣不顧身家不畏王法每　薄暮時攤說至夜間十點鐘始收專以租售此等書爲牛涯而少年子弟情竇初開每喜購歸貪看喪身亡家爲禍甚烈最可惡者租看一法蓋淫書之價比他書較昻自有租看而觀者愈衆余家一子年纔弱冠被人誘惑租看以上各書已過其半而身亦已成弱症余查知底細係向寶善街滿庭芳一帶各書攤所租深爲痛恨安得賢父母密拿重辦以端風化而正人心其功德豈淺鮮哉 
[漸省撫轅抄]  
　　六月廿五日青田縣張禀見叩辭赴任山隂縣曾禀奉藩司回任禀見叩謝○廿六日同知吳京培禀知藩司委帶解京餉差叩謝委署景寗縣曲賡雲禀謝藩司委署叩謝樂清縣丞葉昭敦禀辭赴任○廿七日東防同知高英西防同知趙篤恩俱禀奉藩司飭知赴任禀見叩謝候補同知吳京培禀奉藩司委帶解京餉差叩謝吳壽昌交卸聞堰厘局回省禀到禀見署景寗縣曲賡雲禀見銷發審差叩辭赴任○廿八日試用縣丞張光第由京驗看來省禀到禀安 
[蘇省撫轅抄]  
　　二十七日宜興縣孫禀辭○廿八日代理宜興縣張大任禀辭赴任候補縣吳受頤禀知奉委帮辦待質公所差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　六月二十四日南掣徐司馬抵揚公幹二十五日分發新班大使萬鹺尹良樹江西人禀到二十六日梁鹺尉崇光委淮北聽差 
[廣州官報]  
　　陸豐縣缺以試用知縣陶大令祖祺詳補清遠回歧司缺以從九品冒君樹拭詳補潮陽招寧司缺以從九品錢君文瀚詳補大埔三江司缺以從　品薛君寶齡詳補番禺典史缺以卽用典史吳君寶豐詳補豐順典史缺以卽用典史吳君文鏡詳補欽州營東興守備缺改委原任龍門恊左營守備馮國安署理水師提標後營守備缺委截缺惠州協右營中軍都司楊金甲署理羅定協右營都司缺改委本任連平營守備張殿琦署理 
[五月廿八日瘦羊潘瘦買櫂招同醒逋恂卿兩楊君茶邨顧君心蘭金君與余共六人偕泛山塘卽事口號二十首錄呈天南遯瘦曁霧裏看花客粲政]  
　　驀地黃門折簡招山塘同泛訂來朝侵晨偕出胥門口繞郭吚啞撥畫橈金閶小泊約誠齋謂醒逋不喚吳姬與越娃絲竹屏除而况肉縱譚風月雜詼諧兩隄風景異當年泊到山門使暗然昔日繁華金碧地盡成蔓草颺荒烟漫感滄桑且上山山前遠遠闘雲鬟衆不動一山向獅子回頭望我攀獅子回頭望虎邱葢吳諺也擁翠山莊築尚新憨憨泉瀹碧螺春不期粤檝停山麓連袂烏衣來問津薑芽纎指握名香錯認山莊禮法王一笑概然分數瓣也堪功德算無量茶邨心蘭戲乞分香輙與之焉桃李穠華未便誇漫山開遍蠟梨花鶴虱草之俗名也可中亭畔千人石祗少當時油碧埠矗矗浮屠久秃頭何勞陟級豁雙眸憑闌遠眺垂楊外一抹銀墻露小樓記得後山老玉蘭紅羊刼火遽罹殘回思五十年前事石不能言相對看余於道光已亥歲初次來游自庚申兵燹後今日才到仍上春風秋月舟船名茶鑪酒盞興偏幽縱然不用吳孃勸一首詩成罄一甌此稿未完[  老瓠許起稿]  
[魏塘再冉生郭君少泉余同鄕也工書善畵筆法高超名重於時一昨以法書蘭花紈扇見貽口占臨江仙一闋以謝卽請郢政並呈高昌寒食生夢畹生政誤]  
　　從此清風生袖底秋陽無計驕人一團明月帶香痕天涯同作客嘘拂四時春繪出幽蘭空谷態臨風摇曳成文萍蹤契合總前因窮途憐惜意高誼感鄕人[  乞巧前三日百花祠香尉倚聲]  
余作冠芳樓書評首列王黛雲贈聲聲慢詞自信可無遺憾矣詎黛雲自此不復登塲龍山漁隱倩個中人勸駕焉黛雲蹙然曰渠詞云嘆青樓誰識社郎是謂我輩不能識人也然我自墮風塵未嘗不深心物色乃遇杜郎而不識亦何顔　見耶返報於余不勝驚喜所驚者齒牙太利所喜者吐屬非常但恐索解於人語非已出耳若果自靈心慧口中得來雖稍稍悮會然踵門負荆亦余所不辭遂賦此以寄意倘知吟諷定釋前嫌余當於晚凉天氣披蕉衫携茗具以往須之諒不愁姗姗之來遲矣 
　　幾度來看第一花重遊崔護恨無涯煞風情景于卿惱懴綺文詞悔我差座上凡音何錯雜鏡中春色半夭斜杜郎薄倖尋常事辜負芳心却可嗟[  六月廿七夜佩珠菴主題]  
[上海北巿絲業會舘籌賑公所施少欽經收奉天山東賑捐五月廿四五日第二千一百廿三四次清單]  
　　退思軒丁由惠泰莊來曹平足銀一百兩合規元一百兩合規元一百零七兩六錢五分三厘陳會立求子病速愈由朱安山兄來洋一百元承德堂省吾氏規元五十兩陸秋園書士由葛番翁交來洋五十元嶺南蘇翔甫獲彩票提助求病速愈廿元手談提廿元寶山李介壽堂廿元漢鎭德泰永黃文祥陶殿臣十二元石門寶成典峻風堂吳爲父九十冥壽懺箔資移助十元西塘公興興韓嗚遠募李尚志求病愈十元金陵筆根子十元復雅堂十元蘇氏十元青浦富學署浩記求保孫女病全十元顧香記六元仇竹記二元湖北思本堂章由招商漢局托江裕船來銀八兩合記由寶和莊來六元隱名氏求子肚痛速愈五元老福興信局東唐公因朋不端反來冐瀆本應究辦親朋再三勸解自願備禮銷事將欵移助五元林苞芳求母延年腹脹愈歐陽欽求生理如意由王文庸兄來各四元王周氏爲夫病愈還願四元松江春和泰古歙吳本心四元乍川源隆昌泉州養心居士四元楚記銅洋四元蔡裕記銅洋二元隆記還心願求生意順遂三元南尋遺忠世屋求病除根身健三元楊門張氏爲次女求病愈二元歐問主人秀記由泰和輪船温少林交來各二元寶山世醫汪條生蒙張廷翁送醫金并費餘移助二元二角職思主人二元趙倫安求母病速愈一元洪世楨陶子麟求合宅平安一元横涇陳心裁一元松江杜大生競業書屋祈合家平安一元瀏河洪根心洪或亭各一元内馬劍一員洪世楨對開一元隱名氏求足疾愈五角拜經生四角王阿秀病愈完願二角德大布莊銅洋十三圓一角瀏河集善堂朱藹亭募無名氏五圓胡秋甫募同豐紙號求合店平安汪承均求病速愈各一員陸永興募陸奉我無名氏隱名氏陸增祥陸錫璋海濱逸土沈福來陸永興玉正基陸桐椿楊中山吉生陸靜夫陳良仙沈萬程洪巨卿震風裕陸貴廷朱利生陸錫桂廿户各二角共廿三户合洋十一元嘉定輝吉醬園潘蓮記股少記輝吉三户各一圓泰記八角亷讓間四角成記用記聖記三户各二角序記嘉記各一角共十户合洋五元蕪湖汪熾卿募鄧求生子平安五角紀獻章冷子香汪熾卿三户各三角無名氏唐美仙鄧隱名三户各二角共七户合洋二元雙林厘局于八圓衣業啓泰典朱恆茂猪行王永豐義泰典祥徵坊元大坊謙泰恆記震新九户各一圓濟和典李念庭各五角共十二户合洋十八元以上廿四日○彭城延陵氏求舊病速愈由蘇州源康恆莊托惠泰莊來一百元又爲子求體壯善續三百元甬江豐和莊楊謂熙善士求病速愈由公大莊來五十圓福建陳洪建爲病捐助由嚴調初兄來五十圓衢州府署由源豐潤來廿五元克明因次子恙許願由同裕公來廿元胡復堂由丁緣琴兄來五元銅洋二元泰峰裕茶號由同裕公來規元十兩零三錢一分石農李奇求病速全十圓風涇郁止汀祈佑慈母康强自已旡咎十圓陳廣昌十元又一元如臯南鄕徐章氏太太十元無名氏際手八元南通州金沙塲集善堂同人五元漂陽浙西鹽棧張竹翁文孫完姻喜筵謝客蒙諸同人移筵資助賑五元錢五百廿朱香谷求保平安五元江西劉肇良求病速愈二元平湖無名氏二元無名氏二元安雲芝求平安一元四角半日醉齋主人潤資移助一元二角前丹陽學李幹甬之幼婢楊金寶因見灾圖出涕願助求主代寄爲母求病求愈由松江寄來一元太倉張一元無名氏一元松江趙吉人五角福建吳公舘夢蘭吏續助祈保平安順遂爛板洋十元崑山縣署知個子求百病全愈百事如意錢五百五十豫章若愚氏募千里遊人五元春風主人若愚氏逹人無名氏四户各一元無力子心餘力乏求平安旅客合一元拙人錢三千少拙二千幼拙余和甫均沾惠三户各一千無名氏五百六十共十二户合洋十八元王江涇顧幼蘭募不留名祈家門和氣陳佩記各二元姚廷元下六先生陸雲記趙甫記徐琢記施子記孫咸記金貴記陳敦仁本記李子清十一户各一元殳門胡氏錢二百零八王成龍張吉房梁朝生三户各二百顧申甫陳開遠各一百共十九户合洋十六圓同裕來戴炳全崔基福堂各三元陳耀東崔焦氏崔劉氏無名氏四户各一圓戴潘氏五角江崔氏錢三百張氏二百胡海林錢三十共十户合洋九元周氏汪文卿無名氏三户各本洋一元車恩賢車恩蒙各本洋五角蘇省孫雨生募桶捐王生求妻病速愈二員無名氏求平安一員心誠力不足祈姐病全錢二百其錢後湊洋寄來照文署幕夢離生漱石生各一員趙子佩二元南雲堂章一員錢二百四十傳緣生人溪生王昏三户各錢二百共七户合洋六員以上廿五日 
[上海文報局内山東奉天賑捐收解處經收神户理事府振捐細户清單]  
　　另登○蹇虚甫太守經募非常功德册二百廿六號建記復興益昌三户各四十元怡昌三十元廣駿源廿六元洽源二十元鼎源福聯順東興三户各十元隱名氏六元森茂五元傅崑洲三元以上神户大反兩埠建帮共捐洋二百四十元○又册二百廿元號無名氏三十元德興隆十五元義生榮豐記兩户各十元無名氏義成生無名氏楊天祥海樹販子邵家浩無名氏七户各五元童廿儉頴川氏兩户各四元周樂　王濬泉愼昌鼐豫四户各二元詹大有三元小林邵洽興聚興三户各一元又册二百三十號鼎泰五十元無名氏二十元德新號二十元無名氏節省酒席移關帝會十三元陸義自守齋兩户各十元老順記全益號有康號三户各五元恊新順同昌沈福記裕大德生號張貴德榮興豫孫通江應全耀十户各二元亨泰王方洽晋裕無名氏愼茂胡福記裕昌生記裕泰泰興王寶笙邵榮大天佑生徐菊生錢麗泉盈豐泰徐賢臣張祖水朱三元李廣泰二十户各一元以上兩册共捐神反兩埠三江帮計洋三百元○又二百廿七號吳業生鄭大德堂乾元公司愛日山房鄭月亭五户各二十元同孚泰五十元藍樹德堂鄭謙裕堂二户各四十元萬安公司裕貞祥怡和號黃子求母壽鮑吳氏求冥福鮑子卿廣昌隆祥同茂泰安泰公司求母病早愈十一户各三十元恆興泰楊文忠巨隆誠太古洋行求同和張茂枝怡南號七户各十元吳福權萬生隆源生鮑益三鮑守北廣同生三盛永楊譚氏鄭良臣粱文華雲來公司和昌號盧義炳廣萬榮榮生號十五户各五元永泰隆有昌興廣德裕三户各八元同六何巧亭求祖母病早愈求祖母平安糧鶴軒鄭碩卿六户各兩元義泰十五元預祝子來鎭南鮑獻卿三户各三元鄭其芳杏記李細其何逹泉長春堂雙英齋洪記毆陽相和興號趙錫明楊訓庭鄭聘賢建祥號崔樞南香號張澤景萬源十七户各一元以上神反兩埠廣幫共捐洋七百八十二元○以上統共合計捐洋一百念二元除四月十三收到第一次來洋七百五十元又五月廿七日收到第二次來洋二百九十元又於六月廿八日收到第三次東洋二百八十二元以府損數合併聲明六月廿八日 
[上海四馬路文報局内山東賑捐收解處經收寶應通源莊細户清單]  
　　另登○寶應通源莊同善公　諸君經募第一批東賑追遠堂洋五十元劉云鴻手洋四十二元錢二千九百四十六文元元子洋三元朱省遇齋洋二元隱名氏洋一元聊盡心力洋二元錢五百文大東也房小東書屋二户各錢十千文蘭記錢一千文張玉山手錢五百四十文選青書屋小記二户各錢五百文王慢卿湯序東二户各錢三百文張佐卿李仁昌劉二昆記楊記訪記以記輔記雲記叔記惠記十一户各錢二百文慈記備記敬記可記綏記朗記容記菊記鳳記九户各錢一百以上共計洋一百元錢念九千六百七十六文於四月廿三日實收英洋一百廿八元合併聲明 
 
 
 

Page 10

 
 
   
 
