# 1911 - 135 - 4913750

 

Page 1

 
 
   
 
 

Page 2

 
 
上諭 
[四月二十三日内閣奉]  
　　上諭龐鴻書着開缺另候簡用貴州巡撫着沈瑜慶補 
　　授欽此監國攝政王鈐章奕劻那桐徐世昌署名 
　　宮門抄二十三日召見内閣總協理大臣 
論說 
[論國有鐵道政策之非] （嘉）（言） 
　　自新内閣成立後一日。爲劈頭第一聲之新政策。而震動吾民之耳目者維何。日收回國有幹路是也。國有者。今以淺顯言之。其宗旨所在。總以商辦。改爲官辦而已矣。鐵道事業。各國視爲生產上之建築。故往往輸入外資以興造。較之在民間零碎湊集。似易於蕆事。雖然。此歐美經濟學家之言。而必不能適用於吾國今日之時代。何也。彼各國之得以借外債也。旣必經國會之通。過復每歲加入於預算决算之議案中。故全國財政之系統常整理而無紊亂。官吏無繇中飽。而經營之實業上。目無耗折虧損之虞。吾觀彼國之能實行此政策。一方收生產上巨額这贏餘。即一方以其餘利清償外債。是以外債理結之時。卽鐵道大獲豐盈之日。彼之擴充實業。恒以外債是用而國人。帖然莫以爲非者。職此故也。若今日吾國豈得援此爲例哉。鳴嘑。以言乎國會。則須俟至宣統五年而始開設。以言。乎預算。雖經去歲資政院之核議。而猶在半成立。半未成立之間。以言乎官吏則貪婪無饜。以侵蝕乾没爲慣技。而經營此事業者。又皆付託於非其人 
 
 
 

Page 3

 
 
之手。吾見其生產事業。寖變而爲消費事業者。正不知其幾何矣。迨至償債之期一至。而卒無從挹彼以注此。而試問其向者所借入之母金。固久巳銷蝕凈盡。而化爲鳥有矣。非以國家之土地權利。舉而抵償於外人不止。卽不至如此。而年息之加重。扣折之增多。需索紅利之過厚。交付期限之長久。靡不受其損害。而馴歸於失敗之途者。徴諸往事。可爲殷鑑。故今日吾國之鐵道輸入外資。而收回國有者。此極危險之政策也。 
　　夫利用外資以興築鐵道。發生於去歲。而盛倡於錫瑞兩督之政見。其學識固有所根据。而未可視爲厲民之舉者。此次全國幹路。實行收回國有則自盛宣懷入郵部後所竭力主張。其假石長信之一摺。而宣示諭旨。聞因湘鄂兩省官紳。對於粤漢鐵路借欵籤押一事。紛紛反對之故故。有違旨嚴厲之語。聞旨稿亦出自盛手。謂今日國有鐵道之政策。雖謂之盛宣懷之政策可也。（諭旨中有定爲政策一語）觀此諭旨頒發時。已在新内閣設立之第二日。而不經閣議。則此老揭櫫此政策之主動力。竟甘心破壞閣制以要挾君。上其計亦譎矣。吾不知此政策之設施於前途。果能實行否乎。今聞已擬定辦法有三。一舊有各路商股。仍准附入官辦公司。二准商辦各公司。以歸還商股之款。移築他處支路。三由國家分年將股欵歸還股東。夫曰舊有各路商股。仍准附入官辦公司。是名雖收回官辦。而官力固單獨不足以自舉。仍不得不藉商力以爲之助。質而言之。財則攘諸人。而思利則歸諸已也。其處心積慮。終不出乎此耳。其次以商辦各公司。以歸還商股之欵。移築他處之支路。此就表面以言。未始非可以欺騙吾商民。而不知以身家衣食之資。旣不許以投之於生產事業。而屏之於外矣。又誰肯再竭蹶以擲之於不可期之事業乎。其聞之而不驚走以相戒者亦幾希。若夫國家分年將股欵歸還股東。則久失信用之官僚雖指天畫日。信誓旦旦。而吾商民先已疑之矣。即能畢償。而已迹近於與民爭利。蓋止償其原本吾商民。不可謂非横被損失。試思積其勤勞所得之資金。而不惜傾囊以投之者。凡以求易將來之利益也。茲曰吾償汝現在所値而以後之利。則全歸諸我嘻。是對於現在。固不可云之掠奪。而對於將來。雖欲不謂之掠奪而不得也。考日本國有之鐵道案。政府之所以償股東者甚厚。（日本鐵道資本金五千餘萬元。其買收金。一萬三千餘萬元山陽鐵道。資本金。三千二百　萬元其買收金。七千四百餘萬元北海道炭礦鐵道。資本金一千二百餘萬元。其買收金。二千九百餘萬元。其餘各線。大率例是）率在資本原額一倍以上。故民仍可挾之以營他。業而不以爲病也。今政府所擬之辦法。其財力可以及此否。而乃曰國有國有。何不度德。不量力之竟至於如斯其極也。推其所極。不過多位置幾個督辦某省某省。鐵路大臣而已。面全國之軌綫。漸折而悉入於外人掌握之中此勢所必至。無可倖免者也。故今日國有鐵道之政策。換言之一盜賊之政策云爾。寗有經綸國務。恢張實業这意存乎其間哉。鳴嘑吾復何言 
專電 
[電一（北京）]  
　　署伊犁將軍廣福電奏近有某國大隊兵馬至伊犁雖未特舉大局殊迫務請諭飭志銳迅速到任 
[電二（北京）]  
　　内閣議决由度支部先撥銀二十萬兩交伊犁將軍志銳帶赴任所 
[電三（北京）]  
　　攝政王面諭洵濤兩貝勒端節後閱看禁衛軍操演著妥爲籌備毋許糜費本監國辦事開誠布公毋得張皇貽譏隣國 
[電四（北京）]  
　　攝政王面諭慶邸現在内閣初立待議事件甚多着將最關緊要者彙呈察閱以便交付資政院會議時有所預備 
[電五（北京）]  
　　法部改訂官犯改發巴藏新章十二條業經内閣議准照行 
[電六（北京）]  
　　盛宣懷以各省痛詆借債收路密懇攝政王頒發嚴諭王諭卿辦路已久必詳弊病應籌萬全之策固結衆心以弭禍患盛頗自懊悔 
[電七（北京）]  
　　湘撫前日電端督辦謂幹路國有商民憤恨未平頗思騷動乞速商郵部宣示辦法并懇速來主持端督辦即於昨日面奏監國諭令與澤公速籌妥策毋使激變 
[電八（北京）]  
　　端方面奏湘人合爭粤漢路甚激烈以臣愚懦何堪勝任攝政王諭勿固辭並諭盛宣懷與端妥商辦法迅速赴差 
 
 

Page 4

 
 
緊要新聞一 
[第二次宣示東督特權] 　　固一世之雄也　　東督趙爾巽瀝陳下情請予特權初八日奉旨俞允廷寄黑吉兩撫已紀前報茲聞同日又廷寄周陳兩撫云四月初八日上諭東三省總督趙爾巽片奏擬於公署特設審計處委員專司會計檢查一節係爲愼重財政起見亦卽照所請行此後三省安危惟該督一人是賴尙其殫竭血誠力副委任無論如何爲難切勿稍存諉卸之心一切大政主持於上更無所用其遲回顧慮該督忠直性成當必能仰體朕意勉濟時艱各該衙門念及危局不易支撑又何忍各存意見自不待朕諄諄誥誡也原摺片著分别摘鈔給予各該衙門及吉林黑龍江各巡撫閱看將此各諭令知之欽此 
　　又聞趙督摺片入遞時慶邸深以尾大不掉爲慮有背中央集權之旨監國云趙爾巽向來可靠無庸過慮况所陳各節均爲支持危局之至計朝廷任賢勿貳用人勿疑豈宜舍急切之近圖作未來之遠慮慶邸乃翻然曰當日徐世昌督東時也是如此辦法而初八日之諭旨遂下 
[日俄干涉四國借款矣] 　　郤不比本國人好欺 
　　據外交團傳出消息此次四國借欵以三千萬元爲滿洲振興實業費用日俄兩國已派有人在北京調查此事業之種别并向中國政府警告謂中國使用該資金時若果經營有侵害日俄兩國性質之事業日俄兩國必提起抗議此爲當然之事又據確實消息日本外部關於此事已與俄國政府爲種種之交涉爲防止於事前之計日來已向中國申明同時對於四國政府亦有通告謂中國若向四國要求承認經營此種事業之時四國必須否决之云云近日亦在交涉中不知將來結局如何 
[鐵道國有風潮未已] 　　此爲官民激戰之始 
　　各省商辦鐵路自經郵部奏歸國有借款部辦已由鄂人公拒並嚴參盛宣懷不認借款現因參摺無効非厚集勢力不足以推倒盛宣懷而達拒款目的特由鄂人發起組織全國鐵路拒款聯合會共籌方法以對待盛宣懷之濫借外債强奪民利聞湘漇兩省已極力贊成該會並與諮議局聯合會互相提擕决議不達驅逐盛宣懷之目的不止 
　　幹路定爲國有從前批准商辦成案將一律取銷川粤兩省京官因之大爲憤激蓋因兩省集資最巨糜費不支一日收歸國有不但從前已集之款瓦解氷消且用去之欵國家宜如何補償連日兩省京官在川粤館會議數次聞已多數决議將商招之股悉數由各股東領回其用去之欵則向郵傳部將本利一併索還并須由該部賠償損失又有主張此事未經閣議國民絶對不能丞認者未識郵傳部將何法以善其後 
　　自國有政策宣諭後盛宮保極爲滿意明知此事反對者必多自非嚴訂專章不足以示限制己於降諭之下一日派親信司員六人擬訂收回自辦條款該員等以事關重大若不審愼圖維難免受人指摘而盛則急不能待嚴催各員等限一日夜務將此項專章擬妥呈堂該員無可奈何已於前日公議草約十條呈堂核閱推盛之意或恐稍遲又生枝節故迫不及待云 
　　郵傳部自大借外債及收回全國幹路兩事發布後大爲輿論所攻擊聞自四月初至今不過十五日彈劾盛宮保之摺件已有十一件之多均已批交盛尙書閱看 
　　石侍御上奏請幹路收歸國有之摺不及三日即由郵部議覆頒發上諭大有迅雷不及掩耳之槪各界聞之羣相駭詫紛紛呈遞說帖有謂驟然收回民間損失固不待言恐轉生意外者有謂幹路悉歸國有就令民間唯命是聽絶無糾葛値此財政奇絀之時悉歸國家承辦同時並舉亦恐力所不逮各人主張不一近日監國已有所聞特於前日飭將關於鐵路說帖一一繕齊進呈聞閣臣已於日昨恭呈御覧 
　　石長信奏請明定幹路枝路辦法摺約分四段立論第一段謂鐵路爲縮地第一良法治内禦外莫善於此請速定辦法使全國四境脉絡相通以免枝節不達之弊第二叚謂各省鐵路經商辦者不樹黨營私即侵呑舞弊並述施典章侵呑川款數百萬湘则倡路亡地亡之說挾制愚民加租入股而路工並未造成欵已糜費不資矣第三叚謂鐵路宜歸國有於行政上軍政上均有密切之關係西洋各國之所以日趨於富强者莫不恃鐵路以爲功俄自西伯利亞鐵路成而東方勢力日益擴張然未聞有鐵路歸於民者日本前雖有民築之路現已買歸國有此鐵路不能不歸國有之明證也第四叚謂幹路枝路本應均歸國有而一時籌此鉅欵實爲不易可量爲區别幹路爲國家建築枝路仍准商民量力建築以佐官力之不逮 
聞各省採礦紳商往返電議謂部中批准之商辦鐵路忽然請旨收歸國 
 
 

Page 5

 
 
6有失信天下倘商辦之礦產將來獲利亦不難请一紙詔書收全國礦權爲國有不顧商民資本殊可深慮擬聯電農工商部請示免爲實業前途阻力 
　　又聞近日郵傳部擬有合同草稿凡欲承辦枝路者皆須與湖北漢陽鐵廠訂此合同所有該路之鐵軌等件必須由該鐵廠承辦方能批准從此利權不至外溢而該鐵廠定必發達殊可賀也又聞該廠鐵軌價格准其比别廠貴五釐云 
[組織新内閣種種] 　　以意爲之 
　　新内閣總恊理大臣任職以來連日會商閣制慶邸以爲閣制内所規定者責重而權微加以内閣而外他種機關亦有上奏之權其勢必致政令紛歧欲謀統一甚屬不易日閣制之規定於各部大臣則甚詳於各省督撫則諸多簡略而我國督撫對於中央政府之權限原爲各國所無其督撫對於中央政府之應有事件又甚多如不規定閣制將來號令不行必滋貽誤故就三大臣之同意不日卽將請改閣制云 
　　聞總協理大臣近日頗有戒懼一則恐人民之期望太奢一則恐外人之要求太大故連日到閣辦事常屏去左右私相接談退班後亦常至府第秘密會商一切國務大臣中之參席者聞僅有澤公朗邸數人其不在國務大臣之列者則有寶熙李家駒曹汝霖諸人亦得入參末議 
　　十六日總協理大臣及各國務大臣於上午九鐘齊集會議政務處開第一次閣議聞所議者爲各部官制問題惟各大臣意見不一副大臣之席有主張裁一留一者有主張暫仍其舊者會議多時迄未解决後由某樞相倡議謂内閣總理大臣以下旣有協理二人各部大臣以下似應暫設二員以免多所變更其丞叅各員將來新官制實行時自當一律裁撤本年擬暫緩裁汰多數均贊成此議大約可望實行 
　　内閣辦事暫行章程原係閣制草創一切皆未完備故爲此權宜之計現聞監國已詢商慶邸擬俟内閣屬官之制欽定頒行後卽將此項章程取銷以符名實 
　　十八日又開閣議提議二事一各部於平常公事不必上奏只須送交内閣此事須分界限一凡諭旨與某部有關繫者則某部大臣亦須署名惟是日本大臣未曾値班則將　從署名現議奏事一層由總理大臣咨詢各部商訂章程至於副署一層尙須斟酌 
　　粤督皖撫日昨各有電致内閣謂閣制頒布萬機更新旋乾轉坤於焉是賴特此電賀 
　　暫行章程第二條内閣應設政事堂一處以爲國務大臣會議之所昨經總協理會商現在暫假内閣大堂開辦將來則擬以蒙古堂或方略館改設 
　　總理大臣慶邸昨語度尙澤公新内閣現經召設在在需款常年經費尙可從緩其開辦經費必先事籌措聽候奏撥後并商及提前設立審計院事宜　　理藩部壽大臣以新内閣旣經成立其閣於治理蒙古如改建行省闢殖利源各政策應卽提前變通施行以固藩政商之達侍亦以爲然遂告知總理請將以前政務處所訂治蒙議案列入本届閣議以便早日解决 
　　新内閣旣成立舊内閣及軍機處會議政務處應卽日裁撤惟諭旨有舊設之章京侍讀中書等項人員著暫由總恊理大臣督率辦理日行事件等語故以上三處人員仍日日進内共四十餘人總協理進西苑門時各員均序立渡海時總協理登舟亦如之召見畢渡海還亦如之出西苑門又如之一日凡得見四面所云督率辦理日行事件則尙未派定也 
[蘇諮議局恐不免於解散] 　　我以此占政府之心理 
　　江蘇諮議局因抗爭預算案全體辭職聞政府中人對於此事甚不以各議員辭職爲然故前日樞垣接到張督電奏之後有人主張調停辦法而某樞公獨謂此風萬不可長不如照章解散爲是倘此次調停之後各省諮議局相率效尤後患何堪設想因此前日即有寄諭張督之事 
　　另一函云江蘇議員全體辭職樞府中多主張照章辦理者惟蘇省同鄉京官以此事關係桑梓大局且該局議長議員均負一時人望若聽其解散殊於該省前途不利日前在京各同鄉及資政院議員公推陸鳳石中堂從中維持陸相亦以事關桑梓義無可辭允俟面商閣老及資政院正副總裁設法調停聞政府中惟澤公對於此事獨表同情云 
 
 

Page 6

 
 
[粤督亦造謠惑衆耶] 　　此非報館之咎矣 
　　粤督張鳴岐當此次粤亂發現後卽電致豫鄂滇三督撫謂匪首已拿獲正法其匪黨三百餘人竄入豫鄂滇三省境内鄂居十分之六滇豫居十分之四請飭軍警各界赴各關卡嚴密查拿云云以故現在凡至該三省旅行之人莫不受其騷擾刻又電致軍諮府等衙門云現在革命黨大半係從外洋而來聞京師各衙門託身其間者亦不乏人亟望豫爲防範等語軍諮府接電後頗爲恐慌因飭衙門内外出入人員凡非穿著制服者一律拘留聽候查辦由是凡留學出身之官於京師者又添一層嫌疑矣或謂張鳴岐督粤一月之内迭釀大變實無以解於政府此次查報革黨不過從前偵探家之手腕而已 
[各省聯合會之進行] 　　先行其言而後從之 
　　各省諮議局聯合會連日開秘密會議禁止旁聽茲調查得其種種近事如下 
　　（一）宗旨之决定原定宗旨反對閣制及借欵現因借欵業經簽押又復由上諭指定用途前議不認借欵一層碍難辦到祗有監督其用途之一法然國務大臣倘以全負責任之言來相答覆則監督一層又成虚語爲今之計須從根本上解决仍從内閣入手於是有主張推翻 
内閣者有主張只推倒總理一人者意見紛歧莫衷一是嗣仍以推倒總理一人付表决多數贊成遂通過 
　　（二）起草員之選定推倒慶邸之議旣經通過十五日公决推舉起草員湯君化龍當選 
　　（三）稿件之審查湯君擬稿已於十八日告成提出會塲公閱有謂其過於激烈者有謂其所據理由不甚圓滿者遂付審查員審查 
　　（四）和平派之被擯十五日雷君奮因病未到會塲十六日到會所提理由極主和平贊成者少其議遂不成立 
　　（五）經費之籌借會中經費異常支絀將來通告各省文電及其各費甚難籌措有主張向各省商學界勸捐者湯君化龍謂此事决難辦到不如會員中以個人名義向商號借貸多數贊成現正向某銀行籌借云 
　　（六）會長之推定會長一席全體屬意於湯君化龍湯君固辭舉譚君延闓自代經衆認可隨即推定 
　　（七）代表之資格蘇諮議局議長張謇不日因某事來京該會會員議俟其抵京後請令入會并議舉爲代表 
　　（八）會員之出京劉崇佑君本爲會中健將此次主張一切皆可實行不料十四日忽接家中來電謂其太夫人逝世遂於十五日出京矣 
　　（九）辭職之未允江蘇會員原爲此會發起人現因該省諮議局全體辭職遂在會塲辭職會中各員皆不贊成辭職之說遂罷 
　　（十）審查員之缺望此次孫洪伊被舉爲審查員衆望不甚符洽直省會員某君對之尤不滿意緣孫前在天津有混混兒之徽 
號也 
　　（十一）民團之提倡聯合會湖南代表日前提出草案倡議全國組織民團聞現在會中正徴求全體會員之意見將取决多數云 
時評　　（希夷） 
[其一] 　敢問江蘇人 
　　湘鄂人方奔走駭汗皇皇然。如失懷中至寳。以冀併力爭回而不得者。而我江蘇人乃安然以開股東會。何其幸也 
　　我江蘇人思念及此。應如何愛惜維持此蘇路乎。各股東對於今日之股東會。應如何出其熱心實力。以籌畫此永久之辦法乎。卽前此少數之人。欲獻蘇路於郵部者。應如何翻然一變其宗旨乎。敢問 
[其二] 　　敢問川粤人 
　　湘鄂人注全力以爭幹路。而川粤兩省。寂然。不聞有所舉動者何也 
　　豈粤則迭經官紳之衝突。而民氣頽喪已盡。川則一經虧。倒而遂一蹶不振歟。否則以幹路固應歸國有歟。眞令人百思而不得其解 
　　夫幹路歸國有。誠爲各國所恒有記者。亦非敢絶對的反對也第以何種手段收回。收回後以何法辦理。何款建築亦豈不可發一言乎。何川粤人至今𨶑然也。敢問 
[其三] 　　新内閣之難問題 
 
 

Page 7

 
 
　　外交難辦也則擱置之内政難辦也則擱置。之官民紳商衝突難辦也。則擱置之。此爲昔日軍機大臣之唯一手段。 
　　今蘇議局全體辭職。江督又已電奏矣。前此之電諭旣云如再不服勸告應即請旨裁奪則此次電奏之。如何裁奪。應六見分曉者也。乃恐居解散名。而遲遲未覆。然事旣至此。雖欲不負此解散名而不得。也欲不負此解散名。惟有令江督解職之一法此二者無中立之理。諸大老何尙徘徊審顧而不决歟 
　　是故今日之内閣非新内閣也。可謂之新内擱。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘人爭路大會紀] 　　從來未有之激昂　人心實在可怕 
　　湘省諮議局商務總會敎育總會粤漢鐵路公司湘路恊贊會及長善城會選舉事務所籌辦自治公所地方自治進行會敎育會勸學會各團體以幹路收歸國有關係財產性命若不極力臓爭回後患何堪想爰即印刷公啟徧行宣布定於本月十六日假座敎育總會開全路大會籌議抵制方法茲將是日開會情形詳紀於左 
　　（一）開會之次序十六日午前八句鐘各界士紳先後蒞會小憇後卽振鈴開會湘路公司余總理肇康面黃目腄而出首先登台謂湘路自光緖二十八年各界十紳由美國合興公司贖回卽已聲嘶力竭旋又招集股本爭歸商辦煞費苦心現在長洙一叚已指日可以買票長岳洙郴亦已勘定路線即日開工乃昨奉諭旨提歸國有鄙人聞命之下心膽俱碎亟欲諸公力圖挽救惟昨蒙撫院手示凡有實在爲難及必須陳說之處可公舉代表詳叙理由具呈撫轅必當懇切上陳但須出以和平措詞勿過激烈免礙大局次由商會總理龍君璋發言謂吾湘鐵路辦理如此困難苟任其提歸國有則不僅前功盡棄即吾人財產性命亦必與路俱亡諸君須知俄人在東省修路之狀我華民種種痛苦不勝枚舉財產爲其所掠房其所焚性命爲其所殺尙欲逞其强硬手叚奪我土地法人承修雲南鐵路築砲台紮洋兵着着進行此可爲湘路之榜樣者也我湘今日雖刀加於頸亦必力爭雖與路賊死拼亦必竭吾力以殉於路（衆拍掌）諮議局議員周君廣詢發言痛詆盛某違背兩朝諭旨借債修路希圖九五折扣置吾湘性命財產於不顧則吾人之允從借款者直與盛並爲不忠不義之人是除身家性命而外於名譽上亦必捨死力爭也其時拍掌聲大作尙有數言不能悉聽言畢繼續登台者十數人最後由某君演說謂爲今之計不外目前最後兩種辦法以目前則吾修吾路趕緊接修一面呈請撫院從速奏咨請即取銷湖南借款如不得請或用壓制手叚則以最後辦法對待之其最後辦法惟有罷市停耕罷學停工抗糧抗稅再不能挽回則以身殉路亦未爲不可其時拍掌聲較前尤烈幾震屋宇議乃決遂即擬成呈稿立時呈遞撫院時已申刻乃散會 
　　（二）紳民之力爭當會塲演說時有願以身殉路者有願捨生力爭至死方休者而公司於十六日接到京譚組安議長易緯與議員等來電謂闓等在京誓等在京誓必百計力爭如不得命請以死繼之以副我父老兄弟之重托散會後諮議局即覆京電云連日人心愤度激今日各界開會到者萬人撫院宣示代奏抗爭始散乞卽會商同鄉京官聯名再奏如難挽回恐不堪設想局銑 
　　（三）與會之人數十六日上午陰雨淋與會者拖泥帶水約萬餘人始則依次序坐繼而摩肩擦耳儼若劇塲山陰道上無以過之蓋湘人素注意於鐵路方見幹路國有这寂諭無不慌恐萬分一聞各團體開會籌商辦法皆異常踴躍甚有忍飢終日願卒聞抵制辦法者 
　　（四）長官之忙碌楊撫於十五日聞各團體大開會議深恐演成激烈風潮不可收拾隨即函致余堯衢總理其親至會場代表意見一面飭派巡警巡官及中路巡防隊分赴會塲附近地方加意梭巡免生意外及十六日下午聞會塲有罷市罷學罷耕等議遂又立卽傳諭司飭移知商會轉達各商幸勿輕舉妄動率行罷市一面傳飭學司分别移行各學堂監督堂長務各嚴加約束不得任學生藉端要求停課罷學以免别生枝節並飛札長善兩督轉札各團體如有罷耕情事即惟各該團總是問 
　　（五）辦法之宣布各大團體所刋布之傳單措詞甚爲激烈（從略） 
并附有保路辦法數條（一）萬衆一心恪遵先朝諭旨及宣統二年上諭完全商辦實力進行（二）由各團體代表呈請撫憲電奏收回成命（三）召集開正式股東會（四）添舉有名望之紳耆四人充任協理輔助總理猛力進行（五）將全線一千二百數十里（除長洙百里在外）劃作一百二十五段每段十里招人包修限宣統四年五月以前一律竣工所有包修章和容另詳擬（六修路費用由各承包人墊出匀作六年償還願入股得作爲股本（七）聘用總工程司一人副工程司十數人購地員數十人分途測購刻日開工（八）湖南鐵路學生無論在外國本國畢業一律派用或司管理或司機關或充副工程或充監工量材委任責盡義務不受薪金（湖南各界熱心路政之士全體團集分作四部甲部籌集股欵乙部進行建設丙部聯絡人心共謀抵制丁部擔任文墨鼓動舆情（十）如有反對湘路之完全商辦妨礙湘路建築之進行者湘人認爲公敵（十一）租股房股薪股照舊收集但房股租股歸各地方自治局代收彙繳不藉行政官廳之力（十二）鐵路公司發錢處改爲鐵路銀行吸收存欵廣行鈔票湘人共負維持義務一律流通（十三）外國人如來湘强事修築湘人必集合全體抵制之若部派督辦來湘湘人亦必力拒（十四）政府如不以湘人之自衞爲然刑拘湘人必集合全體共赴行 
 
 

Page 11

 
 
政衙署請其一體治罪（十五）政府如能收回成命仍歸商辦則聖朝厚恩湘人自當感激力圖報稱如不顧先朝諭旨及宣統二年上諭純以人民權利爲犧牲則我輩定以死力爭之 
　　（六）鄂督之防維湘省紳民自十六日開會後復於十八日集合紳學商民一萬餘人赴撫轅懇求代奏收回成命楊撫之衆勢所迫祗得允許具奏邀恩仍准商辦衆始散去然連日開會集議未已日昨楊撫因事棘手特電致鄂督商議對付方法瑞制軍復電云湘民因路事竟聚衆萬餘風潮甚烈此風萬不可長爲首係屬何人聚衆係在何地請詳查見告澂前主張協商士紳囑其喻導今則擾亂如此更應密爲防範况公旣以上奏乞恩爲對付辦法兩三日内商民見事未實行勢必聚衆詰問公又將何辭以解澂意旣經奉旨煽惑抵抗以違制論似宜將幹路收回爲國所有枝路仍爲商民所有之意剴切曉諭一面協商諮議局商會公同勸導以保治安一面將外人商業敎堂預爲實力保護萬一再有舉動即應以嚴重辦法對之時局如此旣不能操切從事又不可退遜釀亂湘民縱極囂悍亦必自愛身家如無匪徒從中煽惑可無他虞幸熟籌審愼處之澂巧 
　　（七）外人之驚惶聞駐漢英總領事於十九日午後得有急電長沙又有變亂專意與官爲難外國人生命財產殊屬可危立調停泊漢 
江之兵艦三艘馳往保商以防擾亂 
　　（八）湘路公司之通啓湘路公司昨日發出通啓云竊本公司之於湘路三年以來力請完全商辦電牘紛陳筆透墨枯心血嘔盡並請前撫院岑今撫院楊黃侍御瑞麒魏制軍光燾先後奏懇即本月尙經王少卿世琪戴參議展誠鄭侍講沅聯函會奏曹參議廣權黃侍御瑞麒各專摺上奏均極懇切至各籌股辦法皆得在事同人曁同鄉諸君子全力規畫商民信從毫無扞格故能踴躍輸將集成鉅欵日查程督以期依限完工昨奉電傳上諭各省分設公司集股商辦之幹路均歸國有應如何收回之詳細辦法着度支部郵傳部迅速請旨辦理等因欽此茲事重大未易措理查廣東四川各已籌獲實銀二三千萬元較之吾湘各項股分約五百萬元内外爲數更巨應與粤蜀同籌辦法除將湘路情形呈請撫院奏咨已蒙允許並由公司再行切實電呈度郵兩部籲懇設法維持外用特報聞至所有優先商股及租房鹽米各股一切整零股票槪由公司擔負完全責任希勿顧慮合併聲明鐵路公司總理余肇康謹啓 
分類新聞 
政界 
[東督爲吉省大火之續電吉林]  
　　開缺東督致軍機處請代奏電云竊吉林省城火災甚重昨經錫良電奏十二日欽奉電傳諭旨著將因何失愼曁被灾情形詳細查明迅速電奏等因欽此查吉省被灾情形已由吉林撫臣陳昭常查明電奏在案惟災情極劇亟應赶籌銀米運往接濟錫良昨飭哈爾濱長春兩道籌運米糧無論何欵准其先行挪用由奉歸墊頃據長春道孟憲彝電稱已在長訂購粳米紅糧多石並由俄車及小輪先運粳米二百石前往接濟餘擬陸續起運不致缺乏等語良又飭奉省官銀號赶撥銀元十萬元運交吉省辦理賑撫以拯災黎謹請代奏錫良叩文　 
[解釋審判廳管轄區域上訴辦法武昌]  
　　鄂省及各商埠審判廳原以地方轄府境初級轄縣境茲鄂督於四月朔准憲政館電開武昌府宜昌沙市各商埠地方廳應以江夏東湖江陵等縣轄境爲管轄　城其各該府屬州縣未設公廳以前所有該州縣初審案件武屬覆審由高等審判廳管理外府覆審由各該地方審判廳管理其一應上譤事宜統由各該地方廳暫行受理應以高等廳爲第二審者係刑事由該廳移交高等檢察廳辦理係民事令自赴該廳呈訴以上辦法本館已會商法部奏准另飭通行合先電知行司遵照當經督院錄電札飭法司轉飭各該州縣並行各級審檢廳遵照一面明白解釋出示曉諭昨提法司已依飭曉示各色人等略謂查鄂省已設審判地方除漢口商埠地方審廳管轄另有規定外其餘僅武昌荊州宜昌三府武昌地方廳以江夏縣境爲管轄區域其武昌府屬各州縣未設分廳以前所有初審案件照章應解府覆審者現應歸高等廳覆審沙市地方廳以江陵歩境爲管轄區域其荊州府屬各州縣未設分廳以前所有初審案件照章應解府覆審者現應解歸沙市地方廳覆審宜昌地方廳以東湖縣轄境爲管轄區域其宜昌府屬各州縣未設分廳以前所有初審案件應解該管府覆審者現應應解歸宜昌地方審判廳覆審至武荊宜三府屬未設分廳各州縣一應上訴事宜統由各該地方審判廳暫行受理於受理時照章區别應以高等審判廳爲第二審者係刑事由該地方廳移交高等檢察廳辦理係民事令自赴高等審判廳呈訴以上辦法除分飭各府州縣遵照並行各審檢廳遵辦外合行明白解釋曉諭 
軍界 
[撫轅查獲軍裝釋疑杭州]  
　　前報載撫院查獲軍裝之疑竇一事茲悉前日確有四人肩負白布包裹内裝洋槍六支爲撫憲轅門前崗警察出帶送第一派出所張巡官轉送到區訊究當經訊得所獲四人均係袁尙譽僱工復傳尙譽到案據稱嵊縣人向在於濳縣屬麻車埠地方開設鼎享繭行代上海絲廠洋商收買鮮繭路上盜賊堪虞循案禀准縣署發給護照帶有奎字烙印洋鎗六支此次來杭挑運現洋二萬元僱工護解赴於等語當時查騐護照洋鎗數目及烙印字樣所供事情均與照内所叙符合復經該區官詳細調查袁尙譽的係繭商所獲四人確是尙譽僱工該區官查明之後以爲旣係商人自應體恤未便留難當即禀奉巡警道允准將所獲四人一併釋放並將洋鎗六支如數發還令袁尙譽具 
 
 

Page 12

 
 
領備案 
[不許濫用軍人乘車執照蘇州]  
　　陸軍部昨咨蘇撫文云案准郵傳部迭次咨開近來持陸軍部軍人乘車執照換取車票給予婦孺乘坐等事層見迭出應請嚴查前來查鐵路之設所以利國便民而爲優異軍人重視軍務起見特於軍事運輸减收半價前經郵傳部會同本部奏定專章分條詳叙此項軍人乘車執照自應遵照定章使用不得漫無限制茲准郵傳部咨稱各節殊屬過於冒濫軍政路政不免兩受損傷當將咨到執照分别轉咨各該處嚴查追繳所短半價並分别申斥撤革惟此項情弊亟宜湔除所有領用執照各處以後務宜遵照定章認眞辦理不得稍涉冒濫所用執照係何項官員因何項公務及來往地名乘車等次務於存根内詳晰註明隨時繳部以便稽查除咨復郵傳部外相應咨行查照一體飭遵 
[形式能整齊否蘇州]  
　　蘇撫程中丞前照定章飭令水陸各營分别按期輪流操練隨時呈請閱看茲届巡防各營操練純熟之時經巡防營務處洪觀察於昨日飭調右路巡防隊第一營第二營及飛划水師第一營太湖水師第一營齊集黃廢基操塲會合操演各項陣式定於本月二十二日恭請撫憲程中丞並藩學法三司親蒞校閱 
雜記 
[鄂垣三巡官大嫖院續記武昌]  
　　巡警後區官常晏兩君及巡官蔡某等被扭至警務公所後司法科長戴大令邦楨訊據常憲等聲稱是密查烟館並無吃烟抹牌情事崇陽學生何君等聲稱吃烟抹牌屬實不然何以始聞諸君大笑聲後聞諸君大閙聲今有烟具二副麻雀牌一副爲實證陳義順供稱三位老爺一位師爺駕到王奶奶歡迎請吃茶吃烟又請抹牌以消遣小的伺候不到毆等情又傳王傳前姑來供稱小婦人知老爺們來查烟館只好拉常老爺吃烟呌陳大姑伺候晏老爺小婦人大膽拉他對榻又知老爺們來查賭只好勸老爺們抹牌放頭不意小陳不曉得官派把老爺們得罪了學生們跑來打抱不平云云即夕禀蒙巡憲芾小農觀察諭常君等各回本區學生等交保而去王前姑留候核辦次日聞兩區官一巡官已奉憲諭撤差司事張心如革退聞警員三人捉赴公所時已夜三點鐘約三百餘人其時黃小農觀察未在公怕住舊統捐局公館惟全觀察及寅眷住内聞外面人聲騰沸疑有他變一時着衣不及公所内各執事亦異常恐慌又聞巡憲對於此事極爲注意以各區官等有玷官箴自當撤差查辦然不應該學員等用野曫手叚糾衆捉送特移商學憲核辦聞學員亦有開除之說 
[被戕委員可望優恤杭州]  
　　瑞安禁烟汪委員錫麒因公被戕事後經金令通禀大憲早誌本報其應得恤典已由撫憲增中丞批飭藩司會同禁烟公所核議現悉吳方伯擬比照軍營陣亡例議恤聞不日卽當會同禁烟公所具詳中座咨部 
　錄 
[留學生試榜揭曉]  
　　一等一百七十四名 
江古懷　何育杰　張淑　　鍾世銘　劉冕執　鄭　蘄　高巨瑗　程　年　陳文中　俞同奎　高勝儒　周　翰　凌春鴻　張德憲　翁敬棠　董元春　馬英俊朱斯芾　錢鴻鈞　汪　芝　梁同愷　周秉鈞　許文光　吳乃琛　孫昌潤　田煜　　李協中　趙從懿　熊　　　潘大道　　寳慈　魏斯　　汪汝梅　王毓芳袁鳳曦　羅忠詒　郭恩澤　劉國珍　李士炯　張正坊　雷　震　刁作謙　孔紹堯　姚　震　彭清　　張聯魁　榮　陞　王邦屏　李維翰　周達壽　陳　良吳在章　郁　華　梁賚奎　范潤書　屈　爔　何長祺　張廷霖　陳訓昶　董如奉　林葆恆　余紹宋　楊同穰　李堯楷黃寳　森　徐造鳳　黃公邁　李宣諫袁　　　范　磊　葉可樑　陳　模　吳錫忠　朱天奎　陳訓旭　陳　英　張競勇　盧柱生　張大椿　韓　楷　朱文熊　陳襄廷　陳受中　鍾寳華　諸　翔王蔚文　陳希曾　伍學澧　謝培筠　徐維震　鄒樹聲　季新益　唐在章　　瑞棻　張鴻鼎　韓殿琦　李鍾濂　羅聽餘　鄭文易　李　徴　歐陽啓勳　邵長光劉　健　蕭鴻烈　張冕光　汪　果　徐元誥　胡國臣　孫多鈺　陳　煦　金曾澄　周鴻熙　林　瑩　沈覲扆　俞道暄　梅詒穀　趙之騟　龍　　　薛宜琪張恩綬　陳彥彬　吳　鐸　郭秀如　陳履潔　汪行恕　徐　觀　謝家鴻　黃德馨　李　昀　劉崇侃　余和治　崔　潮　吳鼎昌　但　燾　胡善思　談荔孫高贊鼎　蔣履曾　曹　楨　劉先　　晏才傑　沈　鴻　杜雲程　沈玉楨　金　泰　郭章鋆　嚴　端　李廷斌　胡　懌　方　擎　鄺維楨　唐士杰　王　鑄　李鶴經　劉慶綬　倪紹變　鄒廷棻　洪　榮　楊耀卿　趙世宣　劉　炤　吳灼昭　周錫經　廖　炎　薛光鍔　何　超　李盛鏳　程家穎　姚　仁　許壽裳楊壽桐　黃永孚　袁家普　張繼業 
　　二等二百四十八名 
高國煐　孫　鐘　黃　翼　顧時濟　謝正權　廖世功　孫世偉　沈秉鍇　成祚　蹇先驄　黃希仲　朱公釗　楊兆鵬　孫慶澤　張嘉森　胡　驤　李國珍蔣道南　馬　柱　彭繼昌　曹位康　張友棟　熊　彥　后大經　朱顯邦　汪廷襄　李　柯　方興楚　徐藻楹　金其堡　黃紹僑　汝　翼　鄧瑞盤　萬嘉壁李邦燦　錢懋勛　萬勗忠　楊汝驤　王鍾銑　何壽彭　劉鏡清　何焯時　吳燮　黃宗麟　歐陽景東　張景光　孫德震　林祖繩　張明綸　倪　瑞　李慶芳黃曾銘　啓　彬　葉諄然　邵　箴　曾　　　張萬田　楊　剛　祝撰望　周澤春　馮期欒　劉　桐　方忠源　駱繼漠　董榮光　楊　拱　丁鑑修　邱開駿　吳玉成　沈　復　張　　　汪炳南　鄔肇元　張邦華　夏　嵩　蔣羲明　胡源鴻　孫嘉祿　葉大榮　黃鳳翔　黃炳言　夏國賓　郭登翰　張炳星　劉　導沈秉誠　陽光球　滕　驥　陳　翺　蕭露華　唐在頣　黃　謇　王　邕　周衡　王曉東　徐麟祥　胡光普　吳秉成　胡光晉　關和鈞　余名銓　向瑞琨楊熙光　鄭際平　張藎臣　嚴愼修　李燿忠　羅家衡　岑兆麟　錢　均　石福籛　馬光　　馬有恆　陳榮鏡　凌肇倫　孫壽恩　程　愚　玉　澗　鍾　偉何竣業　薛　楷　周藎臣　郭襄臣　何　陶　陳佑清　玉懋昭　李景稿　張兢立　黃以仁　羅仁博　任秉璋　黨積齡　陳國鏞　曾　彥　李培鑾　張　照秦銘博　蔡元康　寵　圖　劉啓晴　何　蔚　雷寳森　李時簡　吳　懿　徐炳成　仇　預　黃　甲　馬有略　余煥東　張振鏞　嚴少陵　黃如棟　孫景賢陳　藻　韓振華　錢崇固　申鍾獄　黃行藻　曹廣涵　周　英　施　霖　胡薰　陳佐漢　李涵眞　周大鈞　鄭憲武　趙建熙　葉昌燾　徐家瑞　殷汝熊黃耀鳳　徐金熊　王靖先　周寳鑾　江　德　郝文燦　胡樹楷　鄭隆驤　邵文鎔　鄭汝璋　姚履亨　程承邁　張金燦　屠　密　祝長慶　高彤墀　董顯漢宋仲佳　巫德源　嚴恩棫　冀鼎鉉　劉大魁　楊　悌　劉石蓀　蘇壽松　彭炳　尹耕莘　吳會英　王澄　　黃傳綸　張清槐　武濬源　熊兆周　楊蔭喬楊彥清　金元潤　王海鑄　唐文晉　張修敏　蔣瑩英　光　晟　盧尙同　祝毓瑛　江忠章　鄭　桓　蕭增秀　劉　蕃　朱其振　黃際遇　酆　更　戴棣齡廖恩煦　李培業　漆運鈞　楊德森　韓榮昌　王麟書　張國棟　岳秀華　陳鴻慈　薛　良　瞿　翔　鉋　鑅　嚴式超　朱葆勤　王光鼎　陳日平　董　森黃瀛元　諸人龍　俞仁愈　薛宜瑺　杜愼媿　張家亨　席聘臣　章家駿　馮霈　瞿祖熊 
　　三等二十七名 
王英濰　李惠人　劉安欽　莊　浩　劉傑夫　梁元輔　段世垣　袁本貴　顧寳瑚　周步瑛　李世恩　池文藻　胡　思　張德潢　蒯壽樞　邱冠棻　潘光祖　鍾　銑　黃中愷　陳福民　陸家鼐　劉光笏　沈祚延　張　耀　何宗瀚　王道昌　趙恆默 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
9本埠新聞 
上海設立商埠審判廳之阻力 
[江督咨外務部文]  
　　爲咨請據蘇松太道禀稱竊照上海商埠　設審判廳一事前奉督撫憲札飭會商妥議詳辦自應遵照查審判廳及檢察廳之設原爲司法獨立之基礎造端宏大必須畫一整齊推行盡利方足以新視聽而免紛歧上海爲通商大埠總匯之區公共租界所設之會審公廨前經總理衙門與各國訂有章程均歸受理今欲上海商埠司法獨立必須將此章程由外務部會商各國公使取銷庶通埠可以統一否則租界司法行政仍沿舊習與志廂華界設廳審判新制截然爲二於通行命意顯有不符且起人覘見隱微愈以租界爲淵叢之藪尤爲行政機關之大阻碍且即就華界訴訟而論遇有涉及僑庽租界華民地方官遇案或傳或提應先移廨出票送由領袖簽允差役方可會同捕探辦理否則指爲違章輒將官差拘押如其被告華人居住租界並須以原就被送歸公廨會訊不能逕解地方官審理租界一應事件工部局主持華官幾無可施之權力領事從而助之不可理喻相沿數十年積重難返其尤甚者租界華商聚賭盈千累萬有累治安蔡前道思患預防出示嚴禁領事公會藉口有碍工部局權力將告示退回又公廨寳令亦以租界　廠林立每因工資爭閙給示禁止亦由領视退銷與各領事理論未就範圍即已革地保吳阿桃被人控告由縣拘案工部局亦指爲差役違章大租界内誘拿由英美德三國副領事到縣坐索經蔡前道提訊交保勒限醫治不令到案並歸咎上海縣田令辦理不善竟請移調聳由駐京公使與外務部交涉幸蒙憲台維持在案再查英國續議通商行船條約第十二欵載明查悉中國律例情形審斷辦法一切相關事宜皆歸妥善英國即允棄其治外法權等語考之新約如彼證以情形如此是外人視租界直以中國領土作爲彼之勢力範圍不憚違背約章以與爭此審判權利以爲暗中管轄界内人民之漲力縱使外務部轉商各國公使取銷洋涇洪會審定章恐各國亦未必降心就範職道見聞旣確與其貿然從事外人從中掣肘轉與國體有妨何如審愼週詳彼此謀定後可期一勞永逸現已與各國領事會商外仰祈察核分咨外務部法部查照實爲公便云云希即查照辦理 
[滬道照會領袖領事文]  
　　案奉蘇撫憲札上海商埠應設審判廳飭即會商妥議詳辦並奉抄發原奏清單第四條内開上海鎭江商埠各設地方審判廳一所初級審判廳一所查上海照章酌設高等審判分廳一所以推事代行廳丞職務仍由廳丞董率又第五條内開於上海各級審判廳各附設檢察廳查檢察職務事先則提起公訴調查証據臨事則指揮警察逮捕罪犯監督審判紏正違誤事後則監視判决執行其對於審判廳獨立之職務有補助之機關應照章於各級審判廳各附設檢察廳俾得完全無缺體用兼資等因到道奉此查各國裁判均有自立之權現中國設立各級審判廳意在司法獨立凡租界内外刑事民事案件均應照章歸地方審判廳專員裁判以符劃一法律之本旨至華洋互控之案應照章辦理以期妥協惟上海商埠審判廳限期甚迫疊奉飭催合亟備文照會貴領袖總領事請煩轉致各領事查照見復施行 
[領袖領事照復滬道文]  
　　昨接貴道照會内開以上海商埠設立審判廳一事當經閱悉所　辦法均屬違背條約以及定章今各領事不允聞命本領袖總領事亦萬　承認合就照復貴道請煩查照 
[自治公所議爭城關管理權]  
　　滬道劉觀察前據城自治所總董李鍾珏等禀請諭飭各城門弁兵一律於夜間十二時閉門不准過早過晚任意啓閉如逢衙署要公醫生穩婆仍隨時開放不准留難等情即經轉移提右營諭飭各城汛弁遵照定限毋得徇私在案乃日久玩生仍於十句鐘時一律關閉非出小洋一角（稱爲照會）不肯開放以致經商民因事進出殊多不便而流氓盜賊則以旣有照會名目反得隨時出入自治公怕各董事爰又公議具禀滬道謂緑營弁勇性質庸腐業已牢不可破雖有憲諭難期遵守非飭將新舊各城一律改歸自治公怕經營則權限不一啓閉無常終難振興市面云云不知劉觀察能准如所請否 
[外部阻止華工出洋]  
　　俄國阿穆爾地方現因築造鐵路需用工人中該國人　白立森　特全拉克　來華托人至内地廣招華人前往工作茲爲外務部得悉行卽電致滬道轉飭各屬一體阻止 
[嚴查革黨勾煽學生]  
　　江督張制軍訪聞近有革命黨混入各屬學界勾引學生結黨謀亂因特電飭各道府著即札屬諭禁並隨時嚴查拿辦刻聞松府戚太守已轉行上海遵辦矣 
[女慈善家募捐新法]  
　　本埠華洋義振會自成立以來以美國官紳商學各界捐助金洋麵粉爲最鉅而庽滬各紳商於勸募各項亦不餘遺力茲有美國參柏林夫人向以慈善名於世特創募捐新法精印紀念票數百萬出售所得票資悉數充振茲將滬道劉觀察致華洋義振會函錄下敬啓者昨接鍾紫垣觀察唐露園太守來函有美國大慈善家參栢林夫人以江皖災飢地廣人衆迭經皖災籌振所華洋義振會協籌募振猶恐不及現在青黃不接待振仍殷因仿歐墨募捐新法印製皖災紀念票以售爲募業經呈奉南洋督憲鑒核深蒙嘉奬現參夫人擬將紀念票在滬分布滬上不乏慈善紳商加以大力提倡必能聞風響應懇爲分勸担任代銷紀念票各若干張俾衆擎易舉集腋成裘而百萬災黎得以源源接濟紀念票式略如郵票可以爲郵筒之點綴品每張代價不過五分貧富皆宜多寡任便且捐一錢卽得一手續較諸空言募振更覺易於集事洵籌振之善法等因查此項紀念劵旣屬耑爲籌振之用且又輕而易舉無論有力無力均可酌量認銷誠足裨益災區想貴會好善爲懷自必樂爲提倡用特函布卽祈台端函勸庽滬中西各紳商分認代銷以襄義舉是所盻禱並希示覆爲荷 
[閘北商會之頭角]  
　　閘北紳商錢貴三俞宗周顧宋臣王彬彥馬逢伯王星齋徐粹菴張竟成陳維新等發起組織商團已與全國商團會聯合前日假寳山路凈土菴闰談話會討論辦法同志到者四十餘人志在必成業巳設立事務所舉定錢貴三君爲駐所坐辦組織進行其一切章程俟開會公决再行頒佈 
 
 

Page 19

 
 
[法租界添募商團]  
　　法租界與南市接壤該國旅滬官商近見南市商團日形發達頗有一日千里之勢因亦招募商團除舊時不計外日來報名者巳有九十餘人聞不日將集議闰操辦法云 
[救火聯合會體育部成立]  
　　本城救火聯合會按照章程第四十條之規定應附設體育部業巳兩次議决簡章組織成立就各社中選送八十名一年畢業以後仍以八十名爲一班現已報名滿額於昨日通告各會員准二十六日以前塡送志願書並到會量定尺寸定製操衣其義務敎員亦已聘定張君繼善爲正敎習秦錫卿楊善之陸衍康王承六爲副敎習操塲則在白糧倉舊址定出月初旬闰操 
[飛行家靈柩回國]  
　　法國大飛行家環落君駕駛飛艇在跑馬廳遭險後本埠各國紳商莫不同深忱悼故有爲其夫人倡助捐資之舉茲聞解囊捐助者頗衆不數日間捐款已達萬餘金現聞環落君夫人已於前日扶柩附乘啞司塔利洋公司船遄返故國各國紳商至碼頭送行者頗不乏人云 
[奚朗如之能力]  
　　地販奚國榮（即奚朗如）近被祝蘭舫控告不理抵欵業由公共公廨提獲押限料理在案茲由美副領事哲君函致公廨以奚係美商用人究被何人控告是何案情以致收押請爲查復等情寶讞員接函後已將案情函復美領查照矣 
[車夫欺侮醉漢之眞相]  
　　東洋車夫陶洪福將金戒一枚持至南市向其胞姊葉陶我抵洋被氏夫葉坤甫察知來歷不明扭控南區供與同業羅珍寶向酒醉洋人搶來當即由區拘羅到案留候函致公共租界捕房查明失主再行流究在案昨昨捕房復函謂有日本人森音報稱於二十日夜間在虹口西華德路雇羅珍寳之東洋車送至靶子路時已飲酒大醉被該車夫紏合同業四人將身畔所帶之鈔票洋三百餘元及手上金戒一枚攫去得贓後復將該日人抛置途間查金戒上刋有森音兩字請爲查緝等情現在旣蒙破獲應請將此案人犯暫行拘留候禀請公廨備文移提歸案究辦 
[吵閙裨文女校之眞相]  
　　公共公廨寶讞員近接駐滬美副領事哲君函稱據本邑西門外裨文女學校敎員榮女敎士稱有多數華人時在學校門首滋擾請爲轉飭保護以重學務等情寶讞員以該處係屬華界准即函請西區警局查復去後茲據該局長梅問羮君復稱查榮女敎士近雇工頭吳全金包建校舍前日有虹口元興木行棧司俞玉林曹小梅至吳作場内車運木料忽被木匠多人攅毆當由崗巡拘區訊係吳作頭約束不嚴縱工毆人姑念兩棧司並未受傷從寛薄罰了事旋又因吳作頭向榮女敎士商領造價榮女敎士以其工未合式不允照付致衆工人向吳領取工資無著復又吵閙現已添派巡士前往保護等語現寳讞員已據情照復美領查照矣 
[印捕越界滋擾]  
　　總巡捕房二百九十六號印捕前日酩酊大醉肩荷洋槍至北河南路迤北華界内沿途滋閙經站崗巡士查見恐肇事端卽將該印捕連鎗拘至三路巡警分局轉送總局由局長詢明緣由即用電話通知總巡捕房奉麥代總巡諭飭副捕頭麥搿來特與華探嚴阿慶到局聲請帶回局長以該印捕荷槍越界乘醉滋閙殊違警規准卽交予來捕頭帶回科以應得之處分洋槍不允給還存候禀請滬道核示 
[魚船户抗敵水巡]  
　　自治公所水巡隊第一號第四號现水巡昨晨乘一划船巡至十六舗橋内港見有多數船只麕聚港中阻塞水道因卽上前排擋不許擠軋詎有魚船户施翠華不但不遵竟將已船橫泊橋門恃蠻阻遏該水巡等向之理斥反被兇毆旋仍奮命拘住解送裁判所請究未幾由法捕房捕頭派探持剌至裁判所請將該魚船户帶回捕房自行辦理裁判員允即交探帶去 
城内 
[老婦多事]  
　　寡婦王胡氏因被遠族逼醮訛詐曾經禀奉上海縣批准飭提王鴻祥等曁地保楊愛材訊奪在案茲有老婦王陳氏出爲伸訴堅指胡氏犯姦妄控當奉由大令批斥略謂同族訟事惟族長人等可秉公呈訴不應由老邁寡婦出頭瑣凟着該抱告遵餾赶速投訊勿延 
[夫也不良]  
　　徐景興家象牙店主徐國良將妻錢氏毆傷頭面氏即投縣喊控據稱伊夫因與鳥籠店内之某氏姘識不顧家用時常吵閙田大令諭候驗明究辦 
[拐匪病重]  
　　本縣自新所押犯壟金標曾於五年前將炮台小工某甲之子誘拐售賣經原主控經公堂解縣押交該小孩迄未交出昨壟在押患病勢頗沉重由看役禀奉縣主發堂醫治 
[道批三則]  
　　郭桂福禀批案現准美總領事函告該地並非白保羅之產實係代人掛號請由道判斷本道調查原卷曾經公廨訊明地係該民人祖遺產業有方單糧串爲憑判令自向原告情商理結在案據稱道契過爾户名事屬可行除函復美總領事外合抄來函復稿批發仰會審官寳令轉諭郭桂福逕商白保羅家屬呈請美署註册過户可也原禀並發王肄之即王譜琴禀批查該商尙欠公欵二千五百五十一兩五錢六分上年由縣轉繳到升和支衡九莊八月底期票一紙往收不付經蔡前道飭追在案乃迄今仍不遵繳反敢來轅嘵凟大屬不合仰上海縣照案嚴追軌妇繳銀解道歸欵如再抗延即行拘案押追毋稍寛假切切奚大賓禀批此案上年六月間飭據上海縣詳復以該產由奚李氏出賣在同治六年早逾例限斷難准贖等情業經蔡前道批准銷案在案該民乃復來轅曉凟圖翻殊屬刁健特斥 
[道轅記事]  
　　分省試用縣丞王香英到道禀見 
南市 
[父債子還]  
　　源昇莊執事周子文昨偕汪介眉同扭已閉漢口隆泰號申號客小主周金生至裁判所控稱去年二月間被周結欠常期銀四千兩延不理楚請爲究追經湯裁判研訊周供該號係由父親主持刻已逝世號亦倒閉共欠各户銀四萬餘兩已經友人勸妥以四成歸還事早過割至源昇之欵係永記號余贊卿轉帳欠銀二千五百兩因事由余賛卿交接是以未經了結判周交保限一月内措繳銀一千六百兩以便分給周汪具領 
[婦人反誣]  
　　滬北鼎陞夥餘姚縣人陳日初前日將寡嬸陳韓氏扭至西區控稱叔母前被吳生泉拐逃來滬今在西門外廠間弄地方尋見勸其回里堅執不允查此事已由其姑在　涉訟等情昨日由區解至裁判所研訊氏供現年二十八歲夫故二年因被陳日初强佔爲妾實不情願是以私自來申在西門外羅姓家帮傭並無與吳生泉妍識之事求恩明鑒裁判員以該氏有意反誣喝令戒貴五十下留候其姑來案質訊明白再行發落並着補提吳生泉到案訊究 
[姦拐宜究]  
　　鞋匠唐少雲去年被某巡士指控剥衣由總工程局訊明責押期滿保釋有案近又在奉賢縣境坦日橋地方誘姦寡婦周裴氏被周姓族人紏人捉獲唐即央出 
 
 

Page 20

 
 
同業潘忠泉介紹向氏姑借洋二十五元分給衆人並將唐趕逐出境始得無事嗣唐在途與潘相遇扭至裁判所誣控訛詐事爲氏之夫弟周利建得悉立即投案與潘聲明並控唐仍與氏往來現竟誘拐藏匿昨經湯裁判提訊周供被唐誘令寡嫂捲去什物並將四歲姪女領去訊之唐供認與裴氏私姘今已約至閔行於初二日可以到滬判唐戒責一百下押候該氏到案再行質究潘交周帶出並着將洋二十五元交還氏姑 
閘北 
[一女兩字]  
　　江北人馬維良前日至四路分局控稱母親李氏於父故後再醮王姓生有一妹自幼許字於母舅李姓家爲媳近有周新華寄膳母親處母親欲將妹許周爲室小的恐日後母舅家索人勸阻不聽求恩察核昨經蕭區長集訊判周交保李氏暫退着馬邀到李姓再行核斷 
[逆孫示衆]  
　　王少卿即阿三偕妻周氏控告逆孫阿炳屢次竊取衣服質洋浪用訓戒不悛反被戳傷手臂踢傷腰肋等處已詳前報昨經四路分局蕭區長提訊驗得少卿夫婦受傷屬實判將阿炳鎖示局前一月期滿再行嚴辦 
[作頭賴債]  
　　王鴻筠至四路分局禀控木作頭吳廷川於光緖三十二年份借去洋七十五元屢討無着昨經蕭區長提訊判吳還洋十七元押候繳洋開釋 
[是否圖詐]  
　　劉壽山至四路分局控告同居人宋錫堂前晚不知從何處竊來松板三塊小的因恐被累向之詰間反遭辱罵昨由蕭區長集訊宋供板係買來因劉無端圖詐致起衝突判劉暫退宋押候查辦 
英租界 
[巡官回滬]  
　　英美捕房華捕張正巡官請假赴京口游玩業於昨日乘火車返滬當日即銷假辦事 
[西捕升級]  
　　戈登路捕房一號三道頭西捕因辦公得力經張正巡官查悉禀奉麥代總巡升爲西探飭赴靜安寺捕房當差 
[學徒自誤]  
　　莫君仁（即莫如德）在法租界同豐號内學業前日竊取店内現洋二十元並莊摺四扣向法大馬路協源錢莊支洋二百元河南路愼康莊支洋三百元又南市德泰久安兩莊各支洋一百五十元共計洋八百二十元逃匿昨經該號經理錢彬初察悉開單報請英法捕房一體偵緝 
[移傳周折]  
　　老北門城内大生德磚灰行學徒李林榮於今正竊取行内現洋鈔票四千二百元逃往杭州旋赴漢口經該行主吳琴甫尋獲提回解奉公堂訊供收押並將起案贓洋先給原告領回候移傳城内窩贓之某茶葉店主俞蘭芳到案質訊在案前日由廨派差協探投文上海縣聲請派差協傳當奉諭飭暫回候備文復廨毋庸移傳 
[協傳被告]  
　　河南路美華利鐘表店主沈美堂因欠法商電車燈公司銀兩被控法公堂昨奉聶司馬准飭包探持文投請英公廨派差協同總巡捕房中西包探前往傳訊 
[性急跌傷]  
　　陳子仁昨乘五十三號電車至黃浦灘匆匆跳下跌傷面部由捕車送捕房轉送仁濟醫院醫治 
[竊賊過境]  
　　積竊陳連生經法公堂訊實押辦昨届期滿開釋聶司馬以該竊在華界亦犯竊犯飭送閘北巡警總局訊曾途經英租界由總巡捕房派捕護送出境 
[飯後警鐘]  
　　昨日午後一句餘鐘英租界蕪湖路（即滿庭坊街）興隆小客棧後面弄内起火焚燬樓屋十餘間事後捕房恐有别情即飭中西包探前往查勘 
美租界 
[擇不處仁]  
　　王鶴元住居吳淞路一千一百一號昨與鄰居葡人某甲口角相毆王報捕房捕頭命赴葡領事署控告 
[提回逃犯]  
　　匯三捕房逃犯陳阿毛又在南市犯竊被拘昨已拘禁期滿由捕頭飭探提回押候究辦 
[緝獲騙子]  
　　夏瑞芬前報捕房稱被汪裕三騙洋二千餘元昨由包探緝獲將汪拘押候解公廨究辦 
[銅洋何來]  
　　馬阿二昨以銅洋一枚向海寗路二百七十六號雜貨店兌錢被夥察破鳴捕拘送捕房請辦 
法租界 
[口角用武]  
　　姚阿寳前日與人口角致蔣某甲打傷由巡街捕一併拘送捕房奉飭將受傷者送至醫院醫治并送阿寳到公堂請辦聶司馬判收斩候傷人醫愈再核 
[贓賊俱獲]  
　　扒竊丁華田日前偷竊某號汽車上絨布衣兩件該贓消在姚吳氏處嗣經包探查悉一併獲解公堂請究姚吳氏供不知竊贓實係悮收求宥司馬判丁押兩禮拜氏押七天贓給失主領回 
[西崽不端]  
　　捕房某西捕所雇之西崽陳金生擅將門帘布除下私自赴質爲洋東查知送廨請究陳供因一時乏用暫借抵押求恩寛宥判押兩禮拜以儆 
[慣收賊贓]  
　　趙阿四唐王氏所開之兩　貨攤專事收贓迭經公堂罰辦有案茲又收買王阿龍陳阿生兩人串竊朱阿海家之玻璃窓數扇被探查知緝獲王陳兩賊一併送廨請究趙王等四人俱俯首求宥判陳王各枷兩禮拜示衆王氏與趙各押七天 
海上閒談 
　　租界會審公堂裁撤而後能設審判廳設審判廳而後能司法獨立 
　　設立審判廳固我國之主權也而裁撤會審公堂則權不專屬於中國 
　　此項交涉非滬道之難題而江督之難題也非江督之難題而外部之難題也將以觀外部大臣之手叚 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　件 
蘇提學規定檢定小學敎員條文 
[檢定高等小學敎員試騐科目]  
　　一修身　人倫道德要旨　二經義　四書五經大義　三國文　講讀及文法要義　四算學　整數　分數　小數　諸等數　百分數比例　開方　五敎育學　敎育學及敎授管理法　六歷史　中外歷史　七地理　中外地理　八博物　植物動物礦物生理衞生　九理化　物理　十體操　游戲　普通　兵法 
[檢定初等小學敎員試騐科目]  
　　一修身　人倫道德要旨　二經義　四書五經大義　三國文　講讀及文法要義　四算術　整數　分數　小數　諸等數四則雜問五敎育學　敎育學及敎授管理大意　六歷史　本國歷史大要　七地理　本國地理大要及世界大勢　八格致　博物理化初步　九體操　游戲　普通 
[檢定專科敎員試騐科目]  
　　一數學　算術　代數　幾何　八線初步　二格致　博物學　物理學　化學　三圖畫　自在畫　簡易幾何畵　四體操　游戲　普通　兵式　五樂歌　單音　樂典大意　六手工　簡易手工　七實業　農業商業大要　八英文　講讀及文法初步 
　　專科試騐無論試騐何項專科各增試騐國文一門數學圖畵有應用圖畵者各人自備 
[附酌定辦法十五條]  
　　一蘇省各府州廳縣應受試騐檢定各敎員及舉貢生監童生内有中文明暢通曉各項科學願充小學敎員者除靖湖太湖兩廳暫免檢定外各屬均定於六月十五日一律齊集省城聽候示期分别試騐　　二應受試騐檢定資格（一）官立初級師範簡易科畢業生年限在二年以下者（二）官立初級師範簡易科年限在二年以上畢業在下等者（三）畢業於民立初級師範簡易科者（四）畢業於師範傳習所講習所者（五）在外國學習師範簡易科及各種科學速成科畢業生年限在十年以下者（六）舉貢生監中文明通及通曉各項科學願充小學敎員者（七）童生　有中文明暢通曉各項科學願充小學敎員者遵照學部通行會議政務處議復學務原案並准一體受試騐檢定（八）有受無試騐檢定准充妆等小學敎員之資格而願受高等小學敎員檢定者 
　　三應受試騐檢定者係專指官立及經官立案之公立私立兩等小學敎員而言凡簡易識字學塾及城鄉各私塾不在此限 
　　四敎員最重品行如有後開事項不得與檢（一）曾犯刑律者（二）現有刑事訴訟者（三）沾染嗜好者（四）舉貢生監經斥革者（五）曾經斥革敎員尙未開復者　如有犯以上事項含混保送者惟地方官及勸學所是問 
　　五應受試騐檢定者赴勸學所報名應照後開各項逐一開明不得缺略含混（一）姓名（二）年歲（三）三代（四）籍貫住處（五）出身（六）履歷（七）志願（願受高等願受初等或某學兼某學專科檢定）　　（未完） 
小說 
[殖民小說華僑淚] （十七） 
　　雖然也有幾個不圖利益熱誠愛國的英雄。却究竟這樣的人。不過千百中之一。二。那裡能一個個者是這個樣兒。這些議論。在下做書的旣不是信口雌黃。也不是妄揑黑白。一字一句。都是的的確確的實在情形。没有一絲一毫的謊話。如今閒話休提。只說鄭柱臣在爪哇一埠。又開設了許多的行號商店。生意也做得興旺非常。一班中國商人。者推鄭柱臣做個首領。鄭柱臣到了爪哇不多幾年。就生了一個兒子。取個官名。呌做國昌鄭國昌漸漸的長成起來。也生得英毅過人。一表非俗。鄭柱臣雖然十分歡喜。却苦於没有個相當的學堂。敎授華人子弟。有幾個華商設立的校舍。又苦於程度者不狠高。鄭柱臣没奈何。只得把這個兒子送回中國。送進廣東省城的學堂肄業。一班同學裡頭。鄭國昌和范鳳洲最是合式。彼此都是互相推許。契合非常。後來鄭國昌畢業之後便。到爪哇去辦了一個中華學堂。又設立了一個中華會館。漸漸的中國商人的團體。大家結合攏來。正在這個時候。鄭國昌又接了范鳳洲的一封信。說要措資出洋。鄭國昌心中大喜。便連忙寫了一封復信。勸他逕到爪哇。又勸他與其株守家園。不如破浪乘風的。和同胞做些事業。如行期有定。請即電告。卽當電匯川資。當下范鳳洲接了鄭國昌的來信。看了一會。又沈吟了一回。便定了主意。一準往爪哇去。打了一封電報到爪哇。說明動身的日期果然鄭國昌立刻就匯了二千銀子過來。大家者嘖嘖嘆羨鄭國昌的慷慨。范鳳洲倒反毫不在意。摒擋行李辭别親友。一個人飄然長往。到了香港。買了德國公司船的船票。獨自登舟。到了船上。却有許多的同鄉商人都是要到爪哇去的。范鳳洲和他們談談說說。倒也並不寂寞。提起鄭柱臣父子兩個來。這班人没有一個不認得的。范鳳洲在船上閑著没有事情。便到甲板上去眺望一回。只見遙天一髮。巨浪千尋。潮來則天地皆搖。風起 
 
 

Page 27

 
 
而波濤欲沸一層一層的浪。直擁過來好像那雪練漫天。銀濤萬疊直看得心。魂動蕩眼目昏花。那海的四圍没有一些兒邊際。也没有一帆一檣只有許多海燕。隨着輪船。上下左右的旋繞飛舞。遠遠的又有幾點黑影隱隱約約的若見若没。好像是極遠的輪舶一般。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[粤督張鳴歧等奏兼署將軍孚琦被戕出缺懇恩賜卹摺]  
　　奏爲兼署將軍副都統被戕出缺謹代遞遺摺遵旨查明懇恩賜卹恭摺會陳伏乞聖鑒事竊兼署廣州將軍滿洲副都統孚琦三月初十日因公前赴省城東門外燕塘地方查看地勢兼閱法商演試軍用飛機酉刻回至東門外被黨匪温生才等在道旁用手鎗轟擊隨從人等倉卒救護不及署巡警道王秉恩聞信登卽會督地方文武馳往騐視右太陽偏左髮際均受鎗傷勢甚沈重當即護送回署醫治罔效移時出缺並經巡警兵當場拿獲温生才解案當將訊供大槪情形會同電奏十三日欽奉電傳諭旨切實研訊務得實情嚴行懲辦該署將軍副都統孚琦猝被戕害憫惜殊深應得卹典著俟該署督查明具奏時再行降旨欽此遵卽督飭廣東緝捕總局司道訊據該犯温生才供素充長隨後因出洋學習工藝投入孫汶革命黨回華後專持暗殺主義三月初十日在燕塘看演飛機聞知將軍亦到觀看獨自一人在東門外道旁拔鎗向轎連轟四響不知中傷何處跑逃被獲不諱詰以革黨内容據稱孫汶革命如何佈置伊實茫無所知惟自在南洋聞其演說革命宗旨甚爲信服情願犠牲性命並非與將軍挾有私仇亦非有人主使及另有知情同謀之人等情臣等提犯親訊無異當以該犯身充革黨戕殺現任將軍情罪重大電奏請旨卽行正法十六日欽奉電傳諭旨遵於十七日會提該犯温生才騐明正身綑赴犯事地方飭委廣東提法使俞鍾頴高等檢察廳檢察長文霈監視斬決以昭炯戒伏查孚琦由筆帖式充軍機章京洊擢卿貳歷任兵部刑部侍郎簡放廣州滿洲副都統兩署廣州將軍服官中外三十餘年克勤厥職此次倉卒遭害情形極慘上邦人十駭悼同聲孚琦一子二品廕生禮部候補主事嵩堃年二十九歲一孫二品廕生慶增年四歲應如何加恩賜卹之處理合遵旨查明具奏伏候鴻施並據伊子嵩堃繕具遣摺呈請代遞前來理合附呈御覧除將救護不及隨從人等飭發理事同知查訊究擬呈候核曾外所有兼署將軍副都統被戕出缺遵旨查明懇恩賜卹並代遞遺摺各緣由理合恭摺會奏伏乞皇上聖鑒訓示謹奏宣統三年四月十五日奉硃批另有旨欽此 
專件 
[籌辦處顧問員楊廷棟調查川沙閙事情形呈報蘇撫文]  
　　謹呈者前日奉照會飭於調查川沙自治時順便調查該地閙事之實在情形遵將目覩耳聞之有確據者爲鈞座陳之請先列界說次叙事實次究原因然後以公平之眼先爲正確之論斷并酌擬辦法如蒙不以妄而棄之俯賜採擇不惟川沙一邑賴之且不惟自治一端賴之所陳各節分列如下 
　　第一界說　調查川沙事必先定一被灾者與肇事者兩面平等之見固無冀其多事之理亦不必存一省事之念如曰禍烈必有匪棍主使或曰衆怒必係紳董激變有此預想無影之中卽足擾亂神明宜就親見親聞之有確據者合諸事理衡以良心庶乎所發現之結果得爲促成信讞之資料謹本斯說誓不自淆 
　　第二事實　十八下午渡浦而東雇車經上海南匯境而至川沙之唐墓橋鎭鎭屬長人鄉爲肇事起點之區鎭有天主堂詢有一川沙人在堂司帳請與昭談及出見爲皤然一老者鬚白　胸問其姓名爲丁蘭亭探以月初閙事情形渠卽回詢君來自何地豈調查此事者耶應曰然並告以自省垣來渠先歎曰說來可憐繼乃詳述情形蓋長人鄉自治公所本暫借市房十月間選舉事畢公議市房須租金不如改用廟宇去鎭二里許有俞公廟爲各圖適中地廟在乾隆時經里人莊姓等重修今决以其西側廳爲議塲時廟中住持爲女巫丁費氏彼此曾否接洽不得而知見廟外掛公所木牌去冬在内議事數日本年正月初九各鄉分選廳議員該鄉仍在俞公廟舉行忽有男女老幼百餘人蠭擁而至詢之俱自稱香客致投票所中幾無選民容足地下午有南匯人張阿希酒氣醺然直入廟中不問情由搬取桌椅茶具關閉門户并搗毀公所木牌滋閙不已經地甲曹阿四力勸乃去猶聲言明日必打所稱香客亦一哄而散各職員見此情形密議明早開票而至鎭仍聲言明日下午二時開票故翌午張至而事巳畢各職員入城訴廳廳官好下鄉勘視笞責地甲五十板將丁費氏交差帶署并會同南匯縣票提張阿希不數日聞張尙未逮案而丁費氏已逍遙出外正月三十日廳差獲張張黨龔臥江遽鳴鑼集衆刧張差船幾遭搗毀差役三名不知竄向何地二月初一龔張復鳴集多人往鄉董吳大本家拆毀房屋器具該堂刘甫招令龔臥江到堂開導龔拒不至初二聽官來勘從人甚簡傳聞官率駐城之飛划船同來實無其事鄉民覺易與并官轎毀之廳官倉皇回城即見該堂㕑司親見聽書李松平在俞公廟對衆大　講演謂議員應析鄉民不可打最妙將城中至元堂打去以絶其根新法永無復行之日云云嗣後鑼聲畫夜不絶初三後遠近且火光燭天在堂者亦心驚不已初四下午始見滬軍數十名到鎭鎭人望之雖救世軍不啻也又云事已至此辦人爲官府事紳董宜仍怒力進行惜皆退縮不前意亦未能遽平感喟不已其人言語誠篤熊度端嚴確係深受宗敎敎育者陳述極爲可信出堂訪有議員龔煥住在本鎭晤詢各節於閙事起原情形與丁蘭亭所述相同 
 
 
 

Page 35

 
 
   
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
