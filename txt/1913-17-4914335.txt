# 1913 - 17 - 4914335

 

Page 1

 
 
社論 
[英藏交涉始未記（四）]  
　　有以上種種原因我政府遂不能對於西藏毅然施行武力政策不得已而决取懷柔主義其内容及施行方法由趙總理於九月十六日在參議院秘密會對於西藏問題質問之說明及段總長於九月十八日在叅議院秘密會關於西藏軍事之說明甚詳揭其大意如左 
（趙總理之演說） 
一藏人不欲施行新制故民國在西藏不施行新制悉依舊法以定方針 
二承認達賴之歸藏及復其封號 
三英人在西藏之生命財産由民國十分保護之四與英國締結現在之條約悉繼續遵行之 
 
 
 

Page 2

 
 
（段總長之演說） 
一對於西藏不主用兵力且以避英國之干涉爲對付此事唯一方針此後西藏問題當直接與達賴交涉 
此卽我政府當採懷柔西藏策也爲欲避參議院之攻擊故對於英國之干涉託名於條約或英人保護之下而實行其退讓以是西藏出兵之中止名義上雖以尊重西藏之平和爲理由實則因英國反對出兵而許其要求并從西藏之希望於某範圍立於民國統治權以外以敷衍一時至根本的解决尚須有待於折衝也然在政府當時之狀况則借款問題横於前蒙古問題迫於後與論囂然皆攻擊政府外交之無能其勢洶洶政府或者因是而顚覆亦未可知此時政府出於如是之姑息策或亦非得已歟（未完） 
命令 
[一月十七日臨時大總統命令]  
　　署安徽内務司長鄭芳蓀調京另候任用此令 
任命田庚爲安徽内務司長此令 
任命夏炎甲爲武漢黄德觀察使陶鳳集爲歸襄鄉荆觀察使此令 
專電 
北京電十六日公使團會議四問題一賠欵展期二滬關存 
欵千萬元之處分三革命時之損失賠償四山西鴉片交涉俄使首云賠欵巳編本國預算不能展期滬關存欵可按照分配餘由各國單獨行動日使知俄使意在攫取北滿全權故特出而反對謂不能以區區債務　啟中國之瓜分因是昨午（十七）五時續議已决定先將滬關存欵分配各國餘未議决 
北京電外交團昨日（十七）開會議决將中國一千九百十二年海關入稅所餘之欵按照各國分派此外各問題均未議及 
北京電十三日俄使致外交部反對賠欵展期照會中有差押北滿之森林金礦常關等語北京電蒙藏事務局議決西藏待遇條例第三條裁駐藏大臣第四條以藏礦作藏人生計國務院均未通過復交蒙藏局修正 
北京電駐俄代表劉人鏡來電俄政府宣言内蒙俄商近受土匪擾害俄國將調兵前往保護如中國政府不允則俄商損失應由中國担任賠償 
北京電政府接察哈爾都統何宗蓮急電庫倫軍隊近侵入哈境我軍孤單力不能支請速調兵援救 
北京電世續語外國訪員謂開放禁門將西苑充作總統府國務院等皇室皆樂從外間紛傳反對之詞皆外人臆造北京電陸總長昨日開茶會於迎賓館宴請内外要賓無甚深意 
北京電天津商會公電政府請發現欵二百萬元以維市面北京電新任駐法代表胡維德不日出京赴滬聞定於三月内放洋北京電袁總統昨見博醫會西醫述感謝該會有益我國之意南京電陸軍部來電二月一日中央開軍事會議請派有軍事經騐者二員赴京與議 
南京電民政府擬設支放處一切行政經費須經該處核准再由國稅籌備處撥交財政司發放 
杭州電清鄉督辦周鳳岑十七日赴嘉興十八日午刻會程都督於楓涇水陸師會集者五千人 
杭州電禁烟督辦張載揚帶兵兩隊定念七日出巡各縣有撤換統領權 
特約路透電 
北京電現存各銀行海關入稅羨餘之欵分付各國以抵辛丑賠欵一節因有某國主張須照上海道與上海各銀行協商展緩一年付欵時之磅價計算故目下猶未商妥然當時雖經兩方面約定而北京各公使復面允照付欵時磅價計算現英美德三國公使己允中國展緩交付所欠餘欵其他各使尚未允許巳各請示本國政府北京電　倫敦私電消息列强均在紛紛收蓄現金說者謂六國借欵合同所以遲遲簽押者良由於是 
北京電李準黄士龍王和順己由　抵京聞袁總統擬與協商粤事 
南京電莊藴寛已由京抵此等畫浦口開埠詳細 
辦法 
倫敦電英國下院議員紐曼君與黎斯君提出關於中國禁煙所施嚴刑之質問且引絞决梟首等刑爲証兩君均謂中國禁煙辦法未免矯枉過正然考其原因　英國以中英禁煙條約之關係迫脅中國有以致之外務大臣　雷君答稱此種問題已由副大臣藹格蘭君於本月十四號一一答覆故不復　惟彼以爲中國政府對於禁煙之辦法無論如何均係該國内政英國不能越俎議員金君謂此事終須詳細調查以便窺探中國之意旨葛雷君答稱揆議員諸君之旨趣大有英國政府對於世界任何地點發現之事故直接間接均員責任之勢彼以爲下院欲遏制此種意旨此其時矣 
哈爾濱電蒙古代表已謁見俄國外務部大臣會談半小時之久 
哈爾濱電據此間某報載稱呼蘭當道通告俄員謂紅鬍子之搶刧華薩特公司代理華員不能擔任其責因該代理旣未携有中國護照又未請中國派兵護送且於夜間旅行之故哈爾濱電據聖彼得堡電稱俄皇於一千九百零　年曾下諭宣布如一旦晏駕太子年輕則舉大公爵亞力山特洛維區爲攝政王候太子成人再行退政後復簡任大傅一員以助大公爵治理國政現已由俄皇下諭將前諭取銷 
温州電瑞安平原及江岸左右廣袤四十英里均於四星期前栽　鶯粟縣知事曾偕某司令率兵數百名前往命將鶯粟悉行拔去因農人不遵命令曾由兵士毁屋數間該處當道現巳决議禁止栽種鶯粟因接浙督來電嚴令禁絕違者重懲並謂陽曆三月間將派代表一員偕英人一員至各處調查之故 
譯電 
北京電海關入稅嗣後將存於某某三銀行俟足抵付本年應交各債之數再行提出其羡餘辛丑賠欵之羨餘則將分交各國銀行 
北京電蒙藏事務局所呈優待西藏條件已由國務院駁絕 
柏林電布爾茄利亞軍事處决議如土耳其答覆列强之通牒及巴爾幹各邦續遞之愛的美敦書不能滿意則當卽與開戰 
倫敦電現因土耳其並不召集國民大會議以决和戰間題及因巴爾幹各邦致土政府之公文仍未發旦因列强之通牒展緩送呈土政府土政府似可不必加以恫嚇承認各邦要求故大局已稍有進步 
柏林電羅馬尼亞内務大臣覺萊斯克君已由 
倫敦回國曾在柏林及維也納小作勾留布國全權大臣達萊夫傳士現與羅馬尼亞其他代表米斯主君進行談判法俄各報皆謂如羅馬尼亞能加入巴爾幹聯盟則法俄兩國均將助之云 
倫敦電愛爾蘭自治議案已在下議院三讀通過贊成者三百六十七人反對者二百五十七人該議案旋交上議院第二次宣讀並定期二十七日關二次宣讀辯論會公電 
　道協會本部通電逕啓者路政腐敗已逵極貼非得聲望素著力主政治革命堅忍不拔之偉人出而嚴行整理不足以收其效果享其利益此爲海内外志士所共知共聞而亦本會發生之原因也黄副會長克强先生前承任命督辦川粤漢路事措施計畫妥洽周詳洵爲洞悉中國路政近情而另具一種非常之　以力矯流弊者口碑載道遑侯　揚迺者檢閱報章有與交通部衝突之駭聞又有電請辭職之風說夫川粤兩線創辦有年迄無成效前清末造政府因尊制過甚而　起風潮民國肇興譚氏又以衆望不孚而虚糜歲月固由於該綫之原因複雜亦未始非辦理不得其人之咎也前車旣覆來軫方遒本會鑒於旣往默察將來覺黄公去留關係至重已電北京大總統及國務院參議院要求慰留特此轉逹各分會均鑒 
要聞一 
[政府决定答覆俄使新條件主恉]  
俄蒙交涉俄公使於一月六日提出新條件五個由參贊格拉衛氏而交國總長因是陸總長於初十十一兩日在總統府秘密會議討論答覆　主恉　其結果已議定答覆大綱如下 
一原案中國政府承　蒙古之自主　（答略）中國政府對於蒙古得有統治權惟關於蒙古宗敎事宜應承認蒙民之自主原案於政敎兩項混而爲一碍難承認 
一原案中國政府不派駐兵於蒙古（答略）派兵駐蒙原爲保護蒙民起見亦中央政府對於蒙古行使統治權之一部分此後各該蒙旗如有自衛能力則中央可酌緩添派駐兵惟俄兵之進駐蒙地者當卽悉數撤退原案須改爲中國非遇必不得已時不增派駐兵惟關於蒙古自行練兵事宜中國政府當完全節制 
一原案中國於蒙古斷不移民（答略）此條應改爲中國 
對於各盟旗無認爲移民之必要時不再移民 
一原案中國政府於蒙古内政斷不可干涉（答略）中國對於蒙古政治之改革當然有完全之主權原案應改爲中國政府於蒙古内政如認爲無牴觸中央法令之處不加干涉 
一原案中國政府承認　俄協約（答略）庫俄協約爲俄政府與哲布尊丹巴私人之訂結全蒙均不承認中央斷無承認之理應由俄政府覆按前此中俄西北各條約逐條討論此次俄政府之是否違約提出確實證據再行籌　 
聞此項大綱決定之後於一二日内由外部正式照會俄使俄政府如仍不以爲然應由應使於三星期内答覆如逾期未覆卽作爲默認云 
[奉督電告組織蒙古探險隊]  
奉天都督張錫鑾日前電致陸軍部報告組織探險蒙古隊事宜略云庫倫交涉巳傅兩月唯因彼此糾葛耒有頭緒禍機日深邊惠愈烈料想將來對俄交涉可望和平解决惟至庫倫之事究竟非用武力不可現各省均已編成征庫軍隊厲兵　馬靜待大命然若未諳蒙邊之地利未詳庫匪之情勢將來一旦進軍難免障碍錫鑾有鑒於此擬組織探險隊以通曉蒙古之軍情者充之派往蒙古專爲偵探蒙民現狀及庫逆動靜並測繪各要隘地點分配各軍隊以資参考蓋於將來征庫裨益匪鮮卽關於此事日前召集各軍將校協議結果經費擬暫由各軍餉項下動用且由各武官捐金至此項探險隊　章已經議定唯因　關軍制未敢斷行茲將大略情形具陳併請裁定 
[政黨共同研究憲法之先聲]  
民國正式國會行將成立憲法實爲第一重要問題一時與論均集於此點有主張另設憲法起草機關者有自由組織學會研究憲法者各政黨亦均極注意昨民主黨黨員湯化龍等在中華飯店邀請國民共和統一三黨黨員商酌政黨合同研究提出憲法上重大問題預先討論解决以省加會開議時無謂之爭議並可免各黨之誤會當日出席者共計十五人均極表贊成擬由四黨共同組織憲法討論會聞三五日内卽再開會商定組　辦法 
[姚錫光居然亦請自由借債]  
口北宣慰使姚錫光前在蒙藏局副總　任内京中輿論多謂其植黨營私破壞大局政府亦漸不滿意久有解職之說姚聞信乃四處托人說項並親至某某當道處百般哀告始得此任某當道之意不過藉以全其面子而已聞姚近又故態復萌出京時携其新納豓妾駐居張家口自謂我曾任陸軍部侍郎及副總裁其階級與都督無異非他宣慰使可比令人以大帥呼之凡有謁見者必按照前清欽差體例稱以大帥姚方怡悅否則卽拒而不見聞姚臨行時政府予以二萬元令其携去大總統曾面飭每月只許用五千元永以爲限姚大失所望只好報銷一萬元開辦費一萬元作兩月開支近以此區區者不能發展乃發奇想電呈政府准其自借外債一百萬元以六十萬元爲運動取消庫倫獨立費以四十萬元購買槍械等事請交國務會議大總統以宣慰使自　借債此端斷不可開聞已去電駁斥矣 
[參議院中央學會選舉之嚆矢]  
中央學會法現已頒布有選舉該會會員資格者急欲知其互選之手續茲探得其手續大致如下一由敎育總長設選舉事務所於敎有部酌設委員數人專司其事二凡有選舉之資格者在京應將畢業証書呈騐於敎育部在外省應將畢業証書呈驗於該省敎育司由部或司審查合格列入互選人名册宣示公衆三由選舉委員製成投票紙發給在京之選舉人並分配於各省敎育司由該司發給該省之選舉人四投票者在京送至選舉事務所在外省送交該省敎育司由該司彙送選舉事務所再由該所於得票滿五十票以上者爲當選 
日前京師法律學堂開同學大會預選中央學會會員到會者七八十人僉謂此次選舉關係同學全體名　宜選一學識才具道德極有信用之人方足以代表同學先由 
 
 
 

Page 3

 
 
　　王克忠請同學公推臨時幹事若干人　由張允同報告本日選舉辦法衆贊成用無記名單記投票法遂公同投票選出王錫鑾復由潘恩培宣布王君當選情形謂本月五號同學經開籌備選舉會公同决議遲日選舉以得到會者三分之一以上投票爲當選卽未到會者亦應少數服從多數曾將議决結果通告各同學定十二號開選舉大會今日選舉結果王君得太多數票當選凡到會而未投王君票者與今日未到會者應照當日議決辦法少數服從多數將來中央學曾選舉凡我同學當全體投王君票以尊重團體公共之意思衆皆鼓掌贊成 
[鴉片問題交涉近訊]  
鴉片問題交涉近日無甚進步惟據外交界消息英政府雖以鴉片商之請向中國政府交涉而本國輿論多不直其事鴉片商聞之頗形氣餒擬再向中國政府要求將屯積香港上海二處鴉片全行收買復由中加政府轉售民間謂爲鴉片專賣法該商又　　九百十一年中英禁烟條約曾規定自該約訂定後印度鴉片出口每年减百分之十中國可隨時派使赴印度調查　情等語羣謂自訂約之後印度鴉片出口每年確减百分之十如中國政府不信可遣使調查云 
英商麥加利銀行前以小借欵之故嘗交惡於滙豐銀行蓋小借欵之成立爲匯豐所大不願而麥加利則爲小借欵之滙兌機關及大小借欵合併之說起匯豐極力排擊谷利斯浦銀行團而麥加利實該銀行團中之一銀行其惡匯豐益甚惟滙豐與麥加利均係英銀行其舊時借欵於鴉片英商者以該二銀行爲最多自鴉片交涉起鴉片商幾有破産之處兩銀行大恐日前各國銀行呈請上海領事團要求中國政府允英商繼續販烟該兩銀行實屬首列此外關於鴉片問題一切舉動均由兩銀行原甥和以利害共同之關係生同舟共濟之觀念而鴉片交涉我國遂增一層困難矣 
[正式政府成立前之籌備種種]  
正式政府行將成立所有臨時期内應籌辦各事尚未完備十二日由總統府函致國務院飭令從速趕辦並合將凡屬總統交議後國務院提出之關於法律各案迅卽查明擬定簡明籌備表册將各案詳細支配於一個月内一律議决以免貽　聞大總統以正式收府已定如期成立然東西各國政府對於民國之態度究竟如何是否有承認之議尚難　測特於十二日通電駐外各外交代表令具詳細調查密電報告 
日前總統府　議後大總統特與趙總理談及成立正式政府問題謂外間傳言政府有意展長臨時政府其實我國現在之情形予甚望早日成立正式政府一則各國之遲遲承認實因臨時二字何忍再爲延期二則邇來交涉問題叢生亟望成立完全政府逐一解决且各省對於執行中央法令參差不齊非組織正式强有力之政府不能畫一而臨時期限定以八月息壤在先又斷不可失信於國民因此種種深望將關於臨時政府期中之要政趕速辦理完結如期成立正式政府云云趙總理唯唯而退 
[中華民國之好友]  
大陸報載稱束姆森君昔嘗寓華六年於中國風土人　頗爲諳習於中華民國成立後曾竭力運動美國政論家與新聞記者皷吹正式承認之說聞束君近接各處覆書甚多茲錄其一二如下新選美國大總統威爾遜君覆云君書已到無任感紉余之關心中國幸福深而且久當爲故人所深信承囑注意之問題自當竭余心力以謀之哈泊君之北美雜誌記者哈凡君覆云君信美國承認及扶助中華民國之時會巳届本報敬表同情承賜大敎深爲感佩美國下議院議長克拉克君覆云以余個人私見而論美國　應承認中年民國新選某州知事蘇爾塞君嘗於中國採行共和主義時曾致電申賀茲亦答書云君書已收到今後必仍如往日盡余能力以謀增進中華民國之幸福耿耿此心可以掬示於故人者也名士卡里其君書中言自信美國承認妹姊之共和國必居人前上議院福萊特君　謂上議院如提議承認中華民國問題余必贊成云云觀此可見美國熱心贊助民國之一斑矣 
[總統府連日會議紀要]  
十一日總充府於十一日午前十鐘曾分召趙總理等國務員並梁士詒張國淦兩秘書長洋務提調聯芳新任駐注代表胡惟德駐和代表媿宸組等在北樓密　廳特開密議據府中消息所　者爲兩項外交案一爲國務院議復外交部擬定中英西藏及片馬並滇緬邊界路權等四案之辦法一爲湖北黎副總統曁各省都督並駐義吳宗濓代表等先後電陳中俄蒙古交涉如無和平解决之結　將來用兵庫倫必成國際上之問題否則必任庫逆自由行動不可收拾請於正式政府成立後如得一國之承認即將此案通告萬國保和會並特派專員提請仲裁一事故開特别會議分别討論以定政策並復核年前預備通告海牙各　案 
十三日總統府梁士詒秘書長於十一下午四點大總統第二次辦事時曾將十三日星期一國務員在府召集例會大總統應行提出各議案　單呈請鑒定其尸批定者四件如下一蒙藏事務局改爲蒙藏局另訂官制理由書一改組總統府制草案附說明書一件一設立籌備民國憲法起草委員會之會章一件一秘書應預擬民國憲法紡纂之大綱並大總統之說帖一件 
[日本國防會之宣言]  
日本國防議會爲中野田川兩君首創而海陸軍及實業家咸贊成之於新曆元旦發布宣言書叙述設會之旨趣殊　逼近日本各國大有關係且足爲我國軍界取法茲錄宣言書如下 
一國防本義擁護國家以盡天職 
二凡一國將興必先具自强之軍備 
三古來海國莫不先整海軍次理大陸發展之軍備 
四若忽於擁護本國之軍備徒注全力於領土防衛則國運危 
五擁護本國之軍隊及擁護領土之軍隊不得互相遷調進爱異軌 
六國家待遇本國防軍及領土防軍應予以同等典禮 
七軍備爲國力之表現國力卽軍備之根本苟欲長期邦家健全必設法調節軍備與國力 
八國防軍須常使充實無留罅隙 
九國防範圍不但單純戰征事項兼負保護國家生存及發展國力之義務 
十仿效歐美先進國國防重負不但委之專門軍人且使國民共負義務 
雜評一 
　　東三省蒙古探險隊吾嘗謂外交之失敗雖不一端而無精密之偵探致不能確知交涉國之狀况要亦爲大原因之一今奉天都督有蒙古探險隊之設置此事雖與外交上無何等之效力然而苟能因是而瞭然於逆庫之舉動而一一預爲對付要未嘗不可因影響於庫倫軍事者而影響於俄　交涉張督其勉之 
各政　憲法研究所今之主張另組機關起草憲法者雖因憲法重要委之於國會或不能收集思廣益之效然而未嘗不因防議員黨見之爭持致遷延時日而不决是故由各黨推員研究憲法之舉無論將來之憲法爲國會起草或非國會起草要爲疏通黨見之要著願各政黨共贊成之 
姚錫光借債近來各省之請自由借　者其原因雖不一端然而無不以管轄區域財政奇窮爲藉口若本無管轄區域而一切胥仰給於中央則自無自由借　之必要異哉姚錫光於無　措詞之中竟以運動取消庫倫獨立爲請准自由借債之理由是眞别開生面者矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇第一區省議會覆選揭曉]  
　　本月十七日爲江蘇省議會第一區覆選開匭之期覆選監督陸維李及管理監察各職員先時齊集總監督應德　以及内務司長馬士杰國稅廳籌備處長金鼎巡警總局長游澤寰南京府知事辛漢均於上午十時蒞場十二句半鐘各回公署是日依法定時間當場開匭参觀者二十餘人迨下午鐘鳴一句時開匭完竣計選出當選人三十四名候補當選人七名依法定候補當選人數應與當選人相等此次候補當選人尚缺二十七人訂於十九日仍依法定上午八時起下午六時止舉行重選　將當選人及候補當選人姓名票數錄下 
當選人三十四名 
　姜克岐二二江都　任桂森二一江都　張嘉行二一六合 
　王仕良一九江都　趙正樹一八東台　施文熙一八高郵 
　馬　駿一七江寗　石鳴鏞一七興化　朱百通一七寶應 
　劉榮椿一七儀徵　吳輔勳一七高淳　趙應檜一七興化 
　朱景星一七東台　吳　濬一七高郵　沈熙照一六寶應 
　趙銘傳一六興化　朱嘉楨一六江都　沈廷銘一六江都 
　孟　鐸一六東台　陳　康一六東台　楊　氷一六東台 
　周嘉詠一五東台　高　鑾一五東台　俞任愈一五句容 
　鄭斗南一五江都　朱甲昌一五泰縣　丁文瑩一五江都 
　周紘順一四泰縣　李國銓一四江寗　朱德恒一四江都 
　徐廷瀾一四江都　　其桂一三江浦　郭定森一三句容 
　屠宜厚一三句容 
侯補當選人七名 
　羅毓桐一三泰縣　郭麟珍一二江都　于起東一二江都 
　李綿熙一一六合　王景琦一一江都　侯支珏一一江浦 
　韓汝紳一高郵 
[蘇城維持查烟騷擾之辦法]  
　　前次吳縣議事會開會時有議員盧謙頤等提議檢查膏店吸户宜妥籌良法案略謂蘇城自鴉片禁絕之後原不外乎檢查各土膏店及各吸户巡警總局近已實行意亦良是但偶一不愼易致騷擾近日鄉間各處已有此種情形則於治安上實大有妨碍某等有鑒於此爰擬辦法八條一查烟委員宜分調查員檢查員二種二調查員檢查員須由各市鄉公所承認後方得委任三調查檢查須規定時間以上午下一時起至下午五時爲止四調查檢查員須穿制服以杜假冐五調查員可照前條規定時間便宜行之檢查員則須俟被人舉發後會同巷長行之六巷長以警局所釘門牌五十號中舉一人不滿及逾數酌量多寡之數舉之七巷長由檢調員會同檢查吸户膏店外其他不得干涉八調查檢查均不支薪水 
　門馬路昨有掮牌鳴鑼　士八名押同鐵索鎯鐺之假冒禁烟檢查員犯三人遊街示衆查該三犯一名吳老四一名富春奎一名陳金生因冒充檢查至城内黄姓家中搜查乘間竊取銀洋首飾等物近爲巡警局長石軼羣君訪悉飭探查獲解局請究石局長以三人托名官廳擾害良懦情實可惡乃將三人犯事緣由書明牌示鳴鑼游街以警效尤而安閭閻云茲將牌示錄下照得假冐檢查攫奪財物害人此種匪徒地痞較之盜賊尤甚本局迭經通告一面嚴飭查明茲據偵探報稱已經拿獲三人訊係吳姓老四並及陳姓金生更名富姓春奎供認查煙爲名敲詐黄姓家内搜取首飾金銀膽敢托名官廳擾亂秩序安　鳴鑼游街示衆警告閭閻見聞合再曉諭周知爾等其各　遵 
[興築南萍鐵路之先聲]  
交通部電贛都督云南昌李都督鑒本部統籌全國鐵路要線查江右賜居腹地阻絕交通是以物産雖極豐饒而民生莫由阜益前辦南濤一路祗通長江一隅路線不長南昌以上又無别路聯接脉絡仍屬不靈現有人建議粤漢幹線不日興工亟應趕築南萍利用萍株所有路線以聯粤漢一面與南潯路線相接庶内江外海一氣相衡工商實業即可因之發展前此英公司曾有允借欵項之議現當利賴外資之際南灣旣有先例南萍似可仿行執事碩畫鴻謨於此事當早有卓見未知貴省人士於此問題有無研究宗旨何若尚希裁奪示復以便統籌母任殷盼交通部印 
[陽江匪徒猖獗]  
　　粤省陽江陽春向爲盜賊淵藪自去歲夏間痛勦後匪風稍戢詎近日以來陽春匪徒復熾影響所及陽江匪徒亦蠢蠢欲動離城稍遠之村擄刧案件時有所聞復有一種謠傳謂匪徒叢集暗中勾引入獄匪犯乘機破械越獄以謀不軌事爲陽江縣令田競修聞悉即密派勇士多名赴監防守復飭監所官林元翰晝夜巡查勿稍懈怠果於一月四日夜四更時監所内牆垣被匪犯挖穿一大孔脫去鎖鐐者十九人幸未逸出監所官即密報縣令督同衛兵到所拿回鎖住親問脫鐐匪犯姓名并察視監所一切情形後忽聞外間炮響三聲復飭守城兵丁秘密防範切勿倉皇至達旦時城廂内外安堵如故卽將該犯押赴法場正法以昭炯戒旋據偵探報告是夜砲聲係外間匪徒密約舉事時期看逃犯蜂擁入署刧奪檢械城内外合攻以陷江城幸消息洩漏州城得以無恙然匪徒雖已失敗而連日鹽州梅寮等村己被匪四五百佔踞十一日陸軍及鄉團出勦復被匪擊敗斃勇十餘人失鎗碼甚多十一日新洲全墟又被匪七百餘人焚盡斃勇十餘隨焚刦十四村斃數十人擄去男婦甚多旋卽由陽江各社團馳電省中急請護軍使派得力濟軍赴援矣 
[粤商電留龍濟光]  
　　廣州商會留龍護軍副使電云北京袁大總統國務院參謀部陸軍部鈞鑒前奉大總統令飭龍護軍副使整頓全部保護省城沙面一帶人心大安忽聞有電辭之事擬帶全部移駐龍　商民奔告異常惶恐濟軍駐省日久粤民倚若長城現秩序雖復伏莽仍多租界毗連華洋雜處當此冬防吃緊正資得力軍隊駐防務懇迅賜電留仍遵大總統前令帶領全部保護省城沙面地方以安人心而維大局廣州商務總會會長　舜琴陳鑑持等叩文印 
[粤都督籌畫征庫預備稅]  
　　粤都督函致臨時省會送交徵收臨時家屋稅議案另修正煙酒鹽等附加稅章程一一條請核議見覆文云逕啓者昨因籌畫征蒙戰備購置軍械需餉甚殷經函致貴會請　議捐租一月並請將烟酒鹽等附加稅各案修正改於籌備時間内開抽函請核議見復在案茲擬就徵收臨時家屋稅章程八條另請修正煙酒鹽等附加稅章程二條　錄附送應請會併案核議迅予見覆俾應急需實　公誼此致臨時省會計抄送議案一紙一征庫籌餉徵收臨時家屋稅章程第一條爲籌畫征庫戰　於省城及各商埠設臨時家屋稅各捐屋租一月第二條行臨時稅之區城如左省城河南佛山陳村石龍汕頭江門河口北海海口水東第三條納臨時家屋稅者免是月之房捐警費第四條月租二元以下之家屋免納臨時稅自住之家屋計樑一條估租值二元以下者亦同第五條此項家屋稅由住户代業主交納於政府取回收據轉交業主以抵租銀第六條此項家屋稅於已辦警察區域由警察征收其未辦警察區域由地方官派人征收第七條本稅収入專爲籌畫戰備購置器械之需不得挪作别用第八條本章程經省會議决於民國二年月施行二修正征収附加烟酒鹽等稅章程第四條原文第四條本附加稅自廣東征庫軍隊出發征收至俄庫協約解决後卽行停止修正第四條本附加稅收入專爲籌晝戰備購置器械之需不得挪作别用第五條本附加稅經省會議決後卽行開收至俄庫協約解决後即行停止 
[壺匪闖入仙遊之詳情]  
福建莆田匪首黄廉自被官軍擊敗後竄伏於東關外　禧一帶不敢再動詎仙遊所轄之香田里范兜蓋尾後沈數鄉因該鄉有人犯罪擊獄鄉人以八百金往請黄廉入城刧犯廉初不信後以六人爲質二人引導黄乃於去臘十八日早八點鐘率數百悍匪徑入仙遊東關圍攻都司署署中人聞風先逃惟協署幕賓湘人漆某訪友來仙適在黑甜鄉爲匪所掠綁於東關樓上廉匪面前連砍數刀慘斃於是從逆者多至數千人勢極洶洶廉匪分半圍攻縣署刦出監犯十餘人餘半分踞南關樓上一股入西關幸有駐紥縣署之巡防隊二營左哨兵勇三十餘人力拒銃斃匪魁名烏者十一人片時又斃匪一人駐紥西城内城隍廟陸軍三十餘名張排長缺嘴適在早餐聞警馳救斃匪七人匪衆始退至下街官兵奮勇追撲戰至日夕不意房内放槍受傷五人嗣因彈子將罄退紥縣署匪衆盤踞東西南三門乘陸軍出隊空虚撲入行營搶去物件並銀三百元子彈二箱聲言入夜將圍焚縣知事孫時淵聞信趕到郡城請援旋　偕同前任彭翊勳死守城中多有乘亂逃出北門者以致擁擠跌斃受傷者甚夥幸孫標統聞警星夜趕至陸　四百名經過石碼獲匪之偵探和尚一人並鄉痞一人騐有符袋立卽殺斃及至安井又獲一人綁於枯樹槍斃匪衆聞信於四更時分途潰散一股百餘人遁至連江里小陡門飽飯搭船由朱寨東沙而去十九早陸軍進城分守孫知事二十早晋郡二十一早回仙遊現在城中安堵是役也官軍以少勝多轉危爲安誠地方之幸福云 
[浙鹽將復舊觀]  
兩浙鹽運使張君批兩浙鹽業協會呈請收回蘇屬規復舊制呈云來呈閱悉江浙劃分鹽課雖屬權宜之計實啟紛亂之端本司有鑒於此卽於蒞任之初視爲首嬰問題節經會商兩淮張運使冀復浙鹽舊制旋奉財政部電奉大總統令在新鹽法未頒布以前自應恢復機關保存秩序等因所有蘇五屬鹽務應仍歸浙運司管理以復舊觀而維現狀等因到司業經分别函咨蘇省長官曁兩淮運使在　是浙省行鹽區域在中央固已通籌熟計力謀統一進行該會所呈各節具徵顧全大局深堪嘉納此批 
[浙省改派農會代表]  
中央農林部組　之　會聯合會訂期於民國二年二月一日召集各省代表曁絲茶業團體經驗鉅商集會北京以謀實業之進步浙省業由朱都督飭知民政司照會杭總農會開會選舉爰於前日推定朱顯邦范運樞二員官廳派委楊毓琦等共計三員現查范代表向任本司實業科長責任重要萬難遽易生手經屈司長極力慰留一面商令農務總會改推張君宏訓特於昨日電呈大部略稱全國農　聯合會本司現派林毓琦省農會公推張宏訓朱顯邦爲代表赴會各項實業團體及絲茶代表俟呈報到司再行電聞浙民政司屈映光叩 
[山東財政視察員取消]  
　　山東財政視察員方燕年在前清提學司任内種種酷　久爲東人所仇視此次運動來東明知財政視察員不能常久存在不過暫時到東俟新官制發布山東組織新國稅廳時預備攫取應長卽周學熙委任是差亦係此意就令不得廳長亦可作一轉折將伊調回重爲位置不意一到東省各界各政黨各報館各機關各團體全行反對函電紛馳唾罵交加周學熙亦信其萬萬不堪造就於是將方視察員取消國稅廳亦另委曲荔齋擔任方燕年留東不可回京不能遂成一進退無據狼狽不堪之現象矣 
[湘都督封禁香花嶺錫礦]  
湖南譚都督批桂陽州二審司法官劉嶽崙呈云此案桂陽州人與臨武縣人爭開香花嶺錫礦業已聚衆械　致斃多命據呈前情是不惟兩邑之紳商競爭未已卽兩屬之官司亦且意見未除若不急爲解决誠恐相持不下再釀命禍重案仰司法實業兩司迅飭桂陽州曁臨武縣各官紳凜遵本府前令將該礦窿暫行封禁無論何人均不許妄爭强挖免滋事故一面由實業司詳查案卷派委明幹之員前往察看情形會同兩地官紳妥議辦法禀候定案飭遵以期利益均霑息事甯人至死四命一案是否應歸臨武縣第一審法官拿辦抑應歸桂陽州二審法官提案究辦之處並由司法司核飭遵行地方通信 
[蘇州]  
　　准領存　葑門内烏鵲橋弄南園居桂泉家上月　退伍兵搶刦銀洋並刀傷事主一案前已將當場拿獲之正凶王其審問確實在瑞光塔畔鎗斃刻經居桂泉之子居德福呈請軍政司飭拿餘匪請領贓物當奉盧軍政司長批示略謂正凶王其現已審明正法在逃餘匪早經通飭各營隊一體協拿務獲究辦至存案贓物等件應卽親自來司具領可也 
選舉訴訟吳江縣公民現充律師之周積芹錢崇固等查悉本縣唐昌言仲頤出錢運動選舉省議會議員有其親筆字條書信爲証據　屬違法舞弊日昨特赴高等檢察廳提起訴訟當經檢察長准詞飭派司法巡警將唐仲二人傳案交保聽候定期預審現在唐昌言等已延聘律師陳則民届期到庭辯　矣 
揚州 
　　建築徐祠江郡公民卞敬台等前以徐軍統　山光復楊城保障在民厥功甚偉禀請鑄造肖像設立專祠擬卽以北門外省耕舊舍餘地爲祠址嗣以禀由前民政長汪彜伯照會　業協會（該地係該會所有）揚州部核撥該會迄未具復以致未能開工現卞等又改擇都富祠前隙地鳩工建築昨又具呈縣署請求示諭該地搭篷貧民一律遷讓鄭知事已准如所請示諭遵照矣 
[鎭江]  
　　關督蒞臨鎭江關監督袁思永君在京接洽一切後現已離京南下日内卽可返鎭接辦榷務故袁之　眷及辦事人員己均於十七日到鎭賃定二馬路某洋房居住矣 
[浙江]  
　　女俠回里　縣女俠尹維峻奔走革命歴四五年之久光復杭州南京時女俠皆率敢死隊千餘人身先士卒以視木蘭紅玉殆有遇之無不及焉現在功成身退於一月六日回里省親七日晨抵紹暫駐大通女校陸知事及民團局長均蒞校歡迎備極一時之盛席間女俠述光復時種種歷史合座傾聽皆爲動容聞女俠明日遊東湖後决計由剡溪旋里因民政司通飭蕭紹　三縣知事沿路保護故女士不欲久留紹興勞人久候並聞女俠現已剪髮男裝則并巾幗而去之是眞無愧爲女丈夫矣 
截留拐孩德裕輪船此次自甬駛閩路過温州埠頭停泊東門外裝貨經永嘉警察署風聞該輪有販賣幼孩消息當卽派兵多人前往查探　兵至船上即聞艙中有小孩啼哭甚哀乃將艙板揭開駭見大批幼孩在内共計卅餘人其年齡大者十一二歲小者三四歲傍有拐匪二人看護即將該拐匪獲住連同小孩一併帶岸送交知事衙門詢得該小孩等籍隸蘇滬寧紹各處甫經旅甌兩江同鄉會會長徐鍾玖席德元發起向知事署商　由會出　雇人將該小孩等送回原籍俾得骨肉完聚以免　留異地 
[廣東]  
　　國會名單廣東第一區衆議院覆選舉選出正額議員九名候補二名茲將姓名錄下伍朝樞陳垣劉栽甫伍　漢持　譚瑞霖　葉夏聲　馬小進　黄霄九　蘇祐慈　候補當選二名　譚文駿　黄新明　又第三區衆議院覆　選當選人五名　魯　與　蕭鳳翥　鄭茂修　饒芙裳　鄒　魯　第五區衆議院覆選當選人六名　梁仲則　林　伯和　梁鋆元　司徒穎　易次乾　黄增耈 
省會名單　廣東第二區省議會於八日在惠陽開票共得當選人七名　朱厚基　蔡國　　張以銘　彭建標　黄名香 
　曾國琮　黄桂榮　又第五區覆選當選人如下　梁壽齡 
　謝桂生　陳學雄　潘學海　余作斌　吳紹華　張花初 
　關越傑　謝景　　梁惠榮　陳炳濓　劉佩書　黄森然 
　聶金慶　黄汝南　李堯衢　陸孟飛　易仁善　陳簡巽 
　羅曉峯　李濟源　李鳳墀　林樹墉　林永升 
　候補當選人七名　謝樹森　陳德鑫　李冠華　葉文興 
　周永浩　梁樹芬　馮文炳 
[河南]  
　　省會名單　河南第三區省議會覆選富選人二十四名　宗玉霄　楊桂元　楊繼志　周子蓮　韓嘉會　趙永年 
　楊儀山　李存智　武欽丹　張世法　張　祐　郭葆堃 
　許文田　王驗祥　李鳳翔　任同堂　常成功　桂昌文 
　魏錫庚　黄自明　任知五　楊逢甲　鮑啓燦　張蘭堂 
　候補當選人四名　張著明　閻作霖　楚淵博　陳見禮 
火車傷人　獲嘉縣望高樓村崔某於一月五日御騾車一乘 
行經亢村驛火車站正在鐵軌中經過時適火車由南而來不及讓避竟將該車撞碎騾子四散崔某不及躲避亦被火車擁至十餘里斃命尸骸零落及家人聞信尋找終少一股刻崔姓已赴獲嘉鳴寃矣 
[江西]  
　　電請决犯萍鄉電云南昌都督曁司法司長賜鑾元年十二月沁日由營長派兵拿獲懸賞特拿之著名匪首陳内坤一名查該匪光復時在萍城羅氏試館開堂賣票聚衆歛錢刧掠倡亂無所不至瀏醴袁臨一帶皆其羣類合邑痛恨無可奈何當經郝司令拿獲解省適前馬督卸仟不知何以脫網陰曆七月間又潜至萍　宣風蘆溪一帶勾結匪徒盡伏夜動暗收軍火聲稱八月起事被宣風警局密報經營縣密拿覺而遠颺不意今敢復來此地密謀再舉謠言四起人心震動營長偵悉幸即拿獲未致　動現經該邑全體要求速正典刑以遏亂萌似此逆迹昭彰希　　亂實　罪不容赦合　迅賜電示准將陳丙坤就地槍斃以靖匪風營長高錫庚知事宋立權同叩 
開辦山　李都督訓令實業財政兩司文云二年一月十日據黄顧問官瑞霖摺稱時巳小寒前擬試辦山　刻難再緩除仍懇令實業司照准前兩次摺開案飭宜蠶各屬外並擬請委督辦專員及由財政司速撥基金英洋二萬元以便即日開辦至條規估計卽稍有欠妥不敷之處俟開辦時另行據實聲叙等情查山蠶試辦前由實業司以黄顧問所擬辦法各條尚嫌簡略應請轉飭加訂當經批示由司函知黄顧問官詳擬辦法再行核辦在案茲據所呈委係實在情形除由本督另文照會黄顧問官充當該局督辦外應一面由財政司照撥基金俾得早日開辦並由實業司將該司意見函商黄顧問查照辦理 
[湖南]  
　　設廠鍊銻湘紳吳作霖粟戡時文經緯等以湘省出口貨能吸收外資者銻砂實爲大宗乃華昌公司設廠提鍊而每年僅鍊銻沙五分之一其餘五分之四利權盡讓之外人不可不設法挽回遂組織精益鍊銻公司就未鍊之沙收已失之利旣可爲公司營業之計畫又可爲國際貿易之競爭擬招集股本銀五萬兩由發起人湊集二萬兩尅期開辦日昨擬具簡章呈由都督批飭實業司立案矣 
[山西]  
　　礦夫斃命　太原天龍山煤礦前日有礦夫三十餘人搬運煤炭不料煤氣爆發該礦夫等避之不及三十人同時喪命該廠礦主此次損失約有五千元之譜云 
　　公司立案　平陸縣崇山峻嶺最宜畜牧前由任麟定等備文曁簡章懇請立案茲聞勸業道　云查畜牧爲實業要端亟應及時籌辦以濬利源該發起人等以該縣水草豐富畜牧甚宜擬集銀一千兩組織裕晋畜牧有限公司自係因地制宜爲桑梓力　生計起見應即照准以維實業而利進行 
雜評二 
　　粤東之陽匪粤自昔年合軍警各界之全力費數百萬之金錢以大舉清鄉方謂粤民可從此高枕矣不料盜匪之公然不逞如故攻城刧獄如故擄人勒贖如故近且演成陽江被匪焚燒之慘　是故治匪非從標本兩方着手必無良好之效　 
福建之壺匪自來土匪内犯必有地痞爲之先容然未 
有如福建仙遊之甚者也仙遊鄉民以八百金迎壺匪來演此一場浩刧其愚眞不可及 
湖南之礦務　中國人之性習對於礦山每固執風水之說相戒不敢開及一見開礦者有利可獲則又羣起相爭如湖南香花嶺錫礦械鬭經年慘斃多命卒至兩不許開兩無所獲而止微特開礦然也推之無論何種公益事莫不皆然是謂中國人之惡根性 
蘇州之烟禁　記者嘗謂禁烟令之破壞不破壞於多數違法吸煙之民而破　於一二冐充禁烟之人不謂近日蘇屬各地已漸呈此現象致令違法吸烟者得藉上爲騷擾地方之口實則洵乎浙粤懲勸兼施之法之不可綏也 
 
 
 

Page 7

 
 
本埠新聞 
[烟民罰金之用途]  
　　禁煙局嚴局長昨呈吳知事文云爲呈請事照得上海禁烟事務業由本局遴派人員於二年正月一號起實行調查手續從嚴偵緝惟是調查有限罪犯殊多自非招人報告優給奬賞不足以偵悉好情掃除烟窟查浙江禁煙條例曁報載廣東禁煙條例皆有五成奬賞明文誠以調查烟犯大報告明確無從下手非公共偵探難以收功故浙粤等省所訂條例實爲禁煙萬不可少之事况奬金優厚則反坐之罪乃可規定似於鼓舞進行之中仍寓防止誣害之意禁烟前途實屬大有裨益擬即援照浙粤等省所下成例撰擬報告人奬勵規例五條以烟民所納之金充報告烟民之賞公家一無損失煙犯聞風畏懼再四籌度似屬可行惟刑事案件罰金一項例由審判廳彙案列解財政司作爲國家收入現旣擬充報告奬賞理應呈請民政長咨行上海各審判廳將煙案罰金全數截留作爲報告奬賞餘充本局附設戒烟醫院之用是與禁烟進行之處尤有利益除將調查員巡士另擬奬勵外所有擬訂報告人奬勵規則曁呈請截留煙案罰金藉充報告奬賞緣由理合備文呈請知事察核俯賜批准轉呈民政長指令施行附錄奬賞報告人協拿煙犯章程 
一凡報告人必須親自到局塡寫報告單並於單純指領協搜三項内認定一項簽立花押方爲有效但不能寫字者得以口頭申述由本局書記員代寫本人祗行簽押 
二凡報告人來局報告時須偕一妥實介紹人並簽花押以防虚僞但報告人確實可靠者由局長許可免其介紹 
三凡認單純報告者於判結執行時以罰金十分之一爲奬金認指令報告者以罰金四分之一爲奬金認協搜報告者以罰金二分之一爲奬金 
四凡認協搜報告者雖該案判結時只有徒刑並無罰金者亦得由本局公費内酌予拾元以下一元以上之特别奬金 
五凡以手函通知或口頭申述而不願塡寫報告書者不給奬金若有要求本局秘其姓氏以避嫌怨者本局得始終堅守秘密 
[調查員破壞烟禁四誌]  
　　禁烟局調查員陳若霖向陳全記牛皮作主陳永祿索賄洋四十元一案昨日午後由地方檢察廳將通同得賄之調查員王裕志傳案研訊原告陳永祿供稱本月六號若霖等來搜烟具確與王裕志同來惟賄洋四十元實交於若霖之手伊等如何分派商人不得而知訊之王裕志供稱是日往陳全記牛上作内調查證物係由若霖邀我同去及至將空烟灰缸等物搜獲之後我即往西門外三區警局報告後同巡警前往若霖巳經走散究竟如何得賄實不知悉事後亦無分派賄洋之事質之陳若霖供此項賄洋王裕志亦分用十元並非誣攀檢察官王君謂王曰當時爾旣同去事後豈有不知底細之理且巳據陳若霖一再證明豈容推諉是時王裕志自知無可諱飾始供認得賄洋十元惟求寛宥王君以陳若霖王裕志欺詐取財罪巳成立判令分别收押各將所得賄洋如數繳出聽候核辦惟陳永祿私藏烟具又敢行賄亦有應得之咎判令收押繳呈保証金一百元然後交保釋放 
[法官不准人黨]  
上海地方審檢兩廳長昨接不蘇提法司訓令以奉司法部許總長訓令現在政黨林立頗聞有現充法官置身黨籍者實與司法獨立之精神相背特援法院編制法第一百二十一條推事及檢察官在職時不得爲政黨員政社員之規定凡已人政黨者須宣告出黨或即行辭職據實呈明惟關於研究法律講習法學等會不在此限令仰在職各法官一體知照等因聞陳黄兩廳長已轉行各初級廳推檢各官查照矣 
[巡警局定期集議]  
　　商埠巡警局長穆杼齋君昨日令知各警區區長云爲令知事照得本局前定每月開外區會議一次以便公同討論歷經飭遵開議在案茲因本警屬全部改組所有對於外庭尚有應行研究之事特定於本月二十一號下午兩時仍在本局開外區會議仰各區長區員隊員一體遵照届時齊集本局以便公同開議 
[商團基本隊集議防務]  
上海商團公會基本隊出防一事業記前報茲以城廂内外地面遼闊全隊四百餘人防範猶恐難週故特發起聯合出防於昨日函達各商團並邀集各團司令於今晚八時在毛家弄該隊事務所討論一切以期勢力雄厚呼應靈通務使宵小絕跡閭閻安謐想各商團熱心治安必共表同情也 
[洋布商團開會記]  
　　昨日下午城内洋布商團事務所行落成禮並給發第一次畢業憑證二時開會奏樂首由會長袁恆之演說謂今日本會行落成禮並畢業式是一大典本會自前年七月成立後閱二月適逢上海光復諸君努力奮進不辭勞苦得有今日之成績可敬可佩次來賓次第演說勉勵之詞均甚懇切次由會計員報告建築收支帳略旋由會長給憑並由各團體宣讀頌詞本會答詞攝影散會時已鐘嗚五下矣 
[緝獲大擾亭林鎭之夥盜]  
　　上年有大帮盜匪駕駛槍船至華亭縣屬之亭林鎭搶刦典當舖户共三十餘家分贓四散今有此安夥盜陳阿二陸阿福匿跡法租界内被探訪悉拘獲解送法公堂訊究陳陸供認夥刧不諱旋有葆安營沈統領所派之張弁投案禀請帶回訊辦聶讞員商之李副領事判陳陸收押候該營備具正式公文來廨移提 
[嚴緝清河匪首]  
　　陜西漢中府寗羗州屬之西路上清河匪黨素稱　　强悍專以聚衆刧財據人勒贖爲事曾由該州知事鍾允諧會同駐紥寗羗軍隊查拿緝獲匪黨劉長海張文仲李爲發等三名惟匪首薛玉林聞風遠逸致未拿獲當經報告陜西張都督飭將劉長海監禁十二年張文仲李爲發暫禁候究一面查緝匪首在案不料劉張李三匪就獲之後寗羗城内迭起反宾刧獄之謠旋竟被張文仲扭斷鐐銬越獄逃遁當爲看役知覺跟蹤追捕張即躍城而下以石拒捕擲傷看役二人逸至距城八十里之金竹　地方始由民團將張文仲拘獲解回該州訊據供稱係由在逃之首領薛玉林來信約日刧獄鍾知事因恐該犯久押釀成巨變即將張文仲就地正法惟匪首薛玉林聞仍在外散放票布黨羽甚衆亟應偵緝除害爰特呈由陜西張都督通咨各省一體嚴緝昨混成第三旅李旅長已奉程都督訓令轉飭各營協緝矣 
[貨棧存放軍火續誌]  
滬南萬聚碼頭後面洋棧内　存大批軍火已紀前報茲經商埠巡警局長穆杼齋君飭由第一區龔區長查得此項軍械係於去年光復後由日商某洋行運淵堆存該處博記洋棧内曾向該棧商令開看未允旋於窗隙中查看約有槍械五十餘箱每箱約二十支又子彈一千餘箱皮件等物數箱業巳報告局長請爲澈究矣 
[流氓借端刧掠]  
　　滬上自光復以來一切陋規早巳化除乃前晚忽有流氓五六人手執刀械至南市外陸家浜向松江柴船户硬索乾用不遂遽至顧秀忠王守祥朱富堂等船上搜攫洋銀皮衣等贜而散顧等因該處並無崗巡不敢追捕昨特報告第二區奉派警探前往查拿務獲嚴究 
[西人擅立界石]  
前日有通和洋行西人帶領小工人等至陸家庄陸少蘭地上丈量四址理立界石由陸投報二區將界石拔起即經區長呈報巡警局由凌司法長傳到陸少蘭詢問據供並未將地出賣求請究辦諭候飭傳地保陸阿寶到案訊明再核 
[退還外人買地定洋]  
閘北第三初級審判廳爲德人南門呈訴曹勝泉騙取銀錢一案昨由董推事公開審理先傳南門到庭用英語訊據供稱曹勝泉向爲地皮掮客曾經代買數次此番同一鄉人來云江灣跑馬場有地三畝每畝價洋一百七十元計共五百元當先付定洋三百元約三日後立契詎意避匿不見請堂上追究訊之曹勝泉供稱收過洋三百元是實惟地主因地漲價不肯出賣我亦無可如何董推事責以不應爲外人購地並向南門曰按照條約爾不能在内地置産應即取銷前議南門辯稱吾以前已在江灣置地二十餘畝此次之事係援習慣辦理執意要地辯難良久董推事力持條約判令曹勝泉除退還洋三百元外認還利息南門亦首肯案遂了結 
[巡士查獲彈壳]  
昨日午後第一區四百三號巡士在大東門外城門口查見城内信大銅器店夥金文華劉春庭雇令小車推運砲彈銅壳共有十袋之多立即扣住將兩夥帶區詰問據稱此項銅壳係向朱文鴻出價買來龔區長以其違背禁令未便含糊遂一併解送商埠巡警局請局長研訊核奪 
[製造局裁汰小工]  
　　製造局陳督理以各廠所雇小工人數頗衆現當節省經費之際擬將各廠小工名目暫行裁去遇有須雇小工之時由工程處隨時招雇按日給資以節浮費昨已諭飭各廠委員一律開除矣 
[渡船户之貪殘]  
本邑二十四圖八埭頭碼頭渡船户荃荃前因違章多載渡客至二十五人之多以致傾覆溺斃渡客顧寶南該船户並將顧身畔所帶之銀洋十餘元盡行挖去茲經屍妻顧瞿氏查悉已赴地方檢察廳禀請查提嚴辦矣 
[謝贈]  
　　西南協會定於今日假座老垃圾橋民國法律學校開成立大會昨承惠贈入場劵三紙書此誌謝 
[城内]  
　　地方審判廳民庭批○（席佩常訴王志徵臨審不到批）狀悉查此案本月十四日午前開庭辯論據承發吏報告是日十一點三十五分鐘原告代理人到庭被告代理人巳不及待而去來狀請將該原告照章罰繳訴訟費用查本廳上年九月間承准高等審判廳照會就審日期明定三項條欵即經出示通告並於十二月五日復據民訴律之規定并高等審判廳之條文再行通告以是月十日實行各在案查高等廳條文第二項開載臨審不到事後改期者應令擔負本堂訟費其訟費以全案之半數爲衡是所云不到者係指期間而言至民訴律並無逾越時間之規定所請照章罰繳訟費之處無從核辦惟查傳票旣明定時間若聽當事人任意逾越是時間儘可不設而一方面轉受久候之累殊多窒碍亟應宣示定章嗣後凡午前傳案不得逾十二時午後傳案不得逾四時遲者即按高等廳條文第二項辦理除另行通告及本廳定期傳訊外合併批示仰即知照 
地方檢察廳批（許孟廉訴王耕山等虐待伊女催求傳訊批）前據來狀業經飭傳並示期集訊在案迺被告抗延不到爾亦並未依期來廳殊屬不合據呈前情候再飭傳集訊核奪可也私和命案○陳掌林之妻前與趙小鳳張阿松陳金泉等因細故口角爭毆越日陳妻忽然斃命陳掌林以被毆身死擬赴地方檢察廳報騐卽經該處地保壟某（綽號小松江）出爲解勸得賄私和茲爲巡警局長訪聞立飭偵探將小松江趙小鳳張阿松陳金泉並牽涉之婦人趙洪氏陳張氏先後拘獲到局發交司法股員略加詰問昨即傳到原告陳掌林解送地方檢察廳訊辦 
此債難償○劉四麻子前向王清山索討欠錢一百文無着反被用刀戳傷肚腹由第四廳解送地方檢察廳派員預審判王收押劉送上海醫院醫治無效業於昨晨斃命卽經該院報告廳長委派葛檢察官蒞院騐明劉肚腹上果受刀傷一處委係致命而死遂諭家屬自行收殮旋即回廳廩復聽候擬辦 
[南市]  
私吸鴉生○水巡區巡士昨在洞庭山碼頭蘿　船上搜獲私吃洋烟之張愼齋連同船主王桂生移解商埠巡警局請究 
[閘北]  
添派巡士○一區區長張靖岑君因該區轄境遼闊且届冬防原有巡士七排不敷派遣故於日前禀詳龔局長請添巡士一排並以週番巡士吳寶　服務多年辦公勤愼請升八排排長昨已奉到局　批示准予照辦矣 
死灰復燃○去年春門有俞俊臣蔡光漢等在南林里賃屋兩幢設立老虎灶公所具禀閘北市政廳批准立案嗣因俞蔡等聲名狼藉迭次被人在市政廳控訐並至滬都督府呈控奉批將公所裁撤在案至陽曆十一月俞已病故蔡等見滬都督已經取銷復禀准初級審判廳重行開辦前日又有江北人虞少堂至審判廳起　稱在格圍裏開設老虎灶因所董蔡光漢勒索陋規洋三十元不遂串唆某甲在伊店附近開設新店反誣商人違犯行規勒令遷閉求請查究等情並有前因犯規被封之孔慶龍亦巳赴地方審判廳投告未知若何結局也 
[公共租界]  
　　是誰完工巳故水木作頭王龍生之妻姚氏以伊故夫在日承包廣肇公所房屋被担保之鄔榮棠吞没所鈞造價存銀三千五百餘兩控奉公廨於前晚傳訊被告延律師到堂辯護並據供稱結存此欵之時工程尚未完竣嗣因原告之夫領透造價半途抛工由　肇公所責令我代爲完工並在合同上批明爲憑我因此事巳賠累不少應求明登原告姚氏堅稱故夫確曾完工有代爲墊欵之顧鴻飛可以質証並據顧鴻飛上堂証明聶襄謙以兩造各執一詞未便遽行定讞判候函請廣肇公所派人來廨證明是誰完工再行核斷 
儘可管業趙惠任因王文王金蘭抵地不贖控由公廨於前晚傳訊兩造各延律師到堂互相辯護聶襄讞以原據載明期滿歸原告管業且原告已於三年前竪立界石所請追還抵欵未便照准判着原告照據管業完案 
原告何往粤人蘇庭槐因與徐金源欠欵料葛被控由廨管押在案茲經駐廨西員查得蘇在押巳一年有餘原告從未投催派探往傳又不知原告住址是以禀奉聶襄讞於前晚一案訊問判蘇還押着監察處登報三天如十日内原告不再投案候質即將被告開釋 
妓女收押福州路四百號門牌妓院因容留幼女朱愛珠張仁實被捕房查獲已將兩女與鴇陳嚴氏並妓女米文仙一併拘解公堂分别管押在案昨晨由廨復訊張女之母張唐氏朱女之母朱周氏先後上堂聲明兩女均已許字求恩給領訊之陳嚴氏供係女傭並非鴇婦米妓供年十六歲内不知租界定章悮留兩女乞宥中西官以米妓容留幼女違章屬實着押女所六禮拜陳嚴氏旣非鴇婦從寛斥釋兩女暫留濟良所准其母於兩月内邀同媒証女壻並帶婚據到案再行訊核 
雉妓受罰○西西藏路一百五十六號門牌雉妓王阿媛前晚在四馬路强曳駐廨檢察員麥鼎入院狎游當被麥鳴捕拘送公廨收押昨解公堂訊明判王妓罰洋五元充公無洋改押女所七天以儆 
自認知情○海寧路住户金如記控甬人童榮　串拐其妻吳氏（即吳梅鳳）昨由捕房將董拘解公堂請究董供金妻實被其友劉甫仁奸拐已於前日乘寧紹輪船同往寗波我爲二人代取照片致涉嫌疑求察聶襄讞商之德裴副領事判董押候函致寧波地方檢察廳移提人証再訊 
無可勉强婦人劉凌氏因與孔蛟龍姘識私逃經其夫劉福海控奉公堂訊實判氏發押棲流所一年期滿另行擇配惟不准孔易名冐娶茲已期滿由所將氏送廨劉復投案求領因氏不愿暫留公廨候核在案昨日劉又帶同氏之親生小孩投案求領氏仍不愿隨回中西官亦以此案迭經訊明定斷末便翻異判劉退去氏仍照前斷辦理 
違背烟禁○楊樹浦六百六十三號住户楊桂福私售燈吃被捕房查獲昨將楊連同烟具解送公堂訊實判罰洋十元充公烟具銷毁 
収贜受罰○翁子卿在虹口漢碧禮路開設押店因收押阮裕泰所失之縫衣機器被探查獲昨將翁傳至公堂訊明屬實判罰洋五元充公吊案機器交原主領回 
不認匿贓○羅德甫等控陳新蘭竊取值洋一百七十五元之皮衣交由華捕夏明南代爲藏匿一案詐經公堂復訊夏捕不認匿贓判令開釋陳押西牢四月以儆 
被告待訊○沈云峯控薛寶潤私收鉅欵又袁聲大控葉榮生陳茂泉不理担保夏柳堂帳洋三百八十九元昨由捕房將被告三人傳至公堂分别交保過堂候訊 
限期清理德商有喴洋行控用人趙樹堂陳鴻昌陸忠琪私用帳洋六千一百元由廨訊供管押在案昨日復由捕房將三人解廨請究據趙等供稱前項帳欵實係陸續虧欠並非串通私用求請寛限料理孫襄讞商之德領師君判押期一禮拜自　原告清理 
四次捲逃○法租界在户葉揚春控妻高氏四次捲逃昨由捕房將氏拘解公堂請究氏供因禮虐待走出不愿隨葉回去判派捕押送回家交葉管東 
追還金環○張滕氏控流氓吳阿根在福建路用擲包術騙取金環等情昨晨由探將吳拘解公堂訊供屬實判押三月金環交滕氏領回 
欺負車夫○東洋車夫龔小郎前晚載一西人至黄浦路不給車資反誣車夫竊伊金表鳴捕拘入捕房捕頭詢無證據不理告貸川資○沈心發昨至西華得路胡某處告貸川資被胡鳴捕送入捕房經捕頭詢明分别斥釋 
調戲女子○無賴曹和尚昨在百老匯路調戲女子徐鳳林被印捕拘禀捕頭斥退免究 
走失婢女○崇明路三十二號沈徐氏家婢女三妹年十三歲昨忽不知去向投報捕房捕頭允爲訪查 
訪友被疑○王阿三徐阿二昨因尋友闖入蓬路廿九號洋房被洋人瞥見鳴捕拘入捕房經捕頭詢明省釋 
[法租界]  
　　拐販小孩○法捕房暗差巡捕前日在碼頭見有男孩一口被拐匪帶往輪船正欲捕拿該匪即乘間逃去遂將該孩送至捕房後又拘獲拐帶小孩四口之趙陳氏及女子倪阿新一併解廨訊究陳氏供稱所帶一孩係是親生並非拐來倪阿新稱所領三孩係田親戚囑託帶往粤省問其親戚住在何處則囁嚅不答各孩姓氏籍貫亦不知悉判陳氏阿新均收押候究各孩拍照懸示招人認領 
調停了事○王恩錫虧欠新記協記等各蛋行往來貨洋五百元不還控由公堂傳到王妻訊判交保限交其夫到案訊追茲悉王已挽人向各原告調停妥當折還洋二百五十元昨由各原告投請銷案聶讞員判交堂費洋五元准予銷案 
雉妓拖人某雉妓前晚在途拉客被暗差巡捕查見禀明捕頭飭傳該院鴇婦周李氏至廨請究氏供無知悮犯判罰洋五元充公 
雜評三 
[參議院選舉之預測]  
　　省議會衆議院選舉甫畢事而参議院之選舉又起運動家之狂興又勃發夫省會國會之選舉運動旣須附帶條件矣則此後參議院之選舉又將奈何 
或曰省議會議員甫當選斷不敢自輕其身分自褻其新頭銜劈頭即爲違法行動以蹈一般票天王無恥之覆轍或曰彼省議會議員旣肯以金錢收買奚不可以金錢出賣且可藉此以補償從前之損失故參議院之選　亦難保不有附帶條件者 
記者持此兩說以觀省議會召集後第一日之選舉 
來函 
[朱其昌來函]  
一月十四號　報第六版有黄　鎭警局拘押法官之奇聞閱之不勝駭異當一月七號鄙人因在向係便溺之所小解被崗警誣指違警拘局後因該區員偏聽一面之辭欲責手心幸由王推事邀請該區員到廳力持公論乃得釋出但姚檢察官是日政躬不豫早已安眠今貴報以李代桃僵殊爲失實而姚檢察名譽攸關全廳詫異除鄙人向姚檢察官道歉外并將該日情形舉告乞員登入來函欗内以符事實銘感無旣黄埭初級檢察廳檢驗卽朱其昌謹上 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬蘇省省議員九等人物表] [  率]  
一等　大運動家　二等　假志士　三等　富 
翁　四等前清污吏　五等武夫　六等 
櫃書　七等　市儈　八等　措大　九等　奴 
才（說明）煙禁森嚴吸烟者已違犯法律省議員而有烟鬼亦蘇省之特色也惟各等中人嗜此者多不另列等至蘇閶妓女謝桂英雖有選舉之者以僅於複選候補當選人時見之故亦從略二 
[休休居士] [  熱廬]  
　　珠溪休休居士年少翩翩性情落讀鶯西廂記而得神經病終日書空咄咄喃喃自誓時而高唱入雲洋洋盈耳時而拔剣斫地憤憤不平心事悠悠情思疊疊迢迢長夜萬籟沈沈處此冷清清境地寂測測時光嗚嗚咽咽之聲時隱隱於室中也深深庭院寂寂空幃半窻竹影毿毿四壁虫吟唧唧一病　　心灰寸寸嗟乎愛河滾滾情海茫茫人孰無心能無惓惓哉何何老人與居士鄰知居士之心病鬱鬱約遊上海以消遣此九九秋光居士唯唯乃同附源源輸東　汽向嗚嗚水聲　　渺渺烟波迢迢百里老人與之喁喁笑語并述上海種種形形色色居士爲之欣欣未幾源源達申江二人徐徐登岸　居於新新旅館不數日鄉友陸陸續續來問訊如呶呶生非非子血血凉凉輩均與焉或邀觀　於新新舞臺或招飲酒於式式軒暮暮朝朝居士乃如梁燕之碌碌何何老人掀髯呼呼大笑曰子樂此乎子亦知十里洋場花花葉葉如沈鶯鶯花鶯鶯愛媛媛花寶寶何堪縷縷求其卓絕一時鼎鼎有名者厥惟謝鶯鶯乃驅車　轔而往至則粉黛盈盈枝枝招　眞所謂花花相值葉葉相當眼光閃閃幾令人目迷五色獨鶯鶯幽居斗室執卷咿咿驟睹之淡淡春山盈盈秋水别饒一種　　婷婷齊齊整整之態度斯時之粧束離離奇奇油光光一條辦兒亮燦燦一個髻兒全身素素半度翩翩洗淨鉛華容光濯濯固香國之佼佼花叢之錚錚者在居士得覩娟娟含情脉脉鶯鶯則盈盈不語漸漸相親從此情絲縷縷　縛牢牢定情之夕軟語頻頻床頭喋喋卿卿我我欵欵依依其樂融融咸嘖嘖稱爲好姻緣焉彼二人者惺惺相情無異鶼鶼比翼心心相印何殊蝶蝶交鬚昔日所稱關盼盼蘇小小曾莫移心者至是而栩栩入夢心斾搖搖大有親卿愛卿是以卿卿我不卿卿誰當卿卿之概鶯鶯用嚶嚶啜啜而告曰煢煢弱質負負年華皎皎冰顔傭臨靑鐿稜稜玉骨瘦比黄花嗟乎巳矣孤悰落落浩刧沈沈密意重重終歸渺渺語時涙　　下如貫珠若有不勝悒悒者居士聆言彌增悵悵商諸何何老人以二千金亟亟爲之脫籍於泥城外者者樓舊址左近營金屋焉斯時也雙雙人影私語喁喁戀戀温柔鄉裏迷迷惘惘終日顚顚倒倒於情愛之旋　中韶光忽忽冬　春回腰纒　纍不翼而飛上海者花花世界如哈哈鏡之　息變幻居士回首鄉關悠悠遐想於是草草作歸計絜鶯鶯附溪溪輪船以行何何老人送之河干深深作揖而别三 
[罵官場] [  退思山人]  
　新變政仕而優傀儡登場等沐猴　上無奇惟拍馬欺人有術慣吹牛外交退讓和爲貴内閣奸貪富可求當國諸　何夢夢想他顔厚竟忘羞 
海外奇談 
[德文之將來] [  頌斌譯]  
　　文學博士買蓄特君曾於巴黎工藝場中預言將來德國商業工藝必爲世界上最發達之工商國卽德語亦必通行於全世界而爲世界普通之言語英語次之若法語若俄語則不數年卽將消滅也此言一出影響甚大現法國荷蘭以及瑞典諸國紛紛設立德文學堂年輕子女補習德文者亦頗盛此其預兆巳可見矣 
尊聞閣詞選 
[新上元] [  李生]  
霓裳舊曲滿南都寶馬香車溢紫衢應是漢家新氣象夜深不怕執金吾 
六街燈火燦銀花照遍春城幾萬家更有一輪霄漢際滿天星斗助光華 
上陽宫裏自徘徊玉漏沈沈鐵鎖開又是一年好時節明皇何事不重來 
年年燈市閙春城畫燭子　暮色昏聞道花門邊事急何人三鼓奪崑崙 
　　望海潮　邊事日棘警耗頻傳譜此長歌聊 
[抒感憤] [  瘦蝶]  
蠧編壓架龍泉嘯壁翛然坐對寒　息影我廬澄觀大陸亞東危象堪驚瓜豆凛前程歎蒙亡藏亟逐鹿紛爭四秭同胞沈酣醉夢唤難醒　阿誰慨請長纓願餐氷嚙雪投袂西征七尺雄軀一腔熱血甘爲國事犠牲敵愾作于城免輿　變色民族飄零怎奈斯人不出愁聽鼓鼙聲 
自由談話會 
選舉投票大事也而以兒戲出之其運動之能力有出人意想所不到者 
試觀各地方因選舉而閙風潮者指不勝屈人言嘖嘖吾亦不　言 
第念歐風之傳佈於中國亦巳久矣種種美政實業技術等進步甚緩獨於黨派之爭運動之烈竟駕歐軼美而上之此吾國之所以成爲共和國歟 
無論自治議員也省議員也國會議員也衆議員也莫不爲國家求幸福卽莫不爲國民盡義務國中　義將之人多國民之福也今之運動家則不然大都以金錢作買賣物尚有廉恥存於其間乎以無廉恥之人而握國家命脉欲求其有利而無害眞如　木而求魚也 
或曰以公之淡於政事觀念莫識其中三昧宜乎多不平之辭我於是默然滿飲一大觥[  匹志]  
劇談[  玄郎]  
[紀十七夜之大舞臺]  
趙如泉賈璧雲之梅龍鎭　此劇須得宜於淡粧深合小家碧玉之花旦演之方稱出色當行璧雲丰姿秋水爲神玉爲骨飾淡粧尤宜於濃抺裙布　荆含情脉脉嫣笑嬌　丰韻欲絕以故打花鼓紅鸞禧等劇最能繪影繪聲綸妙維肖戲鳳一劇望之巳久前晚始排出配以如泉更爲美備如泉做工神情姿態純仿潘月樵而　音則過之唱四平調不激不隨頓挫如意音韻亦清婉飄逸頗堪娱耳中說（你打我我倒不動氣你不打我我倒要動氣了）確合佻　者之口吻而深得打情罵俏之神情惜中雜蘇白雖能解頤終嫌不合璧雲表情處嬌羞薄怒輕倩合度回頭一笑媚韻尤好白口紆徐嫻靜若有情若無情逼肖一聰明伶俐之好女兒惜唱工字眼不甚肖肩上之花巾易以一綉花白湖　之汗巾殊太華麗 
七歲紅之界牌關　一副盔鎧簇嶄鮮明白緞旗上又金綉一大羅字行頭極漂亮工架簡潔老當魄力亦精悍雄壯直與蓋呌天張德俊　彷彿與畢永霞用長槍相撲一　左避右躱上閃下拒緊凑絕倫頸邊幾槍尤得機得勢此段直勝於馬長德之與小福安惟葉子觔斗不如小福安之多用小月樵去羅章身段較高大亦不如新新舞臺用王貴官之合式羅通死後正欲出馬報讐忽笑不能忍更屬荒謬 
小說 
[政治小說鐵血男兒（三十六）] [  常覺獨鶴]  
白來特自隨梅麗入壁門後但覺昏黑不能舉步梅復於壁間摸索得小銀燈一燃之擎手中迴顧白曰儂當前導君其愼之此中甚狹隘又多階級稍一疎忽卽易顚蹶也白　應之惟聞室中狂呼聲按鈴聲頓足聲一時並作白低聲曰此陶米洛甫也覓僕不得怒殆不可遏矣僕雖引避恐其尋蹤而至必且　事梅曰此秘密暗道久疎足跡即宫中人亦乏知者遑問陶賊君可坦然無慮白曰是則僕之大幸僕非怯懦蓋斯時之陶賊如怒獅如瘈狗實無術驅遣也梅忿忿曰世界人種之陰鷙者無過俄人俄人中之狡黠者又無過陶賊儂適聞傳言謂烏突殿下與陶米洛甫同入宫門而萊司公爵反未侍君側即知有異設阿兄在此陶必不敢逞也二人且行且語又抵一室門方洞開梅速白先入自後繼之以手向壁間略一按撥户卽復合仍天衣無縫宛然壁板上刻人物而已梅行至案前案頭置小鉦梅鳴鉦三響一僕應聲進見白肅然屈一膝跪梅急止之曰雪兒此非烏突殿下乃殿下至友特易名以欺陶賊者其速往以酒進 
白就椅坐須臾雪兒取酒至酌杯中引身退曰乃向梅詳述尼古拉抵英倫以後事傾談之際頻聞外間喧呼聲聲含怨怒梅毫不爲意慰白曰君母侷促不安以儂度之殿下與阿兄一轉瞬間當可蒞止吾民雖佇待片刻固無碍也且以英倫人情風土飫儂聽聞可乎白訝然曰聆姑娘斯言豈英倫名勝之區尚夫勞玉趾耶梅搖首曰儂性好靜處不慣遠遊各國通都大邑除維也納外俱未一駐行蹤固非特英倫爲然也白曰奇哉姑娘素性如此眞出人意外梅曰儂不解君所謂奇者何在西奥司爲儂祖國一邱一壑俱當戀愛舍此則無論繁華勝地佳麗名山俱無足縈儂心目前至維也納覩其塵囂之氣令人作三日嘔尤可異者上自高官巨賈下逮細民走卒莫不服御奢華舉動豪侈無限金錢盡擲入物質文明中安得如西奥司地多乾凈民安質樸乎頗聞英倫踵事增華較維也納爲尤甚果　則君所謂名勝甲天下者儂實不以爲樂土也曰微笑曰素聞貴國猶守古風今領略妙論益證人言不謬貴國勝景無多盛會又少敢問姑娘居常何以自娱二 
[短篇小說外國鋼籤] [  了靑]  
　　阿要外國鋼籤！阿要外國鋼籖　姑其喉燥其音出諸一衣衫　　望而知爲黑籍中人之口 
時有一狐裘煌煌者高聲呼曰買鋼籖！買鋼籖　每枝若干錢賣者曰一枝兩角兩枝四角兩元一打一元半打此眞正西洋貨也 
買者曰丁此禁煙時購者少矣價宜賤 
賣者曰丁此禁煙時來路絕矣故價當　 
兩人爭不巳適禁烟調查員率兩警察至叱賣者曰好大胆敢出售違禁物乎 
賣者强辯曰是籖也頭平可作刀尾尖可作錐上端圓者堪作紙枚籖我業此非供煙客也 
調查員乃轉責買籖者買者露誠實狀曰我購此亦非作烟具用尖者備剔牙平者備剔指也 
調查員俯其　沈吟良久乃麾賣者去而拘買者　偹議　 
買者不悅曰我生平未嘗犯烟癖脫不信請留以驗 
調查員曰按律宜罰家産十之六姑念未成交當减等照籖價百倍罰可也 
買者惶遽曰二十元誠細事但我舟經貴地客中曷辦此且請驗我舟足知無他烟具豈一籖遂可吸乎 
調查員置不理將下拘押令 
買者不得已乃典其裘繳罰欵而以餘資購舊皮袍禦寒 
記者曰欺貧重富世之恒情調查員執法如山可謂能力矯其弊者矣所徼倖者衣衫　　人耳甚矣貧之非病而富之非福也二本星期承　吳匡予　馮醒華　嚴守一　鄭夢槎　懷禮　蓉 
　逖儕　非非　闢仙　東　　越山憂時客　儂　悲秋　討 
妄　夢琴軒　電燈　秋風　秋虎　閑愚　闢仙　南牕寄隱 
　公哲　二海　夏巨川　蜀岡花農　冰　　血眞　恭霖 
李生　碧梧女士　王春霖　吳均一　　風樵者　非柳　佐 
彤　汪嗜奇　熱廬　徐春榮　覺迷　印培　匹志　高劍　 
　鈍民　汪士珍　蒼水　　仙　退思山人　詹唯　活泉 
非我　鑑湖笑儂　燕賓　林大鳴　滄桑　迅雷　潤民　季 
華　澹廬　惠稿無任　　　專此道謝 
 
 
 

Page 11

 
 
   
 
 

Page 12

 
 
   
 
