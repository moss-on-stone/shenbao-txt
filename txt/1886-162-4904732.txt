# 1886 - 162 - 4904732

 

Page 1

 
 
[躉售减價] 　　　　　　　　　　　　　　　　[  申報舘主人啓]  
　　曾文正公家書本館巳刷印數次早經售罄現以來購　仍趾踵相錯特重印數千部紙張墨色以及校對比　更爲精細向本定價每部洋六角半兹如有躉買在五十部以上者其價當格外公道盖以此書爲仕商童稚均欲被誦故不敢居奇也零售價仍照舊此布 
[分設鎭江經售書畫申報啓] 　　　　　　　　　　　[  申報舘主八啓]  
　　本舘現託友人在鎭江西門外大街開設申昌書畫室專售申報舘點石齋兩處所印之書畫碑帖如蒙賜顧可就近購取並出售申報閱者與之訂之當按日分送不誤此布 
[丙戌科會墨出售] 　　　　　　　　　　　　　　　　　　[  申報舘主人啓]  
　　本届丙戌科會試揭曉後本舘除先後將電傳題名錄登報外並託都中友人將官板題名錄并會墨迅這　寳其實板題名錄巳列入十九日報中所有會墨亦卽付工畫夜赶緊排印仍將題名錄列於首幅訂作一本刻巳將次工竣　本月二十四日出售白紙每部收回工本洋八分正想諸君當無不爭先快覩矣售處仍照墨例先此布聞 
[七十九號畫報出售] 　　　　　　　　　　　　　[  點石齋主人啓]  
　　近來拐匪之多層見疊出書不勝書省中官憲遇有此等案件經審實後卽裝入站籠傳示犯事地方以昭烱戒本齋照摹入圖但願若輩觸目驚心知所畏懼淞隠漫錄圖說一則仍附畫報之末准於十六日出售此布 
[論中國茶業之疲] 　 
　　中國之茶業至今日而大非昔日之比本館亦旣論之詳矣力求整頓之法又復屢煩楮墨大都總以各茶商自　精選爲第一要着然聞之華商前數年來僞茶攙雜與夫低貨混充貨樣不符　弊固曾有之至於今日則亦頗知愧悔深悉致弊之由而欲悉心揀選貨眞價實殊異從前無如今年之茶巿則又虧耗纍纍此何以故說者以爲本年之情形半由天意非盡關乎人事噫人定者可以勝天諸茶商獨不聞之乎近日業此者倒閉逃遁甚而至於自尋短見各處所報幾於屢書不一書卽如漢口一處頭春茶巿業將收盤卽兩湖窵遠之處其續來之茶亦不過數千箱而巳若甯　等處則前禮拜内早經告竣日内名茶師大半均巳回申廻憶去年此時早有茶斤運赴申江以待交易今年則殊廳寥寥如晨星不過每字抽提兩箱寄至滬上以作樣茶由是觀之己足見茶之來源初非旺相也茶客之受虧首不可以更僕數卽就甯祁兩湖而論虧耗巳不下一百五十餘萬金甯祁居十之七兩湖居十之三申江漢口兩處錢莊所放之欵申江备莊則以四月望四月底爲期漢口各莊則以四月底五月望爲期其期之最遠者亦不過以五月底爲止目前五月望期巳屇尚稱平穏或可不至受累而茶客則受累無窮走避以及自盡者約計巳屬不少天祥洋行之茶師亦復手鎗自斃誠有不可解者夫中國茶客之萌短見也大都借貸經營意欲藉此以博微利乃茶旣辦到價竟不起山價則較上年爲貴而售價則較上年爲廉不但徒費手脚而且虧本殊甚借欵利銀又不可少期限復不能寛幾路逼緊無可設法因而自盡此其故可想而知也至天祥之茶師則何故而亦自斃其身度其中必有萬不得巳之隠　非果有邪崇憑之也今年英商辦茶不及俄商之半截至五月初六日英商所辦之茶僅五十一萬四千七百餘箱較之去年减其　者四萬三千九百餘箱俄商茶行雖止三家而所辦之茶則有二十九萬七千餘箱較之去年多增七萬六千九百餘箱此但就願春茶而言也夫外洋辦茶之多少中國銷茶之多少關焉俄人辦茶其所以多於英商者吾初不知其故　於西友而始得之蓋英屬印度錫蘭兩處地方現俱産茶該處去英較近在彼購辦則卽使價稍昻貴而水脚等費則較中國之販去者大可從省夫誰則肯舍近以就遠者而俄國則近處屬地尚無出茶之處此英俄兩國商人辦茶多寡之數所由殊也間印度錫蘭兩處今年所出之茶不多較之往年路遜蓋緣雨水不調故出産不盛然該兩處茶商之獲利則轉較住年爲優此何以故荼之出産多寡天爲之不可以人力爭茶之製造精美則由人力不可以天意諉也吾思該兩處出茶若今年之不見甚旺而英商猶且就近收買致减中國茶商之利則設或一遇豐收其有不趨之若鶩置中國之茶於不顧者哉夫印度錫蘭兩處所出皆係紅茶惟緑茶之利中國尚可以自擅然近來日本亦在講求種茶之事其所出均多緑茶若　本緑茶一經盛行則中國之茶勢必一無銷路若再以鐵路聨絡俄國鐵路直接於阿富汗邊境英國鐵路由阿富汗邊境以接於印度城中則他日茶斤之運往外洋者可以舍舟就陸雖曰運費水脚火車或昻於輪舟而神速則遏於輪舟一再試行則不但英人所購之茶但取諸印度而巳足卽俄人之辦茶者亦將舍中而就印此則尤可爲中國茶業所寒心者焉日本緑茶今年聞不見甚佳蓋日人雖步武西人而其作　則不及西人之堅忍頗有中國始勤終怠之風故甫經創始卽巳有獘非若印度錫蘭等處茶業之蒸蒸然有日上之勢是則猶可爲中國幸然望他人之疲以爲己幸則亦不足以自振竊以爲外洋之産茶雖曰日見其　而中國之茶業豈竟無可挽回苟能各家齊心自爲查察勿貽西人以口實國家亦爲之設法以隠杜攙僞之弊而平其價則山價不敢過昻茶業或可生色請以質之高談時務者其以此言爲河漢否也 
[本舘接奉電音]  
　　昨接本舘在京友人發來專電有本月十五日　上諭一道敬謹譯登○五月十五日奉上諭松森着調補盛京刑部侍郎盛京禮部侍　着文暉調補欽此 
[擬舊船]  
　　外洋新聞紙云法國水師部大臣查得法國現在所有之舊式兵輪船大都不適於用今擬將此等船隻盡廢不用或卽拆毁或行售去或留以爲將來試放水雷等專之用而定造共千隻以補其缺計所廢者共有二十餘艘内有八艘係鐵甲船其中極大之一艘可以裝六千墩法國之於水師其認眞整頓不惜工本蓋如此 
[署篆紀聞]  
　　粤撫倪豹臣中丞任事有年巳届俸滿遂具摺陳請入覲　龍光日前接到電音知巳奉旨　准所遺篆務着督憲暫行兼署中丞因將經手事件赶緊清釐一俟諭旨到來卽當交卸北上云 
 
 

Page 2

 
 
[珠江午景]  
　　天中佳節薄煖輕寒晨起閨人啓菱鏡簪艾符呼婢香羅預約鄰姬偕覽珠江風景不虞雨師惡作劇自辰至巳密若散絲十八姨更恣意顚狂吹花擘柳直至貓睛轉午始得漸露烏踆於是鞋鳳徽兠扇鸞低掩閒扶小婢同上瓜皮斯時十里烟波綺羅如霧謁船過處一水皆香薄暮須臾燭龍炫摺更有如余淡心所云一園燈火從天降萬片珊瑚駕海來者惟去年各鄉水潦爲災元氣至今未復以故龍舟競渡寥落若晨星然管脆絲柔脂香粉膩游觀之樂己不讓花月春江矣 
[鑄批語]  
　　客歲冬間有人在粤垣洄瀾橋畔等街集股招商議設鑄錢公司販運雲南銅斤來省以資鼓鑄集股有成章程亦定前日禀呈督憲請准設局開辦張制軍批駁云鼓鑄制錢上繫國家利權下關民間生計該商等禀請招商集股開鑄納釐實屬謬妄其獘日五以輕爲利　趨濫　一也少則利微多則壅滯二也百物昻貴病商病民三也私鑄競利獄訟繁滋四也充斥隣省詬貴交集五也成本必虧厘梲何有民間大擾安論富强所陳五便皆屬虚誕無實斷不可行假如倖邀准行該商等破家被罪可立而待且洋銅洋鉛取資甚便不此之買乃欲遠運川黔銅鉛顯係藉此估販長江走漏厘稅此等妄想本部堂豈受其愚乃不候批准竟敢刊章招股尤爲玩法除批駁立案不准外仍嚴行申飭 
[來函照登]  
　　吾粤自去年遍地水災秋收减色以來米珠薪桂夫人知之矣而潮嘉每洋一元購禾二十斤尤甚之甚也現值青黄不接本地儲蓄早巳空虚民命之一絲尚懸者祗賴輪船轉運耳邇接汕信該處海關忽諭入口之米每擔抽銀自港往者一錢自滬至者五分致使停米數萬罷巿二天商情洶洶人心岌岌聞之令人疾首我國家三百年深仁厚澤每遇水旱偏災無不極意賑撫夫猶是朝廷赤子當此十餘屬哀鴻遍野之秋身受厚恩者宜如何上體聖仁酌盈劑虚慰兹飢渴乃不惟不之恤而竟忍出此吾誠不解其爲公乎爲私乎枊與數百萬生靈有讐乎萬里君閂圖無鄭俠可勝浩歎是所望於貴舘登諸日報大聲疾呼請命當軸亟解倒懸蒼生幸甚吾人幸甚此信見諸循環報 
[虎林官報]  
　　浙垣撫署於本月初十日辰刻接到京都電報知劉仲良中丞有升調川督之信且有卽赴新任毋庸來京之諭是日適值文武員弁衙叅之期一經得信無不爭先道賀聞中　俟上諭到後卽須拜摺啓程惟衞靜瀾中丞到浙尚需時日故憲意擬奏委許星臺方伯護琈撫篆卽以孫穀庭廉使署理藩篆遞遺臬篆札調新任甯紹台道來省署任所遺道缺委候補府林祖述響行攝理林君號小筠福建人也 
[總鎭赴任]  
　　統領恪靖親軍水師黄本富軍門駐紥吳淞口巳有數年凡遇地方公事無不竭力襄辦闔鎭士民深感其德今奉憲札調署蘇松鎭闔鎭紳士恭備儀仗鼓樂並派圑勇二十名送德政牌兩對其文曰海隅保障淞浦屏藩澤梁無禁巿肆驚匾額一方曰膏澤下民軍閂再三謙遜始行領受隨於十五日早起程赴任各營弁兵送至舟次槍砲之聲不絶聞軍門到任後卽須鼓棹松江赴滕茂亭軍門處恭賀復任之　並送前任李軍閂回籍 
[泖濱漁唱]  
　　署江南提督滕茂亭軍門定期本月廿二日接篆李質堂軍門卽於是日錦旋狼山福山諸鎭軍聞之皆預期來松祖餞○全節堂爲收養節婦之所姚少讀太守以各董辦理不甚合宜擬請姚衡堂陵蒲生二太史接辦矣○焚毁教堂一案其禍肇自南匯盛姓文童姚少讀太守委府學教授汪廣文往提適南邑尊新舊交卸之際未能雷厲風行盛童遂得推諉規避太守因擬請道憲飭員往提定欲逮案嚴懲以爲藉考釀禍者戒云 
[津門紀事]  
　　直𨽻藩憲奎方伯斌升授湖北巡撫新任松方伯椿巳於初七日抵津脚車三輛肩輿一乘並不知其爲貴官也至河北萬升店甫解行裝便怱怱命駕進城投剌司道各署並禀見傅相是時天津縣聞信前來趕就店中懸燈結綵草草供張方伯及暮方歸翌日怱怱又去其在津駐節曾不竟日云○前報紀先春園與南臺子混混糾衆二百餘人在梅家胡同二道街鬥毆一事捉將官裏去者十人尚須補提人犯以儆效尢乃未出三日李公樓與大王庄又門兩造亦集百餘人受傷者七人中有張七挑去眼珠巳成殘廢翌日又鬥李公樓邀火神廟後之混混大王庄邀帝君廟范廠子各混混以助其威兩庄之娘子軍且有抛磗擲瓦遥助聲勢者嗣有人再三排解始息十戈其肇事之由盖爲爭奪脚行云○津郡牙行向有部帖縣帖之分部帖領之六部縣帖領之縣衙者也現由天津縣姚鐵山大令查有牙行懸缺待補計六十八名一體招充體恤商民卽以籌備軍餉除出示外巳將懸缺各牙行間列招充計河東集斗行邱大成等懸缺十一名油行許耀榮懸缺一名蔴行武春第懸缺一名河西集起卸行敖德泰等懸缺十四名北門外集李廷章懸缺八名煙行佟廣發等懸缺三名油行常興瑞懸缺一名西沽集板行鄭維翰等懸缺十一名木行鄭蔭庭懸缺一名楊柳靑木行張起盛懸缺一名猪行朱紹康懸缺一名北浮橋集斗行馮國樑懸缺一名霍家嘴集靛行王致義懸缺一名堤頭集板行李同發懸缺一名西門外集馬行陳有聲懸缺一名猪行張吉舁牛行馮殿林各懸缺一名驢行劉德明懸缺七名蓆廠沽集板行鄭國維等懸缺七名又西門外藥行李光裕騾行梁有緣各懸缺一名共六十八名○天津縣定期十六日考試文童二十二日開考武童十二三日文童投正場性理卷十七八日武童投正場卷巳經出示俾衆週知矣 
[東甌競渡記]  
　　花柳塘龍舟長數丈中建一亭亭中以小孩扮演戯劇猶神會中之擡閣也船首尾紥有五彩牌樓旁竪五色旗幟更以美貌孩童扮作船婦迷離撲朔幾不知烏之雌雄當舉辦時俗例必將高閣鐵條祭以三牲煨以獸炭本屇未及舉行適高閣與恒足紙店樓簷微碰鐵條頓變弓形條上三孩均遭碰損好事者附會其說謂觸神怒以致於斯誠無稽讕　也○有赤膊龍舟以怏捷爲勝者俗呼爲鬥龍往往因鬥紛毆釀成人命前任陳子餘邑尊嚴申厲禁此風爲之稍息本年端午日西門外陸堂廟鬥龍與夾尾巴鬥龍因爭快捷兩下互毆岸上觀有見陸堂廟龍舟過於恃强呼差拿捉詎龍舟上人頓時跳落河中泅至岸上意欲尋仇幸小南門外耆老以婉言相勸其事始得寢息○每届龍舟　渡之時各船行頭二號花船及蔑絲布篷等船預期雇定方能盡日嬉游重五日龍舟划出南塘大米舫曁布篷等船僅寥寥數艘詢之各船行咸謂目下收帳艱難各舖户均節省浮費是以閒泊河干無人顧問也 
[温郡叢談]  
　　倉後縫工某甲被閒談班著名賭棍邵慶桃串合阿芳爲草頭賭輸洋八九十元並票洋一百七十餘元旋查悉係脫鞋兄局賭遂邀集多人各邵索取邵堅執不還以致互相毆鬥事後邵等赴縣誆稱被甲帶同黨羽搗毁物件搶掠銀洋想周邑尊質訊之餘定當水落石出也○温郡乞丐之　甲於他處城廂各鋪户尚不敢逞其凶鋒若至上下河鄉則平日必索米　升偶遇節期除糕粽外復須給以烟膏本年端午上河鄉老竹地方各富户聨名呈請出示禁止不意乞丐聞此竟糾集數十人登門騷履適有一病丐於初四夜物故各丐遂負屍至周士泮閂前意圖索詐地保赴縣禀明周邑尊旋於初八日帶同堂招刑仵盡差前往相驗雖各丐不敢滋詐然夫馬供應巳屬不貲矣○初十日閩帮司事洪某帶仝鹽勇二十餘人前往七都靈昆等處稽查偷漏甫到埠適有閩船數艘停泊該處鹽勇等指爲偷漏意欲拘拿鹽船上猛放空鎗以示威嚇鹽勇等見其逞兇拒捕遂將槍實以藥彈向之還擊悞斃該處居民四命居民赴樂清縣呈報請騐不悉此案將來如何了結也○賭棍太平貴與母舅阿四串通由四首告被樊鄭等人誘賭輸洋送案呈究周邑尊飭值日役傳案質訊想邑尊燭照如軸諒不爲若輩朦蔽也 
[蘇省官報]  
　　新簡蘇藩易笏山方伯於十三日夜抵蘇隨於十四日入署所有住署之理問廳住庫之庫大使均銷住宿差方伯卽於十五日巳刻接印李顯之廉訪同日回臬憲本任云 
 
 

Page 3

 
 
[款待欽差]  
　　上海法總領事愷自邇經法廷派陞駐華欽差履新在卽原任欽差戈可當辦理朝鮮和約事竣回國道出申江愷欽差因邀請戈欽差及瀛眷并新任北京總繙譯于雅樂上海法副領事法公廨大寫辦公各人假座天仙戯園飲酒觀劇英巡捕頭聞知特派巡捕數名至園内正廳廂樓大門各處彈壓閒人免滋事故各員極嘆華伶演劇之工拍手聲不絶於耳至鐘鳴十一下衆始散出分道而回西人皆謂樽爼衣冠頗極一時之盛云 
[入學有期]  
　　本縣莫善徴大令接奉學憲來文定於本月二十二日迎送新生入學昨巳頒發示諭届時芹池香滿槐巿風清多士濟蹌定　威儀棣棣也 
[觀馬戯記十三]  
　　車利尼馬戲前晚正值晴霽照常開演其所演之戯愈出愈奇前後各戯亦多從同惟第一齣虎則易之以獅若象戯則大異從前先則一象彈風琴一象應節而無旣而互易亦然繼而擺列一檯上置一鐘象則作端坐狀以鼻叩鐘一侍者出詢何事象奴告以象欲得食乃以巾護象而下旣而象又叩其鐘則侍者以菜置檯上象卽用鼻捲入口中旣罄又叩更添菜一器復食之盡又叩鐘使撤器焉蠢然者何乃靈警若此又出一小馬車利尼自引之俄一花面出言與馬素識且在柔佛共學不信則向者共學時彼此超躍作戲今可試之於是花面伏於地以俟馬果躍而過之旣躍卽不復動花面乃躍過馬背如是者數四一似實係素識也者繼而問車君欲買馬否答以試一觀之花面乃引一小馬駕馬車以出一轉盼而馬忽避於車後花面顧馬不見泫然以涕皇然作尋覓狀得諸轅下乃驅以去又有一幼伶先以一人跨兩馬出旣而又增兩馬仍以該幼伶一人跨之其行如飛作送信狀此數者皆前此所未見不禁爲之拍　叫絶 
[巡獲私土]  
　　前日洋藥局巡丁在虹口白大橋左近獲到漏　川土四包當將販私人王阿慶陸耕林解送洋藥總局昨日轉解松滬捐厘局經管理洋藥事務委員升座研訊王供本邑人向伶小工友人楊阿狗囑將土件送至洋涇浜穌州航船帶赴蘇威不知偷漏叩請從寛陸供略同問　謂旣由楊姓託送速將楊姓交出爾等可免株連兩人同稱小的旣經逮案楊姓諒必知風避匿無可獲交閱官細加盤詰兩人堅執如前隨著移請縣中管押私土變價充公 
[縣案兩紀]  
　　張福卽張蕙泉扭段勝全至縣控稱妻子王氏被誘偕逃王氏亦在縣控被張圖賣等因均巳登諸前報前日　審委員李司馬升堂覆訊張稱妻子實被叚誘令捲逃司馬遂謂叚無勾　爾妻理當究辦惟所控捲洋證據全無殊難理追遂判　及該氏各責二百下復勒令段具改過切結備查保釋該氏交張領回張不遵斷堅請昭例重懲司馬怒謂爾旣堅執本委當先治爾縱奸之罪張始俯首無言挈領該氏而退○馬福全投縣控稱小的家在浦東務農爲業光緒二年春憑媒桂發發等聘定朱阿發女兒妙英爲長子金松之室童養在家甫及一年金松病殁妙英靑年孀獨苦守相安至去春忽回家探望叔父阿松驀被寄父莊小勝奸污懷孕屢經向論置諸不理邇忽邀同發發之妻及孫駿等多人揑造妙英退婚筆據逼令小的畫押小的喊救脫身投案伸訴莫邑尊飭令書呈節略以俟提案訊懲 
[不肯成殮]  
　　高阿大原籍無錫今年十三歲去春經同鄉之袁老土薦至大東門外十六舖蔣舒森撇藤店爲學徒巳一載　餘本月初該學徒忽患寒熱醫藥罔效延至本月十三晚斃命店主卽倩薦頭袁老士信致無錫知照該學徒家屬來滬一面置備棺本至十五日將爲該學徒成殮突有一人自稱楊和尚至蔣店誑言死者卽係伊之外甥爲蔣毆傷致命因向蔣口角不許成殮爭執之間旋經十六舖地甲出爲調處至昨日傍晚尚未了結嗣聞由莊舒森赴縣具　矣 
[英界公堂瑣案]  
　　昨日英公堂應輪美繙繹易孟士君會訊易君因事未到故由宋二尹獨判各案○劉仁興同妻劉王氏稱開客寓有不相識之王阿福突來借洋五元固却之被用穢物亂潑爲此報捕宋二尹以王阿福無端擾釁情同拆稍判笞二百　○郁阿生爾與鄧雲朝細故口角致被打傷眼皮由捕拘案鄧雲朝供與郁相識因戲言起見伊自掽傷宋二尹騐得郁阿生稍受皮傷且係細故從寛開釋嗣後不得擾　○陳川子稱在西人住宅備工旨江文生在門口小便喝阻不依爲特交捕宋二尹判罰江文生洋二角完結○陸錦雲稱擺臭豆腐　攤徐少卿等來買論價口角竟被打翻拍子爭執間華捕來勸亦爲伊等所毆因郎拘拿到案徐少卿徐少山劉鼎雲等同供被伊辱罵是以用武今願　償又有王阿昌及華捕禀徐少卿等實在兇横我亦　毆宋二尹隨判徐少卿等賠毁物錢八百文再發捕房各押三天王阿昌無于省釋○包探陳阿九稱陳尚桂到捕房報稱來滬購物巳經登舟突遇素不相識之沈金琪勒住鋪盖衣物及現洋三十元請爲追究因同陳往尋沈金琪起出鋪盖衣物而無現洋今特送案陳尚桂申訴前因并稱沈言向我索妹然我與沈並不識面何以索妹殊不可解請追所少之洋沈金琪供陳尚桂是我妻兄前因妻到伊家屢邀不返涉訟在案亦未斷離昨日見面爭論故將鋪盖扣留今巳交還並無現洋宋二拜以兩造各執一詞碍難定斷旣供涉訟在案着一併押候過堂覆訊鋪盖衣物暫存 
[法界公堂瑣案]  
　　潘王氏訴稱小婦人家在川沙現居西馬路放租東洋車度日四月初四夜偕弟觀劇中途力乏　至打狗橋北首延齡堂小坐弟卽出門購物小婦人獨自開燈旋有一素不相識之人自云鄉鄰前爲大菜司務欲將翡翠戒指換取金戒小婦人將金戒褪下與之其人卽帶在指上逡巡逸去小婦人情急呼令堂倌帮同追赶早巳一去無蹤昨日遇諸一園茶肆前因卽鳴捕送案翁太守詰訊解案之趙雲生供稱小的向在南京跟官現住滬北山家園昨晚在一園前買取桃實擇定後該氏前來奪買以致紛爭伊卽批頰一下鳴捕拘來所云金戒事情小的茫無頭緖太守問該氏翡翠戒何在答稱並未取看太守着將趙帶出謂該氏曰趙旣與爾素不相識何以見爾帶有金戒卽欲以翡翠戒相易且翡翠戒未經給爾爾何以肯將金戒交伊實屬奇事爾今年歲若干答稱四十六歲太守謂爾偌大年紀諒必熟悉上海情形爾稱堂倌知　諒惟知追赶之事耳初時掉换情形伊亦何能知曉婦人入烟館巳屬不守婦道尚敢將離奇情節凟訴公堂耶隨着包探將趙帶進問爾現作何事包探禀稱此人前曾爲洋行細崽現巳失業常爲偷竊生涯太守問趙究因何事起釁趙供實因買桃起釁問可有保人答稱無有太守着暫爲管押飭包探查明再核○前報列包探拘獲竊賊王桂生金阿金張小園沈和尚四人一事昨巳吊到原贜失主劉松山到案候示捕頭着將四賊解案翁太守謂前次責釋時曾飭爾等速回原籍不准逗遛何以一出樊籠卽萌故態眞所謂賊星照命隨判各責一百板嗣後倘再拘案定子嚴懲又諭失主緩日來領原贜○包探獲送行竊北京輪船衣服之李鴻福禀稱尚有同黨小王前曾懲辦今被脫逃李供前在蘇州葑門外營中當扇日前到滬遇見小王竊得衣物交我收存太守着責六十板衣存捕房○包探解到趙得標禀稱因攫老北門外許姓醫室小　耳　被小的追獲人贜趙供認屬實翁太守判責一百板贜交失主領去○包探禀稱有人在三茅閣橋南首某庄購物手中油紙扇被張勝保攫去質錢四百五十文報捕後查到質票及錢四百文張供認行竊太守謂靑天白日何謂行竊諒來不是乘間搶取卽是用强奪得着責一百板以儆 
[湯餅移賑]  
　　程謹軒善士來函云新添一子承親友惠送飾件理應薄具湯餅答謝盛情因愈山東待眼孔迫謹備呈席資洋三十元乞代檢收彚解災區列入報章藉申謝烟云云誌襁褓頻添之喜省觥籌交錯之煩鵠面鳩形均沾惠澤螽斯麟定預卜同儕不共慶受福無疆也哉　上海三馬路陳與昌謹誌 
 
 

Page 4

 
 
[無錫籍談十元父子歡聚蒙陳竹坪鄉長出資招尋大力不勝欣幸賦此伸勸呈霧裏看花客大吟曜郢政]  
　　談家有一叟軍滬鮮戚友膝下祇一兒幼稚嗟面垢賣餅託牛涯聊以供炊臼除夕嘆薰條無餚且無酒嚴寒怯衣單呼兒曝巷口片刻相與離兒爲匪人誘乃父哭泣餘自間將誰咎抱恨舛命途處事偏掣肘幸有善長來隠惻從頭扣乃父望子歸覼述再三剖剴勸勿憂愁從容且靜守佈紙又肩牌年貌　於右　　弗惜資躊躇觀其後彈指數月間乃父囈語久羅店幽僻傐古寺出錢受匪人得錢行巳在逋逃藪誦經侍沙門削髮非吾偶仁者揆情形憬然析可否消息遞來時善長廼　手買舟領之歸精神尤抖擻亟求似續延穹蒼洵不負屢屢登報章主賓具仁厚父子相聚欽感激惟頓首閱報迄再三咸頌多福壽天下不齊者非良流於莠泥乃馳騁塲豫防車馬蹂乖髫乏人攜休赴街走[  嘗溪趙炳黎待定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年五月初九日京報全錄]  
　　宫門抄○上諭兩道錄前○發抄旨四道○將軍希奏審明職官定擬緣由摺○又奏擬請裁撤刑司部員緣由片○浙撫劉奏報海運漕船全數兌竣放洋摺○大臣沙等奏爲請旨遵行片○又奏請坐補章京緣由片○將軍希奏爲奏聞片○大臣沙等奏循例充補章京夾片○發抄成孚奏江北第一起漕船挽過東境日期奉旨户部知道欽此○張凱嵩奏審明舉人孫士賢京控定擬奉旨刑部議奏欽此○又永此廳秋審人犯解道較遠請仍解省審錄奉旨着照所請該部知道欽此○又澂江守彭澤春等署雲南守等缺奉旨吏部知道欽此○五月初九日理藩院鑾儀衛光祿寺侍衞處值日翰林院引見七十九名○尚賢謝放駐藏帮辦大臣恩○邁拉遜謝授山西河東道恩○閻中堂續假一月○謙光請假十日○嵩申請假五日○召見軍機邁拉遜○○奴才希元恩澤跪奏爲審明職官擅用刑責後越四日因病斃命缘由恭摺仰祈聖鑒事竊查前准琿春副都統依克唐阿咨稱據街道廳值班雲騎尉穆克德科報稱旂婦郎安氏至廳喊控伊雇工民人徐店幅夜間圖姦不允持刀威嚇等情當將徐店幅傳案質訊圖姦屬實隨錄取徐店幅圖姦逞兇供詞責押後越四日因病身死請員騐辦前來隨派驍騎校祥泰帶仵前往騐得巳死徐店幅兩眼閉口微開兩手微握兩骽伸肚腹塌蹈遍身黄色合面左臀骽有杖傷一處長三寸寛二寸四分右臂骽有杖傷一處長三寸四分寛二寸五分皮微破色紫腫委係因病身死當因武弁擅行責審實屬妄爲報經奴才等附片奏請將雲騎尉穆克德科先行革職歸案審辦奉旨着照所請兵部知道欽此欽遵轉行該副都統遵辦去後旋據咨稱遵卽提集全案人證審明詳錄各供議擬咨請核勘當經批飭刑司部員悉心覆勘兹據該司掌關防刑部郎中兼署主稿事啓勲帮辦關防叅領富魁公同核議仍照原擬呈請 
奏咨前來奴才等覆加確核緣穆克德科係琿春廂黄旗德玉佐領下雲騎尉在該城街道廳充當章京差使與巳死徐店幅素不認識徐店幅在郎安氏家傭工光緒十年閏五月初九日穆克德科值班有旗丁七十爾之妻郎安氏赴廳喊控雇工民人徐店幅夤夜圖姦不允持刀行兇等情經穆克德科差傳徐店幅到案質明圖姦屬寔穆克德科卽應回明該首領官究辦乃竟行審訊飭令番役李連升紀福叚克永掌刑將徐店幅左臂骽杖責二十板卽行看押徐店幅旋患吐瀉暴病越四日身死呈報深員騐明徐店幅委係因病身故將穆克德科咨請叅革歸案審辦復經該副都統集証研鞫據各供認前情不諱詰無另有别情應卽擬結查此案巳革雲騎尉穆克德科充當查街章京差使僅有彈壓轉呈之責徐店幅圖姦安氏不從持刀兇閙該氏喊控經穆克德科拘審擅責雖係因病身死惟穆克德科並未回明首領官呈司究辦擅自責押究屬不合查該員業巳革職請免　議所遺雲騎尉世職另行揀員承襲番役李連陞紀幅叚克永等聽從穆克德科掌刑責打並未致斃人命均無庸議巳死徐店幅圖姦安氏未成本干例擬業巳身死亦毋庸議案証王有吳從貴郎安氏之夫七十爾並子玉升等訊無不合應與原告郎安氏概行省釋屍棺飭埋標記召屬認領除抄錄全案供招連屍格一併咨送刑部查核並咨報兵部外所有奴才等覆核定擬緣由是否有當理合恭摺具奏伏乞皇太后皇上聖鑒勅部　議施行謹奏軍機大臣奉旨該部議奏欽此○○奴才希元恩澤跪奏爲寗姓　三城訟獄輕减所有暫留吉林之刑司部員擬請裁撤以歸簡易恭摺仰祈聖鑒事竊查同治二年前署吉林將軍皁保因吉林訟獄煩多奏請由刑部揀派主稿漢郎中或員外郎帮稿漢主事各一員掌印滿郎中一員前來吉林刑司辦事三年期滿再請更换歴辦在案嗣於光緒七八兩年經前任將軍銘安先後 
奏請添設吉林道甯姓琿道道及以下各民官所有地方一切詞訟均歸民官經理由道核轉並請將刑司各部員裁撤旋奉部議除吉林道等官准其添設外有寗姓琿道府等官駁令再行妥議具奏適奴才希元甫經到任情形未及周知因新設民官地方詞訟巳歸吉林道核轉其甯姓琿三城詞訟仍由刑部爲之覆核是以奏請裁撤帮稿主事一員暫留刑司掌印主稿滿漢郎中各一員足資經理迨奴才詳加體察甯姓琿三城地方情形究不宜添設道府等官仍應遵照部駁事理毋庸添設以免紛更办於上年十月據實奏明在案現查甯姓琿等處訟獄輕減事不冗繁雖間有應校之件而該司亦易於辦理似無須專留部員承辦其暫留吉林刑司掌印主稿滿漢郎中各一員擬請裁撤以歸簡易如蒙俞允再行飭令該部員回京當差嗣後甯姓琿三城一切案件應由該司覆核者擬照舊制卽由吉林十旂協叅領内揀派熟習刑名諳練公事一員掌理關防該司原設有理刑筆帖式二員卽飭令專司主稿設遇疑難重案再由奴才等隨時飭委吉林道府或發審局員會同詳核審理以重刑名所有擬請裁撤刑司部員緣由是否有當謹恭摺具陳伏乞 
皇太后皇上聖鑒謹奏軍機大臣奉旨着照所請該部知道欽此○○頭品頂戴浙江巡撫臣劉秉璋跪奏爲恭報海運漕船全數兌竣放洋仰祈聖鑒畢竊浙省光緒十二年起運十一年分漕白交倉正耗等米四十七萬四千四百餘石巳撥滬局委員禀報頭批米一十九萬七千餘石於二月初十日放洋業經奏報在案又截至二月二十五日將二批米一十五萬八千四百餘石内輪船裝運米六萬六千五百餘石商船裝連米九萬一千八百餘石配船二十六隻陸續開放今於三月十五日將三批掃數米一十一萬八千九百餘石内輪船裝運米五萬七千一百餘石商船裝運米六萬一千七百餘石配船二十五隻陸續聞至崇明十滧地方候風放洋赴津交卸總共正耗米四十七萬四千四百餘石分裝輪船商船全數起運據滬局委員禀報前來臣覆查無異除咨飭沿海水師實力迎護外合將本届海運漕船全數兌竣放洋日期恭摺由驛具奏伏乞皇太后皇上聖鑒謹奏軍機大臣奉旨户部知道欽此○○沙克都林札布等片再查科布多糧餉章京一缺經吏部議准歸入回疆章程遇有缺出由吏部咨取各部院現任筆帖式内考試通曉清漢文義者保送帶領引見派往作爲委署主事到任後三年期滿如果得力該處大臣奏明歸於奉旨卽用班内升用其所遺之缺另行奏請更換仍俟新任人員更替到日交代清楚冉將年滿之員給咨回京補行引見歴經遵辦在案兹據粮餉事務處承𨐰章京恩厚呈稱竊恩厚係由記名理事同知通判鴻臚寺筆帖式於光緒八年六月初三日作爲科布多委署主事九年二月二十四日到科任事連閏扣至十二年正月二十四日三年期滿呈請奏請更换前來查該員恩厚旣届期滿自應准如所請其所遺粮餉章京員缺請旨飭下該部照例揀員通曉滿漢文義之員令其赶緊來科接替奴才等仍照舊制俟新任人員更替到日交代清楚再行給咨該員回京歸原衙閂當差理合附片具陳伏乞聖鑒謹奏軍機大臣奉旨該部知道欽此○○沙克都林扎布等片再查例載承辦章京如有缺出向由本城筆帖式内遴選妥員奏請賞給主事職銜作爲承辦章京每届七年期滿照例更换願入京城部院當差　以主事候補願改武職者咨回綏遠城以防禦候補今帮辦章京主事職銜祥凌業經奴才等奏請充補蒙古事務處承辦章京自應照例辦理惟查該員前由勞績保獎監翎儘先卽補防禦又係曾經赴部引見之員核與成例所載由筆帖式升補主事職銜之承辦章京願改武職者仍屬有間又查該城派往戍守人員凡遇本城缺出皆不得升補兹該員在科當差年久轉致序補無期合無仰懇天恩飭下綏遠城將軍嗣後該城遇防禦缺出仍請以該員在任儘先坐補俾奴才等籍收臂助而該員亦可堨力奉公奴才等爲甄拔人才起見是否有當出自逾格鴻施謹將蒙古事務處承辦章京以防禦在任坐補各緣由理合附片具陳仰祈聖鑒訓示謹奏軍機大臣奉旨該衙門議奏欽此○○布元等片再查刑可主稿刑部郎中兼雲騎尉趙蓉鏡係甘肅平凉府人由選拔貢生朝考一等奉旨以七品小京官用籖分刑部歴升河南司郎中光緒十年二月初八日奉硃筆圈出吉林刑司主稿着趙蓉鏡去欽此是年五月十八日到任供職兹據該員之子趙振彩遣丁報稱伊父刑司主稿郎中趙蓉鏡染患痰喘之症　治罔效於本年正月十三日因病出缺等情呈報前來除咨部查照外理合附片奏聞伏乞聖鑒謹奏軍機大臣奉旨該部知道欽此○○奴才沙克都林札布額爾慶額跪奏爲蒙古事務處承辦章京七年期滿循例揀員充補恭摺仰祈聖鑒事竊奴才等案據辦理蒙古事務處承辦章京主事職銜春慶呈稱竊章京自光緒五年三月間補授蒙古事務處承辦章京主事職銜員缺之日起連閏和至十一年十二月底止巳届七年期滿應請揀員承辦並懇給咨送部引見各等清前來奴才等伏查春慶樸誠精細任事實心現届期滿自應准如所請其所遺承辦章京主事職銜員缺查有藍翎儘先卽補防禦幫辦章京主事職銜祥凌心地明白才具優長堪以充補蒙古事務承辦章京員缺而專責成謹將承辦章京年滿循例揀員充補各緣由理合恭摺具奏伏乞皇太后皇上聖鑒訓示謹奏軍機大臣奉旨着照所請該衙閂知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[泰和大作後不覺有感因借原韵再塡一解錄請悅彭社兄政拍]  
　　節又清明到想　間輕車駿馬女嬌兒好麥飯一盂錢一陌蝶白鵑紅多少頓觸起吏腸懊惱翹首松楸雲水隔待何年再返家園道恐此恨終天抱　廿年客裏愁懷攪更那堪雙眸黑暗不分昏曉廻憶當年鋒鏑專閱盡越墟吳沼問執與玉公爭巧此口飄零覊海角嘆餘生不及歸林鳥長太息且留稿[  武林漁隱倚聲]  
[上海四馬路文報局内恊賑公所經收賑捐五月中旬清單]  
　　十二日長源泰號交來同字圖册九千五百九十五號謝大善土經募祁門無名氏洋五十元潭花吟舘四元陵李六元黎仁近堂鳬山江汪隸南三户各三元浣香别墅徐皡如丅維周鍾培基張盡臣李馥堂公記仁德堂汪叙詩張抑之孫玉堂洪伯實梅城謝十三户各二元陳少梁羅采毘卿王毓秀涇川無名氏樵貴谷公威德三皖堂江揚别墅儕鶴氏九户各一元恕不留名人田煥廷輝記三户各錢一千文寗德堂田雨記無名氏三户各錢二千文實收規元八十三兩一錢○急單常州恆怡號募隠名氏洋廿元求冥福黄氏太太十元無名氏隠名氏隠姓氏不書名巢　遠堂邵五户各二元隠名氏三元隠名氏銅洋六元同裕姜謙吉寳興不書名旭四户各一元錢恆生不書名通豫莊恊泰昌四户各五百文隠名氏五百九十文不書名費五百五十文不書名俊記不書名王不書名黄不書名費不書名不書名曹六户各三百文隠名氏四百五十文隠名氏九百七十一文恆源七百文愿急輸六百文實收英洋五十四元銅洋六元○金閨福幼册寳小姐小銀鐲一雙銀戒指三只共重一兩八錢五分慶小姐銀押髮一隻約重三錢二分福小姐銀押髮一只銀練一條銀針一只茉莉荃脚一只共約重一兩二錢五分張廷縉善士三元同里金小蘇翁募五月分一文願曹敦復三元香雪盧耕餘堂公號公泰隆明德世善五户各一元欲仁集捐九日文三異堂五百四十文隠名氏銅洋一元實收英洋九元銅洋一元錢三百五十文○本日共收英洋六十六元規元八十三兩一錢銅洋七元錢三百五十文舊師銀三兩四錢二分 
[上海馬路文報局内恊賑公所經收賑捐五月中旬清單]  
　　十三日急單太平府署來錫山徐以和先生募蓉湖釣徒本洋一元喻建堂椿育東聨召南三户各英洋一元聨府四元清江保甲局募應城厘捐總局何大令一元清江湖灘總局羅大令一千文鴛水知味子一百十文實收英洋二元蘇城紹成燭鋪松下氏銅洋一元○常山庸字鹽棧金月　舊士將自置房産本年租金移賑英洋十一元大倉仁裕號交來沈逋梅先生畫潤錢二百廿四文黄又裳翁交來沈逋梅先生書潤一元錢善士交來沈逋梅先生書畫潤五角○本日共收英洋二十一元銅洋一元本洋一元小洋五角錢二百廿四文 
[上海北巿絲業會館核獎籌賑公所施少欽經收山東賑捐四月二十廿一日第九百九十八九次清單]  
　　壽護道人曹平紋銀四兩七錢東游舊客　足疾速愈曹平銀廿兩由晉生莊合來九八規元廿一兩五錢三分休寗不求聞逹人洋一百元徐智和求女病速愈洋廿元惲季文求保平安由裕通恆交來洋十元長興欽王氏求病速愈長興中西街嘉彛堂朱梅清寄全盛局來洋十元王東棟王楨王榕求父孝病卽愈洋十元江亦記由東升交來洋四元柘湖姚芹汀春間爲小兒宗保天花許願求平安現巳全愈完願由嘉善全盛局來洋四元無名氏洋兩元○○施恆發洋五元都又和洋三元黄錦堂洋一元以上三户共九元由滸浦同大號寄永義昶局來○老順記經募塔册九千二百號楊瑞泰一元蛟川無名氏石錦濤懋無名氏三户各五角戚定記曹寳林二户各二角五分王棪記陳洽記王子網藥成照吳杏記鄧永記無名氏倪榮記朱忠記曹生有十户各二角徐才記章美生孔厚記洪如升葉榮記葉雙全包海記宗家記八户各一角共廿四户合來洋五元七角○常熟永益莊經募救灾圖說祝同心先生勸募册同字一次三千一百七十四號永益莊鄒邦瑞孫念記張懋麟無名氏五户各一元徐永茂薛恆泰無名氏聖珍記四户各半元倪德順錢三百汪德大雲記二户各錢二百七十復興行錢二百六十江恆泰徐瑞記潘問樵寄石生義昌無名氏無力氏江　來湯義隆陶震豐十户各錢二百程體記笛樓二户各錢一百硤生廣生懋號經募救灾圖說祝同心先生勸募册同字一次四千六百十四號廣生懋號四元不書名錢四百文不書名不書名不書名雙山氏四户各錢二百不書名不書名二户各錢一百信大號銅本洋二元葑溪子募周渭泉洋十元汪蓮記求合家平安洋五元隠名女善士求身體康健四元慶生求患病卽愈洋二元補不足銅洋一元錢八百以上共三十九户合來洋三十七元銅洋三元由蘇州葑溪漁隠寄惠泰莊交來以上二十日○錢愷求妻肚痛頭暈卽愈廿元胡肇封爲室人屠氏産後患咳嗽求保速愈由岐伯兄交來十元求淨道人由姑蘇三板橋畔寄寳順局來六元錢國清求喉症卽愈五元東陵未學氏四元○時泰典募救灾圖說祝同心先生勸募册同字一次三千一百五十一號有心無力人二元又三千一百五十二號無力人二元二册共四元由蘇州婁江安節局徐大　十寄通裕局來○閔行同源典交航船來救灾圖說祝同心先生勸募册同字一次五千三百廿八號郎玉亭二元張仲賓焦榮蜂問心堂自愼居補過氏代積怡怡書屋六户各一元吳詹保無病合一元周門潘氏錢八百無名氏益萬氏吳銓卿求保平安三户各錢五百五十勉力子蟻馱子二户錢二百廿不書名錢二百閔行恊源局捐信力錢一百共十六户合來洋十二元以上廿一日 
 
 
