# 1917 - 310 - 4916076

 

Page 1

 
 
   
 
 

Page 2

 
 
時評 
[解釋（冷）]  
　　凡一事之來因識見之不同而解釋各異迨其結果必俟實力之何若而後其解釋乃定是故解釋無憑者也實力宥據者也與其乞靈於解釋母甯奮志於實力也 
日美協约之宣言今又加之以解釋矣宣言原爲實力之結果而解釋又以實力爲本原然則實力之宜修養也如此奈何中國人者尙自戕自伐惟恐實力之不滅也耶實力滅雖無官言雖有解釋無能爲矣 
命令 
　　十一月十二日大總統令特任周道剛爲四川督軍此令 
又令任命劉存厚會辦四川軍務此令又令除孝剛汪可權臧榮衢陳洪範均授爲陸軍少將劉弼良著加陸軍少將銜萬成廊謙黄澤漙羅雨帆均授爲陸軍步兵上校袁昌俊授爲陸軍輜重兵上校夏堃培授爲陸軍一等軍醫正此令 
又令調任張一鵬爲河南財政廳廳長王荃本爲江西財政廳廳長此令 
又令任命吳炳樅爲四川高等檢察廳檢察長此令 
又令陸軍總長段祺瑞呈請將吳嘉議鄧錫侯傳振義廬益均授爲陸軍步兵中校並加陸軍步兵上校銜藍世鉦田頌堯均授中校李鐸授爲陸軍砲兵中校龔襄授爲陸軍步兵少校並加陸軍步兵中校銜范世傑授爲陸軍騎兵少校並加陸軍騎兵中校銜余龍鄢淮洲均授爲陸軍砲兵少校並加陸軍砲兵中校銜陳光仁授爲陸軍工兵少校並加陸軍工兵中校銜楊天信授爲陸軍步兵少校吳定遠授爲陸軍砲兵少校李傑授爲陸軍二等軍需正並加陸軍一等軍需正銜鄭國武授爲陸軍三等軍需正並加陸軍二等軍需正銜胡忠　授爲陸軍三等軍醫正並加陸軍二等軍醫正銜吳榮本授爲陛軍二等軍法正並加陸軍一等軍法正銜應照准此令 
又令海軍總長劉冠雄呈請任命劉永誥爲永健軍艦艦長行光宇爲永績軍艦艦長蔣斌爲永康軍艦艦長均照准此令 
又令劉存厚給予二等大綬嘉禾章彭光烈楊肇錫給予二等嘉禾章陳國楝唐廷牧張鵬舞余昻郝熹李進成楊光瓚郭述臯許昌培均給予二等嘉禾章王禾璋王廳中陳廷傑給予四等嘉禾章此令 
又令徐聲金給二等嘉禾章此令 
又令鍾體道熊克武劉湘劉成勳鍾志鴻給予二等文虎章龍光陳經王奇但懋辛陳能芳楊廷漙賴心輝曾鵬程均給予三等文虎章許澍姜受益唐義承熊兆南聶文光傳常朱經華向傳義吕超王維綱張極寛俞培棣鄒有章穆禮雅鄒伯良王纘緒李雅材余際唐李郁生張冲均給予四等文虎章此令 
又令李儻　給三等嘉禾章吳興讓晋給四等嘉禾章此令又令兹制定地方捕獲審檢廳設置令公布 
之此令 
專電 
北京電黔軍加入滇軍與川軍於江津戰聞係唐之運動 
（十三日下午七鐘） 
北京電昨日國務院開秘密軍事會議列席者段小段王士珍徐樹錚商在川黔軍問題議畢即致密電劉顯世（十三日下午九鐘） 
北京電十三日閣議畢段特赴府與馮商黔軍事川局益難解决（十三日下午九鐘） 
北京電川軍無主帥吳光新以限於查辦不能進兵擬任爲總司令顧品珍等約黔軍襲渝已發動形勢又變（十三日下午三鐘） 
北京電川軍方面促吳光新會師（十三日下午十一鐘） 
北京電湘事傳督連電求救催援甚急旅京湘人多日未得家信（十三日下午十一鐘） 
北京電國院參陸處昨開國防緊急會議對於西南軍事變化爲嚴格之討論結果原定作戰計畫仍應貫澈到底議畢拍出致龍李電兩通指示防戰機宜（十三日下午十一鐘） 
北京電英使朱邇典否認調停南北之説有人問段亦言並無何等交涉（十三日下午九鐘） 
北京電聞李純等中立派之督軍將出而調停時局 
（十三日下午九鐘） 
北京電日人得雲南電滇軍有和意擬懇黎轉致馮圖妥協（十三日下午八鐘） 
北京電張敬堯在徐州連電速給餉械以備出發援湘 
（十三日下午九鐘） 
 
 

Page 3

 
 
北京電南苑飛機派赴湘傳來電言飛機已赴前敵 
（十三日下午九鐘） 
北京電陸榮廷來電病不能來京（十三日下午九鐘） 
北京電王家襄因避政潮赴漢（十三日下午三鐘） 
北京電法制局起草之國會组織法修正條文已付閣議今日因川事暫擱定星期四特别閣議討論（十三日下午九鐘）北京電岑西林來電一請留譚以解糾紛二三兩條尤爲政府所不能從（十三日下午十一鐘）北京電段派陳文運招待大倉（十三日下午十一鐘） 
北京電農部對鳳凰山案主毁約造約段意限百萬元礦砂出清而止（十三日下午十一鐘） 
北京電財政當局爲整理中交京行擬發行内國短期公債以延期之賠欵擔保設委員會以税務洋員中行正副裁交行總協理组織管理發行本日提付國議取决（十三日下午十一鐘） 
北京電政府對美使軍械借欵質問已答復措詞與復蘇督同（十三日下午十一鐘） 
北京電日本表明日美宣言並無其他具體條文（十三日下午九鐘） 
外電 
北京電美使署以美日交換公文送致外交部之照會文大致如下日本代表團之游美遂有自由討論某日兩國在遠東關係之機會日本代表公然宣告日本政策非爲侵略政策並聲明日本並無在商務上或間接利用其地理上位置所發生特殊關係之意因此日本代表遂銷除德人所傳佈之外交疑念美日兩政府今再聲明願遵守開放門户政策並就政府關係所及今再自行拘束願維持各國人民在華工商業上所完全享受之均等機會日本在華之工商事業顯然因兩國間之地理關係有逾越他國人民同一事業之一定利益美日兩政府利用此良好機會交換關於中國關係之意見此項交換公文中之宣言無待解釋公文不獨重行確認開放門户之政策且輪輸入中國主權與土地完全槪不干涉之主義此層爲國際永久和平所必要者威爾遜總統已明白言之矣（十二日）重慶電黔軍現進窺重慶重慶諸小山間已見戰傷兵已絡繹而至（十二日以上路透電）北京電昨日臨時參議院開幕馮總統宣讀祝詞之際旁席中有一小兒放聲大哭其母止之無效不介意者皆爲發笑惟迷信者則目爲不吉之兆是日除滇粤兩省無代表外共到議員約七十人已足法定人數到者多屬前國會進步黨議員（十一日） 
北京電湘省官電報告北軍小勝又據南方消息紀上月杪戰情謂北軍死傷者共有千人湘省軍之受阻及待援續戰之説似無可疑某華字報載稱湘督傳良佐因戰局不利自請免職惟此説尙未徴實（十一日）以上字林報北京電駐京美國公使爲日美新宣言事特致通告於中國外交部其内容如左日美兩國政府依此次石井特使之訪問美國得以友誼的開誠布公議論日美兩國在東方之利益謹將此次所議論之結果公然聲明如左今所宣言者即謂日本對於中國之政策並無侵略之性質亦並無於商業上或問接利用地理上之地位以獨占利權之意因之日本代表乃將外交界中因德國之巧妙計晝而釀成之疑惑盡行掃除於是日美兩國政府乃再表明極熱心於開放門户之舉又保障無論何國國民於中國之商工業得有充分機會均等之權利美中日三國之商工業上之企圖因地理的關係對於其他無論何國國民同一之企業有特别之利益者也日美兩國政府關於中國問題得有互交換意見之機會其結果遂至互交換宣言書互得了解此宣言皆内容可無須再加説明無非確認門户開放主義之保障中國領土之保全對於中國之主權取不干涉主義如美總統威爾遜氏所明確宣言者所貢獻於永久的世界平和實最重且最大也（十三日） 
南京電蔡儒楷奉馮河間命來寗與李督軍協議重要事件參與此機密者僅江寗鎭守使齊燮元諮議官李顯模兩氏内容極秘外間無從窺知然對於此舉咸以爲是否時局或將益加緊急難以逆料故多抱不安之念（十三日） 
奉天電爲調停黑龍江軍界風潮前往齊齊哈爾之奉天第二十九師師長吳俊陞已於十日率其衛隊乘火車抵齊其部下步騎炮合共七營亦不日可抵齊黑龍江英順巴英額兩旅長之處分　頼吳俊陞之威嚇而實行之該兩旅長現受嚴重之監視不許出齊齊哈爾一步其部下軍隊之憤慨不若外間所傳説之激烈該省軍隊之一部已受鮑督軍之懷柔策以不至有加入英巴一方面之事英旅長於十二日電督軍張作霖懇請予以穏便之處置（十三日） 
廣州電據此間政界所得消息龍濟光將取中立之態度（十二日） 
漢口電武漢商務總會爲軍械借欵問題於前日晚間開會集議當場選定委員十名於昨日謁見王督軍陳述意見（十二） 
東京電中國武官靳雲鵬等昨晚由東京啓程赴陸軍操地點（十三日） 
以上東方通信社電 
東京電日本外交調查會對於英國駐華公使朱爾典氏調停南北説疑爲訛傳以英國曾與日本相約英國對於中國爲政治的交涉時須先與日本協議朱爾典氏不得蔑視此項約束故也（十三日） 
東京電據俄京來電克倫斯基氏已確實占領俄京（十三日） 
東京電某處得電印度洋發見德國假裝巡洋艦一艘（十三日） 
以上共同通信社電 
戰電 
倫敦電據無線電報聲稱俄京哥薩克聯隊已聯合美克齊美爾黨抗拒里林黨聞克倫斯基氏現距京不遠率有大軍二十萬人前説如實則所謂里林政府失敗似已可决里林政府曾發表宣言書致各交戰國主張無兼併無賠償而媾和並主休戰三個月談判媾和問題（十日） 
倫敦電昨日俄國之無線電報發明大局復有轉變迄今傳逹世界之俄京官電皆里林黨所發惟克倫斯基氏賴薩柯塞洛之無線電報局已能揭布大局之眞相如訪員來電徴實里林主義摇摇若風前之燭贊助之者漸見稀少各界之人現時時望克倫斯基氏入京惟戰事或不能免莫斯科里林黨希圖佔權爲守兵所拒極端派現孤立於克倫林（十二日） 
巴黎電法境俄兵致電克倫斯基氏謂願流血以拒美克齊美爾黨與反對革命之人俾保全俄國民治免爲德國專制所壓服云（十一日）按十三日上海字林西報載有消息云昨夜據哈爾濱可　方面私電聲稱克倫斯基氏已率軍入京奪回各宫與報局美克齊美爾黨紛紛投降 
亞姆斯特丹電哥里齊亞電稱奥皇近乘汽車渡一激流之際車忽折毁親侍與兵士各一挾皇至岸而忽失足於是三人均爲水衝過水閘流下頗遠會菲里克斯親王躡蹤而至急與隨從躍身激流救皇脱險（十一日） 
巴黎電英首相喬治君已由意抵此（十一日） 
亞姆斯特丹電德皇與奥布三國君主會議於意軍陣線（十二日） 
要聞一 
[大陸報論美日交換公文事]  
大陸報八日北京通訊云美日兩國關於中國問題交換之公文於昨晚發表後北京頗爲震動各國人士之輿論各不一致卽日人與日本官場亦復論議互異記者欲得日本當道見故於今日往晤林權助公使詢其意見林第一語即包括全題其言曰公文已自言之矣美日兩國間之關係關於對華態度者外間久有誤會之趨勢報界無責任者常傳布有害之謡言美日兩政府慮謡言不息誤會因以發生故以爲宜一再聲明其對華之態度以釋誤會此節美國國務卿蘭辛氏已於公文中言之足見此次交換公文不過重行聲明其舊有之地位專使公共再憶及美日兩政府對華之態度爲何如耳此層專指中國並非混指遠東亦可於公文中見之記者曰蘭辛氏文中日本特殊關係一語君視此語作何解乎日使曰此語之意義今昔皆同確無可疑余確信此語並無新義亦無引伸之意味他國有土地與中國邊界接壤者在其接壤之部份有特殊關係日本之在中國有特殊關係者亦猶是耳外交公文中有此紀載已非一次余深信此語無新異或隠匿之意義今美日公文中特殊關係一語之義固與從前所有之義無或異也記者聞日使署接到原文已有數日而美使署則未接華盛頓通告僅由日使署轉告始知此事之成立又聞日使署將此公文知照美使署時曾附有不得先將内容宣洩之請求條件傳説日使署之所以欲使美署暫緩發表者蓋以日人先發表其關於此事之觀念日本可獲以其觀念首先印人腦筋之益也記者特詢日使以延遲數日此文即行發表之目的日使答曰未嘗有逾分之延緩不過因俾可向有關係各國同時宣布之必要而已昨晚余以此事照會中政府後即將此新聞送交報界發表除必要之延遲外固無他種延遲也記者又詢以有無意見發表日使仍以公文已自言之爲答並謂交換公文志在消釋有害謡言余望此項目的當可逹到也除此而外日使並無他言至於中國官場之心理則迄未决定即外交部亦然外交汪總長養病於法國醫院已有多日外部之沉默態度殆以此故多數華人以爲此事含有隠憂美國之承認日本左華特殊關係卽無異承認日本可在滿洲山東福建自由行動凡與日本領土接壞者皆視爲日本特殊關係之範圍矣惟有責任之華人則不持此觀念美人輿情亦不一致有以此次交涉日本得占先籌爲言者蓋美人商務在日本從前僅有特殊關係之地方者已被排斥殆盡恐北後美人商務之在日本接壤地方者在比較上更將早受同一之排朱而食承認特珠關係之果且恐擴而充之美人商務將絶跡於中國全境也歐人與論半未發表蓋歐人對於日本在華之一舉一動莫不含多少之疑忌且知大戰未畢歐洲各國政府不暇重視遠東事件非至戰後不能望歐洲向日本理論也非官場之日人自認滿意以爲石井此行大功告成日本報纸尤興高采烈此　日人旣無憶力又無眼光不知交換公文中並無絶對新異意味苟以自已解釋爲是利用特殊關係一語而行不適當之舉動則必引起在華之眞正惡感而有受懲戒之一日也在許多中美及外國人士觀之美日之交換公文不過保全石井之顏面耳石井初使美時自負甚大屬望甚殷自不得毫無名義遽爾回國華盛頓政府不允承認石井代表日政府所呈述一種異在華自由行動之希望後乃藉此種公文之交換以掩飾其此行之失敗此説雖極粗淺然北京人士之抱此意見者固甚多也臨時參議院開幕情形 
昨日爲臨時參議院開幕之期各機關各銀行均休息警廳曾傳諭商户居懸旗誌賀大總及各國務員（唯汪）外長因清未到）皆禮佩章蒞會禮英使朱爾典氏日使林權助氏皆與焉鐘鳴十下振鈴開會各議員入席次則大總統及各國務員相繼就席由贊禮員按照預定儀節推出年長張鳳台爲主席宣布開會詞後即由總統登台親讀頌詞辭畢退回原席繼由總理代表國務員致頌詞畢各議員起立大總統及國務員均出席向國旗行三鞠躬禮禮成退席後在議場西偏空地攝影而散兹將祝詞彚誌於下 
參議院開會祝詞云維中華民國六年十一月十日參議院舉行開會典禮謹爲文以祝之曰緊維國會軌灟是宅牡閣迭宜粤若扞格消息盈虚忽茫剖析秉此機樞伊誰之責條貫整齊罔或愆忒如物處衡如表斯植庶幾來兹照示程式百千萬禱奠我邦國大總統頌詞云維中華民國六年十）月十日參議院舉行開會式國璋適以代行職權躬與盛典謹述所懐聊代頌禱竊以近百年來立國於世者以民主爲指歸吾國順世幾遷流乃有辛亥之役歷時六載政局數更朝野人士日嘆息於國基之不定民命之倒懸國璋以爲立國者盛德也大業也法之自始革命以至於策三共和美自抗英以至於聯邦成立其曲折變遷之史爲何如者吾人試一覆按則知六載之歲月曾何足以判定民族之政治能力此立國之勇氣不能不厚望於諸君子也吾國今日處境與法美異者今世國際競爭之世也今世内治整飭之世也制度上從容試驗之功萬不能如法美之多故非有健全之國家機關不能急起直追而立法行政二者之相濟爲用蓋視他國爲尤急矣夫行政者固當廓清專制之舊弊展布民主之新猷而立法機關所以促其進行者當爲之相度社會情形籌先後緩急之序若其不然則結果必出於横决此則天下所共見無煩縷述國璋慨往昔立法之不良而民意機關之不可一日缺也乃令各地方依法派參議員组織參議院屬以修改國會组織選舉兩法之任蓋民主國主權屬於國會國會之行使其權而當也斯國本立反是者亂今组織選舉南法之斟酌損益在諸君諸君一言一字之出入今後國家千百千之治亂繋焉所望經此次修正以後國會成憲法定而國家不復見立法機關之紛更豈獨國璋得躬與太平之幸而諸君之盛德大業將永爲國人所頌禱不止矣謹祝 
段總理頌詞云今日爲參議院開會之期諸君子富於經驗學識抱愛國之誠惠然戾止敢爲舉國人民額手稱慶竊維立憲原則在三權鼎立已成世界公例代議制度東西各國行之已久具有成規中國六載以來事變相循團會再蹶爲祺瑞等所痛心論者推究原因咸請组織法選舉法未能盡善有以致之海内人士初則心知之而未肯昌言今則情見勢絀無可游移凡人民所祈請宏逹所籌畫僉以先設參議院解决根本辦法爲當務之急琴瑟不調則改絃更張易曰旡平不陂無不往復西儒謂力行之理兩力平均等輕等重則成定體兩力維繋查吸相繞則成回環往復之體世界萬事萬物不能外此公例諸君子更定良法使三權永劑於平則凡百設施　於軌道若金在笵若土在陶以此圖治則加百兆人之禔福可以坐致共和前途實利賴之抑祺瑞猶有進者古今偉大事業成於一誠持此爲鵠無事不濟諸君子以真實无妄之心懲前毖後制定大法使國會重開人民受福他日作中華民國國會史者據事直書歸美有在諸君之榮譽即參議院之榮譽亦即將來國會永久之榮譽祺瑞等願託古人頌禱之例謹貢一言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報解釋特别利益説]  
字林報十一月七日北京特别通訊略云美國國務卿致石井特使之公文三日前已由東京轉來當由日使署通告美使及其他使署囑以不可發表但日使署自將全文照會外交部亦以秘密爲言中國大員固未宣佈此文然外問已有謡言謂中政府接有極不利於中國之公文美國已棄絶中國而承認日人所謂之日本特殊利益華人多有轉詢西友而欲知其内容者今日原文披露逈異所聞文内先則承認日本因土地毘連上特殊兹係而發生之特殊利害關係繼則愼重釋明美國在華之政策並聲明此次交擔公文不過重申前旨之意又竭力指出所謂特殊利害關係者非指可以損害中國獨立或條約國均等商業權利之特殊權利或利益而言也華人見此原文今日恐慌稍息蓋知美國並未予日本以犧牲中國自由或限制中國政治獨立之讓步適使日本特使一再自承爲擁護開放門户政策擔保中國完全以免人之侵略耳外交界以爲此項公文頗有價值保護中國之條文中又多一重保障且特殊利害關係之名詞近來日本報紙往往任意解釋意義繁多致華人視爲驚心動魄之語今得美國公文釋明其義除爲因鄰邦關係而發生之利害關係而外不得有他解此美國公文之所以有價值也據有責任方面云美國於解釋其義之後承認日本之特殊利害關係並重述美國舊有之地位藉此以爲承認之條件足見美國所謂特殊利害關係者係京其原義而言並非就日本報紙所解釋之義而言美國之意蓋謂土地接近則發生特殊關係而特殊關係則含蓄兩鄰國間之特殊利害關係日本在中國之特殊利害關係即中國在日本之特殊利害關係無輕重之區别即所謂共同利害是已合衆國與加拿大之間巴爾幹諸國之間南美諸國之間與中俄之間皆有與此適同之共同特殊利害關係此種關係在他處從不視爲有害於任何國家之特殊權利或利益故不容有他種解釋也今日傳聞軍械 
借欵業已取消此事之發現於今日是否出於偶然抑興美日公文之發表有關無從　斷）餘略（ 
[抱一通信隴海路]  
頃因事赴京師以津浦北段之阻於水也乃由徐州乘隴海車趨鄭州此路爲余所未嘗行者隴海路已行車者東自徐州起西迄河南邊境觀音堂站所謂二陵風雨之間是也工程尙未告竣行車不過小試故設備均未完全自徐至鄭約八百餘里頭等票十二元六角二等八元四角三等得二等之半售票索現金不惟北京中交票不收即他處鈔票亦謝絶余頗窘幸得特别允許乃收客稀甚頭等三四人二等二人三等最多時亦不及百晨七時十五分自徐州開經碭山十二時過歸德府經蘭儀縣午後四時過開封府六時抵鄭州 
風雲豐沛之鄉龍蛇芒碭之澤自古豪傑所從産出今則荆榛滿地羣盜如毛刦殺擄贖之案數見而不以爲奇他處之盗無不畏緝者彼地則一刦之後興猶未盡明日再至且三至同車某客語余碭山而西自楊集站至劉提圈站之問鐵道之左有古廟焉實乃殺人之窟凡據贖者勒索者咸以是爲執行地客又曰彼推手車耕者拾狗矢者皆盗也得閒則隨地可取得所窖槍械殺越人於貨客又曰比曰相驚以某師將變餉五日一關滯發者三關矣有知之者隂寄頓其財帛以爲防民尙能生乎自余論之今之盗賊則古之豪傑也天生勇敢桀鴑不可馴之性牢浇無所用鬱鬱無所洩煙賭誘之於前飢寒迫之於後政府刑弛則無所畏敎化荒則無所感豪傑而行不軌於正則盗賊是已擾擾於其鄉禍猶小遇大力者挾之以走濟之以法律之口説奉之以政治之頭銜則可以横行天下此三數年來爲患於國者皆若輩也 
若輩之飢寒天爲之乎非也吾車所經皆浩蕩效原阡陌縱横利不惟農也客語余彼地實産天然碱凡泹洳汙下之地晨起則匝地一白土夫取而煮之爲土碱其用未善也化學家以科學作用提淨之則可以敵洋碱利浮於本且數倍染料須此製食麵須此其他化學用品須此甚多歐戰後洋碱來源絶價暴勝奈何棄於地而不之采憶游皖得句夜涌金銀氣春愁杼抽空斯可慨已 
京漢北段已通津門水大退良王莊以北聞一二禮拜後可通願當局者經此創痛速修水政勿以事過而忘則民之幸也 
[政府處置陸谭之所聞]  
據公府某要人云前日傍晚陸榮廷免職令蓋印後馮總統卽飭張仲仁秘書長擬妥電稿一件當晚遂由專電處拍發據聞此電係致陸氏者其大略仍請陸氏顧念大局萬勿誤會中央維持時局之苦衷倘允命駕北來有要求條件無不委曲求全惟該電對於譚浩明並未提及一字又聞政府於昨日（九日）早九時餘曾又拍發第二電（命令蓋印後國務院已與龍氏一電僅述及特任爲兩廣巡閲使之原因並請其力維粤局秩序）大致係請龍濟光對於陸氏仍以和平手段待遇倘陸氏不肯交缷卽請其將陸氏對於政府之態度詳細電陳政府必有相當辦法切勿以武力相見俾免演出意外之惡劇陳炳焜禠職之後政府對於譚浩明迄無處分命令日和某社員訪某要人論及政府早有禠譚浩朝職以龍濟光爲桂省督軍之意旋以龍以龍自來一電具言攻桂計畫尙須稍待乃能完全督桂命令發表不宜過早因此暫行擱置蓋兩粤地方距中央過遠陸路交通實爲不便歷來軍事均責成該兩省就地人員自行了處袁世凱時代已然今兹龍濟光認爲攻桂籌備未全告竣因而桂督緩發表桂督旣緩發表則譚浩明之禠職令自屬難於遽發云云此爲政府方面之解釋究竟個中有何曲折尙難遽下斷語也 
[在京派出之桂參議員]  
各省之臨時參議員在開會以前曾經各省長陸續派出惟廣西雲南兩省督軍根本上反對臨時參議院之設置迄無遵示派人之希望然而付之闕如政府終以爲不妥近於廣西方面思得一法因劉承恩本係該省省長現又在京即令其在京派人並謂可與各省所派之人等視不必自本省發電方可算數也省長印雖不在京中證書無印可用亦可創一通融之辦法任便借一行政官印用之故廣西參議員李拔超關冕钧陳繩虬林世蠧吳肇邦五人候補者周家彥何浚忠區家逹三人昨日已經派出李關諸人今日即可到院説者謂此種辦法非當敏捷非常簡便從前各省之迭派猶不免有文電往返之勞惜未惜此妙法耳劉氏呈文云爲咨呈事本年十一月六日承准貴院咨行内開九月二十九日大總统令國會组織法曁兩院議員選舉法現在亟應修改著各行省蒙藏青海各長官仍依法選派參議員於一個月内到京组織參議院將所有應行修改之组織選舉各法開會議决此令等因查各省各地方參議員均已選派業定於本月十日行開會式曾經明令宣示在案惟廣西參議員至今尙未選出會期已迫應請從速設法選派等因承准此省長因公來京於此次奉令選舉參議員一案初未預備兹准前因自應遵照辦理惟是開會期迫京桂相距甚遥此時在籍之人急難召集應即遵照貴院從速設法之意就近遴派兹將因公在京曁僑寓京津之廣西各人士擇尤選得李拔超關冕钧陳繩虬林世蠧吳肇邦等五員均屬聲望素者饒有學識堪膺代表人民之選應即舉爲廣西省參議員如期與會又遴選得周家彥何浚忠區家逹等三員均屬學識裕如允孚鄉論堪以選充廣西省候補參議員以備挨次傳補除分别通知外相應鈔具各員履歷咨呈貴院查核施行此咨呈 
[粤中要訊]  
陸榮廷遲遲東下陸巡閲使此次東下原定六日可抵梧州惟遲遲尙未到步兹探悉其原因係因陸使所帶軍隊頗多而前桂軍出發援湘時運送兵十已用去船隻不少故此次不敷所用須俟陸續調集民船始能兼程東下陸使前飭第三營衛隊先期開拔三日由江口啓碇即晚已抵梧州分駐天后廟及城外各地點該營兵士傳述陸使此行共率衛隊三營連同新兵六營約共四千餘名分乘民船三十餘艘由第二第五兩電輪及宏安公司商輪三艘拖運而下云聞陳炳焜前接陸巡閲使三十一日來電原定六號抵梧嗣以調集軍隊籌畫需時陳世華一軍延未抵邕因此阻滯數日仍未成行五號下午四時陳氏復接南寗陸使來電謂四號抵邕六號早啓程東下届時再行電聞翌日軍署又接陸巡閲使電告魚日（六號）由邕展輪東下陽夕（七號）當抵梧州粤事望勉力維持兄來自有解决云惟有省中近又傳説陸使抵梧後仍不來粤故卫陳督軍李省長及程璧光三方面均各派代表陳述意見擬偕同赴梧晋谒陸使解决督軍問題云云 
程璧光不願繼陳督軍問題發生後陳炳焜往晤程璧光遂有讓程督粤之説其後呼聲愈高二日粤滇海軍各官長復聯電陸巡閲使請免陳氏職任其中詞語擁戴程璧光爲督軍領銜爲李耀李福林魏邦平周之貞等十餘人滇軍署名張開儒方聲濤海軍署名林葆懌曁各艦艦長陸使接電後當即覆電謂日間往梧摒擋一切即行東下督軍一席即可迎刃而解云云惟聞昨因程璧光對於繼任之請仍持遜謝態度某種軍官遂欲乘勢舉李耀漢已得多人贊同滇軍方聲濤師長以如此解决跡近承認中央命令表示反對謂若程氏確不樂於承乏則惟有仍然極力擁護陳氏云 
李耀漢鎭定人心李省長以省垣連日謡言四起人心浮動異常五號卽將本署戒嚴警備各隊一律撤退并即以衛隊一營調出省河僱用民船然駐紥現計肇軍之在城内者僅三百餘人分駐厚祥街及本署毫無戒嚴之象附城滇軍各駐地亦然夜後且無放哨兵與三號前情形又不同聞已向粤桂兩軍聲明中立刻就城内調查戒最爲周密者祇有督軍署及警務處曁陸軍游繋第二十一至三十營統領部而已 
[粤省香山亦有不靖消息]  
陳炳焜昨接駐香山護沙統領袁帶急電謂香城已於昨日被匪千餘佔據宣布獨立標貼僞示征討陳氏知事周學仕逃往澳門秩序大亂人心恐慌統領督率所部與匪接仗未獲克復請速派大軍到境助剿以期殲除醜類云云又一消息香山軍官朱卓文集衆數千人於舊曆一十一日二時宣布獨立自稱香軍總司令以劉焯棠爲香軍副司令征收税賦機關已盡行佔據水陸交通梗塞惟郵電尙通周知事終無文報到省云又聞李省長昨據石岐粤海常關總辦陶某面稱該關已於三號爲匪奪據駐關各員司業已纷逃詳情另文呈報云日前香山地方某某等連日號召數千人號稱民軍紛紛舉事警察第二區署已被焚掠河道交通漸梗聞此事發生原因日前香山縣知事周學仕與袁帶會銜布告謂頃聞有人在縣内各屬私自招兵前經督軍出示布告謂如非由督軍核准無論何人一體作土匪剿辦翌日又有朱卓文及劉作朋二人用正副司令名目亦出布告謂奉軍政府命令委任前來香山各處招募成軍現周姜二人有意阻撓罔顧大局特布告限三日内該知事周學仕並袁帶及其軍隊須速離境否則圍繳鎗械以故日昨大起衝突各率黨羽大戰周知事及袁帶特會銜電省請示督軍省長聞已派陸領前往調和未審能否有效又有人謂此次香山有獨立消息發生實因隆都鄉人對於袁帶素有不滿意之處因緝捕匪巢往往有株連疏遠親族以故含根極深對袁時思報復乃林某等乘此機會利用鄉人糾集數百之衆并結同護沙兵勇先行將安香兵艦刦去繼仍不敷用復將澳門石岐輪拖截用約有千人現在石岐與袁帶之軍正在酣戰以故道途梗塞云 
[粤訊中之林軍攻克寳慶電]  
來電祁陽來電銜略江日梅率所部向寳慶進攻支日黎明桂軍賓正司令華東亦率部分路合攻戰至下午四時克復寳城斃敵數百人生擒敵官兵數十人奪獲步槍大砲機關鎗無算朱逆已逃現正在追撃中梅已同時督隊進城並聞修梅叩支湘軍旅長林修梅四日克復寳慶後朱澤黄率隊退駐湘鄉暫取守勢林修梅以朱軍經此創後勢窮力竭登卽會合桂軍賓正司令華東賁旅長克昭乘勝追擊數十里翌日已薄湘鄉朱軍閉城抵禦林修梅以後隊砲兵未到傳諭前鋒暫停攻擊俟砲兵到齊即下令政城昨再電告當道知照護國軍總司令程潛由衡州來電據言克復寳慶後軍威益振咸具滅此朝食之概現正乘勝追擊桂軍賁司令克昭粤軍邱統領渭南均已率軍進駐寳慶現在大軍雲集克復長涉指日可待譚浩明來電云本日抵桂林略將此間部署日内卽前進連據前方報告迭獲勝利寳慶日間即可克復並聞浩明支印 
去電南寗探呈陸巡閲使譚行營譚聯軍總司令鑒譚聯軍總司令支電敬悉寳慶方面迭得勝利西路可早定欣忭無似桂林入湘爲途良邇節鉞所臨攙槍頓揥可預祝也炳焜肅叩魚印 
[贛南軍務譚]  
　　贛省自湘粤開戰以來對於西南兩道軍務設備情形迭誌前報最近以贛西情形較爲和緩而贛南因廣東惠潮戰事風雲日緊設備更形嚴密兹紀近日軍務情形如下 
加派巡船陳督以贛南爲江西上游要隘若防範稍涉疏懈難保無潰軍竄入内地擾亂治安用特咨請戚省長飭合水上巡警廳抽調巡船二十艘開往贛河駐紥以資佐助現經戚省長飭令水巡倪廳長派出巡船十六艘及第一第五兩隊汛船四艘並由各船巡官中選調二員爲名譽隊長以便指揮而一命令即日出發 
兵站用費贛境毗連廣東各縣如吉安宜春一帶曾經陳督派出軍需陳局長前往籌備兵站事宜惟以此項兵站原爲戰時輸送軍需而設所有乃費甚鉅若必由省發放轉煩周折難免遺誤戎機爰特咨請戚省長轉財廳長通飭設有兵站各縣將來需用欵項即由該縣供造册具報作正開支現張廳長已轉飭吉安宜春等縣照辦矣道眷來省贛南道尹邵啓賢見粤事吃緊當以南贛爲粤贛要道倘有戰事發生危險實大特派科長朱秀安將老幼眷屬人等護送來省已於昨日（八 
日）抵省朱科長并謁見軍民兩長面陳該境防務吃緊情形請示機宜以俾遵守 
[贛垣近事零拾]  
江西敎育廳長許壽裳昨日晚車抵省暫住怡園旅館同來者僅二三人皆非重要住務者聞廳長以敎育爲地方行政所有廳内科長科員擬在本地物色以免隔閡 
陳督軍眷屬計夫人二位率領二子一女於昨日（七號）由專車抵省軍政各機關均至車站及滕王閣拱候軍隊則自滕王閣河干起列隊至督軍署一時頗爲熱閙實業廳長夏同和派出調查八人分往各屬調查農業森林礦産狀况及私立官立各項工校工廠情形以爲將來實行提倡之預備 
直隸水災籌賑會已正式成立民軍兩長爲名譽會長財政廳長張一鵬爲正會商會會長龔梅生爲副會長新任烟酒公賣局長孫光圻已到任視事 
憲政討論會已派人來贛组織分會租定房屋赴會簽名者多官場中人聞不日將開成立大會財政部派來江西調查煙酒公賣事宜立王家駒今日（八號）抵省晋謁軍民兩長 
陸軍測量局因湘粤事急奉令趕繪本省西南水道要塞地圖以備軍用 
[杭州快信]  
　　財政部據嘉屬紳商電呈蟲災奇重請飭據勘辦理災歉昨電咨齊省長派員覆勘核實劃定免額從速報部 
 
 

Page 7

 
 
　　艮山門外附郭最近地方前日發現手鎗暗殺案彈傷四處死者名李得勝向係寛橋機户身畔銀洋被刦一空兇犯未獲已由杭地檢廳驗明呈請通緝 
第一師秋季操原定十號在梅東高橋舉行現童師長以嘉湖簡閲未竣故展緩至十五日實行第二師第八團團長施承志調集全團軍隊自昨日起（二十三日）在西湖岳墳松木場排日練習打靶四師添編補充第一團不日成立團部敎練官昨經楊督軍委七旅少校副官沙明揚充任楊督軍昨委本署參謀黄學瀾代理憲兵司令部副官 
寗波郵務支局管理員濮汝翰挾欵潛逃齊省長准總局函請已通令各機關一體協緝齊省長准司法部咨平湖知事張志純疎脱盜犯應受降等處分昨訓令高檢廳轉飭遵照省立公共運動楊前議决限七年一月成立指定湖濱第一區公園地點齊省長昨令委張衡爲籌備員 
青年會創設三育學校專收旗民子弟入學擇定法院街爲校址昨行正式開校禮來賓甚夥萬安橋東堍前夜八鐘許時某燒酒行失愼延燒房屋三十餘間損失頗鉅 
省城壽安坊大街昨又被火焚燒市屋五十餘間該處商店大率保險各公司賠欵甚巨前巴拿馬賽會應給浙商賽品售價及損失賠償據上海事務所函復已交浙省經理員解杭至今延不交到各商領欵無着噴有煩言省署昨又嚴行催繳 
富陽董文恪公（前清相國）祠産被同姓不宗之董鋆等侵佔昨全體族人開會電請各官廳維持 
[南京快信]  
李督軍以外交風雲緊急電請政府特别注意並請勿因國内之戰事而置國家危亡問題於不顧日本要人過甯乘津浦車北上者相望於道聞爲某重要問題到京有所協議又聞前駐京日公使日置益氏將於明日油漢乘輪來寗 
黎黄陂面托李督軍派赴天津祝徐東海誕辰之代表謝傳安轉致意李督軍請出任調停南北之爭以息戰禍並聞黄陂派員赴鄂贛兩省會晤王占元陳光遠磋商辦法 
李督軍昨將調停西南政見電逹中央馮總統派蔡儒楷來甯謁李督軍商議要政今午可抵寗 
龍濟光之代表蔡春恒昨乘津浦車來寗謁某要人商粤事並與海軍饒總司令有所接洽聞蔡明日仍乘津浦車北上 
倪嗣冲病已痊愈聞即將由蚌入京對於援湘行軍權限及在蚌迭次破獲之黨案與政府有所爭議 
馮玉祥旅長昨率所部第十六旅全旅乘津浦車開抵浦口聞將轉輪運赴閩省助戰 
傳聞政府將令各省攤認臨時軍費惟軍民兩署尙未接此項電令 
聞政府因各省請費太鉅（祇湘閩已千二百萬）頗難應付昨通電各省通知國庫空虚借欵困難情形 
贛財政廳長張一鵬今晨乘輪抵寗即轉車赴蘇省親擬明後日即乘津浦車入京與政府商借日債四百萬整理贛省財政又聞張有與汴財廳長對調消息 
徐紳段書霴雲王茂材等因張敬堯督辦奉令督師援湘日前聯電政府懇請挽留以清四省匪孽四省剿匪總司令張敬堯爲擴清匪源起見特電軍民兩署籌辦貧民工場 
省議會昨用快函通告各屬議員趕於十二月五日前到省開臨時會 
津浦路近因秩序安寗所有前派各軍駐防已一律裁撤路線一帶仍歸路警保護 
江寗鎭守使兼第六師長齊燮元特派副官郝公田赴贛運輸軍械 
齊省長以冬防緊要特電所屬官吏遇事可用電陳切勿輕離職守 
李督軍電請中央仍留秘書諮議兩處 
齊省長以淮徐海各縣印花税成績不佳特委包景燧前往督查 
地方通信 
[松江]  
所長遺失荒册松江各鄉螟災以五庫鄉三十七圖爲最重致該圖於查造荒册之時由圖董王尊逹潘少山馮盡琴張富祥分圩查造災册造成後遵諭送由編書轉交催徴吏面呈楓涇警察分所長點收彚呈不意縣中將該圖董所造災册印發編書填註圩號時見册上祗有張富祥查造之重字圩荒田而十尊逹等三人所造之火圩鳥圩河圩火外圩鳥外圩等全荒田四百餘畝竟付缺如於是受災鄉民誤會王等匿不呈報於十一日下午聚衆質問聲勢洶洶經王等説明中途遺失原委並允呈請追加但災民仍迫令卽時加入無可理喻王等不得已均匿若松江向編書金葆誠催徴吏雨生詢問荒册所在均稱已轉呈楓涇警所長尹祖鋆親收並不中途遺失且聲明呈控之時願負全責作證故圖董王尊逹等三人卽據以呈訴楓警所長之匿荒不報請縣嚴查追加以救災黎惟恐縣中延擱不究災民别滋事端故又電呈省長檄縣補入並將該分所長懲戒以重荒政兹將王等呈長電文録下省長钧鑒松江五庫鄉三十七圖火鳥等圩螟災甚重由董等查造災册遵照縣飭交由楓涇警所彚呈距被該分所長尹祖鋆壅不上聞以致羣情惶急恐滋事端請令縣澈查補入並將該分所長懲處呈續上圖董王尊逹等叩文 
張澤鄉民閙荒張澤鄉民徐阿勇等因本届蟲荒縣署尙未明示善後辦法相率至該鄉自治委員陳南松家質問爲陳君所斥徐旋即退贞鳴鑼聚衆數千餘人復至陳家將内外雜物搗毁陳即率眷他避事爲縣署所知於十二號派委領袖警佐那鶴年率警前往勘查並勸令各鄉民靜候省示再定辦法 
[溧陽]  
小學聯合運動會記事溧陽第二次聯合運動會由縣敎育會發起定於九十兩日舉行每日上午十時開會運動學校計高等小學五國民學校二十第一日運動節目三十六節餘興七節第二日運動節目四十三節餘興九節由各核童子軍維持甚爲得力兩日到場參觀男女來賓甚衆頗形熱閙 
 [P鎭江 
派員調查鄉警丹徒縣倪知事前因時届冬令正宵小竊發之際通飭各市鄉警察分所提前籌辦冬防在案兹恐奉行不力特派委員分赴　屬各鄉鎭調查警察軍裝制服是否整齊形式精神能否完備據實詳復以便整頓 
防範外人測探江蘇要塞齊總司令以現值戒嚴期内恐有外人入境測探昨特電令鎭江江隂吳淞要塞司令飭屬注意嗣後如有外人前赴各要塞繪圖窺侗者卽就近咨送該埠交涉署察核轉解昨鎭江要塞司令楊師長已分别令知象山圖山焦山都天廟等處守台官查照辦理矣 
[揚州]  
知事接篆江都新任代理張沛如知事業於本日上午十時在石塔寺行轅接任各界人士及屬官均往致賀 
撤换委員江都縣公署現以大儀牛捐委員辦事敷衍將其撤換另委許慶增前往接辦 
區長辭職江都警察五區長徐榮章現因事辭職昨日（十一由周知事委任黄石岩接替 
省委來揚齊省長以江都各界人士對於舊任周知事新任張知事攻撃歉迎函電各居其半用特派委太史慈來揚密查并查周任内虧欠之欵及墊出漕忙數目 
運使晋省兩淮鹽運使張子蔚於昨日下午乘緝私江平官輪晋省禀陳公務 
[九江]  
辦理貧民工廠之爭執九江出口米捐加收四成半由商會代收以爲專辦地方公益之用以一成開辦貧民工廠早經議决有案其工廠未成立以前該項經費暫由潯陽道尹公署保存現此欵已收至六千餘金正可着手開辦前由地方公推徐庭蘭羅綱紀萬和悦等面商九江縣知事曁商會會長請將該欵由道署提出會同地方籌辦詎道尹不肯交付亦不會商地主人士竟自行委人辦理已於日前委前清候補知縣朱懋充任該廠廠長月定薪水六十元未發表以前有邑人張鴻驥等禀請於該欵内劃地方公益官廳但能監督稽核焉能認自治爲官治視公欵爲私欵擅自委人且此慈善事業廠長月薪定至六十元之多已屬虚糜欵項擬卽根據省議會議决章程第一條本習藝所設於各縣定名爲每縣貧民習藝所又第七條内載習藝所設所長一人由縣知事會商縣自治會量才委用酌定薪水等語赴省長公署訴願控以違背定章侵越權限請飭該道尹將此項不當處分取消由縣知事會商地方正紳辦理昨日吳道尹得此消息特函致商會請會同地方公舉坐廠經理一人旋卽開會聞地方人士到會者僅二三人均表示反對卒未舉人而散 
[北京]  
保定軍校風潮保定軍官學校於二月前由模範團保送學生四百餘人入學該校原有學生以新生不盡學生出身每多藐視之意不能相容校中管理者特分爲兩起食住日前新生中有郭某者赴浴室洗浴時同浴者有舊生某將水濺及郭某鞋上遂致啓釁先則互罰繼則互毆於是新生爲一軍舊生爲一軍大戰於校中校具毁損無數桌腿悉卸下用作武器兩軍傷者共三百餘人該校中職員無法處置新生已舉代表來京投訴於陸軍部聞該校楊校長亦將來京請示 
[廣東]  
伍朝樞到梧州伍朝樞昨由港附塔海明輪船到梧於四號午抵涉寓梧州酒店據云因粤東將有重大事故發生須與陸榮廷面商云 
[山東]  
青島日司令來濟十號日本青島司令本鄉氏及新設之民政署長秋山氏來濟省中各大吏皆赴車站歡迎并令沿街各商肆居户懸旗以表敬意 
雜評一 
[一字之解釋（步陶）]  
ＩＹＴＯＲＯＳＴ之一宇旣可有利益與關係之兩種解説且者非原文中特加有指定爲何一種解説之疏注則任執何義以爲解説人固不能謂其非是蓋公文中之重要部份而有一字可包數義之文詞介乎其中是成此公文時早留有伸宿之餘地矣是故中國人始聞此公文而驚惶與繼聞解釋而又自慰藉皆淺之乎其視此公文者也 
中國人素少外交研究對於國際間交換公文或訂定條約往往於文字出入之際而自遺無窮隠患試觀年來中國外交之失敗史其爲歷來懸案之條文所朿縳正不知凡幾近則中國問題已爲各强國間共同處分之一公開之秘密於是某年某月此數國也爲中國問題而訂定若干條件某年某月彼數國也又爲中國問題而交換若干公文爲中國者且注視而莫敢有一詞之參與焉然則中國人在國際間之地位其狀况將何如耶乃猶沾沾焉以他人文件一字之出入以相悲喜其可憐可恥之情形抑又何如耶嗚呼吾念及此吾欲無言矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日記者之宴會]  
　　日本國民新聞記者德富蘇峰時事新報記者石河幹明兩君來 
華游歷日前到滬昨由佐原篤介波多博兩君在虹口口本人俱樂部開會歡迎並招待中日記者聯絡感情席問德富石河兩君均就中日親善發爲演説中國報界由余榖氏君代衆述答詞盡歡而散 
[華僑返國創業之藉手]  
新加坡華僑林義順君素有實業經驗又以種植樹膠起家不數年致成鉅富近爲中央政府所悉以現當歐戰未終正我國振興實業之機會故特專電林君請卽返國以備諮詢一切林君接電後當即回國於日前道出申江即行北上經紀前報兹悉林君在京曾經馮總統傳見面詢籌興實業情形當由林君將種植膠樹之成效詳細陳述並呈説帖馮總統即批交農商部酌核施行並諭令該部咨會粤省長李子雲礦務督辦龍濟光准卽核撥瓊州官荒田五十萬畝先行試種樹膠以資 
提倡除由農商部備文咨曾粤垣李省長龍督辦查照指撥外並由段内閣委任林君爲國務院諮議官以備隨時電詢一切藉資臂助現林君在京事畢乘津浦火車轉道寗垣於昨日換乘滬寗車抵申假東亞旅社暫駐即須赴粤籌備開辦聞政府尙擬籌設實業銀行一所由農商部與華僑各資興辦亦由林君擔任籌募鉅股期在必成云 
[蒐求海外工商之史料]  
　　前上寳官産處駐辦員現本埠會丈局稽查員曹讓之於前清末葉曾充新加坡總領事故與南洋各屬僑商大都熟悉此次隨同華僑林義順君赴京經國史館得悉曹君富有經驗故特函聘爲該館編纂處特派員前往南洋一帶從事調查搜集各埠華商華工之歷史及現狀以充史料現 
曹君仍與林君一同南下昨午抵滬後即向會丈局辭去稽查職務俟稍加部署即會同書記邵甘棠前往南洋著手調查 
[十月分關税之收入]  
邇來時局不靖天災人禍相逼而來南北帮各項進出口商業莫不蒙其影響聞江海關十月分徴收華洋進出口各項税銀共計司平銀八十七萬五千二百六十一兩一錢九分六釐較之九月分短收六萬五千八百六十一兩三錢三分七釐市面不振於此可見一斑 
[十六旅全軍南下續紀]  
第十六旅旅長馮玉祥率兵南下出滬往閩已誌昨報兹悉馮玉祥所統之軍係混成第十六旅全軍計有步兵一團（共三營）騎兵一營砲兵一營工程兵二連輜重兵一連機關鎗隊二連原駐北京南廊房上此次奉令開差係因駐紥福州之混成第十三旅旅長臧致平奉令率師援粤業已拔隊開至汕頭閩省兵力單薄故由中央命令馮旅長率帶所部入閩填防馮旅長遵即督兵南下於昨放抵寧換乘火車今晨（十四號）可抵吳淞昨日盧護軍使接到馮旅長於行次發來一電謂該軍至淞後卽須雇船儎軍來滬（因携有軍裝經過租界諸多不便故由水道載運）暫駐數日俟有商輪當即赴閩請爲代擇駐宿軍房等因盧護軍使當即飭令三十七團第二營在浦東沿浦灘一帶代覔房屋以備暫時住宿並着妥爲照料云 
[巴西國加入戰團]  
巴西國對德宣戰一事業由該國國會議决通過呈奉總統批推昨經駐滬巴西正領事專函交涉公署請爲查照云 
[德僑請照赴渝之允許]  
德僑祈思爾（譯音）擬乘江永輪船赴漢口換輪赴重慶曾經荷領函請特派交涉員發給護照業已電奉中央核准昨日薩交涉員已函致荷領轉致該德人知照矣 
[浦東花邊公會成立]  
浦東花邊同業组織公會於前日在陸家行鎭開成立大會同業到者三十餘人午後二時開會公推韓景廷爲臨時主席報告開會宗旨並詳述該會籌辦情形旋由會員當場公舉謝酉山爲正會長陶少堂爲副會長陶審安爲書記當衆討論之下僉以浦東地方遼闊同業散處各地非從事聯絡不足以收統一之效當場公决各按地段共分九部各舉部長一人分投辦事暫定每月第二星期開常會一次各項細則俟二十五號開會再行公决所有九部地段及合慶新港奚家碼頭顧亦繡四小灣王家港唐墓橋奚墨林五龔曹二鎭顧瀛仙六顧徐二鎭陳文欽七高橋高行南北鎭孫鏡容八陸行張家橋金家橋韓景廷九洋涇楊家鎭三橋第二塘張江栅北蔡龔聽彝 
[閘北電燈自行發電之預備]  
閘北水電廠長單允恭與經理劉清蘭以電燈一項曾由前廠長向工部局購用電汽訂有五年合同將於來 
所期滿亟應預爲佈置購備機器材料自行發電現單廠長已於前日晋省面禀省長請示核奪矣 
[南市又報火警]  
南市公義碼頭護守里第三千八百三十九號門牌向爲花衣掮客之陸鳳翔家昨日上午十一時不知如何失愼頃刻冒穿屋頂延燒東鄰振昌蛋行王順記奚雲記公昌等至三千八三十一號某姓爲止西首至德記公軋花賬房爲止共燬石庫門樓房十幢内有三家因人俱外出僅留小孩在内幸由巡長董祥順協同崗警崔金廷巡邏警穆士祺南俊峯等相繼上樓搶救得以救出施經楊巡官等將起火之陸鳳翔並同居成衣匠沈銀千帶至一分駐所詰問如何失火均稱不知且互相推諉奉飭暫行拘留聽候查明核辦 
[老朱粗宅南貨店被刦]  
美租界老朱家宅路六百十一號門牌某南貨店於前晚七時許突來盗匪五人兩盗在外把風三盜擁入店堂各出手鎗向店主學徒嚇禁聲張當在賬檯上搜刦現洋鈔禁三十四元小洋十餘角呼嘯而逸嗣經哈爾濱捕房得悉立飭通班中西包探馳往兜拿各盜已杳無蹤跡矣 
[南滙偵探引渡首盜]  
浦東南滙縣境泰日橋（俗呼坍石橋）地方前有某什貨店被盗行刦當經失主開單投報南滙縣公署飭派探警拿獲盗匪多名解署研訊供出爲首者爲江北人鄧濤子現匿滬上卽由該縣知事飭派偵探楊鶴生朱子榮等來滬偵悉鄧濤子業已改名張阿香在小西門外大新街開設小茶肆遂於前日密禀淞滬警察二區警局由余炳文警正加派長警隨同該探馳往將鄧拘獲到局申送警察廳立發司法科訊供之下以來探楊鶴生等並無正式公文呈案判鄧暫押着該探持文來案方可帶回歸案訊究該探等奉諭後即星夜返南取到正式公文於昨日投呈警廳午後將鄧濤子解往南匯訊辦 
[紹興盜犯業已解浙]  
開鎗擊斃婦人金仙案内之嫌疑人陳成釗汪祥松王泉榮李桂富並婦人王孟氏等迭經公共公廨訊供不認旋由紹興派來偵探投廨聲稱陳等在紹興原籍犯有重案請爲引渡中西讞員因來文中姓氏不符示便引渡判將陳等男婦五人解送上海縣公署請爲遞解回里迨到縣後忽將陳等申送松滬護軍使署請爲發落等情已誌前報兹悉縣公署將陳等申送軍署係由餘姚縣知事電禀浙江督軍謂陳成釗王泉榮等因犯盗刦重案逃逸滬上兹已在申就獲請爲移咨松滬護軍使商請將該犯等引渡等因楊督軍卽電致盧護軍使令飭上海縣公署申送到署發科研訊現已於前日將陳等派警押解浙江歸案究辦乃昨日午後忽有數人同至上海縣公署聲稱民人等昔在原籍亦受陳成釗等之害今悉該犯解送到縣爲此來署具禀請求併究等語當經門警告明前情甲等始各退去 
[斥革違法妄爲之偵探]  
淞滬警察廳偵探張仁來即張鳳來前在閘北四區境内開堂收徒散放票布當經四區姚警正訪悉將張查獲現已申送警廳發科研訊一過禀奉徐廳長諭飭將張斥革押候備文解回天津原籍 
[馮總統謝絶壽禮]  
本埠文武各官廳昨奉省署轉到馮總統秘書廳通告云民國七年一月七日爲大總統六旬壽辰奉大總統面諭近日天災流行瘡痍滿目以國事言則兵端未弭以個人言則期服在身所有親朋祝賀一槪謝絶其或因平日感情特將厚意者可以將現金或棉衣食物逕寄順直助賑局一律分潤災民卽以該局收據作爲謝柬冀竭爲民請命之誠還祝諸君無量之壽至本府以内雖片楮寸縑槪不收領非云矯谷庶以廣仁等因遵此通告 
[李厚基商槯軍事誌聞]  
護軍使署昨接閩省李督軍密電兩通聞其内容係因某處已發 
[倪嗣冲派探搜索黨人]  
近來各省派至滬上之偵探又日多一日昨松滬護軍使署接到長江巡閲使倪嗣冲咨開案據本署探訪局呈稱偵得本埠前次破獲黨人機關逃走黨要姚鐵銘張四海張崑等時由滬上往來於南京九江漢口等處懇請賜給通行公文俾探員等責往設法偵拏並將探員屠光照郭景蓮名單開列等情查自劉林獨立後孫文輩又用舊日伎俩派遣黨人分赴各省圖謀煽惑若不嚴行緝捕實於各省治安有礙爲此咨行貴使倘遇本署探員在貴轄幸凡屬各省區將無不同感公誼云云現盧護軍使已通飭各機關一體查照矣 
[最近之商業調查]  
糯米糯米爲釀酒源料向以冬間銷場爲最旺近新貨多已上市而各路酒坊購辦者甚屬清淡聞因公賣税一再加增製酒出售無利可圖故各坊均已減少釀製以免虧折行家以銷場冷落存貨甚多故價格逐步跌落自本月至今每石竟跌去一元六七角銷路仍不起色又聞浦東有酒作四五家以捐税增加虧折堪虞現已遷至小沙渡地方以冀減輕税則云 
麩皮近日銷場已漸活動且有日商在市上搜羅大宗貨品故該業手中稍有存貨者均不肯開售近兩日公會開盤價格已昻上一星期内公會中售開者共有十二萬包其中十分之七係日商購入各廠家因恐底貨缺乏現已不肯輕開近日高貨之價已漲起銀四五分 
北貨各路新貨雖已上市惟來源較上年減色貨身亦多低次而各項價目反多增漲該業向以九月至年底爲生意最旺時期現在各處各帮以貨低價高不能合算故鋪路甚爲呆滯而該業以來貨日少各貨開盤竟有上下至二三兩者市面甚爲雜亂亦咸抱悲觀云 
[青年會之演講與影戲]  
今晚八時青年會敦請胡宣明醫士演講個人衛生並有美國新到人與蚊虫戰爭之影片用活動影戲機演映使觀者咸知蚊虫之害及受病之原此外又有製造電燈種種影戲法意衛生者可准時往聽無需場劵云 
[女子體操學校運動會預誌]  
西門外中國女子體操學校開辦多年成績卓著今春舉行運動會時頗蒙來賓贊許兹定本月十七號舉行秋季運動會表示各種運動研究體育者盍往觀之 
[民立中學校將開展覽運動成績會]  
　　大南門外民立中學校定隂曆十月初三日下午假公共體育場開展覽運動成績會聞該校運動員有八十餘人之多此次開會無須入場劵凡有介紹者均可入内參觀兹將運動秩序録下（一（開會（二（百碼（三）跳遠（四）跳欄（五）擲鐵球（六）四百四十碼（七）跳高（八）二百二十碼（九）撑高跳（十）八百八十碼（十一（藍球十（二）攝影（十）（三）茶點十四閉會 
[閔行農校之三週紀念]  
　　閔行鎭縣立乙種農業學校定於本月十七日開三週紀念大會並於是日舉行校友交誼會歡迎前中等農校同學該校所辦之第七團童子軍亦於是日行成立式會場佐以籬菊千盆入晚並有餘興多種想届時睡有一番熱閙也 
[米業聯合會開會記事]  
本埠米業聯合會因據新閘長順源米行顧企淵函報近被閘北公益里德康米店經理孫立湘將往來賬簿塗改致所欠結找洋七十九元零圖賴不交請求開會提議公决以整行規而儆效尤云云該會以事關同業賬項糾葛自應會議解决特於前日午後二時邀集全體同業在天后宫該會事務所開會磋議首由會董奚耕餘述明開會宗旨請衆討論當經到會同業向兩造詳詰後均謂此事必須吊閲德康賬册方可明瞭長順源亦以查吊原賬時不如派人持取爲速故由德康經理孫立湘飭人將賬取至會内經同業詳細查閲往來户内確已清結後經長順源行主顧企淵將賬簿週圍細察知係將中間抽換一頁故賬簿訂線洞眼業已參差不齊遂據以爭執諸同業亦不以爲然是時奚會董深恐雙方衝突遂向兩造再三聲説再訂下期會議解决方法衆始允諾卽振鈴散會聞下届會議尙須籌訂收賬規則以免日後再有爭執云 
[紀兩慈善團體之菊花會]  
中國救濟婦孺會龍華孤兒院合组之共濟會連日在紗業公所開菊花便其第一天由新劇家合串征鴻涙並請戈鵬雲君演説婦孺孤兒男女生音樂跳舞等饒有興趣第二天由俞宗周牧師演説七齡幼童演唱崑曲新劇家續串覆水難收（朱買臣）一齣其情詞逼肖觀者鼓掌間有該院之不學生自述孤兒之苦况後有五馬路依巴德電汽公司主胡哲明君贈電機各器皿三百餘件計值洋五百數十元又有陸維鏞君題捐一百元陸守端君等題捐數十元又當場零捐十二元十六角錢四千數百文該會頗爲感激云 
[基督敎江蘇聯會開會]  
基督敎江蘇聯會在本埠北四川路懷恩堂開第八次大會昨日取齊下午八時由傳道聯會開會歡迎今明兩日午前後開議敎務並討論進行方法明晚（十五號）閉會 
[梁耀卿過滬返粤]  
潮梅鎭守使署軍事參議梁耀卿兹因要公赴京業已畢事於昨日由津來滬往謁盧護軍使日内卽須起程返粤 
[緝私營長親自出巡]  
兩浙緝私第二營營長魏焯文以時届冬令菜鹽暢銷現當租界添設鹽棧之初亟宜認眞巡緝杜絶私販除嚴令所部五隊分往各防卡巡查外特於昨晨八時乘坐鵬飛兵輪率帶巡船二艘督同衛兵親往浦江上下游一帶（上自閘港下至高橋沙爲止計程四十餘里）考察師船設防之處是否周密並將出巡日期呈報統領運使以備考核 
[添設臨時崗位]  
南市第一區一分駐所張警佐因日前商船會館前鼎新里徐姓家發生盗案現已詳請淞滬警察廳長撥派偵緝隊士上緊嚴緝在逃各匪在案惟該處境内地多荒僻本所原派崗位祇有二十四處警力不免單薄現值冬防吃緊特就各處要道添佈臨時崗位九處於每日以午後六時至天明六時止派警巡察其所添之崗位即以落差警察輪流值差每差並加派兩名爲一班共兩班在南北兩路分道巡邏云 
[查察各鄉警務]  
上海縣警察所主任王敬常以冬防緊要禀明沈縣長派委稽查員楊董李三君赴各鄉警查區查察長警等每夜巡邏是否勤奮各員已於十一日出發楊稽查員至一三兩區董稽查員至二四兩區楊稽查員至五六兩區王主任又於昨日親赴東溝第六區及高行陸行兩鄉布置冬防及馬巡等事越宿始回 
[第二日秋季賽馬記]  
昨日爲旅滬西商秋季賽馬之第二日與賽各西商均於午後齊集泥城外賽馬場前後共賽十次第一次十二馬西人强生代怡和洋行黑衣帽黑馬勝第二次十四馬西人大格立斯藍衣紅帽黑馬勝第三次十六馬西人斯求代馬立師洋人粉紅衣帽黑馬勝第四次十馬祥茂洋行西人小白鴿爾醬色衣帽白馬勝第五次九馬西人斯求代馬立師洋人粉紅衣帽黑馬勝第六次十一馬西人大鴿立斯代祥茂洋行黄衣帽灰馬勝次十六馬新康洋行西人愛實勒黄衣藍帽灰馬勝第九次二十二馬西人馬臘治黄衣黑帽白馬勝第十次二十二馬西人馬臘治代某國領事藍衣紅帽黑馬勝 
[閘北火警]  
閘北大統路新民路口南昌烟紙店樓上余阿二所開之同心樓茶館於前晚二點四十分鐘忽然起火延燒隣居祥茂洋貨店施萬和糖食店樓房五幢事後經四區姚署長查得被焚各家均保火險先將南昌店主章翰香傳案據供係茶館内起火候傳余阿二質訊核辦 
[整頓路政之請求]  
南市中道橋南首市立貧民學校主任袁順年函致淞滬警察廳云南市中道橋南堍近被就近江北居户任意將穢柴垃圾傾倒路中又有黄沙石子堆滿道旁行者裹足查該處爲滬杭車站南北往來要道穢物堆積有妨衛生故具函請貴廳衛生科轉知區内派警飭令掃除淨盡黄沙石子祈查明堆積原主亦令搬盡以重衛生而便行人實爲德便 
[送還起缷奥船存貨之墊欵]  
通惠公等請領裝存奥國商輪之燈草窑貨一事業經總商請會由交涉署詢淮海軍張任兩艦長函稱西來西亞船内燈草窑貨起缷費用共二百五十三元七角請向各貨主將前項運費如數追還以清墊欵等因即由總商會函致南北報關公所將前次運貨如數送到昨已送請交涉署轉送歸墊矣 
[協傳徐承庶]  
上海地方檢察廳因轉奉京師總檢察廳公函協缉徐承庶僞造公文一案當以所開地點係在租界故備函法廨請爲協傳 
[招致工業學生之通函]  
上海縣敎育欵産經理處咋致公私各學校函云案奉上海縣知事公署委任令第三十八號内開照得上海工業學校前經縣議會議决每年提存欵項繼續辦理業已積存銀元一萬三千元有奇亟宜擇定適宜地點開始籌辦以符續辦之原議兹查有學宫行令委該員將工業學校應如何建築設置一切事宜開始籌畫預備進行以雜敎育而重實業等因奉此遵即將該隙地現時界址核實測丈計八畝九分一釐二毫繪圖具報一面邀同工業專門學家會商進行事宜開始籌畫各在案惟學校之設以學生爲主體招致學生尤爲着手進行之要圖而社會職業之狀交學生南願之趨向務須實地調查則辦理方有把握兹擬煩縣市鄉公私立高等小學校長就校中調查學生家屬職業之狀况除政農商學不計外如爲工界中人或世業箕裘者並詳詢校中肄業各應用化學之類列表填送以資研究而利進行相應備函佈懇務祈貴校長鑒核前因迅將學生家族職業狀况及學生志願調查確實希半個月列表填送至深盼禱 
[倒換露天秤販執照之催促]  
　　工巡捐局杜梅叔局長查得露天秤販菜蔬前經由局給營業惟定章每届陽曆九月倒換新照並隨繳照費原所以杜冒名頂替影戤秤販今届曾經税務科長傳諭換照納費迄已多日遵諭換納者雖不乏人而故意違延者亦復不少業經展限仍我觀望實屬有心規避爰又飭令該科長迅傳該業代表於明日星期四午後三時到局聽候諭話以便轉諭遵照如再違延定干未便云 
[房屋展期興修]  
開設馬車行之朱妙珍前至法公堂控稱商人向陳綱記租賃房屋已歷多年現因年久失修將次壓坍屢次催陳修理竟置不睬商人深恐肇禍故已報告捕房飭探前往察勘屬實請求着陳從速修理訊之陳供因朱虧欠房租是以不修現旣付清應請寛限雇工修理中西讞員判着陳於七天内領照興修在案昨日届期又由原告投稱房東尙未修理殊爲危險請再嚴催陳供因工部 
 
 

Page 11

 
 
　　局照會尙未發出故未動工仍求寛限判展限七天妥爲修理 
[巡長长任巡官]  
　　淞滬警廳司法巡長施某前日奉徐廳長委派爲一區三分駐所巡官業已到差視事 
[童養媳陳述被拐情形]  
　　女子魏小金子於本年五月間誘拐提籃橋附近蔡金標家十八歳養媳阿金（即小三子）串同伊父魏嘉福並高山余海山等帶往大連灣得洋四百七十元賣於妓院爲娼阿金因不願意诉由警察帶入警署述明被拐情形業由警署函知彼處救濟分會電告上海救濟會報由捕房將魏女拘獲一面派探前往將阿金帶滬昨將魏小金子與阿金併解公共公廨請究先由中西包探上堂禀明前情次據阿金供稱與被告魏小金子同在紗廠做工本年五月二十七日被伊誘至家内禁閉四天至六月初一日由其父魏嘉祥帶往南京乘輪至大連灣賣於某鴇婦欲帶往奉天賣娼女子聞之情急故至途中喚到巡警帶入警署經廳長訊明將女送至救濟會得以帶回上海云云訊之魏小金子供詞推賴中西官判阿金仍交救濟會帶回魏小金子押候提齊人證再訊 
[調戲江北婦人]  
江北婦人曹黄氏家住閘北敦睦里前日傍晚出外購物被楊子明攔路調戲當由該氏鳴警將楊拘入四區警署押候訊辦 
[有女同行續紀]  
　　江北人王小二子與女子周小三子冒認兄妹同行至眞茹鎭被四區三分所崗警查見因其形跡可疑一併拘解司法科留候查究已紀昨報兹悉小二子實姓周小三子實姓孫昨由兩造之母周陳氏孫張氏投案聲明卽經段科員判令具結各交其母領回管束 
[婦女無人作保]  
徐孟庭前因冒收羅徐氏之夫由法國寄滬之滙票信函私刋圖章串令王金山向法國書信館收取滙欵當被該書信館察破報捕將王金山拘獲徐則聞風逃逸後又拘獲徐妻王氏解經法公堂中西讞員訊供屬實並以王金山係驅逐出境之過犯判押三個月期滿永遠逐出租界徐王氏交保出外限二個月尋交徐孟庭到案訊究詎王氏無人作保迄尙在押昨又提訊徐王氏供婦人並無親戚在滬故一時難以覓保丈夫究匿何處實不知悉求宥判從寛押滿一月開釋 
[男女同被捉獲]  
牛肉店主朱某之妻杜氏與王某私識前晚至福州路胡家宅振華旅館某號房内同宿被朱偵悉糾同多人前往將男女捉獲鳴捕扭至老閘捕房經捕頭詢知事涉暗昧一併斥退不理 
[蘇班拖船私帶烟土]  
蘇州河某小輪船局蘇班拖船上茶房水手人等近來時常私販烟土帶蘇銷售兹有人密報新關税務司飭知總船主密派巡扦洋員十餘人於前日午後四時該船將次解纜開駛之際峰湧上船抄出大土三個零碎土數十包煙膏六十餘盒及私運之洋廣元船老大某甲因其身藏大土二只一併解交水巡捕房轉解檢察廳究辦 
[瀏河航船户私購煙土]  
瀏河航船户顧阿金前日在棋盤街附近某土棧内購得烟土一包携至中途被總巡捕房包探邵和鈞查見搜出烟土以其故違禁令將顧連同烟土帶入捕房昨解公共公廨請究即據中西包探投訴被告已在捕房供出購買烟土處所請爲展期研訊中西官判顧押候查明於禮拜四再行訊核 
[旅館私設煙具]  
　　福州路一百十九號門牌惠中旅館因私設烟具容留寓客開燈吸烟被總巡捕房西探海明惠華探婁寳生查悉前往搜獲烟具帶入捕房禀明捕頭轉禀公共公廨出單昨將該旅館帳房朱奎生傳案經中西官訊明判朱罰洋二十元充公烟具銷燬 
[煙膏賭具同被搜去]  
　　派駐流南之京畿憲兵昨在南火車站查見乘客張子仁帶有法租界廣萬和源餘等號招牌之鴉片烟膏五十小盒並壽星牌箸葉包煙膏五十包骰子一百五十粒均屬違禁物品當即扣留解至第一運略加訊問判送護軍使署核辦 
[汽車撞斃行人類誌]  
汽車夫唐杏林因司機不愼在南京路福建路轉角將理髮匠蕭春元撞傷斃命由捕將唐拘解公共公廨訊供判交五百元人洋並保在案昨晨復訊由尸母蕭陳氏偕代表律師上堂訴明伊子被撞斃命情形要求伸雪並由三百五十二號四百三十九號兩印捕上堂經尸屬代表律師先後盤詰一過中官西判唐仍交原保候展期再訊 
楊樹浦鄉民戴阿海日前在楊樹浦路被嚴阿土駕駛之汽車撞傷要害身死由捕將嚴拘押昨解公共公廨請究據九十六號印捕授訴當時被告開車甚慢且揑喇叭因死者自已慌張以致被撞並由見證林阿寳投訴是日經過該處亦聞喇叭聲響云云旋由尸妻戴王氏投案請求伸雪中西官以已據見證供明死者自已慌張致被撞傷被告並無不合遂判將案註銷被告開釋 
[糞頭唆使拔櫓]  
　　糞船户馬阿茂指控糞頭朱德春唆使陸海林等在虹口港内拔取船櫓等情昨由捕房將陸拘解公共公廨經中西官訊明以陸違章屬實判罰洋五元充公 
[串攫小洋銅圓]  
杭州人張德寳與揚州人王得才前日上午在虹口小菜場串攫某小錢莊櫃上所置之小洋四十一角銅元一百枚圖逃被捕追獲當將人贓帶入捕房昨解公共公廨經俞讓讞會同美柯副領事開訊卽由八十四號西探目利扶司上堂禀請展期候查明被告等有無他案再行解訊中西官判張王兩人押候查明他案併究 
[攫取手套]  
鎭江人朱阿林前日午後在浙江路攫取陳松林貨攤上手套四副圖逃被探追獲昨解公共公廨經中西官訊實判朱押西牢一月贓交陳領回 
[銅匠店主行兇之辯論]  
虹口百老滙路美大銅匠店學徒張金寳控太平路四號門牌耀泰銅匠店主嚴光耀於六號午後將伊誘到店内遽持銼刀將其腿際等處撃傷昨由捕房將嚴傳至公共公廨請究原告延律師代表到案譯訴前情並由原告上堂訴明當時被撃受傷情形即將西醫驗單呈案請察訊之嚴亦延律師到堂代辯並據嚴供原兇乞鑒中西官以原告被撃受傷屬實判嚴罰洋十五元充公再貼原告醫費洋五元着令繳洋開釋 
[請緝攫物匪徒]  
天津人王某此次由津附搭招商局新豐輪船來滬前日抵埠時被碼頭匪徒攫去皮夾一只内有大洋三元及總统府人員高占珠託帶致本埠某官廳之信函一件名片十餘張昨由王某開具失單投請淞滬警廳飭探協緝務獲解究 
[浦東警署招領失物]  
三區崗警趙保正昨正浦東爛泥渡鎭拾獲小皮夾一只内有小洋十角及零錢數文遍詢無人承認當卽帶回署内報告解警正領出牌示限一日内招領逾限充公又巡邏警張樹生錢明等昨日清晨五時許在途檢獲賊贓棉褲十條即將贓物帶署出示招懸 
[揚州婦人扭控逆子]  
揚州婦人雪孔氏年五十歳昨赴浦東爛泥渡三區警署扭控伊子雪四華不顧赡養忤逆行兇等情當經解警正訊明以案關刑事判解地方檢察廳訊辦 
[騙吞票欵貨物之控訴]  
西人可培在公共公廨刑事科指控僑居能海路十號門牌之無領事管束西人第克斯騙吞寄存值洋四萬餘元之羅卜票及其他貨物等情由廨照准於前日出票發交繼巡捕房二十七號西探目彭山西探海明惠前往該處將被告提獲昨晨解至公廨先由該西探等上堂禀明將被告第克斯提獲情情繼由原告代表律師投案譯訴案情請爲訊究訊之第克斯亦延律師到堂代辯要求准予被告交保等語經王崧生襄讞商之美博副領事判被告准交五千兩人銀並保候訂期研訊 
[傾倒垃圾之罰欵]  
法租界善鍾路某洋人家侍者王倍生日前將垃圾倒在空地上適爲西捕查見以其有碍衛生違背定章當即録明門牌號碼報告捕房昨日飭探將王傳至法公堂請究王供隣近各家之垃圾均倒在此處並非民人獨爲求察中西官判罰洋五元充公以儆 
[竊賊分别懲治]  
新瑞祥五金號遣派夥友至法公堂控稱日前被賊陳阿四王阿炳兩人竊去洋釘數桶報經捕房飭探將陳等拘獲惟贓物已無從吊取請爲訊究旋由捕頭禀稱查得陳阿四曾犯竊案經堂上訊斷驅逐出境有案可稽詰之陳阿四供認竊釘不諱王阿炳供帮同陳阿四行竊得洋化用是實中西讞員判陳押西牢三月期滿仍逐也租界王阿炳押六禮拜以儆 
[工巡捐局批示三則]  
倪文德請領存案判詞由禀悉所請發還判决兩本准該民人具結領回可也 
陳炳銓禀請演唱鼓書彈詞由禀悉該民人擬於石灰橋所設茶肆開演鼓書彈詞如果無碍定章准予來局繳費領照惟不得演唱淫詞穢曲違干究罰 
公民王樹聲禀請拆讓房屋由據禀已悉該公民退建房屋因隣屋未經拆讓致阻當造仰候再諭該舗地曰飭令該業主從速拆讓可也 
中華職業敎育社通訊 
[摘録王祖廉君由美國格林奈耳大學來函]  
廉於此間學生生活無他可取惟學生獨立營生一端殊堪稱羡敝校（指格林奈耳大學）無一役（美人幾無一雇役者）講堂灑掃上下課振鈴食堂服役無一非由貧窮同學行之更有以賣糖賣菓所得入學者廉實重之廉意中國學校中最易養成學行驕惰習氣僕役侍候不周詬厲隨之且舉上必倚賴僕役以視西人獨自經營生活不可同年語也廉意此層如能傳入中國學校貧民子弟庶有求學之機卽普通通學生亦可消滅其怠惰之習不過仿行之初切不可輕視貧民作業同學視有藐視之舉執事者當嚴爲視察否則貧民羞爲僕役之業終無求學之望社會上多一游民不亦惜乎 
來函 
[履業公會來函]  
竊以海上凡百商業對於興利除獘莫不設立公所會議爲妥籌之基礎庶於集思廣益之中收整齊劃一之效獨我履業付諸闕如查南北兩市業此者不下幾百家每年銷貨不下數百萬金然表面雖稱發逹而内容極其渙散祗知傾軋而不知競爭其原因皆無公所聯合之機關也同人有鑒於此爰於前日（夏曆九月二十七日）午後假西門京江公所集議擬就城内也是園浜後購空地一方計九分零計價洋三千餘元（此欵卽昔年同業前輩購置凝暉閣梅溪弄市屋租金項下挪用）惟建造公所欵约需九千餘元現尙無着特録呈厓略請大主筆先生登諸來函欄内俾我同業聞風興起慷慨捐助將來公所落成之日實出自大主筆先生之賜也發起人袁松亭閻惠卿包茂生張蓮青駱煥章吳竹君薛榮卿駱履之楊益寳周元林 
[國貨維持會來函]  
敬啓者頃閲今日各大日報本埠新聞欄内載本埠國貨維持會會員龐萊臣（按本報所載者並無該會會員字様）邀同楊小川王介安等發起奉直水災集珍售劵賑濟籌欵助賑一節查本會會員中並無龐萊臣其人惟發起賑濟會一節則確接本會會員然屬另有其人並非龐萊臣也且此中事實現已變更致與眞相稍有出入之處深恐傳聞失實致多誤會合亟函請肯館登入本埠來函欄内以免傳誤所有本會會員發起賑濟會詳細情形容商確妥洽再行登報披露上海中華國貨維持會 
雜評二 
[華僑事業（步陶）]  
中國天然地利之委棄無人過問者所在多有推求其故無適當之人材者半無充分之財力者半而尤以凡百事業一意惟官場之助力是望爲其通病今華僑之返國者競以歷年在外之經騐與資財期爲啓發祖國富源之準備其意良可嘉尙矣惟是今日之中國東北與西南皆有兵事之擾攘直奉預魯等處又方災黎遍野河流未盡歸循故道其長江流域之數省表面雖無甚事而運兵造械防匪防謡亦幾於隨處而有戈兵之要慮莾莽中原其將何地可爲僑胞經營實業之處所乎卽如現方道滬之林義順氏其主旨固曰歸粤種植樹膠也然而粤省内部之爭今方醖釀部咨爲林提倡之李龍兩氏且均爲爭潮中之重要份子是故林氏此行其果有從容種植之餘地與否蓋尙不無疑問然則官場之所謂提倡華僑事業者其寳際不已大槪見哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬辫子留别定武軍書] [  律西]  
蓋聞束髮從軍表丈夫之志氣衝冠示怒壯介士之威嚴寓敎練於農田本爲黔首取軍國民主義同此黎元今當世號共和詎謂食毛號土值此戈操同室尤須被髮冠纓况諸君威震淮徐端賴垂垂之表示名商建業曾留種種之光榮鐵路乘車藉作長期之票劵閶閻市物可爲減價之徽章固已滑倒蒼蠅光增頂上猛於秋隼妙到毫端是辫子回無負於諸君也去歲政府下取締之令將軍值跋扈之時羽毛方深其愛惜法紀可等於弁髦上邀姑息之思未加梳櫛日肆支蔓之禍久類棼絲方期復辟功成重露嶄然之頭角從此軍情愛戴常留胡虜之腥羶詎意大帥之聲威遽倒小兒（倪小兒也）之軍制改頒剗除藏垢納汚之地甘作乞　摇尾之形非關懴悔蓮臺居然剃度隠示罰爲城旦普被髠鉗誠可謂牽一髮而動全身何嘗拔一毛而利天下譬阿瞞之肆其權奸割之以代首豈仲雍之竄諸蠻服斷之以文身在諸君憾可無遺願祝永芟煩惱在辫等毛將安傳自應從此長辭飯碗保存不憚作滑頭碼子兜鍪擲去乃壞汝萬里長城此時泥首無靈難免濯濯牛山之誚他日相思有夢請誦悠悠黄鶴之詩一 
家庭常識 
[猪之飼料] [  天悲]  
猪之飼料自以糠麩爲最他如廚中之殘滓酒粕菜根豆滓海草魚貝獸肉及其臓腑殆無所不食此等飼料宜混煑一鍋而以稀薄者飼之日凡三次或二次亦可惟忌辛味如薑蕃椒等類倘誤與之必下痢又飼料中混以少量之食鹽則能補助消化活潑生育機關生長較速又每日能混石灰二三錢於飼料中可刦軟骨病於生育上頗有效益 
[鷄卵孵化法] [  天悲]  
須以新鮮卵供孵化之用旣將出後須經過一晝夜俟其元氣充足食慾大開始與食料蓋給食過早雛不能消化關於後日之發育甚不良也又其生後一二日之飼料以煑熟之蛋黄爲最良每雞每日之量約蛋黄一枚之十分之一則每一蛋黄可飼十幾第三日後乃與以通常之食餌日凡四五次至三個月後則日給二三次足矣常飼菜者不必與水否則略與以水 
游戲問題揭曉 
[答乘算新法之原理] [  癡儂]  
此種乘法其實不能名爲法特一種遞變之結果耳請完以含２之乘力根之數證明之如８９其式如左 
第一行第二行第三行第四行第一行等於第二行亦等於第三行與第四行 
凡二數相乘以任何數乘其一數而除其另一數則乘得之數必不蠻故上法以二除一數（卽折半）而他一數以二乘之卽加倍）則其乘得之數仍然不變山此可知其原理蓋遞變之使一數爲１而他一數卽乘得之數矣 
然上設之８以其含有２之乘方根也故能拆半到底而無餘否則逢單數時必有餘數一而折半之結果亦不能恰爲一故餘數之一必棄去之蓋所以使其結果能恰爲一也然餘數一旣棄去則乘得之數中即遭損失不得不有以補之故逢單數則他一數存而加入之試更以簡單之數證明如下 
第一行第二行第三行 
以第一行之七爲單數故第二行折半時棄餘數一而爲之其實當爲３。５則乘１６仍得５６其實不變今旣棄去則他一數之８自當存在而加入之蓋第一行之七個八至第二行已僅剩六個八所損失之一個八不能不加入也第二行三仍爲單數至第三行時三個十六每僅剩二個十六而所棄之一個十六亦當加入若逢雙數則遞變至下一行時本無損失當然不容計入 
故此法非法較通用乘法實爲繁重僅可以供游戲而不可以供實用者也 
詩囊 
[咏蟹] [  馮大舍]  
横行如爾太倡狂竟自操戈學跳梁誰道將軍偏有膽本來公子是無腸心疑帶黑終難白袍縱能紅未必黄只爲趨炎遭束縳犧牲風味已先嘗 
[咏蟹] [  汪退廬]  
郭索横行亦大勞輸君氣槪一時豪須知滿極終招損鼎鑊當前不可逃 
[咏菊] [  汪退廬]  
籬落西風獨自開折腰陶令未歸來誰言高士多廉潔也把黄金聚作堆 
長篇小説 
[社會小説貪嗔小史] [  常覺小蝶天虚我生合譯]  
第二十八章二 
此時二人舞蹈已行近室之東隅方有多人簇擁而觀依洛克乃不得不止其步引納蘭繞出人叢笑曰在理吾當引姑娘穿人叢而出但我跳舞實非所慣故簡便行之願君勿哂納蘭至此遂不能終默則低聲曰君過謙矣其聲至細如蠅使依洛克不能辨於是復起舞跪納蘭此時心緒粗定乃得暇以視衣洛克之面則覺面幕殊薄燈光之下視之甚晣兩頰雖展微笑固隠隠有憔悴之容也第二次行過長椅之旁梅琳乃仰面向納蘭而笑似贊其跳舞之佳依洛克乃低聲曰密斯此爲君母乎納蘭曰否依洛克仍笑曰恕我喬裝之會例不應問姓名吾乃忘之實則納蘭此時正可示依洛克以眞相然念黛珊之事究不知如何頗欲一窺其底藴乃復自忍但輕聲而笑不置一答忽覺依洛克之手一緊面上乃起疑雲復望納蘭之面自念曰此人聲浪抑何似南蔚之一人耶雖然彼焉得至此是吾幻想矣因曰姑娘吾甚望汝今夕盡歡納蘭曰謝汝願君亦樂依洛克笑曰誠告女士吾今夜乃不能樂蓋我於跳舞之會殊非所慣所好者乃治事耳納蘭曰然則汝我有同情矣然君自謂能治何事者依洛克曰吾乃一無所能但好馬耳此來倫敦實爲人所遣事畢即行納蘭微愕曰又將何往依洛克見問意頗自得因曰此亦未定或者往澳洲耳特君所謂與我有同情者果可所好吾乃未敢冒昧問君納蘭曰此無須問吾當告君蓋我所好者亦爲治事此無蹈事亦非吾所慣也依洛克曰君以一人來耶曰否適才之老女士即吾伴也依洛克曰吾視此人頗慈祥乃大有白倫之風納蘭曰然君爲白倫親友乎依洛克曰略沾親耳然吾之來則爲吾女所邀初與主人無關女士亦識白倫乎納蘭曰略曾相識但今夕則未一面依洛克曰吾亦未而白倫旣曰吾頗欲告君姓名特君亦能告我否吾蓋名依洛克也納蘭曰若我則名夜神依洛克聞語頗失望赧然曰嗟乎君乃不屑以姓氏告予乎則吾亦不相强惟君亦欲稍飲香檳或冰花否納蘭曰冰花乎似佳酒則敬謝不敏依洛克乃引納蘭入一小室自取磁盞盛玫瑰之冰以授納蘭而自注香檳一杯倚身爐次目視納蘭極欲一覻其重幕之後所藏容貌顧其　首方低但露朱唇一隙喁其冰　徐徐而飲在納蘭心中亦頗欲乘此之際一試依洛克之舊情方擇一語啓吻欲發而豈知其愛情之敵已自後而至仲其織手以拍依洛克之肩曰勿忘下次跳舞吾與汝矣（第二十八章完） 
 
 

Page 15

 
 
   
 
 

Page 16

 
 
   
 
