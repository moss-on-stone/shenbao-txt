# 1906 - 122 - 4911872

 

Page 1

 
 
   
 
 

Page 2

 
 
[電傳宫門抄]  
　　四月十四日召見軍機福啟文鑑 
[朱聘三太史上徐尚書請置訓方員書代論]  
　　頃者朝廷設立警部吾師榮膺簡命規畫宏遠凡下士一得之愚皆蒙俯納汝珍管窺所及試前席陳之可乎竊惟今世立國體要有二敎育其命脈警察則猶營衛也探觀警察作用在豫防天然人爲之危害以增進人羣生活之利益斯爲正當職權故東西學者有警察爲幸福之母之說列國警制無不於警察體段含有敎育之精神此其所以善也然則俟危害旣發始以警兵檢查懲罰之此但爲手段及形式之事况創行伊始一切制度采自他國而内地紛錯遼遠交通壅滯其分布之機關未能周密則防禦之方法終有所窮要當思其道矣考周制訓方一官隷於司馬日本保安警察有豫戒令皆先事訓告使人民曉然於共同之秩序不至自入於危險今吾國釆行警制求其最適宜於現在且起與捕詰權相表裏者莫如廣設訓方官實行豫戒之令矣擬請於京師及各省會建訓方講習所選所屬生童之文理明通口齒清利者敎之其功課約分四門一法律綱要粗淺國際法民法君民相與法及新定違警之例文二地理述畧各國疆域人種旗章之界别本國郡縣道里遠近及警區之建置三敎案彙說歷年重大敎案及交通警察之規則四生計要聞種植畜牧工藝之粗淺學理及營業警察之保護其卒業以一年爲期此項講習所不入學堂統系之内故當隸於警部學成各生命曰訓方員分巡各府州縣用白話演說以豫誡鄉邑之人民大抵人雖至愚要皆敏於一已之利害不幸陷於凶險有待警察之裁制此必其知識未足耳而警察原理據呼閣格洛秋司學說卽在引起人民之慈愛心及濬發其智識不但禁除已然之危害已也感發人之速莫如演說今警部亦己用白話告示矣吾國愚民并此不識誨諄聽藐奚怪其然而種種違警之行爲卽在此輩故白話演說尤亟亟也又據華耳夫警察三要在計畫人民富饒靜謐幸福而近年民敎交涉屢致暴動即如南昌一案外人遂藉口警察之不力故訓方講習宜綢繆及之户口滋殖乃能風俗改良故生計次之其於流氓乞丐當别仿日制設威化院以爲補助此則行政警察之事矣誠采此議上得遒人徇鐸之意下足補警兵游徼所不及其施行次序實與警務學堂偵探學堂同其緩急萬衆蟲蟲水火可憫願吾師深圖本計薰陶而善良之或亦治安之喤引耳 
[本館接到遼陽日本總督署遷往旅順專電十四日酉刻]  
　　東京專電云在遼陽之日本總督署己於昨日遷往旅順 
[美使請准美人雜居奉省内地]  
　　十二日北京電云駐京美使聲請中國准美人于奉天省城及安東兩處租界之外居住又十三日倫敦路透電云華盛頓傳稱中國通告一俟中國將管理該兩處租界章程修輯告成後當開放滿洲各口岸及内地城鎭譯字林報 
[美國猶慮華人不用美貨之勢盛]  
　　十四日倫敦電云美國以華人不用美貨之勢力日盛頗爲疑慮譯文匯報 
[法公使據約要求航業利益]  
　　十二日北京電云法公使現爲一法國公司聲請外務部在重慶宜昌之間行駛小輪因新約所載内河行輪章程此事應得照准也譯字林報 
[紀攷政大臣由法回德情形]  
　　十二日柏林電云中國考政大臣現己由法國回至德國現往薩索尼游覽調查工藝局廠昨日各大臣蒙薩索尼君主召見並贈勳章旋賜宴君主之弟卓耳基親王亦簉座一切仍由前駐滬總領事克訥貝君引導譯字林西報 
[日本交還營口迫於歐美公議奉天]  
　　營口一埠本有四月内交還之議已志前報嗣聞日本援收還滿洲條約十八個月限期之說頗思展緩而我國政府亦無如之何惟歐美各國以營口爲通商大埠目下滿洲旣經開放該埠須派駐領事管理商政日本不得援戰地之例久久佔據羣向日政府責問大約交還之期勢難久緩矣（丙） 
[奉省日本軍政司將次回國奉天]  
　　探聞政府己與日本議定現在瀋陽旣經開埠日本派駐奉省之軍政司應卽調回改派總領事駐紥故奉省日本軍政司小山氏已奉該國命令擬於中歴閏四月回國（丙） 
[照會日官請飭停歇東洋鋪安慶]  
　　去冬有日本人小河内者來皖向洋務局聲告擬在南門内開設信保東貨店惟時洋務局未准所請該日人答以不掛商標不爲有犯約章遂在城隍廟下首賃屋開辦近聞洋務局又以該日商懸有齒磨商標深恐日久别生枝節因具詳撫憲以安省尚未開辦商埠且亦無該國通商之約擅在内地開設商店實屬違背約章請告日本領事遵約諭令閉歇云云聞皖撫恩中丞已於據情照會日本領事矣（九） 
[外部電飭湖紳上控案靜候辦理杭州]  
　　湖州沈紳等前因韓敎士侵佔尊經閣公地迭次上控曾經西士潘愼文君等與前洋務督辦許久香觀察在滬理處未妥故延律師古柏君控告復經杭州美領事雲飛德君判令敎士得直因之湖紳均 
 
 
 

Page 3

 
 
不甘服集衆簽名電達駐京美公使上控雲君致函撫院允再和平辦理兹又於十一日由外務部電致撫院據美使所稱必能和平了結等因當奉張筱帥電飭湖州府李慕太守傳諭沈紳等靜候美使公斷切勿激生事端惟湖紳指稱侵佔之地現己由敎士起造洋房聞擬另以他地劃還藉示調停之意兹將外務部致浙撫張筱帥電文照錄於左 
　　杭州撫台鑒湖州美敎會買地事美使來署面稱此事前經領事評斷紳士心尚不服現由該紳並敎士均請該使公斷將來必能和平了結請飭紳等靜候切勿齟齬滋事等語希卽傳飭該紳等知悉並電復外務部蒸印（委） 
[陸寳忠安東第十策之原文北京]  
　　陸總憲寶忠奏陳安東十䇿之第十條已見初十日本報專電兹得原文照錄如下十收冋遼東法權查近日中外各報記日本政府已編有管理遼東人民之法律將仿台灣之制設法院於遼東特遣其司法官吏如判事檢事等官來治其事按法權爲一國君主大權所寄豈容旁落且他國於租界地内尚未有公然建設法院編纂法律派遣法官之舉苟使日本先啟其端各國從而效之一國之内法權林立尚復成何國體臣竊以爲先宜改良法典繼之以改良法廷改良法典者何宜因東三省之習慣而又折衷於各國之法典主義以編訂各種法律務適於中外人民之用而後已改良法廷者何宜仿照各國最新之裁判制度設初審裁判廳應於貔子窩普蘭店等小巿以備人民訴訟之便設二審裁判廳於金州營口遼陽等大巿以備不服初審者之用設東三省裁判廳於奉天以備不服二審者之用蓋日本政府欲設法院於遼東者無非託詞於我之舊法不適於文明國民之用也若我能早經更張以視彼之法典及彼之法廷無甚懸異卽足以間執其口而預泯其干預之心此事關係主權最爲重要急切以圖之不宜再緩矣（吕） 
[規定奉天開埠地叚奉天]  
　　奉天開埠事宜亟須預備近聞趙次帥之意以西關附近火車站一帶地方寛闊且與省城不即不離因擬規定此處爲各國通商地叚云（吕） 
[派委錢觀察會辦開埠事宜奉天]  
　　沙河子大東溝兩處開埠事宜趙次帥已派東邊道張金波觀察回任辦理嗣因張觀察於外交及開埠事宜不甚諳練故加委學務處總辦錢少雲觀察鑅同往東邊會同斟酌辦理（丙） 
[派兵彈壓星子縣匪亂九江]  
　　初八日南康府屬星子縣有匪徒鬧事潯道玉觀察卽咨常備陸軍陳統領得龍飭派第一營何管帶玉林帶兵二百名馳往彈壓（石） 
[兵工廠罷工再誌武昌]  
　　兵工廠工匠與防兵鬥毆拆毁營房己誌本報兹查悉起事之由初一日有某工匠在營後池邊磨刀防兵不許以致口角防兵用刺刀刺傷工匠投訴兵官不但不理且揮之使出遂有初四之禍聞是日廠内物件無一失損營内所毁物件悉日用之常者其餘祇失去槍頭兩個查得受傷者計五六人而小傷則不計其數現在幸皆安靖靜侯上憲核辦（合） 
[梁廉訪詳陳查辦江西案情武昌]  
　　江西藩司周誥被參一案梁節菴廉訪奉鄂督諭往查辦業已回鄂已誌本報兹聞廉訪回鄂時卽面述飭查各事大略由鄂督據以電復大部其一切詳細情形則由廉訪彚案禀陳鄂督專摺復奏（召） 
[奉省認練兵處恊餉四十萬奉天]  
　　奉天向 
係受各省恊濟省分故練兵處前派各省籌餉未及奉省兹因奉省整頓財政日有起色由政府示意趙軍帥命其量力籌畫以助練兵要政聞軍帥已慨認按年協餉四十萬兩（丙） 
[户部議駁淮軍增添各欵京師]  
　　户部堂憲核議直隸總督袁奏銷淮軍應行開支各欵查與原案仍多不符並有增加官弁餉銀之處先期並未咨明實屬碍難核准亟應奏覆請 
旨飭下該督務將溢支各款删除並飭追繳報部再行查核（貴） 
[諭飭嚴催稅欵北京]  
　　日前軍機大臣奉上諭户部奏各關洋稅常稅奏報遲延請飭按結開單先行報部各摺片海關洋稅爲入欵大宗專資撥付要需關繫尤重豈容絲毫牽混前經户部奏准飭令按結奏報並將未經奏報各案分結分欵併案具報兹據奏稱各關仍復遷延推宕未能一律辦清實屬不成事體嗣後著各該將軍督撫責成各關道遵照限期按結具報結期滿後三個月内一面詳報督撫一面將收支數目開列淸單徑行報部稽核如逾限不報卽將該關道等按照所定處分指名嚴參至各關征收常稅例應按限奏銷並著責成委管關務之道員委員遵照此次奏定章程於關期滿後卽先行繕單報部並將從前未銷各案予限一律辦結如違亦卽嚴參各該督撫綜理一省財政並著隨時認眞嚴核督飭遵辦以清積弊而裕餉源餘著照所議辦理欽此現己由軍機處咨行各疆吏轉飭各關道遵照矣（盈） 
[粤督函商進金辦法京師]  
　　粤海關向例每季進呈足金千兩例價由十八换增至二十二換仍屬不敷採買歷任監督因此賠累迨至二十七年由行在核准作正開銷而近年忽增至四五十換奉部駁飭改正近據岑督函稱向例貢金每千兩有樣金五十兩及燕梳保險等項靡費融算在内適足開支日前擬欲沿照經行辦法折價解京就近採買户部轉商内務府據覆貢金事關上用因請該督奏明請旨辦理近已函覆粤督云（吕） 
[常州府學務公所之内容蘇州]  
　　常州學務公所於春間集議禀由蘇學務處批示禀中云云未嘗謀之公衆故外間鮮有知者兹錄到批詞方知公所内容祇有經濟一部並無敎育部於學務公所名實已不相符而許太守禀内亦僅稱查有某紳熱心辦事物望允孚堪勝經濟總理似乎總理之職出自地方官一人之委任宜乎學務處之批卻導竅歸重於敎育部也批錄如下察閱來禀意非不善不如是無以收統一學科之效摺開各條似八邑共 
 
 

Page 4

 
 
同事業由八邑共同擔承此外仍邑自爲計而八邑又各有經濟協理参預其間流弊較少事屬可行但公所以學務爲主旣有總理經濟之紳必應有總理敎育之紳方爲完備一則專司建置一則專務鈎稽庶幾相與有成否則但裒集而無設施則財壅而怨叢有設施而不裒集則力竭而功潰二者皆非學界之幸應令趕行公舉總理敎育之紳以主持學務此外在所辦事職員亦應由公衆選舉以免藉口云云（助） 
[甯滬鐵路將售崑山客票吳淞]  
　　寗滬鐵路由滬至蘇之鐵軌現已接設至崑山迤西十餘里聞下月初卽可售至崑山之客票午節左右可直逹蘇垣現工程甚速各叚管工洋人督率認眞各包工均雇齊工役從事（川） 
[西牢槍斃圖逃重犯案詳禀江督]  
　　西牢槍斃圖逃重犯已由縣尊汪大令騐明范毛毛蔡小狗周阿福張金扣等屍身略志昨報兹悉道憲瑞觀察接到公廨讞員關司馬所譯犯供内有萬福華聲稱各犯在西牢工作稍有不合或交頭接耳印捕卽加鞭撻似此情形未免過嚴以致各犯懷恨生事云云案關重要據情錄供禀詳南洋大臣周玉帥核示至所有受傷之英印各捕前日亦由縣尊騐明矣（力） 
[江督奏江南征練新兵餉項擬别籌借欵以濟要需摺]  
　　奏爲江南征練新兵餉項無著現擬分别籌借應用以濟要需恭摺具陳仰祈聖鑒事竊照南洋現照練兵處奏定營制先練新兵一鎭歲需薪餉及額支雜欵約銀一百四十萬兩此外開辦經費及活支用欵不以歲計者約加籌二百萬兩其餘要塞四標留防各隊核算薪餉歲約需銀七八十萬两以從前原有舊餉抵算短數總在二三百萬两經臣於光緒三十一年七月間奏明在案江南財力祇有此數頻年認籌賠欵撥還洋債及興辦文武學堂與出洋留學經費以及警察工藝等事皆係大　用欵實已搜括無遺江北創練一鎭之餉甫行籌劃尚未足数今復增此數百萬鉅欵實屬無從措手惟現在征兵己漸次齊集營房漸次起造訂購鎗砲軍裝馬驛車輛工程輜重各項器具一切價值均立待應付且馬炮工輜各隊均係專門之學取材尤難尤須先設各科　成學堂敎成下級士官方足以資派用盖無一非應辦之事卽無一非急需之欵稍有不濟即虞中輟此項經費餉需較之他項用欵尤爲迫切勢不得不先其所急　挪應付查光緒二十九年前署督臣張之洞奏請向日本船廠訂造淺水快輪四艘案内曾經提銀一百萬兩存放匯豐銀行生息已付江元一船價銀及添購砲械等項約用銀二十九萬餘两又付續訂三船四分之一價銀十六萬四千餘两上年因訂購新兵軍裝欵無所出卽於前項存欵二次期滿時提借銀三十萬两交由金陵防營支應局轉發督練公所藉資應付又江寗釐金及木釐兩項經臣督飭整頓上年收數尚旺現於釐金長收欵内撥銀二十萬两木釐長收欵内撥銀一萬四千两又两淮鹽斤運商在局售鹽係收銀两赴棧買鹽係用錢文同治七年銀價昻貴運商獲利水販受虧經前督臣曾國藩將鄂湘西三岸鹽價每引核减銀一两八錢皖岸每引核减銀一两二錢鄂湘西三岸所减之價在於鹽釐内每引核扣銀一两皖岸每引核扣銀六錢迨至光緒二十一二及二十九等年因銀價跌落先後已將核减售價全數規復而鹽釐内减收之欵本應仍歸鹽厘因其時錢貴銀賤據前任運司程儀洛詳准暫行貼商臣查此項貼欵本係公家入欵未便日久津貼隨即飭將鹽釐内所扣之欵仍行收回旋據升任两淮運司恩銘詳復以商人自捐繳票本新加課釐之後歸公之欵已爲不少今若將前項貼商復價全數收回商力實有未逮經臣一再體察值此庫儲奇絀之時卽將此項全數收回本不爲苛惟念商困未紆不得不稍留餘地以爲藏富於之商計卽飭按照原貼之數暫先收回八成計鄂湘西三岸每引原貼一两者收回八錢皖岸每引原貼六錢者收回四錢八分自光緒三十一年八月初一日起通行照辦内鄂岸川界行銷准鹽前因減價敵私未經全復此次未便收回除去川界不計外大約每年可約銀三十餘萬两一律撥作蝕練新兵之用似此百計籌維所短仍鉅且鹽斤復價一欵須俟秋後方能收齊未免緩不濟急現又向淮商息借銀四十八萬二千二百餘两其詳細情形另片具奏此外不敷之欵容臣設法另行籌措總之開辦經費爲立待應付之欵而常年餉項尤關要需均不能稍有遲誤無論如何爲難總期設籌如數以顧軍需所有撥江南練兵經費緣由理合恭價具陳伏乞皇太后皇上聖鑒謹奏 
[舊金山地震餘聞]  
　　十三日東京電云上議院議員鈕蘭君在國會創議撥欵重修舊金山城當派一委員辦理昨日舊金山又復地震該處甚爲驚惶失措 
[駐英日使回國]  
　　十二日東京電云駐英公使林董子爵已抵東京 
[横濱舉行春賽]  
　　十二日東京電云今日横濱舉行春賽日皇特命太子前往代表並頒銀碗一件爲與賽者之錦標 
[日人歡迎凱旋軍]  
　　十二日東京電云今日民政廳與著名商人會同歡迎凱旋軍之將校誠　舉也 
[英日合資開辦銀行]  
　　十三日東京電云傳稱英日兩國合籌資本英金二兆磅設一銀行己有成議日本人業己認定股分一半 
[那特爾士匪不靖]  
　　十二日倫敦電云邑長期丹拔因君在烏輪弟地方被土人謀害其時彼方收稅而歸同行者有警察兵一名亦受傷但聶助立（薛脫惠夏之子）允爲查訪兇手 
[俄國内訌未己]  
　　十二日柏林電云俄國内務省大臣現己解任韋特伯爵雖己辭宰相之位然仍爲俄皇所信用外部大臣藍姆斯道夫伯爵應否照舊供職尚未决定駐丹公使伊斯窪爾斯基君或將接任其事同時俄國全境又報不靖在華騷地方有鐵路官長二人被炸藥轟斃聖彼得保重起紛擾 
[歐人注意日本航業]  
　　十二日柏林電云歌洲開日本意欲組織一航業公司來往中日韓三國及海參崴之報告頗爲驚訝 
[輪船失事傷人近聞]  
　　十三日香港電云芥航（譯音）輪船于西四月二十八日遭風沈没該船總司機人勒透君己回至香港報稱大副賽維司君當爲海浪衝没並懸揣船主白蘭脫及大副賽維司君之妻亦己斃命字林報記者加按語謂此船係永安（譯音）輪船公司之產 
[美總統整頓商業]  
　　十二日倫敦路透電云美總統羅斯福君在國會宣布謂現經調查知斯丹得煤油公司用詭秘違律之法獨得大利糖業托辣斯及各項公司亦有敢於嘗試者現已准人揭發美總統並催令國會當增加商務人員之權力 
[英遣海軍示威]  
　　十二日柏林電云英國政府已致一哀的美敦書於土耳其政府聲稱駐紥埃及屬境之土耳其軍隊應於十日之内撤退地中海艦隊己有一隊由瑪爾逹島向東南進發德國政論亦勸土耳其政府順從英國之意 
[英土恐將決裂]  
　　十二日倫敦路透電云英國所致土耳其之哀的美敦書以十日爲限地中海　隊司令官海軍中將貝斯福德伯爵統帶巡洋艦隊海軍少將藍姆吞君白立基門君率領巡洋艦四艘驅逐艦隊一小隊同時行抵瑪爾逹島向畢羅斯進發 
[俄法助英]  
　　十二日倫敦路透電云英國對於塔拔問題頗得俄法两國之助惟各報皆重視之並謂此事較之海軍之聲勢尤關緊要也駐紥　斯坦丁京城之法國公使己勸土皇退讓俄國公使亦接有同式之訓條譯字林報 
[美國戰艦失事]  
　　十四日倫敦電云美國戰艦羅德島號在䇿斯皮克海灣撞擱海岸雖曾開足汽機設法使之浮起仍無效云 
[金幣運入美國]  
　　十四日倫敦電云前三禮拜肯納得輪船裝運英金四兆磅至美美國郵船聖保羅號裝載英金三十六萬七千磅此項金幣大半爲英國保　　　因舊金山地震應付賠欵之用譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海寗紳士上浙撫禀并批（爲請禁典商加取利息事）]  
　　爲重困窮黎爲民請命叩求示諭典商仍前收利以維大局而恤民困事竊州鏡典當向章按月分六厘起息典商於多中取利貧民以周轉爲生相安至今尚稱兩益自去年銅元擁擠洋價遂長典商藉口虧耗擅議加息以按月二分取利長安有慶鼎裕兩典首先作俑鄉民持錢贖當照舊償息不允取贖紳等伏念際此民窮財盡萬不獲已忍寒典衣認飢典米言之己屬可憐富商巨賈應如何讓利樂行其德乃不惟不讓反爲不仁于去年十一月起加息四厘致飢寒之民勉籌本利持贖仍復空手而回寒不得衣飢不得食强者忿爭弱者飮泣紳等目覩情形惻隠中生竊以爲國家恤商但使商不吃虧不願商盤重利重困窮黎也縱洋價虧耗亦係眞情然從前洋價續短之際初不聞典商體念窮民因之減讓前後比較殊欠持平况現據商界中言巨欵生息在銀行不過六厘在錢莊只以八釐爲度典章分六起息官利開銷之外足有盈餘何必多取爲虐且目今時局米珠薪桂小民生計苦不忍言竊而無告之餘設竟挺而走險爲害將何可設想紳等雖屬寒素尚不致典質度日目睹民困與夫道路怨言爲國家計關係非輕爲典商計身家宜保因此不甘緘默合禀上聞倘蒙俯釆芻言迅卽示諭典商仍前收利和平辦理不特窮黎受惠周轉有資且弭患無形地方幸甚伏乞大憲大人鈞鑒施行公感上具再長安與硤石城鎭各典均加息至二分收算而袁花潤生典仍取分六斜橋厚成典則分八同是一州之典取息不符兼之洋價今已平定非若去年逐長可比典商似應仍前收利方洽輿情現在民間赴州禀控者已不下七八十起倘不從速持平辦理深恐滋生事端合并聲明藩憲寶方伯批示云查典商原爲便民開設者都是富商理應體恤貧民從輕取息該州有慶鼎裕等典從前均禀明一分六釐取息現在未便加息二分况袁花潤生仍取分六同在一州自宜一律仰海寗州卽速諄切勸諭各典商照禀定成案辦理不得加取以恤貧民爲要仍候撫憲批示詞鈔發（焉） 
[兵部不允過問常鎭拘人之事鎭江]  
　　英商勞些在玉潤戲園行兇毆人案内牽涉華人馮小東杜課園等旋由杜之親戚王某電致兵部劉姓聲言洋人行兇實無課園在座無端被常鎭道陶觀察拘辦請一援手云云兹得劉姓復電辭以不便過問望另設法以致杜課園若失所恃加以督憲據常鎭道電禀已飭從嚴懲辦聞馮某王某不過押解回藉而杜課園以平時聲名太劣官紳商民靡不痛心疾首此次難免監禁之罪惟年限尚未核定云（工） 
[江督仍委農務局清查漕糧積弊鎭江]  
　　吳侍御奏陳丹徒縣漕糧積弊奉旨交江督蘇撫確查一案蘇撫憲已委陳荇薌直牧文藻赴鎭查辦惟督憲則因昨歲曾經江南農務總局趙觀察查報徒邑荒田完糧情形其禀稿與吳侍御奏摺如出一手足徵趙觀察關心民瘼所言不虚故此次督憲仍委趙觀察遵照吳侍御摺片會同鎭江公正紳士切實查明積弊所在禀復核奏（工） 
[晋撫札禁非笑陸軍學生穿著軍服山西]  
　　上月陸軍小學堂胡道申禀晉撫略謂學堂開辦以來均照奏定章程辦理查奏定學堂規條内開學生無論何時均着軍服又查服物四條載明學生考試及出外時不得有違學堂定制之服等語晋省人民未知軍服爲軍人榮耀每於學生星期外出輙加非笑致學生棄軍服而穿儒服實屬有違定章仰懇札飭太原府剴切曉諭俾軍民人等勿再非笑以肅戎政等情旋奉批示云查軍服式樣係照練兵處奏定章程衣須窄小稱體帽必前簷稍寛一則取隠藏靈便使人不能遠望瞄擊一卽取遮蔽風日容易瞄準命中本各具有深意所以自官長以至學生均按等級次第分設章釆符號原爲整齊軍制起見非徒新一時耳目也山西雖風氣晚開而現在出洋遊學游歷者相望於道類此情彤早應共聞共見稍知時務者似不至詫爲新奇至該學生等壯志從戎識力尤宜堅定何得以旁觀之非笑輙置奏定軍服而不穿該道爲學堂總辦開導禁戒是其專責除札飭太原府出示曉諭軍民人等毋許輕視非笑外合亟札飭札到該堂卽便通諭各學生嗣後無論在堂在外一體均着軍服以遵功令母違（收） 
[關道示諭舉報警察索費鎭江]  
　　鎭關道陶觀察頃出示諭大旨謂警察改良如有巡士巡官人等向戲館妓寮需索分文准其赴局報明提調察辦如係提調出名索費則應來轅禀明本道照章懲罰萬一隠忍不言一經本道訪聞予受同科惟不得挾嫌誣指致干反坐云云（工） 
[鎭江府派員查考賓興存欵鎭江]  
　　鎭江賓興存歀由丁趙兩紳經管近有嚴某等欲將該欵提辦私塾改良會遂具禀道憲以賓興悉供某紳揮霍懇加查究道憲遂札飭鎭江府派員查復頃己由府尊委饒通判查考矣（工） 
[創辦農業試騐場奉天]  
　　趙次帥擬在奉省西關外曠地創辦農業試騐場提倡農學刻己由日本聘請農學博士二員來奉厚給薪水以便招選學生敎授種植（丙） 
[商民擬公禀旗丁肇事鎭江]  
　　近來後街小巷身帶洋砲冲毁妓舘戲園之旗丁觸目皆是萬家巷所設之都統巡查局非惟不卽拘辦且不免紂待爲惡刻聞商民擬公禀京口掌印都統奎統制核辦矣（工） 
[會匪白晝殺人嘉興]  
　　嘉興嘉善縣之楓涇鎭有名尖力會者匪首楊某及周阿二沈阿連等時帶尖刀横行街巿莫敢誰何上月某日有嘉善縣役韓人龍夙著無賴與尖刀會積有仇怨到楓遊玩被匪十餘人曳至巿中之得泉亭各執尖刀先將韓目挖去遍體刺孔血肉狼藉棄屍路旁事後匪賄李某向屍親說項以百金了事事爲縣尊徐大令所聞帶同仵作開棺騐明屍骸傷格惟迄今尚未拘匪懲辦是可異也（顚） 
[今日尚有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
楊士驤片再前准户部咨山東省原派練兵經費銀五十五萬兩光緒三十年先提銀二十萬両業已如數解清經前署撫臣胡廷幹奏報在案兹查光緒三十一年山東省原認練兵經費銀十九萬二千兩内由運司籌解銀一萬二千兩東海關籌解銀一萬両督糧道籌解銀一萬兩籌欵局籌解銀十六萬兩又增認銀三十五萬八千両内由藩司籌解銀八萬八千两督糧道籌解銀十三萬兩籌欵局籌解銀十四萬兩以上原增認共銀五十五萬兩經臣飭據司道關局如數分解户部曁駐濟北洋糧餉分局兌收先後詳請具奏前來臣覆查無異除咨户部曁練兵處查照外所有光緒三十一年山東省應解原增認練兵經費均經解淸緣由謹附片陳明伏乞聖鑒謹奏奉硃批練兵處户部知道欽此 
宫門抄二月初九日内務府廂藍旗值日吏部引見二十五名山西巡撫恩壽請訓毓朗請假五日良泰續假五月掌儀司奏十一日祭奉先殿橚貝子行禮召見軍機恩壽 
　　両江總督周奏爲内閣侍讀學士蔡鈞懇恩俯准開去内閣侍讀學士底缺俾得靜心醫治等因片 
周馥等片再内閣侍讀學士蔡鈞前經奏准賞假三個月回籍修墓嗣因假期届滿修墓事仍未畢由臣代奏續假両個月奉硃批着照所請次此當經恭錄咨照去後兹據蔡鈞函稱因在山監工感受潮濕病久未愈惟念職守攸關不容久曠卽應回京供職隨於十月初二日由原籍力疾起程不料中途復受風寒行抵上海病勢增劇醫藥難期速效未能北上現在假期己滿曠職滋慚惟有仰懇天恩俯准開去内閣侍讀學士底缺俾得靜心醫治等因請代奏前來理合據情附片代陳伏乞聖鑒訓示謹奏奉硃批着照所請該部知道欽此 
　　　江督周奏徐州府屬抽收土藥釐捐除先後解赴户部兌收及照案開支各項經費滙費外其餘未解銀两卽當續解片周馥等片再江蘇徐州府屬抽收土藥釐捐業將光緒三十一年三月底止所收捐欵奏報在案兹據辦理徐州土藥統捐局兼署江寗布政使譚啓宇徐州道袁大化詳稱督飭各局員照章設法招徠實力稽徵計自光緒三十一年四月初一日起至九月底止各局共收捐銀十八萬一千五百五兩七錢九分除先後解赴户部兌收銀十萬兩及照案開支各項經費匯費外其餘未解銀兩卽當接續清解至出省加捐一項本係聽商自便現計報捐無多等情詳請具奏前來臣覆查無異除飭嚴督各局員竭力整頓核實徵解理合會中同江蘇巡撫臣陸元鼎附片陳明伏乞聖鑒謹奏奉硃批户部知道欽此 
　　　浙撫張奏浙省防軍善後報銷案内隨同附銷甯波支應局採辦外洋軍火及輪船薪工口糧修製器具等欵銀両造册片張曾敭片再浙江省防軍善後報銷第二十案内隨同附銷光緒二十八年分寗波局支應採辦外洋軍火以及輪船薪工口糧修製器具篷索等欵銀兩循案照章造册經前撫臣聶緝槼於光緒三十一年六月間附片奏明咨部核銷在案其自光緒二十九年正月起截至是年十二月底止接支購買外洋軍火曁閩省調浙超武等各輪船薪工公費等銀仍循向章隨同防軍第二十一起報銷正案於光緒三十一年十一月間經前兼署撫臣瑞興遵照部行新章開單奏咨立案兹據防軍支應報銷局司道詳稱浙江省寗波局支應購買外洋軍火並閩省調浙超武等輪船薪工公費煤炭曁修理添置篷帳器具等項經費自光緒二十九年正月接支起截至是年十二月底止計銀洋錢三項合共支銀十萬五百二十八两七錢四分一釐五毫皆於釐捐項下提撥支放並未動撥藩運關庫正雜錢糧與歷次奏案均屬相符造册詳請附奏前來臣復查無異除將支數清册送部查照外謹會同兼署閩浙總督臣崇善附片具陳伏乞聖鑒謹奏奉殊批該部知道欽此 
宫門抄二月初十日理藩院光祿寺八旗兩翼值日無引見陳名侃等謝授缺恩召見軍機特圖愼 
　　　山東巡撫直隸布政司楊奏爲報銷山東省光緒二十七二十八年分民運票引銷完票數分數摺 
頭品頂戴署理山東巡撫直隸布政使臣楊士驤跪奏爲報銷山東省光緒二十七二十八年分民運票引銷完票數分數恭摺仰祈聖鑒事竊查山東應銷安邱等十八州縣民運票引銷完票數分數例應按年奏銷業將光緒二十六年以前之案循例造報在案兹查光緒二十七二十八年分山東歲應銷民運商運額票一十七萬一千二百四十道餘票八萬三千一百八十道内除各商領剩票八萬二千三百七十道尚應銷額餘票十七萬二千五十道内有章邱等商運三十九州縣應銷額票餘票十四萬一千一百三十五道該完八分二釐三絲應行另案奏銷實應銷安邱等民運十八州縣額票餘票三萬九百十五道内有租界佔壓地畝之憀州攤豁額票三十九道卽墨縣攤豁額票二百一十一道文登縣攤豁額票一百道餘票六十四道榮成縣攤豁額票五十四道餘票五道共四百七十三道計豁二毫七絲應隨同銷完殘票並存剩餘票一併繳銷其餘實銀額餘票三萬四百四十二道該完一分七釐七毫現已催銷全完内除應徵銀數未及百三兩者照例均不請叙外所有光緒二十七年徵銀在三百两以上之平度州知州薩承鈺萊陽縣知縣莊綸儀及前官並朱徵解接任之員一官全完一年票引之諸城縣知縣管得泉掖縣知縣劉思誠光緒二十八年徵銀在三百兩以上之安邱縣知縣柳思誠平度州知州吳丙南萊陽縣知縣莊綸儀核與議叙之例相符應俟隨同商運票引奏銷案内一併彙請議叙以示鼓勵據鹽運使張蓮芬造册具詳前來臣覆查無異除將清册送部查照外理合恭摺具陳伏乞皇太后皇上聖鑒敕部核銷施行謹奏奉殊批户部知道欽此 
　　　湖南巡撫龐奏爲籌解俄法英德應還本息銀兩摺 
湖南巡撫臣龐鴻書跪奏爲籌解俄法英德應還本息銀兩恭摺仰祈聖鑒事竊准户部咨每年應還俄法英德兩欵本息擬由部庫及各省關分别認還又俄法英德借欵佛郎磅價昻貴原撥銀數不敷照案酌量加撥内英德借欵項下湖南原撥銀十四萬兩按二成五加撥銀三萬五千兩奏准目光結二十六年起隨同原撥銀數分别匯解江海關道兌收等因業將湘省奉派原撥加撥認還英德一欵自光緒二十二年至三十一年十一月止遵限解淸先後奏咨在案兹據布政使英瑞會同鹽道曁善後釐金各局 
 
 

Page 17

 
 
[浦東火藥棧房開工吳淞]  
　　浦東高橋口近由新關特建西式火藥棧房一所西式住房數幢以後凡有危險炸藥均存儲棧中以防不測此項棧房己於本月初開工前晨新關打樣洋員親詣該處指示工作又恐附近匪人乘間竊取物料特禀經稅司咨請上海縣出示外並又派差恊同該處地甲常川在彼照料以重要工（川） 
[詳查沙田業户吳淞]  
　　開濬黄浦江工程現已定議其中間高橋沙西半須行開去前日稅司好君委某洋員乘本關小輪至沙詳詢居沙舊業主朱紳蔡孝廉顧茂才等名姓以及新業主永年公司界石周圍灘漲淤沙是否官地將來開挖時是否有人聲阻彙集明晰咨請道憲札縣詳查以便臨時無悞（臨） 
[滬城官事]  
　　義國欽差許靜山星使珏於初八日由蘇來申昨日到道拜會○江蘇糧道陸申甫觀察鍾琦由省到申福安輪船管帶高玉甫把戎上海縣汪瑤庭大令候補縣文章卿明府煥兩淮鹽知事宋學章鹺尹冠昨均因公到道拜會禀見○坐辦開濬黄浦事宜辜湯生部郎昨因要公到道拜會瑞觀察商議良久始别○綢捐北卡委員鮑二尹德和昨日因病飭丁到道請假五天（合） 
[札委查點發堂婦女]  
　　十六日爲滬道瑞觀察查點普育堂發堂婦女之期適觀察别有要公札委松海防同知秦司馬前往代點（事） 
[懸賞移緝盜匪]  
　　蘇州府元和縣屬十三圖東樂士波地方凌鴻文家於三月初五被匪糾衆刦去財物不資縣尊孫大令勘緝未　昨日移請上海縣一體恊緝並懸重涡略謂如能將贓盜全獲者賞洋五百元拿獲首盜者一百元拿獲夥盜者五十元（嚴） 
[氣球壓損屋角]  
　　昨報紀洋人全姆特白流拍來司在張園試放氣球旋落於城内九畆地一則兹悉該球墜於某姓屋上致將屋角壓損某姓報由警察北局經藍茂如二尹率同地甲巡士前往勘明將球帶局禀請上海縣示奪汪大令飭將該球送案昨有洋人到縣請領大令諭賠洋五十元該洋人未允而去大令著將該球存候再核（嚴） 
[青浦縣禀陳洋人如入内地須照律知照保護]  
　　英工部局糞船前在黄渡鎭被無賴王岐山周秀三等勒索船捐曾經函請道憲札飭青浦縣差提王周二人研訊田大令以二人堅不承認判令交保一面諭飭糞船户仍卽赴滬裝運正擬據情禀覆適有工部局西醫史德利君偕同繙譯到縣請將王周二人從嚴訊辦大令告以此案業經訊結而去該西醫等旋卽回滬田大令以青邑係屬内地如有洋人到境照律應由領事先行知照道憲札縣保護此次未奉行知故於昨日禀陳滬道瑞觀察函致領事嗣後洋人如到内地應照律先行知照免滋事端云（嚴） 
[示限潔除道路]  
　　上海縣汪大令昨出示諭禁止居民違章傾倒垃圾略謂各鋪居户傾棄垃圾不遵定限屢經本縣諭禁並由紳董極力整頓雇夫依限清除乃各鋪户日久玩生依舊傾棄無時以致街巷不能終日清潔實屬不顧公益合再明定章程示諭遵守自三月至八月每晨限七點鐘前傾倒俾挑夫於八點鐘前一律掃盡九月至二月每晨八點鐘前傾倒挑夫九點鐘前掃盡鋪户如有違限卽由巡士拘局議罰挑夫過時未掃隨時報局革懲巡士查察不力並准鋪户控局斥革云（宜） 
[札飭保護遊歷敎士]  
　　外部准美柔使函稱有本國敎士聶會東陶雅伯並女士門文兩姑娘欲至直隷山東河南江南等省各内地游歷除給照保護外咨請江督札飭各屬一體保護等因故由周玉帥札令滬道瑞觀察轉飭各屬於該敎士等到境時一律派差保護（宜） 
[索賠生漆案須赴英臬署控告]  
　　華商諶華堂有生漆二百餘桶向巴勒具保水險裝温州輪船運往大阪該輪中途遇險被水手將漆抛入海洋向提無着禀由商會移請道憲照會英總領事飭令該輪賠償在案兹悉英霍總領事以此事應田該商人延請律師向英臬署控告飭賠本署未便核辦昨因照復瑞觀察轉復商會飭知該商速請律師投英按察使署具控（嚴） 
[禀請雇輪緝私]  
　　新關洋水巡前在浦江查見私梟載運私鹽上前兜拿被梟拒捕逃逸一案曾經稅司函致道憲札飭營縣會同巡緝在案兹悉縣尊汪大令浦東總巡謝明府滬軍營統帶龍鎭軍等公同會議擬請新關稅司好君代雇小輪一艘每日來往浦江遇有私梟運鹽卽可追拿較之營兵巡查尤爲靈捷爰于昨日禀請瑞觀察函致稅司照辦矣（嚴） 
[傷犯又斃]  
　　提籃橋西獄押犯與看獄印捕衝突由西捕槍斃范毛毛張金和蔡小根周阿福四人由縣蒞騐各情迭詳本報兹悉此外尚有受傷之章阿四朱寳山陸老佛狄仁山等十餘人惟章等四人傷勢較重故由捕房送請同仁醫院求治章於前晚因傷斃命當由醫生亟告捕房飭傳地保查明有無家屬再核（似） 
[嚴查救火被毆續聞]  
　　閘北王士松糕店樓上失愼一節己誌初九日報端兹悉當火起時比鄰永興昌機器廠工人因見火星從糕店樓窗射出倉卒中叩樓上相能之門詢問因糕店中人不應以致互相齟齬至永興昌從前曾保火險五千兩現退保己三年因廠中工人甚多卽自遭火患施救亦甚易也（頓） 
[禀請另購無烟火藥]  
　　考察製造局張楚寳觀察查得日本技師石籐豐太郎所製之無烟火藥性甚危險况不敷撥用擬向英德兩國另購各一萬磅又向鄂省添買一萬磅來申考察並備撥用當卽電禀江督周玉帥允准飭令問明價目若干禀復核奪（尺） 
[函請借台演砲]  
　　滬北瑞生洋行有德國來滬之新式陸路快砲一尊藥彈一百念顆函商製造局總辦魏觀察及南北洋總統薩軍門欲借西砲台試演並請一同閱試卽將此砲在軍火處暫寄以便運往北洋等處照式仿造價賣等情因魏觀察在蘇未回會辦李觀察答以試騐尙無不可惟存放則須候禀請江督核示（尺） 
[開河得石]  
　　本埠大東門至小南門一帶城河前由董事禀請道憲撥發滬軍營畱防隊重行開挖前日各勇丁在壩基橋下挖出壩石一方約有一丈見方不能出土因禀明管帶龍鎭軍飭匠截斷起出應用（尺） 
[逃婢險遭價賣]  
　　前報紀龍華火藥局巡查哨弁在該處查見有逃出某氏女一口送往龍華巡局請徐二尹發堂留養一則現聞該局家丁朦領出外意圖價賣該女察悉逸出在火藥局司事卜家門首泣訴情形爲卜所聞仍送該局請徐二尹妥爲安插（尺） 
[西商賽馬初誌]  
　　昨爲寓滬西商賽馬之第一日在華商跑馬總會三層樓上登高而望一覽無餘計餘共賽十次兹將獲勝人名及馬色衣帽色列下初次廿二馬怡和搿來生勝黄馬黑衣黑帽二次九馬祥茂克明小白格而合勝白馬粉紅藍衣帽帽黑馬粉紅藍衣帽三次廿馬祥茂小白格而代老白生勝灰馬紅衣黑帽四次九馬順全隆勝白馬黄黑衣黄帽五次十九馬小來司 
 
 

Page 18

 
 
代寳元洋行勝黑馬黄紅衣帽六次九馬新裕泰客勝白馬黄藍衣帽七次十五馬晋隆洋行克來登勝黑馬白藍衣帽八次十四馬克明代新裕泰勝白馬黄藍衣藍帽九次廿一馬大格律師代豐裕寫字勝花馬綠衣帽十次十馬祥茂小白格而代老白生勝灰馬紅衣黑帽 
[英界火警]  
　　昨晚七點半鐘英租界中旺街北香粉弄口某姓家失愼旋經救火會西人救息（力） 
[上海縣案]  
　　費克耀控被陳嘉模霸吞單契汪大令於前晚訊究費供道光季年故祖價貿費渭英單地一畝三分三厘咸豐　年杜絶去年四月該　地保陳耀芳向小的嚇稱匿不完稅官必提罰因將單契交彼投稅耀芳旋卽病故屢向其子嘉模索討掯匿不還求請訊究陳耀芳之父惠亭供子於去年病故未言費有單契交彼乞鑒大令以所控殊不近理姑候查明再奪○徐慶雲被店主吳雲寳扭控吞收米洋訊押在案昨奉復訊吳供經放各輪船米帳已央姊夫與吳到各船對過僅虧洋二百廿餘元吳今自虧洋一千五百元關店逃避求察大令判還押著繳洋二百元如有人洋並保之人准予具保○太陽廟巡局前飭捕夥王順梁長生捉拿流氓反遭毆傷祇獲高奎一名解縣訊押昨亦復訊高供是日實由唐三唐四爲首肇事大令判姑從　省釋○陶姓寄於親戚李王氏家之衣箱及婢女被己歇家丁張阿寳卽江北阿寳冒取冒領禀縣提訊張供衣服未取婢女由李王氏嫁於虹鎭某姓所得財禮洋一百世元均辦粧奩大令判還押候查○本縣承發書張允明朗張釣臣以縣署發給册書清查地址諭單作爲田畝報失代單向業户騙洋六十元案發奉訊押辦在案昨亦覆訊張求交保理處大令准之嚴諭赶緊與該業户向升料局報升繳價領憑執業（宜） 
[總工程局紀案]  
　　新閘某典當夥王逹成本月初六日回歸新塲將行李寄與董家渡同豐南貨店喚航船夥曹茂海挑運失去網籃一只扭局請究副裁判官陳參軍提訊不認著王邀同同豐店夥到案質訊曹交保候質○前在虹口開客棧之甬人常阿眞扭控妻父徐運財藏匿伊妻奉判限交在案昨徐將女交到由陳叅軍判常具不准虐待變賣切結交保領去完案○駐防所一百廿九號巡士與總工程局四十九號巡士前晚在壩基橋查見張阿小陳阿根两人在某姓家竊物拘獲解究叅軍判各責手心三百下押候補提同黨復訊○包探在永裕公司碼頭拘獲積竊姚得勝解究叅軍訊得姚前在蘇州尚竊某哨弁之物判責手心三百下押两禮拜（尺） 
[英美公廨早堂案]  
　　昨日禮拜一輪應英領事會訊緣英副領事别有要公故由美白副領事庖代兹將與襄讞孫明府所訊各案錄下○新閘派克路三星樓茶館主王金生楊祖來禀前日有馬夫幇陳福林劉味來陳召興吳仁子石匠幫趙阿法王來松陳阿甫劉阿金等均至吃茶移時兩造聚百人口角凶毆致壞茶碗水烟袋無數並失烟槍七枝爲此報捕將爲首滋事之人拘案請究中西官詰得两造打架是實判各賠毁物洋廿一元再罰每人洋两元充公○虹口捕房西探禀前日見龔和尚張掌榮朱益生洪阿九周阿培等聚集某茶館内形跡可疑向之盤詰各人身畔俱有兇刀求請究辦龔和尚供浦東人向在上海某茶館爲堂倌是日由友王生才糾往浦東賭博並無别情明府判押候查明再訊○三道包探米順禀王阿榮即小阿榮前因剝去路人衣服爲趙銀河拘辦有案去年放火焚毁玉壺春茶館王亦在内由道憲訪拿未獲前日在天后宫擺設賭攤爲此拘案請懲王稱放火並不在　且言近己改過明府判押候查明實在犯事情形覆核○三道頭西捕控待者李阿根行竊金表練銀筆並洋二十六元昨由包探拘訊並稱金練銀筆己經搜出洋係李弟所竊求究中西官判阿　賠洋二十六元押十四天不能繳洋候再訊判　洋人　史士禀臥房内　有失　鈔票之事本年己夫　三百　十元故將收下各票每紙俱用暗記前日又被侍者吳雲添竊去五元票一紙當塲搜獲報捕解究問官判押一月○上海　移提　少卿一案前日由探將黄提廨明府判押候過堂移解○已故惡丐鄭子明羽黨小炳全在正豐街同義樓茶館將顧德生刀傷斃命一案茶館主之戚王小三當時亦被砍傷抬送仁濟醫院療治昨已痊愈解請定奪明府以該館本有賭局以致易於肇事　念王己受傷從寛押捕房十四天○　阿賓竊蘇州河碼頭上竹籃一只内有洋十三元由探查獲解辦原告吳梅生投請領贓明府判錢押三日贓交失主（當） 
[法租界公堂案]  
　　小東門外張元盛烟間主張金榮上月初旬病故由姘婦陸氏成殮並經遞信潮州發喪張母廖氏前日來申向氏根問金榮衣服田單等物詎被該氏搬寄姊處廖氏偕叔福金將氏扭廨　究奉飭查明再判在案昨經大令覆訊源大土行夥王福生附探欠銀九十七两又陳仁發士行控欠土銀三十七两一併求追陸氏供認土行欠欵及田單等物有之衣服不見大令判將該烟間由廖氏經理所負各債亦由廖氏理償了案○聚秦南貨店主潘松林控經理人周嘉恆吞用洋一千五百元奉判交保清理在案昨亦覆訊周供無力求寛大令判交洋五百元還押候繳○戚升控李昌俟抵押點銅屢催不贖除變價售脫外尚欠銀七千餘两奉判交保理楚在案迄今延約日久昨奉大令復究判交保出外限二月内理明如違重押○張王氏扭控顧雲秋拐去九歲女孩昨幸尋獲解詳嚴辦顧供此女由父出筆據賣絶小的作媒是實俟將賣　呈騐大令判查明再核○林榮及扭控小烟間主蔡子得吸烟口角被蔡用馬口鐵水罐毆破頭額求清嚴懲陳大令判罰洋四元充公（臨） 
[美租界捕房事]  
　　武昌路張小茂之妻玉妹向與顧阿東有染前晚顧往續　爲小茂撞見扯交二十九號西捕帶人捕房轉送公　訊辦○塘山路某老虎灶主婦林金氏與某甲泡水起釁　甲毆傷由旁人將氏載人捕房奉飭轉送醫院求治並飭探查明行兇人禀復拿辦○瞿順昌之子阿毛前被李阿小拐至某作塲内昨日由瞿值知報探劉阿炳拿獲奉飭李押候送辦阿毛由瞿領回候訊○糞夫王阿六昨至靶子路一百十三號洋房强索酒資不遂竟將雜物搗毁多件由捕拘押候辦○三百七十二號捕巡至華記路見有丐屍一具回報捕頭飭傳地保報堂棺殮（似） 
來函 
[商會經收舊金山振欵第五次清單]  
　　四川軍帥督帥提台統制司道等諸公籌助洋一寓元萍寄廬爲少君湯餅移助洋二十元雲貴督帥籌助銀二千兩餘分掣收照外合謹登報爲海外災黎九叩以謝 
[杭州來電]  
　　上海瑞道台鑒浙省助舊金山華商振欵五千今由大德恒滙申祈收購金轉寄棻元印 
[南京來電]  
　　吕大臣諸公均鑒魚電悉舊金山華僑災振現與蘇帥商明甯蘇各籌銀五千両合一萬兩己飭司籌解矣馥文 
[安慶來電]  
　　吕大臣盛宫保李大臣楊大臣劉學士瑞觀察曁諸公均鑒魚電悉舊金山鉅災華民受害尤甚實深慘念己飭司赶籌銀三千兩卽日滙交上海商會查收彚同買滙自媿處此瘠區力不從心深用歉然先此奉復恩銘元 
 
 
