# 1889 - 203 - 4905845

 

Page 1

 
 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞　像矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首塵羹土飯概不闌人馮洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能　載本埠外埠俱有分鋪士商就近購取可也此佈 
[原板重印經藝淵海告白] [  點石齋啓]  
　　是書爲石印經藝中首創巨選當年選校印釘一事無敢苟且自後他刻漸多而優劣之分有目共見近更有以是書改頭換面者按之則有文無題有題無文之弊且不可以指屈殊非選是集者之初心本主人懼購得不察貽誤滋多爰出原板重印問世購者但看封面有己丑年重印字樣者乃爲眞本愼毋粗疏自誤分訂八本碼洋七元本埠在南北申昌抛球塲點石分局外埠則向各分莊購辦可也此布 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲吉然而購者紛如爭先恐後可見揷架累累宜居不宜行船唇馬腹之提　終以　使者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書錢中備　　遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從産想海内文人需用此書者必以先　　快也特此佈聞伏惟雅鑒 
[廣惜字説]  
　　溯自倉聖造字天昭嘉瑞而雨粟鬼懼洩化機而夜哭是字所以爲天壞之至貴亦造化所至寳也故爲政以字宣猷爲士以字顯榮爲民以字貿易向使爲政不以字將何以理繁治劇教化人民爲士不以字將何以學博才高得功名於楊屋爲民而不以字將何以出貨進物期帳目之清朗是可知宇宙間不論富貴貧賤一舉一動非字不行旣知其然宜如何愛惜如何敬重如何不敢輕乗嘗見世之人每將字揩污濁之物雖投入字籠亦不能謂之惜字他若碗上寫字一經破碎卽擲諸泥塗或瓦礫堆中而不顧几榻間寫字每坐於身下種種輕褻夫字指不勝屈其當得如何罪孽善書已詳言可毋庸煩瀆惟所言褻字其尤甚者有二一則貼招牌紙也若藥招若醫招若戲園招皆是其間惟戯園爲最多以戲園每有新戲或新至優伶莫不大書特書某月日某處新到角色作某戯用三尺許紅紙廣寫招帖每擇街頭巷口閒人叢雜處敗堵危墻陰溝垢穢無地不有上所貼招處下卽諸人所便溺處一經天雨或陰濕與牆灰俱落數十百字逐至同流合污好善者雖猶取物檢出究竟臭穢不堪然較之任意踐踏掩鼻而過視若無覩之輩則甚遠也若至冬間寒雨連綿所行路者無非發帳　帳之人彼此碌碌行蹤誰計及溝中字紙卽收取字紙者亦一時兼顧不及而戯園之招貼於此時最多何也因欲招攬新年生意也不知牆因久雨剝落故此處甫貼而彼處己落遂與糞穢等物縻爛溝中噫煌煌聖　何不幸而遭此污穢劫耶豈不褻哉此皆其主者之咎也若不招貼旣少麫漿之狼籍又無字紙之輕葉豈不善歟卽或有所不能亦可命貼者擇潔凈之牆而貼庶無不潔之弊夫招紙者不過招攬主顧欲生意之隆盛今若此褻字非特不能生財納福抑且有奇禍之臨頭尚其愼之哉一則用字紙包物也而申滬報爲九多夫申報自開創以來日盛一日幾至無地蔑有無人不見其後滬報繼起雖不及申報之繁盛然銷塲亦廣不過篇幅不能如申報之長耳二報所以紀近事錄邸抄兼登名流之詩古文詞儘可永遠藏庋以備稽查乃不料閲者看畢每將申滬報包物此何故歟推其意不過欲省賣紙之錢耳余友前日偶至城東見有負擔喧攘而來駐足道旁觀之行人告之此某公館遷移也凡籃者桶者以及他物均用申滬報所包時適朔風狂號兼有微雨吹落街巷間者不知凡幾拾不勝拾餘則任人凌踐然旣稱公館其主人翁非目不識丁者何以輕棄字紙若是之甚無怪世之咬文嚼字詡詡然以識字自命者日間所看之申滬報卽擲諸他處任婦女或小兒剪物包物揩物而不知申滬報一章輒數十萬字輕褻一章較之别種字紙罪孽爲更甚何則别字紙一章或百字千字從無有申滬報字之多者也陰律云惜字十萬增壽一紀反是以觀其折壽也可知矣苟其怙惡不悛仍將字紙輕褻或招紙貼穢處吾知惡貫滿盈之日不但本身之奪紀削祿已也苟能體敬惜字紙之意隨時警覺隨地留心能畢生不輕棄一字終身不穢褻一字則積善之家必有餘慶天之報施必然不爽卽至後日五世其昌並於公卿亦何難哉用告人民尚其敬惜焉而勿褻也可 
[北洋船務]  
　　大沽船隝鐵木各廠原雇西人監工去年總其事者爲節省經費起見於夏秋之間將機器廠西人辭歇而以陳二尹克會主持其事二尹由福建船政局繪圖學生出洋肄業居法國者六年德國者三年旣而因事回華李傅相知其才堪造就送交劉薌林觀察觀察方在無從位置適羅稷臣觀察爲船隝總辦遂以屬之旣任以司事之職旋卽擢作委員充總監工兼理繪圖各務云○秋間船隝製造七號小輪船一艘船身長六十餘尺闊十四五尺其式與津海新關之六號船相同至本年六月初全工告竣擇期下水一時觀者如堵墻而船身蕩漾河中進退殊不靈便總辦厲詰工匠工匠對以按圖製造厚薄長短闊狹均與原圖累黍不差如果尺寸叅差則工匠實難辭咎今旣一一符合則船之靈否當惟繪圖者是問於工匠何尤嗣得西人格蘭扶同設法船始鼓浪而前而靈便終較各船遠甚由沽入津水程繚曲約二百餘里新關六號輪船計行四點半鐘此船於十一日來津其啓輪係午後一點半鐘抵津在夜間十點半鐘計行九點鐘較之六號其速祗得其半云○鎭海兵輪船擬於秋初改換康邦機器以省煤火而利遄行特不知此項機器由大沽船隝倣造抑係購自外洋也 
[北通試事]  
　　學政牌示六月十二日閲視順屬武童馬箭十四五兩日閲視步箭十六七兩日閲視弓刀石十八日覆試十九日奬賞二十日啓節回京○三河縣武璽某姓年約十二三歲已具養由基之絶技馬步箭獨冠一軍惟硬弓未能滿彀及案出未獲取進人咸惜之○平谷縣某武童府縣試均列前茅及院試步箭祗第三枝中靶邊鼓手甫經擂鼓旁有一同縣某武生向之喝止以致不得進後塲泪出塲忿怒交加勢欲覓喝止者而拚命後經他人調處無奈 
 
 

Page 2

 
 
隠忍不言○學政冰鏡高懸寛嚴互用每當考試文童正揚及提覆只論詩文優劣不以府縣試取錄前後爲憑故府縣案元被斥者至有十餘名之多説者謂其衡文之公而且明誠近來所罕見者也 
[暈而未死]  
　　六月二十二日報登寍商華小湖在温州五馬街興造公大典鋪房屋有泥水匠與鄉人爲難隣居文菙喜經勸被毆其母出爲解救被一武童推仆昏厥不醒一命嗚呼等因兹悉文母當時惟仆地昏暈而已並不死去實係本館一時筆悞合亟更正以存其眞 
[太守仙逝]  
　　温州府福華甫太守因郡試公忙　勞成疾本擬於六月廿一日交卸至十七日病漸危篤醫藥罔效十八日辰刻仙逝當經永嘉縣寗邑尊檢點文卷送交新任太守福太守瀛眷尚在署中聞俟開吊後卽當扶櫬回旗云 
[閩垣官報]  
　　六月十九日制憲赴大士殿拮香求雨回轅復派孫道往枝山求雨知府傅以禮禀銷院試提調差藩轅牌示海防新班典史吳錫補授將樂縣典史已奉部覆飭赴新任二十日制憲赴法海寺求雨同知朱之濤委辦深坑厘局事同知何偉南交卸連城厘局事回省狄麗源禀辭赴西溪厘局任事藩轅牌示甌寍縣劉玉璋調簾遺缺以補用通判張元鼎代理巡檢錢松齡交卸前歧厘卡回省二十一日制憲赴法海寺求雨連江縣張家淮卸事回省督轅牌示掣補撫中軍叅將陳正麟飭令赴新任准補順昌協副將朱雄斌飭赴新任泉州城守營叅將篆務以標下候補副將楊曉春署漳州左營遊擊以陸提標前營都司蔡應龍署理藩轅牌示興糧通判張洪元病故遺缺以試用通判徐星鈐署理二十二日楊道奉委往閩安南北岸砲臺點名通判許金綬交卸建陽厘局事回省通判陳步梯交卸館頭厘局回省巡檢徐樹瓊奉委往長閂封禁烟館回省銷差知縣陳實禀辭解餉晉京 
[彞陵雜錄]  
　　宜昌府沈太守保祥以鄉試期近擇於六月十七日調取墨池六一兩書院中肄業生俱到府署當堂接卷並辦酒二十席出題後俾諸生飲宴然後歸家作文準於次早交卷謂爲掇科宴外府外省人之在宜昌者亦得與斯宴文題舉賢才至舉而所知詩題廣寒宮織登科記得寒字五言八韵是日因有外府士子與課本地士子恐分伊等賓興不肯接卷府尊面諭外府之人另列一榜方各寂靜無譁○新任東湖縣許明府擇於六月十七日考試武童馬箭次日閲步箭○前日有某客運貨入川將解纜時船忽翻覆人皆無恙惟貨已沾水在江干晾晒不免遷延時日矣 
[德化起蛟]  
　　德化縣屬之南昌鄉距郡城約六十餘里與瑞昌縣毗連此處嶺峻峯多田肥土沃上月十七日陰雲四合大雨如注至晚則風狂雨驟簷溜聲喧如玉女之傾盆如銀河之倒瀉居人咸相戒曰將出蛟矣俄而有五處高山湧起水頭數丈果有巨蛟穴地而出水勢洶湧一瀉數十餘里凡屬近山稻田河埂以及園林廬舍被水冲塌不少一時男婦老幼或援樹枝或登樓梯或奔高崗紛紛逃命四野號泣之聲慘不忍聞次日蛟水消落各處查點人數聞已淹斃數人猪牛鷄犬隨波逐流而去者不可以數計連日該鄉紳民紛紛往德化縣署報災金明府乃於二十二日輕車减從帶同地保往該鄉逐叚履勘以憑核辦 
[鄂省官報]  
　　六月十五日候補州汪洪霆奉調出使美日秘國叅賛見辭候補同知何政祥奉鹽憲委幫辦鹽署文案分發大挑試用縣錢錦渠到省藩憲牌示武昌縣金子磯巡檢員缺飭本任之王慶熙回任十六日專辦蠲免總局候補同知章嘉　禀知開局本任咸甯縣典史高佶禀辭赴任調辦沙口厘局候補同知汪彦份禀辭赴局藩憲牌示黄岡縣倉子埠巡檢事務詳委試用縣丞陳福清黄岡縣陽邏巡檢事務詳委海防例試用巡檢楊貞邦蒲圻縣港口巡檢事務詳委海防例試用巡檢廖益鴻羅田縣多雲巡檢事務詳委試用從九王之英隨州州判事務詳委鄭工遇缺先補用巡檢張暻沔陽州沙鎭巡檢事務詳委海防例試用從九品吳盛唐天門縣乾鎭巡檢事務詳委海防新班先補用巡檢陳民風麻城縣縣丞事務詳委分缺先用府經歴柏鼐麻城縣籠鵝巡檢事務詳委候補班前補用巡檢張家瑞俱代理十七日分發補用知府劉翰翔來省禀到湖南候補縣鄭之梁解長江水師經費銀兩來省禀到十八日新授湖南綏靖鎭吳鎭戎鳳柱進見銷帶升字營事候補同知方藻禀見奉臬憲委江夏縣帮審案件卽用縣宋立球候補縣龔瑞清俱見辭解五批京餉分發試用從九刁宗浩來省禀到 
[武林雷雨]  
　　杭垣於六月廿二日下午陰雲四合大雨滂沱宛似銀河倒瀉閲兩點鐘之久平地積水六七寸長衢廣陌灌注奔騰俄而雨勢漸止水亦旋退其時疾雷迅電炫目震耳雨後查知西大街車橋旁空地上所停某姓之柩爲雷擊翻横臥於地孩兒巷某姓樓屋爲雷擊坍一角椽木幾如斧削又東街某姓灶下大水缸爲雷擊破碎片飛起打傷某廚司額角未知能無恙否近日上午每露日光午後往往陰雨似黄梅時節何氣候不正若此耶 
[羣疑可釋]  
　　浙撫崧振帥以省城地方不可過於空虚察得分駐省外各營某處無須駐防某處可以暫撤檄飭瓶窰臨安湖州等處營弁帶隊回省并以科塲在邇添派兵勇嚴密梭巡近日各營官陸續督隊到杭而前此查辦慈谿鹽案派往之兵亦適回省六月十八日振帥因事未赴天竺拈香向例是晚錢塘湧金武林三門關閉獨遲以便香客進城此次關城獨早杭城好事者遂揑造謡言駭人聞聽其實皆子虚烏有之談惟十二日獲匪係實事然地方拿獲會匪本屬尋常該匪自知必死供詞狂悖豈足憑信至於不赴天竺拈香及關城之有遲早皆事之偶然者耳此事已閲數日而茶室烟寮尚在紛紛傳説杭垣商民有因此而驚疑不定者特爲揭出以釋羣疑 
[風雨爲災]  
　　寗波訪事人云六月二十五日下午五點鐘時忽天容似墨急電狂飛雷聲隆然雨勢亦傾盆而下黄昏時節雨師益采烈興高封家姨亦乘之更肆顚狂以致墻屋倒坍不止一處男啼女哭與風雨聲相應幾令人慘不忍聞約歴四點鐘時雨始稍殺風亦漸微然低窪之區已無不化爲澤國河水驟漲數尺鴨頭濃緑漲與堤平所慮者田禾正在結實之時猝遇是災不無損壞且時當中伏而天氣凉若深秋早晚可禦袷衣夜間更須擁被而臥恐釀成疾疫不免牀第呻吟也 
[察閲機船]  
　　湖北某武員出其新製託滬上某船廠造一機輪砲艦名曰先鋒試水之時本館曾派友往觀詳登報牘五月下浣此船駛至京口小泊怡和碼頭當經常鎭道命駕親臨察看一切賞其靈妙極口褒嘉卽寓鎭各西人見之亦皆謂其生面别開可奪天工之巧盖其式與八槳砲船無異而内藏機括能使烟隨汽化不致瞭望模糊也六月初十日邀請瓜洲鎭吳協戎在瓜洲江面試行僅半下鐘時己往回二十餘里亦云速矣協戎稱賞不已擬送請曾制軍閲視而蘇護撫黄中丞先已發電至鎭急欲一觀其機器之靈因卽鼓輪赴蘇以待中丞察閲聞七月初旬駛至金陵請制軍親騐後再須赴湖北呈諸裕制軍也 
[輪船擱淺]  
　　聞得太古公司之開封輪船在厦門海面出事緣該船於六月廿八日由汕頭開赴上海行至該處忽然擱淺赶將船中貨物酌量抛入海中以冀船身輕浮一面發電來滬請爲援救已由本埠撥派輪船二艘前往施救不知卽能出險否也 
[電局招考]  
　　電報學堂向照西例添設額外學堂廣爲教習以備任使兹登告白於本報後招人赴考如有年在十六歲通曉英文願學電報者正可應募亦日後謀業之一大機緣也其詳細章程已詳告白内故不贅述 
 
 

Page 3

 
 
[太守回郡]  
　　松江府恩詩農太守因公來滬前晚已返雲間屬下各員均至江干恭送 
[縣訊虧逃]  
　　晋和庄夥葉志堂虧銀逃避經蔡太守派差拘獲送縣訊究等情已紀報牘前晚餥邑尊升堂訊究晉和鼎和兩錢庄經手人投案請追葉稱監生被徐少銘欠銀八千兩泳吉潤絲線店主姚潤卿欠銀八千兩張義卿欠銀數千兩核算監生祗虧該庄銀五千兩左右徐等均掯不付下以致監生情急走避邑尊謂旣被徐等虧欠儘可向索何致席捲而逃葉稱實被伊等拖累邑尊以其逞刁喝令掌頰二十下葉彩堂稱向在晋和庄習業此次胞兄虧銀無着囑小的同往鎭江暫避餘不知情薛敦甫稱小的在泳吉潤司帳主人虧欠潛逃小的無可支持不得已而與葉同遁邑尊問姚往何處爾知之否答稱初未知悉現始訪知避在蘇州閶門内　姊丈吳梅卿機坊内周小翠卽鍾氏稱小婦人因家貧不能度日致作賣笑生涯前年葉以八百元娶爲簉室今不知因何虧欠囑往鎭江暫避當行至常州時顧六川囑葉與小婦人分坐兩舟顧則在小婦人船上行經奔牛鎭卽被追及顧稱職員作客常州有事欲赴京江是以趁鍾氏便船同往虧倒情事並不得知沈錫堂稱小的係葉之跟丁虧銀一事毫不知情邑尊謂爾主虧銀定非一朝一夕之故爾可知其平日曾與何人商酌答稱小的係下人主人與人商酌小的未便竊聽是以不得而知王徐氏稱小婦人係傭婦實不知虧銀逃避之事邑尊反覆研訊着將葉姓兄弟發捕廳看管並令明白具禀顧發東廳看管薛沈均還押限薛赶緊將姚交案鍾氏及傭婦仍交官媒着晉和鼎和兩庄夥具詞至案候傳徐張等覆訊核辦 
[訪拿水販]  
　　葛同轉訪得小東門外龜子張自仁係著名水販且是安清道又鹽梟拔妓一案張亦在塲分用洋錢因　會捕局包探嚴頌眉帶同線勇將張及妓女王雙喜戴連城拘至捕房昨解公堂訊究葛同轉隔别細鞫先問拔妓之事張供此事小的不知惟鳳樓春吸烟時小的亦在吸烟見王關寳之妻劉氏等互相説話後至南巿吸烟小的並未同往先拔一妓當時搶回隨後又將二妓拔去聞王劉氏王柳氏徐姓及包四夥計顧兩圭張陸氏卽六仔珂聊卽姚光華等均在塲同轉謂爾是安清道友頭目是何字輩答稱並不在會若在會中不能開花烟館同轉謂本分府訪得爾於拔妓案内曾用洋三十六元豈容狡賴答稱此是張三不能張冠李戴同轉又問爾在滬十餘年販賣人口當必不少從直供來答稱小的初開清烟館後開花烟館僅此二妓並未販過人口如果有此事情願站籠站死同轉着押候再訊 
[供認騙貨]  
　　啓昌洋行小主人黄金水與朱梅峯私刻圖章向各鋪取貨一節疉登前報昨由英公堂將朱梅峯解送法公堂葛同轉詰訊之下先據包探王榮培禀稱小的告假回籍朱曾持王榮和名片至城河浜原豐祥新衣店假冒小的名字騙取熟羅長衫一件及至小的回滬該店前來收洋始知被騙原豐祥夥陸本江供稱朱來取衣時言是王包探友人所穿我店與王素有往來因此不疑質之朱梅峯供蘇州人向爲南貨生理現已歇業五月初八日在寳善街遇見金水商同私刻圖章冒取貨物尚有耿百生王利生趙家福三人亦是同黨先後向彩文號取過顧繡二件彩豐店取過錫箔二十塊倪萬祥取過麻袋二百只老介福取過熟綢景福銀樓取過鎖鍊恒裕昌取過洋布皆係小的書條惟圖章係小的與金水同至二馬路私下鐫刻旋據邢豐泰東洋莊夥投案聲稱前有舟子持湖州應萬沅號信騙取貨物聞亦朱黨所爲求請訊究朱供此事曾問友人徐才林據説實係向爲廣貨店生意之陸姓所爲與小的無涉同轉着將朱押候明日在捕房比訊餘人飭退 
[溺斃可憐]  
　　前日傍晚時有一四十餘歲之人在城河浜一帶行走及至新開河橋不知因何失足墮入河中時過落潮水勢甚急幸路燈已點所泊各船互相撈救及至救起已肚腹膨脝四支僵冷矣慘哉 
[上海縣署瑣案]  
　　陶瑞芳扭控孫王氏一案已紀報章前晚裴邑尊升堂訊案時王氏具結呈案邑尊着發清節堂守節三年王氏之母李氏訴稱小婦人情願保女兒三年内决不另嫁現在家中一切必需女兒經理叩求免予發堂邑尊准之○周松松控族人鶴亭將産出售屢次索加且胆敢恃强搬物等情裴邑尊訊供之下松松稱小的前賈鶴亭之地計錢三百八十千當日立券過付其後迭次索加錢一百八十千前日又來胡閙并令伊子毛毛將木器搬去實屬兇頑務求懲辦邑尊令明白具詞呈候提訊○張裕順控稱小的向在南巿租吳姓房屋開設烟館嗣因吳姓將屋售歸陳阿計陳亦欲開設大烟館囑小的遷移願給小的遷質并盤頂生財什物小的允之卽將烟館閉歇不料陳忽悔議不付遷費生財亦葉而不顧小的遭其播弄受虧不少向論恃蠻叩求提究裴邑尊着十六鋪地中曹錦善爲理處毋庸多瀆 
[英界公堂瑣案]  
　　包探王阿二稱緝獲積竊張阿榮起到官紗衫一件係在華利輪船竊來該輪船現已放洋兹將人贓送案張阿榮供認犯竊蔡太守判張阿榮押候過堂枷號十四天期滿再押一月贓存捕房俟失主認領○天福洋行東錫而發控甘利定意圖行竊交捕送案蔡太守飭將甘押俟會同德國古繙譯官訊斷已列昨報昨據錫而發稱甘利定闖到我行由買辦陳生交捕送案陳生稱寍波人在天福洋行爲買辦有素不相識之甘利定前來先在樓下要尋陳姓樓下之人誤爲尋我指引登樓我之帳房在左邊伊故意往石邊我聞聲察看向之盤詰言語支吾及問樓卜人始知其朦混登樓希圖行竊爲此扭交捕房甘利定供紹興人現在無生理有友吳仁山現在輪船上欲托伊薦生意惟不知是誰家輪船嗣知吳仁山之好友陳省三在天福洋行生理因思尋見陳省三定知吳仁山下落因此前往尋陳原不要尋陳生蔡太守商之古繙譯以天福行旣無陳省三其人甘貿然前往情有可疑判甘利定管押七天期滿覓保釋放○張槐三稱與顧金生同居前被行竊千里鏡衣服等件由其父母懇情贖還了事今又被竊神軸衣飾等件質洋搜出質票交捕送案顧金生供蘇州人與張槐三同居因有急需向伊妻借神軸衣飾等件質洋不敢行竊蔡太守判顧金生管押十四天質票交張領轉令顧金生之父備洋贖還○楊張氏稱前在花烟館爲娼現嫁開小錢庄小楊和尚爲妻不料張金虎時常來借擾見楊和尚亦要尋釁不堪其累呼又同李阿寳前來吵閙圖詐報捕拘案巡捕頭禀張金虎確是著名流氓張金虎供被楊和尚欠洋前往索取反被該氏報捕小的不敢訛詐李阿寳供小的在塲説勸不敢帮同滋擾蔡太守判張金虎管押三个月李阿寳押一月以儆○姚玉桂稱在顧阿琪所開茶館門前擺蔬菜攤被阻口角扭至捕房經人勸散及我回取菜籃又被顧妻誣指竊洋復至捕房今請訊斷顧阿琪供姚在門口擺攤碍路令伊搬移伊不依兩相口角顧邵氏供並無誣竊銀　事至菜籃已被取去餘供與其夫同蔡太守以釁起細微槪行斥釋諭兩造勿再滋擾違十咎戾○一百三十五號華捕稱陳華楚與林阿三在路打架拘案請訊陳華楚供向林阿三買夏布付洋二元二角伊嫌略遲兩相爭執加今情願立時付洋林阿三供陳向我買夏布價洋未付向索延約以致爭執蔡太守令陳華楚卽付林阿三洋二元二角兩造均不應在路擾毆判各管押一天以示薄懲 
[法界公堂瑣案]  
　　昨報紀包探在輪船碼頭獲到積竊二人解案請訊據顧阿金供向在虹口看管花園在路行走被捕拘送捕房管押二十一天釋出祗二口鎖匙是東人之物被捕房搜出給還包探土榮培禀稱顧綽號花園土地係著名積竊魏堯喜供稱向當營勇有胞兄洪發在保民兵輪船充當砲手去年被押亦屬寃枉並未竊過物件葛同轉着將二人管押着包探問明虹口捕房再行復訊○波利洋行出店人張秀寳行竊金四開一案疉登本報昨由原告西人投案請示同轉着帶張秀寳讯鞫仍稱共竊金四開四個有二個寄在妓女愛寳處該妓堅不承認不知何故張母周氏遞禀求恩同轉謂爾平時不能訓戒兒子此時乞恩亦已晚矣判將張再責一百板枷號一箇月示衆○去年十一月間有寍波人某甲在江天輪船失去皮箱一隻内有洋二百元帳簿若干本及皮衣　件追尋無着甲因此鬱鬱而死該竊丁云生於行竊後將長衣改作 
 
 

Page 4

 
 
短衣現被英包探破案解由英公堂訊供昨日轉解去公堂曷同轉訊問之下先據汪地田稱箱係友入之物去年送至江天輪船碼頭由出店人掮下不知因何被竊現在友人己死叩請將該賊究懲丁供向在西門外自來火行生理去年十一月間至江天輪船尋友未遇有湖北人囑我將箱看管十點鐘起至十一點鐘尚不來故小的起意將箱竊取掮往家中共計眼鏡一對皮袍一件皮褂一件套褲一雙夾袄一件此外並無銀洋帳簿同轉着汪暫退令將丁押候補房比問○前有陳錦華至法公堂遞禀控木作頭錢振生承造房屋立有承攬筆據議定規銀三千九百七十兩現在房已造齊竟欲添增價目索銀八千餘兩求爲提究等情葛同轉准詞飭包探傳錢到案陳申訴前情錢稱承攬時言造中國式樣後改外國式樣工程浩繁不可同日而語小的以陳係親戚終可理説故未另立筆據同轉謂照承攬字義碍難加價本分府衡情酌斷着錢交保出外兩造各邀打樣西人閲看估價來案禀覆 
[元魁奪標會啓]  
　　壬午秋蘇州桃花塢謝君綏之以皖省及掦鎭常蘇各沙洲荒賑需欵創立元魁奪標會法至良意至美也現因東省被災各公所分啓募捐祗以頻年賑務踵接集欵頗難幸逢恩科諸同人擬師前年謝君之意而略爲變通并减其數之半以期輕而易舉每會自輸洋一元再募賑洋四元合成五元内以四元充賑一元留存作爲本科榜發後在會高中諸君會試程儀以中數之多寡彚合統算儘數分攤目前父到洋欵乞寫明台銜某學某生住居某處以便塡奉元魁會票其另募四元亦祈開明姓氏名號以便塡掣賑捐票俟榜發高中後卽請持票向敝寓取洋或一人而與數會者或本人旣與會而旁人復爲代與者均祗送一分程儀倘本人不願與會而旁人代與以傳利者亦祗憑票取洋一分其洋應歸本人與否聽其自便至會數若干兹不先定統於八月十五日截止登明申報以憑核實此啓光緒十五年己丑夏六月輔德同人謹啓○收捐所設松江西門外保嬰閣 
[來信照登]  
　　閲六月初二日貴報附張欣悉耄學齋凌君克繼陳竹坪大善士之志合有靈騐末藥救治愚夫愚婦之吞阿芙蓉膏者誠善舉也愚以爲秘其術不若傳其方俾有力者得以遵方配藥普救衆生以廣其仁心仁術不有愈於捐資修合乎請執事亟登報章轉以質之凌君當必曰唯唯[  妄叅末議人具]  
[正字]  
　　昨本報後幅復生隆告白内六帮誤刊頭帮特爲更正 
金縷曲并引蒙高昌寒食生介紹以不才執贄於令親筱溥方伯大人門牆愚泉居士聞之借張氏味蒓園設筵爲賀席間遇園主人殷殷問舊並云近擬就園中建一百花祠以酹夙願余聞之悲喜交集盖余素有此志而阮囊羞澀心與力違不得不讓他人專美獨喜主人風雅代爲建祠俾百世下得傳爲佳話也時高昌寒食生方與主人商榷布置之法余曰最妙在水中央當蓮花深處登者必以小舟渡往庶俗人不得涉足如海上三山可望而不可卽惟春秋佳日佳人才子纔許把香燒庶不致爲花神所鄙乎高昌寒食生與主人皆首肯意者二公胸具邱壑他日落成必有所以引人入勝者歸塡斯闋以誌感錄請筱漙我師誨政并呈叔和觀察高昌寒食生顧誤○蹭蹬風塵裏感良朋提携咻噢有加無已到處逢人頻説項忽地相逢國士曾閲遍萬千朱紫别具高懷垂巨眼許升堂親授囊中秘沾化雨成桃李名園雅集瓊筵啓趁良辰花前彳亍遍遊芳沚高昌寒食生目短視園主人導之穿花街度曲徑始得辨花之紅白笑曰今而知白之果勝於紅也此曲曾傳天上有喜煞聲聲入耳高昌寒食生歌自製如意曲爲花神壽誠所謂神仙福地方伯謂園主人曰此間福地君眞神仙令我不能舍此而他往也襄造花祠籌遠計園主人笑謂高昌寒食生君當爲百花祠總管僕則自願襄辦謂余曰君司香如何余笑頷之羡何郎總管頭銜起千載下期同祀祠成後擬請園主人各設一長生位庶千載後或有與我輩同情者以一花一果爲献百花祠香尉脱稿於懴情室 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爲鳳林題扇錄請夢腕生粲正]  
　　洞蓀我至友親愛如手足不以形迹拘奚致巾幗辱翩翩神仙亞隣君貌如玉良材屈泥塗奇驥苦局促置身歌舞塲品槪己超俗娟如青蓮花豈肯受齷齪發聲雅且正凡響洗箏筑卽此一藝長衆情己傾服抱負况非常餘子笑碌碌我濟有夙椽翰墨交彌篤觀君蝌蚪書古氣何磅礡睹君氷雪姿丰神自靜穆舉世重妖冶斯人信幽獨相交淡如水眞味愈濃郁晤言斗室中歡飲每秉燭余亦不逢時對君益棖觸焦尾同爨琴賞心類椽竹古有知音感今胡不可續他時愼勿忘携手虎邱麓種梅三百株結隣築茒屋[  太凝漫筆]  
[奉天駐雲壇分香社鸞書募賑例啓]  
　　敬啓者奉天省城電局設有駐雲乩壇屢著顯應去年秋水成灾瀰漫千里斯民待賑孔亟本壇奉仙人洞主乩書勸賑語一通建立分香善社由耐修滌塵等率在壇諸生經募登戊子年九月中旬畫報早爲海内仁人所遍悉計自立社以來各省善上踴躍輸助不下數千金凡有請乩求方問事者苟竭誠助賑不特詣壇親　者感而遂通甚至都門及吉黑津滬等處飛電來求莫不如響斯應疾病則得方卽全邪崇則見乩輙退叩問休咎則臨幾必驗種種　異不可殫述年終蒙諸在神以壇生等經募微功各賜鸞書福壽龍虎尋丈大字及平安如意楹聨等字有差書法龍跳虎臥嶽峙閲停爲塵世書家所萬難幾及均已什龔珍藏傳爲世寳矣本年春夏間天時亢旱四月有餘端陽節後雖經透雨而麥苗半槁萬難全收沿河百姓凍餒餘生奄奄待斃雖有南方恊賑本省官賑無如災區寥闊饑民衆多卽慶秋成爲時尚久有心民莫者如抱杞憂望昨又奉仙人洞主乩諭自本年七月朔爲始至年終止除請乩求方問事外凡願得諸神仙鸞墨寳者皆准以助賑求請要者速來過期難獲等語從此四方大善士旣積陰功又得仙蹟以懸堂室則常集嘉祥以傳子孫則永昭世　不特壯觀瞻巳也竊　斯壇設後靈跡殊常揆厥所由實緣賑濟一事爲億萬蒼生性命所關好生之心天人一契是以感格若此或有疑爲神道設教者聖人方能之吾儕奚敢耶今特請得鸞書敎分寄懸上海善堂請往鑒賞必有能辦之者謹將乩壇判示賑例各項數目錄呈諸善長慧鑒○陳希夷先生鸞筆八尺大壽字每字銀百兩六尺大壽字每字銀八十兩四八大壽字每字銀五十兩謹案希夷爲壽耈神仙生平喜作壽字墨蹟世無傳者得其拓本往往珍如拱璧盖以古今大壽之人老彭而後莫希夷若也今以仙鸞墨妙流播人間凡爲祖父母父母祈壽及遇慶誕之年獲此祝嘏最爲吉祥因在仙班分位較尊非仁孝所格不易致也○玉局宮諸位書仙鸞筆八尺龍虎福壽等字每字銀三十兩六尺龍虎福壽等字每字銀二十兩四尺龍虎福壽等字每銀十五兩大匾額每字銀十兩次大匾額每字銀五兩八尺楹聨寫五言每副銀十兩六尺楹聨寫四言每副銀六兩名園公舍　　茶樓雅集之所匾對均書惟店號招牌不書以上鸞筆皆可求署雙欵懸諸堂璧可以納福延厘辟邪去疾士人宜名商人宜利一切吉祥其楹聨賜語必暗切本人終身休咎不爽紙用夾貢宣由本社代備如願用紅緞黄緞及絹素或皿有家藏好紙者儘可自行寄來○仙人洞主鸞筆墨書辟火靈符懸奉展禮永免火厄遇有火起之家懸竿往投卽息屢見效驗每道銀十兩墨書鎭宅靈符懸奏展禮凶神惡煞見此遠避永保平安每道銀十兩朱書辟邪靈符凡有鬼魅纒身致成瘋癲者懸奉立愈已驗多人每道銀十兩墨書辟盜靈符在家懸奉出門佩帶盜賊遠避每道銀十兩墨書催生靈符臨時懸奉易生易養過時卽復收藏尚可再用每道銀五兩朱書辟瘟靈符懸奉展禮可免一家之疫每道銀五兩墨書保嬰靈符凡小兒多病者懸奉焚香可保易養惟父母不可拜跑恐折兒福每道銀五兩墨書益智靈符童蒙人塾性不聰敏者朝夕禮拜可開靈機每道銀五兩以上靈符本社代備裱好小軸如欲用黄白綾緞絹素等求畫者儘可自行寄來不寄每道加銀一兩本社代備代裱因符必須先表後畫也凡請方問事者照舊隨緣樂助不定數目現已特請鸞書鸞符各數種寄懸上海善堂樂善諸公定必先覩爲快如寄賑欵求書者請開明名號臺銜藉貫住址及求書何種鸞筆並欵交上海電局楊子萱先生處代寄奉天省城電局馬晋候代收隨到隨請隨書隨寄决不致誤如有經手侵吝立見火焚雷殛符光緒十五年六月奉天駐雲壇分香社王耐修滌塵等同敬啓 
[滬南德隆彰號代文報局賑所經募山東濰縣賑捐六月初一至二十日止第三單]  
　　雨花書屋助十元徐合達求病愈六元陸胡氏求氣喘卽愈計坤兩户各四元歐陽雨 
先三元張湘岑嚴土寳嚴炳官計陳氏四人各二元貽記汪倫記一些子麟趾堂孫四户各一元樂記五角清素豐集源厚等記六户各四角德記二角張湘岑銅二洋裕記棧飯干三十三斤○干芑孫兄募江陸無名五元蘭言堂四元不書名三元天泰木號元亨木號龍秋氏心願子恆源木號長源木號裕泰木號無名八户各一元三山不書名干芭孫茂昌木號恆豐木號嚴新氏鎭海秀花開六户各五角吝不名二角常熟謝恆盛募靜修子五元會席費三元陳文凡其昌學記恆　四户各二元朱張氏一元松蔭子銅一元樂餘友二百八十四鄧萬資五百廿鄧鈺生徐慰增各二百李清泉一百集湊數七百五十以上共收錢二千另五十四換洋二元沈鹿平兄募南秋草堂梨化園落黄扶雅三户各二元金陵周漢卿募保安堂張王添祥蔡方來同源四人各四元無名兩元無名金鑑堂張悔拙子鴻記寳善堂韓松濤傳子壽七户各一元星記錫記二户各五伯繼兄旭兄二户各四百仲記三伯師記嶺貽錦英等記五人各二百餘記一百八十一以上共收錢三千二百八十一作洋三元一角八分湖州廣升募二百八十二號捐諸善士十五元四角湖州秦雲兄捐二百八十四號諸善士錢六千五百十作洋六元二角蘇省德盛昌募鶴來堂顧爲親求病愈十元凝裕堂金二元孫大富石仁甫姚金寳無民徐子高求人口平安五户各一元顧月坡致記兩人各五角史春甫邱達三二户各四百李佩如三伯以上共錢一千一伯換洋一元另七分松江萬成號募茂森堂章五元餘慶堂楊三元不書名虚對開一元○以上總共收洋一伯六十七元一角五分銅洋三元虚對開一元飯干三十三斤已解災區○一付收買飯干一千六百念七斤半山芋干二千九百六十四斤洋三十九元三角○一付辦存紅梁二伯石洋二伯十八元三角五分以上除付滾結連第二單淨　洋六十八元六角七分九厘另存銅洋七元紅粉何船運烟下單再詳特此聲明 
[上海南巿祝其公所蔣立權萬慶馮經收贛榆祝字册賑捐第四次清單]  
　　六月十一日至三十日十一日青帮經募三十九號册采督衆三元一角錢八百文十二日青帮經募二百十六號册和泰餅行二十元和泰行托符君麗生經募二百十號册烏鎭徐中號六元又符君托雙林鎭高心翁經募二百零九號册李友蘭三元鄭壽仁堂高心記務不三户各二元王鎭昌張公和喻義堂廣昌號費萬昌黄德昌六户各一元吳恆足朱茂潘阿太黄金無名氏王萬興玉永豐無名氏兩姓無名敬義堂吳幹臣十户各五角又托章練塘允昇坊經募甘號册龔儀亭保子平安十元允昇高裕昌胡仁壽三户户各四元胡星記金仁候王同興錢樹德七十九老人高家眷陳德慶高信順八户各二元曹少泉萬修德周庚本得和益八十四老人鄒否記永升昌記七户各一元曹康侯曹亷夫合一元和泰行托黄君楚橋經募二百廿號册烏鎭徐介壽堂六元吟月山房五元又二百零六號吳繩武堂吳聽濤樂琴書室吳壽昌周日新新銘氏吟泉艸堂樂善氏無名氏九户各一元不波小泊理記聽雨小樓朱愛欽褚慶生錢永亨吳榮發記八户各五角又托殳少白高志鴻兩先生托桐鄉鎭程廣興號經募二百十八號册寄傲氏三元同里同興號帶艸堂榖詒堂三户各二元孫聚記一元沈恆德堂虚對開一員和泰行由張君祿卿經募二百十三號册僕院鎭屠源裕六元又一百十一號册屠甸寺鎭相益順恆順二户各二元又二百十二號册桐鄉鎭程馨德堂二元丁隆茂一元○本日共收洋一百二十九元虚對開一員○十四日瀏河勝春臺先生經募一百零六號册談恆源二元源盛一元何萬盛盛和發茂三户各五角興記正昌韓聚和三户各三角無各氏一角又一百十號册無名氏顧子銘二户各二元陳學仁夏大榮松記三户各一元九倪老大戴劉榮三户各五角查記四角蕭永信二角又陸三聽先生經募一百另七號册太鎭三聽堂六一元金積善堂金兆良金巧妲金麓生萬珍樓鄭記吳卣香七户各二角葉君吟石經齋一百八十一號册張石如陳子雲傳子鳳黄鳳儀四户各二元馮以劉許中子章銘甫鄭芝記周沁記隆震甫達泉傳子鶴汪劍秋陳紹義徐俊良十一户各一元傳瀛三五角又二百八十二號册司徒安一元陳巨喜無名氏維河氏陳南寳清河氏愼如氏京兆季子黄韻記葉紫荆李惠卿江少雲有心無力無名氏黄承翔陳文浩古太安記頴川氏十七户各五角吳元甫吳沈氏合一元又一百八十三號册惜陰居士小同蘭舘西哈釣徒懷遠堂寳善堂五户各一元留記樹德堂月河氏逸樵居士愼和堂養舌書屋秋水山房七户各二角靜甫氏嵩陽書屋快雪精舍六漁隠棣華書屋虹橋轉舍蕉雨軒采芝外史八户各五角又一百八十四號册王漢槎二元張養和隠居士李子馨楮意石羅鰲峰五户各一元馬伯珠六角又一百八十五號册朱子範二元吟杳書屋三味書屋東山舊主石笥山房懷矞後裔五户各一元晴虹草堂五角吟古堂含谷山樵合五角外聚豐本　來隠名氏二元○本日共收洋七十五元錢四百文○十五日相泰豆行托沈君寳書寄塘棲經募二百十五號册徐叔隆一元十六日卓儒張供如因彼此口角奉二十三七鋪巡　局憲張勸諭將頂首移賑十一元興經募恆來桐油行一元本日共收洋十二元十七日興經募一百七十號册胡氏一元張永興二元時松泉杜氏二户各五角又廣記托孫冠卿先生經募三十二號册昌義堂五十元又元吉泰經募四十號册元吉泰六元楊楚材王員記湯藴記三户各二元汪禮記馬翔記一户各一元怡泰昌經募二百三十號册怡泰昌三十元榮廣大十元沈恆泰德泰恆二户各五元同順昌瑞泰昌二各三元泰昌單元泰萬盛昌二户各二元丁子垣錦隆仁彭森泰無名氏大成振陳盛齋和泰昌大茂裕隆茂賑生源榮寳泰源大昌十二户各一　無名氏四户各五角本日共收洋一百四十四元十八日吉大經募十六號册吉大三元盡心氏一元吟香居士沈甫春袁德玉錢永興無名氏顧山之莊肇基徐桂生八户各五角順昌經募十二號册順昌裕三九潘廷標二九　金土一元本日共收洋十四元○十九日常熟同福義來王昌少華經募九百十三號德泰豐二元又郡君禹卿九十五號册慶盛二元留餘郡萬春成昌嘉　堂邵四户各一元本日收洋八元二十日聚興經募萬隆順四元裕昌經二百五十號册經手氏十元俞秋石陸少卿木易三户各五元吳名甫汪秀峰二户各三元莫鑑菴裘亷甫二户各二元○本日共收洋三十九元 
 
 
 

Page 10

 
 
   
 
