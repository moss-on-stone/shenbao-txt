# 1917 - 108 - 4915874

 

Page 1

 
 
   
 
 

Page 2

 
 
[時評]  
　　賄案與外交（冷） 
賄案與外交兩不相涉者也雖然正當外交緊要之時而有此種種賄案之發現因賄案而影響於外交者爲損政府之信用也爲分政府之心力也是賄案與外交實不能謂其全不相涉也 
轉而言之賄案之所由來亦未必不受外交之影響急公之彦盡專注於外交而自私之徒乃得暢行其受賄故内未治者勿輕務外而欲外務者益嚴内治蓋二者有息息相通之關係治國者决不能取一而忘其一也 
[命令]  
　　四月二十四日大總統令前因川滇兩軍在成都省城衝突疊由院部電飭雙方停止爭鬭茲據戴兼督電稱劉存厚於中央停止爭鬭之命置若罔聞仍攻督署等語崇威將軍劉存厚著即免　聽候查辦所有在省川滇各軍責成該兼督嚴飭各該管官長即日開拔出城分别駐紥恪遵前令不得再滋事端倘仍延抗軍法具在定惟該管官長等是問此令 
　　又令兼署山東省長張懐芝署福建省長胡瑞霖兼署湖北省長王占元暫署四川省長戴戡署 
 
 
 

Page 3

 
 
廣西省長劉承恩兼代雲南省長唐繼堯兼署貴州省長劉顯世均著暫行委任監督各該省司法行政事務此令 
　　又令山西省長孫發緒陜西省長李根源浙江省長齊耀珊湖南省長譚延闓廣東省長朱慶瀾均著特别委任監督各該省司法行政事務此令 
　　又令綏遠都統蔣雁行察哈爾都統田中玉均著特别委任監督各該管轄區域司法行政事務此令 
　　又令參謀總長王士珍呈讀任命趙鎭南爲常灃鎭守使署中校參謀應照准此令 
　　又令陸軍總長段祺瑞呈請授吳淮安幹忠劉開泉爲陸軍步兵少校應照准此令 
　　又令町田經宇西川虎次郎森岡守成均給予二等嘉禾章此令 
　　又令何甲秦國達給予四等文虎章此令 
　　四月二十二日大總統令任命李如璋署綏遠全區警務處長仍兼署綏遠警察廳廳長此令 
　　又令國會議决暫行各縣地方分庭組織法本大總統依約法第三十條公布之此令 
[專電]  
　　北京電今日軍事會議確已議决加入戰圑 
　　北京電川事此間某某兩派議論各走極端政府前是接在川各國領事報告昨戴電又足證明故下嚴厲命令發表後輿論甚贊許 
　　北京電駐蜀英領電告與法領日領調停戰事羅巳承認劉之停戰條件乃昨晚仍行攻擊完全是劉之過余等巳出内城辭不贊助政府旋據戴戡電呈相同遂毅然下令免劉將軍 
　　北京電川人反對川滇黔三省人爲川查辦使同謁元首但以王張命令巳下不允川人定今曰（二十五）開會議王張自辭另行任命三省以外之人爲查辦使 
　　北京電軍事會議今日上午九時開會至下午一時始散對於外交問題各抒意見段總理親主席聞大體巳决定明日再開會 
　　北京電軍事會議今午（二十五）開幕列席者四十人推段總理主席述開會詞元首代表讀祝詞王士珍以次演說都以服從中央命令爲前提議案俟審查員推定提出聞製就者即布置國防改編軍隊等重要議題然必外交决定始及防務凖備一說巳聨電催馮河間速來馮允俟假滿後來京 
　　北京電軍事會議討論外交終了後政府將派員各省商會等疎通一面仍以第三步提出國會如不通過則國會勢旣不能解散段即預備引退故日内國務院關於收支等項均從事收束至續任人物有言非徐則王政學會等亦贊成但一說李長財政如通過李即爲預備代理之人故外交方針通過與否内政上將生絶大變動且變動之期當巳不遠云 
　　北京電昨（二十四）參院休息後三點半接議解樹强釋查辦二字謂違反約法張魯泉附之陳善主删標題總次長金兆棪請議長諮衆意國務員究否適用查辦李述膺主付審查解抗議致鬨爭卒由劉彭壽自請撤回修正始巳苗雨潤請先議十二案晋議會請留附稅付財股審查五案鈔票制限法續議自五條起畧修正付三讀餘延會 
　　北京電國際政務評議會約俟軍事會議對外交上有所表示亦就同問題加以討論 
　　北京電到京各督及代表對外方針皆主積極進行謂第三步當然行動無懐疑餘地將於日内付大會决定正式表示 
　　北京電張谷慨於陳案决意辭職 
　　北京電交通總長元首意屬周樹模段主提汪大燮 
　　北京電公言報載張谷將辭職余昨晚晤張雖慨然於内閣之現狀但並未露辭意 
　　北京電魯省長擬王璟芳 
　　北京電昨衆院議總統府官制至第十條止畧有修正通過請總理及司法總長出席未果 
　　北京電内務范力辭兼職將有明令以張志潭代理部務 
　　北京電儲蓄票今日開籤頭彩（九一○九一五）在哈二彩（三二二二八四）在粤三彩（四八一四四四）在皖四彩（九○九五七四）在京五彩（七五四七二九）在杭 
[外電]  
　　倫敦電開克斯登廳昨日開會宣布停辦禁止鴉片貿易會敎士白特氏深讚中國脫除鴉片貿易大害所表示之能力雖在大革命時代不稍懈怠僅彼熟悉中國事務者能欽佩其國家之能力云云駐英中國公使謂中政府非候私吸全行禁盡决不休止（二十日） 
　　北京電　國民黨要求任岑春煊爲川督並要求釋放陳錦濤如此兩事未見依允則國民黨議員對於任李經羲長財政案將投不同意票（二十五日） 
　　北京電浙督楊善德主張全裁浙軍另以北軍代之此議將由國務院會商惟客軍入境易起衝突此議恐未必批准（二十四日） 
　　北京電政府飭警廳嚴行檢查德人所有發行品北京晚報巳接通告此後該報所發行各件必須先交總警廳檢視（二十四日） 
　　北京電許世英辭呈未經批准以交通部舞弊案正在查辦中故也童益臨在津被捕將移送北京辦理國會彈劾之王次長昨到京後卽與許世英密談甚久（二十四日） 
　　廣州電商會議董證明廣州中國銀行分行確有現資共一百六十萬元中行鈔票貼水每元八分（二十三日） 
　　香港電今日香港商會開會到者甚衆提出戰後香港屏絶德人之議案當經大衆通過反對者二人衆以港督在立法會評議此案時發言失當故又提出不承認十九日港督所發議論之議案而過通之（二十四日）以上路透電　　北京電軍事會議於今日午前開會政府之外交方針巳得大多數可决俟明日國際政務評議會就政府之外交方針立具體的案後卽日提出軍事會議（二十五日） 
　　北京電軍事會議似與内政問題已有重大之關係傳聞一般策士將利用此會議以圖破壞段内閣查現内閣員中某某三總長旣有辭職之意如果再有風潮甚至或呈僅餘段總理一人之奇觀亦未可知蓋刻下頗有如此之形勢也據一部之觀測者言擬任財政總長之李經羲氏縱使國會同意亦不來京於此際勸段總理辭職使段内閣引退李乃受黎總統意旨暫任臨時内閣總理後再組織後繼内閣之說 
　（二十五日） 
　　北京電北京晚報主筆李佳白係美國籍以一味爲德國謀利益故聞本日爲美國公使館拘引（二十五日） 
　　漢口電武昌督軍署秘書回敎徒包金星（譯音）近奉政財密令招集河南湖北回回敎民三百餘人在漢口清眞寺勸戒務各尊守法律勿受他國人之煽動（二十五日） 
　　以上東方通信社電 
[戰電]  
　　倫敦電薛西爾貴族今日在下議院答覆某議員之質問承認近查明希臘各處對於維里齊洛斯黨施行强暴之義勇兵曾由雅典給以武裝組織成隊並發見希皇大臣致齊薩萊此種隊伍領袖之命令又謂薩拉伊將軍現正設法對付此事　　（二十三日） 
　　倫敦電海軍部宣稱英國飛船一艘於星期六日出巡東海濱未回是日正午有人在杜佛海峽望見飛船一艘起火墮落距此片刻之前附近出現飛機數架現信失蹤之飛船乃爲敵潛艇擊毁船中諸人必全殞命（二十三日） 
　　倫敦電英帥海格將軍今晚報稱今日斯加泊河兩岸終日有大戰英軍得重要陣地數處德軍回攻漸繁且甚劇烈輒受重創此爲戰事之特點英軍奪獲加夫萊勒村及村南二英里半之防務英軍在斯加泊河右岸芒希勒泊勒南面與東面廣闊之陣線奮攻而進佔據居瑪克英軍俘敵千餘人英　且在蘭斯西南獲進步（二十三日） 
　　巴黎電今晚公報宣稱比境各地點之德軍進攻數次均爲法軍所敗敵兵數隊攻入法軍前鋒戰壕法軍以短兵與之接戰卽將敵軍逐退且俘獲若干人松末河與瓦斯河問法砲隊猛轟德軍防務愛恩河與歇滿台達美間之法軍在桑錫北面得進步胡台比斯田莊砲戰尤爲激烈（二十三日） 
　　倫敦電昨晚英軍大本營路透訪員來電謂戰事進行甚爲劇烈英軍已俘敵兵一千五百餘人英軍砲隊曾重創敵軍英軍於數處頗得利但亦有數處不甚得利（二十四日） 
　　倫敦電今日德國公報宣稱英軍在亞拉戰地所施之新攻擊爲德軍所敗大受損失（二十三日） 
　　倫敦電俄國公報宣稱愛河境之德軍現用玻璃鎗彈作戰古爾資族抵禦俄軍日見活動 
　　（二十三日）以上路透電 
　　華盛頓電英國外交大臣貝爾福已正式往謁美總統威爾遜副總統馬希爾及國務卿藍辛國務院接正式通告土國巳與美國斷絶外交關係國會已提出議案主張强迫務農（二十三日）德文電 
[公電]  
　　儲蓄票開籖公電新華銀行儲蓄票第三次開籖五大奬號數如下第一奬九十一萬○九百十五號第二奬三十二萬二千二百八十四號第三奬四十八萬一千四百四十四號第四奬九十萬○九千五百七十四號第五奬七十五萬四千七百二十九號 
[要聞一]  
[川省紛擾之京中電訊]  
　　川滇軍隊爭戰之各方文電已迭紀前報茲悉中央對於戴氏之辭電當卽去電敦勉任事旋又得羅督軍來電則督軍印信業經咨送戴氏接收矣羅電云號電敬悉四月二十一日午刻奉大總統令特任羅佩金爲超威將軍戴戡暫兼四川督軍等因遵卽於本日未刻將印信咨送戴戡接收視事并星夜趕辦交代尅日離川至滇軍無論何時自能嚴守秩序此次被叛兵圍攻本不難一舉盪平惟恐塗炭生靈故始終堅忍此全城人民所其覩亦英法日領事可資佐證茲奉電示早日交代并飭滇軍謹守秩序川事不堪再擾等因仰見顧念地方至意惟此次地方被擾責任自有所歸佩金旣迭次奉令嚴束所部坐視叛兵土匪之肆意焚刦要不敢一用全力以平亂惟有尊重院部命令以聽叛兵土匪之横行泣血惟椎心抱恨何極此後自應束身歸罪以謝人民决不致稍有縱害致損滇軍名舉特此電聞以紓厪念羅佩金叩云云同日羅氏又電懇政府催戴戡就兼代之職其電云二十一日午刻奉大總統令特任羅佩金爲超威將軍以戴戡暫行兼代四川督軍等因遵即於未刻將督軍印信咨送戴兼督接收視事旋准函復略謂現已電請收回成命隨將印信送回佩金以旣奉明令職守所關復派專員將印信送請戴兼督察收啓用佩金即於是日解除責任惟戴兼督仍以辭職爲言尚未視事而省中秩序立待維持現在劉存厚尚招集匪徒散卒紛紛入城資以鎗　到處焚刦作城震恐情形極危應請令催該兼督立即就任任以專責成而維治安地方幸甚同日戴戡亦有一電來京云本日奉命暫行兼代四川　軍當卽電辭在案羅督軍已遵命令於午後派副官送交印信到署兩次自維菲材未敢領受仍望速任賢良以拯蜀難云云（以上三電均二十三日到京） 
成都英法日三國領事調停亂事被困督署茲探悉英領事有電到京報告始末其譯文如下第一電云四川軍隊昨晚七時攻打雲南軍隊現仍戰鬭劇烈貴州軍隊之司令官仍取中立態度惟謂彼不能阻止戰事仍待北京寄來訓令方取確定舉動云余曾與督軍通信惟彼係被攻者無能爲也余曾試與劉存存通信亦無效果現在之戰鬭尚暫限於城内街上惟四川黨系巳由附近縣城調集援軍若不速行設法停戰則其結果有不可預料者目下外國人尚理危險（十九日發）第二電云昨晚余得劉存厚停戰之條件法領日領與余同勸督軍承認其條件停止戰鬭劉乘機匪特兵圍内城且無故開始劇烈之侵攻並且燒去圜繞内城三百餘户余等在此度夜爲劉所盡知者且使重冒砲彈之危險並因劉之態度似已不復能約束其軍隊余等仍未得出督軍願意訂定合情理之條欵戴戡似乎麻木不仁請轉逹該管各部總長（二十日發）第三電云余等已出離内城余等議妥停戰至明日午十二時止城分三品貴州軍隊佔守其中央四川黨係要求督軍離去内城以俟接到北京命令然因昨晚之攻擊完全爲劉存厚之過余等辭不贊助其要求也除非劉不再抗拒與其他各造商訂條件則戰爭又將開始 
　　二十三日四川旅京各界致羅佩金與劉存厚電云成都羅前督軍劉前軍長鑒四川不幸連年禍亂自辛亥倡義以後幾無歲不在兵燹中去年護國軍興更以一省爲全國犧牲致人民創鉅痛深今尚流離失所方冀大局底定稍蘇垂死之民豈料同室操戈更以兵戎相見茲接川中來電因兩軍交戰之故搶刦燒殺荼毒難堪若不及早弭兵勢將延及全省誼關桑梓聞之酸鼻用敢痛哭陳詞上希垂鑒兩公皆西南首義之人共和回復功在國家若以義始不以義終不特心迹無以自明且將使蔡督軍艱難起義之心無以大白於天下松公有靈必當不瞑且川滇唇齒就地方情誼論本應互相維持惟同爲國家國土即應詞受中央支配若必以此省置於彼省權力之下如外國人之擴張勢力範圍無論事實上萬不可能即使能之而全國四分五裂試問百戰爭回之共和國家又將如何統治爲國家計爲人民計爲兩公自計無一可以出此此次釁起倉卒或出於無識之煽惑或激於一時之意氣不然以兩公明達何至有此出人意外之舉茲中央憫念川民以兩公同時内調即意在解釋紛爭伏望遵奉明令允棄嫌釋怨各約束所部軍隊不得輕啟釁端所有善後事宜全交後任辦理至是非曲直中央自有公評無使七千萬甇獨無告之民再罹錄鏑無使全省中積憤難平之卒鋌而走險豈特川人之福抑亦滇省之幸臨電徬徨無任哀懇四川旅京各界同人公叩漾又電云成都戴督軍鑒羅劉内調任公兼督已奉　令以迭經殘破之區值禍結兵連之後一切撫綏善後全賴我公軍隊宜雙方約束母令再肇釁端各地宜設法維持母令再行擾亂因變受害人民宜設法安緝以拯其旡妄之災所有所提欵項宜澈底清釐以全國家財政誼切桑梓利害切屬　定思痛　切陳詞尚希埀察四川旅京各界同人公叩　 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[李經羲長財部巳提出衆]  
　　財政總長業經决定以李經羲氏提出茲將大總統咨衆議院文照錄如下大總統爲咨行事茲擬任命李經羲爲財政總長依照約法第四十三條應請貴院同意除由國務總理出席說明外相應咨請貴院依法辦理可也此咨衆議院云云先是李氏旣擬定爲財政總長因川事發生又思畀以川局李國筠子赴津勸駕於昨日上午回京午後三時謁見總理具道李經羲氏不願赴川當就財政總長之職總理當據所言轉呈總統總統即電吉張秘書長入府促速辦公文提出於國會總理亦極贊成並約對於國會議員分途疏通大約本日此項提出公文必能到衆議院也李氏對於外交原不甚以加入爲然此次總理派人赴津詢問願否出山及對於外交政策能否相同昨日回書表示毫無成見略言不加入有不加入之辦法加入亦有加入之辦法似胸虽成竹各方均有打算者李氏爲北洋中心人物之一最注意者爲獨立用權昨日特表示請政府先發表次長再行以其名提出於國會 
　　憲政討論會昨日特因李長財政問題開大會討論首由黄贊元氏報告李氏之經歷最適於今日財政繼任之選應請本會兩院同人一致注意討論云云趙炳麟氏繼起發言歷舉李氏在清季廣西巡撫兩廣總督雲貴總督等任内理財之成績廣東離任之日庫儲百餘萬辛亥雲南光復時得存欵二百餘萬實爲各省絶無僅有之好現象其持躬清正即此一端已足充分證明之本會同人尤宜極端贊成云云旋由全體决議一致投同意票除另發通告外並擔任向其他各政圑疏通但其他政圑對李形勢何如尚無何等把握耳 
[司法部駁覆齊耀珊歌電]  
　　（續昨） 
　　（一）原電第一項所陳之主旨本部前舉第二理由已予痛駁茲不贅惟本部並無以裁撤爲違法之言若謂裁撤違法乃指該省長之裁撤而言該省長裁撤審檢所是違背司法部官制違背省官制違背大總統一月九日之指令及本部二月一日之指令（二）原電第二項於本部前舉第三理由毫無所知故發爲無根之談不知審檢所改經本部呈准又復備案無所謂未經呈准而准其設置更無所謂未呈准而不令其廢止（三）審檢所之設立旣在獨立期内當時都督及參議會不受中央法令之拘束本部亦無從干預現在該省長若能主張與中央斷絶關係則本部對於裁撤審檢所亦將不能過問（四）此亦不解本部前舉第三理由所致須知本部認定審檢所縱非全部成立於獨立期内然實係獨立期内所設立當然與滇桂等省一律呈請追認旣無所謂欺朦更無所謂溺職（五）本部一月九號呈文明言追認獨立期内設立之各種機關質言之即從事後認可其機關之設立行爲爲有效也一旦發生效力之設立行爲不經明白廢止當然繼續有效此爲最淺顯之法理故審檢所之設立一經追認不經明令廢止當然永久存在本部所以主張審檢所不得擅裁正以其追認之後繼續有效故乃該省長不明追認之效力强誣司法部以追認爲承認因而發生原電第五項之奇問所謂前提旣誤全論皆非者也（六）本部從未以追認爲承認前已詳述原電第六項純爲無的放矢不值與辯惟僅就該項内容言之亦大錯謨三年四月五日之敎令今固有效豈本年一月九日之指令反無效耶嘗聞後令優於前令未聞前令優於後令至云一月九日之指令爲違反三年四月五日之敎令則本部絶對無審查大總統命令之權不敢聞命原電又引官吏服務令載命令違反法令無服從之義務抑知官吏服務令第二條第一欵所稱僅指監督長官所發之命令而言大總統命令當然不在其列（七）所謂司法獨立者乃謂審判與行政分立今審檢所旣由專審員獨立審判謂之司法獨立誰敢非之至縣知事兼理檢察事務誠非完善究當徐圖改良豈可倒行逆施乃該省長之意若謂組織知事兼檢察官之審檢所爲破壞司法獨立裁撤獨立審判之審檢所爲樹司法獨立基礎究竟司法獨立作何解破壞司法獨立又作何解還以請敎該省長（八）本部謂審檢所在所必裁者以其制度尚非完善也而仍主張緩裁者則以司法機關於人民利害關係甚大紛更太甚殊有害司法之尊嚴及其威信亦非所以便民况地方分庭組織法及縣司法公署章程不日議定更不欲多事紛更致他日改組時多一番周折也（完） 
[馮副座之中德絶交利害書]  
　　（三續） 
　　今吾人所應研究者尚有一要點斷絶國交與加入戰圑本屬兩事單純絶交尚未脫離中立狀况加入便爲宣戰兩者之間應有分劃是也現在進行步驟在形式上祇爲對德絶交大總統之布告及政府在國會之宣言皆止於絶交之事即國會投票亦爲僧任之表示尚非行使約法上所謂宣戰同意之權若至宣戰當更有履行之手續與正式之文告究竟政府方針如何雖未明卜於國際方面所謂廣義絶交者協商國中或已認爲事無停機矣國中議論今日尚分兩派（一）辦到絶交而止不必更進一步（一）結怨於德國絶交宣戰初無二致結好於協商國則非加入戰圑不可與其絶交不如仍保舊誼旣經絶德不如逕入戰圑此外又有武裝中立之說美國實爲先程而商船行駛護以武裝我國未必有此事實更有宣戰而不加入協商之說此則强分層次尤屬不倫宣戰　加入加入即宣戰也就外交關係而論抗議絶交加入戰圑本分三級抗議之始機動於美抗議旣出其動機又已暗移秉初議則絶交爲抗議之結束察近情則抗議又爲加入之前徵初徇美請因以結於協商後親協商則又以美爲間接之締好今之狀况在形式與美國相同而精神則早輸於英法日俄意比葡諸國爲縱爲横準諸利害或進或止别有操持此無足爲諱者自今以往果能適可而止乎則不重傷不擒二毛我亦何仇乎德人如其不然苟利於國苟有害之應避則箭在絃上不得不發恐後之反對加入猶夫前之反對絶交懸崖墜石抗議以後其勢已成吾國人所當深審也雖然今日國人之心理尚有未盡了解者故有前說兩派之分反對加入者固已贊成絶交矣假令加入則自今以後尚應經過多少時期中間未必不生波折觀乎皇皇抗議裁意發表至絶交時乃生異議則今後之翻覆或所不免究竟事勢所迫有無反汗餘地則非審度利害不可萬一元首不裁决萬一國會不同意又將如何彼時恐亦徒滋自擾而已第自擾之而又不能不出於此途則不如先幾自審勿爲亂階此中利害頗耐深思也至若利害觀察則前舉之贊否兩方論點類足以賅之今就其利害之最鉅者而言旣入漩渦當明勝負德之勝算首在陸軍開戰之始本以十四日計劃通過比境二十四日直搗法都其勢甚猛而比利時抵死相抗出於德人意計之外二十三日始破比都搗法之謀於以不逞聨軍設備遂不後時法始遷都今則復返其舊邑三歲以來戰事延長德軍轉東轉南法境漸就清晏攻俄之師互有勝敗聨軍相持兵備戰略雖不如德而衆寡之數固巳懸殊疲敝之勢彼此均之海上交綏可云未見英法蓄勢固將留此以爲後圖或竟不用其鋒留作收束和局之具亦未可知潛艇政策是否能奏大功尚屬疑問測其大勢最後勝敗當不在兵力而在經濟彼此互困接濟均難羅馬尼亞一隅之耕作是否足資德糧土耳其之應援到底有無資力丹瑞挪諸邦時以糧食易德鋼鐵其分量多少更無從知此德奥經濟之况也鎖海而後英法外援是否斷絶美之武裝護船成績如何當觀其後潛艇不能完全堵絶外輸其力固有限度則英法資力或較德爲優假合協商國勝則我之加入自在戰勝一方假令德勝德之兵力能否遽及遠東其數至明倘及遠東則覇權獨握協商各國固已同受處分我即親德亦豈足以自存假令兩方疲敝不得已而出於和則今日多一携手之人卽異日多一發言之助戰後休養當有十年我於此時正爲養精蓄銳之日視我國人之自處如何耳强鄰耽視其力舉不足以言兼併後之方略雖不敢知而當此親善之時期亦正我要結圖維外睦内修之會俄國親德單獨媾和之謡本已難成事實最近情報革命之局全以陸軍爲中心俄帝遜位大權悉委諸主持繼續戰爭之人是又協商國不至分離之證也戰後之局各國休養亦惟經濟經濟發展將以東方爲競爭之場比年以來德國商業在東方長足進步本爲各國所深忌今日爲預防德之報復計其勢不能不於吾國沮其遠圖此次對德抗議動機一發協商國乃即運此敏腕挾我偕行其意固不專在戰時而在戰後尤不僅關戰略而繫商業政策之前途需我旣殷則其謀也急切所謂懸崖墜石之勢實以此爲其發端否則戰時援助能有幾何彼之相要胡乃若是其急也千九百十四年九月五日倫敦會議爲協商國不得單獨媾和之約千九百十六年六月巴黎會議爲經濟同盟計分戰時善後永久諸辦法皆爲商業困德之計各協商國業經前後簽字我國趨勢恐亦無能自外德有雄心激成衆忌存亡生死所繫蓋有不得不然者最後敢爲吾國人告者外交大勢已無可抗因利乘便事有可爲政府旣已力當其衝舉國應卽出爲之援援之不足則督促之以積極之心行積極之政勿失千載一時之機鞏此長治久安之業而已關稅增加賠欵緩發按年計算約在一萬萬以上目前財政得以少紓緩發之賠款現在金價低落至戰後金貴補還尚虞損失以有形之損失博取無形之利爲整理内政開拓民力之資吾政府尤當愼察用途勿滋後失衆志成城願吾國人奮起也倘至絶交而止不必更事進行則亦外交之方略得以爾爾吾國人亦惟戮力同心援助政府以策雄圖而巳（完） 
[ ]議員對於軍事會議之建言]  
　　中央軍事會議開會在卽此會議内容之範圍究竟如何刻尚無從確定茲有國會議員張佩紳氏對此會議頗有意見發表其意蓋專從軍事二字落想也原文限於篇幅不能備載茲錄其計畫大致如下 
　　（甲）假定軍區第一中央區（直魯豫）爲中央政府所在地勢力應較雄厚方足以資控制故劃爲一區第二區（鄂湘）兩湖第三區（蘇皖贛）兩江第四區（奉吉黑）東三省第五品（粤桂）兩廣第六區（滇黔）雲貴第七品（浙閩）第八區（四川）川邊屬四川地大人衆物産豐富交通又最不便故特定爲一區第九區（秦晋）第十區（新甘）其熱河察哈爾綏遠宜併入原有區域之内至軍區之次序應依據地理志之先後 
　　（乙）酌定軍額裁減太多實事上萬難辦到茲斟酌損益定爲三十四師分配如左第一中央區（直接部轄六師）（直一師）（魯一師）（豫一師）熱河察哈爾綏遠二特别區域現有之軍隊併計在部轄之内若有不便直轄之處斟酌劃歸各原隷省分軍額之内亦無不可第二區中（鄂二師）（湘一師）第三區（蘇二師）（皖一師）（贛一師）第四區（奉二師）（吉一師）（黑一師）第五區（粤二師）（桂一師）第六區（滇二師）（黔一師）第七區（浙一師）（閩一師）第八區（川二師）川邊附第九區（秦一師）（晋一師）第十區（新一師）（甘一師）以上各區軍額之分配係一時概括規定取其便於統計如防務上有必須景移之處得由各省長官提出理由妥議支配所有各師編制及餉章悉照辛亥改革後中央修正案實行改編以歸劃一其他巡防警衞警備游擊巡緝保衞等營隊無論撥歸軍政民政總以劃一章制明定統系爲是使知職有專司責無旁貨而無政出多門之弊 
　　（丙）統一軍械統一之法必使軍械獨立鄙見應設中央軍械統管局一切管理配備調撥事宜均歸中央計畫旣定分期辦法如左第一期自本年七月一日至明年六月三十日（甲）各區按照議定軍額實行裁編認眞訓練（乙）各區設置檢查使直隷中央常川檢查該區軍隊裁編訓練名額截曠及調查事宜此項檢查使係臨時職宜就將軍府或公府於軍界負有聲望又與該區軍人感情融洽者擢任之其應帶隨員限以定額准就陸參兩部諮議差遣揀用之以其原有底薪只須加給旅費於軍費預算增加無幾所有調查事宜如該區地理之險要交通之便否軍需出産之種類自應實地調查其他關於軍事户口之調查事極繁瑣得由該使擬具表冊辦法會商該省長官於下届辦理選舉調查時合併辦理藉省經費而免紛擾（丙）設中央軍械統管局直隷陸軍部將原有之軍械司歸併之統管全國軍械子彈兵工廠籌畫整齊統一事宜並於各區現有兵工廠或修造力之處設第囗區軍械管理局得將原有軍械局改組之詳查該區内軍械子彈現有數目何者應當修配調換何者可以移撥存儲何者尚可就近補充何者應卽添購籌定之後呈由中央統管局統計分配此後該區一切配備補充存儲籌撥事宜皆歸管理仍受命於中央至該區兵工廠之出品專備擴張對外之用悉由中央指撥存儲不得動撥纎毫其改革後散失鎗枝爲數太多亟宜設法收繳以資配備而清匪源應由該區管理局調查槪數斟酌情形擬具收繳辦法呈候中央咨行該省長官飭知地方官遵辦繳局存儲亦治匪者釜底抽薪之要圖也第二期自七年七月一日起（以後分期進行事宜應於此期會議决定之）（甲）召集第二次中央軍事大會議（檢查使與議）（乙）實行劃分軍區軍區問題前經假定經此一年之調查試騐何區應當損益實事上較爲明瞭應於此時實行劃分裁撤督軍設置軍區長勵行軍民分治（丙）陸續舉辦徵兵第一期裁編之軍隊經此一年之訓練其間年齡不合者應即退伍因故缺額者亦應補充即於此時舉行歸併一次彼時全國户口當已調查完畢應就騰出隊客實行徵兵逐施行二三年後全國皆徵兵矣（丁）統一軍械製造吾國兵工廠雖有數處其製造出品未能一律軍械終無統一之期應於此期力籌劃一辦法爲擴張軍備之張本 
[株欽路與桂省煤礦關係]  
　　字林報七日廣西柳州通訊云此間人士見工程師近蒞此境又見報章載有株欽鐵路行將建築之說甚爲驚異據報紙云中政府巳與美國細姆斯加萊公司締結合同鐵路開工之期即在目前云云大約株欽一線由湖南株州起築直向西南穿祁陽東面之雄飛（譯音）山而至永州然後在全州附近通入桂省經過興安靈川兩縣至桂林復向西南經永福雒容南行至西北兩江合流處之潯州至是乃入粤省直達北海以西一百英里之欽州聞美公司巳允爲中政府籌募債欵測量手續刻正進行柳州北面有勞働家多人在柳州與桂林間之路線上從事工作頗爲忙碌記者近因事至羅城故獲參觀桂省礦山之機會其地男女老幼各操工作非在各鑛穴採煤即挑煤赴市求售煤質極佳乃頭等白煤出額頗大礦工不用機器其所需者僅尋常鍬鏟及筐囊而巳採煤之法雖屬極笨然各礦穴所掘出之煤平均計之每日有萬斤之多貧民在此工作賴以爲生者約數百人煤井有深至三十尺左右者惟目下性質最佳出産最多之煤似由淺井掘出煤價之高低視距鑛地之遠近而異如在煤穴購之每百斤僅須百文但若運至遠地則運費較原價爲大矣居於礦地附近之人民大得便宜火柴山草且不若煤之賤故城内外居民悉以煤代薪終日火炕中煤火不息費錢無多又可省事該縣人民誠受惠不淺惜航運不便致使投資於鑛業者不能大獲利益該處可以行舟之水道僅一龍江上游祗容小舟往來距鑛穴最近地約三十英里且道路險峻崎嶇難行運煤於實難爲力他日株欽鐵路告成後聞將另築由柳州至慶遠之幹路此說若果成事實則輸運之便利因以大增目下荒蕪不毛之區將成桂省之熱閙場將爲萬千勞働家之生活地而國家又可多一財源矣 
[塞外通信（塵隱）]  
　　土匪與軍隊之擾亂交通與文化之關係　　記者常往來於包頭豐鎭間之岸道以道路不靖常與軍隊作伴而行蓋此路爲西北部大路凡領餉者及各武文官員各衙門局所辦事人員以及往京張等處有公事之人員無不經過此路而無不以軍隊護送所謂軍隊者必是馬隊故供給其人以外必須供給其馬好在西北一帶人民家中養牛馬騾驢者居多故各家皆有馬乾凡一日之間行路中必有數起之馬隊相遇或三五名或數十名或至一排一連惟一排一連除領餉外而少軍隊之往來可謂不少矣然家家有馬乾食物供給取之不竭記者時與軍隊同行間茲將軍隊對於人民之舉動約略分之一爲房屋之選定一爲食物馬糧之購買一爲人民之服役一爲沿途之雇車一爲衙署之雇車所謂房屋之選定者何即軍隊經過時住宿之處任軍隊自己選擇沿途固有宿店（該處謂之留人店然常誤寫刘人店而劉字必寫此刘字其文字之程度已見一斑矣途中之招牌常見者只有兩種（用石灰書於土牆上）一爲刘人小店車馬大店草料俱（有時寫且）全一爲清水豆腐是也大村或有當舖及酒油麥布等雜貨舖然大多無招牌而用麥草帽圍以紅白紙剪成之鬚爲號）然宿店之通例旅客必住火房如記者爲普通人有時單獨行路時非住火房不可所謂火房者即廚房而兼臥室者也故烟煤腥臭苦不可耐上方結有無數蛛絲懸掛旣久絲上積有飛塵零零碎碎飄揚舞動有似博覽會中之國旗然臥室何以兼廚房蓋利用廚房内作食之火由烟筒導入大坑坑因之而煖可不必另燒炕也其坑與北省普通之坑同而較大約長二丈闊一丈旅人均臥於此故北方中等人出門所帶行李不多大約騎馬者日間披於馬鞍上不過如較厚之鞍褥而巳記者幼時曾見此種被囊兩端如囊正中開口以帶結之以爲携帶不如鋪蓋之便由今思之則欲旅行塞外此種被囊實不可不備騎馬可代鞍褥乘車可代車墊且此間大風時在三十複步内不能辨人面目有此被囊被内積沙較少然則住火房旣不甚美故軍隊常不住火房或住當舖或住櫃房或假民間臥室暫宿一宵均任意選擇房主以軍隊故不敢以普通旅客拒之至於人之食物大約不外油麵鹽菜油麵以斤數計給其正價固甚好然少給亦不敢較即不給亦不妨也大抵軍隊之做麵起水燒鍋均令房主或房主工人爲之無所謂給其工資蓋軍隊不必出資而能享福之處甚多如包頭歸化豐鎭等均有妓館戲園而軍人進去不必花錢故近年妓館閉息者甚多以不堪兵大爺之賜顧也又如打尖住宿必令人民漏馬好在人民無甚要事無非拾驢糞等事故令其漏馬並不費其可寳貴之光陰凡軍隊所用之車大抵差車然或因所載過重或因其馬不快途中遇有空車即將其車拿用趕車者知軍隊之可畏也往往遇有軍隊即向小道疾馳而逃而軍隊以瞄準恐嚇之終爲隊所拿獲車價隨意大概草料錢不至賠貼至於衙署之差車尤爲黑暗一遇拿差車之事差爺得一好機旣拿其車又得錢買放甚至一切車輛均逃避於數十里外普通人出資雇之而不可得至誤行斯多用旅費故人民對於兵匪之品評曰兵之擾正大光明肆無忌憚匪則有所畏懼軍隊之來爲常事土匪之來爲暫時亦足見其畏兵甚於畏匪矣（未完） 
[粤省會審查五年度預算]  
　　（續十一日） 
　　（丁）船稅一七五一五八此砃船稅除輪船拖渡歲餉外餘多　　係電船鹽船戲船紫洞艇省河雜艇各種驗照費及牌照費應在地方雜捐之列查修正釐正國家稅法草案第二條第七項船捐爲地方稅則項亦當然劃歸地方收入（戊）清佃花息四二四二六（己）沙捐三零九六八八考吾粤田地舊有民田屯田之分而民屯外更有沙田一種乃沿海漲坦淤積而成子母相生層出不已始於前清光緒年間設局清丈責令報承升科按畝計繳花息各給執照立户輸糧後復辦沙捐此花息與沙捐之緣起審查性質確有應認爲地方收入者厥有種種理由沙田本須編户征糧而花息與沙捐係在錢糧正供以外亦屬附加稅之一種其理由一花息性質略如承墾沙捐性質類於糧捐向來辦法歷經變遷要皆根據於本省單行章和與國家普通稅法逈異其理由二至其用途前清時雖因新案賠欵而照章展辦究係臨時指撥該捐開辦在先原非因新案賠欵而得其性質確應歸之地方自改革之初常奉行停辦迨民國元年九月前財政司始呈准規復皆基於吾粤特别情形特别辦法自屬地方特别稅源其理由三具此理由上列二項亦應劃歸地方臨時收入統計以上六項共該二二三四三八六元按之釐定稅則揆之地方情形均當劃歸地方者也（依第二原則審查如下）查原案支出分四部共一百八十九萬彺千六百一十八元而内務佔一百四十六萬三千三十三元敎育僅二十九萬五千九百三十一元實業僅八萬三千六百六十二元國家行政本以敎育實業爲根本今支配如是偏枯未免背道而馳茲將各欵應增應減者列後内務所管（第二欵）省議會閉會期内辦公費查省會閉會後各事停歇無所謂辦抑何有於費所有各費應列入雜支項下劃支（第十六欵）各官署服務員役因公傷亡卹賞費原支四五五查官署員役因公傷亡國家巳有恤典向由國家作正開銷無再由地方議恤之必要原案備考欄内載本欵係本省單行章程亦未經本會追認此欵可廢除（第十七欵）課吏館經費原支一○九二○此種事實爲培植吏才起見當然屬之國家行政何以由地方開支此欵似應在廢除之列（第十八欵）補助廣九鐵路巡警局經費一一九二八此項補助理由並未說明原案撥支之欵係由有奬義會項下補助此項列入國家預算收入是不由國稅補助抑應歸鐵路局自行負擔别一問題總之似不應由地方項下撥支（第二十欵）警察廳辦公雜費原支二○○二○查核所列支數係屬約略並無實在標準當此 
 
 
 

Page 7

 
 
　　財政支　　　之　應從節省每年擬裁五千元（第二十一欵）二區至十一區辦公雜費原支六二四九六元查此項經費按區支配計每區每月四百餘元幾與繁缺縣署相同未免太多議决裁十分之一至如何支配之處由警廳自行辦理（第二十二欵）十二區辦公雜費原支一一八三三查該區辦公費視各區尤多雖多輪電各船雜費亦何至花費如是之鉅每年應裁五千元又原案列輪船八艘查現存者有六艘議决加裁二艘以節經費計原支餉項九四一三可核減四○○○又輪船已減少煤斤費項下可酌減七千元（第二十四欵）偵探隊原支三二八○四查偵探本警察廳有之事但貴精而不貴多在昔龍氏督粤防範黨人以致偵探密布不特所費過多抑且弊端百出現在政治稍入正軌不應多留轉滋流弊應裁三分之二（第四十一欵）廣舞台特務警察費原支二六九查該院已停業可不必列預算（第四十三欵第五節）廣舞台特務警察服裝費原支三○八理由同上（未完） 
[鄂議會查辦官吏之虛聲]  
　　鄂省議會上年開幕以來對於各官廳查辦彈劾之聲浪甚高然卒無實行者本年開臨時會此聲又起茲將所聞分誌如下（一）陶議員甄所提查辦鄂岸榷運局秤碼碼舞弊案前由省長答復以不屬管轄範圍現陶議員以此項積弊甚深侵融甚巨復行提議陳請國會向中央鹽務署質問（二）查辦財政廳長張壽鏞去冬呼聲甚高查辦造弊分廠長蔡康（因現鑄當二十銅元用前清模式重量又比報部之案每枚輕二分）上月業已發動茲悉張氏關係不過預算漏列申串捐蔡氏關係不過暫用前清祖模各議員皆深爲原諒已將根本打消不再重提惟外間對此二案無故消滅頗多疑問（三）查辦警務處長崔振奎違法案已列議事日程將來通過與否尚難預料惟以從前之各案觀之終恐無效果耳 
[贛省第六師範校址爭執]  
　　贛省添設第六師範原出於前年敎育次長袁希濤君來贛視察時之計書畫旋經省長公署規定設於潯陽道屬並指定南康府白鹿洞爲校址嗣以限於經費久未實行去歲因解散某中學遂議以該校欵項移辦第六師範以爲造就師資之地其校址自應設於潯陽道屬以符原案乃省議長廬陵道屬議員曾經祜提議改設於廬陵道屬其時潯陽道屬議員缺席者多卒至議决九江縣敎育會以此事關係一道學務特聨合同道各縣敎育會具呈省長謂原案具在何可變更且已設第五師範於廬陵道屬清江縣自無再設師範之必要潯陽一道向無師範不能長此偏枯省會何厚於廬陵而薄於潯陽應請將原案提交省會復議等語省長以其言之成理當咨交省會覆議廬陵道屬之永豐學界何開芳程麟徐士琛劉愷齡李經泰等聞此消息日前電致省長省議會謂第六師範議設吉安地點適當今忽改議九江事理不平查師範所以養成敎材九江與南昌同區交通便利旣有第一師範本無添設之必要吉屬遼遠敎材缺乏全區若無師範學務難期發達合懇詳察情形秉公主持照原案辦理以息爭端云云昨日省議會開會議至此案潯陽道屬議員因見廬陵議員曾經祜已提出意見書作種種駁難知此案不免一番劇戰魏調元即道先登壇謂曾君提議係根據昔卒年選舉區域此項選舉區域　時旣久於事實上亦多變　豈能盡合况當時以無所根據本不得巳而出此現時行政區域巳有四道自應舍彼取此至論及交通亦不盡然如德興萬年安仁銅鼓修水等縣距省距淺咸在數百里以外非若吉安之至清江一水可通如謂九江一邑人爭執此事則誤矣蓋校址係指定南康府屬之白鹿洞因南康一屬無一議員吾輩不得不爲伸張公理以求公意之判斷云云言已掌聲不絶而廬陵議員仍爭持不决卒無結果而散聞九江敎育會擬再電省議會力爭將會議員意見書及永豐學界電文一一詳駁未識將來如何解决也 
[杭州快信]  
　　錢塘道尹王守恂不日將與會稽道尹劉邦驥對調 
　　紹蕭官鹽分棧抬價短秤釀成風潮現被害之惠濟協（分鹽店）等六家電省乞援胡運司巳派員馳往查辦 
　　政法兩界發起求是社准本月二十九日開成立大會 
　　陸榮廷此次來杭僅一旦夕用去犒賞已千元有奇岳墳百元靈隱四百元淨慈百元各軍警三百元其餘劉高兩莊管理人亦各賚賜有差 
　　艮山門絲捐局征收員黎泰生飛絲舞弊案發在逃未獲高檢廳特通令嚴緝 
　　杭縣塘栖鎭舊行宫基址官産處派員查丈已竣不日投標招人承購 
　　前縉雲知事劉景農越權殺人避不到案昨又飭警勒保限交 
　　第一旅李旅長與餘杭周某屯田糾葛案高審廳昨飭縣依法　辦理 
[地方通信]  
[松江]  
　　城内外竊案疊出隔昨南門外徐家寨某農家耕牛三頭全數被盜昨晚徐家寨西端之張家浜復失耕牛兩頭而北端之石灰橋王姓亦同時失竊王姓爲該處著富巳遷住城中僅遣伊子留守舊宅昨晚被竊賊多人逾垣入内席捲所有洞門而逸事後檢點共失去王某老衣七箱綢被三牀及零星飾物等估計在三百元以上業由王某報警請緝城内省立第三中學亦於昨晚被竊幸校中無貴重物品僅被盜去某生衣服一箱洋傘兩柄今日該校楊校長亦已報知警所警佐那君即委由第一區沈區員往勘業由警佐令飭各區嚴行查緝矣 
　　第一社又幾釀禍雲間第一社自開幕以來已屢釀禍端昨晚復因補票事與水警大起爭執又幾肇禍昨晚共有水警六七人偕至該社聽戲内有四一有未衣警服入社後查票員上前驗票該警等以軍警例應優待故未買票爲言查票員答稱制服未全不能優待語極强硬該警等已願出洋照補矣乃查票員復出言莽撞謂不應遲遲買票該警等不堪羞辱因皆攘臂而起爭欲與查票員一評曲直幸經某社員出而賠罪始免衝突亦以見戲劇之有損無益徒滋事端矣 
[鎭江]  
　　德僑過鎭日昨午後五時有宜昌德僑曁敎士男女十餘人同乘江裕輪船道出鎭江駐鎭陸軍第十九師楊春甫師長得信後即派弁兵至馬頭照料護送出境聞該德僑取道上海然後附中立國郵船回國 
　　推廣印花丹徒縣印花稅每年額定三萬六千元迭奉省令推廣銷數刻由縣署通令各警察分區擬將各區所轄境内設立代發行所二處或四處凡屬地方正紳及殷實商舖均可承辦代發行所銷售稅票實收實解應需經費由縣撥給如能銷售鉅額另行酌給特别優奬各區長奉令後以事關稅欵各就所轄區域内適宜地點赶速招人承辦矣 
[揚州]  
　　南鄉又出刦案距南門城外五華里薛家樓地方李榮節家本月二十一夜被匪十數人衝門入内擄掠財物并砍傷李弟刻　　會議印花銷數今日（二十三）午后商會爲印花稅事復行開會縣署第二科長周君及省委李希伯均蒞會會議結果本邑每年認銷一萬元（省定一萬三千）由商會總理周榖人承領以鹽務攤認五成各業商攤認五成試辦三月期滿冉行續議 
　　會甚交界烟苗江都周知事於今日親往西鄉與天長縣知事會勘交界地方有無烟苗事宜 
　　推選欵産處長江都敎育會於今日（二十三）召集會員在圖書館樓上開會推選敎育欵産經理處長投票結果張念劬得十五票姚蔭達得十票當選爲正處長蕭紹庭得十二票王贊臣得九票當選爲副處長呈請縣署擇一委任矣 
　　省視學回錫江蘇省視學侯鴻鑑前星期六蒞揚祗視察女校數處旋於本星期一因事回錫現又有省視學武君於今日（二十三）來揚從事視察男學寓一成旅館 
[嘉興]  
　　迎燈肇禍案之處分嘉興糖灣街兒童迎燈釀成鎗斃民命一案茲聞齊省長以縣知事張昌慶事前旣不解散事後又復指揮無方着記大過二次警佐金林着解職交縣看管聽候核辦水警署長俞肇桐在旁並不防阻咎亦難辭着記大過一次以示懲儆 
[南昌]  
　　勘烟英員返省暫息英員潘樂納與部派員會勘贛省各縣烟苗戚省長派九江縣知事汪念祖陪同前往凡英員所到地方查勘情形及有無烟苗必電告省長自臨江而上吉安撫州建昌贛州南安雩都各縣又轉至奉新靖安以及商安縣屬凡向産烟苗之處逐一會勘確無寸莖發現業經報告到省茲戚省長接汪知事來電謂英員潘樂納定舊曆三月初一返省休息數天再赴廣信饒州一帶查勘戚省長得電後仍派本署庶務科員租定怡園旅館爲英員庽所二十號（即舊曆二月二十九）並派員乘砲艇赴高安迎接 
　　財廳會議鐵路保息羅財廳長因接財政部令南潯鐵路保息關係重要自應由部派員會同該廳長切實籌辦以利進行查有陳奎齡堪以委令云云羅廳長特於二十號柬請商會會長　梅生盧馥窻董事局董事袁秋舫謝味餘等在廳會議羅廳長將部令傳觀畢即謂路事關係重要保息一欵必須籌足六十萬元然非另籌加稅終屬空言無濟諸君有何意見務祈表示以便呈覆大部袁秋舫云該路保息如能籌足六十萬元固屬幸事惟加稅一層非董事局所能辦到龔梅生云鄙人忝居商界代表南潯鐵路關係全省就大局而論理應贊成但請求取消保息已屬衆口一詞現雖勉力完納仍望達到目的即省議會亦有保息兩股一律停止之議今若再議加稅誠恐爲難用敢先事聲明對此事實不能負勸導之責討論良久最後結果（一）籌議加收暫從緩議（二）原認保息仍照舊辦理（三）所收保息無論何項公用不得移挪分文（四）應俟董事局公推晋京接洽（五）代表接洽回省後究竟財部新股東所定何種辦法再行研究議畢時已二鐘遂散會 
[雜評一]  
[旅京川人反對查辦使（步陶）]  
　　查辦使之命方下而旅京川人已表示其反對之意見其所以反對者非王張個人之問題乃王張不幸而爲川人爲滇人之問題一言以蔽之仍未忘情於省之觀念也王於川路風潮之應付與川人尚留好感張曾遊宦滇中辛亥冬始間關歸蜀故於兩省内情頗多研究此次使命但以使事之範圍論要不得謂非當局幾經審愼之所擇取今以籍貫關係而一槪反對之得母所見之稍有未廣其實銜中央之使命者自必以中央之意旨爲意旨而絶無各憑其己見以自爲行動之餘地矧王張固川滇舊日之文員於今日川中三省軍隊皆渺不相涉履川之後就事論事又何虞其有畸輕畸重之故爲出入若曰以川滇之人查辦川滇軍隊衝突之内幕終難免不有各私其鄉土之懐疑然而另易他省大員以往又安知不以隔閡而發生其他困難而况便命之初即顯示人以省界之難關寧不令人視入蜀爲唯一之畏途耶嗚呼川難之興發端於一部分省界之私爭今禍端旣啓從而維持者顧猶自限於省界中以求補救夫豈所以自愛其桑梓之道哉我願旅京川人之三思也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[再紀旅滬川商請弭川亂之迫切]  
　　旅滬川商以成都川滇兩軍交鬨省垣糜爛昨日開全體大會除先急電北京四川外特再專電南京馮副座懇予維持原電錄下南京馮副總統鈞鑒川滇兵鬨地方糜爛駭聞滇督有派兵聲援及請明令作戰之說商等以川事蔓延影響關於全局方消弭之不暇何堪再增無窮之戰禍除電籲北京四川迅予維持外特懇再電羅劉疾速來京以清禍源一面電止唐督派兵一面電戴兼督軍立復秩序全川幸甚大局幸甚旅滬商帮協會川商全體蜀商公益會旅滬四川同鄉會公叩敬 
[美人爲國効力之熱忱]  
　　文滙報云旅滬美人多有願回本國投入志願軍隊者故美領署今已備册願服軍役者可往報名俾有事時可以按冊徵集云 
[保護鐵路橋梁防軍之分配]  
　　滬寗鐵路全路山洞橋梁奉令派兵保護以重防務業誌前報茲悉江蘇督軍署參謀長將此項派兵地點一一分配南京太平門外一帶歸禁衞軍擔任鎭江至丹陽之間歸第十九師擔任丹陽至無錫之間歸陸國軍警察大隊擔任無錫以東至崑山南翔一帶歸第二師擔任其上海北站至吳淞一帶則歸第十師擔任業由江局長令知各段分巡並派孫督察員前往接洽飭將駐防情形呈報以備查考云 
[私帶烟土案之大辯論]  
　　江北人袁仁香袁春奎褚柏和私帶紅土六包行經虹口被美捕房中西包探查獲將土搜出拘解公共公廨訊供收押在案昨晨復訊先由捕房代表牛門律師上堂譯稱會審公堂訊理民刑各案無論捕房及何國人民均照中國現行刑律辦理惟德國人修勃脫一案曾送荷國領事署訊理係因旅華德國人祇有一部係歸中國官廳管理之故查民國新刑律二百六十六條至二百七十一條均爲取締違犯烟禁之罪凡私販烟土及喫食鴉片等均應科罪惟身藏烟土一層並無專條規定然被告等私帶烟土或販賣或喫食二者必居其一應照二百六十六條至二百七十一條之定律辦理至於工部局亦有取締儲藏鴉片及危險物品之定章故設肆販賣烟土須經工部局發給照會以資取締惟躉批之家均由西人經營故無捐照其次華人所設之膏店土行皆有執照今被告並無捐照且逾禁烟期限故捕房依據二百六十六條刑律起訴至此項烟土曾否納稅不在工部局管轄範圍故未調查至中英所訂禁烟條約係中英兩國政府之事與租界人民似無關係查此事在西曆一千九百十一年訂立現行刑律於一千九百十二年所定應作爲效然照中英禁煙條約盡絶之期須至西曆一千九百十七年年底云云繼由洋藥公所曁中政府代表穆安素律師到堂聲稱此事極爲重大今向堂上聲明請下一確實堂諭因此事有二問題（一）牛門律師所述現行刑律（二）工部局所定之地産章程牛門律師有言中國政府無權管理租界人民此說敝律師頗爲不然要知租界人民受治於會審公堂乃歸會審華官管理至於禁烟成績數省早巳肅清祗有蘇贛粤三省尚未禁絶惟租界禁烟盡絶之期照中英禁烟條約須至本年陽曆年底至牛門律師所云國家法律立法機關有權改變之說敝律師亦不爲然查工部局所訂之地産章程三十四條謂工部局有權禁止租界人民喫食販賣等語其詞甚爲含混然如禁止販賣水菓等項中國官長因其有礙衞生巳經照辦而對於嗎啡一项反不注意工部局亦不給照取締雖鴉片烟一事巳經工部局西董開會提議辦法惟現在尚在研究等語旋經王崧生襄讞商之英卓副領事即由卓君與牛門律師問答良久復經中西官磋商之下遂會同簽判云按照中英禁烟條約辦理應即將案註銷被告一併開釋烟土發還 
[法公廨訊斷新舊盜案]  
　　（一）吉祥街順源烟紙店案本月二十號晚間有盜匪八人各持槍械搶刦法租界吉祥街七號門牌順源烟紙店内金戒及大小銀洋八十餘元携贓而逸後由探目黄錦榮包探韓邦達方福林程芝卿王銀桃程富生及一百零一號一百四十三號二百五十二咓號三華捕聞警到來在途追獲一人又至長浜路一號門牌及某客棧内續獲七人昨日解送法公堂經聶讞員會同法副領事德君升座特别刑庭詰訊先據事主蔡老三投稱是晚將兌下之洋點明持至後南適有小孩開後門出外小便該匪等即從後門入内突出手鎗嚇村聲張將金戒銀洋搶刦逸去今蒙獲案請求查辦陳鳳生供是晚在周玉生家與陳子林等同吃夜飯食畢民人携帶手鎗偕周出外至該店行刦是實陳子龍即陳子林供由陳姓鬍子糾同民人前往搶刦周玉生供民人在外把風並未入内馮清建即馮金嘉供是晚在周玉生家吃夜飯後同往行刧吳紹卿即胡兆卿供於上月二十九日來申覔就躭擱周玉生家致被拘案袁廷清即袁高金供是晚民人確知陳鳳生携帶手槍往刦民人並未同往吳子清即胡子卿及張忠良同供至周玉生家找尋朋友致被拘案並非周等同黨求宥中西讞員判判周玉生陳鳳生各押五年馮金嘉押三年陳子林押二年胡兆卿袁高金張忠良胡子卿各押一月期滿一併永遠逐出租界 
　　（二）打鐵浜金桐生雜貨店案盜匪張士蘭林兆根楊阿寳陳洪生吕子寳等於上年八月二十六日搶刦法新租界打鐵浜金桐生雜貨店銀洋携贓而逸後林等四人又在公共租界犯案逮捕經公共公廨判决禁押張士蘭在逃未獲前日張又潛入法界圖刦當被探目沈德福包探楊振富拘入捕房並至公共租界將林兆根等四犯移提至法公堂請究先由事主投訴當時被刦情形請爲追究訊之張士蘭供認搶刦不諱林兆根等四人則不認同搶判張押西牢三年期滿後永遠逐出租界林等四人姑念無同搶實據寛免治罪惟以後均不准再入法界判畢仍交英界包探帶去 
[朱家灣盜案之牽連]  
　　潭子灣西朱家灣徐隆興南貨店日前被盜搶劫由四區長警當場追獲匪徒趙連才王雙喜即楊如德二句解送警廳訊辦巳兩誌前報茲悉趙匪等至今仍押閘北司法科内迭經研訊據供伊等由張某紏同往刦至此案起意首犯實係劉根成現亦在逃昨段許二科員已詳報徐廳長請通令各區署所一體協緝矣 
[發售特快車加價票之通告]  
　　滬杭甬運輸總管通告各站云爲通告發售特快車加價票事查適用於本路之特快車加價票現已發給滬寗鐵路各站在案其規定之價格如下在五十英里或五十英里以下者頭等票應收加價洋二角二等票應收加價洋一角三等票應收加價洋五分在五十英里以上者頭等票應收加價洋四角二等票應收加價洋二角三等票應收加價洋一角故凡報尋常聨帶客票而欲乘本路之特快車者應由滬寧路售給此項加價票以免本路騐票員在一百十號特快車上補票之煩再此項特快車加價票之價格自要年七月一日起並須適用於本路乘客届時並將現在適用之特快車客票一律收回也 
[部訂工商同業規則之頒佈]  
　　上海總商會通函各業董圑體云逕啓者案奉省長齊令發農商部規訂工商同業規則到會查此案曾於上届常會提出公同討論茲已印刷就緒附奉一份即希察閱爲荷附錄工商同業規則農商部令第四十五號茲訂定工商同業公會規則 
　　第一條凡從事工商業者欲於同業中設立同業公會時須由同一區域内之同業者四分三以上之决議訂立規章送由該處總商會或商會核明報由地方長官呈請最高行政長官核准並盗報農商部備案 
　　第二條同業公會之組織以聨絡同業維持利益矯正營業上之弊害爲宗旨 
　　第三條同業公會之規章應載明以下各（一）同業公會之名稱及所在地（一）同業公會之目的及辦法（一）同業公會職員之選舉方法及其權限（一）關於會議之規程（一）關於同業入會及出會之規程（一）關於費用之征收及分擔方法（一）關於違背規章者處分之方法 
　　第四條同業公會不得以同業公會名義而爲營利事業 
　　第五條同業公會辦事成績及用費决算每年須送由該處總商會或商會核明報告地方長官備案 
　　第六條同業公會如設立聨合會時須先訂規章按照第一條程序轉報農商部核准 
　　第七條本規則自公布之日施行 
　　第八條自本規則公布後六個月内各工商同業原有之圑體應照本規則改訂及將來修改章程均應照第一條程序辦理彙報農商部備案 
[會商取締木排之解决方法]  
　　南市各木行停泊木排一事現經浚浦局規定停排丈數擬在該處堆砌水門汀樁以爲標準而示限制昨由朱交涉員知照木商代表等囑於二十六日（即今日）上午十時齊集交涉公署以待浚浦工程師及商董唐露園等到署會商解决方策並確定丈數云 
[免加粤東沙田捐之籲懇]  
　　粤東沙田加捐案粤民以難勝擔負公舉代表鄧君壽何慰農葉湘南黄亮疇陳匡一五君入京請願求免業乘廣大船到申昨本埠廣肇公所召集旅滬粤僑會議並由代表諸君出席佈告情形當經公議以事關梓桑民食即電懇國務院參衆兩院請免加捐茲將電稿照錄於下北京國務院參衆兩院公鑒粤東擬加抽沙田捐一案查粤省各捐已極繁重若田捐再加榖價愈貴民食維艱四民同受其害斷難勝此擔負現粤民公舉代表赴兩院請願務乞俯順輿情議免加抽以蘇民困全粤幸甚上海廣肇公所公叩漾 
[核對粤路股票之忙碌]  
　　粤路股東維持會此次經各股東議定將粤路散股改併整股業由該會函請廣肇公所董事會列入常會議案曾於前星期提議决定先從核對股票著手是以該會於前日起特假該公所正廳西側設立粤路股票核對處置備長桌派員四人自上午九時起至下午六時止逐日檢驗非常忙碌現各股東因爲期甚迫故紛紛將頭二期股票收據携赴該公所呈驗列冊聽候檢核彙報總公司備查改併云 
[典商再請財政部維持營業]  
　　本埠各典業自財政部頒行印花稅後以租界未能實行華界市面清淡曾經會同浙省同業組織聨合會推舉代表赴部一再呈請通融經部允許暫從十元起粘貼一分在案茲因財政部於各省設立印花稅分處後曾經訓令仍照部頒施行細則粘貼上海縣公署奉令後亦卽遵照省令轉飭各典商展限至本年六月三十一日爲止自七月一日起務須遵照部章粘貼足額决不再行寛展以裕稅收等因本邑各典商以寛展期限瞬息將届而華界市面尚難起色且租界各典近來均改取一分八釐利息若照部章每元起貼一分雖屬取之當户然租界未能實行粘貼加之利息又賤勢必將當户盡驅北市華界各典如不遷移祇能完全歇業是以由各典會議後於日前函致江浙典業聨合會詢問浙省對於此事之辦法旋得復函已舉代表來滬會同赴京重向財政部力求維持以蘇商困滬地典業公所得悉後亦卽推舉代表同行北上請部維持云 
[中孚銀行開幕]  
　　昨日爲中孚銀行開幕之期該行特備中西茶點以欵來賓招待室樓上下共分四處正副經理孫謝兩氏親自招接本埠文武各官如盧護軍使王道尹朱交涉員沈知事徐警廳長均先後蒞行外國各銀行大班洋人亦均於上午到行伸賀車馬喧　極熱閙 
[兵工廠又須試砲]  
　　松滬護軍使署前日到上海兵工廠公函略謂近日砲廠又有造成陸路快砲十餘尊照章須先試驗惟恐試砲之時居民或有誤會致起驚疑應請預爲佈告等因昨盧護軍使已布告居民日内如聞砲聲係是試放新砲可勿驚疑云 
[德僑領照移居]  
　　自中德絶交後居留各地德僑前經政府擬定處置章程通飭各省一體照辦在案上海爲中外通商大埠居留德僑不少近日欲遷往他處者頗不乏人均由代辦德國事務之和蘭總領事函請外交部特派交涉員公署附設之松滬臨時檢查所核准給予護照仍由朱特派員分别電致該德人所往地方交涉員舀爲保護茲將近日領照各德僑姓名及所往地方錄下德人培亨擬乘津浦火車前往天津德人喬塞勃郎赴甯波之清河閘德女依佛孟赴甯波之横濱避署德婦鮑亞偕及德人赫法門偕其眷屬擬赴杭州之莫干山避署德婦愛倫慈偕漢門司兩孩擬赴九江之牯備嶺避署德人毛華擬乘甯紹輪船赴漢口 
[擴張華界電車之近訊]  
　　華商電車公司前爲利便乘客起見擬從老西門起經中華路由務本女學校門首往南過利涉經車站路直達南火車站北大門爲止添鋪鋼軌計長二千九百三十餘密達通行電車俾杭車站之旅客欲往北市租界者即可乘坐電車並須自老西門沿中華路經尚文門直至小南門爲止接鋪軌道俾與民國路之電車接通以成圓路長約二千餘密達曾經繪圖呈奉農商部核准一面電致美國愼大廠訂造鋼軌五千密達及鋼柱等料原定今年正月間可以運滬嗣因輪運困難此項材料雖已由美起運迄尚未到茲該公司接到美廠來電謂鋼軌材料約陽曆五月杪可先運滬二千密達等語聞該公司一俟鋼軌運到即行動工先築由車站路至老西門一段以便乘客云 
[祁門菸酒同業之憤激]  
　　中國烟酒聨合會昨接皖省祁門商會寄來印刷品内載祁門菸酒公賣常駐員丁光恩强迫勒捐栽誣烟商胡樹榮列陣遣兵希圖故入人罪以逞兇鋒除由該商依法向法向法庭起訴外乞維持公論茲將祁門商會致行政公署原函摘錄於後亦可以見公賣委員之威權矣其函云頃據城區菸酒商怡源等略稱商等遵照公賣暫行細則如法認捐兩載相安無事不圖新委常駐員丁光恩三月間來祁飭令另外加捐旣不將章程宣布又不移請商會代爲宣布復不請縣署曉諭一味危詞苛罰正在請商會維持間適奉轉知縣公署函深爲駭異樹榮本一发分經商之人如有列陣遣兵情事官廳相距匪遥商會近在咫尺豈無見聞商等被誣情重緘默難甘除另向法庭提起訴訟以免陷害外一面請貴曾代商申訴並函請行政公署行知丁光恩明白答復指明胡樹榮列陣遣兵確據等情到會敝會竊查徵收稅則或增或減必有現行章程乃丁光恩到祁後祗知飭令該商等按月加捐并以議罰勒用爲藉口詢以章程弗答也曾據該商等來會而告敝會長親往詢問丁光恩仍含糊其間乃忽奉貴署公函内稱稱光恩函稱菸商胡樹榮列陣遣兵等語此等危詞至爲可詫以捐事言該商等未曾加認由於丁光恩之不宣布章程以事理言該商等安分營生豈能由丁不恩信口栽誣今無故誣胡樹榮以大辟之罪在貴知事有保護地方之責不能不澈底根究在敝會有維持商務之任亦視丁光恩爲不能勝任之人矣除由故樹榮依法起訴外爲此備具公函伏乞鑒 
 
 
 

Page 11

 
 
核辦理云云聞該會巳轉達京師代表圑查察矣 
[再誌提倡尚武精神之歡迎會]  
　　寰球中國學生會昨日下午舉行歡迎會來賓齊集後即由主席朱少屏君致歡迎詞旋請麥克樂君演說大旨謂中國此次赴日遠東運動會以球隊及游泳跳遠三項必可奪標而歸次張士一君演說謂吾國少 
專門體育學校諸君此去當採取其所長而補吾之不足俾將來組織一完美之專門體育學校於國内云次李登輝君演說宜注重國語以免南北運動員有不能直接交談之弊嗣畢由運動員代表答謝復款以茶點而散 
[道屬高小聨合運動會大功告成]  
　　昨爲滬海道屬公立高小學校聨合運動會開會之末日由王道尹預備奬品以勵優勝各校故各校是日運動比諸前兩天精神尤爲奮發其所給奬牌計分兩種奬柔輭藝術者爲白銀章競技運動則奬以鍍金銀章並另備大銀盆一只以爲來賓八百八十碼競賽優勝之贈品交通部工業專門學校亦備銀杯一只以爲來賓四百四十碼競賽優勝之贈品各校依照預定順序逐一競賽畢由王道尹擇優給奬勗以勉詞全體攝影奏樂閉會茲將是日運動順序照錄如下一開會（奏樂）二賽跑（四百四十碼）各校選手三拳術上市立萬竹乙商四國技松縣立第二高小五跳遠各校選手六拳術松張澤鄉立第一高小七替換賽跑（八百八十碼）各校選手八拳術上陳行三林楊思鄉立高小九國技上縣立乙農十國技上市立養正高小十一跳高各校選手十二八叚錦崑青嘉乙農十三拳術寳縣立等一高小十四休息午膳十五開會（奏樂）十六擲鐵球各校選手十七國技松縣立第一高小十八撑竿跳各校選手十九技擊松縣立第四高小二十技擊松縣立第五主同小二十一跳欄（一百二十碼）各校選手二十二拳術松縣立第六高小二十三拳術嘉縣立第一高小二十四拳術崇縣立第三高小二十五賽跑（百碼）各校選手二十六拳術嘉縣立第三高小二十七拳術南縣立第三高小二十八童子軍（遊技）上縣立第一高小二十九技擊奉縣立第四高小三十八叚錦上市立梅溪高小三十一給奬攝影三十三閉會（奏樂） 
[公用乘車証祇塡漢文]  
　　滬寧滬杭甬路局奉交通部令開本部塡發國有鐵路公用定期乘車證按照規則第四條第一項係華洋文兼註原期便於稽查起見惟各局呈請均用漢文以漢譯英往往因口音不同致文字互異茲特擬定變通辦法嗣後各路局所請各項定期乘車證部中祇塡漢文所有英文槪由各局照譯庶英漢兩歧陰除分令外爲此令仰該局遵照辦理 
[上海測繪業組織圑體]  
　　申地華人業測繪者不下千餘人素乏完善圑體因是未能聨絡一致茲有該業凌雲洲董圭堂莧子賢周惠南朱友明徐麟書邵關煜王邦彦等三十餘人發起組織測繪公會於昨日假北京路景慶里導智學校開第一次談話會議定章程及一切進行方法并推舉凌雲洲爲臨時主任周惠南董圭堂葛子賢顧道生爲評議王邦榮嚴光第王邦彦姚長安爲幹事徐緘若爲書記聞訂於陰曆初九日星期下午二句鐘仍假該校舉行第二次談話會并已通告外埠同業一致進行云 
[浦東同人會之議題]  
　　浦東同人會定於今日午後一時假小南門救火聨合會開春季大會巳預誌前報茲將今日會議之三問題摘錄於下（一）浦東公所之進行（二）組織花邊同業公會（三）續議棉花騐水問題 
[涵德學校之擴充]  
　　派克路涵德學校創辦伊始學生已頗形擁擠茲由校長林問之君於鄰右租賃廣大房屋一所作爲女子部校舍以廣學額且於男子部中添設英文夜課聘請英文敎員二人敎授現已開課 
[南滙知事注意煙苗]  
　　南滙縣葉知事樹維以縣屬地方遼闊深恐窮鄉僻壤種有烟苗特於前日邀集各市鄉經董到署會商一切並擬定規則印就空白委任狀多張及分段調查進行辦法聞市東鄉已委王景沂王化南衞由甫爲烟苗調查員云 
[私售烟膏類誌]  
　　七浦路二百二十三號瘦牌利泰烟膏店主朱南梅因私賣烟膏被捕查獲連同烟膏解送公共公廨判將烟膏暫存捕房劉退去候核在案昨晨復訊先由捕房代表牛門律師上堂陳述案情並由五百零一號華捕王龍江包探譚鳳池見證劉德祥等相繼上堂證明被告私售情形訊之朱延律師到堂辯稱此事實由見證謂有友人患病將烟灰七錢與被告掉換烟膏並非私售請爲察核中西官判先將烟膏發還令朱退去候禮拜五再行訊核粤人葉文在密勒路四十一號門牌私售烟膏被捕查獲連同烟膏解送公共公廨訊供判彙退去候再訊核在案昨晨復訊經中西官訊明私賣屬實判葉罰洋五十元充公烟膏發還婦人張梁氏在新閘路三百二十七號屋内私售烟膏被三百六十二號華捕查見將氏連同烟膏帶入捕房昨日傳同買客陳永祥將氏解送公廨請究經俞襄讞會同英白副領事訊供一過判氏存洋三十元保出候禮拜五再行訊核 
[皮箱内夾帶紅土]  
　　前晚十一時滬寗夜班火車開行時有搭客挾帶紅土六七百兩裝於皮箱内被淞滬警廳游巡隊士查獲惟帶土之人聞巳逸去該隊士即於當晚歸報隊長轉報徐廳長請示核辦 
[捉獲兩個烟鬼]  
　　趙福祥在日暉橋地方開設小茶館近招董清堂在彼說書趙董均有烟癖每晚收市後對榻横陳此唱彼和每至東方旣白始各收拾而臥茲於前晚爲巡警入内查獲抄出烟證將趙董二人押送二區警署轉送地方檢察廳訊究 
[鋼板價格驟漲]  
　　鋼板一物爲建築輪船及洋房廠棧等必需之料每年需用浩繁由英美兩國運滬者爲多自今春迄今價值逐漸增漲係因來源缺乏所致前日市價每擔尚售銀十二兩昨日竟漲起五兩如再來貨不旺其價恐難鬆減云 
[兵工廠採購鋼鐵]  
　　自歐戰以來外國鋼鐵來源盡絶江南船塢及德州湖北等省兵工廠需用鋼料均仰給於不南製造局近該局亦供不敷求故由謝總辦特委材料廠江李二委員分往河南等省採辦以濟要需汪李二委員巳於昨日起程矣 
[再誌惑衆歛錢之怪現像]  
　　流氓小湖北掌掌等近在法租界菜市街寳裕里七十一號屋内牆上畫一神像誑稱吕祖顯聖哄動一般迷信神權之人前往祈禱前報已略紀其事茲聞該流氓等每日可得錢二三十千分攤浪用頗爲得計昨經法捕房查知以該流氓等惑衆歛錢人極嘈雜殊於租界治安大有關碍故由捕頭親自前往將該流氓拘入捕房暫時管押限令將所繪之像立卽撤去如違重究 
[拿獲盜掘屍棺之無賴]  
　　無賴衞阿炳瞿正福等於去歲臘月間潛赴浦東奉賢縣屬富户宋家鉢之祖墳内掘開棺槨翻屍倒骨盜去金銀飾物當經宋投報該縣請緝未獲業由駐防大圑之水警第四分署第一區巡官王錦雲戚憲章督同偵探王秀全在分水墩東新市附近將該犯衞阿炳瞿正福拿獲解署訊據供認盜掘宋姓屍棺不諱故於前日轉解奉縣歸案訊辦 
　　商請劃留水道之回復 
　　浦東碼頭劃留水道一事前經上海縣沈知事呈請駐滬交涉署商之浚浦局請將浦東董家渡至東溝一帶各義渡碼頭留出十丈免予塡泥繳升入契以便疏通水道聞浚浦局以浚浦章程第十二條規定所適用之續訂條欵載明江岸地主有首先升科地産前灘地之權不能有所侵越業巳函復交涉署轉飭上海縣公署知照矣 
[徐警廳長晉省之原因]  
　　淞滬警察廳長徐輔洲君前日赴寗旋即返滬已紀前報茲聞徐廳長此次晋省係因浙江齊省長楊督軍迭次來電催赴浙江警務處處長兼省警察廳廳長新任業已訂定本月杪交卸五月初赴浙接任故特赴甯謁見江蘇齊省長請委本廳總務科科長趙殿英暫代廳長之任云 
[規定巡士操練時間]  
　　淞滬警察廳昨飭各區署文云現查警察術課亟應認眞操練以補陸軍之不及爲特令仰各區署嗣後於每日上午八時至九時爲巡士操練之時如有新補巡士未諳操練者着於下午四時至五時補行操練一俟純熟即行揷入云 
[再誌近日現銀之進出]  
　　近日滬上各銀行曁各客帮進出口銀洋總數已誌昨報茲悉二十三號尚有東方銀行裝往安南現洋十萬元二十五號客帮由天津來銀十萬兩又由烟台來銀三萬兩洋三萬元至昨報所紀荷　銀行裝條子銀五條出口一節實係送往銀爐鎔化銀錠並非出口尚有中法銀行裝法公司輪船洋十萬元實係東方銀行所裝附正於此 
[調和兵民惡感再誌]  
　　高昌廟協大鮮内店主嚴明生因該處憲兵第一連内伙夫吳某向之購買猪肉口角起釁被吳連長拘捕痛責軍棍二十下後由該處各商號聨名公禀富兵營長請爲懲戒旋經張營長傳到列名各商一一婉勸勿滋訟累等情已紀前報茲聞該處各商舖公舉代表人唐貫三昨又與同業十餘人偕赴憲兵營要求將伙夫懲治該連長亦醉子處分以服人心等情張營長又延該代表及各商人至客廳再三婉勸並允將伙夫斥革吳連長則詳請上級軍官記過三次以示懲戒並謂嗣後商人營業軍人當不致再有衝突之事該代表始欣然領諾各具和解結存查然後握手而别 
[突如其來之暴客]  
　　無領管束西人阿勃拉亭姆前日持鎗突入虹口百老滙路二百五十二號門牌向某西婦大言恐嚇似欲開鎗謀害經該西婦報告美捕房立飭一百五十三號西探前往將該西人帶入捕房禀明捕頭暫行拘留聽候查明核辦 
[更舍内縊死一人]  
　　小南門外海潮寺西首田内向由佃户置一更舍前晚忽有一人在該舍中縣帶自縊而死昨經該處地保查無家屬報告地方廳由沈檢察官沈檢驗員等於午刻蒞場驗得該尸年約二十餘歲秃頭赤足身着藍布棉袍外罩破布長衫委係自縊而死餘無别故當場塡明尸格判由善堂棺殮發封厝壇候出示召認 
[窶人服毒圖盡]  
　　衢州人宋炎因貧不聊生遽於前昨至滬西赫德路僻靜之所服毒圖盡當被一千二百十五號華捕瞥見將宋車入捕房送往醫院設法救愈昨解公共公廨經中西官訊悉前情判宋函送上海縣公署資遣回籍 
[匪徒攫物拒捕]  
　　史新濟昨日道經浦東爛泥渡附近太古碼頭地方忽有匪徒張桂生上前將史扭住攫取銀表銀練等物史大聲喊救卽有崗警到來帮同拘拿詎張不服行兇拒捕該警急鳴警笛號召鄰崗將張擒獲抄出原贓連同史解至三區申送警廳司法科訊供之下以張白晝行刧又敢行兇拒捕不法已極立即備文派警將人證轉送地方廳訊究史新濟着自投該廳候質嗣經檢察官提案預審判張收押候究贓給原告領去 
[追獲攔路搶洋之流氓]  
　　流氓王阿品係寗波人昨日串同在逃之某某二人在虹口西華德路同昌里内將蔡阿洲攔住攫取現洋三元圖逃當被包探譚鳳池查見將王追獲拘入捕房押候解廨訊究 
[包探查見賊贓]  
　　住居大連灣路六百六十九號門牌之盧金千收買汪洪福失竊之鐵錨昨被包探蔣阿二查見將盧拘入捕房禀明捕頭押候解廨訊辦 
[查問獵鎗來歷續誌]  
　　眞茹鎭鐵店主何富榮因老閘北盛記鐵行主囑伊修理單筒獵鎗五支被警查見將鎗取去已記前報茲悉此案經姚警正傳到鐵行夥王觀業略旋一過已解司法科押候訊辦 
[走失養媳之追究]  
　　滬城道前街引線弄内婦人張唐氏之子木生係爲漆匠家有未婚童養妻錢氏於日前忽失所在經木生母子探悉爲近鄰唐黄氏所誘匿希圖價賣該氏母子正向根究復有鄰婦吳沈氏出爲作證指稱唐黄氏素不規矩我亦曾被誘出爲不正當之行爲以致被夫痛責今錢氏被匿諒亦唐黄氏主謀等語張唐氏母子信以爲眞當即報告巡警將唐黄氏拘送警廳轉送地方廳經檢察官預審之下判唐黄氏收押聽候查明再核 
[男女不認私通]  
　　江北人喬四海在烏鎭路永江里賃屋居住拖車爲業前日將其妻羅氏及同鄉姜春陽扭至四區警署控稱妻與姜私姘已久因未目覩故延不告發今民人由外歸見姜在室内是以扭請究辦姚警正質之羅氏供因與夫不睦致遭誣衊姜供因向喬之同居顧姓索討欠欵帮至其家並無曖昧情事判姜暫押候查 
[串匿婦人之控訴]  
　　新閘大沾路一百三十二號門牌薦頭店主婦陳顧氏指控附近擺設牛肉攤之郭羊坤與王甘林串同誘匿伊處托薦帮傭之二十二歲常熟婦人徐九寳昨由捕房將郭王兩人拘解公共公廨經中西官訊供不認判均押候查明於下禮拜三再訊 
[捲逃案證據不足]  
　　王榮寳（即清潔夫頭王榮記）延請律師在公共公廨控妾王龔氏（即前爲妓女之雅雲）捲取值洋三千元之金傭逃逸匿贓於重慶路二十五號門牌趙李氏家等情由廨訊判龔李兩氏分别交保候訊在案前昨午後由廨提訊先由原告律師上堂譯明案情詰據見證阿林供稱原告之妾雅雲第一次逃出後由我與主母至重慶路趙家尋回至去冬第二次捲逃我亦帮同找尋等語質之王龔氏亦延律師到堂辯稱原告所控被告捲逃並無證據亦無充分理由應請將案註銷並據趙李氏之代表海德禮律師上堂聲稱原告禀請公堂發給搜查諭單偕同中西包探至趙李氏家搜查衣箱當被搜去衣服兩件當票兩紙均係李氏之物實係原告冒認云云俞襄讞與義羅副領事會商之下以原告所控證據不足遂判將案註銷被告一併開釋 
[夫妻涉訟案展期研訊]  
　　婦人王李氏呈控伊夫王增圻抛棄不顧且又行兇請爲追還粧奩並求斷離等情昨晨由公共公廨傳訊原告代表朱斯芾律師因有感冒不能出庭由繙譯到堂聲明請爲展期研訊被告代表律師則不願展期上堂反對王肇之襄讞商之美博副領事判准展期研訊 
[婦人拐帶小孩]  
　　救濟會探員王緯文虞占順等昨在財生輪船上查獲潮州拐婦張朱氏及被拐五歲男孩一口名和尚當向盤詰言語支吾遂將該氏連同和尚拘送地方廳請爲訊辦 
[擅賣洋瓶之訴訟]  
　　王許照延斐斯律師在公共公廨呈控葛阿福擅將所寄值洋六百餘元洋瓶得價賣去昨由捕房將被告傳至公共公堂請究兩造均延律師到堂代辯中西官判葛交保候下禮拜再三行訊核 
[尚須調查劣跡]  
　　匪徒陳阿根在天潼路攫取粤婦陳盧氏珠耳環由捕拘獲解送公共公廨訊供收押在案昨晨復由捕房將陳解廨經中西官質訊屬實判陳還押候查明有無他案於下禮拜三再訊 
[雜評二]  
[地租與榖價（庸）]  
　　米榖之貴賤原因複雜至不一端而其要則不外供求之不能相劑是故欲平米價當以調劑供求爲急務於地租之增減雖有間接影響未必有直接之關係異哉廣肇公所之反對田捐謂田捐再加足使榖價愈貴民食維艱曾亦思即如粤當局計劃田捐所加亦係每畝四毫以一畝之所穫分攤四毫其於榖價成本所增甚細故畝捐一案於正稅之外又增負擔謂爲民力不勝可也若謂影響米價有害於民食亦微乎其微矣 
然則廣肇公所而欲反對田捐者似别當詳述其理由而不宜以此爲主因也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游獻文章 
[釋驪] [  觀欽]  
　　驪者黑色馬也色黑則心黑心黑則曖昧之事由茲而起驪字之音重讀則爲利利令智昏驪之長技也驪字之右旁爲金生麗水之麗嗜金若命驪之素性也曬之種類又有盜驪竊驪之稱（見八駿考）行同盜竊以詐取不義之財驪之本能也執是以論驪爲害羣之馬除之惟恐不速矣然而相馬者不以驪爲害馬而以驪爲上駟豐其芻豆潔其廐肆自謂探驪得珠别具隻眼是眞賞識在牝牡驪黄之外矣曾幾何時而驪之醜態露驪之眞相見不待驪歌唱别早已絶塵而奔杳不知其所之相馬者至是乃大悔汲汲焉繪形以索之懸金以市之然而按圖可以索驥未可按圖可以索驪也千金可市駿骨未聞千金可市驪骨也然則驪將終不就獲乎曰不然詩有之比物四驪閑之維則闲訓梐枑即牢獄也則訓法即法律也驪雖善走終必納之於牢獄中以受法律之裁判耳伏櫪悲鳴薛由自作誰復哀汝驪憐汝驪也作釋驪（四） 
家庭常識 
　　桂花米摘木犀花朶浸以鹽水儲於瓦罐固封其口雖經年不稍變色其香味亦不退若以糖製則其色黑 
　　衣服記字極濃之墨加以食鹽少許書於衣角作爲標記可久洗不退 
　　除臭虫以銀硃拌米屑焚之則臭蟲連子均斃惟焚時須緊閉窗牖母使洩氣而人亦宜遠璧[  徐倦鶴]  
　　烏髮油用核桃十個榧子三十個側柏葉半斤搗爛微煎待涼裝盒以之搽髮若不間斷則至老亦黑而不秃 
　　去銅器污可用硫酸布擦之則光潔如新而省力非常硫酸布即以極淡之硫酸以布浸之再用灰滲乾且此布耐用甚久 
　　盛糖之器常有螞蟻及各種飛蟲集合西法用白石粉在器上畫一圈則諸蟲卽不越此圈可避其患[  雲夢]  
談叢 
　　蔡選青君自伍祐來函云四月九號及十三號申報要聞所載江西人王昭箴上書國會請願投海併贈送磁屏一節今其兄王昭元即在伍祐場垣商福德源爲總經理據云其弟素抱革命宗旨奔走有年足迹徧全國革命告成因其爲人誠樸不善周旋以致淪落不偶賫恨而没情殊可憫囑僕代作哀啓錄請郢政賜刋云云栩按王君之死果如選青所云是亦大可哀矣人方疑其爲瘋合爲表彰以慰死者於萬一其文云歌吟斫地誰拔爾仰塞磊落之才力欲回天應同此成敗興亡之感烈士之壯心未巳識時之俊傑難逢如亡弟王昭箴者壯歲從戎厠身軍界奔走國事埀二十年辛亥以還世局粗定入生出死私幸歸來地角天涯忽焉聚晤追維身世話及前勞雖有功人功狗之分要皆愛國愛民之念國家旣無弓鳥之見存下士安有筌魚之寄嘅奈箴弟賦性愚戇學術粗疎元竊窺其落落難合之中兼有鬱鬱久居之憾投刺於懐三年滅字請纓無路四海爲家以致箴弟寓京之日多居鄉之日少也昨閱申報要聞載有箴弟上書請願於衆議院一則自維時局之危久抱厭世之意登輪投海乞代表揚等語推其憂憤之深遂覺語無倫次巳絶生遺之望誰招化去之魂鶺鴒徒咏在原精衞難堪恨海窮途痛哭非同阮籍之狂報國無謀遂作史魚之諫介之推入山辭祿箴固無此清操魯仲連蹈海鳴高箴更鮮茲高節元欲往尋而未果徒傷事與愿違欲恝置而未能益覺涙隨聲墮雖潛德斷無不發之光而民國曾有稽勳之局伏乞當代偉人憐才志士憫其憂國之愚忠錫以蓋棺之定論列於魚腹安望騎天上之箕輕等鴻毛有誰挂墓前之劍[  栩園]  
短篇小說 
[神怪小說金河之王（一）] [  鵑魂譯意小蝶譔辭]  
　　第一章 
　　萬雷山深處有幽谷焉羣峯環抱蔚然而獨秀顧天氣高寒窮年積雪一白如銀山中且多飛瀑激湍下流如懸銀練西向一瀑景物尤奇瀑沿高巖而下斜陽映之光燦然如鑠黄金故名之曰金河谷中田禾咸賴此瀑爲之灌漑雖逢亢旱而谷中收穫仍豐勝於他地山中人又名此谷曰富谷谷之主人爲兄弟三人長曰史克華次曰史漢恩二人者皆生性兇險眉蜷而目小怒時則併眉眼不分令人望而生憎尤奇吝雖竈鷄食其麵包一屑或雛鴉啄其園中一果亦必捕而支解其肢於物且如是則其虐待佃人尤不問可知在理世間有此苛嗇之人天正宜降之罰而乃獨擁巨富寗不怪哉且嘗積榖居奇必至二倍其值乃糶故金錢常盈於屋生平不肯以一辨士助慈善之舉亦未嘗一赴彌撒之禮堂蓋以爲祈禱上帝初無實益但足耗其金錢而已顧共幼弟克勞獨一反其二兄所爲友于恭儉宅心尤仁待人以寛接物以和故滿谷之人無不怨其二兄而頌克勞爲世間之佳兒其時巳届秋穫零雨數月田禾皆成巨浸即蔔萄蘋果之屬亦莫不被冰雹所傷金河一帶竟成大饑而富谷之中則仍豐稔一如往年雖當風雨連線之際而富谷中曾無一粒之雨故所穫轉豐倍於常史克華兄弟遂益居奇非五倍其價弗糶當時人但計得食亦不復能計較其值咒詛之聲則巳在谷滿谷羣諡之曰黑兄弟然而黑兄弟之錢囊飽矣雖人死盈野亦復何恤光陰易度瞬息又交冬令一日黑兄弟欲他出戒其幼弟守屋勿擅離亦勿許人擅入其室克勞唯唯俟其二兄旣出乃閉門靜坐移椅以近爐火取暖此時朔風怒號冷雨敲窓籥霤自屋隙下注壁間盡濕卽屋隅亦汪洋幾成小湫凄寂之狀殊足令人無歡克勞乃取麵包就火烘之使熱目視其漸成棕色而自思曰當此　歲吾尚得此一塊麵包足以果腹亦足云幸不知此風雪中正有幾許人委斃於溝壑問也而吾二兄竟未嘗一動憐憫之念綜其生平何嘗有一以片之麵包饗客者念次忽聞有叩門之聲因曰異哉此時風狂雨緊安有客來必風激而作聲耳且谷中亦無人敢叩黑兄弟之門者熟聽之叩門聲益急則非風無疑當此深山夜雨乃來不速之客必有他故因啓其窓窓闢雨點猛撲而入克勞即自窓中冒雨探首外視則於微茫夜色之中見一老人鼻巨作紅銅色兩頤爲風所侵已成紅絳目光閃閃可畏短髭曲如螺旋分張於口之兩旁髮尤奇異作胡椒鹽色自冠簷下披直垂於兩肩度其全身長不過四尺有奇而冠頂之高乃至二尺以外冠刑如圓椎飾以黑羽羽爲雨濯倒垂如狗尾水點淋漓直自其面沿鼻而下大衣袋中似已貯滿雨水乃致膨脹類婦人之胸 
續刋小說 
[南斐洲脫險記（六續）] [  劉鳳生]  
　　余於墩之後掘一穴以作棲身之所此時胸中亦幾忘有斯外柯門矣旣而自思此穴之築母乃爲余埋身之窟歟入其内見有二狼及里犬無數見余卽狂奔彼若爲噬人者則余命之犧牲固不難矣是夜余熟睡破曉始醒起復行日來余一日輒昏迷數十次亦不自知其所以然一次余坐巖石上剔淨穴中鹹沙俾天雨水不至鹹孤苦旅行或得一飲日中舍經江谷得水味猶鹹乃大奇之後又經流床余知此爲阿木羅羅河無疑河畔草木頗盛顧乃無水余又見野無花果樹一株頗高結實纍纍自以爲可以饜珍饈矣取而視之則内部全乾悉爲蟲蛀則又大失望於是食其外部食旣倚樹下而臥約二小時醒起則旁有矢四枝裹以棉布矢俱完好一端備以羽毛余取之以行盡夜所變之事余亦不甚訊憶故不詳載次日余遠見高山矗立於左向之行冀或得水而飲行約一英里乃知無益轉近大石前亦不得水瓶中之水已腐敗不可用取而嗽口聊以療渴惟不敢下咽恐不潔之水飲之或發顚狂也 
塵世恨人鑒家庭常識以投稿擁擠祗得信手拈來逐日刋載或先或後初無成心或去或留亦所不免辱函詰質謹白苦衷幸祈鑒宥編者謹白 
郭綬菴君醉生君同鑒乞示住址以便通訊栩白 
 
 
 

Page 15

 
 
[老申報]  
　　四十年來之囬頋尊聞閣選 
　　四十年前之鉅案 
　　楊月樓案（十八） 
　　論楊月樓在省翻供事 
　　（見本報甲戌年四月十四日） 
　　蘇州來函云楊月樓由縣押解到郡錢太守提勘原供即經翻異迨發婁縣復鞫立予刑審再行解送府訊始悉照縣詳承認府尊隨依上海縣之原招轉解蘇省衞廉訪披閱原詳據稱楊月樓承認誘拐良家女子爲妻其誘拐情由係叙楊大樓在戲館唱戲因見韋阿寳風姿可愛賄串跟隨之乳母多方誘與通情得以來往成姦遂瞞韋阿寳之父母拐爲妻室因而控獲等情查楊月樓係北京之優伶流品極賤韋乃良户是即誘拐良家子女查例載誘拐良家子女爲妻照例擬予軍譴豈知廉訪提案過堂訊供與原招大不相同因恐前開供詞非其本意致多屈抑向楊月樓一一盤詰據稱韋阿寳實係伊母作主許配嫁與爲妻衆所共知並非誘拐惟伊父曾否得知尚未悉其底藴查詢原詳口供堅不承認問以在府縣如何畫供稱當時實因受刑不過屈打成招所以勉强俯首成供等語連連叩頭口口開恩廉訪堂諭以爲犯人之呌屈圖翻原屬常態如果手足受刑以致殘廢或可以畏刑妄認爲藉口今旣無用刑傷損情刑豈容狡展惟果其不肯承認原招則惟有照例發回復審然亦徒取拖累耳研詰至再楊月樓堅執不認隨飭發回松郡今細核案情該犯所辯不能明晰者有數端焉其最著者聞曾爲地方紳董聊名禀其淫惡不法並先有小東門押店與戲班滋事被控則官場之謂爲不安本分也巳可必矣中國婚娶務須父母之命媒妁之言今其得娶韋女雖稱韋母主婚然父未得知欲以明媒正娶論究屬牽强區區乳母豈能以之爲媒妁乎况定例良賤不可爲婚總總不合事理恐翻供亦徒然耳惟韋姓治家不嚴致令妻女與優人通姦固已不堪設想楊月樓之罪有應得實無可逃不過到案用極刑而必欲問成誘拐之讞則殊覺太過宜其人言之藉藉外論之嘵嘵也今因已得其供詞實際函致貴館且俟如何定案自有公論耳 
　　來書雖不知爲何人所作然旣得自公署其論斷雖未必悉合而所述各情似尚言之近理今欲請閱者辨明楊月樓在上海招供謂犯人瞞阿寳父母而誘拐阿寳云云若僅即案狀照例以求其罪則其有罪無罪全在於父或母之許婚與否耳况在犯寓獲犯時母巳同居三日是上海闔地衆人所周知者且公堂究問其母母亦供認曾行許配並有據可憑或曰除母外應又得父之允許方臻妥貼然父值遠出母擅作主雖不順於常規而實未有干定例至所謂乳母不能作媒者不知此例載於何條至於未婚而先姦者亦未聞有男女旣成夫妻而猶追查其前事重辦其越禮也本館實不願掩蔽楊月樓一人之罪不過欲徵明隨私意以刑人索供之不公且願表揭上司又加刑以回護下官之有過此事不拘南北各民所在均有關係故願粤人之論此事者務將楊月樓前情悉置之論外不再勉强牽涉至所謂楊月樓身無損傷是否確鑿姑且勿論惟聞其打脚脛至二百之多吊拇指至半日之久用天平架重壓頸項幾乎不能呼吸而又加之以杖責種種苦毒不可枚舉此等刑具猶不足逼人隨意招供則又將用何新刑法吾不得而知之矣 
[尊闻閣筆記]  
　　蕭都督逸事（見本報甲戍年三月二十九日） 
蕭都督者失其名湘中人也家世業農都督生有異表嶄見頭角稍長深沈有大志時與羣兒戲每部勒而約束之進退皆有法度年十五爲髮逆虜脅挾以東下都督勇敢多力遇戰輒先登賊魁愛之舉爲僞司馬後渡江北犯爲某明府所擒奇其貌釋以爲帳下督都督感恩誓圖死報復招降其黨自爲一隊花帽錦衣每戰必勝後又從明府攻九伏洲賊據險死鬭凡兩晝夜而後克之殺賊無算江水爲之赤其後賊集衆數萬來攻會援兵先潰力不能支城陷明府殉之都督方戰得脫窮無所歸率衆走滁州時某貴人守制在籍創辦圑練爲賊所困都督救之得免於　後貴人分巡徐海使典騎兵往往匹馬横槊陷陣暗嗚叱咤敵爲之靡以功擢直隷州嗣貴人以布政使兼攝漕督携與俱去都督起身戎行居恒縛誇著短後衣手版脚靴頗不能耐貴人爲請於朝改遊　以平西捻功歷擢今職統帶漕標水師都督初不知書近乃肆志於學延師課讀晝夜不懈能爲尺牘九工　　大字淮北人多寳貴之云 
[臭蟲斃命（同上七月初五日）]  
　　山陰某甲年甫弱冠體肥力壯一夜異甜之餘忽有蟲墜其耳中蝶夢驚回蚖膏已謁迨東方旣白呼人驗之蓋臭蟲也即招薙髮匠思制其命匠提耳　之猶見其形用器取之轉莫得其跡矣於是蟲在耳中日夜發動常三四次焉發動時耳中鳴鳴癢不能搔出又無法心煩意亂坐寤不安未幾似覽由耳而入腦久之腦亦覺空空叩之如匏瓜焉兩月餘而身斃斃三日臭蟲仍從耳出依然一渺小物但見蟲身鮮紅滿腹血光而已並有某氏者花甲已週臭蟲入耳歷三年面身殞 
[神話]  
　　夢示窖金（見本報甲戍年二月十四日） 
　　孫殖珊者皖南人言族兄名志堂者年少不覊性好博一擲萬金隨手輙盡家漸落中年以後始操會計善居奇積三四年得巨萬金遂販綠茶往來蘇滬間荏苒十有餘載歲庚申由吳門返櫂滙有某甲銀餅一竿甫抵里髮逆竄至搶掠一空幸牀頭白金纍纍然尚存半焉行李一肩遂挈妻子隱於距城四十里許之仙人洞山深谷窈人跡罕聞自以爲桃花源裏漁郎無復問津矣無何紅巾大索十室九空焚燬村落光焰燭天家人倉皇無措幸日已西沉黑雲四布伸手不能見掌潛將朱提數笏運至山嶺水湄分藏九窖雖妻子在旁僕從環處皆莫知也旋因隣翁爲賊所獲拷打幾斃懼不免携眷間道至徽州復由徽而豫而楚作漢臯寓公者又閱七載而窖藏之金卒未洩於妻子之耳未幾一夢不復覺矣咸以爲九窖白金不及黄泉無相見也兄子某奉母歸里復課田園閱一年而吳客携券至索滙欵焉家無以應心焦灼者不知幾何日矣一日午倦假寐夢其父撫而囑曰曩率爾曹避居仙人洞有藏金九窖掘之返人勿遲遲也又以手指示標記曰須牢　記子警而寤遂述於家人家人初聞而擬繼而喜曰果若是盍掘諸倘獲金則債臺從此下矣翌日子率家人荷鋤負耜迤邐至仙人洞荒草漫天怪石臥地披荆斬棘搜索兩日而山重水渺雜叢迷離夢中所見之標記迄無覩悵惘而返里人咸讪笑之居數月又夢父至毒之曰若曹日酣於嬉而藏金不取殆將委諸人乎子跪泣曰兒往矣迄無獲可奈何且標記茫茫無從識也父曰但視石有雙紋者皆是也醒而語諸婦婦曰又作夢語耶曩者之夢佛家之有因有　也子勿爲金窖惑其子沉思半時曰倘獲一窖金足償吳客之債卽不獲窖抑又何損婦語塞均日又約家人往羣暗笑之以爲小主人爲夢蠱焉不得已從之行但搜握遇石隙有雙竅者逐石探之皆無少異緜亘十餘里依然身入寳山空手而返居有頃夜夢父又來直至臥榻前頓足責之曰蠢子何乃爾也欲俟窖金飛復乎不爾債將逼死矣且如數口嗷嗷何憤恨而去子驚醒轉視榻前猶隱隱而行數武外始滅遂奮衣起曰是必有因今夢圓三度矣急呼家人往掘金羣以爲妄皆不應子强之再四僅兩人從往山固石多而萬竅蜂攬搜窖殆盡家人私相請曰欲獲窖金須夢中纔可得也乃散而登於峰巔觀黄山三十六峰高列雲表正在眺望忽其子逐石而索連獲三窓捫之有稜心知爲江西糟錠仰視石頂有白奈花一株騐之餘窖得標記焉喜甚急呼家人至視有白奈者掘之皆是不移時有九窖藏金俱現畀之歸以一窖償吳客而數恰合其子輝廷仍客漢臯業洋發 
 
 
 

Page 16

 
 
   
 
