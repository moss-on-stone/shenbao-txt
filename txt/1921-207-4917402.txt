# 1921 - 207 - 4917402

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[湘鄂軍之决戰（冷）]  
　　中國自有内戰以來祗有兩方聲勢之戰而從未有决戰者蓋決戰者决勝負之戰也兩方力量相等久戰而無勝負之分乃聚其全力以决勝負如歐戰時之兩方始可言之若中國近年來之戰一經交緩偶見勝負負者即逃即降即潰而勝者即長驅以入便告成功矣或且未及交鋒見聲勢之殊即起而退避矣今湘鄂之軍至有决戰之舉豈其戰果爲南北賭生死之大戰耶 
　　抑又言之凡戰鬥之兩方而果肯决戰者其戰事必能速了蓋决戰之後必有勝負可分非若相持不下如前次南北之戰之永無了期也故余謂中國武人或黨派苟有不快於心者皆當速戰且當速决戰以一分勝負以視空談和平而謀統一者較有實際也 
[命令]  
　　七月三十一日大總統令早川千吉郎叢村龍太郎均給予二等嘉禾章松木蒸沼大藏公望中西清一均給予三等嘉禾章牛島吉郎給予四等嘉禾章此令 
　　又令曾樞進劉式程均給予二等嘉禾章此令 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電]  
　　北京電鄂王三十電豓早敵千餘由羊樓司攻我潘團防綫當發地雷斃敵無算餘潰逃下午六時敵由聶家市進於攻我右翼官山吴營正相持間敵又攻我左翼羊樓洞防綫現正抵禦（一日下午四鐘） 
　　北京電王占元請加工匠五百於漢陽兵工廠趕速製造（一日下午一鐘） 
　　北京電王占元電鄂防吃緊奉令在各要隘添派軍隊均已進行據前方統兵官電稱現己陸續開至目的地請接濟餉械查往蒲圻防堵之第十八師往通城崇陽之第二旅鄂軍第一團往嘉魚監利之第二十混成旅及第四旅均待發給欠餉至應輔助軍械請由漢廠供給（一日下午一鐘） 
　　北京電鄂王電保蕭耀南督湘願恊助餉械驅趙團結北洋舊系　　北京電曹錕三十電請撥現欵二百萬魯田三十電張旅即日開拔赴鄂由印花處先撥五萬餘由魯省設法籌墊（一日下午四鐘） 
　　北京電曹錕電上援鄂計畫請預備三百萬田中玉索六十萬爲魯軍開拔費趙倜索五十萬爲豫軍開拔費陳光遠索百五十萬防湘及出兵湘東開拔費並砲彈萬顆院覆陳光遠欵儘力籌砲彈無存）一日下午一鐘（ 
　　北京電財陸兩部對各省藉援鄂所請軍費欠餉共計千二百餘萬昨僅交到明華銀行借欵四十萬又借到商業銀行三百五十萬法郎以四法郎合一圓吃虧太大又上海美隆之五百萬美金借欵己破裂且内部發生枝節 
　　北京電曹錕三十一電允任援鄂全權贛陳電陳旅早己出發赴鄂現己過新喻趙倜電派趙傑率部援鄂日内即開拔馳赴王督所　 
指定之紙坊咸甯一帶駐紥魯田電張旅准東日開拔赴鄂 
　　北京電宋大霈孫傅芳艶（二十九）陷（三十）均有捷電謂湘軍被我地雷轟退漢領事團三十一電則謂兩軍未大接觸僅斥候衝突預料相持之局必久（一日下午一鐘） 
　　北京電豫各界聯合會電豫軍應留剿土匪請止調援鄂（一日下午八鐘） 
　　北京電陳光遠電己於上高新昌加兵防範（一日下午八鐘） 
　　北京電張使己與赤黨協定接收外蒙頃派張作相赴庫李垣赴恰各帶衛隊一營赤軍約俟張到退出奉用犒師名義酬以相當兵費　　北京電旅京皖人昨在安徽會館開追悼姜高琦會紙紥馬倪趙劉跪像陳列各界到甚衆推江朝宗主祭由何鑄青述事略詞極沉痛議决組姜案後援會（一日下午二鐘） 
　　北京電奉議沿京奉綫增兵一旅備調（一日下午八鐘） 
　　北京電范其光電邵恒濬請歸併監管運輸兩部分决非吾國片面所能辦到（一日下午一鐘） 
　　北京電政府正在運動交涉打消飛機商用條文英使謂合同具在費克斯要求之先清利息後付欵潘矩楹與潘復商借撥鹽餘五萬未諧故航署今己自謀小借欵　　北京電汪大夑等組杭州絲綢交易所呈請立案（一日下午一鐘） 
　　北京電奉議吉亦讓出省長保王法宙升任（一日下午八鐘） 
　　北京電熱姜電圍場黨匪己告肅清豐甯俄黨經圍剿後均向境外逃竄（一日下午八鐘） 
　　北京電新楊電古城哈密鎭西三塘湖均有俄舊黨蹤跡請電張經略規定征蒙方針（一日下午八鐘） 
　　北京電東安市塲新建洋樓忽倒壓傷七人（一日下午二鐘） 
　　北京電魯田因利津决口成災電請急振（一日下午二鐘） 
　　北京電財部創印半元二角一角輔幣鈔票付中交行發行 
　　北京電各校六月分常費昨經財部墊發今日携支付令至中行詎以未奉部文謝絶（一日下午入鐘） 
　　北京電美京電日使與外京連日磋商保留問題美己酌量容纳此事關係吾國甚鉅請注意 
　　北京電全國和平聯合會今午後一時開會决通電各省息争一致對外（一日下午八鐘） 
　　哈爾濱電張使决中止親征派總參議張作相赴滿洲里辦理收回恰庫事宜並佈置蒙邊防務於今日午後六時偕孫吴兩督抵哈即晚同吴北行孫留哈將劃一護路職權免人藉口干預（一日下午八鐘） 
　　漢口電二十九日南北軍戰於羊樓司南軍中地雷死百餘夏斗寅仍舊戰前進北敗退至趙李橋南軍進占羊樓司三十日兩軍戰於趙李橋南面南軍仍占優勢北軍死傷頗多三十一日宋鶴庚夏斗寅率兵二萬攻擊宋大霈孟昭月所統北兵萬名接戰七八小時戰線甚長北軍不支而退趙李橋遂爲南軍占有北軍現退至趙李橋北二十里之茶陵崗雙方仍在戰争中王占元慮漢陽受逼派兵赴漢江擬親往前敵經衆勸阻己電请告退武昌居民大半出城漢口尚安（一日下午五鐘） 
　　漢口電鄂軍總攻擊東（一日）終日激戰未有結果今日將再繼續攻擊（二日下午一鐘） 
　　漢口電蕭駐節劉家廟其部尚無前進消息王督冬午渡江謁蕭 
　　漢口電兩軍東日在鐵路兩傍覇王山港口等處激戰官報云湘軍隊伍動摇向後退卻王冬日令劉躍龍攻平江王都慶攻臨湘以窺岳州又令王汝勤攻監利華容灃州三方聞己開火 
　　漢口電一日戰局北軍失利南軍自側面攻蒲圻在蒲圻九英里内交鋒蕭耀南拒绝聯合王督將貴重物件移至江源（二日下午五鐘） 
　　漢口電蕭耀南三十一晚九時到劉家廟王督東（一日）晨派艦往迎　　漢口電劉承恩陷日（三十）電京辭職　　漢口電三十一日兩軍在羊橋間互施總攻擊至晚未息雙方死傷甚多東（一日）仍續戰（以上一日下午五鐘） 
　　滁州電京訊皖省長將易許世英鄂事平即發表 
　　滁州電蚌埠迭有軍事會議將從曹使請有一部分皖軍開往鄂贛邊界爲鄂聲援 
　　滁州電皖北大水三四兩覆選區以交通阻隔電省要求覆選再展期（以上一日下午八鐘） 
　　香港電孫東日令駐粤滇軍變叛附逆除趙德裕心跡可原從寛免職外蔣超青蔡炳寰王連璧徐楝周振彪等均着通緝究辦 
　　香港電桂軍未履行收束條件連日粤軍分兵進南甯黃培桂養（二十）（二）電陳炯明稱依期收束請飭粤滇黔各軍停攻免縻地方 
　　香港電黃業興電孫願脱桂系所部十三營移駐靈山境候改編　　香港電總商會陳廉伯黃鷺佑等昨電北京反對吴朱在法秘密借欵（以上二日下午八鐘） 
世界路透電 
[上西萊西亞與英法]  
　　二十九日巴黎電恊約國專家委員會昨日開第一次會議討論上西萊西亞問題 
　　三十日巴黎電據半官消息法總理白里安氏將英國關於上西萊西亞事之覆牒提交内閣時略述其個人意見閣員一致贊成之大致謂英國輿情以爲兩國之恊約關係重大甚於他事法國亦極以爲然但法國輿情則以爲現有一種機會可在實際上以恊約國之團結顯示德國法國主張在高等會議未决定上西萊西亞公民大會事以前英法美大使宜會同要求德國對於於必要時調赴公民大會地點之恊約軍予以運輸之利便法國認此種要求乃最有益之舉動可使德國恍然於大局之情勢 
　　一日倫敦電路透電社探悉法總理白里安氏今日贊成英政府所提出於八月八日開高等會議之議英首相喬治氏外相克松貴族及外交部與内關人員將於星期日離倫敦前往參與會議法報雖謂此次會議歷時必久倫敦則信數日可了因倫敦現有甚急要之事務付閣員回京辦理也意首相及外相亦將與會　據最近電報觀之上西萊西亞現極安謐喬治氏今日在下院宣布英法兩國己商妥召集高等會議判决上西萊西亞公民大會之結果當時受議員之歡呼喬治氏謂該會議之第一事爲公决當判决未定之際應否派援兵至上西萊西亞駐柏林英法意三國大使己照會德政府準備以上運輸之利便給予恊約軍喬治氏旋答覆質問謂彼信上星期在巴黎開會研究解决辦法之專家委員會至八月八日當可擬就報告工黨議員韋巨武氏插言曰德人將受公道之待遇否喬治氏答稱英政府責當監視波蘭人與德人同受公道之待遇又稱彼信萊浦齊審訊戰事罪犯事將爲討論問題之一 
[土希戰事記]  
　　二日倫敦電巴黎接安哥拉電稱該地國民議會宣布主張繼續與希軍作戰至獲最後勝利而後己故政府將繼續動員編練軍隊豫備參戰議會决議戰事不了不請恊約國干涉路透雅典訪員來電謂據半宫文告宣布希政府現正編組攻擊安哥拉之大軍半月之内可以出發 
　　一日雅典電希王與首相今日在愛斯基希爾舉行奏凱入城禮希臘軍界以爲希軍既己據有此城希臘與土耳其基瑪爾黨間之戰争可謂終止希京並舉行感謝上蒼禮禮畢希王閲兵 
　　一日君士坦丁電小亞細亞傅來消息表明土耳其與勞農俄羅斯關係之日趨親密據謂俄將白魯細洛夫氏己抵安哥拉而尼克里杜夫氏亦抵錫發斯又謂勞農政府現挑選信奉回教之兵士調赴阿拉土里亞以助基瑪爾黨 
[俄國饑民與美] 　 
　　一日丹麥京城電勞農俄國當道現因東俄饑兵有擁至莫斯科轉赴西俄覓食之意頗爲恐慌擬設法阻其侵入 
　　一日華盛頓電商務總長賀佛氏宣稱在俄幽禁之美人均經開釋美國即將運賑品至俄其第一批將由丹齊運往彼得格勒 
[黑人之國際大會] 　　 
　　一日纽約電黑人之第二次國際大會己在此開幕美歐亞斐代表到者共約五萬人而所謂斐洲臨時總統者亦在其列會期約一個月豫料或可成就關於世界各處黑人民族將來管理權之大事業 
[美國近事記]  
　　一日華盛頓電海軍兵士一萬二千名不日行將裁去以便減少海軍名額十萬人海軍部今日下令凡役期在一九二二年七月前滿限之兵士除無缐電報魚雷引擎專家等外如自請退伍應即照准 
　　一日華盛頓電今日白宫傅出消息哈定總統或將於休假之時發表和平宣言書 
太平洋路透電 
[湘鄂間戰信]  
　　二日北京電湘鄂間之情勢復見嚴重漢口外人近今來電多謂黔軍二千名可於七月三十一日開抵岳州聞湘省復有兵隊開抵陣前鄂省之援兵亦陸續出發聞七月三十日與三十一日十里牌（譯音）曾發生戰事結果未悉惟據中國官電稱鄂兵獲勝孫傅芳己親臨前敵預料今日將有大戰 
[粤桂近事記]  
　　一日廣州電孫中山己任馬君武爲桂省長 
　　一日香港電桂軍司令黃培桂電致陳炯明謂桂軍將於兩星期内遣散請粤軍勿進至龍州俾免戰争旋傅黃培桂不肯以南甯讓與粤軍現以大軍分駐各要點準備固守南甯以抗粤軍陳炯明現派兵及飛機攻擊南甯要求交出督軍印信解散桂軍 
　　二日香港電陳炯明致電黃培桂請其宣布與陸榮廷斷絶關係截留桂敗兵於遣散之前收其武器報告南甯桂軍驻紥地點以免粤軍入城時發生衝突 
[朱使蒞日記]  
　　一日東京電朱啓鈐今日午後抵此伊集院男爵外交省官員及中國公使署人員均在車站迎接朱定明日入宫以徐總統之書呈交日皇日皇日后定星期三日宴朱於宫 
　　二日東京電朱啓鈐唐在章今日同赴外交省以徐總統書翰交内田外相轉呈日皇因日皇刻在日光也今夜中國使署宴待朱氏日相原敬與閣員及其他重要人物皆與宴 
[日本飛機肇禍]  
　　二日神户電巴爾飛機演藝班之駕機人瑪拉斯基氏昨在此間附近駕機飛行時附乘該機之某日人忽陷足於前部控制機關中致飛機墜地該日人登時殞命駕機者亦受傷 
[太古公司捐助香港大學]  
　　二日香港電太古公司以英金十萬鎊捐助香港大學充太古工學教授及該校工科經費 
[東俄近事記]  
　　二日海參崴電海參崴哈爾濱間之快車昨在第九十二俄里處與一貨車相撞致火車不能駛至烏哥爾萊亞之外死傷人數未詳第一道河與第二道河間之鐵路橋一座星期日中斷致車務停頓數小時之久 
　　二日海參崴電此間雖仍時有暴舉但大局漸有進步日員現接管鐵路本鎭與四鄉防衛事宜各地點駐有日本巡邏隊日員己以來福槍四百枝發給鐵路一帶之民團聞日本資本家現以數百萬日幣貸與海參崴政府而以政府貨品爲抵押物 
國外要聞 
[德國特約通訊（王光祈六月十日）]  
　　奥大利財政之破産 
　　德意志奥大利同爲戰敗之國其在戰争中所受之損失亦復大致相等然而一年以來德意志之工商業己逐漸恢復進步之速出人意表反之奥大利方面則頻年以來不但毫無進步而且每况愈下直至今日大有山窮水盡宣告破産之勢近乃由恊約各國加以經濟扶助較之德國瞠乎其後矣 
　　戰後奥國四分五裂今日奥國所餘之人民僅及戰前人數五分之一加以經濟破産己無立國能力故兩年以來奥國人民有兩種希望（一）與德國合併（二）求恊約救助第一種與德合併之希望就今日形勢觀之恐非恊約所願即或合併成功恐今日之德國亦不能多所贊助第二種求助恊約之希望雖較可靠然倚人立國亦終非長久之計故今日之奥國實己陷於悲觀絶望之時惟近來奥國社會主義較之歐洲其他各國特别發逹俄國方面亦極注意奥國或將來發生重大變遷亦未可知此又研究世界大勢者所應當注意者也 
　　奥國之制命傷既在財政府破産故記者此篇通信先述奥國財政之情形然後再述恊約各國救濟奥國之方法據最近奥國政府提交國民會議之財政計畫自今年七月一日起至十二月三十一日止半年之内可收入二百四十萬萬克魯崙Ｋronen（奥國幣名）而支出則爲四百九十五萬萬克魯崙其不敷之數爲二百五十五萬萬克魯崙且尚不有一百一十五萬萬克魯崙之支出（其大部分 
 
 
 

Page 11

 
 
爲官吏薪水）未列入此種支出預算表内故不敷之數當爲三百七十萬萬克魯崙此今年下半年收支之情形也然照往事推測此種不敷之數目尚不足憑譬如一九一九年至一九二○年之预算政府以爲不敷之數只差四十萬萬克魯崙而實際上則差一百零五萬萬克魯崙又一九二○年至一九二一年之預算政府以爲只差一百二十萬萬克魯崙而實際上則差四百二十萬萬克魯崙由此觀之則今年下半年之預算所謂只差三百七十萬萬克魯崙者恐其結果或尚不止此 
　　今之談財政者無不以開源節流四字爲金科玉律今試觀奥國之收入究竟尚有源可開否復次再觀其支出究竟尚有流可節否若兩者均無圓滿答案則破産危險终不可逃今請先言收入奥國政府最大收入如各種税項其數爲一百九十萬萬克魯崙專賣赢餘其數爲三十五萬萬克魯崙總共不過二百餘萬萬克魯崙在政府方面以之供给支出固所差尚多而在人民方面則每人頭上己擔負三千克魯崙矣若以四口之家計之 
則其家長所擔負之税當爲一萬二千克魯崙故今日奥國租税己到加無可加之時尚何源之可開既無源可開則只有節流之一法欲言節流則又不可不一述奥國之支出奥國支出預算中官吏薪水占百分之二十九（就現在收入而論則占去收入百分之五十九）恃政府爲生活者有二十六萬五千人其中並有九萬人係領養老金專拿錢而不做事者據政府預算每年共有二百八十二萬萬五千萬克魯崙而最近政府又允許加薪其數當爲九十萬萬克魯崙故單就官吏薪水一項而論其數己在三百七十萬萬克魯崙以上 
　　戰前奥國有人民三千萬而官吏之數爲五十七萬人現在奥國之人民只及戰前約五分之一（即六百五十萬）而官吏这數只减去一半（即二十六萬五千人）宜乎有官多民少之嘆矣然而今日奥國官吏之多亦自有其原因第一當一千八百一十八年奥國各民族四分五裂紛紛宣告獨立其時所有舊奥國之官吏（多爲日耳曼人）皆受各民族排斥不得不退居今日疆域褊小之奥國第二維出納係舊日奥國京城素爲官吏集中之地第三現在社會黨主張八小時工作政務過多非多用官吏不能畢事有此三因故官吏日多而支出日增今日若言减政當然首裁官吏然裁撤之後此種裁員大有無路可走之勢而且政府因選舉關係亦不願多所更張以結怨彼等至於養老金一項或係退老官吏之卹金或係殘廢工人兵士之生活費（歐洲工人當其年壯作工時每月由政府在工資内扣取若干名曰養老金一旦工人年老或殘廢不能作工即月向政府领費度活）更不能從事裁減故減政之説頗感困難　　其次支出預算中爲數最巨者爲糧食補助金如麥粉麵包·肉·油·牛奶（尤以罐頭牛奶爲最）之類由政府高價收買以低價售與人民對人民方面言可算一種惠政然在政府方面則損失極大平均計算政府每年對於每個人民須補助三千克魯崙此又爲吾國北方數千萬災民所未夢見者矣惟此種廉價售賣關係國民生活者至大政府雖窮又安能並此而裁之且一旦裁減則物價必立刻增高官吏工人又必要求增加薪水則裁减而仍等於不裁减也 
　　再其次之支出則爲軍費每年需三十萬萬克魯崙（現在奥國只有軍隊二萬人鐵路補助費九十二萬五千萬克魯崙償還國債九十萬萬克魯崙履行凡爾塞和约四十五萬萬克魯崙中央政府補助各聯邦六十萬萬克魯崙以上各種支出除軍费外皆日有增加安能再有減少之望 
　　據上述各種支出觀之則所謂節流者又己等於痴人説夢而且金融之紊亂國債之增加更非今日之奥國人民所能忍受擔負據最近調查奥國國債共有一千七百萬萬克魯崙發行紙幣共有四百五十萬萬克魯崙以六百五十萬人之國家而擔負如此重大之債務安得不瀕於破産耶恊约各國覩此情形頗以爲念蓋奥國一旦破産爲自救計無論與德合併或竟受俄化皆非恊約國之福於是始由國際聯盟財政會議妥籌救助奥國之法結果英法日三國政府在二十年之内對於奥國之一切抵押權完全放棄比國政府亦與奥國以相當援助並要求奥國整理財政其法如下 
　　（一）改良幣制 
　　（二）設一獨立發行纸幣之銀行 
　　（三）裁減官吏 
　　（四）減少補助金 
　　（五）舉行内債以整理紙幣 
　　並聞英國政府擬出一百萬鎊Sterling法國政府擬出二千五百萬紙法郎爲救濟奥國財政之用可見恊約各國對於奥國破産之不忍坐視矣記者以東方破産國之國民而叙述西方破産國之財政眞令人有同病相憐之感出 
 [L國内要聞> 
[湘鄂軍接戰之情况（漢口通訊）]  
　　鄂軍方面失利 
　　湘鄂軍接戰情形昨函己略述梗概兹據交通方面消息湘軍第二師長魯滌平所部·與留湘鄂軍梯團長夏斗寅所部於二十九日午前三時二十五分分兵兩路一由五里牌一由鄷口合攻鄂境羊樓司鄂軍由第十八師三十六旅七十二團與第二師三旅六團接戰湘軍初勢極鋭接戰兩小時鄂軍退至羊樓峒但官塲則謂係鄂軍誘敵及至鄂境乃用預伏地雷轟擊激戰至午前十一時湘軍力漸不支敗退至五里牌以南雙方即行休戰（頃又接某方面報告湘軍馬哨三十拂曉又由五里牌猛撲羊樓峒雙方接戰甚烈截至上午十二時勝負尚未判明）王督據報後當命二師三旅長孟昭月隨帶鄂軍第二旅步兵第三團一三兩營馳往助戰又命靳雲鶚所部第八混成旅留在漢陽步兵第二團及留守武漢第二師三旅五團又穆恩棠所率游擊隊混成團於二十九三十兩日統行開往前缐駐屯廣水之趙傑所部豫軍一混成旅聞前方己經接觸特電告王督願赴前敵效用王以情不可却廿九日特派副官至廣水歡迎比晚即行開拔三十晨過漢轉赴前線綜計廿九日以前鄂軍前線共有兵力四個混成旅昨今又加增兵力至兩個混成旅以上成爲六個混成旅惟军隊稍嫌複雜故王督昨特正式委任孫傅芳爲前敵總司令於昨晚專車前往督戰並在軍署召集重要會議妥籌維護武漢治安方法當議决四項（一）通告領團勿留黨人（二）懸賞偵緝谋亂機關（三）派軍搜緝潛藏痞棍（四）軍警聯防以免隔閡二十九日武漢三鎭即下令特别戒嚴往來郵電皆須檢查即武漢電話局亦派員監視然租界黨人仍散布種種傅單並發現湖北省政府臨時省總監蔣作賓就職通電及布告與鄂軍司令夏斗寅討王檄文武長道上亦遍貼此種文告但嘉監崇通兩路尚無湘軍挑釁舉動故當道對此局部小衝突並不着慌也現在前敵二十一混成旅長王都慶·第二師四旅長張俊峯·與第十八師三十五旅長宋大霈三十六旅長馬金榮二十九日聯電王督以湘軍違約挑釁萬難容忍僉主改取攻勢請示方略王督覆電暫從緩議俟有必要時再行討伐至直軍援鄂之二十五師二十九晚己全部開到分駐劉家廟諶家磯蕭耀南師長則定三十晨由洛陽起程今或晚可抵漢大約鄂省對湘究取如何方針俟蕭到鄂後即可决定矣（七月三十日） 
　　續據通信云湘鄂軍隊二十九三十兩日接戰情形外間言人人殊兹據交通方面所得戰訊極爲可靠二十九日午前三時二十五分夏斗寅所部由路口舖五里牌進攻鄂境羊樓司即與鄂軍在羊樓司以北約六華里某地接戰約兩小時夏軍進前三里觸發鄂軍地雷兩枚轟斃百餘人夏軍仍奮勇前進激戰甚久鄂軍力漸不支紛紛後退夏軍即進拔羊樓司要隘該站站長魏伯衡及鄂軍兵站當移駐羊樓司之後方此即官塲所稱誘敵之由來蓋諱言敗也是役鄂軍死傷約五六百人損失軍用品亦甚夥駐防羊樓司七十二團團長潘守楨傅因中彈殞命夏軍死傷亦頗不少三十日午前四時湘軍又向前攻擊與鄂軍戰於趙李橋以南約十華里某地是日南風勢勁鄂軍所發槍彈不凖而且不遠湘軍乘此機會又前進十數里外傅趙李橋要隘亦被湘軍佔領鄂軍第一防線己移至茶菴嶺然前敵總司令孫傅芳三十日尚自趙李橋來電略謂天氣酷暑我軍水土不服死亡枕藉兼以南風過大禦敵頗感困難特令退出羊樓司待命請速派隊前來助戰云云是趙李橋尚在鄂軍手中而三十日鄂軍二次受挫則確係實情也三十晚由前敵運回傷兵四十餘名中途因傷重斃命者二十餘名尚有排長宋則中一名亦因受傷運省醫治前線死亡則無確實報告直至三十日晚間雙方激戰猶未中止另據一訊贛省援鄂軍聞湘軍在蒲圻方面迭次獲勝特於三十晚由萍鄉向株州進攻以分湘軍兵力前線湘軍恐後路有失於三十一晨向後退却二十里鄂軍得此援助形勢或稍和緩三十日王督得前方失利警訊大爲憤怒即欲將孫傅芳調回護理督篆親自赴蒲圻前線與湘軍一决勝負嗣因人勸阻乃止比晚電令第十八師長孫傅芳爲新嘉蒲通警備總司令蒲通鎭守使劉躍龍爲左路司令第二十一混成旅長王都慶爲右路司令第二師四旅長張俊峯爲後路司令第二師八團長穆恩棠爲游擊總司令並令前線各軍一律改取攻勢於三十一日實施對湘總攻擊又以湘軍有從通山後路包抄鄂軍風説恐劉躍龍所部第二混成旅不敷支配三十晚特令二師六團二營長王茂桐三團二營長李鳳山各率所部携帶大批械彈往駐山坡土地堂等處三十一晨又命差遣陳士林至楚望台起出槍彈百萬發砲彈一千二百發交由二師四團二營步隊押運趙李橋以作正面攻湘之用並命江鯤等五艦駛往新堤上游掩護王都慶所部二十一混成旅向城陵磯攻擊一俟蕭耀南師長到鄂即請其擔任直魯豫援鄂聯軍總司令督隊前進而奉天張使亦有陷電來鄂願作鄂省後盾己派張景惠爲奉軍援鄂總司令日内即率二十七八兩師南下説者以直奉紛紛派軍援鄂恐鄂省之禍將不在彼而在此矣（七月三十一日） 
　　附上海日人某通訊社消息一日漢口電云據武昌路局方面消息在戰線之湖北軍自昨日午前四時起開始總攻擊亘各方面加猛烈之攻擊湖北軍第十八師長孫傅芳之部下與在羊樓司五里牌方面之敵軍主力奮鬭敵軍遂不能支敗退二十里惟趙李橋方面湖北軍不利退却約十里雙方互有勝敗戰鬭猛烈死傷各有數千至昨晚十時始中止又據督軍署方面消息昨日參加戰鬭之軍隊爲湖北軍第十八師第三十五旅長宋大霈第二師步兵第三旅長孟昭月敵軍爲湖南軍第一師長宋鶴庚及夏斗寅之一團本日仍擬繼續總攻擊以决最後之勝敗在漢陽之援鄂軍第八混成旅步兵第一團長程鵬九因是於昨晚率全部開拔前往羊樓司方面椗泊武昌之砲艦楚泰亦己溯江又二日漢口電云直隸軍總司令蕭耀南昨日與王占元會見要求南條件（一）由湖北支給兩個月軍費（二）補給來福槍三千枝王氏對於第二條立即允諾惟對於第一條因鄂省亦缺乏軍費乃答以當請求於中央直軍因此依然留於漢口未曾行動省長劉承恩因直軍南下恐湖北將爲政争之中心點己於昨突然提出辭呈 
[直軍援鄂記開封通訊七月三十日]  
　　二十五師全部開鄂豫軍同時南下 
　　自鄂湘戰事發生保定方面即連開會議僉謂此次鄂省變動與北洋全局有極大關係决定出死力救援吴佩孚於有日電政府曾表示願爲自動的救鄂昨夕其參謀長李濟丞由保定趕回洛陽啣曹錕要命覆吴今晨吴又續派某君赴京請領餉械吴氏决心與湘軍實行開戰於此可見前日靳旅方赴漢今晚吴氏復檄調二十五師全部由鄭州南下計裝數十列車（按二十五師前此）隨吴轉戰川湘久經戰役故馬步砲各種组織均屬完備）據該師官兵言此次南下係直赴羊樓司一帶并非駐漢又據鄭州某軍事機關消息直軍方面援鄂之計畫共分五路出兵靳雲鶚所部一混成旅爲第一路蕭耀南之二十五師爲第二路第三路則宏威軍趙傑之一混成旅第四路爲魯軍之張克瑶一旅（該旅前吴佩孚取長沙時曾隨吴入湘）第五路爲吴佩孚所統之第三師全部（係定最後出發）至刻下前方統轄四路之總司令仍先以蕭耀南充任藉一事權趙傑之一旅定明晨南下己派豫軍補充旅旅長林雲閣於二十五夕先由汴梁轉車鄭州南下漢口又據某方諜報湖北蒲圻咸甯一帶前昨均被湘軍攻陷吴佩孚得訊頗爲焦急擬俟蕭師南下與湘軍接戰後吴即南下親自出馬督戰届時將以二十四師爲後方司令並己豫檄直隸方面之董○○第四栏○旅（董政國）王旅（王承斌）駐守洛鄭南方以固後壘惟曹吴兩氏最初主張尚擬先以靳雲鶚之第八混成旅南赴漢口姑俟勝負如何（按第八混成旅成立以來迄今八年從未見過戰陣前旅長徐占鳳治軍尚寛故腐敗特甚自靳氏以團長升任訓練較前爲勝然亦未必能戰也）再派蕭耀南率隊入鄂即以軍務帮辦名義代王兹見時機危急迫不能待故主先救鄂蓋從地进上觀察鄂西直入陜中鄂北可制中原二者均足制直魯豫地盤之死命曹吴即不爲大局計亦當爲自衛計也觀此次慷慨出兵爲自動的救鄂其原因蓋可想見矣 
　　又聞當湘鄂風雲初起時吴佩孚曾派湖南鐵道警備隊司令葛豪（係湘人）赴長沙與趙炎午疏通湘軍官以志趣不同大起反對葛幾不得脱因是己通電辭職脱離雙方關係兹節録電文如次竊豪才輕濫竽戎馬頻年軍事倥偬奉令組織第四游擊隊勉隨諸公後塵愧無絲毫建樹本擬呈請取消解甲歸田藉藏鳩拙乃蒙上峰一再慰留嗣改編鐵道警備隊分駐瀏平迄經半載當此國家多難内訌未己外患頻仍正軍人臥薪嘗膽之秋何敢偷安旦夕坐失戎機無如孱弱病軀難膺繁劇加以南北奔走隻身閡兼口之能時局糾紛菲材窮應付之術汲深綆短隕越時虞除呈請總司令遴員接替外并辭洛中兼職即行養疴滬上暫卸雙方仔肩於國於身兩有裨益耿耿寸衷拳拳靡己用特分電台端略陳梗概雲天在望來日方長臨頴神馳諸希諒察葛豪叩 
[粤當局對鄂問題之態度]  
　　决定會師武漢之大計畫分三路進兵　　日來湘鄂二省經己發生戰事湘軍師長穴鶴庚己向鄂省進兵王占元己四處請兵援助漫天戰雲今己起於大江南北一般人士以湘省既屬西南各省之一部對於廣東政府態度異常注意據聞湘省將领此次出兵攻鄂早於兩月前密受粤當局之訓令有所經營各將領日前經派代表數次來粤請示機宜近自粤軍援桂一役出師僅逾一月而陸榮廷逃竄全局底定湘軍各將領見此情形僉以西南積極發展之時機己到一面由岳州出兵向鄂省進攻一面飛電孫陳求助昨二十五日粤政府國務會議孫中山己提出對北京政府下討伐令一案各部總次長均謂此時桂局己定應乘勝大舉北上以統一全國滿座贊成并飭秘書廳起草討伐令稿一俟軍事準備至某種程度時即行頒布聞參陸兩部亦己商定出師計畫昨己分電滇黔川湘四省當局及李烈鈞令尅日動員恊同會師武漢至粤省方面則分三路進兵（一）由韶關取道湘省由孫親自督師（一）由第二軍許部全軍上桂林亦取道湘省均向湘北進發陳炯明則與某某二督聯合同出長江以取中原又聞孫中山將任海陸軍大元師親督兩粤之師入湘於長江一帶發展勢力將以李烈鈞充任桂軍總司令整飭軍旅偕陳炯明隨同入湘與湘滇黔三省會師先攻湖北力圖進取云云究竟此種大計畫是否一時快心之論抑眞有實現之日則未敢預决也 
[旅京皖人追悼姜高琦]  
　　昨日（三十一日）旅京皖人在安徽會館該省死難學生姜高琦開追倬大會臺上設死者靈幕中供姜君相片聞係在醫院垂死時所照者形狀極其悽慘會塲内外滿掛花圈輓幛輓聯等物午後三時到會約三百餘人將行開會時有某君報告紙紥人物被人收藏不肯拿出衆大譁先是安徽旅京學生仿照秦檜跪祀岳廟紙紥人物四個背貼紙條書馬聯甲倪道烺趙繼樁劉碩名字備致祭時安放靈前不料被倪馬黨人怍收去衆大譁呼打經主席江朝宗登臺發言竭力調停请將所書名條扯去僅將所紥人物取出學生竭力調停請將所書名四具中惟書馬聯甲者尚完好餘三具俱毁破不堪認識衆又大譁當命執事人等臨時書倪馬趙劉四名條補上然後摇鈴開會行祭禮首由江朝宗代表全會致祭次由安徽學會代表及北京八校教職員代表致祭又次北京八校學生及國立各校學生代表致祭均讀祭文祭畢由安慶代表何巽楊亮工報告姜案原委略謂此案政府移歸山東檢廳辦理乃係倪馬之運動望大家反對又謂姜氏靈櫬己卜葬于菱湖局云云次由來賓相繼演説語極沈痛畢後衆率張將壇前之紙人一併攝入追悼紀念影中不意正待撮影時壇後忽發生紛擾幾致動武其原因係某某（聞係受倪運動者）慫恿彈壓之警察將紙人撤去以免攝入影中適有北大教授王星拱經過其側查知此事遂起而反對全堂大憤卒將紙人取回排跪壇前一併攝入隨後議决組織姜案後援會推出王星拱高鳴謙楊亮工何巽魯望岩羅某蘇梅張東野等十人籌備一切並定於二號向府院請院懲辦此案之主使人物 
[蘇議員爲出兵事致齊督函]  
　　請再明白宣布宗旨 
　　蘇省議員董永成致齊督軍函云督軍鈞鑒警肅者敝會同人前荷招飲於省公署曾奉鈞座宣言以保境息民爲宗旨無論各省如何戰争江蘇自固疆圉絶不捲入漩渦敬聆之下感激無任同人等閉會返里各向本區之父老昆季備述鈞座之言無不額手稱慶以爲今後江蘇幸爲乾净土矣不料湘鄂釁開各報喧傅江蘇出師援鄂甚有先調某師出發之説果爾是湘鄂尚在相持之際而江蘇己奔入漩渦之中言猶在耳論豈違心蘇省財政困窮土匪蜂起度德量力自救不暇從井救人仁者不爲明哲如公必不出此報紙或有誤傅羣情因而惶駭尚希钧座舉前日席間對敝會同人所宣言者再對金省人民而宣布焉則人心安而羣疑釋矣董永成謹啓 
　　尚有要聞二及地方通信轉入後頁 
雜評一 
[鄂事外之兩問題（默）]  
　　每一次争潮必有兩問題重提其一爲起用張勳一若張勳一出無論何種亂事即可平定者其一爲設蘇院贛巡閲一若蘇皖韼巡閲一設無論何種争端即可解决者此二事表面似各行其是而實則各挾爲互攻之具故名爲兩問題而實則有相連之關係者也今自湘鄂問題起奉天會議欲以張勳援鄂保定會議欲以蘇齊爲蘇皖贛巡閲此其用意所在不待明言雖然此二事者人民早表示反對者也張勳爲全國人民所不容蘇皖贛巡閲則爲蘇皖贛人根本反對此兩事均足爲禍亂之導線使奉直而果欲實行之者非但益增人民之仇視且更引起各省間之糾紛今日僅有一湘鄂問題己競争若是倘再以此兩間題夾雜其間則擾攘將至若何程度有非吾人所能預料者是故湘鄂問題不速决牽涉必將愈多而國事愈不堪收拾矣 
 
 
 

Page 12

 
 
國内要聞二 
[山東黃河決口之慘狀]  
　　山東利津縣居黃河下游險工林立自昔己然三年來如閻家村等處均稱巨險危在旦夕其所以未致潰决者工料盡備搶護周至故得化險爲夷自去年至今河工經費延不撥發所有工程概未修理及到不治之時官始發欵雖急買料搶護而措手不及識者早知其無濟於事故此此宫家隄决口謂之官府坐視誠不爲過口門開決之後大溜分兩股而行一衝西北走大郭家店子官莊西樓蘇王莊一帶流入寛河下注江河入海一衝正北經大馬家張家灘豆巷縣城等處順壩濠直流至鹽窩以下與正河携手河内正溜己奪三分之二水勢之大可想而知從决口之處西至濱縣在城西之二十鋪北至利津之鹽窩西北霑化之江河一帶幅幀二百餘里一片汪洋一望無垠被淹莊村雖無詳細調查約計之足在五百以上凡水流經過之處房屋山墓盡數淹没無一得倖免者距壩較近村莊人口逃於壩上尚不致有性命危險至較遠之處壯者或可奔至高埠而老幼殘廢早己隨洪流而去矣據來者言尸骸隨流漂没觸目皆是慘不忍睹即未至淹斃逃於大堤之上者己在三十萬人以上風餐露宿啼飢號寒又加之日來大雨如注淋漓於泥土之中不死於水必死於病且縣城被水圍困己經數日雖縣知事督催民夫竭力搶救無奈水勢太大將與城牆相等岌岌可危終恐難保設一旦城再淹没則利津之精華蕩然無存矣聞魯督田中玉昨續有勘（二十八日）電抵京分呈院部報告利津被災情形並乞急賑原文如下據利津縣知事姚祖訓報稱宫家堤漫溢計被淹二百餘村莊尚有濱霑與利境接連之莊亦被淹較重皓日漫溢天己黎明地内盡是秋禾水流稍緩是以人多逃避距堤較遠者登屋紥架猶能存活未致大傷人口現在口門一百餘村水深三丈或一丈五六尺不等除口門宫家于家各莊冲刷成河外其餘各莊基皆有形跡可尋水分三路入海現己日見低落惟地面極廣知事不分畛域一律派船搭救散放乾糧逃登堤岸之人計長四十餘里倚居如織己逃之口多未得食委員及賑會尚未到縣勢難久待知事又借墊一千元購備乾餅日夜散放以救飢急理合飛報等語查此次災情地面甚廣哀鴻遍野哭聲載道伏乞迅賜賑濟以全民命不勝盼禱 
[南京快信]  
　　第一區省會覆選己於今日（二日）上午開票共投二百三十九票王朝幹孫煥春陶保晋楊成龐振乾朱積祺劉昌威王綱（均江甯）董濬張肇炘（均六合）屠宜厚（句容）吴鶴亭（江浦）均當選爲省議會議員張長華（句容）當選爲候補第一其餘十一名候補當選今日下午一時接續投票 
　　齊督以現在時局不靖謡言頻興地方治安最關緊要各分駐防守軍隊彈壓保衛責無旁貸昨特通令嗣後所有各機關各軍隊在職人員非有特别重要事故不準率行請假以專職守 
　　軍警政紳商學各界要人前日在地方公會開甯垣自來水發起人籌備會討論結果推定仇繼恒爲籌備正主任甘鋐葉家寳爲副主任定名爲南京自來水股份有限公司資本二百萬認股者先繳四分之一到會之二十六人均列爲發起人 
　　財廳委往各縣借漕委員江都泰縣東台鹽城淮安左述枤吴縣常熟武進崑山無錫丹陽沈维光吴江金山太倉寳山嘉定唐德勳 
　　江蘇省道籌備處己於八月一日正式成立 
　　皖軍旅長史俊玉由蚌來甯財部僉事黃體濂外部主事王珍杰由京來甯山東高檢廳長梅光義因公來甯海軍部司長李景誠過甯赴滬將軍府將軍葉頌清過甯赴京 
　　日本長崎縣師範教授清水益次郎帶學生十二名來甯遊歷昨即赴滬 
[杭州快信]  
　　沈省長自前星期六起應行傅見之屬僚（按期規定） 
傅諭暫不接見 
　　省憲會議昨夜（一號）八時開審查會合併審查沈鈞儒胡炳旒王犖等提出組織法補充條文案推王孚川爲審查長擬定各縣教農商會由聯合會按舊府區各選出十一人杭甬商會省教育會農會各一人全省律師公會共四人全浙報界聯合會一人上海浙僑二人經衆通過今日付大會表决 
　　全浙教育聯合會提出教育獨立案今日經大會討論主張立省教育縣教育區教育各議會及教育委員會推定江步瀛許倬雲朱偉方大猷等十五人爲審查員明日上午八時開審查會不另通告 
　　本届全浙教育會聯合會約一星期可閉幕正主席許炳堃恐事繁不克兼顧己改推葉墨君 
　　全浙農會聯合會今日上午八時開會到吴球葉適今第三十餘人推方悌主席提議事件（一）修正會章（六七八九十等條均修改）（二）添聘辦事員决定不設會長開會時由到會各代表推舉正副主席各一人 
　　河海工程專門學校本月四五兩日在杭考試新生己派全國水利局主事該校教員汪胡楨來杭主試　　省教育會創設夏令體育講習所六日下午在省立第一師校舉行畢業式東請督軍省長蒞席 
地方通信 
[蘇州]  
　　省會覆選揭曉第二區省會覆選己於二號上午八時在新橋巷覆選事務所開票西區警察署仍派警到場照料先由覆選沈監督報告票匭經監察員騐明内外押封無訛次啓封查檢票數共投入三百四十張與投票薄核對相符即由檢票員挨次唱名計吴縣選出省議員七名宋銘勳二十票錢鼎二十票潘承曜二十票張一慶十九票陳大啓十九票姚元桂十九票馮世德十八票常熟七名曹纘安二十票錢名琛十九票楊同時十九票狄梁孫十八票季通十八票顧寳瑛十八票邵玉銓十八票吴江二名朱元直十九票周積偉十九票崑山一名蔡璜二十四票又選出候補當選人一名鄭子駿（常熟）十三票次各議員除張一麐之十九票爲完全義務性質外其他各人用費均在萬金左右預先支配妥當故臨時並無一紙廢票尚有候補當選人十六名定於三號上午七時起再行投票選舉倘在下午六時以前投畢當日開票否則將延至四號上午舉行 
　　十全街之殺妻案葑門内十全街第二百九十號門牌李姓孀婦之女嫁與向爲上海旅館茶房之顧木金爲妻日前顧木金偕同其妻由滬來蘇寄居岳家顧居樓下其妻居於樓上昨晨六時許其妻下樓取水顧木金忽奔至廚房手持菜刀將妻扭住向頸項處猛砍數刀血流如注一時人聲喧嚷崗警聞信立到到塌將顧木金帶回警所轉送警察署即經潘署長命將受傷人李氏抬至福音醫院醫治當因腦部受傷過重延至一小時醫治無效而死潘署長訊據木金供稱因聞其妻與岳家同居之顧仲玉有通姦情事故憤而殺死潘署長據供後立飭警士將顧仲玉拘區連同證物菜刀兇手顧木金一併備文解送縣署由雷承審員帶領檢驗録事人等前往十全街依相騐塡具屍格備案一面將顧木金等收禁候訊 
[松江]  
　　省會覆選開票省會覆選定一號投票投票投所仍假松江醫院各縣組織覆選者均於上月三十一日齊集松地旅館酒館生涯大盛聞本區額定省議員十三人而希望當選者則有十六人之多計松江爲朱世瑾盛元音謝同福閔　葉理封沈紹光張葆培等七人上海黃炎培穆湘瑶黃申錫等三人南漚朱叔源陸以鈞楊爾墨等三人青浦俞慧殊一人奉賢陳梅心一人金山黃芳墅一人據一日調查之結果除南滙朱叔源臨時停組外其餘十五人悉無變動投票最多者爲張葆培共得十九票最少者爲黃炎培祗投十一票楊爾墨沈紹光各得十六票盛元音朱世瑾各得十七票其餘各投十八票是日投票所於上午八時啓匭下午六時閉門在午後五時半以前各方面雖異常戒備並無衝突發生惟最後半小時内因南滙唐伯尋一票微有風波聞唐票原約投沈紹光而爲揚爾墨包辦投票之金某則堅懇其投楊爾墨時沈楊票數相同沈慮唐票或背己投楊遂將唐軟禁於省立第三中校（沈所設投票機關）爲楊奔走者遂嚷至投票所要求陳監督派警赴三中搜人陳答稱本監督祗理投票事宜搜人之事應屬之松江縣知事嗣因楊爾墨之申請允爲之代電松江縣知事辦理時各方面恐因此一票牽動全局極力勸沈讓步沈遂將唐釋出許其自由投票比唐到所楊之左右幾欲毆之唐乃自願棄權出外經陳監督勸回卒將選票塡南匯入三字投匭二日起仍定在松江醫院開票黃炎培票數不足己確定落選沈紹光楊爾墨票數相同須抽簽决定又此次各人組織費聞以俞慧殊爲最廉俞所羅得之青浦票每人祗酬百五十元松江則因競買之故每票漲至七百元以上云頃得續信覆選己於二日上午九時在松江醫院當衆開票計得當選人十三名候補當選二名姓名悉如前函所報票數除楊爾墨得十七票黃炎培得十票外餘亦與前報相同昨傅楊爾墨沈紹光票數均爲十六開票時尚須用抽簽决定乃開票結果楊以十七票當選而沈以十六票落選爲候補當選第一人調查内容據云兼任監察員之某君於領得選票後暫藏身畔對各方面則言己塡投黃炎培實則於最後五分鐘内仍舉楊爾墨故外間有黃得十一票沈楊各得十六票之訛傅云 
[揚州]  
　　省會覆選形勢揚州爲省會覆選第三區投票地點於一日假新城萬壽寺内舉行江都縣知事駐防軍官及警察機關均循例到塲照料一切投票所秩序尚能維持至本届希望當選事人早經以金錢組織就緒臨場祗將選票入匭故雖未開匭唱名而己知難獲當選據外間所傅預定當選人姓名如下（江都）方小亭束曰琯王彭年（各得二十票）胡震朱嘉楨任桂森楊士香朱德恒（各得十九票）（儀徽）鮑貴藻（得二十票）（高郵）賈先甲（得二十票）董增傅吴輔勳張才魯左保南（各得十九票）（寳應（鮑友恪（二十一票）劉文輅顔作賓葛浚（各得十九票）（泰縣（羅毓桐凌木生王國謨陳謨李郁文（各得十九票）次多數一人爲江都詹介臣計得十三票 
[南京]  
　　飭勘鳳凰山鐵礦齊督王省長昨訓令財政廳實業廳云查江甯鳳凰山鐵礦夙稱藴藏豐富苗質純良近年以來疊經提倡開採雖因種種關係未能及早進行然於該礦鐵脈之淺深成分之純駁以至全山礦量究有若干尚無精密之實測詳細之圖表以資研究國家利源所在考察不厭求詳仰由實業廳遴派專門人員帶同工役前往實行勘測並將礦苗分析化騐造具詳細説明書粘附圖表呈候核奪所需經費事竣後並准其核實支報作正開銷 
[嘉興]  
　　狂風中之損失嘉興近日天氣異常酷熱寒暑表升至百度以上一般苦力竟不能作工本月一日午後五時許忽陰雲四佈狂風大作甚至屋瓦有聲故年久失修之房屋以及短牆草棚等吹倒者不少即居家之明瓦天窗亦多吹去此外農産物遭此狂風受損頗多最慘者南湖中之避暑遊船於風起時不及傍岸被風吹覆者四五艘一般游客因不諳水性而溺斃者竟有三人狂風约一小時始止此次損失總額約計當在十餘萬左右亦鉅災也 
 
 
 

Page 13

 
 
   
 
 

Page 14

 
 
[第四張]  
本埠新聞 
[息借十年分冬漕之廳令]  
　　上海縣署接財政廳令云案照蘇省財政奇絀歷經息借各縣冬漕爲移緩就急之計由廳擬具簡章刋發印收呈奉省長核准並咨財政部備案令飭各屬遵辦在案本年財政狀况艱窘情形較前尤甚現值青黃不接之際爲炊無米應付倍難再四思維爲救濟一時起見唯有仍照歷届借漕辦法以濟急需而維現狀查歷年預借漕欵屆期陸續清還信用俱在一般人民心理對於本省關係較爲密切漕糧同一完納不過遲早之間况利息預扣在前更無用其觀望即由各該縣知事迅行邀集城鄉各绅董及殷實大户切實籌商詳細勸導按照單開數目一律凑足於陽曆九月十五日以前按中七交三全數解庫聽候撥用各該知事須知事非得己務宜力任其難愼勿稍存諉卸除呈請省長核咨並派員會辦暨分行外合將清單簡章各一纸附發訓令該縣即便遵照刻日籌辦具復三聯印收另文飭發并即知照此令 
　　附簡章（一）每縣仍照舊案按九年分漕糧實征數目除附税外以十成之三爲預借之標準向殷實大户勸借一切手續由縣自行籌議以期簡易（一）利息按週年一分計算於繳欵時先行核扣借期以六個月爲限自本年八月十五日起至次年二月十五日爲止八月三十一日以前繳欵到縣者其息以六個月計算八月三十一日以後繳欵到縣者其息以五個月計算至遲不得逾九月十五日（一）印收由廳印發用三聯式騎縫處用廳印發縣編號至塡用時於銀數加蓋縣印以末聯掣給借户收執中聯送廳查考存根留縣備查（一）開支分爲三等借數在一萬元以上准支一百元未及一萬元者酌減三萬元以上准支二百元五萬元以上准支三百元以期撙節而示限制 
[銀行公會覆財政部電]  
　　上海銀行公會昨致北京電云北京財政部鈞鑒儉電敬悉宥電爲鞏固國本維持債信起見是以掬誠相告且自十年公債公布後凡屬法定團體僉以擔保不確實用途未指定紛紛電請政府停止發行敝會亦屬法定團體兼爲金融樞紐何敢安於緘默乃不蒙明察責以越權忠告之言古稱逆耳又奚庸深辯承示前項債票願購與否賣買與否悉聽自由自當謹遵宣示此恉上海銀行公會叩冬 
　　附財政部儉電原文上海銀行公會鑒宥電悉舊債整理正爲發行新債地步東西各國莫不如是自公債發行以來政府償本付息從未失信一般商民咸沾利息即如京滬各銀行號均以買賣有價證劵而獲利有裨金融亦非淺鮮貴會所謂人民痛苦不知何指至此次發行新公債恐擔保之不確實也因設基金處保管本息該處即以購買最多者與基金主管各員司共同管理藉昭信用至於用途首先償還各銀行號短期債欵次則維持京師治安如近畿軍警餉項必要之欵此節曾經本部召集在京各銀行當衆宣佈共聞共知貴會願購此項债票與否自屬營業範圍買賣與否悉聽自由若謂政府發行公債與貴會建議案相背即須停止發行未免逾越權限碍難照辦財政府部儉 
[麫粉公會所接外交部覆電]  
　　日商麫粉免税案己照會日使取銷 
　　本埠機製麫粉公會前因濟南日商麫粉請准援案免税一案電呈外交部税務處請求取銷嗣奉税務處復電准商外交部取銷核准原案己誌本報兹悉顧榮兩會長日昨又奉外交部卅快郵代電開皓電悉濟南日商麫粉工廠請准免税案本部前准日使照會以按約日商在中國製出商品所納之税不得高於華商同樣商品税率請對於該工廠機製麫粉援案予以免税之待遇經轉咨税務處核准援案暫免税釐據復日使旋以該工廠設立地點原有不合當時未及注意應行取消復經照會日使聲明取銷日商麫粉免税原案並一面咨税務處轉行知照各在案此復外交部卅印 
[鄂同鄉致吴佩孚冬電]  
　　旅滬湖北同鄉會昨因梓鄉戰禍特關臨時大會到者甚衆公决後當致電吴佩孚請弗助王兹録如下子玉副使鈞鑒報紙喧傅人心惶恐去王之師行將出發救王之師接踵而來戰雲四起血肉横飛吾鄂何辜迭罹浩刧王占元督鄂八年草菅人命搜括民財姑無論矣此次宜武兵變延燒者數千户損失在數千萬任意姦殺無所不爲鄂渚菁華盡成焦土稍有人心者莫不疾首蹙額况吾鄂人身受其創尤爲切齒寒心政府畏其强梁猶復養虎貽患人民請願罷王之電紛至沓來而政府置之不理代表请願罷王之人呼號痛哭而政府竟若罔闻詎知鄂王一日不去鄂民一日不安是湘師之起實係王占元所激致政府所釀成吾鄂各重要份子所不得己之爲其主義無非以人道爲重其目的無非以去王爲準名正言順吾鄂人民方將軍簞食壺 
漿歡迎之不暇而我公不諒將盤馬彎弓利兵洗甲與義師相對壘助王之淫威不恤修惡於湘更不恤結怨於鄂爲虎作倀陷我人民於火熱水深之苦受人利用置我武漢於槍林彈雨之場實未知吾鄂何事開罪於我公令我公恨之於骨髓也曾憶我公推翻福系决以開公民大會爲最後之解决我公當時尚駐紥衡州慨然撤回防堵各師予湘人自治之機是我公素以民意爲前提以自治爲主旨全國父老昆弟莫不望風欽仰豈徒吾鄂一省所崇拜者乎拒王之師方意爲我公所贊計本其利國福民之思想促成鄂人治鄂之全功乃不此之圖摧殘民意於省治萌芽之際甘附民賊於危急存亡之秋致赫赫威名墮於一旦竊爲我公所不解豈爲王占元大有利於吾鄂而不可去乎豈鄂人終應萬刧不回而不可力圖自拔乎豈我公意欲乘隙而起爲將來取而代之之地步乎豈我公墮入彀中欲爲直系擴張長江一帶之地盤乎如皆非也則惟聽鄂人自决而己或成或敗 
儘可作壁上觀無黨無偏不失爲人中傑僑等遠隔春申江上原置國事於不聞遥瞻黃鶴樓頭深恐大難之未己雖乏執干戈之力不能無桑梓之情驅王所以救鄂自治所以圖存以此首義之區創省憲之先聲於戰雲初起之日助自治之成功則吾公功垂天下當世一人矣其明察之幸甚湖北旅滬同鄉會公叩冬 
[粤人始終保留扣存軍火]  
　　昨日（二日）廣肇公所因湘鄂戰争又起前扣留之小川丸軍火或恐移以殺湘鄂同胞爰又致松滬護軍使函録如下敬啓者前小川丸軍火扣滬一案疊經旅滬敝同鄉等團體及本埠各團體聯懇貴軍使將此項軍火保留滬上非俟大局解决後無論如何不能移動承貴軍使俯從民意准予扣留莫名欽感惟部派專員來滬守提後貴署參謀長疊次到敝公所磋商同人等經鄭重宣言此種殺人利器固不能運桂攻粤然非俟大局定後亦不能運往何方以殘殺同胞一再表示己具决心早經同人等公同議决此項軍火實無磋商起運之餘地現粤桂戰事雖幸告終湘鄂之戰雲又起既不能運粤以殺粤人者亦不能以之殺湘鄂之同胞務懇貴軍使 
主持人道終始不渝以愛粤者推而及於任何方面均不得放行同人等亦惟有恊力堅持以期貫澈初志迫切陳詞幸垂察焉云云 
[湘鄂風雲中之海軍防務]  
　　駐防武昌之海軍第二艦隊司令杜錫珪近因湘軍攻鄂風聲日急鄂省地方關係重要防務更爲吃緊原駐軍艦不敷分布特電調南京之建威軍艦開往武漢駐防九江之建安軍艦開往武穴駐防並抽調長江所派巡弋之江犀江鯤兩軍艦辰字列字兩魚雷艇開赴新堤沙市各埠輪流弋巡藉資鎭攝除將布置鄂港情形呈報海軍總司令公署轉報軍部備案外並通令所屬各艦艇於此期内加意巡防勿稍疏懈云 
[航業消息紀要]  
　　日郵船添加防疫醫員招商局長江班之新編制　　日本政府對於由申開往之輪船爲防止傅染疫症起見在東洋第一口岸施行特别檢查己誌本報兹日本郵船會社所開中日定期各郵船特添設船醫員各一人專司防疫檢查之責計春日丸船醫爲小田部胤勝熊野丸船醫爲恒光芳介竹島丸船醫爲堤良太郎山城丸船醫爲早川桂治八幡丸船醫爲唯根泰次郎筑後丸船醫爲佐野川進近江丸船醫爲吉井喜一以上七輪均爲往來横濱上海及大阪神户至上海之定期郵船臨時特設醫員亦爲减除危險之根本計畫也 
　　招商局之新長江輪江順號定本月六號試車將於下星期四（十一號）實行開班該新輪加入之後招商局因長江路之船舶增多現將各班期重行編定向來該局之長江班期每逢星期二五尚空缺無班今特將二五期輪添入其新定江輪班次星期一四班爲江華·江安·江順星期三六班爲江新江永·江裕·星期二五班爲江孚江天·華大向來將老江天江孚號兩輪僅開上海至浦口班者今亦同行長江線改開至漢口爲止矣又該局之新華號輪船係託英國格勒斯哥船廠建造者其運量與現行之公平號相若爲該局全新各輪中最大之船今得英國來電報告新華輪刻己開出在三星期之後便可抵滬此輪係行駛外洋班者 
　　太古公司之新寜號昨由香港到滬裝來金洋一箱及公債票一箱 
　　日本郵船會社之上海社長松平氏現奉東京總社調還日本之命其上海社長一缺己派息田鋼吉接任聞新社長將於本月下旬由日來滬交接 
[里昻海外大學學生將赴法]  
　　法國里海外大學自成立以來經各方面助力今始考定學生百六十名不日赴法開課並聞考試時曾分廣東北京上海三處招考所收之學生皆高等專門以上程度學額中有粤籍特待生百名本科生六十名此次收有女生十八名内有北京之蘇梅女士亦考入該校不日來滬與該校學生一同乘法船包島斯號放洋云 
[美國大學開學期之調查]  
　　各省官私費遊美學生以秋間出發者爲最多蓋以美國各大學秋季始業之期大都在九月間也兹將寰球中國學生會遊學招待部調查所得今年一部份大學之開學日期照録如下克拉克大學九月二十一號克洛拉獨礦業學校九月七號哈佛大學九月二十六號印第安那大學九月十四號奥海渥洲大學九月二十號麻省理工大學九月二十四號米阿米大學九月十四號密歇根礦業大學九月三十號愛瓦華洲大學九月二十六號勒痕賽婁工業大學九月十五號意理諾愛大學九月二十二號密歇根大學九月二十七號金塔基大學九月二十一號達忒瑪夫大學九月二十二號 
[赴美自費生組織互助團]  
　　乘八月十二號（中國）號輪船出發赴美之自費生王人麟龐聲鍾季警洲諸君發起組織一游美互助團假靜安寺路寰球中國學生會爲事務所擬定每日上午九時至下午四時爲聚集時間聞己發柬邀請其他自費留學生於今日下午四時聚集寰球學生會討論進行辦法云 
[令發省教育行政會議之議案]  
　　均係辦理義務教育增收經費案 
　　上海縣知事接江蘇教育廳第一五三九號通令云案查本届省教育行政會議業於本月二十日開會二十一日開第一次大會是日討論議案六十五件均係辦理義務教育增收經費之案其間關於截留漕糧特税辦理畝捐貨物税帶徵教育特捐·菸酒公賣帶徵教育特捐者爲最多數當經分别討論將各案交付審查旋經審查會議定辦法提交大會復經大會議决經各議員一致請求將以上四案即日呈請省長核示施行即經本廳將議决各案連同原議案當日據情呈請省長鑒核在案兹奉指令内開呈及抄案均悉查蘇省施行義務教育計畫前准省議會咨交公布而關於交議籌畫經費事項未准同時議復本省長正深焦慮今該議員等爲遵令實行起見迫陳籌欵之方衆議僉同情詞急切察核所 
呈各案第一案截留漕糧特税此案雖節經省議會請劃爲本省地方税但中央從未允准察酌情形碍難辦理第二案徵收畝捐查現在各縣呈准徵收者己屬不少其經徵收之縣自可援案辦理應候訓令財政廳先行查明己徵各縣數目用途列表具報一面分令未徵己徵各縣查酌情形與地方團體商定應徵或應增成數呈由該廳核明復奪至因他項事業徵收畝捐者一俟期滿並准會商妥洽接徵改充第三案貨物税帶徵特捐查此案事關增收全省貨物捐欵性質上係地方附税應俟下届省議會開會時咨交公議施行第四案徵收菸酒公賣特捐查此案節經本公咨請財政府部轉商全國菸酒公賣事務署前後三次迄未允准菸酒税爲奢侈品税似可加增應候再行切實咨部轉商務期酒税爲奢侈品税似存等因奉此合將議决各案抄發令仰該知事遵照辦理並仰轉知此令計抄發議案一件 
　　第五次省教育行政會議第一次議决案本省現正推行義務教育非籌定大宗欵項徒託空言終無進行之望本届會議關於增籌經費之案計六十五起其中提及漕糧特税者八案畝捐者十二案菸酒公賣特捐曁貨物税帶徵特捐者共九案本會認此四項經費爲推行義務教育所必需擬定辦法如左（一）截留漕糧特税辦法查漕糧特税歷經省議會議决列入地方歲入项下現值厲行義務教育需欵甚鉅之時非將此項特税留充各本縣之用别無大宗欵項可籌擬請省長尊重民意建議中央此項特税從本年度始全數撥充各本縣辦理義務教育之用（二）徵收畝捐辦法（甲）查徵收畝捐業經前兩届省教育行政會議議决現在義務教育限期實行需欵甚鉅擬請省長令行各縣於本年内一律施行（乙）徵收畝捐數額應視各本縣逐年需費之多寡由縣知事負完全責任督同勸學所長定之（丙）凡己徵畝捐之各縣得就其需用酌量增加其有因他項需用徵收畝捐者俟期滿後亦得接徵改充教育經費（三）貨物税帶徵特捐辦法（甲）依照上届議决辦比較定額帶徵教育特捐十分之二（乙）請省長令行財政廳於民國十年内定期實行（丙）其不屬於財政廳所屬之徵收機關（如淮安關徐關宿關又本省境之津浦隴海等货捐局之類）請省長咨請財政部比部辦理（丁）凡未經設立貨物税所地方有仍收釐捐者一律比照辦理（四）徵收菸酒公賣特捐辦法（甲）呈請省長訓令江蘇菸酒事務局暫准試辦按照正額帶徵三分之一一面逕咨財政部轉咨全國菸酒事務署查照備案（乙）設法調查江蘇全省菸酒公賣正税總額藉可預知特捐應得之數由教育廳逕向菸酒事務局按期領取以便支配 
[大風雨吹倒路亭及電桿]  
　　前日（一號）傍晚滬杭路王店站附近大風雨己誌昨報是日下午四時半許嘉興嘉善等處亦狂風驟雨交作鐵路車站之分路看守亭及電桿被風吹倒吹折者不計其數直至晚間八時狂風始息雨尚未停經各站該站長據情報告車務總管一面由電務工程二處立派工匠前往修復云 
[致遠號命案兇犯今日行刑]  
　　文匯報略云六月五日槍斃致遠店夥二人之錫蘭人彼得自七月五日由公堂判定死列後收押於英國監獄内兹北京英使署核准死刑之文業己到滬故兇手彼得即於三日（即今日）在厦門路英監獄執行絞刑俟行刑後尚須檢騐屍身云 
[貨棧内查獲大批烟土]  
　　共計三十八箱約值銀二十六萬餘兩 
　　土販王某近在外洋販運大批烟土烟膏來滬寄匿虹口天潼路北四川路東首三百四十八號恒安货棧事爲該管閩行路捕房捕頭麥搿來搿所聞前晚八句餘鐘率同華探目王四福華探侯阿保·孫阿慶·粤探紅標·及一百零九號西探目康仇利·一百十三號西探目使密司·一百零二號西探愛許勒馳抵該棧啓門入内搜獲每箱約值銀七千餘兩之烟土烟膏共計三十八箱約計銀二十六萬六千兩當用運貨汽車儎回捕房暫存一面復至北四川路五十一號門牌將與有關係之粤人王某及甲乙二人傅至捕房盤詰口供以憑核奪 
[怡和三紗廠發給股息]  
　　文匯報云怡和三纱廠之董事己議定發給股東半年股息每股息銀六錢自八月廿三日起由匯豐銀行發給 
[俄商務專使將蒞滬]  
　　華俄通信社上海消息云遠東共和國駐華專使商務參贊拓伽希甫氏將於明日（八月四日）晚間由京抵滬據聞氏此行宗旨即關於商務上有數種問題須親與在滬官紳商各界磋商解决辦法云 
[湘鄂戰事中之雜糧市面] 　 
　　鄂省雜糧出産甚豐如黃豆小麥秈米等品又湘省秈米皆薈集漢口一埠此次湘鄂戰事一起所有運滬之豆麥均大受影響緣各産地運漢被軍被軍隊所阻商家遷避不遑故各公司之長江商輪下水皆裝避難之客人及行李箱籠爲最多貨品多遭阻滯滬地豆麥市價因到貨不能繼續故昨日漢口黃豆開價漲起一二錢小麥亦漲又某某等號昨接漢口分莊快函述及漢地軍事吃緊市面蕭條銀根急迫一時未能平静在漢之之採辦莊客大都離漢云 
[糖市之昨訊]  
　　火車糖俏市之後各行家均隨來隨賣底貨多己無存太古洋行之後盤未開擬將前定棧單打清後再開是以外間預料必升五錢東白車糖各廠出貨亦供不敷求不肯多開台灣廠出數因本地好銷故少裝出且各項車糖常年於夏季銷路最旺今届各地欠缺存貨無多是以更見軋少矣 
[納税華人理事會定今日開會]  
　　討論租界房租日貴之救濟法 
　　納税華人會前接華僑聯合會來函關於租界房租之日加無己人民苦於高價生活欲求有所救濟兹納税華人會己正式提出該會本月份理事部常會兹將往來函件録下（來函）租界納税華人會公鑒近來上海房租昂貴皆由各房東任意隨時加租甚至硬迫房客遷移此等舉動無論住家商店均受其累若不設法懇請工部局嚴行取締則影響所及必至貧户無房可居自應公訂規則俾房屋主客共同遵守素仰貴會主持公道請設法維持庶幾房客可以安居免致受房東之紛擾用特陳明意見佇候明教爲幸手此敬頌公安華僑聯合會董事許冀公啓七日十七日（覆函）敬復者接准貴會來函對於租界房租日加無己提議有所救濟具見關懷市政留心平民疾苦展誦之餘不勝欽佩兹己准將大函提出本月理事常會此次只議一題以資注重貴會如有良法善意亦望及時提出以便討論本會理事常會定八月三號（即今日）午後五時半開會届時務請貴會特派代表或原提案人許冀公先生蒞會陳述意見至紉公誼專此致頌公綏納税華人會啓 
[蘇州河中段工竣请先騐收文]  
　　吴淞江水利工程局主任陳恩梓呈總辦文云呈爲蘇州河中段工程完竣仰懇親臨驗收事竊照吴淞江水利工程自八年冬間奉沈前總辦轉奉齊前省長令飭遷移下游將蘇州河淤淺地段提前開浚遵經勘明最淤淺之小沙渡地方設局施工即於九年二月六日開工疊將施工情形呈奉鈞局轉呈省長察核令准在案查蘇州河内以中段工程爲最要在原報預算土方表内第二段第三段即自廣肇山莊東角至小沙渡爲止共計一千零二丈應開土方六萬六百七十二方自開工以來將各機船分配地段逐漸向東開挖現己一律完竣中間有灘角六處亦己分别雇用人工裁切每處切進三四五丈不等務使水流通暢行船適宜核計逐日挑土方數共出土六萬七千八百七十七方按諸原算應開土方溢出甚詎因蘇州河頻年受租界垃圾之患凡堆垃圾地段往往不數月間通暢之河淤爲淺漲故此次挖出土方垃圾十佔三四成當七年丈勘之時或有數處尚未堆積至開工後己積爲漲灘恩梓惟辦理工程貴求實際如拘泥於預算之土方而不將此續漲之淺灘量爲開挖勢必易生後患故於濬過之處偶察見一二新漲每不憚往復之勞一浚再浚必使河流通暢而後己然土方之數按之原算雖有溢出而所用諸費恩梓力求撙節平均計算開支並未嘗溢出預算之外此可預爲聲明者也竊查治河通例本當俟通工告竣再行呈请驗收然在人工開挑之河爲時不過兩三月多或四五月須刻期以開壩自當俟完畢而收工若用機器開挖之河則按段進行工難欲速若待全部完竣而始行驗收則工程之稽攷爲難且此段河道地當商埠要衝兩岸建築駁岸碼頭月異而歲不同加以潮汐之衝刷東西之坍漲時移事易難保河形不有變遷恩梓忝負浚河之責雖於一切工程不敢不殫竭愚誠實事求是然力小任重未敢自信應懇總辦先行驗收以昭實在而重要工理合備文呈請鑒核施行兹將蘇州河己竣工程寛深丈尺開列於後計開起迄地點西自小沙渡東至廣肇山莊東角共長一千零六丈平均面寛十五丈平均深度潮落時中谼水深八尺實挑土方六萬七千八百七十七方灘角裁切六處 
[三誌大東旅社内之謀命案]  
　　懸賞一百元緝拿兇手瞿松林 
　　瞿松林於上月三十一日在大東旅社四層樓三十二號房間内用手槍擊斃婦女孔阿琴後即潛逃無蹤經公共公廨出票拘拿未獲昨特由總巡捕房總稽查處將其面貌印刷於通緝單上嚴行緝捕外又致華界警廳請通傅所屬一體恊緝上開賞格洋一百元其詞略謂瞿松林一名浦東人業住宅西崽年二十三歲身高五尺六寸身重一百三十磅瘦長臉眼黑髮黑身軀瘦弱面白住卡德路六百四十三號近在本埠某醫生處爲西崽兹因於西曆一千九百二十一年七月十七號在卡德路七百七十七號屋内犯持械搶刦案查瞿松林前曾犯私用客賬案於西曆一千九百二十年十一月二十九號判押四個月當於西曆一千九百二十一年三月八號釋出乃又於西曆一千九百二十一年七月三十一號在大東旅社謀斃婦女一名業由會審公廨出票拘拿在案爲此合行通令緝拿仰諸色人等一體知悉如有人能將其拿獲者當給予賞洋一百元儲欵以待仰各遵照特示 
[大戢洋面海盜之猖獗]  
　　浙省商船金泰豐之船主姜炳由台州裝載柴爿運來上海交卸陰曆六月二十二日駛至大戢洋面突遇盜船將人船貨物一併刦去又金公利商船由温州裝載木植開往長江交卸於二十六日亦駛至該處洋面突遇盜船多艘攔阻去路盜匪一擁登舟當將船主胡聖保一人擄去該盜臨行聲言限期贖回前日該舟抵淞報告釋報行家業己具禀水上警廳要求迅速飭艦追緝救回船主以戢盜風而維航務 
[比代總領事謁會交涉員]  
　　駐滬比代總領事羅彭士君因有要公於昨（星期二）上午至江蘇交涉公署拜會由許交涉員延入花廳茗談良久興辭而别 
[金洋交易所創立會紀]  
　　金洋交易所昨日上午十一時在籌備處開發起人股東創立會各股東均經與會首由邵子建報告籌備經過情形繼推許世英爲臨時主席許君起言略謂·本所當時組織由陸觀甫携來發起人公函要求鄙人加入鄙人覽列名者均是正當商界巨子且富於學識經騐即允隨諸君之後復荷公推爲籌備主任其間進行手續均頼諸君輔助之力今籌備己告結束將來進行諸端更爲繁重尤望諸君奮勉爲之鄙人對於津事紛煩不能隨時兼顧請諸君選舉時原諒勿舉重職爲要至本所諸事當盡力之處决不推却並謂既得諸君之推愛祗能就名譽職等語繼由陸觀甫吴銘 
 
 
 

Page 15

 
 
甫趙占綬三君相繼演説後全體一致推舉許君爲名譽總董畢隨即分投選舉票選舉理事監察員選舉結果陸觀甫得五萬八千八百權潘成章得五萬四千六百四十權黃光志得五萬四千五百七十權姚炳然得五萬四千三百十權邵子建得五萬四千二百九十權趙占綬三萬九千七百五十權蔡藹生三萬七千九百十權馮迓甫二萬九千四百十權張知笙二萬七千八百九十權徐藹堂一萬八千七百七十權洪餘慶一萬零七百五十權以上當選爲監察人選舉完畢全體攝影留爲紀念復公宴許君於甯波同鄉 
會至下午四時盡歡而散 
[外洋輪船進出口消息]  
　　英國輪船公司加希米爾號由倫敦開來己於星期一日駛出香　　港約星期四日晨（即八月四日）可到上海 
　　中國郵船公司尼羅號本月五日可從香港駛出約八日清晨抵滬是日午後即須開往舊金山經過長崎·横濱·火奴魯奴等處 
[省長派員查騐水電廠新機器]  
　　閘北水電廠湯廠長前因閘北地方居民日增自來水機力不足不敷取用呈准省長向本埠美商愼昌洋行添購抽水機一架飭匠安置妥恊前日王省長特派委員俞夢韓來滬於昨晨九時會同閘北紳商錢貴三沈聯芳王彬彦及技師黃文生汪捷三等至廠查騐機器馬力傎昌洋行亦派兩西人到廠指導一切當騐得該機力每二十四點鐘可打水一百數十萬加倫確係美國名廠所造之新機繼至廠内各部參觀上下佈置井然參觀畢由湯廠長欵以茶點而散 
[縣視學研究會之通函]  
　　縣視學研究會昨致各縣勸學所長縣視學函云敬啓者頃接江蘇省教育會函開查貴會開會照章於本會大會前行之由本會定期通知兹經本會幹事員會議决八月二十一日研究地方學務時間自上午九時至十二時下午三時至五時即由貴會主辦此項會議關係地方教育至鉅應兼請各縣勸學所長共同出主席一切問題較易解决合亟函達至希查照分别函邀爲盼等因合即函逹届期務請蒞會如有意見書並希於八月十四日以前寄會以便編列議案專此敬頌公安江蘇省教育會附設縣視學研究會謹啓 
[青年會派員出洋]  
　　本埠青年每届暑期選派幹事出洋留學美國學習青年會事務歴著成效本届特派交際科主任幹事鈕立卿前赴美國留學阿哈阿省克利護倫青年會學習一切定於本月十二號偕清華學生乘坐中國號放洋所遺交際科主任一職委定介紹科主任許長卿兼理 
[中國銀行學社成立大會紀]  
　　本埠各行號學校任職諸歸國留學生組織學社創辦夜於七月三十一日午後假座一品香開成立大會列席者馬寅初聶愼餘瞿季剛吴希之夏邦輔余嘯秋朱彬元尹任先周啓邦朱溥泉黃翊儉蔣惠仙施濟元張納川趙師復陳健菴蔡競平等二十餘人當由起草委員會報告草章經一致通過舉定吴希之爲會長聶愼餘爲副會長施濟元爲書記周啓邦爲會計並由會長指派馬寅初蔡競平尹任先朱溥泉陳健菴組織銀行學社夜校籌備委員會朱彬元陳心銘蔣惠仙等四人組織書館籌備委員會該職員等己分頭籌備積極進行 
[温州同鄉致浙督電]  
　　質問温屬特别戒嚴理由要求取消特别戒嚴令 
　　温州旅滬同鄉會致浙江盧督軍電云杭州督軍大鑒連日接敝屬各界來函及來滬商人面述温屬戒嚴司令部突於前日間特别戒嚴檢查郵電交通不便朝夕往來限以時刻如臨大敵若出奇兵人民皆相驚失色莫審由來商賈則相戒於途不明底藴嗣查知該司令部有命令永嘉知事謂現值土匪竊起地方不靖深恐乘此省選發生事變所有該縣初選投票未竣各區以及己投票而尚未開票者均著一律暫緩舉行等情竊思吾甌自民國成立以來頻年安謐七箸不驚即如去年災歉奇重幾閙米荒然亦終能維持秩序並不發生紛擾豈有際此米價跌落早禾登塲人民共慶豐年之時竟發生如該司令部所謂土匪竊起地方不靖必須特别戒嚴之事耶故旅滬同人一聞此信僉謂該司令部意在剥奪人民選權乃藉口保護治安悍然出此非法之舉十年以來吾浙人民未嘗顯受軍人干政之慘痛有如此次之甚者言念及此至爲寒心夫人民既有納税之義務即當然有出議員之權利無論初選複選當選者皆本地優秀士紳則地方必不因選舉而須戒嚴選民必不因選舉而爲土匪其理自明無待詳述至對於省選之應辦與否貴督軍亦曾於三十日通電主張由人民自决電文俱在人所共仰乃該司令部既不能承督軍愛護國家之深心反無端宣布特别戒嚴出此侮辱浙民人格之舉動同人等竊謂此類妄舉若不明白申斥浙江危機即伏於此貴督軍提倡自治促進憲政用心無私久所深信敢乞尅日電令該司令部即行取消特别戒嚴以安人心而維商業温屬幸甚全浙幸甚臨電惶悚不知所云温州旅滬同鄉會叩東 
[吴淞商埠局整頓路政函]  
　　吴淞商埠局致淞滬第六區警察署函云逕啓者案查藴藻浜大橋北塊慶康雜貨號之凉棚簷柱適當馬路轉灣處汽車來往危險堪虞應請貴區即飭該雜貨號趕速拔去以利交通又外馬路兩旁賣買攤頭及沿路商舗隨處堆置什物既妨觀瞻亦傷路面甫經修理平坦不容再有此等舊習相應一併請由貴區崗警隨時禁阻實爲公便云云 
[絲廠中之因熱停工者]  
　　閘北一隅本年新繭出市以來華洋各絲廠計共繅者二十二家近日滬濱天時炎熱異常且洋莊銷路亦殊減色故前日各該廠在絲廠會商處集議停工結果因存繭及抛絲之關係故各有參差内中十五家業於昨日起停工期間亦互有不同多則停兩星期至少停三日云 
[兩商會籌備展覽會徵品]  
　　上海應徵展覽會之物品現己由南北兩商會會長將南北市境内所有之各業工廠調查明確各廠出品種類亦由勸導員先行分别查考列表存記然後由兩會會同函致各該工廠主任查照切實勸導並附縣公署轉頒之廣告聲明解釋勸令着手準備云 
[閘北二段救火會選舉職員]  
　　閘北二段救火會於七月三十一第十一次選舉職員會當由會長謝蘅牎竇耀庭莫梅卿會董徐乾麟朱竹賢俞宗周等蒞會監視開匭徐幼棠當選爲正隊長羅子惠左隊長翁瑞夫右隊長張劍採書記員周福康會計員五蓮品孫梅仙庶務員張興堯徐芹香調查員陳上達捐務員孫鶴仙機務員云 
[上海夜市物劵交易所經紀會成立]  
　　前日（一號）下午三時上海夜市物劵交易所經紀人假座甯波旅滬同鄉會開經紀人公會之成立會計到八十人己及全體總額五分之四開會後首由姜子賢報告逐日籌備情形及賬略畢公推黃漁亭爲主席黃君略謂本公會籌備以來不過數天即日成立可爲慶幸第經紀人公會爲對本所之重要機關同人如懷有一種見地欲表示於本所者皆須藉公會以發抒公會既成便開始執行其職務故我同人等對於各事之意思皆宜趁今日大會中詳細討論云云旋即委托文牘員方君宣誦本公會規約草案大致無甚異議通過遂由朱友三發言籌備員際此職務己終勞苦功高衆當鳴謝全體起立向籌備各員鞠躬次推檢票員張雨蒼馮雨亭朱友三杜菊初散票投畢再推袁禮榮湯漢章廖孟　陳葵生爲開票員結果姜子賢得票最多當選爲正會長因爲時己遲不暇再行第二次之投票公决即以次多數黃漁亭袁秋暐當選爲副會長末後略有討論遂散會 
[練習推事到滬]  
　　司法部因上海訴訟事宜較他省爲多地方審判廳原有推事事務繁冗是以特派候補推事五員到廳襄辦訴訟案件以資練習曾誌前報兹悉司法部所派之推事爲錢聲教·魏勳·蔡聯芳·萬培淦·宋啓宏等五員己於前日到廳戚廳長將各推事配置在民一庭·民二庭·刑庭·執行庭辦事當將配置情形呈報高等審判廳轉行報部備查矣 
[華實學友會年會紀]  
　　南市華實學友會爲滕克勤嚴子裕劉文逹謝克明等所發起成立迄今己届三載内容分文藝叙餐儲蓄三部會員達百餘人日昨該會在裡毛家弄事務所開第三届年會由會長報告經過情形後並照章推定滕克勤爲正會長嚴子裕副之會計爲顧筠生書記爲吴蓮洲儲蓄部部長爲楊照濤嗣後討論會務進行辦法因鑒於近來天時不正時疫潛生公决本届叙餐停止一次將餐費百餘元充作善舉購辦救疫藥品分隊向南市浦東等偏僻處分送云 
[美奥副領事請假避暑]  
　　駐滬美副領事奥爾門君前日禀准美總領事請假赴内地避暑昨日公共公廨輪應奥君陪審乃由美正領事博金式君蒞廨代庖 
[汽車互撞跌傷兩婦]  
　　婦人王袁氏譚魯氏譚劉氏前晚與許子根至某公司雇乘三千五百十二號汽車由汽車夫孫洪弟開駛至虹口一帶兜風詎駛至百老滙路鄧脱路轉角由東往西適一千四百四十六號汽車由西往東風馳電掣而來該汽車夫孫洪弟偶一不愼兩車突然碰撞勢甚猛烈致袁氏與魯氏被震從車中跌出一則頭部受重創血如泉湧一則僵臥馬路己不省人事當經二百二十二號巡街捕聞警趕至抄録兩車號碼並將受傷人車送山東路仁濟醫院求治據醫生云兩氏傷勢頗重恐有生命之虞該捕遂據情回禀捕頭將孫拘解候究矣 
[發現裸體女屍]  
　　滬甯鐵路麥根路車站小浜内昨晨發現年約五旬餘之女尸一具身上一絲不掛由崗警歸報顔署長特飭二十七保十一圖地保報請檢廳蒞騐再核 
[騐明急痧身死]  
　　閘北寳慶里一弄第一家眞茹鎭人計茂春於昨晨在家倒斃因無家屬由隣人報告警局令飭地保投報地檢廳請騐奉委蕭檢察官毛檢騐員等前往騐明周身無傷委係急痧身死判由堂棺殮 
[法官蒞堂騐屍]  
　　孫子英偕子財生投地檢廳聲稱伊姪孫順奎遭陳善彬陳祥生指爲竊賊任意凶毆當由三區警局發送新普育堂醫治無效身死請求騐究等情當奉地檢廳委派郭檢察官等蒞堂騐得己死孫順奎腰肋等處委係受傷致命而死塡明尸格判令孫子英父子備棺收殮聽候缉凶究辦昨午孫子英父子又投廳具狀聲請伸雪奉諭候示辦理 
[證劵物品交易所消息]  
　　上海證劵物品交易所市場揭示第三百三十七號云本所股交易依據營業細則第五十二條第三項認爲必要買賣雙方應每股一律徵收增加證據金十元自八月一日止所有八月期現存買賣須於八月三日上午十二時以前繳納八月二日起八月期新買賣於繳納本證據金時同時加繳增加證據金十元 
[昨日公共公廨訊案紀]  
　　昨晨公共公廨民四庭由俞會審官及英包副領事訊理各案如次（一）孫秋堂訴葉和尚侵佔地皮冒認祖墳案前因兩造供詞各執嗣派人偕同兩造往將墳墓掘開内置墓磗上鐫葉姓字樣（結果）該地所有權應歸葉和尚詎孫不服兹復延律師投案提出三種理由要求復審其第三理由據該律師云係根據大理院上字四百三十七號判例等語旋由葉之代表甘維露律師將原告請求逐層駁辯畢俞君宣諭大旨以查大理院上字第四百三十七號判例如所争墳墓不能根據墓碑一種證據而下判决似不能適用於本案蓋本案之磚係在墓内掘得尚屬潮濕並右數字己將模糊且經包副領事用種種方法化騐故可决定其非假造今原告請求不能照准包副領事亦有與余同意之言發表於是包君諭話畢（結果）原告之請求註銷（二）鍾林發訴黃竹君不理煤炭價洋八十四元四角案被告代表甘維露律師到堂聲稱原告所訴不能成立要求撤銷原告代表朱斯芾律師反對（結果）被告請求註銷着補辯訴狀聽候定期訊理（三）隆盛號訴斯惠生定貨不交請追損失案（結果）被告減交七百元舖保候訊（四）張福昌訴沈守三等股欵糾葛案（結果）改期着曹大來將各股東允許照習慣料理據呈案再訊（五）蕭國珍訴蕭文孚等不理代賠欵項案（结果）第二第三被告謂求不准仍函復浙江餘姚縣將己查封之蕭文孚産業迅予拍賣得價送廨再核（六）合記公司訴胡源興欠欵案（結果）被告繳案洋三十六元交原告領去完案 
[新世界己歇用人控追保證金]  
　　陸錫侯總理新世界游戲場時所用賣票收票茶役人等概須繳存保證金其證金之多寡則視職務之重輕而定收取後給以新業公司具名之經摺一扣爲憑本年上季陸解總理之職該塲亦暫停營業旋各股東舉陳永霖爲總理重行開幕將從前所用之人淘汰不少故被辭退之賣票收票茶役之輩皆向新總理請發還保證金新總理以此欵應由前總理算給彼等遂向陸錫侯索取詎陸又以此欵應向新總理領取雙方互諉致此被歇之人奔走日久分文未得遂邀集被歇者三十餘名會議取回證金辦法結果以該塲總理雖己更換而新業公司名義並未消除所執經摺旣屬新業公司具名新舊總理縱均不肯負償還責任當以法律向該公司追回遂推舉吴槐卿爲全體代表控該公司不還保證金共計洋八千四百元於公共公廨此項禀詞呈遞後昨晨吴又親身投廨聲請略以各原告經濟均極困難案既起訴應遵章繳納訟费無奈實屬無力措資惟有乞恩豁免當經俞會審官商之英包副領事姑念原告所陳困苦無力尚屬實情本案應繳訟費准予暫免吴聆堂諭遂欣然而去 
[収買女子逼娼之押儆]  
　　鄂人楊進卿及妻楊氏王氏前在天津等處買得女子劉金寳·寳寳兩口帶來上海賃居法租界瑞福里一號門牌内强行逼娼不遂鞭撻隨之以致遍體鱗傷事爲法捕房探目沈德福偵悉報告西探最脱雷沙克君於前晚同至該處將楊夫婦及兩女子一併帶入捕房昨解法公堂请究先由沈探目上堂禀明前情詰之楊進卿夫婦供稱兩女子實係民人等在天津買來不敢逼娼餘供支吾中西獻員會判以兩被告不應收買來歷不明女子着押西牢六個月兩女子發堂擇配 
[刦案關係人押候解訊]  
　　公共捕房特别機關中西包探昨晨恊解張小紅子周德雲陳照善至公共公廨第二刑庭禀稱查得該三人曾於四月十六號與己獲之胡大劉子徐金標等夥刦楊樹浦平凉路侯家宅居民范金福李陳氏等值洋一百餘元之衣飾現洋是以獲案請究經李襄讞得禀商之美正領事博君以此案係由英領陪審判張等三人押候英領堂期解訊 
[花會賭徒分别科罰]  
　　甬人王阿林唐言林因與陶才明陳阿泉莊錦卿蔣福生婦人桂劉氏張李氏等在虹口西華德路六十六號屋内組織花會機關前日被該管捕房西探康仇偵悉率同華探往將以上各人一併拘獲搜出賭傅花會之字據帶入捕房分别拘留昨晨押解公共公廨經中西官訊明判爲首之王阿林罰洋二十元無洋改押二十天唐言林罰洋十五元或押兩禮拜餘人各罰洋五元充公賭博花會之字據銷燬 
[被指刦案嫌疑人送科訊核]  
　　虹口胡家木橋商人沈鴻章被眼線邢小三子指爲十六舖源豐衣莊刦案盜犯由警廳偵探宋鳳鳴拘解到隊旋由該處商界聯合會函致警察廳代爲剖白後現經偵緝隊連日研訊沈雖否認而邢小三子堅稱沈實該案刦盜該隊爰於昨午備文將沈鴻章邢小三子等申送司法科奉諭分别押候核辦 
[兩婢被虐私逃之訊判]  
　　濟良所中西女士昨晨伴送十五歲女子王添才·十六歲女子馬恩林·到廨禀稱添才係在天潼路三號門牌粤人王廷華家爲婢恩林乃同路三百五十號門牌粤人馬姓之婢女據稱均遭主母凌虐相約投所求援云云並據老閘捕房包探姚錫卿到堂禀稱添才因有疾病濟良所不願收留現將其主人傅案请示又據王廷華投訴該婢私逃出外並不得悉且不虐待等語經中西官核供向二女畧訊一過遂判添才交王廷華領回不准虐待恩林發濟良所留養 
[拾匿鈔票之敗露]  
　　文滙報云二日午前匯豐銀行正在市之時太古公司之吴淞號船主韋廉氏隅墜落鈔票一捲計洋一千元旁有一波蘭人見之即拾起而藏於帽中但吴淞號船主時己自知失去鈔票因該波蘭人在旁情有可疑止而搜之果見原贓乃拘其人送入四馬路捕房·將在其所屬領署控以偷竊之罪 
[併紀私賣燈吃之科罰]  
　　法捕房探目沈德福日前債悉束自來火行街瑞福里一號門牌徐紀清家將樓面租賃與周伯川私設烟榻又永安街張胡氏翁李氏兩家暗設烟具容人燈吸鴉片又霞飛路捕房探目徐阿東查悉孫有才家亦有設立烟榻容人過瘾情事爰於前晚先後率同包探等前往各該處抄出烟槍數十支烟具等物甚夥帶入捕房昨解法公堂請究先由兩探目上堂禀明前情詰之周等供認私賣燈吃不諱中西讞員判周罰洋一百元徐不應將餘屋轉租於人私賣燈吃罰洋四十元李氏罰洋五十元胡氏孫有才各罰三十五元充公烟具銷毁 
[私帶煙土分罰鍰]  
　　老閘捕房八百十六號華捕·一千三百十九號印捕·前晚奉捕頭命令在所轄境内檢查行人有無私藏危險物品當在福建路廣東路等處搜獲閩人李曉宸·鎭江人李英芝·嘉定人潘錦桂·三人帶有烟土共五十餘兩一併拘入捕房昨解公共公廨即據包探殷玉鼎與華印兩捕相繼上堂禀明前情並將烟土呈案據李曉宸供稱所帶烟土係購來自食實非販賣並延律師到堂代辯訊之李英芝潘錦桂均供該烟土係友人囑爲代携等語經陸襄讞核供商之美約副領事以被告等私帶烟土違章判兩李各罰洋二十元潘判洋十五元一併充公烟土送海關焚燬 
[誌謝]  
　　昨承銀行週報社惠贈第二百零九號（銀行週報）一册謝謝 
函來 
[邱步青來函]  
　　敬啓者本日各路商界總聯合會記録内有步青起立發言所記一切與所言失實第恐兩造涉訟據爲事實用特相懇登入來函攔内是爲至禱邱步青叩八月初一日 
雜評二 
[索費與借債（訥）]  
　　調兵遣將之督軍巡閲向政府索錢不得則悻悻然一若此次湘鄂之戰爲政府而戰非争地盤而戰政府應負擔此鉅費也者 
　　被索戰費之政府向人民借債不得則悻悻然一若此次公債之借爲人民正用而借非爲政府應付軍費而借人民應負擔此債務也者 
　　其實政府無錢雖悻悻無益政府調兵助鄂固應向政府索錢若應王占元之請則曷不向王占元索錢 
　　人民無錢雖悻悻亦無益爲援助人民利益用固應向人民借債若爲援助王占元地盤用則曷不向王占元借債悻悻何爲哉 
公布欄 
[江蘇高等審判廳]  
　　民庭判决秦彦臣與英辛甫爲咢房産涉訟控訴一案（决定主文）本件控訴駁回黃林和與李德記爲貨欵涉訟上告一案（决定主文）本件上告駁回姚路氏爲田産涉訟聲請一案（决定主文）本案准予回復關席前之訴訟程度定期傅審許峯灣等與許陳氏等爲嗣續涉訟控訴一案（判决主文）本件控訴駁回本審訟費歸控訴人負擔紀朱氏與紀嘉仁等爲賣田糾葛上告一案（判决主文）原判撤銷本案發還上海地方審判廳迅予更爲審判以上八月二日 
[江蘇高等檢察廳]  
　　批示曹葉氏狀悉查此案迭經本廳令引川沙縣知事依法辦理并據該縣知事呈稱該案被告人曹湘既願撤銷告訴而該民婦曹葉氏又聞風遠颶久避不歸若不准予撤銷轉滋訟累據經批准撤銷原訴一面令警前往恊同地保將屋啓封點交該民婦收管旋據該警回報該民婦以有船一隻同被發封要求必須一併啓封方肯具領當以該民婦船隻被封屬署無案可稽是否行政處分咨請縣警察所答復旋准復稱該民婦之船係屬航船違章不領執照故係屬縣行章程扣留等情准經飭警轉諭該民婦以發封房屋及啓封原因並指示船隻一事應向行政上请求詎該民婦始終遥避未曾來縣遵辦等情呈復在案兹又據該民狀訴前來合亟批示知照仰即運赴該縣請求可也此批杜擴田狀悉候調卷核辦此批嚴張氏狀悉查爾夫應否省釋國即提出正當理由逕赴縣署訴謂核辦母輒來應越凟此批張平昇等對於杜老五案請求從嚴判處等情呈遞一狀張阿福請求勒拘要證訊判等情呈遞一狀吴邦甲補具控訴理由並請附帶私訴等情呈遞一狀夏廷棟委陳立人辯護呈遞一狀張袁氏委事鑑代述一切呈遞一狀以上五狀業經本廳查閲函送同級審判廳核辦仰即知照此示以上八月二日 
[上海地方審判廳]  
　　判决主文（民一庭）一件决定吴鑅泰與吴朱氏爲租約涉訟聲請受理一案主文本件聲請駁回聲請費用歸聲請人負擔一件判决沈陳氏與葛殿堂等爲保證債務涉訟一案主文沈國當應代葛茂堂償還沈陳氏洋四十五元沈陳氏對於葛殿堂之請求准予註銷本案訴訟費用歸沈陳氏沈國富各半負擔一件决定周八八與周銘之因追還田單涉訟一案主文本件訴訟駁回一件判决周信三與陳秦氏因欠欵糾葛控訴一案主文本原判關於駁回借洋及訟費部分撤銷陳秦氏應償還周信三借洋一百三十四元八角三分周信三其餘之控訴駁回本審訴訟費陳秦氏負擔三分之二周信三負擔三分之一一件判决季來賓與李鴻儒等因會欵糾葛一案主文原告人之請求駁回訴訟費用歸原告人負擔一件判决徐肇康等與錢松亭欠租控訴一案主文本案應由吴縣公署補充判决一件判决孫邦基與陳王氏爲贖田控訴一案主文本件控訴駁回本審訴訟費爲歸控訴人負擔一件判决黃景春與謝阿四追租遷屋涉訟一案主文被告人窒礙之聲明駁回聲明窒礙後訴訟費用歸被告人負擔（民二庭）一件判决汪斗樞與朱菊生因基地糾葛控訴一案主文本件控訴駁回本審訟費歸控訴人負擔一件判决倪君壽訴姚根海因地界糾葛一案主文姚根海在倪君壽地上所立界石應即拔除訟費歸姚根海負擔一件判决張錫昌訴朱阿福因賠償损失一案主文原告人之請求駁回訟費歸原告人負擔一件判决温儉修與胡文藻因債務糾葛控訴一案主文本件控訴駁回本　訟費歸控訴人負擔以上八月一日 
[上海縣公署]  
　　批示滬江綢綾染藝公所總幹事衛益呈爲遵批修改章程陳明原委請立案給示由批呈悉既據修改章程並稱各項徵費早經同業議定刋入民國九年行單遵守相安應准備案給示至來呈未經全體工司簽名手續究嫌不合惟據稱開會時由各坊代表三十二人到會公聘該商爲公所總辦事員並負對外一切責任所有委託書等情抄呈察核前來以後該公所處理業務等事應由該商完全負責尚望妥愼辦理以壓衆望是爲至要此批黏件存楊勝祥呈爲抗令不遵請執行封閉以維營業由批呈悉並據該業領袖呈復奉諭往勸王根生不肯拆除爐灶盆湯顯見抗令奪業請子封閉等情候飭吏執行發封可也仰即知照此批潘紫綬呈爲遵批再呈並具領狀由批查該民人應領之關廟奬金除領餘洋七百四十一元六角六分六釐己經呈奉核准有案據呈領狀數目不符且語多牽混無從核辦再勒限五日内備具前數領狀來署具領不准再有牽砌之詞如再故違定即處分具報仰即遵照此批領　發酡　　十一　　　　　與　　　　　　人王　　　　 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（十）] [  禹鎧]  
　　是時茶客咸紛紛散余等以不得雨具仍留坐不去余偶至門次覘途中積水忽見前日渡口所見之美婢挾雨具擇步而來將及園門其主人正蹣跚自南至婢見其雨具己備遂盈盈返身去婢初意主人在西園不知所料乃不中也余乃作詩紀之曰(不爲風雲氣盡哀芙蓉塘外正輕雷從知天意酬庸福織手親勞送傘來)韶聲見之曰妬語耳獨不畏口孽耶 
　　入晚佐梅傅酒至遂集諸友飲於聽濤軒中是時茶客既久散而納凉亦弗至虚堂廓然惟着寥寥數酒人耳席間覺殊丈述二十年前暴風雨中舟行遇險事且背誦當時所作即事詩而園中松濤怒號奔電霍然四熌如裂雲路似告覺丈曰當日情景吾親見汝顚沛於葦塘荻港中也己而論及時事小譜慨然曰言之何爲我輩惟有準備爲土匪耳佐梅立斥其妄小譜曰子何不廣乃爾試思今日朝野之有力者孰不行土匪之故技以自肥彼特美其名曰名流偉人耳座衆聞之咸太息此際天容慘黯景色大惡彷彿新亭雪涕時而小譜固周姓出語之沈抗良不在伯仁下可爲善繩其祖武矣席散閲腕表己九句鐘遂别諸子而歸 
　　十二日上午訪韶聲於第四校篆卿出無題詩一律見示内有衣香己涴襟前涙夜月猶疑鏡裏容一聯頗赏其深婉移時十眉煥成先後至校長金公命校役市鷄汁錕鈍及燒酒欵客風味甚美午後至西園覺殊丈出和詩見示十眉又以社友許盥孚近作論詩絶句三十首及壽萱圖徵題啓授余論詩絶句自魏武以下至王壬秋而止至有灼見壽萱圖則爲其母氏作也世方盛倡非孝君之所爲獨不畏時流嘷吠耶晚飲於杏花村盡醉而歸 
筆記 
[隐僧記（三）] [  西雪]  
　　斯時復仇之念切而研習劍術拳術亦愈進此中殆天授非人力所能及未幾劍術益精能於百步外飛劍取人首級至是張喜曰可以復仇矣乃設宴於山巔以餞行執爵起立慷慨言曰余佩劍遍走海内於兹數十年矣傅術者惟公子耳今將訣别必能成功以揚劍光謹進一爵爲公子前途賀遂一飲而盡復跪請曰蒙先生天高地厚之恩碎身莫報今先生哀我苦志復殷殷勗以成功既感且愧惟年少才疎惟不敢畏難却步然海闊天空將從何途進幸憐而教之曰方今省垣英豪四伏有渠魁某舊時之摯友也可暫依之并乞某臂助俟得隙再效專諸之剌未晚也言己遂叮嚀再三珍重别去既至則讐己由督撫遷調閣臣矣於是隐姓名僞爲乞丐懷七首重入燕京以圖孤注之一擲矣日變服蜷於街隅陰隨以識其狀貌深印腦海而不忘復遍走城内外熟認要路備事後之奔避迨佈置就緒夜則躍登高屋藉悉讐人寢處一夕月黑無光雨聲浙瀝挾七首潛入寢所飲以利刃不數日又一閣臣亦被剌矣余斯時大讐既復畢生之痛快何可言宣未幾兹事洩之於外謂公餘散策時忽見白光如電從空射入閣臣即俗血而仆侍者警備森嚴曾死力追捕無濟也 
銷夏雜載 
[西湖新志] [  鄒仁逹]  
　　余於西湖夢想久矣前年因思取升斗之禄來覇湖畔至今己兩易春秋暇時约二三知己暢游湖山雖名勝之處無不徧歷若者宜春宜秋若者可雅可俗若者應興應革似己稍能區别爰掇新見新聞輯爲西湖新志出言用意自謂别具幽趣倘亦游湖者所樂睹也歟 
一時 
　　西湖之勝勝在西時景色俗人於春時看孤山梅試虎跑茶啖西溪筍賞蘇堤柳夏時三生石談月飛來閣避暑秋時滿覺壠賞桂六和塔玩潮冬時尋梅踏雪賞茗花看松盆舉不足以當幽賞余論湖不分四時遇雨遇雪遇月則賞景在曉 
[政瘵民怨沸騰易銓]  
　　在暮在夜則賞色山頭煙含雲蒸湖上風雨欲來此雨景也水空山殁雲低樹斷此雪景也滿空孤月四野輕風波光生豓衆山静遶如百千美人臨鏡梳鬟此月景也曉色者霧截山腰霞横樹杪或淡煙摇蕩或巒氣掩映峯含旭日風散雲溪暮色者崖壑殘陽戀纞不下遊湖短棹一一欲返夜色者月香度酒風重牽衣山静無聲水暗若碧知此景色方足以言遊湖否則直看忙耳非其所以領幽味賞清韵也 
瑣録 
[小思想] [  舒舍予]  
　　汽車殺人行路危險我想白天着一身紅色的衣裳晚間手提紅燈出外在路中閒逛必可保險 
　　天氣炎熱欲赴友處之約又苦彼處未備電氣風扇我想隨身帶去一具無論到何處可免除身體上之汗的損失 
　　花旦我所喜愛我想拿中西文字造就他將來做起教育總長來 
　　夏日作西湖遊又苦湖水受熱氣薰蒸我想拿西湖先放在冰箱裏冰一冰方可凉爽 
小説 
[社會小説衆醉獨醒（三九八）] [  瞻廬]  
　　第六十回舞木棒吕詩婆發顚擁繡衾劉貞婦裝病吕文甫撞見方阿虎聽説他老子病勢垂危有話囑托自不免到便園家裏去走一遭便呌阿虎陪着同去阿虎道吕叔叔你自去我可不能奉陪我有緊要事情停停再會説着頭也不回揚長的去了文甫素知阿虎有賭癖這般慌慌張張定去趕賭無疑當下歎了一口氣逕向便園家裏去問疾可憐這位提倡風雅的便圜居士縱然胸有千秋無奈命如一缐見了文甫請他在床前一張椅子上坐定老先生氣喘吁吁一時尚不能講話他家裏夕没多人除卻兒子阿虎只有一個僱用的老媽子侍奉湯藥桌子上面的東西藥碗茶盞燭盤醫方都是七縱八横的放着中間還夾着紙墨筆硯和那濃圈密點的隨園詩話殘缺不全的小倉山房詩稿高鄰雅集的課卷另有一幅詩箋壓在燭盤底下字體欹斜墨痕黯淡大約是便園居士病中近作文甫凑頭過去看時欲只有七字斷句呌做（玉樓有約去吟詩）便皺着眉頭説道先生病到這般田地還在那裏嘔心血如之何其使得也耶便園歎道騷人到死詩方盡蠟炬成灰涙始乾又喘了一會子伸出一隻枯枝般的手腕拉着文甫的手道文甫老夫不久於人世矣詩名滿東南文章冠吴下老夫雖死亦無悔焉足下春秋鼎盛前程遠大名山事業一息千秋足下其勉之文甫見前輩勉勵他忙不迭的諾諾答應便園又帶喘帶説道老夫瞑目以後一切都無罣念單有親手編定的便園詩集尚没付刋心中不免耿耿雖説這部著作自有精光寳氣不會掩没現在不刋將來終有人把他付刋（瀕死還要吹牛）然而夜長夢多人事變幻小兒年紀還輕恐不能珍重先人手澤所以把這事重託足下老夫瞑目以後一切喪事排場概從簡省提出餘欵刋刻詩集所有校讐等事請足下和墨亭擔任將來敝集行世兩位的大名也好附刋在集子裏面傅諸千秋萬世文甫道先道但請寛心這事都在區區身上義不容辭者耳便圜點點頭兒又顫聲兒囑咐道這部集子現放在床下竹箱裏面用油紙包裹老夫一朝瞑目請足下檢取出來代爲保存説時又直著嗓子喚阿虎不知要囑咐甚麽話老媽子答道虎官怎肯在家裏坐只在外面趕賭便園聽了不做聲只是痰聲咯咯氣喘吁吁文甫不便久坐説了幾句寛慰的話起身告别一路回家在路上時暗暗心頭快樂便園一死這平江女校的國文一席稳稳的由我繼續一堂紅粉女喚我作先生如之何其不樂也耶 
餘瀋[  澹人]  
　　袁簡齋有句云春花不紅不如草少年不美不如老然則美之一字甚有價值人居今世道德宜有美德技術宜有美術感情宜有美感美音樂足怪怡情美文字足以悦目至若顔色之美莫如春花情態之美莫如美人夫既美矣無論爲天然之美人爲之美惟觀其美點所在即可動人審美的思想焉 
 
 
 

Page 19

 
 
   
 
 

Page 20

 
 
常識 
常評 
[外交與内争] [  覺]  
　　我國自南北分裂以來往往因内争而失外交之機會此國人所最痛心之事也 
　　今者外交之機會又至矣太平洋之會議我苟愼選使才表示全國一致之主張以求伸公道則歐洲和會之失敗未始不可補救於此時　 
　　而返觀國内何如乎不惟内争不息且加烈焉我雖日日有聯省自治之呼聲日日有化兵爲工之計畫而武人官僚之思想常與國民背道而馳其有一事堪爲友邦告者乎 
　　所未至絶望者南北之政争雖未己而國民心理實絲毫無南北之界限魯案之争則國民一致也裁兵之議則國民一致也省憲之期成則國民一致也誠於此時集國中之優劣分子討論外交之方計以全國一致之意見付託於太平洋會議之專使庶幾不以内争爲外交之累而此難得易失之機會不致悠然而逝矣 
法制 
[侵害書信秘密罪] [  熊保豐]  
　　夫書信秘密本爲吾人應有之權利世界各國對於此項未有不鄭重規定以保障之者即吾國約法第五條第五欵亦有書信秘密自由權之規定既云書信秘密爲吾人所有之權利則他人未經允許而有開拆藏匿毁壞吾書信諸行爲當在必罰之列也世之黠者多藉此種之行爲以顯一己之手段實則早經構成刑律第三六二條之犯罪特不自知耳語曰其愚不可及也其斯之謂歟 
　　本罪之構成應以書信之緘封者爲限不緘封者當然不罰也然如何緘封在所不問凡有一定之裝置可以表示有不使他人知悉之意思者皆是以故蠟封糊粘釘連線縫封鎖箱内等方法皆得謂之緘封也但此處所謂之書信蓋指特定人對特定人用以傅逹意思之文書非此者不得謂之書信經受人己經拆閲是己逹書信之目的亦不得謂爲書信也如有人開拆他人缄封之書信當然構成本罪之主體非徒書信然即開拆他人所有秘密文書圖畫等亦莫不然也然所謂開拆不專指破壞封緘之裝置即使封緘失其效用亦開拆也例如開封口啓箱鎖等皆是若無開拆行爲雖或侵害信函之秘密亦不成立犯罪所謂藏匿者即隐匿書信使人不能發見之行爲也毁壞者即銷滅書信使不能傅逹意思之行爲也有以上諸種行爲使書信失其爲書信之秘密和效用當然不得不罰以保障受害人之權利吾願世之君子潔身自愛勿自陷於罪厲也可（未蓋章） 
[民事訴訟當以原告之意爲重] [  瞽丐]  
　　刑事被告所破壞者爲國家之公益故取積極主義以干涉之民事被告所破壞者爲個人之私益故取消極主義以放任之惟其放任也所以户婚田土等轇轕非經原告之告訴官廳總置之不聞不問蓋恐兩造雖發生糾葛或别有感情之存在原告自願放棄訴訟權官廳又何必横加干涉乎至若一經告訴後官廳認原告之告訴爲正當則凡訴訟之起滅操縱悉以原告之意思爲從違非徇情於原告也蓋依訴訟法之規定民事固當以原告之意思爲意思者也惟原告之請求過於苛刻則官廳亦可行使其職權加以駁斥而自由裁判之此又爲原告所不能不服從者也（乙種酬） 
道德 
[革除駡人之惡習慣] [  先嶺]  
　　我國人之惡習慣亦云夥矣而以咒駡爲最無論何地男女老幼一能言語鮮有不能駡者其卑鄙齷齪之詞非筆墨所可形容在販夫走卒固以未受教育無怪其然而己受教育之上中社會亦或流露於不知不覺之間僨事失睦打架争鬭致傷身損譽興訟破財實因於此在鄙人固抱不論如何終不駡人之主義而時亦有出口而挽救不及者實中習慣深矣欲矯此弊祗可父戒其子兄責其弟女諫其母師訓其弟子友朋間一聞惡聲者立即勸勉之應可挽救於萬一質之有心改良社會者以爲何如（不受酬） 
[西方格言（一七一）] [  谢介子選譯]  
　　極東即爲西（英吉利諺）　 
　　羣衆可助個人（德意志諺） 
　　傾壞易於建設（英吉利諺） 
　　飲食使胃滿而囊空（葡萄牙諺） 
　　優美之報紙永無空隙君子恒有善居）施太白（（ＣolStarbuck) 
　　友誼之甘美莫與京（派茁拉溪）(Petrarch）　　寗奔波而母沉溺（西·葡諺） 
　　佳節即最良之訓也（英吉利諺） 
　　不罰惡斯爲誘惡（德意志諺） 
　　謟媚者皆不往來於貧居（英吉利諺） 
衛生 
[納凉應注意之事項] [  羅士楝]  
　　天氣漸熱納凉之事自不可免余於前夜自青年會返在路上見許多居民正在納凉有躺在地上者有己熟睡者種種情形殊不合於衛生兹述鄙見數項於左 
　　一不可在無遮蔽之處吾人在納凉之時往往嫌檐下屋内不得十分凉快要在無遮蔽之處任露水侵入股膚殊不知露水侵入肌膚即爲秋天瘧疾等症之醖釀也 
　　二不可在地上坐睡地上濕氣極多倘吾人多受之即可致疾病故席在而坐殊不適宜睡在地上爲害尤甚且夏間地上每多蛇蟲等物亦頗危險 
　　三時間不可過久吾人在享受凉風之時固覺快樂非常伹不可受之過久因吾人之汗腺偶冐風寒即起傷風病在天熱之時雖無甚緊要然亦不可多受也且被風一吹汗液勢必爲之抑住亦不宜也 
　　四不宜露體露體於禮節上既不合適於衛生上亦不合宜着衣納凉亦可略禦風寒之侵入（乙種酬） 
[夏日午睡之不宜] [  敬孚]  
　　時届夏季世人每喜於午後睡眠一二小時以消永晝竹簟胡床鼾然高臥似覺有無上之快樂者殊不知午睡一事極有害於衛生夏日午睡尤不相宜請約略言之 
　　原夫睡眠者所以使神經疲勞之後得以休息故日間作事夜間睡眠各得其宜方合衛生之道至於午睡乃當作事時而不作事不當休息時而休息於時間上固不經濟於身體上尤爲有害蓋睡時消化器官停止作用午間所進之食物既未能消化睡起之後又復進餐（吾鄉風俗夏季下午四時進餐一次謂之晚茶）如是則腹中積滯日多一旦病勢卒發將無術醫救秋來人多患瀉痢之症者其禍根蓋早種於此矣 
　　或謂炎夏酷暑神經昏迷故須午後安眠以資養息此説實毫無理由神經昏迷乃因過於安逸所致與神經疲勞不同惟有按時作事可以醫之若因昏迷而午睡吾恐其愈睡而愈昏迷將不至於神經大受傷害不止 
　　余往歲有午睡之習慣去年夏日偶攬鏡自照病容滿面則大駭異因極力矯正初雖一至午後每倦而思寐甚感困難數日之後即不復爾而食量加增精神健旺非復向時之懨懨矣此可見夏日午睡之不宜而矯正此習慣亦非難事願世之喜午睡者於此加之意焉（乙種酬） 
經濟 
[什麽是奢侈] [  景]  
　　奢侈兩字怎樣解釋呢 
　　普通的人以爲錢化得多就是奢侈其實不然要知一件事是否奢侈應當從社會方面看去不當從個人方面看去 
譬如一個百萬富的財主買一幅古畫化了一萬塊錢又有一個百萬富的財主一餐之費逹於百元這兩者事情常人一定以前者爲奢侈而後者則否其實這種見解是誤謬的據經濟學者的眼光看去後者實爲奢侈而前者則否 
　　怎樣説呢前者雖然花一萬塊錢買幅古畫那一萬塊錢並没有損失不過從富翁的手裏轉到賣畫的手裏換了一個所有主就是了社會上並未受着不良的影響所以算不得奢侈 
　　至於後者情形就不同了我們都知道物力是有限的一人多取别人就要受着損失論起實際來我們一餐之費最多數元己足那富翁所花的其餘幾十元都是白費的在富翁方面雖然一百塊錢不算什麽事然而社會上的物力就因此壞失不少這種行爲謂之暴殄天物暴殄天物就是奢侈所以不獨富人有奢侈的事就是中人之家甚至於貧人間亦有奢侈的事因爲我們定奢侈的程度並不看花錢之多少而看物力的損耗如何 
　　由上看來我們知道奢侈實在是一件最壞的事而且無論貧富都難免要犯所以無論何人對於這一點都要注意才好（乙種酬） 
[少年商人極宜注意的一件事] [  俞保康]  
　　我所謂少年商人乃指初入商界之少年而言我輩脱離學校生活而爲商人有一事最應注意即金錢之使用是我輩日見我輩之經理服用奢侈起居闊綽因艶羨其幸福腦海中時有一種幻想以爲我輩既爲商人即應爲經理遂極力模倣其行爲經理先生吸最上等之香烟我輩因而效之經理先生服最新式之衣飾我輩因而效之卒之位置一無升遷而我輩之費用己與日俱增我等微薄之所入何能支此奢侈之生活瞻念前途危險萬狀我雖不敢言少年商人之必有此種情形然此實少年商人最容易犯之一種弊病我有一友向業匹頭業前數年因得分紅服用奢侈怡然自得去歲以來公司營業失敗不能多得額外薪金因之常感服用不能如意之痛苦昔人有言由奢入儉難若登天既不能儉又苦無錢最後必出於不誠實之一途商人重信用苟不誠實失其爲商人之根本矣揆之我輩爲自立而求職業之初衷未免背馳苟我輩能以節儉自持忠於所事則智識日增經騐日富將來又何難至於經理之地位故我敢敬告於我最親愛之少年商人之前曰生活簡樸母使流於奢侈 
（乙種酬） 
[交易所要覽三版出書]  
　　本書内容豐富约十萬言首載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學説評論各稿凡辦理交易所研究交易所者不可不購閲此書以供參考洋裝一册定價七角門售七折 
　　上海棋盤街文明書局發行各省中華書局代售 
 
 
