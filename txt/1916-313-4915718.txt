# 1916 - 313 - 4915718

 

Page 1

 
 
   
 
 

Page 2

 
 
時評 
[法（冷）]  
　　法者一而不可二也有二則必互相衝突而不能行平政院之判决内務部控案也姚錫光之判决徒刑而又任查辦使也皆法不能行之證也 
　　平政院之判决内務部控案内務部爭之爲平政院不當受理然而旣受理矣旣判决矣内務部不與執行於是内閣遂起衝突因司法而且及於行政是法二之禍也姚錫光判决徒刑而陸軍部爭之爲當歸軍法非但不與執行且任以查辦使之職於是法界聞而大憤是又法二之禍也 
　　法者一而不可二也欲其一必須使其法有統系不能如其他各事之可以雜揉之也然而中國今日之法則有自清季遺存者有民國成立時所創制者有袁政府時代所改造者旣無統系安得而不二安得而不衝突欲其能行也難哉 
[專電]  
　　北京電津約要點（一）開列界址（二）設市政會管警察衛生華人爲名譽會長會員二人法一華一（三）國家稅歸政府地方稅用於該地 
　　北京電英使會至外部催解决津案聞此案明日須交國會議决 
　　北京電政府注意國際條約諭部逐項開具件數（一）已屆修訂期限者（二）仍可照舊繼續者（三）應即爲修訂之凖備者 
　　北京電省制問題各派多主訂入大綱省長簡任爲求免行政上受牽掣 
　　北京電司法會議昨議縣知事兼理司法應商廢止諮詢案討論終局約分三說（甲）仍兼（乙）否認主設分廳（丙）就縣設專審員表决付法令股審查 
　　北京電有自稱公民韓量忱等指平政院判决内務訴訟爲濫用職權向地廳告發認周樹模爲刑事被告該廳不理又上催狀 
　　北京電姚錫光判决徒刑陸軍庇護竟已赴查辦使之任法界憤甚 
　　北京電國葬草案要點（一）得受國葬榮典者以左列爲限甲文職屬特任確有功勳者乙武職屬中將以上丙開國元勳中有特别功績於國家者（二）給予十年内卹金（三）死者遺族年金（四）派大員致祭並治喪費（五）下旗誌哀（六）宣付史館立傳（七）設忠良祠受國葬者得位於祠 
　　北京電昨司法會議總長提出諮詢案内分六問題（一）知事兼司法應否即日廢除抑暫存設他法補救（二）如廢除應否設初級廳抑專審員檢察官知事兼抑另設（三）專審員職權限於初級抑包含一切初審案（四）專審員經費何出（五）各處情形不同如何爲適（六）有不能設專審員者何術可減少知事兼理之弊議分知事仍兼與另設初級及專審員三派結果付審查 
　　北京電中行向某外國銀行借短期欵三百萬維持兌現各省協欵到即以償還 
　　北京電馮副總統援助中行兌現三十萬令田副官解京並獻納督軍兼職之俸云 
　　北京電國務院覆參院交部新借外債一美商中裕公司造路合同已加附件補救（甲）縮短路線四百英里定爲千一百里（乙）減酬費百分之三十五爲二十（丙）明定債票墊欵手續（丁）規定三科主任洋員程序及期限（戊）適用本國法令章程以概括的規定二以京漢電話向日商抵欵三百萬純係營業周轉與原國庫負擔無出入蓋一種名義上之虚押並非實物作押云云 
　　北京電衆院四時續議至第三案夏次長到開秘會 
　　北京電日本外相本野自歐歸過東省政府飭沿途保護外並派人表示歡迎意 
　　北京電林日使昨呈遞日皇答總統就任通告之國書 
　　北京電國務院又有任孫洪伊爲某省長及水利總裁兩令送府東海來或卽發表 
　　北京電西北十省同志會舊進步孫派舊國民之大部等共籌備一大政黨推馮副總統爲領袖 
　　北京電伍廷芳經國會同意後當局昨即去電速駕政府擬俟伍到任將外交積案加以清理已飭該部預備但伍即來與否某某兩派各執一詞聞須俟閣内紛爭解决以後 
　　成都電今晨蜀報編輯曾樵初被衛戍部逮去午後封報社藉詞揑造兵變實因詆毁滇軍 
　　成都電此間中行鉅欵已到渝月内將兌現 
　　成都電菸酒公賣均陳宦獨立時已解現議恢復商民反對甚烈 
　　成都電此間殖邊行已復業濬川行亦擬開 
　　成都電宜昌鐡路局長李稷勛同美工程司到渝勘成渝路 
　　成都電今日省議會休會一日悼蔡鍔 
[譯電]  
　　紐約電威爾遜得開里福尼亞州選票十三後顯已膺選最後非正式報告威氏與許氏得票之總數威得二百七十二許士得二百五十九民主共和兩黨機關報各稱此次選舉爲威氏個人之奏凱（十日） 
　　北京電參議院通過伍長外交同意案贊成者一百七十九票不同意者八票（十一日） 
　　北京電司法會議昨日開幕司法部次長徐謙主席總長張耀曾演說略請此會宗旨在於改良司法行政不在於空談學理民國元年之會議多重學理無實際之價值吾人今當討論司法難題之實在解决法當以吾人責任思想砥礪國民（十一日） 
　　北京電某川籍國會議員在國會彈劾前四川督軍陳宦謂其交卸時侵吞公欵赴鄂時沿途要索供應主張交法庭查辦勒令賠償受害之人民（十一日） 
　　北京電陜藉國會議員通電各省議會謂陜督干涉議會迫令停議請各省出而抗議兹陜督來電稱情勢安靖省議會已復開（十一日） 
　　北京電海軍次長曹嘉祥又赴上海以新裕撞沉案迄未解决故也（十日） 
　　廣州電陳炯明允便其部下舊有黨人暫不入廣州故民間已無城内武裝兵士太多之虚省憲確告龍濟光謂龍軍苟日内即離廣州則决不加害（十日） 
　　以上路透電 
[東方通信社電（日本人組織）]  
　　南京電兼任浦口商埠督辦之馮副總統任命前浙江甌海道尹陳光軒爲浦口商埠提調（十二日） 
　　南京電南京奉直會館本日設筵公宴馮副總統國副總統就任祝賀會（十二日） 
　　北京電本日段總理出席於參議院說明推薦伍廷芳爲外交總長事投票總數共一百八十八票同意者一百七十九票不同童者八票其一爲廢票遂通過（十一日） 
　　北京電本日財政總長陳錦濤出席於衆議院報告中國銀行兌現之經過情形 
（十一日） 
　　北京電彈劾谷鍾秀陳錦濤之議案已列議事日程因時間關係未曾討論（十一日） 
　　北京電交通總長許世英已辭職赴津其後任者一時尙未定（十一日） 
　　奉天電奉天興業銀行擱淺錢莊經理人因此牽連逮捕者甚衆金融市場大起恐慌錢業公所亦卽停止辦事錢莊經理人多數潛逃無蹤遂成全部停止業務之現象市面震動當局者現正討論善後方法（十二日） 
　　東京電台灣銀行意欲招攬台灣中國及南洋方面之長期存欵新近開辦信託儲蓄此項信託儲蓄與尋常儲蓄不同不但將欵項由銀行經手投資於適宜之事業由此事業獲得之紅利除扣除儲蓄費外一概按照資本匀攤分派與儲蓄者且闕於投資之事業概由銀行負完全責任且預先估定紅利之數面由銀行爲之保證（十二日） 
　　東京電第三十八届議會定於十二月二十五日召集於東京已由官報詔書公布（十二日） 
　　南京電此間王鎭守使高尾領事發起之華瀛俱樂部員恭祝副總統就任大會今日午後在韜園開會極爲盛大至於午後三時馮副總統乘坐雙頭馬車護衛騎兵警衛前後蒞臨會場續之副總統夫人及家眷搭乘自慟汽車來場軍樂隊奏樂並放烟火爆竹而歡迎之副總統休憇少時之後在國内後庭遍飾兩國國旗之下一同紀念拍照終開祝宴王鎭守使以會長資格述開會辭高尾領事頭述祝辭次有馮副總統之答辭畢舉酒三杯三唱副總統萬歲吹奏兩國國歌主客盡歡而散滅爲近時稀有之盛會也此日來賓馮副總統以次齊省長重要官員縉紳及由上海代表各方面與會之原田領事官捕津田海軍少佐朝日新聞社神尾氏等百數十名之多云（十一日） 
[戰電]  
　（英人路透電） 
　　巴黎電今晚公報云松末河北岸之法軍奪回萊斯 
 
 
 

Page 3

 
 
波曷夫與薩伊里塞爾東北之敵軍戰壕數段德軍在薩伊里塞爾回攻受挫法軍俘敵多人松末河南砲火仍時作時輟泊萊沙瓦爾與白蘭柯爾境頗形猛烈末斯河右岸化特洛芒石坑與丹洛泊間雙方砲隊交轟甚烈陣線餘處均沉寂無戰事（十一日） 
　　倫敦電海格將軍今晚報稱戰線未有變動星期四日天氣轉佳飛機大爲活動英機襲擊敵軍交通露營軍火庫多次戰事仍在進行英機三十架與敵機三四十架大戰敵機散而飛逃内有六架因駕機者不能把持而翻落尙有一次損敵機九架迫令降下且毁敵機三架敵忾球一具起火降落英機七架失蹤（十日） 
　　羅馬電公報云意炮隊爲大雨雪所妨礙不能作戰意軍鞏固番蒂山與加斯太格拉維柴間之陣線前進九百碼獲六寸口徑之砲兩尊軍火一大批（十一日） 
　　彼得格勒電公報云俄軍佔據多瑙河陣線之二村在杜白魯加向南前進俄軍突出襲擊奪回斯克洛波夫戰壕一叚敵軍在那拉巨夫加東猛攻山脊處處受挫戰至下午逼令俄軍聯隊之一部分後退但至晚間仍爲俄軍逐出卡巴西安山森林境内及杜爾拉伐特拉南敵軍之攻勢已爲俄軍擊敗（十一日） 
　　倫敦電薩洛尼加戰報云英海軍砲轟擊泊洛維斯太敵軍露營頗獲效果（十一日） 
　　倫敦電塞軍公報云昨日塞軍在塞拉河曲處勇戰奪獲鞏固之陣地俘敵六百人獲砲數尊（十一日） 
[公電]  
　　安慶洪存愷來電申報轉各報曁親朋戚友均鑒鄙人今日出獄知注特聞洪存愷文 
要聞一 
[鄭家屯案要求之日人觀]  
　　警權問題對華政策 
　　鄭家屯交涉時而進行時而停頓個中消息殊形寂寂兹者東報近日對於此事頗有紀述固皆一方面之詞也然從細按之亦可知彼人對於此案之意旨且藉以知其對華政策之底裏云何也爰爲遪譯而彚録之如次 
　　大阪朝日新聞四日奉天電云奉天吉林人民運動反對日本所要求之警察權問題實由中政府慫恿出之以資藉口拒絶卽張督軍嗾使省議會之反對亦有中政府命令之形跡也每日新聞北京電云近來奉天吉林之决議排日北京報紙皆反對鄭家屯日本之要求凡此皆若政府煽動之又云直隸督軍曹錕電致中央主張反對日本要求四川黑龍江兩省亦有同一電報誰實主使之耶 
　　六日大阪朝日新聞曰鄭家屯案今暫中止進行此或雙方對於某條件須加協議之故也協議旣决再行交涉在中國方面則恐國會之反對故於警察及顧問問題尚無决議該報翌日又曰鄭家屯案須待日本政府决定意向之後再行第八次交涉中政府俟第八交涉後由國務院議會决定一切故此後交涉漸可進爲具體矣 
　　東京日日新聞論開原華人俄兵衝突案云俄公使得此報告卽向外交部强硬交涉中國政府乃命地方官調查其事夫滿洲保護外人之不周到不自今日始俄人之受損亦不止一次俄公使憤然提出抗議有要求根本解决之意良有以也此事之發生雖以中國警備之缺陷然發生於南滿洲日本亦覺負有相當之責任祗以日本尙不能十分行使警權於該處故無可如何然足證日政府對於鄭家屯案要求警察權之當矣 
　　七日東京時事新報云對華政策非積極進行則日本國運之障碍也大隈内閣之所以倒此其重要原因寺内起而代之當然一改大隈之非否則何用政變爲吾人且將攻擊隨之矣（按東京時事新報現在尙主張擁護寺内内閣）雖然外交之責非僅屬政府宜朝野一致進行方可收圓滿之結果朝野一致之標準云何曰日本帝國之利益而已非然者何擇於中國人乎吾人深望政治家實業家取同一步調也 
[北京特别通信（三十九）（飄萍）]  
　　許世英辭職原因 
　　徐樹錚外放消息 
　　東海來後之政局 
　　陳谷彈劾之前途 
　　自徐東海聲言不入政局以來鼓吹徐内閣者一時復歸於冷靜王士珍李經羲雖各有人主張之而皆未能遽成爲事實於是維持段内閣之聲遂不得不認爲暫定時局之一種方法矣雖然叚内閣固有可以維持之希望而閣員近日之多故似與此希望背道而馳内務外交財政農各部或將辭或未就或幾被彈劾内閣基礎已見動搖今日乃更有交通總長許世英辭職之事 
　　吾嘗言之許世英者官僚而最潦亮者也其就任之初對於府院對於閣僚對於黨派對於國會面面俱到時爲排難解紛之魯連許亦曾出席於國會答交通機關收費搭現之質問各議員乃非常滿意羣贊以爲能此次所以忽出於辭職者則實處於不得不然之勢交通部於七月間因償還到期外債曾向中日實業公司借欵三百萬元以北京漢口等處電話爲擔保（據許氏言擔保與抵押不同外人不能對於擔保品有所干涉云云）此項借欵草合同成於國會未開會以前（七月）而正式合同乃成於國會開會之後故議員提出質問本尋常之事初非對於許氏有所爲難但出席答覆之日許因事未到而以交通次長王某爲委員王氏年少氣盛又自認其所持理由十分充足謂此項借欵實根據於袁氏時代參政院議决之五年預算今旣未對於是項預算有所修改則行政官廳不得不依據之且借新還舊爲挪移周轉之作用不增加國庫之負擔卽無須國會協贊不認此舉爲違法云云辨駁多時似涉於感情作用議員亦多氣盛者是日之質問其結果乃甚爲不滿許世英不得已復於次會出席（卽通過外交總長伍君之日）答語簡單堅决頗若已懷去志者最後乃言諸君必認爲違法便算違法可矣議員言旣自認爲違法然則我輩惟有彈劾許世英自議會歸卽預備辭職昨日記者往訪一察虚實許氏言議員質問之言多出範圍之外我惟有自己犧牲今日即遞辭職書本擬昨日往遞因有一二事未了故今日始得始出提出以後我卽往天津云云 
　　許氏而果辭職當局必仍有一番懇摯慰留之温語但此事頗不易於轉圜蓋借欵已付合同早已正式成立若付國會追謂則外交上將生問題不付追認則國會必指爲違法許氏之出於辭職固仍不失爲見幾而作之潦亮者矣且内閣之命運如何政局之前途如何許氏所默觀已久者也而吾人從許氏之行動亦可以見段内閣之可暫而卒不可久矣 
　　自許氏辭職之說流播而後外人有測爲將任國務院秘書長者但許氏今日尙否認之此說之所以起則因徐樹錚之行爲蓋爲内外所注意於是頗有外放之說或曰某省督軍或曰湖北省長要在醖釀之中果爲事實其披露亦當在東海來京之後除去徐樹錚則秘書長必須許世英此從彼兩人與段氏關係上言之頗爲近理者也但又有將任張仲仁爲秘書長之說張必不就而有人謂許氏此舉或因聞議員之將彈劾以退爲進先發制人欲以辭職之書隠弭彈劾之案蓋從許氏平日之志趣觀之棄一總長恐未必如是其如敝屣此種揣測之詞吾人不欲據以爲實惟靜待結果之發生可也 
　　近日之國會可謂勞矣旣須聯合而開憲法會議質問之案亦屬甚多如前日之衆院通過一外交總長而同時查辦一陜西督軍聞更有將查辦國務院秘書長徐樹錚一案羅列七大罪狀（已見專電）詞極嚴厲此案已交院而未列入議事日程頗聞提出者有欲撤回暫緩付議之說或者徐旣有外放消息段閣又一時不動故不欲作逼人太甚之舉爲段氏留餘地乎世人皆知徐秘書長之專横而不知其才亦有可取者略知德文又粗解英語有時能作詩詞或古文其辦公亦極勤上午八時到院下午八九時始歸惜其不守權限驕縱自恣爲政治之害乃吾人所爲痛惜者也 
　　來與不來久苦北京政界盼望之徐東海記者前函曾報告確實消息謂其二十左右來京今日乃有十五起程十六七八等日抵京消息交通部已預備專車往迎度其來京以後政局雖未必一新而不安之象或可以暫去據所聞則孫叚之爭府院之隔膜皆將賴東海一洗之而叚内閣之重形穏固與否全視其調和成績之如何矣 
　　吾前函曾述段内閣前途之障礙尙有陳谷之彈劾案已列入十一日衆院議事日程矣但此案殆又不成事實蓋近日各方面議論興亞借欵曾經國務會議數次應全閣負其責任即應彈劾全閣而不能僅劾陳谷兩人故如益友社等旣决計不使成立且事實上彈劾案須四分三以上之出席三分二以上之可决自開會以來如斯一致之行動甚少故明日之會或者歸於少數否决或不足法定人數不能開議該案殊不足爲段内閣憂也 
[各政團三次協商省制]  
　　昨日（十日）午後一時至五時各政團在衆議院憲法起草委員室開憲法協商會專議省制應否加入憲法問題到會者計二十六人公推憲法研究會代表凌文淵主席研究會代表藍公武首先發言略謂蒙藏青海區域與省異制似不應屏蒙藏青海於省制之外故主張俟憲法公佈後詳細規定地方制度全案益友社代表褚輔成謂宜先在審議會先表决加入省制一面交起草委員會起草憲法二讀會後提出憲法討論會代表孫潤宇謂各政團須稍犧甡向所主張方可望有協商結果丙辰俱樂部代表龔政謂宜各提大綱先付協商會省長主張民選但宜先表决省制與否再論省制内容憲政討論會代表朱兆莘謂各團對省制加入與否均走極端各有懷疑似宜先訂議省制大綱中之爭點如省長採任命制或選舉制之類俟内容確定人人皆以爲加入遲早不成問題然後酌定提出時期憲法協議會王振堯主張憲法公布後詳細制定地方制度韜園代表彭漢遺主張省制從速加入憲法平社代表黄雲鵬亦主張加入益友社韓玉辰謂不贊成於憲法公布後僅制定省制大綱不如將大綱先加入於憲法中商榷會代表龔煥辰主張以平社省制大綱草案爲底本益友社褚輔成謂憲法修正不必全部如省制一章不合國情可修正一部分故省制加入不足爲全部憲法之累關於省長民選一層亦非絶對的主張駱繼漢亦申明其說謂此次主張加入絶非借此以逹省長民選之目的且個人意見亦絶對的反對省長民選制度平社代表李載賡主張加入討論會代表朱兆莘謂就加入不加入决定頗難得結果不如就各團意見較爲接近之點如省長選舉抑任命之說各團表示贊成或反對以期協商得一結果協商會代表金永昌謂蒙藏青海爲中國領土一大部分加入省制恐有誤會最後平社黄雲鵬提出二條（一）省爲國家行政區域又爲地方自治團體（二）省長由大總統任命此條以普通法律規定由各政團簽名提出請各代表回各本團報告自行决定後再定協商日期衆贊同遂宣告延會 
[政府與國會均提議國葬]  
　　近日有人熱心制定國葬條例特聯合各派中堅分子推舉博通中外典禮之人物四人起草以期易得多數之同情昨報已略記粳略但在國務院方面聞亦曾一度議及而叚總理初似不甚贊成彼謂西例得邀國葬之人物流品不一如文學家小說家詩人均得與焉彼國習慣本爲叢葬不過由國庫支給葬費格外表其優異耳吾國習慣旣有不同何若僅由國家頒給葬費以葬事聽各人遺族自爲經營而於首都之中仿照日本靖國神社之例建一神廟祀諸有功民國之人以資國民觀感之爲得耶斯言似不可謂非通逹也惟聞段總理對於此事初無成見昨日法制局擬就一草案呈閱大旨已蒙首肯不日仍將提出會議又聞衆議院議員李肇甫君亦擬提出國葬條例案正在起草中且屬於法案性質必經三讀會手續成立亦當須時日昨衆議院議員傅夢豪君以國葬亦榮典之一擬援臨時約法第三十九條大總統得頒給榮典之例提出建議案請將黄興蔡鍔二君一併禮以國葬聞明後日卽將提出矣 
[討論中之洋藥公所策畫]  
　　九日英文京報載有來稿一篇略謂洋藥公所連日絞其腦筋籌思方法如之何可使從黑毒藥貿易賺得之造孽錢不致落空如之何可以利誘或以威嚇而使中政府墜其圈套該公所初則建議加稅由每箱三千五百兩增至五千兩當由中政府婉詞謝絶繼則試其恫嚇手叚聲稱將取銷與袁世凱所定之合同中政府置之不理該公司見中政府辦理此事頗爲强硬乃轉向駐滬英總領事及駐京英公使開議希藉公使與總領事之力懾服中政府幸英員不從其請該公司之計劃遂成泡影諺有之曰不能殺敵則擁抱之洋藥公所深明此意乃以四千萬元之巨欵引誘中國以作延長九個月期限 
之代價中國負債纍纍世界各國之亟需金錢者殆莫中國若雖然中政府竟不之許焉兹聞該公司擬私運鴉片潛入内地惟此事成功不易沿途阻碍良多該公司果否施行此策大可疑問想該公司熟悉此中困難未必貿然遽行吾人於此時不妨視此爲謠言而不信之頃從上海著名烟商探得確實消息據云該公所擬以存土約三千箱售與中國每箱賤售一萬二千兩查時價每箱刻值七千五百兩該公所此舉仁厚之至換言之該公所竟欲中國以四千二百萬兩之硬貨换得經營榮耀營業以福國民之主人資格誠可謂妙想天開矣又聞在該公所之意中國如能照此辦理則土商所賺得之數百萬血資已有着落雖中政府發債劵以代現資亦無不可此爲中政府旣須討論之事在記者觀之黎總統踐位後對於烟禁頗爲注意此次仍必力拒其議可無待疑也 
[紀華瀛俱樂部之歡迎會]  
（南京通信） 
　　華瀛俱樂部爲中日兩國人士所合組名譽會長爲馮副總統正副會長爲江寗鎭守使王廷楨駐寗日領事高尾氏兹逢馮副總統受任伊始中日兩國人士極爲欣忭昨（十一日）特假韜園開歡迎會恭請馮副總統蒞會以表慶祝兹將是日開會次序録下（一）副總統到會場時會員及來賓均迎至客廳前松樹牌坊外分左右兩行排班歡迎（二）副總統下車時兩行會員及來賓均向副總統脫帽行一鞠躬禮（四）由引導員引導副總統入休息室稍憇（五）照相入即預備照相座位先請來賓會員排定坐次再請副總統就座（六）請副總統入禮堂正副會長讀頌辭（七）奏國樂時來賓會員均立正敬肅三唱萬歲（八）宴會午後一時日領高尾氏及鎭守使王廷楨即先後到會佈置一切旋金陵道尹俞紀綺政務廳長曹豫謙財政廳長胡翔林省警廳長王桂林省議會副議長錢崇固及旅寗日人均聯袂蒞會未幾齊省長亦到至午後三時馮副總統乘雙馬車至孔王兩侍從武官扶之下車即與日領高尾氏握手會員及來賓均脫帽向副總統行一鞠躬禮卽導入休息室稍憇旎馮副總統之夫人曁齊省長王鎭守使日領高尾氏之夫人及女賓到二十餘人稍憇卽由引導員引導至照相處排坐男賓左女賓右馮副總統中立合撮一影以誌紀念撮影畢卽請馮副總統入禮堂日領高尾氏鎭守使王廷楨讀頌辭（辭長未録）畢奏國樂來賓會員均立正三呼萬歲旋入席飲宴馮副總統齊省長未終席卽興辭查是日會員及男女賓到百餘人聚集一堂並於會場前草地施放東洋各種烟火誠中日人士握手親善之一大盛會也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法研究會之省制主張]  
　　各政團協商省制加入憲法問題其經過情形略誌前報聞憲法研究會昨日午前因此特開大會由本團代表報告協商經過徵集多數意見結果全體以爲某社提出之省制大綱草案雖具有調和苦心然省制至爲重要定入憲法又非可草率若竟彼此遷就雜凑成章則必因依違兩可以至無一而可不如竟由憲法會議制定全部省制籌畫完善之爲得遂公同决定仍主原議省制不加入憲法但於某團所主張俟憲法公布後以制憲手續制定省制之說認爲可以贊成仍由代表將此項主張答覆協商會並聲明此爲最後之讓步載一面主張俟憲法公布後仍以制憲手續制定完善省制一面已推定會員藍公武等爲省制起草員預備提出研究又聞研究會派深恐外間對於該會始終堅持省制不入憲法之意或有誤會不日將發表第二次宣言已推定黄羣等起草 
[國務院咨覆預算案質問]  
　　衆議員鍾才宏等前向政府提出質問書質問四年報告書五年預算案何時提交院議一節兹聞國務院業已咨覆到院其文曰國務院爲咨覆事准貴院咨稱據本院議員鍾才宏等提出報告書預算案何時提交院議質間書一件咨請答覆等因查前准貴院將民國四年度歲出歲入報告書五年度歲出歲入預算案迅速交院該議當即行知主管部查照辦理惟是國會開會政府應以預算决算提交審議固各國之通例亦立憲國政府所應盡之責務但按諸中國現在情形有未能以各國相爲比例者自民國以來於兹五稔法律之變更無定時勢之遷轉靡常一切政務因事實所牽未能悉凖法理查元二三等年决算曾由財政部擬具辦法通行各省照辦迄今送到者尙寥寥無幾現辦四年度收支報告雖較决算爲單簡然整理期間尙未完結加以事關全國出納内而各部院外而各省區以機關論不下百數十就欵目言奚止千萬萬卽使擋册齊全着手編輯而分門别類挈領提綱已非急切所能蔵事不得不向各機關曁各省區徵取文電往返旣已需時更有邊遠省分報告電文恐其錯誤勢非開單郵寄不可長途遠遞累月經旬即以近處而論未報者或有意稽延任催罔應已報者或欵項含混尙待駁查皆爲事實上必不能免部中核編此案亦亟欲早告厥成現正兼營並進一面行催一面趕辦但使各處能早一日報齊卽可早一日交議至五年預算案查編製必有一定之年度年度問題未經解决則預算無從編製建議案内僅叙及應適用前參議院議决之年度以七月一日至次年六月末日爲年度並未聲請廢止前修正之年度是以政府到年度一日不定預算一日不能成功遂决定修正會計案將年度改從七月一日開始提交貴院審議至今尚未决定然政府預算非早日交議不可不能再待年度决定始行著手已預爲凖備擬定辦法通電各省分咨在京各機關按照前參議院議决年度另編五年度預算以備交議惟此另編預算手續繁重年度一改而所有一切欵項全行紊亂糾葛紛紜千頭萬緒非政府所能臆斷必須在京各機關及各省區按照新年度將欵目劃清造册送主管部方可着手未能計日程功現在各省對於改編五年度預算辦法除江蘇安徽熱河等省業經聲復卽照前送六年度清册改編江西浙江奉天吉林黑龍江山東山西四川貴州甘肅湖北河南等省電復另造清册送部外其餘各省尙未電復未能完全編製祗可再行嚴催未報各省趕速辦理以期早日告成至何時可以交議實未敢必在政府亦知按照七月開始之年度經過數月已成過去之事實與預算原則不合特以迫於時事無可如何相應咨請貴院查照可也此咨衆議院 
[敎育行政會之蘇省意見]  
　　敎育部前開之敎育會議召集敎育界中素有敎育經驗之流研究改良敎育如注意學程學風及敎科書敎授法等種種事務近復召集各省敎育行政人員開會討論敎育行政事項大約與改設敎育廳一事亦不無關係蘇省所派卽爲省署敎育科科長盧殿虎他省所派亦大率係敎育科中主要人員聞蘇省之意擬將敎育經費設法擴充其注意之欵在改漕折爲省稅及官産中之屯田沙田升科繳價等欵惟此事非由一部主管即使議决亦須向主管各衙門磋商妥洽方可見諸實行也 
[老西開之地勢與畧歷]  
　　老西開之交涉更歷多時尙無解决辦法兹爲略述其地形勢及交涉之來源以供國人研究夫老西開者即海光窪也其地在天津南關外約去二三里之遥其東與英法租界接壤東北爲日本租界北通南市南連圍子牆西爲海光寺故名海光寺窪現在海光寺有日本軍隊駐紥焉其地前本爲荒郊野窪至庚子前我國人之不便遊租界者有津埠某鉅紳等遂出資在其地建設秦樓楚館開闢馬路以與紫竹林租界競爭而名其地曰西開於是乎向爲荒僻無人之海光寺窪頓成爲閙市而西開之名亦由是翹起矣不幸天禍中國拳匪肇亂以致所費無數心血與金錢所振興之西開商場遽變爲戰場而所有之樓臺殿閣盡付一炬故庚子後凡行其地者一見其數方里之瓦礫莫不爲惨然神傷厥後列强皆夾白河拓闢租界爭奇鬭勝以招徠客商而天津俗稱最繁華之地方如故衣街鍋店街宫南北針市街與夫侯家后等處則漸成蕭索之景象因是我國官商甚憂之而特於各國租界西面開闢南市藉保利權南市者俗名三不管蓋鄕愚無知見其地在中日法三國之交界處遂以爲三國皆不管也近十年來南市之名雖仍舊而實則延及老西開其地之繁華且遠過租界職是之故而老西開擴張租界之交涉以起各方面反對雖力而交涉之進行今尙未有結果也 
[老西開交涉中之武漢談]  
　　漢口商民對於老西開交涉甚爲憤激雖官廳禁止不得開會然人民尚有自由團結者聞六日駐漢法領事又渡江會晤王兼省長以漢上有抵制之事並謂宜昌沙市二埠亦有人主持排貨宜昌縣知事不惟不禁制且首先提倡是以王兼省長昨又函飭武漢商會警廳轉諭商民不得有激切之舉如有偏於意氣者務須妥爲開導並電令宜昌知事丁春膏迅卽查禁排貨運動勿得貽人口實致干未便查宜昌丁知事日前曾以知事名義電國會省會請速行恢復地方自治兹於老西開交涉又電致省垣各法團其文云省議會省農會敎育總會總商公鑒法人强佔西開辱我國權恨不立死務望同激公憤急籌抵制協助進行用雪國恥宜昌知事丁春膏叩 
　　聞有法國前歲在我國解除武裝之兵艦一隻於日昨由下游開駛來漢在該租界江邊停泊此艦之來聞由法領事鑒於漢上謠言甚多用以防護租界者云 
[遼源交涉之奉聞]  
　　奉天五十餘縣之各機關團體代表因中日軍警衝突案久懸不結恐中日商民因此發生誤會又足阻碍諸政之進行特紛紛向省會責難并請省會轉懇中央從速辦理現接中央覆電飭令靜候解决並勸告人民不可作喧囂態度中央無論如何决不令我國主權稍有喪失必逹和平解决之目的云云東省旅京同鄕昨亦致函奉議會及各界大意謂列强均勢若許一國以優越之權利則最惠之要求必將接踵而起且中國地大人衆若東省首先承認國民必將推爲禍首各省公民憤激關係本省自己利害亦須籌謀於事前全省人民雖致電政府力爭然亦能殷殷以中日邦交爲念並無對於日人稍有排斥之舉動也 
[東省裕國銀行之發起]  
　　近聞東三省人士張城春續麟閣王洪身董耕雲畢維垣李超周東海陳農霑等發起裕國銀行資本總額爲二百萬元設總行於北京而於奉吉黑三省各設分行兹將財政部批曁原呈録下 
　　財政部批云呈曁裕國實業銀行章程均悉振興實業首在調劑金融東省物産富饒甲於全國祗以資金未裕坐使墾牧林礦諸大利委棄於地殊爲可惜該公民等以籌辦銀行爲實業張本可謂扼要之圖所擬銀行章程除第十四條第三欵内殖業銀行放欵章程應改爲殖業銀行則例又第十四條第八欵得兼作關於實業上之營業一節及第十八條内監察人三字均應予删除外其餘均屬妥洽應准備案至招股章程内有與銀行章程異同之處應即照准此次批准之銀行章程修正以歸一律現在東省利源正應及早籌闢該銀行集股及應行籌備各節務宜迅速辦理仍將辦理情形隨時報部爲要 
　　原呈云具呈公民張春城等爲創辦裕國實業銀行懇請批准立案以興實業而裕國民事竊維裕國之本端在實業實業發逹繫乎金融故歐美各國銀行事業至爲發逹我國銀行不發逹資金故不流通欲圖實業而運用無從以致金融日涸公私交受其困三省一帶此弊尤甚春城等蒿日時艱爰集同志集股二百萬元開創裕國實業銀行專辦東三省塞北一帶墾牧林礦各實業爲唯一之目的基本力求雄厚組織期取完全必使資金流通上韓國家下濟社會當兹關外物産豐饒利源未闢苟不設法振興未免可惜伏讀大部歷年釐定銀行條例提倡不遺餘力春城等仰體政府之德意期挽幾失之利源故以股分有限公司開創實業銀行冀以調劑社會之金融輔助中央銀行所未逮將來資金流通實業可望興起裕國利民指顧可期所有創辦裕國實業銀行緣由並擬具章程草案謹繕清摺呈請大部准予立案批示公布遵行 
[川省會亦被軍人干涉矣]  
　　四川省議會日日搗亂久爲輿論所不滿今且將爲軍界干涉矣議員諸人尙不覺悟則此後之川省會將不堪言也昨日有署名四川清鄕總司令者致函省議會云議員爲人民代表宜如何愼重名義亟將一切疾苦協議鏟除始足稍慰桑梓乃預備至今未見正式開會徒逞意氣之私爭長爭權毫無國家社會思想徒糜鉅欵無裨時艱如此敗類不如無有兹定限三日如再任情搗亂非實行驅逐不足饜七千萬同胞之心眞正護國軍人協詞郵告内憂外患咄咄逼人仍無警覺實没心肝預郵勸勉尙望速發天良可也耑請均安四川清鄕總司令編制關防此種信件揑冒與否固不得而知總之大足爲川議會之棒喝矣 
　　十月二十七號川省議會開會延至十二鐘晝到者僅及五十八人不能開大會遂改開茶話會唐宗堯出席報告順直省議會來電稱天津法領事不依國際條約强佔中國地界請各省協電力爭以維國權等由查此事關係重大本會應卽有所主張可否不待大會表决卽於茶話時間議一答覆之法謝聯輝謂他們議員藉故請假勸勸不來說說不來罵罵不來當此外交侵迫國家存亡關係極緊若待大會表决大會永開不成此事即永無答覆查茶話會衆議僉同之事可用議會名義通電中央已有先例天津租界之爭今日可以照辦王仲賢謂通電之後待開大會再求追認田良楨謂此種重大問題諒必無人反對遂决議由秘書擬稿拍發其電文云北京大總統國務院參衆兩院鈞鑒天津法領强佔海光寺窪驅逐華警自由行動蔑視邦交爲國際公法所不容實天下人心所共憤主權喪失體面攸關稍一依違效尤踵至應懇責成外交部抵死力爭勿庸退讓併請電詰法政府要求損害賠償以杜强横而張威信四川省議會叩 
[十日之江蘇省議會（芝香）]  
　　昨日（十日）江蘇省議會開常會下午一時人數未足二時許始振鈴開議第一件宣布施議員文熙提議各縣準減災成宜速布告案略有討論付審查第二案宣布朱議員鏡明提出改良徵收易知由單建議案由提議人起立說明理由謂敝縣舊式由單註明畝分每畝合銀若干每銀一兩連附加稅折銀若干每圓合大錢若干一見甚爲明瞭近年所發之易知由單祇註明額地若干應完銀若干鄕民難於核算名爲易知而反不易知乃官吏利用以爲作弊之地應改從舊式許議員蘇民陸議員家鼒等相繼發言討論結果爭點在合錢之數應否加入蓋錢之合洋價格不時漲落未便確定議長以審查付表决多數起立第三件爲金議員天翮提議籌興江南水利應從測量入手案提議人缺席由宋議員銘勳說明提案理由於是有主張俟江蘇水利協會成立合併辦理者有主張係江南水利局關係與審查未報告之水利協會無與者結果以審查付表决多數第四件請議審查會提出愛國女校請議報領沙田案介紹人季議員通發言謂諸君於學校應否維持此無待問愛國女校積欠甚鉅所報領之沙田又未能得到南菁主張未足原報田額並無餘田可領然核其報買之金額即知田額已足現在沙田局意主丈量而南菁則謂丈量已奉令中止試問訟爭之案必須丈量者是否應一律停丈沈議員蘇生主張此案究應成立與否尙屬疑問季議員抗聲質問何以不能成立於是葛夢樸許蘇民等皆涉法律問題討論而陸議員家成謂本會先例有公斷審查此案雖係訟爭事件照本會暫行法無議决權而先例則有公斷議决案如認無權議决則前事皆錯未免自侮云云實則上届議會沿臨時省議會法本有公斷職權暫行法發布後未經取消而本届應遵照暫行法職權此項訟爭事件議會無議决權顯然可見不能以先例爲詞季議員於此問題不加可否實有深意第五件　　　　　　元等提議查照原案敦促即設各立第九師範案各員無甚討論付審查第六件宣布潘議員恩元提議另訂待遇敎員方法案李議員荃等主張待遇厚薄係道德問題現行方式不必變更議長以成立付表决少數起立第七宣布請議審查會提出南滙傅恭弼請議查照免稅議案蠲除山芋等稅以示體恤案行政委員出席說明山芋本係免稅貨物嗣因各地稅務所長議本地出産行消者固應免稅其販出者應當徵收遂至增添是項課稅物件云云議長以審查付表决多數起立第八宣布葛議員夢樸提議屠宰稅不可再改認稅案行政委員說明認稅理由提議人略加質問通過付審查第九件財政法律審查會審查屠宰稅項下請免宰牛稅案報告此案爭點在是否應作爲建議案結果以財政部修正國稅地方稅理由書以屠宰稅爲地方稅議長以作爲建議案付表决少數時已五鐘遂散會 
[杭州快信]  
　　吕省長接蔡松坡噩耗即於昨日（十日）致電東京蔡氏家屬謂得滬電驚悉松坡督軍遽捐館舍天禍我國愴失元勳噩耗遙傳同聲一哭歸櫬有期當趨奠祭云云 
　　省議會正議長沈定一業已北上副議長朱益敷又因心疾在浙江病院調養昨特電嘉善秦副議長請其從速蒞會 
　　浙省繅絲廠經省會議决招商承辦一切事宜概歸實業科辦理吕省長爲節省經費起見特將監理處裁撤 
　　政務參議會昨開常會由許壬主席討論各種貨物值百抽五捐率案 
吕省長以近日銅元兌價驟跌驟漲難保無奸商市儈藉端操縱或私運出省以網市利昨特令飭財政廳長查禁 
　　省農會經費年須六千五百零二元 
　　吕督軍昨將參謀陸殿魁改委爲軍署諮議官杭縣知事姚應泰委第一科員會同各區自治委員往各鄕勸募五年度公債 
[黄金世界之關東（四）（化險）]  
　　三省礦産之調查 
　　（三）黑龍江省（續） 
　　未開之金礦區據民國四年十一月金礦調查委員顧孟養之報告自黑河至漠河一千七百餘里之間鑛産最豐富除已開之呼瑪爾河餘慶溝兩金廠外呼瑪下流土民私掘之處甚多此處以礦咏稀薄經營鑛業者甚稀惟其上流距呼瑪六百里之盤古河一帶溝形俱較佳良有採金之望其中易於經營者則爲自奇乾河至吉拉林六百里間之地兹爲分别述之於下 
　　（一）距奇乾河下流一百七十里有伊克逹金礦前清光緒十八年由漠河金廠經營之後因庚子兵燹而停止遂爲廢鑛委之民間採掘其附近鑛區甚多 
　　（二）在伊克逹之下三十里有烏瑪河金礦清光緒十九年亦由漠河金廠開採之鑛丁至六七百人之多亦因庚子兵燹而廢棄爾來私掘者甚多其附近亦富於未開礦區 
　　（三）在烏瑪河之下六十里伯留斯力河金礦曾由漠河金廠探查之惟未着手經營其附近亦富於礦區 
　　（四）在伯爾斯力河之下七十里有安皮古金礦曾由吉拉林金廠開採之礦丁至四五百人金脈甚充實 
　　（五）自安皮古之下四十里至吉林子之間有金礦曾於前清光緒三十三年冬開採之金融豐美 
　　（六）吉林子之下一百六十里之吉拉林金廠數年間由黑省經營之民國元年内蒙多事之時曾爲俄人所佔據 
　　以上六處皆現出金脉若實行開採之其産金當不下於漠河庫瑪爾河各礦尤以盤古河之一區最藏有多量之純金又距觀都金鑛總局一百里距魯河西廠六十里距蘿北縣二百五里之梧桐河地方在民國三年九月有安徽人馬某招集鑛丁從事開採後以資本不足改組公司以金脉豐富延長至十餘里故終呈請官憲改爲國有目下由農商部派遣技師設立金礦試驗場准備作大規模之經營矣此外在璦琿縣下發見金礦已得官中許可方在組織公司試行開掘者有五處又自民國三年十一月至四年十一月得官中許可而試行開掘之鑛區共四十九處其内屬於璦琿縣者三十二處屬於呼瑪縣者十一處觀此可知此兩縣地方之富於金礦矣按以上所述爲金鑛 
　　甘河煤礦産金世界之黑龍江省又富於煤礦黑省風氣未開居民貧弱不能用文明的大規模之採炭法且以交通不便運費過鉅得不償失故各炭礦之經營事業不能振作將來鐡路開通投大資本者多採運等法逐漸改良其成績必大有可 
 
 
 

Page 7

 
 
觀今舉該省煤鑛中之較著名者如下甘河礦距省七百餘里之甘河九峰山一帶爲産煤最富之區該山係興安嶺正脈左右羣山皆有苗線面積幾六七百里煤質極佳大别爲四種曰白煤烟煤硬煤褐色煤是也前清光緒三十二年經王令咸領欵江錢二十萬弔開辦共出煤三千餘斤嗣以費用過大暫停工作至三十四年四月復經鑛政局總辦陸德清派運煤司事是年六月歸併提學司辦理大大擴充招集鑛丁二百餘名極力開採每人能掘煤一千餘斤後以交通不便運輸艱難擬由省至甘修築大板寬軌鐡路先立錦囊中權根據非惟轉運便利且於軍事商墾上亦裨益無窮惟需欵甚鉅勢難舉行嗣經協領陸德領欵承修由甘河至博爾氣江口輕便鐡路一段計程一百二十里復購淺水輪船兩雙拖船運煤至省銷路極其暢旺每百斤售價小洋一元歷年仍以運輪不便來煤無多不足銷售良可惜也 
　　金懷馬炭礦是鑛於光緒三十年開始開掘産煤極富其中最有名者爲（一）馬鞍山（在呼蘭河之西北)（二）懷獲洞（在呼蘭河之南）（三）金牛山（在懷獲洞之南）等三區均屬於鐡山包之管轄地惟道路阻塞運費甚大僅能賣於蘭哈綏慶等地方其數量極有限因此産炭堆積至虧本五萬餘圓每年收入不敷所出乃於三十三年五月停辦而該鑛局歸鐡山包協領衙門兼發經理賣炭事務在嶺之炭賣價爲每百斤一弔四百文近年來每年由該鑛入黑龍江省省庫者約有四十餘萬圓 
　　比拉額煤礦該鑛在庫瑪縣一百二十里前清光緒庚子因拳匪之亂有俄人魯必雅羅夫獨力經營閱五年始收效果當開採時每日約出煤十餘噸即由黑龍江用輪船運往各埠工廠俱極歡迎迨三十一年由璦琿道勒令停辦該俄人已將機器運去惟剩房屋數椽而已查該煤礦苗線由别拉額西北至東南綿亘五十餘里煤質與唐山相伯仲煤層厚約二丈至三丈不等由地面挖下一丈餘即現出煤塊至今無人過問棄利於地殊可惜也 
　　扎來諾爾煤礦該鑛位置在黑龍江省滿州里之東今爲俄國東清鐡路公司所有俄國所以獲得此採掘權者則由於十二年前之中俄黑省煤鐡條約也（未完） 
地方通信 
[蘇州]  
　　孫稚鴻有調升侍衛官消息前任蘇州警察廳長孫稚鴻因被屬員控告調任滬寗鐡路督察長後迭破巨案成績甚佳其辦事處向在蘇州閶門外南陽里近聞因馮督軍當選爲副總統就督軍公署組織副總統辦事處調任孫稚鴻爲侍衛官不日即將下委所有滬寗路督察長現尚未派俟孫君委狀到蘇先行移交 
於鐘局長然後再定承乏人員昨日崔廳長王道尹聞信後均往道賀 
[松江]  
　　縣立第四高小學校運動會預紀松江縣立第四高等小學校本就泗涇鎭兩等小學之高等科改設自歸縣立後添建校舍從事擴充内容佈置頗爲合法校中敎職員亦俱認眞辦理兹爲注重體育起見於本月十九號開第一次運動會其運動節目如下（一）開會（奏樂）（二）報告宗旨（三）唱歌（校歌）（迎賓歌） 
（運動會）（四）美國式徒手操（第一部）（五）竹節繹鞭（六）臨塘戲水（方舞）（七）算術競走（八）表情體操（中國張）（九）拳術燕青小齋（選手）（十）高　競走（十一）武　刀（十二）月影重重（圓舞）（十三）啞鈴體操（十四）翻譯競走（十五）鐡環游戲（十六）功力拳（十七）器械表情（快檜）（十八）武松刀（十九）地墊運動（二十）拳術百花關酉（選手）（二十一）五月九日（行進）（二十二）美國式徒手操（第二部）（二十三）錦囊妙計（二十四）山鷄舞鏡（對舞）（二十五）美人刀（二十六）雙人球竿（二十七）八陣圖（二十八）潭腿（二十九）彩旗操（三十）蛇矛（三十一）倣效運動（三十二）十字操（三十三）表情體操（童子軍）（三十四）獨木棍（三十五）拳術金剛小梅花（選手）（三十六）狡兎三窟（三十七）刀鎗對擊（三十八）兵式體操（三十九）餘興（四十）唱謝寶歌（四十一）給獎唱凱旋歌（四十二）奏樂閉會 
[無錫]  
　　醫生被擄勒贖續誌盛巷内小兒科醫生曹仲容日前被匪人以延往鄕問治病爲名擄赴僻處通函索洋三千元勒令贖回一事已誌前報兹悉曹醫生已於日昨下午由望亭趁車回錫親友聞之咸往其家探視據曹君自述謂於陰曆初十晚有自稱住居西鄕漆塘寳街橋之王金棠因家中小孩患有重症特雇舟到城延請赴鄕看治並允送醫金十元當交八元所少之數至鄕照歸伊以遠道慕名而來理不可却且據云病已危篤允即刻解纜動身自登船後即被駛往荒僻之所泊於蘆葦之中有人上船開始要求交洋五萬元始准生還一再哀懇說明二百元隨親筆書就家信交匪轉發此即失蹤二日後從上海寄來之信也自後將伊閉於舟中時以一少年相伴每日僅有白飯三餐其泊舟處一日數易嗣由伊之親戚帶欵赴滬尋至寶山路某家接洽同赴某旅館交點看守之人得信以後用船送至近望亭一帶縱伊上岸始問明地處覓到車站乘車而歸云云又據曹醫生謂擄人勒贖之機關大約在洞庭西山其大首領爲韓某其二首領係胡某云 
[南通]  
　　查稅委員蒞通財政廳因南通屠宰稅辦理不善稅收毫無起色特派吕委員來通調查情形俾便整頓該委蒞通後卽會同本縣屠宰稅委員徐安仁前往各區查察一切聞徐君因辦理棘手已電禀省廳辭職矣 
　　調換兩區警員騎岸鄕警區區員王穆康因事撤差遺缺以四安市區員陳鐸調充唐閘市區長秦國彬因病辭職聞將以石港市陳區長調補云云 
　　撤銷稽查所川滇戰事時警所飭各鄕鎭設立稽查所八處檢查來往行人翻箱倒篋商旅頗以爲苦各地安靖後此項專員本應早爲裁撤楊警務長前以梟匪爲患防患宜周故未裁去近聞以經費無着已於日前一律撤銷矣 
[鎭江]  
　　發現肺核瘟鎭郡對江沙頭二橋一帶近忽發現一種肺核瘟症死亡不少鄕民患此症者先吐黄水繼之以血胸腕作痛旋乃昏暈不出三日卽死患者無生望幸傅染尙未廣耳 
　　梟匪圖刦紀聞江北高寶鹽興各屬梟盜充斥搶刦頻聞現聞興化縣境之沙溝鎭地方有大帮梟匪携帶鎗械在下蕩一帶往來窺探希圖市經行刧鎭該縣知事飛派警備隊前往兜捕一面通令各區警佐加意嚴防以杜盜患 
　　軍艦蒞鎭巡緝馮副總統兼領江蘇督軍以現届冬令沿江一帶伏莽繁興誠恐乘間竊發昨特電調楚謙兵艦一艘駛赴鎭江常川梭巡以重冬防 
[南京]  
　　查緝舍死團之通飭馮副總統兼江蘇督軍電飭各屬軍警各機關略謂准内務部咨湖南發現舍死團等名目在各處招集遣散兵士希圖擾亂業經該省通令緝拿誠恐若輩竄入他處請即飭屬嚴密查緝有無前項名目發現云云 
[杭州]  
　　中學運動會給獎紀中等學校聯合運動會於昨日下午二時在梅東高橋會場舉行給獎式與會各校職員學生均到由吕會長分别給以獎品清單及褒狀獎章等件各校職員及學生咸肅立受獎絶無爭論所有遠距離之第一第二亦仍照評判員原判其給獎儀式如下一奏樂二全體學生齊集禮場向會長行二鞠躬禮三會長訓詞四給獎五奏樂六全體學生向會長行二鞠躬禮七禮畢退並聞吕省長沈議長政務警政兩廳長均有獎品省敎育會敎育科科長科員以及農校商校蠶校師範學校法政學校等均有贈品云 
　　火車起火其咎在油紙前日由杭赴申七號貨車附掛之五十六號箱車六裝紙貨行抵長安被焚損失甚鉅轉運公司與路局交涉責其施救不力各節曾迭紀前報兹經路局查得長安施救不力果屬非是而此次致火原因並非煤灰飛入辦事疏忽所致實係油紙爲燃質物因磨擦而起火非人力所能挽回實係天災路局貨章載明不負責任已函致一聯愼大轉運公司查照辦理一面已通告各站油紙暫時停裝俟規定妥當辦法再行載運而轉運公司以路局查得旣係天火亦不負賠償客商之責惟客商因虧蝕過鉅尙須與轉運交涉云 
[安慶]  
　　皖議會第二十次常會紀事十一月八日省議會開第二十次常會議員出席者七十一人二時二十分開會首由議事科宣布外來公文函電（一）山西議會請恢復縣議會及章程電（二）蕪湖商業維持會電報公舉代表到會請願取消補抽局案（三）省商會爲禁止屠宰耕牛請議案衆議與省長交議保護耕牛案併付法律審查（四）省商會爲房舖捐請議案衆議與單行法一併交法律審查（五）蕪湖第二女子師範諸議經費案付民政審查（六）公民請議發還黨人劉崇安財産案付請議審查宣布畢議長卽主席按議事日程宣布第一案三讀一五加徵賦稅案（卽昨日未通過者）崔翔青大聲呼曰此案不能通過删去者未加入文字上又未修飾不如任意寫去何必要三讀會於是衆議紛紛秩序大亂旋修正將原案加入（未經國會通過當然不生效力）兩句付表决始一致通過休息後復開議第二案徵收抑鞠洋價案由財政股審查員報告結果付表决贊成者多數旋有劉道章動議變更議事日程將省長交議保護耕牛案提前討論楊象離動議本席提議上江公學案審查已有結果應提前討論議長遂照劉議員動議請法律審查員報告結果並將公署規定暫行章程逐條宣布經衆討論後略加修正付表决起立者多數是日議案未完而時鐘已鳴六下遂振鈴散會 
[湖北]  
　　大風覆舟之慘劇七日天氣驟寒大風怒號小河水警鐘亂鳴報告裏河水勢大漲警告船户預防危險而小河方面尙無若何損失大江之上竟因風灘險惡吹覆某公司小輪一支及民船數支損失甚鉅是日上午十點鐘時四官殿江面有駁船一艘載運雜貨三十餘件由上而下行駛江中時北風狂猛舵工不可收拾忽然全船沉没經某堂救生船趕往救起四人内押貨一人其有全船之貨均隨波逐流而去據云往六碼頭裝某公司輪船之貨者云又有漢陽周家帮划船於七日午後仍在紅廟磯攬儎人客行至烈女度江中即被風姨所摧桅斷蓬落爲洪濤所捲生客六人同占滅頂亦可慘也 
　　地方預算之概數鄂省五年度地方預算現已由省長提交省議會議决該會特組特别股審查兹探録歲出入概數及政府籌議補方法如下（歲入）一百一十二萬六千五百二十元（歲出）一百二十萬二千一百一十六元（不敷）七萬五千五百九十五元擬抽收各埠房捐彌補 
　　信敎自由之請願武漢基督敎聖公會循道會倫敦會宣道會行道會各代表公民黄瑞祥等以憲法草案有國民敎育以孔子之道爲修身大本一條有背約法第二章第六條第七項人民有信敎自由之權特組爲憲法請願團上書參衆兩院懇祈議决删除此條以泯敎爭 
雜評二 
[無定波（一子）]  
　　中國之政局眞可謂多故矣外交總長之糾葛未已而内務總長之糾葛又起今内務總長之糾葛未已而交通許總長又提辭呈而去財農兩總長之彈劾案復突然發動而有陳谷出閣之傳言政海中之波浪忽起忽落可謂險惡已極所希望消解者則惟待東海之來京而已 
　　昔人稱東海水爲無定波攬世者每偕慨於斯西今日無定之政波則反欲丐東海一勺之水而定鳴呼東海果能定此無定之政波也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[整頓團防之通令]  
　　上海道縣各公署昨奉齊省長通令云案准江蘇督軍馮咨開據蘇常鎭守使朱熙呈稱竊查第二師七八兩團前奉鈞令每團各調兩營回蘇以資訓練奉經遵辦在案乃各縣紳以軍隊調蘇請回原防之電紛至沓來當以二師駐防軍隊爲日已久若仍辦理防務旣難兼事敎練而於國防軍隊之性質似相違背且平日對於地方祗有剿匪之責並無弭盜之方故可爲暫時之鎭攝斷不能爲根本之廓清惟察核情形盜風未戢對於軍隊之訓練地方之治安亦責無旁貸自不能不兼籌並顧以慰人民因查内務部頒定地方保衛團條例及韓前巡按使所訂施行細則於正本清源之計畫極爲精密本守望相助之成規爲通力合作之辦法擬請咨明省長會飭各縣知事切實辦理以靖地方所有第二師軍隊調蘇防地空虚請飭整頓保衛團以固冬防緣由呈請鑒核等情相應咨請貴省長主辦等因查現在冬防將屆各縣鄕警察又未能一律設置完備若不將團防切實整頓人民何足以資保護合行令仰該道縣立即召集地方士紳團總妥議整頓方法切實進行以收成效一面將辦理情形具報聽候派員調查切切 
[匪徒搶攫烟土之本領]  
　　公共租界蕪湖路某土棧内之周惠然於前晚八時許携帶值洋四千元之烟土送至滬寗車站運往江寗詎出門雇乘黄包車時已被匪黨瞥見並聞其欲往滬寗車站該匪等遂卽雇乘汽車追至虹口蓬路與周相遇該匪等下車攔住去路各出手鎗相向將周所携之土悉行搶去並開鎗示威該匪等卽負贓躍上汽車而去當經周鳴捕追拿未獲惟該汽車號數經周與黄包車夫認明據情報告匯司捕房立飭華探金福壽施金生奚德安與四十號西探目潘林士查得該汽車係九江路某汽車行所有協同前往詢知雇車之人係送往法租界寳昌路某號門牌該探等當卽報告法捕房加派探捕前往該屋内拿獲崇明人祁三祁三之父某甲祁之姘婦某氏及同黨某乙等男女四人一併寄押法捕房回禀捕頭轉禀公共公廨出票將該盜等男女四人提回分别押候於今晨解廨訊究 
[包探捉拿强盜]  
　　法捕房華探目黄錦榮包探韓邦逹方福林華春林程芝卿偵知有大帮盗匪匿跡法新租界辣格納路仁安里七號門牌當於昨日不動聲色登樓拘拿匪徒金德勝見勢不佳突出手鎗開放數響即從窗口跳下一路奔逃該探等亦從窗口躍出奮勇追捕追至路口始將手鎗奪下人亦擒獲一面在該屋内拘獲張小庭等兩人一併解入捕房在張匪身畔抄出十四開金表之質票一張當將原贓吊出經捕頭詰問該匪等承認搶刦打鐡浜烟膏店不諱諭令嚴行管押候再盤問有無他案再行核辦 
[包探追獲盜匪續誌]  
　　盜匪李阿五（卽李老五）於前日清晨七時與在逃二人搶刦新閘白克路聚興坊五百二十三號門牌烟酒公賣局員沈英齋家財物逃逸並沿途開鎗拒捕擊傷沈之飯司戚甫榮箍桶匠丁雲桂左肩左腿等處當經新閘捕房包探錢壽生與其車夫劉阿三將李盜追獲搜出實彈手鎗一併解送公共公廨諭着押候補提同黨併究在案兹悉李盜帶同捕房後由九號西探目斐司戤潑與華探目李星福包探錢壽生等詰據李盜聲稱當時開放手鎗三響一在白克路永年里口擊中事主用人一在梅白克路水龍間對面擊傷篐桶匠先在聚興坊開放一鎗並稱其同黨某某等寄庽福州路附近某旅館内該探等將李帶往肇事地點察勘一過仍帶同收押繼傳沈姓女傭王媽至捕房認明李盜第二進門曾出手槍恐嚇云云至受傷二人傷勢尙無大礙惟其鎗珠現未鉗出並悉車夫劉阿三當時與李盜在新世界門前揪扭被落差印捕查見未明原委曾將阿三毆打並將其頭面踢傷李盜幾被逃逸昨由該車夫據情訴明九號西探目轉禀捕頭請爲核示所有供出同黨已由捕房禀請公廨出示提究矣 
[華興麫粉公司賬房被盜續誌]  
　　前日傍晚六時許美租界北蘇州路華興麵粉公司賬房被盜十餘人刦去現洋鈔票七百餘元等件並槍傷泰昌米店夥韓琴生及行人二名印捕一名已紀昨報兹悉韓琴生被盜槍傷右脇後經滙司捕房送往同仁醫院經醫生驗得彈入兩脇骨之間無法檢取應俟彈落腰部始能奏刀檢取此外尙傷繅絲女子兩口一則彈中腿部一則彈傷大足指飭均自赴該醫院醫治其彈中腿部之女子槍珠亦未檢出因皆不願住院業已回家療養至受傷印捕一名查係二百六十三號彈中右腿當送公濟醫院療治聞已將槍彈取出並聞總巡捕房巡麥高雲君以近來盜風甚熾現已於各華捕中挑選辦事勤敏兼能乘脚踏車者四名每日至戈登路捕房操場練習手槍一俟嫻熟即分派各處巡邏以便遇有盜警追捕報警較爲迅速又聞受傷印捕當時所持之鎗被該盜等奪下抛入蘇州河内該管捕房現正僱人撈取云 
[力辭義賑會督會辦]  
　　淮揚等屬十二縣義振會馮丁兩君致北京大總統段總理電云此次江北水災齊省長敦勸襄助當告以煦寳銓衰病已久只可勉盡義務餘則非力所能勝唐秘書不諒忽有督會辦之命伏念蘇災只十二縣無督辦之必要會辦更屬駢枝應請收回成命或另簡賢員至義振仍當勉籌盡匹夫有責之義伏維鑒察義振會馮煦丁寳銓眞 
[敎育家養病一月]  
　　上月各省敎育會聯合會開會於北京江蘇代表黄任之沈信卿莊伯俞三君赴會沈莊二君即於閉會後起程十月三十一日到滬惟黄任之君因病留住醫院至本月十日勉强扶病回滬醫生堅囑尙須靜養一個月之久故往謁賓客概不接見各處來函亦不展閱以杜紛煩藉資調攝 
[伍廷芳出長外交]  
　　伍秩庸先生廷芳望重學博久爲中外人士所推重近因外交總長懸缺已久而外交又多故擬以伍君任之特提出於兩院先於本月八日經衆議院投票出席議員四百十八人同意者三百九十票十一日參議院投票出席一百八十八人同意者一百七十九票均已通過不日將見明令滬上中外人士聞此消息昨日紛紛至觀渡廬（伍君住宅）表示歡迎車馬盈門頗極熱閙伍君肖像影印於後 
[煙酒聯合會常會紀]  
　　全國烟酒聯合會昨（星期）開常會因福建代表闕仰西赴京請願後有事返申故由各職員公决表示歡迎等情宣布在京經過情形旋經闕代表報告一切並將在京各代表之照片一紙交由該會懸掛以誌不忘旣將總代表陳良玉郵寄遞呈衆議院之請願說明書揭其要領略謂我國烟酒稅法複雜煩重實爲中外古今所未有至今日而欲講求稅法非從大體討論不可討論大體先宜證以法理與稅則原理不相背馳更宜按諸事實與國計民生兩有裨益謹就範圍而說明請願五項之主旨以貢一得之愚爲改良辦法之入手云云至五時即行振鈴閉會 
[希社同人之尊孔]  
　　本埠希社素以翼衛聖敎昌明國學爲職志近因孔敎問題同人奔走呼號不遺餘力昨由陳桂題陳湘湄陳輅青三君在派克路陳輅青住宅特舉社集徧邀同社高太痴蔡支佛姚子梁劉翰怡趙養矯鄒酒丐沈醉愚徐馥蓀唐詠茗數十人議定用全體名義先行拍電請將孔敎定爲國敎一面再上書請願並由高太痴發起國敎請願團以爲希社之後盾兹將希社曁文廟灑掃局同人兩電録後 
　　北京大總統叚總理參衆兩院鑒國敎不定人心危疑請定孔敎爲國敎載明憲法與信敎自由並行不悖幸勿以修身條文尊孔法案暫圖卸責邦本所繫萬望主持上海希社全體公民高翀蔡爾康姜循理陳詩陳應增陳璞錢紹楨劉承幹沈焜趙愷徐元芳徐思瀛唐尊瑋鄒弢黄協塤王沛麟王文濡程訥舒昌森宋堯壽汝開峯袁晋和袁昌和余佩玉錢卿銜陸榮勳夏紹庭張榮培朱家驊鄒文雄等一百六十三人叩　 
　　北京參衆兩院孔子萬世師表我華國脉所關今訂憲法必請以孔敎定爲國敎上海文廟洒掃局同人蔡爾康等叩 
[變通麵粉貼用印花之辦法]  
　　華商機製麵粉所用分運單均須購貼印花兹聞海關施監督爲體恤商艱起見呈請部處變通辦法現已由財政部批准會同稅務處規定辦法如下（一）五千包以上貼印花一元五角（二）三千包以上未滿五千包者貼印花一元（三）一千包以上未滿三千包者貼印花五角（四）五百包以上未滿一千包者貼印花二角（五）三百包以上未滿五百包者貼印花一角（六）一百包以上未滿三百包者貼印花四分（七）一百包以下貼印花二分 
[同義女校追悼會紀事]  
　　法租界麥賽而蒂羅路中華女子同義義務學校係由陸胡雄飛女士主持剙辦已歷數年成績極優該校同人因聞蔡松坡先生逝世特於昨日開追悼大會秩序如下 
　　甲遙望招魂由校長率全體員生出校門東向立振鈴一百零一下全體同人恭肅致敬次由同義雪恥隊舉鎗排立行軍禮致敬次奏古樂三通由校長迎神位而進乙安位上書恢復共和第一完人蔡松坡先生之位并遺像一幀安置案上中設花圈及各種祭品各員生暫退更衣一律換黑色禮服振鈴丙校長復位主祭各敎員東西北向立諸生整衣魚貫入向後依次排列奏樂丁上香獻花獻爵獻帛奏細樂戊樂止讀祭文（祭文録後）己全體向神位三鞠躬庚來賓入禮堂參觀向遺像行敬禮辛由校長叙述蔡先生爲國馳驅積勞成疾之歷史諸生凝神靜聽竟有爲之泣下者壬送神主祭者請位主事者各司其事至望燎處送神望燎癸禮成奏樂振鈴散會 
　　祭蔡松坡先生文嗚呼天愁地慘棟折榱傾我再造共和之大英雄蔡松坡先生竟溘然而長辭耶方東報初傳時同人等猶冀其非確今各報咸皆登載事竟不訛凡我同胞含有血氣者聞此噩音莫不同聲悲感痛惜不勝同人等亦國民之一分子能不齊揮清涙追悼先生溯先生之功烈實炳耀乎日星能不令萬人景仰千古流芬當辛亥光復之時偉人崛起先生亦此中之一分子奔馳國事都督滇軍雍容坐鎭七鬯不驚其建施已是不同凡俗非他之起義諸省所可比論然尙未足以傳先生洎乎民國四年共和垂絶淫威專制莫敢抗衡帝制之聲風靡全國先生迺能犧牲一切計脫樊籠不動聲色潛赴滇中霹靂一聲義旗西指卒使取消帝號回復共和我人方慶民國得先生而生孰意先生竟爲國憔悴而死扶桑養病同人尙望吉人天相勿藥早占俾得霖雨蒼生更爲斯民造福何圖昊天不弔壤我長城泰山其頽良木其萎能不令人生無窮之感想愷惻不勝爰爲之辭曰毓洞庭之秀兮集衡岳之英鍾全湘之靈氣兮誕生蔡公才兼文武兮學貫古今勳高泰斗兮百世留名方項城之盜國兮全國風從賴先生之起義兮掃蕩妖氛重光日月兮旋轉乾坤共和再造兮功在斯民起五洲之景仰兮非通常之偉人勳萬人之崇拜兮實蓋世之英雄驚聞噩耗兮涕望蓬瀛特開追悼兮會設淞濱緬懷英烈兮浩氣長存神其如在兮來格來歆 
[尙賢堂追悼會紀事]  
　　昨日爲法租界尙賢堂主任李佳白君發起追悼盛杏蓀君之期男女來賓到會者一百餘人其會場設在尙賢堂附設之商業陳列室樓下中供盛氏遺像徧鑒輓聯軸幛於午後三時振鈴開會首由李佳白君報告開會宗旨及盛氏與外人之感情畢卽由新任外交總長伍廷芳君演述予與盛公相交久知之深其爲人也創辦事業能任艱鉅待人以厚濟世以慈故感念之者衆然予以爲其人軀壳雖死魂靈不死苟能移感其人之心理以之感念其生平所爲之事業則盛公乃爲不朽云云次瑞生洋行大班英人史君演說盛氏生平所辦輪船鐡路紗廠等項種種實業及種種慈善事宜均足以利國益民實爲中國所不數數覯雖在外人亦所崇拜云云次紅十字會會長沈仲禮君演說大致就盛氏創辦紅會等事詳縷言之並謂盛氏故後紅會因皖災需欵致函盛之公子商請捐助盛子慨將公益彩票二萬元送會作賑足徵善承先志盛公雖死猶生焉次哈少甫君演說大致謂予南京人也癸丑之役南京避難人民多至數萬日處鋒鏑幸承盛公慨捐巨欵僱覓輪船經救出險設法安插得免流離失所追感前恩良用憮然次前任滬海道尹周金箴演說略謂上海華商向無團體自盛公發起創設商務公所以開商會之始基得以有今日之商會鄙人在商言商不勝感念前徽云云演說畢衆來賓向像前各行三鞠躬禮以伸哀悼然後盛氏家屬向來賓答致謝辭禮成乃由西賓起奏風琴悠揚婉轉音極凄清散會時已鐘鳴五下矣 
[南翔古猗園之菊花會]  
　　南翔藝菊夙擅盛名該鎭紳士陳巽倩耽嗜泉石培養名花不下數百種其最奇者有五色雲淡月華等又葛宅張宅選植盆花數十種玲瓏雅淡更饒佳趣兹於夏曆十月十六日爲始開菊會於該鎭之古猗園以一星期爲限石湖泛棹爭題側帽之詩彭澤歸田願送白衣之酒風雅君子幸勿交臂失之 
[菊花會拈鬮贈彩]  
　　昨日（即舊曆十七日）爲中國救濟婦孺會與孤兒院合開菊花大會之末日凡購有共濟券者均於是日親赴愛而近路紗業公所會場當衆拈鬮對號贈彩共抽出一千號之譜其彩品爲金石書畫古玩及各種精緻品物獲彩之人喜形於色聞該會因餘彩尙多特展期一天於今日午前十時至午後六時止仍在紗業公所補抽過期不再展限 
[湖州旅學開運動會]  
　　昨日湖州旅滬公學開十週紀念運動會其會場設在該會館南首空場男女來賓之赴會參觀者爲數甚衆本埠各官廳如滬海道尹徐鶴仙淞滬警察廳長徐輔洲工巡捐局長朱壽丞等皆相繼蒞臨其學校之參預者則有南洋師範學校中國體操學校浙江旅滬公學普化中西學校市北公學飛虹小學校神州女學校南洋商業公學商材私立小學肇基小學養性女塾等各校自午間十二時開始運動直至下午五時始告休止校董沈聯芳王亦梅許葆初等均備有獎品以勵學生 
[育才公學四週運動會]  
　　卡德路育才公學於前日（卽星期六）下午二時在該公學操場舉行四週運動會先是監院陶偉君徧發劵帖邀請當地名人及學生家族蒞會參觀會場布置十分整齊四周圍以活動之短欄來賓席環列欄外故是日來賓甚形擁擠而並不阻碍運動之秩序其節目共分三十項各項運動練習純熟成績俱卓有可觀其中百碼賽跑替換賽跑二節及拔河各一節則與北區華童公學東區聶中丞公學比賽百碼跑則華童勝替換跑及拔河則均育才勝故此届比賽之平均分育才獨佔多數云 
[如臯師範生之參觀]  
　　如臯師範學校四年級生將届畢業特往江南各縣考察敎育由鎭江而無錫而蘇州昨晚乘火車來滬寓居悅賓旅館該生等均穿制服預備於本星期一日起參觀本埠省立第二師範及萬竹小學等校 
[奉賢敎育會員來滬]  
　　奉賢第五學區敎育會員成天民湯源深劉家麟黄强王遯安等自備川資於今日抵滬聞須前往蘇錫參觀單級國民學校敎管諸事云 
 
 
 

Page 11

 
 
[高郵策進地方自治會之報告]  
　　江蘇縣議員聯合會昨接高郵策進地方自治會來函云敝會組織前已函逹諒蒙省察兹於本月三日開成立大會到場者一百三十人省議員吳濬得九十四票當選爲正會長浙江縣知事李芳得八十四票爲副會長其餘評議幹事均係舊自治人員居多會員頗稱發逹近已逹千人除呈官廳立案外嗣後貴處如有進行事件尙祈不吝敎言藉通聲氣 
[沈知事續假一月]  
　　本任上海縣知事沈藴石氏近因丁憂假期一月届滿治喪未畢電陳齊省長請求開缺奉復未允准予展假一月兹將往來電文録後 
　　沈知事本月八日上齊省長電南京齊省長鈞鑒竊寶昌前由銑電呈請免職旋奉嘯電以迭據滬上紳商電懇留任未便過拂輿情飭仍遵照庚電假滿回任視事毋庸固辭等因奉此仰見省長愼重地方勉徇衆意寶昌旣感且悚何敢再凟惟念母故甫經一月現正擇於十二月五六等日治喪衰絰之身斷難出而任事上海地方重要更不敢再行續假惟有仰懇鈞座俯鑒哀忱仍准開去本缺以重職務一俟百日届滿即當趨轅叩謝臨電不勝哀懇之至知事沈寶昌庚 
　　齊省長本月十二日復沈知事電上海沈知事覽庚電悉應展假一個月假滿即行回任視事所請開缺應毋庸議省長齊眞印 
[國産木植之暢銷]  
　　我國木植向以福建所産者佔居多數逐年營業頗有可觀惟近年以來各國木植進口者如花旗松東洋松等均逐年增加而滬上一埠之銷場頗爲暢旺蓋以花旗松尺寸甚長質地堅淨現市售價每尺銀八分有零東洋松質鬆而粗尺寸較短價亦稍廉現售每尺銀二分九釐惟我國奉天省之安東地方自頭道溝至十三道溝一帶森林重疊産木極多據聞已數百年無人採伐自甲午以後該處卽有中日合辦之採木公司所採木植名曰紅松白松質地雖無花旗松之佳而圍圓有十丈之粗長則祇有一丈三四尺惟貨地不淨中心或有蟲傷污爛前年由本埠閘北叉袋角華商鼎豐機器鋸木公司發起派人往安東採辦運滬鋸爲起口板銷場頗廣獲利甚豐俄而聞風興起接踵往採者華商如順泰木行及南市之久記洋商如祥泰等行均派人往産地設莊採辦其時（今正）滬地存貨供不敷求價甚堅穏至三月間大批貨到滬價即鬆動聞春夏秋三季業此者均受影響而猶以祥泰爲更甚目下安東紅松滬市每尺售銀三分九釐白松二分六七釐至東洋松近因來貨不多且東洋滙水雖小木價反增故有存貨之家現均待價而沽云 
[請奬輔助捕盜之警察]  
　　第一區署警察王振聲萬和全曾於九月七日輔助警廳偵緝隊士廖樹生等在南市董家渡追獲盜匪王四一名並於萬聚碼頭躍水追獲脫逃之盜婦蔡于氏一口當場搜出五響白郎林手鎗三支鎗珠數顆即解警廳司法科訊得該盜實係在徐家滙鄕間狙擊第二區第三分署巡官韓恩貴警察劉某受傷殞命之要犯申解護軍使署訊實鎗决在案兹聞此案出力之隊士曾經徐廳長詳請上台獎勵所有輔助之警察兩名業經董警正據情詳請徐廳長轉詳馮督軍電呈内務部援案一體給獎以示鼓勵云 
[軍械督辦處委員返京]  
　　全國軍械督辦處前委軍械科長盛瑙圃來滬考察製造局所造各種新式機關鎗及勃郎林手鎗並添造改良新練鋼爐（該爐每）晝夜能熔鋼料十五噸）等事盛科長蒞滬後曾由總辦李鍾岳會同分别考察各件製作均甚精良除令將新鋼爐尅日趕造外業於昨日離滬入都禀復 
[製造局領到部欵]  
　　製造局各廠工匠應領陽曆十月分下半個月工資局中因無現欵致難核發曾由李總辦電京請撥部欵去後兹由陸軍部籌撥現銀五千金交由銀行滙滬業將各匠工資於前日一律發給並已添購料物預備趕造勃郎林手鎗四百七十五桿蓋因此種手鎗急於待用是以李總辦諭令鎗廠迅速開工云 
[新任看守所長接事]  
　　上海地方檢察廳第一看守所自脫逃李桂祥朱春山等五犯後由林檢察長備文申詳蘇州高等廳將該所長車鼎臣撤任限緝逸犯即飭上海監獄典獄長敖振翔暫行兼代該所長在案兹高等廳業已委任黄馥（號志濂）爲該所所長前日黄君來滬謁見林檢察長並與敖典獄長接洽一切已於十二號蒞所視事矣 
[法捕房新總巡接事續誌]  
　　新任法捕房總巡施美德君抵申視事已誌前報前日施君由石代總巡陪同至法公廨與讞員聶君相見並往各捕房及西牢等處察閱一週而返 
[麵粉廠生意清淡]  
　　本廠麵粉前因廣東省大局初定購辦者多生意甚爲發逹現該省及天津營口等銷路最大之處並無大批交易而蘇浙等省内地各帮購辦者亦復寥寥統計近星期開出總數僅有十五萬包以故近來市面殊覺清淡價格因亦疲跌以與秋間市價最高時比較之每包計跌落至二錢之鉅一般專做空盤買賣者覩兹狀况不敢放膽收入以致市面益形衰敗現上海無錫各廠減製出品者已有多家非俟客帮銷路得有轉機市價難期起色至各廠所出麩皮近日銷場亦殊冷落内地各鄕交易較前減色空盤生意因亦少見每包市價已跌落一錢五分現計頂高之貨開售規銀一兩五錢五分次則一兩四錢五分 
[寗波倒閉米行之影響]  
　　寗波某米行向派夥友鮑友銘在上海設莊採辦秈米運甬銷售已歷有年本月初間該米行突然虧倒鮑友銘在滬亦於同日走避南市轉口米行之被欠貨欵者五家計共三萬餘金仁榖公所自據各債權户報告後卽經董事張樂君致電寗波商會查詢該行虧倒情形旋得覆電謂該行在甬倒欠莊欵不少經理人現亦避匿等語現張業董擬令該五行公舉代表前往寗波報請商會官廳併案理追云 
[水果行兼秤蔬菜]  
　　工巡捐局朱局長近據菜蔬同業公禀十六舖元泰水菓行秤販菜蔬冒戤稅證有違定章等情曾飭十六舖地甲傳該行主到局諭令水菓業不得兼秤菜蔬以符向章去後兹又由菜蔬業商民黄關坤將行夥張丫頭扭局請究據稱該行仍不遵辦請爲核奪等語業已補傳經理人陸金魁併送一區署轉解警廳司法科預審照章究罰 
[冒牌案和平解决]  
　　法租界興聖街周虎臣筆店夥友日前在華界小南門地方途遇某筆作學徒戴傳璧手持冒牌毛筆一包扭至地方廳禀請究罰嗣經同業出爲勸解由被告一方面出立筆據以後不再冒牌卽由原告禀請銷案和平解决 
[唆衆罷工案改期復訊]  
　翻砂工頭汪義傑江臨泉前因唆衆罷工被德泰等十三户翻砂作公延代表律師控經公共公廨中西官迭次傳訊在案前日午下由廨復訊原告代表律師未到僅由被告代表斐斯律師上堂譯述案情聲稱原告律師旣未到堂應請改期再訊俞襄讞商之德宓副領事判兩被告仍交原保候再訂期研訊 
[匪徒攔路攫洋]  
　　前晚十時許有住居南門附近之李某由北市歸家行經靜土路相近迎面忽來匪徒三人將李軋住向索借洋李答以與爾等並不相識如何有向爾借洋之事該匪等卽將李批頰二下並出利刃嚇禁聲張然後將李身畔大洋五元小洋十餘角一併攫之而逸李被刧後立投該管警區請緝迨區員飭長警前往兜拿該匪等已杳如黄鶴矣 
[流氓圖詐柴船户]  
　　松江柴船户顧生發日前偕夥某甲裝載稻柴來滬求售舟治南市陸家浜地方柴售罄後正擬開駛回里詎於前晚八時許突有流氓多人登舟藉搜查烟土爲由向之索詐顧不允許若輩隨取船中木棒將顧之頭顱擊傷顧極聲喊救鄰舟人畢集若輩見勢不佳遂登岸逸去顧因未失一物故並不報官翌日即駛回故里 
[索回犯案之軍探]  
　　松滬護軍使署偵探程錦驥馬善鳴串同探夥郭先耀姦佔王陳氏之女王阿二意圖販賣營利一案曾經地方審檢廳訊明判决分别監禁嗣各犯不服提起上訴奉諭將郭連同王陳氏母女解蘇聽候高等廳訊核旋因馬程二犯有另案發生由軍署備文提回訊間候訊明送還檢廳送監執行在案兹悉自提回軍署之後迄今三月有餘未見送回曾經林檢察長迭次備文向索未得軍署聲覆故於前日又備文飭送軍署請將程錦驥馬善鳴二名送回監禁以重權限而尊司法 
[廣設誘賭機關]  
　　賭徒福生寶卿阿水阿尤陸先生小林等近在新閘路三益里蔓盤路三德里新閘橋附近殺牛公司等處分設花會聽筒廣招無賴四出誘賭聞已爲捕房訪悉密飭中西包探分往拿究矣 
[花會害人]  
　　住居閘北長安路怡興里三弄三十一號之紹興人陳炳泰年七十一歲因夫婦口角自縊身死由地保投報地方檢察廳請驗各節已紀前報兹悉陳自盡原因實緣嗜買花會將生平所積悉付流水復多方假貸虧負纍纍以致室人交藹演此慘劇現已由尸妻陳鍾氏禀准免驗自行收殮矣 
[車站上查獲烟犯]  
　　五區警署崗警前日在滬寗車站查獲烟犯潘秋生一名抄出烟膏百餘盒重十四兩又土八錢五分解經司法科李科員訊明判送地方檢察廳核辦 
[追償造船墊欵]  
　　周錫生在公共公廨呈控宋玉生張寶生唐毛毛不理造船墊欵洋八百餘元前星期六上午由聶襄讞會同英卓副領事研訊據原告代表愛理司律師上堂譯稱此案已奉函詢製造局造船處並已復到應請訊斷訊之被告等亦延律師到堂代辯中西官判被告按照原告控數還洋 
[逆子蠻横]  
　　李金大住閘北梅園路其次子桃生現年十九歲不務正業前日向父索錢不遂竟將器皿什物搗毁一空並手執劈柴斧欲砍其父幸經隣居將斧奪下未致肇禍後由四區崗警到來拘入警署押候究辦 
[俄人被人攔劫]  
　　前日早晨有俄國人某甲帶有私土十四只並身藏羅卜票一百餘張經過美租界楊樹浦路英美電車公司分站相近被洋藥公司十三號調查員根林查見當時該調查員不將人贓交於在差巡捕送入捕房突被無賴挽篙頭及如生等將該俄人所帶之烟土鈔票悉行搶去此時俄人在途下淚旋有某號巡捕到來將該俄人及調查員一併帶入捕房挽篙頭及如生已早逃逸經捕頭詢明情由判令調查員根林賠洋八十元了事 
[殃及比鄰]  
　　前晚一句餘鐘新閘路二千零八十三號門牌瑞生祥京貨店忽然起火延及比鄰久大鹽棧同生堂醫藥舖及花衣袋店某京貨店某洋瓶店樓面共燬樓房六間事後捕房卽飭中西包探往查起火緣由禀候核奪 
[作頭起訴無效]  
　　　作頭沈文高至法公廨訴稱上年三月間有住在法新租界之姜文舟雇商人至南京建造房屋計造價洋一萬零四百元後又加做工程計洋一千四百元除收過外凈欠洋二千零三十八元向索不付請求追繳合同承攬呈請鑒察訊之姜文舟稱於上年正月問訂立合同載明四個月完工誤工一月須貼償房租洋一百八十元後直至九月間始行竣工造價一萬零四百元付過九千八百五十元祗少五百五十元因沈過期五個月始交房屋故此扣付以抵損失如有加做工程須在合同批明方能作憑請堂上察閱合同卽知並無增添工程之事聶讞員察閱合同註明如欲加做工程須另立憑據誤工若干日須如數償還損失今沈具控無憑遂判將案註銷 
[婦人被夫凌虐]  
　　高金生於八月間至法公廨控告髮妻高劉氏私逃等情後經訊明劉氏實係歸寗母家由氏之父劉阿松送案並無私逃情事判高罰洋五元將妻領回不准凌虐在案現又由劉阿松借女高劉氏投案該氏聲稱婦人回家之後丈夫欲與婦人離婚另娶因不遂所欲百般凌虐無奈又回母家故此投案求恩作主並牽涉十二圖地保沈月堂干預家事沈月堂稱高金生之母前來談及伊等家事地保當卽拒却並不干預高金生供以後定當將妻好爲看待求宥中西讞員諭曰此次沈月堂雖未干涉惟以後各地保均不准强干居民家務如違嚴辦高金生虐待髮妻殊屬不合判罰洋二十元充公 
[車租減折追償]  
　　黄包車公司司帳王叔明至法公廨控稱張老三承租黄包車虧欠租洋曾於前年具控交保後已還過三次共計洋五十五元尙少四百零八元人即逃逸今始尋獲向索不理請爲訊追張供實在無力籌措求恩核減判交人銀並保限一個月還洋三百元了事 
[誌異胎]  
　　尙文門内住户陳阿根之妻懷孕足月昨晨生下一孩難辨雌雄有脚無手形似冬瓜頭大如瓢啼聲宏亮未幾即斃由陳將該孩棄之路旁一時前往觀看者甚衆嗣經人將孩置之蒲包中命苦力負至鄕間掩埋 
[裸體畫有碍風化]  
　　四川路二百四十一號門牌鏡架玻璃店因將裸體圖畫懸於店堂内前日被總巡捕房六十五號西捕查見以此種圖畫攸關風化即將圖畫帶入捕房禀明捕頭禀請公共公廨出單傳訊 
[寓客竊取被面]  
　　福建路七百三十八號門牌某客棧茶房劉阿榮控庽客林某竊取被面上星期六由捕將林拘解公共公廨經中西官訊知林因來滬找尋親友不遇川資用罄不得已而出此姑寬判送上海縣知事署遞回原籍 
[串竊金飾之訴訟]  
　　德商某甲指控白克路某洋人家西崽王金寳與袁卿其在烟台時串竊值洋六百餘元之金飾等情上星期六由新閘捕房派探將被告二人一併拘解公共公廨經中西官研訊被告同延律師到堂代辯判被告各交一千五百元人洋並保候查明再訊 
[道署批示二則]  
　　滬海道尹公署昨批民業錫湖鐡路籌備處總代表陳其昌呈明經過手續請備案轉詳由呈件均悉查民業鐡路條例創設鐡路公司須由創辦人開具第二條所列各欵呈請交通部暫行立案領照籌辦俟創立會議完結復呈請交通部正式立案後再遵照公司註册法令呈報所在地之行政長官備核該總代表創辦此項鐡路曾否經過以上各手續來呈皆未逐層聲叙所請備案轉詳之處礙難照准至兼營鐡路銀行及設立路員養成所各節亦應悉照部頒條例分别立案毋得牽混並仰知照此批又批貰業公所董事林寶生等呈請給示保護由呈件均悉業經立案毋庸多凟此批 
[謝劵]  
　　羣仙茶園特請愛而白班演藝昨贈優待劵四紙書此誌謝 
[氣候報告]  
（上海徐家滙天文臺） 
　　已過者之報告十一月十一日天氣晴朗中國大陸有反旋風山東以南有冬季信風其勢和適北方有方向不定之微風 
　　十二日天氣甚佳夜間頗凉清晨有霜晴雨計上升是日午後四時前二十四小時内上海温度至高六四·四至低三五·四去年同日至高五四·八至低五一 
　　未來者之推測十一月十二日午後四時三十分預測天氣晴好微風無定向 
雜評二 
[國會議員之裁釐案（訥）]  
　　中國自殺政策多矣然未有如釐金自殺之甚者也百里一稅二百里再稅步步加徵節節爲厲行愈遠而成本愈重是欲遏其流通而使之坐困自斃也夫商業者租稅之源泉也惡稅不除則商業疲商業疲則稅源涸國家吸取膏血於癆瘵之民所獲有幾譬之牧人貪吝日刲牛羊而取其毛牛羊死而毛能屢獲耶所謂自殺云者如是而已然而當局則曰我需此牛羊之毛而又無代者故不得已而出此也嗚呼裁釐之議倡之久矣前之代籌抵補者爲烟酒稅印花稅等等今等等之稅行而釐金依然如故是則雖有代者而牛羊之毛終不免耳今者商民哀求免割之呼號已聲嘶力竭國會議員且起而代鳴之商業一線生機其即視此舉之效果何如也哉 
[補録命令]  
　　十一月七日大總統命令内務總長孫洪伊呈請任命歐陽溥存試署僉事應照准此令 
　　又令内務總長孫洪伊呈准兼署廣西省長陳炳焜咨南寧警察廳技正林運全因事辭職林運全准免本職此令 
　　又令海軍總長程璧光呈請授林秉程爲海軍少校何圻蘭爲海軍輪機少校應照准此令 
　　又令陸軍總長段祺瑞呈請任命郝有增爲阿蘭鎭守使署副官長應照准此令 
　　又令陸軍總長叚祺瑞呈請將張善兆任學剛賽培恩口典瑞均授爲陸軍步兵少校姜得順授爲陸軍騎兵少校陳孝基授爲陸軍炮兵少校萬恩炎授爲陸軍輜重兵少校李樹森華槐蔭盧振源李長清劉銜興王毓槐劉德堃李運和韓吉慶張杰劉之源金常生關文福董桂萼莊培之張振鐸張文魁王鳳藻王紹彭陳景明李麟閣均授爲陸軍步兵上尉張慶瑞授爲陸軍炮兵上尉王鈺珊授爲陸軍炮兵中尉並加陸軍炮兵上尉銜劉占魁李國威李樹華魏增富李冠軍石保國孫義榮李章潤史唐臣孫得勝趙景星晁得勝于國春陳樹盈谷潤身郭振廷吳慶陞張得禄寧翰奎艾慶漢許學義王樹棠周復昌黄鐸王路坪耿裕科高岐山孟昭榮黄善堂孟慶元朱寶金李世俊張新勝王廷勳胡藻彰叚金貴并慶方陳啓嶽駱玉清金世蔭白傑三張光清張蘭亭范子沅趙光璧李甲榮王鴻儒刁漢卿戴青峰白廉辰郭振戎譚恩湛朱伯壎曹蓉境吳永章均授爲陸軍步兵中尉范呈祥授爲陸軍騎兵中尉王金祥李春義吳效歸趙口秀趙銀城張復亭王肖保萬寶國楊大鵬均授爲陸軍砲兵中尉孫金炳授爲陸軍輜重兵中尉沙桂清李德思魏敬元曹夢麟魏蔭梅徐壽祥吳口福張洵趙松照均授爲陸軍步兵少尉應照准此令 
　　又令陸軍總長叚祺瑞呈准正紅旗滿洲都統志鈞咨請以恩禧補參領慶林補副參領阿林布補印務章京應照准此令 
　　又令陸軍總長叚祺瑞呈准正紅旗蒙古都統繼禄咨請以增壽補公中佐領斌春補驍騎校應照准此令 
　　又令陸軍總長叚祺瑞呈准青州副都統延年咨請以榮德補正黄旗佐領景元補正紅旗驍騎校應照准此令 
　　又令奉天督軍兼署省長張作霖呈稱前西豐稅捐局局長趙沛交代未完屢次勒追延不清繳應請褫職歸案訊辦等語趙沛著卽褫去知事原職提交法庭從嚴勒追以重公帑並交内務財政司法三部查照此令 
　　十一月九日大總統命令梁國璋孫定賢王裕羅鳳閣均給予四等嘉禾章辛榮春給予五等嘉禾章此令 
　　又令金鴻恩胡念先均晋給四等文虎章此令 
　　又令張金標李沛霖陳冠均給予四等文虎章夏綺卿袁家讓王國翰張廷滋齊寳堂高青山均給予五等文虎章洪配山給予六等文虎章此令 
　　又令陳清源加陸軍少將銜楊承楨授爲陸軍步兵上校張鶴翎加陸軍步兵上校銜盧香亭加陸軍騎兵上校銜此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[瘦蝶辭黄華道人啓] [  瘦蝶]  
　　黄華道人雅鑒霜風無賴吹徧亭臯一寸秋心眞個低徊徘欲碎猶憶東籬相遇斗酒言歡我自翩翩君還落落或展滕王之畫或吟陶公之詩式歌式舞儘交訂於忘形載笑載言固性諧乎絶俗相賞於風塵之外共處於寥落之區覺吾儕雖動植殊形而性情契合天涯同調彌復可親因之互證素心樂數晨夕相憐瘦骨幸佐琴尊雅韻風流逸情雲上莫嫌老圃秋容獨標晚節敢怨南園春色自慨華年比來三逕栖遲飽飫色相一簾淡泊餐盡落英指南山之峨峨頌晉壽客笑西風之栩栩夢尋莊生固已樂不思蜀願共悟參同之契歌延年之什已日者偶遇太常仙蝶爲我誦東坡詞曰休休明日黄花蝶也愁聞之不禁添無窮之感觸流光如箭彈指秋凉露冷霜濃君固不勝摧折衣單粉褪我亦莫禁飄零縱能寄傲一時畢竟傷懷千古倘使目覩秋華零落秋葉蕭條哀雁驚寒碎蛩絮恨當不禁顧影伶俜而不自知其涕之何從也臨岐惻惻令我難堪寗於未經搖落之時預賦别離之句肅箋告别各尋枯寂生涯訂約相期珍重風霜意味君可偕陶靖節歸隠柴桑待時再出而僕亦將度大庾嶺而南訪梅處士以覓此後之生趣雖判袂於此時定重逢於他日幸勿悒悒寡歡而誚僕爲棄舊憐新貪戀枝頭春小也臨頴鼓翼不盡相思謹啓（四） 
海外拾遺 
[蝸牛爲上等食品] [  寒楓]  
　　法蘭西之上等酒席中每用蝸牛治爲食品故法國農夫於暇時多飼蓄蝸牛常得倍稱之利每一畝之地面内一年平均可得上等蝸牛五十萬只照普通價每千只售洋三元七角五分至降雨之日則所得當不下十萬許以手車載之市上稱爲佳品云（二） 
[一炮之代價] [  囦公]  
　　近世戰具傷人旣多所費亦巨考此次歐戰海軍所用之砲口徑十四時能發一千三百餘磅重之開花彈所攻之路凡十五英里每次開放需火藥四百磅每分鐘能發三彈傷死生命之多少可不言而知據云每座大炮值金洋五萬元合銀洋十萬元但用不久即損壞云（二） 
詞苑 
[浣溪沙] [  澤芝]  
　　不向春殘戲落英生銷珍重寫秋情謝庭風絮舊知名新月初三親藏檻圍四十二護紗繡好扶香夢度觀旌 
[踏莎行] [  前人]  
　　意緑情紅一叢香　玲瓏小綴花容靚露珠揉碎不勝奇盡籢銀灣摇秋　　數　榮　　問凭此時花意無人省　　涼月幾外圓羅兒天氣中秋近 
聯話 
　　小孤山人以特製時新對聯一束見示頴妙絶倫亟録於左以供讀者一噱輓湖南小辮老人云老名士死脫哉料此去得見先君依然是頂帶紅絨拖辮子好周媽哭煞了到將來還思舊主更找誰蓑衣緑帽軋姘頭送龍王歸瓊島云調虎離山好掃開毒霧腥夙現出觀音清淨土縱龍入海莫再仗蝦兵蟹將閙翻下界水晶宫贈北帥云老將擅風流記曾花二萬洋元買得小毛子十分春色武夫干國政祗要打一張印電顯出大將軍八面威風雜聯云給勳章如散廣告紙居然頂戴榮身最好看文虎嘉禾較清朝五色頭銜文明得很授武職若獎貢監生眞個功名蓋世有多少士官將校比明季滿街都督貴重多呢（一） 
小說 
[言情小說妍媸鏡] [  常覺小蝶合譯天虚我生潤文]  
　　第八章（二） 
　　亞琪忽遥指曰柰梨汝不見山坡之下有兩馬車緩緩來耶予因握手作拳中留小孔以代望遠之鏡果見有車一輛載朝議而來其後尤有雙輪快車一輛則菲雪自控其轡御黄色之服戴拍拿瑪草帽冠簷之下隠隠見其巨鼻予曰彼等來矣亞琪汝趣往覘曼睞視其罷妝未亞琪不悅曰吾不能往天下豈有未得午餐而先可勞動者予勿耐遂自一躍而下并曳亞琪亦下時曼睞已珊珊而出予乃止亞琪曰讓彼先行吾與汝坐菲雪之雙輪車亞琪笑曰汝勿急彼亦未必肯坐小車失其美人之風態予不禁失笑然曼睞果不出亞琪所料卽登前行之車擇一最舒適之地而坐其中已有塔賓登及白雷母女數人在雷格萊則與菲雪同載顧已僅餘一座亞琪立攀轅欲登時菲雪已見予則立阻亞琪曰小友試讓阿姊先登亞琪無奈遂往前車與曼睞並坐菲雪即伸其巨臂引我上車且微笑鞭絲一動馬立展蹄而奔回望曼睞之車則已落於數十碼外菲雪乃展其厚唇向予笑曰白理安姑娘今晨天氣佳哉予曰然乘此輕車一吸朝渌尤爲樂事菲雪意得曰惟吾馬駿乃能輕快如此君不見後車轆轆雖駕雙馬而獨漉乃如笨車耶言次復掣其鞭縱聲而笑其聲澌澌然亞琪比爲油煎之鼠肖也菲雪又曰令姊殊美然吾覺汝姊妹儕似不相睦則又何耶言至此乃廻首目予而笑厚唇頻動令人望而作噦吾乃覺菲雪之爲人正如雄狐綏綏雖亦衣冠能爲言笑而終不能脫其傖荒之氣殆亦天授其短也時雷格萊復與菲雪論馬予遂默但自領略沿途風景爲樂車行漸近山麓古亭翼然在望地上芳草如茵輾輪而過乃無聲息山坳榆樹之下尤有紅裳一簇臨風飄舉狀類緑陰中徧開玫瑰之花而白衣臧獲則方肆筵設席往來有如粉蝶見吾人至則皆聯翩而前圍近菲雪之身爭爲寒暄一若園别已幾年者實則去雷格萊爵邸跳舞之夜纔越二十四句鐘耳時曼睞諸人亦至笑語雜作但見仕女成雲裙屐蹁躚采蘭贈芍樂事方濃唯哈第夫人獨兀坐鑌鐡椅上屹然不動一若嫚此山地潮濕唯此可以稍袪其寒氣者顧予逼視羣儕終不見勞倫司少尉之頎影 
　　閱者諸君注意自由談自十一月十日起已另增（新自由談）一張即申報第五張内載極有趣味之最新文藝如有漏送請向送報人索補並不另加分文特此奉佈編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
小說謎 
[偵探小說懸賞徵續紙幣案（三）（天虚我生）]  
　　所失之物計鈔幣七十五紙值四百六十一元凡十元者三十七紙五元者十八紙一元一紙蓋卽柴恩氏行囊中物也此外一無所缺即其金錶亦猶存在案頭吾聞其事即過柴恩氏家則柴恩已於五分鐘前趕乘滬寗早車行矣其夫人固留之趣其報告警署而柴恩氏則曰兹事不難立破吾當往托吾友從事偵查金陵之行未可或緩蓋因馮督軍已受副總統任故亟亟往也翟雪曰兹事即爲今晨乎予曰距今不過兩小時耳予初以爲柴恩必報當地警區顧乃不然其夫人云柴恩臨行有言謂官中對於此等細事未必注意抑且竊物之人必爲内賊崗警固不負責欲求有濟不如托隣居之華生爲宜其夫人固予素識乃卽邀予往過其家並出柴恩所留一函示予其中略叙景仰之語並許偵獲之後當以半數爲酬予固好奇且復利其報酬乃不惜心力以研求其究竟則知昨夕柴恩就寢時未嘗知有村媪寄宿之事及其夫人述及則大恚以爲此人旣經牙人引去乃復自來保無他意要不可以不防假使開門揖盜將柰之何因取一銅質之鎖親往宅門加鍵然後歸寢房門則第虚掩蓋每晨必任灶婢入室供洒掃也及今早起則厨娘已失聲而呼蓋鎖折而栓拔宅門里門已經啓而復掩村媪亦已不别而行翟雪笑曰由是言之則必村媪無疑矣予曰但予細察蹤跡則有可疑之點蓋銅鎖甚堅幹粗可三分有奇非力弱者所能斷而宅門係新髹漆者察其外面距地一尺許乃有足趾之痕顯然可見蓋雨後泥痕經蹴而顯拇指特巨而三指俱平獨禁指不留一痕蓋舊污用力推之使開者其足跡固爲跣足之男人自外而入所舉者則爲左足印於右扇門上夫使開門而掉盜者盜何必推門而入且不以右手而用左足其所竊者又爲紙幣初非笨重之物又何需乎外應旣有外應胡不席捲而去且復舍其金錶勿取即此一端已屬可疑而一加細勘尤有不可解釋者焉 
[謎話]  
　　謎底有極足噱者如段可亭所作一謎題面爲（主人脾氣直粗暴拿著家人當氣球）射六才一句（小的提起來脚尖撞）猜者無不失笑予亦嘗作六才謎一題面爲（偷兒被逮不打自招）爲華癡石所臆中大呼曰（我圖謀你東西來到此）予應之曰原來如此便把贈采賞給你罷聞者絶倒（栩園） 
談叢 
[梅奴（澧溪薑然）]  
　　梅奴梁氏女父故名孝廉家亦素封梅奴無兄弟生而頴悟孝廉以是愛之梅奴愛梅甚所居庭中遍植梅花暗香疏影掩映紅牕拳而曲者亭亭立者無慮數百本精藝梅術花經纎手無不活即所服衣展亦拈針繡梅花其上以愛梅甚於生命養誰甚於婢僕也因自號曰梅奴孝廉嘗謔之曰煦嫗噢吪爲人母者對於子女則然兒自號梅奴不如號梅娘之爲佳也一時傳爲美談梅奴藝梅餘暇更善畫梅調丹弄粉揮灑烟雲所作皆蒼然有古意余嘗得其一幀題斷句曰此際早知經雨落當時應悔占春先所繪蓋落梅也未幾孝廉逝世有紈袴子紿其毋贅爲壻余時方有燕趙之游聞之嘆曰梅奴已矣去春天涯鳥倦襥被歸來則梅奴死矣先是梅奴旣許紈袴子自傷命薄因置梅花於不顧多憔悴以死冬日出藏梅和雪水飲之曰此一服清凉散賴此脫却人間烟火氣矣梅奴夙工愁善病因中寒疾致不起洎殁執鏡喟然曰梅奴有貌如花命多坎壤如此結局正復大佳所悽然者阿爺棄養老母在堂奴欲保清白身乃忍而出此母當鑒兹苦衷也其母雖悔之顧無及矣 
　　薑然曰梅奴愛梅卒死於梅其遇亦可哀矣吟到梅花句亦香使余得梅奴當焚香頂禮事之 
　　插畫之一 
　　右圖有兩種作用（一）爲畫謎請射詞牌名一（二）徵題詞不限體韻 
[彈詞]  
　　羅霄女俠第五回（寄塵） 
　　（續前月三十號） 
　　兩人相遇各相驚往事回頭記得清王媽開言先問道姑娘怎向此間行莫不是全家都已歸鄕里莫不是遠嫁姑娘到醴城驀地相逢疑是夢舊游記取總關情算只是光陰迅速三年别便長得這樣娉婷畫不成王媽滔滔猶未了阿青紅淚已先零只見他傷心欲語不成聲 
　　當時阿青驀地遇見王媽萬千哀恨一齊擁上心來没頭没腦正不知從何處說起嗚嗚咽咽的泣了一回纔將前事細訴於王媽之前自從半途遇盜骨肉分離以及忽逢俠客得到故鄕之事都演一遍王媽聞言少不得陪他流淚一回又將話來安慰阿青道 
　　萬般往事總悽辛你也休言我怕聞難得陷身强盜窟居然仍作故鄕人奔波已受風霜苦珍重將持珠玉身自古吉人天保佑他時重得見雙親可憐故宅荒蕪久只恐是户有蟰蝔草掩門你看那夕陽已下黄昏近到不如暫在蝸居寄此身 
　　阿青聞言答道故宅荒蕪我正慮無處託足旣無厚意相留我只得叨擾了他日父母歸來再圖報答當時阿青稱謝已過便寄居王媽之家正是苦辛纔作歸林鳥飄泊個爲曠溷花欲知詳情如何且聽下回分解 
 [Ｇ＞　　 
[世界著名之清血解毒內服聖藥]  
花柳毒門內服聖葯六零六　　疳便毒內服聖葯六零六　　口橫　內服聖葯六零六　癬疥瘡癤內服聖葯六零六　遠羊風濕內服聖葯六零六　瘰著　癰瘟內服聖葯六零六　半身不遂內服聖葯六零六　筋骨疼痛內服聖葯六零六 
各埠藥房均有出售總發行所上海石路太和藥房 
　　 
[小說樷報　第三年第四期出版]  
主任特　雙熱枕亞兩先生短篇鐵血男兒▲阿蓮▲丁文誠公軼事▲毛人▲　詩記▲吳孝子▲錫壺案▲蝦蟆▲綺緣▲儂是情揚失意人長篇斷腸花▲情海風花錄▲情刦▲閨語皆趣味濃深之作餘有香艷集蓮花舌　舞臺碎錦坊記事珠等　欄統計一冊有十八萬餘言觀也贈畫定閱全年或半年者槪送曼陀美人把卷沈吟圖一張零購贈卷末畫券一紙積滿十二期者可換彩畫一張定價五　定閱全年四元二角半年兩元三角外埠每冊郵費五分　購本報第一年及第二年全份送三元八角之贈品欲知詳章函索　寄　奇情芙蓉記　雜著小鳳評六角別體冷紅日記六角奇情換巢鸞鳳星海著六角哀情薄命碑天憤著兩角　美人把卷沈吟圖爲曼陀先生生平最得意之書畫幅甚大麗艷絕倫定價四角印刷無多購者從速　上海三馬路四一號小說叢報社總發行 
　　 
[國產河南白煤]  
此煤質凈無烟無味毫無妨礙衛生沾染衣服等弊凡往宅旅館茶樓酒肆餐館各式鐵　及工廠輪船各種鍋爐用之無不適宜且火力耐久如用他種煤須百嚬者用河南白煤祗須七八十噸已足中外人士用者無不稱讀本國產此嗥煤誠足令人增進愛國心欲實行愛國兼享物美價廉之利益者請一試之必能滿意河南白煤本部各大煤號均有出售 
上海英大馬路老其昌弄內　駐滬福中總公司啟　電話一三一七 
　　 
[汽車出售]  
今有一千九百十五年造就最新式汽車一輛可坐五人電燈及象皮車輪另物等俱全情願廉價出售如合意者請駕臨卡德路六十三號本宅領看可也 
　　 [P＞遺失支票作廢 
今遺失文明書局支久和莊第六號本月初七日期龍洋四百元正刻已向該莊止付作廢恐未週知特登申新兩報聲明各界切勿收用是荷 
羅似貞啓 
　　 
[遺失派司]  
今遺失英七月四號招商局內河船利航進口茂唛綠茶九十三件派司一紙刻因遺失已向海關報失補給新派司爲憑前失派司作廢此佈新太洋行白 
　　 
[再版增訂袁氏盗國記]  
此書搜集宏富初版出書不及一月即已售竣邊袁氏亦伏天誅編者因欲續成全豹復費時數月增訂完全印成再版現已圖書內容約四十萬言自籌安會發生之日起迄袁世凱身死之日止凡關於袁氏盜國民軍起義名流表示民意正宗但有一事一文無不不詳細記錄誠為最近最新最正確精詳之史書留心國事者不可不手置一編也○全書洋裝一厚冊定價大洋一元總批發處上海法界貝勒路禮和里六號國民書社總寄售處上海交通路 
新學會社謹啓 
　　 [P＞存悔先生著　此登臨樓筆記　出版 
是書存悔先生竭十年之力嚴加搜討計成三卷字得十五萬事凡數千則大而新　青島越南台灣關於興廢存亡之事備極詳瞻小而胡曾左李數距公并項城早年之軼事多得之當年暮府所道事實而該尤爲吉光片羽至書翰宮洞詩歌楹聯或傳可歌可泣可諷可老要皆世無傳本彌足珍貴世有好讀秘籍者手此一編當不知悲喜之交集也定價　角 
上海小說叢報社發行 
　　 
[普通新尺牘]  
七版重訂民國適用　裝訂六册定價五角 
尺牘爲社會交際必要之品然必須恰合近日社會情形方爲適用是書所採錄均係民國新紀元以來最新最切之各函札中分家書問候交際商務求託勸戒慶賀唁慰及閨閣啓事各等類末附尺牘應用要語凡社會所需用者已無一不備至語句之新用典之切尤爲有目所共賞誠尺牘書中之至爲美善者也 
總發行所上海棋盤街百五十三號掃葉山房各省書局皆有發售 
　　 
[百代公司]  
留聲機器　雙面戲片　諸色音調　一律齋備　唱句真確　毫無虛僞　金鋼鑽針　不須更換　機匣華麗　物美價廉　諸君試聽　當知非謬　函索樣本　即寄弗延 
兼辦影機　影戲新片　電光活動　五彩鮮妍　發電引擎　搖片等件　大小電機　一槪俱全　或購或租　任客自便 
　　 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
新旗昌洋行謹啓 
　　 
[我願天下耳聾人同聰]  
敬啓者家嚴年逾古稀身體素健惟兩耳聾閉業已二十馀年雖高聲大音尚難明　京醫服藥兼服各處著名耳聾丹丸皆是有名無實人以為年老失聰竟無法可治矣故亦聽其自然今夏有事到申述及家嚴兩耳失聽一節蒙友指示云若購上海河南路七號彭壽堂之耳聾丸服之神效非常包可復聽於是帶回四盒欣然試服二日後聽人言語稍覺閉見連服旬日聞言更覺清楚及四盒服完居然其患若失雖附耳低言亦絲毫無阻以數十年不聞聲息不意一旦順聽豐不喜出望外僕亦異常感尉妙在飲食倍進豐股滿膚步履如飛　念良藥之功泃能轉老還童而天下同病者曷可不試紹興湯作安披露 
　　 
[大力精]  
廣州槳欄街黃灼生新法大力自來精為健陽宜子之秘寶○立能真液充足大氣磅礴有虎猛熊壯之精神凡精力疲萎子嗣艱難均奇效○並治腰酸腿軟遺洩夜尿久濁神短胃弱痰哮喘調經止帶男女諸虛價二元四元八元○代理上海棋盤東街厚豐祥○天津東馬路共和藥房○杭州鼓樓灣保合和○汕頭至安街廣發○蕪湖鷄窩街廣泰○漢口打扣巷複興和○南昌樂平中街曹三陽 
　　 
[華英商學雜讀出版]  
本公學所編商學雜誌專爲後內諸生課餘補製而設其中所載華英文字均屬商科要課據作備商之用每月出版一冊每年十二冊取費大洋一元另郵費一角二分欲閱報祈各本公學定購若孫商業學校由校長函索則按期送贈一冊此佈 
上海北浙江路晉康里後南洋商業公學謹啓 
　　 
[烏雞白鳳丸乃婦科獨一無二之聖药]  
　東利德　新到北鹿茸●北鹿尾羓●北鹿胎乃製白鳳丸之用諸君欲購取價公道 
本草有云烏雞丸能治婦科百病此乃本國獨得秘方加以參茸鹿尾羓鹿胎各種貴品藥料製煉成丸需治婦女月經不調經期腹痛氣血而虧久不受孕既孕小產赤白帶下腰酸頭痛等症屢試屢驗真乃獨一無二之婦科聖藥也價目一品每丸洋一元雙料每丸洋五角中二角半單每丸一角小丸每兩洋二角半外埠兩　立即回件●諸君惠顧請認明上海河南路老巡捕房對門不誤●另倫各欵藥目全集面購卽寄 
廣東種德園啓 
