# 1914 - 327 - 4914810

 

Page 1

 
 
   
 
 

Page 2

 
 
時評 
[更始（冷）]  
　　人謂五月一日爲新局面之更始余謂五月一日乃新局面之告成而自此五月一日以後將有所謂别開之新局面者着手更始也所謂新局面者何卽五月一日發布之諸大綱也新約法也新政府也新入物也而其精義即所謂增進總統大權也此諸大綱之發布自五月一日始五月一日後當凖此諸大綱以行故人盡目之爲更始也然此諸大綱之得有五月一日之發布實由五月一日以前費幾許日月之布置幾許日月之進行以達此五月一日之目的今目的達矣故余燭謂之爲告成也 
　　中國政潮之慣例目的未達者專力經營之目的已達則又轉而之他故余謂五月一日表面之趨勢日依發布之大綱以進行而暗中之趨勢實與此大綱已露相反之機矣謂余不信請證之他日 
命令 
五月二日大總統命令蘇錫麟給予二等文虎章王桂林給予三等文虎章此令 
又令　傅鎭給予四等嘉禾章此令 
又令　高振善給予四等文虎章王傅祿給予五等文虎章吳奉恩給予六等文虎章此令 
又令　代理國務總理孫寳琦呈據蒙藏事務局轉據伊犂鎭邊使呈請將伊犂改革時出力員弁曁蒙哈頭目請給予奬叙等情該員弁頭目等於改建民國之初首議輸忱自應量予奬叙頭等台吉普恩楚克車林棍布榆普應均進封輔國公普化寺蘇拉喇嘛綽勒圖瑪應奬給達喇嘛則千户長提里米斯莽索果爾均給予七等嘉禾章百户長努普特伯克喀什押克拜哈薩克綽回紳商馬克索特弼什謟特艾保瑪木拜克拜什誠提克斯滿艾里間托月白里克買賣提里伊敏薩里哈帕爾伯克加依爾伯克穆哈伯克喀那特伯克敖斯滿巴海額雅斯和加呼里烏拉引烏拉厯艾里沙懿德馬興陡瑪那冥甲巾馬明駿艾恩拜噶唐偉若些米烏枚木蘇熱提思郎木八海賣買提蘇爾唐宜利巴以馬秀文沙五提均給八等嘉禾章以昭激勸此令 
又令　蘇錫麟田玉均授爲陸軍中將此令 
又令　王玉林錢廣漢商用中王桂林均授爲陸軍少將此令 
又令　派謝重光充第二期知事試騐襄校委員此令 
又令　陸軍總長叚祺瑞呈請授靳口臺爲陸軍步兵上校傳鎭姚煦春均爲陸軍步兵中校謝高元孫肇賓王沂華陶祖蔭張景人均爲陸軍步兵少校並加陸軍步兵中校銜張孝儒爲陸軍步兵少校應照准此令 
專電 
[北京電]  
　　政事堂組織令昨以敎令公布設法制機要銓叙主計印鑄各局及司務所各設一長官制另定國務卿承總统命監督政事堂事務左右丞贊助之與聞政事參議八員審議法令該堂照本令設於總统府聞亦有較輕之事務得由國務卿逕交者故擬於政事堂外另於舊國務院秘書廳内設一總彚機關 
[北京電]  
　　袁總統定明日招宴約法議員以榮之 
[北京電]  
　　外交部派部員張煒偕稅務處員白某出差勘查遼河浚河及開埠事 
[北京電]  
　　王璟芳帶現欵赴粤整理紙幣中國銀行監理官梁啓勳亦往 
[西安電]  
　　白匪自竄入甘肅後此間消息極爲滯鈍以該處均無電報而西安至蘭州一綫至今尚未修通彼此情形抣有隔閡之苦目前陜境已處處紥兵無大股土匪滋擾而甘則地面空虚正在吃緊之際 
[西安電]  
　　聞省垣各軍已二月不發餉加以各處援軍亦欲陜西擔任餉源張鳳　無法騰挪電請中央泣求接濟略謂若中央不加體恤一旦以餉項不接致兵心浮動非但省垣立見糜爛西北大局遂不堪設想矣斯時雖鳳翽碎身粉骨亦無濟於事云云 
[大理電]  
　　謝汝翼被人暗殺唐都督現正查究兇手 
[哈爾濱電]  
　　齊齊哈爾謀變軍官錢米陳三人係著名鬍匪在黑多年此次改編軍隊恐其被裁遂慫恿兵士反抗爲要挾之計現已斥革並有一說錢等受俄人之運動現風潮雖平而俄領署添駐之衛兵四百餘人能否撤退尚難預言云 
[綏遠城電]  
　　張紹曾雖已免官而近日聞晉督閻錫山及鎭守使孔庚以其侵吞公欵起訴中央大約尚須查辦故中央已電飭張紹曾交卸後迅速來京候問 
[南京電]  
　　江蘇水利局已成立均由實業司長主持現議定吳淞江瀏河太湖三處興工疏濬需欵約百萬元擬仿照疏濬揚屬長河辦法由田賦帶征現正起草預備一切 
[南京電]  
　　左杕周上都督小長勦意見書馮頗許可 
[南京電]  
　　江甯鐵路局刻奉省長令每月經費限五千元局長馮文俊將員司裁減並將薪資減成 
特約路透電 
[北京電]  
　　白狼已抵平凉附近該處僅有官兵一千五百名馬安良之兵現大半駐紥鳳翔府 
[北京電]  
　　袁總統命令宣布政事堂官制共分五局曰法制曰國務曰銓叙曰稽核曰印鑄及事務所由國務卿承總統命令管理之又有命令着法制局調查現行法如有與臨時約法牴觸者應即修正 
[北京電]  
　　袁總統昨日接見新任各總長下午復接見外交團明日將接見前任國務員著名外賓及約法會議政治會議議員 
[北京電]  
　　法使康蒂君今晨以法總統所贈之大十字勳章進呈袁總統 
[雲南府電]  
　　近由大理府回此之謝汝翼中將因公赴京被一開除軍官暗殺按謝曾充雲南西部宣慰使　遭毒手民頗震動 
[貴陽電]  
　　聞重慶軍界有變此間已派兵入川 
[貴陽電]  
　　三月間警署布告將搜查各家有無私藏鴉片或烟具等物至今未見實行嘗被搜出而受懲罰者僅數家耳 
[貴陽電]  
　　陰曆四月八日此間某山復舉行佛會與會者頗盛飮酒作樂且有口角等情按前二年曾禁舉行 
[東京電]  
　　帝國議案已開特别會議俟於六日通過皇太摶喪費後卽將休會 
[東京電]  
　　海軍部發布藤井大將罪狀之要略内含收納英國維克斯公司代造巡洋 
戰艦金剛號及約洛等公司之回扣金該員自一千九百十一年正月起至次年九月止共収各公司洋三十五萬二千七百元而與西門子公司之交往亦在罪狀之列 
譯電 
[北京電]  
　　徐世昌之任國務卿不啻代梁士詒之總統府秘書長梁之任稅務處督辦暫將退居閒曹而楊士琦入閣亦足掩蔽梁之榮光蓋楊之交通總長前嘗因梁氏運動得而復失也梁氏嘗欲另自位置俾得直接依近總統亦未如願都人士對於近今政局之變遷皆目爲段祺瑞領袖之皖人陸軍黨戰勝梁士詒領袖之粤黨梁如確因此故退居閒曹則其中葛藤頗關重要蓋即陸軍黨之權力足以强逼袁世凱去其最精幹最得用之助手是也且復將令人猜測北京之權要實由軍人馭御之並令袁世凱知彼之在位乃得軍人之力血　前途亦唯軍人是賴余訪員自稱前旣致函論及文武兩黨相爭事宜故今無庸多言一言以蔽之曰就兩黨之眞相而論中國今日實處魔鬼深淵之間也梁士詒是否已全失平日之權力今尚未能下斷蓋如交通部等之重要位置仍爲梁之私人盤踞且梁旣在京居職則仍有聽召發展其勢力之機也 
[北京電]  
　　據北京日報載稱總統府舉行之財政會大約將以梁士詒爲會長 
[北京電]  
　　自今日起總統命令悉由國務卿副署政事堂以楊士琦錢能訓爲左右丞贊襄國務卿政事堂分爲五局設參事八員大總統對於各總長呈報事件決議後交國務卿轉覆 
[北京電]  
　　北京各報載稱徐世昌擬起用滿人中之幹員若干人那桐亦在其列 
[北京電]  
　　袁總統命令各省都督民政長赦被誘改過附和二次革命之黨人資遣回里 
[北京電]  
　　南苑飛行家四人已抵四安府 
[北京電]  
　　前星期北京曾聞華兵殲殺蒙人一隊之消息茲得張家口確報知此事見於距張家口西北約一百英里赴倫庫官道上之旗東（譯音）地方蓋有馬龍甲舊部之内蒙人百名爲華兵誘入土圈中土圈原爲兵士防守之所其上開有鎗孔蒙人旣入華兵卽四面包圍由鎗也孔亂擊之蒙人潰圍得生者僅三十名餘七十名悉死圈内其屍則被委棄溝壑當夜曾有兩人回復知覺見身爲屍壓乃負傷爬出往告其友此事勢將牽掣蒙古調停問題内蒙一地中政府近與庫倫齗齗爭之已有人分裂之勢今於此吃緊之時行此暴舉以失蒙人内嚮之心愚莫大也 
[雲南府電]  
　　謝汝翼中將應召赴京今日在火車内遇害開槍之兇手業已拘獲謝屍已運回雲南府 
[柏林電]  
　　北德意志報評論中國宣布新約法謂中國數年以來俶擾頗甚今宜力求和平袁總統曾爲祖國竭力謀此其辦事手段極爲機敏且知如何保全中國海外之威望云 
[柏林電]  
　　俄國交通大臣請續撥羅卜一千八百萬元告成阿穆爾鐵路 
[華盛頓電]  
　　據墨京消息大局現更危急烏爾太總統行將辭職墨西哥官兵數百名昨日進至維拉克羅慈外之自來水廠圖毁該城水源 
[華盛頓電]  
　　美國海軍部雖接公文謂墨西哥 
 
 

Page 3

 
 
官軍與立憲黨已議在台姆闢柯休戰而立憲黨領袖卡蘭柴戕將軍已正式聲明調和之際未便與烏爾太總統休戰 
[墨京電]  
　　墨西哥陸軍部已令官軍各統領停戰 
[柏林電]  
　　據墨西哥直接消息烏爾太總統之地位日見難處蓋兵旣無多而戰品復不足用之故外交總長瑪特洛勸其告退已爲黜職烏爾太今尚不肯讓位 
[柏林電]  
　　墨西哥西部海濱之英德日巡洋艦各司令已議定分地協力保護三國僑民 
[維拉克羅慈電]  
　　芬斯登將軍已在此間設立軍政府墨兵曾向自來水廠衛兵開鎗數響未中一人派往之援兵因可不必駐彼故已開回 
要聞一 
[民國三年五月初一日（遠生）初二日發]  
　　余之以此標題者蓋在政局上旣以此日爲劃新之一時期而今大總統顯然以此日爲與民更始之日故也 
　　新約法於是日以大總統令公布矣大總統之布告則特用第一號矣初二日卽接續發表任命國務卿任命新政府之命令除敎育（湯化龍）交通（梁敦彥）之外並無更動而亦一律重加新命矣國務院官制卽自約法公布施行之日廢止矣特於大總統府設政事堂所有京外各官署向來呈報國務總理事件一律改呈大總統矣自形式論自實質論自不得不謂非民國政治一大劃新之時期也 
　　徐政府（借用語）之意義有與徐氏最親近某大老語記者曰東海爲人無他但最合秦誓中所語者　一个臣其心休休焉其餘有容焉人之有技若已有之云云此大老亦必爲將來新政府之一緊要人物者也其所語東海復出後之意義亦頗有味總言之（一）各省諸師林立勞苦功高京外　有兵權者亦積資累望以至今日驟以新進或比較的新進總揆百官勢也不能相下惟以徐氏及徐氏所組織之人之門閥聲望資格臨之則必大半帖服恐大總統起用徐氏之意亦卽在此此一義也第二則民國尚爲新舊過渡之時代過舊者當國則新者不服過新者當國則舊者不服惟徐氏及徐氏所組織之人必能新舊雜容函納一切以免新舊衝突之大患而維持國本於不敝此二義也然乎否乎將此此後之現象卜之矣 
　　徐氏以元老資格實介於進退維谷之間故發表之前雖未嘗不參與組織政府之密議而其本身實無確然之回答故初二日命令下後徐即具書辭職其辭職呈似事前所預擬者其爲一種手續自不待論（命令發表於政府公報之先徐氏處自有到達故徐氏於即日卽上辭呈）是日大總統卽命請徐氏到府徐氏不到大總統慨然語人謂菊老與我交情更何待論菊老之不肯出者特恐靑島一般人物議論耳其實淸之與民國並非鼎革乃隆裕之所禪讓往日堯讓而舜立未聞禹稷臯陶不肯復出若不肯出則必以桀紂視前淸矣蓋此中心理上之關係非復一般新人物所能知也 
　　今日木已成舟徐氏之出不出已無問題此後惟餘組織問題耳一爲制度之組織則初二日大總统令已說明之（一）國務院官制自約法公布施行之日廢止（二）依照約法以大總統爲行政首長之規定特於大總統府設政事堂除政事堂組織另定外所有京外各官署向來呈報總理事件自本令發布之日起一律改呈大總統故國務院各局所人員自昨日起已停止辦事矣 
　　政事堂之組織先本擬名爲官制後又改爲組織令其國務卿之下之首長管理政事堂附屬之各局所者也先擬名爲國務次卿並有設次卿兩人之說後又有人云不妥擬名爲政事丞以余發信時尚在起草中此後確定何名自不能知惟聞其附屬機關共設機要稽核法制銓叙印鑄五局事務所一所稽核所聞頗涉及財政大約將來即以總統府向有之財政會議屬焉其第二爲人物之組織政事丞聞確定爲錢能訓而此堂中人物自多網羅總統府舊所聞事務所中所容尤多總統府向有之秘書廳範圍將爲之大削有人云將來只留關防秘書之類並有人云總統府之舊有秘書廳中人頗懐耿耿現已有對於徐氏爲偶語者確否未知也至各部總長今日尚未爲確定初二日所發表之新交通長敎育長不過其第一步譬如農商外間懸擬爲楊士琦氏張謇氏之不復來已爲共同認定但不能不經過其一番辭職手續耳財政恐亦不無變動特此時尚難其人耳 
　　此等國制上之大變動以北京論社會上殊少反響諸報紙之論及約法者亦自不多未識南方何如以記者私意定之今日吾國民則水深火熱吾國家則困苦顚連吾國民所熱望於實際之政治改革者居多其對於制度及人物組織之研究之熱殊少然則民國三年五月初一日特政治發軔之日耳 
[江省防軍暴動後之狀况]  
　　軍使暫不離江黑龍江防軍曁紳商均電中央要求朱軍使離江總統電復不准并令設法維持軍使亦抱定堅忍主義几不爲動一面極力辦理俾歸鎭靜惟人心至今（二十七）仍未巡定謡諑四起對於軍使威信比較事前相去已遠是亦可慮者 
　　大總統電令許旅長接奉總統電令謂該省防軍藉端要挾無理取閙應由該旅長曁各團長統領擔負保護完全責任設法維持倘出意外之事惟該旅長等是問並謂如果再有暴動中央亦另有辦法云云中央電到後由朱軍使許旅長邀集袁巴英各統領到軍署會議維持辦法聞各統領均籤押願擔任保護無事朱已决計暫不去江并聞王督辦亦願擔任保護云 
　　梨園妓館近况軍事表面已和平了結警察廳爲保安起見大張佈告安慰人心并傳令戲園開演妓館掛燈聞戲園已於二十五日照常營業惟各妓館因官兵仍在永安里時有騷擾情事故誓不掛燈并聞各妓亦已勞燕人发飛各遷他埠别營香窟矣 
　　風聲鶴唳未已二十四日狂風大起入夜尤其謡傳今夜八鐘又有暴動之舉又傳南營某營兵已出營沿途設卡以致人心惶恐中夜大風亦未一息警察陸軍各有戒心云 
　　中央派員查辦此次江省軍使與防軍交惡軍使曁防軍各機關均電陳中央各據一方立論經陸軍總長以未便懸辦特派部員二人遵照大總統命令查辦此案先電知江省刻聞該員已於二十五日到江寓旅司部 
　　軍隊更加囂張從前江省軍人向守軍規自開槍案發生後軍人囂張已極連日閙砸妓館乘馬車不給資街市横行種種騷擾不可勝數故現在人民畏兵如虎云 
雜評一（無名） 
　　武人權力總統方總攪政權之日而西電乃有武人之權力實有左右總統之言何亦相侮太甚矣雖然梁之出秘書府楊之爲左丞段之猝然返京徐之遲遲應命以及以前各人之預言搜索之蛛絲鳥跡未秘其言之全屬無稽也鳴呼苟其言而稍有影響者名爲總統之權增而實則總統之權漸替之機乎前途如何非我所敢知矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務卿發表後之東海態度]  
　　辭職之呈文昨徐東海國務卿正式發表東海隨有辭職呈文一通煦錄如下呈爲時艱責重年衰力絀鉅任難勝懇請收回成命另任賢能以宏治理與伏承本日命令特任徐世昌爲國務卿等因敬聆之下惶悚莫名竊維國基改建以來事機搶攘　幻百蜷仰賴大總統精心毅力鎭攝維持二載有餘漸臻底定胥由閎謨獨運海隅蒼生實受其福乃者約法釐定新制聿頒値大權總攬之初基幸法度修明之有望等威旣辨氣象一新國卿一職輔弼大猷贊畫全局責任至爲重大允宜妙選當世傑出之英以贊术明而資忠益豈衰朽遲鈍如世昌者承乏其間所能勉强集事且比歲養疴海嵎息影邱樊世情久已淡忘政務諸多隔閡調弦未熟學錦堪虞萬一措注偶乖旣足累大總統知人之明復無以慰海内喁喁之望進退失據負咎何堪再四熟思與其貽誤於將來曷若審圖於先事此所以驟聞任命繞室徬徨郤顧逡巡卒不敢輕於一試者也惟有籲懇大總統俯鑒下忱准予收回成命另任賢能以襄大政世昌夙承知遇仍當以散員留居京寓遇有所聞隨時獻納仰備諮詢庶得稍贊高深以自盡其一民之義務量能揣分榮幸實多無任誠恐迫切之至伏乞大總統鈞鑒施行謹呈 
　　要人之談話徐氏日昨對某政黨要人云諸君向俱爲政黨上活動人物今皆抱樸返眞諸君當自覺寂寞不尠然以余眼光觀之諸君於此時期不遇彷彿學校生徒之暑假時期藉資休息轉瞬秋後開學諸君正須力求學問辦學者無停止或解散之意味諸君絶對的不必存退步思想與消極行動予以六十衰翁受袁公非常之委託固萬不能放棄責任然並無厭棄政黨之心可以暴白於天下卽袁公予亦保其必無是種理想予此時出現於舞臺上亦略似一夏期講經會主任而已諸君並不願與予接近則已若願與予接近予極端歡迎甚樂與諸君子建設大業也云云 
[第二屆知事甄錄試之名單]  
　　知事試騐第二屆甄錄試業已分曰舉行所有四月二十八日與試之現任特送曁直隷等省各員名業由試驗委員會評定甲乙于月之一號照章宣布並定於五月四日舉行第一試六日舉行第二試茲將所取名次分别錄後 
　　現任　夏鍾澍　婁啓銓　黄行簡　丁繩武　宋承家涂允欽　林毓杜　楊炳勳　黄廷治　張步侯　羅良經馬象禮　李德鈞　陳善謨　劉繼周　杜予懋　劉南陽袁　楨　鄧書山　李世英　唐岳屏　周昌壽　程功偉陶　相　寗賡韶　馬昭彝　任鍾澍　王覲彤　朱孔陽馮鎭坤　高作桐　傅廷春　李華盛　馮錦文　蔡裔麟計三十五名 
　　特送　馬憲章　陳毓康　戴澍春　芽　銑　逃秉彝李實樹　張維楙　陳鑑周　陳新爕　胡嵩壽　高應壬孫鑽緒　張賡麟　戴澍春　吕兆桂　王錫三　李歸庵牛樹榮　翁應圖　王　訟　萬　成　楊　瑞　吳春雨林欣榮　虚觀球　翟守正　金仁錫　董炳淸　陳與椿兪聲谹　張大猷　湯文煥　邵憩棠　祝昇慶　武　講陳軌戣　周振先　方衡　　孟　莊　姚貴岱　周壽項乃登　馬延慶　薛性　　張宗翰　涂序賢　許紹志葉延緯　李伯東　王仁術　黄維凖　葉聯步　馮成萬光復　王礪生　邱毓鑒　張國彬　馬培照　陳海瀛雷德基　韓志正　徐重裕　周錫祥　周　謨　王　杼董　策　王建中　范崇禮　紀維翰　羅啓焜　劉文泗　顯國　陳亮功　韋宗甫　楊丕祺　趙華漢　周臧家南鎭嵌　李繼第　高汝淸　曾廣恂　馮煥奎　陳壽芝陳　　　艾繩德　方鍾元　樊經邦　楊毓衡　王曾述周　瑗　劉　宣　岑斯詠　江仁紀　蒲人修　彭贊璜何承澤　何履淸　王秀山　胡淸澍　周印棠　張　濟林紹美　任國英　熊道琛　余柬　　蕭樹聲　賀翰銓孫保　　李嬴　　汪壽鍫　林　驤　李芳沛　姜　璧胡子沖　范光輝　梁恢宇　伍步楹　丁嘉舉　劉世卿謝泰榮　陳玉龍　黄允直　汪蔭孫　趙士榮　柱顯鐸趙榮章　粟學昌　段體正　劉　超　孫詒棫　金　熙張庠麟　熊大魁　陳壽琳　李立成　梁叶中　蔣琦高毓嶙　徐成柱　羅兆琛　黎之彥　楊雷夏　施鍾漢鍾華炎　孫輝藻　　兆柳　梁維新　陶志淵　李成蹊陳紹祖　　體慈　鄭鼎纓　方鉞彝　吳　逸　周鳳丹劉紹基　甘澤沛　張紹光　周克恭　李哲昌　李蔭嵐白鳳彩　陳　　　陳贊唐　趙宗漢　張增堯　郭　正肖銘鑾　黄景　　解樹聲　李　震　胡錦心　劉　興杜　芳　苑爵朋　陳樹年　兪廷　　孫聯慶　倪惠淵安恭已　壽聿彭　袁楚藩　劉秉陽　蔡成詒　段　箴馮鍾鋆　張鍾璜　章壽令　黄守義　季紹伯　戴福堂張國珍　王鴻藻　時玉綸　李玉書　王文田　毛鴻翥徐輝第　朱鑑周　蔣申覺　郭映奎　胡錫圭　董文海樊應庚　鄭寳珍　贊昇平　鄒慶榮　宗以蕃　王景瑋馮守田　辛正儒　宗超驤　蘇裕孚　王之藩　祝紹堯郭　俊　方公輔　董猶龍　段國祥　王鈍濤　張　權羅輿應　夏禾生　劉　增　杜兆霖　江紀綱　王尚謙賈厚墉　李興義　常繼楷　干傅林　何堯鑫　蔡峴胡朝選　梁念繩　周述祖　胡元春　李鵾麟　胡恩溥魏　堃　胡駿業　劉國禎　王福駒　董英森　陳　潮郭耀烈　沈杜林　孫宗奭　駱　斐　郭光漢　陶駿石玉峯　聞啓元　鄭晦訥　顔尹沂　賈栩　　夏日璈李鴻彬　葉承家　高　祥　葉丙尉　周錫祺　劉九經劉漢卿　趙祖望　秦汝梅　朱宗璠　李龍恩　李采九劉桂淸　王嘉曾　王慶芝　董春奎　許人傑　費道源趙錫焜　徐景亮　孫錫元　毛慶年　操維翰　許文鎔趙雲椿　張士琳　葉金門　張天民　侯祥霖　景　復孫光瑞　楊繼壬　沈　銓　韓晉光　賈文範　王世長沈嵩令　譚雲黻　阮家雍　朱介曾　李廉泉　許造時靳廷章　劉秉鈞　張玉琴　楊士信　王匠山　杜坦之金有常　朱之照　景恊兆　范雲章　瞿寳祚　張永貞梁光漢　陳修令　管慶同　壽維仁　費祥麟　王　鑄周　杰　孫文運　甘韶　　陸承澍　杜榮昌　王貞吉袁書寳　朱　度　孫肇圻　王　杰　陳立樹　屠治平李植嘉　關鴻賓　吳豐年　王兆春　李廣甲　楊穆之徐　　　王秉璋　邢同泰　于庭楨　吳臣霖　王觀堯薛念祖　胡嗣寅　陳希元　駱逢壬　鄧林柯　吕良弼吳應丙　鍾之翰　何勳業　童鳴岡　本恭循　秦振先王　寅　金鑑澄　潘什琯　楊春霖　李發軔　陳立森曾爵龍　洪楨　　董　塏　馮釐颺　魏希古　麻席珍朱景霓　裴煥星　祝汝鴻　馮傑　　孫承德　龍良龔龐賡颺　趙　謹　楊鎭　毛丕恩　陳存祿　唐國屏胡　樹　胡雅誼　黄克修　兪昌銘　雷廷璜　何相吳范迪明　李春富　趙榮武　馬愼　　吳　巽　戴　戡沈枚　蔡光照　　歐陽增勳　施則行　韓雲璋　楊鈞之朱德炘　王自羲　蔣　拯　朱瑋　張澤霖　　林伯桐姚　湘　劉欽謨　吳季賢　樓際霖　孫孝祖　陳士傑李綬芳　王維翰　楊培祖　陳國華　王乃禮　王瑲陳錦波　蕭應鐘　葉景雲　張　議　周陞曜　吳翰英陳金華　蔣鴻斌　許鍾琦　許紹銘　楊　斌　王汝藩兪受彤　鄧宗模　董受祺　馬向慶　樓啓愚　潘毓岱黄崇溎　蘇玉元　周鴻恩　江宗淹　劉增琛　署　渭黄彭壽　姜麟書　尹志　　左　槼　翟愼典　朱佩琨蔡　瀛　吕廷鎬　許守廉　虞如武　蔡泉淸　丁文瑜秦之澤　鍾大猷　劉崇忠　李炳昌計四百五十三名 
　　直隷　謝恩綸　李祖蔭　蘇長銘　崔汝襄　朱延紱張日睿　齊涵玉　尚毅　　常述明　易之震　高桂馨趙崇蔭　李秉鏞　劉玉田　常堉蕙　劉家桂　廖儒宗葉樹維　趙承恩　朱華年　鄭彤斐　劉鎭疆　錢福森許育瑾　午楨　　孟慶榮　陳　曜　魯懋勳　周之鍔孫思亮　張彭年　鄭景僑　劉嘉璸　馬文煥　吳錫楨李鴻年　杜之堂　張禹昌　崔　琨　馬負圖　吳廷模賈蔭培　劉庭春　楊鍾年　楊蔚楨　安　明　趙允元馬泰峯　李玉田　孔慶驤　趙榮璧　杜鴻賓　王藎臣郭賡韶　韓恒豫　李世熙　周啓曾　郭紹彭　王嵩麟王樹元　陳裕昆　李培基　韓品三　李夢花　劉蓉第趙聞韶　石之梅　王培基　吳金符　邢念華　王錫賓楊墀蔚　劉毓俊　徐　温　王寳潞　孟淸溪　尹承福劉家璠　趙玉田　黄祺海　史　維　伊人鏡　張九鵬方采　　唐銘　　赫　嚴　賀肇壇　杜錫麟　李松臣孫寳珊　周普旃計九十一名 
　　奉天　周祜　馮潤章　許文觀　薛翹如　崔玉峯劉廷臣　石霱　孫鴻卓　克陞　奎斌　增恩廳　士　于文喆　李　中　何慶熙　德馨　車瑞麟馬宗融　王從周　鄭維鈞　曹東藩　王肅恭　許文中 
趙國光　修雲翰　書元　趙福永韓　樹春計二十八名 
　　吉林　高鴻飛　姚錫愛　高振翮　陳壽春計四名 
　　山東　崔茂林　王之屏　王乃祿　孟昭章　臧著信王建勳　李郁華　劉樹楨　龐維剛　李恆實　張爾偉臧著晙　劉麟台　李宗仁　魏石嵐　龐爾銓　劉振煥李翰晟　王廷樞　陳錫紱　田錫三　于廉基　于潤光燕賓生　于文垣　辛葆鼎　劉桂亭　于之昌　薛維庠李世杰　丁維彬　張維林　李錫峻　李錫鈞　尚鵬展張子耕　王伯鵝　徐少廉　鄧述之　曹振麟　李中淇吳光裕　王潤璧　臧垣巨　高雲麟　高廷綸　彝勳楊麒相　姜　桐　蔣錫彤　張榮黼　劉欽誥　臧埋臣宋德楨　李連炳　孫硯耕　甘誠善　王立中　楊業昌公匯東　傅汝恒　王鴻昇　孫廷徵　潘　遠　韓光祚胡唐侯　遲涨秋　尹毓傑　陳貽馨　姜應詔　高景瑶顧鴻文　張寳渠　艾慶餘　蕭榮策　高鶴臯　趙春芳畢金鐸　王洙昌　李景洛　韓甸湘　陳祖培　馬文鐸党立信　張志淵　李承恩　梁文光　薛道存　朱培祺張秉厚　李若麟　王杉謀　劉振鎔　王榮貴　丁履綏李澤宸　王樹的　熊鳴岡　王雲陞計九十九名 
　　山西　王　唯　楊大芳　陳　淑　孟森立　喬聯阮高鴻猷叶六名 
　　河南　趙　琦　高方河　薛勉　陳獻斌　胡勵袁乃麟　廖允僑　王蓮堂　喬遷　崔毓琨　盧逢瑞郝春魁　田晟　劉文祥　盧璧臣　李瑞　　張稱身李伯愷　周翔淸　楊　琦　郭維國　劉恒濟　陶麟宸楊材藩　高方沂　胡謙光　殷卓才　李繼堯　祝應心游靑田　姚箕先　郭士俊　胡文藴　田振基　劉榮甲朱潤藻　袁啓瑞　王淦　　尚保澍　李杰英　張存愷黄宗堅　李國權　武亮采　王元顧　許祖武　宫玉柱張麟績　吳廷琪　楊璧　王炳麟　高凌濤　陳見禮周樹模　姚華國　白源澂　孟廣鐸　邊英儕　錢炳炎湯紹漢　陳景光　李傳縉　朱　霞　姜運昌　柴堅廖雲楨　尤士奇　熊紹龍　袁雲卿　韓鴻哲計七十名 
[汪瑞闓案謡傳降等之由來]  
　　汪瑞關自上辯明書後外間頗言其將减等議處旣而命令下仍照懲戒委員會所議辦理今得孫前總理等等呈總統文知孫氏實曾有請减之手續特總統未之許耳原呈云爲會呈事准高等文官懲戒委員會函稱前准函送呈交江西民政長汪瑞闓紊淆財政任用非人付懲戒一案又三月二十日司法部函送奉天復縣知事李春榮脫逃監犯付懲戒一案均經先後將各案卷宗證據及關係文件送會當經主任調查員審查報告並關全體委員會多數議决認爲汪瑞闓李春榮二員應受懲戒處人发自應依文官懲戒法第九條及知事懲戒條例第十九條之規定將該兩案議决書錄送查照等因查文官懲戒法第九條簡任官降等周於各部者懲戒委員會議决報告後由各部總長經由國務總理呈請大總統行之又知事懲戒條例第十九條應受　職或免官又降等處分者由該管地方長官電呈内務總長經由國務總理呈請大總統行之各等語此案前奉發下該會先期報告書奉批交院部查核辦理此批等因遵查前任江西民政長汪瑞闓經該會議决應行褫職惟查汪瑞闓奉命赴贛正當變亂之餘官吏逃亡財財困難用人行政自不能概以常格相繩措施誠不免失當之處而在任數月恢復秩序籌濟軍餉煞費經營不無徵勞足錄今據懲成會判以禠職處分應否照原議辦理抑或特予减等執行改爲降等之處伏候鈞裁其李春榮一員應 
受降等處分旣經該會多數議决自應依議辦理除原議决書業據徑呈外所有核覆該會議决汪瑞　等二員應受處分緣由理合會同呈請大總統鑒核分别令遵謹呈已於四月二十九日奉批廳均照原議辦理 
[山東延長路綫之交涉]  
　　日前德國駐濟領事致函行政公署略謂順德鐵路經貴民政長慨賜允諾將路線延至彰德聞命之下不勝欣慰請由貴公署轉商中央改定條欵以備刻期興工勿負盛意云云自此函發見後聞者無不駭愕以爲德人此等要求實應力爲拒絶嗣經詳細調查知此次要求之發端並非兆自彼方據聞當高民政長履任後德領事曾至行政公署拜會傾談之餘言及包修鐵路事宜高民政長以順濟一線自山東之濟南迄直隷之順德中間路線甚長而由順德再至河南之彰德其間並不甚遠遂謂德領事曰順濟一線何不延長至彰德府修到大總統家鄉去德領事當邓唯唯而退退後即致函催問要即實行是蓋此次交涉之所由起也外交特派員羅君以 
鐵路事宜歸中央直轄德領事實不能以一言之故據爲要求張本特力與交涉令其取消前議德領事則謂民政長爲行政長官旣經允諾定議斷無翻案之理兩方辯論相持尚未解决刻已將電呈中央請示辦法矣 
[俄國運兵滿洲近狀]  
　　據昻昻溪調查報云自俄曆正月以後俄國由西比利亞運入滿洲之軍隊爲數甚多均屯紥於東淸烏蘇里各線自上月三十號起每日由南路運來二次每次二三十車每車以二十五人計算每日五百人左右至今日（四月十八號）不下一萬五千餘人據車站俄人謂此項軍隊皆係駐紥各處之隊五年期滿卽與前次運來新徵之兵瓜代回國退伍相同云云按前次運入滿洲之軍隊約有五萬五千人而運回本國之兵每日不過五百再以半個月計算不過三萬餘人而各線實添兵二萬有餘矣 
[官中消息之醴泉役]  
　　四月十三號西安官場傳出消息云此次陳伯生旅長赴醴泉剿狼當與匪開仗時匪率全部萬餘人拚命撲城勢甚兇猛官軍計劃一面嚴爲防禦一面伺隙進攻相距二百密達内匪散兵線内排鎗猛擊官兵暫緩迎擊迨距離稍近同時發槍斃匪多人八　二營營長率所部健兒猛撲匪之根據地（在醴城附郭西北）匪衆當者俱靡八圖三營營副張改防守爲攻擊猛撲匪營追奔十餘里已入匪穴匪爲困獸之鬥致受傷甚重七團三營全營同時向西方猛擊營長王令號兵發衝鋒全營兵士均用快砲射擊匪衆死者七八百名匪大奔潰跑甚速有荷旗兵士雙手舉旗旋撲旋摇喊聲雷動較各兵士前進多五六十密逹全營兵士乃乘勢簇捷追擊斃匪故多七團二營埋伏西關附宾見各營同時衝鋒亦猛力進攻其最得力者爲機關鎗隊營匪犯官軍時其步隊散兵線包圍醴城西北兩方面其爲隊分三大股冐死前衝一向北門一向西北門一向西門衝北門及西北門之馬隊均爲機關槍擊散死者三百餘名當時匪中之最兇悍者獲湖北小口徑鎗單闕毛瑟鎗及馬匹甚衆斯役也匪用全副精神抵抗官軍爲東行繹騷之計不意受此大創新附之匪未死者乘問逃竄故二次開仗精密偵察已滅少大半匪均服黑色均執快槍相持至六鐘之久始向東退去 
　　趙護軍使倜帶隊上關聞已於日昨下午三鐘抵省陜督會同民政長率領各將弁親赴東關迎接以聯歡情乂聞張護軍使此次助剿之兵共分三路入陜一出長武係張振邦統帶一出鳳翔係崔正午統帶一出鳳縣係馬國禮統帶聞張軍已到乾縣北之十八里鋪崔軍已分紥岐鳳之間馬軍亦到鳳縣大兵蓋雲集矣 
[鄂監犯反獄三誌]  
　　鄂省監獄罪犯反獄逃出樊籠當場拿獲蔣以秋朱志成等十四名正法迭紀本報茲悉當時逃竄未獲者猶有四十五人皆模範監民事輕罪人犯並未上刑具平時原在監作製鞋織布等工藝因所居最近監門聞裏面重罪人犯一鬨卽各執機械上木鐵各件首先闖出轉瞬即不見蹤影若叢只外套單囚衣一件棄之即難辨别故當夜偵緝未獲嗣經高等檢察廳長軍法處長會查監犯乃關具名單年貌籍貫會呈兩府通令各軍警嚴密偵緝每獲一犯賞洋五十元是以二十八日各處仍舊戒嚴軍警偵探四出偵緝一日之間又在城廂内外捕獲逃犯劉義松王海洲羅明淸葉明卿徐九木匠龔已卯金華藍貴林彪何道人李文祺熊祿張光富徐大發岳小山寺十五名仍由軍法處長會訊實係該逃犯正身惟查該犯等前所犯罪皆不至死擬設法成全嘗錄供呈請都督示遵旋奉命令所有業經出獄被拿及在獄内暴動者着卽悉數處决等历遂於二十九日在老天符廟前行刑時觀者如堵有二人力擠進前觀看越過軍隊戒嚴圈内不受制止當經監斬官命將該二人拘跪於衆斬犯之中俟逐一斬畢始釋之去其人固倔强膽壯然已魂飛天外矣又軍法處研訊各犯時圍觀之人亦有千數百人驅逐不散駭處長程漢卿亦飭拘不嚴彈壓强擠觀看者二人着以朱赭二色囚服令其站立頭門示衆餘衆見之始懼而散去 
　　都督省長以兩次拿獲之逃犯已經正法尚有三十人在逃未獲迄今三日偵探毫無蹤跡諒已逃往外縣特通飭各縣文武軍警按照單開一體嚴緝計開逃犯名單　楊有富　馮雅明　戈麻子　李德標　駱光曉　劉冬生胡少春　張金才　朱六十　湖南老三　高佐元　林老八劉賢林　胡桂林　徐銀大　　傅狗子　　孫啓發　張萬年周朝楨　向金標　况中林　張仁道　康棣　張禧年　張啓林　高王亭　林祥保　舒老三 
　　此次越獄軍監罪犯與普通罪犯實俱同意在一月前普通監犯熊祿即告衆犯以擦磨鐐　待時而動無如各犯均懼被獲益加罪戾不敢發難適軍監罪犯於外間勾有接應擬即越獄暴動然懼普通監當前阻礙不得不勾通一氣遂由監犯徐大富約合定於是晚八時復闖獄詎普通監犯以其時已收封恐不易出臨時不約軍監突於六句半鐘卽行鬨動普通監又在前面故一鬨逃出者皆爲命盗搶劫各案之犯而軍監各犯遽聞暴動急忙毁其隔離普通監之大牆繼續衝出迨至頭門之時軍隊已經趕到拚命相敵亦不得脫出故該監犯只有被軍警格斃者並無逃脫之人說者謂該監犯所結外援本未妥洽卽延至八點鐘後暴動亦無接應定然失敗無疑現該監勾結外廳之各黨犯阮竹林張佩衡等聞已於軍監内正法聞當道因恐牽連釀變於處决軍監黨犯事極守秘密又三十日午處决一人聞係現役之中級軍官與謀亂及劫獄案均有關係云 
模範監營獄官蕭某及守衛法警等現均撤差革職發交地方法院看守拘管聽候澈究有無勾通監犯及賄縱情事二十九日夜都督省長會派軍府軍法課長陸子實等會同高等本檢察廳長陳福民至地方廳研訊該官役警卒等謂軍監炸彈與各罪犯所用之石灰包鋼刀從何而入若謂係失察則灰包多至數十個携入時豈毫無所見故已用刑拷問該守門諸人矣按距越獄之前一月女監中黨犯曾有藏炸彈於袴中者經管獄員查出是則黨人之蓄謀劫獄固已久矣 
此次擊捕監犯與日前緝獲黨人之各軍警現已經叚督優給奬賞官長則保升軍職兵丁則給予賞銀而軍法處憲兵首先捕拒監犯尤爲有功給賞獨優刻成中每夜仍極戒嚴惟日間各街巷步哨已經解除 
[廣東嚴辦淡友紀聞]  
　　粤省以賣空買空者謂之淡友紙幣現低至三八最空亦不過四成說者謂由于淡友操縱故政界用嚴厲手叚以相對待茲記其事實如下 
　　警廳之查拿　省城淡友從前不過二十餘人近則增至四十餘人最近則增至六十餘人故紙幣市價一日數跌皆由若輩之多方操縱有以致之前兩月已爲當道訪聞意欲查拘一二人置之重典以警其餘伹以若輩究係買賣中人不忍以操切從事惟自四 
 
 

Page 7

 
 
月二十一二號若輩猖狂愈甚竟將紙幣市價由四八而抑至三八故不能稍事姑容省城警廳特派人四出偵查隨查得西關十三行信棧及溢昌兩錢銀店皆有操縱紙幣情事於二十四號知會區警前往查拿當場拿獲二人一爲司事一爲行街解交警署辦理該信棧溢昌兩店夥伴立刻投知銀業行會館忠信堂意欲聯行抵制全不開盤便市上金融益復恐慌幸忠信堂値理以其咎有應得置之不理故不能鼓動風潮而警廳亦逆料其有此種舉動謂若輩果不開盤則此後永遠不准其開盤紙幣亦不過停頓於四幾之間轉不至有大起跌故若輩終無如之何且聞淡友於二十四二十五兩日已紛紛搭火車逃往香港計六十餘人幾已逃去空故連日忠信堂開市祗有大商家到場絶無淡友厠身其間從此紙幣市價或不至再有低落亦未可知又聞當道擬此後拿獲淡友處以何等刑罰以法律上無正條實難定擬惟爲廣東大局計有主張適用軍法立予鎗决者要不過擬議之詞伹一經拿獲决不輕於釋放須俟紙幣回復法價方能分别辦理云 
　　領袖之訪悉自在十三年信棧溢昌兩錢銀店拿獲淡友二人後聞當道之意固主嚴辦且欲得其領袖使一般小淡友失其所恃乂聞各著名淡友之姓名等當道現亦訪悉將來不難按圖索驥云 
　　辦法之擬定都督省長昨因維持幣制事與財政司長會商甚久大致以中央恊欵未到之先首以杜絶淡友爲第一要圖强迫行用次之現經議定辦法由省長指令警廳轉飭銀行公所於早晚兩市開盤時銀業各店限派店伴一人到場外人不得混入如有冒充店伴或在店故派外人代表者由監場區長查出一併拿解以淡友論并於日前間間銜布告面一切交易除銀錢找換外買賣貨物及交納租項產業讓渡等事均以紙幣爲本位使持現金買物者先換紙幣然後交易以免供過於求云 
[浙路年會之擾攘情形]  
　　浙路公司昨日（三日）開第九次常年會假第一舞臺爲爲場是日到會人數一千一百四十三人股數五萬八千二百四十九股權數三萬五千一百五十九權其秩序如下（一）開會（二）報告（甲）本届帳略（乙）代表報告（三）提議（甲）淸算處監督辦法（乙）一元至五元股本提前償還（丙）淸算處主任及監理薪水（丁）淸理股分方法（戊）六十萬兩之支配（四）選舉淸理處主任一人監理二人路局查帳員六人（五）閉會上午十時三十分鳴鈴入席正議長陳季蘅君副議長朱嘉霖君均係審議會預先推舉者股東之中有謂陳朱二君不勝歡迎惟本届係股東常年會照章應臨時公推因之有不然之意公推田澍霖爲議長詎田未到會陳亦謹辭朱君因辭不獲勉强登台宣布請股東舉糾儀員四人公推朱仲弼洪敦甫徐申如潘獻廷四君任之復由王湘泉君宣告第八屆帳略總數畢朱議長宣告代表虞和德現在北京因病不到之電於是由蔣孟黄暘笙二代表報告在京交涉情形乃蔣君喉音甚低各股東聽不了了先是股東意中對於代表違背議案越權簽押已不滿意至此愈不能耐羣起攻訐朱議長云代表報告旣聽不淸楚請看所訂之合約汪蘭臯登台云當時關臨時會公决條件（一）股本最長期限分三年還淸（二）收回股本在半數以上者始交路權（三）不履行部件者仍收回商辦今所訂合約與原議條件全然違背我等萬難承認合股東之中有云應符合約修改者有云此項合約現已訂定能否修改爲詰問者又　謂此項合約僅由代表理事取决不經股東討論其爲串通舞獘無可諱言斯時蔣黄二代表知難急避各理事亦相繼出場股東中有洶洶者秩序紊亂朱議長再三勸慰專人往請待之許久仍不到會朱議長遂宣告休息午膳下午一時半續議代表理事仍無一人朱議長請提議修改合約無一應者稍待片刻有代表在京交涉情形報告書到會内分三叚（一）許可原議（二）中變情形（三）調　辦法各股東中以報告書中有理事會復電可以變更事實語意囑抄來往兩電於是朱議長囑書記將兩電錄於黑板之上各股東見電文中有事實可變名義難改八字即舞獘之根據復又大動公憤定欲理事出會解釋人聲嘈雜不堪關於路事之主要仍不提及然代表與理事待至二時之久形影全無朱議長主張延會各股東不肯答應旋由汪蘭臯茅景希朱義臣馮竹虚等人提出罰則一種云今日理事代表到會後因越權變更議决案擅自簽押經股東之質問即時避匿屢請不到應剝奪選舉權被選舉權及議决權明日延會一天請議長轉請理事代表必須到會明日如再不到卽將其所有股本允抵賠償股東損失以前理事代表責任仍不消滅錄於黑板當場宣告散會明日再行續議 
　　附湯理事長致浙路股東函全體股東公鑒敬啓者曩者浙路經始之日諸君過信壽潛辱見垂諉壽潛以迂疏戇拙之性當危疑震撼之交得藉諸君資力就此尺寸之效挫折屢更成功未著今者時移事異諸君乃有决議讓歸國有之舉壽潛之無術其於諸君誠有愧也前月二十三日交通部來文以商辦惟浙粗有成績猥謂壽潜不苟將加以奬金此非壽潛所敢蒙也夫不苟特議分之當然成績爲衆力所共舉壽潛硜硜猶不敢謂已能盡分其敢以衆力所舉私之於一身乎然部之言奬乃以商辦故非於壽潛有所私也彼以爲爲政之體當如是耳壽潛則不敢要奬股東乃在所宜勸亦何可執一已之讓致失國家勸賞之美遺諸君共舉之勞故願請於諸君以部之奬金公之全體壽潛之無所敢私庶上無屯膏之患下有相勸之實壽潜對於政府對於股東亦得以自謝而不負其初心蓋壽潛之愚僅乃及此其言亦於是而畢幸諸君諒之抑更有請者今日之會固將以圖終也圖終之事蓋多而選舉得人爲重頗聞少數股東之言有欲以壽潛子孝佶預其列者壽潜聞而懼焉諸君曩與壽潜圖始亦旣多所誤矣今得息肩幸不加責乃或又以圖終之事屬之其子是使壽潜重有負於諸君也壽潛料多數股東愼重選舉必不輕出亦願少數之見謬愛者深察鄙懐母更相及則所以全之者益大臨書不勝懇切湯壽潜謹啓五月二日 
地方通信 
[鎭江]  
　　考察水師勤務駐瓜洲水警第一廳第三專於張瑞文署長以本署所轄駐防各水巡隊散布各區深慮鞭長莫及特於前日出巡並發出通告一道略謂本署長此次出巡係因減政改組業已就緒惟外區情形尚未考察故擬察看地方形勢並覘各區巡務之勤惰隨時隨地均可檢閱點騐不必調集一隅致誤要公亦不必預備迎送而蹈積習云云 
　　物產會開會記美國巴拿馬賽會鎭江物產會於五月二號上午在商會開會展覽出品軍界到者施鎭守使　旅長等二十三人警界到者爲張警長等六人政界劉知事爲本會會長先行到會監督一切繼至者爲鄭交涉員等五人學界楊振聲劉琴生等十七人到會商界吳總理澤民爲本會副會長各商業領袖到者三十七人該會陳列物品商界以綸和裕康祥兩號改良江綢等最爲人稱許學界以張少湘乾墨繪畫繪成美商安德森肖像尤爲逼眞九時鳴鈴開會奏軍樂正副兩會長演說來賓演說大致皆注重於發達商業當於此賽後力求進步演說畢鳴鈴退席遂由正副會長邀同來賓展覽一週散會時已鐘鳴十一下矣 
[浙江]  
　　部員勘估浙路車輛浙路收歸國有交通部派滬寗洋員克禮阿鄧思君來浙勘估全路車輛等項茲聞克君勘估竣事已將車輛列表報部計開（甲）機車六輪機車十輛二六輪機車七輛四四輪機車九輛二八輪機車二輛合計二十八輛（乙）客車一等車九輛二等車九輛一二等混合車二輛三等車四十七輛四等車七輛公事車一輛郵便車一輛廚車二輛合計七十八輛（丙）貨車箱車一百六十輛行李車六輛牲口車二十二輛鐵蓬車一輛保險車一輛有邊車八十三輛無邊車一百七十一輛合計四百四十四輛（丁）雜車釣車二輛電車二輛合計四輛（共計五百五十四輛） 
[安慶]  
　　拿獲白匪之黨羽官軍查悉有李明月等爲白狼之左右臂勇悍善戰前次圍攻商城固始等縣均李所爲人所共知茲經潁上縣知事會營設法將李明月破獲并獲匪目楊承淸匪夥盧言有徐文治彭占彪等數人逮訊之下直認迭次叛逆不諱當卽電禀都督飭將李明月等五名着卽鎗斃旋由該知事呈請都督轉咨河南民政長請將李明月正法情形布告商民至該知事拿匪出力已由倪督彚案保奬矣 
雜評二（默） 
　　此所謂限制總统之權今人紛紛訾議約法以及公布約法之布告者莫不謂總統之權太無限制而吾則謂約法限制總統之權太嚴閱者聞吾言而駭乎則請證之約法之布告總統之權重大而又不能無所限制也於是有對於金體國民負責之規定斯非約法布告之言乎吾聞各國憲法之所以限制總統大權者或以内閣代任之或以議院監督之而中國則限制以國民之全體不僅一機關而已總統苟有絲毫違法者全體國民人人得而質問之監督之距非限制較各國嚴耶或曰對國民全體負責不如此解釋也不如此解釋則布告所謂以此規定限制總統之權者又將作何解釋也其有以語我 
　　讓奬勵金與爭酬勞金當浙路職員爭酬勞金劇烈詩而長浙路之湯墊老獨以辭奬勵金聞湯之辭洵足愧職員之爭矣辭而不獲則以公之於全體是湯非僅沽一己之廢且能體全體之心矣雖然所謂全體者僅指股東之全體言耶抑併辦事人所謂職員者而言耶觀湯致股東函似僅對於股東而言然股東祗出貲無所謂勞（函言遺諸君共學之勞）所勞者辦事人耳倘於辦事人爭酬勞金之際而　以總理推讓之奬勵金分與之變奬勵爲酬勞則風　之消弭不特湯得美名面衆股東亦獲不遺衆勞之譽湯之意　如是耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[驗契再展限一月]  
　　本邑騐契一事展限一月又復屆滿經洪知事飭令截止在案茲悉省吏因各業户隱匿未騐者甚多若遽照定章逾期倍罰似尚太驟用特再展限一月以示體卹日昨縣公署已接到省公署會同國稅廳籌備處布告日内即當曉示各業户遵照布告原文錄後爲布告事照得部定劃一契紙章程騐契限期早已届滿前因各縣四鄉業户距城窵遠未及周知限外呈騐遽遭補罰未免向隅是以本民政長本處長呈部展限一月以示體卹現在展限又滿查核各縣收數仍未暢旺是各業户尚多隱匿未騐實屬遷延自誤查逾限罰則白契應補稅百分之十紅契應倍收紙價本即照此執行姑念各縣委紛來請求不得不酌量從輕以觀後效茲定五月一日起至月底止凡業户呈騐契據前淸白契仍准免稅民國白契仍稅百分之五典契循舊免稅惟紙價册費應繳一元一角者加收二角二分應繳一角者加収二分以示儆策而促進行除呈報財政部並函司法官廳遇有訴訟契據照章辦理外合亟布告週知須知此次從輕酌罰係屬法外施仁各業户具有天良應知感激所有未騐契據單串不論前淸民國已稅未稅務儘陽曆五月内悉數呈驗如再逾限不騐定卽查照定章自六月一日起所有稅契等項悉行倍収决不稍寛再訪聞業户有假造白契以大改小避重就輕情事得步進步殊屬可惡應責成縣委認眞查考勿任獘混其承辦驗契人員尤須恪遵功令隨到隨騐不得浮収積壓致干查究其各懍遵 
[小輪水手被攀之原因]  
　　昨日報載鏡淸兵艦小輪上之崔田二水手被人誣攀後管押海軍司令部聽候澈究一節茲探得此案原因錄下 
　　新褲帶之肇禍水手崔計得在上月中製有篷布褲帶一條因布質堅厚不能扣結將帶持往南碼頭某銅作店定做銅質鈕扣當時有同船之田有德偕往正在議價之際適有某探在旁閒觀將帶索閱稱其布質甚好式樣亦佳并詢問崔田二人此帶係用何布所製崔告以我等在兵輪服役見有餘多篷布取而做成後又彼此詰詢姓名崔田二水手據實以告旋各分别惟分别時該探云明日擬將此帶借回倣式製造崔以彼此同屬軍界中人允許借給遂由崔水手囑銅作店主云如渠明日來取可將帶交給（此時布帶在於銅作店内因須配製銅扣所以當時並未取去）遂互相告别而散 
　　委任狀之發現迨至翌日卽由該探自向該銅作店將帶携去倣造隔日仍由該探持帶歸還銅作當交帶時聲稱帶内尚有字紙二張銅作店主不知紙上所寫何事亦不介意詎該探復將字紙展開閱看閱後卽謂此係緊要物件必須携去該銅作店主不明是何物件任令取之而去 
　　鎭守使之函查嗣因銅扣製成崔水手付價於銅作將帶攜回詎該探自將字紙攜去後因此紙卽係僞委任狀共有二紙上寫海軍少將崔計得田有德字樣事關重要遂卽呈由上海鄭鎭守使密函海軍李總司令飭查鏡淸小輪上有無崔田二水手嗣因查得果有崔計得田有德二人之名旋即飭傳該銅作店主指認是否卽係上月持帶至店之人經該店主辨認屬實遂將崔田二人判令管押 
　　司令部之質訊現聞海軍李總司令派員訊得此帶確係崔計得之物惟持往銅作店時帶内並無字紙因係新做故未儲物田水手乃係當時隨往之人惟定做銅扣時際旁有陸軍界中一人在彼閒觀因見帶質甚佳曾向崔借去倣製究竟此項僞委狀如何藏入何人置在帶内實未知悉等情李總司令得供後以此案前後情節甚屬可疑惟事關重要判令仍押本司令部聽候函請鄭鎭守使派委執法官來部研鞫以明眞相 
[再誌商店搜出軍械之嫌疑]  
　　昨報載鎭守使軍事偵探在大東門外直街義大牛皮草貨店搜獲手槍子彈將店夥一人及賭徒八名拘送滬南第一警察區署轉解司法科押候預審等情茲經實地調查此案前往搜查之軍探並非鎭守使署派出乃淞滬水陸警察薩督辦因接外交部特派員楊小川君電告該店有私藏軍火情事故薩督辦派員探會同第一區署警探到彼搜查計當場搜出白郎林手槍一支六門手槍一支子彈二盒並烟具數件遂將該店經理葉瑞庭及在店聚賭之王紹芬程連吉李貞茂方子雲王惠春陳楚壽蔡鴻山陳子林等八名一併拘由一區轉解司法科訊辦奉飭將葉押候提訊賭徒八名交保候訊 
　　另一訪函云大東門外直街義大牛皮草貨店内私藏軍械被鎭守使鄭汝成君訪悉特飭軍事偵探會同警界人員至店中搜得手槍兩支槍珠數十顆隨將店夥葉榮廷及在内义麻雀之八人一併拘解警察分廳由崔分廳長令知司法科長劉君秘密預審據葉供係爲該店經理店主現在盤柩回安徽云云因卽飭派警探及警察保安隊士十名將葉解送鎭守使署發交軍法科長審究至與賭各人經司法科長分别交保矣 
　　又一訪函云大東門外義大牛皮草貨店内私藏軍火經警廳飭派探警查獲手槍子彈等情一案茲悉該店主安徽人陳老三並該店執事葉瑞亭與友人王姓等合股囤積烟土獲利頗豐近日陳等復將僞料和入烟土之中私運他埠希圖利上加利事爲海關洋員查獲悉數充公以致虧折不少於是陳王等因虧帳不匀由陳在法公堂將王禀控收押嗣奉交保出外王心不甘服暗串洋人冒稱西探夤夜至南市鹹瓜街陳老三家搜查其時陳之眷屬已回原籍掃墓陳亦因事外出祗留夥僕等人該西人登樓略抄一周而去未幾即有鎭守使署偵探協同警察南廳探警等先至義大店中口稱奉諭搜查軍火當在該店内外抄查並無違禁品物復至陳家搜查適有八人分兩桌聚賭麻雀該探警等當在樓上房内抄出手槍二支子彈數十粒並烟槍一支當據陳家傭人聲稱此項軍火實爲頃來之洋人所抛云云該探等查獲後卽將各証物連同賭具並與賭各人解由一區轉送南警廳司法科昨經該科預審後判與賭各人先行交保葉與軍火等申送鎭守使署一面再提陳老三到案侯訊按以上各訪函可與今日來函參觀 
[查緝向海潛]  
　　上海鄭鎭守使訪悉白匪羽黨鄂人向海潛現匿居滬北法租界地方專事煽惑駐滬各軍隊希圖擾亂除密令各軍隊一體嚴防并約朿軍人外並已密飭偵探嚴加查緝務獲究辦矣 
[通緝宿松謀亂之黨人]  
　　皖屬宿松縣上月間有黨人謀亂之謡當經該縣知事程銘善嚴密偵查果於十九日夜四鼓時拿獲黨人徐振山徐之淦二名機關遂破未遭紛擾旋即提訊兩徐據供由上海來函接洽在宿邑組織新同盟會秘密集會並備有印信徽章以黄梅宿松毗連之洪家嶺地方洪燦華家爲勾結機關現黨羽之在黄梅者已四百餘人洪燦華奉委充行軍司令周祥賓爲駐軍司令由冷遹自九江日本兵艦接濟軍火約期本月二十日在域外大寳塔起事云云程知事得供立即捕拿餘人詎已四竄無踪當將二人獲押署中一面具文呈請倪都督通緝逸黨洪燦華周祥賓等都督刻已准如所請令行各屬恊緝矣 
[居户不准留閒人]  
　　海陸軍警察隊長王雅泉君前以高昌廟一帶居户恐有匪人蜷伏曾經迭次諭令不准窩留在案前晚王隊長督兵出巡查至製造局西栅門内五百九十五號門牌王良臣家聞人聲嘈雜遂即入内查詢見容留閒人甚多又查至大局門外屈坦全家所住之人核與所填户册不符故卽一併帶局原擬懲辦姑念初次從寛免究判令具結以後不得再留閒人住宿 
[鄉人誤中流彈]  
　　浦東鄉人瞿香林前因緝私營追捕梟匪誤遭流彈擊中致傷乳之上下各一處當送紅十字會南市分醫院救治經醫生騐得一彈已由背後穿出一彈猶留腹内雖經設法取出惟傷勢甚劇遂轉送徐家匯總醫院療治 
[五誌物產會開幕前之預備]  
　　巴拿馬賽會蘇省籌備出品協會上海分會定於五月六號爲始先開物產會已由各業勸導員征集各界出品分别陳列並佈置會場各情迭紀前報兹將續探情形錄下 
　　開閉幕之時刻該會定六號起至十六號止於午前九時開幕至下午六時閉幕 
　　舉行開幕禮之預邀會長洪伯言知事已柬邀上海鄭鎭守使楊交涉司薩督辦南北兩分廳長南北商會總協理等及農工商學各界團體屆時蒞會行開幕禮并由會中置備茗點優待來賓 
　　軍樂隊之認定會場之内由貧兒院軍樂隊學生自開幕日起每日撥派數名到到奏樂 
　　職員之續派上海縣洪知事又委任會場内總幹事員陳列員監護員招待員等姓名列下王省三吳杏濤沈菊林黄林福徐衡一吳香樹張多齡趙洪山沈亦藩周柏棟瞿璣又南商會推舉之名譽幹事員陸逹卿葉聘侯 
　　物品之陳列該會所征之品物如絲茶棉紗磁器陶器書畫古玩花米六陳醬油及學界新征送之圖畫手工女學界之繡品又江蘇敎育會及各學堂之模型與美術各品已有多數均分别編定號次陳列矣 
[佛敎總會分部開會紀]  
　　中華佛敎總會上海分部昨日午後二時在九畝地西福田庵開會歡迎紳士姚子讓陳潤夫狄梁孫狄楚淸諸君爲名譽會長該紳等先後到會並有張曉初天師李佳白博士及紳僧兩界會員男女來賓共二百餘人首由會長報告開會宗旨嗣由張李姚狄諸君相繼演說各敎道德繼由留雲寺新方丈禪定靈山寺住持筱月鄧心安居士講論佛敎原理末由會長討論進行方法及提議改修縣志務望各山抄送來會以便彚送修志籌備處列入宗　敎云云散散時已鐘鳴六下矣 
[通俗宣講社宣講記]  
　　通俗宣講社於三日午後二時在派克路富華里振新學校開第四十六期官講會是日天氣晴朗男女來賓甚多曁有振新新民務本益智各校學生到會座爲之滿二時振鈴開會先由發起人袁頌豐君報告次由周君少葵宣講戒除迷信以節糜費顧旭侯君宣講法律與道德之關係邵廷玉君宣講勤儉爲立身之本周被蒼君宣講爲人信實之必要朱稼甫君宣講修養公益心之要素朱文華君宣講爲事宜始終如一徐惠施君宣講儉德之要道（梁天柱朱旣醒二君均因事未到）其間由振新學生奏琴唱歌以娛來賓並由邵廷玉君送惜陰公會月份牌民德報曁各種通俗印品各數百份分贈來賓散會已五時矣 
[五商賽馬紀]  
　　昨日（星期一）爲旅滬西商春季賽馬之第一日因天氣晴和與賽各西商莫不興高采烈共賽十次茲將其得標次序探錄如下第一次十五馬天津客人代荷蘭銀行勝藍衣藍帽白馬第二次十二馬易姆司代祥茂勝白衣白帽靑馬第三次十九馬馬勒代工部局二頭腦勝醬色衣帽黑馬第四次十一馬小祥茂勝白衣藍帽白馬第五次十五馬西人漢代天福洋行勝醬色衣白帽黑馬第六次十七馬天津客人代瑞記洋行勝藍色衣帽灰色馬第七次九馬豐泰代馬客人代瑞記洋行勝藍色衣帽灰色馬第七次九馬豐泰代馬立師勝粉紅衣帽黑馬第八次十一馬利逹代老裕泰勝藍衣藍帽白馬第九次十二馬麥格利格勝紅衣黑帽灰色馬第十次十三馬小祥茂勝黄衣黄帽灰色馬 
[太倉知事因公來滬]  
　　太倉縣知事兼水陸衛隊長黄佐臣君字智先前日因公來滬庽北市某旅館昨日詣上海縣公署謁見洪伯言君而商要公由洪君延入花廳茗談良久始告辭而别 
[審廳人員辦理交替之忙碌]  
　　上海地方審判廳長張淸樾君奉令免官以袁鍾祥接署定於五月七號蒞廳接任等情已誌昨報茲悉張君將廳中案牘逐日淸理昨日查得典簿所中一切帳項案牘尚未淸理並承發吏辦公處陸續所收送逹及判决之訟費亦未造册報淸是以張君諭令典簿所長曁各承發吏限於次日一律淸理交案以便移交新任廳長接管 
[徐分廳長接到任命狀]  
　　閘北警察徐分廳長昨接江蘇江政公署訓令内開内務司案呈奉内務部令開准銓叙局函稱現辦就徐國樑薦任狀一件請署名轉發並取具履歷送局註册等因查係江蘇閘北警察分廳廳長徐國樑任命狀業由本總長署名合卽令行轉發收執並飭遵照部頒履歷表式造具履歷三份送部以憑分别註册等因並發薦字二千三百五十九號任命狀一件到署准此合將發到任命狀令發該廳長仰卽遵照祗領並造具履歷四分呈送本公署以便分别存送此令 
[朝鮮人貲斧告罄]  
　　朝鮮人金德基由長沙交涉使給發護照來申游歷庽居滬北某客棧内被該棧欺辱金卽赴縣公署禀請保護等情已詳前報茲金德基遭某棧欺侮之後遷庽長發棧中邇因旅費告罄故於昨日投縣公署禀見洪知事告貸旅費數十元當由許科長接見告以近來庫欵空虚實難如命金向許君商酌至再又呈出護照一紙經許科長據情禀明洪知事諭將護照上加蓋知事署印一顆允借給洋十元命許科長付給金收洋後再三道謝而去 
[縱火案查明起訴]  
　前有入日本籍之曹禮卿鄭文超在閘北初級檢察廳訴隣居周友記訂書作欺心圖利縱火延燒二案已迭紀本報茲由曹鄭二人投廳續訴請爲嚴究奉批此案已經查明屬實候起訴同級審判廳隨帶請求賠償可也 
[毆傷屬實]  
　　前報紀寡婦唐張氏在檢察廳訴逆姪唐杜泉逼醮行兇毆傷頭面腰脅一案茲由唐杜泉辯訴唐張氏裝傷索詐等情奉批該氏傷痕業經本廳騐明屬實惟有無索詐候質訊核奪 
[地保誘拐良民之被控]  
　　本邑西鄉諸翟鎭附近有鄉民張德全娶秦氏爲室去年張病故後該氏即於今春再醮與張弟張阿弟爲妻詎有該處五圖地保陸正卿串通吳麗生等又將該氏誘賣與沈景淸爲妾得價瓜分阿弟不服向陸理論陸遂唆使該氏控阿弟搶孀逼醮在案查陸正卿本係無賴專以誘拐良民爲事近來又將葛王氏之女拐匿無蹤乂拐劉沈氏賣與八圖張姓爲室茲經葛王氏並張秦氏之母秦金氏等查悉臆情齊投地方檢察廳具禀控告汪廳長得禀後昨已飭警下鄉往提一干人證到案候訊 
[男女當衆戲謔之無恥]  
　　昨日得意樓灘簧場内有無賴阿根偕同黨多人與著名某私娼戲謔醜態畢露適有某律師處譯員某君等列坐其旁互相談論以爲此種男女竟敢在大庭廣衆之間演出此傷風敗俗之事實屬無恥已極風化攸關理宜驅逐適被阿根所聞卽行糾集同黨欲與某君爲難嗣經旁觀不服羣起喝阻阿根等見衆怒難犯始各歛跡而去 
[調戲女工與撕破警服]  
　　無賴余茂榮前晚在泥城外膠州路攔路調戲絲廠女工龔阿寳不遂行兇當由八百三十三號華捕王阿毛見而喝阻不服反遭毆打並被撕破警服當被拘入捕房昨解公共公堂質訊屬實判余罰洋五元充公再賠王捕警服洋兩元着即繳洋開釋 
[通姦逃滬]  
　　崇明人姚才郎控妻范氏與楊鳳元姘識逃滬等情昨由捕房將楊與范一併拘解公共公堂請究原告投訴前情訊據氏供稱姚曾出禮洋四元同處三年因不顧贍養是以隨楊來滬帮傭並無别情訊之楊供詞支吾孫襄讞得供商之英領哲君以事出内地判一併函送警廳請薩督辦轉解海門廳訊理 
[胞兄戳傷妹子]  
　　捕房禀稱查得孔阿英因酒醉用刀將妹子孔應走戳傷腰際現送醫院醫治解請訊奪併將兇刀呈騐訊之孔供應走係商人同胞妹子咋因伊要出外商人不准彼此口角並無用刀行兇之事請察判以原告未到押候受傷人醫愈再核 
[女子自投濟良所]  
　　濟良所昨解女子胡蕙蘭到公共公廨請示訊據女供年十六歲安徽東海縣人父名胡學全現在原籍因遭胞姊痛責逃滬無所 
棲止自投濟良所求援等語詰以與誰同來該女供詞吞吐王襄讞與英領康君得供以弱女無能獨自來滬其中必有原委遂判女暫留濟良所候函致東海縣知事查明情形俟復到再核 
[虐婢罰鍰]  
　　新閘愛文義路六百八十九號門牌婦人楊王氏因將婢女小妹凌虐經捕房查悉將氏與女一併拘解公共公堂訊判氏存洋一百元交保女留濟良所候驗明傷痕再核在案昨經中西官復訊之下以女傷痕尚輕姑寛判氏罰洋二十元充公女發濟良所留養候核 
[圖賴定貨之被控]  
　　法商大昌洋行偕買辦某投法公堂控稱者潮州人張旭初前曾來行定購外洋貨共計價銀一千九百八十四兩零茲已逾期延不出貨查悉張思逃走因之報捕解究訊之張供係店内經理東家已經避匿云云旋據買辦稱張實係店東又係定貨原經手聞伊將店内各物存寄在兄弟處欲圖逃賴求追聶讞員商之法副領事德君判所定之貨趕緊出售張交五百兩人銀並保出外淸理 
[劣孩騙竊物件]  
　　劣孩薛三子周阿二阿龍因串騙吳淞路太和燭店内洋燭十箱並串竊兪金生家香爐莊阿大家茶壺被探一併查候昨解公共公堂訊供屬實判薛周兩孩各押改良所三月期滿帶堂再核王孩押候傳其父王正泉到安再核 
[冒認失表]  
　　李芝芬前日在海寗路二千零七號門牌愼泰祥洋貨店門首遺失金表一只被老婦錢張氏拾取詎被愼泰祥學徒王榮桂所見 
以此表係其店主趙臣志之物由趙給氏鈔票洋五元將表取去豈知李失表後報經匯四捕房請緝旋經包探查悉前情卽將趙與學徒王榮桂一併拘押吊出原贓昨解公共公堂請究經中西官訊明以趙不應冒認失表判罰洋五十元充公王榮桂押滿三天示儆贓交原告領回 
[控竊案賄買証人]  
　　前報紀公立醫院會計陳維翰在會審公堂控茶房方寳章行竊鈔票洋四百三十元一案經公堂訊無確據移送閘北檢察廳因無實跡押候查辦在案日前又有該院茶房潘阿毛具訴檢　據稱原告陳維翰欲伊證實方之行竊曾許酬洋二十元伊不願妄證特先聲明等情兹聞檢察廳已定期於明日預訊後再核 
[圖竊二則]  
　　昨有某粤人在揚子盋碼頭某輪船上圖竊搭客行李被探目石金榮查見拘入捕房押候解究又王阿寳昨晨闖入吳淞路陳某家欲圖行竊被陳撞見向之盤詰言語支吾扭交包探周阿二送入捕房押候查核 
[茶館聚賭]  
　　賣舊貨之陳老三昨日糾集賭徒十餘人在密勒路永裕里某號茶館内聚賭被美捕房包探查見一併拘入捕房押呈解送公堂訊辦 
[决非安分之人]  
　　阜寗縣人張成和因身帶鎗彈十五粒在湖北路和地走由捕查獲拘解公共公堂訊據供稱此項鎗珠係在火車站拾來判候押查在案昨晨由廨復訊據包探禀稱查張並未在租界犯事請爲訊奪中西官以張决非安分之人判送上海縣知事轉解回籍鎗珠充公 
[汽車傷人]  
　　南京路上海汽車公司内汽車夫高安弟前日駕駛五百十六號汽車不愼在湖北路撞壞嚴金寳之脚踏車及撞傷嚴與途人朱金大蔣阿占等脚踝等處由捕查見將高拘入捕房於昨傳同見證夏桂生解送公共公廨請究先由各原告上堂禀明當時高行 
車甚速以致肇事情形訊之高不認行駛快車中西官會商之下以各原告傷未全愈判高押候下禮拜一再訊 
[公共公堂瑣案]  
　　匪徒汪保安顧阿四陶少卿與徐子祥因深放在泥城外徘徊由探劉森堂查見以其形跡可疑一併拘解公共公堂訊供押查在案昨經中西官復訊得陶係九次過犯事判卽開釋陶押候與界之董三福亦曾犯案惟徐子祥並未犯事判卽開釋陶押候與判定逐出離滬最遠地點之各犯併案辦理汪顧二人押候函請南市警局協傳董三福到案質訊核辦 
　　流氓應阿二前晚在湖北路攫取王黄氏金挖耳由捕拿獲昨解公堂訊知應係過犯判押西牢牢年期滿帶堂再核 
　　勝家公司控劉紀生騙取縫衣機器等情昨由捕房將劉拘解公堂請究王襄讞與英領康君略詰一過以原告係美商故判劉存洋四十五元交保候美领堂期解訊 
　　詹金寳控淸江人王阿四前日在廣東路攫取草帽十三頂等情昨由捕房將王獲解公堂訊知王係過犯判押西牢牢年期滿帶堂再核 
　　張錢氏張項氏張王氏薛顧氏蔣陳氏串同將雲南路一百號居人孫鐘甫之妻陳氏拐賣與大場鄉人沈榮生爲妻得洋分肥被控捕房由探將張錢氏等與孫妻一併獲解公共公堂訊供押查在案昨奉中西官復訊供仍互推判仍押候晒明下禮拜一再訊核辦 
　　靶子路十五號西人控朱明杏彭如林串竊古銅香爐等物昨由捕房將二人獲解公堂訊供推諉判均押候查明再訊 
[謝贈]  
　　昨承日支交通會惠贈大正博覽會指南一册又文匯圖書局惠贈樊樊山手抄琴樓夢一本書此誌謝 
雜評三（訥） 
[文憑與委任狀]  
　　文憑學界視爲榮譽之物也委任狀政界視爲榮譽之物也然而今日法政學校之文憑敎育部以其多僞造而嚴查之矣黨人之委任狀則且僞造　誣陷人矣一則僞造出於已一則僞造出於人出於已之僞造僅辱名譽出於人之僞造且得殺身之禍僞造於已者自好之十不爲人亦無從陷害之僞造於人者則無論善良與否隨事隨地均可遇飛來之奇禍蓋僞造之人可隨意以施其誣害人之毒計也嗚呼文憑嗚呼委任狀 
 
 

Page 11

 
 
來函 
[方子雲等來函]  
　　敬啓者昨日貴報本埠新聞欄登有商店私藏軍械之嫌疑一則其中地點時刻事實均有未符鄙人等均在打牌被拘人數之内合將眞實情形報告如左敬乞刊入來函門内至爲感荷查夥縣鄭氏三代經商於滬南以牛皮草貨爲業素有聲於商界其住宅坐落外鹹瓜街大王廟南鄭觀桃所開之義大草貨店則在大東門外直街而鄭宅對門係敝同業公立之認稅公所敝業同人每晚集於公所討論商情一時興會所至偶然打牌則有之是晚禮拜六同業中人到者較多而鄭宅爲送枢回籍安葬已於兩星期前畫室赴皖遂借其空屋打牌消遣適搜查軍火之事起而鄙人等被拘矣報載義大號内賭博被拘此地點之誤也搜查軍火先及於義大次及於鄭宅均在是晚十一句鐘前事後得悉義大在破舊鞋藍内搜出手鎗一支鄭宅正間俱經落鎖去鎖進内徧搜不得却於未鎖之次問空床上搜出手鎗一支彈子數十粒搜畢鄙人等遂偕往警署蒙一區警長和顔訊問鄭氏經商之始末乃悉搜醒之原因蓋有人指鄭氏爲販運軍火者而鄙人等移交分廳遂卽具保全體開釋報載是夜兩點半鐘派警查拿時刻不符而使鄙人等受深夜聚賭之嫌疑此貴訪友之誤也查鄭氏被控販運軍火之起點聞係鄭觀桃曾託王樹谷押運銀洋至皖中途被掉換磚石已在屯鎭追究王認賠償出立憑據至滬後遷延不還始由鄭延律師控王於法公堂禮拜六午後忽有意人兩名偕繙譯至義大搜索多時初不意栽贓誣陷卽晚遂發生搜查之事當搜查時確有二西人到場鄙人等均經目擊其事實之疑點難保非王樹谷串唆洋人希圖反抗也鄭氏盡室赴皖斷不至遺一鎗數彈於空宅内而不預爲收拾者且不藏諸篋内而任意棄諸空床上此中弊竇顯而易見在鄙人等與鄭氏或爲同業或與同鄉數十年交游知其不預外事且身家殷實設店甚多亦安有私運軍火之事現已由義大司帳具禀控訴提王樹谷到案而一片疑團不難水落石出矣鄙入等以此事發生地點時刻事實均有不符爲此訴陳伏祈大主筆先生付刋來函以全名譽而昭核實是幸牛皮草貨業方子雲等謹白 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新家法十三條] [  鈍根戲擬]  
一本法純以本家歷史搆成求合家人特性與他家不同故名特别改良新家法 
一本家族除家長外一律平等 
一本家有肺病之遺傳性無論何時何地得隨意咳嗽吐痰 
一本家歷史習慣多妻故本家長得置大妻三十六小妻七十二一本家族有挨打之特性故以籐鞭鐵棍笞責子　永爲家法 
一本家長有傾家蕩產之特權 
一本家長召姬妾恃寢不須家人同意 
一子弟依家長命令得吃飯 
一子弟依家長命令得撒屎 
一子弟依家長命令得交談 
一子弟有供給家長之義務 
一子弟有服侍家長所蓄貓犬之義務 
一本法自公布日施行至本家長千秋萬歲後廢止 
[嘆五更] [  東園]  
一更一點鼓丁冬可嘆的隣家一老翁千愁萬苦貌龍鍾呀呀得由千愁萬苦貌龍鍾兩眼昏花兩耳龔無錢妥用無稻奚舂哀哀老翁生計這般窮呀呀得由老翁老翁生計這般窮 
二更二點鼓丁冬可嘆的田家一老農千愁萬苦歲荒凶呀呀得由千愁萬苦歲荒凶家室漂摇世業空田今難種年久不豐哀哀老農生計這般窮呀呀得由老農花農生計這般窮 
三更三點鼓丁冬可嘆的天涯一寓公千愁萬苦走西東呀呀得由千愁萬苦走西東孤生之竹九秋蓬凄凉客夢飄泊行蹤哀哀庽公生計這般窮呀呀得由寓公寓公生計這般窮 
四更四點鼓丁冬可嘆的饑寒一短童千愁萬苦似哀鴻呀呀得由千愁萬苦似哀鴻鵠面鳩形慘淡容無衣凍腫無餅饑充哀哀短童生計這般窮呀呀得由短童短童生計這般窮 
五更五點鼓丁冬可嘆的館舍一書傭千愁萬苦百城中呀呀得由千愁萬苦百城中依樣葫蘆畫不工詞章無用經史無功哀哀書傭生計這般窮呀呀得由書傭書傭生計這般窮 
[書所見] [  平子替人]  
當頭曲曲髻高蟠覓體釁妝結吏完換盡從前柔弱態不施脂粉泥人看走徧洋塢不計程休將舉止說輕盈革靴槖槖行何疾愛聽人呼女學生阿儂生小住滬濱慣識繁　不解貧端坐飛車雄顧盼自家忘却女兒身擊得胸前寳相花晚妝那復御鉛華花顔可比儂顔妤姊妹行中暗自誇 
海外奇談 
[一勺微涔（續）] [  管衆]  
　　过來英國探險家曾於西藏中國間迭次發見古跡　新地其所　述多爲世人所未聞者曾有英國探險隊三人聯袂深入中途　病乃分道行其中一　名巴祿士者竟爲野人所害有名米亞士者安然回至倫敦暢談其所　見　　聞者無不奇之茲特譯理於下米亞士曰予（米亞士自稱）等探險之第宗旨乃欲查考中國與西藏交界之地察其狀况此地傳敎者曾至邊界惟未深入其地耳其間半自主之民族凡十有八予等初次探險旣有成效乃决意再入人所不知之魯魯地且欲探至廉馬廉馬者乃一幽邃之境窮荒險阻爲古來探險家所不能到印度政府於外交政策上曾極注意者也廉馬居民性最多疑常傳言有秘密探險隊問道潛入故居民多竊竊不安其對於予等雖未侵害然亦不許售賣食物及道經隆加族則見巨宫巍然矗立於山峯之上山石　險要非人跡所能登聞有一婦統轄其間冒險而上不許入内惟許棲留屋外且贈送以藥　已而　西南　過高山逾大嶺皆爲山瘼所苦乃分隊而行未幾忽發見鶯粟之花嫣然四開具大如盤徑可八寸再進入擔巴族地族人相待極優設筵欵接蒭糧種種贈送不絶旋鄰族來侵此禮遂止又復進　抵拘麻河渡者以皮爲舟中國所未見也河之兩岸景緻佳絶花木　春鸚鵡四飛蝴蝶色色掩映花間令人樂而忘惓蓋别隊之西行者遇馬賊隊中英人二名急與首領談交際往復磋商卒能得其護照逍遥越其境而去後兩隊在蒙根相會其地乃中國戍邊最遠之處旋東行入成都先訪峨眉山是山乃佛敎聖地西藏僧徒及中國和尚不遠千里常來獻杳半山卽見大銅象一具古色斑爛大抵由印度運來者其附近有古人穴居之遺屋其中遺物引起無窮趣味古人古獸之餘跡猶有者此等巖穴爲數甚多然絶無查考卽導者亦趦趣不敢前迷信之心中之也予等窮耳目之力遍馳諦視古人骨殖無存矣惟遺蹤斑然可證古時之高等文化以意度之居此之人大抵在千年以前其中多生火之爐特爲便於禦寒面設觀此石室可知古代確有穴居之民族無疑義也 
尊聞閣詞選 
[海堂] [  天白]  
日斜金殿晚粧殘　無鴛鴦怯嫩寒聞道上皇傳鳳詔六宫含笑捲廉看 
胭脂匀染玉凝膚飛燕輕盈絶世無紅袖若添香百合　來　化玉腰奴 
海綃宫　　繁　第一僊人　子家金　幾生修艶福獨敎遲暮怨梅花 
[建齋雨夜] [  袁巍]  
　　春宵獨坐且口吟寂寂閒窗掩碧陰滌　花生雲似墨垂廉　押雨如金（時久不雨得此大喜）香焚賓鴨烟猶溼漏滴銅龍夜已深一抹空濛　霧海東風吹綠水邊林 
[憶春]  
　歡如夢杏花天　首華林思黯然惟有梁間雙燕子呢喃猶自話當年 
自由談話會 
　　米顚以拜石得名嘗作書贈答其友將署名必　衣冠下邦起然後書頓首字樣董小狂所善何蕉衫客遊小狂圖其形於壁間每飮酒輒設杯勺若勸酬此二人者一顚一狂吾輩不顚不狂者視之如何 
　　日俄之役日本聯艦隊司令長官東鄉氏以連戰連勝名震環球數月中歐至婦八及女校生徒寄賀詞者紛至沓來氏頗爲所苦蓋若叢旣懐敬意萬里而寄祝詞必亟盼覆音氏一一修答日弗暇給人謂波羅的海艦隊爲東鄉氏所窘氏又爲歐西婦人所窘可謂工於謔者 
　　英儒奈端氏有功於力學光學其人必洞解事理可知乃竟有極淺易之理爲氏所不解者相傳氏畜大小貓各一酷愛之與同眠 
起猫有時欲夜出不能自由氏乃命匠鑿兩資於寢門其大小視兩貓之軀匠曰何必兩只一穴可矣氏曰二貓軀體有異何能同穴出入曰穴能容大貓則小貓亦可由之矣氏固執不可反覆臂解終莫能喻亦云奇矣[  眞州顯天民]  
　　今之爲官者多領家屬厚餽鄉里雖欲不貪不可得也飮食若流服飾奢侈雖欲不貪不可得也善事上官廣通賄賂雖欲不貪不可得也多置田宅高廣屋宇雖欲不貪不可得也無是四者則可謂儉矣儉則不求廉而自廉矣故曰惟儉可以養廉也（眞州趙二） 
　　後漢書許劭列傳謂　微時常卑辭厚禮求爲已自劭鄙其爲人不肯　操乃伺隙脅劭劭不得已曰君淸平之姦賊亂世之英雄操大悅而去又三國演義載汝南許劭有知人之名操往見之問曰我何如人劭不答又問劭曰子治世之能臣亂世之奸雄操聞言大喜二說各有異同通鑑綱目易知錄袁了凡王鳳洲綱鑑皆引證後二語予按後漢書許劭傳所載較確三國演義乃係說部不盡可憑何通鑑綱目等書皆引證後二語而不以後漢書爲據豈以操之爲人不足爲英雄而實成其爲姦雄乎要之由前之說操爲淸平之姦賊亂世之英雄其旨隱而深由後之說操爲治世之　臣亂世之姦雄其旨顯而著彼其生逢亂世特具英雄之才略而行姦雄之手段大有睥睍一切之概其聞言而喜厞眞英雄不能有此本領亦非眞姦雄不能有此面目也[  寄慶]  
[倹德會序（倣蘭亭序）] [  瘦蝶]  
　　民國三年歲次甲寅暮春之杪會於江蘇上海之申園講儉德也嘉賓畢至會員咸集此地有假山曲池虚廊深院又有明窗凈几羅列筆硯借以爲怡情適性列坐其次雖無酒肉徵逐之盛一茶一點亦足以快論交情是日也天宇晴明意興舒暢仰　規則之蘭俯察心志之齊所以崇實黜華洵可樂也夫人之相習各成一格或傾　槖槖沈迷花柳之場或賣去田園斷送盧雉之窟雖宗旨各殊揮霍實同當其豪興所至窮奢極欲泰然自侈會不知窮之將至及其捉襟肘見山空海乾落魄隨之矣向之所欣俯仰之間已爲成績不能不因之興悲况驕奢一開不能習儉古人云驕奢致貧賤豈不韙哉每見世人致富之由克勤克儉未嘗不私心欽羡竊願步武後塵須知愛華服爲暴殄輕寒素爲勢利人之視我亦猶我之視人悲夫故相約同人堅持到底雖婚喪慶弔會章宜守不可違也世之儉者亦當有感於欺文 
　　儉德會規則一不狎邪二不賭博三不必以酒食結交四不必華服五不輕寒素 
　　入會者吳興陳序靑紹縣陳拳賢黟縣胡瘦鶴縣吉堂兪翼庭黄天祺江榮濟江蘇馮放之郭容吾黄賓同黄錫珍黄錫年程桂橋女士黄呇仙女士黄子固 
小說 
[火燄珠（五）] [  常覺譯]  
　　蘿荑他笑答道你儘放心便了他們搜尋了大半天没有把我們等者難道你纔離了我他們便來　天下那有這般的巧事我聽他說便也不再多講走出洞口伏倒身子悄悄　爬過斜坡往那洞邊取水解渴 
　　列位當時蘿荑所說的話正合我的心理料想我往澗邊取水往返之問爲時甚促决不至有什麽意外的事我便放心大膽的丢下蘿荑而去只道一去險些兒閙出大亂子來列位世間湊巧的事果然有的當時我纔爬下平巖還未到那澗邊半空中怱來了一聲驚駭的呼聲我聽了便同中癎一般從地上直跳起來回身便跑把喉中的燥渴也就忘了不住的拿自已埋怨不應冒冒失失把一个嬌弱的女孩兒丢在那洞中倘有差池怎麽對得起我那地下的老友 
　　當時我一氣跑到那平巖之上舉目一望就那日光之中隱約見着那一羣魔鬼正在强拽蘿荑那時我一股無名孽火直從頂門上冐了出來就着地上檢了兩塊巨石抓在手裏當作兵器狂吼一聲猛獸也似的向着人影中撲了去哼哼列位且看我這頸上的傷疤就是那獨眼賊送給我的他閃在黑處乘我奔向前去的時候突從背後撲的戳我一刀我忍着痛正待舉拳還擊他把身子一讓劈面又是一鎗虧我閃讓得快那鎗珠呼的從我耳邊掠過擦去了一小塊皮我那時可動了火了不等到他放第二鎗把身子一蹤直撲到他面前他躱避不及被我雙手揪住他的咽喉用力一　他仰後便倒我也立足不住跌在他的身上把手指在他頸上死命的緊了一緊可憐他那一顆睛珠登時突了出來四肢也漸漸的鬆懈下去我正要結果他性命耳邊忽聽　蘿荑呼救之聲急忙站起來丢了這獨眼賊跑到洞口去戰那四個土人只是怱急之際忘取巴魯登的手鎗眞是算得個大大的失着列位我那時已是熱血沸湧神經瞀亂儼同一個無靈性的野獸只顧厮打那裏還有心意去計絞那得失利害（五） 
[哀情短篇子慟] [  何許人]  
　　妾定遠之子遺也天降厥兇豺狼當道毒氛所向迺及定遽而不仁者天乃攫吾皤皤七十老母以去使薄命人以無母存噫天乎吾母年埀七十耳無聞目無見衣之食之扶掖之妾一身顧猶弗逮今一旦去妾而登天國衣食寒燠臾誰麗娘乎娘乎娘猶依依於薄命女乎娘猶恨恨於彼傖乎兒陽無可裂淚無可滴形毁神傷聲嘶力絶娘其寂然無動心乎何愛之疼之若干載而一旦　之猶秦越乎兒之隣哭聲震屋瓦彼媪彼夫皆斃於　與娘之去同方向也娘其見之乎傖之來手利刃而口呼嘯娘一見即殕傖視之夷然也旣入室衣衣之食食之飾事入諸懐銀幣納諸篋完好者碎裂之珍藏者暴發之而復甘心於兒之身洶洶四五輩大索諸廬脫非匿身烟突兒入虎口久矣娘乎兒　好自矜若干載居且不面於人今若是兒何以堪娘其知之乎傖之掠土地旦取而夕棄之旦棄而夕取之吾定遠正不知復　農千百劫也兒孤苦荏弱其能免於無倖乎卽倖免榮然塊然誰復憐兒疼兒如娘者以撫養之娘乎兒將何以終身乎兒絮絮而娘漠漠兒號洶而娘不顧棘地荆天其何能留此焭獨乎拚此娥眉宛轉三尺妾與人世生死辭矣娘乎其須臾爲兒待也 
　　嗚呼一片嬌啼何聲之哀也吴天不弔白狼奮興莽莽神州激盪未已而此嘤腕腸斷之音皆由鎗林彈雨中隱約凄其以出人孰無情誰能堪此盈盈弱質已斷倩女之魂澹澹春光遥雪湘江之　吾不知刁斗光中含蓄幾許絶命聲也噫（二） 
 
 

Page 15

 
 
   
 
 

Page 16

 
 
   
 
