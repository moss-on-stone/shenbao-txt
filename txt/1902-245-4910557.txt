# 1902 - 245 - 4910557

 

Page 1

 
 
[閲前報所紀中國多才事因論我華學生肄業毆西之善]  
　　七月二十七日申報轉録新加坡叻報云美國卜技利大書院年試揭曉中國學生均在前列有陳錦濤者得超等者四藝王祐隆得超等者三藝王寵惠得超等者二藝又以陳共試六藝四藝得列超等兩藝得列特等爲合院二千五百餘人中絶無僅有人咸嘆中國人才迥超歐美云執筆人讀之不禁驩欣鼓舞曰甚哉我中華眞人才淵藪哉自中外通道而後無識者目見海外通儒碩士專以格致製造諸絶藝領異標新不禁震而驚之自以爲我輩才能不如遠甚而自矜一得者則又謂泰西技術皆取徑於我華博引繁徵日方比附詡詡然謂武侯流馬公輸木鳶再求算經端木貨殖凡事胥肇基於中國西人特觸類引伸獨湘鄉曾文正公毅然决然謂我既不能閉關不與往來不得不借其所長以與之抗因於赭宼　定之後遴選聰慧子弟出洋附入彼國學堂悉心肄業閲十餘年回國則己學有成就堪用以辦理交涉事宜既用船政大臣某公又奏派船政學生往習武事一時譯學如馬枚叔觀察律學如伍秩庸羅稷臣二京卿兵學如何心川劉步蟾之類要皆學有心得得成專門名家而其中粤之鄧壯節公大節昭然迄今猶凛凛有生氣誰謂我華國勢不振人才遂亦萎謂衰頽耶至於有志少年自携旅費遠離鄉井留學彼都或精於醫或邃於算或深明地質或博考天文如兹之陳王諸君者四十年中成就尤不可以數計我中國中興之治安知不藉手若輩以奏其功夫豈若游學日東者僅識和文五十字母略習彼國普通學三年卒業而歸即侈口大言矜其才智者所可等量齊觀哉抑今之游學日東者可謂衆矣或由各省學堂派往或自備貲斧東游觀其冠裳則窄袖短衣無異東人之子也孜攷其學問則改良起點目的基礎自以爲淹雅宏通也問其趨向則日以革命流血民權自由煽動一時自命爲維新志士也試問學於歐西者冠裳肯若是其顚倒乎學問曾若是其觕淺乎趨向更若是其謬妄乖張乎曰前羣鬨節轅己幾釀成禍亂此後即甚循規蹈矩亦必見薄於東人竊以爲凡事貴精不貴多與其派百人往學於東灜不如派十人往學於歐西之爲善何則歐西著名諸大國學堂中絶少華人薄俗澆風自無所染學生既日以埋頭攻苦爲事安所得革命流血民權自由諸謬説蠱惑其心其善一也重洋數萬里舟車之費必數百金留學數年亦非數千金不可彼自備貲斧者非志向堅定而又家業豐盈决不敢贸然長往志堅則不致淺嘗輙止業豐則身家爲重决不敢悮入奇袤其善二也學生爲數不多則蹤蹟易於稽查行止易於檢束且彼中之主學校者亦以罕見爲貴而防閑訓迪必周且詳其善三也抑更有至善之一事在學生既孜孜矻矻畢業成名則彼中日報揄揚之彼中顯宦敬禮之名垂海外望若斗山日後或在華辦理交涉事宜或奉使西征折衝樽俎名譽既昭於平日欵接自異於常人彼羅伍二公使美使英望隆壇席何莫非昔之修業有素故能使彼中人震其才猷耶矧去年欽奉綸音凡有學於各國大學堂得受畢業憑證才堪應對學有專長者准各駐使咨送入京量能授職我知海内篤志勵學之士必不憚數萬里風濤之險擔簦負笈以步陳王諸君之後塵斷不肯結隊東游争以略識和文僅習三年普通學爲得計也或曰歐西學費數倍於日本行程更數十倍於日本不特自備貲　者其數必致寥寥即官派學生恐亦不若赴東之易需才孔亟而成才不多將若之何而可則謹對之曰雖少庸何傷他時學業既成以一人教數人且以數十人教數百人數千人展轉相師不患精新學者之不星羅棋布也然則游學東灜一事竟可廢而不行乎曰是亦不能東文與西文既不同東政與西政亦互異我中朝之與日本交際必頼嫺於東學者維持之我特謂游學東國者不必若是其多耳夫豈能如懲羹者之吹其虀昧昧焉不復留意於東文東政哉或去乃書所見以綴報端 
[本館接奉電音]  
　　昨日午前京師飛電傅來上諭二道敬謹譯登○八月初四日内閣抄奉上諭湖南辰州府傷斃教士前經降旨飭令俞廉三迅即派員查辦嚴拿正兇務獲重辦並查明地方官如有保護不力等事即據實叅處在案兹據奏稱因該處時疫盛行痞棍造謡謂教堂投毒井中適有民婦蕭張氏在街抛撤藥末因此生釁突聚二千餘人擁至薛亨寓所將薛亨毆傷並有另股痞匪擁至福音堂鬨閙當經該府縣營員赶往保護痞匪己將教堂打毁英國教士胡紹祖羅國荃由堂内逃出均被羣毆身死匪衆奔散當傅到教民看明兩教士屍傷從豐棺殮先後拿獲蕭張氏及匪犯田俊之等十名尚訪有徐玉亭等犯懸賞購拿懲辦沅陵縣知縣陳禧年到任甫經一月當時同營員赶往救護兩教士己遭毆死教堂己毁實屬保護不力請將該縣陳禧年辰州城守都司劉良儒駐防毅軍旗叅將張耀魁一併先行革職等語著俞簾三仍嚴飭查拿正犯徐玉亭等務獲懲辦陳禧年劉良儒張耀魁均著先行革職候將正犯拿獲結案後再行分别具奏欽此○初五日内閣抄奉上諭瞿鴻禨奏瀝陳下情請開去重要差缺一摺現在政務殷繁交涉均關緊要全在諸大臣同心恊力宏濟艱難樞臣朝夕在公實心行事朝廷自能洞鑒該尚書辦事認眞不辭勞怨惟當夙夜宣勤力圖報稱從來任事之人不可存引嫌之見所請開去差缺之處著毋庸議欽此 
[宫門抄]  
　　七月二十日禮部宗人府欽天監侍衛處值日無引見順王請假五日文廉謝署工部左侍郎恩常恩松毓賴清鍵方培愷預備召見上駟院奏派放官缺派出醇王桂春掌儀司奏二十五日祭奏先殿橚貝子行禮召見軍棧及松毓常恩○二十一日兵部太常寺太僕寺廂黃旗值日兵部引見十五員太常寺六員太僕寺四員咸安宫三員廂白滿十九員正藍蒙六名廂藍漢五員醇王等騐放官缺覆命錫公等由外賜奠回京請安濤貝勒由東陵回京請安有泰假滿請安明安續假五日英信請假十日松毓謝交軍機處存記恩召見軍機及有泰○二十二日刑部都察院大理寺正黃旗值日無引見崑中堂假滿請安直隸提督馬玉崑到京請安山東儘先即補知府蕭鳳文謝恩文年請假十日李兆珍預備 
 
 

Page 2

 
 
召見軍機及崑中堂馬玉崑李兆珍 
[電傅宫門抄]  
　　昨日之晚七下鐘時京師友人專電告知本舘云八月初六日皇上召見軍機大臣及信恪是日並無明發上諭 
[續録中英商約]  
　　第六欵中國允准在通商口岸多設商機以便屯積洋貨及拆包改裝等事俟出機時始完税課凡英國官員請將某英人之機改爲關棧應由該口海關查明實係謹愼堅固保無偷漏税項之虞始准所請該棧須遵海關訂定關訂定關棧專章輸納規費至此項規費應納若干按棧離關遠近屯何貨物并工作早晚酌情核定惟所定之章應實與税務商　兩有裨益第七欵英國本有保護華商贸易牌號以防英國人民違犯跡近假冐之弊中國現亦應允保護英商贸易牌號以防中國人民違犯跡近假冐之弊由南北洋大臣在各管轄境内設立牌號註册局所一處派歸海關管理其事各商到局輸納秉公規費即將贸易牌號呈明註册不得借給他人使用致生假冐等弊第八欵中國認悉在出産處於轉運時及在運到處紛紛征抽貨釐以及别項貨捐難免阻礙贸物不能流通勢必傷害贸易之利是以允願除第八節所載之銷塲税外盡裁此項籌餉之法英國允許英商運進之洋貨及運出之土貨除照當時税則應納正税外加完一税以爲補償中英兩國彼此訂明所有釐卡及征抽行貨他捐各關卡局所裁撤後不得改名或藉詞將此項關卡復行設立進口洋貨所加抽之税不得過於中國與各國光緒一十七年七月二十五日即西歴一千九百零一年九月七號簽押之和議條約所定之進口正税一倍半之數此項進口正税及添加之税一經完清其洋貨無論在華人之手或在洋商之手亦無論原件或分裝均得全免重征各項税捐以及查騐或留難情事至出口土貨所納税之總數不得逾值百抽七五之數中英兩國心存以上所言之宗旨故允願辦法如下第一節中國允將十八省及東三省陸路鐵路及水道向設各卡及抽類似釐捐之關卡概予裁撤於約欵照行之時不得復設惟在沿江沿海通商口岸并内地之水道陸路或邊界現有各常關不在此例第二節英國允願洋貨於進口時除按照光緒二十七年所訂和約内載進口货税增至切實值百抽五外再加一額外税照和約所定之税加一倍半之數以抵裁撤釐金子口税及洋貨各項税捐并酬此欵所載各項整頓之事惟不得有碍第三節常關第五節土藥第六節鹽觔第八節各項土貨抽收銷塲税之權凡經陸路邊界運入中國十八省及東三省之貨與從海道運入中國之貨一律徵收此項加税第三節現在所有之常關無論在通商口岸沿海沿江及内地水道陸路與邊界凡載在户部工部則例大清會典者均可仍舊存留惟須開列清單註明地址照送存查其有海關而無常關及沿海沿邊非通商口岸之各處均可添設常關將來如新開通商口岸應設海關者常關亦可一併安註至内地舊有各常關地址或有應由某處移至某處以合贸易情形可隨時酌改照會英國國家更正清單但不得逾舊有額數凡民帆各船出入通商口岸裝載之貨所納税項不得少於輪船裝載同類之貨所納進口正税以及加税之總數土貨在於内地由此處運彼處自産處起運到内地第一常關應照海關税則徵收第七節所載之出口加税給予憑單載明貨色件數觔兩及指運之處并所征税數自完納加税之日起限期至少一年持此單據無論經内地何關均不得再征税項及查騐留難阻滯該土貨若運至通商口岸租界以外之處銷售即應納第八節所載之銷塲税如運至通商口岸轉販出口該口税關應將單據騐明准抵應加之出口税凡民船民艇及車輛除應抽公道輕捐定爲每年若干按時征收外不再另行抽捐惟現在所抽船鈔船料不在此例第四節洋藥現在併征之税釐仍照現行各約章所載辦理以後應將該釐金作爲加税第五節英國本無意干預中國征抽土藥税項之權惟須聲明徵抽此項土藥税項之辦法不得於他項貨物稍有耽延留難亦不得藉詞徵收别項捐費中國可在各省水陸邊界要隘仍留舊設之土藥税所凡所有應繳各種税捐在於該所作一次交納即算在該省之内應納各項税捐均己完清且每塊黏貼印花以爲完税之據各該局所可覓用巡勇警察以防偷漏惟不得設有卡欄或别項阻碍之具至此項土藥局所警察巡勇不得於他項貨物有所耽延留難亦不得藉詞徵收别貨税項并須將所留各局所地址即應開單照送存查今日仍未登完尚待排日賡續 
[英摺華文]  
　　南洋新加坡叻報云英國敏者士埠烏因大學堂刻議教授華文以備將來往亞東贸易之人免致一到中華茫然無把握所繕小引中有云肄習華文一事俄德美三國皆己設有學堂而我英獨無此舉竊思在華商業以我英爲最多烏可不學華文致落他人之後哉觀此而英之留心商務可見一斑矣 
[吕宋地震]  
　　香港循環日報登英京倫敦來電云南洋小吕宋飛獵濱羣島中有名麽羅者美人築有大營某日地忽大震致斃土人六十名美人則無一傷者 
[離照南方]  
　　南洋新加坡叻報云南洋羣島中有名坤甸者華商數千户聚族而居操奇計赢生涯亦頗不惡華歴七月十三日之晚突然火起焚去店户一千餘家其中以潮商爲最多傅聞火由合利順號起島中向無救火器一任吴回氏興盡而返致闔埠悉化劫灰所失約數百萬誠非常浩劫也 
[准開商埠]  
　　香港循環日報云近聞粤中大憲接欽命議約大臣吕鏡宇尚書盛杏蓀宫保來電内開英使焉凱請將粤之江門及惠州開作通商口岸刻己與鄂督張香帥妥議電請旨下遵行矣 
[杜漸防微]  
　　汕頭嶺束日報云日前粤漢鐵路總董張弼士觀察抵省謁見督撫憲互商興辦事宜大旨謂日來鐵路經由之處皆須由洋工程師前往丈量惟民情大半浮囂深恐一見異言異服之人不免多所驚駭應請出示曉諭并札飭沿途地方文武一體保護庶免别滋事端亦杜漸防微之意也 
[續録北洋大臣袁慰帥創設保定警以務局暨警務學堂章程]  
　　第三十節凡遇無傷屍身經委員騐明掩埋外應將死者年貌衣服榜示候屍親前來認領第三十一節各分局立禀事簿一本書明本日辦何事某處有何案日夜班如何情形惟每目下午五點鐘齊送總局察閲有請批示者即在簿内批示發回總局設傅事簿一本書明何事如何辦理隨時傅知各分局鈔録加蓋戮記然後繳回各分局另設傅事簿一本將所辦各事互相傅觀俾得周知第三十二節救火災兵另有專門操法日本名爲消防隊所需水機梯鉤等件隨後均須製辦第五章賞罰第一節巡官巡弁應罰禁例開列於後一起過二撤差三詳參第二節凡巡防不力或懒慢誤公者記過一次愧勉者銷凡遇該管人員犯有過失而失察者記過次知而故縱者記過一次外罰本月薪水五分之一凡該管界内出竊案一起者記過一次如於 
 
 

Page 3

 
 
五日内破獲者免凡記過一次可折罰本月薪水三分之一凡連記三過者作爲大過一次凡該管界内出劫案一起者記大過一次如十日内破獲者免凡劫案拒傷事主者記大過二次如十日内破獲者免凡各局巡兵缺額一名者記大過一次凡各局巡兵遇有革逃假病限五日内呈報募補如一時挑充無人自第六日起按日報繳截曠如查有逾時不報情弊以缺額論凡因竊案記大過者展限緝拿限内破獲兩起者銷去大過仍記過一次破獲一起者銷去大過仍記過二次全獲者銷凡連記三大過者撤差第三節凡遺誤緊要事件及洩露機密者撤差凡因竊案展限緝拿逾限無獲者撤差凡有非常過失被轄内商民連名控告者查實撤差章程未畢明日續登 
[委員查案]  
　　揚州訪事友人云前署揚州府知府石太守作楨前代理江都縣知縣胡大令廷琛暨正任興化縣知縣調署甘泉縣知縣謝明府元洪均於今夏因案被兩淮鹽運司程雨亭都轉揭請撤任旋由漕運總督將太守及胡大令奏叅刻又由兩江總督劉峴莊宫太保委員來揚秉公查察 
[主試過揚]  
　　揚州訪事友人云江南副正主考戴星使鴻慈黃星使鋆隆銜命出都遵陸至出都遵陸至袁江乘官舫南下七月二十八日文旌過揚合城文武各員均至河干迎迓憲舟揚帆下駛並不停留各官遂至南碼頭恭送江甘兩邑宰則送至瓜洲江口始回 
[信船被盜]  
　　聞之信業中人云上月下旬某日全盛正源永泰豐四信局合雇划船由湖州南潯盛澤等處載信函貨物赴申江行至小香山前突被强徒一躍上船劫去洋銀約一千餘元想須報請地方官嚴緝也 
[蘇省官塲紀事]  
　　姑蘇訪事友人云吴縣知縣田春庭大令前於勸捐案内蒙上憲保請在任以道員選用兹己由吏部核准大令於本月初一日接奉飭知即親詣各憲轅禀謝○署荆溪縣知縣薛大令葆楹政體違和飭丁請假上憲俯如所遺請缺委候補知縣全明府善署理○元和縣縣丞程二尹恩浩因案撤任遺缺委試用縣丞吴二尹德輝署理己於上月杪下札矣 
[訂期會議]  
　　日本議税大臣日署君與帮辦税務大臣駐滬總領事小田切君訂於今日赴泥城外洋務局左近蔡公館與中國欽命議訂商約大臣吕鏡宇尚書盛杏蓀宫保籌議一切 
[訂期報謁]  
　　本任江西巡撫調署廣東巡撫李勉林中丞蒞滬後曾命駕至外虹口黃浦路拜會德美奥日本各國總領事各總領事以禮無不答定於今日午後三點鐘時赴泥城外洋務局行轅報謁以以篤邦交 
[虎節遥臨]  
　　本任貴州提督調任四川提督馬介堂軍門由京來滬入蜀履新昨日午後命駕赴文武各署投刺至上海縣署時縣主汪瑶庭大令飭丁擋駕 
[粤撫行期]  
　　昨日蘇松太兵備道袁海觀觀察以調署本任江西巡撫廣東巡撫李勉林大中丞己定於本月初八日起程赴任特照會江海關税務司請將所携行李七十餘件概行免騐 
[儲憲啓行]  
　　日前浙江督糧道陸吾山觀察因公來滬小駐南市海運滬局現己事畢遂於昨日乘舟遄返武林滬上各員多有臨歧相送者 
[朱旙指滬]  
　　昨日江蘇候補府湯太守政襄因公來滬行裝甫卸即命駕至道轅謁見蘇松太兵備道袁海觀觀察既復詣上海縣署投刺縣主江瑶庭大令飭丁擋駕 
[示期勘犯]  
　　昨日午後蘇松太兵備道袁海觀觀察牌示轅門略謂爲提勘事據上海縣申解絞犯沈金溎案内犯族人等請提勘前來兹本道定於八月初七日午堂提審爲此牌仰各書役及行杖人等於己刻來轅伺候堂事毋違切切特示 
[遵批傅訊]  
　　有陳德濬者不知何許人亦未悉所操何業月前忽投上海縣署控稱己故招商局總辦馬眉叔觀察之子馬錫晉結欠存欵若干叩求追給縣主汪瑶庭大令正在飭查未經訊斷陳遽赴臬轅上控臬憲效述堂廉訪批飭上海縣赶緊提訊秉公斷結詳察核等因昨日大令己派差薄集兩造聽候訊供矣 
[嚴緝惡棍]  
　　南市著名惡棍凌毛毛即火燒毛毛近因犯案由上海縣汪瑶庭大令飭役緝拿遂逃匿浦東高橋鎭土棍丁聖發家深藏不出昨經大令訪悉嚴飭捕役持票往捕務獲訊懲 
[渣滓盡去]  
　　前日本邑清道委員袁明府飭傅南市各碼頭渡船户到局諭以現在各處垃圾堆積如山爾等並不遵章裝運殊屬玩公今子限三天著即赶緊運赴浦東傾棄如違定當送縣請懲各渡船户唯唯遵諭而退 
[法兵演陣]  
　　前日午後三點鐘時暫駐滬上之法國統兵官某君督率麾下𧴀貅迤邐至浦灘演習佈陣行軍之法約歴二點鐘許始整隊而回安不忘危法人其深明此意歟 
[求脱火坑]  
　　妓女高文秀投英美租界公廨鳴寃讞員張柄樞司馬飭交官媒收押前晚升堂研訊高妓供稱奴籍隸蘇州自幼被蟻販蔡公順誘之來滬售與惡鴇姚周氏逼令作皮肉生涯稍怫其心動輙肆行鞭責爲特乘隙逃出奔投案下務求援出火坑司馬飭發棲流女所擇良婚配所携珠花一對金訓五雙及金戒指珠簪物一併給還 
[上海巡局瑣案]  
　　前日楊炳魁扭陳二至二十三七鋪巡防局請追所欠竹價若干局員逃二尹研訊之下諭令陳具呈甘結分期拔還○前日竹工龔仁卿趙榮桂不知何故忽肆兇毆旋互扭至十六鋪巡防中局控訴局員黃二尹訊得釁起細微著地甲妥爲調處○前晚吴蘭泉家被賊竊去衣物因於昨晨開列失單投報二十三七鋪巡防局局員姚二尹允即勒捕緝查 
[馬路工程局案]  
　　偷兒倪阿三濳至某姓家竊得棉被一條携至馬路中適爲包探黃量海所見連贓解入工程局總辦翁子文太守倩襄讞委員黃衡堂二尹研訊之下判責五十板以儆贓存候失主具領 
[美租界捕房紀事]  
　　昨日午前甬人錢少甫行經裏虹橋左近突有一四輪馬車迎面而來撞仆於地碾傷其面血湧如泉某號巡街捕見之連馬夫某甲帶入捕房捕頭令人送錢至同仁醫院求治甲則押候解送公堂禀請讞員張柄樞司馬究辦○昨日鄉民張某行經西華德路突被流氓扭至某茶肆中恣情索詐不遂所欲大肆兇毆事後忿不能平奔投捕房聲訴捕頭允派包探查拿○前晚小竊方阿泉混入西華德路某姓家竊取衣服若干件携之而出適爲某號巡街捕所見連贓帶入捕房捕頭令押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界捕房紀事]  
　　有崇明人施耀忠者年約五十餘前日行至勞合路仆地而斃巡捕見之回告捕頭捕頭急派包探劉光震往查旋有施妻陳氏尋蹤到來言願自行收殮捕頭允之○杜金奎與劉阿仁在湖北路中口角被巡街捕拘入捕房捕頭著一併押候解送公堂禀請讞員張柄樞司馬訊究○王阿六行竊浙江路頼姓家皮衣數件由包探方長華拘入捕房捕頭令押候解送公堂禀請訊辦○張仁發行竊湖北路劉天裕家小孩臂釧由九十四號印捕恊同包探張寳成拘入捕房捕頭令押候解送公堂禀請訊究○流娼朱褚氏王邢氏陳小寳在福州路中拉客由二百三十二號巡捕拘入捕房捕頭派包探金立生解送公堂禀請押候訊究 
[法租界捕房紀事]  
　　某姓婦向在西門外揚暉橋左近某繅絲廠工作前日乘間竊取絲數磅被管廠人察知扭送捕房捕頭命押候解送公堂禀請讞員杜枝園大令訊究○某甲蹀躞途中手携蒲包内藏烟具某包探以其形跡可疑拘送捕房捕頭究問之下甲稱家居新閘父親在本省候補所携各物係購取當票贖來捕頭命押候查明然後解送公堂禀請訊核○張徐二小竊屢次犯案受懲前日又在某處試其胠篋探囊手叚被包探拘獲送入捕房捕頭令押候堂期解請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年七月二十日京報全録]  
　　宫門抄○諭旨均録前○雲貴總督魏奏爲滇省舉辦開懇暫有成效援案擇尤請奘奬摺○漕運總督陳奏爲蘇松省光緒二十六年分漕項錢糧等欵奏銷摺○順天學政陸奏爲舉薦賢員片○兩廣總督陶奏爲道員仍留廣東補用片○又奏爲知府賢能懇恩送部引見片○河南巡撫錫奏爲順天鄉試借　河南嚴杜頂替情形片 
魏光燾跪奏爲滇省舉辦開墾暫有成效擇尤籲懇天恩俯准奬叙以示鼓勵恭摺仰祈聖鑒事竊前准軍機大臣字寄光緒二十五年四月初六日奉上諭立國之計足食爲先近來米價騰踊户鮮蓋藏而各屬荒地尚多日久淤廢者亟應因時開懇以廣利源著各督撫認眞查勘該省荒地共有若干責令該地方官妥定章程設法勸諭凡有可墾之處須民間相度地宜承認耕種勿任吏胥騷擾苛索亦毋庸遽定升科年限一切務以便民爲主但使山澤少一曠土即閭閻多一生業該地方官等務當仰體朝軫念民依之意悉心經理勿憚勞煩果能辦有成效准由該降撫奏請奬叙仍將懇出田地數目隨時奏報以備查核等因欽此欽遵當經行飭司道詳定奬罰章程通飭各屬遵辦先將暫荒永荒墾復一面興修水利己據陸續禀報次第舉辦當將疏通河道涸出糧田五十頃零升科永荒條糧共銀五百四十七兩零規復糧額之數嵩明州補用知縣賀宗　并墾復田地八十八頃九十一畝升科條糧共銀五百九十七兩零之署安甯州知州伍春濚均經由司會道詳請前督臣崧蕃撫臣丁振鐸會摺奏獎請將署嵩明州事同知銜補用知縣賀宗章俟補缺後以直隸州知州用現署安甯州事五品銜補用知縣伍春濚俟補缺後以知州用於光緒二十六年正月二十六日奉硃批著照所請該部知道欽此欽遵各在案兹據布政使林紹年會同糧儲道魏景桐詳稱查有署文山縣知縣徐永恒因該縣永荒糧額歴久未能規復查係水道河渠自兵燹多年失修以致沙石淤塞田荒糧欠該縣到任後首倡捐廉勸諭紳民厚集工資不憚煩勞親督疏濬修築堤壩挑挖沙石開通溝洫宣洩積水計墾復荒蕪田地三百四十八頃四十一畝升科永荒秋米八百九十石六升零條公等銀六百三十五兩九錢五分零條糧兩項共升科銀一千四百四十五兩一分零均於光緒二十六年一併起徵　解雖未復原額而所墾田畝計數己多且事無煩擾而功歸實際實屬盡心民事措置咸宜等情詳請奏奬前來前撫臣未及核辦移交到臣覆有滇民生計日蹙半由田疇未闢水利不修以致沃壤漸就蕪　膏腴變成磽确是疏河墾荒實爲目前要務該縣以署事之員到任後即能悉心經理不憚煩勞既經辦有成效自應酌予奬勵以昭激勸合無仰懇天恩俯准將署文山縣事同知銜補用知縣徐永恒俟補缺後以同知補用並隨帶加一級俾　鼓勵而資觀感出自愈格鴻施除將該員履歴清册分咨吏户　查照外所有舉辦開墾己著成效援案擇尤請奬緣由謹恭摺具陳伏乞皇太后皇上聖鑒訓示再雲貴總督係臣本任毋庸列銜合併陳明謹奏奉硃批著照所請該部知道欽此漕運總督臣陳夔龍跪奏爲蘇松省光緒二十六年分漕項錢糧等欵奏銷恭摺具陳仰祈聖鑒事竊據蘇松糧道羅嘉杰詳稱蘇松省光緒二十七年起運二十六年分漕項錢糧額征輕齎蓆木行月閏月漕贈　石等正並耗羡銀六十五萬千二百九十一兩一錢七分四釐内添築砲臺蠲豁並鎮海衛徑解蘇州藩司軍三赡運共正耗銀四百六十四兩四錢三釐實征輕齎等項正耗銀六十五萬八百二十六兩七錢七分一釐又動支改解該省原屬之江道一半漕倉漕項全數耗羡銀三萬八千六百十二兩八錢一分二釐内解給各項並己完解道解司共正耗銀五十四萬一千七百二兩三錢八分八釐存庫正銀四萬六千二十六兩一錢四釐又蠲减免徵註緩並未完綏征銀十萬一千七百十一兩九分一釐額征漕項並以南改漕增編贈伍等米十五萬五千七十五石三斗三合七勺丙添築砲臺蠲豁並揚凔項下江道額撥漕項行月米四千一百九十一石一斗六升九合一勺實征漕項等米十五萬八百八十四石一斗三升四合六勺内分撥支給各項米十二萬三百四十一石一斗三升三合五勺存庫折價米三千五十三石一升四合八勺又蠲减免徵註緩並未完米二萬七千四百八十九石九斗八升六合三勺等情造具己未完解各數簡明四柱各册詳送前來臣覆核無異除將原册揭分送部科倉道察核並將此案未完一分以上各職名業經先行具奏在案兹據該道聲明應造本年及二十五年漕白糧米並動支各數細册俟運米清楚另文詳送覆核具奏外理合繕摺具陳伏乞皇太后皇上聖鑒飭部議覆施行謹奏奉硃批户部知道欽此 
陸寳忠片再教官之職原以表率膠庠約朿士子乃近來因循苟簡漸失設官之本意臣按臨所至細加考察其實能勤於訓迪者殊不多覯本年大計己咨會督臣袁世凱分别舉劾外查有南宫縣教諭鄭杰臣在大名時接見大　　　　　書即稱其通逹事理深得士民之心迨臣按臨冀州據合屬舉貢生監聨名數十人禀稱該教諭自到任以來見義勇爲臨財不苟每諭諸生讀書敦品留心時務迨拳教變起苦口勸解嗣教民控案纍纍不無株連該教諭率同紳耆下鄉查勘所全實多今年景逆事起遠近震警該教諭奉檄赴廣宗威縣閙圑之數十村委曲勸諭不避艱險不獨南宫士民同深愛戴即鄰境無不感服公懇奬勵等因臣復加考證該教諭實能任事樸誠不辭勞怨洵爲教官中特出之人該具前在軍營己得保直隸州用在任候選知縣年逾五旬精力尚健若畀以地方之任必能振作有爲可否由臣給咨送部引見恭候量予擢用之處出自恩施又任邱縣訓導賀浵自到任後孜孜訓迪近又立知恥學社與各士子講求有用之學上年俸滿經前督臣會同前學臣保洊本年選移建陽縣縣丞臣按試河間時尚未交卸士子深惜其去查該員年力富强人品稳練沈於佐貳未免難於展布可否仰懇天恩飭部以知縣在任即選當今時事艱難求才孔亟臣既有所知不敢緘默謹附片具陳伏乞聖鑒訓示施行謹奏奉硃批著照所請該部知道欽此 
陶模等片再督辦欽廉邊防布政使銜記名簡放道潘培楷經前任山東巡撫臣張人駿奏調赴東差遣本應即飭遵旨前赴山東惟因粤西遊匪正熾欽廉與西省處處接壤防範稍疏即慮與土匪勾結竄擾更恐竄人越竟致貽外人口實潘培楷督辦邊防日久近又拿獲匪首鄧東良軍聲益振防禦鎭攝正資熟手未便遽行更易合無仰懇天恩俯准將布政使銜記名簡放道潘培楷仍留廣東補用毋庸飭赴山東謹合詞附片陳請伏乞聖鑒訓示謹奏奉硃批著照所請欽此 
陶模片再廣西候補知府錢錫寳前在蒼梧縣知縣署任丁憂回籍上年臣來粤之時檄調來署委充文案本年三月十六日服闋其時因臣署事務紛繁襄理需人附片奏請俟經手事竣再行送部引見光緒二十八年四月二十九日奉到硃批著照所請吏部知道欽此欽遵在案現在臣蒙聖恩准予開缺交卸在即該員錢錫寳自應給咨赴部臣查錢錫寳才長心細辦事勤敏在臣署供差年餘朝夕相處知之有索可否仰懇天恩俯准飭部將廣西候補知府錢錫寳帶領引見之處出自逾格鴻慈謹附片請伏乞聖鑒訓示謹奏奉硃批著照所請吏部知道欽此 
 
