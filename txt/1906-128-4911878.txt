# 1906 - 128 - 4911878

 

Page 1

 
 
[電傳　上諭]  
　　四月二十日奉 
　　上諭學部奏請簡放提學使司提學使一摺奉天提學使著張鶴齡補授吉林提學使著吳魯署理黑龍江提學使著張建勳補授直隸提學使著盧靖署理江寗提學使著陳伯陶署理江蘇提學使著周樹模署理安徽提學使著沈曾植署理山東提學使著連甲補授山西提學使著宗室錫嘏補授河南提學使著孔祥霖署理陜西提學使著劉廷琛署理甘肅提學使著陳曾佑署理新疆提學使著杜彤署理福建提學使著姚文倬補授浙江提學使着支恒榮補授江西提學使着汪詒書署理湖北提學使著黄紹箕補授湖南提學使著吳慶口署理四川提學使著方旭署理廣東提學使著于式枚補授廣西提學使着李翰芬署理雲南提學使著葉爾愷署理貴州提學使著陳榮昌署理所有編檢御史署理者均著開缺以道員用餘著照所議辦理欽此軍機大臣面奉 
諭旨本月二十三日所有進内奏事當差之王公百官均著穿蟒袍補掛欽此 
[電傳宫門抄]  
　　四月二十奉召見軍機恒敬保桂張土翰 
[諭旨恭錄四月十四日奉]  
　　旨廕生崇方着以箕員用鑾儀衛主事著崇華補授中書科中書着國瑞補授理藩院主事着俊明補授分發保留吉林補用道路槐卿江蘇試用道羅忠堯山東試用道馮汝桓江蘇試用知三寶勳山東試用知府張祖圻甘肅試用知府善昌山東補用同知朱允芬江蘇試用同知何 
 
 

Page 2

 
 
樞豫河試用同知孔昭慈浙江試用同知成木璞陜西補用知府岑郊麟陜西試用知州許寶荃山西補用通判吳昌燕福建試用通判陳景思湖北試用通判孫家鈞山西試用通判張炳勛安徽試用直隸州州同羅葆廉直隸補用知縣周廷鋆陳鈺浙江補用知縣姚應泰朱沛湖北補用知縣孫紹香陜西補用知縣方明鏡甘肅補用知縣陳日新安徽補用知縣蔡寳廉直隸試用知縣牛廷禧江蘇試用知縣魏實甫沈師曾孫鴻猷陳學鑑陳嘉言安徽試用知縣裴祖桂山東試用知縣尹克成山西試用知縣梁德潤崔銘江西試用知縣金維蕃董光旭湖北試用知縣王世芸李同福張啓元湖南試用知縣彭繩祖廣東試用知縣佴誠中浙江試用知縣黄增瑩山東試用知縣劉榮黻廣東試用知縣李如棠江蘇試用知縣汪龍彪兩淮試用鹽大使鹿學厚福建試用鹽大使張國柱山東試用布庫大使劉樹德俱着照例發往截取繁缺道翰林院編修李傳元劉啓端沈曾桐俱着照例用改就知縣禮部主事薛鴻先着以知縣分發省分補用京察刑部筆帖式榮勳着准其一等加一級記名照例用捐復前廣東高明縣知縣李恩榮前浙江候補知縣吳本洢俱著准其捐復原官照例用欽此 
[論地方官宜注重女子敎育]  
　　國家之强弱。以敎育之有無爲衡。敎育之盛衰。以國民之程度爲斷。顧造就國民。尤要在造就國民之母。蓋子之於母。自孩提之年。以迄成童。恒朝夕不離於左右。親愛愈切。感化愈神。故其母而知敎育也。則兒童之行爲。皆有模範。其不知敎育也。非放縱以養成驕傲之性情。卽朿縛以阻礙健全之身體。爲兒童種種之妨害。不可勝言。今日之女子。其稍長者已有爲母之資格。卽幼稚者。十年二十年之後。非亦有爲母之資格乎。安可以無敎。 
　　古代女敎之隆。遠者無稽矣。攷諸周制。女祝女史。設官獨詳。婦德婦言。敎法惟備。是故關睢之化。肇自宫闈。江漢之間。無不沾被。當是時最爲女敎發達時代。降及春秋戰國之間。女子尤多以敎育家著名者。如文伯之母。則備述勞逸之義。爲朝夕虔事之訓。可謂深切著明。孟子之母。旣擇鄰以定其居。復斷機以勵其學。於兒童敎育。尤不稍寛假。女子敎育之發逹。爲國民敎育之基礎。於兹可證。両漢以還。女界稍稍否塞矣。觀太倉令之言曰。生女不生男。緩急非有益。己視女子爲廢民矣。觀東昏侯爲貴妃鑿蓮花。李後主令窅娘纒足。尤視女子爲玩物矣。廢民也。玩物也。亘二千年來女敎之凌夷澌滅者。甯不在此。 
　　嗚呼。我中國四萬萬之衆。而廢民也。玩物也。占其半部分。以是欲富國。而國安從富。以是欲强種。而種安從强。夫泰東西之富强。非倖致也。其胚胎在敎育。其敎育尤注重女子。女子敎育發達。而後幼稚敎育亦發焉逹焉。幼稚敎育發逹。而後國民敎育亦發焉逹焉。國民敎育發逹而後獲富强之効果。語曰種瓜得瓜。種豆得豆。女界發逹如泰東西。則食富强之果。否塞如中國。則食貧弱之果。上下數千年。縱横數萬里。靜觀默察。曲證旁參。其亦色然而驚。豁然而悟也乎。 
　　廼者士大夫激於外來之震撼。人人知國民敎育之重。而競言興學。三數年間。自省會以逹城鎭。學校林立。絃誦之聲。比户可聞。不可謂非朝廷提倡之功。而士君子之熱心敎育也。顧學界風潮。徧地蠭起。或學生與辦事人衝突。或學生與敎習衝突。或學生與學生衝突。若此者何也。爲辦事人。爲敎習。爲學生。類多廢民玩物之子。自其幼時。已無敎育。種種自私自利之惡感因。及種種妨礙公德之舉動。紛至而㳫興。一二識時之士夫。乃奮起而談改良。然不過於形式上稍稍整齊。於精神上終無着手。譬諸水。源不清而欲蘄其流之清。譬諸木。根不茂而欲蘄其枝之茂。烏可得哉。 
　　欲水之清。必濬其源。欲木之茂。必培其根。欲國民敎育之發逹。必先注重女子敎育。斷斷然也。近世非無豪傑之士。以女界爲已任者。而核之人數四百兆之中。女占其半。考之學校。女校不及男校十之一。則失敎者猶占多數也。溯厥原因。亦甚複雜。自考師宿儒。執無才是德之說。而開化己難。自奏定章程。以女學歸敬節堂辦理。而主義又隘。益以一二不自檢束之敎員與學生。間出而破壞名譽。則阻力愈多。地方官吏。又不明敎育之原素。第并力以營一二。蒙小學堂。自謂盡興學之義務。彼女學之貴重。及乎關係之遠大。固未嘗設問。題而研究之矣。 
　　今且就已成立之女學觀之。私費者居多。公費者亦有之。至於官費。則幾十不獲一也。據此益以知官吏之於女學。尚少提倡之功。迺者端戴兩大臣電陳美國女學之善。急請仿行。兩宫覽奏。乃發帑十萬兩。派肅王之姊。組織女學師範。（見十一日本報）嗚呼。登高而呼。衆山皆應女界光明之發現。將普照於中國全境此固可以預期。有地方之責者宜如何奉揚德意乎。誠知女學之重。而經費之不足者補助之。規模之隘狹者擴充之。未成立者有以扶植而成立之。俾女子敎育普及。亦得具完全之人格。一洗廢民玩物之譏。則國民敎育之基礎在此。富國强種之基礎亦在此。誠不爲五日京兆計也則百年樹人。非以興女學爲嚆矢哉。 
[重議南昌敎案北京]  
　　南昌敎案原訂以初七日議結因某鉅公意更復磋磨疊經梁觀察鄒叅議與法使磋爭迄難議結聞因法使所要求内有三欵王大臣堅不允認一爲不准給江令議卹一爲重懲保護不力之文武官弁一爲要索賠欵鉅數日昨 
 
 

Page 3

 
 
兩宫召見樞臣垂詢此事命將此案從速議結以故外務部與法使訂於十六日重爲會議云（吕） 
[鄂督電商敎約武昌]  
　　鄂督張之洞自奉旨籌訂敎約後卽與外部往來商酌日昨又有電致外　云敎堂日增敎民日衆其間亦有眞誠慕道者亦有藉此爲倚賴者良莠不齊難免肇禍宜與各國主敎商酌嗣後無論何處凡敎士敎民遇事均須與本地商酌由紳士與平民交接紳士等旣有此責自應擔承保護之事旣已擔承保護之責則平時自與民間竭力勸導而民間自亦因利害而不起事端但各處敎士敎民亦當由主敎隨時約束並由主敎擔任决不縱容敎民輙與地方有意爲難云云（辰） 
[黑龍江將將軍程德全奏續放蒙旗餘荒並擬開闢商埠摺]  
　　奏爲續放郭爾羅斯後旗沿江餘荒並擬開闢商埠亟應派員前往先行開辦以實邊圉恭摺具陳仰祈聖鑒事竊查郭爾羅斯後旗已經商允出放荒地於上年八月間勘丈完竣奏報在案惟該蒙幅員廣闊水陸交衝其西南直接瀨江松花江延袤四百餘里爲上下商船必由之路沿江一帶借安台站其中餘荒亦多而該蒙及台站丁户等素不講求農務遂置地利於不顧近年哈爾濱開通商埠俄人輪舟往來駛行内江幾於反客爲主現在和議已成憂時者咸謂外人必於該處開拓商埠擴張利源奴才目擊情形實屬迫不容緩當經咨商該蒙旗迄今未准咨復推原其故皆緣世襲公爵現未及歲而已革署札薩克勒蘇隆扎普之子布彥綽克現已潛逃哈埠唆聳外人亟圖阻撓雖永公然要挾然己跴勘殆徧隠然有先我著鞭之勢其現署札薩克之協理台吉阿敏蕯克奇尚知大義亦欲從速辦理祇以任屬代庖遇事不能自主深恐坐失事機僅派蒙員晋省懇請將軍衙門速爲作主免致利權旁落後患不可勝言等語爲今之計惟有卽時遴派職銜較大妥靠人員前往作速勘放庶可於事有濟兹查有裁缺署呼蘭副都統副都統銜花翎恊領都爾蘇諳練老成熟習荒務擬即調回省城專辦農政先行飭赴郭爾羅斯後旗勘放沿江荒地飭令遍擇沿江緊要處所丈放街基創設商埠並將該處餘荒一律推放仍照定章與蒙分租設如該蒙有固執舊習者亦飭都爾蘇會同阿敏薩克奇曉以時勢迫切並加價均沾利益各情委婉開導想該蒙無不樂從若拘小節而誤大局實非奴才所敢出也合無仰懇天恩俯念江省邊遠大局攸關請旨敕下理藩院轉行該蒙遵照不得稍事阻撓除分咨外商兩部並出示曉諭俾衆周知外所有續放郭爾羅斯後旗沿江餘荒並擬開闢商埠先行派員開辦各緣由理合恭摺具陳伏乞皇太后皇上聖鑒訓示謹奏（友） 
[按此事略情已詳四月十一日本報專電]  
[提學使議令督撫酌保擇派北京]  
　　聞學部各堂官會議請簡提學使一事擬令各督撫酌保學務得力之大員以備擇派（盈） 
[建學部公所京師]  
　　國子監歸併學部早有成議現經學部奏請擬將原擬修蓋頤和園公所地叚改建學部公所奉旨依議（吕） 
[學部將頒納費章程京師]  
　　學部現已將大小一切官立公立納費章程議妥不日卽須頒行其内容以自頒行之日爲始以後招考學生皆須照章納費其在頒行以前招考者不在此例（湯） 
[師範學堂監督敎習一律告退蘇州]  
　　師範學堂監督羅署正因私佔公地爲人具控日前羅由京回蘇謁見撫憲陳中丞剖白被誣大旨謂是地旣非營基又非學地實由農務局繳價塡明盧秉章管業者當將契據面呈中丞檢閱中丞再三慰諭旋復敦請中丞將攻訐之禀迅速批示併請調查究竟是地爲公爲私務請照例重懲并將監督一差辭退十八日大小師範學堂由羅延聘之中東各敎習均亦一律告退羅遂於十九日啓程赴京（康） 
[紀女志士分產興學設報事河南]  
　　河南徐噴雪女士故川東道徐崇海公之女幼長蜀中夙慕秦良玉少保之爲人稍長隨美國愛爾森修士治有用之學約十二三年去秋徐公殁於官女士送葬返豫因無弟兄故承受遺產女士熱心國事痛念族亡刻已邀同戚友告以個人當負對於國之義務因將其承受之產業劃爲四分一分二十萬金頂備設立中央女子大學一分十萬金預備在鄭州設立日報館一處命名曰前少保岳飛日報（此報刻已組織）一分五萬金預備設立徐氏族學於其鄉一分四十萬金（内含不動產）女士自備周游地球及養母一切事務以上分產之法係女士自言女士於本月六日下午由京搭車往天津不日卽往日本遊歷特意考察女學制度聞女士能操英德兩國語今僅二十一歲云（湯） 
[奉旨准派翰林出洋北京]  
　　直督袁宫保前經奏請選派翰林出洋遊歷一節當經奉旨交政務處學部議覆現聞處憲部憲公同酌議以爲此舉於政界學界均有裨補應如所請著實力舉行并議由掌院選派四五十人分爲游學游歷兩項派往出洋以資學識云云聞己奉旨依議矣（吕） 
[刑部奏請添派法律人員京師]  
　　刑部前經具奏派出本部司員饒郎中等前往日本考查法律等事現聞該部又因修律大臣奏訂民事刑事訴訟各法條例將卽實行所有本部司員諸多未諳擬奏請添派多數司員偕往日本調查法制刑政一切事宜并擬請於所派司員中另擇數員派入日本民事刑事各裁判所聽習裁判等事已於十一日具摺出奏當卽奉旨依議（吕） 
[山東警務請由紳辦山東]  
　　東撫楊中丞日前有摺具奏爲推廣巡警各辦法請旨施行畧謂東省自客歲試辦巡警 
 
 

Page 4

 
 
頗有成效惟推廣各州縣四鄉巡警人才缺乏經費無多現擬請各州縣改用公正紳董由該州縣公舉派充巡官巡弁等職所有應需經費准由各該州縣以團練經費等項辦理警務等因聞警部遵議　摺内稍有改駁之處蓋恐外府州縣紳士充當警官不無流弊必須設法防備妥訂辦法云（吕） 
[蘇州省城巡警試辦章程]  
第一節　宗旨　（一）蘇省自光緒二十九年五月改保甲總局爲警察總局立警務　基礎今於三十二年二月奉發巡警部奏定在部曁内外城官制權限各章程此因　參仿日歐成規變通盡善蘇省自宜遵繹部章推衍其良法美意爲試辦之准的（　二）北洋巡警事務開辦最先卓著成效且近接京畿與巡警部商定規模諸臻美　備雖南北情形間有不同凡可以仿效者蘇省亦宜奉爲成式 
第二節　正名　（一）省城原设之警察總局更正其名曰巡警總局爲隸於巡警部　也總避管轄全省警務刊立關防一顆文曰蘇省巡警總局關防以昭信守（二）省　城内外原設七路總察今　中路巡警分局東路巡警分局南路巡警分局西路巡　警分局北路巡警分局閶胥門外巡警分局婁齊葑門外巡警分局一律刊發某路　巡警分局關防以昭愼重至盤門外地段另歸馬路工程局管轄仍無庸分設巡警　分局以符定章 
第三節　局制　（一）總局有督辦總辦會辦提調科員稽查員司書生各路分局有　巡官巡記巡弁巡長巡警（巡警卽警兵）清道夫（二）巡警係奉旨專立之政改設　有巡警部統轄各　省警政今各省未奉奏設專員明文所有蘇省巡警局總事祇　宜歸藩臬兩司督辦其總辦會辦提調等員由撫憲遴派總局科員稽查員及分局　巡官巡記巡弁均由總局詳委員數隨時酌量　减不拘成例（三）總局内設有警　政科警法科警保科警務科卽承巡警部分設五司之命意其不以警學設科者以　另有巡警學堂者無庸復設（四）各路巡警分局内設巡官一員巡弁四員每局受　轄之地劃爲四區各立區名巡官總轄四區巡弁各轄一區又設巡記一員爲巡官　佐理公牘惟事有繁簡地有廣狹仍須隨時酌量分派（五）省城内外原設之巡捕　四百二十三名以巡長率之必使巡長巡警人人有警學畢業憑照庶警務日有進　步（六）警務人員白科員巡官以下均須自警學畢業出來自提調以上亦須平日　留心警學者充之惟開辦伊始未遑求備特於省城巡警學堂設有官學堂課程兼　收候補正佐人員以資習練而　觀摩（七）警務官兵等操衣巾帽一切裝飾以及　所用軍械等項均仿照北洋成式（八）蘇省警察原定有各路獲犯失事月也清册　核記功過今飭添造各巡記巡弁巡長巡警勤情清册一併按月呈報巡官攷核巡　記巡弁之勤情巡弁攷核巡長巡警之勤情統由巡官彚造總册（九）各路清道夫　以不明警學己經裁汰之巡捕改充之（十）巡官巡弁差使期限暫照蘇省警察舊　章辦理（十一）攷北洋警察局制燦然大備蘇省情形不同經費亦絀一時未能幾　及然遵循部章設立各科亦己規模粗具惟北洋之運動場巡警休暇在此操練消　防隊救護火灾偵探隊緝捕盜賊蘇省終須照設今當逐漸擴充 
第四節　職守　（一）巡警爲國家新政凡警務大小官員當候巡警部援案奏定官　制另授實職現在未奉明文各官員均宜遵守各差之名分權限以副委任巡官巡　弁各差使不論文武均准委充（二）科員專責凡警政章程警務經費警官功過警　兵賞罰地方風俗户口人數一切行政事宜屬警政科凡審理交涉裁判案件檢查　板律報律詰宄暴禁邪說一切司法事宜屬警法科凡救灾防患清道撿疫查核醫　學攷察巿情公家建築工程民間營造規式一切保安事宜屬警保科凡公牘文件　電報電話并機要等項以及督飭司書生稽核出入欵目按期造報一切庶務屬警　務科（三）蘇州府爲總局管理提調長元吳三縣分别會辦本邑巡警分局各盡地　方官職務（未完） 
[和使邀求招工開礦北京]  
　　和蘭國商入擬在廣東地方招募華工前往南洋網甲文島開採錫礦因招工合同未訂完善爲岑制軍駁拒聞該商巳禀駐京和公使擬向外部照會請飭岑督允准和商招工云云（閏） 
[日商擬領奉天鹽務護照北京]  
　　近聞有日本商人鄭永昌來京約同江蘇某富紳招集股本六十萬金赴奉天金復海蓋等州縣造辦鹽斤該商己禀准其本國政府現擬向外部領取護照云（吕） 
[紀蘇滬鐵路預備開車情形吳淞]  
　　寗滬鐵路火車端節左右可通至蘇州惟向英定製之客車須遲六個月始可由英運華故届時來往蘇滬三等客車暫將石子鐵箱車改充聞蘇滬客票其三等售洋一元零五分二等加倍頭等又倍其寗滬路上客車係向英國名廠訂造計有百乘每乘較現在淞滬路上駛用之車長而且闊其汽機車頭大小共有四等計二十四部輪高六尺六寸每點鐘能行七十邁當（每邁當約華三里三）專備長路快馳之用（川） 
[公議湖南水灾辦法]  
　　上海商務總會接到湖南商務局電知水灾情形當於二十日開會邀議現經公議所收各省官歀仍應匯解舊金山惟從前公同籌墊舊金山捐欵銀三萬兩應在所收欵項内撥歸湘南以後各省捐務公議歸仁濟堂經理（助） 
[中俄會商交收東三省全案二十九續四月十三日]  
　　盛宗丞來電○國書一道即遞文曰大清國大皇帝敬問大俄國大皇帝好朕維講信修睦爲國之常經救災卹患交鄰之盛事中國與貴國交好二百數十年從無纖芥之隙本年六七月間中國京城亂民滋事一時撲滅不易蔓延及於東三省彊吏不善處置致煩貴國用兵是貴國代我勦平亂匪非與中國有隙也及各國聨軍入京貴國首先撤隊出都以明不貪土地之意併許貴國在我東三省兵力所及之處一律歸還義聲昭著環球各國無不欽仰朕前經两次電書致謝諒邀鑒及兹開貴國政府與統兵官持議頗異於前逼將東三省政權隠由貴國主裁而中國所得者特一空名如此則歐美各國勢將羣起效法有妨中國内治之權朕知尊意必不出此竊思大皇帝篤念邦交信義昭著欲結歡中國之盛心至優且渥今日之事尤賴貴國主持爲各國示之准則中國與貴國毗連之界二萬餘里唇齒相依他日荀有可以報答大惠之處當惟力是視所有東三省現築鐵路關繫緊要自應照常經理夫鐵路之利非獨貴國重之卽中國亦賴之也朕斷無漠視不加保護之理此次保護不力之彊吏已重加懲治以後當嚴飭地方官防患未萌盡力保衛務愜貴國之意朕昨己派楊儒爲全權大臣以便就近從長計議惟願大皇帝念我两國多年交好與他國不同鑒朕此心俾我東三省政權無捐悉照從前辦理庶幾两國生民樂業和好永敦朕實有厚望焉　宣轉 
十二月二十三日 
　　電慶邸李相○約欵先定二十六面交今稱須遲數天盛轉國書二十四遞併聞儒感十二月二十七日（未完） 
[志謝最新國文典問答]  
　　是書爲上海樂羣書社所印著述者爲皖南朱君立誠書分四卷體例略依馬氏文通而所設問答簡明淺顯尤便於初學彼幼稚之欲通漢文門逕者誠不可以此爲津梁也（顚） 
[志謝國民公司惠贈紙烟]  
　　上海國民有限公司製有各種紙捲烟所以挽利權者甚大昨承以醒獅牌紙烟一盒見貽吸之氣馥郁而味濃厚足以解渴消煩將來銷售必能生涯大暢也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續前象山縣知縣陳大令承澍除衙署積弊情形禀并批浙江]  
　　一戒歧控以肅官方地方衙門各有專責佐貳雜職不准擅受民詞例由該管官按月出結通送立法何等嚴密乃人心不古往往貪圖便易有事輒先向佐雜衙門歧控被告不服則轉赴州縣衙門呈告甚有由佐雜官備文申送者豈非異事卑職每逢所屬佐雜來見必以此事相戒勉又隨時面諭鄉民曉以例章並剴切訓導凡一切糾葛細故可理則自行邀人理息愼勿輕啓訟端果非經官不可者或照三八之期或遇縣官坐堂逕行來縣呈告如敢仍前岐控一經查悉除將擅受之員據實揭叅外並將歧控之人先行提案究處 
　　一斥白役以伸禁令差役奉票傳人往往多帶夥伴魚肉鄉愚肆行擾累此等惡習最堪痛恨除隨時察訪懲儆並出示曉諭外凡縣差下鄉若同行之人浮於票上所標名數無論是否夥伴均以白役論罪如有恐嚇取財情事一經訪聞或被指官卽行分别輕重連所標正役一併革懲 
　　一查私押以卹民隠差役奉票傳人除尋常詞訟案内人証並非命盜賭博重犯原給票内未有鎖拿鎖提字樣者照例不准妄用鎖拿外其被告人等一經傳齊無論原告在城在鄉曾否遠離卽應將傳集各人按名禀到應看管應交帶應保候悉聽批示不准託故稽延在差役家中私押過夜倘有前項情事許被害者隨時喊究因而勒索規費非理凌虐者訊實按律懲辦其或離城較遠不能一日趕到帶同被告人等沿途歇宿者不在此列 
　　一免供應以蘇民困民間呈報命盜案係遭非常變故地方官方且憫恤之不遑何忍更責其供應現擬以後遇有下鄉勘騐之案隨帶刑仵丁役一切夫馬飯食等費均由縣捐廉給發不准向屍親事主勒索分文亦不容妄取民間一草一木勘騐之日令該處地保肩負高脚牌一扇叙明不准供應字樣先行沿途傳示居民如有不肖吏胥藉端索取使費許卽當塲指名喊控分别革辦不貸 
　　一防株連以省拖累呈告人命謀故鬭毆等案例須實係下手正兇主使原謀及爲從在塲加功共毆餘人確有指証者方准按名請究乃刁狡之徒擇肥而噬遇有此種案件任意挾嫌誣控甚或垂涎殷富指告頭名轉將眞正兇犯挨列於後顚倒自由爲索賄私和之地浙東州縣往往一起命案株連者多至數十人殃及無辜殊堪痛恨現擬於呈報之時先詳訊屍親口供如果所控之人毫無証據立予摘釋並將屍親酌量懲處究唆提辦以儆刁風至差役拘提要犯如遇本犯脫逃擅拘票内無名之人送案託稱爲該犯親屬鄰居意在借端索擾者當堂將被拘之人開釋並提該差革究其雜犯案件一律照辦 
　　一愼晉接以拒嘱託縣官奉飭履新必有本署書吏遠道相迎迨至受事則紳衿晉謁絡繹於途若輩大半爲希寵說事地步一與爲緣則變亂黑白恐嚇鄉民貽害非淺卑職禀辭離省卽飛諭禁止吏書不勞遠接一面復沿途察訪本邑紳董優劣分别存記遇有應行公議事件本非一二人所能擅專務令邀集在事諸人於花廳接見會議議時重門泂開不禁旁人窺聽庶使中材之輩知所顧忌不敢吐其請託之辭其有假公濟私於暮夜單身求見者概行拒絶以故一月來諸事得秉公辦理無人插喙其間（未完） 
[馮宫保得謚勇毅京師]  
　　已故貴州提督馮子材蘭年西　蠢動奉旨西征未奏凱歌將星忽墜現　兩宫著禮部傳旨追謚勇毅已行知該家屬矣（來） 
[學務公所又舉部長紹興]  
　　越郡學務公所連日開會籌議十二日投票公舉評議部正長湯蟄仙君副長胡鍾生君執行部長蔡鶴傾君糾察部長王寄傾君餘如庶務會訃等均山公所原舉各員兼理（早） 
[公所充公改作學堂寗波]  
　　甬江東同安公所昔年由馮家椿募集巨貲創建房舍設有蒙學堂恤婺會及施棺施藥等善舉迄今已歷有年所現浙撫張中丞訪聞馮有假公濟私情事日前札飭署寗紹台道寗府喻庶三太守傳提訊問太守遵即提馮到署以憑詰訊奈馮因體面攸關挽郡紳聨名呈稱願將公所充公並呈簿據已經喻太守批准許將該公所充公改作學堂矣（具） 
[冒學議罰賑欵紹興]  
　　越郡復盛銀樓經理陳春生因與商船糾葛冒稱山陰縣學堂鳴保扣船後由校長致函到縣　大令以冒學招搖此風斷不可開照准提究而陳某轉求商會說法刻經商董秦紳赴縣緩頰當議罰舊金山華僑急賬二百元了事（早） 
[學生運動折足松江]  
　　郡城各學堂學生課餘之暇必赴體操塲演習體操爲開會時角勝地步十六日華婁高等小學堂學生奚君光泰演習跳高忽足絆木架從高顚下視之膝蓋以上股骨已斷經人飛報其祖奚德腴廣文坌息而至用木榻舁入舟中裁赴蘇垣白塔港醫治（酒） 
[蘇州官事]  
　　南洋隨員安徽候補道穆崇濱辭行回寗補用知府汪然禀知到商務工程局差○管帶太湖副中營鍾鴻鈞禀知隨同總巡查各處梭巡○知縣賴家祥禀謝奉委調辦兵備處文案仍兼叅謀處文案卽到差○府知事薛蔭楨奉委華亭駐塘差○典史熊開光禀謝奉委南路三段警察捕員差江蘇水陸總巡提督郎桂林辭行赴太湖一帶巡緝福山鎭總兵鄭國俊由福山來○陳中丞憲眷於十七日進署（永） 
[擒獲靑紅帮匪目杭州]  
　　杭州拱宸橋新埠商旅雜遝人類不齊每有幫匪溷匿迭曾獲案月之十二日復有青紅二帮匪徒不知因何各集黨類在拱宸橋西偏小茶館内互相評理各懷槍械躍躍欲試當由總巡穆大令遣丁報知仁和縣龔大令立派幹役親兵等駛往擒獲兩幫各匪共十餘名綑解到縣押候訊究内有一楊姓者係著名青幫悍目懸賞已久今得拘獲聞於訊　詳報後卽當以軍法從事也（委） 
[賭棍疏枷發押寗波]  
　　著名賭棍楊夏生前因開場聚賭經鄞縣高子勛大令飭差密拿到案訊明枷責現寧府喻太守查悉該棍聚賭害人特諭高大令於疏枷後再發押刑房以示懲儆（具） 
 
 

Page 10

 
 
來函 
[續美士李佳白先生演說宋儒朱子學說講義]  
　　一朱子之服官也亷介儉約銳意變法愛民如子與民休養生息道文學而明人倫其愛國之忱時流露而不覺考西歷一千一百五十四年卽紹興十八年朱子年二十四上命主泉州同安簿旋乞假歸隠居不仕者二十五年奉詔再出除知南康軍一千一百八十二年會浙東大饑上令前往辦理荒政尋遷江南提刑歷任所至克盡職守其居官也力戒奢侈屏除供應所至之地必選邑秀民充弟子員日與講解聖賢修已治人之道一千一百六十三四两年宋孝宗卽位朱子疊上封事蒙召人對一千一百八十一年奉命赴任將出都數月之間封章疊進一千一百八十八年第三次蒙召對一千一百九十五年寗宗即位朱子年已六十有五拜煥章閤待制侍講之命其時趙汝愚爲相屢上書言事暇輒研究聖賢之經傳朱子一生在朝從政在野著書皆有日新之氣象中國得一廉潔聰明之良吏如朱子者固不獨有宋受其賜卽今之居官者苟能取以爲法則國家之富强可長保也至朱子以一生之精力著書立說有益於中國二百年後始有人請以周敦頤邵雍張載程顥程頤等從祀孔廟朱子之家說專論人羣世界之大本並及其一身之所由來純以理學推闡與以全體學發明者其研究之法雖各不相同然究其極則循序漸進實勝於標新立異也夫天地萬物紛然無定理氣二者因從而主宰之然理與氣實相依而未嘗相離也理無形氣有形故理之與氣也所以輔其功用也而氣之有賴乎理也以無理則氣無由發現於外朱子全書曰天下未有無理之氣亦未有無氣之理盖氣恃理而推行有是氣即有是理氣則粗有渣滓理則無形然理氣相合氣積爲質而性具焉故理氣二者相助爲用以贊天地以育萬物惟在有天地萬物之先即有此二者朱子全書曰問未有天地之先畢竟是先有理如何曰未有天地之先畢竟也只是理有此理便有此天地若無此理便無此天地無人無物都無該載了有理便有氣流行發育萬物曰發育是理發育之否曰有此理便有此氣流行發育理無形體夫理氣二者包涵於天地之中而不出乎天地之外然亦非遂無他物也朱子全書曰天地之間有理有氣理也者形而上之道也生物之本也氣也者形而下之器也坐物之具也是以人物之生必禀此理然後有性必禀此氣然後有形其第二端之問題卽理氣之源流是也就其數端而觀則理氣二者之外似别無他物推其極不過此理與氣耳然此非朱子之學說也盖朱子謂理氣二者原出於太極朱子全書曰問太極不是未有天地之先有個渾成之物是天地萬物之理總名否曰太極只是天地萬物之理在天地言則天地中有太極在萬物言則萬物中各有太極朱子謂太極只是一個理字又是一個氣字萬物四時五行只是從太極中來然要必由氣發出耳夫太極固無往而不在也朱子嘗分别其本未以極淺顯之言逹之朱子全書曰問一理之實而萬物分之以爲體故萬物各具一太極如此說則太極有分裂乎曰本只是一太極而萬物各有禀受又自各全具一太極爾如月在天只一而已及散在江湖則隨而見不可謂月分也朱子又嘗沈思冥想而得一極奇之見解謂太極之先乃無極而無極卽太極恍若樞機之環行盖一則希奇奥妙渺不可覩一則以理氣而發明天地萬物之功用朱子全書曰原極之所以得名盖取樞極之義聖人謂之太極者所以指夫天地萬物之根也周子因之而又謂之無極者所以大無聲無臭之妙也太極只是極至更無去處了至高至妙至精至神是没處去濂溪　人道太極有形故曰無極而太極是無之中有個極至之理此等深奥之理得朱子以淺顯之言解釋之欲不尊朱子爲中國之偉人得乎夫中國人固專以窮物盡性爲學者也今何幸而七百年前挺生此大儒講明哲學之原理敎後人以遐想生物之初天地之主宰今耶敎之所謂上帝卽彼之所謂太極極也余於朱子余惟有敬仰之而已李佳白君演說旣畢前駐新加坡總領事鳳夔九觀察復起而略述數語謂朱子之學平正通逹人皆稱道之繼而李君之學生某君籍隸安徽亦發抒所鑡以表其則古稱先之意云 
[今日尚有各省新聞及本埠新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
並不另支薪俸於會費多所節省可否將沈瑞麟吳宗濂徐家庠劉錫昌水鈞韶唐在復顧賜書陳漳八員請　　旨嘉奬商人盧煥文賞給六品頂戴以示鼓勵之處出自逾格鴻施謹附片陳請伏乞聖鑒訓示謹奏奉　　硃批着照所請該部知道欽此 
　　宫門抄二月十九日内務府厢藍旗值日無引見李家駒王清穆到京請安掌儀司奏二十六日祭奉先殿恭王行禮内務府奏派致祭黄木神派出文煦召見軍機李家駒王清穆 
　　　户部奏爲浙省折漕正欵未便挪作别用請旨飭提解部以裨庫帑摺 
　　户部謹奏爲浙省折漕正欵未便挪作别用請旨飭提解部以裨庫帑恭摺仰祈聖鑒事浙江巡撫聶奏浙省光緒三十年分漕糧折價無可加增一摺光緒三十一年九月二十日奉硃批户部知道欽此欽遵由内閣抄出到部查原奏内稱准户部咨本部具奏浙省三十年分漕糧折價與蘇省相去懸殊應查照上屇數目及蘇漕本届折價酌量加增以重正供一摺光緒三十一年四月二十四日具奏奉旨依議欽此抄錄原奏咨行到浙卽經轉行遵辦去後兹據督糧道顏鍾驥會同布政使翁曾桂詳稱光緒三十年分應折漕糧當時按照巿價詳請每石折銀二兩並另提銀四錢充作練兵經費是本屇折漕每石共已折解銀二両四錢與蘇漕實亦相差無幾當此庫藏奇絀旣奉户部奏令加增遵經分飭勉力遵辦無如先後禀覆僉以浙省辦漕向收本色以本解折必須以米變價上年海禁旣嚴米少銷路入春以後價尤日落每石較詳奏之時又跌洋四五角不等以每石二元四五六角之變價解每石二兩之折價已屬不敷另提之四錢練兵經費直須賠貼委無餘力增解等情現在餘漕早已出售勢難再令酌增更滋賠累詳請奏咨前來臣覆加查覈均係屬實合無仰懇天恩俯念本届米價本賤與往屇不同亦非蘇漕可比飭部仍照二兩折解以示體恤等語臣等伏查本年四月間該省奏報漕糧折價每石折銀二兩與蘇省相去懸殊當經臣部奏令查照上届數目及蘇漕本届折價酌量加增以重正供等因奉旨允淮行知遵照在案兹據該撫奏稱前因臣等竊維漕糧爲天庾正供各省改折銀兩例應儘數解部非奏明請旨不得擅行動用浙省近年漕糧除起運外歷屇均係奏明改折撥抵賠欵迭經臣部核銷照准各在案卽該撫木年具奏辦理漕運情形摺内亦稱漕折銀兩仍請援案撥解賠欵並未聲明另提别項經費及經臣部奏令加價忽稱每石另提四錢充作練兵經費顯係該司道等藉口要需以所加價等銀希圖挪用查該省應解練兵經費據該撫迭次陳奏每年共集銀九十萬兩業經籌有的欵雖其中亦有酌提丁漕一項乃州縣徵收之盈餘並非漕糧折解之正欵現在部庫萬分支絀待用孔亟此項折漕銀兩旣據奏稱每石另提銀四錢自應照章儘數解部未便聽其挪抵他欵相應請旨飭下浙江巡撫轉飭該司道等所有該省三十年分折漕銀兩除循案撥解賠欵外按照本届改折七萬六千餘石米數訃每石加提銀四錢共該銀三萬兩有奇卽令迅速委員解部交納以重正賦而裨度支至該省應解練兵經費本有的欵應卽趕緊如數籌解母任延宕所有浙省加提折漕銀兩擬令解交部庫緣由是否有當理合恭摺具陳伏乞皇太后皇上聖鑒謹奏光緒三十一年十月二十三日具奏奉旨依議欽此 
　　宫門抄二月二十日理藩院光祿寺八旗兩翼值日無引見潤昌顧芳預備召見召見軍機潤昌顧芳 
[政務處議覆奏爲請將旗缺變通並示懲罰摺]  
　　政務處議覆奏爲遵旨議覆事光緒三十一年十二月二十四日軍機處抄交署黑龍江將軍程德全奏江省興學維艱請將旗缺變通並示懲罰一摺奉硃批政務處議奏欽此原奏内稱江省興學難於創始其尤爲學務之阻力者則旗人自爲風氣咸謂騎射偶嫻卽可坐膺專閫洊陟疆圻前於各城放荒預留學田先就省會曁各屬赶辦小學堂一面考選學生學習師範應者寥寥非動以進取之途督以强迫之力不足警愚頑而宏作育查日本小學堂蒙學章程幼年子弟有不入學者罪其父兄練兵處頒發陸軍章程亦有非學堂出身不得再充官弁之條目前江省亟當籌設陸軍小學但所造人才有限請推廣此意限三年以後凡工省八旗挑缺補官年在二十以下非學堂出身者不准照章補缺亦不得分派各差其父兄不令子弟入學者查明分别輕重處罰如此立定限制或可挽回積習等語臣等查江省旗缺本多從前挑補官缺專重騎射得官較易是以向學者少現經兵部練兵處會奏變通武備章程東三省旗員一律改習鎗礮挑選旗兵並試以文字又奏定団龍江省應於將軍駐城設立陸軍小學堂一所學生定額二百一十名原期練兵興學合爲一事養成將弁之才原奏所請推廣辦法係爲振興敎育鼓勵人才起見自應照准至父兄不令子弟入學分别輕重處罰一節江省風氣未開該署將軍惟當善爲勸導使之漸悟一期人情樂從興學自易仍令查照陸軍小學堂章程赶緊興辦並多設蒙小學堂俾人人皆得就學以廣造就而備任使所有臣等議覆緣由廑恭摺具陳伏乞皇太后皇上聖鑒謹奏光緒三十二年二月初十日具奏奉旨依議欽此 
[黑龍江將軍程奏爲江省遵行新政需員分任責成特舉賢才請旨擢升一階俾資任使摺]  
　　奴才程德全跪奏爲江省遵行新政需員分任責成特舉賢才請旨擢升一階俾資任使恭摺仰祈聖鑒事竊維時勢日迫政治日更非簡拔英俊不足以共濟艱難非破除成格不足以廣求英俊合古今中外同此一理無可易也方今朝廷勵精圖治新政迭興各疆臣布化承流惟恐或後奴才泰權疆寄識短才疏大有日不暇給之勢誠以江省地處邊徼草昧初開百端待理全資羣策羣力斷非一手一足所能爲年餘以來荷蒙聖恩於吏治則准設分巡道於財政則准設督理而該二員均能殫精竭慮分任奴才之營惟新政之待舉者尚多更僕難數現雖派員分辦使之各奏才能然無一才識宏通之員爲之提挈其間恐奴才一人智慮未周難免貽誤此不能不躊躇四顧而思官盛任使之言矣查有在任候補知府試署海倫直隸廳同知宋小濂才智傑出體用兼賅上年在省總理文案兼辦善後凡地方應興應革諸大端深賴該員賛所收效其捷其擘畫之精詳才力之優裕業經奴才於奏 
 
 

Page 17

 
 
[委辦漢口自來水電燈局人員及辦法武昌]  
　　漢口創辦自來水電燈局籌議已久迄未舉行日前鄂督札委候補道錢紹楨爲總辦郎中李維格爲會辦并飭江漢關道及夏口廳兼管先行息借商款從速開辦俟有成效再議集股之法以紓財力而期久遠（八） 
[武昌火灾湖北]  
　　十一日下午司門口官錢局附近稻香村羔餅店失火燒燬後進房屋十三日二更時芝麻嶺和昌典間壁鐘表店又復失愼延燒錢業衣莊藥材磁器等店二十餘家（户） 
[紀淞口停泊各國兵艦吳淞]  
　　連日淞口到有英國四枝三枝烟囱大兵艦二艘魚雷艇三艘法國四枝烟囱新兵艦一艘二枝烟囱巡艦一艘小砲艦一艘德國大兵艦一艘小砲艦二艘均分泊三夾水炮台灣張華浜等處夜間互放電光傳遞口令（川） 
[海線受損吳淞]  
　　離淞口六七十里之裏銅沙外老洪港相近有大北公司海底電線一條爲某輪船鐵錨壓損以致消息不通連日已經電行中人由張華浜招雇工匠往彼修理嗣因所損之處測量未準一時不能從事應遞電信須假他綫傳遞矣（流） 
[淞日魚巿近事兩則吳淞]  
　　淞口二汛魚船連日已紛紛載魚進口所得甚旺惜江北鹽價過昻各魚船備鹽無多不能遍醃故魚質甚淡數日之後未免吳爛然四處購魚者接續而來其價值仍不大減故各魚船　利甚豐○魚業認包鹹魚捐其黄花春魚本亦在内嗣因貨捐局將春魚剔出由局自行驗收魚業認商大不謂然立禀江督蘇撫嚴飭淞滬貨捐局委從本月十六日起春魚釐捐交由淞鎭魚商認繳並將初汎四月初一日起淞口貨捐局所收魚釐交由魚商轉繳總局存儲（川） 
[滬城官事]  
　　前出使義國大臣許靜山星使珏昨至道轅辭行赴京○淞滬釐捐總局督辦陳亦漁觀察兆璜寳山縣知縣王得庚大令製造局提調兼總工程局總董李平書明府鍾珏候補縣高文軒大令士彬海運局發審委員韓紹文明府宗潮候補知州張季同刺史駿聲○分省試用通判熙别駕光○江蘇候補直隸州知州龔芷南直刺寶琛○候補知府陸觀甫太守宗游到中住西昨均因公先後詣道拜會禀見○江蘇候補道曾岳松觀察紀壽昨日到道拜會並辭赴蘇省公幹○吳淞埠工善後局文案金子輝二尹玉光昨日到道禀知由寧造幣廠奉傳回申仍回淞口供差○留防隊十一隊隊官儘先試用副將袁廷華副戎昨日飭丁到道禀請給假三天前赴松江公幹○日本速成師範畢業生增生唐劼臣君儒剛江南水師學堂畢業生艾誦劬君曾恪孫肖康君守成潘伯和君泰昨均到申舟泊南巿午後分别到道禀見（合） 
[專電辭差述聞]  
　　上海製造局總辦一差奉江督周玉帥札飭張楚寶觀察接辦已誌前報兹聞張觀察有專電禀辭之說未知玉帥允准否（寶） 
[給發護照]  
　　裕蘇官銀局提調李太守厚裕近奉撫憲陳筱帥委赴日本公幹旋卽領憑到申禀奉滬道瑞觀察昨發護照一道飭丁送往（事） 
[儲憲騐退次色漕米]  
　　江蘇糧道陸申甫觀察日來親赴招商局會同總辦童米蓀太守騐兌各屬所解糧米因見次者頗多當卽退回十之五六恐各屬仍行朦混故派委員押解交還該縣以免家丁舞弊一面札飭各屬認眞揀選潔米赶解並記大過一次（寶） 
[紀傳習所運動]  
　　昨午後一時城内第一第一第二師範所舉行春季運動會（一開會）（二揚子江）（三電話）（四漁夫競爭）（五心算）（六對舞）（七彩色競爭）（八挽回利權）（九花園）（十萬里長城）（十一黑夜進軍）（十二魚雁）（十三環舞）（十四黄白競球勉學歌）（十五派辛爬兒）（十六盲人運糧）（十七戴囊）（十八點將）（十九來賓競走）（二十職員競走）（二十一閉會）是日公所總理姚君子讓親身與賽滿塲益復興高釆烈餘興躄者兩人競走尤見尚武精神云（望） 
[舊鐵變價充費]  
　　製造局提調李平書明府查得局中存有舊鐵甚多約值價銀念餘萬兩行將銹爛故禀請總辦魏觀察諭飭委員查點明確電禀周玉帥變價充作局中經網（寶） 
[法租界小火]  
　　昨晚八點三刻鐘小東門外洋行街五十五號門牌新康雜貨號内不戒於火幸捕房皮帶車飛往救熄捕頭查得該號保有火險飭探傳號主洪桂福及出店費湘恒詰問供稱係吸香烟之人遺火貨包内所致奉諭一併交保限禮拜一候訊（臨） 
[批飭丈勘佔地]  
　　新北門内六圖地方住有山東人唐嵎卿近因造屋與比鄰敎民黄姓爭奪出路两不相下唐卽投縣控告兹奉汪大令批示畧謂察核所呈顯有不合仰水利廳帶回皂役全順傳齊原被兩造六圖地保三鋪地甲亭耆丈量書手到塲查丈詳細繪圖貼說禀復核奪主簿孫立幹少尹矣定於今日蒞勘矣（合） 
[撞船釀命]  
　　前晚東洋公司大貞輪船出口駛經楊樹浦油車碼頭浦江適有崇明船滿載猪羊進口被大貞撞沉雖由水巡船帮同救起多人尚有李鬚子一名不知下落又有周仁全於被撞時軋破頭額身死聞須向該公司案償云　（似） 
[拿究僞賭騙錢]  
　　本埠每届西商賽馬之日有等中西人在賽馬塲隙地高搭蓆篷聚賭其賭具中西均有花樣甚繁輸贏大小不等又有等賭徒以轉盤誘人謂一文可贏七文被愚之人甚衆經中西各包探察得此項轉盤内藏機括或旋或止頭家可操必勝之權殊與設騙無異是以前日午後約同各探拘拿共凡數起連同賭具送至新閘及老閘捕房分别管押於今日解堂懲辦（力） 
[巡士索規捉賭]  
　　大東門内彩衣街瑞園烟館昨有烟客多人擲骰爲戲六十三號落差巡士索規不遂口角毆打該巡士急吹號叫聚集巡士十餘人拿獲尹阿毛魯某朱某等七人半途賄縱二人其餘一併拘至警察東局經郁少尹訊將尹阿毛戒責手心二百下魯某等各責數十下斥釋（宜） 
[上海縣案]  
　　松郡全節堂輩事沈爾常查得上邑十六保四十二圖孀婦謝施氏被舊保沈桂橋逼勒再醮鞋匠李和尚禀請松府戚太守札飭上海縣汪大令 
 
 

Page 18

 
 
提訊在案前晚大令復訉施氏之父施介山供氏嫁謝景園爲室寡守九載有外孫女二人去年四月忽被謝書堂價賣於柴秋生擄搶未成女兒恐墮奸謀改醮李和尚是寶施氏供年三十八歲故失遺田十畝餘立志苦守去春聞謝書堂有逼　之意四月某晚書堂之妻僞稱伊媳分娩倩婦人至家帮忙甫經閘門見有十餘男人擁人知有詭計返身奔入臥房尚有數人追入幸與二女號泣呼救衆始驚散習日由鄰人述稱書堂巳將婦人賣於柴姓計身價洋二百五十元已收六十元約柴昨夜搶親自已避往閔行云云越日書堂回鄉知事不成終日辱罵並聳夫兄謝昌園雇匠造一木籠欲將婦人關入幸有親戚喬姓聞悉遣人斥阻並欲送官究辦始息然柴姓之洋迄未交還婦人知此事不了旋有何關基作媒再醮李和尚爲妻告明父親并於今正初九日將十五歲長女交託夫嫂撫養晚間帶同次女佯回母家即赴李處嫁彼求請明察質之謝昌園供詞與氏畧同惟言嫁李之時初未知悉後由何關基邀至閔行告明勸小的收洋五十元爲故弟景園葬費小的當與李父德裕立一合同弟婦死後棺柩仍歸我家與故弟並葬合同已經呈案請察提詰謝書堂一味狡賴大令喝掌頰五十下供仍支吾鞫之現年地保馬關生舊保沈桂橋均供並未千預此事何關基已於二月初七病故柴秋生亦住小的圖内大令以柴受書堂之愚限三天邀柴到案訊問究被騙洋若于以便追繳遂判謝書堂管押餘均開釋○主關勝扭控郁主祥搬去船具亦奉質訊王供有航船一艘近因有事赴鄉命子全發駕駛被郁無端搬去篙櫓等物求追郁供該船實係王之胞弟香濤製造去臘承裝南橋吳萬順花行棉花當給捐洋囑伊遇卡完厘香濤胆敢繞越將船避泊小港内留一小童守船以致被潮將貨冲濕該行着賠水漬及失去棉花洋八十元香濤懇小的担保立有票據两紙本年三月償五十元九月三十元後因逾期不交該行勒令追墊香濤避匿故此搬伊船具票據呈電大令得供判郁所搬各物交還船交埠頭看管外着王邀香濤到案覆訊察斷○醬園同業萬通等環禀浦東爛泥渡萬源漕坊設缸私造醬油有碍課厘顯違禁令求提訊究等情大令飭差提到店主顧文奎之弟文彬訊究供零售醬　通扯每日百餘斤俱從萬通園購買大令判具不再違禁私造切結交保了案○李良　等因認捐糾葛互控經貨捐局移追短繳捐欵昨奉復訊黄寶善供李將干麫認捐卸於小的立退讓據曾交伊洋二百廿五元又借欠洋五十元李供二百五十元之據在工程局逼勒實祇欠洋五十元大令察閱該據係立於王訪岩與黄　千不准究追李著交保限明日繳洋五十元並另欠捐局捐欵從　措繳候核李良臣又供被陳堃山欠捐洋二百元押追未繳大令判陳還押限五天先繳一百元（宜） 
[總工程局紀案]  
　　東門外復聚棧内青口藥材客高印方前日至　和太衣莊買衣混用銅洋被莊夥曹子良察破喚巡士拘局請究高供在青口杏春堂藥店爲夥來申購貨共帶洋七百五十元買衣之洋乃到申付藥材行剔下不知銅質孫明府著所丁赴該棧問明禀復核奪高暫交保○沈維耀在浙江回里遣丁沈福投局控庖丁張阿新等著赴衢州索帳除還淨欠三十餘元起意圖賴求追明府判張繳洋十五元押限繳釋○划船户揚三寳前晚在王家碼頭向同業陳王氏圖姦不遂打傷氏之頭額經氏投局控訴孫明府准飭所丁往拘業已逃遁昨將伊兄楊鳳山拘局請究副裁判陳叅軍判限两日交弟到案候訊○裝草泥船户華永泉爭奪泊船與同業陳炎甫口角扭毆致陳頭額受傷扭局請究叅軍判罰洋三元給陳養傷（尺） 
[英美公廨紀事]  
　　粤人翁長元翁寳泉保薦其弟公民寶香在章　沁烟間爲夥乘隙與章妻孫氏通姦掷逃經章具控公廨在案兹聞孫氏避居南巿十六鋪内前日至某烟間探親爲章偵知報由工程局拘押一面投英美公廨禀請關司馬飭差移提司馬准之○梅文元控源通官銀號司帳鍾信寳凶賴往來帳銀奉孫明府提訊判鍾還銀九十一两在案前晚梅又投案禀稱現在查出確據鍾信寳欠銀尚多黏請再追關司馬飭候批示辦理○華捕解臥路無依之病人施福齋沈阿金金湘泉李昌明蘇阿二等五名到廨請爲安插關司馬飭差俱送棲流所留養（力） 
[英租界捕房事]  
　　陳德仁在天津塘沽地方誘拐揚昌祺之妻顧氏及其女來滬藏匿美租界日前楊來申尋見向陳理論詎反行兇楊遂投廨控告關司馬飭差恊探將陳及顧氏一并拘獲奉飭顧押捕房氏先送廨今日早堂訊究○王阿三在四馬路外灘碼頭竊某報關行土布五疋報由包探何阿春拘獲押候解廨訊辦（當） 
[法租界捕房事]  
　　張阿二將未經宰牲公司蓋印之猪肉在界混售爲公司查悉拘入捕房張供肉係英界購來自食捕頭命押候查明再核○駁船主奚金福之夥阿春在碼頭與舢板船陳寳生口角毆打將陳擊傷送院醫治阿春逃避無蹤昨陳投報捕房捕頭飭探將船主拘案限三日内交阿春訊究○長江積賊方老和屢辦不悛上年冬間經探查獲陳大令判押改過局半年在案業已期滿昨日由局解回捕房捕頭令押候解廨訊核○某甲之婦被許小良誘匿來滬昨爲本夫尋獲并將許扭入捕房許堅不招認捕頭命押候解訊（臨） 
[美租界捕房事]  
　　北河南路新正源飯店夥趙阿小竊店主綢衣多件報由包探朱桂生拘押候究○西華德路徐阿金陳春記等七户傾倒垃圾違章由工部局管理垃圾西人知照捕房函請公堂出單傳罰○斐倫路工部局電燈公司出店陸阿茂竊紫銅絲百餘磅爲管門印人撞見報由捕房飭控陳三林拘獲押侯解辦○王阿根　入閔行路二號西人家圖竊由西人扭交巡捕押候訊辦○某捕查至百老匯路見有小孩一口沿途啼哭帶入捕房旋有孩父施瑞法投請領回捕頭准之（似） 
[正誤]  
　昨報記城内天官牌坊劉源發烟館失愼卽息一則兹悉實係梁桂所開之烏木作遺火合爲更正（宜）兹悉實係梁桂所開之鳥木作遺火合爲更正（宜） 
[武仲英等經募金陵籌振華僑第一批報告]  
　　陸師學堂洋三百三十八元鍾英學堂洋一百二十元小洋二百角浙江旅學洋一百三十元思益學堂洋一百零八元五角銅元四十枚旅寗湘學洋一百元商業學校洋七十八元東文學堂洋二十三元小洋二百十五角湖北旅學洋二十四元小洋一百十五角二標三營左隊小洋一百三十六角銅元二枚培元學堂洋八元小洋二十六角劉友相君洋三元江廣君洋二元張雪濤女士洋二元封銀臣君洋二元正誼堂洋二元趙震霆君洋二元以上共收大洋九百四十二元小洋六百九十七角銅元四十二枚其各學堂收數尚未决算陸師所捐之欵學生共集一百三十八元總辦四十元與各職員概提薪水二成思益捐欵除學生職員外以至門役火工莫不樂助東文數員係外國人損欵概由學生募集人心踴躍痛癢相關於此可見誰謂我國人無愛國愛種之心耶卽以學生而論雖極幼稚之兒童亦知義振之急皇然歸告父母慨捐不吝此同學所共見特表出之 
[鎭江承志學堂捐賑華僑震災清單]  
　　曹秉仁二十元吳綰章三元邱覲宗朱浩如葉頌蕃二元王後知張和卿王新芝陳體仁馬六皆陳南吉張恩甫各一元張偉如四元濮仲屋五元以上四十五元徐振東三元陶祖述竇光迪朱學雍吳鴻　王履慶各二元張福椿張景澄徐延瑞耶嵩燾潘封祝胡大受周仁周浩張祖詒李保齡潘封礽孫振陳長宜顧璐鄭爕橋張毅龔理袁力耶宋連鑼李繼忠僡正鈞譚曾烈朱鼎生馬成祥樓漢英王文杰汪庭榮寗懷遠劉古樸唐健中唐光奎辛振祥周先家卓景泰接志成王綱奎陳鑑祥吳鐵珊陳家霖朱元燾謝孝成朱錫年劉文寳謝元謝　喬錫蕃鄭芳荃吳有謙汪慶餘各一元陳湛恩六角卓景需陳俊士陳俊傑束秉鈞徐煌謝廷英梁榮辰劉古鼐崔聨捷賀倬李毓林李毓璋吳鴻泰陳丙文陶天緝辛鳳祥劉慶蘭潘人傑卓景昌許承祖各五角聶奇寳三角梁宗鼎盧錫藩許培源劉祥璋各捐洋四角薛光鐵李繼舜徐德燾金至信各捐洋三角葉承浩胡自强包文煥張世燮趙漢臣艾裕興張成位張斌劉觀三許心武金至綱朱培文張銘賢吳萬裕鄭福禧各二角石登唐一角以上男學生共七十八元八角張駕美張靚君潘封懿劉霏張宏漢潘世瑛辛韵秋王英各二元李菱　慧卿鄒蕙束素雯謝玽王佩珩徐慕蘭徐桂卿趙芬王亞英顔素芬李英張文蕙楊媁張文英童文旭程彬周怒凌曹庚寳潘挹芳吳鴻志張紹堂戴修文顔　芬張榮錦夏傳義何毓英金慕蘭蔣舜娥謝瑛各一元吳福貞陳慧民夏璉郭璈李福和陳淑德李桐陳素貞薛自英葉劍青吳桂貞夏瑛胡育庭各五角以上女學生共五十二元五角　總共一百七十六元三角 
[各洋貨號春季捐清單]  
　　大豐恆興二户各錢二千四百文德豐恆豐瑞增泰源怡盛四户各錢一千二百文日新盛泰記屏記恆茂盛四户各錢九百文德昌順天益錦豐鼎豐恊豐登豐義泰四逹瑞恆豐信正昌順鼎裕元生日新增振豐恆通裕新康元興公愼新泰恆裕豐盛蕚記福和新泰祥廿三户各錢六百文以上共收錢廿七千文滬北天后宫前廣益善堂司董嚴信厚龔心銘施則敬曾鑄朱佩珍祝大椿葉貽釗周鴻孫等謹誌 
 
