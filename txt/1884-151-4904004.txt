# 1884 - 151 - 4904004

 

Page 1

 
 
[請各處名手專畵新聞啓] [  點石齋主人啓]  
　　本齋印筆畵報月凡數次業巳盛行惟各外埠所有奇奇怪怪之事除巳登申報外能繪人畵圖者尙復指不勝履故本齋特請海内大畵家如遇本處有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以利入畵報者每幅畵筆資洋兩元其原稿無諭請與不用慨不寄還畵幅直裏須中尺一尺三寸四分横裏須中尺一尺六寸除題頭應空少許外必須盡行畵足民居姓氏亦須示知其畵收到後會付收條一張一俟印人畵報卽憑本齋原條取洋如不入報收條作爲廢紙以免兩誤諸君子諒不吝敎也特布 
[第三號畵報出售] [  申報館主啓]  
　　啓者本舘印行畵報兩次蒙海内君子同聲許可購閱者踵趾相接應接不暇茲於月之初四日出售第三號其中繪有李傅相與法使　尼兒　立和約圖並曾龔候小像園者定以先覩爲快焉再外國典禮華人罕有見聞今者馬違加斯加國女主舉行冠禮一時儀衞盛陳萬民瞻仰苟一寓同不言身遊其國爰亦繪以成園編入下次第四號畵報出售此布 
[中西同俗古今不同禮說]  
　　晨起無事思搆一論苦於無可議之事其小者不屑論其大者往往早經論及近日中法和局粗定又無甚軍政可記防務可籌默坐明窓淨几間一俯仰而忽焉有觸於懷握管先標一題曰中西同俗古今不同禮說適有客至釋管出和之拱揖入座寒暄甫畢客見案頭稿莞爾而笑曰異哉子之命意也中西相隔數萬里人情風土大相逕庭其俗應得而同其所食者爲牛羊麵食與中國之米食不同其所衣者爲毳罽氈革與中國之布帛不同其言語不可通文字不可違更無論矣而子顧謂之同俗亦有說乎至於古今時工雖殊而大綱終古不變所謂禮也者拜跪升降迎送欸接今固無異於古之所云而乃竟謂之不同異哉子之命意也余曰唯唯否否不然中之與西其嗜好不可同其性情不能同其居處飮食無一可同而獨於中國之風俗則不同而同試觀冠婚喪祭亦有其儀迎送進退亦有其節柔遠綏邇亦有其道雖君主民主之不一而皆有君長以發號施令是君臣之倫同親生之子撫摩愛玩衣之食之扶持之保抱之與華人無所殊是父子之倫同兄弟之間亦多雍睦雖在經營塲中亦有所謂兄弟公司者是兄弟之倫同夫婦之愛則不但與華人同而且較華人有過之無不及是夫婦之倫同此來彼往事則相商財則相共不僅以酒食游戲相徵逐是朋友之倫亦同五倫同矣其他大端亦何莫不同鄰國有災西人亦知助賑其仁同鄰國之急西人亦知扶持其義同主賓之間是非之際西人莫不知辨其禮同料事决策創製一切西人直欲駕乎華人而上之而貿易往來千金一諾是其智及信又莫不從同其不同者不過土地異宜剛柔異性與夫語言文字之不能一律而已矣如必以其西人也而外之亦奚爲哉若夫禮者身之榦也古人以此持躬今人又何莫不以此植體而降至今日則實有判然不同者其他不具論試卽中西交涉之間言之且但就中西互相招請游宴之一節而言之古有賓至主人出迎客是主人必先客而至也今西人尚有此禮而華人則或竟無之賓客旣至主人尙有事於外或令他人陪客此在西人以爲不恭者卽古禮之所未聞也古人請客先約時日所謂剛日柔日用昏用旦用日中用各不同而至時則必不誤今西人之請客也亦然約在七點鐘則准於七點鐘于遲一刻早一刻皆不爲也華人則又不然請上午至則書曰辰刻請晚間至則書曰申刻其實則所謂衣刻者必伐已午之交所謂申刻者或至戍亥之末客之來也參差不齊主之待也欠伸厭倦而客或有他事與人約期勢必至悞事否則不及入席而去或不及終席而去此皆西人所謂不敬者亦古禮之所無也西人請華人則用西菜華人請西人則用華菜是所謂物以罕而見珍禮宜然也近則西人請華客而用中國菜者不概見華人之延西客而用西菜者往往有之彼以爲投客之所好是謂誠敬而不知以彼所常用之品而鄭重以出之是亦可笑之甚矣且以中庖而具西菜是不啻班門弄斧卽使竭力加工恐不值彼之一笑若是者皆禮之失而今之不逮夫古者卽中之不逮夫西者也竊嘗謂西人之風俗近古華人之風俗趨今西人之文不如華華人之質不如西質近乎古文近乎今而其實則所謂文也者卽漓乎質之謂也揖讓之禮文之至也而迎送之節反失之略酬酢之禮文之至也而欵洽之際又失之疎吾以是知古今之禮之所以不同者非禮有所不同以行禮者之自趨於異也中西之風俗所以不同者非風俗有所不同以言風俗者見爲歧也中西書語不同而小兒之啼笑與夫咳嚔之聲音凡無意爲之者無不同中西禮貌不同而見尊長則肅肅以敬見平交則怡怡以和凡在情理之中者無不同卽此可知中西同俗之確詛古今之往來無異而迎送之敬怠不同古今之飮食不異而献酬之誠僞不同卽此可知古今不同禮之確証子苟靜以思之當知吾言之非謬矣客憮然爲閒曰敬聞命矣遂揖而退客旣退卽衍之以爲說 
[本館接奉電音]  
　　昨由通州電局專發電音到本舘有五月十一日諭旨二道謹敬譯登○五月十一日奉旨山西道監察御史員缺着鳳英補授江南道監察御史員缺着唐椿森補授雷豫榮着以直隸州州判用欽此同日軍機大臣面奉諭旨本日引見之江蘇江安糧道張富年浙江寍紹台道薛福成安徽徽甯池太廣道張蔭桓着自本月十三日爲始每日一員預備召見欽此 
[扣貨索欠]  
　　汕頭各華商有欠太古洋行水脚費者不少索之弗得該洋行乃於各商家豆餅上棧之後封棧而扣貨使人言於各商家不還前欠不得提貨商等開會館門集議謂嗣後不復與太古交易太古聞之謂無論此後交易與否而此次則必須悉還前欠究未知作何了結然水脚之費不應久欠華商此舉或亦不可爲訓歟 
[攬裝回貨]  
　　前月底本月初天津招商局與怡和洋行船隻槪無回貨而太古船隻却滿載而歸其如何起事盖爲貨客回用未清也先是各行載貨雜亂無章各貶價目爲招徠地步去歲招商怡和太古聯絡定一畫一新章而向用則槪議九五復九五爲率嶺南棧廣帮字號多有以八五相要者招商局謂以怡和爲衡怡和謂視招商局爲的旣未應承亦未推却而廣帮字號則以爲當按八五核算於是字號大者計欠數千金小者亦數百金然皆屬怡和招商局居多至太古則被欠甚少今歲招商局擬清厘欵項由總局函致天津分局於節前向各號催交否則暫停裝貨津郡分局 
 
 

Page 2

 
 
當知照怡和與太古兩行天津太古乃仁記洋行代理者各如約簽字時太古適無船隻在埠怡和與招商局則有船而謝絶不裝招商局棧房已貯有色酒千包報關候船落貨號客得此信息殊屬徬徨改向新泰興問除現行兩船外可否多添船隻該行回解不特有船且水脚較賤惟蒙貴帮惠顧須立三年合同分毫貨物不向别船分運苟如此方能效勞時有黠者謂此舉固隹但日期貨價旣立合同而招商局與怡和以後或大貶價較新泰興更賤又將若何是舉殆未能盡美盡善不若顧而之他往返遷延瞬經三日適太古船已泊岸姑叩仁記則並不推辭計水脚出提單一若貨多爲貴者招商局存棧之酒卽紛紛出貨向太古船裝載局中審恐各情遣人往問仁記如何背約仁記覆稱知單簽字係與欠銀者停交易耳若等並未蒂欠分毫如何　彼裝貨使者乃怏怏而歸幸四五月間津人謂之淡月回貨本不見多裝不裝亦無緊要耳 
[輪船失火]  
　　昨日接到香港發來電報云英公司輪船名尾諸納忽然失火幸經船上諸人竭力灌救得卽樸滅所被焚者則係由東洋裝來之貨物云 
[關道接印]  
　　盛杏蓀觀察委署津海關道前已錄報兹聞初七日下委擇於十二日接印原任周玉山觀察聞係告假三月其官眷擬遷庽紫竹林公舘云 
[押犯脫逃]  
　　初九日黎明蘇省元和縣飯歇中逸去犯人五名現在四路緝捕飯歇主及經管内使書差分别責比收禁矣 
[濤茶續信]  
　　九江茶價總數迭列前報兹將連日運漢運申各茶數開列於右二十九日江裕船去漢運茶四千餘箱三十日北京船去漢運茶二千餘箱五月初二日江孚船去漢運茶一萬七千餘箱初三日安慶船去漢運茶五千餘箱北京船去上海運茶一千箱 
[巨鎭火災]  
　　皖垣石牌鎭在省西九十里水陸通衢也初五夜某打席店遺火於篾席堆遂延燒隣店大小舖戶一百廿八家至次早八點鐘火勢始熄屋貨共計所失不貲也 
[憲旌抵寗]  
　　前任兩湖總督李小荃制軍聞於初四日自合肥到金陵各官均赴漢西門外接官廳迎迓云 
[失愼彚誌]  
　　秣陵於五月初六夜間聚寳門外掃帚巷内失愼計焚去房屋數十家詎初七評事街打釘巷口又火直燒至大橋巿爲止該處係城中精華薈萃之所人烟稠密其起火之由聞係萬春堂藥店製造藥料遺落火種以致燎原惟時正值狂風火頭飛至對街兩面合燒計焚去店舖約二十餘家貨物等銀總在十萬外幸人俱未臥府縣各官亦均率役親來彈壓尙無搶火燒斃情事當評事街未火之前聚寳門外已焚去草屋數椽各水龍均聞警赴救乃甫往救滅喘息未定又得是警仍復异龍齊出可謂奮整勉從事矣 
[巨莊獲救]  
　　金陵三山街江義和錢莊春間有傳其爲全軍覆没者幾如迅雷不及掩耳幸賴城外某厘局臂助魯喪光于是巋然乃本月初四日忽滿巿遍黏招紙有江義和將爲裕太之續有票者無貽後悔等語時正佳節巿上收帳者絡繹不絶於道皆相顧竊竊私語猶在將信未信之間該店知爲怨家所搆急爲備適　客持該店票取英洋三十元該店商付二十元餘付錢票客不允强之再四另付本洋十元此客出門後自言自奚謂此等大店英洋三十元猶作難如許他可知矣不意聞客語者卽持爲倒閉之實據一而十十而百人人哄動次日黎明門未啓持票而持者以千數嗣後愈聚愈衆後來者不得踰國呌呼之聲如濤奔潮湧久之上下隔百餘號門面者已擁擠不得出入行人隔絶加以爭先者又揮拳門嘴益覺洶涌又有江北婦女三人雜入人叢不知何故已披髮滿面啼笑號救嘈雜殊出人意外幸該店預與各典商議由後戶搬連接濟堂上用長桌排天平三副雖如山陰道上應接不暇然皆零星無鉅數　江寗縣以丈蘆洲公出上元縣同江寗捕廳赶至彈壓人山人海上元縣惴惴不出一語江甯李少尉有幹才急謂衆曰日將午矣各人何不暫歸過節如明日或有失誤准向本廳是問各人見官如此說遂紛紛散去而該莊於次日果照常交易云 
[道員入覲]  
　　江蘇江安糧道安徽蕪湖道浙江甯紹台道均調取進京以備皇華之選兹均陸續到都或庽法華寺或寓玄通觀或寓小關帝廟於上月廿四日投到因廣大冡宰政躬偶有不豫無人帶領故須遲至十一日方能召見聞召見後仍各回本任聽候簡放云 
[無故自焚]  
　　杭城聯橋大街烏龍巷口源吉祥蘇貨店出售各式冠履生意極盛店係王姓里書所開端千節日闔店中方在過節忽樓中火起衆夥友爭先樸救而滅至初七日午前又見店屋後進火光直起衆爭以水潑之隨澆隨熄迨午飯後而樓中又見火起床帳盡燒有新來之學生親見一火團墜入帳頂以致被褥盡燃衆爭上瓦搶救幸未成灾然四面隣店盡吃虚驚矣鄰父老咸相謂王曰汝店中屢次自火定有狐仙作弄汝曷不以善言疇祝之王故作大言曰彼如慣用火攻終屬阿奴下策若果具大神通向不略施一二而使人畏服耶土言未畢而新來之學生已撲然倒地口吐白涎卽厲聲向王曰汝莫認爲狐仙我係湖州某具也汝因乾没我之財燒我草屋致我亦被焚死今已告准亦將火汝屋而索汝命學生本蕭山人而所言皆湖州口音令人戰栗衆人　爲環求且許超度踰　始甦然胸腹間皆爲帳上之火焚傷難於醫治當卽備轎送回蕭山許重給養傷費始得應允店中卽於是晚清音打唱酬謝火神次日延高僧十二禮懴三日不知能否超度也是日城廂上下聞而來觀者以千百計街道爲之塞云 
[旗營失火]  
　　杭州駐防八旗營内所有營房現已一律造齊每五間爲一連均係平屋各分旗色而居五月初八日未時都統署前面洪福橋營房失火延燒隣屋幸人多手衆急將此連之五間或拉或拆火威始熄然四間已成焦土矣相傳失火之由緣午炊後灶中尙熱將柴滿架灶門之内以爲烘焙之計不意灶有餘火柴已烘燥而無人照顧柴遂盡着是時天正大風火得風勢而沿壁升屋轉瞬間已不可施救矣 
[貞節可風]  
　　上海老北門内有李姓者回教中人去年三月爲子聘定馬氏女蓋同教也至七月李氏子疾纒綿至今竟以不起馬女聞之請於父欲過門守節並乞爲夫立嗣父勸之并言李氏家貧恐無以爲養而女志不可奪請益堅不以貧爲患前日馬乃送女歸於李氏抱栗主成親遂服斬衰哭泣盡禮并議以兄子爲嗣嗚呼如馬氏女者可以風矣亟錄之以俟後日輶軒之採 
[日本兵艦得人]  
　　日本扶桑兵艦現駛來中華徧行巡歴停泊上海黃浦已十有餘此矣其統轄兵艦之水師提督曰松村惇造曾在美國海軍學校肄習八年有奇一切戰陣攻擊之法無不精曉臨機應變肆應裕如學術旣成又在兵艦巡覽各國四年有奇以積前後功升授今職爲人踐履篤實持躬謙遜有古君子風其接物交友周旋應對之間恂恂如也談論之間温文爾雅擬之羊叔子之輕裘緩帶殆無愧色焉兵艦長爲伊東祐亨在日本學校習航海之術者十有二年學成往游波斯國察其山川阨塞稽其俗尙民風具有心得爲人和藹雍容有足多者司理艦中機器者曰伊東蒙吉職見精審心思敏慧雖遇庽濤具有把握其術蓋加於人一等友扶桑兵艦係木質而以鐵葉裏其外人炮四尊其重萬鈞有機捩數人可以運旋高下左右無不如志炮膛中皆作螺絲紋蓋以制風氣阻力也凡新式之砲無不皆然長重砲四尊短炮四尊則用開花炮彈藉以擊近焚燒敵營船頭有排鎗八枝俄頃之間可連發數十響兵士者西國悵束自提督以下皆戎裝掛刀服飭威猛艦中應用之物無不具 
 
 

Page 3

 
 
備晨夕演練　無虚發衆咸用命大小競勸竊謂泰西之所恃者在船堅砲利耳而有器尤必有人船艦非有人爲之駕駛鎗砲非有人爲之施放兵士非有人爲之統轄則何以衝風涉浪則何以命中致遠則何以陷堅挫銳然則得人不其重歟如日本扶桑兵艦者眞可謂得人者矣 
[兵船到滬]  
　　大西洋兵船瑇瑁格於初四日由澳門開到香港初七日由香港開行於昨日到滬現泊法租界面前浦灘云 
[敬謝船主]  
　　聞得福生輪船前月在海中救起捕魚溺水者七人昨日本埠華商二十餘人至該船上敬謝船主之德意并放鞭砲以誌銘感極一時之盛事云 
[女死洙訟]  
　　住居石路之奉化人竺姓在日爲洋行生理其第二女自幼許字寍人種花園之唐毛毛爲妻向未過門嗣因竺去世唐不務正業不肯卽行嫁女詎其女於初八日因細故與母忿爭潛吞阿芙蓉膏畢命竺之家人卽知照原媒至唐家報喪唐家置之不理及出殯後唐忽邀同原媒並二圖地保向竺家理論欲索還定親時首飾銀洋竺家不肯唐卽赴上海縣以女身死未明控請提究蔣明府着卽自行查明確情再行呈請核辦 
[鐵索琅當]  
　　前在香粉店前咬傷北局金委員手指之王阿雙王上奎陳熠卿等三名現已枷號期滿黎邑尊復行研請餘黨仍各狡展邑尊查得王阿雙尤屬著名流氓飭責二百板着將該三犯用銕練再鎖禁一月發北局門前示衆 
[申斥免究]  
　　前報嚴辦地棍一節前日刺字枷示之福建人張阿秋因據報伊母病故禀請黎邑尊飭將該犯鬆枷交保並將案内之姚阿紹顧靜瀾翁阿羊焦阿生等嚴行申斥槪行保釋其餘人証一概免究 
[巡據捉兵]  
　　邵在富至英公堂禀稱在虹口開萬商閣茶館昨有不穿號褂之水師兵勇八人前來吃茶兼欲門牌我不衣兵勇等卽毁壞檯凳失去水煙同打碎茶碗適有巡捕來一併拘案華捕禀稱兵勇不服拘拿致被奔回水師船是以告知捕頭派西捕等同在拘獲察桂金張西富顧占魁杜春和王有生談瑞方王香高張行有等同供我等到茶館吃茶見有　權情事然我等絶不與問詎茶館主誣爲捉賭自相喧嘩巡捕竟以我籌不應捉賭槪行拘案黄太守商之哲副領事着將該兵勇等押候備文問明該管統帶再行核辦 
[索詐判押]  
　　奚石氏奚萬銓奚仁山奚全增等至英公堂遞呈公禀稱有同族人奚長發專行訛詐前曾向叔奚萬銓强借洋廿元立有嗣後不再借擾筆據詎後又硬借洋十元時以放火持刀相恫嚇今又向奚石氏借洋二十元不遂竟糾同流氓十餘人持刀跡詐不得已許給洋十元一面相知捕房一面約在茶館交付包探卽來拘拿送案請究筆據呈閱包探仇金水禀據奚長發言向叔該氏等索找已　之田價實則是訛詐該氏報捕派我往拘時銀洋十元已被流氓長桂取去九元尙有一元在胡阿小身邊爲獲奚長發胡阿小解案銀洋一元呈閱奚長發供有公田被叔價賣與西商伊等四戶已得價銀惟我之田價被吞故向理索先已收過銀洋今又向找十元詎被暗訴捕房拘我然公由方單裁分五條我之一條現在呈閱並非訛詐胡阿小供伊等爲賣田分價事邀我解勸洋一元係該氏交我惠茶酒資該氏又稱奚長發前與瞿桂寳爲伍素行不法此次同流氓訛詐初稱須洋百元繼令我出洋十元並無價賣公田伊應分價之事哲副領事謂奚長發胡阿小等動輙訛訂情殊可惡請各判發捕房管押二年黄太守改爲各押年半田單一角發還 
[寓主可惡]  
　　虹口頭壩小弄内某客寓有江北人患病身死寓主遂棄屍於空地後經巡捕查見報知捕頭飭卽傳知地　報堂收殮按該寓主於江北人未死之先旣不爲之醫療旣死之後又不投報善堂竟敢棄屍空地可謂喪盡天良有父母斯民之責者正宜懲一以儆百也 
[給還土價]  
　　前報洋藥局巡丁郭來邦等在南誠信後門拘到走私大土十只送法捕房後昨日有洋人到堂請領原土副領事謂該巡丁並無在租界捉土之權况係洋人之土耶法國素不產此物設在英國則視爲大事豈能任其拿捉翁太守謂土未報捐卽是私土斷不能發還且提土總須到　船卽沙遜怡和等行名雖做土生意實在行中並無隻土中西官互辨後復行妥商以土旣被獲不能給還當　價給還銀洋到案洋人稱祗要還本亦無不可遂着估價給領 
[互有損傷]  
　　十二號西捕至法公堂稱昨晚一點三刻鐘吉祥街口有十數人喧閙不服彈壓竟敢毆捕隨吹號筒卽有八號西捕來亦被彼等將號衣及襯衣扯碎且被推跌僅獲一人解案請辦翁太守詰之解案人據供名徐阿四在福建船政局澄清輪船上燒飯從南京來滬船泊製造局相近昨日我偕三四友人到租界遊玩歸喚東洋車巡捕以我高聲卽來毆打將左額擊穿一孔翁太守謂該捕號衣如何扯破汝頭上之傷西捕用何物所擊澄清輪船管帶何人答稱我因巡捕打我與之爭扭船主蔣姓不知其名係福建人太守着法包探先帶徐阿四到仁濟醫院看傷勢若何再爲核斷 
[英界公堂瑣案]  
　　包探陳阿九稱竊賊陸小弟王阿四王三才等串竊馮南山家襪鋪夾襪料五十雙查得陸小弟等將襪料賣與擺舊貨攤之高元順言定價洋一元先收錢六百文當有鄭阿五冐稱包探夥勒吞五百文爲將竊犯收贓及冐充探夥之人一併拘案哲副領事請各判押三月黄太守謂竊犯及冐充探夥勒吞贓價者應管押三月收贓人則减押二月贓交失主○華捕稱昨在路見蕭阿新擺設小賤攤又有王阿六爲之誘人與賭賭具係紅黑二竹籌爲將蕭王及賭具一併獲案請辦黄太守商之哲副領事判蕭管押一月王則减押半月 
[法界公堂瑣案]  
　　眠雲閣烟館生財抵押高易洋行買辦銀兩一案昨日經翁太守會同法副領事覆訊高易洋人蓮記帶同買辦李同新投案眠雲閣主婦孫蔡氏亦到案副領事先詰蓮記洋人據稱銀兩實由我出李同新是高易管帳人託其經手隨在身畔取出西字契據一帋呈閱孫蔡氏則稱銀由李姓交來翁太守將李同新前後所遞之禀及領銀狀復看後謂此項銀兩無論何人所出李同新總不能離開况禀詞俱係李出名如係外國人之銀不應放一分八厘利息此案應照前斷孫蔡氏又稱當初抵押時抵據碓寫高易行因李稱倘還銀時我不在高易必致轇轕因卽換名蓮記洋人則請追銀翁太守謂此案不若令李同新先將銀兩還洋人以清欵目眠雲閣仍以再抵一年另換押契重找保人副領事亦謂今日訊過卽算了結翁太守卽着孫蔡氏速將前繳案之銀票一百兩換過繳到公堂詎蓮記洋人不願如此定案聲欲上控太守不理復傳李到案開尋申斥副領事又謂接怡和洋人來信稱眠雲閣結欠房租洋三百二十六元請追翁太守詰之孫蔡氏稱舊欠洋一百八十九元新租一月計洋四十五元太守以前次收租人馬樹堂到案開呈帳單亦不過二百數十元現姑傳其到案詰問副領事因訂於下禮拜四再訊○前報朝鮮人姜永祝金錫裕控東興順夥陳杏春沈春生等用銀逃避又有印度人亦持東興順本票兩紙請追嗣經姜金兩人將泰昌森記夥陳仁炳拘案着交陳沈兩人昨日陳沈兩人已解案據沈春生稱金錫裕是股東用銀並非借欵目前本資虧耗結算之下伊應交出銀兩翁太守謂姜永祝處爾有親筆字條交執卽印度人之銀票亦應理明陳沈兩人仍稱算帳卽可清楚太守着先將姜永祝及印度人銀洋料理後再清帳項 
[題朱孝子傳]  
　　朱君岳生工書畫擅岐黄兼長吟咏藹然盛德君子也一日出其先人傳略見示並索題詞重違其意勉成七古一章○ 
 
 

Page 4

 
 
他人殉親祗成孝滅性或云非聖教朱君殉親孝兼忠撫棺罵賊攖凶鋒憶昔江南遭宼亂十室九戶總塗炭孝子早興陟岵悲那堪負母復驚竄堯峯之山何㠝岏借此暫作桃花源辛苦墊隘力已竭春輝不駐堂北宣孝子素懷殉母志况復賊氛正在熾白刃交胸吃不搖逆賊見之亦短氣何物小醜敢縱横跳梁竟弄潢池兵國仇家恨兩難釋寢戈枕塊肯並生忠孝所發氣愈烈此身與賊不兩立身死猶得傍視棺毅魂應化杜鵑血二十四字　胸前决計早在未死先至今志乘名不朽千秋生氣尙凛然我當賊至適喪父小人有母敢安處負以偕隱幸獲全回首當年猶汗雨焚香敬讀孝子傳　神飮泣風雲變不辭巴里綴數言兾爲天下後世言忠孝者勸[  古越高昌寒食生拜手]  
[輪船來滬電音]  
　　招商局富順輪船十一晚由香港繞灣汕頭英公司輪船麥西禮也昨早五點半鐘由香港均開行來申 
[浙省撫轅抄]  
　　五月初四日署嚴州府單禀見禀辭赴任劉至喜服滿來省禀到正任平湖縣彭由京引見回省禀到○初五日未入流葉滋泉禀知厘捐局委寗郡聯票差叩謝禀辭○初六日通判姚裕晉餘杭大東關厘局來省禀知厘捐局批准留辦禀謝○初七日學轅文巡捕潘禀辭赴蘇迎接新任學憲補秀水典史朱立勳禀謝藩飭赴任 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十年五月初六日京報全錄]  
　　宮門抄○發抄旨四道○豫藩孫奏恭報接印日期摺○豫臬唐奏恭報回任日期摺○署滇撫張奏恭報起程赴任日期摺○又奏委署司道片○直督李奏仍令叅將管帶練軍片○將軍崇奏揀補道員摺○直督李奏請立案片○浙撫劉奏請獎敘摺○五月初六日内務府國子監正黄旗值日無引見○張佩綸謝賞三品卿銜恩○六額駙德福各請假十日○陳蘭彬續假十日○召見軍機○發抄希元奏仍以補用令趙敦諴補敦化令奉旨吏部議奉欽此○劉錦棠奏儘先叅將陶廷相等借補瑪納斯都山等缺奉旨兵部議奏欽此○又候選同知黄機保案底銜不符請飭更正奉旨吏部議奏欽此○又候選縣丞胡岑等保案分别更正改獎奉旨吏部議奏欽此○○河南布政使臣孫鳳翔跪奏爲恭報微臣到豫接印任事日期叩謝天恩仰祈 
聖鑒事竊臣泥承簡命補授河南布政使當經具摺謝恩陳請陛見旋奉安徽巡撫臣裕祿行知准吏部咨正月二十一日奉 
上諭鹿傳霖奏請飭催藩司赴任等語河南布政使孫鳳翔着速赴新任毋庸來京請訓欽此隨於二月初十交缷安徽按察使篆務正在束裝起程間又於二月十二日專差齎回原摺奉旨已有旨速赴新任毋庸來京矣欽此等因當卽欽遵由皖赴豫兹於三月十九日行抵河南省城接奉撫臣鹿傳霖檄飭赴任二十二日准署布政使按察使唐咸仰將印信文卷等件委員齎送前來臣恭設香案望闕叩謝天恩祇領任事伏念臣猥以菲材謬膺鉅任前此皖江陳臬未報涓埃兹廼嵩洛開藩彌深兢惕矧豫省地當冲要庶務殷煩大祲之後物力維艱飭紀綱而肅吏治核名實以重度支一切胥關緊要如臣檮昧懼弗能勝惟有益矢愼勤倍加策勵隨時隨事禀承撫臣悉心經理以冀仰酬高厚鴻慈於萬一所有微臣到任日期並感激下忱理合繕摺奏報叩謝天恩伏乞皇太后皇上聖鑒謹奏軍機大臣奉旨知道了欽此○○二品銜河南按察使臣唐咸仰跪奏爲恭報微臣回任日期叩謝天恩仰祈聖鑒事竊臣於十年正月十五日接署河南布政使篆務當經恭摺奏報在案兹新任布政使孫鳳翔業已到豫臣奉撫臣鹿傳霖檄飭回任卽於三月二十二日交缷藩篆同日准署河南按察使調補南汝光道賈致恩將臬司印信文卷移交前來臣當卽恭設香案望闕叩頭祇領任事伏念豫省素稱煩庶臬司職重刑章蒙恩特簡未報涓埃舊任重膺彌增兢惕惟有愼益加愼勤益加勤隨時隨事禀商撫臣認眞辦理斷不敗先後異轍稍涉懈弛以期仰答高厚鴻慈於萬一所有微臣交缷藩篆仍回臬司本任日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署雲南巡撫貴州巡撫臣張凱嵩跪奏爲恭報微臣起程赴愼日期具摺叩謝天恩仰祈聖鑒事竊光緒十年三月十四日由兵部火票遞到軍機大臣密寄光緒十年二月二十九日奉上諭雲南巡撫着張凱嵩署理貴州巡撫着李用清暫行護理欽此臣跪誦之餘莫名悚惕當卽恭設香案望 
闕叩頭謝恩伏念臣年力衰庸叅膺疆寄到黔任事甫及兼旬竊意欲正人心先除匪類適值婺川縣屬逆黨豐旗負嵎已成燎原之勢而各路餘爐時復濳煽禍端當經指受機宜分飭在事各員迅速搜捕近日源源擒解均係積年漏網渠魁道路歡呼民情大快臣已分案附片奏陳至庶政之糾紛饟需之宜竭吏品之因循臣正在整頓經營尙乏端緒愧悚方深乃復渥尚聖恩調署雲南巡撫愼省邊防札亟皆臣先已由關分吏安民事煩任重如臣檮昧深懼弗勝現經將經手事宜赶緊清理護撫臣擇於三月二十二日接篆臣一俟來缷卽於二十五日起程馳赴新任勉供職守藉　涓埃兾副高厚生成於萬一除到滇傳旨欽遵辦理一切另行覆奏外所有微臣馳赴雲南日期及感激下忱理合繕摺由驛恭摺叩謝天恩伏乞皇太后皇上聖鑒訓示謹奏軍機大臣奉旨知道了欽此○○張凱蒿片再臣欽奉上騐署理雲南巡撫貴州巡撫着李用清暫行護理欽此遵卽恭錄咨行在案司道各缺亟應委員　署臣到任未及三月例不加考所遺藩司印務查得按察使曾紀鳳堪以署理所遺按察使印務查有署粮儲道事貴東道吳自發堪以署理所遺粮儲道印務查有候補道顔培鼐堪以署理除分檄飭遵外謹會同雲貴總督臣岑毓英附片具陳伏乞聖鑒訓示謹奏軍機大臣奉旨知道了欽此○○李鴻章片再儘先叅將張海洋因借補大沽協後右營都司經兵部調取引見查該員管帶保定御軍巡防省城關係緊要尤資熟手勢難赴部惟大沽後右營都司係海疆要缺未便久懸應請開缺仍令營帶練軍認眞操防以期得力所遺大沽都司缺容臣另行揀員請補伏乞聖鑒敕部查照謹附片具奏軍機大臣奉旨兵部知道欽此○ 
○奴才景綺松林跪奏爲揀員請補東邊道員缺以資治理恭摺仰祈聖鑒事竊查東邊道陳本植前因有欽查事件先行撤任來省聽候傳詢兹據承德縣詳報該道陳本植於光緒十年二月二十六日在省寓病故當經循例題報開缺並聲明由外揀員請補應以病故之日作爲開缺日期歸二月分截缺係題補最要缺奏明於候補人員内擇其人地相宜者酌量請補兹查有委用道奎調現年五十歲係鑲藍旗滿洲隆康佐領下人由官學生捐納筆帖式簽分吏部行走咸豐七年六月補缺同治元年補行辛酉年京察一等奉旨記名以理事同知通判用六月題升堂主事二年六月題升員外郎派掌司務廳印鑰署騐封司印鑰五年二月充補總理各國事務衙門章京十月調掌考功司印鑰六年京察一等奉旨記名以道府用題升郎中掌文選司印鑰七年閏四月十五日奉旨補授直隸熱河道八月到任十年四月丁母憂回旂百日孝滿仍在吏部郎中上行走十一月由吏部帶領引見奉旨着外用因前在熱河辦理兵差出力賞加三品銜復因捐輸出力賞戴花翎十二年四月奏充菩陀峪萬年吉地監督七月十二日二十七个月服闕九月初五日奉上諭補授雲南迤東道奏請暫留工次充當監督奉旨依議欽此光緒元年恭修吉地欽工奉懿旨着開缺並加布政使銜五年全功告成保奏奉懿旨以道員卽選八年十二月調赴神機營當差九年五月初五日經欽派大臣騐放初六日覆奏以道員發往奉天差遣委用奉硃筆圈出金訓欽此九月十八日領照到省查該員老成穩練辦事細心以之補授奉天東邊道洵堪勝任與例亦符合無仰懇天恩俯准卽以委用道奎訓補授奉天東邊道實於地方有裨如蒙俞允該員本係委用道請補道缺銜缺相當毋庸送部引見仍照章俟試署一年期滿果能稱職再行奏請實授所有揀員請補東邊道員缺緣由是否有當理合恭摺具奏伏乞皇太后皇上聖鑒飭部議覆遵行謹奏軍機大臣奉旨吏部議奏欽此○○李 
鴻章片再據統領淮軍盛字馬步等營湖南提督周盛傳文稱該軍自同治九年調駐直隸所有歴年傷故弁勇均經按季呈報分别奏卹在案並在青縣馬廠地方購買民地作爲義塚於塚旁隙地建造一祠以祀先後傷故弁勇蒙於同治十二年十二月内附奏請　錢粮米豆奉旨戶部知道欽此惟查此項祠宇係由營自行捐建原爲妥侑傷故弁勇而設現雖由營派人照料誠恐日久湮没懇請奏咨立案前來臣查該提督捐建祠宇以祀營中傷故弁勇係爲激勵軍心起見揆之古人以死勤事之義尙屬相符除分咨查照並行該管地方官知照外謹附片陳明伏乞聖鑒勅部查照謹奏軍機大臣奉旨該部知道欽此○○頭品頂戴浙江巡撫臣劉秉璋跪奏爲海運完竣查明元爲出力官紳書吏援案懇恩分别獎叙恭摺奏祈聖鑒事竊照浙省杭嘉湖三府属漕粮改由海運每屆事竣歴將辦理出力之官紳書吏曁商船牙埠人等擇尤奏獎在案茲查光緒九年起運八年分漕白粮米由海運津全數徑交通壩　粮道　壽豐督率各局員董悉心經理計自津次開斛以後逐日兌剥分起運送至六月初旬一律交兌全完本届米數顆粒無虧米色悉皆乾潔辦理尙屬妥速所有在事各員董書吏或綜稽運務籌畫精詳或派船騐兌晝夜辛勤或歴重洋備當艱者不無微勞足錄又首先全完催利得力各縣似應一併量予獎叙據督粮道廖壽豐會同布政使德馨核案開册詳請奏獎並據聲明奉准部咨光緒九年六月初四日需　嚴核保麥摺内核定海運保案人數限制並紳董不准列保等因自應遵照辦理惟查此次海運各員董所著勞績係在定章以前應請仍照舊章分别給獎以免向隅等請前來　聲核無異除出力稍次之員給予外獎並商船牙埠人等確查另辦外謹　尤爲出力官紳書吏酌　獎叙繕具清單恭呈御覽合無仰懇天恩　准給獎以陳　勸理合　摺陳請伏乞皇太后皇上聖鑒訓示謹奏軍機大臣奉旨該部議奏單三件併發欽此 
 
 

Page 12

 
 
[光緒十年五月初七日京報全錄]  
　　宮門抄○上諭兩道錄前○發抄旨四道○署滇撫張奏泒軍剿滅婺川逆匪摺○又奏各匪正法緣由片○雲督岑等奏揀補道員摺○署滇撫張奏緝獲遵義府屬餘匪片○大臣善等奏請補協領片○五月初七日理海院鑾　　光祿寺正白旗值日無引見○湍多布假滿請安○知府佛爾恭額豫章彭澤春各謝恩○副將王廷喜謝恩○崇禮請假五日○召見軍機仳爾恭額豫章彭澤春王廷喜○發抄曾國荃等奏昆山令金吳府調補武進令奉旨吏部請奏欽此又候補令凌焯補丹陽令奉旨吏部議奏欽此○衛榮光奏審明司監盜犯王二等越獄案定擬奉旨該部議奏欽此○鹿傳霖奏滎澤民埝各工修竣出力文武員弁請獎奉旨着照所請該部知道單併發欽此○○署雲南巡撫貴州巡撫臣張凱　跪爲派軍剿辦婺川逆匪搗穴擒渠撲滅殆盡現在地方耕巿相安恭摺具陳仰祈聖鑒事竊照思南府所轄婺川縣　員遼闊伏恭未清上年冬問有務民陳鷂子四怙恶不悛搶掠滋事該縣張濟煇會同營員掩撲攻破所居天井山賊寨陳鷂十四卽逃人獨樹井與覃鴨公頭合爲一股經前撫臣林肇元添調各路練營檄飭叅將張連奭馳赴督辦業將籌辦情形陳奏在案臣入境後賊氛正熾警報紛來檢閱地圖天井山獨樹井賊寨距城百餘里地勢險要毗連川境偪近楚疆素爲羣盜淵藪博稽輿論覃鴨公頭係從前投誠號匪與其黨蘇冬狗陳鷂子四田玉林兵陸金才張明僖等雄長一鄉結寨自固時出優害各邊屢經川楚咨緝此次陳鷂子四在川犯案經縣捕獲　會彭水縣　提其黨同諸中途奪犯回巢該文武馳往追捕膽敢拒敵官軍旋卽分紥孔寨豎旂招黨劫村據粮揚言進據縣城圖窺川境臣以賊情恣肆當卽指授機宜飭催張連奭及時痛勦免至滋蔓難圖去後迭據該叅將禀報我軍二月移偪賊　匪衆兵單時來搦戰近復截我粮道危迫萬分只得就現有兵力抵死進攻十八夜率領所部捲旗息鼓冐雨突入賊隘該匪始覺扼守寨門遣僞先鋒田花狸猫與覃逆之子覃長化由後山繞出接仗我軍管帶華耀武哨　張成周志禮蕭飛熊各督經練奮力血戰立斬田花狸猫覃長化於陣並斃近數十人我軍乘勢斫栅弁兵頗有傷亡自辰至午相持不下張連奭身先士卒奮呼直前躍登寨門一踴而入擒斬一百餘人搜獲鎗砲旗幟甚多立將獨樹井賊寨焚燬維時他寨賊酋陸金才等來援亦被武舉馮榜元伏隔圍擊悉數聚殲查首逆覃鴨公頭已由後山逸去自是軍威大振脅從相率來歸圑民不期而集願効前驅隨將各賊寨次第剗平二十六日追至龍灣垌生擒首逆覃鴨公頭囘營夾道歡呼互相慶幸三月初三初八等日窮搜賊攝之於五家坨又蹙之於猪了口殲斃無遺賊酋田玉林兵蘇冬狗張明僖先後格傷就縛並獲僞軍師沈老五逆姪覃萬保等多名地方現已綏靖等情禀報到臣除批卽速將陳　子四搜捕務獲以淨根株外臣查該逆等積年漏網狼狽相依焚殺爲生毫無忌憚覃鴨公頭一犯衆推爲籠頭元帥蘇冬狗田干林兵張明僖皆有僞職負嵎擁衆犯迹已彰百里而遙農不得耕民皆恨之次骨今幸按名弋獲未便輾　稽誅致令倖逃　戮當卽批令會同文員就地極刑處死以伸國法而快民心至副將銜候補叅將張連奭奮不顧身深入重地以寡衆謀畧優長能於數旬　間搗巢　渠奠一方之生民除三省之邊患同屬著有微勞可否仰懇天恩俯准將張連奭免補叅將以副將儘先補用並賞加總兵銜以示激勸之處出自鴻慈其餘出力員弁紳圑及傷亡人等容查明再行奏請獎卹謹會同雲貴總督臣岑毓英恭摺由驛馳奏伏乞皇太后皇上聖鑒訓示謹奏奉 
旨已錄○○張凱畵片再逆匪童念青卽童沅虎與鎭甯州屬胡狗　朱潮品謀爲不軌事發在逃奉旨勅緝旋據該管文武將該匪童命青弋獲各青業經前撫臣林肇元先後奏　在案兹據威甯鎭總兵鍾開蘭威甯州知州錢壎派撥員弁兵役將得念青一犯並續獲　朋聽從朱潮品謀逆之焦雲山一併解省詎焦雲山沿途患病醫調無效卽在貴筑縣監病故由該縣騐明具報前來臣督同臬司曾紀鳳並署貴陽府知府蔡同春將童念青卽童沅虎提案審訊據該犯供稱年四十五歲原籍雲南昭通府移至威甯州屬居住向不爲匪上年因與朱潮品會遇朱潮品自稱前明朱姓轉刼令招集人馬以圖人事領受僞封伊卽約會王科號召匪衆兩處大舉詎　科人未招齊卽行竪旗以致事敗被擒並聞朱潮品亦被官兵拿獲伊逃往雲南躱避被獲等供臣查該匪童念青卽童沅虎與朱潮品王科勾串謀逆實屬罪大惡極法所必誅當卽恭　王　將該犯童念青正法梟示以昭烱戒焦雲山　有確供雖已病故例應戮屍以符定例據安順府知府蒲蔭　轉據署普定縣萬良修禀稱拿獲監受保高小發彭老大三犯聽從童念青糾約謀叛張老三一犯聽從羅老近謀救朱潮品業已訊明供認前情不諱由該撫覆審明確轉禀到臣臣查監受保高小發彭老大張老三等均係甘心從逆罪不容誅批飭該府將藍受保等四犯一併就地處斬以正人心除咨部查照外謹　同雲貴總督臣岑毓英合詞附片具陳伏乞聖鑒訓示謹奏軍機大臣奉旨刑部知道欽此○○雲貴總督臣岑毓英摘去頂戴革職留任雲南巡撫臣唐烱跪奏爲揀員請補極邊煙瘴道員要缺恭摺仰祈聖鑒事切臣等接准吏部咨開文選司案呈所有應師光緒九年十二月分扣留外補各缺開單知照序補可也計單内開邊烟瘴題調最要缺雲南迤南道沈壽榕病光緒九年十二月初六日奉旨等因應照例以奉旨後五日作爲部中發行日期照限减半計算扣至十年二月初六日五十五日限滿應歸二月底截缺查迤南道係炳瘴三年俸滿撤回内地候升極邊要缺例應在外揀選調補毋庸掣簽查該道駐札普洱府地處極邊烟瘴最盛水土惡劣管轄兩府一直隸州幅𢄙遼闊其所隸車里土司與緬甸南掌暹羅各外域接壤控馭巡防在在均關緊要必須精明幹練熟悉邊情之員方克勝任臣等督同署藩臬兩司於通省應調應升人員内逐加遴選非現居要缺即人地未宜實無合例堪以升調之員惟於應補人員内查有布政使銜雲南儘先補用道陳廷珍現年五十七歲係廣西鬱林直隸州北流縣人由廪生應咸豐十一年補行壬子已未兩科鄉試中式舉人在籍辦圑力解城圍在事出力保奏咸豐十一年十一月十二日奉上諭着以知縣卽選欽此投供候選同治二年選授雲南麗江縣知縣到省後隨營攻克豬拱簀賊巢在事出力保奏同治六年八月十七日奉上諭着開缺以同知直隸州知州儘先前補用並賞戴藍　欽此委署大關同知卸事八年請補巧家同知奉文覆准又於力解省圍案内出力保奏同治九年正月初七日奉上諭看賞加知府銜並賞換花翎欽此又於克復徵江府城案内出力保奏同治十年五月三十日奉上諭着以知府升甲欽此委署開化府兼署安平同知卸事於克復新興州城大小東溝等處出力保奏同治十一年四月二十六日奉上諭着開缺以知府遇缺卽補欽此又於克復舘驛㜑兮賊巢在事出力保奏同治二睛年十一月初十日奉上諭着俟補缺後以道員儘先補用並賞加鹽運使銜欽此請補開化府知府奉文覆准委署迤南道卸事委會辦騰越防務又於剿辦寍州鄧州鎭雄等處在事出力保奏光緒二年閏五月初四日奉上諭着開缺以道員儘先補用並賞加二品銜欽此請補迤南道又於克復順寍等城在事出力保奏光緒二年七月二十三日奉上諭着賞加布政使銜欽此旋經部議覆准補迤南道光緒二年七月三十日在永昌差次聞訃丁母憂請咨囘籍守制四年服滿起復請咨赴部仍發原省歸原班補用六年九月初十日經欽派大臣驗放堪以照例困十一日奉旨依議欽領照起程七年四月十四日到省繳照委署迤南道卸事試用期滿甄别留省補用在案該署司　查該道才優學裕樸實老成並無叅罰案件在滇年久熟習邊地夷情請以補授迤南道要缺實屬人地相宜與例亦符據署雲南布政使李德莪署按察使熊昭鏡會詳請奏前來臣等覆查該道陳廷珍明體達用熟悉邊情合無仰懇天恩　念邊缺緊要准以該道陳廷珍補授迤南道實屬人地相宜如蒙俞允該員係道員詩補道缺銜缺相當毋庸送部引見所有揀員請補極邊烟瘴道員要缺緣由謹合詞恭摺具奏伏乞皇太后皇上聖鑒敕部議覆施行謹奏軍機大臣奉旨吏部議奏欽此○○張凱嵩片再遵義府属金盆攔地方有朱洪竹卽李麻二糾集匪黨謀爲不軌當經練軍圑衆會合捕拿在開州地方將該匪等　獲解省懲辦嗣臣道經遵義飭令四川派調赴遵駐防之安定營統帶提督劉德順管帶總兵何行保及地方文武搜捕餘匪以絶根株解散脅從以安反無等情業經前撫臣林肇元及臣先後奏報在案今據遲義府知府余上華禀報已緝獲餘匪十一名俟審有確供再行禀請核示辦理等情前來陸批起緊訊明禀覆外理合陳明伏乞聖鑒謹奏軍機大臣奉旨刑部知道欽此○○善慶等片再正紅旂三甲佐領成　操務勤奮辦事秉公堪勝協領之任今正黄旗協領金昌無經請旨革職所遺協領一缺可否仰懇天恩卽以成鶴補授實於旂務操防兩有裨益如蒙俞允再行給咨送部引見謹合詞附片具陳伏乞聖鑒訓示謹奏軍機大臣奉旨該部議奏欽此 
 
