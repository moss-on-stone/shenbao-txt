# 1891 - 287 - 4906646

 

Page 1

 
 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以　鉛印以潔白紙張每部十本碼洋六角卽日出售有欲討論掌故者請向本埠申昌外埠申昌取　售申報人購取爲盼此佈 
[九朝東華錄减價出售] [  圖書集成局啓]  
　　本　所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳　回目下餘剩無多是以貶價出售每部核定實洋五元諸君子有欲悉本朝堂故者請臨申報舘帳房購取庶一經披閱如瞻列聖鴻謨乎 
[辨異]  
　　客有問於主人者曰子居海上久矣雖　方並集龐雜不一而旣見聞習熟當必已默識其微子見中西之人情性有異乎曰無異好尚有異乎曰無異嗜欲有以異乎智能技藝有以異乎曰無異曰萬物之生於天地間萬有不同者爲清爲靜爲靈爲蠢爲動爲植爲物不一而莫非物一物一聲一物一色聲各有聲色各有色試譬之於鳥父父者黄鳥以人聽之交交者皆黄鳥而以黄鳥聽黄鳥則黄鳥不皆交交也是黄鳥萬有不同焉鵲聲查查以人聽之巇查查者皆鵲而以鵲聽鵲則查查亦萬有不同人之於鳥鵲也有然鳥鵲之於人亦有然更譬之於蟻以人視之公魔小物也莫辨其孰尊孰卑孰强孰弱惟見其繩繩有則曰此蟻耳而有遊蟻者出而求羶過乾邱而見魚骨視之不啻巨鰲度之不啻有千鈞之重力不能舉歸而報之穴蟻穴蟻以上之巨蟻巨蟻下令穴中率其衆二十萬取道　陰命遊蟻爲導共往乾邱取魚　適東孰狻放獵而回過乾邱而私焉俯嗅魚骨得之以去巨蟻至尋魚骨不見則怒以遊蟻爲謬妄言欺已興動大衆實無魚骨也廼聲之罪廼施之刑命彼羣蟻齧殺以徇是蟻之與蟻亦萬有不同也更譬之於水滾滾而東也以浸潤以灌溉凡水皆同而楚之水弱越之水重燕之水沉滯朱之水輕清是水不一更譬之於風其起也颯颯逢逢由北海而入南海要皆無影而無蹤而爲凱爲颶爲谷爲融爲閶闔爲不周爲廣莫而風不一風更精而譬之於人一人之身兩手兩足兩肩兩目兩耳兩鼻孔似同也而兩耳之入有聰有聾兩鼻之出一雌一雄目分河海眉列華嵩手握龍蛇足别雲風能協於一乎楚人與越人語秦人不能辨將謂楚越之音同乎則不特楚越不同音卽一家之中亦不同音一國有一國之音一鄉有一鄉之音一里有一里之音一家有一家之音一人有一人之时朝夕與遊者聞其足音跫然而已辨之矣一亂而兩子乍以示於人又安知伯之非仲仲之非伯然而有辨之者其父母能辨之其昆弟能辨之其妻能辨之其子能辨之其同室之人能辨之此其故不在辨之之人焉蓋其人固有可辨者在也　之生物坤元之職而或宜麥或宜黍或多獸或多魚未可以一例言也卽就中國一處而諭考禹貢所載兗地宜漆宜桑則貢漆絲青州斥鹵則貢鹽徐州濵淮海則貢蠙珠曁魚他如荆州之菁茅雍梁之織皮皆因其土之所出而貢之可見土之所産不能齊也更就一樹而論爲根爲葉爲莖爲枝爲華實爲皮核爲首尾爲中身一樹之中而厚薄異禀焉一渾沌之中無一而不異者而况四洲異宜中西異域言語不通衣服不同黑白實由於地氣貧富不盡在人工就其異者言之卽西之與西萬有不齊而奈何謂與中國無異乎雖近者各處出産間有從同如絲茶二項本中國所獨擅而今則紅茶産於印度而中國紅茶之利半爲所奪緑茶見於日本而中國緑茶之利又爲所奪至出絲之處亦時有所聞觀二物之不限於中西則其餘若果品菜蔬之類鳥獸魚蟲之種移種以往諒必有可以種育蕃滋之處然此乃地氣之偶同非人工之畫一也而子皆視爲無異何居主人曰辨哉子言然知其一未知其二也夫異而不異者天也不異而異者人也異而不異者在賦禀之初不異而異者在孩提之後疾痛則呼母窮窘則號天雖西人無以異也口之於味目之於色耳之於聲鼻之於臭四肢之於安佚西人無以異也耳目之司視聽手足之供扞衛西人無以異也推而至於倫常之中則君臣之義父子之親夫婦之别長幼之序朋友之信凡固有之良亦未嘗不能推也而謂其有異乎昔張方平不異視蜀人而蜀人化郭汾陽不異視回紇而紇亦化夫回紇且無異而况今日之中西乎客無言而退主人因筆而存之 
[諭旨恭錄]  
　　九月十一日奉上諭順天府奏請賞給普濟堂等處及廣仁堂米石各一摺現在節交寒令近畿一帶貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均着照例賞給另片奏請賞給蘆溝橋粥廠及資善堂煖廠米石各等語加恩着照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此同日太常寺題十月初一日孟冬時享太廟奉旨朕親詣行禮後殿遣魁斌行禮東廡遣載津西廡遣黄永安各分獻欽此又題十月初十日萬壽聖節祭太廟後殿遣隆懃行禮欽此 
[禁苑簪毫]  
　　總管内務府大臣爲知照事總管李連英口傳奉懿旨九月初七日　皇太后幸蹕頤和園所有應行導引扈從以及跟隨關防侍衛官員人等均於是日寅刻在德昌門外伺候等因准此相應知照各衙門凡應行傳派預備之處查照歴屆成案辦理○黑龍江將軍進貢貂皮二十箱委員解至喜夆口奏請由户部點派司員查騐已綴前報兹聞經大司農點派員外郎德鳳馳驛前往查騐聞德副郎已於九月初九日帶同書役人等首途矣○有馮德祿者於阜成門外雄踞一方著名光棍也庫兵花户月有餽贈不敢少有違抝恐其關搶逼索也近馮與朝陽門外某倉倉户李某因倉費　轕致有齟齬上月二十八日該倉放米時馮憤然前往故意尋釁一言不合遽以老拳　事花户一聲號召手下諸人紛紛聚集富將馮某打倒在地棍棒交加兩腿幾無完膚馮猶謾駡不休有一人言若不抉其兩目必以後仍要報復遂取石灰冋馮兩月揉擦然後赴本管官廳悾告以後如何容俟探明再錄○宣武門内翠花街地方有陳某者其子名小秃兒年甫十二於九月初二日下午上街買物至晚未回陳出外尋覓並無下落遂遣人在城廂内外到處探視音耗杳然陳夫婦愛子情切許愿焚香求籖問卜轉瞬三日仍未珠還合浦諒已入拐匪之手矣○新簡察哈爾副都統吉陞阿稱奴才　補授察哈爾副都統自應奏請入都陛見跪聆聖訓俾得有所遵循赶爲俶裝由 
 
 

Page 2

 
 
吉林起程　摺北上如蒙恩准入都請訓後卽赴新任所有奏懇人都恭請聖訓緣由理合具陳伏乞皇上聖鑒訓示遵行九月初二日奉旨着來京請訓欽此○御前大臣伯邸奏請賞假兩個月搬柩回科爾沁旗籍業蒙恩准兹聞伯邸諭由侍衛處備摺於九月十五日晨呈遞請安　陛辭於二十五日起程回北○刑部爲栘咨事漢檔房案呈本部雲南司主事謝配鵬試署已滿辦事無悞應請實授是缺一本於八月三十日具題九月初二日奉旨依議欽此欽遵到部應將原本抄黏栘咨吏部查照核辦○禮部爲曉諭事照得定例各省選拔優生後期續到者不拘人數禮部會同國子監隨時奏請考試等語今四川等省優拔各生鍾國英等先後赴部投文騐到本部定於九月初九具奏十一日　部考試爲此出示曉諭各省未經朝考之選拔優生等知悉務於初七日以前親齎咨文　單赴部投到以便附入一體在部補行考試勿得自悞○吏部爲咨行事騐封司案呈本部議覆户部題請將管解京餉五萬兩以上之浙江候補知縣鄧履中交部議叙等因核與解餉無悞歴次成案相符應准照例奬叙一本於八月二十七日具題奉　旨依議欽遵到部除移咨户部查照外應將原奏黏抄咨行浙江巡撫查照○廂監旗滿洲印務叅領志明等以新襲世管佐領儀鳳年歲尚幼先行入學學習滿漢文弓馬箭所有該佐領圖記應卽遴員奏署以資辦公稟請本管都統恩相國點派等情當經恩相國遴得印房委印務章京上行走驍騎校聯興當差勤愼公事通逹堪以署理該佐領　記着傳諭摺房備摺於下班值日奏請署理○兵部爲咨行事武選司案呈本部議覆直隸總督李奏以直隸三屯營屬千總曹元慶請升補直隸提標左營守備等因核與例案班次未符所請以曹元慶升補之處應毋庸議一本於八月二十七日具題奉　旨依議欽此欽遵到部合將原題黏抄咨行直隸總督查照另揀合例人員依限奏請更補 
[展期公判]  
　　日本福原尾本諸兇徒刃斃華人沈關福一案本報已慶登讞語曁解赴長崎裁判所日期兹閱長崎鎭西日報言當福原等解送長崎時江海關道聶觀察照會上海領事鶴原君定吉言須在滬會同判定不必解回而星使李伯行觀察則不置可否及前月下旬護理使篆之汪芝房太史照會外務省内開按兩國條約應照貴國律例定罪且貴國律例完全無缺讞案自能正大光明是以本大臣並無不允惟望秉公判斷可也但旣有條約自當會同審問目卜審問之期已迫本大臣未經豫俯可否暫緩日期外務大臣據情照會司法省司法大臣飭下長崎裁判所一一允諾是以本定於東歴九月二十九日卽華歴八月二十七日公判今　緩至東歴十月十二日卽華歴九月初十日云又聞太史委東京譯員劉子貞鹺尹慶汾赴崎會訊此案已於前月戾止矣 
[會匪正法]  
　　登瀛洲兵船由上海解會匪四名於十五日九點鐘抵金陵上江二縣快班曁營兵數十名卽往下關　提兵船管帶陳毓松押解官縣丞劉玉衡從九陳蔭元護送進城時已午初三刻劉　帥委藩臺瑞方伯候補道曾廣照王詩正上元縣陳江寍縣趙會同嚴訊私販軍火及入會等事該犯直供不諱方伯觀察卽上院面呈供詞請示辦理峴帥謂此等元凶不速正典刑恐滋後患卽飭王幼圭中協恭持大令將首匪陳金龍押赴轅門外小營操塲梟首示衆尚餘董三會小旺曾丁氏三犯發縣分别收禁○會匪曾珠闌一案久列入報曾供匪首曹道士常在十二圩等處多方購　始得就擒並獲其徒小秃子迭經册訊　出羽黨多名及首領唐預亭等後唐亦逮案供實分别定擬除曾珠闌因病監斃小秃子脅從减等外曹道士唐預亭二犯　眞罪當錄案申詳十二日奉到劉制憲就地正法之諭丹陽徐邑尊卽密請東馬頭防營勇二百名寳盖山防營勇百名並城守營兵全班馬伏於次日黎明齊集將該犯押赴陽彭山下梟斬一則傳首十二圩一則傳首江濵示衆尚有續獲之會匪多名監禁俟供認確實後再行詳辦 
[浙江鄉試宫板題名全錄]  
王萬懷山陰優　錢保壽慈谿優　姚陛聞歸安附　梁葆章新昌廪　陳方銓杭州附　夏樹立錢塘優　要頤山慈溪廪　鄒壽棋杭州優 
孫榮枝仁和貢　童賡年慈谿附　翁有成仁和附　夏鍾　黄巖附　蔣麟振諸曁附　裘　彬富陽附　許得厚仁和廪　楊積芬餘姚附 
丁立中杭州附　劉燕翼仁和廪　江　林鄞縣監　張紳華寍波附　朱作棨仁和優　范邦瀾鄞縣附　陳蔚章太平附　王德復仁和附 
陶聞遠紹興附　徐士培海鹽廪　陳明峻寗汲廪　錢祖培平湖頁　吳元鼎錢塘附　王澤霖黄岩廪　張聯駿仁和優　金會瀾太平優 
鄭一揆　縣附　鄭　杰錢塘貢　魏汝駉　塘附　顧　浩仁和附　章景楓金華附　平　成山陰附　張謙益寗波廪　孫　灝杭州附 
徐廼昭平湖廪　劉壬濵金華附　童淇徵寗波附　何紹遜金華附　張　寅黄岩廪　陳壽寛永嘉拔　胡調元瑞安廪　陸樹屏湖州廪 
高學源秀水附　俞　棠慈谿廪　裘鴻勳慈谿優　陳尚彬黄巖優　徐中正嘉興增　姚洪淦湖州附　朱惟逹海寗附　樊廷英永嘉廪 
蔡殿襄諸曁附　褚德儀餘杭附　秦逹草紹興廪　徐福詮平湖附　朱内元仁和附　陳方鏞杭州附　錢振麟上虞附　陸寳銘平湖附 
朱金祺秀水貢　聞　韶正紅駐　吳寳鈞秀水附　謝昌期山陰附　范　湘天台廪　吳鴻飛餘杭增　傳邦翰鄞縣廪　馮善長寍波廪 
張士模鎭海副　陳作梅紹興優　黄鍾俊上虞增　全沛豐山陰附　孫樹義餘杭貢　郭慶章瑞安監　潘士林會稽附　徐宗源仁和廪 
俞汝諧鄞縣附　沈錫齡武康拔　陳容保蕭山廪　徐敬銘餘杭附　徐紹唐慈谿附　宓清翰慈谿附　佛　照正白駐　胡元鼎山陰副 
馬兆龍杭州附　朱秉鈞蕭山增　姚光浚餘杭廪　鍾紹嶸海寍附　孫仁俊仁和廪　伸　鳳止紅駐　金㶧星平湖附　姒錫章會稽副 
陳祖詔鎭海附　吳用威仁和附　徐麟石嘉興優　沈祖桐湖州廪　沈壽龍慈谿附　朱衍煥定海附　徐式圭常山廪　茅青培山陰附 
胡宗儀餘姚附　邵秀亭瑞安貢　葛飜恩慈谿附 
[副　榜]  
陸佐勳杭州廪　沈傳甡海寍附　許壽昌山陰優　祝文修新昌廪　錢奎元嘉善優　徐繼佩山陰監　許寳荃杭州附　金致和仁和附 
姚内榮慈谿附　馮惟一蘭谿廪　孫寳瑚杭州附　陳桂榮臨海廪　梁毓芝新昌廪　俞桂彬仁和增　凌鴻圖天台廪　鍾　濓錢塘附 
陳錫周蕭山廪　孫　岐黄巖附 
[滇南水患]  
　　雲南東川府會澤縣曲靖府尋甸州臨安府石屏州等處於七月初旬大雨連朝山洪怒發江流漲溢潰堤决防會澤尋甸所屬十數村被水衝激田禾盡偃鱗滕魚隰一望汪洋屋宇坍塌百數十楹牲畜米糧冲去不少婦孺溺斃者數人石屏水災亦然邊氓罹此鞠凶蕩析流離情殊可憫地方官聞報星夜馳往立撥倉穀並捐廉俸按户給放譚序初中丞復派委員馳往會同地方官親勘災區查明被水若干成災分數及應否蠲緩田糧應如何籌撫接濟之處作速禀覆核辦並將該州縣被水大略情形拜章入奏矣 
[訊供非易]  
　　本年五月初蘇州天師莊某西人宅舍被匪類驛騷水陸統領龍觀宸軍門拿獲金某一名解交前任吳縣馬漁珊大令研訊供出其師湯德標立卽籖差拘案嚴訊之下湯一味游移堅不承認遂重責八百板罰跪大練湯終熬刑不吐遂着釘鐐收入獄中金則另行管押嗣又歴次研訉婉言開導並不用刑而湯仍無半點口供旣而大令卸篆後凌鏡之大令稽查接管卷又經推鞫仍無確實口供兹奉臬憲面諭以此犯務須訊實照例重懲大令因復升坐花廳飭提訊究湯供稱小的向來安分守已惟收徒以授奉棒並無入會等情大令謂入會亦不妨只 
 
 

Page 3

 
 
須改過耳汝能好好供認本縣自當在大憲前力保開脫汝之罪名湯仍游移不定遂喝令用刑湯噤不開口及至放下供仍如前遂着還禁再核 
[軍律森嚴]  
　　前報載蘇州營勇搶絲一案其正犯二名迄今尚未拘獲統領龍覲宸軍門以營官於事前旣縱勇爲非事後更未能實力緝捕遂將該營官撤任所遺親軍正前營管帶以撫標水師中營吳都戎廣升調委已於本月十三日接管矣 
[浙省官報]  
　　九月初三日記名提督張彪南潯防次來省禀到禀見卽辭署處州同知過仕昇總理内供給候補同知黄瀛海總廠均稟知藩司委武闈差叩見黄源晉禀辭赴河南查硝磺差題補杭通判陸開文禀知藩司飭知准補是缺禀見叩謝試用通判梅振宗禀見藩司委解京餉由寍來省禀到叩見卽用縣羅配章禀知藩司飭知請補富陽縣缺禀見叩謝調署歸安璉巿巡檢束鵬翥禀安正任江山典史羅堃禀銷騐收長龍師船差初四日葉百川禀知藩司委交代局差並委詁經點名收卷差同知蔡增光禀知改修臬署圍墻初五日開工姚景夔禀銷謄錄差余乾耀正任縉雲縣陳其昌大挑縣陳宗器葉延壽俱禀見銷謄錄差夏先楫禀銷謄錄差潘志穎禀知藩司委武闈簾差叩見候補縣　駿禀知厘捐局委嘉善厘局禀見叩謝方家　禀見竇文翔禀銷東陽義烏勘荒並禀知杭府委於新昌杭衛四處勘荒卽辭候選同知邵玉衡由南京來省禀見學轅文巡捕殷兆鍠禀謝蘇浙賑捐案内保賞五品頂戴府照磨張文晋　銷查放賑務蒙給五品頂戴稅課大使　枚禀知藩司委武闈印臂差初五日牌示仰指分浙江海防試用府經歴賴以治知悉於本月初八日來轅聽候本部院騐看毋違特示又示仰海防試用通判錢銘鍾知縣蘇錦霞王汝霖府經歴歸兆鎔鄭藩林森句逹縣丞葉朝棟鄭孝喆江錫齡白曾蔭典史蔣啓棻鄭祖庚阮希咸稅課大使汝光祖州吏目汪永揚未入流趙宗仁知悉於本月初七日備帶筆硯來轅當堂開冩履歴毋違特示余庭訓硤石厘局解餉來省禀到通　葉佩萱禀知藩司武闈内監試差李炳堃由嘉善催秦故令任内米石提解來省禀到另補縣朱啓鳳由京領憑來省禀到叩見正任江山典史羅　禀知臬署圍墻今日開工 
[邗江官報]  
　　九月初九日葉鹺尹滋樹銷太平局差分發大使舒鹺尹士傑禀到正任揚州府陳太守禀知卸事　　日汪鹺尹時恒委赴鄂岸聽差十一日趙鹺尹經綸禀銷南製監秤差十二日高郵州錢剌史錫賓來揚公幹 
[武闈派差]  
　　杭理事廳李二府放馬差杭府學教授陸廣文仁　　教　葉廣文監看放馬差杭州府李太守候補府劉至嘉時慶萊趙慶祺傳澤鴻葉百川許星箕貢院大門點名差通判葉佩萱内監試差署處州同知過仕昇内總理供給差從九品陳振翮内供給分理差候補同知黄瀛海總廠差卽用縣尹椿汪清麒大挑縣潘志頴内廉差稅庫大使俞枚從九品瞿志榮印臂差稅庫大使汝光祖印臂監箭差巡檢顧基安把守二門差巡檢吳望雲巡綽專管坐號差巡檢史濟譜巡捕差候補縣王汝霖蘇錦霞府經歴鄭藩歸兆鎔搜檢差 
[烟臺瑣綴]  
　　作鉛粉者冋來加工精製較勝於南方故賈客購辦者趨之若鶩後有兩家揑冐字號攙雜假貨延至今春效尤者增至十餘家其價愈賤其貨愈低甚至全用本山膩粉幾無半點鉛華遂致問鼎無人業此者遁而之他運往營口出售從此北地無鹽又有抺粉塗脂之樂矣○菸土忽然增價每包漲至二兩上下聞因西府一帶歉收所致也○輪船夾帶洋槍時有查獲然爲數不多僅以充公罰鍰了事自南省查出私販軍械接濟匪人大憲遂出示嚴禁查拿而海關諸人亦奉行惟謹不復如前此之大度置之矣○近日新到戲班伶工十餘人白髮婆娑宛似開元遺老獻中行頭斑斕破損居然百年故牞惟戲價甚廉故酬神還愿者日不暇給每至一村袍笏登塲動輙經旬累月物各聚於所好良然○重九日袁觀察乘輪來烟至道署拜會追憲亦登舟答拜嗣於四點鐘鼓輪他去○初十日辰刻忽聞鳴鉦報警探係迎署後面慶安公所失愼幸而人手衆多紛紛撲救廣仁堂之水龍自先馳到祝融氏遂不敢跋扈飛揚僅焚去廚屋一間不至延及池魚亦云幸矣○前有法人在烟招工由中國官憲定立章程已有成議賦閒者流一聞此信咸欲遠適異國以覓蠅頭微利於是有狡黠者倡言奉憲招募欲往者先出筆費百錢塡名註册俟招齊後立卽起程一時通報姓名者絡繹不絶及官府聞其冐名撞騙飭差查拿則已挈其所得遠遁他鄉矣是又騙術中之想入非非者 
[愼重商本]  
　　近日揚州巿上　根甚緊准南通泰各塲商所領五城鹽價爲數甚鉅向來多由運商以銀票繳存總局由局轉給塲商聽其何時兌取兹各塲商聯名禀諸淮南總局大旨詣商等承領五成鹽價關繫商本厘課責任匪輕其前五成鹽價憲局往來皆係殷實大莊故蒙發票據從無貽悞迨挨售後運商呈繳之後五成尾價近來間用中等錢店票劵投繳憲局轉發到商當此巿面銀根緊急各錢店收閉不常倘有收歇咎將誰屬若至貽悞之後再行禀追必致輾轉　時有虧商本是以商等公同集議困下運商呈繳江運水脚銀票已蒙憲局飭令於票面註明商號倘有閉歇仍歸原繳運商承認商等五成尾價事同一律可否一體轉飭各運商呈繳尾價時亦於票面註明商號字樣云云此亦愼重課本未雨綢繆之意也 
[焚屍謔語]  
　　揚州夾剪橋某庵住持尼永慧圓寂已屆一年其徒筮期本月某日行火化之禮是日已刻由庵舁龕至天寗門外叢林寺隙地掘地成坑置龕其上四圍實以乾柴舉火燔之一霎時烟焰冲霄臭氣遠聞數里而個中人金鐃法鼓朗朗宣梵音一若視爲固然毫無慘怛也者移時火滅烟消龕骸皆成灰燼其徒將燼餘掃置一瓦罐携回供奉務極恪誠或謂釋教以慈悲爲本此舉爲人所不忍爲其慘孰甚旁有善謔者曰按律有戮屍一條緣犯者已擬定斬罪忽以　亡倖免迨釘封文到日依然取屍身銼碎焚之今此尼毋乃同此意乎不然又何忍以已殮之殘骸補受祖龍之刼也 
[醋海風波]  
　　杭垣有某甲者素以製造琴絃爲業今年二十四歲有姘婦某氏長中二十年枯楊生華渾忘老醜亦旣習而安之旣而甲憎婦年老復聘某氏女爲室婦知其事以爲繾綣多年何忍漠然棄去負心郎獨不念枕席情耶遽　婚　退還大肆咆哮中亦無可如何惟唯唯而已月之初八日甲又娶棠姓女秘不使婦知寄跡於下皮巾某乙家合卺之夕草草成禮不料春九漏洩翌晨婦叩乙門潛至新人臥榻前將箱籠器皿打成雪片中心驚詹深山後房短墻　猱　而遁後經和事老再三勸阻婦始忿忿而去現聞甲將新娶之婦帶歸紹興未知以後能安然無恙飽享温柔風味否 
[厦門瑣記]  
　　自上海　獲私販軍裝而後各口稅務司卽嚴諭巡役每值商輪船入口須將行李箱簏細意搜查一日招商局某輪船入口有慶雲綢莊夥携帶湖縐紡綢數十疋及洒　女帽元縀小帽數百頂裝入行李衣　之内漏未報捐巡役遂取出充公雖挽大力者向榷署說情而稅務司一秉至公堅不允許日内已拍賣變銀矣○近日曾厝按坊坪尾各鄉時有搶刼之案月初某日有盜行刦草埔埕某姓破扉而入聲勢洶洶事主聞知高聲呼救盜竟燃放洋槍數響事主駭懼不敢聲張任其搜括資財携之他往有緝捕之責者其亦聞而愧恧否也○登高佳節厦人謂之魁宿誕辰凡設絳帳以授生徒者例得派令諸生人出錢四五百文至少亦須二百文就塾中陳設牲牢以通肸蠁或且徵召梨園子弟袍笏登塲至晚復行飮胙之儀師若弟舉觶旅酬謂之魁星酒此亦于佩萸題糕而外别開生面者也 
[産異]  
　　無錫人阿金不詳其姓賃屋於八仙橋西長浜附近地方專作鮮果生涯娶妻某氏年甫十九懷孕十月日前臨盆産一女孩啼聲喞喞然似鼠頂上有毛茸茸然右額有一瘤上齶生一齒約長半寸許左手三指接連不復可分左足亦然右手化指右足惟大指一個人咸以 
 
 

Page 4

 
 
爲妖置之盆中任人觀看一日之間往觀者絡繹不絶　可以入五行志述異記不　素講格致之學者亦有說以處此否 
[上海縣署瑣案]  
　　烟臺絲號主吕采臣虧欠絲客沈仁桂等銀兩致沈等在縣控告吕與陳春記等銀經　任陸春江　府訊明銀係吕欠陳春記處並無存貨未便拖累因將陳先行省釋吕與號夥趙卿生收所追償迄今遷延兩載尚未了結邇由哀大令提訊判令吕還銀一千兩半付現銀半立期票兩造均各遵斷連日由原差帶吕赴各同鄉處挪借湊成五白兩交案前日大令升堂提訊沈仁桂曲琴生投案同稱奉訊後聞吕已將銀兩交案惟期票尚未出立叩求給領吕采臣供稱小的前在烟臺虧倒曾與沈等說妥還銀三千其時小的家産盡絶曲琴生探知陳春記處尚有存貨遂與同來滬瀆但陳處並非存　係將貨抵押銀兩若照巿價合之低數已少銀五千餘兩因此項野絲銷塲疲滯致受大　奉訊後已冋同鄉人借湊五百兩所有期票求恩交保出外卽當繕立大令准如所請着將交案之銀給沈曲一人具領吕父保出外立票完案○薛陳氏在縣探馬雲洲黄桂增等陷姦攫物一案袁海觀大令提訊之　判將馬等笞　枷號限交銀飾已見前報昨日該犯等枷期已滿由原差帶案卓午時由大令研訊馬雲洲黄桂增同供前堂奉訊着交首飾今日小的等業已措齊呈案叩求施恩大令看疎枷喝將馬拖下重責一千板黄責六百板分别具改過切結交保○周士昌喊控顧司務拆梢行兇袁大令提訊之餘着候提顧等到案再訊已紀諸前報者也昨日原差將顧及陳和卿提到大令升堂研訊周投案訴稱小的係本邑人現在引翔港泰昌南貨店爲夥日前顧向小的硬借不遂反敢逞兇小的奔至保甲局控訴蒙局員飭勇將顧拘獲行至申途忽遭顧之羽黨陳和卿刦去小的因此情急來案喊控求恩訊究顧供稱家住引翔港向作小本生涯安分貿易不敢向人滋事實被周士昌誣控叩求明察陳和卿所供與顧略同大令因兩造　詞各執卽着顧交陳保去周斥退一面着原差查明實情禀候核訊 
[英界公堂瑣案]  
　　包探黄四福禀稱余阿九屢犯竊案前經獲送訊懲遞解回籍今又在福州路竊得路人皮帳夾内洋銀二元鼻烟壺一枚由小的拿獲人贓解送案下余供稱小的係杭州人以後不敢再犯矣宋二尹判令押送登舟載之回籍贓存捕房以待失主認領○包　孔阿才禀稱小的緝獲積竊周阿木詰得在福州路竊取路人眼鏡是以吊贓送案周供稱小的係寍波人行竊該死　乞施恩木二尹判令押　至寍波船勒令回籍贓存捕房俟失主認領○六十四號巡捕禀稱張阿生撬取劉阿炳所管空屋内玻璃六塊經小的追獲送究劉訴請領贓張供稱小的以後不敢犯竊此次尚乞恩宥宋二尹判令管押三日以示薄懲贓給劉領去○包探王阿二禀稱昨日小的目見王阿生在虹口沿途設賭是以拿獲送案賭具齎呈王供稱小的係廣東人以後不再犯矣宋二尹判令笞責一百板賭具存候銷毁○二百十七號華捕禀稱東洋車夫沈明章沿途爭攬主顧違背工部局定章因之送案請究沈供稱小的不知規矩乞賜恩寛宋二尹判令管押兩日以示薄　 
[法廨停訊]  
　　昨禮拜二係法公堂訊案之期綠捕房押犯不多備捕頭預飭包探王榮培禀知代理讞員朱森庭明府停訊一期 
[法捕房瑣事]  
　　寗波人某甲於前晚踽踽獨行至法界孫家弄内東張西望是處花烟館林立無鹽模母徙倚門前覩甲形狀知其鄉愚可欺逼令入内甲初尚不肯後被妓將瓜皮帽抛上樓窓甲至此亦無以自主拾級登樓七十鳥卽令其横陳一榻呼吸烟霞朝惠烟資洋三角甲吝破慳囊口角之餘竟被扭入捕房訴稱甲挈友偕來吸烟三盒不名一錢請爲究辦捕頭以甲咎由自取管押片時卽行釋放○東洋車夫某甲於上禮拜日在法界蜜未里西客館門首載葉西人至英租界大橋南首拜經堂西人給以車資從容入内遺失小洋鐵箱一隻車夫拾而藏之回至車寓方欲開視不料箱有暗鎖百計不能開昨經包探孫錦榮等查知立將車夫並箱拘入捕房候失主認領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　九月十二日總辦金陵城外保甲局候補道羅廷玉護軍營前哨哨官遊擊何復勝均傳見福建同知余貞祥由滬鎭回到見昭又縣徐樹釗徐州鎭標城守都司劉玉泉府經歴王鵬元銷江北隨漕差使回均到十三日藩臺瑞總辦金陵防營支應局候補道吳炳祥統領老湘營王詩正督辦金陵洋務局候選道曾丙熙三品銜四川龍安府蔣德鈞俸滿引見福建同知余貞祥通判屠紹恩銷假昭文縣徐樹釗徐州鎭標城守都司劉玉泉中營都司武延謙叩謝河運保舉恪靖水師巡緝前哨哨官守備張前勝叩謝河運保舉都司各位均見候補道周　駒禀知故父十五日入祠左營遊府趙廷琳叩謝河運保舉副將銜知府石作楨謝委辦理積谷局帶奇兵中營易至忠到知縣皮壽頤銷照料監臨行臺差委署山陽縣典史沈福厚赴任前江西萬載縣珠樹巡檢謝嘉猷均辭十四日藩臺瑞候補道曾廣照馬聲煥羅廷玉王詩正候選道曾丙熙中協王城守協劉左營遊府趙江寗府李均傳見知府陳琦謝委善後局差遣昭文縣徐樹釗辭鎭江營中軍守備焦安邦到由鎭江來知府王澧禀知奉善後局札委善後局提調差知縣王之全請假五天楊鳳池禀知前署清河縣崇樸病故十五日蘇省牙釐局兼辦善後局江蘇候補道吳承潞委辦洋務局江蘇候補道朱福清均由蘇來知府王澧禀知到善後局提調差石作楨禀知到積谷局差並銷善後局提調差統領淮河氷師長字等營總兵吳占元由安徽來蕪湖遊擊謝詩才謝委署金陵營叅將泰州張兆鹿知縣盛毓英銷查勘徐州府屬蝗蝻差回均到福建同知余貞祥赴滬鎭公幹留閩千總葉殿鑠叩謝赴滬二位均辭正任銅山縣劉德銘禀知漕捐銀解清通判蕭堃三奉調派洪武巡檢土萬選神䇿門汪時鑑儀鳳門均奉委稽查差八品廕生嚴存治騐看從九吳維春冩履歴均奉示縣丞鄭慶昇安徽來守備朱永璜叩謝河連保奉補缺　以都司用十六日候補道蔡鈞提督郭寳昌均到蘇省牙釐局兼辦善後局江蘇候補道吳承潞委辦洋務局江蘇候補道朱福清統領淮河水帥長字等營總兵吳占元三品銜四川龍安府蔣德鈞辭知府陳鍾蕃泰州張兆鹿帶奇兵中營易至忠淮揚鎭標中營輐備胡勝福到清江來縣丞陳宗雍禀知知縣劉學畬病故 
[上海六馬路仁濟善堂籌賑公所施少欽經收山東賑捐九月初一至初十日止清單]  
　　趙育麟堂大善士洋一百元保安居士請符求諸病速愈闔家平安吉慶一百元蘇州馬大籙巷恊助順賑公所洋七十二元五角錢二百六十文徐思泉求子驚風咳嗽諸疾速愈邵世恩二户各洋三十元來昌號求保人口平安　　　湘西何敏亭求父病　愈金佑銓求保人口平安何宇孫求符治病愈無名氏求符治病張佩絞求保女平安爲善最樂軒主人吳下秋闈平安主人七户各洋十元　陵　禮斗　移助洋八元　譜仙求妹咳嗽寒熱速愈太倉聞墀川節省書院花紅菓子移賑隠名氏三户各洋五元吉祥止止室主人秋闈寓考租金移賑積善堂祈求病愈馬湘坡范賛臣四户各洋四元隠名氏求保合家　安洋　　吳大善士洋二元三角四分又來二十衆洋五元一角六分又晚香書屋洋一元六行書屋五角華湘舟求病速愈人口平安睡心室主人服符病愈完愿　門陳氏求病速愈陳藩桐邑樂命氏五户各洋二元邦江餘慶堂求女病速愈洋二元銅洋一元徐鄭氏病愈完愿蔡蓮山服符求病愈施秉彝朱東咸四户各洋一元不留名洋一元又銅四元張香圃洋五角以上共收洋四百九十一元銅洋四元錢二百六十文 
[上海虹口白大橋北首元濟善堂施醫給藥第四次清單]  
　　陳源盛號助洋二十元李以德善士助洋十二元黄耀堂善士洋五元黄敏娘洋五元張謝氏求合家平安　洋　元陳震記洋二元餘茂號洋二元何氏洋一元黄笙如洋一元○以上共收洋五十三元正合併聲明子 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年九月初三日京報全錄]  
　　宫門抄○發抄硃批五道○署川臬承奏恭報接篆日期摺○皖撫沈奏委署知府片○川督劉奏委署司道各缺片○江南織造文奏辦解奉傳各項摺○署晋臬俞奏恭報接篆日期摺○晋撫劉奏歸化關稅務仍委道員兼管片○署總兵何奏恭報接印日期摺○皖撫沈奏委署道員片○豫撫裕奏特叅竦防監犯各官摺○九月初三日刑部都察院大理寺正黄旗值日吏部引見二十九名都察院三名正白滿八名正紅漢二名○慶福假滿請安○鳳鳴塲内專摺請安○克們泰謝仍在御前典儀恩○召見軍機薛允升周德潤奕年○發抄譚鈞培奏補用牧董堃補羅平牧奉硃批吏部議奏欽此○李鴻章奏候補令王汝霖改奬奉硃批吏部議奏欽此○又降補同知才力堪用奉硃批李增光着交吏部帶領引見欽此○又候補道李興銳署津海關道奉硃批吏部知道欽此○又奉天候補道徐本衡捐賑請給三代從二品封典奉硃批着照所請該部知道欽此○○二品頂戴署四川按察使成綿龍茂道奴才承厚跪奏爲恭報接署臬篆日期叩謝天恩恭摺仰祈聖鑒事竊奴才於光緒十七年七月初三日奉四川總督臣劉秉璋行知署按察使建昌道黄毓恩奉旨升授浙江按察使所遺臬篆奏委奴才署理遵於十一日恭設香案望闕叩頭接印任事伏念奴才滿洲世僕知識庸愚由刑部郎中京察一等於光緒十二年二月二十三日蒙恩簡放四川成綿龍茂道初膺外任每深臨履之思旋攝鹺綱愧乏涓埃之報兹復委陳臬事彌切悚惶查川省爲邊要之區臬司右明弼之責舉凡察吏安民詰奸禁暴在在均關緊要奴才惟有勉竭駑駘倍矢勤愼隨時隨事禀承督臣認眞辦理不敢以暫時權篆稍涉因循以兾仰答高厚鴻慈於萬一所有奴才接署臬篆日期並感激　忱理合恭摺叩謝天恩伏乞皇上聖鑒謹奏奉硃批知道了欽此○○沈秉成片再廬州府知府張端本禀稱接到電信山東巡撫臣張曜因病出缺該府係屬嗣子例應丁憂開缺所遺篆務應卽委員往署以重職守查有候補知府徐寳謙老成穏練辦事謹愼堪以酌委署理據藩臬兩司會詳聲明廬州府知府係衝難中缺安省現有應補人員應請扣留外補等情前來除批檄飭遵並咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○劉秉璋片再准吏部咨開光緒十七年五月二十九日内閣欽奉上諭四　布政使着龔照瑗補授黄毓恩補授浙江按察使欽此欽遵到臣伏查該員黄毓恩前經奏署臬司現在補授浙江按察　業已恭摺奏請陛見所遺四川按察使查有現任成綿龍茂道承厚老成明練堪以調署所遺成綿龍茂道查有候補道王李寅安詳穏愼堪以署理合重職守除由臣分飭遵照外理合附片具陳伏乞聖鑒謹奏奉硃批吏部知道欽此○○江南織造奴才文珮跪奏爲奉傳洒金絹福方箋紙等項製辦齊全解京呈交恭摺仰祈聖鑒事竊奴才於本年正月二十日接准造辦處文開懋勤殿奉旨傳辦上使五色洒金絹四百張長一丈六尺寛八尺硃紅絹描金四龍福方八百張見方一尺九寸五色洒金蠟箋紙二百張長六尺寛三尺五色素蠟箋紙二百張長六尺寛三尺洒金硃紅箋紙二百張長八尺寛四尺素硃紅箋紙二百張長八尺寛四尺札令按照　樣赶緊辦齊解交等因前來奴才遵卽照案估計銀　呈由户部核准　咨明江寗　司籌撥銀欵奴才一面按照原傳式樣敬謹選製現俱一律齊全選派承差於七月初六日由寗領解起程照章毓海　京呈交以期迅速除將動用料工銀兩另行具摺奏銷外理合恭摺具奏伏乞皇上聖鑒謹奏奉硃批該衙門知道欽此○○二品頂戴署山西按察　冀寗道臣俞簾三跪奏爲恭報微臣接署臬篆日期叩謝天恩仰祈聖鑒事竊臣於光緒十七年七月二十一日奉山西撫臣劉瑞祺行知山西按察使藩駿文欽奉諭旨升授福建布政使所有臬司篆務委臣接署旋於七月二十六日准　駿文將印信文卷委員齎送前來當卽恭設香案望闕叩頭祗領任事伏念臣知識庸愚備員山右由實缺知縣升任代州摧守寗武調補首郡荐陟監司前曾兼攝潘條涓埃未報兹復權陳臬事寵通疉邀自顧輇材彌深兢惕查晋省界連秦豫臬司總匯刑名訟獄繁多責任綦重安良除暴務待情法之平激濁揚清尤貴廉隅之勵如臣檮昧深懼弗勝惟有勉竭愚誠遇事禀商撫臣認眞經理斷不敢以暫時攝篆梢涉因循以仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○劉瑞祺片再歸化關稅務每屆一年例應預期奏明委員兼管歴經遵照辦理在案兹據歸綏道文保以該關監督印務自前護歸綏道毓銘於光緒十六年七月十三日到任兼管起兹該道文保抵任接辦扣至十七年七月十二日止先後統計巳屆一年期滿由布政使奎俊循例詳請奏委前來臣查文保接管稅務時逾兩月尚能悉心經理實力稽徵兹屆期滿相應請旨將歸化城監督印務彷委歸綏道文保兼管以專責成而資整頓除該關徵收稅課銀兩應俟年滿另行題報並咨户部查照外理合附片陳明伏乞聖鑒訓示謹奏奉硃批户部知道欽此○○署江西九江鎭總兵官兩江補用副將奴才何明亮跪奏爲恭報奴才接署總兵印務日期叩謝天恩仰祈聖鑒事竊奴才湘楚庸愚知識淺陋於咸豐七年投効戎行攻剿髮逆轉戰江西安徽及廣東等省克復各府州縣城猥以菲材稍著微勞歴蒙荐保儘先副將曾蒙前兩廣督臣劉坤一先後委署廣東潮州揚江等處總兵愧涓埃之未報實惶悚以　名嗣蒙前兩江督臣劉坤一調赴江南仍以原官留於兩江補用兹於光緒十七年六月初八日復蒙兩江督臣劉坤一委　江西九江鎭總兵遵卽自金陵起程於六月二十七日馳抵九江府城隨於七月初二日准前署九江鎭總兵劉光才差委署中軍遊擊黄壽山齎捧欽頒嘉字二百九十七號鎭守江西九江鎭總兵官關防一顆以及書籍文卷等項移交前來奴才當卽恭設香案望闕叩頭謝恩卽於是日祗領任事伏念九江乃濵江重鎭水陸衝衢現當華洋雜處商民輻輳彈壓操防均關緊要奴才膺兹重任時惕冰兢惟有竭盡駑駘督率將備認眞訓練加意巡防遇事呈請督撫臣妥協辦理務期綏靖疆圉整飭戎行仰報高厚鴻慈於萬一所有奴才接署總兵印務日期並感激下忱理合恭摺具奏叩謝天恩伏乞皇上聖鑒訓示謹奏奉硃批知道了欽此○○沈秉成片再徽寗池太廣道成章現經因案調省所遺員缺應卽委員接署以專責成查有候補道彭祿才識明敏熟悉情形堪以署理際檄飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○河南巡撫奴才裕寛跪奏爲特叅疏脫監犯越獄多名之典史請旨革審並將疏於防範之知縣交部議處恭摺仰祈聖鑒事竊據陽武縣知縣劉顯綬禀稱光緒十七年六月二十九日據署典史康曾厚禀二十八日夜四更時分忽起大風監犯王月尼李老虎梁汶萌王羅高金斗李振領乘禁卒人等倦睡扭斷鐐銬拔脫籠柱挖洞出院挖墻同逃追捕無蹤該縣親詣勘明勒緝等情奴才查王月尼係札傷郭明身死擬絞尚未奉准部覆之犯李老虎係從竊擬流監候待質之犯梁汶萌高金斗李振嶺均因竊刼得贓覆訊狡展尚未審定之犯王羅係聽從謀勒李器尼身死翻供發回飭緝逸犯質訊之犯該典史康曾厚等並不認眞督率防範致絞流及未定罪名重犯同時越獄脫逃多名實非尋常疏忽可比且難保無鬆刑賄縱情弊兹據該管道府禀由藩臬兩司揭報前來除飭司遴員馳往摘取該典史鈐記行令提同刑禁人等解省審辦並飛飭各屬一體嚴緝逃犯王月尼等務獲究報外相應請旨將署陽武縣典史康曾厚苷職拿問以便提同刑禁人等訊明有無鬆刑賄縱分别定擬陽武縣知縣劉顯綬並請交部議處勒限嚴緝限滿有無獲犯再行辦理所有特叅疏脫監犯越獄緣由理合恭摺具陳伏乞皇上聖鑒訓示謹奏奉硃批另有旨欽此 
 
