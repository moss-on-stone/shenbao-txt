# 1907 - 31 - 4912138

 

Page 1

 
 
   
 
 

Page 2

 
 
[電傳上諭]  
　　十二月十七日奉 
上諭翰林院侍讀馬吉樟奏糾叅大員一摺郵傳部右丞陳昭常署右叅議施肇基衆望不孚均著開缺唐紹儀引用丞叅屢招物議著該侍郎懍遵前旨謹愼奉公認眞辦事倘再有該部丞參員缺著該部堂官愼選妥員奏明辦理欽此 
電傳宮門抄○十二月十七日召見軍機壽耆堃　恩順 
[論今日之黨人（扆）]  
　　千古自詡爲淸流。未有不欲以名節自立者也。卽或標榜相高。亦必須爲鄉黨自好之士。從無有隳行滅德。虧禮喪義之徒。而得蒙此雅謚者。乃數年來。黨派紛紜。各守門戶。而傾軋之惡聲。不絶於口。一似其力足以左右國家。而其言足以拯救元元者。察其所行。乃與其平日所夸論者且大異。夫漢之黨錮。宋之洛蜀。明之東林復社。皆君子也。而今則未必皆君子。蓋君子者以身殉　也。其禍小。而非君子者。樂以人殉者也。其禍大近數年來凡喜事少年。不務生業者。尤好爲非常之舉。凡不肖于父之子。不悌于兄之弟。見絶于婦之夫。見棄　明之友。殆莫不以奔走江湖爲　俠。以揮霍金錢爲義舉。以巧取豪奪爲權謀。以醇酒婦人爲高尙。以好勇　很爲尙武。以踰閑蕩檢爲自由。嗚呼。若而人者。可謂有志之士乎哉。十載以還。陵夷亦至夥矣。獨刑者有之。駢誅者有之。聚族而死者有之。株連而死者有之。甚至城門之火。殃及池魚。蛇影杯弓。無辜遭戮。尤事之至惨者矣。然則徒殘同類之性命。生外族之戒心。予官吏之升階。增政府之權力。又何其不智之甚耶。語云。成非常之功。就非常之事。必有非常之人。而今日之所謂功也。事也其成之就之之難。視往昔殆不啻千倍萬倍焉。而求如所謂非常之人者。更曰不得一。奈之何聚羣聾以説雷聚衆瞽以談曰。便謂將措社稷如泰山。拯斯民于水火。是猶叢什百蘆葦。使屹立于洪濤巨浸之中。會見其順流而去耳。又安得有爲哉。然吾非謂黨之不可有也。以流品之不可雜耳。夫盧雉中無林宗元禮也。花柳中無伊川君實也。哺啜中無定生次尾也。而今之黨人舍賭博男女飲食而外。殊落落無。所表見。不亦大可怪耶。况今日之勢。亦至岌岌矣。在上者盤踞窺瞰于前。在外者逼迫吞噬于後。糾合羽翼。挺而走險。良勢所必趨。然一蹶不振。固已土崩瓦解而不可收拾。當若何躊躇審愼。臥薪嘗膽。以從事於此。奈何囂囂然號於衆曰。我某黨也我某黨也。則尙有幸免者耶。更况乎卑鄙齷齪。其令人齒冷。如上之所言者耶。推黨人之意必曰。分我土地者。外人也。殺我民人者。政府官吏也。然外人尙未見分。而黨人先自分之是黨人之惡。甚於外人也。　府官吏尙未見殺。而黨人先自殺之。是黨人之罪。又浮於政府官吏也。一次召釁動。戕千萬。流血數省。老弱轉死溝壑者。不可勝計。遠因近事有可徵。得謂非黨人有以階之耶。悲　 
[專電一北京]  
　　度支部電請分募　債 
度支部分電各省督撫募集國債利息及償期均須預籌的欵明白宣布以示信實（白） 
[英大員昌言敎士干預民事之害]  
　　十七日倫敦電云前任駐京英國公使薩道義在耿伯列基演說謂中國並不在宗敎上求得歐洲之文化故敎士干預地方民事暴動殘敎大抵由此起矣譯文匯報 
[駐英使臣說中國封建之憲法]  
　　十七日是敦倫電云英京新設之中國公會開會凡負聲望之人皆到會靜聽駐英中國公使之演說題爲中國封建憲法之通義汪公使謂數千年前中國亦有民政主義之憲法與英國相同遺傳至今綿延未絕近來中國皇上實行新政遠見卓識欽佩莫名深吩中英兩國之睦誼愈敦也其譯稿由英員壁利南君宣讀譯文匯報 
[俄報贊成俄國撤退滿洲戌兵]  
　　十六日柏林電云俄國報章以俄國撤退滿洲戌兵爲俄國對於中國和好之證甚爲懽迎譯文匯報 
[安東警察拘捕日人之交涉]  
　　十六日東京電云奉天東邊道奉趙將軍諭催招募警察二百名妄欲排斥外人其意在恐嚇爲日本人辦事之華人而千預捐務西正月二十號中國警察拘禁日本人六名惟旋經日本警察釋放道台允許日本領事懲辦警察長及辦理不合之警察員故此事業已了結譯宇林報 
[慶邸不以訓練農兵爲然北京]  
　　日前政府會議今咨請各省將軍督撫凡於農隙之時飭屬招集各鄉農民講求兵學師占者庽兵於農之意慶邸謂現在人民資格未齊此舉恐滋流弊應由陸軍部速籌全國征兵之法似較此舉爲勝云云（上） 
[遣回不願出洋之華工廈門]  
　　本月初十日得忌利士洋行海壇輪船由閩來厦載有招往外洋華工二百餘名內有七名不願出洋隨禀明厦門巡警總局扣留再行設法載回原籍云（理） 
[周督飭屬查禁奸商拐騙猪仔札]  
　　爲札查事據僑寓荷屬文島華民陳其願等禀稱 [竊按今日之時勢首先禁猪仔來洋猪仔者或因家計貧窮或因嫖賭失所而奸人好利者則從而引誘之引誘已至則牢籠而密閉之輪船將啓則壓 
 
 

Page 3

 
 
行而速載之其在外洋也則早已購通線息與英國華民政務司分肥且預防打手仍壓迫血牢籠之以待各處之採買者而獲利焉名爲猪仔慘甚矣此事弊竇國家非無所聞因之而各海口設　務局不知無洋務稽查之時其爲猪仔頭者尙有所懼憚及有洋務局則明目張膽通同作弊益無懼憚矣在洋務局有錢報名者則名曰現單無錢報名者則曰販賣猪仔而爲之委員者則任從魚肉以飽私　如近年歷任汕頭北海之委員每皆儲積數十萬金是也嗚呼以人爲貨千古奇聞亦惟中國爲有之此所以外洋諸國日加輕侮吾中國如此其甚也民等遊歷南洋諸島二十餘年日里之慘刑無論矣阿齊之慘刑無論矣從未見有如文島之刑外之刑毒刑慘死者文島者荷屬之所轄也其地產錫亦種椒歲買猪仔數千名其傭工爲最苦其工價又最低每月每人二十六工足者則給荷蘭銀十盾不足者按日計扣其他尅剝不能盡述猪仔初至文島而爲猪仔頭者則請荷官陳列荷兵其有不服驗看者荷兵則脅迫而從之歷年以來其慘死者實千萬計其最殘忍者則莫如本年四月間甲必丹林阿八喝荷兵砲擊刀砍當塲斃命者三名負傷入病房死者七名此皆人人所共見者也及猪仔壓至錫壺各吧力頭卽錫壺之大工頭則又恃荷屬之威福或拳搥或脚踢或痛打籐鞭或抑迫而做苦工或無工計算或伙食扣除或報公班衙壓故咕哩由一次而至二次三次荷差則又極其殘虐或遇酷暑故禁飲水或稍休息動輒私刑其私刑約與各吧力頭等或又故報公班衙曰某某不聽約束私刑未了公刑又加公刑之打籐鞭也用大繩縳在柱上而荷差則極力重打莫不皮破血流所以每多甘自懸梁或甘自刎或甘自投水或甘自詐病在病房待死但求速耳不願有生種種慘情不能盡悉更有極其難堪者甲必丹黄先賢吧力頭陳安益等陽則結交荷蘭陰則結連三點益爲横行無懼有以糞穢迫新客自食者有以亂棍擊死者有以辫子繫之馬車之後縱馬奔走而致手足折傷者有因之而致斃者有以四肢用繩懸起而抛擊致斃者有毆傷日久致斃者有以謀人之妻而致斃者嗚呼天理何在人心何存試問吾中國數千年以來有此毒刑慘死者乎誰非人子誰無父母堂堂中國文明之民因受奸人詐誘破重洋涉萬里背父兄抛妻子莫不欲早日言旋何乃一至文島而慘死其若此也且慘死如此其多也稍有惻忍者實耳有所不忍聞目有所不忍覩嗚呼痛哉追原其由文島一撮之隅由華所來之人亦如此受苛虐者實因猪仔之賤辱馬牛不如鷄狗不如卽偶有一二斯文彼亦不之顧所以多爲外人欺侮而爲之土生子者又多是野蠻性成無文翁之敎授無昌黎之感化又每每恃彼識多得幾句番語儼然可與洋人交由華所來之人每事卽可壓制其奈我何近年以來凡爲甲必丹者皆是其土生之子益有所倚恃故凡新客老客亦莫不受其欺侮嗟乎當此萬衆一心之日新學頓興之時若不力持國體痛遏外權凡夫海外土生之子何以知有中國亦何以知彼身之所自來伏念逆旅之艱難恤體下黎之苦楚乞速奏呈照會荷蘭政府提辦卽不重治其罪或金作贖刑以作海軍上上戶三十萬上戶十萬中戶五萬下戶五千計可得數百萬一面禁止猪仔來　幸其羽檄遥傳識天威之可畏野蠻並化永國脈於無窮庶幾死者無復埋寃生者不致受屈等情 ]到本部堂據此查上年文島招工一案經北海廣州德國兩領事照會以森寳行擬招華工並送有章程多欵卽經岑前部堂以此項章程　碍難行另定章程二十一欵備文照覆請飭該洋行查照辦理復接和國領事照會以和商好時行擬招華工前往文島等由又經岑前督部堂援照　寳行擬招工章程照復均未接有德和兩國領事復文定案風聞該洋商等遽行私招無數華工已屬不合其誘拐者尙不在內本年八九月間先後接據新嘉坡領事孫士鼎申報廣西拐犯李鑑波誘騙附生秦朝英前往文島歷盡慘毒情形並據南洋視學委員劉士驥禀陳荷屬各島虐待華僑辱及國體確據卽經分别飭行查辦並咨由出使德國大臣楊妥籌辦理各在案總核先後文禀備述虐待各情異口同聲歷歷如繪實有呼吸存亡救死不贍之痛自應分別查禁徐圖補救除照會德和兩國領事轉飭森寳行好時等行不准私招並分行北海汕頭洋務委員認眞查禁外合就札飭札司卽便會同農工商局移行遵照母違（暑） 
[蘇路公司集股之踴躍松江]  
　　本月十四日蘇路公司總理王丹揆廉訪由滬來松十五日二點鐘邀集官紳就西門外醉白池集議蘇路事宜是日松府戚太守華邑尊程大令婁邑尊何大令均到會紳士到者二十餘人所議之事（一）採購九峯山石（二）建設車站地段（三）續招路股與會之紳董如謝君宰平楊君至文錢君選之袁君仲默吳君伯庚楊君蔭安等認股頗爲踴躍其向不與聞地方公事之顧香遠張文遠陳仲音杜鼎梅諸君亦皆熱心公益竭力贊成故是日認股頗多當塲認定簽名者計有數萬股議畢散會已鐘鳴五點聞廉訪小作勾留擬於十七日赴申云（　） 
[粤督札飭核議建築電車河橋廣東]  
　　江蘇補用道温灝前具禀粤督謂中國講求路政津榆蘆漢相繼告成寗滬粤漢聞風繼起而獨於電車尙未仿行坐使天津上海電車之利屬於外人深爲可惜况我粤素稱繁盛現在河隄將次竣工西至黄沙爲粤漢車站東至川龍口爲九廣車站東西相隔三十餘里若無電車以銜接之則行旅尙多不便職道在港有年目覩電車之利爰與職商　汝成等擬集股本銀一百萬元先就省城隄岸與造電車以逹黄埔並在靖海門外安設鐵橋以逹河南逐漸推廣凡將來續修之馬路河南續築之隄岸均一律推行以期盡善除將酌擬創辦大槪章程十八條另摺附呈察核理合禀請俯賜批准並予奏咨立案云云茲粤督札飭農工商局核議略謂電車原可招商承辦但須隄工接至黄埔馬路順隄修成方可安設至大河南北建鐵橋以便往來早有人建議自可准行但須另立一公司未便與電車合一其如何收利還本亦應妥議仰該局卽便會同善後局隄工局核議具覆云云（露） 
 
 

Page 4

 
 
[勸令奉商多入各公司股份奉天]  
　　農工商部以日本交還營口條欵附件內開營口自來水電燈電車股份公司其中股份日商佔多而華商未得其半數似未相平以後該公司加添新股份時應先讓華商著令該公司遵行辦理等語因特札行奉天商務議員略謂營口爲關東巨埠戰事甫定商權多佔一分卽主權多屬一分該議員務即趕緊聯絡各商會隨時勸導殷實商家遇該處自來水電車電燈公司加添新股時踴躍從事以收實際云云（望） 
[宿州牧禀皖撫電（爲烈山礦案議結事）]  
　　支電敬悉烈鑛照様電辦法准歸宿辦宿紳仰承明斷保全商產感戴同深現由李委員邀同宿紳赴徐與熊倅查算該礦所存股本若千再退還袁升道及渦蒙徐股本卽向熊倅取回退股之股票息摺眼同註銷再赴礦山查收　產文卷鈐記事畢了案與宿紳妥議章程通禀所有宿紳感激下忱先代縷陳（正） 
[派查攔阻米船案江陰]  
　　現辦江陰釐局委員王士暄禀揭浙西江巡緝私營管帶游擊周遠明稱奉有江督密札專查米粮出入徧派哨弁分駐各要隘遇有粮船過境不問完釐與否輒敢攔阻曾將江陰砲台兵米及已完米捐商船扣留客商驚惶地方騷擾等情周游擊亦復遞禀立辨互相攻訐當經撫憲電詢江督端午帥查無其事陳中丞以該管帶如果冒稱屬實殊屬胆玩已極因立飭江陰縣確查禀復承大令以王委員所禀各節查無實據禀請大吏派員查辦現陳中丞已委盧太守懋善來澄嚴行澈查（疑） 
[再紀揚州饑民鬧事情形揚州]  
　　揚州圈飬飢民不允遣回與兵爲難等情已略誌昨報茲又得揚州友人來函云署淮揚道楊俊卿觀察於初六日蒞揚當與運司趙都轉會商資遣飢民辦法詎衆飢民均不願歸環求在揚過年楊觀察以揚郡駐防兵力太單不敷彈壓因電請江北提督廕午帥派撥兵隊一營來揚協防不料該營兵於初十日甫經登岸正在駐紥忽與飢民口角閧鬧互相用武各有受傷運司趙都轉聞報當卽飛飭府縣及淮南局員各營馳往嚴加申斥竭力彈壓幸即解散現趙運司已電禀江督請催楊道卽日回揚妥籌辦法云（鼓） 
[陳侍郎隨員先至蘇州]  
　　查辦銅幣大臣陳玉蒼侍郎現派主事胡大崇於日前到蘇當卽親赴新舊兩銅元廠察看機器鍋爐聞胡主政事畢擬回上海候陳侍郎到滬面禀情形（對） 
[香港風雪爲災續紀]  
　　十六日香港電云禮拜一香港大風雪華人死者六十人小孩居多十七日香港電云禮拜一暴風大雪死者共有八十一人輪隻沉没者六十五艘譯文匯報 
[淸鋭奏覆魯撫被參摺（續）]  
又原奏內稱派赴曹州之營官袁姓竟將槍械號衣密裝車中與匪避道而行其恇怯可想近來江北徐州一帶飢民麕集匪黨煽摇曹匪與之勾結恐成燎原之患一節查曹屬歷派營官並無袁姓其人惟此間匪黨以擄贖殷戶爲宗旨尙不與行旅爲難所最仇嫉者莫如營兵遇有大隊或卽散去小隊相値必受其困近日出差人員隨帶護勇數名探聞前途有匪必須豫將槍械號衣藏匿而過方免劫掠所謂避道恇怯者殆卽指此現在河北徐州一帶飢民竄人單縣等處已有五六千人業經該撫電咨兩江總督轉飭淮徐海各屬地方官設法留飬截堵以紓鄰困而杜隠憂惟曹屬向稱盜數匪黨成羣軍械齊整各州縣僅募士勇數十名實有寡不敵衆之勢且自知身蹈危地人人操心慮患尙無玩忽貪酷劣迹昭著之員况現任者多堅求卸篆未來者復視爲畏途儻再繩以緝捕不力之　幾無一人幸免以現在情形而論捕盜之任不當盡責州縣而常重　　官本年營伍屬增而盜匪仍復猖獗者推原其故皆有歷年統兵之大小文武各員因循廢弛之所致若不分别懲辦恐無以肅軍律而敞效尤又原奏內稱福山縣所屬之煙台爲通商口岸本年四月間有大股鬍匪自奉天省竄來白晝搶劫附近烟台二三百里　幾斷行旅再有疏虞尤非地方之福一節查烟台一帶與靑府所屬相距較近一切情形見聞必確當卽咨行靑州副都統文瑞並札飭靑州府知府黃曾源確切查明分別聲覆旋由該副都統密派佐領喜來前往煙台查明禀覆據稱該處距福山縣城二十八里訽問商民本年四月曾否有奉天大股鬍匪到此僉謂當時有此謡傳蓋因登州府屬人民多在奉天傭工本年四月有工人數十名由奉天結伴向東至烟臺上岸一時人多語雜或有疑爲鬍匪者旋經巡警查明實係安分工人聽其各歸原籍而去又因閏四月十五日晚間有　車在福山縣境內被刦謠言殆因此而起其搶劫　車案內要犯業由營縣拿獲訊明正法由是人心安謐並無白晝搶劫各等語並據靑州府知府黄曾源禀覆各節互相叅考約略相同檢查福山縣申報盜案訊明正法各卷宗亦屬符合原奏所稱自係傳聞失實此查明該府被叅各欵曁地方辦理不善大小文武各縣之實在情形也未完 
[日本撥欵重建上海領事署]  
　　文匯報云查一千九百零七八兩年日本外部財政預算表內有重建中國日本領事衙門經費一項計日本洋二十萬元茲悉此欵爲重建上海日本總領事署之用此項工程須三年始能告竣云 
[伊籐侯定期回韓]  
　　東報云駐韓統監伊藤侯酋定於西二月杪回韓如屆韓京天氣尙冷則當在馬浦駐節數日 
[日本遣使賀韓儲婚禮]  
　　東報云高麗太子於西正月二十四號成婚日本特遣內務府大臣前往致賀 
[日俄議和文件發刋]  
　　東報云俄國政府已允刊印日俄两國在波資末斯議和之公牘以及俄國專使韋特伯爵與美總統來往之信札 
[日本外交三大事]  
　　十六日東京電云日本外務省大臣林　子爵在下議院宣言美國嘉禮福尼亞省人挑除日本學童一事可望有滿意之結局卽日俄會訂商約亦可早日議定林子爵復述日本向俄國索取之留飬低俘費計日本洋四十九兆元俄國向日本所索之留飬日俘費僅日本洋一兆五千萬元譯字林報 
[普魯士煤礦失事續誌]  
　　十六日柏林電云署魯士沙伯普金地方西北之黎登礦失事死者有二百人德皇論飭詳細報告法總統亦致電德皇表慰惜之意法國外部大臣亦傳論駐德法使向德相蒲盧親王致惋惜之意法京民政　亦　議同表感情 
[澳洲疫症流行]  
　　十六日柏林電云澳洲西得尼島患疫症　者已　　人譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第二張第九版[蘇省官事]  
　　巡警總辦知府嚴震禀知第三期巡警兵學生於十三日畢業○知府項兆麟禀銷院試提調差○代辦法政學堂監督左樹珍禀知法政講習所十五日放假○知縣樊肇崇赴海屬徐嘉彥赴揚屬錢國選赴鎭屬州同曹樹培赴淮屬均禀辭公幹○首府何太守偕巡警總辦嚴太守禀知各路小菜場於十三日開工○知縣胡調元十五日由宜荆查賑回省撫憲札委調查同鄉候補人員戒烟○法政學堂第一學期畢業學員最優等知縣張鵬翔通判丁方瑴優等知府胡雲程謝成泌同詣撫轅禀謝考取並禀知放年假（康） 
[電局總辦應調赴寗長沙]  
　　長沙電報局總辦李文石月前奉江督函招赴寗辦事現李君擬即啓行所遺電局事務有委黄君輔接理之説（佐） 
[關道飭胥吏戒烟漢口]  
　　江漢關道桑觀察以奉旨戒烟甚爲嚴切而本關胥吏吃烟者多現擬限期一律禁絶並照會漢關税務司克君一體照辦（人） 
[關吏限令戒烟鎭江]  
　　鎭道榮觀察近以奉旨戒烟甚爲嚴切而揚由兩常關胥吏嗜烟者衆昨特嚴諭限期一律禁絶（再） 
[改期閉歇烟館福州]  
　　福州府呂太守前日發出示諭限令各烟館於明年三月止一律閉歇凡妓館酒館自明年起均不得陳設烟具云（史） 
[警局籌捐漢口]  
　　漢口警察每年經費需十五萬金而欵只九萬餘金不敷甚巨且舗房等項捐欵收數亦不甚旺刻警察總辦周嵩甫太守已於日昨柬請各行商首至局籌議一切矣（乃） 
[巡警站崗改章蕪湖]  
　　蕪湖巡警自本月十五日起改革崗規更換服制茲將總辦黄潤九通飭各區巡士諭文節錄如下本埠巡士站崗每班係四小时爲率時間過長茲於十五日起改爲三小時以示體恤並將服制更換期於表面精神日有進步倘仍頽靡不振一經查覺定即懲革云云（九） 
[總台官因公赴潤鎭江]  
　　象山總臺官温幹臣因奉江督札飭改良臺務特於十四日附輪赴澄謁見節制沿江砲臺之丁軍　面商辦法（巧） 
[查拿匪黨保護敎堂禀批長沙]  
　　湘省中路巡防第八隊石管帶日前以查拿匪黨保護敎堂情形具禀洋務局昨奉批示云查瀏醴匪氛雖就撲滅而各處匪徒難保不潛謀竊發仰督飭弁勇嚴密查拿至敎堂醫院尤應隨時保護以期安堵而免疎虞云（阿） 
[團董請領獎賞蘇州]  
　　　興化縣著名土梟李華奎無惡不作屢經上憲懸賞緝拿前月被該處團練勇格斃經興化縣張紹棠詣驗屬實茲該團董趙某持張令詳文來省投臬轅禀請給領賞銀當蒙朱廉訪批准賞銀二十兩（且） 
[蘇提學考試南菁蘇州]  
　　蘇州周提學已於十五日啟節由胥門碼頭靜平輪船拖帶徑赴江陰考試南菁學堂各生優劣（甲） 
[靑年自治會成立淸江]  
　　山陽縣志士程君循前月前在淮郡河下聯合同志組織一靑年自治會以集思廣益爲目的以合羣進化爲指歸一星期大會一次者驗會員輪流演説務期躬行實踐已於月初行正式開會禮會員來賓到者數十人當由程君演説開會宗旨衆皆鼓掌稱善會逐成立（助） 
[職婦興學九江]  
　　宜黄縣職婦吳陳氏捐資在本邑設立女學堂及幼稚園禀由該縣胡大令詳請學務處立案併通飭各縣一律照辦云（石） 
[圖書館書目告成長沙]  
　　湘省圖書館開辦已久所有庋藏書籍簡明目錄業已編輯告竣計中文分經史子集叢書類書六種東西文算學輿地語文法政理化工業敎育文學宗敎女學醫學等門擬日內呈請提學使核定卽行刊印云（餘） 
[禀請禁止米穀出境江西]  
　　江西米價邇來日見增漲省城各學堂學生特於初八日聯名具禀大吏請飭禁止米穀出境以裕民食云（法） 
[湘米不准出口漢口]  
　　漢紳以所屬荒歉開議平糴當經馮司馬禀請上憲發給護照六張前赴湖南運米昨日有電來漢謂湘米不准出口聞此事甚費躊躇云（荒） 
[議平米價福州]  
　　閩中米價邇來日見昂貴福州府呂太守特於初八日邀請商董商議平糴辦法現商董已將此意布告各米商妥爲籌議矣（史） 
[阻米鬭毆湖南]  
　　湘省穀米近因外省來買價値漸漲日前湘潭縣罐子窰地方某窰戶以米糧交易枯餅窰工出爲阻止竟至彼此鬭毆窰戶受傷頗重經團甲赴縣禀報縣委何捕廳往驗（時） 
[禀控阻塞河道湖南]  
　　武陵縣後郷中渡口渣滓灘河道近爲陳海軒糾集族衆私行塡塞鄰村咸往理阻陳反恃衆兇毆現由該處毗連之三溪五港八村八障紳耆共數百人齊赴武陵縣禀控縣主廖大令當卽親詣勘驗諭令陳姓卽日掘毁如違嚴辦云（時） 
[諭禁厚殮廈門]  
　　厦防同知原司馬前日發出示諭一道略謂厦門惡俗每遇親人病故生前冠帶之需玩好之物無論眞珠首飾槪殮以殉匪徒因血生心遂至毁棺行刼貽害匪輕以後凡有親人病故祇須衣衾完備不得再將首飾貴重之物殉殮免遭禍害倘仍不改悔依舊厚殮被匪盜劫則是咎由自取云云（中） 
[捕獲私造假票人犯長沙]  
　　湘省南門內謝耀庭私造假票前日被警兵潛往捕獲並搜出僞造謙益帽莊及中和彩票店錢票印板及一切刷印器具當卽一併帶回詳請總局按律懲辦（佐） 
[兵工司事保釋武昌]  
　　黎統領元洪前在兵　廠拿獲之會匪王某係他匪誣攀爲王勝之兄故特拿解來省發局研訊據供在局多年並非與王勝同宗亦無通匪情事又經全廠員司工匠公保現已省釋矣（八） 
今日尙有本埠及各省新聞均列入第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
頭紥黄巾腰朿黄帶手執斜尖大黄旂一對斜尖小黄旗二十二根上書飛虎天兵字樣又有持刀械及從手者若干人約共五十餘人趙拮行至縣署門首令范敖與衆人在外守候獨自隻身入署欲見縣官聲稱與敎堂爲難該縣未敢出見經巡警什長賈珍勸趙拮暫退從長計議趙拮卽帶同衆人往西街大廟住歇適是日德國人裴特勒游歷過境訪知敎士正在縣署因亦住於署內裴特勒商允該縣將匪勦辦於三十日黎明匪徒無備之時帶領防軍及巡警兵進廟查拿趙拮驚覺喊同范敖崔俊王三丑仔王四丑仔崔仲英麻沾沅張四孩仔　老四仔甄大　胡二孩持械出院抵禦裴特勒即率同兵丁開鎗擊斃十一名又有常寛一名在樑躱避跌落身死其餘秦添　等四十一名均俯首就擒並未抗拒該府縣禀報到省經奴才飭據雁平道調同署惇縣知縣章同署右玉縣知縣譚家駿馳往查明並提集現獲各犯訊悉前情禀由奴才批行按察司覆核無異應即議結查此案趙拮假託神道畫符治病與范敖等惑衆歛財經敎民告知敎堂禀縣派弁查訪輒挾煤窰前事之恨起意與敎堂爲難雖無聚衆練拳及澘謀不軌情事惟其糾集多人進城尋釁且旗幟裝束詭怪離奇及官兵查拿仍復出　抗拒實與土匪無異自應按律懲辦今該犯趙拮共十二名業被格斃及跌落身死應母庸議並遵照新章免其戮屍秦添　馬連幅曹先澐王汶煥王漁劉　柴沅等七名雖聽從趙拮進城助勢惟一經官兵撲拿即俯首伏罪情稍可原應各監禁十年連發甄定漢王牛仔李得花李漢儒王葆仔王帼𣿭温應任鷂漳范魁等十名係� 
由范敖誆　進城並非甘心助惡情節尤　應各監禁三年與秦添　等七名均俟限滿保釋常毛旦孟毛旦李八九仔崔萬得李井衡李和尙楊麻根甄二滿卽李二滿仔張憘蕣等九名均係被脅同行惟查該犯等向不安分應各收所習藝二年限滿釋放張五仔李七蝌仔張汰伻張楞旦劉拴仔尤幅蒼王左李眞楊根坪喬錢旦仔王賦魁仔殷銀鍼高舉孫存賦等十四名均係良懦村民嚇逼隨行情實可憫應一律保釋閻俊一名因其子閻老四仔進城跟蹤追尋致受連累應即釋放案外無辜從寛免究該署縣陳鴻筠事前旣疏於防範迨匪徒趙拮來署該縣若卽出面論開誠布公曉以利害未始不可解散乃竟畏避不出反商同外人剿辦在匪徒等頑梗狂愚固係死由自取而該縣之識見不明措置失當實屬荒謬糊塗應請旨將卸署左雲縣事候補知縣陳鴻筠卽予革職以肅官常此案肇釁之由實自煤窰而起已飭現署左雲縣查明該縣窰戶行規邀集公正紳耆與敎士等妥商辦法總期民與敎宿怨平釋免成莫解之仇由縣再行剴切示諭在平民果有屈抑儘可控官伸理而不可逞忿以忘身在敎民宜睦郷鄰以必與衆協和而不可恃符以賈怨此中調護維持之道要不得不責諸有司至該縣地方常匪徒就獲派員查辦之時民間不免惶懼自經出示撫慰人心大定現已四民安業靜謐如常堪紓宸厪所有左雲縣匪徒滋事格殺多名擒獲餘匪分别禁釋謹陳明辦理情形並將知縣隨案叅處緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　宮門抄十月初九日推班溥興謝代進內大臣班恩召見軍機 
戶部奏爲江浙本年應徴漕糧請循案仍酌留一百萬石運京並令將改折價値核實酌定以裕倉儲而重庫帑摺 
戶部廑奏爲江浙本年應徴漕粮請循案仍酌留一百萬石運京並令將改折價値核實酌定以裕倉儲而重庫帑恭摺仰祈聖鑒事竊查臣部於光緖二十八年七月間具奏妥籌倉儲摺內聲明浙江原徴本年江蘇亦本折兼收請於兩省所徴本色共酌留京斛粮一百萬石白粮在內由海運京並請嗣後無論南米如何昂貴非奉特旨不准擅請截借漕粮以顧倉儲等因奏准通行在案自二十八年以後均由臣部循案奏明按年如數籌備歷經各該省按照蘇六浙四分成認運本年四月間准倉臣咨送抄奏內稱海運到京驗收浙漕靑腰白臍甚多蘇漕向勝於浙本届亦多靑腰白臍嚴加挑選分别兑收等　當經臣部片詢倉場查明浙漕攬和稻穀霉變尤多業該糧道及滬局總辦委員專摺奏叅並恭錄諭旨行知遵照各在案現値秋收伊邇新漕開辦在卽擬請旨飭下兩江總督江蘇浙江各巡撫循案將本半應徴本色漕糧兩省共酌留京斛一百萬石由海運京仍令該督撫嚴飭該糧道督率各屬認眞兑收務須遵照定例一律乾潔毋得濫收潮濕細碎之米並令承運各員沿途妥愼經理如再有夾雜霉變等情卽由該督撫查取職名嚴行參處以肅漕政至改折價値臣部於念七年議覆前漕運總督　奏漕糧改折事宜摺內聲明各州縣徵收　糧應由各該督撫懍遵諭旨激底淸查務令各屬將徵自民間實在數目和盤托出通計該省糧米每石應折徵若干實能折解若干先行具奏由臣部酌中核議以裕餉源而昭核實等因奏准遵行在案乃江浙折漕價値自三十年後又復按年遞咸迭經臣部奏令酌加各該省或略爲增益或藉詞另提殊非核實之道嗣後應令查照臣部奏章將該省改折漕糧每石折徴折解各若干確實查明酌定數目於每届冬漕徴齊時專摺具奏再由臣部核定總期實徴實解涓滴歸公以重正供而杜取巧是爲至要所有臣等請酌留南漕一百萬石仍由海運並令將改折價値核實酌定緣由是否有當理合恭摺具陳伏乞皇太后皇上聖鑒謹奏奉旨依議欽此 
　　大臣誠奏爲恭報萬頃湖屯墾辦理情形曁放墾後續被水淹緣由摺 
奴才誠勳振格跪奏爲恭報萬頃湖屯墾辦理情形曁放墾後續被水淹緣由恭摺仰祈聖鑒事　安徽太平府屬萬頃湖屯墾一事奴才於四月間具報考查新政摺內業已附陳大槪嗣經札飭該總局將已墾耒墾　田　收未收之欵租穀租錢起收期限湖蕩水草全年花息逐一詳查分别造報詳候奏咨立案茲據督辦屯墾總局江蘇補用道徐賡陛詳稱竊查萬頃湖牧場改爲屯田募民領墾於光緖二十九年　月經前將軍信恪等會同　奏明開辦每畝飭繳押租三元發給印照准其永租仍每年認繳麥租錢百文租穀一斗第一年免租第二年繳租之半以爲佃民開荒之費第三年繳　租仍先將東南西　面臨江濱河之地建築堤塍四正四隅安設　陸門石涵泂以資消洩先於江寗藩庫預借撥三十四年馬乾銀五萬一千　百三十　兩　分八釐九毫六絲作爲開辦經費奏奉兪允欽遵在案當經遴派員司分投舉辦維時奉准部覆已在夏秋水漲之時冯一時難干涸復先於淸水河高阜地方建立廠房一座以資辦公又將築堤工程分爲八　每叚各搭茅寮數十處爲夫役憇宿共支用銀三千八百六十三兩五錢 
 
 

Page 16

 
 
　　 
九分比入冬令始僱民夫數千人同時興築長堤一道周圍五十六里有餘皆高八尺底寬三丈一尺面寬八尺仍於東面正當水　之處多留坦坡以避邀射其北面原有民埝略爲修補完善又分建明暗石陸門七座石涵洞三座計共支用銀五萬八千四十六兩五錢七分又周堤開挖內濠一道寬五尺至一丈五尺不等深約五尺又湖中開挖井字溝四道寬深如前計共支用銀三萬三千五百八十六兩九錢七分七厘又局廠兩處員司薪水雜用自開辦起截至本年閏四月分止計共支用銀二萬三千八百八十八兩一錢四分七厘又自開辦起至工竣日止彈壓巡防弁勇一百五十八員名計共支薪糧銀二萬一千九百九十四兩統計放墾之田八萬二千七百二十三畝二分一厘其圈出隄外坦坡以固堤岸者約出三萬六千餘畝又開去溝渠水道塘坡約田四千餘畆又未經請出斷定軍民佔耕田一萬餘畝尙在調查另案具報至原奏留出旗丁田二萬畆自應遵照　理惟查寗防飬防飬育閑散幼丁踓有一千四五百人若待成立自耕　先招佃代墾而旗丁專重騎射力穡服田本非素習且耕種牛隻在在須官籌給數亦不貲兩三年後器老蓄敝旗丁農務仍不能成則虚費似屬可惜而兵燹迄今湖中流聚之民已不下千餘丁口驅之則無地可容留之則資生乏術伏思國家子惠元元滿漢本無歧視與其給旗丁而求難收之效不如給流民而爲安插之資仍可照定則收取租穀麥錢專歸津貼閑散飬育幼丁助成讀書練武之用當經禀蒙原任將軍永隆前署督臣魏光　現署督臣周馥等定議按丁撥給田二十畆不取押租責令湖民墾荒成熟照章收租三年內外若荒蕪不治租苦徴繳不前以及不安本分仍追回原田驅逐出屯以示懲儆業經查明分别高下賞撥詳報在案又查坐落牧塲界內八郡鋪胡家大小壩有荒熟田三百九十畝九分隨田草灘四十畆向歸體仁局收租後撥入育嬰堂充作經費從前經費若何領耕亂後若何撥入已屬無案可稽亦無營縣照契第撥充善舉歷四五十年應請免繳押租歲租仍充該堂經費以廣皇仁當由徽寗池太廣道會同該局詳奉批准在案以上田畝除圈爲坦坡開築溝渠及不收押租外約可收本銀二十四萬八千一百餘元以每本銀一元合庫紋九錢上下扯算均可得銀二十二萬三千三百五十餘兩除已全數撥還司庫銀五萬一千二百三十二兩三分八厘九毫六絲又呈解現銀四萬兩內已撥還司江寗移建兵房銀八千兩及京口援案借撥修建兵房銀八千兩又補支廠屋茅寮及堤工石陸門石涵洞等欵不敷銀一萬六千七百七十八兩一錢二分一厘又開挖內濠井字溝等銀三萬三千五百八十六兩九錢七分七厘局廠員司薪水雜用銀二萬三千八百八十八兩一錢四妥七厘彈壓巡防弁　薪糧銀二萬　千九百九十四兩建造倉房計動用銀四千三百三十四兩五錢七分約存及未收銀三萬七千六百四十餘兩尙須加蓋廠庫一座約估銀五百兩廠前石碼頭一座約估銀三千兩添建市房十所約估銀一千兩修整原有磚窰十座約估銀四千兩尙須動用銀八千餘兩撥以每年所收磚窰租價銀三百五十兩蘆草花息銀一千兩市房租銀二百兩作爲此後廠員司役每年支用之費至屯民所繳押租係定三限分繳現在第三期尙未收竣所領田畝以去年　第一年本應免租今年爲第二年應收半租明年收納全租仍每畝代徴築堤費一百文以作將來開辦各項學堂經費之用今正擬催完押租　收半租租穀一面造册詳請報部乃本年五月霪雨時行山洪驟發水勢日長外水高過於堤全湖被淹業禀蒙奏明叅處並賑撫佃民妥爲安輯際此江皖一帶大水漫堤佃民困苦顚連情殊可憫不特本年秋收無望即欠繳押租勢難遽行追呼而善後一切應用之需尙待籌　惟有勉力趕辦俟江河水落放水出江趕種冬麥培築圩堤再行統案詳報以竣全功等情詳請奏咨立案前來奴才等考查此項屯田經各前任將軍督飭該道經勞三載取效漸彰收成指顧因原任將軍永隆患病日久旋卽出缺未及核辦奴才　本年三月蒞任後迭經詳細訪查分條考察其間有因時制宜者有變通酌辦者値此起收半租之期原冀早收成效將押租催繳乃甫經查明核辦間又逢雷雨爲災全湖被淹之事當將在事人員分别奏叅以策後效而此兩月中趕辦搶護兼籌賑撫于無米爲炊之時爲力圖補救之策未敢稍事懈弛現在各路水患秋汛正大惟有督飭該局俟水勢稍退趕速加工培修力籌久遠俾竟全功而挽利益以仰副朝廷振興地利之至意若田畝細數公司名稱出入支銷各欵業飭該局詳細繪圖造册到日另行咨部以憑查核所有萬頃湖屯墾辦理情形曁放墾後續被水淹各緣由除分咨外謹會同兩江督臣周馥京口副都統臣奎芳恭摺具奏伏乞皇太后皇是聖鑒訓示謹奏奉硃批該部知道欽此 
　　宮門抄十月初十日推班召見軍機 
　　山西巡撫恩奏爲遵設督練公所編練新軍先成一協曁添改巡防隊以符定章而肅戎政謹將辦理大槪情形摺頭品頂戴兵部尙書銜頭品頂戴兵都尙書銜山西巡撫奴才恩壽跪奏爲遵設督練公所編練新軍先成一協曁添改巡防隊以符定章而肅戎政謹將辦理大槪情形恭摺具陳仰祈聖鑒事竊准練兵處咨奏定陸軍營制餉章於督練制略內開凡各省新軍練及一協以上者應於省會設督練公所一處愼選兵學諳練事理精詳各人員分任兵備叅謀敎練曁考校本省舊日勇營妥籌辦理等因調任各撫臣均以旋膺簡擢去晉未及舉辦奴才抵任後查晉省營伍雖經前撫臣岑春煊將原存綠營防練各軍奏改常備續備等軍分别駐紥當因餉絀或招不及數或一再汰咸迄今存者惟駐紥省城之常備馬步砲隊共十旗分紥太原大同口外之續備馬步隊共二十三旗除續備各旗係屬勇營編改年來分防駐守尙稱得力應仍其舊卽遵章改名爲巡防隊預留將來常備軍退伍地步其常備馬步砲十旗官弁兵夫僅二千二百餘員名核計積標成協爲數尙少先就原有之步軍併成三營爲第一標再按征兵辦法補足三營爲第二標合以馬砲工程錙重各隊計可混成一協當茲改練伊始似因實劊端緖紛繁必須有提綢絜領總匯之區爲之經營表率即　撫署後舊有公廨略加修整遵章設立督練公所以兩司冀寗道爲叅議分委道員王毓江總辦兵備處道員王季寅總辦叅謀處其敎練處總辦卽委王毓江兼管已於六月間先後開辦啟用關防各該處辦事人員則按其所治之事　股分料俾期綱舉目張有條不紊自提調至科員等均擇熟諳軍事並曾由學堂畢業之優等學生酌量派充分任其事一切公費開支悉按奏定章程辦理所有軍制戰術操法以及敎育之次序並即責成各該處考究編訂行知各營遵守徴兵之法現經查得寗 
 
 

Page 17

 
 
[會匪斬決長沙]  
　　湘潭縣十八總地方爲匪徒出没之處前經拿獲會匪鄧玉林張四皮兩名隨時正法已誌前報日前該處又獲彭茂春一名解縣訊實旋於二十七日將該匪正法（阿） 
[金華開辦敎育會浙江]  
　　金華縣學界於十二月十五日開辦敎育會齊集明倫堂會議並公决會章選舉各項職員（語） 
[上海官事]  
　　商部保惠司郎中袁思亮安徽候補道許克丞江寗候補道劉秉楨候補道沈佺候選道陳華山西大學堂畢業舉人武纉緖昨日均至道轅分别拜會禀見海防秦錫鎭前日奉道憲札委至三林學堂考試昨日已回滬卽詣道轅銷差（宜） 
[英界火警]  
　　昨早七點鐘英租界東棋盤街第七十號門牌怡和土棧樓上忽然起火延燒同居裕泰祥洋廣雜貨號房屋三兩厢房旋經救火會救息捕頭即飭探詳查起火緣由並拘該號主訊奪（力） 
[失火即熄]  
　　昨晨吳淞路九百六十七號門牌房屋因烘濕衣失火當即撲滅（似） 
[拘究火頭]  
　　昨日上午西門外萬生橋南首某帽店午炊失愼延燒房屋多間各洋龍馳往救息起火之店主則拘入西局詳加訊問（宜） 
[拘案候質]  
　　錢鼎成控朱海郎王毛毛串同應桂馨陸頌和誣控拆梢並通同濟匪一案雖經公廨讞員關太守會同英德副領事斷結而案中牽涉道轅舍書羅彥甫尙未到案前日道憲瑞莘儒觀察面諭偵探楊荆山速將羅拘案昨由楊將羅拘獲已解赴英美公共公廨管押矣（力） 
[禀求交保]  
　　有劉春山乘上海縣王大令出署時攔輿遞禀求將因案收押之外甥彭老龍交保情願領回管束王大令諭飭靜候批示（宜） 
[搶匪收外監]  
　　白晝搶洋之匪犯飯桶桂生卽沈桂生曾經上海縣訊責枷號滿期判押收過所習藝在案昨道憲瑞觀察以該犯胆敢白晝行兇搶洋至二百五十元之多亟應收禁縣監申詳上憲定罪爲懲一儆百之計刻已諭由上海縣王大令提該犯至案立即飭令釘鐐收禁外監矣（宜） 
[槍斃探夥案移縣訊辦]  
　　盜犯胡二林即楊老么在張月紅花烟間槍斃探夥雙喜一案迭誌前報昨包探竇如海將胡解訊探夥王桂卿供那天與小剃頭雙喜王阿狗三人在馬路巡緝胡四喜説王桂保花烟間有盜犯當卽前往雙喜上樓小的二人在外守候嗣胡二林下樓雙喜在後行至半樓梯胡兩次開槍雙喜卽斃小的追至法界胡又開鎗由法捕拿獲是實訊之王阿狗供與桂卿同訊之鴇母王桂保烟妓張月紅均供不認職訊之胡四喜供知二林是盜犯通知往拿是實又訊之胡二林供洋鎗是向三馬路買來關讞員商之英巴副領事判將胡二林王金興胡四喜烟妓張月紅王桂保等連同洋元鈔票手槍金戒子各物押送上海縣歸案訊辦王桂卿王阿狗自行投縣質証（孝） 
[會訊洋人開槍行兇案]  
　　前淞滬鐵路公司延高易律師控洋人茘米特斯開槍行兇並與票房司事爲難等情中西官判該洋人保銀五百兩候查明覆訊在案昨晨覆訊原告高易律師復將茘米特斯供詞質一番被告延穆安素律師邀同見證克斯得九百一兩西人稱西歷十二月十一號趁火車至吳淞打鳥與被告洋人同坐火車行至半途該公司收票人騐票茘米特斯不肯驗票因此懷恨迨打鳥事畢人仍坐原車歸滬中途與茘米特斯察看鎗中遺彈忽然彈子爆裂實係疏忽並非有意惟該車司事因驗禀時與被告爭執該洋人將司事之衣領揪住至滬時乃被公司送捕云云於是原被律師辯駁良久關讞員與巴君互商判茘米特斯罰洋一百元完案（力） 
[總工程局紀事]  
　　總工程局現將電燈推廣至城內各叚竪立杆木城內警局長程大令則欲將淸道路燈兩項移歸官辦現局董　將淸道事宜准由官爲經理路燈則仍由本局經辦○南市三鳳樓一枝春兩茶館近借演影戱爲名中雜淫詞俚曲且復男女叢雜殊與風化有碍局董聞之刻已派人前往調查矣○元來油蔴店沈鍚福控同業楊俊卿將協盛祥議單息摺抵銀一千两近將息摺取去不付利息一案昨特傳楊到案孫明府判交還原摺赶緊理明○　順草貨店夥鄭連壽控皮鞋店主車瑞林欠貨洋六百九十餘元一案奉判押候交保茲因無人具保昨提復訊著原告帶出妥爲理處○蘇芳聚桂圓店夥陶雲卿扭大貞丸小輪船夥張鳳池到案控被欠洋十九元七角奉判出帶淸理○程大隆花行駁貨船郭惟生前晚裝花一百五十包被同業陸阿寳毛根寳等竊取三包當卽報局派探查獲原贓解　訊知陸起意判戒責二百下押候訊究毛戒責一百五十下斥退候補提同黨再訊（尺） 
[公共公廨早堂案]  
　　婦人陸阿文王錢氏陳袁氏等拐賣戴友岳之两歲女孩名　福報由包探倪順泉解究關讞員以人証屬實判各押官媒處两年孩交戴領○王阿炳至丁小狗朱吳氏等家騙取皮衣各物押洋化用報由包探沈阿岳解究判押捕房三個月逐出租界○沈裕廷等攫去薛言生之衣洋報捕拿究在案茲包探倪順泉又將同黨之邱阿和沈金榮等拿獲解究判邱押西牢一年零六個月沈押六個月○趙阿二在蘇州竊取曾公館衣飾洋元逃避來滬由吳縣派差到滬協探　如海將趙拿獲解究趙供有王郁两人同竊現已遠逃求察判押候備文送與縣訊辦○崇明人王飛龍竊取馬良功之提籃一只內有鈔票各物由探劉光震解究判押送崇明不准再來上海如違押西牢一年○西洋商人控陸金榮唐德順唐仲方徐中海張如山等積欠洋元昨日傳訊判一併押候交保出外訂訊（力） 
[公共公廨晚堂案]  
　　徐均福　記等控德記士號經手丁日新虧欠　逃一案前晚奉關讞員提訊徐等同供與德記往來被欠貨銀一萬六千餘两忽　倒閉請追訊之丁供該店係戚姓等股開現匿寗波求察讞員以丁爲經理不能置身事外遂判押候限十天理楚○劉維新前控談以健欠洋訊押追繳在案前晚由談家　屬照繳洋九十六元五角求請開釋讞員判將繳洋給劉具領談當堂開釋○莊連田前控錢耕心串保徐連生賣地悔議訊供判押在案前晚復訊錢供實因患病容小的向徐追究定單訊之徐供求恩限交保淸理讞員判押追定單錢姑念患病交保限十天淸理（力） 
[法租界公堂案]  
　　興聖街同和協東洋莊失愼一案昨捕房將店主王泰昌及楊祥記玻璃店主楊博均一併解訊楊稱樓面轉借與同和恊致被殃害王稱楊房內所生爐火日夜不滅致兆是禍陳明府判候查明再訊○公泰西人好富蠻延開逹律師控泰仁厚主奚南增不交定銅昨奉提訊　稱此案上年在英廨涉訟已經註銷判候查案再核○茂記烟葉號失愼一案昨傳店主吳友立訊究判罰銀三百两○小東門品香居燒　店失愼一案捕房將店主陳弼廷並樓上烟間主唐晉記一併解訊彼此推　判唐罰銀七十两陳罰五十两○王子雲控王海波在天津冐領箱洋一案昨日傳訊海波供被子雲欠銀在荆州涉訟陳明府判姑限二月速往荆州將控案文件帶來再核○林　氏控消深局司帪李森林吞没盈餘一案昨日提訊李供詞推 
 
 

Page 18

 
 
 
諉判交保料理○杜鴻標控袁潤生少交　两一案昨著保人傳案判限五天交銀○陳四福控方德意賴租霸屋一案昨又提訊判交保限十天折交三個月　　于年底遷出○潘雯卿同姘婦李楊氏在烟館爭吵由探拘案判一併勒令回籍（臨） 
[美租界捕房事]  
　　某德人醉　　乍浦路　由一百七十九號捕帶入捕房押候醒核○昨有一形似印人者乘醉在四考脱路將東洋車夫陳　中扭打陳投報捕房飭探查明核辦○姜雲冲包車昨日在北四川路違章拉客經捕拘入押候解辦○孔阿生徐長生在路互毆由四百十四號捕拘入捕頭以各有不合斥　○漢璧禮路婦人蔣朱氏報稱有流氓多人來家强將手鐲攫去請究奉飭包探張才寳查拿解辦（似） 
[更正]  
　　昨報紀老北門布莊街外國椅子店失火實係毛裕芬並非陳永泰合亟更正 
來函 
　　皖北水災節略夏秋淫雨皖北地方與淮徐海一帶同時被灾汪洋千餘里灾民百萬衆六月以前所獲麥稻盡數霉爛食此者十人九病秋後死亡無算潁州府東南鄉某集住戶四十餘家人丁三百餘口十日內死傷過半渦陽潁上阜陽受灾最早且較他屬尤重賣男鬻女七八月間已絡繹於途李宗棠觀察籍隸皖城因奉江督委赴安徽調查全省學務時周歷皖北目擊災狀與紳商同聯銜電禀督撫憲曁同鄉京官懇請停徴辦振當蒙皖撫憲詳報情形一面派員勘災皇恩浩蕩頒賞帑銀十萬兩據聞十月初問開放僅擇要區不敷急賑如宿州靈璧泗州五河渦陽潁上六處外被災尙多不遑兼顧追在濟賑之欵不逮淮劉海之一成遍野哀鴻束手待斃調查近來死亡人口尤難確計渦陽蒙城毫州三處男女死亡四千餘口潁上阜陽两處男女死亡三千餘口太和男女死亡六百餘口霍邱較少鳳陽懷遠鳳台三處男女死亡三千餘口靈璧宿州兩處男女死亡七千餘口壽州定遠兩處男女死亡二千餘口五河泗州兩處男女死亡三千餘口盱眙男女死亡七百餘口此鳳潁泗三屬實在情形也死者間以蘆席掩蓋現在蘆席亦用盡矣霉瀾之麥秫豆等晃食則飢死食之亦必病死價値非常之貴糴糧亦不易購運春荒固不待言目前若不急賑飢民必有亂事草木皆兵非官力所能勦辦有不可終日之勢是在華洋籌賑善士大發慈悲一視同仁旣活人命且弭後患迫切報告爲已死者述其慘劇爲將死未死者鳴其哀痛焉 
[附函]  
安徽庽滬同鄉以鳳潁泗沿淮六七百里之水災十月間調查災民已百餘萬口死者已兩萬餘矣近遭冰雹慘更難言月之十四日李蠡純侍郎李百行京卿張楚寳李佑三汪叙芾觀察龔景張何仲呂竇价人部郎王少谷邑侯謝雯亭余魯卿同孫程鄭諸君假座一品香延請呂尙書盛宮保沈仲禮施子英曾少卿周金箴諸觀察志賛狄楚靑謝楞徽焦樂山席子佩唐介臣諸大善長商募華洋義振設法援救已由曾少卿施子英兩公提墊鉅欵先爲解皖諸善長更慷慨列名源源賛助百萬飢溺將登仁壽聞已於圖南里安徽鐵路局內設安徽義振總收發所云 
[宜興元康莊新閘任公館經收宜荆災賑捐欵淸單]  
　　卲洪貴一百二十元趙心笙恩博出洋土藥業各一百元范振康六十元宜成任四圖待認堂五十二元培根陳竹靑王學潮馬育才孫儀勳各五十元張渚醬糟油冶業四十元杭州義善源紅塔鎭棲流所吳德齊各三十元湯德源湯兆瘐豐泰木行吳周氏馬鍚靑黄廷奎車繼武　大昌　　善堂正泰和高德潤堂各二十元求平安十八元靜堂村公十六元汪潤耀堂叙倫堂紙業各十四元巨州十二元夏少昌十元又銀錠金飾兑洋廿元九角九分四厘王楝臣汪金培潘鏡湖豐濟堂張洪賡永豐號王元昌周　史少雲馬文榮俆蘭蓀吳迪齊莊致敬大甡號朱熙生屠益卿湯順保吳泰生徐森　徐不書名蔣士兩莊陳芝榮錢承德堂日昇昌　源明記莊許兆蘭蘇州成裕號各十元汪恊昌汪淸德堂瞿榮　蔣志餘各八元宗保和善權寺周文元朱鏡堂蔣公祠蔣順祿鼎豐泰王爕卿余柳溪德泰號馬宗祠徐福祺周玉林李根壽陳珍海陳醉經堂周金錄各六元南俊瀆公五元五角錢生壽顧潤生同泰昌號孫國光李開泰號王俊德復　典同人張德奎黄瑞廷馮曉澍無鍚濟順典濟憂生泰生莊徽商公所厲福興行各五元王坤才義泰號周天元沈德雲余大川歐新大各四元周俊儀王德甫吳裕珍蔣企賢僧覺傳吳裕奎張萬隆徐炳文萬茂靑黄萬　莊舜榮任培基史聽芝謝志香張明銓陳慶根方學由錢如宏張孟春陳福保馮藻卿許小棠張昌大歐榮大鄭春林毛家村獄東廟同茂興楊馮淦各三元吳殿亨周連川各二元三角李祉聯劉閏生陳宏德吳壽興錢棣　堂歐茂大王正林閔寳豐沈祥村　爕臣余瑞田蔣順芳前莊村公徐志方丁順生蔣新大楊慶培王應寅歐鳳歧王榮大丁忠慶歐旦卿歐生茂孫逹五恊裕和蔣天順蔣啓素錢順庚孫銓大丁漢章周順德吳渙章莊根榮　春芳史少卿程麗泉余盛根刟寄麟汪樹堂嚴雲山鈕德大杜楚棠乾大木行乾昌木行恊盛仁洪大房行同春和義記聚森昌丁樵雲張萬春行恊盛行愼記行各二元周寳發黃福眞　汝誠錢增榮周盤坤黃廷玉吳思孝孫益榮歐壽增謝順珠歐潤生陳鴻奎陳大春吳召棠曹樹梅歐興泰莊應淸周順盤繆望榮歐壽福鄒隆法錢林生不書名揚雲程錢德盛蔣洪魁裴發坤蔣慶太丁洪根裴三大戚維德蔣福榮秦竹峰許義昌許信昌吳洪德王鍚英許徐氏胡潤銓錢洪德蔣鏡淸周松貴汪杜氏裴裕坤孫盛大馮法祥蔣義大陳根郎陳蓮生周五大歐洪德歐法大周應堂王仁容華壽昌汪味腴徐嘉礽　茂成記許樹春裕記木行朱益棠同春和行聚森昌楊大茂楊茂興周仲屏孫博仲孫實甫許田卿趙蔭棠孫蓮叔余芷靑韓炳文胡簡華黄詩棠吳鏡涵蔣筠甫徐解梅各一元鼎泰莊　泰莊各六十六角同生堂五十角金德孚謝純夫合一元同永和行趙　有各五角周俊臣二角○再奉天提學署李仲衡由大德通匯到庫紋二千兩俟捐　銜名寄到再行照登先此嗚謝 
 
 
