# 1907 - 188 - 4912295

 

Page 1

 
 
   
 
 

Page 2

 
 
上諭 
六月初四日奉 
旨上駟院卿著章健補授欽此 
宫門抄 
六月初四日召見軍機周樹模 
選論 
[滿漢平議（續）（方駕舟來稿）]  
且再就政府一方面言之。虚無黨之風。盛行於俄國。而波及於歐美。日本維新以後。其說日熾。故武士道大和魂之名詞。騰播於彼國人之口。近年來我國暗殺之事。亦時有所聞。一見於王漢之於鐵尙書。再見於吳越之於五大臣。之二者均幸發現而未成。今則皖撫恩中丞首承其禍皖省之不幸。亦國家之不幸也。然前事之失。後事之師特慮皖省大吏。對於此案而有捕風捉影之株連。政府諸公。惕於此事。而有巿虎林蛇之疑懼。將至朝派一密探。夕下一通檄齗齗然與彼黨爲意氣之爭。捕逮騷然。民不安枕一若無地不藏革命黨無人不爲革命黨。無時不有革命黨而眞革命黨。反得昂頭鼓翅於天外紛擾無寗日中國從此多事矣如此次皖撫之慘劇莫非在上者窮逼思逞之反動力也。然則善後之法維何。揚湯而止沸不如正本而淸源。本源何在。曰實行立憲是巳而實行立憲之第一着當自破除界限改革政體始。互通婚姻之詔。前已布告天下矣。旗官都統之缺。亦己酌補漢員矣然此特表面耳。形式耳。塗飾耳目。牢籠天下。無當也。其要點在撤駐防。裁旗餉。不分部缺諸大端。果能採擇而實行之使彼黨中恍然於朝廷之與民更始則一切平等自由之說不攻自破尙何有乎排滿尙安用其革命。况自中興以來。掃平大難。漢臣之功居多。水乳相融忘其所自。近則二三血氣未平之少年。惑於外界之激剌信口鼓簧人人尙淺。當事者只須懲渠魁。解脅從。寛旣往而儆將來一面明詔天下。開誠布公實行立憲。誠如是非惟上下可無事而中外亦相安。上年澤公密陳大計摺已言之詳矣。敬告當軸諸公。持之以鎭靜出之以實心。本其忠愛之忱策其文明之步盡心國計厪恤民生則一身之利害福皆所弗計居官之道如是而已。倘非然者。平日深居邃室。皆伏禍機。安得日日而防之。人人而錮之。故善治水者不築逆流之堤善治軍者不追困　之獸蓋亦有深意存焉。吾爲斯言。非好辯也。蓋以上下相疑則國亂上下相携則國亡。方今强鄰環侍。時局日艱。變起蕭牆人心思動往事已矣來日方長預籌調和之方針實行政治之改革是在居民上者之所爲若夫政府日以芟夷匪黨爲事。而黨人亦遂以暗殺疆吏爲能。寃相報迄無已時大局前途曷堪設想嗚呼來朝渺渺撫銅駝荆棘以生。悲禍水滔滔望非島慘淡其無色。此吾人所爲椎心泣血而爲此苦口之忠告知我者其或許之乎。專電 
 
 
 

Page 3

 
 
[電一北京（初三日午後八點二十分）]  
學部具奏中國學生在外國爲中國人特設班次及各國屬地又外國人在中國設立各學堂内卒業者均不得作爲游學畢業赴部與考章 
[電二天津（同日午後八點二十分）]  
直隸總督袁世凱請假一月（愈） 
[電三南京（同日午前十一點）]  
江督電飭帶兵赴皖之朱道恩紱會商安省督練處司道將已獲之徐黨宗漢子即馬子奇研訊確情嚴行懲辦惟不得苛事株連並嚴戒弁勇切勿妄拿無辜以亂人心（皮） 
日下近聞 
　　振貝子自解職後曾蒙兩宫傳見二次喜振機變敏捷深知大體日前擬賞其在御前大臣上行走慶邸奏稱載振年輕望淺一切政治尙須揣摩倘能期年有成再懇恩施錄用極力代爲固辭聞慶邸兩次奏保段芝貴不果故於振貝子更無意令其出仕是耶否耶是非個中人不能知也 
農工商部本係振目子一手創辦部中自侍郎以至司官皆係貝子所用之人自前月貝子罷職新尙書漙公到任部中司員竟袖手不辦一事意欲俟部務日就廢弛上意念及前任尙書之成績則前尙書仍可出山而司員得所矣聞有司員之好事者意欲興辦一事某侍郎力止之且云君等何不耐之甚稍需時日貝子爺復出何事不可爲耶故近日該部堂司各員竟無所事事惟日以游戲消遣耳 
編修吳士鑑請於各學堂添設國語滿文科一摺略謂京旗各學堂内特設繙譯課程各省駐防學堂自應仿照均設國語滿文專科其他學堂亦可任聽兼習嗣後該生畢業除與各學堂一律給奬外並擇其繙譯明通寫字端楷者咨送各館錄用並仿照譯學館之例另設淸文專門高等學堂以備中學堂之畢業生陞入此科並考取舉貢生監附入學習其畢業奬勵悉援照譯學館向章辦理等語夫滿文至今日幾於廣陵遺響近而宗室親貴袁而八旗士卒無一人能操土音者僅於召見背誦履歷時偶一用之耳吳乃欲於舉世不爲之日創此奇議且欲令其他學堂兼習廢時日耗精神果何所取義乎一言以蔽之則吳欲升官發財而已 
緊要新聞 
[皖撫恩新帥被剌四誌安慶]  
　　皖撫被剌事已迭據訪函詳載本報刻又得皖省官界中人來函見聞尤確因節其未經登報者如左 
恩新帥蒞巡警學堂後突見徐錫麟手持槍駭問曰會辦持槍何用豈要呈騐乎語未終而子彈已至文武兩巡捕摇手阻之彈亦至登時轟斃 
新帥受彈後命不絶如縷惟呼速招西醫西醫至曰須先取彈丸出遂卽剖腹覔子不見又割腿又不見遂瞠目無他策當西醫剖視時憲眷哭阻而司道及幕賓咸謂此帥意也乃任其所爲新帥年老精衰旣中五彈又被剖割如何可支迨去悶藥巳不醒而外間猶傳言熟睡云 
新帥旣出缺恐匪黨就此圖亂居民驚擾不敢遽行發喪直至徐正法後外間始得確信 
徐身懷數梒旣擊多人子彈將罄遂率死黨陳伯平等及學生七八十人奔至軍械所奪子彈奈大小懸殊不能配用而官兵四至遂開槍互擊陳伯平死之學生死數人餘被拿而官軍亦死三名并有受傷者徐破圍而出奔匿某姓家官軍踵至徐子彈已盡力不能支遂被拿 
官軍將徐解至撫轅田司道各官會訊首府龔鎭湘因受傷未到徐供以排滿爲宗旨司道問何以要捐官徐供捐官到皖專爲恩某而來司道又問旣係排滿則兩捕及顧松均非滿人何爲殺之徐供顧係誤擊兩捕會拿過我我黨中人我甚恨之殺之已晚又問汝平日常謁見撫臺何不擊之於署中而至今日始擊之徐曰署中私室也學堂公地也大丈夫作事須令衆目昭彰又問餘黨共有若干徐堅不答寫親供卽欣然索紙直書絶無諱飾臨刑仍談笑自若毫無懼色是時閉城嚴拿餘黨鋪戶一律罷巿人心惶惶雞犬皆驚幸江督端午帥 
 
 

Page 4

 
 
所派之兵艦步隊銜尾而至人心始定 
聞徐擬於二十八日起事該堂大考初亦定二十八日經新帥親改二十六故外應餘黨不及預備否則殆矣（舒） 
[肅邸整頓民部之要點北京]  
　　肅邸整頓部務凡有二端最關緊要（一）開部廳會議每月定期朔望兩日部廳各員齊集會議廳會議地方興革事宜第一期提議之事於第二期議决呈遞意見書回堂核辦遇有特别事件得臨時知照各員開特别會議（一）設立部廳研究所派所長兩員敎員六員均由部廳各員投票公舉擇票最多者選爲敎員敎科以法政警察二門爲專科部中除左右丞叅各司掌印郎中内外兩廳除廳丞僉知事等員不計外其餘均須入廳分班研究（好）部廳會議總則附繳於下第一條本會議由民政部及内外城巡警廳各員承本部堂　之命令組織名曰民政部部廳會議第二條本部會議爲聯　部　各員討諭彼此職務上互有關繫之問題以通隔閡而求允當爲宗旨第三條部廳會議員除由本部堂憲特别點派外以左列各員充之（甲部員）左右丞左右叅議叅議上行走各員叅事各司郎中叅議廳行走各員（乙廳員）廳丞僉事分廳知事第四條本會議以民政部衙門内會議廳爲議塲第五條會議題目除田本部堂憲特定外凡會議人員均得就職務範圍内酌議提出第六條本會議以每月初一十五日爲會期其時刻應由本部參議廳將時酌定通知各員第七條會議題目如係堂憲特定者應由參議廳於會議前五日通知各員如係會議各員提出者應由本員於會議前七日封送叅議通知各員第八條如有應行速議或特别重要事件得於定期會議外呈明堂憲開臨時會議期日以堂諭定之第九條凡預議各員應就議題先期草其意見於會議時提出互相討論第十條凡會議事件應於會議後三日内由參議廳製公决草案呈堂頒定其會議細則應於第一次會議時公同酌定（研究所章程續錄）（口） 
[電飭保護各埠華商北京]  
　　聞政府近日電飭南洋大臣及兩廣總督略謂本國各埠華商屢被外人仰壓主客易地强弱異勢殊深抱憾請飭令各地方官妥爲保護使彼此平等庶各相安云云（口） 
[留學生求請减短學期之禁令北京]  
　　聞學部以各省留學生游學外洋往往於各門科學未能深造有得動輙要求縮短學年希冀畢業回國僥倖圖進殊非朝廷養士之意昨已電告駐日楊使轉飭各生嗣後無論留學何科必須按照所定年限方准畢業概不准請減學期希圖速成以造通才而備任使（申） 
[中日議結交涉重案奉天]  
　　徐督唐撫自十八日起與日本荻領事磋商中日交涉諸案已誌前報茲聞每日自上午十時迄下午一時爲會議時刻今已會議四五次彼此均能和衷商榷故議定各案不少今將關係重大者開列如左）一（安奉鐵路兩旁礦産問題（二）蓋平高景賢命案（三）保護熊岳城漁業問題（四）關東州産鹽留滯問題（五）奉天劃定商　問題（六）俄偵探華人房屋交還問題（七）駐兵中立地問題又聞督撫兩憲到任以來所有交涉事宜皆與各國領事推誠議商故各領事亦皆和平從事凡趙次帥未結案件已大半議妥云（申） 
[電咨各使臣物色海軍人才北京]  
　　陸軍部奏明海軍處設六司與薩鎭冰軍門會議就緒等情迭見前報惟各司人才缺乏是以一切事宜尙未實行舉辦慶邸甚爲焦灼昨已電催出使各國大臣迅速於留學畢業生及平日賞拔各員物色海軍人　咨送到部以便錄用並擬將舊日海軍衙門精幹人員分别奏調云（益） 
[粤督奏奬拿獲會匪頭目廣東]  
　　粤省拿獲會匪頭目高根等紏夥駕船圖劫廣發輪船一案近由粤督奏報到京謂粤省盜風素熾近年奸匪到處勾結蔓延匪首高根等原屬著名會匪此次紏夥多人分駕兩船伺劫商輪希圖得財私購軍火勾結孫逆謀爲不軌假夜遂其逆謀禍患何堪設想所幸在事員弁赴機迅速調度有方竟於黑使洪濤之中全股殲除非獨保全商賈且足震懾奸謀核其勞　實非尋常破獲盜案可比應請從優奬叙以示鼓勵云云（足） 
[兩宫注意各種報帋北京]  
　　據内廷消息兩宫近以改良政治深憾下情　能上逹時常密派近侍購買京外各種報紙閱看以資叅考日昨並諭軍機大臣嗣後政治官報出版務必逐日進呈一份以備瀏覧云（益） 
[程中丞到奉籌商要政奉天]  
　　署黑龍江巡撫程中丞德全由徐制軍電邀來奉籌商要政已見前報專電茲悉中丞已於念　晚車到奉駐節大南關外文報總局）月（ 
[駐藏大臣預杜要求礦産北京]  
　　西藏辦事大臣　政府電云西藏礦山頗多若能設法開採其財不可勝用近被某國探得最佳礦産約數十處若不自籌開辦恐難免爲所要求請速派通才廣籌巨欵即行開辦等語日來政府巳交部妥爲商議矣 
 
 

Page 5

 
 
第五版 
本埠要聞 
[道批常州府議結煤油交涉案禀]  
　　常州府通禀回福記經理美孚煤油違約在内地設棧遵飭從速議等請由奉滬道批示云何福記抗不更易牌號勒令具結遷移並准给示遵守可謂寛嚴適中至　將房屋租給經理開店並不止汪姓一家若論何福記違抗咎在何福記今獨將汪姓房屋發封於美領情誼稍闕是以又來辯論業將來往函稿抄發核辦在案旣據通禀仰候兩院憲曁常鎭道批示通行錄報繳（眩） 
[滬道防範匪類之愼密]  
　　滬道瑞觀察自奉江督電知皖撫被剌後卽錄電通行蘇松太三屬一體戒備并分移本地各防　加意防範蓋以滬上爲通商大埠華洋雜處亟須嚴密查察惟現在皖省人心已定滬地亦安堵如常欲防匪類混跡潛跡祇可暗中秘密偵察故並不照會西官飭探查緝以免徒滋騷擾云（妻） 
[華商義勇隊曁商董恭送吕尙書]  
　　新簡外務部吕尙書定於今日乘輪晉京木埠華商團練會於今日午後四時整隊由工部局出發至金利源碼頭恭送行旌聞該會之意以團練會本無迎送官塲儀節惟該會發起之初深賴吕尙書極力賛成彼此感情極深該會長虞洽卿君商之總司令官亦甚嘉許且尙書曩任滬道時一切交涉租界華商深受其惠故今日之舉正不得以迎送虚文目之也又聞商會總協理及各議董亦議于吕尙書出發時令大馬路各舖戶一律憑掛國旗各商董等亦衣冠偕至碼頭恭送云（川） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大理院正卿沈家本奏陳調查日本監獄情形淸單]  
[第一沿革之續]  
日本監獄尙無泰西古昔慘酷狀况幕府時代獄舍分爲五種一揚屋敷拘禁有謁見將軍之資格者二揚屋拘禁士人及僧侣三大牢四百姓牢俱拘禁平民五女牢拘禁婦女此外復有病監及拘禁所拘禁所亦名人足寄塲拘禁巿并乞丐當時裁判制度所謂勘定奉行裁判有身分者社寺奉行裁判僧侣神官町奉行裁判普通犯罪者歸政王室釐革曩制採仁愛及敎誨之主義漸啓改良之端緒明治二年於刑部省置囚獄司三年定囚獄司吏員頒新律網領其中徒流邊戍皆屬於自由刑仍採勞苦懲罰之方法四年廢囚獄司歸地方廳管理政府派囚獄權正小原重哉及屬官二人調查香港新嘉坡監獄事宜以爲改正監獄則之地日本全國監獄之改良此其機捩也五年設懲役法於司法職務定制内附定監倉規警五年頒新獄則綱領凡七一興造二繫獄三懲役四疾病五處刑六官員七雜則共二十七條各條有詳密之規定緒言曰獄者何所以仁愛人而非殘虐人者所以懲戒人而非痛楚人者附以各種圖式排斥勞役痛苦主意較之曩昔漸臻完備六年改徒塲爲懲役塲頒改定律例三百十八條與新律綱領並行改笞杖徒概爲懲役分十日至十年爲十八等復有懲役終身者自由刑之範圍益加推廣九年改懲役塲爲懲役所改囚獄役所爲囚獄署命編制獄事統計每年六月十二日申報所司此爲監獄統計之始十年廢内務省中警保局及　視廳另置警視局管理全國監獄事務廢監獄署改懲役所爲監獄署復廢監倉署使監獄署兼理之監倉本隸於裁判所自茲裁判所無監倉附屬矣十二年於東京宫城設集治監（其後更於樺戶空知三池釗路各池以次分設樺戶空知釗路所謂北海道集治監者是樺戶其本監餘則分監也）轄於中央政府費用國庫擔任以充執行徒流等罪之用他自由刑執行於地方監獄其費用由地方分擔故有是名此模擬法國之制而管理及設備往往未能统一是年内務省置監局掌理囚獄監獄事務十三年頒刑法治罪法因刑法之變更而改正監獄則之議以起十四年定典獄看守長看守諸職務並定其官等俸級頒監獄則共四編十五章關於汎則規程構造役與敎誨獄則賞罰至爲詳密此改正刑法之結果也十七年内務省開全國監獄會議十八年廢監獄役警保局内監獄課掌理司獄事務二十二年頒改正獄則及監獄則施行細則二十三年設監獄官練習所於東京之集治監内敎授全國典獄其後復設立警察監獄學校敎授全國看守論者謂日本改良監獄共分三期一浦和監獄建築雖仿泰西然模形式而遺精神二小菅監獄即東京之集治監建築及作業未能盡協然管理人才均於是監養成主其事者爲典獄石譯謹吾三爲千葉監獄建築本於學理乃監獄事務官小河滋次郎所締構者三十三年定監獄費悉由國庫度支此爲獄制之最進步者復將監獄事宜改隸司法省管理三十四年定看守檢點規則三十七年定獄官制此日本監獄沿革之大略也（未完） 
内治部 
[札飭加派大員監督塘工杭州]  
　　浙撫張筱帥爲西江塘工程事札行藩司信方伯文白西江塘爲山會蕭三縣保障塘工極爲險要業據該縣委會禀估定工料錢二萬五千五百餘串批司飭卽興築在案查該處工程重大欵目紛繁所有購料發欵一切事宜均關緊要該縣发等宜如何認眞督修以昭愼重乃訪聞承修紳董旣不可靠而該縣委又復意見參差並不和衷共濟設有疏虞誰能當此重咎若不加派大員隨時監督不足以資稽察而一事權合行札飭該司加委大員迅速赴工督同縣委紳董將石塘坦水尅日趕緊修築其柴土各工有無鬆陷黄紳是否得力逐節核實考查如有稍事偷减無論官紳均卽據實禀請撤究官則參處紳則罰辦下略（比） 
[批飭澈查知縣舞弊抗州]  
　　杭州府批富陽耆紳職員汪承纉等禀云查該縣上年被水歉收奉撫憲奏准遞緩征收以紓民力前因各屬辦理蠲緩恐有不實奉經委員分别查復以富邑上年銀米尙未征齊無從核實擬俟截數後調齊征收簿據切實覆查核辦一面先行由府彙禀在案茲據稱該前縣趙令經征三十二年分錢漕仍照向例征收且有征銀逾額等情究竟有無弊混自應澈底查明以昭竅實候卽委員馳往該縣確查應征上年銀米已未征足調簿閱查並會同現任董令按照控情據實查復核奪至本年辦理平糶爲日甚長該紳耆等慮難持久亟應先期籌畫以衛桑梓並候札飭富陽縣會督紳商認眞辦理母使貧民乏食是爲至要旣據逕禀仍係奉到各憲批示遵行黏批附（比） 
[限制廕生銓選之辦法北京]  
　　吏學兩部近因廕生銓選辦法迭次咨商刻始議有端倪大致係按學部定章辛亥年以外應廕者仍照例准其承廕惟須由中學畢業方可帶領引見照例銓選以示限制云（申） 
[知縣獲犯記功蘇州]  
　　崑山縣知縣戴子邁大令前辦閶胥門外警察時緝獲盜犯二名併竊案五起現由撫憲陳中丞給予記功八次大功二次已於日昨奉到飭知矣（具） 
外交錄 
[各領事反對俄人警察權哈爾濱]  
　　哈爾賓開商埠以來惟俄國於該埠佔有警察權得以統治洋商故各國商人咸爲不平現駐哈爾賓之美領事及各國洋商紛紛會議屢向俄總領事力爭而俄國未允聞美總領事尤動義憤必欲禀請本國與俄國交涉以逹其目的云（丁） 
[南滿洲鐵路債劵發行]  
　　初三日倫敦電云風傳日本將發行南 
 
 

Page 11

 
 
滿洲鐵路債劵譯字林報 
[閩督電告日僧要索傳敎福州]  
　　聞風浙總督近日電告外務部云有日本僧徒　餘名行抵福州堅欲立寺傳敎且要求中國官吏以天主耶穌敎徒之例相待請速示辦法俾可對付惟外部尙未答覆（丁） 
[札禁洋商採開礦産哈爾濱]  
　　奉天交涉局近有札文通飭鐵路各分局略云近聞鐵路兩傍世里内外有洋人開礦採煤無論是否鐵路公司旣無照會又未領票自應一概阻止倘力不能阻亦應查明每日出煤斤數呈報總局俟北京礦約議定以便和其淸算征收稅課云云（日） 
[中日電車公司成立奉天]  
　　奉天電車公司前經日人要求合辦唐中丞卽電商外務部嗣經部議公司係地方之事仍責成該督撫自行權宜辦理故唐中丞業與日領畫押簽字中日合辦以十六年爲期已據情電告外部矣（口） 
軍事界 
[巡防隊編入陸師中營蘇州]  
　　蘇垣巡警改良挑編巡防隊各情已迭誌前報茲悉此項挑出巡防隊勇丁三百名現經陳有珍總戎議定編爲副中副前副後三隊即併入巡防陸師中營内並不另立營名其副中隊改爲親兵歸總戎自帶另委婁齊葑巡弁陳正啟爲副前隊隊官南路巡弁張國恩爲副後隊隊官己禀奉蘇撫批准飭遵至南路巡弁即委東路副巡弁余家驤接辦婁齊葑巡弁卽委北路副巡弁周道維接辦所遺副巡弁差概勿另委已由巡警總局分札飭遵矣（具） 
[榮尙書注軍人資格北京]  
　　學部榮尙書以東西各國軍人皆具有普通知識故於社會上占重要階級享有最高之名譽中國現値振興軍政之始萬不可不愼重軍人資格昨與各堂司會議擬先從旗營認眞辦理嗣後訓練旗軍凡八旗子弟入營者非得有小學畢業文憑概不選送已札行督學局轉咨八旗都統知照矣（丁） 
[八旗都統會議兵政北京]  
　　日前八旗都統會同議商兵政有緊要者數端（一）軍政律例事宜（二）升黜官員兵丁事宜（三）改練馬步氣鎗事宜（四）應用馬匹鎗枝數目以上各條聞已議有端緒正飭繕摺定於月杪入奏（申） 
[札委兼充營務處總辦蘇州]  
　　蘇省巡防營務處總辦現由撫憲陳中丞札委督練公所兵備處總辦杜雲秋觀察兼充觀察奉札後已於初三日赴轅謝委矣（間） 
敎育誌 
[電咨學費不准動用正欵蘇州]  
　　蘇撫昨接度支部來電謂庫欵奇絀自後學費不得動用正欵請於本地籌撥等因陳中丞當卽札飭籌欵所及提學司一體遵照（命） 
[學部奏奬蒙旗女學北京]  
　　學部具奏略稱竊喀喇沁札薩克多羅郡王貢桑諾爾布咨呈本旗開辦毓正女學堂招生八十名延請中東女敎習敎授學科迄今已届三年頗見成績查此學堂開辦以來皆係本爵之福晋多羅格格自行捐辦伏念本爵福晋誼屬宗親兼在藩封創辦學校亦屬分所應爲惟蒙地風氣未開創辦學堂旣屬不易而開通女學尤爲艱難用特呈請存案並祈奏聞以示提倡等語查臣部女子師範學堂女子小學堂章程今年二月始經奏准通行該郡王於奏章未頒以前卽能提倡女子敎育洵屬尙義可風自應照准立案仍令將該學堂課目規則咨送臣部察核至該郡王福晉捐資興辦女學雖據稱不敢仰邀奬叙惟是官民捐欵興學歷經奏奬在案該郡王福晉事同一律未便湮沒不彰惟誼屬宗親尤應從優奬勵可否出目特恩賞給御書匾額俾藩制有所觀感奉旨依議欽此（貝） 
[中學堂監督被誣寗波]  
　　鄞縣紳士高太史振霄前日函致寗波關道喻觀察謂寕郡中學堂監督關來卿敎諭有圖賴樊姓木匠工資情事旋經官界學界調查明白確係被誣遂由喻觀察據情函復略謂關敎諭圖賴木匠工資一事由敎育會查覆業己邀集各職員將所有淸帳當衆核算關敎諭實屬無疵可指復將樊匠承攬詳細核對並無短付祇因現換木作修理一切樊匠遂飾詞污衊淆惑淸聽情殊可恨關敎諭素性端謹敎育有方學子均尙悅服該匠事隔年餘節外生枝損人名譽此風自不可長已飭縣提案澈究似此任情訛索波及學界未便輕恕想爲執事所心許也（克） 
實業類 
[郵傳部奏准調用留學生北京]  
　　郵傳部片奏臣部創辦伊始所四政或爲科舉之專門或有管理之新法自非出洋留學多年深造有得轄者斷難勝任愉快查外務部奏定儲材館章程以遊學畢業生爲上選各部調用人員亦多取材於外洋學生臣部需材孔亟自應仿照辦理擬請飭下外務部行知各國駐便悉心考察如留學生所習科學與臣部四政相關確有心得足備器使者由該使臣查騐畢業文憑出具切實考語咨送回國歸臣部差遺以資臂助如果試騐得力再當分别程度高下或留部補用或酌派差使冀收集思廣益之效如蒙俞允卽由臣部咨行外務部遵照辦理云云奉旨依議欽此（工） 
[松嫩漁業公司規制黑龍江]  
　　松嫩漁業公司開辦一節迭誌本報茲聞該公司計有資本四十萬兩設總公司於哈埠設分公司於黑爾根伯都訥齊齊哈爾等處嫩江則自墨爾根而下松花江則伯都訥迤東以至中俄國界凡此兩江漁業均歸該公司專利不准漁民私自捕魚違者一經查出嚴究不貸該公司現向德國購置小輪並預備民船派兵勇數百名以資保護聞將來尙須購添小輪多艘但該公司自行漁業之外仍向各漁戶出售執照無執照者一概不准捕魚其總辦則即黑省交涉局宋友梅觀察云（申） 
[墾務總局裁併之消息奉天]  
　　奉天墾務事極殷繁惟墾務總局雖設於省城而内外府廳縣墾務分局所有往來公牘均直隸於財政局 
 
 

Page 12

 
 
故墾務總局之設實在可有可無之列聞該局月耗薪津等項計須一千二三百金徐菊帥擬不日裁併以節縻費云（申） 
[浙省電話改歸官辦杭州]  
　　浙江鐵路公司附設電話局開辦以來頗著成效所墊成本均己收回近有人禀請浙撫改歸官辦張中丞當卽函商鐵路總理湯塾仙京卿業已認可由中丞札委世益三觀察總理一切（比） 
[桂撫奏准移民開墾廣西]  
　　廣西巡撫張鳴岐片奏略稱廣西承兵燹之後善後事宜尤以開礦墾務爲下手基礎四十八峒界桂柳之間向稱匪窟自髮逆肇亂以後凡永福江甯𨿅容柳州城各屬附　一帶居民逃徙殆盡迨今滿目荒凉人迹罕到非設法移民開墾不足以盡地利而凈匪根查右江鎭總兵黄忠浩籍隸湖南於礦學農學皆實有體驗所統忠字各營駐紥地段卽在𨿅柳各屬情形極爲熟悉迭與函電往復並約其來省面商據稱礦産隨地多有永寗屬春橋山銀硃㘭兩處銀礦藴藏尤爲富饒荒田則阡陌相連一望無際等語業經臣飭令招集公司設法開辦該總兵以爲湖南礦務近年頗爲振興且人烟裯密民間營業極難迭據電咨請假赴湘切實考求並招募篤實耐苦農民多人率帶赴桂分辦開礦墾荒各事以資提倡等因前來臣查右江各屬漸就安謐防軍布置粗定足資鎭攝礦墾兩端又事關公益合無仰懇天恩俯准該總兵請假三個月俾得赴湘一行實於廣西善後大有裨益所有總兵員缺卽委派該鎭遊擊袁明翼暫護奉殊批著照所請該部知道欽此（貝） 
瑣事欄 
[各處匪黨起事之謡言哈爾濱]  
　　哈爾濱地　近有俄國游民雜沓來埠不計其數若輩肆意滋擾時出劫案加以鬍匪乘之出沒胡該埠人心頗爲恐怖近有風說謂此輩與鬍匪公結千餘人欲來埠行劫人言嘖嘖日劇一日刻俄總領事劉巴君特拜會杜觀察請其示諭商民嚴禁謡言乃聞長春亦有此等謡傳謂有著名鬍匪頭目散放奸細潜伏四鄕擬將乘機行劫以此蜚語紛紛人心頗爲不靖（口） 
[太平廳撤任之原因鎭江]  
　　太平洲廳牧錢司馬錫麟前經常鎭道榮觀察移請蘇藩　將該廳撤任提省參辦在案茲悉該廳撤任原因一爲某鄕丁姓謀殺親夫姦案司馬得姦婦重賂遂改輕情節擅行釋放一爲許姓盜案盜旣被獲知司馬可以賄動遂厚以相贈竟將所獲之盜如數釋出後又在其肆行搶掠騷擾居民論者謂該廳牧如此貪污僅予撤任恐不足以蔽其辜云（庶） 
[陳烈士死後之知已福州]  
　　通判彭壽松子岳峰前爲城警一局委員以剛直見忤干前藩司周蓮遂至革職前日益聞社橋南公社爲烈士陳君天聽開追悼會彭别駕先寄挽章自署舊公僕彭壽松拜挽旋往王氏祠自剪其髮懸諸輓對上後又登壇演說感慨欷歔聲滬俱下說者謂其素性與陳烈士相近然然士死後僅獲此一知已哀哉（肖） 
[北京巴黎養駛電車行程]  
　　初三日倫敦電云由北京赴巴黎各電車中有波琪司親王一車己抵俄國中部湯姆司克地方譯字林報 
[華工一綫生機寗波]  
　　甬江東三官堂地方某甲向在南洋新加玻充當苦工伊母某氏因難以度日將其妻另招陳某爲夫聊免飢寒迄今已有六年近某甲由新加坡逃加探知其事盤問伊母母亦無言可答時値黄昏某甲酒醉就臥竟將某甲束縳用繩勒斃當夜放入棺木抬置路旁天將黎明適有木匠二人行經該處聞棺内有呻吟聲用斧斫開見死者似有氣息胸口尙温遂卽喊叫鄰居急取鹽湯灌醒於是某甲遂將細情告知大衆一時觀者如堵咸抱不平嗣由該姓族人出爲排解始免涉訟（比） 
[批斥不准代爲乞恩揚州]  
　　兩淮候補大使鄭鴻綸前被職員沈鳳生赴運轅禀控當奉趙都轉批飭江都縣會同淮南總局提訊在案茲有從九沈克寛具禀運司代爲乞恩旋奉批示云查大使鄭鴻綸前據職員沈鳳生禀控種種劣跡本司嫉惡如仇是以飭縣會局提訊以憑核辦旋據該縣具復本司詳加訪察該大使鄭鴻綸行止不端聲名穢劣實屬有玷冠裳應卽叅辦該職以案外之人率行具禀代爲乞恩荒謬已極本應飭縣一併查究姑從寛免特斥（差） 
[查辦平糶局舞弊圖董常州]  
　　常州開辦平糶所照章先發憑票然後糴米其中人口米數均歸各圖董造册呈核茲聞府尊陸太守日前赴各局查察至西倉平糶局時見各戶糴票有將米數更改者當時諭將糴票扣留詎内有二十五張核對更改字跡適與原填之字跡相符太守以此事必係圖董串通各戶計圖分肥當卽傳諭各局總巡查陳二尹速將此事查明禀覆並函知平糶公所傳諭各局經理如有以上情事務將糴票扣下以憑懲辦（故） 
廉州通函 
[亂事報告二十]  
吳守蔭培以鬧敎毁學案奉撤乃革紳蔡逹卿等沿街迫脅捐金電請留任大吏不許吳守乃於去任先二日挨戶投剌辭行於是讐學者獲贜者及商民之愚頑者復爲蔡逹卿等鼓勳家懸燈徿大書好官字樣去之日送行者數千人舉郡若狂並辦生花鑼鼓燃放爆竹隨行若迎神賽會然亦廉州歷來所未有也查吳守在任有餘一事不辦獨以搶穀毁學閙敎遺禍廉州識者方痛心切齒之不置而劣紳頑民乃愛戴若此豈臭味之相投仰人心之已死也吾甚爲廉州前途哭 
特授合浦縣方積驊同時被撤後吳守二日行愚民亦以送吳者送方方以四月十九日到任其來在搶毁學堂之後在任不過十餘日不見一紳不治一事而愚民亦如是送行者蓋方素有富名妄傳其捐巨金平糶又逆料祖餞當得重賞故鼓衆爲之廉人之無知識如此 
搶毁德英敎堂之案洋人現索赔六午元尙未成議而吳府遺札欲提工藝廠三千元中學堂一千四百兩以償之董事諸人莫敢抗拒查廉州工藝廠李守崇光創始高守觐昌開辦經費無多以織布軍衣爲主自去歲至今頗有進步今忽提此欵則此廠敗矣中學堂經此次焚搶創巨痛深或慮無欵修復而尙忍提其餘是以亂民焚搶爲不足而更加之甚也現中學堂學生正集議謀對待此事未識將來如何 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（七）]  
惟薰蕕異器勞燕西東相處一廬不見顔色貞雄此時葬身慾窟體厭綺羅口窮甘鮮雖有秋勁極諫於傍要之滔滔者恐流連忘返矣悠悠者十日之軍限至十日之軍限竟至如之何總長之召𨶑然耶如之何總長之接濟金杳然耶嗚呼揮霍揮霍琵琶彈盡英雄遲暮感黄金紅顔老氷山已倒雪窖　融昔日之豪而今安在不得己典輕質肥强顔粉飾從此孽焰大衰無玉飭舉饌金鑪泛漿之侈矣吁蟪蛄弔月夏蟲泣氷朝榮暮顇咄咄逼人來貞雄方入邯鄲忽聞天崩地裂疾聲振瞶瞥眼雲烟沸湧宫室擺簸赤龍怒吼烈火燭天咸陽一炬錦繡焦土於是資財蕩盡嬌鳥覆巢飄摇且阽溝瀆雖豆羹麥飯竟日未得一飽可憐吳巿吹簫秦關屈勝英雄末路流丐通衢噫貞雄貞雄竟爲東郭乞人矣每流連於巿人多仇疾其甘爲露探損失國民資格冷嘲熱罵竭盡挪揄過人簷下如恐羞惡相俛退游不遑更誰將剩羹殘肴呼而與食哉貞雄旣不獲受人間一飯之賜妹氏温卿與其女友秋勁乃恩爲人作嫁出其縷心剌血之針黹勉易升斗援阿兄以微虫撼石之力乍又戕其出國叛之門羣羞顧問祇有風餐露宿寃抑待斃爾幸而天不絶人生機一線相邸每憫温　運坐之寃眞才埋沒時以金粟隱名投贈惟國民程度旣高則國際界限愈密當温卿驟出師座與羣弟子牽衣泣别實有不敢不捨私從公之義然而雲樹暌違相思咫尺難諸生感保傳恩深徒有效新亭之聚泣未曾公然一問訊也僅得於夜深人靜微服潛蹤一造先生之廠廬執手涕泣閑話當初而温卿藉以慰寂寥於無可如何之地者亦惟此區區繾綣焉 
國外新聞 
[韓皇窘狀三紀]  
　　初三日東京電云高麗國皇近發電與密赴平和會之韓使該電文揑冒美國人出名内稱國内諸大臣皆助日相攻而日人又將皇錮禁云云○聞赴平和會之各使現公然宣言係奉國書而來若此則國皇之參與遣使之議己經燈實是以國皇益覺局促難安現東京各政治黨派無不留意其事 
[日法協約祝賀會]  
　　初三日東京電云日法協約成立以後日本人民莫不歡忭頃東京巿民及商界中人定於今日下午開祝賀會以示尊敬此約之意聞凱王（譯音）地方亦定明日開會横濱則以星期日舉行云 
[日將對美之言論]  
　　初三日東京電云今日東京各新聞帋並無關於美日間題之言論想係羣情注目於高麗問題故也美國海軍大操之風傳日本海軍官員聞之雖不能無驚但亦寂然無動以表其忠信於美國之深也山本大將遊歷至美紐約聲言太玉洋中雖有風潮然不日可卽消滅云 
[日使對美之言論]  
　　初三日倫敦電云美京華盛頓日本公使靑木子爵宣告美日兩政府並未稍存意見或有爭執之事外界所談種種難處無非好事者所造之妄言耳 
[日本遠征台灣]  
　　初三日倫敦電云台灣有土番一部業已降服日本現導引日人作探採樟腦之舉云 
[俄國不認限制水雷問題]  
　　初三日倫敦電云俄國軍務部之機關報論海牙平和會事内稱俄國近來因日本一戰又多内亂國力實疲故限制海底水雷一事目下未能贊可須俟興復海軍後乃可承認云 
[郵船擱淺類誌]  
　　初三日倫敦電云德公司船夏好時脫號干蘇彝士河中擱淺致將河道阻塞○初四日電云德公司船夏好時脫號業已浮起 
[平和會日使之建議]  
　　南中國晨報云平會日本專使近將關於交戰國船隻在中立國海面應遵守之律例交平和會討議其大要如下（一）凡交戰國之船隻當嚴禁其人中立國海面開仗等情事（二）交戰船國隻或赴戰線之内或自戰線内出來或有船隻未曾聲明其所至之處或莫從测其所至者皆不得入中立國口岸取運煤炭粮食等件如此議果能經各國准可則日本在歐州各友邦中惟英國得於戰爭之際遣艦至遠東矣以是此議案若不更改恐難通過雖英國獨認其議亦無用也○設立高等戰利品審檢公廳一議因現在尙無萬國公法以處理之則仍不得盡其職分故己被駁作罷矣以上譯字林報 
[日艦遊蹤]  
　　初四日倫敦電云日本千歲波筑兩巡洋艦已駛抵亞哀斯灣之樸資末斯海口 
[美總統宴飲日將]  
　　初四日倫敦電云美大統領羅斯佛設宴欵請日本山本大將及他日員陪宴者爲美國國務大臣倍根 
[德奥兩外部大臣會見]  
　　初三日栢林電云意國外務大臣鐵托尼奥國外務大臣愛倫搭爾將於明日會見 
[日使力駁謡言]  
　　初三日栢林電云駐美日使靑木字爵語德國某報之訪員云風傳日美兩國爲第三國從中擾累不已此種妄言殊不能信其隻字日德國果欲設法以禍日美兩國於德亦無所利故日本人無信此謡傳者按日使此語顯係指英國日日電報而言以該報所論平和會一節詞意極謬閱者鮮不斥之也 
[南斐工人暴動]  
　　初四日倫敦電云喬内斯堡地方罷工之舉尤形激烈有旅館一所被人以火藥炸毁其他暴舉尙不止此云 
[德皇之言]  
　　日本西報云據稱德皇曾經聲言英日聯盟爲外交上之大誤云 
 
 

Page 19

 
 
[忘國遺民之末策]  
　　南中國晨報云近又有高麗人一名曰李錫漂者（澤音）已抵海牙前月二十八日至萬國公法會演說略謂一千九百零五年西十一月十七號之韓日條約未有高麗皇之簽押亦未有内閣諸大臣之押印故高麗遣使赴日之外交權利全然未失云據日本官員言以實情論該約實未有高麗之簽押至高麗欲參與平和會一舉己經失敗但李錫漂必欲尋一機會以救祖國渠自言不能即行歸國平和會某日使往訪其人亦拒而不納初四日倫敦電云高麗使者控告日本人禁錮韓皇以圖廢除成約并在國中施行諸不便之事又欲壟斷其商務等情現該使臣將赴美國施其拒抗之說以激成反對日本之舉以上譯文匯西報 
本埠新聞 
[吕尙書盛宫保會咨江督文]  
　　爲咨請事案照上年十一月江南北振務吃緊義賑欵項萬分支絀當經本大臣等議由上海官紳七人公同簽字擔保息借度支部上海分行規銀十萬兩訂明各認各數按期歸欵於冬振册報内咨明貴督部堂查照辦理在案現届振務結束該欵目應陸續歸償以重公帑兹據二品銜現任蘇松太道瑞道徴禀稱該道認還一萬兩遵已繳淸應請作爲捐欵稍盡棉忱萬不敢仰邀奬叙等語查該熱心公益目賑務開辦以來遇事匡襄籌欵募捐不遺餘力雖據聲稱不敢邀奬然見義勇爲獨捐鉅欵似未便沒其悃忱擬懇貴督部堂准道予援照近日移奬成案附片奏情將該道長子候選同知國華以道員歸部選用以示鼓勵再此項　欵核與例定同知報捐道員銀數亦屬有盈無絀理合聲明除將該員履歷淸册咨送外請煩察核施行須至咨者（甘 
[撫批籌欵改建監獄]  
　　上海縣禀報縣署内外監獄及待質所自新所均極腐敗擬請撥欵重修等情曾誌前報茲奉蘇撫陳筱帥批云據禀該縣監押情形腐敗已逹極點上海爲外人觀瞻所繫自應赶速改良所估經費甚鉅盡由公家撥濟當此庫欵支絀之時亦非咄嗟所能辦到仰按察司移會上海道督同該縣竭力籌策究竟道庫有無閑欵可撥及就地能籌若干此項改建工程至少之數應需若干通盤核算另行禀候核奪（物） 
[滬道减輕差役傳遞烟膏罪名]  
　　英廨前擬差投押犯禁烟章程六條禀呈滬道查核現奉瑞觀察批示云據禀已悉現在實行禁烟爲掃除數十年沈痼至計該守擬將廨差押犯捐廉延醫一律查戒所辦甚是惟擬章第五條查覺差役傳遞烟膏等物依造畜蠱毒殺人律嚴辦在該守意在用嚴刑峻法令人莫敢輕犯不知道光年間嚴禁吃食鴉片其時奏定章程於禁卒人等私行傳遞代買與犯人吃食者祇科以極邊烟瘴充軍刻下尙未届十年戒滿之期吃食之人旣無所科罪而傳遞代買之犯轉須處以死刑實屬無此辦法極其流弊立法過峻使他人不敢告發即轉爲該差役重開賄路之門當非該守初意所及此惟差役得賄傳遞有碍禁烟政策辦理亦不得不嚴查烟土係屬毒藥可以殺人應卽照獄卒以金刃及他物如毒藥之類與囚者杖一百律條辦理有犯折罰斥革仍枷號三個月以昭儆戒餘均如禀辦理仰即遵照（毒） 
[澄衷學堂開學藝會]  
　　今日虹口澄衷學堂放暑假先於昨日開學藝會來賔雲集由監督蔣志范君報告開會緣起大旨謂本校開學藝會意在邀學生之父兄赴會藉觀成績而知子弟平日之功課僕任事未久能力薄弱經騐亦不多致敎育管理上猶有缺點近有訾議此間課堂宿舍者然課堂向來嚴肅値温課時偶有一二齋離坐問答僕不任咎惟宿舍誠要改良已定辦法須下學期實行現先關照各學生之父兄凡子弟在校不宜多請假不宜多帶銀錢器物父兄尤宜在校外防檢俾可一心嚮學則下學期再開學藝會或較此次爲進步諒各學生父兄更當欣慰也說畢拍手之聲如雷後順序濱藝各獻其能演畢已六下鐘來賓茶點後縱　成績中小各班共分四區陳列豐富各科咸備觀者咸贊美焉 
[維持米價之文告]  
　　上海縣李大令昨日發出示諭一道略謂據仁穀堂米業司月三泰長義泰潤生泰恒大禀稱竊上海中外薈萃百業繁興居民旣衆日需食米甚鉅本鄕素産木棉民間食米仰給蘇常運載而來上年秋成不足長江上遊反赴下江辦米幸經平价局預籌購備長米川　冀平巿價而商舖居戶均食商運粳米際此靑黄不接爲日甚洋全賴蘇常合埠源源販運以應巿銷而濟民食茲聞無錫金匱官紳禁運出境申巿聞此信息以致人心惶惑米價繼長增高伏念無錫一埠係常鎭米粮彙集之區上海食米大宗全賴於彼卽常昭米商亦由錫金轉載遽爾遏糴何異扼吭上海全體盡受其害攸關大局釀禍堪虞環求迅賜給示以平巿價等情到縣據此查前據朱丞鼎等以郡城遏糴業奉批准照辦在案據禀前情除批示外合亟出示曉諭云云（泳） 
[聯翩東渡]  
　　翰林院修撰王壽彭編修祖蔭楊湄張恕琳張濂庶吉士陳雲誥高毓浵又編修趙東階史寳安陳善同胡藻又庶吉士朱國楨内閣中書吕慰曾檢討余炳文林東郊等十六員均奉學部奏准派赴日本游學由京來滬假寓虹口長發棧午後咸詣道轅拜會（哲） 
[警務長舍此就彼]  
　　蘇省鐵路總理王淸穆京卿以前總工程局警務長穆湘瑶君於警務事宜尙有心得特聘請爲蘇路車站總警務長穆君已允就聘並擬卽日赴津漢一帶調查該處鐵路公司章程再行仿辦云（永） 
[覆水可收]  
　　江北人嚴嘉祥前日投公共捕房控稱妻子嚴丁氏被二百九十一號華捕誘佔在天津路永勝里賃屋姦宿請爲查究捕頭當傳該捕諟問據稱丁氏確在我處帮傭捕頭卽飭包探張寳榮赴永勝里將丁氏帶入捕房旋據嚴嘉祥禀訴不　涉訟求請領回妻子捕頭允之（根） 
[招領米路小孩]  
　　昨有年約四齡之江北不孩迷路啼哭由捕送入捕房捕頭命留養捕房候家屬認領（泉） 
[服毒自戕]  
　　前晚有年近三十之無名男子至法界小東外門戲館街同源小烟間過癮忽然神色慘變經値堂入察出當即送捕轉送醫院醫治據醫生言係吞食水銀所致無從施救當卽身死昨晨報由本縣李大令蒞驗查無屍屬飭善堂棺殮（泉） 
[派捕協解枷犯]  
　　粤人黄木雷因犯拐案由上海縣訊責枷號一 
 
 

Page 20

 
 
月發太陽廟巡局前示衆前日縣差帶黄犯至捕房禀明過境請派捕護送捕頭准飭華捕協送至界邊出差押往犯事處示衆（莊） 
[上海官事]  
　　江蘇候補道余聯瀛署江南蘇松鎭總兵陳東暘昨均到道拜會委辦鎭洋塘工蘇省讞局委員補用知縣陳定遠正任鎭洋縣代理長洲縣吳煕昨均到道禀見管帶太湖巡防隊補用副將陳嘉興禀辭赴松江一帶查驗各口卡船砲艇分省補用縣丞胡彭壽禀謝奉委巡警學堂書記差（軌） 
訟案 
[會訊縱火圖賠案]  
　　英界三馬路三元客棧保有火險銀一千兩月前失愼捕房查有縱火圖賠情事將機主王子云拘入捕房訊押在案前日午後襄讞寳子觀明府與美海副領事提訊即據五十四號西探禀查該棧之火據云潑翻洋油燈而起惟勘騐時燈與床帳離開甚遠定有縱火情弊訊之見証徐阿根沈保生等同供火起時小的們往救見王坐視不理顯有縱火圖賠情事中西官互商之下判王還押捕房候再復訊核辦（根） 
[上海縣案]  
　　夥搶浦東氷廠主楊長林衣物案内獲到各犯俱已承認惟爲首之沈德標一味抵賴不認前晚奉襄讞洪明府提案鞭背三　下跪練兩時許仍不吐供判還押再審○夥竊唐蔚生家之陳耕榮昨亦提訊供是夜在唐蔚生族人唐順齋烟舘吃烟有夏全生等與順齋商議夥竊情事順齋以小的旣聞伊等所商情節後必泄漏故逼小的同往一共七人伊等行竊小的坐在灶間後僅分得洋兩元求宥判還押核辦○花烟間鴇婦沈丁氏控逃妓王二寳竊據賴洋等情訊之丁氏供二寳前憑周金龍領來押洋爲妓去冬竊據逃逸求究二寳供周係寄父在籍誘騙小女子來滬砍押王該鴇小女子誓不允從乞鑒判丁氏所控無憑斥退二寳暫行發堂○西門外李文忠公祠被竊椅棹等物飭傳五圖地保包鍚卿到案該保求再寛限判責三百板姑限三天不破嚴比（車） 
[總工程局紀事]  
　　張味周前托羅金生代印副票號碼數帋後忽不要羅乃轉售他人適中頭彩張得悉同論控經總工程局孫明府訊得與羅無涉斥不准理○在松江開剃頭店之王桂生有女阿大被夥秦正明誘至滬上藏匿被王扭控南區解案訊判秦押候飭王領女到案再訊○開烟舘之陳阿桂及夥計周福田歇業後在王二南處同爲小販昨以事口角互毆王目被陳擊傷扭控判陳罰給洋一元○大逹公司某輪夥張鳳遺失　寄衣包兩個昨在法界查出竊賊王金生當卽扭案判戒責一百下著張帶出贖贜（永） 
[公共公廨早堂案]  
　　著名女棍王小妹前以犯案管押詎釋出後仍不歛跡日前又將收租人兇毆控奉中西官訊押在案昨據捕房七百四十三號捕三茂春投稱前與王小妹姘識嗣因兇悍異常與之分開詎伊卽唆使女棍王顧氏張阿桂將小的攔路兇毆拘入捕房供係小妹敎唆請究傳訊王顧氏顧阿桂供詞支吾質之王小妹供並未吵鬧毆打求察讞員關太守商之德師副領事判王顧各罰一元小妹押十四天該捕由麥總巡查辦○張阿大被張金氏在上海縣控告乘喪阻殮昨奉上海縣派差移提解案判交保於禮拜一解訊○張阿三挑瓜販賣被流氓吳福生一陣風曹金龍徐阿四等上前搶奪將張兇毆報捕解究太守以各供不諱判吳押西牢九月曹押三月徐押三月○荐頭金劉氏將顧張氏女兒誘匿無蹤經女母楊戴氏報捕解追判顧交保金押限七天交人○沈阿佛因酒醉與族弟沈洪生口角當用手槍轟擊洪生逃避無蹤經其妻沈徐氏報捕解究太守以違章開族手槍未便姑寛判押捕房三月手槍充公○周桂德竊取洋人海敎而家銅噐報捕解究判枷七天押十天○金江泉王阿本串竊寳山縣財神廟内茶舘銅盆四只並鞋一雙由捕解究判人贜送寳山縣訊奪○張阿富竊取謝鍚保等家衣服報捕解究判押西牢九月○王阿生售賣僞酒解訊供係法租界吳少耕所交判押限七天交出吳姓到案訊奪○梅慶發搶取林李氏金挖耳報捕解究判枷一月押六月○德商前控符炳章欠洋等情判交保理楚在案昨解保人夏雨田請究夏供符錢均在新泰媒炭店内求察判押繳欠洋○　月章林高氏姜華氏串拐徐長德家小孩報捕解究判押候查明再奪○邵阿二與徐菊生俞生紅王小弟徐和尙王三二等聚賭違章由捕解究判各罰十元邵押四月（根） 
[法租界公堂案]  
　　張阿二周桂林陸阿毛串竊唐李氏張包氏家白米十石及烟筒香爐等物報捕解訊聶司馬判張枷二月周陸各枷半月收贜之曹子山罰洋五元○包車夫王阿二串同替工嚴阿根陳甫亭行竊主人陸鴻飛金銀珠飾經捕房先後拘獲往甬弔贜無著昨又解究據供贜已用去判還押核奪○廣成昌廣成發兩烟間以謀斃鄭阿波一案兩店均由官發封昨日房東遣收租人投案請示並追欠房金洋一百七十四元判退去候示核辦絲） 
[美租界捕房事]  
　　靶子路林芷塘烟間未領執照由探楊連生查明回報捕頭核辦○海寕路張少卿烟館有人聚賭由探揚連生回禀捕頭飭候請單傳罰○姜阿榮馬車昨日行經西華得路被沈忠郎東洋車撞捐車板將沈扭入捕頭命傳到沈車主人再核○粤人李阿榮昨在蓬路小菜塲行竊張阿寳身畔銀洋由探宋掌桂拘入押候解辦（西） 
通信 
　　主筆先生大鑒敝鎭自去年吳豹軍君創立振武支社今春又立拒烟分會聯絡辦理敝鎭鄕僻卑陋民智頑因烟間林立一切惡習牢不可破幸吳君邀集同志開會演說苦口勸導迄今一載稍有應響咸知吸烟之害五月十二日兩會合開慶祝上海禁烟大會商學兩界到者紛紛各學生九時在會場演操十一時排隊至營盤基體操敎員領隊操演兵式體操步伐整齊頗有尙武氣概一時回至會所休息三時奏風琴各學生合唱慶祝歌陳君重立宣讀慶祝文及演說鴉片之雲精神壯厲言語淸淺來賓皆鼓掌大爲感動五時閉會各學生均由陳君贈學堂儀器是日蒞會人約有千餘可謂廠鎭之盛舉也仰祈卽登貴報萬幸吳江八尺鎭商學界同人啓 
振務 
[上海天順祥收第二次匯雲南振欵]  
　　吕欽差盛宫保曁籌辦雲南議賑會紳商籌交錫淸帥規銀二萬五千兩念八日 
[銅洋欵撥助雲南振濟]  
　　啟者敝處所收銅洋前經眼同軋碎交付勤泰銀爐鎔化計得紋銀重一千一百十三兩三錢瘁发除支付煎工煤炭等用開支銀八兩八錢八分二釐外計淨申合規元一千二百十三兩二錢又煎出之銅質及沙錢等售得規元廿三兩二錢九分六厘兩共計規元一千二百三十六兩四錢九分六釐曾經登報申明在案此欵原爲淮徐振捐籌募現因淮振業已辦畢雲南災重待振孔殷卽以此欵如數撥充雲南振濟除將該欵劃交天順祥彙齊電滇散放外合即登報申明伏祈　公鑒　周晉鑣　朱佩珍　李厚祐　嚴廷楨　嚴義彬同啟 
[曾少卿經收爪哇三寳壠學務總曾經募歐怡埠華商捐賑江北報告]  
　　曾君標燦銀二百盾曾君榮茂銀一百盾曾君生財銀五十盾林君玉英陳君恭壽各銀十盾徐君文輝長盛號各銀五盾郭君　忍銀四盾李君子岳陳君科枰陳君成泉各銀三盾黄君爲虎張君長美陳君神芳王君煥章林君源測陳君玉坤曾君生全各銀二盾五角曾君沛然曾君順成林君益良王君泗正各銀二盾林君筱泉陳君悅中張君三春江君源流劉君萬長郭君大川葉君朝選蘇君利井各銀一盾葉君金榮林君明海施君振發林君澄玉林君良興黄君長秦蔡君金蓮陳君賜川各銀五角邱君世元銀二角五仙共荷銀四百三十盾七角五仙英洋三百十六元七角三分正用特登報以揚仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
