# 1881 - 163 - 4902921

 

Page 1

 
 
[論懲烟妓]  
　　昨報載翁太守重懲煙妓一節而竊歎此舉之明而公也夫煙妓之在滬上最爲下賤之品稍知自愛者决不過而闆焉其所交接之人往往皆流氓等類因而設阱以陷入設有船上水手以及鄉間愚魯之輩偶焉至止每易受其欺凌凡煙妓之投捕拘人者日有所見其中未必皆實情也雖滬上五方雜處品類不齊容或有匪類假充煙客滋生事端者一經鳴捕拘訊問官每以若辈皮肉生涯情殊可憫或有吸煙而不付烟資或有恃強而毀壞什物則不覺動其扶弱抑強之念立予烟客以重懲而不知烟妓等卽恃此爲護身之符因而勾串流氓屢屢生事魚肉鄉愚此則尤堪痛恨者也烟妓每於晚間倚門賣俏當暮色蒼茫之際或有躑躅街頭者該妓輩則以目挑手引誘之入彀其有未知　蘊者隨墮其計中一經登樓橫陳短榻灰烟一盒計不過二三分索錢百文瓜子一盆則又當以二三十文償其値該妓卽對臥爲之發烟浪態褻形故意眩人耳目茍稍不老成卽不免怦怦欲動而一或手挑足引彼卽作態暱就乘勢掏摸腰橐雖不敢公然搶攫而巧取豪奪其小洋零錢未有不取之務　者然此猶曰此輩日食所資生涯托尚可曲爲原諒如有靳而不予者則卽指爲肇事鳴捕拘人誣以毀物行竊無所不至此等案子時時而有蓋事成習慣在該妓輩竟以爲理所應爲是則法不可恕矣然平心論之妓等雖設有陷人之阱而入其阱者則仍在此不在彼　可以從寬也至若偶爾經過門前卽欲強拉使入一不應命卽三五成羣橫拖硬扯必令逞其所欲而後已不從則卽藉端誣指立卽鳴　此則尤情理所難容者也嘗謂巡捕固有稽查拘押之責然亦必視其事之是非非可以一嗾而至也而獨於花烟間則不啻巡捕爲彼所雇倩也者不問其人爲何如人不問其事爲何如事一經鳴捕立卽拘拿迨明日解送公堂番知曲直而一宵禁押已成不白之冤而彼烟妓者且儼然自居原告在堂上立而不跪嘵嘵饒舌不自知其爲非如堂上官復以憐香惜玉爲心雖該妓理處於屈亦不過申飭而去卽被誣者果屬冤抑亦不過慰藉使出又何怪若輩之自忠其身分而　日益大也翁太守深知此中情弊而欲力圖整頓弗使孽海風波任人沈浸故於巢阿三一案先露圭稜此正挽回風氣之一轉機也夫據該妓供稱有素不相識之人乘醉登樓欲上不上詢之不答反將人毆打故鳴捕拘押此其情節已覺支離其人旣乘醉而來則必登樓吸烟乃於欲上不上之際而　行毆人一似從前挾有積恨者而其人素不相識積恨何來且卽欲上不上問之不答亦豈遂足爲罪况巢某旣先毆人則任當猝不及防亦必有略受微傷者今巢某血痕滿面其傷從何而來如曰因其毆打之故而還毆致傷則該妓已有應得之咎旣欲鳴捕則應責應罰自有官爲之主豈有先自毆人致傷者凡此情節皆難逃堂上之鑒者也夫近來花烟間藏垢納污日甚一日凡有拐賣之案往往皆牽涉花煙間見於報者不一而足竊謂租界之地卽無此種污賤之處亦何碍乎地方生意之盛衰曷不嚴定章程凡有花烟間之滋事者除照例定罪外立將該煙間發封不准再開使此等賤妓不復有餬口之計則或者窮而思變可使污穢之地易而爲清淨之塲此則尤深望於有地方之責者翁太守或者知此意乎 
[恭錄　論旨] ○五月十六日奉　上諭巡視南城御史文敬等奏聲明前此保案請飭部分別查核並自請議處一摺文敬等於吏目張士傳具稟朦混未能覺察實屬疎忽文敬周開銘均着交部議處所有該城前次拿獲盜犯保案着吏部分別核辦欽此同日奉　上諭黎培敬現已補授江蘇巡撫未到任以前着譚鈞培暫行護理欽此同日奉　上諭前因御史徐克剛奏　上駟院郎中廣善與上駟院卿尚宗瑞往來營私及令筆帖式安吉俊良勒索　領各節當派寶鋆毛昶熙確查具奏茲據稱訊明各處呈進馬駝均由堂官騐收分交各圈餧養安吉等無從索取銀兩應領草束等項均係折價照例扣成以資辦公並非格外加扣領取米豆亦無扣頭上年十二月辦理均齊所有殘傷馬匹一律開除口分未經冒領尚宗瑞並無營私情事等語此案廣善雖無營私需案尅扣等弊惟尚有另案待質安吉亦被控有案此次又與俊良均被　奏其　奏其宋恩呢個勤慎辦公已可概見上駟院郎中廣善筆帖式安吉俊良着分別開缺撤去差使均毋庸在上駟院行走仍着內務府大臣隨時察看如有別項劣跡卽行據實嚴　欽此同日奉　上諭武備院奏查明東華門樓損失盔甲開單呈覽並請將司員議處前鋒統領希拉布等奏遵查盔甲被竊請將失查官兵俟獲犯訊供指明　辦各摺禁城重地豈容匪犯潛行偷竊亟應趕緊緝捕何以至今尚未拿獲殊屬延玩仍着步軍統領衙門順天府五城御史一體嚴拿賊犯務獲毋任日久漏網其失於查察之武備院司員舒恒繼英均着交內務府照例議處餘依議欽此同日奉　上諭前據已革上駟院郎中德生呈訴被　情屈一摺當經　令都察院堂官秉公查訊茲據奏稱逐層研訊如原　朦混具稿意圖浮冒一節光緒五年辦理圍差派出兵丁該革員原畫之稿係八百名後經核實定稿僅七百八名意存浮冒情跡顯然其私行補放牧丁一節所有幼丁名單雖經該堂官批定挨次序補而補缺時並未按名回堂原　擅補亦難辭咎以上各欵查明並無屈抑德生業經革職着卽毋庸置議餘依議欽此同日奉　旨光祿寺少卿員缺著王家璧補授翰林院恃讀員缺照例將裕德轉補所遺侍講員缺着　正之會章補授河南道監御史員缺著李郁華補授潘衍鋆胡義質均著交軍機處記名以道府用欽此 
[賭規費矩] ○　姓賭博粵東向來盛行自某侍御奏請禁絕以後遂盡移之澳門前者有人繳官項規費洋四十萬零一千元訂定三年爲限今限期已滿復擬續設其應出規費亦如西人拍賣之法出洋極多者得以開設　賭刻聞拍定規費洋一百零一萬五千元係香港商人拍去云夫以賭博之事而出費至如是之鉅且顯名之曰官項此誠駭人聽聞者矣 
[船主遄返] ○漢廣論船失事一節疊經列報前日海定美利兩船均已回滬漢廣船主及大副以下　人均附海定船遄返其救出之機器等物刻已運至老船廠存貯矣 
 
 

Page 2

 
 
[被竊移居] ○福州城內某觀察公館忽於前月下旬客廳上失去几墊全副凉帽二頂觀察疑僕人所竊將一長隨送閩縣管押然究無証據人心不安其官親某延一圓光者來羣見掌內現一人形兩手各持一帽間佩一牌上寫白雲洞三字乃知非人所竊其中恐有邪崇舞弄觀察旋囑閩縣將長隨釋放現已另覔公館將他從云竊思竊物旣無證　長隨原不當送縣圓光更屬荒渺觀察亦何必搬家一悞再悞其斯之謂乎　　　　 
[接錄中俄改訂條約章程] ○第十一條俄國領事官駐中國遇有公事按事體之關繋案件之緊要及應如何作速辦理之處或與本城地方官或與地方大憲往來均用公文彼此往來會晤均以友邦官員之禮相待兩國人民在中國貿易等事致生事端應由領事官與地方官公同查辦如因貿易事務致起爭端聽其自行擇人從中調處如不能調處完結再由兩國官員會同查辦兩國人民為預定貨物運　貨物租賃鋪房等事所立字據可以呈報領事官及地方官處應與畫押蓋印爲憑遇有不按字據辦理情事領事官及地方官設法務令照依字據辦理○第十二條俄國人民准在中國蒙古地方貿易照舊不納稅期蒙古各處及各盟設官與未設官之處均准貿易亦照舊不納稅并准俄民在伊犁塔爾巴哈台喀什噶爾烏魯木齊及關外之天山南北兩路各城貿易　不納稅俟將來商務興旺由兩國議定稅則卽將免稅之例廢棄以上所載中國各處准俄民出入販運各國貨物其買賣貨物或用現錢或以貨相易俱可并准俄民以各種貨物抵帳○第十三條俄國應設領事官各處及張家口准俄民建造鋪房行棧或在自置地方或照一千八百五十一年卽咸豐元年所定伊犁塔爾巴哈台通商章程第十三條辦法由地方官給地　房　可張家口無領事而准俄民建造鋪房行棧他處內地不得援以爲例○第十四條俄商自俄國販貨由陸路運入中國內地者可照舊經過張家口通州前赴天津或由天津運往別口及中國內地并准在以上各處銷售俄商在以上各城各口及內地置買貨物運送回國者亦由此路行走并准俄商前往肅州卽嘉峪關貿易貨帮至關而止應得利益照天津一律辦理○第十五條俄國人民在中國內地及關外地方陸路通商應照此約所附章程辦理此約所載通商各條及所附陸路通商章程自換約之日起於十年后可以商議酌改如十年限滿前六個月未請商改應仍照行十年俄國人民在中國沿海通商應照各國總例辦理如將來總例有應修改由兩國商議酌定○第十六條將來俄國陸路通商興旺如出入中國貨物必須另定稅則較現在稅則更爲合宜者應由兩國商定凡進口出口之稅均按値百抽五之例定擬於未定稅則以前應將現照上等茶納稅之各種下等茶出口之稅先行分別酌減至各種茶稅應由中國總理衙門會同俄國駐京大臣自換約後一年內會商酌定○第十七條一千八百六十年卽咸豐十年在北京所定條約第十條至今講解各異應將此條聲明其所載追還牲畜之意作爲凡有牲畜被人偷盜誘取已經獲犯應將牲畜追還如無原物作價向該犯追償倘該犯無力賠還地方官不能代賠兩國邊界官應各按本國之例將盜取牲畜之犯嚴行究治并設法將自行越界及盜取之牲畜追還其自行越界及被盜之牲畜蹤跡可疑示知邊界兵并附近鄉長○第十八條按照一千八百五十年五月十六日卽咸豐八年在愛琿所定條約應准兩國人民在黑龍江松花江烏蘇里河行船并與沿江一帶地方居民貿易現在復爲申明至如何照辦之處應由兩國再行商定○第十九條兩國從前所定條約未經此約更改之欵應仍照舊行○第二十條此約奉兩國　　御筆批准後各將條約通行曉諭各處地方遵照將來換約應在此森比德堡自畫押之日起以六個月爲期兩國全權大臣議定此約備漢文俄文法文約本兩分畫押蓋印爲憑三國文字校對無訛遇有講論以法文爲證○○光緒七年議定專條　按照中俄兩國全權大臣現在所定條約第六條所載中國將俄兵代收代守伊犁兵費及俄民各案補卹之欵共銀盧布九百萬圓歸還俄國自換約之日起二年歸完兩國全權大臣議將此欵交納次序辦法商定如左　以上銀盧布九百萬圓合英金磅一百四十三萬一千六百六十四圓零二希令勻作六次除兌至倫敦匯費毋庸由中國付給外按每次中國凈交英金磅二十三萬八千六百一十圓零十三希令八本土付與倫敦城內布拉得別林格銀號收領作爲每四個月交納一次第一次自換約後四個月交納未一次在換約後二年期滿交納此專條應與載明現在所定條約無異是以兩國全權大臣畫押蓋印爲憑　此稿未完 
[龍舟釀禍] ○漢皋於端午節龍舟競渡早經地方官示禁在案本屆重申禁令并諭以時在　國制期內更不得金鼓齊鳴顯違定制是以初五日以前絕無划船者初六日米廠碼頭衆船夫忽將渡客划予權作龍舟坐排十二人各執快槳就江中齊划名曰混江龍一時多至八艘鑼鼓喧闐紅旂招展其爲標船者放鞭炮助興至晚而止　十日又有橋口天保巷一帶船夫亦以混江龍數艘爭划內有黃旂一舟較衆最捷餘船懷妒約同故意撞覆不圖水勢急溜竟致淹斃四人隨各停橈上岸理論於是始而口角繼而爭毆又致受傷數人擊斃一人十一日復聞陳姓船夫之子在後湖邀衆共划龍舟當被二府差拘其父聞信赶往冀爲分辯亦被府差一倂拘去張司馬略訊情節隨判答責枷示以儆效尤云 
[浮屍收殮] ○前報述蘇州山塘洞橋浜有僧人浮於水面嗣經地保撈起見該屍似僧非僧其髪種種短者久未脩　長者實被剪落渾身一絲不掛已就腐爛報諸善堂該堂以形跡可疑不肯收殮復經地保再四懇求以屍身尚無傷痕方許給棺殮葬云 
[電局派員] ○津郡沿運河南下直至上海創設電報情形節經列報昨日知有南路督造電線委員王錦堂鎭戎帶同電報學生俞書祥黃文海附搭輪船到埠鎭戎印榮和尚有沈小園刺史印嵩齡上海人亦在局襄辦一切學生俞書祥係江蘇太倉附生黃文海係廣東番禹人俱從天津電報學堂選出是必肄習有得從此悉心講究將來傳消遞息當不啻掣電飛霆矣 
[客官過境] ○前任廣東按察使倪廉訪文蔚由粵乘招商局富有輪船於前午抵滬暫住法界萬安樓客棧不日內再搭輪船北上云 
[急症驟斃] ○英租界二馬路善餘里東首開龍泉閣煙館之夫人某氏因已店已閉前日午前同某甲至清芬堂煙館吸煙旋仍同返婦店甲坐烟舖忽呼肚痛臥下形色遽變醫延未至卽已斃命氏隨知照甲父到來備棺成殮人謂甲患急　然亦何至若是之速不知究係何症人命如朝露不可慨哉 
[販賭疊見] ○捕房緝查賭博及其認眞緝獲後送至公堂亦必從重究懲不少寬貸無如若輩希圖玩飾故懲者自懲犯者自犯且花樣甚多耳目難到除搖　牌九擲骰抽牌木盌翻天印碰和挖花搖糖搖酒釀須用牌骰外尚有丟銅錢猜字背套三根　打字枚一本萬利均等不用牌骰近日又有搖會名目以　子十支分屬十人各出錢文用骰三顆搖之點大者得彩此法雖尚平允然實避賭之名就賭之實往往由此起　昨法公堂據張佩芳控稱在新街擺盌担搖盌有沈大寶搖彩爭論被毀碎盌數隻碎盌呈閱翁太守加以訓斥　差逐去又包　在搖攤場獲住經管進出錢洋之譚海全送案因未起到賭具狡賴不認太守飭掌頰六十下又獲到李成金係擺攤賭一本萬利者賭盤一　 
 
 

Page 3

 
 
送案據李供向作戲舘生意現因　國制停演無事因見新街上三根錢賭甚多小東門亦然故悞學以謀生求恩寬宥翁太守謂獲到總須嚴懲飭責八十板以儆聞三根　賭果法界多於英界而擲盌則相反英界多於法界矣去年見擲盌用骰八顆竹籌二十支擇定物件出錢若干擲骰十把隨口呼某色見色去籌擲完算贏斷則再起尚不過分現改新式祇擲六把不用呼色但說定一色此色多則取籌須六把皆然乃贏然六把中安能把把如此何異搶錢聞擲者童子居多願有責者亦爲查禁也 
[畜斃控人] ○狀師亨特生所畜之猫狗前日食後無端均斃疑爲傭人暗算隨將猫狗破腹細察不得其故昨將管事細崽廚司出店人陶雙全鄭阿才華阿全康阿新龔阿保莊茂榮等六人交補解送英公堂請訊亨特生投案申訴陶等均稱猫狗如何斃命實不知請薛捕頭請將陶等帶回捕房俟查明有無毒斃情事再行稟請核辦陳太守俯准所講夫犬馬之愛古人或不能免然以畜斃而控送多人毋乃過甚歟 
[給領烟土] ○攫取官土一案　英公堂又爲提訊載土船戶陳天壽亦已投案原告大亨裕土行方世銓稟稱前在上海嘉利長豐二土行購得大土四箱半每箱四十隻共計一百八十隻用蒲包裝就雇陳天壽之船載往無錫由行中夥友錢予高押船十一日午後船過崑山突有小船赶上喝停口稱查貨不問情由竟上船攫去官土八十四隻錢同陳天壽跟追來滬報捕云太守問錢陳二人上船行搶共有幾人有無器械答稱伊等有四五人連船戶共七八人不帶器械我船上　有三人是以不能抗拒太守問王巧福向操何葉攫土何人起意同黨幾人吳桂堂現在何處答稱小的向業駕船今由陳天壽船上之歇夥桂生說及陳船裝有大土往無錫設隨至蘇州地界可作私土奪來當由伊約同吳桂堂小紀生徐應龍等作事我不過帮同駕舟比追及陳船伊等四人上船搶土八十隻至我處攫出之土十五隻乃桂生所寄者我則並未得　太守謂汝旣同往豈有獨不得　之理答稱實未分得吳桂堂之妻吳李氏供丈夫另有拚識婦久不歸家今忽將大土三十三隻帶回先取一隻給與丁阿全尚存三十二隻據云其中十六隻係桂生者太守謂桂生之土寄存吳家則王巧福處之十五隻爲已所分得無疑徐應龍之妻徐姚氏稱丈夫作此不法事我不知情王張氏供現在西薈芳里妓舘幫傭前曾與小紀生拚識業輕離異今忽將大土寄存我處實不知其爲攫來者吳桂堂等三人下落吳李氏等均稱不知陳太守研詰之下謂王等藐法妄爲情堪痛恨先判笞王二百板交捕帶回吳李氏徐姚氏王張氏均交官媒收管着各將具夫交出再辦又問陳天壽歇夥桂生果有其人否答稱桂生係同業駕船人前非我船歇夥太守諭如遇此人卽須就地扭送又謂方世銓捕房諸包　辦公盡力故獲　能如是之速應得酌給獎資以示鼓勵汝願出若干答稱　酬五十元太守曰五十元原不爲少但該包　等四處緝拿不辭勞苦隨在皆有費用亦當酌償隨　將起來案之土具領狀領去又謂此案情節較重本分府須禀知道憲設奉發縣辦理尚須聽候傳訊云 
[押繳沣蚨] ○小東門外長興飯店夥陳阿六於禮拜四扭送戴阿友至法捕房稱戴　人滋事請爲送辦禮拜五經翁太守訊理陳阿六稱戴阿友夏阿順葉本才張阿元等四人來店吃飯應付錢一百十文彼付現錢十文將洋一元暫押出有押票交執至四點鐘時有人持票贖洋而去越一點鐘時戴復來取贖答以早經贖去票已在此詎伊不認反　人逞兇將我衣服扯破爲此扭送云戴供我等四人駕船爲業昨去吃飯我將洋一元抵錢一百文與彼講明不必出票少頃卽來取贖詎下午前往則稱我同去吃飯之人已先贖去票子現在聞言不勝駭異當找到三人再至伊店着其指認三人中何人取贖而該夥陳阿六指不清楚反將我送入捕房心實難甘翁太守謂同伴三人能令投案否答稱均在小東門可卽喚來太守令戴交保出外同該三人投案候訊昨日齊至公堂而原告陳阿六亦同走堂吳雲卿投到太守看陳於四人中認明何人付出洋元票交何人之手而陳阿六先指葉本才繼又指夏阿順言語不清官謂如此糊塗已有不合着賠償戴阿友洋一元取回錢一百文完結陳阿六復嘵嘵置辨官飭押繳云 
[關員貪鄙說] ○古之關也禦暴今之關也爲暴古今關事之不同已非朝夕不意流至今日而關事更不可問矣予係楚產關事素不與聞茲以游宦江南理當問禁不意甫經啓口而強者怒于言弱者怒于色更見窮而無告者身負冤單哭訴于稠人廣衆之中見聞之下深堪髪　今姑隱其地名人名祇將罪狀　列俾知悔勉據聞此關在同治以前萬商雲集皆稱樂土彼時關事之權出于舍人之手嗣後設立委員雖舍人之額仍舊而舍人之權入于委員之手矣夫初設委員雖屬法在必行而心體慈祥尚有爲國爲民之念後來者利令智昏反其所爲由是怨聲載道民不聊生商賈皆視爲畏途裹足而不前矣顧各船運貨入口報捐納稅國庫攸關如有倫漏照例科罰以儆其後來此理所當然者也乃今日竟有並不偷漏而強以爲偷漏種種出於情理之外者假如一船運貨入口報稅于担司事等上船盤騐漫曰此中有一千二百担商人與之理論彼則一味恃蠻及至再四懇求　將貨物起岸出底清查若幸而允從則起貨之駁船錢挑力錢種種開銷已屬不貲旦躭誤日期枉費人力受害不淺更有甚者求其起貨盤騐而彼則今日不盤明日不騐商人惟恐躭誤日期不能久待只得認罰數十千或數百千而其實並未偷漏也又如甲乙兩人合買綢緞一疋到船之後裁爲兩半各取其一仍捆作一捲報稅一疋而　則　爲偷漏科罰如前冉船上製備行船日用之物應完稅銀若干於初製時照數納訖嗣後進關係屬舊貨例不報稅彼則又爲偷漏每罰非數十數百不可或在查艙騐貨之際見船上有嗜好之物卽厚顏索取倘稍拂其意則不旋蹤而科罰至矣商人力有不逮由是買男　女者有之告貸無門因而輕尋短見者有之藉端滋詐莫此爲甚然尚屬有端可藉更有無中生有可笑之至者假如一船入口報貨千担彼上船盤騐實係千担並無差悞及至無端可藉乃恐喝船上人曰爾船必有偷漏遠方人不解其所言只得顧之而笑彼卽以爲虛心外現不究其偷漏何貨但責其加倍科罰而已種種滋詐情形言難盡述予曰下民易虐上憲難欺彼何恃而不恐對曰上憲雖屬欺下情不能上達且良心可昧何患上憲之難欺嗚呼彼等小民於狂　大浪之中不顧性命覓蠅頭之利爲仰事俯育之養何堪任意漁肉經云與其有聚斂之臣　有盜臣夫聚斂者爲國家聚斂云也今乃所罰之數盡入私囊是盜之不如也然委員若此而委員之妾尚有天良聞其妾每私歎曰良人者所仰望而終身者也今若此將來必無立身之地乃勸其夫改過遷善以冀　悔不意堂堂男子凜凜委員反不如一女子與其妾對口曰爾之衣食從何處來耶噫觀其所行聽其所言天良何在夫委員　治民之官也乃盜臣女予之不如而居然曰官其可得乎倘再不自檢將來怨甚激變悔之晚矣然過而能改則復於無過改爲暴以期禀暴則今之關豈終不能如古之關耶　湘鄉目擊心傷子　 
[陳曼壽明經自日本浪華客次賦詩寄懷謹卽依韵奉答] ○山城斗大　游躅耻說鷦鷯一枝足天邊飛下故人詩狂吟怏覆杯中綠申江小住年復年求書索畫戶限穿無端忽鼓東　棹醉月迷花孟浩然春雨連朝無客至海外聯吟亦怏事他時一笑賦歸來握手亟思問奇字　海昌飯顆山樵初稿 
 
 

Page 4

 
 
[潁川司馬招同人集衙齊賞鼠姑花卽席分體得七絕] ○滿庭晴日晚香甜花底留賓酒力添清福幾生脩得到神仙富貴一身兼當年金帶留佳話此日琴堂醉羽觴不是徒誇顏色好愛他品格冠羣芳　如畫青山繞郭斜春來四野盡桑麻公門桃李原稱盛不數河陽一縣花　捲廉相對動吟思眼福狂誇此一時絕似揚州何水部觀梅東閣賦新詩　飯顆山樵晋鄉甫稿 
[光緒七年五月十一日京報全錄]  
　　宮門抄○諭旨兩道錄前○大臣榮等　奏據實嚴叅請分別交部議處摺子○御史樓　奏請　飭查明懲禁立碑泐石夾片○閩督何等　奏審明辦結原叅各員請開復處分摺子○大臣清　奏爲奏　聞夾片○五月十一日戶部通政司詹事府正白旂値日無引　見　召見軍機　○○奴才榮毓榮頤景瑞跪　奏爲防禦刁難領俸迨至派令同往領回妄開盤費復敢擅當未放俸銀任意瀆禀伊交臨差規避縱予妄爲該總管　存規避據實嚴叅分別交部議處恭摺具奏仰祈　聖鑒事竊查奉祀禮部八旂文武官員春秋兩季俸銀向係派員赴戶部承領運回散放本年春季應領俸銀照案派出翼長春霖員外郎雙元替禮郎桂成等持憑赴部承領當據春霖禀稱章京多福向該翼長面言此次領俸如有絲毫短少概不承領請由奴才等加派人員同往監察等情奴才等酌核添派防禦連升隨同春霖往領庶可監察以杜侵扣旋據連升向奴才等求撤領差曾斥其不得臨差規避復據防禦多福向奴才等面稱連升係伊生父現因身弱不耐辛勞伊願代往當差因恩此事原係多福先設刁辭是以加派連升同往多福旣稱伊父身弱不耐辛勞卽改派伊前往以免領到後措辭辨論該員多福復具禀稱伊並無印務之差旣不以伊爲捕才不肖請卽派爲印務章京並據另禀自行請給盤費銀兩當因此次改派伊同往領俸藉眼同監察俾免領回刁難豈得因暫派一差卽加以印務差使跡涉要挾且向來領俸祇由永濟　供給盤費銀五十兩今加泒伊同往亦應俟差回按日核計不便另給盤費該官弁等於三月初間起程進京至四月十三日將俸銀領到當派禮部郎中桂林監放各禮部文職俸銀另派總管椿齡托雲布富興恒通武和銅該承領官等監放各旗武職俸銀並令永濟庫將領到俸銀逐一平兌銀數略有長短較之往屆俸銀大致相仿於十五日均已放畢旋據多福執持防禦烏爾庫濟英凱等二員之俸到奴才榮毓寓所聲稱該二員因銀數不符尚未領去請交奴才庽所收存隨卽傳知庽所不能存收公項令其交至永濟庫暫存候領並據該員另禀內稱官兵三員名每日應領盤費銀四兩自三月初三日至四月十二日共領銀一百五十六兩等情復傳知此項盤費應俟奴才等公同斟酌再行發放乃該員去而復返交到當　一紙據稱未放俸銀二分已典當錢三百三十吊以　盤費奴才等尋聞之不勝駭異當將交到當票一紙飭翼長春霖卽行取贖聽候給領並飭春霖將前領盤費銀五十兩均係如何使用具禀開單以憑核放　據烏爾庫濟英凱聲稱前因銀數不符未經承領旋因衆人銀數所短相仿情願領回當令春霖將取贖之俸發放十九日復據多福遞去草帳一本內記平　武職俸銀共長平銀若干短平銀若干另禀條陳請具奏徹底察辦或將武職俸銀提回截長補短均勻開放以歸義氣等情奴才等傳問各總管此次領俸各員有無禀訴之人據稱均已領訖並無異說復詢以其中有無應察弊買命稱不知總管椿齡是其該管上司意存廻避復聳令奴才等究辦詳核現在領囘俸銀雖平兌畧有長短如無異說卽無從查辦復並不管束復敢託辭患病抗傳不到該總管椿齡平素不能振作臨事支吾規避亦難辭咎　據實聲明具　奏請　旨將廂黃旗防禦多福防禦連升交部嚴加　處總管椿齡一倂交部議處以示懲儆理合恭摺具　奏伏乞　皇太后　皇上聖鑒訓示遵行謹　奏軍機大臣奉　旨着照所請該部知道欽此　○○　譽普宁　再臣風聞　畿南大青河界連安州北關雄縣南關新城縣之白溝河任邱縣之趙北口　旅往來商賈雲　爲南北通衢河路之要冲也近又　徒勾結　役私立卡局抽收　戶錢文名曰船頭每逢商船往來百般勒　相激成訟優害地方人民商賈視爲畏途惟任邱縣業輕　行禁止立碑　石於趙北口永不准私立船頭名目匪徒從此斂跡而安州雄縣新城三州縣未經查禁以致勢燄日張擾害彌甚現値整頓厘捐之際豈容匪徒私立卡局任意抽收相應請　旨飭下直隸總督查明懲禁卽照任邱縣趙北口成案永遠不准私設船頭名目一律立碑泐石以靖地方而通商賈實於　國課民　均有裨益是否有當伏乞　聖鑒謹　奏奉　旨已錄　○○閩浙總督臣　璟福建巡撫臣勒方　跪　奏爲　盜審明　結原叅文武各員請　旨開復處分恭摺仰祈　聖鑒事竊照泉州府晉江縣轄安海地方林大生典鋪　盜行劫拒傷鄉鄰五人一案據前晋江縣金錫蕃會營勘驗獲犯張孫訉詳經前督撫臣會摺奏叅將疏防文武員　分別讀處摘頂限緝奉　旨着照所請該部知道欽此轉行欽遵據　署晉江縣程起　會同金錫蕃等分派丁役弁兵在南澳地方緝獲陳江　陳阿客二犯訉供通禀批　將陳江武張孫解府訉明就地正法又在廣東潮州地方恊獲陳阿果陳阿摧陳得勝陳大漳林阿心周阿閑林荔果吳阿陶八犯由粵訉明歸人另案正法咨閩行司核　　據桌司鹿傳霖會同藩司陳士杰詳前來臣等覆加查核綠陳江武卽江海鄭阿客卽陳阿客俱籍隸廣東饒平縣張孫籍隸福建詔安縣光銘二年正月間陳江武與張孫鄭阿客及在逃之阿方阿擬搭坐邢老角夾板船赴台灣生理同船二十餘人是月二十二日由詔安縣宮口地方開駛出洋　風漂蕩二月初七日駛至晉江縣石角頭洋面因阻風多日船內絕　陳江武稔知　海地方大生典鋪殷實起意行劫得　分用與張孫鄭阿客並潮州拿獲之陳阿果卽陳大　陳阿摧陳得勝陳阿秋陳大漳卽阿　又卽阿東周阿閑在逃之阿方阿擬邢老角商允復邀潮州拿獲之林荔果林阿心卽林驕又卽林大肚屎吳阿陶卽吳面在逃之鄭阿搥陳　卽阿　陳老角亦邀在逃之吳阿　卽沈嶺舵及不歸姓名二人入伙初八日將船　泊僻港是夜二更時分首夥十九人分携槍械上岸砍竹縛繼爲梯鄭阿客畏催回船陳江武等齊抵該典鋪門首留陳阿摧陳大漳林　心及不　姓名二人在外　風樓　陳江武等架梯爬入開門擁進用刀嚇禁鋪夥聲張　開庫房搜劫銀物逃走鋪夥喊同兵役鄉民追拿周阿閑開放洋槍林荔果等用刀拒捕共傷五人各盜拼命逃脫張孫落後被獲奪回首飾六十餘件陳江武等回船駛至潮州府汕頭地方將　作大小股俵分登岸各散經前晋江縣金錫書會營勘騐訉詳嗣據接看縣程　　會同金錫　等將盜犯陳江武等先後恊獲訉認分別歸案正法鄭阿客一犯解司覆訉無異應卽擬結此案陳江武起意糾劫得　拒傷多人張孫聽　上盜均合依強盜　　伹　財者不分首從皆斬律各　斬立决業已就地正法應毋庸　鄭阿客聽糾入伙臨時畏懼不行事後分　合依共謀爲強盜伙犯臨時畏懼不行事後分　者杖一百流二千里例　杖一百流二千里解配折責安置照例　字陳阿果陳阿摧陳得勝陳大漳林阿心周阿閑林荔果吳阿陶八犯或聽從行劫或把風　　按律均應　斬　歸粵省另案就地正法應免置議鄉民傷均平復起　給領　　各賊飭查　竊有無財產分別變賠各犯　外爲匪父兄　保無從禁約覺察應與買　之不識姓名人均免置議逸犯邢老角等緝獲另結此案首伙十九人　防限內獲犯過半兼獲盜　除原叅摘頂限緝之署石　　丞趙德梁已另案劾叅毋庸議外所有前日晋江縣金錫蕃原議降留處分相應請　旨　部查銷並准給還已　之級泉州城守營守備張從虎專　安海汛陸路提標後營藍　把總翁得龍恊防安海汛陸路提標藍　候　儘先把總潘元輝　請給還頂戴以昭激　獲盜應叙職名另行查明辦理騐備錄供招咨部外臣等謹合詞恭　具陳　乞　皇太后　皇上聖鑒訓示謹　奏軍機大臣奉　旨該部議奏欽此　○○清安等片　再奴才等據明阿特總管呈報該旗昆都沙克都爾帶領喇嘛等五十名前往庫倫與哲布尊丹巴胡臨克圖　頭憑請發給照票等情呈報前來奴才等查例載凡蒙古等遇有詳請前往庫倫磕頭者一面具奏一面發給罷禀令其前往等語今明阿特旗下　都沙克都爾等前往庫倫與哲布尊丹巴胡圖克圖磕頭旣與定例相符自應照例發給照票令其前往俟該昆都等磕頭事竣卽催令旋回除咨行庫倫　事大臣查照外理合附片奏　問伏乞　聖鑒謹　奏軍機大臣奉　旨知道了欽此 
[江督門抄] ○五月十七日通判王彥　銷安東騐工差並專知奉司委府發審差　凌夢蘭謝記功一次　十八日兩淮運　洪到見　統帶武毅左軍張景春回營　統帶龍虎　電較子船　善居赴滬　新　寶應縣梁枚赴蘇均辭 
[撫抄] ○五月十九日直州丁　車坊厘局來並專知　辦木瀆厘局　○二十日知縣殷以恕朱衆壤均辭赴常州帮代發審差　從九謝有功禀知　　札委　　門水　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
