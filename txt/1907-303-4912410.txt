# 1907 - 303 - 4912410

 

Page 1

 
 
   
 
 

Page 2

 
 
[宮門抄]  
　　初八日召見軍機吳引孫 
論說 
[敬告畏死之大吏（佩）]  
　　當荆天棘地。內訌外患之秋。不能爲國家挫强敵。謀治安。以拿雲之手腕。立回天之事功。憂心忡忡。一若覆載之中。無可容此微軀。鬱勃悲慘。頹唐歎息。生於憂患。誠不如死於安樂之爲愈矣。蹈海也。仰藥也。志士熱血。壯年苦心。中炸彈也。著手槍也。大吏效忠。小臣盡節。岳武穆之不惜一死。顏平原之視死如歸。誠爲千古美談。 
人莫不有死。患死不得其所耳。渡江楫。擊賊笏。太常心。侍中血。張睢湯齒。方正學舌。皆焜耀歷史。光照簡册。千載下猶凜凜有生氣。求生以害仁。不如殺身以成仁。雖草野狂夫。目擊夫危急敗亡之現象。弱肉强食之慘劇。恨不爲加富耳。爲瑪志尼。犧牲生命。以求天下之澄泰。祖國之競任。况攝職從政。握國魁柄。受君父之隆恩者耶。乃觀近日各省大吏鑑於皖撫之前車。寢饋難安。惶悚失色。幾致無地無革命黨。無時無行刺者。風聲鶴唳。蛇影杯弓。甚至如某督之以扇子爲手鎗。閩督之裹足不至警察學堂。鄂督之獨見三司。而道府以下槪行謝絕。疑如狐懦如鼠。窮相醜形。畢露於外。宜慈宮之諭曰。爾輩如此小心惜命。何能辦大事。甚矣死之一字之誤人也。甚矣死之一字之足以見人短長也。 
　　吾對於諸公之作用。不禁爲之啞然失笑。然吾對於諸公之惜身保家。而念及中國前途。則更不能不爲之痛哭流涕諸公而自爲名敎中人乎。則何以并忠君愛國之言而忘之也。諸公而自爲明道達理乎。則何以見危授命之經訓而置之不聞也。諸公亦知爲國家馳驅。雖肝腦塗地。蹈火赴湯。焦毛髪。濡手足。亦不能稍有退避乎。微論今日爲立憲預備時代。種種因革損益。諸公皆有重大之責任。卽曰專制政體。如昔日諸公。亦豈能尸位素餐。袖手旁觀。置國事於不顧。而甘受巾幗婦人之服乎。循是以往。吾知諸公必借革命黨之三字。而深居簡出。一切要政。皆規避推諉坐糜廪祿。淸靜無爲。奄奄以待天年之終。雖外患日逼。內訌日起。土地削。主權喪。而皆不我關。平居如此。臨難可知。南朝死節。唯李侍郎一人。吾恐今日之中國。欲求一李侍郎而不得也。哥舒之肉眼聖人。譙周之稽顙司馬。吾敢爲諸公預决之矣。若諸公而能留此身以爲大用。沈鷙堅毅。焦心勞思。如范大夫張留侯之百也不回。務欲恢張其主權。發達其祖國。使黃帝子孫。有飛揚步地球之一　。則諸公之生也。勝於恩新帥之徒。以一死報國者遠矣。若於此而因陋踵弊。無所建樹。視國家衰弱。人民流離。如秦之視越肥瘠。漠不相關。而唯旅進旅退靦顏人世。而誤國而廢事而疲𦮕志氣。使天下謗怨。萬世唾罵。則諸公今日之生。乂安若恩新帥一死之光榮耶。丈夫昂藏七尺。具豪傑心胸。終當立非常之事業。爲千城。爲鎖鑰。使我之姓名政蹟。與前賢相輝映如其不能。則粉身碎骨。得其當以報之。異日九泉之下。尙可問心無媿。焉能醉舞酣歌自隳風釆。偸生竊祿。汶汶以終耶。 
 
 
 

Page 3

 
 
　　嗚呼。諸公今日之恐慌。爲革命黨也。然亦知愈恐慌而革命黨之氣燄愈張乎。謹謹保衞。謹謹防護。而亦知有防不勝防之一日乎。不能實行立憲籌對付之方。而獨株連逮捕。騷擾閭閻。其所見亦末矣。諸公亦知公孫述之陛戟警蹕。而不免於盜。刺羊叔子之輕喪裘緩帶。而未嘗有危害乎。來歙岑彭被刺。而馬成吳漢。曁雲臺諸將。不聞有退行却走之請。要之仁義者吾身之中胄也。忠勇者吾身之干盾也。今當外患日侵內禍日。亟諸公。當放手救國。以賛成立憲。推赤心。披肝胆。以圖國之富强。則革命黨亦人耳。其肯再行其暗殺之手段乎。萬一不幸。而有。意外之。虞亦從容就死。以報國家知遇之恩可耳。文文山有言曰。人生自古誰無死。留取丹心血汗靑。袞袞諸公。其亦崇拜文文山之言乎。置之座右。焚香拜跪而誦之。 
說林 
[明揭力爭新內閣總理大臣之三大罪]  
　　新內閣有組織之議而某邸與某中堂之爭端以起某邸與某中堂之爭端起新內閣乃遲遲而不得成立然則某邸與某中。堂之。罪狀。旣曷。勝書矣。試舉其大者。 
　　一違旨之罪慈宮近日諭各大臣曰爾等當同心協力共救時艱不可罔利營私互相傾軋今內閣未成。而爭端已起。總理一席。遂爲二人爭逐之塲。其協力同心者何在共救時艱者何在 
　　一營私之罪國家所以沉縻積弱之故。無非敗壞於若輩之狗苟蠅營。若輩之狗苟蠅營。亦已慣成常習。故責任之輕重不問。已力之勝否不問。大局之危頹不問。勝任則。爭不勝任亦爭。責輕者爭。責不輕者亦爭。然則違旨之罪已不勝誅。而營私之罪更不可逭 
　　一悮國之罪新內閣之果能成立與否不論。組織之完全與否不論。卽以。表面觀之則新內閣之組織。無非欲以成立憲之基礎。以挽救一髪千鈞之國家。今組織旣未成功。而政界之風潮已烈。然則其營私之罪旣曷可逃。而悮國之罪更無從逸 
　　總之中國多變一法。即多一爭端。多生一事即多一抵抗。此中國之所以成爲中國也。於某邸何尤。於某中堂又何尤。然則。滿漢界限之能化除與否。卽可以此卜之。（塞） 
專電 
[電一安慶（初八日午後六點）]  
　　皖中司道議結徐案情形馮撫已電政府江督力主嚴辦恐尙有更動（化） 
[電二北京同日午後八點五分]  
　　憲政編查館專辦編制法規統計政要及會議憲法專宜（慕） 
[電三北京同日午後八點四十分]  
　　晉撫電復外務部謂地方官對於正太鐵路　無掣肘作難之見請知照該公司（句） 
緊要新聞 
[日俄協約內容彙譯]  
　　路透電云日俄協約已於初七日將約文在聖彼得堡宣佈大致謂兩國欲互相尊重其完全之領土并維持其固有之地位與開放中國門戶主義 
　　東京電云日俄協約於六月二十一日簽押於今月初七在東京發佈其意謂日俄兩國皇因欲使今日所恢復之和平與夫密切之關係自此益形堅實并欲消除將來一切之誤會特訂約如下方（甲）兩國當互保各該國完全之領土并尊重兩國與中國所訂條約及日俄所訂條約之一切權利此項條約已由兩國交換備查（惟其他條約之不合於兩國機曾均等主義者不在其內）如朴資莫斯和約及他日俄兩國之特約等統須交換（乙）日俄兩國互認中國土地之完全與獨立并各國在中國商務實業之機會均等主義并和同維持保護兩國固有之地位且按照兩國各等地位以種種和平方法尊重上言之各主義 
　　乂電云得確實消息謂日俄協約實於去年西十二月間卽行開議至今年西二月間協約之基礎始立此約雖甚簡括而其關係極遠大政府中人力辯謂日本並未承認俄國在外蒙古之優勢蓋蒙古爲中國之一份地則保全中國土地乃日俄兩國所當協力云云 
　　有某某數報館謂此約之要緊無庸深論就約文所載已可槪見此約實使昔日之仇敵轉爲和好而其昔日戰爭之費已足索償於此而有餘矣譯字林報 
　　栢林電云日俄協約分兩大綱其一兩國承認與中國訂約所有一切權利及互保兩國領土完全之其二保護各國在中國經營商務實業之開放門戶主義及兩國固有之地位日俄兩國互相擔負力爲設法實行 
 
 

Page 4

 
 
此約之責譯文匯報 
[東撫籌定津鎭路債抵欵濟南]  
　　津鎭路債抵欵東撫楊中丞擬以厘稅作抵已略紀前報專電茲悉外務部前因此事咨行山東巡撫請查明各項厘稅究有若干能指何項作抵抑尙有他欵可指定以便轉致梁使再與磋議等語楊中丞接咨後當卽督同司道籌商辦法咨復外部擬以東省百貨十藥烟酒三項厘稅指明作抵爲數僅六十餘萬如必拘定數目只得兼以膠關洋稅添足但每年應解京協各餉及賠欵兵餉等欵皆由稅項指撥今雖虛抵並不實挪亦應請大部咨明度支部備案核示施行云（句） 
[小赤壁鄉民抗阻採石風潮愈猛松江]  
　　松屬小赤壁鄉民因蘇省鐵路公司採用山石有碍墳墓歸怨天馬山（俗稱燒香山）紳士張敬垣欲與爲難已誌前報初六日各鄉民因見公司將用炸藥轟採復聚衆至張宅搗毀一切亦紀昨報專電茲接松江訪函云前因婁縣境內小赤壁鄉民抗阻採石經松江府戚升淮太守會商郡紳顧香遠太史擬處以兩全之法聽民間自採由公司計值收買每方（縱橫一丈）定價兩元七角初六日爲試採之期太守與太史先於初五夜相約起程婁縣何榮烈大令亦帶仝通班人役追隨駛往詎抵彼處後太守等卽以此議商之公司而公司人員則謂以人力採石微特所取無多不足濟公司之急且石性堅硬萬難施以斧鑿將來工程遲緩虧耗必巨公司不能擔其責任等語維時鄉民愈聚愈多竟指張紳敬垣爲賣山之人羣往張宅從大門打入內外被毀一空何大令隨帶通班差役及地保等赶往彈壓亦無濟於事太守忿鄉民蠻橫立飭婁令拿人何大令乃飭差拘往兩人曳回舟中而鄉民以大守出令拿人竟敢乘人擁如潮之際 
競用泥塊石片向太守船頭拋擲何大令見而畏懼立命差役將原拘之兩人釋放登岸惟諭地保認明面目以便回松時再行提案初七日下午太守太史大令等陸續回郡卽以鄉愚滋鬧情形電禀上峰請爲核辦聞目下小赤壁一帶鄉民數百家每戶製燈一盞並備鑼鉦互相呼應以爲後來抗阻地步正不知若何了局也（堯） 
[粵路公司近日之狀况廣東]  
　　岑督以大義責備總協理粵路新舉之總協理現因股東與股東衝突均未任事爲岑督所聞特由上海電致總協理云粵路屢起風潮皆以總協理一日未定故人心一日不安今旣由正式股東選舉復經郵傳部奏明派任無所辭責務卽刻日任事至選舉董事股東會議及用人權責一切槪照商律及部札辦理不得別生異議事關全局倘再辭不應職致有他變不惟公義有所不許恐大部亦不能不干涉責備也 
　　大股東陳鑑波致公司函粵漢鐵路公司諸位坐辦董事鑒自別黨風潮迭起改換章程僕私心憂之迨聞正式會公舉得人乃轉憂爲喜鐵路乃吾粵之命脈倘選舉得人股東之血本有靠國體之聲望有加旣而有四大股東會設於公司僕駭詫異常恐舊弊復萌風潮未靖僕亦四大股東之內也查該會違商律背公理碍大局種種弊竇孰能認之初議設會之人或內受別黨運動欲藉此會而箝制總辦而破壞大局亦未可料今觀羅總辦屢次辦辭不愿肩任諒亦爲此風潮也僕昨閱李君輔良評論四大股東會之詞令人不勝悅服望執事等速請羅黃總副辦肩任公司維持大局任勞任怨且總副辦是奉旨及郵傳部札飭所命有解散開會之權免其多生枝節而令各股東不安並請禁止各大小股東均不准在公司設會按依商律公事公辦維持路政以顧公益則粵路前途幸甚同人幸甚 
　　龔廉訪與公司痛陳利害署臬龔廉訪以粵路公司股東各懷成見暗起風潮於路局大有妨碍特致函公司敷陳利害云粵漢鐵路關係全國利權盡人能言之矣諸君亦稔知之矣前者貴公司開股東正式會舉定總協理輿論翕然內外商人罔不額手稱慶不圖總協理謙謙固讓延未任事致大局懸而不定近且訪聞各股東意見頗有參差上月二十四日開會議事竟以展期選舉董事一節彼此爭執幾成極不文明之舉動吾知各股東之爭點非專在此舉不過藉題發揮耳噫各股東縱不爲大局計獨不爲一己計耶鐵路之利如操左劵早一日告成卽早得一日之利今以各股東互存意見陡起風潮總協理更因此不敢出任路事延悮路工坐失利權其不利於各股東者一粵路係借洋欵贖回歲納息銀甚鉅路工若成自可以利償利且公司一切用欵亦有所開支否則有出無入不數年間而股本盡歸烏有其不利於股東者二公司所收小股旣有八百餘萬爲數甚鉅路事若定迅設銀行妥爲營運收利何可計量否則一無所獲且日見其損其不利於各股東者三爭一時之　氣而蒙此三不利爲得爲失各股東能勿恍然自悟耶且也此次集股外埠外省所占亦復不少外省外埠之股東相距窵遠全賴粵省之股東維持各股東旣負維持之責任而大局將有瓦解之勢撫心自問亦覺不安故自外人觀之則薄我中國素無團體斷難組織若是絕大之公司自理論家言之則謂商辦如築室道謀觀成無日自中立各股東視之則謂爭一二人之意氣而不顧大衆之血本吾慮各股東眞無一而可者也尙祈貴公司婉函轉致各股東務須捐除意見和衷共濟俾路工早日告成旣可以保全一已之利益乂可以保全大衆之利益卽可以保全國家之利益一舉而三善備矣否則各股東之意見一日不平總協理卽一日不肯任事鐵路卽一日不能成立利益卽一日不能收穫外界卽難免不生覬覦而取𧑐蚌相持之利各股東其圖之貴公司其圖之 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[紹興府貴壽鋆宣布秋瑾罪案]  
　　今將迭奉撫憲函電密飭拿辦紹興府城內大通學堂附設體育會女匪秋謹等一案會訊秋瑾口供及程毅等各供証並先後搜獲槍彈悖逆論說詩詞各証據刷印傳單宣布罪狀以供衆覽 
[計開]  
撫臺密函據金華嵩守電稱武義獲罪聶李唐等供出黨羽甚衆內有趙洪富縉雲人在紹興體育學堂司帳勾通大通學堂黨羽希圖接應起事請電飭密拿等語 
撫臺密電准江督電大通學堂徐匪死黨必多祈迅飭掩捕徐偉已在九江拿獲兵到卽行拿匪查堂搜起証據等語 
　　撫臺密電該堂主持竺姓及王金發校長秋姓多人均應查拿等語 
　　撫臺密電准安慶電據徐偉供錫麟同黨某某等與秋瑾同主革命等語 
　　會訊秋謹程毅蔣繼雲（供詞均紀前報茲不贅錄） 
[計開] 大通學堂搜獲槍彈新式九响快槍四十一杆單餉快槍五杆十　　三餉快槍一杆槍彈子六千二百餘顆馬五匹鞍轡齊全 
　　當於初五日據供核明証據擬議電禀請示奉 
　　撫憲歌電飭將秋瑾卽行正法速嚴訊程毅等各頭目姓名蹤迹設法嚴拿等因 
[革命論說（係當時所獲秋瑾親筆寫的）]  
　　嗟夫我父老子弟其亦知今日之時勢爲如何之時勢乎其亦知今日之時勢有不容不革命者乎毆風美雨澎湃逼人滿賊漢奸網羅交至我同胞處於四面楚聲裏猶不自知此某等爲大義之故不得不剴切勸諭者也夫魚游釜底燕處焚巢旦夕偷生不自知其頻於危殆我同胞其何以異是耶財政則婪索無厭雖負盡納稅義務而不與人以參政之權民生則道路流離而彼方昇平歌舞侈言立憲而專制乃得實行名爲集權則漢人盡遭剝削南省兵權統操於滿奴之手天下財賦又欲集之一隅練兵也加賦也種種剝奪括以一言制我漢族之死命而已夫閉關之世猶不容有一族偏佔之勢况四鄰逼處彼乃舉其防家賊媚異族之手段送我大好河山嗟夫我父老子弟盍亦一念祖宗基業之艱難子孫立足之無所而深思於滿奴之政䇿耶某等眷懷祖國之前程默察天下之大勢知有不容已於革命用是張我旗鼓殲彼醜奴爲天下節義旗指處是我漢族應表同情也 
[僞軍制論係當時所獲秋瑾親筆寫的一]  
　　芸芸衆生孰不愛生愛生之極進而愛羣盖種族之不保則個人隨亡此固大義瞭然毋庸多贅者也然試叩我同胞今爲何時則莫不曰種族存亡之樞紐也再進而叩以何以可以免此存亡之問題則叉瞠然莫對否卽以政治改革爲極端之造化矣嗟夫歐風美雨咄咄逼人推原禍始是誰之咎雖滅滿奴之種亦不足以蔽其辜矣夫漢族沉淪二百有餘年矣婢膝奴顏脅肩他人之宇下有土地而自不知守有財賦而自不知用戴醜夷以爲主而自奴之彼固倘來之物初何愛於我輩所何堪者我父老子弟耳生於斯居於斯聚族而安處一旦者瓜分實見彼即退處藩服之列固猶勝始起游牧之族奈何我父老子弟乃聽之而不問也年來防家賊之計算著著進步美其詞曰立憲而殺戮之報不絕於書太其題曰集權而漢人失勢滿族梟張嗚呼人非木石孰不愛生而愛羣逼於不獲已則祇能守一族之利益矣彼旣棄我種族置之不問之列則返報之道亦所當爲奈何我父老子弟見之不早也某等非薄不敢自居先知然而當仁不讓固亦賞以此自勵今時勢阽危確見其有不容已者爲是大舉報復先以雪我二百餘年漢族奴隸之恥後以啓我二兆方里天府之新帝國宗旨務光明而不涉於曖昧行軍務單簡而不蹈於瑣細幸明黃帝祖宗之靈得以光復舊族與衆更始所有遣泒之兵馬曉諭如左是我漢族自當共表同情也北路總元帥統轄各部北路第一師團司令長第二第三中路總元帥統轄各部中路第四師團司令長第五第六第七南路總元帥統轄各部南路第八師團司令長第九師團司令長 
軍職等級分八軍用（光復漢族大振國權）八字以編制之 
統帶光字軍大將統帶光字軍副將行軍叅謀行軍副叅謀 
光字中軍光字左軍光字右軍光字中佐光字左佐 
光字右佐光字中尉光字左尉光字右尉 
復同上漢同上族同上大同上 
振同上國同上權同上 
服制衣短衫對襟黑色包頭布白布兵士白月中大書光餘類此 
肩章白月中書左右字樣并書號碼 
　　自大將以至佐尉等皆用胸帶（如西洋懸掛寶星之斜胸帶）以顏色分別等差黃色爲首白次之紅又次之淺藍又次之 
旗用白色中大書黑色漢字 
順旗小三角形內書復漢二字黃地黑字并蓋圖印 
鈐記長方形暫用木 
　　命用竹牌計八支面寫光復等八字之合同（兩支合寫）一支由統帶執守一支由本營執守以証傳令者之眞僞 
文書用暗碼緊要事照電碼加十號以防洩漏 
秋瑾手摺內詩句係當時在秋瑾身上搜出 
　　登天騎白龍走山跨猛虎叱咤風雪生精神四飛舞大人處世當與神物游顧彼豚犬諸兒安足伍不見項羽酣呼鉅鹿戰劉秀雷震昆陽鼓年約二十餘而能興漢楚殺人莫敢當萬世欣英武愧我年廿七於世尙無補空負時局憂無策驅胡虜所幸在風塵志氣終不腐每聞鼓鼙聲心思輙震怒其奈勢力孤羣材不爲助因之泛東海冀得壯士輔 
秋瑾詩稿以下均係秋瑾皮包內搜出 
　　祖國沈淪感不禁閑來海外覔知音金甌已缺總須補爲國犧甡敢錯身嗟險阻嘆飄零關山萬里作雄行休言女子非英物夜夜龍泉壁上鳴 
　　叙別短長亭羣山睡已醒瀛洲芳草綠漢地柳除靑意氣吞胡虜精神貫日星相思寄鴻鵠携手復叮 
　　不唱陽光曲非因有故人柳　重綣繾鶯語太叮寗惜別堦前雨分攜水上萍飄蓬經已慣感慨本紛紜憂國心先碎合羣力未曾空勞憐彼女無奈繫製親萬里還甘赴孑身更莫論頭顱原大好志愿貴縱橫權失當思復時危敢顧身白狠須掛箭靑史不銘勳思宗輕富貴取國作犧牲祗强同族勢豈是爲浮名 
擺脫範圍雄心遊海島 
被指暴虐志士倡壯謀秋瑾親筆寫的 
　　元坐閑窗百感生救時奮志屬何人樽前髀肉徒興歎肘後剛刀術未靈腸斷英雄閑裏老情傷故國愧難禁傷心萬斛汪洋淚幾度臨風續不工前文說到鮑家裏諸人定計脫身行其時五月初八日鮑家老母慶生辰雖然作客無親友亦有來賓三兩人左家母女和江女更有黃衙鞠瑞身大家叩拜何須說俗禮繁文最累人愛羣告禀生身母道今朝祈福拜觀音保佑我娘無疾病以見兒身一片心鮑母平生多侒佛點頭當下便應承便呌秀蓉相隨去遊玩片刻便同程鮑女便携梁小玉彼此可亦一同行小玉當時稱領命梁夫人含怒不開聲左夫人因碍諸女面當時勉强便應承衆人不聽尊人命當時出外便登程鮑夫人囑咐速同轉莫使筵前等爾們小姐諾諾連聲應轎上肩頭去似雲到了廟中諸人下轎秀蓉囑咐轎夫在前廳侍候大家進內假意拜了菩薩便云隨喜不要和尙跟來到後門祇見兪老已同轎子在家囑咐秀蓉幾句秀蓉含叫小姐們保重看上了轎呆呆支吾到日落回去家中自有一翻大亂後鮑夫人拷間秀蓉方知底細然衆人亦無可奈何怒罵的怒罵悲泣的悲泣各家父母亦無可奈何了且言諸女下船行汽笛三聲便鼓輪携扶欄杆回首望家鄉千里暮雲橫同是知音談自合臨風抵掌語平生做書人見此不覺心歡喜俚句巴言信口吟踏破防圍云女子志何雄千年開礎界萬里快乘風引領人皆望文明學必隆他時扶祖國身作自由鐘一路無詞到日東有同鄉招待員迎車站中安頓房間權住下敢裝一切自從容請一女師敎言語大家相聚用心功更有各人同鄉會一體歡迎贊歡同諸女登台皆演說粲花蓮舌自生風台中首數黃鞠瑞改作名兒黃漢雄俠胆雄心皆莫及言談卓見利如鋒梁女英風多毅力 
 
 

Page 11

 
 
二人有志厲兵戎左江鮑三女微嫌弱八斗才高氣亦雄如此女兒男莫及拜倒鬚眉愧未宏常常有人來訪問覺言語氣慨俱皆不同諸學生皆不勝佩服名譽大振其時諸女皆入學校因人多校中不便暢談另租一室日常走請如馳年光十月天此一日星期無課且盤桓忽見下女持名刺有客前來請一觀一姓陸來名木秀一名競歐史氏焉當下傳言速請人來了昂昂二少年大家席地團團坐送茶一盞時淸泉大家是談談學問和國事忽地妻陸氏張呼吐一言我國已亡於胡以今日是事言之恐又須爲白種之奴了而我內地同胞及各地志士尙如醉夢一般奪何江振華忙問道怎麼已亡於胡了呢史競歐急答道君以爲朝廷之皇帝爲我漢族麼彼爲游牧曼珠之族暗地乘我朝內亂之時纂了位而且三太子逃至緬甸都爲他殺了大太子二太子不用說了早就爲他殺了如今祗留下一小太子在逃不知在何處還有這一班不要臉的奴𨽻日搜殺自己同族爲邀異族恩榮的地步黃梁二人拍地大怒道我竟不知朝中爲胡人所坐彼非我漢人之仇人乎反戴之爲皇帝愧哉今我等雖無能爲力然誓死以逐此醜虜但恨無團體此事非數人可成者奈何說罷長歎數聲一淚無言陸史二人暗喜方欲開言忽聽愛羣問道內地之人心及各處之志士如何呢陸本秀道內地的人不分淸宗族一味拍胡人馬庇自今爲忠君愛國的叫甚保皇黨專以奉仇爲父殘害同種的各種志士又分爲保皇革命兩黨保皇的不必說他都是爲名利心熏黑了良心惟知巴結胡人以圖富貴誰知胡人倒心中有個界限不是他同族的隨你怎麼巴結他還要殺他們呢胡臣剛纔說過將土地送與奴僕不如送與朋友朋友就指外國奴僕就說我們漢人了你說可恨不可恨呢乃革命却分數種却又不外眞假兩種一種假的專祗紙上談兵以博一虛名譽爲斂錢地步與內地懵懵懂懂的人及保皇會無非爲自私自利起見如胡人有數百銀子一月或賞一個主事進士便奴顏婢膝爭先恐後把排胡耶革命耶這此話丟到爪哇國去了還要洋洋得意你說可殺不可殺如眞革命黨惟以報祖宗的仇光復祖宗的土地爲自己的漢人造幸福不求虛名譽不懼生死不畏艱難必要取回所失的土地爲目的不願爲五族之奴𨽻此方爲眞革命家也黃漢雄卒然問道此等眞革命君知之否若有吾願入之甘爲同胞一擲此血肉之軀而不惜史競歐道尙有諸君何梁左江鮑四人齊聲道黃妹如何吾等必從無分貳之心史陸二人相顧驚異道竟不知諸君有此毅力有此同心然吾二人即常衆派出訪求同志諸君若能起誓吾即當爲介紹五人即指天起誓陸史二人大喜當晚即告會中情光復爲名已數春創立之人身姓岳却是武穆岳王孫名叫漢忠多勇武會長今推韓氏君亦是世忠斬王裔後輩名存武超羣更有那文思宋演謝光趙黃復更和章漢霖李齊趙武張祖傑錢山蕭共熊希霖張氏繼權宗希祖更有慕嘉生是孫鄭繩武君張又振更有忠遺張煌生皆是忠臣之後裔盡爲會中得力人我祖即是史可法爲明梅山葬忠魂陸甦君祖秀夫者亦爲國亡死水濱宋亡於元亦胡虜今日裡又見胡人坐殿庭思之痛哭皆流淚無奈同胞實大昏漢雄問道除此外會內曾否有別人競歐便遣人多甚此十餘人爲首領名盡智勇兼全者最上須推韓岳君散會計有數千衆勢力年年日有增惟有一種最困難手內無錢事不成黨中略有微資者惟有文君第一名此外岳韓張李耳五人毀家助黨銀舉事根本如茲巨即平常營謀也要銀入不敷出眞無奈杯水何能救車薪近日行謀一件事未知可成不可成我二人專任招同志內地幾關盡有人廣東史氏又堅任他兄前已殉同羣湖南孫化和馬慨湖北事歸賈其銘安徽莫自强和萬又復江南招待派封雲統浙江柴氏和齊氏四川鄒氏小容君甘肅陜西河南地王李陳三人盡是勇聞名山西盧曾身任事山東徐謝作經營貴州雲南地偏僻雲是揚郎貴是金（未完） 
內治部 
[實行禁烟之布置嘉興] 禾郡大小各烟館遵限閉歇後因生計頓絕遂於前日邀集同業三百餘人齊赴禁烟局要求挑膏一時人多口雜遽起衝突禁烟局亟請警察到局彈壓竟膜然視之無一至者從此官紳互有意見幸秦大令毅力堅持連日籌墊經費收買烟具一面並仿辦因利局凡有失業烟傭皆得借本營業現均安靜昨日（初五日）爲該局成立後發本之第一期每名准借錢二千文但須覔保到局出具保證方准給領以後每日繳本五十文倘能如期繳完尙須給予優獎聞是日報名領借者約有一百餘人之多云（起） 
[禀請收捐抵補提欵之督批南京] 通州恩芳海門同知梁孝熊泰興縣劉思懃如臯縣周景濤會同籌議帶收契捐串捐抵補提欵一節已奉督憲端午帥批示略云查銀價增漲以來各州縣拮据情形本部堂久已深悉是以前經札飭寗蘇兩藩司會籌補救之方至於各屬所欠歷年提欵關係償欵練餉要需國庫久已墊解若再折减勢必貽誤所請碍難照准其禀稱帶收契串各捐抵補提欵一節究竟有無窒碍仰江藩司核明彙辦（克） 
[江督札飭嚴禁北民南下南京] 江督端午帥日前札飭徐州道淮陽海道略謂照得徐海淮安各屬民人往往於秋收之後以乞食爲名結隊成羣挈眷南下赴揚州鎭江等處强索惡討騷擾閭閻積習相沿幾若視爲成例現承普振之後民情不免意存僥倖相率南來際此伏莾衆多人心不靖更恐被匪徒從中勾結別滋事端須知上年籌辦留養資遣係爲原籍被災而設本年江北各屬二麥豐收近來晴雨得宜秋收可望 
中稔與往届歉歲迥有不同斷難任其紛紛外出以致流爲遊蕩應卽責成各該地方官剴切出示曉諭嚴禁並分飭董保戶長人等明白開導勿再聽人唆使輕去其鄉仍須隨時密爲查訪如有創爲出外乞食之說糾衆同行者立卽提案究懲一面由淮揚海道酌派營隊扼要堵截如遇江北各屬人民逐隊出外一體押送回籍勿任南下除云云（商） 
外交錄 
[俄界招募包探漢口] 漢口各國租界英德法均設有包探惟俄界缺如茲聞俄捕頭亦擬雇用包探以助耳目所不及云（今） 
[汴撫對英領之覆告河南] 漢口英領事照會汴撫稱鷄公山案件有地方官禁止運售食物入山事該山租房商人大爲恐慌希請查辦旋又奉到外部來文係爲此事由英領事旣詢汴撫又禀由駐京公使向外務部交涉也張帥當電飭南汝光道吳觀察查覆據稱並無其事不過日前有某工人入山築造房屋由地方官禁阻耳該商等或因此張皇據情告知領事矣（且） 
[俄人開烟館之交涉哈爾濱] 哈爾濱自奉旨戒烟以來懸禁綦嚴該埠所有烟館以次閉歇乃有俄人在該埠俄租界內開設烟館誘引華人吸食以爲奇貨日前薩觀察照會俄總領事劉巴君請速閉禁俄人烟館以全邦交（寅） 
軍事界 
[淮徐海徵兵過鎭鎭江] 蘇省二標三營兵士缺額甚多由撫憲陳中丞續委都司陳德元赴淮徐海三屬設局開征聞應征者頗形踴躍 
 
 

Page 12

 
 
日昨都戎將徵到之新兵一百名先送至鎭旋卽赴省聽候點騐（御） 
[督練公所興建洋房南京]  
　　江督端午帥近以金陵督練公所租賃民屋不足以壯觀瞻爰札委工料所提調許鈞在督署東園空地估工興建洋式房屋數十間爲該所人員辦公之處惟財政支絀午帥僅允飭 
撥工料銀一萬五千金恐不敷用云（克 
[禀陳獲匪情形之批詞南京]  
　　王遊擊洪春督隊會哨獲匪十六名禀投江督並詳叙馬隊力單難以兼顧情形當奉端午帥批示云查徐州一帶地方界連東皖向爲匪徒出沒之區現值高梁茂密夏防緊要之時尤須駐防營隊得力隨時查捕該統帶督隊會哨先後拿獲匪犯十六名並搜獲快鎗一桿及鎗刀子彈等件辦理尙屬認眞仰仍督率各營隨時查緝無稍鬆懈所獲各匪及繳存搜獲鎗械並候札飭袁道督飭府縣 
嚴訊確供分別究辦以靖地方（及） 
敎育誌 
[咨請考送兩江師範生鎭江]  
　　蘇提學司近接寕提學使咨開兩江師範學堂招考新班學生前經移請飭縣一體考送茲因考送到寕及先期呈報者均屬寥寥故特續行咨催以七月初十日爲期務於期前考送到寗等因堂卽移知師範中學堂轉飭各縣遵限考送現鎭江府屬四縣均已奉文遵照矣（射） 
[委兼省視學員蘇州]  
　　初等小學堂敎務長吳亮欽現奉毛提學札委兼當蘇省省視學員已於初七日謝委到差（必） 
[歸併學堂造就師範蕪湖] 奏准監督留美學生蒯理卿觀察刻因出洋期近而皖江南北學務半未就緒特於日前來蕪會商學界中人擬將皖江中學與安徽公學歸併改建師範學堂一所招生六百人分華洋文兩科敎授惟擇地建校在在需欵一時實難籌措安徽公學堂長李光烱爰於前日偕觀察赴寗會商籌歇事宜（儀） 
[督批斥革滋事學生南京] 江西進　縣羅令傳琛前奉江督札飭查明該縣高等小學堂敎員楊念惕披控各節正擬查明禀復而該學生等又借端滋事咆哮公堂羅令堂卽將情禀奉江督端午帥批示云學堂造就人才首先注重品行該生金燦章等藉端脅衆停課並揑詞妄控師長已犯學堂禁令至因招書吳紹泰與堂長陳紳應辰口角輒敢要求刑責咆哮逞兇並赴該書家肆意打毀更屬胆大妄爲目無法紀自應將滋事之人嚴行斥革歸案訊辦惟該堂學生共若干名此次滋爲首事者共若干人均據詳晰聲叙遽請一律撤退豈全堂中無一二束修自好之士是未便率行照准仰江西學司迅速遴派幹員前往會同該縣查明具復（諟） 
實業類 
[大化鐵鑪將次告竣漢陽] 漢陽鐵廠總辦李部郎以各省路工鐵軌等件需用甚急現將廠內添造大化鐵鑪一座以便赶鑄鐵軌刻已將次工竣聞每日可出鐵三百餘噸云（卜） 
[議開川漢鐵路學堂漢陽] 漢陽連日學界中人邀集同志在伯牙台開會集議擬就城內開辦川漢鐵路學堂招生肄業以便日後派遣修造鐵路之用一俟章程擬妥卽禀請學務公所擇日開辦云（卜） 
[駁覆請將食鹽運銷情形廣東] 粵省職商胡國廉具禀督院擬於瓊崖廣潮鹽田精加製造遵章領照運銷各口岸及澳門香港各處等語奉批飭鹽運司確查具覆茲據覆稱轉飭鹽務公所查明製造之鹽加重工本經各埠商領運再加完繳餉課其價值必貴於尋常鹽斤銷路能否暢旺殊未可必至香港澳門地方銷鹽以售買魚船及衝銷內地爲大宗其本處民食實屬無幾向爲私鹽逋逃淵藪祇以地屬洋界無從稽緝製造之鹽似禾便准予運往銷售致貽外人口實情作爲罷論云（涯） 
瑣事欄 
[斥革劫犯行凶之武生南昌] 贛省吉水縣張大令近將獲解賭棍被武生謝永繩等中途劫回并毆傷兵差一案詳奉撫憲瑞中丞批示云據禀該縣派差拿獲賭棍謝信廷等四名押解赴縣中途被武生謝永繩等率帶多人將獲犯劫去并毆傷兵差實屬藐法已極亟應嚴拿懲辦　按察司飭即趕緊嚴密查拿謝永繩等務獲究辦一面卽移查該武生等入學不分詳請斥革（雖） 
[札飭嚴究舞弊書吏安慶] 宣城縣粮書梅繩德素行刁滑時有換契短價勒索重徵情事現由該縣紳士劉志高等赴省呈控已奉馮中丞批飭該府札縣提究以儆蠧吏而免殃民（孔） 
[蘇省禁烟後之情形蘇州] 省垣自六月三十日起至七月初二日止首府及三首縣均每日出巡數次甚爲嚴密烟館之遵限閉歇停止燈吃者固十居六七面陽奉陰違者亦仍十居三四且各處差保人等均 
爲之倀每於印官出巡未至之前先通消息使滅燈拆榻收拾烟具想當道必有以懲之也禁烟臨時團體會調查各處烟館核與官册所造溢出數十家之多蘇商體育會體育觀摩會講報社體育師範專修科巡警學堂及各團體均擔任義務名曰義務聯合隊共三百餘人編爲四隊自六月三十日起至七月初二日止日夜列隊分路梭巡初一夜巡至桃花塢三十四號門牌店主夏阿小依然私自開燈三燈三槍吸者四人當指交該圖地保施壽林送縣乃該保並不遵行至初二夜忽至義務聯合隊事務所聲言有發經廳老爺說情免送等云際此實行禁烟時代正宜雷厲風行嚴辦一二使若輩知所戒懼按經廳身爲官長想决不作此違例之舉故已於初三日函請吳縣金大令主政提辦矣（亮） 
[致仕侍郎作古蘇州] 前工部左侍郎兼管錢法堂事務注柳門侍郎嗚鑾致仕歸家優游林下年已七十有九精神矍鑠逾於少年近因天氣炎熱於初五日突患中風醫藥罔效至初六日辰刻逝世當經公子輩飭丁詣各憲轅禀報於昨日（初八日）大殮（出） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（十一）]  
　　幸尼卡忒目光之敏捷。手法之高超。非常人比。而直提刀雖有法。心雖凶狠。終以腕力之不濟。不能始終若一。致尼卡忒得以乘間而殺之者。已非一次。而卒不殺之。但引身而退。或反迂道以避之。有時接仗之際。兩刀鏗然作聲。戰至多時。二人無一毫之損。時觀者咸屏息而視。見尼卡忒屢縱女皇而不殺。心竊異之。不惟旁觀也。卽女皇亦自覺之。然力雖有所不逮。而勇往之心。仍未稍減。其後劍法漸弛。而面忽作淡灰色。氣喘不少已。尼卡忒見其力已不支。亦自稍憇。直提見之。誤以爲尼之力瀕於殆矣。不如乘共殆而擊之。爰復强奮其力。舞刀直擊尼卡忒。 
[第六章昧例訂約]  
　　尼卡忒正欲乘直提猛擊之際。將身一縱以奪其所握之刀。乃荷劍待。奮力以擊之。果爾身方近已。奮力以擊其刀具聲鏘然。刀之柄墜地。而鋒銳則飛射於欄之右。深入寸許。震而未定。直提乃大露奇異之色。以目視尼卡忒而笑。蓋其有生以來。敗北於男子之手。實創舉也。尼卡忒見其不言而笑。亦默然佇立於其旁。久之。直提大聲曰。曷不殺我。尼卡忒笑謂曰。人孰無情。奚忍置汝於死地。直提曰。爾旣勝我。則爾固自有殺我之權利也。尼卡忒曰。事雖若此。吾必原而恕之。直提曰否。不然。君雖欲生我。其如我之靦顏於世界何。尼卡忒聞言。乃以所執之刀。向直提面擲曰。汝卽萬不欲生。汝其自殺。我終不忍刃汝頸也。言訖。而屹立如故。直提徐徐焉俯而取之。以左右手握刀之兩端。謹以進之尼卡忒。尼卡忒未諳其進之之意。第以意摯顏誠。不忍郤之。乃復受而佩諸腰。不謂刀方入鞘。旁觀者鼓掌大譁。繼復各舉其巾帽。擲諸圍場中。笑聲震天良久始息。尼卡忒不得其旨。頗奇異之。俄而直提復示女兵以手勢。卽有數人趨而出。直提謂尼卡忒曰。今者旣爲所勝。疆土人民。悉以屬君管理之下矣。尼卡忒聆其所語。心殊茫然。方欲啓問時。而數人持顧綉之大衣。怱怱自外入。趨尼卡忒之側。加於其身。尼卡忒方驚愕。而攔忽閕然而闢。數人肩一輿至。以尼卡忒入之。 
國外新聞 
[三誌美國罷工風潮] 初七日紐約電云美國鐵路公司電報人昌亦將會同罷工芝加哥商務部已懇請大總統盧斯佛氏出而調停目下華爾斯屈利地方市面大形恐慌 
[貝爾發騷動將靜] 初七日紐約電云昨夜麥唐乃氏與各雇主人等磋商調停之計至深夜始散大約今日可將此事了結 
[摩國亂事近情] 初七日倫敦電云摩國克薩孛郎卡地方近日土民與外激戰時時有之惟人咸謂歐洲兵隊未備砲隊及馬隊殊有礙於攻戰之策云 
[愛爾蘭炸彈出現] 初七日倫敦電云愛爾蘭之克朗美爾地方乃愛希陽貴族居宅所在之區昨忽有以炸彈擲於貴族之臥室愛希陽幸未被害 
[印度淫雨爲患] 初七日倫敦電云印度孟買近來雨澤過多統計已有九二六七時之雨惟印度下雨時季尙有六禮拜之久洪水已暫發田禾廬舍頗多損傷 
[紀德人歡迎英皇情形] 初七日倫敦電云德國客塞爾地方萬衆羣集歡呼以迎英皇其𤍽情已達極點是日英皇同德皇同車出遊二次且閱兵隊會操畢返至宮中飲宴席間兩皇演說無非爲稱道兩國之邦交和睦等詞言行之間均極親睦 
[統監大臣辯明譌言] 初七日東京電云伊籐統監抵下關時有謁之者據稱謂其將辭職一說實係不根之談回國一月後曾將至高麗惟欲離絕新舊兩皇一節實屬難事至於日韓聯合稅關之說渠實無此意云以上譯字林報 
[摩國舉債] 初七日栢林電云法國政府已准由國家銀行支借一百萬佛郎與摩洛哥政府（按國家銀行係立愛爾權西於條約後設立者） 
[暹羅皇抵法] 初七日栢林電云暹羅國皇已抵巴黎譯文匯報本埠新聞 
[製造局運送鎗械北上] 製造局總辦張觀察前由陸軍部派委洋工師哈卜門君來滬訂造改良新式六響快鎗業已造竣數百枝卽委參議李綬臣太守會同哈君定於月底將此項快鎗四十支及陸路過山並新式快砲各十尊赴京繳呈陸軍部騐收昨日午前由張觀察親赴西砲台試演一過不日卽須裝運北上矣（永） 
[戳傷奸夫] 有業刻碑之唐積文與妻唐王氏向住浙江路永定里內詎王氏近與陳祝喜姘識在西新橋仁壽里賃屋棲止唐查悉後前晚携利刀前往將陳祝喜小肚戳傷逃逸陳卽遣人投報捕房由探在永定里將唐拘入捕房押候送廨請究（莊） 
[關道返滬] 滬道瑞觀察前因要公赴蘇謁見陳筱帥茲已公畢於昨日回署（厘） 
[平米减價] 本埠各平糶處因官米平價局業已出示减收米價遂於日內紛紛備欵至平價局繳洋領米减價平售向售每升錢七十文現售錢六十六文凡往糴者仍以一升起五升爲止云（川） 
 
 

Page 19

 
 
[自戕同種] 上月廿六日有印度人比生新齋行經靜安寺西九號洋房與司閽印人惟厄新口角繼而兇毆惟厄新竟被毆身死由捕房將兇手拘獲昨日解入英按察司署由臬司沙君詰訊原告延哈華托律師被告延郝門律師到堂申說至蒲暮退堂判候再復訊（莊） 
[誣禀陷入] 奉賢縣肇文學堂敎員廖光裕等前禀江督控鄉董楊品儒勾結匪黨擅作威福等情當奉批飭滬道確查在案茲經廖光裕曁闔邑學界陶望侃夏景仁等二十餘人投奉賢縣署禀訴略稱楊品儒即楊士魁年逾七旬品優學粹自前年公推爲勸學所財政員一切學務多所贊成今遭汚衊學界咸抱不平當向廖光裕等根問據稱並無具禀之事諒係有人挾嫌揑名郵遞除環請查究外敢聯名據實禀覆懇禀請道憲轉詳江督核究云云現已由奉邑宰禀覆到道矣（涵） 
[留園改良新章] 本埠徐家匯路留園現由新園主改良章程特聘斜橋頤園彈子房之大機器戲並放外國特別烟火種種奇妙無不完備茲定初九日起一准開演現當炎暑之時得此淸潔雅緻之地想届時前往遊覽者必極車水馬龍之盛也（公） 
[查核義塜厝棺] 胡家木橋東首義塜厝棺甚多每逢酷暑臭穢不堪工部局西醫以該處逼近租界特傳該圖地保詢問情節候核（西） 
[三盞燈被拘] 玉成戲館花旦三盞燈卽張金文日前在秋月樓向帳房袁炳卿索洋袁不允張卽搶英洋一百廿五元經袁報由捕房飭探將張拘案王大令訊因索欠起釁判押候過堂訊奪（莊） 
[枷犯改發縣門示衆] 閔行司違禁私售燈吃行凶毆打地保之程山程銀元及沙港口私售燈吃之高金福三犯前奉李大令訊判各枷號一月在案昨據該地保禀稱三犯均湖北人與販私之梟匪通氣自該犯等枷示後各匪常出不遜之言小的恐有疎忽特帶案請示大令判改發署前頭門示衆（厘） 
[失火傷人] 前夜九點鐘滬南蘆蓆街楊發記車木桿作失愼燬去平屋兩間店主楊阿大學徒某均不及奔避致傷頭脚昨已舁送仁濟醫院救治矣（夜） 
[不准差探玩公] 總工程局裁判孫明府以局中差探每藉端不隨堂伺候訊案迹近玩公特傳諭各役以後除因公差出不計外如訊案時再有不到者察出記過（夜） 
[禀請協探弔贜] 昨日英新捕房派中西探帶賊陳阿海至總工程局禀請協探至享泰押店弔取銀表原贓局董准之（永） 
[流氓要劫枷犯] 華捕劉金亭在公共公廨控流氓陳阿林在新閘橋浜調戲渠妻陳氏奉判陳枷號二禮拜在案昨晨捕房派二百九十八號華捕帶陳阿林至新閘橋堍時詎有流氓四五人到來將陳劫去並將該華捕兇毆迨該捕投報捕房派探追拿該流氓已逃逸無蹤矣（根） 
[飭賠櫓洋] 駁船戶何阿狗駕舟至新閘橋左近將孫阿南船上櫓撞壞扭入閘北巡局奉局員沈二尹訊判何賠償修費四元（莊） 
[病犯送棲流所] 阮小生於去秋在公共公廨控李王氏誘妻與人通奸當奉中西官判令王氏交官媒收押一年在案昨日據官媒邱徐氏禀稱王氏忽患急症請示奉寶王兩襄讞諭令原差將李王氏片送棲流所醫治（根） 
[上海官事] 廣東提督秦炳直昨日到道拜會巡警學堂醫官經歷傳保元浦東總巡謝榮聲駐滬招待留學生委員謝上松鈞和兵輪管帶馬廷樹均到道禀見卸任吳淞司巡檢陸應祥昨到道禀知交卸日本游學生毛鈞禀見辭回四川原籍城內中區正巡官程明理續假一天（釐） 
訟案 
[會訊縱火圖賠案] 南京路源順藤椅店主沈子香縱火圖賠保險銀一案前午襄讞王大令與英畢領事將沈提案復訊沈延担文帮辦費烈律師投稱此等案件情節重大須寛以時日俾可將見證預備如就捕房草率定罪恐難折服中西官互商之下以縱火雖無實據總因自不小心判罰洋五百元充公餘人一併開釋（根） 
[上海縣案] 無錫人吳紫綬前控計訪賢定購打米機噐不付價銀曾奉李大令飭傳原告吳紫綬到案訊質詎吳屢傳不到大令即行文無錫縣請傳吳紫綬解申前日由錫將吳解案訊供機噐一案現已勸了求請銷案大令以吳供屬實本可釋放惟吳在錫邑尙有別案判吳交差俟錫邑差役到案帶回原籍歸案訊問○三林塘巡局解私賣燈吃之張連卿到縣訊供私賣屬實判枷號一月示衆其開烟舘之梅姓房屋昨日派差發封○韓順英之子林海在杜彩祥松江航船爲水手初五夜偕同夥王順金潘大梅登岸三更始回林海於昏累中失足墜浦身死報知順英來滬前日撈獲尸身惟據杜王潘三人言及林海墜浦情形各有不同致韓懷疑扭杜到縣訊判韓具求免相驗結將子棺殮杜交差帶往查明林海究竟因何落水禀復再核○黃子松由甬携洋一百三十餘元來滬被日本裝束之漆璜甘言誘與同寓新長發棧又設計將黃洋竊去　逃被扭至工程局解縣訊均收押在案茲奉復訊漆旣供署過湖北某縣典史黃係湖北人判各還押候連起案之洋一併解往江夏縣查辦旋由長發棧主李振邦將黃具結保領遂判一併省釋自後有人控告惟保人是問○李阿虎控告挖伊眼珠之瞿虎生獲案訊稱與李阿虎各販私鹽因積有夙嫌紏人挖李眼珠是實判收押查辦○顧福壽欠租霸房被控訊判限半月搬遷欠租免追（車） 
[總工程局紀事] 銀匠張金奎四月間走失六歲甥女現查知被侄張石郎領去向論不認扭案奉孫明府訊判石郎押候飭金奎邀同鐵店主到案訊究○木匠沈夢榮控同業阿桃等四人搶去銀表洋銀各物昨由局提訊時沈忽具禀銷案不准所請仍飭傳沈又抗不到案昨始將沈逮案判戒責一百下交其師郭永興領回管束○醫生惠廣仲代銷松江仁康典珍珠一百十一粒由朱馬氏轉托售去延不交價扭控到案訊供珠質去判覔人銀兩保保出理處（永） 
[公共公廨晚堂案] 許貴生控聞松林姚妙發圖賴洋元前晚奉襄　王肇之大令研訊許呈貨賑請究聞松林當堂繳洋一百元中人姚妙發供詞含糊判聞姚各交妥保俟傳齊人証再核○永昌等十五家控張紀泉騙取煤炭多担一案判押限三天算帳○陳海泉控滿庭芳長發棧主李剛吉圖賴允賠行李一案復訊陳投求追究李請寛限理處判押限五天繳洋○福康公司經理陳文鑑控沈士培欠租不還訊供沈欠租屬實判交保將生財拍賣備抵○職員何材控趙養愚馮九如等代買狼皮浮開帳目請究復訊兩造仍執前供判各交原保候函致商董朱葆三查明再核（莊） 
[公共公廨早堂案] 開平輪船副買辦周廷甫與其母周忻氏控正買辦侯安慶串同庖丁戎載法挾嫌行兇一案昨日解訊襄讞王肇之大令商諸英代領事畢爾遜君判候存洋一千元戎存洋二百元交保候下禮拜一訊奪○江灣地方求乞之迷路女孩張愛林由濟良所女董送案訊供年十歲父母早亡衣食無著求恩超豁嗣由女兄張根生投案求領判准交其兄領回另具不再凌虐切結存查○迎春坊妓女金如玉家龜奴小銀和前因與虞永和銀樓收賑人虞和敬口角紏衆扭毆報捕飭探拘案訊供行兇不諱判枷號十天發犯事處示衆○杜綏之開怡昌小輪公　先後收取奚鶴坪汪東生潘友寛等押櫃洋千餘元訂有合同茲船忽停駛奚等向索原洋不遠控由公廨簽差協探將杜傳案判押候過堂訊奪○過犯陳錫根前晚又至妓女王二寶家圖竊鳴捕當塲拘獲昨晨解訊判押四年○陳林至德律風 
 
 

Page 20

 
 
行內竊取銅絲十餘磅報探拘案判押捕房十天○搗婦張楊氏縱妓王阿林沿途拉客由捕拘案判張罰洋十五元王罰十元充公○王生財在楊樹蒲路攫取行人銀表等物由探拘案判押捕房十天○開設義興牛奶棚之朱老卿出售攙水牛奶由工部局洋人查悉傳案判罰洋三十元充公（根） 
[法租界公堂案] 九十八號捕送停車碍路之馬車夫王阿狗到案禀稱先將王拘入捕房捕頭命罰洋兩元詎不遵斷請究聶司馬以王不應藐視禁令著罰洋五元○羅德桂夥友陳桂生行竊房客張仁記洋七十餘元控奉傳案司馬以羅曾欠陳洋銀卽判羅代償張欵在案昨又傳訊張稱祗判劃會洋二十七元尙少四十餘元求追羅供已被劃去四十元判陳還押限三天理明違干押追○太古巡丁控陳益新竊糖數斤判押一天○吳惠德控胡同慶竊水烟袋一支判押三天○探禀林小弟行竊招商局內白糖粉干等物拘獲解辦據供係陳赤來所竊判押候提陳等再訊○鄔仁龍控兪阿根行竊銅元三十三枚判押三天○周順金周陳氏將女來英先許與林坤全後又將女許與張姓和林控由公堂提兩周發押來英發堂著交還聘金在案嗣因禁押日久來英又在堂中逃走故昨復解訊周稱實因貧苦無力交償判開釋並諭令立案嗣後周順金得有興隆之日准予索討扭案控追（泉） 
[美租界捕房事] 北四川路陳董氏家之犬昨日突出戶外嚙傷譚晉卿家婢女由捕帶入捕房送請西醫驗明核辦○高裕根扭控譚富金損壞脚踏車輪索賠行兇等情捕頭飭赴公堂具控○人力車夫朱鴻文在途拾得金絲眼鏡一付照章送入捕房留候認領○吳阿小報稱被工頭木咸紏黨拆梢捕頭准飭董包探查核（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
