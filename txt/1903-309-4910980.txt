# 1903 - 309 - 4910980

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者謂速臨申報館申昌書室及各書坊購取可也 
[出售廣東闈墨] [  圖書集成局啓]  
　　本届癸卯恩科廣東闈墨鴻篇鉅製佳作如林本局倩粤友將闈中刻本迅速遞來用新鑄鉛字潔白紙張詳加校讐印成巾箱本卽於今日發售每本定價洋銀一角二分内士林請臨申報館及各書坊擇便購取可也 
[課吏論]  
　　國家之安危繫乎民心之向背民心之向背在乎吏治之廢興故有天下者欲安國必先利民欲利民必先察吏伊古以來未有不察吏之賢否而國可安民可利者然察吏之術不一而或終不能得人者無他或僅憑文字之短長而末由窺測其抱負或第取言論之慷慨而未能實見諸施行二者交譏而國計民生將何所賴在昔虞廷三載考績其道惟在詢事考言無所謂文字也而人才一時稱盛後之察吏者不知於詢事考言一再致意而沾沾焉逞好惡之偏見徇請託之私情欲期吏治日興其可得乎去年正月十七日恭奉上諭爲政之要首在得人各省候補人員冗濫尤甚平時不加考察一旦使之臨民蒞事安望其措理得宜近來各省已有奏設課吏館自應一律通行惟重在考核人才不得視爲調劑閒員之舉仍著該將軍督撫兩司等勤見僚屬訪問公事以觀其才識並察其品行賢者量加委任不必盡拘資格其不堪造就者即據實參劾咨回原籍統限半年具奏一次等因欽此朝廷勵精圖治旣命設課吏之館復示以課吏之方規畫周詳可謂至矣果使操進退人才之柄者能將所屬官吏每日分班接見若干員博訪周諮一一使之各抒所見假以詞色俾得暢所欲言則某也才識兼優某也行詣俱粹某也有才而無識某也識有餘而才不足某也貌似有才而性情貪詐某也無才無識更不知立名砥行相處旣稔自不覺流露於詞氣之間持之以恒日積月累而一省之實任署理以及差委候補各員之智愚賢不肖胥在當軸者燭照之中如此而有不委任得人羣邪屏跡者未之聞也乃課吏館之設各省興辦雖先後不同而所訂章程大略相似如肄習之爲公法律例也遇有心得隨時劄記呈請司道察核也按季考課凡一切差委必於優等各員中酌量錄用也似乎鼓舞寮寀未嘗不藻密慮周矣而試問各員之學業果日有進益否劄記心得果足備當軸之采擇否考課果能秉公否考列優等者果皆委差署缺否則督撫旣漠不關心司道亦茫無覺察平時屬吏欲求一見顔色且不可得更安能自陳抱負冀邀知遇之榮其督撫之尸位素餐毫無建樹者姑置弗論卽素負時望共許賢能者又或號令不時興居無節雖殷勤招致而得時挹丰采者卒無幾人卽幸而得見矣亦惟是諄諄誨勉雖欲偶參末議其道無由故其人之生平巍巍者終難盡悉其弊與尸位素餐毫無建樹者等也夫仕途中足以奔走賢豪使人得之以爲榮失之以爲辱者非此差與缺乎差有優苦缺有肥瘠得之者正不一致然終勝於書齋坐守月領膏火若干故凡有志登進者咸以此爲階而鑒别人倫者亦以此爲餌乃觀江寗一省其不堪造就應子參劾及咨回原籍者旣無所聞而每季考列優等之員則雖由司道詢事考言至詳且當而每遇差缺竟不選自其中以致司道爲之不平察知其致弊之由皆因各局之差向歸本局主政課吏館長無由與聞乃禀請兩江總督魏午帥轉飭各局總辦嗣後委差當商諸司道以示公平蓋其他實缺司道得而主之故專言不得主持之局差江寗然而不惟江寗爲然也雖然設館課吏培植人才正以爲當差補缺計也今得其人則不能得差缺其得差缺者轉非所得之人瓦釜雷鳴黄鐘毁棄課吏之舉依然有名無實無怪民之終不能利國之終不能安也嗚呼伊誰之咎哉 
[諭旨恭錄]  
　　九月初三日旨廣西梧州府同知著李桂文補授貴州廣順州知州著崔逢霖補授山西趙城縣知縣著雷鎮華補授廣西柳城縣知縣著董若洵補授廣西岑溪縣知縣著志琮補授直隸寗津縣知縣著王恒晉補授湖北廣濟縣知縣著孫炳麟補授截取舉人馮宗岱著以知縣用俸滿教職高篤鏞著以教職用理藩院筆帖式著英澍補授兵部筆帖式著希拉布補授翰林院筆帖式著玉崑補授理藩院筆帖式著延凌補授截取工部郎中秦樹聲著照例用俸滿中城兵馬司正指揮梅兆禧著照例升用奏留吏部七品小京官劉方岳著准其留部擬補吏部律帖式聨綬著准其補授烏理雅蘇台辦理兵部事務章京著慶茹去烏理雅蘇台辦理理藩院事務章京著禧昌阿去保舉河南候補知縣李維誠甘肅候補知縣趙樹棠俱照例用盛京牛莊倉官著擬正之常壽補授欽此同日軍機大臣面奉諭旨本日引見之分省補用道王樹善善於初四日預備召見欽此 
[本館接奉電音]  
　　昨日午後一點鐘時京師飛電傳來上諭一道敬謹譯登○九月二十二日内閣抄奉上諭禮部尚書廖壽恒秉性肫誠持躬端謹由翰林洊升卿貳迭掌文衡補授禮部尚書夙夜靖共克勤厥職嗣因患病准予開缺回籍兹聞溘逝軫惜殊深加恩著照尚書例賜卹任内一切處分悉予開復應得卹典該衙門查例具奏欽此 
[電傳宮門抄]  
　　昨日午後一點鐘時京師友人專電告知本館云九月二十二日皇上召見軍機大臣及華學瀾是日皇上換穿灰鼠袍褂 
[無事張皇]  
　　日前日本神户西字報登英京倫敦來電云頃得俄京聖彼得羅堡信言上月俄政府已添派各 
 
 

Page 2

 
 
兵艦前往太平洋分投防守並遣大魚雷艇數艘小魚雷艇十一艘水手一千五百名由波羅的海赴旅順本月一號又有一巡洋艦由俄駛往中華然聞之駐英駐法之日本使臣咸謂日俄協商之事已將就緒各國可無事張皇矣 
[英法訂約]  
　　香港西字報登華歴本月十三日英京倫敦來電云有法文報名哥來者言法國刻與英人訂約以嚴衙之力施諸日本使將遼東各事與俄及早决定無任遷延 
[俄人歸地]  
　　香港循環日報云上月下旬某日俄國東方總督亞力雪夫照會奉天將軍增瑞堂留守謂我俄現在於華歴九月初九日先行　退營口鳳凰城安東縣各處所駐之兵留守因卽檄令李觀察聘三前赴營口向俄官接收地方此言若眞則俄人固未愆撤兵之期所謂開釁云云未足據以爲實矣 
[俄拒日員]  
　　本月初五日日本東京來電云月前京師日使署參贊某君奉委赴高麗龍巖浦查探鴨緑江南岸情形俄人拒之不准登岸噫俄人誠强矣日本其奈之何 
[從長計議]  
　　香港循環日報云美日商約定後湖廣總督張香帥卽商之未經定約之各國使臣擬卽續行議訂各使答以此係平日和好之約與戰後議和之事迥乎不同似宜從長計議以免畸重畸輕爲日方長正無須急切從事也 
[德皇弗藥]  
　　日前德意志皇喉間忽生一物經醫生割去始能飲食如常兹接華歴九月二十二日英京倫敦電報謂德皇此症並非凶險刻由醫生察視謂再遲八日可以全愈矣 
[意臣自裁]  
　　華歴九月二十二日接英京倫敦來電略謂意大利國户部大臣突用手槍自行擊斃至因何事輕生則以電文簡略未知其詳 
電傳癸卯恩科江南鄉試題名全錄 
　陳康祖靖江　孫汝鍇鳳陽　厲鍾麟丹陽　余培森來安　呂世潘旌德　張慈蔭蕭縣　顧侑基通州　章壽椿常州　程允徽徽州　　　喻九一太湖　錢　淦寳山　朱蓮溪壽州　楊壽標金匱　王宗毅上海　楊大銓上元　錢擷綺吳縣　朱重慶涇縣　朱學周寳應　　　陳官彦懷安　趙宗抃丹徒　李鴻棋霍邱　沈　信海州　宋肇琨元和　李世璜廬州　盧潮蔭宿遷　張廷棟山陽　楊　薌高郵　　　鮑　鶚歙縣　張雲錦歙縣　左熊祥涇縣　鍾樹銘松江　韓步宣海州○玉潤京口駐防張恩壽丹徒　童振藻淮安　于益源儀徴　　　王考祥廬州　程殿珣歙縣　潘學堯休甯　龎友蘭阜寗　儲温華宜興　吳　璜如皋　潘景藩宜興　郭文徹亳州　陳　涇江陰　　　孫　徽寳山　何　雯安慶　朱大　吳縣　李壽青凡徒　張振聲合肥　姚祖晉陽湖　王家彦南匯　張有琳如皋　凌毓琦定遠　　　彦紹泗懷寗　王孝奎江寗　繆　瀚江陰　項鎮方上海　儲鳳瀛荆溪　江　瀚旌德　倪文靜望江　張　煜吳縣　高雲騫如皋　　　吳德燿歙縣　吳志徽荆溪　王愼賢吳縣○桂金京口駐防莊拱長荆溪　劉仁達甯國　姜崇恩六合　李經湘合肥　王永明武進　　　程志澤歙縣　張蔭轂靜海　章　斐長州　周得鄉阜甯　陳慶壽鎭江　何熊年懷甯　章元柄太湖　張　序儀徴　張開興婁縣　　　許直材當塗　賀寅青宿松　任錫名常州　陳　澤江寗　朱鏡明贑榆　戴矞雲儀徴　趙士廉江陰　劉吉甫望江　高毓芑舒城　　　于本采江寗　瞿其煜涇縣　劉志濤上海　張加齡鎭江　朱大猷涇縣　秦寳瑶江甯　張承均甘泉　樊燧春崇明　周志章荆溪　　　承惠江寗駐防汪廷柱歙縣　鮑恩暄丹徒　金生直池州　江紹杰旌德　王汝許江都　楊念棨元和　許樹畬丹徒　王鍾琦寳山　　　方廷瑞婺源　羅鏡清六安　章益泰安慶　達　孚通州　顧鄂輝上元　崔國鐸贛榆　俞慶瀾清河　吳宗格旌德　劉方熾懷寗　　　劉文煜上元　陳錫琨江陰　盛孚泰吳縣　朱祖翼元和　管祖貽上元　張　佑歙縣　朱訓承鳳陽　陶隆僎江甯　趙葆元甘泉　　　徐經綸石埭　王守誠　　　葛瀛瀾興化　徐　夑望江　陳延禮揚州　陳希璧泰州　張　塤懷寗　趙良箴海州　王宗佑溧陽　　　蒯壽田合肥　謝毓淮廬州　方逢魁太平　華文英桐城　李福貽巢縣　張兆岐銅山　宋鍾俊旌德　陳振榮懷遠　程銘善合肥　　　楊光華海州 
　　副　　榜 
　韓保琛凡徒　方式榖定遠　莊啓驥丹徒　王友恭江寗　沈經衡合肥　鄒福元無錫　陸炳章太倉　闞毓澤合肥　邢元偉阜寗　　　楊兆榮江都　羅厚澍宿松　查鳳聲吳縣　任南章荆溪　劉照掄合肥　柳世俊鳳陽　張宗驥桐城　丁逢原鹽城　吳毓琅江寗　　　王湘保江寗　吳桂昇丹徒　楊轡龍霍邱　郭　廉甘泉 
商務部奏請旨通飭保商摺○奏爲請旨通飭力行保商之政以順商情恭摺仰祈聖鑒事竊維泰西諸邦以商戰立國其優待本國商民無不子以應得之利益保護煦育俾遂其生至於貿易盛衰之故與夫貨物出入盈虚消長之原亦無弗隨時體察偶有不便於商民致妨其生業者必爲設法以輔翼之維持之其大要務在劑不平者而使之平此其商務所以蒸蒸日上也中國自互巿以來未嘗不欲仿行其法徒以洋商應享利益載在約章遇有不平之事領事官卽爲伸理而華商勢弱力微其氣旣不足以相聚且平日與官塲隔絶其情又不足以相孚於是不肖官吏遂至專用壓力牽掣抑勒種種不平之弊商民有身受其艱苦而不能言不敢言者敬爲我皇太后皇上詳析陳之查洋商販運土貨祇在海關完納子口半税領有三聨報單沿途呈驗無論遠近槪不重徴而華商運貨出口則逢關納税遇卡抽釐其所抽納之欵已較　商所完子口税爲多廼關吏卡員於照章應納税釐外恒多多外之需索如此畸重畸輕土貨出口安能望有起色此其不平者一也運貨之宜務在迅速往往有一日之差旦夕之殊而貨價之漲落以倍蓰計者邇來内港輪船運貨業經暢行無阻各處關卡委員遇掛洋旗之商船照章速驗放行遇無洋旗之商船卽不免留難需索甚至今日不騐候至明日明日不騐候至後日至於民船划艇更復任意欺凌華商隠受虧損而無如之何此其不平者一也商人經營懋遷良非易易偶有倒欠涉訟情事自應速爲理直乃近來外省地方官於洋商詞訟尚不至故延時日而於華商涉訟往往積壓稽遲甚或居爲奇貨苛索侵漁無所不至此其不平者三也凡兹數端華商每以相形而見絀繇是洋商中之桀黠者遂得行其招徠龍斷之計浸而久之華商亦冐洋籍掛洋旗所沾之利息洋商安坐而均分之是使華人之資財半朘削於洋商之手而地方官吏且目之曰奸商夫以華冐洋誠可謂之奸商矣曾亦思爲淵敺魚有養民之責者固不能不分任其其咎也臣等忝膺簡命綜理商政夙夜兢兢 
 
 

Page 3

 
 
思有以仰副聖明軫念商民之至意竊維保商之政不一而其窾要在辦事之務得其平惟是向來官商隔閡積習已深非嚴行整頓不足以資挽救應請明降諭旨飭下各直省將軍督撫通飭各該處地方官嗣後華商販運貨物經過水陸關卡務須一律迅速查騐放行不准稍有留難需索至商人詞訟等事亦應速爲理直毋得稽延時日藉端需索倘或仍蹈故轍有碍商情應准商民向地方官處告發或逕向臣部控訴一經查察得實卽行從嚴參辦總之洋商在中國貿易固應照約保護華商均屬子民尤應加以體恤不得稍有偏倚并不得多方苛派以昭平允而免向隅所有請旨通飭保商緣由理合恭摺具陳伏乞皇太后皇上聖鑒訓示謹奏 
[粤西匪耗]  
　　近得廣西桂林友人手函云前者省城被圍及兵潰失陷等事皆係訛傳卽柳州府城亦無匪入蹤跡泗甯融羅等邑雖爲匪衆萃集之所並未占據城池惟窟匪深山時出劫掠而已各村鎭民人受其荼毒非挈家遠避卽被賊脅從以致村落皆墟人烟斷絶膏腴之地悉變污萊薪芻旣窮斗米非十餘金不辦最可憂者官兵與賊各不相犯偶爾互相轟擊死者非土著之練勇即裹脅之飢民督憲岑雲帥擬俟木落草枯之後施以火攻惟地廣兵戰攻之亦甚不易耳又聞雲帥刻擬續募八營歸奏調赴粤之某省試用道王鐵珊觀察統帶藉以鎭壓地方然尚未知其確否也 
[官犯伏誅]  
　　聞之廣州友人云本月十四日午後廣東南海縣知縣姚明府奉到憲批卽由獄提出官犯陳廷威一員押赴法塲處斬臨刑時陳懇請轉禀大帥再加訊鞫遲至明日行刑明府不從陳遂沿途大呼呂文經害我 
[革牧可危]  
　　聞之廣州友人云革牧季家焯經番禺縣看管後官塲中人傳述督憲岑雲帥批詞有此等害民之吏雖嚴刑審訊不爲刻置之重典不爲過等語李聞之慄慄危懼泣下沾襟有謂不久卽須押回欽州就軍前正法者然亦不過臆測之詞惟以目下情形觀之似亦難邀末减矣 
[浙省决囚]  
　　杭州訪事友人云本月十七日浙江仁和縣蕭藴齋明府奉到臬憲陸廉訪轉行刑部釘封文飭卽將臨海縣盜犯王鐵牛蔣配利二名處決隨卽由獄提出驗明年貌箕斗如法綑綁會同城汛李千戎督率兵差押赴清波門外法場斬訖將首級盛入木桶發回原縣犯事處懸竿示衆 
[嚴防梟黨]  
　　江蘇巡撫恩藝棠大中丞以浦東梟匪出没無常擾害行旅雖匪目鄧海青業已正法而餘黨尚未解散後患在在堪虞爰派朱偉丞都戎帶勇至裕伯題橋擇要駐紥昨日都戎奉檄來滬卽策騎赴道縣各署拜謁然後渡浦前往設防 
[總辦將臨]  
　　江南機器製造局總辦趙渭卿觀察奉調赴北洋差遣所遺局務經兩江總督兼南洋通商大臣魏午莊制軍遴委金陵銀圓局總辦江蘇候補道沈觀察來滬接辦觀察奉委後卽電致局中將於日内乘某輪船蒞滬涓吉到差矣 
[會辦遄回]  
　　日前江南機器製造局會辦唐子中太守因公赴金陵謁見兩江總督兼南洋通商大臣魏午莊制軍兹已公畢於前日乘某輪船遄回矣 
[暫停讞政]  
　　昨日爲法租界公堂訊案之期適法總領事署新任魏繙譯官别有要公飭丁稟知讞員魏蒓塢大令並咨照捕房暫停讞政一日 
[意皇壽誕]  
　　昨爲意大利國皇壽誕滬上意總領事署懸燈結彩共效嵩呼車馬衣冠如雲之聚英美等公共租界公廨讞員鄧鳴謙司馬須隨侍蘇松太兵備道袁海觀觀察前往慶祝是以照會英國總領事官轉飭各捕房暫停訊案一日 
[英界火警續聞]  
　　英界火警情形昨已略登本報兹悉火起於大馬路抛球塲西首面南之采芝堂藥鋪警鐘旣鳴卽經救火會西人驅英法美三界水龍竭力施救祇將采芝堂房屋焚燬一空餘未殃及聞采芝堂曾倩公興等洋行保火險銀若干事後捕頭派包探李星福查明起火實情復候核奪 
[上海官塲紀事]  
　　昨日廣西候補道惠師嶠觀察山西候補道沈仲禮觀察先後命駕赴道轅拜會蘇松太兵備道袁海觀觀察繼至上海縣署投刺縣主汪瑶庭大令飭丁擋駕○吏部主事王莪孫主政因公過滬昨日詣縣署拜會汪大令 
[上海縣署瑣案]  
　　本月初六夜南巿老擺渡左近恊元泰桂圓店火起延燒左右鄰二十餘家事後馬路工程局總辦翁子文太守查悉元泰曾保火險且店中儲有洋油木花疑有縱火圖賠之事飭提店主脱逃未獲僅將店夥俞炳如帶案訊明暫行管押前日移送縣署當晚縣主汪瑶庭大令升堂研訊俞供元泰確曾保火險惟小的至店執業祇閲一月夜臥樓上兩學徒臥樓下店主張麗卿臥帳房内是夜樓下後屋忽然起火小的驚起下樓勢已燎原因卽奔出時張已不知去向求賜原情大令著交的實人保出速將張尋义到案聽候訊辦○前日傍晚徐家匯左近某繅絲廠散工時女工某氏被衆流氓攫去金戒指一枚衣服一件因卽赴保護教堂之武弁陳少漁千戎處禀陳千戎飭勇拿獲流氓韓順林一名申送至縣大令研訊之下韓供此婦被流氓攫取金戒指及衣服之後在途謾駡小的勸伊及早歸家不料反被禀局拘送案下大令著收押自新所聽候查明核辦○鹽梟金少堂在浦東販賣私鹽經巡丁拘獲解送保甲總巡局總巡謝岳松明府略訊口供轉送到縣大令研訊之下金供小的係湖北孝感縣人向在浦東工作前日途遇一不識姓名人雇令挑鹽一擔得受力錢若干文及被巡勇拘拿此人卽乘間逃逸大令喝責二百板押候復訊 
[惠書誌謝]  
　　本埠商務印書館先後惠示教育心理學日耳曼史羅馬史國際公法大綱格致教科書版權考等書祗領之下珍若百朋剖新理於環區陳異邦之治亂鏡我中夏造彼羣英不翼而飛操劵可卜略綴數語藉誌謝忱 
[預募棉衣]  
　　詩曰無衣無褐何以卒歲豳民蓋預爲禦寒計也夫能預爲禦寒計則未寒而慮之必周旣寒而取之卽斷不患凛冽風霜之相逼而來也無如貧苦小民所入有限半絲半縷物力維艱雖不慕文繡之榮究不免單寒之若情形縮瑟大是可憐敝堂歴年以來給發棉衣幾不可數計然皆賴諸大善士恊力扶持互相補助俾鴇衣百結者流得以予取予求而不憂其匱兹當冬令初交嚴寒漸迫若非措置於先時恐不免躊躇於臨事爲此普勸同仁俯賜矜憐預籌散給體雖有貴賤之分所不分者冷煖衣卽新舊之異所不異者恩施人歌安燠天降庥祥感應之　捷於影響而康彊逢吉可衍箕疇而操劵待之乞附報章藉希均鑒滬北天后宮前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月初三日户部宗人府廂紅旗值日無引見江西學政黄均隆請訓文治謝賞假一個月毋庸開缺恩召見軍機大臣及黄均隆○初四日禮部太常寺正藍旗值日太常寺引見十員正黄滿十八員正黄蒙二員内務府十五員劉永亨修滿請安浙江學政陳兆文請訓倫員子等考騐八旗兵丁軍政覆命恩惠謝授奏事官恩榮慶謝充國史館副總裁恩王樹善秦樹聲預備召見召見軍機大臣及王樹善秦樹聲陳兆文○初五日兵部太僕寺廂　旗值日内閣引見二員兵部四十四員正藍漢八員敏公富侯延伯各假滿請安那桐由天津回京請安陜西學政朱益藩請訓王樹着謝交軍機處存記恩張煜南到京請安並謝補候四五品京堂恩意公請假十日内閣奏派稽查中書科派出文海召見軍機大臣及那桐朱益藩張煜南○初六日刑部都察院大理寺八旗兩翼值日無引見安徽學政壽者請訓克王續假五日卓公續假十日延侯續假二十日召見軍機大臣及壽耆 
[賽冕會]  
　　法國政治報云明年美洲特開全球博覽大會互賽各國君主之　一爲荷蘭王冕一爲奥后之冕其制不甚高大而四圍所嵌珍珠爲世罕有四垂絲　均鑲金剛鑽石尤爲光輝耀目一爲法皇拿破崙第一之冕上嵌紅藍寳石爲全球稀有之物一爲英義班三國君主之冕雖爲稀世珍寳究不及以上三冕之貴一爲今教皇之冕滿嵌金剛鑽寳石等物一爲俄皇之冕雖嵌寳石無如尺寸過大且精純者少有瑕者多一爲瑞士國王之冕其制甚小鑲嵌珠寳皆五洲奇珍之物一爲前教皇良第十三之冕爲近世著名珍物各國人民當教皇踐作後五十年時所獻 
[日本勅定報紙例]  
　　一凡人欲創設報紙須於創設之半月前經該地管轄廳轉禀内務省二此等禀摺須詳記各項事數如左一報紙名目二記載門類三出報日期四出報及印報處所五須署明館主秉筆印報諸人之姓氏年齡如秉筆者有二三人則以專管編輯事務者當之若報中各分門類則各門設有各門之秉筆亦可三凡遇地方官已經轉禀内務省後如欲更改報紙名目記載門類或更易館主等事則應於半月以前按照第一條規則復行禀報如出報日期出報印報處所秉筆及印報人亦欲更改則應於七日以前按照第一條規則復行禀報四報館主如病故或因他事損失法律所定之資格　此義極廣則須於七日内更定一館主按照第一條規則禀報此七日内應暫行假定一館主以便出報五凡於禀明創設之日起或休息之日後過五十日尚不出報則原禀作廢六凡報主秉筆與印報諸人年歲如未及二所定十歲以上或被褫奪公權及停止公權者在停止期内槪不准充當此任七秉筆人及印報人慨不准互相兼允八凡館主創立報紙時須將銀額納於所轄地方官以爲保據其所定銀額如左東京一千圓京都大阪横濱兵庫神户長崎等處七百圓他處三百五十圓每月出報二次以内者按前例納銀一半所納之銀以國債票或國立銀行存票代充均可但須按時價合計若記載僅關於學術技藝統計官令物價報告事項者不照此例九凡遇報館自行關閉或官爲禁止則保銀仍還原主十凡不遵第一條第三條第四條所定規則或不納保銀遽行出報者地方官應不準發行必續行按例禀報完納保銀乃得許可十一每號報紙須記載館主秉筆印報人姓名及出報處所除館主印報人外不拘以何等之名義於報面記名者應與秉筆人共當其責十二每出報時須先送呈内務省兩張次應送呈管轄廳及裁判所内檢事局各一張十三凡報面所載事項設有錯誤由前路人或有關係人來請正誤或由伊等自作正誤書與辯駁書來則須於其請求之後次回或再次回出報時爲之解明此事或登載正誤辯駁書全文亦可如彼文函字數過原文二倍須按所多字數照報館所定普通告白費向伊等支取登載正誤辯駁之文須用原文同號鉛字且登載本門之首十四凡抄錄官報或他報所載事項該官報或他報後如有更正或揭載正誤辯駁書時則不拘前路人關係人請求與否均於次回或再次回遵前例登報更正但不得按照前例索費十五報紙所載事項凡有官斷訟詞須卽於下期報上登錄判斷全文十六凡係犯罪豫判一切事項當未判斷以前槪不準以臆斷記載刊發 
[南巿捕房紀事]  
　　昨日法界工部局第二十七號載物車所駕之馬忽然脱覊而逸直至南巿馬路始山某號巡捕帶入捕房捕頭令知照法界工部局中人前往認領○日前僑居南馬頭之李關順因有事回鄉將螟蛉子福生寄養於近鄰某氏婦處迨回滬向領婦忽不給并指李爲有意賣孩李情急扭氏至捕房聲訴捕頭令覓妥人具保然後著氏給子領回○本月十九日亭午時楊家渡划船户徐培長在某處承裝客貨信件駛抵洞庭山馬頭適值午潮初漲舟人無力支持載沈載浮登時覆没所載貨物盡付東流當經水巡捕陳向榮駕舟撈獲煤油七桶自來火三箱棉被一條留存捕房昨日徐浼同業馮阿四訴請給領捕頭允之 
[英美租界公廨晚堂瑣案]  
　　周榮飛扭控其子天生違忤等情前晚讞員鄧鳴謙司馬升堂研訊周訴稱兒子天生不服教訓動輒反顔相同前日偶因細故膽敢向小的行兇爲此扭請從重究治時有某甲者投案訴稱小的係天生之母勇天生得罪於父法無可寛惟勸其父姑念初次違犯求免究懲倘再蹈前愆小的亦决不籲懇矣天生俯首求恩司馬申斥一番交甲領去諭以日後如竟怙惡不悛定當按律懲辦○張香泉前控棋盤街萃豐衣莊吞没寄售之狐裘等情經司馬訊取口供飭傳莊主到案核奪前晚廨差將莊主楊慶桂卽楊萃堂解案張投案請追楊供張所寄之衣今已繳呈惟彼實欠莊上衣價洋銀三百六十餘元有帳可憑求恩追給司馬判令張措還楊洋銀二百元然後將衣領去○有盛某者前遣家丁盛升控倪德隆吞没衣箱等情司馬訊供屬實判令鞭背二百下限三日内措賠洋銀二百元前晚提案覆訊倪供稱小的現已浼人設法措貲將次呈繳求恩寛限司馬飭再鞭背一百下子限兩日如數措繳違十血比○大昌木行主某甲前控陸瑞甫欠銀等情經前讞員孫建臣直剌訊明押令清理在案前晚有陳桂生者籲求將陸保出赶緊料理司馬准之○施熊前控惡鴇楊巧雲誘逃其妾李月紅一案司馬飭將月紅收押棲流女所一年前晚所董忽送月紅至廨請示司馬著傳施質對以定去留 
[法租界捕房紀事]  
　　褚家橋瑞源板木行陳慶生與同業森和順昌等家交易虧欠甚鉅前日將行中存貨貶價出售挈眷潛逃各債主得悉向股東吳某理處吳置之不理相約遂投報捕房捕頭令包探至行中檢出帳簿聽候呈請讞員魏蒓塢大令核辦○某學堂學生某甲至某飯店果腹不知因何起釁被值堂人某甲毆傷因卽報知捕房捕頭令某包探將甲拘獲押候堂期解請讞員魏大令究辦 
[美租界捕房紀事]  
　　前日東洋車夫顧紹其至西華德路某小烟館開　過癮適館中失去烟槍一枝疑顧所竊送至鄰近某小客棧私押一宵並將東洋車扣住顧因於昨日投訴捕房捕頭令六十二號西包探往查○前晚歹人高寳芝在英界北京路攫取某西人所　銀質對時青兆匿虹口某　昨輕　　　　　　　　　房捕頭令押候解送公公堂禀　讞員鄧鳴職司馬訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
