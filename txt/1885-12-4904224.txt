# 1885 - 12 - 4904224

 

Page 1

 
 
[第二十六號畵報出售] 申報舘主人啓　　　　　 
　　貢獻方物國有常經此次蒙古進呈駝馬到京投報上駟院騐收纍纍數百頭繒入畫圖頗堪娱目再此次禁軍合操皇上命王大臣數員恭代閱視旌旗色煥鉦鼓聲　視平時之操演尤爲勁整兩圖俱編人此次二十六號畫報准於二十六日出售後仍附淞隱漫錄圖說一則閱者鑒之此布 
[援臺必克論]  
　　援臺之役自奉到諭旨以後迄已三月有餘而各兵船皆遲遲吾行且北洋兩船來而復囘粤洋之船亦無消息乃於月初續奉　旨催行滬上官塲始傳述各船不日將可啓椗南指關心臺防者得此信息於是乎快慰無旣　法人在臺兵力疲敝正當不能進退之際間之有不胆裂哉夫臺疆袤延二千餘里自鄭氏占踞三世經營草創未能盡闢其地我朝得之不加懇治良由中國政教不尙窮兵黷武臺灣内地生番向來風俗迴異熟番且性多殘忍以殺人爲恒事而地方幽僻荆莽徧處樹林茂密千百年來從未刈薙蛇蟲養獸蟠踞其中往往爲害行人故旣不能以德化其人亦不能以力爭其地朝廷于域外之版圖人率以覊縻招徠爲事待其自化不强之使化是以收人版圖僅置臺灣一府四縣而其勢偏于西北若臺東臺南雖亦臨海而浪湧激盪山勢兠迴險峻異常不堪泊船如由北面旱道而人則數百里之内卽係生番所居倘非兵力不能前進至於深林密箐尤非用火攻不可光緒初元日本以生番殺僇琉球難民藉口保護屬　興　問罪其意未嘗不欲治中國之所未治誅夷而墾闢之旋以中國宣布大義允賠撫卹之銀日人亦　機退手蓋未至其地則心豔臺地之富有旣至其地又心怯臺地之難爲也今法人爲越南東京而諒山一役旣和而復敗盟啓釁中朝將思佔有臺灣以爲索償　步時閱數月中朝絶不一理聽其恫喝而其國中民人怨咨政出多門添兵籌餉兩者爲雞華軍有劉省三中丞以久戰之勁旅激敵愾之忠忱困守無援勢誠岌岌然地險猶有可恃法人思以十數船之力扼守要口嚴絶華軍接濟而風浪不定久泊爲難且須分其船之力以游奕於洋血以臆度之法人封堵口岸使各國之船不能進出卽商船載貨亦欲中途要截不遭扣留卽令駛回此其情事諒亦虚聲侗喝之故智令華船與各國之船聞風生畏不敢前往則適以墜其計中耳今華軍果有北洋兩艘南洋五艘粤東十艘連檣銜尾而進聲勢不可謂不盛且有洋將統帶教練精熟　中砲火機器改置添　均已齊備而各軍士卒莫不踴躍奔赴同仇敵愾則非特器具可恃而人心亦大可恃法船自福州攻出長門停泊芭蕉山厥後銳志圖臺更合以東京調　之船大都不出二十一艘之外而東京海口未必全虚約計此時在臺及游奕洋面之船不滿三十艘其日報誇張謂　　多兵船自歐洲東來併力攻臺者則目前信息不通究竟未知有幾艘駛到但各國新聞紙並無見　法船由紅海而南之信息可知法船未必有幾許增添以我軍全盛之勢當彼國已老之師卽使封堵要口恐台洋浪湧未能暗置水雷等物但使力攻法船稍壤其數艘無難直登彼岸前者援台之命甫下間各統帥皆有惴惴之色夫中國創造購買經二十年而始得有此數十艘之船然重洋之險未嘗偶涉年例巡查第在近口洋面及附内地之海島虚應故事不惟未與敵遇卽海中盜船亦不經昆其對仗况乎鎗炮藥彈大抵買自外　而洋行經手華商過割此中未嘗無一弊竇諸器之良楛止不可知以不經戰之船不適用之器而當此大敵敢曰某某宿將可以戰無不克哉夫是以惴惴也今則事閱數月安排布置早已停妥洋將指揮士卒用　其聲勢正百倍於八九月間矣抑嘗聞之台北一帶法船守口甚嚴而台之東南自有間道不爲法人所踞者從此進兵亦足以壯台軍之勢法人之用船游奕正恐華軍由此而進故預爲阻截之計耳今援台之師一過廈門卽宜隄防法船之游奕者　於途中不至失事吾知抵台之後法人必無能爲也不禁引領南望靜候捷書之至矣 
[本館接奉電音]  
　　昨得北京友來信有十一月二十四日諭旨一道敬謹譯登○十一月二十四日奉上諭前據直隸生　楊廷昕等以毁壩改河關係民生利害等詞赴都察辭呈訴當諭令李鴻章等確查具奏兹據奏稱八里橋官莊窪兩處地勢高下懸殊挑河旣難施工築壩尤虞漫決當派天津道等督同官紳前往逐細測量徐樹銘所擬朱家口築壩封河引人子牙河各節　屬地勢民情大有窒碍請母庸議辦仍於上游四十八村設法補救等語猷縣朱家口河工旣據查明窒碍情形卽着毋庸置議至上游四十八村迭被水患現擬圈築護隔挑展引河各工着李鴻章遴員勘議分别認眞辦理總則有利無害保衛民生欽此 
[克電譯略]  
　　昨晚接京師友人發來電音云徐致祥請罷開鐵路交部議處又保閩臬裴蔭森交軍機處存記江蘇候補道朱之榛送部引見電音止此合先譯之俾閱者先覩爲快一俟接奉諭旨再行敬謹錄登 
[港報照譯]  
　　香港四字報云本月初九日有法國裝兵船名折里朋者載有兵士一千名駛抵新加坡購　煤火隨即開往海防聞又有二艘一載兵一千名一載兵一千三百名日内亦將駛到矣 
[緑竹主人筆記]  
　　按朝鮮甲申經變事實載逆黨金玉均朴泳孝洪英植徐光範徐載弼等曾經游歴日本貌視本國慢　人倫輕財喜事侈濫踰分而王以其薄有才幹通外國之情寵之以顯官待之以親信閔泳翊爲叅判時常面斥其短固逆黨同深忌之云云兹特考諸見聞徴諸事實而縷晰以述之十月旬外朝鮮總辦郵政局事務洪英植致書中朝官員及各國　臣總領事官約以月之十有七日戌刻會飲於署十七日下晝漢城内屯於泥峴之日本軍旅以車載槍丸諸箱并拽大礮絡繹運至校洞會聚於日本公使舘中是日戌初慶軍營官總辦商務與朝鮮官僚及各國公使總領事官齊赴洪英植之宴惟日本公使竹添進一郎稱疾不至酒行之際金玉均等時出門外指揮布置情迹潜秘而人莫之知也戌正將交火起頃外朝鮮禁衛大將軍閔泳翊亟爲救火而離席甫出于門爲盜五人剌傷胸及頭耳旋奔人内仆於堂上凡在座者一驚而散時交二鼓日本軍士排門人　佑宫徧列兵刀斷絶人行他宫則弗及知爰有夙曾肄業於日本國之士官生徒己預伏於局出身廳靜　王至以鳴礮爲號焉而金玉均朴泳孝徐光範等亦經人宫直造寢殿喘奏於王曰淸兵爲亂火焚諸處兵刃森列屠戮滿城請駕急急避宫速召日本公使人衛王不允玉均光範等 
 
 

Page 2

 
 
或泣或嗁棟勳王志於四更時移景佑宫太王太妃及王妃嬪嬙并世子與世子嬪及諧宫人皆徒步從行行及永肅門忽聞局出身廳之砲聲大震均範亟奏曰外兵大至不可緩也急召日使人衛王仍不允均範輩遂於懷探洋紙鉛筆書以日使來衛未得加盖印章卽假王命命内宦飛馳遞書復遣宦催之主王將抵景佑宫時驚見宫外之兵森嚴門廊徧布詢諸守宫者始知於二鼓時排門人也將及正堂階有日本傳語官淺山顯藏出而　　呼號數聲日使竹添進一郎亦從内出　慰王數語爰以東邊偏宅爲王與太王太妃及王妃世子諸嬪宫人憩息之所而進一郎玉均泳孝英植光範載弼等則聚於正廳處其曾注日本肄業之士官生徒亦自聚集少頃植均輩互握手而僞泣旋卽遣泒日本兵卒守諸宫門禁絶出入之人而從中制命焉十八日曉朝鮮左營使李祖淵後營使尹泰駿前營便韓圭　皆爲逆黨所戳或曰李韓固與謀者乃臨時舉事而其偏裨士卒不爲之應且列於王後以衛護故厥黨怒面戕之而朝鮮事實則曰李祖淵尹泰駿韓圭　見風色不佳　欲通信於慶軍駐防營逆黨疑之嗾生徒引至後堂遂次第遇害又按慶軍致日使書云内署外署請我軍保護然則祖淵輩固未嘗與逆黨同謀矣復矯召朝鮮輔國閔台鎬趙寍夏朝鮮總管海防閔泳穆人宫害之井戕害内侍柳在賢時至已刻羣脅王移於判書李載元宅内而宫門之守阻愈嚴凡出人者必執有日本將官之標紙騐行至日中厥黨自相除官以洪英植爲右議政金玉均爲戶曹叅判樸泳孝爲兼前後營使徐光弼兼左右營使并署督辦交涉通商事務徐載弼爲前營正領官聚論移時至有廢立之議或曰英植欲廢王而　之江華島進一郎欲幽於日本東京以是未决將及酉正復脅王還舊宫駐觀物軒是時朝鮮臣僚蹌濟於闕外有稍近宫門者則爲日兵揮刃阻之涕泣以退而不得人其得出人皆五人之徒隸執有日本官將標紙者也於是軍民憤激共　勤王不期而集聚者萬有餘人環繞宫門將舉大義而朝鮮通商衙門恐失友誼於隣邦遂於十有九日請我慶軍駐防營往鎭百姓兼衛日使與王及諸宫焉漏報辰牌慶軍軍門吳兆有總戎張光前司馬袁世凱同致書日使竹添進一郎詢其故而請其撤兵越三時杳無回覆而建義舉鬭勤王者勢洶洶弗可遏日景已晡慶軍亟深人人宫詢其端倪乃甫人闕内日軍即慈普通門施槍砲以搆戰慶軍分兵鼓勇而人朗鮮左右營兵從之日使等挾王避兵於後苑演慶堂而各殿太王太妃王右妃及王居之稱及各宫王妃及嬪等與世子及世子嬪等所居之稱之人遂相失焉日軍羣集普通門樓於隙中施放槍丸而悉力俯　之中朝軍旅以王在内未敢力戰故死傷甚多天暝夜黑日兵各抱後苑之松樹以爲屏翳潛放火槍拒戰以致中朝軍士莫由進旅少焉月上大軍直人日兵格拒紛攘之際王乘間避至玉流泉後北墻門遇朝鮮武藝衛士及别抄軍人衛　護王出金玉均輩追阻弗及乃與日使共退惟洪英植朴泳教泳孝之兄時爲承旨及生徒七人從王至北關廟漏交子刻慶軍乘勝尋至北廟以西人之　請王登之英植挽王衣而阻之朝鮮軍士牽洪英植出斫爲肉臡开斫樸泳教及生徒七人王乘轎至慶軍統領吳軍門營中暫駐沿途居民蹈舞忻忭歡聲若雷至有析　屋之木爲薪燎以照道路者二十日已刻王移駐下都監卽慶軍副營之駐所日使竹添進一郎遂於未刻率其兵出西門去仁川之濟物浦屯駐而自焚其漢城之日公使館以行一路之風聲艸影　疑爲兵爰放西面連環槍以自衛鑿斃街巿之居民男女將有百人殊不知中朝將士早奉玉章同遵將令弗與之追擊也二十一日王召見各國使臣總領事官宣　與日本經變事　是時朝鮮黎庶讐視日人尋毆鬥擊互有損傷事傳聞於闕内王亟出令止之旋將藏匿於各公署之日本軍民欲歸不得者派人送往濟物浦而慶軍亦遣兵護送其行則漢城之日本軍民皆於是出矣是役也慶軍兵丁陣亡十人朝鮮諸臣被害者十人兵丁陣亡者十有一人黔黎　端罹日禍而斃者九十一人被剌之大將軍閔泳翊傷而未死尙可藥救日兵死者三十三人逆黨伏誅者九人惟金玉均樸泳孝徐光範徐載弼及士官生徒七人早於事敗之際自斷厥髮易以日裝乘輪而遁他邦末獲據朝鮮官氏皆云金玉均等乘日本之千歲丸船乃由日人以櫃藏之而送至船上者　則皆可証焉二十三日朝鮮通商衙門請各國公使總領事官及恊辦商務穆麟德同至濟物浦與日使竹添商議而泰西各官之居住漢城者俱移住濟物浦租界矣二十八日王命禮曹叅判徐相雨爲全權大臣以兵曹叅判穆麟德副之　赴日本國齎遞國書與議經變事宜行抵濟物浦値日本新遣之公使至遂止厥行以俟新使晉王京卽漢陽府城議而後往是月杪後日本兵艦日運兵至兹已六艦在港軍裝頗備朝鮮之軍中士卒奉有王令毋准至濟物浦此時陸路惟有日兵數百屯於濟物浦之三里寨其水軍則未之登岸也中華慶軍仍駐漢城新至四營駐馬山浦統領爲丁軍門汝昌間之尙有十營當不日由總戎方正祥率領至馬山浦又聞欽使吳精卿亦當續至商議事宜十一月初朝鮮督辦交涉通商事務趙秉鎬至濟物浦屢邀各國公使總領事仍人漢城居住並請其從中調處十有二日德國副領事官署公使卜德樂因請而人漢城日本新至之使亦於星日帶領人員及護衛兵役三十餘　晉王京議事美國公使福現駐濟浦港口之美國護商之師船内英國總領事官阿須頻駐濟物浦之山坳然皆必至漢城但擇日未定耳十四日暮日本之鐵甲船一艘　艦一艇商船一隻同載兵抵濟物　十有五日下畫日兵登岸者干人散住於日商廛巿且於二十里内有巡邏之狀或曰日兵登岸因其慶賀新年蓋日本從西歴也而　則口使井上馨自日本至朝鮮議事十八日當人人王京聞之吳漕卿早經抵馬山浦想已進漢城矣 
[委辦漕務]  
　　輪船招商局務經馬眉叔觀察接辦後旋卽奉飭晉京引見但局務浩繁不可一日無人主持李傳相因札委前署津海關道盛杏孫觀察督辦輪船招商運漕事宜觀籌奉札後卽移駐天津招商局先辦運漕云 
[杭郡選拔]  
　　今歲爲拔貫之期劉宗師按　杭州於十一日出榜計府學兩名仁錢海富餘臨於新昌九州縣各一名府學係沈允章許祥身仁和係徐宗漙錢唐係孫禮潤此外七學所取皆係廪生　錢唐之孫君獨以附生而蒙上選眞異數也又臨安所拔周誥爲癸酉科周頌之胞弟杭學所拔許祥身爲巳酉科許觀身之堂弟也一時士林傳爲佳話餘杭縣所拔鄭君係　香都轉之文孫十八日諸同學備儀公賀因傳大雅堂在家演戲欵留云 
[憲旌南渡]  
　　日前秣陵　得　省來電　楊厚庵宫保己過安慶江藩梁壇圃方伯遂委李如亭太守往迓　旌上江兩邑尊亦日至下關伺候嗣　宫保行抵蕪湖接到廷寄着星夜馳赴閩中與左侯相會商防務憲駕因卽析回湖口取道江西南渡云 
[輕驕减從]  
　　孫文起漕帥奉命赴蘇滬查辦事件其行程節據電音登報兹聞漕帥在淸江起行時祗帶文案委員鄭仁壽王薪傳阮霞靑三人并跟役三人云 
[厦門瑣事]  
　　厦門洋藥稅厘係由商人承辦查緝走私不遺餘力不特廣招巡勇各路梭巡卽各洋行前後門皆派勇嚴守然四鄕村社販私之　仍公然以八槳十二槳　船刀鎗森列護送走私巡勇雖係明知然亦無法堵緝維有在旁耽耽虎視而巳日前有福州人某姓購得某洋行南土一包爲巡丁查護送局交厦防應議罰銀二千兩　稅　雖重每件亦祗抽洋三元有寄若一經查獲科罰則務必罄　家資而後已保惜身家者又何必爲此小利哉○本月初九爲耶穌誕辰十六爲西國元旦令節某洋人所設　樓賭局於是日廣招土妓二十餘人江西擋子流 
 
 

Page 3

 
 
娼三班侑酒徴歌歡呼聚飲牧豬奴戱一擲千金聞初九日除别帳不計外僅抽頭一項得銀七百數十元云 
[申火油]  
　　甯郡各官憲以回祿之災半自火油而起故前曾懸爲厲　一切洋廣雜貨舖不得私自售與居民乃日久玩生復萌故態日前經宗太守飭差分往各店搜出火油遂提店夥發押候辦嗣升　盛等洋貨店十二家挽人向太守說情願罰洋銀三百元充公請爲店夥保釋又公具切結聲叙嗣後不　將火油運人城廂並城中各小廣貨店亦一體遵禁如有一家私賣願于連坐太守允之諭以此後如再違禁點用及在城廂販運定卽重懲想嗣後各店諒不敢再違　令也 
[淸溪贅述]  
　　秣陵某氏居東花園後悍潑似胭脂虎而五官又殘缺不全人皆以歪觜呼之歪嘴有二女長許字某甲甲無親屬卽效齊婿故事人贅於歪嘴之家甲向在廣貨店爲夥嗣因沾染阿芙蓉癖歪嘴拒之不納年餘甲感憤斷癮稍蓄餘資遂請　婦另居歪嘴不許戚友反復關說歪嘴拒益堅甲怒而去數載不歸長女遂如天上　瓜傷心獨處矣次女今春許字某乙乙貌寢類左思嫁後彌月次女托故　甯卽不復返　遣人迓之歪嘴置之不理乙親自雇輿來應母女皆痛詈之荏苒半年絶無歸意乙母故寡居望孫綦切族人亦同抱不平前日伺歪嘴母女出門半途劫其女以歸歪嘴正欲救護　起攅毆兩旁觀者無不拍手稱快以爲辱由自取云○某甲皖之和州人向藉　鬣公作生涯月初販得肥猪百餘頭售與秣陵某乙言明價値八百零六元先付現洋一半餘俟年終照兌成交日甲先將猪如數點交乙備付洋四十元托中婉商尙有三百六十三元三日後一准　付甲不得已勉强允諾嗣竟屢索無償漸至避而不面甲情急遂以乙通同串騙等詞赴江寗縣呈控乙見甲所訟知非躱避所能了事遂另托人出爲調處不知能了結否也甲長徐姓居于通濟門内要某氏悍同雌虎毒甚妖狂自甲　營得爲甲長益復叱燕嗔鶯肆無忌憚親隣偶有違言輙登門作女嬃之詈人皆畏　遠之十六日淸晨有鄕人竊取　糞爲氏所覺勒令飽妖水犀風味傍有惡少復從而助之鄕人窘極乞饒以首搶地若崩厥角正在窘迫之際適有老者拄杖過此見而不平叱徐妻曰天下無此惡作劇縱使到官亦不過薄責了事豈可若此倚勢横行爾豈以世上無王法邪隨令鄕人將糞挑還釋之使去 
[嚴拿賭痞]  
賭博一事本干例禁近聞湖北臬憲甚惡賭棍之所爲　飭漢陽縣　派差役分起查　巳將住五彩街後之著名賭棍一名與河南幇之賭棍三名拘送省城　審局　訊餘皆間風而遁賭風爲之一肅惟願從此　除賭窟弊絶風淸使外省客商年少子弟不復受其陷害則大憲之德豈淺鮮哉所有張司馬告示一通附登於後欽加三品銜補用道候補府漢陽督捕淸軍府分防水利事務大計卓異加三級隨帶加二級紀錄十次張爲出示曉諭事照得本分府先後接奉臬司黄札開照得有不法匪　設局窩賭形同誆詐其房屋深邃難於跴緝被誘之人有挾貲贸易到岸不數日而囊　　空者有賭輸負債畏父兄之責備親朋之耻笑因而　跡輕生者目久賭成棍因而結交匪人無惡不作者種種情形可憫可恨本司訪得賭棍姓名己有一十六人之多飭卽照單按名傳案解司懲辦等因奉此除將單開之著名賭棍宋子玉吕頌臣李音甫簡秀亭楊貴臣王心田陳仰之高海權余成賛沈斗山王茂堂李　堂　文煥黄波臣胡香亭陳瞎子等按名拿解外合行出示曉諭爲此示仰十商軍民人等知悉自示之後爾等務各謀圖正業自保身家倘有不法棍徒局賭陷人一經　訪確寔或被受害之人首告本分府定卽親自密拿一併解辦究懲至於差保人等若敢藉端鬪詐擾害善良亦卽從嚴究辦不稍寛縱其各凛遵毋違特示 
[凌徒彚記]  
　　九江西門外某店學徒因執業稍遲師怒隨舉手中鐵擲之中厥背暈而踣其師以爲僞也蹴其腹者三經旁人扶救半晌方醒匍匐囘家又某木器店主斧傷其徒右額流血滿地又某店後進臨河其徒　責不堪情急赴水經旁觀援救得免然己　頂濡首氣息奄奄矣夫習業所以謀生也乃業未習成而苦先默受徒縱不敢怨師傳然試問師傳之心固忍乎不忍乎安得官憲懲一儆百戒其將來庶虐斃徒弟之風可因此少戢　 
[憲示照錄]  
　　爲出示曉諭事光緒十年十月十三日准總辦朝鮮各口交涉通商事務　省遇缺卽補道陳咨開本年八月二十三日准朝鮮督辦交涉通商衙門照會内開據忠淸道觀察使牒報恩津縣江鏡浦泊有登州帆船二隻孫連興孫利興等所載洋貨潛人銷賣查贸易章程　三條潛往未開口岸贸易者查拿船貨并當人官因華民一次過犯情法參用放船收貨等因並開送貨初單到道當經本道念該商等或未深悉並引日前朝鮮民私赴川滇售賣參鬚等貨曾經四川總督部堂咨明直隸閣爵督部堂李咨送聞　雲等囘國參貨未留以示體恤一案緣由以應援例船貨並放特備公文照會朝鮮督辦交涉通商事務衙門核覆照准取回原貨兹據中華會舘　事禀稱孫連興等投到會館請領貨物議爲估價一半歸商具領一半充會館修理經費以示薄罰等情所禀情法兩平應如所請已由孫連興等領貨銷案惟嗣後華商東渡只能按照約章於仁川釜山元山三口通商　岸銷售貨物其餘未開各港口一槪不准馳往如違章程自應聽其船貨人官　出示曉諭各海商民遵照等情到　准此合亟出示　諭爲此示仰商民人等一體知悉爾等嗣後如有載貨赴朝鮮者務須遵照約章於仁川釜山元山三口通商埠岸銷售貨物其餘未開各港口一槪不准駛往毋得故違致干船貨人宫自貽伊戚切切特示 
[西人失慎]  
　　昨晨八點三刻虹口吳淞路領港某西人家樓上因火爐太熾延及板壁該處鄰近捕房間警卽飛馳往救回祿君遂掃興而回英法美各捕房水龍及絲業會館藥水龍赶至早已火滅煙銷幸四無居隣且在白晝故近處居民尙不十分驚恐云 
[滬江船事]  
　　虹口大橋下前用安定機船挖　前日下午工程告竣遂駛往高昌司廟相近停泊云○有一美國兵船停泊虹口耶松船塢浦中聞欲更換火爐云○往來淞滬之流雲小火輪船日前重復損壞聞因上艙太高駛行不便擬再改低云 
[口角彚紀]  
　　本報前列索欠前辫一則前夜陸財興邀人至周阿二家索償髮　兩相爭扭周母出阻碰傷口鼻血若泉流當經巡街捕一併拘人捕房將陸管押候解英公堂訊斷云○虹口祥雲鞋店主包竹雨膝下一女尙在髫年包誡其不得與鄰居董協明之婦往來以致積怨成仇日前董婦邀集流氓數十人在一豫春茶肆啜茗評理卽俗所謂吃講茶也竟日喧闐事仍未了後董婦欲再邀包講論先送帖至包家包將帖交與地保馮昌經馮從中勤阻不知作何了結也 
[逆首到申]  
　　逆犯金阿二處决各情詳登前報該犯首級經臬憲委員由陸路押解至申前晚抵岸委員親赴上海縣署交代昨日莫邑尊飭差將該犯首級解至犯事處懸　示衆矣 
[研訊凶手]  
　　汪益元持斧砍斃采阿福一案當經莫邑尊移委水利廳向二尹相騐并訊供各情詳登前報前晚經邑尊提案研訊汪供父親名桂卿宋　父店爲夥前日宋向我主顧寄言我每欲行憲并聳令以後弗令我做工將我店中生意盡行兠去我知悉後隨與理論伏不服反敢向我口角我一時忿氣遂將斧頭隨手砍去恰中要害以致斃命邑尊謂爾店中共有幾人答稱六人内四人係借住店中每月出鋪塲錢三 
 
 

Page 4

 
 
百文邑尊卽傳三圖地保馮錫昌謂爾可查明汪店共有幾人答稱除汪父子外尙有四人皆係借居在彼前日汪肇禍後恐致牽涉俱己避開邑尊着卽往該處查明并問究竟因何起釁候禀覆後再行訊辦 
[傳訊婢女]  
　　黄來富毒斃隣孩中縣提訊　女美玉各情已登前報莫邑尊因美玉所供不甚詳細因於前日復請廣肇公所董事將美玉之　謝勝有交案旋於晚間升堂　訊謝供傭於虹口淸雲里某姓　美玉係五歲時出洋九十元撫作螟蛉並未賣與黄來　家爲婢我時常在外傭工無人照料故暫寄黄處　圖餬口並無工資邑尊謂美玉供稱黄錫之女被黄來富毒斃爾亦聞知究竟確否答稱廣帮無人不知黄來富惡毒異常初六日黄錫之孩斃命後黄阿招卽於初九日逃避人皆謂其情虚所致至實在情形小婦人確未知悉邑尊遂飭將謝暫押昨仍送回廣肇公所收管云 
[法界公堂瑣案]  
　　金利源海琛輪船水手頭目吕宋人某投法捕房控稱侍者江文如前日私自上岸在後檢點衣服失去十四件故將江送案請究翁太守詰之江文如據供在海琛船做侍者　等四人合用我每月各出工資洋一元已做六個月本月工錢三人已取出存在此洋人處伊欲賴我工資誣我偷竊况衣服十四件有一大包何能藏匿上岸之日在初九日巳逾半月光景伊等四人同住一房並無是言翁太守復詰該洋人據稱同房之人均可邀到質証太守着伊去邀俄頃邀到兩人均稱却係失竊且該侍者將自已之破衣放在該洋人床上布圖遮盖太守謂江文如何得將已衣放該洋人床上况據云各自有房何得影射卽使非爾所偷身爲侍者東人物件亦應照管今旣失去亦應查還着將江交保出外限二日查到物件到案禀覆○前報列楊岳峰與施又樵爲租船轇轕互控英法公堂嗣經翁太守查得楊岳峯在英公廨先進禀詞此案應歸英公堂訊理昨據施又樵復至法公廨遞呈并黏呈楊岳峯上控批示并聲稱此案曾經英公堂訊過兩次前期邀中証十堂旋遭堂頰二十下以致不能分剖等語翁太守謂楊岳峯因何上控施稱不知太守諭仍須投英公堂候示 
[上海籌賑公所施少欽專發濟甯電報上山東陳雋丞撫憲解賑銀棉衣書]  
　　山東撫憲陳鈞鑒二十一日來電悉遵卽籌解莫覲廷兄庫平銀四千兩並裝太古洋行輪船棉衣五十包二千五百件請賑撫局一併撥交陳冠生潘振聲兩兄領放另號信上海施善昌具復十一月念三四點鐘發電 
[上海籌賑公所施少欽電報致山東放賑紳士陳潘兩君書]  
　　山東卞子巷交代局轉致陳冠生潘振聲兩兄鑒今匯解山東第六批賑捐庫平銀四千兩第六批棉衣五十包二千五百件請向東撫賑撫局具領散放另十二號信施善昌十一月念三四點鐘發請回電 
[行善得子]  
　　子嗣有無原自有定求之不得不如勿求　其自然可也顧往往無子之人而忽有子其故　也則行善之功也卽如余也三十三歲以前求神問卜欲生一子而不得朋友親族以余不肖咸以絶嗣之報目之歲了丑家父由麗水調補平湖甫下車卽出八百金購地數畆將城鄕沿河岸之無主屍骨收而埋之又因平邑文廟毁於兵燹特捐廉建閣於城之南設神位焉明年妻有娠己卯夏將分娩之前數日余得一夢於臥室　隙見階前立無數人細而窺之有無頭者有無手者奇奇怪怪心懼而夢覺次日以此夢語人人曰此爾父埋屍骨之報也爾妻有娠當生貫子矣越三日果生一子比能言聰穎異常現已人塾讀　矣鉞壬午又生一子前一日亦得一夢見方　道服老的抱一小兒向余曰以此子送爾當保之心喜而夢覺次日亦以此夢語人人曰此爾父建文廟之報也此次生子又必貴矣然余連生兩子雖俱　夢兆數年來决不敢自誇有子而以所夢告人及昨讀少欽先生與歸安　炳藜先生兩述有子之夢語不覺觸動余夢爰紀其顚末以勸人行善無子者不患終無子也亦非自誇余家行善而遂有子也區區之心不過因夢述夢藉以行善勸人若僅爲無子者勸行善豈有子者遂不必行善哉閱者諒之幸甚幸甚 
[蘇省撫轅抄]  
　　二十四日前任江寗縣陸元鼎禀辭赴金陵准補金匱縣望亭司巡檢金錫侯禀謝泰飭知卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五羊官報]  
　　初一日候補府吳廷輝禀到由黔來省候補通判劉廷棠禀知隨王鎭出關并奉王鎭委運開井機器○初二日署吳川縣吳蔚猷禀知順德沙捐事竣禀辭赴任○初三日試用通判范鼎禀銷火藥局差候補同知陳紹猷禀謝賞遠頂戴○初五日候補鹽運庫大使周繼仁禀到京來○初六日候補鹽知事張炅煊禀辭出關隨勤字正營總統張志鰲到廣西帮辦文案○初七日補用縣常酉禀知委前山洋藥里務○初八日候補通判符翕禀知委勘海防營房修費補用縣張璿禀謝超委補用縣俞功懋禀到京來○初九日候補同知曹滎快禀辭解銀三萬兩交梧州轉運局從九品蔡峋禀知解軍裝往梧州○初十日鹽大使李周材禀知委坡山分辦茶埋差 
[皖垣官報]  
　　候補知府史久常委辦巢湖厘局候補知州章靖委辦軍裝局候補知縣劉崑委解京餉藩憲牌示阜陽沈邱司缺委從九孫康年靈壁固鎭司缺委從九殷玉蕭無爲黄𨿅司缺委典史楊頌三靑陽典史缺委從九陶邦谷天長典史缺委朱紳各署理 
[失銀疑案]  
　　本月初三日有下路流民男婦百餘名口麕集湖北沙巿德星聚錢店求助盤川人多語雜奪主喧賓有向之乞茶水者店夥頗以爲疑然亦不能力拒隨給錢二百揮之使去去後檢查銀櫃短少寳銀三十錠或言曾聞櫃内擊撞聲遂猜爲五鬼搬運法邀人往追至天后宫喝令暫住流民皆操刃擲石與之抗拒追者無柰之何嗣經義順營勇押至靈官廟將爲首四人送縣縣主以初四日人塲開考遂由恒太守親自提訊卒因事無證據難用刑求惟婉勸該錢店作爲罷論而已果流民之邪術耶抑店夥之弊竇耶此種糊塗公案雖賢太守亦不能以明鏡燭之矣嘻 
[鬧闊下稍]  
　　沙巿胡某先世以節儉起家開設長興東布店操奇計赢爲葛翁會上首屈一指臨殁遺囑諄諄朂以持家樸素胡旣失恃頗善讀書顧不願爲八股文所束縳納粟捐知府花翎加銜請二品封典顧沙巿風氣繁華一切聲色裘馬器玩圖書之好習染易沾胡少年喜事每思駕他人而上之於是先人樸儉之規一變而爲揮霍之局錦韉麗服一擲千金人或目之爲游俠亦所弗辭無何有黄姓昆玉說胡以方圓之利胡此時用度無節已難支持思有以開財之源知黄父爲錢業巨擘家傳心法必能跨猗頓而邁陶朱遂與議定黄出資本二分胡出八成分息則胡六而黄四兩下訂立合同設福興長集興長二錢店至今冬胡至集興查帳一言不合黄斥胡揮金如土胡責黄飲水思源兩下爭持赴訴縣署時官憲方以倒閉爲厲禁令將二人分押各憑心腹人算帳約計二店共欠二萬餘金毫無抵欵黄固不能置身事外而胡之家藏寳器恐尙不能保其所有至是乃悔不聽先人之言然已無可挽回矣傷哉 
[先弄小蛇]  
　　九江封二鄉某姓有二女盈盈碧玉三五年華一對解語花頗有我見猶憐之意紅絲暗繫早已緣結三生甲定於本月初八日迎娶乙家貧某姓又計較聘禮以致盛年易過空賦標梅日前乙與冰上人謀將乘甲娶親時搶其次女媒頷之屆期乙遂邀同親友數人僞爲甲家迎娶者排齊彩輿執事擁至某家時次女方在他室惟見長女盛粧危坐乙無從下手猶豫未决有同往者爲乙設計曰與其人寳山空手而回曷不取長女爲質俾日後以羊易牛乎乙遂樓其長女飛奔而出某姓張皇無措而甲之鼓樂已盈門矣於是卽喚小轎送次女至乙家易長女而歸始克成禮云 
[火警彚述]  
　　金陵最重火政平時購龍設局以紳耆之勤慎者分叚而治然一遇火警亦不甚得力其故何歟城北有某木作專辦嫁裝内之盆桶等物生意頗盛聚匠常數十人木柹之委于地者常尺許屋三四幢斧斤之聲盈耳使人對面語不相聞前日主人醃魚有大衍之數命廚者卽以卵黄肚白雜薑醢而煮之以佐晚膳衆以主人之置酒高會也于是鋸者鋸鑿者鑿謳歌相荅以爲樂時釜沸魚腥溢出流著灶上下殆遍狸奴慕羶銜一未燼之跋置柹中伏而舐之不足又銜而之他如是者四五起衆正銜杯中飲勿之覺也後幢之柹盡燃挾風上接承瓦之舊盧席席乾易透頃刻間光熊熊滿屋頂尙無覺者少間救火者至疑室中無人迨排戶人則皆團團踞地上相視而笑主人引至第三幢烟火四迸人不敢近幸風牆甚高故左右無被池魚之殃者然主人則視何曾之日食萬錢已不啻什伯千萬矣又石壩街後有某秃子者衣五方雜色之衣業四民不務之業强在某姓空基上誅茅拓也回環列四五十椽簷雖短而實邃門雖設而常關嘯傲烟霞者卽老僧亦可覔伴流連風月者卽姮姊亦許同歸以是人爭趨之惟恐春深難得額滿見遺前月有某甲與南門外一黄魚心相許已目成矣碍于先有嚙臂者不得徹夜爲歡甲於是命魚僞爲將歸邦上也者而已潛以小舟伺于水西門外遂人靑溪停棹于桃葉渡賃秃子之最深處爲金屋藏嬌其中屋無牆悉融以板甲在其板屋倚秃子爲沙吒利雖燕子嗔垂一桁簾不顧也一夕忽有煎鴉片者支爐于甲床帳後與甲僅隔一板久之帳已灼枯纔聞烟火氣而一撥便炎炎直上幸秃子率衆爲甲扑滅當夜仍得雙棲幕上惟魚于火發時在枕畔摸金飾焦其面如錢許次日識甲者咸爲詠汝汝　之卒章以相嘲盖甲寳王姓也又某宅素以棉油攙人石油内可在燈盞上用燈草燃照歴久無誤前夕攙和略少延至二鼓盞盡着適無人在旁錫燈檠鎔化如蠟淚徐徐垂下延及窗紙甯俗人家無取水具平時茶承則取之老虎灶用水食水則取之江北人之代抱甕者往往隔　無涓滴主人見火起往返數四覓水不得婦女慌辭又不知開門呼救迨左右隣排戶而人則火己徹上徹下無從澆潑矣按俗語有富水缸窮灶門之說然則金陵之不以蓄水爲家政者其亦思有備無患之古訓否 
[筆君世兄以夢筆生花圖囑題以此贈之]  
　　艷分五色記當年又見生花寳帚妍一樣毫端添異綵江郎那及李靑蓮吐鳳才人未足誇試看璀璨麗雲霞長庚今日應重謫筆是生花舌粲花吞來丹篆亦神奇繼起文章仰退之何事一篇毛頴傳謪仙故實未搜遺南柯幻境漫稱神古道炊梁亦俗因何似别傳仙枕好天葩第一管城春甲申初冬南匯朱紫綬未定草 
[上海北巿絲業會館籌賑公所施少欽經收山東賑捐十一月十三四五日第五百十一二三次淸單]  
　　同春榮茶棧節省費用一百十七元○蘇州陸錦燦奉母趙太夫人七十壽誕命節壽筵資五十元王澹翁交來○九江張義壎奉先慈遺命完心愿小棉衣欵十元杭城孫蔣氏求病全愈家宅平安指分三省六元木瀆抱恨生省嗇餘資求嗣二元松江力綿子一元○元芳洋行募册蕭譚氏求子病速愈一元○蕪湖項君少輔募萬善同登昌字一千六百七號册李繡齋二元崔謙裕不留名節茶資二戶各本洋一元○桐城裕泰庄募昌字二千二百三十五號册王程合三元張養和軒陳善上元無名氏三戶各本洋一元○杭州胡瑞森經募昌字一千三百六十五號册劉大都羅星衡羅森茂三戶各二元羅寅光胡晴峯崔建醮劉再之鄭顯堂祥隆烟號六戶各一元朱樹芳江小艇鄭雙福李墨山李春煕五戶各半元李懷德羅會財二戶各三角以上十六戶共來洋十五元錢一百十○一金陵冶山道院方書局范君靜存募昌字一千三百七號册萬善之爲女求病愈指充安徽江西棉衣欵驗方新編三十二部○杭州三錫堂周原舊綿衣一百十五件以上十三日○蘇州吳惟勤翁祝壽席費移助七十元由恆豐信號來杭同善堂募全慶典棉衣欵三十七元由大王廟瑞泰煙號來傑震氏三十元由益記洋貨虒來淞南求萱蘭並茂主夏前助賑百金果得添丁兹復節湯　筵費二十元還舊願人由常熟寳順局來范煕庸求却病延年五元盛炳梓四元蘇州百不能齋主人求疥瘡速愈雜病不生二元迂齋主人求陔嗽速愈　病不生二元均由從野堂繆寄全盛局來同興號求生意興隆二元壽護堂二元○嘉善同成號募萬善同登昌字六百十一號册活水軒二元曹東秀周述濂淡香書屋三戶各一元○硤石永康典吳君小舫募昌字四千六百七十七號册雙山有恆處十元又昌字四千七百五十一號册雙山慎恩居十元由沈芝庭兄來○沈君酒舲募昌字一千一百六十七號册招記能記如記惟記善記爲記寳記七戶各一元允記知記柳記增記富記合記在記阜記雲記信記因記延記和記同記潤記愚記益記秦記勉記力記登記之記廿二戶各半元以上廿九戶合十八元由周裕豐報關行來○湖州仁濟善堂募昌字五百六十三號册隱名氏求弗藥保平安五元由全盛局來○雙林義泰典募昌字四千六百五十九號册程脩堂二元義泰典曹惠餘堂緝雅堂錢鼎和無名氏王織雲不留名沈貽德堂陳維仁九戶各一元顧燕冀堂祥徴坊醉石居丁梯霞高棲山五戶各半元六豐源章永興增太園三戶各錢四百文舒聚順王厚甫董海門錢鈿菴徐憶堂曹振持存心堂無名氏八戶各二百文吕燦廷汪金記張匯記馮美記四戶各一百文固本堂一千零五十成泰米行四百文黄德昌三百文以上三十三戶共合洋十八元由永和局來○漂陽張君子嵯募昌字四千六百四十七號册不書名無名氏二戶各二元○雙林義泰典募昌字四千六百六十號册問月軒宏順春庄二戶各二元姚梅記蔡天叙幼記沈勤記三戶各一元不書名新泰無名氏大有生生沈興記趙元大七戶各半元順發談金波醉經室三戶各三角大發德發吳子記三戶各二角不留名二百二十文以上十九戶共合洋十二元四開一元由永和局來○高郵丁君鏡齋第九次募徴遠堂十元二宜堂貢儀洛主人神明知三戶各足錢一千文登裕堂不留名二戶各五百文讓記四百文安樂堂二百文張曾瑞一百文以上九戶合十四元福興潤局來○杭州善慶典原典棉衣四十件由杭州同善堂來○本日售出彩票兩張計洋四元以上十四日○慎思堂二十元揚衡求外症病痊棉衣欵二十元田沈芝庭兄來○沈鑑爲先庶母姜氏祈冥福節經懺資移助十元○蘇州汪壽萱九十兩月月捐八元由全盛局來永餘棉衣欵四元陳毓麒求妻病速愈二元○劉君鑑明募昌字一千六百六號册孫鹿生劉鑑明陳季生張瀛記陳拙主人王欣記韓子記七戶各一墷無名氏求合家平安晋陽山人二戶各半元以上九戶合八元○晋江黄君詠宸募昌字一千八百十四號册晋江滋　號四元晉邑船戶金長成晋邑船戶和成號晉江金源成晋江拾翠亭李餘姚泰生花莊　甯泰豐花庄龍溪黄吉曜晋江陳荔史晋江李　山晋江滬上草堂黄晋江商船主益升十一戶各二元無名氏無名氏晋江洪炳若晋江舉人吳淑性晋江滬上草堂黄林氏滬上草堂詠宸氏晋江蔡文裕晋江鄭石甫晋江陳永池臨溪主人鄭十六名一元以上三十六元福潤局來○東山葉君國宰募昌字一千七百三十一號册安記癸己生和記三戶各五元福記虚對開一元以上四戶洋十五元虚對一元○又募昌字一千七百三十三號册無名氏二元均由惠通局來○　陽鹽寓張君蒃　募昌字四千六百九十一號册衣業綢布業南貨業三戶各六元洋貨業二元○又募昌字四千六百九十二號册雙壽堂三十八元無名氏求母病速俞十元敦本堂一元俱由寳順局來○硤石恆受參號募昌字二千五百六十二號册沈恆澤五元由永和局來以上十五日 
 
