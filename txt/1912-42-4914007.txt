# 1912 - 42 - 4914007

 

Page 1

 
 
　　評論 
[勗哉新共和之國民]  
　　武漢起義未及匝月而薄海響應虜廷震懾遣使乞和於以知人心之已去鑒大勢之難違毅然退位五族共和踵法美之成例開東亞之先導事機輻輳可謂至順然而制治未亂保邦未危古先哲言歴有明訓漢族諸同胞旣欣逢此唐虞以來生民未有之光榮宜如何其利賴之維持之俾畇畇禹甸永永以共和五大民族組織中華一大民國經營締造外侮不侵泱泱乎東亞之休風不令歐美諸共和民國得專美於前規豈不懿與不揣固陋謹献芻言以備共和國民之採納一日袪虚驕之見也自秦始皇以帝制自尊歷代因之寖成風俗爲上易驕爲下易諛君日益尊臣日益賤往往人君之賤視其臣民如犬馬蟲蟻之不我類　於官聾於民專制之習下逮臣工唯我獨尊之風尚數千年來深中於人心以策名爲梯榮之境以大官爲致諛之階寖假而吮癰舐痔一國之人脂韋相尚蘭芷變而不芳荃葦化而爲茅推其源皆帝制自尊之一念有以使其然耳今者幸賴諸同胞之力得蠲專制之習而趨於共和泯天澤之分而總統瓜代較其資格初不必高出於平民準此以往都督何榮部長何尊民政長何貴一切希進梯榮之念庶或可以不戢而自消小德役大德小賢役大賢此後膺公職服公務悉聽命於公民之選舉富貴權勢不足纞珠玉錦繡不足玩逢迎永絕而夸毗不行民國之休風自可蒸蒸而日上矣一日敦撙節之風也量入以爲出者制用之常經亦立國之通例未有財不足而可以濫用者雖歐美各國不無崇尚豪侈以自炫其富然究之必百姓足而政府始足必其源之已開而後可以流之不節百姓者生財之大原立國之要務海内之財無土不能以自産亦無人不能以自生昔者先王之治天下不恃我有生財之道而恃我有節財之方其道在於黜華而守樸去奢而從儉明之興也朱太祖衷襦之衣皆衣梭布馬皇后且親行蠶織以爲先導一時吳民化之食不梁肉閭閻不文采女至笄而不飾市不居異貨宴客者不異味室無高垣茅舍鱗比其明效大騐章章若是今者民國肇興之會適當内帑告竭之時國民財力旣悉索於前淸之外債而軍興以來支出浩繁雖自總統以次内而部長外而都督莫不躬行節儉以爲天下先除軍士滿餉外大小從公諸官吏一切薪俸槪予停支然部下諸幕僚安知不無於酒食醉飽之餘娱情聲色而蓄意奢靡者乎其取之者如錙銖其用之也盡泥沙欲開源而源尚無可開欲節流而流又無可節嗚呼自有戰事已經數月東南之菁華將竭西北之膏血已罄願吾同志一念斯言（未完） 
　　專電 
　　黎副總統因南北統一政府當另行組織來電辭職 
　　今午參議院開選舉大會推徐固卿爲監選人全場一致仍舉黎元洪爲南北統一臨時副總統 
　　張勳遵守聯軍議和條件退至山東韓莊境内並謂徐州土匪蜂起請聯軍速來鎭壓現粤柏浙淮 
[南北統一臨時大總統袁世凱君之相]  
 ]Ｉ < 
[南京臨時政府大總統孫中山君之相]  >Ｉ [ 
上各軍均到徐州駐紥 
　　據要津消息袁世凱俟將北方各事部署妥貼准即來寗就職（以上南京） 
　　留美中國學生會上書美總統塔孚脫君請其承認民國政府（紐約） 
　　駐德公使梁誠以正式公文通告德政府謂中國已改共和政體（柏林） 
　　宗社黨死灰復燃運動淸太后出京赴奉共謀獨立淸太后拒之 
　　鐵良董慫恿淸恭王自立爲皇帝現鐵已往熱河問計於錫良 
　　袁項城察知滿親貴仍有反對共和之意恐其密謀破壞大局將在關外再調大兵入京 
　　南京政府代表不日可以抵京袁項城已飭幕府預備組織臨時政府條件 
　　袁項城指定前淸外務部署作爲與南方代表會議之所 
　　淸皇族及各部大臣皆力勸袁世凱勿辭總統之任 
　　淸東督趙爾巽電致袁世凱賛成共和并願仍留東督舊任 
　　袁項城派兵三千由北京馳往濟南府彈壓亂事（以上北京） 
　　奉天日本官場照會旅順以北之民軍令速退出否則將以兵力相見 
　　威海衛近有暴動駐華英使朱邇典已派兵一隊前往鎭壓 
　　山東文登縣民人因抗捐暴動慘殺民軍數百人凡無辮者均遭斯難 
　　文登縣亂民據城大擾烟台軍政分府已派代表乘巡洋艦前往該處設法調停（以上烟台） 
 
 
 

Page 2

 
 
　　今日（二十）將校團假行宮開秘密會議晚間同盟會亦即密議互籌抵抗兩方爭執劇烈勢將決裂各機關異常戒嚴（杭州） 
　　贛省議會反對路債請將淮鹽餘利及萍鄕礦産擇一抵押以供中央行政經費（南昌）按本館於年假停刋期内所接各處訪員專電甚多大都報告軍事上之準備及關於優待條件之爭論今淸帝遜位詔書業已宣布此種專電除已擇要疊刋號外外盡成明日黃花故一併棄置不登免淆觀聽想亦閲報諸君所共諒也 
　　要聞一 
[帝國與民國過渡之條件]  
　　淸廷宣佈退位後袁項城會商各部擬定暫行辦法若干條大旨如下一袁之繫銜爲全權組織臨時政府袁一國旂暫用五色旗一應用國璽及政府印信已經發刋目下各部暫用舊印一各部正副大臣改稱正副首領其餘屬官仍舊一駐各國公使改稱臨時外交代表一各官署改用陽曆仍附陰曆以便核對民間習慣用陰曆者不强改一普通官吏用通常便服但不得用舊禮服一外交官暫用外國常禮服一政治官報卽改爲臨時公報一郵票暫加盖中華民國字樣 
[外交上之共和觀]  
　　上臘駐京外交團知淸廷已决計遜位由領袖公使致公文於袁内閣表示贊成共和之意惟須質問者厥有數端（一）虚君共和是否經全體國民之同意贊成（一）中國共和後戰爭能否永止（一）各國以前與中國所訂之各項條約是否繼續有效（一）各國在中國境内享受之權利是否仍舊以上數則請速見覆云云項城當諭外務部轉告該領袖公使請於二十二日午刻到迎賓館以便面覆 
　　又袁内閣議定遜位條件時卽交外務部密電一件飭分寄出使各國大臣聞其内容係飭照會各國宣告中國不日改建共和政體組織統一政府所有已議未結之各項國際交涉案件暫行停議其暫停限内僑居内地之洋商敎士及外交官之生命財産仍不失約章上之効方惟未結之交涉案件均應互照國際公法不得有違致雙方皆受變動之害等語 
[日英德三國對華之態度]  
　　日本現已正式聲明外間所傳遼陽有日兵一萬三千名登岸之說殊無其事并謂俄人恊助蒙人攻擊臚濱府一節亦係由人揑造蓋欲借外人干涉之議以促大局之早定耳 
　　南滿民軍連次獲勝惟日人之表同情於民軍者因淸帝退位之後袁世凱將掌握大權故多怏怏不滿意云 
　　日本首相答某議員之問曰日本不能先各國而承認中華民國惟亦不便落各國之後故將設法與各國爲同一之態度 
　　聞奉天淸軍歸順民軍者已有得半之數民軍現仍進攻遼陽綜計滿洲民軍約有二萬五千名 
　　漢冶萍煤鐵公司之借欵日洋二百五十萬元業已訂定合同以七釐起息如須付還須於一年前知照 
　　據東京宣言現因淸帝退位淸日外交上之正式關係業已告終其外交事務將由伊集院公使斟酌辦理該使現暫充任日本駐華外交代表 
　　外務省大臣内田康哉在下議院答議員之質問謂日本對於中國南北臨時政府當加以同等之待遇惟目下無論正式與非正式均不能加以承認蓋一經承認不啻即承認中國南北分治勢將發生不愜人意之結果也 
　　關東都督因滿洲中立界内有交戰團發現已派步軍兩大隊開往該處維持中立條例　　德國各報自聞中國宣布臨時共和政府後皆極表信任之意且謂袁世凱處如此困難之問題竟能設法解决深足致賀並讚孫總統所持之態度不愧爲政治大家又謂列强將來對於中國内政仍不可加以干涉且望中德兩國之交誼能照舊發達云 
　　英國上議院開會英皇英后皆親臨英皇演說時述及中國時事謂中國革命風潮不久將順國民之公意建設鞏固之政府英政府一面仍嚴守中立態度一面將設法保護英人之生命財産今南北兩方面領袖均極願保護在華之外人此爲英國所深信者也 
[新政府借款譚]  
　　字林報云招商局借欵大約將由英國公司承借蓋恐日人承借此債後將掌握中國之航權此英人所不願者也 
　　漢冶萍借欵第一次所付之銀三百萬兩現已充作正用以之開辦銀行及供軍糈之用 
　　聞民軍當局目下尚在磋議借欵數種將以各項産業抵押而江南製造局亦居其一 
　　捷報云據最近消息中國新政府已在倫敦訂立借欵合同俾庚子賠欵及其他借欵應付之利息有所抵償 
　　大陸報云橫濱正金銀行以日洋十兆元借與漢陽鐵廠作爲新股一事現已作罷聞此舉係由他國出面抗議之故而日本各報則謂此事必係德國所爲惟聞三井正金兩行已將日洋二百五十萬圓交與盛宣懷此欵是否作爲押欵或由盛宣懷以招商局或漢陽鐵厰之股票售得則未能探悉也 
　　日本駐華公使照會袁世凱謂日政府不准本國人民於中國未設鞏固政府以前承辦借欵日使此舉極有關係前所議定之日本借欵均將無效聞袁世凱曾向日使抗議大倉洋行及招商局兩處借欵今日使之照會即答覆此事也 
　　外國銀行家目下皆在討論將來中國新政府經各國承認後當有極大之萬國借款發現現皆預料新政府應行之第一事必爲籌借欵項故各國銀行家莫不注意此事 
[大淸銀行善後要電]  
　　商股聯合會上袁總統電箇電敬悉渥荷維持同深感叩查大淸銀行本具中央銀行性質爲中外所承認自民軍起義誤會没收南方各行同存商本起見當經呈請改名中國銀行繼續中央權利業奉批准並從𡩋滬兩處先行組織今幸國體解决南北統一應請援南方臨時政府批准之成案准以大淸銀行改名中國銀行作爲中華民國中央銀行添招資本劃淸界限擴充營業以堅銀行信用而維全國金融除電囑駐京理監事曁北方股東代表將呈批各件錄呈鈞鑒外合行電懇伏希照准以恤商艱大淸銀行商股聯合會公叩儉 
　　袁總統覆電上海中國銀行轉聯合會鑒儉電悉舊大淸銀行本具中央銀行性質新政府自應繼續辦理此次具承貴會維護殊爲感佩統一政府即日成立當將前此批准之件核計統一辦法仍希貴會與駐京理監事會妥善籌議以期重振是荷凱銑 
　　臨時理監事會上袁總統電北京袁大總統鈞鑒鉄電敬悉承准繼續中央辦法同深感叩遵當與駐京理監事會籌議妥善辦法實力進行以副厚望電佈謝忱並賀大總統萬歲中國銀行臨時理監事會同叩 
[新國民之新敎育]  
　　張季直君論嚴格敎育旨趣書云軍隊無共和學校無共和此今日世界各共和國之通例軍隊共和則將不能以令學校共和則師不能以敎將不能令則軍敗師不能敎則學校敗其爲國患莫此之尤學記曰凡學之道嚴師爲難師嚴然後道尊道尊然後人知敬學今歐美學校敎授管理之外尤重訓練尤重服從而盧梭放任敎育之不可行已爲世界敎育家之所公認師道貴嚴中外同軌非是則無所爲敎無所爲學近者政體改革趨向共和而一般事理不明之學生乃有誤解放任以爲共和等秩序於弁髦病嚴師爲專制者竊竊私議鄙人頗有所聞不知歐美養成共和國民惟以重公德愛秩序爲唯一之方法若妨公德而害秩序則謂之破壞共和譬之適北南轅去之愈遠今共和之聲騰於全國而國民程度不足越軌亂轍之事時有見聞此皆曩者滿淸腐敗敎育之遺禍廷全國雪腥剔毒端在今茲諸葛忠武誡子書曰夫才須學也學須靜也非學無以廣才非靜無以成學此後各校敎師學生須共念民國前途服膺茲義凡敎之道以嚴爲軌凡學之道以靜爲軌有害羣者去之無姑息焉鄙人誠重敎育誠愛學生心所謂危爲此通告 
[宗社黨之亡淸滅滿策]  
　　北京宣布共和之初滿親貴恭王肅王澤公及鐵良等謀在奉天獨立擁裁恭王爲皇帝事爲淸太后所聞日前恭王回京時淸后喚其入内謂大勢已趨共和爾等切勿在外妄有舉動恭乃唯唯而退 
　　自上臘中旬起滿親貴之秘密出京者絡繹不絕意圖煽惑巡防隊勾結外兵謀東三省獨立肅於十七日在京奉站豫備包車二輛不燃電燈至晩六鐘後見有八九人風帽斗蓬覆蔽登車燈猶不燃開車至永定門後始將燈光燃放將近豐台復行熄止過豐台後始行大燃偵者疑之細覘始知爲肅日前各報登載京奉火車橋斷遇險卽屬民黨偵悉伊等行動圖炸斃之也那桐前已逸去昨聞恭又潛赴熱河與錫良聯絡澤鐵均聚會於奉天羣陰搆難以圖螳臂當車幸奉省軍隊亦知其爲自取滅亡之妄舉絕不贊成馮麟閣張作霖等已疊電袁項城報告情形聞項城曁第一軍及軍界統一聯合會均已派員赴東省調查矣 
　　聞淸太后宣布退位後恐親貴不知進退自取滅亡之禍同日有旨交内閣電知東三省趙爾巽轉飭各親貴速行囘京毋得誤事 
　　另函云宗社黨鐵良等到東之初所恃者借外兵及利用鬍匪二事日前某國以增加該處兵隊之便曾有一二滑稽者誑言願爲助力該黨信之乃日久杳無音信該黨始知其不可靠且恐反爲其所利用因之近來於借用外兵之事已不復再作此妄念鬍匪本無宗旨近得張錫鑾剴切宣諭遂亦知該黨計畫萬不可行絕對承認共和再不爲該黨所蒙惑兩者旣皆不可恃一切計畫皆成畫餅近日該黨中人氣志極爲蕭索大有解體之勢云 
　　公電一 
　　按公電中之關係緊要者已臨時刊發號外惟恐外埠或未盡見仍補錄之 
[淸廷遜位詔書]  
　　其一舊曆十二月二十五日淸内閣奉旨朕欽奉隆裕皇太后懿旨前因民軍起事各省響應九 
[退位之淸帝專制末日]  
夏沸騰生靈塗炭特命袁世凱遣員與民軍代表討論大局議開國會公决政體兩月以來尚無確當辦法南北暌隔彼此相持商輟於途士露於野徒以國體一日不决故民生一日不安今全國人民心理多傾向共和南中各省旣倡議於前北方諸將亦主張於後人心所嚮天命可知予亦何忍因一姓之尊榮拂兆民之好惡是用外觀大勢内審輿情特率皇帝將統治權公諸全國定爲共和立憲國體近慰海内厭亂望治之心遠協古聖天下爲公之義袁世凱前經資政院選舉爲總理大臣當茲新舊代謝之際宜有南北統一之方即由袁世凱以全權組織臨時共和政府與民軍恊商統一辦法總期人民安堵海宇又安仍合漢滿蒙回藏五族完全領土爲一大中華民國予與皇帝將以退處寛閒優游歲月長受國民之優禮親見郅治之告成豈不懿歟欽此其二同日淸内閣奉旨朕欽奉隆裕皇太后懿旨前以大局阽危兆民困苦特飭内閣與民軍商酌優待皇室各條件以期和平解决茲據復　民軍所開優禮條件於宗廟陵寢永遠奉祀先皇陵制如舊妥修各節均已一律擔承皇帝但卸政權不廢尊號並議定優待皇室八條待遇皇族四條待遇滿蒙回藏七條覧奏尚爲周致特行宣示皇族曁滿蒙回藏人等此後務當化除畛域共保治安重覩世界之昇平胥享共和之幸福予實有厚望焉欽此甲關於大淸皇帝辭位之後優待之條件今因大淸皇帝宣布贊成共和國體中華民國於大淸皇帝辭退之後優待條件如左第一欵大淸皇帝辭位之後尊號仍存不廢中華民國以待各外國君主之禮相待第二欵大淸皇帝辭位之後歲用四百萬兩俟改　幣後改爲四百萬圓此欵由中華民國撥用第三欵大淸皇帝辭位之後暫居宮禁日後移居頣和　侍衛人等照常留用第四欵大淸皇帝辭位之後其宗廟陵寢永遠奉祀由中華民國酌設衛兵妥愼保護第五欵德宗崇陵未完工程如制妥修其奉安與禮仍　　制所有實用經費均由中華民國支出第六欵以前宮内所用各項執事人員可照常留用惟以後不得再招閹人第七欵大淸皇帝辭位之後其原有之私産由中華民國特别保護第八欵原有之禁衛軍歸中華民國陸軍部編制額數俸餉仍如其舊乙關於淸皇族待遇之條件一淸王公世爵槪仍其舊二淸皇族對於中華民國國家之公權及私權與國民同等三淸皇族私産一體保護四淸皇族免當兵之義務丙關於滿蒙囘藏各族待遇之條件今因滿蒙回藏各民族贊同共和中華民國所有待遇者如左一與漢人平等二保護其原有之私産三王公世爵槪仍其舊四王公中有生計過艱者設法代籌生計五先籌八旗生計於未籌定之前八旗兵弁俸餉仍舊支放六從前營業居住等限制一律蠲除各州縣廳聽其自由入籍七滿蒙回藏原有之宗敎聽其自由信仰以上條件列於正式公文由兩方代表照會各國駐北京公使轉達各該政府其三同日淸内閣奉旨朕欽奉隆裕皇太后懿旨古之君天下者重在保全民命不忍以養人者害人現將新定國體無非欲先弭大亂期保又安若拂逆多數之民心重啟無窮之戰禍則大局决裂殘殺相尋勢必演成種族之慘痛將至九廟震驚兆民荼毒後禍何忍復言兩害相形惟取其輕此正朝廷審時觀變痌瘝吾民之苦衷凡爾京外臣民務當善體此意爲全局熟權利害勿得挾虚驕之意氣逞偏激之空言致國與民兩受其禍著民政部步軍統領姜桂題馮國璋等嚴密防範剴切開導俾皆曉然於朝廷應天順人大公無私之至意國家設官公職以爲民極内列閣府部院外建督撫 
 
 
 

Page 3

 
 
司道所以康保羣黎非爲一人一家而設爾京外大小各官均宜慨念時艱愼供職守應卽責成各長官敦切誠勸毋曠官守用副夙昔愛撫庶民之至意欽此宣統三年十二月二十五日盡用御寳内閣總理大臣袁世凱署外務大臣胡維德民政大臣趙秉鈞署度支大臣紹英假學務大臣唐景崇假陸軍大臣王士珍假署海軍大臣譚學衡司法大臣沈家本假農工商大臣熙彦署郵傳大臣梁士詒理藩大臣達壽署名其四二十六日淸内閣奉旨朕欽奉隆裕皇太后懿旨前據岑春煊袁樹勛陸徵祥等統兵大員叚祺瑞等電請速定共和國體以免生靈塗炭等語現在時局阽危四民失業朝廷亦何忍因一姓之尊榮貽萬民以實禍惟是宗廟陵寢關繫重要以及皇室之優禮皇族之保全八旗之生計蒙古回藏之待遇均應預爲籌畫著授袁世凱以全權研究一切辦法先行迅速與民軍商酌條件奏明請旨欽此袁世凱署名按淸廷於二十五日宣布遜位後二十六日又忽有此諭不倫不類頗不解淸廷命意之所在　　袁世凱通告南京臨時政府電南京孫大總統黎副總統各部總長叅議院同鑒共和爲最良國體世界所公認今由帝政一躍而躋及之實諸公累年之心血亦民國無窮之幸福大淸皇帝旣明詔辭位業經世凱署名則宣布之日爲帝政之終局即民國之始基從此努力進行務令達到圓滿地位永不使君主政體再行於中國現在統一組織至重且繁世凱極願南行暢聆大敎共謀進行之法祗因北方秩序不易維持軍旅如林須加部署而東北人心未盡一致稍有動搖牽涉全國諸君皆洞鑒時局必能諒此苦衷至共和建設重要問題諸君研求有素成竹在胸應如何協商統一組織之法尚希迅即見敎袁世凱眞（二月十一日即舊歷十二月二十四日） 
　　袁世凱組織臨時政府令其一將軍督撫都統參贊辦事大臣鈞鑒全權組織臨時政府袁布告内外大小文武官員現在共和國體業經宣布世凱忝膺組織臨時政府之任力小荷重深懼弗勝竊念政府機關不容有一日之間斷現値組織臨時政府所有舊日政務目下仍當繼續進行庶政方新百端待舉全賴羣策羣力互相匡濟務以保全治安共扶大局爲要着在新官制未定以前凡現有内外大小文武各項官署人員均應照舊供職毋曠厥官所有各公署所行之公務應司之職掌以及公欵公物均應照常辦理切實保管不容稍懈倘有借端詭避曠厥職守者不獨違背官規抑並放棄國民義務竊願在官諸君子共懍此意此令其二全權組織臨時政府袁布告軍警現在共和政體業經宣布本政府組織伊始地方治安關係至重全賴軍警協同維護免使居民驚擾現軍警各界贊成共和早經聯絡一致尤應各盡義務合力維持所有舊定之軍紀警章仍當繼續施行藉以統一政權保持秩序倘有不逞之徒藉端生事擾亂治安者定當按法懲治以維大局凡各級長官務當共申此惜認眞約束勿得稍有疏懈至干咎戾此令 
　　袁世凱覆孫總統電南京孫大總統黎副總統各部總長參議院各省都督各軍隊長鑒淸帝辭位自應速謀統一以定危局此時間不容髮實爲維一要圖民國存亡胥關於是頃接孫大總統電開提出辭表推薦鄙人屬速來𡩋並舉人組織臨時政府畀以鎭安北方全權各等因黃陸軍總長曁各軍隊長電 
[純根]  
招鄙人赴寗等因世凱德薄能鮮何敢肩此重任南行之願眞電業已聲明然暫時覊絆在此實爲北方危機隠伏全國半數之生命財産萬難恝置并非因淸帝委任也孫大總統來電所論共和政府不能由淸帝委任組織極爲正確現在北方各省軍隊曁全蒙代表皆以函電推舉爲臨時大總統淸帝委任一層無足再論然總未遽組織者特慮南北意見因此而生統一愈難實非國家之福若專爲個人職任計舍北而南則實有無窮窒碍北方軍民意見尚多紛歧隠患實繁皇族受外人愚弄根株潛長北京外交團向以凱離此爲慮屢經言及奉江兩省時有動搖外蒙各盟迭來警告内訌外患遞引互牽若因凱一去一切變端立見殊非愛國救世之素志若舉人自代實無措置各方面合宜之人然長此不能統一外人無可承認險象環集大局益危反復思維與其孫大總統辭職不如世凱退居蓋就民設之政府民舉之總統而謀統一其事較便今日之計惟有由南京政府將北方各省及各軍隊妥籌接收以後世凱立即退歸田里爲共和之國民當未接收以前仍當竭智盡愚暫維秩序總之共和旣定之後當以愛國爲前提决不欲以大總統問題讓成南北分歧之局致資漁人分裂之禍已請唐君紹怡代達此意赴寗協商特以區區之懷電達聰聽惟亮察之爲幸袁世凱咸 
　　孫總統致各省電萬急武昌黎副總統各省都督鑒淸帝退位民國統一文以革命之目的已達當受職之始曾有誓言幸可以踐此後建設之事當讓富有政治經騐之人袁公慰廷委曲求全終達吾人和平之目的其功莫大淸帝旣退袁公宣布政見絕對贊成共和文是以推荐於參議院參議院旣承認文之辭職今日二時行正式選舉舉袁公爲臨時大總統臨時政府地點今定南京以袁公到南京接事日爲文辭職之期現已派專使迎袁南來以爲我國民服務特此電聞孫文 
　　北京袁總統電各衙門均鑒今日新舉臨時大總統袁布告現在共和政體業經成立自應改用陽曆以示大同應自壬子年正月初一日起所有内外文武官行用公文一律改用陽曆署中華民國元年二月十八日即壬子年正月初一日字樣特此布告京十九日 
　　北京外務部致各國公使照會一爲照會事現在大淸皇帝業已辭位由前内閣總理大臣袁世凱以全權組織中華民國臨時政府茲奉袁全權命令將原有之各部大臣均暫留辦事改名各部首領所有中外交涉事件仍由本部首領遵守各條約照舊繼續辦理一俟臨時政府成立再行知照相應照會貴大臣轉達貴國政府查照可也須至照會者 
　　其二爲照會事現在本國正在組織臨時共和政府所有現駐貴國出使大臣暫改稱臨時外交代表接續辦事除電知該員外相應照會貴大臣轉達貴國政府查照可也須至照會者 
　　江蘇臨時省議會電北京蒙古王公聯合會公鑒養電悉共和藉項城之手而確定臨時大總統一席舍項城莫屬惟選舉經何種手續應待南北代表雙方商定卓見如何江蘇臨時省議會元 
　　孫總統致袁世凱電萬急北京袁慰亭先生鑒電悉文以菲才辱膺國民推戴受任以來拮据張皇力不副願嘗恐覆𩜍貽羞負國民委託之重自慚受任無狀日夜希冀推賢讓能苟得如公者舉而自代其締造國民幸福當非意料所能預揣文卽引躬退在草野爲一共和國民於願已非常滿足無如時勢未來形格勢禁致公未得即遂共和進行之願文實尸位至今幸淸帝遜位民國確立維持北方各部統一此實惟公一人是賴語云英雄造時勢蓋謂是也文徒何功過蒙獎譽曷勝媿汗新舊交替萬機待舉遺大投艱非公莫辦謹虚左位以俟明哲曷勝佇立翹望之至孫文元 
　　揚州徐司令電各報館轉廣東都督陳鑒頃接陸軍部黃皓電云貴省香惠兩軍大不滿意於新大總統决意北伐等語寳山一再思維項城勉爲其難克奏敷功孫大總統顧全大局决計退讓薄海同志欽佩兩大總統之宏功偉略息兵寗人之至意咸表同情伏乞貴都督轉香惠兩軍力勸其勉從公論亦表同情則民國幸甚禱切盻切揚州北伐第二軍軍司令長徐寳山叩　 
　　譯林 
[鼠話]  
　　日本上野動物園主事黑川義太郎氏之談曰日本捕鼠多用捕鼠器與貓巴黎倫敦其家屋之建築法完善鼠多溝居然代利亞犬能於溝中捕鼠亦且迅速若是則日本鼠之敵爲貓而西洋鼠之敵爲犬鼠之繁殖鼠之繁殖非常迅速交尾後二十日或二十一日而生百日或百二十日便可爲母交尾産子之度數一年有三四次且有每月産子者若一腹産十頭内外則一年以上其産子之度數必减一腹二年以上即達衰老三年以上遂無有存在者在動物園中飼養者有可馬鼠二只已至衰老之部類不能産子每日與以粟胡蘿蔔少許其尚貪食者只一頭而已鼠之價値園内有天竺鼠大者六只小者五只食物則豆腐糟芋胡蘿蔔等此天竺鼠名莫而莫脫其名殆誤實應名曰亞利亞比克卽克利亞之䐁云其原産地在亞非利加之克利亞前人嘗飼育之以爲玩物有所謂斑珍（卽鞍掛）鍋冠等每頭價値百圓之多然今日此風已息而鼠但爲鼠疫狂犬病及其他病毒接種試騐之用今有多數西洋人廣集此天竺鼠輸出於南洋爲試驗病毒之用袋鼠非鼠天竺鼠目下在東京每頭値洋四角餘有時騰貴竟有達一元乃至一元五角者此騰貴之原因蓋以玩弄之人多且病院及試騐所以天竺鼠爲病毒接種試騐品常患不足其以漢字附於鼠者曰栗鼠鼯鼠所謂鼠鼯頗似小鸓鼠又此園有似鼠而非鼠者袋鼠是也袋鼠卽加恩阿而現飼養者有　種中曰瓦那比驟視之與普通之加恩加無異飼以芋大麥小麥乙曰夫阿那氣司脫園有二只非常好食果物另有白瀨中尉於南極探險時捕獲之加西脫利鼠此鼠先送與大隈伯嗣大隈伯送置園中前齒動物鼠之一體種類甚多普通家居者曰家鼠或褐色鼠餘如黑鼠（一名熊鼠）田鼠河鼠地鼠二十日鼠萱鼠山鼠麝香鼠縞鼠等博物館 
中皆具有標本可資叅考所謂麝香鼠者因其有麝香之香耳所謂縞鼠者因其毛色縞耳其他則以尾之長短耳之大小等爲差别大槪吾人普通所見之鼠大同小異動物學上之分類另有嚙齒類其前齒至爲發達適於嚙堅　之物其食物則以植物爲重若小昆蟲或小動物亦食之鼠襲家禽家鼠與黑鼠其生活之塲所在人家之倉庫貨棧中又俗云溝鼠溝鼠云者爲一種乎非一種乎尚難斷言田鼠河鼠居於田堤之畦畔至家鼠之効用或云皮毛有益然往往爲鼠疫之媒介又或嚙損器物穿潰堤防英國之田舍常有鼠襲家禽之說至鼠食雞卵爲害家禽又可爲近來之新聞今交通頻繁諸外國船舶之來神户橫濱者外國之鼠亦附載而來日本之鼠亦隨其船舶漫遊世界故出口者亦復不少鼠性極貪食甚且同類相食以毛色之不同即以爲種之不同而仇敵視之日本之黑鼠爲家鼠迫退目下非常减少矣 
[淸談（東吳）]  
　　舊曆幸亥十一月十三日之元旦爲改用陽曆後第一元旦而南方臨時大總統即於是日就任此共和民國成立之初步也因此而有懸燈休業補行慶祝之事今壬子正月初一日之元日爲陰曆元旦之尾聲民間懸燈休業尚未能盡免舊俗而滿淸帝后適於先數日宣布退位南北聯合大總統適由參議院公同舉定此共和民國確定之基礎也則即移舊社會之慶曲賀新國民之成功亦一舉而兩得者也本報承社會之習慣旣停刋一星期而與諸君子復見於今日在理宜作一二吉祥語夫吉祥莫過於爲共和國之新國民今讀報諸君皆新國民也敢以此賀 
　　小說 
[俄王之偵探（八）（無名）]  
　　又領余游視其他女客房又至船面坐後飲加非吸煙喝酒此時明月初上海口燈火又如星而現余又念及小室中破照因問方培家屬知僅有一妻並無女兒余又問他船上機器是否在霍來特船廠内修理霍來特船廠係賴方市内最大最好之廠方培答正是余問何時可以修好答道須俟下禮拜四方能修好余問修好將往何處答道將往白脫與曉兩處余又想起此船何以需藏軍火因細視船身雖係游船却用極堅之鋼所造能禦砲彈余心中更疑余等且吸煙且談坐至夜深甚覺快適因賴方地方日間甚熱身體疲倦至此夜中涼風習習頗覺舒快在此船頂且能縱目四觀賴方全市都在目中對岸杏壇城亦全在望岸旁酒店加非店等均極熱閙坐談旣久余乃欲歸方培去叫水手鉛忒私向余道方培爲人係暴富腦有異狀余半信半疑不知鉛忒這話果爲眞事抑欲因此去余疑心據余私心猜度方培係一平常人鉛忒似係英倫律師余思未了方培已返命水手二人送余上岸時已夜半矣一宿無話至明日早晨往領事館克杜起一見驚告余館中失竊事余問所失何物克杜起說係保險箱余亦驚駭余思保險箱失竊竊賊必欲得歐洲各國所欲得之緊要公文余乃暗笑道此賊失望矣領事每外出館中緊要公文必移送至公使館此館中舊例今雖來竊如何能得 
 
 

Page 4

 
 
   
 
 

Page 5

 
 
   
 
 

Page 6

 
 
　　來稿 
[討論敎育部長對於新敎育]  
[之意見（上海買豐獉）]  
　　近閲日報見臨時政府敎育部長對於　敎育之意見文洋洋　　萬有餘嘗胚胎哲學鼓吹敎育洵爲近今罕觀之作矣臻雖不敏亦嘗奉殺於在東諸大家部長旣質諸當世吾人豈可箝口結舌自甘暴棄以湮没其不恥下問之心乎用敢討論及之陳意見旣以乞紏正也夫部長對於敎育之意見即所謂關於敎育方針是也旣名之曰方針則雖人心如面容有不同要其定於一則無不同也日本明怡初年之敎育方針爲美之智力主義至明治十二年改爲英之實利主義二十年後又變而爲德之德性主義中日戰後欲使海陸軍與敎育界聯絡一氣又變而爲軍國民主義日俄戰後其經濟界大形恐慌又變而爲實利主義近以學風日壞不良少年時見又斷趨向於德性主義雖各國之敎育主義全爲日本所模倣朝秦暮楚時時變更要非同時並行則可斷言也今部長以軍國民敎育主義實利主義公民道德敎育主義世界觀敎育主義美感敎育主義同時表出旁証曲引一若不並行則敎育之方針不克完成者竊恐兩途並騖一事無成猶之泛舟大洋主持羅針者東西南北靡有底定如是而欲達到目的地誠憂憂乎難之乃其言日軍國民敎育主義猶人身之筋骨用以自衞實利主義猶胃腸用以營養公民道德猶呼吸機循環機周貫全體美育猶神經系所以傳導世界觀者猶附屬於神經系爲心理作用此五者不可偏廢殊不知旣稱之曰敎育方針則可譬爲人之頭腦主宰一切萬無政出多門之理所謂天君泰然百體從令者微此莫屬所望於敎育者加意而討論之也且也隷屬政治之敎育若軍國民敎育主義實利主義公民道德主義固可擇定一者以爲方針至超軼政治之敎育若世界觀主義美育主義則可謂玉巵無當雖寳非用無論其若何高尚若何快活若何尊嚴若何流動而其不能定爲敎育之方針則敢斷言也况盡人而使其一受敎育卽有超軼政治之思想亦但見其不可能縱盡人而有超軼政治之思想亦無裨於新敎育蓋敎育莫重於小學而小學之主旨則爲留意兒童身體之發育而授以共和國民道德之基礎及人生必須之知識技能超軼政治云何哉雖云共和時代敎育家得立於人民之地位以定標準乃得有超軼政治之敎育然其範圍與普及敎育全無關係與自由信仰轉相矛盾臻意主張斯道者只須恃其能力私立一二大學已足以發揮其宗旨固無俟提撕警覺而定爲敎育之方針也矧世界觀及美感皆關於哲學問題敎育雖根於哲學然斷不可以槪哲學固盡人而知之也或曰人有信仰心而後富敎育思想故西洋著名之敎育家大都爲著名之宗敎家是說雖近理然敎育可研究而得不必盡出乎信仰中西情形不同更未可强合爲一此固臻所極願討論者也昔滿淸時代之欽定敎育宗旨曰忠君尊孔尚公尚武尚實忠君主義根於日本之忠君愛國尊孔主義依乎西洋之崇拜宗敎尚公属德育尚武属體育尚實属知育以一國之敎育而包含東西洋兩方面多見其不知量并以體育德育知育之三主旨渾括上二者而爲敎育之五大主義稍知敎育者鮮不掩口胡盧矣蓋日本之忠君係其歷史上之關係西洋之崇拜宗敎乃在十六世紀以前知育德育體育之三主旨依於學校之性質容有先後緩急之分今部長雖去忠君尊孔二主義然自稱軍國民敎育卽尚武主義實利卽尚實主義公民道德與尚公亦大同小異而加入世界觀及美育則其形式仍相同也雖世界觀及美育非如忠君尊孔之包含東西洋兩方面然直以希臘羅馬古代之敎育主義即爲共和國之敎育方針恐較諸滿淸之忠君尊孔尤爲難能此亦臻所極願討論者也夫敎育之所謂世界主義者以敎育者不可不具世界之眼光即對待國家敎育主義社會敎育主義家庭敎育主義而言若孔氏之所謂大同墨氏之所謂兼愛卽世界主義之謂也重人道尊人權有彼此提撕之責任無爾我界限之可畫卽世界敎育主義之謂也今其言曰人不能有生而無死現世之幸福臨死而消滅非有出世間之思想者不能善處世間事則彼所謂世界敎育非吾所謂世界敎育也無論其與軍國民敎育主義實利主義公民道德主義已隔不相投而其所謂一流派之哲學一宗門之敎義不免自道之而自蹈之矣况乎哲學分二大派一大陸之純理派笛卡兒斯比諾莎拉哀舖揑等主之一英法之經驗派倍根霍布士陸克牛敦等主之至十八世紀康德大哲學家始集其大成而爲批判哲學（又稱超越哲學）其中有分析判斷（即說明判斷）綜合判斷（即擴充判斷）之别分析判斷者賓槪念在主槪念之内包中不待經驗而自明爲先天的綜合判斷者賓槪念不在主槪念之内包中必待經驗而始明爲後天的前者合於大陸之純理派後者合於英法之經驗派是康氏直欲以批判哲學混合二者 
[　光]  
而一之矣今其言曰現象世界之事爲政治以造現世幸福爲目的實體世界之事爲宗　以擺脫現世幸福爲作用敎育以實體世界之觀念爲其究竟之大目的以現象世界之幸福爲其達到於實體觀念之作用而實體世界全恃乎實觀非若現象世界之可以經騐如是則僅就其哲學思想而論已非若康氏批判哲學之頭緖分淸矣又何論其與敎育宗旨相去遠近哉此亦臻所極願討論者也歐美敎育之發達實根於古代希臘之敎育希臘敎育之要點在重美二字故學科最重詩歌音樂及體操以肉體精神皆能由盡美而至盡善今其言曰敎育家欲由現象世界而引以到達於實體世界之觀念不可不用美感之敎育信斯言也則凡學校之體操唱歌皆爲導生徒至實體世界之媒介矣且小學校亦重體操唱歌若以全國之學齡兒童使之入於不可名言之世界將直觀敎授之謂何普通敎育之謂何故以美育爲超軼政治之敎育亦未見其變善也至謂根於康德之美的判斷力則恐未盡合焉蓋康氏以實踐理性卓越之說不能統一現象與物如必然與自由經驗界與可想界而欲以判斷力使此等二者之根抵全歸一致其判斷力中分美的判斷力意匠的判斷力美的判斷力中又分自然美與藝術美自然美能惹起吾人之精神即無關心的快樂此必然與自由相合一也藝術美示事物之内部的價値及事物之本質即形式與内容相調和也又藝術之製作全恃天才天才之作品屬於無意識此亦必然與自由相合一之証也綜觀康氏所主之美純爲批判實學與敎育無關係今卽以之爲敎育方針其然乎其不然乎此亦臻所極願討論者也此外所不可不討論者爲哲學與科學之關係哲學者所以攻究諸科學之假定原理以哲學　科學則哲學尤爲深入之一研究問題故自哲學上觀科學則科學中哲學皆不存在且失其統一惟哲學能統一諸科學能說明諸科學之原理無論如何科學其結局皆到達於哲學斯賓塞爾曰科學爲一部分組織之知識哲學爲全然組織之知識又有學者以哲學爲科學之總和故哲學決不與諸種科學爲同一攻究之問題可章章明矣今之所謂世界觀與美感者即哲學問題以之分配於各敎科固說得過去但不得謂科學卽哲學而可同一攻究之也旣不可同一攻究則上所謂哲學之不能爲敎育方針亦章章明矣臻於敎育研究以外若宋明之理學印度之佛學西洋之哲學亦稍涉獵獨未敢牽涉二者而一之使敎育界懸以爲鵠豈信道不篤之故歟抑見理未明之故歟尚望閲者進而敎之幸甚 
[公電二]  
　　袁世凱維持各省秩序電一北方各督撫及所轄各軍隊均鑒從前政體未定革命黨人爲改良政治起見多持激烈主義以致地方不靖各省官吏不免有捕拿黨人之事現已宣布共和端賴組織政黨建設一切嗣後各省及帶兵官務飭所屬勿得再拿黨人其已拿者均須一律釋放至實係土匪擾害地方旣不得藉黨人爲名自應從嚴懲治以維秩序全權袁 
　　電二北方各督撫各府州縣均鑒現在改定國體採用共和業經大淸皇帝明白宣布凡我國民須知此次改革爲我國從來未有之創局非舍故君而代以新君乃由帝政而變爲民政自茲以往我中國之統治權非復一姓所獨擅而爲四兆人所公有我中華國民不論滿漢蒙回藏何種民族均由專制朝廷之臣僕一躍而爲共和平等之人民實我中華無上之光榮亦世界罕聞之盛舉惟當新陳代謝之交正禍福攸分之日始基不愼遺害何窮吾人同屬國民各有天職艱難締造義不容辭凱以非才謬膺組織臨時政府之任力小荷重其何能堪所賴我賢士大夫各竭知能共謀匡濟諸公久膺疆寄外觀世局内察民情必有以慰同胞望治之心方不負大淸皇帝致政之意其或愚氓無識胥動浮言亦宜剴切詳明廣爲勸導務令各安生業不醲事端是爲至要至地方有司在新官制未定以前一切暫仍舊貫所有各官署應行之公務應司之職掌以及公欵公物均應賡續進行切實保管不可稍懈總之共和國家輿論卽爲法律之母國是一定萬難再事動搖無論何人均有服從國法之義務凱雖不敏願與諸公努力行之敬布腹心卽希亮察全權袁 
　　北京蒙古聯合會電滬伍代表都督并請代轉各鎭統制協統各師團長各司令長均鑒本會前次養電已得直豫晉魯蘇各省曁伍代表孫中山黎宋卿兩先生覆電均表同意茲由本會備文陳請項城袁公其文如下天佑吾國賴公之力確定共和後此建設方新非得聲威顯著之人不足當統理南北政府之任我公於大局事始終苦心孤詣不恤疑謗不避險艱卒能措天下於泰山之安躋五族於和平之域功在寰宇德在生民凡屬有知同深推戴查蒙古各部因時艱孔棘外侮方滋本會同人等前次欽仰我公威德知必能拯此橫流是以聯合同人力爲維護不令於共和一舉别生異議現大局粗定所望我公仍任其艱難免致别生枝節現已通電各處由本會代表全蒙推公爲統一政府臨時大總統謹再代表全蒙具函陳請務懇我公力任天下之重以繫衆心俾同人等亦可藉手助籌綏馭蒙疆各務臨穎不勝翹盻謹祝幸福蒙古王公聯合會等因特此奉聞蒙古聯合會勘 
　　北京蒙古代表諸王電伍代表都督並請代轉各鎭統制恊統各師團長各司令長均鑒本代表茲有致項城袁公正式文件其文如下共和國體業經宣布南北政府同時取消臨時共和統一政府亟應成立惟時局之艱已臻至極臨時大總統一席非得才猷德望中外翕服之人斷難肩此重任我公碩望閔才不特國内同欽抑且環球共服此次變起入秉鈞軸力任艱難調劑運旋卒能達國利民福之初旨凡有血氣感戴同深阿穆爾靈圭等前於蒙古聯合會提議經全體議决咸謂臨時大總統一席非公莫能勝任當以此意通電各省茲得直𨽻河南山東山西江蘇伍代表孫中山先生武昌黎都督蘇州莊都督覆電均表同情是則此議已爲全國一致之輿論除由蒙古聯合會備文陳請外阿穆爾靈圭等再代表内蒙用特請公俯順羣情勉肩重任造五大民族之幸福建中華國民之新猷不勝切盻之至内蒙古全體代表阿穆爾靈圭貢桑諾爾布同啟等因特此電聞内蒙古代表阿王貢王勘 
　　南京總統府電省議會張謇先生等鑒電悉總統府並無批准征收揚滬丁漕等事業於佳日電復莊都督矣總統府覃 
　　山東機關部電上海陳都督胡漢民君各都督申報曁各報館鑒柳君成烈前次光復蘇州首功卓著此番躬赴濟南歷盡艱險又告成功現爲齊魯各界公舉都督深慶得人至張君靑士籌畫有方舉爲財政總長相得益彰凡屬同盟曷勝悅服林檀浦郎孟松陸君略倪逢伯同叩 
　　中華民國宣導會去電北京袁公慰亭鑒共和之精神在能服從大多數人民之公意毋市恩毋武斷公其勉之中華民國宣導會公叩 
　　北京袁總統電中華民國宣導會勗言謹受敎袁世凱 
　　中華共和促進總會電南京孫大總統前淸内閣總理袁曁各都督各報館各團體公鑒淸帝退位南北統一凡我同胞無任歡忭今後願與國人促進共和締造民國勿負一般人民之望中華共和促進總會公叩 
　　内務部總長電南京大總統鑒淸帝退位民國統一此皆大總統數十年經營之功及全國志士構造之力全以衰病承乏其間溯自受任内部以來時有綆短汲深之懼祗以大局未定策應方艱不敢遽言退休轉致搖惑觀聽今則民國告成共和確定建設事業條緖萬千斷非衰朽如全者所能勝任應卽辭職以避賢路特此電佈維鑒不具程德全咸印 
　　南京陳光譽等電各報館各界同志鑒鄙人等爲組織男女平權維持會往謁孫大總統極蒙贊成並言總統爲人民之公僕總統所做的事須求人民贊成人民所辦之事倘無犯法律者總統無不贊成之理云云先以佈告餘函詳陳光譽沈佩貞陳振志葉慧媛武問梅同叩 
　　鎭江商會電南京陸軍部長黃鑒鎭江商團成立時在專制之下領槍不果自武漢起義各會員恊同運動旗防各營反正兵不血刃得以光復名城又値攻寗事急槍械多運前敵各會員每日徒手操練盻槍之切如嬰兒之望乳甯旣光復祗領到舊式槍三十枝會員一百五十人實不敷操防之用當此共和新建地方秩序諸待維持商團編隊巡邏風雨不懈又値取銷軍政府之際難免宵小生心鎭江爲華洋商埠關繫匪淺雖有軍隊駐紮離埠較遠若不妥籌自衛何以備緩急而保治安務乞大部俯念地方重要迅賜撥給新式快槍一百五十枝子彈一萬五千粒俾得盺夕操練以期養成軍國民資格將來愈推愈廣商盡知兵早達完全共和目的鎭江幸甚大局幸甚𪥱蒙俯允乞賜電復以便備具正式印文領狀專員請領不勝盻禱之至鎭江商團體育會長魏謙曁全體會員同叩銑 
　　宿州粤軍總司令電孫大總統黃陸軍長武昌黎副總統北京袁公慰亭上海伍代表曁各報館均鑒奉天頑不奉命得罪民國凡在民國軍人宜申撻伐敝軍奉命討虜願先驅出關懲彼醜類惟奉省素多糾葛内釁一開外交必起折衝樽爼之策實賴羣公粤軍總司令姚雨平叩銑 
　　南京中國同盟會本部電各都督各軍政分府各軍司令官各報館鑒淸帝退位民國統一全國人民共享共和幸福皆諸都督及各將士効命之力報紙鼔吹之功本會全體無任慶祝以後對於政治統一之方針國利民福之政策尚希同心協力一致進行以期達我民權民生之偉大目的鞏固民國根基本會無任禱盻之至中國同盟會本部公叩 
　　杭州軍界維持會電各報館浙江軍界維持會今日成立到會將校四百餘人投票舉定幹事正長虞廷副長葉煥華劉鳳威 
　　上海諸翔等去電南京孫大總統鑒滬督自請取消請速允以順輿情滬民　翔楊景斌陳明善朱琳叩元 
　　北京袁總統電南京共和聯合會共和黨自由黨上海同盟會光復會國民恊會諸君并轉各界團體公鑒凱以不才爲國家勉效馳驅茲幸大局已就解决目下南北統一軍民善後種種辦法諸待研求諸君攷索有素尚乞不吝賜敎無任盼禱袁世凱寒 
　　南京參議院通電黎副總統都督各軍司令袁君慰亭蒙古王公聯合會南北軍統一會北軍各路統將總督諮議局巡撫諮議局華僑聯合會各報館均鑒淸帝遜位之詔已下中華民國業已完全統一十三日大總統向本院提出辭表要求改選賢能卽於十四日下午親臨本院辭職本院已議決開選舉會選舉臨時大統總新總統未蒞𡩋受任以前孫大總統暫不解職特佈參議院寒 
　　電二都督各軍司令蒙古王公聯合會南北軍統一會北軍各路統將總督諮議局巡撫諮議局華僑聯合會各報館均鑒民國統一共和目的完全達到孫大總統堅請辭職經本院承諾昨已電達貴處本日開臨時大總統選舉會滿場一致選定袁世凱爲臨時大總統已電請袁君來寗就職袁君未就職前孫大總統暫不解職謹此佈聞參議院叩删 
　　孫總統布告全國文南北共和各省都督將軍巡撫報館大總統孫文布告今中華民國已 
 
 
 

Page 7

 
 
完全統一矣中華民國之建設專爲擁護億兆國民之自由權利合漢滿蒙回藏爲一家相與和衷共濟丕振實業促進敎育推廣東球之商務維持世界之和平俾五洲列國益敦親睦於我視爲唇齒兄弟之邦因此敢告我國民而今而後務當消融意見蠲除畛域以營私爲無利以公益爲當謀增祖國之榮光造後民之幸福文謹惓惓焉中華民國元年二月十八日 
　　南京南北軍人聯合會電萬急北京姜軍門桂題段軍帥芝泉馮統制國璋均鑒讀報載公等致北軍各路統兵官删電不勝駭異同是中國人有何南北之分卽以南北軍論目今南軍中北人極多南人悉推誠相待毫無疑忌矧南北軍人現正聯合一致贊同共和函電交馳驩言無間同袍握手遐邇咸欽何謂南北軍界由分而合感情未必盡洽耶至於强權武力云云此乃各國政治家對外之辭絕未含有對内性質公等明達胡竟誤會殊不可解至謂武力之最健全在北方軍隊一節目下南北携手不忍以同種相殘誠不知誰健誰弱然興等愚見以爲能驅除異族戰勝敵國乃可謂武力之健若爲虎作倀自殘同種如昔日湘淮諸軍之所爲則雖戰必勝攻必取仍不可稱爲武力之健歐美偉人評論具在非興等一二人之私言也要之今日之事總以鞏固中華共和爲前提而一切强生界限植黨營私亡國之爲皆當一掃刮絕以成我五大種族建設大共和國之盛業方足以饜世界列國之望而奠漢滿蒙回藏羣生之安若如尊電所云則不惟於南北軍人聯合進行橫生障碍且於中華共和大局顯啟紛歧破壞之漸竊爲公等不取也事關大局不容緘默區區此心統希亮察南北軍人聯合會黃興蔣作賓鈕永建柏文蔚杜淮川姚雨平劉毅陳晉李書城耿覲文仇亮沈郁文覃師范史久光黃承恩黃愷元同叩尤 
　　南京孫大總統電上海陳都督其美鑒現在淸帝退位民國統一上海爲江南要區非有大將鎭守不能維持一切據各處紛紛來電咸以公爲民國長城關係全局力請挽留人心如此奚可告退望勉爲其難勿懷退志總統孫文篠 
　　劉盥訓致景耀月電南京叅議院景耀月鑒電悉北方尚安餘孽可慮此間多主張臨時政府在津以資鎭攝劉盥訓 
　　共和憲政會電北京袁慰庭先生鑒公任總統國民之福今後宜服從多數輿論掃除反抗消滅禍根實行共和政體俾五大民族同享福利𡩋鄂均有代表北上就商國事本會公意擬派代表二人叅與末議以收羣策群力之效可否乞速裁復中華共和憲政會李平書等叩 
　　淞滬軍界電南京大總統陸軍部總長鈞鑒滬都督上書辭職軍界譁然共和成立首賴東南以爲基礎而東南光復滬都督之功中外共曉江南全局倚若長城前國籌備一切上海機關重要蘇寗方面不得不暫舉代理現大局已定急宜統一公議取消滬軍即推陳公都督江蘇方爲公允若任告辭軍界同人勢將解體爲此公叩俯准以陳公移節江蘇以維大局東南幸甚中國幸甚滬軍第一師師長吳紹璘正參謀吳晋旅長華振基田應詒團長梁敦　龔渭霖陶澄孝敖正邦李鐸史秉直金騏徐定請滬軍第二師師長黃郛參謀長何澄團長蔣志淸滬軍光復軍總司令部李徵五叅謀何萬波陳鐵生一等副官應季審團長陳雁聲王若周吳淞要塞司令兼要塞步兵團長姜國梁同叩 
　　袁世凱致各國公使照會爲照會事所有本全權與民軍代表伍廷芳商議優待皇室各條件業已議定復奏茲將條件原文並本日所奉大淸皇帝諭旨鈔錄照會貴大臣（署大臣）轉達貴國政府查照須至照會者 
　　杭州褚輔成君電浙江旅滬學會鑒寒電敬悉各司案行財政政事兩長當然辭職輔亦藉此釋肩嗣以個人進退惹起各方誤會輔罪奚辭現爲浙計與子白俱留杭佐都督部署公司事宜各方誤會均已釋然承念謹覆褚輔成寒 
　　上海浙路維持會電杭州軍政府參議會及各司長公鑒蔣都督辦事認眞甘任勞怨乃甫經出手即有少數人藉端反對實非地方之福黎副總統近有通電同人正當警惕望諸公竭力維持以安全浙幸甚朱福詵元 
　　蘇州莊都督電南京孫大總統曁胡漢民先生各部總次長參議院法制院聯軍參謀團上海議和代表伍秩庸唐少川汪精衛三先生各報館武昌黎副總統各省都督天津民意報廣東報界公會均鑒民國統一南北一家深堪慶忭惟此後條理萬端宜有遠大之目光純潔之宗旨若稍有絲毫障蔽可使成者敗而安者危閲報載大總統咨交參議院全文實踐誓言辭職引退光明磊落薄海同欽但附有辦法條件一臨時政府地點設於南京爲各省代表所議定不能更改一辭職後俟參議院舉定新總統親到南京受任之時大總統及國務各員乃行辭職兩項辦法蘊寛期期以爲不可各省代表所議臨時政府地點設於南京乃在南北並未統一以前今事實旣已變更則前議豈能拘執至政府地點之應設在南京與新總統之是否須到南京當就事實上論之不可叅以主客爾我之見致起中外猜疑今姑設爲問題數則一現勢上之觀念如袁公南來北方各省能否保持秩序滿蒙等處能無聯外人擁幼主以破壞全局之事否一地點與歷史上之觀念披攬地圖南京能控制西北各邊否中國古時除洪武一代外南京有建都之價値否一外界上之觀念東西各國能不反對遷都否以鄙見測之舍北就南種種危險將使和平解决之共和政體自生荊棘致啟爭端曲直固不必言利害豈能不計前見大共和日報十三日登有章太炎致南京叅議會書民立報同日登有空海建都私議業已嗣發盡致太炎謂都南京之害有五空海謂必在北京之理由有八報館持論鑑空衡平毫無偏倚蘊寛南人豈不以南都爲便利顧以大局所係自常尊公理而捨私圖統一政府之必在京津毫無疑義正擬電間奉總統府删電轉達袁公眞電有極願南行祇因北方秩序不易維持等語自係實情明者自能鑒之謹貢所見以待公决莊蘊寛叩咸 
　　浙軍失司令電武昌黎副總統北京叚軍統均鑒天眷中國建造共和南北一心共維大局各軍主將旣經接洽以後再無衝突國計民生實均攸賴第瑞意國家設置重兵原爲對外起見從前爭以武力解决國體問題本爲不得已之舉現今南北各軍四方奔湊勞師糜餉動逾數月元氣傷殘日甚一日近時正式政府正在組織東三省外人又有進兵之說事機危迫各軍於國防上正應注重防守之時而頴州徐州兩方面尚復彼此屯駐連營相望甚無謂也瑞意南北軍已經開誠相見當可各釋猜疑各任防務擬請黎副總統叚軍統轉電袁公宣示各軍早定配備地點俾南北軍立泯相持之勢鞏固國基防禦外侮造福地方胥在乎此至南方軍隊只求共和目的完全達到决無再蓄野心瑞率所部尚能自信甚願誓守公誠尊崇人道皇夫后土實所鑒臨芻芻愚忱伏乞采納浙軍司令官朱瑞叩元 
　　江蘇臨時省議會電南京大總統陸軍財政兩部上海各報館均鑒共和政體首重民權支配財政應得議院及地方議會之許可非如專制政體可由政府任便支配隨意取與近聞揚州徐總司令上海陳都督俱有征收該處丁漕等項情事移文蘇都督且以大總統批准爲詞全省人民不勝駭異江蘇者江蘇人民之江蘇非都督之江蘇亦非大總統之江蘇民國初建方欲合漢滿蒙回藏爲大團體而獨於臨時政府所在地之江蘇任其政權淆亂且以財政支配問題未得人民同意卽予批准大背共和原理想係傳之非眞否則民國前途福利安在如果有此等請求祈交參議院或飭蘇都督交省議會核議以正國體而釋羣疑並乞電復俾免惶惑省議會張謇等公叩 
　　要聞二 
[佔領徐州之先聲]  
　　南京陸軍部得駐紮宿州軍隊報告四號午前民軍前鋒廣東軍及憲兵聯隊在宿州地方與張勳兵激戰張兵約八千人中有張勳舊部二千餘人第五鎭新軍四千餘人山東防軍千餘人猛撲民軍激戰六小時之久民軍獲勝擒獲張兵百餘人收降百餘人奪獲軍械馬匹無算張勳殘兵退向徐州民軍遂分兵守宿州一面追擊至徐州城外張兵畏民軍砲火猛烈立即潰散徐州不久將爲民軍佔領矣是役也張兵前後死傷約近千人被擒者二百餘人（參觀專電） 
[川人釋疑滇軍]  
　　四川軍政府接黃宣慰使璋來函云十七日晨買舟東下沿途調查滇軍情形謠啄紛紛莫衷一是有謂抱侵略之策者有謂反對漢旗者有謂佔據南溪屏山者凡此諸說皆爲被擊同志軍所造十九日晨抵犍邑遂與愼軍支隊長張開儒相晤叩其來意寳係援川獨立宗旨極其正大旣抵敍府方知大局已定適同志會嘯聚敍城擾害公安故用驅逐之法令其解散川南一帶皆爲假同志軍所蹂躪故不憚其勞冒風霜而削平匪類如川亂不平將來牽動大局况孫汶對外交涉以六個月爲平定界限過期即爲各國所瓜分加以蜀軍政府兩次電請援川駐滇省同鄕官亦開會集欵向滇軍政府請求限期逼迫請援懇切乃布告十八行省整軍出行如存侵略之野心豈不受十八行省武裝之千涉乎只須川事大定即行班師返梓他則勿遑及之璋聆是言實深欽佩惟其在敍驅逐同志會之後卽以彭和叔爲宜賓縣令敍城人士不免懷疑警報疊來非謂無因况用人行政爲我主權竟可另委幹員前往接辦以免一般人士之口舌現時犍爲無主前曾函禀請照會王槐軒任之滇軍雖在城中民財二政尚未過問宅心正大可見一般刻已函催槐軒令其不日來犍就事聞由敍來援之滇軍分爲二梯團第一梯團長謝汝翼二梯團長李鴻詳韓國朝則爲總司令劉積之爲總叅謀其兵力約五六千人到犍邑者則有步兵九隊山炮二尊機關槍二標工兵二隊計約一千二百人之譜彼欲在犍休養數日即行開往嘉定到成都與否尚未可卜請速派專員前往與彼總司令官交涉方可阻其前進還希多派兵隊出游平匪淸道以免他人藉口目間同志會之來省者有槍枝則可編練成軍無槍械者急宜設法解散萬勿令其返里遺害地方下南一帶以同志會之名而行不規正之行爲者不知數十百起亦請籌議及之方免民生塗炭 
[雲南開辦富滇銀行]  
　　滇省比年經濟恐慌市面銀根時形緊迫反正後雖龍元紙幣照舊行用而市面經濟如故且以軍用浩繁益形不支前經臨時議會議决仿外省發行軍用票辦法設立富滇銀行發行有限之軍用紙幣與現所用紙幣信用相同現聞已籌足儲欵製出紙幣現銀一百萬元預備五十萬元存儲於財政司卽由司委黃彩九爲總理解幼山爲協理朶賾齋爲經理舊臘二十八日已可開辦矣 
　　本埠新聞 
[甘肅人公舉大都督]  
　　二月十五日旅滬甘肅同鄕會開特别大會提議長庚升允現尚擁兵抗拒民軍擬舉岑春煊爲甘肅大都督帶兵赴任全體贊成已上書大總統邀求允准 
[上海財政總長朱佩珍辭]  
[職書]  
　　上海財政總長朱葆珊君呈孫大總統財政部長滬軍都督文云竊維行軍以餉　爲急理財以出納爲衡上海綜東西樞紐交通利便供億浩繁爲他處所未有光復伊始特設財政部以資因應當時經滬軍都督委沈𢡟昭爲部長時僅一月因急欲赴南洋羣島勸募餉捐呈請辭退後經滬軍都督會同滬上各界開會於味蒓園公舉繼續當荷謬推委任並以財政事涉繁難另舉郁懷智張人傑副之佩珍自維薄植深懼弗勝一再固辭未邀允准祇得力効馳驅勉盡天職視事以來不敢開支薪水夫馬所聘顧問參議亦各同盡義務兢兢業業夙夜旁皇際此商市凋敝金融恐慌之會籌畫旣艱履行匪易加以政治多從寛大賦稅槪予蠲除大宗的欵全數無着而所入關稅又須解繳蘇省此外毫無公欵可資挹注而每月用欵之多數逾百萬除上海招集軍隊曁採辦軍裝以及行政經費均須籌解外而各省援卾攻徐援皖攻魯與夫北伐諸軍率皆取道滬上有時餉械告匱又應隨時供給責任艱難當邀洞鑒兩月之間所入餉捐爲數有限逐月陸續支欵類皆羅雀掘鼠移緩就急竭澤而漁斷難久恃謹查支出欵項約計二百數十萬元之鉅間有不及應手者則費幾許展轉籌借之力暫資應付事機約略其數亦達六十餘萬矣欲量出以爲入則源無可開欲量入以爲出則流無可節涸轍之　轉動不靈來日方長殷憂曷已副長郁懷智張人傑顧問周晉鑣參議傅宗耀錢廷爵連日協籌共濟亦復疲於奔走不得已於前月間呈請財政部長曁滬軍都督准予告退遴員接辦當承温語慰留勗以勉爲其難勿萌退志迄今又將一月措施無方源流更竭應解之款又復麕集有增無减計至舊曆年終約非百萬萬難敷衍敝賦已悉索靡餘債權又告貸無主年關逼近莫展一籌雖云財政困難究亦經理無術才不稱職設有疎虞貽誤匪淺萬一兵士譁潰責有攸歸一身不足惜其如大局何苟不早自引退禍機觸發痛切噬臍上何以答總統求治之殷下何以慰各界委任之望事機危迫懍不可留用敢披瀝下悃冒凟上陳伏乞財政部都督鑒核代爲據情轉達大總統垂念大局安危關繫至重迅予令財政部總長尅日遴選賢能來滬接任俾佩珍獲釋重負而免隕越實爲德便伏維俯准批示祗遵謹呈 
[紅十字會圓滿功德]  
　　紅十字會致北京臨時政府袁及孫大總統黎副總統電云統一已見明文南北戰禍永息本會樂贊和平曷勝額慶沈敦和偕中外全體會員叩删 
　　北京臨時政府袁覆電云中國紅十字會沈會長曁全體中外會員同鑒勘電悉共和成立戰禍永息貴會樂贊和平今已幸告成功謹代南北軍界同胞叩謝袁世凱　 
　　武昌黎副總統覆電云中國紅十字會沈君敦和曁全體中外會員鑒删電敬悉諸公持人道主義抱和平宗旨不獨中華民國所倚賴亦天下萬國所共仰現南北戰禍永息爲諸公慶爲貴會慶更爲民國慶元洪叩巧 
[北京郵部安慰招商局]  
　　北京郵傳部致本埠招商局電云十二月二十五日奉旨（見第一張淸帝遜位宣言）國是久持不定大局立見傾危茲　廷俯順民情特頒明詔允易共和政體此實人民之幸福尤爲五洲列國所贊同現定滿蒙回藏權利一律平均皇室皇族遇特特加優異舊邦新造與易姓改武逈乎不同從此剷除專制共享太平凡我同胞應深喜慰茲臨時統一政府尚未成立一切政務仍統由袁公全權綜理繼續進行京外衙署局所均一律照常辦事希即轉知尊處華洋各員司安心任職將來効力之日方長毋得輕聽謠傳輒生疑慮至各局財産欵項册籍統責成該局認眞保管勿得稍有疏懈是爲至要郵傳部有　七 
[截止北伐募捐]  
　　上海縣吳民政長於二月十三號出示云奉代理江蘇都督府莊第四十五號府令内開准省議會議長張函開北伐募捐幾於遍地僻左如江北通海一帶且時有之他處可知軍事未平募餉誠不得已之舉惟自軍興以來各處舉辦團防捐欵至今已成弩末且人民維新之氣漸消於各處秩序不寗之傳聞尤以魚煩則碎草煩不長之義養之轉瞬施行公　　地位鄙意不如將各處北伐派人募捐之名號］律取消庶事歸一組款納一途等因准此查各地募捐出目熱心者固多而假託招搖者亦復不免現施行公債在卽自宜即日截止以釋民疑而彰政體除照會滬軍都督江北都督照辦一面電請陸軍部財政部酌核通電各省並函覆張議長外爲此通令該民政長迅即出示截止北伐募捐是爲至要此令等因奉此合亟出示曉諭爲此示仰軍民人等一體遵照毋違 
[禁用滿淸冠裳]  
　　上海民政長吳君於二月十六日出示云奉蘇都督莊咸電内開准内務部寒電開舊曆將届新正民間賀年之習一時難去惟鄕民無知恐仍有沿用前淸冠裳者理應先事傳知除大褂冠頂禁用外一律聽便務示全國人民一體知悉等因到署奉此合行出示曉諭爲此示仰軍民人等一體知照毋違 
[禁革聚賭澆風]  
　　滬軍都督示諭照得正朔已改陰曆不行祗以商界習慣相沿暫於陰曆年底爲淸帳之期明歲並將商界習慣改用陽曆以昭劃一惟查滿淸時代民間於元宵之前開場聚賭毫無顧忌大則傾家蕩産小則爭攘鬥毆傷風敗俗莫此爲甚現在民國新立舊染汙俗悉行蠲除凡吾同胞當隨時世爲轉移爲此通飭嚴禁賭博除照會各國領事取締租界華人不准賭博外仰各界一律遵照如違定予嚴辦（二月十七號） 
　　上海民政總長示諭奉滬都督令開照得滿淸時代民間陋習往往以新年爲名開塲聚賭呼盧喝雉舉國若狂以有用之金錢作無益之事體大則蕩産傾家小則廢時失業甚至爭攘鬥毆釀成事變現在民國成立百度維新此種澆風亟應禁止且陰曆業經改去尤不便藉口沿用作此腐敗之事爲此令行貴總長請煩知照希即公布各適團曁飭各民政長一體嚴禁如有仍前聚賭隨時密拿懲辦以遏賭風而重新政等因奉此除知會巡警商團外合行出示禁止爲此示仰軍民人 
 
 

Page 8

 
 
等一體知悉如有開場聚賭即由巡警拘送嚴辦其各凛遵（二月十七號） 
　　上海民政長示諭照得賭博素爲地方之害良家子弟誤陷其中小則廢財失業大則蕩産傾家言之實堪痛恨前奉江蘇都督程府令通行嚴禁業已出示曉諭在案現當舊曆年關深恐故態復萌自應重申禁令倘有仍敢開塲聚賭者一經查明定即協拿究懲如有不法棍徒藉口新年被拿抗拒即行按照軍律從重治罪除知照警務課長飭派警探嚴密查禁外合再出示諭禁爲此示仰諸色人等一體知悉凛遵毋違（二月十六號） 
[租界亦禁賭博]  
　　公共捕房每届舊曆新年例弛賭禁三日茲因匪徒充斥恐碍治安特由卜總巡諭於元旦一律禁止並加派探捕驅逐賭攤法界每逢新正亦弛賭禁兩天今麥總巡以中國現已改換陽曆爰即傳諭界内一槪不准擺設賭擡如違提究不貸 
　　新關懸掛新旗滬北江海新關本由稅務司管理自上海光復後雖將龍旗偃捲未張民國新徽茲自淸廷於陽曆本月十二日下詔實行遜位後該關遂高揭共和五色國旗以示大同 
　　歡賀共和成立淸帝退位上諭宣布後南京政府卽於本月十五日（卽陽曆去年十二月二十五日）舉行慶典本埠南北各商店及各公署亦於是日戀掛民國燈旗同申慶祝英大馬路尤爲熱閙 
　　爆竹聲中之强盜陽曆除夕有盜匪五人各携器械同至三馬路祥源昌烟紙店内以兌洋爲由乘間携取櫃上現洋七十三元飛奔逃逸由櫃夥追捕未獲即投老閘捕房報請派探陸桂山前往查勘又匪徒王福壽亦於是晚强搶三馬路五十一號帽店内西帽等物當經巡捕追獲拘入捕房押候究辦 
　　印製鈔票之疑團 
　　英美總巡卜羅斯君訪悉藻文書局所印鈔票其式與中華銀行之紙幣相似恐有情弊爰於新曆本月十二派探李星福往查據攬印此項鈔票之局夥趙可成稱係陳叔龍囑爲代印即經李探將趙與陳並牽涉之陳漢文陳永法繆玉林董大等帶入捕房押至次晨併解公共公堂訊究惟要証倪希林未到訊據趙可成供稱前項鈔票係陳叔龍囑印給有文憑並非私印質之陳叔龍供甚含糊並由穆安素律師代表倪希林上堂辯護復據中西包探禀明調查情形並將印成之鈔票呈閲關讞員商之美副領事海君以倪未到案難以質證判均留候交出印票文憑准予交保否則一併押候覆訊再核 
　　一千元之賞格靜安寺附近宜昌路楊月波家於陽曆本月十二日早晨突來暴客多人各執器械破門入内刦去値洋一萬餘元之衣飾卽經楊開單報請戈登路捕房立飭中西包探往拿未獲茲悉事主深恐贓盜遠颺願出酬謝洋一千元禀請卜總巡除將此項賞格諭知各捕房捕頭轉飭中西探捕留心偵緝外並請咨移英法公廨城内司法署以及閘北民政總局一體協緝務獲追究 
　　再紀蔡康與朱聰熙之齟齬前淸江寗造幣廠總辦粤人蔡康曾於光復時捲取公欵逃至滬上匿居法租界旋經朱聰熙偵悉報由滬軍政府將蔡拘留嗣由李平書君爲之保出後蔡心不能甘卽以朱越界拘人等情控由新閘捕房將朱拘解公共公堂交保候查在案茲經陽曆二月十二日午後由廨復訊先據捕房代表侃克律師與蔡之代表博易律師先後上堂譯訴前情請治朱以違章之罪訊之朱延担文帮辦費烈律師代辯王襄讞商之英翰副領事以尚有見證未到判朱仍交原保候傳齊人證再行訊核 
[聲訴侵吞公欵情形]  
　　前閘北巡警總局材料科員馬範九因侵吞公欵經滬軍政府移文公共公廨將馬逮案詳情曾紀本報茲悉舊曆去年十二月二十六晨復經關讞員會同美副領事海君研訊先由穆安素律師代表滬軍政府上堂譯訴前情請爲嚴追繼由棲流所董事陸文麓投稱馬範九前管閘北一切工程並各項捐欵兼握財政權與局長姚繼之串揑賬據侵吞公欵及建造新閘橋並浮橋與渡船捐欵等三萬餘兩以致橋未造就查此項經費於前淸宣統元年由上海道蔡乃煌先給馬銀二千兩二年分復由劉前道撥銀五千兩至三年分又撥銀一萬兩此項經費以及地方所捐各欵爲數甚鉅悉被侵吞但新閘橋爲該處南北交通要道行人絡繹不絕浮橋往來諸多不便曾經兩次函禀滬道轉飭姚局長赶速興工並諭將所收善捐繳所事後由馬交來現洋五百十六元至舊曆八月十四日又付來支票洋六百元往收無着此後又屢次往謁姚局長與馬均托故不見旋至九月十三日閘北光復後姚馬同時逃匿租界訊至此問官以時已過午諭將馬帶回捕房候再訊核 
[女子指認盜匪]  
　　盜匪陳金甫陳阿四張洪元劉裕等於陽曆本月初十夜半糾黨夥刦楊樹浦附近余家浜居民沈蘭生家値洋四百餘元之衣飾復於十一夜行刦是處邱六生家値洋三百餘元之衣物分贜逃匿虹口經包探陳銀松陸阿濤將陳等四盜及窩贜之李王氏劉王氏查獲抄出軍械原贜於十三日併解公共公堂請究先由沈邱兩事主訴明當時該盜等撞門入内均有八九人手執洋槍刀械嚇禁聲張將衣飾搜刧一空並由女子邱月貞認明陳等各盜均曾在塲質之陳阿四供稱係余大有爲首糾往行刧王襄讞商之美强副領事判陳等四盜一併押候補拿同黨到案再訊 
[軍人放浪形骸]  
　　何祖永何芝卿王正廷王毓載藍金文藍裕卿李金文李芝山潘少文彭德興沈金生張林洪陸多生王兆州金文林等均係鄂湘晉等省軍界中人日前因公來滬僑居租界於舊曆十二月二十五夜與某軍管帶陳某等同在四馬路新淸和里三百九十八號門牌妓女左小菊房内聚賭牌九呼廬喝雉聲達户外適老閘捕房捕頭惠爾生巡夜經過即率中西探捕入内將何等各人一併拿獲連同賭具帶入捕房准各存洋五十元保出次晨經公共公堂傳訊何等均不到案關讞員商之美領諭將保洋與抄獲之現洋四百九十四元一併充公賭具銷燬復於翌日將該院鴇婦左周氏傳至公堂嗣因不及訊究諭飭退候傳訊 
[保護貧兒院之照會]  
　　寳山縣民政長照會江灣貧兒院院長文云奉代理江蘇都督莊指令本民政長呈請照會滬軍都督將玉佛寺内上海先鋒隊撤回並移部一案由奉令查前據玉佛寺僧本照禀請保護當以曾志忞辦理慈善事業向負時譽貧兒院成績尤佳其培養貧兒授以國民普通之智識生活必須之技能使他日立於社會均爲生利之人民立意至可嘉尚關係尤爲重要該寺原由盛氏創捐建造充公以後改作收養貧兒之所自是正辦該僧等播散謠言意圖破壞公益前據上海商團聯合會等電禀業經本都督電知陸軍部將從前保護之案取銷茲據來禀復敢任意誣詆語多謬妄指令該僧等永遠不准再入該寺如有滋擾情事定即從嚴究辦在案據呈前情仰候咨明陸軍部查照辦理可也此令等因到縣奉此查本民政長原呈前經照會聲叙在案茲奉前因除出示曉諭外合行照會爲此照會貴院長希煩查照須至照會者 
[北市錢業之盈餘]  
　　去年滬北各錢莊因時勢艱難益加謹愼故至年終結賬仍大都有盈無虧茲先就調查所得者將其盈餘大數列下其餘各莊容俟查明續錄永豐十萬　福康十萬　寳和八萬五千　承裕七萬五千　豫源七萬一千　賡裕四萬　鼎康四萬　恒興三萬八千　永康三萬　兆豐二萬八千　志慶二萬七千　彙康二萬六千　厚德二萬五千　怡大二萬五千　森康二萬一千　元甡一萬六千　同餘一萬五千　恒祥一萬　瑞昶九千 
[進行隊改制之文告]  
　　滬軍進行隊穆隊長出示云照得本大隊現奉總司令部命令以本部第二團第一大隊經已編爲第一團第三大隊由寗出發所有現今駐滬原編之第一團第三大隊著即改編爲第二團第一大隊仰即嚴速訓練以勵進行等因除請換頒關防及調換長佐目兵懷章外爲此示仰全隊目兵等一體知照 
[取締軍人乘坐火車]  
　　浙江水陸軍軍統蔣君邇因查有軍人由杭至滬乘坐火車並不買票甚有越級亂坐及擅將石塊暗置於軌道之上者似此行爲不特有妨鐵路營業且與軍人名譽大有關係除飭陸軍步馬砲工輜各營長官隨時嚴行查禁並出示曉諭外特即咨行由杭至滬各車站長一律查照嗣後凡有軍人乘坐火車悉令照章繳價倘有不守軍紀者卽送就近司法處懲辦 
[遊擊隊相繼出發]  
　　滬軍遊擊隊砲隊第一混成旅第二團第二第三兩營兵士曾於舊曆去臘二十四日由滬出發開往鎭江該旅第一團第二營又於二十八日乘坐江孚商輪前往鎭江聽候調遣惟第一團第一營各兵士刻尚未經出發 
[船塢總辦防範火患]  
　　江南船塢朱總辦於去臘出示云照得本塢爲修造船隻重地火燭等事亟宜嚴防每値各廠開作夜工之際爐火炎炎尤宜加意防範以免肇禍此等責成固屬歸諸鍋爐升火各匠然在各匠目亦宜隨時監察照管不得置身事外現本經理爲格外愼重起見每晚輪派二人周往各廠認眞稽查遇有火勢過猛及爐旁堆置易於引火各件均由查火員飭令相勢縮减移動各該工匠均應遵行不得違抗並責令各匠目隨同查察以期周到此外各工匠住房夜間張登臥宿及私行聚賭情事更宜從嚴查禁除再飭守夜巡警加緊巡查毋得疎忽外合行示諭爲此示仰各廠工匠小工夫役人等一體知悉遵照毋違 
[歛錢訛詐之可慮]  
　　决死團募捐員蘇某前在蘇省被流氓沈三寳指爲假冒將捐册收條等件一併搶去曾紀前報茲經該團總代表陳血岑君查得沈三寳係陶駿保所娶蘇　名妓花翠琴之第專在蘇垣恃勢妄爲今捐册等物墮入其手難保不歛錢訛詐因於二月十七日赴蘇面請莊都督查提沈三寳到案究追從嚴懲辦 
[董事盜賣公地]  
　　引翔港董事王秋屏即王銓運近因盜賣公地被人扭送地方審判廳控奉收押旋有楊浩夫等環請具保批斥不准復於十二月二十九日托人央求比國領事到廳作保廳長以此案尚須詳加訊核未允所請該領事即興辭而去 
[革除元日免稅之舊習]  
　　上海縣民政長吳君出示云奉江蘇都督莊文電内開舊習元旦免稅係指通過稅而言現在厘卡已裁曆日亦改此風應即革除等因奉此合亟出示曉諭爲此示仰各船人等一體知悉須知現在已改陽曆水卡久經裁撤所有運滬各貨無論舊曆歲除元日仍一應照完毋得藉詞朦混 
[禁賣籌餉獎勵券]  
　　上海縣民政長吳爲示諭嚴禁事准市政廳議事會議長陸文麓副議長王納善呈送議决案第六件查禁彩票案内開查今市面所行之籌餉獎勵券其名目雖非彩票而性質實與彩票無異其掀動人聽冀得非分之心與總統理財必合學理之宣言不相符合且外人禁止租界發售彩票早已獘絕風淸今反效尤外人禁絕之弊政相形之下自辱太甚况自軍興以來軍政府之在我滬上籌欵亦幾鉅細靡遺吾滬人殆無相助爲理曾無間言而必留此敗壞政俗之污點想政府必不出此必僉壬朦蔽之所謂應請民政長市長查照省令知會警務部嚴行查禁一面出示曉諭永遠禁絕不准化名嘗試等因查彩票跡同賭博流毒最酷久著厲禁前奉代理江蘇都督莊第二十四號府令示禁發賣籌餉獎勵劵業經遵照出示諭禁在案茲准前因除知會警務課長嚴行查禁並由市政廳長查照諭禁外合亟出示嚴禁爲此示仰軍民人等一體遵照自示之後倘敢陽奉陰違仍有發賣前項獎勵劵者一經查出定卽立予提送嚴懲其各凜遵毋違 
[萬國體育會舉行賽馬]  
　　二月十九日萬國體育會在江灣舉行賽馬自陳都督以次各有獎品是日共賽十次其中七次爲賽跑三次爲跳浜賽跑勝者華人四次西人三次跳浜則華人勝一次西人勝二次該會以體育命名以尚武爲宗旨値我民國紀元第一次舉行我華人即獨占優勝允堪爲我民國前途賀也第一次賽跑麻勒勝　馬名福倫第二次賽跑劉順德勝　馬名彭補第三次跳浜劉順德勝　馬名勝之第四次賽跑司賓斐勝　馬名買利代第五次跳浜勞倫司勝　馬名可而非第六次賽跑葉鐵卿勝　馬名地納第七次賽跑其白蘭勝　馬名慢皮第八次跳浜其白蘭勝　馬名來佛記第九次賽跑徐超侯勝　馬名康品第十次賽跑胡西藩勝　馬名勝來 
[電車撞斃行人]  
　　南京路屈臣氏樂房夥杭州人祝德勝於舊曆除夕九句鐘時乘坐脚踏車行至山西路口適十一號電車由東而西三十號電車由西而東均疾馳而來不及避讓致被撞倒跌傷送至仁濟醫院醫治無效延至元旦身死當由巡捕將屍舁入虹口斐倫路騐屍所請公廨王襄讞於翌晨會同德祜副領事蒞所驗明因跌傷腦部斃命卽由屍屬棺殮當中西官相驗時由中國律師丁榕君投案聲稱電車公司開車人不知危險往往不俟搭客上落妥當遽行開車以致時有搭客跌傷或竟跌斃實屬輕視人命此後公堂務宜按例嚴懲以儆將來問官頷之諭飭捕房於禮拜四將該電車司機二人併傳到堂訊核 
　　瑣聞 
[城内]  
　　都督府批示○陳翰卿等禀批禀悉現已慰留李總長仍舊任職所請公舉正廳長之處着毋庸議　第二師師長黃郛呈批呈悉兵士受國家愛養理合共守紀律倘敢擅自離職軍官且須究問况吳儲梁鳳翔汪云翔身爲將士擅自離差實屬太不自愛除已電請陸軍部通飭嚴查外仍仰該師長認眞偵緝務獲究辦以肅軍紀　中華民國義勇團代表竺襄臣呈批該義勇團究竟設於何處係由何時組織經何人認可來呈并未聲叙且此項鎗彈滬局現無餘儲所請未便照准 
　　姑循舊例○上海地方審判檢察廳於舊曆去　二十七日出一牌示云現已改用陽曆乃以商民習慣凡一切往來向於舊曆年終爲歸束之期爰暫循共舊本廳對於收理呈紙現定於二十七日起除緊要重案仍照收理外其餘尋常案件暫停收受至正月初六日再行開辦所有在廳辦公人員槪於二十八日起放假七天以洽輿情 
　　酌調人員○滬軍都督府現調前執法科科長蔡寅爲軍政司正長郭恩澤爲副長郭文元爲偵探科科長所有執法科科長調楊愷君接充 
[南市]  
　　民政總長批示○浦東游弋民團唐時雍等稟批稟悉民團以保衛本地方爲主體各縣壞地插花處或有盜賊㪚竄自不得不越境兜拿若稱爲游弋民團必與各該縣先行聯絡方可舉辦不能嫌手續之繁僅請本總長立案著卽知照　警察學生全體代表李嘉穀等稟批巡警爲保衛治安而設非警務長得人實不足以維持秩序現閘北已改設市政廳卽當另舉警務長以資整頓 
　　愼重路政○上海市政廳出示云照得高昌廟一帶地方現歸市政廳西南區範圍之内該處舖户居民如欲舉動工作關係道路河岸等事應遵照路政章程先赴本廳路政處報明工程領取執照然後動工爲此出示曉諭准於新曆三月初一日起照示辦理如有未領執照擅自興工定應究罰其各遵照 
[閘北]  
　　民政總局批示○孀婦陶金氏陶包氏稟批據扭送之陳秋秋陳阿道兩名到局始准暫行拘留惟此案旣赴上海檢察廳控告有案着仍赴廳稟請迎提陳秋秋等歸案訊辦可也　商人瞿朝宗曹祝卿稟批此案奚和尚等糾衆滋擾旣經四區沈區長訊明懲辦具結開釋毋庸再行給示保護着即知照　民人時阿品稟批此案前經提訊周惠生堅不承認藏匿談氏情事判俟該民到案再行訊究在案着即刻日投案候訊核奪　民人沈炳元稟批該民經手之欵分文均未淸理何得率請開釋不准 
　　婦人受騙○去臘念九日有婦人唐張氏扭匪徒趙阿春至二區控被趙等以丢包法驅去金戒一只由藍區長解送總局收押候辦 
　　是否拐賣○鮑開信去年爲卞奎文說合娶女子王阿四爲室茲阿四之母將鮑扭局控稱拐賣伊女當經司法科准予收押候傳人証訊明核辦 
　　草房失愼○舊曆去臘念八日下午胡家木橋某姓草屋内突兆回祿由閘北救火會到場救熄幸未蔓延 
[英租界]  
　　火警類誌○陽曆本月二十六日早晨英大馬路萬和外國木器洋貨店起火焚燬樓房六間又舊曆除夕十二句餘鐘浙江路北京路轉角老　大烟紙燭店起火殃及比隣德元館飯店永昌粥店共燬樓房五幢並有晉大店夥一人不及逃出葬身火窟事後即由老閘捕房派探沈阿岳查得該店保有火險當將經理方子榮櫃夥戎達桂飯司汪耀耀一併拘入捕房押候解究一面飭將屍身檢出車送虹口斐倫路驗屍所於前日報請公廨王襄讞會同美領蒞所驗明卽飭屍屬棺殮 
　　欺驅寓客○山東路萃秀里三百十三號門牌惠中旅館主松江人周治漢因驅吞棧客金蘭廷洋一百二十元並硬取金之皮袍由金報知老閘捕房派探沈阿岳前往查詢詎周身藏手槍當場抛于其子周時華適爲沈探查見以其子年幼釋放遂將周治漢拘入捕房押候解送公堂訊究 
　　禁擲花爆○捕房卜總巡以現届舊曆新年仍恐有等惡少購買擲地作聲之花爆在四馬路一帶任意抛擲調笑婦女爰特諭飭新老兩捕房捕頭令於午後加派華印各捕梭巡禁阻如違拘留懲罰 
　　强搶鈔票○舊曆去年十二月二十七夜九時有盜匪兩人持洋五元至石路公興里口大有豐烟紙店内兌換鈔票乘間　取鈔票洋一百五十三元飛逃當由店夥喊捕該兩匪卽各出手槍向空開放而逸 
　　撞斃老嫗○英美電車公司九十二號司機人沈文明於陽曆本月十二日在楊樹浦路開車不愼將行人九十歲老嫗朱馮氏撞斃其屍卽經中西官驗明當由公司給償撫恤洋四十元由死者之壻王永發棺殮捕房以沈駛車不愼次晨將沈解至公堂請究據沈供稱係兩不小心所致堂上姑念已由公司貼給撫恤諭沈以後務宜謹愼從寛開釋 
　　命案定斷○人力車夫蔡　子因毆斃同業人張阿二由廨管押候辦在案茲於陽曆本月十三日復訊屍妻張唐氏投求伸雪訊據蔡供因小無錫欠張車　由小的擔保業已賠償詎張復來索取以致爭執互扭悮傷身死並無帮兇求宥中西官以旣無帮兇准將郁慶郎江雙子二人提票吊銷蔡押西半半年並給屍妻撫恤洋二十元如無力繳洋再行加罪 
　　曾否越界○閘北三路巡警分局巡士潘養和因在北四川路華洋交界處站崗越界被美界巡捕查見帶入捕房於陽曆二月十三日解送公堂訊供不認判交保候查再核 
　　車夫觸電○包車夫沈琴福於陽曆本月十三日行經靜安寺附近喬司斐路適四十四號電杆上之電綫斷下墜于身上以致觸電斃命由捕查見回稟捕房將屍舁入虹口斐倫路驗尸所報請公廨關讞員即於是日午後會同美强副領事蒞所驗得肌層焦黑委係觸電身死當由死者之主人黃金記代爲棺殮 
[美租界]  
　　糖店失火○舊曆去臘二十六晚蓬路九百六十五號糖食店樓上起火由救火會到場救熄捕房訪聞該店保有火險銀一千五百兩特飭中西探查明詳情再行核奪 
　　搭車跌斃○某申搭五十七號電車至百老匯路下車跌斃由捕房送至驗屍所報請中西廨員蒞驗因查無屍屬着該公司償給棺殮費即飭地保收殮 
　　失足跌悶○舊曆去臘二十八日有年約三旬之某甲至華順碼頭德生輪船上墜艙而死報由捕房送所經中西廨員蒞驗并在死者身畔檢出票洋二十元小洋十三角因無屍屬即着地保備棺收殮發壇候認 
　　設攤聚賭○舊曆除夕有粤人陳阿二李阿明等在密勒路天潼路設攤聚賭由捕房派探往拿獲到四十餘人捕頭諭各存洋五元保釋候訊 
[法租界]  
　　保衛治安○法捕房麥總巡以陰曆歲底係各店舖收賬之期通宵達旦行人不絕恐有匪徒乘間搶刧擾事故於除夕飭令全班探捕分往新老兩界嚴行查緝以保治安 
　　比賽脚力○昨日上午麥總巡傳諭各捕房辦公人等如有人能乘坐脚踏車者卽至新租界會齊比賽並比賽步行能獲優勝即以品物獎賞茲悉脚車獲勝者係許鳳書步行獲勝者係西捕房繙譯朱太增 
　　副領回國○本埠法總領事署繙譯官兼會審副領事白鼎業君於去臘請假回國遺缺仍由前任副領事升任戍都正領事顧寳君庖代 
　　無稽之談 
[豬與鼠之交代　（我）]  
　　陰曆除夕夜半母豬與碩鼠在虚無島迷信社行交代禮豬曰某不才向以善臥聞飽食之外不知所事今歲循例司年適値國内大變天翻地覆已令吾食不甘味寢不安席加以閏月服務日期較長竭蹶十三月今日始釋重負鼠兄素號精敏定卜措置裕如某請從此逝碩鼠拱手受命目定鬚戟若重有憂者鼠輩面面相覷莫名其故跳躍前請曰吾輩晝伏夜動歷受外界之干涉今値子年司令大可自由行動應欣喜之不暇而悶悶不樂何爲者碩鼠曰小子何知自民國成立改用陽曆十二生肖均已失所依附日後社會習慣全然改變同屬血食將自吾手而喪失且當破除迷信時代光天化日之下恐亦無吾輩橫行之地不可賀而可吊此吾之所以躊躇也於是鼠輩竊竊議保全之法有謂宜謀之城狐者有謂宜請下居牛公共圖抵制者方聚論間忽白面郎自外躍入一聲虎嘯羣鼠分竄不知所終 
 
 
 

Page 9

 
 
　　申報弟三張中華民國元年二月廿一日舊曆壬子正月初四日　　西曆一千九百十二年二月廿一號星期三共三張 
自由談 
游戲文章 
[春民正月仿春王正月] [  愛]  
　　元年者何民之始年也春者何歲之始也民者孰謂謂民國也曷爲先言民而後言正月民正月也何言乎民正月大共和也淸何以不言受降保淸面也何保乎淸之面淸近舉國而還我漢曷爲還我漢漢仁而親滿暴而疎其爲仁暴也微國人莫知滿疎又貪諸都督斥滿而黜之滿於是焉而遭黜則未知漢之力終能黜也且如漢興則料諸都督之必能相總統也故凡滿之黜爲漢興也滿疎又貪所以正宜黜黜君以專不以尊黜統以貴不以專漢何以貴國貴也國貴則民何以貴民以國貴國以民貴 
[俗諺考證] [  鈍根]  
　　（水老鼠）今年干支爲壬子俗傳壬於五行屬水子於生肖屬鼠水加於鼠豈非成爲水老鼠吳俗小兒玩耍之砲仗有一種名曰水老鼠以火然藥線投於水則凄凄有聲水面起泡如貫珠轉瞬卽煙消火滅吾願弄權漁利之鼠輩今年皆烟消火滅如水老鼠然（瞎眼貓拖得死老鼠）此吳諺誚無能者之不勞而獲也今日滿廷退位戰事可免一般未經訓練之軍人得以坐享其成者似之（老鼠放貓債）某國旣小且貧而得意揚揚居然爲債權國他日或應此諺（會捉老鼠貓弗呌）滿庭未覆羣情憤激謾罵之聲盈耳而當道諸鉅公不動聲色已奠定國是於千頭萬緖間似之（老鼠跳在戤盤裏自稱自賣）此吳諺之誚自誇者也爭功奪權之徒似之（貓哭老鼠假慈悲）淸廷計窮力竭始出遜位之文而猶飾辭曰不忍生民塗炭豈非假慈悲 
尊聞閣詞選 
[望海潮武漢起義仿折元禮凱旋舟次並用原韻] [  滄桑]  
地通巴蜀疆雄江漢潯廬高壓吳頭南拊岳湘西馳　洛柳營縈帶鸚洲虎將擁䝛貅看義旗逐電豪氣橫秋千旅精兵幾嚢羌血滌吳鈎悲風哽入輕裘恨詩書誤我却愛兜牟俠悍少年英奇偉彦隘關雄鎭齊收天外夕陽樓聽皷釭半渡催動飛舟正好羶腥掃凈策馬進幽州 
心直口快 
[半新半舊] [  鈍根]  
　　或問今日之風景如何余曰半新半舊之新年或問今日之人民如何余曰半新半舊之新國民或問今日之學說如何余曰半新半舊之新學說 
[你共和我共和　個共和差不多共和心事那真個五鼠闹東京　色案新唱句　樓　舞]  
或問今日之服裝如何余曰半新半舊之新服裝或問今日之國家如何余曰半新半舊之新共和國或問今日之政府如何余曰半新半舊之新共和政府 
[公私] [  振黃]  
　　爲個人宣戰者爲私爲同胞流血者爲公君主立憲仍以天下私一姓民主立憲乃以天下公天下公仇未復而酬私恩報私怨者國民之公敵勇於私鬭怯於公戰者非軍人也多數滿吏大兵一至卽行投誠洵以公道自在人間不能顧一日豢養之私少數滿奴不顧公憤逞其私見抵抗遜位阻撓共和究有何益 
[不解] [  安徽心亮]  
　　安徽女學行將畢業忽然改爲模範兩等小學校不解工黨商學會現正籌議創辦學校奈何以有欵之學校而故意停辦不解民生黨社會黨之一部分也宗旨同趨向同乃竟有一般無知識之人抱定一種入主出奴之主義不解今日此黨開選舉會明日彼黨又開選舉會口說脫了滿淸選舉的醜態其内容總不離運動二字不解 
小說 
[短篇小說萬象更新] [  愛]  
　　陰曆壬子新年元旦民國新民共慶大共和之新成於是晨起服新式冠服見人互道新年恭喜家中修飾煥然一新出門行於新天新地中見家家門貼新春聯大有桃符萬户更新氣象聽得人家新年鑼鼔甚爲熱閙不數步遇新友數人互道新年得意事并祝新年利市友人云新總統將接任必有一番新政可觀惟願從此民國棄舊換新共建一番最新事業士新其學商新其途工新其器農新其植遙見一輛新馬車上坐新妝少婦二人向大新街疾馳而去或謂是靑樓新人物往紅廟燒新年香事罷回來有往開新果盤之說於是共入四馬路新開茶館吃新年橄欖茶見有賣新聞紙者内有兩種新報紙乃新出版其餘如申報新聞報等亦耳目一新自由談内新著作更日新月異各出新意閲者有云其意新語新較前更新者啜新茗後余云今年之新不比他年之新他年之新祇人新其冠服室新其裝飾轉瞬新年一過又見其舊不見其新也今年於男子則無辮新於女子則頂髻新於謀國則總統新於旂幟則五色新於政體則共和新然而欲行新政尤貴有新心友曰君老矣偏有許多新意亦一新聞也余曰吾將號作白髪新民與一班新少年角逐詞壇一樹新幟凡屬新學中人幸祈各闢新議論俾造成一座新世界方不負作此一篇新小說以爲賀新年之代柬 
[短篇滑稽開臺酒] [  二我]  
　　春申江上秦樓楚館櫛比林立粉白黛綠姹紫嫣紅杳不知其幾百萬小樓一角湘簾半捲樓中調笑之聲不絕樓外馬車之聲亦不絕夕陽明滅電燈迷霧燈光下管絃叢雜二三少年走馬章臺戀戀於石榴裙下美妓數人備致殷勤不勝欵曲請客請客呌局花媛媛洪寳寳擺臺面雙臺雙雙臺請坐請坐酒菜請用豁拳豁拳竹節關搶三輸輸吃酒上大菜魚翅海參燒鴨局到了二少三少先生阿姐唱唱天水關牧羊卷胡琴梆子點心八寳飯蝦仁麵二排局三排局催局催局稀飯乾飯局去了散臺面下脚下脚謝謝簡慢請寛坐去去打茶圍打茶圍大少走好大少明朝來讀者知否此何事或曰此得母妓院中之吃開臺酒乎二我曰醉生夢死金錢浪擲吾爲傷心 
[短篇小說恭賀新年] [  嘉定二我]  
　　按此作係指新曆元旦因當時不及登載故於舊曆新年中補錄之哈哈今日是元旦此乃空前絕後亞東出現共和國紀念之元旦恭喜恭喜發財發財一陽來復大地皆春鳥爭飛草爭茁木爭長國人爭說吉祥語學堂放假商界休業公署停辦事喜氣成雲頌聲盈耳白叟靑年名士富　好女子美少年老鄕親窮措大紛紛出遊羣情歡樂 
[趣味姦窮慶樓]  
日華天暖萬物昭蘇歡欣鼔舞懸燈鳴爆三色旗幟飄揚空際五綵花球密布通衢粉飾太平嬉恬遊樂或曰今非其時今非其時天公正苦雨凄風英雄正臥薪嘗胆健兒正磨刀霍霍或曰紀念立國紀念立國改行陽曆之始大總統履任之日中華民國成立之初各國均有立國紀念日獨我國向無此特别紀念日今而後老大病夫帝國一躍而爲亞東前進民國可與世界共和國携手並行雄飛全球年年有元旦何足異所異者專制政體之末日共和政府之新紀元年年有元旦何足樂所樂者從前此日之慶賀快樂係無聊之極思今乃另有特别之紀念日寳哉民權努力春華相競相愛貴哉光陰逝水年華忽忽易暮詔華如許燈紅月白人依舊莫待來年春重感去年事愛國男兒毋忘元旦毋忘立國紀念中華正月一日美七月四日法七月十四日 
[題自由談] [  談者]  
　　自由神　自由神　心鐵石貌猙獰自由花　自由花　香馥郁色雲霞自由談　自由談　燦花舌生花筆嗚呼不自由無寗死當日羅蘭夫人土斷頭臺揖自由神曰自由自由天下幾多罪惡假汝以行叩自由之鐘揭自由之旗宣告於國人曰思想自由言論自由出版自由前人造因後人收果天昏月暗苦雨凄風自由神下降談者奉香膜拜合掌頂祝寳哉自由貴哉自由自由之神自由之花自由之談 
 
 

Page 10

 
 
   
 
