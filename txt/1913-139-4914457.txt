# 1913 - 139 - 4914457

 

Page 1

 
 
要件 
[宋案證據全錄（八）]  
　　第二十七件（應夔丞寄國務院東電稿一紙附電碼一紙） 
北京國務院趙鑒應密憲法起草創議於江浙川鄂國民黨議員現以文字鼓吹金錢聯合已招得江浙两省過半數主張两綱一係除總理外不投票似已操有把握一係解散國會手續繁重取效亦難已力圖此外何海鳴戴天仇等巳另籌對待夔東 
　　四等明九字密八十八字二年二月一日午刻發（此處有應夔丞印） 
　　第二十七件（説明）此電稿蓋有應夔丞印章並附有自譯應密電碼一紙 
　　第二十八件（應夔丞寄國務院冬電稿一紙附電碼二紙）國四 
　　國務院程經世君轉趙鑒應密孫黄黎宋運動極烈黎外均獲華僑資助民黨怱主舉宋任總理東電所陳两綱其一已有把握慮被利用已向日本購孫黄宋劣史黄與下女合像警廳供鈔宋犯騙案刑事提票用照片輯印十萬册擬從横濱發行孫得信後要黄遣馬姓赴日重資買燬索三十萬計定陽許陰尼已得三萬一面又電他方要挾使其顧此失彼羣　難塡一伏一起雖百倍其價事終無效此事發生間接又間接變象萬千使其無計設法無從捉摸决可奏功實裨大局因夔於南京政府與孫共事最切知之最深除空言邀譽外直是無政策然尙可以空名動人黄宋則無論矣内外多事倘選舉擾攘國隨以亡補救已遲及今千鈞一髮急宜圖維黎使田姓來滬籌欵迄未成夔冬四 
計明碼十四字密碼二百五十六字二年二月二日晚六時發（此處有應夔丞印） 
　　第二十八件（説明）此電稿蓋有應夔丞印章並附有自譯應密電碼二紙首行無國四二字末有應夔丞三字又民國二年二月二日下午六時由申發十五字皆應夔丞所註並蓋有應夔丞印章两方 
　　第二十九件（洪述祖寄應夔丞信二紙） 
　　夔弟足下冬電到趙處卽交兄手面呈總統閲後色頗喜説弟頗有本事旣有把握卽望進行云云兄又略提欵事渠説將宋騙案情及照出之提票式寄來以爲徵信用此飛函馳佈望 
　　弟以後用川密與兄不必再用應密緣程君之手卽多一人也且智老處手續不甚機密此信到後望來簡電（函到二字足矣或加件照寄三字）（連郵局亦須防）以杜郵局遲誤之弊手此卽頌台安名心啓二月四日 
　　第二十九件（説明）此函不署名係洪述祖字跡且函内有冬電二字似係第二十八件到後復函 
　　第三十件（洪述祖寄應夔丞信二紙信封一個） 
夔弟足下陳文泰回寄一函又一專函諒已逹到手摺遞後甚爲忻悦云足見老弟辦事出力對於民强月允協五百發四個月頃巳電博謙來取矣免匯兑張掦也雲欵巳付勿念 
　　（信封）上海西門文元坊應夔丞先生台啓快信京洪緘 
第三十件（説明）此函不署名併無年月信封係觀川書屋郵筒有京洪緘字樣並有郵局二月初四日印 
　　第三十件 
　　案此件函内手摺二字與第二十二件應夔丞原稿所注以上两條抄於摺後數字相應民强協款　　與第二十四件相應 
　　第三十一件（洪述祖寄應夔丞信一紙信封一箇） 
　　夔弟足下函電諒已入覽日内宋案有無覓處中央對此似頗注意也承擬金印式樣甚佳請卽照鑄原單附繳雲君二百早已收去知念附聞吳蘭英巳去否手頌台安小兄觀川手啓二月八日（信封）上海西門文元坊江蘇駐滬巡查長應夔丞先生台啓快訊京洪緘椿樹胡同 
　　第三十一件（説明）此函日内宋口有無覓處口字不明似是案字又似輩字信封面有椿樹胡同京洪寄等字樣另一紙係應夔丞親筆原信乃洪述祖寄還囑其照辦者内云飭辦金印要一星期做得好將來交津浦管車就近交在津洪宅查收爲妥式樣請看阿好等語後附圖式又註有蔭老伯鑒定之夔又上正月廿七日數字 
　　第三十二件（應夔丞妻致應夔丞信一紙抄電二紙） 
夔哥鑒臨行約五號回來馬車連接三天今晩得書讀悉命將各電寄上故差陳文泰送上因寄來恐兄高臥彼别人看見事必請速回來寄上洪高趙三電又洪快信三封莊姓一封狐皮大衣一件羊皮中衣一件領頭二个大絨衫一件小衫袴一套絨口一　吾兄在外切不可口口遊戲早須回來以免懸念河南定十一號 
 
 
 

Page 2

 
 
　　着差蔡于朱前去可有信否瑞十一二月初八日 
　　抄電一 
　　文元坊應夔丞 
　　川申事妥俟黎處取消前電卽當正式委任張出京信件郵遞蟹買寄否季務期於成乞電復蔭二十四 
　　抄電二 
　　洪電冬電中央卽此進行迅卽寄宋骗案由提票影片藉可請欵仍舊折三分一應將實在情形先電復初五日蔭 
趙電應夔丞君鑒省選本黨占多數詳信菊 
高電應夔丞鑒電感悉履歷趕寄凱 
　　第三十二件（説明）此係應夔丞妻寄夔丞親筆信函中彼别人之彼字當係被字之誤事必請速回來之必字當係畢字之誤其絨字下一字不明抄電二紙亦係其妻親筆信内云洪趙高三電第一紙似非同時抄寄之件 
時評 
[言論界之厄（無名）]  
　　北京告誡報館輿論已非之廣東報紙爲反對南北分裂之故已被停刋何奈行政官之手段如出一轍也 
　　順我者生逆我者死專制國無道之君主也共和國之行政員豈能若此然而一爲行政員無論南與北無論中央與地方無論官僚派與平民派其抑壓摧殘逆已之言論則一嗚呼目之爲物無返視之能祇見人不見己舌之爲物有取舍之用能説人不説己此萬事之可以徑情直行而國家之所以紛紛無定也然而蛤蚌相爭言論界厄矣 
[命令]  
五月四日臨時大總统命令據内務總長呈稱廣西參議院議員選舉辦理違法應行全體改選請飭迄遵部令辦理等語查辦理選舉爲純粹行政事項該監督來電所陳旣係辦理違法自應依法全體改選惟前據該省行政長官陸榮廷電稱改選因疾不能蒞會等情業經令派該省行政公署内務司司長代理該省省議會參議院議員選舉監督事宜所有該省全體改選事務應卽責成該監督遵照部令妥速依法辦理此令 
據内務總長呈稱廣西參議院議員選舉應行全體改選業經呈請飭令該省選舉監督迄遵部令辦理在案惟該省此次改選已逾第一届選舉延期制限令所定限制依法應以敎令定之等語廣西參議院議員之改選應於本年五月十日舉行如届改選日期確有不能如期辦理情形准由該監督呈請内務總長核定此令 
　　陸軍總長叚祺瑞呈請任命周慶詩爲湖北陸軍第二師第四旅第八團團長應照准此令 
　　陸軍總長叚祺瑞呈請授李著强爲陸軍憲兵中校並加陸軍憲兵上校銜王　王裕光葉佩董王楨郭則涑黄曾枚姚受唐王竹懐陳俊胡俊元爲陸軍步兵中校並加陸軍步兵上校銜王亮陶制治爲陸軍騎兵中校並加陸軍騎兵上校銜范滋澤丁文璽趙占魁錢選青杜澐陳才凱爲陸軍砲兵中校並加陸軍炮兵上校銜華世中岳貽本爲陸軍工兵中校並加陸軍工兵上校銜龔柏齡戴景星胡炳　賓鎭遠何嗚臯胡宗銓賈德懋李人鐸卓高堅爲陸軍步兵少校並加陸軍步兵中校銜楊恩煕楊尙志爲陸軍炮兵少校並加陸軍炮兵中校銜吳涵爲陸軍工兵少校並加陸軍工兵中校銜烏爾棍布爲陸軍輜重兵少校並加陸軍輜重兵中校銜應照准此令 
陸軍總長段祺瑞呈請授黄正肅余晋　爲陸軍憲兵中校王荇王樹常應振復陸平鄧桓何如鍇方清楊耀嵐胡澤膏李德昭王獻廷王炳炎張國元李樹勳徐鴻年吳保城張毓濡王釗戚續芳王耀梓梁廷謙林宓高鶴傳燻周澂汪韜傅維四東耀秦仿范望王琪爲陸軍騎兵中校夏同壽陳席珍馮駿英劉汝賢方漢英爲陸軍砲兵中校李緝煕王績岑厚陳從義舒　勳爲陸軍工兵中校毛矧經齊星楝爲陸軍輜重兵中校應照准此令 
陸軍總長叚祺瑞呈請授曹炳煃易兆鴻馬燦斌陶際唐杭克儒胡慶格彭國嘉楊紹曾施之涵竇寳賢陳嶲章季天復吳經文閻祖培丁汝晟趙任遒彭澤民善貴陳價藩張諝文光泰松生徐方霖邊宅良聞春榮程恒式奎瀛薩君豫春勛朱常花楞張德藩劉潛亮裕冕楊葆毅邱斌李濟臣雷泮林松茂周蔚文李韞珩李王祖德蔡用勳卞寳　木彰紀注愈金裕錕陳珽柏崑洪百新爲陸軍步兵少校蔣紹昌陳煥賚馬興邦穆文善項騦宋化龍王官維元柏香錫琨爲陸軍騎兵少校陳賢佑陶肇同童翼趙國源曾克敬史國鈞湯愔文斌周清爲陸軍炮兵少校張鳳朝吳爾信俞次平姚文華曾祿普錕張開宇冷秉炎張文郁爲陸軍工兵少校李學固馬宗閻爲陸軍輜重兵少校應照准此令 
五月五日臨時大總統命令代理國務總理叚祺瑞呈稱據 
新疆都督兼署民政長楊增新呈請任命稽應瑞陳汝彬王家彦桂芬爲秘書應照准此令 
司法總長許世英呈請任命周景薰署直隸高等審判廳推事宋祥菼署直隷天津地方審判廳推事雷　署直隷保定地方審判廳推事趙毓桂署直隷天津第一初級審判廳推事呂世芳署直隸高等檢察廳檢察官汪堃符署直隷天津地方檢察廳檢察官應照准此令 
　　司法總長許世英呈請任命王寳善沈毓煃蘇道衡何宗瀚劉大魁王承楫賀得深琮兆麟王泳署湖北高等審判廳推事曾　署湖北武穴地方審判廳長葉旭瀛署湖北黄岡地方審判廳長傅向榮署湖北地方黄岡檢察廳檢察長汪炳南署湖北襄陽地方檢察長萬文署湖北鄖陽地方檢察廳檢察長余俊爲湖北高等審判廳書記官長應照准此令 
　　司法總長許世英呈請任命蕭敏張懋績署江蘇高等審判廳推事鍾洪聲署江蘇第一高等審判分廳推事應照准此令 
　　司法總長許世英呈請任命林炳勛署福建閩侯地方審判廳長鄭　署福建閩侯地方審判廳推事陳世彬署福建閩侯地方審判官吳敢署福建閩侯第二初級檢察廳檢察官應照准此令 
代理國務總理叚祺瑞呈據臨時稽勳局局長馮自由呈稱本局調查員熊越山呈請辭職熊越山准免調查員本官此令 
代理國務總理段祺瑞呈稱據臨時稽勛局局長馮自由呈請任命徐萬張爲調查員應照准此令 
陸軍總長段祺瑞呈請授徐德王詔爲陸軍憲兵少校龍渭臣彭邵棠周復友呂本端周學濂劉步高黄尙炳吳經禮鄭薑李應生李特曹翼郭强沙景陞朱國祥秦維漢葛豪張寳華徒明超靳青松周賢賢郭寅臯張韞朱冠英黄邦佐胡錫蕃伏龍張樹彝王峻嶺姚振統方珩藍昌兆潘蔭椿許策名劉義章葛相九熊烈李以祺畢家珪黄翼徐傅德孫淵蕭卓如黄百度許綬培郭德璽萬承福吳長勝宋維漢曹吉徵彭啓　練開印顔大鏞鄭殿魁易鼎方危昌言胡懺昇柳偉王福喬鄭定安童　范國屏曾鏞陳啓之朱紹良周亮才王肇桂徐正明楊鎭皮廣生劉垚李振中毛保乾爲陸軍步兵少校黄桂榮查有慶王麒爲陸軍騎兵少校楊王善邱鴻鈞李榮廷常士彝嚴康侯高鵬鄭赓成高孔武黄在中唐仲勛楊允恭鍾琪謝鳳鈞陳巨川何登瀛田花田爲陸軍炮兵少校徐應麟楊矗汪峻徐基爲陸軍工兵少校孫汝霖李朝棟蘇致臣王得慶凌琦爲陸軍輜重兵少校應照准此令 
　　陸軍總長段祺瑞呈核覆管理圓明園八旗事務世鐸等呈擬以文瑞補副護軍參領舒祥啓良蔭貴補委護軍參領春榮印芳百壽春霈補護軍校請予准補等語應照准此令 
補四月三十日臨時大總統命令國務總理内務總長趙秉鈞呈稱據吉林都督兼署民政長陳昭常呈請任命魁福爲吉林縣知事高翔署長春縣知事沈榮馨爲伊通縣知事林秉芳爲濛江縣知事廖楚璜爲鍋安縣知事萬酌憲爲長嶺縣知事易翔署舒蘭縣知事張國麟署樺甸縣知事黄守愚署磐石縣知事莫臨元爲雙陽縣知事李德酣署德愚縣知事廖佩珣署新城縣知事陳培龍爲雙城縣知事劉福宋署賓縣知事瞿方森爲五常縣知事黄清芬署濱江縣知事趙邦彦爲榆樹縣知事張元升爲長壽縣知事吳實蕃爲阿城縣知事文錦署甯安縣知事關雲從爲延吉縣知縣彭樹棠爲琿春縣知事張文翰署東寧縣知事張濟川署敦化縣知事李樹珍署額穆縣知事張朝柱爲汪清縣知事善元爲和龍縣知事楊夢齡爲依蘭縣知事熊冕章爲臨江縣知事慶康署密山縣知事謝祖蔭爲虎杼縣知事鄺廣署綏遠縣知事孟廣鈞爲悻川縣知事景賢署富錦縣知事趙邦澤署饒河縣知事沈景佺爲方正縣知事李逹春爲穆稜縣知事應照准此令補五月三日臨時大總統命令陸軍總長叚祺瑞呈請授李潤發爲陸軍憲兵少校王承緒席生春郝富珍梁俊玉謝得之高冠南蔡榮壽武體官謝　趙守鈺劉恩榮王纘緒杜登山李香元白文惠金殿元吳迪馬龍章楊文彦王耀宗胡禮智李士元余化龍王鳳飛郭貞經權任湧丁鴻謨爲陸軍步兵少校崔峻石煥功郭休徵王文鑫楊震威爲陸軍騎兵少校丁鳳山李玉升魯晋彝劉得魁吳緝禮爲陸軍炮兵少校唐復興爲陸軍輜重兵少校應照准此令 
[專電]  
　　北京電政府因初五日衆議院議决將咨請借欵合同備案原文咨回今日復將前參議院通過詳情及開海谷團借欵成例移咨到院國民黨現意必欲以此推翻政府張耀曾等並倡湯化龍組織内閣與進步黨共同推倒之説進步黨不爲應湯化龍亦宣言不願爲此進步黨議員今日齊集出席據某議員謂咨回政府案須開三讀會前日僅爲初讀不能咨回故今日衆議院必有一塲惡戰 
　　北京電大借欵條件中之審計顧問龍伯現已就職任事現在審計處設外債室室長華洋各一龍伯卽爲洋室　　有領欵之關係於債欵者　　辦核准後交口議股會議議後再交室長由室長查照合同核發如室長反對各股主任得請會議室長須聲明其理由但如各股員議决應發室長不得更持反對但其最後之處决不得以該處會議及國務員會議拘束之此項簡章不日發表 
　　北京電中俄交涉聞進行甚急已有成議 
　　北京電駐京英使謁陸外部討論片馬問題英使謂英廷甚願將片馬劃歸中政府英國不復干涉惟英願得利益如左（一）揚子江流域不讓他國開放租界（二）須于内地准開一英國特别通商埠（三）海關總税務司當永歸英人充任 
　　北京電駐法胡使電京稱法政府願與華政府訂立特别專約互相維持力保共和政體 
　　北京電交通部議决延長吉長鐵路直至松花江 
南京電程都督現以日本貴族議員德川公爵等十人來華遊歷不日過寗赴鄂特飭交涉局妥爲照料以睦邦誼 
　　南京電應省長現飭台營地局與滬分局歸併昨該分局長朱大斌來寗巳將另行組織辦法呈請省長鑒核 
　　南京電第八師有開往揚州駐紮消息 
　　南京電昨蘇州第一師範學校學生來寗赴各中小學校參觀一切 
[特約路透電]  
　　廣州電華國報（譯音）因載有不主南北統一之謬論已由警署勒令停刋 
　　北京電日本政府鐵路局副總裁希來（譯音）君辭職未久茲由交通部聘爲顧問 
　　九江電今日此間開會反對政府訂借五國借欵之手續謂政府借用外債志在運動推翻與其競爭之人並發傅單謂袁與宋案有關復擬就電文發往北京（一）弗認袁世凱爲總統趙秉鈞爲國務總理（二）借欵未經國會通過當作無效（三）袁趙宜自行解職 
　　北京電華美聯合會擬於明日列隊赴美使署前歡祝美國承認民國巳備中美國旗八千面 
　　哈爾濱電據新生活報載稱俄國近開遠東事務大會由帕里阿穆爾省總督主席議定限制外人入俄國遠東各省律例茲巳宣布實行該會巳允照内務大臣提議以特别章程取締旅寓各省之外人據此項章程規定以下各類之人均不得旅寓遠東各省身體虚弱或殘廢者年老而不能營生者積蓄不满五十羅卜其眷屬每人不满二十羅卜者被告犯罪者賣淫者外國政府驅逐者約定作工而來者及入境費查明係由會社或外國政府津貼者 
　　哈爾濱電鬍匪復在雅白郎茄車站縱火焚燒木料塲會有大風致延燒三英里之遙 
　　重慶電府東關（譯音）兵變後此間官兵馳往剿捕各叛兵即繳械降伏其領袖十一人均巳處决今日（六日）地方安靖如常 
廣州電香港墨西哥領事來粤歡賀承認民國今晚將由當道設宴欵待 
　　廣州電胡都督定於星期四夜間欵宴廣州美領事及領袖美商 
　　哈爾濱電據聖彼得堡電社朱格斯却克（譯音）訪事電稱該處華員要求喀希茲（譯音）供給駱駝千頭以供行軍之用未經允可如施威力恐將激變 
　　武昌電蛇山隧道經營年餘業已鑿通惟目下尙未竣工 
　　蘭州府電趙督巳由袁總統准其告退日内卽將啟程 
　　北京電路透電社得悉奥國借欵共有二種一乃去年十二月間簽定數額英金一百二十萬磅政府擬以此欵向德國佛爾康廠購置滅魚雷艇六艘每艘價金十四萬七千磅一爲四月十日簽定數額英金二百萬磅政府擬以此欵 
 
 
 

Page 3

 
 
　　向奥國某公司購置魚雷艇十二艘每艘價金六萬六千磅路透訪事前報之詳情皆屬確實惟瑞記洋行得用金二釐故價格巳减爲九十二以上借欵巳繳付墊欵英金五十萬磅 
[譯電]  
北京電據國權報載稱昨日（六日）各省都督除湘皖贛粤蘇五省外均致電國務院電文極爲和諧謂上海黨人志在以激烈手叚與中央政府相杭此實亡國之厲階各都督復請速行選舉正式總統俾可嚴行遏止叛亂聞袁總統已婉詞答覆謂此項事件並無重大關係 
　　各都督續電袁總統當由各省議會先行舉出候選總統然後由國會正式選舉 
　　北京電袁總統致電孫逸仙請安撫憤懑不平之各都督並擬派梁士詒蔣作賓王芝祥調和南方意見 
　　倫敦電女子選舉權議案今夜（六日）下議院開二讀會反對者二百六十六人同意者二百十九人故巳無效 
　　倫敦電今日（五日）倫敦市長官邸開會討論空中防務問題不分黨派由市長白萊特君主席貴族名士下議院議員各銀行商行代表及股票交易社辦事員到者甚衆該會力主當從事準備使英國得處完全安甯之境弗慮空中之襲撃亚其爾公爵提議英國當早爲設法以佔空中之優勢廣置飛船飛機抵制海軍第二强國洛特銀行主席巴强浦君提議組織全國飛船防務大會均經全體一致通過 
　　倫敦電自由黨議員狄克森君今日（五日）在下議院提出議案規定准許女子六百萬人有選舉權今日（六日）下議院討論女子選舉權議案到者寥寥衆意殊形冷淡而擬於本日演説之諸員均未出席贊助及反對該議案者同聲合詆要求選舉權諸女子之用武過失身分 
　　倫敦電東南區郵政局分檢郵件時發見無住址之小包一個内藏硝酸炸彈一枚如果爆裂則力足炸毀全局局中共有辦事員數百人　　倫敦電倫敦南部聖開西林敎堂以華麗著名茲爲火燬火起頗奇現疑係要求選舉權之女子所爲損失之數約値英金一萬磅 
　　美京電美國衆議院巳將修改税則内之煙草税表通過 
　　美京電亚里沙拉州議會已通過議案禁止不願入籍之外人執有實産 
倫敦電洛斯却愛爾斯公司發行五釐起息巴西借欵英金一千一百萬磅第百實收九十七 
　　雅典電行剌希臘前王之兇手在薩洛里卡警察局窗間躍下身受重傷恐有性命之虞 
　　芒京電芒國内閣開會討論两日之後芒王卽草電致英國外相葛雷君日敝政府對於斯克太里問題所持之態度其理由已詳四月三十日公文敝政府之主張皆本諸公道不滅之原則今特再行聲明當知余之權利受諸歷史爲神聖不可侵犯而余與國民之尊嚴均不容余輕許單獨之命令故敢以斯克太里之命運奉託列强解决發電後多數國務員皆上書辭職陸軍參謀會議雖已多數議决退讓斯克太里惟該問題仍將交國會核議現巳定期五月八日開特别會議　　倫敦電芒國卽退讓斯克太里而奥意两國用兵計畫仍不能免維也納與羅馬之報章預料奥意將以武力干涉亚爾巴利亚以期恢復該地治安此與斯克太里問題全不相干聞奥國將由桑其哇伐里用兵於北意國將由伐洛拉用兵於南奥國一部分之報章對於用兵之結果殊爲驚駭深恐奥國一旦欲用全力於中歐之際兵力將分且北方部落素號善戰奥國當之必備嘗艱困两國如涉足該地决不甘再行放棄意旣佔有南方之地可以控制亚特里亚海北方則土地磽　人民僿野得之將無所益云奥意瓜分亚爾巴利亚之説外交界中皆目爲無稽之談 
　　柏林電芒國定於本月八日退讓斯克太里據媾和草約土耳其將以愛洛斯以西之地讓與巴爾幹各邦亚爾巴利亚愛琴海羣島愛沙斯海角諸問題均聽列强解决財政問題則由巴黎大會解决芒京電芒國陸軍參謀會第二日開會討論斯克太里問題時芒王尼柯拉斯宣言日朕登祚五十年來從未遭此痛苦朕巳决意飲此苦湯委棄斯克太里委棄芒台里格洛法律之傳襲産委棄前途佳望之保證惟朕不能聽後人咒駡謂朕與歐輕啟釁端貽害大局語至此即起奪筆擬定致英國外相葛雷君之電文書已涙盈於睫� 
衆皆感動 
[公電]  
　　大總統叅議院衆議院國務院共和民主統一國民各黨都督民政長北京各報館上海各報館均鑒頃得京電參衆两院正副議長均經舉定且係两院公此穏健之人國會完全成立美已正式承認逖聽臨風歡騰薄海從此邦基蒂固民志棣通無任賀慶抑更有進者國體改建一載有餘形式雖具精神未備往者議院諸君暁音瘏口而重要問題議决者尠狃於法令紛歧機關停滯至於行省中央同爲一體顧手足牽掣頭目不靈　腕之餘變爲痿頓其致病之（中不接）然而民程幼穉國步漂搖加以蒙藏風雲率起波湧内憂外患相逼俱來不惟非爭持意見之時並且無爭持意見之地今幸國會告成中外人民羣焉屬目而所切望新两院議長議員者約有三端一日權衡輕重民國初建以憲法軍政財政外交省制爲最重要關於議院議事日程必須熟審緩急先後之宜取其遠者大者提前議决母效前參議院之輕重倒置致使國事敗於無益之競爭也二日恪守信義議院爲立法機關卽民國主權所在當盡神聖不可侵犯之威嚴不獨議决公布之文固宜尊重卽在院各員之一言一行亦宜始終如一前後不渝方足以監督政府若徒感於客氣今日所主張明日又反悔甚至不權利害輗轭彈詳轉瞬氣盡而又索然如前參議院所爲輕於舉措徒遭中外之輕誚母寗愼之於始能發而又能收也三日勵行廉耻議員爲人民代表機關愈高則職任愈重責備亦愈嚴宜如何朿身自愛方足以免中外之侮笑邇來各地各報對於議員互相謠謗互相攻撃黑白混淆是非莫辨久之亦習焉相安幾不知廉恥爲何物非僅嗜利忘義朝秦暮楚人格之喪失已盡也卽在院發言鄙陋猥瑣嘻笑怒駡亦與羞惡有關前次參議院之種種行爲可爲前車殷鑒以上三端雖屬希齡過慮之愚然亦頌不忘規之義伏乞諸君具世界之觀念以國家爲前提居立法部分者熟權夫輕重施行之序則議論少而成功多居行政部分者洞察夫内外維繋之形則誠心開而公道布不挾黨見則嫌疑自解不營私利則爭忿漸平風雨同舟秦越一家國本民命實式憑之敢貢愚忱尙希亮鑒熊希齡叩歌 
[雜評一（無名）]  
衆議院之惡戰今日衆議院爲政府咨行大借欵案國民黨與進步黨將有一番惡戰其戰之結果如何以往例推之大槪不過怒駡咆哮甚而至於麾拳而已必無所謂結果也 
　　衆議院惡戰之功衆議院之惡戰雖可决其無結果然而不得謂其無功於議會也何則衆議院之開會僅行選舉議長一事然而五百餘人議員至昨日而僅三百餘矣有此惡戰之預備而進步黨議員齊集出席聊可一多其人數矣　　英國女子參政之失敗英國女子參政權議案昨日巳在下議院否决是巳失敗矣然而其在各地毀壞公産如故英國之女子誠足以與英國之男子相匹敵也 
　　芒國之屈伏芒國終不能敵歐州之强國而屈伏矣芒王痛哭流涕之言芒民亦能諒之矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[經棚失敗後之軍隊]  
　　潰兵滋擾之狀况駐剳内蒙大王廟華軍爲庫倫所派軍隊所攻撃敗戰二次退至經棚合併駐剳該地之陸軍淮軍及毅軍計逹五百餘名敗兵等因兵數稍多勇氣驟加日前有人傳布謠言謂現有庫倫軍隊大舉來襲於一二日必見鏖戰等語僑民接報惶不安各携家人潛逃於是不法之兵乘此時機恣意刧掠飽載而散現駐剳經棚軍之統領恐受責言特派心腹勸説變兵如仍留營不加懲儆於是回營者十之五六其餘百數十人因刦財甚富已遠颺不返矣 
　　請議處敗陣軍官陸軍部具呈政府謂經棚失利查閲戰事布置多失機家固由沈團長調度無方亦由禁衛軍之機關鎗連兵未戰卽退以致牽動騎兵應請分别議處以肅軍紀 
[政府與洛潼代表]  
　　洛潼鐵路政府欲收歸國有前次股東會全體否决合併海蘭公舉代表來京要求政府承諾仍歸商辦代表等來京後於四月三十日往謁大總統閽者初言四鐘可以進見候至四鐘又言大總統今日不能見客請諸位代表先見交通總長後再來可以接見云云於是該代表復於昨日謁見朱總長談話一小時亦未得要領盖朱總長一方面想實行國有政策一方面想不拂民意商量調停煞費苦心無奈合併與不合併處於極端反對地位官辦與商辦又處於極端反對地位雖席間談判和平而各持一見似無商量餘地此事恐非一時所能解决也 
[鄂省模範工廠大風潮]  
　　鄂省模範大工廠日咋忽釀風潮全廠工匠同聲喝打總理當經電請第二師蔡漢卿師長親率軍隊前來彈壓黎督得信亦派憲兵隊到場擾攘半日外間咸莫測其故頃經探悉實緣該總理朱啟烈與工人積有仇𨻶近朱因各支廠工人爲數近千材料山積時有失竊之事不可不稽查出入爰擬訂特别標幟製造制服以杜流弊日昨特集全廠工人演説謂本廠工人均須更換灰色褂褲以便易於認識此衣現巳用廠中材料代　　每套二元有奇卽於各工人薪工項下扣還當時各工人因該灰色衣價當不過二元以外且以工資有限一經扣抵何以養家贍身故多不願意公推匠目張居山向總理磋商請分數月攤扣且請將價稍减朱總理頗有怒色始則指爲違抗命令繼　破口大駡各工人於是怒不可遏遂有伸手掌朱之頰者朱遽受掌撀立向室内逃遁口中大呼反了反了卽以電話通報都督府及第二師謊報巳被衆工毆傷勢將放火燒廠請速救援蔡師長得信即帶衞隊馳往至時衆工人尙在聚議未散蔡詢以何人爲首朱以張居山對蔡遂命兵將張綑縛並將大門緊閉全體工人大爲轟動僉謂朱總理旣調兵來對付我輩我輩卽拚以一死各至廠中尋取鐵器預備與軍士大　幸都督府派謝參謀等率憲兵到廠先詰工人以肇　理由力爲調處傳令各工頭率領工人各歸原廠毆打總理之罪則歸張居山承當候送巡警廳依律懲辦各工人卒懾於武力莫敢反抗而朱總理以僅送張一人由警懲罚似太輕縱意欲綑送多人用軍法處治蔡師長等均不肯從實業司工業科長亦聞警蒞至調查情形頗不直朱然巳商定僅送警廳並不重罰故即囑廳轉送地方法院懲治俾早息事云 
[鄂省之軍財两政]  
　　民政長追索四省欠項鄂民政長夏壽康以前歲鄂軍起義湘川贛皖等省相繼獨立發兵前來援助各該軍就近在鄂添製軍裝器械費及墊發軍餉購物等項均係鄂省財政司借墊綜訐爲數甚巨刻下湖北庫空如洗羅掘無方此項借墊欵項當時本議於事後籌還特飭財政司查明開單呈報以便咨請副總統會銜咨商各該都督民政長赶急如數籌還以濟鄂中眉急聞財政司已遵令查明各省所欠之數以湘爲最巨計共二十二萬五千元贛次之計十五萬元餘如四川欠七萬六千餘元安徽欠四萬零九十七元此四省惟湘贛有墊發援軍餉糈之欵川皖則盡係代辦鎗砲子彈所欠云 
　　隨匪又勾結京山會匪湖北隨縣土匪猖　两次戰敗陸軍經第三師長王安澜親督大軍往剿省城亦派兵前往相助與匪鏖戰半日其勢稍挫茲聞都督府已得匪衆潰散㨗報（電文見咋報）人心大快惟又聞京山縣會匪亦爲白匪勾結響應襄河一帶各股匪徒悉爲白匪連結皆蠢欲動加以第八六两師裁汰之兵與張國荃林鵬飛部下潰散之兵及此次樊城携械刦逃之兵聯合將結成大股爲亂襄屬地方謠諑羣起一日數驚故各紳民已公舉曾繁珩楊敬爲代表至省請派大兵駐襄聞黎督已令第三師長移一旅司令部駐襄與北路觀察使和衷商辦現悉此項匪徒仍未退散云 
[贛省學界大會之紛擾]  
本月一號下午一鐘至三鐘由高等學校校友會徧發傳單假沈公祠開全省學界大會討論對於新任敎育盧司長是否贊同到者約二百餘人推華君實爲主席華君報告開會宗旨且謂盧君資格經驗並無不合惟該司爲敎育行政長官關係全省敎育前途甚大是否贊同盧君爲司長應請學界全體公决謝君繼安亦謂盧司長資格經驗誠如華君所言並無不合旣受中央命令似無反對之理由惟搆成該司委任之原因全由鄧議員任議長二人私相授受應由學界提出質問書責其有負全省代表之職務今將來往原函交出事旣確實盧亦不能安於位無俟學界之反對繼又有人謂贊成盧君爲司長者請舉手舉手者約百數十人得多數最後有人聲言盧君以詭遇得司長學界當爲敎育前途計不應贊成大衆喝打呼聲雷動竟將演説台及黑板推倒並以坐櫈遙擲提議反對者會場秩序大亂大衆紛紛各鳥獸散所苦者則贛省中學借用之器具及寃枉一宗修理費耳又聞省議員某某等終不直任鄧盧之所爲巳擬提出彈劾案未知確否 
[贛垣近事紀]  
　　市面驚惶萬狀李都督公布宋案証據國債利害之後全城人民紛紛集議研究两案對待方法并擁護議會一再電京不認債欵條件追究宋案主名情甚洶湧以致商業深盧南北惡感日甚一日戰禍或不能免縮小營業者頗不乏人以故牽動市面洋色陡漲現在市價英洋每元作銀八錢三分較前高價一錢有奇金融慌恐不堪終日雖經李督定於三號在府開議籌款維持市面方法然恐空言無補倒閉風潮故各商家咸惴惴焉慮起搖動大局云 
　　省議會不認省長贛省代理民政長彭程萬業於一號啓用印信實行分治咋午召集政務會議預備設科分職事極繁𦣱以故彭民政長規定見客時間每星期祇定两句鐘以便專心於民政惟省議會全體否認以爲民政長一缺在正式政府未成立以前萬不能承認前曾一再拒　趙氏今若承認彭氏爲代理人是爲自相矛盾未識李督如何調停也 
　　周警監被人起訴贛省警視廳總監陳廷訓赴潯平亂委任副監代行職權巳經月餘惟副監周希頤極力運動總監置與郝顧問官賢林生死相爭頗見輕於李督現又妙想天開趁分治之際將警察一部分畫歸民政長管轄尙未奉到正式公文卽將陳總監名義私自取消居然以警監自任以致警察學會嘖有煩言且藉警監名義在外收買産業爲數甚巨巳被人提起訴訟矣 
[廣東開平亂黨起事]  
　　標統陣亡江新告警 
廣東前因恩開新多盜李福林特委李湛率帶所部及砲兵两隊前往各屬認眞剿辦近來據密探報告謂著匪張韶糾率夥黨在開平縣屬古愚山揭竿倡亂李湛聞報立率大隊前往圍捕該匪起而相抗鏖戰至數時之久當場撃匪黨多人不料該匪黨愈戰愈多李湛以奮勇向前當場奪獲匪黨僞旗幟三枝旗上大書廣東洪門救世軍第一標呂第二標錢第三標譚各字様旋被各匪四面包截亂鎗狙撃李湛及一副營長並兵士十餘人同罹於難念六號已由兵輪載該標統副營長两尸骸回省廿七號安塟於黄花岡矣自官軍敗後開平新會諸縣風聲鶴唳草木皆兵警電迭傅茲彙錄於後 
　　新昌電都督護軍使報界鑒開平著匪張韶勞木等嘯聚千百人團紮石榴塘古儒墟等處十五日擄關姓學生七名二十日擄台洞并葉梁姓男婦大小三十餘人耕牛財物二十五日福軍到古儒圍剿標統李湛陣亡傷斃勇多名萬急火速救援開平縣曾徑印 
　　江門電胡督陳軍使海防司令部廣肇羅绥靖處報界公會鑒急新會爲四邑孔道關係重要澤梧有鎗斃李標統事聞恩平新寗復聚亂黨千餘値茲軍隊編遣會城兵械俱乏乞維持希卽覆新會闔邑商界國民黨員等陷 
[粤省會紀事]  
　　質問中央借欵案之成立上月二十九日省議會開會林議長正煊宣言今日報載特電中央借欵已成立而内容附件尙未宣佈查其所借爲二千五百萬磅此欵自必爲正式府之用度然其利息扣折如此加重應歸國會議决乃能成立且如此重大附件豈可不經國會承認而遽然執行之理總統此舉實屬違法雖中國今日情形不能不借洋欵然其内容附件研究不清則將爲印度波蘭之續故特提出如何進行之處請公决李綺菴謂報紙所載借欵之事誠如林議員所言况借欵之手續用途之何若均宜宣布且財政問題對於國會應負責任今總統不交國會議决是直違法而已况細查借欵彼謂臨時參議院巳承認然亦必經正式追認乃合且其條件與前不同今旣未宣布而竟執行應質問袁總統此項借欵有無交國會議决陸孟飛謂此事質問參議院乃合若質問袁則不合因該件尙未正式宣布也杜　魁謂借欵應交議院議决如未交卽屬違法且條件未知如何或喪失主權未定今可質問參議院并宜通電各省力爭簡經綸謂應併電聯合會議長謂現照林議員動議各員亦贊成應電參議院質問借欵之條件如何用途之如何有無交國會議决遂付表决起立者多數通過茲將致北京電錄下北京參衆两議院均鑒閲報載大借款成立八四扣折利息亦重未經國會通過遽行簽押究竟正約附件内容若何借欵用途若何貴院曾否承認希速覆廣東省議會豔印 
　　裁撤護沙總處案之怪劇三十日省會議員莫泰安提議裁撤護沙總處案各議員討論良久多謂此案萬難通過有某議員謂五屬沙田總局收入公欵鉅萬平日均爲少數貪劣惡紳霸據侵呑自周之貞設護沙總處將該局收入公欵籌辦護沙警察商民原無異議乃該局劣紳遂唆動各業田佃户集議反對云云莫起立力辯簡經綸謂莫議員不過欲逹目的而巳莫遽謂逹何目的簡卽伸起两指日二萬金莫大肆咆哮努目指謂簡日汝謂我介紹此案受賄二萬金有何憑據如此污衊本議員名譽定要請議長懲戒簡謂何得無據時有詈簡者議長見衆聲閧爭有碍秩序立卽制止發言不成議而散 
[杭垣近來之恐慌]  
　　浙省自謠言七省獨立二次革命大起後人心惶恐殷富紳商復有挈眷避地情事幸朱都督維持治安力戒鎭靜對於各匪黨防範綦嚴日前聞有某某代表七人晋謁都督要求宣布對付中央意見朱督以病辭另派某君延見探詢來意内有莊陳馮蔣諸君宣言臨時政府種種違法罪狀非聯合各省協謀對待不可云云惟浙都督如何答覆則不得而知 
又聞昨日傍晚忽有自稱偵探無端闖入某黨杭州支部形色倉皇言語唐突妄稱奉令調查云云當由該黨幹事電詢都督答稱未知本日復由省議會議長莫永貞函告警察廳云此人確係訪拿鄭師道探員之一請卽嚴密查究 
前日東街小營巷内破獲開堂放票匪首賣魚阿標及徒黨十七名當時外間誤傳謂有某標二百名會同憲兵圍捕械傷婦女數人等語實則此案查係有人告密由該管巡警知照憲兵逮捕並無新軍在内惟連日都督府迭接匿名信函两日之中多至二十餘件百般恫喝謂將實行二次革命聞都督均坦然置之不爲所動亦不交案查辦云 
[江蘇省會開會紀]  
　　江蘇省議會期限只有一星期現又議决四案一疏濬運河案議決咨請民政長轉令上下游堤工局購備連珠斗挖泥機船两艘約需洋五萬元請於盛氏捐欵内撥用不足或於水利預備費項下撥補其運河挖深估計土方若干機船煤斤若干人工雜費若干由隄工局造册呈核列入臨時預算此案經審查報告由大會通過二規定縣市鄕水利經費案議决江蘇各縣鄕河道支港修濬經費請民政長通知縣市鄕議會在縣市鄕經費内酌量情形規定成數爲縣市鄕水利經費母使缺乏以收實效經審查報告大會通過（三）各縣减賦案議决臨時省議會會議决核减賦額先從調查入手請民政長迅將上年公布案曾經調查報告表册交會作爲建議國會之預備太倉吳江丹徒各縣請議減賦案彚存備考經審查報告大會通過四規復船税案議决船捐爲地税目中一種税法在法律上視同不動産與土地家屋税相同收捐章程與船舶登記法並行今家屋税及船舶登記法均未行船捐無從依據應從緩議于蘇州已經開辦應請民政長立即取消惟沙船釣船專走洋面情形各别自可繼續稽征經審查報告由大會通過 
　　附致參衆两院電北京參衆两議院公鑒五國借欵合同經過前參議院之狀况究竟若何現在貴院對待此案狀况若何希將合同全文卽日電復並就各條文分别註明曾否通過江蘇省議會微 
[南京接待美領承認記]  
　　前日駐南京美署領事顧允愛君親詣南京交涉局面 
交正式承認公文略謂現奉駐京美使署通諭以敝國總統於本年五月二號上午巳時對貴國臨時大總統正式承認中華民國等因本署領事理合照會貴局長查照貴中華民國業經列入各友邦之内於此两年間克成莫大功勳請向江蘇都督民政長轉逹賀忱極盻貴國人民政治日臻發逹云云當由交涉局長曹復賡君率同秘書科長王宗炎通譯科員王慶道優禮接待美領事復言敝國今日之正式承認非聯新邦交實以繼續两國之舊誼也當中國艱難之際而两國政府有優美之感情得此極可喜之結果本領事代我在江蘇之美國人表示其意見望中國在地球上得至尊重之地位曹局長答言承貴國政府人民之厚意我江蘇行政官及全體國民同深欣感願我两國在亚美大陸同增無上之幸福云云賓主成禮而退 
[地方通信]  
　　鎭江 
　　請築蒲葉洲堤岸鎭郡之西蒲葉洲近因對江之世業洲迭漲新灘江流趨重南岸蒲葉洲適當其衝堤岸傾圮前經修築六次均被衝壞近日江潮盛漲洲民急籌築堤以保農田特具呈縣知事請撥欵興築未知能邀批准否 
　　戲捐又規復矣前清時徒邑城自治公所以演劇係無益之事曾經按日收捐以充地方公益之用光復後停止現丹徒市董事會因各善堂經費支絀擬仍照舊章抽收戲捐以充敎育經費 
業交由議事會議决男戲園每日捐洋三元髦兒戲每日捐洋二元已於五號開辦矣 
　　揚州 
　　調兵防守要隘第二軍徐司令以日來各處人心浮動謠言日起特分派陸軍第四十七八两團各營分紮城外及仙鎭宜陵六合浦口等處以鎭土匪蠢動日來均巳紛紛開拔矣 
　　派兵協警防衞揚城謠言紛起昨日邵伯信船又發現無照之槍械經城外團營查獲以故人心惶恐益甚現經徐寳山軍長派出各營兵士按照巡警崗位每崗常川派委軍士三名協同駐守以資鎭攝 
　　安徽 
　　日敎員要求薪金前安徽師範學堂敎員日人西山榮久正木直太郎二人原訂合同内載如有事變薪水應以離任之月爲止當日人因光復回國時前監督姚永概曾致函該日人謂此次回國不在合同規條之内因此日人要求照給两年薪金共需洋八千餘元此事交涉經年現甫解决尙須給與二千餘元巳由外交局呈請柏民政長照數撥給矣 
　　安正鐵路之計畫皖省安正鐵路亟待修理前經皖紳管鯤南等迭次會議各籌臨時費用五萬元組織籌備處以便實力進行現該紳等以該路關係皖省全局果欲逹其目的勢必將該路形勢及開築辦法請求省議會表决昨請議書已爲該會提出公同討論據大多數均主張可照行惟工費尙未議及據籌備處人云該路表决後如尅期開辦萬難專恃股欵爲用祇有先行借款開辦以救眉急云 
　　江西 
　　贛商會籌欵救荒贛省内務司長程道存致商務總會函云吾贛頻年災歉户鮮蓋藏現値青黄不接之時草根樹皮掘食殆盡哀鴻遍野慘不忍言前經敝司通令各屬籌備救荒惟經費困難殊無把握昨上海義振會來電詢問災况並擬代募振欵在滬上慈善之家不分畛域佨與爲懷自應尤切痌瘝夙念貴會諸公熱心公益登高一呼衆山皆應務懇公同協議藉集巨資拯茲涸鮒或有何項公欵可以撥濟急需統望示知以便遵辦 
　　贛垣警廳請辦妓捐贛省警視廳議辦妓捐迭經紳商反對始行停止現因議會贊成妓捐以資補助特由警廳提出議案呈請李督核交議會通過章程實行開辦 
[雜評二（默）]  
　　湖北廣東之匪亂湖北隨縣之匪撃敗官軍殺斃李團長廣東開平之匪撃敗官軍殺斃李標統其所以猖獗若此者蓋匪黨利用此人心惶惶之時機以肆其毒軍隊則爲各種謠言所搖動無餘暇兼顧及此而地方遂不堪其擾矣敢告長官維持地方治安實唯一之天職也 
　　江西浙江之市面贛垣受謠言之影響而洋色陡昂杭垣受謠言之影響而居民遷徙人心之不定可知矣故雖經李督集議維持朱督力誡鎭靜而商民猶以爲空言無補疑慮難消記者於此悟商民之心理旣不能逆其勢而强遏之又不能甘其言而覊縻之是在各省之大吏秉其赤心出其正確之見解以實力表示其保護之誠而後人心始安 
　　贛省之分治贛人士初則反對汪瑞闓繼則反對趙從蕃今又反對彭程萬以爲今若認彭無以對汪趙誠哉其有以對汪趙矣其如無以對熱心分治之李督何 
　　各省之風潮今日之時局眞囂然之時局也省會每開會必閙風潮今粤省會之提議護沙總處案亦一端也此外各界亦然鄂省前日之敎育會自治會叫駡喝打傅爲黄鶴樓頭之笑史今模範工廠又閙風潮矣四川有警界風潮奉天有司法界風潮江西今又有學界大會之風潮至軍界風潮則巳紀不勝紀亦足見近人之心理矣 
 
 
 

Page 7

 
 
本　新聞 
[總商會電請維持秩序]  
　　上海總商會致大總統副總統國務院參衆两議院電云前年武昌起義海内響應人民苦於專制急求改革不惜犧牲生命財産克成共和元氣凋殘剥牀以膚忍痛負創希圖幸福過渡之歷刦無用怨懟乃光復以來眴經一載損失縱不可數計而秩序漸安人心漸定當此春夏之交正商業進行之際满望國會成立選舉正式總統爲我商民造福詎意風波迭起謠諑朋興讒説訛言如沸如羹致人心靜而復動國家安而復危金融尙未流通贸易陡然阻滯各埠成交之貨物紛紛函電止退影響及於中外危殆情形難以言狀或者謂法蘭西過去時代恐慌倍蓰於今日商人所見者淺未能遠謀然師人者當以覆轍　殷鑒母寧舍短而用長近日紛紛爭議宋案也借欵也選舉總統也竊謂宋案審判於法庭借欵選舉取决於議院自有法律爲範圍豈尙血氣爲勝負商人在商言商不知附和若有破壞而建設亂靡有定胡所底止疊據各業團體交相詬責殊難緘默務祈大總統國務院參衆两議院各省都督民政長以保衛商民維持秩序爲宗旨無使我商民喘息餘生再罹慘禍坐致大局淪胥貽　侖豐功之玷不勝惶急待命之至上海總商會陽 
[宋案今日觀]  
　　應桂馨之游移初五日預審宋案要犯應桂馨因檢察廳嚴守秘密故供情如何外間未知底藴茲於司法界中探得消息預審時應犯口操京話狀極從容經陳撿察長示以函電等各証據該犯直認不諱惟稱字句之間另有解釋　語則一味游移答非所問云 
　　預審嫌疑犯之誤傅宋案嫌疑犯虞震槐莊瑞森两名前由法捕房解交地方檢察廳後曾經預審與宋案無甚關係惟慮公開法庭時或有必須質訊之處故仍羈禁看守所未經釋放然無再行預審之必要至外間謠傅陳檢察長昨假市政廳提訊虞莊两犯一節實係傅聞之誤且市總董業已堅拒設庭卽須提訊亦斷不仍假市政廳也 
　　两應尙未省釋甬人應元初應來興於初五日預審宋案時窺探被拘昨報謂已開釋茲據另一訪員報告則稍有不符特再錄下應元初號鎔鏡浙江鄞縣人現住愛文義路森順里第一百七十四號在普康人壽保險公司爲夥應來興係其堂兄甫由原籍來申由元初薦至北市麥根路包飯作燒飯業將上工故於是日上午偕至南市購物適値預審宋案因在市政廳腰門外窺探動靜旋至外灘白玉樓啜茗後又於下午前往探視警界中人以其情有可疑故卽扣留後因查無關係當由穆廳長飭交妥保省釋乃應等並無保人故至今猶在警區未釋昨應等以無故被扣同在區中滋閙不置云 
　　押所之整理一區押所本係拘留尋常人犯之處茲自應朱二犯移禁該所後洒掃清潔並以現値初夏天氣漸熱恐有疫氣發生故在押所内遍洒除疫藥水以昭謹愼　　市議會要求開門上海市政廳議事會於五月一號起開夏季議事會迄尙未經告竣現適宋案要犯應桂馨朱蔭榛两人羈押本廳一區押所内由長警偵探嚴加防範關閉大門致各議員等均從毛家弄後門出入殊多不便爰特開臨時會函請穆廳長速將大門開放一面由議長王引才君於昨日旁晚倩人攝一閉門小影以留紀念 
司法部勸留廳長五月五日司法部致上海地方審判廳電云接檢廳電宋案定今日豫審甚喜黄廳長現仍照常辦事否昨有電致沈陳两僉事親往勸留務望勉爲其難毋萌退志司法部歌 
　　黄廳長擔任審理五月六日上海地方審判廳長上司法部電云江歌两電暨沈陳两僉事轉示冬電均敬悉仰見大部維持司法訓勉備至謹遵電暫留宋案俟起訴後即當迅予審理依法判决斷不有所瞻顧稍示屈撓以盡職任而重法權謹覆上海地方審判廳長黄慶瀾叩魚印 
　　洪述祖之强辯洪述祖致袁大總統國務院司法部武昌黎副總統南京程都督暨各都督電云述祖於辛亥秋與唐紹儀在北方贊成共和本爲救國起見一年以來黨爭日劇怪狀百端使全國陷於無政府地位心竊痛之上年宋敎仁等連帶辭職要挾中央爲黨派專制之禍始中國敎育幼稚人材缺乏合全國穏健分子立賢無方共謀政治尙虞不濟宋敎仁乃欲借政黨内閣之説以遂其植黨營私之計壟斷政界黨同伐異一室操戈是共爭也非共和也是黨派專制也其弊甚於满清貴族專制其禍必至於亡國滅種而一般盲從之徒不知宋敎仁行僞而奸言僞而辯一唱百和搗亂不安非訐發宋之劣蹟確據宣布中外不能毀其名譽敗其勢力適應夔丞來書言及宋敎仁前在日本犯有騙案日廨出票拘提擬設法購得此票印行廣布爲釜底抽薪之計因彼黨亦欲購取滅跡故購價甚巨述祖力爲贊成屢次函電促其進行催取此件又恐述祖人微言輕不得不假託中央名義以期逹此目的應夔丞本爲江蘇巡查長與國務院時通函電借此影射又因總理不接洽故索取電本一手經理述祖宗旨不過欲嘵宋劣跡毀宋名譽使國民共棄去之以破其黨派專制之鬼蜮而已迨應書號個两電莫解其故故欲到滬面詰不謂若輩忽以購取宋敎仁劣跡之往來函電强認爲謀殺之證據殊與事實不符試思述祖如果欲戕其生命何用重金購覓提票以毀其名譽耶此理甚明不須另證乃立心破壞之人不問事實且欲藉此牽涉政府挑動南北惡感以實行其亡國滅種之政策實所痛心諸公熱心救國主持公道特通電陳明伏祈公鑒再燬宋二字係北京習慣語人人通用並無殺字意義在内凡居京中者無不知之豈能借此附會周内合併聲明洪述祖江 
[設立紫花工廠之請議案]  
　　市政廳議會前接漕河涇鄕議事會函以據該鄉江蘇第二師範附屬肄業生唐敬泰函稱竊自民軍反正五族共和百度維新而民國之困難如故民人之窮乏如故苟不急起自謀全國恐有破産之患然吾民所當爲自謀者非農卽商舍此無以自全其身也上海係南北樞紐江海要衝木棉土性最宜載在志乘攷禹貴揚州之域吉貝利倍絲枲三代而下衣被羣生惟土貨商品以木棉布疋爲大宗互市數十年棉布贸易日以退化若不急爲維持請求發逹恐洋布輸入膨脹吾國天然之富物力消耗生機益窮况中日議和各口岸均准設廠前清巳訂約章外人擘畫經營不遺餘力今不設法挽回常處旋渦之中勢必江河日下矣然猶幸各省民志淬厲精神紛紛尙武故凡軍學工商各界莫不結合羣力注重體操所用衣褲操帽腿布等件皆尙紫花黄色其布有購自外洋者利權之溢何可勝數查紫花本是滬濱土産考察性質活血温和有裨衞生龍華希布物美價廉販輸幾遍海内今則遠及泰西爭相樂購應在該處創立紫花工廠織絍器機集款購備成布發行如遇遠近軍學工商各界需用體操衣袴等件其料儘可照本消售或需成就衣褲亦可代辦庶幾振興實業獨擅利權一舉而两得焉再查此項工産資本較鉅非本區窮困鄕民所能集事應請鄕先生列入議案轉行移知上海市議會切實討論公同提倡集股定章先行試辦則國計民生两有裨益地方感甚爰具概略特先請議等情查該生所陳確係振興實業挽回利權之要素除列入春季議案外函請提交議會討論提倡等因現市議會巳列入本届夏季議案公同討論矣 
[衣服麗都之搶匪]  
　　本邑西鄕漕河涇人史棣華前晚偕妾回至法租界寳昌路寓所將到門前時僅九點突有衣服麗都者三人猛向史掌頰史正擬詰問一穿漳絨馬褂者卽以手鎗相向餘二人則各執利刃將史妾撳按地上搶奪飾物史等畏其兇燄噤不出聲聽其徜徉而去所失諸飾内有金鐲珠件等類約値三百餘元按該處與捕房距離不遠時亦未至深夜該匪等膽敢持械刧奪亦可謂愍不畏法矣 
[婦人灼傷殞命]  
　　甬人周惠高住居漢璧禮路八十三號向爲輸船生意近因開往他埠僅留其妻陳氏及幼女在家詎前晚一時該氏床上不知何來火種忽兆焚如迨經鄰人帮同救熄氏巳焚傷手臂等處當報捕房飭送同仁醫院延至昨晨身死舁送驗屍所經公廨中西官蒞所驗明卽飭死者之妹朱陳氏具結收殮一面派探查明起火情形再行核奪 
[欺侮孤寡之作爲]  
　　黄發記木作主嬬婦黄王氏具呈第二初級檢察廳略謂伊夫黄月生在日與兄勝祥弟發生同胞三人友愛異常不忍分炊翁姑去世時發生尙幼由氏夫婦撫養成立創立基業今兄弟三人及弟婦巳相繼亡故惟發生生有二子三女長子關大承嗣長次两房爲兼祧之子現年十七歲詎有現爲黄發記房租經理之謝茂山居心不良欺侮孤兒寡婦擅將産業私抵盜賣並勾引嗣子關大及姪女等行爲不端醜聲四佈氏雖屢屢訓斥頑劣不聽上月因市浜橋西老宅被盜刦搶遷來閘北發祥里新宅謝欲乘機將氏逐出陖使嗣子赴捕房朦指氏爲傭婦並誣行竊當被包探拘解公堂經中西官訊明實情當堂將關大申斥註銷控案氏釋放歸家謝又指使嗣子關大閉門不納請爲提究等語王檢察員准於昨日飭傅黄關大謝茂山到案預審聞已供認現均收押候起訴同級審判廳照律判斷 
[拐販小孩之敗露]  
　　婦人郭王氏前日與拐匪廖阿虎陳阿三挈同八歲山東男孩王和尙楊長二十歲男孩王小海子七歲男孩施小吉至虹口元芳路碼頭擬乘恒生輸船出口販賣被美捕房包探周阿金查見以其形跡可疑盤詰支吾遂將各人一併帶入捕房分别拘留昨解公共公堂經孫襄讞會同英哲副領事略詰一過判將四孩暫留濟良所郭王氏等分别候函致閘北三區警局移提人証於下禮拜五再訊 
[調派兵艦駐防要隘]  
　　海軍部近以南方謠諑紛傅深恐匪徒煽惑乘間擾事爰於前日電飭駐滬海軍司令部迅調兵艦前赴煙台南京吳淞等處駐防昨李總司令已令海琛巡洋艦駛往烟台建威炮艦駛往南京聯鯨軍艦駛往吳淞駐泊防護矣 
[第一營移駐新屋]  
　　前混成第三旅李旅長查得裏日輝橋新造營房刻已工竣可駐兵士三營除本部二團第二營已在該營駐宿外尙餘房屋甚多故於前日命令駐紮舊道署之第一營曹營長卽將該營遷往裏日輝橋新屋駐紮 
[女校運會預誌]  
　　西門外吳興凌銘之君所創辦之南洋女子師範學校聞定於五月十五日開運動大會會所借中國體操學校所演材料除普通體操應用體操及行進法外又有拳術武器當此尙武之秋巾幗中之武士道亦不可少該校開創此風其有益於女界非淺鮮也 
[春季賽馬三誌]  
昨爲旅滬西商春季賽馬之第三日計賽十次第一次十二馬西人海司代新裕泰白衣帽灰馬勝第二次十一馬洋人化克代麥格利格紅衣帽白馬勝第三次十四馬利逹洋人代克杜學堂醬色衣帽白馬勝第四次九馬西人克來登藍衣黑帽灰馬勝第五次十馬利逹洋人代道勝銀行藍衣黄帽黑馬勝 
　　第六次五馬利逹洋人代西人伽克生紅衣白帽黄馬勝第七次八馬洋人小白來代祥茂洋行白衣帽白馬勝第八次九馬小白來代太古洋行黄色衣帽黑馬勝第九次十三馬西人馬勒代馬立師粉紅衣帽黄馬勝第十次八馬小白來代祥茂洋行白衣帽黄馬勝並聞跳浜之期亦經議定於陰曆四月初五日（卽星期六）舉行 
[巡士毆打議員案近聞]  
　　縣議事會議員王銓運前在地方檢察廳控被閘北巡邏隊巡士行兇毆傷迭經該廳飭傅人證抗延不到因此案懸未結茲經檢察廳長陳松生君與淞滬巡警廳長穆君往返函商允飭該巡警等投廳候質爰定於本月九日提案預審昨已飭警知照原告來廳候訊矣 
[佛敎總會之通電]  
　　佛敎總會本部致各省支部分部電云本會於四月八日卽陽曆五月十三日開佛誕紀念會於北京除仰各派代表至京外並望於是日就地各開佛誕紀念會作諸佛事以祈國利民福上海本部魚 
　　城内 
　　地方審判廳民庭批（孫補蘿抗告不服鑑定批）狀悉查此案前據蔣沈氏呈請鑑定修理數額責令抗告人負担業予照准并命令該民呈繳負担欵項各在案前據呈稱該抗告人曾向高等審判廳請求再審因被駁回請求已提起抗告尙未奉批謂本案係屬再審執行命令應暫停止效力請求收回命令等情核與法庭程序不合所請應母庸議（王可城等請領訴訟經費批）據該債户團前次所領之訟費業已告罄現在無力籌墊請求給發三百元以資應用等情核與本案辦法两相符合應卽照准仰卽具呈候給領可也 
　　地方檢察廳批○（張正山爲張仲池訴劉印松案證聲明批）據狀稱演唱地點與爾居相距甚近豈得諉爲不知所述各節無妨喚同證人金義甫投廳候質可也（諸望川請求將王阿二等交保批）爾旣知馮秉鈞係因事被人毆傷則爾卽係當場目見之人着卽投廳以憑質訊明確再行决定可也 
　　丈勘田地○鄕民奚阿虎前因侵佔隣人田地被控於地方審判廳已奉判决嗣因奚阿虎不服復至蘇州高等廳上訴茲奉該廳派委推事來滬會同地方推事汪緰君於昨日午後帶同法警並丈繪生等赴西門外江境廟地方丈勘明白以便回蘇禀復 
　　河豚殺人○鎭江人楊某僑居滬城魚行橋東浜向爲小本生意前日在市購得河豚一尾回家煑食不一刻肚中疼痛其妻知是受毒急爲設法施救時巳不及氣絶而死昨卽草草棺殮 
　　索欠被毆○船户朱阿五向同業李根福索欠無着反被用木棍撃傷頭顱由第一初級廳連同兇器拘送地方檢察廳昨日午後經檢察官驗得朱阿五受傷屬實判令自醫李根福收押木棍存案候朱傷愈到案再行核辦 
　　違背烟禁○第一初級廳昨日函送烟犯周人俊並烟具二十二件至地方檢察廳請究奉諭收押候示烟具暫存 
　　巨竊宜懲○張文榮控張耀林張阿耀羅和尙等串竊銀洋一案昨日午後由地方檢察廳危檢察官傅到失主訊究張耀林等一味狡展旋由全體法警及司法巡長梅君等上堂證明張耀林等實係著名積竊羅和尙卽混名白眼和尙與張專在滬杭鐵路一帶施其伎俩受害者已不知凡幾聲請重辦問官以張耀林等旣是巨竊未便任其逞刁判令分别收押聽候按律懲辦 
　　怙惡不悛○竊賊沈阿福劉小榮劉小林等專在各碼頭行竊客商財物昨經第一初級廳拘送地方檢察廳訊辦下午由危檢查官提案研訊據法警邢柏生上堂證明沈阿福等實係著名扒竊曾經各署懲辦有案本法警亦拘解數次問官得供判將沈等分别收押候究 
　　遞解竊賊○公共公堂昨送竊賊王德寳沙仁福二名並原贓錫事件一副錫盆三只皮鞋一雙至地方檢察廳請辦並請就近傅失主領贓等因旋據爲珠寳生意之楊壽生到廳禀准廳長將贓領去王沙二犯押送警廳遞解回籍 
　　南市 
　　日人捲逃○駐滬日本領事署警部人員昨日持日總領事公函致南市第一區附有照片一紙據云有日本人乾重太郎與台灣人楊葉南捲取某律師之現銀什物計共五六千金之譜逃逸無蹤除已分報英法美租界各捕房派探偵緝外卽請派探一體協緝與照片上面貎無異者卽是正犯務望拿獲解究云云龔區長准卽飭探留心嚴緝 
　　司帳小心○日本人松本由大連灣乘輪來滬前晚抵埠後卽在南市新春福客棧内投宿擬即乘輪回國該棧司帳馬湘藹因恐别有交涉立即報告第一區龔區長派令區員查問明確囑令該日人遷往租界内寄宿以免生事 
　　抗阻發封○甘善餘前在地方審判廳訴被南市王利川藥丸店主王惠生担保陳竹峰欠欵不理一案除已繳過四十元外尙有六十元延不履行債務甘又催請該廳移知第一初級廳强制執行卽於前日派承發吏法警等前往查封詎該店主婦出而抗阻扯毀封條正在紛閙間適王由外歸家詢明原因當卽赴廳陳請免封俾將所保尾欵照數措繳至扯毀封條一節聞已移知同級檢察廳照刑事案飭傅訊奪矣 
　　閘北 
　　曾否拐賣○偵探吳德生前日在六區境内查見王煕春張兆實二人將戴金堂姬如堂扭住當向詢問據王張二人聲稱戴姬拐賣伊等女媳遂卽併解司法科移交檢察廳究辦 
　　拘留賭棍○一區解在途擲骰之施元興徐林大袁大壽等至司法科當經訊實判各押五天以示薄懲 
　　大受損失○共和路必亨油花棧失愼已两記前報茲悉該棧房屋係張裕豐之産房主張桂生以前亦做油花生意造此棧房非常堅固並未保險今被焚燬損失頗巨且該棧起火情形殊覺可疑恐有圖賠保險銀情事前日特至警察廳報請嚴查旋由必亨棧主丁環生央人向張理勸允許賠償若干惟張尙未應允云　　公共租界 
　　仍照原斷○清和坊四十三號妓院内鴇婦王顧氏因逼令十三歲杭州女子張杏花賣娼由廨提案訊實判女發濟良所該鴇押女所两月嗣該鴇以女由其叔立據價賣心不甘服特延律師上堂聲請釋放諭候復訊再核在案昨由捕房將該鴇解案請示並由該鴇所延代表律師上堂聲明前由請予開釋王襄讞商之英領康君以逼良爲娼最關風化且案經斷定未便翻異着將王鴇仍照原斷還押 
　　説謊該罰○馬夫朿阿五因在馬車上嗑睡違章由捕拘解公堂訊據供稱係六百三十五號華捕向其借洋不遂誣指奉飭存洋交保候查在案茲經捕房派探查明並無借洋誣指情事昨又將朿拘案請究中西官以朿不應謊供着罰洋十五元充公 
　　欠欵不理○何植之何範之因欠美商塞特銀两不理被控昨由公廨先將何範之傅案諭令交保候訂期會訊 
　　殃及鄰居○前晚十二句餘鐘福建路公興里五百六十六號門牌妓傭顧阿寳家起火殃及五百五十一號五百五十八號五百六十三號五百六十八號等數家共燬房屋十餘間事後捕房有三家保有火險當卽回禀捕頭請爲核示 
　　冒探拆梢○四馬路四百六十八號雉妓院妓女王桂蘭控流氓劉金標冐充包探向狎客劉仲嘉拆稍洋二十元昨由捕房將被告拘解公堂訊供屬實判劉金標押西牢三月以儆 
　　謊騙珍珠○湖北路三百三十二號住户劉奚春控蔡阿海混充古董掮客騙去値洋數十元之珍珠等情昨由捕房將蔡拘解公堂訊實判押一月贓交原告領去 
　　唆使竊洋○女子呂招弟自幼由其父母許於新閘肇慶路七百十三號沈榮氏爲義女茲女因聽其胞兄呂長元晙使乘榮氏外出竊取現洋四十元交與其兄取去嗣被氏回家查悉昨報捕房將呂兄妹二人拘解公堂訊明判呂押三月女押女所一月以儆 
　　乘機攫物○王春生前晚乘福建路公陽里五百六十六號妓傭顧阿寳家起火時乘間攫取五百五十九號陸元龍家衣箱一只圖逃被探錢壽生追獲昨解公堂訊供不諱判王押两月臟交原主領回 
　　誘拐女子○虹口韜朋路住户奚培卿控侯和尙誘拐十七歲女兒阿香昨由捕房將侯與女一併拘解公堂訊明判女交其父領回管束侯從寛省釋 
　　故違定章○英美工部局營造處控密勒路周杏生家造屋不照定章昨由捕房將周傅至公堂經中西官訊知前巳諭令砌造不應故違着周罰洋五十元充公並限两禮拜照章砌造如違提究 
　　來歷不明○住居七浦路二百六十五號之婦人朱王氏前日與沈祥記譚桂卿帶一三歲男孩在福建路同行巡捕以其形跡可疑上前盤詰氏等不能指出該孩來歷當被帶入捕房分别收押昨解公堂訊供一過判仍分别押候查明再訊 
　　何苦怨命○福州路時如春點心店主王慶生前日與其夥黄金生口角致黄負氣呑煙圖盡被捕查悉將黄帶入捕房轉送醫院醫愈昨解公堂請示經中西官訊悉前情判黄開釋諭後勿再生 
　　因何衝突○張瑞生昨在某洋房購買麵粉不知何故大起衝突張竟持刀向該洋人恐嚇當報捕房飭西探將張逮案押候核辦 
　　法租界 
　　女子何往○金松垞投廨控稱前將女兒許與近鄰周柏生周蔣氏夫婦爲養媳詎進門之後强逼至湖絲廠爲工時被凌虐至正月十三日忽稱不見查前者周將伊長媳售賣今商人之女諒亦被周出售求請訊究質之周柏生夫婦同供該女於十三晚出外泡水一去不返泡水之桶抛在金宅門首顯見原告將伊女藏匿爲此先發制人之計求察聶讞員判令退去候查明再核 
　　累及娘舅○金愷岑投廨控稱有婢女一口被所用之包車夫於上月十一日拐去今將該車夫之母舅施阿六扭案求追施稱於上月間在金處爲包車夫替工至外甥誘拐使女之事實出不知判押候查明再核 
　　承認縱火○煙紙店主林清一投廨控稱貼鄰挑膏店主楊季與於前晚用棉花浸透火油燃火從牆洞中塞入商人店中希圖移禍彼可領取保險銀两幸得悉尙早卽經救熄報捕拘案請究訊之楊供因店中虧本與合股之陳姓商通放火自知該死求恩寛宥判押两年以儆 
　　巳非完璧○女子馬阿翠前被人領往客棧姦宿被探拘解公堂訊究女供在陳同春帽子店爲傭母親現住美界惟不能指明住址當經送堂候領在案今伊母張氏投案求領中西官飭將阿翠提案認明無訛准予領去 
强曳狎客○野鷄妓院鴇婦朱胡氏縱令妓女在途拉客被巡捕查見拘入捕房昨傳該氏解廨請究氏供因妓女初來上海不知章程所致判罰洋五元充公 
[雜評三（訥）]  
　　省會聯合會移滬當省會聯合會發起時粤某議員昌言上海爲政府權力不及之地宜設於上海記者曾正言告之以爲政府不當嫉視議會議會不當仇視政府各出其誠意以相討論何必託庇於外人之下不謂今日又將由津而移滬矣果何爲也耶 
　　總商會之京電上海總商會致京電云商人在商言商不知附和在商人之言固然而政府與政黨則均宜兼顧商人各以其正當手段爲法律上之戰鬥言論上之戰鬥而不軼出於範園則雖各造其極自不致影響於商人卽巳兼顧商人矣府與政黨其三思之 
　　告黄廳長黄廳長電云俟起訴後當卽迅予審理依法判决斷不有所瞻顧稍示屈撓記者無他望但望黄廳長能實行斯言已足以對政府對國人對死者而均無愧色矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[謠] [  鈍根] 　 
　　謠微生物之一種也其體渺小尋常目睛不能辨惟具慧眼者得見之孶生極速頃刻可徧全國人中其毒則心悸怔忡甚且憂　以死然莫能究其所自來或日卑鄙齷齪之人口中每易生謠傳播空中遇紙而粘着人閲染謠之書報則其口亦生謠而不自覺故有满口是謠而猶醜詆人之生謠者亦有自知染謠而力諱無謠者更有最初生謠之人而飾言染自他人者以是謠之出産處人弗能知日見謠之增多而無法撲滅有西醫某氏嘗考察中國南部多染謠毒而以通都大邑爲甚預防之法惟以火油灌两耳洗两目路中築鉛皮短牆始可免傅染云 
尊聞閣詞選 
[點綘唇（題桃花人面圖）] [  小蝶]  
　　無限風情桃花嬌艶人嬌小眉顰如惱春恨知多少花様柔魂莫被風吹掉芳心悄被儂猜到添出三分笑 
[菩薩蠻（題醉眠芍藥圖）] 　　 
　　醉眠不怯東風緊嫣紅吹上鴛鴦枕香夢濕羅衣夢隨胡蝶飛睡情濃似酒花影繁於繡知道夢魂中爲誰雙壓紅 
[閨情] [  逸民] 　 
　　恨郎不解事無語薄生嗔略帶芙蓉色容顔倍可人 
美人多樂趣不在抱衾裯微露二分怒時生一段愁 
[調老妓] 　　 
　　暮景來何速容顔逐漸非朝朝愁對鏡對鏡與心違垂老心還少入時意太痴青絲間白髮假作不曾知身入繁華境琵琶面半遮夜闌燈影下依舊一枝花門外停車馬應知是舊交翩翩年少客别處有香巢 
自由談話會 
吾邑禁煙調查員任令乃父乃叔終日横陳呑雲吐霧且不時至上海購低賤小土將所查得之大土換至家中以餉二老我不禁爲禁煙前途哭 
　　吾邑某姓家雇有新劇團日夜演劇名爲開通社會實則藉以歛錢男女混雜大壞風化而某知事置若罔聞我不禁爲地方自治悲 
　　某女士以爲訂婚之事須得自由而其老母大施專制手段擅將女士許字葺城某姓女士亦莫可如何惟有終日鬱鬱而巳我不禁爲女士家庭恨[  城夢寰]  
劇談 
[續記昨晚之逍遙津] [  玄郎] 　　 
　　前見老丹桂演此劇止於獻帝草詔演起前晚第一台從王粲夏侯淵華歆張遼等議尊曹操爲魏王演起原原本本殊勝於老丹桂王德全去苟攸持正不阿力阻一場精神惜欠振作馮志奎之曹操氣概兇很舉動暴戾逼肖一跋扈不臣之大權奸開臉非常兇惡望其顔色巳毛骨悚然每逢説唔字如獅吼虎嘯尤令人心胆俱裂閙朝一場表述一已之功績字字清綻句句雄壯驕矜恣唯頗有不可一世之概該伶之身叚白口做工開臉（聞其飾張飛開臉須歷二小時方藏事）架子花臉中時下實無其匹小喜禄之伏后唱做尙稱職但氣稍急促耳烟容满面毫不塗抺脂粉扮相太不講究三客串之太子愁眉涙眼生成一副苦臉演此等戲天造地設出色當行唱亦哀鬱蒼凉悽惻動人與小楊月樓哀求曹操一場目眦瑩瑩面色灰白一種慘淡之狀凄楚之音令人心酸腸裂幾疑眞非演戲矣李春棠之華歆刁詐奸猾卑鄙很毒描摹奸侫神情酣暢淋漓深得神似勝於小保成多矣此劇悲慘萬狀能令觀者髮指座下時有痛駡失聲者何不連演司馬逼宮以昭天道之好還而一快人心乎吾知有裨於世道人心必不少也 
小説 
言情小説 
[麗綃記（六）] [  栩]  
　　夫麗綃非不知喜尤之心必不致於負己然惟深　　投稿者小蝶 
　　陳　原名祖光一字肖仙浙江杭縣人年十七歲居杭州城内下后市街王衙衖 
　　怪喜尤多所畏忌不敢於此時公然納己而惟恐其家人蹤跡之者在麗綃之心以爲縱使其家之人蹤跡而至但拚一死要亦無他顧慮而不知喜尤之已有牀頭人也今以其身謀寄頓於友人之家亦祇知爲暫避目前風險之計　喜尤之欲以其身舉而贈之　翟愛者又非麗綃所知也幸而不知顧已傷感至於此極苟其知之則當日賴合旅館之中要不免有鴛鴦之血淋漓於幃帳間矣旅舘中之僕人聞有鏗然異聲且雜以惶駭哭泣則不得不褰幃而進比見彼两人之情狀則知兒女子自尋煩惱耳遂歛笑而退喜尤見之亟以手帕掩麗綃之面日止止汝果弗　見予死者奈何必喧使人知以窘予耶汝不見彼舘中人且褰幃而來窺麗綃乃亦止泣回首以覘則軟繡之簾猶颭爲水波之紋知非謊也而故爲之辭日縱令如何亦不過有死而巳喜尤日吁果予两人同死死而魂魄有知仍相聚於地下者死亦良得惟是弱弱靈魂茫茫泉路又斷非爾我所能自主耳則不如不死則不如從我之言蓋不死則終有生逢之日目不過暫時相離而爲永久相聚之計者又不得不有此暫離之舉又何傷心之甚哉非然者則終恐不免於死别耳夫喜尤之爲是言者蓋其心中實已籌之旣熟彼當麗綃結褵有日忍於决絶而别者實有鑑於世之婚姻不自由者苟其心中有一愛人存焉勿復遂其所願則必出其慘厲之手段戕其所天者蓋有之矣洵如是卽適以愛情而爲罪孽之陷阱駢鴛鴦之頸以就并州之刃又可預决者　喜尤固操危慮深之人也故遂决絶而歸及至麗綃忽復蹤尋而至則知麗綃之尊人固夙以嚴重御下送之返直送之死而不送之返則又自處於危難之中於是籌奪至再乃有屬於翟愛其用意蓋有二端一則幸而無事則足以移愛而脱其終身之累一則萬一有事亦足以嫁禍而免貽切身之災然而翟愛則未嘗念及此也第以朋友相託苟可以爲之包荒者要不妨爲之擔待己耳遂乃據喜尤之説而請諾於其嫂氏以電話通諸賴合旅舘（二） 
愛情小說 
[自由花彈詞（五十五）] [  天虚我生]  
　　戀春看了不禁笑道好一个措辭倒也説得盡情盡理看你的造化我便依你的詭計做去萬書連連作揖道好姊姊肯替我兄弟帮忙那是再没有不成的了只是這封書上末尾的两句還求姊姊注意則個戀春道却又是什麽个注意萬書笑道不是姊姊方纔説過還有一位竇小姐麽戀春笑道這眞是得隴望蜀如今隴尙未得如何又望起蜀來萬書道總求姊姊一法照應做兄弟的没有别的報酬將來朝夕焚香默求上帝保佑我姊姊也得事事如心如願便了（表白）當晚他姊弟两个計議停當戀春本來是个風流倜儻的人物又爲着自家的兄弟自然盡心竭力依計而行又把許多閨中影事及被難以來許多經歷從頭至尾細細説與萬書知道凡是萬書求他的事也都件件依了只有改裝一節碍着自己所以不肯依他好在他两人的面貌聲音一般無二便趁秦保未回的時候两人把衣裝服飾對換了一身連个稱呼也暫時改了過來及至秦保回來他两人已是分房睡去這萬書睡在戀春房裏秦保睡在外房次早起來萬書便充做戀春叫秦保進來分付道我有一封書信煩你帶去送與小姐轉呈舅父我因身子不爽暫在此間躭擱幾時你可和哥兒先去當下秦保那裏夢想得到他姊弟两个昨晚已經掉了包兒只道這一个仍是戀春又况聲音面貌相同自然不疑因道旣是如此老奴就該伺侯在此讓哥兒一人自去便了萬書道這个不妥我在這裏横鍳有那茶房伺侯哥兒前番自去幾乎途中疎失我若放心不下倒把我的病加上幾分了秦保知道戀春的素性最愛自由自主也就不敢違　當下戀春扮的萬書進來秦保只認做是萬書便將此意説明那假萬書自然唯唯承命於是整理行裝主僕两人便自趁了火車逕向蘇州而來到得秦府秦保赶先進去通報説是戀春有病不曾同來並將書信送與儷簫觀看却那徐萬書的筆跡也與戀春相同把个儷簫墮入五里霧中不禁大吃一驚及至回心一想又反疑惑起來正在没解决的時候玉梅進來笑道呀小姐天下竟有這種奇事儷簫嗔道什麽事又來大驚小怪玉梅道方纔回來的萬書公子誰知却是眞的戀春小姐從前住在這裏的戀春小姐倒説是眞的萬書公子若不是姑太太認的明白可不把人一直的糊塗死了儷簫驚道原來眞个如此那便把我的名譽掃地可恨那徐萬書還敢寫這信來眞是欺人太甚的了説着便把桌上的書信一手撕成幾片玉梅見儷簫動了眞氣也就没話敢説却好秦慕嘉因秦保説是戀春有信與他送在女兒這裏他便親自過來向女兒要看及見女兒這種光景倒覺詫異忙問玉梅爲了何事玉梅説是爲了這封書信秦慕嘉便把碎紙拾來細看却那麗簫巳是一兀頭靠在桌上放聲哭了起來那秦公看罷這書不禁哈哈的笑了起來道怪道方才姑太太説是他兒子該死求我寛恕則個旣然如此玉梅你快去把姑太太請來我有話説玉梅領命自去（二） 
短篇小説 
[土偶談] [  瘦蝶]  
　　冷月一丸白楊幾樹春燐點點荒塜纍纍下有陳死人恬然高臥若不知世間之大局有至可慮者 
　　俄而忽有五六人自墓中出高者如翁仲次亦如成人侏儒者纔如孩提携手偕遊於凄風冷露之下狀至歡洽 
　　一人率然日我儕埋首黄壤者二千餘載矣今幸世界共和當可出而問世 
衆聞其言皆雀躍撫掌日快哉快哉我儕願速出 
　　忽一人嘆日汝等少不經事盍放眼一觀今日之世界何等現象乎 
　　一人笑日無傷也今日爲共和平等之世界我儕苟出則爲至尊無上之國民國民皆有總統之資格聞大總統選舉在卽我儕當與之一角逐莽莽中原究未知鹿死誰手 
　　一人嗤之以鼻日汝何作此妄想試問汝有何能力耶以予所聞則大總統將召予等入京畀以相當位置此消息或不誣也 
　　一人搖首日予殊不願北行途中暗殺甚多未易防備况予等土木形骸何足以供奸人之　撃願出爲共和國民足矣自問無濟世才何敢贸然往以自取辱 
　　一人日子誠愚駭子豈不聞两院之議員十部之長官無知之愚民何一不我輩若奈何揚人而自抑裏足不前耶 
高如翁仲者抗聲日汝輩抑何紛爭乃爾僕意出世一行謀一飯碗以自娛亦未始非計遠則爲偉人窮則爲盜賊亦何可逆料汝輩贊成者盍舉手不願出者聽 
　　於是朦朧月影中衆手畢舉呼嘯而散 
翌日河南縣某處古墓中喧傅發現土偶數具財政司以爲瑞購之而獻於總統二 
文字因緣 
[贈鈍根一首] [  遠香]  
　　不露鋒芒不染塵遙知參定是前身處　脱穎還多事涉筆成文有夙因容易缺殘惟利噐自由談笑本天眞年來圭角俱磨盡想見含渾澹遠人 
[再贈鈍根] 　　 
　　妙義環生報紙中探源索隠趣無窮噐看磨礪人多利計笑鑽營君未工莫怪鉛刀難割物須防寳劍易摧鋒夙根誰説先生鈍攻破書城不費功 
[諸友迭以詩贈愧不能報書此意] [  鈍根] 　 
落花片片雨絲絲正是江南春暮時欲寄尺書報知巳疎狂愧我未能詩 
 
 
 

Page 11

 
 
   
 
 

Page 12

 
 
   
 
