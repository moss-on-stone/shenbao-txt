# 1907 - 360 - 4912467

 

Page 1

 
 
   
 
 

Page 2

 
 
上諭 
　　九月初四日奉 
　　上諭馮煦奏特參庸劣不職各員請分别懲一摺安徽前署安慶府知府改捐江蘇道員楊宗清外有能聲居心巧滑候補知府何林衡心地糊塗且有啫好南陵縣知縣馬杏林颟頇任性丁役擅權貴池縣知縣鈕續安貪鄙嗜利馭下不嚴署蕪湖縣本任廬江縣知縣謝清階罔利營私幾釀巨案直隸州知州前署定遠縣知縣嚴國棟才足濟貪怨聲載道試用知縣李文蕃藉案招搖不知自愛卽用知縣前代理懷遠知縣馬育麟利心頗重不洽輿情補用知縣張奎漠疎於内行聲名平常試用知縣梁昌濬辦理警察敷衍因循　贊廷見利忘義頗丁夤緣趙汝漢品行卑鄙惟利是趨鳳陽府教授張德霈嗜好太深把持學務當塗縣縣丞趙全榮公事颟頇准補宿州州判王福銓聲名甚劣洛河巡檢沈瑞圖浮躁喜事績溪縣巡檢史文采目不見物青陽縣巡檢周國琛年老多病盱眙縣典史李必昌久染烟癖當塗縣典史任春森操守難信鳳陽守備謝啓才聚賭干政行同市儈金家寨外委孫體信帷薄不修有玷行伍均着卽行革職署望江縣本任懷遠縣知縣干鳳閣性質迂疏所至竭蹶宿松縣知縣崔保齡庸懦無能兼有嗜好盱眙縣知縣程伊昭嗜好甚深政事廢弛惟文理尚優均着以教職歸部銓選池太同知志寛性甚庸懦權不已操准補宿州知州張紳識闇才庸難膺煩劇均著開缺另補另片奏候補道石愼嗜好甚深性尤貪縱歷充要差政以賄成志權行止不檢頗滋物議試用道余適中遇事偏執罔恤民艱候補道馮詠衡嗜好亦深操守難信均着即行革職飭着照所議辦理該部知道欽此 
　　初五日奉 
　　旨廂白旗滿洲都統著世鐸兼署欽此　同日奉 
　　旨廂黄旗領侍衛内大臣著納勒赫署理欽此　同日奉 
　　上諭都察院都御史著張英麟署理副都御史著管廷鶚署理欽此　同日奉 
　　上諭宗仁府右宗正著溥偉署理欽此　同日奉 
 
 
 

Page 3

 
 
　　上諭福建泉州府知府員缺緊要著該督於通省知府内揀員調補所遺員缺著鮑心增補授欽此　同日奉 
　　上諭憲政編查館奏請派修訂法律大臣一摺著派沈家本俞廉三英瑞充修訂法律大臣叅考各國成法體查中國禮教民情會通叅酌妥愼修訂奏明辦理欽此 
宫門抄 
　　九月初五日　召見軍機　馮汝騤 
論說 
[對於各省設立諮議局之意見（進）（一續）]  
　　第一省諮議局之與外省新官制　省諮議局。與外省官制。最有密切之關係。外省官制改革之結果。分爲普通制與特别制二種各直省行普通官制。東三省行特别官制。編制局王大臣奏定直省官制通則。内有府州縣議會（三十三條）而無省權議會。其第六條有云。各省督撫應於本署設會議廳。定期傳集司道以下。官會議緊要事件。决定施行。如有關地方之事。可由官酌擇公正鄉紳與議。此因不用釐訂官制大臣第一層辦法。依舊分署辦公。故有此條之規定。以便遇緊要事件。可會商卽决。去承轉之繁多。省批詳之重疊。此爲合議制之行政。其會議者。僅限於省城實缺各官。有時參用紳士。其所議者。爲緊要之行政事件。與立法之議會無關此蓋預爲立法與行政分權之地。故不以政廳而兼議會也。若東三省督撫奏定東省官制。則仿京部之例。合署辦公。分設二廳七司。以左參賛領承宣廳。禀承督撫。辦理一省緊要事件。考覈用人及省内外官員升調補署是行政權固屬之督撫右參賛領諮議廳掌議一省法令章制。研究本省利病應行損益各事。而其議員有本省實缺候補官及京外人員。其與議不由公選而由札派是立法權又屬之督撫提法司雖别爲一署。仍受督撫考核節制。是司法權亦屬之督撫。三權總攬而欲爲憲政之預備。是適燕晉而南其轅以内地各省官制。與東三省官制相較最差異者有二。一則内地各省。督撫平行。而東三省則巡撫僅爲次官。大權集於總督。一則内地各督撫據直省官制通則第一第二兩條。僅有地方行政權而東三省總督則於一切行政事務外兼有諮議廳所掌之立法權。夫以立法行政司法三大權總攬於地方行政長官一人之手。此在東西。各國對於殖民地及領屬地爲然。若本國各地方行政區劃。則無此制。蓋各殖民地及領屬地。例不施行本國之憲法。其人民無參政權。不能成立民議會。故除行政權不論外。立法權亦收攬而屬之於本國任命之行政長官。使無容喙之地。以免掣肘之虞。藉得實行其臠割之計。英之本國憲法。不施行之印度香港。日本之本國憲法。不施行於台灣。故印度香港台灣總督俱兼有立法與行政權。而總督親爲行政與立法議會之議長。印度之最高行政用合議制而印度總督執行之。總督自領外交事務。其餘有財務内務歳人兼農務法制事務　務之各行政官五人爲通常議員。又有陸軍司令長官一人。爲臨時議員。以之組織行政議會。而總督爲之長又以行政議會推廣之。增加臨時議員十六人。别成立法評議會。而立法評議會之議員。依千八百九十二年之定制。爲由總督任命者香港之行政權。總督司之。而受輔佐於殖民地書記官軍隊司令官檢事長財政務官港務長官及土木監督官與特授非官吏之議員二人。所組成之參事會。又别設有立法會。香港總督自爲其議長。以前擧殖民地書記官以下各官吏。及非官吏六人。爲之議員。而非官吏之六人中。五人出於派委。惟一人由商會推選。若日本之台灣。則於總督府設評議會。以自總督以下一切行政官。如民政長官參事官長覆審法院長警視總長等爲之議員。而以總督爲之議長。經評議會之議决得發布等於法律之命令。謂之台灣總督府律令。而評議會之議案。由總督發之。總督於評議會之議决。認爲不合時。得具理由而求再議。其所發律令。且不必由本國議會通過而台灣土著人民。更不許過問此三種制度。施之於各國殖民地及領屬地。固然其無足怪。而要非所論於本國之官吏與人民間也蓋殖民領屬地之對於本國政府及官吏。有義務而無權利有服從。而無監督止教授以國語國文。使之同化。而不許有法律政治上之。智識。其人民。不得爲本國之文武官吏。及被選爲國會議員。自無由組織民議會而參預地方自治。若以施之殖民領屬地者。而施之於本國。是印度。香港台灣我各省人民。而我各省人民亦復不察願自儕於印度。香港及台灣之列。又烏見其可。（未完 
專電 
[電一（北京）]  
　　贛撫瑞鼎帥將内用升任贛臬瑞廉訪接任後卽有護 
 
 

Page 4

 
 
院之望 
[電二（北京）]  
　　初四日朗潤園會議慶邸面奉　懿旨催議消融滿漢辦法各大臣議至傍晚仍無端倪 
[電三（北京）]  
　　御史江春霖奏下議院不宜以都察院改設請飭緩議 
[電四（北京）]  
　　給事中忠廉等三十餘人聯名封奏下議院宜特建不宜改設已奏交議 
[電五（蕪湖）]  
　　日本水災商准外務部在蕪湖購米三十萬石 
[電六（蕪湖）]  
　　駐寗日領船津辰一郎初四到蕪初五日會同蕪關道文觀察曁駐蕪英領事葛君三面議結鴻安大阪租地事 
[電七（北京）]  
　　浙省京官開特别大會提議浙路及蘇杭甬借欵事 
[電八（北京）]  
　　駐俄公使胡惟德初三日起程回國 
[電九（北京）]  
　　駐日公使楊樞電告外部交卸來京 
[電十（北京）]  
　　民政部欵項竭蹶向銀行借十二萬開支 
[電十一（北京）]  
檢察審判三廳經費度支部僅歳發十二萬不敷尚鉅 
緊要新聞 
[袁張主持裁撤吏部近聞（北京）]  
　　去年王大臣會議官制時本擬裁撤吏部嗣孫中堂鹿協揆以吏部爲百官統率之地職掌綦重斷不可裁此議途寢近聞袁張二軍機内用以來屢在樞垣倡議謂現在預備立憲如用專門人員均由各該部請簡請補惟同通州縣各官疆臣爲地擇人酌量請補而吏部輒循舊例任意奏駁於是用非所習百事因之叢挫有百損而無一益不如逕將吏部裁撤銓選亦暫停辦至同通州縣則可由各督撫按照各部辦法擬定正陪奏請補授云云惟鹿中堂則謂督撫請補各缺所以尚知顧忌者因有吏部覆議耳否則恐滋流弊萬萬不可裁撤帮政務處迄今從未將此事提及想當作爲罷論矣又有一說則謂俟下議院組織定妥後方能將此事舉辦云（山） 
[籌議江督電覆烟膏專賣事宜北京]  
　　江督電覆烟膏專賣一事日昨經外務度支兩部籌議略謂前次電致江督言禁烟一事應由專賣人手等情兹據覆稱烟膏專賣誠屬主善但不先籌的欵實不足以資周轉然籌欵不易可否轉商英使變通年限等因查此事入手以設法籌欵爲要點至向英使變通年限一節似可不必再改以致有所藉口反生交涉云（丑） 
[外務部二次催議閙公堂案北京]  
　　前月二十八日下午一點十五分鐘外務部爲閙公堂案二次電催英使略謂上海公堂一案屢催罔應倘辦理仍前延緩吾國萬萬不能任咎等語惟聞英使仍未覆答云（酉） 
[中政府要求日人撤退間島駐兵]  
　　初四日東京電云中國政府承允减少派赴間島兵數後亦要求日本將擅自駐紥間島之憲兵速卽撤退云譯字林報 
[責成使臣外部細察留學生舉動北京]  
　　御史徐定超前奏消彌邪說以安大計一摺奏　旨交政務處議奏現經議覆請責成出使各國大臣曁外務部留心細察各留學生舉動奉　旨依議云（自） 
[電調駐比李使會議憲政北京]  
　　政府以出使比國大臣李星使盛鐸曾與出洋考察政治之列現在會議憲政需材孔亟故特於日前電寄　諭旨令其迅速回京叅議一切想日間卽當朿裝歸國矣（示） 
[周玉帥又有内用消息北京]  
　　聞日前某中堂又向兩宫前奏保周玉帥年雖耄老而任事實心大可調京酌用并有與其拔擢新進不如起用老成等語（未） 
[袁宫保力保梁道調滬原因北京]  
　　津海關道梁如浩觀察調任蘇松太道係由袁大軍機力保已誌前報兹悉其原因實 
 
 

Page 5

 
 
以從前楊蓮帥在津時與梁同寅彼時梁歷當要差蓮帥頗不滿意日前蓮帥到津梁往謁見蓮帥語梁曰足下現在是何官職梁曰道員蓮帥又笑問曰足下知我現居何職梁對曰大臣是欽差蓮帥聞之大笑不作一語卽呼送客梁後將此言訴知袁宫保得宫保從中調停故請予調任以免衝突云（蓋） 
[江督辦理南康教案之操切北京]  
　　江西贛州府教案端午帥曾有電到京擬將該處知縣楊寅揆拿辦政府接電以地方閙教該管官革職已足蔽辜若動輙拿問有失政體且恐地方官因此畏懼教民壓抑平民反致激變故不允所請僅將楊令革職云（未） 
[東省又有日人私運軍火]  
　　初四日字林報接東京電云聞有俄國洋鎗一百十七桿爲日本某公司偷運入境者於大連地方查出卽全數充公 
[西報論中國改革幣制事]  
　　字林報云近日北京政府又議劃一貨幣問題二年前精琦之條陳似將見用矣夫改革貨幣爲中國要舉當求精於此事者以爲顧問始能收效而精此學者惟能於外國求之耳當國庫支絀之際忽有此激厲之擧殊可謂一好機會惟此擧雖有益中國而舍政府洋商外多反對改革之人故中國設果欲改革者其度量及價值之間不可不注意焉譬如印度一羅比計重一討拉而其輔行之貨幣其重量則爲討拉二分之一或四分之一或八分之一英國一便士之重量一盎斯三分之一半便士則重一盎斯五分之一一法星（四法星合一便士）重一盎斯十分之五而半便士之貨幣其圓徑一英吋中國若定新本位不宜用一兩蓋形式太大故宜以半兩之重而以一英吋徑爲準則云 
[截刦巨匪續聞常州]  
　　著名巨匪魏家源就獲解寗復被劫奪已誌前報兹又由常州友人探悉確情謂南澤鎭濱鄰太湖賭風甚熾近有徵兵許德寛本鎭人係南京特派來常探緝逃兵者與統領余大鴻所派之偵探薛鳳來同至該鎭許囑薜前往捉賭賭徒見其形跡奇異疑爲有意圖詐將薛痛毆所雇之船亦被扣住許情急報縣並張大其詞報知余統領禀請江督嚴飭追捕其實魏家源並未就獲亦無離鎭二十餘里被匪持鎗追刦之事且當時賭徒知已肇禍卽將薜放還由陽湖縣陳令飭令入署養傷惟電禀旣張大其詞不知如何了結也兹將江督致蘇撫電文附錄於下　據長江巡緝艦隊余統帶大鴻禀稱八月十八日密探生員薛鳳來訪得積匪魏家源及其弟魏家義在陽湖縣境内南澤鎭招結黨羽當卽購綫跴緝二十三日將魏家源一名及其黨王義昌一名拘獲雇船解寗約離該鎭二十餘里該黨聚集數百人持鎗追劫將二匪及薜鳳來並從兵人等一併刦去不知下落等情查魏家源爲著名積匪久經嚴飭緝拿業經就獲該匪黨復敢聚集多人持械劫奪並將弁兵一併劫去實屬不法已極除電飭巡防營及常州府縣赶緊跴捕並將薜鳳來等迅速查起外請即迅飭飛划鹽捕各營一體設法查拿以免遠颺至盻（併） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
　　叩之以大者則大鳴叩之以細者則細鳴何以故日洪鐘故今以圓叩之不鳴以長叩之不鳴圓長並叩之亦不鳴何以故曰木鐘故 
要摺 
[度支部主事杜德輿爲川漢鐵路事呈都察院代奏摺（續）]  
　　害之最烈者又莫如拳匪紅燈照之餘毒庚子而後拳匪竄入四川旋卽撲滅久無遺類而各州縣得此最吇名目每遇有逆已等事遂敢於朦報揑誣以爲升官發財之秘訣故四川近來俗語有要想做大官除非加以義和團要想保府道除非加以紅燈照之謠卽如去年平武縣以穀捐苛擾之故激成民變該縣令遂以拳匪作亂朦報巡警局聞之不分虚實率警兵馳往勦辦至今人人稱寃此其一事也現在開縣又復閙事聞亦因抽捐使然相傳亦指爲拳匪雖此事之起結不可預知而實由於官逼民變有可斷言者長此穀捐之苛擾誠恐年復一年全川半是窮民其馴良者雖顚連困苦死無異言其强黠者或因抑勒太過無計謀生難保無聚衆抵抗挺而走險之慮各州縣規避處分復艶心於邀功列保之可圖不惜以拳匪紅燈照名目動輙請兵勦辦以禽獮而草薙之四川僻處西陲傳信傳疑何暇查詢亦祇人云亦云目爲拳匪之蠢動而其實皆鐵路之股東也尤可慮者法人規定路線已由雲南勘至叙縣此時滇越鐵路將成虎視耽耽未嘗須臾忘蜀設川民窮而思逞以勒捐而積恨鐵路以鐵路爲洋務而遷怒洋人四處鬨起徧打洋行教堂外人有所藉口干賠欵之外坐索川漢路權外患猝乘何以謝之故但云修路而不知保民後患有不堪設想者職屢接川函輙以穀捐擾累爲詞卽現在擧貢等會考來京每一念及類皆痛心疾首竊以條路固非緩圖而等欵宜有善策爲目前計祇宜從百石以上起定爲數等辦法由百石而三百石五百石一千石遞推至萬石以上逐層遞加勸令入股而不名爲上捐其最富者雖多入穀股而無難其百石以上者亦不至大受其害而百石以下之户願入股者聽之取上户之有餘補中下户之不足變通辦理於路欵並不加少而或可加多較之敲肌吸髓而得之者固苦樂懸殊矣且籌欵之策方法最多要在便民而不擾卽以穀言之查四川全省積穀共一百四十九萬一千五百二十五石有奇司庫籌買之穀共四萬三千五百八十五石有奇常平倉米穀等項共六十三萬六千八百八十石有奇大共應存京斗穀二百一十七萬一千九百九十石而强以四川市斗平均計之總存穀在一百二十萬石上下而民積民儲未經列入交代者尚不在此數大半皆各州縣紳士承管其初原積在公倉日久多據爲私物以致儲蓄空空虚有名目設遇兵荒水旱紳士無從應付依然交受其災徒益於經管之紳士無補於飢餓之窮民每遇各州縣交代紳士空以一紙承認苟且塞責卽有存儲公倉者而霉爛耗散又紅朽不可食朝廷備荒善政固始念不及此也（未完） 
分類新聞 
政界 
[法律學堂准奉省咨送學員奉天]  
　　奉省吳提法使未出京時卽與法部沈大臣商酌準奉省遴員送法律學堂肄業等情嗣因該學堂隸歸學部未得要領現聞沈大臣電致達提法使仍照前議準奉省送四十名入法律學堂肄習以資裁判改良但限本年十月以内一律報到以便開學云（天） 
[批飭嚴追侵蝕釐欵湖南]  
　　湘撫岑堯帥近據平江縣何令等禀覆謂調查釐局簿據每年所收山釐約共七八千串已將該局收支李家堃等提訊據供係歷辦委員均多侵蝕該收支等僅由委員提分薪勞一百串左右等情當經批飭長沙府提訊究追近又據該收支等具禀辯明 
 
 

Page 11

 
 
奉岑堯帥批示略謂雖據諉稱該職等每年僅由委員提分薪勞一百串左右究屬通同作弊咎何能辭現已發府審辦仰厘金總局仍飭長沙府遵照前批迅提該職等到案分别嚴追以重厘欵（敏） 
[諭禁生監冐充鹽場灶丁南京]  
　　江督端午帥日前發出示諭略謂兩淮各場灶丁向來不准生監充當所以愼重産收豫防恃符挾制之弊疊經前部堂先後頒示勒石永蔡在案乃日久弊生近有淮北臨興場灶丁趙相臣捐納監生在圩招集梟匪聚賭演戲復敢持刀行兇殊屬不法現據淮運可詳請嚴辦業將趙相臣監生斥革批飭監禁嗣後各場灶丁務須安守本分不准生監及有捐職之人冒名朦充至灶境地方尤須認眞稽埽亦不准有聚賭演戲情事倘敢故違察出從嚴懲辦（諟） 
[報銷振務劃清界限南京]  
　　江南賑務報銷處禀詳督撫略謂本處核辦振務報銷係彙核江北徐海淮安各屬賑撫並平糶米糧代振工程以及寗揚鎭留養資遣各案其蘇 
所有寗省前撥蘇屬一切工賑各欵 
藩司彙總造報不入江北賑案報銷 
[法部飭造罪犯習藝所監獄圖册蘇州]  
　　升任蘇撫陳筱帥接准法部咨開本部奏定官制特設典獄一司掌理全國監獄事務夫監獄與刑法相表理應亟思編定章程繪列圖表奏請頒布各省遵行以昭劃一惟各直省府廳州縣財力之盈絀不同　犯之多寡互異必先調查明晰庶規則所定不致窒碍難行應令各省督撫將軍都統府尹將所屬府廳州縣現設習藝所及已修未修監房各若干所每所犯人若干名飭令繪圖貼說造具清册並一切辦理詳細情形迅速報部　憑查核（直） 
交涉 
[德日兩員爭先覲見北京]  
　　日前有某德員到京由該國使臣照會外部帶領覲見適同日又有日員覲見外部卽依次列在第二乃日使忽向外部爭論經袁尚書答以本國對于德日兩國本無偏重覲見次第自應以該員所到先後爲定云（子） 
[要求英國保護屬地幸僑廣東]  
　　英屬加拿大之温哥士地方土人近有仇視華僑毁業殺人情事由華商代表公禀代理駐美欽使周參贊請爲設法理論參贊以加拿大雖隸美洲究爲英屬不能强爲干涉特電致外務部請轉向英政府要求保護云（天） 
[又催俄使開議滿約北京]  
　　中俄議約前因俄使迭次延展至今尚未解決日前外務部堂憲召見時　兩宫催詢中俄草約何以至今尚未議協宜速妥愼締結以免别生枝節致礙邦交刻已由外部據情照催俄公使從速定期開議（木） 
[英議員查閱鄂營操法漢口]  
　　英國下議院議員金凱斯君近日游歷來漢曾渡江拜會第二十一混成協黎協統並閱視某標營軍士步操聞金君于日内尚擬往北京游歷云（今） 
軍界 
[蘇撫派委巡防營務處總曾蘇州]  
　　升撫陳筱帥以蘇省巡防隊各營現當遵奉部文改編之時必須遴派大員節制調遣以專責成爰委候補道杜俞爲巡防營務處總辦並節制水陸各軍責令督飭各將領妥爲改編分布巡緝業已分札飭遵矣（愛） 
　　按杜觀察向辦督練公所練兵各事甫於前日以請咨赴引爲詞連同巡防營務處一併銷差今忽復有差委其故何哉 
[批駁請改發還扣餉章程安慶]  
　　皖省督練公所擬變通陸軍徵兵發還扣餉定章禀請院撫核奪當奉批駁云該道等所慮各節不爲無見然只宜斟酌辦法不必輕易定章查練兵處章程必須專員前往鄭重其事者原使該徵兵家屬歡欣鼓舞以其子弟得隸軍籍爲榮當地州縣亦得以另眼看待不致爲書差董保所欺凌用意王爲深遠豈得吝惜專員薪水川資致良法格而不行所見殊爲不廣倘該印委奉行不實致令書董中飽該目兵儘可隨時揭發王章具在惟有執法此不必慮者一也至各該目兵原籍分隸各屬住址雖時有遷移可向該目兵詢悉其本無家屬親丁者則仍交還該目兵此不必慮者二也若舊兵家屬住址有並無册籍可稽者應即飭令補送卽籍隸各省事經初創原與定章不符亦有從權辦法似可逕交郵局寄往各取收單亦自妥善此不必慮者三也若該道等所詳將該目兵扣餉扣足一年後按三個月發還一次仍交由該目兵等自行寄回瞻家則該目兵之果寄與否亦槪不過問矣且必俟扣足一年後三月一發則此十個月之中其家室之艱又誰恤之種種矛盾殊不可解今試問此扣存一年之餉其由支應局發餉先行扣出耶抑係仍由該公所按月領出專欵另存耶若由支應局扣存則將來零星支撥該局必不勝其煩辦理殊多窒碍若由該公所扣存不久卽成鉅欵萬一典守者見利忘義挪移生息咎將誰歸卽無其事而嫌疑之際最易貽人口實亦不可不防軍事最重信用餉項尤屬耳目煌煌奏定章程盡人皆曉改之而善尤須詳愼况未必盡善耶所請變通扣餉發還　章之處應毋庸議（孔） 
[防營會哨齊集邵伯鎭鎭江]  
　　江北水陸緝私各營因近來邵伯裡下河一帶梟匪肆擾爰於初三日齊集邵伯鎭會咱並議剿辦事宜鎭江緝私各營管帶弁目亦均帶隊前往云（應） 
[那中堂飭編游隊北京]  
　　那琴軒大金吾飭令兩翼將畢業學兵編練游緝隊每夜分撥巡查各衢巷緝捕盜賊以靖地方刻已箚派守備德元爲總隊官飭令認眞擧辦云（青） 
[防營管帶易委漢口]  
　　漢防營管帶現已改委陸軍第二十一混成協四十二標督隊官王殿一兼充已到差視事矣（今） 
學務 
[學堂爭欵之糾葛湖南]  
　　湘省祁陽原議將變買役田之欵提充南路實業學堂經費該欵計有七千九百餘元業已全數解由衡永道譚觀察發交該學堂收管現有該縣學生陳健等具禀臬司請將此欵專歸祁邑學堂並極言實業學堂之腐敗等情奉批云查此欵解交實業學堂 
 
 

Page 12

 
 
以一邑之公利嘉惠闔邑之士林辦理似無不合如必欲專歸祁邑學堂之用殊於教育普及之義轉相刺謬况現在學田一案業經提訊斷結勒令劉炳煥等繳出浮收雜欵錢二千串發充該縣學堂經費至南路實業學堂如果實形腐敗公欵虚糜仰衡永道查明認眞整頓（敏） 
[文普通學生保案揭曉武昌]  
　　文普通中學堂畢業生五十一名經張中堂督鄂時分别保奬以優貢拔貢歳貢錄用業已奉　旨允准咨行到鄂兹將保案列左　（拔貢）張　準枝江　林寳書嘉魚　舒鎭華崇陽　陳　崑　漢川　駱家驥湖南　張慕齡江夏　沈桂華黄岡　陳清河湖南　陳大斌湖南　曹日新湖南　李樹芬漢陽　盧啓賢襄陽　李慶芳黄陂　歐振聲湖南　劉人傑江夏　殷樹楨黄陂　左金品雲夢　高維崑棗陽　汪　翔　黄岡　張永嘉黄岡　鄧煥漢房縣　張文焌黄安　王景文東湖　（優貢）楊學懋恩施　高建墉沔陽　張軾遠鍾祥　胡夀松江夏　石鴻儼羅田　王家駒荆門　高建壁沔陽　羅樹藩湖南　石鳳樓黄梅　周宗澤襄陽　賀方庭武昌　席葆珍穀城　張祖林江陵　榮　華駐防　韋鴻恩棗陽　王寃　黄陂　袁愷　來鳳　陳忠灝湖南　昆　芳駐防　阮宏章通山　（歳貢）　陶珍榮襄陽　炳　安駐防　康培阜鶴峯　柯敬興國　陳秉乾襄陽　楊　玠安陸　李毓藻宜城　志均駐防 
[嚴斥請提學欵之謬湖南]  
　　湘省南洲廳職員曾洪道施鼎銘等擬在省垣開辦學堂一區禀請各大憲就該廳之公租義田酌量提撥藉充經費因該廳士紳均未認可該職等逕自　呈學部意圖核准昨奉臬司莊廉訪批示云興學爲育才起見豈容懷挾私心該廳並非全無學堂該職等旣與　紳牴牾欲在省城開學亦應先籌常年的欵禀准立案乃非私開何能以經費支絀妄思提充該廳之公租義田旣未與本廳士紳妥議復未赴廳禀明率驀越具呈學部意圖挾制殊屬刁狡來禀爲周銘勳嘵嘵置辯顯係周銘勳詭名朦禀應候會同提學司飭廳查復歸案審辦所請提訊之處嚴斥不准（敏） 
[鄂提學不以教員兼課爲然武昌]  
　　湖北黄學使日前查得工業學堂算術科教員係陸軍學堂教員尹忠兼充物理科教員係日新學堂監學陳應龍兼充誠恐教員兼差不能將各學生功課認眞查察因特改委師範畢業生陳法祖擔任算術張述之擔任物理以專責成（今） 
[監督禀請出洋遊歷長沙]  
　　湘省求忠中學堂副監督俞紳蕃同現擬自備資斧遊歷東洋考察學務日前面禀吳提學請予開去副監督差缺以便尅日啓行（敏） 
實業 
[派員稽查官銀錢局賑目揚州]  
　　南京裕寗官銀錢總局司帳許某等三人平時舞弊積欠至萬數千金爲總辦孫茨臣觀察查悉將三人發交江寗縣押追在案現孫總辦恐各分局仍有懸欠情事特派總經理黄炳南前往清查聞日内卽須赴清徐裡卜河各局分别稽查云（言） 
[委員會勘湘省路綫長沙]  
　　湘省鐵路現由總公司協理席觀察在鄂延聘英工程師羅士君來湘議定先行勘明路綫以便購地開工爰卽札委候補縣邢大令偕同該工程師會勘由株洲至岳州一帶路綫已於上月二十四日啓行矣（敏） 
[奉天商品陳列所不日開辦奉天]  
　　奉天華産商品陳列所專辦劉白庚太守棣蔚赴北京陳列所分購各省華産商品一節兹太守已於二十三日晚由京返所其所購之商品由該所任仲瀛君於二十四日押運到奉一俟陳列齊備卽於九月初間開辦云（青） 
[擬設各省農務分會北京]  
　　農工商部業於保定奏設農務總會兹擬通咨各省一律設立分會凡一切改良農業事宜均與總會直接商辦以資聯絡而重農政（黄） 
[馬車鐵路公司將次開辦奉天]  
　　奉天商會總理趙國鋌觀察清璽前聯合中日商民創辦奉天馬車鐵路公司磚城四週達於火車站招股十九萬元中六成日四成以便商旅而保利權曾禀請商部註册並蒙督憲暫借墊官欵六萬餘元在案現聞趙觀察所投股本均已足額其暫借之官欵亦於日内向度支司具領先以茂林館爲開辦之所即當勘測路線興起工程云（白） 
雜記 
[袁鐵兩尚書又有意見北京]  
　　袁軍機自入京後與陸軍部尚書鐵寳臣披攊胸襟化除隔閡故袁鐵兩人當時頗形融洽乃日前因朗潤園會議公所設專電處譯員二人内有滿人一員暗將袁之消息通告鐵尚書以致袁軍機大怒兩尚書又大生意見云（未） 
[轉嫁十一次之淫婦廣東]  
　　粤西潯州大黄江有一妓女年約二十餘歳近有陳某由象州至江認該妓爲親族禀奉大黄江劉巡司提訊該妓供認初嫁象州陳姓第二次嫁某姓第三次嫁桂平縣紫荆徐某第四次嫁石扒謝姓第五次嫁瓦廠黄姓第六次嫁金庖吳姓第七次嫁凡錦冲曾姓第八次嫁平南張姓第九次嫁徐姓第十次嫁林姓第十一次嫁方姓由方姓賣與某人由某人轉賣爲妓云云該司飭將前夫次第傳到押追嫁費充公現吳黄徐三人已遵斷辦理矣（天） 
[匪徒毀學毆人廣東]  
　　揭陽縣西門江氏蒙學堂教習吳某日前有江姓匪徒屢至學堂提倡邪說被吳某逐出後遂糾同其父江某將學堂書籍圖畫儀器等物搗毁一空并將吳教習毆傷數處現由校長江文錦將江父子拿送警局究辦矣（天） 
[委員驗收覊所工程蘇州]  
　　無錫縣伊令立勳因原有覊所間數不多特禀明上憲添建平屋兩間披屋兩架並於四面增築墻圍一道業已工竣禀奉臬憲派委常州府知事鄧熹前往騐收勘驗與原估相符所有墊用洋四百五十六元六角六分應請准予照銷列抵交案歸入署工經費項下接續提補等情通禀各憲 
[派員押解機器赴豫長沙]  
　　湘省新舊兩銅圓局自去歳停鑄後所存各項機器於六月間由善後局售與河南造幣廠當由豫撫派員來湘騐收先將應用各件運往現又委劉叅軍金濤將大號機器於上月二十二日押解赴豫（敏） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（八）]  
　　弗倫還不懂他笑的什麽。只呆呆的看著他。那說謊的英國人。聽了弗倫的說話。也附和着公使夫人。在那裡哈哈的笑正笑著。那公使夫人的身後。早走出一個人來。弗倫擧目看時。見原來就是他平日最要好的朋友。名叫姆特。却懂得德法意三國的語言文字。聽了他們在那裡拿着弗倫。當做個取笑的頑意兒。又聽得有一個英國人。操著法語。在那裡對人說道。這個東西。這樣半癡不癡的倒是個絶好製造。歡樂的藥品。雪姆特聽了這些說話。不由得心上有些不忿起來。氣忿忿的走過來。一把衣服把弗倫拉了開去。對他說道。你不懂他們的說話。也就罷了。爲什麽定要假充内教。閙出這些笑話來。弗德聽了。還睜著眼對他說道。閙什麽笑話。咱不懂你倒說說咱聽雪姆特見了又氣又笑便把方才公使夫人的兩番說話說給他聽。說完了。忍不住自己。也笑起來。弗倫聽了。方才恍然大悟。不覺面上。就紅起來口内還自言自語的罵道。混賬的外國婦人。咱好意和他親熱。他倒罵起咱來。眞是個不知抬擧的東西。說着。又自己朝自己說道。咱看起來這倫敦地方。也没有什麽趣味。不如到日本和支那兩國去游歷幾時也好多些閱歷。長些學問。雪姆特聽得他咕嚕咕嚕的一個人在那裡自言自語的。要到支那和日本去。不知不覺的哈哈大笑道。算了罷。不用說了。你在倫敦地方。尚且會閙出這樣的笑話來。禁得起再要人地生疎的跑到支那和日本去。你可曉得這日本支那的風俗。與我們歐美兩洲國度的風土。大相懸殊。你跑到那裡去。說不定一天要鬧多少笑話呢。雪姆特說著。那一班赴會的男女。聽了雪姆特的話兒。一齊拍手打脚的鬨堂大笑。憑你弗倫的臉皮再老些兒。也得有些受不住。不好意思起來。漲紅了臉。忽對雪姆特道。你就把咱看得這般無用。說出這樣的話來。難道咱當眞是個癡子麽你旣是這般說法咱倒偏要掙口氣兒一個人到支那日本兩處去。游歷一次回來。也不和人作伴憑著咱一個人。就是這般的闖去。包管没有什麽笑話鬧出來。雪姆特聽了。從鼻子眼裡。哼的冷笑了一聲道。狠好狠好。你居然竟有這般的能力。也不枉了你平日間。常吹那天字第一號的大法螺。你若果然有這樣的堅忍性質。到支那日本兩國去。遊歷一蹚回來。不要求人作你的繙譯。那時我非但認你遊歷的費用。而且還額外和你賭賽一萬磅。不知你可眞有這樣的胆量没有。 
國外新聞 
[審結焚哥武暴動案]  
　　初四日倫敦電云前月美洲焚哥武埠爲拒斥東人暴動其滋事之徒現已由官府審辦其首　案已審結與以監禁六月之罪云 
[法國大水災情]  
　　初四日倫敦電云法國地方近又有暴雨傾盆致陸江及龍江流域溢漲氾濫横流居民屋舍多被衝去埃田顯地方某旅館經雨而圮頽至壓死五人他處亦有九人身死云　巴黎馬塞港間往來火車因是須環繞地道而行龍江中船隻損壞者不計其數 
[法摩猶有衝突]  
　　初四日倫敦電云摩洛哥猶達地方已有保護歸附各摩人之法兵一隊又與一土族相攻擊法軍死傷共四人土族損傷甚夥 
[波政府對付英俄之詞]  
　　初四日倫敦電據波斯京城英泰晤士訪員電云波斯政府接致英俄兩國協約之照會後已由議院委員草議答覆之詞以告兩政府大致係聲明波斯可與兩國爲友好之邦但於准許權利事件波政府自有權衡不能受他人牽制云所有現在已許與之各種利權仍當尊重云云 
[德親王游美之謠]  
　　初四日紐約電云近日傳言普魯士親享王利將與德海軍一隊游歷美國之說栢林地方均謂並照無其事 
[美孚公司獲利之巨]  
　　初四日紐約電云美國法廷查察煤油大王之美孚火油公司内部事業據云該公司自一千八百七十八年至今三十年間其所獲利共美洋五百五十八兆元云 
[抵制托辣斯擧勳又見]  
　　初四日紐約電云法廷查問紐約機器曳引托辣斯時顯見内中有賄賂情弊現知事猶斯正詳查其事情 
[美政黨對於艦隊出巡之意見]  
　　初四日紐約電云美國艦隊巡 
游太平洋一事反對總統羅氏一黨之報章皆以此舉作政治上之爭點而反對擴張海軍各報則藉爭戰爲妖孽之說以爲攻擊之資料 
[台灣土番之暴擧]  
　　初四日東京電云台灣北部土番近復向日本採取樟腦隊肆行毆擊電線被其割斷鐵道被其阻塞雖該遠征日隊日人確耗不知而大衆深恐已遭懺减云台總督得信卽派警察三百名馳往肇事之區矣 
[漢城時疫已止]  
　　初四日東京電云漢城仁川兩處霍亂之症經日本警察及軍士竭力設法防阻故此症現已消減又各道亂事已漸形平靖 
[英美報章意見不融]  
　　初四日東京電云美洲各報對於焚哥武暴動事大都謂其事有益於美國之外人入口政策并謂日本當承受英美之强迫云云英太晤士報甚反對其言且謂英國决計以和平之法調停云 
 
 

Page 19

 
 
[日皇太子赴韓]  
　　初四日東京電云日本皇太子於今晨啓程前往高麗韓皇届時將親往仁川港迎接論者謂皇太子渡海與韓皇之臨仁川均前此未有之擧云以上譯字林報 
[法議院召集之期]  
　　初四日栢林電云法國議院將於本月十六日重行召集 
[法西交際不和之解釋]  
　　初四日栢林電云法蘭西與西班牙兩國爲摩洛哥私運禁品事頗有違言現已釋然矣 
[波士衝突益烈]  
　　初四日栢林電云波斯土爾基爲邊界問題之衝突近益形激烈 
[德代表之宣言]  
　　初四日柏林電云海牙平和會提議海上水雷問題之正式會中英國代表薩道義與德國代表麥顯爾互相商榷談次德代表聲言德國乃眞能扶植眞實人道者以上譯文匯報 
本埠新聞 
[滬道致租界領袖函（爲戒烟藥事）]  
　　租界各鋪出售戒烟藥丸大都攙入啡嗎應令交出送廨銷燬以後改製非呈官驗明批准槪不許賣出如違提辦商准貴領袖總領事轉飭工部局允照辦理由本道出示曉諭在案惟各市肆仍復視爲具文有名無實旋據擧人王槐清擬請購齊各家丸藥定期化騐請中外官員臨場查看凡有嗎啡及各種毒質者無論華洋一體勒令閉歇處以相當之罪核與本道前商貴領袖總領事辦法同一除害之意而憑衆當場化驗辦理較爲切實尤足以服若輩之心曾於七月三十日備文照會台端轉致各總領事查核迄今未荷見示此舉爲實行戒烟張本有益衛生諒貴領袖並各總領事必表同情相助爲理合行函催卽祈迅賜核定飭定工部局并希惠復爲荷（企） 
[商會組織内河小輪公司]  
　　商務總會接丹陽金壇溧陽商務分會移又畧云陽壇溧三縣僻處内地轉輸貨物僅恃民船兹同人集議招股四千元以五元爲一股共　招足八百股暫行租　小輪行駛丹陽至金壇金壇至溧陽之東壩一帶由三邑分會訂立合同遵照部定有限公司章程先行試辦擬名爲三益小輪有限翁司嗣後如能發達擬由丹陽至鎭江溧陽常州無錫以爲擴充地步其内部組織及辦事簡章現由三分會商同酌擬一俟議决再行呈報查核現先訂立公司合同惟輪船須由海關查驗給發船照按結繳鈔陽壇溧均隸鎭江府距蘇州關亦近究竟此項小輪公司是否卽隸鎭江海關抑隸蘇關或竟隸滬關未便擅擬請卽洋示云云（琴） 
[江督批珠玉業京帮禀]  
　　此案迭飭上海道飭縣傳集京蘇各帮明白開導秉公核斷飭令兩造輸服遵斷結案以免纏訟在案兹復據該京帮瀝陳各情究竟蘇帮所稱公所産業房屋估值洋三萬餘元應給京帮百分之一是否確實情形抑實有欺抑之處其所請合所分帮現在能否照辦自應仍由該道督縣確切查明悉心核斷總期衡情度理兩得其平地方官固不得稍有偏徇各該商亦不得任情抗凟仰上海道照迭次批示督飭上海縣刻日妥爲理結具復察奪切切此批黏件圖幅存禀及另詞均抄發（琴） 
[保護西人賽船之預備]  
　　西人賽船一事已屢誌前報兹崑山縣戴大令移請淞北協並蘇省巡防隊飛划左營各派師船於澱山湖千墩漲浦清陽港等處駐紥梭巡藉保無虞云（企） 
[局勇擒獲盜匪]  
　　西門外蘆家灣沈景昌家前晚被盜匪十餘人撞門入内持刀恐嚇將沈妻喬氏拒傷搶去衣物銀洋等件翌晨沈正協同頭圖地保殷子田赴縣禀報適該盜等在龍華百步橋地方分贓爲巡局勇丁瞥見拿住陳金太許成兩盜帶至局中轉解至縣大令諭飭先行收所候嚴訊重辦（哲） 
[船夥竊洋]  
　　船户章俊發被夥孫某私取銀洋向索無著旋卽避匿章向伊父孫阿忠索討不允亙相口角扭至柘林汎解送到縣李大令諭飭看管候訊（車） 
[疊刼店鋪盜犯已獲]  
　　正盜李向榮等前日行刦新馬頭和昌押店又劫美租界蓬路晉和泰烟帋店并刃傷店主婦等潜伏萃豐馬碼廣德記小客棧昨由美捕房將李拘獲解至公共公廨並派中西探至南市協同總工程局包探至棧拿獲戴文高陳文軒宋桂三人解由孫明府訊供並非盜黨卽經貨捐局會辦陳荇香明府函請保仍回候英美公廨移提質訊（夏） 
[牌示罰欵實數]  
　　巡警中區總局程明府昨日牌示八月份罰欵計大洋十二元小洋三十角（尾） 
[縣批六則]  
　　金國勳禀批　現據塘工善後局紳董具復已函致日領事查照一面移請會丈局會詳道憲勘辦據禀前情應候憲批辦理○謝源深禀批　案牘閱悉希候先行函復日領事轉飭停工妥議仍希議明復奪一面並候移請會詳勘辦可也此復○姜雲堂等禀批　查此案據姚紳等集衆妥議以四十三四十四十四十七等四圖頂浚馬家浜爲已定之局不宜掣動其十八四十七兩圖均應兼浚華漕澾不攤公費等情開摺呈復有案今來呈忽以廿二保四五圖半爲應行頂浚馬家浜與前一不符總之此案華漕澾能否並浚應以十九四十八兩圖能否分爲担任議妥爲衡應著赶速前赴洋涇局董潘劉兩董議定禀復核奪爲日已迫毋稍遲延是爲至要○鼎新醬園等禀批　查抽收缸捐蘇省奏准飭繳有案已有半年未便再事遷延惟醬坊事隸浙鹽有關課額據禀亦尚近情姑候浙運憲議詳移復奉到飭知再行核辦可也均著遵照○鮑鑫禀批　李林隂與爾妻鮑方氏通姦受孕已據當場捉獲扭赴巡警局轉送縣署訊供不諱姦夫姦婦均罪應枷杖照章折罰銀兩現在分别管押據稱尚有子女在妻母處候飭差勒令交案現在方氏又産一男應准暫行保出候滿月再行集訊核斷可也○歸雲生禀批　爾知情故買有夫婦女照例罪應擬丈一百新章改爲罰銀業經詳奉道憲批准著卽赶速措齊罰銀十五兩呈候核釋可也（泳） 
[上海官事]  
　　候補知縣孫濤清昨日到道禀銷代理浦東總巡兼第二路一區巡警分局正巡官差卽回巡警總局拘留課員差○勞績試用縣沈潮禀謝奉委巡警總局裁判課員兼城内第一路一區正巡官差卽日到差（軌） 
 
 

Page 20

 
 
訟案 
[公共公廨會訊案]  
　　英商華爾洋行控源康祥洋貨號主王錦堂定買洋布逾期不出前日午後奉關讞員會同英巴副領事集訊華爾洋東稱被告所定縐布三箱合英金五十六磅四先令逾期四月不出請追被告王錦堂因母病遣保人戴子星及司帳馮錦昆到案稱不愿照出定貨中西官判著原告將貨出售開帳呈核戴交一百五十兩人銀並保候復訊再核○英商裕源紗廠控怡德莊股東邵厚村姚勤記石惠記等倒欠七萬餘金一案亦奉關讞員與英巴副領事復訊原告費烈律師稱被告所交票銀二萬一千餘兩原告協同差探往收祇付五百兩其餘皆是廢票請查封家産原告見証朱雲卿投請究追被告博文律師稱被告有洋房值一萬五千兩現可繳單作抵再還現銀二萬邀公正人作保中西官判一併還押七天將單繳案餘銀限一月付清一面補提人證再訊○澳門商人葉錦初前控已故地保嚴禮候之妻嚴宋氏抵地不贖一案於五月間訊判限一月清理在案昨午奉王襄讞會同西洋沙副領事復訊原告律師高易帮辦麥根稱被告逾限不理請究嚴宋氏供實因夫故無力措繳求恩寛限判先將繳案之洋五百元發給原告尚有本利一千元限十一月先還四百元十二月還三百元明年正月還三百元俟該欵繳清原告卽將抵據呈案銷燬以免訟累○西洋籍李德控棧客盧者蓮在棧滋擾亦奉王大令與沙副領事傳訊原告遣經理人李晉元投訴前情盧供福建人由雲南來此購辦機器因患病無力遷居不敢滋擾判飭差押令將棧中行李起出函送泉漳會館資遣回籍（衣） 
[總工程局紀事]  
　　滬南十二圖地方方蘇省鐵路公司工程處朱某前晚被竊皮箱一只内有洋銀時表等物經地保在戚家宅地方查見原箱祗存布衣數件朱即報知總工程局高昌廟巡局一體查緝○住蘆蓆街之陸蔣氏在南區控二房客陸和尚欠租覇房解局訊判限即日遷出○王阿三承裝張費氏等鹽斤中途盗賣被控訊判責押繳洋二十元攤償在案昨又扭到伊夥毛裕和一併押候理處○印人華勞新在十六舖龔郎所設廣貨攤上購物遺忘皮夾内存大洋三元小洋十角去後回向追取不認扭案判賠洋一元○十五號垃圾夫在葉水街被水菓攤主吳阿福毆辱扭案判　洋一元○東洋車夫張楊前將六十四號巡士兇毆拔往橋北一案奉判責鎖示衆昨已期滿無人具保判再責一百下開釋（夏） 
[各路巡警分局紀事]  
　　浦東第二路第一區　潘蘭生扭控楊毛毛硬佔貨攤局員判各自安分營業不許多事如違并究○行竊東安米棧之楊小六子研訊數次尚未交贓判押改過局一月 
　　北市第三路　福康里二十四號門牌西飯店在屋後添造彈子房不肯照章收讓馬路巡警局以其有違定章派地甲將承造之木作頭拘送總局請究○張金奎在途向張阿二索取車租爭論吵閙由巡士拘局判張阿二分月拔還○車夫陳阿清誤碰汪阿明被汪兇毆受傷由巡士拘局判汪押候解送總局訊辦○張阿根竊張小五之東洋車照會判押候追還再辦 
　　城内第一路第四區　陳錦生行竊同信昌布衣判責手心一百下○周桂根同妻張氏扭薛阿二到局稱被調戲判薛罰洋二元（衣） 
[公共公廨晚堂案]  
　　韓貽德控張阿盤圖賴帳洋前晚奉帮讞寳明府提訊韓供被欠帳找洋二十餘元向索行兇訊之張供求寛　旋有人代繳洋十　元判交保候示○何材前控馮九如等浮開黄狼皮帳洋一案　晚保人趙養愚投案供稱所有各帳小的並不與聞應責成馮九如求鑒訊之馮供詞支吾判押候葉阿根到案再訊趙交原保（衣） 
[公共公廨早堂案]  
　　朱友財串同張萬法誘拐沈談氏家幼女蘭英一口囑李長　　往蘇州由沈報捕泒探王阿巧將朱張拿獲解究帮讞王明府商之英巴副領事判押候移提李長銀到案再訊○周仁財前晚在楊樹浦地方調戲繅絲女郎王昭弟及張桂英等彼此口角周將昭弟等所坐小車推倒由捕拿獲解究判枷示兩月再押捕房兩月○丐兒錢松卿竊取吳昌順家布衣各物判枷三天逐出租界○姚陳氏因伊夫姚掌華身故向永年人夀公司領取保險銀兩紏葛一案昨日解訊判氏交保候訂期訊斷○過犯孫江裕偷竊王公館綢衣等物判押西牢四年期滿逐出租界○頏童王國榮竊取李阿福衣服判押三天○陳阿福竊取陳彩林家布衣不等物判押西牢一年期滿逐出租界○匯芳園西園兩烟間違章令雉妓入内拉客昨傳店主到案判各罰洋二十五元充公○葉金盤騙取金陳氏珠子十二粒逃避報捕緝獲解究判押限七天交珠如違擬罪○馬夫施金保陳根全前日被人投函捕房謂係兩者打斃七十二號西探之兇犯捕頭正飭查緝又有馬夫張阿六控被施等戳讞於昨解究判押候查明再訊○謝公盛烟間深夜開燈判罰洋二十五元○郭阿才李阿卿串竊西洋人洋元對時表判各押三月如照繳贓洋九十五元卽准開釋（戎） 
[法租界公堂案]  
　　立興洋行買辦劉蔭棠春間控滬南洞庭山碼頭裕豐米店主金光照覇屋不遷奉判限期遷讓乃該店主抗不遵斷復赴道轅上控奉批著照原議令償房金三月搬遷在案詎金仍然抗延昨復提金到案聶司馬以金共欠房租七月除償還三月外應再交租金四個月計洋二百零八元判押候著交並將屋遷出方可開釋○義興隆出店王阿慶行竊號主劉漢卿金珠飾物價值三千餘金一案已由　平縣原籍關提來申在各當吊出各贓中西官以各當往往收質贓物漫無究察飭傳弔贓之泳源泰昌允昶三當執事人王靜侯陸　陞王德發至案諭令以後所質貴重各物及狀貌可疑之人須盤問來歷方可受質倘再擅行收押致干未便○鄉人施才根施阿毛顧少卿昨在寳昌路各持腐敗牛肉行走又有小車夫顧宏卿載得死綿羊一頭一併被拘解案判宏卿罰洋八元阿毛才根笞罰兩元少卿罰三元○押犯余有朝在押患病解案請示判送堂醫治（舟） 
[美租界捕房事]  
　　前日午後有聚大馬房逃馬一匹往西華得路倒斃經馬夫報知捕房舁囘療埋○吳淞路張泰榮欠租逃逸由經租人楊錦芳報捕飭赴公堂控告　新記浜路某葡人欠傭婦馬姚氏工資不給向索兇毆由該婦投訴捕房飭赴該管領事署具控○西華得路一千三百十三號某烟館深夜開燈由捕查知飭探向公堂請單傳訊（西） 
來函（續） 
儀式單中固明明曰贈紀念物□□□也而某女校乃特選二人著同色衣親獻紀念杯於塔氏之前將以此二生代表贈此紀念品之紳商學界耶則應於儀式單中預告則又何用此領袖代表□□□爲將以此二生代表彼所謂領袖代表□□□耶則旣已受紳商學界之委托卽有親自執行之責任親自執行之資格卽其妻妾亦無間接代表此公共委托權之理卽塔氏亦决不因汝男子汝貌陋不汝受之理而　以飾女生創此剝奪女界顔色之行爲耶（當局者迷或尚以爲奇遇耶會場中外國皇帝之聲乃不絶於吾耳）嗚呼逢迎取媚之至極至欲爲誅心之論而亦有所不忍吾爲吾莊嚴熣燦之女學生前途放聲一慟 
　　儀式單中又明明曰司理茶點某觀察也乃僕違例上樓一望（樓下高懸一牌略言今日西賓甚多樓上已形擁擠除幹事　登樓照料外華客另設特座不須上樓云云）則西賓人數男女參半某校女生二三十人親捧糕點一一分致夫女生非某觀察隨從人員比歡迎會非慈善事業比有何權理差派女生當事諸公詎不曰有西國女賓在男子招待恐簡凟耶夫以素無避忌之西女賓爲之體會入微若此而乃忍以此易招嫌疑之女生與西國男子一堂親爲執役耶勸加餐耶增客歡耶誰無父母而校中乃於讀書求學之外有此特别命令權耶嗚呼吾誓不育女吾誓欲爲女界代雪斯恥 
　　僕素不識□□□而嘵嘵若是者誠以奏停女學者有人請限年齡者有人造謠汚衊者有人妄思勾引者又有人女界前途一步一荆棘者主持女校者長此任意妄爲吾無甚知識之女學生又復妄從若此則此甫開一綫光明之女界必有連根摧殘之一日哀求　貴館　貴會　貴校同人各爲子女一著想設法對付此未經傳染周遍之謬舉則僕寗埋骨於反對人唾罵中萬劫不復悔（已完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
