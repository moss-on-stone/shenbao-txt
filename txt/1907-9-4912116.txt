# 1907 - 9 - 4912116

 

Page 1

 
 
   
 
 

Page 2

 
 
[電傳上諭]  
　　十一月念四日奉上諭本日召見之江蘇試用道兪明震著交軍機處存記欽此 
[電傳宫門抄]  
　　二十四日　召見軍機　兪明震　振貝子　徐世昌　溥頲　熙英　寳熙 
[論徵兵不可虐遇（共）]  
　　鳴呼。中國之所以積弱者。由于兵力之不强。而兵力不强之由。則由干别兵于四民之外。民以服兵役爲恥。其服兵役者。大抵皆無賴之民。不知國家爲何物。故兵制日墮。而兵力亦日弱。今中國旣知綠營不足恃。改辦徴兵寗蘇二省舉辦最先。當徵兵之初舉辦也。其意欲。使人人知服兵之榮不以服兵爲恥。故遣徵兵之官設徵兵之局使之按土就徴。及其去本鄉至省垣也。紳耆致頌祝之辭。學界行送别之儀。不可謂之不尊。亦不可謂之不榮。然榮辱二字。爲對待之名詞。榮之干先。卽不應辱之于後。况中國人民。喜榮惡辱其所喜所惡。不必其在實際也。往往驗之于虚文。故欲人人盡服兵之責。不得不假以光榮。乃觀于近日寗蘇之軍省。不能不歎息痛恨于官塲也。昔寗。垣之軍警衝突也。枉殺徵兵二人。蘇垣新舊兩軍之衝突也。又重辦徽兵。此固有識者所共憾。而近日寗垣軍官兪某。乂重責徵兵致激全軍之怒。復欲以鼓譟之罪。加之倡首之人。夫治軍之法固不得不嚴。然鞭朴之刑。施之于民且不可况施之于軍人。又况施之于徵兵。蓋鞭。朴者。中國視爲大辱者也。於徵兵而施以鞭朴。則人人知徵兵之不足爲榮。而稍有學識者。於徵兵之役。必將裹足而不前仍以無賴之徒充其額。勢必有徵兵之名。而其實仍與綠營無異。又安貴乎練新軍耶。夫軍人者國民之最尊者也。今也遇之若囚徒。畜之如犬馬。視之如帅芥。則是視軍人爲國中至賤之民矣。旣視爲至賤之民。猶欲望其捨身報國。不亦難哉。要而論之。中國之辦新政者。均含有。腐敗官塲之習。旣任此官。則自視也必甚尊。而所屬之人視爲甚微甚賤。鞭笞誅戮。一任己意所欲爲。吾聞蘇垣之辦徵兵也。兵士所居。合數十人于一廬。與乞人無異。而所謂兵官者。則乘肩輿衣美服。從者塞途。以徵逐于酒樓倡寮間。視軍人之疾苦。不一過問。寗垣之遇徵兵也。雖較蘇垣爲稍優。然軍官之困于酒食溺于冶游者。亦不勝。縷數。豈爲軍官者皆逍遙天軍法之外乎。夫不能以軍法律已。而徒欲以苛法繩人。無論軍士之不服也即使果服。其軍政亦必廢弛。恐非國家之所望于兵官者也。故今日而欲軍界之進步。一曰尊視軍人。使之不以服兵爲恥。二曰愼選將士。使之不以勢力凌人。蓋欲他人之尊視軍人。必自軍官尊視軍人始。軍官旣尊視軍人。則軍人亦必有自尊之心。旣有自尊之心。則必謹守軍法。以受罰爲羞。而軍人之資格立矣。若不能優以禮貎。而徒欲責其服從。是必頑鈍無恥之。徒而後可耳。夫頑鈍無恥之徒。又安能爲國家禦侮哉。 
[專電一北京]  
　　振徐两使封奏十事。内廷消息振徐兩欽使昨上封奏十事（一）籌練重兵（二）鎭撫鬍匪（三）收回金礦（四）建造鐵路（五）講求森林（六）淸查墾地（七）整頓鹽務（八）保護陵寢（九）愼重交涉（十）綏靖地方（孔） 
[專電二北京]  
　　振徐兩使參案。振徐两使奏叅奉天天財政局史念祖辦理財政歛捐太重苛擾商民摺上留中（仁） 
[專電三京師]  
　　俾御史條奏備荒六策河南道御史俾壽奏陳救灾備荒六策一速撫卹二辦工賑三招商販四重農桑五興利源六設局廠奉旨著政治館咨行各該督撫體察情形遵照辦理（同） 
[直督電飭拿辦義國人犯天津]  
　　前義國人在山西一帶鎗塲華人胡義才一案由直督袁宫保杏明此事係十月間正太鐵路洋監工沙巴尼苟在山西壽陽縣境槍傷胡某由袁督電覆外部後聞已分電山西巡撫及正定府嚴飭地方官照約拿解來津交該國領事懲辦（及） 
[南省大吏電告匪亂漸平]  
　　江寗○江督端午帥致軍機處電云頃據鄂軍統帶王得勝贛軍防營統帶胡應龍等　萍鄉來電匪黨頭目蕭克昌一犯已在安源拿獲正法特奉聞并回邸座 
　　長沙○湘撫岑堯帥覆郵傳部張尙書電云忝撫珂鄉　深悚懼此次匪起倉猝先萍體後瀏陽醴境大股先被官軍擊散近數日探報瀏匪迭次兜剿亦窮蹙潰散現正搜捕餘匪以凈根株縣城已安堵可無患請告慰多士謹覆（太） 
[郵傳部最近要聞]  
　　會議官制之秩序　郵傳部張尙書唐侍郎會議派定司員十六人爲評議員會議本部官制及辦法令各員各抒所見或説帖或條陳彙齊呈堂以多數意見相同者爲决議如有意見參差之處再定期開會會議堂官爲議長丞參以下爲議員會議時令書記筆述大槪開議至第三期經多數賛成者卽爲决議然後核定人員奏 
　　四司名稱尙未决定　郵傳部官制草案内有都水司管理内河交通事宜係由工部水司歸併現張尙書唐侍郎意見恐工部人員借此羼入故决計推與農工商部管理僅設鐵路郵政輪船電報四司惟四司之名稱尙未擬定 
　　調員分司行走　現在郵傳部己調四十二員來部均未分司但分派在總務文案支應庶務四處行走云（歸） 
[振貝子泒議俄約傳聞]  
　　振貝子回京政府擬 
 
 

Page 3

 
 
派爲議俄約全權大臣督同唐少川侍郎後與俄公使開議若再不能議結卽派大員前往俄都與俄政府直接交涉云（望） 
[閩督覆編制舘議改外省官制電]  
　　釐定官制王大臣鈞鑒效電敬悉鈞擬官制斟酌損益體大思精去朝野之隔閡專官吏之　成極合立憲預備機關曷勝欽佩惟府州縣分三等各設曹佐與審判廳讞局議事會董事會各節就閩省情形而論有可商緩者三目下財政困難添官設會薪費無著尙待設籌方能舉辦廳商緩者此其一曹佐輔助府州縣分掌政事與國民有密切之關繫若就硯有之佐貳改易名稱添選錄川佐貳流品旣雜又少學問更張伊始府州縣耳目所寄卽國民生命所關恐不足膺斯任卽擬倣照唐劉晏用士人之意曹佐等官由府州縣自行選辟亦須令現有之佐貳及士人速入法政警察各學堂肄業以備選用培才非指日可成至速一年方見效果應商緩者此其二由毫無程度之國民舉充會員非慕於權勢即阿其所私會員與會員不相洽議事與董事不相能地方官周旋其間轉多掣肘謂宜俟各府州縣學堂學生成效大著國民程度稍高再行選舉庶照愼重應商緩者此其三至於院司兩層辦法第一層設行省衙門分曹隸事匯公牘於一署與府州縣直接去承轉省批詳辦法簡一權限極淸惟巡道叅伍其間無行政辦事之權徒擁監督虚名轉覺牽掣應否量予裁改俾免閒冗而副名實第二層辦法於現行官制無甚出入奉行較易惟藩司爲用人理財專官今第司民政另設財政司專管財政而府州縣之升遷調補應歸何司主政用人理財事權貴一分之有無窒碍蠡測之見伏候鈞裁（焉） 
[鄉民苦滿洲徵税繁重]  
　　二十三日東京電云 
二十二日鄉民數百人至盛京將軍衙門環訴徵税繁重苦不勝任云云譯字林報 
[江督批飭查勘路線南京]  
　　金陵下關合鎭董事日前　禀督轅畧謂鐵路工程師勘丈下關鄧府巷北一帶挖有溝線風聞線内房屋必須拆讓是鄧府巷大段市面毁壞卽下關合鎭全局毁壞今鐵路總站在宋崗分站宜在城河沿寶塔橋此地不下數千畝取用綽綽有餘讓去二三丈且距市面甚近當無窒礙等語旋奉批示云查鐵路軌線所經凡地基房屋均照定章給價收買拆讓母容居民藉口阻撓惟現正整頓下關商埠以期日臻繁盛如果有礙市面卽當設法保全仰金陵關道督同路局委員親往詳細查勘應否仍照原定軌線抑可酌量改移體察情形妥速商辦據實禀復總期路務商場兩有裨益是爲至要（得） 
[浙路公司創辦電話杭州]  
　　浙江鐵路現已開工惟城廂地方遼闊而江墅更覺遙遠諸多不便因又禀請浙撫兼設德律風現已向日本延聘電工經松堂君來杭裝設各衙署及鋪户住宅均可掛號通線俾得均獲便益云（的） 
[浙藩札湖州府文（爲飭催提欵附股事）]  
查接管卷内本年十一月初四日奉撫憲張批長興留學生周鳳歧等禀客墾繳價錢文求准作優先路股由奉批仰布政司查照詳批辦理飭遵並催該府縣將存洋三千九百元赶緊撥解其蔣思　人繳洋四千一百元亦飭照案勒追至畱縣存典生息之六萬串能否再行酌撥應飭該縣覆加查議覆奪仍遵前批將歷年生息支用各欵迅速開報查核均母違延切切禀及該生等前禀又鍾珩等禀均抄發等因奉此前司未及核辦移交前來查此案前奉撫憲批示當經分别呈復移會並札飭該府遵辦在案奉批前因合亟抄札飭府立即遵照憲批指飭辦理母違（的） 
[蘇撫奏調陸軍部人員南京]  
　　蘇撫陳筱帥近因整頓武備苦無得力將材特奏調陸軍部人員游擊楊寳善赴蘇充當協統已奉旨抄摺交陸軍部議覆現該部已允卽日飭楊游擊赴蘇聽候委用矣（吹） 
[江督札飭造呈砲台圖表鎭江]  
　　長江各要區炮台現經江督札飭各台官造呈各該台圖表註明何處應改何處應修砲位應否增添礮式應否更換以便察核撥欵辦理如其漫不經意不能據實呈報一經查出將該台官從嚴叅處决不姑寛云云鎭江總台官温幹臣大令奉札之下業已遵札測勘矣（再） 
[誣指革命黨三人鎭江]  
　　鎭江甲乙丙三人昨歲創辦徵兵頗著勞績爲江寗督練公所某員所忌屢欲中傷適湘贛匪警省憲以搜查革命黨爲要政某員趁此時機聳令同僚密陳帥座指甲乙丙三人爲革命午帥大驚詢之朱徐兩參議幸朱君力持公道謂甲乙丙素所熟識敢以身家性命保其必無叛志至是午帥始覺釋然（工） 
[農工商部剳湖南商會文（爲仿辦機製麻貨事]  
　　爲箚行事案准税務大臣咨稱湖廣總督張之洞考求製麻招商興辦據稱己著成效洵足振興大利杜塞漏巵至請飭各省均仿湖北辦法再行考究東西洋新式設立局廠廣爲製造自係爲便民興利起見應俟奉旨後咨行商部通咨各省遵照辦理等語查麻製各貨爲民間服用大宗中國各省皆有惟製法粗疏未盡其用今湖北用機器織成旣已卓著成效各省自應仿照辦理化粗爲精化賤爲貴於農丄生計裨益實非淺鮮相應抄錄原奏劄行該商會查照無論官商如願仿照辦理卽逕赴鄂省查取章程迅籌開辦以廣利源並報明本部備案可也此劄（佐） 
[提倡遼河航業盛京]  
　　奉省遼河航業關係至重故决議籌欵開濬全河並擬購製淺水輪船以利商運茲由財政總局通飭沿遼河各税捐局加意提倡並出示曉諭俾得航業人興商權自握特將札文探錄爲札飭事照得遼河航業爲奉省商務樞紐屢經奉飭籌欵開濬河道俾免阻滯並自明年起將向收之河税河 
 
 

Page 4

 
 
防捐一律裁撤添募河防營隊保衛商旅仰見軍督憲興商惠民之至意惟現在船隻稀少不敷運載應飭各該局預先籌畵招徠各船户曉以利害飭令量爲添製以利水運而興商業如一時商本不足准其據情轉禀由公家酌借經費趕緊製備一俟運道暢通再將官本陸續繳還咨明農工商務局查照外合亟札飭札到該局卽便遵照迅速出示曉諭妥爲尊辦母誤要政切切特札（右） 
[查復追回盜送菴產紹興]  
　　嵊縣佾生王錫奎王　　在祥等潛以菴產送入天主敎所設之學堂因聯名到郡具禀紹興府署府尊貴壽鋆太守飭縣核復茲經秦肇北大令將菴產追同并據情禀復云查此案本年六月初三日據佾生王錫奎監生王晋岐等請將同祖水思衆所建翠虬菴置田四十餘畆又建有德鄰菴置田三十餘畆所收租　以一半歸作金庭學堂經費一半歸住僧以供齋糧香火其餘田撥人永思衆助金庭王氏學堂户内粘約抄單呈請撥户當經飭莊照辦去後嗣據莊書復稱已先於六月初二日奉發毓材學堂交到王相林付票撥去德鄰菴户田地二十四畝零尙存兩菴出五十餘畝如何辦理請予核示等情當飭將餘存田畝照該佾生等所禀先行撥户在案至毓材學堂受助田畝此風之開已非一日緣卑邑菴廟會產極多大率係各姓祖上捨助惟旣爲捨助之產派下有分子孫均能作主故自科舉奉停改辦學堂之後將菴廟會產撥入學堂者不一而足其間有一二不願之人卽不免另籌抵制之法去年卑前縣丁令良翰任内曾有王火生等將麟瑞菴田畆充入中西金庭兩學當時中西學堂敎士持票來縣面請飭莊過户丁令恐有糾葛始則當面復絶而敎士以丁令意存歧視彼此相爭幾至决裂丁令以若不照辦勢必枝節叢生當卽勉允厥後趙署令寛任内似此之案又有數起皆有案卷可查幸已先後了結此次毓材學堂受助王相林盜獻田畝其弊卽由於此奉飭前因自應遵照辦理現已飭差勒提容俟提到王相林等集訊察究一面先將王相林等所撥毓材學堂田畝飭莊如數撥還德隣菴原户仍歸王氏族房管業收花輸糧合將遵批辦理緣由肅泐禀復（早） 
[上海新關擬定内河小船輪起卸煤滓章程]  
　　（一）各項小輪無論係由何處内河駛來一經抵口務須即將所有燒剩煤渣起卸交於海關所備之駁船查收 
　　（二）各小輪船均應月備洋鐵桶若干隻爲足以暫時存放煤渣之用凡在途中行駛之時一槪不准將此煤渣任意傾入沿路河 
内 
　　（三）凡屬常川來往貿易小輪之行駛各口者應得每船每月一律繳洋両元此數或由各口自定亦可至别項小輪或爲官用或爲游歷之用等類應得每船每次一律繳洋三角此項繳欵均爲津貼駁船裝卸煤渣之費 
　　（四）設有小輪不遵以上定章一經海關察出定必從嚴懲罰第一一 
次違犯者罰銀五兩第二次違犯加罰十兩以後再犯則照此遞加惟至多小過二十兩 
　　（五）凡各小輪駛往内地之未經通商口岸者亦須將其煤渣存儲洋鐵桶内不得任意傾入於沿路河中一俟小輪駛回通商口岸之時卽可照章起卸於海關駁船（謂）　 
[桂撫林奏陳廣西礦務片]  
　　再查廣西各屬礦產如富川賀縣之煤錫南丹土州之錫礦皆屬有名豐富附近士人開採已久祇以資本短少純用土法獲利不豐而僻在深山道路險阻遠地富商聞而生畏以致地寳窖藏大利久閟南丹一處前撫臣李經羲飭由署右江道龍濟光從雲貴招來向辦個舊錫廠職商朱朝瑛等糾集股本奏明試辦臣到任後該職商來省詢商一切酌减税項整理扶持現在辦理將近一年出錫漸旺此後經理得人可期日有起色富賀煤錫各礦經臣派委熟悉人員往復查勘並飭礦務議員分省補用道周平珍等招集商股專辦煤礦又聞粤紳現充英　檳榔嶼領事梁廷芳在南洋久辦錫礦已著明効嘗閲　所著礦務芻言知於此道深有閲歷因約其來桂業於月前假旋到省運日　商實有見地現飭令帶同礦師及探驗器物遄赴富賀兩縣查勘錫礦如果礦苗豐美可容巨大資本久年開採該紳自願糾集大公司回來認辦以開利源所有富賀煤錫應俟勘定集股開辦有期再由接任撫臣奏明辦理此外如奉議恩陽南寕那坡各處煤礦亦經左江各官商集合通力公司招工開採並設内河小輪船以擴銷路而便拖運惟是辦礦可藉以養貧民而爭奪攘竊聚匪爲非等流弊亦不可不防臣己通飭凡有礦之處除彈壓兵勇在礦所工作諸人永不許携帶鎗械逼碼火藥及一切傷人毒人之物並禁賭博之事違卽從重懲辦敢有釀事立置重典並飭地方官隨時查禁嚴定章程責成承辦礦務之公司商人認眞遵守庶足防意外而保治安除咨部立案外謹附片具陳伏乞聖鑒謹奏奉硃批覽欽此 
[丹麥希臘親王至遠東遊歷]  
　　二十三日東京電云丹麥親王筆爾麻與希臘親王哲而治今晨由科折動身至上海譯字林報 
[英德海軍之比較]  
　　二十三日倫敦電云官塲消息謂英國戰艦待差遣者由三十三艘减至廿六艘巡洋艦亦由十六艘减至十二艘若是海峽水師當校德國北海海軍爲單弱也 
[銀行受驚]  
　　二十三日倫敦電云有社會黨一人發狂至斐　達爾斐亞銀行索銀不與則放炸藥炸死掌柜一人併及自己其餘傷者數人 
[摩洛哥情形]  
　　二十三日倫敦電云從譚其西來信謂魯式列之炮台己經被毁魯式列亦逃入山中 
[斐列濱近事]  
　　二十四日倫敦電云美國旗兵己發往斐列濱効力又同日東京電云從華盛頓來電謂因斐列濱處再發援兵前往之故美國人心甚爲震動 
[俄國現情]  
　　二十三日倫敦電云牢次之亂尙未停此施醫等事俱不能行因醫生在道路療治受傷之人爲亂黨恐嚇譯字林報 
[在波斯德國使臣被擊]  
　　廿三日柏林電云男爵示劉資紛即德國公使與醫生郤爾資遊獵于泰海倫地方被人搶擊現在正商議重責　紀并索償賠費譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫致禮部電（爲保送舉貢事）]  
　　昨准大咨奏定保送舉貢辦法照戊戍會試各省中額再加三倍以舉四貢一核計查江西戊戍中額計二十三名再加三倍應保送九十二名竊維保送之意應舉其所知與考選不同江省十四府州舉貢人必不少照原奏須長於算學地理等事究竟其人長於某事巡撫固不能周知卽各府州縣亦未必能盡知若憑採訪必多請託徒滋議論若强不知以爲知則暗中摸索無憑去取應否通飭各大州縣酌保四五名小縣酌保二三名其無舉貢及保不如數者聽所保之舉貢限於明年正月二十日到省取齊由提學使按照算學地理等事各出一題令其各卷所長試以論議一通分别去取如保送之額詳由巡撫給咨保送依限赴京投考再造具年貎籍貫科分淸册於二月初十前咨送到部是否有當抑應如何辦理之處乞詳晰電示以憑遵辦爲期已促亟須頌行不及咨商用特電達 
[禮部復電]  
　　電悉考取亦遴選一法與保送名數均照辦惟分别州縣酌保窒碍甚多不如令該舉貢各按所長自行報名提學使考取後由貴撫如額保送務於年内赶辦幸勿過遲（貢） 
[華婁兩縣考優考職名單松江]  
　　華學考優生員　錢鍾麒　李邦翰　張葆培　姜世綸　張增順　唐二育　王熙文　顧曾慰　曹觀甲　吳維和　胡毓台　朱麟書　沈傑　姜世紳　李藩　徐文藻　蔡樹萱　撥府優生　顧保圻　顧文淵　沈　銑　顧嘉玉　張端　　倪宇昌　張鎭藩　張宗華　吳江春 
　　華考職生員　沈則佺　沈道銘　張增頤　朱麟書　沈　澧　汪希倫　顧　鵬鍾文炳　朱　棠　又撥府考職生員　王秉槐　鍾文祥　吳寶珠　高維　　倪寅良　　姚昌定宇 
　　婁學考優生員　平其政　韓綺章　陳則藩　周麟振　陸　震　郁寳善李林馥　善許毓鵬　朱彭齡　又撥府優生　張作祥　王正瑩　陸鴻漸　姚膺福　吳民望　秦勳元 
　　婁學考職生員陳則藩　唐傳定　許應鑾　陳邦彥　韓綺章　胡承恩　孫士璋許毓鵬　尹良彥　吳望曾秦鍾犖　尹良史　周儒勳　陸鴻磐　又撥府考職生員　泰勳元　沈宗仁　沈昌鳳　曹大鋐　周金銘　張　澄 
[湖南京餉過漢漢口]  
　　湖南應解京餉昨由委員押解到漢由夏口廳派員點騐轉裝火車運京（衣） 
[江漢關收税紀數漢口]  
　　江漢關西歷一千九百零六年十二月份收税數目較之十一月份有盈無絀茲將調查確數照錄如下洋貨進口正税三萬零八百二十九兩零土貨出口正税十萬零四千八百八十六兩七錢零土貨復進口半税一萬零六百八十四兩三錢零洋藥進口正税一千一百五十二两洋藥厘金三千零七十二兩土藥税無船鈔一千二百四十兩洋土貨正税九千四百三十兩以上總共銀十六萬一千二百九十四兩三錢六分（衣） 
[設局專辦税契房捐杭州]  
　　浙省税契前由財政處兼理茲信惠民方伯蒞新後諭飭眞核辦設立專局與房捐聯合一處所有派委執事各員銜照錄於下（税契局）總辦直隸州知州王錫煇總稽核候選通唐作霖帮辦局務現署杭州通判劉念詒管理擋案吳以中稽查文案汪桂森收支宋焜管理契税契尾張秉慈收發文件周與蘭（房捐局）總辦候補知縣岑兆鴻掌稿縣丞承宣經管檔案兼收支宋焜稽查聯票鮑文英收發文件宋麟閣（的） 
[札委籖捐坐辦漢口]  
　　漢口籖捐局向無坐辦祇責成總辦駐局辦公茲總辦鄒觀察以要差過多不能常川到局又經當道札委該局收支委員劉愼伍大令爲坐辦俾資熟手云（人） 
[川省軍裝抵漢漢口]  
　　川省在北洋採辦軍裝五箱昨由歐陽大令由火車管解抵漢口内即報裝輪船轉往宜昌入川云（荒） 
[江督嚴飭袁統帶查察匪黨鎭江]  
　　駐鎭巡防隊袁熙龍統帶前因麾下陳春生通匪發覺後罪自盡袁統帶遂解屍上省午帥本擬撤任叅辦以某大員緩頰帥遂責以後効嚴飭加意查察軍隊中之官長目兵有無與匪通氣情事倘再有失察之處兩罪并發卽照軍法從事云云是以袁統帶刻頗戰慄不安云（工） 
[贛撫通飭緝匪南昌]  
　　贛撫札飭所屬略謂各營與外省本省接壞汛地原議按月訂期會哨專管營員每半年游巡一次統轄大員每月於巡閲營伍之時親查一次仍令道府州縣遇停訟及公事出巡之便親行查勘隨時報查歷經通飭遵行在案茲値隆冬奸匪易於出没巡哨務當勤密除行各鎭協營嚴飭所屬各按所管汛地實力查拿外爲此札仰該司卽便移行各道府轉飭所屬印官及巡典等官一體遵照實力巡察如遇奸細及鐕艙肆竊之漁匪小船曁合夥誘賭掉包並興販私鹽私錢各匪船立卽嚴拿務須人贓並獲由縣究報至於附近南北兩路河干尤爲宵小出没之區更應加意巡察母任玩縱仍嚴禁兵役不許藉端擾累並飭將巡察緣由報查曁移警察總局内河水師巡防左右軍一體知照（軍） 
來函 
[寓滬甯紳致江督電]  
　　南京督憲端鑒寗屬灾情久蒙恩鑒滬漢正籌急賑不敷甚鉅鄂紳劉歆生捐銀一萬五千兩指賑寗郡至江北及金壇亦經分賑銀麥乞飭寗紳照數收放大江南北均隷大帥公幪懇恩一視同仁免其移撥以均實惠爲叩寓滬江寗府屬義賑帡所陳河田北湖薄德明張仲謀等謹禀 
[江督覆電]  
　　寗屬義賑公所陳田薄張諸紳電悉劉紳歆生捐欵或願助徐海淮安或願助寗屬以及某處若干自當田劉紳自行分撥照數收用公欵雖絀尙不致於移撥無煩過慮督院漾印 
電禀南京端午帥安慶恩新帥養電祇悉職道等昨已電禀新帥憲台湊墊規銀二萬兩擬請留滬劃抵賠欵仍當兼籌並顧仰慰憲厪曾鑄施則敬叩漾 
[曾少卿經收江北徐海振捐第十七次淸單]  
　　商會經募劃來銀七百十二两一錢五分廣東譚君禮庭洋二百元隱名氏洋五元凌君仰淸范君松亭郁君瑞棠杜君少英陶君學文薛君笠漁周君雲峰隱名氏無名氏各洋一元陳氏求令先祖與先父母冥福助大棉衣褲一千一百九十七件小二百件共收銀七百十二两一錢五分洋一百十四元棉衣褲一千三百九十七件正謹特登報以揚　仁風 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　 
　 
 
 

Page 15

 
 
   
 
 

Page 16

 
 
   
 
 

Page 17

 
 
[派員確查學生衝突安慶]  
　　宣城縣崇正學堂學生與縣差衝突一事業由江督批飭安徽提學使迅飭該縣黃令飛带明白禀覆以憑核辦茲提學使已札委候補知縣黃瑞勳前往確查矣（士） 
[禀准改辦勸學公所寗波]  
　　甬郡紳董童德厚部郎近擬以崇實書院改作勸學公所禀請寕紹台道核准當奉批示云郡城勸學所爲一府學務總匯前奉撫憲迭飭行催自須籌定地址道屬崇實書院自科舉奉停以後旣無月課已成虚設應即如禀改爲勸學公所其上年撥用辨志書院經費一欵查尙剩洋二千數百元並准盡數改撥藉充經費惟養正學塾向亦在該書院項下歲支洋百元該塾旣經改良允宜兼顧應將該書院歷撥洋藥餘平項下之欵專歸抵補但歲無定額如所收不及百元固應悉行發給若有盈餘除補足前數仍當扣存爲短少時挹注地步俾免偏廢而持永久希即查照并候行知寗波府可也（攸） 
[提撥公款振興實業紹興]  
　　越郡紳商以女士傳習所及押犯工藝局成立已久而工藝傳習所未便再延故己於積糓捐欵内提撥舉辦并議設勸工陳列所禀奉貴壽鋆太守札行各縣一體勸辦（早） 
[札飭查覆購運湘米漢口]  
　　漢口前因米價昻貴奉鄂督札飭善後局頒發往湘辦米護照一千張由江漢關道給發米商赴湘採運茲鄂督又札行關道飭將現在來米若干查覆核辦（官） 
[皖撫電飭遵限散賑安慶]  
　　院撫恩中丞日前電致鳳陽賑捐局卞玉兩觀察云六邑賑務銅元糧食極遠處月後可到應嚴飭印委遵限開放倘再玩延定即撤叅云云（多） 
[皖撫派員查察賑務安慶]  
　　皖撫恩中丞近因皖北賑撫正需開放特委候補通判許之麟前往霍山一帶查察各印委有無侵蝕賑欵情事飭令隨時禀覆以憑核辦（多） 
[禀求懲儆聚賭辱官紹興]  
　　紹屬各賭風甚熾書役人等類皆得費潜通日前上虞縣之葉觀瑜大令晋省時卽由典史陳少少 
尉鑾突出拘拿詎被賭徒徐某等羣起毆辱因之陳少尉禀請上峰懲儆禀中略謂十月十四夜帶同兵役巡至城内雀門地方聞人聲嘈雜疑有宵小竊發情事率令兵役前往查詢詎知該屋内聚集多人開塲聚賭顯違禁令飭將賭具起獲計骨牌一百三十張籌碼錢四十六文喝令拿人乃該賭徒不但不知畏懼反敢喝衆向前將卑職毆辱並關禁屋内肆口謾駡似責卑職不應喝拿之語百般恐嚇駭人聽聞幸兵役逃回報知同城吳縣丞兆棠城守劉瀛臺派令兵差至該處彈壓始行釋放回署隨查得開塲聚賭爲首毆辱之人姓徐名宗嶽同塲共賭聽令幫毆者胡舜封胡舜陛鍾士範范金相等其餘不識姓名多人尙未查悉至該五人類皆衿貢平日聲名甚劣以賭爲生此次乘葉令公出居然明目張膽開塲聚賭抽頭漁利經卑職查拿尤敢恃符凶毆關禁伏乞按名革審究辦房屋充公以儆薄俗而端士習云云（同） 
[上海官事]  
　　浙江試用縣丞姚錫康昨日到道禀知奉督銷局憲委辦蘇省查私差○滬軍營管帶龍鎭國禀知展假五天（宜） 
[備迎新任江南提督]  
　　參府周子安叅戎昨得金陵來電謂新任江南提督劉軍門光才定於今明由寗起節來申叅戎己飭轅下武弁預備行轅矣（宜） 
[善堂董事告退]  
　　本城同仁輔兀堂董事姚佑申因年老多病具禀告退昨由本城各紳董集議擬請姚子樑觀察接辦（宜） 
[集議選董]  
　　庽滬法國紳商昨日齊集大自鳴鐘議事廳集議選舉値年董事到者頗衆（深） 
[商改招工合同]  
　　前有王葵臣招工出洋爲滬道訪悉飭關扣留遣散兹又有章某代公盛洋行接辦招工禀由美領事照會滬道請准招募滬道瑞觀察以所呈合同未能盡善特送請担文律師酌改以免滋弊（力） 
[道批照錄]  
　　僧人奇量等禀批查該寺僧人奇綠及永林劣跡多端致奉汪前縣驅逐電廠公司初無强佔寺產之事現在公司旣在南門外無主之觀音菴代爲籌欵修葺一新則其餘僧衆已得安居之所務各安分守度母得聽人唆使來轅率瀆干咎至該寺地畝應行估價飭繳歸公房價姑准償還巳批行分别核議辦理仰上海縣諭令知之○張吳氏禀批前據長生菴住持茂榮以該氏覬觎庵產等詞來道具訴恐有不實不盡是經批縣查辦今閲來禀本道仍不能無疑如所稱購定庵外餘屋付過定洋百元不交住持親自點收轉在該庵對隣之孫姓家内交與瑞仙可疑一也瑞仙女尼縱屬有權賣屋之人而時隔數月絶不催立定單向索收據可疑二也此事入手如此草率然則該尼果有翻悔亦該氏有以召之本道何能聽信一面之詞爲爾勒購地產乎平情揣度置買產業事所常有如果出價相當何至迫而涉訟難免該氏有挾而求如該處屋地値價若干仰上海縣迅速查明秉公酌定務令遵繳給領立契過割俾得早日開辦九百元莊票一帋綸圖一帋照片兩張隨批附發並卽查收具報核辦母違（宜） 
[彈壓難民]  
　　前日徐家匯路到有客地難民甚多捕房恐生事端飭探前往彈壓（深） 
[公禀勒索船捐] 　 
　　范三毛承包總工程局垃圾捐照章祇應向本碼頭灘船各户收取貼費刻下范竟用强硬向出門裝貨各船每隻勒索洋數元若不照給卽將船上舵櫓攫去不能裝運昨由南北各船户楊顯昌孫雲南徐楚雲胡桂松等一百數十人投縣禀請究辦（宜） 
[破獲揚郡盜案]  
　　揚州東北鄉丁家溝地方上月被盜經事主王兆林報請甘泉縣履勘飭緝在案昨經縣差協同事主來滬在新閘太古路遇見正盜黃十子因卽扭交六十七號印捕昨解至公共公廨並呈甘泉縣飭緝通牌襄讞孫耳三明府以案關盜刦遂商之美白副領事判黃還押候補信票飭提到案再行會商核奪（力） 
[公禀縱火]  
　　新閘馬立師路泰德里寶順油花棧保有火險 
 
 

Page 18

 
 
前日無端失愼經捕房派探詳查外昨日有隣佑多人投捕房公禀寳順縱火等情捕頭逐一傳詢畢著退去候查明再核（力） 
[縣宰相驗毆傷致死案]  
　　成衣蔡金林被美租界肇勤路開新衣店之浦東人陸仲堂疑竊衣服衣蔡金林被美租界肇勤路開蔡捆縳吊打遍體受傷又疑李炳生所竊尋李兇毆由李妻徐氏投報捕房飭探宋掌桂拘陸押入捕房將蔡李送醫院求治至前午蔡因傷身死捕頭禀知公廨關太守轉飭將屍送斐倫路驗屍所著地保朱其明報縣請驗昨午前十句半鐘上海縣王大令帶同刑仵人等蒞塲相騐地保禀訴前情大令飭仵作如法相驗喝報屍身遍體均受鐵木器擊傷肩背兩股有形似當十銅元之燙傷五處並左右乳旁靑腫實係因傷致命大令親視無訛飭塡屍格因屍親未到由地保棺殮飭將陸仲堂交包探帶回捕房俟解公廨訊供送縣一面補提幫兇之蔡錫平劉掌生到案併究（似） 
[會訊定貨不出案]  
　　王桂堂在興讓街開設戴春林香粉店前曾向德商錦隆洋行定購洋雜貨計銀二千數百兩邇因生意淸淡致未向該行出貨行主控經該管領事照請公共公廨追究讞員關太守准即飭差將王傳案於前日午後後訊錦隆主人投稱王自定貨至今逾期己久請著其趕緊將貨出淸以全資本關太守會同師副領事訊之王桂堂供所定之貨實緣市面淸淡兼之客幫裹足以致轉運不靈尙求寛限自當照出中西官互商之下判限一個月着王將貨出淸如違着該洋行將貨另行拍賣所有虧耗着王照賠王仍交原保（力） 
[上海縣安]  
　　沈三妹控張阿四等盗賣坟地前晚襄讞洪明府提審沈供有毗違地兩方内三分餘一方將二分餘於光緖廿七年份絶賣於夏有皆尙剩一分餘地因小的出外謀生被夏侵佔私立界石並掘祖坟幸經表兄姚友友開耗阻止小的到此向論夏稱由張阿四與副保吳阿福價賣與伊爲此控究吳供係已故前地保之夥並未盗賣沈地亦未掘伊祖坟張阿四供亦畧同明府判吳張具結指交沈地俟夏交契察奪○今正初一夜夥搶浦東陸朝桂米店案内已獲薛四薛金文劉家延劉三等四犯初各認刦得贓内惟薛四怱然翻供狡賴屢次刑訊不認茲復提審明府開導之餘供係在逃之張其祥單炳召爲首糾搶共十二人用石撞門入搶小的得鈔票一元五元者各一張衣服两件當洋五元求念母老俯賜恩宥明府核與初供脗合判還禁詳辦○英公廨移提收買失竊白絲之田菊亭亦經訊問田供在榮泰絲辮帶店爲夥前有素不相譏之人携絲五十兩來換辮帶因此絲不合織帶之用始辭却後即售於他人小的並不收買今願自投英廨備質明府判交保自赴公堂候質○陳鍚銘投縣喊控亦經明府訊問陳供被同姓不宗之陳某欠木料洋二百餘元向索圖賴求恩提追明府斥無証據判姑候查明察奪（宜） 
[總工程局紀事]  
　　裕泰典夥范釗與八十二號巡士互毆一案已由總工程局將范及學徒楊景林訊明收押由典業董事公議保釋未允現經局董令該典繳呈罰洋五百元充作徐海賑捐昨已將在押之人開釋○關道瑞觀察前據某學堂敎習張國杰控被流氓多人迭次藉端敲詐等情昨己照會總工程局飭查後開各流氓按名拿辦訊懲局董即飭探拘獲董海榮一名昨日又由西區包探拘到水菓阿三解局併为候補提在逃各人証集訊究辦○棉花掮客榮寶泰前因誣控寡舅嫂孫丁氏毆妻一案由孫明府訊判氏發堂擇配旋由氏一再求保各節乃奉復訊准將氏改發淸節堂著榮罰助堂費洋五百元先繳二百元在案昨榮將二百元呈繳到案禀稱此項係罰充堂費抑係局費求請示明孫明府以其故意掘强大加申斥併諭𨑙將未繳之欵赶速缴案俾充善舉○趙九福同妻趙顧氏至南區控媳高氏違忤一案由區轉解至局孫明府提訊之下判高氏當堂服禮以後不准違逆○王福生陳月橋因深夜在大東門外城下被匪多人攔住控由東區提獲陸永淸崔仁安丁慶慶轉解至局奉判斥退候查○韓彭壽被陳春林竊取皮夾内鈔票當塲扭獲由東區解案訊判戒責三百下押十四天（尺） 
[公共公廨早堂案]  
　　馬夫許金狗拉車不愼將高金林之左足壓傷報捕送醫昨解案請究明府以傷勢約六禮拜可愈判許繳洋一百元作保候傷愈再訊○判甲半年之流氓張德生判押一年之匪犯劉榮生均因在押所勒索李祥發洋二元昨解請究襄讞員孫明府判劉張各加押半年○陳道生至包探邵仁初家圖竊判押一月○張中記冐認江北女人劉小五子爲在逃之嫂氏經中西官訊供判交保邀同媒人蘇杭生等及張中和到案復訊昨又解到劉與其母崔氏堅不承認訊之張中和供實係逃妻不然何以均患惡瘡包探李星福禀請將判押西牢一年之蔣杏生提案自有水落石出明府然之判劉小五子與母押候張中記交原保下禮拜二復訊再奪○方關榮控方永嘉方阿金方秀觀方桂生等霸呑遺產傳案判一併過堂訊奪○黃阿泉刀傷陳阿小眼目送醫約七天後全愈判押候傷痊再訊○馮阿彩向樂錫卿混用銅洋由捕拘訊判押一禮拜○前者張耀福之子榮兒被人拐去報捕在縫窮之高姜氏處查獲解訊氏供實由邱寶左領來價賣計洋二十餘元奉押官媒處一年昨由包探陸恊庭將邱解訊榮兒供實被邱所誘官判邱押西牢十八個月完案○朱阿毛因燃吸香烟將自來火擲入裕源紗廠花衣内焚去洋紗數十觔幸即救熄昨解請究官判押二月○葉祥順與弟葉秀發爭分家產起釁將秀發擊破頭顱由秀發報捕解官判各罰洋兩元充公○李洪强攫婦人兪王氏銀表練並金四開二個官判押六月○包車夫張友出串竊主人張江生家銀噐一箱約洋數百元托蔡阿和付質由三百十號巡捕拿獲人贓解究判押六月蔡押三月該捕認眞緝捕諭令原告酬勞洋十元○楊阿四與邢洪記竊黃和卿包車價賣由捕解究判邢押一月楊押廿一天○方殿倫將張杏恩之荳餅押銀私用被控傳案判過堂再訊○傭婦王小妹被主人曹芸生疑竊金戒二只官以無憑判押候查明再訊○謝生法呑没王阿桂地價洋銀奉判還洋三百元在案昨解復訊官判還押再限七天繳洋如違未便○王富泉楊占榮控計顧氏方汪氏誘匿妻女提案判過堂訊核○鴇婦孫陳氏逼妓拉客昨日由探王阿巧傳案官判罰洋廿元（力） 
[公共公廨晚堂案]  
　　王汪氏控趙李氏串賣女兒讞員關太守飭差傳集人証前晚堂奉襄讞孫明府提訊王汪氏供女兒配與趙爲媳不應由侯松林經手另配向論不睬求究訊之趙侯供詞支吾明府判侯交保限七天理楚趙押侯核辦○王春和前控程朝宗欠洋圖賴亦奉明府提訊以原告未到判程押限七天歸還（力） 
[法租界公堂案]  
　　顧杏生竊金盛全洋二百元昨傳顧叔尙星到諭限十天交保出外將杏生田產變賣理償○周連生夫婦控董陳氏張劉氏賴債行兇由捕房將張劉氏解訊據稱並不欠洋亦未行兇實被挾嫌誣害官以各有不盡不實判两氏押候核辦○鄉人康和尙之媳被袁香泉王毛頭拐匿控押著交同黨茲因押久不交原告控請嚴追昨又提訊供仍推諉官判還押候究○陳阿三竊綢一疋押一月○張怡榮朱金瑞串竊考籃王谷泉竊木植各押五天○周阿四糾黨搶立豐輪船黃豆送辦官判押捕房十天○周阿桂摸竊徐桂芬皮夾内金戒拘究供贓交同黨判押廿天（臨） 
[美租界捕房事]  
　　朱阿四拐匿高某家女孩阿元圖賣由探陸恊庭查悉悉拘入押辦○流氓奚咸林在吳淞路糾黨傅毛囝陳仁榮將劉毛毛兇毆並攫取金戒等物由探劉阿炳拘入捕房押辦○陳阿三竊恆昌祥内之皮鞋多雙由探朱桂生拘入捕房押辦○東洋車夫陳阿福昨將坐客遺失之西式洋琴送入捕房捕頭飭候失主查領（似） 
 
 
 

Page 19

 
 
[北洋新編第一最新最備最要之外交書約成案滙覽出現]  
按是書爲連平顔均伯觀察奉北洋大臣袁宮保之命編纂觀察曾至外部調查案卷圖表綦詳詳門目大備海内公認爲第一外交要政全書初印五千部早經各省大吏紛紛提取發給各屬備查現又續印五千部除官用外餘允發售公諸海内士林倘研究外交者必以先覩爲快也現約十一月出書欲購者速來預定每部售大洋十元發行所上海點石齋申昌書局上海北京有正書局 
 
 

Page 20

 
 
太子少保北洋大臣直隸總督臣袁世凱跪奏爲故員政績可傳請宣付史館立傳並請入祀名宦祠恭摺仰祈聖鑒事據署布政使毛慶蕃呈稱昌平州知州史廷華詳據大興縣紳十河南侯補道黃璟昌平州紳士吉林候補同知前雙城廳通判吳廷珍等禀稱查已故順天府北路同知署理壩昌道劉遵海河南祥符縣人由嘉慶乙卯科舉人道光壬午恩科進士以知縣簽發直隸署永淸補博野調東明饒陽元城豐潤等縣知縣代理開州知州知薊州知州擢順天北路同知署理壩昌道三次道光二十九年因病政仕回籍咸豐三年在籍病故該故員敦崇實學經術湛　著有　書存叅經義存參各書所至培養寒士興修書院捐廉給膏火送試卷士多賴之闢二氏尤力豐潤有三敎堂命撤去佛老專祀孔子使趨正學該故員聽斷勤明案無留牘著有勸民息訟歌民間有劉靑天之譽該故員又長於緝捕以爲賭者盜之媒欲捕盜先禁賭豐潤三女河有巨賭盜藪也盤踞多年黨羽甚衆設法擒治賭風與盗風俱息時値歲歉饑民待哺出借口糧並以米代粥賑復捐　爲倡得穀數千石廣設粥廠親監散放全活無算嗣又倡捐穀米儲倉備荒以善其後饒陽義倉久廢該故員捐廉爲倡於城中並四鄉分建社倉儲穀以時收放元城城東二里許舊有引河導漳入衛歲久淤墊水行地上崔家莊等三十四村田廬多被淹漫該故員親行履勘集夫挑濬两岸築隄綿亘四十餘里居民利賴稱爲劉公隄蒞任薊州署中不戒於火風勢甚烈該故員衣冠當火而立曰如天譴願身受之母燼吾倉庫居民語未終風反火熄遇旱祈雨永淸饒陽皆一祈一應博野四祈四應豐潤六祈六應民間傳爲美談其循聲卓著早己有口皆碑惟任北路同知曁三署壩昌道篆在昌平閲時九年尤覺治久化成感深挾纊時有宗室某素以擾累佃户爲得計該故員判以一地養二民之義如認增租不准奪佃是讞一成窮民隱受其福者以萬千計其惜小民不避權貴者有如此署壩昌道任時順天大水成災請賑勸捐分投拯救民免流離失所沙屯藥王廟有抄產地欵以之重修燕平書院延名宿以講求實學士之頴秀而淸貧者助之以資勉以通經致用風尙丕變人文蔚起其於家丁書役約東嚴明苞苴杜絶屬吏有賢能者薦達大府其不肖者必誥誠周詳改而後已至於管餉屯田驛馬諸政罔不總括機要餘如捕盜治獄勸農力田諸政以及地方善舉凡民所好與之所惡去之敎忠敎孝勤政愛民歷九年如一日因勞致疾因疾引退瀕行時父老有繪像誌感者越三四年卒於原籍耗至婦穉走哭失聲昌平紳民望祭盡哀爲之罷市該紳等追懷遺愛歷久不忘禀請奏明立傳並入祀昌平州名宦祠等情由州造具册結詳司轉請核辦前來臣杳已故原任北路同知劉遵海擇災禦患訓俗型方善政可風循聲久著前於光緒十五年奉旨崇祀河南鄉賢祠光緒二十一年奉旨崇祀順直名宦祠有案是其政績可傳早在朝廷洞鑒該故員在昌平最久其感人爲尤深該紳等追念遺徽禀詞眞摰相應仰懇天恩俯准將己故原任北路同知劉遵海宣付史館立傳並入祀昌平州名宦祠以勸循吏而順輿情除將事實册結分咨外理合恭摺具陳伏乞皇太后皇直聖鑒訓示謹奏奉硃批着照所請該衙門知道欽此 
宫門抄九月十六日理藩院光祿寺八旗兩翼値日無引見直隸總督袁世凱請訓召見軍機袁世凱 
户部奏爲酌留廣東整頓鹽務益收銀兩以備撥用摺 
户部謹奏爲酌留廣束整頓鹽務溢收銀兩以備撥用恭摺仰祈聖鑒事據署理兩廣總督岑春煊奏粤省奉派新案賠欵不敷支解擬將整頓鹽務溢收銀兩悉數湊撥一摺光緒三十二年六月初七日奉硃批户部知道欽此欽遵由内閣抄出到部查原奏内稱光緒二十七年准部咨新案賠欵粤東省派二百萬兩等因歷經前督臣陶模德壽等將籌解爲難情形先後奏明在案臣於光緒二十九年間抵任維時西省軍書旁午籌兵籌餉昕夕不遑此項賠欵銀二百萬兩應補關平銀三萬一千六百六十兩補水匯費約銀二十八萬兩每年共約銀二百三十餘萬兩復經按月匯解刻不容緩左支右絀艱窘異常復經臣一再且摺瀝陳惟是欸鉅期迫責無旁貸當即督飭司局設法籌措綜計可資指撥項祇有鹽觔加價銀二十七萬九千三百餘兩新加菸酒茶糖土藥三成釐金等銀約三萬　两二成裁兵餉米銀十萬両停支世職俸銀三萬五千兩三成糧捐約銀二十餘萬兩潮商免釐報効銀五萬兩屠捐約銀一十二萬兩每年約共得銀一百十萬兩計不敷支銀一百二十萬兩上年臣又督同藩司改定税契新章及飭潮商加繳報効釐局裁節經費約共增收銀六十萬兩之譜而税契一項新章加税典契是以開辦伊始收數較多此後恐難爲繼縱能如數撥入亦尙不敷銀六十萬两有奇每値籌解賠欵期限己迫悉索敝賦挪東補西甚至商借窮貸及洋欵而耗費子金虧累益無底極臣與各　道等再四思維别無良策惟年來整頓鹽務稽核厘剔約計歲可溢收銀三十萬兩茲當籌措賠款萬分竭蹶之際應卽全行撥解俾得稍資補助迭與廣東布政使胡湘林兩廣鹽運使恩霖熟商意見相同此外尙短三十餘萬兩容臣另行設法期於無誤要欵等　臣等伏維新案賠欵數鉅期迫當時因無的欵可指遂以省分之大小酌量匀派冀各疆臣分　其難無誤要需而己嗣後賠欵雖按期報解　竟所籌何款大抵籠統奏報臣部亦無從指實近年各省講求財政進欵漸　加增而臣部出欵之繁日甚一日此不能不稍資酌劑者也以粤東省賠欸而論連平水匯費約在二百三十萬两上下按之歷任督臣奏報籌欵數目不免互有叅差實皆未能足數今該督岑春煊又請將整頓鹽務溢收銀三十萬两儘數撥充賠欸在該督不辭勞怨始能獲此盈餘卽以之彌補粤虧不得謂非正辦惟現在推行新政亟須預備凡屬籌欵之事臣部頗苦爲難深賴疆臣之協助臣等人同商酌此項溢收鹽欵擬准該省截留銀二十萬兩以作新案賠欵仍劃出銀十萬兩存儲運庫以備隨時撥用藉濟部庫之窮於新政亦大有裨益恭候命下臣都即行文該督遵照辦理所有酌留鹽欵備撥緣由理合恭摺貝陳伏乞皇太后皇上聖鑒謹奏奉旨依議欽此 
宫門抄九月十七日外務部欽天監侍衛處値日無引見禮王等充玉牒館正副總裁謝恩熙彥謝賞加二品頂戴恩候補道汪文謝恩那王續假十日召見軍機嚴修 
户部等部奏爲遵旨議奏事摺 
 
