# 1909 - 118 - 4913020

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月十五日内閣抄奉　　上諭廣西巡警道員缺著劉永滇補授欽此軍機大臣署名奕劻世續張之洞鹿傳霖那桐假 
　　宫門抄三月十五日召見軍機成章裕厚周克寛論說 
[論議員之性質（西陽）]  
　　今日者。非吾江蘇複選舉開票之期乎。開票期者。議員成立之日也。自有中國以來。議員開幕之日也。議員之資格及職任。局章詳載之。無俟贅論。不佞見去社會對於議員之觀念。有一大謬點在。因特爲揭明議員之性質。作議員之標本。作議員成立期之頌言。作社會對於議員之。心理之南針之金鑑。知言者其許吾乎。 
　　今社會對於議員之觀念。必曰。複選當選者爲議員。不當選者爲非議員。申言之。議員者。當選之個之議員。而與不當選者無涉。嗚呼。此即謬點所在也。夫議員者。非彼個人之議員。乃社會共同組織之議員也。若吾不爲議員。遂謂議員與吾無涉。何以需吾之選舉乎。吾旣選舉之。非即吾之代表乎。吾之代表。非即吾乎。人人有一吾寄於議員之體。則議員者人之集合體也。旣爲集合體。無論其爲義務爲權利。目爲義務。固同負之義務也。目爲權利。亦同享之權利也。持此觀念。以爲對付議員之方法。而後眞議員發現於社會心理之中。而後眞憲政生活於社會心理之中矣。 
　　吾何以知社會心理之謬也。蓋觀於初選舉時。有兩種心理。其一。必欲當選。竭力運動者也。其一。可得可失。以一票塞責者也。以此推之。則複選舉之心理。猶此兩種。其一。即向之必欲當選者。得爲議員。則假公濟私。凌轢社會。不得。則多方傾軋。必破壞議員而後快。其一。即向这可得可失者。得則爲議員之備員。旅進旅退。失則置身事外。議員之賢否聽之。議案之是非聽之。但求事不及已而已足。此兩派者。一則視議員爲個人之權利。而議員爲衆忌所歸。一則視議員爲個人之義務。而議員爲孤立之物。此其所見。雖有高下淸濁之殊。而總之未識議員之性質也。 
　　果識議員之性質。爲共同組織之性質。則爲議員者。非特不能凌轢社會。且必求助於社會。不爲議員者。非特不可疑忌議員。且必効力於議員。夫憲政方在萌芽。議員原爲創格。地方户口之多寡。財政之出入。一切應興應革之利弊。雖紳商學界之鼎鼎大名者。無能周知之。此議員之困難也。議员即虚懐訪問。而一人之心力有限。加以官塲之酬酢。同僚之周旋。勢不能以僕僕道途席不暇煖之身。審查一府一縣之事。此又議員之困難也。此種困難。社會當設法補助之。乂以社社中人。紛如散沙。勢難團結。則初選當選人當設法提挈之。蓋初選當選人。爲社會之領袖。議員之心腹。責無旁貸。要之所以共同組織此議員者也。 
　　然則議員不當有所預備乎曰。有之。學識也。道德也。學識者。憲政之法理也。道德者。正直無私。愛護社會也。議員不備此。爲不合格。個人之羞也。地方一切利弊。謂之議員資料。非議員個人所能預備。必共同組織員者爲之預備。否則爲不完全之議員。爲有形式無精神之議員。非議員誤社會。乃社會誤議員也。吾請特取一簡明之名詞。以廣告於社會曰。議員者列席之議員也。凡有選舉權者。不列席之議員也。亦議員也。集多數人以成此議員。所以有議員之價値也。若如今日社會之兩種心理。其視議員。猶之科舉時代之舉人進士。則舉人進士固已車載斗量矣。何紛紛爲。 
來稿 
[南洋勸業會說畧（十一續）]  
　　第四章出品出品人對於出品。有宜注意者四事。（一）品質（二）數量（三）價目此皆以誠實自信爲主。（四）陳列此則以出品人自行陳列爲當否則須囑托一專門名家者陳列。蓋賽會爲出品者博名譽之無上機關。較之普通廣 
 
 
 

Page 4

 
 
告其効力特異。故出品者以精選物品爲貴。若多陳不惟無益。且耗費矣 
[一選擇]  
　　選擇出品爲當局者之最難事。凡出品（一）在驚公共之目而又爲專門家所審定者。（二）其品能實用者（三）不純模造外國者（四）非危險及防害風俗惹人惡感者。然立此程式則合者綦難。如維也納賽會曾陳一大象牙時表。爾苦司博士嘗箸論譏其不合程式。若在新進諸國。則不得不寛其限制。以限制嚴。則無品可陳矣。 
[二運輸]  
　　出品以先開會期送到爲隹。藉此餘時。可竭力研究銷售之法。至於包裝解裝。尤宜注意。若至列塲後盗難水火諸災。脫包蒙塵諸弊。管理理事者雖預爲之防。然運輸時則須出品人各自留意。及至閉會後。貴重品之未售盡者。或即運歸。其價不昻者。則可分寄學堂博物館及各公益團體中以代廣告。若運費與製造費相等。則運歸亦無益也。 
[三保險]  
　　賽會之管理者。當照出品上所記載之價格。另保火險。其費自應歸出品 
者擔任。此通例也。至於機噐。則有毁損減耗等事。管理者雖特别注意。然出品人亦宜互相愼守免生意外之虞。（未完） 
專電 
[電一（北京）]  
　　德宗景皇帝梓宫今日（十五）未刻恭移至梁格莊暫安崇陵工程即於十七日開工 
[電二（北京）]  
　　今日（十五）午刻外部公宴各國送葬專使日本伏見宫親王首座其餘坐次悉依送葬時所定次序 
[電三（北京）]  
　　樞臣奉攝政王諭前飭内外臣工妥籌旗丁生計原爲消融滿漢起見並非專事搜索以資同贍養今各省督撫均能先從敎育實業等事着想頗得要領應飭切實照辦勿得敷衍 
[電四（北京）]  
　　都察院訂定新章以後各御史稱職與否與原保大員一併奬懲以免濫保 
緊要新聞 
[蘇臬詳復籌設各級審判廳情形南京]  
　　蘇省設立各級審判廳前經　督蘇撫札飭司道妥議在案茲經蘇臬左廉訪詳復督撫略云本司再三籌度外省審判廳共有三級曰初級審判廳曰地方審判廳曰高等審判廳其中尚須各設檢察廳同時並舉好就江寗蘇州二處及滬鎭二商埠而言非特經費不貲即人才甫經研練亦未易敷用若以審判廳領于府縣以府縣爲廳長派員即在府縣衙門分任其事是尤發審委員之故套權限旣不能淸體制亦難符合勢必事多掣肘而舊日之書吏胥役仍必窟穴其中將來其弊必更甚于前本司愚見擬審判檢察廳必須另立惟等級則逐漸推曁法政亦逐漸劃分較有秩序查法部原奏京師初級審判廳爲第一審單獨審判衙門以一人開庭凡刑事民事之輕微而瑣細者以此廳爲初審皆得審理而斷結之又云司法警察擬循巡警四十九區中由法部與民政部會商每區選任一人兼充司法警察官廳等語是警察原可兼任司法之事擬就寗蘇省城及附郭地方各警察巡官遴選法學較明者兼充初級審判廳推事審理民事刑事之輕微細故事件酌設書記生以供繕寫仍添設檢察官即附在該廳之内與之對立隨時調查一切糾正其謬誤以爲審判之助再于省城中寗蘇二處各設地方審判廳審理民事刑事之稍重初審案件並不服初級審判廳之事均可赴訴遵照部章設推事長一人調度民刑審判等官審定民刑兩科擬結讞牘並監察初級審判廳分設刑科推事四人民科推事四人分庭輪班審理刑事民事案件再設典簿二人掌理文牘會計一切庶務主簿二人掌錄供叙案督同錄事繕寫文牘所官一人掌管理看守所事務錄事八人掌繕寫文牘凡推呈以下等官人數臨時酌量事務繁簡增損再定均暫時差委試辦不作額缺俟辦有成效再行詳請奏請試署錄事照部章亦委職官爲之吉林省章程不用錄事用書記生招考生員選用亦可此外尚須設承發吏庭丁警兵等項均招募妥人取具的保着充每人按月優給薪水不沿衙署吏疋舊習不准永久把持亦附立檢察廳設檢察長一人檢察官二人錄事四人以補助之所有初級審判廳及地方審判廳案件仍隨時報告本司衙門並兩院憲查核至高等審判廳擬暫緩設其有命盗雜案罪在軍流以上者及田產户婚等案已在縣控告有卷案業經准理者均仍暫歸各該縣分别審結擬解照常辦理各商埠亦仿照省城辦法選任警察巡官兼充初級審判廳推事附設檢察廳倘或初級審判廳不由警察巡官兼任須另行設立亦隨時斟酌辦法仍添設地方審判廳推事長及刑科民科各推事與夫典簿主簿所官錄事等官亦附設檢察長檢察官及錄事一如省城之例凡華人與華人控訴民事刑事之案不論是否居住租界均由地方審判廳審理若華人訴洋人洋人訴華人案件仍暫歸會審公廨審辦核與約章亦不相背此層應請兩院憲會同奏咨由外務部照會各國公使飭知各領事遵照俟將來官制大定法律修妥頒行各國收回治外法權彼時高等審判廳亦可成立再一律改歸各級審判廳辦理州縣不兼司法之　此即所 
 
 

Page 5

 
 
謂等級逐漸推豐法政逐漸劃分者也以上現擬辦法所需經費參照法部奏定各級官役預算經費表並吉林省城設立各級審判廳公費津貼數目比較酌中預算另行分晰開摺附呈憲鑒就蘇城擬設初級審判檢察廳並地方審判檢察廳約每年共需銀四萬兩有奇均係撙節核計惟其中巡警官兼充審判月薪尚可酌爲減發役食則應發十成不宜尅减而各廳官廨之布置成立需費若干尚難預計亦且酌爲籌備正在擬議詳復間復奉撫憲以議院未開以前逐年應行籌備事宜各省省城及商埠等處各級審判廳應于宣統元年籌辦令即派員詳請給咨馳赴京城天津調查已設審判廳各規則章程具復核辦等因除另文詳委辦理並移會兩藩司及財政善後兩局曁各關道籌議再行詳辦外所有遵札核議大概辦法並附呈各員役職掌事務及酌定經費淸摺理合具文詳請鑒核俯賜批示祇遵再蘇州與鎭江雖有商埠未經設立會審公廨如軍民與華民訴訟事件似可就近由警察兼審判廳及地方審判廳辦理如有關涉洋人事件再照約會同領事官訊辦（淸摺錄入第四張） 
[奏報議結聶都敎堂被燬全案江西]  
　　贛撫馮中丞附片奏云南安匪亂燬及崇義縣屬聶都敎堂原係華式經舍並未傷及敎民臣已飭署吉南贛寗道兪明震轉飭崇義縣知縣劉昌言確切查明妥籌議結查從前地方官辦理敎案於敎民損失因敎士要求多議撫卹事定之後敎民安居復業而平民受累者或流離困苦無家可歸以致積怨愈深憤敎愈甚因之偶爾暴動無不殃及敎堂蓋辦理不得其平必非民敎永遠相安之道此次聶都敎堂被燬附近居民慘遭波及紛紛上禀自稱敎民環求撫卹臣復飭該道轉飭該縣一體確查如實應酌量撫卹無論敎民平民一律辦理不得歧視務使敎民無濫給之資平民受均沾之惠臣自去秋八月抵任即時時籌民敎相安之策先經密函該道詳論敎案辦法大致以爲約束敎民使就法律範圍即以保全敎堂名舉近日南贛敎士重發諭單不准敎民千預訟事抗列敎民字樣今雖燬及敎堂並未先來要索各屬民敎亦均相安數月無事敎界本以受人勸善爲宗旨明示以大公無我則亦漸近於和平愚昧之見是否有當理合附片具陳伏乞聖鑒訓示 
[奏報設立駐防女工傳習所湖北]  
　　荆州將軍恩軍帥湖廣總督陳制軍會奏云荆州分防最早生齒繁滋困苦情形日甚一日曾於上年先就原設八旗工藝學堂地址改設工藝廠挑選閑散旗人送廠學習惟旗營婦女幾佔旗丁户口之半若聽其無所事事待食於人是各旗民雖極終歲之胼胝難給全家之銷耗臣等往返籌商急謀補救查工藝廠西偏地尚寛敞因飭該廠總會辦等量加修葺另劃門闌設立女工傳習所專收貧苦無業婦女每班額定六十名分授紡織刺繡裁剪造花養蠶各課限六個月畢業一次一年招收兩班由此展轉傳習漸推漸廣庶人人皆有偏長薄技不以依賴爲生存實於駐防旗民不無裨益該所開辦經費經各旗佐領分期勸募共集洋一千餘元其常年經費則由臣夔龍飭司每月量爲撥助並由荆防服官鄂省人員曁佐領等按月酌捐濟用所有一切事務即派工藝廠各員兼管不設專員以資撙節 
[京師近事]  
　　此次攝政王答拜日本親王時跟隨之王公大員係慶親王振貝子倫貝子外務部梁尚書内務府增崇景厚及諸御前大臣會談約數分鐘此外濤洵兩貝勒恭親王肅邸等諸親貴係分日回謁 
　　雪蘭莪禀設商會曾見前報專電該處本巫來由舊地現歸英人保護其管轄處共四十餘埠華僑散處極多現爲聯合羣情起見組織商會公舉陳秀連等爲總協理禀請農工商部立案給予關防業經該部入奏 
　　庫倫延都護祉遣驛役來京購買簡字書籍擬在庫倫城設立簡字傳習所以便敎授蒙民 
　　政務處現正釐訂稅章與稅務大臣仍提前議將各省府廳州縣例應供應物品列入稅則訂立章程所有以物供差迹近擾民各例概行删除　　肅邸等昨與薩軍門提議徐侍御奏軍港要區請旨飭勘一摺當經肅邸等議請薩軍門將該摺所陳各節應如何辦理之處詳擬稿底公同核議覆奏 
　　昨紀政務處將會同外務部重修海國圖誌一節聞諸大臣以整頓殖民政事實行國籍法確查華僑丁口均應仰給是書惟庫儲各本多係咸同年間考訂與目前大勢不同故擬重修以資考證 
　　自某侍御奏參唐山路礦學堂罷學事後由郵傳部派員前往查辦刻已查明部中所派之人均已回京 
　　倉場侍郎桂春奉命前往東陵查工於初七日召見面奏陵工一切事宜甚久蒙攝政王賜以杌座面詢東陵應修各樣工程辦法桂侍郎奏對稱旨深蒙攝政王嘉許並垂詢今歲漕糧到京情形及兪廉三到任後之狀况謂兪廉三才堪大用凡事須與參酌辦理勿拘執已見聞談畢退値時已將午當由内侍頒賜珍物數端以示優遇 
　　稽查禁門王大臣前奏各衙門官員人等入内有差者通行拍照像片黏於執照腰牌以便各門查驗相符方准放入等情嗣又奏請緩辦兹聞此事因宫内太監不時有特派差務或該太監故意不帶像片出入不免與護軍衝突斯時旣誤要差尤增煩擾故請緩辦惟嚴加盤詰云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[咨呈籌設單級敎授練習所]  
　　江蘇敎育總會因籌設單級敎授練習所事咨呈江督（蘇撫及寗蘇提學司同）文云竊查奏定學堂章程小學有多級單級兩種明載於初等小學堂章程立學總義章第三節蓋由鄉僻興學籌欵維艱創辦一校而必多設課堂廣延敎習勢有所難故編製全校兒童於一學級而以一敎員同時分班授課謂之單級小學其性質略近舊時之家塾而敎授管理逈不相侔東西文明之國其敎育得以普及者類單級小學之力爲多德國之單級小學大率每校以八十人爲限或且推廣至百人以内費省功倍無逾於此吾國學制亦存單級之名未示編製之法而各廳州縣現辦之小學竟但有多級而未聞有單級良由辦學者未經研究而能合此項敎員之選者又甚難其人坐是有以少數學生分爲多級之弊經資之虚耗者旣多即敎育進步不免因之阻碍方今籌備憲政宣統八年以前國民識字者須達二十分之一而本年須創設廳州縣簡易識字學塾若不及早規畫恐歲月悠忽故步仍封敝會相度目前之所急其在輔助敎育行政之範圍者惟籌設單級敎授練習所最爲切要之圖因特遴派上海龍門師範學校敎員楊保恒浦東中學敎員兪旨一通州師範學校畢業生周維城先赴日本攷察已呈請大帥給咨在案兹經公擬簡章推定楊保恒爲練習所主任俟該員等考察回國於本年七月内擇期開辦理合抄附簡章先行備案并請行知寗蘇提學使通飭各廳州縣勸學所敎育會查照簡章預行物色合格之學員統限於六月三十日以前報名到會如有缺額儘七月十五日以前招補以免開講時到課參差之弊除咨呈撫帥曁寗蘇提學使外謹乞迅賜察核施行附錄簡章如左 
　　宗旨傳習單級敎授法俾廳州縣各鎭鄉得多設單級小學以期敎育之普及 
　　課程　單級敎育學實習敎授 
　　資格　以品行端謹樸實耐勞年在二十以外三十以内已在初級師範學堂或師範傳習所得有畢業文憑曾任敎員已有經驗者爲合格 
　　期限　二十星期畢業除講授數星期外均爲實習期 
　　定額　以八十名爲限各廳州縣均得保送合格者一人（由勸學所或敎育會具正式保證書證明在何處師範學校或師範傳習所畢業曾任何校敎員)如該廳州縣尚無其選由本所招補 
　　經費　學費均免繳其中勸學所或敎育會保送者每一人代繳課業用品費五元籌旅費三十元志願入學者自備 
　　義務　中勸學所或敎育會任費者畢業後即回本籍地方籌辦單級敎授練習所其本地方無合格之人未經保送者由本會咨請提學使派志願入學者前往籌辦均以一期畢業爲度 
分類新聞政界 
政界 
[自治會推廣宣講所蘇州]  
　　蘇垣地方自治會前在護龍街王仁孝祠内開辦宣講所以來聽者日形發達兹悉該會蔣議長等以地方自治將次舉行亟宜分設宣講所以開民智而袪疑阻現擬添設一所於養育巷玄壇廟内每月逢二七日期宣講業經陳君公孟吳君養元等担任所内宣講各務兹定於十七日公同議定後即須實行 
[請飭萍礦局輪停查湖南]  
　　湘撫岑堯帥前致盛宫保電云湘省銀價日昻官民交困全由他省銅元輸入太多屢飭各關局嚴切查禁兹據岳州關周道電禀據稅務司電稱銅元不准進口歷經照辦在案惟民船私運應責成釐局嚴查又萍礦局小輪拖運進口向不停輪候查請轉飭該局小輪進口應由岳關查驗等語除飭各厘局遵辦外擬請迅飭萍礦局嗣後小輪進口候由岳關查驗 
[禀控太和縣令之貪婪安徽]  
　　太和縣職紳葛雅衛等具禀撫台略謂田令到任年餘日事貪婪横征暴斂盤剝下民於已行舊章逾分索賄於現行新章網羅漁弋太邑龍票銅幣一律通行疉奉憲諭不准市面昻抬而田令於丁漕征收時俱作八五折用綜計每年丁地銀二萬餘兩每兩定價三千復加八五折又有串底錢劵票錢如是鄉民完銀一兩約得銅元四千文即此一欵可獲一二萬金向來鄉民訴訟遞狀一項掛號錢五十文田令加增至五百文更有錢漕稿案逾分索取陋規等費以地方之詞訟少則遲延數十日多則數月不斷斷結時復勒令輸訟者罰欵自數十千至數百千不等民間之以訟傾家者指不勝計至新政所需各欵全不揭曉地方酒房舖烟膏等捐迭經勒加種種苛索民不堪命人咸以填不滿呼之籲懇派員澈查以儆貪婪而肅官方 
[浙省革黨之株連蕪湖]  
　　合肥葛鏞淸係江西典史上年秋間來蕪與兄葛雨淸仝寓馬路西德仁里其兄亦江西知縣二人素嗜烟霞喜挾妓平日交游悉係嫖賭之輩揮霍不資本月初三日警務公所總務科長臧少香大令突派警弁持片請葛至公所并派唐許二委員詣葛宅搜查往來函件緣被浙江革黨闕玉麒案内所牽涉經浙撫增中丞電滬道轉江西巡警道密拿（因葛氏兄弟係江西職官）該省大吏特派偵探璩炳奎來皖訪緝誘獲後即電告江西旋得回電飭由滬道派弁來蕪迎提當即送縣看管璩偵探亦回省銷差 
 
 

Page 11

 
 
交涉 
[英捕擊斃華人詳誌九江]  
　　湖口人余發程於初六日偕周姓二人因事來潯寓居毛家巷周氏試舘初七上午十點鐘同至租界余發程 
因短視誤撞英總巡捕嗎仕（譯音）該捕遽以木棍向余之腰際奮力攅擊余即倒臥該捕遂遣人舁往醫院揑報患病醫生詳細驗視因傷及要害無可施救該捕乂令周某往購生姜一面雇一肩輿將余發程抬至南門外火帝廟前棄置地上及二周回至醫院人已不見遂赶往該處設法救治詎余已因傷斃命矣周遂具吾德化縣請爲相驗延至傍晚德化縣仍未到塲傳言明早八點鐘蒞驗是時突有人舁一棺木希圖草草入殮一時衆情憤激羣相阻止初八晨德化縣邱令帶同刑仵到塲驗明共有致命傷三處時有湖口帮數百人不肯收殮邱令當即禀知府道由道照會英領而閱書報社亦徧發傳單在商會公議對付之策是日湖口帮到會二百餘人外帮商家亦到二三百人公請總理鄭觀察判決旋由鄭觀察赴道商議九江道文觀察因即親詣英領事署堅請照約治罪英領面允明日偕同英國醫生及地方官相驗决斷文觀察回署後旋又照會英領緝兇究治至初九晚英領事始照復潯道初十日十點鐘邀德化縣邱令帶同原告周瑞堂等二人在領事府會訊工商兩界各舉代表隨同商重等前往聽審奈開審時異常秘密在座者僅有英領事德化縣及領事文案三人其餘僕從人等無不屏諸門外各界代表遂悵悵而返聞英捕頭碼仕與華捕頭某均傳案訊問至鐘鳴兩下邱大令始排道冋署而英捕碼仕亦荷鎗自衛從領事府直回捕房刻聞九江之水木工人二千數百名因案未定斷咸抱不平遂於十一日同盟罷工并議至萬壽宫開會公議各帮各店亦將閉市云所有關於此案之電禀照會供單等件錄左 
[九江紳商學工各界上江督贛撫電]  
　　本月初七湖口人余發程經過租界因短視撞英國捕頭遽行擊斃衆情憤激恐釀重大交涉懇大帥迅飭潯道催領事緝兇按法究辦以伸公理而重民命 
　　公義社上江督電洋捕斃民人心憤懣國體民命所關視此交涉懇派員會同潯道據法伸斷以存公理 
[九江道批湖口縣監生周瑞棠禀]  
　　此案於本月初七據德化縣邱令錫淵禀報即經本遵照會英領事將巡捕房行兇洋人先行收禁一面飭縣會同英領事公平審辦在案現據該縣驗明傷痕填具格結禀報兹仰九江府轉飭德化縣速即根據法理照約會商審辦務雪死者之寃毋得率延并飭傳諭該生等知照此案有本道及府縣主持該生等務須靜候辦理毋得輕舉妄動致礙大局 
[九江道照會英領事文]  
　　初七日酉刻據湖口縣監生周瑞堂報稱雇夥余發程來潯買貨本日午刻在租界界玩被巡捕房洋人用手提棍連戳兩下登時倒地該洋人見勢不佳抬至巡捕房内郔醫看視服以藥水不効該洋人即雇中國人抬出租界行至毛家巷地方氣絶身死報乞　屍等情到縣據此德化縣因其時天色已晚未能詣驗即於次日淸晨帶同仵作親自驗明余發程小腹左邊及左胯等處均被木棍毆傷確係因傷殞命查人命至重殺人者抵中國殺人之案分别是故是鬭擬以斬絞綁赴市曹處决便衆目共覩以戒人不可輕犯今巡捕房洋人與華民余發程起釁甚微毆傷立斃自應懲辦以儆兇頑而伸死者之寃相應照會貴領事請煩查照將被控行兇之洋人先行収禁一面訂期知會德化縣以便傳集人証會同訊明究辦 
[初十日英領事署會審供單]  
　　英領事問周建謨幾時到九江答初六日到問幾時到洋街答初七日上洋街問因什麽事答因買貨順便洋街上望問望什麽答望躉船問躉船什麽色氣答不記得什麽色氣問你在洋街看見什麽東洋姑娘麽答并未看見問洋孩子看見没有答也没有（按領事所問蓋洋捕之狡供也）問有洋人麽答也未看見問同伴有幾個人走路答三個問那個先走答建謨又名小臣在前樹堂在中間余發程在後問巡捕什麽打法答祗聽見余發程一聲呌建謨回頭一望見洋人又打一棍他走了幾步暖喲一聲便倒下去問有血跡麽答建謨　了没有留心看以後洋人說不要鬧就喊洋街上的小工把他抬進洋屋裏頭問什麽樣答進洋屋後把籐床靠著有一個洋人進來把藥水灌他又把什麽東西塞兩耳（按即西醫聽病之噐）兩洋人對著說洋話我不懂看病的洋人走了打余發程的洋人呌我上街賈生姜我上街買了生姜到洋屋裡問此人那裡去了裡邊洋人說抬進城去了呌我快走我赶往毛家巷試館館裡人說他未回我又往城裡一找聽見街上人說洋人打死湖口人抬在南門外我便到南門在火帝廟前看見余發程已經死了就去禀報地方官說到這裡建謨不由傷心滚下淚來領事問你哭什麽答余發程同來現在不見他了我乍得不傷心呢此時有華據在領事前說余發程是東家洋人打死的惟有買生姜的話是悅慌建謨又答是洋人呌買的領事問你現在是什麽意見答求領事大人作主領事說我知道你是要與死人伸寃答云正是說畢領事并德化縣便呌建謨樹堂退去 
軍界 
[挑選測繪學生之計畫安慶]  
　　皖省混成協余統領大鴻現因安徽測繪學堂將次招考該學堂培養人才原爲預備陸軍實地測量之用各標營目兵不乏文理通順之人擬即酌量挑選入堂肄業以示優異且安慶正値開辦標兵似於徵兵前途不無影響而該目兵等在營練習操課精神較爲健全以之從事測量於行軍時更爲便適業已詳請撫憲核示云 
[常備軍添設執法官湖南]  
　　湘撫岑堯帥前准陸軍部咨奏准各省編設新軍已成鎭者應照原擬章程遵設正執法官其未成鎭之省分如湘省現設陸軍第二十五協爲混成協乃一時權宜爲將來改鎭之基礎應設副執法官一員專理一切軍事司法事宜暫以周正軍校充任月支薪水銀六十兩並設司事生一名司書生二名護兵二名薪水照章支給等因已由堯帥札飭楊協統遵照矣 
學務 
[平樂中學堂之風潮廣西]  
　　平樂府中學堂日前不知何人寫一顚字於敎員高溥昌名字之上監督即詢學生係何人所爲各生互相推諉不肯直認監督遂將全班生均記大過一次學生不服因之大起風潮全班退學嗣經管學牌示謂此次退學必有倡議爲首之人所有附從各學生准於一星期内赴庶務處報名仍准入堂肄業概予不咎聽候查拿爲首之人禀請懲辦詎出示後更無一人回堂報名肄業 
[派員調查皖南學務安徽]  
　　蕪湖皖南敎育會刻派省城師範學業生桐城江卓齋君前往皖南各屬切實調查學務辦法力圖改良並勸導各屬組織分會期收聯絡统一之效汪君已於十一日由蕪起程 
[廣西公學之狀况廣西]  
　　廣西公學爲蒙君民偉封君濁五所組織本擬設簡易師範中學預科各一班另設英文算學專修科一班現祗專修科有二十餘人報名擬先開專修班其餘兩班俟報考漸多再行開課 
實業 
 
 

Page 12

 
 
[禀請附入鄰縣商務分會安徽]  
　　皖屬東流建德祁門三縣交界地方有葛公鎭者該處商人以商務日漸發達惟商務分會迄未舉辦以致商情渙散難資聯絡殊非維持商政之道現擬援照靑陽縣廟前鎭商業附入貴池商會成案請附東流縣商務分分俾資聯絡刻已稟由安慶商務總會移請勸業道核准上詳撫憲轉咨農工商部立案 
[派員較驗鹽秤蘇州]  
　　蘇省自鹽觔加價後輿論紛議咸以各醬園等處出售官鹽均十二兩爲一斤嘖有煩言事爲蘇撫陳中丞得悉特派候補知縣姚文傑赴各店及公堂等處較驗鹽秤據實禀復察核 
雜記 
[蘇垣藩臬之近狀蘇州]  
　　升署蘇藩左廉訪自接篆以來仍在本署内辦理公務現因藩署各物約十六日可以遷空左方伯擬即擇日遷入署内以資辦公升署臬司趙都轉自卸兩淮運司本任後聞已定期二十一日來蘇接篆並擬暫住全浙會館爲行轅業已由縣預備一切矣 
[牙釐局督辦病故詳情蘇州]  
　　蘇垣牙釐局督辦准補淮揚道朱竹石觀察日前因痰喘大發病情反復逐漸加重特延御醫陳蓮舫來蘇診治惟觀察係積勞之體虚弱已極服藥以來竟難見效於十三日夜間病勢轉劇添請名醫診閱業已不省人事延至十四日已時逝世定十七日大殮闔局中人爲之流涕不置並悉撫憲以現當淸釐財政之時所遺差務關係重要聞特電商督憲有委某觀察接辦之說日内可見明文 
[叛兵中途脫逃之可疑南京]  
　　上元縣於上年皖省馬砲營兵變後緝獲熊逆護兵袁成喜一名迭經會委嚴訊並無確供禀明江督飭役押解赴皖提同緝獲叛兵嚴加質訊以成信讞經該縣簽派差役挨縣交替詎至皖屬靑陽縣時并未派役協解逮入貴池縣境該犯忽乘間脫逃追尋無踪午帥以此案叛兵靑陽縣并不簽派妥役押解實屬玩忽已極特札皖臬司玉廉訪將該解役提省嚴訊有無賄縱情事據實詳辦 
傳記 
[楓涇女學生蔣淸烈慱]  
　　女蔣氏。名璇字韞華。浙之嘉善人。父昆江。商於婁之楓涇鎭。因卜居于楓。昆江有女四。璇其三也。昆江雖業商。顧念女子不可無學。幼即延師課之讀。夜則自督之。故女自幼時得學者且十年。文算之事。靡弗。了了。旣笄而父殁。始罷學。事女紅。暇則仍手一編。孜孜不倦焉。年二十三。適同里許光烈。時海上女學漸盛。璇心豔之。日聒於夫欲求學。許故駿且固顧無以難璇。閱年。乃送之入啓明女學。習美術。而开嘉明者。光烈兄也。緊無賴。仇視學界。而得鎭紳之頑者歡。而昆　有次壻曰沈礪。尚俠。勇於任事。鎭紳之頑者。銜之刺骨。謀中 
傷之。未得間會璇之入啓明也。光烈求沈爲保証。嘉明旣嫉視女學。復冀有以博鎭紳歡。而又利其弟之騃也。乃播爲蜚語。誣璇不貞。囡以坐沈。光烈果信之。以書促璇歸。璇不可。光烈憤。嘉明益得計。詈於蔣之門。且大言曰。非以婚資來。且粥女。光烈又伺沈之歸。出不意。擠之水。旣被拯。嘉明復挺刃脅之。而婁有刀筆者張南伯。謂許曰。爾辱沈甚。學界中有責言者。則爾危矣。不若因面反噬之。且爾之弟婦旣受誣矣。復何惜。嘉明大喜。張即爲具狀。誣沈無行。且肆暴。而嗾控之官。且遍播謗書以實之。先是璇聞嘉明無賴狀。慮驚寡母。即罷學。歸依母。然平居恒鬱鬱。時或泣語曰。人生恃名譽耳。名之被玷。何以生爲。家人慰之。輙止。至　聞許所爲愈毒。私念無以自明矣。遂吞金約指成遺書五通。别春母及兄妹。竟以死。璇死時。年二十六耳。時宣統元年閏。月二十九日也。而二氏之訟。迄今猶未已。彤史氏曰。余聞璇之罷學而歸也。自易其字曰堅冰以明志。旣讀其遺書。尢斤斤然以淸名節爲言。可謂志潔而行芳者矣。以學蒙垢。以身殉名。哀哉。爰私諡之曰淸烈。而爲之傳。世有維持名敎者。庶幾悲其遇而欽其志焉。 
[蔣淸烈女士遺像]  
[蔣淸烈女士絶命書]  
　　　位大人膝卜敬　在不孝女負　千斤不能侍奉因声名被惡獸汚損　　半個知心之人惟 
有假　　　將　等作傭　然　生平最恨此等　　已　此名景上不愧天下天恥心然　不願与　　想相雜大人若憐兒望匆匆為念　兒雖死安心况人生在世不免于此故何足惜惟名被污損若　淸兒名節死　瞑日　　所憶惟憶　大人相隔不能侍奉膝前不恨惡獸咬人　此若魂靈石散定欲伸　獸欲詐財大人可　　　使　于　兒　不　報些者　死必　伸　兒庇　此　　欲裂不　書　小　此肅淸 
　　　親　珍　　　璇叩　韞　晚妹　　姊愛　諒晝知　故不知述近日彼不欲迫　　　元　親　　金　　　名節永　于地故不顧　生于世願死而伸白我　惟大人　　我妹当　意侍親　妹死　　　留心　　　勸大人　　爲傷悲　為要 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
[江西]  
　　籌辦處致兪道電贛州道台兪觀察鑒贛屬選舉事宜除贛縣外多未實報吳守（增翰）亦無隻字到處督率不力已可概見應詳請將吳守記大過一次並限日内督屬認眞趕辦一面申報希轉飭知照諮議局眞印會昌縣致籌辦處電南昌諮議局憲鈞鑒前送選舉人名原册人數太少實因風氣未開今司選員到縣下鄉演說大約添得二三百人俟確定後將實數電報補送正册會昌知縣策雋禀 
[安徽]  
　　皖撫札籌辦處文略稱據警辦處詳本處擬定期限表以閏月二十一日至二十五日爲分配議員額數之期前奉憲台面諭飭俟各屬人名册到齊確定人數後即由本處統核分配撥議詳辦全省名册均於限内申送綜計全省選舉人數計七萬七千九百零二名自應如期遵章分配以符定限查諮議員章程第二條安徽議員八十三名全省選舉人數有七萬七千九百零二名應照章以議員八十三名之數除之計九百三十八人得分配議員一名即應以此數再照章分配於各複選區以定各複選區應得議員之數所有本處照章分配各屬議員數目理合詳細列表並附說略備文詳送鑒核訓示並乞查照選舉章程第六十八條分别榜示咨報等情到本部院據此除批據詳及表說均悉皖省迭遭事變籌辦選舉較諸各省爲遲而該司道等能飭各屬於限内將各名册送齊確定人數並將各屬應得選出議員數目覈實分配請核定前來辦理迅速深堪嘉許綜計全省選舉人計七萬七千九百零二名以議員八十三名之數除之計九百三十八人得分配議員一名再以此數分配於各複選區各屬選議員數最多者或得十三名及十二名選議員數最少者亦得三名及一名俾足定額按之諮議局章程第二條及選舉章程第六十八條均無不合應照所詳辦理查各州縣初選當選人額數照選舉章程第二十七條應由複選監督分本該司道以事屬創辦恐各府及直隷州分配未盡合法轉致誤限擬由該處徑爲代配亦應准如所請除將原詳表說通飭各屬遵照並將配定議員數目於初選期前榜示各複選區外仍侯一面分别咨報可也所有選舉未盡事宜仍飭該處隨時籌議詳報並飭各屬依限舉行毋任貽誤仰即知照 
官長調查 
[湖南]  
　　芷江蘇張令其鍠禀籌辦處電卑縣選舉人名册已專勇申賫頃奉到職掌須知查册内各項辦法皆如式惟次序係按調查區順列非按投票區填寫又同姓之人未能連列一處現已赶回另造限月内到省 
　　永州府選舉研究所禀籌辦處電現在標候補五品武官曾見缺者應否照本省候補官員停止選舉乞電示 
　　籌辦處復永州研究所電五品以上曾見缺之歸標武官現不在任者無管轄地方之責不停止選舉權 
初選舉訴訟 
[江蘇（錫金）]  
　　錫金紳士前因調驗吃食鴉片原告未便監視曾聯名具禀複選監督禀詞早錄前報兹又擬就公呈專人赴蘇籌辦處投遞原文如下爲鴉片訴訟原告未便監視調驗請定劃一妥善辦法以淸權限而埀成例事竊等因鴉片訴訟全案所控十餘人陸續禀明告退尚餘陳保齡章曜顧寳珏楊　須毓珍五人分具禀結請驗蒙憲台核准電飭仿照松汪府辦法由府切實調驗富由府尊札縣將陳保齡等五人限三日内傳集原告一并送府聽候查驗等因伏思原告並無吃食鴉片情事一并送府查驗想即仿照松府令原告於調驗時親自在旁監視竊等以所控案情與松府率涉陳案者情節不同曾於三月十一日具禀各情求府尊申詳憲台請另定察驗辦法在案兹將原禀粘附呈請核正伏思調驗吃食鴉片其容易疏忽之處防不勝防欲察驗得實誠非易事至於令原告監視則尤有種種未便之處一原被爲訴訟之兩造監視者居公正之地位吾國無陪審員惟問官可當公正人今令原告監視則上侵官權二逼處一室防閑不梢寛假恐有洩忿尋仇致虞不測三衙署爲官權完全之地監視者孤懸各寄雖係明察亦難盡其長四令原告負必到之義務則畏難知退多爲隱匿且以經原告監視間執人口轉使監督得以卸責以上四端僅舉其人者言之耳蓋松府之辦法久悉波案之情狀故以親自從旁監視窮其變相若係完全選舉訴訟别無牽涉之事似未便援彼案爲例現時戒烟嚴設禁令議員初次選舉鴉片之訴訟未必就此而止應請憲台大人明定劃一妥善辦法以淸權限而垂成例實爲公便上禀 
瑣聞 
[浙江]  
慈西劣生王燮昌素行蠻横近以烟癮未除以致剝奪公權因此挾嫌誣控本鄉調查長陳君并攻訐多人經縣照會本鄉紳耆查覆以所控不實王始歛迹 
　　樂淸初選投票開票管理監察各員早經監督宗子容大令派定兹於閏二月十七日集事務所（附設勸學所）憑司選員黄明經玉藻研究投票開票一切事宜並實地演習方法越三日乃竣厥事 
本埠新聞 
[商部飭議出租輪步之辦法]  
　　農工商部札行滬道略云查大達公司在十六舖迤南建築輪步係爲預防覬覦保守利權起見初意未嘗不美兹據該道來詳以該公司所稱出租於中外大小輪船一語指與原案不合亦爲杜漸防微之計惟是該公司所投資本爲數甚巨若工竣以後商力不足未能目購輪船坐令已成輪少聽其棄置創辦各商及股東人等各投巨本旣無利息可分而每年修補管理等費反須賠墊不特該商等大受虧累且恐將來興辦大宗實業資本家皆引爲前車之鑒不肯踴躍從事不得不統籌並顧俾於國權商力兩無損害除咨郵部妥籌辦法外飭道會同該公司和衷商酌設法善後分禀核示至原詳關涉捐務及永裕小輪碼頭各節事關地方應由該道核辦迅速會議復奪 
[印人輪姦鄉女九誌]  
　　印人蒲及項生等輪姦鄉女劉阿妹一案昨晨九時復由捕房將原告劉阿妹及該犯解至英署請巡按廳經君審訊四路三區巡士陸忠仁蔣廷臣韓重新等亦投案作証原告延担文律師帮辦古柏君上堂聲訴經君升座後先傳巡士陸忠仁上堂詢問當時拘捕該犯情形旋有廣仁醫院醫生某女士來署報告經君即暫行退堂延至客廳内詳詢該鄉女因姦受傷情形繼復升座傳蔣韓二巡士上堂詢問一切後由原被律師將十三號西探所呈地圖詳加研究辯論良久時已十二句鐘經君飭將該犯仍由捕房帶回還押該鄉女送回醫院候 
 
 

Page 19

 
 
訂期再訊 
[印捕擅拘巡士案近聞]  
　　閘北警局巡士張謙李文卿二人於二月二十二日在北四川路見有工人越界築路往阻不服反被印捕拘至虹口捕房等情經紀前報兹悉此案曾由巡警總辦汪觀察函請滬道照會領袖領事飭將四川路迤北馬路停止工作並將拘辱巡士之印人等照例處治現領袖比總領事查得此案已經公共公堂訊明了案照復滬道請爲查核而蔡觀察以此案辦法未據禀報昨因札飭公共公廨寳讞員查案申詳以憑核奪 
[批准提究舵工]  
　　船户唐永生於上月三十日承裝利奏昌報關行鐵板各物駛至自來水橋附近被戴生昌芥航船小輪碰撞傾覆唐即溺斃當由唐之胞兄唐耀生具禀公廨求爲伸雪昨奉寳讞員批云據禀被撞舟翻唐永生因而溺斃情節殊堪憐憫戴生昌船局係日本商人本廨未便收訊惟芥航船舵工係屬華人案關人命自應澈究候函致日本領事飭提芥航船舵工到案訊奪 
[英商帶同華婦回國]  
　　英商麥邊行主現擬回國帶傭婦施阿金隨同赴英因無華文護照碍難出洋故特禀由英領霍君轉請滬道核給護照 
[賽馬二誌]  
　　昨爲旅滬西商舉行春賽之第二日共賽十次第一次十五馬宓司利代晋隆洋行勝黑馬白衣紅帽第二次十三馬天津客人代沙遜土夷勝靑馬紅衣藍帽第三次十二馬小來司代老公茂刻來勝白馬綠衣綠帽第四次八馬客來登代公司行勝白馬黄衣白帽第五次十三馬客來登代客陀學堂勝白馬紫紅衣帽第六次七馬小來司代美最時馬頭官勝花馬白衣藍帽第七次二十二馬小來司代老公茂刻來勝白馬綠衣帽第八次七馬天津各人代牌夫勝黄馬黑衣帽第九次十四馬來定代麥比勝白馬白衣藍帽第十次十六馬小來司代美最時馬頭洋人勝黑馬白衣藍帽 
[衆和社公舉職員]  
　　城内黑橋浜衆和社菸紙商會前日在紙業公所開會到者數百人先由協理沈子卿報告開會宗旨次總理朱笙緱演說旋即投票公舉英法美南四界董事四人英界舉永其祥法界舉高生大美界舉盈豐南市舉阜生又議公推虞紳洽卿爲總董一面具吾商務總會轉達農工商部註册並禀請道縣一體立案以期永遠 
城内 
[遺失實收]  
　　本縣李司馬昨出諭單云閏二月十五日奉道憲札開照得本道衙門於上年十二月二十四日發遞湖南籌賑總局公文一角外附湘賑滬字四百八十一號至五百號空白寳收二十張官字一千四百十九二十號空白實收二張發驛遞送兹准湖南籌賑總局咨覆祇有賑捐空白實收二十張並無官字實收兩張查閱包封擦損是否臨時脫漏抑係在途抽匿移查前來飭　承發經書簽稱此項實收封發之時一　檢點淸楚固封完好並無脫漏所失官字實収二張旣將包封擦破必係途中失落或係抽匿除先咨復外合亟札飭該縣立即查明本站有無漏落並移沿途各州縣一體挨站嚴查等因到縣奉此除挨站移查外仰頭役薛順督同該班値快立即查明前項公文於接遞時有無將包封擦破抽匿實収情事並發遞時有無漏落着即據實具復毋稍違誤 
[不認搶奪]  
　　衛喬氏控土棍凌炳生凌炳根紏搶寡媳宋氏等情曾由縣尊判將炳生収押炳根交保限於三天内尋交衛宋氏訊核在案昨日又將在押之凌炳生提比據供衛宋氏自已走到小的家内情願嫁於小的爲妻並非搶奪惟現在不知逃往何處求請寛限尋交判仍還押限三天將宋氏交案如延血比 
[故違禁令]  
　　二十三保六圖沈家行鄉董王秋秤控告該鎭鄉民陸瀛洲等三家開設煙館私賣　吃當奉縣令飭差下鄉將陸拘獲其餘二人被地保徐桂元出爲包屁不肯協拿該差遂將陸徐二人一併解案陸供認不諱徐供詞支吾襄讞李明府判陸送改過局收押一月徐笞責二百板限三天速將兩犯交案如違嚴比 
[招充官醫]  
　　本縣官醫孫鰲卿前日患病身死即由家属禀請縣令派人接辦李司馬批候出示招充 
[道批二則]  
　　曹張氏禀批此案前據縣詳以張金桂呈控周月卿　贖抵單未據將立契年分及中証地保據直陳明業又批飭開呈在案據稱張金貴並不識字年分中保難以指實顯係飾詞狡混仰代理上海縣李丞即予示期集訊秉公究斷具報全葛氏禀批此案訊辦情形如何仰公共租界會審官查復察奪 
南市 
[愼重賞罰]  
　　總工程局警務長昨日諭知各級巡長續增賞功兩條一本班巡士於大檢查時有功無過額滿兩分之一各級巡長分别奬勵一各班巡士有品行不端能據實報告者酌量記功又續增罰過五條一各級巡長如不照新定勤務規則辦理初犯者記大過一次再犯者降一級一巡士在差違犯一切警章該班巡長知情不報科罰與違章者同一落差巡士在外行爲不端各班巡長知情不報被人告發扭局巡長記大過一次一巡長不能約束巡士酌量記過或降级一各級巡長違犯不從命 
令上差不到擅用警棒毆人上差時私自回局上差不見照向章加倍記過 
[並不保險]  
　　滬北協安保險公司控告夥友李竹亭欠交承攬各户保險銀兩一案據供被掮客數人拖欠未交又被南市小橋頭盛三房茶食店欠交承保險銀當由公共公廨寳　員函請總工程局裁判所查明棧辦昨孫裁判派探至盛三房查問據稱業已停保火險並未與李交接當即據情函復查核 
[房東見幾]  
　　小南門外小閘橋北堍雕花作主張振泉招集同業設榻信烟被房東徐高氏報知小九華寄宿所巡長前往將張拿獲連同烟客楊銀海沈培根袁德輝王來槎并烟具兩副解至工程局訊供不諱判張戒責一百五十下限三天遷去楊等各罰洋兩元烟具銷毁 
[曾否寄頓]  
　　瀏河船户楊大海控夥楊聚山竊洋一百元一案昨由工程局飭傳楊聚山之姊江楊氏到案訊據供稱聚山並未寄洋判氏交保候查明再訊聚山還押 
[疑及隣人]  
　　楊阿大之女阿新於初五日逃出不歸阿大疑被隣人孫金生誘拐扭至西區解送工程局訊究孫供前曾央媒與楊議婚未成此次逃逸實不知情判孫交保出外帮同尋訪 
閘北 
[警務廢弛]  
　　巡警總辦汪觀察查悉閘北四路分局警務廢弛每晚十二時後站崗巡士或潛自回局或睡臥崗亭正副巡官慢不覺察巡弁巡長容隱舞弊實屬不成事體昨特傳諭嚴飭巡官記過巡弁降爲巡長調赴二區當差巡長各記大過以昭炯戒 
[不認行刦]  
　　本月初九夜寳山縣眞如鎭出有搶刦某當代步之案前日由四路三區巡士拘獲形跡可疑之王阿榮董阿寳陳阿來等三名移解一區反覆研訊王等祇認擬往該處竊徇並無行刦情事判各責二百板押候查核 
[押犯脫逃]  
　　四路分　收押之竊賊蔣榮 
 
 

Page 20

 
 
生前日逃逸僅將所内板壁撬開不及一尺乙班看守巡士陳栢卿未及覺察直至丙班巡士周士琦上差點驗始知所内缺人然已杳如黄鶴矣 
[巡士行竊]  
　　騎巡隊巡士胡阿五竊取某參事之木桶一只當在該巡士床下搜出解請汪裁判訊明屬實判曹壮百板還押候辦 
[遞解家了]  
　　巡警局醫員龔澤之等夥騙工頭安阿福銀洋案内之家丁徐得富昨經汪裁判備文移縣遞解回籍 
英租界 
[見証矛盾]  
　　王瑞卿控陳松年拾取値洋七百餘元之珍珠五十料昨日由廨復訊據見証王惠卿聲稱是晚與王瑞卿在協成祥烟間吸烟瑞卿先去伊有皮夾落於地下被對面舖上之陳松年拾去是實中西官以王惠卿旣已目見何不拾取交還瑞卿斥令退去訊之陳松年供並不拾取况小的家内及友人家内均經巡捕查搜實被寃誣小的之母患病甚劇求恩釋放判陳還押候詳查實情於下禮拜二再訊 
[旣賠又罰]  
　　虹口漢碧禮路蔣琴生　貨店保險起火昨由捕房將蔣解廳先據八十四號西探禀稱蔣保險起火情實可疑旋據鄰居茶葉店主汪東生皮鞋店主李德峰荳腐店主蔡香香等供稱本月初十夜三點鐘時蔣琴生　貨店内起火所有生財衣物悉被殃及蔣保有火險銀一千兩情節可疑請爲澈究訊之蔣供是晚下牀大便因火紙誤墜煤油箱内以至肇禍判蔣交保着賠汪洋一百元李洋七十元蔡洋三十元再罰洋一百元充公 
[斷賣婢女]  
　　　良所昨解逃婢菊香到廨據供在克能海路一百七十二號何姓家爲婢因主人圖賣是以逃出判暫留濟良所候查明再核 
[因何滋鬧]  
　　吳義芳吳阿三鮑德泉林根記同至德國總會内滋鬧昨由捕房解廨判押候禮拜六與德領事會訊核廨 
[旅館罰洋]  
　　福州路鳳林旅舘因容留男女姦宿昨晨由探將棧夥屈希明傳至公堂罰洋二十元又湖北路孟淵旅館因不將棧客姓名登記簿册亦由包探將棧主徐孟淵傳案罰洋十元 
[命案斷結]  
　　山東路平和里雉妓院鴇婦王劉氏將幼妓小桂枝任意凌虐以致自　一案昨由捕房將一千人証解廨復訊中西宫以王鴇與地保唐全坤不應匿不禀報判王鴇罰洋七十元唐罰洋三十元一併充公其餘人証從寛開釋 
[違章拉客]  
　　雉妓張月紅胡小妹張四寳王二賓等與鴇婦張王氏在途拉客昨晨由探一併傳至公堂判張鴇罰洋十元餘妓各罰洋五元 
[酌給恤欵]  
　　西大馬牛皮掮客葛初記即葛楚香因保險起火經公堂中西官判葛罰銀三百兩分給被災各家在案昨有周瑞福求領撫恤謝襄讞商之西官判給周銀三十兩其餘悉數充公 
[仍被提獲]  
　　厚昌祥控飯司黎大堂竊取現洋一千六百餘元逃往江西兹由捕房將黎移提來滬昨解公堂訊究判仍還押候禮拜四訊核 
[私售洋烟]  
　　吳阿根在虹口私售燈吃由捕拘解公堂請究判罰洋十元烟具銷毁 
美租界 
[西人無理]  
　　徐順興昨報捕房釋被住居密勒路三號之某西人欠去修箱費洋數元向討逞兇捕頭命赴領事署控告 
[圖賴米價]  
　　王阿林昨至捕房報稱被鄧鐵路某俄人欠去米洋多元向討被毆捕頭命投俄署控告 
[被誣毆傷]  
　　馬福壽昨臥北四川路周姓門前據稱被人誣竊毆傷由周報捕　院醫治一面飭探查辦 
[何堪專利]  
　　　長美昨至捕房報稱姘婦許徐氏被江北人五五拐逃請爲追緝捕頭以事涉暧昧斥退不理 
法租界 
[票歸原主]  
　　李祥盛銀棲與義生祥裕豐祥因不付票銀七十餘兩以致涉訟昨又由廨覆訊李祥盛供此票係由主顧購物用下當時尚找出洋十餘元倩店外人曹阿世持往義生祥照對訊之裕豐祥執事石熾君據稱此票在馥園烟間遣失曾由王阿榮到案作証判票將裕豐祥具領李祥盛鹵莽獲咎免予置議石熾君不應串人到案朦作証人着罰洋十元充公 
[一婦兩夫]  
　　阮全土偕母黄氏投廨控稱去年八月間出洋八十元憑媒娶再醮婦王氏爲妻　該氏於十一月間即將婚晝竊　逃逸甫於前日尋獲送捕解究氏供與阮　識後因阮無力贍養是以仍回本夫家内判氏收押原告交保再核 
[殃及池魚]  
　　西卜隣里口誠　堂戒煙藉店前晚失愼殃及豐記肉店快飛脚踏車行共燬房屋三幢閉該店保有火險店主業已避匿昨由捕房將店主婦拘入押候訊辦 
[監守自盗]  
　　司徒道基木場看作人胡赤來串通王阿福將作内松板竊出消售兹被英捕拘獲移送法廨一併提究判胡　一禮拜王　三天贓給失主具領 
[並非行竊]  
　　一百五十七號巡捕昨將九江人李善亨拘至公廨禀稱李在廣大輪船竊去搭客皮箱一口解案請究李供來申尋兄所有皮箱係代人掮送求宥判交保候查 
國外新聞 
[奥擬廣張軍備]  
　　十四倫敦電云維也納電奥政府擬造奪雷諾式戰艦三四艘並因巴斯利亞與赫齊戈維拉兩州須大增軍防故擬要請議院撥克郎五百兆枚以供擴充陸軍之用 
[土國守舊黨失敗]  
　　十四日倫敦電云土京君士坦丁電稱其扶開脫巴沙元帥近率薩洛里克陸軍圍攻兵工廠該廠爲守舊黨最後之要防守軍約達千名一鎗未發不戰而降 
[土皇撫問兵卒]  
　　十四日倫敦電云土京君士坦丁電稱土皇穆哈默德近駕車赴各醫院慰問薩洛里克陸軍受創軍士隨行者僅下士一員車過之處歡呼載道 
[俄國經營北滿軍備]  
　　據某日報載稱俄旣從事敷設黑龍江鐵路同時復採用擴張軍制之策以行於北滿其大綱如下一設兵二萬五各名分爲三旅團總爲一軍團而在哈爾濱設立大本營二屯駐哥薩克兵三中隊於哈爾濱總爲一聯隊並在該處附近駐砲兵三中隊三招募義勇隊隊役期三年每兵月給餉三十五羅卜四在哈爾濱設立陸軍將弁高等學堂一所 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十四）]  
　　第十三回雷轟電掣廉訪驚魂彈雨鎗林軍門破敵且說匡吉人跪在地下。不住的叩頭。還嚇得四肢抖戰。說不出話來。慶總統恰正顔厲色的對着蘇申丞道。今天眞是看在中丞的分上。免了他的斬首。中丞恰還没有曉得他犯的是什麽罪名。日北洋大臣章中堂派着他和項代勝兩個人。專辦後路的糧運事宜。兄弟連日帶兵在前敵交戰。一連差了幾次人到後路去催他運糧。催了幾次。總不見到。前幾天軍中糧盡。軍士鼓噪起來。前軍乂交戰不利。只得退到這裡就糧。那曉得他和項代勝兩個。不知在那裡得了一個慌報。說前敵的兵馬。已經全軍覆没。他和項代勝兩個。不管虚實。竟棄了糧米軍需。逃進山海關去。大軍到了這裡。撲一個空。幸而兄弟手下的軍馬。多是跟着兄弟。衝鋒陷陣。出生入死的精兵。還不至登時潰散。乂幸而前日打了一個勝仗。日本兵少。便退了回去。否則還堪設麽。兄弟得了他們逃走的信息。差了二十名差官。帶了令箭。要提回他兩個　軍前正法。以儆效尤。却又偏偏的今天遇着了救星。救了他的狗命。但是雖然饒了他的斬首。究竟該應問他一個棄糧逃遁的罪名。若就是這樣的便宜了他。以後别人臨陣先逃。就不能治罪了。說着。便喝一聲給我拉下去打。兩旁的親兵聽了。齊應一聲。正要上來動手。蘇中丞慌忙立起來日陪着笑臉道。兄弟爽性求一個情。一概豁免了罷。慶總統道。這個却不能遵命。朝廷的軍法。兄弟也不能過於通融。蘇中丞乂陪着小心道。不瞞軍門說。一個人要是受了官刑。這個人的一生一世。就没有出頭日子的了。求軍門賞兄弟說個臉兒。說着。乂要跪下。慶總統連忙攔住。不覺長嘆一聲。把棹子一拍道。天下的事情。都是悞在你們讀書人的手内。說着便喝匡廉訪道。你聽見不聽見。蘇總統和你講了情。還不過去叩謝。匡廉訪聽了。好似鬼門關上放了回來的一般。連忙先謝了慶總統。又走過來。對着蘇中丞磕下頭去。蘇中丞拉他不住。只得别轉了頭。憑他拜了幾拜起來站在旁首。 
專件 
[蘇省審判廳員役職掌事務淸摺]  
　　蘇州省城初級審判廳　　查法部原奏稱初級審判廳爲單獨審判衙門以一人開庭凡刑事民事之輕微而瑣細者以此廳爲初審皆得審理而判結之等語今擬簡便辦法即以警察局員兼任之如實事繁再派一人佐之量給薪水亦與部章不背 
[五路警察官兼充推事五員]  
　　按京師初級審判廳推事每人月薪銀七十兩吉林省城初級審判廳推事每月公費銀八十兩津貼銀二十兩今擬酌定每員每月公費銀五十兩津貼銀二十四兩共七十四兩合計省域五路每月共銀三百七十兩 
[書記生每局三名共十五名]  
　　部章名錄事委任職官吉林招考書記生掌繕寫文牘及代訴訟人寫狀等事 
　　按京師各級審判廳錄事每名月給銀十五兩吉林省章招考書記生每名月費銀十二兩今擬亦招考書記生酌定每名月費銀十兩合計十五名每月共銀一百五十兩 
[承發吏每局二名共十名]  
　　掌收發傳送文書抄錄判詞執行裁判公費　　按京師各廳承發吏每名每月工食銀十兩吉林省章公費無定歲以例規匀給不足則公家補助之查蘇省開辦伊始無例規可援且規費名目究屬不妥應即照部章每名酌定工食銀八兩合計十名每月共銀八十兩 
[庭丁每庭使令之役]  
　　掌開庭使令之役　　按京師各廳庭丁每名每月工食銀五兩吉林省章每名月費銀六兩今擬即照部章每名每月銀五兩合計二十名每月共銀一百兩 
　　以上公費津貼月費丄食之外法部原奏聲明有雜支之項吉林省章於初級審判廳每月亦另加辦公心紅雜費銀一百兩今亦擬定初級各廳酌加辦公心紅紙張及一切雜支每月銀六十兩 
[初級檢察廳]  
　　掌第一審民刑事案内之檢察事務即附在審判廳内與審判對立不爲所轄專任代表公益調查一切及糾正其謬誤 
[檢察官五廳五員]  
　　按京師初級檢察廳月薪銀七十兩吉林省章初級檢察官公費銀八十兩津貼銀二十兩今亦酌定每員每月公費銀五十兩津貼銀二十四兩共七十四兩合計五廳五員每月共銀三百七十兩 
[書記生每廳二名共十名]  
　　掌繕寫文牘承辦庶務按京師初級檢察廳亦用錄事吉林招考書記生今亦招考書記生酌定月費銀數與審判廳書記生同每名月費銀十兩合計十名每月共銀一百兩（未完） 
 
 

Page 27

 
 
   
 
 

Page 28

 
 
   
 
