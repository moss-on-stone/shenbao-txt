# 1910 - 192 - 4913451

 

Page 1

 
 
   
 
 

Page 2

 
 
論說 
[大倉氏滿洲視察談書後（選）]  
　　日本第一富豪大倉喜八郎。由滿洲考察回國。凡所報告於國人者。計有二事。其論滿洲商情以及日本人所當着眼之點。至爲詳盡。吾東三省之人士。曾亦聞而有所激發否乎。 
 
 
 

Page 3

 
 
　　大倉氏之言曰吾人之對於滿洲。第一不可不注意于日清合同事業也。吾觀滿洲地方。非竭力運動吾國之大資本家。踴躍渡清。决不能收殖民政策之好。果然使赴滿之大資本家但存經濟的經營之心。凡其所爲。亦復無甚趣味。自以與清人合資廣營滿洲之共同事業。乃爲最良上策至於各種細工其技藝之長。自推清人爲善。我日人固遠遜之。資本家旣履滿洲誠可不須注意於小事業耳我。日人其聽之。 
　　大倉氏又曰德國人經營滿洲之精神。誠爲吾人之所不及者。其効果蓋可預决也。夫以今日之滿洲。海外列强亦誰不注目於此。而余之所最感服者厥惟德商。若輩之經營滿洲。當未著手之前即密派視察委員。深入内地。詳細調查其土地之狀態。因時度勢隨機而行。即一舉動之間。亦無不從其視察之方針而定。吾人之對於德商。更有非常驚服者。則因若輩所派之調查員。能食支那人同一之食物。而隨身携帶之件惟有天幕一具焉。蓋姑藉之以爲歇宿地也此其志堅氣銳。種種目的。焉有不達者乎而我日人之所謂視察員。則固大異其趣也。一言以斷之。惟德人爲能有殖民之精神而已近來德貨流行中國而其輸入滿洲者甚多。瑣屑如婦人衣食之需。滿洲地方大都無不歡迎德貨者也。我日人亦可知所取法也矣 
以上所言。殆均大倉氏閱歷有得之談。而人阪每日新聞。從　詳細揭載之者。此豈一無研究之價値乎。哉日人之在滿洲。雖以推廣商務爲名。而實欲陰行其殖民之政策。卽無大倉氏之。談論明眼人亦誰不知之。而惜乎日。人之爲經濟所窘也。此其故何也日人之來。滿洲方面者。大抵一無資本。多從事於手藝及工作。而於其殖民之偉大目的。未能畢達焉。故大倉氏謂以資本家渡滿者。此也日人而以資本家渡滿。則其經營之事業。必有可觀。而猶自託於中日合辦之名。以愚我政府及商人以壟斷我。滿洲。一切之實利。此其高掌遠蹠詎淺見者所能測度乎。在日人亦可謂計。之得矣。近兩年來日人所派之滿洲視察員。其數甚多。白山黑水間。無日不有其足跡。而大倉氏猶未滿意。至謂德人之視察其所得效果。百倍於潯常。其意蓋謂日人亦宜學其堅苦卓絶之處。然後調查有得。於其殖民之政策可以互相補助焉。而商務上之競爭亦且抗視德人。無所於。讓然則滿洲之所謂開。放門户者。其地位果居於何等哉。吾誦大倉氏之言。吾殊爲滿洲之前途慮也。滿洲士民其亟幡然覺悟也可矣。 
　　滿洲之地。最宜於實業。而其實業之多未舉辦者。非滿洲士民之過也。吾國資本家之過也。何也吾國之資本家。多在南方。而其對於滿洲曾不一。加考察。且非徒不之考察而已。即有人語以滿洲地方。足以興辦實。業其種種便利。實遠勝於東南。而吾國之資本家。則猶狐疑而不能深信也。故遂自棄其地利而不之殖也。吾國人不自殖其地利。而於是日人之赴滿。者。乃欲代爲殖之一再調查。一再視察。　以資要家之缺乏爲憂而大倉。氏乃轉告其國人。務令資本家聯袂偕來。以希望殖民之良果。而吾國人。士。乃猶漠然無動於中乎。是誠爲大倉氏之所竊笑者也。滿洲實業。又何自而振興者乎。卽振興亦何自而保其權利者乎。記者多言竊敢强聒於。吾國資本家之前而一盡其卷卷之忠告也。詩云他山之石。可以攻錯。大倉氏其卽攻錯之助乎。予日望之矣。 
專電 
[電一（北京）]  
　　監國連日召見倫貝子諭詢資政院開院事宜聞監國於開院日决計恭代皇上觀禮 
[電二（北京）]  
　　某御史奏鹽政處糜費太多請飭整頓奉旨交鹽政大臣閱看 
[電三（北京）]  
　　東三省增設提督事錫督電致樞府恐有窒碍請暫作罷 
[電四（北京）]  
　　新簡駐日欽使汪大爕擬於二十日内請訓月内啓行 
[電五（北京）]  
　　世吳兩軍機力保陸軍部壽尙書堪勝封疆大約蔭昌歸國後壽即外放 
[電六（東京）]  
　　西七月十七日日本外務省已命駐在泰西各國之日本大使及公使等通告英國與其他各條約國將廢棄現行之通商條約并將於八月内通告法奥兩國明年再通告美國 
緊要新聞一 
[伍廷芳奏請剪髮無效北京]  
　　前駐美使臣伍廷芳奏請剪髮去辫曾紀本報茲聞攝政王閱摺後即與諸樞臣商議此事惟那中堂期期以爲不可謂國家强弱之分不在剪辫留辫苟能振刷精神事事不落人後則他國自然望而生畏若徒講形式上之文明以自欺飾非計之得云云攝政王頗然其說此摺遂留中未發 
[俄人仍請添設洮南領事北京]  
　　俄人要求設立洮南領事經外部屢次駁拒均紀前報茲聞俄國遠東事務長以北京滿洮南 
 
 

Page 4

 
 
　　府地方入俄籍之蒙民日多遇有詞訟案件僅憑華官判斷難免有不妥之處刻又呈請該國駐京公使向我政府重申前請要求允其仍在該處設立領事以便管理俄蒙人民詞訟案件 
[詳紀葡軍大戰海盜事]  
　　泰晤士報載十一日香港電云葡國砲艇配屈利亞號及澳門號復於今晨協攻過路灣島葡國巡洋艦阿米利亞號已運載華兵一百五十名登岸助戰並有中國蚊子艇一隊計艇十四隻於海面協助葡軍堵絶出路葡國巡洋艦凡斯柯特茄買號近由日本調回不日將偕巡洋艦森茄勃利愛爾號駛抵澳門葡軍已奪獲杉板三隻内有海盜七十餘名字林報載十二日北京電云葡官限過路灣降伏之期已於今晨告滿故葡兵復行開砲攻擊前助海盜抵敵之島民現復有葡國巡洋艦二艘連夜駛往澳門並有中國砲艇六艘在戰地作壁上觀中政府以該處海盜盤踞沿海各處所擄人口已不下數百名爲害殊甚葡國能盡力攻捕深爲滿意文匯報載同日香港電云星期六日葡艦攻擊過路灣兩小時之久是日下午澳門總督躬詣戰地巡視晚間巡洋艦阿米利亞號派兵百名砲艇配屈利亞號派兵五十名齊行登岸今日清晨復發砲猛攻逼使海盜退避島隅海陸兩軍現進攻甚力字林報錄香港日報載初六日澳門訪函云此處人士因過路灣島起亂頗爲震動日昨葡宫疑該島某屋藏有軍火派員往查未見遂不復注意不意夜半忽來大隊匪黨内有鄉民甚衆並海盜二百餘人守兵大驚飛請總營援救即有援兵六十名馳抵其處然因人數過少且爲匪黨槍火所逼不得不擇地退避是夜槍聲未絶戰至天明復有砲兵一隊及砲艇澳門號馳抵戰地續行激戰砲隊之過山砲與砲艇之大砲轟擊至夕始已兩方面均有死傷軍醫院中並斃傷兵數名警兵統帶曼格拉哈已率兵三百五十名登岸進攻大約蝗日黎明可將匪巢擊毁 
　　又云過路灣已爲砲彈所毁葡官先曾諭令該處婦孺離開然均抗不遵命並拾石向葡兵亂擲故此次島民及海盜之死者爲數必巨聞該盜等於數日前已密籌攻戰之法設該處早設電話或裝有電綫則此亂較易鎭平云 
[鎭邊匪亂告急雲南]  
　　滇督李仲接蒙自關道電稱據廣南守富州牧電禀得廣西鎭邊急電以匪困縣城勢甚危急請速派兵救援等語除分兵救護外應請查詢桂省匪情實在分别設防以免竄擾鄰境云云聞李制軍已飛電桂撫嚴速勦辦并詢應否合力防勦之處速即電覆 
[川滇合勦邊境著匪雲南]  
　　滇督電咨成都趙制軍云據雲南永北同知成林禀稱本月二十二日有四川野麻　猓匪張阿欺越璄滋擾經派團兵勦擊爲匪鎗斃十餘人傷數十人擄去夷民二十人牲畜數十隻實屬不法已極請電川嚴緝等語查著匪張阿欺拒捕强擄爲害已久若不嚴拿務獲則出没川滇等處騷擾實無已時應請迅飭所屬會合兜勦以息匪氛而維邊患 
[益陽拿獲匪探警電長沙]  
　　本月初五日湘省大吏曁兵備處接有益陽縣警電略稱初四二更派出巡城差勇拿獲匪探蕭太昌立即提訊據供沅江匪目楊福其等現在沅江馥公舖張福南屋内聚匪百人並有紅旗鎗矛多件擬初八來益刧獄王海山令伊探聽益城軍隊多少等語查王海山係敎習神拳沅江匪案在塲之犯初三到案歸夜堂訊供詞狡展尙未禀辦現旣有刧獄之說復訊明該匪巢穴漏夜商派水陸兵勇五十名由李帮帶督同往勦並擬派鄂軍隨後馳往以資接應勦辦情形容再隨時電禀 
[寗鄉又有匪蹝長沙]  
　　月初湘撫楊中丞據寗鄉縣職員黃宇宜等電稱該縣近有匪徒不時出没並聞有匪黨劉七白現匿該縣希圖煽惑起事應請派兵嚴緝等語中丞接電立傳兵備處總辦至轅飭其派兵前往巡防並飛札該縣會同巡防營嚴拿匪黨劉七白務獲懲辦 
[紹屬土匪猖獗情形杭州]  
　　紹屬諸曁縣幅𢄙遼闊民� 
風强悍近因連年荒歉謀食不易以致匪盜蠭起藉口吃大户爲名糾衆搶刧勢𦦨橫恣聞該邑六十九都陶頂湖地方著名土霸袁曰鑑袁日成� 
曁綽號木安大王袁偉功等勾結嵊縣土匪四出刦掠並敢明目張胆佩帶鎗砲鄰近數十里稍有身家之户無一幸免某家助米若干担某家借洋若干元稍有違抗指名夥搶並預先威嚇有敢告官者屠及鷄犬前經被害者先後上控嚴飭地方官拿辦而縣差畏之如虎從不敢入該村一步日前又據鄰村耆民鄭守漢等聯名具控臬轅情詞迫急李廉訪閱禀大爲震怒即日嚴札紹興府速飭該縣加派幹差密拿該匪黨袁日成等到案訊辦 
[浙省預算歲出入總數杭州]  
　　浙省清理財政局業將宣統三年各衙門局所歲出入總數預算確實兩相比較尙不敷銀甚鉅不日即將詳請浙撫奏咨茲將探得數目錄下歲入共銀一千五百九十四萬五千六百四十六兩（内應除上年餘存各欵銀二百八十五萬六十兩）實入銀一千三百九萬五千五百八十六兩歲出共銀一千五百四十六萬八百十四兩（内應除預備金銀八十七萬五千兩）實出銀一千四百五十八萬五千八百十四兩兩抵不敷銀一百四十九萬二百二十八兩 
[浙諮議局聲明收回山地辦法杭州]  
　　浙江諮 
 
 

Page 5

 
 
　　議局呈請撫院聲明寳石莫干二山宜分别辦法文云按收回寳石山莫干山地畝議案經於宣統元年十月十九日奉撫部院箚准公布施行在案現據議員沈鈞儒提議謂當時以寳石山莫干山兩處均爲外人侵占損害本國人民固有權利情形相同所以併爲一案提議至如何收回手續兩處原不必相同現在外間傳聞均謂官廳注意原案辦法第三條以寳石山與莫干山相提並論不復加以分别此則有不能不重爲聲明者夫辦法之常否要以事實爲標準查寳石山莫干山兩處雖同爲外人侵占同爲損害内地人民固有權利而其先後事實則有顯著不同之處其尤可大别言之者一莫干山外人購地專爲避暑除條約不許外無别種契約限制之明文而寳石山則义涉之初確係敎堂置買公産根據於光緒二十一年棲雲寺僧本林盜賣江干將臺山地畝紳士禀准收回之案而來當時由梅滕更自行擇地對換與錢塘縣雙方立有永租契據其所持理由二種一爲城内大方伯醫局毗連圓通寺佛事嘈雜二爲欲在高處建築吸收清氣以利病人所租之地祇山面平陽地基三畝七分九釐又東首山脚石山平面連池五分以及東北首山背土山二畝二分三釐三共合計土石山六畝五分二釐並於契内言明塔前後造屋何用及其餘種種應受制限之事嗣後逐漸擴充地畝日增是否全由巧取暗奪所致或有一二分爲開鑿石壁添出之地未易深悉去年正月經撫部院派委宋大令　翹壽會同錢塘縣伊大令象昂勘明禀覆之後據洋務局照會英領事文於與原契不符各處指駁最詳並有謂此外在東北西三面圍牆及南面一帶山脚界址内並東首牆外新開之山地一方合計面積一百畝有零内歸梅姓承糧管業者共十九畝三分二釐旣無一爲敎堂公産卽屬洋人在内地置員私笔其餘山地八十畝零確係無糧官荒該醫士尤不應建築圍牆致滋疑議等語是梅滕更於旣經租地之後任意侵占不顧原約已難隱飾且據議員所聞如山後石山十畝於光緒二十四年由梅滕更轉賣總稅務司赫德名下得正價銀三百兩貼絶找契銀二百十一兩錢塘縣存查有案又轉賣與南潯劉氏之地連原租六畝零内之石池一方得價銀一萬三千兩此爲人人所知者其他如山上洋房備人避暑每間月租銀五十兩現署交涉司王曾於去年夏間函詢梅醫士代表葛姓得有覆函可據又如雇工鑿石初止石塔兒頭一處自光緖二十五年後全山分作三叚召租按年論値保俶寺旁年收洋一百元山後兩叚一八十元一六十元又泥牆内亦須六十元承租石作現爲潘姓魏姓兩家去年自撫部院飭縣委到山勘禁四月至八月曾經停工五個月後不見有何辦法九月後即復行開鑿又保俶山塔下舊有明天啓年間採存石條亂石不少亦均載賣盡淨併計所獲何啻鉅萬藉敎堂公産之名便私人營利之計而如轉售赫德各地得以何價買自何年均不可考支離變幻莫可究窮尤出於原訂租契範圍之外此寳石山事實所以異於莫干山者一也（未完） 
[鄂省縣令之恐慌時氏湖北]  
　　已革知縣楊葆初因承修審判廳浮吞工欵經督憲奏參發府訊追各節迭見本報頃聞該革員原領工欵共計二十餘萬所用工料除原有礦政局撤毁抵價餐實虧銀二萬餘兩前雖將該革員公館内所儲衣物等件概行查封而爲値無幾不敷抵償甚鉅聞瑞督憲已諭令首府提訊該革員原籍産業共有幾何俟研訊明確即行文該原籍地方官查抄備抵以重公欵 
　　黃岡縣廖大令偑珣因辦新政遲誤經瑞莘帥嚴札撤任茲悉其遲誤者實爲調查户口一事蓋自治局飭催調查户口不啻三令五申詎意廖大令始終空言塞責並不切實遵辦莘帥以其玩误要政特飭司將該令解任仍責成將經手調查户口事務辦竣始惟回省以爲漠視自治者戒因此鄂省縣令莫不惴惴恐懼 
　　宜城縣知縣張令前被該縣紳耆王有明等列欵上控當奉督憲派委候補縣某前往該縣密查業將遵查情形分條禀陳督憲瑞莘帥以來禀語多囁嚅並未按照指控各節一一切實具覆實屬辜負委任究竟張令居官如何能否勝任崔典史委充承啓官張千總出入縣署有無勾結書吏索賄舞弊情事特飭藩司轉飭該管知府嚴加察看據實禀復核辦至縣倉積穀曾否私自變賣張献斗捐繳賑欵全被侵蝕有無其事並飭府先行查明復奪 
[武昌工黨毆警滋事之風潮湖北]  
　　湖北武昌縣有某敎堂雇工修理房屋其泥工人等因算給工價不匀於初四日一律停工要索復有多工於酒醉後在各街市滋閙該縣站崗巡警以該工人等有違警章上前干涉各工人不服遂扭住一人帶局笞責四十板開釋詎該工人回堂卽紏臬工黨數十人擁至警局復仇除將警委巡警人等毆傷外並將警局搗毁一空巡警敎練所監學閔孝泉君聞警即率敎練所學生前往援救當將爲首工人三名拘獲送交縣署收押其餘工黨恃其人衆尙欲與敎練所爲難勢甚洶洶該縣陸大令深恐匪徒聳動飢民乘間滋事致釀巨禍飛電卾督請兵彈壓當由瑞制軍檄派陸軍步隊三十一標一營左隊隊官胡孔昌飛率所部前往駐紥鎭攝以靖人心又據傳聞云該縣飢民暴動城内敎堂被燬者二處此言恐未必確姑誌之以俟續聞 
西報譯要 
 
 

Page 6

 
 
[中國回敎代表抵土]  
　　文滙報載十三日倫敦電云有中國蒙古及西域之回敎代表一員行抵君士坦丁申賀土皇接位並土國立憲成立 
[政府贊成上海拆城]  
　　又載北京電云江督已請政府裁决上海紳士禀請拆城之議并聞政府似有贊成之意蓋城垣已拆藉可抵制推廣租界云 
[各省財政豫算之窘乏]  
　　又載同日北京電云明年各省之財政豫算已由度支部核算聞共缺銀四十兆兩内川省約占十兆兩鄂省占六兆兩江浙兩省各占三兆兩其餘各省各占一二兆兩 
[京師近事]  
　　初三日禮部考試八旗直隸東三省選拔生是日考棚兩旁有提督衙門左右翼綠步兩營並有游緝隊及各小隊在塲彈壓順天府巡警差遣隊則守衞頭道龍門一切制度多仿從前科塲舊式龍門左右搭蓋蓆亭兩座東爲八旗東三省點名處西爲直隸點名處早六鐘點名給卷九鐘發下題目題爲欲速則不達見小利則大事不成義唐太宗孜孜求治務在擇官改革舊弊興復制度論三鐘放頭排出塲者十餘人中有五人因病未能完卷 
　　資政院工程圖樣業已進呈御覽聞該繪圖人係德商雷弗司禮和洋行所介紹將來該院工程亦由德商承修限明年九月前竣工 
　　聞駐京德使現向外部聲稱魯省警察廢弛不堪濟南周村濰縣三商埠尤爲腐敗要求改歸德人辦理外部當即拒絶並知照民政部魯撫速行整頓勿貽外人口實 
　　庫倫辦事大臣三多昨又電告樞府謂蒙古斯哥諾特哈爾哇之金礦現爲俄人開採獲利甚厚該俄人復覬覦附近金礦要求開辦請示如何對付 
　　日前政府電致滇督李制軍畧謂猛峒土司匪人時常出境滋擾實爲地方之患務請飭屬嚴查禁阻出境以免滋生事端并希隨時保護外人防起交涉 
　　法國於西歷九月十三日舉行陸軍大操咨請中國派員參觀已紀前報聞陸軍部壽尙書擬奏派吳祿貞都護舒清阿參領前往 
　　河南巡撫寳中丞日前有電致軍諮處及陸軍部文云本省常備軍秋操擬訂九月禄十日開操請届時派員臨視以重軍政 
　　昨日政府提議厘訂西藏蒙古等處辦事參贊大臣公費當經那樞相建議所有辦事大臣公費數目擬分二等繁要者月給二千五百兩事稍簡者月給二千兩其參賛大臣月給一千五百兩各樞臣深然其議俟下期政務處會議時即向澤公磋商定議 
　　考察軍政大臣濤貝勒現已行抵俄京即日搭坐西比利亞火車回國吉撫陳簡池中丞鑒於上年熊成基之事札飭長春巡警局長陳友璋預行佈置並由陳局長遴派警官林景理於前日來京謁見民政部堂官禀商一切並先期與京奉鐵路巡警總辦馬連甲會商沿途戒備各事該員在京事竣定于明後日回省銷差 
　　聞農外兩部近接滇督電告滇省礦産外人　涎已久茲聞有某國商人以直接要求開採必遭駁拒因變通狡計賄買華籍奸民代爲出名禀請開採由該商暗出股本共辦此事等情外務部已經電覆嗣後如有人禀請開採本省各處礦産者務須詳細核查勿得輕率允准以免别生枝節 
　　督辦鹽政大臣澤公因整頓鹽務頭緖孔繁故不得不量才調人距料需員之信甫出各當道荐條已接踵而至澤公頗覺爲難嗣經部員陳說鹽政處各項人員須均由度支部各司員内選充委用澤公甚以爲然故該處所需書記等官亦一併由度支部調派 
　　署陸軍部壽尙晝勳以副榜出身其房師卽吳軍機師弟同時躋列卿貳當世榮之尙書雖所近花甲而精神矍鑠其夫人逝世已久現經某君爲蹇修已議娶世相國之内姪女爲妻大約月内可以完婚陸軍部各堂司聞之幸其藍橋得相府之蔭梁案有眉壽之榮擬由時大開祝賀云 
[時評]  
　　其一 
中國政府最畏事。而中國之事獨多。民變也。水災也。革黨也。會匪也。此内部之事也。路債也櫎權也。沿邊交涉也。領海問題也。此外部之事也。一年三百六十日。幾無一日不聞有事變發生者。 
　　令我政府且多方遷就。多方彌縫以求僥倖於無事矣。然我正恐政府愈求無事。而中國之事乃愈多。 
　　其二 
政府欲起用廢員。則被參各員之赴都察院訟寃者。紛紛而至。政府欲破格用人則各督撫薦舉之實缺司道曁候補人員等。又紛紛而至。此外若孝廉方正也。優拔舉貢也本國畢業生也。遊學畢業生也。新舊人才比肩疊踵盡中國之差。缺幾幾乎有。實不能容之勢。 
夫取士有。多途而用人無盡藏。中國雖貧乃富於官。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[太守以詐術騙取巨欵廣東]  
　　童守鳳池前因侵吞欵項發府看管經見前報現聞前士敏士廠會辦劉道麟瑞復將童守詐騙巨欵等情具禀袁督略謂職道前上三禀指揭童守私提公欵侵吞舞弊當蒙照請魏京卿據實查辦原可無容多瀆乃聞香港商人謠傳有曾國華者近來逢人演說謂上年土廠發給之一萬五千元童守未經發給詢諸童守言係職道侵吞云云聞之頗深詫異即札委孫從九迺溱赴港密查去後茲據孫從九禀覆在港已面晤曾國華細詢童守上年五月所交之一萬五千元是否收到據云當日經人交付童守銀票根係五萬五千元按三成給領亦應發給一萬六千五百元童守僅交出紙據五萬元并云職道只允發給一萬五千元迨曾國華親赴土廠领此一萬五千元之時童守假充職道不但不發此一萬五千元反將曾國華扣留土廠一天勒寫八千元銀單此一日内並未得杯水飲食而一萬五千元未經領去反失去八千元等語孫從九詢其在土廠時曾見過職道否曾國華云見過身肥矮兩日雙斜並有下鬚孫從九答以爾時正當國服之際童守確有下鬚而肥矮眼斜者顯爲童守非職道也曾國華始醒晤且云爲此事始終疑係職道侵吞曾在香港英領事署上禀控告職道及憲台初抵港時曾國華亦曾上禀控過職道目下正擬俟職道起行赴寗經過香港再與職道爲難應請一併查辦等情袁督據禀昨又批示云該道禀揭童守侵吞公欵業經照請魏京卿澈查在案茲據禀稱童守於侵吞公欵之外又用詐術騙取曾國華洋八千元殊堪駭異仰候札飭東藩司會同魏京卿澈底查明禀候究辦 
[贛省會議廳議案紀要江西]  
　　贛撫馮中丞日前督同司道在會議廳提議規定商學各會選舉及聯名公禀杜弊辦法分紀於下一提議規定商學各會選舉杜弊辦法一案凡地方行政長官無論何項公益事務均應有監督之權查敎育會商會定章其會長會員總協理會董各職雖由公舉公推而選舉之時並無地方官到塲監督以致常有少數人把持私舉及日後攻訐爭論等弊應否參仿諮議局選舉辦法由地方官到塲稽核到會姓名人數監視投票開票以杜流弊應飭提學司勸業道妥議規則呈請部示以補定章所未及一提議近來官紳商界交涉日繁聯名公禀之事數見不鮮其中常有憑三數人意見輙行妄列衆名或禀或電及至飭查列名諸人多有茫然不知其事者甚爲淆亂觀聴擬仿日本刋印之法飭令紳學兩界各刻姓名圖記商人則用店號圖記均先印出式樣呈送地方官粘簿存案遇有公禀事件務須按名鈐用印記以爲實在預聞證據否則作爲無效藉杜冒混盜名之弊公電亦照此列單交電局備查抑或别有稽察方法亦飭各司道公議詳復核辦 
[皖諮議局議員請振皖南水災蕪湖]  
　　皖省諮議局議員潘祖光以寗太各屬水災奇重前日具呈撫院籲請派員查勘施放急賑以救民命文云查皖省連年災歉户鮮蓋藏小民生計益難困苦不堪言狀方冀今秋告稔民生稍賴轉機不料五月間霪雨經旬兼値涇太等屬蛟水陡發以致山洪暴注漫漶下游宣城南陵繁昌蕪湖等處南宣被災最重堤圩潰决約有數十處之多繁昌次之潰圩約有十餘處蕪湖又次之水勢亦頗浩大散水圩已經潰决約淹没稻田四五萬畝餘尙勉强保存各屬被災情形諒經仰邀鈞聽議員於上月下旬因事返涇縣原籍舟過蕪南宣等屬鄉境正値水勢漫溢之時目覩沿途圩堤潰决田廬沉淪小民蕩析離居無所得食或咽浮萍粗糠或掘樹皮草根聊以充飢苟延旦夕嗷嗷遍野慘不忍聞日炙雨淋去死日近承此連年災歉之後復値靑黃不接之時斗米千錢已無買處乃復昊天不弔慘罹巨　補種晚禾旣已後時來日方長何以爲繼若不亟籌振無則老弱者死亡相繼糜有孑遺其壯且悍者必至鋌而走險以爲地方之隱患各屬議員具有代表人民之責惟恐或因水災阻隔無由折簡相商或正從事調查將作發棠之請議員於宣南係桑梓之邦於蕪繁爲寄居之地旣經目擊災情義難暫安緘默爲此據情籲請大公祖大人俯賜矜憐迅派妥員前往查勘施放急賑以紓災黎旦夕之命一面奏請恩施頒發鉅帑俾能趕緊接濟實惠均霑庶使各屬數十萬災黎獲慶生命同依高厚實爲德便 
勸業會塲之見聞錄南京 
[廣東館開幕紀盛]  
　　十一日十二時行正式開幕禮先請各界人員在公議廳茶會是日來賓到者共千餘人審查總長正會長將軍司道咸蒞焉先由該館總理張太僕弼士宣布開館事由次審查總長頌詞次正會長頌詞次來賓頌詞次本館總協理致答詞次請審查總長正會長導觀該館賽品斯時館門口燃放最長鞭爆約一小時之久由是到館觀覽者源源不絶自一時至六時止不下二三萬人在館内贈物者邵君伯粹送東三省動物園入塲劵一千張葉萬泉號送各種香油劵五十張芝蘭軒號送各種香油劵三千張南洋大酒樓送八折票二千張另有新世界送五折票二千張是日觀者雖衆猶能秩序整齊招待亦彬彬有禮所有幹事員均係學生爲多可見組織者煞費經營矣 
[湖南物産之精美]  
　　湖南館與醴陵磁業館同於昨日開幕來觀者達於數萬該館物品僅到第一批已覺美不勝收磁業一項其粙色之佳及繪畫之美無不嘖嘖稱羨而其中有非賣品多件尤非筆墨所能形容其 
 
 

Page 11

 
 
　　妙刺繡一項所陳列者僅十之二三其隹處在書書畫畫皆能與眞本無異銅錫竹漆器等製作亦頗精良其天産品中有瀏陽菊花石揰屏本其天然加以工作尤爲當行也色農産中有金毛狗脊儼具狗形爲跌打損傷要藥據該館人云尙有礦産百餘種繡品三十餘箱敎育品十餘箱製造品二十餘箱已派輪赴漢拖運不日即到 
[日本人之觀光熱]  
　　勸業會開幕已逾一月本國中惟湖北已組織多人到會研究他省尙以路遠天熱裹足不前而日本除前有實業專家來會參考外頃有留學生黃君自東京來聞彼國現以暑假餘閒將集各學界來寗觀會現已集有二千人定期分班陸續乘輪前來以賽會言在彼國爲例行在我實爲創舉何彼轉熱心觀光若是 
[湖北研究員第一次研究]  
　　鄂省研究會員到寗後休憇二日昨早已逐隊蒞會聞該會員某君言此次到者有百餘人分四次研究昨爲第一次各會員分門研究如通理化者則研究理化通博物者則研究博物等皆隨時記載之 
[輕便鐵道試車]  
　　會塲建築輕便鐵道已兩誌前報茲悉工程已於日前一律落成車輛亦已運到前日試車由將軍廟大門口起迄公圍而止環繞一周車行異常发穩二三日内即行售票搭客矣 
[截止各館撮影券]  
　　勸業會對於各處辦事人員照章送給撮影劵以便隨時出入現各省人員陸續到齊事務所已儘數分送從今日起業經登報通告一律截止以示限制 
[錫金設立叅觀招待所]  
　　錫金商學兩界案以提倡實業爲宗旨茲以勸業會開會該地士商必有聯翩赴會叅觀者實業前途關係非細惟該處旅館矜貴非常爰與武陽同人設一招待所在鼓樓下石廟口房飯一切槪行從廉且備有地圖路線可以指引一切此專爲便利同郡人起見凡往參觀者必當妥爲招待也 
分類新聞政界 
[增撫對於禁售彩票之認眞杭州]  
　　浙省彩票業經撫憲奏准自六月朔起一律禁售而各票鋪迭次會議要求寛限均經增中丞嚴詞駁斥嗣因票業又有集議遷至租界及私赴鄉間兜售等事復經增帥特札巡警道嚴密探訪查禁各情歷誌本報茲聞中座深恐省外各府仍不能如期禁絶昨日復又電飭各府依限查禁茲將原電照錄如下各府太守鑒本省寄售彩票前經電飭六月朔一律禁絶該府所屬是否如期停閉如違拿究房屋查封即電復院印 
[浙糧又被江西遏糶杭州]  
　　浙屬連年荒歉米糧缺乏市價飛漲紹屬尤甚迭經山會蕭諸各縣紳商先後禀請發照分赴鄰省採運撫憲關心民瘼一再電咨蘇撫商請接濟不允通融甚至購存各貨亦被截阻現聞該屬自端節以後疊遭水災不但食米愈缺甚至穀種無存茲聞會稽縣陶家埭等處紳商宋家奎宋其章宋家桂馮殿華馮寳昌鮑存德等續又聯名具呈撫院稱該商等於上年十二月間糾資赴江西弋陽縣孫德川等行購存米一千五百石現在時局危迫决擬運回開辦平糶仍慮沿途阻滯禀請撫院頒發護照以資趲運各情當奉增中丞批贛省查復已禁米出境據禀購存米穀是否屬實能咸起運應候電詢江西撫部院再行札府飭遵等諭茲闻撫院昨日已接准贛撫電復稱贛禁未弛饒屬本境更乏食正在籌辦平糶祈飭就近運售以裕贛食 
[鄂臬組織司法警察武昌]  
　　鄂臬馬積生廉訪以武漢各級審判廳須於今秋成立亟應組織司法警察以爲輔助機關當與該署科員等計畫擬設一敎練所招致文理通順身體强壯之士人六十名研究法警一切權限章程三個月卒業分派各廳執行勤務其地方警察之巡士有願充法警者亦准入所研究昨已據情移會巡警道轉飭各巡警知照至該敎練所橠址須擇寛大屋宇聞已勘定已裁之巡防營務處空屋堪以合用開辦之期當不遠矣 
交涉 
[函催議覆油池防害和蕪湖]  
　　蕪湖關道李梅波觀察以美商美孚洋行在蕪設立油池公司援照漢鎭油池章程辦理而英商亞細亞亦在蕪設立油池所有防害保險章和均經訂定惟該公司尙未議覆由前任關道函請駐寗美領事核議至今期逾年餘未准議覆前日李觀察特函催美領從速議覆並飭該商遵照辦理　 
[游歷外人紛紛籲請保護杭州]  
　　浙撫院昨日接准南洋金陵關道呈稱本月初據駐滬日本總領事函送本國砲兵中佐古川宕太郎奉命游歷蘇浙赣湘等省當卽瑱發護照請飭保護等情又據德國駐寗領事函送本國商人迪興君赴浙江游歷各等情到院業奉中丞札飭交涉司即日通行各屬凡遇此項洋員到境騐明護照一體妥爲保護隨時禀報 
軍界 
[申明訂購軍火新章辦法廣州]  
　　粤督昨接陸軍部電云近年各省向各洋行訂購軍裝軍火多係演妥後始行報部往來駁覆内外俱形窒碍查前練兵處章程凡購槍砲者將名稱口徑速率以及應需價値公司名目一切情形先行咨呈本處逐一考核選定式樣咨覆後再訂合同購置等語久經通行本部接續辦理各在案茲再通電各省希嚴飭承辦人員处接此次電後務遵定章先行報部核准再行訂購否則本部先無案據概不知照稅務處飭關放行以後列欵請銷亦概奏駁並希電覆是幸陸軍部漾 
[皖北地廣兵單之呼籲南京]  
　　壽春李鎭軍以皖北地廣兵單難資鎭攝禀請江督核示當奉批云皖北地廣兵單頴亳壽等處疊患水災盜匪猖獗遇有大帮匪徒拿辦爲難自係實情惟查皖省左翼軍内之卓勝馬隊仍駐壽州本聽該鎭調遣又北路左右兩翼巡防步隊各營亦經端前部堂咨准安撫部院咨復遇有地方不靖均准該鎭隨時調用當此時事多艱該鎭威望素著應督同各營將弁就現有兵力妥籌布置切實巡緝並應無分畛域遇事會商左右兩翼統領和衷辦理以期匪戢民安至槍械散布各鄉貽害最烈候咨商安撫部院通飭文武營汛認眞搜查 
 
 

Page 12

 
 
　　照章收買以弭隱患仰卽遵照 
學務 
[農工商業各校之歸併武昌]  
　　卾省農工商業敎員講習所向分三堂敎授而中等初等農業工業商業各學校亦係各立門户凡管敎各員及雜役人等均不兼攝以故各實業學堂每年需費甚鉅昨瑞制軍特飭提學司將三項學堂酌量歸併聞已擬定農業敎員講習所併入高等農學其工業中等初等兩校併入工業敎員講習所至商業敎員講習所與鱉業中等初等兩校則併歸東路高等小學凡管敎員及司事人等均分别裁减聞每年可節省二萬三四千金 
[嘉奬熱忱興學士紳浙江]  
　　嘉屬嘉興縣富紳高學源等捐贈世産創設澧源兩等小學迄今八學期組織均已完美經濟亦較充裕特具禀提學司請准立案咨部各節本日奉袁文宗温詞奬勉謂該紳兄弟捐助欵項建築校舍設立澧源兩等小學來學生徒已達一百五十四人並續捐巨資存典爲基本金提取歲入息欵充作經常費用綜計先後共捐銀洋六萬元之多該紳等以急公好義之忱爲興學培材之助規模宏遠編制謹嚴洵足風示來茲矜式鄉里熱心毅力嘉偑良深察閱章程亦臻完善應准立案至學生及敎職各員將來應得奬勵如果學科程度相符敎授管理合法自當查照定章核辦發去戵記式一紙仰嘉興縣轉給照刋並查明該校辦理情形詳晰具報 
實業 
[觀光華僑考察商工杭州]  
　　此次南洋勸業會開幕海外華僑熱心祖國來會參觀者尤稱踴躍現聞參觀事竣擬卽偕游江浙兩省考察内地工商及種種實業藉資借鏡而相聯絡南洋三寳隴代表林嶔君泗水代圾潘鍊精君高良安代表游作舟君望加錫代表林淵源君西貢代表吳顯祿君辣義里代表徐博興君（徐君已於本月初七日病故上海矣）巴達維亞代表梁炳農君及蔡其鳳陳富毛陳滄浪蔡金源四君杭商聞信後日前已商諸吳錦堂君預備招待一切矣 
雜記 
[沭陽荒象又現海州]  
　　沭陽去歲奇荒已爲罕見盼到麥秋胥慶更生詎今年春雨過度水浸麥苗爲溼氣所乘延至芒種節尙未靑熟直過長至節牟穬始得登塲小麥僅什獲二三迨五月十二日後又連陰七八日至十九始放一綫晴光塲圃間悉已霉爛無遺農民急從事於泥淖淺水之中以冀桑榆補獲二十日山河暴漲沭西下扎鎭陡决百餘丈餘口决處均不下數丈澎湃東流衝塌墳墓房屋人畜器具無數其未刈麥苗早已盡付波臣矣農民嗷嗷相憂道殣倘得六月無再來之水尙可補種晚禾否則荒象較去歲爲甚亂象恐亦過之 
[妬姦謀斃案近聞杭州]  
　　某憲轅傳宣官葉弁妻妹揚氏向寓車家橋慶和客棧此次妬姦謀斃姘夫周成衣一案經人控發業由錢塘縣李階孫大令開棺檢驗傷痕縊痕昭然顯露帶案鞫訊數次供詞游移大令查得是案帮凶姦夫係客棧司賬于阿岡謀斃後又係葉傳宣鳴保督殮並牽涉内河水師某管帶枝節横生關係重大祇得據情密禀層憲請示辦理業奉中座面諭照例澈究並札飭杭州府夏守加派仁和縣沈令會同研訊聞初九日連審三次仍無確供並云于阿岡係我本夫别無楊哨官及周裁缝暗昧情事彼因貧難度日自尋短見與我何尤等語兩大令以該淫婦刁健萬分不用刑訊勢難審判昨晚復在簽押房密提屏退隨從約訊兩句鐘之久内容如何無從探悉 
[合匪逼鬥案辦法杭州]  
　　台屬仙居縣農民王起翰以連年荒歉收成失望貧病無聊致向鄰村匪棍金太法家索取舊欠彼此口角爭毆詎金太法突於次日糾集黨羽用炮將王起翰轟斃屍親一再上控嚴飭府縣拿辦該匪恨愈切齒突於前月間三次糾集洋槍黨土匪赴王村滋擾勒令約期械鬥否則必加屠滅等語合族惶懼迫令屍母王言氏二次來省赴各憲轅伸冤茲奉李臬司嚴飭台州府云此案據該縣騐訊塡格通詳業經批飭緝兇究辦據稱金太法等疊次圍困該氏翁叔家逼鬥是否屬實仰該府速飭仙居縣赶緊添派幹役勒限嚴拿並移催鄰封各縣一體協拿凶匪金太法等務獲究報毋稍縱延干咎 
清談 
[可慮哉今日之國會]  
　　可慮哉今日之國會。朝廷靳之。革黨乘之。非限制以不得再行瀆請。卽紛紛開會祝賀。以慶幸其志事之失敗。其尤甚者。且以書一通恫嚇監國。末署國會同志會會員。以希冀陷害國會請願於絶地而後快。然則天下之岌。岌可危者。固莫如今日之國會若。 
　　國會一日不開。則革命之。謀一日不得消滅。此固世界之公理也。何則二十世紀者。爲君民權力競爭之世界。有和平之競爭。有激烈之競爭。世界各國。鑒於激烈競爭之非國家福也。於是乎降尊紆貴。定憲法。開國會。使小民得惟參預國事。俾不至疲精勞神。以希冀其隱謀之或逞。蓋所以斬伐革命之本枝者。其意深矣。 
　　今日者海内志士熱心憂國。聯合請願。以希望於國會之早開。其惓惓忠君憂國之誠。怵迭乘之外。侮延國祚於靈長。蓋宗旨純系與革命黨人相反對。以相與分道揚鏖者。已非伊朝夕矣。國會早開一日。即該黨隱謀。早消一日。有矛盾無融和。岡或爽者。 
　　嗚呼我政府預備立憲。亦有年矣。謂爲國民程度不足歟。然政府與人民。其間不能以寸。謂爲政府預備不及歟。然如今日之上玩下。怠。有求治之心。而無求治之實。設再加以九年。恐亦未必遽有預備裕如之一日。政府乎。政府乎。其亦有以鑒請願國會之苦衷。而大慰吾人民第三次之呼籲乎。 
稗史 
[東俄女武士（一）]  
　　西歷一千九百零四五年日俄爲我東三省事。開大邀戰。奉天之野戰。日本海之海戰嘖嘖焉留偉蹟於史乘其問。尤著。人耳目者。莫如旅順口攻守一役戰將之韜略。戰士之奮勇。彼此不相讓。鬥於彈凡黑子之地。大和武士之精神。蘇拉夫軍人之氣魄。互相刺激。現茲二十世紀。空前之壯觀。雖婦人女子。亦宛然有同伊敵慨之風。死亡之惨。至不忍言此萹乃俄國陸軍少尉羅裴烈述旅順圍城中實事。譯成短萹。以公諸世。於鼓吹軍國民精神氣魄。或有所裨益。然不知我國民讀之。其感情爲何如也。 
　　金州南山之戰未數日。忽一白馬騎士。單騎馳入旅順要塞線内。我俄軍哨兵。見此騎士情形。意以爲鳩羅巴圖金將軍之使者。遂放彼通過前衛尖兵司令部。左翼方面之前衛司令官。乃陶利瓜哥夫大佐也。大佐對於此白馬騎士。嚴重檢閱。始知此騎士。乃須函琳夫人也。當日俄開戰時。夫人獨留守本國家庭。後忽有所覺悟。馳赴其夫任所途次哈爾濱。聞日本軍已戰勝占踞九連城等地。竊念以一普通婦人妝束。萬難得入旅順。口乃易男子裝。衣騎兵曹長之服。將長髮編成奥國禁衛軍士官裝式。垂於兩肓跨一白馬混入南下遼陽軍隊之騎士中。遂來旅順爲陶利瓜哥夫大佐所檢閱。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陜甘總督長庚奏籌備憲政分别已辦接辦情形摺（再）（續）]  
　　一曰調查各省歲也入總數查清理財政爲立憲最要之圖上年六月正副監理官至甘業經派委藩司爲總辦蘭州道爲曾辦尅期設局照章清理嗣布政使毛慶蕃因延誤財政獲咎僅據將光绪三十四年歲也入總數呈請報部當因限期迫促一面塌咨一面嚴飭新委總辦署布政使陳曾佑會辦蘭州道彭英甲多派員司認眞鈎稽復經臣督同該局總會辦及正副監理官親詣藩庫道庫及統稅局官銀錢局逐細盤查於本年正二三等月據該局將光緒三十四年一歲也入欵目總數並宣統元年四季報告及兩届盈虧比較各局庫實存欵項數目先後造具册表呈送前來臣覆加查核計三十四年全省歲入總數共銀三百六十一萬七千六百九十兩零錢五千二百三十千五百文零熟砂金四百五十二兩零歲出總數共銀三百六十六萬九千七百九十兩零錢六千四十二千七百文零熟砂金三百二十五兩零宣統元年全省歲入總數共銀三百二十六萬四千一百二十兩零錢二千七百九十千三百文零熟砂金三百二兩零歲出總數共銀三百九十七萬二千三百四十九兩零錢六千一百二十三千三百文零出入相抵不敷甚鉅委因甘肅地瘠民貧籌欵維艱近年各省關欠解協餉積至七百餘萬加以新政繁興在在需欵出多入少仰屋徒嗟至歲入數内應分别本省收入鄰省協撥歲出數内應分别解部協解鄰省本省支出均照部章詳細開列陸續咨部查核亦在案此又臣到任後遵章籌備者也一曰籌辦省城及商埠等處各級審判廳甘省向無商埠而省城應設審判各廳照章於第二年籌辦第三年成立臣上年十月到甘此事尙無基址爰飭臬司陳燦赶爲籌辦卽於臬署設立審判廳籌辦處以該臬司爲總辦蘭州府知府爲提調已於十一月十五日開辦復因審判之設首重儲材特於籌備處附設審判研究所酌定章程十九條考選候補正佐曾習法政及文重通順人員暫定額八十名研究中律及現行法規並各國刑法民法商法曁監獄事務限定一年畢業亦於十一月十九日開學其講員即選素習大清律例並在天津日本學習法律畢業者編輯講義輪班授課並令學員於研究之暇日赴蘭州府讞局及臯蘭縣縣署輪流觀審擇其才具較優事理明達者酌派帮審案件以資實地練習至省城地方照章應設高等審判廳一地方審判廳一初級審判廳二現已於城關内外覔得隙地四區約計建築廳署共需銀三萬餘兩即飭由藩道兩庫分籌撥用現已鳩工庀材一俟前派赴京津調查委員覆音到甘即行開工各廳管轄區域均經劃分清楚其司法巡警卽於警兵中按格挑選令講員於星期之暇講授一切規章俾知服從而備驅策又刑事案内之檢騐於罪名出入極有關繫甘省舊設仵作學堂已著成效今擬再加獷充改爲檢驗傳習所以爲速成檢驗吏之階梯刻正飭將布置開廳事宜妥速籌辦務限本年内一律成立此又臣到任後遵章籌備者也一曰創設廳州縣簡易識字學塾甘省地處邊陲羗戎舊壤習俗鄙陋民間兒童識字者十無一二此項學塾以之敎導幼童最爲相宜惟前因章程課本均尙未到致稍遲緩臣已飭提學使於省城酌設學塾十處專收貧寒子弟無力就學及恃營業爲生過時失學之人以輔小學敎育之不及一切講授課程先令擬具問章略如半日學堂辦法暫取民間常用之字詳爲講解以明白易曉爲主兼酌授淺易算術絶不致以難能迨本年正月初六日准學部咨送奏定章程一本並於二月十六日將國民必講課本寄甘即飭學司排印通行遵辦凡廳州縣官立公立私立各項學堂經費稍裕者均附設此項學塾照章不收學費並於城治地方及著名村鎭由官籌設一二所以爲提倡其敎員科學雖不求備仍須略具普通知識現一面飭令廳州縣各設塾師補習所將部頒章程課要速爲研究以期造就此項師資俾資先導此又臣到任後遵章籌備者也一曰各廳州縣巡警限年内略具規模甘肅省城巡警早經開辦城内設立巡警總局並於城關内外共設分局十處其省外各屬巡警亦陸續據報先後設局惟或係參用營兵或係臨時招募且所委員紳多非學堂也身是以一切辦法僅有形式並無精神經臣迭與司道籌商先於省城建立高等巡警學堂其各廳州縣均飭赶設巡警敎練所現由巡警局司道詳定批准於省城西關外貢院設立高等巡警學堂飭屬選送學生一百二十名先辦簡易科一年畢業刻已派員興工一面通飭各屬選送合格學生紳班以外更從候補正佐人員内考取四十員作爲簡易科官班學生俟其畢業派充省城各局警員約計本年秋初即可開學其敎練警兵擬即於巡警學堂内附設城關巡警敎練所遵照部定學科由各局警兵中分提四十人入所肄習惟變通畢業期限爲三固月以冀速成甲班畢業再提四十人作爲乙班更番敎練學堂工程未竣以前即暫就舊日傳習所先行改辦其各屬應設之敎練所已嚴飭遵章籌設並將所擬辦法敎練人數及籌定經費詳晰列表申報惟昭核實省城巡警總局卽令按照奏定警務公所章程分設總務行政司法衞生四科派員分任其事並飭將省區巡警兵丁隨時訓誡斥換務令諳習敎育逐漸改觀仍俟高等巡警學堂成立學生畢業另爲除舊布新以期漸臻完備至如外屬巡警如秦州河州武威張掖西寗肅州隴西平凉憲臺及凉州滿營等處均尙能略具規模其餘瘠苦地方亦飭妥籌經費迅速改良先從城鎭辦起次及四鄉漸推漸廣庶幾警務前途當有進步此又臣到任後遵章籌備者也伏惟憲政體大頭緖紛繁限期緊迫臣奉命來甘又承延誤之後雖云接續辦理實皆創立初基故其成績僅止如此斯亦由臣之不敏以致如此遲鈍撫躬循省慚悚難名繼自今惟有恪遵迭次欽奉諭旨淬勵精神率作興事兼營併進切實預備則司道以下所屬各員競相勸勉亦可以循序程功决不敢以地僻民貧事艱欵絀稍存敷衍之心以期仰副朝廷變法圖强制治保邦之至意所有籌備第二年兩届憲政事宜分别前後任所辦情形合併臚陳各綠由除咨憲政編查館查照外謹恭摺具奏伏乞皇上聖鑒謹奏宣統二年六月初一日奉硃批該衙門知道欽此 
本埠新聞 
 
 

Page 19

 
 
[梟匪搶刧鹽捕營四誌]  
　　搶址漕涇鎭鹽捕營軍械之梟匪殷正財王兆岡張瑞才左春林等四名由縣釘鐐收禁在案嗣又獲到張傅才一名前晚又獲朱老三朱老四兩名一併收所張傅才等三名因田大令公出未返未經提訊前日縣署接奉鹽捕營正統領汪頡荀觀察札文飭將殷等四盜速即派捕會同營兵解往蘇省當奉内諭遵於今日早晨押解赴蘇 
[籌備地方自治之進行]  
　　本縣自治籌備公所借設城内同仁輔元堂已於本月初十日成立監督田大令遴舉李平書君爲所長秦硯畦梅問羹兩君爲副所長城鄉各區共舉叅議四十餘人並舉蘇屬自治研究所畢業學員吳叔田周釆臣楊肖巖潘景周研究法政學員王引才法政畢業學員楊秋生等六人分赴各鄉輪流宣講以免調查時鄉民有所誤會至本邑鎭鄉調查户口選民先經田大令於二月間照會各鄉局董並分諭圖董地保遵章辦理現俟縣自治公所成立後當即督促鎭鄉按照自治籌備日期詳表趕速進行 
[給發奬牌證明書]  
　　南洋勸業正會長張制軍前曾派員審查松屬物産會各出品茲將奬牌及證明書頒發到松計上海共得一百三十五份業已通告得奬人於十二日赴松具領共已領去三十九份尙餘九十六份定於十四十五兩日在南市總工程局就近補給 
[幻術可觀]  
　　美國幻術家尼哥拉君近來滬上夜在張園獻技其手法之敏捷變化之神奇洵能别開生面觀者莫不讚美 
城内 
[道批四則]  
　　陳長春禀批案經派員會縣妥議該民人何得插訟特斥李郁氏禀批據控曾得勝　同差　無據訛索及私自封店搬携財物等情胆否屬實仰浦東總巡查明究辦毋稍偏抑仍具復察奪徐小軒等禀批該公所成立以來旣經禀縣給示曉諭現擬添舉副董係爲力求公益進步起見所請給示之處仍仰上海縣查明照案核給議章抄件一併抄發李朱氏禀批旣已到堂詢認無訛着持批赴普育善堂聽候給領可也領狀保狀附 
[口角用武]  
　　楊如生與翁春生口角爭扭楊受微傷當由巡士拘至一路巡局判翁戒責二百下一併斥退 
[藏匿車輛]  
　　趙阿福昨將郭金貴扭至一路巡局綃供車夫郭金貴向小的租推車輛被欠車租洋二十八角五分並將車子藏匿不還今郭挽人送來大洋二元車仍無着求請究追郭供所租之東洋車早已托人送還求鑒判郭交保速將單子交出如違押追 
[捕廳驗屍]  
　　二十五保三圖地保唐全坤昨日投縣報稱東棋盤街小客棧庽客陳芝山患病身死求請相驗昨由捕廳趙少尉到棧驗明實係患病身死旋有死者之外甥投案禀求免封自行棺殮少尉准之 
南市 
[存欵無着]  
　　嚴大生船號　婦金毛氏昨將森生陽茶食店小主徐金生扭至工程局控稱前有洋銀三百四十元存在該店現店主徐少廷已將該店盤去不理存欵求請追還判徐交保理處 
[追還借欵]  
　　集水街某飯館主杜瑞和控老白渡荳腐店主陶掌掌之妻徐氏於光緖三十四年憑中嚴茂松將生財抵去洋一百元迄未歸楚昨經工程局傳訊氏供光緖三十二年確以方單一紙計由一畝六分託嚴抵在張四海之妻父處僅得洋八十八元已還六十元尙欠二十餘元單未收轉至杜處之欵並未借取判氏交還杜洋一百元張嚴二人交杜帶出著嚴代贖方單分别給領 
[分期償欠]  
　　聚源盛米行夥朱厚生昨將浦東已閉仁泰康布米南貨店主孫樹仁扭至工程局控被欠去米價洋一百六十元有方單一紙作抵求請追還當由湯裁判訊明屬實判孫交保限於中秋節及十月内各還洋八十元 
[償還傷費]  
　　楊彩興洪劉氏前被王姓之馬在小東門外撞傷由工程局送往上海醫院醫治刻已全愈送案昨經湯裁判訊明諭令馬夫瞿春貴償給楊養傷費洋三元氏洋五元醫費亦着瞿繳付 
[扭控逆子]  
　　川沙人唐子榮昨將次子唐根泉扭至工程局訴稱次子不務正業違忤逞兇求請嚴懲訊之根泉供年十八歲尙未娶親判戒責二百下押半月 
閘北 
[何以爲情]  
　　住居文安坊之甬人徐富林向業火油生意其妻　氏近與同居王義臣有染前晚徐歸家時其妻與王正在調笑徐怒不可遏卽將該氏愀住肆毆詎王竟帮同該氏將徐毆打旋由巡士一併拘入四路分局黃正巡官以徐所控無憑諭令各具改過結斥檡並着王卽日遷移如違提究 
[仍須到案]  
　　公益里口源順麵館夥許阿榮增榮朱阿二等前因阻撓巡士查驗車照並毆打巡士經四路一區黃正巡官判令各責四百板枷號一月在案嗣許忽患痧症保出醫治刻因枷期已滿昨特諭飭保人將許交案以便併解總局請示核辦 
[押追借欵]  
　　孀婦王李氏前控胡益如騙吞借欵九百元經巡警總局判令　保限一月内清理詎胡保出之後延宕不理反投道署揑名朦控昨經裁判官孫大令飭提到案訊供推諉判押候繳洋再核 
新租界 
[工頭行兇]  
　　鄉民蔣掌榮前晚至靜安寺捕房控被管墳工頭姚尙卿軋至某茶肆藉端嚇詐紏衆行兇捕頭以案關田土命蔣自赴公共公堂具控 
英租界 
[無暇會訊]  
　　昨日禮拜二係美領堂期美副領事海仇兩君同蒞公　海君與孫襄讞在樓下公堂會訊甫將吳長春賣妻一案訊　海君即得止領事電話因有要公遂商之孫襄讞諭將未訊各案一併帶至樓上公堂請德襄讞與美仇副領事會訊 
[移提盜匪]  
　　行刦江陰無錫等處之盜匪徐賀生徐阿培　匿虹口被美捕房包探譚鳳池查獲解奉公堂收押在案昨日復訊由江陰縣派差投案移提德襄讞商之美仇副領事判徐等兩盜併　來差帶回歸案訊辦 
[恩斷義絶]  
　　紹興婦人吳石氏隨夫吳長春來滬庽居麥家圏新德順客棧内吳因所帶資斧用罄遂起逼妻爲娼之念該氏不允旋被賣於棧主婦林陳氏得洋六十元事經捕房查悉派　將吳肤婦與林陳氏一併查獲昨晨解廨請究孫襄讞與美海副領事以林陳氏不應收買有夫之婦判與吳長春分别各押一禮拜石氏旣經被夫價賣恩斷義絶着發　流所另行擇配 
[逼妻爲娼]  
　　顧寳元之妻沙氏被顧逼令賣娼該氏不愿投訴捕房由探將顧查獲昨晨解廨訊實判押兩月 
[尋獲拐匪]  
　　余阿德在寗波誘拐博長德之妻林氏及子才　來滬貧居虹口前日被傅尋獲扭控捕房昨解公堂訊究判一併解送　縣訊辦 
[拐賣女子]  
　　顧王氏控王陸氏誘拐　女金蘭賣於梁王氏一案昨經公堂復訊判王梁氏交原保王陸氏交保限三天交王老五到案再核金蘭暫留棲　所 
[調戲女子]  
　　無賴江錫卿陳阿二在途調戲女子王小妹由捕查見拘入捕房昨解公堂訊實判陳押五天江押三天 
[客棧賣烟]  
　　湖北路十八號各棧内私設烟榻賣烟由捕查獲昨將該棧内之姚進卿傳至公堂請究判姚罰洋五元充公烟具當堂銷燬 
[仍無証據]  
　　新閘捕房二百五十號印捕 
 
 

Page 20

 
 
　　控宋文利蔡長生周林培袁金甫等八人行兇撕毁號衣一案昨經公堂復訊仍無証據判將案註銷宋等一併開釋 
[定貨紏葛]  
　　日商東亞公司控楊滄舟定貨不出昨由包探將楊傳至公堂判令交保候訂期會訊 
[不付貨價]  
　　德律師代表滿斐律師控張炳南不付貨銀昨晨由探將張傳至公堂判令交保候禮拜六訊核 
美租界 
[電車傷人]  
　　某店學徒何阿桂於前是日下午道經北四川路被十八號電車撞跌受傷由捕車送同仁醫院請爲醫治 
[鴇婦索欠]  
　　粤鴇某氏昨向狄思威路七百十四號粤妓韓阿福索討所欠帶擋互相口角扭控捕房捕頭以案關錢債飭赴公堂具控 
[押店違章]  
　　昨日黎明海寗路元大押店有人敲門入内當押衣物適被九百零七號巡捕查見以該押店違犯定章回報捕頭請廨傳案究罰 
[追還工資]  
　　小工胡才喜昨在閔行路向工頭秦子記索討工資無着口角相毆被捕併送捕房捕頭飭秦照帳算給斥釋免究 
[幸未殞命]  
　　住居西華得路之陳王氏前日失去短衫一件疑爲同居陳新茂之妻所竊向詰口角陳妻以無端受辱氣忿吞烟幸經王氏覺察報告捕房送院醫愈 
法租界 
[姦佔宜究]  
　　韓德昌戵傷朱劉氏頸項並挖傷左目由捕送往醫院醫治現已全愈一併解廨訊究氏稱原籍鎭江父母俱故祇有寡嬸婦人自幼出一庚帖於某姓被韓搶去硬令成親繼被帶來上海售於朱梅喜得洋五十元立有契據詎韓尙不滿意時來詐擾日前竟敢持刀行兇致遭傷害並將賣身據搶去務求伸雪　之朱供詞相同韓供劉氏被朱姦佔並未價賣判一併收押限韓於三天内將婚帖事驗再行核辦 
[不容多辯]  
　　朱杏卿控季咸春担保伊姪季愼章往來牛皮皮帶等貨結欠洋三百九十二元一案前日由廨復訊先據捕房報稱皮帶已由公正人估明每條作價洋六角五分請示核辦聶司馬以所估之價尙爲公允卽照此定斷兩季仍交人銀並保除去皮帶價洋外尙少二百餘工銀十四天交還而咸春仍嘵嘵置辯並請追究揑造信函司馬以咸春刁狡健訟申斥使出 
[僞單何來]  
　　王嘉賓陳炳榮陳福亭三人手持假方單在途爭吵由捕一併拘住解廨請究王供福亭將方單向小的祇洋五十元不允後與炳榮爭閙炳榮供此單是故母遺下之物不知眞僞聶司馬以王等均住浦東飭送浦東總巡局訊辦 
[自不經心]  
　　張桂庭控同居婦人梁兪氏誘拐女兒昨經公堂提訊張供女兒前與兪氏出外吃茶一去不回後由友人王善惠在火車站遇見送回詎前日兪氏又同女兒出外氏仍獨自回家女兒不知下落求請追究判兪氏收押令原告邀同見証來案再訊 
[西崽抛]  
　　密采里西客館洋人送西崽葉炳榮虞阿小趙阿雲至廨控稱伊等相約罷工有礙生業請爲嚴究葉等同供小的等俱已告辭出外並非罷工尙有應得工資三十九天亦俱未領聶司馬謂爾等不應在下午停工出外判各罰洋一元半應得工價自赴捕房具領 
[招待週到]  
　　老北門外鳳　台髦兒戲園每夜散塲時人多擁擠園主恐有匪徒乘機混跡特請捕房專派包探留心防緝並自派茶房多人就近照料俾看客可無他慮其招待亦可謂週到矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[奏辦廣東士敏土廠水門汀] 　　 
士敏土即泰西所稱水門汀廣東創設是廠就廣東天然産有之石料坭質延請德國上等工程司辦理製造成絶美之士敏土以之造堤岸海壩水塘火車路礮臺房舍地脚馬路陰溝等要工其堅力靸力遠駕各國各廠之上實爲水門汀中之最優品刻已出土各商口岸均設有行店代理批銷購用者須認明麟鳳商標以别眞僞價目較各國各廠格外克已如蒙　惠顧躉批零售均可祈至代理處接洽可也 
上海總代理處棋盤街安和祥抛球塲有隆號同啓 
[始創第一眞正靛青每桶壹百斤] 　　 
　　本行開設中國數十餘年自運德國　　　地拔沙顏料名廠老牌眞正靛青運銷中國各省馳名皆其信用已久較廣靛勝加十倍價亷物美與衆不同色極鮮艶永不變色貴商賜顧認明桶上有愛禮司洋行獅馬老牌爲記庶不致悞 
總行上海愛禮司洋行分設天津愛禮司洋行寗波美益洋行 
[可倫布廠改良留聲機器] 　 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮敷倍且戲片乃兩面可唱其物堅固久用無傷貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠　認明博物院路二十二號門牌便是或向經售各家亦可上海總經理老晋隆洋行分售處大馬路美華利大馬路惟記新號 
　　 
[燕醫生去風藥]  
凡有水瀉腹痛以及小兒急慢驚風等症服之燕醫生去風藥立見功效夏時備用尤爲相宜可謂中外獨步此藥煖胃舒筋可與消化藥並用如蒙賜購請至中國各大藥房均有代售老晋隆洋行總經理 
[一掃光疥瘡藥] 　　 
專治諸般毒養乾濕癩疥瘡小孩黄水瘡一搽止癢除根永無再發大盒五角小盒角半上海晝錦里廣東杏濟堂啓 
[怡園茶樓廣告]  
今有樓下門面雙間通進後廂並樓面匀可商酌欲租者速來面談租價已賤若開酒肆更屬相宜而且生意相連 
[新表到滬]  
惠爾偕表機器堅固裝璜精奇價廉物美惠爾楷今到有新樣各種金銀時表人所罕見恐未週知特此佈白上海捷成洋行經理惠　楷表行謹啓在江西路十八號洋房 
[精製衛生嗬囒水] 　　 
本廠設在四馬路西首會樂里（門牌三百五十八九六十電話二四三八）一切製造悉遵租界定章原料採於泰西配合極其愼重水用沙滤蒸汽久存亦無渣　洗瓶皆用熟水不敢苟且絲毫是以淸潔純粹獨出冠時實爲暑令最有益之衛生要品除循例備摺分送各主顧外各界如欲訂購或零售批銷者祈即惠臨或逕至本藥房接洽可也名角效能開列於下橣檬淸　條暑香蕉潤肺淸火薑汁煖胃衼寒雪梨潤肺化痰玫瑰散鬱平肝楊梅解渴生津蘋果凉肺和脾沙士淸心解毒沙達開胃消食波羅醒酒益氣香賓功用略同蘋果上海四馬路中英大藥房英法衛生嗬囒水廠同啓 
[（一瓶全愈）　立止白濁丸] 　　 
　　淋濁之症或因濕熱而慘入膀胱或陰虛而敗精或是花柳時毒久　而成白者尙輕赤者是重則陰莖剌痛如刀割點滴難通久則更難爲治是以本窩不惜工料方不同武無論三淋五濁立服見功每瓶洋五角另售婦科白帶丸每瓶洋四角止痛生肌散十寳搽疳散一瓶五角新製花柳解毒酒每瓶洋一元常服此酒可除遺毒並治諸般骨痛肌膚騷養瘋毒諸疾藥到病除○鋪在上海二馬路晝錦里口請認鐵拐李爲記廣東仙壽窩啓 
[泳湶園浴堂] 　　 
受股聲明重整湯盤首創在寳善街拾有餘年於光緒念四年遷移棋盤街鷄鴨衖查林華三姓合股開張蒙各埠紳商仝聲皆歡稱美頗有微名近在四五年内新開改良浴池數家敝園生意寥寥連年虧拆刻今四月份查　華三姓不欲股開目顧央中日股議據歸還華星記作廢永不干涉該日停止嗣後歸併華星記獨開聲明之後浴池改造換新　房客位更　寬暢具物什色色鮮明不惜重資精益求精堂司整容修足均是高等技藝招待周到倘蒙貴客駕臨敝園望請試之擇於十三日開張廣告 
 
 

Page 25

 
 
   
 
 

Page 26

 
 
來稿 
[湖南諮議局呈湘撫代奏湘亂損失湘省不任賠償文]  
　　爲事請事竊以此次災變公私受累外人財産亦遭損傷推其結果賠償固屬於意中綜厥原因禍羰實出於意外本局收受旅奉旅寗旅浙旅鄂旅汴旅粤旅皖湘人及本省各州縣紳商學界等陳請建議書類皆情詞憤慨意氣激昂莫不以爲有司僨事愚民無知上厪朝廷綏輯之勞下貽桑梓無窮之累推原禍始罪有攸歸本局旁採輿論切按事情旣不敢違法律而妄事要求又不敢拂輿情而自安緘默謹就全體公决關於湖南因災變發生之賠欵準之理論有不可擔任者核諸事實有不能擔任者謹陳於左 
　　湘省不可擔任賠欵之理由有四（一）湖南乏米由於救災恤鄰此次災變實代鄰省受禍也因饖釀變以來論者多歸咎於阻禁不早然湖南米穀不獨津滬賴其灌輸武漢尤視爲生命是以鄂省電告外務部謂武漢若無湘米接濟立召變亂自去歲常澧被災甚重長衡因旱歉收米價翔貴自救不暇前撫岑雖奏請禁運而武漢猶許查照軍米辦法採購不絶鄂無湘則早危湘救鄂而坐困鄂危則患在腹心天下均被其影響湘困竟變生肘腋一省獨受其災殃確係損在一隅而功在大局是爲湘省不可擔任賠償理由之一（二）湖南災情今歲早已上闻此次亂源實官吏泄沓所釀成也查正月二十九日明撫岑電奏内開湖南地處腹内轉運爲艱一有匮乏譁譟堪虞體察現在米價情形本地饑民可慮云云是則事變雖起於三月禍萌已伏於初春旣明知民食爲艱爲僅以空文塞責又查二月初禁米出口之奏卽云已督司道查造貧民户口細册籌議减價平糶當時果能如議實行城關警察林立旬日之間卽可查清開辦乃遷延一月之久不但平糶並未設局即清册亦未造成致令弱者僵卧於家狂夫鋌而走險因循釀亂誰爲厲階是爲湘省不可擔任賠償理由之二（三）長官臨難逃匿放棄職權政令無所適從公私因而受累也亂事初起諭旨即以認眞彈壓切實保護解散脅從嚴拿首要各事責備撫臣前撫岑不特事前全無防閑臨事又倉皇失措竊查省垣肇亂情形當要求平糶時尙係貧民迨至放火焚署則全係亂民誠有如（督部堂撫部院）會奏所云者然饖民烏合類皆餓莩之餘生亂民囂張究無攻堅之利器當時轉危爲安間不容髮不思執行軍令誅魁桀以安良惟知卸篆藩司爲楚囚之對泣賊非勁寇胡束手而無謀勢已燎原竟　顔而欲遁朝廷以方面寄撫臣撫臣乃以溺職貽國禍棄繮符如敝屣視朝命如弁髦幾爲外患之媒實啓内憂之漸是爲湘省不可擔任賠償理由之三（四）官吏保護有名無實遂致波及外産無異縱匪以殃民也保護外人責成官吏屢奉嚴旨載在約章前撫握調遣軍隊之權有保全地方之責果使城中兵隊妥布各區城外歸船扼要駐紥匪黨本無寸鐵豈能任意橫行乃巡警盡已私逃兵勇不聞出救通衢縱火徹夜焚燒曾無勺水之援幾等無人之境是商埠稅關無端被燬不燬於匪實燬於官英領事署日清公司幸而不燬非免於官乃免於匪而前撫電奏一則曰敎堂先已飭兵保護再則曰彈壓弁兵被拒受傷湘人萬目未嘗見有弁兵前撫一人乃獨知其被拒使不知而言此平日之號令可知使知之而言此朝廷之法紀安要律以保護不力尙覺其輕謂之縱匪殃民實無可解是爲湘省不可擔任償賠理由之四 
　　湘省不能擔任賠欵之事實有二（一）現籌賑欵無著也湖南素稱貧國恃米爲生自水災洊臻游民失業非加意賑卹極力撫循不獨溝壑流離極中澤哀鳴之慘狀抑恐潢池盜弄貽彤廷旴食之隱憂現雖告貸孔殷獨慮緩急難濟若因此次賠償加重人民負擔是則醫凔剜肉立見元氣消亡誠恐火熱水深更非國家幸福是爲湘省不能擔任賠償事實之一（二）善後事宜甚繁也此次變端雖暫創痛已深商界恐慌金融緊逼除公私財産燒燬破壤有價目可稽者外民間無形之損失尤不可以億計休養生息尙賴官府之經營酌盈濟虚必以財源爲命脈若惟賠償之故更累全湘無論或挪移别欵或提撥現金雖巧立名目避國民一時反抗之風潮而悔等噬臍貽湘人百年無窮之怨毒焦頭爛額旣爲前事之師厝火積薪宜作將來之鑒是爲湘省不能擔任事實之二 
　　以上各條皆據事理之公爲平情之論前車已覆來軫方遒與其藉詞善後致以羅掘之手叚竭澤而漁保如愼諸事前勿以遷就之政策爲叢驅雀現在交涉事宜尙未就緖賠欵實數未見明文而民間同意不外兩端一則以爲宜照光緒二十二年總理衙門奏定成案由肇禍官吏分賠一則以爲政府勤恤民隱必能設法籌撥無累湘人惟外交事件固非本局之範圍官吏懲罰亦非人民所能邀請查諮議局章程第二十一條凡關於本省義務之增加及本省權利之存廢事件皆有議决之權今湘省因災變發生賠欵問题直接及於全省義務之增加間接及於全省權利之存廢而其不可擔任賠欵與不能担任賠欵緣由人民旣異口回聲本局亦全體公决理合申叙情形呈撫部院裁奪據情具奏以恤民艱而順輿情須至呈者 
小說 
[言情小說玫瑰淚（九）]  
　　露第聞此華福尼喀之語。則恍然遽悟。頃間之憤懣忽若雲霧之消散。立頷其首曰。密司脫尼喀之言甚善。乃豁我胸中茅塞。惟自念身世後日之。生活至艱。乃輾轉而不得一策。露第言至此。淚珠幾欲奪眶而出。强忍不。哭。力背其首。以避華福尼喀之視。華福尼喀趨近露第之側乃謂之曰。可憐哉密司羅利亞。頃聆密司之語。吾心乃至悲惻。視舉吾之一身受苦爲。尤酷。苟密司能處於安樂之境地者。吾心乃至愉快。吾今願惟對於死友。之名義。自請爲密司之保護人。密司其許我否。露第聞此數語至感。華福。尼喀之意。出其纖手以與華福尼喀把握。謝之曰密司脫尼喀吾至感君。謝君厚惠。前日老父見背。承君料量喪葬。今又自願爲吾之保護人。竟舉 
 
 

Page 27

 
 
此孤露之一身。以爲君累自顧焭孑。他日不得報君之大德。奈何華福尼喀斯時力握露第之手。心房之愉快。非言語所能狀。顧愉快至於極地。口中轉期期不能出一語。第曰密司羅利亞。此何足道。但密司不責我之冒。昧者。即爲我無上之幸福。露第聞此。默然無語而。顔色之際。似有一種特。别之感情。隱然發現。華福尼喀見之。爲意至得。斯時已薄暮六句鐘許。室外之風雨至驟。天際昏晦。作深黑色。而電光搖曳。時時透窗而入。雷聲續續。至於語聲都爲所亂。華福尼喀欲辭露第返倫敦。露第挽之至力。華福尼喀乃假宿於托而根之書室中。 
　　托而根之死也。負債可八百磅。不兩月許。而清逋之期至矣。華福尼喀慨然書一八百磅之銀劵。授諸露第。俾露第償此宿負。詎知露第之爲人。性至廉介意氣之高潔無倫。雖一先令一便士之微。亦不肯無故輕取。力郤華福尼喀之劵。不受華福尼喀亦不能强。 
國外新聞 
[德國進步之原因]  
　　十二日倫敦電云英國工黨近派員赴德調查現狀茲據該員等報告謂德國之進步良由實業發達及民德增進政制完備所致該員等又謂目下百物騰貴民生日艱實由稅則不妥之故惟各員對於整頓稅則一舉意見各異 
[摩王優待法報通信員]  
　　十二日倫敦電云巴黎時報通信員近辭别摩王時摩王赠以良馬一匹該員代請摩王開釋前任菲士總督之妻蓋該婦在獄慘遭毒刑一如其夫王卽准如所請 
[英皇奬勵陸軍]  
　　十二日倫敦電云英皇偕后已由愛爾特畜脫回抵倫敦皇即以勅書頒與該地軍統陸軍少將杜利安謂各軍堅毅勇武之狀深慰朕心嗣後擬每年校閱一次云 
[經武即爲注重和平]  
　　十二日倫敦電云德國半官報評論英相愛斯奎士君之演說謂其深悉德國擴充海軍之本意深望軍備問題能抒誠和平討論並望兩國國民將來之交情能隨此進步云奥國各報亦歡賀英相之演說讚其能悉德國之現狀許與英國同增海軍英國財政大臣喬治君在銀行公會赴宴論及國用日增一節其總因實由各國以狂𤍠競爭擴張軍備所致目下各國似均受困於浪費之流行病吾人實爲此事之領首者然吾英版圖綦大不得不設重備以爲自衞之計云 
[德國操演軍用飛船]  
　　十二日倫敦電云德國軍用飛船已開始軍操與操者共飛船三艘偵探之事頗多 
[居留島問題漸平]  
　　十二日柏靈電云保護居留島各國之各將駐泊該鳥海濱之軍艦撤退一艘（以上譯字林報） 
來函 
[丹徒人對於新令尹之希望]  
　　吾邑居長江下游五方雜處宵小易濳兩年以來城鄉搶刦之案層見疊出盜之所至搜括恐嚇白刃相加被盜之家旣人傷而財罄即未被盜之家亦胆戰而心驚爲害閭閻莫此爲甚乃報案者日益衆而破獲者鮮所聞盜賊公行荊天棘地恐不僅擾害一方已也聞新任文公圖治勵精聲望卓著今旣榮蒞吾邑必能雷厲風行爲民除害不禁拭目俟之徒邑憤時嫉俗子謹啓 
[巴黎製藥公司] 　　　靈藥治世普天通行 
　　輕瀉含　�林 
　　醫治傷風咳嫩頭痛發熱一日即愈屢試屢騐 
　　巴德醫生止爛止痛藥油 
　　耑治刀傷火傷跌打損傷並一切皮外瘡疾痛不可忍者將此油搽上立見奇效 
　　柏蘇療痔藥膏 
　　專治各種痔疾其用法極便而效力最速有於十四日之中醫愈最惡痔疾之能 
經理處上海仁記路二號文達羅洋行 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[旅行必讀] 　　 
　　此云·男兒志在四方·又云讀萬卷書·不如行萬里路·矧當則萬國交通時代·逈非閉門家食·可資歷鍊·可致富强·是長遊歷遐方·實爲急務·顧我國人·養尊處優爲多·其跋涉體途·探討風土人情者·雖不乏人·然尙居少數·且孱弱之大不耐辛勞·往往畏難苟安·半塗而廢·以故薄言旅行·都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君請聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏之化騐·大有益於人體·提取其精·如桂哪之霜·以之入藥·有絶大效力·且貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寄諸行篋·盖旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者·足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁諸般虛損·各種勞傷·手足麻木·左右癱瘓·腰酸腿軟·筋骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產晝夜潮熱·瘀血不行·手足浮腫·坐臥不甯○價値·每瓶一元·每打十元·郵局函購回件迅速·不論遠近·不取郵費　上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
[美國頂上等磅秤] 　　 
　　本行常備各種大小磅秤且較市上所買之磅秤更好有便宜專經理上海江西路十八號怡昌洋行啓 
[（蘇申玉器琢家鑒）] 　　 
本號新到東洋紅砂數百件零躉批拆悉任尊便知要者請移玉二洋涇橋下近水坊内逕問大通洋本號可也 
[夏令要品] 　　 
麝香痧葯本窩揀選上等藥料精製麝香痧丸小瓶每洋一百瓶○八寳紅靈丹○麝香臥龍丹○時症白痧散小瓶每洋九十瓶○萬應午時茶每洋七匣○諸葛行軍散○萬應如意丹○萬應平安散○立止腹痛丸○霍香正氣丸○萬應保和丸○各藥價目另詳仿單諸尊光顧請認明鐵拐李爲記鋪在上海二馬路晝錦里口廣東仙壽窩謹啓 
[永年人壽保險公司廣告] 　　 
總公司在上海廣東路十號房屋東方各埠均有經理之分公司發出各式壽險及付欵之保單章程極爲通融此項保險甚爲結實而且保無損失第十二年公司銀欵總數現在保壽之總數共銀二千八百三十九萬一千九百十四兩現有産業總數共銀六百三十一萬一千四百三十七兩現有銀欵總數共銀六百十六萬二千六百零九兩一年進欵總數共銀二百六十七萬四千九百十八兩董事兼總理華田先生書計郁賜先生會記倪安先生同啓 
[對此圖景方是真品] 　　 
大日本藥業大家靈腎丹正本舗富山市藤　　仙鹿翁先生　　特用官准全面爲記此爲記别及不得冐矣大日本政府官許製局藤井順春堂老藥本本局大日本富山市千　町本街路三八　　此眞正老牌靈寳丹專治　瘰瘟疫虐疾諸般痧症及一切無名腫毒有起死回生之功久已馳名中外總發行歸上海英大馬路壽康里席公館一家經理特將此圖登明以達諸君視線如與此圖有異者定是僞品零售大洋一角五分躉批格外克已３８２日本富山籐井氏告白 
　　敬啓者本行經理頭等麥頂羅司廠所造意大利維摩酒此酒名振全球各國皇公將相以及士紳宴客無不樂飲實爲世間養身衛生之貴品現在世道日卑人心不古僞牌雜出一時眞假難别恐魚目混珠諸位紳商承辦頂高老牌維摩酒者請認明麥頂羅司廠所造是荷此佈上海總經理嘉泰洋行江西路念五號便是 
[衛生名酒MARTELLSBRANDY　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　電話一千六百八十七號 
　 
[靑州水門汀] 　 
　　靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[全地球上第一等好貨] 　　 
　　分設棋盤街中平和里口 
　　本公司資本五十萬金開設上海三十餘年專辦英美德法各國頭等洋琴風琴軍界學界需用之全隊軍樂器具久蒙各省大憲嘉許訂購者接踵而至　經理英美特别超等新式唱戲機器戲片京調梆子大鼓時調崑腔小曲西樂洋操等　精益求精無美不備與别家之貨大有天淵之别聲音比戲檯上更響可包永遠不壞賜顧　諸君請認明本公司牌號方是眞貨英大馬路東首第三號洋房内進發行所謀得利總公司白]  
 
 

Page 32

 
 
   
 
 

Page 33

 
 
   
 
 

Page 34

 
 
來件 
[寗波江北岸保良局簡章]  
　　第一章　　總綱 
　　第一條　本局章程畧仿上海濟良所辦法定名爲江北岸保良局 
　　第二條　本局專爲留養江北岸查獲被拐婦孺並逼良爲娼凌虐奴婢等項 
　　第三條　本局禀承道憲曁府憲命令施行一切慈善事宜 
　　第四條　本局管理人員應由寗紹台道憲札派縣委管理并遴派紳董會同籌辦 
　　第二章　　辦理權限 
　　第五條　本局開辦之始事尙簡單暫由江北岸巡警局兼管 
　　第六條　凡本局緝獲拐匪等案移提應懲人犯及傳訊被拐人家屬悉由鄞縣辦理其餘江北岸飭查被拐婦孺並逼良爲娼及凌虐奴婢來 
局首告悉由商埠巡警局會同查明辦理 
　　第七條　本局一切司事傭工均選用貞嫻婦人以遠嫌疑 
　　第三章　　職掌 
　　第八條　一局中計用女司事一人主管局中一切事件并覊養婦孺之伙食燈油及查察婦孺有無疾病隨時報告俾即延醫診治一女傭一人專司爨炊洒掃哺養小孩看守門户盥洗縫紉及一切應管事件　　第四章　　辦理規則 
　　第九條　本局留養各項婦女旣經入局均應勉爲良善非切實敎誨難收實效本局將來籌有的欵再延聘諳習文義之女敎習一人訂定課程於每星期二四兩日開講閨蒙女訓等書並演說流娼各項苦楚情狀以期悔悟 
　　第十條　凡留養婦女如有家屬者准由家屬禀明縣委查核具領如無家屬可歸志願從良者確係正經行業性情誠樸之男子配爲夫婦又有切實保人具保再由縣委核明辦理如有誣保作妾作婢並男女串通投局揑控從良等情一經察出從嚴懲辦以杜流弊 
　　第十一條　凡留養婦女情願住局能做手工其所得工資由局存儲如積有成數以備該婦女年老之需如不習手工者即由女敎習敎導之 
　　第十二條　留養被拐迷失等小孩如有家屬可查者准即具領或家屬無從查悉者卽由本局妥爲哺養年至七歲以上送入附近蒙小學堂附讀至十二歲以上察其性質相近即令出局學習專藝爲終身自立之地 
　　第十三條　本局收養婦孺其進局日期及家屬具領日期並婦女從良小孩學業出局一切具保收領等人應記各項均詳晰登册備案存查 
　　第十四條　本局收支帳目及留養人花名細册均由女司事報明警局登記簿籍具報 
　　第五章　　經費 
　　第十五條　本局一切用欵遵照道憲批示先於警局善舉項下提支如將來籌有的欵無須警局接濟者再行禀明辦理 
　　第六章　　局所 
　　第十六條　本局局所由紳董會議暫賃江北岸引仙橋地方李姓住宅一所暫行開辦俟籌有經費再行擴充 
　　第七章　　附則 
　　第十七條　本局事屬創始所定章程或須增改隨時擬訂禀明辦理 
短篇小說 
[花蛺蝶（四）] [  黔南炎嗣劉炎著]  
　　第四節怪男爵其子去後。伊籐入室。席地坐寒喧畢。氏謂之曰。子之偵案有獲乎。伊籐曰。特因此案求君。案懸久不結。吾輩名譽將全失。吾勞心焦思。數次所獲。以爲必有眞犯也。而孰知裁判官皆謂爲非是。吾計已窮望君助我。氏曰子今日非又獲可疑者之一人乎。伊籐曰然。已付審矣。氏曰子以車來乎。伊籐曰車也。氏曰旣以車來吾二人當速出。遲恐無及。 
　　伊籐雖素輕氏。然甚佩氏之精識詣力。又以氏屢破奇案。矧已術又窮。故忍而從之。 
　　二人登車後武田示車夫向裁判所行。 
車聲粼粼半句鐘至裁判所門外。下車入武田氏詢門者曰。審何案。門者曰小石川淫殺案。武田曰有旁聽者乎。門者曰無。武田取名刺與門者。命之入告。而已與伊籐隨其後。階旣升。則裁判官已遲氏於門外。握手入客座。 
　　武田氏屏人向裁判官耳語數四。即偕伊籐出。至明日則正兇已獲新聞。又遍傳全市矣。 
　　案成。中央報載之甚詳。 
　　畧謂小石川强姦致死一案。經數有名偵探家着手。皆未得實。昨日午后。偵探長伊籐雄甫君。在大塜町某處。見一人挾女衣疾行形色張皇。伊籐疑之。用心盤詰。言語支吾。將此人帶至警署詢問一鞫而伏。遂送之裁判所聞推問帮兇爲何人。犯人堅不承認。目下正在嚴重調查中。至如何致死。及犯人姓名。以事關重大。裁判所非常秘密。尙未公布。容俟探明再詳。 
　　又云。吾國偵探能手。當推武田男爵。今男爵已致仕不出。伊籐氏識力。亦屬特出。必能步武田男爵之後塵。或高出男爵之上。亦未可知云。 
 
 

Page 35

 
 
   
 
