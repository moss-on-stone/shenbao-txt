# 1889 - 163 - 4905805

 

Page 1

 
 
[添請姑蘇訪事友人] [  申報館主人啓]  
　　本館向有人在姑蘇採訪新聞惟念省會人烟稠密聞見較多一人耳目恐有未周擬再添請一人在蘇訪事有願賜教者祈先示新聞數則書明住址寄交本館一俟擇定卽當專函奉訂特此奉布惟希雅鑒 
[招請金陵訪事友人] [  申報館主人啓]  
　　本館向用金陵訪事友人近巳自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採擇合意者卽當專函奉訂不合意者來函恕不作答以免煩瑣特此布聞 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人榮我　矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特擀者不下萬首新頴美備無踰於此碼洋八元○五鳳樓　帖○得詩一萬二十首塵　工飯槪不闌入　洋二元○御纂七經先印五經○直行宋字精校精印碼洋八元○廣治　略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[聞躉船將駛往金陵埠頭喜誌]  
　　日前本報登有上下江士子公啓以金陵躉船廢弛一節擬請招商局復設以冀無負湘隂左侯相培成士子之餘意並著整頓躉船之說欲使留心時務者採而行之然未敢必其果能行也溯自通商以來輪船之設迅速異常無論馳赴何方朝發夕至均可尅期鮮有覊滯而長江各埠尤爲便捷故人人咸樂附之加以上洋漢口兩埠馬頭之寛闊跳板之平坦登船如履平地竟有飄然凌雲之勢惟所患者沿江各埠往來上下均用洋划每於昏夜之中裝卸搭客往往失事不但抛棄衣物且有性命之虞美中不足良可槪也金陵一　係屬省會之區往來尤覺人衆更兼鄉試之歲士子紛紜莫不從事於輪船停卸雖在夾江而浪激湍溜承事洋划者諸多草率以致歴科失物傷人層見疉出自壬午科左文襄節制兩江俯體士情札飭招商局撥立躉船命名功德船其功德在民誠不虚也該處自設躉船之後不但士子受惠良多卽平昔搭客亦獲益匪淺此十年中雖加收水脚於客商而附搭之人莫不頌左公之遺愛至今永矢弗忘今正躉船忽焉損壞卽由下關洋篷執事人經理另立水櫃木板上無以蔽風雨下無以立寸足該處碼頭名爲水櫃離岸較遠實與跳板相同而燕子磯頭與黃歇浦邊形勢迥異非申江碼頭逼近駁岸者可比潮漲潮落慄慄危懼行人視爲畏途客商因之裹足且躉船上下兩艙共立門户四重上下裝卸井井有條旣無擁擠之虞又無疎忽之患商民稱便咸賴此焉今秋又值恩科鄉試者更衆在有僕從者尙可照料免致誤事其貧寒之士考費維艱半擔琴書一肩行李遇此危途實難厠足所以趁綸赴試者多半資斧不充圖輪船迅速可以節旅費之開消冀往還之便益寒士功名塲闈困苦非彀中人不得而知以故各士子近日又以函來囑爲登錄以冀從速趕辦在士子畏風波而慮失物固亦無怪其然而不知招商局各憲則早巳深體士情預爲布置也官塲傳聞宮太保曾計及此事頗費躊躇招商局現巳辦到夾板船一艘擬卽駛往該處作爲躉船以便各士子赴試者之下上而紓宮太保體恤寒士軫念商旅之至意招商局此舉誠不愧愛士便商四字夫金陵一埠本非通商碼頭是以太古怡和等行欲設躉船而未果獨招商局能設者盖因該處爲南洋大臣駐節之區出入必輕之地雖巡閱每坐兵輪而往來大憲乘坐招商局輪船者頗多若不設立躉船不足以振憲綱前經左文襄創設亦有深意存焉招商局憲以左文襄之心爲心不肯使數年之興廢於一旦特辦此夾板船以繼前業不過夾板船尙須修理近日聞巳修竣卽可移至該處然後知正月間之廢躉船者非廢之也躉船而旣有損壞則决乎不可將就以風激湍溜之地而以壞船勉强支持設有他虞此心何安其不得不廢之者理也躉船旣廢新者一時不能遽來則輪船上下一切事宜自當暫托人以辦理所以不得不交下關洋篷執事人經理者勢也其另立之水櫃本屬權宜之計初非久遠之圖故稍有未足於商旅之意盖商憲原欲另辦躉船以繼前武而副宮太保便商恤士之深心纘左文襄深謀遠慮之遺緖於是辦此夾板船然此夾板船固非新造之船可比必須詳愼閱視有當修者修之有當葺者葺之揩磨髹漆雖并日而作一時亦未能遽竣厥工當此前者甫壞後者未續之際暫立水櫃以代之一面赶緊修葺以繼其後則其水櫃之不得不稍事草率者情也外人不察以耳爲目遂疑商憲之無意於再置躉船噫是殆所謂夏蟲不可以語冰井蛙不可與觀海淵淵者又豈可以妄測乎哉從兹以後躉船下上與前無異不但有以饜赴試各士子之願而且有以便貿遷各商賈之行功在一時譽隆百世不禁爲招商局各憲心香祝之矣 
[粉署簪毫]  
　　步軍營左翼委翼尉魁鑑因病出缺福箴亭容澤源文錦如三堂憲以委翼尉爲闔翼表率察夜緝盜事熉責重遂會商再四就各旗恊尉中逐加遴選查有左翼廂黃滿協尉兼四旗協尉鳥什哈堪以暫委署理刻巳由提署司務廳移付各翼旗查照矣○吏部以譯漢目一項各館需才孔亟遂　行八旗滿蒙漢各固　將願考譯漢官者開具年貌履歴印册彚齊咨覆以憑奏請欽派閱卷大臣在貢院考試○禮部行知八旗營稱准順天學政文開歲考八旗文童於七月初二日考試滿蒙文童止塲七月初四日考試漢軍文童正塲初六日滿蒙漢新生覆試等因查考試八旗例應奏派左右翼副都統各一員人塲彈壓爲此咨行各旗卽將本任以及署任副都統堂銜名開送並聲明有無出差告假事故至咨送後如有升遷調補以及出差告假等項事故亦卽隨時咨報以憑於單内扣除○明某等五人在正陽門甕洞内各設猜字攤寳一日分肥未匀互相爭閙當經同夥勸散令於明晨至高明遠茶社會集重敦和好詎至時明爲麵蘖所困口出惡言以致同道者飛碗相擊彼此往覓利刃相持不下幸有袁六舍命爲之排解始未交兵○某甲至宣武門外西閘背躍入河中以圖畢命經文隆望見趕卽援上河干詢明住址姓名權帶至廂藍營房詰其何故尋死甲泣而不言詰至再三始言賃得袍褂質錢以作孤注三戰三北無顔返家故萌短志言畢又泣乙留於營房次晨送回順城街回家○吏部示傳所有籖掣國史館漢謄錄姜于渭許乘龍陳聨杰彭文明皮錫瑞朱郁春鄭芳蘭胡 
 
 

Page 2

 
 
瑞淸張謇籖掣方略館漢謄錄曹仍韓壽椿陶濬孫祖烈籖掣會典館漢謄錄吳受福胡鳳藻吳榮欀等限五日内取具六品以上同鄉京官印結填寫履歴親供親身赴部騐到有執照者呈騐執照以便咨送各館○本月初七日晚阜成門内馬市橋北溝沿路西花廠夥某甲不知因何以芟草刀自剖其腹血濺滿街大腸迸出有某乙者急覓針爲之密縫不料縫甫畢而甲巳氣斷身亡當由廠主報知本地方正紅滿官廳經步軍校解送從者移會刑部派員帶仵往騐○籖分北河大挑知縣翁爲龍取具同鄉印結赴史部呈稱卑職由廣東潮州府惠來縣增生中式光緖元年乙亥恩科鄉試第六十五名舉人本年己丑科會試大挑一等引見奉旨以知縣用欽此籖掣北河本應領照赴省惟明年恭逢庚寅恩科志切觀光情願留京會試俟會試後再行赴部領照赴省懇請批准經文選可查核與例相符應准其留京會試俟會試後冉行赴部領照赴省不廿當呈堂畫稿立案矣○連日内忠豐倉開倉騐收倉塲衙門撥儲該倉新漕老米通計三萬數千石○山西雁平道玉久峯觀察恒本係禮部郎中賞戴花翎四品銜掌祠祭司印兼軍機處滿章京本屆京察保列一等奉旨交軍機處記名以道府用適山西雁平道胡觀察毓筠病請開缺遂奉旨着玉恒補授首途之　目下尙未詹擇云 
[營口大風]  
　　營口信云初四日午後隂雲四合雷聲隱隱頗有急雨催詩之意未幾暴風忽起河中小船人聲鼎沸斷纜移錨不可勝數箕伯之威愈猛走石飛沙坍屋拔木居人皆蝟伏屋内不敢出門一霎時風止雲開依然杲杲日出次日西錦州電報彼處同時被風刮到民房不計其數屋瓦有在半天飛舞者路上行人猝不及防跕足不住被風刮至空中駕雲霧而折星辰甚至擲去半里外者損傷人口當必不少有水車數輛從城外刮至城中有一家門前堆棉花數十包杳無蹤影去年關東水災錦州獨免此次風災猝遇何蒼蒼者之不愛找民耶 
[祈雨得雨]  
　　自營口迤南二三百里久未得雨田地龜坼不能下種傭工之人株守家中難以謀食有雇用者每日但給秫米飯三飱工錢八文而雇者尙寥寥道廳憲關心民瘼特率闔屬文武在西大廟求雨自初十日起至十二日止十三日下午果沛甘霖約兩時許高下田疇一律霑足歡騰四野望慰三農非賢有司至誠感格何以致此 
[維揚祈雨]  
　　揚州甘泉山西北鄉一帶亢旱異常農民望切雲霓匪伊朝夕邇日田中禾稻皆巳乾枯間有種旱穀者亦盡黃萎各處塘池食水盡涸汲諸數里之外實覺困憊不堪甘邑尊因於本月十五日起重復薰壇竭誠祈禱並出示禁屠一日不識蒼蒼者能垂佑斯民早遣雨師稅駕否也 
[蕪湖火警]  
　　蕪湖窮苦小民多就江口雨耕山英領事署圍牆外結草爲廬蟄居其内小如蝸室密等蜂房本月十五傍晚時某姓草房因作晚炊遺火灶下烈燄頓起頃刻通紅衛領事見之急督巡捕舁樂水龍到來爲之澆救待各水龍聞警麕至則巳火滅烟消矣事後查悉共燬四五家有樂善好施者按户施給蘆蓆　錢俾得苟延殘喘并聞是處適當電信往來之道火熾時焚壞電柱一株云 
[厦茶近信]  
　　淡水茶前因欲選除茶末以致中西茶商彼此爭持未能開盤議價各茶棧見如此認眞挑剔亦遂公議凡巳經裝箱來厦之茶照上年定例每百斤只准茶末十斤如過篩時有出十斤以外者卽將茶末作茶價扣除至續運來厦之茶自當格外揀選乾凈卽或不能淨絶亦不得出十斤之數等語旋經旗昌行西商某君從中調處於十二日議妥陸續開盤中等茶價在三十八九元左右遲日大盤諒必不出四十元今歲新舊茶棧恐不易沾利也又經業茶者公議須照厦門十途行郊規例淡水茶作爲一郊公舉司董一人充爲爐主按年更易並請出官一入凡遇途中會議公事隨同酌定嗣後如有别途之人擬作茶生理必須捐助經費以免叅差以及任意貪利攙雜茶末茶枝致壞淡水茶莊聲名云云想經此番力顧大局創設途郊將來茶葉必日有起色也 
[魂游水府]  
　　漢口訪事人云上月二十八日太古碼頭有運貨　輪者令棧可執印鈐於貨上貨多人擁被擠落江次日始在怡和碼頭撈得屍身印猶在手口内血水噴流誠可憫也又本月初一日廣益橋某姓小孩上街買小魚飼貓適遇兩隣孩邀至後湖漁船上游玩孩欣然從之時則日已過午炎熱薰蒸乃相約赴河洗澡一孩允之一孩年幼畏而不敢云汝等可以泳以游我則在岸看守衣褲可也兩孩遂解衣赴水各逞所能或如燕之掠波或如鯨之呿浪洋洋然甚自得也遲之良久沈人波心守衣者跌足長號招人拯救一面急告知其父母追屍身撈得已一命嗚呼矣 
[道憲回署]  
　　前報寍紹台道吳福茨觀察出洋巡閱兹悉已於十五日回轅矣 
[嚴辦花會]  
　　花會害人甚於賭博曾經前道憲薛觀察飭縣嚴禁無如禁者自禁而犯者仍犯兹聞寍波南鄉周韓姜山地方有棍徒某甲等十人與縣署差頭小板通同胆敢在該處開設花會明目張胆毫無畏忌被里人指名赴府告發胡練溪太守札飭鄞縣查拿各人紛紛避匿僅得拿獲一名送縣後供出縣差小板通同情弊徐邑尊聞供之下立提小板到案笞責立行斥革送府請辦胡太守飭荷巨枷發號頭門示衆俟拿獲甲等九人再行核辦 
[競渡述新]  
　　秦淮兩岸昔有一種小樓船專泊水晶簾祗候夜度娘抱衾　裯之用間或供龜鴇爲安樂行窩船帮中以其不知恥也相約不與之聨瑣瑣之姻婭因此伊等自創一會專司競渡聚無賴惡少容與乎中流弄槳若飛奪標爲戯有不勝者雖陷鈹于胸斷脰于淵而不顧亂後此風已息盖伊等業雖下賤然尙非珠江之蜑尸桐江之九姓永著名字於擋中也今歲有行之者詎入夏以來沿河之狎水而弊者幾於無日無之而文德橋鼎新橋兩處一日而各喪三命道路紛傳調近日水府中之登仙籙者竟在靑天白日指名索替事爲江寍府所聞出示禁止競渡此人掃興乃議由城外裝點入城庶可以掩官府之耳目初四日水西門外南門外各有鼓聲名爲操演其艄公戴玳瑁邊眼鏡着秋羅長衫反穿羊皮馬褂以金鼓爲號令每大聲一呼則諸槳齊發正在手舞足蹈忽撲通一聲則船已全沉水底時手内有槳者皆各逃出惟艄公艄娘一時不知下落於是城外保中總局劉道憲立卽示禁初五日遂各寂然○俗傳端午日飲雄黃酒可以除疫由是豪於飲者每不勝一斗亦醉一石亦醉且或引爲滅燭留髠者之凡例不知坐花解語已銷禪榻之春醉月忘憂未醒華胥之夢對此佳節又何必爛醉如泥反爲中聖人所累哉秦淮桃葉渡一帶多河廳紅欄曲曲白屋鱗鱗具雅人深致者多觴客於此是日某河廳有年少多人或對壁而讀晋卿之畫或角巾而彈子建之　或學淵明張無絃之琴或汲中泠煮盧仝之茗類皆負玉局之文章與王謝之門第蛟龍終非池中物也客有爲王安豐之把臂竹林者念今歲槐黃在卽因滌　爲東道主預爲時髦開金罍浮菊之宴主賓旣治人地无宜不必選色徵歌而三巡五巡後大有有酒如繩有肉如陵寡人中此與君代興氣象時兩岸游人如蟻長板橋頭尤人山人海見該河廳上杯盤狼籍酣呼拇戰旁若無人遂不覺羣注目於峨峨之側弁云○福安差輪船從湘中于役而來是日適下掟旱西門外哄傳船上有菩蕯趁船欲赴南海下椗後卽有上船頂禮者據稱菩蕯係範銅爲像長八尺因艙低不能莊嚴遂偃臥於艙内其水手咸稱湘中未起程之先一日忽一出家人來附舟告以官輪僧猶膜拜不巳管駕乃許給一袈裟地俾其坐臥旣入船僧遂不見惟一銅像在艙内管駕知爲神也因朝夕香花供養僧初言欲赴普陀故抵金陵後卽禀明宮太保請由原船送往普陀如約連日寍人士之燒香許願者絡繹不絶船左右巳不能容往往擠墮於水船上西人恐人多滋事遂抽獨木板不令上船適石城橋下有護橋小庵誠求者 
 
 

Page 3

 
 
因借此爲跪拜地就庭下焚旃卜檀火晝夜不熄該寺住持緣是亦獲利無算初宮太保欲令毗盧庵迎菩薩入寺詎杯筊冉卜不許遂不敢强結　火　聞該船已准於十二日開在普陀云○粉霞街近開一新烟館裝飾一仿上海之南誠信雖不及十分之一然少所見者巳津津爲之稱譽不置該屋係三進前進設茶食鋪生意極盛中設烟榻十張後則區而爲四各設一榻可以滌塵慮可以叙曲衷其烟以百錢起碼另有零錢一二十文人情見異思遷囊　杖頭錢便引類呼朋一榻橫陳閒銷永畫以故每日咸有應接不暇之勢是日各行業悉於午後散工平時耳食者無不願藉此一拓眼界攘往熙來爭先恐後遲至者並無揷足地竟有自朝至於日中昃而不獲一試者但覺滿屋烟雲繚繞人聲嘈雜至對面語不相聞忽來一人趾高氣揚纔入室便叱堂倌速爲料理堂倌左右顧無一處可以能如人意者卽支梧不答此人大怒虎吼而入雀躍而出將拼頭搭脚之儔一再衝突衆爲不安遂羣起而攻之一時愈聚愈衆幾不成市後竟不知如何了結也或曰該館前後天井均用玻璃瓦鑲葢雖風雨攸除然宜於冬不宜於夏故嘘氣成雲卽揮汗如雨倘有繼起者可就東牌樓一帶華其户牖美其枕簟當必有後來居上者桃李無言下自成蹊况當五都之市哉 
[金陵絲市]  
　　金陵由聚寳門進沙灣出新橋一帶皆貿絲者交易之所是爲南市又城北北門橋至薛家巷亦有絲行十數家是爲北市南市鄉脚最寛山絲最廣故每年絲價開盤業絲者必各就南市商議行淸間或因議不一未卽開秤否則己開秤而内中仍有觀望情事則各家皆一律如約無敢自亂其規矩看因此金陵絲市比他處最得信實通商之名蓋金陵以縀甲天下縀號林立依絲餬口者上中下三等不下數萬家銷絲之盛自可知也上月杪絲價巳出計上曰絲值本洋二十元英洋則二十四元以次遞隆售至十七洋爲止惟刻下所售之絲均係附近鄉村於插田之前婦女兼收並育者故北市收蠶繭其三斤五斤不能自繅之家則詣收繭處鬵之聞其利視買絲尤爲三倍云 
[示期入學]  
　　上海縣裴邑尊奉學憲來文所有新進文童擇於本月二十六日　送入學想屆時鳳暫和聲　眼換彩泮也一曲定添芹藻之光也 
[訂期再訊]  
　　西人甘地維阿請大訟帥威金生控潘源昌欠伊巳故叔父大甘美齊銀二十餘萬潘源昌請大訟師担文辨駁由蔡太守會同英國賈副領事庭訊大略情形巳登前報兹悉威訟師所指銀行存粮註有潘源昌字樣担訟師閱之以爲論字義似乎非潘源昌係是方源昌威訟師言當時大甘美齊用寫字人所寫之帳皆印度文蓋甘美齊亦是印度人也目下其人尙在可以作証據甘地維阿言與大甘美齊各在一方從未見面惟與小甘美齊在印度見面言及潘欠之銀現閱帳目果被潘欠鉅欵因代小甘美齊控告至小甘美齊病故時年四十三歲昨午後二點鐘時覆訊担訟師曰甘地維阿所呈帳目皆大甘美齊之帳甘地維阿旣未與大甘美齊會面呈帳無益卽邀寫字人爲証亦無用旣代小甘美齊控告應呈小甘美齊之帳否則無從根究威訟師又稱小甘齊之帳現在孟買地方巳發電信往取現又查得邢阿述非卽潘源昌盖有一筆帳寫明收邢銀兩付潘字樣担訟師稱前言邢卽潘今又言邢潘係二人可見所指不實况據甘地維阿言大甘美齊死後由小美齊接手亦問十餘年而死大甘美齊旣不控告小甘美齊何不向索旣言知潘無力現在何所見而知潘有力總之此案須令呈小甘美齊之帳方可訊問實情彼此均有益處如果有銀可追自然照追以期水落石出否則徒審無益威訟師稱寫字人巳到先請錄供俟小甘美齊之帳到時再訊担訟師稱如訊寫大甘美齊帳目之人本訟師　容置辨卽可不訊威訟師稱潘爲買辦尙不承認則小甘美齊之帳目雖到亦可不認矣太守商之賈副領事以小甘美齊之帳目須令呈案以憑察斷審至此時已五點餘鐘又商遲二禮拜再訊隨退堂前報列小甘美齊十五歲病故係傳者之誤也 
[上海縣署瑣案]  
　　周富仔控王西榮覇佔妻子陸氏裴邑尊集訊之下王供稱該氏由伊叔陸友三專主再醮與小的邑尊飭將該氏交官媒看管陸係南通州人移文關提到案適患寒疾乃交差趕緊醫痊質訊○英公堂移送寍徐氏葉德根米阿第等到縣裴邑尊升堂訊究徐氏供稱小婦人在英大馬路五雲日昇　附近開設正容鋪葉米等來鈾吵閙並將丈夫肆毆叩求究辦葉米同供小的等均業　髮同行議定如有新開店須離舊店十間門面違則罰錢當經禀蒙大老爺出示諭遵在案今徐氏之姘夫張財新開一店距小的等店祇四間門面是以向之理論並無毆擊事情邑尊謂張因何不來呈訴徐氏稱因有要事他往邑尊謂須俟到案集訊核辦○本邑西鄉二十九保三圖孀婦楊朱氏控稱有唐姓糾領二十餘人突至氏家搶去寡媳謝氏逼勒放親小婦人喚集村人追之伊等况將石橋拆斷叩求提究以儆兇頑裴邑尊飭差下鄉拘提唐聞風卽挈婦避匿原差回署據情禀覆前日地保將唐尋見捆解到案邑尊着候質訊核辦 
[英界公堂瑣案]  
　　包探唐寳榮稱據孩子陳阿寳投捕房訴稱在館讀外國書回時被楊和尙騙取銀匙十二隻銀烟匣一隻初質洋二元繼又補揚加質洋三元由母查問據實告明請爲拿究等語查得楊和尙與前經犯事送案懲辦之康桂生等在大興里口用小靑錢三枚賭博引誘人家孩子若輸錢唆使取家内衣物質錢今陳阿寳亦被誘賭先獲楊和尙搜出銀洋二元續　康桂生陳之母自願備洋贖取銀器質鋪言陳與楊康等三人持物來質錢今特解案請訊陳阿寳供年十四歲從學塾歸來途遇楊和尙囑我取出銀器交伊質洋二元又被加質三元我未與賭楊和尙供寍波人年二十一歲學習裁縫陳邀我擲錢爲賭我贏伊洋二元並未唆使取銀器質洋康桂生供本邑人年二十一歲楊和尙與陳賭錢同質銀器與我無涉蔡太守判將楊和尙康桂生各押三月銀洋二元給還陳阿寳申斥數語命退○李羅氏稱手持衣包一個内有衣服三件被年生林攖包奔逃由外甥王世經追獲交捕送案王世經供與同朱生林供浦東人年十七歲現在學習木匠與該氏磕碰兩相口角並無搶包之事蔡太守判朱生林管押七天期滿着其師來案保釋衣包交該氏領去○包探顧阿六稱緝獲積竊王阿四起到自鳴鐘係王高生之失贓　將人峸送案王高生請爲領贓土阿四俯首求恩蔡太守判王阿四管押二月贓交王高生領去○包探秦少卿稱長發棧之高順明與長春棧之何淦子打架送案請訊高順明供在長發棧接客到輪船長春棧之何淦子硬攬船票因與爭閙何淦子供我有别客船票須爲照顧高以爲奪伊生理爲此爭執蔡太守謂在路爭擾均屬非是判高何二人各押一天以示薄懲○姜月富稱失竊衣服由捕阻獲人贓送案請領瞿阿生認竊求恩巡捕頭禀瞿阿生屢次犯竊蔡太守判瞿阿生發捕房管押二月誠交姜月富領去○吳元甫稱日前九江路地方失火我囑張阿生帮同搬物被匿牙柄扇一把現由捕房拘張起贓送案張阿生供帮伊搬物扇子偶爾存留並非有意呑没蔡太守判張阿生管押二十八天以示薄懲贓交吳元甫領去○韓子廷稱向王阿仁索欠無着口角爭執被其咬傷大手指現有人調停明曰乞恩免究王阿仁供不敢行兇蔡太守謂旣據韓子廷聲稱事巳理明從寛斥退○江北人王開華遞呈聲稱女兒二幹子年二十歲早經許字王姓前日同隣女阿金出外買物詎被泰安棧夥湯銀誘領及至該棧找尋執事人陳必勝允將湯銀及女尋交旋又翻變謂湯銀已向廣東與論恃蠻除報捕房請緝外求恩立提該棧主方雲甫執事人陳必勝着交湯銀及女兒蔡太守鑒閱之下飭候批示○公和祥管碼頭四人惠鐡稱被孩子李阿得及啞子行竊鐡絲圈等三件交捕送案包探王阿二禀李阿得前曾犯竊由其父母領回啞子確無父母祗有兄長李阿得供粤人年十四歲以後不敢犯竊啞子不能取供蔡太守判阿得及啞子各責百下着該包探傳其父兄來案領去贓交惠領 
[更正]  
　　　前報登日生信局於中途失去織布局託寄洋干元昨日報錄縣案内又有織布局失竊裴邑尊親來勘視等語乃兹據織布 
 
 

Page 4

 
 
局中友人來稱不特從無託日生局寄洋之事卽近亦並未失竊云云是兩事當係訛傳用亟更正 
[墨寳助賑]  
　　謹啓者頃奉到蘇州姚公館内章魯卿仁丈來函并附來八尺屏條四幅四尺屏條四幅八言對二幅七言七幅據述居停前任廣東布政使司姚彦侍方伯俯念山東奉天兩省災祲籌欵維艱今特親筆篆書以潤筆移振硯出之水化作恩膏婆心濟世不辭辛勞拜領之下莫名欽佩然方伯之碩德望重金石篆隷名溢海内平時奉求不易得片楮者珍爲拱璧現爲災黎不吝墨寳是特登報以供衆鑒欲求者請交滬北仁濟善堂代收轉水若雙欵注明排行第幾并科第官階以便稱呼潤格列后五言對六角七言八角八言一元琴條每幅六角四尺屏每幅八角六尺屏一元八尺屏一元二角橫幅同整張加倍紈摺扇四角行書八折劣紙不書[  施善昌謹啓]  
[聨扇助賑]  
　　梁君鐡峯先生素工行書近憫四川瀘州火災甚鉅慨書楹聨紈摺扇减取書潤計八言對四角七言二角扇均取一角黃桃蓁先生翎毛花卉紈摺扇潤資一角均交振局彚解災區由西馬路天吉棧箋扇鋪代收經交約五日取件不悮四馬路盤記協賑公所啓 
[醮資助振]  
　　兹接東尙仁里周麗貞詞史來函謂各院例於六七月間虔誠齋醮以爲免災求福之一舉迭閱申滬報知各省水旱之後繼以瀘州大火待振甚亟特先移醮貲洋五元助振再於姊妹中力勸踵行云云祗領之餘具徵惻隱之心溢於言表斯誠花能解語而且花中之傑出者也亟登報章俾靑樓名媛知所奮興共襄善舉[  上海四馬路盤記内瀘州火災協濟公所同人謹啓五月十八日]  
[求廣善端]  
　　昨蒙同昇押寳號交來衆友提出仔箱錢一欵合洋五元以助東賑來函云及各當質押每月存箱一項十抽五成助賑亦可集腋成裘查當質每月約有數十千文押店每月約有十千文並外埠質當押等正復不少果能各將存箱錢截半抽内則積簣爲山聚沙成塔於賑欵亦大有裨今店内衆友倡爲此舉以爲各店先麻幾有同情者相爲接踵焉則未嘗非助賑之一策也敝所祇領一切仰見樂善君子無美不致减囊槖之餘貲作茅詹之生計倘質當押各寳行俯念羣生同勷善舉則種德良非淺鮮矣敝所其將懇切以求之上海高易籌賑所陳德薰等謹啓 
[喜讀廬山舊隱述懐壽詩賦此以傳一粲並乞太痴政之]  
　　未曾識君面先讀君之詩詩含道德氣壽量可以知昨偕太痴飲識君殊嫌遲自言磊落性入世難諧時一生無所有耽酒復戀詞飲我酒十斛我醉不忍辭作詩爲君壽壽如海之涯同安氣短英雄蔣嘉福受之氏呈稿己丑端陽前二日 
[近撰楹聨錄呈桂師鑒定]  
　　贈柳君明甫夙著令名敦孝行深含道氣發謙光○題尤君笠江安硯處地僻有人居指緑楊當路畫長無客到笑紅杏窺牆○代補枝贈畹香館主九畹芳馨憑仗緑波寫照十香艶冶安排紅豆相思○自題讀書明理况樂道安貧不須求名不須求利飲酒看花更徵歌選舞何用學佛何用學仙○蘭仙蘭有芳兮菊有秀仙之骨也佛之心○文蘭文字結成香國友蘭因證到玉京仙[  太痴稿]  
[蘭陵伯子江肖庭朱錫珊張鶴聲張半溪諸君子各以書畫助賑喜賦一律錄請桂師鈞政]  
　　天乎未厭生靈禍士也頻施雨露滋忍使硯出終涸澀要憑心地救蒼黎幾多中澤叨恩澤一滴楊杖仗筆枝自笑生平無可重敢將私見動人知余曾勸錢業以估洋之費助賑卒未果行可慨也[  新安善夢生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江西官報]  
　　同知趙爾鼎委辦樂平厘卡通判馮俊才委辦萬載厘卡道庫徐篤修委辦新　厘卡候補縣包國瑚委解九江關餉進京從九曾調鼎委查進賢門王燮厚起服來江劉焜縣丞錢泰階俱禀謝記功一次行知布經歴連級由蘇皖賑捐局報捐花翎星子縣任國銓請假回省就醫以補用縣周景祁署理准補泰和典史凌鳳詔飭赴新任署長寗典史李如松期滿更替以周校濂署理廣東補用通判朱爾田往河南興國縣程炳星往湖口就醫李紹衣聞訃丁父憂卽回籍守制凌宣鐸禀謝提前酌委一次行知統領内河水師李榮陞由廣饒一帶查哨回省卽往樵舍豐城縣善慶署新建任内交代巳經出結 
[袁江官報]  
　　漕轅牌示湖北荆州衛員缺委勞績新班衛守備陳賞署理署理江南蘇松鎭總兵張紹臣軍門來浦公幹旋回江隂候補衛守備黃英禀知自都引見回分發南河試用同知何維楨禀知到工選補安徽安慶衛守備余慶鴻自京來浦赴漕轅禀到候札赴任候補同知朱桐奉漕憲委辦靑溝厘捐淮揚海道憲自省回轅 
[助賑靈騐]  
　　兹長媳分娩甚危險堃殊無他策卽對天及竈紳前跪祝保安願助山東賑洋一百元旋報墮地且大小慶安一念之誠卽沐神佑如是之速謹將賑洋如數交絲業會館籌賑公所少欽旋丈彚解如有瀕危乏術者數無多寡乞試行之謹抒下衷以供仁人賜鑒許堃謹啓 
 
 
 

Page 11

 
 
[光緖十五年五月初十日京報全錄]  
　　宮門抄○諭旨一道錄前○護新撫魏奏交卸藩篆片○陜督楊奏揀補直隷州摺○又奏委署副將片○又奏甄别道府片○又奏揀員對調守備摺○晋撫剛奏攺奬押荒升科案内人員片○又奏開復知縣摘頂處分片○江督曾奏提督留兩江差遣片○將軍定奏奉省水災懇奬辦賑各員片○五月初十日兵部太常寺太僕寺廂黃旗值日翰林院引見五十六名○良沐假滿請安○黃永安謝寛免欠項恩○高萬鵬謝授湖南布政使恩○召見軍機白桓徐用儀文秀○○魏元燾片○再臣於光緖十五年二月二十五日接護撫篆所遺本任藩司篆務經撫臣劉錦棠檄委喀什噶爾道袁垚齡署理未到任以前委鎭迪道兼按察使銜恩綸暫行兼理臣卽於是日交卸藩篆訖謹附片陳明伏乞聖鑒謹奏奉硃批知道了欽此○○頭品頂戴陜甘總督臣楊昌濬跪奏爲揀員調補直隷州知州要缺以裨地方恭摺仰祈聖鑒事竊據甘肅藩臬兩司詳稱秦州直隷州知州余澤春丁憂所遺係要缺例應由外揀選調補前奉部章甘肅升調補缺變通辦理道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸未經期滿各員擇其人地相宜者一律升調等語今秦州直隷州係三項要缺地處甘南界連川陜政務殷煩非精明幹練熟悉地方情形之員難資治理查有固原直隷州知州羅鎭嵩年三十七歲湖南湘鄉縣文童投効軍營克復巴燕戎格曁肅淸河州案内保以從九品選用關隴肅淸案内保以巡檢分省卽補嗣於克復烏魯木齊瑪納斯各城案内保以縣丞補用攻克逹板城托克遜並會克吐魯番案内保以知縣補用蕩平新疆南北兩路案内保以直隷州知州留甘補用光緖七年補授固原直隷州知州因勞績保舉以知府在任遇缺儘先題奏光緖九年九月赴部併案引見領照赴甘於是年十二月二十四日到任該員才長心細吏治素優在甘有年於該處風土民情最爲熟悉人地亦極相宜會詳請奏前來臣到任未及三月例不加考仰懇天恩准以固原直隷州知州羅鎭嵩調補秦州直隷州知州於地方有裨如蒙俞允銜缺相當毋庸送部引見謹恭摺具陳伏乞皇上聖鑒訓示至所遺固原直隷州知州係三項要缺例應由甘揀補合併聲明謹奏奉硃批吏部議奏欽此○○楊昌濬片再延綏鎭屬定邊協副將傳開德赴部引見所遺副將篆務業經前督臣譚鍾麟檄委留陜補用總兵譚吉士接署在案臣接准移交謹附片具陳伏乞聖鑒謹奏奉硃批兵部知道欽此○○楊昌濬生再前奉部咨道府同通州縣無論何項勞績保奏歸入候補班人員以到省之日起子限一年詳加察看出具切實考語分别繁簡補用等因歴經遵辦在案兹查花翎甘肅道員用遇缺卽補知府尹絧湯遇缺儘先前題奏知府蔣本艾均經試看一年期滿由藩臬兩司查得尹絧湯才具穩練辦事實心蔣本艾精詳練逹辦事穩成均堪以煩缺留省照例補用詳請甄别具奏前來臣到任未及三月例不加考除將該員等履歴咨送吏部查照外理合附片陳明伏乞聖鑒謹奏奉硃批吏部知道欽此○○頭品頂戴陜甘總督臣楊昌濬跪奏爲揀員對調守備要缺以裨營伍恭摺仰祈聖鑒事竊照前准兵部咨開升補哈喇庫圖爾營守備袁生瑞係甘肅西寗府人升補是缺係屬本府例應迥避應令該督照例揀員對調等因查哈喇庫圖爾營守備設處要隘番回雜處一切撫綏彈壓最關緊要非熟諳邊情之員難期得力兹查有現任寗夏鎭屬安定堡守備郭懐佐前在西寍鎭標右營守備任内辦理一切諸臻妥協於地方番情尙爲熟悉堪以調補哈喇庫圖爾營守備所遺安定堡守備員缺卽以袁生瑞調補亦堪勝任合無仰懇天恩俯准郭懐佐袁生瑞二員互相對調以裨營伍如蒙俞允應請飭部換給該員等調補守備劄付俟防務一律告竣卽行給咨送部引見以符定制除該員等履歴册另送部外謹會同甘肅提臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○剛毅片再臣前因土默特辦理押荒升科尤爲出力各員奏請奬叙一案旋准户部指駁切實删减恭摺覆奏復經户部議奏准將安祥等十四員由吏部核給奬叙兹准吏部咨現將應奬各員原請官階升銜班次分别准駁繕具淸單於光緖十五年三月二十五日覆奏奉旨依議欽此欽遵咨行到臣當經轉行司局飭將議准安祥等十二員分檄飭遵惟查黏單内開試用知縣王文玉試用巡檢繆春煦二員原請均歸候補班補用核與奏定章程不符飭令另核奏明請奬自應遵飭辦理查本案請奬各員吏部照尋常勞績核辦凡請俟補缺後指定應升官階補用者均經核准合無仰懇天恩俯准將試用知縣王文玉俟補缺後以直隷州知州用試用巡檢繆春煦俟補缺後以主簿用以期畫一而符例章之處出自逾格鴻慈所有遵將土默特押荒升科出力案内部議攺奬人員援照本案另核請奬緣由理合附片具陳伏乞聖鑒謹奏奉硃批吏部議奏欽此○○剛毅片再降調靜樂縣知縣王勲立虧短交代雜欵銀五百七十三兩九錢九分五厘應賠黴變倉糓三千三百八石四斗零前因二叅限滿未據完繳經臣於光緖十四年五月十六日奏叅將該員王勲立摘去頂戴勒限四個月完繳限内全完卽請開復欽奉硃批着照所請該部知道欽此欽遵轉飭勒繳去後兹據署布政使嵩崑詳稱該員王勲立本任黴變倉穀八百石五斗業經賠補交倉已據現署靜樂縣知縣范廷華出具印結送查其虧短雜欵銀兩並原接前任李革員兆勷黴變倉穀二千五百七石九斗零按照時估如數折價均於四個月限内陸續解交司庫收儲聲明呈繳雜欵銀兩應入本年秋撥册内報撥並將倉穀折價銀兩俟秋後糧價平減飭由該縣領回買補還倉歸入兵勇奏銷等情呈請開復前來臣查該員王勲立虧短任内銀兩曁黴變倉穀被叅之後如數完繳尙知愧奮相應請旨將前任靜樂縣知縣隆選縣丞王勲立原叅摘頂處分開復以昭激勸理合附片陳明伏乞聖鑒謹奏奉硃批着照所請該部知道欽此○○曾國荃片再前雲南鶴麗鎭總兵記名提督朱洪章上年道出金陵因感受海風觸動舊傷病不可支禀經臣瀝情代奏籲懇開缺仰蒙天恩俞允當經轉行欽遵在案該總兵數月以來廣求醫藥多方調治病體日就痊愈正在料理行裝馳回貴州本籍臣查該總兵從前轉戰兩湖江西安徽江蘇等省剿辦髮捻各匪均能奮不顧身克復安慶金陵兩城立功最偉其勇略過人實與記名提督前河南歸德鎭總兵李臣典及前記名布政使劉連捷相將爲將領中不可多得之材厥後在湖南永州鎭總兵任内十二年雲南鶴麗鎭總兵任内十年曾經出關立功平日彈壓匪類兵民相安裨益地方不淺今已病痊年方五十餘歲精力强健正宜竭忱報効之時未可置之閒散現在東南整頓防務適值需才之際沿江各省係該總兵立功之地一切情形尤爲熟悉合無仰懇天恩俯准將前雲南鶴麗鎭總兵記名提督朱洪章留於兩江差遣委用以資臂助之處出自天恩謹附片陳請伏乞聖鑒訓示謹奏奉硃批兵部知道欽此○○定安等片再此次奉省辦災籌賑經大學士直隷督臣李鴻章督飭司道籌解賑捐銀一萬兩吉林將軍長順督飭道員等籌解銀九千三百餘兩山東撫臣張曜督飭藩司籌解銀五千兩又山東登萊靑道盛宣懐募捐棉衣五千件均經先後解奉奏明在案查上年奉省洪水猝發災廣創深需賑浩繁時虞不繼幸賴各該省通力急公源源接濟藉資補救在該督臣等公忠體國共濟時艱誠不敢代邀恩奬而該司道等於物力支絀之會不分畛域籌集鉅欵力爲其難殊堪嘉尙合無仰懇天恩准將直隷布政使松椿升任長蘆鹽運使賀良　天津道胡燏棻署津海關道劉汝翼候補道朱其詔升任吉林分巡道豐伸泰山東布政使司王毓藻登萊靑道盛宣懐均請交部議叙其山東吉林籌捐銀數較多者俟由奴才等咨取銜名再行送部一體議叙以昭激勸至各省助捐紳商仍飭造册以憑彚案送部照章給奬捐數零畸之户卽由奴才等酌給功牌俾歸覈實除咨部外謹附片陳明伏乞聖鑒謹奏奉硃批着照所請該部知道欽此 
 
 

Page 12

 
 
[光緖十五年五月十一日京報全錄]  
　　宮門抄○發抄硃批三道○晋撫剛奏交卹撫篆起程入都並委員遞署司道等缺摺○署晋藩嵩奏署理藩篆日期摺○晋撫剛奏各營路兵丁前借倉穀懇請免還摺○署晋臬沈奏接署臬篆日期摺○貴撫潘奏揀補副將都守各缺摺○陜督楊奏都司病故開缺片○五月十一日刑部都察院大理寺正黃旗值日刑部引見九名太常寺十名火器營六名○那王良沐謝寛免欠項恩○寳中堂專摺因伊孫授廕生謝恩○錢應溥因伊子授庶吉士謝恩○長萃服滿請安○六額駙續假一月○盛昱續假十日○值年旗奏派署管理新舊營房派出德福○召見軍機貴恒薛允升奕年○發抄岑毓英等奏請以知州李應棠補鎭邊廳同知奉硃批吏部議奏欽此○又查辦元江夷匪滋事情形並土目等効力贖罪奉硃批覽奏均悉楊發昌准其留營効力贖罪並着飭拿李登黑務獲究辦該部知道欽此○張之洞奏新會縣守備梁藻臣妄拿良民革議奉硃批梁藻臣着卽革職發往軍台効力贖罪林才着交部議處餘依議欽此○○調補江蘇巡撫山西巡撫臣剛毅跪奏爲奴才交卸撫篆起程入都日期並委員暫行接署司道篆務恭摺仰祈聖鑒事竊奴才前因新任藩司抵晉擬請護理巡撫篆務奏奉硃批山西巡撫着豫山暫行護理欽此欽遵奴才當將本年秋審辦理完竣於初十日將山西巡撫關防曁提督鹽政各印信委員齎交豫山護理所遺藩司篆務委臬司嵩崑接署臬司篆務委冀寗道沈晋祥署理委遇缺題奏道吳其復接署冀寗道篆務奴才將一切事宜移交淸楚於四月二十一日起程所有奴才交卸起程日期並委員暫行遞署司道等缺各緣由理合恭摺具陳伏乞皇上聖鑒謹奏奉硃批知道了欽此○○署理山西布政使按察使奴才嵩崑跪奏爲恭報奴才署理藩篆日期叩謝天恩仰祈聖鑒事竊奴才於光緖十五年四月初六日奉撫臣剛毅行知以山西布政使豫山護理撫篆所遺藩司印務委奴才署理遵於四月初十日交卸臬篆准布政使豫山將印信文卷移交前來當卽恭設香案望闕叩頭謝恩祗領任事伏念奴才滿洲世僕銓部備員愧臬事之時陳涓埃莫報叨藩條之屢攝竭蹶時形兹復屏翰重權益覺悚惶無地查晋省風承簡樸藩司職任旬宣舉凡考察屬吏綜核度支在在均關緊要奴才駑質深懼弗勝惟有殫竭心力遇事禀商護撫臣妥速辦理不敢以暫時攝篆稍涉因循冀仰副高厚鴻慈於萬一所有奴才接署藩篆日期及感激下忱謹繕摺叩謝天恩伏乞皇上聖鑒謹奏奉硃批知道了欽此○○調補江蘇巡撫山西巡撫臣剛毅跪奏爲晋省光緖三四兩年各營路兵丁借支常平倉穀石無力歸還籲懇天恩准予豁免恭摺仰祈聖鑒事竊查光緖三四兩年晋省被旱成災兵民謀食維艱各營路兵丁經陞任撫臣曾國荃奏請在於各廳州縣常平倉内每兵一名借給穀一石五斗以資接濟四年三月十一日奉旨着照所請户部知道欽此欽遵在案疉准大同太原兩鎭咨據各營路將弁及臣標中軍叅將等詳稱各兵丁前借倉穀歴經飭催扣還乃各兵所支月餉僅敷糊口各有室家之累生計仍形艱難未能一律扣補疉經請緩自奉奏攺營制案内兵丁按營裁汰加以因事開革從前領借之兵不過十存二三責令現充兵丁歸還前欠實屬力不能支懇請免還等情到臣當經行司會局駁飭查議去後旋據布政使豫山會同淸源局司道詳稱遵查光緖三四年晋省旱災兵丁乏食先據汾州大同保德等營請借倉穀詳奉奏准借給俟糧價平减後照各州縣市集時佑於各兵應領餉銀内扣還買補嗣太大二鎭並撫標所屬各營路先後禀請均經照案借給所借谷數己於光緖八年倉谷奏銷册内報部在案此項借谷各營路兵丁亦經漸次扣補惟谷價較貴之處兵餉所支甚微該管將弁遞年請緩而自攺營制以來兵額裁汰旣多因事開革又復不少舊兵則共存無幾責以如數認還力固有所不逮新兵則自顧弗遑責以匀攤彌補情更覺其可憐况兵借谷數比之民借不過百中之一前因旣屬兵籍不同未經附案請豁遂至拖欠至今現查兵力委屬不敷兵艱誠屬可憫所有原借倉谷除歴經扣還外實未還谷一萬七千一十石五斗詳請奏免前來臣查晋省丁戊旱荒爲多年未有之奇災當將糧賦停徵米貴如珠各營路兵丁餬口不敷仰荷聖慈准借倉谷士卒賴以生全固已同深感戴年歲漸轉自應一律扣還是以歴經飭查乃據詳情形均屬實在與其遞緩而無濟倉儲何若免還而永紓兵累伏念光緖三四兩年各州縣民借倉谷一百萬石業經升任撫臣曾國荃奏蒙恩准一律豁免各兵丁皆屬朝廷赤子同系宸厪困苦旣屬無異合無仰懇天恩俯准前項兵借常平倉谷一萬七千一十石五斗悉予豁免以廣皇仁而示體恤之處出自逾格鴻施所有各營路兵丁前借倉穀懇請免還緣由理合開繕谷數淸單恭摺具陳伏乞皇上聖鑒謹奏奉硃批另有旨欽此○○署理山西按察使兾寗道臣沈晋祥跪奏爲恭報微臣接署臬篆叩謝天恩仰祈聖鑒事竊臣於四月初六日奉撫臣剛毅檄行以山西按察使嵩崑現署藩篆所遺臬司篆務委臣署理遵於初十日交卸兾寗道篆准按察使嵩崑將印信文卷移交前來臣當卽恭設香案望闕叩頭祇領任事訖伏思臣浙水庸材晋疆陪吏監司濫領每兢惕以難安陳臬再膺慮激揚之乏術查山西民風簡樸訟獄較稀而除暴詰奸安民察吏均未可稍涉因循如臣駑庸深虞隕越惟有矢勤矢愼遇事禀商護撫臣認眞辦理以兾仰答高厚鴻慈於萬一所有微臣接署臬篆日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○貴州巡撫臣潘霨跪奏爲揀員請補副將都守各缺以裨營伍恭摺仰祈聖鑒事竊查遵義協副將張大鵬丁憂出缺前經臣會同督臣請以儘先副將高德元擬補嗣經部臣以高德元名次在後未經議准復以名次在前之儘先副將陳長明請補部臣查無保舉遊擊之案飭令查覆再行核辦等因自應遵照辦理又銅仁協中軍都司麟泰淸江協左營守備馬懐恩先後病故均經臣會同督臣題報在案又安順城守營守備杜有勝升補大定協都司提標右營守備王顯榮陞補安順城守營都司所遺各缺均應揀員請補以重職守臣查遵義協副將一缺與四川叙永綦江等處在在毗連匪人出没無常防範最關緊要非戎行久歴熟悉情形之員不克勝任查名次在先之曾有貴雷作亮吳國祥業經病故陳安邦余孝安並未在標王步超舒炳南劉德彰朱榮昌張錦亭沈桂林余壽康潘輔漢全忠孝王開旗黎應昌等或借補要缺或人地不宜未便遷就惟查有前次請補此缺之提督銜補用總兵留黔儘先副將羅斛營叅將高德元熟諳營制勇敢有爲於遵義協副將員缺人地實在相需擬以該員請補又查有儘先　　遊擊陳敬修老成練逹擬請借補銅仁協中軍都司員缺又查有儘先補用遊擊張紹魁年强材武擬請借補淸江協左營守備員缺又查有儘先都司徐德春在事勤能擬請借補安順城守營守備員缺又查有儘先都司提右營千總支政倫營務熟悉擬請借補提標右營守備員缺當此整飭營務之時爲地擇人補缺尤宜愼重該員高德元等均係在黔年久熟諳營制之員請補各缺俱屬人地相宜合無仰懇天恩俯准將高德元等補授遵義協副將各缺實於營伍有裨如蒙俞允高德元係曾經引見回黔之員毋庸送部並懇勅部給予劄付承領其餘陳敬修張紹魁徐德春支政倫俟接准部覆卽當給咨赴部引見以符定制並將該員等簡明履歴另繕淸單恭呈御覽除咨部科查照外謹會同雲貴總督臣岑毓英貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏單併發欽此○○楊昌濬片再據署西寗鎭總兵譚連拔呈稱鎭屬白塔營都司韓邦喜得患隂寒病證醫藥罔效於本年正月二十五日病故呈請覈辦前來臣覆查無異相應請旨開缺所遺都司員缺陜甘現有應補人員容臣另揀請補除該故員原領劄付及承查印甘各結俟查取至日另咨送部外謹附片陳明伏乞聖鑒謹奏奉硃批兵部知道欽此 
 
 

Page 13

 
 
[光緖十五年五月十二日京報全錄]  
　　宮門抄○諭旨五道錄前○發抄硃批三道○川督劉奏鄭捐十三次銀數造册請奬摺○貴撫藩奏鄭捐六次銀數造册請奬摺○又奏調署府缺片○大臣溥等奏司員俸滿循例題銷摺○浙撫崧奏革雲騎尉世職片○又奏委署知縣片○河督吳奏廂修各叚掃工片○總兵陳奏接管署篆日期摺○五月十二日工部鴻臚寺正白旗值日無引見○熙敬假滿請安○德福謝署管理新舊營房恩○長伯謝寛免欠項恩○倉塲奏漕船五日回空○召見軍機淸安徐樹銘容貴現換亮紗袍褂○發抄定安等奏查明八界等處被災旗民酌量接濟奉硃批該部知道欽此○又遺撤吉林客隊仍以原餉募練本省兵勇奉硃批着照所請該部知道欽此○又請以領催勝泰補正紅滿驍騎校奉硃批兵部議奏欽此○○頭品頂戴四川總督臣劉秉璋跪奏爲遵將鄭工新例十三次收捐銀數造册請奬恭摺仰祈聖鑒事竊查鄭工新例於光緖十三年十二月初十日開局起己將初次至十二次收捐銀數曁各捐生姓名年貌籍貫三代分起造具淸册先後奏咨在案兹據布政使崧藩詳稱自光緖十五年正月二十一日開印之日起至二月二十日止屆滿一月共收貢生二名監生六名從九職衔八名實收庫平銀七百九十四兩户部飯食銀一十一兩一分九錢七照費銀三兩二錢國子監飯食銀兩照費銀一兩四錢除將收捐銀兩專欵存儲聽候指撥並將部監飯照銀兩封固存庫遇有使員搭解外所有十三次鄭工捐欵造具各捐生年貌籍貫三代姓名淸册詳請奏咨前來臣覆查此項收捐銀數核與鄭工新例相符合無仰懇天恩勅部迅子核議給奬頒發執照來川以便給發用昭激勸除將副實收淸册分咨部監外所有鄭工十三次收捐緣由理合恭摺具奏伏乞皇上聖鑒訓示謹奏奉硃批該部議奏欽此○○貴州巡撫臣潘霨跪奏爲黔省鄭工新捐謹將六次收捐名數銀數恭摺仰祈聖鑒事竊查户部議奏豫省河工需欵緊急將開鄭工捐例一摺光緖十三年九月二十八日奉旨依議欽此嗣准户部咨各省鄭工捐例普行展限一年等因均經檄行藩司遵辦並將初二三四五名次收捐緣由奏報在案兹據藩司史念祖詳稱自光緖十四年九月初一日起至十月底止作爲六次計收貢生三十名監生四名從九品職銜二名均照奏定减成章程交五成實銀四百九十四兩又初次案内史良佐由從九銜納攺捐監生奉文飭令補交銀四十兩共交納實銀五百三四兩由藩司填給各捐生實收彚送淸册詳請奏咨前來臣覆核無異合無仰懇天恩俯准給奬以昭激勸除册咨部外謹恭摺具陳伏乞皇上聖鑒勅部核覆施行謹奏奉硃批該部議奏欽此○○潘霨片再署銅仁府余上華飭回遵義府本任又所遺銅仁府缺查有現署都匀府事思南府知府周開銘才長識卓率屬有方堪以調署所遺都匀府缺查有候補知府嚴雋熙精明幹練有守有爲堪以署理據藩司史念祖署臬司黃元善會詳前來除檄飭遵照外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○奴才溥齡麟嘉英廉跪奏爲司員試俸期滿循例題銷恭摺奏聞仰祈聖鑒事竊據員外郎如凱呈稱竊職係廂黄旗滿洲福環佐領下人由俊秀在甘肅捐納銀兩户部覈准作爲監生以滿洲員外郎補用遵例補監生四成庫平銀兩領有執照在案光緖五年二月二十六日註册光緖十二年二月初五日擬選到班掣補欵東陵工部員外郎是年三月十六日到任自到任之日起連閏扣至光緖十五年二月十六日三年試俸期滿又據員外郎頣壽呈稱竊職係廂紅旗滿洲富順佐領下人由貢生於光緖五年在四川滇捐局報捐員外郎於十二年三月初十日選補裕陵奉祀禮部員外郎於是年四月十五日到任自到任之日起連閏扣至光緖十五年三月十五日試俸三年期滿今將例應試俸呈請題銷各等情前來查例載滿洲人員捐納升用者亦照各項議叙人員之例試俸三年准其調升等語今據員外郎如凱頣壽各呈請題銷試俸該員等在任三年循分供職均無叅罰事故相應具奏恭候諭旨奴才等再行移咨吏部該旗註册照例升轉所有題銷試俸緣由謹循例具奏伏乞皇上聖鑒謹奏奉硃批該衙門知道欽此○○崧駿片理查己革文生蔡瓊鈒卽蔡雅齋又名蔡魚璠原籍蕭山縣於同治乙丑年補行歲試在寄籍錢塘縣考取丁學兼襲其嗣父蔡燮元陣亡議給雲騎尉世職旋因曠課生事由學詳革該生恃襲世職屢次擾害鄉曲教峻詞訟經前撫臣衛榮光訪聞飭據仁和錢塘二縣會同拿獲禀批發委審明按例擬軍詳咨兹據按察使谬壽豐核明詳請將蔡瓊鈒兼襲世職奏請斥革前來相應請旨勅部將蔡瓊鈒兼襲雲騎尉世職卽子斥革以肅法紀除飭縣查明蔡燮元所遺世職應歸何人承嗣接襲照例辦理外理合附片具陳伏乞聖鑒訓示謹奏奉硃批着照所請該部知道欽此○○崧駿片再准部章各省州縣缺出分班輪署先委正途一人次委勞績一人再將各項委用試用人員輪用一人每屆三月彚奏一次等因歴經遵辦在案兹查光緖十四年冬季分浙江輪委州縣有龍游縣知縣高英調省差委遺缺委正途班截取進士知縣郭雅註署理據布政使許應鑅詳請具奏前來奴才覆核無異理合附片具奏伏乞聖鑒謹奏奉硃批吏部知道欽此○○吳大澂片再查光緖十四年分各廳辦過禦水掃工旣准工部行令必須照章截數應卽查明段落附片具奏以便核送淸單分案照例估銷查係南岸中河廳屬中牟下汎五堡舊期壩迤下空檔順堤掃工五段七堡挑水廟尾前掃工四段九堡托期壩迤上北戧掃工八段托期壩二掃至七掃掃工六段托三壩掃工三段戧二壩期掃至四掃掃工四段魚鱗壩掃工三段十二堡戧壩掃工三段戧壩迤下空掃掃工二叚十三堡順隄期掃至五掃掃工五段又九掃至十六掃掃工八段該堡十六掃迤下順隄期掃至八掃掃工八段又九掃至二十掃掃工十二段計共廂做禦水掃工七十一叚下南河廳屬祥符上汎十七堡挑水壩前掃工五叚該堡順期壩基下首掃工四叚第二道順挑壩下首掃工三段十八堡月埝尾新期掃上首掃工四段月埝尾掃工三段十九堡蓋壩護崖新期掃及護崖期二三四掃掃工五段二十堡挑水期壩掃工八段挑水頭壩下首空檔順隄掃工七段計共廂做禦水掃工三十九段北岸衛糧廳屬封邱汛西圈埝第二道順壩西面並壩頭埽工三段又期壩西面並壩頭埽工二段該埝第九段下首起土壩前埽工六段計共廂做禦水埽工十一埽祥河廳屬祥符上汎十五堡迤上順隄頭二三埽曁七八埽並十二三西埽埽工八段十六堡埽靠埽工五段該堡第二道挑壩掃工六段計共鑲做禦水掃工十九段下北河廳屬祥符下汎頭堡斜壩迤下空掃掃工三段挑水三壩下首空檔掃工五叚挑水五壩上下首掃工四叚二堡挑壩迤上空檔掃工五叚計共廂做禦木掃工二十七叚以上　岸各廳辦過禦水掃工當因五六月間立盼磊工合龍開放引河各該掃叚俱係緩修有年底料均巳捫朽不得不預先廂修分别折加高整以資抵禦開放引河之水保護要工理合附片具陳伏乞聖鑒謹奏奉硃批該部知道欽此○○頭品頂戴記名提督署理淮揚鎭總兵官奴才陳基湘跪奏爲恭報奴才接管署篆到任日期叩謝天恩仰祈聖鑒事竊奴才接兩江督臣曾國荃照會内開淮揚鎭總兵章合才因病請假奏委奴才暫行署理等因遵卽由上海防營起程於光緖十五年三月十九日行抵淸江浦准本任淮揚鎭總兵臣章合才將欽頒關防及王命旗牌一切文卷委員敬謹齎送前來奴才當卽恭設香案望闕叩頭謝恩祇領任事伏念奴才湘楚庸材毫無知識於咸豐十年以武童投効軍營從征安徽廣東河南陜甘新疆各省疉蒙奬擢以提督記名簡放賞給頭品頂戴淸字勇號並蒙交軍機處存記受恩深重未効涓埃兹復仰倚聖慈署理總兵印務撫躬循省彌切悚惶竊查淮揚乃冲要之區總兵有專閫之責奴才自顧顓愚懼難勝任幸營伍各事均經章合才整頓有素惟有殫竭血誠認真經理仍遇事　商督臣漕臣務期悉臻妥協斷不敢以暫時攝篆稍涉因循以冀仰答高厚鴻慈於萬一所有奴才　篆日期感悚下忱理合繕摺恭謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緖十五年五月十三日京報全錄]  
　　宮門抄○發抄　硃批五道○將軍尙　奏副都統久病沉重懇請休致摺○漕督李　奏甄别通判片○又　奏知縣完繳兌費　别免議片○河督吳奏起程赴濟日期片○漕督李奏開復告病知縣處分片○豫撫倪奏捐賑建坊片○又奏鄭工捐輸照章彚奏摺○浙撫崧奏開復知州摘頂處分片○護晋撫豫奏護　撫篆日期摺○五月十三日内務府國子監正紅旗值日無引見○徐郙假滿請安○李端棻等謝放正副考官恩○德隆續假五日○掌儀司奏十五日祭奉先殿澍貝勒行禮○召見軍機徐郙尙昌懋○發抄張之洞奏欽州增攺教職各缺奉硃批吏部議奏欽此○又道員顧元勲署理雷瓊道奉硃批吏部知道欽此○又候補守熙世池等期滿甄别奉硃批吏部知道欽此○又遊擊廖得勝補融懐營叅將奉硃批兵部議奏欽此○又試用守金桂馨縱令丁役肆行苛擾請飭革職奉硃批着照所請該部知道欽此○○奴才尙宗瑞長春德溥跪奏爲副都統久病沉重醫治無效自應據情代奏懇祈天恩俯准休致事竊據回旗養病之前任福州副都統多鑾布呈稱伏思多鑾布前於光緖五年蒙恩由西安協領補授福州副都統遵於是年六月抵閩任事訖舉凡公務無不黽勉禀承將軍辦理故得毫無隕越詎意於十四年夏閒偶患風痰醫藥無效懇由閩浙總督者福州將軍楊昌濬奏請賞假一個月欽此赶緊醫治以期速痊仍行照常當差圖報涓埃無如病勢日漸沉重未便以病軀從公貽悮獲咎遂懇由署將軍楊昌濬奏請開缺國籍調理等因奉旨准其閒缺欽此遵於十四年十月初一日由閩起程於十五年正月初九日回至西安旗籍迄今以自多方醫治而以年近七旬氣　衰憊縱投以參芪之劑乃爲馬齒所限毫不能補救其虧兼之昔年從戎轉戰河南直隷山東江南安徽等省曁在陜督克復綏德州等城前在安徽毫州鳳凰寺地方打仗左腿曾受矛傷二處兹因病久觸犯金瘡内病外傷倍增於昔自揣精力日就衰頽竟難痊愈自應瀝陳下情懇請據情代奏休致等情前來奴才等親詣查騐該副都統多鑾布年近七旬氣血衰耗因病觸犯左腿矛傷轉側維艱實難望其就痊可否准予休致之處出自皇上天恩奴才等不敢壅於上聞除將該副都統履歴咨送兵部查核外謹恭摺據情代奏請旨奉硃批着照所請兵部知道欽此○○李瀚章片再候補道府以下等官到省一年期滿應照章甄别出考具奏其在淸淮當差之員向由臣衙門就近辦理有案兹查有江蘇試用通判沈召年四十六歲浙江山隂縣人由監生報捐鹽巡檢分發兩淮嗣又加捐通判指省分發江蘇試用光緖十三年閏四月初九日引見八月十三日到省現巳一年期滿向在淸淮當差經　留心察看該員老成諳練當差勤愼堪以留省照例補用除將履歴咨部外理合附片具陳伏乞聖鑒訓示謹奏奉硃批吏部知道欽此○○李瀚章片再據湖北糧道瞿廷韶詳稱光緖十三年分漕項奏銷案内前署興國州知州本任漢陽縣知縣薛福祁未完兌費銀三百五十三兩六錢三厘計未完一分五厘已於光緖十四年十二月二十八日全數續完解儲道庫已入於光緖十五年春撥册内報部查核又荆門州知州嚴鷟昌未完兌費銀三百七十八兩二錢二分計未完一分四厘已於光緖十五年正月二十九日全數續完解儲道庫俟入於光緖十五年秋撥及十四年漕項奏銷册内報部查核詳請具奏免議前來臣覆核無異合無仰懇天恩將前署興國州本任漢陽縣知縣薛福祁荆門州知州嚴驚昌二員未完一分以上處分勅部分别免議理合附片陳明伏乞聖鑒謹奏奉硃批着照所請該部知道欽此○○吳大澂片再臣到任後適當籌辦堵築鄭州大工事務殷繁及至奏報合龍又須料理善後均不克分身回濟校聞河標四營官兵妓藝盤查運河兗沂二道庫欵現在黃河各廳應辦春廂以及大壩新工一切善後事宜布置均有頭緖運河各廳估辦另案工程正在次第興修臣擬於四月初一日由汴起程馳赴濟寍前往運河南北兩路查勘工程順道詣盤運河兗沂二道河庫錢糧兼閱河標四營官兵隊伍除將勘工閱伍盤庫應奏事件俟抵濟寍再行隨時具摺陳奏外所有臣起程赴濟日期謹合詞附片陳明伏乞聖鑒謹奏奉硃批知道了欽此○○李瀚章片再據署湖北糧道瞿廷韶詳稱光緖十二年分漕糧奏銷案内本任斷水縣告病知縣多祺未完正耗米折銀二千三百九十七兩六錢九分三厘計未完一分二厘又未完水脚銀二百五十一兩五錢六厘計未完一分二厘已於光緖十四年六月初九及九月二十四等日先後全數續完解儲道庫巳入光緖十四年秋撥十五年春撥及十三年漕項册内報部查覈詳請具奏開復前來臣查本任蘄水縣告病知縣多祺經徵光緖十二年分漕糧止耗米折及漕糧水脚銀兩均未完一分以上經　議各降職一級帶罪徵收今旣續完淸楚合無仰懇天恩俯准將本任蘄水縣告病知縣多祺開復原叅處分以昭懲勸理合附片具陳伏乞聖鑒訓示謹奏奉硃批着照所請該部知道欽此○○倪文蔚片再據賑撫局司道詳稱據四品銜世襲雲騎尉　州知州王枚禀該員故父知府原任下南河同知祥工掌壩殉難二品封典王渼故母二品命婦王朱氏秉性好善歴久不懈朱氏病革時猶遺言遇災助賑力行善事今值豫賑殷熉謹遵先志捐穀六百石銀三百兩共合銀一千餘兩禀經由局騐收濟賑並核明捐數與建坊之例相符詳請奏懇照例建坊等情前來相應仲懇天恩俯准王枚爲其故父王渼故母王朱氏照例在於原籍地方自行建坊給予樂善好施字樣以彰善行理合附片具陳伏乞聖鑒訓示謹奏奉硃批着照所請禮部知道欽此○○河南巡撫臣倪文蔚跪奏爲鄭工捐輸照章彚奏請旨勅部核奬給照以黃鼓勵恭摺仰祈聖鑒事竊准户部議覆御史周天霖等奏請開辦鄭工捐例一摺奉旨依議欽此咨行到豫内開此次鄭工捐例仍仿照初開海防事例辦法准各省藩庫一律收捐隨時給予實收按月造册詳咨由部核准給照並兩個月彚奏一次等因行司遵辦業將九十兩次收捐請奬緣由專摺奏明在案兹查光緖十四年十月分鄭工捐輸共收捐生崇謙等十名作爲第十一次請奬計收正項銀三千五百二十六兩八錢又十一月分共收捐生　景洙等十二名作爲第十二次請奬計收正項銀五千三百八十兩二錢統收正項實銀八千九百七兩均巳專欵存儲廳候部撥不得擅行動用兹屆彚奏之期據布政使劉瑞祺具詳前來臣覆查無異相應請旨勅部核奬發給執照俾便交換而資鼓勵除捐生履歴銀按月咨部外理合恭摺具陳伏乞皇上聖鑒勅部核覆施行謹奏奉硃批户部核議具奏欽此○○崧駿片再前任海寗州丁憂知州李光高海寍任内短欠奉部着賠光緖十年在上海水次沉失漕米四百七十石前因延不完繳經奴才於光緖十五年二月初十日會同閩浙總督臣卞寳第附片奏請摘去頂戴勒限追繳在案兹查李光高於奏請摘頂勒追之後卽將前項光緖十年沉失漕米四百七十石如數折價賠繳淸楚尙知奮勉據布政使許應鑅督糧道世春會詳前來合無仰懇天恩俯准將前任海甯州丁憂知州李光高原叅摘去頂戴之案開復以昭激勸理合會伺閩浙總督臣卞寳第附片陳請伏乞聖鑒訓示謹奏奉硃批着照所請該部知道欽此○○護理山西巡撫布政使世襲二等輕車都尉奴才豫山跪奏爲恭報奴才護理撫篆日期叩謝天恩仰祈聖鑒事竊奴才於光緖十五年三月二十八日奉撫臣剛毅行知新授藩司到任擬請護理撫篆一摺本日差弁齎回原摺恭奉○硃批山西巡撫着豫山暫行護理欽此四月初十日由撫臣剛毅飭委太原府知府俞廉三撫標中軍叅將方致祥將山西巡撫關防一顆提督鹽政印信各一顆並王命旗牌文案書籍等件齎送前來奴才當卽恭設香案望闕叩頭謝恩祗領任事訖伏思奴才賦質庸愚疉叨寵眷正以藩條甫綰未報涓埃兹復疆寄暫膺彌增兢惕查晉省爲京畿拱衛之區巡撫有綏靖地方之責舉凡察吏安民興利除害以及墾荒積穀立學求賢練兵籌餉諸大端有經前任整飭已就端緖者自當繼續以竟前功更加策勵以徵後效奴才檮昧深慮弗勝惟有力矢愼勤勉圖報稱庶期仰副聖厪萬不敢以暫時護理稍涉因循上負高厚生成之至意除將奴才護理撫篆日期恭疏題報外所有感激下忱謹繕摺叩謝天恩仰乞皇上聖鑒謹奏奉硃批知道了欽此 
 
