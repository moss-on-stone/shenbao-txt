# 1881 - 354 - 4903112

 

Page 1

 
 
[點石齋印售楹聯畵幅地圖價目] [  本齋主人啓]  
　　本齋用石印照相法印成各種字畵皆與元本不差累　此誠中國從古所未有見者靡不稱奇現在開巳數年手工愈覺純熟是以印出各行更勝於前所有楹聯葉猶迭　識者畵簽計售出者巳指不勝屈今將印成各種并價目開列於下如蒙賜顧請移玉至本館申昌書畵室爲盼對聯○毛意　○朱岷○　逸卿○馮桂芬○伊兼綬○書文正公○李中堂○倪元璐○鄭板橋○何子貞○何凌漢○李文田北魏○黃愛廬隸畵○王夢樓○勒少仲○吳唐林○姚元之○劉繩庵○潘伯寅○陸芝祥○祁舊澡○毛昶熙○沈經笙○胡公壽○成親王○劉石菴○莫眲叟小篆○張祿初○聞過庭以上各對白紙每副洋二角色紙二角五分巳裱者每副另加裱工洋二角○描金岑對未裱二角連裱三角○徐三庚八分畵外國箋　　對三角裱成四角畫幅○羽毛花卉琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○管絡圖堂幅二角着色五角○爛柯圖堂幅二角着色五角○劉海圖堂軸二角○麻姑仙立軸六分着色一角六○人物琴條每堂一角五着色四角裱成另加三角五○张仙送子圖立軸六分着色一角八○山水琴條每堂一角五○劉海圖立軸六分着色一角四○士女四尺條幅每堂二角着色五角○翎毛花卉四尺條幅每堂两角○和合堂幅二角着色三角五分○富貴壽考圖立軸一角○富貴長春圖堂幅一角○任伯年騎驢圖立軸着色一角裱加二角五○憚壽采梅蘭竹菊琴餘每堂一角裱加三角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽开泰图五尺堂幅三角五裱加三角五○牧牛图八分○董其相山水四尺堂幅洋三角　者洋六角○周存伯畵五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色裱成者每堂實洋一元二○舒萍隨畵五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角○潘芹涵朱子家调二角裱成五角五○任伯年元單拜石三角五裱成七角○懷素蕉葉題詩三角五裱成七角○五尺著色米癲拜石蕉葉題詩撫松盤桓塡橋風聲四幅每幅未裱洋三角五分綾邊裱者洋七角○俞廕甫白紙百壽圖三尺長琴條每堂洋一角色紙一角五分地圖○皇朝直省他與全圖七角○計里簡明圖七角五裱者一元二角○蘇屬府臨州縣全圖二角五巳裱四角○蘇州坊巷圖二五○嘉峪關外鎭迪伊犁拓本合圖五分○着色亞細亞東部地圖一元二角五裱者一元七角○上海城廂內外租界全圖三角五裱五角○代售着色西湖图三角○皇朝直省銅版綢面地與全圖八角○裱成橫批衆地圖洋三角五分摺式衆地圖洋三角五分 
[論粤東長壽寺案辦理情形]  
　　粤東長壽寺一案其事之始末本報俱巳録登並將官憲辦理情形及南海縣徐明府奉札出示曉諭之稿附之於後以見該僧等貪淫積惡固爲人情所不容而該匪徒放火搶物亦爲國法所難寬也有從而議此事看愀然不樂特謂余曰此案放火之由實出公憤該僧等平日誘藏婦女不守清規省城之中誹語四起苟非確有實據而無賴輩之仇怨巳深急欲洩忿則亦安得育一夫攘臂千百爭先之勇事由義憤故聚衆如此之多下手如此之辣觀於前報所述粤人戲作聯額揭帖到處則知其中恨該僧者固不止此輩蠢愚之人矣旣係公憤則定斷之後似可無庸盡法懲治罪至軍流而止矣何以官憲必將劉氏二犯處之極刑乎且放火之時必非二人所能動手聚衆至千百人則此事不特千百人加功亦卽千百人主謀以獲到十四犯言之則十四犯亦皆造意加功之人何分乎首從者血乃獨於劉姓二犯則處以重辟其餘有擬事流者蓋官憲明知此由公憤特以情節重大而且又有紳衿之請別寺之求不得不於獲到諸犯中擇二人而坐以爲首也供已招畫其爲訊時刑逼計誘與否亦未可知而猶慮其延緩翻異不歸咨題而專摺奏聞呵以恭請王命先行正法且於晚間行刑也夫尋常斬絞之犯奉部覆如在午後必至次日清晨發飭營縣監提赴市從未聞各省刑案有傍晚戮人者何况王命之重乎竊謂此殆非王命其實制軍之軍令耳葢軍令卽不拘時侯一經審明便可行刑也然則官憲之意慮有翻異且知事出義憤彼同聲附和之人安知敢於放火不敢淤劫監尤恐𥡴禁轉生他變故以軍令戮之也鄙人所不平者並非謂放火之犯聚衆搶劫猶在可赦第僧人乘火逃出目下尙未緝獲其不守清規縱惡宣淫亦豈無司懲辦者而現在避匿無蹤雖官示尙在緝僧直辦特衙署積習往往虎頭蛇尾事巳斷結人巳駢誅倘終歲不獲卽將擱案不提僧等幸逃於外苟挾重資而出則又爲惡於他處面且難保異日不因紳士之請而多方隱射曲意徇庇置前案於不問爲該僧謀住持地步重捐鉅欵修復舊觀也果使如此則劉庶劉玲之被戳爲甚不值得矣夫是以寃之也余解之曰子第知粤東現在之事而不知天下凡有僧寺之處必有大檀越大護法以保之和尙排塲居然貴官方丈之供養不下王侯住持老僧果能清修梵行躬守成律則一寺之僧尙能遵行規矩雖有貪淫之性酒色之好不敢居然在寺勾當若以淫饕之僧爲之方丈則寺中諸事皆不可間然和尙之如此作爲又非恃有護符而不可其所積之資本是布施而來旣得揮霍自如淫酗無度則鄉紳之庇之賢甚否則終有所顧忌而不敢肆也卽如長壽寺僧平日穢德腥聞不公不法至於計極官憲豈無聞知而未嘗一經查辦者其故叫知矣積憤怨於衆人至不得不發作而始有放火之舉廣結交於紳士知其妄爲胡作而並無驅逐之謀則紳士之縱庇僧等與此案紳士之請重在懲匪徒而不重在緝和尙其故又可思矣子試待之此示之後僧之到案不到案緝獲不緝獲官亦不復問及而長壽寺則不及年餘而已有議捐議造者矣蓋粤省紳士有家財者多而又民俗佞佛最喜布施衆心也所願者官不得而阻之而紳士之所喜者官更不得而撓之徐次舟明府頗有作爲身住地方令出惟行或者不肯虛懸此示然而明府署任也雖上官倚重終格於例而不能實補斯缺瓜代之後其事亦遂不不知矣子謂劉犯巳戮惡僧在逃爲不能平然而官憲之所以處此正不勝經管之苦鳴呼地方而多紳士非地方之福也官其奈之何哉 
[杭垣天氣]  
　　○杭垣入冬以來頗覺晴暖諺云重陽無雨一冬睛又云九月十三晴釘靴掛斷繩今年此兩日皆晴爽咸以爲冬早無疑不期該處自十月初七日一雨之後連日陰雨滴𤁋不休天氣亦甚和煖直至念四日始放陽光念六日頓然奇冷冰厚半寸居人易棉而裘不覺寒氣砭骨也 
[拐匪被獲]  
　　○前月念三日上午杭垣鵝鴨橋直街某號鞋店內失去七歲男孩一名是日適對巷祖廟巷內 
 
 

Page 2

 
 
某家迎親彩輿抵門隣近衆小兒爭先往觀人甚擁擠是兒不知如何遭拐其父母待至午後不歸各處找尋絕無蹤跡悲痛幾不欲生不意拐匪將兒騙去沿途啖以果餌下午領至小粉塲某茶肆小坐將兒賣與一外省人某甲爲子言定身價八十洋祗須付洋領人卽欲向萬安橋登舟而去緣甲欲其覔一中人立契然後付洋該匪答應前去令兒及甲少待時茶店中有某乙者偶問兒居何所爾父何以賣爾兄曰我居某處彼領我來頑要也乙聞而大驚急問鞋子店中某人爾可認識兒云是我伯父蓋乙係小粉橋開鞋店者與兒父本屬相知故不禁失驚也一時滿茶店中人咸知其被拐乙遂邀集隣近各鞋店七八人及旁觀之作證五六人齊在茶店中坐待踰時見拐徒貿貿然來一聲動手登卽獲住時甲巳乘亂先遁衆將兒及拐匪齊送至和合橋其父母見兒如獲珍寶忙向衆同業拜謝約以翌日設席奉酬其拐徒卽用繩索綁定見者無不眥裂或拳或掌衆手齊下咸議女保送官嗣爲叚董得知卽將該匪送入保甲總局重責後枷號局門示衆該匪名童大華謂爲扇子生理云 
[皖事雜記]  
　　○皖省奎星垣軍門前自穎防赴皖途次騎箕由其公子奉靈抵皖巳登前報今悉靈柩旣安于東門外逃江寺卽就逃江寺之左寅賓館開喪撫憲以不員弁均親往弔唁聞軍門在皖十餘載訓練有方上下和恊故一朝仙逝而感念者多也○皖垣候補某君年逾三旬未有子嗣意欲納妾其妻不許某卻密託友人由其原籍購一十六七歲之姬今夏購到某僞稱作爲使女而意頗珍愛妻覺之時占脫輹且虐是女繼因某君顯言收納且擇吉期於是妻之吵鬧更甚女見此情形卽於前月下旬夜間携其所有而逃翌晨某君得知遣人密尋旋有人告知謂數夜前四更時聞門外犬吠聲似有男婦同行向後營而去等語某君囑人就彼查察即知匿於種菜地之某姓家親入搜尋從床後尋出當時鳴保將以夤夜拐逃控告某姓哀求謂女實有人領來偕居數日計得租洋三元某君詢其何人稱係某紳之子携僕親自送來因時到彼家賣菜認識餘不知情某君囑其將紳子約來某姓無奈往請果至某君卽與理論紳聞之央人婉商某君允其隱秘令出洋四百元立一筆據將女給領經人商懇免其出據照數給洋領女完結○皖垣自秋深以來竊案疊出鬧市亦所不免安慶協劉副戎嚴飭弁兵認眞查緝并親自出巡九月間以城門委員疏忽卽時更換特每城派一弁專司鎖鑰啓閉並諭城守都閫格外謹愼議定各城辰開戍閉城閉後鎖匙由弁送往城守署收存又作牌爲憑一存縣署一存城守署凡遇公文出入縣中據牌請匙開啓如此嚴密巡防庶幾宵小歛跡矣 
[窮簷苦况]  
　　○皖垣西門外某甲年三旬餘前在淮北防營當勇就彼娶得一妻年二十餘北方人去歲撤防甲携妻返皖謀事無成窘迫日甚邇來天氣嚴寒炊姻屢斷其妻自思毫無生趣不如自盡出門赴水被種園某乙母子攔住解勸送歸前月杪夜間叉潛至清水亭自經復爲提柴之某丙過彼喚人救下誥以何故則泣訴苦况謂夫婦不能兩存不如覔死俾夫隻身出外謀事無相累也有某局中人聞知大行方便湊資若干與中作生意藉以餬口意窮簷凍餒雖有賢官宰不能徧沛仁恩是在好善者補其缺憾耳 
[鄂省官報]  
　　○○十月十四日藩憲牌示准補房縣三岔口巡檢湛福同京山縣典史林德輝俱着赴任十六日示京山縣丞缺以試用按察司經歴張福鐄署理十九日示來鳳縣典史缺飭新選之楊泗源赴任二十一日示孝感縣缺之興山縣亢廷鏞奏調候補直隸州趙錫光准補郥陽府白河同知漢陽縣缺委准補保康縣陳樹菱代理代理漢川縣小里潭巡檢趙作霖新選蒲圻縣張集慶均着赴任二十四日示雲夢縣典史缺以儘先補用巡檢崔其釗署理二十六日示長陽縣缺委儘先補用州李清華蒲圻縣丞缺以儘先補用按經歴丁象乾利川縣丞缺以試用縣丞沈道源俱署理記名提督劉榦臣軍門維楨去冬以訪務出關近聞業巳囘鄂因將爲太夫人營窀穸云新授湖南藩台龐省三方伯際雲前月下旬由鄂啓節前赴湖南想一湖之隔指日卽可抵湘而履新矣所有隨從各船尙有泊漢未行者諒卽日亦當赴湘也前月十九日漢陽鐘大令急病出缺院憲婁陳松譜明府代理陳君拔貢出身與鐘君同係四川籍二十三日禀知履任視事鍾君官眷暫住署中其靈柩回鄉當在明春矣 
[老人剪竊]  
　　○漢皋厘局前一帶本係街市前月底又兼雨後初睛行人更爲擁擠念八日有鄉人負錢三串躑躅而來左撞右碰正在踉蹌之際被一老人伸手剪錢二百文錢雖剪去大抵落手過重當被鄉人知覺一手握錢一手拖住該竊不能掙脫卽被觀者圍在街心適有縣署人眼見隨將該賊帶去訊究據供係葛店人年六十七歲因乏歸家路費誤犯剪竊求恩釋放大令喝責百板驅逐出門云 
[松事雜誌]  
　　○松郡今屆科試計華婁二邑共進幼童十餘名均在十六歲以內黃學憲於發落日大加獎勵囑以努力芸窗可兾干霄直上也又婁邑北鄉泗涇鎭有某童年逾六旬此次得游泮水聞舉憲特賞金花一對以示優獎云○城內會鶴樓茶室日前有某生啜茗因天熱將皮馬褂脫下去時忘却爲堂倌收藏逮生憶及向索堂倌諉爲不知因而爭鬧生遂將堂倌扭交學院文巡捕後經茶室主調處將衣還生堂倌斥釋○松郡東門外向年冬季設有巡防局其資捐自民間雖不能實事求是然宵小究有所儆畏今歲以捐費不足迄今尙未設局以致小竊繁多日前有裕隆麵坊被竊錢十餘千尙失物件同日晚間某烟膏店被竊烟鎗數支店夥惊覺搶住賊膽敢從夥手奪去尙有長福樓老虎灶失竊湯罐等物次晨該賊持赴典鋪質押被開老虎灶者眼見當時獲住送縣懲辦或謂該處竊案之多因此時捕役均向小竊索規費云○日前有鄉人送子至華署禀稱此子不務正業專事遊蕩請大老爺處死楊邑尊問子謂爾父所言確否子惟垂泣不出一語邑尊察得其父似吃鴉片者卽曰本縣刻欲食中膳汝等各去飯後再來候訊各給膳資一百文令去少頃同至邑尊先詢子曰汝用去幾文對曰二十三文卽將餘錢呈案又問其父則稱用九十九文邑尊大怒謂汝子甚好年輕人食量宜大只用此數豈似放蕩者而汝一飯之費竟將百文用罄何怪汝子之不能供養也隨喝掌頰百下子急爲求免邑尊曰本欲加責姑念年老又汝子代求從寬赦宥後勿復爾云此係得之傳說未知確否 
[埋骨得金]  
　　○蘇婁門外甲乙兩姓同業木匠僦居一室室有窅井甲欲蔬濬便汲久爲乙阻一夕乙夢有人謂之曰并中有金若干掘之司得乙以告甲甲不之信乃獨自携鋤待畚啓磚挖土且要甲曰若獲金無染指也甲曰諾經營竟日於井底扒得一甕塞以巨石力不能負呼甲縋而出之以爲金在甕中矣及啓視則纍纍皆白骨也乙怒不可支碎甕擲骨將欲投之溷中甲曰不可暴露骨殖猶且掩埋焉有搰而棄之者乎拾骨移後圃舉器甫啓土間忽聞鏗然有聲甲驚且駭曰一波未平一波復生奈何鬼之弄人乃至於此遽欲掩盖見甕口缺處露出白銀乃取銀埋骨欲待收藏爲乙所見彼此瓜分乙不讓甲至於爭執爲隣里所知得悉其事聞乙分甲金遽爾患病已將半月至今未愈云 
[旡妄之灾]  
　　○十月念九日蘇阊外渡僧桥堍有缝皮者某甲行經某紙行門首忽該行舖栅板憑空傾倒霹靂一声正壓甲之頭顱一時暈倒皮破血流久而始蘇幸頭骨未損尙不致命行主当唤地保料理延醫敷裹送甲回家聞甲受傷甚重醫非急切能愈地保將行中所給醫藥之費全行乾沒傷科以藥本無出不肯爲之醫治故甲之性命尙難保其無恙也 
[乞兒廉潔]  
　　○舊例馬販出口外買馬須先赴兵部挂號請有執照方准出口及渡黃南來始分某羣投某省出賣揚州爲南北往來要道常年有馬匹過境前日馬販有馬三百餘匹當未入城時先有一馬販前驅手執小方旗沿途鳴衆請收地攤照應小孩恐有冲撞情事未幾 
 
 

Page 3

 
 
馬到大東門外街有一擺水烟攤之老婦收拾不及爲馬撞倒登時暈絕管羣者及市人皆驚共救老婦良久方蘇酬錢二千文令其調養老婦以爲所擺之水烟袋必已失落不意市旁某布店呼告烟袋在此問其故謂當擾嚷時有一丐將其烟袋烟盒急爲拾起存於布店緩步而去老婦点之一件不少群皆嘆息夫此丐赤身徒手飢寒不堪如趁亂携去亦屬常情乃能持正若此安見受嗟來食者無一端人乎 
[果報昭彰]  
　　○某甲上元人本業錢舖生理爲某乙夥甚見信任兵燹後乙物故甲私通其寡妾將渠房產典賣罄盡半入己囊致其子無立錐處甲素奸詐喜談人閨閫因無資本貿易遂代人經手買賣房產凡與交接者無不被其蠱惑破敗俗以包人窮目之某丙家小康有子不慧甲利其財產以女字之完姻後子不知床第事女素放誔因有外遇生子女三人不數年丙子病故復私某丁甲貪其資不之禁丁業織機家有妻子自與甲女住來資本蕩盡本年春間丁妻凍餒不堪自往甲女家捉姦適其夫茌甲女床下躲伏因邀衆捆縛鳴訴諸官某丙亦退其媳由官斷丙給媳養膳銀一百二十兩交甲領回約束先是甲宅旁屋曾典給某戊居住戊辦以織縀爲業有弟二十餘歲尙未授室甲女復與有私戊懼禍遷避而戊弟與女情好甚密仍相往來私約兩不娶嫁甲索聘金一百六十元戊因女素不貞不肯爲弟聘娶甲見素聘不遂以戊弟姦佔寡女赴縣呈控戊弟畏罪吞阿芙蓉膏自盡報官相騐郝邑尊斷令甲代任棺殮並延僧作佛事三晝夜在甲家停靈過首七女交官媒發賣人皆以爲某甲稔惡之報云 
[撞沉煤船]  
　　○前月二十六夜聞有某輸船從漢口開往宜昌五更鼓輪上駛黎明行至金口上首地方忽逢衡州帮小駁船運煤赴漢逆風掉搶而行時有薄霧各失檢點致小駁撞於輪船之首小駁載重帆力亦勁但聞砉然一聲煤船立時沉溺輪船停輪趕放小船施救忙迫之間未能全數救獲查該船有十九人拯得十四人其餘與波臣爲伍矣該輪船隨將所拯諸人恤與銀錢暫令登岸以便拖船橯屍然後啓輪厥後若何刻尙未得準信也 
[火警續述]  
　　○昨報南市火警一則茲又控得被災之戶廣貨鋪之西爲氈帽蓆店顏料店裁衣店刷染店其時正值東南風故東首幸免祗東間壁之茶食店門面略被打毀外郎家橋堍西首之鐘表舖南貨舖等亦罹此厄其橋堍東首之燭店亦打毀門面計共燒去樓房三十餘幢并聞西首小弄口某土行被搶大小土不少該處近貨捐局及江海關劉道憲陳叅戎帶同弁員兵勇出城彈壓督救幸水龍迅集起水尙易卽能撲滅云 
[縱火撲滅]  
　　○本城侯家浜地方某姓作坊積有棺木前夜被匪人縱火幾致冒穿屋頂幸隣人知覺帮同灌救得熄當獲住情形可疑之人交保送縣訊辦云 
[寓客自盡]  
　　○前日英租界石路黃鶴樓茶館斜對過弄中新悅來客棧內有寍波舟山人李姓自服洋烟身死探據棧中云是客年約二旬餘面貌似有煙癮身穿藍川綢棉袍破舊藍線縐棉馬甲於初四夜九點鐘時到該棧借寓當付寓資七十文睡於小房內及至次日十二點鐘尙臥不起棧夥叩其房門亦不答應推窗而入但聞其喉間痰響察得手指及口均有煙痕身畔烟匣尙存知係自尋短見立請陳君竹坪施救比至卽死當報捕房並知照三圖地保查無親屬昨晚地保巳同棧夥王玉山洪新根報縣莫邑尊於午後四點鐘時前往相騐王洪二人及棧主程錦亭申訴前情又有李間壁房內之婁錦林禀詞與同并稱與李同鄉仵作騐得李固自服洋煙致死莫邑尊又親騐無悮察其情狀甚屬窘苦或者係窮途自盡隨着保安堂棺殮判封發壇令程王供三人及婁錦林均具李自服洋烟身死結如逢傳唤當投案云 
[斷還押女]  
　　○法公堂禮拜六所理之案本应於禮拜晨在捕房發落因前日係西人冬至故翁太守攺於昨晨親往分判有住居法界寶興里內婦人王李氏訴稱丈夫在土行爲夥本年七月七日有严顧氏領來九歲玄孩質於我處取去洋三十五元曾立身契載明一年取贖欲買絕當冉找洋三十五元詎前日早上嚴顧氏乘我未曾起身潛來將女領去今得我到該氏并其子嚴阿金一併送案請究身契呈閱翁太守詰之嚴顧氏據供因王李民將女百般凌辱竟用籐條鞭打故此不願留彼所欠洋元明年正月間有會項可收卽當歸償翁太守謂爾不忍女孩受虐原可領回但前取之洋須得如數還彼令謂明正可還並無的實保人誰能相信着將女仍舊送去待正月間收到洋元再行向贖又嚴諭王李氏不許凌虐設敢有違定當重究嚴阿金暫押捕房待嚴顧氏交女再釋又詰王李氏究竟作何生理欲買女孩答稱因家有三歲子欲其伴領故以之作使女太守均令遵諭退出 
[騙案查數]  
　　○本月朔日報列騙財破案一則係浦東洋涇鎭西南鄉荷葉村之事莫邑尊出差將丁海金之妻李氏傳到詰其何得行騙害人丁李氏不認謂彼等又非小兒如何爲我騙信育何憑據此乃彼等拆毀我房屋揑詞誣控耳及質之丁海金則稱時常外出概不知情旋有婦人四名投訴一稱被騙去洋三百九十元一稱被騙六百數十元一稱二百餘元一稱陸續被騙去九百九十九元因丁李氏托言伊家在高家行鎭開設當鋪欲添資本存欵可收重利一時爲所愚惑隨背夫湊資付彼刻下事敗致遭苛虐如追不出銀洋不能歸去叩求施恩莫邑尊復問受騙并有幾家答稱四鄉均有不知凡幾邑尊詰丁海金四婦之言爾聞之否丁堅稱不知其情邑尊飭將丁李氏交官媒看管丁海金上鎖交原差帶往該鄉查明被騙各戶開單呈核該差帶丁前往甫及登岸卽有多人擁上爭訴被騙之數或數百元或數十元不等連觀者可有一二百人原差卽着地保查對開單仍將丁海金帶囘禀覆其覆訊情形再行探録 
[失物送還]  
　　○昨英公堂據浙江侯補知縣鄧暄之家丁柏升報稱家主奉浙省大憲委解奉天所需之兵船木料至旅順口交卸歸途過滬暫寓長發棧主人與其外甥畢遠芳少爺及小的同住一房昨日午刻主人小臥我與畢少爺出外購物及主人睡醒則一小白皮箱不知去向內有緊要公文及高麗丸散狗皮膏等詢問茶房答謂不知立卽開單報縣請查午後有車夫陸勝祥將此箱送到公文俱在惟丸散等己失詰其箱從何來則稱任北門外新街遇一穿黑布棉袍者交我送至爰將車夫交捕送案請究皮箱及失單呈閱畢遠芳及車夫陸勝祥所訴與同棧主梁永坤供此客之房往來人甚多失箱一節實不知情陳太守令柏升具領先將皮箱領去陸勝祥管押着細查情節禀候核辦失單存堂 
[撞壞橋樁]  
　　○楊復升投訴英公堂稱係工部局工人見張阿林船行過大橋撞壞橋樁查須修理銀十兩特將張交捕送案請追張供裝運船桅往海門徐寶祥家行出大橋誤撞其樁尙求思斷陳太守飭將張管押着惠捕頭查閱應需修費若干禀候核断 
[被誣覔死]  
　　○莫公堂據華捕訴稱见一寍人自投浦江當卽喝阻帶回捕房今以送案请爲安插其人供名石亭發向爲小工住八仙橋友人处因友失單被二條誣我行竊心中羞恨故尋短見陳太守謂雖被誣衊何至輕生着仍執役餬口如汝友再有此等情事儘司訴捕拘究諭令退去 
 
 

Page 4

 
 
[繳銀攤給]  
　　○震興等八家木行控丁旭初顧子雲包造麥根治之洋房被欠銀三千餘兩及怡成錢莊附追銀六百兩又有陳萬興石作管耀春等水木作及米店鐵店漆作等共十七戶合追洋七百餘元由麥根治繳到銀六百餘兩請爲攤給等情已列前報兹悉又有于長壽附追銀五百兩陳姚氏洋四百四十元黃某銀三百七十八兩永記磚灰行洋四百二十八元鼎記磚灰行五百七十元洋人畢德衛銀一百四十七兩已由陳太守於前日午後會同賈副領事傳集再訊所有陳萬興石作等十七戶之七百餘元除前由公堂照二成提洋一百四十餘元攤給外尙有五百六十元再照三成提洋一百六七餘元攤給餘銀四百兩以七厘半分派各木行怡成庄干長壽陳姚民黃某永記鼎記畢德衛等餘俟追到再核給 
[鴈字詩三十首接登]  
　　○鶴長鳧短斷還連巧結天邊翰墨緣擬就六書神轉失裒成千字髪應宣懽奇倜儻雄無比波磔圓通妙自然驤首休嗔難俯視本來風骨最高騫　槖筆携雛萬里遙過庭书法亦超超摩挲今古形應換塗抹東　尾自翛臥許鳳凰同　閣塡成鳥鵲待題橋翻空那用金壺汁揮灑烟雲當白描　錯認蠻書未許鈔本無訓詁倩誰教雷轟半截文全闕雲起一天字半消疊必雙雙煩檢點吟來個個費推敲外人那得知其趣雉竄徒聞惹訕嘲逐隊吟秋興亦豪山陬海澨待濡毫題餻節值重陽近　押雲生五朶高如此開張應見骨本無疵累任吹毛關必十二樓頭望澈夜傭書亦太勞銅雀猶餘墨一螺掞天手叚忍同磨東方有賛懸金購北海無緣載酒過退筆如山疑化鷁新碑初榻想籠鵝鷸爭鷄鬥尋常事牘背誰求墨寶多工書却可號專家鳥紀修成亦足誇棲近漁燈偷起稿飛來老圃愛簪花點稀翻借殘星耿名蔽微嫌薄靄遮此字祇應天上有何年眞蹟落平沙霜信催成急就章驚鴻不入十三行盤旋慣以家爲法坌集都無債可償四顧回翔天忽窄三秋點染筆生芒鷄碑雀籙皆探遍絕藝精通不換羊風雨毬離妙趣生好從江上紀歸程磨礱磐石閒鈐印拂拭汀洲自署名團月裁將紈扇冷片雲鋪就練裙輕敢云刻鵠終難肖章法欹斜字穩成意到奚求跡與形富年瘞鶴漫留銘濃霜扑翅疑飛白冷露沾毫當汗青識字誠爲優患始能書却羨羽毛靈秋風到處留牋素爲問歸途剩幾星斜陽影裏過昭陵擘翅摩風字有棱透爪尙堪儕野鶻細筋眞欲傲秋鷹斯文跕跕危如墜此局陳陳換未曾拳鷺同羣呼作婢夫人徒學恐難能景物蕭踈寸管收毫尖先得氣之秋鋒銛漫殺中山兎筆秃還憐斷港鶑滴到蟾蜍情自愜磨來鸜鵒眼頻偷難兄難弟工揮灑贏得書名遍九州何時接翅到山陰五字雖鑱尙可臨燕息無妨耽玉枕鴻模直欲入珠林硬黃愛爾翻斜照曳白憑伊問水潯閱歴久驚氷箸冷危崖高下總懸針　索靖碑前宿兩三箇　飛動想深諳鵰盤沙漠憑誰辦龍躍天門且試探待勒燕然纔嚮北愛鋪鳬藻每投南更休誓墓尋瓜代鳩拙鷗浮兩不堪　包羅蝌蚪妙能兼法俻何虞衆喙嫌名動九重徵絕妙排來一字總深嚴揣摩有得蕉頻寫刻畫無譌荻慣拈倘使羽衣堪辨韻詠霓仙曲待重添　柳骨顏筋可盡芟筆資天縱本非凡山中鶼鳥隶書幣海上羝羊待寄函翻本模糊愁鷃笑眞機活潑許鳶攙遨遊倘得經丹穴妙體應教采鳳銜 
　　古歙梅溪山人洪莜圖稿 
[光緒七年十月十八日京報接録]  
　　○○李鴻章片　再據花翎連同銜蔚州知州崧翰禀稱新授直隸藩司崧駿係該員胞兄例應以官小者廻避出省由署藩司方大湜署臬司葉伯英轉詳前來臣查新授藩司崧駿尙未到任該員崧翰旣係同胞弟兄先期禀請廻避自應照例將蔚州知州崧翰開缺由部攺掣隣省仍以知州卽行補用所遺蔚州知州係屬繁缺容另揀員請補理合附片具陳伏乞　聖鑒勅部查照謹　奏軍機大臣奉　旨吏部知道欽此○○雲貴總督臣劉長佑跪　奏爲貴州副將人員應行廻避本省照例對調恭摺仰祈　聖鑒事竊查前准兵部咨貴州定廣協副將員缺將儘先補用副將李長興擬補該員係貴州人應令於管轄之雲南副將內對調以符定制等因咨行前來臣自應循例於滇省應調人員內逐加遴選查有雲南維兩協副將程友勝堪與貴州定廣協副將李長興互相對調如蒙俞允並懇飭部換給調補　付俟滇黔營伍就緒善後事竣再行咨送該員等赴部引　見以符定制所有實缺副將廻避本省循例對調緣由除咨會貴州撫提臣外謹會同雲南巡撫臣杜瑞聯提督臣黃武賢恭摺具奏伏乞　皇太后　皇上聖鑒訓示謹　奏軍機大臣奉　旨着照所請兵部知道欽此　○○奴才清安額爾慶額跪　奏爲循例奏　聞事適據杜爾伯特右翼盟長棍佈札布呈報本旗達喇嘛札木楚等十人又據明阿特總管濟克巴拉勒車林呈報木旗下章盖阿育爾瓦齊爾喇嘛等三十三人一併前往西寧所屬棍佈木召與佛磕頭懇請發給照票等因呈報前來奴才等查得凡蒙古等遇有評請前往西寗西藏磕頭者一面具奏一面發給照票令其前往在案今杜爾佰特明阿特等旗下喇嘛札木楚等詳請前赴西寗磕眼核與從前辦過舊案相符奴才等卽黑依該杜爾伯特盟長棍佈札布明阿特總管濟克巴拉勒車林等所請與喇嘛札木楚等辦理往返照票各一張飭交該盟長棍佈札布等轉給喇嘛札木楚等俟至西寗與佛磕頭事竣卽行旋回不准沿途滋事並咨行駐札西寧辦事大臣曁移咨經过地方各大臣等一体查照理合恭摺具陈伏乞　皇太后　皇上聖鑒謹　奏軍機大臣奉　旨知道了欽此　○○奴才定安奴才祿彭跪　奏爲戌員當　始終奮勉援案恭摺具奏籲懇　天恩仰祈　聖鑒事竊查遺戍人員如有當差勤愼力贖前愆者一經奏請均蒙　矜　釋回歴辦有案查巳革恊領德凌阿係吉林正白旗滿洲人升授三姓恊領因帶兵剿捕賊匪並不立時追擊案內審照賊寇滋蔓不卽發兵策應律擬軍照章攺發黑　江効力贖罪光緒三年十月到配當將該革員泒往莽鼐卡倫充當苦差計今巳逾四旬該員年逾六旬始終勤奮毫無貽誤　己革署雲南騰越廳同知花翎儘先補用知州周維巽係四川人因駐防練軍蘇開先藉索餉爲名搶擄踞城該員竭力抵禦身受重傷案內審照失守城池情有可原一月內將城池克復例將軍照章攺發黑龍江効方贖罪光緒四年三月到配泒辦各司文件効力巳逾三年又巳革署山西榮河縣候補知縣王性存因令職員王丕顯捐麥賑濟貧足該革員忽令交麥忽令折價交銀迭次勒掯逼索銀兩案內審照官吏求索部內財物律擬流從重發往黑龍江効力贖罪光緒五年十月到配派辦刑名効力巳逾二年該革員周維巽王性存先經前任將　豐紳泒辦文案均臻妥恊奴才等𦲷任後查看該員等吏治精明才堪造就仍委辦刑名等事竭力從公克盡勤劬毫無貽誤實屬深知愧奮且恭逢　恩詔　施仰懇　天恩可否將該三員准予釋回之處出自　高厚鴻慈是否有當理合援案恭摺具　奏伏乞　皇太后　皇上聖鑒訓示遵行謹　奏請　旨軍機大臣奉　旨德凌阿周維巽均着準其釋回王性存情節較重且到戌未久着不准釋回該部知道欽此 
[蘇省撫轅抄]  
　　○十一月初二日同知金鐘彦謝飭知甄別加考直州判李士超服滿回省禀到從九陳維樞由寧來並禀謝請補太湖冉頭司事○初三日同知徐致和二次禀請委員接辦善後局差乞假就醫　買端由滬回銷假並禀知管解京餉赴都　吳天祥禀知奉委𥡴查楓橋　新選宜興縣典史莫之林禀知奉飭赴任卽辭　從九周鍔由寧回禀謝請補新陽縣巴城司缺 
 
 

Page 5

 
 
   
 
 

Page 6

 
 
 [G﹥　　外國新年彩票章程 
　　本行設售新年彩票比衆不同其得彩物早經　明今開期以近所剩無幾欲買者連　購取　於十二日十點鐘禮拜堂後面在本　　看請諸君早臨以　秉公無私十四日發對號單卽可對號頭彩此佈 
　　三馬路福記洋行應佳能與啓 
　　萬福來 
　　今有英正月份呂宋票出售全張六元半張亦可遠方由信來購原班寄奉並有呂宋烟發售鋪在上洋大馬路望平街口 
　　利勝和呂宋票 
　　今有英正票每張六元分半亦可頭彩得洋三萬元二彩一萬二千元如蒙仕商惠顧遠處由局信購務祈指明上海大馬路拋球塲東首此佈 
　　利勝和行啓 
　　原板英話註解 
　　是月初一起則取資本洋二角近來翻板錯訛甚多認明此板不致遺　月前取之書仍照舊算二馬路千頃堂啓 
　　輪船往琿春 
　　啓者本行匯利輪船於十一月初八日開往琿春倘各寳號裝貨搭客請至小行面議可也馬立師行啓 
　　尋婢 
　　失去婢女名雲妹年七歲蘇州光福人面長尖口小唇厚戴舊絨箍帽穿舊藍布棉襖印花布褲隔日其外祖母老阿朱父周鶴山賣來初四晨轉瞬失去如知而送信謝洋五元送到謝洋十元決不食言益湯衖崇德里口莊宅啓 
　　洋棉紗新到 
　　本行新到各種洋棉紗並有極好之貨爲諸家所無其價格外公道如貴客欲辦者祈請來行面議可也 
　　義記洋行啓 
　　萬利呂宋票 
　　英正月份票出售價照大市半張亦可貴客信顧指明本號原局卽奉不　望平街外國墳對面萬利便是 
　　泳記呂宋票 
　　英正月份票每張六元分半亦可誠恐隱　等弊今票後添三點字樣圖記貴客信顧務宜指明申北九章斜對門此外別無分設寄售併　細認圖章庶免假冒至　 
　　冬季　紳 
　　文　紳六角文武八角四時病　一元屈子正音二角東洋書畫舫至角七　經　八角 
　　上海拋球塲傳是樓啓 
　　售書 
　　願學堂觀善堂課藝合劑二角半舫草堂賦略三角　志文會一元虛　闡義讀書計約三角上海寶善街望益山房發售 
　　左恪靖侯　箸 
　　是集爲左侯幕府石君等所集刻現經　　　印寄　蘇滬各書坊發售每本白紙價洋兩角竹紙一角五分正此啓蘇州千頃堂上海讀未樓代具 
　　書籍發售 
　　蜀水政五角西藏志略四角巴州志一元歷代帝王紀年一角鄉守　要合鈔五角神仙傳二角春秋辦胡二角春秋題　二角古學　　三角小題清新一元四李光地　注周易颧彖一元上海寶善街榮錦里 
　　望益山房發售 
　　治內外痔効 
　　凡痔瘡因濕熱停久薰蒸腸　有脫肛不收有大便帶血其症不一其治則同故本房深知患痔每苦無術不惜工料熬成藥油久已歐洲馳名千試萬應　仕商賜顧者請至本藥房購取爲盼 
　　上洋老德記藥房啓 
　　寄售初印藏本舊書 
　　欽定三禮儀疏十四元御刻　希堂法帖釋文八元平津館叢書六十元編注　門集十元廿一史緯　四元原刻陳氏八種十元浙江通志四十元明文授讀三十元門砣類書十二元三才考附職官　十二元西湖志八元禮書綱目十四元大　三魏全集十二元格致鏡原八元董其昌全集六元陳勾山全集五元學福齊全集六元　史　五元經學五書五元元豐類稿五元上洋寶善街榮錦里望益山房書局代售 
　　儀和棧遷囘原處 
　　本棧新造洋房比前寬暢房間俱皆謹實明亮凡蒙仕宦賜顧祈仍請惠臨棋盤街四馬路口爲荷 
　　冬月朔日啓 
　　永利呂宋票 
　　出售英正月票全張半張均可價照大市兼收得彩紅票價克已兌現蒙賜顧原局回件不悞務祈指明棋盤街中市 
　　大票發財 
　　本行發售正英月份票全張收洋六元半張三元外埠分售請由信局寄購原班回件無誤上海三馬路一家惟外埠並無分店出售用特聲明以杜假冒 
　　發記洋行啓 
　　怡和隆呂宋票 
　　今有英正月份呂宋票每張六元半張亦可外埠均　各信局寄賣以便買客往返代售局名前以登明今不贅述倘賜顧請速至本行購辦不悞 
　　怡和隆洋行啓 
　　聖君像出售 
　　茲有山東楊君帶來歷代聖君賢臣真像凜凜如生真爲天下之至寶乃中外所無之物如有仕宦家欲買者請至三洋涇僑泰安棧房面談 
　　新開福來合記呂宋票行 
　　英正月份票出售全張六元半張亦可頭彩三萬元二彩萬二千餘彩亦增遠處信購指明石路三雅園戲館斜閣定當奪得錦標 
　　夾板往福州 
　　今有兩枝半桅船一隻船身堅固皆可保險准定初八晚開行如蒙各寶號搭裝貨物其水腳公道請來面議是荷此佈 
　　和昌成啓 
　　瑞和祥呂宋票 
　　英正月份票出售每張六元分半亦可遠處信來原局帶回不悞在大馬路拋球塲東首瑞祥茶號內啓 
　　廣裕祥呂宋財票 
　　英正月份票出售全張洋六元半張三元外埠賜顧請交信局寄上洋三馬路申報館隔壁並收紅票格外公道 
　　華鴻利呂宋票 
　　英正月票出售價隨大市專收得彩紅票格外克已如蒙貴商賜顧請至上海三馬路北首九章綢庄斜對門此佈 
　　永福源呂宋票 
　　正月票出售全張六元半張三元兼收紅票如數兌足並有各式洋燈鐘錶出售價甚便宜貴客賜顧請至四馬路 
　　得來呂宋票 
　　英正月票出售半張均可外埠客商由局寄購收得彩票格外克已今移寓大馬路拋球塲東首太古　棧內 
　　發司夫對　鐵丸 
　　本醫院精煉此丸專治男婦諸危症如精虧血弱氣敗神衰能治男子固精養神葆本健元補腎水增精髓第一功也如婦女能理經脈調月水清淤血赶惡露乾血勞傷子宮虛冷血海枯乾有餘不足　　積衆赤白帶崩以上諸症服此藥丸立見神效且藥性和平並無霸品熱味其服法細詳仿單賜顧者請認明招牌不悞 
　　上洋外洋涇僑北　大英醫院謹啓 
　　四美林所四 
　　此藥產自泰西最高之品其性質和平珠勝中華　藥百倍搐在鼻內力能腠理通　驅逐穢濁如患傷風頭痛胸脯不開神氣未爽以及感受山嵐瘴氣効　如神購辦一瓶安諸室中雖一載之久其氣如常水陸舟車更宜擭帶所謂君子度暫防患之意也凡賜顧者須認明本號房招牌庶不致悞遠處托信局來帶亦可 
　　上洋老德記藥房謹啓 
　　戒烟藥片　包戒洋烟斷癮藥散　神效戒烟精粉 
　　世之戒烟方藥不一惟林文忠公方爲第一何如售者不善加減多用烟灰土皮雜味等以致戒者不能永遠除癮並且易生他病亂方偽藥深爲可　本醫院於此極意請求精製格外一似與洋烟相剋服後並無弊病精神登增飲食倍加本醫院利人濟世意欲將世之有烟癮者一概戒凈得共同登　域則本醫院亦有厚望矣賜顧者請認招牌不悞 
　　上洋大英醫院謹啓 
　　搽凍皸紅白玫瑰香蜜 
　　冬月北風勁起凡手足拆裂面耳紅癢者此凍皸也初屆若不調好來歲相　殆有原　之種本藥房製有紅白玫瑰香蜜日晚勻搽當令肌潤　澤凍顏開春賜顧者請來購取可也 
　　上洋老德記藥房啓 
　　發財票 
　　今有英正月票出售每張洋六元半張三元倘貴客惠顧請來購取遠處寄購原班回件不誤棋盤街同芳居對門寶生啓 
　　呂宋票 
　　今有英正月份票出售全張六洋半張照算兼收逐月得彩票格外克己賜顧請至望平街中市 
　　必發啓 
　　茶捐將停 
　　茲本號代辦閩省茶捐請獎現聞部議定止仍侯　上諭到日即概卽當止截　諸君有志願揚趁此便宜望早來號報捐幸勿再延是　 
　　粵東西榮巷香港上環上海法界愼慎長啓 
　　輪船往東洋美國等處 
　　啓者本行希魯西陵魯輪船於禮拜六卽華十一月十一日天亮開行往長崎西門會革神戶橫濱既到橫濱卽有直地亞夫禮乎特茄兒　輪船接赴美國等處在本埠提單簽字於禮拜五正午十二點鐘爲止如貴客欲裝貨及搭客者請來本行面定可也此佈 
　　十一月初三日 
　　三菱公司啓 
　　彩豐呂宋票 
　　今英正月份票出售每張六元分半三元倘蒙惠顧外埠信購原班寄回並收彩票克已兌現此佈上洋棋盤街北首 
　　時來福大福來仝啓 
　　發財票 
　　茲有英正月票出售每張洋六元半張洋三元倘　仕商賜顧遠處由局寄購者祈指明棋盤街北首震元洋廣店對門真永記收庶不致誤 
　　永記啓 
　　元發呂宋票 
　　英正月票出售分半亦可貴客光顧請至棋盤街鼎欲內外路指明信局原班回件其價格外公道 
　　呂宋大票發財 
　　本行出售正月呂宋增彩票全張計洋六元半張三元外埠光顧請仍由局寄購原班回件不誤上海三洋涇橋新泰昌洋行對面 
　　鴻運來鴻發福洋行啓 
　　杭城三元坊呂宋票 
　　英正月份發財票出售每張六元分售均可並收得彩票格外公道遠處信局寄購原班回件不悞 
　　廣昌號啓 
　　拿能呂宋票 
　　現售正月票全張六元半張三元並收得彩紅票照數兌足不折不扣格外克己諸君光顧請早來購棋盤街拿能行 
　　呂宋票出售 
　　啓者今有英正月份呂宋發財票出售全張洋六元分半亦可欲買者請來購取可也 
　　別發洋行啓﹤G ] 
 
 

Page 7

 
 
   
 
 

Page 8

 
 
   
 
