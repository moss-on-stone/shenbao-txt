# 1886 - 83 - 4904653

 

Page 1

 
 
[七十一號畫報出售] [  申報舘主人啓]  
　　有友人從廣東歸携有馮軍門子材小影軍門諌山之捷中外震其聲此圖卽督戰時情景草屨粗服玉立挺身本齋列入此次七十一號畫報奥海内君子同深瞻仰淞隠漫錄圖說一則仍附畫報之末准於二十六日出售此布 
[謝方山主政條陳]  
　　四品頂戴兵部主事謝光綺謹呈爲和局已成邊防綦重通籌善後允宜廣開礦地以裕餉源而杜外患敬陳管見懇靖代奏事竊惟制敵之要首重練兵攘外之方先圖安内練兵莫急於籌餉安内莫切於除奸近來各省大吏多方籌餉靡計不施礦務間興成效時覩惟廣西礦地頗多尚未奏明開辦取自然之利事屬堪爲藏未發之奸患尤可慮查廣四礦地五金胥備不减雲南就中以潯州府貴縣平天寨之銀礦爲最著滋事爲最久平天寨山勢斗絶其上寛平道光年間該處土民在山麓私埰草皮浮礦百斤之砂可出銀數兩鉛十二三斤到髮逆起事礦徒悉被句結竄往江南爲亂咸豐年間土匪黃三煽其餘焰嘯聚無賴復行開挖築寨山頂蓋以山頂之礦出銀較厚黃三等盤踞日久兇勢愈張官軍圍攻累年負嵎不下同治初年前任廣西藩司劉坤一督兵剿辦誘誅黃三始毁其巢厥後潜聚私挖者仍不乏人礦利旣多趨之若鶩爭占尖口往往戕斃數十命亦不報案地方官意在省事名爲封禁實乃空言同治十年署貫縣知縣張家齊密勘山頂共開有口一百零三處每聚有十餘人取鍊礦質洵屬精良惟係礦徒零星開挖未能遽獲大礦烹鍊之爐旣小取汁之法又粗若使逐併力深挖攺用大爐烹鍊成效自必不同於是禀請開採事不果行時潯州府知府魏篤仍遵舊議派勇搜埔礦徒疉被拒斃多人束手相望後經右江道王達材順道履勘甫入其境亦被礦徒開砲轟出旋卽回省至是當事始屬意開採經派文武員弁前往試辦一時未易得人辦理亦難無弊疉經撤換事乏端倪費用不貲遂爾中止現仍爲礦徒私挖且後有土壕包庇坐失利源未免可惜此廣西潯州府貴縣平天寨銀礦議禁議開迄未辦成之原委也夫封禁旣託空言開採又無良法然則聽此礦徒羣聚於深山大澤而不相過問乎前此之議禁者懲於黃三耳抑知黃三之禍由於私挖非由於官辦設當日官爲經理何致踞爲匪巢且平天寨山路綿亘内達龍山大墟及武宣桂平賓州各境界外距鬱江四十里對岸卽横州等處毗連廣東之霍山北海荒遐遼闊前所斯口巳有一百零三處今又十餘年尚不知應增幾許每礦以十餘人計之已不下二三千人近聞游勇散練亦復相率入山若不早爲之所不但爭奪仇殺易釀事端尤恐各屬兇盜萃爲通逃設有黠桀如黃三者煽誘起事縱横數百里間焚禁市阻餉道斷電路截軍火其害有甚於當年者矣况南甯上思太平等處漸近越地紅河教黨日多或有奸宄誘彼無厭聽之則利權遂失拒之則釁隙旋生爲今之計惟有急議開採以資固結而杜覬觎勿任觀望遲疑養貽他患第開辦非難難於除獘而尤難於得人不揣愚妄竊擬爲官商合辦之法擇一總商出本招股力或不足更以官本益之延請諳練礦師參用西法機器酌調防營兵勇彈壓遴派坐鎭潔己委員率商設廠開辦督同地方府縣聨絡公正紳耆募礦徒爲廠丁攬土豪爲董事給以工貲則礦徒不致失業而爲匪沾以礦利則土豪不致掣肘而霸抽正欵歸公徑充餉項災黎待拯兼助賑需如果山靈效順旺礦連開則部庫有需亦可通籌匯解此外如臨桂縣撈江曁義甯縣銅礦平樂府馬江金礦賀縣富川縣煤礦錫礦慶遠府河池州思恩縣銀礦錫礦鐵礦硃砂礦横州博白縣等處金銀礦百色奉議州等處硝磺礦菁華久蓄洩露時聞應請一併分投開採或資圜府之錢或易行商之利似於近時邊務不無裨益光綺一介儒生學識謭陋祗以自幼隨任廣西先後二十餘年内地邊疆足跡幾遍地方民俗大槪粗知間攷志書亦多印證上年冬道田廣東首將此事大略陳於兩廣總督張之洞曁兵部尚書彭玉麟又以廣東巡撫倪文蔚前撫廣西留心此事有年甫申臆說時　 
値邊情吃緊總督等論兵集餉寢饋弗遑未及再陳旋亦北上兹者到部銷假側聞和局大定中外解嚴惟是敵情須防叵測邊事宜早經營不揣冐昧覼縷陳言如蒙奏請飭議招商開採更請仿照雲南於廣西適中之地設立通省開採五金局並由户部曁兩廣總督廣西巡撫察覈光綺所陳從長計議奏明辦理至將來督率承辦之員如何勘礦騐砂如何定課納餉並當年先還官本或按月收繳息銀因勢變通相機措置另擬詳細章程務期斟酌妥善總之擇要先行試辦各礦次第並開以收利權而靖邊圉光綺爲通籌邊防善後裕餉除奸潜消外患敬陳管見懇請代奏謹呈 
　　此件謝君於光緒十一年八月二十八日呈堂具奏今從京友傳抄亟爲補登以供快覩[  本舘附識]  
[上諭恭錄]  
　　二月十八日奉上諭劉錦棠錫綸奏特叅貪劣不法文武各員請先行革職一摺江蘇儘先題奏知府游春澤專事欺朦招權納賄伊犁駐防滿洲正白旂協領和陳太居心貪鄙朋比爲奸甘肅補用起隸州知州李永祜行爲卑鄙遇事貪婪陜西遇缺題奏道王金海變亂餉章罔顧大局四川提標補用都司萬銘領黷營私行同市倫甘肅補用直隷州知州許文居心刁狡借公肥己儘先卽補叅將周元慶恃勢招摇婪贓鉅萬伯都訥正白旂佐領貴慶儘先卽補都司李占奎狼狽爲奸商民切齒均着拔去花翎先行革職王金海周元慶李占奎並着許銷勇號以示懲儆仍着劉錦棠等將該革員等貪劣各節澈底嚴行查訊具奏分别懲辦餘着照所議辦理該部知道欽此 
[本舘接奉電音]  
　　昨日下午二點鐘時本舘駐京訪事友人由電飛傳本月二十四日諭旨四道敬謹譯登○二月二十四日奉旨巡視北城事務着潤惠去欽此同日奉上諭光祿寺少卿楊澤山奏病難速痊懇恩開缺一摺楊澤山着准其開缺欽此同日奉上諭太僕寺卿延茂奏已革湖北道員楊宗濂獲譴較重不宜調委要差等語向來叅革人員情節較重者不准留營効力楊宗濂前因聲名平常經管稅務致招物議被叅革職自不應調辦要差致開倖進之路所有該革員總管武備學堂差使卽着撤去由李鴻章另派妥員接管欽此同日奉上諭陳士杰奏江浙各紳士捐資助賑已歴三年爲數甚鉅懇恩奬勵一摺前因山東黃水爲災民情困苦節經周家楣等代籌賑銀派委揀選知縣潘民表等分投散放並廣爲勸募江浙閩粤各紳商多方籌措實屬勇於爲善歴久不渝深堪嘉尚通政使周家楣直隷候補道盛宣懐二品封職施善昌道員李培松候選訓導嚴作霖揀選知縣潘民表均着交部從優議叙翰林院庶 
 
 

Page 2

 
 
吉士沈善登浙江候補道徐潤候選道鄭官應候選主事經元善直隸知縣謝家福雲南府知府鄧華熙河南候補縣丞楊廷杲江蘇紳士林祖述姚嶽松李培楨毛鳳音邵醰王瀛王熾昌靳文泰謝庭芝安徽紳士江聨葑浙江紳士施則敬丁丙龎雲鏳張世祁桂蔚章閩粤江浙恊賑公所紳士陳煦元李朝覲王松森並各會舘紳商均着陳士杰傳旨嘉奬該部知道欽此 
[學童出洋]  
　　福州西字報云福州船政局近派學童二十八名赴英法兩國學習水師事宜已于本月十二日附搭海防輪船出洋矣 
[滇南要信]  
　　昨有友人接得雲南官場元宵所發之信云周生霖星使持節赴滇邊辦理畵界事宜到時法使尚未戾止遲之又久消息全無遂發電至總理衙門請照會駐京法欽差電奏法廷迅速派員會勘其緬甸一國雖經英人割據然國中黎庶尚在内訌卽邊境之各土可亦皆不服英人號令滇省與之接壤不得不未雨綢繆故大憲己檄調重兵節節防堵矣以上諸設皆屬信而有徴因卽綴列報端以告留心邊務者 
[閱兵紀盛]  
　　閩浙總督楊石泉制軍赴厦門大閱營伍此己列報兹聞制軍於初五日坐美富輪船抵厦厦閂自水師提督彭紀南軍閂奎樂峯道憲以下各官均登憲舟謁見午刻憲駕登岸暫駐行轅當卽懸示於初六日至教塲閱操是日黎明文武各官均詣行轅禀安後制憲卽坐緑呢大轎隨從親兵三十名差官十餘人皆穿白色衣甲至演武廰文武各官叅見畢中軍叅將請令升砲三聲將臺展五色旗各營將士兵丁排列陣圖旗幟號衣一律簇新鎗砲光潔如銀軍容之盛得未曾有演武廰前列三軍司命旗一面代天巡狩牌一對臺上高扯帥字旗大將烕嚴令人望而生怖始則各營演操各陣合離進退有五花八閂之觀繼而各營將官打靶各放三鎗惟水師標營將弁有一二員鎗彈皆從靶外飛過其餘皆能中的制軍以彭軍門督率認眞始得有此純熟大爲欣賞初七日閱金湄各營及厦門練軍大陣初八日閱雜技槍刀籐牌各陣初九日至砲臺閱看景砲打靶先用破船一隻停泊海中爲鵠然後放砲遥擊有打穿船首者有打壞船尾者兩岸各放砲十餘門皆能命中午後潮平閱視水操有水手數人在桅項舞弄刀棍雜技制軍顧而樂之犒賞甚多聞數日間犒賞已費一千數百金初十日彭紀南軍閂與漳州鎭南澳鎭漳州道聨觀察厦門道奎觀察等公同設筵請制軍宴飲午後制軍卽登美富輪船於四點半鐘出口前往澎湖再順道淡水與劉省三爵中丞會商事宜始回省垣憲舟出口時砲臺燃砲相送聲如雷震各營兵一律至海邊跪送聞臺灣道陳展堂觀察於正月間坐横海兵輪至澎湖旋往淡水謁見劉中丞後卽擬晋省謁見制軍嗣因横海輪船管駕官於南洋海道不甚熟悉行駛五日始抵省垣而制軍已坐美富輪船到厦陳觀察卽折回廈門駛行三日至初九日又在厦口外金閂地方擱淺至初十午刻一點鐘始抵厦門卽上美富輪船謁見制軍後隨同憲舟前往澎湖巡閱砲臺地勢彭紀南軍門亦於是日坐横海兵輪偕同制軍赴澎湖再赴淡水與劉中丞會商事宜 
[臺嶠郵音]  
　　臺灣攺爲行省創辦諸事在在需人劉省三爵中丞行知藩司酌調候補人員赴臺聽候差遣聞張榮園方伯己派府廰班七員佐雜二十員詳送到臺撫轅書吏承差已調三十餘人海外當差固視内地爲苦然事關創始三年考績亦當視内地爲優有志上進者所當及時自奮也○海防捐輸淡水臺灣業已勸捐八十餘萬元和議定後皆未上緊徴收去冬疉經撫憲行催現已一律上兌聞彰化縣捐銀二十餘萬刻已交淸而捐票售價僅有五六折云 
[幾於大亂]  
　　日本報章云去冬大井憲太郎等潛謀不軌事發先後繫獄解報法司審辦其起事之由蓋去春朝鮮事起之時磯山親兵衛兵學生徒千有餘名常就日比谷教場操練教師號召於眾曰現在我國亟應與中國從事干戈庶朝鮮能入我版宇言之娓娓幾如舌粲蓮花生徒聽未畢已投袂而起各奮雄心遂約集同志數人密謀稱兵朝鮮以觸中國之怒三國戰事一起卽可將已國驛騷其中大井憲太郎小林障雄稻垣示新井章吾等皆結爲死黨共圖大事至去冬遂派定磯山淸太郎爲侵韓先鋒新井章吾爲叅謀稻垣示爲後湲太井憲小林障雄則就已國畫策部署已定命人先渡韓窺伺一面籌餉籌兵原擬于東京起事後恐機謀易洩遂就大坂託名邀集舊自由黨人宴會實則暗造前年波山亂黨所用之炸砲及探事人叵稱朝鮮已有吾輩五六十名足以除朝鮮之守舊黨人且繪該國水道圖來衆皆大喜於是山本憲草就檄文交新井章吾等赴長崎等處預備渡韓臨行磯山與大井小林諸人意見不同磯山曰如不用吾議吾等渡韓戰死誠不値一笑耳遂日夜縱飲靑樓以消壘塊稻垣示聞之憤然曰事不可失機不可遲我雖派作後援現當爲先鋒卽日由長崎進發不料形迹已露各處防範甚嚴磯山聞事露逃至大坂旋就網羅云 
[海盜猖獗]  
　　象山一縣孤懸海角久爲盜賊之巢縱火劫財事所恒有日前金井頭等處有海盜登岸驛騷掳人勒贖經紳士陳君之輪等籲請胡太守在該處添設砲臺調撥重兵防守太守准詞當卽札飭象山縣妥籌防禦章程禀候核辦一面會營巡緝以戢匪蹤被掳之黃孝章候檄縣會同營汛防軍多派幹練兵役嚴速查明追回具報至添設砲臺一事太守謂當此帑項支絀未可輕議創造云 
[蘇臺春色]  
　　永定寺僧誣姦勒詐一案吳邑侯訊斷各情前已兩次登錄于報現悉此案經邑侯申詳臬憲朱竹石廉訪大爲震怒立飭嚴懲不容寛縱故守備楊玉昆武生陳錫珪已由捕廰飯歇攺發待質公所看管一面詳革功名寺僧守嚴及肉店小弟等亦分别覊押惟廚役榮姓僅着該地保隨時傳質據云照律擬議虽贓未入手而楊係職官罪應加等恐不止徒杖可了也○賽會卽神最易肇釁歴經大憲嚴禁此風似乎稍殺惟鄉間仍狃於陋習間或私自舉行本月十七八九三日木瀆鎭有所謂老天地神者經會中人舁以賽會擡閣小轎旗傘儀仗極爲繁然城中脣去馬疋多至二百有餘閶胥各畫舫及快船蒲鞋頭船無不利市三倍巨紳大賈妙妓名優挈眷呼朋大有舉國若狂之勢其中更雜以藉端局賭借景尋春贈芍采唐弊端百出幸得雨師稅駕霢霂連朝故游手無賴之徒大爲掃興未至釀出打降酗閙局面惟農民終歲勤動辛苦之養一旦將擲諸虚牝地處鄉僻事起倉猝司牧者耳目難周禁令誠所不及然該處司員汛弁苟肯隨時上達何遽不可止遏目睹澆風追懐政績令人遐想譚序初升憲不置已○震澤縣趙大令昌言前因抱病禀請代理上憲已委吳江縣暫行兼攝兹悉趙大令業經捐舘民欠尚多墊解甚鉅由首府及各同寅將賠累各情婉禀上憲懇請緩委接署之員暫仍以吳江縣代攝以便赶緊征收抵欵上憲俯允所請但兼理之期則以兩月爲限云○杭郡許紳停船北水弄口被竊珠寳金銀報贓巨萬一案前已削簡錄登兹悉該船户解縣研訊初不認承迨上天平架始供訴實情惟所云窩贓之處往吊無着再行覆訊又云實係懼刑妄說現在備又廣捕一面移知仁和縣緝提裝載考客同泊過夜之某隣船轾案因船户供稱有籃一　寄頓在彼故也 
[閱操再記]  
　　昨日爲香港將軍賈密隆君第二次閱操之期午後三點鐘時兵官何理代君率圑練兵一百二十人左右馬兵三十人砲兵四十人及樂工數人先後至河南路老巡捕房空地上取齊越一刻作樂列隊望泥城外啓行適有美兵船上兵官率水師百餘人來謁將軍隨一路爲之護衛至鐘鳴四十已屋跑馬塲將軍升座後各兵皆持械過其前以致敬意先馬隊次砲隊又次水師而殿之以圑兵步隊整齊嚴飭肅靜無譁將軍隨請美兵官督兵操演卽有人持美國旂臨風摇颺旣而樂作有三十人手執馬刀兩肩懸黃色排鬚如中國哨官模樣指揮兵士操演各式西陣將軍顧而樂之向兵官大加贊賞送之回船隨後將車偕副將乘馬先導飭馬隊按法列陣繼之以砲隊步隊將軍逐一指點开有西醫柏君戎裝隨侍操至六點鐘時各隊會合一處將軍諄諄然諭之曰吾於圑練之事閱歴頗深英國中圑練歸我督率者已有七萬三千人之多 
 
 

Page 3

 
 
平時往來閱視不憚辛勤故吾於此事確有見地可爲爾等所信爾等居上海通商之地本非一國之人乃能思患预防心志如一殊屬可嘉惟於兵法尚未深造所望此後悉心講求進而益上自可以御外侮而保身家及回時已六點半鐘是役也各國領事紳商及中西士女無不掎裳聨袂逐隊往觀車水馬龍不减跑馬時之繁盛緣此番大操實歴年來所罕覯前晚月明星朗寒煖得宜各人皆預約往觀至昨晨細雨如絲未免爲之掃興不期午前晴曦頓放向之紅塵撲面者經此雨師灑潤彌覺草軟沙平故諸人益釆烈興高蜂屯蟻聚也 
[研訊水手傷人]  
　　前報記南市十六鋪胡協來釘鐵麻油店夥被美國兵船水手乘醉擲磗受傷一案兹悉傷者實係出店人張阿本昨日三點鐘時在美領事署質訊閙事之水手一名馬立西一名屋立里先一日已經英巡捕房解歸美署並先期函致會審公廨傳張及粼右見証人等並請羅少耕太守到堂觀審屆時美總領事升堂訊問張供無錫人年四十六歲在胡協來爲出店是日有路過之孩被馬立西攔住調笑我見該孩似有畏懼之意揮令速行不必害怕馬立西怒將手中所擕磗塊擲傷我右眉之下流血滿面爲同店人沈和生侯溪人等所見遂將馬立西及同行这屋立里一併扭送縣署並有鄰居之張仁裕裘光大郭洵茂等爲証領事研訊馬立西供稱是日在南市遊行爲途人所圍向之揮逐悞傷旁人並非有心肇禍當閙事時屋立里在後相離數家門面實未干預領事得供諭將該水手兩人仍行看管張遂入同仁醫舘會同兵船醫生騐明傷痕再行定斷少頃兵船醫生詣同仁醫館偕該舘醫生逐細查騐祗有右眉下皮傷一處長不及寸遂由兩醫生簽名回覆謂四五天卽可平安云 
[地價日廉]  
　　日前長利洋行登告白於本報後幅拍賣地基昨二十四日已經拍去其價甚屬便宜可見上海之地日漸從廉不似往昔之蒸蒸日上矣其第一塊坐落泥城外計七畝一分有奇上有西式房屋等情爲安得生君所居輕陸慕君拍去計銀四千五百兩第二塊四畝六分有奇向爲陸慕君住宅得銀二千二百五十兩第三塊十畝有奇上有精緻空屋得銀三千六百五十兩俱爲福利公司戴耳君拍去第四塊二十二畝三分有奇每畝得銀十二兩五錢第五塊每畝得銀二十五兩第六塊每畝得銀十一兩以上三塊俱在徐家匯皆經華商拍去第七塊附近羅家灣計八畝五分有奇每畝得銀二十八兩又虹口下海浦有地四畝八分零有人每畝祇還價二兩故尚未拍出說者謂似此地價之廉實從來所未有云 
[道憲接篆]  
　　代理蘇松太兵備道湯小秋觀察於昨早六點鐘時接篆廰縣等官紛紛道賀聞邵小村觀察卸篆後定於三月初二日乘招商局海晏輪船赴都云 
[南市火災]  
　　前晚十一點鐘時十六鋪南萃豐碼頭裏弄某姓家失愼警鑼報時各局員均督勇前往火塲分投彈壓俄頃保安會古雲臺錢業公所等各洋龍相繼而平吸水亂噴時則勢已燎原遽難熄滅直至一點鐘回祿君始興盡而返事後查悉焚去平房五間拆毁兩間皆係小户人家查其起火之由寔係向爲小販之某甲吸食旱烟遺燼落積薪中致成此禍云 
[一目已眇]  
　　前報列賣竹籃糞箕人祁尚祿在法租界野花園地方拉地黃牛適老北閂内張祥隆帽店學徒王寳生路經是處駐足觀看不意黃牛碎裂致傷寳生左目由捕房將祁拘押王送仁濟醫院現雖醫好而左目已不能復明法捕房昨將祁解至公堂王寳生由醫院到案據供今年十六歳父母均已去世家中惟祖母一人我在張祥隆帽鋪爲徒路過三角地被傷眼睛現在一目已瞽翁太守謂伊亦無心傷爾爾今好好回去祁尚祿雖無心但伊眼爲爾而瞎着笞責一百板了事 
[眞假分明]  
　　江北人蔣李氏控壻孫二偕石鳳林到江北將女領到上海欲送入花烟舘寺情曾列前報因孫二供婚書庚帖在譜兄崔三仔處故將崔邀到法包探往劉松泉家將蔣李氏之女蔣四仔提到翁太守先傳蔣李氏母女到案詰問據稱我女在江北時許字孫二係張元爲媒卽孫二之姨夫尚有一人是顧阿男現在孫要將我女寄於大裕才處我因伊開花烟舘故不肯翁太守又詰爾願將女嫁與孫二否可曾將女許字崔姓曾否在紅紙上簽過花押印過指印蔣李氏答稱均無其事惟恐孫二日後總要將女送到花煙舘我實不願太守着將孫二崔三仔傳進據崔三仔供名崔桂榮今年二十五歳呈出庚帖并紅紙一張有字并指印聲稱在劉家訂姻中劉桦泉爲媒此紙係劉听寫本要洋四十元因我無力故僅出洋二十元太守隨詰蔣李氏爾出婚帖可是這樣答稱不是這樣太守又將劉松泉傳進喝問爾做得好事劉稱此紙不是我寫崔囑胡小亭寫就孫二會向崔索取帖子兩下打至北局經金委員問過有王昌林亦知其事况崔之姑母現開花煙館太守着將崔桂榮交保出外并着劉松泉同往將庚帖等交出諭蔣李氏領女速回原籍且待孫二積有銀錢到江北成親若在此間成親總有轇轕蔣李氏叩謝退去孫劉兩人亦退此案蔣李氏呈控孫二未始不爲崔姓所惑若非翁太守燭破奸謀幾何不認假婿作眞婿耶 
[追取租洋]  
　　恆合祥收租人陳子珍昨投法公堂稱北新街房屋一所租與章氏開葷粥店被欠房租洋三十一元屢索不付詎於本月二十後走脫現在吉祥街尋到送案請追翁太守詰之章氏據供尚有帳檯長登等物在房屋内太守詰陳可有是物陳稱祗有舊磗一堆餘無别物太守詰章氏交與何人之手答稱交與點燈人太守謂伊告爾欠租有房票爲憑爾之什物有何人看見况稱交與點燈人實屬胡言章氏尚嘵曉置辯太守謂爾今只說檯凳若說有銀箱在内亦可憑空請迫乎着將章氏交保出外料理還洋 
[命案存疑]  
　　近日紛紛傳說英租界洋涇浜沿之某客棧有命案一樁匿不報官死者頗多財帛等語英會審員羅太守亦有所聞飭差傳同三圖地保錢金和往查嗣據該差保等覆稱並無其事而外間議論仍復紛然姑綴數語以存疑至事之有無則不敢妄參一解也 
[限交賭犯]  
　　英界讞員羅太守嫉惡甚嚴深恐虹口賭攤未能淨絶因又簽差周順恊同前次捉賭原差趙金王笤前往着該虎二十三保頭圖地保朱坤交出地主范錦堂石和尚石壽壽等十餘名并避匿各賭徒到案候訊惟地主范錦堂爲别案中之原告尚候覆訊毋庸地保交出云 
[英廨停訊]  
　　英會審員羅少耕太守昨赴道轅賀喜照會美領事并飭差知照各捕房於淸晨停解公事 
[子病就痊完愿助賑]  
　　謹啓者接誦新安瀛溪紫陽氏善士來聆悉二令郎世兄於甲中歲杪抱恙垂危醫生咸爲束手舉家惶怖無措屢閱申滬兩報所登賑濟災區可冀保安消災當向竈神前拈香叩禱願助賑洋八十元世兄於去秋得慶復元可見一念肫誠渥邀神庥默佑祥和感召喜溢家庭今將願洋八十元匯來委代附解山東以拯災户自謂聊盡厥心未免撝謙囑列報伸勸立意仁慈用敢佈告閱者焉上海北市絲業會舘籌賑公所教弟少欽施善昌謹誌二月二十四日 
[正字]  
　　昨登絲業會舘二月二十日賑捐淸單蕭山樓氏由金陵出使劉公舘寄政大局來足紋銀十四兩悞作四十兩又鎭江昌藥行經募龎秀章至翟鳴籛十户各二角悞作十三户各二角合亟聲明以昭核實 
[登俞樓寄蔭甫太史時太史在蘇州]  
　　吳山越水去來程淸望臨溪擅重名千古文章崇道德一時姓字壓公卿豈應遯世甘鸞伏敢擬朝陽作鳳鳴看取樓前書帶草曲廊行盡拜先生廓後有亭石刻小像[  謝光綺方山武林舊稿]  
 
 

Page 4

 
 
[小詩補祝霧裏看花客五十晉四大慶卽步高昌寒食生韻錄請郢政]  
　　華堂祝嘏酒盈巵人日懸孤競獻詩雅會未能追勝侶騷壇先喜結新知淸分梅閣風光好春駐蓬壺日影遲一瓣心香期隔歲籌添再晉介眉辭[  東武惜紅生居世紳拜稿]  
[奉和夢畹生花朝感懐元韻]  
　　等是逢佳節翻教憶故鄉鈴緣花護密帶喜草銜長歸夢防鶯喚吟懐較蝶狂淡雲微雨乍芳訊問春皇[  東武惜紅生居世紳拜稿]  
[送曹潤甫别駕出使泰西]  
　　八斗才多仰建安海天得志奮鵬搏謀猷夙裕邀賞時務深諳藉達觀出使旌幢風日麗從行劍佩水雲寒扶輪遠送驚飛棹萬里汪洋眼界寛 
[奉贈徐石史期經]  
　　宜畫宜書寫素襟移情那許俗愁侵暢談風月塵無染慣叙賓朋酒共斟此律生花推妙手幾人入室證同心與君　 
合訂金蘭誼君書法秀潤兼善墨蘭靜挹餘芬助畫吟[  小樓主人初稿]  
[花朝卽景]  
　　看花久已待花朝漸近花朝轉寂寥怪煞春寒遲信遞不教碎錦滿柔條樓頭閒憇興無聊悵望咅書魚鴈遥怎奈東風添料峭幾回人坐怯深宵從來幽賞避塵囂蜂蝶何須客意撩應是杏花消息到雨聲連日聽瀟瀟乘時酒伴好相招對景詩懐倍覺饒樂事難忘觴詠趣欲將愁遣便魂銷[  小樓主人]  
[浙省撫轅抄]  
　　二月二十日署台州府時禀見禀辭赴任候補縣郭文塏禀銷安徽查探硝磺差回省禀到 
[蘇省撫轅抄]  
　　二月廿一日候補縣吳慶儼禀知辭奉委赴江北緝捕差○廿二日候補縣程南金解餉赴金陵並帶紙飯等銀回○廿三日候補同知高五雲禀知辭奉委赴淮安公幹同知銜保歸江蘇補用知縣陸嘉榖廣西人禀到候補縣祁德昌服闋回省禀到朱江禀知奉委調辦中路總巡差錢淸嚴梁修年均禀知奉委解京餉差屈泰淸禀辭奉委解餉赴甘肅錢維崧吳江勘估塘路回並禀知奉委南路總巡差婁湘卸署南匯縣縣丞事回○廿四日候補府吳道中松江公幹回並謝西征案内蒙保以道員升用候補知州錢繩勳禀知奉委寳山塘工差 
[江督轅門抄]  
　　二月十八日同知陳琦禀知過知府班藩轅牌示六合縣典史汪長言四叅限倆撤任缺以試用從九孫岱甘泉縣典史吳士俟前由缺以試用從九錢兆謙淸縣河縣間橋司葉寳榮前由缺以試用從九余則李均堪署理○十九日候補道趙濟川由廣西回新選江甯府江蒲縣程鑫安徽婺源縣人由安徽來知縣陳玉斌交卸句容縣事一回藩轅牌示委署邳州學正馬錦繁請咨會試繳委遺缺查有試用訓導陸增炎署理○二十日藩轅牌示贛榆縣訓導王用楨期滿遺缺查有試用訓導熊文通署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[兩淮候補大使姓名籍員全錄]  
　　開承禧澹虞仁和陳壽春靄堂桐鄉葉覲宸秋農蕭山樓葆東彚甫仁和李實書雲大興閔祖淸仲芬烏程紹熙穆堂正黃旗章愼紫珍歸安張思安惠心桐城朱愷仲賢蕪湖周希成望之成都文綸經甫廂黃旗陸費爕子豫桐鄉胡學誠献臣歙縣汪秉端月樵淸苑崇仁純夫正藍旗周艾生服齋大興李有林桂邨苹鄉吳家駒淮白休甯朱徴瑩茂堂大興汪廷楨筠堂旌德劉錫光輝山武昌鮑曾憲利之歙縣慧麟祥甫正白旗陶福齡寳山南昌姚國仁靄如番禺李鍾英浙生張桂林貫甫山陰徐正培次元德淸龔定東熙庭湘鄉許懋賞雨生商邱王永祺春舫大興熊文策東堂鉛山章傑煒彤甫兗州韓師成春浦内鄉俞爾福谷堂山陰李德程雲鵬歴城沈灝沛然仁和何倬漢立甫南陵金兆榮燕山嘉興何福嘉子卿平湖周思澄心泉大興范鴻遷善卿武昌楊士珍聘臣臨榆徐思沅月海番愚程宗伊景川績溪汪祖齡則喬盱眙李荃枝仙根石首孔憲章少文曲阜耆壽艾臣廂黃旗柴九齡壽生大興王長榮菊谷歴城吳元惠啓臣石門顧同文友書交河方宗虞景瑶温江范粹純健甫黃岡王彥存雲士光山李兆凱惠淸萊陽黎度蕃椒園遵義汪列瀛篷仙彭澤唐如峒菊甫蘭谿俞會辰申庵會稽張欽棻潄石平湖李棨蕊棲冀州劉華堂祝三餘姚邊本商和卿任邱梁思澄雲卿會稽黃桂芳紹香平遠齊光國澹齋桐城李樹藩仙根義寗丁華曉村諸城許經濟杏帆嘉善陳憲德卿大興顧恩照耀庭宛平吳啓澤伯賢懐甯萬大琛辟臣漢陽蕭應鍸煥墀富順姚師虞輔之秀水唐怡健伯桐城錢肇元毅甫嘉興王維善子文錢塘褚振麟克夫嘉興謝希祖繩庵崇仁張行孚子中吉安孫傳恕彭鳳瀛松儀陶輝祚彤士會稽胡棠亨晴舫西安懋績健菴漢軍瞿鴻勛善化王師德懋齋聊城崇璋子璞鑲藍旗姚體杰敏齋錢塘張秉心耐寒貫池郭事昌成熙侯官高紹祺子涵烏程龔齊献蓉卿仁和王譯柳尹融漢陽倪文轂暢侯望江袁世敦厚甫項城汪丙貴樂川歙縣鄭文謙撝庵桐鄉陳丕業少岩蘄州汪振席珍錢塘秦鳴翥王念珂璞山盧陵范槤偉庭宛平李鋆闌溪盱眙鮑師宣會稽程之麟偉人嘉善徐慶麒麟洲張建侯樹庭臨津邵貴名午臣大興尹政平筠生昆明卞祖棻紫綬歸安潘作梅仲璠涇縣虞恩蔭翰臣合肥祝鴻恩惠卿嘉興陳政鋆蘭士鄞縣姚玉成石樵南陵萬來同漢臣鳳陽李宗葉大興沈靑照蓮伯泗洲翁慶麟泳笙餘姚葛培源子高大興葉汝鏞小岩嘉興韓燾藹如蕭山王仁豐浙江封祝三雲帆會稽黃思藻友琴新淦劉承芬雲樵盧陵周十藻湘臣灤州方振源小倉貴池吳明鈺子相新建許星溪利生湖南楊廷榮小山侯官曾家彥碩甫金谿洪紹奎秋舲涇縣祝傳望紹伊固始郭曾尚德人侯官胡治異羹甫建德梁慶和亞甫會稽任宗昉克庭蕭山陳汝晋錫蕃歴城珠爾罕圖義之廂黃金宗保嘯湄嘉善張文田荀韻錢塘吳恩棫莪菁固始金元杰叔符嘉善徐章錫文閣平湖丁森榕蔭甫蕭山景琪戟臣武同辰壽臣錢塘張紹棠安徽陳慶恩李繼業懐甯沈福年直隸李陶湖南鄭覲保申甫慈谿魏裕光覲文衡陽劉昌龢雲舫淸平張溶月庭景州章傑煦陽谷江寳年旌德康奉琪興縣○候補庫大使丁兌孚子安蕭山賴豐烈樹臣福建藍均蕙卿長沙姜鵬程章翰大興徐士本浙江○候補批騐所大使章其瀾健菴烏城趙經綸子猷善化舒寛詔藥階靖安方模經綸輝定遠 
[望江南]  
　　飄泊將乘海上槎梁園雖好却非家一枝消息在天涯醒眼劇思來夢草憂心誰贈合懽花二分春色感年華太痴生 
[上海四馬路高易公館籌賑公所經收正月十五至二十等日賑欵淸單]  
　　十五日程凝園酬神資移助洋五十元○梁煥南先生交來九百號册榮陽小孩患痰咳氣忡求速愈助洋十元○十八日由鴻源信局交來陸方潤求病速愈洋五元○十九日百川通匯來四川川北道黃植庭觀察寄來通江縣尹明府經募一千三百十五六號兩册通江縣署尹萃銀一十六兩通江營守府邱錦榮銀一十兩通江縣署再助錢四千文通江縣敎諭張炳元張文達蔣慶仁閻永興趙芝盛劉化吉閻掄元王幼懐再助陳聨標陳麗山蒲秀蜂馬德玉劉小泗聶瑞鳳何應嵋何應峨王成珍王成鼎王成敎三户合助皇坪合牌方山坪春秋會李文煥二十户各助錢五千文通江典史許寳德熊留氏劉恆春蒲敏政顔應瑞鄧炳麟六户各助錢六千文通江縣紳耆王幼懐王樹坊南十甲合三户各助錢十千文張公廟春秋會錢四千文岳國學陳致裕邵映恩趙宗舉張明德苟玉彩伏知文張正科余錦雲張炳十户各錢三千文何元林何知文趙迁魁劉登鑾張燊蘇明智李玉才張家祉張文選劉承萬易蔚楠朱有典蒲敏景中峨賈文和陳元和鄧芳銘十七户各錢二千文張家旒朱有繼杜星橋馮聨樞向東麟龔芳猶何應紳李國甸何應發黃獻之苟興科鄧天墀朱縉光過南斗熊宜佐易繼曦邵星垣劉垂馨易繼翹李長興劉裕機李映伯劉允怙陳三科李大義陳元恩周紱麟路于興朱日昶紀春華張邦相李敬宗張邦依劉應蟬張邦寅張邦珍劉應鹤劉以政羅啓元劉以資劉允恭廖文志四十二户各助錢一千文易光義錢六百文陳學聖張孔紹陳三謨路文行路信行張邦卓六户各錢五百文張紹湛四百文以上共一百一十户助銀二十六兩錢三百二十千每銀十兩申錢一于八百四十文合申銀一百七十四兩錢銀合共川平紋銀二百兩由百川通號匯來每伯除匯費二兩實收到九八規元二百零六兩五錢四分○二十日濟陽氏洋二元○○以上統共收英洋六十七元規元二百零六兩五錢四分 
 
 
 

Page 11

 
 
[光緒十二年二月十八日京報全錄]  
　　宫門抄○諭旨兩道錄前○内務府奏爲奏聞請旨摺○大臣謙奏委護道篆片○又奏道員因病出缺請簡放摺○川督丁奏請叅辦交案各員片○陜督譚奏委署知縣片○滇撫張奏道員到省飭赴新任片○川督丁奏叅革知縣查辦片○晉撫剛奏特叅文武員弁摺○東撫陳奏特叅文武員弁片○大臣謙奏請鼓勵摺子○二月十八日禮部宗人府欽天監廂紅旂值日無引見○禮王等各謝内廷行走恩○師曾等各謝調授缺恩○吳協中謝放甘肅甘州府知府恩○昌陵總管旃盛謝恩○倭恒額假滿請安○李中堂預備召見○周家楣續假二十日○召見軍機李中堂吳恊中○○總管内務府謹奏爲奏聞請旨事恭照道光十年八月奉旨嗣後織造等每屆一年期滿着内務府大臣具奏欽此又十咸豐四年十一月經臣衙閂先期奏聞請旨等因在案查江南織造貴存由銀庫郎中於光緒九年十二月十七日奉旨補放江南織造該員於光緒十年三月十五日到任按到任之日起扣至光緒十一年三月十四日係屬一年期滿臣衙閂於光緒十一年正月二十九日具奏本日由内閣抄出奏旨江南織造仍着貴存接管欽此扣至光緒十二年三月十四日又屇一年期滿理合先期具奏可否更换之處伏候訓示遵行爲此謹奏請旨奉旨已錄○○謙禧片再熱河道衡峻因病出缺所遺熱河道員缺極爲緊要應卽委員接署以專責成查有承德府知府嵩林持躬謹飭通達政體前次護理斯篆均能辦理裕如堪以委令就近兼護除檄飭遵照外理合會同直督臣李鴻章合詞附片陳明伏乞聖鑒謹奏軍機大臣奉旨吏部知道欽此○○奴才宗室謙禧跪奏爲道員因病出缺請旨迅賜簡放以重職守恭摺具陳仰祈聖鑒事竊於光緒十二年正月初六日據承德府知府嵩林詳據熱河道家人禀稱家主熱河道衡峻於本月初六日陡患痰症醫治服藥罔效延至己刻因病出缺等情轉詳前來奴才查前准吏部咨開本部奏定章程熱河道任滿仍於直内地道員中旗員遴選互調如該員到任後不能勝任准該都統隨時撤回另行遴調如實無堪調之員及由别頃出缺仍咨部於各部院滿洲蒙古京察一等郎中内揀選保送帶領引見恭候簡用又於光緒九年三月議覆都察院奏定章程嗣後直熱河道口北道山西歸綏道合併積缺遇有缺出比照滿科道保送通政使司叅議之則將六部並理藩院步軍統領衙門滿洲郎中及滿洲科道分爲兩班相間輪流帶領引見各等語今熱河道衡峻並非任滿係由别項出缺自應照章由部揀選保送所有熱河道員缺緊要相應請旨勅下吏部照章咨取保送並籲懇天恩迅賜簡放以重職守除咨吏部外所有道員因病出缺請旨迅賜簡放以重職守緣由理合會同直督臣李鴻章合詞恭摺具陳伏乞皇太后皇上聖鑒謹奏軍機大臣奉旨吏部知道欽此○○丁寳楨片再川省從前州縣慣用閂丁家人銀錢至委署地方時皆用之作閂上管理詞訟謂之帶肚子其一派閂丁卽挾制本官無惡不作此風極爲可恨經臣年來嚴村終未盡絶兹臬司游智開到任時沿途密訪各官聲名查有合江縣知縣張玉峯甫經到任卽習此風亟應隨時嚴叅以正綱紀又署陴縣知縣張毓崧諸事廢弛緝捕不力且於地方亦未能清白經該道王祖源查河過境人多告之又巫山縣大溪口管理運鹽委員候補縣丞張壽仁有營私搕索情事經鹽務總辦夏峕查訪屬實並委員密查請叅前來又前署璧山縣知縣毛銳卿不洽輿情工於作僞又直州知州朱庭桂前署懋功廰事至今年餘交代並不淸結經迭次催辦俱含糊回覆但以前任牽扯推諉實屬大于功令自應據實叅辦以重交案以上張玉峯張毓崧張壽仁毛銳卿朱庭桂等五員相應嚴行叅辦請旨一併將張玉峯張毓崧毛銳卿朱庭桂張壽仁等五員卽行革職並將朱庭桂一員交代委飭速辦如再玩違再行嚴加覆叅理合據實奏明伏祈聖鑒謹奏軍機大臣奉旨張玉峯張毓崧毛銳卿朱庭桂張壽仁均着卽行革職餘依議該部知道欽此○○譚鍾麟片再署甯州知州趙謙調省遺缺查有候補知縣崇瑞堪以委署張掖縣知縣李壽芝丁憂遺缺查有試用知縣姚世貞堪以委署據藩臬兩司會詳前來除檄飭給委外理合附片陳明伏乞聖鑒謹奏軍機大臣奉旨吏部知道欽此○○張凱嵩片再新授雲南糧儲道譚宗浚現已到省應卽飭赴新任以重職守其原署事之留滇委用道湯聘珍交卸後仍總辦善後局並軍需報銷事務俾專責成除分檄飭遵外謹會同雲貫總督臣岑毓英附片具奏伏乞聖鑒謹奏軍機大臣奉旨吏部知道欽此○○丁寳楨片再查知縣爲親民之官必須廉潔自愛方足以資治理兹查有平武縣知縣王元培聲名狠藉控案纍纍並有縱丁庇差得贓情事實屬有忝厥職兹據該管府道禀揭由藩臬兩司詳報前來未便稍事姑容相應請旨將平武縣知縣王元培革職查辦以肅吏治其所遺平武縣知縣缺川省現有應補人員應請扣留外補是否有當理合附片具奏伏乞聖鑒謹奏軍機大臣奉旨着照所請吏部知道欽此○○山西巡撫臣剛毅跪奏爲覆叅關廂連劫勒限已滿迄未獲犯之文武員弁請旨交部議處恭摺仰祈聖鑒事竊查鳳台縣南關義利正日昇昌兩家錢舖於光緒十一年十月初一日傍晚同時被賊劫去贓物拒傷舖夥一案前據詳報經臣奏請將該署縣豫臨澤州營千總張占元摘去頂戴勒限兩月嚴緝贓賊限滿不獲再行參辦奉旨允准在案兹據按察使嵩崑會同布政使高崇基詳稱查此案自光緒十一年十月初一失事之日起迄今已逾兩月贓賊未據報獲捕務實屬廢弛自應覆叅議處以儆玩泄並聲明豫臨已於十一年十月十八日勒限未滿之先卸事等情詳請具奏前來臣覆查無異稱應請旨將前署鳳台縣知縣豫臨澤州營千總張占兀一併交部議處以爲玩視捕務者戒仍飭緝外理合繕摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○陳士杰片再東省武定府屬之海豐縣地處海濵壤連直省素爲鹽梟出没之所上年冬間臣迭准大學士直督臣李鴻章來咨直鹽山慶雲等縣時有梟匪結夥販私搶劫鹽店著名匪首洪景南等均係海豐縣屬之海豐營人畜飭屬合力兠捕等因當經臣嚴飭署海豐縣知縣徐玉山海豐汛把總孫毓和設法購綫勒拿並行臬司及武定營一體飭緝乃該縣汛置若罔聞不特日久一犯未獲亦無隻字禀覆且本年正月初間經直官軍越境圍撲擒獲匪犯洪景南等多名該縣汛又不帮同協拿捕務廢弛已極未便稍事姑容兹據該管道府詳由藩臬兩司轉揭前來惟查該署縣徐玉山係進士出身文理尚優相應請旨將署海豐縣事卽用知縣徐玉山以教職歸部降選海豐汎杷總孫毓和卽行革職以爲緝捕不力者戒理合附片具奏伏乞聖鑒訓示謹奏軍機大臣奉旨着照所請該部知道欽此○○奴才宗室謙禧跪奏爲帮辦刑司蒙古事務之協領現屇六年俸滿始終奮勉出具切實考語保送引見恭摺具陳仰祈聖鑒事竊查道光八年八月二十五日前署熱河都統松筠奏請仍派協領等帮辦刑司蒙古事務等因欽奉上諭松筠奏請照歴任都統舊制揀派恊領等官幫辦刑司事務一摺等因欽此欽遵歴經遵辦在案兹查印務協領兼前鋒翼長世襲騎都尉穆哈廉經前都統繼格楝選帮辦刑司蒙古事務業經咨明兵部奴才到任以來留心察看該協領嚴明精細練達安詳近年蒙古案件紛繁該員帮辦一切亳無遺悞且於統帶練軍管理旗務均能秉公精細洵屬始終奮勉不辭勞瘁實係駐防協領中出色之員光緒十一年曾經奴才保荐奉旨交軍機處存記欽此現値該協領本任六年俸滿自應照例送部引見並欽遵前奉諭旨出具切實考語保奏可否量予鼓勵之處恭候聖裁除咨明兵部外理合恭摺具奏伏乞皇太后皇上聖鑒謹奏軍機大臣奉旨兵部知欽此 
　　日昨天津開來輪舶帶到本月十八日京報一本其十七日之京報想由别船寄來兹故越次照登一俟接到十七日邸抄卽行補錄[  本館附識]  
 
 

Page 12

 
 
   
 
