# 1887 - 119 - 4905047

 

Page 1

 
 
[求闕齋日記出售] [  申報館代啓]  
　　曾文正公之文章道德彪炳一時其全集久巳行世茲有四知軒主人覔得求闕齋日記底本託本館排印現巳工竣其中計分十類頗有可觀每部釘成二本價洋二角五分卽日出書上海諸君欲購者請至三馬路申昌書畫室各外埠申昌及賣申報人亦均有出售特佈 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時訌藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿乎爰商付　向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠　　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從亷此佈 
[新出石印典制分類文稿告白] [  點石齋主人啓]  
近來石印小題文之多坊間不下數十種從無别開生面獨出新意者宜畫樓主人仿四書類興之例分類四十有四專選名稿窗作得文二千餘蠶精抄精校交本齋石印一切數見不鮮之作槪屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十冊價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[書西河盜案後]  
　　西河者皖南之鎭也其地離宣城僅數十里亦有汛弁坐鎭其間而盜賊乃公然横行肆刼噫異矣查近年以來皖中盗風日甚一日其迤南一帶地方盜匪出没巳屬指不勝屈而甯國廣德等處爲尤甚何則盖其地與浙江之杭州湖州江蘇之常州鎭江江甯均係犬牙相錯前者髮匪擾亂此處遭蹂躪者較甚於他處肅清之後遺黎之僅存者寥寥無幾人賊中餘孽未免伏處其中又有軍務旣定旋奉裁撤之勇丁以及平時斥革之游勇并外來墾種之客民往往雜處其間人品良莠本自不齊而且林密山深峯巒重疉川廻谷隠巖穴幽深無從究詰更無法搜捕前年方軍遣撤之後其滋蔓於各處者益　衆多而匪勢乃因之益張前年夏涇縣客民與土人搆釁幾乎釀成事變幸而速爲解散尙不羊胎大禍而根株則未能凈絶於是不旋踵而有旌德殺傷官民之巨案今春南陵僵匪復有聚衆倡亂之舉苟非匪夥首告不知其禍將伊於胡底卽此案首要各犯至今仍未弋獲則所謂斬草不除根難保其逢春不發以上各節皆彰彰在人耳目間見諸日報而歴歴可稽者也夫皖省諸官非盡聾瞶而盜案之多至於如此並未聞有赫然震怒肅然整頓勒限嚴緝購線跟拿與夫叅辦文武各員之不能治盜者而懲之以至於今復有西河之案西河距城固不甚遠也時在初更則亦非夜深人靜時也而三月二十九日之案間其所刦則有二十八家之多間其盜數則有一百六十餘人之衆其來也明火而執械其去也開鎗而拒捕此豈尋常所可比哉聞其時地方汛弁亦曾帶兵丁數名前往捕捉匪衆見卽開鋡汛弁頗極奮勇雖見賊衆燃槍仍屹然不爲之動然而所帶之兵則僅數名以與一百六十餘名之盜相抗何異鄒人與楚人戰勝敗之數固不問而可知故當汛弁追捕之時一匪直前持刀亂砍其勢猛摯弁亟閃身避刃而頂帽已被削去不得已任其兎脫以去夫以一汛弁而能禦盜如此亦所謂難能而可貴者矣然職微而力單究何能爲因是而盜黨知官兵汎勇之不足畏而益肆其披猖月將馴至们不可收拾此豈一朝一夕之故也載其所由來者漸也彼蕪湖江上之盜登屋夜呼當時卽行拿獲是又難得之創舉較之西河抑又勝矣旋下雙錫五觀察聞報後已派人前往　勸一面札飭示諭嚴密查辦或者尙可緝獲人賊按律懲辦而說者以爲此等舉動爲盜案之常例恐未見其必能破案也夫盜之所由生與夫盜之所由熾以迄夫盜之所由平此非專恃乎兵力也发謂兵力單弱故盜得以生心兵威不振故盜愈見衆　倘一旦而兵精勇足卽不患盜風之不戢此說也雖近似有理實則非持原握要之論也治盜之法首嚴保甲以清其源勸辦團練以遏其流兹二者缺其一而不可凡所謂嚴捕務增汛兵廣緝懸購皆虚文也特無如此時之官長大都如吳興老公煦煦焉而以爲仁孑孑焉而以爲義平日黄綢被底放衙苟得保其考成卽爲僥天之倖俾求其欲爲地方辦一事興一利除一弊而不可必得　保甲一事近來無處不辦亦有未嘗擾及民間及費民問分文者顧　則不擾費則不費而所編所查則多不盡不實雖有元惡大憝竄伏其中而漠然不知渾然罔覺但以一紙門牌黏諸門上卽以爲吾事畢矣而不知今日甫查保甲明日卽有盜案此其禍之所伏豈容推諉也耶又如團練一事古者守望相助出入相友最爲禦盜之第一善法無奈有督率之人則民團足以禦盜無督率之人民團安知其不爲盜嚮者不辦團練民間尙無軍械旣辦團練則軍械請之於官而不肖之徒反得藉此爲潢池之弄則是利不見而害已生盜風之所以不可弭也爲今之計皖南諸官亟宜軫念民艱爲除暴以安良之計仍不外保甲團練兩法但不辦則已辦則必期認眞嗚呼中國之事大都誤於不認眞三字正不獨治盜之一節已焉安得有賈生爲之痛哭而陳也哉 
[本館接奉電音]  
　　昨接在京友人發來電音有本月十三日上諭一道敬謹譯登○四月十三日奉上　裕祿現在來京陛見湖廣總督者奎斌兼署欽此 
[盛澤大火]  
　　盛澤鎭東廟橋頭永茂燭鋪於初十晚初更時失火及知覺火已冐穿屋頂無從撲救當卽鳴鑼報警阖鎭水龍咸來噴救因是處街道鑠笮起水泳多不稱加灼風花鏨發天時久睛物皆乾燥易於惹火一時竟難樸滅直燒至半夜後始熄所幸人口無傷計燬去上下岸店面六十五家大小樓房平屋實有二百餘間誠大災也聞月初 
 
 

Page 2

 
 
該鎭曾遭火患幸當時卽行救熄所燬無幾三月間該鎭澄清橋又以迎燈過後遺火焚燒并斃多命迄今爲時無幾又遭大火何祝融氏之不憚煩耶又聞硖石鎭及新市鎭兩處亦於月初某晚回遭回祿其燒燬房屋若干及人口有無傷損容俟訪明再述 
[盜犯就擒]  
　　西河盜案前已兩紀報中聞南陵城内已獲盜犯四名日前某縣大令因公回城路過一處地甚荒凉聞屋内拇戰聲喧心甚異之立飭幹捕往探一面商同城中武官派兵前往將屋圍住進内拿獲六人當塲搜獲包袱内有刀械暗記及贜欵等件當將六犯解至城中收監至月初以來寗廣所屬新河莊等十數鎭盜刼店戶之案不一而足途中打刼之案亦正不少幾於遍地荆榛各鎭店鋪皆不敢公然貿易而行客亦均視爲畏途蕪湖近日盜案亦多雖非明火執仗然多飛墻走璧之人如某茶棧某烟店之事聞者皆爲之寒心其細情尙待報錄 
[湖郡考信]  
　　傳聞浙江學憲瞿子玖宗師定於本月二十八日取齊湖州府屬不知確否容俟續聞 
[盜案已破]  
　　嘉興相近曹莊鎭一小市集也有某京貨店於初九日夜半時被匪人破門而入意圖劫搶各物店主出而抗拒被匪人毆傷匪乃肆意搜括實無貴重之物祇值數千而已該店卽於初十日清晨赴嘉興報案王西垞明府立卽會同汛官前往踏勘騐得該店主受傷不重想可無礙勘畢回署飭捕四處嚴緝旋經購得眼線王明府卽會同嘉興汛李君帶同汛兵馳赴曹莊鎭鄉間在温台帮墾荒客民篷廠内拿獲匪盜兩名餘人均被脫逃旋將兩名帶回收禁以待訊問 
[臨安紀事]  
　　簫杞山廉訪已抵省垣尙無接印准信本屆秋審人犯早已陸續解到衛中丞定於本月初八日會同司道在撫署大堂審錄應由署臬盛廉訪一手辦理矣○杭人信鬼佞佛又好揑造謠言近日貢院西橋王衙前靑雲街横街等處相傳連夜鬼哭徹且方止并聞有鐵練拖拽之聲羣謂街魂四出地方必有禍患必須設法禳解以保家口平安遂共醵資延僧禮懴三日並設燄口一堂并邀集老嫗數十人同聲念南無阿彌陀佛自早及晚謂之佛會眞好事者之所爲杭城之一弊俗也○滿營外之地均屬官基歴年應完佃租向由杭試總捕同知飭承經徵解兹屆應徵之期署分府陳司馬飭經承將版串一律造齊定期於四月初九日起設櫃徵收以便給串執業想各業戶安分奉公自莫不爭先完納同爲聖世之良民也 
[飛廉作惡]  
　　花事闌珊春光斷送緑肥紅瘦燒燭無聊誦古人三月正當三十日風光别苦吟身之句吟細把未免黯然消魂矣小齋悶坐封家姨方作踐群芳繼之以絲絲細雨洎乎更魚四躍方倚枕騎漆園相與訪司花仙子情話纏綿驀聞窗後縱横盪決如萬馬之行空四面危牆頓覺搖搖欲墜直至東方漸白風勢始少衰閒步庭階有客欵門而入言府學魁星閣被風吹倒壓斃六人其二人方出戶小遺幸而獲免章門下吳城上江面船隻多有失事者久之又有一端河口商船覆溺告者細訪之巇有船裝萬載縣兆泰福表芯紙剪江而下被風捲入波主以致船上多人盡與波臣爲伍不知閨中人簾捲東風問海棠依舊者亦尙憶著征人怨金錢之無准否也錄江西訪事人來函 
[首善紀聞]  
　　禮部爲咨行事　祭司案呈本部具奏本月十七日孝端文皇后忌辰是日不報祭不還愿不宴會不作樂不理刑名照常辦事等因奉旨依議欽此欽遵到部相應咨行各衙門飭屬一體遵照○山東濟南府各屬黄水爲災謀生乏術飢民之逃往北京者實繁有徒京内各街衢亦時有男婦大小挨門乞食並於各宅門首呼喊鬵子賣女慘不忍聽好善者見之或給食物或贈京蚨盖亦陰行其德乾也○西城察院派委司坊官率役解運平糶局出售官糧所收當十錢三萬餘串送交戶部庫騐收庫官飭役秤兌觔兩計每串六吊重四觔有奇遂全數照收○内廷交諭内務府著營造司趕於養心殿長春宫等處支搭天棚初四日清晨傳集匠役百數十人各帶腰牌入内支撘擬於三日内報竣云○陜西固原提督雷軍門正綰由奉天防營凱撤於初四日清晨自津抵京僑居東安門外皇城根關帝廟内隨繕備安摺膳牌進内請安皇太扣卽召詢防所各事聞小憇旬日卽須遄回本任云○廣西巡撫委員管解京餉銀二十萬兩抵京赴戶部投遞文批初五日經銀庫官當堂兌騐如數收貯庫中給以回批令其回桂銷差○禁廷各處值班官兵應領口分盤費等銀巳積欠三月之久因赴廣儲司銀庫催請開支庫官答以庫内現乏存儲一俟各關解欵抵京卽須定期傳領云○總管内務府知照本月初八浴佛日應由大内神堂恭請倭車庫至堂子禮畢請回内廷所有各項應行備差人員均穿花衣敬謹預備○海運頭幫漕米抵通經倉帥分起兌騐由裏河陸續剥運入京現已交倉米二十餘萬石通計南漕兌交通倉者約二百數千萬石有奇云○南海油漆繪畫等匠紏約齊行勒加工價自本月初一日起每人除日食三餐外堅索工錢十吊并聲言如不照給一律停工興隆等廠以各工人除日食三餐外給以工錢五吊不爲不多若再索加委難遷就衆匠卽自初一日始挂兌按掛兌者彼中人暗號卽停止做活也惟工雖挂兌而工匠六百餘名仍在彼處每日三餐且按日支錢五吊各廠大有進退維谷之勢云○侍衞人員向分六班值宿現在皇上每隔五日駕抵北海閱視步射凡御前乾清門等侍衛每次一班輪流預備上亦張弓挾矢與近侍諸臣相練習焉又聞射鵠放槍地毬二箭三槍諸技亦將陸續校閱云 
[鳩江清話]  
　　本任涇眇在縣沈能甫明府鑑交卸回省道出蕪湖小住數天俶裝就送○蕪湖鈔關頭批京餉經雙錫五觀察委前署蕪湖縣典史蔡少尉澧管解赴部交納少尉奉檄张卽將餉鞘押運下船赴轅請給咨批隨卽取道清江北上○前報紀英領事署興工建造由縣局清丈界址一則兹聞山上所有墳墓由英署咨請監督出示酌給葬費令故主遷埋其無主者則由英署購買義塚爲之遷移標記聞此次因胡姓有地賣絶後見项署興工藉言多佔地基禀請監督轉飭地方官清理故有是舉也 
[金陵疏通官塲]  
　　許方伯以江左夷吾係遠近之觀聽者已四閱月矣自以所職首重官常因就官常中之鬱鬱久居一籌莫展者先爲設疏通之法聞當下擬以厘卡之司事攺用小班爲委員計江甯所屬厘卡共三十處一處可容兩人間有能容三四人者又州縣多以盜聞非保甲無以清其源計分隸江甯之州縣三十餘缺每缺以一小班帮辦保甲如此則向來小班無位置者藉此可以疏通誠法良而意美一舉而兩全一時談者眉飛聞者耳動矣詎有謂事屬創行行或慮有窒碍者遂戞然中止此上月事也現聞另立章程通省候補中之未經引見未經騐看者起府廳迄從未計大班共五十餘員小班三十餘員一槪不入衙叅班期内中有現當差使者卽于其名下註明大意限一月内自行禀請更換料理北上如或逾限便勒令交卸一面並咨明蘇州揚州等處一體遵照煌煌印諭高黏官廳内令見者不寒自慄江南自兵燹後無非鋒鏑餘生而來此聽鼓者又大半飄泊僅存謀生無術之子趁前者停捐之隙竭力羅掘以濫邀此名器當其先行到省巳閙得上無片瓦下無寸土一家十數口或數口咸賴此孤注一擲者爲仰事俯育之資故若者爲津貼若者爲吏治苟可以餬我朝夕者無不算及錙銖自分終此生無或有敗乃公事者實爲萬幸今驟更此令吾知爲王章之牛衣對泣者正不知凡幾昨有謂此中之依官爲命官去而其一家之白髮朱顔勢將與之俱去者屈指其數當得九九消寒圖三分之一緣未經引見未經騐看者多屬阮嗣宗之窮途而之數公者尤所謂溺人必笑吾將有分者也 
[觀傀儡偶誌]  
　　簾外陰濃天低似墨落花如雨斷送韶華方欲分付流鶯留春小住適有西友至爲子言傀儡戯之美且曰子能乘興一觀子當修函致班主人代通忱悃應之曰諾乃於昏黄後驅車而往至則班主已迓於　左握手爲歡導之入座時意琴室主已先至少焉寄　亦來乃相與偶坐清談不覺已鐘鳴九下矣驀聞西樂悠揚宫商互奏繡簾高揭戯遂登塲初爲小孩走索繼之以醉人踏高蹻二者雖中國亦恒有 
 
 

Page 3

 
 
之而其變化靈奇巧思獨運則迥殊中國人之所爲二劇畢一女子出花容玉貌嬝娜娉婷恍疑月殿仙人御風而下塵世旣而鶯喉慢　聲徹雲霄旁一小丑彈三絃和之妙舞清歌一時無兩隨後則一無頭人出翻觔斗竪蜻蜓宛如刑天之舞干戚忽三頭次第自腹中出層累益上若寳塔然旋復傴僂入内由是而一孩抛彈丸三孩搖鈴鐸或歌或躍純任自然臺上火忽滅一髑髏跳躍而至忽焉將手擲至丈外忽焉將頭抛至半空忽焉渾身粉碎虚花忽焉依舊完好如故意者其示我以本來面目乎然而膽小者殊足駭已旣而燭復明樂復作一紅面人搖擺而來自將臂折下一轉瞬化作一孩折其腿腿亦然漸至或頭或足隨意抛去皆成一孩嘻頭飛鼻飲疑古人託爲巵言不圖今於演劇時見之此劇旣終卽有四黑人各操樂器一美女彈琴唱歌大致與黑蠻風土記所載凡皮之樂相髣髴惟彼僅繪諸紙上此竟寓諸目中耳其足以醒世者有二一爲二人入山陡遇一人熊呌囂咆哮若將吞噬者然二人懼向之飲泣熊益怒而跳忽一少婦珊珊其來向熊婉語熊亦若低徊眷戀情不自勝遂捨之而去夫熊本蠢然一獸安能知好色彼其意特謂世之獵艶偷香者直人中之禽獸故借熊作當頭棒喝耳一爲竊賊二人入肉鋪胠篋初從樓窗躍入及窓而顚旣復濳入櫃中櫃中人擊以棍仍不得入旣而守者稍懈乃得竊物而逃迨事聞於官掩捕甚急二人乘馬車遁車覆幾碾斃隨乘氣毬避他方忽遇狂颷自空中墮下俄而復甦躱入土舍中爭臥一榻甫臥卽有鬼物掀之起屢臥皆然當行竊時或被狗所噬或被牛所觸種種點綴無不刻畫入微嗚呼意欲害人適以自害任爾藏身之固終無一刻安舒謂非陰險貪饕者前車之鑒而何嗣是卽接演影戯臺上高懸錦幔網以垂垂之絡綴以瑟瑟之珠中間更現出一花園瑤草奇葩如入芝田元圃忽則紅霞萬道忽則靑天一色或深緑如夏幄或淡黄似夕陽十色五光幾令人不能偪視時則騐時鐘巳鳴十二下戯畢而人亦散歸是夕雖大雨滂沱街衢泥滑而墜鞭公子挾彈王孫無不乘興而來一抒眼界而鶯啼燕語柳軃花嬌蓮步輕移扶婢而至者尤覺如雲如水幾於萬人空巷鬥新妝誠洋洋乎大觀也 
[見義勇爲]  
　　華安洋行之華安輪船於本月十三日午後由漢口旋滬過大沙洋面適值大風浪有壞船板順水浮下爲買辦王君蕙孫所見知必有異轉瞬卽見壞船一隻并有二人在水面浮氽王君隨與船主德國人四美司商救該船主見義勇爲立卽着大副放舢板往救援之登輪問其情形二人自言係崇明人弟兄二人姓張名金海金湖業漁於十二日在吳淞開出當晚風浪交作船卽覆没尙有一夥不知去向我等在水俟救己閱半日半夜今始遇救感激不盡船主等憫其飢寒給予盤費俾得生還故土云如該船主者可謂救人救徹各輪船來往江海間當有聞風而興起者矣 
[將婦領回]  
　　法會審員王鴈臣司馬昨晨在捕房時提捉姦案内之姦夫李德生及周沈氏分别責懲司馬謂周沈氏曰爾到上海未及一月卽作此不端事實屬不知廉恥又謂周阿桂曰爾婦不端應發官媒汝現在尙要領回否周稱家中有子女無人照顧願將婦領回惟李德生請爲交保恐伊出外尋事司馬謂爾有一婦人尙不能管安有面目向人喋喋着將沈氏領回管束李德生着還押覔保到案再行釋放 
[法員觀審]  
　　法國駐劄東洋欽差某君同繙譯官擬回本國道出滬江暫駐密采里西國飯館不日卽行束裝前去某君因欲領略中國風景故偕法領事官莅法公堂看會審各案繙譯某君亦於昨晨至法捕房看發落各案 
[邑尊回滬]  
　　上海縣莫善徵大令日前因事晉省巳於昨日下午四點鐘時公旋滬上矣 
[滬事零拾]  
　　前有船局阿小卽張阿小在滬南十六鋪橋雇工置造小屋一椽當經法捕房阻止押令拆卸已列前報現聞張阿小業己具禀於上海縣署稱橋面上時有人傾倒垃圾恐致橋梁朽壞擬集資建造土地祠於橋側呈請給示等因莫邑莫收閱呈詞以張阿小所禀殊屬含混着再明白具詞呈候核奪○昨報列覆舟遇救一則兹悉該船係由東鄉高橋開行來滬前日午後二點鐘時行經陳家嘴浦面遭風覆溺雖經各渡船及救生局船竭力打撈落水諸人惟坐在艙内之一人想於失事時未及逃出四處打撈迄今尚無着落云 
[邑尊騐屍]  
　　張政和係甯波慈溪縣人於十五歲時經人薦入新北門外城墻下黄義興銅匠店爲學徒今年二十三歲業已滿師三年本月初八日張將店中生意自行辭歇出外越三日未歸至十一日下午時回店默然無語旋至店樓打睡至黄昏時店主黄南山不見張起身卽倩學徒上樓喚之不應隨告知店主舉火上樓探視張巳面色靑紫知已吞服洋烟急延陳君竹坪前去診治則已不及移時卽斃當查張致死之由緣張近來在小東門左近賃屋與人股開銅器店曾向某婦女貸洋五十元以作開店貲本嗣被該婦拒却一時無措情急服毒聞有母在慈溪原籍該店主當擬函追其母來滬以待親視棺殮但往來總須五六天天時炎熱屍身豈能久擱遂於前日恊同該處十二鋪地甲金文報請上海縣詣騐時莫邑尊適晋省未回至昨日下午四點半鐘時邑尊回署時刑書仵作人等先在屍塲自候邑尊旋莅屍塲週閱情形隨卽陞座問供先據十二鋪地甲金文禀訴情由店主黄南山亦據情供訴一切邑尊卽飭仵作如法檢騐旋據喝報該屍委係服毒身死並無别故邑尊亦離坐親視無悞卽飭棺殮發封旋排導回署時已五點半鐘矣 
[英界公堂瑣案]  
　　陳企堂稱在英按察司署處服役我係寍波人曾娶同鄉婦蔡氏已有五六年因該氏與我母不睦日前因細故由母申斥伊懐怨不呌我母又因我隨東人往漢口及回時伊不在家我往找尋又與我饒舌且前次口角竟吞洋烟因此不敢領回告知其父母均置不理不得巳交捕送案其母上堂甲訴媳婦之不好陳蔡氏初淚下涔涔默無一語繼供家常淘氣不過回母家蔡太守問陳爾意如何陳答稱只得將妻休退太守隨問該氏爾夫以爾不能孝事姑故欲休爾爾如回去攺過自新本分府當勸爾夫領回該氏稱情願隨夫歸如夫不要我惟有削髮爲尼太守又勸陳及陳母將該氏領回前事作爲罷論不得冷語相加卽母有不協意之處陳當善爲勸慰但願爾等從此和好如初如該氏再有前項情事定干重處陳稱謝扶母挈妻而退○周洪氏稱我之女孩在門口被賊捋去銀鐲一隻報捕緝獲人贜送案包探唐靑山禀獲賊朱阿炳搜出銀鐲二隻除該氏認賊外尙有一隻的信未到朱阿炳俯首求恩蔡太守隨判笞朱阿炳一百板賊交該氏領去尙有銀鐲一存捕房俟失主認領○秦曹氏稱開小客寓有趙阿生來借住一宵被拆去　被壳竊藏圖逃幸卽看破獲住人賊交捕送案請究趙阿生供實因窮極犯竊以後不敢再犯蔡太守隨判趙阿生管押七天以示薄懲賊交該氏領去○華人陳大生已入英籍取我曰哈生投英領事署訴與王永福及女人顧阿囡股開也苑樓書場立有合同我存本洋一百零五元竟被吞没請追等因賈副領事據情照會蔡太守飭傳王永福顧阿囡到案於昨午集訊哈生申訴前因并呈合同又稱我被吞洋有譚福生司帳可証譚供有合同爲憑王永福供與哈生合開書塲虧本有帳爲憑如何控我吞洋顧阿囡供前開書塲虧本已盤頂與王今王與哈生合開立合同時我爲居中如何控告及我又有王阿狗等五人控追工資又有楊某請追房金太守謂哈生王永福各執一詞且問王阿狗等究竟何人是塲主王阿狗等同稱哈生王永福合開太守將情告知賈君賈君申斥哈生所控不實斥退不理太守又諭王阿狗等向哈生王永福索償工資可也○西人某稱被出店人曹阿生行竊白巾白襪等零星物件報捕拘獲人贜送案曹尙存辛工洋六元呈案請爲給領王毛毛稱在洋東處爲廚司曹阿生係前洋東用下之人似有呆狀今不知如何擅取新洋東之零星物件曹阿生供因有急需向洋東暫借物件抵押原擬取辛工贖還不料巳被報捕拘案蔡太守商之賈副領事判將曹阿生管押十四天辛工洋照給贜交西人領去○包探秦少卿查得李玉嘉將僞銀混用拘案押候查辦等因己列前報昨據該句探稱乾元押鋪之畢翰州言被李混押下僞銀交到捕 
 
 

Page 4

 
 
房與前次起案之物的是一式又將李解案僞銀共四錠呈案畢翰州申訴前因并稱僞銀計押洋一元錢四百文李玉嘉仍執前詞蔡太守判李管押一月期滿遞回湖北僞銀存毁 
[法捕房瑣案]  
　　法租界興聖街京江棧弄廣泰蓬船公司帳房某姓送出店某甲到法捕房據某姓稱於前日出外看跑馬將銀箱鎖好其鎖匙放在床上枕邊行中有出店兩人學徒一人我看過賽馬回到行中據學徒稱銀箱巳開當卽檢點少洋一包計五十二元七角學徒云出店某甲曾經出外未歸隨卽尋覔獲到等語捕頭着押候解案○某嫗住居八仙橋地方前日扭送某甲到法捕房據嫗稱某甲到我家内云近有新開米鋪價值甚廉每担祇須洋二元九角特來借洋三元稍緩卽還我卽應允如數借彼甲又稱尙有一事某親串家做喜事邀請吃酒要借衣服三件我以其素來誠實亦卽借彼豈知一去竟如黄鶴隨卽四處找尋幸得遇見扭送捕房管押候訊○法馬路正寅館飯店扭送某甲到捕房據云甲來借住兩天檢點之下少棉被一條爲此將甲送押捕頭着暫押候究 
[上海文報局内協賑公所接直隸金苕人觀察電音]  
　　直賑欵收至第四批今六批三千兩己交安州史君散放第五批若干乞示福曾 
[上海高易籌賑公所撮要]  
　　頃奉河南開歸陳許道鞠子聮觀察賜函并由元豐玖號匯到第二次賑欵共汴平紋銀二千一百五十五兩五錢五分内除平色銀一十八兩四錢九分又除匯費銀二十七兩三錢計凈汴平足色紋二千一百零六兩核伸規元二千二百六十五兩信照拜領望雲叩謝除照原册塡掣收條備函奉繳並將捐助台銜另列清單外用登報簡敬叩仁慈李朝覲秋坪頓首謹誌四月十三日 
[寫扇助賑]  
　　古潤殷紀平行書摺扇助賑半月每件收潤一角三日取物其餘大件均照潤格索書者交城内豫園得月樓代收外埠卽寄局貲自給 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[江西宫報]  
　　署安遠縣汪鴻調省差委以准補斯缺之麥錫良飭赴新任又署貴溪縣李紹衣調省差委以現署新渔縣准補期缺之朱彭年飭赴新任所遺新淦縣以候補縣彭湖署理又署贑縣葉滋蘭現因案暫留高安緩赴署任所有贑縣印務以代理新建縣曾繼勳酌委署理所遺新建縣印務以現署新喩縣准補新建縣文聚奎飭赴新任遞遺新喩縣印務以准補斯缺之朱寳常飭赴新任大庾縣典史謝錦文據報病故以從九盛家祥署理海防新班縣丞張善錫繳照署瑞昌縣任佑觀據禀廻避以卽用縣鄭仰虞署理候補府王寖長委辦義寗州卞丁憂候補通判余本嶲總查督銷局卡分發知州施葆修繳照通判高應輔就近起服 
[行兇受辱]  
　　甯波醋務橋人某甲素不安分動輒恃勢凌人人皆畏其兇鋒莫敢與之計較蓋亦虎而冠者也里人某乙妻方懐孕延鎭海醫生某内診之丙悞以爲疾也投以藥胎墮乙怒其不知脉理欲與爲難嗣經妻父某丁勸止乙忿無可洩然究不敢與巖巖者尋仇遂託人轉商諸甲甲卽借事生風大　曰是可忍孰不可忍奮袂而起至梅墟鎭某質庫高坐中堂喚地保至喝令傳醫來地保據情達之醫醫自念不去則似存畏縮去恐被其欺凌不得己邀丁爲之輔翼隨偕保往見甲甲不由分說舉掌批醫頰本見勢不妙挾醫歸旋糾集多人嚴陣以待甲以被丁敗興未　大肆威風遂於次日協保親至醫家將招牌什物一攫而盡復喝衆封锁其屋衆見甲欺人太甚共抱不平扭而痛抶之先以穢物塞其口令嘗木樨香味旣復如醍醐之灌頂以尿桶自首沃之旋卽呼嘯而散中受此大辱控諸縣官未知高坐琴堂者若何批示也 
[東報譯要]  
　　日報載三池礦山局事務長小林秀知君帶同隨員一等技手吉原政道五等技手小山筧並三井會社金子彌一林文之助外二人乘坐薩摩丸輪船往中國巡視各炭礦先至上海再行搭船至香港新嘉坡基隆等處該局長限二月巡視畢轉往開平炭山閱騐○紫溟新　載朝鮮京城來信述及巨文島向時爲　國所古今年諸事結局將該島交代前二十日經略使李君繼曾由京城出赴該島收取○日報載廿七日午後四點鐘時金井長崎區集豪冨人民五十餓名同至交親館長崎縣日下義雄君亦在焉事爲今次海防費需欵孔亟將伊藤總理大臣發委勸募大意陳述一通復懇懇勸諭崎縣因集欵維艱頗目焦灼再三陳說至晚始散又載日下知事擬於由上海回來之公司船搭坐上京隨帶吉村一等技手及烟島小林原各員會晤政府商辦要政○工兵中佐村井君乘坐鎭西丸汽船於十七日午後到嚴原港次日回航至淺海灣帶建築砲臺官同往雞知村上陸一宿十九日再至浦村及貝鮒村監督對馬島砲臺動工○長崎港各街上新設路燈三百六十六處限於初七日落成初九晚一齊燃點從此夜行者均稱利便矣 
[皖垣紀實]  
　　安慶府聮仙蘅太守三月初五考試文童扃門後親自下堦查緝見有一人遮遮薇掩惶悚異常詰之則係太湖縣人本行縣某童雇令入塲搶替遂將本名扣除甲　枷號頭門示衆並將廪保申斥一番誠足見太守愼重揜才之意也○皖垣今逢大閱之年所有應由秋審人犯經孫樹人廉訪札飭各屬赶緊解省以便陳六舟中丞提勘後定期出省閱兵隨奉中丞牌示定於四月初四日午刻督同司道錄囚○撫轅牌示前撫標左右安游濳五營弁兵卽備具履歴技藝前赴教塲聽候校閱初五日看撫標陸營練軍營大隊籐牌並實缺官員馬步箭初六日看長江水師並澄清營各水操初七日看兵勇擡鎗鳥鎗打靶並兵丁馬步箭 
[朝鮮雜錄]  
　　寒食節曲論貧富貴賤皆紛紛出城至其先塋祭掃近城十數里婦女亦必同行往來雜遝熙熙攘攘如趨壑如歸市瞻望松楸令人增感大小鋪戶關閉者多亦爲上墳故也○傳說某道出煤甚多無知小民聚衆私自開采官知之拘執數十人已將爲首者梟示仁川惟人過多遍處搜察而形蹤詭密恐難拔本塞源已辦數人押解内渡有一人由仁川押到王京行至半途溘然而斃經其親戚領屍收殮矣○西門外斬凶犯二人又凌遲一人云是逆案觀者無不同聲稱快○華醫孫某去臘回籍今又來仁川欲赴釜山行術以彼處醫生寥寥也○忠清道之公州三月十五日起會至四月杪止各商紛紛而來華日商人至者亦夥○城内外所栽桑樹菁葱有生意飭工加意培養以成沃若之觀○栽茶局在南山下茶秧運來數千株栽後活者僅半以土性非且又不諳種植之法也○四野刼案不一而足聞有游勇攺作朝鮮人裝束者又傳言華軍將至日人驚疑四處偵訪後有通事由義州來云雷軍門營盤巳撤回金州並無華軍來此之說謠言始息○華商數家購買黄豆若干石將運往上洋較買銀爲合宜○王又開科取士取中進士百餘人狀頭係李姓是王之族人新進士跨馬游街亦頗榮耀有塗面破帽碎衣而舞躍於市者係武科非文進士也○某夜有某大姓出殯燈燭之光照耀數里送葬約千人甚爲熱閙○東明樓上有一蜈蚣長五尺許盤踞梁間終年如是不上不下入視者頭痛難禁故無敢登此樓者○平壤又來妓女千數人色藝都佳○王每日召妓女入宫歌舞深夜始歸妓女之夫以爲榮顯因之魚肉鄉隣狐假虎威每每如是○前歲承王命　辦桑株者迄今帳目未結屢屢催促人如黄鶴不知所之○入春以來雨少晴多物頗乾燥遭火灾者甚衆有議多買水龍以備不虞奈欵無可籌廢然而止○有由仁港來者云某日天氣清和適值禮拜日商携婦遊山擇松陰密處席地傾杯談笑爲樂他人或在旁縱觀亦不之禁又云某期日婦約百戧人齊至叢葬處以米洒墳頂對之欷歔蓋祭奠意耳有下拜者必其親黨也○仁川電報局先在德國界内後地被德員要去乃擇領事署旁另行建造已動工矣○浮蕩游民問查拿極嚴恐罹法網多搭日船潜行回去此輩欺詐多端客囊充裕故船資不難措辦○鄉關多明火盜刼之案賊蹤飄忽未獲其人夜不安枕民何以堪○洋人率十數人乘馬牽犬出獵遠郊數日歸來獲禽甚夥○剪髮之說現已止息聞已訪拿多人嚴訊無供尙未定案○土人爲獵戶者鎗法有準皆能命中蓋生小嫻習所致也若練以洋鎗當更有可取○日本開設學堂約學童多人入内習其言語文字有以爲難而不樂從者濳行逃遁勉强爲之亦不爲美○開局鑄造洋錢已有多日鑄出者不適於用將令停止勞民傷財於國何補惟司其事者不無餘潤耳○龍山所定華界在空曠處造建房屋甚是不易何日遷徙尙無定期○外道牛皮前爲華商承辦後因利息未得不肯出錢納稅被日人接辦而華商在各道守取本利者尙未旋歸○靑魚所出寥寥爲此生涯者皆未見利聞黄花魚多出尙有欲辦之者亡羊補牢不知若何○機局久巳停工蓋將廢矣工匠十數人頗有嗷嗷待哺之勢○王令各道均用當五錢有不聽者殺無赦有以爲然有以爲大不然者錢之流弊不自今日始也○聞說趙忠烈惠人之子隠處山林王特召出已授職　忠臣有後理或然歟○外道查拿游民甚爲嚴密　逐至高山將就執矣甘墜於深溝陡澗以死碎骨糜軀可恨可嘆○外道採辦土貨之正商聞查拿過嚴恐玉石不分良莠不辨遂草草束裝而歸○五里洞係由仁川至京大路行客或於此止宿或在此打尖小店二家湫隘卑陋有某客過此一宿曉起點檢行裝失郤數物向店主查問恐難合浦珠還也○去歲歉收禁人釀酒近巳豐稔爲麯蘖生涯者較前尤多每店之中必有一二當爐婦女有正在青春者有徐娘半老者有老態龍鍾者尋春之人多藉飲酒之名以爲賞花之計稍知自愛者必不貿然而入也○小兒多出天花殤者已多花正盛時不避風雨亦無怪其然也○清明夜雷聲大而遠有由百里外來者云此夜雨時見某山有紅光二條來往不定忽雷聲下擊光始滅凌晨趨視一蛇死深谷中長五丈許鱗甲如生紅光蓋其目也 
[上海四馬路文報局内恊賑公所經收賑捐四月中旬清單]  
　　十二日受福册公字四十七號常州府署劉嘏臣先生募卾卓氏六元恆山主卾卓氏趙氏馮氏陳潘氏朱白庶劉田氏七戶各二元裴姓王少華朱劉氏朱文浩朱文慶朱文蔚徐任氏吳周氏朱李氏隻保仁十戶各一元崔氏金大寶劉二玉劉三璬崔換子二格五戶各五角實收洋三十三元又錢五百文○使君受福冊黎里毛且安先生募交盛澤沈容安　士經募元和順春酒　費移賑十元姚翁氏五元求子氏四元又來三元喩晉康不留名二戶各二元慧濟一元五角憫荒客復緣二秀各一元愛廬五角恆茂公興盛二戶各銅洋四元又交來長田傳臚第殷紳芝眉明經手募殷麗泉善士勉力完願祈保室人産後平安十元殷葆沅祈求慈親康健殷金祈寒熟卽止二戶各一元○又册金姬古愚先生募王翰園叔寬三湯鴻烈無名氏四戶各一元王止安五角無名氏六百文實收洋五元又錢八十五文○受福冊曙字四十九號滬報舘主筆處交來蘇城蓮蓮室主四元○鰥蜾生爲妻孫氏求資冥福八元○本日共收英洋九十一元銅洋八元錢五百八十五文 
[上海四馬路高易公舘内籌賑所李秋坪經收直順山東四月初四日賑欵清單]  
　　初四日潮州府正堂朱少愚太守寄來潮陽縣正堂經祿字二百十六號册保安局銀四兩沙隴局本兩二錢門闢局三兩五錢峽山局三兩三錢達蠔局三兩曾和盛蕭蔚南周慕濓馬鶴賓鄭嘉雲鍾鶴齡各二兩一錢張炳輝一兩張炳奎一兩四錢張鴻書一兩一錢五分共捐銀三十四兩一錢五分揭陽縣正堂募祿字二百廿七號册黄德合陳乾記泰昌號許合登王合順郭再興謝義和郭再隆當各半元周美盛三錢林成泰錢四百文郭信合林雙合各五百文李成昌張三陽來豐號陳隆泰黄榮興各堂錢朱萬利洪信美黄永興林成合萬成王名豐劉隆興黄永利陳源順元豐當各錢三百文郭奇峰二錢郭源春郭順利黄祥興各二百四十文林品芳金玉利潘盛合邱榮裕玉記號蔡寶和陳叶盛林錦源陳廣興江美亨陳亨記魏和興許福利朱德記黄登記張和美永合登彭錦合劉義隆劉義昌鄭玉記陳拔裕李和成葉金記陳榮昌李坤記張和得王名利李寶春陳永來劉義發洪雙利余順記陳金記郭和記陳泰珍陳和興李錦合陳豐泰李錦合邱玉藏周興合德興號陳培杏劉成合王和珍謝永名許榮豐陳豐泰陳萬利陳順錦感喜朱開利余全利陳壽世許興利謝寶合黄寶源許瑞岩陳綿盛陳潮源李永發曾萬源合記號余永捷許公合黄啓明李和黄鴻泰黄炎記王名合陳合興孫福利庸興號莊亮記黄源盛黃興記黄榮豐李東興李蓮芳劉綿裕林發記陳俊記陳萬利鄭瑞興洪萬春鄭洽盛王和發張綿發佘道記郭永合孫源順昌茂號鄺合順陳衞生吳合順黄吉利余永記袁千令原新福生堂鄭美春楊美記周昌盛郭振藏楊保如鄺長利郭和順胡洽興郭用利林傑記郭炳芳郭松盛劉豐裕周崇記魏泉吳相發丁新興鄭寶興李榮順隆記號林和盛方相發郭振發林合源李勝興彭浚記合興號江怡盛孫長春廣源洪信美羅隆記王源發恊順號羅萬盛孫名錦陳成裕余原利謝正興余俊盛孫永成周興合魏萬利謝金豐李養和堂魏良進魏萬利陳興發林合利陳美利周肯茂蔡烈成周信合謝永盛林成裕李吉誠李成合林　記許明記鄭豐吉德茂吉記號周耀合源發鄭瑞盛黄榮記陳振昌黄玉記裕源陳榮茂吳榮順陳新元張美盛林昌盛陳金蘭李順昌林和合鄭木源史永泰滿盛號魏合萬楊合陸沈德記魏和合林順興致中和宜和號各力貳百文共捐錢四十貳千七百念文折銀念七兩七錢七分六厘對開八元重貳兩七錢六分七厘銀壹兩合共銀三十一兩五前四分三厘此草未完 
 
 

Page 12

 
 
   
 
