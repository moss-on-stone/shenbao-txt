# 1891 - 344 - 4906703

 

Page 1

 
 
[恭印秋季諭旨告成]  
　　本舘逐日接奉電傳諭旨恭列報端俾薄海人民共仰王言綸綍又每閱一季彚印成編庶乎月久年深依舊可敬謹披讀茲已將本年秋季諭旨排印告成每本收回碼洋四分寄存本埠申昌書室及各外埠申昌并經理申報人處 
[說鬼]  
昨報載邑尊訊鬼一則天津張茂四一案事已了結茂四忽附魂於其子投案稱寃經李大令傳訊將啓釁緣由受誣始末與屍棺積壓之苦一一供明其時觀者如堵衆目昭彰决難遮飾其子素稱　子必不能妝此奇詭以相欺　且指控有人壓棺有據似非若東坡說鬼徒逞談鋒者然事不經見理有難參於是有蓄疑待白之客造廬而請日寃魂附體理固有然乎夫鬼者歸也精氣歸天魂魄歸地故謂之鬼旣已歸於無何有之鄉則無聲無形莫聞莫見所謂長往而不復返者豈得復存於天地之間而有附體稱寃之事日鬼神之情狀豈易明乎執無鬼者莫如阮瞻而　鬼論成鬼客忽現載諸正史非盡無稽此外則東方有神異之經干寳作搜神之記韓退之氣秉純陽曾相隆於深夜嵇中散素稱曠達乃受教於琴邊夫子尙日鬼神之爲德其盛矣乎安得謂天地之間必無是物山川　　帝王獨致其䖍誠户灶門行古禮亦詳夫時祀倘以不見不聞而遂謂載籍不可盡信則天下之城隍　地河神嶽神舉凡詳祀典而經勅誰者皆等諸無爲之舉豈非大謬旣有明直凝定之神卽有浮沈未歸之鬼鬰而未洩偶附體而鳴亦理所可通者客日史册所傳祀典所載特聖人神道設教之意未必明禋孝享果然在上在旁也民可使由不可使知事有難以徑行者於是假鬼神之說以相濟爲用此正帝王馭世之微術若謂冥冥之中亦必有貴賤上下賢愚好　是非曲直如人世則亦愚甚記日知死而致生之不知而不可爲也蓋優見愾聞存乎其人穆然遥想如見其形所謂陟降而對越者特後人之想像非必眞日監而日臨故夫子不答季路之間史氏不詳宣室之文可見鬼之爲鬼實杳渺而無憑者夫子稱鬼神之德而日如在其上如在其左右夫日如在非眞在也精誠凝聚遂若有見於洞屬之中書日泰稷非馨明德惟馨記日惟聖人爲能享帝惟孝子爲能享親可知所謂鬼神者非天壤間實有是物皆人心先有是念耳若信爲一車可載三年曾伐新鬼故鬼大小不同窮鬼勵鬼形狀可怖憧憧往來無異人世則當其餒而求食又安得如許聖人孝子而求之於明德而後謂馨必聖人孝子而後能享是鬼神實繋於人心非人心之外别有所謂鬼神也則鳴寛之事卽謂出於　子之心可耳何必託諸鬼附體余日客母以鬼神爲杳渺無憑也昔者禹鑄鼎象物百物而爲之備縣魅　屬之形亦鑄之使民知神奸此非神道設教之謂矣苟非實有其事目覩是物安能圖其形而鑄之盖古者神人雜處更無所異故寳鼎得備詳其形至帝命重黎絶地天通而後人神乃隔絶然不過絶其道而已非謂天下遂無鬼神也故望于山川徧於羣神祭祀之禮特詳舜典帝之聖哲何待借神道以設教可知祭祀之禮實報本追源之不容已非可目爲權術也夫山有精木有魅楊邁之獵兎骨吳帝之試鵝魂彼草木鳥獸之微猶有餘氣人爲萬物之靈而謂一死卽滅有是理乎特人鬼殊途陰賜異化非至誠至正决難感召伏而不動人是以少見而多怪憤懑不平之氣雖非至正實亦至誠抑鬰旣甚不期而動人有是氣可以動鬼神鬼神有是氣亦可以動人昔者韓文開衡山之雲驅潮洲之　國朝湯文正公撫蘇時憫五通之爲患竭誠禱於神其夜大雷雨以風一夕而盡毁五通之像至今蘇人士猶能詳之此皆人之動鬼神也天津之事則鬼神之動人也必以爲不足信則韓公湯公之事亦不足信乎客日人鬼相感如是其捷夫子何以與怪力亂三者同一不語日此卽絶地天通之意也陰陽感召出於至誠而至誠之道豈中人以下所能期設誤會而遁入虚無則不盡人事但求神佑此今日愚夫婦之所以燒香拜佛也豈夫子而語此哉蓋至誠之道必先盡吾心心有未盡卽誠有未至苟民有寃抑不能盡心爲之昭雪而待寃鬼之自鳴則天下之竭力以奉上者不如奉鬼矣客稱善而退遂録問答之語作說鬼　 
[閬苑鶴書]  
　　會典館二次示傳吏部送到漢謄録官王瑶尙廷弼鄒雨霖盧士棻吳錫洛胡永榮劉重光吳榮欀謝頌品吳作霖瞿世琯劉雲龍劉春烺吳煦郝惺王夢桃胡麟瑞限於十一月初十日赴舘騐到母違○武闈提調貽聨呂陳爲曉諭事本年辛卯科順天鄉試取中武舉例應覆試本部現在定期具奏爲此曉諭武舉等知悉於本月廿日起至廿二日止於限前三日取具五人連名互結親身赴部投遞倘逾限不投卽照文鄉試例將取中武舉扣除該武舉均應靜候本部定期覆試○武闈提調貽聨呂陳爲曉諭事本年辛卯科鄉試中式武舉例應覆試前經出示曉諭該武舉等出具互結親供赴部投遞聽候覆試在案今本部定於本月廿六日奏請欽派王大臣覆試爲此示諭該中式武舉等於廿六日五鼓各備弓馬赴東安門南箭亭正白旗侍衛教塲伺候覆試並將本部所給互結收照於是日呈繳以備查騐如有遲延不到以及並無互結收照卽將該武舉扣除不貸並補行覆試武舉亦於是日赴彼同候母悮○花翎四品頂戴候補知州署宛平縣正堂姚爲出示曉諭事本縣地面各鋪應交行稅銀兩向係歸左工南科書吏李德忠右工南科書吏郝恩祿征收前書吏郝恩祿因拖欠稅銀爲數甚鉅畏罪遠颺抗傳不到除將郝恩祿飭緝究追外由本縣諭派所有各鋪行稅銀兩應歸郝恩祿征收者今攺歸李德忠征收不准郝恩祿私行往取合行出示曉諭自出示　日爲始所有地面各鋪行稅銀兩統俟李德忠持串往取時一律交納倘若郝恩祿私行走取立卽扭禀到縣以憑訊辦倘各鋪有尙未交納銀兩而揑稱交納者一經查出亦卽從重懲辦不貸○小伶秋林同春班内花旦也年十六七音同竹脆貎等花嬌玉貎硃脣並世無兩一時王公貴顯青眼爭垂所擲纒頭高如山積某親王庶弟宗室某甲久已垂涎某日午前率領廿餘人持械而往遇諸正陽門内刼至家中傳語其師勒令出巨資以贖秋林懼甚急將身帶銀錢鈔曁對時表金約指等物留贈並繕欠銀一千兩准某日歸楚劵交甲始得釋歸○李某曾當某省學政家丁賦閑後僑居小椿樹胡同一日北吏衙署書役前往查閱門牌並問親丁幾口李恃麴秀才之勢不惟不答反扭書役詬詈且欲奉以老拳書役遂拽李至坊吏目王君升堂研訊飭役重笞二十下以爲不遵功令者戒仍押收鋪所聽候帶城訊辦○前者肉市廣和戲園滋事中城侍御拘瓦木匠五名判令以長枷枷號兩月限满移解刑署嚴懲隨由山西司某員研鞫再三内有玉 
 
 

Page 2

 
 
工馬姓供稱小的住余家胡同三官廟内偶因工竣前往觀劇不期悮被緝拿某員遂將滋事之瓦木匠四名分别懲辦馬當堂開釋 
[軍事贅談]  
　　熱河都統疏請飭下户部迅撥部帑銀十萬兩以濟熱河前敵軍需奉旨令户部籌撥以應急需欽此農曹遵旨照數籌撥分作二批解往於十月二十七二十八兩日開庫如數提出裝箱由順天府委員領解前赴熱河軍次交收兩次皆由大宛兩縣雇備大車裝載起程順天府撥練兵百餘名持械護解並飛咨沿途地方文武一體撥兵協護以重軍糈○理藩院中人言及内蒙古各旗王貝勒貝子公台吉塔布囊因熱河逆匪蠢動地方蹂躏道途梗阻行旅咸有戒心各蒙旗又以保衞身家所部爲念備禦設防以備人擾事勢急迫紛紛呈由本盟旗轉咨理藩院率以患病爲詞請將本年年班入京該班朝貢之處代奏暫緩計乞報者已有數十人之多而承辦通事吏役大失所望蓋以蒙部年班旣緩規費卽作畫餅云 
[津門閒話]  
　　天津來信云十月廿六七日海河已見冰凌撞没米船一艘淹斃四人此已列諸前報兹悉是日大沽一號及海馬兩小輪船駛行冰海中鐵板半被掀起因卽入隝修理始克展輪而冰亦從此融化矣至本月初三日天氣微寒晩間北風怒吼翌日九河上下一望皆冰各鹽船悉於前月杪本月初陸續開往豫河途次被冰膠滯舟子中有所謂拉短祿者均貧無聊賴每日計值若干此次船不得前遂於途中遣散冰天雪地袖薄衣單正不知何以遄退也初六日天氣奇暖初七日海河冰罅見水一泓然大雪將臨恐指日全河封凍矣○楊柳青船户彭寳和攬載食鹽餘下若干被鹽巡拘船夥及彭妾以去彭有祖母年逾八十忽於月初考終彭弟寳林遂以釀命重情來津具控 
[再行照會]  
　　日本人福原尾本等殺死上海人沈關福上月初沈子阿巧見申報所載案由以裁判官擬罪太輕飛禀我大清駐崎理事張子豫司馬請照會控訴院秉公從重判斷司馬允之本館曾將照會及阿巧禀詞照録於報計自上月十一日照會去後越三日控訴院卽具文照覆并援日例將原禀退還司馬不勝駭異飭知阿巧一面仍準控訴院審斷豈知控訴院延至本月並未訊供近日理署又接阿巧由申來禀乞再照會前去司馬旣憫沈死之寃復翻閱舊牘見此種重案　任理事曾經辦過並不見日官有不准原告伸訴之事乃於本月初八日復具照會一通並原禀送去聞此次照會不見退還諒一禮拜後當可開堂判斷矣今將照會原文照録於左駐劄長崎理事府張爲照會事照得貴國人福原伴十　尾本壽太郎等殺斃我國人沈關福一案前經貴裁判所判斷後已死沈關福之子沈阿巧以裁判所科罪太輕禀請本理事官照會貴控訴院長乞爲秉公從重擬斷等情本理事官當卽於我歴十月十一日照會貴控　院長去後旋於我歴十月十四日接得貴控訴院長覆文内開此案本屬刑事至擬律之當否以及應否上控之處均是刑事原告官應行之事不能由原告自行上控爲此今將該原告原禀退還等因准此今復據該原告沈阿巧禀請再行照會貴控訴院等情前來本理事官查兩國條約所載凡彼此人民犯罪應各按本國律例辦理本理事官何敢有違兩國約章干與貴國律例惟原告係敝國人無論是何案件其原告禀單應由理事官備文轉行此乃理事官素有之權利業已辦理多年而貴國各衙門亦從無不收敝國人原告禀單之事卽如我歴光緒九年卽貴歴明治十六年貴巡查峯進殺斃我國人魏亦鰲一案曾經我國駐劄長崎代理理事官郭將原告等禀單備文照會貴裁判所判事大島檢事脇屋辦理在案未聞不准原告自行呈禀等語今沈關福之案雖非出自長崎但旣歸貴控訴院審訊則該原告沈阿巧應有呈禀之權而本理事官應有照會之權并非新創交涉章程亦非干與貴國律例兹因冉據該原告沈阿巧具禀請爲照會等情前來相應備文照會貴檢事長請煩詳查該各原禀庶幾得知當日肇事實情秉公擬斷以伸死者寃抑而警該犯凶横則本理事亦不勝感激之至爲此照會須至照會者右照會長崎控訴院檢事長林誠一閣下 
[失火續述]  
　　昨報載本月十四日蘇城司前街按司獄府監失愼一節兹悉府監與司監毗連此次失火由府監而起獄中犯人共計十六名皆是江洋大盜當未起火以前已將鐐銬磨損暗約同獄各犯於是夜意圖脫逃適爲管獄官蘇州府知廳戴爾恒長史及看役人等查知密禀大憲酌提要犯數名寄禁縣監飭差提犯押解豈知該犯等堅執不允敢携刑具等横衝直撞大肆兇横一面縱火焚燒希圖乘機遠逸頃刻間報馬飛奔各營兵聞警急至該犯等猶敢奪取洋鎗毆傷兵丁禁卒數人當奉憲諭開放空鎗合力擒拿倘再抗拒格殺弗論勇丁等刀劍齊下當塲砍斃一犯燒死一犯餘皆悉受重傷按名捆送長元吳三縣分别監禁是役也共計焚去監房十餘間按司獄衙署以及司監均無恙現已撥勇駐守防範徹夜鑼柝之聲不絶於耳聞訊供後卽請令正法云 
[鯤身日浪]  
　　代理臺北新竹縣沈大令茂蔭前經藩憲飭赴苗栗縣本任供職所遺新竹縣缺查有本任宜蘭縣沈大令繼曾樸勤明幹諳練有爲堪以調署又署彰化縣張大令壽基署事期满所遺彰化縣缺查有調臺差委之本任泰寍縣羅東之老成廉謹熟悉情形堪以委署查沈羅兩大令各任内均無承緝盜案將届四叅限满以及經徵錢糧降調處分據署臺灣布政司唐微卿方伯護理臺灣道兼按察使銜唐觀察贊衮會詳由前護院沈吉田中丞除批飭遵照並咨部外已會同閩督卞頌臣制軍附片入奏矣○日前臺地大憲奉到閩督卞制軍咨稱徐安邦卽徐定國假冐武職撞騙索詐膽大妄爲亟應嚴拿懲辦咨請通飭各府廳縣及各防營一體查拿務獲解辦等因刻已由臺灣道憲通飭各屬矣○管帶中路屯兵正營某群因病乞假大憲另以前當定海副營帮帶葉渭泉協戎前往接帶協戎到營後查知兵額五百名除分别派守碉堡外尙有百餘名之多當卽禀明大憲請頒洋槍數十稈由弁承領到營每日早晩親率各勇丁在校塲操演中外各陣圖儼有如火如荼之觀大憲知之謂協戎能不負委任云○大嵙崁一帶生番滋事情形屢登前報兹悉大憲以統帶該處防營之高軍　登玉辦理不甚得法另委前帶是處土勇之鄭叅戎榮接統隘勇數營馳往内山懲辦前駐府城之定海正副兩營亦奉大憲札飭帶隊前往相助爲理聞番衆刻尙紏集數百人之多於附近後中之外加輝地方將前營勇丁數十人圍在垓心大憲近飭通事前往撫綏並許不咎旣往之罪但未知若輩果能仰體憲意從此安然無事否也○臺撫近接總理船政事務閩浙總督部堂卞咨稱案查船政附搭章程業經沈前大人核定凡遇因公差使在省者銜名人數由福州將軍督部堂衙門札行管駕官騐收其輪船出差他省遇某省派員來閩則由某省督部堂撫部院　海關道札移管駕官騐收其非因公差使除孝廉船并渡臺班兵辦有成案外如有本省官員入都引見本籍京官入都供職臺澎官員赴任均准其一律附搭分别咨札辦理嗣以輪船差務緊急若俟文札轉致稽延遇有因公附搭者改由本衙門給發船票管駕照票點收仍將原票繳騐以歸間便歴辦在案乃日久漸弛近聞遇有官輪出口請託紛紛難保無販帶私貨及匪徒逃犯潛蹤附載之弊亟應申明照舊以示限制嗣後船政輪船駛赴各口有請附搭者如係官員赴任赴差入都引見京官入都供職均先期呈明候奉批准發交文案處存案遇有便船給與船票附搭此外如書院掌教幕友官親及廢員寒士無力還鄉者亦准附載惟此項人等恐無憑據應令取具本廠員紳鈐記保結禀候批准亦由文案處發給船票至船政輪船駛往各口有附搭回閩者亦應由各海關道衙門查　例准附搭人等給發船票以憑上船如非關道駐紥口岸卽由該處道府衙門給與印票管駕官均騐票點收其無船票及人數行李與票載不符者均不准其附搭所有附搭官紳人等均不得帶有貨物及携帶買賣之人如經查出究懲不貨管駕官如有私行搭客及失察者查出分别懲處船票内載明人數行李以備查點其搭船人飯食茶水管駕官力難供給應照舊章票内載明上人每日出銀二錢下人每日出銀一錢交與本船廚役承辦以免管駕賠累除分别咨行外相應咨會查照分别飭短等因到前護院沈吉田中丞刻由中丞札飭所屬 
 
 

Page 3

 
 
一體遵照矣 
[浙省官報]  
　　十月廿八日江南主考金拜會嘉湖道王進見禀知赴塘勘工禀辭候補府時慶萊禀知隨同杭道赴東塘勘工禀見卽辭同知過仕昇禀知賑捐案内獎叙花翎彭循堯由京起復來省禀到新選新昌縣僕又䂀由京領憑來省禀到府經歴賴際堯禀銷柴橋茶捐差縣丞袁玉禀辭解餉赴都廿九日夏之時禀銷程安長三縣催地丁差叩見錢塘縣伍禀知藩司飭知請調鎭海縣缺稟見叩謝新選富陽典史葉光藻由京來省禀到十一月初一日寗紹台道吳來省禀到禀安正任江山典史邏堃禀奉委建板橋地方營房各栅本日開工初二日福建主考拜會嘉湖道王由塘勘工回省稟到進見寍紹台道吳進見並謝步時慶萊由塘勘工回省禀到禀見正任臨海縣趙專丁禀知交卸嘉興縣事在郡候算交代 
[縣試二覆案]  
　　上海縣二覆文童案於昨日午後四點一刻發出並示期十七日三覆今將全案照録左方金祖　鍾樹聲　凌鑑冰　林祖濬　單慶銘　張秀芝　黄增錫　穆湘瑶　主濬善　劉榮晉　巢吉孫　陸培業　潘董衡　顧名驥　周文毓　周光紀　沈亮棨　蘇庭襄　蔣廷琛　年兆澄　劉至彊　張慶桐　黄錫福　瞿詒孫　朱維垣　沈兆樑　郁鐘俊　張國衡　年兆椿　諸修槱　李維烺　高鳳崗　林祖澧　郭梓如　謝肇淐　胡本廉　徐寳琛　李樹聲　陸紹機　董學禮　葉爾松　顧文郁　葛尙冲　陳　球　顧宗堯　曾澤民　沈汝弼　陸紹澐　潘錫科　張其枬　徐鐘行　陳銘桂　艾寭青　艾棠青　徐熙載　周行貴　侯紹祖　何錫鵬　潘覲徲　朱潤清　郭廷杰　陳漢英　陳沅燦　諸崇湘　黄文郁　金爾音　洪燦章　朱濟清　郁鐘鼎　毛　熙　蔡　鵬　趙世張　唐祖寅　艾棣青　康鴻基　徐蔭桐　沈宗約　沈樹堃　葉儒藩　江紹陞　秦錫籌　年家驥　丁鈞監　錢允中　徐蔭曾　顧　淇　秦錫琯　張祥飛　李希哲　包仁浩　朱　淵　郁鍾圻　喬慶璜　錢　謙　朱禮恭　王　珍　沈　焜　潘俊麟　黄明羲　萬寳盈 
[武試有期]  
　　本邑縣試武童定於本月二十日開考盤馬彎弓之士又當磨厲以須矣 
[觀跳舞記]  
　　法租界工部周跳舞集資以振俄人歲歉此已紀諸報章者也前日下午兩點二刻時備捕頭飭知中西各捕換穿簇新號褂分班彈壓花園前後不許閒人闖入謝副捕頭戎服掛刀親督包探不時稽察石梯四面皆有中西捕看守三層樓大廳左右鋪陳華　如入五都之市令人目不暇賞東廳及三層樓大客廳並大餐房内則分設美酒鮮果紙烟雪茄烟之類蓋皆密采里及福利公司所助其價倍於尋常計嗬囒水每瓶售洋四角雪茄烟每枝售洋三五角不等紙烟須洋五分所得之洋除去開銷悉數充振正門内石梯上設一櫃檯另雇工部局收捐人掌櫃以便令觀者納錢鐘鳴三下車馬已源源而至西人夫婦携手登樓所助之貲或每人兩元或每人五元跳舞之男女諸孩有戴獨角帽者有衣分二色者有潬身畫作樹葉荷花瓣者有肖中國補褂者有扮作華孩及東瀛幼女者並以少扮老白髮蒼蒼面上粉墨淋漓五色具備隨有經辦振捐之西人手持洋畫及小照片在廳前伺候西婦之領有小孩者每贈一張以博歡喜至四下鐘大廳中用繩圍以圓圈少頃東北角上西樂悠揚數孩手執銀鎗金刀腰懸寳劍奔入圈内跳躍爲戲有一西婦從旁教導先令各孩一男一女挽手而行如蟻旋磨上繼而西樂復奏别調各孩皆分手每兩人作對如穿花粉蝶倩影雙雙俄又分作四隊携手翻觔斗逐一下臺西人皆拍手稱奇樂聲頓止閱片時西人皆閒步出廳有閒游看花者有向壏頭覓醉者少頃西樂又奏同入廳中有數華人携妻挈女乘轎而來時已八點二刻矣是夜之舞計共十四折袍笏將闌百餘小孩齊出如花團如錦簇益覺鮮妍奪目美不可言云 
[上海縣示]  
　　欽加四品銜陞用直𨽻州正任南匯縣調署上海縣正堂卓異加一級袁爲出示嚴禁事業奉本府憲恩札奉按察司陳札奉總督部堂劉札開照得洋鎗洋砲爲營中利器例禁綦嚴近來城鄉各處開設修造鎗砲店鋪購置廢壞鎗砲修攺私售以致民間遇有搶刼門毆案件動輒火器傷人釀成巨案實屬不成事體亟應嚴行查禁以杜流弊而昭愼重其水陸各營嗣後領用鎗砲均須隨時逐一點騐如有鎗壞不合用者應卽隨時送由金陵上海兩機器製造周代爲修理不准再行送交街市店鋪以免借此影射私攺偷　等弊此外各鋪如有私售應卽一律認眞查禁違者嚴行究懲以重禁令札司通飭等因轉行到縣奉此除移會并飭拿禁外合行出示嚴禁爲此示仰合邑軍民保甲人等一體知悉須知造販軍器定罪綦嚴原欲爾民知所儆畏豈可輕犯自示之後如有安分守法母得圖利修造私下販賣以致身罹重讉凡有營勇如因鎗砲銹壞難以使用亦應赴機器製造局修理不准送交街市店鋪以杜影射之弊倘敢故違禁令仍有購賣修攺情事一經察出定行立提嚴究不稍寛貸其各凛遵母違特示光緒十七年十一月初九日發貼法界洋涇浜 
[詩吟同穴]  
　　本邑英租界垃圾大圾大橋北自寍波人周某訓蒙爲業其子爲洋貨掮客娶有妻室前日姑媳勃谿姑向子言爾妻詈高堂爾應如何處置媳亦向夫言姑若是之惡如何度日只得分居周子左右爲難竟吞洋烟自盡及知覺救治早已魂返泉途矣旣而妻亦吞烟以殉周遂備就棺木函追媳之母屬到來不知能免嘖有煩言否也 
[會訊定貨]  
　　永康洋行某西人投英領事署訴稱方瑞香袁仁生合定五色絨　十箱言明價目立有承票載明三閱月後貨到後因貨到逾期又繕立設或貶價情願酌償虧耗之據今貨已到方等延不付銀提出請卽傳催满副領事據情照會宋二尹二尹飭差傳方等會訊永康西人偕執事人某甲投案申訴前情並將承單及酌償虧耗之據絨線式様呈閱方袁同供稱曾冋永康定貨言明三閱月内貨到後因逾期不到前去退還西人言再遲三禮拜必卽貨到設或貶價願償虧耗之銀豈知遲至五閱月後始到目今行情大跌不願提出况與所定之貨號碼不合如果照承單所定之貨應得贏餘西人稱照現在市價約虧銀五十兩理合各認一半並無冉遲三禮拜貨到酌償虧耗如再逾期不到退貨之語方又稱現在虧銀五十兩各認一半須二十五兩前者曾由某甲勸償銀十兩尙不允從甲稱雖有此言然當時祗須虧銀二十兩各半則十兩現在虧至五十兩各半須二十五兩矣西人稱倘肯付銀出貨行中當認虧二十五兩如不付銀出貨則將貨另售亦須方認虧一半兩造辯論至再二尹謂爾等與洋商交易立據如有不合退貨亦須立據今西人呈有憑據本委惟照據辦理而已方等又稱西人所立者西文據實不知其如何寫法二尹謂爾等旣不識西人須交識西文者一觀或立中西文據爲最妙今本委明知爾等受虧而爾等無憑西人有據况所虧無幾認虧了事可也兩造遂唯唯而退至甲爲誰訪事人旣不書明執筆者亦祗名之日甲而已矣 
[刑訊聽差]  
　　西人美生所雇細崽徐春亭徐春山由福州拿獲押解來申經委員余司馬會同上海縣袁大令研訊情形已詳前報昨日下午在内花廳提預先拿獲鎭江關聽差楊大昌研詰楊一味支吾司馬飭上天平架良久仍著還禁關防嚴密無從探悉供詞 
[欠案移縣]  
　　寍波人鄭汝煜在英公堂控陳日新卽陳公俠結欠洋銀七千餘元時蔡太守猶未示疾飭令核算帪目嗣兩造理算不明而太守亦病魔纒擾以致案懸日久尙未讞成前日宋二尹傳齊原被訊供之下飭送上海縣訊辦並將全案卷宗飭差移解到縣 
[英界公堂瑣案]  
　　包探拿獲專竊輪船上圓玻玻璃窓之曹祥祥詰得贓售與新北門内宋二尹飭押候備函派差移吊已列報章昨日包探禀稱小的協同憲差前去拿獲收贓人王德坤認買玻璃窓二十一扇今特解案副巡捕頭禀稱輪船上圓玻璃窓四面有銅邊每扇須銀十五 
 
 

Page 4

 
 
兩被竊後倘或水入艙中實屬危險今曹得價無幾已被鎔化須著收贓人認賠且王雖忍收二十一扇其實尙有高陞船失去三扇共二十四扇惟停泊英界浦江被竊者祗十六扇其餘八扇在法界浦江被竊曾報法捕房今請追償十六扇可也曹供稱小的祗竊五扇價賣與王每扇錢八九白文王供稱小的祗收五扇照廢銅價值付給二尹問曹王日爾等在捕房曾認竊二十一扇如何現又供五扇乎同供稱小的等懼毆妄認包探又禀稱小的並不恐嚇現又翻供满副領事謂王陸續收買豈不知竊贓况王是大店鋪不應如此現須著令賠償太古怡和三菱各輪船所失二尹謂最可惡者係竊賊若須收贓人照償則未免太鉅满副領事謂然則每扇酌償洋十元計十六扇共洋一百六十元著王繳案二尹一再商减满君謂再難短少二尹遂著王繳洋一百六十元曹發捕房管押六月○包探禀稱小的緝獲積竊嚴阿華起到衣物已由各失主認明今將人贓送案凌雲泰顧德利秦履雲張金生李春裕江延林投案請領贓物嚴認竊求恩宋二尹判發捕房管押三月贓給各失主分别認領○包探禀稱樻竊唐正興曾經小的解奉蔡大老爺遞回湖南原籍今又來滬是以獲送老爺案下唐供稱小的現在不敢犯竊宋二尹判令笞責一百板押候再行遞籍搜出之賊具暫存公堂乘便銷毁○印捕禀稱昨日巡街時見劉福生駕馬車飛駛幾于肇禍急上前攔阻致被撞倒拉破號衣約值洋五元五角今物送案劉供稱馬性甚劣以致如此如今只乞施恩宋二尹判罰洋二元再著賠號衣等物洋五元五角○王阿英訴稱小的有東洋車租與朱兆仁朱曾欠周李氏錢文被氏將車扣住是以交捕送案朱供認欠錢周李氏訴前情宋二尹著朱歸還錢文將車交王領去○包探禀稱江北人高大春等三人投捕房訴稱在租界中開小茶肆因鬥牌被虹口巡防局勇拘去分别笞責掌頰尙著地保補提小茶肆主捕頭以事在租界中與巡防局無干不應越界多事著高等投案控陳高及周林虎張全桂同訴前情宋二尹謂爾等總不應門牌賭錢姑候函查可也 
[法界捕房瑣案]  
　　前日之晩有一年甫八九齡口操京音之小孩在太古碼頭啼哭巡街捕向之盤問據云父母俱亡現在寳善街同鄉家暫住今兹來此欲附輪船北上巡捕卽帶入捕房押候解案發落○某甲不知何許人素喜杯中物前晩沽飲沈醉途中大肆咆哮巡街捕拘送捕房至昨晨酒醒始釋出○前晩甲乙二馬夫至新街某花烟館尋歡吸烟兩匣一錢不給反向鴇婦呶呶鴇婦喚巡捕到來將乙拘押昨晨捕頭令出烟資二百文乙雖勉强繳洋一出門卽肆口辱罵華捕聞而拘入捕頭著押候解送公堂 
[同善共濟]  
　　謹啓者敝堂接奉楚北漢陽劉兼𡊢廉訪惠函並新製棉衣四百件囑爲代放拜領之下欽佩實深廉訪分任粤西歴辦賑務事宜悉心經理實事求是近因太夫人　養在籍勸募登高一呼漢上衆善響應集貲樂助俾滬地貧民銘恩挾績居温室思天下之寒方之古人殊不多讓功德無量馨香遥祝同日又奉誠心堂大善士樂助敝堂施粥捐洋五十元衆　同歸聲氣相應請登報牘奉揚仁風上海六馬路[  仁濟善堂重董事施善昌謹誌]  
[嘉惠頻頒]  
　　人能樂善好施較之慳吝性成一毛不拔者已覺不易多得然名譽未嘗不樂充聲聞未嘗不願廣求其不欲人知而能源源接濟更屬得未曾有有之目某善士始某善士者不知何許人衣服未必　都氣宇殊覺軒爽秋間曾携佛吉五尊從窓陳慨擲而去邀其入座奮然不顧卽捐票亦不取去初以爲偶然布施不欲留名或亦事所恒有豈知接踵而來已非一次計前後共收洋十五元叩其姓氏堅不肯答於戲是非潛德之士其孰能之三代以下惟恐不好名若而人者謂之隱君子可謂之眞善士可使世之人盡能斆學則善舉何患其不成經費何慮其不廣竊欲瓣香頂禮與諸同仁鑄金事之[  上海鐵馬路廣益堂司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照登]  
　　欽加提督銜統領浙江撫標親兵小隊各營旗記名簡放總鎭軍功加一級黄爲曉諭事照得本統領親督大軍剿捕匪類不忍不教而誅歴經剴切出示諭禁在案凡爾無知小民爲毛内一煽惑入夥者能悔罪投誠如周朝七金剛樹等均經准子自新留營録用其窮凶極惡之毛丙一平素肆毒温台二郡自謂地方文武防營兵勇莫如之何本統領督飭營旗務獲解懲九月間在永邑張溪經本部弁勇四面圍攻槍斃匪夥多名斬其悍黨毛丙四一名生擒毛丙一來轅發縣照章就地正法彰彰在人耳目若復盡我兵力縱有餘匪何難搜捕悉數殱除但以地方現已敉平亦卽恩寛不究惟恐窮民不務生業日久玩生復爲匪類且風聞各處鄉鎭聚族而居常有養匪情事此則本統領之所必禁合再出示曉諭爲此諭仰居民人等知悉爾等須知禍福無門因人善惡切勿游手好閒流爲匪類凡前此從匪之人若能攺行向善猶可保全身家如復不知攺悔有毛丙一前車之鑒斷難逃法網之誅爾鄉鎭户族務須其敦道義若有不肖子弟私地爲匪卽應洽以家法如不受約束怙過不悛著該族長户長卽行呈報拿辦似此各管各户匪類何難滅跡倘仍隱蹤包庇一經訪聞卽當由營會縣帶領大隊營勇至該姓祠内向該族長户長指拿如掯匿不交暗縱該匪逃遁卽係夥同爲匪大兵所到執法鋤奸除將該匪緝拿懲辦外仍治該族長户長以應得之咎本統領令出惟行勿謂言之不預也切切毋違持示 
 
 
