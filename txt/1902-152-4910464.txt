# 1902 - 152 - 4910464

 

Page 1

 
 
[續三通因校勘未竣暫緩出書啓] [  圖書集成局謹曰]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板之通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[重建海軍議續昨稿]  
　　一建造軍械以厚儲藏也海軍所用器械向多購目外洋需費旣多又加經手私肥將軍府之資竟人囊槖其罪何可勝訴查外洋之例凡到該廠購買軍械者應予三成酬費此固中外所共知者也乃猶有貪利無厭之徒以貴價買賤貨上下相蒙不顧廉恥及臨事不堪任用則侵官帑者罪猶淺誤軍機者禍實深誠宜於各處要害分設軍械局擇曾奢製造者厚給薪水嚴加賞罰乙未湖北新製洋槍每分鐘可放八十響羣稱靈巧以之呈官大加獎勵復令赶造一千桿以備陸營應用可知何地無才視所以用之何如耳一精製軍火以應取求也近時所用藥餅亦係購自外洋中國非能製也甲午上海高昌廟藥廠製有無烟火藥遠近詫爲新奇但能示以鼓勵重賞在前誰不奮然自勉則安知後之所造無百倍於此者乎藏樂之處宜多設軍火局隨處可以領給惟須防潮濕牆壁宜用磚石可免潮氣砲船上　藥之房應用銅裏軍火局所藏藥桶每年須翻倒兩次五年試演一次凡藥受濕氣必分開其質使銷質浮於粒外卽不堪用此精製軍火不可不講者也堅築砲臺以備守禦也新法砲臺之外有水砲臺天津大沽皆有之宜仿此法添築於各海口又須建於地　水曲之處使敵船不能瞬息卽過乃能砲砲中其要害北海惟大沽水道最曲大江自鎭江以下惟金山之前水勢廻環均可添設砲臺造臺之法内用灰牆　用磚石不如用三合土厚須二十尺高低則視地勢護牆必成交角不可成正角　砲若　自可斜拂而過不致顯與爲敵砲臺及火藥倉上必設太平蓋以禦自上而下之砲子下必設高陽堆以禦横掃之砲子其最下層之地隧必須加築堅固四面俱通方爲靈便一多設船塢以供修造也服順之船塢今不必言矣廣東及福建之馬江均有船烏然相隔太遠便於營造而不便於修補有事之時船艦不免多受損傷往往回此致形棘手今宜多設必如馬江之新船塢方善平時亦可多造數艘戰船否則徒仰給於外洋終非良策如甲午之役鎭遠定遠兩鐵甲業已購矣而限於萬國公法不能進口殊爲不便一增立口岸以便　守也沿　七省爲南北洋要隘之區南洋四省口岸已多至北洋三省則口岸尚疏敵船皆可朝發夕至欲固省會口岸爲先前此不甚講求甚至海道圖輿地圖必購自外洋而後適用以我國之山川形勢尚不能自知而西人則細微曲折瞭如指掌際此海禁大開藩籬　撤所宜於險要之處在在爲之預防使敵船不得濳入内地北三省爲逼近京畿之地尤不可不爲之留意也一權歸統帥以妙機宜也前者海軍提督必禀命於北洋大臣兵貴神速亦貴用巧乃統帥無權往往電覆未回衆知行止則安保無漏洩軍機濳通以應缺者乎卽不濳通而我軍士卒亦不宜無所不知夫上元張宴遂奪崑崙雪夜行師竟摛元濟豈其先頇有文告乎若權不之屬是有統帥之名而無統帥之實矣一調集舊部以悉戎機也書時將弁親歴行間均已周知利弊以之再試祖氣旣壯見識亦多忠憤未忘報効必力且由此誘掖後進無不較勝於前今之散處各處及株守家園者皆踴躍欲前盡心圖報正宜嚴加别擇破除情面授之以職隱示鼓勵蓋人才不易得此輩皆經數十年之培植糜數百萬之金錢而選練以成者也若聽其改業他適不免楚材晉用之機誠非計矣凡此數端皆當今之要務而重建海軍之邕所不可不講求者此外擴充經費尤宜廣設學堂除廣東黃埔已設水師學堂外凡有海防省分均宜多設愼擇諳練海軍大員主持其事内分輪機駕駛篷纜槍砲測量製造等門如有於各學略通一二者收入肄業考騐所學淺深酌給薪水隨時課試果屬可用然後分派船廠砲局充補水　員弁俟有成　照軍務保舉章程　　官職授以濵海沿江實缺與正途出身無異其出洋子弟學成回國者分調各處學堂充爲正副教習并　量　往各機器局及各兵船差遣如此則新成之軍無不一以當千可以震聲盛而張氣勢矣鄙人甲午乙未幕　北洋防次去　聞有重建海軍之意不禁鼓舞欣忻額手相慶故於公務之餘特抒所見謹爲斯議右議係閩縣馮君葆瑛所箸見於厦門鷺江報議論明通指陳切要因轉錄之以備當軸者採擇焉本館附識 
[本館接奉電音]  
　　昨日上午九點鐘京師飛電傳來上諭一道敬謹譯登○四月二十九日内閣抄奉上諭直隸河同府知府員缺著丁象震補授欽此 
[英搭和約]  
　　英搭行成已紀本報并將南阿斐利加洲人申請三事照錄報端兹閱西字報　其約章一搭國允隸英國認英皇爲本國之皇二英國允將所獲搭作一律送還三搭國於啓釁後民人所損之財産英國允償金磅三兆四凡學堂及公堂中　准用　國語言 
[英廷行賞]  
　　　字報云英搭行成英和約已經畫押英皇以議約將軍動勞足錄特諭賞金五萬以酬其功 
[俄亂未平]  
　　有友自俄京聖彼得羅堡來信云此次學生之亂反旗高張僞檄廣布其勢岌岌幾有不可終日之虞以故俄政府甚有戒心派兵四出查拿翁行殺戮無辜被害時有所　某日晦客旣利拿夫地方所駐可殺克兵忽將彼處農民揮刀亂砍致斃二十名傷者惟倍因此人心愈不能平而他姆簿夫耶六司拉何及客長等羽黨尤衆勢燄亦張恐未易尅期剿滅也 
[暹亂述聞]  
　　暹羅友人來函云近日梅空河一帶忽有匪徒揭竿作亂　政府以兵力單薄不能鎮壓因求助於法國請卽派兵協同剿辦法政府聞之立調勁旅尅期馳往俾得早日敉平蓋欲以保護之德巿暹國也 
 
 

Page 2

 
 
[風波可畏]  
　　日本訪事人云前者日本武藏兵艦行至北海道觸礁失事當經電知横須賀軍港由總統派八重山軍艦前往救援不料八重山行至根寶國哈之他拉海面亦被狂風吹至礁上以致右絃破損十五度水卽汨汨而入非惟不能救人反自罹於難風波之險洵可畏哉 
[日本大災]  
　　日本長崎訪事友人云邇來各地風雨甚多先是佐世保狂風大雨雷轟電掣迨雨止忽水流嵩下汎濫街衢波及居民八百餘户有一家被水冲倒致塌隄防一所熊本縣則情形雖同被害尚淺近處西彼杵郡亦遭飛廉肆虐下岳村吹塌民房數十家三重村之黑崎地方溺斃人口二古河町土居荒太郎之航船駛至高島陡遇旋風大呼救命附近所泊漁船上人聞之急往救援同占滅頂東彼杵郡亦嘆其魚而南北松浦郡更甚松島顚覆漁船四艘吹倒房屋八間欹側者數十户瀨户亦有所損大村諫早各地民家類多在水中央凡屋中儲煤每遇水侵卽能發大偶不留意輙肇禍端此次土黑村吉田他旣家之火燬去房屋一椽實由于此幸雨勢甚猛得卽熄滅守山村品川清三郎家災亦如之其大三東村之川内丈吉家屋根被雷火焚去一方北松浦郡調川村之隄防塌損二十三處約長二百餘丈今福村則折斷橋梁一道志佐山口　村亦有人家被水淹浸者佐佐縣道大野村里道均遭崩壞長田村斷一橋梁浦村縣道所架之橋墮落一處二重村縣道同被　壞其東彼桁山松浦兩郡之國縣道受災相似至農産各物惟北松浦郡最烈福岡縣境内之筑後川遠賀川以次各川之水無不繼長增高致瀨高大牟田兩處民居一片汪洋盡成澤國者多至一千餘冢八女郡黑木地方有一山頽然倒地壓斃一人是處東北一帶陸之民屋水之漁船以及樹木之被風吹塌摧折者不勝枚舉山形新聞館印刷塲並仙臺師團兵器分廠之棧房同時倒塌旣而札幌來信則稱天鹽國苫前郡天賣村大風雨溺斃男婦二百餘名口漁船被風捲去不知所之者四十餘艘日皇與后聞而憫之賜金七百元撫其遺族又北陸一帶富山石川福井三縣因山谷積雪融釋繼以風雨致河水泛溢冲　河隄是處居民適值大火之後聞警疑係火起各水龍咸出施救後知水發始各折回 
[美國飛災]  
　　日本長崎訪事人云西歴五月二十一號美國臺欺石司州所轄之擱里矮子篤地方忽起暴風約五分鐘時始息人民之被物壓斃者九十八名口傷者百餘名口某日美國聽納西州之空蒲立阮煤礦因瓦斯爆發死者二百餘名口洵可謂非常之災矣 
[添建砲臺]  
　　南昌訪事人云省垣城外章江一帶向無砲臺難資扼險邇經撫憲李勉林中丞委員赴滬購辦洋松木運至潯江復委唐二尹樹柟赴潯運省爲建築砲臺之用 
[推廣警察]  
　　漢口訪事友人云武昌府屬開辦警察議定自五月朔日起實力奉行所需一切開支議收房捐以資挹注惟草創之邕尚無把握俟經費籌足訂定章程再行設法推廣大約漢鎮不久亦當照辦也 
[有志游學]  
　　廣州訪事友人云邇有試用巡檢梁慕湯有志出洋藉增識見願自備資斧前往英屬新架坡毛厘士　當等埠遊歴當赴督轅禀請發給護照督憲陶芷芳制軍准如所請札飭廣州府龔太守傳同保人梁孝廉殿元梁茂才永思查明給領太守卽於上月十九日遵照辦理矣 
[邑令觀風]  
　　浙江友人來函云富陽縣陳挹霏大令才學兼優情殷愛士前月特出示諭觀風闔邑生童並令各擇所長分類報考以故命題多至十六類其示諭爲大令親筆妃青儷白圓轉自如的係湖海樓集宗派並有規例十四條惜以冗長不及備載祇將題目照錄於下時政題現行新政與列代舊制祖宗成憲同異若何試臚陳之變通考試擬章創設學堂爲當世急務富邑人材濟濟開化較易此舉尤不容緩現商辦法一曰籌經費二日搆屋舍三日延聘教習四曰釐訂一切規約課程其各抒所見詳註於篇富陽擬辦客民何甲策洋務題卑思麥克功業考申赫胥黎物競天擇義拿坡崙似廿四史中何人英日聯盟於東亞損益何如天文題星隕爲石辨莊子大塊噫氣解釋雷日食月食不主災異說輿地題西人稱地球吸月月吸潮汐其說然否歴代帝王建都之地形勢得失論蒙古疆或考浙省礦産格致題家語子貢曰食氣者神明而壽不食者不死而神試闡其理論金類非金類含毒之理諸流質凝結之　　各不同何故同一淡水而輕重不均釀酒遂分厚薄問此水内含何質掌故題會典公法約章宜併入律例館隨時修訂頒行奏舊制　務歸總　衙門近改爲外務部然交涉叢脞非一部所能兼顧擬請每國各立一政府分司專辦其國之事並聘該國洋員輔之而仍統於外務部試著爲策社倉常平倉義倉之制與今日辦理積榖孰爲得失維持圜法議算學題光緒二十八年二月十五日求富陽午正太陽距地高度測量之法有用前　二表或儀器皆須退步今於圓城上窺敵當用何法馭之試設數演式並繪圖今有立方積二千一百九十七尺求對角大斜線算學書中如因乘歸除法實正負等不下數十字皆與儒書名義不同試爲逐一註釋以便蒙學[  此題目未登畢]  
[維持風化]  
　　金陵訪事人云近來風俗曰偷人情喜趨詭異巿井無賴之輩初尚鬆辮高領秃袖短襟形狀已極怪異兹更變本加厲又將頂髮剪成前劉海覆額毿毿長約三寸短亦二寸許又有小家婦女鳳頭鞋專尚黑色不繡花枝僅於鞋尖盤一紅結聞去年北地拳匪卽作此種裝束南人矜奇炫異相率效尤兩江督憲劉宫太保聞而惡之爰飭府縣嚴拿奇裝異服之人以示之禁上元戴子和江寗盧肅卿兩大令接奉憲飭各令幹役四出查拿四月十九日上元獲到二人江寗獲到四人當卽笞責收押嗣又飭差押游街巿俾皆觸目驚心說者謂竹頭木屑纎細不遺大憲經濟殆於此略見豹班乎 
[釐捐將併]  
　　金陵訪事人云前者總稅務司赫鷺賓宫保請與洋關相近在五十里之内釐捐局卡一律裁　歸併洋關微收當因一時改革爲難統以西歴六月爲限刻以限期已屇金陵新關及上游之九江蕪湖下游之鎭江上海等關上下相近五十里内之釐捐局卡亟應如限裁併江海關爲長江各埠洋關之領袖因是南滚通商大臣劉宫太保已檄委金陵捐局總辦穆少若觀察速赴上海與新關稅務司計詳　　矣 
[膏捐官辦]  
　　厦門訪事人云厦防廳張司馬近接省中濟用局四百里排單内開膏牌局商鄭藴和苛派擾民欠　誤餉所屬膏　　改由地方官接辦廳憲卽飭諭膏店烟館各按生意之大小赴局報明領牌認捐不得抗延禾山嘉禾等鄕路途較遠派禾山保甲何委員就近兼辦所有冐掛英商膏店七家據情禀明道憲照會英國郝領事復准允爲查明一律禁止 
[暫免米釐]  
　　南昌訪事人云日前新建縣孟子卿明府出有示諭云案奉撫憲飭知現值青黃不接之時米價日昻籌辦義振暫免兩月釐金以廣招徠而濟民食一俟　稻登塲再行照　抽取 
[拘獲劇盜]  
　　姑蘇訪事人云蘇鄕望亭鎮陸姓布莊於上月朔日之夜被盜刼去多金報經長洲縣蘇靜菴大令履勘屬實飭捕嚴緝旋 
 
 

Page 3

 
 
經捕役王小亭在盤門外青陽地緝獲盜船一艘盜犯張某江某二名連贓一併解請大令研訊二盜同供小的等均係無錫縣屬某鄕人近因米珠薪桂無計謀生不得已糾合同鄕一十七人於本月切一夜駕舟至望亭鎭陸姓布莊行刼得贓後駛至太湖俵分内有某甲因分贓不匀與衆爲難被衆人將其推入湖心十六人則分贓而逸小的等二人道出盤門小作勾留意欲駛往上海不意卽被拘獲所得贓物除現洋用去若干外餘均在舟中此係實供惟求恩施格外大令令將同党姓名住趾一一供出遂飭王帶差勇多人於上月中旬某日駛抵常州卽於翌日黎明時破某盜之門擁入掩捕詎有悍婦自内躍出手執巨棍冋衆亂揮當將某某等差勇三人擊倒旋經王向婦當胸一拳始得倒地旋將室中乙丙丁三盜次第拘獲連贓物一併押至舟中究出附近尚有四盜麕聚一處遂復馳往將前後門守住入内擒獲所有贓物亦一併起出當卽返棹回蘇解經大令研究七盜一鞫而服大令以王辦事勤能賞給洋銀三百元七盜釘以巨鐐分别收監候詳請上憲照例擬辦 
[嫡庶爭持]  
　　蘇州訪事人云已故前招商局總辦馬眉叔觀察之副室姚氏於去秋某日以正室黃氏偏護已子不肯分産置伊母子於不顧等詞來省投撫藩臬三憲轅上控經上憲批飭上海縣汪瑶庭大令秉公訊斷兹復於四月某日遣人來省投撫臬二轅控催臬憲效述堂廉訪批候委員到申會同汪大令提集兩造秉公訊斷務使兩無所偏具結完案如仍懸宕則委員不能銷差云云至撫憲恩藝棠中丞若何批示刻尚未見明文也 
[漢口夕陽]  
　　漢口訪事人云日前漢口劉家廟某姓家被盜行劫兹經夏口廳馮少竹司馬飭役拘獲首犯劉楊二名解廳訊究○著名地棍李良臣遇事生風無惡不作受其害者不知凡幾兹又犯案經夏口廳馮少竹司馬設法拘獲從嚴懲辦○湘中開辦學堂需人教習撫憲俞大中丞電致鄂督商假各學堂高材生多人藉資臂助香帥允之聞就聘者已紛紛就道矣○漢陽恊將樊瑞臣協戎兹奉湖廣總督張香濤宫保札委調署鄖陽鎭聞協戎刻已料理一切不日卽當就道矣 
[蘭亭題壁]  
　　紹興訪事人云近因連年災歉民不聊生刻又米價飛騰貧黎益難度日自郡中胡紳家被劫雖將周唐一犯正法奈貧民爲飢餓所迫仍復屢與米鋪爲難府尊熊再青太守查得米鋪雖按時價出售然其春間囤積之米　價尚廉今竟漲至上白每石六千四百文其下者亦須錢五千五六百文似覺居奇太甚因特傳諭米業商董每石減價五白文不准再昻以維民食并設法會同紳富議辦平糶云○前者郡紳徐頌凡創設中西學堂旋於今春改爲府中學堂旣而各縣小學堂亦均以書院改設復山陶心雲觀察捐資創立通藝學堂風氣廣開殊足以栽培後進刻又有上虞縣紳朱君心栽胡君復生等集資創設上虞健行學堂業已禀准府縣主立案編定課程表招生報考惟聞常欵尚覺不敷深恐後難爲繼耳○前署諸曁縣李志栢大令現已交卸篆務於四月初起程晉省○紹郡辦理酒捐加成太鉅復創酒缸帖稅壜運印花稅不啻一再重徵兹又分派各紳爲酒捐董事認銷印花諭飭各酒鋪向紳董轉購其意蓋恐司巡人等舞弊故也 
[領事回申]  
　　法總領事巨賴逹君前因公幹馳赴漢口兹已事畢於前日附某輪船回滬想當照常辦公矣 
[彌撒禮成]  
　　昨日爲虹口南潯路天主堂瞻禮之期清晨七點鐘時由江南主教姚大司牧舉行彌撤禮教中男婦雍容襄贊致慤致誠至九點鐘時事畢始各分道言旋 
[嚴防時疫]  
　　前日蘇松太兵備道兼江海關監督袁海觀觀察出示曉諭曰本年四月十六日接新關稅務司好函開本口崇寶沙自設醫院辦理防疫以來已歴多年幸獲平安惟創辦之初僅騐輪船難保無遺漏之虞是以光緒二十五年經雷前稅務司擬定凡來自有疫口岸之各色土船一律兼查在案兹本稅務司查照原案飭防疫院洋官醫將凡有疫口岸之來至本口各項土船一律照章檢騐以免傳染恐船户水手等未悉原由不服查騐函請繕分貼以便周知等因到道查光緒二十五年七月二十五日接雷稅務司來函前因牛莊疫作自北南來各土船擬在崇明所屬海面經過之處駐泊大輪船一艘凡有來船概令停騐一遇染疫船隻卽送崇寶沙醫治等因經前署道以南來各土船騐疫一事恐華洋言误不通殊多不便函請雷稅務司卽令委員會同西醫到船查騐以免誤會業經示諭遵照在案兹據前因自應照案辦理凡由有疫口岸至本口之各項土船卽令報由防疫院華醫生會同西醫到船照章查騐以免傳染之患除函復外合行出示曉諭爲此示仰各項土船户水手人等一體遵照聽候查騐毋違切切特 
[安揷難民]  
　　昨日　山縣金苕卿明府派差解送朝鮮國遭風難民十餘人至蘇松太兵備道轅請袁海觀觀察遣送回國觀察命發交上海縣暫爲　插縣主汪瑶庭大令遂飭值日差送至西門内關帝廟中留養俟有輪船再行給資遣去 
[丈量關地]  
　　本邑江海關自遷造浦灘之後所遺地基石駁估價召賣撥充工需近經商人顔慶有堂按照官價繳納洋銀九千三百元赴道轅禀請管業蘇松太兵備道袁海觀觀察札飭上海縣汪瑶庭大令會同馬路工程局總辦翁子文太守勘丈昨日午後二點鐘時大令帶同亭耆册書人等命駕前往拜會海關委員馮君光漢略談片刻旋偕太守詣關前督同細丈共計地五畝二分二釐二毫半畫出三畝二分二毫半歸顔執業其餘撥人新關 
[捕頭交卸]  
　　南巿捕房捕頭王經年現奉北洋大臣署理直隸總督袁慰庭宫保電召赴津辦理巡警事務玉遂於昨日交卸隨赴道　謁見蘇松太兵備道袁海觀觀察禀陳一切大約日内卽當乘輪船北上矣 
[查究讕語]  
　　四月二十七日花月報登英界美仁里妓女蔡媛媛被某號華捕剪去頭髮總巡捕頭見之卽著老閘捕房捕頭韋爾生成同三十六號西探并某華探至蔡處查得並無其事韋捕頭復派華探方長華至花月報館查得館主吳福連並不在内卽將帳房王炳生帶至老閘捕房王供新聞事件由主筆所司小的實不知情捕頭著暫釋回限二天將事更正以後再有此等情事定卽禀明公堂傳案究辦 
[髹工蠻横]  
　　有陳士孝者在英界開設漆店前日午後四點鐘時各漆匠以索取工資不遂將陳縳於東洋車上蜂擁至鄭家木橋法界巡捕見之向之詢闌情由各漆工置之不理將陳拽入城内旋經他捕帮同拘獲甲乙丙丁四人送入捕房捕頭訊問之下以各工匠恃衆挾制命禁押捕房遣副捕頭帶同包探至城内總巡局請派差將陳士孝帶回捕房暫行交保俟堂期解案訊究 
[人生朝露]  
　　前晚寗波人任阿福至英界四馬路大觀茶樓訪友不意陡發痧症不及醫治遽爾斃命其家屬聞之卽往舁回收殮人生朝露洵然 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　趙掌寶控徐阿全張阿東張和昆索詐行兇前晚縣主汪瑶庭大令升堂研訊地保張阿木供去年九月某日趙掌寶向何聖全借銀不遂曳至塘橋左近某茶肆内恣情勒索揮拳痛毆何情急呼救小的見而喝阻趙不服卒將何毆傷而逸時小的以年老無力不能追逐因使素識之徐阿全張阿東張和昆三人追之始得將趙扭獲解送局中局員老爺訊明後喝令笞責趙願給養傷費哀求免辦始准交人保出不料伊竟挾恨投案誣控尚求明察徐與二張供詞相同趙供小的操成衣業與何聖全素有嫌隙前年曾被借去洋銀十元去年十一月小的因事回鄕伊又欲强借小的不從致在塘橋鎮爭論伊即串同地保張阿木糾令徐等將小的圍住恣情婪索不遂所欲遽被扭送局中揑詞妄禀致局員老爺不察虚實貿然飭給何養傷費並費去洋銀數十元小的心實不甘爲此投案控陳叩求提究大令察閱趙供詞與禀中所述諸多不符且係細故不應動輙涉訟徐等亦不得多事著名掌頰十下張保亦有不合大加申斥始叱之退○朱阿掌控被范桂生毆傷請騐前日大令研訊之下朱供前者寡婦范張氏將房屋一所憑中價賣與小的繕立杜絶筆據不料近日氏之夫弟范桂生忽欲贖回小的不允伊即糾同流氓多人來家滋閙小的與之理論致被毆傷叩求騐明提究大令察得朱傷勢甚微令卽退去候查明核奪○黃宗堅控柴金觀積欠田租大令訊研之下黃供貢生家住閔行佃户柴金觀承種田若干畝自光緒二十五年起迄今數年積欠租錢一百餘千雖由彼出有期禀三紙屆期仍不照付爲此求恩訊追柴供小的所種之田當初曾付押租錢六十餘千所欠之欵去年已付一半其餘繕立期票本欲理清無奈此田歴年收成甚歉只得照前减半納租至光緒二十五年田中苦旱小的欲用水車取水灌澆被彼力阻以致禾苗悉數枯槁顆粒無收何能責令小的照納且向章折租每擔繳價洋銀二元九角今忽照每擔三元九角核算致欠如此之多然刻下小的實苦無力尚乞施恩大令判責二百板押限嚴追 
[上海巡局瑣案]  
　　前日保甲總巡朱森庭明府在南巿查獲額覆短髮形似流氓之徐桂山張阿坤王大毛三人就近解至二十三七鋪巡防局局員盛雨村二尹提訊之下姑念徐張均操淮南王業尚未犯案令當堂剃去從寛開釋王實非善類判責一百板斥退○前日荷花池左近陳同興筆店小主人陳阿四在花衣街乾豐茶館品茗與側坐之茶客奚鶴林小有齟齬未幾奚拂衣而去行至施家弄口忽被流氓多人扭住兇毆致失洋銀數枚事後欵陳唆使所致折回茶館時陳尚高談雄辨顧盼自豪遂扭至十六鋪巡防南局控訴局員賈叅軍研訊之下陳極口呼寃二尹謂爾毋庸狡辯判責三百板具結斥釋奚傷著目行醫冶 
[英美租界公廨會訊案]  
　　英商萬隆洋行投該管領事署控華商黃震之不交股銀請爲傳追領事據情函致英美租界公廨讞員張柄樞司馬准卽簽差傳兩造到案訂於前日午後會同英總領事署繙譯翟比南君提訊原告瓊律師被告延候魯公律師各到案代訴先據瓊律師稱黃震之卽黃佐卿之子前充絲業公所董事極有名望此次向萬隆攬收各項股票計被積欠銀一萬五千九百餘兩意圖吞没請爲押追侯律歸訴稱黃實無吞賴形跡又無不端之事豈能聲請押追况黃祇有江隂無錫兩處繭行現在押於新沙遜帳房王錫臣計銀二千兩若出售約可得價四五千兩此外並無别項銀兩及産業可以變抵瓊律師問黃之家産何時變賣罄凈答稱上年四月間售罄瓊律師又問欠萬隆等行銀兩在於何時答稱係上年九月之後瓊律師又問四月間家産業已罄凈九月間欠銀將何歸還可有成見答稱並無成見瓊律師謂旣無成見勢與誑騙無異黃語塞司馬詢黃現在作何料理供稱願將兩處繭行出售銀兩禀請公派中西官會商之下以尚有原告未到判令退去候翟君詢明各原告願意公派與否再行復訊定奪仍限黃半月内禀復核辦 
[英美租界公堂瑣案]  
　　驗花洋人洛神飛控和泰裕泰二花行主王安卿周少卿售花攙水一案屢經會訊未結昨晨王等所延之古栢律師到堂聲稱王等之花實未攙水無論何項花皮總有潮氣請問花業董事自明旋據董事程鼎到案聲稱凡花自行潮濕者團之結實放之卽鬆若攙水之花團之結實放之仍不鬆今和泰之花實因隂雨受潮並非攙水讞員張柄樞司馬得供商之迪繙譯判候禮拜一午後復訊○前有正祥者竊取王某之油紙經捕房拘獲送案陸供身有疾病及送醫院察騐並無病情爰復送案請核司馬判責三百板管押一年○包探何阿春解顧玉山到案禀稱顧係奉票拘拿兹已拘到請爲核奪司馬以此案由上海縣移提諭候候縣歸案辦理○何探又解宋品山到案禀補此人因欠太古洋行水脚銀兩奉傳解案請究司馬判押候下禮拜四再訊○騐花西人洛神飛控顧和尚售花攙水司馬判罰顧洋銀五元○日前姜　庭之女金珠出外迷失歸途黃全氏見之領回家中暫行留養不料又被黃小方拐去由包探顧阿六拘解請究司馬判押候傳其父姜瑶庭到案再核○粤人黃佶控妾梁阿玉捲逃等情司馬准詞飭將梁傳提到案前日升堂研詰黃訴稱阿玉不守婦道私將物件運出并將　的之手毆傷求發堂擇配阿玉供向爲粤妓並未嫁黃且押客所嶒纒頭約值二千餘金均被黃騙去用罄今又忍心欲將小婦人發堂供畢汍瀾不止司馬得供以阿玉旣未嫁黃判發棲流所　良婚配 
[美租界捕房紀事]  
　　昨晨小竊張和尚混入百老匯路甬人某姓家行竊適爲事主瞥見扭交二百二十八號巡街捕送入捕房捕頭令押候轉解公堂禀請讞員張柄樞司馬訊辦○昨晨偷兒吳阿桃掩入北山西路某姓家行竊布衣若干件携之而出適爲某號巡捕所見連贓解入捕房　　令押候解送公堂禀請　辦 
[吳門官報]  
　　四月十七日委派閱兵隨員統領南洋常備右軍候補道杜俞隨撫憲大閱來河南候補道楊廷杲辭行知縣王慶燿禀謝奉委丹陽泰興二縣會勘沙洲分界差蘇州府照磨姚定信禀知府委守提元和縣欠解平江書院應捐經費差丁憂江蘇候補典史徐之楠由籍專丁來省禀謝奉飭前於廿六年分巡防案内蒙給予　績委署一次並蒙存記酌委優差一次撫標中營水師哨弁吳桂芳劉文福禀知赴無錫彈壓絲繭差十八日撫轅牌示諭本標中左右三營續　各營安定旗平望營知悉本部院於十九日親臨大敎塲校閱大陣並校閱考各營官弁兵丁洋槍又牌示諭本月二十日午堂督同藩臬兩司提勘本年應入新惠秋審各犯首府向禀知終覆九縣文童候補道鄧琦辭行赴都引見知府邢昌禀知赴寗見制憲同知金兆蕃禀知隨督辦朱道赴滬知縣程鵬禀知由太倉閱卷回又金銓錢　吉均禀知赴都引見花翎同知銜試用知縣金　運浙江人由京領照來省禀到縣丞蔣光燾由寗來巡檢藍慶祥禀知赴滬見道憲指分江蘇試用從九品陶煜浙江人禀知奉撫憲驗看來省禀到十九日通判　年禀謝奉委騐收昭文縣修理衙署丁程差駐滬勸辦秦晉順直等賑捐事宜同知銜江蘇試用知縣孫瑞由上海富强善會來花翎同知用分發江蘇分缺先補用知縣馮蔭樹奉天人由京　照來省禀到從九司徒汝禀辭赴海運京沽局差指分江蘇試用典史李德鳳山東人由籍騐看繳咨到省二十日知縣阮崇德禀辭赴寗見制憲從九徐冠瀛禀知到蘇城絲捐差 
[紹興振欵清單]  
　　楊星使誠之洋十元經雅堂沈君洋三十元沈君幼良洋十元陳君新甫洋二元吕君坤培洋一元沈君小銘洋二元沈君阿八洋二元嚴君阿成洋一元嘉植堂施君洋十元朱君子涵洋三十元龔君虞彬洋十元趙君香普洋十元陵君鑒清洋十元穆君少泉洋十元沈君鑒遠洋一元梁君安周洋三元錢君頌如洋二元王君　白洋一元沈君阿四洋二元褚署滌山洋二元沈君小三洋一元還鶴山人洋十元王君鹿峯洋六元周君子昻洋十元吳君鑑泉洋十元劉君葱石　十元松君季峰洋四元安　　劉　杏林　來安康莊資善堂敏　　安康莊敏　堂承仁堂光裕堂以上七户每二元共二百十四元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
