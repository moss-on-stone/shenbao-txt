# 1906 - 177 - 4911927

 

Page 1

 
 
   
 
 

Page 2

 
 
[電傳宫門抄]  
　　五月初十日召見軍機莊賡良全善現換黄葛紗袍 
[論辦理女學堂之法]  
婦女之不可不研究學間。至今日而其說益明初時不過社會上熱心志士。慨婦女之失學。於是設校舍。招生徒。以立女學之基礎。浸假而封疆大吏。亦竭力提倡矣。浸假而宫廷之内。頗思創行矣。風聲所樹興也勃焉良以欲使女子而爲他日之賢母良妻。未有不受敎育而可以成完全人格者。然則女學之發達與否。不特與一家有關係。抑且與全國有關係。欲改良社會者。安可不盡心扶植而令稍有摧折哉 
雖然數年以來。女學之進步漸速。而女學之阻力亦頗甚。証諸近事。如常州之粹化女學堂。松江之清華女學堂。謠諑紛騰。風波大起。或涉訟到官。或登報攻揭。讕言穢語。幾於通國皆知。彼造言污衊。以圖摧折女學萌芽者。其罪固不可赦然平心論之。辦理女學之人。容亦有未愜於人意。一在管理員。學堂名譽之得失。最重在管理員。而女學爲尤甚。今之爲女學管理員者。非無心術純潔志趣正大之人。然有一二浮薄喜事少年。厠身其間。卽不免爲人指摘。而名譽卽因之損礙。一在敎習。師一之誼尊而兼親。男女之情。久易生愛。故女學敎習。苟非品行貞潔之人萬不許充當。卽如此次松郡清華學。堂敎習沈某。素行不謹。人所共知。何該校不察。貿然聘爲敎習。迨風潮旣起。沈某雖卽辭退人亦共知女校之被誣而名己不免爲所累矣。一在學生。夫女子以貞潔爲先。學生以德育爲尚。使若干女學生中。苟有一二敗羣之馬厠雜其中。全校名譽。必爲所累。好事之徒。安保其不紛起議論。以上種種原因。皆足爲女學之障礙。障礙不去。卽女學不易振興。彼肆横議者。或以一二人之污點。而疑及全校。或以一二處之辦理不善。而謗及全體女學。誠足爲地方之公敵。學界之罪人。然辦理女學者。苟使一無可疵。亦何至若此。 
然則欲袪此弊。其道何由。曰上者凡辦理女。學自管理員敎員以次。 
均以婦女主持。不得攙入一男子。次之則管理員敎員等雖係男子。必擇年高有德望之人浮薄好事少年。一律不得聘請。所招學生尤。須。擇其品行端謹者。平日不得粧飾詭異遊戲街衢。或謂方今婦女研求新學者尚少。管理員敎員均聘婦女。恐入選者寥寥。男子而年高有德望。亦恐於新學未必確有心得。不知女校與男校用意略殊。女校敎法在造就將來之賢母良妻。味賢良二字。可知必以品行爲重。所求乎學問者。亦不過能習算知書。爲後日操持家政計耳。苟有並通學問。卽可以爲敎員。何必過求精深耶。且今之女學堂。所聘少年男敎員窺其學問亦未必盡愜人意。則何如專聘婦女或年高有德望者之爲愈耶。兩弊相因。必去其甚。願以質諸世之辦女學者。 
[咨請阻止俄商伐木京師]  
　　俄商包哥羅夫在黑龍江所屬之汊林河地方擅砍林木修蓋房屋將軍程雪帥咨行商部請轉咨外務部照會駐京俄使據約轉飭該商禁止砍伐（同） 
[商部詳訂鐵路地稅專章將次會奏京師]  
　　各處鐵路佔用地畝應納地稅前經商部咨行户部開送稅則清單以備核定稅則照納地稅嗣經户部咨覆謂此項地稅應詳訂專章奏請辦理（見前本報專電）閃商部己妥訂章程日内卽會同户部具奏矣（同） 
[通飭鐵路材料統歸漢陽鐵廠承辦京師]  
　　日前督辦鐵路唐大臣咨覆商部畧謂以後各路所用鐵軌鋼板已通飭各路總局一律遵照統歸漢陽鐵廠承辦不得再向他處購買云云（同） 
[電陳各股東不願合辦漳厦鐵路福建]  
　　漳厦鐵路前經職商吳梓材等招集股欵承辦嗣經陳閣學伯潛電達商部恐吳一人力有未逮復經該部電復閣學與吳合辦并電吳遵照辦理日前聞吳又電禀商部畧謂漳厦鐵路理應遵照合辦奈各股東不願與合否則己集之股誠恐散去未免可惜應請大部維持云云（懷） 
[勘路幾釀巨禍湖北]  
　　川漢鐵路開辦在卽發軔之處卽在漢陽之鸚鵡洲工程師已聘定日本人承充前數日日工程師帶同華工在該洲一帶測量地勢插標劃界詎木商悮以爲日人所購借圈入川漢鐵路爲名實行建置商埠之政策於是無識之徒從而和之糾約多人大有抗拒之勢事爲督憲張香濤宫保所悉委胡牧子功切實開導想可不致大起風潮矣（千） 
[續紀派員踏勘川漢路綫武昌]  
　　鄂督派員踏勘川漢路綫己紀前報茲悉卾督所派知縣周鈞吳錫庚查錦樅都司林鳳藻偕同日本技師並營兵十餘名踏勘川漢鐵路由漢口至宜昌則沿襄河南岸取道蔡甸仙桃鎭沙陽荆門州當陽縣以達宜昌爲斡路又由沙陽修築一路接通沙市爲枝路又由荆門至宜城達襄陽亦爲枝路至於路綫軌道均應隨地審定繪圖計里呈候核奪再行飭派工程師前往覆勘宜昌至萬縣則派技師並委幇同照料測繪人員荆江前營管帶張孝江都司王協吉州同陳鴻文東湖縣典史張仕聲巡檢何慶年陸軍測繪畢業生熊立周宜防營管帶吳俊生等偕同前往周歷履勘能否在山内施工抑或濱江鑿路逐一清查并札飭所過各州縣妥爲照料彈壓所有奉委　員薪水夫馬刻經川漢鐵路總局善後局酌擬給發卽可就道矣（八） 
[公呈淮塩加價萬難撤銷京師]  
　　江西鐵路前以經費不足擬由鹽斤加價酌提若干以維路政現因某鹽局總辦某道以淮鹽滯銷未始不因加價所致禀請江督仍照舊章辦理撤 
 
 

Page 3

 
 
銷加價一層日前該省同鄉京官御史蔡金臺等數十人聯名公呈商部略謂淮鹽銷數盈絀無關加價若果撤銷則鐵路經費從何而出鐵路之成敗爲中國强弱所關設因此而不能建築何以維持大局應請咨商江督萬難撤銷云云（同） 
[廣西沿邊增設電線桂林]  
　　廣西大憲因邊防重要擬沿邊增設電線以通消息已將撥留邊防餘項八萬兩推出五萬兩由粤督派員妥爲佈置計沿邊長千七百餘里分置電杆電房有無可以立時傳達五月初興工七八月可以竣事（務） 
[部批紙廠准免正稅杭州]  
　　浙紳龐元徵於前年在南潯鎭創設靑城造紙廠頗著成效因備紙樣廠圖取具縣主印結呈報商部請援耀徐公司免納正稅一道餘概免征以維商權已奉商部照准批詞錄後據禀在南潯地方設立靑城機器造紙廠呈請立案援案免稅等情並呈騐帋樣廠圖取具印結前來查外洋輸入帋張漏巵甚鉅果能多設機廠自行仿製洵足挽回利權應卽照准立案至所請援案通飭免稅一節查本部前據耀徐玻璃公司禀請援照中英新約第八第九節完出廠稅後免納出口正稅等情當經咨商外部杳復准其援案免納正稅一道後沿途概免重征以示體恤俟新約施行再行改征出廠稅等因在案茲該職商所辦造帋廠係機器造貨事同一律應卽准其援案辦理並咨呈外務部札行總稅務司轉飭各關稅司遵照可也此批（的） 
直督對於日政府設立關東總督之計畫天津 
　　日政府擬設關東總督一事前經駐日楊使咨呈外部分咨南北洋大臣及兩廣閩浙督臣核辦去後茲悉外部准北洋大臣復稱日本外務省所定五欵自指旅大口内而言除大連已作通商口岸外其旅大以北隙地均不在内何以一五兩欵均有關東總督管轄内地字樣查中俄原約俄官不得設督撫名目按中日新約第二欵日政府允照中俄原約實行今設關東總督顯係違約中國未便承認請咨楊使向日本外務省駁拒云（斯） 
直督對於旅大華商因戰遺失財産之辦法天津 
　　旅順大連灣兩處華商前以日俄戰事所失財産前經日政府允由該華商前往該處整理照會楊使咨呈外部分咨南北洋大臣及兩廣閩浙督臣核辦在案茲悉外部近准北洋大臣復稱日本外務省所開第一條及查日本於務省原函旣稱因兵事所遺財産則當倉皇失措之時又何暇詳計數目價值具禀時恐有不符且兵隊退去後又難免遺失應加叙調查後搬取時或有不符查明確係己有物件仍准經理搬取如願仍居該處者准其照常營業等語云（斯） 
[江督擬委李定明巡緝長江匪類江寗]  
江督周玉帥以近來長江一帶時有票匪哥老會匪出没内地梟盜之案又復層見疊出且聞有孫文黨羽潛入長江勾引匪類之事當經密派員弁查訪蹤跡所有前已革狼山鎭總兵李定明近據蘇紳張殿撰等力保以該鎭在長江一帶緝匪素有威聲於沿江情形頗爲熟悉擬懇委用等語故擬卽委該鎭帶領鄉團及巡警兵來往長江一帶巡緝匪類並擬派幹練哨弁分路梭巡云（甲） 
[請查著名梟匪改名冒官蘇州]  
　　著名巨梟吳鏡鍾前在浙省迭次拒捕傷斃官軍嗣以購拿緊急竄至蘇界販私開賭無惡不爲曾在松屬某鄉與某統領拒敵槍斃某某二哨弁嗣匿蹟銷　漏網未獲現竟改名朦充某營營帶經浙撫張筱帥查悉移請蘇撫陳筱帥查明究辦（且） 
[府訊私造鈔票案錄供申詳蘇州]  
　　私造裕蘇官銀局鈔票案犯何杏生王玉田迭經蘇州府孫太守督同襄讞委員吳其昌在府署發審局研訊案中牽涉署臬司朱竹石廉訪公子之家丁柯升亦己提案質訊數堂所有供詞因關防嚴密無由得悉惟聞大畧情形云何杏生稱與柯升爲密友去年曾以洋一百二十元央柯求朱公子作一薦函於某總辦今定購鈔票之事實由柯升所使謂係朱公子主謀所付定洋二十五元亦係公子處領來迨旣定之後復連得三函嘱將此事作罷卽現經呈案之三函云云質之柯則稱去年代求薦函事誠有之惟當時借伊洋銀四十元嗣曾還過十五元今復還二十五元並無定洋等事鈔票一節絕不與聞案中函件亦不知何人所作在守等再四研詰均矢口不移遂於初八日將前後情節詳細錄供通詳督撫藩臬各憲候批示核奪（嘗） 
[督練公所詳准設立兵事研究所蘇州]  
爲詳請事竊維練兵之道首重將材東西古今要無異義而軍隊之强弱尤以下級將校爲轉移日俄之役論者謂俄帥操縱之才未必下于日本然自隊官以降不能勝任愉快以此弱點終于不振誠足引爲明鑒者也蘇省編練新軍除第一標選自防營久經成立外二標所有徵兵亦次第足額查一標高級將校若管帶督隊官之類業經屢選通達之材詳請委用至下級各官則所學互有淺深不能齊一且二標各級官長以兵目編制未成雖無從實騐所學然綜其大概要必不能一律非亟設兵事研究所不足收整齊畫一之效今擬擇公所就近附設研究所一區分甲乙兩班公所科官及各營管帶等爲甲班隊官排長等爲乙班按日輪流聽講至敎員一項查有日本陸軍少佐現充武備學堂總敎樗木耕一堪爲乙班敎授該員熱心贊助自願不支薪水應由囗囗等酌定課程延致該員按日到所兼授四小時于武備學堂原有功課仍不致有礙至甲班敎員只好相度情形隨時增聘所内一切事件擬設幹事一員卽以現充敎練處帮辦陳蔚兼充亦不另支薪水囗囗以陶鑄人材事難再緩先將辦法大畧具文詳請憲核至常年經費所需無幾容後酌量情形核實中行詳請云云業經蘇撫批准即於初七日開課（容） 
[查緝虧稅革令杭州]  
　　前浦江縣楊藹春迭被士民上探張筱帥飭司撤任奏參革職卸篆己逾三閱月瞿大令接署截查課稅等欵尚短二萬餘金據實上詳惟楊已經逃逸徧訪無著故須咨行江蘇原籍一體緝拿（晚） 
 
 

Page 4

 
 
[滬道復英總領事函（爲永裕碼頭事）]  
　　啓者昨展來函以南市出有告示永裕碼頭之貨一律納捐該碼頭爲祥茂小輪上下貨物地方海關所定停船界限卽上海通商口岸之内如收捐虧損釐局豈能卸責己電禀駐京大臣未奉復以前勿卽舉辦等因查南市設立捐局稽查一應貨物除洋貨領有子口單士貨領有三聯單外其餘概行照章抽釐否則扣罰通商數十年中外相安己久並非自今日始也現因各商往往走私是以另設公所稽察出示曉諭此則和約第四十六欵嚴防偷漏便宜設法辦理之意中英約章租界洋貨免釐辦法尚且未定何論界外何論土貨更何得謂通商口岸不能收捐且貴總領事謂海關所定停船界限之内卽在上海通商口岸之内將新老兩關權限混而爲一不無誤會蓋新關所定洋船起下貨物馬頭向以十六鋪橋爲限其十六鋪橋以南碼頭爲常關内地船隻報稅運貨之地各有權限與新關兩不干涉祥茂輪船旣按内港行輪章程在滬南常關報稅自應守常關權限豈能以新關泊界藉口况稅務司展定泊界之意祗爲洋船卸貨後停泊起見何能因此侵佔常關權限此理甚明惟貴總領事現旣電禀貴國駐京大臣本道亦當摘要電請外務部核示可也相應函復卽希查明爲荷（南） 
[商部奏遵議廣設工廠自造機器摺]  
奏爲遵旨議奏恭摺仰祈聖鑒事光緒三十二年四月二十八日准軍機處片交御史顧瑗奏請廣設工藝廠自造機器一摺奉旨商部議奏欽此欽遵抄交到部查原奏内稱自上海製造之局立繼而各省仿行鑄幣鍊鐵紡紗織布造紙等廠賡續興辦然器非我自造其用卒不靈術非我素知其事必不善况中國各機廠每購一大機器動糜數十萬金洋匠指揮工資尤鉅是我國獲機器之用尚遠待異時而洋人售機器之利己收效於俄頃日本於三十年前貨物半取給於歐美邇來製機自造入口日少尤能行銷各邦中國工匠亦有獨出心裁自製各種機器者力薄不昌良用惜之今請飭下各省將軍督撫略仿日本砲兵工廠成例於製造軍火之暇兼造各種機器一面設廠一面招工凡泰西所有機器擇其便於中國者每購一具以爲模範輾轉傳習民智自開挽回利權莫先於此亦知各省欵項難籌然事不爲則不成法不備則不舉此又全在各疆臣竭力提何不可畏難等語臣等伏查振興工藝推廣製造首以自造機嚴廣爲傳習爲入手不易之方中國工業萌芽端資提倡而欲規一時之美利必先復已失之利權未完 
[重興海軍問題（三續）]  
　　其四海軍之成立并各國海軍力一斑 
海軍之實質由人與器組織成者也平時之海軍祇以艦隊墩數之多少爲勢力優劣之標準戰時之海軍則必兼艦隊武器人物三者爲戰事勝敗之主原李鴻章之興海軍大病固在有器無人然有人無器亦萬難成立海軍吾國今日海軍新機運之曙光於人物方面則然耳若論艦隊方面乎則凡我國民當莫不同聲一哭驚歎我海軍前途之存立艱難也甲午一役敗衂而後吾精銳之北洋艦隊幾盡殲滅庚子一役又失四水雷艇今殘留者合南北洋計之不出六萬墩而此六萬墩中大小戰鬥艦無一焉一等巡洋艦無一焉驅遂艦隊無有焉水雷艇隊無有焉有者僅二等以下之巡洋艦十餘艘曰海天曰海圻曰海容排水量各達四千墩曰海濤曰海濟曰海琛排水量各達二千墩此六者猶巡洋艦中稍完整者也餘如南琛南瑞鎭清保民飛鷹等均己老朽弱小不堪叅加戰鬪今福州船廠雖有新製者亦不過一砲艦一水雷艇於日本雖有定製者亦不過排水量七八百墩之數砲艦中國今日之所謂海軍實不過如是然試轉眼一觀宇内各國海軍之大勢乎 
據最近調查各國海軍實力詳列如左 
　　國　　軍艦（千五百敦）　　軍艦排　　　軍艦總（千五百墩） 
　　名　　艘數以上起計　　　　水量　　　　排水量以下併　） 
　　　　　　　　　　　　　　　萬墩　　　　萬墩 
　　英　　一六一　　　　一四四九　一八○ 
　　法　　　八五　　　　　五五九　　七三 
　　美　　　四五　　　　　三一二　六○○ 
　　德　　　五八　　　　　三七八　四十八 
　　日　　　四○　　　　　二九五　　三三 
　　意　　　三一　　　　　二二四　　二七 
　　俄　　　二二　　　　　一九六　　不明 
以此與我國比則英三十倍於我法十二倍於我美十倍於我德八倍於我日本五倍於我意四倍半於我卽敗餘之俄尚三倍於我今更區别其艦隊種類如左 
　　國　一等　二等　三等戰艦　一　等　驅逐　一等　二　等 
　　名　戰艦　戰艦　海　防　艦　巡洋艦　艦　　水雷艇　　水雷艦 
　　英　四八　一一　　　六　　四二　一三一　九七　　　七一　 
　　法　一七　一○　　　一○　　一四　　三九　二○三　一○八 
　　德　二二　　○　　　一三　　六　　三九　一○四　　　五 
　　美　二四　　○　　　一一　　一三　一六　三○　　　　五 
　　日　　五　　○　　　二　　　八　　一九　一八　　　　五五 
　　意　　八　　八　　　一　　　三　　一五　九　　　　一三○ 
　　俄　不明　不明　　　不明　　不明　不明　不明　　　　不明 
潛航艇（英）二九（法）四○（德）○（美）九（日）○（意）二（俄） 
不明 
更合大小計之英之軍艦總數（軍艦驅逐艦水雷艇潛航艇運輸船雜務船總名艦隊戰鬪艦巡洋艦海防艦砲艦通報艦水雷母艦等别名軍艦）二百八十二法一百四十一德一百零三美九十七日本五十八（合木造者）而戰時施武裝之商船作爲巡洋艦水雷母艦者尚不在此數 
現勢已若是而况乎前途之方興未艾英國今年海軍豫算費竟達三億三千三百八十九萬五千圓（三倍我國總歲出）德係海軍後進國亦竟達一億千六百七十六萬二千圓更據最近之報德國海軍擴張案除繼續至千九百十五年外更於豫定造船計畫外臨時製造大巡洋艦六艘水雷艇八隊法國海軍擴張案則此後十三年當增戰鬪艦十一鐵甲巡洋艦六值察艦六驅逐艦六十六水雷艇五十潛航艇九十嗚呼相形之下不識吾大帝國將何以自立於此武裝世界中我國民亦曾一念及否（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寳應縣陳祖懿大令禀（爲辦理平糶並借倉榖接濟事）]  
竊照寳應本係産米之區從前禁米出口内地榖多價平自正月至今稻價日貴客商販運絡繹不絕以致米少　昂民情皇急紛紛來縣哀求平價並請禁水各搬運稻麥知縣竊思内地粮食雖准流通現在靑黄不接未便任客盡數搬運致本地有乏食之虞迭經示諭平價勸令殷户　户發稻出售不准囤積居奇並諭各行户暫緩代客收買以安民心一而親臨各厫查點各大厫户委實存稻無多而外客仍自收買或躉運或零收紛至杳來有　之家貪利出售乏食貧民攔阴聚鬨本月十一十二两日扶老携幼擁署環求人衆言龎苦勸再三唇焦舌敝其而十三日咸不進城賣草城内缺草两天知縣恐滋事端立即會商紳董急懸平糶之牌因城内市升較小酌定市米每升二十七文又親詣各厫勸令將餘稻出售督飭各米鋪於城内外分設三局平糶一面派人同各鄉保遍諭鄉民照常賣草糴米奔走數日始得安靖無譁此十一至十五設法辦理實在之情形也惟今年有閏距新榖登場爲日甚長本地存稻無多米鋪收買甚屬爲難不得不預籌接濟查光緒二十七年年因米少價貴各米鋪供用合榖每石先繳錢一千二百文交典商暫存作抵俟秋後買榖還倉再將錢發還經王前令報明有案此等辦法似甚妥恊擬援照辦理設平糶數日稻不接濟卽借給食榖一二千石仍令繳錢　典作抵俟秋後如數還榖將錢發還弟辦理平糶買稻貴而賣米賤共中　折各米鋪無力認賠似非於公欵中籌補不可除俟辦竣視虧折多寡再行會同紳董籌議（下畧）（吉） 
[誌士膏緝私局歸併情形漢口P ] 
　　柯遜菴中丞近委吳蘭池大令辦理漢口土膏局其前經張宫保委設之土膏局一委裁撤所有補稅及緝私章程須詳細斟酌務臻妥協云（書） 
[借欵挹注武昌]  
　　鄂督以銅元限制欵項支絀刻與督辦土藥統稅柯侍郎商借巨款以資挹注聞已經柯侍郎允諾矣（八） 
[警察局易委會辦蘇州]  
　　蘇省警察局會辦候補道朱振昌現因另有差委經撫憲陳中丞改委候補道舒體元接辦己於初九日奉札謝委（且） 
[征兵暫緩入營蘇州]  
　　長元吳三縣征兵本擬於初八日編隊送營現撫憲陳中丞以該處營房均未工竣故飭暫緩入營俟營房告竣再行送入（且） 
[委員統領緝私各營揚州]  
　　兩淮運司趙都轉以淮北緝私各營現計新軍淮字旗得騰營共三營人數不少亟須派員統領約束查有前署海州王曜甚得民心胆識兼備堪以派爲督帶月給薪水銀一百両公費一百兩並在餘鹽棧新招護勇内撥六十名歸該直牧作爲親軍現在課餉需用不敷全賴鹽引暢銷以期多多益善該牧務須督同各營認眞經理仍兼緝盜犯盜清則梟絕母員委任等情刻己札委遵照矣（吉） 
[法政學堂開校寗波]  
　　甬郡孝廉堂前由府尊禀准上憲改作法政學堂招考學生送堂肄業所有章程業由太尊議妥現定五月初九日行開校禮（故） 
[分批采運官米到浙杭州]  
　　浙省因糧少價昻屢肇事端由司籌墊銀兩派員出省采辦首由黄大令爲熊赴泗安虞大公廷銓史大令光治等赴無錫分批運到糧食數萬石而倉榖亦已碾礱不日卽可設局開辦平糶矣（委） 
[興國州搶米傷命湖北]  
　　鄂垣興國州雖係産米之區去歲因秋收告歉産米無多兼之紛紛外運米價太昻日前土民等糾約百人搶刦某米船并被毆斃一人不識將來若何結果也（家） 
[米價難平湖北]  
　　湘省水災實爲從來所僅見鄂中大憲委員解米前往施振已經數次各路米船雖源源到漢而隨到隨銷毫無囤積故米價依舊高擡最下糙米第擔亦需錢五串數百文（兵） 
[滬城官事]  
　　法廨會審委員陳楚生大令曾培昨日飭丁到道續假一天○留防隊隊官洪都司連勝昨日到道禀知銷假○上海鹽務委員試用縣丞姚燕賡二尹錫康到道禀知卽日赴杭禀見藩憲面陳一切○由寗來申之江蘇候補道通州商務總辦劉子貞觀察慶汾住長發棧又候補縣許蘭甫明府慶春由蘇來住晉陞棧又奉江督派滬查辦銅斤之候補縣李茹眞明府嶽衡又由蘇來申之道員羅篤甫觀察肇煇住祥發棧又知縣何明府聯芳又兩淮候補巡檢丁參軍　又分省試用知縣陳子琴明府薰又候選通判崔别駕鴻翥又上海縣縣丞王二尹錫章昨均因公到道拜會禀見○刑部侍郎前美國欽差伍秩庸侍郎廷芳由京來中住北市愛文宜路昨日飭差到道投刺（合） 
[道憲定期宴賓]  
　　滬道瑞觀察定期十二日申刻在洋務局特設西筵柬請糧道陸　甫觀察曁蔡和甫閣學等飲晏（事） 
[學堂定期暑假彙紀]  
　　五月十三日爲虹口中西書院暑假之期下午六時半軍操晚間八時開會演講○梵王渡約翰書院定期十五日暑假是日四點三刻鐘諸生軍式體操五點二刻請名人演說並令諸生習演古劇（助） 
[禀請考騐學生優劣]  
　　製造局兵工學堂近因暑假屇期由敎習禀請總辦魏觀察詣堂攷騐各學生課藝優劣（寳） 
[實行推廣巡警記要]  
　　總工程局在西門外推廣巡警事宜由局調撥巡士五十名往駐防所西區分辦處會合警察畢業生等共七十五名於昨日開辦均由敎習指令在勘定各段巡察其二十三七鋪地方昨由局中派出巡士三十九名並駐防所六名及畢業生等偕至所設駐防南區分辦處派汙敎習及當值員盛煥章君經理一切定期十二日開辦（尺） 
[製造局選匠備製新樣槍砲]  
　　製造局總辦魏觀察近因江督飭造改良槍砲故將洋槍樓大砲廠工匠大加淘汰並招新工委陳提調及洋槍樓委員馮二尹詳加考騐一俟北洋練兵處新樣頒到卽須開工製造所有造未完竣之舊式槍砲料添加夜工一律赶造限日竣事（寳） 
[函告河工營勇勤惰]  
　　河工董事秦君爕廷前日函致上海縣略謂現開之護城河奉派滬軍營與留防隊勇合力開濬刻已竣工查滬軍營各兵異常得力留防隊勇草率從事應請函致該管營官嗣後如有要工務與滬軍營勇一體出力照辦云（宜） 
[渡浦勘地續志]  
　　昨報紀縣尊汪大令渡浦清丈耶松廠圈佔民地一則茲悉前日大令偕繙譯瞿君由滬渡浦至爛泥渡會同 
 
 
] 

Page 10

 
 
浦東總巡謝明府前至該廠商同廠東某洋人週圍察看果有侵佔實跡致各鄉民稍有煩言旋經大令喝阻立飭丈手將所圈地址分别丈明旋諭該處圖董等不得擅自爭論聽候詳禀道憲將情照會領事轉飭拆讓（事） 
[團丁巡夜獲匪]  
　　閘北孔家巷沈姓被盜己紀昨報茲悉案發之後該處團局查夜至潭子里河中見有匪船一艘正欲捕拿旋卽開去兩下鐘後團丁又在徐家宅突遇匪徒十餘輩匿蘆葦中因見團丁人少突躍而出欲奪手中鎗械團丁急吹號叫當塲摛獲口操湘音之高二蕭義生兩匪昨日黎明亟解巡局經唐二尹畧訊判暫看管候禀明道憲核辦（力） 
[緝拿棍黨未獲]  
　　棍黨小蘇州及崇明嘉生等在南布一帶訛詐良民設局誘賭事爲道憲瑞觀察訪聞密派偵探查拿詎該拿消息靈通早已知風遁去（尺） 
[廨員示定書差功過]  
　　昨日公共公廨讞員關絅之司馬發出示諭一道云本分府自蒞差以來整頓書差不遺餘力曾禀准道憲加給工食以資辦公爾等具有天良理應如何奮勉乃自愛者感激從公不肖者仍前玩忽嗣後非嚴定功過不足以昭激勸而别惰勤現定小功一次賞洋兩元兩次賞洋四元三次作一大功大功一次賞洋六元二次賞洋十二元三次以上禀請道憲加給工食以示優異小過一次罰洋二元両次罰洋四元三次作一大過大過一次罰洋六元二次罰洋十二元三次以上卽行革夘該書即備書役功過簿各一本送核以便隨時塡查自今以後爾等其各爭自濯磨以期有功而無過有賞而無罰本分府有厚望焉特諭（力） 
[廨差記過]  
　　前者兩江總督周玉帥札飭滬道訪拿四項匪棍等情公廨讞員關絅之司馬接奉道憲瑞觀察札諭即於本月初二日發出牌票派幹役嚴密查拿因該役等往領事署簽字稍遲時日爲司馬察出立將該役等各記大過一次（力） 
[控吞盤棧價值]  
　　唐鎬根投公共公廨控梁志棟吞没棧房盤價讞員關司馬飭差協同包探王阿巧飭傳梁於今日公堂解案訊理（當） 
[失愼未成]  
　　昨晨天未黎明時滬城小東門内恒泰鏡子店忽然遺火幾兆焚如幸經各鄰破門而入得卽救熄（事） 
[局員戒責酒店主之風潮]  
　　警察東局委員郁二尹困局前寳善祥紹酒店迭次深夜售酒諭阻不服故將店主陳阿毛傳局訊明戒責聞該店房主某甲曁股東等以郁不應擅責商人勢甚汹汹事爲二尹所知卽於前晚立禀總辦汪大令核示（事） 
[呈控兜銷粉糾葛案]  
　　日前職商忻成洋投廨控稱傅炳榮李信東合股兜銷　粉言定盈虧公派不料被吞一萬五千二百餘兩傅等卽逃往寗波避匿求請移提到案究追讞員關司馬准詞派差至寗波將傅等提回於前日晚堂由襄讞孫耳三明府研訊忻供上年九月間在易安茶居與傅李訂定合做　粉生意職商旋向和平洋行執事吳姓定買　粉四萬五千担由傅李等運往太倉等處兜銷詎傅李等兜收客帳有一萬五千餘兩避往寗波茲奉提案叩求訊追明府詰有無合同忻稱一言爲定並無合同惟此事洋廣貨公所董事無不知悉明府著將傅李押候函詢公所董事俟覆到再行質訊核奪（力） 
[競存公學案尚須覆訊]  
　　競存公學前與學生邵斌因毁壞脚踏車一事大起衝突此案後經公共公廨讞員關絅之司馬會同德副領事師謀君訊結茲聞此事不知因何又經工部局向德總領事碩爾資君處控告須重行改派領事覆訊矣（力） 
[上海縣案]  
　　洽昌猪作主張阿二被同興猪作夥張毛毛戳斃張妻陳氏不將屍棺釘盖意存圖詐經汪大令飭傳到縣於前晚升訊陳氏供稱夫被毛毛慘　毛毛係祥祥作夥故將棺柩扛置祥祥門首乞鑒大令以凶手並非祥祥豈可抛棺　詐喝掌頰五十下一而飭差將棺發封飭堂舁厝義塜再核時有十六鋪地甲投案禀稱此案張之舅嫂王氏從中阻撓求請提究大令判責二百下叱退○鄉婦丁宋氏控何景甫圖吞存洋汪大公准詞提訊氏供住居北橋廿七年分有洋二百元囑何存　閔行當内祇收利息两年餘被吞去向論不理乞究大令核供難信判候查明核奪○李管氏被控吞没田價洋四百元一案前晚復訊判氏折還洋二百元限十五天繳案如違嚴究○捕　朱福在大南門城　緝獲竊賊陳阿生並破皮箱舊衣等物解訊大令察得陳係積竊喝責二百板收押（合） 
[總工程局紀案]  
　　江啓振在十六鋪開祥順小烟館欠同業黄阿利會洋及借項等央中將該烟館生財盤頂與黄議價洋一百五十元立契成交江忽自言吃虧太甚約黄至馬路某茶肆啜茗遽投總工程局具控孫明府准詞提訊江供被欠盤價未清求追黄供價洋早己付楚有據呈電明府以两造各執判江退去速將帳簿逞案候核○荷花池陳洪興律店作塲内前晚聚衆賭博被駐防所巡王查知拘獲賭徒童月卿沈長壽謝文卿江洪興朱雲卿周少卿等解至總局請究陳參軍判童沈朱江四人各罰洋两元謝周無干開釋○求新翻沙廠小工繆阿三將東洋車夫毆辱由巡士解究參軍判繆給洋一元爲車夫醫傷了案（尺） 
[公共公廨紀事]  
　　前者寗人張汝霖控包車夫徐小郎與妻周　通姦等情經中西官訊明判徐枷責氏發桱流所留養近日讞員關絅之司馬接准鄞縣來文以此案當時通姦有無實據供詞如何請飭承照抄一分移送過縣以憑核奪○福海里第八十號門牌　寳焜積欠傭婦工洋三個月向索不付反以失竊金戒綢裙等物報捕捕頭飭探徐阿華禀請公共公廨出單傳朱訊懲　讞孫耳三明府諭飭值日差恊探前往將工資照付如違傳究不貸（力） 
[英租界捕房事]  
　　昨晨十點鐘時有日本人帶一傭人肩荷藥箱至大　路全安居茶館兜　正在論值之時其傭人將某茶客所持扇藏匿爲值堂人察破取出原物日人因羞成怒大肆咆哮并將石桌而擊碎各茶客大抱不平慫恿店中人將日本人扭入捕房原告申訴前情日人聲稱住居美界武昌路第十四號門牌内捕頭遂着原告投東洋領事署自行控告○二馬路西首安康里冋爲烟花淵藪後經捕房查禁紛紛遷去一彎而爲清淨世界邇來又有雉妓數家遷入捕房聞之已飭探前往查看一俟查訪得實即當禀明驅逐○寗波人鄔銀才於西歷六月十五號至厦門路三百九十三號門牌徐王氏家誘拐十一歲女郎阿囡帶往寗波售賣氏投報捕房捕頭飭包探邊槐洲將鄔拿獲詢以阿囡何在據云己往寗波自當設法領回邊探據情禀明捕頭將鄔管押捕房候阿囝帶回後送廨請辦○前晚有汪少峰者投老巡捕房報稱在山東路三百十四號某雉妓院破素不相識之陳榮生等多人藉端折梢　去金戒指一只值洋十六元七角求請拘辦捕頭特飭包探邊槐洲將陳拘入捕房押候解辦注又投大馬路者閘捕房禀訴如前捕頭派探沈阿炳續獲俞阿榮一名亦拘入捕房俟今日解案請究○四馬路一百三十七號房　王李氏妓院前日有趙相生者帶同洋人一名作狎邪遊木幾邀同妓女花三三乘坐馬車豈知一去不回查　　件有白皮箱一只内有綢衣廿餘件不知何時先己運出經氏投報大骊路巡捕房請爲 
 
 

Page 11

 
 
查緝○朱阿二投捕房報稱前夜八點鐘在寗波路被林秀寳用鐵梗將頭顱擊破詰爲拘辦捕頭派探金立生將林秀寳拘入捕房管押於今日解辦○偷兒某甲于前晚混入山西路廣東路轉角處葉成順報關行帳房内欲施其胠篋伎倆爲該行中人察破扭交印捕帶入捕房捕頭飭探徐申麇前往查明實情再行送案請究（力） 
[法租界捕房事]  
　　前日流氓陳金棧在新租界一帶向某甲拆梢不遂胆敢行兇後由包探查見拘入捕房捕頭命押候解堂訊究○昨日馬車夫張本來在法界駕車違章被六十八號之華捕扭入捕房捕頭諭令押候解堂訊辦○積竊陸阿榮屢辦不悛昨日又在法界摸竊行人身畔鈔票洋一百三十元報由包探查獲連贓一併解入捕房捕頭令押候解堂訊究○昨日李齊正被烟間主某甲扭至捕房控稱因欠烟錢四百八十文向索不服反敢行兇求究捕頭命押候解堂訊核○昨日高小三子行竊某洋行洋燈罩數打在途求售爲捕查獲扭入捕房捕頭命押候解廨訊究○陸洪堂在江天碼頭上行竊考籃爲探查獲拘入捕房捕頭令押候解堂訊究○范德之摸竊途人皮夾一只爲夫主扭入捕房捕頭命押候解堂訊究（深） 
[美租界捕房事]  
　　靶子路長興里粤婦郭鄭氏與鄰人口角氣忿吞烟圖盡倒臥於該處隙地由七百零六號捕載入捕房轉送同仁醫院求治旋卽身死由氏夫聞報前往棺殮○陳阿二行竊怡和輪船上搭客綢衣雜物由探宋掌桂拘押候辦○王子卿顧洪生行竊某書局玻璃及布疋甚多售於英租界王裕春王海松二家由探朱桂生拘獲並收贓人一併帶入捕房押候送辦○昨由五十四號西探奉有領事信票在揚樹浦路拘獲西犯一名帶入捕房押候送該管領事署訊辦○王長根王阿甫在元芳路沽飲醉後互毆傷及阿甫頭面由六百四十六號捕拘入捕房捕頭著一併斥釋○婦人蔡章氏行經西華德路適被楊恊源烟間樓上玻璃墜下傷有頭而手臂多處由一百零二號捕將两造一併帶入捕房奉飭由楊給費養傷了事（似） 
[振武宗社書記員報告]  
　　如臯振武支社馬晉軒來函承賜靈草卽借嬰堂設立支社刋章廣勸編告鄉人按圖購買見在服之戒絕者實繁有徒均係當面騐明詢其服後情形不過筋骨稍痛夜臥不安並無十分苦楚而三日後飲食加增身體日健確鑿可憑此天心悔禍爲中國一大轉機而我公提倡之功不在禹抑洪水下也昨閱報章見公普告支社云云實獲我心敝支社昨亦熬草成膏以林文忠公方去烟灰及鶯粟殻加膏製丸與人試服但擋癮則立時見效除癮則三日猶難究不如以　煎汁直截了當毫無流弊况僕等旣不收回藥本誠恐射利之徒取而出售有損社中名譽此即公之所謂有待而不肯遽送之意也謹將支社簡章呈閱並將同志諸君及戒烟人姓名報告乞登報紙以爲未戒者勸○如臯自禁鴉片支社簡章○一本支社廣勸同胞戒吸鴉片以强種姓節漏巵爲宗旨○一仿照上海振武宗社辦法分立支社借設本城育嬰堂○一本社另立題名錄凡名望素著有志入社者不拘本籍客籍函致亦可但請詳開銜名居址職業以便記錄郵寄上海振武宗社彙登總題名錄相期結合團體得申煙禁○一振武宗社簡章圖說最爲詳明本支社節錄刋刻徧貼通衢廣爲勸戒並分送城鄉學堂商會保甲分局及殷實大户請其概勸同胞多設支社或開演說會或刋曰話說帖以冀我國民猛省回頭脫離苦海○一凡誓戒烟之人至本支社取章服下戒絕烟癮後即請開明姓名住址隨時登簿彚報宗社惟無業貧民務於癮前半小時劉社當而服下庶免擕歸售錢有損本支社名譽○一本社並不募捐凡春夏收買鮮草秋冬熬膏工價以及刋印紙張郵信費用均係發起人自行籌備如有借名在外歛費者即祈告知本社以憑禀究光緒三十二年四月發起人馬錦繁賛成人趙臣傑陳祺壽朱祖榮許樹杉沙元炳馬文忠張藩陳國璋王福基姜渭　朱煥 
彤田煥光朱銘閣晉卿王紹成梁鶴生張子蕃唐國卿孫靜齋吳達甫陳雲溪戒烟人名　干後方姚坤華王兆有楊朝美喻相朱正發魏國憲嚴福祥劉德福張日轉孫裕興卜子程玉齋朱聽濤陳廣銀馮全標潘蔭堂馮耀堂劉昆　陳獅子吳船夫孫子文王四吳銘泉劉國璋王　庵嚴兆祥顧元卿宗新居劉　賓許發進史培根張學林范彭年王桐軒張　　王　仁沈培根張榮華許樹藩孫靜子丁長松陸　富方玉才王小亭施雲山孫治磐吉有才李夏冒代陳叢輝兒黄藴山周吏夫 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
