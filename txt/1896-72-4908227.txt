# 1896 - 72 - 4908227

 

Page 1

 
 
[沈氏尊生書景岳全書出售] [  圖書集成局代啓]  
　　沈氏愈生一書久已膾炙人口按是書爲錫山沈孝廉所著　　博通今古於醫學尤爲精邃窮半生之力著爲是書行之　林奉爲枕秘惜坊刻棧湖漫患毎多帝處辛羊之誤本局覔得原刻善本供書肆友人重付手民印以大號新式鉛字挑選潔白紙張裝訂無訛校　　書刻已千成分裝二十四本爲上下兩函裹以錦套每部定價碼洋三元二角又張介賓先生景岳全書尤醫家所奉爲圭臬裝訂廿四本外加　　定碼洋三元均分存蕪湖湖南賓善分局金陵詞源間及本埠賓善分局愼記書莊三馬路申昌書室出倍世有欲樹醫林之幟者尙其各　一編　此佈 
[論强國以富爲先]  
　　功利之說儒者所弗道故子罕言利孟子始見惠王王以何以利吾國爲問而孟子遂對以何必曰利必以仁義爲先後世遂以富國强兵爲雜霸之術非純王之政而爲聖門所擯而弗談不知孔子之策衛旣庶必先之以富而後繼之以教大學一書孔子所以經國平天下者也周禮一書周公所以創制顯庸者也皆以理財爲急務其要則在損上以益下而勿損下以益上以利公之於民而已至於治兵一端亦聖門之所先故有勇知方夫子所以許子路臨事而懼好謀而或以戰則克孔子不諱言兵特不可如後世之窮兵黷武耳歴來中國之富莫如秦隋然绵不旋踵而亡此徒聚之於上而不知恤民故也財糜則民散財散則民聚之言騐矣兵力之强莫如元代然不得民心終至鞭長莫及委靡不振我朝功績之隆疆域之廣軼漢超唐聲威所訖無遠弗届素無敵國外患之相乘討逆戡叛震鑠宇内自泰西通商以來開　互市競挾其長技異術以形我之短而凌侮我中國於是談時務者謂駕馭之法莫如師其所長因是言富國者則曰　製造以旺商務開五金諸礦以足民用築鐵路以利輪車造輪舶以近周各小遠通我洋言强兵者則曰練海軍以固　防練陸兵以守疆域設立武塾以儲材用選舉智術之士以興教習行之十年二十年必有成效可觀不知不揣其本　齊其末無用也徒襲其皮毛而炫外觀無益也西人不畏我之講武治兵以自强而畏我之造器利用通商惠工以致　而藉以奪其利權蓋富必自商務始西人隆準而深目思深而慮遠其心思縝密工藝精巧倣傚我之服食器用藉以　我之所好我人棄舊而憐新好奇而喜異見其所造作而悅之不惜重貲不憚貴價上下互相炫耀幾於舉國若狂語以利源外洩弗之思也語以財匱民窮日爲所朘削弗之悟也卽如絲茶爲吾國出口之大宗射利之鉅欵何以今日反不如前則以育蠶植茶者之日盛一日足以奪我之利也而我之繅絲揀料培植審擇皆不能如彼之精宜其利之所入日非一日西人於額外之利尙且經營製造弗憚其頰日精一日而我於固有之利猶或失之漠然不動於心則其勤惰爲何如哉夫西人之富非有别術以致富也曰勤而已矣吾人之致貧未必甘於關茸也曰隋而已矣誠使以中國土地之大人民之衆挾其聰明才力專心致志於謀食養生之道精加倣傚而耻出西人之下安知再閱數十年不駕乎西人　上之哉且今之歐洲各大國惟俄德英法得以狎主齊盟共執牛耳兼與美洲之聨邦互爲雄長其餘諸小國咸奉命　謹焉此五大國者實主持五大洲之事權勢鈞力敵各不相讓有益則同沾有利則共得虎視鷹膦方擬於亞洲之問　度圖維而競一其一子焉故有西人之量時揣勢者其甲曰今日之亞洲其岌岌乎殆哉苟五國相謀和衷共濟勢必割地畫疆瓜分豆剖亞洲其能晏然高枕而臥乎不將爲印度之續而蹈其覆轍哉其乙曰不然五國之心各自爲謀其一時連衡相結者暫也非常也外示之以輯睦而其内實隠懷猜忌迹其貪得之心得寸則寸得尺則尺方且以爲鄰之厚我之薄也豈能饜其所欲荀有不慊其意者必致爭地爭城而動干戈於域内互相吞併故五國之得地正歐洲之禍而亞洲之福也亞洲正可乘此奮發有爲勵精圖治以臻乎富强安知將來不能出而與諸大國抗衡哉吾謂甲乙之言各有所見特歐洲多高識遠智之士必能見微而知著諸大國甲兵艦礮雄强相等一旦禍起死亡當不可以計舁敗固失矣勝亦未爲得也近有好事者方且假仁義之說以弭兵爲名立會息爭其必鑑於普法之前車而不至輕啓兵端有可必矣若是則歐洲必無戰事必將舍歐洲而從事於亞洲亦可知也我昔日曾有言曰立天下事自歐洲始通古人書從時務來苟有人焉能駕馭乎歐洲而爲我所用則天下事自無難辦矣惟我所以謀立國之道不可不自强而自强必　通商始中國動以商爲末務不加講求重征益稅將謂可剥商以利國官又從而遏抑之朘損之由是富者屏息斂足　有遠圖不知適所以自病也今富商我能耀其頭銜奮於功名似乎官商可以挾洽而未也當效泰西之法以行之中　之民四百餘兆苟人人能一心以步武乎西人何患乎不濟開礦築路造船設局一切聽民之自爲而不掣其肘則欵無虚糜而事有成效西國視商人之有興大工大役者苟貲有不足則發帑以助之苟有虧折則糾貲以補之有創爲新法裨益於國家者則重加奬賞故民間爭自踴躍商務如此安有不興商能販貨以致遠集鉅貲以助國家養兵兵以保商商以資兵兵商相爲聨絡富强之實卽在乎是矣安有不威行於域外者哉 
[春市餳簫]  
　　都門訪事人函稱書吏周某住前門外佘家胡同去臘其子自塾中歸在路拾一物鉛質而圓如雞卵不辨何物子欲錘扁作餅以供玩耍周代爲鎔化方入爐此物卽轟然一聲窓紙震裂周面受傷甚重蓋所拾乃砲彈之鉛丸也周不之識而遭此奇險云○正月初旬京城東南于家圍玻璃營村一小本營生人肩擔入村中遇一不　少年相與閑話詢及新正利市腰纒獲幾何矣答云三千耳少年逡巡去向晚此人負擔歸出村未數武復值少年四　無人少年卽出袖中鐵杖出其不意猛擊之昏倒路側少年方收拾擔上錢物此人已甦睜目問將何爲少年結舌此人起抽扁擔還擊少年又順手拾其鐵杖狠力擊之少年頭顱破裂而死此人肩擔歸刻聞此案已報官而兇手尙未知爲誰云○新正十一日天氣和煦琉璃廠遊人擁擠有甲乙丙三人同行衣飾鮮美行至廠甸甲眼鏡合子從腰間脫落　地俯拾之適見背後丁戊二人同行甲疑爲綹手扭丁不釋成來解勸甲三人聲言送官究治戊家距此不數武戊乃詞甲等及其門突脫衣揮拳飽打甲甲面受傷鄰人勸止正在兩不相下乙丙已潛至松竹齋南紙店覔素識之牛江二人皆本街董事訴其情由立報北城勇局勇目率人來鎖丁戊詎勇目與戊素相友善比晤而知丁戊决非綹手蓋二人皆附近居民而甲等乃内城某官宅管家也勇目問明來歴急從中爲之調停兩可而後罷 
[傅相行程]  
　　天津訪事友人云李傅相出使俄國於上月二十二日行抵天津就河北淮軍公所小住二十三日闔城司道公宴於浙江會館二十六日西國官商宴之於戈堂堂聞二十七日卽秉節至上海附輪船赴俄 
[輪船北上]  
　　天津采訪友人云今春氷泮後上海各輪船飛駛來津正月二十五日午前九點鐘後南昌輪船 
 
 

Page 2

 
 
首先抵津海宴斷之其餘亦已源源而來然不免爲後塵之步矣 
[潯江春景]  
　　九江訪事人云營例毎歲新正未開操以前先祭大纛謂之祭旗卽俗所謂迎喜神是也九江總鎭宋頌臣軍門選擇廿四日之吉飭令標下前營後營城守營選鋒左右營新勁營各將領於黎明時齊赴城外大校塲隨同行香祭旗軍門旋由西門正街列隊四營前有馬隊百餘匹大旗一百餘面洋鎗數百桿及大刀虎叉等項又有盔甲三擡及軍門并兩營遊府銜牌勅印一切各官均衣冠整肅乘坐高頭駿馬得得而來觀者如堵墻咸謂細柳軍容無以過也○關道誠果泉觀察於新正廿四日赴金陵叩賀制軍劉峴帥鴻禧附江裕輪船東下各官咸往恭送○二十四日爲九江後營遊擊傅春海恊戎六旬大慶文武各官咸往祝嘏轎馬絡繹於途恊戎准備壽筵欵待 
[招商未定]  
　　廣東訪事友人云闈姓商人現届六年期滿例應更換前經督憲懸牌示召新商承充惟必須預繳餉銀一百六十萬兩方能批准而各商人皆以鉅欵難籌望而却步故半月以來竟無有過而問者兹督憲擬略爲變通將一百六十萬兩改作一百六十萬元俾股本稍輕招徠或易又聞現有湖南富商何某願照一百六十萬兩之數繳足禀請承充而督憲以該商係鄰省人恐其人地生疎辦理未能得手如本省紳富始終無人承辦方允批准 
[北通州近事]  
　　據訪事人函云州城中央有鐘鼓樓一座元宵佳節懸掛彩燈以屒觀瞻夜晚明燈萬盞照如白晝内有絹製之燈藻繪精工尤爲玲瓏可愛一時士女往觀者如潮如海路爲之塞本邑有翠冠會挾香會敬惜字紙會前往城南浬江泗廟内天仙聖母前朝頂進香又有附近各村莊舉辦秧歌獅子中旛少陵小車竹馬童子開路等共二十四會亦次第進香詎天不作美正值晌午會齊人集之際倐爾風伯從西南而來飛沙走石將各會中人如驅入迷龍陣裏面面相覷無從設法經久風勢猶不减各會始掩旗息鼓而去看會者亦狼狽而歸碧翁翁眞殺風景哉○湘軍十營駐紥河西務有一營暗中約集定於去臘二十七日三更時搶刦某錢店不料事不秘密先期已被某總統聞知遂暗察情形不動聲色密派親兵百名往該營指名拿獲滋事某某等十名帶回研訊供認起意搶刼不諱當將爲首二人梟首其餘八人挿耳箭押令遊營示衆夫兵以衛民乃竟約刼店鋪不法極矣此次大加懲治各營從此或可恪守營規不復滋事矣○城南十二里巴各莊某姓有地數畝母子賴以過活去冬催租人屢來催聒婦未能應命去臘二十七日催租人洶洶然手持利刃復上門惡索口稱要錢不要命婦正在窘迫度歲無資告以實在無錢乞緩至有正定當歸楚催租人不俟言畢卽一刀向婦之子砍去子受傷抱痛逃出此人移怒於婦舉刀連砍十數下婦登時殞命幸鄰右聞知赶將兇手獲住送州究辦 
[江省裁兵]  
　　江西訪事友人云江省各標營經制額兵去夏奉部文裁七留三迭經德靜山中丞曁翁小山方伯興介堂宋頌臣兩總戎周瀚如誠果泉兩觀察再四籌畫擬將原有挑練成軍各兵仍留操防所有塘汛各兵及在營當差未經挑練之兵悉數裁汰蓋挑練成軍各兵尙紥有營壘朝夕聚處呼應較靈若塘汛各兵久成虚設並無一兵到防在營當差各兵亦多有名無實徒耗餉儲故各憲定議盡裁也 
[嚴禁賭娼]  
　　江西省垣向有私唱採茶淫戲引誘少年子弟傷風敗俗莫此爲甚又有窩娼聚賭千計百方以誘人者謂之走槽一經墮入計中謂之殺猪蓋江右猪圈謂之槽屠戸往圈買猪謂之走槽事爲新建縣嚴仲籛明府所訪聞新正之初卽分别出示高懸厲禁並飭差查拿整頓風化造福地方豈淺鮮哉 
[創辦機磨]  
　　金陵訪事人云本城洋務陸續振興屢紀前報兹職商許汝霖等復糾集欵項擬仿照西式用機器軋麫以便多出貨而小人力併請通行鈔票以濟制錢之缺乏聨名禀請駐寗商務局經局憲批示黏貼門首大略謂鈔票一節必俟官民相信上下交孚始能暢銷且製成當十當百等票瑣碎支離弊端層出國家屢行屢廢職是之故該職商禀陳條欵委曲繁重碍難批准惟機磨已經籌集墊本八萬餘兩爲便利民生起見尚無妨碍理合准行除由本局轉詳督憲定案外合併札飭該商等試辦以重責成至開辦日期仍須禀報塡案聽候查核云云刻下董理其業者有十數人連日會議遵飭承辦而城廂内外糧食行曁各礱坊亦同時倡議購置機器礱米冀免雇工舂碾省費節勞其墊欵亦不下十萬金之數但業此食力窮民驟奪其生計未免仰屋而嗟耳 
[挑選壯丁]  
　　金陵訪事人云前兩江督憲派員赴各處招募練軍陸續到省現已齊集城内疊經洋操總辦提調等親臨點騐照數塡收註册但該勇丁年歲毎與狀貎不符細加盤詰得悉半係清徐客民因貧應募年齒加長甚有四五十歲以下者總辦練軍錢觀察德培等謂必極力簡閱挑選壯丁禀知制軍劉峴帥昨奉諭委幹員覆臨點騐擇其强壯的係二十歲以内者留之老弱者去之經時該練勇聞有挑選裁汰之說立卽譁起喧嚷不休當經楊軍門金龍到塲彈壓剴切曉諭大略以童子軍自宜壯丁充當練勇若仍係老弱則無論將來難成勁旅捍禦强鄰卽客歲老湘等營何必盡數裁撤國家用意之所在人所共明爾等何竟無知譁呶不已倘果抗違其未經遣散者立按軍法從事已經遣散者交地方官懲辦不貸衆聞此諭始各屏息以退刻聞汰去之數竟有十份之四故開操尙未定期云 
[五馬行程]  
　　杭州采訪友人云調署杭州府林太守啓本任衢州府正月十二日署理衢州府劉太守宗標由省起程擇吉二十四日接篆林太守爰交卸後定於二十七日來杭大約本月初卽可抵省任事矣 
[米禁重開]  
　　湖北采訪友人云聞之官塲中人謂正任湖廣總督張香濤制軍於正月二十四日進署後卽派員馳赴湘中請省憲轉飭岳州關准米船下駛以齊鄂屬之需信如所言全鄂黎庶受惠實無涯涘矣 
[修堤志略]  
　　湖北采訪友人云漢陽府治西門外有月湖焉澂波月映清澈詩脾湖上有堤罩以垂柳聞之父老云乾嘉時其堤坦平如砥緑隂覆地宛如三竺六橋兵燹之餘刼灰遍地年久無人修築以致隄土欹傾兹經邑人張俊亭廣文籌欵興修以免行人繭足一俟人工招足卽須畚鍤齊興矣 
[商情疲苶]  
　　漢口采訪友人云鎭上黄陂街正大祥匹頭號向來貲本虧耗竭力支撑今春正月中旬某日忽爾銀根驟緊呼吸不靈無術彌縫只得將門緊閉諸執事俱化作閒雲野鶴杳不知其所之所負債金多至七八萬兩中市正太元匹頭主卽王大元股東各債主一得風聲紛紛向之追索無奈亦閉戸而逃嗣聞水客石某已在滬覓得押返漢皋送請司署訊理云 
[鄂省書院述聞]  
　　湖北采訪友人云蘄州黄翔雲觀察雲鵠箸作等身名滿天下前曾主講晴川書院門下土如周毓棠周毓棣諸人得其衣鉢無不卓然成家兹者大憲擬聘主經心書院講席春風桃李又當譽滿門牆矣○前經心書院山長譚仲修先生學問淹博去歲忽力辭講席大憲再三挽留先生志益决大憲乃委令校對官書局各籍從此羽翼經傳功同良史令名令德千古永垂矣○漢陽晴川書院毎届甄别時生童應課者多至四千餘人兹者漢陽府逄子政太守懸牌院外示期二月初四日甄别鳳山書院亦由太守擇定初六日甄别都人士早經磨勵以須矣 
[强中有强]  
　　沙市訪事人云三清觀建於宋熙寍年間誠古刹也舊爲羽士燒凡鍊永之所竹院松壇規模宏敞觀内廣袤可里餘自江流北徙市廛逼近適觀中院牆傾圯閭閻以地當孔道爭租其地以架屋由是道人靜宇一變而爲閭師閙市焉觀有萬人臺下分六小路出入 
 
 

Page 3

 
 
以便梨園演劇之時來觀者易聚易散正月十八日爲三元班戲塲粉墨齊登萬人喝采突有荆關護軍三五人身穿號衣鼓勇登臺倐然而左瞬然而右左顧右盼若有求而弗獲者一時臺上下見者皆莫解其故俄頃該軍中來一若領袖模樣者揚兩手過額作高式諸軍皆摇首而咋舌焉又舉手合圍作粗式諸軍又摇首而咋舌焉口中操南音吃吃不能辨旋卽下臺去俄而人聲鼎沸萬首攢動亦不解其打降耶火警耶喧嚷者之起自何方耶後有知其事者謂當日該領袖在塲觀劇陡來一粗笨大漢岸然高而龎然大其壯與戲劇中所搬之周倉雷薄徐大漢輩相似用手推該領袖遂軼而前當下猝不及防險遭推跌方上前理問大漢回首而兩眶若雞卵兩睛若銅鈴雖比肩而立頭顱高不及其乳勢爲所折不敢聲張而退心總不甘卽回營招集我輩身穿號衣分紥六路自帶三五人前與大漢尋伊四覓不獲故登臺探視仍無其人乃呼嘯六路衆軍振隊而回事後有與護軍相識者道及其事護軍曰我軍中之若領袖者某甲矯捷好身材得龍陞守顧倚勢自雄睚眦必報從未有甘受睥睨者自言被大漢推時則身軟若棉大漢回顧時則目光若電大漢一呼吸則全身閃閃欲動頭昏目眩幾不克自立及呼我等與之尋釁我等自謂幸不遇之不然恐不足當其一手一脚之孔武也方畢尙唶訝不置然究不知大漢之何自而來也 
[商務開辦]  
　　蘇垣訪事人云蘇州開闢通商碼頭併建築鐵路馬路等情均詳前報兹悉經辦商務之諸大員已與東西商人訂定應築之鐵路馬路等項均准於杏月初二日一律開工各洋商定於初一日到蘇上憲已預飭蔡大令匯滄陸大令嘉榖往上海備辦一切機器想不日卽當運到矣○蘇垣葑盤門外青陽地等處設立通商租界本報已詳紀之矣兹悉此事業經上憲議定以襄王墳對岸起而南至蜜渡橋周方四百丈地面爲日本租界是處東首則爲本國建築鐵路馬路以及繅絲機器等廠自蜜渡橋至寶帶橋爲英法俄美等各國通商之處惟界限尙未劃定洋關則設在蜜渡橋之東地位亦經度定聞亦定於初二日動工至關道之缺聞官塲傅言上憲已札委現任江蘇督糧道陸春江觀察元鼎兼任如觀察運糧北上則委羅觀察嘉杰代理云 
[蘇臺近事]  
　　閶門外葉家弄張源順壽器鋪内有郭某者年逾知命尙抱伯道之憂去臘某日始獲一麟兒舉家歡喜可知矣元宵日爲彌月之期親朋咸集熱鬧逾恒筵旣散時已二鼓當有著名賭棍張和尙者暗合牌九司務甲乙二人慫恿諸客推牌九以遣興諸客皆欣然樂從張卽爲首甲乙從旁暗助當被贏去洋銀數十杖旋輪至上聖觀羽士徐亦雲推庄詎徐亦此中老作手不遜甲乙亦贏得洋銀七八十元之譜時張知非徐敵手登時翻將面皮將道士一把扯住聲言總巡局憲賭禁何等森嚴爾竟敢賺我銀洋耶定欲扭至總巡局控告一時七手八脚甲乙又在旁揮拳助毆乘勢將徐指上金戒身上銀洋盡數攫去徐自知爲若輩所算設或到官未免任不守清規之罪祗得倩許某效魯仲連之排解除被攫去不計外復出番佛數十尊爲張等壽郭亦出洋五十番事已寢矣不料越日果爲總巡局憲陳司馬際唐訪悉司馬最恨犯賭今張以誘賭捉賭攫洋詐洋情殊可惡遂飭差訪拿提究若何辦理待續聞也○上月廿九日下午有一老者年約五十餘手持衣包一個行至西美巷况公祠前倒臥於地面如白紙目若銅鈴一時觀者甚衆詢以何故則云我宜興人也操舟爲業邇由家鄉受雇爲某鹽船當舵工不料鹽至吳淞口外有緝私者連船拘去彼念澬年老從寛釋放一路枵腹而行閱二晝夜始到此處腹中饑餓已二日半矣言乞哮喘甚急旁觀者咸聞而憐之有某甲許其出巷至某飯鋪果腹詎竟寸步不能行起而復倒者數次甲乃親往某飯鋪購取飯菜一碗持與食老者張口鯨吞一霎間飯已罄盡便能拱手稱謝邁步而云 
[釋菜盛儀]  
　　昨日爲上丁釋菜之期前日黄昏時上海縣黄大令委典史蔡季卿少尉詣學宫會同教諭宣琴山廣文行祭牛禮至四鼓時大令率同少尉及縣丞吕蘭階二尹主簿孫立玗少尹趨赴龚官隨有松海防同知劉已笙司馬城守營李採臣千戎守備程少庵守戎次第到來入官廳伺候有頃江海關道黄幼農觀察提右營叅將廖楚材叅戎戾止各官齊出迎迓觀察叅戎就官廳略坐辦差人獻茗畢禮生禀請行禮各官趨詣大成歸由觀察主祭各行三跪九叩首禮次及東西兩廊斯時殿庭上下燈燭通明樂舞生雀頂藍衫分班奏樂旣而樂止朗誦祝文迨祭畢而回已晨光微動矣 
[祭典矞皇]  
　　二月初二日爲土地誕辰上海縣黄大令循例詣署中土地祠拈香各差役集資雇就清音並設祭筵讌待調絲弄竹音韻悠揚進香者頗爲繁盛也○今日爲致祭文昌之期黄大令先於昨日飭辦差人將也是園文昌閣灑掃清潔供設整齊並備祭牛及羊豕各一頭 
[西員謁相]  
　　法總領事吕班君偕繙譯官升任雲南領事祁理恒君乘坐緑呢大轎赴天后宫側李傅相行轅晉謁下午二點鐘謝副捕頭戎服佩刀率領西捕八名華捕八名在輿前護衛 
[馬車肇禍]  
　　前日午後有輪車一輛由大馬路五雲日昇樓轉角向北偶不經心致行路之人撞倒並撞壞東洋車一部該馬車正欲逃逸適有華捕上前拘獲送入捕房想須解送公堂訊判也 
[製局失銅]  
　　滬南製造局於上月二十八日開工後有砲廠於上年製就之八百磅子之砲墊砲箍等件存在棧房至是忽然不見經該廠委員劉君禀知總辦一面查知由虹口成和機器店收買遂卽至英公廨拜會屠别駕請派幹差同往成和查看失贓别駕遂派姚恒隨同劉君知照美捕房至成和查詢一切該店主嚴長生支吾以對及吊閱日記帳簿查出該店先後共收四次計機器銅八百餘斤問其現存何處則稱業已鎔毁此銅由掮客余紀生經手向住居滬南廿三七鋪之李阿毛處購來等語當將嚴余二人拘押公廨一面函致廿三七鋪巡防局請將李阿毛拘獲歸案訊究想此事旣有頭緒不難水落石出出 
[賭輸自盡]  
　　近日賭風愈禁愈熾其在茶坊烟館尤其小焉者也有等無賴專誘良家年少設美人局使之自投羅網甚至將錢輸罄無顔見人希圖自盡者前晚有一人年約二十左右衣服麗都不類小家子弟在新閘迤西荒郊之外枯樹上自縊正在繯繩之際幸爲行路之某瞥見上前解救向問情由據言湖州人來滬閒玩近被匪徒引至四馬路某客棧及法界睦和里某姓家兩次賭愽共輸去洋銀三百餘元因無顔歸見父老故於此欲圖自盡耳言已涙如雨下甲再三開導少年乃稱謝而去噫該少年雖咎由自取死不足惜苟無人先爲引誘自不至輸巨欵又何至於輕生甚俟賭之害人也有地方之責者可不拘拿嚴辦懲一以儆日耶 
[吞烟不救]  
　　前晚九點鐘某號華捕巡至小東門洋行街某糕糰店門首見一人倒臥堦沿問之不答遂舁送捕房轉解大自鳴鐘捕房克總巡立飭包探送至仁濟醫館療治旋據醫生騐視知係吞服洋烟染毒已深難以奏效延至當晚一點鐘氣絶報知捕房請同仁輔元堂分局備棺收殮發壇標誌其人年約三十歲身穿藍布短襖羽綢套褲雙樑布鞋藍色三脚辮線 
[菜色可憐]  
　　昨日有江北某某等縣難民約二十口扶老携幼投上海縣署求食踞坐大堂東廊下鳩形鵠面一望可憐值日差問悉來由入内禀報未知黄大令如何資遣也 
[會訊案結]  
　　法商立興洋行與恒興瑞皮貨號購買山羊皮一百零七件騐貨不符涉訟公堂貨客馬廷邦另售五十五件以立興不付貨銀附案請追迭經鄭大令祁繙譯七次會訊案懸未結此案恒興瑞偕啓昌洋東喇馬司繕就狀詞先向法總領事署控告吕班君以案懸日久未便再延時日前日禮拜六下午四點鐘偕工部局首董法蘭西書信館主及法蘭西銀行西人升座三道頭西捕二名站立由副領事某君將案 
 
 

Page 4

 
 
　朗誦一週各西人皆肅然靜聽喇馬司與立興所延之律師慕爾弄上堂伸訴各將全案供詞備陳一遍總領事吕班君令兩造律師各自簽字呈候核奪俄而正副兩領事偕兩董退入文案房商議已定復出升座由吕班君判斷謂此案皮貨五十五件向貨客馬廷邦購買言明次貨價亦較賤應如數給銀其一百零七件旣稱騐貨不符不應勒銀不付著將此貨如數退還歸恒興瑞另行出售兩造各遵斷而退 
[英廨瑣事四則]  
　　昨有唐德甫扭雷汲韓到英廨控稱向索期票銀兩無著等情雷則謂所有洋銀本當照付因小有轇轕故未付訖　日差據情入禀屠别駕著將雷交保妥爲清理旋由新閘之達昌木行來廨保出清理○女子陸阿毛年方二八風致嫣然昨日投赴英公廨喊稱小女子係蘇州人自幼被歹人拐出轉輾販賣與住居英界之顧姓家爲婢主人甚好無如主母悍潑異常稍有不遂鞭撻隨之以致身無完膚實因受苦不起只得奔求青天拔出水火定當結草啣環若顧姓家則誓死不願再往矣值日差據情禀知屠别駕著暫交官某押候核奪○趙如成昨晨與王寶生在途口角由一百七十四號華捕拘送英公廨值日差向詢情由趙則謂曾有洋銀二枚借給王寶生向索反敢恃蠻故與爭論王則謂實未欠伊洋銀實被誣指當卽據情入禀屠别駕著一併押候訊奪○女孩王春記年僅十齡在途啼哭三百三十八號華捕向之詢問據言出外購物忘却歸途該捕遂將拘入捕房轉送英公廨屠别駕飭暫交官媒收養候領 
[萬家蒙恩]  
　　頃奉到三泰米行交來食便不美人因湖南被災孔亟節省日用助賑銀一百兩泰州不留名洋三十六元延陵求安子祈病復原洋五十元朱葆三仁翁交來定海廳署洋廿元王季棠觀察洋廿元無名閨女求父母病痊以針線助賑洋廿二元廣東李運煒求父病愈洋廿元眼前湖南被災十二州縣之廣遍地哀鴻勢在垂斃今蒙慨助活命之錢先後祇領感同身受吉人獲佑純孝格天理所必然况乎助賑救災萬家蒙恩尤徵功德之無量百福千祥可爲操劵請登報章謹申謝悃[  上海六馬路仁濟善堂籌賑公所應善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[封房備抵]  
　　揚州訪事友云揚城灣子街久餘醬園開張未久忽於前日爲邑俟葛大令發封封上大書江都縣正堂發封傅　堂所　久餘醬園房屋貨物云云見者多爲驚訝嗣悉傅係江邑錢糧總書葛大令抵任檢查接管卷内傅虧空公欵一千餘兩屢催未繳各臘大令將其提案收押勒限繳清乃該書譎詐多端設法保釋措繳詎釋出後卽效黄鶴高舉不知所之大令赫然震怒因將其城内房屋查出多處逐一發　備抵以重要欵一時聞者咸謂傅亦咎由自取也 
[美捕房紀事]  
　　偷兒杜金隆前晚潛至裏虹口第八十三號門牌某客寓内竊取棉衣四件經包探施奎江查獲拘送捕房押候解送英公堂訊究○王金奎竊得番菜持至虹口求售經包探施奎江巡獲盤問之下知由法界新開河浜第七十二號門牌某番菜館内所竊解入捕房押候送廨訊辦○曹啓元者前日至天潼路桃源坊梁金晉家洪騙皮衣數件事後梁知受騙據情奔控捕房捕頭派包探施奎江訪悉其兄在園行路三號洋房爲侍者因將其兄拿至捕房捕頭以其事係啓元所爲未便以李代桃因卽開釋著仍查拿啓元送辦○高毛囝溷入蜜勒路第六十五號屋内竊取衣服經包探竇如海緝獲拘至捕房押候吊贓送廨究辦○百老匯路第九百七十五號門牌復大衣莊小主婦年約八九姿首頗麗日前忽捲其所有効嫦娥之奔月店主因告諸捕房一面四出偵尋昨晨經包探張阿五巡獲拘至捕房捕頭令傳其姑到案一併送至英公廨候讞員訊核○昨報西華德路三百十一號洋房某西人投捕房控失大衣羢氈等物指細崽所竊而該細崽已逃避無蹤至晚包探施奎江查悉該洋房所雇乳嫗卽該細崽之婦因拘至捕房禁押昨晨包探倪順泉將該細崽沈金榮查獲拘解捕房押候解送英公堂究辦○偷兒陳阿炳竊取北河南路某浣衣作内衣服若干件經包探石金榮查獲拘至捕房押候吊贓送廨訊究 
 
 
 

Page 10

 
 
   
 
 

Page 11

 
 
[光緒二十二年正月二十一日京報全錄]  
　　宫門抄○諭旨一道錄前○鄂學政龎奏叅前署太倉知州各欵片○蘇撫趙奏查明知州被叅各欵據實覆陳摺○御史李　奏特叅知州請旨查辦摺○正月二十一日戸部通政司詹事府廂黄旗值日無引見○掌儀司奏二十三日祭奉先殿慶王行○○召見軍機張蔭桓陳學棻皇上明日用膳辦事後至頤和園皇太后前請安畢還宫○○龎鴻與片再州縣爲親民之宫審理詞訟必應持平若得賄徇私刑求抑勒不恤民隠實爲法所不容臣風聞署江蘇太倉直隷州知州金元烺貪酷任性凡遇命案多勒令原告具結加以刑逼如州城陸姓一案係共毆致弊該知詶得賄勒令私和激成上控至今未結且聞有因案牽累擅責生員之事紳士不平赴省控訴該知州復串通委員師詞禀覆以致士民譁怨似此貪劣妄爲之員若不予以懲處何以飭吏治而儆效尤臣職司糾舉謹據實附片具陳伏乞聖鑒謹奏○○江蘇巡撫臣趙舒翹跪奏爲遵旨查明前署太倉州金元烺被叅各欵據寶覆陳恭摺仰祈聖鑒事竊臣承准軍機大臣字寄光緒二十一年八月初九日奉上諭有人奏江蘇署太倉州知州金元烺貪酷任性州城陸姓一案得賄勒令私和且有擅責生員　事請飭查明懲處等語著趙舒翹確切查明據實具奏原片著鈔給閱看照此諭令知之欽此遵旨寄信前來臣查前署太倉州知州金元烺由正任奉賢縣調署本年七月二十七日飭回奏賢縣本任交卸州篆欽奉前因當札行藩臬兩司遴員馳往確查去後兹據委員候補知縣方道濟禀稱遵卽馳赴該州按照所叅署太倉直隸州知州金元烺　酷任性凡遇命案多勒令原告具結加以刑逼如州城陸姓一案係共毆致斃該知州得賄勒令私和激成上控至今未結一么查　州民陸鳳鳴先於本年五月初七日向張南山買糠内有米殻二十四找尋張南山理論掌毆未傷適張南山之甥顧瀚青踢傷左後　相連左後脇經勸各散陸鳳鳴控騐訊供飭醫尙未平復忽患寒熱病症醫調無效至閏五月初七日殞命報州騐明委係受傷後因病身死　犯　禀屍妻陸王氏卽以寃難莫仲等詞遣抱赴司控告飭據提集原騐仵作方松醫生唐錦川王寶如訊取供結並質之要　張少卿屍堂兄陸茂林均無異詞塡格錄供通詳伏查命案之有無私和當以其案之曾否詳辦爲　此案已遵例禀詳其非勒令私和可知而詞訟之有無行賄當以被告之是滞殷實爲斷訪查張南山開一小柴行並非殷實顧瀚青傭襯糊口素極貧寒其均無力行賄可知陸王氏砌詞上控不過藉索拖累並非金元烺激成至呈報命案未騐之先須詳鞫屍親人等令其實格立案係屬定例金元烺尙無刑逼勒結之事密加訪查亦無貪酷劣跡又原叅因案牽累擅責生員紳士不平赴省控訴該知州復串通委員飾詞禀覆以致士志譁怨一節查得本年五月二十八日告期金元烺當堂收呈兼審理案件適有鎭洋縣學文生季嶼入署觀看在旁談駁金元烺傳至案前詰問季嶼出言頂撞維時鎭洋縣學訓導任光奇先經請假不及會同遂將季嶼戒飭手止數十下發學收管並飭查該文生平日是否安分再行核辦詞嗣閏五月初一日金元烺赴文廟行香畢有舉人汪曾武等因季嶼被責押學激請金元烺至明倫堂剖論之間微形齟齬經學正黄元芝婉言排解金元烺隨卽回署該舉人等同至門外揖送而退據職舉貢生員王敬項等復以前情聨名赴督院　院曁臬司各衙門禀控經前署臬司黄祖絡派委候補同知何希曾往查禀經接署臬司胡家楨轉詳卽據金元烺以绅士聚衆挾制勒逼等情禀請查辦旋值調回本任卸事經胡署司札飭現任知州陳謨鎭洋縣知縣吳鏡沆督同州學黄元芝縣學任光奇秉公復查尙未廪覆現查季嶼實係進署觀看審案隨口談駁並非因案牽累金元烺向其詰問頂撞戒飭所以不及會同教官者以該管教官請假之故迨該救官查明季嶼平日安分並不于預外務此次語言獲咎自知愧悔代爲乞恩金元烺亦卽不加深求至汪曾武等代季嶼剖辯係悞聽謡傳金元烺欲將季嶼照訟棍詳辦爲表白並請示諭俾釋羣疑尙非挾制勒逼卽如金元烺回署時汪曾武等仍然揖讓周旋似與目無官長有間至前委員何希曾原查此案並無不實委非金元烺串通飾覆合將訪查情形縷晰禀陳並據現任太倉州知州陳謨鎭洋縣知縣吳鏡沆學正黄元芝訓導任光奇等禀覆各節同察情形相符併據聲明爲首上控職員王敬項係季嶼妻父業已　故其姪孫鳳璘等赴學求免究等情由蘇州布政使鄧華熙江蘇按察使吳承潞詳請核辦前來臣復查前署太倉州知州金元烺服官蘇省三十餘年歴經原任兩江督臣沈葆楨前撫臣奎俊咸稱該員廉愼勤明勇於任事先後保薦有案臣到任後留心察訪洵屬名實相副爲通省牧令中不可我得之員其相騐陸鳳鳴命案已據委員查無得賄勒和情弊期内不及會同容有不合相應請旨將前署太倉州知州正任奉賢縣知縣金元烺交部議處以符定例文生季嶼旣係平日安分不預外務何得輕入有司衙門語言頂撞與學政全書内開生員當愛身忍性之語大相刺謬業經戒飭寛免再究委員候補同知何希曾並無串通飾覆應與查非挾制勒逼令結之舉人汪曾武等曁爲首上控現已病故之職員王敬項均免置議除陸鳳鳴命案飭催照例擬辦外所有遵旨查明前署知州金元烺被叅各欵緣由理合會同江蘇學政臣龍湛霖恭摺具奏伏乞皇上聖鑒訓示謹奏奉硃批另有旨欽此○○稽察内倉浙江道監察御史臣李念兹跪奏爲特叅庸劣最著之知州請旨查辦恭摺仰祈聖鑒事竊直隷吏治至今日敗壞已極查有遵化州知州陳以培前在直隷督署充當内巡捕差使鑽營得缺嗜好甚深體弱多病一切公事未能親栽惟門丁戎潔之言是聽而該門丁復與書吏徐維泰張松齋差役嚴國柱等内外句結朋比爲奸案無大小皆以賄成又信任捕頭回民王連生派爲總辦王連生按季坐分賊贓賊匪益無忌憚迹其昏憒貪庸事多叢脞合境茶毒民怨沸騰謹將其劣欵之有據者詳悉陳之一該州舊有義倉常平倉常平歴年尅銷已無存榖惟存榖價數千金當秋成榖賤時將存欵交糧店買榖卽寄存糧店中至來歲青黄不接榖價昻貴仍賣於各鋪家將餘利提出借以肥已餘欵仍存糧店令榖賤時補買一義倉之設皆係州中富戸捐欵以備荒年計斛斗八萬餘石該知州以出舊易新爲名毎年春民人乏食春借時用平斗秋還時用尖斗所收餘項名曰榖息毎年亦不下二三千石將此欵提出多入私囊致義倉存榖反大减原數一遵化玉田豐潤志書修輯已將十年集捐數千金旣已浪費後有民捐城工存欵二千　　金該知州在天津河防同知任内提借七百金聲言刊刻志書至今志書未成七百金已還私債所餘一千四百金又以募勇看守衙者爲名盡數提借徒多給私人薪水一提榖息銀修理來泉堂携妾宴遊演劇復以其地狹隘又掘義地墳墓數座以拓其基借何姓温姓兩千餘金不肯償還因聞有人將告發掘墳之事遂改名龍泉文社將何姓温姓欵項詳報以爲捐欵其實乃榖息所修而捐欵　早已乾没且旣係文社宜交紳董經理乃用伊私人李學海看守以致門吏下人皆挾妓飲讌其中是以文社爲妓寮也傷風敗化莫此爲甚一康各莊古廟一座存有黄萯草一夜失去十數束富戸胡貴忠與伊子武舉胡仁傑係廟中董事因喬莊范姓院有黄萯草令　役曹德明將范姓拿去私刑拷問逼令認贓范妻張氏痛夫受屈新産七月懷抱幼孩自向胡仁傑家理論胡仁傑恃符恐喝百般辱駡張氏求生無路將幼孩摔在於地自抹身死幼孩亦因凍斃命胡貴忠與遵化營遊擊常安至好遂用二百金託其内外打點該知州延宕不辦反囑胡仁傑私和賄令范姓認竊完案曹德明私押無辜亦不嚴懲誣良爲竊草官人命一至於此一去冬今春盜賊蠭起三里莊魯姓張家莊陳姓　河店馬姓城東北馬姓城子峪莊皆被賊匪放火燒焚房屋搶擄財物並報官不辦又龍山莊張姓梁子河秦姓北宅莊徐姓白水� 
頭繆姓洪水川牛姓西莊沈姓周家橋張姓河北莊劉姓南寨莊姜姓鄭姓或則明火持仗擄掠一空或則索要財物槍傷事主該知州止知募勇護理衙署並不拿賊又本年二月十三日有魯家峪被賊三十餘人搶刼一家刃傷事主身死獲賊一名送案並不嚴究亦未續獲一人捕務廢弛伊於胡底一該州領賑濟銀六千兩於龍文社散放不查明戸口以期平允專令伊親候補縣丞楊景時總理楊景時本貪鄙無賴中多染指以致貧民登堂滋閙又放一次始行安靖其不恤民瘼又如此一該州有公和肉鋪州署用肉從不給錢積欠銀七百餘金以致東家趙克緜避債逃走掌櫃徐林因負債吞烟自盡口腹累人竟至於死右上所陳各欵或有册簿可查或有人證可問應請旨飭下督臣　文韶認眞查辦據實嚴叅直隷吏治至今日敗壞已極但使官場多一分廓清卽閭閻受一分利益愚昧之見是否有當伏乞皇上聖鑒謹奏奉旨已錄 
 
 

Page 12

 
 
[光緒二十二年正月二十二日京報全錄]  
　　宫門抄○新撫陶奏請展緩計典摺○又奏請留知縣差遣片○又奏委署同知片○忱織造書奏叩謝奏恩摺○署粤藩張奏報接篆日期摺○署粤臬魁奏報接篆日期摺○皖撫福奏舉行計典核實舉劾摺○大臣魁奏設法疏通文報開支津貼銀兩片○閩督邊奏揀補知府摺○正月二十二日禮部宗人府欽天監正黄旗值日無引見○克王懷塔布劉恩浦各假滿請安○孫家鼐管理官書局謝恩○潤公裕德各請假五日○大額駙明秀阿克東阿各請假十日○睿王鍾公信侯各續假十天○英侯續假五日○載津續假二十日○召見軍機○○頭品頂戴甘肅新疆巡撫臣陶模跪奏爲新疆本届計典仍難舉行懇恩展至下届再行辦理恭摺仰祈聖鑒事竊照新疆自設行省以來歴次恭逢計典均因實缺人少不敷例額奏准展緩在案兹光緒二十一年又已届期經吏部題奉諭旨行令遵照應卽欽遵辦理以副朝廷澄叙官方至意惟新疆實缺道府丞倅州縣歴俸已滿三年者僅祗數人尙未引見其餘非因事調省卽調署别缺且有未經到任者按照十五人准薦一人之例實屬不敷至佐雜教職人數尤少照例應毋庸議據新疆布政使饒應祺鎭迪道兼按察使銜丁振鐸詳請奏緩前來臣覆查無異合無仰懇天恩俯准展至下届再行舉辦儻有干六法人員仍當隨時叅劾以免貽誤地方謹恭摺具奏伏乞皇上聖鑒訓示謹奏奉硃批著照所請吏部知道欽此○○陶模片再定例在部投供候選各官如因公出差遇輪選到班時照例擬選俟差竣囗京附於月選官後補行引見等語兹查有儘先選用知縣劉兆棟年壯才明辦事勤愼經臣委辦新疆電報總局事務甚屬得力不便遽易生手令其赴部投供查光緒十七年十二月台灣撫臣邵友濂奏留候選知縣沈錫蕃在臺灣差遣照例輪選奉硃批著照所請該部知道欽此該員劉兆棟事同一律合無仰懇天恩俯准援照成案將儘称選用知縣劉兆棟留於新疆差遣免其赴部投供選輪選到班時照例擬選俟選缺後再由差次送部附於月選官後補行引見先行飭部註册除飭取詳細履歴清册咨部查照外謹附片具奏伏乞聖鑒訓示謹奏奉硃批著照所請吏部知道欽此○○陶模片再庫車直隷廳同知劉人佺請假遺缺應卽委員接署以重職守查有准補精河直隷廳同知劉澄清堪以委署據新疆布政使饒應祺鎭迪道兼按察使銜丁振鐸會詳前來除批飭給委外謹兩片具奏伏乞聖鑒謹奏奉硃批吏部知道欽此○○杭州織造奴才書正跪奏爲叩謝天恩仰祈聖鑒事竊奴才恭閱邸鈔本年九月二十日奉旨杭州織造仍著書正接管欽此謹卽恭設香案望闕叩頭謝恩伏思奴才内府世僕知識庸愚仰沐鴻施畀以織造差使抵任經年莫効涓埃之報思維清夜彌殷惶愧之忱兹復渥荷温綸仍著接管自天錫命伏地增慙奴才惟有益矢愼勤實心經理將應辦事宜敬謹接辦查上年赶運曁易派各項活計業經陸續辦解交納至本年運務及續派上用賞需之件併上年未及辦解各項活計奴才等隨時咨催撫臣曁潘司赶緊撥欵妥速辦解總期工歸實濟欵無浮糜以仰副高厚鴻慈於萬一所有奴才感激下忱謹恭摺叩謝天恩伏乞皇上聖鑒謹奏奉硃批知道了欽此○○署廣東布政使按察使臣張人駿跪奏爲恭報微臣接署藩篆日期叩謝天恩仰祈聖鑒事竊臣於光緒二十一年十一月初五日奉兩廣總督兼署撫臣譚鍾麟飭知藩司覺羅成允因病出缺委臣署理藩司篆務遵於本月初八日將封存藩司印信及文卷查點接收當卽恭設香案望闕叩頭謝恩祗領任事伏念臣畿東下士嶺表備員臬事甫陳愧未諳夫尺法藩條晉攝彌增惕於寸衷查廣東爲民物繁庶之區藩司有屏翰旬宣之責選賢能以圖吏治必先自勵廉隅愼出納以裕餉源尤當力除浮費如臣檮昧深懼弗勝惟有益矢愼勤隨時隨事禀商督撫臣認眞辦理斷不敢以暫時攝篆稍涉因循以冀仰答高厚鴻慈於萬一所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品頂戴署廣東按察使督糧道奴才魁元跪奏爲恭報奴才接署臬篆日期叩謝天恩仰祈聖鑒事竊奴才接奉兩廣總督兼署廣東巡撫臣譚鍾麟行知現任臬司張人駿署理藩篆所遺臬司篆務委奴才署理於十一月初八日准臬司張人駿將印信文卷移送前來當卽恭設香案望闕叩頭謝恩祗領任事伏念奴才滿洲世僕知識庸愚從公比部儤直樞垣初典郡於吳中繼督糧於嶺表涓矣未報兢惕難安今夏鹺綱兼管已除蛟負之虞兹復臬事暫權益切鵜濡之懍查廣東爲嶺海要區臬司乃刑名總匯舉凡詰奸禁暴自宜執法持平察吏安民尤貴措施得當奴才檮昧深懼弗勝惟有勉竭駑庸益加策勵隨時隨事禀商督撫臣認眞經理不敢以暫時權篆稍涉因循以冀仰答高厚鴻慈於萬一所有奴才接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○尙與銜安徽巡撫臣福潤跪奏爲舉行計典遵旨核實舉劾恭摺仰祈聖鑒事竊查道光三十年九月内接准吏部咨欽奉上諭嗣後各直省督撫於大計舉劾及平等豫保並叅劾之員務將該員應舉應劾實蹟詳列具奏不得以空言塞貢用昭核實而飭官方等因欽此欽遵在案兹安徽省辦理光緖二十一年分大計舉劾據藩臬兩司秉公察訪合之各道府開報得才守兼優允符卓異者知縣以上六員教職佐雜二員有干六法者四員開具履歴事實考語欵蹟前來臣覆核無異除分别加考照例恭疏會題外所有舉劾核實緣由謹會同署兩江總督臣張之洞安徽學政臣李端遇合詞恭摺具奏伏乞皇上聖鑒訓示施行謹奏奉硃批知道了欽此○○魁福片再奴才接准甘肅新疆巡撫來咨因關内回匪變亂文報阻隔業已電請總署轉奏擬由蒙古台驛接遞新疆等處文報等因除收到文報奴才嚴飭本屬蒙古各台一體迅速轉遞外奴才酌擬於科屬鄂隆佈拉克台專派委員經理正在核辦閶復承准軍機大臣字寄光緒二十一年十月二十一日奉上諭現任甘肅回匪猖獗軍事方殷所有軍營文報關繫戎機遞送不容遲緩著崇歡志銳魁福額勒春惪銘吉陞阿體察蒙古台站情形設法整頓並嚴飭各台遇有軍營文報等件務當迅速接遞毋得稍有貽誤將此由四百里各諭令知之欽此遵旨寄信前來奴才自當欽遵辦理整頓各台伏查本屬迤南鄂隆佈拉克台接遞古城屬元湘驛前來文報該各臺洵係蒙古弁兵不識漢字所來文報恐有遲延貽誤奴才一面由本處派委筆貼式一員營識二名馳赴鄂隆佈拉克臺暫且常川駐守經理往返文報俾得迅速馳遞庶免延誤其委員毎月籌給津貼銀八兩書識二名毎名毎月籌給津貼銀四兩擬自本年十二月初一日起開支以資應用勿庸另給紙張等項一俟道路疏通卽行裁撤以節糜費所有該員等應領津貼銀兩擬由科布多庫加增餘欵内暫行開放請旨飭部立案仍歸該年造册報部核銷理合附片陳明伏乞聖鑒謹奏奉硃批該部知道欽此○○頭品頂戴閩浙總督臣邉寶泉跪奏爲海疆知府員缺緊要揀員請補以資治理恭摺仰祈聖鑒事竊照泉州府知府李耀奎報捐道員開缺准吏部咨奉上諭福建泉州府知府員缺緊要著該督於通省知府内揀員調補所遺員缺著鄭秉成補授欽此當經轉行遵辦去後查泉州府知府係衝繁疲難海疆要缺管轄三廳五縣民俗强悍素稱難治彈壓撫綏尤匪容易必得精明廉幹之員方克勝任臣與藩臬兩司於現任知府内逐加遴選非現居要缺卽人地不宜未便遷就惟查遺缺知府鄭秉成年四十八歲湖南邵陽縣舉人甲戍科中式貢士殿試二甲以部屬用簽分刑部山西司行走光緒十二年五月補四川司主事補雲南司員外郎十四年三月補陜西司郎中俸滿截取奉旨記　以繁缺知府用十七年二月間訃丁母臺回籍服滿起復仍歸刑部奏留當差十九年九月京察一等吏部帶領引見記名以道府用二十一年閏五月十一日奉旨補授福建泉州府遺缺知府領照到省委署泉州府知府本年八月初六日到任該員才員老成辦事詳愼署理數月措置裕如以之補授是缺知府洵堪勝任合無仰懇聖恩俯念海疆員缺緊要准以遺缺知府鄭秉成補授泉州府知府實於地方有裨如蒙俞允該員係員缺知府請補知府銜缺相當毋庸送部引見據藩司黄毓恩署臬司張曾敭會詳前來理合恭摺具陳伏乞皇上聖鑒敕部議覆施行謹奏奉硃批　　議奏欽此 
 
 

Page 13

 
 
[光緒二十二年正月二十三日京報全錄]  
　　宫門抄○分缺單○將軍長奏揀員請補知府摺○又奏聲明同知遇缺准補緣由片○川督鹿奏續解甘軍餉銀片○署江督張奏撥解陜甘新疆各項軍火片○又奏叅營官降革片○御史王奏請嚴拿盜竊瓷庫案犯片○桂撫史奏飭藩司赴任片○正月二十三日兵部太常寺太僕寺正白旂值日無引見○銘公請假十日○鍑照請假十五日○召見軍機崑中堂吳廷芬○光緒二十二年正月分缺單直牧安徽滁州齊肇敏故知州四川會理趙咸中降通判四川成都陸汝誠丁知縣直隷武强霍復元修墓四川權縣范萬選丁山東鄆城吳葆直近貴州修文陳思敬革廣西懷集曾繼光丁州判貴州定番周嵩濤故典史甘肅西寶程耀爵　○○奴才長順跪奏爲揀員請補邊要知府以資治理恭摺仰祈聖鑒事竊照吉林長春府知府文韞於本年九月二十日奉上諭革職業准部咨開缺在案查定例各省正印緣事議革之缺吏部於毎月二十日截缺下月初五日開單行文知照以接到部文後令該省照例揀員升調等語今長春府知府一缺係繁疲難題調要缺遇有缺出准升調兼行酌量具題如無合例准於候補並揀發委用人員内不論滿漢揀員題補該處蒙民交涉政務殷繁彈壓撫綏最關緊要非精明幹練之員不足以資治理兹查有實任賓州廳同知在任候補知府謝汝欽現年三十六歲貴州仁懷縣人由廪生考選光緒乙酉科拔貢生十二年恭應朝考欽定二等第十三名保和殿覆試欽定二等第二名禮部帶領引見奉旨以知縣用由吏部簽掣分發吉林試用十二月到省十三年因剿辦馬賊並承審盜案出力經前將軍希元　案保奬加一級紀錄二次十四年五月委署五常廳同知六月初十日到任十二月試用期滿甄别奏准以本班留吉林補用十五年四月調署伊通州知州五月十四日交卸五常廳篆務六月初四日到伊通州任十六年十月委署伯都訥廳同知十二月初七日交卸伊通州篆務是月十五日到伯都訥廳任復因歴年剿辦馬賊案内出力彚案保奏俟補缺後在任以同知歸候補班儘先前卽補是年在直隷賑捐局報捐藍翎七月奏補敦化縣知縣十二月交卸伯都訥廳篆務十八年在京捐局捐換花翎四月在山東藩庫遵新海防例捐免試俸七月奏補賓州廳同知經部議准覆奏奉旨依議欽此九月初三日引見奉旨著照例用欽此是月在京捐局報捐隨帶加一級因在邊防出力彚案保奏經海軍衙門會同吏部議准俟補同知後以知府補用十九年五月覆奏奉旨依議欽此七月委署吉林府知府十八日到任二十年正月飭赴賓州廳本任二十五日交卸吉林府篆務二月初八日到賓州任該員器識宏深體用兼備歴任要缺頗瞥循聲且係在任候補知府以之請補長春府知府實堪勝任與例相符據吉林分巡道聨𨸚詳請具奏前來合無仰懇天恩俯准以賓州廳出知在任候補知府謝汝欽補授長春府知府實於地方有裨如蒙俞允該員係在任候補知府應俟奉部覆准再行飭令請咨赴部引見所有揀補要缺知府緣由是否有當理合恭摺具奏伏乞皇上聖鑒飭部核覆施行再該員請補長春府知府所遺賓州廳同知一缺本省現有合例人員應請扣留外補合併陳明謹奏奉硃批吏部議奏欽此○○長順片再輪准部咨奏留試用人員無選缺可補者如係得力之員應於試用期滿時先行奏明立案俟候補委用無人准其酌量請補如未奏明或具奏已在見缺之後仍照舊例辦理等因當經行令遵照在案兹查試用同知廉瑞前於試用期滿甄别時業經出具考語堪以同知留省補用　未聲明遇有缺出候補委用無人准其酌量請補據吉林分巡道聨𨸚詳請具奏前來奴才查吉省同知之缺均係題調要缺並無選缺可補查該同知廉瑞老成穏練實係得力之員嗣後遇有題� 
調缺出如候補委用無人自應准其酌量補用是否有當理合附片陳明伏乞聖鑒謹奏奉硃批吏部知道欽此○○鹿傳霖片再查前准戸部咨開寗夏募勇十營籌撥四川鹽斤加價銀二十萬兩作爲月餉陸續解甘備用等因當以寍夏募勇需餉孔急卽於司庫籌墊銀四萬兩發交西商蔚豐厚等號匯解陜西藩庫轉解業經奏明在案兹據布政使王毓藻詳稱現准鹽茶道官運局陸續移解鹽斤加價銀兩到司自應續解惟西商各號因甘省軍務倥偬不肯多匯請仍查照前案由司續行匯解銀四萬兩體籌庫法一副定期於光緒二十一年十月二十八日發交西商天成亨恊同慶蔚豐厚等號承領限令於十二月初八日匯解陜西落司衙門交收轉運甘省掣領批廻回銷以期迅速所需匯費並由司庫塾發併由甘肅藩庫撥兌銀二萬兩先後共解過銀十萬兩下餘十萬兩卽赶緊催收續解等情詳請奏咨前來臣覆查無異除分咨查照外謹附片具陳伏乞聖鑒謹奏奉硃批戸部知道欽此○○張之洞片再本年六月間甘肅河州回變軍情緊急准陜甘督臣楊昌濬護理陜西撫臣張汝梅先後電簡借撥前後膛洋槍大銅火及兩磅砲所需價值卽由江省應解甘省恊餉内劃扣並據甘省支應局電請撥濟格林砲及槍藥砲藥甘肅新疆撫臣陶模電撥銅火各等因當經臣酌撥甘肅省前膛槍一千枝大銅火二百萬顆毛瑟槍一千枝藥彈五十萬顆兩磅後膛過山砲十尊開花彈二千顆實心彈一千顆銅管拉火四千枝十門格林砲五尊藥彈五萬顆細槍藥一萬五千磅酌撥陜西省前膛槍一千枝大銅火二百萬顆毛瑟槍一千枝藥彈五十萬顆兩磅後膛過山砲十尊開花彈二千顆寶必彈一千顆銅管拉火四千枝十門格林砲五尊藥彈五萬顆酌發新疆銅火五百萬顆一併委員運解至湖北襄陽老河口轉交陜西迎提之員分别運回應用在案嗣又准陜甘督臣楊昌濬電商代購毛瑟槍及來福前膛鎗馬鎗並洋火洋藥等項前來當查毛　鎗及前膛來福鎗兩項除此次撥解陜甘外江省均已發給各營猝難收回且新舊湊集亦不適用馬鎗一項江省向無存備如向外洋購買約必須四一個月方能運劉查看江南去冬新購之格拉司槍卽法國之　瑟　其藥彈與毛瑟槍向係通用膛口相合復經酌撥此項槍二千枝配毛瑟彈二百萬顆並撥洋火六百萬顆洋藥三十萬磅一併委員徑解甘肅省城交收　用餘飭局查明以上所撥槍砲彈藥等項價值銀兩由江蘇藩遽兩司分别劃扣恊餉外所有先後撥解陜西省甘肅新疆槍砲子彈銅火洋藥等項緣由理合附片奏陳伏乞聖鑒謹奏奉硃批知道了欽此○○張之洞片再近來外省防營勇數毎多缺額　繅嚴札申誡不管至再至三乃統帶滬防三營記名提督蕭鎭江於所統中左右三營勇多不足經該　文案委員候選巡檢徐昭本具禀該提督　警缺勇一百三十餘名長夫則全數人已臣以案關重大一面札提該提督及營官來省發交營務處質訊一面委員前赴該營密查隨由營務處司道調騐該營發餉名册詳加究請查得並督帶滬防右營儘先遊擊劉祖賢呈出散餉原册自本年正月以至五月毎月均短勇額二三十名不等來據呈報截馳且該提督前於兼經之左右兩營毎月又各提公費銀五十兩各等情又據委員候補知府唐光照禀　該提督蕭鎭江所統之左右兩營已經奉立　撤無憑查考現僅存該提督所兼帶之中營駐紥上海縣南門外當卽改裝易服親至該營遂細查訪查得勇丁亦未足額該營並無長夫其領回長夫餉銀不知該提督作何支用等語先後詳覆禀撥前來臣查蕭鎭江所部之營缺額甚多臺無覺察且自帶之一營勇丁亦非足額長夫有名無實且有向各營提取公費情事劉祖賢委充營官缺額尤多似此統帶營官扶同虚冐均屬未使始容相應請旨將統帶滬防三營記名提督蕭鎭江以都司降捕管帶滬防右營儘先遊擊劉祖賢卽行革職以儆效尤理合附片具陳伏乞聖鑒謹奏奉硃批另有旨欽此○○王鵬運片再臣風聞盜竊瓷庫一案内要犯崇古山房鋪夥樊勉權贓違屬迄今未獲外間人言嘖嘖以該鋪爲總管内務府大臣立山所開咸謂該大臣有知情庇縱情弊竊思立山身爲大臣卽開設市謝與小民爭剥不知大龍容或有之若縱令鋪夥銷贓恐不至是惟樊姓旣爲該大臣鋪夥必非來歴不明之人現在樊姓蹤迹與所買庫瓷運服何處該大臣亦不容不知案賜盜竊上珍又須處决多命法宜切實根究而二品大員致招銷贓庇盜之疑亦於體統有關擬請旨飭下該大臣立山將樊姓指拿到案以成信讞而息浮言之處謹附片具陳伏乞聖鑒謹奏奉旨已錄○○史念祖片再補授廣西布政使游智闕已於十月二十三日到省經臣飭令接印任事署布政使鹽法道徐樹鈞飭回該道本　　　　　理合附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十二年正月二十四日京報全錄]  
　　宫門抄○諭旨二道錄前○直督王奏提督聶士鹿桃留淮軍三十營酌定營制餉章請飭部立案摺○新撫陶奏請簡放古　滿營防禦驍騎校各缺摺○杭將軍吉等奏校閱秋操情形摺○又奏揀補驍騎校片○熱河都統壽奏育嬰堂直買田地請免徵升課片○粤督譚奏揀補都司片○將軍長等奏委充營總各缺片○正月二十四日刑部都察院大理寺正紅旗值日無引見○貴州藩司邵積誠請訓並請賞假一個月○徐樹銘等同鄉官謝恩○濂貝勒巴克坦布曾伯各續假十日○愛隆請假十日○椿壽明安各續假五日○召見軍機邵續誠阿克丹○皇上明日用膳辦事後至頤和園皇太后前請安○○直隷總督北洋大臣臣王文韶跪奏爲提督聶士成挑留淮軍三十營酌定營制餉章懇恩飭部立案恭摺仰祈聖鑒事竊本年閏五月十四日承准督辦軍務處　　具奏遵議裁留歸併各軍一摺閏五月十三日奉旨依議欽此查原奏内稱直隷提督聶士成治軍有法　著戰功宜令總統准撥足三十營駐紥津沽一帶一切分統營消官均聽其自行選擇等因當卽咨行去後伏查聶士成本係淮軍宿將原統武毅步隊老湘副中兩營馬隊一哨仁字步隊正副兩營去年軍務緊急復陸續添募武毅正營一營仁字中營一營功字步隊十營二哨補提督後接統提標步隊三營馬隊二哨此十九營五哨均隷該提督部下兵將相習操防不懈該提督奉旨後本年九月復添募馬隊三營十月歸併銘軍先鋒馬隊二營十一月自淮北募到步隊六營共計步隊二十五營二哨馬隊五營三哨合成督辦軍務處原議撥足三十營之數兹據咨稱改練馬步三十營營制餉項仍照淮軍舊章各軍操練一律改用西法延聘洋教習數員以資訓練步隊二十五營分爲左右前後中五軍毎軍砲隊一營槍隊四營馬隊五營爲一軍統名曰武毅全軍外馬隊三哨步隊二哨作爲親軍小隊並於步隊二十五營内毎營奉裁長夫六十名撥出改練工程隊兩營嗣後卽當督率各軍認眞操練總期練一兵得一兵之用斷不敢瞻徇遷就貽誤戎機等語臣維聶士成忠勇性成感激恩遇體念時艱現統馬步各營駐紥盧台一帶實力操防必可練成勁旅以備緩急之用所有營制餉項據稱悉照淮軍舊章而延聘洋教習以資訓練添練工程隊專備各項工作及行軍造橋築壘之用雖爲淮軍舊章所無實皆練習洋操必不可少其公費雜項亦應酌量加給以示優異據淮軍報銷局會同銀錢所核議具詳前來臣覆加查核謹繕具清單恭呈御覽仰懇天恩俯准飭部立案以後如有應行變通舊制增添欵項之處仍當隨時奏咨以符部議所有提督聶士成總統淮軍三十營挑留足數懇請立案緣由理合繕摺具陳伏乞皇上聖鑒謹奏奉硃批該部知道單併發欽此○○頭品頂戴甘肅新疆巡撫臣陶模跪奏爲揀員請旨簡放古城滿營防禦驍騎校各缺恭摺仰祈聖鑒事竊古城滿營廂曰正　旗防禦慶福病故遺缺經臣奏明另行揀員請補奉旨允准欽遵轉行在案兹據古城城守尉克蒙額在於應升曁儘先人員内　加考騐擬具正陪並造清册呈請奏補前來臣覆加揀選所有該滿營廂曰正藍旂防禦員缺應以補用防禦現署該旗防禦實缺　騎校倭仁布擬正廂紅廂藍旂雲騎尉世職忠屬擬陪其遞遺驍騎校嗣瘧應以五品藍翎補驍騎校後補用防禦現署該旂驍騎校廂黄正白旂前鋒校阿勒錦圖擬正廂黄正白旗五品軍功儘先卽補驍騎校恩騎尉恩祥擬陪理合繕具清單恭呈御覽仰懇天恩簡放防禦一員驍騎校一員以實營伍除咨部外謹會同伊犂將軍臣長庚恭摺具陳伏乞皇上聖鑒訓示謹奏奉硃批兵部議奏單併發欽此○○杭州將軍奴才吉和杭州副都統奴才常恩跪奏爲遵例校閱官兵秋操情形恭摺具奏仰祈聖鑒事竊查毎年秋季照例校閱官兵各項操演隨時奏報歴經遵辦在案兹届秋操之期自應遵例校閱奴才吉和會同奴才常恩於本年九月二十三日赴大方井地方砲營校閱銅砲擡砲格林砲打准又於十一月初五初六等日前往教塲校閱操演原設大陣官兵馬步箭過堂槍洋槍打準並陳新兩營練軍洋槍隊各陣式及一切刀矛技藝逐一考騐均屬合式可觀其中洋槍隊陣式頗知分合進退之法隊伍整齊聲勢聨絡可期實用官兵馬步箭堪稱優嫻槍砲打準計有八九成不等當卽循例分别奬勵仍飭該管恊領佐領等官分督防禦驍騎校各員照章按月分期操演連洋槍隊及洋槍打準最爲軍中利器目下要務尤宜精熟應飭令該統領新陳兩營洋槍隊　左司恊領柏梁督率營隊逐日認眞操練不准稱涉鬆懈以期精益求精悉成勁旅仰副聖主整飭操防之至意再查乍浦駐防官兵僅止七十餘員各駐省城隨時操演尙稱熟習合併聲明謹將奴才等照例查閱官兵秋操緣由理合恭摺具奏伏乞皇上聖鑒訓示謹奏請旨奉硃批知道了欽此○○吉和等片再奴才接准乍浦副都統奴才忠瑞咨稱乍浦駐防右營正黄旂滿洲驍騎校一缺查有廂黄旗滿洲領催呢鏗額當差勤愼弓馬嫻熟堪以挑補惟乍浦駐防自遭兵燹營制未復現在駐省辦公自恊領至筆帖式僅有七員遇有缺出未能照例辦理同治八年間經前任將軍連成等擬補乍浦恊領等官摺内奏明先行補放俟營制善後辦有成效再行分咨送部引見歴經遵辦在案咨請考騐援案奏補前來奴才等覆加考騐實堪勝任相應請旨可否卽以呢鏗額補放乍浦駐防右營正黄旂滿洲驍騎校以專責成而資差遣仍俟將來營制善後辦有成效再行送部補行引見之處出自逾格鴻慈謹附片具奏伏乞皇上聖鑒訓示謹奏請旨奉硃批著照所請該部知道欽此○○壽蔭片再熱河地瘠民貧自光緒十七年教匪倡亂以後四五年來元氣總難驟復兼之荒歉頻仍地方更形凋敝壯者自尋生路竟有將親生子女棄之如遣　呱呱之聲所在皆有聞之殊堪憫惻經前任都統慶裕督飭司員道府妥爲撫恤更勘得郡街南營二條胡同舊有抄産一所計房二十八間稍爲修葺並添蓋平房七間創設育嬰堂收養無依幼小子女所有雇覓乳媼及照料婦女並堂内日用經費皆由闔屬實缺人員及各營兵弁内量力籌捐統計毎月共可捐銀三四十兩自光緒二十年正月起迄今二年之久共計收養子女四五十名不等有收養後旋經本人父母領回者亦有因病身死者現在核計實共收養子女四下二名口查所收月捐銀兩僅足敷收養三四十名之費而後之源源而來者正未有艾也若遽定爲限制以額滿爲辭將前者何德後者何怨此中動多窒礙且揆之我皇上一視同仁之意相去尤屬徑庭是以本年春間經該堂總辦禀經前任都統崇禮於集捐項下置買圍塲升課中則地陸畝五分下則地兩頃零零五分並未墾餘荒地二十餘頃共合價銀七百兩歴年所收租項並歸育嬰堂經費以爲經久之計第查此項地畝地處　邊勢極寒冷春凍秋霜豐收絶少卽中稔之年所穫僅敷人工若再令交租納課深恐力有未逮設有荒年租項更無所出奴才再四思維惟有叩懇天恩准將育嬰堂置買升課中則地六畝五分下則地二頃零零五分餘荒地二十餘頃一併免其升課歴年所收租項若干盡歸育嬰堂經費之用如蒙恩准再由奴才飭知圍塲廳同知遵照立案開除再該堂因係地方善舉司事各員概未議給薪水亦均能勇於從事諸臻妥善可否俟三年後辦理果能始終不懈由奴才奏請分别給奬以示鼓勵之處奴才未敢擅便謹附片具陳伏乞聖鑒訓示施行謹奏奉硃批著照所請該部知道欽此○○譚鍾麟片再廣東香山恊右營都司陳海平籍隷本府咨准兵部核覆仍照章改補揀調等語兹查𥒚州營都司吳國祥據報於光緒二十一年九月二十三日病故所遺係外海水師提缺未補有人應請扣留仰懇天恩俯准以陳海平改補𥒚州營都司免計缺次俟部覆到日給咨送部引見以符定制其所遺杳山恊右營都司缺容臣另行揀員請補謹會同廣東水師提督臣鄭紹忠合詞附片具陳伏乞聖鑒勅部核覆施行謹奏奉硃批兵部議奏欽此○○長順等片再查吉林練軍四起委營總二品頂戴記名簡放副都統記名恊翎信勇巴圖魯花翎披甲成全撤委差遣揀以記名驍騎校領催巴圖隆阿委充又寗古塔委營總佐領兼雲騎尉喜壽撤委遺缺揀以花翎恊領銜儘先恊領寍古塔正白旂佐領蘇崇阿委充又吉林洋鎗營　翼委營總頭品頂戴記名恊領花翎佐領拉利巴圖魯連祥撤委遺差揀以記名佐領防禦訥通阿委充除咨部查核外理合附片具陳伏乞聖鑒謹奏奉硃批兵部知道欽此 
 
