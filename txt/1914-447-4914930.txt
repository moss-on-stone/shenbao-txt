# 1914 - 447 - 4914930

 

Page 1

 
 
遊記 
[羗海雜誌（十九）（生入）]  
　　半晌忽聞樓中喇叭聲堂上法螺聲皮鼓聲鐃鈸聲音樂雜奏堂上下僧徒皆起立則法台至矣前導旌旛八人各戴紅布僧帽頂上騎縫緣以羊毛一道形如雞冠法台露頂合掌至階下向上三低首然後升不脱履入户禮佛畢侍僧扶之升座儼首然後升不脱履入户禮佛畢侍僧扶之升座儼若帝王之登朝而倍覺有致焉坐定衆僧亦坐音樂截然止僧綱執界尺前後巡衆僧亦先不坐余在東科寺數次見僧官刺麻半着在家服飾今至諷經堂所見皆露頂跣足無一在家之衣飾焉少焉僧綱衆僧官各就位鐘磬聲忽作法台念念有詞衆僧閧然和之天暮樓閣上下排列釭酥千萬盞遠望如火龍百道風吹益明熠喇叭聲又作堂上諷經止刺麻仍坐不少動有僧官率僧役携木匣至内具青稞粉糖酥衆喇嘛各於懷中出木碗一僧役各給以麫粉一掬再給以糖給以酥刺麻遍領畢又有僧官率僧役携數巨壺盛茶至遍給以茶刺麻自調茶麫搓酥而食朶頣有聲笑容可掬不啻拜天廚之賜焉惟法台飲而不食以其道行高能耐飢也僧綱衆僧宫亦然以其執事煩例不遑食也階下僧徒亦給飲不給食以其初進門牆未得升堂入室祇可止渴未可充飢也堂上刺麻食畢木碗復懷之僧綱又起巡法台高講梵經 
 
 
 

Page 2

 
 
堂上　側耳聽舉目視有頃木魚　閣然鳴法台同衆僧高議喃喃然囉囉然樓中喇叭呶呶然堂上法螺鳴鳴然皮鼓逢逢然鏡鈸錚錚然法台徐徐起梯而下且行且諷僧綱衆僧宫衆刺麻咸翩然起昻然立俟法台出然後出户外曳革履轆轆然着履而行者槖槖然自廊而階而門階下衆僧亦隨之紛紛然散門以内一時萬籟俱寂微聞音樂丁丁然鏘鏘然餘音猶在耳也時更漏已再下矣星月皎潔空谷無聲同行者乘興欲踏月歸余欣然香錯留宿甚堅力辭而行跨馬緩　過溪溪中有影排列仰視原上八塔巍然余數至東科寺見其寺前八塔屢欲詢之而恐觸其所諱曩在西寗塔爾寺見道旁有八塔詢知爲年羹堯所戮八僧之藏骨處凡西寗境内大寺以余所至者如廣惠佑甯松番札藏等寺均與塔爾寺同派而皆無此制惟東科寺獨與塔爾寺同有之意者所戮八人内亦有東科寺之祖是以不敢問也 
時評 
[戰事之結局　冷]  
　　此次戰事之結局如何人人欲知之然而雖善測者不能預言之也以交戰國之多少言則德奥僅二國而所敵者英法俄日比塞六國也以交戰地之中心點言英法比之聨軍不及德之强盛也以現在之勝敗言法比之役聨軍敗退德奥邊界之俄軍日傳勝利而今日德人又傳其已敗之也以戰後之權利言德奥境外之權利日受侵削而英法等國安然無事也是故戰後結局之如何雖善測者不能預言也 
　　雖然戰後事之結局雖不能預測而戰事結局之後反可預爲之言者則世界大勢必因之而有變也德奥勝則世界之大勢因之而大變英法俄勝則世界之大勢因之而小變 
[命令]  
　　八月三十日大總統策令張元奇現經派充知事試騐主試委　政事堂銓叙局局長任命郭則澐暫行兼代此令 
　　又令孟祖輿劉長振均給予五等文虎章此令 
　　八月三十日大總統申令據兼安徽巡按使倪嗣冲電呈　省迭遭兵焚水旱連年十室九空民生凋散今年夏秋之間風雹旱蝗災荒幾及全省援案懇請賑撫等語安徽自上年用兵元氣至今未復大兵之後繼以凶年哀我蒸民何以堪此覽電殊深　系著財政部速撥銀三萬元並由本大總統捐銀五千元尅日匯交該兼巡按使遴委妥責分勘災區會　地方官散放急賑以維民食此令 
戰事要電 
　　其一（本館北京專電） 
[北京電]  
　　政府以戰局旣起鐵路防衛更須加緊不日將布防衛令 
[北京電]  
　　政府電令前美使公府顧問柔克義來京以備諮詢有賀長雄並未參預中立事宜之顧問以其爲交戰國之一人 
[北京電]  
　　俄派前使庫倫之朋斯齊於三十日到京爲中俄議約專使三十日到京爲中俄議約專使蓋俄急欲確定免因戰局而生糾葛 
　　其二（英人文匯報專電） 
[即墨電]  
　　此間於午前聞間斷之炮聲顯係青島砲台開戰（三十一日） 
　　其三（德人德文報專電） 
[青島電]  
　　日本滅魚雷艇一艘在青島南七英里竹岔島外之連島上擱淺今日爲德艦喬葵號轟擊全毁華工之回青島者日見其多（三十一日） 
[青島電]  
　　軍氣頗振哈爾濱之消息謂德兵多由青島逃亡軍無戰心實爲無據之臆説此間人人躍躍欲戰（三十一日） 
[紐約電]  
　　得巴黎消息法軍左翼刻已退兵戰線現從桑姆河之亞米安斯起至師丹以下之末斯河止英兵死於四日戰役者六千人德國飛船擲炸彈於巴黎聞未有損傷（三十一日） 
[紐約電]  
　　德兵在法境之戰勝已有種種詳報證實之德軍死傷無多英法兵於後兩日被俘者爲數甚衆（三十一日） 
[紐約電]  
　　德國召集領土軍即曾隸軍籍服役十三年今仍在第二預備隊服役六年者（三十一日） 
[紐約電]  
　　得柏林消息德軍於愛倫斯坦之南將俄兵圍困戰場中圍線從哇特拉堡延至虎韓斯坦共獲俄兵三萬人（三十一日） 
[紐約電]  
　　俄國邊境消息謂德奥俱獲勝戰俄兵三萬在愛倫斯坦之南被俘之説現已證實（三十一日） 
　　其四（英人字林報專電） 
[倫敦電]  
　　據官中宣稱英國遠征軍至八月十十六日止死亡者約在五六千人之間德軍損失更甚於此英軍一面抵禦德軍進攻一面退至新防線歷四日始已英軍自八月二十六日起除馬隊之戰爭外餘軍均未受攻惟彼等於勇戰後已休養兵力整軍以待現有倍於死亡人數之援隊待現有倍於死亡人數之援隊加入遠征軍所損之炮均以新炮代之（三十日） 
[倫敦電]  
　　據官中宣布納暮爾防軍乃於八月二十三日下午五時完全退走（二十九日） 
　　其五（英人特約路透電） 
[即墨電]  
　　路透特别訪員昨夜寓于成陽（譯音）其他逼近德國租借地曾不時間青島大炮之聲華人並不驚惶照常各務本業余（訪員自謂）曾以陸地開戰消息問諸膠州卽墨成陽華民衆皆否認此説陸地一方面一時似不致有事因近降大雨山背之地及各道路皆難行走炮隊或行李斷不能超越也（九月一日） 
[倫敦電]  
　　法軍在基士（聖康丹之東北）大勝消息已確據巴黎電稱德軍曾進至距桑姆稍遠之處聨軍左翼即迎擊之西翼之法軍勇禦敵軍頗佔勝利（三十一日） 
[哈爾濱電]  
　　倫敦所傳德國新軍出現東普魯士省一節此間已接確電知敵軍乃在哇斯特洛特附近俄軍在奥邊土瑪斯沙以短兵接戰屢獲勝利得敵旗多面俄軍現向萊姆貝爾進發已佔據開曼卡格列里亞萊泊利密斯士拉萊特塞化比士其（九月一日） 
[倫敦電]  
　　德人焚燬比國洛文鎭美國輿情大爲忿怒各報以日本出示封鎖青島之舉與德國此舉相比較（三十一日） 
[東京電]  
　　聞寓德日民五十餘人無辜爲德人拘留日政府已託某國代其提出抗議（三十一日） 
[東京電]  
　　日皇生辰有大隊提燈會至英俄大使署前兩大使皆出受賀街中衆人極守秩序無庸警察干涉（三十一日） 
[倫敦電]  
　　首相愛斯奎士君在平民議院提議延會至九月九日愛斯奎士君宣言謂彼望議院重行開會時愛爾蘭自治議案及韋爾斯教務議案可以協商解决然後卽可閉會反對黨領袖巴拉勞君謂今如重起爭論則此辱將爲全國所不能寛恕愛爾蘭國民黨領袖賴特芒君表明願依反對黨之意見惟極欲將愛爾蘭自治議案置於律例册中貝爾福君質問當此危局討論愛爾蘭自治議案豈智者所應爲並戒全院勿可重起惡感其他諸員仍在討論愛斯奎士君乃乞全院停止空談今切願全國一心一德以禦敵人云（三十一日） 
[倫敦電]  
　　澳大利亞首相柯克君已召集第二批遠征急備軍（三十一日） 
　　其六（美人大陸報專電） 
[青島電]  
　　日本滅魚雷艇一艘昨夜霧中擱淺灣外連島（譯音）將士乘夜棄艇而走今晨砲台開砲擊之遠不能及繼由德艦駛出發八砲擊毁之後乃安然駛回（三十一日） 
　　其七（日本人上海日報專電） 
[北京電]  
　　俄法二國現已决定不預參加攻擊青島事（三十一日） 
[北京電]  
　　爲對於朝日新聞發表之中日議定書發過激之議論中國報紙之記者等有十餘名被拘（三十一日） 
　　按據各報京電均言政府解散與禁阻未聞拘捕也 
[北京電]  
　　外交部向各國公使館要求中國各租界地内革命黨之活動請即防止（三十一日） 
專電 
[北京電]  
　　王治馨案將歸大理院新刑庭即董康自兼庭長之庭審理 
[北京電]  
　　魏宸組將來京任事 
[長沙電]  
　　郴桂現已一律肅清此次𠞰辦先後擒戮僞軍官陳校經周同等六人兵擊死二千餘奪回槍件一千餘支財物甚多湯將軍特呈報中央並開單參與戰事各員從優給奬 
[鄭州電]  
　　豫西汝台一帶現有宋老年余老婆各率悍黨佔據村落該匪向不與白狼合謀此次藉端起事大張告示言白狼殘暴可惡官軍亦到處擾民以暴易暴鳥知其可特起義師救民於水火云云 
[北京電]  
　　張敬堯已抵京陸軍部飭該旅全部暫駐南苑聽候調遣 
[徐州電]  
　　永城歸德一帶係蘇皖豫三省交界地點土匪最多現有大股匪徒在該處滋擾其數有二千餘之多日前張勳部下前赴 
剿辦頗爲不利特電約皖豫二將軍各派重兵援剿以期速平 
[徐州電]  
　　黨人首領韓恢自稱中華民國大元帥在宿遷潁上一帶招集無賴希圖三次革命高揭討袁軍旗黨徒有八百餘人之多該處兵力單薄民窮思亂風聲甚爲吃緊中央已飭馮徐兩將軍統力合𠞰勿分畛域� 
[許州電]  
　　宋一眼率其悍股在螺河灣顏家集地方肆行搶刦村落爲墟張敬堯全旅兵士不日由許州開拔進駐北京又聞王汝賢一師亦欲他調𠞰匪事宜由毅軍獨當一面田作霖劉鎭華助之 
要聞一 
[青島戰事談（七）]  
　　大陸報云二十七日青島訪函云本晨七點三十分時此間無線電報局接到日本第二艦隊海軍司令官加籐來電略言茲定大正三年八月二十七日將膠州灣海岸全行封鎖計自北緯三十五度五十四分至三十六度七分東經一百二十度十分至一百二十度三十六分爲止凡中立國船隻限定於二十四小時之内離開上列封鎖地界如有 
 
 
 

Page 3

 
 
圖謀破壞封鎖範圍者槪照萬國公法及互訂條約辦理該電收到後未幾即見東洋艦隊由膠州灣之南漸駛漸近而砲聲隆隆亦即繼起聞係轟擊附近某小島上并無德人該島距離青島尙遠爲青島大砲所不能及云日人得此小島之後即將日旗高懸島上而在日本各處得此消息不免紛紛傳説日軍攻克德國屬地矣惟該島并無十分價値日軍取此未知果作何用要之千九百十四年八月二十七日將來必作爲青島之大紀念日可預卜也 
　　近來聚集何地作何準備有何目的凡此皆吾人所亟而欲聞者也以上云云原係　度或與事實相去甚遠未可知也要而言之格拉莎亞及東普魯士之戰謂爲開幕戰事可也一時之勝負不足爲定也俄軍稍利直入敵境在俄人方面觀之洵爲額手相慶之事然旬日之前法軍之在亞爾薩斯及比軍之死拒德人咸有勝利之好消息而德軍之進攻巴黎日行日近如故也德軍目的專在直擄巴黎若能達此目的雖有小挫非所計也况德奥兩軍對於抵俄軍事上之計畫俄人尙未深諳勝負之數似難逆料質言之俄軍無論如何順利苟欲阻撓德軍直達巴黎之目的恐必無及惟現時聯軍之所希望者一面務使德人久攻不下一面兾其東陲戰事日亟不得不分軍返國抵禦俄人也 
　　文匯報云上海德國後備隊中人即年在四十五歲以下者昨夜奉命預備卽赴青島助戰計此頃德人之在滬者約有百餘人昨夜即由醫生騐看體質合格者八十餘人今晚即有人乘火車轉赴青島餘者明日動身但能否抵其目的地刻尙未能定也 
[德領去東三省之原因（譯華德日報）]  
　　現在東三省凡關於德人之事務自奉天與哈爾濱之德領去後已悉託由美國領事代辦茲閲奉天來人言德國領事署被日本暗探圍困偵察者已有多時嗣後日本人復散發傳單危言恫嚇謂德領若不迅速離去即行拘捕云云德領因日人間接之抑制實難忍受遂乘日人將實行其意見之前偕同繙譯南下矣 
[德軍日近巴黎説（譯華德日報）]  
　　法國境内德軍大獲勝利一端本報於星期六日曾有所言附近三日來又屢有捷電接踵而至惟披覽之下不禁呼奇呌絶蓋吾人不知吾德軍部近十年來究何所事能於危險萬分之際有恃而無恐也今觀來電方悉今之所得者即夙所籌備與其臨難志不可搖之結果而今所報之凱即高尙國民躬行其事並决竭其力以向善者所欲得之標幟也德國陸軍不但克服比利時一切要塞堅固絶倫之抵抗力與擊退侵襲吾德勞倫亞爾薩斯兩省之敵軍且能用槍柄 
[歐洲最近戰地要點圖]  
　　據一日字林報云　　聯軍大約已退至　　里姆斯拉安刺非　　里陣線其地較前　　佔之陣線大爲鞏　　固云 
　　據路透電社八月　　三十一日倫敦電　　云聯軍今佔之陣　　線由桑姆河口起　　沿河遇刺非里及　　拉安炮台東趨曼　　齊愛爾斯 
　　據德文報八月三　　十一日紐約電云　　聯軍戰線現從桑　　姆河之亞米安斯　　起至師丹以下之　　末斯河止 
　　桑姆河起源於愛　　森省聖康丹東北　　過哈姆·配洛恩　　·亞米安斯·亞　　培維爾入英倫海　　峽長一百四十七　　英里 
團團圍擊英法夙稱爲棟梁之聯軍矣而彼等在敵國躬負戰事已竟勞苦不堪今復得一法人足可蹂躪德境之陣地是誠可喜可賀然此大戰必竭其平生之力方始獲勝可斷言也否則安能迅奏若大之奇功也哉他且不論今姑將近三日來紐約專電撮要錄下（一）二十八日電昨日德軍戰勝消息不特確實且其勝利亦較預料爲大英法大軍列陣曼齊愛爾蘭與摩堡巨坎白萊之間爲北軍所困德軍右翼現取道列里及亞拉斯向前進發而韋台姆貝爾公爵所率一軍則取圍攻之勢中央法國各軍團已全爲陸軍元帥克鹿克及赫山男爵所敗德皇儲一軍已在凡爾登之北渡過末斯河追擊數日前敗退之法軍反攻南錫之法軍已被擊退德國陸軍元帥希林干一軍現由亞爾薩斯乘勝進攻（二）一十九日電現在法國之德軍仍向前攻現已進逼波洛業（三）三十日電德軍距巴黎只有一百二十啓羅密達巴黎巡撫已命寓居砲台周圍之人民防守巴黎拆毁其房屋聯軍已退出鮑樓英軍在坎白萊南三十七啓羅密達之聖桂亭受有巨創法人自稱在聖桂亭東二十五啓羅密達之桂斯獲一勝仗現在其更東三十啓羅密達之蘭島茲尙戰爭未畢云云若就以上所列各電言則德軍所破者不但第一防禦線之各陣地即第二防禦線亦多有之而窺其情形凡德軍所到之處尤多得成功故最固之要塞如列里摩堡巨等亦悉爲德軍所佔據然法國東陲夙所著名之邊線砲台至於今日亦不能阻德軍之前進是以德皇儲一軍得渡末斯河而破曼齊凡爾登杜龍厄皮納爾以迄於畢桑松與貝爾佛等要塞也韋台姆貝爾松爵則凭持曼齊圍攻由比退敗之英法聯軍此誠爲昔日法人所聲稱難行之事實然今德軍則將齊攻巴黎矣而保護巴黎之第二層要塞旣已經德軍攻破多處則巴黎之内簾外藩是已悉數撤除試問巴黎能不危哉殆乎然第二層要塞之主要根據地今尙未破也其主要根據地即拉飛里·拉昂·萊姆斯與其背後之蘇松斯等是然則英法聨軍可於此設一防禦之陣地乎噫非特勢有不能即能亦晚矣而今巴黎亦知諱敗爲勝斷難濟事故特預備防禦事務凡介乎砲台間之一帶地方均令退出惟其間數十里之居民恐苦不可言耳查東路之否舒砲台距離巴黎四十五啓羅密逹而環保巴黎各砲台等聨合之線共長有一百二十四啟羅密逹計砲臺七十三座平時有守兵二萬人今當危急之際驅令巿民從事守役復拆毁其家宅洎夫事敗之後復哭訴世人謂巿政府房屋皆爲德人所毁究何取意也 
[美人之歐洲戰事評]  
　　大陸報云觀英法政府之公布及德人方面之電報即可知數日來戰局之情勢自八月廿三至廿八日聨軍一面接戰一面自比境退至法境内現今之防線吉青納已於三十日布告中發表此番英人一方面對於行軍之見解矣但吾輩所急欲知者不在聨軍退後之戰略上理由以及交戰時之况狀而在聨軍之前敵目下究在何方也吉青納之布告於此層頗屬含混雖然就其布告細繹之則蛛絲馬跡自未可掩也吉青納謂英兵於廿五夜佔據坎白萊納卡托及蘭特納西愛斯防務本擬於廿六日再行撤兵因德軍五師團來攻故未能如願直至午後始克撤退云云此言也蓋欲保全顏面而作也凡有戰事經驗者莫不知其命意所在一星期前英兵在芒斯左近爲敵軍所攻當日尙能支持次日即敗走退兵之際仍接戰不已如是者兩日凡茲事實殊爲明顯英兵似擬在坎白萊至納卡托一帶駐守但德軍追蹤而來兵力精鋭英兵遂不得不再退然亦力戰而始能也總察各節其事實昭著者即聨軍退後約五十英里德兵尾隨其後沿途防隊復交戰多次是也吉青納之布告殆因戰略之理由不宣布聨軍退往之地點然讀德文電報即可略知端倪德電謂英兵敗於聖康丹德軍距巴黎約七十英里又謂聨軍棄波洛業而走按聖康丹距巴黎七十五英里如德電果確則德軍已過聖康丹德軍右翼已逹於波洛業卡雷巴黎之間矣聞德軍側面之行動經過黎里者亦極神速徵諸德電謂二十八日法兵擊退德軍於基斯足見此事爲不虚基斯距邊界較聖康丹爲更近於是可見聨軍防線必傾向於極左其地刻已覺德軍側翼之兵力矣本報前料聨軍將退守聖康丹里姆斯及沙龍斯一帶防線今覺所言爲不謬此綫距巴黎平均七十五英里防禦頗固 
　　德國東界之戰情亦頗令人注意其實狀若何難以確悉俄電謂俄兵已在數處侵入普魯斯東境刻頗得手又謂俄人直至愛倫斯坦該處距邊界約二十五英里在哥尼斯貝爾砲臺之西路透電報據官報謂德兵與俄兵對抗者計有三軍團又師團若干估計共十萬人 
　　或謂英法聨軍之戰略全賴東方俄兵之作爲吉青納已於佈告中露其微旨矣聨軍在法境决戰而勝則德國將不可収拾吾人已早言之此吾人與吉青納有同意者也若德軍在法境决戰而勝則聨軍亦必受同一之損害巴黎必立被圍此亦不容諱者也吉青納大旨謂聨軍在法境堵阻德軍以待俄軍之深入德境如是則巴黎之禍可免此言誠是但聨軍能否堵阻德軍以待俄軍大隊之深入聨軍之抗拒力能否持久此爲應行研究之問題德人聚集全力以圖巴黎吾人早已明言之矣 
　　德國兵力連預備後備隊等共計約有五百三十萬人兩週前德政府宣告第一第二預備隊業已完全召集共三百萬人聞德國就軍需供給之所及準備於事急時召出後備隊現已通告 
　　除後備隊及在法境與戰之二百萬人外德國尙存召集之兵一百萬可用以禦俄俄人謂德國東境之兵約十萬人於此可見德國參謀部之籌議在他方面出攻俄國或俄人入德境無足爲害故不派重兵往東境也 
　　若謂德兵現離比境專爲拒俄起見此誠讆言德電載有消息似頗重要此事極爲可疑吾人當謂比國偵探即有所見定爲裝載傷兵回國之火車或爲空車以便歸載新兵前來戰地或載兵至戰線之他處此事於表面上似可使聨軍將帥信以爲眞其實聨軍將帥必不信此臆説也德軍欲力取巴黎正需用兵力之時何爲撤兵歸國以固東隅失此埀成之機會而作此不亟之舉哉縱使東境多事參謀部儘可調近在國中百萬生力之兵以迎敵何必遠調法境之兵哉 
　　大陸報又云德國東陲近日用何方法對付俄軍吾人尙未得有確實消息惟據俄人方面傳來消息德軍之在東普魯士者約僅十萬人此項消息大抵可作兩種解釋非德軍聚集他地别有暗渡之謀即俄軍進攻之力不足驚動德軍全體也日昨傳言德軍已有由比國退回帮同抵禦俄人者且此種消息出自德人之通信機關似更真確可信然兵不厭詐虚實難言或者德將故意造此新聞以愚聨軍亦未可量吾輩試將德之東陲現在情形細加研究可信該地一帶當有雄兵百萬且迄未經一戰者舍此不用而必遠召自比雖至愚當不出此該報告之真僞於此可以想見能且奥軍之行動吾輩久已無聞計其動員當亦不下一百八十萬人此時必已部署清楚可以用作抵俄者極少有九十萬人左右日前傳聞俄奥戰於格拉莎亞之地奥軍屢北可見奥軍已與俄軍交鋒數次就軍事上之計劃而論如德軍由塞犂斯亞奥軍由保希米亞直衝俄之波蘭進取華索則俄軍之現在東普魯士者勢必左右受敵可無疑義然德奥兩軍究竟如何進行近日毫無所聞計兩軍軍力已逹百餘萬人之多 
雜評一 
[俘敵之數（無名）]  
　　每念歐人善戰且又忠勇交戰之時死者必多於傷者傷者必多於俘者然而自此次開戰以來所傳之電每與是相反初在比境數傳俘德人若干千若干萬後在俄軍又傳俘德奥人若干千今德人又傳俘俄人若干萬傳之有過詞歟抑歐洲之兵尙不能如我念中之善戰而忠勇歟是蓋余心之一疑問也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於青島問題之京津消息]  
　　政府方面青島戰雲日急政府日來已派多起幹員前往山東協助該省地方官辦理中立事宜臨行授與之方略如下（一）中國紅十字會應調會員赴戰線附近設施事宜（二）應在膠州附近等處多貼關於局外中立之布告（三）應籌畫實行保護在戰線以内之中國人民之方法（四）亟應籌備在該省沿海設防等處之一切防衛事宜云 
　　總統以陸海軍大元帥名義昨曾特致靳泰武將軍電令一道探其内容略謂德國對於日本之哀的美敦書並未答復日皇已頒宣戰之詔勅是青島戰事不能幸免所有防戰線之各軍隊應恪守中立條規不得輕舉妄動如有碍難之處即當隨時電致中央以便指示辦法云云 
　　中立處近議以日下青島戰事已開而中立事宜尤爲重要聞尙有特派陸海軍大員各一人赴魯始足以籌畫周詳擬呈請總統選派聞揚威將軍張鳳翽海軍左司令林葆懌均有希望云 
　　日報論調八月二十七日新支那載二十六日天津通信云在青島與德兵冋任守備之奥國兵近在開來此地之説此地奥國官吏當即購入多量之食物薪炭等又將奥租界某小學校所有一切器具運往工部局内至昨日午前津浦鐵路列車到津果有奥兵多數前來（中略）青島德國官吏旣知日德國交斷絶終不能免二十二日以來使居留德人中之老幼婦女悉乘汽車避去據該處居留外人間之傳説則最後餘下之人於二十三日附汽船太利賴篤號起行該船出港行未多遠即被任封鎖警務之英國軍艦拿捕向威海衞而去至船中避難之人有即在該處换乘太古洋行汽船不日來津之説（中略）青島之食料品據吾人所知確非充足現該地駐兵大都以麵包山芋爲常食頃天津德領事得青島電報分遣多人往各所購備食料異常盡力旣貯藏於德租界買依辣司洋行倉庫者其數約有五百包近日正在發送之準備中又聞在漢口及天津保定附近購買之物品中途在獨流鎭被扣留云 
　　又新支那日報社論中日議定書問題其文後尾有云當此之時雖不敢云無協約設定之必要總之所傳協約之内容徒使疑懼帝國之真意吾人真不敢爲之迴護也吾人　中國旣别無意義猶信兩政府必不設此使第三國懷疑之協約則外間所傳者係一種好事者之偏見可無疑也 
　　德報意見民憲報載德國貪哀布拉逹報略謂據日英同盟條約日本不應出兵此次出兵非惟違反條約實爲擾亂青島根源近來北京天津太晤士報關於此項問題謂英國頗持冷靜態度且將日本行動深致批難　德人對於極東居留之英人意見相同在日本此次哀的美敦書所執者日英同盟然此次如德出兵攻威海衛與香港則按日英攻守同盟條約之第一及第二條之理由日本出兵與德抗本正當也今得不過作青島準備防人之來攻非德先出兵攻人日本乃采瞹眛態度認爲得計按之日英同盟條約顯然不合是成心擾亂青島之平和無復疑義 
　　英果求日本援助是自處於劣弱地位欲不承認此亦不可得當此時日本反背英意見而爲干涉之舉在日本眼中亦視英國爲劣弱所以英國處於此際保全其顏面而將日本之干涉使之撤回庶乎其可云云 
[中立聲中之山東觀]  
　　添員襄辦中立　蔡巡按使公署近已設立中立事務處每日由巡按使會同部派專員及特派交涉員會議中立事宜昨聞羅交涉員詳請添派前實業司長潘馨航襄辦中立事務已經巡按使批准專函延聘潘君判署矣 
　　委員分赴各縣日前蔡巡按使委派委員八人分赴膠高即等縣會同各縣知事辦理中立　宜茲將所派各員姓氏及所往地點錄下膠縣盧紹鴻高密盧紹鴻諸城褚德芬昌邑徐鼎元掖縣李家祥黄縣黃經藻萊陽馬憲章卽墨顧詠　日照張稱身 
　　飭發中立演稿日前巡按使各署飭知各屬講演會遵照大總統公布局外中立條規切實演講現聞公署復製嚴守中立條規演説稿一篇飭發各屬一體選派專員切實演説以期婦孺皆知 
　　商埠添派稽查膠濟鐵路總巡洋員司得賜　以濟南商埠局稽查調充又前内務司差遣洋員尼木慈向在膠濟鐵路沿站稽查貨客近聞巡按因濟南商埠爲津浦鐵路宿站現在辦理中立一切貨物旅客尤須切實稽考已飭調司得賜尼木慈兩員回省充膺商埠稽查至各員薪費均照　支領 
[戰事影響之北京維持]  
　　（一）中立問題 
　　辦理中立手續辦理中立事務處昨日通電各省將軍巡按使探其内容係指示關於辦理中立手續（一）倘交戰國｀侵犯中立條規軍隊因制止致生衝突不得擅行暴動應飛報將軍巡按使請示辦法惟關於侵害鐵路不在此例（一）各軍士遇有各交戰國侵越内地及在内地購買軍用品得實行制止倘有不遵應由將軍巡按使會同中立國領事調停一面電逹外交部以備直接交涉 
　　黎副總統參與中立辦事處成立後副總統每次出席皆係具以參謀總長之名義其議案無關係參謀部之事項時即不出席與議刻聞總統特商於黎請其對於中立事項隨時參預以期斟酌至當云 
　　不准積壓電報總統昨又飭中立處人員以目下中立事宜日益緊迫　機瞬息萬變不能延緩近所呈遞各電報仍多有延緩之處嗣後無論何時接到中立電報均須隨時呈進不得稍延如有延悞即推經手之員是問云 
　　探詢日奥近情總統因外電　　奥斯馬加國政府已向日本政府宣戰甚爲注意因現未接國際上正式之報告卽於二十八日午前飭外交部電令駐奥沈瑞麟公使迅速查報並派曹汝霖次長即日赴奥國駐京使館探詢是否的確聞曹於當日午後親往探詢後業已密呈陳覆矣 
[（二）公債問題]  
　　參政院茶話會前日參政院散會後於休息室中開茶話會由梁士詒倡議公債票旣已舉行吾人爲國家計宜於速買即爲個人計亦可速買本院擬代銷售十萬元全賴諸君踴躍承買並報告中國交通兩銀行共認購一百萬其他京内外已認購匹百餘萬云云旋李湛陽又演説一遍並證明梁君之説極爲確實謂我在公債局亦忝列董事故知之甚詳等語其時各參政皆云極願擔任各盡義務云 
　　中國銀行通函頃聞中國銀行致函各機關聲稱民國三年内國公債業經財政部設立專局籌畫進行本行總理全國金融受政府之委託代募惟事體重大募集鉅數尤須偕公共機關預先認購以爲一般商民倡率用特函請賁處并希轉飭所屬各機關分别募集云 
　　各機關提倡交通部總次長爲提倡債之應募起見除以個人資格各自認購外日前特行召集各司會議提倡所屬應募公債辦法已决定分電所轄航電郵路各機關當局擔任勸募各該司所屬人員各就身分量力應募以爲各機關勸募所屬之倡財政部消息日前安徽倪兼巡按使及該省財政廳長來電以該省現奉令承辦内國公債通行各屬去後默察民情對於應募事項熱度甚高現議　藉此機會將皖省所發　之紙幣收回以堅信用等因陳請到部財政部以該巡按使等所陳與發行内國六釐公債性質甚不相符且該省向所發行之怡大債票至今尙未收束完結藉此收回紙幣反足以製失信用云云昨已由公債司司長陳明　長覆電拒絶矣 
　　烟台海軍練營致海軍部電云海軍部鑒有電敬悉本營員兵認購公債票四千元但各官佐心熱力薄所認逾全月　額之外請電總司令除本月薪俸截購公債票外餘俟下月繳清烟台海軍練營鄧家　叩宥海軍部覆電云烟台鄧營長鑒在營員兵認購公債票四千元旣明大義復且熱心深堪嘉尙　請自當設法照辦海軍部沁 
[戰事影響之浙省維持]  
　　絲機虧折杭城絲販機料坊向恃現兑錢莊及餘記棧浙江銀行東棧以　支票貼現絲綢押欵機關自受歐戰影響金融阻滯餘記棧先停交易浙江銀行東棧雖仍照常受抵而折頭已較從前又減十分之二各現兑莊因支票抵掉單子爲難遇有大宗票欵貼换現洋亦不肯接受當此綢貨　滯絲販機料坊等又失其活動財力誠爲近時之隱憂也 
　　責成知事昨朱屈二公會銜飭各屬其大旨以奥塞開　牽動全歐造奉政事　曁陸軍部電飭嚴防亂黨土匪並約束軍隊愼重交涉均經分别飭行各軍事機關併飭各道尹　飭遵照在案現在列强兵連禍結我國雖處局外中立　危機四伏影響堪虞吾浙地當衝要本年又苦久旱民生日困全賴維持（中略）各該知事職司守土賁無旁貸倘有防範未周奉行不力釀成意外貽禍將來定當立予糾彈勿稍姑息云云 
　　議募公債八月三十號杭總商會先行邀集錢綢布典四業開會討論勸募内國六釐公債事到會者四十餘人公議分業勸募由各業在會館會集同業分别認購俾集成數再行報告錢業首領倪幼亭布業首領嚴少山典業首領潘子詔等均贊成惟綢業因銷路停滯各機工勢將歇業一時難認鉅欵暫從緩議 
　　警察廳長夏定候與警界各職員議定其月俸在三十元以上者均須以一月俸金認購債劵自九月一號起分五個月攤繳昨已分函飭知各屬遵照矣 
　　三十一日省垣中等以上各校長在第一中學開會商議勸募公債事議定由各校長向各教職員先行勸募如各教職員中有認定成數而一時未能交足者由校長先爲籌墊陸續歸還以四個月爲限其所得之加獎六釐用費四釐均歸認定之各教職員聞甲種工業學校已認定一千二百六十八元女子師範亦認　六百七十餘元 
[戰事影響之鄂省觀]  
　　盧本權襄辦中立鄂省段將軍呂巡按前擬組設中立事務分處於漢口已特派軍巡署秘書金世和查爾崇等協同兼　交涉員丁士源籌辦中立事項在案茲聞外交部以武漢交涉雖繁究與濟南天津烟台等埠之切近海洋者、同務將軍巡按　陳指定專員於交涉公所附屬主管計畫頗善應即照辦暫不另設機關藉資撙卽並由部添派熟悉交涉　明約章前爲沙巿交涉員之盧本權爲襄辦中立委員常駐公所督同指定各員辦理一切仍由該兼交涉員綜其成以專查任 
　　交涉員愼重公務丁交涉員於二十四日親臨交涉公所調閲前兩星期經過事件之案牘當諭各文牘辦理彚報一次自奉到頒布中立條例之日起至是日止其開始即照會駐漢領事團宣布中立文一件及各領事答復並連日往來公牘數十紙均將原卷譯成華文二份以一册呈送外交部一册呈送中立籌辦處又丁交涉員以中立事務繁贒非尋常交涉可比除咨會各指派專員按日輪赴公所執行要公所特新訂會議規則每三日開常會一次即將此三日間所辦中立事項報部一次至臨時發生事件必開特别會議者不在此限雖遇星期不准缺席以昭愼重 
　　調查外人去留旅鄂各國洋人其經學校局廠軍隊之訂聘而來者皆有案可稽此次辭職返國及尙在服務兩項人數已由交涉公所逐一查明其合同期限未满日數及薪金之給與法離境日期均經註册以備群報並照會各國駐漢領事將該國旅漢商人及僑居内地之教士開戰後回國若干尙留若干新來若干及現在總數詳查見覆以　保護 
　　洋貨批價低落漢口商務前因歐洲爭戰　輪不能通行存積之洋貨價違蒸蒸日上自大西洋另測航路撇開歐洲戰線以後由歐美各國商輪運貨來滇者日有所見漢上洋行前因歐戰阻碍交通停辦者多半現已開辦繼續營業惟因銀根奇緊一般華商不能如舊交易致西商貨物驟形低落時値百分之五仍難銷售現在西商籌講規定銀價使巿面流通貨物行銷 
[贛省取銷巿銀之反對者]  
　　江西官商議决取銷巿紋改用銀元業經戚巡按使王財政廳長會同銀行商會領袖商議多次預備籌現銀元三十萬元撥十萬元託黃君祖徽運鄂商購銅元來贛流通巿面其餘二十萬撥交民國銀行以爲銀元鈔票應兑凖備金决不使九三八平定銀名目復活政策已　事在必行惟彭澤縣駐省紳士歐陽霖仍欲反對此項政策初擬借商務總會爲會場集衆謂會提議因會長曾　鈺未允故於八月二十七日改移南潯鐵路公司開會提議反對届時赴會簽到者爲謝佩賢高巨　梅汝鼎胡懌朱琨裴汝欽熊元　黃祖徽饒澤藩傅國俊王瑞卿儲菲青毛若哉華再雲曾翔麟張雲孫吳劍秋劉伯遠等十八人　歐陽東請之數未到者頗多是　黃祖徽君因李將軍有要事相召未及開會留下意見書云本省鼓鑄銅元已作罷論現經與官廳協商擬到湖北借運銅元來江暫　接　欵作半現半賒已有　電接洽事必可行云云嗣由朱琨君袖出意見四條交衆討論（一）省巿恐慌惡因實起於丁税徵洋之令非聨全省各界團體逕電政事堂轉咨財政部恐難挽回（一）現在救急之法惟有維持紙幣信用所需完糧納税一律准收官票鈔票不許絲毫折扣官票律　間現欵自然輸出不解官廳何以遲遲不尙不發布告應　公呈質問（此項布告已經發布附錄於後）（一）鼓鑄銅元不過爲將來接濟之計省廠機器雖全而修理亦不容易似不若舊囤之銅連鄂借鑄較爲便利以本省另起爐灶亦緩不濟急也（一）九三八平取銷殊與市面無甚關係以恐慌在無現銀非以九三八平而生恐慌試觀近日街市現收究竟有益無益不但無益而且百物騰貴於貧民大受其損商民交困官廳亦不免影響云云到會諸君正在提議此四條意見適歐陽霖君乘坐四人肩輿倚杖蒞會宣布反對取銷巿紋徵收賦税改用銀元意見之後在座者默無一言歐陽大怒曰諸君何以都不説話儘吾一人去説似乎不合公理若諸君再不説話我就將八十歲老命拚了官廳以報同鄕父老而到會者多有發言因歐陽耳襲聽不明白致發狂怒嗣由劉伯遠君起立代表歐陽君宣讀意見三條後會無結果紛紛走散 
　　附錄戚巡按使布告江西戚巡按使於八月二十七號布告云案據財政廳詳以贛省民國銀行所出九五官票向准完糧納税前於賦税改徵銀元案内曾經聲明商民如以官票銅元完納者一律照收不准稍事抑勒嗣因省城巿價漲落無定又經運　各縣局各按本處巿價折收各在案是官廳對於官票之信用實已竭力維持乃巿面以兑换價格互有低昻致　疑誤詳請出示曉諭以釋羣疑等情前來合行出示曉諭合省商民人等一體知悉爾等須知官票爲公家所發行民間通用已久完糧納税早經通飭各縣按照巿價一律照收本使與財政廳長自應力保維持斷不使其稍失效力該民等尤不得金融暫時缺乏揑不通行本使因顧念大局故不憚諄諄告諭爾商民人等愼勿因訛傳訛擾亂巿面此次告誡之後倘敢散布流言以致别生枝節法律具存决不曲爲寛宥其各凛遵 
[蘇垣警商衝突續誌]  
　　蘇垣東路巡警與協泰米店衝突罷巿情形曾記前報茲悉當晚雖經縣知事警廳長勸導各店允爲開巿面各店僅掛一招牌開一搧門直至次日（三十號）經警廳孫廳長出有示諭（示諭錄後）臨平巿民公社丁社長亦勸令各店先行開巿以免妨害商業各店遂於是日早一律照常開巿營業 
　　前報記宋司令亦被毆傷一節茲聞此次受傷五人中並無宋司令在内惟該米舗主薛贊章及米司務一人均已受傷當經送請吳縣知事署驗明傷痕送回醫治當時被警拘去之商人多名均已釋回矣 
　　薛贊章者係商團九支部操員故商團第九支部已開會籌議後發公電至巡按使署請示米業同人亦於三十一號在本公所開會集議辦法 
　　警廳孫廳長除出示諭及將肇事之巡警一名巡長一名斥革收押送縣訊究外特派司法科長謝寳華會同吳縣知事孫錫祺邀請臨平巿民公社會長丁椿之君商議和平辦法 
　　附錄警廳孫廳長示諭孫廳長諭云照得保護安寗維持秩序警察員有專責况値此戒嚴期内謠諑繁興人心浮動對於商民之生命財產尤應加意保護以期無忝厥職的日以來聨合軍隊以厚其力嚴密布置以固其防并分飭各區隊實方遵行以保商民本廳長已爲之心力俱疲想商民等亦能諒此苦衷倘有妨害商民者本廳長即按律懲辦决不稍貸除嚴飭該區署切實保護外爲此示仰該商民人等一體知悉其各安分營業幸勿自相紛擾致匪徒得以乘間思逞自貽伊戚是爲至要 
[雲南女學界與財政廳長爲難]  
　　雲南財政廳廳長袁家普於數月前到愼後囚將本省人逐漸裁撤已與滇省各界不無惡感詎該廳長尙不自檢束近又與師範女學生李雲仙重婚滇省女學界於是羣起爲難業已具呈唐將軍兼巡按使請爲核辦茲將原稿錄下禀爲請　示民國法制兼祧重婚爲正妻或爲庶妾以維教育而正風化事竊維夫婦爲人倫之本婚姻乃王化之原夫婦之道　而倫常替婚姻之禮廢而人道乖是以中國有六禮之制外洋有結婚之儀夫夫婦婦而風化正古今中外無二理也茲有省會女子師範學校師範二年級學生李雲仙與財政廳袁廳長家普結婚事據外間風聞傳説不一有謂爲作妾者有謂爲 
 
 
 

Page 7

 
 
正妻者師校校長以作妾有玷師範名譽斥革該生爲整頓校風計此正當辦法無可議也雖　竊有疑焉查當日李雲仙結婚時雖未沿用舊時禮節而旣稱雙方立有婚書及證婚人則又係正妻非作妾可比且自反正後力洗從前奢華陋習改行文明婚禮亦所在多有爲甚爲妾歟則該生旣稱兼祧立有婚書而宋斗杓又執持婚書到師校自認爲證婚人此無問是否兼祧而認該生爲妾未免屈誣爲其爲妻　則袁廳長家鄕又有嫡室前娶爲妻後娶爲妾亦屬正名定分之公理此無問是否兼　而認該生爲妻未免不倫爲之解者曰此法律上之問題也然正惟法律有所依據而教育乃得所標準如引用新法律聞民國新律無再娶之條再娶即爲重婚此則該生　袁廳長結婚實重婚也非爲妾也如曰民國法制尙未確定則前清之法律　尙有效而雙方情願之説卽不能引以爲例查該生李雲仙係前甯洱縣知事李韋超之女是官裔也前民政長教育司訓送入學是師範生也非僅良家子女而已娶良爲妾前清律有明條矧其爲官裔粌其爲師範學生該生僅有母存絶少學識被人誘哄即將該生許配此在愚父母之無知無足責者獨怪袁廳長堂堂大員究不應欺誆師範生而兼係宦裔者爲妾而或謂袁廳長失於覺查殊不知財政廳二等科員時亮聞係卽此次結婚之介紹人卽該生李雲仙之姐丈亦卽該生入校之保證人以此諭則袁廳長非不聞知也特故示以廳長娶妾必其爲師範生必其官裔也不若是不足以表示其爲大員娶妾之體統在廳長一方面計亦良得其如女師範之受蹂躪何此非則彼是彼非則此是二者必居一於是矣如曰過渡時代新舊律並用則是予長官以自由妄行之路使夫婦人倫掃地以盡不特教育前途不堪設想即中國風化寗有救乎女士等側身學界負教管責任而於女子結婚事尤注意訓育以重禮教似此疑似兩端莫衷一是何以爲教育標準因思爲風化計爲教育計合無籲懇將軍兼巡按使將李雲仙結婚事剖析明示以作標準如以該生與袁廳長結婚爲正妻即請通飭各屬周知凡有正妻而兼祧再娶者皆認爲正民間不得誣以爲妾致使人言嘖嘖有玷學校名譽如以該生爲妾則是婚書證婚人皆無效雖重婚仍認爲妾而袁廳長以現任大憭欺誆師範生而兼係宦裔者爲妾是直肆行無忌任意蹂躪女學上有好者下必有甚風行草偃影響於女學流弊不知胡底應請澈查咨行内務部呈請大總統發交高等文官懲戒委員會研究辦法以維教育而肅風化如此則法律有所依據教育乃得所標準俾女士等於管理教授訓練上乃知所適從是以冒昩上陳伏乞查核剖析批示祗遵謹禀雲南將軍兼巡按使唐 
地方通信 
[湖北]  
　　張彪起用前清湖北提督兼八鎭統制張彪前於夏間來鄂清理發還之房屋地產寓黃土坡自置之大公館將軍巡按及各顯宦時時出入其門一般熱中之軍界人物莫不趨之若騖詎日久張仍無見用之信於是門前又漸冷落惟辛亥之役從張戰死於劉家廟諸軍人家屬均蒙張之贈卹所費不下數萬金茲聞黎副總統以張頗具才略且諸交涉已保薦其堪任沿海中立防務事宜袁總統特召令遣京觀見昨張得電已欣然向各處辭行　道矣 
　　備荒政策湖北各屬多因亢旱成災而漢陽河陽漢川三縣獨以地處低窪一律豐收比櫛崇墉爲近數十年所未有茲呂巡按使以備荒要策籌辦積榖爲最特於昨通飭該三縣知事趕緊召集城鄕紳董籌商勸導趁此新榖登場之際或就地捐集巨資採講米榖或按户酌照租課量爲抽提務各察核情形督飭妥　集有或數分别儲倉公舉殷實正董輸年經管經管章程准由知事酌定亟飭該三縣知事仍將遵辦情形及集欵儲榖數目與管理倉榖規則一併詳晰且復以憑察核 
　　禁阻災民河南今年大旱災區頗廣難民四出逃荒前有千餘人來漢乞食呂巡按　飭警廳给資遣回在案詎災民太多此去彼來絡繹不絶呂巡接以每次遣送耗費甚巨鄂省經濟困難何能輪流擔負特議定禁絶入境辦法商同段上將軍分别咨飭各處辦理一咨請汴巡按使嚴禁災民出境飭所屬各縣不准發給出境護照二咨請交通部轉飭京漢火車不得附搭災民三飭襄陽江漢二道尹督飭各縣警備隊阻截入境四飭駐紥汴鄂交界地方軍隊一體阻截如有大批災民攔入即惟該軍隊是問 
　　租辦紡織局之内幕鄂省布紗絲葳四局爲楚與公司租辦年餘以來雖少有盈餘然均已提付股東紅利所有本年夏季停工期内之子金租金修理費公司經常費用共計折耗六萬餘金以前新舊股本雖有七十餘萬兩而應昌公司前承租者移交之老股四十三萬槪係機器物料以及公家押欵所收優先股二十三萬兩現擱於棉花蘭子煤炭廠底之内即應繳公家租金十餘萬亦因物料堆積之故未能騰出繳納此外尙有未售之紗百包値銀萬兩採辦處及德興錢莊存現三四萬兩各紗號所欠貨價一萬兩有奇雖屬活欵而上届　利猶有優先股一萬兩普通股四萬八千兩未提應扣作抵交股欵紅息之用故甚望乘此歐戰潮流貨物銷行暢旺方能活動倘開工以後再擱成貨則經濟必大困難矣又聞大維公司清季曾租辦四局未經開工即値革命公司中人散走由鄂軍府命令原辦之應昌公司接續紡織以應軍裝急需致將大維所辦原料槪行用盡嗣由大維代表向鄂省公家要索賠償已允許至二十萬兩該公司尙未承認現大維代表劉柏森邀集股東張秉鈞來鄂辦此交涉故巡按使署日前特開會議磋商對待辦法聞實業科僉事曾主張稍增賠償之數以期早日完結而呂巡按則不以爲然故無結果 
[安徽]  
　　新知事暫作辦事員近來分發安徽之新知事均陸續到皖倪巡按一時頗難位置現因妥籌一法令其見習一切以資經驗昨已揀擇數員發往政務財政兩廳見習名曰辦事員各月给津貼十五元俾彼需用所有員名錄下（政務廳辦事）陰國垣李樹芬廖雲楨董祖羲（財政廳辦事）程鑑張鍾武李煦東鄭壽魁齊涵玉 
　　巡按使啓用新印自官制發表後民政長改爲巡按使所有印信例應更换日昨倪巡按接到大總統頒來新印一顆即於八月二十五號啓用除呈報大總統並將民政長舊印繳呈政事堂銷毁曁分别咨行外當即通知各機關一體知照 
[鎭江]  
　　發現喉症自夏徂秋天時亢旱氣候非常燥烈而南鄕尤甚茲悉城南二村觀音塘一帶已經發現喉痧急症勢殊危險醫治稍緩即至斃命聞患此猝斃者已有多人矣 
　　旗營復　因利局近年　城旗民生計困難已極茲由某紳董等以前楊縣長曾經籌欵設立因利局俾各旗民藉以謀生現雖虧耗若干究屬利民之政　於日前凑集一千數百千文呈請縣知事將前辦所餘之一千數百千文合成三千千文在舊時旗營繼續設立因利局以惠旗民業由縣知事批准照辦矣 
　　調兵赴青青島戰事消息日見緊迫現聞山東靳泰武將軍及蔡巡按使以東省雖已派隊分守要隘保守中立惟人數較少恐難得力特咨商江蘇馮上將軍抽調南洋軍隊前往青島沿海一帶駐紥以資防守現聞駐鎭第五帥馬隊砲隊各一營已奉調前往矣 
[松江]  
　　售烟案罪同罰異　院前張姓因私售燈吃證據完全經當道判令懲罰外更將房屋發封西門外李姓女販運烟土破獲拘罰亦判將房屋發封厥後不知如何封屋一節均免執行而忠信弄夏姓犯同等之罪名獲案訊罰後街隣以夏嫗風燭暮年一家離散恐有性命憂爰聨名禀求免封住屋俾延殘喘奉批事不干已嚴斥不准同一犯案而寛嚴互異是可異也 
　　祖　推訪員誌盛裴翼卿君之彦河南光州人在保定高等營察及憲兵學校畢業由陸軍部派充第四師探訪員於去年至松凡楊鎭守使委裴君探訪各案無不謹愼從事和平禀復故松人咸敬愛之近日裴辭差赴寗松地紳商置酒　别席間裴君起　鄙人在松一年遇事和平之心可質天日某君答稱有君等之和平而後知楊鎭守使之知人善任能受盡言一時合座鼓掌盡歡　散 
[廣東]  
　　三點會匪猖獗南雄縣屬近有三點會號稱白線大哥（即參謀之名）銀線大哥（即財政之謂）紅棍大哥（先鋒之名）鐵板大哥（百長之名）過山鐵板大哥（運動入會員之名）在北山攔河白雲長江扶溪百須大墟以及毘連江西之内良河洞等一十餘墟强迫鄕民入會凡入會者視其身家若何勒索會費違則焚掠鄕民以官軍遠隔鞭長莫及迫得挺而走險苟全身家刻已蔓延附城各村昨日警衛軍某營長探悉各情在王步水茶棚獲張亦枝一名并在白營角獲羅劉兩姓一十餘名於辰刻綑绑到縣據該處鄰村傳説謂所獲之人有確入三點會者有素在四路搶刧者有被族中歹人波及者現均收押在案尙未知其如何究辦也 
雜評二 
[宣布納暮爾退出之感想（步陶）]  
　　歐陸巨戰以來兩方報紙各自炫其勝利從未有失地而自行宣布者有之其惟納暮爾乎然二十三日退出二十九日始行宣布其間更歷五六日之久蓋亦頗費躊躇矣且叩其實際非英人好勝之心或於其對敵者有異母亦檢查戰電者偶有未及耳 
　　經此戰爭某日某國失某地某日某國失某地兩方旣不肯自詳對敵者又多炫勝諱敗吾人欲求其近是惟於數方面所傳軍到之點舍異從同斯何國失何地乃略有憑藉然則戰報無憑文明國其亦不免乎吾於此乃追憶及二次革命興剿狠時之戰報情形而知當時所以爾爾皆爲事理之常而非盡吾民程度之有然也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[駐防浦江之中立國兵艦]  
　　本埠自中立條例宣佈後浦江自不能停泊未卸武裝之交戰國兵艦惟租界防務亦甚緊要非有兵艦鎭壓不足以昭愼重故由中立國（如中美意等）擔任恊防以資保護茲調查中外各艦名如下（一）中國艦名（駐泊南黃浦一帶）建安練艦楚同·江亨兩砲艦辰字·宿字兩魚雷艇（二）美國艦名蓋而維斯登·雪斯那梯·沙拉脱卡三巡洋艦亞巴楞特·蒲吾潑兩運艦維拉魯巴·朕斯·牌利三魚雷艇（三）義國艦名瑪柯坡魯·倫特斯的兩巡洋艦 
[海軍總司令嚴守中立]  
　　上海中立辦事處海軍總司令李鼎新君以江陰要塞爲長江進口第一門户誠恐各交戰國之軍艦或未卸去武裝駛入長江或有奸商潛從長江一帶販運各項品物售與戰國特電飭江陰要塞臺官加意查察並於昨日特派豫章新魚雷艇迅速由滬赴澄駐防遇有各交戰國軍艦駛入立即阻止不准進江仍照章商請來艦拆卸武裝一面報候　核凡有長江出口商輪及沙釣各船放洋亦着稽查有無違禁物件偷運出洋以免違背中立規則致生交涉 
[中國紅十字會救護隊出發]  
　　青島風雲急迫中國紅十字會副會長沈仲禮君連日組織救護隊分爲陸路水路兩組陸路已於昨日出發前赴山東由濟南乘火車至膠州青島茲將出發救護隊臨時章程及要則照錄於左 
　　臨時章程（一）組織一救護隊以兩部組織而成一曰醫務部一曰庶務部一醫務部管理救護醫治等事庶務部管理輸運購辦會計通信等事（二）隊員一救護隊員以本會會員及臨時志願者充之一救護置隊長一人（醫務長或庶務長可以兼任）一醫務部置醫務長一人醫員數人救護長副長各一人救護員數人庶務部置庶務長一人庶務員數人一隊長奉本會總辦事處之指令督率隊員從事救護臨時調度隊長主之一隊員有服從隊長或上級隊員指揮之義務（三）遵守規則一全體隊員共應遵守本會拯難救傷之宗旨一切行爲不得越出範圍以外一拯救傷痍不論中外兵民一律待遇不得偏歧一隊員應尊重本會及一己之名譽各宜廉潔自愛待人誠敬處世謙和凡購買物品租賃房屋車舟等事宜優給價値不得稍有强迫其他一切强暴行爲自在嚴禁之例一隊員一經出發除病傷之外若半途辭退者自召集之後一切費用須由保人賠償如服務日久或有不得已之理由而經本會許可者不在此例一隊員於服務期内不得兼營别項事業及一切貿易行爲之事一救護隊於戰地服務凡日來弗條約及陸地戰例所載各節應格外注意遵守一本會一切章程及臨時規則全體隊員皆應遵守（四）津貼川資一隊員除上級員另有章程外一應救護隊員庶務員每月津貼計分六等如左一等四十元二等三十五元三等三十元四等二十五元五等二十元六等十六元一隊員津貼除前曾服務本會及查明確有學　經騐者預定等級外一切投効人員紙照第六等支給津貼如將來辦事勘敏勞績出衆者不論時日久暫可以不次遷　即品行方正循善無過者亦得按級遞升一隊員津貼於投到之日起算按月於二十五日由本隊會計處支給如順歸家族領取由本人指定家族一人按月至上海本辦事處支領（未满一月者按日計算）一隊員來滬川資於出發之前由本會計路之遠近酌量支給將來回鄕川資於事竣後全隊回至上海解散時支給如半途辭職而非本會認爲有正當之理由者一槪不給川資（五）獎卹懲罰一隊員服務勤勞熱心任事者由本　按其勞績分别給予獎賞種類如左一任請政府給予獎章一本會贈予獎章或感謝狀一本會贈予獎金一隊員如因職務之故致受傷而成殘廢者本會每年給予半俸至其終身一隊員如因職務之故而致不幸者對於遺族（限本人父母妻子）本會每年給予半俸至十五年截止一前項撫卹之欵每年於十一月間至本會領取如在外埠由附近分會查明發給一隊員如行爲暴戾操守難信及一切不端之事者查明斥革外損失着保證人賠償如情罪較重違犯法律者送有司懲辦對於附帶私訴亦歸保證人擔負責任（六附則一本會救護隊除召集舊員外其臨時志願者須開具姓名籍貫職業履歷並妥實保人至會報名考騐以備錄用 
　　臨時要則一本會以拯難救傷爲天職隊員皆應守此宗旨待人接物宜以仁愛爲心一救護隊與軍隊略同首重紀律始能克盡厥職凡本會章程及上級隊員之約束皆應遵守一紅十字會爲世界最高尙最慈善之事業救護隊員之地位之清高名譽隆重久爲世人欽敬故隊員皆宜自愛凡貪鄙淫暴之事痛切戒之一此次戰事我國中立兩方皆係友邦不容有所憎愛我會救護隊在於戰地除救護病傷之外槪不准于預他事一凡受傷兵民不論何國皆應一律待遇不得歧視一凡交戰國受傷兵民如有要求購物傳遞等事須禀明隊長查核由隊長指令一人辦理若不經隊長許可無論事之鉅細不得擅專 
[鎭守使添調北軍]  
　　上海鄭鎭守使因歐洲開戰後各黨魁即紛紛回華頗有乘間起事之謠特呈由馮上將軍電呈中央請撥近畿陸軍四營來滬恊防當奉政府核准飭撥在案現聞陸軍四營已於前晚抵淞昨日即移至江灣鎭南虬江橋一帶暫行駐紮聽候鄭鎭守使指定防地以便移驻 
[中央令防黨人]  
　　此間軍政各界奉江寗將軍署飭開准統率辦事處電開奉大元帥令亂黨詭謀百出潜運危險物品冒用□□商旗勾結匪徒僞扮□□學生裝服名爲旅客暗事陰謀應由各省嚴密防範以杜狡謀等因奉此除分行外飭即遵照轉飭所屬一體嚴密防衛毌稍疏忽云云 
[臧旅長防範黨人之嚴密]  
　　驻紥製造局第七旅臧旅長因蜷伏滬地黨人又圖乘間起事製造局爲海陸兩軍根據重地亟應愼加防禦故於昨日午後三時飭傳所部十三團團長周孝騫及第一二三營魏田高三營長並該管各連長到旅會議派兵防範辦法一面先飭旅部參軍官王殿魁諭傳各局門守門衛兵凡遇辦公人員及上下兵役人等進出非有通行證劵槪行阻止以免奸徒混入滋擾自昨晚（即九一號）爲始十點鐘以後車馬不得駛入西栅曁望道橋兩處防禦線以内並禁阻人民交通云 
[上訴案與國際問題之關係]  
　　西人强國在北四川路華洋交界處四百二十九號門牌開設萬國酒店因深夜容留各國兵輪水手飲酒吵閙經捕房查悉以該酒店深夜賣酒且未向工部局捐取執照均屬違章又查强國係羅馬人並無領事管束因即禀請公共公廨出單將該西人傳至公堂迭經關讞員會同美領博君研訊該西人延律師穆安素到堂辯護以該店係在閘北華界非工部局勢力範圍會審公堂無管轄之權聲請上訴關君以此事關於中國土地權會商博君判將工部局控告未領捐照案註銷所存保證金五十元發還尙有容留兵輪水手吵閙一節會商宣布堂諭在案昨晨復由捕房將該西人傳案工部局代表牛門律師與被告代表律師相繼上堂候示關讞員與美領博君即會同宣佈堂諭云此案被告被控原有二端（一）該被告在北四川路四百二十九號開設美國酒店未領工部局執照（二）該被告在此未領工部局執照之酒店内任人酗酒滋閙以致有碍公衆之安寗被告對於兩種控案均有管轄問題之抗辯本公堂前判第一案無管轄之權而於第二案則有之於是被告乃有上訴之聲請查關係擴充公堂管轄權之判决實含有國際性質本公堂普通刑事案件對於法律　實兩項之上訴絶少成案之可援此案關係國際問題其原理於普通案件不同有此不同之點應否特别准予上訴之處則陪審官與本會審官未能同意據此情形本公堂對於此案不能再事進行應將被告存案保證金如數發還此判 
[内國公債局招人包賣]  
　　北京内國公債局近將白話布告曁包賣公債票章程頌發到滬照錄如下 
　　布告這回政府開辨民國三年内國公債利息很大還本期限甚快信用極好於百姓利益甚多本局現於八月十一日遵照大總統批令在東城西堂子胡同舊税務學堂設立内國公債局專辦募債的事項現在各處官紳商民均知此債票的好處每日來局包賣債票的人爭先恐後近日至中國銀行交通銀行購買債票的人不知凡幾這個債票大約一期就可賣完本局惟恐利益不能普及特將包賣公債票的章程登在報上以便大家一看就可以明白如有願包賣債票者請快到本局接洽一切 
　　章程（一）凡包賣人不論官吏中外人民銀行團體皆稱爲經理（二）凡包賣至少之數爲十萬元（三）包賣經手費共分五等凡包賣满十萬元者給百分之四之經手費满二十五萬元者給百分之四分五之經手費满五十萬元者給百分之五之經手費满七十五萬元者給百分之五分之五經手費满一百萬元者給百分之六之經費（四）包賣人限兩個内將包賣之債欵一律清交公債局所指定之地方但此項期間之計算不問承包日期之先後一律以民國三年九月一日起算至十月三十一日爲止（五）包賣人應照包賣之數先繳票面十分之一之保證金如到期債欵分文未交即將保證金全數充公如包賣百萬元而僅交五十萬元則罰去未交五十萬元之保證金其餘以此類推至應得經手費仍按照乙條辦理（六）包賣人繳保證金後應領預約劵若干到時由局酌定（七）因購票人日期先後不同清算利息頗有爲難故民國三年應領之利息即於購票交欵時預行扣除（比如應交債欵爲五十元而應領利息爲五角則購票人僅須交欵四十九元五角）此項利息日期計算之方法列左甲）購票交欵日期在新曆每月初五日以前者應得是月全月利息譬如新曆九月初五日以前交欵者交付四個月利息是也（乙）購票交欵日期在新曆每月初五日以後二十日以前者應得是月半月利息（丙）購票交欵日期在新曆每月二十日以後者則利息應自下月起算譬如新曆九月二十日以後交欵者交付三个月利息是也（八）凡欲包賣者先開具意見以函電通知北京西堂子胡同國公債局俟接到復電函後彼此面議訂立合同其在遠道者由公債局電知委託他議訂（九）凡包賣人得由公債局審查其資格應否准其包賣由公債局定之（十）凡包賣人得再招第二級人零星承包但公債局祗認第一級之包賣人一切由第一級包賣人負其責任（十一）包賣人得自派人員及出廣告分别招募但一切辦法不得與公債局各項規程有所　觸 
[西報紀革命黨人之言]  
　　大陸報云據中國革命黨保守派中人某氏聲稱孫逸仙已回東京前十日曾與陳其美寓滬與其他有名革黨會商一切孫陳决議目下非起事之時某氏抵滬僅有三日據謂黨中尙有一派以羅姓（譯音）者爲首與孫陳意見不合已赴澳門預備在廣州起事羅之此行可稱不計成敗蓋旣無金錢安能舉事且粤人今皆緊束囊無願助捐者矣某氏又謂日本各公司贊助上次革命者今雖革黨有所提議亦皆不欲聞之云 
[衛兵婉拒外人]  
　　昨日午刻有某國人二名偕同舌人一名赴製造局聲請參觀局廠守門衛兵詢其有無公牘該舌人答稱洋人順便來此閑游故無憑証衛兵以軍隊重地旣無領事公文通知未便准予入内當即婉言拒却而去 
[黃中英被探拘捕]  
　　鎭守使署偵緝處訪悉黨人黃中英在滬運動謀亂特於昨日午後在南巿將黃拿獲解送鎭守使署發交軍法處訊究 
[金琴蓀案之舊事重提]  
　　紹興人裘美根因於去冬在新閘山海關路串黨暗殺前浙江先鋒隊隊長陳子文業經捕房將裘與要證施金德一併拘解公共公廨訊押候查在案茲悉捕房對於此案頗爲注意連日將裘等帶至寫字間詳細研詰據裘供稱西曆一九十年十月二十八號夜間在四馬路南平安里暗殺金琴蓀一案係小阿四所爲捕頭查得小阿四（即陳錫奎住居閘北均濟里因迭犯重案經滙四捕房包探施金生查獲解送公共公堂訊實已判永遠監禁在案故昨至提藍橋西牢將陳帶赴公堂與裘等質究當經俞代襄讞會同美領畢君略詰一過以案情重大判仍公别還押候開特别刑庭研訊 
[義務律師之辯護]  
　　滬西小沙陀附近蔡家宅前充十三圖地保之蔡育中家被盜搶刧未當成被盜黨開鎗擊斃鄰人傅木生並擊傷其子蔡富富族人蔡林泉業經捕房拿獲盜黨王振華一名解奉公共公廨判押候查嗣有律師陳志剛以捕房未得鎗械且被獲祗有一人亦無利器恐係寃累無辜愿爲義務辯護士函致公廨定期昨晨出庭辯護各情已誌本報昨由捕房將王解廨請究陳律師偕繙譯范榮春上堂聲稱敝律師察核此案情形恐有寃抑且查被告原籍　寗家中頗有田產向在清江某學校肆業此次由校長王某等伴同來滬擬至法律學堂肄業因該學校已奉中央命令改組是以留滬恤該處人民富者亦不着華服是晚被告于西門外其戚龍四奶奶家内飲酒過醉悞至小沙陀地方被捕誤拘被告身家殷實不致流爲盜黨因事　持械夥刧傷斃人命應請詳察以免寃累舞辜云云即據原告借證蔡　祥蔡林泉等先後上堂證明當時搶刧情形並據蔡富富供稱是晚聞警由東省腰門奔出被四五人攔住致被王振華持木棍擊傷頭　訊之王振華供與陳律師所辯相同中西官會商之下以被告雖非正盜當時確被見　認明並非寃抑姑寛判押西牢一年半示儆 
[統一銀幣之公函]  
　　上海南商會總協理致南巿錢業商董公函云逕啓者案准江海關監督公所函開奉財政部電諭各省銀元花紋成色極不一致亟應改良劃一以爲實行新幣之基礎現由造幣總分各廠專造北洋銀元其餘各模一槪停用以謀統一而資整理各省官欵及官營業收支均以北洋銀元爲本位江南湖北廣東各銀元暫准一律搭用不得加水仰即遵照辦理等因當經函致中國銀行查照茲准復稱滬巿對於此項北洋銀元初未通用近來漸次流行與龍洋平價流通使用全在商業上之關係屬爲分函尊處曁錢業董事一律查照等語相應函致即祈貴會查照並轉致錢業各團體務期咸喻大部專鑄北洋銀元統一幣政之意庶可流通巿面便利商民不勝企荷等因至會准此相應函轉即希貴董事查照辦理爲荷 
[預備拆屋築路之禀批]  
　　上海工巡捐總局朱局長昨批業户胡少耕等禀爲遷建房屋開拓道路由云禀圖均悉查前巿政廳塡築方浜預備開拓馬路曾據益　橋至長生橋面北舖户請求願將房屋退建浜基本總局接辦後即經勸諭各該舖户照案動工遷讓在案其迤西一帶本　逐漸推廣以歸一律茲據禀稱該業户等陳巿安橋至侯家路口一帶面北舖屋自願退建俾得開闊道路振興巿面開會商議一致贊同等情洵屬熱心公益深堪嘉尙自應准予照辦仰候派員履勘規定路線另示飭遵一面由該業户等知照租户限日遷讓勿任違延爲要圖存此批 
[浙探查緝會匪]  
　　浙省仙居縣同事山會匪小老九王振等近受黨魁運動糾黨百數十人在縣屬橫溪鎭運動軍隊誘招裁兵經該鎭水陸協統董君帶隊往剿擒獲黨人兩名會匪二十餘名惟王振等逃逸未獲浙江興武將軍據台防統領王佑卿報告後立即懸賞如有緝獲王振者賞洋一千元緝獲小老九者賞洋三千元通飭各屬一體嚴緝現王統領因恐王振等潛逃來滬依附黨人昨已遴派軍探六員來申查緝矣 
[諭令長壽庵租户遷移]  
　　滬城石皮弄長壽庵廟產業已收歸國有前經上海縣知事詳報韓巡按使諭飭將該廟產改組爲江蘇全省營地清理局在案茲聞已經派員抵滬設局辦公故諭令該廟内各租户於十日内一律遷讓以便改建 
[調查延不换帖之牙商]  
　　江蘇財政廳蔣廳長前派委員來申在上海縣知事署附設辦公處諭飭滬上大小各商倒换牙帖自本年八月一日始以一月爲限逾限處罰在案茲因限期已届遵章來署倒换者爲數無多是以該委員等於昨飭吏分往調查抗延各商以便傳案處罰 
[批斥襪業董事之禀詞]  
　　本邑南北巿襪業公所司董投上海縣公署具禀昨由洪知事批示云查此案前據韓榮堃以冒牌日多抄粘示諭一再禀乞維持保護等情此係爲個人營業自衛之計本無不合本公署爲推廣國貨鄭重信用起見批令取結證明旣别目前之真僞即杜日後之冒牌於該業不無裨益如該董等辦事秉公何難一言解决茲閲來禀於真僞問題不着一字反以韓陳訴訟以及註册等事砌詞妄　顯見同業嫉妬肴惑是非豈該董等於同牌爭執有所利用耶所禀殊爲不合特斥 
[通濟艦肇禍餘聞]  
　　海軍李總司令查得通濟練習艦前被火藥轟斃之海軍學生王鏗成等三十四員又錄事蔡龔等二員均係粤閩二籍其棺柩三十六具現尙在滬亟應送歸故里交由家屬安塟特飭福安艦長甘君速即載送粤閩二省交屬領棺埋塟昨甘艦長已預備開行矣 
[女子工藝學校開學紀]  
　　法租界愷曰邇路長安里民國女子工藝學校於昨日上午九時行下學期始業禮學生較上學期益形發逹先由校長吳世榮君演述女子教育爲國家基本教育極應注重云云繼由來賓校董教員職員相繼演説大致述該校趨旨除中學班注重文科外其他各級以工藝爲重現聞特請日女士金原村子擔任教科又附設法文研究以所爲女生留法之預備云 
[江北人尋見女兒續誌]  
　　江北人李元喜李尹氏控伊女翠蓮子被匪拐帶來滬賣與粤婦梁袁氏一案前日經閘北檢察分庭李檢察官預訊原告夫婦供此女於十二歲時拐失已閲八年之久當時因在原籍訪尋無雖即偕妻出外訪求遍歷各城鎭各鄕村艱苦備當今幸來滬尋見請求給領完聚被告梁袁氏供稱前向某某出價買下現在該賣主已無從查究質之翠蓮子亦承認李夫婦爲親生父母判將案解送地方檢察廳請辦詎汪廳長派員訊問時該女忽供詞支吾不肯吐實故判原告交保聽候調查再核 
[婦人不認誘拐]  
　　劉仁五投法公堂控稱鄰人張王氏誘拐女兒大金子求請究辦又據大金子供年十七歲曾由王氏來言伊家姪女祗十四歲現唱髦兒戲每月可得包銀一百元你如肯學可隨伊同去並陖女子私取家中洋四十元金戒一枚先至伊家給女子茶一盃祗飲兩口人即昏迷金戒洋銀均被取去嗣被領至客棧内住宿共宿兩天時有人到棧將女觀看形似蟻煤直至包探來提始得放出訊之王氏供婦人在法馬路開設洋鐵店已歷三十餘年從不爲非此次並無誘拐情事實被誣陷求恩查察判押候傳到棧主訊明究係何人將該女領至棧内再行核辦 
[夫婦在途吵閙]  
　　甬人李金順之妻姚氏時常出外深夜始歸前晚被李在虹口遇見向之理論在途爭執被一百七十四號華捕查見一併帶入捕房分别拘留昨解公堂訊明判均開釋以後不准吵閙 
[釁由碰撞而起]  
　　元吉泰油行夥沈福記施祥記等前晚收帳回行經過萃豐弄口因避讓東洋車與婦人李朱氏碰撞啓衅互相口角該氏之夫李方成即以沈等不應行兇爲由藉端索償損失洋元當由裕春油行夥沈似孫並茶房陳少記等上前排解以致互相扭毆適守望巡警到來將一千人證拘解第一區警察署解由司法科於昨日午刻移送地方檢察廳質訊 
[水手酗酒滋事]  
　　前晚十一時有某艦水手十餘人在鴨綠路一帶乘醉滋擾毆打車夫當由住居該處之某日人上前解勸不服反被用刀戳傷頭部並戳傷行人粤婦李蔡氏之手臂後經某某二華捕聞悉到場拘拿亦均被戳傷頭面左臂等處四散逃逸該捕等急鳴警笛召集他捕都同拘獲水手三名一併送入捕房捕頭命將受傷各人車送同仁醫院療治該三水手分别收押候解該管領事署請辦 
[復訊汽車撞斃小孩案]  
　　汽車夫王紀生在南京路駛車不愼撞斃十一歲男孩金福由捕將王拘解公堂訊判存洋三百元交保候訊在案昨晨由廨復訊先由見證西人上堂證明當時情形繼由捕房代表牛門律師與被告代表律師互相辯論良久中西官判王仍交原保候會商堂諭宣佈 
[三誌代解票欵之舞弊]  
　　河南路某錢莊夥貝輔廷因吞沒新記洋行賬房黃育申囑令代解票洋一千四百五十元票銀三百餘兩被控由公廨提訊押追在案昨晨復訊據原告代表律師上堂聲稱現被告已央人向原告理明請爲將案註銷中西官准將被告開釋完案 
[混用僞鈔票]  
　　秦金甫前日持五元僞鈔票至北四川路六百六十號門牌源盛烟紙店混兑當被店夥董明耀察出鳴捕拘入捕房詢係向粤人陳真和借來即派探嚴阿慶將陳拘獲昨解公共公堂請究訊之秦陳兩人供多含混關讞員得禀商之美博副領事判秦陳押候查明於下禮拜二再訊僞票暫存捕房 
[並非有意朦混]  
　　虹口西華德路永豐泰洋貨店學徒胡志光前日持小洋三百餘角至附近三百十二號門牌謝怡順錢莊兑换大洋内有鉛質小洋十餘角該錢莊以胡有意混用報請捕房將胡拘押昨解公堂訊明實非有意判即開釋所有鉛質小洋盡行銷燬 
[僞單抵欵案缺席判决]  
 
 
 

Page 11

 
 
　　魏維生前投法公堂控稱謝愼齋於前年將田單一紙無押洋五百五十元立有抵據到期不贖當至地保處臺看並無此地始知該單契均係僞造向論不理等情經讞員飭提去後謝不到案昨日魏又投稱謝已聞風逃往杭州惟匿跡何處尙未探悉求請核示聶讞員以謝旣已飭提避匿應即缺席判决還洋五百五十元俟謝出面扭案追交 
[中人捺住地價]  
　　奚周氏投法公堂控稱丈夫在日將田一畝六分售與沈錫金計銀一千六百兩除收尙少銀四百十兩及遷墳費洋一百元夫故後向之索取分文不還求請訊追沈供商人將銀如數交與中人陳少棠顧鴻飛顧桂福等三人由陳等立有收條爲憑呈案請鑒陳供實與顧等收清惟遷墳費洋一百元未取小民等因欲將道契轉出然後交付周氏今旣涉訟須俟顧等到案方可料理判陳交保補提顧鴻飛等到案訊核 
[警署又獲烟犯]  
　　五區警署前日查獲私販烟土之李如成王心忠方柏泉三名抄出土三十七兩三錢又王二寶因帶戒烟丸四十八包亦被查獲併送檢察分庭押候訊辦 
[縣知事公署示諭三則]  
　　上海縣知事公署昨日發出示諭三則照錄於下 
　　定期開征忙銀案照征收忙銀前奉通飭每兩折收正附税銀圓二元一角從征收之日起兩個月以内未經完納者加征十分之一並每完銀圓一元帶收征費銀圓六分通飭遵照在案本年上忙條銀業已按户散發易知由單設櫃征收報解所有應征下忙條銀茲擇於九月一日即陰曆七月十二日設櫃啓征從前浮費裁除凈盡完納地税國民有當然應盡之義務自宜踴躍輸將除詳報並發簡明斗則示諭一體催完外爲此示諭合邑各糧户知悉速將本名下應完本年下忙條銀依限兩個月内赴櫃完納立時掣串安業限外即須加價征收切勿因循自誤致按法律提追其各凛遵 
　　遞禀須用官紙案奉江蘇巡按使公署飭開查制定官紙局發行章程十三條業經刊登第二百七十二期省公報在案茲届實行之期遞禀者多未遵章購用殊非鄭重公文之道現已派員前往各道屬按縣分銷省城以外展限至九月一日實行以資整頓而昭劃一等因奉此茲准委員派銷前來合行出示曉諭合境人民一體知悉自九月一日始凡遞禀本公署均須遵章購用官紙否則槪不收理毌得自誤 
　　遵飭给領恤撫金案奉江蘇財政廳第五百六十六號飭開案奉巡按使批發該聲詳爲遵發楊陳氏卹撫金並再據情詳請一案奉批據詳已悉該氏續請補發三年份卹撫金應仍由該知事查照前案辦理詳請核作收放可也仰財政廳轉行知照此批等因奉此合行轉飭知照仍將前欵列册具報此飭等因合行牌示該孀婦楊陳氏知悉所有已故管帶楊韻珂應行補發三年份撫金洋八百元尅日檢帶給予令一份來署騐給具領以便詳報 
雜評三（宇） 
[公債局但言利益]  
　　此次吾國人認購公債異常踴躍是蓋因挽救危局國民有應盡之義務也而一己之利益猶其後焉者耳乃内國公債局之布告一則曰利息狠大百姓利益甚多再則曰本局惟恐利益不能並及特訂包賣債票章程而始終未書以保國救危相　勉一若人民但知有利而不知其他者詎不辜負吾人民愛國之熱心乎雖然公債局縱負吾人民吾人民終不敢負國以自　也惟能上下一心推誠相與於國家前途必尤有裡益耳當局者其知之否 
來函 
[湖北盛竹君致普益公票局各股東函]  
　　敬啓者日前貴局經理王愼之君來漢詳述貴局組織之緣起及進行之狀况備悉一是炳紀前因迫於同鄕之要求頻受外帮之激剌是以不揣冒昧函請虞洽卿君轉懇貴局稍示變通酌减統艙價目此蓋釜底抽薪辦法不特爲二千餘里長江流域内之貧苦同胞乞恩并亦爲諸君子組織公票局煞費苦心思欲有以保全之也何以言　　凡創一　大　業必先聯絡社會之感情　張本業之名譽夫而後各界歡迎其　　乃日增　　今貴局甫經開辦因統艙　位漲價即怨聲　　　　一致且近聞此問工廠帮及建造帮紛紛有議開會　對付方法　物議沸騰　潮激烈是　無感情之可言即雖免名譽之　落欲求營業之發達不亦　　乎其難哉據王愼之君言貴局自開辦後虧耗已屬不資雖續議加價尙恐仍難保本　　再議減價是王君爲貴局經理按諸營業性質對於股東方面固應爾爾　不思欲求貴局營業之久遠股東基本之鞏固應與各公司改訂合約减輕買辦包價一面釐訂查票章程節省各局浮費方爲正辦若　　於客身水脚上謀補救之策竊以爲其計之左矣况減價而受虧髦猶可望恢复於將來縱使不能恢復而諸君子犧牲金錢尙可爲社會造福若不減價而仍須折耗在貴局之營業固無恢復之望而客身已漲之價從此不能輕减直貽窮人以永遠之累則　諸君子雖犧牲金錢不反爲社會造孽乎其中利害得失昭然若揭以諸君子之明達必能籌度及之也尙祈俯採　言發慈悲之念謀遠大之計以減輕統艙之價爲唯一辦法爲幸多矣且近値歐戰影響此問洋商相率暫停交易各洋行夥友棧司工人及與洋商有營業關係之家類皆人浮於事暫時歇業而作歸計者不知凡幾其遲遲不能成行者亦因船價昻貴經濟爲難貴局諸君聲望早著素抱熱忱如果乘此時機酌量减價藉以恢复名譽聯絡感情則他日營業之發達可操左劵至貴局備有濟貧票途中如遇有實係貧苦搭客騐明隨時給予是貴局之待貧苦搭客亦甚周至惟是處今之世社會上貧苦人實居多數僅止濟貧票斷難普及且有氣節自高者雖處境極窮亦不屑受慈善之惠其狡黠者佯稱貧乏反得　而取之矣故貴局雖有濟貧票之美意竊恐弊　叢生普通貧乏人仍不能均沾利益也因忘越俎之嫌敢陳一得之愚諸惟亮察禱祝深之盛炳紀謹上八月二十八日 
[江蘇陸軍第二師司令部函]  
　　逕啓者敝師於本年五月間曾有改旅之說旋奉馮上將軍飭令規定餉項更新編制除裁汰冗員外别無更張現已遵行數月規模悉定乃閱八月二十八日貴報蘇州通信欄内所登改編旅部消息一節殊深詫異事關軍政攸繫人心應請即日更正是所至禱 
　　再貴報所登殷道尹將　重營鎗彈並機關鎗六架提回道署一節亦無其事應請一併更正爲要 
 
 
 

Page 12

 
 
   
 
 

Page 13

 
 
自由談 
游戲文章 
[狗屁集序] [  東方]  
　　吾友張君輯狗屁集成請序於余曰得子一言我卜是集之可心風行於世也余展而讀之皆狗屁也满口生臭作噁頻數百恩其輯　之故而不得將返還張君踵至曰屁糞之精也故臭於糞狗糞糞之尤狗屁屁之尤也我取其精華而舍其糟粕以其臭能止衆臭也曾用臭藥水者皆知余言之不謬故置斯集於座右雖讀天下之臭文而不覺謂之辟臭集可也謂之衛生集亦無不可也余服其體物之精命名之妙乃作序以歸之（三） 
海外奇談 
[獨足之飛行家] [  跫廬]  
　　法國著名飛行家泰沙代爾氏從飛行機墜下折其一足自出心裁以最　之亞爾美母合金製爲義足甚爲利便此事傳出風動一時大爲獨足者所稱許羣向泰沙代爾氏訂購此亞爾美母之義足而泰氏於是以飛行家而兼爲義足之製造家矣嗣後售出之義足旣多獲金頗鉅乃以之購買飛行機一部云 
[橡皮應用之時代]  
　　目下倫敦以橡皮及橡皮之製品特開一博覽會會中總裁爲沙班利弗立克氏氏前年曾創言欲以橡皮舖造倫敦巿街一時傳爲笑談近來橡皮之裁培及製造非常發逹倫敦阿克利卡邱納爾華爾之域内盡舖以橡皮又有以之作庭球科特之用更有以之爲輪船防止衝突之具當濃霧之時以橡皮所製之船壳套於船臚可防一切危險橡皮用途之發逹誠一日千里哉（三） 
[偉人之朝起談（續）] [  警衆]  
　　早起者必康健無論男女老幼能曉起者其第一功德則爲身體之健康約翰喬者蘇格蘭有名之醫師且數學家也其言曰（貪睡者足以虚弱人之體格）又醫師威生科里布論消化曰（每日能早起一二時則能强健養生家第一之訓戒在能早起）宗教家威士勒之實騐談亦曰（朝寢有害視力余之老耄而無須眼　者全恃早起之結束）是欲求長壽者不可不先養成早起之習慣德羅亦曰（當使我等之睡眠爲健全之睡眠勿爲怠惰而横陳於臥床）蓋言睡眠爲人生所必要而貪安逸之睡眠則誤其目的而轉爾減其身體與　神也 
　　朝起者鋭氣凝集之時也已往之英傑且不具論即現今目擊之人物不問其爲大實業家爲大政治家爲大文學家槪爲曉起者爲多蓋昧爽時清淑之氣充满天地使人之精神爲之一振則此一二時間之勤勉其異於幽暗之際亦遠矣要之朝起鋭氣也善用之則事倍而功半吾黨之青年尙其努力（三） 
詩選 
[七夕與映清内子聨句作] [  佐彤]  
　　簾前香霧逐風飄（佐）廉内佳人碧玉籍但願仙來皆可渡（映）倘非鵲肯孰成橋天家眉韻迷千古（佐）詞客心花艷六朝乞巧年年年不巧（映）空贏瓜果擺良宵（佐） 
　　園門管　手親開（映）　　難爲石上苔月色夜凉秋氣動（佐）街心人靜柝聲來迢遙河漢清無底（映）憔悴梧桐翠不廻欲向廣寡問仙子（佐）那堪紅蠟半成灰（映） 
[孟秋之始七夕匪遙牛女重逢得諧良晤一 
　　時悲懽離合之情想天上雙星亦不能免 
　　索居無聊戲爲牛女贈答之詞得七絶十 
　　二時甲寅七月五日也] [  鹿門舊隱]  
　　今宵　　値千金渡得藍橋夜已深最是相恩説不盡雞鳴天上又驚心 
　　寳筏何曾肯渡人佛家枉説法通神分明不及南飛鵲笑煞焚修錯認真 
　　却怪成章巧共推睡餘乞得也稱才宓家妃子應相笑不學凌渡微步來 
　　傷心塡海費工夫銜石朝朝海不枯畢竟銀河容易满商量將伯試相呼 
　　艷説人間願學仙神仙俢到恨年年一年一度恩難再總爲孤寒負聘錢 
　　無奈逢時即别時千廻百轉計何之螺舟覓得拚遭讉水底潛行未必知（以上牽牛贈） 
　　小謫原知帝重耕婚期幾日隔盈盈士依婦媚尋常事何苦拘留兒女情 
　　仙郎别涙洒秋波涙洒情長妾倍多除却今朝强笑語積來也好抵銀河 
　　銜石何如機石忙仙家消息問嚴光使星也爲風波惡不借銀槎試一杭 
　　天上原來亦索逾可憐耕織困窮途從今篝火添生活可得償清一日無 
　　恩量撮合也深恩聚散隨緣有數存只願同心同葛古朝雲莫雨又何論 
　　只隔此身不隔心兩心脉脉暗沈吟却嫌見面難分訴珍重來年後會尋（以上織女答） 
　　詠牽牛花一絶 
　　堪笑牽牛情太痴又從花草弄丰姿一庭秋區凉如許惹得人間話别離 
[秋柳] [  西冷囂囂]  
　　畫日傷懷曲檻東幾株瑟瑟怯西風人歸彭深秋光老客去隨堤草色空烟絮未粘千樹白霜楓偏櫬半江紅一聲南雁驚飛起不在陽關别調中 
　　鯉魚風起浪難平江上蕭　照水明羗笛一聲　客怨離亭千里故人情荒城　冷霜侵角古　更殘月满營有客關山倍惆悵天涯數遍未師程 
　　無復飛花撲玉塵依依空對楚江濱飄零紫塞愁邊客悵　春閨夢裹人葛頃夕陽塞漲急一天疎兩暮嬋平來鴻去燕無消息回首空教漲满巾 
　　春來曾記鎖睛烟百囀流鶯雨後天密影半遮金絡馬濃陰深護木蘭船那堪冷水寒山外又是西風落照邊我自繁華不經意憑教榮落自年年 
小説 
[花木蘭傳奇] [  天虚我生]  
　　第二齣夜織（再續） 
　　（外笑介）原來如此你睡過來的了這個還好 
　　（　　）但此際銅龍未罄你便不重眠也應該杼柚稍停去向那銀奩金鏡端整着調脂弄粉我呵也得個定魄安心向布衾重睡穩 
　　（旦還顧機不忍去介）（外） 
　　呀直恁的癡癡站定 
　　（旦）敢則請爹爹先自安寢者（外作態下場白）呵呵精神瞿鑠應推我兒女嬌　最可人（外下）（旦剪機介） 
　　（煞尾）破工夫織得些兒錦多不過一錢一寸怎能　鼎食鐘鳴奉老親 
　　唉錦呀錦 
　　年年當户促機鳴多少工夫織得成不作男兒眞恨事難將賦筆賣千金下） 
　　（評）寫木蘭满心抑鬰一口牢騷委實是個有見識有分量的女子寫花弧出場乃是夜半睡而復起可見木蘭織機是必待其父安寢後方始事織非鎭日夜若村間女兒徒以軋軋塞責者乃明明未曾睡過因花弧之間僞云起得過早足見其體貼親心無微不至自不必觀至代父從軍之際方始贊　木蘭爲孝女也 
　　寫花弧與木蘭封口一段最難得體你單衣薄袂幾句幾幾類於兒女情話却只用我形衰年邁一句兜轉便確稱老父愛女口吻是何等筆力何等靈心 
　　讀末尾對錦一嘆令人感慨係之讀至多不過一錢一寸之句我欲替教女毁機一哭 
　　處處寫木蘭恨不爲男子身便爲後文商妝張本讀者勿當爲老生常談 
[短篇記事十八人之會操] [  ]  
　　彩綢　搭公案堂衆前有空地一方約可數十週旋其上此　地也此預備某日某　務長召集各區　士校閲會操之地也至某日上午時交辰　城中男婦早羣集操場思欲飽其眼福未幾馬蹄得得佩刀鏘然　笛一聲警務長下馬升公案坐左右書記呈花名册按名唱點　士應到者僅總局内十有八人警務長訝曰昨我通飭各區務於今晨各率巡士齊集操場聽候校閲何東西城外各區長竟不遵我命令因　書記速用電話催去 
　　鈴鈴：：：喂喂：：接東外區巡警局 
　　鈴鈴：：：喂喂：：今日警務長會操巡士汝東外區何不早來伺候現在警務長已到場等候齊集如再不來汝區長恐干未便 
喂喂：：某先生不是如此説的今日弟兄們因無皮鞋不肯到場我呌各人去買草鞋來代一時又辦不到許多今日會操恐來不及了去回警務長罷 
　　鈴鈴：：：接西外區警局 
　　喂喂：：昨日本局發出會操公文汝西外區曾否看見現在警務長等候已久趕快呌弟兄們到場聽候校閲免得警務長動懽　　喂喂：：某先生請你向警務長説我今朝勸過弟兄們好幾次要他進城會操豈知他死也不肯我因問他的緣故他們个个説道我等巡士應穿的皮鞋尙是去年沈警務長發的現任警務長到後實在不曾發過一雙現在各人都弄到赤脚的地步如何好到操場會操呢請某先生照此回覆罷我區長實在做不得主了書記無奈只得向警務長一一禀覆 
　　警務長兩頰一紅老羞變怒拍案罵道好這樣刁玩那皮鞋我偏要巡士自己購辦永遠不發看他們什麽樣他們不來會操難道我就看不成操　　向公案一拍道就道十八人當場操演 
　　但聞立正開步之聲零星雜作不一會一個個都無精打彩的歸隊而去警務長亦悻悻然上馬回署一時彩棚卸去場上寂然而一般欲飽眼福之則咸代警務長失色云 
　　　膾按我邑警員除領省欵外每月收入如　户捐船捐茶捐小菜地場捐馬路車轎捐清道捐等何止千金又加例外科罰日進紛紛人欵較前增多而警額較前减少其所存者僅一皮鞋尙靳而不與噫此警務長一人之計畫歟抑其他警務員佐理使然歟因著此以告當局者 
[蘆中人原名Ｓilss　Ｍarder] [  英國女小説家Ｇeirge　Ｆlllot中華林竹寳譯]  
　　第十五章（圈點悉仍原稿） 
　　葛茀蕾見愛璧生長利逹心中甚喜然而未敢外顯也時至馬儼家訪其主閒談之餘恒給愛璧以物品用心之苦亦云極矣 
　　天倫之樂貧賤恒過富貴家使愛璧而在葛氏家其樂恐不及在馬儂家之甚也然則葛茀蕾雖不認愛璧爲己女吾知其心未必甚不安也 
　　葛登士今猶未歸人皆謂彼已投入軍中黃鶴一去恐不復返矣 
葛茀蕾今則改過自新毅然有剛强之氣而中心捆捆不忘愛璧其人然而爲人父之賣豈僅若是而已乎 
　　天虚我生東埜劍秋林竹賢　雲警衆補拙刈草人馬二先生覺迷泗濱野鶴　影吳兩蒼井水東園息遊佐彤滬生　廬徐仲升瘦蝶天韻無聊鳴公　潔王錫林諸君鑒上月咸承投稿本館謹備薄酬專俟來函提取咸向本館賬房陳寳賢君面取爲幸 
　　紅雪詞人鑒兩奉手書無從寄答不　足下現在停雲何處行　中新箸必多倘蒙投示一二不勝欣幸鈍根頓首 
 
 
