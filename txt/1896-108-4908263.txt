# 1896 - 108 - 4908263

 

Page 1

 
 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[校印王氏潛齋醫書五種○脉學四種] [  圖書集成局代啓]  
　　潛齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久已漶漫翻刻訛悞甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚緝名人方論互相參考發明仲景諸家奥義實辨别温熱之要書也○飲食譜詳考食物之本性功用洵衛生之寳　醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲渏經八脉考三爲脉學輯要四爲李士材診家正眼每部碼洋六角在上海三洋經橋緯文閣書莊發售 
[論臺基命案事]  
　　嗚呼臺基之名果何自昉哉大抵不過爲男女苟合之處猶古之野田草露桑間濮上之所爲耳近今以滬上爲最盛然向惟設於幽僻之處且幽期密約都在夜深人靜之時斷無有化日光天之下公然爲無恥之事而亦未嘗有種嚴命案者不謂其風至今日而更甚其害至今日而更烈捕房密邇之區馬路康莊之側暗設房幃招蜂惹蝶明目張瞻斷息毫無其在私街僻巷者更無論矣猶憶前年蔡太守爲英界讞員惡臺基之爲害督率差捕擒獲會呑里淫惡最著之松江老太婆嚴行懲辦瘐斃縣監自是而後聞者瞻懾稍稍斂跡曾不數年太守去而其風復熾意與捕房密邇之區宜懾於捕威銷聲匿跡乃據聞德仁里吉慶里福仁里及茶業公所等處所在皆有行人過客罔不耳而目之且聞友人云福仁里有著名臺基去年曾經探捕擒捉里中人方相慶幸謂從此可復爲清凈之區矣詎若輩神通廣大陽奉陰違蕩婦痴男往來如舊從可知離捕房較遠之處十里洋塲無地蔑有矣卽如此次中旺街臺基命案一事亦可謂海上奇聞在陳姓者家有妻妾不知自愛慣上臺基其死固不足惜而彼吳明春身充巡捕自當遵守捕規而乃知法犯法瞻敢引誘良家女子胡作胡爲甚至鄰居釀禍之後彼猶在房調笑非不畏擒獲也彼葢有恃無恐知同類之必不見嫉也不料捕房執法如山一經訪聞立卽搜索竟至株連不可謂非天奪其魄問官判以笞責四百板發回捕房管押一月期滿遞解回籍說者謂尚不足以蔽其辜亦不可謂爲苛論也然出入臺基之門者不僅吳捕一人吳亦適當其厄若臺基之風一日不絶想若輩亦終難漏網耳子嘗訝現在滬北臺基如此之多何以捕房不加查禁客有知其事者謂捕房非不查禁無如此輩妙想天開陽報烟燈捐自儕於雉巢之列實則招集小家碧玉日夜宣淫又復　　　翼多出陋規便可安然無事其心計亦可謂巧矣不然何未出命案以前久未聞有拿捉臺基之事耶使鑒基中不出命案不特中旺街上永無人發其覆而傾其巢且從此滋蔓日深愈推愈廣藏垢納污之地寡廉鮮恥之風將有汲巡捕江之水而不能洗滌者矣若論滬上花柳至今日而濫觴已極所謂長三么二書寓住家以及花烟間野鷄之流幾如曦聚蜂屯惟　輩火坑已墮飛絮沾泥北方謂之廢人固不足惜若臺基則皆良家婦女爲貧所迫一經挑逗至　　身其罪當歸於家長之約束不嚴然非有人慫惑勾引當不至此故開臺基護臺基以及爲臺基之帮傭其罪惟均一經拿獲當究訊重懲若僅子以掌頰管押遞解之罪在上者網開三面子以自新不忍不教而誅不可謂非寛猛之相濟而不宵之輩不特不知改過反以爲爲此而獲罪尚輕不爲而失利甚大恐暫懾於目前者而復熾後日也然自釀命案之後吾知此風可以稍息并可以永絶不特官長之欲加意嚴禁卽捕房亦必加意清查前日報紀英捕房已飭包探四處兠拿究辦前由黄四福趙銀河兩包探在西新橋育仁里查得李少卿卽小松江同其親戚張王氏賃樓屋一間開設臺基又在胡家宅查獲蕭德坤一併解案李蕭雖供開小烟間並非臺基實被悞拘而屠别駕以李蕭等所行所爲已非一日引誘良家子女壞人名節若不嚴懲不足以蔽其辜商之蕯副領事將李蕭各責三百板送交改過所永禁張王氏　頰二百下遞回松江昨報又紀捕頭連日訪查各臺基咸有戒心福仁里之阿珠姐寳和里之方阿四並長脚阿四等均紛紛遷徙觀此知滬上臺基雖盛若經雷厲風行似不難一掃而空不禁跂子望之 
[諭旨恭錄]  
　　二月二十七日奉旨國子監司業員缺著黄思永補授福建道監察御史員缺著忠廉補授截取刑科給事中楊晨著照例用兵部主事李象辰著交部記名以直隸州知州用擬補福州將軍衙門筆帖式錫楨著淮其補授廣西桂林府全州州同員缺著劉南補授黑龍江綏化廳上集廠經歴員缺著李錫淇補授保舉山東補用知府倉爾頴著照例用吏部考功司員外郎員缺著雷祖迪補授所遺主事員缺著侯葆文補授奏留吏部額外主事李廷颺著准其留部擬補吏部筆帖式國泰富永俱准其補授卓異俸滿廣西桂林府知府趙時熙著回任准其卓異加一級仍註册候升束察盛京金州副都統衙門筆帖式邵萬印著准其一等加一級欽此同日奉上諭榮毓奏病難速痊懇請開去差使停俸一摺榮毓著准其開去差使並著停俸欽此同日奉上諭崧蕃奏故員虧欠銀兩請革職勒追一摺雲南已故前署羅平州事寗州知州謝本崙富民縣知縣黄福祥虧欠米折銀兩迭經飭催該家屬迄未完繳實屬玩延謝本崙黄福祥著一併革職並著貴州廣東各巡撫轉飭該故員原籍地方官查傳該家屬勒限追繳如限滿不完卽查封家産作抵以重庫欵該部知道欽此 
[恭迓軍麾]  
　　揚州采訪友人云新任揚州營叅將袁叅戎大升奉部覆准後經兩江總督劉峴帥繳飭赴任本營辦差官弁聞信之下立飭旗牌官至金陵恭迓旋得省中信知叅戎已於前日起程約初五六日可抵維揚於是本標弁勇分起至瓜洲及三汊河等處迎接一面假南河大湖南會館暫作行轅恭候軍應戾止傳聞叅戎有初七日接印之說未知是否 
[江州話雨]  
　　據訪事人云黄大宗師攷試九江已登本報兹悉上月廿八日考試德安彭澤瑞昌三縣童生德安首題直哉彭澤首題果哉瑞昌首題野哉通塲二題惟士爲能詩題賦得忽逢桃花林得林字是日出一等案廿九日招覆一等三十日考德化湖口二縣童生德化首題焉得儉湖口首題焉得剛通塲二題趙孟之所貴詩題無限好山都上心得心字○委署九江後營遊擊兼管帶選鋒右營周席珍協戎國玉於廿六日抵潯廿八日在營盤内接印任事同城文武各官咸往道賀協戎本江西奉新縣人先年隨左文襄剿賊立功洊保總兵歴署袁州恊聲望素著云○委署後 
 
 

Page 2

 
 
營守備熊守戎德旺於廿九日抵潯聞本月初二日接印○特授興國州宋菊抵刺史熙曾歴任以來鋤莠安良善政難以縷述兹在錢糧項下每年提出劵禀餘欵二千緡送交學官以爲常年津貼束修之用此後每届歲科試文武新進可毋須斤斤焉議八學之費矣一面詳請上憲准其立案此實嘉惠士林之德政也 
[北固山踏青記]  
　　鎭江訪事人函云距南門外數里之遥有觀音山焉峰巒重疉林壑幽深山上建有觀音寺廊房僧舍曲徑旁通承平時村人每於二月間迎賽燈會謂之觀音燈紅羊刦後村坊零落雖有好事者點綴昇平然已如告朔之餼羊名存而已去歲年榖成順村人莫不鼓腹含飴歡騰夏屋遂於上月十七起至二十止大啓山門迎賽各燈上山謁廟旗鑼傘扇務極鮮明最奪目者九接龍一條龍頭以百琲珠串成奇光異彩映日鮮明小龍一條以五色綢綾紥成鱗鬛翕張姿態生動鞦韆架兩座一扮水漫金山一扮楊六郎轅門斬子獅子一頭一僧手執鐵杖項掛牟尼珠一串狀似魯智深一相士手執布牌上書善觀氣色字樣摇擺而來目視手招描摹逼肖龍舟兩艘中設鑼鼓沿途奏響次則玻璃牌燈十餘對上書金字並有玻璃傘明角燈花茶擔象燈馬燈鯉魚燈及鳳凰獬豸鸚哥鹿鶴人物山水諸燈莫不惟妙惟肖繼以擡閣三架選十四五歳童子妝成撲朔迷離幾難辨别高蹻三十餘起所扮蟠桃會打金枝諸劇無不盡態極妍香亭一座鼓吹清音各一二起又有十二月採茶十二月花神八仙過海吳王採蓮劉海戲金錢大頭和尚引柳翠等色色爭奇聞者莫不以先都爲快迨至夕陽西下皓月東升各燈排齊綿亘數里銀花燦爛疑開不夜之城寳炬輝煌如入長明之國以致銅街十里轂擊肩摩斯時霽雨初晴耀當空之明月好風乍暖撲蕩漾之輕塵洵昇平盛事矣昔人詩云百疉鰲山籠綵勝萬枝龍燭爇蘭香實有過之無不及云○常鎭通海道呂鏡宇觀察前赴姑蘇謁見各憲面禀要公已紀報章矣兹悉觀察前自蘇蒞滬十七日搭招商局江永溯江上駛於上月十八日傍晚抵京口府縣文武各官均詣江干恭迓觀察隨命駕登岸端坐緑呢大轎排齊執事由大街入城遄回道署○上年海氛不靖防務戒嚴前署兩江總督張香帥檄飭湘軍南字數營歸瓜洲鎭高鎭軍統領駐紥掦州五臺山等處現當奉文遣撤上月間常鎭道呂觀察以萃軍長勝軍撤後此間兵力稍嫌單薄遂據情禀請添撥營勇經督憲劉峴帥轉飭五臺山統帶南字左營裘德成遊戎將所部移駐鎭江業於二月初旬抵防駐紥南門外張王廟觀察又以該營駐鎭係保衛閭閻起見深恐各勇藉端與居民齟齬或三五成羣在市酗酒滋事除商由遊戎嚴加約束無事不准勇丁上街遊蕩外一面並函請鎭軍札委稽查長江商輪局周鋪堂都戎爲總巡鎭罼已於二十日下札矣○鎭江寳晉書院規模宏敝肄業者不乏淹通博雅之儒向例二月間由府尊定期甄别兹聞彦詠之太守已擇於二十四日並先期出示曉諭在院孝廉生童等均於是日黎明衣冠齊集聽候點名扃試惟試卷照例自備○新簡廣東巡撫許仙屏中丞振褘交卸東河督篆入都陛見請訓後於今春遵陸南下行抵袁公浦乘舟至揚小住數日卽於上月十八日起程傍晚舟抵京口繫纜義渡碼頭斯時水陸各營勇均列隊江干槍砲齊鳫與城文武各官亦均至碼頭恭迓中丞一一接見而出次日清晨憲輿入城躬往各衙門答拜二十日下午解纜聞須在江西珂里小作勾勾留再赴粤任云 
[運轅官報]  
　　浙省鹽課前奉部文提先赶解現由惠菱舫都轉由庫撥下銀五萬兩委候補運副蔡副轉德培管解赴都又嘉興鹽局一差現委吳副轉煒暹辦理徽州鹽局帮辦委視副轉良接辦 
[鄂省官塲紀事]  
　　湖北采訪友人云署理荆州府余堯衢太守於上月晦日乘坐輪船抵省假某客棧暫駐行旌本月初一二日次第趨詣督撫署請謁面陳一切事宜翌晨復至兩司曁道府諸寅好處分别投刺○正任江夏縣諸肖菊大令前以卓異俸滿入京引見兹已由京旋省赴督撫轅禀到筮吉回任大憲令代理篆務之恒輔亭别駕仍回武昌府通判本任以專職守○張香濤制軍蒞任以來頗以振興武備爲事所有施南恊副將篆務酌委准補竹山恊副將劉望清署理提標中營叅將篆務酌委撫標右營遊擊方傑署理撫標右營遊擊篆務酌委補用副將張國棟署理 
[白瘦新柳]  
　　據訪事人云南城聚寳門内儲積營地方於二月廿七晚鐘鳴八下時有某甲適自前街提燈過此因天氣燥熱汗流浹背卽將所穿洋縐馬褂脫下挾之以行詎路旁有匪徒三人見其獨行踽踽兼以巷深夜靜忽一匪搶步上前踢其燈碎之餘二匪一捽其髮辮一攫取馬褂甲狂呼救命時茶爐上尚未熟睡聞喊卽起出視見甲受搶固素識者當卽代爲奪還其衣號召鄰右齊集擒匪已逸其二僅獲其一公送捕廳懲辦甲被匪力撲撞在牆角頭破血流暈絶倒地當時若非茶爐出爲護救尚不知若何狼狽矣捕廉訊匪時地甲忽在旁供此人　酒滋事並非攔路强搶少尉因飭責二百板枷號一個月示衆○聚寳門内城南李姓飯店突於二月二十五日下午兩點鐘時候有一十二歲之女孩不知去向遍詢鄰右親黨蹤跡杳然於是急倩人沿街鳴鑼呌喚復寫紙帖遍貼通衢閱二日全無音耗家中焦急萬分其母哭泣不食生意因暫閉歇忽想及近來常有女丐在門首行乞間日一至每汪目視女今三日未來意或卽該女丐拐去隨往伊所住草棚查問據附近居人云亦不見伊三日矣由是益疑丐拐或有告以搭划赴下關時約略見女者李遂立詣下關探聽消息果已將女賣於某人身價尚未議定卽將女住處訪確冀往掩執廼女丐已遥見而逃逸尾之不及祇得挈女偕返闔室欣慰珠還合浦亦云幸矣 
[海客談瀛]  
　　烟臺訪事人函稱烟臺東西大道客冬由嵩武軍派撥弁兵按叚設立屯卡保護行旅道途賴以安靜者數月今當東作方興冬防已撤所有名屯卡業已檄調歸伍矣○自倭人肆擾以來慣在兵船上做生意者大獲利市未幾俄日又復有齟齬之事於是各國兵船由烟過往較前尤多若輩生意一波未平一波又起共稱爲百年難一遇云○燬錢鑄器本干例禁兹因銀賤錢貴江省疆吏奏議整頓圜法條丙有禁作銅器杜絶燬化云云近由官府抄稿出示一體嚴禁竊念奸民燬錢皆因銅貴於錢所以甘心犯法若止禁制器未必卽雷厲風行是宜籌一燬化無利之法使之不禁而自禁最爲愈耳○油榨生意較他行獲利獨厚惟所需之豆粒皆仰給於北省近日來源甚少無米難炊多有停輾之家懸器以待者不知春季菜籽收成何如耳○上年有俄商在烟臺山迤東地方購地造屋招人種植葡萄以爲日後釀酒地步夫葡萄一物本非春種秋收者可比而數年經營不憚煩勞有志者在賦性堅忍毋乃類是○烟灘皆食井水井口之上素無護欄非惟春氷夏潦泥土穢濁而且婦孺提汲多形危懼嵩武軍孫統領見之惻然現已出示通衢勸諭各井制備石圈如或力有不及准赴廣仁堂報名候領以便捐欵給發從此藉資防護當不止飲和食德也○海防營署就行營而論規模氣槪甚有可觀乃上年倭事初定卽復擴其基址高其堂奥營門外臨大街西接圍圩照壁遠隔街南行旅往來煩囂異常重修時將照壁移近營門接圈牆壘東首另開轅門西則緊貼圍圩牆雖覺氣象嚴肅形勢威武而營門外拘促窄狹不啻坐井而營門一偏又如蝸牛之左雇識者早竊意其失計乃數日間卽奉裁撤之檄殆亦適逢其會歟○自客冬蔬菜昻貴今春雖在氣晴煖而新韮萌芽不過寸餘向之售錢五六十枚者今則價增三倍周徵士謂春初早韭秋末晚菘爲寒家風味豈知今日頗不易得 
[小和香市]  
　　杭州武林門外離城三十餘里之遥有小和山焉山上有聖帝廟供奉元天上帝俗傳三月三日爲神誕之期城中好事者設立香會届期雇船前往每人各出分金二百四十文上下城舉此會者不下二十餘集每集約二百餘人自初一爲始逐日往來不絶以致船價大漲城内大家婦女乘輿而往者亦不知凡幾初一二三等日各埠輿夫雇用一空惜連日陰雨無論坐船而往者舍舟登陸相距尚有數里之遥一望拖泥帶水呌苦連天卽乘輿者亦怪杏花雨沾衣欲溼頃聞該處赶香市者云生意較之往歲大爲减色也 
 
 

Page 3

 
 
[示諭撤勇]  
　　揚州采訪友人云刻下軍務敉平各處防營大都皆汰弱留强紛紛遣撤其間安分回籍者固不乏人然多不免半途逗遛遊蕩滋事兩江總督劉峴帥回任後深以此事爲念因於上月杪頒發告示來揚札飭地方官懸掛通衢俾若輩觸目警心知所畏懼其示文云兩江總督部堂劉爲曉諭事照得遊勇滋事軍法不容本部堂回任以來訪聞張前署部堂遣散各營其間安分回里歸農者固有而逗遛各處遊蕩滋事者亦復不少本應飭拿嚴懲惟不教而誅良有不忍爲此示仰各遊勇一體赶卽回里毋再逗遛遊蕩自示之後倘敢不遵一經犯法定卽飭提從重嚴懲其各凛遵毋貽後悔特示 
[京江試事]  
　　鎭江采訪友人云本月初一日府試京口駐防及丹徒縣屬文童彦太守循例點名給卷塲規嚴肅異常初六日開考丹陽文童所命各題照錄於左丹徒已冠而不諒至告之日某在斯未冠已知之矣至伯夷駐防已冠仲弓至以其兄之子未冠疾子在齊通塲次題蹈之詩題賦得燈前細雨檐花落得花字題紙旣下太守手書示諭大略謂閱正塲文卷諸童中有逾定制多至九百餘言者此種顯違功令非塲屋所宜文章一道當先講理法環肥燕瘦各就性之所近不必强事鋪張蹈腦滿腸肥之弊墨卷省看窄題多作宜自出機杼至題外浮詞務須掃凈苟能向經史陶鎔不患不閎中肆外本府深悉此中甘苦故不憚爲爾等詳告名論不刊洵足爲後學津逮矣 
[弧旦稱觴]  
　　鎭江采訪友人云三月初四日爲京口副都統吉晋軒統制嶽降之辰署中懸燈結綵陳設　煌關道呂觀察以下文武各官恭製壽言書成幛軸登堂祝嘏冠履如雲統制設筵欵之醉月飛觴頗極一時之盛 
[勸蠶憲示]  
　　江西友人來函云藩憲翁小山方伯現將友教書院豫章書院同於二月廿一日甄别將來逐月課期三書院同日考試其課程亦經酌改意在卽洋務以通時務卽文學以通西學相期有裨於大局刻聞尚在悉心酌擬不日便大張榜示矣惟桑蠶局延聘蠶師到江並購到湖州桑秧十萬株方伯已出示勸領桑秧栽種以溥利益示云古之言治者農桑並重孟子言五畝之宅而墻下以樹桑豳風陳稼穡艱難更條桑於蠶月則蠶桑固天下之美和近世惟蘇浙專之本司籍隸吳中稔知其利乙未歲秉憲是邦見民勤耕鑿俗鮮惰游而未能底於殷富推求其故則地有餘利婦多曠功不知蠶桑之獲益無窮未諳種養之爲法甚易輙相疑慮昧於講求今本司受命大府籌欵設局延聘蠶師委員購到湖桑十萬株分給各鄕領種合行出示曉諭爲此示仰闔省農業諸色人等知悉養蠶種桑實補農功之不足自始事迄終事不過數旬不慮天災又無賦稅無農夫之勞而利與之將何憚而不爲兹本司特爲創始購桑督課刊發輯要全書使知用力少而成功倍爲時暫而獲利多自必爭先恐後一邑之中勤者爲惰者倡一家之中老者爲少者率互相慫恿迅速赴局詳詢學習不數年後柔桑鬱茂繅絲精良寖成風俗利源大開豐盈之象更於豫章期之矣官斯土者實有厚望焉皆宜踴躍勿稍因循毋違特示 
[三星會]  
　　揚州采訪友人云叩槃捫燭之流生而爲廢人不得不謀餬口之計乃習爲敲鐺算命以博蠅頭亦苦事也每年上已日若輩必糾約同類舁三茅神偶像賽會藉以玩賞芳辰箇中人謂之三星會是日曜靈匿景商羊羣飛清晨羣瞽齊集北門三茅菴拈香旋舁偶像出游由舊城迤邐逹新城前導除燈牌及各項執事外又添置大傘八柄五光十色簇簇生新羣瞽分男女爲兩班手執令旂隨會行走後有鑼鼓棚一架時而絲絃恊律時而鑼鼓喧天高下疾徐頗能入拍直至下午四點鐘後始送偶像回菴凡會中出資者均留宴飲入座後猜拳行令瞎閙一塲醉飽之餘齊拍手歡笑曰我輩今日之樂較之蘭亭脩褉似有過之矣聞者咸粲然曰是眞瞎說 
[示諭照登]  
　　漢口采訪友人云本月初三日接辦漢口緝捕總局傳太守屺孫出示誥誡散勇地痞略謂漢鎭水陸通衢華洋雜處地密人稠最易藏奸有等不法棍徒好勇鬥狠無所不爲更有設局聚賭囤拐婦女並結黨局誘無知幼童脅取錢物種種不法貽害地方實堪痛恨兹特嚴切曉示如有此等匪徒卽行嚴拿究辦且近來各處營防紛紛散撤難保無痞棍混跡藉名營勇滋生事端要知該散勇等俱良善之民爲 
國家効命疆塲一旦遣回父母妻子朝夕盼望應卽速回故里以安耕鋤不得在此逗留延宕自罹法網本總辦昨奉大憲檄委督辦營勇總立漢陽緝捕局務鄂省情形本總辦最爲熟悉除嚴密查拿外誠恐小民無知習爲匪類合先出示曉諭爲北示仰軍民人等一體知悉爾等須知國法森嚴有犯無赦流氓地痞務當革面洗心勉爲善類爾居民人等尤當父誡其子兄勉其弟安分營生毋聽匪徒引誘致犯王章本總辦執法如山嫉惡如仇自示之後倘敢執迷不悟仍蹈故轍甘心爲匪不顧身家或經訪聞或被告發定卽嚴拿懲辦决不姑寛言出法隨各宜凛遵毋違特示 
[上海官塲紀事]  
　　前日金陵洋務局總辦黄公度觀察遵憲因公來滬命駕入城拜會各當道至縣署時黄大令飭家丁擋駕○前日海運津局委員倪少蔚别駕啓祐因事到申遍赴各寅好處投刺至縣署時黄大令飭家丁擋駕○浙江候補司知朱霽堂司馬現奉藩司龍方伯札委督解京餉前日道出滬上泊舟觀音閣碼頭旋命駕登岸遍謁在城各官至縣署時黄大令飭家丁擋駕一面卽派民壯更夫在泊舟處巡行照料以重餉項○昨日午刻江蘇海運局總辦譚少柳太守及撫標滬軍營帮帶劉遊戎開斌先後命駕至縣署拜會黄大令面商一切事宜大令延入花廳茗談良久○高昌廟巡防局委員魯介彭二尹國壽將因事赴省昨日乘輿往道縣各衙辭别黄大令接見之下互叙寒暄然後興辭而出○新任保甲總巡鍾守伯明府到差視事後於昨日亭午時至縣署拜會黄大令大令延入客廳互論地方各項事宜至三點鐘時始興辭而出○前日浙江督糧道鄭委仁儲憲嵩齡乘舟到滬在南市浙江海運局暫駐行旌將附輪船赴天津交兌漕糧昨日命駕入城詣各衙門拜會至縣署時黄大令飭家丁擋駕 
[公差送捕]  
　　前日清晨有甲乙二差役携上海貨捐局告示一紙至虹口菜市向販賣鷄鴨各攤索取捐錢各攤主不服連告示送入捕房五號門差華捕囑投英租界老巡捕房控訴其示曰辦理上海籌餉貨捐總局爲出示曉諭事據鷄鴨業認捐公所董事秦長順等禀稱上海南北市鷄鴨一業曾於光緒十八年由董等會商同業六家具結認定落地貨捐按月彚繳在案前項捐欵並非抽於行家仍提於各客而客商較前便宜咸願樂輸邇來南市市面日衰捐數日漸减去未免餉源支絀推原其故皆因北市有等刁販奸商對手交易並不投行過秤有碍捐輸而北市鷄鴨弄之王永興復興二行開在租界據稱現在胡家宅以及虹口一帶尚多白拉行家銷塲較有帖之行反廣紊亂同業所以王永興等皆欲藉端效尤禀乞示案等情到局據此查無帖牙行久干例禁至王永興旣經具結認定自行按貨認捐豈容私相效尤除批示外合亟出示嚴禁爲此示仰行販人等一體知悉凡運貨到滬應投該業公所照章完捐倘敢私相交易影射偷漏定提該行販一併究辦各宜凛遵毋違特示 
[鄕民訴苦]  
　　昨日鄕民朱金發扭王阿弟至上海縣署訴稱小的本姓王幼由朱姓撫爲螟蛉子遂改姓朱前年義父逝世義母在家守寡竟被本生胞叔阿弟誘姦并欲將器物强行變賣不得已扭乞究懲黄大令諭令差役看管候訊 
[法捕房瑣事]  
　　幼孩葉德寳在輪船行竊爲包探拘獲解經鄭大令訊供押候責懲昨禮拜一大令蒞捕房會同謝副捕頭升座命提葉到案照原斷責手心一百下旋據王陳氏李順哉投案禀稱小的等曾將德寳薦在小東門學業求恩領回大令不准著還押再核○小東門同德錢莊主錢在英因縱夥華介甫串同學徒銅洋掉包大令訊供判押昨日命照原斷各枷號一個月發犯事地方示衆○竊犯胡桂生在金利源碼頭竊取降香當塲拘獲解經大令因供昨日命提案照原斷笞責二百板還押過堂送縣遞藉○上月初八日堂期餘德里吳王氏控車夫徐阿榮 
 
 

Page 4

 
 
招留張阿全在家失竊衣服首飾開單呈請究追大令訊供著將張阿全押候查辦昨日吳王氏之夫吳順生偕車夫張杏林投案求追大令命邀同見証陶芳林投案候核○鴇婦吳桂貞因避不到案經大令密飭包探拘拿前日堂期訊供著押候責懲昨已提案從重鞭背一百下還押再核馬寳生旣爲保人不應轉輾避匿著重笞一百板當堂開釋○竊犯王福生在碼頭竊取檀香爲包探拘獲解經大令訊供枷號七天期滿責放昨已滿期命帶案開枷照原斷笞責一百板從寛開釋○馬車夫王阿長張和尚因漏捐違章不服巡捕盤查經大令訊供枷號半個月期滿責懲昨期滿開枷照原斷笞責一百板還押具改過結張和尚姑念年幼從寛開釋○朱春齋偕其子二觀控朱包氏背夫潛逃一案迭經大令訊供飭朱包氏具願嫁切結交其翁領回又飭朱春若將詳細情形呈具切結送案存堂昨日朱春芳投案禀稱小的擔當不起求恩寛限一禮拜待包氏母族來案詳細禀復大令著赶緊具呈以便完案○江北人妙益忻因妬奷起釁爲朱文生糾衆將妙戳傷共十三處舁送捕房騐明解經大令訊供飭送仁濟醫館療治今傷未痊急欲走出惟此案大令曾將朱文生交保出外俟妙傷痊提核昨日大令命傳二房東楊素金到案供稱住自來火行西街朱文生居小的樓下大令謂爾可將起釁情形詳細禀復楊稱並未目覩不敢妄禀旋據線勇禀稱奉諭查得受傷之妙益忻與朱婦本有奸情如何肇釁請向二房東詰問大令謂爾爲二房東與朱同住不得以不知二字推諉可將實在情形供出與爾無于楊依舊不供大令以其狡展著掌頰二十下命押候查明復核○顧尚星投案遞禀聲稱原籍南匯縣現住法界首善里弟媳顧朱氏孀居三載近被傭人陸阿狗引誘於上月十七日潛逃偵知在六鋪陸桂廷家當由薦保陸雪村送回復又逃出求請恊提大令問朱氏現在何處供稱陸阿狗家住浦東與陸桂廷同族求向究追太令准之俟出票飭包探恊同該鋪地由提案訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保甲總巡瑣案]  
　　前日保甲總巡鍾守伯明府因事往新　巡防局行經萬香樓茶肆前　内有棍徒聚賭呼么喝六聲遠　　局差拿獲甲乙丙丁四人連賭具帶回訊詰之下喝令每名重笞二百板復掌頰一百下旋將甲乙内各　　一月發犯事地方示衆丁准予保釋○南市十六鋪迤南一帶每有流氓結黨打架良懦之輩晚間幾不敢獨行有　名流氓永林者混名小虎豹前　擊毁魚行橋某飯店經前總巡葉臨恭司馬拿辦前晚又糾同大塊頭阿大毒蛇雄信等十餘人向某藩包行主某甲强借洋銀二十　甲不允　觸其怒俟甲回家時尾隨其後行至行仁弄口一聲暗號蜂擁兠圍按倒攅毆拳如雨下甲極聲呼救適有巡　聞聲而至若輩始鳥獸散瀹甲　跚而歸查見失去金約指一枚洋銀一圓數角遂於翌日訴　永林之母其母允爲管教不料永林後向尋尊　　　泃甲乃　具禀　投　甲　巡伸訴未悉鍾明府如何辦理也 
[英廨晚堂案]  
　　無錫人張樹基控殷大觀覇呑田産一案　别駕庭訊張供小的原竊無錫素滬有年叔父逝世乏嗣小的理應兼挑叔父名下有糧田若干畝前曾抵押與表兄殷大觀今小的備價向贖　般　春　贖且嬸母殷氏意　　　小的心實難甘爲此將殷扭求公斷殷供此産早已賣絶樹基壓來詐擾硬要加嘆小的告知姑母與之理　　寛　横反被扭案誣控率訊乞覽殷氏供丈夫逝世小婦人不得已來滬傭工度日詎姪樹基不務正業至將家中所有動用什物變　罄盡並憚向氏姪殷大觀勒令加　氏將樹基訓斥詎竟出言無狀甚將小婦人毆辱爲此投案陳明伏求嚴懲别駕訊得此案因奪出産起見且産在無錫本分府無從懸斷不准　　　赴原籍衙門控告就近訊斷○有某洋人所雇女傭徐陸氏向廚役沈連卿索討借欵洋六十五元詎沈非但不遺反將解勸之顧永興及中人顧仁秀等毆傷陸氏控訴英廨别駕提訊陸氏供本邑人向在某洋人住宅傭工光緒二十一年有廚司沈連卿因伊母　世乏用挽顧仁秀爲中間氏立據借去洋六十五元迄將三載本利無還日前小婦人邀同仁秀向之催索渠竟一味蠻賴爭執之間適有同　土氏及顧永興等出爲地勸　沈反將仁秀毆傷爲此情急扭求訊究沈供小的欠陸氏借洋六十五元實因無力歸清已向陸氏約緩不料該氏前日糾自稱探夥之顧永興前來吵擾並被打毁什物現已檢呈案下乞求訊究别駕訊得沈連卿認欠屬實自應照數追給著交保自向原告料理明白所毁什物著陸氏　償洋十五元餘人開釋完結 
[英早堂案]  
　　騙入礦股已列昨報兹悉被騙之王某卽王錦祥將呂鴻全卽吳鴻泉並問黨之查時昌軋住報知捕房由包採趙銀河將吳查兩人拘獲昨晨解案原告王錦祥遣子杏生到案供稱父親錦祥在案下執役多年被吳查　　　局招股附股可望司事小的之父一時誤信卽措洋五百餘元交吳吳忽避匿致父親急成癲症現計除收過外尚少三百五十二元求爲究追吳　蘇州人開礦事不假所收股洋已交若于在泥城橋西首礦局總辦陳獲齋處現在身畔有一百三十元尚少二百廿二元情願設法措　　　昌供安徽人股洋確交與礦局陳老爺收惟求准小的取保出外邦同了理可也王又稱昨曾同吳查等到過礦局不認有洋别駕據情商之　聞領事以吳串騙情眞著押繳洋二百廿二元起案之洋先給王領去○包探顧阿六禀稱流氓陳和尚前因與倪　林口角拘請判押捕房昨有廪之問黨董三福以倪不應椌伊好友將倪扭住向腿際猛刺一下以致受傷現在醫院醫治據言傷勢非輕今特將　與陳一併解案請訊陳供　　雖略認識不知因何刺倪求鑒董供木地人倪春林腿際之傷並非我刺實被悞拘别駕着將二人押候過堂訊究○流氓張云卿係虹口七十二個黨之首前經縣署訪拿昨到任惟美酒店沽飲不名一錢酒保向索張竟任情吵閙當由巡街華捕拘案請究　供本地人耕種營生向　安分昨因酒醉糊塗至七十二個黨並不認識求鑒别駕以張係著名流氓着笞責四百板交捕房管押一年示　○二百八十五號華捕禀稱昨有　生郎在途吵閙小的上前喝阻竟敢抗拒爲此拘送請究俞供不敢拒捕求恩别駕判押兩天○積竊楊阿狗專在輪船行竊曾經懲辦今　　入某輪船竊取搭客之綢衣服及另星什物由小的拘獲人贓送究楊供浦東人實因失業無聊無奈行竊求恩别駕訊得楊阿狗過犯行竊判實三百板管押三個月○包探逃金隆禀稱小的查得陳江羅佑五利生馮少記張阿福洪玉亭何阿喜余桂生李吉甫張玉坤等各烟簡　　　夜　章陳江抗傳不到餘皆來案請訊别駕逐一訊問以馮少記張阿福洪玉亭三家前曾罰過判各罰洋四元其餘各罰洋二元充醫廣萬與　之陳江抗傳不到候出票提究○包探施奎江禀稱小工周光芝唐阿魯二人串竊周和記板行之木板二十四塊由小的拘獲人贓送究周和記逢人投案領贓周魯同供行竊不合只求寛宥别駕判令各押三天贓給原主○包探倪順泉禀稱秦玉田失去水烟袋一支經小的查係張子花所　故連張同黨朱興倫一併拘送請究秦投案領贓張子花供認行竊惟與朱無于朱供實與小的無于求恩開釋别駕判將張子花笞責一百板朱斥　 
[美界捕房紀事]  
　　昨日午後偷兒周鳳元在裏虹口某處圖竊醫包探范進才拘解捕房捕頭令押候解送英公堂請屠别駕訊究○前日午後有十餘齡男孩某姓手携鐵圈沿途抛擲行至北山西路悞擲某姓豆腐店内旋卽入内　店主指爲竊物扭住毒毆致將頭　擊破旁人代抱不平喚四百四十號華捕至將店主拘送捕房禁押○前日下午外虹口老街某姓豆腐店夥某甲失去布鞋一雙指同事某乙行竊乙不服以致互相口角繼復扭至捕房聲訴捕頭不予深究一併釋出 
[皖省官報]  
　　委辦巢縣釐卡侯補知縣呂曾明府禀知銷發審局差候帮直　州王敝直刺赴望江縣關巷回　　　　　　游少尉謝奉行知吏部核准註册委辦和州厘卡候補知縣吳雲翔署鳳陽府通判劉厚基别駕均辭缷署祁門縣事懷　縣　樹　　交代清楚回缷署六安和尚　　　　承炳帥署含山縣興史陳科孝均到候補知縣　煌謝超委並轉假五天侯補縣丞周金森奉江寗捐局憲委在皖省勸辦鄂湘張捐　　　　　叅軍俊逹奉府尋札養龍門　　縣丞陳　查東門街道巡檢黄倬巡查西門街道興史鍾厚重巡查學宮内　均知奉府委考試差典史袁啓祥知接查北門外街　　　　　試用巡檢王普恩到江　人　　縣李延慶知奉委榖米局差候補知縣包惠疇知奉委解京餉 
[邗江官報]  
　　三月初一日運憲公座掣籖鹽捕營趙都戎辭赴下河公幹紫　　九　銷　岸聽差阮　　　　　　北聽差○初二日王鹺尹鍾貴回通泰水勢差吳監尹之驥銷天津行營差遣○初三日新委南掣金司馬福新由省回劉鹺尹廷　銷　外一　保甲分發大使鄭鹺尹　　　　　　　尉朝　　禀到湖北胡叅戎兆有解餉來揚 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年二月二十七日京報全錄]  
　　宮門抄○諭旨四道錄前○豫撫劉奏彚報秋季分委署知縣各員缺摺○又奏知縣員缺請仍以原請署理之員試署摺○署江督張奏訊明營勇謀斃人命掠取財物請旨嚴懲摺○又奏總兵丁憂開缺請旨簡放摺○粤督譚奏甄别知縣片○二月二十七日工部鴻臚寺正藍旗值日無引見○瀅貝勒因伊子拴婚謝恩○恩燾大額駙海公鍾公各假滿請安○雲南巡標黄槐森請訓○張百熙謝授祭酒恩○鄭王請假十日○李端　明安蘇嚕岱各請假五日○榮公奏請開去差使○召見軍機　中堂黄槐森○皇上明日辦事後至頤和園皇太后前請安後駐蹕○○頭品頂戴河南巡撫臣劉樹堂跪奏爲遵將光緒二十一年秋季分豫省委署知縣員缺照章彚報恭摺仰祈聖鑒事竊准部咨各省委署知縣每届三月彚報一次等因查豫省委署　程知縣要缺酌量揀委若遇選缺先酌委正途外奬一人次酌委試用外奬一人次酌委試用外奬一人再委正途正署一人勞績正　一人試用正署一人各歸各班以三缺爲一輪按出缺先後輪流委署並因候補同知通判知州均係缺少人多本項之缺輪委無期各准各班插委知縣員缺若知縣正署到班遇叅撤之缺應在本班人員内酌量揀委以期得人如遇同通知州插委到班亦於同通在州班内揀員插委倘不得人另委實任人員調署卽以同通知州遞署所遺之缺倘仍委知縣本班人員接署不積同通知州之缺俟績有缺出仍補委同通知州一人歴經奏明循辦在案兹據布政使額勒精額將光緒二十一年秋季委署知縣員缺造具清册聲明並無越次攙委詳報前來臣覆查無異除册咨部外相應恭摺具陳伏乞皇上聖鑒謹奏奉硃批吏部知道欽此○○頭品頂戴　南巡撫臣劉樹堂跪　秀爲知縣員缺緊要人地相需請仍以原請署理之員試署以資治理恭摺仰祈聖鑒事竊查新鄭縣知縣　聨奏叅撤回另補所遇員缺應以光緒二十一年五月初三日接到部文之日作爲開缺日期同與蘭儀縣知縣任兆麟奏叅改教及商城縣知縣劉與齡永寗縣知縣褚煇祖上蔡縣知縣李振聲奏叅撤回另補同月出缺缺項相同將新鄭縣知縣籖掣第四缺經臣　　以候補儘先知縣吳文坦署理欽奉諭旨交吏部議奏兹准吏部咨以奏定新章報捐本班儘先人員應扣限一年以接到過班部文一年以外之缺方准請補今新鄭縣知縣出缺時該員吳文坦報捐候補先過班部文到省日期尚未扣滿一年覈與定章不符應釁　議行令於五十日限内揀員更補等因具奏奉旨依議欽此於光緒二十一年十二月十八日行文知照前來自應遵駁另行揀員請補惟查新鄭縣地居衝要爲雲貴湖廣等六省來往通衢差使絡繹政務殷煩且豫省奉調各軍紛紛遣撤外來游勇最易勾結爲奸緝捕巡防尤關緊要自非精明幹練通曉治體之員難期勝任查例載知縣改教撤回降補廻避所遺選缺係進士卽用與候補分班酌補輪用候補卽將候補班前與候補本班合爲一班酌量請補卽積候補正班之缺又定例各省知縣如係奉旨命往及督撫留於該省候補無論應題應調應選之缺令該督撫酌量才具擇其人地相宜者悉准補用各等語查豫省知縣改教等缺簽掣第三之永寗縣知縣缺出已酌用過卽用知縣張曜斗一人今新鄭縣簽掣第四缺應酌用候補人員臣與藩臬兩司在於候補先及候補正班各員内逐加遴選雖不乏應補之員均與此缺不甚相宜查有候補班儘先補用知縣吳文坦現年四十二歲係順天大興縣人祖籍浙江山陰縣由優廪生考取乙酉科拔貢朝考一等引見奉旨以知縣分發試用欽此簽掣江蘇親老告近改掣河南光緒十三年六月二十六日到省鄭工出力保歸候補班補用並加同知銜試看期滿甄别留省復遵海新防例報捐候補本班儘先補用應以二十年十月初四日接到覆准部文之日爲新海防保補儘先知縣到省日期尚未署過缺分並無交代查該員勤敏精詳前因新鄭縣員缺輪應酌量候補人員將該員題請署理兹准吏部議覆以該員請署新鄭縣知縣與例不符駁令另行揀選惟查該員加捐儘先雖不足一年之限與例稍有未符第新鄭縣係撤回之缺例得酌量揀選且該員到省歴練有年通曉吏治以之請署新鄭縣知縣實堪勝任據藩臬兩司會詳請奏前來合無仰懇天恩俯念員缺緊要仍准以候補班儘先補用知縣吳文坦署理新鄭縣知縣洵於地方有裨仍俟試署一年期滿果能稱職再請實授該員係候補知縣請署知縣銜缺相當毋庸送部引見亦毋庸查開叅罰臣爲因地擇人起見是否有當理合恭摺具奏伏乞皇上聖鑒勅部覈覆施行再此缺奉駁依限更補是以改題爲奏合併陳明謹奏奉硃批吏部議奏欽此○○署理兩江總督湖廣總督臣張之洞跪奏爲營勇謀斃人命掠取財物訊明請旨嚴懲恭摺具陳仰祈聖鑒事竊據署上元縣知縣王芝蘭禀報城外寳山庵庵門又掩僧人覺亮查被殺死庵内當經詣騐獲犯徐得勝起出隨帶兇刀比對傷痕相符訊認謀殺掠財一案經臣飭據江寗府知府李廷簫督上元江寍兩縣復訊據該犯徐得勝供湖南巴陵縣人在江南章字營充當營勇因病告假出營到僧覺亮菴内借住僧覺亮曾欠該犯洋二元光緒二十一年十月二十五日該犯向索未還彼此爭吵該犯氣忿起意謀殺卽於是夜三更見該僧伏牀睡熟該犯用木棍毆傷該僧腦後該僧翻身欲起該犯又連毆傷其頂心偏左偏右額角腮脥頷頦該僧聲喊該犯恐其不死復拔出身帶小刀連砍傷咽喉肚腹鼻梁等處登時斃命該犯將屍移至菴内土倉用草遮蓋次早帶刀走避關上菴門搬挑該僧包榖賣洋花用不諱又經臣批飭營務處候補道桂嵩慶督同江寍府上元江寍兩縣復加研訊供情無異禀請照例解勘前來臣查刑部奏定章程各省盜刦案内游勇均准就地正法今營務處道員及江寍府縣均請將該犯徐德勝照例解勘係因該犯由索欠起釁謀殺查照尋常之案解勘辦理惟該犯所供僧覺亮借欠洋錢併不能指出證佐一面空言殊不足憑至其殺人掠財起出隨帶兇刀則騐訊確鑿毫無疑義下手情形兇狠已極該犯到堂並未用刑卽行直認不諱毫無推賴游移查殺人後掠取家財例照强盜論罪自應將該犯照游勇盜刦章程懲辦且大江南北散勇雲集會匪繁多之際刦案纍　盜風甚熾近在省城之外該勇丁卽敢如此逞兇横行若不嚴加懲警仍復輾轉解至蘇州照例勘轉久稽時日實不足　觀聽而安民生卽如上年吳江縣盜案辦理迅速未經解經撫臣據實奏明當時吳江一帶民情欣悅盜匪立卽歛戢是其明效况游勇行刦本有專條加以殺人尤應從重懲辦該道府縣請照尋常命案辦理未免涉於拘泥所有此案散勇徐德勝訊明殺人掠財相應請旨卽行就地正法以照炯戒並請嗣後凡係遊勇滋事照章嚴行懲辦庶足以戢匪徒而靖地方謹會同江蘇巡撫臣趙舒翹恭摺具奏伏乞皇上聖鑒訓示謹奏奉硃批刑部速議具奏欽此○○署理兩江總督湖廣總督臣張之洞跪奏爲總兵丁憂開缺請旨迅賜簡放以重職守恭摺仰祈聖鑒事竊據壽春鎭總兵郭寳昌呈稱光緒二十一年十二月二十九日接到家信生母曹氏前得痰湍病症日漸沈重於本年十二月二十八日　籍病故例應丁憂開缺回籍守制除將關防封固星夜回籍奔喪外呈請具奏前來臣查壽春爲皖北重鎭該處民風素稱强悍兼之此時各路裁勇絡繹於道伏莽堪虞除先行飭委署該鎭中幂游擊何師程暫行護理並將該總兵郭寳昌聞訃丁憂日期循例恭摺題報外所遺壽春鎭總兵一缺相應請旨迅賜簡放以重職守至郭寳昌所統卓勝軍本係該旗多年舊部該員開缺後似可仍令在籍就近節制卓勝全軍督飭各勞認眞防緝於地方不無　益是否可行伏候聖裁謹會同安徽撫臣福潤恭摺具奏伏祈皇上聖鑒謹奏奉硃批另有旨欽此○○譚鍾麟片再案准吏部咨歸班文進士繙譯進士俟本班截取赴部投供後准其隨時呈請分發簽掣各省並准捐指一省試用一年照例甄别留省按照到省先後各月日到省按照科分甲第名次補用又准部咨嗣後無論何項出身凡係補缺應行具題者試用期滿由該督撫詳加甄别專摺具奏各等因歴經　辦在案兹查截取知縣孫祖華浙江會稽縣舉人中式光緒癸未科進士以知縣歸部銓選分發貴州尚未抵省旋遵新海防例捐改廣京試用光緒二十年三月十八日到省試用已滿一年例應甄别據藩臬兩司詳加察看會詳請奏前來臣覆加察核該員孫祖華人尚穩愼堪膺民社臣謹附片具陳伏乞聖鑒謹奏奉硃批吏部知道欽此 
 
