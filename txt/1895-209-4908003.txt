# 1895 - 209 - 4908003

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[新印醫學心悟雷公藥性賦解出售] [  圖書集成局代啓]  
　　醫學心悟一書爲天都程鍾齡先生所著先生精於醫理上闡　聖心源旁及諸家雜說是書所論證治病情條分縷析後坿外科十法誠醫學之津梁文瑞　主人覔得原本倩本　用新鉛字排印成書每部洋四角○雷公藥性賦藥性解兩種爲業醫者必讀之書刻已印成每部洋二角請向蘇州察院塲上海棋盤　文瑞樓購取一 
[醫院治病記]  
　　余自去秋白門旋里起患氣虚下墜裏急後重有似　疾而實非痢飮食如常而行坐維艱究不解是可病症徧訪醫生咸謂氣虚不能化濕致濕挾血熱而下注或謂宜服理氣之劑或謂宜服益氣之劑或謂宜服瀉濕之劑言之皆有至理詎徧服各方而疾依然如故也至方藥不靈再問醫生則謂此必痔瘡欲發然必待其發出方可施治如未有見症之處刀針挂綫之所不能施末藥膏丹之所不能用卽古方有用藥水坐熏之法而力量甚薄亦不能求速效祗能聽之而已如是者幾三閱月至臘杪忽覺腫漲痛不可忍一日夜忽然穿潰濃血交流瘡口並不大而不能起坐雖疲憊異常而竊喜其患之生出可以延醫施治也瘡口一在魄門之右一在魄口之後延醫治之識爲肛癰奏以刀下以線膏藥兼施日日換治濃水終不能清瘡口終不能合三五日而如故也十餘日而仍如故也久之稍能起坐而竟成漏巵醫生亦束手無策仍曰無甚大害聽之而已此終身之疾也余亦無可如何内治之法服藥已數十劑矣外治之法換藥貼膏熏洗已不勝其煩矣姑且聽其自然冀其自愈然濃水沾染不勝其苦多坐卽疲多行卽憊伏案握管一若心有牽制煩悶殊甚苦所患僅止於　已爲終身之累若不僅止於是則將來何堪設想疾之未成也醫旣不能治之旣成之後能治之而不能愈之若再延遲必至潰大世無華扁更從何處問津耶月前與友人談及勸余請西醫治之余亦素慕西法而究未知其詳細不敢貿然從事姑倩友人偕往虹口同仁醫院先請曹君思劬視之據云治之甚易不一月可以全愈惟須住院余以曹君爲容易醫治且可限時日遂毅然遷於醫院當日卽飮余油藥一鐘至晚連瀉二次并告余明日開刀晨起不司食物因開刀時須用悶藥若果腹從事醒時恐其嘔吐翌日辰刻用肥皂水將象皮管從糞門灌入腹脹雷鳴不半刻欲瀉之狀迫不及待一時如奔流赴壑至瀉盡而止其章因開刀之後大便恐其帶傷必須三日之後可以無礙滌瑕盪穢腹爲一空少靜片刻卽邀至靜室睡余長桌之上司悶藥者爲瞿君蓉秋曹君則動手開刀者也西醫文君在旁監視先用鐵絲小罩罩在口鼻之上罩上糊以洋布悶藥水卽洒青布上初洒數滴卽觸鼻沁腦莫名其氣味至十幾點卽覺頭眩目瞑如大醉然久之卽人事不知矣比及醒來尚覺恍忽侍者在旁卽扶余至榻悉已割竣微覺瘡口有異而不甚痛楚惟不敢轉側耳每日清晨換藥一次換藥時稍有痛楚三日後瘡口漸小痛亦漸減卽大便亦無痛楚心甚異之詢之曹君據云將患處割開之後卽將膿管及腐爛之處剔括净盡然後將油布醮黄藥嵌在中間用布札好已算竣事以後瘡口漸收布亦漸小俟收口時再用曰藥結皮則無事矣無論何症雖割法不同器具各異而所以割之之法不過去其腐爛而已所用之藥不外黄白二種每見中醫治外症必待其熟而後動刀必待其膿水自盡而後可望收口夫俟腐肉之變爲膿水已需時日矣俟濃水之自盡又需時日矣且有遲延日久竟至不能收口病者受苦醫者罔效比比皆是西法則將腐處刮盡卽不至蔓延其妙一其毒未深不論生熟卽可割治其妙二割時不知痛楚割後尅日收效其妙三雖手法之精亦器具之妙五官可補四肢可接腹患可以内開膚裂可以綫補眞有奪造化之妙用至治内症亦各有藥水可服惟未考其藥性不能妄斷外症則歷歷可見治法之妙無有出其右者住院半月目見耳聞頗增閱歷自開刀至今已二十餘天所患若失行坐如常泚筆誌之以謝醫院諸君并告世之患外症者其無懼西法之割而交臂失之也 
[日臺紀要]  
　　客有周知日本時事者返櫂回滬語本館執筆人云本月某日倭人旣派第二師團往臺灣冀與近衛師團兵協同攻犯臺軍復慮兵站所用軍夫數尚未足因就近衛師團第一團兩監督部招募六千名載之前往計熊本及名古屋二處募得三千人尚有三千餘人俟下月載去○倭報載本月十四號通譯官巖永六一自基隆山上幕營致書井口某云澎湖風浪險惡基隆又暑氣酷烈所有混成枝隊軍士或在臺北或在宜蘭或在澎湖島司令部則依舊在基隆山上時聞新竹附近砲聲震地不知戰况若何又云此間炎熱如焚寒暑表升至一百零六度入夜稍凉又苦蚊蟲爲患又云我國派出數萬兵數號巨艦不料竟被虎軍衝擊致以千百生命供虎軍之犧牲今混成枝隊諸兵又患脚氣症站立無力鎗刀均不能持似此疾病死亡相繼而作眞覺困疲不堪矣按所謂虎軍者指虎列拉疫症云○東京赤十字社醫生奉命赴臺灣救護近衛師團中各病夫東歷七月十三號午後九點鐘時由新橋乘火輪車起程計理事吉川元雄醫長三富文正醫生青柳正辰松本重壽田中喜一上條賢重看護伍長五名看護人四十四名共計五十五名○臺灣僞總督府文事行政一切皆擬定改照軍營律辦理奏上日皇許可蓋以日政府初派樺山貲紀去後以爲臺灣指日可入其掌中故帶同行政部員爲鎭撫之計不料臺民憤義同深日兵挫敗不堪故不得已而改計也 
[白下官場紀事]  
　　金陵訪事人云委署江蘇臬司胡芸臺廉訪於本月初六日交卸江南鹽巡道篆務卽將眷屬遷出道轅假某會館暫住旋封雇極大官舫數號以便擇吉起程○上元縣陳大令謨由江蘇藩司鄧方伯札飭升署太倉州缺所遺上元縣篆務經江甯藩司瑞方伯札委丹徒縣王明府芝蘭調署未到任以前著候補縣朱明府湘暫行代理○近日傳聞江甯府李小軒太守經張香帥保加考語送部引見遺缺以候補府柯太守逢時署理然尚未牌示轅前也○某日調署長江瓜州鎭總兵許鎭戎雲發乘舟至白下旣抵旱西門外碼頭各營卽排隊出城站立江干迎迓鎭戎旋登岸入城謁　張香帥面禀在湖南遣散南字營勇情形煮茗清談移時始出○候補道桂薌亭觀察經張香帥札委署理江寍鹽巡道篆務觀察涓吉本月初六日申時在奇望街行臺接篆視事所屬文武員弁均趨詣轅門伺候觀察朝服朝冠由禮生贊引向北謝恩行三跪九叩首禮堂下樂聲齊奏砲　連珠禮畢退入後堂更換公服升座各官 
 
 

Page 2

 
 
一一參見書吏差役亦分班叩賀如儀次日觀察謁廟拜客至午後始回轅○張香帥因蕪湖米巿遷至鎭江恐長江各局米捐藉此矇混因於本月初二日札委候補府勞太守元弼巡察沿江一帶米釐日内太守已謝委禀辭矣 
[北固山逭暑記]  
　　鎭江來信云署理江蘇按察使司正任江南鹽巡道胡廉訪家楨交卸道篆後卽於六月初六日清晨自白　起節乘坐大號官舫用小火輪拖帶順流下駛是日鎭郡官塲探悉憲舟約於晚間當可蒞鎭遂飭辦差人等在西門外接官廳碼頭搭蓋綵棚預備迎迓俄而新湘營新兵營兵丁咸在河干列隊鵠候迨至日墮崦嵫驛卒飛報各衙門廉訪坐舟將次至蒜山鎭江府卽率同印委各官乘滿江紅船前往恭迎少頃見江中有巨舟數艘銜頭接尾乘風破浪而來知憲旌將蒞當卽迎上呈遞手版憲舟緩緩進洋浮橋口抵碼頭後岸上鼓吹大作各營健兒燃砲鳴槍隆然震耳吕觀察吉統制鳴騶戾止旋詣舟次晉謁略道寒暄然後興辭鐘鳴六下卽命啓輪向姑蘇進發舟至丹陽碼頭因河道窄狹兼之往來船隻絡繹如梭十分擁擠以致憲舟不得前進廉訪遂飭縣署辦差人傳集河快赶將河路理通次晨舟始開行想麋臺鹿苑間必拭目而瞻新政矣○本月初五日爲常鎭通海道吕鏡宇觀察嶽降之辰闔郡文武各官員均備禮儀壽幛詣署祝嘏觀察預飭執帖家丁擋駕至餽贈禮物亦皆婉辭不受屆期觀察親詣祝林寺流覽景色午刻在寺中盛設筵席觴浮緑蟻香溢紅螺傍晚始回署中亮節高風罕有其匹誠足令人欽佩不置○統領新湘全軍記名簡放提督陳宇山軍門前赴蘇垣叩賀蘇撫奎中丞太夫人壽誕卽於月之初六日薄暮乘祥雲輪船回鎭停泊東碼頭標下各營管帶均在碼頭迎接象山砲臺亦升砲數響迎接○新任江蘇巡撫前浙江布政使趙展如中丞舒翹晉京陛見於閏五月十六日請訓二十日出都南下奎樂峰中丞特委文巡捕恩司馬厚武巡捕徐守戎榮乘舟過鎭江前赴袁公浦恭迎憲旌鎭郡文武各官探悉中丞蒞鎭在邇特飭差役人等將六吉園碼頭掃除潔净張燈結綵陳設一新想屆時脚靴手版定必有一番忙碌也○鎭郡時疫流行已逾半月且近日天氣炎熱居人患疫者仍未稍衰藥肆醫生昕宵忙碌實近年所罕見而廣東常勝軍及新到廣忠靖字營勇丁亦多傳染病者甚多死者亦不少以致鎭城各棺木鋪貨已售缺冥財鋪亦無不利巿三倍初六日馮萃亭宮保見勇丁死亡相繼殊爲可憫特飭各營管帶令各營勇迎神遍遊城廂内外驅瘟逐疫一時香烟霧沛爆竹雷轟所費聞亦甚鉅也○京口副都統吉晉軒統制蒞任以來整頓營伍不遺餘力日前出有六言告諭其文曰照得營門栅欄關鍵嚴防宵小啓閉理應按時慎毋稍有遲早從兹開以天明關則期以二砲如遇喚穩延醫准其查明禀報隨時卽可放行不得留難阻撓無論兵丁民家均應一體知曉嗣後各宜凛遵毋得咎由自討倘敢藐法抗違定當重懲不饒○丹徒縣王伯芳明府於本月初二日上午排導出西門詣皇華亭碼頭乘坐官舫由内河行赴姑蘇恭祝奎中丞之太夫人壽辰兼禀要公兹悉事畢旋於初九日傍晚乘原舟回潤停泊荷花塘斯時署中差役人等咸赴碼頭恭迎明府乘輿登岸由小門入城遄回縣署 
[運轅官報]  
　　新選兩浙黄岩塲大使李鹺尹潤堂三江塲大使丁鹺尹廷和清泉塲大使楊鹺尹金輝均奉運憲惠菱舫都轉飭知赴任○寍郡督銷鹽務總辦已奉運憲委候補運副宋分轉仁壽接辦○仁和塲大使缺前經運憲請以正任蘆瀝塲大使沈福祉調補業已奉准部覆刻沈鹺尹已交卸蘆瀝篆務來省禀到不日卽可履新也 
[失慎卽滅]  
　　杭城同升坊燈籠店於本月朔日因煎熬桐油火力太猛油鍋沸騰火竄於上店中皆引火之物幾至不可收拾幸在白晝隣人咸集竭力撲救始得熄滅然已受驚不小矣 
[厘局易人]  
　　浙江嘉興府屬爲水陸通衢商賈往來絡繹不絶全郡厘務向委府班總辦現辦嘉郡厘局舒端甫太守大章已奉藩憲委署温州府篆所遺厘差由牙厘總局委李太守金池接辦又嘉興所屬王店厘局委員現當更調之際已委候補同知姚司馬景夔辦理按司馬係江蘇溧陽人爲姚季眉太守之哲嗣以名孝廉改官來浙上年曾充文闈内簾悉心校閱所取皆知名之士平時辦事精明居心廉潔上游倚重今委是差該處厘務定然日有起色也 
[祖餞嘉賓]  
　　管帶浙江防軍辰字營陳總戎旭前在鎭海防次講求軍政紀律嚴明且能與士卒同甘苦上月接奉諭旨補授江蘇蘇松總鎭交卸營務來省禀到因途次感受暑熱請假調養刻已就痊將禀辭赴都撫憲廖榖帥在署設筵祖餞撫憲因政躬初愈特命藩臬兩憲及林副戎趙參戎陪宴極盡賓主之歡次日總戎復往撫署謝酒禮也 
[烟水亭納凉記]  
　　九江訪事人云江西巡撫德曉峯中丞札委候補縣鄭幼戟明府輔清辦理九江文報局事務明府捧檄之下於閏五月二十六日抵潯擇吉二十八日蒞局視事○測海兵輪船載勇丁赴卾省遣散歸農閏五月二十六日午刻過潯隨卽鼓輪上駛○巿中米價上熟者每石本值錢二千七八百文近日忽苦旱魃爲災業此者遂居爲奇貨日來貴至每石三千五六百文一時數米而炊者莫不愁眉雙鎖然以視滬上之陡售至每石洋銀四圓五六角者尚覺廉之又廉也○小池口某槽坊主人某甲生有一子不務正業因終日惟知嫖賭逍遥漸至衣食不週習作穿窬伎倆甲恨甚遂於某日處死噫其子固不知自愛死亦無尤然老牸尚存舐犢之心豈有人而竟視所生如草芥者如甲者亦可謂殘忍性存者矣 
[軍門回厦]  
　　福建水師提督楊西園軍門晉省已於初四早坐福靖官輪回厦文武印委各員迎接如儀 
[閩中患疫]  
　　閩省時疫盛行城内由西北而南死亡相繼安民巷有一日而死十餘人者南街鞋店後一家連斃七人中有親友來看視者又斃二人西北門司閽者言每日棺木大小出城以百數十計南臺上下杭舍人巷后洲街死亡正多更以鄉間計尚幹馬尾琯頭等處疫勢尤甚大約不染則已一染不過一二日卽斃雖良醫亦爲之束手省内外各里晚間出錢迎儺爲驅疫之舉鼓吹笙歌馬上擡閣十分熱閙通津澗迎會有提調行至渡圭口忽然昏倒會中急爲扶起擡回其家不知可有生機否 
[母豬産象]  
　　皖城北門外昌家坡地方多蓄養母猪有某甲蓄母猪二口月之某日將産小猪甲專心伺候時適夜深連産小猪兩隻至第三隻其形似象甲喜甚卽取利刀將皮劃開見風卽漲不意用力過猛割傷筋骨而死次辰往觀者絡繹於途有身長尺餘鼻長八寸形與猪同週身灰黑有云母猪生象亦常有之事宜用鋒利小刀微劃其皮刀離皮合見風卽漲不數日其大如牛如不劃皮登時脹斃今被一刀致死未免可惜云 
[禾郡官聲]  
　　新任石門縣熊大令於前日到禾赴府禀到禀見後往各署拜客各官卽以禮相答至昨日駛赴石門接印○新任秀水縣金海鹽縣吳於今日由省起程秀水縣書差於昨晚登舟今晨開往石門迎迓海鹽書差亦接踵而去明日定可抵禾是否初六日接印尚未奉到紅諭也○嘉屬厘鹽局舒總辦經撫憲札委調署温州府聞新總辦約在本月下旬可到是以舒總辦赶緊料理以待新任到來交卸後卽當赴省禀明以赴新任 
[譎正互用]  
　　蕪湖信云署蕪湖縣事李甘亭大令下車以來時多異政某日北門城口有鄉人某甲肩挑鴨蛋一擔弛　道旁有長耳公兩匹得得行來前蹄誤蹈入籮旁索内致將鴨蛋帶翻金膏玉液滿地雌黄甲扭住驢夫某乙索賠乙不任咎爭執之餘勢將用武大令適因公過此立命停輿傳兩造就街心　問甲乙各執一詞大令乃謂乙御驢行於通衢不先施以轡勒自不能辭疏忽之咎然甲挑此不堅牢之物不覓僻 
 
 

Page 3

 
 
靜之所以弛其擔亦屬自不小心著各認賠一半甲乙互相諉卸哀懇無力認賠　令略一凝思卽給銀洋兩枚以爲蛋值薄加申斥而退傳者遂謂大令有審驢之奇蓋抄襲小說家言耶又江口某姓木棚因附近貧苦婦孺慣來剥取木皮以供炊爨簰夫某内大怒取已拾之木皮抛散而逐其人拾柴之　婦不服復行拾起簰夫乃扭而痛撻婦女本非男子敵手當下頗受微傷歸時正擬赴縣控告詎意木商已捷足先登禀請嚴辦大令乃令伍伯騐視婦之傷勢伍伯細審回禀並無所見大令不信親自降階察視則婦肩背明傷多處心知伍伯有弊立卽斥退命人取出洋銀兩枚賞給貧婦著回家自行養傷丙則收入押所諭俟婦傷痊愈再訊 
[巴峽泉聲]  
　　有美兵船來宜灣泊江心水手每日在船操練不准一人上岸其有上岸者惟兵官等與中國官塲往來拜會或在名勝處閑遊而已小泊一禮拜於上月杪開往漢口據船上人言將駛赴臺灣也不知果否○人伏以來反覺寒冷宛若九十月天氣年老人有著綿夾者而夜間更覺凉透冰肌連日陰晴不定農田雨水已足隴畝中人莫不望晴聞地方官將設壇求晴刻下尚未舉行也 
[議點路燈]  
　　杭州運司河下失足溺斃者甚多上年惠菱舫都轉捐廉增設石欄以衛行人署中書吏及該處居民又復集資仿照上海式樣捐　路燈約十餘家門面置燈一盞照耀如同白日不特行路者可免失足之虞而宵小亦無從藏匿所費有限而加惠無窮誠一大善舉也惜他處無仿而行之者現在城中每多竊案雖保甲巡查嚴飭勇丁督率更夫勤加防範無如地叚較廣每有顧此失彼之慮刻下大街鋪户已添設義梆挨户支更又擬捐點路燈俾鼠竊之輩無可匿跡實爲地方要舉所望此議速成而小街僻巷亦照此辦法則居民俱得高枕無憂未有不樂於從事者按每燈一盞每夜所需洋油不過十餘文合十家而爲之僅一文有零集資尚易人亦何樂而不爲哉 
[演戲鬥勝]  
　　俗傳五月十三日爲關帝神誕杭城各廟均於閏月間舉行重慶下城池塘巷彌勒寺旁供奉武帝神像年例於誕日演劇一臺同會二十餘人於觀劇後在廟飮福而後散今年爲某甲值年一切需用概從减省其意欲將節費再爲重慶之舉有某乙者亦會中人謂其惜費嘖有煩言甲因於重慶之事概置不管請乙經理乙於閏月廿四補祝重慶特傳著名京班演劇并設盛筵杭城廟臺演戲向無此舉故是日不特會中人齊到卽未入會者亦願附分偕來以致兩廂看樓客座俱滿而臺下觀劇者人山人海幾無立足之區誠大觀也蓋乙家本富饒兼有好勝之心此番賠貼較多而中心頗爲欣悅也 
[預備供張]  
　　現奉督憲委署江蘇臬司前鹽巡道胡芸台廉訪家楨將次蒞滬赴蘇接篆黄大令整備迎迓已紀前報兹探悉廉訪乘坐某兵輪船今日准可抵滬但昨據鎭江來信謂已由内河赴蘇二說正未知孰是 
[匯豐帳略]  
　　匯豐銀行定例每半年結　一次刊印清單分贈各股友兹已將一千八百九十五年六月杪止之清帳印成至華歷六月二十日在香港公議局内邀集各股友會議一切按帳内自本年西正月至六月杪付清各帳後尚餘洋銀一百六十三萬四千一百三十六圓七角七分連去年十二月杪滾入之餘欵十二萬九千六百六十五圓六角一分共得一百七十六萬三千八百零二圓三角八分今董事之意擬就中提出五十萬圓歸入公積銀内查公積銀本月五百萬圓旣有此欵歸入則共得五百五十萬圓矣其餘付還各股友利息每股二十五先令應共付出四十四萬四千四百四十四圓四角四分再從前先令價長今先令價短去大半應償各股友四十九萬二千一百四十圓九角二分尚餘三十一萬二千二百十七圓二分滾入下半年帳内觀此生意之興正未有艾他日蒸蒸日上自當更勝於前不禁爲各股友額手以賀 
[英界火災]  
　　昨午十二點鐘越四分時本邑英租界老閘街高大順店畔某弄中某舊貨店忽然失火警鐘動　救火會中人急驅皮帶車至接於自來水龍頭上竭力狂噴幸風不甚狂得卽告熄僅焚樓屋一椽查其起火之由因舊貨店中新死一七十餘歲之老嫗家屬在屍旁焚化紙錠以致成災屍身未及遷移竟遭身後之刼亦慘矣哉 
[月缺花殘]  
　　相土金伯寅僑居英租界老閘街第一百零五號房屋其女金鳳身材嬌小楚楚娟娟日在延昌繅絲廠中同衆女郎工作前日正在繅三盆手之際忽覺眩暈不堪廠中人知甚發痧令赶緊回家延醫施治至晚氣絲不屬玉殞香渭伯寅與妻沈氏痛女情深奔至廠中饒舌旋經執事人沈少卿投捕房報案并稱伊女如有傷痕可以赴縣報騐後經人從中解勸令廠中略贈棺殮之貲事乃寢息 
[受傷斃命]  
　　船事雜紀已登昨報兹悉受傷之四人均粤産旣至公濟醫院經寳倫醫生施治奈四人中一人受傷過重非藥石所能見效至昨日上午十點鐘溘然長逝卽於晚間收殮 
[舟子失足]  
　　美界新碼頭停有寍波駁船一艘舟子某甲前日旁晚時挺立船首小遺一失足墜入浦中當經杉板船撈救未獲至十下餘鐘屍身由梅家巷相近浮起經人報知屍屬於昨晨就是處收殮 
[法界談屑]  
　　昨爲四大瞻禮之一法文書館肄業諸生年例於夏季停課一月俾學生得以給假休息先其由掌院牧師考覈功課評定甲乙分别奬賞昨屆散學之期諸生於清晨七點鐘齊集書館牧師謝君偕中教習率領諸生詣新北門外天主堂行彌撒禮諸生分立兩傍同觀盛典至十點鐘禮畢示期於華歷七月十一日開學遂分袂而散○彈壓散勇已紀前報兹悉載兵來滬者爲元凱兵輪指日可到法捕頭克君特派包探帶同通班探夥至招商局金利源碼頭同候照料○新街某花烟館前晚九點鐘時有操湖北口音之某甲翩然入幕取樂尋歡迨烟已吸完向身畔摸索空無所有心生一計俟該妓移步出房將火油燈懸繩極力拉斷燈卽墜落一時烈燄飛騰幸蝦兵蟹將齊集撲滅中於忙亂中一溜烟逸去甲之居心何狡而惡哉○鄭家木橋南首大街江陰客棧前晚有口操外路音之甲乙二人來棧投宿翌日清晨將該棧單夾　各一條圍在身上外罩短衫怱怱走出旋爲寓使知悉立卽追獲將二人送入捕房請捕頭究辦 
[縣案彚録]  
　　昨日有甯波人陳啓賢雇人將邵阿順擡赴上海縣禀請騐傷黄大令立坐三堂訊騐陳供寍波慈谿縣人年四十八歲到治下十六　泉漳會館開設永和樓小茶肆已有多年安分守業雇夥邵阿順帮冲開水方纔被對門源興廣東雜貨店夥某甲不知其名來泡開水邵阿順回他開水未滾暫候片時甲便出言詈駡邵曰囑爾暫候水開亦是好意爾豈不知好歹耶甲更怒不可抑口角之餘卽奮老拳伊店中人聞聲齊來將邵拖出門外圍而羣毆繼以小刀劃傷胸膛頓時不省人事小的情急擡赴案下請騐大令傳十六鋪地甲裘鎭到案供稱伊等相打小的先不知情後經陳啓賢來喚詢知源興廣東店夥所爲小的到店查問經該店主回稱今日已晚有話明日再講是以陳啓賢將人擡案請騐大令問曰爾知邵阿順被何物所傷究是如何情節答稱不知惟見邵阿順胸膛有血細情要請問陳啓賢大令大怒拍案叱曰爾爲地甲似此重案茫然不知本縣豈不知問原告耶要爾地甲作何用處叱斥再三飭退著將邵阿順擡至案下訊問不答陳啓賢代供亦是寍波慈谿縣人年歲若干小的不知大令飭仵騐視邵阿順胸膛有小刀劃傷寸餘其勢甚淺血亦不多若照傷論不至昏迷若此誠恐天氣炎熱或患痧邪别症飭送至仁濟醫館診治再行核辦原告飭退候示○昨報顧兆發偕子桃桃投縣署禀請騐傷一則至晚經帮審委　夏明府升坐花廳提訊顧兆發父子同供在洋布局爲木匠做工昨日有局内做小工之鎗花阿炳向桃桃借洋五元桃桃以無錢答之阿炳不遂所欲紏合邢茂茂等肆意行兇用板凳擊傷桃桃頭額大腿等處求恩騐傷提究夏明府得供之下飭仵騐視所傷之處果有木器傷屬實明府問有别情答無别情飭著自行醫治一面籖差赶提鎗花阿炳等訊明究辦○昨報沈友亮投縣喊控紀耀忠勒索茶禮一則亦經夏明府齊全案人証　　沈供在　東鄉間耕 
 
 

Page 4

 
 
種度日前年憑男媒趙坤全女媒嚴友根聘紀耀忠之師妹爲妻送過茶禮廿元小的租田耕種貧乏如　食力過度禮銀不能豐厚故瀺媒人　說擇吉本月廿七日完娶再送茶禮洋四元求坤宅成全其事紀耀忠勒令索洋一百餘元小的無力婚姻難就是以求大老爺恩斷紀供在本城做木匠度日師母故後所生一女託小的撫養成人許婚沈友亮斷不敢悔賴然滬俗娶親禮銀至少一百餘金沈出廿四元焉能做事亦求恩斷媒人趙坤全嚴友根同供爲媒是實沈友亮貧苦確是實情當時議婚並未計及刻因事在尶𡯓求紀耀忠成全美事夏明府准如所請斷令沈友亮准定廿七日完娶勸令紀耀忠以婚姻爲義不可固執著令兩造具結遵斷飭退○寍波鎭海人戎清裕在下海浦當扛棒小工前與同　寳山人王阿二口角毆傷王阿二身死一案前經黄大令騐明屍傷將戎帶縣審實供詞收禁候辦兹奉皇恩大赦由蘇臬司札知黄大令遵例著繳埋葬銀廿兩恩准保釋黄大令奉札後於昨日飭差從獄中提出該犯諭曰爾横行不法致肇命案本應抵償人命現逢皇太后萬壽恩赦超豁爾命惟按例著繳埋葬銀廿兩交人保釋答稱知過以後不敢再犯惟小的家貧如洗平日小工餬口求大老爺恩典大令飭差帶去覓保　放○本邑廿四保十六圖浦東人羅金發前因販賣私鹽與鹽捕營巡勇開鎗拒敵轟斃旁人顧云洲拿案訊辦詳奉上憲札飭發往陜西西安府盩厔縣充軍前年冬間到配去年五月逃回後准盩厔縣來文移請緝拿解辦黄大令接准來文飭捕役於九月間在法界新街花烟間緝獲解案前經翁明府訊責收禁在案刻奉上憲札飭從寛發落姑念供有老母在家故思逃回奉養等語黄大令奉札之下昨日提案諭曰爾所犯重案本應嚴辦姑念思母逃回從寛發落飭覓保人具保釋放○新閘大王廟廟基前被董事徐星槎盜賣丈餘與隆茂洋行管業當經水利局憲李慶雲司馬查知移請本縣黄大令查辦旋查知徐已老邁且係瞽目從寛免究革去董事現經新閘董事瞿開桐禀請將充公項下撥銀八百五十兩向隆茂洋行將原基取回昨日下午五點鐘黄大令帶領書差亭耆鳴騶前往並照請董事瞿開桐飭傳該處十圖地保陳惠亭齊集丈勘　　以便按址取回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[荳蔲香消]  
　　金陵　事人云天方教人某甲家於梧桐樹地方不知所　何業育有一女年甫十齡邇者天氣炎蒸蜰蟲肆擾夢回枕畔時被噆膚爰於某夜令携燈上林細心　　不意燈忽傾側以致火油流出蚊帳被焚女　裂心愯不及奔避燃及衣服登時肉爛皮焦甲妻見而大驚急取纄呢被浸水缸中復取起蓋女身上詎料女被被裹火毒攻心宛轉呼號立時斃命吁亦慘已 
[捉拿土棍]  
　　杭州東鄉離城廿餘里有地名勾莊者俗稱狗葬相傳爲宋相秦檜葬處故有是名其實蓋勾莊之悮也該處人多狡猾好逞詞訟近有土棍十餘人與地保串同一氣結薰成羣魚肉鄉里以致稍有貲財者無不受其擾累今年歲試時該處有某茂才赴省應試寓居某紳家與紳談及紳命其暗訪棍徒姓名送縣究辦旋訪得著名土棍三人交紳開單送縣經仁和邑尊伍芝蓀明府出差往拿僅獲其一尚有二人早已遠颺其餘黨羽深恐波及聞風逃避者已有　人邑尊先將拿到之人從嚴審究卽賞以肉鼓吹一部發遷善所拘禁其餘二人仍飭差訪拿以便究辦 
[邑宰騐屍]  
　　英包探孔阿才黄四福同解車夫陳咸坤至公堂禀稱日前此人與同居英界梅春里門樓上之車夫王小全因索欠互毆至前晚王忽身死屍兄王阿三投報捕房捕頭遣小的等將陳解案目下縣主大老爺已到屍塲矣讞員屠别駕卽命帶往屍塲伺候至則黄大令已於十一點鐘時帶同刑仵蒞騐旣升座二圖地保徐錫耕禀稱當打架時小的並不在塲一切細情未經深悉阿三泣訴稱胞弟小全欠陳錢文約以緩日歸還陳不允口角之下突被毆傷斃命叩乞伸冤陳供稱小的惟與爭閙並未兇毆不知伊如何身死大令飭仵作如法察騐良久喝報頭額略受皮傷兩肩亦有微傷痕蹟大令飭填明屍格阿三求自行棺殮大令准之著具自行棺殮切結陳帶回縣署押候訊懲 
[英廨晚堂瑣案]  
　　前者倪王泉控胞叔妹郎串同蟻媒王石甫及王之姘婦某氏混名黑婆婆者將兒子阿坤售去向論逞蠻叩求究辦其時宋莘樂通刺尚操讞政雖經提案尚未訊供及屠興之别駕接篆後卽飭差役趙金提集一干人於前晚升堂研訊王泉訴稱小的原籍海門廳向在流河鎭開設車寓妻子病故後赤貧如洗不得已挈兒子阿坤至治下賃屋新閘負販營生去冬因事他往將阿坤倩妹郎寄養與又袋角王石甫家言定月貼膳資一千文迨今年二月事畢來滬至王處探望王稱已送兒子至某處習藝小的信以爲眞旣而邀妹郎同往領回妹　託故不往後訪悉兒子實被妹郎與王及黑婆婆串合賣與不知姓名之廣東人小的祗此一子以後無所依賴不得不叩求大老爺追回妹　供　小的之胞姪王泉卽永全不務正業漸入下流從未娶妻何來兒子阿坤卽大坤年一十有二係族姪倪甲之子族姪不幸夭亡王泉卽將族姪媳價賣收留大坤在家去秋倩施輝章陳百川賣與粤婦彭李氏得身價洋銀十八圓未及數月花銷净盡迨十二月初旬忽赴宋老爺案前朦陸施等誘拐宋老爺未及細訊遽將施笞責管押大坤則判交王泉具領小的聞之將大坤送回海門原籍交族人撫養土泉屢向小的系借　　復敢以婪賣見誣叩求懲儆王供稱小的亦海門廳人現住乂袋角去年十二月十二日妹郎挈十一齡之男孩名大坤者至家云暫寄數日迨二十二日仍由妹郎與王全同來領去小的原知王泉素來不安本分故當時囑伊收領兒子送回本籍之字條今將呈電别駕判令將王泉掌頰五十下王泉嘵嘵置辨别駕著再重笞一百五十板交妹郎領回管束並著倪妹郎出具伊姪王泉素來不安本分以後不得再誣告他人如再違犯隨時送案究辦之切結存查○江陰人馬永寳控陳土氏平空　衊其母章氏以致氣忿不堪吞服洋烟前日别駕飭提訊詰馬訴稱現住在治下早康里轉租陳王氏餘屋半間向在陸宦公館中充家丁前日陳王氏因向小的透支租屋銀洋一元小的不依遂被平空汚衊母親典表姪張　　姦宿向論遭毆以致吞服洋烟幾乎畢命幸小的等覺察尚早解救得生陳王氏供稱小婦人年五十二歲丈夫金三在某烟館伺應烟客有　面一椽轉租與馬自五月二十八日起租迄今僅付過洋一圓四角尚應付閏五月二十日起至六月二十八日止洋銀一元四角屢冋索取一味遊移前日向馬母章氏催之竟遭毆辱并扭丈夫至某茶肆評理復將小婦人送案請懲别駕判將王氏交官媒　管令馬赶緊請醫調治禀候再核 
[英界公堂瑣案]  
　　包探何瑞福黄四福同解竊賊沈榮生到案禀稱此人前曾犯案今又竊取美領事家中古銅香爐洋人蘭生等家綢洋傘六頂投報捕房後捕頭倩小的等留心拘獲查吊各贓今特解案請訊各失主均遣人投案領贓沈供稱小的係松江人來申訪友川資已罄不得已而學爲掏摸生涯屠别駕據情商諸薩副領事然後判令笞責五百板管押兩禮拜期滿遞解回籍○賊犯王福壽竊取郭廷榮家綢衣一件旣報案捕頭卽倩包探顧阿六拘獲人贓送請究辦郭投案申訴前情請准領取贓物王供稱小的係本邑人旣不服賈又未攻書窮苦不堪流而爲賊叩求鑒宥以後誓當改過自新别駕判令笞責五十板○包探張阿五解小工顔華廷到案禀稱此人原係流氓昨在虹口某處糾約同類十六人結盟聚義寫　當今皇帝萬歲萬歲萬萬歲之牌供奉中間對之設誓實屬行爲不法是以解請訊懲旋有孫宏芳者遞禀聲稱小的安分營生實因對門有一茅厠坑慮其於風水有關故以萬歲牌鎭壓耳至於結盟之事小的實未聞知顔供稱小的與孫同居並不犯法别駕者一併押候過堂覆訊○包探張阿五解小烟館主陳文君陳永生到案禀稱伊等二烟館均深夜任人吸食是以送請罰鍰别駕曰諾卽向二陳詰問文君供稱天氣炎熱故於晚上熬煮烟膏並非任人吸食永生供稱是晚小的收巿稍遲以後不敢如是矣别駕判罰文君洋銀一圓永生二圓○賊犯金開炳竊取李清生家布衣十一件携之行走經三百七十六號華捕盤詰金認是竊贓因卽拘押捕房移解到案李投案領贓金供稱小的係寍波人年甫一十有六頻年流落餬口無資不得已而竊取零星並不與狗盜雞鳴爲伍别駕判令管押三日期滿送至寍波原籍○積竊張阿福行至北京路某洋行兩目灼灼然東張西望適爲一百七十一號華捕所見解案請懲張供稱小的係寳山縣人因訪友而來信步至洋行前並非圖竊别駕判令笞責五十板驅之出境○二百十七號華捕解陸少巖郁阿炳郁廷奎諸車夫至案禀稱伊等同居某天不知因何口角　至互毆喝阻不依是以拘解來案别駕判令各管押三日○三百三十二號華捕解吳子仁沈九如到案禀稱伊等偶因細故與張老標口角將張頭額磕傷張訴稱小的與吳沈列屋而居昨日汲取自來水突被吳沈飛碗擲傷吳沈同供稱小的等不敢毆張自不小心觸傷頭額别駕判各管押十　 
[美界捕房紀事]  
　　常熟人談香寳者未悉其向操何業今則與人合股賃屋在美租界漢璧禮路新虹橋西首開設鶴昇茶肆從前曾與田某往來虧欠洋銀四百餘元田刻已物故經田妻屢次向索談總無以應至前晚田妻邀集娘子軍數輩守候肆外十一點鐘該肆閉户談貿然而出田妻率衆一擁上前扭住不問情由連連批頰談駭極狂呼適巡街捕至將一干人一併拘送捕房捕頭詢悉原由謂旣係錢債之事理應央人妥爲料理何得在租界閙事從寛不予深究命出外自行料理一併斥釋○北河南路順慶里前晚有某嫗及二甯婦在是處爭取自來水起釁唇鎗舌劍鋒利非凡突有流氓阿二阿七從中調度旣見女態嬌媚遂護女以老拳贈嫗三百八十三號華捕巡至將四人併送捕房捕頭訊知底藴爲事起細微當將二甯婦釋出惟阿二阿七不應多事顯見不安本分命覊押一宵開釋以示薄儆○前日下午崇明人某甲投捕房控同鄉人倪和尚在鐵馬路某茶肆拆梢不遂致被毆打擊破頭顱請提送究捕頭察得受傷非重命自投同仁醫院求治愈後許爾隨時將倪扭扭送辦甲遵諭而退○昨午一點鐘有口操北音之某甲在美界北四川路行近白大橋　倒臥於地經四百三十二號走街華捕雇東洋車送至捕房捕頭卽命送至英公廨請屠别駕安插○寧波人李金發年二十四歲前晚在美租界吳淞路福昌烟館開燈吃烟來時毫無病態吞　吐霧之餘猝發急痧症頓時面若土色烟館主大驚卽喚某華捕雇人抬至捕房轉送至同仁醫院施治醫藥無效延至昨晨一命嗚呼報知捕房捕頭飭傳三圖地保費全全查知並無屍屬旅申卽報請善堂發棺收殮 
 
 
 

Page 10

 
 
   
 
 

Page 11

 
 
   
 
 

Page 12

 
 
廣東養元堂大藥房分設上洋英大馬路石路西首 
異授光明還睛丹耑治男婦形體虛弱肝腎兩虧眼目昏花迎風多淚内生翳障瞳神反變雙目不明之勢此散啑入鼻中立刻見功可稱天下無瞎子之患惟本藥房獨家始創每瓶一元 
[秘製立愈痔瘡散]  
此散係家傳秘方本堂主人親自監造揀選上等藥品專治遠年痔漏腸紅腸風脫肛并三十六種惡瘡如有患此者諸多不便積久變爲虛損受累無窮祈速購此散搽之一服卽可斷根屢試屢騐每盒一元 
[京都同德堂補身延壽餅開胃健脾餅同德百益餅]  
[聲明假冐]  
此餅以珍貴之品爲君佐以官燕功效甚多並入白蜜用文火製成甘脆可愛不寒不燥品式新奇久不變昧男婦老人小孩能作點心常食一月卽身體肥胖百病不生士子入塲及舟車不便之地帶之能充飢益智如請客七八人祇一匣足供點心係圓瓶裝外套玻璃錦匣官禮相宜每匣英洋二角功效甚繁近來各埠假冐極多特登申報庶遠近咸知且本堂所製之餅餅上均有同德某餅圖章爲記　衞身者宜細辨之○仕商賜購指明上海英大馬路五福弄口 
[上海英大馬路屈臣氏大藥房]  
價廉味高送禮相宜 
洋菓子味糖水 
此糖水氣味香甜别有各種菓子鮮味以些少和茶酒飲之大能生津止渴宜夏天服之消暑散熱潤心養顔每大瓶七角五小瓶二角五○各色菓子糖每瓶三角五○另有嗬囒檸檬等水售此水係用香港太平山水製鍊與别不同羣推第一因其性味醇和令人飲之神清氣爽若以菓子糖水和飲並佳皆妙 
[上海英大馬路屈臣氏大藥房]  
戒洋烟藥餅 
此藥餅善能解化烟毒服後漸漸除痰去積開胃健脾令烟癮日漸减少自然戒斷永無後累每大瓶一元中半元小二角五 
[上海英大馬路屈臣氏大藥房]  
戒烟藥餅减回原價 
本藥房所製之戒烟藥餅靈騐無比遠年老癮無不戒脱消路愈推愈廣但以前起價所售小瓶頭一角五者現减回原價每瓶一角正躉賣每箱四十八打更能　讓以廣善緣 
[中西啓蒙館]  
業師戈鹺尹以詩家而擅金石尤長西文曾經出洋茲館二馬路興申里日夜華英並敎欲專習西文寄膳寄榻俱可隸書鐵筆照潤門人同啓 
[婦科白帶靈丹]  
内人年近四旬久患白帶苦無良方久聞上海盆湯衖壽榮齋大寳號之藥甚靈試購一元服後全好堪稱婦科聖藥鎭江西門外孫宅識謝 
[收買火油罐]  
啓者本厰今要收買舊火油罐子如有者請至本厰面議可也此布江蘇藥水厰啓 
[丹桂茶園名角來滬]  
内城府頭等新到 
賈䖏張䖏 
賽陣風徐镇奎 
[林䖏]  
准於十一夜登臺起演賈處　演打皷駡曹張處宇宙瘋林處蝴蝶夢賽陣風徐鎭奎四泗　城特此佈聞　望申商早降　鑒是幸　園主啓 
[郭新登]  
製造師機器師 
啓者余辦事處設在英界黃浦灘第六號門牌專代人建造房屋局廠及代辦各種機器并代客佈置機器等　如有欲辦以上各事者皆可先行打樣約定經費官商賜顧請臨面商可也此佈 
[上海自來水公司告白]  
啓者本公司定派各股友利銀其已收到本銀每股十三先令者照本銀三厘二五付息核算其息係一千八百九十五年六月三十號結　定付上海各股友規銀每兩照三先令零二五算現定於六月初五日付起特此布白　本公司經理人林格啓 
[妙妙妙]  
舍親前任湖北鹽道因手足麻木購服京都同德堂四腿虎骨膠數兩卽愈余年已五旬子嗣尙虛去冬亦購該堂鹿茸膠五鞭膠各二兩與内人每晨用酒釀炖服精神强健去秋幸產一男追思盛德登報以謝　常州瞿廷韻誌 
[上海盆湯弄壽榮齋]  
三日退汗斑藥 
凡人皮面所生汗斑大不雅觀用此藥擦數次三日退清永不再發每盒五角欲廣流傳减價七折 
[打包减價]  
本棧新造打包機器專打本地棉紗外國洋紗湖絲鷄毛花衣蒲包等包仿外國樣式打洋紗小包機器以及鐵皮蔴布一槪備齊其餘包樣大小俱可打得價極克已倘欲打者請至白大橋下仁智里第七衖底葉寓面議可也平記棧啓 
[英七月號單已到]  
鴻福來 
英每月吕票出售雙張十二元單張四開照算分條七角　　　市批發代勞函購卽奉四馬路 
[楊樹浦華盛廠告白]  
啓者本廠出口棉紗不惜打包專爲暢銷起見已與經手號商訂明章程如有拆包零售者查出　經手銀十兩倘蒙報信者卽由本廠酬銀五兩决不食言 
[時醫聖手]  
駐杭積　坊著 
余患疹若斃承杜靜仙廣文灌以自製飛　丹　保重生余婦産絶舍姪驚風均蒙救命起死回生月不勝數特告病家速往求救俾保危命是幸　柳舒雲啓 
[只此一家　天成]  
英八月雙票出售雙張十二元單張四開照算分條六角半函購上海棋盤街門内原班帶奉不悮 
[乾泰洋土公烟]  
本號開設上洋四馬路中桃源里口歴有年所並無分出督製清膏每洋九錢宿膏還灰兩九陳膏二兩三公膏二兩七貨美價亷遠近咸知諸公光顧請認明免悞 
[告白]  
啟者四月初五日由陳星伯自台灣帶來白木板書箱一隻在在上海遺失内有執照兩張詩稿書籍等物如有人悞收挑錯者請到大東門外泰生永　棧送信酬洋十元如將原物送還者酬洋二十元决不食言特此聲明高碩甫啓 
[請兌彩洋申足]  
連連中又送附彩 
英八月吕宋票雙張十二元又送附彩一雙張單張四開照送分條六角半附送二條信購申四馬路 
[聲明]  
崇明北關外蔡日暄與店家往來二載該錢拖欠不還尚要强賒硬買以至具狀告於縣尊爲官清正蒙悉知經營中艱難囑累無窮特此申明 
[廣東趙同春堂蠟丸號]  
異法卽愈白濁丸 
異法即愈白濁 
卽愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁赤濁五淋漓瀝尿管痛癢花柳疳疔餘毒等症服之立能解毒止痛濁去淸來神效無比花柳餘毒永除矣每瓶洋二角鋪在上海老巡捕房對門開張○分設江西○温州○杭州○蘇州○鎭江○無錫○江陰○蕪湖等處發售 
[每洋一百廿瓶]  
廣東鹿芝館射香痧氣藥 
本館虔製各種痧藥百發百騐皆由藥料眞實功效神速凡遇時疫痧疹中風中暑中痰一切危急等症服之藥到回春挽臨危之命奏起死之功○諸君好行善事隨時預備此種丸散存心普濟方便世人其功不淺亦可爲修德之小補也所製萬應痧氣丸○八寳紅靈丹○神效臥龍丹每洋十瓶小百廿瓶○諸葛行軍散每洋十瓶小八十瓶○時症白痧散每洋十瓶小四十瓶○萬應午時茶每洋八盒○藿香正氣丸○太乙菩提丸每洋五十丸並如意油紫金錠鵝喉散各項蠟丸發售　鹿芝館分設上海三馬路老巡捕房對門 
[包除老年宿癮]  
廣東普太和號戒煙一粒金丹 
此丹乃本號始創流行各省戒脫萬人每瓶百粒計重三分能戒烟一兩價洋一角五十粒價洋五分可見藥少而勝多丸小而力大服後不但癮除且喜扶元益氣種子延年近多假冐賜顧者請認明上海棋盤街轉角高大洋房發兌分鋪蘇州閶門又分寄各省埠 
[塘棲痧藥]  
自運塘棲痧藥素著靈騐名馳天下若不靈騐男盜女娼痧氣丸臥龍丹純陽正氣丸每洋一百四十瓶白痧散一百瓶辟瘟丹十二塊午時茶八匣上海四馬路晝錦里鼎陞棧對面　致和堂老店啓 
[贈額銘謝]  
仁術仙方 
京都同德堂主人鏡湖仁兄司馬鑑欽命江蘇提督學政刑部右侍郎芝生龍湛霖書贈 
此額蒙分發四川道楊子端觀察蒞滬面贈敝堂拜領之下彌殷虔愼惟有精益求精以達鴻施並登日報聊表銘謝忱上海五福衖口英大馬路京都同德堂藥局主人新安江干獨釣客孫瑞鏡湖甫謹識 
[中外第一疝氣仙丹]  
僕久患疝氣有年偏墜筋脹疼痛異常貼服他家之膏只有虛名毫無實效幸友人云上洋鐵馬路桃源坊口廣東益三堂大藥房第一家始創眞方小腸疝氣靈膏天下馳名每張價洋一元二角丸藥一元因購貼膏一張服丸一匣不及三日宿疾全愈消患無形眞疝氣仙丹名不虛傳江蘇厘捐局司事王杏生謹識 
[大清各口巡工司畢示]  
茲本巡工司查九江關稅務司所屬界内長沙洲地方所設鐙杆現經攺移合將其情形度勢開列於左計開一長江安慶府桐城縣長沙洲向設之黑色鐙杆現因江堤坍塌自原處移設向北二度西相距二十五丈五尺光緒二十一年六月初四日第二百九十五號示 
[赤脚大仙魚鰾種子丸]  
廣東保和堂赤脚大仙丸 
赤脚大仙丸誠爲廣嗣之良方也專治腎元虧損身體虛寒酒色過傷陽事不舉夜溺頻多腰軟膝痠腎冷精稀臨事不堅等症服之種子培元延年增壽每兩洋一角减附桂每兩洋八分　分設上海河南路三馬路口 
[品超常流]  
兹牛肉汁乃化學醫士煉取精液補益人身功過參蓍雖皆來自西域貨高市上一等䲄魚肝油不僅潤肺而且滋補因油内涵入補劑故克奏膚功海卜福四糖槳較之克利馬尼牌子尤稱靈妥服能壯陽種子兼治百病凡攝生求嗣者幸卽購取焉　上海華英大藥房啓 
 
