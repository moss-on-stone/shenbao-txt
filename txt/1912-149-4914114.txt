# 1912 - 149 - 4914114

 

Page 1

 
 
代論　　 
[程雪樓都督與某君論宗社黨書]  
　　承示宗社黨消息及報章載記之詞備荷綺注甚感蘇州近亦有告密者稱閶門某旅館庽有此種嫌疑之人僕一笑置之蓋於此竊有見請陳左右大凡一事發生必先考察其眞象而後定對付之方鍼宗社黨何自而然耶將爲愛新覺羅一氏計乎優待條件本爲吾輩所悉力主張卽全國人民對於皇室亦非有特殊惡感所爭者政體之良楛耳執事縱觀史册横覧歐亞易代之頃安富尊榮如清室者寗復有幾宗社黨豈尚有所不歉於心也無已爲滿旗權利計乎去歲清廷宣誓十九信條幸而國民初未承認若然且永陷滿人於黑暗之域復何權利之有共和國體義取平等人人有總統之資格五族皆民國之主人孰得孰失昭然共見矧所謂權利不過親貴中之最少數旗民無與焉僕在北方親見此輩困苦無殊天然禁錮之奴隸世有林肯當爲恫心今一旦解脫束縳賦以人權血氣之倫鮮不振拔宗社黨再奪此輩自由之身淪諸奴隷之域乎否乎更進語夫時勢光復之役不及百日萬方之震動共和告成豈必盡由武力哉夫亦爲世界潮流所驅迫人心趨向共和莫可式遏歟擴宗社黨最後目的無非破壞民意恢復君主三尺童子猶且目笑存之况欲鼓吹國人乎溯清廷親貴秉政之日據臨全國手握海陸各軍曾不足與世界趨勢相違抗迨至物換星移政局統一謂能嘘已燃之死灰其誰信之斯又彰明較著者也僕事清廷垂二十年世所共諗北方人士知交尤多往者鑒於時政之非未嘗不流涕陳言至於痛哭冀秉鈞者之一悟也卒之希望斷絕風雲四變僕迫於國民大義旣以改建民國而維持南北大局亦求無懟於故君不然國種淪亡同歸於盡安得復有今日優待之局哉執事云云僕體察各方面終覺神州大陸斷無宗社黨發生之餘地容使有之不過蜉蝣大樹爝火明星銷減於轉瞬間耳吾輩値此過渡時期惟有視吾族若昆弟進世界以大同默化濳移共圖郅治如或推波助瀾張皇過當適中奸人之計恐非民國之福也區區觀念準之至公明達如君當能意解草草不盡百一德全白 
[專電]  
　　參議院議决將來兩院同時開閉各以四個月爲開會期下院任期四年上院任期六年每三年改選半數 
　　參議院昨又會議海陸軍旗照覆議案海軍旗用靑天白日陸軍旗用十九星不加入五色旗内業已通過 
　　參議院會議外省官制已將縣官制及軍都督府條例議决 
　　参議院議决服制禮服送總統府核定頒布公服由各官廳自訂 
　　江北分省議案昨經叅議院會議否决 
　　會計年度經財政部議定於七月一日起至次年八月底爲一年度 
　　政府擬派各省協欵數達一百四十萬 
　　熊總長於昨日國務會議後面約陸徵祥於八號往晤資本團商改墊欵條件稍挽利權以副衆意 
　　各省交通代表昨日謁見唐總理請各設交通行政機關直隸中央 
　　中央新聞記者已釋放叅議院議員將質問趙秉鈞違法妄爲王寵惠（司法總長）亦憤其干涉司法 
　　奉天都督趙爾巽因被人誣爲宗社黨恐以後辦事不能見信將次告退 
　　袁總統因聞外間謠傳奉省軍隊有謀爲不軌之事派員密查 
　　黎副總統電致政府薦舉黄興爲叅謀總長 
 
 
 

Page 2

 
 
　　王人文有授爲貴州都督消息（以上北京） 
[特約路透電]  
　　參議院會議編制新刑律無須仿照外國宜體察本國情形後編訂現此案已交特别議員 
　　參議院議員謂各省兵變皆因查考兵額之故又謂議院不必干涉此事祇須催促政府急發軍餉且云政府宜妥爲安置餘兵及籌集軍餉 
　　由香港開往天津之昌新（譯音）輪船有搭客三人先後患疫猝斃迨至烟台卽被騐疫所扣留騐係肺炎病傳染現天津租界已準預防 
[譯電]  
　　熊希齡所請修改監督條件銀行團未必能允以合同中所訂監督各節在銀行團之意已屬無可磋商 
　　國務對於不兌換劵一舉恐多流弊行將作罷現議發行五釐債劵定十年付還 
　　熊希齡與銀行團續行會議後已允設立稽核部附於財政部公署之内 
　　參議院議員赴交通部要求將電政歸各省自行管理交通部謂中國電報曾用以抵借洋債碍難照允 
　　叅議院竭力改輕借欵合同因銀行團堅不可動故無效 
　　中央新聞記者已於初六夜釋出（以上北京） 
　　今日（初六日）達賴喇嘛營内極形忙碌有修理棚帳者有運送行李者有製靴服者豫備於本月下旬卽行囘藏（開林邦） 
　　東京各報評論桂太郎公爵及後滕男爵之聯袂游歐必能增進列强之友誼尤以桂太郎赴英爲最宜蓋桂太郎爲英日聯盟發起人也（東京） 
　　古巴革命黨聲勢日甚戈曼總統已無法鎭壓美總統塔孚脫决議派戰艦四艘由韋斯脫基開往干台那摩美兵已在該處登岸（華盛頓） 
　　聞法國與西班牙所訂之摩洛哥條約已將議結外間聞此消息大爲滿意（巴黎） 
　　番士大局已有進步摩王已赴拉巴脫（倫敦）　 
[公電]  
　　南京黄留守電袁大總統國務院參議院黎副總統各省都督議會報舘均鑒閱報載留守府向熊總長請欵之密電及國務院咨參議院文前銀行團墊付三百萬兩南北各半等語不勝駭異查留守府成立之時曾將本府應行支出之軍隊額給及應行籌備各節開具說明書送交熊總長大約月需經常費三百六十餘萬元即軍隊額給一項已占三百另六萬餘元約完全之師計十六師每師俸餉乾銀約十五萬五千餘元僅步兵一旅者計四處每旅俸餉乾銀約七萬七千餘元加以四路要塞及憲兵衛隊警備隊獨立團等木編成者約三萬人約月需三十萬元留守府約需三萬元所轄各局所學校如金陵軍械所機器局月需三萬五千餘元兵站病院及衛生材料廠月需四萬八千餘元軍官軍需兩學校及入伍生隊約月需十三萬元上海製造局約月需十五萬元此外南京行政公署如巡警監獄審判廳交涉局南京府測量局長江營地調查局等處約月需六萬四千餘元兵站三處約三萬元輔助敎育費約二萬元此經常費之預算大槪也至臨時費用如欲整理軍隊則添建兵房費擴充製造費皆屬切不可緩之需况陸軍部接辦之日又有欠付各洋行商店之服裝鎗砲馬匹費約四百七十六萬餘元又五十九萬五千餘兩綜計以上預算兩月以來應領欵千萬元以上始敷分布然自留守府成立至今已逾兩月之久共收財政部交來之欵僅二百零五萬元此外期票五十萬元但能作爲支還陸軍部欠交商店之欵而興統此南方重兵一面撫馭一面遣散計南方軍隊初約二十萬人近已分别裁遣將近七八萬人之譜凡遣散軍隊除發給月餉並補給月餉外並須備船車給旅費當時因遣散軍隊需款孔急兩月以來僅得此區區二百萬元除以私人名義籌借若干接濟火食外已萬分竭蹶朝不保夕故迭次電請熊總長撥欵並密告窘迫之狀自屬實情當時並不知借款條件損失主權至蔣次長來寗始悉借款條件危險興天良未泯不忍坐視國亡故發電爭拒而熊總長以爲借欵之忍辱簽字均係興請欵急切所迫宣布本府密電以圖洗刷一身而將中國財政奇窘情形盡行發露使外人愈有所要挾不知所存何心竟忍出此且此次借款所謂南方百五十萬均由該總長交滬中國銀行收回軍用鈔票之用並未撥充南方軍餉一文該總長借欵時以南京催欵急迫爲辭而南京並未實得此欵之用查軍用鈔票在寗滬市面頗資周轉今一旦收回致寗滬經濟界陡起恐慌此種政策無異自制死命興前以關於南京一隅之事迹近爭執隠忍不言今熊借欵條約失敗尚復多方掩飾冀圖諉謝欺朦國人以速外禍故據實詳陳以符事實至興之責其毁約非反對借債實反對此次借債條例非與熊總有長個人私恨本日熊來電謂興反對借款而參議院同盟會員意在即日將七條通過表决與公意極端反對齡實惶惑無主莫知所從等語此眞兒戲之言興對於國家存亡所關既有所見自當忠告豈敢挾持黨見而以國家殉之無論何黨何人興均以誠意相勸務期平心論事共維大局敬請主張毁約務融黨見勿爭意氣至陷我國家於悲境憂心如焚無暇擇言諸祈諒察爲幸黄興叩微 
　　天津張都督電北京袁大總統國務院參議院財政部黎副總統黄留守各省都督均鑒外債棘手抗議紛亂愛國諸君竭力提倡國民捐並救國公債冀以抵制外債接濟中央用心良苦然錫鑒之愚竊以謂値此民窮財盡之時加以欵巨用迫斷非空言所能集事而民國存亡間不容髮倘一再蹉跎深恐時機稍失挽救愈難將有終焉沉淪之痛鄙人前於東電謂捐債章程宜歸統一否則辦法紛歧不獨難期成效且恐流弊百出貽笑外人蓋已隠憂及此今讀柏都督冬電以外債爲過渡國内公債爲後盾寓果於因愼終圖始老成謀國實獲我心其喻借債之禍謂飮鴆止渴類於自戕喻不借債之禍謂因噎廢食等於速斃尤爲洞中時局審察入微錫鑾建樹無能隨簫恐後應請大總統毅斷施行參議院同意表决民國幸甚直隸都督張錫鑾 
　　桂林陸都督電袁大總統國務院陸軍參謀兩部武昌黎副總統寗黄留守府并送在寗軍界各同胞各省都督各司令公鑒柏軍長等靑日八電讀悉外債波折政費浩繁自非極力撙節何足以規久遠栢軍長諸公請中央迅訂減俸章程由駐寗軍人首先實行爲全國倡救急之策無以逾此請大總統國務院亟加選擇早見施行查各省軍俸自光復後至爲參差陸軍部前發暫行給與令敝省以財力不及迄未實行見時撫勢亦非獲已總之我輩軍人以愛國爲宗旨力所能逮自應共體時艱望各都督各司令贊成栢軍長諸君靑電協請中央實行榮廷當疾呼萬歲也桂都督陸榮廷軍政司長陳炳焜叩感 
　　南寗廣西省議會電袁大總統黎副總統叅議院各都督省議會各商會各報舘均鑒本會四月二十二號選舉正副議長正議長林繹得四十二票副議長雷愼澤得四十一票楊煊得三十九票是日到會出席議員得總額之半均當選爲議員並定於二十五號舉行開會禮耑此電達惟希公鑒廣西臨時省議會 
　　國務院電第四軍姚軍長奉大總統令箇電悉該軍長扞衛江淮聲勳卓著民國肇興論功蓋偉茲復悼懹時變倡義撤軍以顧國儲而銷隠患仁心義問懋樹風聲全國安危繫茲樞紐嘉賴曷可勝言惟大局方危人才難得正需豪　相與扶持部署定後望即整　入京藉圖良覿以　企懷無任殷盼等因合行電達遵照國務院漾 
　　旅滬皖南同鄉會電北京袁大總統國務院參議院各報館均鑒前皖督孫旣經辭職署皖督栢又將還浦吾皖喁喁望治應請大總統遴選賢能繼任實行軍民分治以救吾皖三千萬之餘生母任三五桀黠結黨把持迫開激烈爭競之端昨見有私人聯名電舉之事無論其人有無才德電中有無揑名既與國家統一主義有碍應請以行爲不正棄之藉彌隠患不勝迫切待命之至皖南同鄉會公叩麻 
要聞一 
[咄咄新民國之財政]  
　　民國財政支絀萬狀南北兩方面各持一說意見紛岐唐熊兩因此辭職茲將最近情形彙録如左 
　　熊秉三之憤恨南京留守黄克强屢次告急政府請撥鉅欵及反對借欵各等情業經　　　 
熊總長將原電宣布後並悉熊近來對於黄氏各電頗爲憤恨前日在國務院作色言克强究竟是何用意旣告急矣又云决不承認借欵旣不承認借欵又何必告急今乃雙方並進是明明與我爲難使我無所措手足耳其作事如此離奇令人不測其用意之所在云 
　　黄克强之責難黄克强昨日通告全國反對借欵責熊秉三甚至（見公電欄）茲又逕電熊總長云萬火急支電悉公對銀和團要求旣甚憤懣又云取銷極易應請立卽取銷照下開方法以資應付一還六百萬墊欵可令各省分途向他處議借小欵隨時密報政府債權旣有競爭要挾可以頓減更可直令各省同時協助現湘蜀撥款已八十萬各省人民均能愛國必不漠視而甘店人後二還二千萬賠欵可從國民捐提撥政府生乘人民義憤速倡此捐可收四萬萬以上撥還賠款有餘更一面整理地契稅實行鹽專賣增加收入甚鉅實可資挹注總之此次約由公訂必由公毁毁約非借約比與參議院無關公前電曾以此自任乃屢電催促並未經明白回示一詞惟沾沾向參議院糾纒以延時日而發不兌换劵行國民捐兩事則有意排難此間困苦萬狀毫不念及所謂撥歸南方一百五十萬祇爲財政部收回軍用鈔票之用實無一錢及寗徒日以空言塘塞不知全國命脉握公一手若再猶疑且立至興交代在即責任屬公能擔負否至同盟會員是否有贊同墊欵約者興不得知吾輩專主救國無論對於他黨與同黨均以此旨爲歸决無偏狥萬乞毀約並速照前電發布命令通告全國實行不兌換劵及頒布國民捐章程以圖自救無任切禱黄興 
　　王芝祥之調停王芝祥氏到京後屢謁總統條陳要政現見南方各處反對借款恐誤大局昨特致電南中各當事勸其勿閙意氣反對借欵並解釋稽核借欵用途與監督財政不同之理由且今日中國似統一而實未統一各國似承認而實未承認國家似成立而實未成立切望各當局勿閙意見以啟國家滅亡之禍 
　　中央新聞社被封情形 
　　六月二號下午七點鐘中央新聞社門前忽有號城兩冀外城南營游緝隊振林（烏珍之弟）並南營參將袁得亮兩游緝隊管帶率領各該隊兵約二百人及兩廳巡警緝探隊等甚夥進該報社且有各隊分駐該社前後及南北兩巷口隔斷交通似捕大盜逾時聞院内摔砸之聲又逾時由内綁出該報社之十一人形似斬决當由振林袁得亮指揮兵丁在胡同口外扭來舊式騾車數輛立令營兵墊底將綁獲報社十一人分裝車内復令隊兵荷槍擁護解往崇文門外抽分廠南營參將衙門寄監候訊外間紛傳莫衷一是當經公途調查始知爲中央新聞報五月三十一號告白攔内揭載看看趙秉鈞之大事記内有牽涉軍警督察長烏珍之劣蹟甚多其原因係五月三十號由天津開來快車有散佈傳單者與中央新聞所登之廣告略同是日有鐵路巡警曾接此項傳單一紙呈由内務總長趙秉鈞長閱看正擬查辦此項傳單由來突於次日見該報登出此項告白即交由緝探局赴該報查詢來歷緝探局當派馬某赴該報查詢此廣告由來是否他人廣告抑或是來函體格並詢是否採訪之新聞而該報答以接到此稿欲登新聞恐其不實且本報又無來函門類故將此稿列入告白攔中當馬某追詢原稿來歴是否有原來稿人並謂無來稿人卽應由該報負責等語乃該報隨向馬某提出兩項辦法一爲和平解决由趙總長來函辯正亦登在原告白之地位其一係趙總長如不認可此項辦法該報亦無可如何衹得聽候辦理逾時馬某回報内務部請以和平辦法處置該館適被軍警督察長烏珍聞知此廣告中指其爲著名宗社黨並其所握兵權皆係趙總長所運動等情大爲震怒始有此違背法律之舉動然此事雖係烏珍之弟振林等人所爲而當塲逮捕實有警探兵隊等人在内想趙總長與内外兩廳亦必預聞其事也 
　　叅議院之燃犀鑄鼎 
　　下院議員額决定情形具見　報茲得京友特别訪函目擊當日會塲情形參破與議之人之心謙原原本本備承見示特録之以存會塲眞相　下院議員之分配擾攘數日僅乃决定各省至少出議員十名以八百萬人口爲率其未及八百萬人口者亦照此辦理如過八百萬則每多人口八十萬即議員一名故全院總額現尚未能確定須俟全國人口有確數方可算定東三省議員之進取思想非常發達前議上院議員之額數則主張絕對均等主義今擬下院議員之額數幾乎亦欲每省平均出若干人經衆竭力反對始定爲相對的人口比例主義倡爲每省必有基太議員若干名衆甚反對四川雲南指爲剝奪多數人民之代表權東三省人堅持不讓浙江議員出而調停遂有前述之結果其中最不平者莫如人口較少之省旣欲多出議員又欲令人口較多之省少出議員其說曰下院總額定爲五百名每省出十名作爲八百萬人口之代表二十二行省會議員二百二十名在總額中除去尚餘二百八十名又將各省人口其在八百萬以上者先除去八百萬合之不及八百萬省分之實在人口數併成一總數再在四萬萬中除去此項總數下餘之人口數仍將二百八十除之視若干人口應加議員一名然後視各省人口除八百萬外尚餘若干即知應加議員若干大約須在百萬人口以外　邊省自出不及八十萬人之議員而令他省出百萬人口以上之議員衆大不謂然照上述結果邊省仍占優勝他省亦得稍稍補救此項問題彼此爭持全不爲黨派所拘純然爲省界之關係口口聲聲說破除省界實則全是省界要見利害所在黨亦失其效黨之能結合者舍利害何恃有志爲政客者可以鑒矣 
　　王總長之語驚四座 
　　上月三十日國務院會議國民捐事唐總理極表贊成以爲國之延存端賴於是自當竭力鼓勵激勸並擬由政府設立收捐處遴派妥員經理其事以免散漫而絕弊端司法總長王寵惠云此事不難於鼓勵激勸而難於以身爲之倡導即今大總統與我輩皆係國民皆應有輸納國民捐之義務若使大總統及諸國務員能各輸其私產三分之一方於大局有濟而亦使全國有所觀贍否則徒苦平民亦無當也唐總理及趙熊施各總長皆面面相覷大有爲難之色 
　　錫蒙承認共和之疑問 
　　前一星期蒙藏統一會會員姚君錫 
 
 
 

Page 3

 
 
光代遞甘珠瓦爾呼圖克圖一呈内係蒙文云該呼圖克圖已向錫林郭勒盟旗陳說共和利益該盟旗亦同贊成共和絕不心向庫倫並云不日帶同該盟十部落晉京謁見大總統表示承認共和之意大總統極爲嘉許已批准呼圖克圖准其乘坐黄輿及種種優待權利不意察哈爾都統又據錫林郭勒盟正副盟長詢問政府去歲改建民國宣布共和所有民國種種件統未向該蒙盟宣布緣盟長恐一宣布所有盟旗各札薩克及蒙古必起擾亂與姚君錫光報告前後不符究竟孰爲眞正事實令人不能决定然以歷史推之似察哈爾來文較有確據甘珠瓦爾欺姚錫光歟抑姚錫光欺大總統歟我政府不可不爲考核也 
　　津郡共和黨支部開會紀事 
　　天津共和黨支部於五月三十日在中州會館開成立大會（一）搖鈴開會（二）公推本部代表孫發緒爲臨時主席（三）主席孫發緒報告開會情形本部代表龔煥辰報告本部合併歷史（四）選舉幹事梁志宸吳鼎昌張肇隆孫鳳藻鄧毓怡王輔仁李晉顏世清孫蔭吳慈培袁克文袁修蔭十二人（五）黨員演說首由黎副總統代表張振武演說大旨謂民國初成各國未經承認瞻望前途危險萬狀將來建設問題定當取國家主義蓋取社會主義流弊甚多將來必至士農工商均不事事其失敗有必然之勢故振武對於社會主義極不贊成非反對會主義蓋以主張社會主義不甚合於今日之時勢振武前發起民社組織政黨實有保全中國之苦心非故與他人立異也次由本部代表吳鼎昌演說謂政黨合併原以化除畛域鼎昌深望本會將來日益發達俾國會成立之後能使本黨主張政見發生効力深不願大團體之中再有小團體之結合以致纷爭排擠致生危險現象云又次由北京本部特派員陳紹唐演說謂自此次合併之後深願同人一致進行旣同爲共和黨之黨員不可再有民社協進會之畛域倘再生意見互相排擠則非共和黨之人必起而破壤吾黨之團體甚可慮也末由主席孫發緒演說略言人生謀衣代食住不過以圖生存國民組織政黨亦不過以圖生存雖有爲個人爲國家之不同其所以圖生存一也今日國家之生存不外兩大主義一爲國家主義一爲社會主義但社會主義立論過高施之今日不無躐等　　　今欲圖生存必以組織政黨爲務組織政黨尤當以國家主義爲先提（六）撮影散會 
要件 
[北京中央新聞報館代表王藩意見書]  
　　　　初四日俱進會開　瀋以海輪脫班未能趕及歉仄莫名初五午後抵滬間諸君研究報律問題尚未解决鄙意　報律兩字實包括一切刷印品而限制之特以報紙最爲流行故名之曰報律推其緣起因專制時代政府各事主秘密執政者汚穢歷史畏人宜洩假報律二字以爲其提防之方法雖書籍函牘亦皆加以限制滿清無理之羅織固彰彰在人耳目者也其實印刷類爲代表言論之利器言論可以自由即出版可以自由若以宣洩政府秘密則共和國各事應主放任本無秘密之可言若謂損害個人名譽則民法上當有名譽賠償之規定印刷品之限制已寓於其中似無需再定專律此吾儕對於消極一方面無論主觀客觀皆可達取消報律之目的矣至於積極一方面藉報律以保護報館之說更　無須研究蓋言論出版旣爲國民自由之權利卽爲報館不受侵犯之根據此次臨時約法規定甚明吾儕援以保護報館綽有餘裕不過實力未充致有新天津民權中央新聞各報館一時受人侵犯之變象耳今俱進會旣已成立聲無聯絡機關統一卽有　淫威以摧殘與論者亦不足虚矣至關於報館版權商標各問題非訟事件中當有登記之定例已足資保護而謀輩固不必拘拘需報紙之專律也鄙意以報律與保護律均可置之勿論至由會公擬章程一節本属應有之事特祗能就報館與報館之關係規定其權利義務以爲全體報館限制一報舘之規約不必由院議决議不必由官廳批准不過各報館自相拘束以防我報界言論價値之墜落耳若照熊君主張要求參議院議决施行是又成一報律之悾質恐限制言論之弊卽因以發生此鄙意所以不敢贊成也抑吾尤有進者權利與義務每對立而不能分離吾儕擬具報律一方享保護之權利必一方受限制之義務若欲專重保護而不涉及限制不特議院不能通過政府不得承認恐諸君公擬時必亦難於著筆矣畫蛇添足似不必多此無益之舉也怱怱咯抒所見願諸君有以敎我爲幸 
[京津武漢揚紹各報代表廖舒籌等陳請書]  
　　敬陳者中國報館俱進會於前清時代經已成立惟敝報等係初次與會且與會諸君以代表名義或限於會議組織全國報界團體加入國際新聞公會之一事而來不能不以後之數事爲陳述意見之前提倘荷在會諸君先　解决敝報等幸甚 
　　其一敝報等旣係初與會是否以到會後卽認許爲加入俱進會其認許之法是否兩方默認抑爲正式之宣布請公議其二假定爲認許加入俱進會是否當然有繼續履行會章之義務及提議修改會章之職權請公議 
　　其三假定有修改會章之職權而此次會期甚促且與會各報在全國尚占少部分應否以此次與會各報及俱進會名義提出綱要登報聲明請全國報界公同研訂各以意見書寄交本會定於本年開常會時召集討論抑或公同表决卽於此次改定請公議 
　　再者敝報等尚有陳請在會諸君先賜解决者數事　　甲各處對於本會名義尙多誤會或稱俱進或稱聯合應否改定以免　誤公議 
　　乙本會辦法是否以報館爲主體抑係以全國報界爲主體是否由各處報館直接與本會聯合抑係先由各省報館自辦聯合會再由各省聯合會與本會直接或二者並用請公議 
　　丙假定爲各省報界先設聯合會其聯合章程是否由本部標舉網要抑由其自定其與本會聯合辦理之事務應否酌照俱通會原章抑或照前項第三條辦法徴請全國報界公同擬訂草案膈集研究議决公布請公議 
　　敝報等尤有陳者民國成立報界之力居多　者國勢阽危内憂外患迫於眉睫敝報等深願在會諸君對於全國言論上負完全之責任對於本會之辦法虚衷研究以策進行俾確然底於健全於實際上有所規益所以挽救國勢維持同業者於是乎在是則敝報等區區之意至加入國際新聞公會一事前日開會已公同表决調查辦法廣徴意見茲不具　 
　　陳述者天津報界聯合會北京天民報社代表廖舒　揚州民聲報代表徐公時武昌羣報代表覃嘯秋漢口國新報代表金頌檮武昌公報代表王慶颭紹興越鐸日報代表唐端甫漢口震旦民報代表含章 
[清談（苹）]  
　　借債猶飮酖也飮酖以止渴烏乎可者然天下之事貴乎靜心平氣以處之若徒不察民生之艱虞各省之狀况而謂人人有負擔國務之能力巨欵可以立辦外債可以取銷此雖激於愛國之熱忱恐適流爲書生之習見耳 
　　或曰吾非反對借欵系反對借款合同也然試問今日民國條約之締結權操他人當此新邦締造之日不幸而赤貧至此欲不爲他人所挾制也得乎 
　　此非可以空言相責難也要必别創一途提携國民捐以爲借債之後盾耳 
　　夫然吾思王司法總長以身倡導之言不置 
小說 
[俄王之偵探（九十四）]  
[無名]  
　　女婢又告余道來脫考脫走時外邊雖揚言往鄧勿離其實是向客利一路而去後來鄧勿離的警署發電客利往追卻又半路轉往别處去了余至此時因又設法向那女婢說了幾句話敎他引我到那密烏蘭爾房内考察一切女婢欣然引我到那房内原來密烏蘭爾的房是在一帶大屋前面的房間雖小郤收拾十分精雅房内的窗都是古式窗口甚深從窗口看出便是來納克樹林和那前面的山風景甚好房中所有一切悉如舊貫雖沒主人也仍揩抹得甚是淸潔余一一留心觀察並無可疑之物及至走到了窗口向窗一望忽然心中一動你道爲何原來在這窻口内望去來納克樹林裹所有曲折纎悉畢露倘在這窻口内做了暗號夜間携燈置諸窻口日間晒一手巾在窻口來納克樹林裹無論何處都能看見余因留心看這窻口的四旁見這臨窻之處擺一小小的鏡台鏡台之上各種銀飾的動用器具一切都在其外另有一個小式的望遠鏡放在鏡台上余一見心中暗喜忙取那望遠鏡對準了眼光向窓外樹林内照時眞是俯瞰一切如在目前女婢在旁說道這望遠鏡我們小姐在時時常向這窓外探看的余道原來如此如今我也借他來看這邊的風景果然不錯說罷又取了望遠镜來細看 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫都督允不離閩]  
　　福州自蔣黄被殺後暗殺風潮迄未少息幾有人人自危这勢以致城内外居民紛紛遷避者實繁有徒孫都督亦擬假出巡下游爲名急　離省經紳商極力挽留始作緩議聞五月二十九日商界三圑體代表十餘人晋謁孫都督略謂聞都督擬親臨安溪平亂此固當務之急然近日城台謠言百出舖户居民一夕數驚倘都督舍重就輕不免謠言更甚所以面請都督權分輕重安溪亂事　可委派上級軍官都督則必須鎭攝省垣以安人心等語時孫都督因政躬不豫特由其少公子接見諸代表立將以上情形面奉都督後復由其少公子傳述都督命令云果有此等妨碍儘可不往下游務請商業諸君子卽便安心營業及種種謙恭等語是日又由孫都督出示安民略謂本都督本擬赴下遊一帶剿匪託彭參議暫行代理一切不料人民誤會竟有奸人造作謠言以致移徒紛紛殊與治安有碍本都督現已 
　　决定不往坐鎭一切至蔣黄二人係宗社黨人所暗殺當力行追究以昭法典云云想自有此告示後民間可以鎭靜矣 
[貴州省議會開幕]  
　　貴州省議會於五月十七午後一時開正式大會旁聽者五百餘人議員出席者一百零三人自都督以下各行政官均蒞會頗極一時之盛首由秘書長報告開會大意畢即由唐都督各行政官以及來賓等相繼演說及散會時已日晡矣茲將唐都督演說辭錄左 
　　繼堯承各界推挽擔任都督一職自當勉爲其難此後貴州秩序或可漸次恢復惟民國初成中央甫定國家基礎尚未完固民政雖較易解决但保全秩序維持大局不能不編練軍隊而籌款尤爲先務貴州偏遠貧困反正後更形困難中央雖有撥濟之令然緩不濟急獨一無二之法惟有從整理財政下手實業不獨貴州爲然各省亦皆如是然見效太遲又不得不研求至善足濟目前而資善後繼堯本外省人民地方情形民間疾苦未盡周知今日議會成立諸君皆來自各府廳州縣對於桑梓實情自洞悉於胸中務望和衷共濟時匡不逮繼堯雖能薄識淺無不以身許貴州盡力爲我七百萬父老子弟服務也 
[南京拿獲宗社黨詳情]  
　　南京憲兵第四連於六月四日經連長王家福排長沈光怡帶同眼線（即本連士兵充偵探者）並率同士兵多人在下江考棚拿獲宗社黨柏宣一名搜鎗三枝隨又協同第七連官長士兵多人往城北鷄鵝巷拿獲楊老二戴秀章二名搜子彈數十粒旋交由司令部解送留守府懲辦該　拘捕冋連由王君家福訽問之後復由沈君光怡巧福供出實在情節始則稱辦事錯誤懊悔不堪繼供出間黨常庚（前劉長慶案内要犯）現已到常州去住馬家鴨子店内又供同黨朱文汗朱和武係壽州人住本城斗姥宫旁又供該黨友人楊春景壽州人四十餘歲住章團長（即章武）家内有十六响之手槍出售現經留守府訊問已將該團長一併拿獲又供有排長陳振生住三十標後巡警局第二家並承認爲民國盡力搜查軍械又供南門篾街有朱雲龍家内有槍械若千前有槍數枝藏在柴船上爲公人搜查去了云云留守府以沈君光怡善於訊供即以沈君巧騙之供爲確據云 
[南京漁業黨危矣]  
　　黄留守因有漁業黨員販賣槍械事宜訊問口供時涉及漁業黨發起人姜眉仙曹星吾廖濱甫高錦山四君特於六月五日晚六時命警備局將此四君移送巡警局看管俟此案結局與彼等無涉自可釋放初六日下午又獲三人卽日由黄留守電致北京實業部云北京實業部及湖南江西蘇州安徽上海都督鑒寗省漁業統一黨該黨未經禀請貴部核准立案總理李天麟遽行刋刻圖記組織成立殊有不合現在寗省拿獲不法會黨多名大半皆係該黨中人已飭傳該黨職員姜眉仙曹星吾廖濱浦高錦山等訊飭勒令即日解散查民國成立伊始根基尚未穩固該黨即招集無賴流民收買軍械種種不法深爲隠憂乞從嚴取締以息黨禍而維治安除分飭通電查明勒飭解散外用特電達如該黨呈請貴部立案務立予駁斥爲盼黄興魚 
[百二團勒令解散]  
　　五十一旅所部百二團本張勳崔瑛舊部集合成團旅長瞿鈞曾以該團難靠密禀留守請其解散故日前在漁業黨捕獲宗社黨牽連該團團長章武留守當卽令瞿鈞不動聲色將章逮捕昨日派陳師長懋修田旅長應韶勒令該團全數繳械并不深究復於昨日給餉令其解散并派船遣送不許逗留 
[不准已散蘇兵入寧]  
　　黄留守致蘇都督電云萬急蘇州程都督鑒蘇州遣散軍隊昨今在下關騒擾又欲强行入城寗垣軍隊甚多一經混入隠患堪虞現已飭軍隊在城門堵截如該兵士不聽命今即行痛勦寗蘇皆先生轄境務懇嚴飭該隊長官將被遣散兵士妥爲押送勿得顧蘇禍寗是爲禱盼黄興魚印 
[蘇都督通令述要]  
　　江蘇都督程爲通令事據各司會稱東西各國均以公報爲宣布法令之樞機吾國古先亦有讀法懸書之制度凡國家法令一經公布遠近周知非特省楮墨吏胥之煩亦以杜延宕欺朦之弊法良意美無逾於斯本都督定於中華民國元年六月十一日起每逢星期二四六日刋發江蘇省公報一册即爲公布本省法令之機關自後本省行政司法議事機關及軍營局所學堂應以公報爲依據毋庸再以文書通行其並非通行全省之訓令指令不必公布者仍以文書傳達凡應行約發公報之處一縣共有若干統由該民政長從速調查呈報以便按期照寄除訂定江蘇省公報條例及各地方施行法令日期表並公報發行章程隨報頒布外合亟先行通令各該縣民政長仰卽轉行移咨照會及出示曉諭俾衆周知是爲至要切切此令 
　　又爲通令事據民政司稱查市鄕制第十六條第一項第四欵所指直接稅是否不以納於本地方者爲限並無一定解說近來各屬正在調查公民資格紛紛訽問合行暫定解說以免爭執所有該條及市鄕選舉章程第五條所稱直接稅應暫照前自治籌辦處所頒疑義簡釋仍以納於本縣者爲限仰各該民政長查照辦理並希轉行知照所屬各市鄕一體遵照此令 
[吳下叢談錄]  
　　猪商認捐包辦靖江縣港口鎭猪業羅豫泰禀請包辦該鎭猪捐每年認捐四千串日前具呈都督府請爲核示當奉程都督指令云據呈所認捐數是否核實應由江陰稅務公所查明呈候核奪 
　　絲稅母須專員震澤鎭絲商世與昌等以絲稅繁重可否派委專員駐鎭辦理昨亦具呈都督府經程都督指令云該商等如有爲難情形儘可與該所長隨時商辦母庸另派專員仰盛澤稅務公所轉行知照此令 
　　請設洋務專員江都縣公民吳西書以揚州所屬各縣地方敎堂林立敎民甚多遇有商民與敎民互相涉訟之事往往由傳敎洋人出爲控浙此等事件若歸審判廳辦理諸多窒碍擬請酌設洋務理事員專管民敎事件此項洋務理事員擬由各縣公民選舉呈請委任并請飭令丹揭各縣民政長辦理經程都督指公云據呈訓令揚州府屬七縣民政長分别查明情形呈復到日再行核奪 
　　旗人請還房產旗人愛興阿係前江蘇候補知縣曾在南京置有房產上年光復後寗城房產卽被没收現該旗員親赴蘇州都督府具呈以現在大總統已有命令無論滿漢人民財產一律保護則所有前次没收之寧城房應請查明卽日發還經程都督指令云據呈訓令南京府知事查明核辦矣 
　　不准專賣洋藥蘇民朱世旦擬集股設立洋藥公局請將蘇州地方鴉片烟土歸局專賣每年認定捐稅若干由局呈繳先定五年爲限議定辦法多條具呈都督府核示經程都督指令云洋藥進口稅現正請求大總統速向外人磋商改約卽以中華民國元年無終止之日所請集資設局專賣五年之處應母庸議 
　　請減貨稅彙聞蘇城貨物稅公所改定章程開辦以後各商業皆以稅率較舊爲重紛紛禀請求減如紗緞絲行烟茶等業均由稅公所駁斥不准近又有常熟紙業因捐則加重進口貨船停阻崑山要求稅務公所仍照光復後減折收捐並電請都督俯賜恩准未知果能邀准否也 
　　蒯案並不株連馬大　巷蒯佐同兄弟謀亂伏誅一案除二　當日槍斃外餘如先鋒營隊官程宏（卽綽號木梳天寳）及管帶吳康壽（綽號吳江老四）均於次日槍斃其餘並不株連以　反　三營管帶吳丙生現　逮案質問業有多人聯名具係當可免於波及矣 
　　　挽留會長商　公會會長沈　叔　濟之　　　先後因事辭職現由各支部部長定期於本月六日下午會議公擬挽留俾免廢弛又第四部副部長張景輪君　　該部部長　有意見亦經辭　並已登報聲明　其去志已决恐難挽留矣 
　　 
[河南旅蘇同鄕會無容立案] 　 
　　蘇州府屬吳江崑山及寗鎭府屬溧陽高淳句容丹陽等縣皆有河南人民墾種荒田且已有客居數代者現有旅蘇豫人張仲儒等以豫人來蘇墾種者固日見其多即其餘來蘇經商者亦屬不少若無團體爲之維持或恐流離失所特發起河南旅蘇同鄕會酌定簡章呈請都督府立案昨經程都督指令云呈及簡章均悉查地方公民無分土客本省頒行市鄕制第十五條載明凡在市鄕内現有住所或寓所者無論本籍或流寓均爲市鄕居民等語是籍貫主義早已破除同爲一地居民權利即屬相等地方長官自應一視同仁妥爲保護至集合團體以勸農業原無不可惟定名可母庸再加河南旅蘇字樣以自異於本區域之居民简章第八條侵入司法範圍權限不清未便准予立案此令摺存 
[常熟複選民政長]  
　　六月五日爲江蘇法定選舉民政長之期常熟初選當選共六十八人是早舉行第一次複選實到六十二人丁君祖蔭以六十票當選第二次續到六人徐君兆瑋以三十四票當選第三次選出徐君元綬瞿君良士俱不足額舉行决選卒以四十九票徐元綬爲當選云 
[徐軍長開辦平糶]  
　　鎭江米價近日每石又增漲五六角高米已漲至八元以外卽不堪下咽之糙米亦須七元左石人心惶惶甚爲可慮現經鎭紳張曹諸君商准駐揚第二軍軍長徐寶山君在江北各處採辦白米二萬石陸續運鎭開辦平糶以濟民食而保公安茲徐君已派弁來鎭辦理平糶一切事宜並就城内外設平糴局六處俾貧民便於購食業於六月五日一律開局中等米每升八十文次等七十三文窮黎之沾惠者莫不額手稱慶 
[鄂奸黨詭謀百出]  
　　鄂省陸軍測量局因擬測繪全省精確地圖招集陸軍學生二百餘人在局辦事五月三十一日十一句鐘該局長朱君伯平忽接軍務司長電話云本夜恐第四鎭軍隊作亂各營隊均不足恃擬集將校團敎導團學生軍並貴測量團防禦少頃由司送子彈來請即預備槍械出發朱君聞之立即召集全體告之以故各學員以第四鎭近日巡防省城迭獲匪類胡有異志均各驚疑莫釋然以軍務司令祇好　裝準備乃俟至二句鐘之久未見挞彈來局恐有他異即電司催促吳興漢司長聞言大爲驚異卽復電云本司並未發有此種電話必係奸黨欲挑動四鎭軍心朦敢假冐命令於是由雙方派員往電話總機處追問司機者據云實係軍務司所發當遍訊軍務司中司電話員役俱不知情刻已禀知都督將一干有關係人並守衛電話總機之兵一併發軍法局嚴訊聞同時某團團長亦接有信筒封來之假命令大約皆係匪類所爲吁匪類之詭謀多端亦徒心勞日拙而已究何益哉 
　　都督府偵探本月三日又在武勝門外新河拿獲私造炸彈之犯一名此人前在漢陽鋼藥廠爲工能造無烟火藥現在該廠尚未開工賦閑在家致被宗社黨所用聞抄獲原料火藥機械甚多惟無造成之彈解至都督府訊問發交軍法局擬辦一面另派軍警往其住宅掘取地板搜查亦無所獲大約必已運藏他處該犯因機械原料不足爲據狡供不認現已收押模範監内暫禁矣 
　　鄂省巡警廳偵探昨亦報告第二署云太平街二十三號門牌屋内匿有巨匪童某手下黨羽甚夥當派巡警前往拿獲匪首二名搜出元寳二十餘隻金表金飾等物亦數十件値價甚鉅又飄布名册手槍等項禁物因牽涉軍人訊問之下即移解軍法局懲辦聞其飄布爲同心堂又金龍巷某空宅亦匿有匪巡警往捕竟敢開槍拒捕後請軍隊協拿該匪由屋上逃走時在深夜遂被漏網 
[華僑新漢口建築公司規則]  
　　華僑代表上黎副總統書云敬呈者竊漢口爲中華名區輪舶　集商賈輻輳自開爲通商口岸歐美各國聯袂接踵相與徴逐浸假而洋樓高聳浸假而馬路宏開中國街衢亦漸擴充蓓蓰於前由是漢口商務之發達遂爲中國冠我軍起義南北交鋒漢鎭商塲焦土一片哀哀赤子流離無依營營　闠荒蕪滿目副總統疴　在抱不忍繁盛之區日久荒凉迭次諭令僑等回國相度該地情形妥籌善後以便特别構造光復舊觀聞命之下尅日束裝以期無負德意但該地業主創鉅痛深不資輔助之力斷無改良之方舊日市面湫溢囂塵不加改作之功難收宏大之效僑等再四籌商擬集合資本組織建築公司改築街道變易舊形以輔官力之不足以補建築籌備處之不逮此則僑等之責任未便旁貸者也（中略）茲將新漢口建築公司規則錄左 
　　第一欵總　第一條本公司　帶僑代表陳楚莊　　　端霖邵鎭國等招股合資組　係　爲改　漢口市塲建築　　而設俟呈請政府批准立案後卽行集股　辦第二條本公司要求政府將漢口建築工程處所繪圖式之第一叚區域　市埸　　之建築事項　歸代表等自行合資承辦地皮由公司出資購　其餘由政府辦理第三條依前條規定本公司除建築市場房屋外其條道路由政府辦理 
　　第二欵組織第四條本公司由代表等承認招集股本銀二千萬元第五條漢口土地之業主有以地叚估價投入本公司充作資本者本公司應給與股票俾同享股東之權利第六條本公司之股本除第四條第五條規定外不得　入洋股該股東等亦不得將此項股票抵押洋欵但有不得已時可持股票各本公司銀行内酌押第七條本公司俟股本集齊在漢口開設銀行並請政府允准發行鈔票與各項銀行一體儅用第八條本公司招股章程及銀行章程另定 
　　第三欵辦法第九條國有土地須由政府酌定公平價格贊助本公司之進行第十條人民私有或公有之土地須由政府調查其坐落地點酌定價格以便着手營造若該業主情願以其地段售與公司者本公司應照所定價格收買之其有以其地叚照所定價格投入本公司充作股本者依第五條辦理第十一條人民有土地該業主情願自爲建築者聽之但須於本分司開辦之日起六個月内一律起蓋其有因故不能建築者可將該地段出售或質押本公司或本公司之銀行以便一律營造第十二條右列各辦法該業主等如有希圖破壞公益及故意刁難者政府應負整理維持之責任 
　　第四欵約章第十三條馬路與房屋應同時建築但關於馬路之各項建築事宜由政府負其責任第十四條建築馬路政府須照原訂細章辦理倘因公欵不足有須本公司代墊者本公司可先期墊用但本公司所墊之欵應由地方稅作抵合約臨時另訂第十五條應要求政府允准本公司選派一人爲工程處之顧問贊助工程之一切事宜第十六條本公司區域内應建大會埸男女學堂菜市埸留醫院施醫院博物院附設勸業埸陳列所濟良所公園運動埸噴水池地價由政府擔任其建築費政府與本公司各團體各社曾分三股擔任其常所經費叧章定之 
　　第五欵善後事宜第十七條本公司區域内應行安設之電燈自來水電車德律風郵政局電報局各公共事業當同時創辦第十八條本公司區域内巡警局清道局消防隊由政府倡辦並請允准本公司各選派一人充當顧問扶助維持地方秩序第十九條本公司區域内建築完竣之後其地租門牌稅以及各項雜捐應請政府酌准特别平價完納至十年以後再照普通公例認繳第二十條本公司區域内建築工程浩大與商家之生命財產攸關應請政府實力保護倘因意外災變致遭損失應由政府擔任賠償第二十一條本公司區域内建築新式戲園妓院茶肆酒樓旅館等應由政府飭巡警局負完全保護之責第二十二條本公司區域内街道之命名除一條元洪路一餘湖北路一條共和路外餘均由本公司改訂第二十三條本公司區域内建築完竣如第二段第三段有須本公司代爲建築者本公司亦可預算承辦第二十四條本公司區域内凡路程有須更改者工程處須允許變通酌改第二十五條本公司對於漢口建築完全告竣之後將本公司銀行部改爲中國寳業銀行 
[乍浦軍警衝突]  
　　嘉防游繋隊此次由南京凱旋分駐各城鎭時有索詐商民之事六月五日乍浦駐兵與巡警因細故齟齬竟至互相衝突各紏同類勢將激鬭商民驚惶罷市現據該營統領陸殿奎電禀都督歸咎巡官其原電據稱昨日巡警侮漫敝營兵士今日巡官故意規避巡士挾嫌謾罵激成兵怒已懲辦解散魁京印六 
 
 
 

Page 7

 
 
本埠新聞 
[全國報界俱進會大會第二日記事]  
　　　日三句鐘報界俱進會仍在江蘇秋育總會開會到會者計漢口共和報代表劉笑澄君廣東報界公會代玥陳新吾君廣東報界公會震旦平民兩報代表王搂湄君漢口國民新報代表金頌　君天津報界聯合會北京天民報代表廖舒　君武昌　報代表覃嘯秋君北京中央新聞代表王願亭君江西民報商務日報豫章日報代表姜助民君武昌公報代表王慶　君揚州民聲報代表徐公時君漢口震旦民報代表龍含章君江西晨鐘報代表廖國仁君北京公民報代表吳書箴君吉長日報新吉林報汕頭新中泰報太平洋報代表朱少屏君民立報代表邵仲輝君民國新聞吕天民君陶鑄君鄧灰宇君神州報曹民父君汪廋岑君申報孫起淵君唐糼常君時事新報徐寄廎君民强報愛國報代表王河屏君民報何竣業君楊森若君天鐸報鄒亞雲君梁重良君大共和報王伯羣君時報狄南士君新聞報汪漢溪君黄報夏廉孫君倪寄生君先由朱少屏君報告前日因時間僞促不及議决議定各備意見書送交事務所今日計有北京中央新聞代表及天津武漢等七代表意見書各一件因七代表意見書有是否到會後即認許爲加入俱進會一條是以不得不將此條先行解决據鄙人意見各埠新報館加入團體在會各報館異常歡迎今日自廠作爲正式加入衆無異議遂通過提議報律問題先由天　報梁君代述李懹霜君意見以共和國言論自由無所謂報律主張絕對不承認汪廋岑君主張不承認報律而要求參議院規定特别保護言論自由之條件陳新吾君代表粤報界絕對不贊成要求保護條件此事討論甚久各代表意見要求特别保護卽是報律發生之導綫均主張不必要求保護亦不認再有報律二宇後呂天民君云現政府尚無報律發生今日不過預先討論將來如有報律頒布研究一對付之法合全國一致抗議務令消滅而後止（衆大鼓掌）次粤代表報告現粤都督以公文通告各報仍用滿清報律取締報紙報館以此律當然消滅槩不承認惟屈于行政官勢力處處窒礙公决用全國報館俱進會名議電請大總統通飭取消電文如下 
　　致袁總統電北京袁總統參議院鈞鑒廣東都督妄用前清報律取締報館全國報界同深駭怪請嚴電申斥並通電各省都督嗣後不得有此等違法舉動以符民國約法言論自由之旨中國報界俱進會陽 
　　嗣中央新聞代表王　君報告北京中央新聞社被趙秉鈞違法逮捕情形公决電參議院文如下　 
　　致參議院電北京參議院鑒中央新聞報社登載署名刷印來稿竟被逮捕並及眷屬趙秉鈞以行政官擅用軍隊侵害法權破壞共和大局莫此爲甚貴院代表國民理宜彈劾以保言論自由而重民國約法不勝盻　中國報界俱進會陽 
　　議至此已六句餘鐘因議定明日二句鐘在二馬路工業建設會開會續議修改章程當推定曹民父王秋湄廖舒籌劉笑澄朱少屏五君爲起草員遂散會 
[陳都督嚴防宗社黨]  
　　滬軍陳都督前晚聞有宗社黨由金陵潛來滬上謀爲不軌適因是晚旅滬湘人忽起衝突深恐該黨乘機擾亂爰於夜半時立發命令派馬弁分赴各營隊查察遇有四五人結伴仝行者應卽盤詰果係商民即刻放行如其形跡可疑立即扣留解訊以防奸究 
[三誌湖南人之大衝突]  
　　湘籍軍人前日在湖南會舘大起衝突詳情已兩紀前報茲悉是日傍晚六時駐紮高昌廟之砲隊營及某營見龍華之兵路經西柵口悮會别有舉動即將過山礮四尊拖置西栅口連放兩炮撃壞織昵廠忾缸一只一時秩序頓亂人心惶恐嗣見栅外有龍華兵七八人伏於空屋内又欲開砲幸有過君振適在高昌廟訪友經過是處見其悞會卽出而排解對衆婉懇曰兵以保國衛民我輩軍人是國之干城民之保障百姓之所以出餉供給軍人者無非欲保衛治安今日貴同鄕開會衝突妄動干戈何以對同胞我亦軍人諸君愛我即請停戰如其不然我身在砲口儘請諸君開放是時適有陸軍第五師騎兵第五團團長在旁亦即竭力阻止不復再開旋滬軍都督陳英士君與陳漢欽君亦到得以解散不然則該處一帶居民不堪設想矣　　昨報載軍事會議内有楊錦堂君聲言槍子係伊所發等語茲復經確查楊君實無其事亦無是言當是傳聞之　附誌於此以昭核實　 
　　 
[平價處定期開辦]  
　　上海民政總長李君出示曉諭云照得滬地自光復以來人多米缺自春徂夏價値騰漲民食維艱迭經本總長示禁居奇並呈准江蘇都督暫免米稅復經派員赴湘採運米石以資接濟惟目下各路來米不多米價仍未低落絲亳應設法挽救經邀集米董米商會議公决先將採運來滬之湘米六千石平價發售仍照上年辦法分東西南北四段每叚各設平價處一所東叚設老白渡龍王廟南叚設南會館前西段設西區小菜塲北段設同善粥廠舊址均定於六月十號卽舊暦四月二十五日開辦合行出示曉諭爲此示諭凡貧苦食力之人愿購此項平米者各就本段赴平價售米處遵章購糴勿得擁擠喧閙滋生事端如有力能自贍之户混冒買取或一人買至數斗或一日買至數次查明後定當究罰所有售米章程開列於左 
[計開]  
　　一售米時刻午前八時起十二時止午後一時起五時止一米價每升大洋七分五厘一售米之數每人以一升起五升止一售米槪照大洋核算錢洋定價逐日牌示　 
[稽勛局調查處開幕]  
　　昨日下午二時滬軍都督府開臨時稽勛局上海調查處成立會擬照京局所定條例五則先由各調查員調查確實經審查長曁調查長審定後再發交各主任員編列表格簽押擔保再經調查長審查長簽押送請處長考核定奪蓋章彙咨京局備案給獎茲將京局與調查處來往電文錄後 
　　北京來電一武昌黎副總統南京黄留守各省都督鑒臨時稽勛局現已成立自由不才忝承斯乏深慮茲事體大弗克勝任碩以生死同志宣力民國　　發微責在我輩用敢不揣謭陋竭　盡力以任其事查參議院所定官制本局職掌五事一稽查開國前各處倡義殉難者二稽查開國前爲國盡瘁身亡者三稽查開國時關於各地方戰事宣力著功者四稽查開國時於軍事上建議畫策或奔走運動成續卓著者五稽查開國前後輪貲助公者其局内設置職員則爲局長一人秘書三人審議員專職十人兼職無定員調查各省專職若干人鄙意以爲事繁職重頭緒萬端偶一墨漏貽誤非輕廣州武昌南京三處戰事尤多應請各設調查會一所以重其事其餘各省應請各都督尅日遴選調查員若干人以詳知當日革命事蹟者充事由局荐任分頭稽查隨時彙報外并請各地方人士各以所知函告不逮俾我同志豐功偉烈彪炳人寰鉅細不遺存没均感而自由亦得免於咎戾是所深幸臨稽動局長　自由元 
　　北京來電二陳都督英士鑒元電當達台覧光復上海一役爲開國史上最有光筞之事以後各省響應接濟運輸深資得力至紳商優界慷槪愉將尤爲功不可没凡此皆爲本局應查之事前電請推荐調查員若干名詳細布告久未見復鄙意以爲滬軍都督府如未解散可否卽將調查會附設於本府内調查員則由公推存再由本局荐任庶不致有掛一漏萬之弊　見如何伏乞敎臨時稽動局局長自由　 
　　上海去電○北京稽動局局長　前准貴局電知設立臨時稽動局上海調查處一則當卽遵飭敝處人事科妥爲照辦茲將擬定简章曁調查人員列後洽否請零示一本處專司調查上海光復前後著有功績人員二本處奉北京臨時稽勲局委任組織故直轄於京局三附　滬軍都督府四設處長一人即由滬軍都督兼任審查兵四人調查長一人調查員十人由處長薦任均請各給委任狀以專責成另派錄事兩人由處長挑選兼充無庸京局委任五由調查員按稽動局條例調查確實後報告調查長詳細覆查移請審查長審查無悮再由處長彙送京局核辦六職員槪係義務不另交藉調查處長陳其美審查長黄郛許葆英蔡寅姚　忱調查長高一某調查員曾　范宗成黄洪王　瑞張相吳湘王義俞思瀾胡朝陽徐宗　專此電陳惟希鑒奪陳其美儉 
　　北京來電三○陳都督鑒儉電悉承示辦法兼任人員均極妥善　　我公計劃周詳無任佩　謹如尊命希卽照辦至委任事一俟修正官調案通過本局卽照行可也馮自由叩 
[洋人持械夜行]  
　　滬軍陳都督致交涉使函云據光復軍李統領呈稱據第一團二營營長轉據守衛伍長報告本月四日夜十二點鐘步哨至寳山路遇有持槍夜行者向其查訽伊即亂跑不答因思現在戒嚴之際竊恐有宗社黨等暗中來此探營是以追踨查問詎知追到時見係洋人該洋人不問來由即拔刺刀欲刺適三路三區巡士在旁看見卽偕同兵等將他槍刀拿下等語查華界現在戒嚴閘北一帶均經派有巡士巡哨以資防衛該洋人於深夜持槍游行想未知華界警章所致除槍刀交三路三區巡局核辦外呈請察核函請交涉使照會各國領事通止持械夜行是爲至　等情據此查該軍以查防奸細起見辦理尚無不合除飭令查明何國洋人將槍刀送交該管領事或俟該洋人赴局具領外用特函請貴交涉使將以上各情照會領事團嚴行禁止持械夜行俾免悞會而生事端 
　　又覆李統領函云頃准來函得悉一切此項鎗刀旣經扣留交局請查明洋人籍隸何國逕送該管領事收納發還或俟其來局時即予給領可也除據情照會交涉使外此復 
[催繳米麥餘欵]  
　　米業董事張樂君退辦米麥捐稅之後核計盈餘尚存一萬餘金曾由民生國計會諸宛明君函詢稅務總公所已否全數解繳如已解清請作賑災之用茲經稅務公所所長張永年君查得此項捐稅盈餘爲數尚鉅未據該董繳呈亦未將經辦案卷送所查核除函復民生國計會查照外並於昨日備函質問張樂君催令造册報銷並將盈　一併清繳以重公欵 
[王管帶嚴重防備]  
　　滬防水師第八營管帶王楚雄君以前日湘省旅滬同鄕開會衝突勢頗危險所有譚二武君所部之衛兵其駐所與龍華及製造局均近在咫尺砲隊等營亦卽在附近一帶深恐餘憤未息再肇釁端爰於前日爲始除嚴禁軍人外出外並於晚間督率官兵士通宵梭巡藉資保護 
[劉司令誥誡軍人]  
　　福字營劉司令長昨出示諭云爲通飭事照得本營自光復以來向以保衛地方爲責商民不驚號令素稱嚴肅迺近來爾衆與巡士口角不愼遂致交鬨而外間物議沸騰莫分皂白究其實在本司令長與穆警務長感情良好毫無意見爲此通飭官長目兵人等一體知悉此後務宜以謙讓爲德無論如何委屈勿再與人爭判是非亦有則改之無則加勉之意也其各凛遵母違切切特論 
[小孩玩弄龍旗]  
　　前日午後南市楊家渡碼頭三茂南北貨號忽然高扯前清龍旗適爲停泊浦中之鈞和兵輪董管帶親自窺見以光愎已久此項旗幟早應銷燬且恐無知愚民妄生謠啄故卽親往該號詰責據稱 
實係糼孩玩弄所致實無别意當即撕去 
[陳都督請放鹽船]  
　　滬軍陳都督致蘇州程都督電云魚電當蒙鑒及茲據租界鹽棧報告昨有盬船經過吳淞忽爲章統制部下扣留等語查該棧運鹽向在敝處繳課係屬批准專案并給有單照可憑乞速電飭該統制轉飭部下立刻放行免有損失紏葛其美叩陽 
[呢廠事務所成立]  
　　徐君紹楨等發起上海織呢公司以圖振興實業挽囘利權一節業經本報登載茲悉該公司業已成立設立創辦事務所於三馬路九號並公舉袁君文欽張君趾麟爲創辦主任廠工定明所春間落成卽可出貨 
[俞彩鶯迴護私人]  
　　醫生徐某控石樹林誘拐其妾俞彩鶯進四寳及女徐媛媛捲逃等情業經公堂將石拘押旋飭交保並往蘇州將兩妾一女尋回候訊在案前日午後經聶襄讞與英翰副領事復訊先由法捕房九十號華捕上堂證明時常見被告在徐家伍出訊據徐妾俞彩媛（即俞彩鶯）供稱被告於今年正月間認識此次私逃及往蘇州均我自已之意祇因往蘇不甚熟悉故囑被告同往並非被告誘拐至於同逃之徐之第五妾伍四寳及女媛媛亦均自願跟去又訊據徐之第五妾伍芝清（即伍四寳）供稱於十三歲時到徐處曾在徐家匯學堂讀書及長卽收爲第五房被告於今年正月間初次跟隨到家給我香烟一枝吸後不覺糊塗任其所爲至被姦與否今在堂上下便明言復經兩造律師盤詰多時因已傍晚經中西官會判石帶回捕房候下禮拜一再訊俞彩媛暫留本廨候核 
[强盜擊傷鄕民]  
　　前晚昆明路北鄕民錢姓家突來盜匪多人各執手槍鐵器撞門圖刧錢姓鳴鑼告警盜黨即開槍擊中事主錢谷香左肩嗣由捕房闻信立飭探捕往拿該盜等已四散逃逸當將受傷人車送同仁醫院候再嚴緝究辦 
[聯合學藝會記事]  
　　昨日上海市立各小學假新舞台開聯合學藝會於午前九時開會男女生到者共四千餘人先由市政長莫君宣告開會宗旨次民政總長民政長演說此會之成實欲喚起地方觀念鼓舞敎育精神次令各生比較藝能得相觀而善之益並有縣立敬業小學校及私立和安小學校亦愿聯合與會午後一時仍接續開會至四時散會其優劣情形俟評判員次第較勘然後發表 
[偵緝虧空公欵之舊官]  
　　東省吉檢石分倉委員卽前清廣西賓州府知府曾紀壽因虧空� 
公欵八萬餘元逃至上海茲經奉天鹽運使偵悉禀奉都督趙爾巽電致江蘇程都督咨移滬軍都督令行南北市政廳一體協緝昨閘北　警務長已通飭各區隊長轉飭警探嚴密偵緝矣　 
[金石書畫展覧會紀事]  
　　昨日張團繼續開會陳列書畫較前日尢精如邵伯英君之王　松卷石谷碧梧山莊卷王雪澄君之松雪撫琴圖軸石濤清明上河圖卷文休承　風圖卷沈子　君之黄尊古睡儒圖軸微山山水大軸遙運巢觀音像龐萊臣君之廣州長松仙館圖石谷九華山色軸微山玉　花樊樊山君之兩峰册錢叔英册王煙客册梁節庵之倪文正詩册李平書君之宋人　明皇　浴　李仲寳竹石卷猗蘭室之百鳥軸程定夷君之陳白沙書黄伯雨君之倪雲林軸吳歴山水軸王漢甫君之宋高宗瑞應詞　少甫君之張二水羅漢册裴伯謙君之鄭　山水郭卫錫山水較抗楚靑君之王蒙靑卞隠居　黄秀伯君之魯正叔銅琴均多得不曾有之品誠盛會也 
 [P賽藝會記要 
　　前晚八時賽球中國學生會　行賽藝會備有游戲多稱如比賽緩　自由軍算學競走賽記憶力阻碍競走皆足引人發噱曾旣及乃發給藝品盡歡而散聞該會擬於下星期四晚八時開辯論會題爲中國應否予一部份之婦女以參政權請各會員届時到會討論 
[團體聯合義賑會開會記]  
　　團體聯合義賑會昨日下午開職員會到會者計人團體所有議案詳列於後一議决會計程糼之君兼庶務員書記周鳳池君兼文牘員一議借公園演劇助賑一議新聞報館房屋因事自用本會事務所暫借西棋盤街長餘里四十九號一議冲本會用欵預算每月不得過百元 
瑣聞城内 
[審判廳刑庭批示]  
　　趙茂華呈批該商旣將費增祥房屋招人投標仰卽迅速依法進行以圖早日了結母庸再發競賣以免濡滯至該商保証名下應派若干則該商係第一保証債務人要知應派之多寡須視該產將來變賣之價値其所有不敷之數再由本廳酌量分别諭知担負履行可也 
 [P檢察廳批示> 
　　錢金生呈批據訴已悉查此案早經本縣移提迄今人贓均未解到無從核辦茲據前情候飭傳顧杏生等到案訊奪可也馬吉生呈批查核所訴情節前半所叙悉局民事範圍應逕赴審判廳呈訴至後半所述被毆一節並未聲叙明白亦未到廳呈驗本廳據爾一面之詞遽行提究所請碍難照准徐懹霖等呈批訴悉該民等爲李丕基作証羅列多人是否均表同情抑僅由一二人意思代表全體訴詞不甚明了至狀内稱本會者凡十一見則附　名單所列之人究竟証人乎會員乎抑係會員而爲証人乎本廳殊難索解四川同鄕會會長王石麟會計郭誠齊旣爲四川國民會重要人物對於李丕基控案極有關係無論當時分欵收到與否據稱素行公正更不妨到庭爲李丕基証明以期早息爭端較諸該民等臨時聯合多人呈請作証尤易發生效力且李丕基於前次豫審時已聲明可以邀令到庭作証并非出於本廳强制所呈張俠琴哀啓訃聞查閱所載當時僅係擬組識軍隊回川援蜀設機關部於愛文義路屢次開會未果云云則所設者爲未成之援蜀機關并非國民會機關問題不同要難同日而語以之爲証尚欠確實總之此案吳振等所控李丕基冒領呑欵爲李丕基計卽使無人出爲干涉亦當坦白爲懹將原領欵之國民會機關簿據及支付報銷提出証明當衆表示自可以昭大而釋羣疑於名譽殊無損失李丕基所投吳振等恐嚇取財爲吳振等計當然有請求飭令李丕基將領欵用帳明白宣示以解疑圑否則李丕基始終處於嫌疑地位返躬自省亦大失原禀請求辦理四川公益之本意案經李丕基呈請延期訊關届時自必到庭陳述當可提出最有力之証據也 
南市 
[警界集捐]  
　　上海議辦國民捐早由滬軍都督照會民政總長開會議决章程實行勸辦並由警務長穆抒齊君首先捐助洋一百元以爲提倡茲復由東區區員巡員書記長警等量力籌助共　　　 
得大洋八十二元小洋四百六十八角現已彙繳警務處存諸以待集數呈繳 
[防務加嚴]  
　　城外南區地叚綿長平日由巡警日夜保衛得以安謐茲自車站交通以來防務日益吃緊恐有外來匪徒乘機竊發是以由區員等議定每晚輪流查察現又經張周梅三君擬於夜間帶領長警巡邏一次以防匪徒肆擾不日實行 
[船户欠欵]  
　　恒記魚行執事柴紫貴扭滸浦船户李萬益至裁判所控被李之義父徐老四欠去洋四百十五元多年不理求追等情李供明由徐所欠陳裁判命交保予限十天籌交徐老四以便究追 
[限期催理]  
　　元來油蔴店執事沈映泉拒梅里船户孫增增至裁判所控追欠洋兩元九角又代瑞生裕欠貨銀一百二十兩八錢久不歸理訊據孫供係被店家所欠判交保限一月催令理　 
閘北 
[裁判所批示]  
　　民人張　咸　批此案旣據呈明和解應即照准着投案質訊再行將余德　開釋民人　長林禀批爾弟王長貴聘係氏爲妻成婚未及一載不幸去冬病故　氏尚在靑年能否　居守節自應聽其志願未便强追從事所請傳　發交　流所留飬之處碍難照准民人陶貴生禀批此案前據　　陶金氏等禀控爾私掘祖墓等情業經提訊因爾避不到案以致未能斷結來呈據請將案　銷殊屬有心據混者卽投案候質以憑訊判商人朱靜卿禀批兩呈已悉該洋商現未到庭起訴姑准如禀備案 
[未便保釋]  
　　游藝前在閘北裁判所控陳光明許順金紏開嗬囒水廠被騙洋一千元經孫所長訊判押追在案前日游復投案請將陳光明保釋所長以陳許均被控告須一併交保所請保釋陳光明一人未便照准游遂退出 
英租界 
[會勘火場]  
　　福建路咸亨洋貨號因保險起火由廨判將經理人陳慶龍夥友鹿洪才收押股東徐振家交保　勘明再核在案前日午後由關讞員會同美强副領事前往勘得該號樓上肥皂� 
箱内裝有木花箱上堆有木柴且有火油氣味面上已經燒熄形似縱火業已飭知捕房着將陳等於美領堂期解案訊核 
[覔見鏡花]  
　　任廷旭控秦慶記秦陳氏（卽清和坊逃妓鏡花閣）呑没値洋二千元珠花一案前晚由廨傳同妓傭俞柳氏復訊並有吳江縣屬同里鎭人任傳燕投案供稱鏡花閣卽係我之未婚妻張氏自糼童養在家八議時逃出歴年徧尋無着今　尋獲求恩核斷判奪與陳氏均交妥保候下禮拜三傳齊人証再訊 
[訊究拐案]  
　　拐匪劉桂卿谷玉顧文有因串拐鎭江婦人陳王氏之十九歲胞妹陳意子及沈王氏之八歲買女王順子希圖價賣被探一併查獲昨解公堂經王襄讞會同英翰副領事訊究判王順子交沈王氏覔保領回谷顧均交保劉還押陳女暫留濟良所候函致鎭江檢察廳移傳其母來案再核　 
[補提人証]  
　　無錫婦人王陳氏控陳紀生沈根生泰根生等串拐廿四歲女兒阿彩價賣與嘉定廣福地方得洋分用一案昨經公堂復訊一過判陳等遂务候補提供出之男女二人到案再核 
[串拐無憑]  
　　大沽路七百四十五號居户彭君良控張桂胡二田三等串拐伊家九歲女孩小丫頭等情昨經公堂訊供無嚴判均開釋 
[小孩待領]  
　　男孩張吟泉小順子女孩東候並年約十二三歲身穿黑布夾襖淡監竹布褲之　于男孩一口均因不辨路徑由捕帶入捕房轉送分廨昨由官媒解案請示據張孩供年十三歲家住小西門父名張根賢小順子供年五歲江北人父名大六東候供年十一歲在虹口靑雲里粤人唐姓寡爲婢因遭虐待走出判張孩候派差送交家屬具領小順子與唖子小孩留候認領東候暫留女所候其主人來案再核 
[懲辦流氓]  
　　流氓王德勝陳長貴因在斐倫路毆打日本人定免並擢取値洋十五元之皮夾由探拘押昨解公堂復訊由關讞員會同英日兩副領事質訊屬實判王押西牢二年陳押九月期滿均逐出租界 
[鶴立雞羣]  
　　吳春山控買女張蘭英私逃等情由廨判女留糼女所候函致清江民政署移傳其父母來案再核茲悉糼女所以張女年已及笄留所不便昨解公堂請示判改留濟良所候核 
[仍舊解回]  
　　過犯陳學才方阿四因與盜匪沈柏生等夥刦崇明船户由水巡拘解分堂訊知事出内地判一併解送南市裁判所訊辦在案茲經該所訊明以陳方係租界過犯應先送公堂核辦昨將二人解廨請示判仍解送裁判所核奪 
[弔查簿據]  
　　蘇寳荊控生大當經理黄耀廷擅將未滿期之靑種羊馬褂出售由廨判黄存洋四百元限兩月交還原物否則賠洋四百元在案茲悉此項馬褂已由包探查獲昨晨復經公堂傳訊兩造仍由律師到堂代辯判黄退去候吊齊簿據於下禮拜一再行訊核 
[不期而遇]  
　　江北女孩馬印子前年被匪誘拐來滬現居西華得路二十八號門牌趙姓家前日被其姊夫周德政遇見　回不允授控捕房昨解公堂訊究判女留候傳到趙姓於下禮拜一再行訊核 
美租界 
[婦人受傷]  
　　婦人嚴　氏昨經西華得路被某號洒水馬車碾傷足骨由捕車送醫院候再查究 
[大閘飯店]  
　　李長生　關慶等多人昨在西華得路某飯店午膳忽起衝突擊碎器皿多件被捕拘入捕房捕頭論令賠償了事法租界 
[一身擔任]  
　　吳如林卽林街金緃火一案昨由捕房將林及妻何氏解廨請訊行據六十七號巡捕禀稱當起火時卽入内查看迨至救息後見衣服亂紙上均有火油漬又有火油一壼今已一併吊案請鑒林供因生意清淡虧欠債項無奈用火油澆在衣服上縱火關賠保險銀一千二百兩此乃我一人所爲他人無干何氏供婦人已回原籍迨火起後聞　來申並無串同情事旋有房東投案請追兩個月房租聶讞員判林管押四年一面着何氏交還欠租如違拍賣作抵 
[脚車來歷]  
　　脚踏車店主李和堂投廨控稽曾於三年前失去脚踏車一輛報明捕房請緝未獲今有郭賢生將車來修察係原贓交捕送案請究郭供在七寳鎭福昌當内出洋十元買來因已損壞故送該店修理旋據福昌當夥禀稱此車於前清宣統元年正月間典下計當本錢九千八百文有賬簿呈電聶讞員以郭並無不合　車發還李所控無憑不理 
[縱妓拉客]  
　　一百八十一號華捕投廨禀稱張祁氏　姚氏所開之花烟問縱妓誼　有違定章業已傅案請訊祁氏等同供因妓女初來上海不知章程求有判各問洋五元充公 
[無力認罰]  
　　陳阿大前因私　烟出售烟被探拘解公堂判罰洋二十元押交在案迄未交洋因又　訊陳供無力措交求　　押二十天了事 
來函 
[吳淞全體公民函]  
　　敬啓者報載鐵血隊聲明一則云及馮少卿爲敝鄕董事閱之不勝駭異吳淞雖地居鄕僻民智糼稗决不舉此品行不端貽害地方之人爲董事鐵血隊之面亦係誤曾合函申明 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
[游戲文章新糼學句解] [  瞎說]  
　　民國初開驚魂始定氣之清新而上升者爲漢氣之衰弱而下沉者爲滿聯合五族謂之一統同盟共和謂之兩黨袁爲衆民之宗孫乃革命之首位置私人爲政界之習氣大借外債是預備之瓜分餉欲絕而鈔票飛兵將變而百姓哭總理名爲退職財政號曰困難報紙是國之魂輿論即官之敵名士爭吵之地曰議院男女普通之稱曰先生 
[娘子軍致丈夫營哀的美敦書] [  愛]  
　　丈夫營蒿砧大將軍麾下竊念敝國與貴國通商以來夙敦睦誼何以近時忽見疎遠枕席旣未聯歡柴米又不入貢坐使敝國子女有啼飢號寒之慘而本帥有夜長衾冷之悲及派探偵察始知將軍已投入妓寨覥顏事仇尚欲得隴望蜀爲合兵攻我之謀凡此倒行逆施實爲萬國公法所不容本帥忍無可忍不得已悉索敝賦爲背城借一之舉今特送上哀的美敦書限於二十四點鐘内親來本帥榻前面縛負荆膝行請罪如其不然本帥當親率靑衣小隊娘子全軍攻破城池力懲禍首勿謂本帥言之不預也 
海外奇談 
[療治麻瘋法]  
　　美州必珠卜埠有華人余瑞前年患麻瘋症請醫生用藥水試騐乃有著名醫生預備猴子三十頭以藥水刺入瘋人血管隨取其血刺入猴子血管自用此法療治後瘋疾已略有起色可知此藥水確合療瘋之用矣而受瘋血之猴子亦並未傳染瘋症也 
[巴黎之女子多]  
　　去年三月法京巴黎人口統計得二百八十四萬七行一百二十八人其中男子占一百三十三萬七千零二十一人而女子占一百五十一萬一百八人比之男子竟多至十七萬二千九百八十七人此極有趣味这問題也 
尊聞閣詞選 
[春宮怨] [  天白]  
　　紫殿凄凉玉座空禁門長日掩春風翠華想像歸何處花落西陵杜宇紅 
　　南苑東風御柳靑朝元法曲久飄零月華門外新歌舞傳入宫牆不忍聽 
　　瑤池阿母罷春游寂寞深宫易白頭輦道花開嬉竹馬降王生小不知愁 
　　明珠難解翠眉颦終老長門歎此身亡國幸無臣妾痛可憐花蕊宋宫人 
[和天白春宫怨元韵] [  李生]  
　　金殿　條玉輦空幾回惆悵對西風白頭宫女空流涙滿苑春花寂寞紅　 
　　南内無人草自靑梨園子弟盡諷零當年歌舞今何在一曲霓裳不忍聽 
　　　落行宫憶蓓游千門深鎖曲江頭落花滿地西陵晚野樹啼　處處愁 
　　雙眉深鎖帶愁　歲月優游寄此身回首河山無限恨可憐亡國未亡人 
[無題] [  佐彤]  
　　良宵何事獨登樓天賜銀烚燈炤夜遊萬古多情惟月色四時幽衹春愁略閉香氣心先醉得覩明粧意轉羞猶憶臨歧諸姊妹話伊　小又温柔 
　　只解歡娱不解愁　人雙影鏡中留無端門草閑彤管特地添香上盘樓携扇防郎知小字　　泥婦學梳頭二分睡思三分酒併作春情暈艷　 
社會史 
[李某] [  去惡]  
　　鄕議員李某者儇薄子也逸其名家頗小康而性好冶遊不治家人生產尤酷好杯中物以酒狂名於鄕 
　　某望族有一女閨名雪芬年已及笄妖麗無比見者莫不心醉神迷會値清明俗於是日有賽會之舉陌上遊女絡繹不絕輕薄少年結隊隨行恣其月旦是日李某亦聶足道左物色處女適遇雪芬偕靑衣數輩返自郊外李某見其丰恣嫣然蓮步輕緩乃徐步追隨瞻戀弗舍歸卽央人示意而女之父督實殊嚴雖情投意合竟不得一再　之 
　　女父本一　尫病軀又染烟霞癖未幾風殘燭滅竟赴夜台　未數月李某之覬覦心復萌每至傍晚必親顧其門見婢媪出入輒央其代遞情書而女这母防範亦嚴餓鳴不能作天鵝想惟遙訂割臂之盟耳 
　　居無何李忽異想天開密囑女駕言欲走滬濱瞻海上繁華之景一舒胸臆請於其母母固祇此一女也掌珠獨莠珍惜逾恒不忍屢拂其意遂首肯之翌日女與李某竟翩然至滬矣於是偕赴某旅館賃定頭等客房作柔軟體操場開秘密運動會畫則坐包車四出游瞻凡風景清幽之區形勢佳勝之域無不恣飽眼福而歸雙飛雙宿不知者以爲眞伉儷也 
　　遛逗兼旬始返故里一般佻　少年莫不羡李之妙計而思效颦孰料興盡悲來李還家第纔一宿忽暴卒一時傳爲奇事古語云酒色是耽猶雙斧伐孤　吁其信然歟 
心直口快 
　　人謂妓女至淫賤我謂妓女不算淫賤送舊迎新之夕情實難堪所以樂此不疲者有迫之使然耳獨怪夫金屋阿嬌名門蕩婦而顚　倒鳳不屑下逮輿夫乃眞淫賤 
　　人謂强盜至兇惡我謂强盜不算兇惡繩樞甕　之家不聞被刦所以甘冐不韙者亦無可如何耳 
 
 

Page 11

 
 
獨怪夫師稱君子兵號仁人而彈雨槍林竟至到處糜爛乃眞兇惡[  虎癡]  
戲攷[  健兒]  
[池水驛一名拷火落店]  
　　少華山盜魁某與妹碧蓮佔據山寨一日刧得應試書生入山碧蓮慕其儒稚靦顏請於兄願托終身盜魁笑允之全　之夕書生志切功名急於應試伉儷深情視同敝屣滿擬大魁天下筆陣横掃千人軍不期變起是途藕絲縛住鵾鵬翅深以爲憾中心悶悶和衣而睡碧蓮怪詰之書生苦訴衷情懇求釋放碧蓮不敢拂逆兄意又不忍夫之壯志消磨於温柔鄕遂乘夜背兄從山後偕遁恐爲兄追襲急急前進跋涉奔波勞苦萬壯抵池水驛投宿招商店店中之婦書生曾相識書生以途中不便携女而行囑其留住碧蓮待棘闈事畢迎歸家中决不忘恩負義作薄倖郎君碧蓮不忍相强置酒餞别摯意稠情　綿繾綣臨歧握手珍重叮嚀向長亭而判袂掩面嬌啼赡南浦以銷魂牽衣飲泣愁緒千重依依不捨書生恐以燕婉之柔情沮鵬飛之壯志多方寛慰遂恝然而去碧蓮涙眼盈盈目斷其帽影鞭絲始垂頭喪氣而回後書生及第迎碧蓮於驛歸享富貴焉 
小說 
[短篇小說守財奴] [  鐵血]  
　　某縣之城隅有壯麗高大之房屋在焉層樓疊閣矗立霄漢如是宏偉之建築縣城中獨一而無二也 
　　屋主爲誰乃縣之富翁某也珍寳盈箱家資百萬邑中獨創救貧院之某紳私立中學堂之某紳猶不能望其項背 
　　一日某午餐甫畢正思吸芙蓉膏以爲消遣忽室門響處一僕持徑尺之紙至曰此軍界於某日開勸捐會之傳單也 
　　某接讀未半勃然變色厲聲叱曰狗才此等傳單何可遽受耶 
　　僕曰主人輸捐與否悉聽自由與傳單之拒受無關也某色乃稍霽 
　　自由之花 
　　一夕忽來巨盜數十明火執仗大肆其搶掠之手叚時則某已蝟缩縮圑匿於牀下屏息不敢作聲殆盜去而某始出窖金珍寳已不翼而飛矣 
　　某乃大懊惱曰如早將此欵捐助軍餉尚可博社會一時之稱譽又何致遭今日之慘刦空爲人作半世之守財奴哉 
[短篇寫情落花魂（十五）] [  龍]  
　　蓋大吏知少年沉溺於愛河情海萬難自脫於是星夜將鹺尹撤差調省且迫令美人另抱琵琶限期行結婚禮以爲羅敷已自有夫差可據以唐塞美人聞此惡耗計無所出至情所激惟思一死以酬知已遂運顫玉之腕草絕命之書輾轉達於少年噫魂啼夜半水咽江頭美人生世何可憐乃爾少年讀書後旣頽然而仆家人大駭知其悲鬰已極氣塞喉間乃亟撫其背而喚之良久始醒涙眼模糊長歎不已急拾前箋重閱之涙痕斑斑沾其上殆滿因慨情天易缺鍊石爲難此後蓬山杳乎難覔縱天之涯地之角上窮碧落下及黄泉踏逼十洲三島將從何處覔返魂一炷靈香把意中人低聲喚出耶又恨勞勞亭畔未獲携手河梁作一永訣彼美人魂而有靈得母怨痴郎情薄而啾啾於冷月悲風之裏乎 
　　嗚呼紅顏薄命紫玉成烟狂蕩罡風吹掉一天情韻凄凉冷月平添萬種思量少年於極無聊時步往東樓一溯藍橋舊址則覺　前風鐸都帶愁聲簾外花枝依然憨笑深閨寂寂不聞蘭麝之香杜宇聲聲頓失亭臺之色桃花人面魂兮歸來月悴風憔天胡不弔少年此時躑躅於幃屏深處千呼萬喚追求脂粉之遺芳而涙竭聲嘶亦惟聽啼鵑血濺耳 
　　少年臨風憑弔覩物傷人不勝寂寞蒼凉之慨因奮筆疾題一詩於東風昨夜樓曰 
　　一經回首一悽然願化寃禽把海塡紅粉成灰心最慘綠窗無語影誰憐上天入地難尋夢月黑燈靑孰並肩是我負君君負我再生休訂惡姻緣 
 
 
 

Page 12

 
 
   
 
