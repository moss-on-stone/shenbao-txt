# 1880 - 60 - 4902458

 

Page 1

 
 
[露庵雜記出售] [  本舘告白]  
　　是寶爲曾稱駢蕖道人施望雲先生山所撰施省爲當今詩人尤馳聲於三楚生平著作甚多其　露庵雜記一種尚未發刻而外閱已有　　其書上自經典史策下及詩詞歌　旁及時事皆所不棄用筆煩面不冗簡而益明本舘特借以校印問世每部訂成兩冊於月之二十五日卽禮拜五出售每部價洋一角五分正諸君新卽賜顧爲盼 
[趨避說]  
　　書曰惠迪吉從逆凶惟影響易曰積養之家必有餘慶積不善之家必有餘殃古人之所謂趨吉避凶者如是而已自後世占騐圖讖之善出而舉世皆翕從之於是于孤虛旺相于支生尅諸說紛呶雖士大夫亦多惑焉下至農工商買之流莫不以此爲圭𣳻而婦女則尤信之而其所謂吉凶者則往往以影響附會之事言之鑿鑿可據而卒至趨避無靈徒資話柄不亦可笑而可憐也乎昨傳杭城趙嫗於元旦迎喜神方而行至於迷途失物業興而出敗興而歸不禁爲之失笑然細思之則此等人正復不少不必因其愚婦而訾之也杭俗最信鬼神朝嶽進香此風極盛當其粧神弄鬼旁觀者疑其爲痴而若輩且正色莊容儼然有如在其上如在左右之意以爲吉凶之柄鬼神實操之我能敬事鬼神而鬼神必將子我之吉捍我之凶而趨避且不事矣因有此念橫於胸故事事必求其獲吉而時時惟慫其遘凶則百計思維千方做作而非吉不趨有凶必避意以爲可以人定勝天而不知其所操者誤也近世之所謂吉數端而已曰名也利也子孫壽考也此數事者孰不欲之而能如其欲者卒鮮不能如其欲而必思得遂其欲則苟不趨之胡能得之而近世之所以趨吉者又誤也禍福無門自人召之所謂召者仍以所行之事印之也詩云自求多福言福之可求也書曰天作孽猶可回自作孽不可逭言自求也求之有道得之有命故古人祗盡其在我而當貴窮通聽之運數今人亦襲其說而其所謂自求者獨大異乎古人以拜經念佛爲修行而此心之憧憧往來者無非速禍之道以占騐術數爲正鉻而所行之斤斤自守者究非求福之方則其所趨者未必吉所避者未必凶求其吉而反得凶逃乎凶而不得吉又何足怪哉大諏吉之書不知凡幾朝廷頒行時憲書未嘗無喜神福德之方建滿平收危險定執所謂黑道黃道之別上兀下兀之分未豈毫無影響簧惑愚夫者哉然四洲之大兆民之衆一杪忽問事情萬變或此吉而彼凶或此凶而彼吉一室之中此笑彼器一刻之頃彼死此生茍必証以趨避之道又將何說之辭哉昔有一笑談有人最信占騐之術一舉一動必擇時日一日壓於敗堵急呼其僕而僕亟去之問其何不速救僕曰將歸閱通書今日不識可動土否此雖事屬子虛不過藉資笑柄然而天下如此人者亦正有之何則知命達天之學固非常人所可幾及旣不知命則安能順命旣不達天乂末免違天故趨避之說盛行而吉凶之道反晦世俗之見有牢不可破者矣勸善之書汪牛充棟而世人皆如龔如瞆莫可振發此其故何哉作善望報本非聖賢之本意雖曰以禍福利害之詳覺牗斯民亦屬啓迪之一法而其途已誤愈趨愈遠而反足啓人鶩惑之門故今之所謂積德累行者皆先有一責報之心而積累之功已非復古人之志加以愚夫愚婦之見本屬窄小諺去佛口蛇心此種人遍地皆是世教衰而民俗降又豈容過責也乎泰西之俗不解忌諱約日作事則不顧其日之凶古擇地營造則不門其方向之吉凶悍渾噩噩大有無懷葛天以前氣象雖不無死亡疾病而從未聞有趨避之說中國勳言趨避亦不能免於疾病死亡以此絜彼亦可知趨吉避凶之道在彼不在此而惑於此者當憬然悟矣昔人言鳥有信天翁者不能自求口食但俟他鳥捕魚銜而墮地者彼乃食之而海濵卒末聞有餓死之信天翁此言雖忠啓人偷惰之心然亦未始不足警舉出營營攘攘者彼夫以趨避爲事而沾沾於吉凶禍福之說盍不觀杭城趙婦因趨吉而反遇凶之事一爲警覺也哉夫趙婦一愚婦人何足深責吾竊歎夫天下士大夫之讀書明理者亦多惑於趨避之說而甘爲愚婦人之所爲其可笑有甚於此者故書此以爲振襲之木鐸云爾 
[俄事雜論]  
　　○前日字林報稱目下歐洲大局似有變動之形俄國日增兵額䟎造軍器一若强敵當前刻不待緩也者近有一英人自俄京回國該英人遵陸而行但見俄國沿普疆一帶各城大兵載路較平日約多數倍雖未過普國之境而如此舉動必有絕大謀畫此譚時事看所日夕懸心也論者常謂普所毫懼者俄法合而謀我也俄法一合普國必東西受敵應變爲難論者又謂前者普法之戰普要挾法國罰銀鉅萬時歐洲各國惟法爲最貧數年之間而輸銀至此在普之意以爲法國之興恐非旦夕問所能而昔之當可立而待也初不料法國本根旣厚民氣益奮曾不數年其興也浡焉且罰銀旣已繳清而國反較前益富兵反較前益强而普則自 
 
 

Page 2

 
 
攻法之時供億煩苛君民交困今雖承平日久而民間元氣未蘇左藏縱有儻來之物蔀屋安望遍給之財所廣普之以法甚於虎狼今聞俄與法又有相合之機普皇益懼因命駕親詣奧國與奧皇立亙相保護之約圖合力以自强然不知普奧兩國能敵俄法查也然法之必出於戰亦不過旁觀揣度之詞非有實據或謂法尚須養精蓄銳以圖計出萬全而不肯孟浪以從事也西報又謂俄國不第欲逞志於普且將欲肆毒於英近聞更備大兵將往阿富汗波斯等國此盖俄國中丙亂日甚不久必有大决裂者歐洲主持國事之人恒謂國人若將內亂必令其從戎於外以分其不軌之心然由此而興者固多由此而一敗塗地者亦指不勝屈故觀俄舉動若不舉普啓釁必與他國興波特不能定其在何處耳又聞俄國又發兵船往查東洋海面近日該船已出俄京西歴三月間可至黑龍江邊之拉提窪斯叨克地方船中又有係國教士聞將分住日本東京橫濵等處或藉以窺測日事未可知也吾尤願日本善爲籌之 
[兩皇欵洽]  
　　○字林報登西三月初三日倫敦電報云近日普皇致書俄皇言子窃願興陛下永教和好畢生如一日六抵兩國近有不和之端普皇或自欲挽囘且或恐兩國欲相見以兵戎亦非出自俄皇之意故欲私自言歡未可知也 
[橫濵地震]  
　　○橫濵信云西二月二十二日地大震自一千八百五十五年以來未見有如此之災查是夜一點鐘時勃夫山邊地陡震動各西人住宅無一不受其害惟受害畧分大小也然各房烟囱俱有自屋而下墮於室中者室中玻璃及各器具俱遭震壞或墻坍壁倒瓦亦幾盡卸落且爲時頗久各人皆甚惶恐赶逃出屋不過僅穿睡衣而已其租界內有一大客舘七烟囱俱落又有一石墻　房墻俱坍落幸不聞有死傷者查相離該處不甚遠地方有一火山名曰阿山拉耶馬數年來並不出火近日似有火勢人謂將火而地已𤍠氣藴積已久倘該山略能透洩或無此震動也 
[議用東車]  
　　○字林報接新嘉坡信云境內近欲仿造東洋車以代步查新嘉坡向日民間俱用馬車價甚昂貴今聞上海東洋之便特備一車式發往該境是可見東洋車之用便而價廉爲各處所樂用也又聞印度已在東洋選一疾於行走之日本拉車人并帶一車而去印度人皆甚喜悅云 
[花蝶同戕]  
　　○鶯花聚散之塲兒女恩仇之局可憐蝴蝶雙宿雙飛并命鴛鴦同衾同穴如香港四方街新義順娟寮客妓同死事則亦歡喜寃家矣本月十六早三點鐘時該寮中女傭有聞呼救命者旣而呻吟顚簸之聲不絕於耳亟呼寮中人起察之則樓上妓名金有者與客皆被傷垂絕妓下衣半卸項際一傷面傍一傷自太陽穴以迄下頷臂一傷幾斷客則作俟生伏劍形意行兇從自料不能脫身故自刎也破竹刀一柄置於旁立卽報案舁屍據聞此事情節該妓原在粵垣青樓中該客素與之狎脫籍家居并購一螟蛤雛女亦浪子收塲中樂境也詎料種情有地謀活無方客以此妓故生計悉絕賦閒日久雖得遠山眉黛亦難療家徒壁立之飢也該妓欲謀生計去冬携女抵香港仍抱琵琶客亦嘗抵港往妓所備悉其送舊迎新事乃携女雛返省而又作于思復來乃畢妓命焉妓客皆死其挾恨情節殊難考究惟查其藏利噐而來一節則此客之忿火殆亦滿塡胸臆矣吁勾欄中原無情好旣削籍以家居復因貧而落籍乃仍欲其一心向舊了無歧念豈可得乎客之屠妓想因其薄情耳然恨消而命亦隨盡何愚如之黃壤有知定不免乾哭也 
[會審案件]  
　　○晉源報云美國船木路卡西者昨從上海至寗波聞欲載美領事往温州會審案件也查温洲近出一案頗堪詫異事緣温州某庵有一尼爲人誘逃而海關扞手西人與之茍合庵主訪實同地方人迫尼回庵西人不許謂該尼非我誘拐實彼願而自來也温州人心殊不平　官照會西官查辦而寍波領事係奉美廷命兼轄温州者故聞信卽行前往云 
[局外冷眼]  
　　○西人某致舊於字林報論中國出使大臣之事曰郭侍郎使英而回　中朝不再起用亦不　召見雖曰侍郎自行告病然中國向例西人誰不知之崇都憲使俄而回近且革職拿問觀於此兩事西人不能不振振有詞也愚謂泰西命駐華京各使臣應爲崇都憲出力查中國出使歐洲大臣或則輕待或則重辦之以爲欺我外國也亦復何辭云云此局外人之語或未免不知我國政體歟 
[侍衛遇盜]  
　　○北京宣武門外兵馬司後街寓有龔姓侍衛年前新放爲粵東中軍營守備正欲由京起程行囊均已收拾弊齊突於深夜來盜衆數人將從屋上跳下宅內更夫王姓察知大聲疾呼盜竟一齊下院以洋鎗轟倒王姓比侍衛紏聚家人自後院亦執洋鎗木棍赶出盜見人多遂相約上屋侍衛自下射之不中有家人某頗精悍飛身上屋侍衛亦繼之而上賊始遁查視屋中行李幸無所失至被鎗轟之更夫雖焦頭爛額然究係空鎗故無性命之虞耳 
[揚州官報]  
　　○兩淮歐陽都轉於本月十三日逝世已登前報近聞署理斯篆者已奉署督鹽憲吳札委總辦儀棧徐仁山觀察就近代理於十八日亥時接印所有在城各員分班進見先見實缺人貝次見在差人員末見候補人員故近日行轅肩輿往來者絡繹不絕也至儀棧各事聞仍由徐觀察兼辦不必另行委泒云又前報甘泉縣除大令業已捐升道員禀請開缺藩憲因將署高醇縣知縣秦令調回飭赴甘泉任所詎新任尚未抵揚而署甘泉之徐君實庵突於本月十九日遽歸道山聞徐君去冬本患喉症其勢頗險加以氣體虧弱竟致一病莫起其在任時一切公事無不認眞口啤久已載道一旦魂歸華表民皆悼嘆除由府詳報外並一面奉黎太尊札委江都縣胡明府就近兼攝斯篆云又寶應縣胡明府患病已久其平日公事大半由捕廳代理近聞於本月初七日因病出缺亦奉黎太尊札飭發審 
 
 

Page 3

 
 
委員湯令暫行代理云 
[鄕間賭盛]  
　　○蘇郡自入正以來經各處巡查連拿賭博罪不寒心柑戒雖家庭游戲亦不敢公然擲骰門牌盖恐皂白不分難於申辨也乃城中禁令森嚴而鄕間耳耳較遠賂風彌盛傳聞閭胥婁齊盤葑六門外所有著名鄕鎭皆開揚聚財城中嗜賭之流亦皆挾貲結伴絡繹前往第此風一起不惟易滋鬥毆之衅而且兼多竊盜之端矣 
[嚴禁營勇生事示]  
　　○欽命護理江蘇巡撫部院讀爲出示嚴禁事照得本護院訪聞巡查武弁夜間到局茲遇先令巡員看守局門該勇等恃無約束之時邀結同伴三五成羣外出游行每有尋釁鬬毆賭錢騷擾情事甚至巡弁偷安不出泒什長帶勇出巡旣無督率罔知忌憚夜深人靜胆敢抽拆沿街廠棚竹桿木柱種種不法深堪痛恨卽蘇防各營兵男往往無事出營遊行茶坊酒肆任意聚集尤屬不守營規嗣後有事出營務須限以時侯每日給予假簽俾資𥡳查緣省城五方雜處恐有游兵散與混跡冒充藉端訛詐亟應分別查禁以安閭閻除行營務處各營一律查辦外合行出示嚴禁爲此示仰巡查員弁各營兵勇一體遵照嗣後務各恪守紀律不得再蹈故轍倘敢仍前玩違定卽提案儘法懲辦决不姑貸本護院言出法隨愼勿以身嘗試其各凛遵切切特示 
[禁烟風聞]  
　　○蘚護撫譚大中丞查禁烟舘聞已通飭各州縣一例禁止蘚松太各屬業已雷厲風行禁革凈絕兹悉上海縣莫邑尊亦接奉憲札先禁城內外及南市至英法美三租界再行照會各國領事妥商酌辦云 
[梅花會]  
　　○本城邑廟豫園向例於正月念五日作梅花會係香雪堂董事鮮肉業經辦故日昨仍循年例恭請四司神在寢宮宴待分八字式排成五席階前擺設盆梅遊人亦頗雜𨖼云 
[糧艘放洋]  
　　○江浙冬漕仍由海運今頭帮船將放洋故昨日王糧道在本埠大東門外風神廟祭海蘇松太道劉觀察亦於是日開關仝時偕往云 
[私運棧貨]  
　　○昨早據美租界捕頭薛必麟至英公堂聲稱怡和洋行之公和祥棧房時有失竊貨物近一月之內計共少貨銀約有七千餘兩之多是以留神察看前禮拜日忽見有小工鄭定奎王小王等王名扛煤竊念禮拜日西商各棧均停止扛挑故卽上前盤問始知是管棧之廣東人翁某令彼等私自搬運者並吊取該小工王小王自寫之帳簿查得自華歴月初至今尚有大小洋布七件銅斤鐵塊白籐等貨均由彼等私自搬運或禮拜日或夜間或大衆小工飯食之時兹故將帳據呈閱請訉經司馬逐一研詰鄭定奎供此月內共扛煤四次初則二十簍次則二十六簍五十簍七十簍每簍約二百餘斤至大小洋布銅片係由十三號棧而運至翁阿六房隔壁之小房內鐵塊及煤仍搬在露天司馬問何人指使答稱翁先生給鎖匙於我等也司馬又問汝等係長用之小工乎須遂日短雇者也答稱是長工每月工洋五元除正工外每月扛挑貨物叧給錢文然每月不過五六百文耳司馬又問運出之貨買與何人則答稱不知當此案問供時薛捕頭將案內人分別帶　嗣又由捕將翁帶上令鄭認識是實仍令帶退又將小工王小王帶案司馬復爲詳問與鄭供無異並稱帳據確我所寫問至此時巳在午後陳司馬與阿副領事飭捕將人証帶囘捕房俟後再訉下午二點鐘復升堂質訉小工嚴生發嚴小弟及趙阿大俱供是本邑人一切情形與山東人小工鄭王同更夫蕭三供彼等搬運各貨確是看見但均係自已棧內人故未阻止翁阿六供棧內各貨出入係買辦韋茂生經管至搬運各貨實係原數中之多頭倘有缺少亦須由買辦賠價故非行竊可比陳司馬商之阿副領事隨將翁阿六及小工五名仍交捕房管押更夫交保俟傳買辦韋茂生到案再行核奪 
[誘拐幼孩]  
　　○林寶良至英公堂稱已故之主人係嘉興人丁姓前任富陽訓導兹因眷屬路過吳淞被划船上人拐去四歲一孩業經尋見拐犯朱二據稱托王金福將孩價賣與吳淞鎭上開廣貨店之廣東人邵姓處故先將朱王二人交捕送究朱供並非由我誘拐實係嘉興人丁老五領孩來交與我二人價賣與邵姓計得洋二十二元當卽交丁收去王供與同問官隨令將朱王二人押候過堂覆訉 
[審問私梟]  
　　○前報列捉獲鹽梟胡加林一名當送上海縣管押前日晚堂經莫邑尊親提訉理據胡供幼曾販過私鹽稍長卽力攺前非在胡家木橋開小茶館度日但來店啜茗者大半皆販鹽人外面不無物議是處有張姓者素有嫌隙是以聲明巡鹽船將我拘獲設眞是鹽梟早巳遠𨓜豈有仍在該處設茶肆之理求請明鑒邑尊得供後覺所說亦似近理但究未能深信着姑管押待查明再行核辦 
[更正]  
　　○前報張君子善在本城喬家派喬中丞第西廳施送九製佛手其中尚有傳聞之誤兹悉每服約一錢有零每日送五服爲限非每人送五服也應亟更正至此藥之治肝胃痛聞實有奇效云 
[續紀論辨琉球事]  
　　○中朝欽使旣以此書達於日本外務大臣依度依度謂是書言詞過分非酌商論理者也且係用中國文字歐洲美洲等國公使不能盡識乃以書答之時一千八百七十八年十一月二十一日也其略日特喇詩馬外務大臣謹覆如左接展來札言及琉球一事其中情節領悉一切夫琉球諸島業於先二次與閣下晤對時再三懇切言之謂琉球係屬日本已數百年於玆矣今已隸歸日本內諸俟之列不意來書云云尚爾未喻內言日本今時禁止琉球不得入貢　中國而謂　貴國聞之不信日本以巍巍大國竟爾蔑視友邦有忘交誼强制小國不顧人言而爲失信蔑義背人情忘天理之事又謂日本欺壓琉球强其更攺舊政違背前盟凌迫小國諸 
 
 

Page 4

 
 
如此類據如來書所言則是貴國於我日本出示禁止之故未嘗考察詳明而遽造此訛言出此惡語此猶得曰睦隣之道而具　保金和好之深意者乎若此等語果出自　貴國朝廷之意則顯係　貴國朝廷不欲兩國保太平之局而講輯睦之情者也敢請將此意轉達　貴國朝廷謹復不具特刺詩馬旣呈復音之後八日　中朝公使復致第二函時一千八百七十八年十一月二十九日也其略云接讀華翰反覆辨論琉球一事旣已聆悉一切向者某等曾二次謁見商論此事懇請閣下於此事深加之意惟恐言語之間未能通暢故特呈一書以期明白清晰並無急遽之言書中所云亦未嘗過於率直言詞皆極婉轉所以然者某等爲愼重交好之情故也不意反謂措詞逼當不亦異乎兩國曾立有成約以修厥好某等辱承　簡命前來貴邦承乏皇華亦惟以永敦和好爲願而克保昇平之大局而已如其洞察情形默權形勢有如輔車辱齒之相依遵守成約一力一心務求兩國洽和共樂厥利則不特閣下所行能如我國之所願方得爲利卽我國亦莫不然夫兩國前時所立之約首欵則爲睦隣之道其文云至於兩國所屬疆宇彼此務必以禮相待數年以來兩國嘗有文書往運亦有公使交際而　貴國朝廷發令於琉球竟未嘗有一介行人告知我邦恐非鄭重睦隣之意者所宜出也夫兩國相交以禮須出之以公義要之以信實至言詞之間不宜故作吞吐必以言由中出爲主昨讀回書謂貴國之待琉球不背於理請將其事再三思之爲合於人情順於公義乎祈賜一音不勝企望耑此謹復並候時安乃此書旣呈日本外務官月餘日本外務官始行回音時一千八百七十八年十二月三十日也其略云接誦瑤函領悉一切琉球之事業於前札詳明回覆兹復展讀來文所言亦與本年十月七日一盡無所區別吾旣於前書奉覆今來書又云請將斯事洞察其情理出之以公義夫此中情理吾已洞察此中公義吾已審處然則何庸再復耑此復候時安此書復後約經兩月　中朝欽便以彼此往來文書寄回京師　中國朝廷恭親王及總理衙門大臣皆論列其事而仍移文與駐日欽使使之再達日廷時一千八百七十九年二月二十六日也其畧云琉球一事前曾接到來函內稱曾以其情節及實事實理幾經詳察不憚勞苦以書轉達日本外務大臣矣玆接到日本外務大臣回音公同披覽夫琉球原屬中國自前明迄今依期人貢歴代以來盡忠愛戴於中朝未嘗有怠琉球遣公使來京爲述其受困之狀聞此情形令人深爲可憫不得不爲之拯救所謂義不容辭者也日本嘗與中國立約其約本爲通商而設又爲兩國保太平敦輯睦起見則酌乎人情准乎天理亦不宜遽絕中國藩服之入貢接此書後仍願與日本外務大臣再行定奪使復琉球舊政以保兩國交情而敦兩國和好務爲留意卽便照行中國公使旣接恭邸來書乃以其書轉呈日本外務大臣且云讀此則某等身爲公使義不［容責無旁貸謹將此札轉達台端伏維顧念交情酌量是事俾得定奪是所切禱焉日本外務大臣旣接是書見其言詞懇切乃於西歴三月十五日回文云拜讀來函內有由　貴國外務大臣寄來公文所論琉球情節領悉一切讀之乃知我於去歲一千八百七十八年十一月二十一日所呈復函內中云云貴歷外務大臣見之深爲不悅惟我與公等親相接見已將琉球之事委曲詳細以言毋庸多贅且我國家近欲設立人貝派往琉球俾司其事雖公等請以刻下不可遣往而我國家特爲保全琉球太平之局起見此着斷不容緩今所請似難允行數日後與公等相見自當言明伏維鑒諒此書復後　中國朝廷急欲爲之剖白乃於一千八百七十九年五月二十日再行敦促欽使欽使復致書於日本外務大臣曰某等今又接到我國外務大臣移文其言曰日本朝廷何故廢斥琉球而夷之爲縣夫自兩國和好以來立有成言恪相遵守未嘗愆盟背約琉球見廢我　國家不明其故故復命某等身爲公使再行詢問詳明旣接此文不敢不敬達左右務祈早賜玉音是所切禱日本旣接此書見其和平温厚不得不答而又不欲逕答乃托詞以辭之謂中國公使於一千八百七十八年十一月二十一日來文言詞多不順理是以置之不答也自五月二十甘後數月之間中國或移文或致詞皆和平入聽卽公使相見言語亦復温和惟每問及琉球一事日本則每言作答而終未之答也至其卒不誓答之故其辭如下日本外務大臣書復云接讀一千八百七十九年五月二十日來函問我日本何故廢琉球之政而夷爲冲繩一縣夫此乃國家主意欲自行其便耳讀公等於一千八百七十八年十月十七日來函言詞逆耳殊令人氣不能平旋於是年十一月二十一日曾已回音請將此意上達　中國朝廷惟後讀公等一千八百七十九年三月十五來函始知公等所以回告　中朝者未能如我所請也請於此留意焉　此敬復　中國公使旣接日本外部覆音乃再致函辨論時一千八百七十九年六月十四日也其略云接讀五月二十七日復函言琉球見廢爲冲繩縣乃出自日本國家主意自行其便所言情節均經領悉夫琉球自數百年以來至於今日溯自前明早已入𨽻中國世代忠貞列爲藩侯貢獻不絕受册受封普天之下何國不知今讀吾子來書忽曰琉球縣又曰我國家我不知於何年月日琉球入𨽻於日本也豈在兩國未立約之先乎抑在旣立約之後乎披覽日本地圖日本國所有疆土乃得稱之曰我國家惟琉球居於洋海之中從古至今自成一國雖其受中國册對世守共球之分而中國亦未嘗攺其政治更其國制而奪其發號施令之權也若論其臣服之心貢獻之儀某等可得而稱之爲屬於中國若論其政治實則自成一國者也今吾子遽曰我國家是謂琉球爲日本所固有也夫豈充於道之言哉前者回函謂貴國之待琉球如此別自有故然則旣言有故敢請將此一節詳細言之某等將以之佈告天下且吾子謂某等于前一千八百七十八年十月七日所呈之函言詞不遜夫此函中所言曰不信日本堂堂大國而肯爲此又曰於理未順此種字句其意　度日本未必爲此也然則某等之視日本可謂出之以鄭重而未敢忽爲者矣以中國文字言之其意固毫無悖妄而閣下仍以是爲言至於再至於三則是閣下於 
 
 

Page 5

 
 
中國文字錯會其意耳惟琉球之事我國必須吾子詳言某等前書係仰體　中國朝廷之心乃今者中國朝廷旣已知日本廢琉球之政而夷琉球爲縣特命某等敬達閣下請卽收回成命斷勿出此再者一千八百七十九年五月十日我國總理衙門曾行文於日本駐京公使施詩度令其敬達閣下想閣下亦必有所聞矣據施詩度公使則謂未獲日本朝廷成命是以此事不能在京師調停某等身膺公使之任　閣下將此事澈底詳思細加酌奪速賜好音是所切禱此書旣發嗣後兩國於琉球之事未有提及至美國前任總統赫蘭至時恭王乃再及此事且云已行文於日本駐京公使施詩度文牘則書五月十日蓋總統末到之前一月也其略云恭王及總理衙門大巨致書於日本駐京公使施詩度閣下琉球一國世受中國册封數百年來至於今日皆用中國法以紀年貢獻於中國天下萬邦無不知之中國自受其納欵　誠之外發號施令中國皆聰其自爲初無一毫干涉藷國之曾與中國日本琉球三國立約者無不知琉球自爲一國昭然共見琉球旣輸誠於中國又納欵於日本中國亦如之而中國未嘗以此責琉球而罪之也何也則以琉球爲自成一國者也夫琉球之入貢中國中國非以其貢物爲重惟琉球何罪於日本而日本乃遽隣其國政而夷之爲縣耶此則顯與成約首欵相背矣首欵乃論兩國保存親鄭之道者也其曰兩國所有疆宇兩國相待之以禮云云况琉球旣爲中國稱之爲國又爲他國稱之爲國日本無甚故而廢其國政絕其貢使確無乃失禮於中國並失禮於他國乎琉球小國乃能輸誠於我丙邦且鄰於日本爲尢近則其奉日本爲保護何非在情理之內者惟至廢其政而夷其國此等所爲重傷日本之盛名而揆之公義之邦殊有相違者也閣下爲國家簡命前來原爲輯睦鄰封起見若夫廢琉球之政甚有于碍於兩國和好太平之局某等意此書所言實爲保全昇平之常局永敦輯洽於鄰邦而實二國之利也用是請於閣下轉致國家琉球之政速止勿廢則我兩國從此愈加親暱而閣下來使於此意圖和好不愈見其經濟之才耶謹將鄙見奉達伏請揆度而行不勝企望 
　　此稿未完 
　　選錄香港循環日報 
[上海新太古內恊賑公所巳卯十一月初一至歲除日止賑捐收數]  
　　○同人勸通順成三義公大盛福三戶各錢一千二百文葛壽卿林振聲張德貞賈世玉宗忠文張永俊李坦丁增吉楊振魁王廣廷綦昇張有孫有顯對守乾涵春堂素業堂張長春坊同文齊郝蔚亭林飛橋廿戶各三百六十文陶瑞東勸金泉順金沅陞金謙興陳沅福陳萬和金恊安金和派金全福金全源金復成金成福裕順興金合順金聯財孫其祥十五戶各三百六十文福山縣劉蘇堂勸金泉春孫增盛金茂春陳張發苗四興金恊和金益陞李順興寶奎勝金如順呂茲人茹桐衛永亨呂壽南趙連城馬孔　孫日新張家禮尹可煊孫日魁王孚傳通成號恆益號廿三戶各三百六十文延海堂金源永信成隆三戶各一百文○紹興第十五次徐氏經助英洋八百元又第十六次一百五十一元九角五分七厘○陳奕德堂規元一百兩務本堂卅兩無名氏十兩如玉山上行人求舊恙全愈紋銀六兩朱劉氏求夙症全愈四兩金陵悔遲子　父舊病痊愈本洋十元合家平安馬大八二戶各英洋一百元護　五十一元常記五十元徐大人三十七元延陵氏求母病痊愈隱名氏嚴二戶各卅元徐大人二十二元金大人悞德堂二衣各廿　欹肩　人小自在二戶各十七元護國寸草春暉生祈母却病延年苕溪釣　三百各十二元海陽求病愈方拔趙氏罪七叶守印山舘主人求父病速痊鐵城鄭炳勛祈文場順遂誠心聽蕉軒周九江鄭餘慶書屋陳氏痧症許願祈永不再發無名氏覺原堂八戶各十員無力氏無名氏武林羅氏還幼子病愈　三戶各六員程子叔不留名松蔭軒危思敬堂楊金記五戶各五員不留名九江鄭餘慶書屋華氏祈子誠心助賑又林民祈小女楊穩消災易養祈隱心徐關善五戶各四員陳義卿恆升代無名氏二戶各三員爲名氏海濱逸士不留名花經小舍青溪隱名還請書齊大房平陽氏求病痊靜亷居室村農居九戶各二員求病全入唐　生潤笨昔非氏行素堂無名氏勉力人求子病愈勉力人求弟病愈無錫張文錫昔非氏陳靜　徐憚庵十一戶各一員松江全節堂四十三員五角錢一千六百文王　甫勸八員六角錢二百文無錫丁培生錢二百文滬上覓枝子爲父母求水年金飾重三錢二分無名氏玉杯兩隻　榻手卷一個無名氏銀包金簪一支重三錢七分○保安堂經收徽州　絲無名氏英洋五員知呈子三員無名氏二員無名氏二員 
　　此稿未完 
[果育堂經收上年十一月十六至除夕止直晋賑捐數]  
　　○益號二次來共九八元二十兩省過氏九八元十兩景德鎭朱龍翔絞銀五兩二錢一分五湖北江筱棠省購新筆費紋銀五錢閩省　湖重士堂洋廿元無名氏何孫氏陳蔡氏三戶洋各十元阮巷龔升齋完愿洋八元庭院聽濤客完愿順餘堂二戶洋各五元隱名氏洋三元江西玉山朱徐氏　徐氏二戶洋各兩尢福記杏檀書屋二戶洋各一元湖北黃高峰樵兩次寄來書籍字帖碑記書屏墨盒等共計四十二種細數均載明收票恕不再錄以上均指捐直賑○江右南昌悔過氏紋銀一兩二錢周　記一文愿洋九元銀七伯七十文清軍營一文愿洋七元錢九百七十文又二次來洋七元錢九百二十文吉安堂洋一元以上均指捐晋賑 
[浙省撫轅事宜]  
　　○正月二十日候補道秦禀奉委書局提調差　正任天台縣李觀璧禀知奉藩司餘知回任叩謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
