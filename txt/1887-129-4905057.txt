# 1887 - 129 - 4905057

 

Page 1

 
 
[本館告白]  
　　本館申報以及所印各書籍畫報其在汕頭分消者向託吳明麗號經理現截至四月底止欲另換人接辦如有願承是乏者祈來本　面議惟須有的實保人也此布 
[古今圖書集成第一批出書告白] [  圖書集成印書局主人美查啓] 　 
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分　　翁其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挑次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書　向申報舘領取前所出第一次第二次收銀單卽須繳還倘未將第三次銀交到者未便取書特此　聞 
[新出石印藝林拱璧出售] [  點石齋主人啓] 　 
　　藝林撰　一書吐　一切生面别開係武林吳君少琴所集選集中窗作居多而家藏名稿亦採取二三理浅一准乎清眞風氣必宗諸時尙　　　千餘首萹之尾備列評語俾文之妙處易於　繹後附分韵試帖詩四千餘首亦皆眉樣入時者校對不厭精詳字跡亦極匀　至於開印之時　　悉籍火力故墨色黑而匀更無燕瘦　肥之誚現巳出書每部分訂十二本價洋五元五角法馬路南申昌嘗坊與外埠申昌發售　可購取　　　蘄至新北門外天主堂街大順行及還讀樓面議可也 
[招股石印阮刻十三經注疏并校勘記] [  點石齋主人代啓] 　 
　　儀徽阮文達公巡撫江西時重刋宋板十三經注疏書凡四百十六卷後附文達自著校勘記浅其板於南昌府學中此書由元入明遞有修補有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉数行数字数記　詳明俾後人爰知所自惟憶阮刻距今巳　　十年難保無潦草翻刻者轉有魚目混珠之憾春及軒主人藏有初印　本不自思秘特億點石齋以石印法　爲申箱直行本紙取潔白字益　　在將校勘記附在每經之後庶便檢閱更延通經學古之士悉心勘對用臻全美與阮刻初印價昂而難得姑購字迹模糊之本何如得此精校精印　於取携之　本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給　　條爲憑準於四月底出書書成再找八元取書一部凡有同志請早賜顧爲幸售幸售股處在上海申報舘帳房點石齋帳房馬路還讀　書坊蘇城　　庄掃葉山房京都正陽門外打磨厰西頭路南聚通恆號天津北門外針市街聚通恆鎭江號祥泰興廣東省城楊仁新　德昌乾號揚州　昌　　　住記石門海寗城　吉興寶成典杭州申昌常州恆　德錢莊漢口小夾街陶聚茂綢庄内蔓　向上海法馬路南申昌後馬路　　庄内　升號　　 
[緝私流弊說]  
　　向嘗謂中國自設洋藥局以查緝私土而流弊之叢不可以楮墨盡迨稅厘兩項統歸洋關而巡查私土之巡丁可以一律革除庶幾從前積弊自此廓清矣而孰知歸併洋關之後走私者仍有所不免而又不得復以前此洋樂局之巡丁專司巡緝洋人查私異常嚴密而其所以有害於華人者似與從前之巡丁無以異然則緝私之流弊將若何而後可絶乎西報言廣東香山至澳門一帶自稅厘併收之後查察私土格外認眞甚有見婦女行走稍覺形跡可疑亦復渾身摸索是豈尙成事體耶此等人不知是否洋關所派之巡丁近來多有無賴痞棍冐充巡丁作威作福竟有藉此嚇撞搜得私土以肥私槖者此等人何事不可爲或見靑年婦女略有姿首隨路嘲謔多方調笑雖經官府獲案嚴懲而猶不知悛悔安知不假緝私爲名搜索及於婦女而嫁其名於海關竊以爲海關洋人在中國辦事多年其所用諸人必先愼爲選擇必不至以此等鹵莽滅裂輕薄寡行之人濫竽其間安得有此等舉動以致貽譏於大雅稅司聞之當必嚴密訪查俾有則攺之無則加勉杜弊之法或不待芻蕘之献而後始覺也雖然此事亦正難防耳中國之婦女而爲經營者固無其人而利之所在百計千方想無遺策於是雇用婦女以爲走私之地此等事固所不免前者有厦門洋藥局曾於婦女身邊搜出大小土不下數次有在婦女轎内搜出者有在婦女衣裏搜出者此等婦女受人雇用原自忘其廉恥雖當衆被辱亦復不以爲意然揆之以理似乎搜及婦女身畔究非所宜或曰走私之計奸巧百出故緝私之法亦愈出愈奇如顧及情理念及廉恥雖明知婦女身畔藏有私土而不與搜取則走私者將益長其奸若謂婦女身畔能藏私土幾何卽假作癡聾略全體面亦何不可之有然苟此風一長則婦女之走私者必將日增月盛積少則成多而課欵之暗短者又將何法以補之此誠所謂進退兩難者矣數年前上海有巡丁見一婦腹大如五石瓠在街上膨脝而行旁一人曰爾如是形景尙可以出行乎巡丁聞之以爲此中殆必有物遽上前扭住探之以手婦驚駭大喊觀者如堵巡丁猶岸然以搜私土爲辭旣而搜之不獲知實係有妊將娩乃嗒然若喪方欲脫身以逸有無賴數人將該巡丁扭住毒毆一頓狼狽而去此又巡丁之鹵莽而自眙伊戚者也夫婦女而不與搜及則走私之弊必且日滋婦女而亦與搜及則稍或舛錯必受大累爲巡丁者不亦難乎然而亦非甚難也巡丁之獲私也大都先有眼線爲之通風報信謂親見某地某時有何等人在何處藏有私土無論其在室内在船上在轎前車後袖裏懐中無不瞭然心目故一見卽上前拍問未有不獲者前此廈門婦女身中搜獲私土殆亦由眼線通報而後獲凡行路之人或爲巡丁擦身而過手探其衣袖或摸索其襟前果有私土者則彼藏土時早爲人漏眼而預以告之者也其搜之而無跡者則又必非巡丁皆無賴之冐充而藉此以爲攫物之計者也上海被打之巡丁則又巡丁之夥而初學緝私以致悞會而悞拿者也巡丁無眼綫十拿而九不獲故非眼線所報則巡丁亦不敢輕率從事於男子且然何况婦人凡任意妄搜故意亂摸者必非眞正巡丁可知近來無賴地痞所在多有繅絲婦女行經其旁尙且時聞有調戲之事獲案重辦仍冥然罔覺則其借緝私土之名以與婦女爲難固意中事吾故以爲果係海關上所派之巡丁則必熟諳此中機竅斷不至莽撞荒謬至於如此然旣有此傳聞之詞則洋關諸人尤不可不格外留意而其所以留意者頗難是非扼要以圖之不足與言緝私之事也夫歸併洋關原欲收扼要之效夫是以内地洋藥局與一切司事巡丁悉行裁撤意以爲從前土稅從無漏捐之弊今卽於報稅之時加收捐厘是亦便而易舉之道稅不漏斯捐亦不漏矣抑知稅自稅捐自捐洋關西人所謂辦理得法者或亦仍有文飾掩蓋之處而緝私之舉委之洋關則亦不能無弊也所謂扼要者地則必據其衝人則必愼其選法則簡而不煩事則密而不疎於人無所擾十 
 
 

Page 2

 
 
事無所遺弊不滋而利自見是則至當不易之論而海關辦事諸人所當亟爲留意也夫 
[揚城火警]  
　　本月十九日下午東關街羊巷口劉姓南貨店後進不戒於火立兆焚如一時水龍撓鈎紛紛舁至就濃烟烈燄之中力將頂板閣拉倒火始漸熄不致蔓延祗燬該店後進住屋三椽店主因搬運家資鬚眉被灼殆盡至查其起火之由因廚下積有木皮一堆午炊時悞遺火星於内致肇此災云 
[生童無禮]  
　　九江濂溪書院由王信甫太守示期本月十八日甄别是日黎明與考諸生童紛紛擁入考栅各據一席靜候太守點名至八點鐘時太守始呵殿而至飭教官面諭諸生童至龍門接卷諸生童咸不肯遵命太守乃親自降階温語勸諭諸生童仍不肯遵有出言不遜者太守怒親標硃諭黏貼大堂略謂今日閙考例應停考姑念此邦向係先儒講學之地本府諭令點名給卷魚貫入場原杜冐名重領等弊兹竟敢喧鬧不遵場規有辜栽培至意也查不閙考者不過千百人中一二人耳其興正讀書者當必儒雅彬彬動容中禮也有願在書院肄業者務於明日齊集龍門外聽候本府點名給卷八塲切切特諭諭後太守卽乘輿回署諸生童無奈各携籃榼散歸 
[銘軍調防]  
　　駐防關内永平府之銘軍十三營奉李傅相札調至旅順口相近之裕褳灣駐紥初五日移文到蓋平着預備公館營店并軍需米麫草料定於十一日先到五營約二千人餘於十四六日續到計總統一人翼長一人分統三人至十一日劉總統先到十三日馬總統到因天雨未行均在南關外自搭帳篷駐宿營官則占一廟店兵丁並不准私自進城到日地方官咸往接見統領卽率營官答拜次後各哨官亦往答拜大營緊駐南關城市盔甲鮮明旗幟輝映眞不愧節制之師也 
[邗江波影]  
　　揚州府試本定期四月十九日舉行旋經署篆之程雨亭太守探得正任宜子望太守業巳出京中天津附輪南下遂詳請遲至木穉香候然後舉行云○十七夜飛廉肆虐走石飛沙小東門外亞字橋邊某姓家後墻被風吹倒墻外某隣婦正在夢中其屋被壓傾頽婦遂爲瓦礫所斃翌晨經人設法扒出則已腦漿迸裂氣息全無矣慘哉○朝鮮進士趙君玉坡襆被來揚遊覽諸名勝布衣芒屩山水流連甚樂事也趙君頗精書法所携一友尤工繪事遨遊之暇相與拈弄筆墨郡人士之性耽風雅者咸以絹素往求踵趾相接戶限幾穿二君苦之遂於十九日赴各署辭行旋卽揚帆而去○洗馬橋西有隙地大可數畝每當鼉更初起卽人跡罕逢一晚有某姓家鴉婢提壺至老虎灶汲水行經其地驀被强徒拉入瓦礫叢中女喊破嬌喉嚨無人援救迨得兎脫巳花容憔悴雲鬢蓬鬆矣主母見其神色有異詢之哭而不言固詰之始囁嚅而訴主母慰之曰爾毋然吾當爲爾雪恨女收淚頷之未及三鼓濳服烟膏合家惶急異常急向各處覔方醫治後向某西人乞得藥一包並請西人親臨灌救始獲更生○近有一種遊手之徒飽食終日輒以吸烟誘賭爲事偶遇囊中空乏卽糾黨至荒村僻壤魚肉良民甚至嗾令年老婦人出頭拚命鄉愚憚之住往隠忍不語近有某某等爲保甲總局訪聞不忍不教而誅特先出示諭禁略云土棍某某等以離城較遠遂致肆意妄行實堪痛恨特此示禁倘敢不知悛攺仍前訛詐准被害之人將其捆送來局以便嚴懲原告一審卽釋斷不拖累云云若輩聞知其亦稍知儆懼乎○揚城自遭兵燹高房大厦多成瓦礫之塲近年新城陸續起建繁盛巳不减當年而舊城空地仍多一望皆蒿萊藤葛南門左近某姓有地基一叚荒蕪日久本月初始雇甲乙等四人將磚瓦挑除以便大興土木一日某姓午飯畢來此閒眺見夫役皆不知去向盈籃磚瓦委棄於塗候至日晡不至甚爲驚異翌日遂另雇他夫挑挖逾日遇甲之同鄉友詢以蹤跡友笑而不言詰之再三始曰彼等于前午挖得銀餅二百餘枚欣喜無似恐君向索遂瓜分後各自回家矣某姓曰得失自有一定彼等旣財星照命我何索爲遂相與一笑而别 
[京邸述新]  
　　前報曾紀海内木匠人等糾衆滋事送官一則兹經刑部訊結擬將滋事首犯十四名枷號一月枷滿責放現將該犯交地方官於每晨解至南海工所示衆晚間經官役解回衙門○客自新疆來京者謂近日新疆各城洋商運貨至彼銷售日見其多商務較前暢旺而肅州等處徵收課稅未見大旺因有貿易暫不納稅章程也惟交涉事務甚煩因洋商運貨至彼回民交易者多不帶現錢賒欠貨物到手不顧日後能償價與否以致鼠牙雀角之端不一而足地方官雖飭所屬回民以現錢交易然回民舊習難忘終不能攺亦無可如何也○本月十九日親祭雩壇自午門大清門正陽門至天壇一帶蹕路應由八旗各官廳修墊已將按叚　分于十三早撥兵在所分段次平墊修理其自止陽門外天橋石路兩旁各賈賣棚子全行拆去所擺各攤俱令挪在距石路三丈以外○八旗弁兵找領庫銀一項上月已經戶部將鑲黄正白兩旗開放本月應放鑲白正藍兩旗兵弁庫銀聞戶部銀庫擬於本月二十三日開庫放給○前紀會典館咨取各旗送考繙譯謄錄一事兹聞八旗送出應考兩項者千有餘人取中額數繙譯官則僅取三十謄錄官則僅取四十俱試以滿洲繙譯清字必須繙寫俱佳一無錯落方可取中誠屬靑錢萬選薪水保舉亦較他項爲優無怪人之應考者如此其多也○新任順天府府尹高摶九大京兆萬鵬早已抵京俟署任之薛大京兆福成將經手事宜料理後旋於本月初九日巳時接篆所有治中通判滿漢教官經歴照磨大宛兩縣及合屬候補正佐丞倅人員均在署預備謁見云○十二日夜靜安定門内國子監東口某甲碾房門前席棚忽然起火燒去房屋六椽甲家夫妻子女大小五口在夢寐中聞火爆聲大驚而起至後院拆牆逃出並未受傷惟草騾一頭燒斃廐内衣服什物亦悉付丙丁國子監東牌樓近在咫尺幸有水龍力護毫無損傷云○寳源錢局爐頭工匠業已招齊現在開爐鼓鑄日昃不遑按卯呈交暫儲局庫限五月内先行呈交内廷數十萬串俟八月内放出行使云○十二日皇上詣大高殿祈雨是日午後密布濃雲幾如潑墨黄昏時雨師稅駕六點鐘後迄十三晚八點鐘始止兩夜一晝得雨約七寸許郊原二麥咸慶來蘇仰見聖天子爲民請命至誠格天也○禮部知照各衙門本月十七日爲孝端文皇后忌辰適在　壇齋戒期内齋戒人　均穿常服挂珠其不齋戒人員仍穿常服不挂珠相應知照各衙門一體遵照 
[憲批彚錄]  
　　閩省陳孝廉景韶向吳泰盛課館索債肇事已登前月報章兹據訪事人來函云現已有人調處將欵交還經舉人鄭籛等出名赴督轅禀請銷案矣本月十七日督轅牌示云舉人陳景韶品學端邃見義勇爲上年侯官縣所詳育嬰章程經該紳等斟酌盡善頗心重其爲人據禀鬻奩贍族一節尤見誼篤親親深堪嘉尙案經調處息訟心跡已明尙其養氣讀書力圖上進本部堂有厚望焉仰侯官縣銷案飭知繳又批舉人吳鳳彤等公禀云學者必先知義利之辨而後心明識定道德文章一以貫之有宋道學之派朱陸不無異同獨於鵝湖喩義喩利之說考亭亦爲之心折無他欲正其趨不得不防其漸也本部堂初受業羅忠節之門繼從事左文襄軍中飫聞緒論於義利二字辨之最嚴此案陳景韶被誣受屈該舉人等激于公憤剴切上陳義也然其事實因索債而起又當鄭山長開館講學之始攔輿僉呈情雖可恕而跡涉可疑若不批檄飭查深恐將來錢債細故藉口效尤遂開爭利之門而啓囂凌之漸於士習大有關係該舉貢等尙其深明此意恪遵師訓以文章道義相切劘毋或少年盛氣流爲豪俠而不自知有負本部堂造就人才之本意仰正誼書院監院傳諭知之繳合觀二批於陳孝廉婉而諷於吳孝廉等嚴而明制軍蓋俱有深意寓乎其間特不知陳孝廉旣欲息訟何以已不具禀而反由事不干涉之鄭孝廉請銷此際隠衷訪事人旣未述明本館亦無從逆料也 
[田雞骨折]  
　　上舍生某甲者流寓於糜臺鹿囿間專以五木訣人腰囊人咸以罄田雞骨呼之謂其狗彘之所不食也前月某日因事與 
 
 

Page 3

 
 
某乙口角互毆隨情人舁至吳縣署呼寃馬漁珊明府騐得微有傷痕諭以靜候提究旋訪得甲居恒無惡不作司府及三首縣署均有控案可稽遂於某夜升堂質訊喝令掌嘴一百下復將種種劣蹟詰究一番旋詰旋斥中瑟縮如蝟伏地求饒明府因令具攺過甘結而退乙逞兇肆毆亦枷責以昭懲儆 
[賢令新猷]  
　　昨日清晨八點鐘時上海縣蒯大令督率差役等人排導出署循例閱城由大東門迤邐繞至小南門回署時適大雨拖泥帶水渾身濡染淋漓誠足見大令之黽勉從公不辭况瘁也至午後二點鐘時考錄代書迨事畢復升堂查點差役夘名各差魚貫而入次第應名大令諭以勤愼辦公毋稍懈怠各差唯唯叩頭而退大令旋卽退堂蓋已四下餘鐘矣 
[難民搶土]  
　　有客自吳淞來述及吳淞恭泰土棧經售洋藥歴有年所本月二十二日辰刻突來男女百餘人如難民狀暗藏利器陸續到店聲稱購上擁進店内始則索錢三千文旋將店夥王子貞侯鑑堂二人按住逼令不得聲張隨將房内存儲小土刼去三十八包每包計重一斤洋二百九十六元四角飽颺而去街鄰週知無如彼衆我寡莫敢攖其凶鋒當卽投報團防局中及本街地保未識能弋獲否當此光天化日之中衆人屬目之地竟敢結隊成羣公然强搶是眞目無法紀矣 
[命案講和]  
　　靜安寺旁某甲與某乙因事口角互相扭毆越日遂殞命甲父以子被乙毆傷而斃擬投縣署報請相騐嗣有爲魯仲連者向甲父竭力排解事遂寢息 
[狹路尋仇]  
　　王金金楊春生均操淮南王術王借居邑廟豫園百靈廳茶肆中前晚楊突掩至以小刀剌王腰肋血流如注倒地不起茶肆主知不得了將楊扣住急喚該處四鋪地甲到來交令看管昨晨解送縣中并舁王訴請騐傷想蒯大令勵精圖治勤求民隠一經允准自當立卽提懲也至此案起釁之由緣楊前曾爲王推荐生意照行中規例應得酬貲而王非但靳不付錢反唆令楊之主人藉端停出楊忿無所洩是以狹路尋仇云 
[因涉訟]  
　　日前有湖北人某申之孩偕某花烟館之小兒由書塾回來不知何事扭作一團兩孩父母聞之各自護短以致兩相打架後雖經人勸開據湖北人云其婦身懐六甲當打架時被乙踢傷遂投縣署申訴并稱受傷深重不能抬騐蒯大令准詞飭差提乙到案然後騐傷 
[瑣事調停]  
　　妓院傭八屈二和前日下午在英租界四海昇平樓啜茗忽有蘇婦名阿和者言已爲人說親被屈向氷人阿方處說歹語今同阿方前來質証數言不合遂卽用武打壞茶館椀盞樹　俄而印捕到來將屈及婦人阿和拘至捕房立卽送英會審公廨值日差禀明原委蔡太守以事屬細故均着交保自行調停 
[英界公堂瑣案]  
　　陸長發胡阿狗碰撞妓女之轎由捕拘送公堂押候原告投案再訊巳列前報昨據李竹山投案稱在妓院帮飰前日擡妓轎經過尙仁里突　陸長發等五六人有心將轎碰翻致妓跌出受驚不小當由巡捕拘獲二人陸長發胡阿狗同執前詞蔡太守判陸胡各罰洋二元撥充善舉再各管押七天以儆○陳梅卿稱爲醫生失去皮帳夾四開洋疑係鄰家孩子取去玩耍忽有張阿生陳蘭生以我不應誣竊爲名軋至烟館圖詐致被將我馬褂脫下爲質我因報明捕房將伊等拘案張阿生陳蘭生同供因伊誣指孩子行竊致與理論並無圖詐之事馬褂係伊自已脫下今已交案嗣後不再饒舌蔡太守隨飭張阿生陳蘭生交保馬褂交還陳梅卿○傅阿來稱在小菜塲賣魚將散錢放在籃内被竊由捕阻獲人贜送案陳阿和供認竊錢四百文今己交出蔡太守隨判陳阿和管押七天以示薄懲錢交傅領○范恒瑞控陳金瑞冐寫豐順行字條取去皮箱六隻由蔡太守飭將陳金瑞押候補傳供出之殷來友到案再訊已列前報昨據豐順行洋東及買辦訴明陳金瑞冐騙皮箱與殷來友無干殷來友供前與陳金瑞同事今陳已辭歇曾來託我代爲保取皮箱我未允卽行中之人亦皆不肯旋據陳交來押票三紙所質是皮箱併銀洋三元囑代爲料理我仍未允陳竟棄之而去兹由捕房來傳言及陳事卽將票洋交出捕頭禀皮箱均已吊到陳金瑞仍執前詞并稱典押皮箱之洋七元内三元係殷用去范恒瑞又稱誆騙皮箱者是陳金瑞與殷不涉且陳在法租界亦有也騙事各質鋪請追押本太守謂陳金瑞誆騙與殷無干如殷有分則范恒瑞豈肯不追殷而追陳惟殷在先旣不爲保在後又不爲料理何得擅受質票銀洋姑判除交出洋三元外再着繳洋三元併償押本行騙之陳金瑞發捕房營押兩月贜交范領○包探顧阿六稱楊鶴峯於正月初七日報失墨晶眼鏡現在徐元順舊貨店見有眼鏡據楊認是失贜　據徐言有開土行之潮州人蔡國興託賣又問蔡則稱在德成押鋪買來今一併送案眼鏡呈案楊投案申訴前因徐元順供由蔡託賣蔡供向押鋪買得已經滿期之眼鏡且當時見押鋪帳簿上寫押後加過利錢且係期滿出售可見質押已久必非正月間所失請查閱押鋪帳簿便知蔡太守隨飭該包探查傳押鋪帳薄再行核辦墨晶眼鏡暫存捕房○馬車夫陳阿棠駕車不愼碾傷婦人左足由捕送該氏至仁濟醫院陳解送公堂由蔡太守訊供飭將陳阿堂押候受傷之婦人投案再訊已列前報昨據該婦李施氏稱蘇鄉人在人家幫工出外買物被墥傷足蒙送醫院迄今七日另雇替工及在院飯資受虧不小且傷雖愈尙難行步陳阿棠俯首求恩太守隨判罰陳阿棠洋四元給償該氏養傷○徐利生稱開萬生油酒鋪有王阿巧等來吃酒尋釁致被毁壞椀盞且被帶傷酒客頭顱爲此報捕拘王阿巧等四人送案毁壞之件呈案倪在高徐阿仁是鋪夥供與徐利生同王阿松稱昨夜在萬生鋪吃酒突有王阿巧等與鋪主吵閙擾毆我被帶傷頭顱請爲騐傷王阿巧喬阿三李阿慶汪新根同供酒後誤事今願賠償毁物蔡太守隨判酗酒滋事之上阿巧等各罰洋二元共成八元給償養傷賠物費○何友生稱駕車爲業有東洋車夫横駛過來喝阻不依致被撞壞葉子板交捕送案現巳修理費洋一元六角今蒙送案請追姜六琴供推東洋車彼此稍不留神以致誤碰蔡太守隨判姜六琴繳償修理洋一元六角 
[法界捕房瑣案]  
　　蘇州各航船向來分泊新北門外打狗橋麗水臺等處各有一定不相溷淆前日有某甲挈子至新北門外某航船上尋見一靑年女子據云卽甲之掌上明珠奔月結璘不見者已八閱月矣當卽鳴捕拘進捕房斯時船主及夥友等均登岸閒遊船中惟留一女看管捕役卽一併拘拿旣入捕房甲女訴稱在蘇遇一婦言欲附船來申依太姓爲乳媪談及若到滬上每月可得工洋一元我因隨之而去月初曾返吳門到過家中現復自蘇來滬並不私逃捕頭以兩下言語不同着押候争案請訊○英界小客寓主某甲與法界玉露春附近同業某乙口角欲糾人將乙拽過英界當紛擾時乙店失去烟槍兩支乙卽赴捕房訴明情節捕頭以聚人打架有違租界章程立卽遣捕拘甲想須解送公堂也 
[蘇省撫轅抄]  
　　四月十九日候補道蘇元瑞辭行赴上海候補通判濮子滇禀知奉飭換蘇差委陽湖縣主簿沈餘慶禀謝奉飭回任巡檢錢錫章禀知奉牙厘局札委稽查蘇城絲捐差○二十日藩轅牌示照得華亭縣金山司巡檢張瀾叅革遺缺查有候補巡檢顧光第堪以請補太倉州甘草司巡檢錢恩培丁憂遺缺查有新班先巡檢陳輝昇堪以請補正任淮揚道王加敏船巳開行陽湖縣主簿沈餘慶禀辭赴任主簿吳德培禀知奉安幫辦錫金絲捐差從九毛恩濬禀知本日到閶門旱關盤查差○廿一日候補直隸州周煦山禀辭奉委解甘肅新餉差縣丞徐志宏卸署靖江縣縣丞事回○廿二日宜林引見回縣丞陳香祖禀知辭奉牙厘局委幫辦洞庭東西兩山絲捐差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[百粤官塲紀事]  
　　廣西左江鎭總兵缺經張香帥檄飭新授廣西右江鎭總兵張春發調署所遺廣西右江鎭總兵缺以廣西左江鎭總兵劉光裕調署○陸路提標右營張守戎大武飭赴本任督標中衡協王副戎世清飭回署任副戎旋於十三日未時接篆任事○碧甲場缺以　收塲諸鹺尹鈞署理准補博茂塲錫鹺尹慶飭赴新任 
[助賑彚登]  
　　人生斯世孜孜行善穹蒼默爲卷佑其報施不爽直可憬然悟焉今有蒼佑之善士助直東賑洋五十元由杭州陳公館來救世肫誠天必降之福也無名氏善士助洋一百元充賑託徐少甫兄交來陰行其德不求人知其亦加人一等矣林德嘉善士求子女症愈助賑洋五十元歡承膝下撫兒女以救灾推巳及人兩全其美是皆可以感觸仁懐也用特併列報章以攄佩悃上海北市絲業會館籌賑公所少欽施善昌謹誌四月二十四日 
[筵資移賑]  
　　寳　街西長仁里開泰土棧於去年八月間開市兹承郭子美先生携來賑洋五十元據言前蒙各寳號諸仁長厚錫禮儀因管事有服未經設席酬謝若遲延至今另行邀請未免不恭是以將筵資洋五十元移作賑捐以答雅貺云云節歡宴之資拯啼飢之苦一轉移間造福量故特誌之以代伸謝[  三馬路恊賑公所陳煦元謹啓]  
　 
 
