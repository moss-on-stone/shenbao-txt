# 1913 - 186 - 4914504

 

Page 1

 
 
來稿 
[宜組織債務專律論（續）（南通趙子美）]  
　　當普世道人心日趨於險道德隳落信用蕩然商無普通之學識而有恢豁之特權母財一經鬆手未見子息之餘則倒閉破裂隨之矣更益以諸般騙術不堪枚舉被累者不得已鳴於官在前淸則以錢财細故官長或以慈善心阿護被告或以利慾心任意拖延累訟經年不獲結果在民國則藉口於破産律將重值現金寄屯别室些微爛産托出公分寄屯則無證據之可尋問罪則無明條之可例甚至被告宣告破産後對於原告以爲義務已盡即消滅犯罪之行爲原告之情愿與否非所問矣倘有原告不愿了結仍欲覊押追繳者則被告卽有反抗爲原告之權利矣縱使長官淸明辦被告到極點地步充類至盡數年徒刑而已期滿釋出集寄屯之資財營狡兎之三窟豐衣美食俯仰自由居然富家翁矣其被倒之戶資力素雄者轉爲薄弱資力素薄者轉致破産因被人倒而又倒人覆轍相尋莫能制止金錢爲生命保障有此種種原因誰肯以生命保障投諸危險市場乎大借款成立不數小時而債票銷額數倍須知歐民非信仰中國也實信仰五國之國力保護也可見中外同情保護信用不可一日或缺吾常云中國實不窮窮在無法律保護信用耳非無法律也法律不適用等於無法律耳欲圖補救之策須速訂債務專條取嚴厲爲主義更通飭各地長官遇有因債務涉訟者必從嚴懲辦將見不出十年必有挽回信用之一日斯時路也礦也郵船也森林也墾荒也實業畢舉當能駕諸歐美而上之財力旣舒共和國基於斯永固矣政府偉人海内志士其有以吾言爲同意乎曷起而力行之或者曰如子言誠是矣但中國獨於債務訂嚴厲專條其於世界大同有無遺譏及將來所期望之領事裁判權有無抵觸且保能不流爲富人專制乎不知凡事當因時制宜不可拘泥成見尤不可削足就履中國當此財政紛亂之際信用隳落無遺非嚴律不足挽回痼疾且也債務專條爲中國骨政領事裁判權無與焉一俟信用恢復財政展舒三十年後再行删改以期漸趨於大同中國庶有豸乎謹献蒭言質諸海内（完） 
專件 
[圍場發展案蒙藏局勸業科科員任嶧調查（六）]  
　　（二）建設鋸木廠前後圍廢木陳木以及六七寸直徑之樹捕等統計不下二十餘萬件廢棄滿山漸爲風雪濕氣所腐蝕賤售亦少人過問其實此等木料除已腐者外未朽者猶佔十分之五六若任其廢棄再一二年後卽全不可用賤價出售又所獲無幾不若另設鋸木工廠用機器改成平斜獨板車網鞍板枋椽及西式傢具等粗批材料廣消口内外各市各場人旣不辨其新陳豈不化無用爲有用况各廢木年年增加雖云封山而因整頓森林當伐之數尤屬不少此等木料若無機器爲之改作所需人工之費爲數甚巨查料木改板竭兩人之力每日纔得十板今用機器改之日可每得百五十板北局平四獨板每付伐工銀一兩五錢西局一兩今用機器改之每付五錢足矣出貨多而日力省工費節利莫利於此矣或以爲機器雖利而建廠購機所費不資不知創辦費雖多而常年之利益無窮一勞永逸於公於民所濟甚大况此類工廠可大可小原無一定制限小之數萬金亦可辦夫何雖之有哉 
　　（三）建設造呢工廠外國製呢有工廠而無原料不遠萬里涉重洋購求於我張家口外及西北各省其中脚力關稅所費甚大及其旣製成呢行消中國又經關稅運脚尙獲倍利今圍場比鄰多倫爲羊駝毛原産地而圍場又將興辦牧畜公司出毛極夥若於天寳市或北京建立製呢工廠不啻於原産地建工廠凡原料之一切運脚關稅悉得免除可以廉價廣爲收貯工業學者可稱爲最利之事者也服製旣變無論卽定禮服料爲靑緞寗綢而風氣所趨其常服必仍多用呢者可逆揣也矧全國海陸軍冬服則不能不用呢耶不然則此後但查海關年報册卽知外呢進口必有加無已故此事建廠購機雖需資本數十萬而天寳市有此工廠微特圍場獨收其效實爲中國挽回利權不小也至於籌欵之法另案詳述 
　　（四）建設西洋傢具習藝廠白松杆松皆不堅實不合鐵道枕木之用白松質柔軟其最適用者莫如桌椅等室内傢具又榆木色淡黄有花紋堅而屈曲不適於建築而宜於傢具材料其他如樺棌榆柳等樹皆可供製傢其之用民國初立風俗丕變凡官衙局所私宅多改用西式房屋京津尤盛漢口全市皆將改爲洋房房屋旣變則其需用西式傢具之多可想况西人旅居中土者數萬人需用尤廣此類傢具製作精巧一桌一椅動輒十餘元數十元竟有百元以上者京津滬漢雖有仿造之家及官辦之實習工廠然技不精工貨多拙劣前淸外務部初建迎賓館往日本購辦西洋傢具但運費一項已費千金其價格可想矣非特外務部濱江海各省亦有往購者今不惟西人履我土者我無物以吸其資財乃並所需者亦持財求之於外國其愚殆不可及夫時風旣如此圍場樹木之多又如彼則習藝工廠不能不急設昭昭明也蜀閩漆皆稱良善品不難購致宜於津滬選擇良工再招一外國技師以指揮敎授之月修不過數十元不用機器事甚易辦惟張圍鐵道未成以前工廠必設於張家口或北京較爲便利其粗批材料則時取運於圍場或張家口之鋸木工廠此又一消納圍木収回利權之事也 
　　（五）建設肥料製造工廠我國南方多集約農北方多粗放農三圃農新墾之地宜於集約三圃而老農不之知也查其所用肥料則皆猪羊糞麻餅之類而已牛羊豕等骨用以作肥料其培養植物之力較豆麻諸餅爲尤大農家若不惜資財重施肥料則收穫可望增至十分之三蒙古每年出骨甚多皆爲天津各洋行所收買運往本國其中有因而致富者如日本之武齋氏是也將來北圍若果設牧場天寶市又建牛羊肉罐頭工廠則除本圍之骨外兼收蒙古之骨以製肥料分消口内外廣開風氣亦獲利之事碎骨機器甚廉辦此工廠並不需巨欵也 
　　（六）建設牛羊肉及牛乳罐頭工廠近年各國各種罐頭食物之輸入我沿江沿海各商埠者爲數甚巨香港上海亦有國人創設鮮菓火腿等罐頭公司以抵制之者聞其獲利頗豐牛羊肉牛乳罐頭不特爲旅客海船必備之品凡陸海軍軍營無論平時戰時所需甚夥北圍旣設牧場每年所産牡牛羊甚多未必能盡數 
 
 

Page 2

 
 
消售今設罐頭工廠以消納之則但慮其數之不敷供給不患餘剩矣工廠旣成之後當在海陸軍兩部立案凡海陸軍所需均由本廠供給何患消路之不廣哉此事不妨預派專員攷察其製造之法俟牧畜公司成立之後籌有欵項乃議開辦（未完） 
時評 
[訓令二條（無名）]  
　　二十二日之訓令二條其殆所謂以誠相示之發端者 
　　今日立國之大本在財政治國之大原在解爭苟能於此二者而身踐力行不得謂非切要之舉也雖然吾竊猶有進者 
訓令之言曰整理財政在節用節用之道在減軍費與政費車費與政費固多濫者節之甚是然軍費與政費尙有定則有名目者也猶當節者在彼無定則與無名目之費欲節無定則與無名目之費則當先存不求見好於人之心 
　　訓令之言曰風水相搏則波瀾不平磁鐵相磨則電火必發言相爭之有害也然相爭固有害欲弭其爭必宜示以不爭之氣度所謂不爭之氣度者非僅兵力也非僅權力也非僅針鋒相對之文詞也並此憤憤不平之氣而亦宜消除之也 
　　竊願大總統有進於此竊願全國之人準此以行 
[命令]  
　　六月二十二日臨時大總統命令立國之道首重理財往者吾國風氣未開政綱不振舉一切擴張實業整頓金融諸政策皆未能切實進行馴致經濟困難債累山積改革以來支出愈增收入無幾不得不仰給外債暫資救濟顧目前多一日因循卽將來重一分負擔以言開源之計旣非旦夕可期若不通盤籌畫力節虚糜則破産之期翹足可待言念及此誠可寒心博稽歲出軍用爲多迭經國務會議僉以裁兵節餉爲切要之舉應由參謀陸軍兩部會商財政部妥籌限制兵額分配軍區核實簡練以足維持地方治安爲度所有應裁之兵均應酌量給資一律遺散卽由各該部核擬辦法呈候察奪至其外行政經費亟應由各部各省權衡緩急大加裁减製定預算依法頒行務使漏巵盡塞絲毫無濫值此民生窮蹙國步多艱凡有理財之責者各當悉心整頓實力奉行以期無忝厥職尤賴全國一心共維危局咸以整理國家經濟等諸個人切要之圖庶幾財政旣修邦基以固民國前途實利賴焉此令 
　　共和國家以人民爲主體故立國標準卽以大多數民意爲從違民意爲何一曰生存一曰樂利自行政機關不能爲民保障則有痛苦而無樂利有危亡而無生存本大總統來自田間不忍我無罪之良民永遭塗炭受任於危難之際不惜舉一身幸福而犧牲之豈有他哉亦以我中華數千年神明之胄薫染於古先聖賢仁義之訓當以勝殘去殺爲心豈宜兄弟鬩牆自相蹂躪是故忍辱負重力挽狂瀾乃誠不足以動人信不足以格物自前年九月以迄今茲人民之顚連困苦損失於無形者不知凡幾法制亟望規定而紛呶不决政治遂礙於進行兼以黨見紛歧是非淆雜用人掣肘政府幾空駸駸焉成爲暴民專制此皆由本大總統無德無能未克盡職旁皇夙夜悲憤無窮所願與我無罪之良民灑一掬同情之涙者也夫風水相搏則波瀾永不能平磁鐵相摩則電火終於必發故懔佳兵不祥之戒作横逆不校之觀任彼隳突叫囂者内省良知自崖而返非懦也爲救民計爲救國計當祈天永命不當張脈僨興也方今人心之大害在誤會共和眞理借美名以逞其惡焰假公義以便其私圖甚至背父棄母認爲自由壞法蔑紀視爲平等不知古今中外無論何種政體無不整飭紀綱納民軌物本大總統以隱惡揚善爲懷毋我薄人甯人薄我尤願我軍人服從命令不得踰越範圍其非分之事愼勿干涉致淆政體並願提倡改革之先覺愛惜名譽誥誡同儕母使依附之徒托名暴動傾覆邦家庶化戾氣爲和光救生靈於垂絕本大總統必當與我全國人民開誠見心刷新政治造世界和平之福永民國無疆之庥雖未逮焉而有志也邦人君子其敬聽之此令 
　　據保定軍官學校職員張翼祁等呈稱校長蔣方震在校自戕係因陸軍部軍學司長除斥異已任用私人刁難把持諸事掣肘等語軍事敎育關係重大豈容部員任性妄爲校長蔣方震以身殉校情殊可愍陸軍部軍學司司長魏宗瀚於所轄軍校果有前項情弊實屬徇私溺職應卽派廕昌陳宦按照原呈各節秉公確查據實具復原呈著鈔給閱看此令領參謀總長事黎元洪呈請任命賈賓卿爲緩遠城將軍府參謀長應照准此令 
　　陸軍總長段祺瑞呈請授游德崇爲陸軍步兵上校應照准此令 
　　陸軍總長段祺瑞呈請誠明孟富德張華輔爲陸軍步兵上校曹福裕馬紹星爲陸軍騎兵上校張澣禹爲陸軍步兵中校裴長慶靳同明爲陸軍騎兵中校李雨山爲陸軍礮兵中校常敬輿韓淞濤閻德勝丁萬淸張玉書文華蘇南于汝庠爲陸軍步兵少校鄧全興閻慶璘趙光弼鐵福趙海亭高毓麟爲陸軍騎兵少校鄭蘭芝劉玉昆胡益壽爲陸軍砲兵少校應照准此令 
　　代理國務總理段祺瑞呈稱據吉林都督兼署民政長陳昭常呈請任命謝謇方尙義宋純燿盧秉鎔爲財政司科長劉琢陸邁馬超羣唐榮第爲實業司科長應照准此令新疆都督楊增新呈稱阿克蘇鎭總兵查春華因病呈請開缺應卽照准仍俟病痊來京另候任用此令 
陸軍總長段祺瑞呈核覆新疆都督擬以解迪宋補副將請予准補等語應照准此令 
代理國務總理叚祺瑞呈據福建國稅廳籌備處處長劉鴻壽呈稱邵武縣知事林揚光辦理徵收田賦實心整頓成績卓著請予優獎等語林楊光應給予七等嘉禾章用昭激勸此令 
[專電]  
　　北京電香港商人陳賡虞楊西嚴等皆胡督舊黨現在電控胡離粤時攫欵百餘萬未交省會公决 
　　北京電陳炯明現尙辭職以警政向不在手意非兼任民政半年一手治盜在任十月以上及請欵二千萬收回紙幣則實無法辦事 
　　北京電莊思緘電開辦浦口須千萬元以上財政部無欵有人提議募公債二千萬 
　　北京電司法部電江蘇法廳謂原告以趙未到案爲藉口不但志在挾制且帶黨爭性質殊出司法範圍之外 
　　北京電四川劃分爲川西東北及上川南下川南五道觀察使陳廷傑趙一德梁正麟裴綱場湘已一律到任 
　　北京電韓汝甲今晚（二十三）招待各黨議員議歐洲聯華黨事　　北京電郵政司帛黎回國後其職務由總稅務司暫代交通部已電調奉天郵政長陶福森來京代理 
　　北京電龍伯死後無人管理稽核故公欵皆停發議員尤爲恐慌 
　　杭州電紹興水師何旦被刺傷重未死朱督縣賞千金緝凶以知事暫兼營務 
　　杭州電共和氣會匪全行破獲牽及軍官逆証齊備 
　　南京電省議會副議長錢崇固回蘇 
　　南京電認捐局長李鴻才因辦事掣肘擬呈請辭職 
　　南京電𡩋商會昨開會討論巴拿馬賽會赴會事宜 
　　南京電昨第一師一團兵士數十人在大觀樓閙事經第一連憲兵數人到場彈壓該兵士竟用刺刀戳傷憲兵二人即圖逃脫當經憲兵拿獲騎兵錢某一人送憲兵司令部懲辦 
[特約路透電]  
　　北京電伍建德博士參與海牙禁煙大會後將於八月上旬赴𠊈敦代表中國參與每五年舉行之萬國醫學大會宣讀文稿以矯正一千九百零十年及一千九百十一年滿洲疫症乃由旱獺傳染所致之說該文專論旱獺與疫症之關係伍博士與其同事曾蒐輯証據以明旱獺一物雖偶有染疫者然與傳症一節殊無重要關係有俄國獨立探險隊嘗至傳聞曾死旱獺數千頭之處雖懸重價以購死獺僅查得一獺乃染疫而死復經直接調查卒不能証明獺疫之說而獵獺者及衣獺皮者竟無一患疫之人且證明滿洲疫患發生以前烏拉爾山中久有此患逐步推究此項疫患乃發源寇其士斯台浦斯及亞斯特拉干二處傳至滿洲乃始除絕伍博士此文矯正誣說與商業大有關係蓋獺皮爲滿洲大宗商業今禁止出口殊非正當辦法也 
　　北京電王麟閣（譯音）已任爲外交部駐烟台代表外交部新制凡交涉孔繁之要區各駐代表一員惟此項官員並無切實之職權故已引起外間之訾議 
　　北京電聞滬嘉鐵路已歸國有交通部已派鍾文耀及張某前往接收並派臨時代表夏某管理該路賬目 
　　北京電據華報載稱有童吳（譯音）二人煽動軍隊作亂已定死罪 
[譯電]  
　　北京電蒙古大局大有日近不堪之勢數日前有外人數名旅行該處在距張家口北八十英里地方爲盜刧去行李等物現疑係華兵所爲陸軍第一師以滿人居多近來潛逃從匪者爲數頗衆數星期前向以服從袁世凱著名之陸軍第三師兵士竟違命不肯開往前敵軍隊之狀况旣如此復加種種其彵原因故張家口近來已大增軍隊以備不虞據北方消息陸軍各統將現並無團結力文武官員復各存意見要而言之華人醉生夢死情殊可憐華軍近惟與零星蒙匪小小衝突至如路透電所傳某次大戰殺死蒙匪六百名云云實華人想像中之幻念耳華軍所處之地位若此周章故可料不久必有直隸或山西北部重要之城鎭爲蒙匪佔據聞有内蒙古王公多人現陸續由京回旗重理政務此實彼等竭忠民國之預兆而所謂中俄談判者輾轉數月毫無進步俄國堅不允研究妨礙庫倫條約及所附秘約各欵之建議案恐中國保有内蒙之機會行將消失於無形之中 
　　北京電袁總統下令歷述近六個月來財政困難情形謂陸軍當道宜急遣散軍隊若干而按維持和平保衞治安應需之數限定兵額並命各行政官竭力撙節費用以免國家有破産之憂 
　　北京電袁總統下令箴勸國民崇尙節儉以救國難 
　　北京電日人四名以炸藥二十箱運入北京已由稅關查獲並將此事交警廳訊辦 
　　北京電拱衞軍軍長查出煽亂之印刷品顯係保皇黨及宗社黨所發該黨多盤踞滿洲一帶 
　　北京電尹昌衡電請令全國學校仍行釋奠孔子禮已由袁總統下令允加研究並與各省都督商榷决之 
　　荷京電荷蘭沿海防務議案業已通過　　布京電六月十八日布爾茄利亞地震特洛伐及戈拉洛維慈二處全然被毀死人數百名損失之數約值法郎數百兆元現已組織義賑會並求助外國日來他處仍有震動灾頗大 
　　布京電駐布塞維亞公使已啓程回國據布國半官新聞載稱塞國拒絕布國之建議已令外交談判因以告終目下仍當覔一有效之法解决爭端 
　　倫敦電路透電社得悉倫敦外交家對於塞布衝突之結果深爲殷憂將施極嚴厲之壓力令塞維亞承認公斷 
　　希京電希臘王后本擬赴德游歷忽於啓程之際作罷蓋因巴爾幹事務忽呈危象之故現后重行組織戰地病院頗形忙碌希王亦於昨晚回抵薩洛里卡 
　　柏林電布政府聲言如塞政府不即答覆要求各欵則將致以愛的美敦書巴爾幹大局極形阽危蓋因俄國有贊助塞國之意而奥國則竭力反對之故據芒京消息芒政府已徵軍萬名援助塞國塞維亞首相將赴俄京布政府迄今尙未答覆俄國外務部大臣之請書布國堅主公斷法庭須以現行之聯盟條約爲根據塞維亞則謂旣開公斷不應復援引該約兩國軍隊已在邊界時起衝突布塞兩國如果開戰羅馬尼亞是否將仍守中立尙不可必大約彼將乘機進逼要求然後加入交戰團 
　　布京電塞國公使已將塞政駁絕布國提議兩方面撤兵之公文送交布政府 
　　塞京電塞國内閣現開會討論俄國邀請各邦首相在俄京開會事宜據某要津聲稱現信政府將答覆俄國謂自布國覆文俄國加罪塞國後此會無庸召集云 
　　倫敦電布國致文希臘政府反　窘迫馬其頓之布軍且謂布國必俟希臘承認由希布兩國軍隊合佔薩洛里卡及馬其頓西南始允撤兵云 
要聞一 
[六月十九日之參議院會]  
　　十九日下午一鐘開會副議長王正廷主席議員出席者甚屬寥 
 
 

Page 3

 
 
寥議長云現在不足法定人數延長一點届時仍不足法定人數再延長一點已足法定人數議長遂宣告開議議院法第七條（審查報告）盧君信謂此案第十條可以併歸第七條之内無須另列一條件陳銘鑑云兩條稍有不同萬不可歸併議長云贊成盧君之說者請起立多數楊永泰云議員出席發言表决三種權利爲議員應有之權何以旣出席而不能發言旣不能發言於議事如何表决湯漪云楊君之說本席反對何者議員每次出席不必一定發言陳銘鑑云本員贊成楊君之說不得參與表决本特别規定不能援以爲例仍得照常出席劉彭壽云宜速討論終局議長云贊成楊君之修正者請舉手少數陳灜洲對於第八條有修正處於審查報告原文議員之下喪失之上宜添被証明三字朱兆莘云可以添經院議决四字陳君之說甚不圓滿張𣉿云議員喪失資格宜由司法官廳審判母庸由本院解職富元謂議員表决由本院發生當然由本院解職何以付之法庭蔣增懊贊成富君之說並贊成原案反對審查報告議長云贊成討論中止者舉手多數張𣉿對於八條亦有修正議長以張君之修正付表决贊成者數議長云贊成審查報告者請起立大多數遂討論九條張魯泉云本員對於九條宜加在訴訟期間金兆棪云本員主張全條删去陳銘鑑云本員贊成審查報告原案如删去此條萬不可曹汝霖云本席贊成審查原案以爲萬不可删去蓋審查會所以如此規定者本係爲防護立法機關與司法機關之衝突并防護將來解釋法律之流弊本席以爲此條萬不可删去劉映奎云本席亦主張將此條删去蓋若存此條反與國會權限有碍比如提起選舉訴訟若裁判官亂判則本院補救之法只有彈劾而彈劾案之提出必宜付審查若以爲在選舉訴訟中而卽不付審查則是彈劾案不能提出反與國會之職權有碍所以此條宜删去張聯奎云本席亦主張將此條删去蓋選舉訴訟選舉法中已經明白規定固無須又規定此條也李紹白提起討論終局（衆贊成）議長遂宣告討論終局并云現在表决請贊成將此條删去者起立多數議長云第十條適間表决已歸入第七條之後則第十條當然删去現在請秘書長朗讀第十一條王家襄云本席對於删去第十條稍有疑義本席并非反對已經表决之條文不過因適間表决第七條之時稍有錯誤適間張君對於第七條提出修正案本有院議二字故以下但書云云并不衝突而適間本係表决韓君之修正案則但書一言并不與第十條相干本席以爲第十條當然保存楊永泰云按議事細則之規定凡議案經過二讀後再與條文衝突於三讀會時仍可修正陳銘鑑云適有不贊成原案者諸君須知院法經本院表決後仍須經衆議院通過且表决時亦須愼重方稱正當蔣舉淸云王君之議本席甚屬贊成第十條可以保存若云與前條相抵觸可於三讀會時再行表决蔣曾燠云第十條與第七條旣屬抵觸即不能歸併朱兆莘云現在第七條旣已表决只可將第十條加入議長以此議付表决贊成者多數議長宣告休息十分鐘休息畢因不足法定人數議長遂宣告散會時四點三十五分 
[進步黨特别會記]  
　　十九日午後一鐘進步黨在磨盤院本黨俱樂部開特别會由理事湯濟武先生主席報告三事 
　　（一）對於善鄰團問題略謂歐洲議員聯華團係韓君汝甲所發起該團人物均屬親睦我國一派來華觀察政治上及政黨上各種情形近由韓君發起請我國國會議員組織一善鄰團與聯華團接洽以資聯絡觀摩事關國民交際鄙意本黨兩院議員可全體加入該團云云（在場同人均表同情） 
　　（二）對於共和黨分立問題本黨由共和民主統一三黨合併而成一新黨以期化除畛域担黨國家之大事惟造端宏大手續繁難其偶有一二誤會及觖望之處在所難免故有少數黨員以共和黨獨立本黨雖不能卽因此動搖而不能謂非本黨之不幸理事長對於黨務持以毅力電促本黨切實進行并派員來京調和俟理事長特派員到後凡我同人務請爲國家前途計爲本黨前途計并體理事長之熱心苟非於本黨根本上有所妨礙者均可委曲求全尤望本黨全體黨員力盡義務以各個人担任疎通意見融洽感情俾可達到目的云 
　　（三）對於商會代表聯合會問題各省商會派代表到京成立聯合會其目光所注蓋恐大借欵破裂影響及於全國商界也當其成立之始本黨正在籌備合併期中事務紛繁未睱與之竭力接洽而國民黨則用敏活之手腕接洽之并顚倒是非向該會聲言素來贊成大借欵在院主張退還政府備案咨文不過求手續上之完備並無絲毫破壞大借欵之心反謂本黨爲故意搗亂故本黨特派代表十人與該會談話以期力闢邪說辨明對於大借款孰爲擁護孰爲搗亂使是非大白於天下云云 
　　報告旣畢卽欲從事於本黨兩院院内幹事長之選舉適本日參議院開議本黨參議員來會者不及三分之一不能選舉本黨衆議員來會者則逾三分之一乃援本黨國會議員會簡章第十五條叅衆兩院本會會員認爲必要時分别開會云云舉行衆院院内幹事長選舉汪君榮寶以七十七票最多數當選爲幹事長王君敬芳以六十三票最多數當選爲副幹事長選舉畢後復略有討論於六鐘散會 
[汪兆銘致袁總統函]  
　　大總統執事兆銘遠適異國近以祖國傳來消息憂心如焚坐不安席因束裝歸國欲得一觀究竟又以此次風潮源於宋君遯初在上海被刺一案故先至上海行裝甫卸諮訪未周然一般人民恐怖愁慘狀之景象目不忍觀爲之傷心徘徊者久之竊咎黨人於宋案發生之後宜專心致志以取决於法律何乃爰書未定口說已騰躁者乘之推波助瀾釀成惡感良可歎息然滬上諸人目擊宋君橫尸喋血由哀痛而迫切由迫切而憤慨其戟刺之深固非遠隔萬里得諸傳聞者可同比例迨證據宣布知此次暗殺源於政治關係涉及政府中人益覺非復一人之問題一黨之問題而爲國家安危所係之問題各以其淋漓之感慨發爲語言文字辭容過激心則無他以兆銘所見聞者而論其失當之處固不可不引咎而危切之處亦尙有可諒也以公閎識大度素不以語言文字罪人知必不於此有所芥蒂而以輿論紛糾之故謠言因以蠭起又以謠言蠭起之故社會因以恐怖則誠仁人所宜耿耿於懷者兆銘近輿中山克强諸兄晤談知較諸道途傳聞相去甚遠因歎若復抉去壅蔽相見以誠則紛糾之輿論與蠭起之謠言將如雨雪見日不崇朝而消釋爲掃除龐雜綏靖危疑計或亦公所不以爲愚且妄也兆銘近尙滯留滬上向各方面諮採意見未省能否得接淸塺以慰經年萬里之懷思用特率陳胸臆冐凟威嚴臨穎無任悚惶之至 
[借欵顧問龍伯之哀音（北京特約訪員一葉子）]  
　　審計院顧問德人龍伯在京罹腸結炎症醫治無效遂於十五日夜濜焉而逝氏於一千八百六十年生於德國漢堡至一千八百八十一年始來中國在天津爲德國美雅公司之社員機敏與勤勉兼而有之以是該公司之信用日固漸爲該公司之經理人 
　　氏爲美雅公司社員在華奉職約九年之久精通中國事情以其手腕卒被推爲德華銀行支店長 
　　當一千九百年義和團事起氏在津當保護德人之任及聯合軍占領天津擢爲都統衙内（自列國各舉委員一人聯合組織之政廳）之委員且司出納事務就廳制之整理組織而大見其才幹焉 
　　一千九百二年袁項城督直時氏勤務海關是爲列名於中國雇員之始 
　　一千九百四年辭海關職而歸國就養漢堡之近郊凡四年　　一千九百八年任爲津浦鐵路北叚會計監督在職僅一年而整理該鐵路財政頗顯其功 
　　一千九百十二年六國資本團與中國財政部爲大借欵之交涉關於交付墊欵之事爲精密審計卽全依氏之底稿而爲之者此其最後之功績也 
　　及一千九百十三年即今年五國大借欵成立氏乃推爲審計院顧問彼何故一旦竟遭如此之不幸乎在三星期前母死於國其時妹在漢堡弟在紐約海山遙隔何啻萬僅僅藉電報傳達其哀意痛可知也遂因以是而溘然長逝矣氏之品性極質朴獨立自信之念甚强外人聞此訃音實深哀悼六月十七日午前十一時三十分鐘就德使舘墓地而執行葬儀十八日駐在北京之德人開追悼會以致哀意云 
[雜評一（無名）]  
　　對蒙之失敗對蒙之失敗政府與議會均有罪焉就事論事則議會今日之態度爲不見機其害必增於日後就根本而論則政府以向來之不理政策爲不盡責任其罪實在於從前若北方軍隊不足恃則現在亦有罪焉如責之以不能兵力削平庫倫則書生之談也 
　　浙省之亂黨機關浙省之亂黨機關幾於無日不破獲無日不破獲者正其所以無日不發生也其多蓋可知矣浙省非中國重要之衝而亂黨覬觎之者如此其力所謂亂黨者其殆亦土匪之類歟 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[直省議員同志會之宣言]  
　　宣　　議會日前發布同志會宣言書略稱新政之遙行端賴各黨之　　各黨之意見尤　衆志以　停省會自開幕以來諸同人互相鼓舞一致進行惟黨界攸關不無牴觸每有　　解决殊　因而内容　　易生外界激刺迭起各黨同志有　於新犠牲各人之政見維持全體之和平排解紛爭主張　理期以和哀共濟挽救時艱則直隷省會　甚直隷人民幸甚等語並附列簡章九條大旨以消弭黨爭爲要　云 
[皖人反對柏督之陳詞]  
　　皖代表第十三次上書請罷柏文蔚文云竊代表等前以柏督謀　殃民各情　陳左右嗣於六月初六日得讀李烈鈞免官命令爲之額手相慶蓋贛皖事同一律贛旣解决皖事自不至再有躭延乃遲之又久未見續頒一令殊　　　目下皖中益形棼亂省城内娼寮戲館日有增加飲博歡媾僤霍無度面鄉間麥秋失望米價飛騰貧民果腹無資至刮樹皮　草　爲食弱者餓死壯者逃亡井里蕭條盜賊充斥桐舒一帶尤甚　　之案屢見迭出並有居近城垣而被搶者該督於　時不爲之籌賑濟嚴緝捕已屬放棄職務乃猶抽　房舖搜括貨財商力幾何豈堪　削至新募兵　又盡　駐防淮上不以剿桐舒之土匪舍近　遠是何居　去　賣米一案該督曾以榖賤傷農爲詷今飢荒至此尙　買米四十萬石之日商鈴木請照放行似　　竊屬　多留一日則人民多受一日荼毒且私借外欵　　　事此説困難盡信然該督領庸無識輕聽人言今政　　　不决萬一將來果有其事試問能擔此責任乎查大總統　令李　　有云若優容站息坐視　閻疾苦商業凋殘何以慰　省　　望　之　甿又云人民代表呼籲之文至再至三不忍卒體政府之對於江西人民可諸體恤周至皖省與江西壤地相錯父老子弟日困放火熱水深自贛事未發生之前代表等卽已直　入都先後上書十有二次詣國務院面訴者十數次呼諕　命　於涙竭聲　面政府充耳罔聞視同秦越天下不平之事寧有過於此者在當道諸公或謂此　　由自少數人之意見不足以代表全體不知時至今日是非　亂眞事不明省議會雖法定機關實金錢所搆造即有剛正不阿之士　告牽於黨見迫於權威仗馬寒蟬積成慣習貪狼猛虎　查橫行農怨於田商嗟於市　　俔俔蜷伏黑幕之中求命之　延欲呼天而無路至萬不得已始由省垣各團體及旅外同鄉各舉代表來作　庭之哭其情良苦奈何保全一都督權位而置三千萬人之生命財産於不顧耶且代表等之反對柏暫譬若以卵投石固自知其不敵也苟非喪心病狂孰肯貿然出此所以挺身犯難而始終堅持者誠欲爲地方謀治安耳柏不離皖則羣小把持政柄恣雎暴戾吾皖永無安枕之時代表等旣受所託而來誓言達目的不去鼎鑊刀鋸死生以之伏乞總統獨伸英斷母惑浮言速　柏文蔚之職以紓皖難一面援照江西廣東辦法另簡　幹練達者二員到皖實行軍民分治政策　大局可以統一而人民亦從此晏寗不勝屏營待命之至謹呈 
[贛議會解决善後問題之特别會]  
　　贛省議會於六月十八號發出傳單謂李前督離省地方無主謠言日甚頃接南雷（歐陽武）先生篠電有云准明日晋省面聆敎益本會急應討論一切茲定於十九號午前十二時開特别大會届時務祈出席爲昐此日届時開開會議員出席者七十七人由副議長顔丙臨報告謂歐陽君電有面聆敎益二語請諸君討論嗣後對於歐陽君之名稱又報載孫武督贛消息應如何對付亦請討論黄用中謂黎副總統現仍兼充贛督中央亦並無阻其入贛明文應速電促黎副總統趕緊前來若黎不自來欲另派一人則應先電本會徵求同意葛第春謂黎副總統來贛以維秩序固爲切要之圖倘黎不來似亦不可詰問其另派何人曹和濟謂歐陽南雷旣任護軍使若兼行都督事似無不可如必以外省人來任贛督則恐歐陽武位置亦不甚穏固饒正音謂大凡行事須審勢度時今日之都督與從前不同蓋當南北未統一之時任免都督須由議會通過現在軍民分治各省次第實行都督一職爲純粹軍官議會何能干預依本席意見軍事一方面本會無干涉之必要歐陽武旣來自可聽其維持本會但再歡迎賀政長蒞任則軍民分任贛省大局自可安若本會以民政長一職仍舊固執不肯承認則實爲掩耳盜鈴徒爲自欺欺人之語諸君甯未見皇皇布告大書特書日代理民政長耶曹和濟謂本會爲言論機關僅能爭執不能以强權取消其民政長字樣邱漢宗謂李督去卽行分治不益重李督之罪耶葛第春謂名不正則言不順黎氏奉令兼領贛督固名正言順若另以他人代理則名實上似不相符本會應速電請黎氏來贛受任張家澍謂本會若以電歡迎黎副總統來贛黎氏必不能應召而來本會若不能另舉都督則中央必將别任他人胡廷鑾謂本會電請黎氏速來係萬不可不之手續蓋歐陽武奉命係以暫代爲言卽使歐陽武蒞省發行政令亦多有掣肘之處應請黎副總統從速解决俾歐陽君任事有一定方針饒正音謂本席之贊成軍民分治並非個人意見全國公意若謂本省自李督去後卽行分治貽人口實殊屬不知李公在任時即已將民政一部分畫歸彭程萬擔任矣令日本會若實行分治是仍師李公之遺意胡廷鑾主張不承認民政長祇歡迎黎副總統不必歡迎賀國昌王秉文謂俟護軍使到時可請本會開談話會討論軍民事宜然後再議旋葉蘭英在本席發言燕世經王鎭寰等大聲遏阻全場大譁幾致用武有人從中調停秩序漸定黄衍袁謂提議軍民分治者係因不欲吾民始終蜷伏於武人政治之下卽如李公督贛保護人民其功甚偉至於民政一方面諸多失當其有負於人民之處亦何可爲諱卽如財政一項虚糜鉅萬是也諸君現在無須爭執鄙人請以簡單數語解决之衆聞言均側耳靜聽黃曰欲從根本上解决應由本會電致國會詢其是否認民政長爲省官制上應有之官若國會認爲必有則本會當然一致承認否則繼續反對全場鼓掌遂請議長付表决（一）電請黎副總統速來江西接任都督贊成者四十三人（二）由本會電詢國會省官制上有無民政長一職如國會認可本會亦即認爲有效全體贊成惟當表决時顔議長唸至國會兩字燕世經即大呼曰本會不能建議國會應建議於參衆兩院聞者捧腹有謂燕世經不當叫燕議員應叫燕不通云致黎副總統電錄下咸電敬悉中央不允收回李督免官成命亦必不能收回我公兼署成命現歐陽護軍使雖奉令暫代行贛督事務望公愛贛如鄂部署親臨以福江西如公欲另再委員代拆代行贛人誓不承認贛省議會叩 
[財政部規定推廣印花稅辦法]  
　　財政部擬定推廣印花稅辦法自後凡由部庫及各省國庫或代理國庫之機關發放之欵每發放千元均搭放印花稅票二元其各領欵衙門由發欵機關領出搭放之印花後無論發給官俸兵餉及購置物品建築工程一切應發經費均按照千分之二搭發此項搭放所收之票價另欵存儲備作六釐公債之利息並定嗣後京外各公署除互相往來之契約簿據照章免貼印花外其公署與個人商舖及私立團體或外國所訂之契約簿據均應令貼印花方能收用否則一概拒絕凡京外各公署均應責成庶務會計人員遇有購買物品建築工程及一切發出經費應收之憑據一律要求商民貼用印花商民有不知貼用之方法及分數者該庶務會計人員應將法案及施行細則詳細指導該商人如因購買印花不便願繳印花費者該庶務會計人員可代購印花貼用或卽就物價内扣出代爲購貼 
[工商部提倡地方貧民工塲之槪要]  
　　工商部以本部臨時工商會議有提倡地方貧民工場一案經多數議决條文内第六項事關稅項當經函致財政部核復去後茲准復稱暫行援照吉林實習工廠成案辦理等因查國民生計日蹙由於無業者多敎養兼施端資工廠地方設立貧民工場一案業經臨時工商會議議决自應實力提倡或就地方公費以經營或勸紳商集資以組織量財設廠分科習藝察物産之相宜供社會所需要總期事皆核實欵不虚糜庶國計民生兩多裨補應完稅則旣准財政部函覆前因自應遵照辦理除議决條文内第六項毋庸遵行外相應鈔錄原文咨行各省民政長轉令所屬地方一體遵照辦事茲將條文錄下 
（一）名稱某某地方貧民工場若同一地方而有數工場者卽以設立之先後次序編爲某某地方貧民第一工場或某某地方貧民第二工場（二）組織分爲甲乙二種甲種由地方實業行政機關以地方公共經費組織之乙種由本國人民各出資本按照有限公司辦法呈報地方實業行政機關組織之（三）地址由甲種組織者得借用公共地址不納租金乙種借用公共地址須納租金若營業不旺得由組織人提出免租請願書由地方行政官提交地方議會公議豁免（四）資金自五千元起至十萬元止以所辦工廠之大小及地方貧民之多寡酌定之（五）製品專倣製日用輸入品或改良需要出口貨以發達地方貧民生計爲主（六）捐稅甲乙二種工廠製品輸出外國者得免出口稅其餘内國各稅捐一槩豁免（此項母庸遵行）（七）股息規定年息六釐如决算無利或不及六釐時由地方實業行政機關商同地方議會酌提地方實業行政預備經費補足六釐之率自施行本法制之日起至廢止本法制之日止（八）贏利甲種工場贏利應歸地方公用乙種工場贏利除提十分之一爲地方實業行政經費外餘歸組織人及辦事人公派（九）監查甲乙二種工場其營業情形及一切帳目均由地方實業行政機關派員監查至年終時造册彙報工商部若乙種工場未受地方補助之資金並聲明不願得補助年息六釐之特權者不在此例（十）附則本法制自施行之日起至二十五年爲廢止之期 
[鄂省礦業之現狀]  
　　鄂省夏民政長昨咨工商部略謂前准咨開請飭實業司轉飭各礦務局廠公司將從前部頒礦業調查表逐一塡明迅復到部以資參攷當令實業司轉飭遵照去後茲據呈復查本司於元所七月奉到部頒礦業調查表維時正值軍事甫定之後商力凋敝禀開礦産尚無多處嗣經各礦商陸續禀准開辦者共四十餘處除商辦壽昌縣銀山頭錳礦興國縣屬歐陽山銅礦大治縣屬大路溝煤礦興國縣屬炭山灣煤礦係用西法開採外其餘純屬試辦小礦煤礦居多銅錫錳鐵次之槪用土法洞挖規模簡陋至於竹山縣屬鄧家台鶴峯縣屬九台山興國縣屬韓家山李家山南漳縣屬銅綠山等處銅苗豐富刻正由各礦商禀司籌辦將來必有可觀業經遵照部頒表式倣製多份先後令發各該礦局廠塡繳在案查鄂省在前淸時由官廳批准商辦礦業甚屬寥寥而商民私自採掘實繁有徒民國成立以後本司旣主管礦政誘掖獎勸不遺餘力凡未經開採者竭力提倡開辦以前私挖者亦令來司禀請核奪但求與礦章不大背謬無不立予批准故各礦商紛紛呈請樂於從事惟當礦業久荒之後風氣新開之時似不得不格外體卹然修訂礦律整理礦務皆屬當今要政均不能視爲緩圖奉令前因除遵照限期令行各縣知事嚴行催繳外所有鄂省礦業現狀及遵限塡報礦業調查表各綠由理合呈請鑒核准予咨部查照云云 
[鄂吉兩省爭辦水泥廠]  
　　大冶水泥廠因欠日商三菱公司巨欵久經封閉預備拍賣償還正在生命將絕之際幸吉督陳昭常以我國實業現甫萌芽應力圖挽救况該廠爲可望獲利營業吉省債權所在如任日人拍賣吉省官欵必大受虧爰電致黎公及該廠總理等擬由吉省擔任代還日欵繼續辦理已將該廠總理復電認可請吉省速派員來鄂會商辦法黎副總統亦已允所請但吉督陳昭常頃已調任廣東民政長此事本程祖福與陳交誼親密特出爲解圍今陳去職不識後任有無變局該程祖福已陳請鄂議會爲之維持十六日省會會議程議員國璠謂三菱之請鄂政府封廠拍賣照約應執行鄂政府毫無摧殘該廠之意此案係程祖福私人與三菱紏葛應打消不理楊議員瀚芳謂此案若云打消則國體土地必全喪失至云程祖福有弊儘可查明押追並主張將此廠收歸鄂省官辦以此次新印鈔票一千萬張收換紙幣之欵内抽撥七十餘萬金償還三菱再與吉林合辦且謂本席調查該廠營業只須認眞整頓獲利可操左券最好由鄂政府籌欵二百餘萬將日欵吉欵一律還淸獨立辦理以後實爲公家關一大利源免爲吉省所染指此議贊成者頗多討論良久正議長謂俟下次會議請實業司長出席詢明該水泥廠究竟内容如何負債若干後再照楊議員主張磋商表决全體贊成遂暫停議從茲該水泥廠必爲吉鄂二省互爭經營矣 
[廣西大舉淸鄕之戒嚴令]  
　　桂省自大舉淸鄕後都督陸榮廷特電請中央宣布戒嚴業奉中央復准陸都督昨因通電各機關云我省獲匪歷用軍令懲辦自戒嚴法頒布後瑟得補行宣告經電請政府核辦文曰北京大總統陸軍部司法部鍳廣西匪亂頻仍屢歲用兵迄未少息時有戕官焚署打村之案先後乘機繼起猖獗尤甚今賴隨時拿辦事機敏活尙不至地方糜爛惟是歷年旣久匪根太深一波未平一波又起勾結滋擾兇悍異常擒一匪徒死數陳卒事所恒有山澤嘯聚仍復不時出没軍士相遇則戰鄕圑警備時聞數年以來無地不戒嚴亦無時不戒嚴不得已大舉淸鄉獲匪仍用軍令懲辦三十一電陳明在案旋准陸軍部支電謂廣西匪徒充斥自係實在情形所請應暫照准洞見桂事偑服莫名復接司法部咨明何不宣告戒嚴相詰問在鬰屬與東省界連各處正有戰事雲南剝隘兵變泗色告警内匪伺𨻶四處蠢動防剿緊要刻已召集各路統領特開軍事大會爲一勞永逸之謀戒嚴本在先戒嚴法頒布在後相應依法補行宣告廣西全省戒嚴獲匪適用軍法審判一俟匪風平靖宣告解嚴後卽應按照刑律辦理謹此電聞再統一法權夙昔所企尊重人道心理皆同廷雖不才豈能自外第念桂事棘手惟匪最難此而不圖大亂立見糜爛將不可收拾誰執其咎此廷所以不能已於言也云云本月文日譯發去後茲准國務院篠電内奉大總統令文電悉該省伏莽未淸邊防緊要宣告戒嚴事屬可行等因特逹希卽一體查照并由司法籌備處轉屬各級審檢廳知照以後軍法辦匪不准越權干預各營隊各府縣獲匪仍照辦理電復核飭都督皓印 
[内蒙鐵路之舊㾗新潮]  
　　内蒙鐵路之計畫發始於程德金之撫黑龍江時而定議於徐世昌之督東三省其始也程德全擬修由哈爾濱至璦琿幹路另設支路以通齊齊哈爾越東淸鐵路取道洮南遼海法庫門以達新民府之京奉鐵路如此則京師東三省血脈流通可期與南滿東淸兩大路齊驅並駕議而未行嗣徐世昌到東又在錦州迤東發現一不凍海口之葫蘆島决議照程氏計畫由南而北先修新民至法庫門鐵路并由新民至洮南由洮南至齊齊哈爾一面經營葫蘆島俾蒙地與海口可聲氣相通而後風氣可開商業可盛日人聞之大爲慌恐遂以新法一叚與南滿鐵路並線有違約章相責一面竭力運動淸政府卒致破壞現因熊都統與交通部議修京熱鐵路遂又觸發前議昨已預定計畫第一叚由京至熱有兩路一出喜峯口一出古北口現已由交通部派員履勘何路平坦易修即由何路入手第二叚由熱河至洮南前此日人阻修新法鐵路時朱啓鈐當時在徐氏幕中卽動議由新民繞道熱屬義州朝陽以北達洮南其說亦未實行現熱河直達洮南外人更無從借口干預查由齊齊哈爾逕由熱河至喜峯口本有大路一條大約擬卽循此路北上經過建赤平等處入東境其經過希訥郭勒木蘇布拉克各地方去洮南府治僅數十里自應由此道達洮南俟京熱一叚勘定卽行繼續履勘第三叚由洮南至齊齊哈爾經過科爾沁右翼前後各旗及札賚特杜爾伯特各旗地此路久已通行人烟亦頗不少道塗亦均平坦徐世昌任内曾派人秘密查勘將來當必仍率循此路修築云 
地方通信 
[蘇州]  
　　假冒查烟起訴蘇垣葑門外吳縣所屬大橋頭（又名營山）袁姓富有資財烟瘾甚深雖禁令森嚴彼則恃其鄕居依然私吸日前有吳江縣人吳伯華者率同無賴七八人駕小船一號帶有洋槍器械開至大橋頭直入袁宅口稱吳江派來調查員查煙不問情由闖入内室四處搜查袁以此間乃吳縣所轄吳江調查員何行越境搜查向之理論不聽吳伯華等查獲煙土煙具等件後卽將袁姓一併拖出下船欲卽開行該處鄉民等聞聲赶到羣向吳伯華等迫問以調查員查烟拘人必有公牘務將公牘出示大衆後方能開船一時鄉民愈聚愈多吳伯華等竟在船開放洋槍意欲嚇退鄕民各鄕民等以該船似此情形與匪徒何異一時大動公憤竟將該船鎖住並將吳伯華等七八人一併拘住搜查船内並無查煙公牘僅有洋鎗一桿煙膏一缸及烟鎗器具等物（吳伯華有煙癮）遂一併解送至蘇逕投吳縣知事署轉送地方檢察廳起訴 
　　搗毀日報礙難調停蘇州日報館被史阿榮搗毀解由檢察廳起訴等情已記前報茲悉此事已由史之壻鄧殷二人調停賠償該館損失洋三百元了結無如地方檢察廳已提起公訴碍難調停日昨史阿榮已聘請律師江鎭三到庭辯護矣 
[鎭江]  
　　丹徒減賦案業付審查丹徒省會議員殷宗渠等提議丹徒減成徵收暫行辦法案茲悉殷君於日昨到會登台痛述丹徒賦重之可悲聲涙俱下多感動者尙付審查此案頗爲重要但臨時省會僅餘二日恐或不能議決云 
　　市議員尙未選齊丹徙縣議事會城廂市當選人及焦東等鄉當選人已紀報端其餘當缺大港市平昌市等數鄉尙未將當選人名册報到知事公署聞因有選舉風潮云 
　　警廳取締夏令小販鎭江警察廳龔玉灰廳長於二十一日發出通告略謂夏日盛暑之時食瓜飲冰查有無知小販每屆五月六月之交輙在街市上切售瓜塊傾賣氷水飲暍者以爲淸凉之品日中奔走爭相沽買豈知瓜塊一經切售露置案上蠅蚊攢食驅之不盡種子遺滯化作徽生乃浸入腸胃貽毒匪淺至所製冰水冰塊之原素無幾純係冷水化分雖有薑汁調和苦寒之性難解逹之腹内非漲卽痛輕致瀉洩重成疫癘此種害人物品亟應嚴重取締隨時查禁以重衞生 
　　廳長答復妓捐承辦之理由鎭商陳大猷趙鑑爲請辦妓捐未遂故具書質問昨由警察廳長龔玉灰君答復如下查妓捐一項本廳令准商人孫元貞繼續接辦以資熟手業經牌示在案該商等請求未遂提起質問勢固宜然要知此項妓捐祗可一人獨辦斷無數人合辦之理假使本廳前於該兩商之中擇一准辦則今日此等質問仍不能免本廳辦事但知一秉至公罔避嫌怨孫商元貞令准在前該商等請願在後有案可稽不容假借且孫商 
 
 

Page 7

 
 
　　　　　各商先後呈　情形均不相同是否諒我惟該商自　　　　人定俛燎者　火也諒之傎之此令 
[揚州]  
　　　　師政　紀聞揚州第二軍改爲第四師屢紀本報茲悉　師長　　已於本月十九日啓用第四師印信并先期呈明袁　　　及　軍部國務院兼咨請參衆兩議院查照至重新編制之　此時尙未就緒均須月杪月初方能定局 
　　密　　　會長東鄉頭橋公民朱輅等呈控議長五鑑人佔鄉官港一案先經李知事委任該鎭區員卞宗本查復詎卞礙於情　爲王　　經該鄉議員全體具呈又經縣知事委派王昌年并　會大橋仙女兩市議會會同確查仍未復到昨經該公民等呈　李知事以該區及鄰鄉議會均無可派乃密委第一科長温志希　往確查云 
[杭州]  
　　東江嘴發現械鬥巨案杭民陳有三向居錢江上游東江嘴之八家村有祖遺沙田百餘畝前被隣村土覇張謨恃勢强佔控之第一地方法院吊騐契約斷令歸還原主薄罰結釋在案張謨等自恃族大丁繁突於本月八號糾率子姪族衆百餘人帶鎗携械蜂擁尋仇將該地植物一律毀拔圍搜有三住宅不得選守要路倡言殺陳者重賞幸有三逃匿水師炮船哨官某稔知張姓凶橫允爲保護洎十三日方擬修理被毀各田畝又被張謨鳴鑼聚衆分路追　有三避入小舟逃命該黨竟强奪水師杉板暍衆尾追水師弁勇出隊彈壓張謨等遷怒官兵恃衆拒捕致毆傷舵工水勇三名奪去浮鎗兩桿林管帶在臨浦防次聞警馳回召集師船查辦張謨等知事不了運動商董李昌壽等到營關說繳還奪去鎗械並賭償舵工　　費若干元居然私和了事聞現陳有三等寃憤莫白日前具控都督府僅令向法庭續訴矣 
　　外兵艦閙入浙洋請示三門灣與象山港對峙爲浙洋重要門戸前倩時迭被義日等國兵艦埀涎窺伺妄圖租借屢釀重要交涉乃近日又聞有意圖巡洋艦兩艘駛泊該灣測量沿邊水道沙線事爲浙洋王統領訪聞親赴該處查勘電呈都督請示辦法本日經朱都督電參謀本部謂浙省三門灣時有義國兵艦駛入測量水道嗣後如再有外國兵輪任意濫入不設海關港口等事應如何辦理請電示遵辦云 
[漢口]  
　　俄捕毆斃車夫風潮再誌俄租界安捕毆斃東洋車夫龔某致東洋車夫全體罷工一事已記前報茲悉該案發現後卽由該處第四區公益會據屍弟龔金賣之報告指引告訴檢察廳並通告夏口縣警視廳及各團體研究對待方法各界以龔某在厠屋旁小便有何違法縱然違法亦無置之死地之理因此發憤幾致暴動嗣經商界維持會一面發布傳單勸弗妄動靜候解决一面敦促政界爲正當之交涉是日下午檢察廳赴俄醫院如法檢驗委係因傷致死並經洋務公所委員侯某會商邀請英醫蘇某復驗剖視左脇確係因傷致死其騐單兩份一交俄領事一交交涉員俾兩方面作爲憑証以便交涉現在各車夫已於十八號下午上市拉車各團聯合會商界維持會連日會議種種對付方法其槪略如下（甲）各團協同漢口商會對於該案一致進行（乙）代訂律師張君爲屍親出庭辯護（丙）提議要求值年領袖英領事主持公道（丁）提議用洋文文函詳述龔某毆斃事實及證書分布京津滬漢各外報（戊）此後交涉該案情形要求交涉員及行政司法各方面隨時宣布（已）邀集各車行勸諭各車夫靜候解决弗得藉端生事 
[南昌]  
　　歐陽武蒞贛新猷贛省護軍使歐陽武由潯携帶屬官及衞兵四十名乘坐敦義輪船起程於十九號午後三時行抵滕王閣當經兵警以及各界人等歡迎登岸入前淸勸業道衙門辦公護軍使入署後卽諭秘書官繕發布告遍貼通衢隨後省垣軍警政商各界各公團首領均往謁見至黃昏後護軍使戎服步行至都督府拜謁軍政司長俞應麓旋至總務廳由王廳長良箴領謁鄂代表黄君祖徽梁君柏年湯君則沸後赴五湖明月樓就某君讌會聞歐陽護軍使准定念號八時遷居都督府接受都督印信將李督護衛軍編爲外衛隊隨帶來省之衞兵四十名爲内衛隊云　　省幹路從緩建築贛省前交通司提議興築省道議案並築造省道縣道條例一案現經議會公同討論以原案分江西爲五道曰東道曰南道曰西道曰北道曰東南道由公家提倡組織馬路公司籌辦自是爲交通便利起見惟本省財政支絀公私同病此次興築經費無從籌集對於此案主張緩辦所有議案條例應俟財力充裕時再行酌議現已咨行政公署轉令實業司知照矣 
[安徽]  
　　縣知事笞責圩董懷寧縣知事余誼密近以陰雨連綿江潮大漲聞癀濟圩堤大有岌岌可危之勢乃親赴柘間花山龍等保踏勘圩口見堤崩數處惟恐有害圩民生命卽召集各圩董告以旣負父老之公托又受官廳委任自應愼重將事設有危險圩内數十萬生命何塂設想遂將圩董江士俊羅亦錦張鍚侯笞責數百一律管押各圩董大抱公憤以余知事違法凌虐卽將圩工停修一面赴地方廳起訴一面開縣議會籌議對待方法不知此事將來如何解决云 
　　縣知事苛罰被控宿松縣知事鄒德本自到任以來遇事敷衍判案多以苛罰從事聞自去歲迄今罰金甚鉅不知作何開銷昨被旅京和界函控當奉柏民政長批以函控各節已飭令該知事以後遇有訊判照律罰金按月榜示通知其告期收詞不得違章多索云 
[雜評二（我）]  
　　贛議會與民政長去年參議院解釋選舉法聲明凡已設民政長之省分選舉法上之行政長官即指民政長是立法機關明明承認民政長爲省之行政長官也所不承認者獨贛省耳 
　　五年軍政府之預約旣爲絕對不可能之事實政軌所趨胡能以一省而逆時勢所必要况分治之利不分治之害贛議員亦深知之知之而猶深閉固拒之豈客氣耶抑眞有不利分治者主動其中耶今贛省之情勢已一變議員中亦多主張分治然而猶必諮詢國會作承認之梯階者則甚矣虚憍之氣之誤人也 
　　鄂議會與水泥廠水泥廠之不能支持不自今日始也水泥廠之因不能支持而封閉而預備競賣亦不自今日始也鄂議會相去密邇夫豈不知知之而不爲維持坐視其封閉已不可解乃不謂吉省担負債欵之電方來而鄂人收回自辦之聲頓熾昔何昏昏今何了了顧惜本省實業耶抑不甘讓厚利於吉人而欲爭此一塊肉耶嗚呼可以見鄂議員平日之心理矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[李華田就逮詳情]  
　　閘北淞滬警察廳騎巡隊長李華田因有私藏軍火通匪情事業經江蘇程都督偵悉電飭穆警察廳長將李拘獲並搜出炸彈等件發交司法科訊供押解甯垣核辦各情已紀本報茲將李之歷史並此案詳情再錄如下李華田係徐州宿遷縣人本隨前淸江蘇巡警道汪瑞闓爲頂馬得汪靑眼升爲騎巡隊隊官前年光復時李率騎巡光復龍華火藥局自恃功高兼爲偵探隊長忽改常度一味驕傲藐視長官曾以手鎗恐嚇市政廳副市長沈聯芳君種種狂悖滬人皆知近因私藏軍火希圖謀亂經江蘇程都督偵悉密電湘滬警察廳長穆杼齋君團飭勤務警察長率令偵探不動聲色至共和路協興胡同第二弄末第二家李之家骨傳喚因李不在折回翌日復飭偵探往傳而李尙不知事機敗露卽身帶手鎗兩支隨同前往旣至警廳昻然直入見有衛隊四十名列隊等待李問何事穆警長詰李爾所作之事知否李猶强辯穆君問爾身藏何物李未及回答卽由衞隊上前搜檢當將其所帶手鎗搜出穆君卽飭拿下押候搜查其家李尙要求同往穆君不許立飭勤務警察長率領警探前往李之家内搜獲未裝藥料之炸彈壳十二枚炸彈一枚以及同黨名册一本繼復至騎巡隊駐紮處搜出子彈二十箱回禀穆君諭將搜獲子彈二十箱解送滬南製造局存儲外將李發交司法科預審一過本擬當晚解赴寗垣因夜滐不及飭令加釘雙鐐雙銬嚴行收押並派衛隊荷鎗徹夜看守待至前日淸晨遴派幹員率同警探將李及搜獲之炸彈名山乘滬寗尃車押解寗垣請和都督澈究矣並悉當晚李之家屬往探因衛隊看守嚴密不能近身李見其馬夫在側招之近前囑其代通消息當被衛隊查見恐有暗通匪信情事卽將該馬夫拘解警察總廳請爲核辦 
　　另一訪函云閘北騎巡隊長李華田家私藏軍械一案原因極爲複雜茲探錄各方面議論於下以資研究（甲）說李平日行爲驕傲意氣用事動輙開罪於人此次或被人在都督府控訐况李之爲人早經穆廳長訪悉故自閘北巡警歸併以來即非常注意是以禍機一發卽不可收拾（乙）說本月初旬偵探隊長祁性初家設立機關並煽惑巡邏騎巡各隊長警圖謀不𪟸爲李查悉因祁係李舉荐於前警務長蔣恐被波累密報穆廳長將祁撤差查辦嗣因穆君不予深究並未派人至祁家搜查証據祁素知李隊内藏有此項炸彈遂張大其詞電禀都督省長以圖報復（丙）說李因報告祁隊長謀爲不軌面穆廳長僅予撤差未嘗查究甚不滿意日前將此案電禀北京總統府某顧問官中有顯係袒祁字樣此電底稿被穆廳長在李之家中搜獲閱悉之下勃然大怒以故李家查獲違禁物件之後穆廳長亦不肯代李剖白卽於翌晨解赴南京請辦云云以上所述究不知何種原因爲此案之眞相局外人現尙不能揣測也 
[製造局工匠盜賣軍械案紀聞]  
　　製造局工匠余復成等迭竊本局鎗械子彈盜賣於新閘開設老虎灶之徐老頭子等濟匪一案曾由製造局偵探長周景溪派探陸寳禎購線已將徐老頭子及徐老二兩名解局研訊名情已記前報茲悉陳督理前日午後二時委本局副官朱達齋君提訊當據供稱局中鎗械子彈係由各工匠陸續竊出計六密里八快槍八桿子彈八千顆七密里九快鎗十桿子彈五百顆由我等潛藏於外日睴橋堍開設牛肉攤之湖南人羅姓家内安置在靈柩之下並有同黨竊槍之工匠某某等五人住居龍華地方乖語朱副官得供後回明陳督理飭派衞隊四十名本局巡警十名携帶鎗械偕同偵探陸寳禎帶領匪目徐老頭子及徐老二前往外日暉橋羅姓家内指點搜抄詎羅姓已經聞風潛逃旋至屋内搜查靈柩之下亦無藏有鎗彈各物顯見羅姓已蔣鎗彈預藏他處致未查獲遂卽將匪帶回除由朱副官命令巡警處禁押候究外一面又派偵探通班乘坐小輪駛往龍華離鄉一里許之某某等五工匠家緝拿亦未弋獲云 
[張堯卿協拿之交涉]  
　　攻擊掣造局匪首張堯卿曾經程都督懸賞通緝並由製造局陳督理特委偵探長周景溪君購線密拿在案近日程都督接據秘密報告張堯卿匿跡上海美租界某日商旅館内並倩日本某洋員爲保護每月給洋三萬元聲勢甚大殊難弋獲等情程都督昨已寗電公共公廨關讞員磋商領事設法查拿矣 
[電車公司試車紀]  
　　南市華商電車公司現因電軌將次鋪全開車之期不遠特在紫霞毆舊時電燈公司内將向有之引擎開車儲積電池内之電汽爲屆時應用以助電力昨日午後三時行試車式卽從滬軍營旁車場起迤北至董家渡止當經洋工程師與總理陸伯鴻君華工程師朱少沂君並各股東等同邀北市英法租界電車公司内之洋工程師前來參觀一時觀者莫不贊歎該公司經營締造之神速云 
[續請宋墓用欵]  
　　宋敎仁君墓道業經譚人鳳等擇定寳山縣境購地建築一切規劃情形已誌報諯茲悉前項工程經費前經譚君向政府請撥公欵銀十萬元當奉袁大總統核准已飭財政部撥銀五萬兩以資應用今譚君因宋柩雖定本月二十六日安葬而園中一應布景尙未措置前領之款不敷開支故日來迭電政府乞照原請十萬之數補發餘欵以免功虧一簀惟聞政府以公欵有　　課前撥五萬已屬破格優待勢難再撥擬以袁大總統個人私財贈之不日當可見諸事實也 
[縣議長發起公讌李英石]  
　　上海縣議會議長莫錫綸君以李英石旅長保衞梓桑不遺除力行將卸任地方人士難忘旣往之勳勞兼慶將來之幸福特發起約集縣議事參事兩會商團公會縣敎育會救火聯合會市政廳各市鄕公所等團體於六月二十九日假豫園點春堂開歡叙會上午十時攝影午正入座飲宴杯酒聯歡藉叙鄕情云 
[頒布警察服務規則]  
　　本邑地方警察開辦以來對於各區長警服務賞罰尙未規定茲由景警務長因地制宜參酌各處巡警章程訂定服務規則功過簡章兩項呈明縣知事刋印成册頒發各區遵照自七月初一日起一律實行 
[警廳從嚴取締旅館之通令]  
　　江蘇淞滬警察廳長穆杼齋君訓令南北各警察署文云本月十八號奉江蘇都督程省民政長應訓令内開照得取締旅館爲防遏奸宄之必要尤爲警察保安之先務現在旅館林立不法之事時有所聞小或窩賭聚娼敗壞風俗大或偕黨會爲名招搖撞騙暗設機關潛圖煽亂要皆以旅館爲逋逃淵藪警察責在保安在平時禁遏非違有整飭風俗之功用際茲人心浮動伏莽潛滋兼以防緝匪類爲責任凡在警各官長亟應認眞督察各將所管區域内之大小旅館嚴重取締偏僻小棧最易藏奸尤應特别注意惟取締方法向由棧主登記旅客姓氏職業交警驗閱日久玩生𪮝造虚塡幾成慣例殊非愼重之道須知檢查簿記不過爲形式上之作用而登記之合符與否旅客之行動可疑與否全在平時留心其出入偵察其來去偵察有據然後質問棧主施行檢查决不能按日稽簿一閱了事亦不宜無故詰責擾及善良要在用和平之態度施嚴密之範圍方爲合警士之資格彰警察之效能稱職者立予獎勵不合格者卽行革除庶警務日見進步而㚥宄無從匿跡爲此令行該警廳長一體遵照督飭所屬認眞辦理此令等因奉此合亟令仰該署丰卽便一體遵照認眞辦理是爲至要此令 
[煙犯專歸禁煙解究]  
　　江蘇湘滬警察廳長穆湘瑤君昨日訓令南北各警察署文云案准上海縣知事函開據上海禁烟局函稱上海烟禁自專設機關以來所獲烟犯均由本局送懲惟警區各煙案或係有人送辦或係自行查獲如能一槪送局轉解檢察廳究治則事易接洽其出力各巡士擬於檢廳所撥之罰欵内提出一成送請警廳長支配給發以昭激勸等情請示前來查烟禁性質最爲複雜本署與貴廳同負厲行之責而煙案發出卽職歸司法自須求聯絡統一之方以便統計而促進行數月以來貴廳所轄各警區查獲烟案移送禁烟局轉解檢察廳者已居多數惟未訂明文規定手續辦理恐難一律且初級檢察廳分設數處往返遞解事實上亦有爲難現在辦理烟案統歸地方檢察廳罰金五成由禁烟局按月與檢廳直接核撥逐起分别提獎報告人調查員並擬酌提一成爲巡警協助稽查之獎勵金辦法漸趨於簡捷該局所擬各區烟案統由該局轉解檢廳一節自爲統計烟案劃一進行起見相應據情函商如視爲可行請卽通令各區一律辦理除行本署警務所通飭各區知照外合亟奉商並候示復等因准此查現在烟禁森嚴時有破獲而檢察廳分期移送困難旣據禁烟局擬定辦法於簡捷之中收劃一之效意甚完善自應照准辦理除函復縣知事外爲此令行該署即便遵照此令 
[市政廳定期開董事會]  
　　上海市政廳總董陸松侯君昨致各區區董及名譽各董事函　敬啓者定本月二十五日卽陰曆五月二十一日下午兩時開董事會决議夏季議會議决各案之執行云 
[水警廳保護絲商手續]  
　　水警第二廳李廳長昨日通令所屬各專署長曁遊巡隊長等文云案據第二科案呈奉省行政公署第二千五百六十九號訓令開實業司案呈據上海絲業會館董事呈稱蘇浙交界港汊紛歧盜匪充斥經過絲船迭遭刧掠現值新絲上市亟宜預爲防範等情前來除批查近來江浙一帶匪徒截刧商船之案迭有所聞業經令飭水警嚴加緝捕在案現當絲繭登場銀貨往來關係尤鉅自應加意保護以安商業除再令飭水上警察各廳署督率所轄巡艦嚴行巡緝外所請分撥師船游弋之處旣據並呈應俟蘇浙都督核示辦理可也此批揭示外合行訓令各該廳長督同各該分署曁各游巡艦協力巡弋母稍疏忽此令等因奉此合亟令仰各該專署長曁游巡隊總隊長轉飭所屬遵照辦理此令 
[工商部激獎美術剌繡傳習所]  
　　無錫張君守彝及其夫人華女士去年在滬上新署後面永慶坊創辦美術刺繡傳習所提倡女紅卓著成效日前張君親齎繡品及賽會獎憑等赴工商部存案當奉批云呈及獎憑章程等均悉吾國繡術發達最早頗爲歐美各國所歡迎徒以眞傳漸失不事改良致美術日形退步該主任等歷任繡科敎務就吾國顧繡舊法參以西洋畫理改良繡術設立美術傳習所以宏造就核閱所呈製品注重視差光線特點良有足多且該品歷經内外國賽會得有名譽獎憑足見成效昭然深塂獎許所請立案之處應予照准繡件獎憑發還此批 
[預備升送學生之談話會]  
　　上海縣公署學務課長李宗鄴君因省立師範等各學校先後來文以署假時招考本科預科及插班等各生須高小畢業與有同等之學力由縣行政長官備文保送等因查本邑高小畢業生頗不乏人志願入師範或習實業均應先期酌定以便保送特將各校招考日期等項列表函送縣立高小各校校長於本月二十五日下午四時齊集尙文門内発學務課辦公處開談話籌商一切 
[平湖同鄉會開成立會]  
　　平湖同鄉會昨假北山西路繭業公所開成立大會首由許厅松代發起人報告開會宗旨次推定主席王藍生臨時幹事王遠堂蔣已春王叔明陸勤方臨時書記陸志靑次主席報告章程經全體會員認可次請來賓張菊生君演說由會員何書農顧春仙答詞畢投票公舉職員除經舉定會長張石君副會長葛詞蔚林依中董事金錢孫張達卿王藍生王遠堂何書農胡戊鵠許奇松王史吾外尙有馬驥良徐鶴笙楊子英蔣已春潘子瑜張寅谷陳菊山莫訪梅居次多數選舉事畢旋卽散會 
[義賑會開會紀事]  
　　昨日中華全國義賑會開全體董事會到者甚爲踴躍北京叚香岩君電委製造局協理華振基爲董事代表杭州浙江潮報館總理王卓夫曾托時事新報館王利賓爲董事代表法巡捕房藍總巡對於公益夙具熱誠亦派巡捕包探各二人到場照料下午二時開會先由該會協理程振奇宣布開會宗旨及報告辦理豫省旱災情形繼由董事場了公周邦俊壽品三張壽山及孫志英女士等提議皖省無爲縣黄絲灘等處水災急賑辦法並改選總理添舉董事散會時已鐘鳴五下矣 
[商團報名之踴躍]  
　　本邑洋布商團自組織以來頗形發達昨日二十二號在振華堂洋布公所開職員會議定續招新班三十名故日來向該團事務所及洋布公所洋布公會三處報名索取簡章者甚爲擁擠云 
　　更正昨報招商局股東大會詳記第五條第三項票選查賑員五人等語茲悉該局定章祗選查賑員二人除昨報所載顧詠銓張知笙二君得票最多當選外其餘周淸泉謝蘅窗朱五樓三君係屬次多數應作爲候補查帳員合行更正以昭核實 
[城内]  
　　地方審廳民庭批（許德茂呈訴請求送達由批）訴悉該被告屢傳不到殊屬非是自應宣告闕席裁判業經本廳批示在案惟細核全卷該被告債務纍纍前由南市商會公攤淸理有案可稽本廳應卽調取該項卷宗到廳再行核辦（蔣胡氏呈訴請求鑑定由批）狀悉案經判决確定自應靜候執行惟所請派員丈量係屬行政範圍仰即遵將應繳糧銀並該房屋方單先行呈案以憑移請縣知事依據原判丈明劃分可也（浙江旅滬學會抗告第一初級廳决定由批）仰遵照試辦章程第六十一條辦理可也决定書一紙發還 
　　地方檢察廳批（劉金氏訴戴兆寛拐媳不交請求提起公訴由批）據訴爾媳爲戴兆寛誘拐已價賣洋三百五十元等情夫旣查有下落何以所賣地點與受賣何人竟又不能指出案經迭訊該氏並無確實証據呈出本廳不能以爾之道聽途說入人於罪所請起訴之處未便准行（陳一氏爲請求交保由批）狀悉查該氏原供阿蘇係氏夫姘婦所生之子今來狀又稱阿蘇係襟弟失婦所送前後陳述不符若是其爲誘拐顯而易見着靜候起訴核辦不准取保 
　　倒斃無名男子○浦東廿四保廿四圖地保陸佩生投地方檢察廳報稱今晨圖中陸家嘴沿灘地方有倒斃無名男子一口身有傷痕報請相騐蔡廳長得報立委顧檢察官帶同沈檢騐吏等前往騐得該尸年約二十餘歲身穿白洋布短衫下着藍布褲頭面及耳根等處果受刀傷致命而死塡明尸格因無家屬出認諭令由堂棺殮尸棺交地保收管候禀復廳長移請警廳嚴緝兇犯一面并由蔡廳長密令司法巡警下鄕調查實在情形以使核辦 
　　烟鬼拒查○本城火神廟附近有施金生者在家私食洋烟爲禁烟局調查員查獲入内搜查並無証據抄出乃禀明嚴局長於昨午飭派局中差遺楊三並巡警恊同往傅詎楊等入内適施一榻橫陳正在吞雲吐霧當經楊等抄獲烟槍煙燈等施情急意用力將槍奪回並將楊徐二人頭額擊破經徐立鳴警笛由附近崗巡入内帮同將施連烟具拘送到局請究嚴局長以施不應拒捕逞兇判送地方檢察廳究辦一面令楊徐赴廳禀請騐傷午後由范檢察官騐得楊徐頭額雖各受傷尙無大碍判令回局自醫施金生先行收押候究 
　　飯客打店○第一初級廳解送爱傷之王俊發行兇之徐長生一耀貞等到地方檢察廳下午由范檢察官提訊俊發供開飯店徐王等來店午膳因嫌餚品不佳在店胡鬧民人向之力辯反遭將碗擲傷頭面求究質之徐王二人供詞推諉問官判令收押一面令王俊發自醫俟傷愈再核 
　　婦人私販烟土○婦人周張氏近來尃代人私購烟土因此獲利頗豐昨日該氏又購得烟土八十六包土皮一大包藏匿於洋紗三紥洋布三疋之中當被途人察出破綻報告禁烟局調查員前往滬南將該氏守獲抄出烟土解送到局奉嚴局長諭送地方檢察廳訊罰 
　　騐出煙癮○禁烟局前曾查獲烟犯倪耀廷錢金雲李阿其並婦人袁周氏等解經地方檢察廳派員研詰詎倪等不認吃烟奉諭發送縣立戒煙醫院分别調騐茲經該院西醫生將倪耀廷等逐一騐看已騐明倪等烟癮未除昨日已將倪等送回檢廳奉蔡廳長諭令分别收押候究 
[閘北]  
　　臭口舌○挑糞夫朱周古應福福二人昨因爭挑起衅口角相毆由四區警署拘解司法科判朱罰洋兩元應罰洋三元具結斥釋 
　　病斃男子○三區警署飭吉頭圖地保投檢察廳報稱旱橋北沿鐵路有病斃無名男子一名經許檢察官派員驗明飭該地保報堂收殮 
[公共租界]  
　　錢莊經理串騙嫌疑○揚州德餘錢莊代表王子詳等控乾記弄已閉德祥莊經理潘慶齋湯載如黃善香串騙銀二千兩一案昨由捕房將湯黃二人拘案請究湯等延律師上堂辯稱德祥莊係潘慶齋經理潘已逃逸等語奉判被告押候訊核 
　　押辦兩箇流氓○流氓胡阿寳因在厦門路攫取北浙江路信通布廠學徒陳富生洋一百元經途人張阿大攔獲又匪人李學光在法界攫取英國人之金表鈔票亦爲途人張之山追獲於昨併解公堂分别訊明奉判胡押西牢九月李押四月以儆 
　　是騙是買○福建路三百四十一號綢號主王龍海控掮客汪樹生騙取值洋二百十八元之縐紗十四疋昨由捕房將汪拘案請究訊據供稱與原告素有交往前項縐紗原告交與胞弟汪裕生因市價不合帶往鄕間代消並非騙取乞鑒奉判汪押候查明下禮拜一再訊 
　　傭婦擲傷女主人○七浦路施姓之妾王氏控傭婦王張氏用飯碗擲破頭顱昨由捕房解究經中西官訊知被告行兇屬實着押女所七天以儆 
　　欲以袁字嚇人○王松嚴因與袁潛之串騙顧備堂洋六千五百元被控總巡捕房前日由探王潤甫協同四十號西探將王查獲昨解公堂請究原告延律師上堂代表聲稱前項騙欵雖還大半所少尙鉅應請飭追訊之王亦延律師辯此事係袁潛之所爲袁係袁大總統之同族因有差使北上以帮未到請爲明察一襄讞得供會商英領哲君判王交一千二百元人洋並保候禮拜四再行訊核 
　　男女均屬無恥○無賴金老七因與同黨王松山串誘西門外巧雲齋紙紮店主婦王陸氏並氏女阿大至直隷路一興旅館内　捕房查悉派探將金與王氏母女一併帶入捕房分别拘留候訊在案昨由捕房將王松山續獲併解公堂請究經關讞員會同英領康君訊知金與氏女王與陸氏均有暗昧情事以男女均屬無恥一併斥釋 
　　超脫幼妓○北海路五十一號妓院内鴇婦王老三因將十四歲幼女羅阿根化名戲鳳樓懸牌應客被老閘捕房包探沈阿岳查悉禀明捕頭協同西探往將王鴇與女一併拘入捕房分别看管昨解公堂請究卽據羅福萬投稱女係逃妾李氏所生應請給領訊據女供羅係後父並非親生由母得洋三百元押入該院爲娼現母不知去向中西官訊供會商之下判女交其父具結領回以後不准再入妓院王鴇身價不追從寛釋 
　　胡可恐嚇○英商勝和洋行控汪輔臣欠銀四千四百餘兩一案由廨准飭傳訊在案昨由原告代表律師上堂聲稱接有西人祥兌簽名之恐嚇信函顯見該被告抗傅不到應請再傳如兩星期再不到堂請爲缺席判决中西官准爲飭傳訊究 
　　拾得支單○張啓榮因拾取俄人計洋二百三十二元之支單不還被控捕房於昨由探將張傳案請追奉判押候函請俄領蒞廨會審 
　　都是錢債小案○宋玉臣控李岐山李陸氏不還金鐲又張寳榮控徐中道不理借款又劉樹生控施見珍圖賴車租等案昨由捕房將被告各人傳案請示奉判分别交保候訊 
　　糞夫不守章程○英美工部局衛生處控糞夫沈金甫在愛而近路將糞汁傾於馬路有碍衞生等情昨由捕房將沈拘解公堂訊明違章屬實着罰洋五元充公無洋改押七天示儆 
　　驕妻輕生○住居百老滙路五百五號之周劉氏前晚與夫周川生細故口角後該氏吞服生烟以圖覔死被周覽察報告捕房飭送同仁院救治再核 
　　女陔迷路○梁正記昨投捕房報居七浦路念九號前日下午走失十歲女孩一口四尋無着請爲查緝 
　　水菓店受罰○施阿福在茂海路三百四十八號開設水菓店因售爛貨昨被衛生局西人查見以其有違定章報知捕房請公堂傳案懲罰 
　　東洋人肇禍○前晚有一酒醉某日人在鴨綠路橫行不法毆打路人被捕拘入捕房押候核辦 
[法租界]  
　　添用掃街稽查○法工部局以所雇垃圾小工時有懶惰掃街不潔情事特添用稽查人三名專查各小工工作勤惰據實報告局中以重路政故邇來各街道異常淸潔 
　　調停已有眉目○張少堂前控顧卿記包造房屋計價銀一萬二千三百兩共被支去銀六千兩後來半途停工估計工程被顧多支銀三千兩求追顧供商人所造工程實逾六千兩之數後由公正人勸過棖再找還商人造價五百兩商人尙未允從豈有多支銀三千兩之理問官以兩造各執移送商會算明帳目再斷在案昨張禀稱已由商會理勸商人找還顧銀若干兩已經允洽求請銷案顧稱雖已勸妥銀未收到聶讞員判候商會移覆到廨再行銷案 
　　駕車違章○林朱氏昨投公廨訴稱婦人行經寳昌路詎馬車夫張木生駕駛馬車從婦人背後馳來致被撞倒跌傷現在醫院醫治已痊求究並由捕房禀稱張木生駕車實違章程以致肇禍張供認違章撞人不諱判罰洋五元充公再出醫費洋一元五角以儆 
　　請求免封○剃頭店股東楊靑州等前控陳拐子租店兩年　期不交求追一案經公堂判令交保限交因陳抗斷不交着令將店發封在案現楊等又投捕房禀稱陳奉諭後已將店交還求請免封捕頭着具求免發封切結候呈送公堂免封 
[雜評三]  
　　上海之煙犯多上海自設立禁烟局以來搜獲烟犯日有數起每起之結果必由司法官廳判以若干之罰金罰金多而禁烟局之收入亦多然則此烟犯之多者果調查員之力歟抑非調查員之力歟（我） 
　　上海之女學界上海號爲學校發達之地面女學之成績彪炳者甚少卽間有之亦鮮有以實業名者今得張君夫婦之創辦女子美術刺繡傳習所洵可謂補滬地之缺陷而提倡吾國女子實業之宗風矣 
　　特余竊有進者吾蘇號爲産絲之地自顧繡精意漸失眞傳而全國之號爲神鍼者僅曰湘繡曰粤繡茫茫太湖三萬六千頃幾辜負此天然之美産知有織錦而不知有刺繡矣竊願來學閨彦體張君夫婦之旨擴而大这爲女界謀實業爲三吳馳聲譽庶顧繡令名墜而復振不徒使湘粤女繡以專美於前休耳（萍） 
專件 
[財政部擬定驗契法理由及草案]  
　　財政部前由臨時參議院提回修改之驗契法草案昨經該部員司會議將前定驗費百分之二减作百公之一日内卽提交國務會議茲將該训擬定之内容公列於下 
　　（甲）理由（一）可達財政收入之目的據最近中外人士報告但就内地十八省之田畝略計已墾者約在九萬萬畞上下雖價額不易精算而比之地稅易於調查在人民亦不易隱匿且不多受收費官吏之欺詐稅源之確實可靠者殆無逾此（二）無經濟變動之影響所得營業利息各稅倡辦之始稍一不愼恐市面金融將爲擾亂惟驗契收費則無直接影響於金融之弊稅源之穩固可收者又殆無逾此（三）預定將來與不動産有關係之稅法根據如房屋稅之施行地方稅之改良皆可藉驗契底册爲考證至於準備不動産登記法時尤以騐契册爲密切重要之標本（四）能統一現在各省歧異之辦法換契一事廣東浙江湖北河南四川安徽等省或已施行或經議决與其任各省自行立法使人民之負擔失均母寧定一統一法律令各省有所遵守施行以昭畫一 
　　（乙）草案（一）本法專爲查騐不動産舊契確定權利關係而設其新契投稅方法仍照現行稅契章程辦理凡立契在本法公布前者爲舊契公布後者爲新契（二）凡舊契無論有無民國新印均須呈驗另粘驗契執照並於騎縫加蓋印信（三）呈驗舊契時無論賣契典契均按照契價徵收查騐費百分之一但已經出典之賣約得除去典價計算已經轉典之原典契約得除去轉典之典價癫算再承典人所繳之查驗費出典人贖回時應償還其半數（四）凡國有公有不動産之舊契呈騐時免收查騐費但以收益爲止時者不在此限私有之房屋除以收益爲目的者外其價目過低者免收查驗費（五）空白驗契執照由各省按照部令格式印發不另收費（六）驗契事務歸向來經管稅契之官署或局所辦理（七）驗契之日期自本法施行之日起以六個月爲限但因有障碍不能遵期呈驗者准其於限期内到騐契處聲明事由酌予寛限（八）凡抵押借欵之舊契應由債權人代辦呈驗其查驗費歸債務人負担（九）凡逾限呈驗之舊契每逾限一月按照應繳查驗費數目加收十分之二其聲明事由酌予寛限者限内免其加費逾限一律照加（十）凡逾其未經呈驗之舊契遇有訴訟事件始行發覺者應俟判决確定後照第十條加倍處罰但不動産在驗契期限未滿以前因有訴訟糾葛未經判决其所屬者應俟判决確定後按照第二條辦理（十）（一）凡逾期未經呈驗之舊契經檢查官及利害關係人向驗契處報告查實後照第十條加倍處罰（十）（二）本法 
 
 

Page 11

 
 
施行後凡買賣不動産其舊契未經呈驗者買主除照第一條新契投稅方法辦理外並须補繳舊契查騐費（十）（三）本法施行前未稅之白契除照現行稅契章程補稅外一律交納騐費（十）（四）凡不動産向無契據者應按照申告表式逐一塡註並由鄰近不動産之所有者二人以上署名簽押以爲保証送呈騐契處由該處會同公正士民五人以上調查明確核定價目塡給証據並附粘執照其限期及收費辦法准用本法之規定按前項之公正士民由該管行政長官會同地方自治會遴選之（十）（五）凡無契據而有官給官業執照者准用關於舊契各條之規定執照上未註明價值者其估價之法照第十四條辦理（十）（六）本法施行前在各該省已經呈驗或更換之契據均應改照本法辦理但前繳費額得視爲現欵計算之（十）（七）凡已經呈驗之契據俟登記法施行後依法請求登記時免收登記費（十）（八）第四條第二項免收查驗費房屋之低額以財政部部讼定之（十）（九）本法施行期以財政部部令定之（二）（十）驗事辦事細則由各省行政長官以命令定之 
[保定軍官學校校長蔣方震先生宣言]  
　　自戕前之宣言校長今日有最後之數言爲諸生告國家之强弱視軍隊之良否以爲轉移而軍隊之良否双以將校爲樞紐軍官學校爲鑄造將校之機關關係於軍隊之將來旣重且鉅校長自到校以來亟思整頓學校俾諸生軍事敎育達到完全之希望歲月如梭於茲半載矣奈阻力橫生困難愈甚試觀校内以材料言則騎兵缺馬炮兵缺砲工兵乏工作器具卽貸諸他處少有所得皆不適用學生服裝禦冬之呢衣至夏始到夏日單衣僅在籌備形勢上多不完全此校長之不能盡職者一以敎育言熱心任事不辭勞怨者頗不乏人其他之一部則指摘瑕疵橫加誹議使能者受毀旣深隱萌退志而敎育遂生散漫之現象此校長之不能盡職者二有此二因學生遂亦喪氣灰心去留參半覩此墳况無可奈何諸生試思人生最欣慰之事非希望也耶最悲苦之事非失望也耶校長以軍官學校關係於軍界之前途民國之大局冀其逐　改良苦心孤詣無如障碍横來一籌莫展自緃菲材無術挽救椎心泣血自恨良多何敢尸位素餐誤人誤國淸夜自思實無以副國家鑄造粉才之心慰諸生苦心求學之望至用人一途校長尤無新舊南北之分且願犧牲一身以排此陋習猶憶初蒞校時與諸生言軍人須有尊重職守之觀念誠以吾國人之辦事稍有不合卽顧而之他環顧中國糜爛莫名準此以談又將何往雖然諸生諸生吾人立志貴行不貴言憶檢閱時曾諄諄　諸生告今學校如斯無能爲力是校長不能盡一已之職惟出最後之手段以謝軍界同胞以明此心於天下而已 
　　接任時之宣言蔣方震今承軍部之命代趙校長暫行攝理校事敢以所見敬告於校中同事及在學諸生之前 
　　一爲精神敎育之主旨今試問十人與百人戰則孰勝必曰百人勝矣然此十人苟相約爲一致之行動而彼百人各事其事不相爲救則以十人攻二三人而勝攻五六人而亦勝不上數次可以殱盡此进人而無除嗚呼此日本所以以四千萬人勝我四萬萬也夫十人可以豫相約也多至百人千人萬人則難矣而必欲其爲一致之行動也故必舉一人以爲長而此千人萬人悉惟一人之命是從夫然後能統一夫然後能戰夫然後能勝此戰爭之原則軍隊之所以有軍官而服從二字所以爲軍官成立之原也樂生惡死好逸惡勞人之情也而戰爭之所以要求於人類者在欲其勞欲其死諸生亦知號令中開步走之意味乎開步走云者猶言（汝速與我死去）也天道好生人情畏死而戰爭最後之要求乃出乎天理人情之外故軍隊最後之精神卽在長官能以無理之命令要求其部下而使之服從飢則命食寒則命衣無俟乎命令無所謂服從命令云者强人所難也服從云者雖難而仍須實行也故曰軍隊必須絕對的服從南山可移此說不可改方震之骨可燬而校長之命令不可違今與諸生約方震由一等卒而上等兵而頭目而學生而官長而敎官而統率軍隊所歷之國爲日本爲德國世界最强之軍隊也今將以已之所曾經身受者一一要求於諸生有所要求而苟不以身先之則是震之不　當自戕以謝天下以身先之而諸生苟有不從者則是諸生之不德除嚴懲外别無他說 
　　一爲學問敎育之主旨學問無窮而軍隊之强弱出於比較方震自思以已之學力經驗其在日德諸國黽勉以爲之一上尉已耳猶懼其勿勝也彼日德之校長學問經驗至少有三十年之久震則差及十年耳乃靦然服少將之服代行校長事其爲不及資格無可諱言也被日德之學生自家庭幼穉園而小學中學而軍隊學校有良敎師之指導有良長官之模範以譬諸今日我國諸生又何如以不及資格之校長率不及資格之學生而將來期與他國之士相見於疆場之上勝敗不在可决之列乎然震則毅然任之其來也且挾有凌歐駕日之氣槪何所恃恃有此研究之熱心而已震留學生也問其學何自來則曰得自日本夫日本之學何自來也則曰得自德國夫德國之學又何自來也抑豈眞有天上神仙特授彼人以秘術乎原其始一而已矣彼惟能研究故强我惟不能研究故弱且中國亦嘗聘用外人矣其時與日本同日本惟能熱心故聞一而知十我惟不熱心故雖得而復失是故今日無學問深淺之可言熱心研究而已矣苟熱心焉今日縱不如人終有勝人之一日今學生諸子有曾任軍職而棄職來歸以求學者此種精神眞足以凌歐駕日虵言震以十年探討之結果斷不敢曰吾有學問可以敎人惟此誠心於精神上則欲使諸子知求學之趣味於學問上則欲導諸子以至於能獨立研究之地位而無窮之希望卽包含於熱心二字之中 
　　是故要求絕對之服從爲精神敎育之主旨鼓舞熱心之研究爲學問敎育之主旨代理爲時雖暫而責任所在敢掬此志以告 
 
 

Page 12

 
 
   
 
 

Page 13

 
 
自由談 
游戲文章 
[讀逸民君戲爲唐前總理作艶歌行不覺技藝依紅樓夢悲愁喜樂四字令成此以博一笑] [  情僧] 　 
　　新人悲夫壻不該西婦隨新人愁總理逃走實堪　新人喜接吻不敎　滿嘴新人樂此老精神猶發　 
[洋先生傳] [  太白]  
　　洋先生太平洋人也其父吃洋行飯故洋細極多洋先生先入南洋公學讀洋書寫洋字穿洋服戴洋帽學洋人未幾洋先生欲出洋其父洋洋得意送之見洋船已開乃望洋而嘆眼涙汪洋洋先生出大西洋至洋國學洋行學於是居洋房走洋街說洋話娶洋婦生洋子蓄洋狗善放洋屁無何竟死於外洋 
自由談話會 
　　今之進黨中言論家每記一事發一論必痛貶民黨曰破壞曰搗亂甚至駡孫黃爲舉世無二之惡孽其言然乎 
今之民黨中言論家每記一事發一論必痛貶進黨曰破壞曰搗亂甚至駡老袁雖　誅不足蔽其辜其言抑然乎 
究之破壞者搗亂者果誰耶吾不能無疑[  自由民]  
兩月來調和南北之說可謂風靡一時矣殊不知南北原是一家初無綢和之可言藉曰宋案借欵兩事政府不滿人意何以不聞東西兩方出而反對獨一南方攻擊不遺餘力且調和云者因兩方所持意見俱能言之成理工力悉敵若不有第三人出而排解勢不至兩敗俱傷不止今謬以調和南北自任北指政府我知之矣至所谓南者是否能立於北之對待地位耶最可笑者旣以和事老自負矣一言不合便爾反　相譏撫心自問於調和二字亦有所愧　否 
前日下午僕因事至卡德路見一汽車自愛文義路風馳而東幾乎撞一自南至北之馬車幸機括靈捷得不肇事馬車夫大聲斥汽車夫曰（轉灣地方喇叭也弗吹吹）實不知坐泡車者卽某報所稱之喇叭大王也可發一笑[  鐵漢]  
讀孫中山黃克强陳英士覆商會聯合會之宣言曰苟有立心不軌破壞共和者衆當棄之斷不宜姑息養奸自貽伊戚偉哉期言吾人幸勿河漢視之 
運動軍隊圖謀暗殺卽爲立心不軌破壞共和之奸徒人天共憤衆　昭彰吾願政府用快刀斬絲之手段嚴拿突　以　　安母庸姑息留情養虎遺患也 
蒙俄乘我意見不和不　北顧實行進兵之策　我仍　匯不　南北黨派齟齬如故兩院議員爭執如故激烈派報紙呌駡如故紛紛擾擾授人以𨻶卽昔之所谓革命世子愛國志士今亦一籌莫展掩耳不聞嗚呼我最親愛最懇摰之四萬萬同胞其速醒其速醒 
或間侯漢曰唐少川此次出山非以調停南北意見自任乎何未聞籌一溝通之法而燕居申江與吳女士結婚以圖快樂是誠不解余笑答之曰此正唐氏調停之秘術也何則唐氏覩吾國政界人物多係前淸官吏改頭換面所爲頑痼性成無一毫新智識均不足以拿國政故恃不惜消耗最可責貴之精神毅然與吳女士結婚以唐氏之老興𨕱勃不數月間定能産出一個小新内閣總理以柄全國政事將見百度維新人人悅服南北意見雪解冰消然後知唐氏調停之功勳偉大非章岑董所能及其萬一也[  樸𣾴]  
自由談話會常會也所以今天你來谈談明天我來話話很有興會的鄙人也時來胡　幾句得會長先生之可决發表出來便私心自喜出語人曰予自由談話會之會員也或問子談何事談内政歟曰否談外交歟曰否談社會歟曰否予談人之所未談者不該人之所已談者然則可得聞歟曰明日談話會裹有燕賓其名者卽予之所談也子請拭目而俟之[  燕賓]  
南市電車開工後之現狀沿門積石而居者不敢怒滿地溝坎而行者不敢言阻塞交通而乘者不敢不避怨聲載道而築者如故 
開車後之想像來往車輛因而繞道少數車夫因而失業江北小孩浦東老嫗因而捐軀碼頭扛夫木行小工因而加價裹馬路行人因而多掽撞電氣不足車行因而留滯乘者寥寥因而入不數出入不敷出因而生恐慌恐慌不已因而請維持維持不力因而歸之外人 
飲滄曰我國於各種稍有價值之事業動輙辦事非人失敗時聞其最良之結果非停辦卽斷送於外人若借外欵而能辦事得手已不可多得殊堪浩嘆今南市電車創業伊始正期經營得手大有　爲何先作此不祥之想像且後之數條愈想愈奇得不太妄乎然余亦中國人亦深願今之想像不成迎日事實所以作此想像者亦迷信家凡有不吉之事豫先說破即能消滅之意耳[  飲滄]  
十一日自由談話會一則署名士登者實爲勞漢之作因原稿末無署名致編輯者以字跡相似误塡士歙今勞來漢函聲明自應更正并告投槁諸君嗣後來稿宜逐篇署名 
自由雜誌鐵漢認銷二份勞漢認銷三份 
劇談 
[續紀廿一夜之第一臺] [  玄郎]  
　　金翠紅之花旦中駟村也色旣平平齒又無長足錄前晚演虹霓關蹺工不善身段常左支右絀動搖不定（兩軍前殺　了臽當小將）一段唱工聲太細弱未能動聽　飲又時見東　西撞極欠純熟刀馬旦戲弗能勝低也 
岳家莊一劇素爲素雲之拿手戲摹寫兒童之情性恰到好處派頭純正並不節外生枝過分形容舞鍾開　有法落落大方是純守先正典型而不涉絲毫矯揉造作者 
論南派之武生現當推蓋叫天爲第一身段精悍手脚乾凈架于緊錬每遇演劇必賣足十二分力量不肯取巧偷鬆跌撲翻騰天矯不羣絕無拖泥帶水之病連手李德山譚永奎等又十分搭當勇狠之中又兼純熟直有身使臂臂使指節節靈動處處貫串之妙故每逢三人合演之戲彌見精采前晚演花蝴喋䠀馬一場處處得機得勢挺鎗鏖戰再接再厲矯　狠　若蛟龍之舞水殊有辟易千人之槩用力過猛汗水淋滴一身白湖縐衫袴盡行濕透鴛鴦橋一叚一若確眞水戰矣 
小達子小楊月樓合唱十八扯較之尋常所唱小達子多加算糧一段秦腔小楊月樓多加目蓮救母一劇惟月樓年幼力弱與達子搭配而唱此重頭戲丵峙其間頗見力歉以藐小稚嫩之雛伶欲與力充氣足者步亦步而趨亦趨令人僯惜不置 
小說 
哀情小說 
[玉田恨史（十八）] [  天虚我生]  
　　我乃尋趣我室則見空床如洗小著一絲蕩焉寂然無復有人而我澄郎所遺之琴書亦已攪亂無序我思整之而我之手著手如煙物不應我之手而起則知我之運動能力亦已盡失自由人間事物我惟能見而不能行矣天下之至不自由者寗復有加於此然惟我之行動尙行自由則亦差强人意我今旣死而無常不至致我不識黃泉之路我將悵悵而何之尤可怪者我既死而爲鬼則我此時必已離人間界而入於鬼界何以耳所聞目所見又皆爲人世間事也所謂鬼者我又何以一無所見若言無鬼則我又明明爲鬼若果有鬼則又何惧我不能見噫嘻異哉我豈未嘗死歟我聞　人有言鬼則無足試　我足則我之足明明在也然則我果未嘗死歟否否我固明明已死我之所以死者我欲與我澄郎相見也澄郎乎汝豈不知我之死乎汝果知者汝必速來挈我而去呼之呼之迄　所　我乃大失所望然我反復自念黃泉碧落旣有其地則我必能問之途人蹝尋而往我非無足我胡守此一室而不邊行由此一念我遂拂衣而出　至中庭無爲西風所吹我身乃如輕爁落絮飄搖不能自主竭力主持　　而方仰見明月凄然照我　悅我影淡爲如無我乃悽惋欲絕隨拿我身乃致爲崠所欺則我又不能自由行動矣咾乎磋乎洵如此者則我之死殊爲無益旣不能見我澄郎轉使予姑痛哭欲死我誠何以自解旣而又思或者我之靈魂一任西風所吹而好風有知或竟吹落於澄郎之前亦未可知風乎風乎我今御汝而行汝其鑑我苦心爲我嚮導我乃張袂當風聳身一躍飄然如入雲霧閉目冥性任其所之祗覺渺焉汩焉若起若落久　久之沈沈而下貼然墜地啟目四顧則身在曠野林木蔭蔽目暗風凄荒烟四塞靑燐如蝟集於蔓草之間我思靑燐乃爲鬼火旣見此火則必有鬼附之而行我若向之問訊求爲導引度必我許則我欲覔澄郎常有涯岸可尋我遂巡逡而前庸知靑燐聚處乃爲腐草一堆流幾千百集於其上其光熒熒似火而實非火也安有所謂鬼哉（二） 
滑稽小說 
[鍾馗] [  瘦蝶]  
　　榴綴綃紅蒲搖劍綠流光一瞬早又是端陽佳節了且說那終南山上的鍾馗病體新愈天天在那裹調服那魔道院的鬼膏子藥這天淸晨起身洗過了面用一只破匙兒一匙一匙的　了那藥往那　逷鬍子中間的血盆大口裏送進去兩只的溜閃爍的眼珠不住的向那東邊石壁上望忽然阿呀了一聲急得跳了起來說道𣆰我的實劍那裏去了不要被促狹鬼偷了去我可嚇不動鬼了連忙一疊連聲的喊小鬼頭出來那小鬼却是個磕銃鬼正在廚房裏燒火櫈上打磕銃兒聽得種馗大呼小叫急急的出來站在桌子旁邊一面在那裏揉眼一面問道锺先生可要什麽鍾馗道你可知道我的寳劍那裏去了可是你移開的磕銃鬼道鍾先生的寳劍是長年不離身的怎麽會不見不要被那什麽鐵血團或是血光團來借了去當嚇鬼的傢伙罷鍾馗喝道你又要胡說了這個什麽　什麽會我又不認得他怎肯把防身的寳劍借他但是你旣不曾移開或者我帶了出門却遺失在别處不曾帶回來罷你且替我想想看磕銃鬼想了想道先生出門每年只有一次我好像記得先生從舊处端午出山之後染了病回來還是積伶鬼和地理鬼等送回來的連先生身上的叚袍玉帶都不見了就是穿着現在先生穿的緊礀　的衣服似乎並没有看見付麽寳劍呢先生你自已再想想看鍾馗聽了向自已身上看了看點頭說道哦哦哦有些道理待我來想便側着頭閉着眼張着口撚着鬍鬚想了一點餘鐘的光景忽的拍着桌子呼道是了是了這時候那磕銃鬼立在桌子旁邊早又在那裏打磕銃了被鍾馗這一拍嚇得跳將起來忙瞪着眼問道先生莫非想着了麽鍾馗笑道正是正是我如今通通想起來了我去年端午日同那值書房的呆鬼到了上海走過租界最那些紅頭鬼擠佐說我不該帶劍走路把我和呆着一問擁　一所高大洋房裏頭幸虧我邊得快那　一溜烟的跑了出來那寳劍和呆鬼不要依舊在那邊呢　終是我一　　　弄得模模糊糊的百事廢弝却不曾劃策去救那呆鬼出來眞是苦了他了橫覽我今天又要出山了我想還是仍到上海去走走趁空兒還可帶了呆鬼回來遂分付磕銃鬼守好門戸没甚事不許開門你儘管一天到晚的睡覺睡醒了吃吃罷了睡只不准擅離洞府那磕銃鬼得了這個美差自然歡天喜戝的答應當下鍾馗就在桌子底下提起個皮包來開了揀了一大疊的鈔票揣在懷裏出了終南山駕起黑雲向前進發不消兩個鐘頭到了豈山覺得腹中餞了就按下來在街上逛了一會吃了碗鴨腿麫會了帳出來心想不如趁了火車到上海罷遂一徑的到車站買了票恰正火車已到上了車汽笛嗚嗚的行動起來鍾馗心裏納罕道怎麽道撈什子却似騰雲的一般快我們神界中要算騰雲是最快的了這麽看起來只怕騰雲還赶不上火車呢咳陽世上莫說是人心狡詐就是製造的物件也是這般刁滑得很今天算是我鍾老大破題兒第一次哩心裏剛纔想罷聽得說上海已到遂急急的下了車取道向孟園旅社來想先定了房間再說道孟園旅社就是孟婆亭的孟婆所開上海灘上狠有名氣的鍾馗剛走進門來忽見色鬼怨鬼瘟鬼冒失鬼四個在裏面一路說說笑笑的走出來見了鍾馗色鬼便搶上一步拉了鍾馗的手笑道喔睛鍾先生一年不會了康健啊我們喝茶去罷鍾馗遂一一相見了笑道且慢我方纔到此且待我定好了房間再去不遲怨鬼道莫忙鍾先生我們所包的房間空着的正多到了晚上你老愛住那裏就住在那裏又何必再去定呢快去快去說着大家退了出來走不到一箭多路早望見黃泉樓茶館了忽地走遇幾個鬼來不問情由一把一個拉了就走鍾馗等舉目看時却是積伶鬼促狹鬼地理鬼落水鬼還有那酒氣薰天的醉鬼就彼此招呼了促狹鬼道你們到那裏去怨鬼首吃茶去地理鬼道鍾先生只怕腹中饑了我們正要吃飯不如到聚鬼園同去吃飯罷鍾馗道也好就帶着衆鬼到了聚鬼園上樓揀了靠窗的兩隻桌子衆鬼團團的坐了却讓鍾馗坐了首席鍾馗也不客氣一屁股坐下就叫跑堂的來隨间點了幾色菜正吃得高興餓殺鬼偷飯鬼也來了便也招呼入座好像風捲殘雲的一般吃了飯鍾馗便掏出鈔票來向跑堂算淸飯錢怨鬼和色鬼正在那裏爭着回鈔鍾馗笑道今天是我的節日不用你們破鈔你們也就老老實實的好不則我又要生氣了衆鬼聽了也就罷了跟着鍾馗蜇出門來餓殺鬼和偷飯鬼謝了鍾馗自行分途去了（三） 
短篇小說 
[筆管中之炸彈] [  嘉定二我]  
　　殺殺殺炸彈炸彈懼可懼大恐懼 
忽傳血光團出現鐵血團出現種種暗殺團體風行於市上殺人於空中莫得躡其蹝拚性命薄血肉是眞不可思議之怪象也 
今日某省發見炸彈明日某省發見炸彈後日某省發見炸彈徧地皆是暗殺不休 
此時地方已擾擾市民已藉藉 
一人云炸彈三炮台中有炸彈 
一人又云炸彈信函中有炸彈 
一人又云炸彈呂宋烟中有炸彈 
一人又云炸彈古董中有炸彈 
時著作家某抽筆作文議論横生左塗右抺運筆如風 
國賊民賊獨夫殺胚狗記者等名詞 
激昂慷慨　氣　　正在　五寸管寫······ 
忽然驚天地動地轟然一聲筆管中炸彈猝發登時血肉横飛烟滿室 
二我曰擾擾塺世竟無一片乾凈土人心之險暗殺之毒無地無之無的無之嗚呼重可慨已 
二我書短篇小說筆管中之炸彈舉回顧毛錐乃懼擲筆逃隔一日無恙投諸自由談中敬告我自由谈話會諸君自後注意注意（三） 
文字因緣 
[金縷曲留别蝶仙幻那兩君] [  夢犢生]  
　　又向天涯去笑浮生搏沙聚散水萍風絮自古銷魂惟有别添得離懷誰訴况值此中原多故愧我無才堪用世望長安日近難趨赴搔短髮嘆遲暮曰歸暫到淞濱住正江城梅花吹落鶑啼煙樹祇恐人同雲共懶無復琴歌酒賦把好景等閑輕度幸藉郵筒能寄遠寫相思端在新詩句君記取莫嫌數 
[蝶仙和作]  
　　送爾春江去悵匆匆行雲流水落花飛絮一樣天涯淪落久那有琵琶能訴算我輩飄零如故無限傷心家國涙似春潮爭向毫端赴天不管日云暮分明同在愁城住又添些相思材料暮雲春樹潭水桃花深幾尺記入江郎詞賦令勸酒雙鬟低度倘向歡場開笑口願慇懃寄我銷魂句難别恨不須數 
[幻那和作]  
　　明日先生去悵頻年江湖浪跡斷蓬飛絮一樣天涯悲老大落拓情懷難訴願彼此神交如故異日挑燈重話雨定携尊襆被來相赴談佚事共朝暮君行宜向春申住且流連蜇樓海市綠莎紅樹放胆文章拚命酒無再登樓作賦辜負了神仙風度一局殘棋休問訊寄相思儘作傷心句窮與達莫非數 
[贈唐寂紅女士] [  汪紅豆]  
　　同是天涯客嗟儂未識荊知名雷贯耳訂約水爲盟愧我蹝無定思君月有情何時共剪燭把酒話平生 
[題羅浮山舘詞三首] [  半梅山房]  
　　一部羅浮山館詞讀來使我繫相思鏤金刻翠均圓轉却喜生花筆一枝 
鼎鼎才名已徧傳新詞俊逸濯淸泉珠璣滿纸生光彩秀挺還如張玉田 
相趨新學醉醺醺時賦而今竟少聞漫說詞林無嗣響保存國粹合推君 
[一蕚紅題試硯齋隨筆]  
　　想淸標正春風得意挂劍好揚鑣湘管生花蠻箋綴玉文气直雲霄割圓石端溪古硯更墨海翻瀾捞江潮記比西京筆如南史形色俱描漫說滄桑時局且揮毫著述酌酒逍遙君住金臺我居黄浦相隔千里迢迢幸此日聯綠文字覩玉照丰采富豐饒請憑南來　　賜我瑍瑤 
投稿諸君欲寄照片儘請速寄不必遲疑 
本館收到稿件無論登與不登槪不奉還 
棲梧特捐銅版費一圓謹登誌感 
 
 

Page 14

 
 
   
 
