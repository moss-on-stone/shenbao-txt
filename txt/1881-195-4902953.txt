# 1881 - 195 - 4902953

 

Page 1

 
 
[論救災恤患]  
　　天下至危至險之事莫甚於航海而遭風觸石瞬息載胥及溺此其間間不容髮有人救之則生無人救之則死且死者不止一人同舟共濟皆同船共命者也自泰西有輪船之製船身堅固不畏風浪而又以塔燈浮椿　叉明暗各礁之處而為之備於是乎航海之舉視為故常西人尤習與性成毫無畏葸然至偶有不測則亦無不望人之救之蓋行船出海事本危險不　之禍雖保必無如行海各船皆以畛琙為心或遇他國船隻失事之處以為非我族類不妨琴越視之坐視其覆亡而不為之援手此豈人情也哉平朝定例凡朝鮮琉球緬甸暹羅尋藩國倘有人民漂海遭風失事浮流以至中國者莫不善為撫恤務使得所而後資　以歸此最為前朝所未有之事見於邸抄者不一而足可見我朝之於海外各國罔不一視同仁視海國蒼生無　於神州赤子初無一毫歧視之心特恐承其事者不能認真則亦徒有虛名而終無實患耳前者朝鮮遭風難民以彼國有禁　輪船之例督撫為之奏請啟由陸路行走此亦可謂能曲體遠人之心而妥為安　者矣國家定制如此故民間亦習以為常知中外雖有分域而性命並無兩殊故凡遇海面船隻有失事之處無論何國之船莫不爭先救護傳遭難者無一夫　得其所此事最為得　亦且實出於本心非有所矯情而故為釣譽沽名之計也　船既入海則性命本已付諸洪濤　而往返無視則固如天之福不幸而或遇風浪或觸礁擱淺苟無他船為之相救不皆與波臣為伍哉故泰西各國之船凡在洋面見有失事船隻無論何國亦皆盡力救護此正出乎人情天理之自然非以中外而有所歧異也第中國之人其於泰西各國之人民政事往往不以為然一物也　自喜人則必　為不經之物除各口通商碼頭之外苟見西人揂且羣相驚避否則或羣聚隨觀誠有以異之也中國之人每多固執成見其在窮鄉僻壤之中或聞有親族朋友在洋行生理者莫不疑為入教甚且鄙薄誚讓而不容剖辯彼固不知西人之中亦非皆入教者且入教者少不入教者多而華人之為買辯為經手以及為細崽庖人之類往往並無入教之人華人不知一律皆指為教中人而橫加指摘此正其成見未融之明驗一若西人之來華專為華人之害而不為華人之利又誰有解衣推食以盡地主之誼者而獨於乘風破浪之時或見有軸折輪摧之事則未有不盡心保護竭力拯救者是固由於惻隱之心所激而動而中西之和局亦於此可略覘也前有英船失事其小艇駛入佘山該處居民相待極為盡禮其後領事厚酬其勞以示獎勵之意此事會列於報為日未久今亞美利加輪船亦係英國船隻遭霧觸石無可施救競奔華船在西人之心固以為勢在危迫　不暇擇姑逃性命徐俟後　而已初不計華人之相待乃如是之優渥也自有此舉而華人之行船出海者可以稍稍無恐矣論報施之道華船遇不測西人亦必竭力救護使華人各得其所而從此中西歧視之見可以屏除以善待西人之心擴而愈充胡越一家之氣象行將復見於今日中人不歧視西人西人必不歧視中人近來中國製造輪船遠適外洋者日漸加多難保無偶然遇險之事而西船之縱橫海面者究多於華船自當資其救援使華船危而復安死中得活皆此優待西人之一舉有以操之券也故樂為盡之 
[恭錄　旨] ○六月十五日奉　旨廖壽恒補授詹　欽此同日奉　上諭巡視北城給事中鈉　阿等奏拿獲鄰境盜墓人犯請交部審辦一摺盜犯李二卽李羣又名李福子張老劉三等交刑部歸案嚴刑審訊拿獲此案盜犯之在時紳董著刑部於定案時聲明請旨欽此同日奉　上諭巡視西北城御史嵩淋給事中訥隆阿等奏西北兩城紳商捐資添設水局辦有成效懇准援案請獎一摺着該部議奏欽此○十六日奉　上諭據內閣學士張之洞　事府右庶子周德潤御史洪良品先後因星變陣言詳加批閱所陳各條不為無見訟獄為民命所關　經諭令內外用刑衙門清理庶獄免致小民冤抑乃各省積習相沿於民間控訴案件日久積壓甚且任意刑求拖累株連在所不免遂致京控之案層見迭出嗣後各該督撫等於京控命盜重案務當親提秉公審訊遇有冤抑立予平反不得概以懷疑誤控等詞一奏結案以重民命並著刑部將京控積案年限申明舊章隨時稽查毋任日久生懈錢糧係維正之供豈容經徴人員暗中侵挪乃或上司意存見好每遇屬員虧空轉設法為之彌縫至離任虧欠久懸身後恭追無着國課因之日絀關稅壓金出入尤多朦混不能涓滴歸公總由經手官紳營私取巧百弊叢生遂致利　中飽嗣後該督撫監督等務當潔己奉公於錢糧厘稅欵項認真經理核實奏報不得任意開銷稍有欺飾以稽帑項各省防軍歲需餉項甚鉅着各督撫統兵大臣將所部各營嚴行稽核選派得力將弁管帶隨時申明紀律汰弱留強俾成勁旅倘有不加訓練不講營規虛報空額吞蝕口糧　弊一經發覺定卽重懲澄敘官方察吏實為急務各省督撫考察屬員率多虛應故事不足以示勸懲凡屬員任內各有應辦公務該督撫平日當心詳察認真考課視其能否定功過以為舉劾仍須詳敘實蹟具奏用昭賞罰不得僅託空言至冗員過多　應照章甄別將庸劣各員隨時裁汰毋任日久濫竽並將恭劾裁汰員數陸續咨明吏部查核以上各節均須實力奉行不得視為具文一味粉飾因循致負委任總之時事多艱全在中外大臣共矢公忠實心任事破除成見以期宏濟艱難朝廷進退大臣惟視其能否盡職以為考核其各時加惕勵庶幾恩眷長承也星象示警我君臣惟有交相儆戒恐懼修省盡人事以格　天心至用人行政時有關失凡有言責諸臣尤當直言無　　資探擇用禆治理實有厚望焉欽此同日奉　上諭侍郎梅啟照內閣學士張之洞奏門禁宜嚴請飭定章稽查各摺片禁門重地理宜嚴肅前經御前大臣軍機大臣總營內務府大臣前鋒統領護軍統領會議嚴申門禁章程並迭降諭旨諄諄教誡該管大臣等宜如何認真整頓力除懈弛積習乃上年有瘋犯劉振生混入禁門一案本年復有東華門樓盔甲被竊之事層見迭出尚復成何事體總由該管大臣等意仔玩泄以致各處員弁兵丁於奏定章程陽奉陰違門禁　弛已極殊堪痛恨着該管大臣等遵照章程實力奉行督率員弁兵丁隨時隨事認真稽查毋得仍前玩忽倘再有疏　惟該管大臣是問懍之欽此○十七日奉　上諭 
 
 

Page 2

 
 
榮毓等奏防稟籍瘋逞刁請旨革職治罪一摺廂黃旗防禦多福前因刁難領俸任意瀆稟經榮毓等奏恭交部議處輒敢籍瘋逞刁闖進榮毓寓所咆哮兇橫實屬有干法紀多福着卽行革職交刑部審明治罪以儆刁頑欽此○十八日奉　上諭前據御史李士彬奏特恭總兵萬重喧王永勝貪劣各欸當經諭令彭玉麟查辦茲據該侍郎查明具奏江西水師統領記名總兵萬重喧雖無扣勇减餉之事所恭收受節壽陋規亦無實據惟出門乘轎所至盛節廚傳供帳並有開局聚賭情事江西南贛鎮總兵王永勝狎優飲酒時令民間女子入署做工雖非收買販幫而不知還嫌以致物議沸騰已革知縣章　聲名狼藉與王永勝往來酬酢聚飲觀劇營務因以廢弛江蘇候補道朱麟成江西候補知府潘駿羣候補知縣楊春澤陳長吉張銘李文同已革知縣柯榮試用通判顧長齡管帶江西內河水師營管記名總兵蕭福均有入局聚賭之事萬重喧王永勝蕭福均着革職永不敘用朱麟成潘駿羣楊春澤陳長吉張銘李文同顧長齡着一倂革職章　柯榮均着勒令回籍以儆官邪兩江總督劉坤一江西　撫李文敏於所屬各員種種劣跡漫無覺查均着交部議處前迭經降旨諭令各省督撫整頓吏治營務如果不避嫌怨認真考查何至所屬各員有此藐法妄為之事各該督撫詞後務當破除情面嚴加訪查如有此等劣員卽行據實恭辦毋得稍涉徇　自干咎戾欽此○十九日奉　旨這場內彈壓著左翼副都統長春右翼副都統海英去欽此同日奉　旨這監試著明秀去欽此 
[西報類誌] ○前日法公司輪船來滬帶到外國新聞紙言中國在英國定購之礮船三艘於四月初九日已抵馬兒答地方其定造之鐵甲船兩艘亦將告竣可以試行海面矣又云華人之在英國習學水師諸法者現已有數人學有成效中朝深賞該教習之勤能頒發功牌以為獎賞該教習奏明英廷奉有諭旨准其受領不准其佩用蓋向例不得佩用也 
[揚地傳聞] ○捻　賴文光偽將李起熊者河南偃師人為劇賊程二老坎之婿勇冠其曹其妻馬鎗積神技學生二女亦皆以勇聞每臨陣所向披摩及賴文光敗窮揚州李隨行賴旣誅賊黨或戮或降惟李起熊全家毫無影響日前某州有巨船停泊馬頭狀如　宦豪僕數人入市探員嫁粧不惜重價只求精工以三百元購大牀一張某店伙押送上船伙前會　於捻各　長多熟悉者見艙中高坐一叟龍眉皓首卽李起熊也對坐一媼卽李妻噤而退旋探知李於賴誅後更名在某省投效保至總兵二女一配孝廉某一配優　某皆已作令有年今為其子完姻所聘乃太史某公之女也揚友來函緬述如此因照錄之 
[起錨傷人] ○漢皋南岸嘴江邊向為帆船停泊之所本月十五日該處有一艘名金陵者裝貨已畢擇於是日清　開行乃鐵錨入泥　深為泥膠住甚固數水手用力推盤車起錨其盤忽自行透起數寸衆以不以為意詎再一推轉但聞砰然震響將車心折為兩截一人以壓於盤下赶為救出已見腦破血流一臂折斷神氣慘變暈而復甦更有一人額上微傷尚無妨碍近時水甚急溜船卽隨水下行錨距离鍊放盡一響而斷當日將該水手舁送仁濟醫院就治乃傷重不救次夕卽便殞命船主為購棺材殮一面報其親屬該船泊下關修理聞該水手係　波人年　二十餘歲去冬成婚越二三月卽出今遭此禍殊慘矣哉 
[助棍捉人] ○漢口之棍徒與滬上之流氓拆梢無以異撥草尋蛇最怕無事尋錢之坊搜括無遺漏其與保甲論理則冰炭也而竟有聯絡一氣者宜民間之受累也茲聞該鎮郭家巷中新開一小米鋪夥亦甚少人見之以為小本經紀而實則藏嬌之院本月十五日下午有　棍數人行過此店見後進粉白黛綠者三四輩衣多紅色便大呼裏面通紅人聞之驚為失火一時以訛傳訛爭來觀看將店門密密圍住突一人從人叢中衝入扭捉其廚司癩子而去似拘火犯者不知此人是否本坊保甲又不知後將如何釋放也痞棍之生事蓋欲索規費耳 
[捉姦被傷] ○松江北門內開燒餅攤某甲之妻與某乙通甲伺之久不能獲一夕佯謂赴響買麥囑妻謹慎門戶遂去實則紏伴潜伺左側及晚乙果至二更後甲入掩執乙身畔藏有小刀惶急問取出嚇之甲上前搶奪遂被刺入肩際同伴隨入執乙送縣經楊邑尊訊供將乙暫押令甲醫傷諭俟傷癒投候訊理云 
[地保游街] ○護蘇撫譚憲前以沿街涼曬衣服不便官憲與馬往來出示禁止在案惟茲當溽暑天氣衣須時洗更有寒衣慮其霉爛亦須暴曬而小家仰屋一掾別無場院事屬為難月之十七日胥門巡查局員見該處小街僻巷衣服曬晾如舊而深體下情第將地保傳到令其荷校游街由局差鳴鑼再傳禁令諭自後不得遞犯致干咎戾云 
[聯盟聚會] ○廣東南番兩縣所屬之地方時有匪人向各鄉打單打單者廣人俗語實卽勒索之謂也其肇　之先由沙灣鄉之田心村內陳姓族人於數年前會起一會計共數十人自稱因族小人稀恐遭欺侮特藉此為翼　本年有湖北軍犯賴某前來附近各小村引誘人聯盟拜會五月初旬分四處墟場各張筵數十席連田心村陳姓人新舊兩會共千餘人公同聯一大會命名孔懷堂結義之後聲勢甚張初往中村打單於當鋪次往虎　鄉打單於韓某家韓擁鉅資甲第雲連腴田日闢麪房突有八人入其家稱係孔懷堂兄弟需銀四百兩為公用立須交出違者請嘗鋒刃韓某懾於來勢迫得如數以交盜飭韓家下人送銀至海傍落船而去嗣往各處打單或取伙食皆實令送往田心村其領袖者乃武庠生年六十餘狀心未已在羣盜中自謂英雄人物附近知其事者皆謂其老而不死前數日聞官兵將至田心會中人紛紛竄走如鳥獸散現未審官兵如何辦理云 
[郡大風] ○　郡於本月二十日午間天忽風馳雨驟少頃盆狂邃室高樓皆格格作聲瓦縫塵埃飄　滿室家皆閉戶途亦無人計頹垣敗壁之吹倒者無算直至二十一日辰刻始雨止風息云 
[香婦暴亡] ○六月十九日相傳為觀音誕寗波某姓婦約伴搭船往招寶山敬香豈拜跪甫畢忽大喊一聲倒地細察之氣已絕矣當經同伴告之其家屬　棺收殮究不知所患者是何症也 
[好門破財] ○寗波南門內徐隆順之子秉性剛暴動輒尋　　門人都畏之日前有農人某甲入城喊賣雞物徐子聞而喚之甲以病後耳聾　之聞徐子怒遂掌其頰甲卽昏暈倒地不省人事羣疑其受內傷於是衆動徐某急延江東陸姓及郡廟前汪姓兩傷科療治而甲之兄嫂亦聞風前來評理又勒徐往城西秦維城家卜課徐不得已照課召巫祈禱無效甲嫂又索預備衣　棺槨徐尚猶夷在後經人勸解甲之兄嫂始載甲回家聞刻下尚未痊可云 
[發瘋類誌] ○前述皖垣東門內會當衛差之徐姓婦陡染瘋疾家人閉之空房本月十六日下午瘋婦掀門逃出恰遇對鄰某姓茶灶老婦携其五齡之孫在門前嬉戲婦突扭老婦髮痛毆小童驚仆經衆喝逐婦始逃走而小孩瞪目垂沫頓患驚風百方無效延至二十日斃命其父母哭向瘋婦家理論經衆鄰勸解謂婦豈有心者諒係前生冤孽况痴人何理可講其父母無可奈何吞聲而返○又前述該衛差某姓之 
 
 

Page 3

 
 
隣婦越日亦患瘋症脫衣出外家人捉回縛置牀上飲食不進晝夜呌詈忽於十七晚二更時索取飽餐其母家係東流人夫已專人喚其母是夕母摰二子同至婦見母惟兩眼流淚口不能言狂號一夜至十八晨氣絕其母謂吾女平日得此痼疾乃爾家凌虐所致於是殮理一切任意鋪排謂不從命定與為難經視隣婉勸調停計費百元始得寢息云○甲楚北人年三旬餘幼習爆竹手藝繼棄業充當營勇營撤後流落皖地困苦不堪近忽發瘋本月十九午刻竟闖入撫署進至二堂後為裕中丞公子所見問係何人甲思逃逸喝人執住問之則稱適在署前遊玩有一人將我一鎚打入察知為瘋稟之中丞中丞發交保甲局從寬發落惟撫署頭門以內叚叚有人把守時在白晝何竟任其貿貿闖進耶 
[節錄來信] ○皖垣某票號之僕於午日服毒身死其一切情形已疊照所聞備錄於月之十二日報內茲接安慶抱不平人來信稱前日本報所載語多失實囑照此次來書刊列本館據聞直錄原無不可惟此信訛字較多且文理未甚顧豁並有指斥官場中語似與體裁未合用特畧加刪節勉副來意此事究竟如何自有公評非本館所　知也來信附列如左　昨閱貴館十二日申報所刻皖垣票號僕因毒斃命一則捉影捕風　有不實余與該號稍有交情聞見頗確用特代為分辨若有偽語口孽辭查該僕五月四日晨起私出飲酒經該司事知覺以理規勸詎該僕不服頂撞詈犯該司事見其酒後無德祗得忍氣該僕尚不知自量仍是吵鬧不休該司事看其光景不能容留遂開銷出號將帳算清交與薦主該僕見司事辭其生意一時憤恨卽出外到各處找尋地方無如天不遂人願各家不用自思難對薦主一時情急在館買烟膏吞服下午返號臥牀垂泣該司事覺知速請薦主並各同鄉官商齊來眼同救治彼時周姓亦來尚與該僕診脉據云不妨周姓名寶山係湖北候補巡檢現在安省行醫度日該僕前年在　寶山處住過年餘因周姓不能供養旋在客棧閑住由副將胡大人薦在該票號充當傭工何會是伊義子至該僕酒後吞煙殞命該司事因恐貽害會卽具稟在懷寍縣存案衆同鄉共具甘結尹明府謂旣是薦主同鄉眼見服毒身死亦無須存案在後該司事又請寶山眼同收殮寶山謂當日非我所荐主胡大人在場就好我到不到一樣尚須與人看病去該司事與薦主等商酌遂買棺成殮正在殮時街上行人立足探望又逢節期並有不知細情之無賴人等意圖別生枝節卽有閑言該司事恐生別端又　地保報縣請騐尹明府問有尸親否保稱無之明府謂旣無尸親出頭何須去騐閑看人等誰能禁止嗣因門外看人越擠越多該司事寫稟不暇又着人立請縣官來驗明府仍不來祗撥差三名來號照拂彼時余亦在號眼見毫無虛語及夜靜閑人散盡司事見旣無尸親又與僕為同鄉本不干別人之事遂協同差保抬在山陝會館公地掩埋周寶山見棺已埋葬便稱此係伊買到之僕友契為證事隔數日串同本地兩訟師以及印委官縣差等想發大財周寶山為首揑詞妄控司事知已被告亦卽稟訴並具甘結內云如有別情顧甘照例坐罪余想該司事如有寶打情事斷無敢具甘結之理豈其真視性命如兒戲乎及尹明府開館檢驗後該司事被押在捕廳二十日內外信息不通其中彎彎曲曲余亦不得其詳祗聞該司事統共費去有千餘金之譜此案甫得了結周寶山亦具甘結云所控某司事一案旣蒙驗明契買之僕寶係自行服毒身死並非該司事毆辱所致亦無威逼情事寶與該司事無涉某不願終訟情甘銷案不敢再有翻　領棺自行埋葬倘日後另有枝節亦惟某是問此係自己甘心銷案亦無抑勒等情所具甘結是寶云云其假造買僕契字呈案明府亦不追究便如所請云此信到後祈速登報以供衆覺幸甚禱甚 
[車路近聞] ○上海議建　車路前有諸西人在工部局集議有稱便者有稱不便者此已列報茲閱　源西報云近日各國領事官會議時亦議及此事皆言車路之建無甚用處其中法美兩國領事尤不以為然云 
[乘凉墮河] ○英租界老閘大橋夜間倚欄乘凉者甚多前夜十一點鐘時有年約十五六歲之人身穿白布馬甲藍布褲坐於欄上兩足鈎自來火燈桿作諸戲狀忽仰身墮入水中當經人齊聲喊救有划船四出打撈見其冒起三次均未撈著旋卽不知去向斯時正值落潮想已隨波湧去葬於魚腹矣不知此人為誰氏子可為少年行險者戒也 
[酗酒判禁] ○前月本報有西人名得未思者因酒醉茲事為巡捕所拘解送英按察司署念其初犯訓斥數語卽令釋去本月　四日又在外飲酒滋事巡捕往捉反欲毆捕因又拘送按察司見其怙惡補悛判監禁十天以儆查得未思向在日本長崎地方宰牛為業後因折閱棄而之滬刻下仍無生業亦無熟識可靠之人以致日在醉鄉卒遭押禁好杯中物者曷弗　諸 
[花烟館被騙] ○花烟館鴇婦金氏投英公堂訴稱十八夜有二人到來服飾華麗囑　酒菜當夜住宿將洋信一封寄於我處次早一人先去謂取洋來俄而一人亦遁查點物件失去紗裙一條隨將信件細察覺得內非洋元不敢開拆帶至捕房報案捕頭拆信則係錫餅十枚囑我設遇其人可卽扭交昨夜見此人坐馬車經過我門拉住交捕求究假洋信呈閱其人解到仍衣履翩翩供稱姓董名怡心寍波人在三號兵輪船胡師爺處為僕並未往該花烟館無端被辱心實難甘供畢而哭陳太守謂平空為人扭交斷無之事惟事隔數日或未認准汝旣稱為胡某之僕能否央主人作保或聽候本分府核斷惟爾之願董求判斷太守隨於此廉得其情乃判罰董洋二元撥充醫院經費假洋信　毀 
[僕人行竊案結] ○前報僕人行竊一案昨大發棧夥錢金甫投案稟稱林升已由其主人戴客借與洋元湊贖衣服交還姜客業已勸身而姜客囑我代求免辦云林升叩求施恩陳太守謂旣經原告託人求免姑從寬典判押林升半月以示薄懲 
[相碰洋] ○木匠王春華在某西人處做工前日携带西人修髪之沙露盆一雙在法馬路經過恰遇蔡世友拉東洋車對面撞來兩不留心遽為碰撞盆卽落地變成數塊王春華以此盆價值五元乃其東人着配木架者故卽拉住東洋車索賠蔡世友身無半文兩下固結不解摘巡捕到來拘押該西人聞信亦到捕房訴明經捕頭解訊翁太守研　碰撞情形王蔡兩人同為供訴太守謂對面撞來兩下均有不是旣稱值洋五元着各賠其半車夫蔡世友叩求核減旋據該西人稱此盆實價洋五元業已打碎属舊物當令該兩人各賠洋一元示戒翁太守卽令蔡世友繳洋一元至該洋人處將車拖回王春華現在作工應賠之洋卽於工帳內扣除完結 
[催料急迫] ○縣署差役動以鍊索鎖人誠若輩之常事昨聞本城內叅府署南某甲向在飯店坐櫃其祖坟在南門外甲以連年失業窘迫異常現雖在十六鋪某飯店為夥而所得辛工亦甚式微祗足餬口本届結欠錢糧五千文有零一時實無可挪移請稍緩繳納糧差以此係奉公差遣豈容延宕於袖中出鐵索卽在飯肆中鎖去同店夥等均為討請稱當代為彌補糧差竟不顧而去甲之家人聞信轉輾託人方得保出云 
[光緒七年六月十四日京報全錄]  
　　宮門抄○上諭一道錄前○　撫衛　奏請獎勵片○又　奏查明叅辦各員　子○又　奏請照擬給獎片○川督丁　奏為請免武員騎射 
 
 

Page 4

 
 
夾片○　撫　　奏調補知縣　○黔撫岑　奏調署州縣片○大臣　等　奏援案提借銀兩摺子○六月十四日戶部通政司詹事府廂曰旂值日無引　見○　昶熙謝充掌院學士　恩○銓林續假十日○倉場奏漕船五日回空○召見軍機　○○衛榮光片　再據善後局司道詳稱光緒五年　省春雨愆期麥收歉　維時官賑艱難民情至為窘累辛江浙紳士候選道金福會等在籍勸募捐　親赴　省南路　州縣分別　　業經前撫臣會國荃將前欠放過銀八萬六千八百餘兩奏准獎　封與　　聲明此後如有續捐銀兩再行奏明辦理在案查江浙紳士捐助　賑一案除前次放過銀八萬六千八百餘兩外隨後又經解到銀四萬三百餘兩均係會同地方官核實散放於災黎無不感激合無仰　　天恩俯准將江浙紳士續捐銀四萬三百餘兩　勅部立案並將前　立案銀兩統由天津賑捐局就近造冊請獎　對典虛　以示　制而資觀感之處出自　聖主鴻慈是否有當理合附片具奏伏乞　聖鑒訓示謹　奏軍機大臣奉　旨戶部知道欽此　○○頭品頂戴山西巡撫臣衛榮光跪　奏為查明庸劣不　各員分別　辦以肅官方恭摺仰祈　聖　事竊惟安民之道察吏為先　省當大祲以後民賢否　稟膽陳臣就見聞所及參諸衆諭論詳加推求其中循分盡職者固不乏人而濫竽充數劣跡昭彰者亦所在不免茲查有甯武府知府郝　廣　浮山縣知縣裴允莊心地糊塗治獄草率代理遼州事候補同知陳棟習於浮華操守難信前署沁州事補用直　州知州吉存年力衰切難膺煩劇以上各員臣逐一查明委係庸劣不職未便稍事姑容相應請　旨將郝　慶以同知降歸部選王恊一托克托歡吳光裴允莊勤恤民　之意至所遺各缺　省現有應補人員應請扣留外補所有甄別庸劣不職各員緣由　恭摺具陳伏乞　皇太后　皇上聖　訓示謹　奏章　旨已錄　○○衛榮光片　再據善後局可道詳稱　省自光緒三年以後迭遭大祲南路州縣被災較重五年春間雨水愆期麥收歉薄民情至為困苦維時江浙紳士布政使銜前陝西按察使王承基前江蘇按察使應寶時署浙江溫處道梁恭辰江西候補道李培松候　道鄭官應李培　署浙江湖州府知府　仁溥四品銜軍機章京金日修等均以晋省被災日久賑項艱難因邀約同志分途勸募先後捐集銀十二萬七千一百餘兩匯解來　由該省紳士候選道金福曾江蘇補用知縣舉人潘民表稟生嚴作霖生員謝家福等親赴平陽絳州蒲州　州隰州澤州汾州等府州所屬災重州縣核查戶口分別賑濟並因災後民貧或代開溝渠以灌民田或平治道路以同商旅或撫恤孤孀以全苦節或代購車馬以供差徭凡此實惠均霑無不同深感泣臣維好善者人情之常獎會者風化之首如江浙紳士王承基等雖勸募只有此數若其眷眷恤民之隱實為近世所難如今湮沒弗彰何以砥　薄俗惟據詢各該員僉稱不敢仰邀議叙合無仰懇　天恩勅下江浙各撫臣將此案勸捐放賑各紳士姓名載入各原籍志乘倘有遺漏並應查明補入以　旌善行而資觀感至此案在事尤為出力者查有浙江難　知縣張世祁擬請以知縣歸部選用浙江大挑分發江蘇知縣范端揆　請給予同知銜錢塘縣學訓導姚濬常擬請給予國子監典籍銜浙江監生殳恩熙擬請以從九品不論雙單月選用浙江書識林元吉江蘇俊秀王邦瑞汝奎英均擬請給予從九品職銜並懇俯准照擬給獎俾昭激動出自　聖主逾格鴻慈是否有當理合附片奏明伏乞　聖　訓示謹　奏軍機大臣奉　旨着照所請該部知道欽此○○丁寶槙片　再　帶安定後營提督劉德順現年四十三歲原籍湖南寶慶府寄籍貴州鎮遠府台拱廳由行伍投效川軍攻剿叙州府天洋坪克復甘肅階州及貴州麻哈黃平等處城池荐保今職蒙　恩賞穿黃馬褂因同治元年在天洋坪打仗槍傷左肋創口調治難合槍子未出四年克復階州城池被賊刀傷右額又中槍傷穿唇及齒並打落牙齒二顆仍裹創血戰致被刀傷右膀連筋砍斷均經驗列頭等光緒二年攻克貴州黎平府左膝又受槍傷對胃穿過因遇悍賊奮勇力擒掙損右膀受傷之筋迭年療治癒時發而手足筋骨受傷之處每遇陰雨遂作疼痛不能挽強馳騁由統領安定營建昌道唐炯騐明屬實轉稟前來合無仰懇　天恩俯念該提督轉戰三省筋骨受傷難痊將來引　見時免其騎射以示體恤出自　鴻慈理合附片具陳伏乞　聖　訓示　　奏軍機大臣奉　旨着照所請兵部知道欽此　○○頭品頂戴山西巡撫臣衛縣光跪　奏為遴員調補要缺知縣以裨地方而資治恭　仰祈　聖　事竊照曲沃縣知縣恩浚在署太谷縣任內丁憂經臣題請開缺並咨部截缺立案所選員缺係冲煩難兼三要缺例應在外揀選題補該縣地當孔道政務殷煩人烟稠密商賈雲集且現在　　善後要務治理尤屬不易非精明幹練之員弗克勝任臣與署藩臬兩司在於曾任實缺候補卽用知縣人員內逐加遴選非初登仕版卽人地不宜佐貳中亦無堪升斯缺之員查應題缺出如候補並應升無人准於現任內揀選調補茲查有臨縣知縣虞壽昌現年四十七歲係直　河間縣人由宗入府共事附送　玉牒館當差咸豐七年遵　餉例報捐縣丞職衛八年二月全書告成保奏奉　上諭着以本項應得之缺分發各省歸候補班補用欽此九年由館讓撥工程處當差同治元年十月　定陵　金券合龍保奏奉　上諭着俟到省補缺後以知縣用並賞加六品銜欽此四年三月因東城圍防期滿議叙加一級十月　定陵大工告竣保奏奉　上諭着免　本班以知縣分發省分歸候補班前儘先補用欽此遵例捐指山西五年五月到省嗣因辦理城防保奏奉　上諭補缺後以直　州用欽此旋補今職於光緒六年六月十三日到任任內並無積案及欠解錢糧承緝已起四　之案該員心地誠實公事勤明以之調補曲沃縣知縣實堪勝任惟題缺請調與例稍有未符　人地實在相需例得專摺奏請據着藩司松椿署臬同王定安詳請具奏前來合無仰懇天恩俯念員缺緊要准以臨縣知縣　壽昌調補曲沃縣知縣實於地方有裨如蒙　諭允該員係現任知縣請　知縣銜缺相當毋庸送部引　見所遣臨縣知縣員缺係　簡缺應歸部選　省現有應補入員例得扣留外補容俟奉准部　截缺後再行請補是否有當理合恭摺具奏伏乞　皇太后　皇上聖　訓示　　奏軍機大臣奉　旨吏都議奏欽此　○○岑毓英片　再署黔西州知州曹昌麟年滿遺缺查有署貴筑縣事永從知縣楊執中廉能勤謹堪以調署所遺貴筑縣知縣查有熏　州知州羅錦城品端才裕堪以調署據藩司林　元署臬司張煦會詳前來除批　遵照外謹附片具陳伏乞　聖　謹　奏軍機大臣奉　旨知道了欽此　○○奴才　紳奎英跪　奏為土默特台站經費不敷擬請援案提借銀兩以資接濟恭摺具奏仰祈　聖　事窮奴才等查歸化城土默特　原有三站專為烏料兩城驛差而設　至同治三年以來加運新　軍火餉米各項要差經費不敷應用節經奏由管省藩庫提解銀兩專資接濟台差統俟土默特减成銀兩積有成數卽行歸還原　等因嗣於光緒六年三月間因新疆解運差使仍　絡繹不絕所存銀數無幾擬將土默特旗　積儲减成銀四千五百餘兩就近如數動撥奏蒙　允准辦理各在案伏查此項截留减成銀兩除節次備辦台站供應各　陸續動用外現在　存銀五百餘兩若再遇大起差使到境勢必不敷供支且新疆各差紛至沓來較前倍增應卽預為　備誠恐臨期貽誤奴才奎英與　紳咨商　照成案願懇　天恩俯准再由山西藩庫提解銀五千兩專欽存儲以備供應三站要差仍俟土默特减成項下積有成數卽行解交藩庫歸還原疑所有提借銀兩曁備辦台差用過數目年終由奴才奎英　　造冊報部核銷除咨山西撫臣查照外理合援案恭摺具奏伏乞　皇太后　皇上聖　訓示遵行謹　奏軍機大臣奉　旨着照所請戶部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
