# 1889 - 82 - 4905724

 

Page 1

 
 
[新印傅選戊子科直省郷墨出售] [  申報舘主人啓]  
　　山陰傅子蒓先生文壇宿將也歴操選政海内風行本舘覔得新選戊子科直省郷墨評駕精當去取謹嚴雖濃淡清奇不拘一格而要皆當行出色不同夸目尚奢繡出鴛鴦幾令金針度盡矣本年恭承恩詔慶撈特開士人有志觀光允合揣摩簡練因亟付手民排印圈點批語悉遵原刻無訛卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[第三批古今圖書集成出書告白] [  本局主人啓]  
本局開印圖書集成一書早已完竣其第三批書去年底亦經發出惟恐遠處未及周知特再佈告望諸君早日來取計第三批書每箱六百二十本另附明倫彚編官常典五百九十七卷一本並望來取書時當面點明是爲至要此佈 
[發售廿四史預啓] [  圖書集成局主人啓]  
本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連吏抵印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先賭爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[再論連江習俗]  
　　習俗之移人甚矣哉人第知殘忍者不仁乖忤者不孝叛逆者不忠貪墨者不廉以是爲陋習惡俗而已矣而不知陋習惡俗之不係乎是也惡其殘忍也而教之以仁則將有摩頂放踵以應之者惡其乖忤也而教之以孝則將有刲肝割股以應之者惡其叛逆也而教之以忠則將有殺妻啖子以應之　惡其貪墨也而教之以廉　將有辟兄離母以應之者仁也孝也忠也廉也德甚盛也名甚美也而或病於泥或流於偏久之而詭異支離乖違悖戾其陋習惡俗有尤甚於殘忍乖忤叛逆貪墨者聞福建連江縣之習俗而不禁爲之三嘆焉從來婦人之道惟節爲大請旌建坊首必日節而烈與孝承其後焉　非盛德美名乎哉而不謂連江節婦之比户可封更　難數也何也蓋凡爲婦者年未三十不幸早寡則姑媁娣姒必偪令投繯從夫殉節其婦憚死不從則大設筵燕廣招親朋勸誘之勉勵之挾制之呵責之使之不得不從其從之矣則舁以肩輿導以儀仗鳴金奏樂遍遊城廂而後登數丈之高臺令婦端坐其上凡夫族母族之弔唁者皆叩拜於　下且請郡守邑令諸官詣　而行禮焉禮成懸帛於梁承之以頸令婦之兄若弟拽其端而扼之而婦遂以殉節聞嗚呼習俗之陋且惡也有如是夫夫王道必本乎人情聖教不外乎庸行夫死再醮例所不禁初未嘗責其不節也管仲不死日如其仁初未嘗責其必殉也且事有大於殉節者上事姑舅下撫兒女守業持家以繼夫志而後可謂之盡婦道豈區區以一死畢乃事乎世固有變起非常情深一往呑聲飲泣之死靡他以一死殉其夫雖有姑舅兒女而不暇顧君子雖不忍訾議之然惜其有志而憫其無知不足爲天下後世法彼夫族母族中苟有知其將殉者必爲之盡心開導竭力阻止斷無袖手旁觀見死不救之理今乃以不願殉節之婦人而强之以殉節又從而逼迫焉是猶無故而自殺其子孫姑舅爲首兄弟爲從兩族親朋知情不首正名定非其又奚辭而彼猶詡詡然請旌建坊日節也烈也吾不知其何謂節何謂烈矣間嘗揆諸情度諸理彼必謂節之一字其爲德也甚盛其爲名也甚美偶聞有自願殉節者郷黨宗族翕然稱之無間言一時慕其風而效其事以殉節爲郷黨光宗族榮不暇問其願不願矣旣而流傳遐邇相煽成風遂視殉節爲當然反以不殉節引爲已恥而逼迫之事由此起爲婦者雖有所不願而不敢不從酷虐慘毒尙忍言哉顧以盛德美名變而爲陋習惡俗官斯土者亦嘗聞之否耶數十年前有某家送婦殉夫請郡守衣冠詣臺行禮不意該婦號啼跳擲不肯就死郡守大怒立提族長　鄰地保人等分别杖責舅何枷姑掌頰又暁諭而嚴禁焉自是以後雖不敢明目張胆而陽奉陰違比風未熄至今日而思所以杜絶之是必因端竟委窮流溯源而後可竊思連江一邑中豈無讀書明理觸目驚心者乎然當此衆人皆醉舉國如狂而踽踽涼涼獨行其是則其郷黨宗族必相與腹誹且笑且鄙　乙不屑與伍口衆我寡既不能與之爭加以節烈之盛德　名又不敢斥其爲非理由是惶惑不决依違其間遂有曲狗郷黨宗族之意而委屈隱忍而爲之者此所謂習俗移人也安得賢有司高懸明鏡俯察覆盆先以無端死殉不得爲烈進士林中人剴切指示俾傅諭其郷黨宗族如有自願殉節者則諭之日上棄姑舅則不孝下棄兒女則不慈不孝不慈又何請旌建坊之有焉彼逼迫殉節者不過節烈之盛德　名有以動之耳既不得死殉節烈之虚名又不得請旌建坊之實惠將於是幡然改焉而後訪拿逼迫殉節之事重懲嚴究雷厲風行庶幾陋習惡俗藉以挽回也夫 
[諭旨恭錄]  
　　二月十四日太常寺題三月初五是清明致祭歴代帝王廟奉旨遣凱泰行禮兩廡遣續昌清安豐烈愛廉各分献欽此同日又題三月初六日致祭先農壇奉旨腾親詣行禮欽此 
[本館接奉電音]  
　　昨接在京友人發來電音有本月二十六日上諭一道敬謹譯登○二月二十六日奉上諭此次覆試各直省與人列入一等之張蔭椿等一百名列入二等之林清照等三百名列入三等之宋葆昌等四百六十八名均着准其一體會試列入四等之周文燦哈卜齊顯高薈　劉左宸馬河圖路在兹章淦聚鄧鶴鳴李盛春倪震埏李舒馨陳世瑞陳傑輔謝乃元謝庭芝屈鼎元宋鳴鳳張鴻博均着罰停會試一科李煕春林興家廣禒均着罰停會試二科不列等之瓞壽着斥革舉人欽此 
[詔書恭錄]  
　　奉天承運皇帝詔日朕惟易筮兩儀乾健與坤成並重詩賡四始齊家爲治國所先爰溯上儀聿稽往牒翠嬀著觀型之典鳴鳳常諧蒼姬徵衍祚之祥定麟濟美輝揚彤管吉協黄裳惟嘉會之禮成適逢上日斯 
 
 

Page 2

 
 
始和之令布宜紹景風朕弼紹丕甚誕膺多福兹者慈禧端佑康頤昭豫莊誠皇太后特遴賢淑俾正宮庭欽遵懿旨謹昭告天地宗　於光緖十五年正月二十六日册立副都統桂祥之女葉赫那他氏爲皇后同伸孝養依萱陛而嗣徽音共矢肅雝式椒房而敦上理光昭慶典覃洽恩施所有事宜開列於後一親王福晉以下至奉恩將軍妻室等俱加恩賜一公侯伯以下二品大臣以上命婦俱加恩賜一各直省民欠錢糧由户部酌覈奏請蠲免一八旗緑營兵丁賞給一月錢粮一文武會試中額俟該部臨期奏明人數請旨酌量加廣文武郷試中額分别大中小省分並滿蒙漢字號奏請加額一各直省儒學無論府州縣衛俱於本年以正貢作恩貢次貢作歳貢一八旗滿洲蒙古漢軍婦人年七十以上者照例分别賞賚一内務府三旗婦人年七十以上者照例分别賞賚一各省老婦有孤貧殘疾無人養贍者該地方官　意撫恤毋令失所一除十惡及謀殺故殺不赦外犯法婦人盡子赦免於戲應地安貞世澤衍螽斯之慶普天率育母儀昭燕翼之詒欣函夏之歡騰徧羣黎而爲德布告天下咸使聞知光緖十五年二月初四日禮部謄黄 
[都門郵語]  
　　總理各國事務衙門爲示傳事本衙門同文館記名漢教習王裕宸將及挨次傳補合行示傳該教習于十日内取具同郷京官印結親赴本衙門報到聽候傳補倘逾限不到卽行另傳毋得自悞此傳計開記名漢教習一名王裕宸直隸寗津縣拔貢生八旗官學候補教習○新任大理寺卿沈叔眉大廷尉源深定於本月十三日辰刻上任履新已傳知闔寺官員吏役届期進寺預備新任漢正堂上任勿違又新任都察院左副都御史奕子特副憲杕定於本月十三日已刻到任履新經都事廳傳知本署各員暨五城正副指揮吏目以及揀發差委各員至期一體進院謁見勿違云○吏部掌考功司印文選司郎中鈺正郎寶緣事被議所遺考功司掌印一差綜核一司事務煩重未便無人執掌經各堂憲公商將騐封司員外郎英璞點派充爲考功司滿掌印之差已簽稿存案云○客有籍隸直隸冀州自家抵京者言本月初四晨自州西南南官縣楊庄起　卽天降春雲點點飄飛踏雪而行午間北風大作雪仍不止跋涉甚艱计連雨四日雖大小間續統計雪約有二尺之厚坑坎塡平一望則白色無極沿途所經衡水安平新河蠡縣清苑安肅定興涿州良郷等州縣所屬地方均霑雪澤然北行則漸見其小約在一尺有奇而寒冷倍於隆冬云○盛京將軍慶蘭圃軍帥請假修墓一事已見邸抄兹聞慶軍帥携同灜眷已於日前入都遄歸舊第赶繕安摺於今晨呈遞慶軍帥遂衣冠入内聽候召見當由奏事處傳令慶軍憲入見當軍憲入覲天顔時首先免冠磕頭謝賞加級恩旋將奉省情事略陳上垂詢數語軍憲對畢而出 
[鈴轅開宴]  
　　二月十九日爲李傳相夫人設帨良辰公子伯珩觀察向充英法等國頭等叅贊今春請假回華應禮部試公車北上便道省親於月丙到津　値戟轅上壽公子遂兕觥獻爵萱闈稱北海乙觴夫人喜鶴算延釐璇閣晋南山之頌屬下文自司道武自提鎭以下各員均預於十八日餪壽十九日祝壽筵開天姥輝生入座簪縷酒進麻姑喜溢滿床袍笏是日正値觀音誕南門外觀音廟内凡紅男緑女膜拜蓮臺與文武百官之向督轅祝嘏者同一熱閙云 
[首犯解省]  
　　臨安縣拿獲匪徒及將首先倡亂之和尙各情均已登報兹悉和尙姓陳名榮實係謀逆首犯所娶兩女僞封東西二妃至該村之坤眞係其所主之家坤眞自被煽惑卽傾家中貲財置辦軍火器械爲和尙手下第一人自和尙拿獲後崧振帥檄飭臨邑尊搜查餘匪鎭撫閭　　且不必來省另札孝豐縣譚令會同調赴臨邑拿獲首犯之李副將督隊押解該犯來省審問李總戎卽带前調隊伍同譚大令押犯於二十一日未刻進城譚大令乘輿先行李總戎輕裝軟扮青布紥頭腰插六門洋鎗开跨馬刀一柄騎馬押隊後有二兵各持叭喇一路奏凱並有棄彈兩箱抬之而行後楚軍親兵營洋鎗隊約有百名寅字前旗洋鎗隊亦約百名大旗前導列隊行走首犯陳榮坐木籠内年約四十餘歲面色　黄　紋甚深垂頭喪氣無復好漢樣子頭带風帽身穿青布衣足穿元色布鞋脚鐐手銬之外兩肩膀骨下有鐡錬兩條貫穿皮肉之内兩人抬之而行後面隨護者係刀义隊伍亦有百名進武林門由西大街過教塲橋小橋經孩皃巷由永福寺巷出大街直詣撫轅肅靜無譁步伐齊整眞節制之師也崧振帥飭將該犯發交杭州府收管訊鞫杭州府差役并仁錢兩縣派出帮差從木籠内取出該犯徑至府署復由府差带赴臬轅後始收監候訊 
[臺潘交替]  
　　臺　布政使司卲小村方伯前因政躬稍有弗豫請假兩月一應公事暫歸臺北府雷頴生太守代拆代行現聞方伯亟欲赴滬就醫力向劉省三宮保禀請准假又據官塲傳言方伯已奉命出使英法兩國若然則亦須開缺北上已奉宮保批准於月之十三日交卸篆務一面札委總理全臺營務處前貴州布政司沈吉田方伯卽於是日接署當新舊交替之際脚靴手版又有一番熱閙聞邵小村方伯一俟官輪回臺卽須乘之赴滬　旌所指當在桃紅柳緑時矣 
[示期院考]  
　　臺　自改行省後提督學政一缺改歸巡撫兼理去冬唐薇卿觀察委員將文案印信解交來北令届以歳作科應歸劉省三宮保按棚考試縣試已於前月廿五日開考頭場府試約在三月初旬聞宮保業經行文各屬擇期四月初二日先考臺南回時再考臺北此信傳出想全臺各土子無不爭先磨勵兾於風　寸晷中一爭勝負也 
[給銀撫卹]  
　　客冬有英國夾板船一艘駛往呂宋行至臺北新竹縣紅毛港地方因風先事並有洋人十數名不知下落事經駐臺英領事班君德瑞函致劉省三宮保謂據該船逃出之洋人口稱是船當未經失事時沉浮尙在無定卽有近岸百姓多人登船搶刧失去洋人數名難保不被戕害當請宮保派員急往查辦及宮保派員去後該處百姓又早懼禍逃遁無可追究官塲以辦理此事頗爲棘手嗣後又委總辦滬尾海開袁蔭岑太守淡水縣汪冕齊大令會同英領事班君妥速籌商俾得兩無所損以敦中外緝睦之意現聞此事已經袁汪二君商酌妥當禀明宮保後飭　地方上籌銀五千兩作爲撫卹在地方所費無幾而夾板船得此撫恤亦可不事苛求說者咸謂此事辦理得當云 
[賭風未息]  
　　金陵賭博之盛由來久矣在上者非不欲禁特難禁之於不見不聞之地在下者非不知畏孰畏之於日明日旦之天刻下此風甚熾計城南有官賭有民賭有不宫不民之賭官賭者或佐雜閒曹遣歲月於曲　廻廊之下或丁艱散秩消塊礧於杜門却掃之餘竿木無多廉不傷乎紫茄白萈金錢浪擲情更趣於偎翠依紅此固無待郭　兒之詷察且更爲河東獅子所包羅者雖類囂張尙無甚大害若民賭則不過賣漿薛公販絹牙郎偶持沈郎之錢也賭謝家之墅具屋則東倒西歪其人則北調南腔握拳透爪而來怒髪衝冠而去吹唇顧盼恨不把宼萊公之澶淵　　注有譽其　出劉盤　　下者則答日諸公休慮父爲九州伯皃爲五湖長當不憂室無儋石儲家徒四壁立也此等人往往不轉瞬便一敗塗地其敗也則又垂頭喪氣止於座隅面無人色非脫褦襶之帽卽解磅礴之衣非質子敬之氈卽署孟嘗之券比也垂涕而割愛彼也含笑而取盈俗呼爲剝皮賭又日辣局大抵業機坊者爲之領袖而無頼子弟爲之爪牙然此雖皆爲阱於國中其陷害猶小焉者也最　惡者其惟不官不民之賭乎此賭無定所必擇高垣　室爲巢穴而又度主人之衣冠是否恍愡孫叔敖始肯冒其名而坐享其利蓋有事則鷸蚌自相爭於漁翁無與也安得賢長官風行雷厲　之以儆其餘乎 
 
 

Page 3

 
 
[宜昌近事]  
　　有高麗人趙姓僑寓金源生棧房夙工書法曾寫對聨堂幅分送本地各官員及殷户客號受者皆有餽遺聞日内擬入蜀中游覧云○南門外自設洋碼頭以來輪船抵埠貨物殷闐各項生涯蒸蒸日盛持籌握算者多來此租屋開張是以房價日昂業主皆利市三倍云○近是肉魚油盬價均昂貴淮米粮尙屬平平○墨池書院於本月初十日甄别生卷約三百餘本童卷五六百本生題顔淵問爲邦至服周之虞赋得衆仙同日詠霓裳得仙字又聞六一書院定於十五日甄别云 
[控欠房租]  
　　昨據錦名洋人偕收租人何子芳投法公堂訴稱吉祥街隆源館結欠租洋九十二元將店搬往英界屋中祇剩垃圾一堆爲此報捕將開店之陳通源送案我係今年正月接辦收租事務前手交下時開有摺子我逐家對過倘無錯卽着盖印隆源館办已盖有印子據陳通源供在吉祥街住二十年並未欠伊房租照算尙透付洋四元葛同轉謂爲何似此懸殊陳供光緖十年分别家每幢按月租洋十四元收租人高姓收我每幢洋十六元逐月多收四元計一年多收洋四十八元在後說明十一年五月分結欠洋一百十九元扣除多付之洋結欠七十一元每月拔洋五元從八月起至年終共七箇月拔洋三十五元尙欠洋三十六元在後又有幾箇月每月多收洋二元核計透付洋四元葛同轉謂可有房票答稱我處向來不取房票同轉詰何子芳高姓收租人何在答稱不知何往我進行時是張姓交我同轉着將陳通源暫押着何子芳將張姓邀到再行核訊 
[逞凶枷責]  
　　得春園浴堂夥唐瑞卿卽湯瑞卿同唐金根卽湯金根至小東門公和弄烟館吸烟被高聽明戳傷易金根一節咋日金根自仁濟醫院到案捕房將開烟館之吳某氏并周阿大湯瑞卿逞兇之高聽明一併解案葛同轉先傳吳某氏到案研結據供自幼到滬不知母族姓氏周阿大與高姘識時住在城脚在後拆開洗衣度日借居我處每月出租錢三四百文並非找雇用伊亦不與湯瑞卿認識同轉又傳周阿大到案據供與高在前年姘識後被伊將我所有用去遂於去年拆開有時尙來緾擾同轉詰之高聽明　供湯將我生意唆脫又佔我姘識之婦飲租入骨將刀戳伊同轉謂爾前日供過情願償命明是有心戳伊但何以傷及旁人據湯金根供頭上肚腹共被戳三刀我從郷間來滬與湯瑞卿到烟館談家郷事與高不相識伊携刀來瑞卿見之卽逃出門外我上前相勸卽被戳傷葛同轉謂周阿大旣非女堂倌姑不　究前日責爾所以逹爾之無恥事總由爾而起着再掌頰二百下高聽明兇横實甚着笞責五百板枷號三個月湯金根無辜被戳實爲瑞卿　累着瑞卿將金根好爲供飬吳某氏從寛釋放 
[限日繳銀]  
　　徐品蘭前期至法公堂遞禀控周瑞章經保盧永成欠去銀一百六十八兩有零一案昨日訊理徐又投案遞禀葛同轉詰之周瑞章據供曾保定銀一百兩初次裝貨去後兩個月不來我因尙有福建人來歴發信去追後伊來滬付清銀兩我卽退　將保單取出在後伊來往欠銀不干我事葛同轉詰徐可有保單並保定銀一百兩之說笞稱未立保單銀實保定一百兩同轉謂旣然保定銀一百兩祇能照此數追賠尙有六十餘兩不能向伊追理又謂周日爾等生意往來甚大百兩之銀諒不立保單着限七日繳銀一百兩周交保 
[縣訊械鬥案]  
　　械鬥受傷已登報牘前晚裴邑尊騐明姚正和金茂香徐丫頭等傷痕飭提趙榮研訊趙稱小的偕姪至浦東金家橋搬演傀儡戯金徐等出爲攔阻小的對以生平惟恃此覓食爾若阻止肯給我衣食之資耶伊遂將小的等兇毆致姚受傷沈重徐稱姚等來郷搬演傀儡戲哄動遠近男女聚觀小孩一聞鑼聲無不驚駭啼哭勸伊勿鳴鑼鼓伊非但不依竟出口傷人且更詈駡因犯衆怒互毆受傷邑尊飭將姚送仁濟醫館醫治令趙明白補詞呈候核奪金徐交差看管开諭令地保將其餘行兇人送案訊辦 
[諄諭縣差]  
　　上海縣裴邑尊裁汰皂快各役選充十二名後又選充副役五十名前日升堂點卯各役咸带副役叩見邑尊諭以勤愼當差存心不可貪鄙如果辦公無誤本縣當優加奬厲日後并可由子孫接充爾等當格外小心以副本縣之厚望各役均叩頭道謝而退 
[查辦女堂]  
　　法會審員葛蕃甫同轉訪得法租界女堂烟館林立甚爲人心風俗之害商之繙譯官祁理恒法巡捕頭備德禒密飭法包探王榮培李雲發郁湘廷等分投緝拿三包探於前日在小東門外戲舘街六十五號門牌德泰祥烟館内拘到女堂倌陳阿珠陳銀珠　陸張氏三人其開烟館之趙阿金綽號范高頭主婦名剗子金囡兩人不在店中致被漏網又在公和弄二號門牌陸仁記烟館内向到徐仁金并女堂倌胡阿金陸阿秀珠等三人又在一枝春街四十三號門牌同福軒烟館内拘到女堂倌土薛氏卽阿五并其妹薛阿木二人店主福建人林柏登主婦横涇阿三兩人亦被漏網又在四十七號門牌茂興祥烟館内拘到女堂倌朱阿巧及其妹阿二并陳阿金三人另小孩一个店主銅匠阿三亦被漏網捕房將各人於昨日解訊途間隨而觀者頗衆公堂門首如蟻聚如蜂屯不下百人葛同轉着將男女十一人及小孩一併帶案據徐仁金供不是開店止在該處走過見捕拘人故往觀看誤被捉來同轉謂不必狡頼從實供認發落時尙可從宽徐稱與該烟館主是朋友同轉詰之陸阿秀珠開店是　人爾等可知女堂倌犯禁供稱丈夫陸在鳳是開店現不在此陳銀珠供妹子阿珠在披店中偶去看望致被拘來陸張氏供爲傭婦今年四　歲德泰祥於二月初一日開張同轉謂爾是老斵輪手請爾去便可作生意爾等衆人可知女堂倌犯禁今日供認否衆人均相視不語惟朱阿巧尙嘵嘵置辨同轉着一併管押俟今日到捕房再問 
[事關名節]  
　　住居英租界三馬路地方之紹興人某甲投上海縣署喊控寡嫂與寗人高某通姦懐孕兹因分娩致死求請提究等因裴邑尊飭傳二圖地保諭令同甲先行備棺成殮再行明白具呈候提高某訊究 
[暫緩發堂]  
　　吳阿五之妻陳氏在縣署喊控經葛同轉着包探王榮培協同四圖地保夥吳桂前往帶出歸案讯究各情屢登前報因吳陳氏自願發堂故於昨日解案而包瑞洪亦由保交到吳阿五投案候質吳陳氏之弟陳彩桃陳阿根亦均到案候示葛同轉詰包瑞洪爾於初五晚間領吳陳氏到何處包供爲房租事初一日奉押後保出於初三四日與收租人算帳初五日邀魏先生到裕愼祥邀過七次不來葛同轉謂爾不必說許多閒話著陳阿根與之對証陳卽將眼見情形向包說明包稱爾旣眼見爲何不拉住此等事實擔當不起繙譯官祁君與同轉說此人前次被人捉姦曾解公堂同轉向包再詰抵頼不認且稱陳阿根偷過我水烟袋銅面盆因之挾怨據陳彩桃稱在押時伊令我出外後到縣署喊控倘要使費伊肯出錢葛同轉謂旣有是言吳陳氏之喊控必由包指使隨詰吳陳氏是否由包指引而去吳陳氏稱爲被丈夫　後無處伸寃故進城去同轉謂包瑞洪爾害人不小吳阿五家現將妻離子散矣包仍不認葛同轉着陳彩桃陳阿根具改過結於今晨送案包瑞洪押候枷示吳陳氏本應發堂爲尙須質訊亦帶回捕房押候再核又據地保夥吳桂到案同轉詰其可知包吳之事吳稱正月間喊控後城中大有烟舘中見包及陳彩桃同轉復將陳包質訊包初則不認繼稱租遺房屋在城中路經該處偶爾吸烟不知伊等之事同轉謂爾實狡展看帶回候辦 
[上海縣署瑣案]  
　　周富仔控王西榮擅買髮妻陸氏爲妾一案曾登前報前日周將蟻媒羅友甫丁有奇扭至案下裴邑尊質訊之餘周伸訴前情叩求將妻給領羅丁同供陸氏由伊伯益山作主賣與王姓計身價洋一百六十元小的惟分得媒金各四元叩求明察邑尊令交差看營候覆訊核辦○米客丁玉亭在十六鋪南金鳳園啜茗　有棍徒王金順者貿貿然至大聲日爾曾貸我洋銀何許久不思　趙　丁茫然不知所對旣而日我與爾素無半面緣何來稱貸之事爾想向我拆梢乎王一味恃强語不稍屈遂互扭至巡防局局員飭送縣署訊　裴邑尊升堂研 
 
 

Page 4

 
 
究丁稱小的在茶樓候友金回小的再四詳看王在旁窺視良久以小的愚懦可欺硬索洋銀小的不依伊卽將小的拖拽盖卽拆梢黨之流亞也王稱伊曾欠小的洋二元是以向索不敢拆梢米行夥遞呈公禀稱王實流氓叩求究辦邑尊判將士枷號一月發犯事地方不衆期滿再行發落 
[英界公堂瑣案]  
　　李如九稱在石路地方開席店昨夜被賊撬門圖竊幸卽知覺開門出外惟見車夫張二又聞抛下鐡鑿聲由一百零八號巡捕拘張送案該捕禀昨夜在該處梭巡見李如九呼喊捉賊前面並無别人祇有張二伊見我抛下物件噹的一聲我卽將伊拘拿察看抛下者乃鐵鑿也今特解案張二供拖東洋車度日不敢圖竊被獲時車尙在旁停車有聲並無鐵鑿蔡太守得供之下飭將張二交保如無保人管押十四天以儆鐵鑿存堂○梁星元稱甘泉縣人前被金松泉用桑樹棍打傷頭顱報由捕房拘案奉判醫傷今已全愈金松泉一再託人說勸找已允從乞恩免究金松泉供業已央人料理明白以後不敢　兇蔡太守謂旣據梁星元自求免究如准听請卽將金松泉開釋○包探江阿三稱孩子杜阿榮在街求乞由西人馬全留養詎被行竊金嵌寶戒指私逃經西人報捕拘杜送案奉判戒責百下惟當時杜將金嵌寶戒指賣與陳阿三未經起　今查獲陳阿三已將戒指交出故再送案陳阿三供收買杜阿榮乙質票出錢五十文備本利洋一元零贖出戒指包探來問卽將戒指交出我實不知是竊　蔡太守謂杜阿榮犯竊旣　懲辦陳阿三自備本利贖出戒指旣已繳案從寛不究戒指存捕房給還失主○江和尙稱開烟館爲　有楊天一同友人來吸烟其友取洋烟筒遁逃將楊天一交捕送案楊已允賠洋一元楊天一供山東人擺餅攤餬口同友人前往吸烟友人取烟筒出外無從找尋只得賠償蔡太守隨飭楊天一賠償江和尙洋一元完結 
[法界公堂瑣案]  
　　十七號西捕稱查小車照會在同茂棧弄查得漏捐小車二輛正欲拘拿被該棧出店張發法放去並以華語駡我爲此拘送葛同轉詰之張發法爲何將車放去並敢駡捕張供出外買物遇扛棒夫兩人向我戲谑我囑其勿多吵並不駡捕小車夫更不相識如何放走葛同轉商之祁　譯官以張　無駡捕之事從寛釋放前報列金順和鴨屁股船測海董阿才將水手洪阿才生意在鎭江停歇及船抵滬洪阿才糾同伊兄洪阿裕朱阿根在日新增烟館將　打傷船主奚昌才投案控告先後將洪阿才朱阿根拘到管押云云現在董傷略愈因之投案捕房將洪朱兩人解到經葛同轉覆加研詰判將洪阿才笞五百板枷號三個月朱阿奶責三百板枷號二箇月示衆奚董二人退去○花烟館　婦呂宋氏訴稱有王標者是大流氓常到我家借錢三四百文不等屢經借給不但我一家爲然前數天又借去錢四百文前日又來笞以無錢伊將手中碗片向頭上亂　血出時將手向臉亂塗以致滿臉血汚伊黨有十四五人此次祇伊一人來爲此鳴捕將伊送案葛同轉　之王標據供從杭州來並未向伊借錢前去吸烟被伊等打傷葛同轉謂爾兇横訛詐誰敢打爾飭將王標带歸捕房洗去血跡笞責五百板枷號　箇月示衆按王標卽去年端午節送批杷與各花烟舘每家一簍　洋一元之人曾由公堂嚴懲此次向各家索錢不知又要買何物送人也○前報列華友生等至宜昌輪船取去包封信件一案後經陳瑞林投案扣罰洋元昨據陳同王春生投案繳到洋五十元并具到保結葛同轉調保單上尙須上海各信局蓋有圖章方免後來枝節陳一再苦求同轉准照過保單再釋○公順冰鮮行股東舒榴園控合股人武彚義吞没資本一案昨日捕房將武解案據恒順行經手人陳守和呈遞保單公所先生奚文榮亦投案求保葛同轉略詰數語准照對保單墏武保出限七天料理清楚○積竊趙阿炳去年遞解回籍今又來滬至吉星以客棧上樓扭斷客房門鎖將某客之皮箱　開正欲竊物被茶房宋又渭瞥見拘住送入捕房經法包探王榮培搜其身畔有洋刀等物惟不見押票包探　之及再搜見其大腿上貼有膏樂一箇據稱生横痃症包探令將膏藥揭下趙不肯稱痛極不能揭下包探愈疑將膏藥揭下自押票一張藏在其内票上係洋三元押錢二百文昨日解案據供叔父有洋十元錢二千文囑我到滬買物因賭輸去不得口意圖偷物此間探夥均認識我身畔不能放洋爲此將洋押錢票藏膏藥内宋又渭投案稱未失物葛同轉判　趙阿炳笞二百板再核○劉仁山投案稱開設烟館託陳阿春經管及我去後伊將烟館攺換招牌硬行佔去葛同轉詰之陳阿春據供開時由我代伊借印子錢在後做不下去　與别人得洋十三元料理債務俱有憑証葛同轉着陳阿春交到憑據再核 
[報謝册捐]  
　　憐貧病之苦楚善嚢頓解樂好施於不惓畛域胡分敝堂謹募醫藥咸有一德捐册於本月二十日止疊承惠助節次報謝早邀公鑒兹有廿一至廿三日三天荷蒙　埠天津漢口九江吳城淮安揚州硤石如臬崑山各處善土或遣友光臨或信局寄來交到十九册共收洋一百三十五元三角規銀十兩零七錢一分錢五千七百六十文銅洋二元篆符　函奉復台端蒼生被澤雀忭彌殷於此日丹心濟世　塔定題夫新年查廿二日本埠陳善士交到求不想子故人大善士助藥捐洋五十元隱名佈德尤爲造福靡涯先列報章用宣厚貺清單另刊再伸　悃[  上海六馬路仁濟善堂董事施善昌等謹誌]  
[岸吟香先生暫回東灜詩以送之]  
　　不　時别轉多情握手江干計日程柳色靑靑梅色白杏花時節在東灜扶桑旭日照三山中有神仙時往還此去重來應不遠好傳丹訣到人間[  鐵沙陸鼎小軒甫稿]  
[賀陳君冠玉移居]  
　　馬蹄車轍日紛紛陋巷　遲久　間作畫君頻規我懶移家我復羡君勤米鹽生計殊非易詩酒交情自不羣想見桃源安樂境水村烟樹伴耕耘[  遂生張兆呈稿]  
[丁亥六月十三日作遠游西溟舟發諸友人送至珠江率賦留别倉皇行色不復按工也調倚大江西上曲]  
　　江亭酒醒聽西風一笛離愁吹起已拚郷心抛撇去禁得橋闌　倚戴立前盟　茅後約灑　平生淚絲絲疎柳向人還更憔悴早分萬　關山吳簫燕筑萍梗看身世何况西溟風雪路多恐敝裘難理潮打秋來海浮天丢歸　知何　　茫雲　持帆吾又行矣[  番禺飛聲劍士聲]  
[蘇省撫轅抄]  
　　二十四日劉錫庚禀知奉委赴武進丹陽丹徒等縣公幹卽辦候補縣徐錦華赴宜荆縣丞魏本立赴壇溧均禀知　委　辦糓種差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閱理香韵事因賦一律錄呈諸大吟壇正和]  
　　藉藉騒壇負盛名憐才誰爲卜佳城花稱國色原無　事創詩人總有情赢得林亭慕蔣地好蔣風月　前生游春車馬紛如織香　亭邊弔落英○旅懐江城旅館一年年女嫁男婚未息肩老去心情惟洒遣古來韋布藉詩傳白頭徒美　　樂黄卷猶期子弟賢九世同居書百忍家風凌替獨悽然[  海上忘機客待定草]  
[徐君奎伯沈君芬應試禮部敘君廉聲賦詩贈别卽步原以送行旌錄希法正]  
　　正盼江于繫客槎才欣把袂又天涯我惟解飮樽中酒君恰　開　底花鴈塔春　留勝跡文星夜午吐光華劻時竚看爲霖雨頌遍中原百萬家[  揖竹詞人黄文瀚初脫草]  
[寄感呈乞桂夫子政刊]  
　　天涯有客惠雙魚剖腹中藏尺一書友誼未嘗輸管子家貧眞箇類相如關心痛癢伊人渺到手菌名或夢　從此不求推挽力升沉豈必藉吹嘘[  莘溪間農漫艸]  
[花朝日爲百花主人鄭品方兄生辰卽次自壽元均錄請昕老正判]  
滿泛銀槎石凍春百花爭共歲華新白雲抱石冷依我紅雨拂簾香濺人龍樹精叅根自凈蝨輪洞貫技何神琳琅萬卷生花筆不羡觀光　用賓[  雙紅豆館主顧麟呈稿]  
[哭陳契弟]  
　　卓犖英　迥不　何緣天上遽修文三年授受皆春夢兩日膏肓染惡氛投藥無靈難續命出藍有願枉思君從今方信酋人語易散由來是彩雲盈門桃李快乘時苦被罡風折一枝造物忌才非福薄斯人有疾便生疑心傷衣缽成虚語腸斷椿萱詎未知最是九原增　處那堪弱妹又相隨[  颿麓春農現鋤陸增壽求正草]  
[前年生孫客臘又生孫女口占二絶藉以誌喜]  
　　重　喜氣疊迎祥吉夢熊羆阜衣裳不道竹苞　更茂鞶絲又見浴蘭房攙郎拽弟慶　瓜從此分甘興不賒但願也如王肅女乃翁早决是興家[  颿麓春春農待删草]  
[輓同社姻兄黄卿茂才]  
　　如君植品足　崇况復篇成急就工璞玉渾金賢士範布衣疏食古人風元龍意氣干尋壯司馬文章一代　不料斯人　斯疾報施我欲問蒼穹海鹽許慶尭○儉約持躬禀性純綺年喜挹泮池春揮毫珠玉千言捷爭讓文壇獨角麟篝燈研味耐丸熊　膝承　樂　　太息　花　一現掌書已赴蕊珠宮曹錫恩拜稿○十年前踏茸城草與君諭文各傾　君正妙年谊氣多倜儻直欲追宿老一别經時路更遙憶君　筆文尤超淵　家學傳文派　家老翁亦超邁前秋　酒狂倒杯酒罷談諭尤諧詼明朝判袂老翁去東海迢迢隔　　昨夜悲風海上傳　　李賀登天仙天帝造　命作記選才上界無其賢天驚石破語絶俗雲車風馬催行速子夏鳴鳴喪明哭手泐徴題箋一輕我歌裒酸不成語追叙平生涙如雨[  秋嚴顧嵩草]  
[上海三馬路與昌公所竹經收天河南北振捐二月廿一至廿四日第一千三十五至十八次清單]  
　　萬家生佛　册楊州三叚保甲局由太古晉來信天　未了願子選危得　三户各錢五百文絶處逢生錢六百文常願學好人等念户各錢一百文以上廿四户共洋四元○盛澤分防署邵寄來揚　　求平安主洋地元心願氏求是　　一元　　　　谷主人各半元洪　津四元　對洋二個○蘇州　孚銀樓颜子　　士續來中旬桶捐歸延陸氏爲胞妹　病速愈洋五元得彩人吳汪氏　記三户各洋一元文　募錢五　文　　代鉽三百文　見散捐錢六百廿四文　來洋八元錢一千四百廿文○舟澤陳急生由全盛局寄來洋十元○丹陽册休寗竹虚子寄永刻局來　　蘭吳微　吳補　金雲葉　　趙單澤思堂　石友汪小　爲署最　以上十户洪洋十元○嘉　王幼　先生交來西塘余倩英女士求母病速愈　洋五十元又　　樓求母病速痊助洋五十元○張　姚介　　七寄來　内一　士洋十元○朱　　敬孚　干由順成局寄來吳瑞麟爲寶人疾病祈速愈洋十元○　瀆悅來號寄來渤海子洋一元昌記祈安洋一元○　　　趙民紅裙寶移　洋一元又　　館寄銅洋一元○本埠張文增　上年病立　已　助洋五十元還願氏指助率賑洋三十文又助皖賑洋廿元共洋五十元徐九齡洋三元　　臣洋二元無名氏洋一元免炒單　德　當等六　清遠　干洋六元成　銅洋六元陳春生求病速愈洋四元丁梅記求資冥福虚對洋一個楊氏仲　洋四元無名氏洋一元　榮泉洋一元　澤堂六洋十元降洋　補羅寶望杏樓兩户各洋二元宜春舘洋一元五角愼餘齊洋一元待濟方津一元以上　户共洋七元五角使倉　名氏洋十元五雲山人洋　元名無名洋一元又銅洋五元　在楊銅洋五无束　洋氏銅洋一元　尙德　　銅洋六元申舘銅洋一元尤萬選銅洋二元無名氏銅洋一元○○○以上四天共洋三伯十三文小洋五角虚　洋三個　洋廿八元錢一千四伯廿四文合　聲明　 
[上海北市絲業會舘公所少欽河南北奉直鍚江陰捐二月廿二至廿五日第二千零三十二至三十五次清單]  
　　無湖敬畏齊大善士求身體康健各事平安由在　　兄交來澤五百元常州鄭　吉　胡顧氏求　速愈一百元嘉郡王江涇　局同人廿一元不留名無名氏由源豐潤來各十二元無名氏祈保長孫修風身　平安由　　　交來十元吳姓求　祖先父母冥福由丁裕大來十元蘇城吳鼎盛蔣君保痘平安十元蔣章氏銅洋二元漢口有成莊務知堂由寶順莊　規元七兩陸炳記爲母保壽　由預　莊來洋六元金　　爲子　全俼積　速鑫六元如　不名氏爲妻産母子平安完愿五元周浦夏仲則店中新收學生拜歸酒蔗資移助由王式權兄來四元周頌卿求子發　　　四元高郵武　丁鏡發　士　　與人同四元又玉山書　三元　南洪　祥祈保合家大小平安三元邦江徐子　二月分捐二元江西三湖局王德馨堂王慶　王陽升王　之王次元王修甫六户由敦泰棧來各一元洋口稅厘局　紹階偕男榮漳由協同慶來爛板洋十二元無名氏由協源莊來銅洋三元以上廿二日○味根書屋求病全愈洋十元紹興姚家埭書帶草堂八元顔醴記爲子病愈完憲六元無名氏求平安二元王溥之求病卽痊由源豐潤來二元又無名氏銅洋一元漢口升昌典洋一元太記一元延陵不阿子爲　　　一元浙紹　星橋資　局陸阿仁一元倪大利無名氏各銅津一元振涥恆泰銅洋一元以上廿三日○　名氏由郁礪卿先生交來規元八十兩英法隨員汪子久太守　助由長　泰　　亭先生交來英金十磅合　元四十七兩五錢二分無名氏由沈海翁交來洋八元玉山杞憂子募生生會由豐泰莊來五元錢塘范承坤求目紅速愈四元陸恩洽求于　　　　卽　二元　川劉夢熊求子平安二元華士香　兒病愈二元○盛澤　迪齊求病復原澄湖草堂求是齊三户各一元吳景仙方鴻齊各五角不書名無名氏費稚川沈　　　雲　五户各二角共十户合洋五元昆和祥銅洋五元以上廿四日○天津來多倫同知陳麗生　士由源豐潤來洋四百元長安復初道人十元李公舘吉安氏爲子兆　十　生日保　身體安康十元茸城杜炳　爲妹病鬆完愿再求復原五元遷善子求子花花平安五元朱禾生求病愈四元横浦場署不書名四元寗波亦曹氏四元銅洋四元沫涇朱　　完　二元萬仁　由泰亨源來二元洪孜求妻賢德一元蘇州孫雨生募桶捐錢三百六十上存五百三十五并自湊成洋一元又薛惠左求目明一元鎭海厘局李佐飛求春季平安劉李氏求　病速愈各一元無錫乾泰和程寒氏求瘡症速愈一元吳姓求病卽愈一元○源豐潤來寳善　嚴少臣存心堂三户各一元四維堂耕涇主人各津錢一千文共五户合洋四元○　州元署朱善士募紫庵氏覺石舘主各三角五分竹溪居士古香室臥龍山居士三户各三角吉華室會稽王悟記無名氏醉郷候梅花書　漱軒居士公記七户各二角　十二户合洋三元以上廿五日[  秋嚴顧嵩草]  
[上海陳家木報總局内豫皖揚鎭恊賑處正月分三旬敢解清單]  
　　雲册雲南鄧徒善堂第九批雲平銀二伯三十七兩九鉽二分作規元二百五十一兩二錢四分三厘　户另登報端云南電局王少蘭翁募第三次　元一百一兩以上均由天順祥號來鄂册湖北通省牙厘局江雨棠觀察募皖賑湘平銀三百十二兩七錢八分二厘作規元三百　四兩七錢九分六厘又江漢關江蓉芳觀察助皖賑漢平元二百兩作規元二百另七兩六錢二分七厘湖北公濟益方允符翁募十批薛誠伯助平元二十兩合洋廿八元二角劉叔斐李清華兩户名鉽一千合洋一元八角實收洋三十元又十一次募十二元河南册河南朱曼伯觀察在汴倡捐揚鎭旱賑庫平元五千兩申合規元五千四百八十兩又河南候補道孫來豫省仁憲善紳公捐蘇省旱災各屬春賑汴平銀一萬零二百兩申合規銀一萬零九伯廿三兩三錢八分由源豐潤票號匯到寗册金陵恊賑公所募十四次洋六十二元由春生　號來細户登報章粤册廣西靈川周紹蘇爲保子女平安助廿元廣西督销悹鹽局方曲江先生募揚州賑陳德行堂沈悅修堂方曲江三户各六元金豫和吳庸德悟府水　厘金總局　向善堂五户各四元顧紫封鄭積善堂吳煦齊鳥敦厚百川通王包促銘劉芸浦七人各二元李季生蔡惠伯邵　平李愛堂劉康侯梁雪堂張蚋秀許敬丞耀文陸云孫周居敬堂丁拔皆江幼梅丁雨　　小懐顧秀文夫李价人光裕堂鄭十八户各一　以上實收洋七十元由日昇昌交到直册京都全云翁募三十三次無名十兩敬鰲堂雷十兩另六錢京兆九兩四錢共平銀三十兩申合規銀三十兩零九錢六分由天順祥號來贑册江西念郷氏助甘泉賑十元無名助甘泉賑兩洋作規元八兩二錢九分由蔚長厚交到又　州　署募莊强恕堂莊雨村二户各四元華餘慶堂爐洋兩洋杭册杭城同善堂募十六次洋八十元虚對開一元銅洋二元細户後登蘇省電局募廿八次洋一伯五十五元銅　一元又募廿九次一百六十二元病洋一元细户再登蘇省得見齊募廿七次無名助豫捐五十元助旱賑十洋又募汝南氏因氣急求愈十元無名六元錢七伯四十文隱名二元銅洋一元無名二元平安氏二元以上看出銅洋乙元實收洋廿一元銅二元錢七伯四十文又募廿九次無名四元德清俞曲園太史對聨助賑四元平湖沈君浦梅以屏扇潤賑洋計楊州亁電局兩元威電局二元開封電局二元濟南電局二元萬縣電局二元五户共收洋十元吳慶餘堂忝軍以顔帖售錢賑第二次洋十元張叔朋善士以郵學叢書八部售錢賑洋四十五元救　蘇省太胡救生局募三十九回汪行讓爲求得孫洋三十元王公舘乙洋又四十回味根堂求病愈四元以上由蘇屬誼園來凝册常昭凝善堂第六十七回吳士軒　　似堂徐步庭止引氏吳似軒徐端卿徐藕塘顧　琴七户各五角顧月波蘇錦文林錫其三户各三角張小亭良溪兩户各二角胡小齊王遠懐兩户各一角馬秉章募吳琴之五角蔡促英吳光裕陳俊德三户各一角王叔蘭一元楊愛基金云峰兩户各五負黄希元三角楊子瑜二角胡鶴年募十八户共五元錢二十徐大裕募十五户洋乙元子蓉經募九户四元錢一百五十八源　茶葉號募無名三元沈湛卿募紫玉山房兩元丁同興十元以上實收洋三十三元錢四百八十四常册薛叔云廉訪以自著浙東籌防錄售錢移捐洋九十元金　楊叔賡募十三回察悟軒蔡登云蔡子明呂蘭亭華文　五户各一元太册太倉童馥堂捅捐募無名二元一伯四十坤記一元又　衡夫先生募廿五回顧彦孫二元丁君屏　行著堂范光裕堂周階生四户各一元顧三慶堂經手湊數兩户各六角陳韻　春輝堂蔭居靜怡書房四户各五角王罕臣就簡居士兩户各四角以上實收十洋文册文報賬所第十八回規元三百兩申册敏記五角　悄堂宋一元無名求症愈二百元章善土二十元無名爲有求必應助四元滬電局來不書人七元寶讓一元四角不名一角臧魚臣送芳予漡餅移洋一元小漁楊子萱各送湯餅對開各一個陸　祥爲求子病愈洋廿元新安續溪程富周募章怡裕汪怡裕程維典胡叔德汪鳳儀章錦春舒怡怡舘明俞程恆源九户各一元汪心如徐金全汪裕成三户各五角徐德　汪星輝程日鉞范立大源裕張恆盛廣利七户每三角程智周一元四锊以上實收十四元正月三十爲止本年正月分三句共收規銀一萬八千五百十二兩另六分三厘連前共收五十五萬另九百四十四兩零三錢二分三厘本月取揚鎭賑第三批庫平銀一萬兩申合規元一萬零九百六十兩二月廿十補解來天規　一萬　又補辦鎭江嚴估翁第四批楊鎭賑規銀七百兩○連前共解豫皖振計規銀五十第零九千二百四十八兩七錢五分○上年十二月止共解五十一萬四千六百廿八兩七錢五分今收回皖賑一萬零九百六十兩仍解皖官局不計出入又收回皖者一萬零九百六十兩移解河南廿批廿一批仍與皖賑項下不計出人又收回皖者五千四百八十兩移解揚　應扣除外得此數理合聲明○連前共解各省揚鎭計規元四萬二千二百三十九兩七錢五分○兩共解出規銀五十五萬一千三百八十八兩五錢○實示敷規銀四百四十八兩一錢七分七厘合併聲明 
 
 

Page 10

 
 
   
 
 

Page 11

 
 
[光緖十五年二月十四日京報全錄]  
　　宫門抄○諭旨四道錄前○發抄硃批四道○江督曾等奏揀員請補要缺知縣摺○又奏福山鎭總兵請假回籍片○又奏拺員調補要缺知縣摺○又奏捐赈各員建坊旌獎夾片○江撫德奏察看通判片○又奏關督燒造大運琢圓及各項瓷器片○二月十四日工部鴻臚寺正白旗値日無引見○銘勛等謝加級恩○長春謝署正藍旗護軍統領恩○貴州按察使賀良楨到京請妥○貴州考官蒯光典到京請安○桂斌謝以四品京堂用恩○清安文壁各請假十日○德慶續假二十日○掌儀司奏十五日察奉先　澍貝勒行禮○召見軍機賀良楨蒯光典桂斌皇上明日卯刻至慈寍宮秆禮畢升　和殿閱視册寶○發抄定安奏接署將軍日期謝恩奉硃批知道了欽此○黄煦奏到廣西學任謝恩奉硃批各道了欽此○慶祫奏同知馬宗武補新民廳撫民同知奉硃批吏部議奏欽此○又試用同知逹崇阿等調署承德令各缺奉硃批吏部知道欽此○○太子少保兩江總督臣曾國荃調補浙江巡撫江蘇巡撫臣崧駿跪奏爲揀員請補要缺知縣以裨地方恭摺仰祈聖鑒事竊照武進縣知縣金吳瀾於光緖十四年七月二十八日病故開缺應歸七月分截缺所遺武停縣知縣係冲頪疲難四項兼全要缺例應在外揀調該縣係附郭要區政務殷煩必得精明幹練之員方足以資治理臣等於通省現任知縣内詳加遴選非現屒要缺卽人地未宜一時實無合例堪調之員惟查有卽用知縣吳炳年四十七歲江西安仁縣人由增生中式同治甲子科並咸豐辛酉科本省郷試舉人應光緖丁丑科會試中式進士引見奉旨以知縣卽用欽此簽分江蘇親老改掣湖南領照起程於四年四月初八日到湖南省嗣在雲南捐局報捐同知銜七年三月十七日聞訃丁母憂回籍服滿親老事畢仍赴原掣遠省補用由籍給咨於九年九月二十日到江蘇省已奉部文准其起復十四年六月委代崇明縣知縣七月十二日到任伏查該員才具明幹爲守兼優以之請補开進縣知縣洵堪勝任與例亦符據蘇州布政使黄彭年署江蘇按察使田國俊會詳請奏前來臣等覆查無異合無仰懇天恩俯念員缺緊要人地寔在相需准以卽用知縣吳炳補授武進縣知縣俾資治理如蒙俞允該員係卽用知縣銜缺相當毋庸送部引見亦毋須查造叅罰謹合詞恭摺具奏伏乞皇太后皇上聖鑒訓示謹奏奉硃批吏部議奏欽此○○曾國荃片再臣接據署福出鎭總兵太湖恊副將雷玉春呈稱自從車至今時閱三十餘年未一回里兹迭接家信祖塋年久失修亟須赶回修理兼之母年已老思子情切擬俟輪巡洋面事竣趁封印期内請假兩個月回籍省視呈請代奏前來臣查前有壽春鎭總兵郭寶昌曾因母年已老經前督臣左宗棠及臣兩次奏請給假回籍省視均奉旨允准有案今該署總兵事同一律又適値封印期内合無仰懇天恩俯准照案給假兩個月俾該署鎭得以回籍省親籍遂孝思假滿卽行回任以重職守出自聖主體恤鴻慈如蒙兪允所遺鎭篆卽交該鎭中軍左營遊擊周鼎銘代拆代行可期無誤謹會同調補浙江巡撫江蘇巡撫臣崧駿附片陳請伏乞聖鑒訓示謹奏奉硃批雷玉春着賞假兩個月餘依議該部知道欽此○○太子少保兩江總督臣曾國荃調補浙江巡撫江蘇巡撫臣崧駿跪奏爲揀員調補省會要缺知縣恭摺奏祈聖鑒事竊照吳縣知縣夏宗彝捐升遺缺奉准部咨於光緖十四年九月十八日奉旨後弟五日行文按照限滅半計算扣至十月十八日作爲開缺日期應歸十月分截缺所遺吳縣知縣係衝繁疲蓶四項兼全要缺應在外揀調該縣地屒省會政務殷繁且時有發案審件在在均關緊要必得現任實缺精明歴練强幹有爲之員方足以資治理臣等於通省現任正途知縣内逐加遴選查有調署華亭縣丹陽縣知縣凌焯年五十一歲四川中江縣人由附生中式咸豐已未恩科本省郷试與人同治三年遵例報捐四項教職統選投効山西軍營防河出力保舉十一年十一月初六日奉上諭着以知縣分發省分歸軍功班前先補用欽此十三年正月選授華陽縣教諭光緖元年二月到任二年九月丁母憂開缺四年十二月服滿五年在黔捐局報捐指省江蘇歸原班補用又在賑捐局加捐同知升銜六年五月初十日經欽派王大臣騐放十一日覆奏奉旨依議欽此是月二十一日領照八月十七日到省十年請補丹陽縣知縣奉部覆准於是年九月二十六日到任十四年調署華亭縣事八月交卸九月初十日到華亭縣署任歴俸已滿三年復查該員精明幹練任事實心以之調補吳縣知縣洵堪勝任該員係現任四項要缺知縣且係正途出身缺項雖　相同例准更調省會　邑要缺據蘇州布政使黄彭年署江蘇按察使田國後會詳請奏前來臣等覆查無異合無仰懇天恩俯念省會員缺緊要准以丹陽縣知縣凌焯調補吳縣知縣實於地方有禆如蒙俞允該員係現任知縣請調知縣銜缺相當毋庸送部引　調補要缺一切因公處分例免核計該員係初次請調所有應完罰俸銀兩仍飭查明依限完繳清楚造册咨銷到該員在丹陽縣任内並無積案未清及欠解錢糧承審案件承緝盜案已起革職叅限之案謹合詞恭摺具奏伏乞皇太后皇上聖鑒訓示再所遺丹陽縣知縣要缺例應留外容俟奉准部覆截缺後另行遴員請補合併陳明謹奏奉硃批吏部議奏欽此○○曾國荃片再前因江蘇安徽兩省災區甚廣官欵不敷臣奏明勸捐接准部文准獎封典虚銜翎枝貢監在案値此冰雪嚴寒尢以廣散棉衣爲要着臣一面欵製備一面派委勸募據前署直隷按察使清河道費學曾江蘇武進縣人遵故母一品命婦汪氏遺命捐棉衣一千件又前江蘇候補道朱麟成等安徽涇縣人奉生母二品命婦熊氏命捐棉衣褲一千件又浙江候補頟縣劉禮耕江蘇江都縣人遵故父母二品封職劉允中二品命婦陳氏朱氏遺命捐棉衣一千件又現任兩淮鹽知事毛華順天大興縣人奉母張氏命遵故父浙江補用按經歴毛玉潤遺囑捐棉衣一千件又浙江候補批騐所大使史惟善江蘇溧陽縣人遵其故父從一品封職浙江候補道史杰遺命捐棉衣一千件均援照山東直隷賑捐成案棉衣一千件作銀一千兩禀經勸捐道員請奏前來臣查費學曾等所捐棉衣均已缴清洵屬善承先志有裨　政－ 
核與建坊定例亦屬相符相應請旨俯准已故一品命婦费汪氏二品命婦朱熊氏已故二口封職劉允中及已故二品命婦劉陳氏劉朱氏已故浙江補用按經歴毛玉潤及其妻毛張氏已故從一品封職浙江候補道史杰各在原籍自行建坟給予樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○德馨片再准部咨嗣後道府州縣等官無讑捐纳勞績各項人員應於到省一年後察看考核分别補用等因兹查有捐納試用通判廖倬清試看一年期滿據署藩臬兩司詳請照例補用前來臣詳加察看試用通判廖倬清精明穩練相應請旨留省照例補用謹會同兩江總督臣曾國荃附片具奏伏乞聖鑒謹奏奉硃批吏部知道欽此○○德馨片再據九江關監督李希蓮詳稱每年九江關焼造大運琢圓瓷哭及傳辦各項瓷器向係繕造件數黄册恭呈御覽兹查光緖十四年分恭造大婚鋪宮各細綵盤椀盅碟等件共計上色八百六十八件共用過銀二千五百一兩一錢九分一厘九毫五絲三忽查焼造大婚瓷器案奉户部撥洋稅京餉項下銀二千五百兩存關備用除全數支給外計不敷銀一兩一錢九分一厘九毫五絲三忽業由該關籌欵彌補又本届十四年分焼造大運上色琢器八十件上色圓器一千二百四件又奉旨傅辦賞用細綵天青瓶足尺大盤及内廷等處需用盤椀盅碟暨祭器各琢圓瓷器等共計上色七千九百五十二件共支給物料工價等項銀二萬八千三百四十三兩一錢八分六厘八毫九絲八忽二微查例支窯工銀一萬兩全數支給外計不敷銀一萬八千三百四十三兩一錢八分六釐八毫九絲八忽二微循照舊章在於盈餘項下勳支湊發除已墏奉傳大婚並本届大運暨奉旨傳用各瓷器於九月二十一日照章附搭輪船由海運京解交瓷庫騐收並分别造具工料細册送呈内務府暨户部核銷外繕造各項瓷器名目件數黄册詳請代奏前來臣覆核無異理合附片陳明並將黄册一本敬呈御覽伏乞聖鑒謹奏奉硃批該衙門知道册併發欽此 
 
 

Page 12

 
 
[光緒十五年二月十五日京報全錄]  
　　宮門抄○發　　硃批四道○川臬黄奏接署臬篆日期摺○陜督譚奏川楚陜三濞會哨事竣摺○又奏升補守備片○川督劉奏叅革知縣等片○陜督譚奏借補守備片○川督劉奏委署臬司片○又奏委署知府片○又奏各屬神靈丕顯分别加封給　片○二月十五日推班○額中堂六額騅興廉因伊子保獎謝恩○慶裕謝賞朝馬恩○黄永安等謝加級恩○内務府奏派致祭黄木神派出嵩申○召見軍機皇上明日辰刻升太和殿恭停册寳畢至慈寍宮行禮○發抄又試用令卜永春試用期滿奉硃批吏部知道欽此○文補用叅將于德富等留於廣西補用奉硃批着照所請兵部知道欽此○又上年經徵錢糧未完分數各員奉硃批户部議奏單併發欽此○又請撥給歸　百色兩州廳中額分編字號間科取中奉硃批禮部議奏欽此○○二品頂戴署四川按察使前建昌道臣黄雲　跪奏爲恭報微臣接署臬篆日期叩謝天恩仰祈聖鑒事竊臣於光緖十四年十一月十二日接奉四川總督臣劉秉璋行知以按察使游智開奉上諭升授席東布政使所遺臬篆委臣接署兹於十五日准臬司游智開將印信卷宗移交前來臣當卽恭設香案望闕叩頭謝恩祇領任事伏念臣一介寒儒毫無知識由停士分發刑曹改官兵部自郎署出膺郡守迭晋監司未報涓埃濫邀恩寵光緒元年在建昌道任以禮去官四年循例請咨入都蒙恩仍發回四川補用九年十月奉軍機處遵旨行查所在十年六月蒙恩交軍機處存記嗣於十二年五月奏署臬司時虞　越兹復再權臬篆彌切悚惶查川省地屒邊要臬司職總刑名雖云舊　可循尙恐輇材莫補惟有矢勤矢愼遇事禀承督臣實心經理斷不敢以　時欇篆稍涉因循兾以除暴安良仰答高厚鴻慈於萬一所有微臣接署臬篆日期及感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴陜甘總督臣譚鍾麟跪奏爲川楚陜三省會哨事竣邊界安謐循例恭摺具陳仰祈聖鑒事竊照川楚楚三省連界地方向派提督總兵分年會哨事竣彚奏歴經遵辦在案兹據署漢中鎭總兵劉楚華禀稱本年十月初一日在於川陜交界之漁渡　滚龍坡與四川川北鎮總兵命榮升會同巡哨又據劉楚　呈稱因雨水過多山路間有冲塌難以按程2行恐白馬關會哨有悞札委略陽營遊　杜占魁就近前往代會兹杜占魁於十一月初一日在陜甘交界之白馬關與河州鎭委員階州營遊擊王在耘會同巡哨又據陜安鎭總兵姚文廣呈稱於十一月初十日在於陜楚交界之連花寺與湖北鄖陽鎭總兵翼繼昌會哨又據河州鎭總兵沈玉遂呈稱防務緊要未便遠離飭委文縣營都司譚應春階州營遊擊王在耘各前往代會兹譚應春於十月二十日在於川甘交界之哈南寨與皿川松潘鎭總兵夏毓秀會同巡哨王在耘於十一月初一日在於陜甘交界之白馬關與漢中鎭委員略陽營遊擊杜占魁會同巡哨並據各鎭禀稱沿邊各路排類潜跪商旅照常民情安謐等情禀呈前來臣查川楚陜三省交界爲南山奥區林深箐密人烟　絶易於藏奸盤詰巡查最關緊要自當飭令各該鎭總兵督率所屬隨時隨地認眞查拿務使匪徒歙跡閭閻安堵不得以地方無事稍形疎懈庶足仰副聖主绥靖疆圉之至意所有各鎭會哨事竣邊界安謐情形緣由循例恭摺具奏伏乞皇太后皇上聖鑒謹奏奉硃批知道了欽此○○譚鍾麟片再平羅營守備一缺奉部咨應用預保人員如預保捒發俱無卽以應升應補人員請補等語甘省並無預保拺發兩項守備兹查有俸滿應升之鎭海堡千總王迁輔才具明晰營務熟諳堪以升補旣與部章相符且於營伍地方有裨合無仰懇天恩俯念員缺緊要准以王迁輔升補平羅營守備以期得力如蒙俞允應請飭部先給署箚俟防務告竣再行給咨送部引見以符定制除履歴清册前已送部外謹會同甘肅提臣周逹武合詞附片具陳伏乞聖鑒訓示謹奏奉硃批兵部議奏欽此○○劉秉璋片再查現有岳池縣知縣張蓮士公事顢頇江安縣知縣李忠烺辦事疏饩候補通判前署大足縣知縣吳克濂胆大糊塗候補知縣徐福辰嗜好太深習氣太重據司道分别禀揭前來臣覆查屬實相應請旨將抩池縣知縣張蓮士開缺另補將江安縣知縣李忠烺候補通判吳克2均子革職候裲知縣徐福辰革職仍永不叙用以肅官常而重公務再岳池江安兩縣撰現在川省均有應補人員應請扣留外補合併陳明理合附片奏叅伏乞聖鑒謹奏奉硃批另有旨欽此○○譚鍾麟片再臣准部咨西甯鎭標前營守備係題補第一輪第一缺應用儘先人員請補兹查有花翎儘先補用遊擊米葛榮營務練逹辦事認眞堪以借補且與部章相符合無仰懇天恩准以米萬榮借補西寗鎭標前營守備實於營伍有裨如蒙　允應請飭部先給署箚俟防務一律告竣卽行給咨送部引見以符定制除該員履歴清册前已送部外謹會同甘肅　臣周逹武合詞附片具陳伏乞聖鑒訓示謹奏奉硃批兵部議奏欽此○○劉秉璋片再臣准吏部咨泰上諭廣東布政使着游智開補授四川按察使着何樞補授欽此欽遵至臣遵卽飭令游智開速赴新任以專責成所遺四川按察使缺新任何樞到任尙需時日現查有候補道前任建昌道黄雲鵠辦事實心堪以署理臬司篆務除檄飭遵照外理合附片具陳伏乞聖鑒謹奏奉硃批吏部知道欽此○○劉秉璋片再據署川北道鍾肇立禀報保寗府知府桂鍈丁降服憂請委員接署等情當卽檄司委員接署旋經藩司派委候補知府何亮清前往署理除咨部外理合附片具奏伏乞聖鑒再保寗府知府缺川省現有應補人員應請扣留外補合併陳明謹奏奉硃批吏部知道欽此○○劉秉璋片再據布政使崧蕃詳據榮縣知縣唐選臬申稱咸豐十年李逆撲城人心惶恐幾於内訌賊方仰攻忽　城上旗幟如林上有城隍神號始驚遁去衆頼以全同治年間旱澇頻遭至光緖乙酉春旱災尤甚一經赴祠祈禱無不應騐民賴以生又轉據署安岳縣知縣邢錫晉详稱咸豐年間李逆股匪張五麻子兩次攻城潜用地雷將城轟塌賊見無數神兵不敢停攻同治四年縣民文何兩姓假借賊匪停城戕官刦獄踞城日餘因見神　驚不敢住旋卽退回郷間拿獲正法光緖七年痞匪潘仁洪糾黨來城謀逆寓於城隍祠前謝店自謂突見神阻忽自痴呆就縳訊辦併稱該縣城外龍神祠凡遇水旱偏災祈禳無不靈應卽於本年夏間笍甫插田亢陽日甚田水盡涸苗亦將稿經該縣紳民設壇禱祝立沛甘霖咸樂有秋又轉據署理營山縣知縣郭錫齡詳稱咸豐年間李逆攻撲縣城该縣城隍曾著靈應郤退小醜默保危城嗣後禾稼阨於亢陽居民困於　疫復　該縣官紳赴祠虔禱隨卽雨澤霑足時疫潛消又據署川北道鍾肇立轉詳據保寍府知府桂鍈禀稱本年四月間府屬地方亢旱禾苗幾萎民心恐惶經該府率同僚屬虔赴城隍祠祈禱立沛甘霖田土霑足據蓬溪縣知縣何遠慶轉詳據分駐蓬萊鎭縣丞牒稱光緖十一年春夏間久晴不雨待澤孔殷及本年春季復見旱象播種維艱居民惶恐深虞饑饉經該縣丞先後虔詣該鎭之龍神祠設壇禱祝俱獲甘霖立沛田畝霑足前後兩次均慶轉歉爲豐又據永川縣知縣韓炳杰禀稱光緖十二年夏初雨澤愆期民難耕作該縣率同城文武虔詣城隍祠祈禱旋獲大沛甘霖共慶有秋又據岳池縣知縣張蓮士禀稱光緖十二年春夏間連日不雨栽插難期榖價騰昂人民惶恐經該縣率同僚屬分詣城隍龍神兩祠虔視次年六月復見旱象該官紳等又詣兩祠祈禱先後兩次俱幸雨澤頻霑秋成無恙又據威遠縣知縣胡迁瑔禀稱光緖十一年夏秋缺雨冬糧欠收十二年復逢鬘旱難期栽插經該縣率同僚屬紳民禱於城隍龍神兩祠均獲甘霖渥沛本年正月二十一日城外失火是時狂風大作火勢尤猛烈𦦨飛騰幾及東城譙樓復經該縣會同汎弁極力救護並虔向兩祠默禱忽爾返風向外火𦦨全消又三月十三日天時亢陽縣城鋪民不戒於火附近居民同呼神號乞救火勢頓衰得以卽時撲滅轉危爲安陸續據各屬紳民先後報由該司道府縣等轉請勅加封號併懇頒給　額以答神府等情前來臣查榮縣城隍祠安岳縣城隍龍神兩祠營山縣城隍一祠保甯府城隍一祠蓬萊鎭龍神一祠永川縣城隍一祠岳池縣城隍龍神兩祠威遠縣城隍龍神兩祠凡遇兵燹水旱祈禱輙應實屬功德及民合無仰懇天恩勅加封號併祈分别頒給城隍龍神等祠　額各一方由臣分飭敬謹縣挂以彰靈應而順輿情是否有當理合附片具陳伏乞聖鑒訓示謹奏奉硃批另有旨欽此 
 
 

Page 13

 
 
[光緖十五年二月十六日京報全錄]  
　　宮門抄○諭旨一道錄前○發抄硃批四道○皖撫陳奏道員病請開缺摺○閩督卞奏京控案審明議結摺○新撫劉奏委署知州等片○雲撫　奏甄别知府等片○新撫劉奏門毆斃命核明定擬摺○陜督譚等奏副遊都守各員開缺另補摺○二月十六日推班○豫王等搜檢覆命○召見軍機皇上明日辰刻升中和殿受禮太和殿受賀○發抄譚鍾麟奏十三年分甘肅關内外接運新餉等項請飭核銷奉硃批　部議奏欽此○又覆陳甘肅解運新疆伊犁新餉請飭仍照原案准銷奉硃批該部議奏欽此○崧駿奏奉撥海軍經費全數解清奉硃批該衙門知道欽此○又上年十二月分海塘沙水情形奉硃批工部知道單圖併發欽此○○候補三品京堂開缺安徽巡撫臣陳彝跪奏爲道員患病禀請開缺請旨簡放先行委員署理恭摺仰祈聖鑒事竊據徽寗池太廣道雙福禀稱上年六月感患痢疾時愈時發十二月間忽復沉重病體支離非安心調理難期復原未敢戀棧致滋貽悮禀請開缺俾得回旂就醫前來臣查該道年力正强遇事講求不懈惟自上年夏間患痢日久未愈九月間臣自金陵回省該道猶力疾迎晤當囑其愼重調理兹據稱舊病復發難以支持應卽准其開缺除照例委騐取結另行恭疏題報外該道兼管兩關時有交涉事件均關緊要應卽遴員接署以專責成查有候補道孫振銓心地樸誠老成練逹前經兩署是缺措置裕如堪以委令署理除檄飭遵照外所遺徽寗池太廣道員缺相應請旨簡放以重職守謹會同兩江總督臣曾國荃恭摺具陳伏乞皇太后皇上聖鑒訓示謹奏奉硃批另有旨欽此○○頭品頂戴閩浙總督暫署福州將軍臣卞寳第跪奏爲京控案審明議結恭摺仰祈聖鑒事竊照福建福清縣民林光瓊京控毆斃據搶等情一案經都察院奏奉諭旨此案着交楊昌濬督同臬司親提人證卷宗秉公研訊確情按律定擬具奏原告民人林光瓊該部照例解往備質欽此欽遵行司委提人卷解省發審兹據泉司奎俊督同福州府知府迁愷等訊擬詳解前來臣親提覆鞫緣林光瓊籍隷福清縣與吳則開吳增弟林五胖林諸娘仔隣村素識光緖四年九月初六日林光瓊之兄林光登駕船捕魚其族人林光化搭船至海口覓趁路過輪船出洋生理初七日黎明林光登在海口撒網適在逃之吳登冠魚船駛過誤將其網帶破因索賠爭毆林光登被吳登冠及其夥吳右吓共敺斃命林光化喝阻不及回向林光登之父林智觀告知亦卽外出林智觀带同次子林光瓊往撈屍身牽控吳則開吳增弟吳七妹爲帮兇投保報經平潭同知騐報獲到吳七妹解歸福清縣訊係無辜隨卽保釋分别緝叅吳增弟被控不甘適林光瓊在伊門首路過瀾佐讑理經林五胖林諸娘仔勸回林五胖等係吳增弟親戚林智觀遂以搶擄續控林光瓊堂叔林菩弟堂兄林一孝均向吳增弟借錢未還先後路遇索欠並欲留其隨带服物作抵當邀至親林益審地保林俊起約還而散吳增弟之弟吳右吓復與林光瓊爭論互　林智觀遂一併牽控並因犯無弋獲疑係廳差陳坤縣丁藍二卽藍梅卿受賄包攬先後裝點添告林智觀病故林光瓊照原呈接控並赴京控告遞向委員審提人卷因犯証遠出詳咨展限嗣由縣先後解送被告吳則開吳增弟林五胖林諸娘仔廳美陳坤五名並廳縣卷宗到省聲明吳右吓查已病故旋據林光瓊呈明見証林光化現已回家詢知伊兄林光登委被吳登冠吳右吓傷斃吳增弟等並無在塲亦無搶據情事均屬伊父懷疑牽控飭據福清縣傳到見証林光化訊明屬實隨卽核案提同質訊各供前情無異正兇吳登冠緝獲無期應先將控案議結以省拖累此案原告林智觀因其子林光登被吳登冠等傷斃牽控吳增弟等在塲帮敺並添控搶擄各情殊屬非是業已病故應毋庸議林光瓊係承父意接控一經查確卽據實呈明尙非始終誣執且人命屬實輕事招虚從寛免于置議吳增弟吳則開林五胖林諸娘仔訊無搶掳情事應與訊無受賄包攬之廳差陳坤等均毋庸議未到人證概免提質逃兇吳登冠飭縣緝獲另辦吳右吓旣已病故並飭取結備案除供招分咨部院外謹恭摺具陳伏乞皇太后皇上聖鑒勅部核覆施行謹奏奉硃批刑部議奏欽此○○劉錦棠片再和闐直隷州知州藩效蘇調署新設伊犁府知府經臣附奏在案所遺和　直隷州知州員缺查有候補知府劉昭南堪以委署又署庫爾喀喇烏蘇同知黄率准撤任遺缺查有候補直隷州知州周鼎銘堪以委署據藩臬兩司會詳前來除由臣札飭分别給委外謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○譚鈞培片再道府同通州縣等官試用一年期滿例應奏明甄别以肅官方兹查有鹽運使銜道員用永昌府知府鄒馨蘭鹽運使銜道員用麗江府知府黄金銜分發雲南歸候補班儘先補用同知嵩壽補用知縣通關哨經歴趙紀瑞均各試用一年期滿例應甄别據藩臬兩司會詳前來臣查該員鄒馨蘭爲守兼俊黄金銜才具明穩嵩壽辦事勤愼趙紀瑞奮勉有爲均堪以各本班在任留省分别補用除將履歴清册咨部查照外謹會同雲貴督臣岑毓英附片具陳伏乞聖鑒謹奏奉硃批吏部知道欽此○○尙書銜甘肅新疆巡撫二等男臣劉錦棠跪奏爲門毆斃命核明定擬恭摺具陳仰祈聖鑒事竊葉城縣纒民斯的克刀傷買買提身死一案據代理葉城縣知縣陳啓豐騐訊擬詳莎車直隷州知州劉嘉德審明解經喀什噶爾道袁堯齡提訊轉咨鎭迪道兼按察使銜恩綸核轉前來臣覆加查核綠斯的克籍隷和闐與已死買買提素好無嫌光緖十四年春間來至葉城縣商允買買提行竊斯拉木家財物報縣估値庫平銀二十兩飭拿未獲斯的克所分之贓寄頓買買提家詎買買提花用至四月二十六日斯的克查知索償賈賈提恃係賊贓强行欺騙斯的克斥駡買買提舉拳向毆斯的克忿激將其按倒用刀割落鼻准出氣帶劃唇吻買買提扭住斯的克拚命斯的克情急又用刀冒戳兩下適傷買買提右肋右脇比經隣人克伯開屍子阿烏提趨視喝阻買買提傷重越日身死投約報騐獲犯訊供議擬詳州解道咨兼按察使銜核明轉詳臣覆核無異查律戴鬥毆殺人者不問手足他物金刃並絞監候等語此案斯的克因買買提强騙贓物復被毆辱該犯氣忿刀割買買提鼻准出氣因其撞頭用刀冒戳適傷右肋等處殞命自應按律問擬斯的克除竊盗贓二十雨爲首杖八十輕罪不議外合依鬥毆殺人者不問手足他物金刃並絞監候律擬絞監候秋後處决克伯開救阻不及應與斯的克在外爲匪無從查察之原籍牌保人等均免置議失察買買提爲匪之牌保照例傳責夥竊斯拉木贓物均係買買提變賣仍着屍子賠繳給主無干省釋屍棺飭埋凶刀銷燬是否有當除全案供招咨送刑部外合將鬥毆斃命核明定擬緣由恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○頭品頂戴陜甘總督臣譚鍾麟尙書銜甘肅新疆巡撫二等男臣劉錦棠跪奏爲巴里坤鎭標原補副遊都守各員擬懇一律開缺另行請補恭摺仰祈聖鑒事竊烏魯木齊提標改爲撫標前經臣等奏請將舊設叅遊等官開缺另補在案查上年奏設喀什噶爾提標阿克蘇巴里坤鎭標經部議准分别裁攺添設所栽員弁留於該省另補惟現設各缺立營方始操綀巡防均關緊要務當遴選人才毋稍瞻徇其員缺尤未使久懸應卽分别奏咨報部以憑換札註册等因咨行到臣伏查喀什噶爾提標阿克蘇鎮標均屬新設副將以下應由臣等陸續奏咨請補至巴里坤鎮標向係緑營規制奏定新章則係以官带勇叅用勇營章程員缺旣經添設營制亦與曩殊若將舊補各員强爲遷就竊恐人地不盡相宜防務難期得力相應請旨將巴里坤鎭標中左右三營城守營哈密協營木壘營副遊都守各寔缺一律開去以奉到部文之日作爲該各缺開缺日期俾清界限容臣等細心察看或以原官或另捒員從新請補給札註册以期整飭戎行上副朝廷愼重邊陲之意除飭取該各員原領札付另案繳銷並千杷外委各弁咨部開缺外所有請開巴里坤鎮標副遊都守寔缺緣由謹繕清單合詞恭摺具陳伏乞皇太后皇上聖鑒訓示再此摺係臣錦棠主稿合併聲明謹奏奉硃比兵部議奏單併發欽此 
 
 

Page 14

 
 
[光緒十五年二月十七日京報全錄]  
　　宮門抄○諭旨一道錄前○發抄硃批四道○調補晋撫衛奏請賞假回籍調治摺○又奏報交卸浙撫日期摺○浙撫松○奏報抵浙接印日期摺○浙撫衛奏未中老生循例具奏摺○又奏冬月得雪緣由片○廣州將軍繼等奏廣州旂管衙署兵房援請借欵興修摺○江督曾奏留道員幫辦賑務片○二月十七日推班○熙敬等謝賞五絲縀恩○朱琛謝授侍講學士恩○召見軍機○發抄卞寶第奏請以另補知縣林大受補古田今奉硃批吏部議奏欽此○又同知福勳前叅虧欵處分照數解清請飭開復奉硃批着照所請該部知道欽此○又候補叅將吳杰居心險詐請卽行革職奉硃批着照所請該部知道欽此○又代奏編修陳　　回籍日期奉硃批知道了欽此○○頭品頂戴調補山西巡撫臣衛榮光跪奏爲微臣病未痊愈假期已滿籲懇天恩賞假回籍醫治恭摺仰祈聖鑒事竊臣前因舊恙復發奏請賞假調治一摺於光緖十四年十二月初八日奉到硃批着賞假一個月欽此伏地碰頭感恩靡旣先於十月十七日欽奉諭旨調補山西巡撫當卽具摺叩謝天恩請旨陛見光緖十四年十二月二十八日接准吏部文開欽奉上諭衛榮光奏請來京陛見一摺前有旨令崧駿毋庸來見衛榮光着俟崧駿到任後再行來京陛見等因欽此行文知照前來現在調任撫臣崧駿業已抵浙接印任事除將臣交卸日期另摺奏報外自應欽遵諭旨起程北上入觀天顔以伸忱悃惟念臣於光緖六年冬蒙恩署理山西巡撫時値臘底嚴寒沿途爲風雪所侵積感氣急之症交春方愈隨後由晋調蘇每交冬令時患氣急咳嗽之症輕重不一祇以身膺重寄不敢惜勞一切公事照常辦理入春以後仍卽復原惟自前年由蘇至浙舊病復發兼之感受潮濕精力困　曾　聖恩賞假調理假滿後病雖輕减而精神總未復原上年初冬以後校閱武闈感受寒氣舊疾復作較前爲甚雖伏案辦事披閲公牘無異常時亦别無所苦而起立行走未及百步卽覺氣塞難言是以舉勳不便刻下假期已滿病未痊愈南方醫藥異宜急功未能見效再四思維合無仰懇天恩再行賞假兩個月先行回籍就醫倘邀福庇病體痊愈行勳如常卽由原籍入都躬詣闕迁跪聆聖訓所有微臣舊病未痊懇恩賞假回籍就醫綠由理合恭摺具奏伏乞皇太后皇上聖鑒調示再臣現已交卸並無職守俟天氣和暖卽擬自浙起程合併陳明謹奏奉硃批賞假兩個月欽此○○頭品頂戴調補山西巡撫臣衛榮光跪奏爲恭報微臣交卸浙江巡撫日期叩謝天恩恭摺仰祈聖鑒事竊臣蒙恩調補山西巡撫業經奏奉諭旨着俟崧駿到任後再行來京陛見等因欽此現在調任撫臣崧駿於光緖十五年正月初十日行抵杭州臣於正月十二日將浙江巡撫關防一颗兩浙鹽政印信一顆並王命　牌文卷等飭　署杭州府知府郭式昌撫標中軍叅將白桂生齎交新任撫臣崧駿接收任事臣卽於是日交缷除恭疏題報並另摺懇恩賞假回籍醫病外所有微臣交缷浙江巡撫日期理合恭摺叩謝天恩伏乞皇太后皇上聖鑒謹奏奉硃批知道了欽此○○浙江巡撫奴才崧駿跪奏爲恭報奴才抵浙接任日期叩謝天恩仰祈聖鑒事竊奴才於光緖十五年正月初二日將交卸江蘇撫篆卽日起程和緣由奏明在案兹於正月初十日行抵浙省十二日准謂任撫臣衛榮光委署杭州府知府郭式昌撫標中軍叅將白桂生齎送浙江巡撫關防一顆兩浙鹽政印信一顆並王命旂牌文卷等件前來謹卽恭設香案望　叩頭謝恩祇領任事伏念兩浙界連數省政事殷煩舉凡察吏安民練軍籌餉以及海防鹺務塘工諸大端在在胥關緊要奴才自維檮昧深懼弗勝惟有加意講　盡心整頓期於國計民生兩有禆益藉以仰以答高厚鴻慈於萬一所有奴才感激下忱並接印任事日期理合繕摺叩謝天恩伏乞皇太后皇上聖鑒謹奏奉硃批知道了欽此○○頭品頂戴調補山西巡撫浙江巡撫臣衛榮光跪奏爲查明浙江省郷試未中年老各生循例彚奏仰祈聖鑒事竊照郷試年老生監三塲完竣未經中式者例准查明年歲籲懇恩施賞給舉人副榜本年舉行戊子正科郷試查有年届八十歲以上之附貢生谷南林附生陳廷　金　成等三名皆　　觀光三塲完竣榜發未經中式　臣調查各　生原卷　文理明順字　清楚　據各該縣會同儒學查明入學年歲出結由藩司許應鑅詳請具奏　來臣查該生等青　　學　首　經沐聖世之甄陶　修足式作士林之表率　行堪嘉志　禅雲未預賢書之選詳徵人瑞宜邀寵錫之榮除墨卷　結送部外謹會同浙江學政臣潘衍桐恭摺具陳並繕清單恭呈御覽伏乞皇太后皇上聖鑒勅部核覆施行謹奏奉硃批禮部議奏單併發欽此○○衛榮光片　浙江省自入冬以來晴多雨少農民望澤甚殷兹省城於十二月初五日申時起至初六日未刻止同雲密布瑞雪　紛平地積厚一二寸高阜二三寸不等菜麥藉以滋培　花益形長發省外各屬是否同霑除俟行查報到歸入雨晹摺内奏報外謹將省城得有瑞雪緣由附惩陳明伏乞聖鑒謹奏奉硃批知道了欽此○○廣州將軍臣繼格兩廣總督兼署廣東巡撫臣張之洞廣州滿洲副都統臣興存廣州漢軍副都統臣伊克坦跪奏爲籌修廣州旗營衙署兵房援案懇恩借欵興修恭摺仰祈聖鑒事竊照廣州旗營大小官員衙署九十三所共房二千三百四十四間兵房九千三百五十間遇有坍塌向准借欵興修分八年由俸餉扣還歴經辦有成案溯自道光二十六年二十八年同治初年三次借動藩司糧道各庫欵興修均經扣還清欵迄今數十年剝蝕漂搖漸致損壞加以今年春夏霪雨連番颶風屢作不但道光年間所修之房不堪棲止卽同治年間修竣者亦多坍塌各官兵無力修葺若不趕緊籌辦恐傾圯益甚需費益多經協領等官禀由臣繼格等委員查勘屬實核與借欵興修成案相符除應修衙署九十三所二千三百四十四間共需修費銀一萬四千三百二十兩在於旗庫借支動用仍照章由各官俸銀内分作八年扣還外所有兵房九千三百五十間按照向章每間借銀八兩共需銀七萬四千八百兩凝於司庫項下籌借咨經臣之洞飭行籌議去後兹據署廣東布政使王之春會同粮儲道韓文鈞詳稱廣東旗營兵房年久失修逐漸傾壞自係實情兹擬借欵興修共需銀七萬四千八百兩惟目前庫儲十分支絀實難籌此鉅欵兹竭力設法籌挪擬先由藩庫籌借銀四萬兩以便乘此冬晴及早興修其餘銀三萬四千八百兩容俟明歲體察情形再行詳咨商酌辦理等情詳請具奏前來臣之洞伏查該司道等所議皆係實在情形現在各兵房待修孔亟轉瞬春令雨多誠恐不便工作乘此冬日晴煖自宜及時赶为擇要興修臣等會同商酌合無仰懇天恩俯念廣州旗營衙署兵房日久坍塌難於棲止准其在於藩庫先行籌借銀四萬兩俾作兵房修費仍限八年在於兵餉項内陸續扣還其餘銀兩能否籌措容俟臣之洞督同司道明年體察情形商酌辦理除咨部外謹合詞恭摺具陳伏乞皇太后皇上聖鑒再廣東巡撫係臣之洞兼署毋庸會銜合併聲明謹奏奉硃批照所請户部知道欽此○○曾國基片再江南被旱最歉之區暨經籌辦撫恤户口紛繁稽察誠非易易非精明練逹之員難期得力適有二品頂戴兼襲雲騎尉世職四川記名道劉麒祥服　引見領照赴川道出金陵臣與之討論賑務該道力　思精洞逹民隱若令稽查災賑必能不避嫌怨下情得以上逹且該道曾經奉旨前赴江南隨同臣辦理江防事件於上海江陰紳民夙稱聨絡該　民等喜其恩信素著公請留辦賑務前來臣查該道係分發赴川之員非實缺赴任者比旣據該紳等公請合無仰懇天俯准該　　數　　同司道稽察賑務　於荒政有　一俟明年事竣仍令赴川候補是否有當理合附片陳明伏乞聖鑒訓示謹奏奉硃批着照所請該部知道欽此 
 
