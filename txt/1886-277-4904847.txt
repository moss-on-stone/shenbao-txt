# 1886 - 277 - 4904847

 

Page 1

 
 
[古今圖書集成告白] [  申報舘點石齋北局啓]  
　　啓者本局所印古今圖書集成一書至八月底照算印過原書已有二千七百四十五本尚存未印者一千二百七十五本七月内印出一百五十四本八月印出一百五十八本此後每月底登告白將印過幾何數目聲明以便買書者可以周知至裝訂一節本約六月中可以出書嗣思如四面發散難保火險故本局特另賃大屋在一處發訂以便保險約至十二月可出明倫彚編明年六月終出第二次明年年終全書告成約在後年正月可以如數交齊矣先此布聞 
[重印嘯亭雜錄出售] [  申報舘主人啓]  
　　本舘前印嘯亭雜錄一書談掌故者幾已家置一編早經購罄兹故重爲排印紙張警校格外精細每部仍訂十本價洋四角五如邀價買售處照舊 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中　作居多而家藏名稿亦採取二三理法一准乎清具風氣必宗諸時尚得文五一餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　器悉　火力故墨色黑而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購取如躉買新至新北門外天主堂街大順行及還讀樓面議可也 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店内源豐潤匯票莊發賣各種書籍○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈　 
[蘇城釐捐總局示書後]  
　　我朝自定鼎以來首除前明加派練餉諸弊政輕徭薄賦迄今二百餘年雖大災祲大兵役司農仰屋籌度維艱卒不聞于正供之外稍添名目以取於屋維此厘捐乃因粤逆披猖餉糈奇絀姑爲權宜之計暫濟一時而東南底定蔚爲中興未始非釐捐啓之軍務雖平江防海防迥非昔比一切置造機器不得已仍恃厘金以資挹注凡兹氓庶宜何如仰體艱難天良激發處處照章完納藉効獻芹獻曝微忱及觀蘇城厘捐總局示用慨然矣示以震澤民人皇甫桂楊文煕陸葆元等積慣包攬絲經兩項運出太湖繞至滸墅關北首官塘中途換雇蘇城附郭之玻璃快船或假託民間慶吊模樣或雇女眷坐船私運進城偷漏捐厘藉充私槖實爲釐金一大漏巵務獲嚴懲以裕餉需以清商務此足見小民之易於取巧抽釐之難於周密將何術以善其後哉夫釐捐雖出於民而其滴滴歸源處仍爲衛民而用試觀各省置造軍裝資遣散勇與夫船政之經營外洋之購買各險隘之築卡築臺何一非因民起見則飲和食德回思二十年前兵燹之餘夜不得安眠食不得求飽幸一時將相戮力同心俾出水火而登衽席斯卽捐　踵頂尚不足以圖報一二而乃但顧貪懷不知大體朝廷所僅僅取之百姓者猶敢作弊多端焉其平時之不安本分概可知矣夫厘捐大宗以絲茶爲最茶葉一項近以商多折閲不甚起色而絲經兩項亦因洋銷不暢非比後從前况外近亦種茶近亦養蠶如日本印度等處所出茶葉絲經年甚一年若任其遷流不知整頓恐再歴數十載絲茶生利非徒中國　之而外洋之以土易　者其爲漏巵也更大雖中原之地種鶯粟者亦不少而一杯之水不足以熄薪輿則與其執走漏絲經認眞查核一年所入畢竟太倉稊米未必有禆君子務其大者遠者似不如卽絲茶兩項加意裁培俾中國和權仍獨擅其大而於區區偷漏姑示寛容亦屬藏富於民之要着吾亦爲皇甫桂等緩煩特兩弊相較去其甚者當今之世能於大處落脈勿嫌綜名實勿愛小便宜庶不至病民而誤國豈徒釐捐爲然哉豈徒絲經爲然且水清則無魚方今游匪散勇光蛋鹽梟紛紛擾擾幾於無可爬梳近來泖湖之濵刼案頗多何苦包漏絲經重資冐險行走適啓賊盜覷　之漸尤屬地方隱憂吾意包攬者固屬法無可逭徒知一已之私不顧公家之利詭計百出卒自投於羅網之中雖悔噬臍已嗟無及嗣後凛遵憲興將從前隱混偷漏諸弊一律痛除而職任捐釐者亦當務持大體所謂網開三面寛一分民受一分之賜嚴一分民受一分之厄尚其斟酌行之毋僅顧官聲而竟忘民命也抑釐卡愈分愈密負販小民雖欲稍爲偷漏苦於無從而盜賊公行甚至白晝行劫無人過問比聞泖湖一帶有米船三艘連次被劫迄今未經破案并聞盜夥將米投行硬思銷售所泊市鎭非無汎弁亦無敢輕將虎鬚竊鈎者誅竊國者侯天下事大抵如此向嘗謂除去釐卡仍復關稅庶藉蘇民困俾昇平景象煕煕如登春臺至目前光蛋鹽梟人數雖多似嬚滋蔓然究無深山大澤爲之窟穴但使志在必得合羣策羣力以芟夷而藴崇之勢亦易易獨奈何無人提唱且率爲得過且過計以致蕩平之路頓成地棘天荆往來船隻白日亦難於遄行噫是孰使之然耶爲論絲釐不禁縱筆及之 
[本舘接奉電音]  
　　昨日上午十一點五分時經本館駐京友人電傳本月十二日上諭四道敬謹譯登○九月十二日奉上諭載遷等奏工程緊要永齊庫欵項支絀請籌撥銀兩一摺據稱各項工程萬難停緩擇要興修　欵甚亟着李鴻章飭令藩司無論何欵迅卽籌撥銀二萬兩由載遷等派員支領以應急需餘着照所議辦理該部知道欽此同日奉上諭載遷等奏應行急修各工請派大臣查騐一摺裕陵聖德神功碑亨等處工程現有滲漏坍塌情形着派清安前往將所奏各工一併敬謹查勘具奏欽此同日奉上諭湖南按察使着豫山補授欽此同日奉上諭雲南布政使着于蔭霖補授王毓藻着補授廣東按察使欽此 
[擒獲會匪]  
　　日前曾九帥在徐州閲操時獲住會匪首從二十一人在行轅訊明後立卽正法據聞該匪爲首二人向曾充當營官奉撤歸農後不務正業設立土圍二座自稱圍主招積亡命之徒謀爲不軌盧藝帥抵任後卽有所聞因彼人衆未便孟浪從事前赴省與九帥會議河務曾將此事密商九帥默誌之遂乘大閲各營齊集徐州時將該邑 
 
 

Page 2

 
 
某大令傳至密授機宜故得將渠魁擒獲餘黨解散不動聲色而消反側於無形非九帥其孰非之 
[鳩江火警]  
　　十一日午刻蕪湖上水門外某姓家方午炊因烟囱炸裂火星飛墜　檐時值封家姨肆虐遂致不可嚮邇警鑼四出各洋龍風馳電掣而來道縣各憲亦均到場督率撲救　之處取水甚易遂熄滅計燒至李姓鹽棧風火墙爲止被災者約四十餘家 
[試辦屯田]  
　　京友來函云興平口外本爲各干公散放牲畜之區後因牲畜倒斃者多牧塲荒廢漸致流民私墾一望鱗塍各王公亦有派員赴彼招佃升科者晉撫剛子良中丞近於口外躔金地方籌辦墾務試行屯田以收天地自然之利於軍國兩有禆益一俟成效可觀冉爲推廣振興利源實寓富强之意焉 
[京塵雜錄] 　　 
　　鑲白旗護軍統領處爲咨行事據印房呈稱本旗接辦兩翼八旗值日無事摺件於本月十三日呈遞相應咨行景運門檔房轉傳兩翼前鋒營七旗護軍營務　五日内各將本堂及署堂銜名咨覆本旗以憑繕摺至咨覆後如有出差告假亦卽隨時咨覆以便於摺内註寫其各翼旗如有另奏事件勿與同日呈遞並請各堂大人是日進内會同呈遞無事摺件○海淀精捷營甲乙二兵精通解馬致藝超羣曾於光緒二年緣事發遣黑龍江遇赦不赦近經大吏入告奉諭赦回生入玉門喜可知已○八旗滿蒙漢兵丁找領庫銀一事曾登前報兹經户部議商妥協擬定本年十十一十二月及次年正月每月找放兩旂俟八旂一律找清後除新兵初借庫銀仍照舊章外其弁兵月餉内僅扣庫銀利銀其本銀概不找領以杜浮冐已由户部行文各旂查照矣○某内監年已古稀夙諳駕駛之法前因年老多疾告假回大城縣原籍現每内新設船隻管船太監駛駕雖甚靈速尚未動中　要已奉旨調傳該内監星速晉京以便教習○八旗宗室恩箭一事前報已登兹聞侍衛處奏聞擬自本月十六日起至二十三日止分八日帶領引見聞皇上在紫光閣親閲云○明年係八旂兵丁軍政之期例由兵部奏請欽派王大臣較閲現在爲期不遠各營紛紛訂期看視本營兵丁步射騎射京察按照与步優劣以分等第其列入三等之兵須勤加閲看使馬步得以純孰聞各營兵丁莫不視　爲畏途也○某甲家在阜成門外三塔寺向與某婦有私名雖比鄰實同夫婦近以家累漸不能揮霍自如婦遂視若眼中釘輒下逐客令近甲偵如婦又與某乙聨歡情投意合本月初一日欲續舊好婦拒之甚嚴甲怒甚順手拾菜刀連砍數下婦大聲呼救甲復飛足踢婦前心經子媳赴本管地方投首而婦已傷重殞命矣 
[營口叢談]  
　　近日豆價甚昻因今年水災太重也水退後惟高梁依然無恙或不致十分歉收耶○被水災民經各當道捐廉助賑固已集有巨欵嗣後欽奉諭旨着軍憲先撥萬金派員妥放于是飢民歡聲雷動不致坐以待斃矣○德國帆船前在新沙擱淺次日卽由哈利洋東經理拍賣由泰記菜行紏集七十三股共銀九百兩拍得意必有利可獲及將船拖起其底已經朽壞撈得荳子亦僅有二百石核算成本幸免虧折耳○大官蕩北有同泰成藥棧所雇更夫某甲少年多力稍諳拳法賊屢爲所困銜之刺骨欲得而甘心焉八月晦日賊暗約其黨各持刀棍悄然而至於時漏方三五夜色朦朧忽見一影飄然上屋甲知有賊亦持木棍一躍而登在屋頂格鬥彼時賊共有三四人而甲以寡敵衆從容揮灑賊知不能勝出利刃以刺甲順勢將刀格落卽以刃刺賊中傷堕地餘賊紛紛驚竄甲下屋視賊奄奄欲斃舁而置諸蕩濵次日鄉約見之赴海城縣報案請騐同泰成經理人畏罪不敢出甲慨然曰丈夫作事何可累人耶遂自行到案本月初八日奭大令到塲相騐仵作喝報傷痕畢大令並未將甲研訊一語但聞大聲喝曰打差役卽將甲拖倒在地竹片齊鳴宛然一部肉鼓吹責畢卽將甲釋放亦無語申斥是眞不輕下斷語者○今年市面清淡訟事寂寥衙門差役囊槖空虚惟藉打秋風稍爲點綴故近日請喜酒者此往彼來紛然畢集皆廳署中差役也又聞牛莊巡檢某君到任後其差役卽赴娼寮逼索錢鈔每妓自三十吊至十十吊不等旁人問此是何欵則曰新官到任○往年八月卽見大雪今重陽已過而秋陽仍復酷烈居人祇着單衣足見氣候之不正也 
[蘇城釐埠總局示]  
　　爲頒示諭禁事照得本局訪聞有震澤縣民人皇甫柱楊文煕陸保元均住震澤鎭之東北九灣十八曲地方平時不安本分積慣包攬散户絲經兩項運出太湖繞至滸墅關北首官塘中途換雇蘇城附郭之玻璃快船或假託民間慶弔模樣或雇女坐船私運進城種種機巧偷漏捐項該民人等從中分肥藉充私槖實爲厘金一大漏巵若不嚴行拿辦非特餉需短絀亦防商務紛歧且近來瀕湖一帶私梟充斥刼案頻仍奸商包漏絲經重資冐險行赴適啓盜賊覷觎之漸尤屬地方隱憂除一面咨請臬司衙門飭縣查拿解省究辦並札　六門各卡認眞稽查外合行頒示諭禁爲此示仰商販船户人等一體知悉嗣後如有裝運絲經過卡務須隨時照章報捐不得仍前包攬隱混偷漏倘敢復蹈故轍一經杳獲定卽發縣從嚴懲辦弗稍姑寛其各凛遵毋違特示 
[蕪湖秋信]  
　　新任貴州石阡府趙太守爾巽由御史京察一等擢放外任道過鳩江在文禹門明府寓邸中小住兼旬與諸舊侣贈答往還殆無虚日現已起程赴黔矣○調署廣德直隷州熊鞠生直刺祖詒馳赴新任初六日由蕪經過舟泊徽州碼頭小住三日　行解維○蕪湖關大江口稅務委員劉子運明府近因差滿禀請給假此差責任綦重經雙錫五觀察札委房子銘二尹榮綬暫行代理○天久不雨疫厲滋多無湖縣楊璞生明府因在城隍廟龍王廟設壇求雨于初八日禁止屠宰三天○宿松木商招集菊部於初六日起在桑港搭臺演戱二天酬　金龍四大王○李傳相委某鎭軍來蕪採辦軍需米設並順直賑濟米石鎭軍奉札抵蕪遂挈貲往内河水陽一帶採買蓋因該處米市較蕪稍廉也○初七夜鼍更三下北門内三岔園某姓家因作夜　懸洋油燈於壁間被風吹覆致兆火災各洋龍聞警麕至奈城内塘井俱乾無從汲水僅向附近　　 
居民水缸内挑水噴灌幸風不大得卽救熄被燬者共有八家云 
[甬東小誌]  
　　近日寗郡天氣炎熱異常瘟疫疉出死亡相繼若非西風送冷恐疫勢正未已也○串詐之術無奇不有寗波西門内有甲乙兩家比屋而居甲肩販營生因欠張姓户租數千歷久不付日前張又往索甲欲圖賴張則勒令遷讓兩不相下勢將用武甲妻從旁　勸約以翌日如數付償張去後竟與比隣某乙計定甲之屋甚逼窄次日張來稍早甲婦在房皿遽謂張擅入圖奸卽喚某乙評理乙亦不問曲直將張扭住張有口難分遂被詐去洋銀兩元始釋之去○石碶地方有士棍某甲近與里人某乙有隙甲登門大駡乙妻面斥其非甲遂劃破顏面倒地詐死甲妻聞之卽召無賴數十人至乙家將其床廚什物搗毁一空反詐養傷之費乙將赴城控告轉念事若經官又需差費不得已給以洋數十元了事噫强凌弱衆暴寡此世間最不平事若非嚴行究辦將何以安靖閭閻耶○西門外楊陳弄某姓酒坊高樓兀峙年久失修日前有數客登樓算帳主夥相隨上樓一夥見墻上蜿蜒斑駁舉手摩挲忽樓墻突然坍塌客及主人急奔下樓某不及趨避遂被覆壓比經人扒磗救出則兩足已　 
經折斷氣息奄奄恐難保全矣 
[九江雜事]  
　　前日有湖南窑貨船一艘抵九江關報稅經關署書役詣船丈量該船計深三尺六寸督丈某甲勒令船户以三户九寸完稅船户郭某不允與甲口角甲卽將該船户帶至大關請府經黄叅軍嚴辦黄君堂訊數語卽飭役笞責郭聞言起立大呼曰守備前隨彭大司馬殲除髮匪屢立戰功曾由外委洊升至守備後因各省肅清散營歸里駕船營生此次實屬浮量本非抗稅何得受辱黄君知不可以勢迫卽退座 
 
 

Page 3

 
 
經人調處仍照章完稅了結○某姓女年約二十餘珊珊仙骨嬝娜輕盈一翦秋波尤足顚倒三河年少昔年嫁與南門外某甲莽兒郎性情粗鹵全未諳温柔鄉裏經綸以致結摛有年常如周召之分陜而居從未歌雞鳴同夢今歲女往南門灣某茶棧揀茶棧主某之艷之衆裏眉挑暗中心許久之遂野鴛變宿大似劉後主之此間樂不思蜀矣近乙又串令某丙作撮合山許以青蚨百千納爲簉室其姑大怒頓興雀角之爭德化縣准詞委小池司陳少尹研訊衾禂未抱徽纆先占甲固愚懦與能然乙亦殊不值得也 
[福州官報]  
　　閩縣李大令澤春帶勇往下江掩捕白鹽鄉命案要犯現已拿獲二犯解回矣○沈太守定均委辦吏冲厘局荆大令瑞委辦洲頭厘局周太尊廷獻委辦北溪釐局閔孔樂奉委琯溪釐局從九品張師程委辦新橋釐局通守德新許委辦保甲内局提調陳通守步櫛委辦南臺保甲局王大令先澤缷南港釐局事藩轅牌示晋江縣石獅縣丞范霖病故以試用縣丞孫映龍署理議叙縣丞陳鴻年請補南勝縣丞飭赴新任南平縣典史陳師藩年半期滿以試用從九品屠炳星署理 
[鞫出隱情]  
　　陰陽學曹正卿勒索虹口三官堂住持僧洋銀一案前已紀諸報端兹莫邑尊察得曹劣跡多端飭提研究該僧至誠訴稱僧人向爲三官堂住持苦行焚修清規自守不料上月二十七日突有曹之差役土阿福到來喚令僧人前往卽被禁閉一宵翌晨始釋旋有閔姓者向僧人百般恐嚇勒寫本月初六十六兩日期票二紙計洋二百元台得脫身歸去邑尊將情鞫曹曹稱勒索等情實遭誣訴邑尊謂爾之聲名狼藉本縣久有所聞旣到此間尚思抵賴乎遂飭責手心五十下問此等底稿究由何人繕寫閔姓係何人答稱並　閔姓其人邑尊謂爾旣不承不妨提質隨出堂單飭差赴曹處立提凉姓到案閔稱與曹同鄉平日訓蒙餬口此次因事來申暫在伊家躭擱該僧之事並不與聞邑尊謂爾之親筆鑿鑿可憑何必逞刁圖賴卽飭掌頰二十下命帶之出外又將曹細細研求曹仍游移　狡邑尊大怒着除去頂帽掌頰二十下問爾究因何事滋詐該僧答稱該僧素不安分曾與滬北帶鈎橋某婦私現有諸物在婦處邑尊謂誰家無物卽可據以爲證乎此等行事爾曾做過幾次勒寫該僧票據究　幾張洋數若干曹稱實未妄爲乞恩明鑒邑尊謂爾之神通廣大本縣早已深知隨喝笞臂曹叩首若崩角籲求改責手心邑尊謂爾肯從實供明本縣當仁施格外曹稱祗有初六期票洋一百元然亦未曾收以邑尊謂本縣亦知爾未曾收用然向僧索洋究竟是何意見該僧有何劣跡直訴無妨曹稱此事自覺羞漸殊難聲訴邑尊謂無論何事斷無說不出之理曹稱實因該僧調戱我妻邑尊謂爾因此事索洋耶答稱是邑尊謂該僧調戱爾妻亦應根究飭提爾妻質訊自必水落石出曹稱實在畏羞叩求免究邑尊謂然則爾之所供顯見不實不盡爾差王阿福現在何處答稱並無王姓公差邑尊喝令掌頰曹稱祇有孫俊發實無王阿福其人邑尊謂須速繳出票據及供明該僧所私之婦一面差提王阿　 
福至案復訊核辦 
[巡局瑣案]  
　　昨有汪嚴潘三人互扭至巡防總局馮刺史研訊之一汪供安徽人在本城虹橋南首開設冥鏹店兼糊團扇嚴曾爲夥嗣因不合告辭嚴卽流爲匪類時向旨索給過再三今又糾同素不相識之潘杏甫前來吵閙小的不堪其擾是以扭案請懲嚴供小的惟懇借錢文不敢旨索藩供小的與嚴爲友因見紛事向之解勸刺史以汪嚴本係東夥情尚可原潘與汪素無一面之緣胆敢藉端滋詐實不法之尤飭笞二百板嚴責二百板勒令具結交保○某甲在老北門内開設玉器作曾欠舊夥某乙錢一千二百文屢向索催分文無着昨日至作内强取　簪十支甲不許致相口角互扭至巡防北局金子卿明府庭訊之下甲稱互扭時驀被將開水泡傷明府謂乙曰甲本欠爾之錢理應照數斷繳今已受傷可將錢爲養傷之費兩造各具遵斷切結完案 
[拐匪送縣]  
　　鹽城人施某萍飄蓬泊以舟爲家本月初五日小泊無錫北門外囑十四歲女孩登岸糴木待至日暮蹤跡杳然知被匪徒拐賣他卡遂來申尋訪迨昨日下午見倒划船上一孩面貎聲音與已女無異惟彼船人衆未敢造次聲張因囑妻看守其旁已則訴諸巡防局局員查明府立飭勇丁督同地保往緝獲住拐匪三名起出尖刀鐵練隨將一千人解局略加詰訊一併移送縣中 
[螟蛉不孝]  
　　本邑人徐春和素以放債漁利年逾半百嗣續猶虚曾撫螟蛉子名曰木生三年前又續娶蘇人某姓女爲室生有一女尚在襁褓　近徐忽因病逝世前日五七開喪木生　繼母櫃内存有洋銀該取出使用繼母却之木生忿甚持菜刀撬櫃取洋繼母怒其無狀訓飭數言竟被帶傷手指旁人咸抱不平勸其投上海縣控子忤逆莫邑尊立　飭差提案旋經人竭力調停不知能否寢事也 
[法捕房瑣案]  
　　前日下午有五人一路爭吵扭至法捕房值班捕頭着一併暫押昨晨經總巡捕頭備德祿研訊據稱一人住去馬路天成昌烟館弄内開設賭塲被害者不知凡幾春間有粤婦某氏赴該處賭博屢負未曾料理賭頭向索前欠四人中有與該婦認識者意存左袒故與賭頭爭扭等語法捕頭謂犯賭自宜重辦着將爲首開塲之某甲押候解訊其餘四人姑念事已多月從寛釋放如其中尚有另情可投公堂伸訴○萬安樓客棧後面卽係天主堂房屋該棧前日雇木匠作頭高南昌包造房屋計洋七百元言定木料在内碍瓦外貼立有合同承攬其所用石灰由徐萬興行取用計洋七十元該棧主黎輔仁扣高洋四十餘元又少石灰行洋三十七元高徐兩人遂投公堂控告傳到黎輔仁研詰之下各執一詞黎謂高房屋尚未完工有誤限期高則稱業已工竣翁太守着黎先將石灰行洋元付清再理完工之事着將高交保黎亦遵斷遣　鄭湘坪投案繳到洋二十元并請究查高之工作翁太守着徐萬興將洋領去諭鄭通　黎輔仁將灰找洋十七圓於下期呈案後所有工作之事看於禮拜四卽本月十七日集訊高南昌仍交原保○昨晨八仙橋捕房將打架之四人解到大自鳴鐘捕房一人受傷甚重倩四五人掖扶而至據云傷在腰脇法捕頭着將四人暫押候解公堂受傷人旣稱自行醫治着卽出外於明日投安有知此事緣起者謂有住八仙橋地方之事寓主某甲向車夫某乙索討所欠事資不知如何兩下吵閙旋在雙鳳樓吃講茶嗣經人勸和事已了結因有某丙從中作梗致有打架之事今旣逮案恐丙不能脫然　累也○某老虎灶前經聚賭拘解公堂判罰在案詎前日復有人控花爲巡街捕所見將該店主拘押捕房諒　解訊也 
[棲流公所來啓照登]  
　　兹承李承齋陳蔭馨洪蘭亭諸善士勸彩票各行號樂助敝公所經費合將數目登明廣　和廣揚興廣泰祥中建禎萬寳源萬豐每月各捐洋二元同得利廣豐必得豐和同福利天成同福來天生匯利萬有利萬寳來大有恒萬勝祥萬福來新時昌泳記億中每月各捐洋一元永泰必發廣生祥生發果得標同得來天源天祥有利永生祥必得利萬利大寳來每月各捐洋半元分財源於意外無非義粟　漿卜得彩於將來定必盈千累萬用申謝悃并志感忱又承甡大錢莊主人親臨公所言定每月捐錢三百文合併登報以誌善名 
[助賑彚登]  
　　沙鎭思補堂善士助九八賑銀四百兩由盤記棧交來委解山東情　救患洵不吝乎傾囊頌洽行仁幸劇憐夫衡宇躋堂思義比户騰歡焉○姑蘇桃花隖吳善士印襄廷求病卽痊助洋二百元囑解山東樂善厪懷廼出資而濟世延年卻病定如願以回天惟德是鄰必能喜占勿藥矣○谿北有心無力子節省月俸由南匯寳順局來洋十元囑濟山東賑需在善士勃發仁慈于無可籌措之中作輕而易舉之　救災孔亟竟有昕夕難安者想心力可盡之人閲報後必有以棖觸斯懷惻然感奮已以上初十日○仁和無名氏善士爲令堂沈淑人求資冥福由沈慕連翁經手託巨豐庄交來洋五百元委濟東賑憐浩刼於閭閻願輸鉅欵體慈懷於冥漠藉慰先靈貽賢母以令名不讓郭林宗專美於前 
 
 

Page 4

 
 
矣○江右豐城楊藴古堂指助直隷九八元一百三兩八錢二分又九八元一百零三兩八錢二分又楊善士印宗煌九八元二十兩零七錢六分又敏功氏善士求佑尊閫分娩平安洋三元又求平安子洋十元共六户由楊元生善士交來共九八元二百三十二兩二錢二分洋十三元六户　 
共助直隷賑欵各善士修德孳孳俯恤時艱於弗置俾家擁厚資者讀報至此諒亦同心行善亟拯浮生耳○陳善士印琅以棉衣欵助賑項求闔家平安由衡昇惪絲棧交來洋二十四元以善士俯念節過重陽西風漸緊澤國餘生不能無禦寒之具特助棉衣資生其體恤窮閭無微弗至足以爲濟　良箴用特列報以攄感悃[  上海北市絲業會館籌賑公所少欽施善昌謹誌九月十二日]  
[浪淘沙戱贈]  
　　縞袂麝蘭薰兩氣氤氲玉琴聲澀不堪聞料得文園消渴甚著意文君嫩頰又微醺缷了仙裙休將心事逗三分祇怕楚山風雨惡隔斷行雲[  潄蘭室主倚聲]  
[書鷗所小漁函館竹枝詞後卽用其詞中語請政]  
　　函館新詞廿四章一章一句總琳瑯樓登壯快堪窮目曲聽追分欲斷腸仙福修成　 
原易到儂愁鈎起恐難忘白描絶妙龍眠筆繪出温柔别有鄉[  高昌寒食生未是草]  
[感事]  
　　凉秋瑟瑟夜沉沉悶坐幽窗百感侵一笑青衫今未典三生紅拂更誰尋知音每爲窮途少故態休從習俗深得大由來常事耳扶搖好與振初心[  澹定室主人求是草]  
[鳳凰臺上憶吹簫]  
　　漏轉銀壺夜沈沈去照人凉月　牕紗任滿天清景分付誰家都道秋來消瘦感鏡中暗換年華哀蛩呌啾啾　　夢醒天涯些些羅及綫樣拚辛苦風雨也只憐花笑看幾日密葉全遮錯認春風面目動經年有約相誇城悵悵吟懷減獨坐手頻义太痴生高侣芩稿於老椿記棧 
[寄贈日本北條鷗所]  
　　蛭版龍濵渺海天羡君才調劇翩翩君工詩詞年二十一詞林凄豔金荃筆蓬島聰明玉局仙清品瀛臺花十八遊蹤弱水路三千神州聲價雲門奉遍結人間翰墨緣○讀秋遨篇論情種二字呈鷗所寒食生兒女英雄本合流廿年同調恨難求古人忠孝情皆至後世風華德已偷須歛狂心看碧玉漫摛奇語眨紅樓　同軍塵叅眞諦五度相思淚不收[  梁溪瘦鶴詞人草]  
[喜北條鷗所葉新儂過訪調寄相見歡]  
　　相思立瘦秋風恨重重却喜瀛洲仙駕破苔封鷗才秀儂情愿訴深衷可惜江頭離别太怱怱[  瘦鶴詞人呈稿]  
[浙江撫轅抄]  
　　九月初五日嵊縣典史鄭彭齡禀銷海運津局差禀謝藩司飭知赴任○初六日候補縣吳忠炳差人來省禀調辦台屬　裏厘卡差叩謝○初七日牌示照得本部院蒞任及奏銷例應盤庫兹定於本月初十日按臨藩庫察盤爲此仰管庫員役一體遵照毋違特示 
[蘇省撫轅抄]  
　　初九日候補理問王善錄缷署元和縣縣丞事回○初十日候補縣何啓綬禀辭奉委赴太潮會勘盜案失事地界稽查蘇常浙鹽銷數委員准補浙江諸曁縣縣丞李鍾駿禀辭赴常州○十一日正任華亭縣楊開第禀謝奉飭知回本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[九月初六日爲倉山舊主六十稱觴之期設席於泰和酒樓羣賢畢至絲竹鏗鏘極一時之盛洵可樂也僕亦濫厠其間不揣譾陋用紀其事仍疉高昌寒食生原韵]  
　　斗南爛漫照星弧六十筵開喜有餘名士美人爭上壽哀絲豪竹集新居别開生面無同調所欲從心共一廬更有稱觴東海客謂日本岸吟香北條鷗所諸先生鴻篇鉅製擬相如[  海上種榆山人悅彭氏拜稿]  
[重九日值余生辰讌夢畹生小藍田懴情侍者還讀樓主人新興山農種榆山人吟道人諸吟壇於聚豐園酒間率成卽請哂政]  
　　客裏除詩無可樂生辰恰值古重陽欣逢佳士心如醉笑對我花酒易狂坐有陸斐卿朱筱卿月仙諸詞史我輩情非鍾粉黛諸君筆盡挾風霜平生快事尊前集路慰征人憶故鄉[  上海浮查客北條鷗所未定草]  
[上海北市絲業會舘核獎籌賑公所施少欽經收山東順直賑捐九月初一二三日第一千一百廿五六七次清單]  
　　張仲炘節省日用移助京平銀三十兩由蔚長厚票號合來九八規元三十兩九錢李月記九八規元五兩嘉興陸幼耘求病速愈由豐泰莊來五十元高昌同人由製造局帳房來十七元錢六百八十七文知愧子求妻病速愈二元葑溪　　 
漁隱節省中秋酒席移助由蘇州全盛局來十元不書名由海鹽協源局來十元隱名氏求合家平安由松江廣大號寄恊源局來十元健記求身體平安省藥資移助五元張麟魁五兀王義晨爲濂生兒病求速逾五元煙波漁隱四元無名氏二元了然子昨因鄰居失愼蒙神保護幸獲無恙還願二元高小雲求病速愈二元海藏子二元劉友三二元觀奕散人二　　 
兀危症許願倐愈八完願由南匯城内寳順局來二元九容軒沈求合家大小人口平安二元朱涵如一元姚宇傳求費門應氏病卽愈一元遵記由蘇州正大局來銅洋四元○雲間惜花女吏求喘病不發洋二元婁縣民人蔡和尚錢七百文經手人張仲清四百文二户由泰亨棧交來洋三元○朱不留名洋十元無名氏十元二户由河口舒子庚託劉杏園交來　　 
洋二十元○津衛怡怡堂泰記九八規元一百兩津衛能容氏九八規元五十兩二户由周裕豐茶棧韓善士交來九八規元一百五十兩○蘇城南李家森募李崇儉求父病速愈洋　　 
一百元○常熟丁子延孫伯涵募康嘉福求體安病除洋二元由寳順局來○東山源源號募六千五百十號救灾圖同字一次册祥記提莊洋二元崇儉堂黄二角二户由寳順局來　　 
洋二元二角○陳求母平安洋十四元黎懋昭黎立元黎景雲黎以輝黎以旺五户各半元共六户均指捐直隷合來洋十六元五角以上初一日○于君珊張海如求保佑福壽皆亨　　 
洋六十元銅洋一元由常熟盬公堂託常熟義隆莊寄託元大亨來練市吳瀛洲求母病速愈由汪蓮伯交來三十元雲間俊記求保古南孫患恙速痊十元徐清鑑求祖母病速愈由　　 
　山寳順局來五元種芝仙舘爲次兒週歲積德由海昌釐局寄恊源老局來四元無名氏由常熟亦政堂陸寄全盛局來四元潘利豐三元吳門隖氏求保平安二元無力子餘慶堂　　 
李氏連年錫箔灰變價移助祈先人冥福二元程廷鈺求病速愈二元程榮懋病愈還願由練塘夁源局來二元吳縣祁雪庵由南翔寳順局來一元高仰山由文報局來一元無名氏　　 
銅洋一元○釐善記錢七百文後記四百文二户成順泰交來洋一元○敬性氏洋五元思親子誦經費移助三元體生氏放生願移助二元三户由海寗同善堂寄老恊源局來洋十　　 
元○兼善潛一天爵合募同資冥福長沙平銀一兩五錢悔過祈祥一兩二錢五分戱具餘資九錢二分行篋零星五錢七分福壽康旨洋十元光前裕後八元體天造福敬德脩身安　　 
生愈病三户各五元保身延嗣祈病卽痊長祝椿年三户各二元璇閨餘用願子有成萱榮蘭茂征途解櫜多福多壽阮囊羞澀讀書得間願占勿藥勤求保赤石麟望賜十户各一元共二十二户由湖南林公舘寄全泰盛局來長沙平銀四兩二錢四分洋四十九元以上初二日○敬願氏由協協莊來洋二百元王棟王楨王榕求父瘧疾速愈由横沔寄託福泰衣　　　 
庄來一百元無名氏岬無錫知仁庄寄託本埠椿元由來一百元青浦邑尊錢求尊閫病速痊一百元保平安由增泰布庄來五十元海陽金惠氏由福泰衣莊來五十元張居氏爲女　　 
新寳多病節省零用求速愈十干潘鶴琴求姪兒病速痊五元周無名氏求父病速愈五元程朱氏四元知過子求病速愈三元二友居士由南翔全盛局來三元程釗由正和局來二　　 
元無名氏由朱大全號交來二元張國富求自已病痊二元無力鄉人二元謝子香求妹病速愈二元楊子炘求子病愈一元浙寧無名氏一元無名氏二角○蘇州鎰大莊募四千五　　 
百六號救灾圖同字一次册還願氏無名氏二户各錢八百文心願氏六百文河南士銅洋二十元鎰大庄銅洋十元五户由寳順局來洋二元銅洋三十元○當湖同仁集經募不留　　 
名錢洋二十元徐清記四元陸敦謬魯義昌二户各三元徐燕翼森泰昌徐燕翼同興典聚慶典無名氏六户各二元三磁號一元五角錢店工人節工資俞忠愛正通庄朱乾泰琴蘭　　 
書屋樂善居許門仲氏無名氏徐裕大何永裕蔚昌庄隱名氏忻增良十三户各一元勉力吟香居士最善居鼎順洪逹記五户各五角程金如錢八百文程珬玿三百文共三十户由　　 
平湖同裕庄寄全盛局來洋六十元以上初三日 
 
 
