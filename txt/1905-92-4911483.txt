# 1905 - 92 - 4911483

 

Page 1

 
 
[電傳上諭]  
　　三月初三日内閣抄奉上諭泰密鎭總兵兼總管内務府大臣著布廉補授欽此同日奉上諭直隸永定河道著毛慶蕃調補陳夔麟著調補湖北荆宜道欽此同日奉上諭誠勲奏特參庸劣不職各員一摺安徽黟縣知縣李有榘庸暗無能罔知治理貴池縣知縣孫炳耀不知振作遇事颟頇垷署全椒縣知縣陳贊平審案糊塗辦事輕率歙縣知縣鄧瑜嗜好甚深委靡不振前署含山縣候補知縣萬祖恕侵用公欵取巧粉飾前署五河縣候補知補陳宗謨興辦學堂藉端浮冒均著卽行革職本任蕪湖縣現署旌德縣知縣沈祖懋才欠開展不勝煩劇著開缺另補候補知州婁國華恃才任性辦事矜張著仍留省以縣丞降補以示懲儆該部知道欽此 
[電傳宫門抄]  
　　三月初三日召見軍機漙頲 
[美儒李佳白先生講義]  
　　二月二十七日爲杭州協和講堂舉行闢門典禮之期預由該堂總理函請上海尚賢堂總辦李佳白君前往演說以饜衆聽是日也東風瑟瑟細雨瀟瀟除撫藩臬三大憲或因假期未滿或因事故阻止不克蒞堂委員觀禮外其餘官紳士商之戾止者不下千餘人武備練軍統領程紹周觀察高等學堂監督陸勉齋太史中學堂總理潘鳳洲中翰等亦皆次第登檯演說該堂係廣濟醫院梅滕更醫士與四明創銘之先生倡議募資建造爲時三載費金五千一切欵項皆係華人捐助誠中國講堂之先聲自强之基礎也不佞躬逢斯盛感興勃然爰泚筆而記其講義以與海内同胞共鑒焉門下秦百里述頃者自海上來得與諸君子銜杯酒之樂訂文字之交幸何如之惟才非綉虎技等雕蟲罔能與諸君子優游乎大雅之堂言論於廣衆之間則是自愧奚如焉然而愚者豈無一得哉况當大厦觀成之日羣賢畢至之時苟無一言以伸慶賀又何以副諸君子之雅望表鄙人之同心哉夫今之治國者莫不以培人才開民智爲要義而人材之何以培非廣設學堂博譯書籍不爲功民智之何以開非多設報館通行演說不獲效是故泰西各國一都會也一鄕邑也一村鎭也莫不有演說以聯絡其性情而永敦誼睦農也工也商也醫也律也莫不有演說以增長其學問而互相切磋中國自庚子以旋有志之士聞風興起開會演說者頗不乏人雖間有一二泥古之徒以演說二字背於經典 
 
 
 

Page 2

 
 
　　相禁不言而時勢所趨有如螳臂之力固不足以堂車也然而演說之道亦不一矣綜而言之有五一曰教會之演說每當禮拜之期教士教民聚集一堂講道論德練性陶情固美舉也二日學堂之演說泰西各大學堂於授受功課之餘均有演說學生筆之於書是爲講義以覘進益固鼓勵人才之道也而主演說非教習不能濫竽聽演說者非該堂之學生不得入座三曰國會之演說歐美各國多有上下二議院代民代主以議論全國之政事而採訪全國之利弊或是或非或舉或錯要非一人之私見所能行誠善政也而開會演說之期歲不過二三且非有議員之職者不得與焉四曰專門之演說泰西專門之學曰天文曰地輿曰格致曰經史等皆有演說會以各抒心得時或此邑與彼邑之演說會互較優劣甲國與乙國之演說會交通見聞而會外人未免向隅也五名宿之演說家吾少也居英美之時一交冬令邀柬紛送而主演說者不但有學問且係大有口才之人久爲士民所欽佩者今貴講堂之章程第二條云本講堂宗旨專爲演講時務商務農工格致衞生醫藥動値光聲天文地輿諸實學以及中外交涉利國益民之道庶幾有濟時局開通民智美哉此一舉也諸君子之關心時局拯救華邦可謂苦心孤詣矣旣無宗教之隔又無專門之執更無畛域之分何其懿歟保其懿歟夫鄙人經營尙賢堂初于北京繼於滬上將逾十年而梅劉二君經營此堂不過三載其工程如此之迅速規模如此之宏廠章程如此之美善相隔何啻雲壞哉鄙人執鞭以從所心服也且武林爲古今名勝之區人文薈萃之塲風氣之開較他處爲早又得諸君子之名言讜論不時演說則他年登斯民於仁壽轉中國爲富强可拭目以待鄙人惟馨香祝之而已 
[日軍占據瓜俞樹]  
　　三月初二日東京來電云據官塲宣告開原日軍一枝隊於禮拜二占據棉花集東北三英里之瓜兪樹俄軍一隊帶過山砲及機關砲由奉化大道上之太華方面而來於禮拜二砲攻清家屯之日軍同時俄步兵一大隊另兵兩隊由大道近地迫近日軍至距五百五十碼之地被日軍全行擊退是役日軍受傷者共弁兵三十七人俄兵傷亡者二百餘人本埠日總領於初二日送來官電與此大略相同 
[俄謀濳驚日軍]  
　　三月切二日日本大阪來電云英京電稱俄林義維樞將軍由戰地報告俄政府謂現已濳行設法以驚日軍 
[日本將出售第五期國債票]  
　　三月初一日日本東京來電云日本第五期國債股票合日幣一百兆元將於西五月内出售其一切章程與第四期股票相同惟居於日本之各國人應募國債如此之多以後可將本國之財與外國之財作爲彼此統一之開始 
[俄亂未已]  
　　三月初二日日本大阪來電云俄國内亂與前相同官兵與民人時有猛鬥之事各警察因嚴於緝捕故各處時右被殘殺之消息 
[德欲請各國調停德摩齟齬]  
　　三月初二日倫敦來電云德京柏林熟悉時局之人謂德願請各國會議從中調停德摩之齟齬 
[德使以辦理德摩交涉公文致美兵部]  
　　三月初二日倫敦來電云駐美德使謁晤美兵部遞公文一件内載德國願在摩洛哥保守洞守門户之宗旨如在遠東相同並保存摩國目下之情形及保護各國在摩國之商務公文内並不提及法國嗣後兵部卽將此公文呈於美總統譯字林西報 
[俄報論英德於摩洛哥之關係]  
　　三月初二日倫敦來電云俄京各報爲摩洛哥之問題著刊長論謂德皇赴摩之行能使德英失和俄京官報則謂德在北非洲助回教之人恐將令英德在非洲之利益有互相抵觸之意 
[法報德報論英法於摩洛哥之關係]  
　　三月初二日倫敦來電云法國各報爲摩洛哥問題所表之意甚爲堅固此問題似誘令法國國務上各派之人彼此聯絡又謂德皇所作異常之舉將令英法交誼更爲切睦並能令目下歐洲國務之時局大有變動德民主黨領袖機關報數家謂摩國之問題及德皇之所爲能使英　兩國訂成盟約其大綱與英日盟約相同 
[俄國在昌城吉林間之經營]  
　　三月初一日東京來電云俄人以昌城逹吉林之鐵路不足於轉運大砲藥彈糧食之用故又築輕便雙軌鐵路一條俄人又在昌城及吉林一帶之前面建造防護具以便抵阻日人再行往北林義維樞將軍自退出盛京後已由俄國大增援兵 
[俄人建築海参威内地砲台]  
　　三月初二日日本東京來電云俄人現在每參威之内地建造砲台並加增現所有之砲台其新築之砲台有爲持入計者有暫設者及僞爲者砲台外又築濠溝及鐵絲網以資防護所有僞砲台其形式與暗砲台相似 
[俄報預料日人將占吉林]  
　　三月初二日倫敦來電云俄官報之軍務評論家著論預料本月底日人將占吉林下月初日人將往攻擊哈爾濵 
[俄主和各大臣失權]  
　　三月初二日倫敦來電云俄竭力主和各大臣現已失權俄皇擬將此等大臣撤任盖以彼等爲不忠也並擬派堅忍主戰之人以代之 
[俄主戰黨復得大權]  
　　二月初二日倫敦來電云俄京傳來消息謂俄主戰當在俄廷復得大權 
[俄報責政府不善理財]  
　　三月初二日倫敦來電云俄在國内所募之新國債因利豐而出售之價又低因此應募者甚爲踴躍惟舊時國債股票因利較薄故巿面已經跌價有大銀 
 
 

Page 3

 
 
行多家因此虧折甚巨各報皆著論責政府缺少理財之才 
[英皇將抵馬賽埠]  
　　三月初二日倫敦來電云英皇將於明日起程經過法國抵法之馬賽埠再乘御船英后已在船遊行地中海英皇經過法京時將與法總統會晤 
[牛莊售貨情形]  
　　二月初二日牛莊來電云今春頭批所到之貨現已出售美國灰包疋頭約有一千五百疋及二千疋之間其售價每包合銀四百九十兩至五百四十兩不等大約日後情形尚能稍住譯太晤士報 
[日俄海軍將戰於巽他海腰]  
　三月初三日柏林來電云日俄兩國海軍恐將戰於南洋巽他海腰俄京之人皆謂俄必獲勝按巽他海腰在蘇門答臘島及爪哇島之間 
[俄人反對議和]  
　　三月初二日柏林來電云日俄議和一舉現爲俄國衆人所竭力反對 
[俄又調聚後備兵]  
　　三月初三日柏林來電云俄國各處現又調聚後備兵 
[法不以摩洛哥之問題爲緊要]  
　　三月初二日柏林電云英皇與德總統聚會一舉衆人以爲可使法國不以摩洛哥之問題爲異常緊要之事譯文匯報 
[英法於德國干預摩洛哥事後交誼益深]  
　　三月初三日偷敦來電云法總統英皇晤會一在德皇未赴探奇海口以前早已訂定但各處皆謂此舉係令英法兩國更爲聯絡而于德干預摩洛哥一事後英法交誼更深 
[駐摩德使易員]  
　　三月初三日倫敦來電云駐摩德使現由德政府撤回而派魯森博士爲其後任按博士卽近日訂成非洲阿培西尼亞之約者 
[檳榔嶼西南有兵輪出現]  
　　三月初三日新加坡來電云行駛沿海岸之某輪船船主報稱在檳榔嶼西南七十英里洋面見有兵輪二十四艘 
[俄總主敎辭退]  
　　三月初三日倫敦來電云俄國宗教之總主教樸皮度拿斯質夫現已辭退另舉教中之元老爲領袖其辭職之故係因宗教中亦有改革之意也 
[江南提督與廣東提督對調述聞松江]  
　　三月朔日提轅接金陵信息知上峯擬將江南提督楊鏡巖軍門與廣東提督葉桐侯軍門祖珪對調大約因葉軍門向統北洋兵艦故調至南洋俾收駕輕就熟之效也（賁） 
[電召章鎭不來松江]  
　　提轅得金陵消息知四川重慶鎮章鎭軍高元前與江甯周玉帥同爲李文忠倚重周章頗莫逆迨玉帥移節白下擬奏調章鎭來寗藉資臂助先電商於章鎭旋得覆音以年老金病不能負重致遠懼辜委任辭不果來（賁） 
[常鎭道赴淮之意見鎭江]  
　　常鎭道郭月樓觀察謟事淮撫恩壽冀得其歡心初二日乘小輪船赴淮外間欵爲賀摺升淮撫之喜或有述此原因者謂恩壽近向借銀十萬兩許以七釐利息觀察不敢不遵無如籌解無欵蓋前者旣被通商銀行虧欠存欵四十餘萬再四設法始得收回本銀目下又被鎭源錢莊虧欠存欵三十餘萬能否歸還尚無眉目故雖極欲迎合恩壽之意旨而十萬兩之借欵實在難籌惟有前往自訴苦衷求爲曲諒而已（井） 
[甯藩頗思兼攝淮撫江寗]  
　　漕督改爲江淮巡撫江寗藩司歸其管轄正月初已奉朝命兹淮撫恩藝帥將久陛見撫轅篆務應由藩司護理惟淮撫乃由漕督所改曩時漕督有事例由淮揚道護篆恐藝帥仍沿舊例付之道員故藩司黃花農方伯特於二十六日前赴清江將與藝帥接洽以期握此大權云（豫） 
[兵部准奏化私爲公京師]  
　　兵部化私爲公一摺已於二月二十五日奉旨允准由軍機處傳知該部卽選取舊書吏數名入署任謄高之役一切公事概不假手（月） 
[各部復議裁吏京師]  
　　兵部奏請裁撤書吏後卽經王侍御誠羲奏請飭下吏部等衙門應行仿照兵部一併裁撤嗣禮部以公事紛繁遲遲未辦近以吏部屢有裁吏之議他部亦將起而仿行並云一俟吏部定議應如何辦法卽照該部一律施行以歸畫一（訟） 
[擬裁關庫廳廣州]  
　　粤海關自歸關務處辦理各口改派委員從新整頓現聞岑督以海關庫廳一缺並無以事故擬卽裁撤云（暌） 
[滕縣不認商人爲委員鎭江]  
　　山東滕縣擬在土産花生項下每百石向鎭江買客收錢六千文藉充本地學堂經費洋商亨得利行堅不允行嗣江督據魯撫咨報則謂係在舊在牙用内提撥而據駐鎮英領事爭論則謂舊日僅有牙用千五百文兩說相持殊難臆浙江督爰委專員赴英領事署請派人會同前往查辦以覘實情當由領事傳諭亨得利行夥羅春波隨督委馳赴滕縣近滕縣某大令電禀江督以羅雖有職銜不能照委員接待云（井） 
[皖省籌解勘礦經費安慶]  
　　皖省自奉江督催解勘礦經費札文由藩司會同商務局籌議以庫欵空虚無從籌措因思商務局曾於去年收到英商凱約翰所繳英洋五萬元合銀三萬三千八百兩此欵係凱約翰前辦銅陵縣銅官山礦務呈繳勘礦展限報効及交地方官作本地善舉義舉之用今特移緩就急在此欵内提借銀二萬五千兩解至江甯以備支給（露） 
商部調查新疆各礦表京師續二月初三日稿（震） 
[喀什噶爾銅廠]  
公司名目　　　　　無坐落某屬　　　　　屬喀什噶爾道疏勒府曁疏附縣 
 
 

Page 4

 
 
　　距治方向里數　　　東山距府東北三十餘里西山距縣西北五百餘里四至界限　　　　　均係官山未分界限占地若干方里　　　東山綿亘二百數里西山周圍二百餘里官民地若干畝　　　概係官地無須丈量畝數礦線道幾處　　　　此堙彼開遷徙無定礦質若何　　　　　專辦生銅外有鐵鉛煤炭不能轉運僅供本地之用官商辦姓名　　　　喀什道鑄錢局委員兼辦何時由何衙門奏開相沿辦理礦師何人　　　　　土人沿習用何法開採　　　　土法官欵幾何　　　　　間有借領官本者爲數無多均隨時繳銅扣還華洋股幾何　　　　官辦民辦繳銅領價向未集股每股銀數股息若干　無集股銀數卽無股息借欵幾何　　　　　借欵無息金幾何　　　　　無借欵卽無息金餘利分法　　　　　貧民應募藉營生計無利可分報効成數　　　　　官督官銷無可報効有無自備輪船鐵路　均無五項比較表　　　　邀免編造　　　　　未　完 
[湘撫端飭裁緝私營務處長沙]  
　　湘省前因籌解新案賠欵辦理鹽斤加價誠恐奸商梟匪乘間而起特奏設緝私營務處以保護官銷邇者湘撫端中丞查此項經費每年需欵二萬金以外未免虚糜因飭令卽日裁撤所有應辦事宜著移交鹽法長寶道會同營務處督銷局飭各營認眞辦理務使私鹽盡絶官課日增（結） 
[陳筱帥奏設豫河客籍學堂開封]  
　　河南省城所設高等學堂僅有客籍四十名豫撫陳筱帥深恐官商子弟教育未能普及爰將省城舊有之河工信陵客籍遊梁書院各一所以之歸併改設作爲豫河客籍學堂委開歸陳許道曹觀察福元爲總辦所需常年經費卽以信陵遊梁兩書院舊有歲入之欵儘數開支學額共定八十名將來出身與河南高等學堂相同（結） 
[華令調署元和蘇州]  
　　元和縣郭南雲大令係署浙江臬憲榖齋廉訪之子現因廉訪溘逝大令例須丁憂所遺篆務現經上憲秀現署華亭縣孫花樓大令調署遞遺華亭縣缺酌委候補知縣趙大令夢泰署理按作報郭南雲大令誤書重光合行附志於此（隨） 
[注意外交江甯]  
　　署督周玉帥蒞任以後卽通飭所屬保護教堂教士又飭查旅寗洋人人數與住址以施其實行保護之力兹緣美國匯文書院春季大考學生監院美人邀請玉帥蒞考玉帥於各學生優加奬賞且亟贊監院教育之功已而監院出福音各書玉帥繙閱之餘尤贊美不已自言服膺已久監院甚樂越日以福咅書盈篋献於督轅玉帥昨特將各書分頒寅僚俾屬官皆知耶教之尊重蓋其外交手叚至深遠也（豫） 
 [P添備軍儲武昌> 
　　檄調北上之鄂省常備軍現駐通州統領吳元愷聞朝廷有派員閱兵之舉因禀請鄂中大吏撥欵添購刁斗帳篷各件昨已蒙上憲允准由善後局撥欵解往矣（履） 
[川督錫制軍奏川漢鐵路開辦籌費議定集股章程摺續二月三十日稿]  
　　第四十六條此外如製軌之鐵墊路之木行車之煤皆係川省出産若因開辦鐵路由公司撥借本欵開採其中質料有非鐵路所需或爲鐵路用有餘剩者自應隨時轉售所獲餘利亦歸公司路成之後起除借動公司原本倘尚有餘存亦作爲公利之股惟川省所産之鐵之木之煤能否合於鐵路之用採取有無利益仍當細加考察再行詳辦第六章付息總章凡九條第四十七條本公司息銀無論官欵民欵統按四釐行息自收銀之下一月初一日起算製有息摺凡有入股之人塡給股票卽隨發息摺一扣惟股票以五十兩爲一張息摺則無論入股多寡均按人發給一摺假如某甲入股銀一百股卽給某甲股摺一扣載明股銀一百股每年應付庫平息二百兩餘均仿此第四十八條本公司開辦在光緒三十年之十二月以後均以每年之第十二月爲付息之期無論總售票處及各州縣之分售票處均在此月内付息以歸一律其有人股尚未及一年者均按月除閏灘計所需息銀卽在收存應解項下截留支付抽租之股一律照辦第四十九條付息旣以十二月爲限結帳自應在付息之後以後各分售股票處限正月内將一年收付之帳結報本公司本公司於每年四月内將一年收付之欵列榜曉示登報布告路成之後卽將每股應得紅利數目隨榜揭明以便各股東按股支取第五十條本公司在各州縣設有分售股票處每届付息之期在何處入股者卽可就近在何處付息第五十一條本公司股分每股每年計祗息銀二兩各州縣分售股票處用人無多誠恐付息之時平色高下未能劃一易滋紏葛現出本公司刊刷付息鈔票每紙一兩發交分售股票處按股發給隨時兌取若願領現銀者亦聽其便第五十二條此項付息鈔票若得息之人以之完納錢糧釐金關稅均一律照收不准推托刁難州縣釐局稅關等處收受之後如積成整數寄至省城公司取銀作解欵以省匯兌運解之煩者亦聽其便第五十三條入股之人如將股票全行轉售他人者須將息摺一併交與買主赴本公司及分售股票處報明換立息摺給執若未届付息之期息銀應由售主買主自行劃算本公司不能代爲分剖第五十四條入股之人如將股票轉售並未售盡者售主買主須同赴本公司及分售股票處報明將本主息摺批明於某年售給某人股票若干仍存股票若干另立息摺與買主分執以後卽照數分取息銀其未足一年息銀仍由買主售主自行劃算第五十五條人股之人如將息摺遺失年照第十九條遺失股票章程辦理已完 
 
 

Page 5

 
 
[誌謝亞州地輿學]  
　　是書爲天津大學堂教習丁家立先生所著凡亞洲著名各地摹繪成圖注以西字另立一中西合璧表按地檢查最爲便易凡曾涉獵西文者讀之尤爲有益昨承别發洋行惠贈一編特書數言以志謝忱（顛） 
[誌謝東方雜誌]  
　　東方雜志刊行于去歲採葺頗爲繁富昨承以第二年第一期見贈其中内政外交軍事財政教育宗教各門採取廣博識論精鑿末附小說亦新奇可喜誠有志經世者不可閱之書也（頰） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二月分選單]  
　　小京官國子監監丞林棟福建甲知府陜西延安愛星阿正藍甲浙江台州張西園貴州甲直牧四川茂州李文晉廂藍舉知州山東平度馬思齊雲南文童甘肅岷州童立綱湖北舉通判安徽太平者明忠雲南人知縣廣東茂名黃樹榮福建甲安徽五河徐日昌浙江監福建歸化羅駿聲江西監河南林縣廖學沂四川貢生山西石樓周宗頤福建優福建尤溪招起陞正黃甲甘肅古浪曹鴻澤安徽監浙江水康林仲鏞江西舉陜西沔縣王聲揚湖南文童山西臨縣潘運鈵江西府經廣西潯州李錫淇直隸監縣丞浙江山隂李增榮順天供事湖北蒲圻劉耀江蘇監同知照磨甘肅洮州廳孫賢順天監吏目順天通州李慶榮四川甘肅固原錢作楨順天俱監巡檢湖北利川黃福欽四川竹山蔡煥章福建廣西融縣朱敏義安徽照平王蘭芳浙江蒼梧趙焯順天江西廣昌王懋勛雲南直隸靜海齊福崇河南懷來鄧士剛江西湖南臨湘黃河清四川廣東從化周紹稷四川浙江烏程左慶廷安徽俱監典史安徽休寧李振家山東吏員山西聞喜施惠均浙江吏員四川永寗戴鴻基陜西廣東新安趙增直隸俱監四川夾江周繼賢順天供事陜西扶風沈葆和正黃監直隸饒陽吕崇光山東監湖南安仁尚顯廷直隸供事河南南陽蕭良璧浙江監泌陽黃漢銘四川典吏浙江富陽單進魁直隸供事直隸南和賀光熙四川典吏四川長壽楊振德河南監陜西大荔郭樑直隸供事安徽英山陳祖仁順天監山西汾陽朱桂林直隸附河南中牟張逹鵾順天供事直隸南宫朱啓泉浙江附順天三河陶夢良浙江監直隸清河沈韻梅浙江供事湖南黔陽史達順天監長官司吏目貴州省溪史澤順天監 
[恭祀先蠶禮節京師]  
　　聞内廷人云三月初八日皇太后恭祀先蠶並行躬桑典禮昨經禮部奏定禮節擬卽傳知王公福晉及二品大臣以上命婦均於前期齋戒是日陪祀進内執事應需女官四十六人例由内務府奏派演習應派妃嬪九人届期開單呈請欽點（訟） 
[擬派對引大臣京師]  
　　内廷消息本年三月初二日祭先農壇皇上親詣行禮應派對引大臣聞仍擬大學士裕相國届期赴祭所敬謹從事（訟） 
[緝獲盜佛人犯京師]  
　　日前中營守備張治清率同兵丁　獲盜取西頂廟内銅佛之匪犯七名當卽解交步軍統領衙門兹奉那大金吾傳諭此案情節甚重訊明後卽行具摺奏交刑部按律治罪（訟） 
[裱畫作被焚交涉京師]  
　　二月十六日夜間古芳閣裱畫作失愼被焚適有慶邸飭裱三代大像尚未裱成同時被燭龍收去該店掌櫃夢中驚醒披衣躍出憶及大像被焚不禁魂飛天外登時逃逸不知何往此像原係琉璃廠榮寶齋南紙店經手之事迄未知如何辦理又聞該裱畫作房屋十餘間原爲琉璃官窰監督辦公之所近因五城中學堂設於附近遂移辦公所於東偏一區之地此房久曠經紳董招租房以租留充水會公項現遭回祿之變房屋盡付一炬監督派諸董賠修詎諸董意見參差迄未歸結事爲鹿在司農聞知不但迫令諸董賠修併將清丈官窰四圍舊址凡有私占地基蓋房者無論鋪户住户房屋一概入官且按間數責令交納官租（七） 
[前閩督魏制軍過瀛餘談松江]  
　　日前卸任閩督魏午帥過滬江南提督楊軍門赴申與文武各官晉謁談次有頌制軍者謂大帥中興耆宿雖偶爲所搆然建牙擁節仍在指顧間耳午帥慨然曰鄙人束髮從戎自分男兒裹革豈意功名馬背敭歴兼圻今垂埀老矣奉職無狀屢欲具疏乞骸則時局艱難非臣子息肩之日何幸聖恩高厚許我還山犬馬餘年及生歸骨於願足矣惟此次鐵欽使銜命南來過潤校魏榮斌一軍坐作進退頗不隕越欽使就陣前擇一軀幹較弱之兵面詢洋槍機括各名目及裝卸諸法兵應對如響而欽使乃以該軍廢弛奏叅狼山鎭李定明宿將也富年駐軍關隴已知其治軍有能名泪乎移鎮狼山兵民交愛其所部之軍欽使以阻雨故旣不點騐又不校閱乃亦以缺額侵餉等詞奏請嚴懲此鄙人所爲耿耿也制軍之言如此其不滿鐵良之意已可於言外見之矣（賁） 
[控追倒欠京師]  
　　上海老鳳祥怡記銀樓倒欠滬寗各莊欵十七萬有奇前經各莊禀呈上海商會轉禀商部追究現經商部據情咨行南洋大臣曁浙江巡撫轉飭所屬迅提該銀樓主從嚴訊究勒令攤賠毋使稍有隱匿致　各商血本以維商務而警奸刁（震） 
[粤督商會批詞廣州]  
　　左宗蕃京卿以開辦商務總會具禀督轅旋奉岑雲帥批示云粤東商情渙散利權外溢以視泰西各國優劣顯判前設商務 
 
 

Page 10

 
 
　　局諭令各善堂組織商會原欲於商界上起衰救弊共維公益今諸商董等設立商會公所集會議生息以爲開辦商務基礎如果衆志齊一提倡得宜將來設商報開商學創陳列館皆可研究擴充日新月異一切商捐商辦准免造册報銷至各商會公所地方由各商董自行擇地開辦（暌） 
[試用期滿武昌]  
　　上海製造局總辦湖北試用道魏蕃實觀察允恭試用期滿經湖北藩司李少東方伯詳請上台核咨（履） 
[浙學蒞紹甯波]  
　　浙江學政陳文宗近日已將甯屬六邑文童試畢於二十五日起程按臨紹郡（坎） 
[贑關易員南昌]  
　　江西贛南道江觀察屢以近來贛關比較太重歲賠三四萬金又以土稅另委征收歲减四五萬金禀請津貼迄未見允堅欲交卸關務兹護撫周瀚帥允准另委監司大員親往接辦贛關事務有無賠墊確實若十試辦一年不難水落石出亦實事求是之一端也（晉） 
[請補平令杭州]  
　　浙屬各州縣中惟平和縣因兼管乍浦口事務殷繁　以蕭山縣李大令芬調補卽因材力不及旋卽開缺另以象山縣戈大令石麟請補現恐仍難勝任聞翁方伯擬以開化縣徐大令元綬調補蓋因大令前署是缺措置裕如冀可收駕輕就熟之效也（復） 
[疏濬運河漢口]  
　　湖廣總督張香濤宫保擬就漢陽月湖堤起疏通水道與襄河連貫以便鐵政兵工火藥諸廠行駛小輪船裝運物件業已委員查勘工程指日開辦矣（泰） 
[漁户自辦聯防廣州]  
　　漁户陳道等以自辦聯防請恤下情事具禀督轅隨奉督憲岑雲帥批示查漁船保甲一事利多弊少迭經由局核議未經舉行該漁民等自辦聯防旣經由司出示曉諭頗有成効務須嚴禁聚匪販私互相約束安分營生毋庸鰓鰓過慮據禀前情仰兩廣鹽運司轉飭遵照（來） 
[揚州官事]  
　　二月二十日張鹺尹善增委旴貽蔣壩二差○十一日任鹺尹毓岫從省回揚○二十二日戍刻運司恩都轉由寗省回轅○范分轉慶錫田通屬差次來程鹺尹祖惠銷南京餉差○丁溪塲杜鹺尹思銳禀辭○二十三日總辦五河鹽厘那觀祭良過揚（剝） 
[蘇州]  
　　胥門外盛家弄萬全園茶肆後面向有空地一方經茶肆主塔造茅屋三椽作爲書場二十四日午刻不知如何失愼致肇焚如幸在曰間施救人多得卽救息除茅屋三椽外延及附近某花烟館房屋一幢○富郎中巷某姓婦綽號武則天生有一子年逾弱冠不務正業恒伍匪類婦於前年撫一螟蛉女年十四歲近其子被匪人所誘將妹騙至上海鬻人某妓院習學彈唱計得身價洋三百二十元婦失女旬餘始得訪悉遂投長洲縣署控請關提未識能允准否○横涇鎮張阮發者向在松統領麾下充當哨弁家道小康二月某日被著名梟匪喬三勒索洋銀五百元事爲該處紳董陳君知悉函請吳縣李紫璈大令於二十四日帶同通班差捕下鄕密拿當獲梟匪一名於二十六日帶回縣署候究但不知是否喬三耳○吳縣李大令以邇來治下各鄕鎮梟黨横行爰於二十六日發出六言告示遍貼城鄕略謂各處團保拿獲梟匪卽有重賞惟不准挾嫌誣指耳○胥門内寺横巷李彤伯醫室於二十六日夜被竊計失去衣飾等約值洋六七百元現已報經西路總巡吳明府詣勘飭緝矣○元和縣知縣郭南雲大令曾程近以政體違和請假調理上憲准如所請遺缺經藩司陸申甫方伯於二十六日懸牌以長洲縣知縣蘇靜菴大令品仁兼代○奸商私運銅元歴時已久現經藩憲陸申甫方伯查悉札飭各城門文武委員嚴密查拿從重懲辦旋在盤門查獲甲乙二人當起出銅元數千枚解送縣署請辦方伯知之以該門員弁辦事尚稱認眞爰各記功一次（隨） 
[禀覆丈量俄兵駐地]  
　　浦東總巡謝明府上海縣汪大令因奉上海道袁觀察札飭往勘俄兵駐地明府於日前率同縣署丈手人等至洋涇鎭附近及馬家敦兩處空地逐一丈量計地一係十畝左右一係十餘畝現已繪成圖式會縣呈復觀察示遵以便選用一處（金） 
[警察教習起程]  
　　本城警察學堂教習劉景圻近奉湖撫端中丞電催前往訓練警兵現已定於初六日由滬乘輪前往矣（金） 
[英員出獵]  
　　英副領事德爲門君於昨日出外遊獵約有數日勾留所有會審事宜統歸繙譯官海格士君蒞廨辦理（木） 
[前公廨讞員遷居]  
　　前任公共公廨讞員黃耀宿司馬自解任後仍住署内昨已遷往新垃圾橋北旗昌絲廠後租屋居住（木） 
[嚴懲流氓行兇]  
　　著名流氓朱華生因事管押改過局去冬開釋仍在外横行不法前日又糾黨同張阿榮强行訛詐洋二十元不遂卽拔刀砍傷張之頭額等處適爲縣差所見將朱及同黨陸阿祥二人拘獲在朱身畔搜出六門手槍及鋒利剌刀一併解請汪大令於前晚訊究張供被朱訛詐時由伊黨小福全拖住髮辮致被朱戳傷陸阿祥供與朱華生鄰居昨日途遇時張已受傷不知是否爲朱所砍大令怒其偏袒喝令掌頰五十下鞭有二百下朱供小福全有一洋帽被張阿榮借去不還昨日向索相爭大阿毛命小的勸賠洋一元不允而散今日小福全將張砍傷小的後到手槍剌刀亦非小的之物大令命鞭背四百五十下跪鏈踏扛又問前年戳斃計木林一案朱仍含糊其詞大令判朱釘鐐與陸收押候再訊辦張亦非安分之徒斥令自行醫傷（金） 
[查點押犯]  
　　新任公廨讞員屠興之司馬於昨日親自查點在署覊押人犯以便逐仵訊理如有情輕者立卽訊釋（木） 
[判再加押]  
　　著名流氓姚棠生前在浦東八埭頭及塘橋等處横行滋擾被獲到案訊供禁押昨已期滿由差解案縣令汪大令著再加押二月再核（金） 
[嚴追積欠房相]  
　　瞽者吳鑑光設肆於大馬路崇墉巨厦炫耀途人然其誑騙之資尚不足以償賃值邇因積欠隆業公司房租 
 
 

Page 11

 
 
　　金四百八十餘元昨日該公司繕禀請追屠司馬准卽飭差傳案嚴究特未卜能否免縲絏之災也（木） 
[上海官事]  
　　廣西侯補道彭子嘉觀察榖孫於上月因公抵扈現已公畢于昨日起程前赴桂林○新任蘇州織造崇佑之尚衣啓由津乘輪南下昨日道經滬上卽借滬北泰安棧爲行轅本城印委各官均往迎迓○縣丞孫鐵仙二尹鏐昨日由蘇領憑前赴寶山履新道經滬江舟泊觀音閣碼頭午後詣道轅禀見○本城守備葛岐山守戎昨日乘坐砲艇前往松江公幹○候補府經歴陳參軍庚昨投道轅請假十天○警察南局委員黃二尹西局委員謝二尹昨均到道禀知本日開局辦公（金） 
[巡局紀事]  
　　胡安安行竊城内某姓家皮鞋衣服售與楊家渡懷園茶肆秦阿桂爲汛捕查獲吊出原贓解至十六鋪中局傳到店主葉錦及收贓之秦阿桂判責一百板胡竊責二百下逐出贓給失主具領○前晚有某甲在洽興街徘徊號泣順泰藥材行中人見而憫之收留入内不料臥至夜半竊物而逸所值甚鉅昨由行主具報十六鋪北局請爲查緝（土） 
[馬路工程局事]  
　　南巿王家馬頭裏馬路一帶近有江湖惡丐向店恃强滋擾由各商家環禀馬路工程局請卽出示禁革以除惡習○經收馬路工程局船捐人徐金和之夥車德全陳雙喜昨日在浦江中向各船收捐被船户陸野囝出爲抗阻將陳頭額擊傷扭控馬路工程局禀請太守訊究（土） 
[公共公廨早堂案]  
　　昨晨十點鐘英繙譯官海格士君命駕蒞廨會同襄讞委員孫耳三明府升座訊案包探陳山林解積竊胡阿華至案禀稱此人行竊蘇寶生家木箱一隻内貯網布衣二十日及金銀器等物由小的拘案解究明府商諸海君判押捕房一個半月○廖錦山前投英界捕房聲稱光緒二十四年集資本洋六千元托萬春亭經手開設中和客棧于洋涇浜至二十七年起所有盈餘銀八千元被萬盡數吞没向之索取一味推托等情已田公堂咨照捕房將萬拘獲昨晨解案請訊明府以萬係著名巨猾須澈底根究著仍帶回捕房俟再行訂期訊究○田兆年任居新閘昌壽里前被比鄰失愼所居之屋亦兆焚如邇因捕房知燼餘之披屋内堆積稻草飭傳廨案判罰洋十元充公○前楊公館傭婦錢宋氏在路被王福寶等攫取縀套綢裙等物由探將王解究昨日包探邊槐洲又將通同質洋之顧瑞山解案判責二白板蔡元生控卓紀堂搬運作塲木料昨亦解案蔡供爲木作頭雇卓包做詎知半途抛工並赴法公堂誣控所有未了之工程由小的已自完竣現又藉端將木料搬取明府以情節甚多判將卓押候過堂訊奪○潘長文在文匯西報館印書前代印鐵路車票將印壞之五十張出不知何以展轉入於鄭金水之手持票至淞滬鐵路混用由公司洋人查知道究明府判潘交保餘人分别開釋○金連春私販小錢由捕房查悉傳案請究明府判將小錢三十千充公○粤妓王阿妹違章拉客由捕拘解捕房存洋三十元保出昨因並不到案判將保洋充公○陸少歧控席爻來誘匿伊妻陸張氏由探將席解案而陸亦到案備質判一併還押俟過堂訊奪○雉妓王李氏李四寶等十四人違章拉客由捕先後拘送捕房各存洋二十元保出又花四寶等五人亦以違章拘案昨日解懲判王李氏等十四人各將保洋充公花四寶等五人各罰洋五元○吳兆堂開設恒裕昌京貨店私售洋酒田工部局查捐四人查悉昨日解案判罰洋五十元充公○和豐廠管屋人土雲卿控潘月梅瞿留香倪火春王松林周雲昌陳竹卿等六人拔去栅門上鐵鎖迨去查問反被行兇報由水包探陸阿九拘案昨日解案判潘責二百板枷兩禮拜餘人各責一百板枷七天○王益生前控莫干能唐阿生等在五雲日昇茶肆行兇由金華甫到堂見証昨日特傳茶肆主到案訊悉王係誣控判責一百板莫等各人從寛省番（木） 
[法界公堂案]  
　　周張氏禀稱與不知姓名之某甲同寓小客棧内被甲無端辱罵與之理論甲將尿瓶從樓上擲下擊破頭顱正欲扭獲被同寓婦人韓顧氏將甲私自釋出故將韓顧氏扭案請究大令判將韓顧氏交保著將甲尋交到案訊究○紀耀速禀稱　定海附輪船來滬抵埠時被賊竊去竹藍三隻内儲洋銀三十三元及各式物件開單報捕查獲竊賊周王之在并婦人陳楊氏家起出原贓一并解案請辦陳楊氏供有餘屋轉租與周實不知其犯竊大令判將陳楊氏交保周王之枷號二月責五百板贓交失主領囘張朱氏禀稱家住瑞福里前日在途被王云卿竊去洋銀一元當塲拘獲扭案請追王云卿供向爲錢莊生意前日路過瑞福里張朱氏欵留入内小的不允致被誣竊求察大令判交保候查明再核○王景生禀稱前日趙雲香與伊友二人來店購買對時表乘間被竊一枚當塲拿獲送案請辦趙雲卿供隨主人來滬泊舟南巿前日向店購表論價不合當被辱駡誣指行竊大令將王再三申斥趙飭探送至其主人船内○張金生屢次犯案怙惡不悛前日在途强搶張劉氏手鐲一付報捕查獲吊到原贓昨日傳同失主解案請辦大令判枷二月責八百板期滿再押改過所四個月○偷兒沙應恒行竊烟槍一支被失主當場拿獲送案請辦大令判責一百板（水） 
[美界捕房事]  
　　前晚夜半時西人某甲至美界圓明園路西國戲園觀劇散出後突有素不相識之乙丙二西人假意殷勤互通姓氏旣而三人相約至江西路西國妓院尋歡迨出外甲乘車歸家乙丙亦雇車隨後至新碼頭左近時已深夜路無行人乙内卽目車躍下乘甲不備自後曳下拳足交加並將甲身伴所帶鈔票洋銀二百餘元如數攫去乘原車向楊樹浦飛奔逃去甲追之不及卽投提藍橋捕房請緝捕頭問得情由卽派中西包探前往查緝○甬人殷阿榮在虹日某洗衣作爲夥昨因某西人囑洗之衣擅穿出外爲工部局醫生查知協同包探錢榮堂前往將殷拘入捕房押候解送公堂禀請訊辦○馬夫李阿三前晚駕車至百老匯路停車後卽在車熟睡巡捕見之以此有違租界章程拘入捕房押候解辦○歹人張利生在虹口私製小錢入巿混用昨經包探錢榮堂拘獲送人捕房押候送廨請辦（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
