# 1902 - 330 - 4910642

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[順天江南浙江湖北江西各省闈藝出售] [  圖書集成局白]  
　　本科各省鄉試攺試論策經義闈藝傳來五花八門各擅其勝本局爰將順天江南湖北浙江江西等省闈中原刻付諸鉛印現均次第出書順天江南湖北每本一角六分浙江江西每本一角二分所印無多購者雲集欲揣摩新科風氣者請卽臨申報館及各書坊購取遲恐不能應命也此佈 
[書覆奏房捐釀事情形摺後]  
　　府庫不足取之於民固國家萬不得已之舉使民財果能有餘自必輸將踴躍所謂百姓足君孰與不足也自古以來賢相聖君無不以足民爲首務爲下民留一分有餘卽爲國家培一分元氣我朝列聖　承輕徭薄賦視民如傷是以二百餘年民心固結雖兵事屢興耗餉不貲而克奏膚功者民財充足故也迨道咸間髮逆起事竊據之時最久蹂躪之處最多而耗餉亦最大於是議征釐捐爲權濟目前之計迨肅清以後辦理善後之事未已旋又開岸通商交涉日繁費用愈大在朝廷亦知取民之多非長治久安之策而無如勢成騎虎欲罷不能及庚子之變幾爲衆矢之的雖仍以玉帛易干戈而償費無從籌劃於是房捐膏捐糖捐酒捐同時舉辦說者每謂房捐一項最爲擾民之舉無如各省皆以此爲償欵大宗刻不容緩蓋明知事必紛擾而疆吏萬不得已而入告朝廷萬不得已而兪允而百姓受累之處與夫地方官辦理之難固有不勝言者矣何以言之朝廷雖允開捐然於籌費之中仍寓恤民之意不准抑勒三令五申而地方印委之辦捐也其願捐者固不費唇舌其不願捐者不能不事恫愒而過於恫愒又恐激變然恐激變而竟舍之則又跡近擇肥不能劃一在在掣肘非辦理之難耶然在上者固以爲斟酌盡善矣其意蓋謂房客既開店鋪有利可圖房主既有市房非同窮苦詎知店鋪盈虚不一殷實之鋪區區之數本如九牛之拔一毛而在貲本空虚者雖同一排塲不過敷衍度日較及錙銖何足深怪至於房主亦貧富不同房產多者捐之自易其有藉此孤注以爲養瞻者驟少一欵日用頓虧其不能不起而抗者亦人情也然雖有不願之意而朝廷之旨究不敢違官憲之烕究爲所懾非百姓之苦耶前報登護理兩江總督李制軍江蘇巡撫恩中丞覆奏房捐釀事情形一摺其中奉查各員雖叅革有差然均無勒索情事竊意聖訓煌煌地方官固不敢勒索惟於不願輸捐之户恐不能不示之以威示之以威卽勒索之先聲也現雖境過情遷風平浪靜而後慮不可不防查房捐因賠欵而設賠欵須三十餘年之久始得付清是賠欵一日不清房捐一日不能停止此種捐項爲目前之計猶恐激變若久久行之民力一旦不繼激變之事更不可不防在有業良民似斷無揭竿之患惟現在盜賊繁多借端起釁亦意中事朝廷非不深知此意惟賠欵既急又不欲使各疆吏爲無米之炊以故不能遽飭停止耳然聖心固别有在也江南有徐州等處灘地升科可以抵補即非江南而如徐州者亦何處不有即非升科而亦何處無自然之利自在各疆吏仰體朝廷恤民之至意别籌良法裁撤房捐則賠欵不致無著而地方可以安靜如以目前已經定局可以久久行之則殊非善全之道也管窺之見不知當軸以爲如何 
[諭旨恭錄]  
　　十月十九日奉旨分發江蘇補用道逢恩承四川補用道解秉和江蘇試用道佛呢音布周鴻孫河南試用道吳肇邦湖北試用道李祥霖蕭策動廣　試用道陳家豐貴州試用道馬佩琮直隸補用知府劉紹鄴直隷試用知府張符元江蘇試用知府朱寶瑩殷洪鈞李士　湖北試用知府金鼎胡廷儒四川試用知府紀堪謹袁寶璐江蘇補用同知萬立銳安徽補用同知章樹昌四川補用同知方裕詩山東試用同知李盤山西試用同知郝敬端河南試用同知劉敬傳福建試用同知朱履誠山西補用直隷州知州楊洪勳甘肅試用直隷州知州饒守謙四川試用直隷州知州柳大弊北河試用通判錢繹　江蘇試用通判姚維衡河南試用通判王戴中浙江試用通判潘肇元湖北試用通判唐維藩四川試用通判王世瑀貴州試用進判李保龢長蘆補用鹽渾司運判馮德元福建試用直隷州州同雷謙甘肅補用知縣曾良升江西補用知縣李維翰廣東補用知縣陳厚德葉督亮直隷試用知縣黃緯何盛林王傑李爾恕畢有年江蘇試用知縣朱椿林瑞成章承灝張橒官安徽試用知縣臧杰胡毓芬王壽臧李振遠盛毓嘉宋毓衡彭正章山東試用知縣洪樂笙呂紹蔚山西試用知縣武樹善焦連城河南試用知縣王繼庠文莊王光裕胡毓才陝西試用知縣任霈枝傅麗文浙江試用知縣伊象昻鮑步灜潘崇桂江西試用知縣張奇成徐慶孚唐思永蕭彤勳梅兆璜葛繼鑫高振鍠向檾洪葆欽俱照例發往欽此 
[本館接奉電音]  
　　昨日午前京師友人飛電傳來上諭一道敬謹譯登○十月二十九日奉上諭吳重熹奏查明所屬州縣災歉情形請分别蠲緩糧租一摺直隷武淸等州縣本年六月以後迭次大雨山水下注河隄漫溢秋禾多被災歉收若將應征糧租照常征收民力實有未逮加恩著照熂請所有勘明成災五六七八九分及歉收三四分不等之武淸等十一州縣廳勘明歉收三四分不等之通州等十三州縣應徴錢糧及各項旗租均著按照原摺所開被災之數分别蠲緩帶徴應徴屯米榖豆草木蘆課學租旗產錢糧河工海防經費常備軍餉廣恩庫租通津二帮屯 
 
 

Page 2

 
 
租一併分别蠲緩帶徴其兵部馬館鑾儀衛帪地租永濟庫租帶徴租及出借倉榖籽種口糧牛具等項著一體酌量緩徴並分别减免差徭以紓民力該督遵卽刊刻謄黃徧行曉諭務使實惠均沾毋任吏胥舞弊用副朝廷畛念民艱之至意餘著照所議辦理該部知道欽此 
[電傳宫門抄]  
　　昨日京師友人飛電告知本館云十一月初一日皇上召見軍機大臣及慶王崇祥德成本日無明發上諭 
[公評償欵]  
　　西字報云美國朝廷擬請各友邦將中國拳匪亂後所償之欵交駐荷各國專使公評以定按照金磅核算抑或按照銀兩核算德國政府中人意甚樂從惟言須照北京約中字義論斷 
[續分償欵]  
　　拳匪之亂中國議償日本官商所失貲財前已錄登於報兹得日本長崎訪事人手書云東歴十一月二十號卽華歴十月二十一日日政府又給三井物產會社日銀三十二萬四千八百四十五元八角二分村井兄弟商會一萬二千九百七十九元四角一分樋口忠一二萬零一百八十三元六角八分東肥洋行六萬五千零五十五元二角加島洋行一萬一千九百六十四元七角七分海外商會一萬三千四百五十元零四角一分 
[暹用金圓]  
　　華歴十月三十日英京倫孰來電云暹邏政府現將行使金圓擬將鑄剩之銀及鑄銀機器一律出售與人法人聞之亦欲在越南改用金圓以爭權利 
[日疫漸平]  
　　日本長崎訪事人云前者日本各地疫癘流行人民死亡相繼日政府關心民瘼特設檢疫官俾令詳細檢查以免傳染今耆天氣漸寒疫亦漸止爰定於東歴十二月十五六號將局撤去 
[招選學生]  
　　京帥訪事人云開缺候補京堂汪京卿大燮奉命赴日本管理學生臨行請外務部出示考選學生須身家清白年甫成童資質聰頴身體健壯者不拘旗籍民籍取具圖片印結以便送往日本學堂肄業聞刻已選取二十餘名矣 
[甬試三誌]  
　　寗波訪事人云浙江提督學政張燮鈞大宗師於上月二十二日考試寗屬各學生員經史時務策論分門别類命題甚多兹特照錄報端以備學士多聞之助經學問近儒多言堪察加爲冀州島夷澳大利爲揚州島夷此固荒遠無稽也然試證其種姓考其物宜尙有可指證否問禮經祈榖祭感生帝冬日至祭昊天上帝四時靈氣祭仰等五帝今西國宗教亦有事於所謂帝者其用意同歟異歟史學兵謀唐太宗不救波斯論明太祖列日本於不征之國論地輿問古堪輿家多言天下山川起於昆侖近時著論直以蔥嶺當之今西人獨推帕米爾高原爲中亞西亞之中能鈎考古書引据今圖確指其是一是二否問滇南雖僻處天末中國常爲狼顧今若撫赤髮野人以鞏入關之防大治舟師以通瀾潞金沙之道天下有變亦制敵之一奇也試言其策掌故國初龍興諸王戰績攷國朝兩次鴻博科得人攷財政中國殖民當設領事於澳洲議仿致因陳勒勃說各國政治藝學題哲學西儒性理名目論實理論兩派異同辨英相卓支因關稅契稅而失美洲論史事英國紅白薔薇黨比漢唐甘陵南北部之獄太牢氏之獄如何門閥之說始於羅馬比魏晉九品用人之弊如何兵學問波斯盛時控弦百萬軍容之盛不亞苻堅海陵而希人馬拉頓撒拉米之捷視淝水采石有其過之其得失安在米力泰底地米多其利皆名將而不克終其故何歟問波蘭與俄讐深於燕齊突厥罪浮於桀紂故俄之分波也藉口復讐其征突也託言弔伐此固志在呑滅而故爲辭然亦其義有可附麗否試平心論之地學問支拉波德賽界辣斯二地地中海最扼要之區也英人脅日脅突而得之試言其形勢關係所在問下關箱館日人全國最要害之地也設有强國以重兵扼之彼將若何憲法問近日政治家論主權者有五派其理孰爲最精其說孰爲可行試取西國已事而論斷焉問立憲各國行政官不得兼議院之權此與中國臺臣不爲樞臣同意究其同中之異可得言歟農學問殖物收聚各料而成質動物毁壞各質以自養究竟動殖物之原質同異若何雜質多寡若何譯學韓文雜說龍噓氣成雲至雲從之矣百有十五字以所習西文東文譯之格致各强水蝕五金如泥然皆可禦料獨弗氣並能蝕坡璃豈五金之器反有能範之者當用何質試詳其質及弗相與之性情車牀起絲一寸十二絲以下一寸十三絲以上換齒輪孰爲難易外洋牀之來可通釋否抑更有簡算之法否算學已知日徑爲地徑一百一十倍質爲日質四倍地距加二倍日吸地之力當减少若干設有一鐘擺條之長等於地平徑地力三十一二尺若移置土星上問若干時能擺動一次圓内用七等邊運規約旨以畫法求之足補幾何之闕試證天理設抛物線已知縱橫爲甲乙欲於面内用一平圓試用畫法求圓徑 
[查勘工商]  
　　南昌訪事友人云江西各府州縣農工商礦諸務無人整頓頗有江河日下之形各紳士惄焉憂之爰於月前禀准農工商礦總局特派丁憂兵部主事黃主政維翰親往撫州府屬候補道劉觀察矞祺親往九江南康府屬候選内閣中書謝内翰佩賢親往建昌府屬勸辦農工商務候補道梅觀察光遠親往贑州府屬開辦銅礦並聞擬創設農工商礦各學堂聘東西洋農工商礦各名師教誨聰頴子弟藉以開風氣而濬利源 
[請除漕弊]  
　　南昌訪事人云江西各縣漕米改征折色弊竇甚多邇經浮梁縣舉人程孝亷起鳳禀請護理巡撫柯遜菴中丞大加整頓旋奉中丞批示曰查各屬漕米項下向有應征耗協一欵每石應帶征錢一二三百餘文不等係在定價之外據禀該浮梁縣漕米歴年每石較定章多收錢一百五十文是否卽係此項耗協抑或别有浮收布政司會同督糧道轉飭浮梁縣迅即確切查明並將所陳糧票給發稽延錢色洋價不一鄉征陋規册書需索四條應禁革者禁革應定章者定章逐卽督同紳耆妥爲酌議分别禀報立案以淸積弊而杜滋擾切切 
[靈柩過皖]  
　　安慶訪事人云原任兩江總督劉忠誠公靈柩於上月二十四日由公子扶抵皖江文武各員咸詣江十弔奠次日卽起椗上駛各官叩送如儀 
[官師火警]  
　　京師訪事人云十月初旬某日頣和園東宫門外吳姓所設食物攤上煎油不愼燃及蘆棚一刹那間居民十餘家皆成灰燼地距宫門甚近當火熾時官弁之赴救者踴躍異常事後步軍統領衙門將起火之棚主枷責示衆並諭令作各項小貿易者迅將所蓋蘆棚概行拆去 
[東甌火警]  
　　温州采訪友人云十月二十八日之夜四下鐘時郡城北門外柴排巷某甲家不戒於火焚至馬頭折而入橫街拉朽　枯勢如破竹一霎時東抵同元昌花店西達城門口義記行南迄沿城畫棟雕梁靡不化爲瓦礫惟洋關郵局及漁棚廟如魯靈光殿巍然獨存是役也直至東方旣白餓燼猶未盡滅共燬鋪户百餘家約房屋二百四十餘楹誠巨災也 
 
 

Page 3

 
 
[贑垣火警]  
　　南昌訪事友人云江西省垣塘塍上爲衣鋪薈萃之所業此者多至百餘家本月十三日某衣鋪樓上不知因何失火燃及舊棉衣烈燄飛騰四鄰悉付一炬亦云慘矣 
[卾省官塲紀事]  
　　漢口訪事人云湖北候補知縣李大令侗壽現奉陝西巡撫升竹珊中丞電調赴秦聽候委用大約不日卽須啓行矣○正任江夏縣陳大令樹屏前因患病禀請開缺調理近來漸次痊可大約日内將回任所矣○湖北商務局憲現擬在漢上創設商學會曁商業學堂以資考鏡刻已議定章程將次開辦矣 
[潤郡官塲紀事]  
　　鎮江訪事人云江南提督李壽亭軍門於上月二十三日由澄江防次乘策電兵艦道出京江鼓輪上駛聞有要公須與署兩江總督張香濤宫保商議也○上月中旬蘇松鎭總兵陳印波鎭軍赴省公幹迨二十二日乘舟抵鎭拜會各當道翌晨卽解維東下○淮揚海道沈愛蒼觀察命駕赴金陵拜賀署兩江總督張香濤宫保任禧旋於上月二十三日乘舟駛抵京江小作勾留然後回署○上月二十五日南洋常備右軍統領杜雲秋觀察由省垣乘舟回潤示期二十六日校閱常備各營操演○上月二十三日署丹徒縣洪鷺汀大令乘某輪船赴申江折赴金閶謁見各大憲大約不日卽可遄回○下游釐捐總辦許東畬太守奉上憲檄飭調辦上海糖捐總局遺差遴委候補知縣胡大令接辦聞太守擇吉十一月初一日起申 
[津沽紀事] 　 
　　天津直報云前者直督袁慰庭宫保曾派洋務局員錢觀察往奉天一帶查勘租界情形十月下旬某日事畢回津繪就輿圖呈送護理總督吳方伯查閱并禀請銷差○馬家口一帶民房自庚子亂後多被法人佔據刻下已將地面交還而民房尙由法員賃用上月某日紳民王聘三姜文彩等八人聨名具禀津海關道憲籲求查核是否已劃入租界如不在界中則乞恩知照法員給還業主能否邀准刻尙未知○天津縣章大令蒞任以來器諭公差不准擅離衙署上月某日快役程四鹽丁馬在田擅自遠離比及升堂傳喚不到不禁勃然震怒飭差傳案各笞責一百以戒將來 
[福海濤聲]  
　　烟臺訪事人云本月十一日英商匯豐銀行忽失去洋銀二千元立卽禀請領事官將甲乙丙丁四夥拘送官署研究確情○某甲在西玗外謙順德油坊傭工上月某日正當工作之際忽失足陷入車槽致被碾傷要害登時身死坊主恐有後患投報福山縣署縣主錢大令督率刑仵親臨相騐委係碾傷身死並無别情飭卽備具衣衾從優棺殮○某夜妓女王雙寳因被鴇母鞭責慘苦不堪潛投巡司署鳴寃巡司某少尹研訊之下著函送廣仁堂妥爲擇配○此間爲東省通衢行旅往來時虞暴客近由駐烟防軍及登州防軍會辦冬防西至蓬苪東至文榮按叚設卡派勇梭巡此後商旅之出於其途者當無復憂天荆地棘矣 
[漢上人言]  
　　漢口訪事人云十月某日英國駐漢副領事官羅一樂君因公赴湘所有應斬之辰州教案内已革都司劉良儒已於十六日斬訖大約日内羅君將薄言旋歸矣○要犯胡心保案積如山屢逃法網嗣經徐弁孝全督勇緝獲解請前漢陽縣馮曉靑大令訊明收禁兹署漢陽縣顧寅伯大令接奉部文已定以永違監禁之罪矣 
[星使行轅紀事]  
　　昨日蘇松太兵備道袁海觀觀察上海縣汪瑤庭大令均命駕至北河南路天后宫側出使轅謁見出使美國大臣梁震東星使茗談片刻而出 
[直督啓行]  
　　昨日上午十一點鐘時直隷總督袁慰庭宫保乘馬車至招商局金利源馬頭登快利輪船鼓輪至吳淞乘海天兵輪船駛往天津任所瀕行在滬文武印委各員及駐滬各防營官均至馬頭恭送 
[分設巡局]  
　　浦東保甲總巡謝岳松明府以近來浦東各處流氓梟匪出沒無常劫案如山無從防範爰禀請蘇松太兵備道袁海觀觀察設立分局數處以便稽查匪類保衛閭閻觀察准之業已相度地勢在欽賜仰殿六里橋火油池三處各設一局移請續備左旗管帶羅楚材遊戎撥勇三棚分叚駐紥矣 
[靈輀過滬]  
　　已故兩廣總督陶芷芳制軍之靈櫬由公子扶回原籍昨已行抵滬江廣東藩司某方伯特委候補縣丞方惺甫二尹沿途護送二尹旣戾止卽趨詣道縣各署晉謁 
[邑宰騐屍]  
　　浦東和豐船廠工人賈阿榮被美國兵士戳斃經工頭康永培投報上海縣署縣主汪瑤庭大令訂於昨日午後會同美總領事前往相騐 
[訂期會騐]  
　　英租界厦門路雲龍軋花廠執　人王東生無端身死庖丁馮阿敖指爲廠内日本人扭毆所致二十五保二圖地保潘玨遂投報上海縣署兹者縣主汪瑤庭大令已照會日本總領事訂期今日上午十一下鐘時會同相騐矣 
[浦東劫案]  
　　上月二十九日之夜四更時有盜匪糾黨十餘人手持兇器簇擁至浦東一十四保十四圖火油池左近某雜貸店毁門而入刦取洋銀衣服約値錢三百餘千旋各呼嘯而逸次日地保陳晉卿聞知立卽投報總巡局昨日總巡謝岳松明府往　屬實限令汛捕緝拿務獲究辦 
[浦東總巡局瑣案]  
　　前日浦東某船廠小工郭阿江王蘭王炳相約至爛泥渡某飯館果腹旋與薛寶榮口角爭毆略受微傷因扭赴保甲總巡局控訴總巡謝岳松明府研訊之下著移送上海縣署請縣主汪瑤庭大令核辦○日前陳掌郎行竊浦東某洋棧中器物被管棧人拘送總巡局總巡謝明府鞫之下判枷號一月交十六圖地保潘海全帶往犯事處示衆陳乘人不備毁枷脫逃潘保遂投局禀知明府惡其疎忽判令枷號俟將陳交案始准開釋 
[義欵拜登]  
　　敬啓敝堂與工部局調換塚地一節計需賠償銀一萬五千餘兩爲數過鉅一時難於足數業經諸同人分册勸募請登報牘矣昨有晚香堂吳善士交來洋五十元云於前晚鄰居失火未曾波累欣幸無似爰將此欵移助保安堂全義塚捐欵以答神庥敝堂正在四顧躊躇拜領之下隨卽轉交商務會議公所掣給收條并乞登報奉揚藉鳴謝悃 
[募資重建塘橋續啓]  
　　浙湖東北鄉寶帶塘橋募資重建自乞登申報之後聞風樂助者已不乏人今又承宏農居士助洋五址元仁壽室善士助洋三十元味閒居善士助洋四元中懷感奮樂予扶持從此推廣仁慈行路者毋煩病涉焉姚炳熊陶鑄鄭炯吳濮棠管明高唐岐清陶瑞昇施聖章陶仲翔謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日二十三七鋪巡防局員某君函送蕭朱氏蕭小仔吳計扣到縣至晚縣主汪瑤庭大令升堂研訊氏供小婦人原籍靑口丈夫蕭悅亭向在治下駕舟渡客去年因事回家至今年浼吳計扣帶小婦人來滬傭工後因無人雇用暫住吳家今者吳將小婦人衣服質盡不給飯食以故投局鳴寃蕭小仔供氏係小的之母餘語與氏相同吳供小的係溧水縣人駕舟爲業蕭朱氏前由伊夫托帶來此借居小的家前日小的適無暇炊飯氏遂妄稱靳其飯食投局鳴寃轉送案下大令著吳伴送氏母子回籍吳稱小的川資無著奈何大令飭將氏暫交官媒收管聽候備文解回○李錦文張秋琴扭沈桂全到縣大令研訊之下李供小的在永泰魚行爲夥沈桂全及其子炳林賒取魚鮮陸續欠錢一百九十餘千非介不還且叧與别行往來是以控求追給張秋琴供小的在衡泰魚行爲夥亦被沈父子欠錢三百餘千沈供小的與兒子析箸多年小的僅欠永泰錢十餘千衡泰錢六十餘千刻已陸續拔還餘皆兒子所欠小的並不相干大令飭趕緊將所欠理償其子所欠候飭差提案叧追○前日有查三寳者闖入縣署花廳由家丁扭交値日差看管至晚大令升堂訊究查供小的在署後閔家弄凌雲閣小烟館爲夥署内庖人王某欠小的烟資數十文小的入署向索王適不在悞入花廳叩求恩典大令判掌頰五十下交人保去 
[英美租界公堂瑣案]  
　　包探李四春解奇新報館主人詹子其到案禀稱上禮拜四奇新報上妄登雙慶堂么二妓院妓女唐素娥患楊梅瘡一事汚穢不堪捕頭知之特囑小的送案請究詹供此則新聞由李福林送登李供實係維新學堂中人囑送至奇新報館襄讞委員魏蒓隖大令商之英總領事署迪繙譯官判罰洋銀四百元○前者某西人家細崽李金寳訴稱小的因事至張氏花園突被張錫堂張林生糾黨行兇擊斷足脛等情昨日李倩某律師投案聲稱華歴四月十二日李在某西酒肆工作工畢回家行經張氏花園錫堂從旁躍出扭住凶毆并用鐵　擊斷其脛抛入河中幸經途人援起雇車送至捕房轉送某醫院敷治今已稍愈務請究懲二張亦倩某律師將李當日被毆情由伸訴大令諭令將兩造還押捕房聽候訂期復訊○包探竇如海解徐灜州到案禀稱伊冐某洋人之名開設外國定貸店某洋人知之報由小的拘案請究大令飭押候照會某洋人讠管領事訂期會訊○包探劉森堂解葉奎良薛掌生朱小子周子雲朱寶仙到案禀稱伊等向周永林買梨以致口角突將周妻葉氏所籠金約指攫去報由小的拿獲一干人送請究治大令訊得事由周子雲爲首判責三百板押捕房半年薛責二百板朱等各責一百板○包探李星福解銘化到案禀稱伊於前日混入英總領事署中竊取磁盆菊花經署中人扭交小的解案請究陳供小的在三號洋房某西人家服役偶見菊花可愛折取一枝不敢行竊旋有某洋人者投案訴稱陳在商人處爲傭不知伊有行竊情事務請核辦大令將陳交洋人保去著于下禮拜將菊花三盆呈案以便復訊核奪 
[法租界捕房瑣案]  
　　劉新園家失去金銀珠寶約値千餘金報捕後由包探拘獲竊賊陳長生詰知原贓窩頓王阿生處及包探往提王已逃逸當將王所私蕩婦張某氏拘解公堂讞員孫建臣大令飭押交王到案訊追昨日氏女許張氏遞禀聲稱母親在某妓院傭工並未與王姘識實遭牽累求恩交保出外尋王大令著靜候核示○某客在江永輪船上失支寳銀十七錠報捕後由包探果獲竊賊曹淸和詰知分得原贓若干已倩袁清山黃耀廷兌去大令飭押候追繳餘贓昨日升案復訊供稱原贓實被同黨俵分無從交出大令著押候過堂嚴比○李阿明控逆子紀芳竊取皮箱中首飾衣服質銀浪用大令判令將紀芳押六月期滿責釋現忽患病因於昨日飭帶至案笞責二百板交其父領回○竊犯陳阿玉李德標經包探解奉大令訊明著將陳枷號一月期滿責釋李責五百板驅逐出境 
[美租界捕房紀事]  
　　小工頭張寶進爲工部局雇小車若干輛載運石片車夫江阿福將石私自運出被張察知訴知捕房捕頭令包探朱桂生將江拘回押候轉解公堂禀請讞員張柄樞司馬訊明懲辦○昨日午前小販張阿二肩挑雞蛋在西華德路喚賣被不識姓氏之流氓糾衆搶去以致沿途啼哭後爲四百五十四號巡街捕所見帶入捕房訴知一切捕頭得悉情由令　包探前往查明然後將流氓拘解公堂禀請核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
