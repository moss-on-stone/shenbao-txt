# 1909 - 245 - 4913147

 

Page 1

 
 
   
 
 

Page 2

 
 
上諭 
　　監國攝政王鈐章　七月二十四日內閣奉上諭外務部左丞著周自齊署理右丞著曹汝霖署理左參議著會述棨署理右參議著陳懋鼎署理欽此軍機大臣署名奕劻世續張之洞假鹿傅霖那桐 
　　監國攝政王鈐章　七月二十五日奉旨崇文門正監督著博迪蘇去副監督著壽耆去欽此 
　　上諭前據御史崇興奏叅湖南正監理官陳惟彥兇暴驕橫威逼人命等語當經諭令度支部查明具奏茲據奏稱派員會查各節雖與原叅稍有異同惟該家丁祖發被責投江衆口一詞實有其事四品卿銜湖南正監理官江蘇候補道陳惟彥著交部議處以示懲警欽此軍機大臣署名奕劻世續張之洞假鹿傅霖那桐 
　　宮門抄二十四日　召見軍機　梁誠　陶大均二十五日　召見軍機　澤公 
 
 
 

Page 3

 
 
代論 
[法部奏籌辦外省省城商埠各級審判廰補訂章程辦法摺　并單（續）] 　　擬定各省城商埠各級審判檢察廰編制大綱。（凡十二條）　　一　凡省城商埠同在一處者。設高等審判廰一所。凡首縣各設地方審判廰一所。初級審判廰一所。或二所。其省城商埠各在一處者。省城設高等以下各廰。商埠不設高等審判廰。馀俱如省城之例。其商埠大而事繁。或距省城過遠者。得酌設高等審判分廰。由廰丞於推事中保任一人為推事長。代行廰丞職務。仍由廰丞隨時指揮監督。 
　　二　凡高等審判廰。各設廰丞一人。民科一庭。刑科一庭。每庭設合議推事三人。每廰設典簿一人。主簿二人。錄事四人。或六人。高等審判分廰。除不設廰丞外。馀俱如高等審判廰之例。 
　　三　凡省城商埠之地方審判廰。設推事長一人。暫設民科一庭。刑科一庭。每庭各設合議推事三人。每廰設典簿一人。主簿一人。或二人。事務較簡之地。可不設主簿。以錄事兼行其職務。設所官一人。錄事四人。多至八人。 
　　四　凡省城商埠之初級審判廰。每庭各設單獨推事一人。或二人。書記生如推事之數。 
　　五　凡省城商埠各級審判廰。俱各設同等之檢察廰。其廰所即附於各審判廰之內。 
　　六　凡省城之高等檢察廰。設檢察長一人。檢察官一人。錄事二人。商埠之高等檢察分廰。設檢察官一人。錄事一人。或二人。地方檢察廰。設檢察長一人。檢察官一人。其商埠事務較簡者。或即以檢察官兼檢察長。錄事一人或二人。初級檢察廰。設檢察官一人。書記生一人或二人。 
　　七　凡以上應設各官。其品級職務權限。應查照本埠奏定京外各級審判廰。並附設檢察廰官制。及高等以下各級審判廰試辦章程辦理。再有未詳者。法院編查法草案。亦可參照。 
　　八　凡以上應設廰數庭數員數。俱係最簡之辦法。各省城商埠。不得再行減縮。其繁劇之處。量宜增置。不必拘守此限。惟須奏咨立案。 
　　九　凡以上各廰。應各設候補之員。俾為補助。且資練習。但其數不得逾於定員之數。其以推事候補者。得辦理豫審及代理廻避各推事之任。惟辦理豫審時。不得有判決之權。 
　　十　凡以上各廰應有之承發吏庭丁。應酌量地方情形。設定額數。其職務權限。叅照法院編制法草案辦理。 
　　十一　凡檢察廰俱有指揮司法警察之權。一切暫照本部奏定司法警察職務章程辦理。至應用人數。由各該省酌定。此外地方官吏營汛地保。均有協助之責。應由各督撫率屬詳訂章程。通飭遵照。仍一面將章程咨部立案。 
　　十二　此項編制大綱。係為權宜代用而設。將來法院編制法頒布。如有規定異同之處應即改歸一律。 
　　擬定各省城商埠各級審判廰籌辦事宜。　　一經費　按照擬定編制大綱。稱量籌足。度支部統一財政未實行以前。 
籌措之權。應歸督撫督同藩司或度支司任之。所有開辦費。須特別籌撥應用。其常年各費。如省城商埠舊有之發審清訟等局。其事既移歸審判廰管理。則年支各欵。以及該問刑衙門。如刑幕束脩招解公費。及其他因審理詞訟所有之欵。（現有已籌辦公經費四川等省應就其公費內酌量劃提）均可劃提。其照章所收之訴訟費。及各項罰金。（除向章應解部之外）亦均應充各廰常年之用。再有不足。飭司籌繼。仍將籌措情形并預算表目。咨部考核。 
　　二建設　法誕及辦公處所。自以從新建築為合宜。如財力實有不給。儘可就各項閑廢公司處所。酌量修改。但不得與現在之各行政官署混合。 
以清界限。 
　　三用人　內外審判檢察各廰。屬於本部直轄。所有一切官員請簡奏補委用之權。均應歸宿本部。以與各行政官區別。京師既已實行。各省自應一律照辦。惟創辦之始。法官考試任用章程。未實行以前。宜略予變通。今擬辦法如左。高等審判廰廰丞。高等檢察廰檢察長。由本部擇員豫保。臨時請簡。各督撫亦得就近遴選。或指調部員。先行咨部派署。不得徑行請簡。推事檢察官各員。由督撫督同按察使或提法使。認真遴選品秩相當之員。或專門法政畢業者。或舊係法曹出身者。或曾任正印各官者。或曾歷充刑幕者。或指調部員。俱咨部先行派署。典簿主簿所官錄事各員。由督撫督飭按察使或提法使。認真考試。就現任候補各員。及刑幕人等。拔取資格程度相當者。分別咨部派署委用。以上各員。除請簡者。應由本部奏請簡用外。凡明年成立之省城商埠審判檢察各廰。一切應行奏補員缺。在法官考試任用章程未實行以前。均應作為署任。俟該章程奏明實行後。考核成績。再行分別奏補。 
　　四管轄　各省城高等審判廰。管轄全省訴訟。各府廰州縣地方審判廰。管轄全境訴訟。當各鄉鎮初級審判廰各府廰州縣地方審判廰未遍設之時。擬定訴訟管轄之權限如左。省城商埠初級審判廰之轄境。不必但以城垣商塲為限。應酌量形勢戶口。如附近之地。實為該審判廰力所能到。且勢宜兼及者。即劃定為該廰管轄之界。凡界內訴訟事件。（原被告有一為界內人或皆非界內人而出事在界內者皆是）地方官不得 
 
 

Page 4

 
 
受理。有投告錯誤。或發現犯罪之時。當指令自赴該廰。或移送該檢察廰赴訴。其界外詞訟案件。仍暫歸府廰州縣官。照常收受審理。地方審判廰轄境內之鄉鎮。其詞訟雖暫歸府廰州縣官受理。有不服時。仍可依照試辦章程。就該地方審判廰上訴。該檢察廰於收受訴狀時。應按試辦章程第六條。各級審判廰管轄案件之區別。查其應以本廰為第二審者。即照章歸本廰審判應以高等審判廰為第二審者。民事令自赴該廰起訴。刑事移交高等檢察廰辦理。未設地方審判廰之府廰州縣。依法遞控到省之案。向歸臬司或發審局審理者。俱應向省城高等審判廰起訴。由該廰按照前條區別。應以本廰為第二審者。判決之後。許其照章向大理院上訴。應以本廰為終審者。判決時。并宣告該案無上訴訟大理院之權。惟此項案件。係專指依法遞控。曾經該地方官判斷有案。且未逾上訴期限者而言。如並未在該地方官署呈控之案。一概不與受理。並不許向督撫及各司道衙門越訴。仍飭回該府廰州縣聽候判斷。非照新章上訴於大理院之京控案件。由京師發回原省審訙者。由該省高等審判聽。照前條區別第二審終審判決後。呈明督撫及按察使或提法使。分別奏咨結案。（完） 
專電 
[電一（北京）] 　　中日訂定東三省條約已中外部梁尚書於二十日簽押（一）中國築造新民屯至法庫門鐵路須與日本商允（二）中國允將大石橋至營口為南滿支路俟南滿期滿一併贖回（三）允日本開撫順煙臺煤鑛準運出口日本允納各稅但須從輕產礬另議（四）安奉南滿沿路之礦允中日合辦（五）京奉路接至奉天省城日本允無異議辦法由中日兩國派員商定 
[電二（北京）] 　　間島界約二十日簽押以圖們江為中韓兩國交界中國允將龍井村局子街頭道溝百草溝速即開放準各國貿易日本得在以上各處派駐領事中國允韓民在圖們江北墾地劃界僑寓服中國法律歸中國官管理保產納稅等事照中國人民一律看待刑事訟案歸中國官審判日本得派員聽審不按法律得請覆審中國允準韓人販運食米中國吉長鐵路造至會寗與韓路接連合同照吉長辦法中日商定訂約後即行展築日本所派文武人員限兩個月撤退 
　　東三省各項交涉暨間島界約關係重大本報不厭求詳前據京信西報業已分別譯錄一面電致京友詢問簽押確情茲得回電亟錄如右 
[電三（北京）] 　軍諮處奏設二使四廰派馮國璋充軍諮使廰長廰員遴員充任又擬定陸軍參謀章程釐訂叅謀帶式均奉　旨依議 
[電四（北京）] 　　旨派馮國璋兼海軍正使 
[電五（北京）] 　　攝政王召林紹年至府諭詢要事 
[電六（北京）] 　　張相續假二十天 
[電七（東京）] 　　日本衆議院內立憲政友會之議員。增加為二百名。戶水寬入等已加入政友會尚有尾崎行雄等五人亦將加入預計十年紀念會時。可得二百六名。 
[電八（東京）] 　　軍事氣球會委員海軍機關官奈良原新發明空中飛行器二種。經日本海軍採用。 
[電九（東京）] 　　美國紐約觀光團會報告西歷明年二月美國人七百名。將至日本考察。 
[公盛（盛京）] 　　昨大同新報誤傅奉天本溪縣令王荷被日兵毒毆押往朝鮮此事並無影響請登報端以釋羣疑　奉天府高樹 
緊要新聞一 
[某御史奏叅豫省撫藩之嚴厲北京]  
　　○日前某御史封奏。特參何南巡撫吳重熹暮氣過深。畏葸貽誤難勝對疆之任。布政使朱壽鏞性情暴戾。老而務得。由豫省州縣擢升道府離豫未久旋授豫藩於該省情形最為熟悉茍能馭不認真吏治必大獲其益乃朱壽鏞貪心太重以素稔地方利弊也遇有差缺。懸價以售。優者昂其值。癢者價稍廉。權衡悉當。購之者利必倍之。從無虛擲巨欵之事。故數年來安然無自相矛盾之事而贓跡纍纍不難逐一指出尤善逢迎頗得歷任撫臣歡心 
 
 

Page 5

 
 
剛直如林紹年尚為所愚後雖遇事防檢之仍未列置彈章及吳重熹至素性懦庸。竟惟朱壽鏞主是聽。朱遂益肆其貪暴手叚。若令久於其任。吏治必致不可收拾。一省之吏治財政向惟撫臣藩使能操其權矧當此豫備立憲之時關係緊要如吳重熹之畏葸懦庸已恐不克勝任再益以朱之貪暴恐於治亂有關摺上攝政王大怒。欲另簡重臣前往查辦。旋復議派長庚就近確查。嗣經某樞臣調停。僅抄錄原奏。廷寄吳撫知道而已。 
[駐藏大臣電奏整頓藏務北京] 　　○政府電寄駐藏大臣聯豫溫宗堯準添參贊駐紥後藏一節經記前報現聯豫兩大臣奉諭後。又有電奏到京。略云電諭讀悉惟前藏事較繁非添簡駐臣。不足以資鎮攝。已遵旨與趙爾巽趙爾豊馬亮等往返磋商一經商妥當即奏請 
降旨遵行僧衆雖漸解散鎗械藥彈過缺一旦有事必致坐困參贊本定自練五千人。軍裝機件。購運不易。擬懇飭下趙爾巽。由川省勻撥若干。尅速運藏。以應急需該價當照數繳還云云當由樞府廷寄川督酌辦 
[會訂皇室經費問題北京] 　　○憲政館奉飭訂定皇室經費。一節聞各堂對於此事頗難著手擬將所有各衙門恭進欵目。彙列一表。可否裁併之處。逐項簽註於下然後呈進。御覽。恭請欽定數目。 
　　又總管內務府。大臣查籌備立憲清單該府應將皇室經費數目豫算清楚以便開國會時發表但該府人員於豫算經費一事向未辦過恐有舛錯刻擬選派人員前赴各國。考查皇室經費豫算事宜。以便回國仿辦。 
[議請核減御用貢品北京] 　　○日前樞臣退值後某樞臣提議現在隆裕　皇太后退居長春宮。皇上聖齡沖幼。所有一切御用物品。較先朝大為減省。而各省仍照前恭進徒資糜費擬奏請分別核減。以紓民力。各堂均以為然不日具奏請旨 
[度支部財政官報將出現北京] 　　○度支部擬出財政官報。早有此議現澤尚書又責令財政處以清理財政原係預算決算之基礎所有財政出入自宜試行宣布公諸與論限於九月杪各監理官第一期報告到京即當組織出版。聞其內容凡各監理官之造報。各部署之出入雜支。以及屬於財政幣制之奏摺電報說帖等項。一律載入。仿照政治商務官報等體例按月發行一次 
[貴胃學堂總辦更調原因北京] 　　○貴胃學堂總辦馮國璋。以堂務難辦會經力辭差便政府初擬不允旋以該堂現改法政與陸軍情形稍有不同遂準其辭差。一面另委那晉接辦。所有該堂監督提調等亦已陸續更換惟因章程尚未定奪擬俟明年正月再行開辦。 
[京師近事] 　　日前禁煙大臣上一封奏叅滇省屬員請予分別懲革聞該大臣封奏內。容不僅指斥滇。省尚有京。外大臣數員。亦請懲處惟。攝政王未即明發擬察看該大臣等能否速行戒斷。然後再行酌辦。 
　　出使德國考查憲政大臣于式枚。自知反對立憲為政府所不悅頗不自安業經告病乞休一次日前又有摺奏到京。乞休之意。尤為懇切。聞政府擬賞假一月令其安心調理 
　　宗人府。現為籌備憲政事宜擬將本府官制更動聞已奏明先行設立統計處。清理本衙門財政。其酌改官缺甄別人員等事一俟財政理明當卽次第施行 
　　八旗值年旗設立總研究所。以來關於八旗生計辦法悉心籌畫已有眉目日前變通旗制處咨行該旗。請將此項議案。抄送本處。以便酌量採擇施行 
　　政府對於整頓盬政。問題迭次籌議奈因積弊太深終未決定辦法茲聞澤尚書。擬先。從改定盬務官制。為入手辦法。云 
　　學部榮尚書。因痰疾請假為日已久近聞尚書痰癥。忽又轉為風癱。據醫生云幸而趕速醫治尚不至於棘手 
　　郵傅部。咨行學部略謂據南洋高等學堂監督電稟前奉電飭該學堂所派鐵路班學生游學英國等情現已派定本班畢業生潘善文等四名赴英。請部存案。 
　　籌辦海軍處。以籌畫各港事宜與京內外各衙門互相電商若用明碼恐致洩漏機要昨已編訂密碼一冊。刋發各省督撫。及京內各衙署查照 
　　度支部會計司司長陳錦濤。於前年赴美考察日前已經回國到部銷差並上書於澤尚書。內陳辦法十馀則。均關海軍籌欵。要政當由澤公發交丞參廰核議詳辦 
　　陸軍部據崑總鎮源咨稱現在各省雖已設立馬醫學堂尤宜仿照各國辦法。一律組織馬政衛生所。庶幾遇有病馬隨時可以留養聞陸軍部已通飭各省遵照矣。 
　　大清總銀行。監督張百訥接駐湘分銀行王協理電告湘省分行。所擇某學堂舊基現已修飾工竣定于八月初五日開辦。 
　　直𨽻候補道林鳳鈞。觀察通英日法三國文字茲由外部奏調。以丞參上行走位置之。 
　　民政部內外警廰裁缺人員。經吏部明定章程分別改外聞各員甚不願意故現在赴部呈請外就者。為數殊覺寥寥。云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督通飭各署局所預備議案南京] 　　○江督張制軍通飭寗蘇各署局所。文云案查諮議局章程第二十五條內開第二十一條所開第一至第七各欵議案應由督撫先期起草於開會時提議其按語云各欵議案皆與行政相關督撫為行政長官應預為籌劃一切故先由督撫起草等因查現在寗蘇兩屬議員均經舉定本年九月即屆召集開會之期所有本省議案。自當照章籌備。茲查第二十一條所列自一至七各欵範圍至廣一切應行興舉改良事件甚多非合力通籌不足以收廣益集思之效亟應分。飭各署局所。將應行提議事件。各就主管事項。檢查檔案。詳考本末。發抒意見。擬具說帖。於本年八月初十日以前呈由本部堂暨撫部院復加核定。作為議案。交諮議局議決。事關憲政務各依期議復勿稍違誤 
[蘇屬自治籌辦處職員名單蘇州] 　　○蘇屬自治籌辦處開辦以來所有官紳各職員。業經撫憲分別照會委任。到處辦事。茲將姓名詳錄於下總辦。布政使陸鍾琦　提學使樊恭喣　按察使左孝同　會辦。候補道夏敬觀　提調。知府陸懋勳　總理。唐侍郎文治協理。蔣編修炳章　朱編修壽朋　顧問員。捒選知縣沈恩孚　孟照常　日本法政畢業生楊廷棟　雷奮　法制科。科長知縣金彭年　科員日本法政畢業生潘承鍔　費廷璜　調查科。科長知縣沈陳棨　科員知縣文永譽　胡昌鼎　文牘科。科長胡頴之　科員知縣黎廣潤　同知黃鳳年　繕校員州同盧鴻鈞　府經范家褀　縣丞何應森　陳忠順　巡檢劉瑞祥　庶務科。科長知縣金彭　　科員知縣嚴寶祺　法政畢業生毛啓才　蘇府參議員。　鄒福保　孔昭晉　江衡　羅飴　松府參議員。　吳馨　陳憲章　黃繼曾　張毓英　常府參議員。　裘廷梁　于定一　孟森　儲南強　鎮府參議員。　趙宗拃　趙瑞豫　狄惟恂　陳允中　太屬參議員。　顧𦩴　夏曰琖　錢淦　黃守孚 
[本報譯要]  
　　洵貝勒薩軍門抵港。宇林報載二十四香港電云洵貝勒薩軍門。已於今晨駛抵香港。登岸時海濱砲臺升砲一百門。以示敬禮並派軍隊沿路保護洵貝勒薩軍門今午同往拜會港督晚間則由著名華僑設宴欵待。並在某中國戲團觀劇 
　　日報紀東沙島交涉事。據日本泰晤士報。載稱東沙島交涉現仍由廣州日本總領事與中國委員魏瀚在廣東磋商大約本月月杪。尚難議結。日本雖已放棄要求而中國要求日本賠償損失一節並未就緒蓋中國不特不承認。日本之意見。且向日本要求賠賠償。焚毀該島聖廟。及搌採磷石之損失。為數甚巨。此案懸久不結全因中國官塲固執之故聞該島現尚存有礦質物約值日洋二萬元上下 
分類新聞 
政界 
[札飭籌辦自治研究所。河南] 　　○汴省諮議局以預備憲政設立自治研究所最關緊要現在各府雖已次第開辦而各州縣設法籌辦及具稟請示者竟無一處日昨特擬簡章十九條札行各廰州縣遵辦並限七月內一律成立不得玩延 
[通飭各縣銷燬。刑具之計劃。浙江] 　　○浙臬李燏農廉訪現因改良新法各縣禁用刑具早經通飭遵辦在案無如外府等縣尚未一律革除若天平架跪火練殘忍情形不堪入目廉訪對於此事頗為注意擬將通諭各廰州縣所有舊置各種肉刑器具限予時日一律解省擇期銷燬刻已詳請增中丞察核辦理一俟奉批後即當實力舉行矣 
[揚屬水災善後政策。江寗] 　　○寗藩樊方伯以高郵開壩裡下河各州縣被淹積水一時難退米價昂貴大有民不聊生之虞且一交冬令必至盜賊頻仍挺而走險當決定以工代振辦法一俟運河水退即督令災民修築堤壩以為善後之策 
[會委核議鬧漕格斃情形。浙江] 　　○德清鄉民鬧漕哄塞衙署搗毀紳富施朱房屋彈壓格斃乘機搶掠拒捕一案事後與論紛雜謠單不一因此層憲迭委密查茲聞周志靖太守馳往查訪情詞與稟報不合駛回郡城面詢周督帶當時情由暨電邀南潯方別駕駿等各憲委會核此案碻切實在情形並悉周太守原奉委查湖防兵額茲乘由德查案之便又至新市菱湖各駐營檢點一週而返 
[自治研究所考騐學員揭曉蘇州] 　　○蘇垣地方自治會附設之自治研究所於十九日考騐學員已紀本報茲悉各員試卷業經自治籌辦處科員詳加批閱分別優劣已於日昨揭曉計正取陳因柱等五十名備取十名定於二十七日行開學禮八月初二日開課 
[電止饑民出境求食安慶] 　　○皖撫頃準蘇撫電云據揚州江甘兩縣稟稱本年江北水災自顧不遑鄂皖饑民已陸續到揚就食恐滋事端等語請電飭有災各屬妥籌振撫毋任紛紛外出藉杜隱患經帥準電後 
 
 

Page 11

 
 
當即轉飭各屬知照 
軍界 
[海軍大臣抵甬續誌。寗波] 　　○本月十八日午後二句馀鐘洵貝勒薩軍門乘海圻兵輪先至定海繼往象山詳情已紀前報茲悉是日兩大臣抵定時該縣高等小學堂學生均在碼頭站班迎送所獻頌詞補錄如下我大清國大皇帝將以寗波府屬象山三門灣創闢軍港為海軍根據地爰於宣統元年七月特命親臣貝勒爺暨薩軍門前來閱視籌海防要策樹中夏聲威誠盛事也隨從大小臣工集會定海棨戟旌旗照臨海國學堂小子幸逢其盛謹拜手臚歡而獻頌曰於維聖清紀元宣統文德覃敷武功兼重彭姥古縣三門之灣要隘形勢相度其間命受親臣帝心簡在軍港斯開威懾寰海高掣龍旗從公小大矯矯虎臣同仇敵愾曰有禦侮中外禔福矧以學生恩承作育逎晉頌詞以表歡迎普天率土樂觀厥成邦交輯睦水息兵爭用資舟楫海宇昇平 
[限制教堂購運軍火。安徽] 　　○軍火子藥原屬禁品近來各教堂往往藉保護之名私行購運突經通知各關卡毋得留難但其中情節虛實無憑考核各省大吏久以為苦現稅務處已咨請各督撫以後運送軍火如實係教堂為保護之用須有本教堂提單照會方準運往否則視為禁品一概扣留俾昭慎重日昨已咨行到皖矣 
[遵飭改編巡防隊先聲。浙江] 　　○巡防隊編制章程經陸軍部改定通飭辦理後浙省迄未改編復奉部催從速遵辦至今尚未揭曉茲悉浙省已定分配九路惟嘉湖兩郡匪徒充斥尤關緊要非多派兵隊不足以資震懾現聞決議於五路外添設兩翼以期周密其詳細改編辦法不日當有明文 
[分路口添駐防兵。安徽] 　　○中路巡防第二營張管帶春元近與合肥縣胡大令在分路口會拿劉學員並拿獲高五一名及所獲鎗刀情形業已詳報皖撫在案現在該管帶以分路口係緊要之區擬酌撥哨兵數棚飭派右哨哨官玉麟率帶前往駐巡以資鎮攝 
[札委陸軍學校提調蘇州] 　　○蘇垣陸軍速成學堂提調蘇謙業經上憲調委督練公所兵備處提調遣差另行札委補用知府藍均接辦已於日昨到校視事 
[遵旨撤換陸軍協統南昌] 　　○贛省陸軍協統商德全到差以來不知整頓軍務以致軍政廢馳甚至縱容部下魚肉鄉民為地方所切齒現奉上諭飭令撤換近日贛省人心為之一快 
[錄取投効陸軍學生發協差遣浙江] 　　○浙省督陳公所第一次考取投効陸軍學生劉鳳丹蔡鏡遠盧允超陳兌明程途張茂官鄭逎成等十名已奉撫帥札發混成協業經楊協統轉發各營差遣其第二次錄取各生須俟撫帥旋杭後由叅議處呈單分發 
學務 
[杭防教育會特別大會之原因。杭州] 　　○杭防教育會成立後擬定於本月二十五日特開大會決議學堂經費問題先是杭防有管學二員專管書院之事自改學堂後亦即改為各學總辦所有一切經費皆歸二人把持以致辦理學務種種困難於是集議分設堂長劃清權限請總辦交出各項經費迄無回音當時以總辦二字名目不當乃又改為事務佐領既非奏準又非規定徒為二人把持學欵之地今春八旗高等小學堂長庚吉君苦於學堂經費困難管學佐領掯欵不交因此辭職另舉堂長未及三月亦辭於是學界發起教育會再行公推某君接辦而學務佐領反多挑剔行文教育會查報出身語多不合學界大憤定期開特別大會議籌對付之策 
[巡警學生改章招考。蘇州] 　　蘇省高等巡警學堂內添設教練所原定章程由七路巡警局各派警兵二十人入所肄業以兩月為期所需經費即以所派警兵之底餉撥堂支用第一期各兵生已期滿分發各路瑞中丞茲以各路巡官挑送不免濫竽充數特飭該堂另行出示招考督飭教員詳加甄擇考取合格者一百二十名入所教練惟因學生另招則無底餉可撥所需一切膳學各費無著已由總局札飭各路巡官將各巡警兵中非學堂出身及不合格者嚴加淘汰暫裁一百二十名即以裁存之餉撥入學堂充作教練所經費仍俟學期屆滿分派分路編充警失以符原額 
[瀏紳創辦含章女學。湖南] 　　○瀏陽縣紳劉君生庸等籌集欵項擬在該縣東鄉永和市下五里之新市瑕創辦含章女學堂一所已經稟請提學司批準立案公舉李孝廉惕仁為總理主持全校事務現已擬訂章程並附有女學辦法到處傅佈目前正在招生約俟八月初旬開學 
實業 
[續查浙盬引地情形。浙江] 　　○浙撫增中丞前因浙省財賦半出盬釐理值清釐整頓之際又疉奉政府電商認籌陸海軍費庫欵奇絀羅掘為難前曾派委沈君鳳笙查復全浙監塲出產情形詳細稟復頗蒙嘉賞惟行銷浙盬各地域區較廣究竟近年是何情況有無特別消長能否改良或酌加盬斤售價各節必須詳晰調查以資著手現聞已二次密派候補知縣鄧陳兩大令分赴各地妥慎訪查明白稟復以資研究 
[醴陵磁業出貨之旺。湖南] 　　○醴陵縣湖南磁業公司近來所出磁品不特益見精美且出貨更覺暢旺合計四窰每窰每月可出貨六七次約值價錢一萬一千串有奇每年可售錢十萬串左右現於長沙湘潭醴陵原有之發賣所外又在漢口設立分售處以圖暢銷該公司自此日見發逹不特從前虧耗指日可以恢復即將來馀利亦有源源不絕之勢 
[調查揚屬專門出品。揚州] 　　○揚州府嵩太守近奉江督札據南洋勸業會事務所重定專門出品章程通飭各府將官立分立之勸工習藝等所以及專門實業公司學堂機器礦政製造局並郵電輪船鐵路礦山等項按章逐不查明仿照各國賽會例則一體預備出品陳列觀摩嵩太 
 
 

Page 12

 
 
守奉札後當即轉行各屬商會實業等會一體照辦 
[稟復揑電圍殺礦工。南昌] 　　○新喻縣屬公益煤礦公司開辦以來糾轕滋多迭經當道飭府查勘斷結了案卽由地方官將山封禁乃該公司復以簡朝盛糾衆登山圍殺等情電稟省臺經馮中丞電飭臨江府會營馳往彈壓一面解散脅從拿辦首要現經該府稟復云南昌撫憲鈞鑒新喻礦案因公司原辦未善致釀事端自封閉後簡朝盛等畏避未結昨以公司違示私開飭縣查禁乃竟揑情妄電實堪詫異現據縣稟係由公司管事鄧筠敖士先所為應傅根究以遏器風馀遵憲諭辦理臨江知府李大椿稟 
[雜記]  
[應城鹽工風潮已息湖北] 　　○應城縣鹽工因要求加增工價聚衆停工經鹽法道馬積生觀察電飭應城皮大令鹽局劉委員妥議辦理並札委本署文案楊令溰柟馳往查辦茲聞各工已經皮畏巖大令率同兵役彈壓解散並準每工每日加工價十文現已安靜如常委往查辦之𣓾令已由中途折回矣 
[鎮道查案事畢回轅鎮江] 　　○丹陽鄉民聚衆鬧事一案屢紀前報當風潮緊急時常鎮道劉襄孫觀察會奉督撫二憲電飭於十三日赴丹陽查辦觀察甫到即派營弁拿獲滋事首要訙取口供詳稟上憲辦理善後各事並發出安民告示張貼各處大致謂本道此次拿獲滋事棍徒業經錄供詳辦爾等良民各安本分切勿拋荒營業聽從煽惑浮言隨衆滋鬧致蹈法綱刻下城鄉各處已律安靜如常觀察遂於二十三日午後乘火車回鎮府縣各官均于車站恭迎如禮 
[公所調騐各員情形蘇州] 　　○蘇省禁煙公所第十五次調騐各官員內候補知縣蔭大令進所第二天即報稱感冒吐瀉隨即出所其候補知縣李和鈞奇齡丁方榖范一福四大令受騐三天期滿並無煙癮亦已出所已由檢察官及該四員同鄉官出結稟報並由檢察官呈明蔭大令俟病痊再行調所復騐 
[學界為荘烈婦開追悼會鎮江] 　　○鎮江荘鏡蓉姦媳斃命一案經學界中人葉荇衫等發起刋布傅單於日昨在節孝祠開追悼大會是日上午八時男女賓到會者約數百人先由鄒君仲瑜報告開會之緣起繼由孔君劍秋宣讀哀辭聲極沉痛聞者無不泫然既而楊君振聲胡君健春陶君賓南柳君翼謀等次第演說大致均謂追悼烈婦與地方風俗人心有特別之關係云云迨鐘嗚十下遂嗚鈴散會 
[贛省大火誌詳南昌] 　　○贛省塘堘上大街周信成皮貨兼零剪店因停柩建醮於七月十八夜十一句鐘時燒化紙錢火灰延及鄰近苧蔴店樓上燈草遂至烈燄飛騰不可收拾一時警鐘亂嗚各處水龍馳往施救無如該處間墻稀少不易救息以致上自周全興節店萬興勝衣店起下至永昌隆衣荘恒德錢舖止延燒八十馀家之多始行撲減當火起倉卒時近鄰老幼走避不及以致燒斃多命且贛省近月以來火災迭見有種無識之徒遂謠言惑衆謂火災迭見係因電燈公司樹立桿木挖到火龍地所致刻當道深恐謠傅日遠有礙地方擬即出示嚴禁以保治安 
[短篇小說迷魂湯（青）（續）] 　　少年口操湘音。自言秦姓。名某字某。湖南之某縣人。父名某字某。係某督翰林。現官某省某府。知府。今承嚴命。置辦物件。故須有上海之行。 
　　朱見其談吐豪邁。口若懸河。而其話又悉投機。朱於行旅岑寂中。得此談友。頗愜心懷。坐談時。少年視線忽注射於榻上之盤。盤中一燈榮然。少年旋言老先。生染此煙霞癖。年農何。矣朱以三十馀年對。 
　　少年曰。刻下朝廷實行禁煙。而官界中人尤為吃緊。如某藩等均以戒煙故而調驗進京矣。朱頷之。 
　　居有頃。少年徐進官曰。晚自交秋令。而腹中微覺不適。日瀉數次。惟鴉片為止瀉之特効藥。故特預備以為不時之。需然雖攜有。鴉片苦無煙具。可否假尊榻上放。肆片刻。朱答之尸。經細。事何不可之有。 
　　少年於懷中出煙盒一具。燦然作黃色。二人左右臥。少年遂漸作吞雲吐霧狀。 
　　第少年茶量甚豪。朱磁壺中所貯之茗。被少年數日已盡。而涓滴竟無有存者。少年謂朱曰。特我泡去。少年去未幾時。持壺來。壺中茗已滿。而朱有一種特別之性質。煙時非茶不足以過癮。 
　　朱初不。疑壺中有藥物在內。煙畢而即以茶進。如是者數次。頓覺神經錯亂。知識昏迷。人事不省。兩目略能啓閉。朱此時雖有生氣。不過如　人院之。偶像而已。 
　　少年遂大肆其傾筐。倒筐之乎叚。將朱箱籠中之鈍票銀洋及貴重之衣服物件等。席捲所有。約值數千馀金。搜畢仍一一為之封鎖如故。 
　　朱逾數時始醒。張目四單。覺有異。然箱籠則封鎖完好。試啓視之。則箱內室無所有。蓋所有物早已不翼而飛。不脛而走已。 
　　朱大號。問聲畢集。詢悉顛末。衆為之遍索少年。 
　　而少年於某處停輪時。實已逸去故卒杳如黃鹤。不可得。 
　　朱顏色慘悽。神情沮喪。其現出一種懊惱之狀態。雖磨盡三萬六千頃之太湖水。不能摹繪而得其真。復不禁喟然欺曰。晦氣。一晦氣。二 
　　記者曰。以藥物迷人。而取人財物。亦事之所𢗝有者。試更述在三年前余目覩一事。興此事頗相類。陸某者。錫人。青烏術。一日下午有二少年。一自言陳姓。一自言廉姓。且言敢請先生至某處閱一地。陸諾諾。隨之行。至則陸執羅盤或右顧。一少年閱此地若何。陸言不佳。時夕陽啣。山二少年邀陸至酒肆中小飲。陸故。豪於飲者。欣然倍往。乃飲酒僅少許。即已沈醉如泥。知覺金失。二少年自酒肆中扶之出。人問之。則答曰。醉也。後扶至空曠無人處。時已傍晚。二少年遂將陸之銀表金戒指墨晶銀鏡并囊中之銀洋等。悉數攫去。計所失約值四十馀金。國仰臥草地上。如死。有人過。開鼾聲。近視之陸也。呼之不應。掖之起。手舞足蹈。不能自主。行人麕業。有識者。遣人給償其家。由家中人雇與肩回／至黎明時始醒。後兩目忽韓。今設測字攤於。歸畔。博蚏頭微。利以為生活吁。是誠可憐而亦可悲矣。今朱某所啜之若。與前陸某所飲之酒。其中藥物之毒同。故其所呈人事不省之現象亦罔不同。蓋有一種迷蒙藥物。無論於茶中酒中。置少許馀。之即能令人皆迷面不省人事。余竊無以名之。名之曰迷魂覩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票] 　　湖南。寶慶府複選當選人八名姓氏錄左　曾繼輝新化　潘振鐸武岡　王鼎峙邵陽　劉澤林武岡　蕭湘柱新化　周毓豊新化　李有珪邵陽　石秉鈞邵陽　候補當選人　黃榮申邵陽　蕭程俊武岡　李子蓁新寗　楊燾邵陽 
　　澧州直隸州複選當選人四名姓氏錄左　楊生春澧州　候昌銘永定　蔣定詡安福　李執中石門　候補當選人　于雲寶慈利　田昺永定 
　　桂陽直隸州複選當選人三名姓氏錄左　陳兆葵桂陽　羅蔚廷桂陽　鍾宏才藍山　候補當選人　歐煕載　周肇爕　 
　　永順府複選當選人四名姓氏錄左　彭施滌永順　黃本崑龍山　吳樹聲永綏　楊圭𡋺古丈坪　候補當選人　曾立廷永順　張世洛保靖 
[籌備諮議局開辦事宜] 　　江西。江西籌辦處以贛省複選現已告竣各府議員行將到省尚有應行籌辦事宜五項稟請撫院電詢憲政編查館核定示遵照錄如下（一）常駐議員江西照章二十一名議長副議長是否在此二十一名之外（二）議長副議長常駐議員照章均以得票過半數者為當選如一次不足額是否照初複選辦法以得票多者加倍開列再行投票（三）諮議局章程第十六條第二項常駐議員因事出缺時以候補常駐議員名次表之列前者遞補之等語如無候補常駐議員如何辦理（四）查資政院章程第十四條各省諮議局議員以各省定額總數十分之一為選出資政院議員之足額等語江西議員一百零六名應以十名咨送但未知是否常川駐京及以常駐議員挑送如係常川駐京及以常駐議員挑選則本省常駐議員計少十名應否以候補常駐議員補足原額（五）議長副議長均係互選得票多數其名望自在常駐議員之上選送資政院時是否即在十名之內以上五項應行先事籌辦為此稟乞憲臺俯賜察核電詢示遵 
[選舉假定副議長] 　　浙江。本月廿一日浙江諮議局召集議員舉定假議長沈鈞儒已誌本報當日為時已暮示及選舉假副議長翌日午後二時仍由董觀察到會監理搖鈴入座核計議員實到九十三名來賓參觀約二百人先由監理官宣布規則三條張傅保君起言請將規則書在黑板由大衆公認遂照書如左（一）設監察員須三人以上（二）書寫字號及和筆畫模糊者概為無效（三）當選票數無効票應否除出須先決定卲義君起言此係個人私見並非議員公意不得謂之規則無書在黑板之價值蓋黑板所書為議決事件也此項應卽取消管理員樓君答言此項規則昨晚由沈鈞儒君交來謂係議員公認者沈釣儒君起言并非謂議員公認謂此係議員陳時夏王世裕二君囑轉交者蓋理官言會衆既未預聞應即取銷金保穉君起言選舉規則第八條有誤書名號作為無效何以昨日書名書號均為有效又經管理員聲明謂昨日有書陳介石者當塲請問會衆均言介石確係陳黻宸之號應作為有效言畢發票選舉第一假副議長第一次選舉開票計陳黻宸廿七票陳時夏廿七票陳敬第廿三票王廷揚十四票當由監理官開列次多數陳黻宸陳時夏二人投票再選再選開票最多數陳黻宸得四十九票當選為假副議長次多數陳時夏得三十九票又空白稟四另有一票為無意識者妄書三字會衆憤甚痛斥為無資格有失議員之尊嚴云監理官報告畢時已四句鐘褚輔成君起言天時甚熱久坐非宜請求暫散休息二十分鐘經衆贊成遂散未幾復搖鈴入座管理員發票選舉第二假副議長計陳敬第三十一票陳時夏二十九票王廷揚二十一票王家驤九票蔡汝霖二票仍由監理官開列次多數陳敬第陳時夏二人再選再選開票最多數陳敬第得四十九票當選為假副議長次多數陳時夏四十三票又空白票一監理官報告假定正議長沈鈞儒得五十票當選假定副議長陳黻宸陳敬第均得四十九票當選報告畢由監理官介紹正副議長沈釣儒陳敬第二君就議長席會衆拍手歡迎監理官暨管理員退出先由正議長沈鈞儒君道歉辭次由副議長陳敬第君聲明二事（一）陳黻宸君在粵應發電知照（一）將來開會提議諮議局事件不另設副議長席蓋副議長特為正議長因事缺席時得有代理之權有正議長在副議長仍就議員席云云言已退就原席正議長演說略謂諮議局成立應在九月初一日現在先期召集選舉假議長原為準備起見自今日為始名為假定期間實則與諮議局成立無異凡諮議局一切應行事件如何進行如何組織種種方法在在皆須準備云云時已垂晚遂散會 
本埠新聞 
[滬道示禁抵制日貨] 　　○七月二十五日滬道蔡觀察出示云照得東三省交涉各案業蒙外務部與日本駐京公使切實商議大旨已定即可和平議結詎有奸民乘機到滬倡議不用日貨名為文明抵制實則希圖煽惑歛錢本道先有所聞已嚴告商界中人切勿為其所動不圖該奸民等竟敢明目張膽刋印傅單廣為分布居心奸險言之殊堪痛恨上海乃通商巨埠商務極大流氓極多近因各省偏災迭見百貨滯銷市面已覺疲敗倘再囂風一起痞棍人等乘間滋事別出釁端後患何堪設想除密拿為首印發傅單之人從嚴究辦外合亟出示曉諭為此示仰商界人等一體知悉爾等須知將本求利原係安分良民趨吉避兇方為識時俊傑務各照常營生勿為若輩愚弄自貽伊戚設有不法奸民恃強逼勒情事準予指名控告以便提懲倘敢故違禁令隨聲附和一經察覺亦必提案併究決不寬貸勿謂言之不預也 
[閘北興辦自來水之預備] 　　○江督張安帥前以上 
 
 

Page 19

 
 
海北市警政屢被領事嘖有煩言因飭滬道與巡警總辦妥速整頓並將自來水迅速開辦以免藉口茲聞警局汪總辦已飭戶籍科員查得境內居民共有七千另二十五戶內有已用洋商自來水者二千馀戶將來華界自來水辦成定可收回不致放棄利權所有應辦自來水章程亦已與邑紳李平書商議妥訂一俟議定即可稟報興辦云 
[稟請查禁派捐擾累。] 　　○浦江有檣各船戶孫雲南等以工程局之垃圾捐自被匪棍范三毛包認後時常串同局差沈桂林苛派捐欵稍不遂意即將篙櫓篷桅搬去勒令贖回形同盜刦爰于日前赴蘇稟求蘇撫嚴行查究現聞瑞莘帥已允為查禁矣 
[僧道行騙之奸謀。] 　　○近有游方僧道專與三姑六婆串通一氣在租界內探問人家人中若干年歲若干於家主何時出外小孩有病與否尤為注意探明後乘隙前往托名募化一見小孩即詳道該孩及父母生肖婦女聞之莫不詫為神奇絮絮就問彼奸計已售更作欲吐仍茹之態婦人疑有他變急求直告彼遂以家主時運若何小孩壽命若何任意亂道叩以禳解之法則索價甚奢但無知婦女無有不滿其欲壑者是亦騙術之翻新者矣 
[剔除警務長名稱] 　　○總工程局各董事以局中警務處向有警務長之職惟查民政部所定地方自治制度僅有巡官司令並無警務長名稱爰特公議將此職剔除而以總司警務歸總董兼任西南區警務歸區長兼任原有警務長邵馥初君另由總董稟請滬道及巡警總辦委以巡官之差刻聞邵君已奉委充閘北三路一區巡官約出月即可到差云 
[譯員失竊公文續誌] 　　○道署繙譯萬翰香在四馬路胡家宅平安里口失竊公文信札旋田包探李星福將信札查獲已紀昨報昨日又經李探將公文等件查到遂即帶回捕房留候認領 
[三十一誌寗紹人之團力] 　　○滬上寗紹幫鞋業數十家昨在四明公所集議由李坤𩺾包茂生張聖德等議定以後各貨出入及各友往返� 
滬甬均趁寗紹輪船違者定予歇業 
[洋商患疫殞命] 　　○本埠太平洋商務電報公司總理考士君及著名光學家高德醫士均於前數日因病入醫院診治延至昨日相繼辭世據西醫云兩君均患虎列剌疫癥此癥傅染甚速異常劇烈故目下工部局頗為注意云 
[流氓橫行不法] 　　○西門內學宮左近地甚荒僻居民稀少近有流氓馬夫阿金吳兆祺（即小彌陀）周連生等糾合羽黨在彼守候每遇行人經過膽敢強搶錢物茲為滬道蔡觀察訪聞以該匪等似此橫行實為閭閻之害因特札飭上海縣派差拿辦 
[城內]  
　　人命疑案。 
　　○湖南人劉懷仁同姪迪泉投縣喊控當經田大令提訉劉供胞弟桂成在製造局充當警勇本月初二日向葛先誠索欠被毆當夜身死小的等查得桂成臨死時口鼻流血顯被毆傷身死且有當時解勸之趙松林王𢗝志及醫生郭海坤可以質證葛供有周姓向劉桂成借洋一元係由小的作保初二日劉向小的索討口角由趙松林等勸散不知劉回去後如何身死趙松林王𢗝志供死者與葛口角確由小的等勸散馀不知情郭海坤供是夜十二點鐘有人來喚醫治劉桂成痧癥時已垂危不及施救究竟因何身死不能指實田大令因劉懷仁堅請開棺檢驗判具切結與郭一併交保葛收押候詳上憲派委會同檢驗 
　　管幫刁狡。 
　　○䑵䑵船戶沈鹤山等男婦多人喊控管幫作獘等情昨由縣令研訉沈供小的等以躺槳船劃渡湖口停泊浦江管幫華正文余明甫即阿狗以淮揚公所為名每月每船索錢九十文給一小票另又每節收洋三角給一洋鐵牌惟淮揚公所早奉前憲撤逐不知收去何用再有小洋鐵牌係水利局給發藉查匪類每年祇收洋二角工程局此次驅逐洪升碼頭以北至關碼頭之艒䑵船華余二人竟并洪升碼頭以南各船驅逐後稱每船捐洋五角充作馬路經費即可免逐各船均已照給後被局董查悉仍飭一併驅逐華等遂於夜間風雨時迫令開船致有婦女落水遇救獲生求究翟開榮朱羅實供詞相同華供余明甫係小的幫夥所有淮揚公所捐欵另有收取之人復代䑵䑵船求免移泊大令以其兩面討好大加申斥判各退去候會商局董再核 
　　同宗情誼。 
　　○周金木于春問謀斃七歲堂妹周鴻英由縣訉供收押在案昨由尸母周氏投縣遞稟請金木年祇十四歲伊父母祇此一子再四向氏商懇求恩免究云云未知田大令若何批示也 
　　累及董事。 
　　○诬控大順染坊主倪成發紊亂條規之原告勞文榮脫逃已久昨由縣差拘獲解至縣署田大令諭將牽涉之該業董事蔣子春一併收押聽候訉辦 
　　能否核減。 
　　○　滬厘局批職商童廷璧稟云該商認繳麥捐按月照解未嘗遲悮尚屬急公所請期滿聯辦量予核減各節具見困難情形惟定章既認以後堃絀本不過問況奉撫部院迭札清厘積弊比較旺年尤未便顯違憲飭據稟前情應如何體恤商艱而維捐務仰貨捐局查議復奪稟抄發 
　　道批三則。 
　　○薄德明稟批案已一再照會領袖飭令起除據稱管石不起或由未允索還先給遷葬費所致是否屬實仰公共租界會審官探詢明確復候察奪母遲高素𢗝稟批稟悉鄂省欲提尹克昌赴漢與李黻清觀察對質料理漢事本道並未允許已電稟督憲核轉並移請江漢關道臺派員同李到派料理矣著即知照朱勤生稟批三并洋行控追偷章造帋廠欠欵本署無案可稽究係如何情形仰公共租界會審官核明辦理具復 
[南市]  
　　探夥淫兇。 
　　○龔福卿之妻某氏前晚出外買物被探夥陳錦章（混名牛皮錦章）恣情調謔氏即怒罵龔聞聲出外向陳詰責反被毆傷小腹又在旁解勸之泥水匠王仁全亦受微傷旋由巡士竊陳拘獲送至南區轉解工程局請究判送上海縣訉辦 
　　聞風遠颺。 
　　○英商詳茂洋行控南碼頭祥隆肥皂公司主毛友德偽造北忌牌肥皂出售漁利曾由公共公廨飭差協採會同總工程局偵探先將做工之陳順昌提廨收押在案昨日又派差探到局查提毛友德歸案訉究詎毛已聞風遠颺無從提獲該差等當即稟復另行查緝 
　　收贓罰洋。 
　　○銅匠張秀榮控已歇學徒周和基竊取銅鍋一案昨由工程局飭提收買原贓之協新昌機器作主周森記到案訉明屬實並估定該贓值洋七元四角周森記貪小賤買實難寬恕判罰洋七元斥釋周和基還押候究 
　　早已批準。 
　　○總工程局批楊家渡渡船夫頭陳福堂潘成全等稟云集貪自築碼頭一事前經該渡夫頭張永海張炳華具稟來局業經批準已知照路政處前往察勘矣 
[閘北]  
　　更調課員。 
　　○巡警總局裁判課員汪龍標現奉督總辦調充浦東二路一區正巡官遣差委德刺史梅接替昨已到差 
　　灼傷身死。 
　　○閘北禎祥里八十二號姚查氏家之火油燈前晚忽然爆裂幸即撲滅惟該氏頭而被火湯傷送至仁濟醫字醫治無效抬回斃命昨已由家屬備棺成殮矣 
 
 

Page 20

 
 
　　仍難脫累。 
　　○戴發林前至巡警總局控告周周氏拐匿伊女因無證據斥釋不理詎昨日戴又扭氏至四路二區控告由蕭副巡官移送一區判氏交保幫同找尋 
　　當堂拆散。 
　　○余李氏被姘夫薛春生將衣飾當去以致口角扭至四路一區控告黃正巡官以兩造均屬無恥判薛笞責二百下氏戒責二百下一併斥釋不準再與往來 
　　女工行竊。 
　　○震祥絲廠女工朱楊氏行竊蘭子一籃被管車人查見扭至四路一區訉實判責手凡二百下 
[英租界]  
　　仍未開釋。 
　　○新閘白克路馬小眉家之汽車夫徐興生駛車不慎撞斃新豊公客棧茶房陸春泉一案昨日復由捕房將徐解廨稟請發落據被告律師哈華托譯訴此案已給原告撫恤曾經尸子陸小弟到堂求銷廨請將徐開釋李襄讞與美繙譯官赫君以案關人命尸子並未具稟到堂求銷未便開釋判徐仍還押候下禮拜二再核 
　　何當毆打。 
　　○老婦顧姚氏偕姪顧阿二及見證黃逹明控告丁再華潘阿四戴杜郎毆斃伊子顧再斡一案昨經公堂復訉氏供一家數口均賴兒子工作度日今被丁等無故毆斃務求按律嚴辦訉之丁等供稱並無毆打伊子情事惟當日因顧再斡忽患痧氣代為醫治事實有之求鑒中四官以原告所控並無實據判丁潘戴三人一併交保開釋 
　　串拐女子。 
　　○蘇婦秦張氏控韓全榮韓王氏夫婦串拐伊女連實來滬希圖逼娼等情由探葉長亭將韓夫婦與女一併查獲昨解公堂請究秦張氏供連寶被韓夫婦誘至滬上經氏之親戚撞見回蘇訴知婦人因即來滬報知捕房派探查獲務求嚴辦女供尚有金戒一只被韓等收去質洋浪用求追訉之韓全榮供女由某甲領來抵押取去洋六十元現有押據在家求察判女暫行留所韓夫婦分別押候將押據呈案於下禮拜二再訉 
　　夫也不良。 
　　○𧶠糖人朱云山前日將伊妻王氏無端毆傷由捕將氏車送醫字醫治未押捕房候究昨日解廨據包探稟稱氏受傷甚重不能到堂中西官判朱還押候氏傷愈於下禮拜二再行訉核 
　　馬車傷人。 
　　○馬夫王阿桂因駕車不慎將行人金榮昌撞倒碾傷當由巡捕將王拘押昨解公堂請究判王押候驗明原告傷勢於下禮拜二訉核 
　　傭婦行竊。 
　　○賈沈氏控傭婦王李氏竊取值洋三千元之珠飾各物由探李星福查獲昨解公堂請究判贓交原告具領王李氏押女所三年以儆 
　　慎重竊案。 
　　○福州路總巡捕房五十號西探頭自安姆斯脫郎昨出條諭云照得近日各捕房所開失單常有木寫清楚之處為此示仰各包探知悉以後查勘竊案須照日記簿第二頁所載將被竊各物圖記花色牌號詳細寫明仰各遵照 
[美租界]  
　　氣忿自盡。 
　　○甬人朱毛林住居揚樹浦地方其子寶全開設洋鐵店前晚毛林因與媳應氏口角吞煙斃命迨捕捕聞報派探往查寶全夫婦均已逃逸昨日午後本縣田大令到場相驗當由死者之女顧朱氏投案求免自行棺殮 
　　拐匪病斃。 
　　○粵人唐其責前因誘拐某姓之妾被人告發經中西官訉實判禁西牢三年在案昨因病身死捕房飭地保查明收殮 
　　深夜𧶠煙。 
　　○吳淞路九百零六號馬阿四七浦路三十一號翁阿來天潼路三百六十四號王阿福等三煙事均因深夜𧶠煙被捕房查悉稟請公廨傅案訉究 
　　日人酗酒。 
　　○前晚有二日人在吳淞路乘醉滋鬧由捕拘入捕房押候懲辦 
[法租界]  
　　仍照前議。 
　　○榮裕號經理蔡修成控仁成號股東許靜初圖賴墊欵一案前日由原告邀同公正人王少賢謝璧奎投廨質訉謝等同稱商從等曾勸被告每年拔選銀一百兩當時被告已應允簽字今忽翻悔不知何故請堂上公廨許供因蔡未將帳目算清是以不願拔還判照原議先還銀一百兩年底再還銀一百兩其馀遂年拔付如違提究 
　　欠租逃逸。 
　　○某公司收租人莆友生昨至公廨稟稱東新街實康里某姓房客欠租逃避查無值價之物求請核示聶司馬諭將零物先行收管候再查緝 
　　從寬開釋。 
　　○崇明人陳福郎前將倪某毆傷由捕送院醫治業已治愈昨日將陳解廨請示中西官姑念在押多日原告又不到案判陳從寬開釋 
　　枝枝節節。 
　　○朱阿林控左振清拐匿妻子一案原告昨邀見證招弟即張陳氏到廨聲稱朱妻走失後會幫同找尋是否被左所拐不能指實今將左之姘婦邀至案下可請詰問旋由左之姘婦某氏稟稱朱失妻後來家找尋答伊並未來過嗣因丈夫赴蘇未回故又同至蘇州追問旋即由朱將姘夫扭往巡局轉移到案是實聶司馬以此案枝節甚多判左交保候查明再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十八）] 　　佛憨頷之。沉思少時。意有所觸。復問曰。汝主返城後長日作何消遣者。曰一如平日。佛憨曰何為。曰博耳。佛憨笑曰吾亦料及之。汝主密室中。非常有博徒在彼乎。亨利驚曰。君何由知之。佛憨曰吾聞之久矣。今尚須問汝數語。彼共稱為教習之人。汝常見之乎。曰常見之。渠常至吾主室中。惟從未同行外出。往時與吾主密談一事。甚為秘密。今則似其事已如約而行語時。出二十元之紙幣一紙授亨利曰。受此毋卻。返室後。益聰爾耳。益明爾目。汝主一語一動。皆當注意審察之。設彼日內離城他適。而某教師亦同時不見者。祈立即告我。亨利諾之而出喃喃曰。吾主雖狡行為佛憨君等傾覆。吾此時立於優勝地位矣。言時。意竊自喜。 
　　佛憨自亨利行後。凝神細思。忽有所得。取就醫名姓簿閱之。則撒馬兒費來琦之名。燦然奪目。固相距無幾時也。因摳衣出外。首訪一偵探。屬其探愛特華伴雪十年前之事。更訪一偵探。屬其偵察埒根近日之舉動。繼乃往訪費來琦。入室時。費方偃坐一軟椅中。衣華美之衣。晨餮在案。盤盌縱橫。見佛憨時。禮遇甚恭。謂佛憨曰。賤軀蒙君診治後。業已全愈。厚惠未謝先辱駕臨。感且愧矣。佛憨亦慇懃謝之。且曰。君勿以孟浪罪我。吾此來欲探聽一婦人之事耳。費來琦聞婦人二字。驚異特甚。問曰。婦人耶。其名為何。君又何故思探察之。曰吾適有事涉及此婦。婦行惡。奇詐不可思議。非君且莫知其底蘊。費來琦曰。且勿談此。此婦果何名歟。曰其名為惠斯頓楷羅。 
　　費聞言後。立移其椅傍。佛憨問曰。此婦耶。今在何處。佛憨曰。吾尚不知。費來琦曰。君不知耶。茍知而執以畀吾者。吾立驅之入獄矣。佛憨驚問所以。費來琦乃以楷羅若何偽為其婦。若何謊彼遠行。若何攫彼之財。一一詳告。佛憨聽之。欣喜不可名狀。思吾今乃真得彼等之真據矣。利刃在手。操縱由我。復何失敗之可慮乎。 
　　旋向費來琦致謝。鞠躬欲行。費曰。吾事君已深悉。君之為此。究何意者。佛憨曰。是婦又欺吾友。吾欲助友擒彼。故問向君其前事耳。曰然則君志甚隹。吾祝君早奏凱矣。言畢佛憨遂作別歸 
國外新聞 
[西八月份英國貿易情形] 　　○二十四日倫敦電云西八月份英國入口貿易較之前月增多英金五百六十七萬零六磅出口貿易增多英金一百七十八萬二千零二十四磅計棉花一項占七十萬零一千六百二十磅羊毛一項占四十一萬九千三百零六磅 
[英國下議院選舉先聲] 　　○二十四日倫敦電云英國下議院保守黨深信十一月間議院必將舉行選舉 
[英德裁減軍備問題] 　　○二十四日倫敦電云英國首相愛斯奎士在下議院宣言德國現擬重議與英立約裁減軍備問題並聲稱此事英國發起在先設德國能知照英國協商辦法則英國無不歡迎 
[乘船家試船殞命] 　　○二十四日倫敦電云法國飛船家納番佛君前於萊姆斯賽駛飛船之第一日曾乘賴愛脫君所造之雙機飛船以飛駛穩速得獎近在桀維西地方試騐美國雙機新飛船該機忽於空際高約三丈之處墜落於地致納君因以殞命 
[柯博士演說探極情形] 　　○二十四日倫敦電云柯克博士在丹國地理學會演說探極情形丹國君后及皇族各員均曾蒞止旋由皇太子以地理學會之金質獎牌授贈該博士柯博士並不堅執已抵北極極點之說惟稱以彼所見面斷之彼必行抵該點或該點之四周云 
[爭論抵極之先後] 　　○二十四日紐約電云裴爾萊君由拉勃那杜印度船港電稱彼於本年西四月十九號行抵北極實為尋獲北極之第一人星期五日可抵洛伐斯考歇省雪萊地方惟美國之人咸信柯克博士先抵北極云按柯克博士於一千九百零八年四月二十一號行抵北極同日柏靈電云裴爾萊君探險報告內有數端與柯克博士所述者互異二十五日倫敦電云裴爾萊君致電路透報館謂柯克博士所述各節不能過信據隨行之北極居民二人云柯博士並未深入北極其足跡所逹之處不出陸地視綫之外 
 
 
 

Page 27

 
 
   
 
 

Page 28

 
 
   
 
