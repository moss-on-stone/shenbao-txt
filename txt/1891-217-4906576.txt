# 1891 - 217 - 4906576

 

Page 1

 
 
[閱六月二十日曰抄都察院摺書後]  
諺有之曰十呈九虚又曰無謊不成狀斯言也固不敢信爲必有亦不敢决爲必無於何見之於京控諸案見之凡有京控各案往往危詞聳聽兾其必准而厥後發交該省督撫督同臬司親提審鞫一經水落石出則以　前詞皆得之傳聞實因痛念死者情極砌控旣不爲盡翻前案又寛其誣控之罪以故京控各案莫不草草了結而且千篇一律控告者不避雷同承審者亦不過於風厲京控之案尚且如此外省各州縣之狀詞更可知矣笑林所謂有人投呈云白晝嗚　連斃二命官方驚爲命盜重案究其實則不過賣糖者手敲小鑼以代餳簫失足踐斃雞雛二翼民情刁狡實　如此者然竊以爲事苟非出於情極必不至上叩九閽則京控各案中又未嘗無言道其實者而案關出入承審督撫不免周旋下屬爲之宛曲開脫若此者亦在所或有否則何以京控之案多有不同而覆陳之摺無非同調也顧吾姑不　其案情之確否奏覆之如何但就其所呈之詞以觀之則亦足以覩風氣焉六月二十日邸抄載有都　院奏聞請旨一摺案關猗官仗勢主使殺人地方官揑情詳報其事重大自有大憲秦鏡高懸牛渚燃犀明無不燭無俟說惟詞中言主使之人乃係總董夫總董者其職云何蓋總管各圖董之事者也江南之俗圖各有董亦與地保無二惟各圖董不能見官因舉一人以爲總董爲總董者可以出入衙門面禀地方公事是亦使下清不壅於上聞之意其意未嘗不善也而爲總董者往往狐假虎威藉此作威作福官於接見時稍稍假以詞色便栩栩然出以　人曰相公厚我厚我人見其時至官署則亦以爲官眞待之甚厚者鄕民眼孔小胆大於椒遂畏之如虎不敢誰何往往聽其指揮受其魚肉而莫之搜以故圖董　總董之勢總董又假官之勢横行鄕曲武圖公事十常八九甚而至於搶孀逼酌科派浮斂無所不至官或偶聽其言卽不過十中之一二而人之受其害者巳爲不淺然則圖進總董諸名目所欲藉以通逹上下之情反因此隔斷官民之路又焉用之此案呈詞中言旣有縣官印諭伊卽是官官卽是伊何必再經官府此數語則實思爲若輩添頰土之毫故吾以爲凡爲官者决不可寄耳目於他人也差役吏胥之舞弊營私也夫人而知之欲爲好官者恐受蔽於胥差乃委任於董事以爲董事多有身家可附紳衿之列其品格似乎較胥差爲優而不知彼一充董事未有不交結胥差以爲羽翼者然則舍書差而信董事不啻以羊易牛而董事之爲患十閭閻肆毒於桑梓尤足令人爰爲之上指眦爲之横裂試觀此案所述情事該董事之罪尚可擢　　哉然此案出於京控或者亦不免以危詞聳聽而凡身充董事者則不但一人如是實各處莫不如是一處如是各處無不如是不必皆主使殺人也而實咸有殺人之心包　攬詞弱肉强食受其害者敢怒而不敢言事時一飯之恩盡忘睚眦之怨必報且以一身充董事而其子弟親戚朋友皆成皇親國戚俱得仗其勢以悠其横恭由是言之董事之於書差其間不能以寸卽與地甲相較又何獨非一邱之貉耶然書差不能無故下鄕地保勢之尚有不足之處則董事之爲患　　書差地甲有過之無不及正不知官之　耳　於若輩託　心於其人者固何所取義也在藉紳士往往以杜門謝客不入衙　爲正道　出入公門畢竟作德羅而喪檢易鄕黨自好者不爲也嗚呼彼爲董事而　　訟著惡蹟者是獨何心而官之信任之者又何心哉 
[本卽奉音]  
昨由　友電傳上諭一道敬謹　登○七月初六日奉上諭廣州將軍　格著加恩在紫禁城内騎馬欽此 
[輪車失事]  
接法國電報言巴黎斯京城兩近地方火輪車失事有四十九人死於非命尚有一百餘人身受重傷有頃車上然然火　烈焰横飛有多人竟溝焚身之禍是亦不測之災也 
[俄路述間]  
俄羅斯西卑利亞鐵路一事本飽已兩次著爲論說兹又閱英京太晤士日報云目下俄國之興建西卑利亞鐵路極爲忙迫定限一千八百九十五年竣工微鏡其意蓋俄國今與中國雖敦和好而俄人多慮常恐中國蠶食其羽紗熱郡故也查羽紗釐郡田土沃肥種植暢茂眞所謂膏腴之地現俄國寓居中國北京之人有言近聞歐洲各國駐中國北京之公使與中國朝廷極爲和合兹中國朝廷新議創造一鐵路由藏京直抵黑龍江等處其安放鐵路之程途曾有英機器　前往踏勘矣將來此路有成徴特可以保護滿洲卽有兵戎之舉更可於羽紗釐處截斷俄界也五月七號俄外務大臣　亞士特具一函寄俄之某大臣亦係催西卑利亞鐵路且代逹兵部之意謂中俄倘若失和廢玉帛而動干戈則我俄之附近黑龍江一帶地方斷難保守試觀中國近日於毘連西卑利亞之處其軍務勤爲　頓不還餘力且又由滿洲曁中國迤北各處遷徙人民前往黑龍江開墾以實疆圉由是思之則我俄須刻刻關心愼毋疎忽不致貽後日之慮夫當今之時中國縱無吞俄之意仍須慮我俄與歐洲洛大國失和時中國頓改其心則西卑利亞近東之地輿危於累　矣竊思我俄築西卑利亞之鐵路實因大局起見而或者謂惆係在商務此實不明時勢之談今者中國建鐵路直逹黑龍江則我俄之西卑利亞鐵路更冝速速加工刻期奏效以防中國與别國合兵攻俄之舉是爲至要現聞西卑利亞迤東曁中央等處草萊未闢一派荒無而礦苗猶且盛露若將此路速辦隨以機器開礦則鐵路成礦務興是爲一舉兩得之益也况黑龍江羽紗釐等處厥土黑墳興建通商港埠最爲相宜若赶緊辦妥西卑利亞之鐵路則陸路可與中國日本通商商務之興指日可待而陸路生意更可奪英法一半云去年十二月五號俄國地理誌會員聚議有武將曁奴新阿花者言自一千八百三十四年至一千八百八十七年西卑利亞之西邊與中央地面所出之金值銀二千九百八十二萬五千安士黑龍江數處於一千八百八十八年至一千八百九十年出金值銀二十萬三千安士卑厘磨士基出金值銀二十四萬二千安士統而計之共三千零二十七萬安士查西歷五十四年前至今俄所得之金值銀一百二十兆磅此金流入中華者居多無怪俄人開此鐵路蓋欲將所獲之金歸諸本國也 
[俄擬遷都]  
香港報云前接俄京來信言俄皇擬偕其后幸模士高府云云現復接俄都信息謂俄皇之意以現在聖彼德　堡都城辭黨太繁擬欲遷都模士高府一時聞者咸以爲俄創新都未免輕棄祖宗基業不知模士高府固俄之舊都也按俄國古都向在諾弗哥羅地方至西歷八百八十二年遷都基輔至一千一百六十八年時俄皇安得 
 
 

Page 2

 
 
羅復遷都烏拉　米爾至一千三百二十五年俄皇伊高第四始遷都模士高府於時慶受元兵所擾曾攻其都城三次破之迨蒙古國勢漸衰而後俄裔始稍振計俄都模士高府者巳有三百七十餘年之久迨至一千七百零三年卽我朝康熙三十三年俄皇彼得第一崛起稱帝國中旣併有波羅的海之地乃創都城於尼窪河名曰聖彼德羅堡卽今俄都也但其地方卑濕勞力傷財當初定都之際羣臣咸皆弗願獨彼得毅然爲之於是通海道便轉輪築礮臺興製造卒成一大都會然俄皇仍往來於兩都之間模士高舊都未嘗廢也迨至一千八百十三年法皇拿破崙第一舉兵襲俄直逼模士高都城時俄皇亞力山打乃决意棄其舊都毁人家撤城堡輸糧食於僻地至全郡皆成焦土遂得大破法軍至是俶皇始專駐聖　德羅堡都城然則模士高一地俄人都之最久今日所謂遷都之議乃欲復其故址耳 
[蘭臺清話]  
戸部爲片行事豁免處案呈前准廂藍蒙都統咨稱已故知州祥瑞之子閒散壽祺呈稱故父祥瑞前署奉天義州知州及金州廳同知任内虧欠庫欵已蒙奏叅查抄旗籍家産並查明歷過任所並無資財隠寄實係家産盡絕呈報屬實相應造具該故員虧欠數目清册咨部豁免前來當經穆付山東司查明該故員祥瑞前署義州及金州廳任内虧欠銀錢數目是否相符去後兹據覆稱查故員祥瑞前署義州及金州廳任内虧欠銀錢米石數目相符並將原案附送前來查此案巴故奉天知州祥瑞虧短銀兩前經奉旨查抄嗣於光緒二年七月聞據廂監蒙都統查明該故員家屬均在任所旗籍並無財産等因覆奏在案是當日廂監蒙都統所查該故員家屬並未回旗現在該故員之子壽祺等旣在本旗具呈其爲業已回旗可知自應再由本旗確切查明有無財産再行核辦相應片行貴旗轉飭查明該故員祥瑞之子壽祺等現在有無産業如果實係家産盡絕卽行取具該叅佐領切實圖片送部以憑核辦萬勿遲延○兵部爲移咨事武選司案呈本部遵議山西巡撫劉奏請以山西河源營守備富廉調補豐川營守備等因核與部章調煩之例相符應請旨准其調補一本於六月十七日具題奉旨富廉着依議欽此由科抄發到部合將原奏抄送移咨山西巡撫查照辦理○廂藍滿已將六月季原支甲米二成計米八千餘石由太平倉如數領出而廂監蒙尚未往領現經該營榮仲華都統訂於七月初一日前赴太平倉支領原二成老米除知照該監督預備外並派印務叅領蔭德和恩保正叅領善志等三員彈壓倉務經理一切○湖廣總督張香濤制軍近聞湖北鄖陽鎭總兵官甚高會營私妄作物議沸騰請旨先將該鎭撤任以使委員確查是否實有其事再行核辦等情專摺入奏於六月二十四日奉硃批綦高會着先行撒任聽候查辦欽此○史部爲示傳所有指補盛京禮部筆帖式珵潞擬補盖州城守尉衙門筆帖式雍櫏二員相應示傳該二員於七月初二日丑刻穿天青褂備帶補褂青褂佩帶何包手巾赴西苑門外六項公所吏部公所書到伺候帶領引見如排班時不到定將緑頭籤撤下再傳該二員於六月三十日辰刻衣冠赴部演習口背履歷如是日不行赴部卽將引見扣除勿違○内閣侍讀奎華謹禀中堂爲禀聞事侍衛處送到清字諭旨一道皇上明日辦事後　勤政殿乘轎出德昌門西苑門走北長街至大高殿行禮畢出東隨墻門進景山西門由西山道二壽皇　行　畢由西山道出北上門進神武門順貞門還養心殿卯初預備欽此○廂藍旗蒙古都統榮爲咨行事前准山西巡撫咨送太原駐防廂藍蒙防禦一缺鞋城守尉揀擬止陪到旗於六月二十三日帶領引見本日奉旨太原滿營廂藍蒙防禦着擬正哈芬布補授擬陪德順照例記名欽此欽遵除咨照兵部轉行　照外合行咨行山西巡撫太原城守尉查照辦理○新放江西南昌府遺缺知府崇濟川太守俊滿洲正紅旗人由禮部筆政洊升郎中掌儀制司印充會同四譯館少卿本屆京察一等奉旨記名以道府用適南昌太守崔國榜　補右江道遂以崇濟川太守簡授南昌遺缺知府赴任吉期刻未　定約在香分蟾窟時矣○内務府縀庫於日前收到江南織造差員承解奉傳織辦上用蟒縀袍料三十疋上用江綢一百疋裝箱到京由縀庫騐明暫爲存庫請旨後恭漁内廷○廣儲司内銀庫開放造辦處銀一千兩三旗侍衛月費銀一千兩内廷各門值班官兵一個月口分銀六百六十兩零○戸部四川司爲批示事前據太醫院御醫楊際和呈請將租與倉書　斌房屋領還經本部批駁所請領還房屋核與歷辦成案不符概不准行今據呈請黏運紅契按照例價交部贖回本部核與歷次在部呈出原契認買入官房屋或案均屬相符准其認買聽候交銀俟收訖後再行發給執照至呈　此房原存傢伙等件暫存原房聽候變價可也○興平倉滿監督現在懸缺經祥許兩倉憲議令委用監冒刑部堂主事惠銘充補興平倉監督除檄飭惠銘抵任外己分行吏戸刑三部查照矣 
[津水雙鱗]  
天津訪事人函報云月之初一日津郡謡傳青縣監禁人犯越獄脫逃拒捕格傷兵差人等或謂人犯脫逃係由匪黨刼獄所致除兵差受傷外上房官眷亦有被刃者然青縣雖係天津府屬而距津約有二百餘里之遥傳說如是是否屬實尚難臆斷姑照有聞必錄之例紀之其詳俟深明再錄○紫竹林北與侯家後同爲金迷帋醉之鄕三百女閭爲禁令之所不及六月三十夜官符忽不飭將紫竹林北大小妓院驅逐一空一時燕燕鶯鶯驚飛遠竄窪污藪澤忽變爲清浄道塲矣○孫輔庭卽孫寳森僑寓河北北極寺私刻關防倣造直隸籌賑局　監虚銜實官各項實收發往江南募捐騙錢花用案發被獲並獲未塡官階銀數空曰實收數帋　局訊問孫供語含湖籌賑局司道於六月底出示招告如有捐生被其愚弄許持僞造實收　局報明以憑澈究○縣署壯班頭役劉英奎卽劉六貿良爲娼開設妓院歷有年所　被人控於天津府署鄒岱東太守訪明屬實飭縣將該役斥革釘鐐鎖押此已列入前報者也劉妓院中所植名花其翹楚　燕喜曰蓮喜皆欲擇人而事被劉阻止好事難諧燕喜於初夏吞烟斃命而蓮喜工書識字喜與文士往還兹以有願難償雙眉蹙損　刴去小指一節以明心　此二事亦被太守訪聞遂於六月三十夜將劉收禁劉久充衙役倚仗官威平日目無餘子且有登徒子之癖年已五十餘無時不以妓女富夕院中粥粥羣雌無一得免者今則覊身犴獄滿目凄凉回首當年洵有不堪設想者空心大老官素以護花鈴自任者恐亦愛莫能助矣○紫竹林叚三之子小叚三被脚行蕭二向肩膀一拍未幾患病身死未死之前一日叚三之孫適與鄰人買大之女口角繼以鬥毆各傷兩人投三遂舍蕭二面控賈大此係六月初旬事也後經官憲騐明小叚三惠病受驚以致溘逝遂飭邀人調處以了其事然此事本由蕭二而起及賈大之子到案供明飭役提蕭而蕭巳乘間逃逸案懸匝月尚未斷結現由親磷妥議擬由蕭賈出資於七月初旬爲小叚三出殯並延僧爲之超度兩造當遞和息永斷訟藤云 
[水榭延秋]  
金陵水師學堂定例以時考課上月廿二三四等日經何君心川試英國文字廿六日復試中國文字廿七口清晨八下鐘時劉制車排導出石頭城赴下關親閱各生雜技將至各員分班鵠立學生亦各穿號褂擎鎗恭迓旣　座首考步伐次打靶次泅水次升桅次打十二斤重之木鍾每人分執二錘飛舞如彈丸五花八門幾合目眩約歷三點鐘之久始畢隨同較閱者爲籌防局曾仰　洋務局曾經郛二總辦云○本月初三日候補直隸州王剌史端啓押解犯官一員乘江永輪船赴上海換船解赴烟臺聞諸官塲中人云王在清江冒充某　官傳電騙某方伯銀若干當經識破情形委朱藝甫大令密提究辦云 
[吳下街談]  
姑蘇來信云某甲子持二十元洋票一紙行至養育巷遺於道旁某乙見之俯身拾取騐係道前街恒興錢鋪所出遂往取洋鋪夥以甲持票去未多時何得便來收取且何得倩人代收因答以此票巳由原主掛失矣乙無奈至對面鳳鳴臺茶肆小憇少頃果見甲忽忽而至　店夥曰適間洋票遣失在途乞爲掛失店夥曰爾何不早來刻巳被拾得者如數取去矣甲曰旣如此乞出票根一觀店夥諉以經手人出外正在互相辯論間乙趨至出票人曰票由我拾彼稱己掛失票不能支取洋圓今原主到來則又稱己被他人收去生意人以誠信爲本何竟 
 
 

Page 3

 
 
若此之昧良乎店主知破　巳露倩人邀甲乙至茶肆向之服禮自愿加倍罰洋甲乙遂各得洋二十元而去○長江一帶匪徒滋　教堂省憲擬禁烟寮以免匪人匿跡然尚未見有明文也薙髮匠某甲日必三至護龍街中樂橋北堍廣東人某乙所開小烟館内吸烟一日久錢四十文言定翌日還楚屆斯乙至薙髮店坐索店主笑謂區區之數何勞王趾親臨乎乙亦舌劍唇槍銛利無匹以致兩相角口繼以互敺左右鄰咸抱不平拽乙出門各以老拳奉敬乙受辱而去紏合廣帮數十人各持刀械前來尋釁店主逆料其必興師報復亦約薙髮匠與之相待俄而各有損傷經鄰人極力爲之勸散乙尚以未獲全勝爲憾聲言須往縣署喊寃或曰果成訟端則地方官必將重申烟禁矣請拭目以俟之 
[銀行帳略]  
匯豐銀行西歷一千八百九十一年上半年清單刻己印成發出并定於華本月十八日在香港議事照單上所開連去年滾存計洋十二萬零三百七十七元五角四分至六月杪付去一切開銷　存贏餘及去年滾下共洋一百零二萬七千六百四十六元二角一分按本年上半年生意因被倒甚多略爲减爲因此預備洋一百四十七萬元以防虧折此洋有一百二十九萬零九百零一元三角六分在公積銀中提出照　付清各項及董事花紅等尚存洋八十三萬八千五百四十七元五角七分現在由董事議派各股友利洋每舊股三十元令新股二十六先令三辨士共應付出利銀五十一萬六千六百六十六元六角七分再先令行情前者與止上不同應多付出洋二十萬八千零零八元六角五分尚餘洋十一萬三千八百七十二元二角五分滾入下半年帳内現在行中資本洋一千萬元公積洋六百三十萬元亦可謂多財善賈矣 
[訊案紀略]  
日本人尾本福原奈良刃斃華人沈關福一案中日官迭次會訊均曾探錄情形前日午後上海縣袁大令復會同日本領事官鶴　君定吉提訊福原奈良二犯所供與前次略同大令遂商諸鶴原　訂於次日再訊昨日下午二點鐘時大令飭原差將馮夷吾並見証人蔣坤等帶往日領事署伺候一面乘輿至英公廨會同讞員蔡太守東京使署譯員盧大令前往會訊 
[批解盜犯]  
昔年本邑西南鄕梅家弄某姓布莊板黄維發許克生王　瀚孔慶奎搶刦錢布時適莫善徴明府綰縣篆先後拿獲各犯訊明收禁隨早詳上憲將黄許先行正法王孔二犯迄今尚在獄中兹經上憲判定該二犯科以軍罪業已行文來滬昨日午刻捕廰蔡二尉飭提二犯至案略詰數語騐明面貌着原差押解起桂 
[地保獲賞]  
本年上海縣上忙錢糧業經各圖地保如數清繳前日袁大令特備花紅銀牌委捕廳蔡少尉按名給發各地保均叩謝而退 
[捉賭未獲]  
法界時有匪人聚集作牧猪奴戲捕房雖下捉賭之令而此輩倐聚倐散幾於無可捉摸前曉有四十九號華捕行經吉祥街見有人聚賭正欲上前拘拿忽密波人趙陽春人呼曰捉賭者至矣於時賭徒紛紛逃竄巡捕疑趙望風通信將趙拘獲送押捕房後聞該賭徒等揚言欲輿巡捕爲難捕頭立飭通班探捕前往兠拿則賭棍己銷聲匿跡矣昨晨捕房將趙陽春解案旋有開老裕茂酒店之陳新壽投案聲稱趙在店中爲酒保昨晚有客在善善館飯店用膳囑送陳酒一斤倩趙送去回至中路見四十九號巡街捕捉賭趙偶然插嘴致被巡捕所拘求請釋放同轉間此處幾時聚賭答稱自六月初旬起以至於今初時有字謎攤設在小的門首　被小的驅逐移出吉人　茶肆轉角處謂當時何不鳴捕陳稱當時小的不欲多事昨晚捉賭係由小的告知四十九號華捕問　具何在答稱賭具被伊等携去並不寄存小的處同轉商之魯繙　以賭博最是害人此風斷不可長諭陳新壽隨時留意如見若輩聚賭立卽通知捕房趙陽春姑念無知交陳領去陳遵諭而退 
[竊犯告斃]  
竊犯何忠太原籍湖南屢經犯案近又竊取某輪船衣服經英包探何瑞福顧阿六黄四福掌獲人贓解案蔡太守判令管抑六月何在押患病送往仁濟醫院醫治旋以服藥無效倒斃院中捕頭禀明太守太守傳三圖地保查何並無窺屬在申遂報堂棺殮發擅召認 
[會訊西商控案]  
老沙遜新沙遜臺惟等洋行主　英領事署控德泰行主俞維聲定買洋　紗線粗布因價值漸减延不付銀出貨請卽傳催富副領事　情照會蔡太守傳俞至案訂於昨日下午三點鐘時會訊俞延西律師小威金生偕繙譯曹吉福到堂辯論老沙遜西人偕買辦華人某甲訴稱俞定買棉紗線尚有二百廿二包粗布一百零七件延不付銀出貨照現在巿價每包每件約短銀五兩　諭令付銀出貨否則另行銷售照償虧短之銀俞供稱監生係寗波人在治下開德泰號代客買賣己有多年所有洋棉紗綫粗布代四川客何新老沙遜怡和敦信臺惟等洋行買定後臺惟之貨未到而客己欲付銀提出及貨到客人又欲緩期不料臺惟竟控及監生以致無可支持將號閉歇一面向各洋行料理分别新舊交易酌償短欠之銀至怡和行定買棉紗線一千一百包計三種牌號行情亦分三等一爲每包銀五十七兩二錢五分一爲五十五兩五錢一爲五十六兩現在巳　商懇願償銀一千五百兩敦信定買棉紗二千包牌號行情亦分三等與怡和行相同言明貼償銀四千兩已付現銀二千兩再立約票銀二千兩伊將貨另行銷售不料被新老沙遜及臺惟控告在案當未奉傳審之際新沙遜亦己言明所定洋棉紗綫未經付銀提出者尚有四百六十二包每包貼償銀一兩先付一半現銀尚有一半出立約禀老沙遜尚有洋棉紗線二百廿二包組布一百零七件未輕付銀提出然與老沙遜多年交易如今德泰巳閉無可如何惟有貼銀以便另售而巳此種棉紗線粗布通扯每包每件貼銀一兩五錢半現半欠照新沙遜一式而老沙遜獨不依言須每包貼現銀二兩老沙遜西人稱俞曾許每包貼現銀二兩行中尚不依允蓋每包短價約有五兩故也且俞並非無刀之人原籍尚多恒産豈容折價以償批伊定貨甚多四行情大减遂登告白於字林西字報聲明倒閉一若西歷所謂報窮者然俞歷年定貨往往行情日漲得獲厚利此次所定五十五兩二錢五分之洋棉線行情日跌必使行中折閱心何以甘威律師辯稱俞向各洋行定　洋棉紗線等貨因虧耗太甚無力付銀已向怡和敦信新沙遜等行分别酌償了結老沙遜何以獨不允　旣不允從則本律師惟有據理辯論蓋德泰號於華歷六月二十二日登西字告曰報倒帳老沙遜旣　閱悉卽應向俞核明定貨若干另售應虧若于如何議償不應付之不見不聞至今行情日跌竟欲照數索償照西律大爲悖謬有老於商務者可以質証隨有丹國人上堂訴稱華洋商賈定貨向有章程如華商向老主顧洋商定貨後行情日跌受虧太鉅可論交情酌讓價值惟不能作爲一定之理老沙遜西人稱俞已向怡和敦信料理明白獨我行之貨延不料理况貼價懸殊太不公道威律師又稱曾言交易有新舊故貼銀有多寡況俞巳登告白事實出於不得己若據老沙遜言俞有恒産試問恒産有幾何伊如何知道太守謂俞登西字報告窮是照西歷辦事中華向無此例想亦出於無奈也卽照報窮論俞實在無力償補情尚可原惟老沙遜西人言俞原籍有恒産則所短之價不應折償至怡和敦信行之事巳了獨老沙遜未了蓋卽分别新舊主顧故也隨間俞有甚家産答稱原籍祗有平房三間問老沙遜西人曰爾知俞有甚恒産答稱知俞房屋田産不少問　如何得知答稱有多人言及太守謂此是無稽之言爾須指明俞之田房在何處共有若　西人又稱現雖不能詳細聲明然確知俞尚有錢太守諭俞曰老沙遜指定爾有産業爾則祗認有平房三間爾能具家産盡數攤償之結乎答稱怡和敦信之銀巳付奈何太守謂爾能具結將所有　産盡歸老沙遜經手巳付之怡和敦信等銀兩再行提還爾可也總之爾雖報窮彼終謂　匿産苟能具結庶足以服其心俞稱監生在治下經營多年一旦命運不齊而致虧倒甚致將家鄕三間平屋抵給洋人尚復有何面目太守謂事巳至此尚不願將區區平屋抵償反使老沙遜有所藉口耶訊至良久兩造各執前詞太守商諸富副領事飭將俞交人保出俟老沙遜查明俞家産　有幾何子下禮拜二覆訊核辦太守然之隨與富君會訊老沙遜控義泰和掮客號金瑜　定買洋棉紗線三百包出過 
 
 

Page 4

 
 
一百包尚有二百包延不付銀出貨金邀經手定貨之韋某及客人胡某到堂聲稱貨樣不符故不提　訊　　　供詞執定不移是以尚未定斷威律師又稱祥記洋行控金定買洋棉紗線另行售去應償虧短之銀可否請緩一禮拜訊理太守曰諾 
[英界公堂]  
二百二十八號華捕禀稱小的於巡路時見有車夫爭毆拘案請訊孫大茂供稱小的與莊全富同當東洋車夫有西人醉後乘車被莊取洋一元小的因與口角莊供稱孫帮　小的拉車西人遺下洋一元孫欲分肥以致起釁捕頭禀稱莊乘西人沈醉竊取洋元蔡太守判令　莊管押兩禮拜洋仔捕房給還失主孫卽行開釋○包探何瑞福禀稱竊犯朱福林奉大老爺判發捕房管押兹因患病送請安插朱哀求開釋蔡太守諭令驅之出境○捕頭禀稱四川人周洪發因犯竊案奉判管押六月現在患病送請發落周供稱小的以後不再犯矣如今有同鄕人可具　蔡太守准邀同鄕人保釋○粤女阿鑽控稱因傾穢物被梁桂元所毆祭太守飭傳桂元庭訊阿鑽甲訴前情桂元供稱小婦人與　　幼　　呈今又鄰居因　穢物傾倒門前以致爭執太守以兩造均有不合一併喝退諭以如再肇釁定于咎戾 
[界公堂瑣案]  
姚元林將屋轉租與漆匠馬錫林居住被馬積欠租洋六元屋中尚有板桌所值無多現因屋主催出房屋禀請將木器拍　　遠坊種同轉諭之曰汝可再緩五日如馬仍不還租准將木器交房東拍賣抵償租欵姚唯唯而去○東洋車夫吳阿狗竊　逃遁一案經包探將放　東洋　之陳雙喜　到陳又將吳阿狗之表弟陸阿五指拿到案管押候訊巳兩記於報矣咋晨捕房將陳堡兩人解案同轉問陸曰吳阿狗旣與　有葭莩誼爾必知其下落　供雖有戚誼素不往來小的向在何祖安木作頭處爲小工不知吳阿狗下落陳供吳阿狗尚有妹夫住在二馬路爲信局生意陸稱此乃小的妹倩不與吳相干問陸曰爾知吳平時與誰人莫逆陸稱吳平日以推車餬口所與莫逆者無非衣衫藍縷之人問吳家　何處爾能尋覔否　稱吳家在寗波非小的自往不能拘到須求大老爺諭陳雙喜給發川資派人與小的同往同轉問陳曰吳阿狗尚爾　車有誰人作保陳稱有開車寓之松江阿　作保陸阿五亦係阿寳同往指拿謂阿寳旣經作保此事不得置身事外着陳雙喜邀同阿寳與陸前赴寗波　五日尋吳到案違干咎戾○鄭德和烟　夥廖阿狗訴稱有陳阿記與其友人開燈過癮竊去烟鎗一枝值洋七元將陳拘案求請追究同轉問陳曰爾之友人住在何處能否交案陳稱友人姓陳名亦山向住西門外米家車寓中可以指拿到案同轉着押候質訊○張忠　在南橋土倪　家行竊衣物後在南橋大團新塲等處典押經葛同轉飭差至南匯縣投文在大團土老蘭處檢出押票旋吊到皮女袄馬甲等衣服共八件昨將張忠解案王倪氏之姪孫土書明投案禀稱祖母王倪氏明日可以到案同轉謂今日旣不來着將張忠還押候土倪氏到案認領贜物○小東門外犬成南貨店夥　忠訴稱三月間失竊衣牣至今尚未查到前晚九點鐘時又有李阿福混入店樓竊去單衣十三件當被看破拘獲人贓送案李供小的與該店庖人阿才爲友前晚往訪未能覿面店中適在晚膳小的乘間登樓匿在床下尚未竊得物件陳稱庖人楊少卿非阿才也可見李所言不實同轉問李曰三月間所失衣服是否爾竊李不肯承認看押候比究贓給失主領去○陳阿寳於五月廿八日　得　票贖取大菜刀九把經包探查知此刀係廣利輪船所失將陳管押候核昨日廣利船抵滬包探往查屬實且失去自鳴鐘等物捕房將陳解案請究同轉問陳曰此刀何來陳稱三十餘歲之寗波人特票求售小的悮向收買不知是竊贓問爾前次自言在頭壩春和館爲夥今查明春和館並不用爾爲夥顯見言語不實陳稱洋刀實是買來不是行竊問爾能將賈票之人尋到否答稱小的管　捕房無分身術安能出外尋人同轉准其交保限日將賣票人尋交○有恒洋行收組人潘晉卿訴稱開炒麵店之李阿彩因案逃匿積欠房租洋十一元奉諭准將生財拍賣今有李阿彩之夥李阿蘭欲將生財承買願付房租然此項生財如别人要買只須照租計算收洋十一元如李阿蘭欲買恐其與李阿彩通同須加本月租洋六元同轉着潘邀　李阿蘭及别人之欲買生財者到案再行核訊 
[蘇省撫轅抄]  
六月廿七日候　道丁兆基福盛均知照奉撫憲札委會辦善後局差調授華亭縣吳成周交缷崇明縣事來省禀謝奉飭赴任從九張開溥由京騐看回省並銷海運津局差○廿八日周相輔禀　委署常熟縣事李汾禀謝飭知准補吳江縣缺分發江蘇試用從九品羅鏜　江人禀到○七九日金匱縣王　祖華亭縣吳成周均禀辭赴任知縣周玉鴻禀謝委暑丹楊縣事沈佺禀知交缷署昭文縣任事回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
改　遇　　奏　先道蔣松齡田京來江禀到係奉天承德人知縣劉柴元拔委一次新選九江同知王儒　飭赴新任戸部主事吕道象由藉來省知縣俞言圻　解四批地丁進京劉家棣劉先甲俱拔委一次何其坦馮學澧七　翼俱禀謝浙江撫臺奏請議叙張瓊委辦生米厘卡同知王祖蔭酌委一次縣丞采牌漢籠汝朔俱外監試隨員洪家衍吳大晟俱提調隨員典史李榮植委往鄱陽辦保甲知縣毛文源蔡瑩拔委一次劉光煥禀謝題補大　　程　焜禀謝請補新淦縣丞章委往豐城辦保甲 
[邗江官報]  
六月廿六日張　戸　備解海分司餉來廿七日刑部吕主政維新過揚李鹺尹　鍾銷湘岸聽差廿六日泰分轉永錫抵揚公幹廿九日丁分轉士年由甘　回銷　餉差三十日夏鹺尉征委淮北聽差七月初一日泰　楊　　禀知赴省沈分轉元龍鎖五臺山船私赴姜埝總巡 
[揚州皮巿街順直賑捐分經收賑欵清單]  
王祥崖送來轉局諸執事節省年節酒資洋十八元○如臯孫厚甫翁　沈蘭沈訴　亭居士等三戸各洋二元沈　登眉居士各洋一元炳手無名氏洋十元宗　　姜宅丘宗子煦崇　堂等四戸各錢二百文○邵月樵翁募史佐卿金祥徴金從周　　垣何松錦何彭恩等六戸各洋五角季德隆洋四角季林開洋六角○朱竹如翁等徐景波　　　逹　源朱復昌徐隆興等五戸各洋二元樹德堂仁　甡朱品三乾泰昌仁　　倪永昌玉泰存心堂等八戸各洋一元朱鼎隆本洋一元鄭德成金恒昌王長春汪聚成許楚記陳　廷毛家寛　緣樂助等八戸各洋五角○無名氏洋二元○胡詐堂翁　無名氏洋二元以上共英收洋六十六元平洋一元錢八百文化合楊　資四十五兩八錢九分 
[上海北巿絲棐曾舘籌賑公所施少欽經收順直山東賑捐六月十八至廿六日第二千八百八十三至九十一次清單]  
十八日豫章人母江用費省節洋一百元垂裕堂爲女求病愈由鍾梯青兄來　平沙紋廿兩又生産平安還願銀十兩王善亨善士祈保室人沈氏病痊洋十元崑山無名氏十元謙吉錢號求愈氏由盤記棧來洋十元合規元七兩二錢五分無名氏由同順來洋十元又補過氏一元無名氏爲子病愈五　金君芾一元○十九日松　廣大不留名病痊完願洋一百元孫雨生病愈酬願保合家平安十元巢子餘還願五元要浦裕通炳森慰如氏求平安五元浙江學署白培玉病愈完　四元補過子求人口平安三元祥源一元大團福力子求妻子病速愈一元實應周德泰募平安堂一元○二十日龍游驛海捐局不書姓氏人爲求福壽　廿元無名氏洋廿元銅洋二元梁文基爲母病求速愈洋十元無名氏求合家瘡節平安五元常熟願康福爲長媳産安完願三元蘇州府明如爲子求平安一元屬錫　一元乍川蔡漁　銅洋一元○廿一日太倉汪曾蔭祈　速愈洋三十元松江隠名字求女病速愈由惠泰莊來廿元餘慶堂胡求保胎平安廿元邵也亭爲次子章甫病求愈速愈廿元通州豫豐周溥之因女病求速愈五元川沙司獄署王　氏爲兒百齡消災難求平安完願二元璜徑四知堂二元嘉定廖世功幼盡求外祖母病全一元江浙糖菜公所友記銅洋二元○廿二日湖北陽羡山　由水豐莊來規元廿兩彭城唐氏病卽愈洋廿元○廿三日吳淞永吉　隠名氏求保妻室産後平安洋廿元厦門平和捐署黄鳳翔爲妾産母女平安完願洋十元　省久大典醮願十元徐菜生潘少卿謝酒移助洋八元戴姓求子病愈還願五元無名氏求保合家平安五元寗潰王正諤求熱速退三元無名氏二元湖州王祖祺　淞陽巢隠　分移助一元無名氏二角銅洋一元○廿四日浙省仁記行何鞫如　陳沅求合家平安由萬成莊來洋十元無名氏三元江裕船　住抓　搜出充賑洋三元錢二千六百　十文楊欽弼爲次子病求速愈由太倉寄來洋二元太倉繆朝芬募張宗變　父親延壽二元襲友芝求兒病速愈二元震川吳萬茂勉力人銅洋一元○廿五日包小村醮金移賑洋十元錢孫氏求病速愈十元澄懷秋水軒洋十元太倉　愼生募　姓奉母命節省湯餅費移助洋八元常熟信泰興吳冠亭求妻外症速愈三元嘉定無名氏二元施左伯求平順一元○廿六日　場隠名居士瘧病巳愈　四元新同昇　宗氏二元無名氏因女孩病愈完願由太蒼寄來二元恒泰質銅洋二元○烟台北洋海軍採辦所　茂蕃翁　閩省賦梅堂宋洋十元文峰堂林洋十元南陽葉三元雙留堂葉十元又祈保合家平安洋五元共五戸共合洋三十八元 
[滬北廣益堂六月分清單]  
唐茂翁助洋六元正陳善翁助洋五元正李光翁戴綏翁各助洋三元正朱寳徐棣王欣譚幹闕鳳吳春葉成葉佐各翁和昌成各助洋二元正趙馥何瑞周蓮陳虚韓山徐俊各翁　章元利大各助洋一元正張金翁助洋二元莊源大助洋六角李珊翁德大王仁太各助洋五角美最時助洋一元五角鳴昌助洋一元恒泰助洋三角余洪記崔林記恒生裕生正大生大各助洋二角何立昌助洋一元徐雲翁金鄭氏各助錢一千文風生一笑樓萬有全可熾各助錢五百文愼助錢四百文升陽　共萃樓春園金裕興亦新園各助錢三百文協興金合順協豐湧　豐和廣盛　興恊成舘鴻運樓沈青訊祝元昌利張錦泰陳心翁各助錢二百文張應氏萬興永愼恊盛祥各助錢一百文共收洋五十二元一角共收錢八千六百文又收洋布業各實號夏季捐　登大豐恒豐各助錢一千五百文怡豐助錢一千二百文增泰源恊泰恒豐瑞萃昌順成德豐怡盛各助錢九百文慶裕助錢七百五十文大德祥彩章廣和永日新盛　亨泰記瑞泰源生大新各助錢六百文大源永錦豐鼎豐四逹瑞義泰恊豐同昌時和鼎裕恒豐信周源順益記正昌順元生義源日新增屏記振豐恒大昌順迄可齋通裕大昌同春登豐信大德順洋恊康德興成晋泰仁和天豐祥和豐同元新昌元興德泰各助錢三百文共收錢廿六千二百五十文二共收錢三十四千八百五十文福蘭堂助痧氣藥丸五百瓶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月二十九日京報全錄]  
　　宫門抄○發抄硃批四道○河督許奏濷北漕船挽入取境日期摺○大臣德奏請奬勵摺○又奏請奬叙片○將軍裕 
奏請准建坊片○漕督　一奏委員管　營務片○　督李　奏委員選購馬匹請給票免稅片○又奏揀員調補副將摺○六月二十九日工部鴻臚寺八旂兩翼　日無引　　○恩中堂等考試馬步射覆命○掌儀司奏初一日祭奉先殿載津行禮○召見軍機　熙敬○皇上　日卯初二刻升　中和　看版○發抄　劉瑞祺奏緊峙令聖珵等署太平令各缺奉硃批吏部知道欽此○又巳故五寨令張書紳虧短倉榖革追奉　硃批着照所請該部知道欽此○又試用經歷陸昕等期滿奉硃批吏部知道欽此○李翰章奏乳源縣　諭梁　等捐賑請爲始祖父　等建坊奉　硃批着照所請禮部知道欽此○○頭品頂戴河東河道總督臣許派褘跪　奏爲本屆河　江北第一起漕船挽入　境黄林莊日期恭摺馳陳仰祈聖鑒事竊臣前經在豫奏報起程後旋卽抵濟查本屆江北漕船十起共　連止餘木十三萬三千七日一十餘石江蘇漕船八起共裝運正餘米十萬五千七百餘石均　　兌開行前准漕臣咨稱於四月初二日前五起挽過福興　閘連　北上等因所有運河各屬應挑淤淺河道應修堤閘等工先經臣　飭運河營務處督令在事各員赶緊分投潜辦現將南路催辦就緒卽飭運河道督同拁河廳照章啓放湖口　鋪水下注接濟一面派弁飭令　往　提催　北上兹據該道廳等禀報江北策一起漕船五十一隻於五月十八日申時挽入山東嶧縣黄林莊境後帮各起亦可　　　　上駛等清除仍嚴飭司漕員弁併力催提上挽迅抵十里鋪候沮渡黄並咨山東撫臣一體飭催外所有江北第一起漕船挽入東境日期理合恭摺由驛馳陳伏乞皇上聖鑒謹奏奉硃批戸部知道欽此○○奴才　福跪奏爲剿辦馬賊士匪出力文武員弁遵旨擇尤開單彚請奬勵以昭激勸恭摺仰祈　鑒事　查上年八月間朝陽縣所屬之梅勒營子地方突有馬步賊匪四十餘名各持槍炮肆行滋擾富卽飛飭練軍同地方文武　捕曾經建昌　知縣章奏凱預派鄕社合力攻擊富經槍斃悍匪三十餘名　擒湯方張發　四等三名查此項馬步賊匪突然肆　胆　拒敵槍斃社夫實非尋常賊匪可比所有在事出力言弁等尚能及時撲滅　有微勞請暫由奴才衙門存記俟彚案保奬時再　聲明分别請奬　情具奏奉硃批知道了欽此奴才復於本年二月初一日以剿辦馬賊土匪之地方文武各官旗緑各營練　官弁兵丁管現屆三年援案　尤請奬據實具奏二月初十日奉硃批着准其擇尤酌保毋許冒濫欽此欽遵跪讀之下感激莫名仰　皇上厪念邊陲振興捕務之至意奴才當卽轉飭欽遵去後旋據各該員開具　賊名數清單呈送　來　　飭令理刑司檢齊三年内歷次　報　賊原　逐一詳查計自光緒十四年二月　至十六年十二月止除打殲斃馬賊土匪不　外統　生擒首從賊匪一百二十七名均經審明正法所有在事出力文武員弁均能　山深林密之中　分畛　冐險衝鋒實力　拿洵屬異常奮勉不無微勞足錄奴才　加核减無敢冐濫謹將尤爲出力員弁照章酌擬分繕清單恭呈御覽懇逾　恩施俯准奬叙以示激勸而勵將　除由奴才造其各該　弁出身履歷清册送部查核並應行給　外奬之微末員弁兵丁等奴才另行分别　理外所有遵旨酌保　辦馬賊土匪在事出力文武員弁各緣由是否有當理合恭摺具陳伏乞皇上聖鑒謹 
奏奉硃批該部議奏單二件片二件併發欽此○○德福片再口外馬　緝捕匪易此次文武各員先　捕獲多名　由理刑司員恊　副將等官整頓捕務調度有方　機督率緝獲巨盜該司員等尤必提郡　審悉心　鞫　究窩　窮治黨類均能始　不淪遂使文武員弁　相策勵以致捕獲多名賊　　跡地方　旅　　乂安實屬　　微勞所有理刑司辦事司員理潘院員外郎格圖鏗額擬　俟補　中俊在任以知府選用刑部員　　李善初　請賞加四品　戴冊部候補主事邵忠良擬請賞加五品　戴恊領文　根齡均擬請賞兼前鋒翼長銜總共銜補用副將赳勇巴圖　　河屯恊副將買吉齡擬請仍以副將儘先前補用奴才謹遵歷保成案仰懇逾格天恩俯准給奬以示激勸如蒙俞允卽行照章由奴才飭取各員履歷咨部備案理合附片陳明伏乞聖鑒謹奏奉硃批　欽此○○裕祿片再據奉天東邊道奭良禀鳳凰廳紳士藍翎五品銜候選通判孫席珍員生孫儒珍生員孫世珍等遵其故祖父四　封職員生孫彩遺　捐銀一千兩呈請解助順直賑需呈由該道彚收報解前來奴才查定例捐助賑銀至千兩以上者准其建坊給子樂善好施字樣今該職員孫席珍等因順直水災遵其故祖父遺命措捐鉅資情殷助賑洵屬善承先志好義可風覈其所捐銀數與建坊之例相符合無仰懇天恩准將鳳凰廳職員孫席珍等故祖父四品封職孫彩照例自行建坊給子樂善好施字樣以示旌奬出示鴻慈除將所收銀兩彚集分解順天直隸外謹附片具陳伏乞聖鑒訓示謹奏奉硃批着照所請禮部知道欽此○○松椿片再防營更換營帶應行遵旨隨時奏明兹查管帶右營步隊總兵李　祥在差病故所遺右營步隊　奴才飭委右管馬隊官儘先副將唐榮陞接帶遞遺營馬隊防境綿長一時未得其選暫委左營馬隊營官記名提督尹興茂兼帶一　選帶有人再行派委隨時具奏理合附片陳明伏乞聖鑒謹奏奉硃批兵部知道欽此○○李鴻章片再北洋淮練等軍各營馬隊現均有疲弱倒斃之馬亟應另購換補以資操練據各統領營官禀報擬派都司朱鳳雲守備馬有德叅將金鳴都司魏金堯千總祝鴻　安廷玉守備許鳴鸞遊擊夏崇順都司楊邦新等前赴張家口外多倫諸爾喇嘛廟一帶選職高大　壯戰馬共一千三百三十四匹内淮軍蘆榆防營需用三百二十四盛字各營四百四十四匹銘字行營一百三十匹親兵前營一百二十匹親軍馬隊一百匹雲字營馬隊七十匹練軍樂字各營一百五十匹俟購齊解回防次應用除分咨兵部察哈爾都統查照並行經過地方官照章喂養接遞護送外伏乞聖鑒飭部給票並由部知照張家口監督照例免稅放行謹附片具奏奉硃批兵　知道欽此○○大學士直隸總督一等伯臣李鴻章跪奏爲副將員缺緊要援案變通分别揀員調補恭摺仰祈聖鑒舉竊查通永鎭標通州協　將茂林於光緒十七年二月二十九日在署山永擴副將任丙病故所遺通州恊副將員缺轄境遼闊營務設繁且有催　槽船之　彈壓　　均關緊要非精明稳練之員弗克勝任查有山永恊副將倭　係正紅旗滿洲那丹珠佐領下人由頭等侍　補授山永協副將於光緒十二年二月到任該員老成幹練熟悉情形現署斯缺措置裕如甚以調補通州恊副將亦與例章符合所遺山永恊副將員缺向係滿漢兼用由部揀選請補惟該恊駐紫山海關東連營口西接蘆台爲北洋濱海要隘現當整頓海防之際設揀補不得其人　係硃非淺鮮必須因時因地變通　宜查光緒七年臣因邊防緊要奏請將多倫諾爾協副將獨石口協副將作爲外補之缺不論滿漢照　序補經部覆准在案現在籌辦海防較邊防尤關重要　便拘泥貽誤山永協副將一缺應請援照多倫協等成案酌量變通改爲由外調補無論　漢專用諳練海防人員以收得人之效查有記名提督借補宣化鎭標獨石口恊副將陳飛　湖南寧遠人由武産在湘淮各軍轉戰南北　平捻各　卓著戰功歷保至記名提督調直隨辦海防光緒六年護理直隸提督十三年借補今職該員謀勇兼裕曉暢戎　於西洋火器陣法及沿海台壘工程講求精熟前曾署理斯缺軍民緝睦巡防周妥洵爲將領中不可多得之員以之調補山永恊副將洵堪勝沿海要缺之任以上二員均係以實缺副將調補副將實爲人地相宜起見於缺分並無出入仰懇天恩俯准分别調補實於　　　務大有裨益除將茂林病故各結並飭取倭和陳飛能出身各履歷咨部外理合會同直隸提臣葉志超恭摺具陳伏乞 
皇上聖鑒　部　　施行再遞遺獨石　恊副將一缺直隸現有應補人員容另揀員請　合併陳明謹奏奉硃批兵部議奏欽此 
 
 

Page 13

 
 
[光緒十七年六月三十日京報全錄]  
宫門抄○發抄硃批四道○將軍岐等奏遵旨會議瞻對善後事宜妥籌辭理摺○江撫德奏各項銀兩解交造辦處兌收片○監督世奏　稅一年期滿瀝陳虧　情形摺○又奏撥還籌解銀兩片○又奏委鯤銀兩起程日期片○六月三十日内務府國子監侍衛處值日無引見○阿克東阿假滿請安○關防衙門奏初七日大高殿大光明殿拜表繡貝子瀾公行禮○召見 
軍機○皇上明日寅正二刻至太廟行禮畢還海辦事召見大臣○發抄張之洞奏鄖陽鎭總兵營私妄爲請卽撤叅奉硃批綦高會着先行撤任聽候查辦欽此○又儘先叅將趙玉田借補永州鎭　擊奉硃批兵部議奏欽此○又鎭筸鎭遊擊唐淦升補宜章營叅將奉硃批兵部議奏欽此○文解鹽　京餉奉硃批戸部知道欽此○○臣岐元劉秉璋升泰跪奏爲遵旨會議瞻對善後事宜妥籌辦理恭摺覆陳仰祈聖鑒事竊臣等欽　光緒十六年十月十一日上諭長庾奏酌議瞻對善後事宜請飭妥籌辦理一摺等因欽此當由臣升泰欽遵恭錄譯行第穆呼圖　圖去後旋據禀稱以該升任將軍蒞任日淺情形未悉懇請變通辦理以免窒碍等情前來竊查該升任將軍長庚條奏各節或儆懲於先時或箝制於事後法良意美洵久安長治之規當經臣升泰飭令　辦旋據禀覆以原奏内稱各節及章程八條稍加酌議尚可遵從惟瞻　番官歸打箭鑪裏塘文武兼轄一層萬難遵依推原其故蓋以瞻對地方係於同治年閒賞給逹賴喇嘛派堪布管理一經川員兼轄有失顔面且恐法立弊生管轄過多其中不無擾累事清查原奏内稱以瞻地距藏過遠鞭長莫及控制爲難若欲收回疆土永斷葛籐不惟於情不順抑且其勢不能擬以兼轄字樣誠屬調劑苦心蓋亦深知其難也詎商上會議紛紛具禀不肯遵依復經臣升泰派員開導酌擬番官肆虐准瞻民赴鑪裏且控平日無事仍專歸番官管理以冀陽避其名隂收其權乃商上以爲准共具控卽已暗同歸川嘵嘵　辨不巳竊維治夷之道簡易爲先節目不欲過繁而約束不可稍苛前督臣駱秉璋請以瞻地與藏亦深維以夷治夷之義免滋繁　覊縻以至於今臣等核度情形以爲番官肆虐瞻民有所控訴則其情得伸卽不至激而生變商上旣經執　不願歸罏　兼轄操之過蹙恐亦不能相安應請以後悉官肆虐准瞻民向駐藏大臣衙門具控從嚴叅辦如以道途遥遠請查照廓番遇有禀件交定日守備轉遞之例其呈詞卽交距瞻對較近之江卡守備轉遞不拆不看倘該守備敢於積壓拆閱查出一併叅辦庶番官斂　殘之跡瞻民無屈抑之兔實於永遠相安之道大有裨益已由臣升泰將該升任將軍條奏各節曁酌擬應禁苛政八條稍加更定一併譯行該呼圖克圖取具遵依圖記切結並俟具奏完案後再行發給兩造斷牌並於瞻對官寨處所刊碑勒示永遠遵守外所有臣等公同酌籌辦理瞻對善後事宜現據第穆呼圖克圖出具遵依圖記切結各緣由除咨商飭辦並謹將更定章程開單恭呈御覽理合聯銜合詞恭摺具奏伏乞皇上聖鑒訓示再此摺係由臣升泰主稿合併聲明謹 
奏奉硃批該衙門知道單併發欽此○○德馨片再據九江關監督李希蓮詳稱九江關徴收三分平餘一欵經前任監督伊齡阿奏明除動支辦公等項年滿造册請旨父造辦處核銷外餘剩銀兩解交造辦處充公兹查光緒十六年共收三分平餘銀九千九百十八兩八錢二分三厘支用銀九千九百五兩五錢八分均係遵照造辦處奏准减定成數核實開銷外仍剩存銀十三兩二錢四分三厘應卽委員解交造辦處兌收合將辦公支用各欵循例恭造四柱黄冊詳請代奏前來臣覆核無異謹將送到黄冊敬呈御覽又查該監督每年例支養廉銀一萬一千兩向在關稅籍銀内動支解交造辦處充公歷年因耗銀不敷以致未經支解前准造辦處咨催籌撥該關詳經奏准戸部咨覆自光緒三年起循例於常稅耗羡項下動支等因又經行關遵照卽於三年起照章支解又查光緒十五年正月十二日起至十六年正月十一日止一年期滿共收積平銀九千五百六十七兩五錢五分九厘除循例支用外仍剩存銀五百九十九兩五錢以上二欵應卽隨同本年三分平餘剩存銀兩均解交造辦處兌收合併附片陳明伏乞聖鑒謹奏奉硃批該衙門知道册併發欽此○○三院卿銜淮安蘭監督奴才世綱跪奏爲關稅一年期滿瀝陳虧短情形恭摺仰祈聖鑒事竊照淮宿海三　每年　徴正額銀二十五萬四千三百六十三兩六錢二厘又蒙欽定盈餘銀十一萬兩查前任監督效曾自光緒十六年三月十二日新李開徴起截至九月十六日止計一百八十五日三關共收銀一萬九千八百二十八兩四錢九分八厘奴才自光緒十六年九月十七百到任接徴起至十七年三月十一日關滿止計一百七十五日三關共收銀二萬五千七百二十兩七錢一分一厘兩　合徴一年期滿淮安關共收銀四萬一千五百七十兩六錢二分九厘宿遷關共收銀三千五百六十五兩六錢五分二厘海關共收　四百十二兩九　二分八釐以上三關共收銀四萬五千五百四十九兩二錢九厘共短收正額盈餘銀三十一萬八千八百一十四　三錢九分三厘又淮安茶厘項下徴收茶稅銀十五兩四錢九分四厘海關徴收海船樑頭鈔銀一百七十八兩三錢八分四厘遼例　收儘解毋庸比較又本屆火耗不數　費動　正項銀一萬三千四百二十七兩二錢二分七厘伏查淮宿等關爲南北扼要之區從前商買質遷往來無間自黄河遷徙江海通商　物　大宗莫不爭趨捷徑加以洋單騐免水旱偏災積年鉅鴈情形歷經各前監督據實奏陳在案前監督效曾日内非不加意講求格外寛恤力除苛累　杜浸漁但春令正當災歉之餘商貨倍形稀少旋交夏令又爲極淡月分竭力稽徴難期暢壯奴才於九月間接任怡值秋成商販踴躍運行秋冬之交稅課稍有起色迨交春令南北商貨頗少來源揆厥其由上年牛莊豆糧豐收海運甚便爲數亦鉅南價平减淮徐豆糧因而滯銷商販無利可圖轉將徐邳餅豆運赴青口出海且洪澤湖水勢消落卽卽淺阻南河豆石轉運維艱亦復未能南下日徴錢糧大都附關一帶銷售之貨成本曁輕科稅亦少淮騐放洋單貨物絡繹不絕比較所徴　數幾逾數倍洋稅日增常稅日减彼盈此絀實有由來此本屆稅課虧短之實在情形也奴才渥荷天恩膺兹鉅任勉圖整頓曲示綏徠當此國用浩繁之際亟思多徴一分稅課卽多濟一分餉需兾效涓埃於萬一無如時勢所限人力難施　值關滿之期雖比較上屆溢徴銀三千七百餘兩銖　寸累之難實巳不遺餘力而稅源阻滯與隣境厘稅相同亦屬共見共聞不敢稍有欺飾　躬循省兢惕難名所有本屆短徴稅銀可否援案從優减免之處出自聖主鴻慈逾格奴才無任棟迫待命之至除將撥解支銷各造册送部另疏題報外所有關稅年滿虧短實在情形理合恭摺具陳伏乞皇上聖鑒訓示再查額解南河銀二萬六千餘兩攤繳　價銀五千兩節省養廉銀五千兩内閣部科司等處四季飯銀四千餘兩均屬無欵動支又兩准鹽鈔銀一萬兩蓆抽銀四爾五錢三分均未解到合併陳明謹奏奉硃批戸部議奏欽此○○世綱片再查戸部奏撥光緒十六年京餉案内指撥惟安關常稅銀三萬　前監督效曾未能依限籌解移交前來曾經奴才於光緒十六年正稅項下籌撥　八千兩並向票商三晉源暫借銀七千兩共銀一萬五千兩於光緒十六年十一月二十七日先行墊解交納隨後由徴存稅銀内陸續撥還當經奏明在案所有該票商借墊銀七千兩己於該年徴存　銀内陸續撥還以清款項理合附片陳明伏乞聖鑒謹奏奉硃批戸部知道欽此○○世綱片再　　　　　飯食罰賠二欵　爲充賞　用之需於咸豐二年調任監督文謙奏經部議儘收儘放如有墊用正項之員卽由接任監督查明叅奏本旨依議欽此兹查光緒十六年三月十三日起至十七年三月十一日止共收飯食銀六百八十兩三分五厘查　漏罰賠　一千兩零七錢四分六厘遵照奏定章程儘收儘放並無餘　銀兩又淮安關正額項下例應提存辦公銀一萬兩所有三關委員　　　食　八百九十二兩八錢業經照數給發遵照部議如提存辦公無欵在於正項内支銷合併陳明除報明戸部外謹附片具　伏乞聖鑒謹奏奉硃批戸部知道欽此 
 
 

Page 14

 
 
[光緒十七年七月初一日京報全錄]  
　　宫門抄○發抄硃批五道○護臺撫沈奏請特　准奬摺○又奏請仍照原保給奬片○江督劉奏請兼襲騎都尉世職片○護將軍富奏請賞還提督黄褂片○將軍岐等奏遵旨酌核辦理番務片○七月初一日理藩院鑾儀衛光祿寺廂黄旂值日無引見○吏部呈進月官卷○内閣奏　稽查本　派出愛廉○召見軍機○發抄張之洞奏李壽棋補宜竟營守　　 
硃批兵部議奏欽此○文蕭紹勝補永州鎭右營守備奉硃批兵部議奏欽此○又都司羅雲高借補綏靖鎭守備奉硃批兵部議奏欽此○又撥發旂緑各營兵餉奉硃批該衙門知道欽此○又湖北鹽厘局津貼等局收錢數目奉硃批戸部知道欽此○○頭品戴護　福建台灣巡撫布政使臣沈應奎跪奏爲台灣舉辦清賦全功告竣前次保奬各官紳均係實在出力籲懇特准奬以昭信賞而免向隅恭摺仰祈聖鑒事竊准吏部咨稱所有台灣清賦全功告竣出力各員請奬仍應嚴加删汰一摺黏連知照原奏内稱　成清等一百九十二員總理賦局及派辦台灣台南台北各府清賦事件尚有應辦事宜至林汝梅等一百九十四員並無勞績應全行删汰潘成清等一百餘員仍　奏明請旨飭下臣等將出力稍次之員嚴加删汰等因於光緒十七年三月初三日具奏奉旨　議欽此欽遵咨行前　前撫臣劉銘傳未及核辦御事移交到臣自應遵照辦理何敢再三瀆請惟查台灣自隸版圖二百餘年糧賦　經杏丈嗣因奉旨改立行省一切開山清賦等　均係創辭前撫臣劉銘傳渡台後於光緒十二年間奏請開辦清丈各屬向無魚鱗册藉勢非一時所能竣事前經奏明先行編查保甲就戸向糧並請嚴定賞罰以求實效欽奉諭旨卽着督飭各員紳認眞辦理出力人員准照異常勞績奏奬等因欽此仰見朝廷奬叙勤勞在事員紳無不感激思奮踴躍圖功計至十五年十二月給單一律完竣實計正額之外每年溢出銀三十六萬三千三百餘兩以向未清丈之地盡行查出歲增賦課數十萬兩之多籌兵籌餉皆行取給於此裨益實非淺鮮時僅三載將一州二廳十一縣清丈事宜迅速告竣不得謂無勞績可稽部臣以保舉人數過多議駁不知台灣各屬自　萬甲至十數萬甲不等豈數十人所能辦竣劉銘傳前經奏明逐戸清丈之時須設立清賦總局督率辦理原非就地向糧遽能蕆事也凡塡給丈單繪圖造冊科算錢糧田畝理丈田給單稽核册案事事創始在在需人深賴各員紳不辭勞瘁得竟全功計每屬僅保奬二十餘員或十餘員合則見多分則見少實非人浮於事前因各屬開保人數衆多巳將出力稍次之員核實裁汰所有奏奬各員紳均係實在出力之人具道員林汝梅等一百餘員祗照尋常勞績請奬非敢概邀優賞僅將同知潘成清等一百餘　遵旨按照異常勞績請奬且祗就各員本職升階酌保不敢過優至部臣原奏所稱有省分人員因何徑赴台灣差委均應照章撤銷　語臣詳加查核原保之外省官數十名皆係久隨前撫臣軍營差委或投効到台就例報捐並未到省間有他省候補數員當時因奉委赴台及捐資出省來台投効因其地方情形熟悉是以分派各鹽清查地畝著有實在勞績並非率行離省前經造册咨部聲明有案亦與台灣歷咨保奬之案相符台地孤懸海外人皆視爲畏途此次在事各員勤苦三年始終奮勉均係應予奬叙實屬無可删减兹旣准部咨令　加删汰惟當無可删汰之中　眞酌核將出力稍次者删减若干名此外實係勞績卓著無可再删謹繕清單恭呈御覽合無仰懇天恩俯念臺灣清　事屬創舉歲增鉅欵洵爲久遠之利將所保各員特降諭旨允准以示信賞而昭激勸臺灣大局幸甚微臣幸甚謹會同閩浙總督臣卞寳第恭摺具陳伏乞皇上聖鑒訓示謹奏奉硃批覽奏均悉所請開復各員着該部議奏餘均照所請奬勵單併發欽此○○沈應奎片再臺灣辦理撫番分漕各事宜先據臺南府已故二品封典恩員生張建三認捐銀三萬兩嗣據共子主　張紹芬知州張紹元呈繳庫　銀一萬七千二百兩撥充撫番經費動用又繳公置田契估計約價銀一萬三千餘兩封存府庫師官管業將祖以充省會新設書院膏火等項之需經前撫臣劉銘傳附片奏請分别旌奬旋准戸部咨開查該紳張建三及其子張紹芬等認捐鉅欵踴躍輸將洵屬好義急公自應核給奬叙惟查請給張紹芬以知府分發江蘇補用張紹元賞換花翎以直隸州知州仍發廣東補用之處核與現辦章程不符碍難議准擬請將張建三所捐銀兩内　出銀一千兩由禮部核議建坊其餘銀兩應令遵照常例十成銀數另行請奬虚銜封典或移奬子弟俟請奬到日再行核辦等因當經轉行遵照去後兹據臺灣善後局詳據該紳張紹芬等禀稱查撫番經費欵闕緊要　别項捐助經費者情形不同在職父創捐鉅資固屬急公好義而職等並力湊繳亦屬罔遺餘力况蒙請奬以知府分發江蘇補用以及賞換花翎以直隸州仍發廣東補用之處核之例章應捐銀數有盈無絀今若以所捐鉅資按照常例十成銀數請獎虚銜封典未免偏枯禀請仍照原案給奬等情由局呈請具奏前撫臣未及核辦缷事移交前來臣查該紳等倡捐鉅欵前請奬叙核之例章十成銀數實屬有盈無絀合無仰懇天恩俯准飭部仍照原案給奬以示觀感除咨部外附片具陳伏乞聖鑒訓示施　謹奏奉硃批着照所請該部知道欽此○○劉坤一片再宿松縣籍原任浙江巡撫羅遵殿於咸豐十年賊陷杭州殉難經部議給騎都尉世職襲次完時給予恩騎尉世襲罔替等因該故員之子候選員外郎羅忠祜奉准兼襲後保升知府捐指湖北補用到省後病故今該故員嫡長孫湖北候補通判羅志温年二十六歲請接兼襲騎都尉世職據署宿松縣知縣尹起鸞詳請給咨兼襲前來臣騐看得羅志温年力正强人材可造自應照例給咨送部帶領引見可否准其兼襲之處恭候欽定除將宗圖冊結及襲官勅書分送吏兵兩部查核外謹會同安徽巡撫臣沈秉成附片陳明伏乞聖鑒謹奏奉硃批該部知道欽此○○冨勒銘額片再前統領惠遠等旗記名提督李考祥於同治十三年經原任伊犁將軍金順以該提督任性妄爲毫無遠志奏叅革職褫去黄　褂光緒八年收還伊犁案内復經金順奏請開復原官賞還黄馬褂並免交捐復銀兩經兵部議覆應請准其開復原宫所請免捐復銀座之處核與定章不符應仍令照章補交捐復銀兩俟送部引見後方准補用其請還黄馬掛之處應毋庸議等因　奏奉旨依議欽此欽遵在案查歷年搜剿竄匪撲滅潰勇該提督督率所部或藏於林叢遏其奔路若伏於隘口　其歸途或何戈於　天雪地之間或轉戰於絕壑峻嶺之上尤能身先士卒擒斬甚多實屬異常出力可否仰懇天恩特旨允准賞還該提督黄馬褂之處山自高厚鴻慈除將該提督履歷送部查核外謹附片具陳伏乞聖鑒訓示謹奏奉硃批兵部議奏欽此　○○數元等片再　庚前奏嚴禁番　勒索玉樹番族並開導商上蠲除兵費一片臣等欽奉諭旨一併酌核奏辦等因當由臣升泰恭錄譯　第穆呼圖克圖欽遵辦理去後旋據禀稱以昔年各土司受瞻酋工布朗結蹂躪幾於不保疆土經商上派兵剿辦邊境遂以敉安賠累兵費二十餘　嗣因隠地賞歸逹賴喇嘛與各土司約守官寨每年按納兵費不獨玉樹爲然一旦蠲除各土司紛紛效尤有壞成規碍難　　等清前來臣升泰再四開導以商上於各土司及玉樹番族雖有救護之恩助納兵費不爲無名但玉樹番族異常窮苦查該商上　稱母年　收玉樹兵費銀一千二百兩爲數甚鉅蕞爾番族何惠重累卽無德爾格特從中串弊己屬不支復　派員勸導至再　三始　出具圖記切結將前項兵費每年减去銀一千兩按年照納兵費銀二百兩並於結納聲明此後各土司不得援以爲例推原其故不肯遽然蠲除者蓋亦恐此端一開相率效尤於該商上成規諸多窒碍臣等酌加核度此項兵費旣成去十分之九於玉樹尚無重累如恐德爾洛特串同番官藉勢欺凌則此項每年應納之兵費銀二百兩請飭下清海大臣轉飭該族番目海　徴收按時專派頭人到　上納逾時不納始准番官派人往收倘敢需索查出從嚴叅辦至德爾格特係屬川疆應由臣岐元劉秉導數飭辦理瞻務委員副　徐聯魁前　查究欺凌前案並　飭德爾格特土司不得串同番官藉勢欺凌玉樹番族另行具奏　　　　商飭辦外所有臣等遵旨酌核辦理緣由謹合詞附片具陳伏乞聖鑒訓示謹奏奉硃批着照所請該衙門　　　　　　　　 
 
