# 1904 - 224 - 4911253

 

Page 1

 
 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱考憾焉茲本局　　　已　　之鉛版重印校讎縝密髮　無遺每部定價碼洋三元卽日出售賜顧者請向申報館申昌書室謂取可也此佈 
[論俄人將棄旅順]  
　　俄羅斯東方海軍艦隊分西伯利亞及太平洋兩大支而以旅順海參崴爲屯泊之所俄之得海參崴也在西歴一千八百六十年其地東有烏蘇里灣西有大彼得洵屬絶佳海口以故俄人不惜竭力經營以爲海軍重鎭惜天時不佳夏多南風濕熱苦雨冬則寒威凛冽港結堅冰雖西伯利亞平原得海參崴而已有東漸之門户然俄人之心猶未　也迨甲午中日一役我遼東陸地淪於日本而旅順大連灣海口亦爲日軍據而有之俄人仗義執言糾合德法二國迫令歸還旣而德國　功於光緒二十四年强租我膠州灣俄人效之亦於是年請租大連灣旅順等處租期雖定二十五年而有期滿仍可續租之語且其約文僅許中國兵船在彼寄泊不許中國兵隊闌入其間並攺名青泥窪爲逹爾尼建設俄城治理一切蓋俄已視所租之地不啻爲其屬土矣顧旅順大連灣本我北洋海軍重鎮形勢天然極爲險固其中有船塢有砲臺當時以不能堅守之故失之日人雖遇兵氛未遭淺破俄人得此乃益加修繕以便駐紥東方海軍其意蓋以旅順爲極險要極利便故視海參崴益加注意也乃自去歲冬杪與日本失和海陸諸戰俄師屢敗日人亦知旅順一地爲俄要區若非奪而據之終不足以制俄水師之命脈爰出其全力圍之攻之　持半年尙未得手覘時局者方謂旅順天險攻取其難以日本海軍之强俄師迭經挫敗而祇能以一丸泥封閉未遽能成拔趙幟立漢赤幟之奇功豈攻堅不易而俄人負嵎之勢尙有所恃乎迨觀於近日旅順各俄艦紛紛逸出散之西方而後知旅順一隅俄將棄而不守不及數日吾知旭日徽章必高懸於旅順將臺之　詎非日本至快之事而環球各國　同聲稱道者乎雖然吾獨於俄人行軍計則有甚不解者謂各艦困守旅順水陸兩路旣皆有阻塞之虞一旦糧餉告空軍火不繼束手無策必致盡爲日人所俘與其坐斃於異時不如奮力以圖遁或可與海參崴艦隊聯爲一氣收拾殘敗再整軍容然亦思俄與日初戰時海軍勢力已遜日人今乃突圍而出散之四方或至上海或至膠州灣或至烟臺或至青島游騎無歸詎能免日人之要繫是一可慮也卽使果如俄人之意能與海參崴艦隊連合成軍然海軍旣棄旅順則所守之者全恃陸地砲臺揆度情形豈能久守至此乃不得不退屯於海參崴夫日之未即攻海參崴者以未得旅順故也旅順旣得必乘破竹之勢以攻海參崴此極明　之事雖愚者亦能知之試問俄不能守旅順豈獨能守海參崴乎是二可慮也至於陸軍則今俄之驅以赴　敵者皆西伯利亞軍士耳其陸續所調本國歐洲各軍皆屯於哈爾賓尙未飛馳而下當此軍事危急之際而尙逍遙河上寗有如是情形乎俄帥苦洛拔托金氏亦係知名夙將苟無深意詎肯如是設謀成敗雖不可知而謂爲此中毫　計畫焉則吾未敢深信然其棄旅順不守之意則已可於各艦之逸出而决然斷之矣 
[電傳宮門抄]  
　　昨日午後二點鐘時京師友人專電告知本館云七月初三日皇上召見軍機大臣及于枚是日並無明降上諭 
[俄艦擾日]  
　　昨日午刻本館得日本東京加急專電云本日日本海軍統帥角田氏由無綫電報傳逹大本營略稱清曉五下鐘越十分時俄國海參崴艦隊忽又鼓輪而出旣而大本營又據軍艦高千穗管帶官某氏電稱此刻我日諸戰艦方與俄艦隊在海上交兵 
[俄艦擊沈]  
　　昨晚承日本駐滬總領事官小田切君以七月初四日下午四點二十分鐘時東京所發官電見示內開上村提督報知大本營云今晨吾艦隊與俄國駐海參崴之三輪船在對馬島迤北海面互戰至五點鐘之久有俄船名魯立克者被我軍擊沈又有兩艘觀其形狀已受重傷旋卽望北而逃我軍艦隊無甚傷損 
[電述烟臺俄逃艦投日將於海事]  
　　昨晚二點三刻鐘時日本東京來電云我第一艦隊朝汐艦及霞艦自六月二十九日搜索敵國逃船見有滅魚雷船一艘向西飛駛尾追擊之以黑夜迷其去向旋仍窮其所在忽見駛入烟臺欲待其出久而杳然恐其乘夜遁去乃亦駛入烟臺我寺島中尉逕登敵船謂當卽於今日駛出港外否則卽須投降敵艦不允將機器損壞又縱火自焚其司令官將寺島及兵一名投入於海各戰士喧擾異常如遇爭戰而機器又適當炸裂之時因之我軍亦有損傷者旣而我艦將敵船捕去是役我兵死一人傷十四人 
[俄艦擱淺]  
　　昨日本館承日本駐滬總領事官小田切君惠函云華歴七月初三日之夜八下鐘越二十五分時我日外務省大臣小村壽太郎發來官電內開頃得烟臺來電知俄國滅水雷船兩艘於初一日駛至威海衞東方相距六十華里之海濱忽然擱淺 
[俄修軍艦]  
　　上海某西字報云俄國阿斯科爾兵艦於華歴六月二十九日與日人交戰之後逃至滬江旋於初三日駛入某船塢中鳩工修整日內將次竣工在滬各國兵民往觀者甚多中國小貿營生之流相率以食物等運往求售俄艦中兵士水手人等咸欣欣然有得意之色 
[俄艦離膠]  
　　七月初三日烟臺來電云俄國快艦娜維克及阿斯科爾由旅順帶同滅水雷艦數艘駛入膠州灣旋於初二日駛出口外傳聞口外尙有俄艦六七艘刻已聯合一處鼓輪駛去不知所之矣 
[限制俄艦]  
　　華歴七月初三日英京倫敦來電云德國現已定議凡旅順俄艦之逃至青島者如全未受傷無須修理限於二十四小時內卽行駛出 
 
 

Page 2

 
 
[擊沈日艦]  
　　華歴七月初三日英京倫敦來電云路透電局派赴俄京訪事人電致英京略謂華歴六月二十九日旅順俄艦逃出口門與日軍艦互相攻擊日本龍田艦被俄人擊沈 
[日皇恤民]  
　　昨日本館承日本駐滬總領事官小田切君惠函云華歴七月初三日我日外務省大臣小村壽太郎由東京發來官電內開日皇心存仁愛顧恤民生以旅順一隅每有無關戰事之人不忍令其慘罹鋒鏑擬一律送之出險爲此降旨令駐守滿洲各將帥凡僑寄旅順之婦女孩提教士及局外各國文武官員於軍務無所妨碍者悉准送往青泥窪等因旣而小田切君復得小村外務大臣電諭謂若輩旣抵青泥窪卽須轉送長崎俾得分别遄回故里云 
[美人懟日]  
　　華歴七月初三日英京倫敦來電云有一俄國快艦由旅順出口駛至烟臺中國駐烟某員令將軍械悉數起出入夜忽有日本滅水雷艦追蹤而至迫令投降俄艦統兵官答以已歸中國保護不能允從日人遂開槍擊之俄統兵官不得已命軍士發砲轟毁其船毁至一半日人卽將所餘半船曳之而去美國政府聞知此事大不謂然蓋以日本此舉殊不合理也 
[俄備斷橋]  
　　天津來電云此間恰納太晤士報言西歴八月七號驀有俄國可殺克兵一隊馳至雙臺子附近觀其行徑似欲將營榆鐵路南沙河上鐵橋發砲轟斷按此橋長二百英尺若於毁後鳩工重建至速須四閱月始告成營口商人必受其害日前日本陸軍少將福島氏赴京師公幹意欲豫籌善法以防之也 
[俄侵韓境]  
　　高麗元山來電云西歴八月七號之夜突有俄國馬兵約二百騎馳至元山之北與日本駐韓兵隊交鋒時另有俄國騎兵約五百名携帶機器砲二尊來襲韓之高原埠日本大阪某日報登此復從而論之曰今者元山左近忽見俄兵誠不知其何自而來以何處爲根據之地先是有俄帥列能坑部者督兵一隊占駐尼誇利司科意日軍必進攻海參威因之嚴爲守備後知日人無暇派兵攻擊遂拔隊赴氣他兹忽進薄元山意者其卽此隊俄兵因苦長白山附近地方時被馬賊所困以故移師而向三韓歟 
[電述俄艦游弋日本海上情形]  
　　英京路透電局派赴俄京聖彼得羅堡訪事人電逹倫敦云俄廷頃得海軍副將司科利獨羅夫電音大旨謂我海軍統領愛新氏督率軍艦三艘一名露西亞一名岳洛木薄伊一名利尤利科向日本東海進發西歴七月三十號駛至辰鏗海峽途遇日本輪船蛙楷希馬馬魯及某某二帆船立卽發砲擊毁及駛至室蘭海面見英船殺馬臘傳命停輪旋查得船上並無戰時禁貨因卽釋令開行未幾又遇幾路獨及尤尼温二商船亦卽開釋二十二號駛至離橫濵一百海里之某處大洋叱令法國矮拉皮野輪船下碇待查隨查得是船爲日人載運鐵路材料及小麥粉甚多顯係戰時應禁之物因卽帶赴海參威二十三號瞭見納以脫曁科磨孟克二輪船同路行駛對之發砲四出二輪船始停輪及向船主索閱艙口單旣不完全且未合式詰之則稱船中載有鐵路材料少或三千五百墩多至四千墩送至日本交卸我軍艦原疑二船私運戰時禁物至此已得眞憑乃令船中人同入我艦并將船牌弔取然後發砲擊沈是日又擊沈滿載貨物之甲乙二日船此外尙獲一輪船名曰企能因無禁物故不帶回二十四號擊沈德國因帖亞輪船三十號正午我三艦進抵津輕海峽午後三下鐘許遙見日本兵艦高雄及某巡洋艦帶有水雷艇三艘少選又見一帆船似是金剛丸及水雷艇四艘末後一戰艦似是濟遠尾隨我艦之後及五下鐘時始去是役也我三艦一無損傷艦中人亦未傷一命 
[又逢俄艦]  
　　日本北海道所轄札幌埠來電云東歴八月三日有一軍艦高揭俄旗於清晨八下鐘時由北海道國後海峽向西北方駛行先是七下鐘時日者商船瀨田川丸駛經培洛他路岬突遇一俄軍艦升旗詰問爾係何國商船瀨田川丸主據實答之俄艦不復爲難遂得避入烏羅木培海口 
[營口述新]  
　　日本大阪某日報登中國京師來電云東歴八月一號奉天將軍增瑞堂留守由電奏稱日人旣占營口一切處置寛嚴得宜是以地方安堵如當民心甚爲靜謐先是七月三十一號皇太后皇上在內廷召集慶親王肅親王及北洋大臣袁慰帥前湖南巡撫趙次帥會議日人占據牛莊之後我國應辦善後事宜蓋以慰帥曾電逹外務部請向日政府互議簡派營口道迅速到任管理地方民人故也又聞營口海關暫由中國總稅務司管轄而由日人派黑澤禮吉副之所榷稅銀責成正金銀行爲之存𫏎 
[水師登陸]  
　　烟臺來電云俄國駐守旅順之陸軍因日人迭從背面進攻鏖戰之餘死亡不少若不設法彌補勢必日見其稀因將諸軍艦由水師分調一半登陸編入營伍使之防守地方 
[旅順俄員姓氏錄]  
　　日本大坂某日報云目下旅順一隅已陷入重圍命在旦夕矣所有俄國駐守其地之海陸軍將弁姓名次第訪明備詳於下計陸軍第三營統領司帖息羅砲臺統領司米路諾夫海軍艦隊總統烏伊脫呆夫脫艦隊統領公爵烏科脫磨司基防海艦隊統領部利尼洛烏伊企艦中陸戰隊管帶馬之息烏伊企總理軍港事務官洛司勒司幾 
[俄后育麟]  
　　華歴本月初三日英京倫敦來電云俄國皇后於本月某日誕生太子前星耀彩喜可知已 
[法港巨災]  
　　英京倫敦來電云西歴八月初旬某日法國海軍重鎭名之倫者忽然火起所有製造軍械局及一切工作之塲悉化刧灰無一存者 
[新潟巨災]  
　　日本北海道新潟縣知事某君電告東京政府云東歴八月三日之晚九下鐘越二刻時縣屬西頸城郡絲魚川町某姓家忽然火起焚去五百餘户歴一日夜始熄所有郡役所警察署電報局稅務署學校銀行向之畫棟雕梁悉數化爲瓦礫至人畜死傷之數刻下尙在稽查 
[兵部司員名單]  
　　京師友人致書本館云兵部添設派辦處奉大司宼派定司員分司一切計總辦袁玉錫副總辦慶蕃高樹魏秀琦幫辦朱仁輔李心地舒鴻儀耆昌錫嘏王衡廖振榘李盛和以上各員均須常川入署當差其繕寫文件之員擬在檔房各司處考取筆帖式十人所需經費于本部每次飯食銀兩內酌提一成刻由各司員妥議章程次第舉辦矣 
[逃員解省]  
　　香港循環日報云粵省革員裴景福逃匿澳門之後迭經大憲委員向駐澳葡督力爭始允帶回治罪六月二十四日委員協同葡兵乘雷虎兵輪船將裴起解及抵省卽押赴督轅隨由臬憲程廉訪飭傳南海縣役釘上脚鐐下之於獄迨乘轎赴縣家丁欲將轎簾放下 
 
 

Page 3

 
 
裴不允昂首而出怡然自得入獄後安置西邊巷看役所居屋中初藩臬各員會商禁押之所南海縣傅明府請禁諸兩縣公獄方伯及廉訪恐有疎虞不之允許嗣又欲交南捕同知看守南捕某司馬難之卒乃擬押於南海縣獄神祠側嗣因彼處逼近狴犴各犯多銜之剌骨恐遭遙荼毒遂攺禁看役屋中又以屋小天熱爲之支蓋凉棚由大憲派臬司及廣州府兩經歴官恊同駐守明府更派家丁二名潮勇四名小心護衞典史周少尉則督帶家丁兩名在獄邏察聞裴所携行李中除烟具外别無長物當赴縣獄時以一箱置轎中所過地方皆有續備巡警各軍擁護大街小巷觀者塞途白叟黃童莫不戟指唾駡黃沙魚欄各魚船更集衆設饌酬神以相慶幸亦可見其積怨之深矣 
[入覲龍光]  
　　揚州訪事人云前廣西巡撫史中丞念祖欽奉廷寄迅卽來京陸見等因遵卽料理行裝於上月二十八日向各親友處辭行擇去七月初一日起程北上 
[京華零拾]  
　　京師訪事人云六月初旬部吏某甲携妓赴東四牌樓六條胡同餘園宴客酒闌人散主客與妓各乘騾車聯轡而歸道出東交民巷洋街路坦僕夫爭先馳騁正在風馳雲驟之際妓車忽將路旁石樁撞倒僕夫意欲加鞭逃去不虞爲洋街巡兵所見蜂擁而上將車騾一併扣留妓見勢不佳換登他車而去事後甲遣人向洋人索還車騾洋人謂須罰番餅百二十枚如數付之始得將車騾取到○六月初宣武門外某賭局經某處練勇拿獲數十人中多富豪子弟解案後在身畔搜出對時表五十餘枚旋詳送本城察院城憲令繫以鐵索牽赴順天工藝局充當苦差數月諸人多生長富貴平時移氣養體快樂無窮一旦驟充斯役其苦不堪言狀是亦可爲癖嗜賭博者戒也○某甲好狎邪遊向與百興胡同某校書相識六月初旬偕乙丙二友往妓家小坐妓不善詞令觸乙之怒乙反唇譏甲甲順手取桌上煤油燈向妓遙擊誤中乙身燈碎油出火然及衣霎時額爛頭焦撲之不滅急投水甕以致火毒入內移時殞命甲丙懼而潛逃巡勇聞知捕鴇曁妓送官未悉如何發落也○兵部自面試各司員後堂需諭令各司書吏將光緒二十六年以後案卷限十日內檢齊彚呈令本司司員遞次披閱以後稿件交筆帖式謄寫觀此知將來兵部書吏必大有更張也 
[烟臺小志]  
　　烟臺訪事人云六月某日大關碼頭迤北海濱忽浮起屍骸一具身上均有傷痕經地保禀報福山縣署縣主端木大令准之隨卽督帶刑仵親詣屍塲相騐或曰死者係甲乙二匪棍因持械赴各船索詐被仇所害然確否未能必也○成和昌米鋪執事人雇張源興船運米五百餘包麫二百餘包往秦皇島六月某日行抵山東直𨽻交界處突被海盜劫掠一空因將船駛回赴東海關道署呈請派勇緝拿○六月初五至初七日淫雨淋漓河水陡漲幸東西兩河前經河工局將堤岸培修堅固未被衝坍○福山縣主端木大令目擊邇者商民所用制錢大半雜以私鑄因特出示嚴禁各鋪户聞諭均遺夥至各錢莊兌取官錢此往彼來殊形擁擠大令爰飭警察軍及護軍營妥爲彈壓遇有滋事者立卽拿案究懲 
[遠迓天潢]  
　　昨日蘇松太兵備道袁海觀觀察探悉倫貝子由美回華約於初五日可抵吳淞因率同上海縣主汪瑤庭大令隨侍欽命商約大臣呂鏡宇尙書會辦電政大臣吳仲懌侍郎乘鈞和兵輪船往迓一面由大令飭役在小東門外招商局金利源馬頭預備供張並咨會法界讞員陳楚生大令轉諭法界內居民店鋪懸燈結綵高揭龍旗以申敬意 
[軍麾戾止]  
　　江南提督楊镜巖軍門聞倫貝子由美回華將次蒞滬特由松江節轅乘長龍船來迓昨日午後命駕至蘇松太兵備道及上海縣署投剌拜會 
[嚴飭剿梟]  
　　前者梟首林得勝沈小阿妹具禀駐防奉賢縣境南橋鎮之孫軍門請准投誠誓將各路梟匪殲除凈盡並具呈甘結嗣後地方如不安靜惟伊二人是問等情軍門因禀知前任江蘇撫憲恩藝棠中丞准其投効軍營立功贖罪近者上憲以各路私梟依舊橫行不法且窮兇極惡較甚於前不禁勃然大怒通飭各屬嗣後遇有梟匪務必督兵痛剿不得再以林沈爲例亦懲前毖後之方也 
[催解狂梟]  
　　今春前署南匯縣知縣張小泉大令因公至魯家匯突來降梟林得勝之同母異父弟陸宗堂率同梟黨數十人開槍行劫船上人告以縣主大老爺在此爾等何得無禮陸猶不信大令遂步登鷁首喝令差役拘拿陸始懼揚帆而逸洎大令回署將林傳至勒限交陸林稱願卽拿交惟求貸其一死大令允之翌日林卽將陸交案大令訊實口供通詳上憲隨經新任江蘇巡撫端午橋中丞批飭蘇松太兵備道袁海觀觀察過堂勘訊如果有開槍劫官情事務照新章就地正法等因觀察遵卽札飭現署南匯縣知縣陳大令派差將陸押解來轅日久尙未解到昨日已飛札嚴催矣 
[情有可疑]  
　　日前降梟林得勝緝獲酋首沈文波解送蘇松太兵備道轅道憲袁海觀觀察發交上海縣署收禁旋經縣主汪瑤庭大令升堂訊鞫沈堅不承認大令查得其人並無爲梟確據因詣道轅禀知觀察細查各梟花名册從頭至尾實無沈文波姓名疑被人挾嫌誣指遂著大令提案復訊如果屈抑速卽禀陳 
[靈輀南返]  
　　甬上王弢夫太常彥威入賛樞密十有餘年五月某日在京薨逝大用未竟同朝惜之兹者靈櫬已由公子扶至天津附招商局新裕輪船留下在滬所同鄉定於本月初六日在招商局金利源第十二號棧中設奠一日以誌感悼届時官紳弔祭者素車白馬自當爛其盈門也 
[盜黨傷人]  
　　昨晨有人路經虹口龔家宅左近聞有呼救聲出自小河循聲往見尋有一人洋身血液淋漓被人刃傷三十餘處詰之呻吟而言曰我係山東某處人姓張名明昆僑居外虹口某里被盜黨誘至僻處逼令同往行劫我堅辭不允遂被拔刀亂刺抛入河中後經地保所聞送往同仁醫院求治 
[萬國紅十字會來函]  
　　啓者本會昨承席子佩觀察交來申報館恊振所六月初一至二十九日經募第三批捐欵鷹銀洋五百零一元龍銀一百十三元揚曹平銀一百兩合上海規元一百零七兩三錢一分銅質僞洋銀一元福建學政秦大宗師交來代募漳州府屬福學字第十八十九二十二十　四册番銀三千二百四十三元一角合來鷹銀三千零九十四元七角二分除分掣收照並另函復謝外謹乞登報伏希公鑒上海萬國紅十字會同人謹啓 
[求保平安]  
　　天心仁愛有求必應是可操左劵以待者也昨承平安氏交來洋銀三十元樂助敝所施棺經費仰見善心勃發福祿隨之除照章掣給收據外相應錄請登報以誌善緣此啓[  滬北棲流公所司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黃堂盛謙]  
　　松江訪事人云府尊田紹白太守於六月二十三日率午時在署中肆筵設席東請提憲楊鏡巖軍門參將何雷門參戎飛划左營管帶王效卿游戎華亭縣孫花樓大令婁縣黎子新大令宴會直至下午三點鐘時始盡歡而散 
[風阻行程]  
　　温州訪事人云浙江永嘉縣知縣程子良大令循例赴各鄉催科於六月十四日公畢言旋甫抵北門外官馬頭卽奉本府檄文以樂清縣洪姓女被王通坤誘姦潛逃現匿永嘉所轄小帶地方飭卽親詣押回等因隨命換船前往旋爲風雨所阻不果於行祇得暫回縣署 
[保護河堤]  
　　揚州訪事人云連日揚河水勢逐漸增漲加以江潮倒灌上游來源更滾滾滔滔不可阻遏三汊河揚子橋一帶河堤關係圩田地方官鑒及前車商令各輪船局往來揚鎭之各小輪船暫行繞道他處以免失事之虞刻聞各輪船由鎭北渡者在瓜洲停輪所有客貨另雇他船運送東關再由輪船帶其由清淮南下者行抵五臺山亦卽停輪此誠賢邑宰綢繆未雨保護河堤之意也 
[䢴江小志]  
　　揚州訪事人云兩淮鄂湘西皖四岸運商時有退認花名等事經前運憲禀奉督鹽憲批准定爲每届二年清查一次以免弊混兹淮南局員查得西皖兩岸自光緒二十八年七月呈請更名後至本年又届清查之期因查照定章自出示之日爲始于限兩月該兩岸如有應行更名者立卽遞呈退認互保各結以憑核辦如逾限送到卽歸入下期辦理除禀詳運憲恩新甫都轉外已於六月二十三日出示曉諭俾衆咸知矣○揚屬亢旱已久雖邇者雨師迭次稅駕而四北各鄊田畝依然　坼如龜至上月二十二日榜晚大雨如注溝澮皆盈高下田　甘霖普被禾苗萬頃始皆勃然而興矣 
[上海縣署瑣案]  
　　唐文保控其兄正華掯匿田單等情前晚縣主汪瑤庭大令升堂研訊其戚沈又銘孫　程投案訴稱文保弟兄四人早經分析有田四分與正華同一田單小的等屢勸正華將單裁分正華不允以致涉訟公庭正華瘋狀可掬不發一言由其妻沈氏代供丈夫紥瘋狂之病時發時愈當時祖翁遺下田數十畝彼此均分各自管業內有十九畝及七畝之墳地方單前經遺失文保與丈夫同一方單之地一畝二分前被叔翁卽文保之父抵出由丈夫備價贖回應給文保四分惟文保未將贖單之欵照償故未裁分文保供家產早已分清小的有田四分與正華同一方單向由小的納糧耕種其　向存正華家內並未抵出現在小的旣有地四分應卽將裁分付給不料伊掯匿不分恐日後難免盜賣叩乞訊追大令謂正華及沈氏曰文保四分之地自應歸伊經管爾單上徒多此四分亦無所用何必勒住不分飭户書當堂將單裁開分給文保管業所供遺失之單令沈孫恊同公正親族著正華出立遺失據○張家橋土棍朱阿順糾同唐春泉等人强刦寡弟婦朱張氏逼令再　與陸妙發控經大令飭提朱唐及其黨曹海生曹五寳包紀生詰訊二曹及包同供小的等十餘人由唐糾全朱張氏家將氏劫至陸處事後各分得小洋銀五枚唐供强劫朱張氏之事均係寄父所爲所得身價洋銀三十四元被寄父悉數收去不干小的之事朱供此事由唐起意大令飭將唐鞭背一百下朱掌頰五十下復加研詰仍不吐實陸供此事實由朱阿順起意將朱張氏送至小的處小的將身價洋銀八十四元交陸黃金轉交朱收叩求鑒宥大令著陸退去餘均還押○寡婦周曹氏役縣訴請騐傷前晚大令升堂研訊周曹氏供稱小婦人自喪所天閱時已久生有一子年甫十三今習羽士業寄子談和生專學賭博常來强借不遂所欲恣情滋擾昨日貿然至家中找尋兒子聲稱欲索賭負之欵小婦人不允伊竟　强毒毆以致遍體受傷叩求騐明提究大令飭仵作騐得氏稍有微傷諭候飭差協同地保查明實情禀復核奪 
[浦東保甲總巡局瑣案]  
　　前日浦東祥生船廠執事人某甲函送竊取鐵鍋之王清泉至保甲總巡局總巡謝岳松明府研訊之下薄于笞臀從寛開釋○王矮子扭王老五至保甲總巡局訴稱小的與伊偶然口角遽被拳毆請卽訊懲以戢兇燄總巡謝岳松明府研訊之下以兩造各有判令各責二百板攆之使出 
[馬路工程局紀事]  
　　昨日本邑南巿馬路工程局總辦翁子文太守偶沾清恙特遣家丁赴蘇松太兵備道轅禀請道憲袁海觀觀察給假三天以資調攝○前日浪子何衡堂挈同江北女郎王玉珍至指南白玉樓啜茗被巡街捕拘入捕房轉解馬路工程局總辦翁子文太守倩襄讞委員黃衡堂二尹研訊以其情同姦拐判令將何重責三百板枷號二月示衆玉珍給其母趙氏領回 
[英美等國租界公廨會訊案]  
　　德商天福洋行主控華商福和祥號主朱世恩假冐牌號混售瓶中牛乳等情讞員黃耀宿司馬會同德總領事署繙譯官麥令豪君提朱研訊天福行主投案聲稱朱所售瓶中牛乳假冐本行所用鷹牌兹將眞僞二種呈請察核朱延律師博文到堂聲稱此種牛乳於上年某月買自荷商好時洋行雖同係鷹牌然華洋文字各别且於瓶上書明好時洋行所製目今上海一埠所售鷹牌牛乳不下百餘種各售各貨何謂冐牌原告旣將貨樣齎呈請堂上鑒别可也至謂此貨拍買得來實係誣指兹將好時所出定單呈騐司馬飭將二種牛乳權之分兩相同然華洋文不同似非冐牌可比因商之麥令豪君謂朱旣有憑單呈案應著該洋商函詢好時是否屬實俟下禮拜六覆訊核斷○德商捷成洋行主控華人林佑之欠付虧本銀兩一案前經司馬與西官會訊林稱此欵係同居之萃豐號主曾子香所欠曾卽捷成行所用式老夫是以司馬諭令邀捷成行主經理人到案質訊前日捷成行主邀同經理人某甲投案聲稱當日林共買羽綢十六箱後伊不來出貨由行中代爲賣去十一箱尙存五箱旋亦售去共虧耗銀五百十九兩應請追償林供伊行先售去十一箱聞祇虧耗銀二十五兩厥後所售五箱虧耗　于雖未知悉然斷無虧至五百餘兩之多司馬商之麥令豪君著原告將五箱一項於何年月日買與何人得銀若干詳細開明於下禮拜六呈案候核 
[英美等國租界公廨紀事]  
　　宋蘭亭控沈祖良誘往妓女花文寳家慫恿合販洋紗騙去銀兩等情讞員黃耀宿司馬准詞簽羌至捕房協同某包探將花妓拘入公廨然後移提沈祖良到案質訊核辦○德商瑞嘉　行主控華人盧臨瑞定貨不出等情司馬准詞簽差恊同某探將盧提案押候照會德員訂期會訊○某號華捕見病民王阿五蜷臥路側因　送入捕房捕頭令轉送公廨司馬飭差送棲流公所妥爲醫養 
[法租界捕房紀事]  
　　去年樊順田控某洋行已歇買辦陳榮記倩掮客毛德生購去牛皮數百張欠銀二百九十餘兩等情經前讞員　蒓隖大令出票飭提毛避匿英租界中迄未弋獲前日樊又遞禀請追讞員陳楚生大令准詞出票飭探持赴英界捕房協同英探將毛拘獲帶回發押捕房聽候訊核○昨日郁氏婦至某肉莊購肉論價不合突被居人某甲擊破頭顱因之扭甲入捕房據情聲訴捕頭騐得氏所傷甚微命出外自行醫治甲則押候解送公堂禀請讞員陳楚生大令訊究○昨日薙髮匠某甲被同業某乙將妻誘出匿跡租界中躡跡往尋互相爭閙被巡街捕一并拘入捕房捕頭令將乙與甲妻分别押候解送公堂禀請訊究 
 
 

Page 10

 
 
[美租界捕房紀事]  
　　前晚有陳阿三者掩入公和祥碼頭某號貨棧　行竊所儲舊鐵適爲二百零七號印捕所見連贓帶入捕房捕頭令押候解送公堂禀請讞員黃耀宿司馬訊辦○前晚偷兒葛新金掩入百老匯路潘鴻泰木器店行竊木箱三口後由包探錢榮堂拘獲連贜解送捕房捕頭押候解送公堂禀請訊究○昨日甬人繆文田投捕房訴稱賃居提籃橋左近某里鄰人案阿二濳購毒藥置諸食物中意圖謀斃捕頭頷之令卽將秦拘押一面遴派某包探往查實在情由○前晚西人某甲飲酒過醉在百老匯路恣意行兇被五百五十二號巡捕拘入捕房捕頭令押至酒醒後釋出 
 
 
 

Page 11

 
 
   
 
 

Page 12

 
 
情形更非昔比官塲風氣尙稱樸實向無逢迎餽送以及應酬辦差等事近年物力尤艱服食輿馬亦從節儉臣仍當嚴行約束禁止以　頽風至各項差使除薪水之外實無絲毫浮費無可節省惟當此時艱孔棘待欵甚殷大小臣工具有天良無論如何爲難分應　　　急兹由臣督率司道首先倡捐一面刊刻公啓派員分赴各屬剴切勸導其竭力傾囊慷慨樂輸者頗不乏人現雖未報截數約料計之可得銀十萬兩惟其中亦有認捐已定而力難卽解者須俟秋冬收齊再行奏明解部然祗能勸捐一次不能視爲常年之欵相應仰懇天恩俯念山東地方彫敝早已竭澤而漁贏餘稅契實屬無可再提應請免其提取出自逾格鴻慈除咨呈政務處軍機處並咨户部查照外理合恭摺具奏伏乞皇太后皇上聖鑒訓示謹奏奉硃批户部知道欽此 
[兩江總督魏等奏爲江蘇留防軍需第三十案造册報銷摺十三日]  
　　頭品頂戴兩江總督臣魏光燾頭品頂戴江蘇巡撫臣恩壽跪奏爲江蘇留防軍需第三十案造册報銷恭摺具陳仰祈聖鑒事竊江蘇省裁攺留防海防湘淮馬步水師八十七營旗並哨隊分布扼紥以備緩急所有各營旗應支糧餉正雜各欵均照楚軍營制及歴届准銷成案分别核實支給業將光緒二十六年分用欵列爲江蘇留防第二十九案造册報銷經臣專摺會奏所有光緒二十七年前項各營旗仍照案接支嗣因餉源奇絀防務稍　當經審度事機酌量裁减俾餉力稍舒而於防務無碍疉經先後奏明並遵照部章將裁存各營餉項增减欵目列入季報清册咨部查核各在案兹據金陵防營支應局兼辦報銷事務江寗布政使黃建　等詳稱自光緒二十七年正月起截至是年十二月底止支過正　各欵現經督同委員逐欵清釐綜計舊管上届江蘇留防第二十九案報銷光緒二十六年底止實存銀五萬五千九百九十三兩有奇新收江蘇藩關道庫兩淮鹽課鹽釐茶稅及准部撥抵補鹽貨釐金並借撥收回各欵共計銀二百八十二萬七千六百二十五兩有奇錢十九萬三千四百六十四千五百七十文內登除撥　鎖邊軍餉金陵機器製造洋火藥等局外海水師船廠江南陸師學堂鐵路堤工等經費撫標練軍貼津江京兩防捷勝營練餉自强軍轉調直𨽻協餉共計銀三十七萬七百三十六兩有奇又附列專册請銷兩江督提鎮標新兵各營薪費津貼銀七萬九千三百八十兩有奇錢十八萬二千九百六十四千七百三十文又附列專册請銷沿江砲台專勇餉銀十四萬五千三百四十九兩有奇又附列專册請銷洋操自强軍正雜餉銀十七萬三千九百十六兩有奇又附請專案奏銷江蘇留防水師各營修造船隻工料等項銀一萬五千六百七十一兩有奇實計收用銀二百九萬七千六百六十四兩有奇錢一萬四百九十九千八百四十文開除正雜各欵遵照部議酌定軍需報銷章程各部核銷計應歸户部核銷銀一百九十萬三百四十兩有奇錢一萬三百八十九千八百四十文兵部核銷銀一萬七百四十八兩有奇錢一百十千文工部核銷銀十四萬一千四百三十七兩有奇統共請銷銀二百五萬二千五百二十六兩有奇錢一萬四百九十九千八百四十文實存銀四萬五千一百三十兩有奇已於後案舊管項下接續造報等情詳請具奏前來臣等伏查此次江蘇造報留防海防水陸各軍遵照部咨開報花名清册一切正雜各欵槪發湘平並扣一分平餘均係按照楚軍營制及歴届准銷成案實用實銷並無浮　除飭將以後用欵照章按年接報外所有江蘇留防軍需第三十案收支欵目造册報銷緣由理合恭摺具陳並繕具清單恭呈御覽伏乞皇太后皇上聖鑒敕部核覆施行謹奏奉硃批該部知道單併發欽此 
[直𨽻提督馬奏爲懇恩勅將已故廣東南韶連鎭總兵馮義和照軍營立功後積勞病故例議卹以資觀感片十三日]  
　　馬玉崑片再軍營立功後積勞病故例得請卹所以勵事勸有功也查有花翎提督銜廣東南韶連鎭總兵威勇巴圖魯馮義和江蘇江寗縣人同治三年由武童投効淮軍累以戰功薦升專　歴管帶功字後營武毅左軍前後步砲等營統領武毅中軍五營光緒二十六年六月補授廣東南韶連鎮總兵入都陛見仰蒙召見三次是年六月奉旨接帶武衛前軍各營旋攺爲義字七營二十七年二月因病觸發軍營舊傷請假期差八月調治就痊由奴才委充總理武衛左軍營務處二十八年秋間交卸營務旋經直𨽻督臣袁世凱奏飭赴任二十九年四月由直航海起程途中感受風寒牽動舊傷嘔血不止抵江寗原籍延醫診治卒因失血過多竟至不起奴才查該故總兵自束髮從戎追隨前大學士臣李鴻章効力行間垂四十年平日馭下有恩士卒皆樂爲用故能身經百戰所向有功厥後與奴才共事年餘遇事贊襄亦多裨助不意年甫六十遽以積勞病故追憶前勳殊堪憫惜據營務處鎭追等呈請奏卹前來合無仰懇天恩敕將已故花翎提督銜廣東南韶連鎭總兵威勇巴圖魯馮義和照軍營立功後積勞病故例議卹以資觀感出自逾格鴻施除將該故總兵生前覆歴咨部查核外謹附片具陳伏乞聖鑒訓示謹奏奉硃批著照所請該部知道欽此 
[兩江總督魏奏請懇恩俯准將已故將軍豐紳江寗專祠敕部列入祠典由地方官春秋致祭片十三日]  
　　魏光燾片再已故江寗將軍豐紳前蒙恩賜卹典嗣於光緒二十五年經署將軍毓賢奏叅奉旨著撤去專祠毋庸子諡經前任江寗將軍臣崇善前督臣劉坤一等查明該故將軍戰功卓著受誣頗深奏懇恩賜詔雪奉上諭著准其建立專祠並加恩予諡等因凡在臣工同深感戴兹據江寗布政使黃建　詳該故將軍專祠於上年籌欵擇地省城旁興建現已落成並據江寗紳士候補知州婁國華等以該故將軍遺愛士民專祠旣成請奏明列入祀典由地方官春秋致祭等情前來合無仰懇天恩俯准將已故將軍豐紳江寗專祠勅部列入祀典由地方官春秋致祭以昭忠盡而順輿情理合附片陳明伏乞聖鑒訓示謹奏奉硃批著照所請禮部知道欽此 
[寗夏將軍色普徵額奏爲寗字練軍常操已逾五年大有成效在隊員弁著有微勞懇恩准擇尤酌保以示鼓勵摺]  
　　奴才色普徵額跪奏爲寗字練軍常操已逾五年操練各陣大有成効在隊員弁著有微營籲懇天恩俯准擇尤酌保以示鼓勵恭摺仰祈聖鑒事竊維整軍經武首在營練之得人而儆怠獎勤尤爲激揚之足勸奴才於光緒二十五年三月間奏明由 
 
