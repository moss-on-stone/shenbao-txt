# 1913 - 111 - 4914429

 

Page 1

 
 
[論説]  
大借欵合同草案第五條評論（四）（續）（來稿） 
（三）與鹽運司權限之衝突 
（一）鹽運司本有給發引票權今稽核分所亦有之 
（二）鹽運司本有引票上簽印之權之稽核分所亦有之（按鹽運司於引票上簽印　止領票時一次今曰簽字放行是并掣騐所督銷局而兼之矣） 
（三）鹽運司本有征收鹽稅及各費權今稽核分所亦有之 
（四）鹽運司收入鹽稅得有存儲之權今稽核分所亦有此權 
（五）鹽運司本有提撥鹽稅之權今稽核分所亦有此權 
觀上各條稽核分所之權卽運司固有之權今運司未裁撤運司固有之權亦未取消而另派稽核華洋人員其權與運司相埒而反過之究竟鹽務行政由誰主持彼此爭執必起衝突卽使鹽務新官制頒布運司或將裁撤然運司固有之權即吾國行政之主權官制可更主權决不能放棄故運司卽或裁撤中央亦應另行設官督理各省鹽政詎財政部以稽核分所即爲將來地方之鹽政長官耶該部亦以華洋合辦爲宜何妨明目張膽卽以外人爲鹽運司何必陽逃其名陰授以權且運司實權旣以削去何必留此空機關費國家無數金錢養此投閒官吏耶 
綜觀以上各節從各方面比較此次借欵合同損失主權已無待言尚有情節較重足令吾人警心動魄欲涕無從者三事一爲洋員之聘用無限期也抵押期限以借欵期限爲準此吾人無異議者但抵押爲一問題聘用洋員爲又一問題今之聘用洋員者爲中國鹽稅未能整理信用未能確實故外人有此要求然此後鹽稅整理至何程度卽爲信用昭著可以辭退洋員由我自主此層合同内並未規定而獨於本利拖欠即將鹽政全權移交海關之語言之綦詳是於我之可以收回權利者務必絶其根株而於人之可以肆其鯨吞者反爲伏其萌蘖此等合同真可謂之亡國合同可謂長太息者一也一爲抵押之無數目也吾國鹽稅收入以抵前此及此次借欵尙屬有餘早經當局宣布今漫與訂約並不明定抵押數目但爲概括之言曰中國鹽稅全部充爲抵押又申言之曰將來所有入欵非經會同洋員簽字不能提用是將來即使鹽稅改良收入之欵倍於今日我國亦無絲毫活動之餘地此可爲長太息者二也一爲鹽政改良之絶望也鹽政改良之説　 
 
 
 

Page 2

 
 
自張熊二公全國輿論已歸一致蓋我國財政易於整理易見成效足爲最大歲入者惟有此耳故鹽政改良與否實爲中華民國死生存亡之關鍵乃財政部長爲鹽商之關係横生阻力又恐正式政府成立或有廢棄引票行國家專賣之制乃不憚於借欵合同中將整理改良之權授諸外人所謂改良之方法者即如第五條所載吾人所謂喪權辱國者卽該部總長所謂改良鹽稅之計畫也最足令人痛恨者明知國會開幕正式政府成立鹽政實行改革引票勢在必廢遂不惜將發行引票（合同内曰特許狀）及簽字之權授諸洋人以爲前清所發之特許證恐不足以反抗民國一得洋員簽字可以倚賴外力永遠保存其世産使吾國鹽政永絶改良之望不然納稅之稅單謂關係稅入須經洋員簽字猶可言也若特許証引票不過政府許人民營業之証據試問與鹽稅之收入有何關係何爲亦欲使洋員會同給發耶司馬昭之心路人皆見可爲長太息者三也 
嗚呼鹽稅抵押爲今日不得已之舉鹽政改良乃吾國自有主權今以一財政部長之徇私而忘公甘受外人愚惑造此惡因異日必有受其惡果者亦可謂中國之大不幸矣今者大借欵已經中輟此項草案本無研究之價值特外間傳説不久有賡續開議之望設使二次談判仍照原文簽押寧非鑄成大錯乎吾人反覆思維以爲借欵續議之日若不將此項喪權辱國之條文加以修正鹽政主權永無收回之日此當世哲人志士所當合全國之力以爭之者不憚縷述如左以哀告國人及政府與議院諸公前車已覆後車之鑑吾人詎可任其　頇從事以斷送我國計民生於冥冥之中哉冥之中哉 
[時評]  
承認與國會（無名） 
國會開院一事也外國承認又一事也然而外國之承認須視國會之成績於是國會之進行遂勉赴外人之承認矣是則國會之進行將所以促外人之承認而外人之承認實所以促國會之進行也微乎微乎玄哉玄哉其間之連環妙用誠有不可思議有矣 
人心惶惶以爲國會之不能開會者非國會本體之不能開也以被他事之牽及也人心欣欣以爲國會之居然能開會者其實亦非國會本體能開會也以借他人之激勸也然則國會之本力能有幾何我於是聞國會之開而喜又聞國會之所以開而悄然以憂 
夫物之力由本能而發者久而可恃由他動而來者勢必復由他動而去我深望自後國會之　動事事也於本能不求助於外來之激勸則所謂强有力之議會與乎今日不虚此開會之一喜乃其庶幾 
[專電]  
[北京電]  
　　此間外人評論昨日開院成績甚佳謂能到如此多數頗出外人意外 
[北京電]  
　　昨日梁士詒宴請各黨議員述國會與各國承認關係消息大致如昨電因希望國會早完全成立吴景濂稱宋君雖死該黨政見不易各黨議論亦謂努力進行以副友邦盛意 
[北京電]  
　　今日十一時開院到衆議員五百人參議員百七人旁觀席皆滿外賓百餘人由國務局員報告成立推最年長之六十八歲滇人楊瓊主席林長民讀四言頌詞梁士詒代表總統致頌詞國務員趙叚陸朱陳劉亦到全院向國旗三鞠躬成禮而退氣象肅穆沿順治門城牆皆站衛兵高等警官均自出巡今午行舊參議院閉院式初十兩院行準備會議 
[北京電]  
　　美國須俟國會開後議長舉定視一切情形無碍乃能承認今日尙不能表示 
　　按上兩電係八日發至九日午始到 
[北京電]  
　　漢口領事團前日電使團謂武昌秩序亂有失其統御中心之勢故此節亦在觀望中 
[北京電]  
　　黎電共和本部力贊舉袁謂自任臨時以來中外翕然非舉膺繼任不足奠危撥亂母受他黨摇惑爲國民吐罵 
[北京電]  
　　黑省都督顧間持派爲憲法研究員來京之榮陞昨怱被捕警官稱係奉督電謂榮係破壞黨首領飭恊拿袁電張調案諮京 
[北京電]  
　　烏得電局稱自初一起庫兵到共數百人管帶包金星關東人縱兵騷擾往來要電均被干預局員强半逃避 
[北京電]  
　　頃晤小田切稱兩禮拜來因病未出不久將必忙碌言外謂近來銀行團無事不久五國團必恊商似尙確信大借欵有望者 
[北京電]  
　　有人發起議員同志會不拘黨派决定總統及憲法問題 
[北京電]  
　　日美議訂恊約現在美京商議以保全中國停止擴張海軍爲主義卽承認問題日亦欲與美合 
[北京電]  
　　内務部員某稱部中並未令洪攬售債票洪曾求請被部拒絶外間所傳不實云云 
[北京電]  
　　胡瑛到京甚贊成孫少侯主義 
[北京電]  
　　派李景銘爲賦稅司司長 
[北京電]  
　　擬授尹昌衡勳二位　 
[特約路透電]  
[北京電]  
　　據此間一般人士聲稱袁總統之不親臨國會參與盛典其實在原因乃爲國民黨有議員數人曾謂總統抵會僅能作爲來賓欵待之故總統頌詞之未宣讀亦爲此故 
[北京電]  
　　現有多數議員晉謁袁總統今日路透訪事往謁素有聲望之議員某君據稱彼深信袁總統注重民國之幸福實勝其個人之功名心外間所傳袁總統狡猾政策種種言論彼前嘗信以爲實今乃知其言之過甚彼自抵京之後與其他素持同見之議員多人皆恍覺袁總統之政見其遠大純正實勝於各黨諸領袖彼望國民黨能組織政黨内閣且信此事可以成功並望所定憲法得使國會兩院總攬國務且不剥奪總統應有之政權彼信袁總統必能滿竟于此如袁因政權剥奪不甘爲傀儡以貽世界笑柄則亦非袁之咎今豫料國會議員不日將有質問總統以饜某某數處人民之望者惟信各議員當知袁總統海外之名望對於外交事務之把握及其附從者之聲勢雖稍加輕視而彼等輙忿忿不平至事之結果如何恐皆在所不顧者也該員又謂兩院議員皆屬熱心多才之士想彼等當能盡力慎擇利害以造福國家云云 
[北京電]  
　　據政府公報載稱司法部電告湘省國民黨支部現議請英法公使急速以宋案各犯交與華員處理並令蘇督程德全上海交涉使陳貽範恊同辦理 
[北京電]  
　　晉督致電萬國改良會云路透電所傳永寗種煙消息得悉之下殊爲忻慰茲已特派專員率馬隊百名馳往查拔 
[北京電]  
　　連日北京對於漢口大局謡傳頗多現知皆發諸法人 
[武昌電]  
　　上海謡傳黎都督被刺之説屬實不確武昌現由北方及南京之軍隊防守數日前大局頗可殷憂惟現已較爲安謐並有北軍若干駐紮漢口 
[九江電]  
　　昨夜九江大風中外船隻損失甚巨毁壞小汽船三隻覆没稅關小輪一隻躉船之浮橋均遭吹斷小艇失事者無數死人頗衆 
[九江電]  
　　今日縣知事通告各團體各學校懸旗慶賀國會成立正午時砲台鳴砲二十一響惟民間不見有特别之欣舞 
[雲南府電]  
　　滇政府現派學生八人赴香港大學肄業另派八人分赴美法兩國留學新民政長羅君業已到任視事 
[貴陽電]  
　　貴州銀行已於四月一日起收兌紙幣惟經限定數額巿上紙幣之價復跌至四錢以下銀兩紙幣並未收兌與情頗不滿意現據當道宣稱地方軍隊行將遣散派往各處剗除煙苗之軍隊内有數處已逹目的尙有數處因執行過遲無效可睹 
[廣州電]  
　　當道現議於内地各處設立儲蓄銀行流通政府紙幣各銀行擬收此以作存欵並付重利 
[廣州電]  
　　新任鹽運使黄某因與粤政府意見不合並未履任視事蓋粤政府欲將鹽稅留作地方陸軍費用該員則願解交中央政府之故國民黨因黄前曾摧殘民軍故亦頗與反對 
[廣州電]  
　　昨日此問舉行祝典慶賀國會成立各領事均以非正式之賀函致與都督 
[香港電]  
　　日人僞造紙幣案已於今日（八日）定讞首犯古川武一及西山清人定監禁二年兼作苦工餘四犯定監禁四年尙有一犯定監禁一年 
[蘭州電]  
　　今日城中懸旗結綵各學校皆停課一日慶賀國會成立 
[開封電]  
　　明日（十日）汴省將禁止榖食出口漢商乘此機會大購榖食由火車逐日運往南方當道並欲禁止大豆出口進漢口當道從洋商之請轉懇勿加禁止故目下仍可照常購運 
[北京電]  
　　里特戈凡君已抵北京聞擬輸運華工入英屬北波羅島 
[譯電]  
[北京電]  
　　昨日（八日）國會開會計到衆議院議員五百人參議院議員一百七十七人按兩院議員總數共八百七十人袁總統並未蒞會因國民黨領袖公然宣稱袁如到會僅視如來賓不以總統之禮待之蓋國會一經召集不復願有臨時政府也袁總統之頌詞昨日並未宣讀梁士詒本擬讀之由主席囑其交與秘書而止國會兩院定於本月十日開議選舉參議院衆議院議長 
[北京電]  
　　參議院閉會時由梁士詒代表總統宣讀别詞國務院别詞由許世英宣讀各議員均向國旗行三鞠躬禮遂閉會 
[北京電]  
　　國會兩院議員組織同濟會以便隨時疏通兩院通過各議案 
[北京電]  
　　列國銀行團已請中政府於八日之内示明何時及以何欵償還前付之墊欵否則彼等將施行合同内許與之權利 
[柏林電]  
　　聖彼得堡電社得薩珊斯克消息中國現更增兵屯駐蒙古邊界 
[柏林電]  
　　德國各報皆望德政府能照美國之辦法早日承認中華民國 
[美京電]  
　　英日兩國迄今未允承認中華民國俄德法三國亦有不卽承認之徵巴西及南美各共和國大約將與美國同行承認美政府須稍緩數日以候詳報惟承認之期必不在遠駐美英國大使白里西君及中國公使張蔭棠君曾於星期一日相晤討論大局美總統告新聞記者謂美國之承認並不牽涉蒙古獨立 
[倫敦電]  
　　今日（八日）下議院議員里斯君在院質問英國何時承認中華民國是否須先將中英各交涉問題並西藏鴉片兩問題一并解决後再行承認外務次官阿克倫君答稱俟中國目下之行政部建設之後英國允與其他各國一致行事承認一節須視中華民國正式確認英國人民於前清時代所享條約上及習慣上之種種權利爲斷英政府今仍抱此政見云 
[美京電]  
　　美國國會已於今日（七日）開會民主黨修改稅則議案已呈入衆議院某最要之特色爲蠲免某某數項之食品及服裝稅日用必需品之稅率均已减輕奢華各品之稅率均已加重免稅品内有生羊毛肉食麵粉靴鞋馬具皮革生鐵軟木農具等物未磨之鑽石寳石皮裘諸品均值百徵十香料每磅徵稅一二分不等其减稅各品如下藥料由百分之六十减至百分之三十一萆麻子油由百分之三十三减至百分之十五白米由百分之五十四减至百分之三十三橡皮製造品由百分之三十五减至百分之十糖稅將於三年後蠲免現將减輕百分之二十五該議案又規定入欵稅如下每年入欵洋四千元者免稅入欵洋二萬元者徵稅百分之一五萬元者百分之二十萬元者百分之三逾此數者百分之四糖與羊毛二項大約將有激辯煙草飲料稅均未更動惟菓品稅已减至百分之十五馬牛羊稅减至百分之十梳通之羊毛等稅减至百分之十恩特胡特君提出該議案時曾謂各稅率今將照此减輕庶美國製造家得就最美最廉之方法發逹營業及得於世界之商場推廣貿易云 
[倫敦電]  
　　據尙武女子社會政治恊會報告上年共用經費英金二萬五千七百三十一磅内辛俸一項占英金六千三百二十一磅 
[公電]  
　　交通部報告國會開院電 
　　各電局並送各公署各團體四月八日國會開院參議員到院者一百七十七人衆議員到院者五百人午刻禮成秩序整肅國民歡慶交通部齊 
[要聞一]  
各方面之憲法談（二） 
　　研究憲法委員會 
　　兹悉四月一日研究憲法委員會開第八次會議大概情形下午三鐘到會者計十八人三鐘一刻入席會長楊度因事提出辭職書會前先去衆公推黎淵君爲臨時主席首由主席宣告會長辭職應如何辦法次由大衆討論會長之去留多數人主張挽留楊君度次由公同指定三人致函楊君並於下次會議議决次由主席宣告續議總統制内閣制多數皆謂總統制不合中國情形而總統權過重則必生出危險反覆辯駁至六鐘次由主席付表决衆皆贊成内閣制次 
 
 
 

Page 3

 
 
第三版 
由主席詢問大衆進議何項其先就法庭組織法討論抑研究内閣各問題衆謂内閣問題應先歸結憲法首務卽在制度法庭組織法實附麗於是應先討論内閣制各條件爲是贊成者多數次由公决下次議事日程時已六點半遂宣告散會 
下次議事日程爲内閣問題（一）内閣爲單獨制乎抑爲合議制（二）閣員之任命有無條件（三）閣員能否兼議員（四）閣員責任問題（五）其他各問題 
　　共和黨議員開談話會 
　　共和黨日前下午在化石橋本部召集在京新選共和黨參衆議員開談話會到會者有七十餘人由首席宣告開會後研究憲法討論會應否改组事宜等事尙未經表决並决俟下星期二再行討論嗣出席議員每人撮影一片留置本部以資確證爲共和黨員云云 
　　憲法分部編纂之研究 
　　民國憲法手續煩難一時不易制定茲聞政府憲法委員會日來研究擬將憲法分爲二部（一）建造法爲參議院組織法政權制定法政權關係法等類是（一）綱紀法爲參議員選舉法衆議員選舉法等類是即准此法將憲法分爲數部一部之中復分爲數法編纂極易且政府組織法制定而後及於其他則此法制定之後卽行組織政府兩方均不致延誤袁總統深以爲然擬再詢問法制顧問有賀長雄對於此項意見能否贊同 
　　施愚選舉總統與憲法議 
　　大總統現因國會開幕在邇纂擬憲法及選舉正式大總統以前政府應行豫備關於法制上之一切手續昨日復召全體閣員開會討論法制局局長施愚建議謂如不以臨時約法二十九條辦法先舉總統爲然亦可先訂憲法惟編訂手續繁多應先由國會表决再延長鹽時限期兩月並可將參議院未决案件與豫訂憲法無　牾者分别交議表决施行等語惟因是日贊成施愚之説者甚少未决而散 
　　國民黨之憲法主義 
　　國民黨本部設政務研究會私擬民國憲法綱領茲據該黨所主張憲法主義如左對於憲法所取主義不同憲法内容自緣之大異故先定主義（一）取形質俱備主義效力超絶羣法是憲法之形式也國家組織及作用之根本大原則是憲法之實質也憲法之效力與法律等如英國憲法是爲形式不備憲法内雜以瑣屑規定與國家組織及作用之根本原則無關如德國及美各州之憲法是爲實質有虧此其故一由於國情及歷史之影響一起於憲法法理之未精今無取焉故取形質俱備主義（二）取單一國主義聯邦國之憲法必承認一種權力團體爲國家所不得改廢且國家與此團體之間各有權限不能逾越單一國憲法異是國家權力之行使悉分配於各機關並不認有不得改廢之權力團體二者區别極明我民國憲法若認定國家不得改廢之各行省權限是取聯邦制之憲法也其不可有二聯邦之事實發逹未熟不便强造减國民團結之力一也聯邦制朿縛國權不能圓滿活動與現時政治狀態不適二也故取軍一國主義（三）取國會政府主義各國憲法皆本三權分立之意以立法司法行政分掌於三種獨立之機關除司法一機關完全獨立不生問題外立法行政兩部則因各國之形勢互異其分立之程度亦以不同如美利堅聯邦及其他最小之共和國則多取大總統政府主義法蘭西則取國會政府主義是也我憲法上之國體如取第二主義所表示卽不取美之聯邦制而國家疆土廣大又非各小共和國制所能施行故取國會政府主義 
[最新之交涉案件]  
　　中俄居民過界章程 
　　外交總長陸子興日昨接到駐俄代表劉鏡人來電内稱俄國頒布中國沿邊居民過界章程後當卽照會俄使此項章程不獨法律所無卽按之國際公法亦無此例設俄人過界亦照此次章程辦理恐俄國亦不堪此種虐待印花稅爲貨物稅之代價萬無以人比物之理况中俄通商條约載明豈俄國可以甘犯不韙而破此成約乎特此報告卽希一面嚴詞向駐京俄使交涉 
　　買賣城交涉近况 
　　俄人驅逐買賣城華商交涉已迭經外交部質問俄使而俄使一味延宕迄無正式答覆昨陸總長又照會俄使謂買賣城在一千八百五十九年中俄曾立有恊約作爲商場是貴國商民在該地可以自由經商敝國商民亦當如之何以貴國竟背棄條約硬將該地華商任意驅逐逮經本部質問何以貴使又屢延宕不覆以上兩種理由均希於本星期内答覆 
　　日人征稅之交涉 
　　奉天張都督急電前接日領事照會日本爲增進關東歲入起見擬仿照膠州例設關征稅除令外交司於冲漢談判外查日本在前清光緒三十一年後自租借遼東半島後幾視該地爲領土不知條約載明關東都督府除設立庶務警務財政土木監獄五課外並未有征收貨稅設立關卡之明文請就近與日使交涉以保主權而重國體云 
　　查勘澳門界務 
　　中央擬任命唐紹儀辦理澳門界務已誌前報茲探大總統日前接唐君由廣州來電内稱紹儀本欲不再出山嗣以澳門界務關於桑梓前途絶大若過於决絶恐爲邑人詬病故毅然領命但澳門劃界卷帙繁多計前後經手者已有六人擬請再簡派熟悉中葡界務始末者一人佐理一切方易畢事等語大總統當令外交部將澳門界務卷帙全數送與唐君以備參考該部並保周壐南爲之佐理（按周爲山東都督周自齊之弟曾親歷澳門界務三次不日即與唐君同時發表　　廣州抽收人頭稅案 
　　法領事在廣州灣抽收人頭稅一案迄未了結本星期二外交陸總長特晤法使康堆以廣州灣是租借地非安南可比今貴國在該灣抽收人頭稅是直視爲領土至該灣商民貴國無保護之必要豈能强制納稅請即電告廣州灣葛公使取消一千九百十二年六月一號抽收人頭稅示文以重邦交康公使允爲查復 
[鄂州城亂黨流血紀]  
此次鄂垣滋事匪徒機關業經破獲多處陸續獲匪多人均經軍法處研訊明確於一號夜在處内斬决六人二號夜斬三人三號夜又斬三人聞有改進團匪魁田春庭在内所有各匪屍概抬至起義門外萬人坑掩埋聞該匪等擬連合水陸會匪裁兵悍將共同起事所設機關甚多傳言彼參謀長熊人一已經命獲茲將抄獲各機關情形更誌於左 
　　黄鶴樓之炸彈 
　　都督府密探某二號上午曾在黄鹤樓抱膝亭上獲得一匪并炸彈手鎗等件嚴刑拷訊狡不供認故該探連日復於該處窺查動靜忽於三號夜見有二人由北呢喃而上當卽隐身轉角之後俟彼行過查其行止甚形可疑當就近報知漢陽門守城司令派兵同將二犯拿獲送交軍法處訊究先猶狡供不認大呼伊等好人並未犯法嗣經處長駁云旣是好人爲何黑夜至該處磋商事件何不在家磋議該匪詞窮復用嚴刑　問乃供藏有炸彈於吕祖閣下及查之果然 
　　鴻祥巷之機關 
　　鴻祥巷某旅館有匪類多人於二號經巡警拿獲内有匪魁二名均曾充陸軍中級長官（一係管帶一係團部參謀）隨帶有大皮箱四隻經警廳啓視中藏有僞徽章號簿及狐裘皮衣之類比經警廳長訊問一次並重賞探獲之警士而將各犯解交軍法處審訊皆各招供不諱是夜該處長卽禀奉都督命令將二匪魁先行正法或云其爲參謀者卽熊人一也 
[雜評一（無名）]  
　　鄂亂之誤傳 
　　鄂省破獲亂黨機關於是遂有黎督被刺之傳蓋聞一傳十今日報事者之通例固無足怪然而鄂地當南北之衝會新舊之點且值散兵之後又遇多事之秋鄂事之無寗日恐未自此已也 
　　庫兵之騷擾 
　　庫兵又騷擾烏得電報局矣此與庫倫初時相似庫人每占一地必先取電報局使我交通斷絶其意誠可惡雖然我有事業於其地而無兵以爲之守是固不能禁人之侵奪也幾見列國有若此者否 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
[要聞二]  
蒙藏選舉事續紀 
　　藏選舉在京辦理之諮詢 
　　國會成立之期已迫西藏以道路阻隔秩序未復未能依法辦理選舉駐京藏人恐國會成立時議席不列藏人有乖五族共和之義日前曾聯名呈請大總統請援照外蒙古在京辦理選舉之例在京辦理西藏選舉大總統當卽批交籌備國會事務局核議籌備國會事務局現議覆請由大總統咨交參議院議决施行事已略見昨報茲將大總統諮詢之原文録下臨時大總統爲諮詢事據内務總長呈稱據籌備國會事務局呈稱此次國會選舉係合五族公同組織故自選舉各法公布之初卽經分電各處立促進行現在漢滿蒙回四族均能按照法定程序依次進行迄今選舉均將告竣惟西藏地旣鴦遠道途復多梗塞前據蒙藏事務局駐印顧問員陸興祺電稱西藏公布選舉事宜各電均隨到隨轉惟藏境未靖斷絶交通能否遞到殊難逆料卽按例先佈亦成虚舉可否變通辦理之處希爲卓奪等情奉大總統批交籌備國會事務局查核等因奉此當以西藏選舉未能舉行則民國第一次國會西藏人民已先不能行使其選舉權於五族共和之義不無欠缺自應變通辦理以爲補救之方因卽呈准大總統電令四川都督就近設法辦理旋准四川胡都督密電稱來電特轉鑪城尹都督就近查明茲據電稱川藏交界各處戰爭未終昌都以西之嘉裕橋早被藏番拆斷去路已無查國會期迫雖欲變通辦理無如道長時短本局實無從下手應請轉懇中央另設别法合亟電逹等因到局查西藏選舉旣未便獨令向隅而道阻期迫又未易尅期集事正在極力籌畫設法變通現據章嘉圖克圖及駐京西藏代表羅布桑車珠爾及藏民珠赤等先後呈請變通辦理略稱西藏秩序未復風氣不開且路程　遠辦理選舉輾轉需時而國會期限已迫若仍在原地辦理諸多困難組織選舉會及舉行選舉調查已屬緩不濟急前經内務總長呈請電令四川都督民政長設法辦理奈爲日已多毫無成效長此遷延障碍其和前途實非淺鮮本年二月本大總統指令烏里雅蘇台將軍那彦圖爲蒙古選舉監督凡蒙古地方選舉會之依法辦理者皆由該監督就近在京辦理蒙藏事同一律西藏選舉會旣屬難以組織調查選舉亦復節節爲難擬請本届西藏選舉分别在京就近辦理等語查西藏選舉籌備在數月以前而以藏事迄未解决之故遷延至今若　令從缺誠恐民國第一次選舉卽有五族不完之現象於大局所關非淺茲該藏民等呈請就近在京辦理其効忠民國之忱於尊重公權一端已可表示况西藏之選舉會組織按法本僅以相當人員爲限西藏之選舉調查按法又不以一律編行爲限行請各節旣係目前事實迫於無可如何自應照准惟是西藏選舉會依法應有拉薩及扎什倫布組織且法稱相當人員又　一定　準與蒙古地方之得依便宜聯合組織者不同至普通之　舉　查　視蒙古各地方人民之寄居京師者多寡有間應否准如所請事關變通成法擬請呈由大總統諮詢參議院從速答覆以便辦理等情呈請前來相應諮詢參議院從遠答覆可也故昨日參議院開會下午一點時議長吴景濂出席議員到者二十餘人議長宣告延長一點鐘人數仍不足又延十五分鐘終不足法定人數議長報告云政府緊急諮文謂西藏秩序未復風氣不開且路程遥遠辦理選舉輾轉需時而國會之期已迫若在原地辦理恐緩不濟急本席之意於下次專爲此事開會一次衆贊成遂散會 
　　蒙議員上書辭兼職 
　　當選外蒙議員易宗夔辭職書云爲被選議員呈請辭職事緣宗夔現由外蒙古札薩克圖汗選舉區投票選舉爲衆議院議員據衆議院議員選舉法第七條現任行政司法官吏及巡警停止選舉權及被選舉權於蒙藏青海不適用之然被選以後究無規定可兼行政官吏之明文自應提出辭職書呈請會長呈由國務總理呈請大總統准免法典編纂會纂修以便專任議員職務　爲公便謹呈 
 [P直議會彈劾冗官之效果> 
直議會近日咨請大總統略稱直省財政支絀在前清時代尙且裁汰冗員不遺餘力近來馮都督因位置私人仍設五路觀察使虚糜鉅欵例如已設民政長與都督同城復設巡警道况洮臨等處亦無此項道缺儘可無須添設本會爲一省人民之代表不便緘默請轉飭馮督尅日取銷五路觀察以便維持現狀等因大總統接閲之下各省暫行官制規則業經頒布巡警道屬内務權限之下一俟行政公署成立後斷然消滅至於洮臨等屬尙未劃分區域咨准有案將來若何支配之處該省自應與都督妥籌商同辦理已批所請應無庸議云 
[造謡者意欲何爲]  
前日實有秘密報告一件到總統府稱王芝團李光瀛吴定庵胡鄂公錢銕樵等在天津圖謀二次革命以國風日報津報大中華日報新春秋報作機關北京則以國風日報爲機關部請卽防範云云總統府得此報告卽交京畿軍政執法處訪拿嗣經執法處調查王芝圃現在上海李光瀛卽執法處辦事員胡鄂公乃新選議員錢銕樵係共和黨員亦在上海吴定庵死已半載天津國風日報停版已一年餘種種事實毫無根據執法處總辦陸建章以此事係楊以德所報告昨特晋謁袁總統面陳以上情形袁赫然震怒大罵楊 
以德含沙射影擾亂秩序不置謂卽據偵探報告亦應詳查何得率爾呈報致滋事端聞已用正式公文申斥矣 
[國民黨追悼宋遯初紀]  
國民黨湘支部定期四月二三四五號開追悼宋教仁先生大會部署一切最爲完善内外一律陳設鮮花曁各種花圈門前照壁用柏葉紮成爲國捐軀四大字頭門外紮一牌坊書追悼大會四字頭門横匾字爲胡天不弔對聯爲雲封衡嶽星隕申江頭門以内悉設漫天布棚二門横額書湘水無情字樣旁聯悲深林肯譽埒盧騷甬道擺設花木廊下設有樂亭正廳及兩廊滿懸各界所送輓詞又設有演説台部長黨員來賓休息所堂中高懸宋先生肖像軍樂迭奏日來赴會者雲集譚都督及各司長昨日俱蒞會致祭備極一時之哀榮云 
[湘省之議會與政界]  
　　鹽政處交代之大衝突 
　　湘省自反正後所有官吏行政自司長軍隊自師長以下皆由都督委任到任以後再由都督呈請大總統任命備一種之形式而已其實完全由都督主持之也月前中央命令改鹽政處爲榷運局歐本麟爲湘省榷運使此事全由中央作主未由都督薦任譚都督頗爲不悦又以湘省欵項全頼鹽政從前中央即有收回直接歸部管轄之説已一再力爭茲又由中央委人接辦則權操自部更難爭回並以歐無鹽政上之智識故有反對之意而鹽政處長黄英亦不允交代歐本麟則以有中央任命在亦不能任人擺布定須到任卽定期於一號到局視事並向巡警廳借巡警四十名向軍士廳借軍士四十名前往該局接事及到局黄英以未奉都督命令堅不肯交代彼此相持不下言語衝突黄竟用手槍攻擊歐歐見勢不佳當卽退避幸免於禍現正與都督嚴重交涉聞譚都督以歐現有他項舉動本應拿辦故决不稍讓云云此事不知如何了結也 
　　參議員選舉風潮未已 
　　湘議會選舉參議員一事黨派極多其衝突至爲複雜程希洛等電中央睛完全取消被選人岳州一部分議員因西路議員以二十六日所投之四十餘票作爲無效提起訴訟公民鄒新霽等控告被選之盛時吴景鴻周震麟三人選舉違法各節前報已紀載之矣鄒新霽等之訴訟失敗現擬聯絡議員再行提起尙未實行程希洛之請中央取消被選人經都督駁覆又經程等再駁昨日聞又得中央籌備國會事務局電定須取消毫無轉　現都督對於此電不肯宣布其内容究竟若何尙未可料至二十六日所投四十餘票所舉係中路之葉瑞芬故主張有效西路人恐自已失敗故主張無效岳州（中路）議員提起訴訟尙未審訊譚都督亦曾電請中央解决昨得覆電謂應作爲無效都督得此電後即於本月二號到會召集議員繼續投票擬置籌備國會事務局前電於不顧而中路議員異常憤激故是日抗不到會並擬組織公民大會以爲對付之方投票之事當然不能成功將來之衝突恐未已也 
[鄂省改組公署之悲觀]  
鄂省民政長與四司合署辦公之議發生已久因内務財政二司長暗中掣肘遷延不能實行頃民政府接奉國務院電以前頒畫一官廳組織令通飭於三月内一律辦齊現在期限已屆鄂省行政公署尙未據報成立自應趕速籌辦一致進行希於電到後卽將總務處及各司員額查照暫行辦事章程分别改組云云夏民政長因改組公署須裁汰人員甚衆此事最招嫌怨刻值風鹤頻驚之際莫如以此難題諉於他人辦理故電政府請病假一月以實業司長屈德澤護理俾將行政公署組成庶免爲衆失之的業已奉政府覆電照准乃内務司長饒漢祥聞合署即將實行决意辭職他去已經黎公密保授爲國務院僉事財政司長黎澍亦呈請辭職奉准聞黎公擬以馮喆天長内務沈致堅長財政因現值改組公署夏民政旣在病中未便遽易兩司長故挽留饒黎二君俟公署成立交卸而饒黎以辭職已准遇事不負責任以致改組公署各事僅屈德澤一人裏外調度教育司長姚晉圻老邁龍鍾亦久蓄告退之志本擬於此時請退經黎夏二公勸慰乃止大約改組定後亦必自退昨屈德澤以護理民政長名義發布改組通令各司人員之去留仍令各司長主持饒黎則堅不肯負責聞與爭論甚烈茲將該通令録下（一）各司於本月十號以前各將該司職員依照條例所設員額遵大總統教令第十號文官任用法草案所列資格開單呈府分别荐任加委（二）各司署於十號起各將經管卷宗存案薄記及應用物件器具一概移送公署分别部署（三）各司應裁人員限於十五號以前造册送府以憑甄録分别存記改用（四）各司原有警衛雜役均造册送府聽候分别支配遣散（五）行政署准於本月二十號實行辦公 
[閩省長答覆私借外債之質問]  
閩議會議員鄧醒素等於上月念八日開等五次會議時提出借債質問案當經公同議决咨請民政長答覆已誌前報茲由民政長備文答覆如左 
（甲）第一項之答覆查整理財政本爲目前最急事件但言及整理二字必有着手辦法閩中自光復起至去臘止積欠至二百餘萬兩欲言整理必先由軍政着手岑鎮撫使抵閩之日即議借債裁兵是借債之議非自本民政長始也去年都督提議借債二百萬元臨時省議會業經通過本民政長賡續前議長爲裁兵起見豈欲牽混原案至財政狀况光復之初固屬困窘然經年以來稅源未開軍餉政費積欠益復增加又豈三個月之間徒手空可得整理此次派員赴申商借欵項因借欵條條件尙無頭緒未能遽行提交會議至借欵必要與否全視財政之能否支持爲斷閩省目前財政狀况旣如前述則借欵問題自非得已無俟本民政長之贅述矣 
（乙）第二項之答覆查去臘過年用欵所有籌借欵項實有不得已之處其時本民政長抵閩甫十餘日軍警行政各費非六七十萬不能敷衍迭電中央請欵恊濟而緩不濟急若不訂借該欵必有意外之虞乃向林薇閣處借出三十五萬元合之都督在兼理民政任内借欵十五萬元共計五十萬元除前借并折扣貼水各項外約借台伏三十一萬餘元始能稳度年關除另將該案咨請追認外此項借欵係充去年必要用費本民政長毫無專擅之意至不交會議一節實非不交也蓋因借到此欵時臨時省議會業經閉會而正式省議會尙未召集無從交議迨省議會開會本民政長卽經飭員編案正在擬辦問適接貴議員質問書因略將當日需欵情形陳述以代答覆 
[魯省近事紀]  
　　抗捐暴動風潮 
　　魯省前議每畝附捐銅元一枚補助學務經費一事疊經各縣以歲比不登民情不靖爲辭呈請暫緩實行已屢誌前報日前省議會亦有提及緩行者而激進派人持之甚力謂此事爲發逹學務起見斷不容緩苟人有心决不反對云云正相持未决而鄉民反抗之警告乃屢至矣其最劇者爲前濟南府屬之德平聚衆暴動勢甚洶湧區官某君親率警兵前往彈壓竟觸暴民之怒凶毆致死其次爲前武定府屬之海豐亦全縣暴動擁入縣城將議參兩會並勸學所搗毁其議叅會員及勸學所人員有被毒毆傷重者有幸而逃脫者又其次爲前武屬首縣之惠民亦有愚氓蠢蠢勢將發作雖尙未至决裂然岌岌之象已難保朝夕以上三處俱已來電告急聞民政長有派兵彈壓之説 
　　搜查康公館之嫌疑 
　　本月五號午刻警監學校教務長康君公館（在曾家橋）突來都督府探訪營兵多名持該營管帶某君名片聲言搜查秘密事件闖進院内徧室搜檢箱籠等具翻閲一通臨去時又將康之車夫押帶同行觀者多謂康君必有跡涉嫌疑之處現聞康已報告同鄉康本曹人立開曹府同鄉會研究對待方法一面公推代表面謁都督質問無故搜查究因若何理由若何証據一面派人質問該探訪營管帶並又有具書質問都督者結果如何未悉 
　　工農二校風潮已平工業 
　　工業學校開除學生旋復收回一事日來屢經交涉漸有頭緒聞收回各生已至行政公署呈遞悔過書大約無不批准以悔過書之呈遞不過表面文章個中消息早已通融妥當也但所收復共有幾人或十八人全收或有所輕重則尙未悉云又農林學校墾植一班因反對補考罷課事近聞亦已平復該學生等現正實行考試説者謂該班轉圜甚速不待開除而卽自了事其學生蓋勇於改過云 
[日華國民會成立狀况]  
日華國民會上月二十八日在東京采女町精養軒開成立大會到者有發起人汪伯唐胡經武劉崇傑三君及日本名士犬養毅頭山滿三浦子根振一寺尾亨大原武慶大橋新太郎松井慶四郎中川虎之助添田壽一山座圓次郎等二百餘人由寺尾亨博士代表發起人朗述開會辭畢公推三浦子主席將開緣起及所訂規則頒布茲列如下 
（甲）緣起略云循世界大勢之趨向促東亞之恢廓日華兩國互相提挈成於潛移默化之間吾同志有見於此發起本會欲乘此時機聯合兩國國民增進東亞之文明維持世界之和平 
（乙）規則第一條本會命名爲日華國民會以日華兩國民之有志者組織之第二條本會以融　日華兩國民感情互相恊助維持亞東大局並增進兩國民之幸福爲目的第三條本會設本部於東京及北京二處將設支部於兩國衝要地方第四條本會設委員常議員及理事若干名第五條本會幹事員由日華兩國會員中選舉兩國各居其半應設名譽會長一位由日華兩國人中推選之第六條會長及幹事之任期以一年爲限不得再任第七條每月開幹事會一次春秋二季開常年會各一次第八條本會内設俱樂部專供會員等隨意遊樂之用第九條本會各支部得自設規章須經本部認可第十條本會設書記及事務員若干受理事之指揮理會務第十一條本會經費以入會費常年費及特别捐欵充之每人入會費爲一元常年會費爲二元第十二條凡欲入本會者須有會員二人之介紹 
[地方通信]  
　　蘇州 
　　國民黨開追悼會紀 
　　昨日下午二時國民黨蘇吴縣分部在滄浪亭五百名賢祠爲宋遯初君開追悼大會到會者計男賓一千五百餘人女賓一百二十餘人各界致送哀辭輓聯八十餘副今紀其秩序如下一奏樂二迎神來賓向上行一鞠躬禮三楊佛士君宣述宋先生生前宗旨事略並此次罹凶慘史四軍政司盧鹿萍君代表龔應驥太湖水師劉統領飛划營鍾統領之代表姜方堯東路　區官模範監獄馬所長民信報楊代表國民黨蘇部祝代表循序宣讀祭文五奏樂六來賓演説有十餘人之多其中尤以錢强齋君演説最爲痛快激烈有一個宋漁父死自有千百個宋漁父繼續而生萬不可以目前人情鼎沸均爲宋先生開會追悼不轉瞬卽消減於無何有之鄉云云衆大鼓掌七奏樂八行禮九散會迨散會時已五句鐘矣 
　　法官調省查辦 
　　崇明公民張蔚材等赴高等檢察廳具控地方廳推事章壽椿挾私枉法等情經廳長陳福民君批准吊卷查明予以刑事處分一面即由籌備處長立將該推事章壽椿飭調來省聽候查辦日昨有崇明縣城鄉公民蔡　等多人赴籌備處呈請將該推事章壽椿免予調省仍留地方廳充當推事經張處長照案批斥矣 
　　竊牛案内之逃犯 
　　義興宰牲公司因竊牛案釀成人命重案屢紀前報尙未解决有該案中之竊牛賊某一名經檢察廳拘押在案近因在所患病由看守所報知廳長遂飭送齊門外福音醫院診治邇來病已漸愈不料突於前日黄昏時乘人不備私行逃逸該院主惠更生得悉後卽報知檢廳派司法巡警分頭嚴緝外並由惠更生醫生着看守病房之僕役分赴近村各處追尋乃昨日尋至周莊下鄉在某農家門首獲住當卽雇舟押解回蘇轉解檢察廳收管矣 
[鎮江]  
　　京口風災報告 
　　鎮郡於四月七號東風大作其勢甚猛停泊江干之各民船斷纜走錨者不計其數洋碼頭泊有王張兩米船亦被浪擊沉損失甚鉅午後二時有義渡船一艘由鎮開往瓜洲行至鮎魚套江中遽爾傾覆該船所載男女計有七十餘人紛紛落水幸救生紅船急往援救聞得慶更生者祗二十人尙有五十餘人不知下落云八號救生局委員張道生君派紅船三艘分往象山及失事之處打撈被難各屍刻已撈起男女屍身十餘具報由某善堂拍照棺殮以待屍親認領 
　　盜刧商船駭聞 
　　商民王順昌於日昨裝運貨物船行至鎮江下游之沙頭地方於夜間三更時分忽來水盜二十餘名蜂擁上船搶去銀票衣物約計三千餘金報經水師前營王營長派兵查緝務獲究辦 
[揚州]  
　　商團成立大會紀 
　　揚州商團體操會於去歲發生一切咸仿滬上商團體操會組織故辦未多日成效已著茲該會會長朱竹軒等特於本月初七日在小東門事務所舉行成立大會先期延請在城軍界報界學政各界及在城各團體蒞會屆時軍界自徐寳山軍長及第二軍司令部各司長以至憲兵司令方柳江等均到報界惟民聲報主任徐功時以適經往滬未到其餘各報訪員如張仲丹孔劍秋馮叔鸞蔣寄生盧子文王漢輔張少齋諸人均各到場學界則合一中學體育學校法政學堂警監學校以及江都公立各小學亦皆蒞止政界則知事署警務公所之人員及各區區長均至此外各團體到者尙多該事務所中非常擁擠幾無插足之地演説者有徐軍長及馮叔鸞孔劍秋周咏台等人祝詞亦甚多演説後會中延請來賓觀操即在本事務所由操場舉行兵式操操至二時之久徐軍長甚爲嘉許其贈品則自滬上印成月份牌上有該會長朱竹軒等之肖影印有千餘張因來賓甚多 
 
 
 

Page 7

 
 
未能徧及該會并聘通俗團（爲孔劍秋所組合）演唱新　三日自初八日起初十日止 
　　兩淮搉使之倥　 
　　兩淮鹽運司張岱山前以丁憂在滬并於滬上所設之事務所内經理一切未盡事宜以故久未回揚茲聞本署接得來函云張將於陰曆三十日回署乃迄今初七尙未返駕又聞張回揚後卽須馳往湘省交涉湘岸事宜 
[廣東]  
　　粤省鹽政問題 
　　新任兩廣鹽運使黄仁壽到省謁都督後胡都督以司禮待之併商援照原案將粤省截留鹽餉全數劃出黄以在京時曾許財政總長將該項餉課直解中央如都督要截留當電部請示意含粤鹽關係桂省須求廣西同意且彼爲兩廣鹽運使係中央特簡專使與司不同故權限不隷於都督位次與都督民政長同現已電中央解决種種問題胡都督亦同時電京以鹽餉截留核准有案粤失巨欵要政勢將停辦且大部前經核准今遽收回不足以昭大信併以運使究竟何種權限兩廣鹽運使能否歸都督民政長隸轄乞速頒明以資遵守並電國稅廳長廖仲愷就近承商財政部力爭以符原案 
　　請中央加派軍艦恊巡粤海 
　　粤自通商以來領海主權盡失交涉頻聞北海魚船澳門浚河兩項其彰明較著者也胡都督昨特電請海軍部加派巡海艦一艘海防艦三艘巡洋艦一艘南下管理南部海疆並與海防司令部磋商防海計畫其三巡海艦一在東路之潮海會同鎮濤巡弋一在中路之粤海會同東海廣亨巡弋一在　路之瓊海會同廣全廣庚廣玉巡弋其三海防艦卽一在虎門一在北海一在青蘭港至巡洋艦則會同廣海作海軍學校之練船及巡弋南洋各埠以備聯絡海外華僑如此集合梭巡則領海之内方不致外人勢力横加侵入云 
[湖北]  
　　盜賣荆旗馬廠之結果 
　　湖北荆州旗民善後處總理胡鄂公前有盜賣旗城正藍旗公所等地與沙巿天主堂之事交涉至今未曾收回而胡已運得衆義員赴京擺脫干係該處恊理張盤因亦效胡所爲擅將荆旗馬廠早已墾作田地者變賣黎夏二公據荆人呈控卽派時象晋君前往查辦頃據復稱該馬廠田地綿亘數百里分坐江陵石首枝江潛江監利五邑惟石首縣最爲膏腴該籌辦善後處未經禀准擅自出賣殊屬不合已遵電示將石首買廠田之人傳至荆城令善後處將價退出以後勿再變賣聞黎公以時查辦員刻已由荆回籍究竟該處已不否遵照退價收回原地所呈未能清晰爰函請民政長飭内務司遴派委員前往携同廠田底册馳赴各該縣會同縣知事查勘明白卽責成各縣妥爲保管 
[雜評二默]  
　　國會開幕後之希望 
　　數日前國人每惴惴焉以開會不成爲慮今竟安然開會矣安然開會而人心爲之一定民氣爲之一振種種之疑慮爲之一釋 
然而猶未也開會以後總統能安然而選舉内閣能安然而組織新政府一切之手續能安然而布置民國之前途始有望耳 
　　美國承認後之希望 
　　美之所以展緩一二日之承認者亦以種種關係故恐不能安然而開會耳今旣安然而開會則十號十一號之承認當必不虚 
然而與美有同日承認之消息者僅墨巴兩國也此外各强國則須俟正工總統之舉定然則選舉總統之前數日我國民舉動能無慎之益慎乎 
　　從速解决之問題 
　　時至今日而中央學會之選舉參議員猶齗齗然爭資格湘省之選舉參議員猶齗齗然爭黨派西藏之選舉參議員猶齗齗然爭地點國會開矣曷不平心靜氣以解决之也 
　　近今流行之謡言 
　　造謡者必借有類似之事實而發生也今者各省屢破圖謀二次革命之匪黨而後二次革命之謡言乃大起自謡言起而後不肖之官吏乃借此謡言以陷人而自利若前清捕拿革黨之告密是也不謂今日復有此種手叚發現於天津人心之所以益形恐慌也 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版 
[本埠新聞]  
刺宋案犯第五次預審記 
宋鈍初君被刺一案昨日午後復奉公共公廨研訊中西各界到廨觀審者較前堂更形熱鬧公廨門前馬路兩旁擁塞公廨頭門以及公堂四周仍由捕房加派西印各捕荷鎗戒備武士英並未解案惟法捕房特派趙繙譯與西探目到觀審總巡捕房仍用汽車派探押解應桂馨到廨中國政府代表德雷斯捕房代表侃克宋君家屬代表佑尼干梅吉言應之代表愛理司沃沛羅利士等律師與捕房卜總巡五十號西探總目安姆斯脫郎均先後蒞庭至午後二點三十分鐘正會審官關君與英副領事康韋兩君升座樓上公堂研訊關君因慎重電稿文件特派親信家丁一名值堂傳遞俾免宣洩茲將研訊情形録左 
　　王阿發之駁詰 
　　中西官升座後命傳見証王阿發至案卽由愛理司律師向王詰問爾曾到過應桂馨家内否王答去過愛問爾前天説一人辦不料是何事答第一次有友繕函至應處兜售手卷字畫未成第二次應老爺説托我辦公事愛問囑辦何事答應稱無論如何與你做一個事情做做愛問是否發現此案前十天答是愛問爾第一次到應家與第二次是否相隔三天答是愛問第二次到應家囑你辦何事答商量公事愛問爾前天未説公事祗説有事究係何事答説有一件事德律師聲稱此事王與其友鄧文彬説過愛又問爾是否去過三次答是愛問最初一次爾在公堂所説均不對答並無不對答與友人去過一次自往兩次愛問爾去是否在三月二十一號二十四號前後答不能記憶惟中國日曆約在二月初十左右愛問爾是國民黨人否答不是愛問爾是敢死黨人否答不是遂退下 
　　范阿榮之駁詰 
　　堂上命傳車站脚夫范阿榮至案即由侃克律師向詰問范稱三月二十號晚宋先生被害後至十一句餘鐘打掃時在茶壺桶旁拾得鎗珠外銅帽子一個交與同伴朱小弟轉交捕房包探餘不知情德律師聲稱那晚黄興等在車站送行故令范到堂證明當時情形令范退去　　吴仲華之駁詰 
　　卽由國民黨書記吴仲華上堂德律師卽向詰問吴稱三月二十號晚上在車站恭送宋教仁先生德問爾與宋相識否答相識問那天宋往北京有幾人送行答黄興等多人問爾在何處答在招待所接待問何人先到答宋與黄興先到在招待所閑談後宋先生起身我等隨後相送問爾到月台否答未到月台愛律師駁稱德律師所問到月臺不到月臺非正當詰問德律師遂將所繪肇事處圖式令吴逐一指點畢德又問送行時誰在前面吴答我在前次黄興迨至鐵欄相近　聞鎗聲一響黄興説什麽響問後來如何答黄卽找站長問黄找站長爾如何答卽走進問爾聞鎗聲後如何答回頭似見一人飛逃後又聞鎗聲二響問以後如何答去看宋先生宋已知受鎗身靠在鐵欄上問彼時共有幾人答有二人惟記不清楚問宋受鎗後自已能走否答尙能走有人扶上汽車往鐵路醫院問宋何處被擊答在後脇問宋至醫院後爾去過否答醫生云不能見客直至宋君死後見面沃沛律師又向吴詰問此圖樣是否爾繪答不知誰畫問當時車站上人多否答甚多問爾聞鎗聲後卽至站長處答逾時始去問那天有許多代表入京是否爲開國會去的答是問宋教仁是否國民黨代表答是問宋是否被舉答是問武士英口供爾聽見否答未聞問武之供單爾是否答亦未見問報紙上見過否答見過的問爾知開國會國内人心頗不安否答不知問可知有許多人反對國民黨答不知問此鎗珠上銅帽何故交與捕房答爲証實此案問何人叫爾到堂作証答因當時在場應該到堂作證德律師亦稱吴當時在場自應上堂作證係正當辦法問還有找到一鎗珠上銅帽子在何處答不知問那天係何人開鎗答不知問爾見開鎗人否答亦不知遂下堂 
　　開説原告見證口供愛理司律師於是起而言曰此時被告律師應開説案情惟因案情重大恐不能過短原告控應桂馨主使行刺從案情説起來此層須確實證據可以定案領事官意見亦以表面情形未足定此重案須有確據方可侃律師接此案關係重要非表面情形可以定案第一次開審時副領事此意亦表同情愛律師又稱此案定案地位須照此辦法此刻先將原告見證口供辯論第一吴福銘（即武士英）口供敝律師不細細詳説但説武之口供可靠不可靠請堂上注意武供甚長中有自相矛盾且多支吾請堂上細細研究後武供與被告應桂馨一方面有無關係堂上自明查武供清清楚楚又力爭此事我一人做的殺宋教仁早有此意武供最要一人卽此數語可以明白至於行刺一層武供尙不足信還有别人能證實麽况武自説早有此意謀害此人乃控單上説武幇應行刺此可證明武供不能定應案還有一言欲説恐德雷司律師反對似乎他一人知法律的意思敝律師説法律上意思極容易幇兇之説更不可靠（是時英領康君與愛律師辯論教語未譯）愛又曰武行刺一層須另有見証証實纔能可據查原告各見證並没有一人證實此案且原告律師開説案情時稱人有來可以證實謂武口供内有一陳姓給武手鎗事後武交還與陳原告稱可以證實然此証盻望已久並未到堂還有這手鎗稱卽行刺之鎗証據亦不能呈出且宋所受鎗珠係最要關鍵亦未呈出祇令送行之人與車站上人到堂作證或者請與宋醫治之醫生到堂原告惟車站脚夫中西包探到堂不爲要證旣不將鎗珠呈出又不倩醫生到堂係疎漏脫節敝律師以此等表面情形不能作證須令原告交出實在証據不能憑意見定案此案原告並無證據現將卜總巡與五十號西探總目第一見證説搜查應家内拿應情形卜供祇証實搜出文件又找出一手鎗他説在衣箱内查出旣没有証實此鎗是應的衣箱是應的此亦原告疎漏之處就是説武打死宋教仁亦没有憑據祇説手鎗是打宋的手鎗抄出文件他看過據説抄獲文件祇一部分至抄出文件上之關係敝律師亦不便即説後須逐一聲明文件上原告律師不肯帮譯一層因沃沛律師辯駁之故總之要言不煩文件與此案關係亦不能確是（其時康君又與愛律師辯論亦未譯）愛律師又曰電報譯文被告律師説其草率堂上亦然至王阿發口供其意似乎應桂馨這樣人能做這樣事他先話不識應是賣字畫去的在出案前十天所供不長可以研究下去他説胡姓友人寫信帶手卷去賣字畫在出事前十天他去見應未談甚話亦未賣字畫隔了三天便而親密應托他辦這種重大的事此話决不可靠從没有這樣大事托這種人去做至與王看照片此話更不可信應要指使殺一人卽給照片他看亦不近情此等供詞均屬揑造原告律師拿出証據已看過將來須細細討論此時將各証據先説一遍至被告一方面案情主使行刺宋教仁原告証據均不實將來問應桂馨時應口供甚長政府命應所辦事情須向堂上一一説明應有人反對亦須向堂上説明至應與被害人亦可説明應與武士英本不相識武如何留在應處亦可説明卽能明白王阿發口供堂上問應桂馨時王所供難靠亦須向堂上聲明至應家内抄出之手槍稱係害宋之鎗訊應時亦當明白尙有緊要文件以及往來電文此系亦當向堂上聲明應民國之官捕房抄出之文件均關係政治應到堂後解釋狠清楚沃沛律師與敝律師意見相同現捕房抄出文件祇稱有關係本來憑據應該原告交出現被告能將電文向堂上聲明電中均關政治至被告聲明亦須禀明上級官主持卽三萬元之電報解釋此電亦有許多事情恐不能説電文上有的能説有的不能宣佈被告案情大旨如此公堂此時如問下去恐應話甚長訊問不及（其時康君又與愛律師辯論亦未譯）德律師向上聲明日敝律師因有别案辯護應請堂上准派譯員到廨與各面代表查對各項文件電稿並請諭一時刻以便派人到廨候示卽奉堂上照准 
　　應桂馨之研訊 
　　遂傳應桂馨到堂即由愛理可律師向應詰問應稱原籍寗波生長上海自幼讀書後做地皮租界内略有産業愛問爾在民國當何官職答爲江蘇全省巡查長問何人派爾答江蘇程雪樓都督委任此項文憑在家被抄堂上卽檢出委任狀與觀（該委任狀大書今委任應夔臣爲駐滬巡查長）應閲畢稱尙有辦理責任條件愛律師卽向堂上聲稱除委任狀外還有别種文憑否請爲飭令捕房交出侃律師聲稱文件尙待查察愛問此項條件是何式樣答稱與中國衙門常用札文相似問中央政府是否核准答稱在去年八九月間核准問除此職外尙有别項差使否答尙有遣散軍隊安撫軍隊問巡查長所辦何事答稱緝拿匪黨等事問光復時當何職答在南京當兵站長專管軍餉問爾在孫逸仙處當何職答庶務長自南京政府成立至取消後解職德律師向應詰問庶務長辦理甚事答稱總統府除秘書長以下之事均歸庶務長辦理德律師向堂上聲稱請飭令應説明究當何職愛律師又問陳其美相識否答相識七八年問爾在他處辦過事否答光復後在都督府當過諜報科問爾在南京爲庶務長究辦何事答稱一長之下分十二科辦事一科各管一門問巡查長辦何事答稱調查兵變土匪與政治上有危險之事並與租界内有關係的事問如有兵變等事爾報告否答稱須要報告問此差駐滬外尙有别處否答稱與江蘇毗連之處均可調查問如有事爾報告何處答報告江蘇都督及中央政府問爾報告電報底本有否答有亦在家内被抄尚能辨認問爾是何黨會答稱共進會問該會是何宗旨答稱光復後招撫散兵免得他們鬧事問爾在會中當何職司答稱由各省同志舉爲會長問會中共有幾人答稱中國四百兆同胞約有一百兆入會問入别黨否答稱未入别黨問光復以前辦何事答彼時在河南辦礦聯絡軍隊光復時由滬帶兵送孫逸仙到南京迨臨時政府取消後回滬問回滬後當何職答稱恐兵隊散後不能生計故組織共進會問爾責任各條件能記得有最要條件否答稱最要有二條此時記不清不能説愛律師向堂上聲稱此種文件何時可以拿到以致不能訊問下去（英領康君又與愛律師辯論數語亦未譯） 
　　查對各項文件之預定 
　　侃克律師聲稱此項文件現不知在何處可以調查德律師謂此項文件關係重要不能另有人干預恐有加减等弊侃律師聲稱方纔應此項文件放在一處或可檢出愛律師又稱此項或在公共捕房或法捕房請爲一查言至此堂上以爲時已晚不及再訊遂判應仍帶回捕房候禮拜五午後再訊並諭兩造律中國政府代表於今日午後三時與捕房監督公同到廨再將各項文件查對以資研究 
[棧租加價新章之抗爭]  
魯閩漢口廣潮各帮衆商再致太古怡和日清公司鴻安興記及招商總局函云日前接奉復函以棧期稍爲更改十五天限外過期一日至十日作半月計租一節經轉致各商僉稱此等新例窒礙難行概難承認卽謂地皮增漲造價騰貴各棧相沿已久並非今日創始棧租向蒙體諒寛予期限主客均受其益若驟然變更未免令衆商爲難徒增困累至謂來貨壅塞足徵航業發逹至於極點在他人求而不得貴公司獨操勝算良足忻賀又何必徇棧租之小利以至牽動大局使兩方面同受此無窮之虧耗也仍懇顧存交誼軫念商艱取銷新章照舊辦理商等受賜良多矣廣肇公所山東會館漢帮志成公所米業仁榖公所泉漳會館潮州會館全體衆商同啓 
[閘北禁煙區域之爭執]  
上海縣知事昨據禁煙局長嚴庸呈稱案奉鈞署訓令内開案據該局長先後呈稱江灣鄉公所拒絶禁烟調查及查獲廣和朱義隆兩店私售烟丸等情當經先後函商寳山縣知事查復去後旋准寳山縣錢知事公函合行令飭局長查照等因奉此具見知事慎重禁煙之至意局長責任所在殊難緘默謹再陳之 
原函云寳邑各區禁煙業已依限進行惟閘北地跨二邑又當租界尾閭前經會商决議辦法四條設立上寳閘此禁煙調查處爲事實便利起見由上邑禁煙局主辦查獲違禁事件即由該處就近轉送上邑檢察廳處分其調查處界限自應以前定閘北初级廳管轄域爲標準等語 
查寳邑閘北一帶以適當租界尾閭禁烟事業久未進行本年一二月間局長曾以該處禁煙廢弛有碍本局要政電請會商辦理荷蒙俯准越數日交閲上寳禁烟會議條件並飭令迅速查照辦理此上寳閘北禁烟調查處所由設也至調查區域似應遵照上寳閘北原有區域爲定則未便僅以上邑閘北初級廳管轄爲標準此理至易明瞭無俟贅言也 
原函云日前會議禁烟辦法第一條有設立上寳禁焑調查處隨時會商巡警局辦理等語第三條有如查獲烟犯或烟証隨報警區交由調查處轉送檢廳等語是警局明係恊助機關未便爲劃定禁煙區域之根據各等語 
查巡警局設有禁煙局地方確爲一種恊助機關但禁煙局未成立之處禁煙事項统歸巡警局辦理煌煌省令誰不知之閘北巡警分爲十區江灣亦隸入其中誠以此項禁煙問題併入巡警範圍則七區之江灣鄉所有禁煙事宜應否另行辦理當不待智者解决而自瞭然於胸中矣 
原函云江灣鄉辦理禁煙早經專設機關具有成績其區域本不在調查處範圍殊未便越俎代謀致淆權限等語 
查寳邑閘北一帶禁烟事宜本不在上海禁煙局調查範圍使錢知事果能深知權限確定界線理宜早日另設機關嚴密查煙其成績自不在江灣鄉下初何須往返會商鈞署致寳邑閘北煙禁處委托上海禁煙局主辦處又轉知上海禁煙局勿踰越範圍也耶局長固主持上海禁煙者此次奉令兼辦寳邑閘北禁煙事宜其越俎代謀之咎知事將何以解之綜言其要上寳閘北區域迭經各士紳會商迄未成議此次調查禁煙問題暫根據閘北巡警範圍似爲至當不易辦法如果彼此委須更動區域時亦宜早行商妥庶不致阻碍要政乃錢知事發號施令今日如此明日如彼殊不足以昭公允非局長故爲詆毁也試就閲其前後二函一則曰調查處自應以前定閘北初級廳管轄區域爲標準再則曰卽就暫定之司法區域論核諸去年會銜呈准設立之閘北初級廳管轄範圍亦多障碍文義旣屬游移辦法亦未妥洽無從查照局長爲慎重禁煙起見理合將閘北禁煙區域未便查照各緣由呈請知事察核迅予轉商寳山縣知事卽日規定閘北區域繪圖立説詳細示遵實爲公便盻切施行謹呈 
[煙犯抗禁之庇護者]  
浦東二十四保十六圖陳家行地方秦嘉春日前因違犯烟禁被禁烟局調查員查獲烟具多種帶回禀明嚴局長候補提秦嘉春治罪在案嚴君即將此案移至第一初級檢察廳奉派法警蕭國樑前往該處查傳迭次逾抗前日又往催傳旋被該處圖董秦湄生庇護留難將法警蕭國樑捆縛任意威嚇該圖地保蔡尙坤始而恊同往傳織則串避唆抗蕭即回廳禀復前情檢察員即查照新刑律第八十條及二百七十六條辦法指提秦湄生及地保蔡尙坤等到廳嚴訊以便勒限交出該煙犯秦嘉春逮案按律懲治 
[第二師改編紀聞]  
　　章師長啓用關防 
　　章駕時奉命充江蘇陸軍第二師師長後昨已奉到陸軍部頒發　防一顆交曰江蘇陸軍第二師師長之關防並部給委任狀一紙遵於四月一號到任視事啓用關防師司令部現駐蘇州城内特於前日訓令駐滬陸軍步砲各團營長查照云 
　　廖營長造送册籍 
　　程都督以蘇省各屬駐紮軍隊令劃分三師重行編配查江防駐浦步隊第一營廖營長守忠所部全營士兵自應撥歸第二師編制管轄業經令由章師長飭令廖營長迅將所屬官佐履歷曁土兵年籍並分防區域駐紮地點尅日造具表册送師核辦等因昨由廖營長遵將各項表册造呈章師長查核矣 
[鐵路衛隊移駐太陽廟之不果]  
閘北太陽廟前清光緒初年由姜姓老嫗募捐建造本屬地方公産前年光復時被李徵五所統之光復軍駐紮由住持僧私將廟産單契盜押與新瑞和洋行該軍裁撤後洋商卽派印人茄克生爲管廟住宿廟中經閘北巿政廳函請陳交涉與該管領事交涉在案前日有川粤漢鐵路衛隊軍統潘月樵部下軍官朱志洪蔡金華等帶領兵士四五十名前往該廟暫駐與管廟印人大起衝突互扭至巡警局經龔局長親自提訊朱蔡等聲稱已由潘統領函致巿政廳請借該廟駐紮軍隊等情局長以該廟交涉尙未解决商令該軍官暫駐於習藝所舊址候再核奪 
[警界名詞之大更革]  
上海商埠警察廳自奉令將吴淞閘北兩處歸併改名淞滬警察廳後聞穆君已定期十號實行改換名稱所有各區域改稱曰警察所區長改名所長閘北水巡併歸南巿水巡统辦其一切未盡事宜仍須隨時規畫云 
[警廳添設副廳長不確]  
前報載警廳添設副廳長一節兹據淞滬警察廳穆廳長來函謂此次奉令將上海南北巿巡警合併改爲淞滬警察廳現在正從事規畫廳之地點設在閘北查現行地方警察官廳組織令無副廳長名目此次規畫自應悉照組織令辦理斷不能滬地獨異至所稱副廳長某總務科長某尤爲揣測之詞云云觀此則前報所 
[中州嗷嗷待哺之現狀]  
　　河南都督兼省長電 
　　上海中華全國義賑會鑒豫省兵燹餘生又遭荒旱哀鴻遍野觸目傷心本省無力發棠募欵已成弩末不得不乞仁人之粟以救涸轍之魚素仰貴會義聲所播薄海同欽飢溺爲懷不忍坐視特此爲民請命尙祈慨然指撥救此災黎是爲感盻立候德音河南都督兼民政長張鎮芳歌印 
　　河南巿民公電 
　　上海法租界中華全國義賑會總恊理各董事均鑒敝省一年無雨旱災甚鉅河陜汝一帶情形更重飢民數萬麕集省城嗷嗷待斃死者塞路哭聲震野慘不忍聞乞即籌集鉅欵速與賑恤爲盻河南巿民公會同人公叩 
[揸華公司議給餘利消息]  
茲據揸華橡皮咖啡公司董事會議决於下次股東大會提議每股派給餘利一分半卽三先令合元一兩一錢五分云 
[大東門商民之呼籲]  
滬城大東門内大街一帶已奉巿政廳路政處改築石片馬路業已雇匠興工查該處爲滬城商業之精華此項路工自開工以來已有多日其工程尙未及半每日各工匠並不認真工作於該處各商號營業上大受影響日昨由祥泰布號天寳銀樓嚴大生京貨店等邀集各商家赴巿政廳具禀要求迅速工作以免各商家再受損失去 
[汽車碾斃人民之結果]  
汽車夫周文鹿因駛車不慎在卡德路轉角撞斃朱姓用人袁德桂業經公廨中西官驗明諭令屍友王子和棺殮周存洋交保候訊在案昨由捕房傳同中西見証以及三十四號電車上司機人田通海到案卽經聶裏讞會同英領事逐一研訊之下以據各見証証明周開車並無不合判周開釋由該汽車洋東酌給撫卹候屍屬來滬自行往取 
[鄰境刦盜之竊獲]  
盜匪韓小虎陶芝芳袁飛五石林寳等於陽歷三月廿五號夜半糾黨持械至常熟古里村夥刧議員覆啓甲家衣飭逃匿公共租界成都路四十一號屋内經飛划營孫管帶偵悉派探持文投請公共公廨轉飭捕房於前日恊同中西包探往將韓等四盜並盜婦劉朱氏一口拘入捕房解送公堂請究經王襄讞會同英康副領事略詰一過判均分别還押候禮拜五訊核 
[源盛飯館之投標競賣]  
第一初級審判廳昨出公告文云案照本廳執行陸子愚等訴印蘭生不還欠欵一案應將被告源盛飯館生財定期競賣茲定於本月二十四日下午二時至四時卽在集水街該飯館内拍賣並將動産開列於左如欲購此動産者仰卽如期逕赴該處買受可也特此公告 
[城内]  
　　上海縣批示 
　　商民姚家有呈批來呈並抄單閲悉是項基地當時旣有舊租各户均未遷出該商民何以卽付二百四十元之租頂遽向邱廣文承租厥後舊租各户旣係覇地不交致該商民不能行使其承租之權何以事隔多年又不向邱廣文收回所付之存租其中事理殊屬不解卷查勸學所接收整理舊學宫文昌閣基地案内並無該商民租地存洋之手續亦未據儒學署移交有案所請於舊租户租欵内提還存洋碍難照准着卽知照 
　　檢察廳批示 
　　倪錫坤陳請立案由批狀悉據稱兒子聚婦旣已具備媒證婚約如果屬實何患他人無端糾擾至稱昨有不識姓名數人欲來指認恐受鴿騙等語事未發現本廳不能預爲干涉所訴殊無理由應即却下 
　　是亦漁翁也 
　　滬寗鐵路大通轉運公司前在車站被竊賊章建元行竊所裝英洋數千元私藏於附近小河之中沿途失散不少當經該公司投警局報告並據樊子和萬松林等到局證明藏洋處所由局將章拘獲起出原贜惟缺少甚多遂命將章解送地方檢察廳訊供判押在案茲悉此案業奉該廳廳長陳松生君核將此案樊子和等首先具報應得奬洋一百五十餘元樊與萬松林二人應得一半計洋七十五元三角三分昨午後飭警將樊萬二人傳案將洋交彼具結領去 
　　一雙路斃人 
　　二十四保二十一圖地保黄錫堂昨投地方檢察廳禀稱三并洋行煤棧前擺渡口地方昨日午後有一年約四十餘歲之男子到彼席地而坐當令他往不允直至今晨氣絶而死查無家屬報求相驗陳廳長諭飭次日派員前往相驗云浦東二十四保十六圖塘橋鎮三官堂前面有一少年在彼倒斃由第三廳函致地方檢察廳派潘檢察官等前往驗明委係因病身死並無别故判由堂棺殮發封厝壇 
　　嫂氏控訴夫弟 
　　婦人楊王氏昨投地方檢察廳訴稱家住浦東二十四保九圖近遭夫弟楊阿奎謀佔夫遺産業將氏兇毆被逐心實不甘請求提究陳廳長以所禀詞出一面候飭警查明再 
行核辦 
　　二捕姦拐兩女 
　　戴源春控新閘捕房華捕崔阿四崔采和弟兄誘姦伊女銀蘭姪女福妹等相約捲逃等情由地方檢察廳派員研訊狡展不認奉判收押並據兩女自行投案訊供判押在案昨據崔父崔保權等到廳具禀爲子辯訴堅稱實遭戴源春誣控應請提集人證秉公澈究以全彼此名譽陳廳長以此案旣據由警調查明晰應准提案訊究 
[南巿]  
　　緝獲隣縣刧盜 
　　江北贛榆縣屬范家口鎮李廣成被刧案内盜夥李裕甫一名匿居滬上經該縣知事派探持文來滬適在大碼頭路遇扭至一區問明屬實令卽移解商埠警察廳訊明核斷　　捉得一個女煙鬼 
　　僑居滬南高昌廟鎮閩婦龔宋氏前晚至法租界小東門外陸家石橋堍楊恊興煙店内購煙膏十五盒儲在小木盒内携回華界被四百三十七號巡士查見拘區移送禁煙局發交初級廳預審後着交六十元保洋保出候起訴同　審判廳判決 
 
 
 

Page 11

 
 
第十一版 
載添設廳長之説實係傳聞之誤也 
　　逃婢自陳苦楚 
　　山東女子姜春喜自幼被人誘至滬上由公其租界捕房包探查獲斷令發堂留養繼由公廨司事蔡國樑領之爲婢不料被女主人虐待不堪私行逃出在南巿逗留被三百四十號巡士查見帶至一區問明年十四歲供陳苦楚乞請超豁奉飭移送商埠警察廳發落 
[閘北]  
　　醉漢滋事 
順興飯館主許三毛扭瞿阿根至一區控稱瞿糾同三四人乘醉來店尋釁擊碎碗盞等物經張區長解送司法科押候究辦 
　　車人拾遺 
　　日前有東洋車人劉理標在北京路載一日本人至卡德路換坐電車遺下皮篋一只内有滙票一張日記簿一本被閘北偵琛查獲將劉解送司法科候失主到案認領再核 
[公共租界]  
　　賭○ 
著名流氓夏阿林（卽刮獵答阿林）前日因與過犯麫店海松大油炸檜大毛龜奴秦窮賭徒張連生薛雲門吴阿四並丹桂第一台戲園股東小許姘婦楊二寳之弟楊四香（即楊四金） 
等數十人聚賭抽頭經老閘捕房捕頭偵悉率同包探沈阿岳張全林二十一號西探等前往拿獲流氓睹徒共三十一人連同賭具一併帶入捕房押至昨晨併解公堂請究經中西官會訊明晰判爲首之夏阿林罰洋二十元無洋改押一月張連生罰洋十五元無洋改押三禮拜薛吴各罰洋十元餘人各罰洋五元連同抄獲賭洋一併充公賭具銷燬 
　　欠 
　　黄金發控顧春伯徐鏞卿不還欠洋又賈貴富控韓榮源誣指伊爲陳桂全致遭寃押等情昨由捕房將各被告傳案奉判分别交保候訊 
　　竊 
　　住居虹口百頓路四百八十八號之前清寳山縣知縣胡調元控傭婦張李氏行竊衣飾一案昨奉中西官復訊屬實判氏押女所半年以儆 
　　盜 
　　前晚暴客十餘人各執器械擁至新閘路木作頭黄發記家撞門入内嚇禁聲張被刧去值洋八百餘元之金珠飾物逃逸事後黄投新閘捕房報告由捕頭率同通班中西探捕前往兜拿詎該匪已早遠颺矣 
　　虐婢 
　　虹口青雲里林姓粤人因將十九歲婢女天喜凌虐以致該婢前日逃出竟至北蘇州路投河圖盡由捕救起送留公廨昨由官媒將女解案訊悉前情判送棲流所留候查核 
　　串拐 
　　張天成因與邱阿二串拐肇慶路八十二號江北婦人何張氏家六歲女孩阿毛圖賣被控捕房於昨由探將二人獲解公堂訊實判張押西牢半年邱押四月女交其母領回 
　　車夫碾傷下場 
　　人力車夫唐彩根昨被四十一號電車撞倒跌破腦門送院醫治一節延至前晚身死屍送驗屍所昨經中西官蒞驗委係因傷斃命捕房飭傳司機人余童華見証周思華到案周供唐拉空車衝過碰倒因唐自悮云云經屍妻唐余氏投案求免發封自行收殮中西官飭氏具結由該公司償給棺殮費了案 
　　刦犯同黨入網 
　　楊錫元前在途搶刧行人財物經公堂訊實判禁西牢十年在案昨由王包探查獲同黨施阿榮一名拘入捕房押候解辦 
　　洋人使用僞票 
　　某俄人前晚於密勒路以僞俄票百元向新泰煙紙店兌換被店主察破鳴捕送入捕房押候究辦 
　　洋人毆打車夫 
　　某西人昨在茂海路胡閙毆打車夫李小山由捕併送捕房償給李小洋數角了事 
[法租界]  
　　拾戒違章 
　　陳李氏控稱因事出外衣袋内藏有金戒一只被姚德標摸去由探拘獲求辦姚供在途拾得並非行竊捕房禀金戒實係遺失後爲姚拾得惟不應不報捕房私自兌洋有違章程判罰洋兩元充公 
　　聚賭違章 
　　捕房禀秦阿金家中聚集多人深夜賭博抽頭查獲解辦秦供係自已人挖花牌作玩不敢抽頭聚賭求宥判罰洋兩元充公以儆 
　　盜匪歸案訊辦 
　　盜匪華長發在常熟縣境行刧某姓家巨贓逃來上海匿跡法界爲飛划營偵探吕寳忠訪知來申恊同包探將華拘入捕房押核在案昨由捕房將華解廨請示吕偵探投求帶回華供小民實未搶刦餘供支吾判交來差帶去歸案訊辦 
　　巨竊獲案初訊 
　　徐家滙路張裕山家前晚深夜時有操江北口音匪徒二三十人挖門而入後卽打開大門一擁入内將房門打破喝禁聲張用石灰抛洒頭上幸未傷目後來乘隙出外投報捕房派捕往拘該匪等已將衣飾搶去逃逸無蹤現由包探拘獲周阿三洪小岩艾子香羅阿三李阿三顧阿林王桂林等七人求請嚴辦張裕山之女張新囡上堂指稱各匪打開房門女子從床上驚起周阿三見女子手戴金戒卽被周將戒强行奪去認明面貌無訛求究周阿三供拖車度日是晚至石灰港地方探望母舅並未同搶李阿三供推車爲生實非伊等同黨餘人不及訊供聶讞員判一併管押捕緝同黨到案再行訊辦 
　　公堂估工興修 
　　法界公堂年久失修未免有損壞之處現經工部局打樣處估看雇匠搭架興工修理以壯觀瞻 
[雜評三]  
　　昨日之審宋觀 
　　審案之主要口共而已証據而已宋案自開審以來所謂口供証據者猶茫然也以口供言武士英爲將來減輕罪名計欲以政治犯自認而翻供矣以證據言被告律師猶斷斷然以武應殺宋之證據爲不足夫武應之證據猶以爲不足則欲進而究其武應以外之人之證據更將有所藉口矣 
雖然其如公論之自在人口何訥 
　　大東門修路之遷延 
　　修街惠政也修街而至於有碍商旅是亦不可避之事實也然主其事者　不加察坐令路工游嬉而故事遷延是適以惠民者害民矣宜乎該地商民之嘖有煩言也 
記者尙望今之主持路政者一猛省諸 
　　閘北煙禁區域之爭執 
　　意見者作事之主宰然天下事之種種敗壞亦必以此意見二字爲前提 
吾讀禁煙局長之上吴知事書痛論寳山知事對於閘北煙禁之誤會吾乃歎意見之誤人者大矣 
語曰水能載舟亦能覆舟此物此志也萍 
[專件]  
武漢公民呈請取消公債票文 
武漢公民等爲公陳與論懇祈鑒核取消補助漢口商務公債票另籌善法以保民生事竊維國體改革甫經一載民生凋敝困苦萬分况武昌爲首義之區漢口爲鏖戰之地財産損失室家流離歲星雖周元氣未復正宜亟加休養何堪再加峻削乃有漢口商會業主會爲振興商務救濟産業起見同時請命於副總統分舉代表赴京要求恤償旋以蒙藏風雲漸次緊迫僅有商會代表獨自北行雖屬一方面之請求但使於多數人民無所妨害則瘡痍可補燃眉暫救又何煩乎贅言無如商會報告發行捕助漢口商務公債票及保息辦法諸多窒礙是以周良璧等條呈意見於前張坤山等廣佈傳單於後輿論沸騰已可概見某等誼屬公民旣有負擔之義務卽有討論之責任爰是會集於省城保安總社廣徵意義總計所得略分六説請爲我大總統詳晰陳之 
第一説則謂票旣以公債命名是注意之點在此債字各個人之負債名爲私債公法人之負債名爲公債私債則立債劵以爲憑公債則發債票以爲證私債之利息由債務人擔負公債之利息當然與之相同今試問漢口之納房捐興附捐之商民爲債務人乎抑爲債權人乎明明爲政府補助費因缺現金乃募虚債則債務人屬之政府毫無疑義乃公債利息反籌諸漢口房捐附捐是又以債權人負擔利息矣此種法律實爲萬古萬國所未有自今以後誠恐私人藉口凡債務人皆可以不付利息流弊尙堪言哉彼報告書乃以第七條之議爲詳細籌量而始定母亦未明債字之性質歟 
第二説明謂房捐附捐二種果爲政府所得亦與債務人負擔之法律不相違背今查財政部釐定國家稅地方稅章程内載房屋稅入巿稅（卽消塲稅）及一切加稅皆列入地方稅統係表其第四條有地方稅之分配山各级地方團體自定之等語是房捐附捐皆非繳納政府之欵昭然若揭且查營業稅一項部章亦有國家稅地方稅之别今公債章程第六條籌還票本僅以營業稅三字籠統言之亦欠分明由是言之恐不特利息爲債務人擔負卽票本亦將歸債權人擔負矣是又何必美其名曰中華民國補助商務公債票反不如質言之曰漢口商民自募公債票自債損失自籌本息較爲直接痛快也民雖至愚亦不受此虚惠矣 
第三説則謂自募公債自籌本息果謀地方公益亦爲法律所許今則爲自償損失而設是因少數人之賠償增多數人之擔負殊　情理之平况募公債以償私人損失而利息則籌自地方是債　人與債務人均立於旁觀地位而以第三人負其義務此種法律實屬創聞世有窮巷之子思造華屋而無資乃稱貸以成之及其大厦安居反置身事外但執路人之過其門者强之代償其本息吾知凡有血氣之倫莫不指以爲怪者乃不意宣布於報告確定爲章程者竟有類此行爲誠百思不得其解也 
　四説則謂不諳法律不顧公理但求逹到自償損失之目的此亦商人營利之常無足怪者獨不解此項債票旣已要求如數賠償卽應全數付給何以忽又預留二成彚存商會附設之保息處在彼所持理由一則曰息欵有著卽債票有信用再則曰津貼逐年息金不足之數殊不知名曰如數而實發八折始基之信用已失安問後日如以爲有息卽有信用乃查該預計表列十四年之内仍須搭發債票則所謂現息之信用安在如以爲債票可以抵息則又何必不發三十年之債票而反斤斤焉籌三十年之房捐附捐如以債票爲虚抵必得捐欵以實其信用則卽應量捐欵之多寡以發行債票而何必定以總額五千萬况總額旣可八折又何必不少籌捐欵而行七折至二折之債票此即就債票内容研究其自相矛盾之處不一而足者也（未完） 
[中華民國世界語會消息]  
紀元二年四月十日第八號中央事務所在上海西門外林蔭路 
本會紀事 
　　四月六日 
紹興事務所會員二十五人交入會費十元 
漢口旡爲路易二君介紹許君入高等世界語校 
又旡爲君函告漢口大旅舘經理劉君願任招待世界語同志 
瑞安葉莪軒君等續繳函授費 
烏鎮李冠芬君等交考卷及答練習題 
江西廣豐徐士佳君入函投部 
北京魯漢波君等來書十七件索閲各項章程 
蘇州包獻珍君函詢第十期世界語函授講義曾否出版 
（答）本日出版將於翌晨分寄 
[紹興事務所開話會]  
世界語爲現在溝通中外導灌科學之利器各國早經流行前教育總長蔡子民先生力任提倡自中央事務所成立於上海後一呼百應各省紛紛繼起日前有劉大白何悲夫許嘯天王子餘楊一放陳瘐厓周仲翔等諸君發起聯合上海組織世界語會紹興事務所以期推廣已邀傳秋臣君赴滬就學畢業後充任教授部署已有頭緒發起諸君以進行事宜殊待商榷特於本月一號下午一時假社會黨事務所開談話會到者許嘯天董血血楊一放陳瘐厓謝佩銘陶之佩陳勉齋屠柏心杜同甲陸慶祥杜尙白顧鏡蟾及來賓翁左青李守楚等諸君十餘人何劉等君因赴滬杭未到先由楊一放君報告與上海世界語會往來書函手續次提議設立機關地點董血血君云如另覔房屋經費爲難莫若設在諸善衛陳宅衆贊成次設庶務交際兩韓事許嘯天君云請陶杜兩君暫爲兼理以節糜費俟夏季常會再公舉總幹事及各幹事衆然其説議乃决次楊一放君起問應否舉行成立會謝佩銘君謂世界語會與其他之黨會性質不同意在補助中央廣爲流傳成立會之問題中央章程並無規定似可省却卽以今日爲紹興事務所之成立日何如經衆贊成次提議向本地各報館磋商另關一欄隨時記載本會消息以資鼓吹並登廣告招集同志當由陳瘐厓君担任與越鐸報接洽董血血君担任與天聲報接洽遂通過又楊一放君謂查中央定章會員證書由中央填給地方事務所得同志十人每年應繳中央補助金五元多則類推今紹興已有同志二十餘人補助金卽應寄去俾可領取證書云云來賓翁左青君人頗熱心對於世界語深表同情甚願研究遂由許嘯天君介紹入會時已傍晚乃散會 
 
 
 

Page 12

 
 
   
 
 

Page 13

 
 
自由談 
游戲文章 
[姜處士傳] 　　 
周時姜處士者名辛西蜀高良人也貧家子而能以才節自見於世嘗從尼父遊尼父甚契重之日必與俱雖飲食之頃必令在座大有無此君不樂之概與處士交最密者爲西川椒氏小山桂氏嘗以氣節相策勵時人以姜桂並稱之處士氣度深濳令人可愛而亦令人可畏性啒强不敬合見人是非則直刺不貸人雖畏之然有時亦喜從之嗚呼此非所謂良藥苦口利於病忠言逆耳利於行者耶處士平生不染嗜好衣則青羽自奉極淡雖有招飲亦兀傲不肯自抑曰我不願與肉食者相狎遇有羶腥不潔之人如無腸公子湖海居士者得處士在座亦足以殺其人囂張之氣而不致放肆流露於杯盤間也處士又善醫人有疾病則必躬往爲之救治雖犧牲其肌肉亦所不恤其業此也活人尤衆而處士之名亦由此而愈盛或爲之刋方或爲之傳揚曰是處士之名聞天下其後處士卒族姓益多大江南北莫不有姜氏之族而皆以善醫名猶有處士之風節焉（三） 
尊聞閣詞選 
[聞琴橋晚眺] [  武原驥雲] 　 
板橋流水坐聞琴濤沸松聲起碧林西指夕陽紅樹裏孤城如　塔如針 
[陶涇泛棹] 　 
曲水園邊水曲流水流花放盪漁舟一箋烟雨垂楊外美煞魚兒上釣鈎 
[武林客次送别張超然] 　　 
一幅征帆返客途漫言鄉夢憶蒓鑪西湖曉月錢塘雨借問扁舟載得無 
[客途口占] 　　 
夢裏田園客裏身陌頭又見柳青青楊花不肯沾泥住入水何妨暫化萍 
[暮歸] 　　 
暮色促歸程江山此獨行雲藏星斗影風挾海濤聲倦鳥枝爭宿潛魚浪不驚門敲深竹裏猶見一燈明 
[徐園梅花會置梅百餘盆中有一株色如朱砂昔所未見異種也其主人似不甚矜貴也者置之屋角爲賦七古] [  江夏楊聞川] 　 
徐家有園擅林壑點綴梅花敞東閣爭妍門勝萃一堂佳種移來春有脚絳仙晨起梁脂匀素娥晚妝施粉薄繁花嫩蕊競芬芳亦有仙人號緣　栽培雨露見天心半屬人工解造作然皆凡艶少奇芳見慣直如蠟同嚼獨有朱梅標新異見所未見喜欲躍照眼明似五月榴近朱者赤紫不奪麻姑擲米成丹砂又如朱霞天半落粒粒直是火齊珠九轉丹成益壽藥朱衣暗處點頭看占得花魁無漸怍千紅萬紫盡無顔鷙烏累百遜一鳴園主似無矜貴意慢將此花置屋角從來世俗少異知顯微閘幽孰與託孤山亦自抱孤芳巡簷不願解人索 
[試硯齋隨筆] [  率公]  
慕蘇小之風流　推紅袖歎灣陽之淪落淚濕青衫文士品評遂傳佳話然牧齋之眷　柳姬芝　之移情顧媚損名毁節識者所　一代文豪隳斯綺障洵乎尤物可以移人無怪無愁天子願敞蹝天下而不顧也吴三桂聞陳圓圓爲闖所得卽引爲大辱誓不與賊兩立似亦情有獨鍾者曁觀其始則拒入援之命繼則傳絶父之書國事家事可置不問而此寵姬乃不可少斯其人固不足論也晚近澆漓成習風塵中雖未必無人若前清载振載　之行爲則固專事溺情聲色而更非若葉公之好龍也二人均清慶王奕劻子奕劻掌樞要有年旋復總理内閣惟知恣行賄賂厚自封殖爲唯一之政策而遺傳性乃及於二子載振以稚年而長商部攬權怙惡植黨營私嚴世蕃恃父勢而專横古今人未必不相及也時私人某以津妓揚翠喜進乃由候補道而擢任巡撫一時輿論譁然台諫特疏彈劾載振願去官而不願去愛姬相持不下終以奕劻故其事遂寢諫官趙御史反得罪去載　初無軍事知識以親貴而典禁衛軍事秦樓楚館日事徵逐豔吴妓紅寳玉蘇寳寳之色相繼攫歸府第報紙喧騰稱爲二難噫嘻時艱孔亟幕燕偷安叔寳真全無心肝者民國開基因清帝遜位推恩皇室故若輩亦在優待之列荒嬉如故幾不知有亡國事以視明末唐桂諸王又何其幸耶（二） 
[千金一笑] [  寗波佬]  
昔有一人其妻懷胎七月卽舉一子彌月時作湯餅會親朋畢至其人頗以未足月爲憂席間有一友人起慰之曰家祖生時亦祇七月足下可以無恐其人卽起立問曰後來令祖畢竞成人否舉座爲之捧腹 
吾鄉有一富家子衣服麗都翩翩濁世佳公子也暇常入友人糖食店於人不意中攫取甕中餅餌回家如是者已數次矣一日友人於原處另換一由甕彼初不知仍探手入甕摸索及舉手出甕則滿袖淋漓旁觀者無不爲之竊笑 
劇談[  玄郎]  
[演劇之太過火者] 　 
胭脂虎一劇飾石種玉之花且與大帥堂上抗辨屢爭不下往往怒目豎眉拍抬翻印火氣過甚大失體統夫石種玉爲揚州之妓女出身甚賤理卽不屈於皇皇帥府中亦宜稱存顧懼之心豈敢一味潑辣大肆咆哮乎昔京師田桂鳳演此劇起身爭辨一揚和顔悦色唇層辨駁辨畢依然跪下絶無火氣存乎其問深得尊卑對待之名分前輩典型畢竟不凡 
吊金龜一劇張義憤兄得官棄母已亦不肯奉養老母苦求不已時下小丑過火太甚往往推母仆地竟演成一逆子之行爲須知義純孝性成其所以與老母齟齬者不過因一時之憤激特借戲玩以留難耳其天良固猶在也觀至後段便見義之心跡母已龍鍾推之於地脫有不測何以爲人曾是孝子之心而忍出此乎 
探寒窰一劇王寳川以謡傳薛郎已死驚憂成疾老母入窰探病并贈以银米寳川深感之老母勸其回相府養病寳川以昔曾與父擊掌决絶誓不再入府中老夫人欲與寳川同住窰内寳川無奈乃龜之出窰即緊閉窰門時下演至此青衫多力推老母出門不顧其傾跌殊太過火須知寳川父女之情雖已决絶而母女之間固恩義甚篤也待其旣出而後閉之亦未晚也寳川豈忍出此辣手乎 
劇本考實 
[梵王宫] [  便便] 　　　　 
梵王宫演花雲少年貌美嘗服女裝遊梵王宫爲惡少所擄寄諸妹室雲遂與其妹訂白首之约對天立誓謂後日背盟當死亂箭之下後雲復娶郜氏竟背前約致有太平之禍此劇本諸演義實無其事查明史花雲本傳其妻僅有郜氏可考此爲後人增飾無疑今賈碧雲善演此劇其去惡少之妹能描摹一種嬌　景象他伶不及也（二） 
小說 
[鐵血男兒（九十七）] [  常覺　獨鹤]  
尼仍不語力促梅行俟其去乃閉壁門迴顧烏曰陛下事已至此無庸曲諱爲補過計旣已有情自應即成眷屬庶可完名譽而免物議也烏張目曰婚媾之求實非僕願前已言之何猶喋喋至有情二字更屬風影之談不宜輕置齒頰尼哂曰陛下真善於辨護矣由今之事證以王杯共飲之舉正如蛛絲鳥跡情節顯然臣雖至愚决不能受陛下紿也烏曰君屢以王杯之説要我無謂甚矣爾時僕方自海外歸來不知國中舊俗實視此舉爲無足輕重事後方自悔孟浪安肯復墮情網重吾愆尤且此中委曲已屢爲君言之何始終不能相諒耶尼舉箋怒視烏日王言固甚正大特不知此箋究何自而來謂係他人僞造恐媍孺亦難取信烏憤極奪尼手中箋碎裂之大聲曰僕果作此箋者何必不承若欲射影含沙意存挾制實不可恕尼亦忿火中燒不復可制卽强自遏抑謂烏曰萊司於西奥司爲巨室一國所慕陛下若與諧秦晋必能令一般人民鼓舞歡欣而王業將益形鞏固臣實爲陛下計再三凟請非欲假懿戚之名以自求尊貴也至臣竭其股肱之力夾輔王室自問薄有微勞陛下之得内固出於臣一片苦心即今日彈雨槍林出生入死亦何莫非爲陛下盡瘁竭忠是臣下天職原不敢自伐功勛然陛下不能憐而親之反以輕薄之行施之臣妹又始亂終棄貽萊司以莫大之羞實類乎以怨報德不幾令志士心寒國人齒冷耶且白圭旣玷猶不亟謀掩瑕則鼓鐘於宫聲聞於外設今日之事沸揚民口陛下卽置萊司聲望國家大局於不顧其如一已名譽何臣已盡言願陛下三思烏毅然曰僕婚事已有成竹無論如何决難從命 
尼手撫佩刀柄目烱烱視烏烏續曰國家多難深願與君和衷共濟且軍事旁午尤不欲以細故失一健將惟君如相逼太甚則此事恐不至决裂不止至僕對於令妹無戀愛心亦無鄙薄心但時守莊敬態度决不敢犯非禮之愆此箋實係奸人僞作謂予不信有如皎日尼凛然曰然則陛下終不能俯如所請乎烏應聲曰然尼拔刀斫地折而爲両以擲烏前曰臣願乞骸骨歸老並取消陛下加冕日所宣盟誓君臣關係自此斷絶矣 
烏亦不怒但厲聲曰君負氣辭職僕亦無可强留但責守内事尙須報告明白蘇利卡大勢何如矣曰日來敵人攻擊至烈幸我軍善守殺敵甚衆所慮者俄人間諜布滿蘇利卡一路稍一不慎即虞疎失臣部卒駐城外並有斥候隊扼要以守駑劣無才原難勝任陛下若另簡良將善繼臣事必能有濟惟臣職雖解臣心未死梅妹蒙莫大之耻宜如何一洗之務求賜答勿謂一經决裂此事即可以不了了之也烏赫然曰君幸勿爲已甚再事嘵嘵三尺具在其慎之 
尼大憤呼曰士可殺不可辱若言國法臣益有辭矣梅妹之事陛下語未已烏即阻之曰止君必欲求吾一言乎聽之國步方艱安得爭論小節戰雲一日不息僕一日不與君談判此事俟烽烟平靜再與君作正當之解决請去休尼怒未平尙欲有辨烏曰僕事正冘不暇多費唇舌其速　尼不得已默然退壁復合烏偃臥睡椅上掩面長歎默念外患方興内訌又亟天禍西奥司正未有已也（二） 
愛情小說 
[自由花彈詞（二十七）] [  天虚我生]  
當時穆志誠的意思便想趁着昏花夜色把劍華推下火車送他性命却又回心轉意道唉這也何苦我想劍華的初意本來在我却因有了個徐萬書這小子多分他的容貌比我好些所以便自移情改義我如其斷送了劍華究竟再要尋這一個美人也非容易我不如竟去常州結果了徐家小子使他絶了望頭自然也就回心向我可不是個上策好好我便是這個主意罷了 
當從身畔取箋封寫幾句言辭在夾紙中揣入了劍華衣袖裏看他神色正朦朧那火車却到周涇港正是黄昏七句鐘便自把長衫鞋襪卸混到那貧民車裏去弄神通原來寗滬鐵路的火車那頭等車和四等車離的很遠那四等車上都是載上貧民苦工車價極廉但只不許上中兩等人物坐到此地若要貧便宜坐時必須將鞋襪長衫脫去假充貧民方才使得如今這穆志誠便從頭等車上下來知道這車子須停五分鐘工夫他就隐在暗裏把鞋襪長衫脫了卷做一包又使個偵探家的易容術把面貌便做滿面皺紋凹眼　鼻居然是個老年的下等人物當下混上貧民車裏席地坐下打算到了常州再行窺伺劍華的舉動暫且慢表再説這劍華受了那催眼術魔力再也不得醒來當那穆志誠臨走的時候教他睡下他便依着睡下直等到車子將到無錫洋人過來驗票方纔把他喚醒劍華却是毫無知覺宛然好睡醒來便把車票給他驗過收下因見志誠不在跟前他便站起身來想去看他却好衣袖裏抖下一封小小的書信心裏疑惑拆開一看不禁嚇出了一身冷汗你道爲何哪 
我且把書中言語告諸翁畢竟那穆志誠的手叚兇莫説是劍華心膽落便是我説書人也覺畏梟雄 
他那信上寫道 
劍華醒鑒予適用催眠術偵知汝一切秘密汝戀徐郎即我遐棄其寡情薄倖直是可殺予念舊好姑赦汝但不許汝在常州地界逗留片刻否則予必有權術制汝死命今汝所携珍貴之品予不取汝留以贈汝苟必抗我則財命兩失母貽後傳人情一線留爲日後相見地步汝其深思 
啊列位想想穆志誠這人何等凶險他旣寫了這信自然是説得到做得到的劍華和他旣是舊識那有不曉得他的利害但是仔細一想料他此時雖然下了車去却也少不得追到常州圖害徐郎絶我希望我若不去告知徐郎恐怕没個準備竟爾遭了毒手我若去時又恐志誠跟着倒反壞事想了半日大有進退兩難之勢等到末後也就决計道罷罷 
我悔教當日識奸雄合該是磨蝎如今到命宫也只好暫爲行險計拚將薄命謝東風由他豹虎來當道我旣到常州也不怕兇難道説化日光天能殺我料不過肆言恫嚇我可憐虫但教得見徐郎面便和他泛宅浮家去大海東還怕甚旁人來暗算便來時料也不相逢 
元來劍華心裏意謂穆志誠旣在周涇港下了車這一躺已是六號晚車他便再要來時也必得等過一宵方得趕上他本來打定主意只想一到常州便哄着戀春説他母親已在鎮江待把他引上輪船只算在他掌握之中的了所以他就打定這個主意料想穆志誠趕尋不上那裏知道這劍華到了常州下得車來那穆志誠已經跟在後面只因改了容貌認他不出 
劍華是行來一路正匆匆喜的個天足風流舉步鬆纎手自提皮篋子罩一柄花邊綢傘在日當中偶因背後聞人語他便回過臉來却不道又墮入了催眠法術中 
這穆志誠把手向他一颺道聲隨我來説也奇怪那劍華真個會得不知不覺跟了他走也不知走了多少路程方才住脚志誠叫聲醒來那劍華方始凝神一看不覺駭異到了極處 
原來是一間破落的梵王宫慘慘的陰風緑樹濃破佛在龕僧不見只留個短衣赤足的老村翁（二） 
游戲小説 
[小顛傳] [  寅伯]  
彭氏恨曾子固不能詩而及海棠無香海棠殆女子名歟少陵母名海棠杜集無海棠詩其明證也或曰否海乃其姓耳不聞明有海忠介乎相傳有海氏女父尙木喜許棠月中桂詩取司馬相如慕蘭意名女曰棠居碧鷄坊之西府年可十五餘灼然紅妝肌豐没骨獨春睡未易醒幸有婢名春陰者護之詩人何郎過碧鷄坊眉其居曰香國棠憨笑不已母氏某慮其顛延道士乞長生奏緑章於通明殿是老而顛者也人遂呼棠爲小顛愛杜書成癖用小宋修新唐書故事高燒銀燭爲之箋欲梓以傳而苦資不足慨然曰子美於浣花溪築草堂人爭助以貲區區梨棗貲而天不余畀乎鄧尉梅氏子真之裔也多佳子弟十年讀書已安排狀元宰相而於詩未有能學杜者東閣大學士梅老去官歸鄧尉聞箋杜集待刋索其稿閲未及半季子入侍取而閲之疑非近今人手筆作曰嗟乎我恨不與斯人同時生梅老莞爾而笑曰此西府海棠稿也其人斯在當爲汝聘之歸梅季子後生丈夫子五承母教均以能詩名又有秋氏名海棠者恨人也酷嗜朱幽棲斷腸詞遇人不淑益復無聊爲傳小顛而附誌之外史氏曰異哉海棠也似顛而非顛未識杜母海棠果以海爲姓否古今人同不同未可知獨怪梅老歸林下爲季子聘海棠以消其恨而後遂無恨不能詩者天之報施何其厚也 
 
 

Page 14

 
 
   
 
