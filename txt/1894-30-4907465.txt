# 1894 - 30 - 4907465

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下伽楠香朝珠佛頭記念全五十元古銅大香爐二十元翠玉鐲一雙計洋四元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[恭印大清會典告成] [  圖書集成局代啓]  
　　大清會典一書薈萃列聖之實錄博采本朝之掌故門分類别井然秩然禮備樂明超軼前代茲有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角實海内外欲知昭代鴻規者允宜家置一編以資攷核也售處在三馬路申館及申昌書室或臨各書坊及外埠同文書届選購亦無不可 
[論身死不明案]  
　　婚姻之禮聖人所以防淫也義利之辨聖人所以防貪也盖天下之最足惑人者莫甚於財色二端試觀每年各省人犯其以他故獲罪者固不一而足而奸盜之案實居其大半此居官者所以必以整頓風俗爲第一義而不可須臾或緩者也上海本爲瀕海之地在昔時幾等於遐陬僻壤無所知名自華洋互市以來商賈輻湊居民雲集向之荒凉寂寞者一變而爲冠盖會萃之區而女閭三百亦遂乘時逐利紛至沓來烟花之盛稱爲中國最無如流品不齊自長三而下有么二有住家有野雞有臺基有花烟館所以導淫者不一其途於是滬濱一片清凈土又一變而爲藏垢納汚之所有識者莫不抱風俗之憂然向時不過桑間濮上樂於鄭衛以自恣耳若夫因奸釀命等情則固罕有所聞也至今年而有吳妙林糾衆行兇毆斃阮阿狗一案今雖暫稽顯戮而按律定擬罪在不赦卽幸邀皇恩得以减等亦不免於斬絞方謂自此可以大昭炯戒一褫淫凶之魄乃未及一年而陸洪卿聚衆毆斃吳錫華之案又見告矣揆度情勢先後若出一轍一若吳爲之先而陸爲之後者夫戀奸情熱勢不兩立以爲不拔去眼中釘不能使奸夫淫婦雙宿雙飛私情固結不解一時計無復之不得不迫而爲忍心害理之舉其事其情各處多有不必深論而彼數人之帮同攢毆甘受罪戾誠有令人索解無從者當吳之起謀也曾許帮兇者每人酬儀五元今張阿安亦先向陸借洋一元而後允與同謀此數人者將爲財起見乎則區區一元五元之數旣不足以言財將爲色起見乎則先無瓜李之嫌繼無染指之想更不足以言色乃不爲財不爲色竟以一言之請慨然許諾甘與同謀身爲知已者用蹈刑章而不辭視人命爲兒戲等王法於弁髦誠何故哉夫有所圖而輕戕人命猶曰迫於情之不得不然勢之無可如何耳至無所圖而亦輕戕人命則其肆無忌憚視有所圖者爲尤甚此豈非風俗人心之大患乎哉由君子觀之則曰履霜堅氷其來有漸良非一朝一夕之故盖人之性猶水之性也水之性就下易而就上難人之性爲惡易而爲善難今夫濬其畎澮高其隄防堅其版築治水者如此其備猶不免有奔騰衝决之患使并防禦堵塞之功而亦懈怠之則汛濫横溢必百倍於此矣漸以仁義澤以詩書教以禮樂治民者如此其備猶不免有刁狡冥頑之虞使并教化訓導之功而亦疏忽之則放僻邪侈亦必百倍於此矣上海習於淫靡相沿已久其以捉姦犯姦凟訴公堂者層見疉出廉恥道喪毫不爲怪浸淫以往固知不至於吳妙林陸洪卿而其流不止也且吳錫華之死亦賴日報登有招認浮屍一節使屍母有此風聞因得發陸之姦而敗其計耳否則善堂向例收葬無主屍身方且深埋義塚沈寃莫雪而陸與阿金更得事外逍遙永成眷屬矣然而機有所不密人有所不平輾轉相傳終至敗露天網恢恢疏而不漏豈不信哉居今日而欲爲整頓風俗計當奈何曰無他明教化以遏其未萌嚴刑罰以懲其已著道不外是二者而已曷言乎明教化也村愚鄉民目不知書血氣未定易觸法網旣已失足悔之無及此曾子所謂如得其情則哀矜而勿喜者也是宜重視鄉學延善於解說達於言辭者逢朔望則登座宣講集衆環聽或格言或故事務使有裨於身心俾男婦老少各有觀感向善之心油然而生賢者則其德益修不肖者則勉爲善良乃爲實事求是不至徒託空言曷言乎嚴刑罰也蓋奸淫之案在他處猶或照例而辦在上海則司空見慣不事苛求往往過於失出水懦民玩有由來也宜將國家所定奸情律例榜示通衢後有犯者卽照例議罪不少貸使無恥之徒從而生其畏罪之心不敢不以法度自守則目前之敝俗澆風其亦可以稍革矣夫道之以政齊之以刑原非爲治之本顧急則治其標爲今日計有不得不然者然則整頓風俗以挽人心能無厚望於今日良有司哉 
[鳳城紀事]  
　　上月二十七日皇上求雪後連日天氣晴朗仍無雪意○五城水會出力紳董每年年底由巡城御史奏保一次現屆奏保之期已由巡視中城御史恩侍御等開單出奏十一月二十八日奉上諭著該部議奏單併發欽此○許星叔大司馬於上月二十九日請假五日爲次公子完婣不意三十日辰刻遽爾仙遊無疾而終可稱全福第次公子完婣之舉不免中止亦一憾事○徐季和大銀臺之女公子定於十二月初八日于歸○各省主考差滿後大半請假回籍修墓聞年底皆須入都蓋翰林院新例今年不回京者明年皆不准與考試差故江蘇吳郁生鄒詠春秦佩鶴三太史現巳結伴北上不日到京○代理鎭洋縣郭大令爲僕人捆縛一案都中紛紛傳說并聞有某鉅公擬特疏糾叅○上月下旬同春班鬍子生小呌天入内廷當差皇上點戲三齣祗唱二齣皇上問尙有一齣何故不唱内侍奏云渠託言有病皇上大怒命内侍責四十棍○近來新增獻班名曰小吉利其聽戲之資較他班减收京錢二百文○日内各戲園皆將陸續封臺故所唱之戲比平時十倍認眞并有數班合演招徠聽客俟二十日之後則一槪封臺矣○總理衙門章京顧康民比部係顧緝庭觀察之弟初一日至總署辦公偶不經心失去靴頁子一個内有銀票七十兩遍查無著衙門重地竟有妙手空空兒亦可異也○入冬以來宵小多於平時而内城尤甚每夜報失竊者必有十餘處 
[蹕路喧譁]  
　　上月廿七日皇上詣大高殿拈香求雪還宫時神武門外有無賴數人在道旁爭立足之地以致喧閙皇上聞之大怒故御前大臣卽將值班各員奏叅恭讀二十八日上諭卽知其詳 
[内監到案]  
　　陜西主考一案上月廿九日欽奉上諭著内務府查傳太監張秀林卽張小峯歸案審辦内務府卽於三十日傳該太監到案俟定期再行研鞫 
[星軺續紀]  
　　出使英法義比等國大臣龔星使請訓前後數日每日至總署辦事晚間或住賢良寺或回永光寺本宅迨公事已畢卽於上月廿八日將行李移回本宅不再宿賢良寺○星使擬奏調之叅贊隨員中有京員四人 
 
 

Page 2

 
 
已定爲翰林院檢討宋育仁榮之兵部員外曾廣銓敬貽刑部主事王樹善杉緑内閣中書伍元芝蘭孫其餘容俟續錄○同文館總教習丁韙良於龔星使前上一條陳請星使多帶同文館學生數人出洋學習如經費不足則請由總理衙門自行籌畫星使以窒碍難行未經首肯○龔星使擇於初七日出都初六日在宅中請客初七日已刻起行隨同出都者潘王二隨員及武弁車君長隨二人護勇八人 
[優給薪水]  
　　出使美日秘大臣楊子通星使因隨員人數過多其薪水有給六成者而外洋金磅之價日貴一日薪水减少斷難敷衍故譯署中人議論謂如此則出洋當差者未免太苦現由吕余二總辦函致楊星使請其按照奏定章程給發九成并擬以後凡有出使大臣到差此事皆須諄囑隨卽商諸龔星使星使首肯譯署此舉眞能顧全大局者矣 
[譯署傳聞]  
　　總理衙門事務本由徐少雲廖仲山兩少宰張樵野少司農三人辦理現在徐少宰在軍機大臣上行走則譯署中之事務勢難兼顧故論者皆謂錢子密少宗伯不遠當進譯署云 
[發電咨詢]  
　　初五日奉上諭江蘇蘇松太道員缺著魯伯陽補授欽此聞初三日軍機處曾著總理衙門先發電報至兩江總督衙門詢明魯觀察現在何處當何差使觀察不事奔競獨能簡在帝心以視他人之求之不得者盖有間矣 
[簡在帝心]  
　　上月廿七日奉上諭江蘇蘇州府知府員缺緊要著該督撫於通省知府内揀員調補所遺員缺著詹鴻謨補授欽此按詹君係浙江仁和縣人甲戌進士官禮部祠祭司郎中儀制司掌印記名御史京察一等記名道府本應早補御史因承修太和門工程故由堂官奏留現在太和門工程告竣不及補御史卽經外放詹君亦不自料也聞詹君擇於明正下浣挈眷出京在三十六沽候頭帮輪船南下又聞詹君外放係裁取到班非同京察也○廿六日所放之江西遺缺知府王鵬壽亦係刑部截取郎中可見近來截取班之大異往年王君係直隸人官刑部奉天司郎中 
[續述藥局火灾]  
　　湖北訪事人云省垣蛇山黄土坡分設碾火藥局失愼被焚前報已紀其大槪兹又訪得某水師營因火藥匱乏特於本月十六日派夫赴局中提取以應新春鳴砲之用旋卽在儲藥處運出火藥十餘石會置一處相約吸食水烟一夫悞吹烟灰入藥中轟然一聲火藥十餘石猝然冐火是處離儲藥庫尙遠幸未蔓延而局中工人及運藥人夫附近百姓已燒傷七八十名登時斃命者半傷而未斃者亦半事後視之諸屍或焦頭爛額或手足缺失或皮肉灰飛幾于目不忍覩惟聞屍親呼天搶地哭不成聲而已有某甲者渾身被藥所傷然心尙明白力疾奔返甫入門卽一命嗚呼局中委員爲恩直刺裕身幸在局毫髮未傷說者謂命雖獲全恐不得辭其咎也 
[潤州火警]  
　　鎭江訪事人來信云本月十七日午餐甫畢忽報郡城五神廟西某姓家遺火積薪中立兆焚如之禍紅光燭地黑燄衝天回回熊熊不可嚮邇所幸多人竭力取水灌救僅焚茅屋三椽 
[教案議成]  
　　光緒十七年江西南昌府屬進賢縣謝埠鬧教案迭經前九江關道李亦靑凃仲昉兩觀察與領事官商辦因索欵甚巨卒無成議兹誠果泉觀察悉心籌畫委署江防廳盛菊蓀司馬德化縣薛俊甫大令隨同辦理業已議妥領事遂親赴道轅書約和息 
[凶番出草]  
　　臺北三角湧地方有七藔者毗連番界四面皆叢山峻嶺杳無人烟有本地商人在此建屋數楹專收内山所出各木加以斧削鋸鑿成形後方運往各處售買名曰料寮每寮各置料丁二三十人不等有某寮者一夕漏下三商工人偃臥忽聞呼嘯一聲兇番率領多人蜂擁而至乘機掩殺時已更深各工人手足無措幾疑草木皆兵倉猝不及躱避竟被兇番將寮圍繞縱火延燒共焚斃料丁廿五人殺斃四人而兇番亦被料丁擊傷數人斬獲首級三顆由料長蘇益成等向撫憲邵大中丞前禀請賞卹旋奉中丞批示據禀兇番出草殺斃廿九人之多是否屬實所殺番级刘否當塲斬獲抑係事後截殺化番仰善後總局速飭三角湧撫墾汪委員查明覆禀單併發仍繳嗣經汪鏡湖貳尹遵批前往查辦以料丁廿九人被番當塲傷害是實惟蘇益成等禀獲兇番首級三顆並非當塲擒斬係是夜於兩下截殺時番亦被傷數人因受創過深未能奔回仰臥曠野及次日駐防相近之隘勇右營聞警後派勇前往救護見番受傷臥此割其首級而回料長携以往禀中丞意在冐領卹賞銀兩二尹查明後立將此情禀覆未知中丞如何辦理也 
[兼充提調]  
　　臺北鹽務提調前爲候補知縣劉孔傳明府肇經嗣因向辦艋舺總館之張用梅大令世緗請咨晉京引見所遺之差奉上憲札以劉明府接辦至鹽務提調一事大憲原命明府暫爲兼辦一俟擇定妥員再行交卸兹聞邵中丞已商諸唐方伯以向辦善後局報銷兼磺腦總局之姚西牧司馬近范兼辦鹽務提調事宜遞遺善後局報銷一差另委蘇君瑞圖接辦各員奉檄後巳於十六日赴憲轅謝委一面禀知到差 
[委辦捐輸]  
　　臺北所建鐵路北抵基隆海口南抵新竹縣城暫行停工各節巳登本報撫憲邵大中丞以籌辦此項鐵路前後數載所需機器製造等費以及在工人役每月辛銀通盤籌算所虧甚巨曾經奏明就臺地開辦鐵路捐輸將所收捐銀爲彌補計今已奉准部覆卽行遴選現署布庫大使之任幼笙大令如芳兼辦捐輸事務聞此項捐輸合例銀只三成零較之海防尤减想有志彈冠者自當踴躍爭先也 
[斷橋殘雪]  
　　杭州本館訪事人來書云某甲宦海中人也自禀到迄今巳歴二十餘年曾委一厘卡分局差一保甲差自此之後向隅者十二三年家中又死亡相繼寅僚借貸幾徧債負如山其苦况有難以言語形容者旣而棄官爲儒卜舍三椽課蒙度日歲得束修爲事蓄之需近來生徒滿前儘足自娛現屆年終散館之際日在豐樂橋松嵐閣茶室與人閒談往事謂宦海蒼茫不若一堂弦誦也噫可慨己○本月中旬菜市橋東岸某錫箔店主某甲之子某乙騙得女郎三口其一巳字於人其二尙有閨中待字其三則爲某姓養媳是日清晨由萬步橋登舟將解纜適與第二女之族叔某丙遇看破機關聳身躍入船中乙知事已敗露竟敢用武一拳揮去恰中丙之鼻孔丙急高聲呼救旁觀者詢其顚末將船扣住問之女則曰偕往塘棲鎭看戲也於是分投奔告女家乙則交與地甲意欲送縣究辦甲家本小康聞之急藉孔方兄力出爲調停日來女家尙未允從不知　何了結也○石牌樓直街人某甲向業成衣積有餘資開設零剪店家有一妻一子所雇僕婦莊姓越産也十五日清晨買得鰱魚一尾計錢四十餘文甲妻嗔其太昻囑令退還婦曰魚從擔上購得無處尋覓原主矣奈何甲妻唯唯及甲歸聞其事大肆咆哮婦忿甚攫取芙蓉膏一吸而盡毒發灌救巳無及矣婦僅一子年尙幼爲人牧牛甲以急病往訃十七日子偕族兄某乙東渡而來草草棺殮事後略有風聞向甲理論甲自知過失願出佛番三十尊爲殯葬之費乙遂扶柩而回 
[竊及寢宫]  
　　揚城灣子街東嶽廟正殿後爲神之寢宫塑有東嶽娘娘坐像翠羽明璫儼與生人無異本月十五日該廟僧人黎明卽起正欲焚香禮懴忽見寢宫墻隅被挖一洞知爲穿窬輩所爲急卽查檢什物絲毫未少惟房内娘娘之冠帶龍袍等皆被竊去僧驚訝之餘急向神前磕頭如搗蒜喃喃祝告曰弟子萬死弟子萬死叩畢起視神像殊不雅觀因念當此嚴寒何能令神受凍况今日適逢月望進香者必多該僧蹬足搥胸非常惶急籌思至再計無所施不得已權以巳之百衲袈裟爲神蔽體須臾香客麕至見者莫不捧腹大笑彼佞佛者咸駡賊膽如天竟不畏神祗呵譴七言八語擾嚷紛紛嗣聞有某善士見之令僧速將袈裟卸去暫假會中彩袍衣之一面飭僧購料赶緊製辦云 
 
 

Page 3

 
 
[奬賞學生]  
　　昨日爲法文公書館學生奬賞之期下午四點二刻鐘上海縣黄大令海防廳劉司馬關道憲聶觀察先後鳴騶蒞止法讞員葛同轉英讞員蔡太守與其公子同來道署英繙譯徐直刺汪繙譯沈司馬亦隨同蒞止法總領事吕班君法繙譯官祁理恒君法捕頭克賴美及謝副捕頭工部局首董及西瀛諸干女咸集大自鳴鐘聚會客廳天主堂總主教謝神父曁法文書院中西各教習率領諸生依次鵠立迨聶觀察涖至卽奏西樂相迎音韵悠楊飄然動聽中西人之觀賞者皆肅靜無譁先由首董將奬賞各物臚列一處謝神父操西語宣揚此日之盛會繼將此次列入優等之錢半江陳長庚曹振生陳鴻年王錦文吳永康等操西語互相問答辨難時而拍手相賀循西例也謝神父後令諸生操西語與西聲相應嗣將法書籍筆墨顧繡等件由教習唱名分給某生領某奬秩然不索如是者凡三次迨樂聲停止由中教習鹿笙張君製成駢體頒辭宣揚觀察之盛德美意學生吳桂靑高聲朗誦復操西語迨禮畢而出報時鐘巳六點三刻矣此次奬賞各物錢半江陳長庚所得最多法總領事以錢半江品學兼優加奬洋十枚聶觀察亦賞賚有差諸生謝賞而出法捕房陳備西筵請各官赴讌主賓欵洽水陸紛陳至鐘鳴十下始興辭而返 
[英界火災]  
　　昨晚十一點三刻時倦蝶尋人將圓好夢驀聞蒲牢怒吼震耳如雷初每擊二下旣忽攺爲三下知祝融氏又弄狡獪特不解災在虹口耶抑在英大馬路之北耶披衣而起推窓視之惟見星斗滿天隠隠現紅光一抺迨鐘聲旣寂訪事人卽踵門來告曰火起於英界河南路卽天后宫橋南首如意里口彈棉花店風乾物燥頃刻飛揚洎各水龍奔駛而來將火救熄啓視襟頭所佩對時表針已直指一點二十分矣時則月黑天寒人如蟻集火塲附近苦無揷足之區一切細情未能偵悉姑錄其大略如右餘俟明日再詳 
[法界小火]  
　　呌化客寓因窩藏匪類經葛同轉嚴申禁令無如若輩陽奉陰違依舊窩頓昨早六點鐘法界蘭芳里對門第八十九號門牌小徽所開呌化客寓及貼鄰九十一號某甲所開成衣店不戒於火一時烈燄飛騰冐穿屋頂驚動鄰居齊聲呼救幸捕房近在咫尺克捕頭立飭包探中西各捕設法灌救繼而八仙橋小東門兩捕房之巡捕俱到火塲用皮帶套自來水龍頭接水灌救如萬斛泉源取之無盡用之不竭施救得力當卽撲滅僅焚去樓房兩幢其貼鄰房屋亦遭波及三道頭捕張湘寳督同華捕分投彈壓郁孫朱三包探亦帶通班探夥恊同照料因警鐘未鳴故各水龍均未到塲事後查悉起火之由或云縱火或云熨斗炭火過熾延及他物互相推諉郁包探將客寓中十七人及寓主小徽一併拘入捕房捕頭訊問之下將十一人先行釋放其餘俟解公堂訊究近隣有一老叟年逾花甲一聞火警從樓窓跳出因披火板已枯朽登時墮地氣絶亦慘矣哉 
[滬城火警續述]  
　　昨報滬城火警一則兹悉前晚十點餘鐘西門内曹家橋南西倉橋堍華和尙所開假銀飾作失火緣華工作旣畢手持洋油燈登樓就寢行至床前偶然觸撞致火延燒被褥遽成燎原之勢廿二鋪地甲赶急分投報警於是果育堂輔元堂坎濟社沉香閣春申侯道轅十鋪等各洋龍飛馳而來竭力灌救道憲聶觀察上海縣黄大令督同差役前來彈壓提右營廖叅戎保甲西局委員高二尹亦至火塲照料其時東北風大作火勢向兩面延燒除華作外焚去板箱作鞋底作及某姓等住宅二家至十一點鐘始行撲滅共燬樓房三幢平房五六間 
[南市瑣聞]  
　　浦東人顧海和向以販賣鷄鴨爲生日設攤南碼頭以權子母昨日清晨突有素不相識之江北人肩負鷄數十頭向顧大言曰喒在此設攤基數十年爾何竟不問情由鵲巢鳩占乎顧嗔其出言不遜遂相口角各以老拳相贈毆扭不休旣而顧力不能支致被將扁擔擊破頭顱血流如注旋經軋至老虎竈評理經人出爲排解直斥江北人之不是罰令付給茶資再向顧服禮始寢其事○昨有一幼婦自北而南行過郎家橋折而向西偶一失足滑仆於途正欲掙紥而起突有某老虎竈挑水夫飛奔而至將婦石手踏傷鮮血淋漓痛不可耐旁觀者見而忿甚將挑水夫扭住攢毆挑水夫苦苦衷求始各釋手 
[惡作劇]  
　　本邑美租界頭擺渡及廣東街一帶時有十餘齡無業小孩三五成羣游行街市一遇年輕婦女卽攔路調戲淫詞穢語使人入耳難堪眞惡習也前晚鐘鳴六下有一核提壺全萬源顪園沽酒若輩見其在弱可欺故意向之衝撞孩一失手酒壺墮地痛哭而回其母詢悉情由意欲興師問罪而若輩已狼奔豕突影跡全無矣旣而若輩復麕至光裕里口見東洋車夫立而小溲乘其不備取破紙塞入燈籠中一面牽車而去及車夫溲畢驀見燈已著火急抛擲於地而回顧車已不知去向駭極追赶若輩遂棄車三义路口一哄而散嘻其眞善於惡作劇者哉他日成人長大其不陷於匪僻者幾希執而懲之是所望於有緝捕之責者 
[謀斃初訊]  
　　身死不明經上海縣黄大令相騐訊供本報曾詳紀之而標其目相騐謀斃前夜十一點鐘時大令在花廳提訊原差趙淞將屍母吳陸氏淫婦吳沈氏正凶陸阿大及吳阿東張阿安陳金元等一併解案大令命將男婦各人交原差帶往二堂宅門等處分别安置以免串供屍母吳陸氏投案訴稱小婦人祇生錫華一子倚以度日今被錫華之妾阿金卽沈氏串合陸阿大等將錫華謀斃兒子死時甚慘巳蒙騐明傷痕叩求伸寃大令曰本縣巳將爾子騐明委係受傷身死現在本縣特爲爾子伸寃爾且退去吳陸氏唯唯而退大令命提吳沈氏卽阿金至案謂曰陸阿大業已供明一切爾亦不必抵賴速將與陸如何通姦如何將夫謀斃如何商議如何棄屍從實供明尙可爲爾超豁阿金供稱小婦人嫁錫華爲妾巳有十餘年素來和好此次與陸阿大通姦事確有之至謀斃一節小婦人實不知情大令曰衆供確鑿爾亦不必推諉阿金執定前詞大令著跪大練良久阿金仍執前詞一再開導矢口不移大令命取籐條伺候阿金稱願供大令著將去年正月起與陸來往情形逐一供明阿金供稱去年正月間陸阿大至小婦人所開烟館内吸烟致相認識遂與私姘丈夫並不知覺至去年六月小婦人在家洗浴陸又來一次七月間小婦人由親戚家飲喜酒回時在房内換押髮簪一枝陸又來一次至九月底丈夫微　所聞時與小婦人口角小婦人力辯其誣大令問爾夫信否答稱不信問不信如何答稱丈夫於十月初一日逼令小婦人在窛神前設誓大令問爾誓否答稱誓　如何誓法答稱在灶前拈香燭一副小婦人言曰如與陸阿大有私明年元旦之飯吃不成大令問爾夫信否答稱甚信問後來如何答稱至十月中旬陸遣張阿安來舉小婦人祀灶設誓之事相戲謔小婦人將伊等辱駡始相率而去大令問曰嗣後爾與陸來往否答稱來往至今年四月中旬陸與小婦人在房中續舊適丈夫歸來陸逃避不及遂向樓窓躍下丈夫拘陸未獲將小婦人責打大令問曰是日爾夫何往答稱日間聞伊往周浦鎭逆料晚間必不回來不料出人意外當晚歸家適陸在房遂被窺破姦情大令問爾夫將爾責打之後可有言語答稱有丈夫每日揚言巳預備刺刀一把俟奸夫奸婦聚在一處時將首級割下自行投監如祗殺一人則有罪名大令問此言爾聞否答稱聞言丈夫每日在門前向陸阿大辱罵小婦人聞此言語思之寒心陸亦向小婦人商議謂伊有一夥認識松江燒香山之老司務其人素有本領在人穴道中一點可保百日而死大令問其人是何名姓可往請否答稱不知其人名姓祗知人喚伊爲老司務由小婦人出大洋一元小洋十角合成二元交陸夥徐阿六往請大令問何時請來答稱初請不來二次復出小洋二十角合成二元給陸由陸轉交徐手再往松江相請未幾接書一封略謂目下無暇准於下月前來第二次由陸與李永興往請所需盤費由李墊出老司務始來大令問在於何時答稱在今年六月中旬老司務到時由陸請伊飲酒吸烟因老司務與丈夫並不相識難以近身陸遂商通小婦人俟老司務在店吸烟時令小婦人將丈夫推在老司務身上俾可下手大令問爾推否答稱小婦人輕輕一推問老司務下手否答 
 
 

Page 4

 
 
稱下手次日始知其人是毒手丈夫碰伊身上約百日可以斃命大令曰何出此言爾初時出洋令徐往請來家欲將丈夫謀斃何得云老司務下手之後始知是毒手耶阿金供稱小婦人早已有心謀斃大令問爾因何欲將丈夫謀斃答稱因丈夫欲刺小婦人故爲發制人之計大令曰爾夫在日倒算好漢自知僅殺一人有罪故欲殺爾等二人供稱是大令問百日已到爾夫死否答稱算至十月底適滿百日丈夫依然無恙至十一月廿八日陸與張阿安在三勝樓商議約於廿九日騙丈夫出外動手至廿九日因天色巳晚不及行事遲至三十日清晨張邀丈夫出外至晚不歸始知被陸謀斃至伊等如何動手小婦人實出不知大令命提陸至案謂曰爾可將前堂供詞再述一遍究竟爾等將吳錫華如何謀斃幾人下手陸供稱今年四月間錫華捉奸後日日揚言欲將小的與阿金殺死小的在自已所開鐵店中談及夥計徐阿六曰此事不難但請燒香山老司務來可保成功大令曰爾與阿金姘識與阿六無干何以伊起意謀斃答稱小的平日在店談及伊故代爲設計大令問爾可往邀答稱小的卽與阿金商議阿金曰甚好前後二次阿金共出大洋一元小洋三十角給徐往請詎徐卽將請洋吞没第二次揑造假信一封謂老司務無暇前來第三次小的與李永興往請盤川由徐墊出大令問曰徐何以肯出盤費答稱徐因欠阿金烟錢欲在欠欵上扣除及小的等將老司務請來阿金將錫華推近老司務身上遂由司務下此毒手司務當時言百日可死當四月間捉奸後第三日阿金尙將最毒癬藥和入糖芋艿中給錫華食欲令斃命不料錫華食後僅患上吐下瀉不久卽痊當食芋艿時阿金之妹愛金亦取一碗卽被阿金潑在地上阿金接口稱此等言語均屬子虚今年四月丈夫染患瘧疾並無食藥吐瀉之事大老爺不信請問婆婆大令命吳陸氏至案問曰今年四月爾子可患瘧疾供稱並無其事惟知其食芋艿不知其中有無毒藥大令著退去阿金又稱我姑不知其詳請問我妹愛金大令曰若問愛金事亦不難遂命陸阿大供下陸供稱在十月底不見錫華有何動靜始知受老司務之愚十一月中邀同錫華往塘南地方賭錢回時在荒僻之所欲將錫華毆斃當因行人來往不絶不能下手延至十一月念八日小的在三勝樓與張商酌約定念九日將錫華謀斃是日張由阿金處取洋二元嗣因天晚不及動手三十日清晨張邀錫華出外食羊肉麫並赴上海午後小的至阿金處商議晚間動手之事阿金令小的不必去恐爲錫華觀破機關小的遂紏合三勝樓内阿紀生所開賭塲搖會陳金元同往當時陳欲賭錢不願同去遂糾合吳阿東前往小的亦不得己而同去在二區七圖愛佛廟南守候晚間八點鐘見錫華由絶復浦在周家渡登岸小的卽向張詢問張稱錫華在前行走小的卽將皮馬褂一件交張携在手中與阿東邀及錫華登時拖拉自十一圖内拉至二區哐圖陳家墳山旁然後下手致之死地大令問曰其時錫華喊救否張可帮打否答稱張在旁觀看錫華惟喊救命而已小的與阿東按住錫華咽喉旋卽氣絶身死大令問爾等下手時難道無人行過答稱張在旁望風及事畢見陳家宅上有二人走出與小的會面並不知情大令問後來如何答稱小的等將屍放在墳山旁奔至阿紀生賭場内呼喚阿金僞稱店中洋煙巳盡阿金亦知來意同至煙館言明毆斃之事阿金曰屍身放在該處終屬不妥須抛入浦中爲妙小的允之復與陳金元同往陳家墳山將屍至周家渡忽被義渡夫頭所見由小的等給以洋銀四元囑伊駕舟將屍帶往浦西抛棄以後經救生船撈去由善堂收殮此係實情大令再四盤結供認前詞訊至此天將黎明大令飭將陸釘鐐與阿東等仍交原差分别看管阿金亦釘鐐交官媒看管候次日再訊 
[竊糖被獲]  
　　太古六十四號棧房前晚被賊越墻而進竊去白糖二包翌日報知法捕房飭探查緝獲到竊賊浦東及丫頭二名拘入捕房認竊不諱捕頭著押候堂期解訊 
[局示彚登]  
　　總辦江蘇海運滬局爲剴切曉諭事照得商船裝運糧米給有苫蓋墊艙銀兩均照實數核發原爲保全米色鄭重運務起見乃查近來承運各船銀兩則照領苫蓋墊艙視爲具文並未置備蓆片逐艙鋪襯以致運津交卸米色蒸變有碍漕務匪淺本屇新漕領運之船應將艙口逐一鋪墊齊整聽候派裝不准稍有草色合亟出示曉諭爲此示仰承運各船商及耆舵人等知悉爾等具攬船隻一經騐明掛派立卽照章購辦蓆片鋪墊艙底密釘四旁方准受兌仍候糧米裝竣再將艙面一律苫蓋不得任意偷减草率從事倘運米到津查看墊艙苫蓋未全致有米色霉變受傷情事除由津局責令將米賠補飭提該耆舵等究辦外仍將所給苫蓋墊艙銀兩照數追回决不寛貸各宜遵照毋違特示○總辦江蘇海運滬局爲出示曉諭事照得沙船裝運漕糧均由本局騐明應收之米監兌斛裝不准私換醜米抵塞並另派委員按船查扦總樣到津呈騐比對以重正供而杜弊竇歴屆循辦在案兹本府等訪聞近年竟有查扦總樣委員隨從家丁私向米船索費殊屬不成事體本屆海運查扦總樣除由本府等親自下河查扦外合亟示諭爲此示仰領運各船商及耆舵人等知悉爾等裝運糧米務宜認眞兌收切弗徇收舞弊以致不肖之徒借端索費此後如查有前項情弊立提懲辦予受同科毋甘受愚自取咎戾其各凛遵切切特示○江蘇海運局示今將派定後開船戶米數遵照兌裝毋違特示計開華亭縣第一號元字張長福裝漕正米二千二百五十石第二號太字陸全福裝漕正米二千五百五十石第三號上字金洪盛裝正米坥千五百五十石第四號鎭字金泰昌裝漕正米二千五百五十石第五號爲字金長順裝漕正米二千一百五十石第六號吳字沈恒發裝漕正米二千一百五十石第七號寳字金恊發裝漕正米一千四百石加裝婁縣漕米一千一百五十石第八號上字金萬壽裝漕正米二千五百四十一石三斗五升五合四勺婁縣第一號上字孫萬盛裝漕正米二千五百五十石第二號太字蔣長泰裝漕正米二千五百五十石第三號寳字朱生泰裝漕白米二千五百五十石第四號吳字金德順裝漕白米二千五百五十石第五號吳字朱萬康裝漕白米二千五百五十石第六號太字朱興發裝漕白米二千五百五十四石三斗五升九合四勺以上十四舟駛赴松江鬥富浜水次聽候提帮受兌○江蘇海運滬局示今將派定後開船戶米數聽候提帮受兌毋違特示計開元和縣第三號寳字沈萬茂裝漕白米二千五百五十石常熟縣第二號上字沈隆茂裝白米二千五百五十石昭文縣第二號上字胡福興裝漕白米二千三百石新陽縣第二號元字金大昌裝漕白米二千五百五十石金山縣第二號寳字和長源裝漕白米二千五百五十石上海縣第三號寳字金萬年裝漕白米二千五百石○江蘇海運滬局示今將派定後開船戶米數聽候提帮受兌毋違特示計開長洲縣第三號上字莊長源裝漕正米二千一百五十石靑浦縣第三號崇字金恒發裝漕正米一千九百石武進縣第三號太字金鴻增裝漕止米二千二百石金匱縣第三號寳字金鴻泰裝漕正米二千二百石 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　錦名洋行經收房租人吳雲山訴稱租戶林岳林欠洋銀十元前會控奉交保出外分期拔付豈知竟分毫未有私自遷　　仁洪又欠十元均請提追蔡太守　奉　林董到案吳申訴前情林供稱小的係寗波人小本營生無力付租前奉恩斷原思拔付因是處房租太貴是以遷至新閘每月租錢四百文並非圖賴房租刻下年近歲逼無從措繳矣董供稱小的係江北人當車夫爲活積欠欠租十元商請先付三元來年再行拔付吳不允致被控案太守飭林交人保出拔付房租董先付三元餘須覓保拔付○邵和尙訴稱小的路遇杜阿才借貸不依致被剝去布馬褂有洪仁全者附同敲詐遂報捕拘案杜供稱小的與邵相識故向商借洪供稱事與小的不干蔡太守判令杜笞責二百板洪交人保釋○包探沈金隆禀稱光緒十七年八月十六日有西人報失金表一枚小的查無蹤跡今始見劉介臣持表付質由許擔保的是西人失贓劉言由其妻趙氏交下故傳同趙氏送案劉供稱小的係潮州人開設烟館金表實由妻兄交下其妻趙氏供稱小婦人家在揚州胞兄劉幹在寍波鎭海營中當什長前者有金表寄來兹有急需暫行付質許供稱小的向劉索欠劉言將金表付質質鋪令覓保人故央小的擔保蔡太守飭沈探將劉及表吊回捕房趙氏暫發官媒收管許卽行開釋候查明實在情由覆訊核辦○包探秦少卿禀稱金陵人王阿東專向各鞋帽鋪乘間行竊今由小的查獲吊到原贓送案請究秦利泰李瑞生袁寳綦楊惠川方阿九各失主均投案領贓王供稱小的年二十六歲連次行竊死有餘辜蔡太守判令笞責二百板管押半年贓给各失主分别認領○某號水巡捕稱垃圾頭目王阿東雇錢阿定等三船裝載穢物傾入浦江有違定章拘案請罰王供稱小的雇船裝載因風大不能行駛是以傾入浦中錢及李福壽陳順發同供稱小的等是船上水手以後不敢再犯矣蔡太守判罰王洋銀二十元錢李陳交人保釋○江北人邵文卿控施掌紀詐去洋銀十餘元並有沈道時王富生王阿生等人在塲附和蔡太守訊供之下堅不認承遂飭押候查明再訊此已列入報章昨日包探唐寳榮禀稱小的奉飭查得施原是流氓專在虹口一帶遇事生風此次向邵拆梢實有其事邵申訴前情施仍不供認沈及二王同供稱小的等並不干涉蔡太守判令將施笞責二百板枷號二月沈等從寬保釋○某烟館主翁發興控失烟槍烟燈烟膏包探江阿三查獲竊賊王少山稱將贓賣與林益堂蔡太守訊供之下逞刁不認因飭查明覆訊已列諸前報昨日江探禀稱小的查無實據王供稱前者小的恐遭毆擊是以妄供其實並未行竊所竊者惟布衣而已且已交還林執定前詞太守飭將王林交人保出候再查明核辦○一百八十八號華捕禀稱昨日小的巡路時見顧阿金李鑑堂在路旁小賭是以獲案請懲顧供稱小的偶然擲骰以後不敢若此矣李供稱小的惟袖手旁觀並不與賭蔡太守判令將顧管押一禮拜李管押四日賭具存候銷毁○一百三十一號華捕禀稱昨日小的見車夫王六紀違章行走喝令往東非但不依反敢辱駡爲此拘案王供稱小的拉車由北轉西被捕阻止蔡太守判罰洋銀二元如數充某西醫院經費○一百十二號華捕禀稱有人指王阿法竊錢二千文小的因將王拘案王供詞一味支吾不能盡錄蔡太守飭卽開釋○四百三十三號華捕禀稱馬夫袁全郎在熱閙地方溜馬是以拘案請懲袁供稱小的不知規矩以致誤違蔡太守判遵華捕之請罰洋銀一元撥充某西醫院經費○　探孔阿才禀稱昨日小的見陳雲卿手持布衣十二件形跡可疑拘拿盤詰知在徐家匯金秀亭處爲夥衣向金家竊得今特送案請追陳供訴小的係湖州人在金處爲夥擅取布衣圖質諒主人知道未必計較蔡太守飭差將小贓帶往徐家匯查明是否失贓禀覆候核○蘇桂生訴稱胞弟秋生竊取衣服出外經巡捕阻　送案求免究懲蘇供稱桂生是小的之胞兄乞恩豁免蔡太守准卽開釋 
[鄂垣官報]  
　　臘月初十日候補道黎自上海咽省禀到見調辦樊口釐局候補府唐樹滋見辭赴局卸署蘄州事本任歸州畢大琛回省大挑縣錢　渠自沔陽州催　糧回省俱禀到新選濳江縣典史蕭世培禀謝飭知候補典史祖文煥起服來省○十一日調補京山縣縣丞馮嘉麟禀辭赴任藩憲牌示　陽府知府員缺飭本任之許有麟回任黄陂縣知縣要缺飭准補之唐步雲赴任鄖西縣知縣印務詳委本任嘉魚縣知縣趙永清署理 
[金陵官報]  
　　十二月十六日候補道王澧到由京引見回前出使俄國隨員候選知府李炳琳到由直隸來補昨日辦揚屬運河隄工局候補道郭　藩由揚來謝委調辦並銷武穴掣騐差○十七日江蘇候補府張新之到交卸宣寗太緝私事務回卸辦長江水師湖口船廠廣西直隸州陳大源到交卸因委辦瓜埠　　緝　試用布理問　邦直專差叩謝飭知蘇浙賑捐案内保知州用又十六年河運案内改奬四品銜巡檢沈鳳臨奉委赴睢寗冬防差指分江蘇試用道范德培到由京來分寗 
[蘇省官報]  
　　十二月十四日督銷鹽局浙江候補道宗源瀚浙江回同知黄琪常昭内河釐局來並謝十五年分海運案内保補缺後以知府用知縣趙以煥謝飭知請補丹陽縣缺新選靖江縣馬馱司巡檢孫逢陽謝飭知赴任上海縣典史蔡延河辭赴任補十一日府經楊元溥禀知奉委牙釐局管庫卽日到差○十五日黄琪辭回常昭内河釐局並禀知兼辦海口釐局差知州蔣金生銷長元吳江農太湖抽查保甲差正任荆溪縣薛星輝謝十五年分海運案内蒙保直隸州後以知府用從九陳其恕卸署靖江縣典史事回陳嘉樹銷金山保甲差○十六日六品銜候補班補用縣主簿恩長到省 
[善捐彙登]  
　　石誌相助白米十石姜忠堂助洋十二元全亨號十元悅生棧六元華彰五元老悅生四元譚同興三元福安發昌合記鴻發廣發源鴻昌長盛聨和各二元廣衡隆仁信和盛生和堂廣恆泰順源　吉祥長隆信記能記淮安廣成合茂泰華昌廣利隆廣益合記棧東興順成合益杏林軒紹彰吉昌隆長和致寳長廣春祥　和記公泰鄭福蘭堂建昌生正誠信大來杏花樓怡珍經昌泰益和堂安和祥源發祥馥蘭均利義益陸俊記永益廣利亨泰隆福興同芳居廣芝舘廣興祥普太和屈臣氏分局善仁堂永生利全利宜隆廣福和日升同春堂廣昌隆均昌和邇遐齋廣誠信鹿芝舘潤寳齋各一元仁濟堂保壽堂啓昌昇利梁天興萬和順和同珍成利德泰何廼　同益堂廣萬盛公茂祥源廣恊順廣建昌廣和隆廣源亨永義源怡安是接元堂江百朋廣成發各五角新裕昌四角五分宏益二角五分曹興誠助女所洋二十元除分别掣據以昭徵信外請登報　以志功德[  滬北棲流公所司董謹啓]  
[善捐四誌]  
　　敬啓者敝局自添辦各善舉以來實心實务舉人爲善無奈經費頗形支絀待助孔殷昨蒙關道憲聶觀察頒下秋冬兩季捐洋十八元由本年十二月起按月加捐洋五元共領到洋二十三元又蒙甌海新關李希程總戎慨捐英洋十元由招商局交來祗領之餘仰見恩深滄海好善情殷駿惠同頒蔚作萬家生佛一　心香當代病民敬爇耳謹登報章藉深感謝[  上洋平康里恆濟善局司董李經馥何鏞鍾洪南謹誌]  
[善捐五誌]  
　　測隠之心不厭不倦求之古人中亦不數見而今乃見之不亦可敬之至乎敝局荷蒙上海縣黄邑尊頒助秋冬兩季捐洋十八元又江西萍鄉縣顧　卿大令捐洋三十元又通州袁斗垣大善士捐洋五元又蒙雲隠舘主自正月起至十二月止共助月捐洋十二元拜領之餘具見諸公德惠敬登報章以誌謝悃上洋平康里恆濟　局司董李經馥何鏞鍾洪南謹誌 
[臺南張蘭如仁翁經募各善士樂助順直賑捐清單]  
　　張蘭如自助規銀十八兩六錢一分臺郡莊國琛黄修甫黄乾福樂善堂錦祥記五戶各洋十元黄堂高朱謝氏各洋六元吳怡裕朱文進朱文喜各五元新瑞和謝英泰怡記洋行各四元鳳城王福記隆益號王春益林朗如四戶各三元台郡進士第施老籌蔡無名氏　吃洋烟周合勝新廣鼎豐盛鼎東成林君山王用其葉錫叚葉錫功韓鍾靈　景雲曾祥瑞林啓豐陳天賜張通裕王瑞源陳張恩蘇玉興陳東昌永隆美許慶元許聨發郭宗蔡張鴻元余榮記大漢記林裕記福記德記瑞記得記隆昌瑞慶鄭塗羅旺莊能益春德成隆源貞源寳德祥和順興温順和温順合興温可公寶藏旌陽無名氏張朱氏莊雲氏五十戶各二元莊鄭鼠娘求子添壽吳儒林王紹銘林廷瑞許昔甲莊泉珍吳寶山錦榮發鄭振盛泉承源益同人陳茶瑞黄子千吳汝滄林必河廖廷材王福裕石聨輝駱慶珍汪恊裕許榮泰鼎元泰永瑞泰陳和禮汪克恭吕茂修董源泰林懐恩郭天欽陳雙盛鼎源益謙成益陳捷益鄭葉蓁連芳蘭陳恊榮鄭元章陳源裕胡友生蔡榮昌劉東升振源興乾震泰林建興郭永珍河發利阮漢清商儀廷趙鍾麒王同利黄奎輝源榮昌郭君哲錦瑞隆永同成陳回春壽福林裕勝興林餘慶林智周周詹清雲李洽吉林恊慶吕以仁慶奇蘭程專一陳雲階顔定國黄登仕新英利汪春張金榮泰林啓豐汪裕記吳瑞記許高記施抛記黄勤記蔡贊記蔡津記吳霞記荷里記蘇雅記張印記黄忠記樹萱記新元記林合記寳記淵記聨記隆記公司自發號合源乾源利源湧源吉春義泉寳德金吉德成震裕潮昌益源順成泉益蘇祈崇隆泉興瑞勝崇合瑞春景祥順裕祥順瑞興集發長和福人合發江泉瑞裕台南無名氏張郭氏吳黄氏張氏陳惟善堂郭三輔堂盧經堂一百三十一戶各一元莊陳氏保子悔過從善吳魏氏洪陳氏胡盧氏利記號瀛記來記飄記蔡湖成泰孫大體李　成陳國修施合豐黄捷興陳發　林霽川林霽卿林道原蔡猪母莊鴻基謝邦瑞詹淵清蔡夢崑蔡夢賚廿五戶各五角蔡夢弼蔡夢星蔡夢槃四戶各錢五百文林妙緣四百五十七文以上共計銀十八兩六錢一分花洋三百四十四元五角扯陸錢六分半合申銀二百廿九兩一錢一分半錢二千四百五十七文作銀一兩六錢九分代辦書銀十兩五錢八分半統共由瑞懋寳號　來規銀二百六十兩[  上海六馬路仁濟善堂籌辦順直賑捐施則敬謹誌]  
[接續桃隖同人補報瀘州電局收解晋邊義賑公所五月上旬至截數止總數清單]  
　　劉元丞萬福翁募電二册廿兩邵鏡湖翁募申次三十一兩八錢六分大一錢二分夔州　徐一翔兄募三百兩小肆兩五錢九分張宣翁募電十五册隆昌榮昌六十八戶銀一兩錢一百六十千零七百文募電十四册九姓鄉三十八戶七兩七錢七分五厘宋子和翁　和字一二三七册三百四十四戶銀十一兩六錢錢六十三千六百六十文慶符縣唐蔭翁募三百兩大一兩二錢長寗縣鄧純翁募一百兩大一兩零五分陳壽松翁募壽一册十五戶十五兩二錢五分徐書田翁募四十四戶十三千九百文永州縣許景翁募一百六十兩劉甸翁募電十一册十五戶十九兩九錢五分五厘陳周西翁募電四册四兩三錢九分合江善紳顔玉樓翁募十册六百七十五戶三百五十七兩三錢四分許午翁來劉世林手九兩六錢六分陶蓉卿翁一兩二錢八分魏仲笙翁三十兩大錢屏山縣譚堯翁募十五戶十四兩四錢九分瀘州分州李募電十二十三册六十六秘胛十九兩大五錢五分黄俊翁手纂岸婁子材翁募俊五册三十二戶六十五兩又鄧井蔡粟兩君募俊三册一百六十戶四十四兩三錢七分八厘小三錢五分五厘又榮縣孟引翁募俊二五册十兩又簡州蔣笙翁募俊十册三十三戶三址六兩四錢二分大三錢三分又蓮溪縣何又翁募俊六七册一百四十九戶一百十　零八錢五分五厘共九七銀四千九百十兩零六錢九分七厘錢二百六十五千三百五十文洋三百元○大共收九七銀一萬九千零六十二兩一錢二分八厘錢一千四百零六千五百六十文合九七銀八百九十七兩一錢一分七厘洋三百元合九七銀二百十兩三合收九七銀二萬零一百六十九兩二錢四分五厘○除貼銀水廢銀三十七兩八錢付天順祥匯費渝平合九七銀七十一兩八錢五分五厘應解九七銀二萬零零五十九兩五錢九分現共解出九七平銀一萬八千八百六十兩　平合九七銀九百九十八兩英洋合九七平銀二百十兩三共九七銀二萬零零六十八兩計不敷銀八兩四錢一分由瀘州電局墊解所有存義公匯費承淪號執事楊君春宣捐免印一文願册晉饑編晋振奏抄徽信錄及解銀至渝脚力專力慨由瀘州電局同人公備合併聲明○敝所於四月下旬收洋三百元五月中旬收一批渝平一千兩二批九七平一千兩六月上旬收三批九七平一千兩中旬收四五六七批九七平四千兩下旬收八九批九七平三千兩七月分代嚴佑翁收十批九七平五千兩八月分代嚴佑　收十一十二十三批九七平四千五百兩十月上旬上海信昌直東賑所代收九七平三百六十兩合符解數[  桃塢同人謹識]  
 
