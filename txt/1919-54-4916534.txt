# 1919 - 54 - 4916534

 

Page 1

 
 
   
 
 

Page 2

 
 
時評 
[停和（冷）]  
　　戰則不和和則不戰不戰則停戰不停戰則停和此中國今日南北和議之情狀也 
　　夫停戰所以議和也然則今日之停和豈將繼以議戰耶世固有停戰之後而有續戰者然則豈不可停和之後而有續和乎故續和之望今日尙未盡絶也 
　　雖然續和必先不能不再停戰我觀張衡玉陜西並無停戰覆電之言其機恐未熟也 
[命令]  
　　二月二十八日大總統令任命胡家祺暫署江蘇敎育廳廳長此令 
　　又令國務院存記簡任職段大誠着分發湖北交該省長酌量任用此令 
　　又令易兆彬授爲陸軍少將此令 
　　又令鄒芬授爲陸軍少將梁朝棟闞朝璽均授爲陸軍步兵上校並加陸軍少將銜李桂林授爲陸車步兵上校趙明德授爲陸軍工兵上校此令 
　　又令陸軍總長靳雲鵬呈請授齊占九月陸軍步兵中校並加陸軍步兵上校銜陳九芝爲陸軍騎兵中校並加陸軍騎兵上校銜張純學爲陸軍步兵中校唐敬榮爲陸軍砲兵中校趙芷香爲陸軍砲兵少校並加陸軍砲兵中校銜郭恩綸焦應魁胡殿甲張景和齊長勝袁永翔爲陸軍步兵少校趙宗貴王國珍爲陸軍砲兵少校欒善國爲陸軍工兵少校年永經爲二等軍醫正姜佐斌爲三等軍需正均照准此令 
　　又令内務總長錢能訓呈准兼署湖南省長張敬堯咨請任命周壬試署益陽縣知事趙志元試署平江縣知事均照准此令 
　　又令内務總長錢能訓呈准新疆省長楊增新咨請將省會警察廳警正任嗣源劉福庭免去本職應照准此令 
　　又令唐桂馨閻毓善曾文玉何家鯉均晋給二等嘉禾章吳興讓靳志願澄均給予三等嘉禾章此令 
[專電]  
　　北京電　陜西停戰命令卽下（二日下午四鐘） 
　　北京電　院電滬朱挽留全體代表詞極懇切（二日上午十鐘） 
　　北京電　錢接滬朱和議决裂警報後力促張瑞璣赴陜張非得到兩軍實行停戰復電不允起程徐訂今午後二鐘邀張入府談話作最後之商决（一日下午五鐘） 
　　北京電　徐頃語人熊張已南下疏通和議决不破裂（一日下午五鐘） 
　　北京電　府院昨晚開緊急會議對滬唐請撤陜陳認爲于右任私言不足昭公允應俟張瑞璣到陜查明再定此時惟一辦法在催張速行散後由院電朱轉逹並將兩次通令陜將停進原電抄示付會傳觀（一日下午五鐘） 
　　北京電　院令陳樹藩等對劃界事不得稍涉干預（一日下午五鐘） 
　　北京電　陜督電據張道尹報近由管部逃歸王旅兵士妥爲撫慰查管統率無方致兵携械潛逃業飭王旅収撫又王旅任漢南城防任重難遽離調省事請暫緩（二十八日下午六鐘） 
　　北京電　鳳縣公民李經等電訴管鎭使撤防棄漢擅拉民夫砍伐古樹槍斃無辜種種違法請明正典刑或設法他調（二日上午十鐘） 
　　北京電　浙楊齊會電聲明八成月薪困難若强爲裁節必致因噎廢食請飭部免予核减批交該部知照（二日上午十鐘） 
　　北京電　院電浙楊齊據粤軍政府宥電童保暄侵欵誣陷陳肇英將其家產没收希飭查明發還仰卽查覆（二日上午十鐘） 
　　北京電　曹銳電告直省第一批應遣敵僑四九八名行李萬五千餘件已分兩列車派官警二百名押送赴滬（二日上午十鐘） 
G> 
[戒烟必讀]  
敬送大總統題奬禁烟總會鑒定 
前浙江省立戒烟局局長兼技正留學日本醫學專門學校藥學士徐錫驥先生著戒烟必讀一書内述鴉片禍國害民之事言之甚詳使讀者自能感悟並載戒煙良法及調養法戒烟丸嗎啡有無化騐法凡關於戒烟治療方法無不詳載此書誠爲戒烟之指南蒙　大總統曁各部總長各省省長題辭嘉奬本公司廣印贈送外埠函索須附寄書郵費伍分當卽寄奉　上海英大馬路盆湯弄口　大生製藥公司啟 
[金城銀行廣告]  
本行遵照中華民國公司條例集資本銀二百萬圓經理商業銀行各項業務所有存放欵項利息滙水佣金無不格外克己以副　諸君賜顧之雅意總行設在天津法租界七路四十三號北京分行設在北京西河沿東頭路北上海分行設在英大馬路（山西路西角）四百七十六號經理室　其他各都會商埠均有特約代電話中一千三百五十號營業部電話中三千八百號　理機關辦理滙兌等項事務 
[上海新設美國友華銀行廣告]  
本銀行採用美國銀行制度發展遠東與美國之商務爲目的所有一切業務如存欵分定期活期儲蓄三項不論規元英洋美金金磅佛郎均可照辦利息面議進出口押滙放欵收買中外滙票或代收欵項及辦理各國各埠電滙票滙並銀行應辦事務如蒙　惠顧無不竭誠優待也　總行美國紐約自由街六十六號　上海分行英界九江路十五號 
[上海四明銀行儲蓄櫃廣告]  
本銀行儲蓄櫃向例定期儲蓄期限至多以二年爲度今爲定存各户便利起見特增　三年　四年　五年　之長期存欵利息如下　三年週息七釐半　四年八釐　五年九釐活期　及半年一年二年之利息仍照舊章特此佈告　 
[上海中國銀行廣告]  
本銀行上年修正則例股東會成立公股商股實在巳收足資本一千二百二十七萬九千八百元歷年盈餘公積金達一百二十九萬八千五百五十二元六角特别公積金達一百八十九萬八千九百三十三元六角八分總行設在北京各省埠設有分行號所一百十處上海分行辦理滙兌押滙抵押放欵貼現放欵以及收受定期活期銀洋存欵如蒙　賜顧請惠臨漢口路三號本銀行面議匯費及利自可也　經理宋漢章副經理胡稜　襄　理嚴成德啟 
[鹽業銀行廣告]  
本行股本額定五百萬元現在収足二百五十萬元歷年提存各項公積金共五十一萬餘元專辦銀行一切業務總行設在北京分行設天津漢口信陽州南京揚州等處其餘各都會商埠均有通滙機關凡蒙　惠顧無不格外克巳以副　厚意特此廣告鹽業銀行上海分行謹白住址英租界北京路十號營業室電話中央三七六七號經理室電話中央三七六九 
[上海中華匯業銀行廣告]  
本銀行奉　財政部批准立案額定資本日金一千萬元先設京滬兩行專營國内外滙兌以及各種存放欵項抵押貼現跟單押滙買賣生金生銀一切業務國内通滙地點北京天津漢口南京九江福州厦門廣州汕頭奉天長春大連等處國外通匯地點倫敦紐約香港新加坡孟買東京都大阪神户横濱長崎名古屋門司山樽函館朝鮮京城等處各界賜顧請駕臨江西路四十一號接洽可也　電話經理室中央一九四六營業科一九四一 
[上海新設菲律濱國家銀行擇陽曆三月十六號先行交易開幕之期廣告]  
本行自一千九百十六年經菲律濱政府核准設立爲菲律濱中央金融機關收足資本銀一千一百八十萬至一千九百十八年止共収銀二萬一千○九十四萬今爲發展遠東與菲律濱及美國之商務所有銀行一切業務如各種存欵儲蓄不論規元金磅金洋英洋均可照辦利息面議并專辦理各國各埠電滙滙票及進出口押滙如與菲律濱小呂宋及美國各埠等滙票尤爲格外克巳如蒙　惠顧自當竭誠優待也　洋經理萊　李華經理韋伯卓謹啟　總行設在呂宋　分行紐約百老匯路卅七號上海分行黃浦漢灘一號　電話寫字間二千七百四十一號賬　房二千三百七十二號戊 
[華孚商業銀行開股東常會通告]  
啓者現經董事會議决於陽曆三月十六日卽陰曆二月十五日在杭州淸河坊本行開股東大會報告七年份賬略並營業情形及議决進行事務凡本行股東除另行專函通知附奉入會証外届時務乞　持證惠臨倘不克親來委託他人代表者其代表人須以本行股東爲限並請備具囑託書註明代表人姓名憑証蒞會恐未週知特此布告 
[信成銀行股東公鑒]  
本處淸理滬行所有該外各欵疊經收欠照償於去年七月截數具報上海地方審判廳在案原擬將餘欵卽爲股東攤分因所䞉係證券地產一時變價不易而人該行欵爲數尙鉅深望續收有着并與攤分乃半年以來催収更形困難尠無可指之期自未便以此轉使股本久懸現巳呈報地方廳批准將所䞉證劵地產於三個月内趕行變價先行攤給各股東作爲第一次分欵開付時在股票蓋一巳攤若干之戳記祇取銷息摺期股票仍交還股東將來續収續攤逐届辦理爲此通告先請各股東於陰歷四月以前各將股數及股票花户曁本人姓名住址開列詳單寄交本處列册一俟彙齊曁各項變價就緒即當定期登報開兌上海南市裹馬路同益里上海信成銀行淸算處謹啓 
[上海德華銀行淸理處廣告]  
奉北京總淸理處示茲將坐落上海黃浦灘十四號漢口路一號Ａ字一號Ｃ字一號之上海德華銀行房屋地皮召買該屋頗合行號或住宅之用有意購置者可用信件密封投標用規元或金鎊或法郎或金洋或日幣開明願出價格限本年三月十五日前寄至本淸理處信封面上註明（德華銀行密封投標）字樣惟凡投標者無論出價最高與否須歸本淸理處主持不能據爲應得收受也如須詢知詳情請逕與本淸理處接洽可也　上海德華銀行淸理處　淸理員ＡＧＳｔｅｐｈｅｎ
代表ＡＤＢｒｅｎｔ啓 
[執有德國縂會債劵者鑒]  
奉北京　財政部示爲淸理德國總會債務事凡中立及協約國人之執有上項債券者限本年三月八號前將姓名國籍并所執債券號數金額期限報本處登記此佈　　上海德華銀行淸理處淸理員ＡＧＳｒｅｐｈｅｎ代表ＡＤＢｒｅｎｔ啓 
[上海德國總會出售廣告]  
奉北京　財政部示茲將坐落上海黃浦灘第二十二號之德國總會房屋地基招人投標購買用規元或銀圓標明願購價目限本年三月七號前送至本淸理處以便轉呈　部長察核惟各投標人無論出價最高與否部長有収受或拒絶之權再該會房屋須俟南北和議完畢方可交出如須詢知詳情請逕與本處接洽可也此佈　上海德華銀行淸理處淸理員ＡＧＳｔｅｐｈｅｎ代表ＡＤＢｒｅｎｔ啓 
[救國救民戒烟奇藥水　四十八小時包斷烟癮]  
鴉片流毒　受其害者　人人皆知　政府焚土　命運巳絶但願同胞　從速戒烟　市上之藥　含有毒質　吸而思戒難若登天　鄙人出洋　專心考察　外人秘傳　奇異藥水並無嗎啡（如化騐有嗎啡烟土毒質可向法庭起訴）凡服此水　祗須一瓶　兩天之中　卽可斷廳　照常辦事　永保無病　每瓶兩元　祇收藥本　普救同胞　早離黑籍○沈思棟謹佈○經售處上海江西路英大馬路口三十九號美通洋行 
[敬謝省舟次大善士特捐洋一百元]  
啓者敝堂常年施醫給藥經費異常困難盡人知之頃蒙　省舟次大善士函開送上樂助洋一百元至祈查收掣發收條等語足徵熱心行道樂善好施拜領之餘殊深鰲戴除面塡収據欵交會計處核收外特登報端以揚仁風並祝綿綿福祿　上海虹口華記路普濟善堂謹啓 
[上海經華織襪厰發行純絲襪廣告]  
本廠創辦迄今力圖進步精益求精所出純絲色襪男女長統短統尖頭放脚各樣齊備色澤鮮艷永久不變良以選剔上等凈絲特備新式機器聘請專門技師製造故能超出尋常定價從廉式樣合時提倡國貨者請試用之本廠設在法界打鐵浜平濟利路九十一號電話四九四八經理處　振康　元泰　源和　泰興　其昶　成康　久康　鉅和　興昌祥　全昌祥 
[順豐紗號楊伯延君鑒]  
尊號售小號十六支水月紗廠單廿五件價一百五十五兩七錢五分刻巳到期但閣下避不見而追尋無踪故于本月念八日照市一百八十兩代爲抵進永盛號計欠結價元六百另六兩二錢五此銀限一禮拜内理淸特此登申新兩報聲明　辛泰啓 
[花世界特别啟事]  
本世界自開幕以來盛蒙　各界歡迎無任銘感茲爲滬上各慈善團補助經費起見特於二月初一日始初六日止（初一日大美國紅十字會）（初二日中國紅十字會）（初三日順直會館）（初四日上海孤兒院）（初五日上海貧民習藝所）（初六日上海救濟婦孺會）此六天内所售游資悉數充入各善團凡　中外南北游藝歌曲大家自必熱心善舉卽請是日惠臨敝界獻技共盡義務不勝盼禱　花世界經理隋潤田曁演藝員等公啓 
[推盤聲明]  
今因别圖營業挽中願將開設白克路協興公司機器廠協興牌號生財裝修全廠機器傢生器具一併推盤與協興公司發記爲業議定價洋　　收訖自推盤之後任憑改牌加記此後營業盈虧槪與協興公司無涉倘有協興公司銀錢賬目人欠欠人以及蓋章作保股東糾葛等事均惟推盤人完全負責不步發記之事特此登報聲明　協興公司機器廠股東兼經理人駕林生啓 
[受盤聲明]  
今有開設白克路協興公司機器廠别圖營業挽中願將協興牌號生財裝修全廠機器傢生器具一併推盤與發記爲業議定價洋當即付訖受盤之後倘有協興公司銀錢賬目人欠欠人以及蓋章作保股東糾葛等事均與受盤人發記無涉恐未週知特此登報聲明　恊興公司發記機器廠啓 
[浙江硤石鎮振興織襪厰]  
添請分銷七千處本　在中西　　　　　　中國　創　一家　自　　　織機機器　織造雙山老牌及各牌等　男女大小　粗細厚薄　各色線襪　絲襪　紗襪　創辦十餘年　職工數千人　全國念二省　與本廠訂約分銷處　至民國七年九月　祇有三千數百處　而全國通郵處所　現巳達九千餘處　無論各省　名都大邑　城鎭市鄉　邊疆遠地　但須有一郵局之地方　均可向本廠訂約分銷　故尙須添請分銷七千處　欲知詳細價目　及分銷章程　函索立即寄奉　發明創辦人郭幼川謹啓 
[推盤聲明]  
茲有福建路北京路南首坐東朝西雙閶門面洽大煤號今將店基生財貨底憑中出盤與協昌泉記煤號爲業其價銀當日如數收足以前洽大煤號名下往來人欠欠人一切等項自行理値不涉恊昌泰記之事　洽大煤炭號白 
[受盤聲明]  
茲有福建路北京路南首坐東朝西雙閶門面洽大煤號因該東無意營業願將店基生財貨底憑中出盤與協昌泰記煤號其價銀當日交楚任憑開張爲業所有以前洽大名下往來一切人欠欠人及擔保等情槪與協昌泰記絲毫無涉　恊昌泰記煤號謹白 
[四川路三井洋行廣告]  
本埠租界外倘有裝就北市之電話情願讓出者本行願出價接頂即請向本行面議可也 
[上海會審公廨公告]  
案據久和正和長盛三莊訴唐祖蔭欠欵一案迭經飭傳未到茲准原告代表律師聲請特登申新兩報通告被告限令兩星期内投案候訊倘逾限不到即行闕席判决 
[振記公遷移廣告]  
本號向設英界愛文義路巳歷數年向蒙各界無不稱善贊美分量磅足貨品認眞價格公道茲因推廣營業起見遷於新閘橋浜北東首恒昌米廠隔壁房屋翻造一新廣改米行照常營業賜顧諸君請移玉該處敝號無不格外歡迎或打電話亦可恐未週知爲特登報聲明此佈　電話北二千六百八十號　振記公米行謹啓 
[盛興洋行啓事]  
本行開設上海四馬路六號專營進出口各貨兼辦海參崴上海轉運事宜如蒙　各界賜顧無任歡迎 
[聲明]  
茲有本行出口洋人ＭｌｒＮＳＬｅｖｙ於陽歷二月底止另有高就日後如有交易銀洋來往等事槪與本行無涉特此告白　臺惟洋行啓 
[上海中國股票公司（○）附設儲蓄處兼做押欵廣告]  
本公司集合鉅資買賣内國公債票各種股票證劵印花儲蓄中國交通殖邊各埠鈔票安徵財政廳公債票且可押欵利息公道經理儲蓄定期活期存欵請至三馬路石路曲江里本公司接洽函件即復電話二九三六分公司設在杭州塔兒頭 
[南京高等師範學校開鑿洋井招工]  
本校現須開鑿洋井一口如有經騐能包此項工程者可來校勘明地址議價或先行通訊 
[羅傑律師遷移通告]  
羅傑海思克律師事務所巳定於三月一號遷入圓明園路第十一號照常辦公特此通告電話三四五四　羅傑海思克啟 
[上海新開泰隆官燕海味號擇吉正月二十八日開張]  
開設大東門外口吊橋堍專運兩洋海味毛白官燕川莊銀耳大黃蜃膠吉林旗參各種魚翅各貨揀選精良零躉批發定價格外克己童叟無欺承蒙　各家惠顧竭誠歡迎本號創設伊始非圖漁利以廣招徠而昭信實請試之方謂不謬也　本號謹佈 
[廣倉學文會巳未春季課題]  
經學題　易爻與卜繇相當說　漢人注經多名章句其書皆不傳能由漢人他書章句言其體例歟史學題班史斷代爲書而仍述前代之事試詳言其得失　明史擬例大都見於明史例案其未用之例得失若何應補之傳尙有若干試詳言之文學題文海閣記（淸高宗有文溯文瀾等閣分度四庫全書愛儷園仿建是閣抄錄四庫書曁四庫未収書儲之因名文海）　哈同先生曁淑配羅迦陵夫人重慶壽文（駢體）（先生曁夫人均生於七月每年以七月七日爲壽己未有閏七月是日重慶因製文以祝之）限一月繳卷各門各謄各卷卷需向本會購買每本大洋五分外埠准用郵票代之卷繳上海靜安寺路一百七十七號愛儷園本會 
[常州新開浙江鳳祥福記銀樓擇陰曆二月初三日先行交易廣告]  
[聲明失票]  
本堂在京遺失漢冶萍煤鐵廠礦公司優字第七千二百八十七號股票息單套計四十股除向該公司掛失請補給外特聲明作廢　　饒厚安堂啟 
[望賚水火保險公司遷移廣告]  
本公司于本月十五日移至新康路三號二層樓上（即江西路南京路南首）新建洋房如蒙　賜顧請移玉至該處本賬房接洽爲盼 
[德醫沈奎伯]  
畢君沈業於醫科大學久在寳隆醫院臨診與歐洲諸名醫研究内外各科及打針割症至於男婦花柳如梅毒下疳横痃白濁等症治法尤新設備尤全蓋沈君治病務除其根治毒務求其盡凡滬上名醫多用霸道覇藥獨沈君一槪屏除不用故奏效極速而永無復發之虞也門診上午九時至下午四時診金一元出診下午四時至八時診金五元號金均一角戒烟割症六零六注射及包愈等另議診所新世界對面西藏路大慶里第一百十號介紹人　沈聯芳　顧馨一　王一亭　項如松　席雲生　陸伯鴻　賈季英　王引才朱葆三　姚石蓀　李平書　陸松侯　莫子經　吳懷疚　姚子讓　李右之虞洽卿　蘇筠尙　貝潤生　張知笙　秦硯畦　沈信卿　黃任之　朱子灝　同啓 
[欲製照相銅版鋅版者鑒]  
本館現在置有銅版部專製粗細照相銅版及鋅版鉛版等件質料精良價格公道且製造之法非特迅速又極優美特此佈告申報館啓 
 
 

Page 3

 
 
　　北京電　張文生電蘇魯交界各屬設局清鄉已著手進行（二十八日下午六鐘） 
　　北京電　李純轉劉顯世電妖匪擾亂已擊潰旋有王軍來攻請飭湘督令王軍速退並救濟受害商民（一日下午四鐘） 
　　北京電　鍾體道電職部遵守原防並無進攻南江屬之攔馬山等事熊克武所報殊乖事實（二十八日下午四鐘） 
　　北京電　效日（十九）法部復錢泰所陳收回領事裁判權理由書特簽加意見望本此進行並將提出歐會後情形隨時電告（一日下午五鐘） 
　　北京電　武昌省議會電國際不平等之條件應請提出和會要求取消（二十八日下午四鐘） 
　　香港電　二十七日政務會議因陜事開緊急會岑春暄發表意見謂各方面消息證明北方於議和之際無日不作戰備屢攻陜省足見北方對於議和實無誠意陜省劃界專員雖已派定然無權以執行阻遏軍人之計畫據唐總代表電稱和會暫停須俟撤除陳樹藩停止陜戰方可續議惟北方能否去陳尙屬疑問南方宜亟準備和議决裂在座各要人咸韙岑言林森發言詞尤激昂决定電致唐總代表並通電各省要求去陳（一日下午八鐘） 
[各通信社電]  
　　東京電　中國報章所載中日軍事協定全文内稱在津漢滬三處合設兵工廠中國所需軍火應向以上數廠購買或直接購諸日本以十年爲期每年額定日洋三千萬元在此期内中國不得限制輸入日本之鐵塊此外尙有二欵茲由日本正式否認國際通信社聞有責任方面云日政府已有訓令禁止日本軍人與中國軍人訂結軍事合同之舉動駐滬軍事委員業經召回而駐京齋藤少將不久亦將回國云路透電 
　　北京電　張瑞璣謁錢能訓要求須得停戰實據方赴陜西 
　　北京電　徐樹錚謁徐世昌段祺瑞請保留陳樹藩勿離任（以上二十八日） 
　　北京電　陳樹藩復國務院電俟飭前方將士遵照停攻 
　　北京電　錢能訓約張瑞璣今早（一日）談話 
　　北京電　昨日（二十八日）開特别閣議討論時局甚密 
　　北京電　公府要人云陳樹藩前日（二十七日）即電告停戰 
　　北京電　張瑞璣表示關於劃界不受雙方箝制錢能訓允不干涉請彼自爲主持 
　　北京電　府接北代表辭職電已去電慰留 
　　北京電　李純轉軍府電請推林葆懌等監視閩省劃界（以上一日） 
　　北京電　非正式發表致朱啓鈐庚電及通告西南 
　　北京電　徐樹錚昨日（一日）申刻出京關軍要（以上二日）以上平和通信社電 
　　北京電　昨當局接朱總代表辭職電連發兩電慰留並催張瑞璣尅日赴陜秉公查辦將有嚴厲命令責成雙方統兵長官遵守停戰辦法蘇督復電允向雙方調停並擬赴滬一行 
　　北京電　熊克武電川路專欵本息被張瀾侵蝕乞嚴令追繳 
　　北京電　全國和平聯合會陳歐戰終了請停取用參戰借欵並將借約提出作廢 
　　北京電　新兩院議長讌日使 
　　北京電　張敬堯電湖南茶商周運不靈請中國總銀行借欵百萬（以上二日）以上中華通訊社電 
　　北京電　今日午後政府開特别會議對北代表總辭職决慰留對唐紹儀之限時答覆認爲外交形式未便承受結果一面電陜嚴申前令一面電朱向唐磋商勿遽决裂 
　　北京電　本日國會行開會式徐命吳笈孫代表祝詞 
　　北京電　院電李純向南方疏通維持和議 
　　北京電　參陸處電王占元轉飭鄂西鄂北各將領遇有匪警先通知南軍得覆後再行剿辦 
　　北京電　藏番日見猖獗當局得川邊警報後恐亂勢蔓延惹起外人交涉昨特會議辦法 
　　北京電　農部前擬令駐外各領事兼調查報告商業之任務未得外部同意頃以此舉之必要陳述理由復行提議 
　　北京電　財部所得稅法决請國會通過施行營業稅亦將提出閣議（以上一日） 
　　北京電　錢總理出陳樹藩負責停戰之電給張瑞璣閱看張於赴陜事已不堅辭 
　　北京電　院電慰留十代表并述陳樹藩已電導停戰望轉南代表和議仍舊進行 
　　北京電　段祺瑞昨謁徐商派參戰軍赴黑事徐與談和議停頓情形段未有表示 
　　北京電　參陸處詳擬裁兵案實額曁裁竣日期與需欵數目備院研議 
　　北京電　魯財廳李廳長有更動消息王丕煦力謀繼任（以上二日）以上中孚通訊社電 
　　北京電　此間輿論對於和平會議之頓挫甚覺有冷靜之態度故一般人士皆以爲和平談判不至决裂據與總統府有關係者之談話云陜西問題俟張瑞璣抵陜後自易解决現在正式和平會議雖中止然談話會正在就於其他諸問題預備從事討論故似無須抱悲觀云云（二日） 
　　東京電　此間一般人士得中國南北和平會議之進行因陜西問題而來頓挫之消息後皆非常憂慮蓋以爲此問題之主要原因之段祺瑞一派之舉動實藐視五國政府對於南北兩當局所發第一次之勸告即謂希望勉避足爲建設平和之障碍之一切舉措之意者也日本政府似亦甚以爲遺憾今日聯合諸國正在巴黎爲確保世界永遠平和起見日夜努力進行不怠即從世界大勢觀之自日本以及聯合諸國希望中國統一之心較前更切故五國政府不日或將與前次勸告相同之趣旨向中國提出第二次之勸告以不干涉内政爲限度表示斷乎之態度亦未可知内田外務大臣本尙擬靜養數日但因中國和平會議情形危急已於今日到外務省審議對付方策云（二日） 
　　東京電　本日萬朝報揭載論說題曰軍閥國憂大旨謂因日本陸軍要路諸人有逾越職權範圍而爲政治上外交上之行動者以致於國際關係上波及無限之惡影響又云自中日日俄兩戰役後因日本軍閥之跋扈致令本來主張平和主義帝國主義之日本被人誤解爲與德國相等爲主張軍國主義侵略主義之國家即對於日本之同盟國亦賴日本牧野全權委員之聲明而始覺其誤解其結論曰此種軍閥之弊害非一二語之所能盡然今日對外關係上早已不許此輩之横行此輩如再不反省稍自歛跡恐將發生關係國家之重大之結果吾人不忍軍閥之所爲招致國家目前之不利吾人切望我有名譽之日本軍隊之歷史不爲此輩軍閥所污染也云云（一日） 
　　東京電　今晨宫城縣仙台市大火因值大風焚燬千餘户至今尙在延燒（二日） 
　　東京電　自歐戰開始以　日本所耗戰費共計十萬萬一千五百萬元（二日） 
　　東京電　暹羅皇弟陸波黎斯殿下今日抵東京寓暹羅公使館（二日）以上東方通訊社電 
　　東京電　昨日東京市之普通選舉之示威運動來會者一萬有餘人下午一時在日比谷公園整隊而出由銀座街而至二重橋向皇宫呼萬歲自是再行至帝國議會而散（二日） 
　　東京電　日派赴法講和特使西園寺侯今日應已抵巴黎（二日） 
　　東京電　日本因數日來米價暴落故昨日股票復昻（二日）以上共同通信社電 
[路透電]  
　　二十七日倫敦電　巴黎公報云國際工制委員會已贊成英國計畫中規定殖民地加入國際工約必要資格之條欵並審查聯邦加入該約之特殊事件國際工會將於本年十月間舉行 
　　二十八日倫敦電　英國委員圑不日將赴塞國調查敵軍占據塞境時所釀之損失並查明必要建設及所需材料之限度委員圑且將審查塞國經濟狀况及英國商業發展之希望 
　　二十四日倫敦電　今日下議院開會時議員祁恩爵士質問是否曾以客船先載德婦由新加坡赴歐而有病之英國婦孺須急離熱土者則反居後亞美里陸軍大佐答稱祁恩爵士所言顯指撥用大英公司之諾爾號與諾伐拉號二船載運由華放逐之德僑事米勒貴族深知急應爲東方婦孺留備客位故甚關心此事曾商諸航務部惟遣送中國敵僑爲不容稍緩之舉此項决議恐未能更改云 
　　二十四日倫敦電　新加坡因撥用英輪船公司兩船運送在華德婦孺事提出抗議茲悉英國航務部於指撥輪船載運中國德僑一事大感困難不得已乃利用已抵遠東之船此舉將使德人室家彼此分隔故將引起敵人等之訾議但此舉實不可免若因抗議而取銷之則歷來遣送在華德僑之困難交涉將因之失效蓋遣送德僑有益於中國政治與協約國利益也再此事亦爲英國威信之問題一年前英國威信頗受影響因英國取銷當時遣送敵僑之辦法從法比之輿情以德國有將以報復方法施諸戰俘之恫嚇也 
要聞一 
[陜西事件之京訊]  
　　南北和議兩總代表公推赴陜監視劃界事宜之張瑞璣氏已於二十六日到京是日下午即赴國務院往謁錢幹丞關於赴陜問題有所接洽昨日上午復入公府晋謁東海請示一切東海催其迅速赴陜聞張氏謁錢時曾責問在陜北軍進攻之不合錢氏答以北軍在陜剿匪則有之（按北方所謂匪實即南方之靖國軍也）至云攻擊南軍一節尙未接有此項報告該地電訊遲頓多有出自誤會者政府已一再聲明執事入陜後當知眞相云云現張氏已由國務院内發出專電五件於陜省一致陳樹藩劉鎭華一致于右任張鈁等南軍司令一致劉存厚一致管金聚一致許蘭洲張錫元各師旅長内容均係報告即日入陜請各轉飭部隊堅守原防候會商解决劃界辦法以維大局 
　　劉存厚昨由寗羗拍來靜密十萬急電分逹府院參陸辦公處略謂存厚自駐寗羗以來已絶餉三次因之軍心不無懈怠特懇飭部迅將二月份敝軍應領之軍費三十萬元尅日電匯否則敝軍如有潰散情事存厚碍難負責 
　　李秀山督軍現因陜戰不停致碍和局進行頃來中密急電直逹東海要求准其辭去調人之責並指出陳樹藩劣跡多端要求東海指派公正大員前往查辦 
　　據中美通信社消息最近由陜西來京之西人某傳敎士對人談及陜西近况甚悉其言云南北議和之實現吾輩外人方慶從此可享太平詎料陜西一隅中央雖表面下令停戰實則操縱中央者尙有人在陳樹藩一舉一動無不奉承小徐意旨彼輩欲藉陜事破壞和局殊屬可恨余日前因勸告和平之故往見陳樹藩彼竟大言不慚且痛詆李純電陳停戰五條而其參謀瞿壽禔亦言中央統一北方尙且不能何况全國今勢成割據中央命令誰能遵守大有破壞和局亦所弗恤之勢據各方面情形觀之陳樹藩旦夕可脫離中央而獨立日前大軍進攻婧節盩厔乾岐殺戮無辜慘不忍聞所有民房必用大砲轟毁即以盩厔而論焚毁村莊殆七百餘處共費開花彈千有餘顆而興武戰事許蘭洲軍純用大砲爲衝鋒不顧大局不論人道莫此爲甚自吾輩外人視之未有自相殘殺若是之酷烈者某敎士又曰陳樹藩有所恃而不恐者本年烟畝稅預算能得一千萬以上用以養兵蓋綽有餘裕吾不解中國政府下令焚土下令停戰而封疆大吏竟視爲具文若此吾恐中國内患方殷來日大難也敎士之言如此又據别方面消息云現在陳樹藩軍隊進占乾縣武功一帶滇軍葉荃等則守鳳翔于右任軍隊守涇陽三原而本京安福系宣言將來可免于右任一死雖謔而近虐然段派之决心破壞平和可以槪見矣又聞陳樹藩爲劉鎭華部下張治功等呈請中央授以勛位業已照准則政府下令停戰之眞相又可知矣 
　　又亞東新聞云陜西事件外間莫不咎中央不能斷然處置實爲失策然細加偵查其中又自别有原因（一）由去臘開赴陜西之某軍在武功一帶因地勢不熟驟然與南軍相值致入絶地傷亡頗多南軍係烏合之衆槍械又不齊備爲所摧敗心實不甘故對於南軍每含報復主義相遇之下衝突不免此陜戰不能全停之一因也（二）由於陳樹藩窮促自衛陳在陜貪贓枉法無所不至年來設局專賣烟土並提倡種植全陜嫉視國人難容不惟南勝非其所利即和局亦非所宜蓋大局一旦解决政治稍就清明則此類人决無容足餘地陳氏亦見及此遂乘機四地逞兵直接以破壞和局間接以保衛自身至云堅守主戰派成議不信任中央政府皆託辭耳此又陜戰不能全停之一因也甚願政府取斷然處置解决陜事勿使因局部事件而牽動全局和議也 
[西南對陜事之憤激]  
　　北方於議和期間積極攻陜軍府昨接于右任告急電略謂西路戰事未停東路戰事又急劉世龍姜鴻模攻我荆姚關山界方相繼不守民軍根據地之三原涇陽俱已動搖等語最近更有三原失守之說軍府各要人極形憤激以北方此等舉動顯無和平誠意除由軍府電致徐東海李秀山嚴重質問外岑西林復以個人名義致電徐氏痛陳陜局之梗阻和議並謂南方士氣激揚倘激之過甚則戰端再啓恐不能制止云云一面請參陸財三部主管人員磋商和議决裂後之一切軍事計畫用兵方略財政籌備各事日昨參衆兩院在省會開聯合會議討論對付陜西辦法軍政府派政務政廳朱履和赴院出席說明岑總裁對於陜事之意如北方無適當辦法軍府即於三日内電知唐總代表停止議和次由兩院表决三種辦法（一）請軍府若陜西之北兵不完全退出應停止議和並撤消代表（二）請軍政府加緊會議准備軍事進行（三）電告中外申明北廷破壞和平之罪又雲南軍事代表唐繼虞昨亦陳請軍府嚴飭桂粤湘閩各軍趕速秣厲準備作戰若在陜敵軍不能依期撤退即令各軍積極進行一面又致電唐蓂賡請從速援陜倘敵軍不退即下令以全力攻擊蓋西南各省雖酷愛和平然北方旣執地盤之見逼人太甚南方爲自衛計亦不能不唯力是視也軍政府於二十四日開政務會議討論對付陜西辦法各總裁各部長各軍代表均列席僉以北廷於議和期中竟增兵攻陜實屬破壞和局惟唐總代表來電謂已提出四條件向北方爲嚴重之要求（唐電中四條辦法（一）取消陳樹藩督軍（二）許蘭洲所部攻陜奉軍退回原駐地點（三）由去年十一月十六日停戰令下後至二月十三日五條辦法宣布前所有北軍佔領地域一律退出（四）即日討論一種切實解决辦法俾張瑞璣到陜劃界易於辦理）辦法亦無不可當即全體一致贊成即席擬定電文拍致唐總代表略謂與北代表提議各節極得要領應請繼續嚴重交涉如仍託詞遷延毫無停戰撤兵切實辦法即請先行停止和平會議一面通告外交圑以明和議决裂之由等語此電甫經表决適得唐總代表由滬拍來養電報告第二次會議陜事繼續交涉情形列席諸君披閱之下遂决將前所擬之電暫行不發另電唐總代表仍照提議數條嚴重交涉此二十四日對付陜事之會議情形也聞岑西林以于右任經軍府正式任命而陳樹藩乃以土匪相待北方亦增兵運械注全力於陜西必排去于右任而後已故極爲憤激和局前途其破裂與否全視乎陜事也 
[游歐通信（二）（太玄）]  
　　南方專使伍朝樞氏經過西貢時西貢公論報記者特訪伍氏談話次日（十六日）該報卽將伍氏談話全文登出計二千餘言皆於吾國外交上有重大關係特揮汗譯之原文略云本報記者得與伍君作一席談殊爲慶幸伍君自謙不嫻法語然聆其談論固極能逹意有時更以英語反覆譬喻更爲明瞭但吾應告讀者伍君爲南方代表中國南北現尙峙立就吾人所知北方偏於保守空氣甚舊南方則無時無地不傳播其民主主義者余曾以此詢諸伍君伍君亦首肯惟伍君謂南北衝突固係兩種原則上之不能融合但今則皆能了解世界新潮流之方向對外固屬一致當余啓行前北方亦有與南方同一之委託但余爲避除誤會計於未與吾國各代表會商之先尙未爲明確之表示云云余（該報記者自稱下同）因先問以青島問題伍君謂此係關係遠東和平之最要問題但余尙未與吾國巴黎各代表交換意思之前恕余尙不能爲具體之答覆惟就予所知青島固中國領土前此德皇借敎案開釁租佔以後遂倚之爲遠東唯一根據地以期逹其蠶食山東之野心其膠濟鐵路之敷設其勢固咄咄逼人青島爲吾國北方重要門户又爲山東唯一良港山東夙爲吾國富庶之區其鑛產農產久有名於時且更係孔子出生之地德人之佔據吾人不平至今及歐洲大戰起後賴英日友邦之努力得將德人驅除罄盡其有關於青島一切條約當然亦隨之俱去故青島之交還固不成問題也次又論賠欵事情伍君謂前吾國不幸有拳匪之禍致聯軍各國責吾國於四十年之内賠償四萬萬五千萬兩之鉅額自吾國對德宣戰後已承協約各國允爲延緩五年但酌諸中國國情及與此次戰爭之關係此次和議會上自當有所决議伍君關於今後中國與各國之關係則謂夙即主張門户開放機會均等無所謂優先亦無所謂特權凡關於工商業經濟上之平和投資雖利率至高亦爲吾人所不拒如欲借投資而逹其政治上之野心則雖取利極微吾人亦不敢承卽如雲南若貴國謂有特殊之權利則非吾人所願聞但貴國以印度支那接壤之地他國固不能與爭也言時其武隨員黃凱君適入座黃君爲南方軍官曾留學法國士官學校九年余正求伍君續談其他問題黃君卽請伍君論領事裁判伍君謂此事自當以中國法律爲標準現北京方面新設有一法律編纂會主其事者爲王寵惠博士博士曾在英美法研究法律多年爲現今吾國之唯一法學家此次制定法律必能使各國滿意云云余又問國内敵僑現狀伍君謂處置敵僑北京政府曾與協約各國訂有專條統系余不大詳但就所知之廣東方面言之所有未經放逐收管之德人皆在嚴重監視之中固無能爲也余又轉問黃君關於中國軍事問題黃君喟然謂中國軍事現狀極爲複雜其最要者卽非正式軍隊之解散及解散後之安插余（黃君自謂）極主張借一軍事大借欵但此項借欵旣不以爲振興軍備之用又不以之作爲遣散兵隊之消費乃將此項借欵用爲切實的振興實業此項實業所須用之勞力卽以已解散之兵士充之庶不致困於生計而流爲匪徒此一舉兩得之根本計畫也余以爲此一席談話極爲滿意惟爲時已晚不獲再談遂興辭而歸該報爲法人東方口舌平時記載極有價值且極注意中國及西南情事故伍君過西貢彼不肯輕易放過西貢及堤岸（在西貢内輕便火車十分鐘可逹）華商極多商務亦大堤岸有小廣東之稱華人約三十餘萬有極大之碾米廠爲華人所經營者米及橡皮皆西貢大宗出產也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日事件與國防軍]  
　　新聞編譯社消息云近日日本外交當軸關於外交事項有種種宣言其關於我國者有關係極重者二點（一）中日密約因中國之希望僅宣佈其一部分（二）陸外長赴歐過日時與日本當軸已有接洽京中遂有外交部對此二點將聲明否認之傳說昨據某當軸云我國絶無希望僅宣佈一部分密約之事陸使過日與日本當軸亦絶無接洽此二點前以某種機會已經明白聲明茲無再行聲明之必要云 
　　又中美通信社消息云日昨探聞參戰軍有二部分一爲參謀其他一部爲中日聯合關於軍事恊約者茲查此部即敎練處日人以齋藤中將爲首領尙有日本軍官敎習十餘名將陸續由日本來華此等日本軍官皆去歲中日恊約所載明面段派利用以平内亂者又聞交通部近設航空籌備處及汽車籌備處不特與參戰處有密切關係更與中日協約有關因飛機汽車等多作軍用也又聞小徐日前電屬張作霖毋庸派兵黑龍江而留其軍隊準備和議破裂之用至黑省方面則由日本軍隊負責又聞日内有大批軍火將由日本運至秦皇島此項軍火當爲參戰處所購云 
　　昨日（二十六）外交委員會林長民汪大燮等接梁任公自巴黎來電云譯送汪林總長抵英即聞和會已提青島問題頃抵法略悉此間經過情形大致與吾輩在京主張相同頗爲欣慰宣戰後中德條約根本取消青島歸還已成中德直接問題日雖出兵地位與諸協約國等斷不能於我領土主權有所侵犯更不能發生權利繼承問題超在京時曾將此義向該國外交界要人剴切忠告不審彼朝野有無覺悟吾輩著眼不在歸還之名義而在主權之實際膠濟諸路關切膚利害不能與青島分爲兩案者再藉口出兵謂當獲得試問比塞將何以報英法總之此次和會爲國際開一新局面我當乘機力圖自由發展前此所謂勢力範圍特殊地位皆當切實打破凡約章有戾此原則者當然廢棄青島其一端耳内外當軸切宜統籌兼顧進行次第極當注意至關稅領判兩事失此不圖更無機會亦斷不容延遲又裁兵爲救國第一義國際聯盟草案已列專條我宜首先自定兵額誠意勵行勿待他人越俎凡此諸端望政府確定方針毋辜民望乞代呈大總統啓超二十三日 
[温杭同成兩路之借欵交涉]  
　　中央政聞社消息云浙江温杭鐵路實爲英美最近之爭點上年政府與美國交涉結果曾與美人訂定合同許由美人投資建築嗣因英人力爭事乃擱置迄至近日已將半載斯案尙在懸而未結乃聞曹交通長昨忽有公文送逹英使方面公文大意謂在昔英使來文謂中國鐵路此時爭點旣多難於解决俟至歐戰告終須由英美及有關係之各國通盤審查必須由各國共同出資辦理以免爭議等語查我國鐵路之建築關係國家行政如照來文所稱與允許各國施行監督何異如此不但有侵本部行政職權更起干涉内政之漸是以本國政府萬難承許特此聲明否認以維本國主權云云此案停滯旣久部中迄未正式答覆今於鐵路統一問題喧傳正盛之際曹總長忽向英使提出此項公文聲明政府態度故說者多謂此係爲政府於反對鐵路統一問題爲不著形跡之對外表示云 
　　該社又云交通部爲籌築同成鐵路事刻正與比法公司提出交涉昨並有公文致山西省長其文略謂據山西省議會電稱同成鐵路與比國訂立合同借欵修築自比京失陷晉人對於此路已同觖望請與債權者交涉早日開工如不能即時踐約請將前約作廢另圖妥速辦法等因到部查同成鐵路經於民國二年與比法公司訂立借欵合同正在籌備開辦間適因歐戰發生金融緊迫以致該公司未能如期付欵路事暫行停工現在歐戰告終本部正在計畫與該公司交涉用期早日建築以利交通相應咨行貴省長查照轉行山西省議會查照 
[鐵路統一案之近况]  
　　鐵路統一案自經新舊交通系反對後有謂該案業經打銷者亦有謂該案已經提出和會者其實兩說皆不可靠據聞此事最初由錢總理奉當局之命以外交委員會原案電致巴黎陸專使請其相機行事後因交通當局在國務會議表示反對并要求錢總理去電囑專使緩提於是院有第二電發出大意問其已否提出如未提則從緩云云嗣得覆電則言尙未提出自是之後并未接關於茲事之報告此巴黎方面之情形也至國内方面從春藕齋八人會議結果根本計畫已經略定當日曾舉定梁燕蓀曹潤田二氏合擬具體辦法再行提出迄今已將旬日聞梁曹二氏已將辦法擬竣不日可提出會議形勢如何目前尙不能預測故謂已打消或已提出者皆非事實也 
　　日前政府以鐵路統一問題電致陸專使徵其意見茲聞陸使已有覆電中有謂與其日日向一國借欵長政治之關係何如向國際借欵故欲打破統一說莫如將今後鐵路借欵中止則此問題自易解决若一面反對向國際借欵一面仍單獨與一國訂結正約則恐統一鐵路提案之權不自我操矣仍請政府確定方針靜候電示云云觀此則陸氏對於此案之眞意亦可知矣 
[林長民之統一鐵路談]  
　　上月二十三日國民外交協會在中央公園開演講大會林長民氏有關於統一鐵路問題之演說内容頗爲詳盡茲特節錄於下以供關心此問題者之研究此事之發源不始於外交委員會因外國方面本有統一鐵路的議論委員會鑒於此種議論將來縱能打破勢力範圍而管理之權亦恐不免喧賓奪主所以於議决時首先注意此層所以條文中有各路行政及運輸事宜遵守中國法律槪由交通部指揮各等語最初梁燕蓀及葉譽虎皆有反對之論當時外交委員會還没有提案梁葉兩位的反對不過於私人談話中述及外人管理鐵道的弊害其所研究郤有價值然不是根本上反對打破勢力範圍的意思但於辦法上加以研究而已至交通總長曹潤田之反對論則自最近乃始發生因曹潤田之反對乃由國務院再電巴黎我國代表囑其緩提於是梁燕蓀將從前對於管理上顧慮之點也從新發表國中議論旣不一致政府方面乃由錢總理約同兩方談話本月十八日在春耦齋會談到者爲汪伯唐熊秉三梁燕蓀曹潤田周子廙陳任先諸君及鄙人並總理八人陸閏生君因事未到函致總理表示反對統一案並說在委員會中本已不贊成其實委員會會議時陸君並未反對也春耦齋會議係就兩種文件討論其第一種爲委員會議决原案第二種乃委員會兩次呈文（原案及呈文均見昨報）呈文内容係解釋打破勢力範圍的用意切陳現在各鐵路的性質分爲借欵路合辦路他有路綜之分爲政治性質之路與商業性質之路兩種合辦路與他有路及借欵中之附屬借欵路都是政治性質之路打破勢力範圍自當首先注意及此討論之時曹君首先聲明若照此呈文本員自然贊成但外邊傳說委員會原案用意不是如此其後就指出外人方面擬案處處有損我國行政之權遂列舉三層如運輸之權如金融之權及國内軍務之運送等若管理權操之外人恐我國大失自由云云熊秉三君便云這是辦法上應當研究的事今日但論根本主義是否相同至於辦法自可力求無弊不損國權外人方面擬案自然應該反對曹君亦遂無根本反對之語其後曹君復言委員會原案係凡以外資外債建造已成或未成或已訂合同而尙未開工之路槪統一之似與呈文專注重在政治性質之路不甚相符於是鄙人聲明委員會原案本以打破勢力範圍爲總綱當然包括政治性質各路在内但一方面當有積極的意思謀將來中國交通之發逹現在各路併記已成哩數不過七千哩將來果能打破勢力範圍應行添造之路尙多此種大計畫亦須預定統一辦法梁君乃表示極贊成之意討論結果由錢總理聲明今日會議旣無根本不同之點至其辦法應再詳細擬議於是汪君就推曹梁二君擬定詳細辦法下次再議這是當時會議實在情形外間傳說不一紀載不實遂生許多議論至外人方面擬案以近日所發見者有三種第一說第二說第三說日前頗皆有印刷物發佈第一說名爲萬國鐵路路圑其組織爲英法日美中國各派代表一人各食其本國薪俸其辦法爲五國平均籌備資本收回東清南滿山東雲南等路再行贖回中國現有各路之借票用人規則由鐵路圑制定華員可用則用華員材料購買先儘中國三十年後得由中國每年取其盈餘贖回自辦三十年内盈餘之欵擴充新路運輸票價各國一切同等保路之權在中國有必要時由鐵路圑雇人看守這是第一說的大意第二說名爲國際合資鐵路公司其組織由銀行圑各派代表爲公司董事其辦法爲在外國籌資者由公司承辦籌備資本經中國政府同意贖回現有各路借票購買中國已成各路列入中國政府賬内各路局長由中國政府派定其總工程師總管及各務總管各工程司警察長由總工程師總管推薦副首領儘先任用華員節省經濟材料應在中國購買所有盈餘中國政府得按年支用惟三十年内須以半數建築新路或擴充改良舊路這是第二說的大意第三說名爲萬國委員部其組織爲中國交商部與英法美日各派一員組成之其辦法爲籌備資本中國得無限制先行贖回東清由哈爾濱至長春南滿山東雲南等路五十年内在委員部監察之下營業或建築新路現時中國國有之路不在此限但現有各路之借票可由委員部擔任償還另訂條件屬於委員部得交通總長之許可派定執行秘書一人所有助理員由秘書推薦各路局長由交通部派定總工程司總管由秘書推薦運輸票價各國一律同等材料購買先儘中國保路之權在中國若中國放棄職務由委員部派人保衛所得盈餘貯爲公積以充路用這是第三說的大意右三說詳略不同第一說第三說組織略同都是把中國列爲五國之一但第二說公司董事是外國一方面的其一面則與我政府接洽承攬辦理較爲尊重主人第一說之代表各食其政府薪俸一層尤損我國權利綜觀三說關於營業一切都没有詳細規定若到實行必多流弊此種擬案不特外間反對即外交委員會原案主旨亦决不相同且近來更有一種傳說謂外人方面另有一案各國派員二十餘人二十人十餘人九人不等總之這一類私人擬案非有責任者之言我國人尤宜趕緊定個詳細辦法處處關顧到外交委員會各原案行政及運輸事宜遵守中國法律由交通部指揮之旨方不至有喧賓奪主之事至於我國應行注意之點在公言報中發表曹潤田主張的七種理由多半是扼要之論但曹君在春耦齋會議時實在只發表三種現在且不具論中間第二一項所謂國防線者北方之蒙古縱横兩線西北之新疆線蘭州拉薩線西方之成都拉薩線這一二十年内我國决無力量來建築若是單獨向那一國借欵來築也本是應從緩辦中的事倒是統一鐵路辦法成功時通盤計畫大大發展或者還有幾分布望至於東北路線諸君記得民國四年中日交涉麽東部内蒙如須外資建築時早與日本約定先向日本商借其他如東清如南滿如吉長如安奉則爲已成之路如長春洮南如洮南熱河如洮熱至海邊如開原海龍如吉林海義如四平街洮南所謂滿蒙各線者則爲已與日本訂約之線如膠濟及其延長則爲今日已生糾葛之線至於西南滇越一線則爲已成之路他如滇緬線欽渝線則爲已與英法定約之線誠不知此外更有何種國防路線現在我國喘息之下本已無力說到國防且當國際關係革新的時候我們也樂得從事文治對於何國都是友邦不應當更有防敵的打算若說防敵應防何人大略與人訂約或已奉讓或已生糾葛之路線若從敵字着想其相手方便難安頓此種問題解决之法只有從速謀個統一方可無形消弭曹君主張理由倒把國防路線一層列出是全無意義的全然自相矛盾的其第五一項所謂國内軍務運兵運械等事實爲不祥之言若說防遏土匪防遏没有政治意味的内亂自無問題統一鐵路决不生妨碍若有其他内亂帶有政治性質者便是鐵路不統一今日以後我國豈可隨便再啓釁端近兩年來南北戰禍運兵運械本是自由究竟效果如何現在對於鐵路統一問題乃把此事重提作一反對理由殊非正確之論除此兩項外其餘五項都是鐵路本題自應詳細定個辦法鄙人贊成鐵路統一者尤贊成曹君之主張所有行政運輸金融人才材料等事極應把我本國作爲主位萬不宜聽人支配的現在再把今日中國鐵路情形略述一過諸君要知我國現有鐵路名爲國有其實資本都是出諸外人除京張一路外並無中國資本自營的鐵路其線路之已成者無論長短如京漢如津浦如京奉如正太如汴洛如吉長如廣九如道清如滬寗如四鄭如杭滬都有外國資本他如未成之長線如川粤漢如海蘭都是已收一部分外國資本而所成之路不過一段者如同成如浦信如寗湘如沙興如濱黑如欽渝都是已收一部分外國墊欵而並未開工者至所有路債總在四萬六千萬元以上每年還本還利通盤計算所短約七八百萬元中間各路儘有贏餘者而匀還各本利實短此數前此曾經借欵整理路債而整理以後積欠到今又虧三千餘萬元了本年决算併入當在四千萬元左右起初借欵造路其後又借欵還債循環不已將到何等田地况且各路債欵多是十年二十年開始還本自今以後應還之本逐年加多以前清末年之路債總額爲標準算到現在從今年起每年本利折合英鎊約在二百萬鎊以上向後十年最多年分當在三百萬鎊左右這還是專就前清之路債計算民國以後如海蘭如同成如浦信如寗湘如沙興如濱黑如欽渝之墊欵如四鄭如中英公司之借欵如最近濟順高徐之墊欵約計之又在一千萬鎊左右若將民國以後債務併算現在還利向後還本又當加增不少而現在鎊價較之歐戰以前幾賤一半我每年所短之七八百萬元及外債之總數還是照現在鎊價折算將來鎊價再漲不知又將如何虧折了民國以前借欵造路還有當眞造路的意思不過是辦理不善辦事人多濫費幾分除川粤漢外各路倒也築成了民國以後借欵造路他本來的意思何嘗是爲了造路呢借欵墊欵是其本來的意思跟前騙了幾個錢過日子便罷了幾幾乎無論那一條墊欵的路都没有正正經經去建築的他們出欵的人也不是正正經經要造路的先墊一部分按年利息是有處拿的把我版圖内先畫出投資的虚線算是取得造路權了但是這一篇濫賬不知從何處彌補起倘是到期不能償還的時候不眞眞破產麽所以統一的辦法是完全爲我國交通史上開一新紀元把所有路債合在一處大舉借債把舊債一一還清一面爲已成者力圖改善力圖擴張未成者力圖興築先謀國民生產之發逹同時各路收入自然日增了即還債的力量日日加增到若干年後所有各路豈不是完全成爲國有的路麽以現在狀况明明是他人的資本偏美其名曰國有的路則將來統一辦法把各債匯在一處我借他們的總債以建造我鐵路也何嘗不可稱爲國有呢鄙人以爲此種國有的美名却不如打個眞眞做到國有的主意若照外間議論謂爲没收謂爲共同管理實在非統一論的眞相鄙人還恐照這樣遷延下去倒有眞眞被人没收被人共同管理的時候就以各鐵路管理上外債未清那一路没有外人的勢力偏說統一以後將變本加厲是則專看我國人如何打算而已若能自己發動自己主張處處可以見得革新的氣象外人條件自然當受我範圍若是毫無辦法毫無整理的希望到了他人提議恐是力爭不得反至失權這是我國人應當猛省的（下略） 
[財政部官俸减成之主張]  
　　各機關俸薪按八成支給已通令各省實行而奉浙等省頗有反對之說茲得財政部原呈云爲財政萬絀擬請自本年三月一日起將京外政軍各費暫按八成支發恭呈仰祈鈞鑒事竊查比年以來國家多故庫儲告匱應付已窮開源旣非其時惟有以節流爲先務業將困難情形整理方法縷晰呈明在案心湛忝掌度支統計兼籌責無旁貸受命危難之際急圖救濟之方伏念現在京外財政實已瀕於破產國家命脈所繫非羣策羣力不足以圖存請就中央與各省區現狀再爲鈞座據實陳之中央支出經常軍費每月約六百餘萬元政費約二百餘萬元臨時軍政各費及應還短期各借欵尙不在内約計仍需八百餘萬而每月收入之欵關稅旣擔保債息解欵則紛請截留所恃以應付者僅鹽餘一項平均每月約得三四百萬元此外中央直接收入如烟酒印花官產等項每月解部者不及百萬收支相抵不敷過鉅上年部庫無法支持輒恃短期債欵以資週轉今則因國際關係無可再借現擬募集八年公債以鹽務餘欵作抵鹽餘一項又將减少已屬挖肉補瘡之計况公債募集非易縱令應募足額亦祗敷二三月之用瞻望前途何以爲繼此中央財政之現狀也各省區近年預算原報之數彚總核計出入相抵不敷在一萬萬元以上而預算外之開支尙遞增不已追加之案無月無之不敷省區無論矣即夙稱有餘各省亦告不敷應解中央之欵解額虚懸任催罔應而烟酒印花等稅本不在本省歲入預算内者亦請留用甚或援照不敷各省之例求助中央主管財政官吏百計騰挪疲於奔命上月之懸欠未清下月之追呼又至財務行政整頓無期此各省區財政之現狀也要之政府爲全國中樞不有中央何有各省部庫直接徵收之欵本屬有限全賴外省源源解濟前清成例即西北邊瘠省分亦有解京之欵不敷之數仍賴有餘各省互相協濟而受成於中央酌劑盈虚本部實負專責惟是此盈彼絀乃有酌劑之可言若有絀無盈則更何從挹注綜觀全局險象已成治本治標理須兼顧但治本之法非可責效於目前值此迫不及待之時亟爲急則治標之計萬不獲已不得不於支出欵項稍籌節省擬自本年三月一日起將京外政軍各費暫按八成支發由各機關自行酌量支配業由本部提出國務會議公同議决其軍費中兵餉一項如有未便減少之處或將兵額裁减二成應由陸軍部酌量情形分别辦理總以月支之數不逾原額八成爲度此項減成之數合之則成鉅額分之則爲數無多於事實上似尙無窒礙而國庫少一分擔負即免一分虧絀其有餘各省亦得以節餘之欵協濟部庫所裨實多宏濟艱難在此一舉各文武官吏公忠體國夙具熱誠必能忍痛須臾共扶危局如蒙允准即由本部通行京外一體遵照辦理所有京外政軍各費暫按八成支發緣由理合呈請大總統鈞鑒訓示祇　 
[京華短簡]  
　　昨日（二十七）國務會議例會先對於上海會議情形有所討論次仍報告外交問題最後方及例案一爲井陘鑛務局清理委員會規則已可决另用院令公布一爲禁止碼啡案將發明令申禁一爲某處辭退敵僑請給養贍費議决交交通部核議 
　　川粤漢鐵路督辦詹天祐君奉召來京專爲商量參列中東鐵路會議問題連日已經商定詹君係以中東路技術部委員名義前往列席與各國委員共同討論另派劉鏡人氏爲中東路監理委員會委員詹氏業於昨晚八時三十分通車赴奉天折赴海參崴列席隨帶俞人鳳趙幼梅等皆鐵路技術專員 
　　北京電車借欵醖釀多年先係與法國資本家接洽因歐戰停止現在政府又從新與日本資本家磋商借欵總額爲二千萬元進行極爲順利聞已將次簽字預交欵額 
　　財政部現援照三四五年募集公債辦法由京中各公署各機關酌量認定募欵數目茲聞各署昨已將認募數目陸續函覆財政部並經該部定於三月一日起發行此項公債開始募欵 
　　龔財長所提减政辦法有將敎育實業兩廳歸併省長公署之議頃聞敎育農商兩部均極端反對敎育部以現值整頓各省敎育之際若無專設機關不足以促進行是敎育廳之不可以歸併也農部則以歐戰告終商務實業正待振興亦斷難歸併也不日或將具呈反對駐京英使前爲外間傳說晉鑛抵押某國一事曾赴農商部質問一次經田總長聲明事屬虚傳近山西省會又有電來詢昨該部已咨覆山西省長云准山西省議會徑日快郵代電内開頃接留日學生公電以日本報載鈞部以晋煤鐵鑛抵借日欵三百萬損失利權莫此爲甚抵死力爭等語此等喪權賣國之事本會信其必無然晉人鑒於福公司前轍傳聞之下羣情憤激敬懇鈞部俯察與情以釋羣疑不勝迫切待命之至等因查本部並無以晋鑛抵借欵項之事日報所載自係訛傳相應咨明貴省長轉知省議會知照 
　　福建清鄉督辦薩鎭冰政府近令其赴歐參預和會薩氏業已承諾前月二十五號有電來京謂閩省清鄉事關重要亟須得人主持督辦一職請即以海軍中將李鼎新接代於大局最爲有裨并望從速發表俾鎭冰得以謝鄉人爲國圖利所言非私等語聞政府對於薩氏薦李之電認爲可行但須去電徵求李厚基同意現李厚基尙無復電故此事不免略有停頓惟某方消息李鼎新亦有不就之說政府擬再力勸如必不就即將該項職務畀予黃培松一面另簡清鄉會辦 
[再紀世界和平研究會之發起]  
　　注意東三省問題 
　　舊國會議員李紹白發起世界和平研究會後往來文電曾載本報茲再錄各函電如下 
　　致奉天省議會議長李香齋議員林液忱范朗清函紹白嘗謂十年奔走號稱朋儕無虞千百問誰爲知己仍是十年前相投契之數人耳又以志趣不同致祈嚮各異遂使割席而去者日多一日可爲浩歎雖然不才如紹白十年前在學校中即從吾奉賢哲之後業將失敗之交涉以與官府抗諸兄皆完成學業獲得榮名紹白與蘭坡横被干犯校章之名旣經斥革又遭懲罰其未坐困囹圄之中者亦幾希耳明知力不能而必爲之者一以愛國愛鄉遂有時不能愛己一以於必要時民不能不與官抗惟民不怕官斯官不敢欺民耳後此經好友斡旋列席國會政海波潮激盪靡已一方威以刀兵一方餌以祿位脫當時稍貶氣節迄今亦可獵取一官紹白始終鼓勵勇氣相與周旋旣不敢爲貧賤所移復不敢爲威武所屈亦以民權之昌爲勃不可遏之機烈風雷雨時恒有之惟弗迷乃爲舜耳歐戰告終乃民權戰勝武力失敗之結果自威爾遜總統唱國際同盟而世界一新雖在東海亦有除舊布新努力於世界和平之宣言此可證明世界潮流所趨無能抵抗其敢抗者亦愍不畏死之徒如德皇者耳國家有中堅而後國家不亡社會有中堅而後社會不敝諸兄固皆吾奉之中堅也表率地方衆人瞻仰責重事繁斯非具偉大之精神與勇力以努力前途則吾奉幾無可以挽回阨運之機倘能知己身所負之責旣重且大不爲一時利害所動勇力自增精神必倍最後勝利終歸吾儕諸兄其以吾言爲然否耶世界和平會議業已開幕國人紛紛羣起討論惟吾東人寂其無聲夫國際不平莫過中國中國之中尤以東省爲最值此千載一時之會正是起死回生之機豈可不呼痛求援任令時機錯過惟東省情勢特别故應有特别之事項惟事前加以討論臨時乃能提出萬一政府動心使者並得列國公平之判决則東人痛苦未始不可减免於萬一起而研究出而活動皆諸兄之責也紹白與此間同契業已分電通函聯合三省五會並函致全國名流徵取意見伍秩庸李協和徐季龍諸公業已先後得覆指示各節悉中肯要將來彚齊開具節略送會備查卓見若何亦請指示語多狂謬尙祈見原 
　　再致伍秩庸函明示敬領前年十月爲鄭家屯之交涉亦嘗從吳蓮伯議長之後請敎尊前承蒙鼎力樽爼折哀體面未失利權無喪迄今紳民謳歌靡已茲復承允於世界和會注重東省交涉而議和大使又屬明公父子則上裨國家下福東民必無涯際比聞梯雲公子業已成行謹揭數端以期就正幸垂聽焉竊以東三省地位在外人特殊勢力之下故必有特殊問題非稅法平等領事裁判等問題所能賅昨得協　惠書所指各節頗爲扼要協公論究東事置重於路鑛兩端而路鑛兩端現均掌握於東鄰之手據近頃東邦政府迭次非正式之宣言將放棄其在滿洲特殊之地位使其言果由衷吾邦尤不可有負盛意路鑛之權自應悉數收回又如置都督設民政長官駐陸軍派警察是直以征服地視我矣此則無論如何所宜亟力以爭者也總之東省交涉情形複雜頭緒紛繁自非外交熟手鮮能提舉綱要條理畢貫紹白目睹身受刺載已多謬揭數端就正有道至全局統籌綱目條舉仍有待於明敎也 
　　再致奉天省議會電有電計逹時機難得事宜及早爲之鄙意一方糾合五會組織圑體從事討論一方委託交涉員確實調查所有外人勢力某事屬於某項條約與某事在條約之外爲自由行動通盤籌算自能條理清晰並令附以意見用備參考此種辦法似較敏捷是否可行尙祈酌之李紹白叩東 
　　再致海内名流函日前以東三省所處地位之危險擬乘此全世界圖謀永久和平之機會將日本在東三省種種行爲與不平等之條約提出於巴黎會議聽憑主持世界和平者之公判擬即促令東省各圑體崛 
 
 
 

Page 7

 
 
然興起圖謀進行惟以茲事體大外之將以排除多年積成之外患内之將以喚起沈睡未醒之國民蓋非得老成碩望之贊許以增廣聲援則此重大之事情鮮能有成功之希望當經專函請敎尙未率到覆示茲將彚彚海内名流關於討論此事之函電飭工趕印散給束民先生一言九鼎尤足以促起中外之視聽敢請於一日忙中撥冗見敎不以煩瑣而置之幸甚 
[鄂省會加薪案之確定]  
　　湖北省議員公費照舊預算案每月支用一萬九千餘串新議會成立以後各議員均以成本太多非加薪無以彌補虧累故加費案提出後無論何派一致贊同遂將一萬九千餘串之預算案加至二萬三千餘串各員月薪由百二十串改爲百二十元又由法洋改爲銀洋故成一百八十串之規定早已完全通過咨逹省署日前喧傳此舉省署將新案表面承認而欵項則仍照舊案發給其實决無此事頃得確息省署已將此項加薪案完全承認咨覆省署不惟正月公費案照新案發給而以前算至七年十一月自該會成立之日起亦一律補發是各議員數月以來提心吊膽觀望徘徊惟恐官廳或不承認之加薪問題從此大可寛心矣二十四日之茶話會議已將此咨文當場報告說者謂議員卽將以軍事善後奬劵通過爲報酬云 
[贛省議會之開始觀]  
　　二十四日省議會在大花廳開茶話會討論實行開議各問題到者約四十餘人而議員報到簿逹八十人以上龍議長謂本會前次談話會表决展期五天以本月二十五日爲實行開議日期會期計算應從開幕日起抑或應從開議日起黃輝云人數已足法定數自應實行開議會期計算亦應以開議日爲始湖北省議會兩次來電一報告舉行開會式日期一報告開會日期此例本會可以援用葛第春歐陽煒主張自開幕日起算饒正音云本會議事細則黃人庸君前已預備提出議案修改擬加敎育實業兩股但審查員尙未舉出應如何歐陽煒主張於開會時適用舊議事細則俟提議修改後再用修改之議事細則四時散會晚即發出議事日程定次日開常會 
　　二十五日爲省議會第二届第一期常會開始會議之期其議題係選審議長及組織委員會兩事一鐘時搖鈴上議場秘書於黑版書明選審議長手續及投票方法及至二句三刻查點簽到簿尙祇六十四人點簽到簿則已有七十二人再查點出席人數祇有五十人而時已三點燕世經許英譚振歐陽煒等云今日開始會議卽簽到不出席恐長此以往卽逾三年亦無開會之一日遂搖鈴散會散會後郭衛城譚振汪麗文等要求議長查點簽到不出席之名姓予以破壞之懲罰饒正音云現已宣告散會可不必遂一鬨散去此開會第一日成績也 
　　副議長胡廷鑾以今日不能將審議長選出之内幕係由有人不踐前約選曹俊爲審議長之窒礙遂與龍欽海饒正音等磋商用龍名義邀請合羣讜言兩社議員開協商會解决審議長問題以免貽誤會期當即邀到歐陽煒陳祖怡謝鴻藻趙可黃肇良（以上合羣）譚振李澤蘭葛第春匡世德（以上讜言）等就議長室討論在讜社方面意見則主張以審議長歸合羣社之曹俊其議事細則規定之五個股長讜言社須得三人以示平允在合羣方面則以讜社前次協商解决副席問題曾由代表許英等擔任以曹俊爲審議長爲交換條件今欲推翻前約實爲食言似應以議會爲前提經陳祖怡胡廷鑾葛第春歐陽煒等反覆磋商遂擬出一折中方法仍以曹俊爲審議長而讜社於法律請願財政三股中多佔一股長餘如股員理事長等項則兩社平均分任至於投票分股各方法一俟兩社代表返社徵得多數意見後再約定二十六日上午十一時仍就議長室繼續討論云 
　　開會方始首先提出者爲質問傅春官擅離職守案案云道尹爲一道行政長官職守極關重要潯陽乃長江通商要埠事務尤倍殷繁乃道尹傅春官於去年十二月十五日秘密入京旣不具文請假又不派員代理擅離職守一月有餘當時各報喧傳人言嘖嘖有謂其入京運動謀攫升省長者有謂與某要人意見不合欲謀更調者有謂因私售陳列所磁器被人彈劾欲設法彌縫者此中眞相莫得而明全道人民深滋疑異在省長有統率僚屬之責此次傅道尹秘密入京究竟有無聞見對於官吏擅離職守應如何懲辦之處謹依省議會暫行法第二章第十九條提出質問書限五日以内明白答覆提出者譚振連署者黃爲粕汪麗文朱士芳燕世經許英彭慶增郭衛城龍寳善黃秉鉞陳基位 
[皖議會紀聞]  
　　省議會已於二十七日正式開議上年常會期内議决各案其中有已實行者有未實行者業經前護省長李維源一一咨覆到會未實行之案尙須提出覆議 
　　楊議員慶善報告調查省立電燈廠案該廠自營業以來有虧無盈且於營業不合之處甚多較之蕪湖商辦明遠公司相懸甚遠此後應責成該廠長自八年起參照蕪湖明遠公司辦法先行估計財產及流動資本全數按常年二分認數包辦按年繳納以免虚糜而重官業 
　　前日省議會茶話會提出各問題二十七日由議長提交大會討論（一）取締人民嗣後對於議會議决各案不得函電干涉（二）去歲常會所議鹽斤加價警備加徵及一五加徵三案人民通電反對近有聲明未與聞者或列死人於電中應通電各縣嚴查反對者有無其人（三）三案内容多未明了本會擬通電參衆兩院各省同鄉會各縣機關解釋去年議决之眞相（四）旅滬李經羲干涉本會議决之案毁壞議員名譽擬推代表延請律師向法庭起訴 
　　吕議員祖翼提議米糧出境案二十七日交大會討論原提議書稱近傳友邦在蘇皖兩省運米出洋之議各處米價因之增漲查吾皖近年收成不豐且粤省連年飢饉刻方在蕪埠購辦賑米内地存貨無多若再弛禁出洋必至青黃不接影響民食蘇省議會亦因此力爭吾皖事同一律應由本會電請中央切勿輕許並咨省長嚴密查察奸商私運出省以重民食 
[蘇議會紀事]  
　　米禁問題發生齊震老力不能支而召集臨時會以决從違同時省議會之請求召集書亦送逹於省公署（去年閉會時本有請求召集臨時會之舉以簽名蓋章者未及半數直至陰曆新年由錢議長東尋西訪剛滿半數故請求書發出才二時召集之牘便即到會牘中語意爲自動的而不因於請求蓋請求書尙未入省長之目也）於是有本届之第一臨時會發生今日（二十八日）上午十時爲開會盛典以待議員待督軍代表直至十一時二十六分才將開會式搬演出來警廳樂隊大吹大擂了一陣議長曁軍民長官代表各將製成之頌詞讀了一通便爾散會計費時才十分鐘耳記者於此際四面打聽知議員到者尙不足六十人就六十人中而論反對弛米禁者約十之九其贊成者百之五兩可者亦百之五且反對者多產米區域之議員謂論收穫之代價誠未必克償所費而比年來户鮮蓋藏農民多朝升夕合以爲糴若米價一漲必釀巨變日來已有恐慌之象故對日輸出之舉誓以生死相搏言下多憤憤者故此問題雖有金錢運動之風說料錢神亦未必能操勝算或有一二不肖者流藉以少破米蠧之慳囊終必令米蠧連呼倒霉而已耳葫蘆中藥不日便見眞假閱者諸君請少安毋躁此外則政圑問題加費問題大約本届必有所發見然不爲本届會期之正劇姑視爲預言可也日本領事署書記官丸三實藏氏今日到會已遲（已在散會後）故一到便走 
　　二十八日開會式終了之後議長即發通告定於三月一日下午二時開談話會迨至昨日（一日）雨終日不止二時之談話直至三時半始勉强開會更席才四十人左右錢議長主席聞係推舉和平聯合會代表四人寗屬爲沈蕃蔡鈞樞二君蘇屬爲馮世德徐瀛二君並商定致電國民外交協會表示贊成聯名電逹歐洲和會其請求之點凡七（一）促進國際聯盟之實行（二）撤廢勢力範圍並訂定實行方法（三）廢更一切不平等條約及以威迫利誘或秘密締結之條約合同及其他國際文件（四）定期撤去領事裁判權（五）力爭關稅自由（六）取銷庚子賠欵（七）收回租借地域改爲公共通商此外尙有議長宣布請開臨時會之經過（大致如昨函）及開會經費情形（聞省長對於議長請欵時頗露難色第言竭力籌撥蓋財政之窘實逹極點也）並商某密電之答覆至五時而散聞當商榷第一問題時王鴻藻以焚土監察員由議長指派頗有責言經議長說明爾時已經閉會故就住在上海者委託之王始無言云現在報到之議員共八十二人今明尙有續到者故錢議長擬於明日調查人數預備後日（三日）開大會云 
[杭州快信]  
　　杭垣錢業新訂規則二十一條金融評議會初不允通過嗣因各業一致反對由景知事即該會會長承認决定實行惟囑該業將日拆每百元一分（月僅三釐）加重衆皆否認 
　　督署接某鎭使密電昨派稽查長吳長齡馳赴杭縣筧橘鎭會同軍警捕獲黨犯徐清武一名（聞曾充某營司務長）發交軍法課訊辦 
　　援粤童副司令眷屬已派員護送回里昨乘早車抵杭前臨海自治委員吳友梅（曾充某署科長）向住塗下橋被仇家鄭占富主唆金榮及誣控吳爲尖刀會匪首由寗台鎭署派稽查督率警隊搜捕吳竟誤認鄭來尋仇出私藏快槍猛擊傷什兵兩名經何鎭守使訊明判處金某徒刑十七年吳某徒刑九年十一月惟鄭在逃末獲昨已呈報到省 
　　省署公報處主任陳簡文行將另有差委齊省長昨特委本署第四科科員沈光燮兼充該處辦事員並派錫壽（黑龍江知事）爲帮辦 
　　浦江城區二等警佐梁文溥昨奉令與樂清城區二等警佐曾燮對調又永嘉城區三等警佐楊中權撤差委方崇儒接充 
[南京快信]  
　　李督昨電唐總代表請勿因陜事即停止和議陜西方面是非曲直當有公平之解决 
　　聞李督昨接中央電對陜事仍無辦法 
　　李督日前電京請另派一員偕張瑞璣赴陜昨接復電云事權不一易啓爭論端無庸另委已促張即日首途據軍署消息陳樹藩確有電京拒張瑞璣入陜故張尙在京未肯即往 
　　熊希齡張一麔今晨始抵寗俟水利協會研究會開會後赴滬 
　　北京和平期成會駐寗辦事處昨通告各省分會代表定今日（二日）在大會園開各省聯合成立大會 
　　軍民兩署接北京財政部電本年三月一日起京内外軍政各費暫按八成支發業奉大總統指令准如所擬辦理其碍難減支者准由各機關隨時聲叙理由咨部免予核減李督擬星期一召集秘書參謀副官軍需軍務軍法軍醫各處課長會議齊省長則已於昨日召集財政實業敎育警察各廳長曁本署第一二三科長在署會議結果擬電部免予減發 
　　昨又由津浦車運來敵僑五百餘名即轉滬李督加派軍警在車站守護 
　　李督昨電廣州軍政府請查歐戰損失迅速詳復 
　　省署昨將内部頒發之警察犯罪適用陸軍刑事條例飭省城蘇州淞滬各警廳長查照辦理 
　　齊省長壽辰各機關人員今晨均赴省署祝賀惟壽儀一槪拒絶 
　　皖境匪勢又熾李督昨通令皖蘇交界駐防各軍官嚴密截堵以防竄入蘇境 
　　楊春普師長電告已拔隊開抵九江 
　　李督委官產處長曾樸充本署諮議 
地方通信 
[蘇州]  
　　電燈公司由縣查覆蘇州市民協會反對電燈公司事昨吳縣公署奉實業廳訓令云奉農商部令據蘇州商民劉傳福等電稱近聞蘇州振興電燈公司祝商有暗售與上海日商大昌洋行之說電燈事業本屬於市政範圍以内集議收回自辦請將該公司從前註册撤銷等情到部查所呈各節是否屬實合行抄錄原電令仰該廳查明核辦呈部備核等因查此案前據該商等具呈到廳即經令行該縣併案辦理在案茲奉前因仰該縣迅即查明呈候核復 
　　黃埭禦盜之奮勇黃埭鄉某姓家前晚忽來盜匪多人入内行刦正在翻箱倒篋之際鄰人得悉鳴鑼聚衆截斷出入要道擒獲盜匪三名並擊斃盜匪一名餘盜星散當將所獲三盜解由該鎭警察分所葉錫嘏所長於昨日親自押送吳縣公署訊究並請派員前往蒞騐已斃之盜屍温知事據報後即委承審員帶前錄事檢騐吏等乘坐汽油船前往騐勘矣 
　　獲盜續聞日前警廳在三多巷第七十六號鍾姓家内拿獲盜匪一事已誌前報茲經探悉係沛縣土匪馮三麻子來蘇匿居已歷數日經該縣于知事派令捕役追蹤前來報由警廳偵探隊派探會同西區崗警前往將該匪擒獲解廳轉送吳縣公署預審後立即備文移送原縣訊辦 
　　警員報告不實之記過警察廳崔怡庭廳長近因查悉聞區一帶烟賭林立各分所及稽查員報告不實特將　區第四分所趙巡官第六分所某巡官第八分所戴巡官稽查員楊沛林各記大過一次以示懲儆 
[無錫]  
　　商會年會議案商會每於陰曆正月中召集全體董事會議一次謂之年會本届年會於二十四日舉行董事大半列席會長報告云去冬儉源錢莊倒閉經會中組織清理處公推孫子才爲清理處長着手檢查賬目清理人欠欠人之欵嗣於臘月中孫處長以辦事棘手遽萌退志函稱儉源放出賬欵每被存户私相點對以致催收爲難清理無從入手暫將賬目逐一核對結出總數交入會中隨由本會油印多份分送各債權人查閱孫處長辭職無人擔任清理由會呈請縣署辦理旋奉縣公署函覆儉源各債權人並未來署控訴無從理涉仍請會中理處云云爲此提出公議請表决辦法議董高映川云清理處可以取消至其賬目之糾葛將來可帮同縣公署辦理衆贊成又報告上年有日本商人來函調查米糧狀况邇來外埠各商會多有來函詢問出運米糧情事本會並無成見所以迄未答覆請公决米董陳伯賢云當先决是否出洋抑是出口如果出洋斷不贊成若出口則就國境内流通不妨議董温明遠極論出洋之害力勸米商自行整頓規則則市面自可恢復如以出洋爲穩發財之計實大背謬華藝珊亦言米糧出洋恐係外人操縱市面之慣技未必實行勿受其欺最後趙于新提議商事公斷處急須組織成立因時已晚不及討論定下届常會再議 
　　米糧運出之路徑米糧弛禁問題因反對者衆致難實行而一般市儈奸商則日事奔走以冀最後勝利茲聞上海南市之某米行與日商某行暗訂合同以裝運天津爲名派人在蘇錫辦去糙粳十數萬石運往濟南再由膠濟鐵路轉運至青島出洋錫邑各米行之做此種交易者首推隆茂豐太裕永太興久禾等數家獲利甚厚業經與上海某米行之楊某雙方各訂合同 
[松江]  
　　請删官中附章公民張良澐耿公逹等多人因官中條例第五條内縣署另加之附章第六條稱此外如有疑義應隨時請示縣署或至本署二科面請指示等語意極含混且以全權託付二科不特無此辦法且易滋生弊端爰特聯名呈縣請删去此條附章並謂飭知各官中嗣後如有疑義不能解决時必須用公文向行政官請示以杜流弊而昭愼重業經縣長允予照辦矣 
　　破獲刦案夥盜去臘楓涇鄉雉鷄滙圖董沈子雲家被大帮盜匪刦去三千餘金刃傷事主沈子雲並戕殺沈妻毛氏一案經縣通飭購緝尙未破獲茲於二月二十八日由水警巡官徐貴仁陸警巡官馬秋帆五營總稽查張思逹警探姚信卿王長慶警員吳伯華等在西外拿獲是案夥盜俞寳生一名當在西二區由馬秋帆巡官研訊確實的係沈案正盜並據供稱去臘行刦時共去盜船四艘載匪四十餘人事後伊分得衣服數件金戒指二枚及現洋若干元云 
[揚州]  
　　雜貨米舖之倒閉本埠小東門街源豐南貨號源順米舖爲張某所經營近因營業折本於一日倒閉虧欠多子街惠餘教塲街勤餘及瑞和本街乾康祥四家莊欵約五千兩 
[南京]  
　　處分貢院之進行清理蘇皖公產前經蘇皖各代表歷次會議始將處分貢院辦法十條議决呈報兩省長核定施行在案現貢院内馬路業經修築完竣由處分專員呈請兩省長召集原代表來寗會議劃分地皮等則茲悉皖省長已照會本署顧問楊象離君於前日到寗昨謁蘇代表盧殿虎會商一切聞楊君主張將貢院前面附屬房屋及地綦并案清理盧君未置可否云 
[鎭江]  
　　攔刦金飾昨晚八時城外皮坊巷某氏婦因赴西門母家喜筵宴畢歸家途經萬與池浴堂巷内突被匪徒三人上前攔住去路嚇禁聲張將該氏金簪金戒指各物一併搶去逃逸無蹤刻已報告該管警區飭警查緝矣 
　　揚中敎員聯合會鎭屬揚中縣各小學敎員日昨特假二街貧民學校開敎員聯合籌備會赴會者約有三十餘人以聯絡感情研究敎育爲宗旨於敎育上進行事宜公决下星期續行開會云 
[嘉興]  
　　勸諭改種早稻嘉興連年螟蟲爲災去冬省令飭縣令於螟災較盛之區插立標記以觀今歲有無螟蟲發生經縣派員督行惟年來螟害均多晚稻早稻收成尙佳此蓋早稻禾桿强梗吐穗較早至螟蟲發生已届收割故因時制宜不如改種早稻縣公署特於日昨示諭鄉民將螟區一律改種早稻令各區自治委員勸告並將改種區域呈報 
　　函請修築馬路嘉興東門外宣公橋至春坡橋及車站一帶馬路係鐵路局所建築所因年久失修磚石瓦礫散滿路中士紳盛亮周金福田等於日昨公函嘉興火車站長轉請鐵路管理局任局長撥欵修築 
　　盜傷事主海鹽通元鎭小木橋姚隆春家於前晚二鼓時被盜匪十餘人刦去蠶絲金銀飾物等約值二千餘金姚隆春因不及逃避被盜毆傷現經報縣請緝 
　　銀糧展緩加罰嘉興七年份下忙丁銀曁抵補金扣至二月末日已届徵收期滿於三月一日起照章應加二十分之一罰金張知事以禾邑去年田禾歙收若遽加罰民力實有未逮特於日前電請財政廳將丁忙丁銀及抵補金展緩一月加罰已奉覆准定於四月一日起算 
　　令催各區設立農會實業廳令飭組織農會限三月内一律成立現爲時已久遵章成立者惟城區餘賢新豐王江涇等四區其餘王店等二十一區均未組織縣公署又飭各區自治委員從速成立 
[杭州]  
　　杭紹甬錢市消息紹興錢業受平現之影響後復遭日拆之加重自臘底停市至今尙未開市百業已現停頓之象至寗波錢市業經開市現洋充斥滙水每百元反須去水一元左右官廳前因滙水奇重竭力壓平今則收解欵項又受去水之累然亦無可如何并悉杭州錢業新正以來計已開市三次嗣因金融評議會有所干涉停市以待解决昨由杭總商會出爲調停並擬議對付方法今日下午準可照常開市各路滙水名目碍難消滅云 
　　西塘工程之夜工紹蕭塘工聞堰區西塘伏字至華字長計二百餘丈業經鍾文叔局長呈准省長先將該段在原有土塘外坦坡添築石塘以資捍禦開工已届兩月因開掘塘底費力已掘成者尙祗數丈現鍾局長查該塘正衝東江嘴來水每遇山洪暴發時水勢異常兇猛最爲危險現春汛將届應趕緊興築故特商工程局戚怡軒於三月一日起添築夜工六小時現一切已籌備就緒如此積極進行大約春汛前後必可告成矣 
[九江]  
　　地檢廳破獲冒官招搖案日前在前清江西候補佐雜李瑞清之子李小齋因犯烟案被警廳一區署長馬仰周送廳轉送檢廳管押十八夜忽有五洲大藥房程某觀云吳檢察官往宅内拜會適遇吳檢察官親自啓門見其人從未識面乃囑其學生某接見問其來意據程某云我與吳檢察官交情甚厚因有友人李小齋犯烟案已送檢廳特來面駕吳檢察官從寛發落吳檢察官早已在旁竊聽以此人從未晤過何竟來說人情并云與我交情甚厚其中必有冒名詐欺種種情節程某聞吳檢察官已睡乃辭去吳檢察官待程去後一面着人追還程某僞言吳檢察官請爾說話一面派人至廳呌司法巡警數人以便證實程某所云各節帶廳究辦未幾程某果復來吳宅吳檢察官乃從容從内出外招待不意見面時程某並不認識問吳檢察現在何處吳檢察官因程某並不認識乃云吳檢察官早已因公外出我乃書記官吳某耳隨問程云閣下與吳檢察官有何交情程云吳檢察官常至我店談心去年七月間有某烟案亦係請伊帮忙幸得少判數月故爾頗有感情吳檢察官旣得情形乃云明日我會見吳檢察官定可說到今衣請回貴寓程乃辭去行經檢廳門首司法巡警乃將程某帶至廳内程云我未違法何以將我帶廳司法巡警云吳檢察官就來會爾未幾吳檢察官坐堂將程某帶上審問所說如前乃將程某收押責令交出冒充吳檢察官其人始可開釋 
[天津]  
　　省會增薪之秘密直隸省會議員月薪確已大增外人鮮有知者頃得可靠消息現在每員薪水在閉會時月支八十元開會時月支一百二十元當提議增薪時門户緊閉不准旁聽其時曹氏弟兄適有某借欵三百萬元恐省會反對故暗囑心腹議員許以提議增薪爲交換條件故對於斯事皆嚴守秘密 
雜評一 
[調和難（邠）]  
　　某東報駐滬訪員報其本社云北徐南岑同爲文治唐朱兩代表亦復無事不接洽就和議論大可樂觀然武力派已顯然與之對峙恐文治派無從奏功此和會開議以前之說也今而其言騐矣 
　　我固謂今之局勢非復兩當局者對峙之局勢也兩當局者愈接近則與武力派之距離愈遠其結果或冶南北之文治派於一爐而與武力派對峙焉雖然前此之局勢固以北之武力派與南之民黨相對峙文治派之上臺於北方本以調和爲作用非能取武力派而代之也而我以爲調和難 
　　將爲有主張調和歟兩者之爭必有曲直斷以已見不能無所是非而斷不肯以兩是取媚焉我所非者必不我德我苟不加入於所直者之一方則亦置身事外耳而調和乃無效 
　　將爲無主張之調和歟不論是非但求息事一方傾服於直者一方又撫慰曲者曲亦不必追究直亦毋再主張於所必爭則姑許之於所不欲聞則姑秘之非必爲兩方見好計也其委曲遷就屈已徇人之苦衷冀或見諒於兩方而幾倖其漸以接近也然一朝破綻則其所姑許姑秘者適足爲兩方所共憎而和議乃益遠 
　　然則若之何而可調和歟曰調和者必爲有力者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和平會議停頓矣]  
　　北京迄無覆電 
　　南方代表發表宣言 
　　本社特别消息昨日（三月二日）上午唐總代表會見朱總代表後知北京並無覆電南方代表因已逾四十八小時之限期遂於下午三時全體齊集愚園直至下午六時方散此三小時間所議决者卽係將和議停頓原因通告中外用表南方盼想和平之誠意外若外交圑内若各督軍省長商會敎育會省議會等均在通告之列通告各省計有三要端（一）陜西停戰問題不獨不停而反進攻（二）國防軍問題不獨難望裁撤且漸事增募（三）中日密約宣布問題北京政府僅寄正文而曰無他附件然據各方面所聞知尙不止此項正文也以上三事均足徵北政府實係有意撓阻和議之進行云云其最扼要之語爲北京政府一方不能令陜西停戰一方不能撤國防軍若非有意破壞定屬威令不行二者必居其一云其通告外交圑者則僅言陜西不停戰事爲北方無議和誠意並懇外交圑出而斡旋云云記者於六時許遇南代表諸君僉謂英美法意等各友邦均與南方之好和平共表同情一若停頓之和議終有可望者 
　　唐總代表致北京外交圑電南方唐總代表電駐京英使朱爾典爵士文曰南北彼此商定休戰歷時已久二月十三日北京政府曾有命令命北軍停戰而陜西督軍陳樹藩仍繼續對陜西護法軍取攻勢恣意違背莊嚴之義務破壞軍隊之紀律所過一路閭閻成墟人民痛苦不堪言喻北京政府前嘗有和平之宣言上海和會業已召集南方代表且屢請北京政府於陜西實行代戰而乃仍容陜西施行此種舉動故南方代表責當提出抗議並决議暫停媾和談判俟障礙旣除休戰之約發生充公之効力再爲進行此匪特爲南方代表爲西南正式提出之要求且爲陜西人民與全國一致民意提出之要求也北京政府迄未表示有徇從南方一致要求之意甚至不以誠意履行關於休戰莊嚴之義務處此狀態縱竭力進行議和談判徒費唇舌揆諸情理亦有不合故余復掬熱切之忱代表西南懇請閣下與五友國公使顧重敝國全國人民之幸福以適當之方法勸告北京政府俾北方以誠意遵守休戰之約撤除違背休戰辦法蹂躪陜西人民妨害内國和平之督軍庶和會之障礙得以消除議和談判得復進行全國和平得早恢復再有陳者北方代表因北京政府取不負責任之態度故已全體辭職唐紹儀 
　　南方代表對各省宣言電各省省議會商會敎育會各圑體各報館均鑒中華民國當世界大戰爭之際不幸而自陷於内爭者年餘軍政府鑒於國民之公論及友邦之勸告與北京政府開誠言和特派全權代表冀將國家一切根本問題澈底解决以逹永久和平之鵠此物此志諒爲中外所周知不幸自二月二十日開會以來會凡六次乃有理宜先决之陜西停戰與參戰軍停募之兩大事件横生梗阻遂致所謂根本問題討議未遑蓋所議者和也和戰不能並立今一面言和一面主戰此非北京政府謀和之無誠意即其威信之不能行有一於此和必無幸查去年十一月十六日北京政府頒發停戰命令本應陜閩一律乃藉詞剿匪乘機進取致陜西人民受停戰後之痛苦者三閱月延至二月十三日始對於陜閩鄂西根據江蘇李督軍所擬五條辦法頒停戰命令北方代表始至會議席上聲言關於十三日以後陜西停戰事件當負完全責任乃自十四日至二十一日陜西前敵日有快郵報告皆稱北軍大舉來襲西東各路失地有差三原本部且見搖動儀等要求與三原通電爲停戰之初步至今不見一電來自三原似此且戰且和儀等負有言和職責果何以對陜民何以對天下遂於念八日午前九時提出實行停戰與撤換陜督陳樹藩兩條件限四十八小時答復届時答復如難滿意或竟無答復則證明北京政府之無誠意和議勢不得不停今限期已届復文未至和議自明日起卽無法進行北方代表已有總辭職之表示儀等才短識闇致中外想望之和平驟遭挫折深用疚心惟以軍政府酷愛和平甘居退讓及儀等委曲求全之苦衷苟非萬不得已决不願有此頓挫至參戰軍之應停募理尤顯然蓋和者不戰之謂也當此歐戰告終本會正謀大舉裁兵之始乃利用國防之名行其增兵之實蒼頭特起其意何居儀等要求宣布北京政府與日本所結軍事協定之正附各件參戰借欵之條約全文今所交到僅協定正文亦並未暇議及總之和平以謀根本與去障碍二義相爲表裏脫障碍之不能去尙何根本之可謀今舉步未終大波以起凡中外所蔽罪於儀等者俱所樂受惟於不絶如線之國本與水深火熱之人民公等有何良策足資挽救俾儀等得所用力以補時艱儀等不才竊願承敎唐紹儀章士釗胡漢民繆嘉壽曾彥郭椿森劉光烈王伯羣彭允彝饒鳴鑾李述膺叩冬印 
　　平和通信社消息今晨十一時朱總代表特訪唐總代表言北京至今尙無切實覆電我等已不能負責唯有全體總辭職之一法略爲談叙卽返本宅下午三時南代表齊集愚園開緊急會議唐總代表謂此時已逾限期六點鐘之久而北京政府竟置不復電足徵議和毫無誠意我等苦心維持和局已到無可挽回之境惟有將和議始末情形布告中外當即公推章代表行嚴起草文書共分兩種一宣言二通電除原文由會議辦事處公布外大致略分三層說明一和與戰不能並容戰旣不停和何從議南方以爲非停戰不能劃界非免陳樹藩不能停戰歷次電爭無一允行最後要求與三原直接通電亦並此而不見允安有議和誠意二國家紛擾不寗之原因首在武力政治方謀裁汰沈兵以清亂源而北方反廣招兵額陽藉國防之各陰張軍閥之勢未裁先增大怫公意三軍事密約據北代表之報告祗有四件然而基於密約所生之各種借欵合同當然必有附件在内而北方政府諱莫如深諉曰無之會議以來無一得其要領是以不得已縷述停會始末情形訴之國人以待評判等語明日（三日）本爲正式會期昨已决計停會矣平和期成會聯合會定於今日下午一時在南京大倉園開第一次大會各代表圑之已在滬者均於昨晚（一日）快車赴寗熊秉三亦於昨日由津抵甯赴會將對時局有一重要宣言書發表 
　　國民通信社消息今晨（三月二日）錢能訓有電慰留北方代表并未言及停戰辦法朱總代表認爲不得要領决計辭職唐朱兩代表得張瑞璣來電其全文如下宥日到京此間紛傳陜戰未停本日謁幹老催璣速行璣要求得雙方停戰確據再入陜幹老已嚴電分飭未獲復先去之余貽到秦已久無函電柏森致璣一電表歡迎已否停戰一字未提故入陜尙難定期瑞璣叩勘 
　　聯合通信社消息昨三月二日上午九時爲南代表對於陜西問題要求答覆滿限之時届時北方竟無消息至十一時朱總代表親詣唐總代表住宅報告北京竟無覆電唐總代表極致歎惜朱總代表知南代表得此報告後必照二月二十八日最後聲明向内外宣言和議停頓並宣佈其理由言下頗露請求可否暫緩時日再爲宣佈之意唐總代表仍以堪爲大局歎惜之詞婉言謝絶至午後三時南代表齊集愚園辦事處開會討議六時散會議决照最後聲明宣告中外由章代表行嚴擬電文七時即行拍發（全文見上）今日會議遂完全停止 
[全國和平聯合會第一次評議會紀事]  
　　全國和平聯合會昨日午後一時在麥根路十五號開正式評議會由馬鄰翼主席到會有雲南商會代表張耀曾蒙古代表帕勒塔山東商會代表安迪生湖南商會代表葉之喬四川商會代表金朝樞湖北省議會代表劉楫甘肅敎育會代表柴春林陜西商會代表張崇基張繼宗湖北敎育會代表熊瑞棻直隷商會代表王乃康凌雲滿州代表毓善湖北商會代表吕逵先黃郛滬商會代表沈敦和聞蘭亭回民代表馬鄰翼京兆敎育會代表章桂陞湖北敎育會代表謝石欽福建省議會代表高登驢湖南省議會代表彭兆璜商會聯合會代表孫仲英江西敎育會代表周九齡浙江敎育會代表李傑陜西商會代表郝登五浙江敎育會代表秦炳漢北京敎育會代表包庸福建商會敎育會代表陳鶚陳曾亮京兆敎育會代表張培紀蒙古代表彭解庫倫商會代表鄭潤嵐北京商會代表李堪京兆敎育會代表劉濬清共計四十五人首由福建省議會代表高登驢對於陜事提出臨時動議略謂陜西戰事旣非關於陜西一部分之事又非關於南北政爭實關於我國存亡根本之大問題並發揮主張欲挽回南北此次和議一綫之生機擬辦法四條如下（一）公推總代表向南北朱唐兩總代表接洽（二）請北總代表電轉中央要求迅飭陜西北軍立時停戰撤回原住地點又請南總代表　限朱代表答覆之期間務請略爲延長以留北方設法轉圜之餘地（三）電請各省敎育會商會省議會及其他法定圑體取同一之主張一致電懇中央速令在陜前方將士立時停戰撤回原防地點俾南北和平會議得以繼續開議（四）電懇長江三督軍請其貫澈維持和平之初旨以上四種辦法當場全體通過又萬福華亦提出同類之議案其内容大致與高君相同又黃君郛對於高君電報辦法稍卽補充結局由評議部公推代表五人高會代表沈敦和安迪生省議會代表彭兆璜敎育會代表柴春林滿蒙回藏代表馬鄰翼會同總代表張紹曾張繼曾分途與南北總代表接洽會議時間延長至下午六時始散茲將各代表謁見唐總代表情形及致各方函電錄下 
　　謁見唐總代表情形昨日全國和平聯合會開會由十八省區代表議决公推沈敦和柴春霖馬鄰翼安迪生彭兆璜五君爲該會代表同往南北總代表處接洽適朱總代表因事外出未克晤談唐總代表在家接待該會五代表聲稱此番和議停頓其咎固在北京先生限以四十八小時如無圓滿答覆即對外交圑切實聲明是亦出於萬不得已但吾民希望先生以維持和議之决心行促進和議之方法倘經過四十八小時尙無圓滿答覆仍請法外設法勿任全國渴望之和平竟歸破滅且對外聲明一層擬請從緩辦理云云唐總代表答以北政府如果聽受君等民意組合之公言事事依從民意以爲解决余又何必有對外之聲明即和議亦何至有所障碍無如北政府始終無一誠實之表示對於全國人民之公論亦置若罔聞余將以和議如何停頓之内容宣示中外洵爲余最痛心之事然舍此别無他法想亦君等所共喻云云談至二小時之久其言甚長茲紀其大略也 
　　致朱總代表函桂莘先生總代表鑒國際言和國民厭亂和平機會一髮千鈞先生雖名北方總代表實係全國觀瞻開議以來主張公道舉國同欽方冀協進和平糾紛漸釋乃持武力主義者始終不悟因而陜省停戰問題不能直截解决致令南代表以四十八小時之嚴限迫促中央答覆先生亦以政府未有把握未便代人受過遂率北方代表全體辭職其眞誠負責之表示已大白於天下矣然本會以爲此次和議爲民國存亡關鍵無論如何必逹到目的而後已使或因四十八小時中央無圓滿答覆即至和議破裂再啓戰爭雖負咎應在北方而吾民之不應再爲一二私人重受戰禍實爲全國心理所公認爰於昨日集合十八省區各法圑代表開會提出討論僉以爲宜本此旨通告全國并促中央覺悟要求長江三督貫澈和平初衷一面推舉代表向南北總代表接洽希望兩總代表設堅持到底法縱使中央答覆稍遲或未甚圓滿仍當維持和議繼續進行最後照上各項議决即時推舉沈敦和彭兆璜安迪生柴春林馬鄰翼等爲代表晉謁台階適逢公出不勝悵歉除已謁唐總代表陳述一切外特此函逹敬議請安并候垂敎全國和平聯合會叩 
　　致北京電　北京大總統國務院參陸兩部鈞鑒艶勘兩電諒逹頃閱報載政府對於陜省並未實行停戰因此昨日南代表對北代表提最嚴厲之抗議如四十八小時以内中央無圓滿之答覆則南代表將向中外宣告和議停頓云云果爾則瞬息問和議破裂内爭復起恐召外人干涉致陷國家於淪亡是咎在北而不在南矣一髮千鈞時機迫切務懇飭令在陜北方將士依據南京李督軍規定五條辦法立時停戰以順民意而救國危全國和平聯合會叩東 
　　致各省電各省省議會敎育會商會農會北京滿族同進會蒙古王公聯合會回敎俱進會西藏同鄉會鑒本會今午開評議會經十八省區代表議决上北京大總統國務院參陸兩部一電（文詳東電）即希貴會速電中央合詞籲懇以保和局而全主權全國和平聯合會叩東 
　　致長江三督電南京李督軍南昌陳督軍武昌王督軍鈞鑒我公提倡和平全國嘆感頃聞和平會議因陜事停頓四十八小時之内若不圓滿解决會議行將中止危機一髮舉國惶惶本會今日經十八省區省商　農各會及滿蒙回藏各公會代表公同討論以爲陜西停戰本有南京李督軍規定五條辦法經雙方承認在案若北軍不繼續進攻依照辦理早已無爭執可言用本此旨切電中央並通告全國各法圑外敢請我公終始維持迅電力爭拯民水火迫切陳詞無任企盼全國和平聯合會叩東 
[民議聯合會致唐總代表函]  
　　民議聯合會昨致唐總代表函云少川先生鈞鑒敬啓者昨日報載執事因北軍在陜增械進攻向朱總代表聲明如四十八點鐘内北京政府無滿足答復即將和議停止等語遽聞此耗莫名驚惶現在四民望和若大旱望雲霓然今於和議已開之後忽以陜西一隅致壞全局一髮之痛牽及全身瞻望前途不寒而慄除由敝會逕電北京政府迅即設法維持外用敢函懇我公勿遽停議致使已開之和局敗於垂成所有明公苦衷人民無不深悉伏懇於萬不得已之中爲少緩須臾之待悲天憫人全國感戴迫切泣陳伏乞慈鑒 
[策進永久和平會近訊]  
　　中華國民策進永久和平滬會粤會及世界和平共進會在霞飛路二零九號開緊急會議並歡迎馮自由張秋白首紹南三君公推徐紹楨君主席報告略謂南北和議現形停頓南代表爲陜事已電致北廷限其四十八小時答復北代表亦有全體辭職之表示大致均以陳樹藩一己之野心妄思破裂和局凡我同人旣爲國民集合而成此種現象應由國民之仲裁而判斷之今日適逢馮張首三君遠道蒞臨風塵跋涉得集一堂策羣力而進行願乞宏敎馮張首三君相繼演說略謂和議停頓責在北廷段果怗惡不悛徐亦不得辭其咎余等逆料北方决無圓滿之答復吾國民爲今之計辦法有二願與諸君一討論之（一）通電中外聲明此次和議之停頓純出陳樹藩之野心北廷無誠意之言和（二）另推代表再見南北代表聲明對於此次之和局國民一本天良深望和議早成人民早出水火務乞一致電逹北方當推定代表陳家鼐方從矩（和平會滬會）丁象謙朱鏡宙（世界和平會粤會）馮自由吳燦煌（和平會粤會）遂散會茲錄該會等函電於後 
　　致唐朱總代表等函唐朱總代表曁諸代表公鑒天禍吾國戰爭頻年武人亂政百業蕭條諸公怵國運之顚危憫生民之塗炭出任和平之責舉國若望雲霓敝會同人亦莫不翹首企足以祝和平之成功乃北京政府獨不悔禍和議雖開攻陜愈烈假和平之面具行侵略之手段以犧牲八百萬秦民窮兵黷武不恤輿情狡詐兇頑莫此爲甚望堅持到底通告中外以明咎有所歸同人不敏謹偕全體會員以爲諸公後盾茲推陳家鼐方從矩丁象謙朱鏡宙馮自由吳燦煌爲代表面承敎益乞賜接洽爲荷肅此敬頌勛安中華國民策進永久和平會劉人熙鄒維良世界共進會徐紹楨焦易堂蒙民偉廣東國民策進永久和平會周震麟張秋白首紹南同啓 
　　致南京李督軍電南京李督軍鑒陜事賴公維持尊擬五條南北公認且經北政府明令停戰迺陳樹藩抗令進攻以致和議停頓破壞和局若不立予撤懲必係别有陰謀如慮其擁兵負固號令不行則合南北兵力剪此兇頑以除和平公敵此誠南北携手促進統一之良機亦北方當局昭信國民之上策我公斡旋陜事共見苦心尙乞轉陳東海迅賜剛斷以弭危機延頸待命中華國民策進永久和平會劉人熙鄒維良世界和平共進會代表徐紹楨丁象謙焦易堂朱鏡宙蒙民偉廣東國民策進永久和平會代表馮自由張秋白周震麟吳燦煌首紹南叩東 
[王廷楨會見南北代表紀事]  
　　長江巡閱副使王廷楨將軍因奉元首命令照料和議事務於前日（二十七）午後偕秘書長孫寒厓抵滬下車後即赴哈同花園駐節惟王君秉性質撲除照料和議外關於個人宴會一槪謝絶昨日會見南北各代表時發誠意之言論云此次和議實關國家之安危國民之禍福當順民意疎通障碍力求圓滿結果云 
[薩鎭冰抵滬]  
　　北京政府前接歐洲和會中國專使顧王兩君來電以歐洲和會已允中國海軍派員列席政府擬派福建清鄉督辦薩鎭冰爲海軍赴歐專使徵取同意薩君堅辭不獲奉電催促到京商榷是以薩君由閩乘招商局某輪抵滬庽居公共租界惠中旅館三十五號當日即詣海軍司令公署拜會經藍總司令延入客廳茗談良久始興辭而返云 
[關於遣送敵僑之消息]  
　　天津敵僑之抵滬天津德奥租界共有敵僑八百名曾由津警察廳電知滬寗鐵路管理局分批來滬在案茲悉此項敵僑男女計四百十三人並護送軍隊五十名隨帶行李由津浦鐵路運往南京由滬寗江邊車站於昨日上午九時四十分特開專車於下午四時許駛抵上海北站由北站轉運南站已在下午五點四十分當經步兵三十八圑馬圑長立派士兵一排會同巡警送往待船所安置 
　　吉林敵僑之南下遣送敵僑事務局昨接吉林軍民兩長電開以吉省敵僑本屬無多現在省垣有敵僑六人長春敵僑一人哈爾濱敵僑三人除派員警由鐵路護送南下約冬日可能到滬希即派員接護等因蔡會辦諭派李秉璋等到站迎護 
　　待船所前搭蓋草房車站路普益習藝所内所設敵僑待船所近因各省送滬待船回國之敵僑甚衆已無隙地可居故由敵僑事務局擬在習藝所南首空地上另建草房三十餘間以便將來抵滬各敵僑住宿現經雇匠着令尅日造成勿得延誤 
　　待船所之察看遣送敵僑事務局督會辦盧蔡二君以旅華德奥兩國敵僑現據各處遣送來滬者業已不少所設待船所已有五處惟房屋潔淨與否與衛生頗有關係亟應派委醫員前往調查故於昨日特派辦事員陳震東楊筱堂與局中指定西醫三人會同中國紅十字會醫生及協約國醫生德國醫生等於上午九時許前赴各待船所逐一察看 
　　大陸報云南市敵僑收容所現有敵僑約四百人留候遣送内有德婦名勞倫資者原係美籍昨（一日）函致美人紅十字會聲訴收容所内種種不安適情形略謂褸無天花板冷而不適雖有小爐無濟於事敵僑有家屬者雖有單房然嫌擁擠硬木鋪板令人不舒共計統房與單房約三四百床舖而被褥皆不充足火政又不講究樓梯旣狹救火器具又付缺如云云大陸報訪員二人曾赴收容所察看覺函中所言未免失實然確有應行調查之處德僑抗議書旣經披露後英員首先發起組織協約國醫員圑計中美英法醫士各一人定於今日赴收容所調查而美人紅十字會亦另組調查圑同時前往午後即須報告當道如衛生上有必須改革之處當卽舉辦云 
　　敵僑患病之醫治南市普益習藝所即遣送敵僑候船所内居住之敵僑哈士拉現年三十七歲由厦門來滬尙有多格勝一名年五十一歲由福州來滬前日均因患病由該所送至公立上海醫院留院醫治至昨日上午十時又有敵僑白提富年四十五歲係輪船上船主亦因患病由所送請該院留醫一面由該所長報知該管第一區一分駐所王署員請於每日撥派警察兩名在該醫院守護 
　　接收同濟舊址之磋商管理敵僑財產事務分局暫代局長王芷颺對於接收法租界同濟醫工學校校址問題因法領謂須電京請示一時致難進行茲聞王暫代局長於昨仍諭委陳世光科長與法領磋商接收手續已略有端倪云 
　　護送軍警回省之車價　滬杭甬路局昨接交通部來電略謂護送敵僑官員兵警回原省乘車所有應需車價應照敵僑乘車一例辦理惟須由上海遣送局於該官員等每批回原省時查明經過路線每路應各備印文及名單各一份交與該官員等沿途持赴各路起行之站騐收換票登車以憑稽核任局長奉電後已飭各站遵照矣 
　　車站員司之加薪滬寗杭甬路局長近以各省敵僑送滬抵北站後即須另備火車送往南站刻不待緩是以南北兩站之員司未免辛勞茲於遣送敵僑期内凡值夜班之二站各員司各予加給薪工半日至月終彚總發給昨經分令各該站長遵照矣 
[陳貽範病尙未痊]  
　　江蘇特派交涉員陳貽範自日前發生頭暈病回寓調治後連日經中西醫診視已略見減輕惟聞精神仍尙疲倦故决意辭卸職務云 
[追思黃佐廷博士紀]  
　　中華聖公會敎友青年會前會長留美學生監督黃佐廷博士上月在美國華盛頓地方被害該會同人等聞耗特於昨日（二號）下午三時在狄思威路新救主堂開追悼會舉行追思禮是日參與追思禮者如彼得堂諸聚堂天安堂及各堂敎友約翰大學昌世中學各學生及男女來賓不下三百餘人該堂二門左右懸掛輓聯及奠幛中有王正廷韓寳麟二君同輓一聯上聯（於學界大放光明數年間辛苦經營事業文章多不朽）下聯（慨海外徧生荆棘一霎際風雲慘淡私交公義兩凄然）又青年會諸同人奠軸一（音容宛在）並俞梓連錢萃格錢豐格女士等之輓聯甚夥該堂中設黃君之遺像護以花圈由該堂區牧朱葆元領禱對靈前行禮畢約翰大學敎員朱友漁讀約歌彼得堂會長戴調侯約翰校長卜舫濟相繼演述黃君之史略青年會總幹事曹雪賡君講黃君生平之事蹟旋由朱友漁代表黃君家屬致謝詞卜會長祝福迨散會時已五點鐘矣 
[旋滬甬商電請禁米出口]  
　　寗波旅滬同鄉會爲請禁止運米出口以保民食昨致江蘇齊省長及各官廳曁省議會公電照錄如下南京齊省長政務廳長財政廳長江蘇省議會諸公鈞鑒昨見報登日商採運蘇米出口一案並財政部復函運米合同現擬召集臨時省議會商酌辦理等因又報登南市米商受洋行委托分往無錫同里常熟蘆墟周莊金澤松江角里延及浙省嘉善嘉興等處廣搜米石已辦進三四十萬石尙須續辦以致米價飛漲等語事關隣災案在蘇省敝會豈敢越俎惟甯波旅滬鄉人不下數十萬人大半勞働食力營生最苦米價騰貴敝會旣係同鄉圑體不忍不預爲慮及查該案由省會通過今尙未决議米商便爾四處囤米不顧民食合同雖訂四百五十萬石分三年採運竊恐將來出口何止什倍隣災固宜接濟民食亦貴通籌卽以旅滬甬民論已先受影響且寗波内地向資鎭米久已禁止裝運豈有蘇米反裝出洋之理猶憶光緒辛丑年間上海搶米風潮不可遏止幸其時商會敝鄉嚴紳信厚電禀兩江劉督商借招商局漕米二十萬石平價接濟始得無事若如近日情形不到陰曆四月必大起恐慌於貴省有害無利蘇浙接界連歲螟災捨己救人事同從井果何取乎務乞省長廳長諸長官一力主持勿弛此禁省會諸公愛國愛鄉尤望注意民生勿爲所動敝鄉僑民同蒙仁惠迫切上陳寗波旅滬同鄉會張美詡錢廷爵方舜年曁董事等全體公叩 
[又有龍部散軍抵滬]  
　　留居香港待遣之龍軍雖已陸續運滬轉送北上遣散茲悉留港待運者尙有千人左右昨又由太古公司綏陽商輪載來此項龍軍七八十名登岸後卽由運送員引往愛多亞路二洋涇橋長發棧暫駐俟有長江班輪啓行卽轉道寗垣乘津浦車北上遣散 
[粤僑籌辦梓鄉平糶]  
　　粤僑商業聯合會因廣東米荒籌辦平糶特於日前召集大會到會者正會長陳炳謙副會長梁綸卿會員黃式如楊易初邵晏卿南洋烟草公司主任簡寅初潘菊軒曁各行號代表等五百餘人首由陳炳謙佈告粤東本届米荒情形本會同人軫念梓桑籌議赴蕪購米回粤平糶尙祈諸公熱心贊助以拯災黎等語當即議定簡明辦法數條當場由南洋烟草公司等各商號擔任借欵二十萬元捐欵約七萬餘元即時公舉代表陳炳謙黃式如往招商局會商先包定圖南輪船往蕪裝運平糶米石前往廣州復與各船行預訂各輪以便陸續 
 
 
 

Page 11

 
 
輸運並以南洋烟草公司歷年辦理災荒賑濟備極認眞成績昭著公議到粤一切平糶手續應托粤東南洋烟草公司代爲辦理籌議至六時而散茲附錄該會平糶小啓於下蓋聞救災卹鄰秦境傳汛舟之役拯飢發票劉家有續命之田又况患起扮揄情關桑梓剝膚切痛蒿目傷懷有不惻然於心悽然下涕者哉吾粤不幸災患頻仍水旱之餘瘡痍未復師旅之後飢饉相乘本届五穀奇荒實爲百年所未有省垣大地已將數米而炊僻壤窮鄉更有絶糧之阨飢烏遍野慘聞庚癸之呼嗷雁載途更甚甲寅之歲采茈掘蘆之已盡析骸易子之堪虞同人等誼切同胞理難坐視謹仿救荒之策思爲平糶之方伏乞各界仁人四方君子痌瘝在抱飢溺爲懷或借欵輸糧以平穀價或捐資助糴以濟災黎或爲子敬之指囷或作黔敖之設粥紅粟活萬人之命竚看德澤之宏敷蒼穹感一念之誠定卜嘉祥之迭降傾心披露翹首仁風 
[烟酒聯合會歡迎會紀事]  
　　中國烟酒聯合會因前全國商會聯合會會長即和平聯合會代表吕超伯及京師總商會會長安厚齋全國商會評議員即和平聯合會代表凌星樓張紹庭等此次爲南北議和事先後蒞滬特於昨日午後開歡迎會首由陳良玉代表全體報告歡迎旨趣全體起立行一鞠躬禮旋由聶允文讀歡迎詞次由吕超伯代表來賓答謝并起言今日榮承諸公歡迎實不敢當鄙人前在商會聯合會時適值各省兩業代表爲烟酒稅則事紛紛到京上書請願鄙人爲商界一份子當然應盡微勞祇以才薄有負厚望至今抱歉總之人民有納稅之義務而不能任非法之負擔諸公積極進行必然有逹到目的之一日然從前之種種阻碍實由時局紛更可知政局不定最爲商業之阻碍則目前對於和平會議鄙人與諸君子當積極進行者也次謝復初演說圑體之要素略謂吕先生安先生等此次由各省商會推舉來申組織和平聯合會爲我商人請命奔走國事實抱一種最高尙之精神不獨全國商界所託賴全國人民所託賴亦即全世界和平前途所託賴也復初敬頌諸公萬歲和平萬歲次聶允文演說和平之要素與目前國民之心理次陳良玉代表全體感謝諸君今日光顧之盛意旋由金拜仁起言今日承吕凌張安諸先生等到會應撮留一影以誌永遠紀念撮影畢延入茶點室六時乃散會茲附錄歡迎詞於後自南北和議開始而先生等奔走國事聯袂來滬冠蓋繽紛極一時之盛敝會兩業同人遭稅則之不平賴諸公之仗義熱心挽救已非一年生佛萬家羣深景仰今承　止良玉等謹代全體敢掬其至眞至切至感佩之意以表示歡迎之誠意憶自民國五年本會代表與各省代表進京請願要求政府改良烟酒稅則其時超伯先生擔任全國商會會長凌星樓張紹庭安厚齋諸先生爲全國商會評議員即蒙協力扶持與敝會一致進行乃得通過於國會咨逹於政府我兩業一線曙光得上衝於霄漢者微諸先生之力曷克至此雖因時局紛更事未實現而諸先生等惠我兩業之心至於今銘篆不忘厥後烟酒借欵發生全國兩業羣念稅權一失不獨改良無望抑且太阿倒持兩業生命勢必全操於外人之手衆情惶惶不可終日而吕先生與諸先生其時均在京師皆竭其心力以挽救之則吕先生與諸先生之於敝會兩業同人可謂遇事關垂無微不至矣現在南北和平固全望先生等出其毅力以底於成而我烟酒兩業稅則之改良尤全賴先生等之維持而指導之也同人等所希望於諸先生者無窮則知諸先生之所以惠我同人者又豈有涯涘哉同人等敢掬微忱以表歡迎謹詞 
[棉紗價格之飛漲]  
　　本廠棉紗自今正開紅盤以來市上現貨日見缺乏以致二十支水月自一百六十九兩漲至一百八十三兩十六支水月一百六十九兩漲至一百八十一兩五錢十六支文明一百五十七兩漲至一百六十六兩五錢又丹鳳一百五十八兩五錢今售一百七十兩其餘各牌每大包均漲銀十兩之外如此奇漲皆因上年度四川江西天津漢口等埠綠南北戰事未停咸不敢多積存貨今春以來中外商家以和平將逹到目的故各客帮於商業上均積極進行惟印紗與東紗之來源仍稀故各紗廠日出之紗大有供不敷求之勢並聞又有大資本家擬在曹家渡及沿蘇州河一帶組織大紗廠兩家但無相當廠基故不能一時開辦云昨日雖係星期日公會與競智圑同行賣買各牌紗又漲銀二兩因有某紗號收買之故惟據有經騐之某紗商云目下紗價雖飛漲花衣價反爲疲軟銷場不佳况目下各紗廠紡十六支紗一包須花衣三百五十斤最高花價每擔價銀三十兩核計原料須銀一百十五兩外加一切費用每包銀二十兩共計每包成本一百三十五兩紗價現售一百七十餘兩兩兩相抵相差甚遠此次之飛漲令人竟無從捉模云 
[維持漁業之部令]  
　　上海縣公署昨接省長公署訓令云案准農商部咨開查漁業係天然大利且關海權歐美各國無不亟亟注意提倡保護以期日漸發逹近查日本水產尤爲輸出大宗吾國海綫南至瓊粤北極遼渤綿亘幾及萬里海產貨頣加以江湖河港源流歧錯淡水生物尤稱繁富通商以後沿海各省水產品尙有販運出口何以年來漁業日衰漁民日蹙不第輸出漸減而吾國民魚食之品且多仰給於外貨言之滋戚查民國四年海關貿易册水產物由外洋輸入每歲不下銀二千萬兩其中失敗原因雖非一端而正稅以外復加雜捐致使漁户不能聊生厥因最大茲聞各省產魚之區每有人假公私圑體名義節節抽收或號稱漁業公司專收苛稅或强令使用漁鹽剝削漁民積習相沿而漁業遂不堪問本部有振興漁業保護漁民之責不能坐視其深受積弊之苦而不爲補救相應咨請迅飭所屬查明各種漁捐圑體機關抽收數目及漁稅鹽稅輕重情弊詳細報部以便分别緩急設法整頓而維漁業此咨等因准此合行令仰該知事即便迅速查明具報以憑轉咨切切此令沈知事奉文後當即分飭調查所轄境内征收漁稅機關名目及有無上項情弊以憑呈復云 
[薄子明案又訊一次]  
　　山東人薄子明於去年九月間帶同趙揮臣田守平李獻堂蘇榮康宋玉合來滬寓居法租界吉益里十號門牌嗣因被盜匪紀少樓周良臣搶刦財物拒捕傷人等案牽涉被捕連同亦爲本案牽涉住居文德里三十四號門牌之吳正清（即吳秀庭）藍湘臣邱萬福屈已和一併移提公共公堂訊供詳情歷紀本報前日由捕房將薄等十二名解廨經王襄讞會同美丁副領事升座第三公堂繼續研訊卽由薄子明代表台維司律師上堂向田守平詰據供稱薄子明係我表叔由青島偕同來滬本欲赴粤因南北將和以故未往我旋得家書喚歸於十月初七回魯至十一月十二晚偕宋玉合由魯來申淡水路搶案實不知情紀姓在薄寓門外見過其時紀欲見薄令我通報適薄友丁先生在内閒談丁知紀素來行爲不正當告知與薄拒而未見我被捕時本欲訴明搶案與我無關祗以不及發言等語又向宋玉合詰據供稱在家販賣布疋爲業於去年十一月十二十三偕田到滬寓薄家樓下奉渠父命來申購物云云當由捕房代表牛門律師向田宋二人盤駁一過仍由台維律師向蘇榮康結據供稱年十八歲在薄處當差係與薄之家眷一同來滬先寓泰安棧繼遷入吉益里曾在門首見過紀姓一次鄭姓係在捕房所見搶案與我無關（供至此）向堂上訴稱正月二十一午後二時許我在押捕房時有一從西牢提出與我同押之人問我因何犯案我答其與主人薄子明同涉搶案嫌疑被捕該犯人云我名王志雲係犯搶案未入西牢時與紀少樓同押一處紀曾令我攀出薄子明據紀稱因城内偵探馬龍山囑託因薄係中央政府懸賞洋二萬元購緝之要犯現我友人周良臣已承認一案攀薄在内爾若同意將來我等三人（周紀王）有飯同吃云云以上所言均係王志雲告我並有字條一紙亦係王姓書與我的今呈請察核中西官得供判被告等均仍押候函請護軍使署提回王志雲於下禮拜一（即今日）下午質證後仍將王送還軍署歸案訊辦 
[劇盜詳解護軍使署懲治]  
　　劇盜盛江郎王阿三陸金章童文惠陳元海劉阿桑陳福生潘振生許芝卿沈連夫李阿四陸阿二沈衡山陳阿三與宋錫元因迭次糾黨持械夥刦公共租界居人周廉甫楊國襄李陳氏等十四户值價一萬數千元之衣飾鉅贓並開槍拒捕案發由匯山匯司哈爾濱特别機關等各捕房中西包探先後獲解公共公堂訊明於前日判决詳解護軍使署按律訊辦在案茲悉承審官張襄讞以該盜等均係迭次搶刦巨匪因於是日午後即飭承趕辦詳文發交該管滙山匯司兩捕房捕頭特飭經辦是案之中西包探將各盜加上鐐銬押解護軍使署按律懲治 
[三誌鴨綠路之命案]  
　　虹口鴨綠路二十三號門牌粤鴇王阿金所設粤妓院内之妓女陳蓮好與美國工程師某甲被法捕房越捕開槍擊傷頸項下體該越捕旋亦將槍口對準咽喉自戕身死經妓傭陳阿美報告該管捕房派探將尸舁入騐尸所並將受傷之美國人與粤妓分别車送公濟同仁兩醫院療治等情已誌前報茲悉該越捕之尸體由西醫檢騐後即經法捕房車回棺殮而陳妓與美國人之傷勢本極沉重刻經兩院中西醫生悉心調治後據云傷勢已見減輕似可無性命之虞云 
[敵僑欠欵涉訟案併紀]  
　　本埠德華銀行清理處代表穆安素律師在公共公堂控德商順和洋行不理欠銀十一萬六千六百四十二兩二錢一分等情由廨訊判派霍思克（譯音）爲理賬員將該行賬目理清報告公堂候核在案前日該理賬員霍思克氏投廨譯明理賬情形要求准予辭退清理員職權另派代表穆安素氏接替云云而穆律師亦到堂候示經關讞員核禀與英副領事卓乃爾君會商之下判順和洋行清理員霍思克請求辭退清理職務並請改派穆安素繼續爲該行清理員應即照准 
　　西洋商羅秋維腦愛卡乃可（譯音）延代表律師在會審公堂控德商嘉利洋行不理股欵銀二萬三千餘兩等情前日午後由廨傳訊先由原告代表律師上堂譯明案情並稱本案要證湯姆生（譯音）不日離滬故今將其邀案請爲訊問繼據被告德人投案供稱原告所控嘉利洋行之股欵當西曆一千九百零六年合股時股東本屬四人至一千九百零八年拆股至一千九百十五年該行另行組織而從前之股東已先後物故即當初之證據均存於漢口荷蘭領事館迄今相隔十一年之久原告突然在貴公堂起訴理由殊欠充分要求將案註銷或請爲展期俾便赴漢檢查證據到案證明等語復由原告律師向該德人盤詰良久並由見證湯姆生證明該洋行經過情形問官核供磋商之下判着被告檢齊證據繳案候訊 
[北京遴選警務人員送滬]  
　　北京警察總監吳炳湘君前應上海公共總巡捕房之請遴選警務優等畢業生來滬充當華副捕頭當經選定邢紫衡葉月波趙辛樵關善亭白信如張闊洲六名並派總繙譯陸聽秋咨送到滬復以滬上租界警章完善故另派夏纍伯（名全印）惠心奇（名洪）消防隊分隊長劉華亭白益三偕同來滬夏惠二人入工部局學習指模印法劉白二人練習消防等法邢等六人由張副總巡送入戈登路敎練所學習一切章程茲悉陸聽秋咨送員業於前日偕同消防隊分隊長劉華亭白益三回京銷差夏惠兩人尙須留滬三個月俟所習畢業方能北返惟邢紫衡等六華副捕頭初訂月給薪銀六十兩現聞已增至八十兩而張副總巡尙擬續請吳總監再行考送華副捕頭六名曁華正捕頭一名以資聘用云 
[第二次國技研究會]  
　　江蘇省敎育會附設體育研究會國技部昨日在西門公共體育場開第二次研究會該場技擊指導劉德生無錫第三師範魏子銘浦東中學蘇錫三俱加入研究是日到會人數較上次爲多實地表演者約有四十餘人並由公衆推定上海公學唐豪倉聖明智學校周啓明爲臨時主任以利進行 
[職員薪俸照八成减發]  
　　本埠行政機關近接江蘇齊省長通令略謂奉財政部咨前本部提議全國各機關職員薪俸照八成减發一案已經國務會議通過請自本年三月分查照施行等情除通令外合亟令仰　照云 
[洋涇市學校消息]  
　　浦東楊家渡縣立第二高小學校及附設之洋涇市立第三國民校本年學生發逹國民校學生多至一百三十餘名原有校舍不敷容積特向鄰右朱姓家租借餘屋一間爲敎室並添聘某女士擔任敎授而高等班寄宿舍亦不能容積由顧校長商請沈家衖沈杏苑讓租餘屋俾作學生寄宿所 
[務實中學之茶話會]  
　　牯嶺路務實中學本届學生近三百人已於本星期一（二十四日）正式上課昨日由敎務主任方星垣邀集全體敎職員開茶話會討論校務進行辦法由方君主席宣告略謂本校歷年經費支絀校務進行未免爲所掣肘茲届學生校前發逹又有慮鶴汀周英甫二君擔任墊欵故於經濟方面可無慮竭蹶惟所望者諸君日後對於訓育管理並重研究以期逹到完美之目的云云次由黃滌之君提議國技一科每周二小時未免太少因高中等學生弱於體育而國技之收效非日習不可云云决准每周添加二小時末由各職員推定學長舍長及各級級長事畢散會 
[殖邊債權開會記]  
　　殖邊滬行債權人近聞張勳等增入大股份將殖邊改組消息昨值星期爰在西姚家弄事務所内邀集各債權商議進行下午二時餘如朱子才朱萊生程吉孚顧硯卿葉貺辰等相繼蒞會當推顧硯卿爲主席共同討論咸以該銀行旣增絶大股份不難立示兌期速予恢復庶使吾滬千百債權得有復蘇之望况見上月二十七日報載上海總商會以中交兩銀行自京鈔停兌後塗改混川等弊日見增多分電農商各大部催請迅予開兌以杜流弊而殖邊鈔票現市僅有三折之譜較中交兩行損失尤甚要求事務所函致總商會務與中交同一辦理電請該殖邊總管理處速予兌期以慰衆望决議函致總商會即倩文牘起稿封發議至五時餘始散會 
[國貨維持會常會記]  
　　中華國貨維持會每逢舊曆年底新正常會照例休假若干期茲於昨日假滿晚間八時半照常開議議長汪星一主席提議表决各件如次〔一〕寗波同鄉會函約本會共同發起圑體聯合會案主席報告此事發生適在休假時期且約期甚迫不及會議已由會長執行復函贊成二十五日開會本席曾經赴會與議請衆追認均表示贊成〔一〕檳榔嶼崐崙國貨公司駐滬通訊處來函請代徵集貨樣案衆以約期極迫恐不及照辦即將此情函復該處〔一〕馬德記木工廠函請由會轉向滬海道尹公署請給告示保護營業免被他人冒效商標案公决該工廠製造精良成效卓著實開木工改良之先河自應照轉以資提倡 
[高行鎭籌辦慈善會]  
　　浦東上川交界之高行鎭居家舖户計有四千户之譜從前該鎭有慈善會專施棺木旋因經費支絀停止迄今數十年無人恢復近有崔德純者見該鎭貧苦之人屍骸時有暴露特解囊與該鎭紳商籌辦同仁慈善會專事施棺給醫藥並在會中設立義學現正訂章不日成立云 
[銀爐業開選舉會紀]  
　　昨日下午北市各銀爐業各經理聯袂至虹口聚寳里銀爐公會開選舉會選舉正副會長首由姚明生報告上年商况及會長二年任期届滿應行重選事旋各依法投票至四時開匭姚明生得票最多連任爲正會長錢虎臣當選爲副會長舉畢散會已鐘鳴五下矣 
[國貨牙粉之暢銷]  
　　昨日下午四時家庭工業社假座萬家春餐館開已未年股東大會到者二十餘人首由經理人陳栩園君報告經過情形上年自陰曆七月起至十二月終計得餘利洋七千餘元除一切開支外得純利洋二千餘元當經議决照章分派並於今年增加股本二萬元合原有股本爲三萬元因新正以來本社所出無敵牌牙粉每日平均銷數已三萬包以上急應添闢工場擴充營業以免供不應求各股東一律贊同當即添認新股極爲踴躍 
[預防旅客越站之辦法]  
　　滬杭甬鐵路局邇因往來旅客往往有越站乘車者其中有意取巧者固不乏人而婦孺鄉愚昧於站名偶然忽略者亦屬不少此種情事殊令辦事人爲難昨特飭知車務總管轉飭各巡察站長飭令站役於列車到站時在月台上於車頭停處以迄車尾巡行一週高報站名俾客週知車中茶房於甲站間出後亦須週行三四等客車高報乙站乙站名俾旅客得已先事預備以免越站其各站站役歸站長督察車中夫役歸車長督察倘有疏懈准由各該段巡察員從實報告以憑核辦 
[加闊通逹龍華之馬路]  
　　自高昌廟西栅口起迤西至龍華護軍使署門首止之一帶馬路當開築之初因龍華設立製造分局起解軍火欲圖利便起見是以面積僅寛一丈二尺路之兩旁栽有楊柳各樹以便暑天遮陰現盧護軍使欲將該路面放寛至四丈兩旁樹木均當砍除並加築瓦筒陰溝所有佔及民田並拆　阻碍築路之房屋皆須給予官價所需經費槪歸軍署支給除派員監工先行砍伐樹木埋砌瓦筒外昨將放闊馬路俾便交通藉可振興市面情形呈報陸軍農商各部查核矣 
[偵獲方杏蓀家屬]  
　　甬人方杏生在公共租界西合興里開設宏康紗號廳取乾昌元甡德餘等號出取棧單之莊票四千餘兩逃逸一案茲經各債權人查得方杏生家眷居住寗波鄞縣湖西小倉地方遂於前日趕往將方妻某氏尋獲昨日電致上海紗業公會請各債權遞呈公廨俾便移提歸案訊究 
[仿製法瑯器公司成立]  
　　自歐戰以來舶來品中如洋磁等類早有供不應求之勢近爲浙紳姚慕蓮徐冠南朱榜生楊頌甫等目擊洋磁品如面盆杯碗等類俱爲家用要具特在閘北華界建廠自行仿製名曰中華製造法瑯器公司業已呈部註册立案聞所出之貨品堪與舶來品並駕齊驅而價格較靡現已成立至其貨品源源製造漸圖推廣云 
[變賣已閉碾米廠財產]  
　　公共租界福建路五六號門牌裕順碾米廠於去年冬間倒欠華商存欵米價等銀十餘萬兩東夥挾資脫逃後即經同業債權人恒隆等家控奉公共公堂給諭將該碾米廠房屋發封在案茲因債主久避不見各債權人難以任其延宕故同延代表律師於前日至公共公廨陳明前情請求准予將裕順米廠房屋發封並給諭所有財產一律變賣抵償欠欵云云關正會審官核襄商之英卓副領事判姑准原告律師請求飭承給諭將發封財產啓封變賣 
[控欠搬運洋瓶費之訊理]  
　　江北人葛阿福延代表律師在公共公廨控王許照不付代運洋瓶車資洋六百五十餘元一案前日午後經俞襄讞會同英色副領事傳訊據原告代表律師上堂陳明案情並由葛阿福投案訴明被告前曾向我訂購洋瓶四十萬隻瓶價已清所欠係搬運費云云詰之被告王許照供稱原告代運洋瓶車資按日付清且原告違背合同並未將貨交齊尙須追賠損失等語並亦延律師到堂代辯之下中西官核供判候展期宣諭 
[請領迷路男孩之拒却]  
　　男孩范吉來日前在法租界迷路啼哭爲捕查見帶至法公堂判送堂留養嗣由七十號華捕王桂生投廨禀准領回爲螟蛉子在案昨有潮州人范雲山投案聲稱男孩范吉來實係民人甥兒日前出外購物以致迷路請求准予領回捕頭稱該孩在捕房稱由母親買與潮州人　子因被虐待逃出等語請核范雲山又稱實係民人女婿陳阿華出洋買來詰其有無身契答稱身契由女婿帶至安南實難交案中西官判孩仍交該捕領去着陳阿華自行投到將身契呈案核奪 
[拍賣生財抵房租]  
　　老沙遜洋行咋遣收租人至法公堂控房客福興隆菜館主虧欠租洋若干元日前將店閉歇人亦逃逸棄下雜物報經捕房前往檢點所值無幾請求核示中西官判先將生財拍賣作抵餘欠俟被告出面後准予隨時扭案訊追 
[汽車撞傷行人]  
　　昨晚八時許有某號汽車駛經南京路將行人周阿饒撞倒受傷經老閘捕房九百九十七號華捕瞥見抄錄汽車號數另雇車送周投醫院醫治一面歸報捕頭請示 
[鋼針刺入腰際]  
　　住居閘北王家宅之姜金生因前晚銅匠葛阿二家糾衆聚賭牌九囑其在門外望風事後向葛索討酬勞費起釁互相扭毆姜被葛用尺餘長之鋼針一枚刺入腰際當時未覺痛楚旋由家屬送往醫院經醫生將針取出一面報告五區二分所牛警佐提到被告轉解司法科究辦 
[買良爲娼之定罪]  
　　婦人金王氏價賀十七歲海門女子陳阿五乘輪擬赴厦門地方賣娼當爲救濟會探員查獲拘送地方審檢廳訊明分别收押候判在案前日下午該廳屠許推檢兩官開庭飭提金王氏等到案略詰之下以金王氏買良爲娼罪有應得判處三等有期徒刑監禁三年以儆陳阿五發堂留養候傳伊父陳泰豐來案具領 
[押儆男女對買賊]  
　　對買賊裘阿林婦人徐張氏周趙氏日前下午先後至法租界小東門外大街徐連卿趙志香郭守岩等各洋貨店内以購布爲由乘隙竊取布疋圖逸均被原告察破鳴捕到來將裘等三人連同原贓一併帶入捕房昨解法公堂先據各原告相繼上堂禀明前情詰之裘等供認竊取布疋不諱中西官判裘押一月張氏押十四天趙氏押七天以儆贓給各原告分别領去 
[義子串竊之破獲]  
　　法新租界吕班路永春花園主婦劉任氏前至法捕房報稱被螟蛉子劉根榮糾同無賴數人乘隙至房内竊去方單及價值洋八百元之玉器金銀飾物請求查緝等語現經　目沈德福包探金九林涂岐山將劉根榮及同黨孔阿六陳根根潘玉山等四人一併拘獲吊出原贓帶入捕房昨解法公堂請究先據原告禀稱日前根榮領婦人至新世界游戲塲内觀戲旋即託故出外即糾同孔等數人前往家中將鐵箱撬開所有物件均被竊去今蒙查出惟根榮年輕無知可否請求堂上從輕發落請之劉根榮供認糾同孔等至家行竊求宥孔陳潘三人同供實係劉根榮糾同民人等前往行竊事後各分川洋十三元是實中西官判劉根榮押西牢四月准予罰金贖罪孔陳潘三人各押三月以儆贓給原告領去 
[和誘案之提訊]  
　　提州人吳國西在閘北潭子灣開設理髮店日前至四區第二派駐所報稱伊妹顏吳氏被張合卿拐匿法租界請追當經該所長警將張獲案押令交人前晚該氏自行歸家一併轉解區署昨經張警正根訊原告吳國西供民妹向在原籍去年被張假冒民名具函喚妹來滬在紗廠做工當時民未悉其情至今年新正因妹壻病重來信瞿歸不料妹得信後忽然失蹤詳細偵查始知爲張拐逃云云質之顏吳氏供認去年七月間與張姘識日前又被帶往法界東新橋某客棧住宿嗣有探夥將我二人軋至茶會盤問之下先放張回由張母出洋三十元始將婦人贖回張亦承認與氏姘識餘語支吾張署正判還押聽候核辦 
[和姦罪分别監禁]  
　　寗波人洪庭耀控吕炳元誘姦尹妾洪蔡氏偕逃一案曾經二區二分所飭警在小西門内四十六號星内將吕與該氏拘送地方審檢廳訊供判押在案前日午後該廳刑庭長端木棻會同沈檢察官開庭審訊命提吕炳元洪蔡氏等至案吕供寗波人年三十七歲開設香作洪蔡氏供年二十一歲餘供均各含糊問官得供以和姦罪業已成立判吕炳元監禁七十天洪蔡氏監禁二個月分别示儆洪蔡氏監禁期滿交本夫洪庭耀領回管束 
[淞滬警察廳批示五則]  
　　陶妙妙批呈悉查爾子生生夜宿尼菴咎有應得按照行跡不檢懲處（拘役十五天）已是逾格從寛凡年少血氣未定之人亟宜嚴加制裁以儆其蕩檢踰閑之過該民母得情深䑛犢代爲請求所請易科之處着不准行 
　　陸守經批呈及失單均悉准予如呈辦理分行嚴緝可也 
　　伍正璜批據呈遺失翠珠請求備案等情事可照准 
　　朱韓氏批呈悉查何恒昌家屬並未向本廳呈訴本廳亦無派探偵查之事所呈各節殊屬誤會仰即知照 
　　楊盛昌批據呈失竊橡皮包車儲賞查緝等情事屬可行准即通令照辦可也 
雜評二 
[代表力盡（庸）]  
　　北方代表辭職矣南方代表已宣言和議無法進行矣吾不料數月來中外屬望之和平會議幾等於曇花一現也 
　　和會之入於中止狀態吾人誠不願聞特時至今日兩方代表之權能運用已盡縱便勉强會合亦與尋常酢酬相等於時局斷無實效可期何則和會之力量在所决者雙方負遵守之義務而莫敢或渝也陜西事件經兩方代表累日之抗爭且爲北京政府所久已承諾乃履行與否在北方旣無充分證據而中外消息且日傳其劇烈之戰訊夫以久經承諾之事尙不切實履約則未承諾者將焉望其實行（如取消國防軍之要求）雙方代表累次一致抗議尙不稍動則此後會議中所决之事焉有拘束當局之力代表與被代表者行動截然兩橛此會議又安有價值或者謂陜西一隅之事不宜牽動全局不知正惟一隅之單純停戰之簡易北京尙無實行誠意則凡關於全局而複雜困難者實行之無望更不待言維持和會苟有他途吾知北代表之不輕於辭職也吾又知南代表必不輕於决絶也 
　　而今已矣代表之力盡而和議之斡旋乃不得不求諸代表以外矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十八）] [  一之]  
　　昔遊南洋勸業會最愛絲繡之張嗇老書一聯其上聯爲（黃金時間）下聯蓋（白飯道德）也斯二語爲世界各國民所不可逃之公例獨在美利堅因金錢勢力之宏無人不受其影響而飯碗問題亦遂爲盡人所當研究之事說者嘗以我華頻年擾攘傾軋俱因貪金錢爭飯碗而起者殊不知我國之弊正以金錢作用尙未舒展飯碗排列不甚妥帖耳 
　　我國今日唯一之生計爲官吏唯一之尊榮亦屬之此官吏故一國之菁華全萃於官一時之俊秀悉起爲官即一代奇材異能之選亦幾乎盡銷沈於榮華富貴諸夢境其有卓然自樹不隨流俗以俱去者將如鳳毛麟角之難多得將如大廈一木之難獨任其勞此猶某年上海張園發見之巨首奇童全身水分均入頭部頭重下輕四肢益難爲力此身已成不治之症僅足引起觀客之好奇心而已 
　　彼美利堅各上級官固猶我國在某會捐巨欵盡大力而爲名譽會員者純然一種義務心之表示也其所希冀即爲名譽故鮮有復從茲而自壞其名譽者其下級各僱員資望位分實遠在乎我國僉事主事以下純然一種受雇勤役之書吏耳有號稱精通英語而絶不解我華之政教風習者率譯我國之僉事主事爲Olerk是猶粗知德文者胸中祗有１Weib便川之爲稱述閨秀令媛之雅號矣少年自大者其淺陋每如此 
　　美國政界旣無利可圖故金錢作用得以表見之處甚多飯碗排列亦不至擠向政界一隅雖各部之下級僱員自問生平無所長祗求得一噉飯地以終其身而並世奮發有爲之士必自不甘以書吏之末失却一生良好機會故醫農工商銀行法律各界每見分道揚鑣絃誦一堂之盛名山百世之藏亦大有其人也反而言之若上級官若議員等亦復有進取退守之餘裕即大總統退職而後或爲主筆或爲律師亦如有其一定之事業也最近如美外交部東方股長惠廉氏去歲亦已辭官改就加州大學之敎授矣美國一官如傳舍得失誠不足計惟以名譽心之驅使就中央政府方面言固無人不求爲好官也 
　　返觀我國則又大相逕庭矣統計全國各類事業其壽命能延至二十五年以上者寥寥無幾在前數年記者初抵美時聞彼美人士之熟悉中國内情者言謂上海之大祗有申報一家遠在二十五年以上此外惟漢冶萍公司延續較久云云即以記者今日所知亦不過申報新聞報兩家而已其他行廠公司欲求如是之久者竟屬不可多得也一國種種事業若是不易振興故居要津躋顯秩者雖日日言聚歛時時謀固其祿位亦終無以善其後患得患失之心頃刻不能除也人可一日不爲官而必不可一日不爲祖國之人民欲爲箇人久長計必自培養在野事業始欲爲子孫安富計必以疏濬公衆利源爲先務蓋今日人民之所利者即他日掛冠歸去時及身之大利也美國朝野之狀况不啻未來之中國上所言者黃金白飯上下聯僅各得其半次節所言乃統括上下全聯而以旅美所見諸徵象一一爲之左證焉 
老申報 
[騙財爭妻（見光緒元年十一月二十四日）]  
　　昨錄維揚黃某兄弟爭娶一事不謂事有不相謀而似相類者金陵遭兵災十餘年人民稀少婦女尤甚約略計之除殉難死節者不計外其餘或避難時出嫁異鄉或遭亂時猝被賊擄克復後賊中婦女又被官兵載往湖南等處故近年來往往有年逾三十謀娶一婦而不可得者即或偶有撮合亦非費二三百金不可是以寒苦者類多鰥魚之歎然近有因省城難於娶婦而赴江北之儀揚及裏下河一帶聘定者蓋聘金較廉於省中耳然從未聞妙手空空亦欲圖授室如某甲者某甲木機業中織匠年逾而立弟乙年亦相若難弟難兄顧影俱傷無偶宜家宜室好合未免有情遂重托夫良媒轉籌思夫阿堵其奈梭抛日月積分累寸而殊難祗緣癖嗜烟霞左絀右支而終窶忽思某營什長前欲娶婦曾托執柯不如以彼餘囊成吾好事計議已定遂到某什長處言新自江北來適有某氏女年已及笄美且賢擬擇佳婿昨已爲兄作伐幸已允定並言明禮金洋銀一百元先付五十餘俟接來時再付故特奉復某什長甚喜遂托甲携洋去接甲旣得洋便到高郵等處適錢姓有女年甫十六正欲擇婿甲央媒說合且稱家有緞機田產若干錢姓心動允之先以洋蚨三十元爲聘約定某時送女來省適又有陳姓女年亦十六甲因央媒爲其弟作伐陳翁亦允但須禮金洋八十元時甲囊早經告罄只得詭稱回省寄來先將陳女庚帖携回旣抵省各處張羅迄無所就而是時錢姓之女業已送來甲遂將女接到家内女父母即請擇吉成親不料甲一無所有難於舉辦且聞陳女甚美遂欲以錢女與弟自娶陳女假托年月不利須待開春方吉故請錢翁暫返然女父母旣己送女至省未便帶女回去只得應允而回未幾陳氏亦有信來問甲前議并欲速成否則即將别字甲思錢女尙未成婚陳女更難聘定只得將庚帖寄還然乙初不知兄更換之計猶謂錢女爲己之妻陳女乃兄之婦也不料甲因回却陳姓遂仍以錢女爲己妻陳女爲弟婦矣弟聞兄欲娶錢女不禁大怒直謂兄之欲謀弟婦也於是大有爭競之意然又恐不敵因思其兄曾受某什長之托不如借某什長之力使其向伊索婦俾渠鷸蚌相持以便得利遂到某什長處備述一切某什長甚怒遂向甲索人甲詭言爲定陳女氏尙未成請再去說合某什長不允定欲娶錢氏女故將甲扭到茶肆評理而乙又在旁證之此事遂通國皆知焉然以一女子至三人爭娶吾見亦罕矣特未悉以後如何耳 
常識 
[催眠術略說] [  紹軒]  
　　催眠術特精神學之一種肇源於三千五百餘年前盛行於希臘羅馬印度波斯猶太埃及諸古國其術以心理學爲經以生理學爲緯遂成一種專門科學帷當時操自一般僧侣之手雖諳其法不解其理且託諸神祗秘不傳授外人故令中智瞠目咋舌下愚掩耳却走舉國若狂固由當日人民之迷信始有此偌大之魔力也洎乎近世科學之理大明經歐美學者歷歷研究實不外心理與生理二者之作用於是舉數千年神秘之說廓而清之使奇妙不可思議之學理一旦豁然而莘莘學子得能窺其堂奥是誠先覺者研究之效果吾人所不可不感激者也 
　　催眠術之種類有二一曰人類催眠術一曰動物催眠術人類催眠術大别爲二曰自己催眠曰他人催眠自己催眠者術者與被術者合而爲一人者也他人催眠者術者與被術者分而爲二人者也動物催眠術如西人演馬戲中能使毒蛇猛虎失其抵抗之力一一就其範圍而任其驅馳豈若輩果眞有降龍伏虎之技耶曰無他催眠術使之然耳 
　　催眠之方法凡五曰心理法曰電氣法曰生理法曰藥物法曰强迫法然被術者必具有高度之希望心與信仰心方能收其效果釋迦云無緣難渡衆生耶穌云不信仰者不能救蓋催眠術純由心理作用苟被術者不信仰術者勢不能息心靜慮屏絶雜念以受其術又遑論其奏功耶 
　　催眠術與有關係之科學凡六曰醫學曰敎育學曰偵探學曰法律學曰軍事學曰監獄學而與醫學尤有密切之關係據各國醫學統計家之報告自催眠術發明以來每年醫愈人數之增加頗足駭人聽聞且云一切男女内外科病藥石能治者催眠術固能治之即藥石所不能治者催眠術亦能治之旣無須藥石可省服食之難又不用針砭可免誤炙之慮但能受術即能霍然故能研究至人盡受術則人壽之加增將不可思議若發逹至極度或止有死而無病噫其衛亦神矣哉 
雜錄 
[世界小新聞譯英文滬報] [  涵萬]  
　　○軟木之收穫世界用作瓶拴之軟木皆產自葡萄牙每年收穫約爲五○·○○○噸 
　　○駱駝之能力駝駱每日能行一百二十華里負重至四百磅且可斷水十二日至十四日云 
　　○鯨魚之舌每一鯨魚之舌能得鯨油一噸 
　　○橡樹之年齡橡樹之年齡在九百年以上或竟過之 
小說 
[飛行家失踪] [  雄倡]  
　　一日柏累堪見侍者入即曰馬栗思汝手中何物者其電報耶曰主人言然回電費已預付矣（凡預付回電費者意在索覆電也）柏累堪遂受而啓其封略視見爲來自其老友白德世者閱竟即並其回電格紙盡投諸罏火中言曰吾乃無覆電汝幸勿更來撓擾吾方欲長日靜伏治吾事也侍者躡足而退逾五分鐘復至曰主人又一電至矣亦預付回電費者柏累堪復取而剖其封色至煩懣此電文乃頗長書滿二格紙則非復來自其游行無定之老友白德世其所署名乃未之識電文云請君至維多利亞火車站乘十一點半鐘之快車來此勿却吾將在是問車站迎候吾知君友白德世已有電奉逹白雷同失蹤矣事至可異彼須於禮拜六前跡得至要乞先電覆下署潘西佛自岸橋飛行塲發柏累堪起立對此電文凝視有頃而攢眉頗形煩惑觀架上時計正指十一點乃曰馬栗思汝爲我飭行事吾殆須一行也遂草一回電擲付其侍者令將去柏累堪旣趁火車行行可二時許車至則其友白德世已在車站迎候尙隨一短小精悍之人鬚髯鬑鬆白德世遂爲之介紹引見其人即潘西佛爲飛行隊中主者言曰幸親道範欣慰無極語時且詳觀此偵探家之顏貎狀至憂煩且曰君輩同前吾車方遲諸站外吾事可於途中述以示君語後遂引道出車站果見一汽車甚巨停於站外廣場中柏累堪及白德世旣同登而並坐潘西佛示御者以所適遂亦傍栢累堪側坐復言曰密司忒柏累堪聽之苟至禮拜六日白雷前尙不復出者吾事敗矣柏曰白雷同爲誰曰斯人行當爲英國第一等之飛行家言時語音中挾敬畏健羨之意續言曰吾得斯人時彼方在吾所設一機器廠中治所業爲匠氏彼乃天然一機器師一飛行家也嘗佐我改良一水面飛艇至完美今舉世無出其上者吾輩共從事於此艇近二年矣用財如流水並遄選得忠實之匠氏十餘輩通力合作出其妙想爲各種試演誠告汝凡飛行艇苟以白雷同當機事匪有弗能爲者吾輩嘗一再試之故吾知之至審勿論風水何狀彼咸無僨事言至此少止而噓氣復目視柏累堪作憂煩狀乃復言曰二月以前吾與美國發明家威廉亞特雷訂期賭勝以一萬鎊爲賭勝之資並延全民界馳名飛行家及吾英海陸軍部中人蒞塲爲監者届期各艇將當衆試演其期定爲下禮拜六日各事旣摒擋訖而駕駛吾艇經騐最當之第一能手白雷同乃失蹤矣蹤影全渺似已脫離此地球之面而去矣言至此即高呼御者曰至矣 
[自由談之自由談] [  不冷]  
　　談炎言也評平言也謀某言也諒京言也言之種類甚多其種類之分或者以其情形而分之歟或者以其地方而分之歟此則由人自解者矣 
　　右說字十 
 
 
 

Page 15

 
 
   
 
 

Page 16

 
 
   
 
