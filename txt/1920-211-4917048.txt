# 1920 - 211 - 4917048

 

Page 1

 
 
   
 
 

Page 2

 
 
   
 
 

Page 3

 
 
時評 
[在不復用（冷）]  
　　余謂懲辦罪魁其至低之限度在不復用解散安福其至低之限度亦在不復用蓋不復用與懲辦雖相去甚遠而不復用與解散相去雖微而其命意則一然無論何種深惡痛絶之人其至少之處置必以不復用爲基礎苟無基礎則其餘皆虚文矣故曰不復用者至低之限度也 
　　是故今之當權者而能以名爲有罪之人先以不復用爲基礎而後解散者解散懲辦者懲辦苟有漏網而未被解散未被懲辦之徒亦已早絶復用之望而不能再行作惡不然解散者解散復用者復用懲辦者懲辦復用者復用解散雖嚴懲辦雖烈在彼輩止受一時之痛苦他日仍可捲土重來也 
　　况乎苟有此心而推此義則以前曾受懲辦曾受解散之人今日必不可復用他日將受懲辦將受解散之人今日亦當審愼辨别而先不用如是則政界之敗類自能廓淸不少而政治或有光明之日矣 
命令 
　　八月四日大總統令參謀總長張懷芝呈請任命王楨爲隴南鎭守使署中校參謀應照准此令 
　　按是日尚有罪己令已見昨報專電欄 
　　八月二日大總統令陸軍部呈請授趙漢章巢學厚蘇南項元漸陳瀾陳釗爲陸軍步兵中校田寶鋆劉士偉爲陸軍步兵少校並加陸軍步兵中校銜吳志岡爲陸軍憲兵少校皆甫冠邦劉金鏞陳變徽陳正禮吳英東陳大仁汪手甲王東唐爲陸軍步兵少校岳耀彰爲陸軍騎兵少校劉植棻爲陸軍二等軍醫正羅禹增爲陸軍三等軍需正魏國祥爲陸軍三等軍醫正均照准此令 
　　八月一日大總統令陸軍部呈請授李樂賓爲陸軍步兵少校董曦爲陸軍三等軍需正均照准此令 
　　又令陸軍部呈請任命陳獻斌爲陸軍第八師步兵第三十一團團附應照准此令 
　　七月二十四日大總統令派王文豹充書記官承審員監獄官考試典試委員長此令 
　　又令司法總長朱深呈請任命黎世澄爲京師高等檢察廳檢察官應照准此令 
　　又令司法總長朱深呈請任命傳琳爲京師高等審判廳書記官長應照准此令 
　　又令司法總長朱深呈請任命宋沅孫如鑑爲山東高等審判廳庭長應照准此令 
　　又令司法總長朱深呈請任命紀萼鞱署奉天洮南地方檢察廳檢察長劉文釗署奉天復縣地方檢察廳檢察長祝諫署奉天鐵嶺地方檢察廳檢察長孫振魁署安徽第一高等審判分廳監督推事均照准此令 
　　又令司法總長朱深呈請任命命照鑾爲直隸保定地方檢察廳檢察官何嵩生爲浙江鄞縣地方審判廳推事均照准此令 
　　又令司法總長朱深呈請任命許其襄署江西南昌地方檢察廳首席檢察官應照准此令 
　　又令司法總長朱深呈請任命孫汜楫署奉天安東地方檢察廳檢察官李夢庚李先署陜西長安地方檢察廳檢察官陳錫鈞署浙江鄞縣地方審判廳推事均照准此令 
　　又令司法總長朱深呈請任命熊懋儒署浙江高等審判廳推事祝錦桂署河南第一高等檢察分廳檢察官均照准此令 
　　又令財政總長李思浩呈請任命吉林延吉道道尹陶彬兼管琿春關稅務應照准此令 
專電 
　　北京電張曹入京靳因中暑不得行須明日到（四日下午五鐘） 
　　北京電議和總代王免李繼院已分電各省曁西南知照（四日下午七鐘） 
　　北京電徐派徐世章赴滬接收和會文件（三日下午七鐘遲到） 
　　北京電日前曹英代表曹錕來京謁徐商未辦到之三條件徐云解散安福令卽下惟安置合肥懲處二次罪魁事實上頗感困難極盼曹張兩氏面商英以電話告曹錕有今日准來說（四日下午五鐘） 
　　北京電曹張吳聲言段不安置不入京昨徐命王懷慶訪段諷令自走謂天氣酷熱何方出外避暑段默然不答（三日下午七鐘遲到） 
　　北京電十罪魁在交民巷某洋行昨晚設筵宴客箋召八埠名妓二十餘某妓歸語人某老樂甚不改常度（四日下午五鐘） 
　　北京電交通部查出曾任虧空一千餘萬尚有洪憲時未報銷欵四十餘萬爲葉恭綽任内現已列呈總統故葉之交通絶望 
　　（三日下午七鐘遲到） 
　　北京電鄂王電吳光新所部趙陳各旅已經裁遣費國祥一旅不日亦可裁惟張繼善一旅儗請存留撥歸鄂用（四日下午五鐘） 
　　北京電吳抵津主開國民大會奉張不贊成將通電表示（四日下午五鐘） 
　　北京電長蘆鹽觔現忽加價未得鹽署稽所同意銀團將極端抗議（四日下午五鐘） 
　　北京電某國勾通蒙古西部稱兵反抗勢頗危急（四日下午五鐘） 
　　北京電沈金鑑準備赴浙 
　　（四日下午五鐘） 
　　北京電施使電告國際聯盟會十一月二五第一次大會附送議事日程及有關文件中國如有提議應先趕送（四日下午七鐘） 
　　北京電宋小濂先電某國陰謀東路現在哈設偵查機關嚴密查防（四日下午五鐘） 
　　北京電宋小濂來京籌商對待辦法（四日下午六鐘） 
　　北京電林建章東電節制陸海軍名義經電請取消此後與何處接洽（四日下午六鐘） 
　　北京電吉鮑今日由奉起程來津晤張使（四日下午五鐘） 
　　香港電中行因廣東省行開幣驟跌函當道維持督長昨出示禁低折（五日下午七鐘） 
　　香港電漳州戒嚴曹吳電粤請速討閩李林虎援湘軍將返粤馬濟部紛赴東江（五日下午七鐘） 
　　香港電聞粤派副官來港與梁士詒接洽和件梁允返京轉達徐旬後北上先到滬商伍孫（五日下午七鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　曹銀等通電各報館鑒民國肇造九載於兹變亂相尋迄無甯息自四年帝制發生而全國鼎沸六年復辟變起而首都震驚繼此以還政潮日趨險惡國事屢見動搖兵革連年民生凋敝馴到紀綱墮廢道德淪亡奸宄朋興正氣消沮其黠之尤者將挾持武力以懾伏國人製造政黨以潛移國柄今兹安福之禍國與帝制復辟兩大政變均是爲共和之障碍國蠧不除國難未已各省疆吏旣負國家人民之重寄不忍坐視淪胥此次爲國鋤奸迫而訴諸武力實仰體我大總統崇尚民治之宣言卽以順從全國眞正之民意現在戰事已告終結善後問題次第解决方期黜邪崇正納斯民於軌物之中順應世界之潮流永奠國基於鞏固詎意羣小技窮鋌而走險野心不死肆口鼓簧近復造作流言謂我國現狀分復辟與共和二派復辟派已佔優勝共和派亦將有所爲蜚語流傳令人不寒而慄爲斯言者不第毁捐我名譽離間我同人且將亂我國之秩序勢必至全局弊亂不止也此等邪說顯係禍國諸奸力竭勢窮爲最後圖謀損壞之詭計藉免其天下公敵之罪惡凡稍具常識者類能辨之惟杯蛇巿虎未免淆惑聽聞錕等救國之苦衷業經迭電聲明當爲國人所共鑒我國不乏明達當此時期對於此種詖詞一爲涉想其用意所在必能洞燭險萌且關於國體變更自非狂愚之人無不前車爲殷鑒也錕等爲國家安全計爲人民幸福計始終抱定擁護元首服從與論造成眞正共和國家之宗旨耿耿此心可質天日謹抒誠悃再爲聲明惟祈鑒察曹錕張作霖王占元李純陳光遠趙倜鮑貴卿孫烈成蔡成勲王廷楨馬福祥叩支印 
世界路透電 
[俄波戰事近信]  
　　三日倫敦電俄波兩國在巴拉諾維支休戰談判之進行情形迄無所聞泰晤士報華沙訪員電稱波蘭政府現執有勞農政府之命令命前敵軍隊不得於八月四日之前停戰德政府通告協約國謂已諭告有關係之官員如邊界大局有派兵之必要則即派兵入亞蘭斯坦舉行公民大會之區域過激軍攻擊之主力似謀佔據萊姆堡且志在得城南豐富之油礦過激軍今距城至少尚有三十哩波蘭人報稱最近戰事曾敗過激軍而重創之過激軍現仍猛攻白萊斯里土夫斯克德人無線電報所傳過激軍昨日佔據該城之說尚屬過早波拉勞氏今日在下院答覆質問謂邀請德國助攻俄國此非英政府之政策莫斯科無線電稱巴拉諾維支俄國代表團通告波蘭代表謂波蘭代表若未奉命簽定議和根本條件則難商訂休戰條約故波蘭代表已於八月二日赴華沙請政府授權代表按照俄國建議於八月四日會俄代表於明斯克 
　　二日華沙電協約國議與過激黨在倫敦開會一節美政府仍未得有正式消息惟此間政界之意美國大約將派代表參與解决俄國在世界地位之任何大會 
[大戰告終後之法英戰事]  
　　二日倍魯電法軍在伊尼其地方大敗土耳其國民軍土軍携有大砲機關槍甚多戰鬭殊爲悍猛法軍曾以槍剌衝鋒六次殺敵四百名俘獲二百五十名内有德軍官一員並獲戰利品甚夥内有來福槍六百枝法軍獲此勝利西里西亞之大局因以大有進步 
　　三日倫敦電陸軍部宣佈美沙波太米亞之現局云 
英軍偵察兵一大隊由希拉南進者於七月二十四日被攻大受懲創死傷三百人失野戰砲一尊機關槍十二架及其他戰品並騾多頭但卒奪路回至希拉幼發拉底河卜游之騷亂今仍未已希拉至巴格達鐵路曾被斷數次狄瓦尼英戍兵已退至伊白拉里各部落人民於七月二十八日夜間攻擊該地得利庫法今被圍戍兵之處境如何未有所聞 
[各國近事記]  
　　三日倫敦電今日在邦林配亞舉行童子軍大閱禮觀者以萬計童子軍數萬人從世界各處而來如南斐印度錫蘭瑪爾太哲白拉爾太暹邏馬來由島皆有童子軍來會當其列隊而行經過巴登波威爾中將前時極爲壯觀 
　　三日美國洛斯安吉勒電洛克萊中尉能在天空由此飛機躍入他飛機名聞於世今日在此復演換跳飛機事績以便攝片製爲影戲不幸其機由千呎高度墜地洛克萊中尉與其助手愛里額中尉皆殞命 
太平洋路透電 
[張曹入京後之北京]  
　　五日北京電張作霖曹錕昨日午後入京歡迎禮節之煊赫儼如帝皇自車站以至張曹寓所沿途交通斷絶警衛森嚴各街皆懸國旗站外滿鋪黄土從前皇帝出游有此盛况袁世凱亦曾有之但黎馮二總統及今總統皆未曾有此黄土鋪地之舉也張曹兩督偕隨員等分乘汽車十三輛駛出車站魚貫而行經過各街歡呼大作今日時局尚不致有何發表但料政府改組之主要各點不日可望解决各城門今日半啓一般居民似以爲前途有望漸照常營業北京四周軍營中之最近報告表明病症日增有兩營發現眞正虎列拉疫症數起想防疫方法迄未實行也路透社探悉中政府絶對確信中國砲船在尼港事變中並無絲毫過失日人所指各情全無根據惟因顧念對日交誼起見中政府依允駐京日使之請求派海軍部員會同日員赴尼港調查按各國人之證據連若干日人證據在内並無牽涉中國砲船之事故旣無中國砲船參與暴行之痕跡中國自無掩飾此痕跡之必要 
　　五日北京電吳佩孚昨赴長辛店吳之主張似在懲治段祺瑞並於安福國會解散後新國會未召集以前以行政全權悉屬總統現有新政黨成立名稱匡時（譯音）内以周自齊爲魯系領袖劉恩格爲奉系領袖孟憲彞爲直豫等系之領袖昨閣議决以蘇督李純爲北方議和總代表並已正式取銷王揖唐之使命李垣現在解京途中洛陽向駐邊防軍兩混成旅内有一旅已往附秦督陳樹藩餘一旅仍駐洛陽嗣因商商未能饜其五十萬元之需索遂開始掠搶直軍聞警馳往亂地現已鎭定亂事並解除此旅之武裝 
[日韓近事記]  
　　四日東京電駐日德國代理公使索爾夫博士今晚抵東京 
　　四日漢城電朝鮮銀行星期一日晏待駐日英使艾爵士爵士於星期三晨赴濟物浦然後乘英艦加里塞爾號赴大連 
[海參崴之現局]  
　　四日海參崴電日人於四月四日佔據海參崴時扣留以爲擔保品之俄國銀貨今悉由日司令交還俄人共有十六車之多第一批赤塔日本僑民已乘火車抵此據遠東各邦大會赤塔代表聲稱外間所傳日軍委棄斯特里汀克後卽由紅軍佔據之說實無根據後貝加爾陣線已無戰事反對謝米諾夫各公共團體所舉之赤塔代表團已抵此間 
國内要聞 
[北京通信（巿隠）]  
　　内閣問題大致已定 
　　自皖軍完全失敗後所有在中央之段系勢力殆已掃蕩一空於是内閣問題乃隨之以起因薩氏久代早感十分痛苦而東海爲收拾政局計亦不能不覓一適當人物以主持中樞在天津會議中曹張兩氏對於组閣一層當然認爲重要議案之一惟兩人主張則稍稍各異當張作霖未到天津之際在瀋陽已將組閣之意見略略彼露此次靳翼靑赴奉迎張因此又互相討論張力勸靳組閣所以傳有張主靳回任之說甚堅云云惟東海則極倚任周少樸前當直皖兩方備戰之際旣已一度提出周閣同意案於新國會今當直奉兩派意見未定時又突然提出咨文催新國會投票意在利用安福系議員﹃意圖自贖﹄之心理以圖告厥成功而不知張曹對此已頗致不滿曹之言曰﹃吾輩今日之戰犧牲許多生命是爲國民爭人格並非爲官僚造機會﹄張氏之言曰﹃與其用周氏組閣何如使翼靑復職俾各方均易融洽﹄由是以觀周氏组閣之命運可想見矣所可異者當前月三十日新國會開會時安福派議員果然不出東海所料多數主張對周投同意票而己未一派（今稱庚申）則臨時避不出席據聞其中亦有人爲之穿紥者東海固亦無如何也現在周閣之說旣已不成問題於是可進而略述曹張之主張曹氏初主王聘卿組閣其理由（一）王氏爲北洋派老輩素無黨派與各方面易融洽（二）王氏素主和平出主樞政可使南北統一之局早成（三）王氏操守淸廉道德高尚易使各方面敬服且在直言直尤爲人地相宜張氏主張則與之異蓋以靳氏復職爲惟一目的者其理由（一）靳上台對於南北謀和易於著手（二）靳氏與直奉各方面感情極洽（三）靳氏對裁兵減政各端已有精密之計畫此外復有李蘇督入都組閣之說在五日前曾喧傳於都人之耳但不久卽歸消滅蓋此說雖爲直系所創而李氏則决計不願任此風雨飄搖四面楚歌之總理也王氏之說雖直派極力主張但彼始終無出山志曾有終老恒陽不願再聞時事之語故現在天津一方面之空氣以靳氏復職一說爲極盛近兩日來曹氏因王不肯出山聞亦已贊同張氏之說東海至此不能不改易方針因此一方面派員赴津致意曹張謂﹃翼靑如肯擔任自是最好不過﹄並親書手函敦勸靳氏惟聞靳氏現尚在審詳中前日張志潭由京返津對於靳氏畫策亦有登臺後困難諸點之研究然大勢所趨靳恐終不能擺脫矣至外傳田文烈組閣說因田氏在軍政兩界資望極深人又和平東海倚重之程度不下於周少樸其意以爲如靳氏不願就即以田氏提出然以情形言之無論三不老人未必即能取銷前此之志願（即不作總理不長財政不長陸軍之三不主義）即曹張方面恐亦未必贊同也（八月一日） 
[靳閣决定後之閣員問題]  
　　内閣問題由天津方面推重靳氏請其再攝中樞後即與靳氏交涉聞靳氏初雖謙讓不遑卒以義不容辭故其意已爲活動俟晋京後當可决定至總統方面本亦推重靳氏只以旣將周氏提交衆院不能不完此手續今新國會旣不能開會昨又接天津袁紹明等報告周少樸不願出山之電故請靳登臺之心益决不日卽將提交新國會之周閣同意案撤回并聞東海急欲解决時局進行政務故亦不暇面徵靳氏之意見將於日内先以命令派署天津方面亦以國會中安系議員已紛紛逃避於提出靳閣同意案時必不足法定人數故亦主以明令署理免許多周折 
　　内閣改組當然發生支配閣員之問題外傳張使已電保王迺斌汪有齡葉恭綽堪備閣員之選至某人佔某席雖未明說然以各人之履歴度之大致不外農法交三部惟葉長交通尚費商量蓋東海以國家受此鉅創刷新政治重在廓淸宿弊交部歷來黑幕重重素爲内外所注意亟擬畀予老成持重者庶可整理一切葉氏雖有交長資格惟追溯該部往事尚涉嫌疑雅不欲其此時登臺故頗屬意超然派之田煥庭至於其他閣員大致與外間所傳無大出入惟據某外人消息則謂天津會議對於閣員之分配已經决定總理兼陸軍靳雲鵬外交顔惠慶或胡維德内務田文烈財政周自齊海軍薩鎭冰司法王寵惠敎育范源濂農商張志潭交通葉恭綽 
[張曹入京後之政局]  
　　大陸報四日北京電云奉督張作霖今日入京軍隊排列聲勢暄赫總統閣員及其他機關咸正式歡迎之張行時淸道軍隊後隨穿凱旋門少頃曹錕吳佩孚繼至亦極受人歡迎一二日内張曹吳三人將與會商一切靳雲鵬系此三人指定組閣之人不久即將返京俟其到後總統即下靳氏署閣令本星期杪新内閣名單可望擬定靳署閣後儘先施行者將爲第二批罪魁名單之發表駐滬北代表王揖唐與武昌所拘之吳光新皆在第二批名單内徐下令罪已但詞極平淡 
[曹張展期入京之原因]  
　　東海因解决局問題特派專員赴津請曹張内使來京共商善後方法北京方面並已籌備歡迎但截至昨晚（一日）七時止曹張兩使尚無來京之消息據昨日天津電云曹張兩使近與各省區代表討論組織内閣及統一南北之二事西南方面亦派代表二人赴津接洽對於和議實施之手續及限制之事項現雖商有眉目惟具體計畫尚未决定且内閣問題亦未完全解决故曹張兩使尚須稍俟一二日方能來京另一消息謂曹張兩使所以展期來京係因下列三事尚須在天津會商（）一段合肥安置問題此節在曹張方面頗希望段之離京但東海慮有碍及體面之處囑再從長計議故迄今尚未决定（二）内閣問題大致主張已見另條（三）南北和議問題須與南方實力派分别接洽現廣州岑陸方面雖經疏通就緒而滇黔兩省仍未能消除意見此事關係大局統一應如何設法接近之處亦宜就津擬定以便早日進行基此三種原因在未解决以前曹張兩使均擬暫不來京以省往返之勞昨日蔣雁行袁乃寛二人於午車回京復命業將上述意旨呈明東海矣說天津方面前日因曹張行將到京曾請示東海可否先請段氏暫行廻避東海以此節無甚關係當即復以勿庸廻避未知曹張意見如何也 
[國民大會之近勢]  
　　政府連日接到贊成國民大會之電報有十餘通之多而當局似尚有所疑者以爲人民智識有限恐反增紛糾且有以元首地位爲慮者是皆不明世界潮流之眞相徒爲杞人之憂者也昨有某要人言國民大會之辦法如吳佩孚所建議實合民治之精神惟三月爲召集期六個月爲開會期事實上恐難辦到因墵雲貴與甘新交通不便往返需時無論如何三個月决不易召集若就先到者開會則不能爲普遍之民意希望將召集期再延長三個月而將開會期亦展長半年至統一善後不妨先辦他如制憲及修正選舉法係國家建築之根基必須從詳研究方可决定即多延時日亦說得過去政府現在一面主張收拾時局辦理南北統一而一面則將制憲與修改選舉法付諸國民會議故與吳氏主張微有出入耳惟據另一說則謂當局之主張尚不如此蓋根本不贊同國民大會也張曹兩使亦不以吳氏主張爲然以大膸 
勢觀之此事恐難實現耳 
[吳佩孚致張魯泉電]  
　　主張取銷兩國會召集國民大會 
　　吳佩孚近有一電致舊議員張魯泉云廣東參議院張魯泉先生鑒沁電獎飾鄙人未免逾量而私袒舊會則未敢贊同舊國會分子龐雜固無待言八年變亂無一非舊國會播盪噩潮此次與安福勾合赴滬分贓及抵滬瀆始悉爲王揖唐所騙徘徊歧路不啻無主亡魂更欲間道赴滇藉掩醜態人格喪失久爲全國所不齒而執事獨主張恢復之竊期期以爲不可也執事謂安福賣國而舊議員投降賣國黨其人格視賣國黨更降一等失節之人不足與言貞亂法之人不足與言法彼開口法律閉口法律者其亦反躬自省否北有安福南有政學一邱之貉厥罪維均兹謂國民大會如何组織法律上無所根據試問先有法律耶先有民意耶民意産於法律耶抑法律産於民意耶西儒有言民意即法律今日旣無眞正民意之國會惟有召集國民大會之一法所以將新舊國會根本推翻亦所以使軍閥政客無所假手也執事湛深法理洞明時局尚望聯合同人一致主持爲感諸同鄉均此代候吳佩孚三十一 
[第二批禍首提出之續聞]  
　　天津會議關於邊防軍之處分及禍首之懲辦等均經陸續以明令發表至解散安福部與懲辦次要禍首亦已於日昨呈請東海核奪聞東海對於解散安福部初擬由衛戍總司令部以呈請解散之形式而由總統以指令批准之嗣經磋商結果决以明令發表此項明令今日可下至對於懲辦次要禍首問題經協議結果决取寛大主義將有脅從罔治之明令與解散安福者同時頒發另一報告直奉領袖巳提出第二批禍首名單請求下令拿辦此項名單有曹汝霖陸宗輿章宗祥陳籙諸人聞曹陸章等業經决定拿辦其餘尚在審處之中或擇罪名較輕者略減一二一俟决定當即發表 
　　此次奉直軍提出懲辦安福罪犯原爲肅淸禍根起見且以安系頻年肆虐民不聊生論其罪惡實不止明令所通緝之十人故有第二批罪犯名單之提出聞此項名單之下均羅列各罪犯禍國殃民之確證如曹陸等則以歷年所借日金達一萬萬餘元計民國七年九月曹陸與杮内常次郎締結金礦森林借欵條約三千萬元七年九月與日本興業銀行締結滿蒙四路借欵二十萬元又高徐順濟二路墊欵二十萬元又與朝鮮銀行締結參戰借欵一千萬元又邊防軍之成立及安福部之組織亦與彼等介紹向日本借欵先後合計不下四千萬元今中國負債纍纍幾瀕破産推源禍始曹陸之罪實不減於徐曾諸人故奉直軍對於曹陸二人無論如何均不肯放鬆加以各省法團及各學校代表此次　集津門向曹張兩使請願故懲辦之心益堅現陸已匿居天津租界曹以後走　步遂爲便衣偵探所監視行動已失自由矣又聞財政部印刷局局長李光啓本係李思浩私人向來把持財政部機要且與徐樹錚關係亦極密切此次發行邊業銀行鈔票不下一千萬元均由李代辦在局中印刷隨印隨發故天津方面對李亦極不滿已將其列入第二批罪犯之内報載十三人内有一未詳或即李氏并聞政府亦擬於日内先將李氏免職又赴比經濟代表饒孟任與安福關係之密节人皆知之此次經奉直軍列入第二批禍首後政府擬即撤銷其代表頭銜而以駐比公使魏宸組繼任關於此事日内或即提出閣議取决北京各界代表昨致函天津各界聯合會云聯合會諸公偉鑒安福禍國擾民天人共棄罪大惡極萬刧不磨所列名單脫漏頗多此次皖逆興兵曹汝霖首先助欵八百萬張弧助欵四百萬李思浩一千萬曾毓雋丁士源各一千萬李盛鐸田應璜兩人各二百萬汪大燮一百萬蔣邦彦現任浙江鹽運使係安福健將曾在浙江組織安福分部顔其名曰澄廬助二百萬袁榮叟山東敎育廳長助欵八十萬共計以上十人約助欵五六千萬均交小徐經手又朱深亦助五百萬元云以上十一人乃此次戰事之導火線應請當局嚴密拿辦以快人心而正國法無任盼禱北京各界代表公啓 
[一片捕拿禍首聲]  
　　軍警界宣告奮勇此次捕拿禍首極爲認眞各警察職責所在處分攸關並以重賞之下罔不奮勇日來屢開聯席會議討論速獲之法一面密派便衣偵探多人赴東交民巷扼要偵查並將各禍首之戚屬亦調醒查明晰暗中監視一面對於所轄住户家喻户曉諭令日内勿留親友寄住以免被累而各旅館飯店對於形跡可疑之人亦頗認眞稽查 
　　外交方面消息此次禍首都逃居交民巷致通緝頗感困難業由當局向公使團請其不爲容留英美法等國已表贊同惟某公使頗持反對態度致舉國共憤之禍首仍得逍遙法外近聞公使以外間對於其所持之態度頗有不滿甚且疑某國有將藉此以爲利之私願故已覺悟將與英美法各公使取同一之態度允納我當局之要求通告其僑民不得容留禍首以免爲此輕細之事損及國交親善之關係並招中外人士之物議云 
　　吳佩孚主張嚴辦近據某方面確息吳佩孚將軍特上當軸條陳一件内容略謂三年來安福賊黨之禍國殃民實屬罪大惡極種種罪狀罄竹難書如借外力以壓迫國民賣國産以圖飽私囊任用私人把持要津圖逞黨勢假名練軍此則略舉其罪之重者其餘尚難細述全國人民恨之剌骨今幸天誘其衷羣賊畏罪潛逃雖經明令嚴緝過案者尚屬寥寥此種元凶大憝如無一日逮捕依法懲辦何以正國法而警將來且禍首等之私産尤應切實調查確數概予查追不然恐其携帶潛遁異日借事生端貽害地方總期除惡務盡免致恢復等語 
　　黄贊熙由部看管交通部路政司長黄贊熙因曾毓雋挪用部欵多由各路提來黄某職掌所關且人隸閩籍遂涉嫌疑三十一日突有直軍某軍官帶領憲兵到交通部拜會黄某晤見之後堅欲偕往適田文烈在部以黄某並非明令交拿人犯現在部中查欵渠尚無過大嫌疑若令帶去恐部中員司人人自危於嚴查弊端不無窒碍當由田總長面見某軍官談話多時由田總長給予該管某長官一函聲明由部看管以便澈查所遺之缺派庶務科長張仁侃代理 
　　曾宗鑒畏罪潛逃全國經界總辦曾宗鑒前於戰爭發端之際從中參預一切並有私行接濟軍火情事現下曾氏以拿辦禍首如此之嚴恐已亦難免於前日一面提出辭呈一面携帶財産等項避居於東交民巷之瓦岡飯店聞軍警方面已着手捕拿 
[政團之無聊舉動]  
　　日人通信社五日北京電云奉天劉恩格山東周福岐等爲預備對付將來之國民大會及將來之議會起見正在發起羅致東三省直隷山東及北方各省議員組織一政治團體名曰庚社至下星期當有具體的决定己未俱樂部今日開會决議令錢能訓加入靳内閣求張作霖曹錕贊成 
[京學界驅傅運動之繼起]  
　　北京學生聯合會近爲反對傅嶽芬事發出兩種文件一上大總統呈一爲該會宣言兹將原呈照錄於下呈爲罷斥安福餘孽以維敎育事竊敎育次長代理部務傅嶽芬秉性卑汚用心陰險以蒙蔽爲生活作逆黨之爪牙一年以來其罪惡有足述者如去年六月學生等爲取消軍事協定罷斥馬良而請願當時雖被安福把持政權大總統不能措施如意而區區忠憤之心想爲鈞座所見諒乃傅嶽芬於學生等退出之第仍督率軍警毆傷二百餘人血肉横飛慘不忍覩東相報紙舉爲駭談是不但非我大總統文治之心抑豈大總統始料所及此其大罪一也學生舉動純本天眞乃安福部直接摧殘之不遂復間接誘我意行稍弱之靑年百計謀喪其人格最後事機敗露傅亦主謀此等舉動豈全國表率之敎育長官所當爲亦豈深居高拱之大總統所得知此其大罪二也本年二月四日正日本通牒新到而安福逆黨運動直接交涉最烈之時我學生不惜血肉之犧牲以供政府拒絶之藉口乃當時傅嶽芬復勾結逆黨段芝貴朱深等捕去十四餘人置之囹圄羅織成罪復不知隠諱四出揚言謂此術得售學潮易息嗟夫苟爲炎黄遺裔何心而作斯言此其大罪三也北京全體敎職員不忍全國敎育爲傅氏斷送乃不得已而 
 
 

Page 7

 
 
　　停職要求靳前總理撤換靳前總理洞悉此情允爲辦到而傅嶽芬乃聯合安福黨孽朱深曾毓雋李思浩以連帶罷斥爲辭借閣相要挾黨惡附奸舉國共憤此其大罪四也至於任安福督軍之摧殘敎育而不聞置全京學生懇切要求而不顧下則黨阿安福而窘靑年上則蒙蔽鈞座而竊高位不覺無術卑鄙兇殘今逆黨己除而此人不去其如大總統之文治主義何其如今日之國運何夫傅嶽芬之所以誇於鈞座之前者以其能平息學潮也不知學生運動始終以外爭國權内除國賊爲宗旨設無安福之買國傅氏之阿奸則學潮又何自起此固不待智者而知以鈞座之明察當不致受其欺罔嗟夫國難已深海内望治久矣當此義軍突起奸黨掃平之時設無改弦更張之措施其何以收全國之人心奠文治之基礎况敎育當局繫乎全國之國運自當選學術精湛德望兼資者任之若再令傅嶽芬忝竊高位以速官謗則千金之堤决於蟻穴甚爲明者惜之特貢懇誠之言請速罷斥敎育次長代理部務傳嶽芬以安士心而奠文治學生幸甚民國幸甚此呈大總統（宣言書從略） 
[湘省派别與現局燕燕]  
　　眞桂代表連翩來省 
　　譚督態度玲瓏 
　　湘地規復北軍悉退湘人如亡國之民一旦恢復其祖國其歡欣鼓舞之狀態實爲從前所未有然於歡欣之中仍寓憂戚之念蓋慮段系野心不死捲土重來則湘人未來之痛苦必較已往爲尤深也及皖軍大敗安福瓦解之捷音傳來湘人奔走相告欣然色喜以爲三湘七澤間今後當不復聞皖派馬嘶笳動之聲矣故以湘民心理言之袒直者幾於全省一致通街窄巷恒聞痛詈皖派之聲蓋湘人受皖軍蹂躪怨毒已深宜有此種狀態也至湘政府之態度自表面觀之固屬於桂系而與直系接近者也觀於日前之準備出師援直已可概見一斑然試一窺其内幕則又系派紛歧不能謂爲純粹屬於何系譚督對於廣州軍政府雖密切關係然對各派要人亦皆一一接洽無論何派之政見表面均予容納未嘗有峻拒之表示惟因歷史上之關系似帶桂系之彩色較濃耳近日皖系雖倒而滇系勢力忽又彌漫川中一消一長於湘局尤有巨大之影響湘省受周圍空氣之壓迫未能立於超然地位事齊事楚易入岐途此湘政府近日之所以幾經審愼而未敢爲鮮明之表示者也日來各方面代表僕僕風塵　集長沙一隅似以湘省爲逐鹿之場蓋湘境肅淸後各方面視線已集中於湘省皆勸誘湘省加入以壯己派聲威近已抵省者滇系代表則有軍人謝重光蔣作賓等政客周震麟李執中等桂系代表則有軍人鈕永建政客歐陽振聲鍾才宏等譚督一視同仁優禮招待蓋譚督素具有玲瓏干段平日待人接物皆用此手段面面俱到不肯偏重何方面也近聞桂滇兩系之說客皆挾有絶妙之詞令桂系則謂湘軍克復長岳皆由吳師撤防得來况今直系得勝尤宜傾向直系也桂直　手已久苟湘省與直桂取一致行動全國成一直行線一切疑難自可迎刃而解倘湘省態度不明則横梗中樞畏首畏尾殊非湘人之福滇系則謂湘人力驅北軍足見民族自决之精神倘今後再有客軍駐境不獨供應浩繁且難保客軍無他野心去虎入狼將見湘省永無寗日况所謂大某某主義之聲浪正澎湃於一時耶以上二說皆爲確論譚督難於解决仍存觀望之念以現時情勢觀察之譚督似以對滇不開罪對桂表同情爲主旨而各將領之態度則又人各一心未能一一與主將之意旨脗合也 
[江漢潮中之雜訊]  
　　岑西林前提議粤桂湘鄂四省聯防電徵王督同意王督以目下南北尚未告統一此項聯防辦法認爲不適時機昨三十一號已覆電西林拒絶至滬杭兩總商會發起之浙蘇閩皖贛鄂六省聯防王督頗爲贊成業經電商數次並與蘇李互派代表協商刻已粗具端倪三十號晚王督再派軍署諮　劉樳赴甯與李督爲切實之商榷矣十六混成旅旅長馮玉祥三十號率該由公安屬之藕池口水道運省停泊鮎魚套口玻璃廠一帶除團營長禀見王督須登岸外餘均暫駐原來船上紀律異常整肅王督亦派副官周振坤軍務課員曾天鏞前往慰勞並加犒賞現馮旅長已與王督商妥將全旅運往豫境信陽昨三十一號晚八時在督署領欵十萬串十時該旅全部悉數渡漢開往劉家廟待車十一時馮旅長卽率兩團乘車運往信陽其餘一團三營今晨一律運往 
　　曹張二使爲收拾時局有在天津召集會議取决衆意之說聞王督以此會議極關重要本擬親自前往出席但因軍務殷繁未克抽身擬派員代表列席此項代表現正在物色中據一般揣測以軍署參謀長方日中與原駐保定代表馮澐二氏爲最有望又王督對於收束皖軍及直奉軍回防兩問題有意見陳述昨已電告姜桂題靳雲鵬兩氏矣 
　　前湖南暫編第一師長張宗昌敗退贛境袁州一帶二十九日特派該師參謀長胡雨霖代表來鄂晉見王督協商應付時局及補給該軍欠餉問題頗受王督優待現已公畢於今日乘輪下駛 
　　京漢路自京潮發生王督爲保護路權與保管路欵起見特派夏昌熾爲京漢路南段局長所有路欵一律存放漢口交通銀行以備軍用現因京漢全路漸次恢復原狀昨令夏專辦車務另委軍署一等副官周熙穆爲副局長辦理收支事務以專責成 
[豫陜間之軍事消息]  
　　駐洛西北軍兩旅早被直豫奉各軍四面包圍已成甕中之鱉不難一鼓成擒徒以鞏洛地處腹心一經開戰地方必遭糜爛故各軍長官迭向趙督軍吳司令請示均主張勸令繳械投誠了事日前曹錕張作霖曾電駐鄭直軍王孝伯司令略謂﹁西北軍如果繳械投誠即帶領來京﹂云云詎該軍宋張兩旅長對於繳械一節多方遷延經京漢路局局長華南圭發起弭兵會勸令和平了結該軍亦無明白答復初願投誠第八旅（靳雲鶚）繼又欲歸順奉軍（許蘭洲）嗣又有分爲三部由直奉豫分别收容之說唯迄未實行聞該軍故意作迎拒態度挑撥各軍之惡感幸各師旅長皆明大義未爲所動日昨宋張兩旅長又電趙倜略謂﹁刻奉部電敝軍已歸部直轄早與籌邊使脫離關係同爲國軍幸勿相逼太甚﹂云云其意蓋根據小徐免職時陸軍部感電希圖搪塞以免繳械也現在四圍兵力甚厚毅軍丁香玲以四營駐新安馬志敏以十營駐臨汝宏威軍趙傑以十三營駐彭坡直軍董贊勛以十營駐黑石關奉軍許蘭洲所部十營駐觀音堂第一師馬隊兩營駐禹縣統計不下五十營該軍以兩旅之衆餉械均屬缺乏誠恐不足一戰三十日晚八句鐘該軍忽譁變兩團大肆搶掠呼嘯而去其軍心之搖動已可概見近日華南圭又電勸雙方略謂﹁不幸雙方决裂請母損洛水大橋母毁洛陽機廠母損龍門古蹟﹂云云究竟如何目下尚難預測又陜西省長劉鎭華日前屯兵潼關躍躍欲試豫人多疑其與西北軍暗通消息大足惹人注意近忽通電表示態度捲旗收兵遄返西安傳聞陳樹藩欲借此驅劉以見好於直系事爲劉部所聞故倉卒返省然劉實奉有院電因以趁風轉舵兹訪得院致劉電及劉致駐京代表電爰錄如下（一）院致劉電陜西劉省長鑒接漾敬兩電知執事移兵潼關不勝駭異查豫省並無軍事貴部無的放矢致令人民疑懼殊非守土疆吏所應用應卽尅日調回原防母得藉詞延宕（二）劉致駐京郭代表電北京金井胡同郭芳兄鑒宥電悉前發巧效馬有電均未接到此次出巡至潼意在視察防務維護梓鄉昨趙督及緘三來電悉信洛方面不戰而解豫局業歸寗靜初願已償擬將部隊分别撤留卽行西返大局情形隨時電告爲盼華沁 
[攻閩說行將實現]  
　　廣相通信云桂省當局於吳佩孚師長由湘南撤防回直時曾與吳師長代表余道南磋商乘機調出桂省軍隊由粤攻閩嗣因兩粤各屬淸鄉未能辦完陸榮廷又以出師無名恐招物議故不克舉行現因西南軍政府巳經宣布北伐湘鄂粤三省又已辦理聯防兩粤各軍官及海軍人員多數主張實行攻閩桂督譚浩明亦以軍府曾任命林葆懌總裁爲閩督陳烱明爲省長至今尚未能　行履任故亦主張將所部援助海軍惟進攻計劃如何規定亟宜集合各方面要人開會討論陸榮廷於日前抵龍後譚浩明亦卽匆匆冋里軍府特派奏煜祺爲代表前往龍州赴會粤督莫榮新亦託韋榮昌回桂面陳一切海軍林葆懌更命其秘書陳篤清隨行以上三代表均於二十七抵邕擬定二十八日卽乘巡輪赴龍會議攻閩辦法至如何結果現尚未能預知惟譚督軍已於日昨致電桂林鎭守使李祥祿囑其暫將駐紥湘南黄砂河祁陽耒陽一帶之桂軍急行調回直下梧州聽候開拔至粤加入攻閩戰事又聞陸幹卿意見不欲桂軍爲前鋒故特致電粤省推定林總裁葆懌及浙軍呂公望滇軍方聲濤三人爲正副司令并派人至閩南聯合粤軍陳烱明一俟會議開會告竣便將入手佈置 
廣東消息云對閩出兵一節前次軍署會議各軍官多謂粤省正苦多事只宜保守最後由韶州某督辦發言云﹁我輩今日不打福建福建亦必打我倒不如先發制人諸位若怕勞苦兄弟願負全責﹂因此各軍官贊成出兵即推共爲總司令云查某督辦如此激烈者以海軍大告奮勇中國之海軍打外國不足打本國尚可對付夫海軍何以告奮勇則又因魏某饒某等以水面不及陸上活動欲乘機佔一地盤也因此日向當道之前說李厚基與陳炯明如何如何海軍願爲全助當道尚無决心而某督辦旣屬自告奮勇比聞海軍願爲全助特在軍事會議中願負前驅因此計劃以定現在軍事准備俱已妥當當道爲後方警戒計命武衛軍保護省城治安所有肇陽羅欽廉及順德等處責成各鎭守使督辦悉心維持又恐兵力不足擬調廣西韋榮昌率部前來現下武衛軍已全數調駐江村西村沙河一帶韋榮昌亦在桂省動身聞瓊州某督辦亦行加入蓋某督辦初欲回滇旣以障碍甚多難於實行今因海陸軍合討福建願率部帮助某督辦到瓊崖接事後整理地方要政不遺餘力以致未及數月即將秩序規復大有太平景象甚可居之不動將瓊崖造成模模方惟以賦性雄豪不甘屈守一隅故有此率部加入之舉但閩省亦有準備將來勝負殊難逆料惟彼此皆有决死之心恐不免有幾場血戰也 
[紛亂如麻之錦城近訊]  
　　川省近日消息異常阻滯當熊克武出走後東路電信不通謠風因之日甚自呂超之第五師步兵十九二十砲兵共三團先後開到省城人心爲之稍安然不二日熊氏肛 
所委之成都衛戍總司令向傳義又離省城并將其所部三師十團守城之兵兩營一并調去成都秩序全由五師十旅維持王維剛旅長日夜在營守望非常着忙聞熊氏前曾電委呂超兼程到省暫代督職維持現狀呂因種種因難尚無起程確信省城各報載有呂在一二日内到省之說恐不能見諸事實一聞其所以不即到省原因有二（一）對滇問題滇事最難着手因川軍旣與開釁又不一致對付目下資屬雖爲川軍奪回聞安岳樂至蔓有大部熊部抵禦又未得力叙瀘方面滇省陸續增援戰事若再延長縻爛更不堪設想惟有出諸調停一途然川軍一二三四八各師又與滇軍迭次衝突結怨已深唐繼堯曾有通電攻擊川軍並誡滇軍不能讓步戰事又有欲罷不能之勢（二）對川問題其一三兩師始終擁熊自不待言二四各師師長都有首座之擬議八師依連兩者之間雖無所表示然决不能與六七兩師一致擁呂若以首座屬諸呂氏其前途亦頗難自信川軍之排滇倒熊兩策又難實行蓋以今日滇旣不可排熊雖出城似倒非倒而川軍内部又有如此之爭執戰事恐仍不免延長或許熊氏得乘機取利亦不可知頃又得一消息劉存厚在漢南已下動員令命賴心輝田頌堯率兩旅返川一隊已進碧口（川甘交界處）一隊已到廣元聞當熊臨行時劉氏代表曾對熊述及劉氏之意並非圖復位置實係主張排滇駐防區域原不必限制但願川軍取一致攻擊滇黔行動無論如何都可商量呂氏防地接近昭廣尚不知用何法對付此亦呂氏最棘手之事也觀以上所述川戰尚無已時滇黔兩軍旣難調解川軍内部又有許多爭執自相殘殺自在意中如　熊部警衛營張冲與五帥十九二十團在綿州德陽衝突近有熊部江防軍與五帥十七十八團在中江衝突其見端也 
[杭州快信]  
　　歡迎美議員團事務所昨下午七時議决接待辦法刊單分發各公團各機關查照聞該團抵杭日除派軍樂迎送外並備車輿招待各界亦懸旗致敬西湖名勝處業由工程局芟治整潔預備游覽 
　　省城日來發現一種時症疾作後手足抽搐神經瞀亂不逾時即斃據醫士考察病狀謂爲一種護心痧認爲醫治棘手惟針炙得法或可挽回近且蔓延益甚 
　　政界消息沈金鑑准八日南下履新 
　　財政廳今日（五號）委任大批統捐局長紹興柴聯芳海鹽吳琳武康談長康龍泉高際堯威坪查長松蘭谿朱國楨菱湖汪原澄瑞安殷李鈗海門王宗杰平湖桑宣硤石沈杜林海昌李彦銘靑田邱翊華均已一律發表 
[南京快信]  
　　聞李督已復電吳佩孚贊成開國民大會解决時局 
　　海軍藍總司令昨派王壽廷來謁李督聞係商借軍餉歡迎美議員團籌備處已由財廳動支三萬元聞該團在寗祇躭擱一日即轉車北上李齊兩長昨派温世珍郭秉文赴滬歡迎租賃之汽車四十輛已由滬運寗 
　　津浦路車後搭客擁擠棧貨山積現每日加開二班近日天氣奇熱昨下　輪渡碼頭城内三牌樓地方中署猝斃者二人 
　　此間米價昨已跌到八元五角 
　　宿遷匪風甚熾近旬日發生擄人勒索案二十餘起李齊兩長電令徐知一會同防軍設法剿捕 
　　財廳昨將高寶稅所長劉耀東調省遺差改委張樹森接充樊孔所長陳廼勲調省改委邵繼鋆接充大勝關所長倪文德調省改委胡嗣芬接充又委張元奇充運北稅所長梁子猷充開徐稅所長林幼益充泰興稅所長龔其燮充龍錢稅所長 
　　調查蘇皖烟苗部派員丁　昨乘輪赴皖調查　　補充團取消後第三營由海州新招之四百餘名改爲補充營任陳宇鈞爲營長開駐浦鎭訓練 
　　李督委馬保琛充下關浦口警備司令官 
　　昨日盛京下水輪船抵寗時未靠碼頭搭客紛紛跳上小划人多儎重全舟沉没溺斃八命 
地方通信 
[松江]  
　　民食問題近訊松金商會因民食恐慌先後電請禁止燒鍋現由省長令行財政廳轉飭五庫稅所長議覆照准已於四日實行示禁又省令禁運二麥雜糧亦已由縣函達商會轉知矣平糶局前派人赴無錫運回秈米一千三百二十石分裝七船由水警護送詎另有一船滿載杜米混入隊中且冒用平糶局未蓋印章之旗號迨開抵浦江該船即欲分道往滬經水警龍巡官阻止始開至松江南外大漲涇爲該處恒昌米行侯某察出報告西二區警局吊查護照無着遂將冒川旗號曁該船米樣取回奉令扣留請縣核辦即平糶局亦已表示不認有此米船聞須依法重懲云 
[蘇州]  
　　横涇連出刦案吳縣轄境横涇巿區地濱太湖向爲梟匪出没之所近自該處駐防水警抽調他往匪徒遂益形猖獗竟致兩日之問連出刦案至三起之多十三日下午八時湖橋唐魁城南貨店十四日下午七時石路浜薛　人家八時湖橋唐蔚生與其弟素愚家先後被盜船三四艘盜匪三十餘人將銀錢衣物搜刦一空均從太湖方面携贓嘯而去當各報由該管第三警察分所轉報到縣經承審員帶　錄事檢騐員等馳往履勵無異業於日昨通呈各長官曁分咨水陸軍警一體協緝一而並由該巿董事張震生等呈縣轉請水警二廳迅撥帥船前往駐紮以資鎭懾 
[無錫]  
　　開地米　後情况錫邑米價自嚴禁私運後早已逐漸鬆動雖經米商迭次運動弛禁均山各公團拒絶近因江北新稍業已上巿客商所購存之米約計四萬石行將霉爛特由上海各行商携帶總商會公文至錫向錫商會一再要求放行尚未允可旋山米業董事商准四鄉公所等允將客商購存之米調查確實後准予陸續分批出運以免錢米兩業受虧遂山四鄉公所函知商會擬稿會同巿公所公函稅務所准照米業董事所定辦法每日出運至多二千石並以客問前存之米爲限兹據商會方而所調查弛禁後運出之米每日並未超過二千石自本月一日起至三日止共運出米四千六百九十六石云兹查自本月一日弛禁後四日巿况錄下高白米九元四角至八元七角高糙粳八元三角至七元九角高秈米八元五角至七元八角高小麥四元九至四元六角云 
[鎭江]  
　　籽油與細絲巿况籽油一物向銷洋莊數月以來先令迭長稍受影響近日洋莊漸右購辦巿面稍見轉機前會每擔跌至八兩呇無交易現已漲至九兩尚無現貨　售近日絲巿洋莊銷路甚形活動各絲行將黄白二絲運滬銷售絡繹不絶絲價因之提高本月四日開盤上白細絲每百兩已升至五十二元而洋商方面已有多數派員赴漢從事採辦以應孟買等埠之需求云 
[湖州]  
　　吳興全縣敎育狀况吳興全縣現有公私立學校一百七十一所敎職員計五百四十八人學生共八千一百三十七人城區經費統年撥縣稅四成敎育費八成兩共計銀二萬六千元除去縣視學勸學所演講會及各區學委薪水並縣立高小女師等項開支外尚餘一萬二千八百元内以九千元爲二期對區補助費三千八百元爲推廣小學之用此外補金特捐項下之六分敎育費年約六千元悉數撥歸縣立甲商學校經常費其他鎭鄉敎育費支出年需四萬六千五百元收進共計三萬六千七百元每年約不敷九百元至社會敎育事業全邑僅有通俗敎育演講所及圖書館各一處餘尚未辦 
[漢口]  
中前德租界之地稅問題中美新聞社漢口通信云漢口前德國租界已經中國當局管理近以地稅問題引起外國僑民之劇烈反對外國商店等已致函駐漢之日本總領事與領事團領袖領事請轉致各該國駐京公使其反對之理由則謂外僑在中國享有領事裁判權不能但顧中國利益而納重稅且中國政府所定此項稅率爲額過巨直高出德國管轄時代稅率二十八倍至三十倍據聞漢口英國及美國商會亦已轉請該兩國駐京公使提出抗議云漢埠時疫流行本星期漢口天氣酷熱霍亂症大爲流行華界死亡相繼病院中病人爲滿慈善團多施藥於貧民以防傳染 
雜評一 
[闢謠電（默）]  
　　謠言之起起於人心之有所疑所謂乘間而入者也人心之疑不釋則謠言之來不已故欲闢謠言者須先令國人明白認爲萬不致有此事實而後可也然欲使國人明白而釋然於心非僅恃宣言之力所能濟一面宣言一面卽須以事實表示言行符而後人疑乃釋如此次曹張等闢謠通電一再以服從輿論順從眞正民意爲言使再將一二服從輿論民意之事切實舉辦（國民大會即其一事）則人自曉然於當局眞意之所在雖有共和復辟兩派之謠羣將掩耳而避矣不然通電之效力能有幾哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美議員團到滬紀]  
　　美議員昨日四時半抵滬交涉署之歡迎會 
　　太平洋社在禮查歡宴今日各公團歡迎秩序昨日美議員團到滬本在上午六時繼因舟行稍遲至下午三時始進吳淞昨晨六時護軍使副官警廳代表及音樂隊均赴下海浦迎候未至各公團方面亦於上午預備汽車三十餘輛揷中美國旗招待員三十餘人聚集大東旅社靜候光臨本備午餐公宴旋因至午未至致宴會不克舉行各招待員之至大東者由穆藕初請宴繼至申報館等候消息至四時始悉美議員團已於三時至美孚碼頭改乘拖船四時半至江海關碼頭於是各公團招待員羣乘汽車往迎同時往歡迎者如王麟閣温世珍美領事克銀漢等以及各公團全體代表王正廷余日章李登輝錢新之任筱珊五君均至警廳音樂隊亦至議員團共九十六人所乘之船爲美國兵艦（Ｍ·Ｓ·ＴＲＡＮＳＰＯＲＴＧＲＥＡＴＮＯＲＴＨＥＲＮ）七月五號由美啓程在檀香山留三日小呂宋留五日昨日到華並聞途次並未遇風潮云遂乘汽車至交涉署蒞會者有美克銀漢領事及郭副領事江蘇長官代表郭泰祺温世珍及護軍使何豐林道尹王賡廷縣知事沈寳昌警廳長徐輔洲前浙江交涉使王省三等由交涉員許秋颿一一接見楊筱堂陳世光等分别招待許交涉員致中文歡迎辭楊筱堂譯文歡迎辭如下 
　　﹁歡迎美國議員團演詞﹂此次美國議員諸公來華游歷鄙人會同上海軍政各界歡迎并接北京參議院來電囑致歡忱不勝榮幸之至竊思中國係新進共和之國一切設施殊不足以貢獻於諸公之前惟差可告者乃敝國人民對於貴國人民之熱忱耳故貴國名人來華無不竭誠歡迎足徵中美兩國睦誼甚篤今議員諸公行期匆匆未獲暢領敎言至以爲憾但願議員諸公此來我兩共和國人民之感情日益親密尤盼他日重游此地俾得暢盡東道之誼謹請諸公舉杯恭祝議員諸公康健並一路平安云云 
　　美上議員ＴＨＯＭＡＳＳＴＥＲＬＮＩＧ君致答辭先表謝意次謂美國對於中國素稱親密在十六世紀時中美通商美商船始至廣東以迄今日邦交更形輯睦此次雖有少數議員不能暫留須乘原船回國但多數議員均能在中國小作勾留研究中美間種種問題以謀兩國之親好有加也出交涉署己六時半至禮查飯店赴太平洋社宴會 
　　昨晚八時太平洋社假白渡橋堍禮查飯店開歡迎美議員團宴會唐紹儀主席致歡迎詞謂諸君聯袂來華足見重視我國實深感佩惟望有所提携有所敎導繼請前美公使芮恩施演說謂中國以農業著故常稱之曰農業國物産之富甲於全球鄙人舊地重游更增我之歡感繼述孫（中山）伍（秩庸）唐（少川）王（儒堂）個人之學問及才幹謂孫君逸仙我當稱之曰理想家伍君廷芳則當稱之謂哲學及思想之代表唐君紹儀可爲引美國文化入中國之代表王君正廷又爲外交家中之能人總之以上四人皆爲中國之棟樑中國實不能一日無此四人也中國欲求鞏固務須尊重民意今則軍閥專權待民强暴焉能望其有强盛之日哉今我美同人不當直接援助當使我親愛之華人自己覺悟而解决各種困難問題然後使國勢日强此我美同人所盼望者也繼請太平洋社書記演說謂諸君其知太平洋社之宗旨乎實欲聯絡太平洋兩岸二共和國之感情而鞏固其友誼也我美向人均愛中國故不能一日忘此後望皆在德模克拉西方面做去互相提携互相愛護中國爲諸君之中國故諸君宜設法以管理之自我美輸入中國以德模克拉西後見其進步極速日本雖爲軍閥專權我等亦極力將德謨克拉西輸入他日有成則世界變爲一大共和國亦意中事耳其共勉旃繼請美國上院議員卜德君演說謂鄙人來華此爲第一次是誠憾事也所幸者我不來於中國專制時代之時而適來於共和成立之後美國共和亦經幾次血戰抛却許多頭顱方底於成而中國亦然此亦天演之公例也中國人民誠而敏是足欽佩我當代表我全美人民祝中華進步繼謂孫逸仙君演說謂中國之事異常紛紜鄙人當以能力所及略爲解釋之今中國已成一北戰南北戰北南戰南之局勢此種局勢可爲複雜我當分别爲諸君解釋初我國爲外力所困將成瓜分之勢賴美人極力反對未成事實今則中國内亂疊見推原厥故實緣日本欲逞其野心以二十一條要求我國其内幕誠爲袁世凱思假日本之力助其稱帝於是乎有南北之戰卽北與北南與南皆因有一部分媚日一部分惡日而起戰釁日本又恃强不肯取消諸君提倡德謨克拉西不遺餘力見我國之受人欺陵中心想亦有所感矣我華與貴國素稱兄弟之邦想必有以助之也諸君此次東渡望以公道爲主以德謨克拉西爲本援汝之弱弟以一臂要求日本取消前約是誠我全國人所感激者也繼請伍廷芳演說（詞略）繼王正廷報告二十一公團於六日歡迎之秩序（見後）遂宣布散會已夜午一時矣席次佐以中國音樂口技舞义等藝云 
　　今日各公團歡迎秩序各公團招待員及所備汽車於上午八時一刻聚集申報館八時半至禮查分配汽車五十輛交美商務參贊ＪＵＬＩＥＮＡＲＮＯＥＳ往接分寓親友家之議員齊集禮查先赴精武體育會次厚生紗廠次靑年會參觀畢凡女賓均歸禮查赴美國婦女會宴會男賓均赴美國商會宴會下午二時半至四時參觀商務印書館四時二十分至五時參觀申報館五時後至大東旅社赴各公團茶話會畢仍由汽車送各議員回寓 
[法前總理改期來滬]  
　　法前總理班樂衛偕隨員定於本月四號由津乘景星輪來滬等情已誌前報昨交涉公署接外交部電以法前班總理因天氣炎熱現改爲下星期來滬希查照云 
　　上海縣公署昨接江蘇督軍省長快郵代電云鎭江楊師長寗交涉員蘇州朱鎭守使趙廳長楊交涉員王道尹崔廳長上海許特派員王道尹徐廳長丹徒丹陽武進無錫崑山嘉定上海各縣知事覽准直隸曹省長卅一電開法國前總理班樂衛偕隨員三人於八月三日由津浦路南下順道游泰山謁孔陵再赴浦口届時祈飭沿途軍警切實保護爲荷等因准此查前准外交部電法前總理班樂衛擬由津海道赴滬此次旣已改道津浦到寗轉赴上海届時經過各處仰即遵照並飭屬切實妥爲保護爲要督軍李省長齊江印 
[法租界商業聯合會籌備歡迎]  
　　法租界商業聯合會因聞美議員團曁法前總理班樂衛不日可望來滬本埠各團體己準備歡迎法租界應共伸誠意爰於昨日特派會員向各商號遍發通告届時請懸掛國旂一天藉表歡迎而敦睦誼 
[組織國民大會之滬公團意見]  
　　江蘇省敎育會等八大團體昨發通電云各報館轉全國國民公鑒頃復吳子玉師長通電文曰保定吳子玉師長鑒奉電主張開國民大會解决國事并悉曹張兩使均已贊同全國人民咸曉然於此次討逆義師確係爲國爲民無絲毫自私自利之見所揭大綱八條單简易行至爲欽仰各團體公同討論對於大體均極贊同惟恐會員人數過多决事或未能敏捷且各省已成立之農工商敎育會團體之多寡不同當選人數亦恐相差太遠擬請定每縣初選當選爲一人用記名單記法投票不以各該會會員爲限每省定複選當選爲五人用記名連記法投票不以初選當選人爲限初複選投票均以得票比較多數爲當選庶選額較爲均平議事易有結果敢貢意見仍候公裁等語請一致主張早定大局江蘇省敎育會·上海縣商·商上海縣敎育會·華商紗廠聯合會·中華職業敎育社·寰球中國學生會·歐美同學會·上海救火聯合會·馬 
[俞紀琦調任蘇財廳長之反響]  
　　金樹芳等昨致齊省長電云震巖省長鈞鑒報載俞紀琦調任江蘇財政廳長聞命之下殊深惶駭查俞爲議會查辦人員前次提出彈劾案亦爲一主要原因今畀以財廳重任違反與論羣情疑慮爲我公計亦何必甘冐不韙鑄此大錯特進忠言幸祈亮察金樹芳孔昭晉宋銘勲錢鼎馮世德叩歌 
[火車站已售由滬至京之聯票]  
　　滬寗滬杭兩路於昨於（五日）起已發售由滬至北京之聯票津浦路慢車通行已五天惟特别快車尚未通行 
[昨日滬寗路來往貨物]  
　　昨日（五日）滬寗路各轉運公司來往貨物如下 
　　運來貨物茂新公司由南京裝來小麥二百三十五包由鎭江裝來小麥三百三十包由常州裝來小麥三百八十包由無錫裝來兵船牌麵粉六千五百包又小麥三百三十五包華盛義由南京裝來黄豆二百二十五包由鎭江裝來小麥四百三十五包由常州裝來小麥三百八十包由横林裝來小麥二百五十包由無錫裝來小麥四百六十包永泰隆由常州裝來小麥四百五十包由無錫裝來九豐之山鹿牌麵粉三千六百包小麥三百二十五包運繭處由横林裝來小麥六百五十包由無錫裝來乾繭二百二十五包又小麥三百三十包翔茂由南京裝來黄荳一百九十五包由鎭江裝來小麥四百六十四包由常州裝來小麥三百九十五包由無錫裝來小麥三百三十包恒大由南京裝來黄荳二百五十包由鎭江裝來小麥四百二十五包由常州裝來小麥二百四十五包協茂由南京裝來花生二百五十包又黄荳一百八十包由鎭江裝來小麥四百三十五包由常州裝來小麥三百八十包由無錫裝來小麥二百六十五包公益由南京裝來黄荳二百五十包又小麥二百三十五包由鎭江裝來小麥二百七十五包悅來由鎭江裝來小麥三百三十五包恒泰由鎭江裝來小麥三百三十五包由丹陽裝來小麥三百五十包由常州裝來小麥二百五十包　　運去貨物華盛義裝肥皂三十箱雜貨十件中國運輸公司裝雜貨十二件中華捷運公司裝雜貨三十件（以上至蘇州）中華捷運公司裝雜貨二十一件永泰隆裝雜貨十六件（以上至無錫）華盛義裝雜貨十八件糖四十七包中國運輸公司裝雜貨五十六件翔茂裝糖三十五包中華捷運公司裝雜貨三十九件（以上至南京） 
[各輪船進口消息]  
　　長江昨日招商局之江孚輪船開往長江出口貨裝有檀香二千餘件棉紗一百餘包又該局昨日由長江開到之江新輪船裝來小麥黄荳等一萬七千餘包打包棉花一百餘件及宜昌中國銀行運至本埠中國銀行之現洋九萬餘元又該局之江新輪船出口貨裝有黄白糖三百餘包木器四十件肥皂三百箱洋布五十件玻璃三十箱麻袋四十件紙烟一百餘箱油十餘簍及紫銅六百餘擔并鋼鐵絲鐵管子等一千餘擔檀香一百餘件此外爲瓜子·洋釘荔子乾·紅皮·紅棗等各項雜貨數千餘件又太古公司之吳淞輪船昨日開往長江出口貨裝有羊毛五十餘件錫箔一千餘件軋衣機三十箱肥皂二百餘箱其餘爲電料紅皮·蔴袋·藥材等各項雜貨又該公司昨日由長江來滬之盛京輪船進口貨裝有小麥栖米兩項共八千餘包及白苧蔴等數各件又該公司之大通輪船昨日進口貨裝有菜子小麥麵粉三項共有一萬餘包又白油桐一千餘擔及生牛皮白苧蔴等類又該公司之盛京輪船昨日由長江開駛來滬進口貨裝有白米小麥黄荳蠶荳四項一萬餘包 
　　甯波昨日甯紹公司之新寗紹輪船開往寗波出口貨裝有白米六百餘包荳油一百餘簍桐油五十餘桶鉛皮十件細紙三十餘件恒豐布廠之細布二百餘件棉紗紅皮烟捲白籐等各項雜貨數千餘件太古公司之新北京輪船昨亦開往寗波出口貨裝有白米三晨餘包黄白糖糖四百餘包點銅錫三百餘塊荔子乾二百餘箱及生鉛·白苧蔴·紅皮·香烟·玻璃等各項雜貨招商局之新豐輪船出口貨裝有黄荳二百餘包白米三百餘包及洋布洋釘·靑蔴·瓜子·紙烟等貨 
　　揚州大達公司之大順輪船昨日由揚州天生港等處開駛來滬進口貨裝有麵粉二千五百包黄荳二百餘包小麥一千八百包蝦皮一百餘包鷄蛋二百餘簍該輪船卽於昨日出口所裝之貨有水菓二百件黄白糖一百餘件細紙五十件及桐油肥皂樂材疋頭洋布各項雜貨一百餘件該公司之大德輪船昨日開往天生港揚州等處出口貨裝有水菓二百餘件木器一百餘件海味五十件黄白糖一百包檀香八十件機油三十餘桶又有大昇輪船昨日由天生港揚州等處開駛來滬進口貨裝有大蒜一千四百餘擔花衣一百八十包繭子一百包羊一百頭該輪出口裝有靛靑十二桶細紙一百餘件疋洋布十件水菓三十件黄白糖五十餘包及桐油等各項雜發又該公司開駛天生港揚州等處之大和輪船昨日進口所裝之貨有紗布六百五十件花衣六百包黄荳五百包小麥一千九百包鷄鴨四百餘籠 
　　港粤太古公司之新寗輪船中出口貨中裝有麵粉一萬餘包花生仁一千餘包黄豆四百餘包花衣一百餘包棉紗二百餘件紙六十餘件土布·海蟄·洋布·香烟等數千餘件上海永德銀號運赴香港現銀八箱太古公司之頴州輪船自香港裝來水菓二千餘件黄白糖堆存於浦東棧内者六千數百包 
　　歐美怡泰洋行經理英國格林輪船公司之格林太來號已定星期日（卽八號）回國其運裝出口貨之至倫敦者有大宗茶葉蛋白猪棕三項是日由英來華之格林生大號輪船亦可以進口到滬天祥洋行本日開赴奥國之批蘆士那號在申裝有大批之芝蔴二千五百噸並羊毛一百噸又有各項雜貨五百噸明日開赴香港之阿奇兀望砲台號係空船出口未裝貨物又有從奥國來華取道日本之烟士白乞號ＬＮＮＳＢＯＫ輪船明日可到上海昌興公司之蒙抵格爾號昨從温哥武取道香港來滬裝來進口貨有大批香烟及疋頭洋貨與機器鋼鐵等項三千噸本日往小呂宋出口貨無提督公司之西康納福克斯號來申已將一句因出口貨無多至今猶未開美現時船上僅裝蛋黄蛋白等百餘噸兹正設法招運各貨大约於下星期一開赴南洋小呂宋然後還至紐約福來洋行之西愛生號ＷＥＳＴＬＳＤＮ自西雅圖開來約七月二十號離開美境該公司昨接電訊本月十二號可到上海英國火輪公司之弟文海號ＤＥＶＡＮＨＡ七月二十日由上海開行赴英二十五日至香港八月一號抵星加坡九號可抵哥倫布月底可到法國之馬賽笛惠藍號ＤＬＬＷＡＲＡ七月十三號由申開赴南洋取道香港·星加坡·等於上月三十一號抵哥倫布並於本日安抵孟買行駛中印之ＡＲＲＡＴＯＯＮＡＰＣＡＲ號原定七月十號在印度開來約八月一二日可抵上海嗣因展遲三星期開船直至上星期六（即七月三十一號）始離開喀爾喀特本日已到庇能（即檳榔嶼）大約二十號方可到申日本號輪船亦改期五日須十五號左右始可來滬中國郵船公司之南京號輪船業於七月二十三號離倫敦開行來華法國郵船公司之安得來彭從哥倫布來申本星期六可到上海於下星期一開往日本至其貨船曼南號ＭＥＥＮＡＭ從比國運貨來華由七月之二十二號離開ＡＮＴＷＥＲＰ刻下已在途中約本月二十號可以到申然運貨還歐須在下月之下旬其ＣＨＥＦＭＥＣＡＮＩＣＩＥＮＭＡＥＬＨＯＬ號則先開曼南號兩日云 
[公共租界重定地價表（北段）（續）]  
　　地籍號數每畝地價地籍號數每畝地價地籍號數每畝地價二○六一四·五○○二○七一一·○○○二○七Ａ一七·○○○二○九一七·○○○二一○一一·五○○二一一九·○○○二一二二○·○○○二一三一九·○○○二一四一一·○○○二一五一九○○○二五六九·五○○二一七一九·○○○二一八一○·○○○二一九九·五○○二二○九·五○○二二一九·五○○二二二九·五○○二二六九·五○○二二七九·五○○二二八九·○○○二二九九·○○○二三○九·○○○二三六九·○○○二三九一三·○○○二四○一三·○○○二四一一三·○○○二四二一○·○○○二四三九·○○○二四四一三·○○○二四五一三·○○○二四六九·○○○二四七九○○○二四八九·○○○二五○八·○○○二五一八·○○○二五二八·○○○二五五九·○○○二五六八·○○○二五七八·○○○二五八八·五○○二六三九·○○○二六四一○·○○○二六五八·五○○二六六一○·五○○二六七八·○○○二六九八·○○○二七○一○·○○○二七一九·五○○二七二一○·○○○二七三八·○○○二七四一○·○○○二七五八·五○○二七六八·○○○二七七七·五○○二七八八·五○○二七九八·○○○二作○一○·○○○二八一七·五○○二八二九·五○○二八三九·五○○二八四八·五○○二八四Ａ九·五○○二八五八·五○○二八六八·五○○二八七八·五二二八八九·○○○二八九九·○○○二九二一○·○○○二九三六·五○○二九四八·五○○二九五八·五○○二九六八·五○○二九七八·五○○二九八九·○○○二九九九·○○○三○○二○·○○○三○一一九·○○○三○二一八·○○○三○三一○·○○○三○四一○·○○○三○五一九·○○○三一○一七·五○○三一二一二·○○○三二○一○·○○○三二一一○·○○○三二二一九·○○○三二七一六·○○○三二八一一·○○○三二九一○·○○○三三○二○·○○○三三一一九·○○○三三二一一·○○○三三四一一·○○○三三五一一·○○○三三八一三·五○○三三九一○·○○○三四○一一·○○○三四二一九·○○○三四三九·○○○三四八八·五○○三四九八·五○○三五并八·五○○三五一七·○○○三五二八·○○○三六二一一·○○○三六五六·○○○三六六一一·○○○三六七七·五○○三六八一○·五○○三六九七·五○○三七○一三·五○○三七一一三·○○○三七二一二·○○○三七三一三·○○五三八一九·五○○三八二八·五○○三八四七·○○○三八七八·五○○三八八一一○○○三八九八·五○○三九○八·○○○三九一八·○○○三九二八·五○○三九三八·○○○三九四八·○○○三九五八·五○○三九六八·五○○三九七八·五○○三九八九·○○○三九九九·○○○四○○六·五○○四○九八·五○○四一○九·○○○四一一九·○○○四一二九·○○○四一五九·○○○四一六八·○○○四一七九·○○○四一八九·○○○四一九九·○○○四二○九·○○○四二一八·○○○四三三八·五○○四三五八·五○○四三六八·五○○四三七八·五○○四三八八·五○○四四○九·○○○四四一一七·○○○四四七八·五○○四四九八·五○○四五○九·○○○四五二八·五○○四五四八·○○○四六二八·○○○四六四八·五○○四六五八·五○○四六六八·五○○四六八八·五○○四六九九·○○○四七○八·五○○四七一六·五○○四七二九·○○○四七三六·五○○四七四八·五○○四七五一○·○○○四七六九·○○○四七七九·○○○四八七八·五○○四八八八·五○○四八九八·五○○ 
[無錫扣米交涉之經過]  
　　滬上南北巿米商行廠在無錫購買之米稻糙粳等貨被地方绅士留阻不放嗣經仁榖嘉榖兩公所曁碾米公所南帮公所等推舉代表蔡久春朱安生嚴少泉唐秀甫等赴錫交涉昨已事畢返滬各代表將交涉經過情形轉告各團體所有購定之貨係在端節之後已閱月餘此項米石其中盈虧不一如購買稻榖則堆儲棧内尚不損壞若購買者爲糙粳則身分稍潮值此黄老霉節候易於變色不能久稽時日因而各代表迭向磋商趕緊運滬再三籌議祗允陸續分運故每日約裝一二千擔共有六萬餘包須一月方可裝淸銀根拆息棧租均須賠貼俟此項米稻運淸之後如須另辦零星尚可通融躉買不能允准是以上海米仍缺乏惟總商會平糶羅秈購者皆樂於往買巿面得以稍平 
[昨日之米巿]  
　　滬地米價現無大漲大落米業中人以新貨上巿爲期不遠不敢過於襲斷操縱巿價米店又因商會售賣羅秈每石祇八元米店貨受影響且江西秈米來源不少此一星期中長江輪船運到約二十萬包巿價每石跌去五六角惟鮮破礱仍少昨日南巿方面最高之貨做開每石洋十四元八角北巿船貨薄稻機破十五元非新上貨巿雖出大價不能得高貨也 
[防備麫荒之先聲]  
　　昨聞上海麫粉公所代表某君云最近麫粉出洋較曩日蜉 
加多故香港麫粉巿面極其活動本埠麫粉公所中人鑒於米荒之前車遂作未雨綢繆之防範擬日内開會討論妥籌一切辦法以防麫荒云 
[鐵路職員增薪問題之昨訊]  
　　滬寗滬杭甬路職員因近來生活程度有增無己先後聯名公請局長任小山電部請增薪水黹經交部照准着該局長斟酌增加已誌前報兹因增薪公文至今尚未發表全路職員盻望綦殷間有呈請局長迅卽發表者任局長乃於昨日（四號）函致兩路車務總管機務總管工程材料等處各機關領袖略云本路增薪一節已經交部照准惟是兩路人員爲數甚多增加之率又須各省等差核算手續甚煩兹特通告兩路各職員凡月薪在一百五十元以内均有增薪一俟核算手續完畢即須實行發表之期雖在七月以後而各職員薪水仍追增至七月份云 
[頒發機製貨物稅現行辦法]  
　　上海稅務所接江蘇財政廳訓令云本年六月二十八日奉省長公署訓令案准稅務處咨開案查財政部及本處會呈擬免徵華商機製洋式貨物運銷國外出口稅一事業奉大總統指令照准由本處於五月二十六日照錄原呈咨行查照在案此等機製洋式貨物除機廠設在通商口岸貨物可逕運外洋者自可報由海關驗明免稅放行無庸再訂辦法外其設在内地之機廠必須將發物運往通商口岸方能報運出洋以及機廠雖設在通商口岸尚須將貨物運至他通商口岸始能出洋者卽不能不訂一辦法以防其以運銷國内之貨物亦託辭運往外洋影射朦混綠此次所准予免稅者僅止運銷外洋之貨物其運銷國内者仍須按照向章完一正稅本處爰本此意擬具辦法兩端一預立保結一先繳稅銀聽憑商人於報運貨物出洋時擇一辦理由第一關發給憑單並分别酌定限期由商人於限期内取有出洋之證據將憑單繳銷其先繳稅銀者並得於限期内照數取還庶於防弊之中仍寓便商之意經商准財政部函復贊同又本處歷年對於機製洋式貨物稅法時有增改之處現擇其於商人並徵收機關有相互之關係者重加編輯彚同前項辦法兩端名曰機製洋式貨物稅現行辦法附以憑單格式二種又從前所訂運單格式現亦未能適用並即從新另訂一併附入現已刊印成帙相應檢具一分咨行查照飭屬遵照可也等因並附件准此合行令仰該廳長轉行所屬遵照此令等因到廳奉此合行抄件通令各該局所長一體遵照此令 
[木業請勿加稅之理由]  
　　上海縣商會致江海關姚監督公函云逕啓者據木商會館曁木業衆商號函稱近奉常關稅司傳諭進口木船酌加稅餉等因集衆會議僉以商等置備帆船載運建木長途行駛全賴風力因時制宜當年九月份起至次年二月底止爲小背時期三月份起至九月底止爲大背時期各船抵滬完納關稅即就上列兩時期分别大餉小餉之規定歷久相安此次海關傳諭非敢不遵謹將爲難情形陳述如下改革以來時局不靖商業凋敝不待贅言西南政爭福建全省幾成軍事區域木業在閩設莊採運事實煩重咸受痛苦甚於其他更兼昨今兩年風水爲災待運木植臨時飄散數輒巨萬受害尤烈當此之時方請求維持補急之不遑何堪再增擔負亟應聲明者此其一關稅爲商民惟一應盡之義務當局對於商民尤宜一視同仁頻年海關稅則屢有修 
 
 

Page 11

 
 
　　改之議然均尚未實行忽於額征最少數時機最困難之木業變易舊章在施之者旣未統一即受之者不免向隅亟應聲明者又其一集議結果一致主張依上理由陳請貴會據情轉乞海關監督咨請稅務司政商兼顧暫仍舊貫以示體恤等情到會查海關加稅敝會未奉明文無從稽核兹據前情相應具函奉轉保商業即以裕稅源希請貴監督察核咨商具復施行實紉公便 
[友華銀行銀巿報告]  
　　中美新聞社譯友華銀行五日報告云昨日倫敦銀價當地漲一先令八便士遠期漲三先令八便士紐約銀價九二又四分之三紐約倫敦滙價三九二又四分之三此間開巿時定價與昨日同惟金圓跌至一○二半巿况終日穏固午後尤甚因投機家重行賣出收巿時賣出價金鎊五先令十一便士金圓一○七半倫敦紐约銀價堅定紐約照定價無人出售云 
[友華銀行發行新鈔票]  
　　滬寗滬杭甬兩路鐵路局昨接交通部令略云案准友華銀行總行呈稱該行在上海·漢口·長沙·北京·等處所發行之一元·五元·十元·二十元·五十元·及百元·之新鈔票其大小式樣均同惟顔色各異請在各國有鐵路繳納票價貨脚時照各外國銀行鈔票一律收用等因任局長奉令後即經通飭各站此次後有客商以友華銀行上海支行所發行之上述各種鈔票繳納客貨價時應即一律收用仰各一體遵照云 
[滬杭路訂定烟葉運價]  
　　滬杭甬鐵路現爲提倡國貨起見特訂定中國烟葉運價計自閘口南星拱宸橋至上海南站者每噸收運費一元五角自長安斜橋硤石王店至上海南站者每噸收運費一元二角此項辦法於昨日起實行已經該路運輸總管通飭各運輸人員向客商廣爲招徠車運並飭各站於每三個月彚報一次 
[鐵路巡官獲土舞弊案之審訊]  
　　滬寗鐵路警務處偵探蔣開濤控副巡官彭春銓得賄掉換烟土烟膏一案當經該警務處將一干人移送上海地方檢察廳訊供明確起訴審判廳定於本月五號公開審理昨日屆期上午九時地方廳陳推事官會同許檢察官開第六庭研訊先　蔣開濤上堂供稱安徽人在警務處當偵探陽曆六月七號淸晨偵探到站辦公即據巡警陳正東向我告稱昨晚十一時許副巡官彭春銓什車站月台旁查獲私販烟土烟膏之犯檢點共有烟膏五百五十五盒烟土半隻土漿十兩等語我急往局中調查見有不相識之二人到局與稽查員徐阜之（即徐正明）絮語良久察其言語係破獲烟土膏一事該二人係來接洽納賄之人其中一人即向徐曰票洋一百六十元已在我之衣袖中於是遂入内室交接後來該二人即去至於付洋與否偵探時在外面不得而知未幾又來一人手持包物由徐接進不一刻掉換一包而去偵探見此情形遂出外不久由彭喚我前去略云破獲烟土一案業已送寳山縣訊辦並大言我若怕者不辦辦者不怕偵探面雖唯唯實不服其辦法後由徐正明李吉祥等送給我洋十元經偵探立報局長奉諭送案澈查求究據徐正明供南京人年三十四歲在火車上爲稽查員六月六號晚十一時我在月台旁見彭巡官等查獲土販連贓物等一併送局其時我亦跟往局中觀看次日二班車開我即往蘇午後隨車返滬餘事不知彭春銓供年三十八歲湖南人於去年十月間到滬寗鐵路爲巡官是日與巡警李小岩等在車站服務當在月台旁拿獲私運烟土膏之李夢生抄出烟膏五百五十五盒土漿十兩次日九時研訊畢連同贓犯送往寳山縣訊辦其中並無烟土半只情事李小岩供湖南人在車站當巡警是晚在站服務見李夢生形跡可疑故即拘獲抄出烟膏等物是實問官得供問曰當時爾破案時李夢生共帶烟土烟膏多少烟土半隻有否李供稱拿獲時適彭巡官亦在場指揮故巡警不知其中烟土膏實數問官又問曰次日蔣開濤徐正明二人到過局中否李供稱不到問官曰不對爾前在總局供過該二人曾經到過何以今日所供前後不符李供稱總局中並不供過諒紀錄者所誤問官又問曰爾可知此案局中於七日何時提訊李供稱是日我之服務在六時至九時此案於十一時提訊又據陳正東供我是日告知與蔣開濤有之餘事不知問官得供謂曰本案今日不開辯論須將要證李吉祥等傳案後再開辯論諭畢判蔣還押餘人退去候示 
[輪船上抄獲大宗邊土]  
　　招商局圖南輪船此次由烟台牛莊等處開駛來滬前日抵埠停泊浦東楊家渡碼頭旋有海關男女緝私隊十餘人乘坐小輪登輪查抄在該輪風洞内抄出邊土三麻袋計共二百餘磅遍詢該輪機司水手等均推不知當將私土帶回海關存儲候燬 
[滬寗路軋斃銅匠]  
　　昨日（五日）上午滬寗路第三十號車頭在煤炭棧房裝煤有一銅匠周三子江北人年二十四歲在火車頭下查騐機器被司機人機關一動周三子之身體被車輪軋爲二段鮮血淋漓立時斃命後由煤棧巡警報告洋總管轉報任局長至下午由家人備棺收殮尸棺停在煤棧旁邊以待任局長撫恤 
[相騐汽車碾斃之兩屍體]  
　　前日有一美國人乘坐一千零二十八號汽車自行司機經過滬西靜安寺路卡德路相近將劉阿五撞倒碾傷當由一千零二十八號·一千四百二十四號兩站崗華捕查見卽雇車送傷者往醫院救治無效傷重殞命由院通知捕房派探將屍體舁入虹口斐倫路驗屍所昨午報經公共公廨俞襄讞會同美副領事丁君蒞所騐明劉阿五委係被車撞傷要害致命飭承塡就屍格升座公位卽由該兩華捕禀明當時情狀並據屍妻劉高氏投訴家住靜安寺路夫遭慘死要求伸雪問官判該氏具結領屍棺殮並着向美領事署正式起訴 
　　又汽車夫徐金桃前日午後開駛某號汽車經過新閘路時忽被風將頭戴之草帽吹落於地徐因下車拾帽前面突有一汽車疾馳而來不及趨避遂爲撞倒立時碾斃該車仍飛駛而去當經一西人瞥見卽報告該管捕房飭探將屍舁往騐屍所昨午亦由俞襄讞會同美丁副領事蒞所騐明塡京屍格並由捕房將屍子徐大寳傳案路訊一過判令具結領屍棺殮聽候捕房查明肇事之汽車號碼車夫姓名拘案再核 
[美運送艦加工趕造]  
　　江南造船所承造美國運送艦業己造成船壳二艘先後下水刻正裝配機器汽鍋及艙中各物尚有已造未成者二艘其船底之龍筋曁船之頭尾與兩旁之鋼柱亦已裝置完備惟應釘之鋼板工程浩大近因急於告成昨由劉所長飭冷作各工匠趕速加工製造以便下水再裝輪機等件 
[四明公所募捐消息]  
　　四明公所北廠募捐昨開第四次常會到者朱葆三葛處臣方樵苓周湘雲方式如方椒伯陳蓉琯袁履登等二十餘人葛虞臣主席報告數日來之募捐情形現際盛暑承各交際員不辭奔走之勞分别敦催可謂熱心查今日止捐欵計實收十四萬八千九百十元惟查未繳山團尚多仍請交際員盡敦促之責終期閉幕日超過原定二十萬之外望諸君努力云云兹將二十一日止各團中繳到捐欵之最多數前列五名照錄如下錢業公會朱葆三長生會邵聲濤謝蘅牕張延鍾朱哲甫 
[競存國技研究會成立會紀]  
　　昨日（四號）晚六競存國技研究會開成立叙餐會於馬玉山公司各界到者頗多由會長徐翰臣主席宣佈開會宗旨並致歡迎來賓詞次來賓演說有李路各列舉我國重文輕武之積弊并詳論中國原有武器之用處及歷史上武士之事實舉日勝俄之事以證拳衛之緊要次顧惠民致頌詞繼論强權公理之平行引歐　以證之及痛論國技之淪没并規策本會之進行發達次王雅序代表副會長劉國楨述中國之弱尤當研究國技次朱勵次王雅序技會之困難問題及破除此困難之必要方法次唐鳳臨述武衛之要素及同人發起之原意次攝影次徐會長翰臣代表全體致謝來賓禮畢閉會 
[美術師範科擴充校舍]  
　　上海美術學校附設之師範科已經四載今歲暑假第三届畢業二十餘人各處學校爭相延聘現該校長以每級人數太多下學期擬照該校西洋畫科辦法於一級中分甲乙兩班敎授因原有敎室不敷分配刻已租定林蔭路中國體操學校原址爲師範科校舍其原有白雲觀左近之校舍悉作西洋畫科之用 
[均益决志會消息]  
　　文監師路均益决志會鑒於時疫流行一經起病若不速治每致不救該會附近居民稠密半屬苦力若輩不知衛生易致疾病且困於經濟多不就醫往往聽諸天命坐以待斃該會爰與時疫醫院商妥該會附近如有染疫可報告該會由該會電知醫院即派汽車來接俾資迅捷 
[各省乞賬之紛至]  
　　自湘陜閩災振發生以來上海慈善團迭接該省函電乞振首由仁濟善堂中國義振會濟生會聯義善會發起邀集各善團聯席會議组織中華慈善團合辦湘陜閩籌振處公推朱葆三王一亭徐乾麟爲正副會長分科辦理聞已集成一萬餘元先撥陜省二千元閩振二千元岳州急振一千元安化縣失振一千元近又接浙温台等處風水奇災函電紛馳擬開會討論兼籌並願云 
[稅務所長預備交代]  
　　上海稅務總公所陳卓甫所長以新任所長俞琢吾訂定十一日接差彼此實行交替爲期甚近急應將所中一切稅務事宜整理妥貼以便如期移交爰特知照各業認稅商人迅將應繳稅欵一併照數措繳來所以憑彚總申解省庫並分令所屬各分所將本月份上旬期間收征之稅欵分别呈解來所以期結束 
[綏遠正劵第五期開獎紀]  
　　昨日爲第五期綏遠工賑善後有獎正劵開獎之期仍在南巿久大碼頭舉行自午前八時起至午刻十二時止兹將各大獎號碼及承銷各票號錄如下頭獎第四千四百七十七號（本埠大利元）二獎第一萬六千一百九十八號（杭州協記公司）三獎第二萬四千四百七十八號（本埠廣惠和）四獎第一萬五千二百六十七號（本埠善中）又二萬三千八百三十五號（福州大達利）五獎第一萬零一百七十六號（杭州協記公司）又二萬五千六百四十四號（南昌福利公司） 
[公和祥公司宣佈發息]  
　　文滙報云上海虹口碼頭有限公司（公和祥）現宣佈發給半年股息每股銀三兩 
[蘇督署兵輪續駛來滬修理]  
　　江蘇督軍公署游巡江面之兵輪現有九艘均因機器寛損汽鍋破漏鋼板銹爛皆當修理曾經令飭滬南華興造船廠承修除江安·江順·紀新等三輪已經修竣外尚有水雷·追雲·澄波·江清·南琛·衛民等六艘未經修理現擬分作二批駛滬故於前日將第二批應修三輪續爲開駛來滬因江防緊要諭令該廠尅日趕修矣 
[花衣街電線走電]  
　　昨日傍晚六點餘鐘滬南花衣街所設之燈線忽然走電頃刻火光四射是處各店商大起驚慌急用電話知照六區救火會俄即驅皮帶車並救火器具到埸施救時火已熄滅聞走電原因緣電氣公司現在改用交流電之際各用户之燈線燈泡大都觀望尚未一律改裝或以電力過量因而出此當經公司内派匠前往修換所燬之電線照常通電然附近居户已受驚不淺矣 
[汽車傷人三則]  
　　汽車夫黄新囝昨晨十時駕駛九百十三號汽車由南往北開駛快車行至老丁門中華路適有惜字公所派出收字紙之郭關龍沿途拾字紙亦由南往北該汽車從背後將郭撞倒車輪由右脚碾過頭鼻胸部跌傷右脚疥已脫受傷頗重由警拘送二區警署立送地方廳由檢察官騐訊之下判郭發堂醫治郭之家屬上堂聲請自願領回醫治問官准之判黄收押候郭傷愈再核公共租界西藏路新垃圾橋塊昨日下午一時半許右七百九十九號汽車駛過將在路行走之江西人王阿生撞倒首臂腰腿等處均受傷由老閘捕房二百九十四號華捕到來阻止汽車開行押令載送受傷人投醫院醫治旋即帶該汽車夫入捕房禀候捕頭發落又有一千四百四十九號汽車於昨晚八時餘駛經滬西北新涇鎭李陵碑路因行駛過速誤觸道旁楊樹上適有寓居屈家橋西首之鄉人徐順淸及二小孩在樹下納涼遭撞跌碾傷甚重汽車亦被樹碰毁一部份當山鄉人鳴得第四區崗警到來帶該汽車夫某甲入警所以該汽車係租界某汽車行所有即由警員用電話通知靜安寺路捕房經捕頭飭西探帶同華捕前往將汽車夫某甲帶回捕房拘押一面派救傷汽車二輛載送　往　二小孩分投廣仁仁濟兩醫院醫治 
[跳電車跌傷治愈]  
　　平湖人馬阿七於前晚十一時許附搭公共租界二路電車行經南京路未及車停遽即跳下跌倒於地震傷頭腦不省人事當由總巡捕房二百五十七號華捕查見前來抄錄電車號碼另雇車送受傷人往醫院醫治咋聞傷已平復云 
[擅開汽車撞傷男孩]  
　　楊樹浦路一千零六十號門牌汽車夫崔林弟因未向工部局請領試騐執照擅在楊樹浦開駛某西人汽車致將陳姓家六歲男孩碰倒磕傷額角經八十二號印捕與七百八十一號華捕查見因該孩受傷甚微其家屬不願送院醫治故祗抄錄汽車號碼及崔之姓名住址據情回稟捕頭請廨出單傳究 
[婦人投河遇救]  
　　住居歐嘉路二百九十一號門牌年約三旬之江北婦人沈吳氏不知爲何寃抑昨晨奔至肇勤路河畔躍入波心圖盡幸該處河南不闊即經三百零二號印捕設法救起帶回捕房稟明捕頭轉送公廨留候帶案訊明再核 
[姚子靑自縊遇救]  
　　福建人姚子靑日前被在常熟縣彭家橋開設布店之陳裕昌·歸永淸·周洪裕等來滬至新閘捕房控其將假支票騙取價值四千元之布疋變賣挾資棄所開之隆茂福布莊逃避來滬匿居新閘路某號屋内等情當由捕頭飭探將姚獲解公廨命交三千元保出候訊嗣姚無從覔保故在押捕房惟素有鴉片癖自經拘押不時　發非常難過前晚遂將身穿之綢短衫撕破聯成帶形自懸於押所之鐵欄栅上以圖畢命爲守監巡捕覺察急爲解救得以不死當將其帶至寫字間稟明捕頭飭仍嚴行看守聽候核奪 
[唆使罷工押十日]  
　　向在浦東陸家嘴祥生造船廠爲鐵匠之無錫人于關傑前因唆使同廠工匠吳才郎等同　盟罷工要求增加工資業經廠主允予酌加多數工人均照常入廠工作惟于心猶未足復於昨日唆使吳等重行罷工未遂互相揪毆旋經崗警到埸將于關傑連同吳等併帶至署經曾署長訊明前情以于唆使罷工飭拘留十日 
[誘姦處女押九月]  
　　虹口捕房華探譚鳳池昨解杭州人施如春嘉興女子張阿桂至公共公廨稟稱查得此二人自上月二十九號夜至前晚止共同露宿野合於外浦灘草地上及曰渡橋塊之中國花園内無恥已極實與風化攸關故而拘案請究中西官得稟先訊據張阿桂供年十五歲從未與人做不端之事此次我由原籍獨自來滬游玩在虹口途遇被告偕往南巿游戲日食均彼供給同宿於外浦灘草地計有兩夜花園内則共宿三夜身體已被其汚等語次訊之施如春承認與女同宿兩宵惟稱不及於亂問官以施誘姦處女判押西牢九個月示儆張女送交救濟會遣回嘉興着其家屬其領 
[判罰行兇婦人]  
　　西華德路榮貴里四百零二號寗波居婦岳戴氏（又名王彩姐）控居住附近二千二百四十八號門牌婦人張季氏率同子女將伊毆打攫去金鐲金釧各一只又張季氏亦控岳戴氏行兇毆打業山該管捕房將兩氏一併拘解公共公廨判各交一百元人洋並保候訊在案咋經中西官升座傳集兩造人證質訊之下並由原被雙方律師辯論終結堂上下諭判决岳戴氏開釋張季氏罰洋五元充公並着將所取首飾交還 
[女工互相衝突]  
　　寗波女子陳阿娥陳翠娥等昨赴三區警署訴稱現住浦東爛泥渡在香煙廠烟絲問爲女工今日放工歸家忽被同廠女工素蘭糾集多人將我等面部毆傷並被扯破香雲紗短衫請求提究當經曾署長飭警將素蘭傳署詰據聲稱年十九歲因在廠工作時遭陳阿娥等辱駡故而報復曾署長以該女子等語多猥褻判候傳到各家屬領回管束　 
[製造戤牌香烟之押儆]  
　　英美烟公司查得法租界藍維靄路德純里華通有限公司製造之棉羊牌香烟有影戤伊之　鳥眚香烟性質控由法捕房派探往該公司抄出棉羊牌香烟數百盒及製造器具並辦事人王炳齋獲解公共公廨（因原告係英商）判王交保候補提被告公司發起人印錫榮到案再核在案昨晨捕房將印王兩人解廨請究先由法捕房包探上堂稟明當時查抄情形將香烟呈察次由原告丁人投訴被告有意影戤損壞營業情狀質之印供詞支吾王亦稱並不知情俞襄讞訊畢商之美丁副領事以王無關着即開釋印損害他人營業證據確鑿判處刑期二個月或改科罰金一百元抄出之香烟及製造器具一併銷燬 
[查究舊手槍來歷]  
　　四區巡警樊文蔚前日巡邏至閘北姚家宅橋見住居該處之揚州人沈殿選范文光二人所携之畚箕内各有舊手槍一支詰問來歴據云由附近小河内摸起該警恐有别情將沈范一併解區聽候訊究 
[借欵限期還清]  
　　婦人張金寶投法公堂控稱前有邵幼陵向婦人商借去洋二百元由胡金堂爲中保立有借據爲憑向索不還請求訊追據中人胡金堂稱被告前因乏資開店挽商人爲中向原告借洋二百元迄今分文未付是實邵幼陵供借據雖係商人所立奖照商人核算原告尚欠商人銀洋餘供支吾中西官判承認立據且有保人證明豈能抵賴着令交保限七天内如數還淸 
[欠租黄包車費之訊判]  
住居天津地方之劉義三俞金寳兩人於民國四年間來滬向法商某洋人租得黄包車七十二輛言定每月租洋一百二十元後該洋人回國從戎現因歐戰告終來申向索租金無着故此具控法公堂將劉俞兩人移提來申昨解法公廨請追詰之劉俞兩人同稱民人等前與原告訂立合同承租車輛七十二輛言明每月租洋一百二十元當時由民人等借與原告洋三百元是年九月間車輛即被原告之股東陳李氏如數收去民人等祗租八個月除去借洋所欠無多是實陳李氏稱婦人與原告股開公司由原告將車租與劉等後劉等將車擅自運往南京希圖私售後經婦人得悉至南京與劉等涉訟審判廳判將車如數收回其時車上之橡皮等物均已拆去且上海車輛之磁照會均被劉等退還工部局以致所受損失甚巨至於原告所欠被告之三百元已在租洋内陸續扣去今有摺子等據呈鑒並延普萊梅律師代辯一切中西讞員會商之下判被告等照一年租期核算償還原告洋一千四百四十元外再賠償原告損失五百六十元堂費亦歸被告等負擔 
[串騙脚踏車之懲儆]  
　　寗波人郭新發·南京人王成林串騙虹口百老滙路四百九十九號半門牌脚踏車行内之脚踏車一輛賣與王文生得洋三十二元分肥經該車行主湯明山偵悉前日偕見證金海·宋景英·控由該管捕房飭探將郭王兩人及王於昨拘廨公共公廨經中西官訊明屬實科兩被告各處刑期一月收贓人王文生着罰洋五元充公吊出原贓交原告領去 
[盜賣白煤之押儆]  
　　楊子榮有白煤六十五噸於上月二十九號雇朱大生·張桂亭·丁小來·張金元·許阿亭·阿有·嚴如良等駁船運往蘇州經過黄渡時該船户瞞過楊所派在船押運之趙朝宗將煤私自售賣旌爲趙得悉返報於楊控巾虹口捕房飭探薛正昌協同一百十三號西探在武昌路九十號門牌將以上各人除阿有外一併拿獲昨解公共公廨請究即由楊偕其律師投訴前情並稱白煤買主查係黄渡人名和尚者各被告得價二百一十餘元分肥云云並由趙朝宗上堂證明被告盜賣之後給伊洋二十五元方始知悉此洋已交與原告等語質之各被告均供每人分得士一元或十元不等惟係應得之工資至於盜賣之事實係船上老大阿有所爲彼已逃逸等語中西官以除嚴如良確無盜賣分贓關係着即開釋外朱大生張桂亭各押西牢三月其餘三人各押西牢一月以儆 
[違犯烟禁之科罰]  
　　張阿六在虹口塘山路一千七百六十六號星内私售燈吃洋烟前日被該管捕房包探楊阿泉梁寳森偵悉協同西探往將張及烟客楊雨生李福元王三並烟膏烟具帶回押于昨晨解經公共公廨中西官訊明張違禁屬實判押西牢一月烟客每名罰洋三元充公烟膏烟具均燬 
[律師失竊鈔票]  
　　律師朱樹楨昨日午前十時許在海地方審判廳律師閱卷室閱某案卷宗隨帶鈔票洋五百元置在嘉字檯上偶不謹愼該鈔票忽然失去四處尋覓無着事爲陶代廳長查悉　即派書記官至律師休息室詢明失洋情形即傳值日承發史王蘭生曁律師休息室茶房方茂等着即查緝以憑核辦 
[嚴禁軍人竊取桃子]  
　　松滬護軍使署以西鄉龍華一帶之田園栽種水密桃者爲多歴年於桃熟之時每有斥革軍警逗遛鄉間擅入桃園竊取桃子實屬妨碍農民生計現屆桃熟時際亟應查禁爰於昨日除通令所部各營嚴禁士兵不得偷竊外一而佈告通衢以後凡有軍人入園竊取桃子者准即拏解來署以便重究 
來函 
[陳國樑上總商會書]  
　　對於米糧平價之意見 
　　逕啓者頃閱報章得讀貴會出售西米通告一則具見籌减米價加惠平民之盛德捧誦之餘殊殷欽佩惟對於辦法似未盡善因事關公益不得不妄加末議藉備採納以期周詳耳查貴會此次出售西米原爲壓平上等米價使居民免食貴之虞若限定一石起碼則人民之不能湊洋八元者原爲所措必觀望不前徒興嗟嘆即我工界尤爲困難無米可炊易可諱言甚或奸商起販賣之心囤户得壟斷之利是貴會雖具善意獨負虚名平民無顆粒之沾富翁有收備之機想貴會一念及此當亦慊然在貴會之所以如是定例者無爲節省手　起見果如所云儘可將米發交各商團及各工塲或慈善機關請其代爲零賣集欵彚解並須規定非平民勞工不得購食多派調查勤加稽核在貴會旣可省手續之繁難而平民亦能獲减　價之實惠矣倘承核施行全埠幸甚工界代表陳國樑上言 
[武昌路商界聯合會再與商界總聯合會書]  
　　再啓者昨讀各報見貴會函復敝十王路同人意見是否誤會抑未明敝同人眞相耶同人等正惟力矯惰性不肯隨聲附和乃發表主張靜候國民公决一切黨派武人官僚政客均絶對的夢想不及用特地申述之區苦衷端不外不欲畏難苟安求一勞永逸之計而已﹁（一）欲破萬能超人之說﹂世界號稱萬能的純屬超人的行爲法律萬能其一也若於此不得已中并不限以界說故甲則假惡法以害羣乙則藉護法以營私其實不過一邱之貉吾人尚未能進至無法律時代亦當任其公意普制不當剥奪其自由意志若明知實際不可能而必欲名爲恢復必不可能之舊國會暗則剥奪國民的權利此敝同人不肯過於迷信法律萬能之說直不欲使一般惡政府及政客等借惡法爲護符謂法因如是吾不得不守法行事耳一（二）約法如何存在臨時約法之撥生吾人不必刻覈致傷忠厚然今日尚欲召集一羣爲國民公惡之人明知多數不良之分子高踞其機關以制憲試問能結良果否耶吾人忝叨商末自問未嘗充日木六個月速成法科對於法律確無一知半解之見識但不敢厚誣全體國民以九年之艱難經騐盡無一科學眼光無冷靜頭腦無細密觀察者耳至於以楊孫湯等無恥政客與我正當商人及高尚國民相提並論無乃擬不於倫然今日尚不圖澈底的覺悟猶思扶搗亂派求約法國會制憲之規定不幾使吾國陷於永無憲法之國家耶果約法有可根據之處國民大會未必毫無抉擇奚必輕量全體國民而左袒一黨派此同人對於約法之是否存在當附諸國民公同研究其必依法以决未必毁法可斷言也﹁（三）國民大會之法理與事實﹂此問題之解决當完全付於國民同人愚昧以爲除惡法外未必無正當合法之手續夫湯武亦稱革命奚必諱言但經此大創苟得一當從事建設如上下一心誠機會之不可再謀進一步非另起爐灶可比又何必貪革命之天功至寶現與否視乎各去其私努力前進何如耳倘横梗黨見不肯犧牲退步硬執死法律以爲口實十五路同人未免辭費矣 
　　總之範統最爲國民之公毒此次敝武昌浙江三路稍申意見而表同情者竟加至十五路後此經研究而發揮公論者尚不可知而貴會竟不待衆意即使代表全五十七路果否可以籠統代表耶抑可由貴聯合會可以製造各路意見耶同人等不欲抹煞國民之公意更不欲默守在商言商之習略爲論列若吳將軍言出由衷也同人深表同情吳將軍而假公濟私也同人豈甘盲動此後一任國民自身抒發不願浪費筆墨希有以諒之 
　　正誤昨報載商界總聯合會覆武昌路聯合會等討論國會問題書内有李蘇督之陷電句﹁李蘇督﹂三字係﹁學生會﹂三字之誤特爲校正 
雜評二 
[京滬之歡迎（訥）]  
　　據京電曹張入京公府及各官廳歡迎之盛爲從來所未有今日上海各公團歡迎美議員其盛况亦爲向來所未見 
　　一爲官與官未有之歡迎一爲民與民未有歡迎此亦南北遙遙相對之一事 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[近感錄] [  朱鴛]  
　　一日余偶入城於城堵上見開小學敎員預備會於某處之露天揭示余念吾縣有小學及小學敎員亦幾二十餘年矣何止於纔稱預備旣而詢之知者則加薪會之換言耳夫在米貴聲中吾人視各種工匠之加薪視爲必有之舉獨於敎員之運動　薪覺其志趣卑下耳吾人亦知小學敎員之月入至低當此時會其生活恐慌不言可知然則何故不以加薪運動爲然耶則此輩平日之於敎育本視爲一種受雇之業取薪以支衣食住無所謂敎育也敎育之道不知深究而惟加薪之是謀是爲可鄙吾人於此可悟省中對於小學敎員之薪規定太低遂使有學者爲薪所限不肯從事於此而以重要艱難過於中學之敎育責任使孶孶爲食者肩之小學基本不佳能造來者之人材耶今欲國强首從加小學敎員之薪始俾得餘裕而自受訓練余亦不能以志趣之卑下辱之矣至於各工加薪一事萬不能解决生活之恐慌生活恐慌正可爲吾人奮鬭與建立之敎訓可知最後解决之法在彼而不在此也 
筆剳 
[冥罪記] [  紓庵]  
　　烈日高懸署氣重濁余畏之則惟科頭跣足搖箑揮汗納凉院陰時與吾友張舍我縱談豆棚瓜架下恣言時事顧多寡歡之論談次涉及小扇子槍斃某某事舍我肅然曰某乎入地獄矣余駭然詰其何從知之張曰有友退居林下與某有世誼日前語我其事謂某慘死年餘其愛妾之子僅五六齡一夕方掇碗食忽碗墜地面色如灰口溢白沬顛仆於地氣絶矣家人驚極撫其胸微温沃以湯水炊許乃甦張目遍視家人喟歎曰别來皆無恙乎家人審非童子之聲乃主翁音吐意必靈爽憑藉足恭問曰君爲我家主人乎童子頷首曰誠然衆猶錯愕莫知眞僞一黯僕授以筆曰主翁試書字童子受筆就案草書其疾如飛家人驚視則宛然當日字跡也羅拜堂前其妾哭愈哀童子傴僂而撫之曰卿母悲此前世事定數也妾問魂何來歸冥中亦安逸否答曰惦念家人而來然夜台乃大苦一妾以夫死以非命坐屋隅啜泣童子步近其妾慰之曰我以誤殺三百人奪壽四旬應於昨年慘死第不應死於徐某手耳妾又問幽冥何罪答曰居第六層地獄獄中多蛇蠍生翅能飛每集獄囚身而螫之至無完膚而去受螫毒發痛徹心肺膿血奔流卽亦不死及愈瘢痕未退則蛇蠍又集攢螫如故循環無有已時獄内黑暗無天日陰風砭骨每夕給一餐粗爄不能下咽半月一鞫訊至期即有鬼來導去鬼大惡梗直不受賕囑非如陽世之隷役惟貪賄是務鬼以舉鞭笞脊爲樂丁丁然久鞭骨斷則鬼撫摩而接續之我會以其慘毒白於閻羅閻羅但笑不語而鬼之私刑加我尤毒矣我知地獄沉寃不得昭雪後乃不敢更言鬼惡 
而閻羅殿上尤多毒刑甚於世上萬倍但刑難毒顧終不死妾聞語大働泣問醮禳亦能解得冥罪否答曰醮禳之事社　騙術無濟也惟爲善或挽天怒妾又問旣居地獄那得自由答曰倪之背盟賣友徐之越法殺我閻維知其寃抑放我一年使與倪徐算賬期滿即須對簿冥廨妾齒震曰冥中無私如此可畏也頃之童子側首視天曰公務在身不能久滯去矣童子遂如死救之乃蘇於是家人痛哭不止舍我又曰我友忠慤度不僞言紓　乃合十仰天嘘曰冥中無地獄然惡人多不能不設地獄也 
 
[莭錄弔古]  
藝評 
[南部枝言] [  天亶]  
　　近日所演諸劇有一端爲余大不滿意者蓋其亂改戲名譬如思凡下山不曰孽海記而曰僧尼會伏虎醒伎不曰醉菩提而曰濟公傳試問孽海茫茫回頭是岸此八字之義旨與僧尼會相較孰優孰劣或曰方今文學界崇實不務虚僧尼會三字直捷痛快余曰不然崑曲爲舊文藝之支派當然循軌守舊不能隨意逾越範圍換言之白話文中或新體詩内 
　　戰塲文 
　　蒼蒼蒸民誰无父母提攜捧負畏其不壽誰旡兄弟如足如手誰旡夫媍如賓如友生之何恩殺之何咎柏生 
　　雜以駢四儷六之字面成何體統余嘗假定崑曲爲舊文學亂彈爲新文學崑曲引子自應堆砌字面亂彈當然撫拾卽是脫令王小二過年四老爺打麵缸等戲出場引子亦矞皇典麗接連一大套四六科白不成其局而李三郎蔡伯喈等角色亦如王小二口内之（廿八廿九三十日是我王小二個過年節）云云更不知所云此所以天蟾之濫改戲名余大不滿意醉菩提易濟公傳在彼意謂迎合社會心理乘新舞台之熟道以駕輕車殊不知喜聽新舞臺之濟公傳者决不因此三字而遂光顧天蟾之門况巿上流行之舊小說本有醉菩提及濟公傳兩種何必依傍門户褻瀆古人即以角色論崑曲之李道濟係生角今新舞臺係夏月珊所飾爲丑角人步亦步人趨亦趨見其愚拙也 
新聞拾遺 
[慈禧太后之指環] [  民]  
　　美國羅省魯士味士旅館之女主人巴朗有精裝鑲玉之金約指一枚其上鐫有華文表明此爲清國慈禧太后之物旅居其地之華人聞之咸往一覩莫不詫爲罕有最近有華僑簡某肯出重價購之巴朗堅不肯售但不知此物何時入其手云 
[南滿鐵路之箱屍] [  聲]  
　　奉天南滿鐵路有旅客裝運皮箱一口抵站後無人承領站中照例保管已七十餘日日前移動該箱見有水氣洩出奇臭薰人由站長開視則内貯十五六歲之女愫一具已腐爛不堪據醫生云實係病死然裝入箱内又無人認領恐尚有别項原因云 
[薄命女子投菴] [  陶齋]  
　　雲南路某雉妓院蓄有雉妓兩人俱有姿平時七下鳥待遇尚不過惡奈元緒公係著名淫棍稍忤其欲立施非刑兩人怨恨已久昨忽偕赴新閘路某尼菴水削髮尼懼不敢留並云淸凈佛地焉能庇護紅塵中人除了濟良不要惹禍兩女含淚而去旁觀皆憐其如喪家之犬云 
[裸體美人捉賊] [  亶]  
　　前日天氣炎熱重慶路馬德里有王某者爲某洋行大寫其老宅在城内是處爲其新納之小星所居是夕王尚未歸其妾赤身在晒臺上納凉適樓下二房東外出購物門未下閂爲宵小掩入上樓圖竊王妾情極大呼捉賊賊即反身奔逃鄰人聞聲畢集賊已遠颺而一幅裸體美人畫已爲先入者得窺王妾紅暈兩頰羞愧不止云 
小說 
[社會小說衆醉獨醒（一一七）] [  瞻廬]  
　　第二十回誇妙發明寶訓設神位崇拜先師 
　　慧姑道母親正待發表聽得爹爹進來才不說了畢竟有何變幻請爹爹告訴孩兒知曉子才道你說越是講平等的越是重階級此語定有來歷你何妨講給我聽慧姑道爹爹先講了孩兒再講子才笑道現在最流行的便是交換條件不道此風傳播到家庭父女倆談些閒話也有個交換條件說着又向朱氏道父與我下個斷語畢竟誰先講誰慢講朱氏正待冋答聰生郤搶着說道我不要爹爹講我要姊姊講小王子遇見妖怪烏鴉公主招親聽來很有趣的姊姊快講爹爹不要講大家聽了都好笑朱氏笑向慧姑道老的小的都要聽你講你便講了罷慧姑道方才說的幾句話是指校長安子虚女士而言安女士蒞校的宣言書說甚麽﹃敎育之下一律平等本此宗旨以平等二字爲本校之校訓﹄這幾句話想爹爹母親都還記得朱氏道這張宣言書是在會場上派給來賓的我也曾見過記得這幾句話是用大號的鉛字印出子才道可不是呢宣言書旣這麽說并且校裏的應接室也懸掛着平等二字····聰生睜着兩隻小眼晴聽了片晌一句都不懂竟大磊的失望拖着王媽自向别處去游玩慧姑道這平等二字現在依舊張掛着筆勢雄厚墨色鮮明一些兒不曾走樣若說兩字的内容竟是背道而馳變做了層層疊疊的階級可見平等名詞不道是紙面上的空談應接室裏的點綴品說時便把六日内校裏經過情形一一說了講到張女權怎樣應試安女士怎樣舞弊龐貴珍怎樣點戲女校役怎樣抱怨子才夫婦聽了不免又氣又笑又講到龍蝦敎員怎樣打扮怎樣談吐怎樣曲背彎腰怎樣咬文嚼字 
[自由談之自由談] [  鵑]  
　　排日苦熱聞頗有觸熱死者彼熱中名利之人顛倒名場利藪中樂而忘返吾知其他日亦終以觸熱死耳 
　　氷山易倒不足恃也安福寄生物何止千萬夙以安福爲氷山者乃隨之俱倒矣不倒之氷山惟有於北氷洋中求之 
 
 

Page 15

 
 
   
 
 

Page 16

 
 
常識 
常評 
[惡言考（續）] [  老圃]  
　　駡人曰飯桶古亦有之論衡腹爲飯坑腸爲酒囊金樓子禰衡曰荀彧可與强言餘皆酒甕飯囊顔氏家訓今世士大夫但不讀書乃飯囊酒甕也荆湘近事馬氏奢僭文武之道未嘗留意時謂酒囊飯袋 
　　駡人曰娝匹才切說文娝不肖也今俗謂形似乞丐者曰叫化娝謂凶狠者曰殺娝寗波語曰惡娝子 
　　寗波語駡人曰婊子生無錫語駡人曰婊子養婊字見於集韵女字也非娼妓意輟耕錄謂婊子賤倡濫婦之稱其字作脿从肉要皆非本意考國策齊王怒曰咄嗟而母婢也此語當與婊子生婊子養同意說文訓女之卑者曰婢鄭康成註内則訓婢曰賤人是卑賤之女通稱曰婢不必如今俗雇買之婢婢从婢聲古韵入支部而多轉入宵部故蟲蛸轉爲螵蛸左髀轉爲左膘此外支宵相轉者更不勝枚舉以此例之則卑聲轉爲表聲婊子即婢子也娼妓爲卑賤之尤稱爲婢子與古義適合轉爲婊子與音理亦符曲禮左傳屢稱婢子皆爲謙辭猶自稱曰妾妾婢本古罪人之稱按周禮當入於舂稿左傳陳人使婦人飲之酒所爲婦人卽婢妾之類亦卽今之娼妓觀此則國策所載齊王怒駡之惡言實相沿至今而未廢而其他惡言斥人之母者皆此語之變相也 
法律談 
[訴訟須知] [  樊]  
　　訴訟有行政與司法之别而司法訴訟又有民事與刑事之分兹將關於民刑事訴訟上最要緊的幾點署在下面凡不幸而涉訟的同胞乞注意焉 
　　　（甲）民事訴訟凡因田宅婚姻錢債糾葛發生的交涉就呌做民事爲這種事情涉訟公庭便呌做民事訴訟這種訴訟官廳是採不干涉的主義人民不告官官就不管了就是告到官廳還要節節徵收訟費嚴杜那些土痞光棍敎唆人濫訴的毛病所以兩造遇有爭端萬不可輕易告官總應該請出親族或是中證或是隣里同行同業的人來先居中處理一番是非曲直自有公論這個時候兩造就要曉得見幾要聽人的勸解作退一步想忍點氣喫點虧那還有糾纒不了的道理嗎萬一事到頭來必要經官解决到了訴訟中途也還是要莫忘却論語和爲貴的一句話可放下且放下能了結就了結切勿纏訟不休害人終於害己 
　　（乙）刑事訴訟此爲國家對於犯罪人的訴訟以犯罪人爲被告國家爲原告凡執行檢察職務之官吏均能代表國家做原告官所以刑事案件已設廳的地方提起公訴之責任歸檢察官未設廳的縣分縣知事有逕行提審之職權至本案有没有人來告訴告發都無什麽關係僅僅親告罪是個例外所以君子懷刑就是說犯法的事做不得但犯法的很多刑律四百餘條何曾個個人能讀大概不好色不貪財不使氣不作僞不沾染嗜好不侵害他人這幾樁做到了才能彀免去犯罪的嫌疑還有一件最要的事就是不可虚僞告訴如本係民事居然揑造情詞告言人罪者照律仍要辦罪這眞是不犯着呢（乙種酬） 
衛生叢話 
[食具衛生的商榷] [  漣]  
　　病從口入這是中國人的老古話近來西人最注意口的衛生甚麽流行病啦時疫啦皆由飲食之故所以口的衛生是很緊要的近來留意口的衛生的很多不過食具的衛生未曾有人說過常人亦不十分注意鄙人爲社會謀利益起見不得不盡我所知縷述於后 
　　中國所用的食具是入口和箝菜的箸匙等不分兩種故有一人生病就傳染全家這豈不是大半由箸匙等不分之故嗎故西人會食時切忌將箝菜的箸匙等入口恐有微生蟲由箸匙傳染他人這就是防備疾病侵入的良法近來學校如蘇州東吳大學和嘉興秀州中學會食的時候必分食具雖然不能稱爲完善然而於衛生及經濟方面（較用他法改良食具的費用）却是有許多的益處深望各處學校公共會食場及宴會等請採用之兹將其辦法列舉於后 
　　（一）分菜會食法（如秀州中學） 
　　何謂分菜會食法就是定製置菜具一劃分爲兩一旁儲葷菜一旁儲素菜每日將菜蔬分爲兩種分置二器各由食者自擇其一其菜之分配由敎員配準二種同等之滋養料食後將食具共置沸水中其利有三（一）免傳染微生蟲（二）不致有疾食之害（三）後至者不致有向隅之憾 
　　（二）分箸匙會食法（如東吳大學） 
　　何謂分箸匙會食法就是會食時將箸題備置兩種如箸之長者爲入口箸箸之短者爲箝菜箸不可誤用小匙爲抖湯之用大匙爲入口之用以小匙之湯傾於大匙中如此方可入口食後將食具必以沸水滌濯之初辦時頗覺不便久之自無誤用及不便之虞此法余以爲較用他法爲善不知識者以爲如何 
　　飯碗亦爲傳染疾病之媒介故食後亦宜置於沸水中洗浣淸潔而後可若有疾病的人一切食具皆宜分置不便混雜致傳染他人謹愼若此則食具上之危險可無憂矣 
　　（乙種酬） 
商業叢話 
[錢莊添聘女職員之商榷] [  自笑生]  
　　日前劉夢雷君錢莊添聘女職員之商榷一篇余亦極其贊成今就余意以爲錢莊决可添聘女職員之理由分言於後一賬 
　　賬房分内外賬内賬則淸賬是也專司過賬與月終開淸單計算存欠欵項利息外賬有洋房（管洋錢）進出水（管銀子）滙劃之别其中以滙劃職最重要事亦最忙滙劃者何則管理銀票劃滙銀子之職也然其事均不難爲洋房僅須會看洋光進出水與滙劃只須善書算者皆可充任苟細心視事必無錯誤女子心細於男子且性靜管理賬務極其合宜此余敢言女子决可勝任也 
　　一跑街 
　　此層女子尚不能勝任蓋吾國商店無一女職員且男女界限太甚舊式商家更乏開通之士視女子爲男子之玩具以爲女子如在會社服務男女接觸旣近淫風必盛此蓋老式眼光看事如此無可如何也惟今日解放聲浪日高將來女子商店必多而男子之老式眼光亦漸消滅跑街一職或可以女子充任之矣 
　　以上二層旣均可以女子充之矣然謂女子於錢莊中今日即可佔一位置是又不然蓋錢業有董事會長每莊有經理協理大凡此輩俱具老式眼光尚乏新智識與新思想且皆惟惟長之馬首是瞻决不敢獨自創舉要亦錢莊非他業可比如同行不知則金融不能流通（銀子不能划滙）故欲保其營業不敢違衆而獨爲也 
　　關於信用一層不須視各業之老式眼光如何而定决非一二人所可爲力也余故曰女子之能力未嘗不可於錢莊佔一位置特恐其解放幸運猶未達到如此地步耳 
　　且有才能及新思想之女子願否在此老式錢莊中服務是余欲轉詢吾女界同胞也（不受酬） 
道德叢話 
[少年箴] [  尤敦睦]  
　　勿肯從　勿自大　勿依賴　勿自餒　勿欺人　勿自欺　勿謊語　勿奢華　勿臨渴掘井　勿作過分之要求 
勿侵他人自由　勿借端舞弊 
　　須自治　須自制　須自决　須互助　須忍耐　須勞動　須謙恭　須發展自已之本能　須儉約　須勤奮　須 
[噫此之所謂公德心雲]  
　　勇於改過　須具改造自己之能力　須具博愛之精神須預定將來之計畫（不受酬） 
[西方格言（一九）謝介子選譯]  
　　令汝爲世所需則世必有以報﹁伊慕深﹂（ＥＭＥＲＳＯＮ） 
　　一事不克定人之善惡﹁英吉利諺﹂ 
　　收穫之豐歉本諸地子女之優劣本諸父﹁德意志諺﹂ 
　　眞友知於患難﹁土耳其諺﹂ 
　　無善因斯善果﹁和蘭諺﹂ 
　　不願爲狼者母衣狼之皮﹁意大利諺﹂ 
　　忍耐可以補救弱點反是則徒虚耗能力﹁高而登﹂ＣＯＬＴＯＮ微火能焚巨廪﹁英吉利諺﹂ 
　　肉食之鳥恒不羣棲﹁葡萄牙諺﹂ 
　　有法律而不力行不如無法﹁丹麥諺﹂ 
少年常識 
[中華童子軍之經歷與前途之希望（續）] [  行知]  
　　（三）江蘇省敎育會提倡中華童子軍江蘇省敎育會職員沈君信卿黄君任之曁上海縣敎育會前會長吳君畹九等屢與租界童子軍敎練員姚君麟書李君啓藩等妥商辦法訂定簡章發出通告書請各學校敎職員蒞會宣佈宗旨并山姚李二君將心得之　侃侃而談合座爲之動容姚君等又擬改用中國口令用華語指導灌輪愛國主義華界童子軍雖與租界童子軍相聯合而主權悉操於華人之手衆大爲贊成於是上海華界各學校童子軍先後成立民國七年江蘇省敎育會開辦童子軍敎練員傳習所商請敎育廳行文各縣派體操敎員到省敎育會傳習八年又辦第二班敎練員傳習所其一切經費悉由全省各縣分任而由省敎會酌加貼補後又議决各師範學校均添授童子軍敎練法一課於是江蘇全省童子軍漸有普及之機此省敎育會提倡童子軍之略史也 
識字捷法 
[應用字] [  濟滄]  
　　口人所用以言語飲食者也篆文作　象其形又出入要隘之處亦曰口如洞口谷口之類又兵之刃曰口 
　　目人及動物之視宫也古作　後改爲　（衆字上之四四即　字）今乃作目又作視字解又凡事物之分别叙次者曰目如網目條目節目科目等是 
　　耳主聽之官篆文作　外象輪郭即竅也又凡物有象耳形者曰耳如鼎耳是又作句尾虚字用猶言﹁不過如此﹂也 
小說 
[模範商人（五二）]  
　　羅品生搶着說道好一個小無賴虧他一副伶牙俐齒說得倒像眞的一般然而他過去的歴史我們都已知道了他是個罪犯的兒子自己也曾犯過罪如此他口中說的話誰還能相信呢沙伊士先生他不是說牙癢癢地恨着你麽旁的人說要不利於你彷彿是代他報仇他正歡迎得了不得那裏還肯忠告你况且他還說有一注錢給他又何樂而不爲呢所以他說的話毫没價值全是撒謊凡是有見識的人决不輕意相信我以爲你老人家也不必費了很寶貴的黄金光陰聽他說胡話了嘉德大呼道我的話没有說完還要他多聽幾句這是我應該說話的時候了我痛恨沙伊士原是實在的但我不願意借着這種無恥的事報仇大丈夫做事正大光明就是報仇也要正大光明顧全自已的人格我爲甚麽拒絶他們就爲了這個道理這三個奸人丨賴西羅品生大衛他們想把錢打動我的心給他們守着秘密我不答應說已做了文章定要登在大音報上給大家知道當下他們三人中不知是誰猛可的把甚麽鐵棍當頭打了我一下我跌倒在地暈將過去他們料已把我打死了就抬到山中去抛在那魔鬼洞裏誰知上天佑我那當頭的一棒旣没有打死我抛下山洞去時也没有跌死那山洞底恰恰有一個水潭子在着仗着這水就救了我的命坐守了幾天没有渴死末後救星來了那瞎眼的老頭兒同着他的狗不知怎樣尋到山中來京尋見我在那魔鬼洞中接着便去邀了好多人來把我救起此刻我纔能趕到這裏來揭開他們奸人的黑幕羅品生嚷道這些話從頭到底都是謊話他只是信口胡說不能證實的嘉德接口道我能證實這件事現在我先要忠告沙伊士那小桃礦實在是一個空空的地窖子不值甚麽錢的我曾到過那礦中去親見羅品生和大衛在那裏撒着金屑做幌子騙人他們知道了我到過他們礦中便着了慌當下就趕到我報館中打算把錢塞住我的嘴這些話都是實話我敢當着上帝立一個信誓這當兒大衛再也耐不住了他本已喝了許多酒又被嘉德的一番話提足了滿腔怒氣就不顧甚麽利害立時拔出手槍指着嘉德一壁切齒咆哮道天殺的你把我們的事全個兒破壞了上回便宜了你没有結果你的狗命今天可要在你身上嵌一個彈子咧瞧你可吃得了吃不了說時遲那時快只聽得砰的一聲那手槍口已飛一個子彈來 
 
 
