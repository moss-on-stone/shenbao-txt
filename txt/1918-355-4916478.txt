# 1918 - 355 - 4916478

 

Page 1

 
 
   
 
 

Page 2

 
 
時評 
[代表與軍人（冷）]  
　　京電謂南方代表中有軍人和議將又有頓挫據本館接香港電所聞或不盡然然以京電之意觀之似北方不以軍人預聞和議爲然欲以示以後文治治國之義也此其義我意南方亦必贊同 
　　雖然我以爲軍人不干政之義不僅在代表已也旣有是義則以後和議之進行决不可使軍人稍有所關係假使雖無軍人在代表之中而所謂代表者仍爲軍人所掣肘則又無異代表軍人也願兩方共注意之 
[命令]  
　　十二月二十六日大總統令内務總長錢能訓呈准江西省長戚揚咨請任命郭會霆試署江西九江警察廳警正應照准此令 
　　又令日本男爵軍醫總監石黑忠愼給予一等文虎章軍醫監下瀨謙太郎藥監羽由益吉獸醫監武貴喜一郎均給予二等文虎章陸章二等獸醫正野口次郎晋給三等文虎章陸軍三等軍醫正小菅勇給予四等文虎章此令 
　　又令日本軍醫總監鶴田禎次郎本多忠夫坍給予二等大綬嘉禾章此令 
　　又令傅嶽棻孫培晋給二等大綬嘉禾章丁道津晉給二等嘉禾章此令 
　　又令馬佩章給予二等文虎章此令 
　　又令錢泰給予三等寳光嘉禾章此令 
[專電]  
　　北京電政府得探報西南代表已定派章行嚴胡漢民唐繼禹黄文化之弟某及海軍中之某君等惟北方代表無軍人此信如確將又生問題（二十八日下午七鐘） 
　　北京電午刻府餞各代表除施愚已南下九人皆到徐親列席演說大要言同一國家本無所謂南北南北兩字其理卽不可通惟以之爲代名詞而已諸君此行當爲國家人民着想有兩種義務曰爭曰讓凡有害於國家國民不能不爭無害於國家國民均可以讓至西南數省亦應爲之設法惟再須擴張勢力亦屬不當歐洲和議將開總望國事自行解决以一致對外云（二十八日下午七鐘） 
　　北京電各代表在院宴會錢演說以和平統一爲前提一致對外爲共的關於法律以多數輿論爲基礎至善後問題如經費等項亦曾提及最後則言厲行民治又議及陜閩問題因段派非常激烈尙無具體辦法（二十八日下午七鐘） 
　　北京電解决閩陜之具體辦法（一）兩方不得再進兵（一）劃出兩方軍隊駐紥區域及界線（一）兩方各在駐區内實行剿匪（一）兩方派兵會同剿匪（一）此項辦法以和議期内適用之和議告成即由兩省自辦（二十八日下午三鐘） 
　　北京電蔡元培王寵惠發起國民制憲倡導會政黨多贊成加入（二十八日下午三鐘） 
　　北京電熊梁携手南下所抱主旨監督代表補助和平（二十八日下午三鐘） 
　　北京電安福分裂王揖唐求爲外交委員以漸脫離府已照派（二十八日下午五鐘） 
　　北京電王正廷之地位與駐英法美各公使同將來任命爲專門大使陸則爲全權特使俟統一發表（二十八日下午五鐘） 
　　北京電湘陜兩督决定撤換繼任人物正接洽中（二十八日下午三鐘） 
　　北京電新國會憲法起草委員昨開茶話會决定以衆院小議場爲會所訂三十日選舉委員長（二十八日下午三鐘） 
　　北京電皖鹽加價稽核所自接各團體反對電後轉詰鹽署甚嚴現署覆稱祇得同樣報告未據地方長官正式咨到眞相不詳根會辦因派某洋員馳往澈查將提出得大交涉（二十八日下午三鐘） 
　　北京電小幡呈遞國書中有貴國南北意見亦漸融和統一和平即將實現等語（二十八日下午七鐘） 
 
 

Page 3

 
 
　　北京電李蘇督電接贛電年關伊邇待發欵項無人擔任請僅地中央務飭陳督迅速返贛（二十七日下午一鐘） 
　　香港電南方媾和代表擬定如下（一）孫文代表胡漢民（二）岑春煊代表章士釗（三）湖南代表彭允彝（四）四川代表秦廣禮（五）雲南代表唐繼虞（六）貴州代表王伯羣（七）廣西代表曾彦一說崔漪（八）廣東代表郭松年（九）陜西代表李述膺（十）海軍代表饒子和（二十七日下午二鐘） 
　　香港電督軍省長諭警廳停止省議會休會期内集議（二十七日下午二鐘） 
[路透電]  
　　亞姆斯特丹電柏林消息柏林開大會討論新制度議定以選舉之總統爲政府元首其權介於美總統與英皇之間總統依國會原則組織内閣另以各共和聯邦之代表組織議院輔助内閣其地位等於美國之參議院惟議院不得于預各共和聯邦之獨立聯邦之數共約十四五是日會議内務總長與奥國公使均列席（二十二日） 
　　亞姆斯特丹電柯爾尼斯市民報載稱英國斐蒂海軍大將談判休戰時並未要求德國交出Ｕ字第二十九號潛艇因該艇曾擊沉英國巡艦三艘建有榮耀戰績之故但該艇德兵貪得德政府所許駕駛潛艇赴英每人應得之馬克五百枚竟將該艇交與英國（二十二日） 
　　亞姆斯特丹電開塞爾電稱興登堡上將於耶穌聖誕節發表示文稱讚德軍並詆責抱破壞主義之僉壬剝奪軍官之職勳章與武吕以行瑣細之報復（二十二日） 
　　亞姆斯特丹電柏林消息選舉結果一月二十五日可以揭曉國會將於遲一星期召集至少將集議八星期之久開會地點尙未擇定巴登第十四軍團司令高太特將軍下令陸軍中人應選舉社會民主黨及非社會黨人員兩黨現合力反對斯巴逹克斯團（二十三日） 
　　巴黎電晨報載稱發起國際同盟者將按下列之程序進行（一）協約國政府宣布根本要則即國民有自决權故限制軍備與仲裁制均須强迫實行（二）應令各國承認此種根本要則繼乃討論和約詳欵（三）由各國大會解决國民間之關係並中立國列席問題德國須承認懲辦罪魁繳付賠欵後始能容其譽會（二十三日） 
　　巴黎電一九一九年之初此間將開協約國大會美英法意比均有代表與會以期制定將來天空航務之基礎所討論之主要問題爲防杜偷越關卡辦法及防杜德國郵務或商務飛機能迅速改爲襲擊飛機之辦法該大會之决議將列入與德及德之舊日與國所訂之和約（二十一日） 
　　瑞典京城電愛沙尼亞公報云過激黨之軍已佔據杜爾巴愛沙尼亞之軍現正在維森堡陣線退走德軍現向里加前進（二十三日） 
　　瑞典京城電二十日愛沙尼亞當道發表公報謂杜爾巴東面有戰事過激黨之軍佔據華克站英艦隊巳於十五日離里伐爾（二十二日） 
　　丹京電里加消息比斯柯夫之過激黨槍斃所指爲之反對革命黨四百六十人（二十二日） 
　　丹京電彼得格勒消息俄國於戰爭中共損失九百十五萬人其中死者佔一百七十萬殘廢者佔一百四十五萬傷者佔三百五十萬餘二百五十萬乃爲敵國軍所俘（二十二日） 
　　丹京電駐俄丹使業已回國據稱過激黨政府深知今自保之計唯在煽動各國之革命過激黨聲稱協約國如佔據波羅的諸省與鳥克蘭則彼等使英法之兵革命一如德兵然彼等所恐者爲協約軍之佔據彼得格勒與莫斯科耳丹使又稱中國遣散之兵士加入俄國紅旗軍者共有數千人近由俄回國之華人一批其中且有曾受訓練之革命運動家多人協約國之出兵一時尙不致受有抗拒惟至來年春間抗拒將大見劇烈該使末稱奥人名賴台克者在莫斯科設一學校訓練世界各處所往之煽亂者以期將來各回本國傳播過激主義（二十二日） 
　　墨爾邦電維多利亞議會通過議案凡各商品均須標明製造之國名並禁止德匣商品於巳過稅關後貼用澳大利亞製造字樣各商品之不照例淸楚標明者應加没收其負責者須付罰欵（二十三日） 
　　華盛頓電墨京消息德政府巳召回駐墨德使愛克哈特氏按前德外相齋末滿博士於上年一月十九日曾有公文建議如美國加於協約國方面共同作戰則德墨兩國應聯盟以拒美國即致與該使者也（二十二日） 
　　維也納電駐奥英國紅十字會主任電稱若不即以糧食運至維也納則餓死者將有二十萬人之多今人民已紛紛如蠅而死（二十二日） 
　　巴黎電飛機一架由特萊凡飛出翻落於巴黎附近羅佛地方駕機之英員登時殞命美國羅特將軍亦受重傷（二十三日） 
　　倫敦電航務大臣美克萊爵士語客謂航務現局已較前安定戰時所不介意之各航路將陸續有商船往來並料政府目下所行之管理船舶制不日可以取消（二十三日） 
　　倫敦電愛爾蘭杜白林等處均開會通過决議案請威爾遜總統一游愛爾蘭（二十三日） 
　　華盛頓電共和黨領袖參議員洛巨氏主張將威爾遜總統提出之大綱十四條中之五條展緩至和局告成後再行舉辦即國際同盟海上自由秘密外交經濟保障裁減軍備是也據謂與德商訂和約爲今日急務其事至爲艱鉅若再提及種種建議而同時進行恐將敗壞一切云（二十一日） 
　　倫敦電威爾遜總統與其夫人二十六日可抵杜佛由庫諾德公爵迎迓繼即乘火車赴倫敦英皇英后將出迎之於是驅車至白金漢宮與英皇英后私宴二十七日晨間與下午會晤内閣各員晚間宮中將開正式宴會二十八日受倫敦城之歡迎晚間由政府開宴欵待二十九日往游加里斯爾即其母生處三十日受孟哲斯特之自由權三十一日離英（二十二日） 
　　巴黎電威邇遜總統曾與美國管理糧食員胡佛氏會商德國糧食現局美國糧食官員得確實消息德國糧食狀况不若德國當道所云之窮迫故美國先濟與國次濟中立國後濟德國之决心未能更變威爾遜總統由英歸後尙擬至意比兩國一游並巡閱法國受兵燹之各鎭然後辦理媾和事務西班牙皇致電法總統謝其所贈之勳章措詞甚爲誠摯蓋法總統因西皇對於法俘頗爲出力故曾贈章誌感也法西邦交今巳呈露新氣象（二十二日） 
　　倫敦電今日有倫敦士女二百萬人竚立長二哩之街道左右歡迎美利堅總統各街道密懸旗幟隨風招展威爾遜總統與英皇及康諾德公爵同御花車護以皇室騎兵衛隊當經過密行之兵士中間時歡聲雷動其盛爲歷史上所未前有威總統稅駕於白金漢宮宮前半圓式之聚會所亦集有二十萬人威總統抵宮後半小時内歡呼之聲接續不已威總統曾偕英皇出現於廊下英后手揮小美旗與威總統夫人瑪麗公主康諾德公爵同立左右歡呼之聲歷久不巳威總統大爲感動以寥寥數語致謝倫敦公民之竭誠歡迎威總統此次由加雷乘船出發時有法巡艦六艘護送至海峽中流即有英軍艦六艘迎護至杜佛港由康諾德公爵逹維特大使迎之登陸同赴火車站由杜佛市長宣讀歡迎詞總統答曰君歡迎余等備極誠摯今晨航海至爲安適雖浩海汪洋亦復加惠余等未履英士時所預料之歡樂得此彌彰吾人共處患難乃成至友蓋惟了解相通宗旨相同始克訂交也戰中之困苦與犧牲雖至可怖然在他日迴思之將覺困苦犧牲非屬徒然蓋經此一番困苦犧牲各大國間始有了解而互以永遠維持直道與公理爲謀不僅予世界以安甯杜絶不正當之侵略而已也余今抵此欣感交集此來予吾人以彼此證印心思之機會君等所抱之意志與余等同現將竭其所能以解决戰局矣余謹謝諸君之歡迎並請國人之名義致敬禮於諸君云云於是威總統等乃入火車赴倫敦英皇英后公主首相及内閣各員海陸軍主要軍官均候於車站月臺威總統與其夫人下車後與皇室各員會晤時至爲歡洽一行人衆離車站之際倫敦塔與哈愛特公園均鳴砲四十一響敎堂鐘聲鏗然車站周圍羣衆歡呼極一時之盛車抵瑪爾波羅邸附近瑙威皇后亦率其子女立於道旁君衆後退讓之威總統車過其前時傾身與之行禮以答后之揮巾致敬英皇亦向答禮焉途中且有美國海陸軍官擲花於威總統與英皇車中並威總統夫人與英后車中迨入宮受欵待後威總統與其夫人並皇室諸人均出臨廊下英后以英旗一面授予威總統威總統即向羣衆揮旗片刻維時且有飛機五架翱翔天空羣衆歡樂之狀不可言喻（二十六日） 
[法國無線電]  
　　里昻電巴黎聲報載稱近東聯軍總司令台斯泊萊將軍當於數日内行抵巴黎係政府召之會議協約國在東歐之動作云（二十七日） 
　　里昻電報紙載稱法政府爲增進巳脫離覊絆區域之供給糧食事業而尤注重法國北部各省因道路破壞鐡道毁損而交通上尙呈多大之困難决定利用休戰後所擱置之轟攻飛機此類試騐實非第一次當戰事中軍用飛機曾屢次奉命運糧供給暫時與主隊隔絶交通之前線軍隊其在末沙泊塔米亞巴力斯坦．馬其頓．等戰區利用飛機供給糧食尤數見不鮮殊予軍隊以寳貴之助力云（二十七日） 
　　里昻電比京消息德軍委棄重要軍需品一批於末森之運輸車站其中發現緊閉之貨車一輛載有小木箱共裝德幣約六百萬馬克該車巳謹愼守衛立即送往恩凡爾（二十七日） 
　　里昻電蘇尼克消息巳狄斯溪朗特士丁報載稱法軍步兵一大隊奉福煦上將之命開入芒赫姆（德國聯邦巴登大公國之一城）此舉殊非永遠佔據該城乃係監視芒赫姆附近之俘虜營因該營現集有俘虜約萬人靜待釋放故也福煦上將此舉係因芒赫姆附近一營有俘虜數人被戕並接有各種訴狀申訴德人虐待協約國俘虜之故（二十七日） 
　　里昻電十二月二十七日巴黎倫敦間匯兌率英金一鎊合二十六佛郎法國公債劵市價如下三釐公債六十一佛郎五五一九一七年四釐公債七十一佛郎一○一九一八年四釐自由公債七十一佛郎七五五釐自由公債八十八佛郎二五（二十七日） 
　　里昻電法國國防公債募集之數其中除去更調新劵及還本之外至十二月上半月爲止計逹一千零二兆若以此項成績與最近兩月特别之成績比較其數巳逾半年來平均之數甚鉅絶堪注意（二十七日） 
[美國無線電]  
　　華盛頓電威爾遜總統昨日安抵倫敦英皇英后率康納脫公爵與佐治首相在車站恭候英皇與康公爵偕威總統同乘花車直赴白金漢宮沿途觀者逹二百萬人排列長二英里車行之道左右站立兵士數行圍繞花車者爲皇家馬隊威總統甫離車站倫敦古砲台上及海德公園中同時各鳴敬砲四十一響隨花車以行之平民約數千人沿途高呼此種歡迎可謂破天荒第一次矣（二十七日） 
　　華盛頓電陸軍總長貝克今日致書下議院軍事委員會會長主張立即恢復自願投軍制而銷廢選兵制且限制徵兵之期以戰事休止爲終等語（二十七日） 
　　華盛頓電潘興將軍今日電告應當早日調回之駐法美軍隊花名錄（二十七日） 
[各通信社電]  
　　北京電昨日外交部電致留美之王正廷云請速赴巴黎列席媾和會議（二十八日） 
　　北京電安福派聲稱錢總理有犧牲新國會以求南北妥協之意正在運動排斥錢氏一部分議員已將此意訴張作霖（二十八日） 
　　北京電本日午後參議院開會出席者一百餘名駐瑞士公使汪榮寳同意案以九十六票通過駐比公使魏宸組同意案以九十五票通過（二十八日） 
　　廣東電綜合南方各政黨對於時局之觀念除軍政府之一部分及政學會中與陜閩有關係之分子外多主張南北爭執之問題總須由和平會議討論解决故皆望速開對等之會議此外各政黨及政學會中與陜閩有關係者多主張不但須停止閩陜之出兵且須令所有該兩省之北軍撤回原駐地點一如徐世昌發表停戰命令時之狀態並須以上海爲議和地點以此兩事爲議和之前提須積極監督軍政府以期貫澈此宗旨（二十七日） 
　　廣東電據消息靈通之某氏之談話云觀此次北方議和代表之人物足見北方善於分配各黨派關係無一非具有政治之手腕者朱啓鈐爲徐世昌關係方樞爲段祺瑞關係吳鼎昌爲梁士詒關係劉恩格爲張作霖關係江紹杰爲倪嗣冲關係徐佛蘇爲研侒系關係皆係老練之政客將與此輩奮鬭之南方代表須有非常之决心與努力以對付之云云（二十七日） 
　　廣東電軍政府選定南方媾和會議代表其候補者之標準每省各派一人大約擬定如左日來正在諮詢各省大約今日政務會議可以决定軍政府方面代表章行嚴廣東代表第一胡漢民候補郭松年廣西代表曾彦雲南代表唐繼禹四川代表李肇甫候補吳永珊貴州代表候補王伯羣陜西代表李述膺候補趙世鈺福建及海軍代表饒子和候補魏士厚（譯音）湖南代表第一候補陳强候補彭允彝聞軍政府此項代表若提出議會未免議論紛生决定困難故以各省推薦之形式（此處電文不明）由政務會議决定之後再由各總裁出席議會說明時局急迫及四圍情態以謀疏通但各代表由軍政府簡任益友派及民友派是否承認頗爲疑問云（二十七日） 
　　廣東電孫中山致函軍政府質問伍朝樞歐洲媾和使節問題聞其文意頗爲激烈（二十七日） 
　　漢口電王督軍以阻礙南北妥協之閩陜問題及他枝節現已逐漸解决此時如再遷延議和恐生變態因派代表赴寗與李督接洽商速開議和局（二十七日） 
　　漢口電山東第一混成旅巳由湘撤退其先鋒隊業於二十五日送回原駐地點（二十七日） 
　　漢口電鄂省和平其成會已於本月上旬成立因正副會長皆被商界所占以致分裂今由省議會律士會及他政團重行組織以李開侁湯薌銘爲名譽會長正將開成立會聞王督軍曾捐助一千元以助經費（二十七日） 
　　東京電日本陸軍大臣田中中將關於極東俄領日本出動部隊之整理召還特行聲明曰我國軍事當局者因鑒於此次出兵之性質及内外之情勢故自從决行出兵以來常於卽减兵力一方面深知注意祇須足以對於與國能盡參戰義務並能供給作戰上之要求而無遺憾爲限度此外决不浪費兵力本年十月後貝加爾以東之作戰告一段落之時期曾經送還輜重及其他專門機動作戰所必要之兵力自是以後因出動地域之秩序巳稍恢復俄軍巳漸次復興乃决定祇須我駐屯軍與與國軍及新興俄軍互相協力得保極東之秩序爲限度節减兵力至最少之限度乃送還從征之豫備役及後備隊等約三萬五千人及其所屬之戰馬六千匹但極東俄領之情况尙未許我之兵力全部撤退仍須配置小部隊維持必要之實力與聯合與國軍協同維持極東俄領之秩序以支持堅實之中央勢力之確立及俄國軍人（此處電文有疑義）之復興云云（二十七日） 
　　東京電西園寺侯爵本日再赴興津定於一月七日回東京十日午前由東京啓程赴神戶（二十八日） 
　　東京電日本皇太子本日赴沼津避寒（二十八日） 
　　東京電提議多年至今未决之關門海峽海底鐡道現巳决定由鐡道院開工建築從明年起豫定囗囗（電碼不明）年完工其經費二千萬元之預算案將在本期議會提出（二十八日） 
　　東京電日本駒場農科大學稻垣博士近日因就於米飯爲物理學上之研究竟得米食國民生活上重要之發見蓋向來就於外國台灣米日本内地陸田米之缺點諸說紛紛莫衷一是其原因終未明瞭據新近稻垣博士之研究方知並非化學上成分之差異實係因物理學上成分之差異由是觀之可知並非營養價值有差異不過包米粒澱粉（即小粉）之細胞膜之柔韌性與附着性之缺少之差異而已如欲補足此項缺點祗須於炊時加入一成之澱粉則可得與日本内地水田米同等之美味以供通常食用也（二十八日） 
　　東京電舊金山來電云日本媾和特使牧野田爵等諸氏於二十六日抵埠受盛大之歡迎二十七日即曰凡媾和委員無論何人關於在巴黎凡爾賽討論之問題皆無議論之自由且曰在諸君及我等之前將見有新局面展開於全世界之水平線上將呈現一大榮譽之光輝吾人願在此擴大之局面内懷抱宏遠之理想并實行此理想俾全世界人類更得以自由生活此則吾人所誠心熱望者也云云（二十八日） 
　　東京電據東京朝日新聞報告曰日本政府因鑒於大戰爭之結果世界各國皆擬施行關稅政策根本上之改革以冀得爲戰後經濟戰爭中之優勝者故特組織臨時條約改正委員會以應世界大勢之趨向該委員會將以外務大臣爲會長由各有關係之官廳選任委員三十人以内云（二十八日） 
　　東京電淸和俱樂部業巳解散與無所屬合併組織新無所屬團（二十八日）以上東方通信社電 
　　東京電戰後趨勢世界各國皆將斷行關稅政策之根本的變革以對付經濟戰日本亦組織臨時條約改正委員會以應世界之大勢以外相任會長於今日發布任用三十人以内委員之官制（二十八日） 
　　東京電日農商務省通告准許取引所得爲台灣米及外國米之定期買受（二十八日） 
　　東京電日本數年懸案之關門海底鐡道茲鐡道院已定自來年起着手興工該工事費爲二千萬圓長七哩設計開鑿隧道於海底三丈之下（二十八日） 
　　東京電日支國民協會由會員决議對於日本將以兵器借欵剩額交付中國之風說向外務省警告（二十八日）以上共同通信社電 
　　北京電唐紹儀迄今日止仍堅持在滬開會未表示讓步意（二十七日） 
　　北京電代表吳鼎昌向人言上海空氣最惡會議與其在滬母寗在粤即絶對否認唐紹儀上海會議之主張現正由期成會幹部電唐調解（二十七日） 
　　北京電期成會陳明元首推蔡元培先南下熊希齡梁士詒張一麐谷鍾秀丁世嶧均與十代表偕行（二十七日） 
　　北京電龔心湛詳函皖同鄉京官叙述鹽斤加價情非得已請察諒維持（二十七日） 
　　北京電財政委員會事務主任張弧現正趕編財政各議案備提出南京會議（二十七日） 
　　北京電往西比利亞犒勞聯軍之靳雲鵬將應召先返京留丁士源辦理蕆事（二十七日） 
　　北京電熊希齡條陳閩陜辦法主張令西南退出停戰後所佔地劃綫互守分任剿匪政府可其議電李純商西南（二十七日） 
　　北京電閣員同意案經王揖唐疏通已歸一致有三十日投票說（二十八日） 
　　北京電元旦覲賀擬在太和殿禮官處正籌備一切（二十八日） 
　　北京電朱桂辛唐少川以個人意見互相表示大致趨向一途擬俟南北條件磋議成熟正式開會（二十八日） 
　　天津電湖北期成分會因爭會長將有兩期成會出現熊昨電王督調和（二十七日） 
　　奉天電三省聯防計畫張督經與孟督面議妥定并得鮑督同意前此出巡之說中止（二十七日） 
　　長沙電第三師第七師軍隊實行撤向後方退駐在株醴方面之山東軍隊亦開回原省（二十七日）以上中孚通訊社電 
[公電]  
　　李蘇督致軍政府商論解决陜閩辦法之兩敬電火萬急廣州岑雲階先生伍秩庸先生孫中山先生唐少川先生林悅卿先生武鳴陸幹卿先生雲南唐蓂賡先生均鑒天佑吾華諸君子商爲會議之策解决法律事實各問題期成永久之和平以立鞏固之國本純旣聞命即經陳明中央中央尊重法律愛護國家深願與諸君子解决進行共謀國是迭次商洽擬定於南京開和平善後會議雙方各派代表十人即舉一人爲總代表一切辦法奉雲階先生電復各方均已贊同仰見護法護國同德同心舉國聞之莫不引領而望惟現因陜事持論稍有異同進行因之停頓純已將雲階先生迭電大旨轉陳中央折衷擬一持平適當辦法以調解陜事經於本日另電奉逹矣因思吾輩苦口苦心慘淡經營以成此會議一舉者皆爲保護法律而求根本之解决故前者中央先商事實而諸公不謂然義甚正也今者會議之名稱地點以及辦法雙方旣皆贊同中央派定總代表及代表旣已通知尊處舉少川先生總代表亦旣見示而陜事乃事實之一端若竟因此停頓是重陜事而輕國本也是仍先事實而後法律也父老子弟將有議我後者區區之愚似宜一面定期會議一面商决陜事兼營並顧毋以一省牽大局乃見諸公護法之公誠陜事能早日解决固甚幸否則開議之後仍可繼續洽商不至相妨也諸公明逹想荷贊同尙祈迅復當於奉復之日按照原議由蘇會同鄂贛通電披露後定三星期雙方代表齊集寗垣開議尊處代表姓名並乞示知鵠候復音無任跂禱李純敬 
　　火萬急廣州岑雲階先生伍秩庸先生孫中山先生唐少川先生林悅卿先生武鳴陸幹卿先生雲南唐蓂賡先生均鑒迭接雲階先生電因陜省問題致會議停頓純甚惜之會議之不可緩已詳敬電關於陜事當然持平解决竊謂尊處所爭在不得指軍爲匪中央所爭在不得指匪爲軍各有苦衷各有至理純以爲皆是也今欲釋雙方之爭先當分别軍與匪之界限中央停戰令本未劃出陜省但聲明土匪擾亂治安軍隊有妨秩序爲國人所共棄是所重者治安秩序而巳能何治安守秩序有正當之首領一定之人數駐紥之地點即爲軍反是則爲匪前電雲階先生請開示在陜部分將領人數地點即此意也今若將各項開示雙方議定適當界線劃定暫駐區域各守原防則軍之界限定而區内之匪各擔任剿除之責有擾治安妨秩序者共棄之中央無指匪爲軍之爭尊處無指軍爲匪之爭尊處所認爲部隊者但無妨於地方中央不過問中央軍隊之入陜者但無軼於範圍尊處不過問靜待會議收束解决此關乎陜事内部者也粤軍陳炯明現方力謀進攻應請嚴令停止其閩粤方面李所部與陳許所部商定雙方撤退各指定界線聲明地點並區域彼此遵守靜候解决總期雙方距離百里以外免生衝突有違約者曲直自明援閩王旅届時亦當停進即於所停區域内遵照原議專任淸鄉以上各節如慮區分不易或臨時發生爭執不妨由雙方或居間公團派員分往指導監視秉公商定如荷贊同即祈示復以便轉逹中央即日實行至歐洲和會代表關係國際重要任命未可分歧尊處推重之人仍宜由中央派往聞伍君朝樞日内蒞滬當遣員前往接洽統希亮察並盼覆音李純敬二 
　　旅甯皖人爭鹽斤加價電北京大總統國務院段芝老王揖唐曁同鄉諸先生釣鑒鹽斤加價曁警備隊附加稅仍行續征兩案議會違反全皖三千萬人民之公意貿然通過皖人絶對不能承認請維持旅寗安徽紳商蘇錫岱胡翔林蘇民生洪壽琛等全體公叩 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[中國急須謀和之外論]  
　　歐和提案猶在其次 
　　大陸報社論略曰中國文學家梁啓超將有歐洲之行昨午國際稅法平等會開會歡迎之梁即席演說其詞極可注意蓋其所言者乃中國思想界之意見與志願也中國代表擬在未來歐洲議和會中提出之請求不一其事其最主要者爲修改稅率與取銷領事裁判權凡最有責任之外人對於中國此種請求固皆同情列强誠無尼阻中國請求之意第吾人於此詎不可請華人少安毋躁而一自省列强有無權力對於中國有所請求以爲報答乎中國力所能行以期博取列强之好意與顧念者其事甚多如撤除釐金剿治盜匪等事比比皆是而國内和平尤關重要試問國内不安華人稍具常識者敢謂中國議和代表能不辱其使命於歐洲乎以言事實歐洲和會開幕匪遙而中國和會尙無定期即使趕速於歐會召集以前從事集議已患時日短促乃因無意識之細故無宗旨之爭持曠廢許多寳貴光隂今徒提出重大請求而絶不願有所作爲舉以爲報即與己有益之恢復國内和平事宜且不願爲之吾人言念及此雖欲信中國之莊嚴亦不可得也南北和會言之已久迄今未成地點問題即梗阻和議之一原因南方主滬北方主寗其實上海爲中立地在此議和誠得其所但南京旣有李督坐鎭其間亦未可厚非然則雙方何不稍讓步乎人事最患因循而在目前其患售之蓋世界方亟亟準備歐洲和會惟恐失時中國尤不容再事因循彼反對南北立即開議者實誤盡中國人民中國因内訌不息巳焦頭爛額今若長此不已則中國人民有百害而無一利也 
[旅京日要人之談片]  
　　全國和平聯合會萬紹武潘鼎新兩君日昨以個人名義訪造外交界有力之客卿日人某君交換意見首由日人某君言中國地非不大物非不博人民非不衆多然地雖大而不知開墾不事牧畜物雖博而不明製造不諳化鍊適成其爲曠地廢物耳人民衆多十九均無職業時局平靜則坐食良民一有亂事即乘隙而爲土匪執政者亦多徒事内爭不察世界大勢近來似巳有人漸注目於外交方面又皆舍本逐末如所謂收回領事裁判權問題滿洲問題靑島問題種種日夕討論不思自國政府尙且不能統一萑苻遍地虜掠時聞外人安能在此時期之内交出領事裁判權而置其本國僑民之生命財産於不顧中國此時亟須統一南北剿平土匪遷徙游民及裁撤之兵充實邊地從事墾殖再將各國退回之庚子賠欵從事於敎育之擴張則數十年後行見内地淸平實業振興人才亦復不虞缺乏此正大有爲之時也乃不悟及此而日事内訌寗不可嘆歐戰告終和議開始中日極力實圖親善以期外交之成功從來中國外交手腕能力薄弱易啓西人輕視之心如檀香山交涉之往例可爲殷鑒繼又云諸君創設和平聯合會以謀國家之統一自是熱忱愛國之士然統一南北斷非會議數次函電數道所能收效必得備具一種實力即如現時北方代表亦已委派多時而南方尙寂然無聞設使南方始終不派代表諸君亦有以善其後乎嗣由萬潘兩君向某日人言尊論所見極是同人等有全國和平聯合會之發起亦即爲統一南北起見但日本一小部分之人從來對於中國不免有多少之誤會殊爲遺憾好在此種誤會亦已了解此正中日提携以謀亞洲和平之穩固及歐美亞相互平等待遇之時近來日本朝野多倡中日親善之說足徵中日邦交之益臻鞏固至於本會爲全國之民意機關調和南北本出全國人民之公意蓋以對内對外均無再可言戰之理由設使甲方不服調和而軼出軌範之外甘爲國民公敵則本會惟有根據宣言書實行第三者之仲裁本全國人民之公意宣告甲方之無狀以輔助乙方甲方必不俟戰而自敗乙方不服議和亦復如是總期民意伸張和平實現而後已現時南北兩方當軸皆知民心厭亂和議前途當不至有何種變動也言畢彼此各表滿意而退 
　　又北京某報記者昨日往訪日本新公使小幡氏因事未能面晤嗣由西田參贊代爲接待談話如下西田參贊云公使雖於月前稍染時病致延赴任時期今則幸巳無恙矣公使對於新聞記者極表歡迎唯各報每每誤載至爲遺憾是不獨貴國（指中國）之報界爲然即日本報紙亦有此弊蓋新聞貴在靈敏及確實而於電報傳逹之間稍有誤傳眞意亦在所不免例如徐又錚君旅日中之被盜各報滿載被害頗巨其實不過失去四十六元耳又如劉君崇傑在大阪被驚之事及陸特使失去公文之消息皆報紙誤傳實則絶無其事又靑島問題外間雖多傳種種消息實亦未有何等之决定近聞日本各團體聯合勸告貴國之南北雙方此等舉動吾人實不欽佩蓋非其時又不應取此等手段也但此勸告非係促進内政干涉的勸告則吾人所能斷言也貴國南北之紛爭北方則欲以武力解决南方則主張理論究竟當此國家危急之秋二者必須避其固執而由良心上感情上以解决時局也凡事本於良心必能永久若偏於私心其結局必敗欲解决貴國時局亦必由良心以解决至於軍閥與政閥之暗鬭何國無之即日本亦有軍閥官僚派之專橫顧爲國家前途起見時機未至不可不暫爲忍耐也云云 
[政府收束軍事之佈置]  
　　國内戰爭以來所用軍費爲數至巨昨聞當局特命財陸兩部迅速造報分爲總額及已支未支三項將來經財政委員會討論後即交付南京會議 
　　當局對於軍費一項素極注意昨特交諭參陸處調查南北未交戰以前全國軍費之數以及本年全國軍費實數以資比較俟和局告成俾可着手整頓又以將來南北軍事善後之費爲數甚鉅（預計約一千萬元左右）特擬致電未經兵事省分（如直奉吉黑魯晋豫皖蘇浙等省）徵詢每省應擔任善後費若干以便彙總辦理 
　　參陸處昨日通電前敵各路統兵長官凡臨時編制及非正式軍隊一律在遣散之列但不得在戰區内辦理遣散事宜且遣散手續宜以給資回籍免生事端爲第一要義仍望將辦理情形隨時電告 
[新國會分子之解剖]  
　　國會問題爲今次南北會議中解决最難之點北方軍人及某派對新國會以手造之故尙不肯供時局之犧牲昨北京民福報載有新國會分子之解剖茲爲轉錄於下亦可以見此會之價值矣該報云新國會之招集輦數百萬之金錢聚十七省之人士犇走數月而後成立其負責之重致道之遠自吾民視之自非第一流人物莫能任此詎其開會以來迄今已易寒燠而所謂成就一大因緣者舍産出一總統外若解决時局若制定憲法諸大問題或僅一提起或置諸不問而議員諸君且私相自詡謂能得黃老之術無爲而化躋國家於寗靜之域也舊國會之叫囂跳踉時踰常軌然其人衆中若智識思想志趣皆有足多者試與今之新國會中人一爲衡量吾人不禁有一摘瓜落再摘瓜稀之嘆今之新國會中人試分其派别臚列而出之誠不足供識者之一粲也（甲）官僚此派占國會十分之一二屬於安福系者又十分之二三屬交通系十分之四五屬研究系十分之一二其人大都飽於政治經騐舍藉國會大則爲小團體之運行小則爲私人之進取外於國家社會種種公共利益輕易不肯發言然其勢力盤踞巳不自今日始故嘗爲政治之中心（乙）政客此派占新國會十之四五屬於安福系者又十之四五屬於交通系十之二三屬於研究系十之三四其人大都曾爲舊國會中份子滄桑迭易患難飽經往昔客氣早多剷去徒以政治生涯相習巳久進無出仕之方退無躬耕之畝一口兩舌棲棲於各派之間（丙）市儈此派占新國會十分之三四大都屬於安福系者爲多其爲人或出身市井略歛金資或曾市末秩稍聞官氣當其預選之時原作僥倖之想洎乎被選之日已生待沽之心然金錢有限慾壑難足則又不能不私憤填膺亦日流於消極也綜以上三種人物而組成一新國會欲期其遠大堅卓不亦難乎近聞某系中人云新國會解散時機已促其主要人物巳紛紛活動於新内閣中矣 
[國立北京大學之内容（續）]  
　　學生人數據現在調查文科本科三百四十一人預科四百十五人理科本科一百三十四人預科三百六十二人法科本科五百三十二人預科四百十五人（商本科商業門一班附入法科）工科本科六十人預科補習班一百五十四人共計二千四百十一人若就學生各省原籍以比較其數之多寡則最多者首推直隷次多者爲江蘇浙江廣東其次則爲山東河南四川奉天安徽湖北再次則爲福建江西湖南山西京兆至其他如吉林黑龍江陜西甘肅廣西雲南貴州則爲數寥寥新疆則無一人矣外人留學者有日本人二再就學生所習之科别之除山西甘肅外其餘各省均習法科之人多於習文理等科之人至本科（以前稱分科）畢業人數民國以來計畢業四次元年文科九十九人理科二人法科二十五人工科三十七人五年文科十七人理科十七人工科三十二人六年文科六十三人理科八人法科九十九人工科三十四人七年文科五十四人理科十三人法科八十五人工科十七人共計六百一十二人此六百餘之畢業生散在社會或任公職或營私業大率尙能受一般人士之歡迎佔有優勝之地位 
　　論校風則可分敎員與學生兩方面（甲）屬於敎員者在前淸光宣之際文科一部分以桐城派之古文家最有勢力法科則東洋留學生握有實權民國以還浙江文學派代桐城派而興章太炎之門徒乃有多數登文科講席至是桐城派乃有式微之歎然自蔡氏任陳獨秀氏爲文科學長一時新文學之思潮又復澎湃於大學之内因與浙江派不相容而衝突以起所謂新文學思潮者即主張文學之革新力除舊日貴族的古典的虚誇的彫琢的文學而代以國民的平等的寫眞的文學也極端新文學派之主張甚欲盡廢文言而代以白話於是白話文學一名詞乃時見於新靑年雜誌論文之内浙江派則反對之謂文學本有範圍表情之文原爲純文學萬不能失却美之價值若盡用白話是不啻破壞文學之精神况今日之國語極形退化欲復文言一致之古道必先謀言語之改進萬不能强改美術之文造爲粗鄙之語也年來新舊相爭齗齗無巳而蔡校長則兼容並名欲合一爐以治蓋冀兼采二者之長調和八音以成雅樂調和五味以得美食也法科近來英美留學生勢力較盛然東洋留學生仍不失其固有之地盤敎員之中頗多學術精深之士其有志著作不營外務者亦不乏人屬於學生方面者一堂二千餘人多屬英英年少本科學生升自預科預科學生來自中學從前老大之風現已一洗而盡惟就形式以觀制服不備每遇各校學生公同聚會殊不及高師淸華等校之整齊學生學力以法科爲好而經濟門好學以風習尤著稱於全校二年級以上之學生於聽講以外又結合迻譯西籍旣藉以練習讀書之能兼用以吸取世界最新之學此外用以鍜鍊才能者有課外各種集會意美法良尤爲可取至於最少數之敎員學生間作蒱樗之虧狹邪之游在勢自所難免亦無庸曲爲之諱若如反對該校者之論調以此一端槪其全部則殊爲不合雖然止謗莫如自修蔡校長進德會之宣言業已異常痛切深願該校少數師生毋引大德不逾閑之言以自文亟謀袪除不良之風習則尤爲吾人之所大幸矣 
　　校内課外事業頗多蓋自蔡校長任事以來集會之風一時大盛少年學子旣富於自動之本能而校長職員又復多方提倡以故事業勃興不可遏抑其爲學校所特設者有各門研究所其爲敎員所組織者有評議會有各科敎授會其爲學生所組織者有操學會雄辯會體育會數理研究會化學研究會樂理研究會畫法研究會書法研究會靜坐會技擊會閱書報社學生儲蓄銀行學生消費公社成美學會新聞學研究會新思潮雜誌社此外若蔡校長所發起之進德會在校學生入會極夥又爲校役特設夜班以敎授其粗淺文學算術亦能持久不懈此皆吾人所極端贊同者也 
　　愚述北京大學内容旣畢乃可附述蔡氏最新大學本科組織之計畫矣蔡氏之意確認大學本科所研究得在學理不在應用前者有注重文理兩科之主張亦即斯旨茲觀其新計畫則分大學本科爲五組第一組分數學物理天文三系第二組分化學物質生物三系第三組分心理學哲學敎育學三系第四組分中國文學英國文學法國文學三系第五組分經濟學史學政治學三系　第一二組爲甲部第三四五組爲乙部預科二年畢業就甲乙兩部中習一部之共同科學畢業升入本科本科第一年仍習共同科至第三年乃習分組選修科四年畢業其各系之組蓋就文理二科所列之科目而益以其他之基礎科學並融通文理兩科界限期得完全明確之精深學術專爲養成學者起見其關於實用一面者則另立分科大學如法科大學則專研法律分國際民法刑法如現在屬於經濟政治二門則列入本科範圍與法科無涉又如農工商醫四科亦然除以上各科外並增美術一門專授音樂圖畫雕刻建築等科亦得爲分科大學之一此項議案聞巳提出全國專門以上學校校長會議將來當有實行之一日原案計畫極詳密茲不過略舉其大槪耳 
[中東路交涉之結束] 赤哈軍布告問題 
　　在本年十月末俄人赤哈軍於經過中東路界時曾用赤哈軍總事令名義張貼佈告（曾載前報）郭督辦以赤哈軍此舉係屬侵犯我國主權遂即提出抗議并與前俄總辦霍爾瓦特中將嚴重交涉霍氏對於赤哈軍之違約舉動深表抱歉之意并允一方面另頒命令以取消赤哈軍之布告更由拉琴諾夫代辦聲明歉意此項交涉遂即完全解决但於了結之後郭督辦復以公文通知俄人以後不得再有此種事實侵犯中國主權否則中國當不承認等語於此乃作一結束茲將拉代辦聲明公文及郭督辦覆函補錄於次以備始末 
　　（俄代辦拉琴諾夫公文）查中東鐡路佔地界内特權係根據中國政府與鐡路公司所訂條約而來惟俄人軍政各界借住鐡路界内往往以爲鐡路佔地界内係俄屬領圭實屬誤會之甚因此誤會權限上橫生枝節之事巳屢見不鮮矣此次赤哈軍道經中東鐡路乃亦誤解鐡路佔地界爲俄之領土故在鐡路界内頒布告示查此種告示祗能適用在俄國境内一在鐡路地界張貼自屬有碍中國主權鐡路公司爲尊重條約欲使其恢復原狀起見不得不另頒命令以反抗此種告示然亦深爲惋惜焉但中俄交誼幸屬親善且歷來巳久而哈軍此次帮助我祖國抵敵德人過激派情同手足其恩無量决不能因此誤會而致素來交誼有所搖動亦决不能傷及與赤哈軍之和氣也現在我祖國正處極艱難之時代得赤哈軍之扶助俄國人民自必永誌無忘此爲余深信而我人與赤哈之交誼自必更深且固一層也相應呈覆貴督辦請煩查照可也（郭宗熙督辦覆函）接准貴代總辦第四七五五號來文備已閱悉查赤哈軍長喀特列次在於中國領土鐡路借用地界張貼告示實屬侵我國權經霍中將爲尊重條約起見辯明誤會本督辦至爲佩慰中東鐡路合同内護路條文甚爲明瞭不惟喀特列次布告顯有不當即普利士可夫布告亦與案文違反本督辦特再聲明凡本路界内屬我主權者嗣後無論何人再有以總長官或總司令等名義見於本路界内者本督辦槪不承認想貴代總辦遵守合同定必贊同此舉相應行咨貴代總辦知照并轉霍中將查照爲盼 
[文官甄用之限制]  
　　文官甄用各處保薦合有薦簡職之資格者巳逹二三千人之譜現聞該會各委員以此中浮濫太多决定從嚴審核查向來文官甄用只須有詳明履歷及簡任官之保結手續便算完竣此次擬谥詳明履歷之外再加以履歷之證明書以爲憑據預料經此一番手續淘汰必不在少數也附該會委員長錢能訓呈文查文官甄用委員會現已舉行三次第一届係按定章辦理各處均依令保薦員額較少第二届因實職奬勵業經停止所有各處保薦人才各項奬案槪行交會彙核辦理曾經前委員長呈明變通保薦員額以便實施業經奉令照准遵行在案本屆開會仍係連同保薦人才保舉甄用併案核辦現在交會之案較上届增加數倍且因係併案辦理之故按諸本令頗難悉合各委員從事審核亦覺稍形困難本月十一日開會公議以爲此次審核各案除保薦員額仍照上屆呈准辦法辦理外其審核標準亟應依照文官甄用令認眞嚴加審核例如證明文件按照條文均應一律調騐不得僅以同鄉官保結證明其餘凡與各該員資格稍涉疑義者均宜從嚴審核以杜冒濫能訓爲愼重名器起見復經諮詢委員等意見亦屬相同理合呈請鑒核訓示遵行 
[僑工赴法成績之報告（續）]  
　　矧此第一帮自塘沽出發工人曾於出發之頃自行聲明情願按月在法自將工資扣出六元交由巴黎管工法員轉匯公司託由公司收到此項銀元即代分交與其各該家屬故曾代立憑支此欵之簿交由各工人本人於臨行之時親自交給其各該家屬爲其到法後有銀滙到公司囑託轉交時證明其爲各該工人眞正家屬之據免得公司收到工人滙回欵項之時或虞交錯在公司衛護工人及其家屬可謂不厭繁費無微不至豈料造謠者肆言呑没因致在法工人無欵匯交公司依照理法祗可由各工人自行寄匯然工人家屬專指此欵爲度日之資以後寄否旣屬工人自由其家屬日以此欵無著爲憂必致仍向公司囉唣故復將上情於去年四月間通禀外交部及直隷省長曁警察廳長交涉員蒙照行知出示公布曉諭在案在理法上巳無責任可言惟此項工人家屬爲貧困所逼懇求公司於此三年合同期内暫爲按月先由公司墊欵借給然後持此項家屬收條轉由法員寄交本工人憑條取還借墊之欵其中不無死亡或因犯罪囚禁及遣送回國者比及公司接函知到停止借給而長郵遠隔早巳發去數月無可取償即仍照常工作有取償者亦以費盡手續虚耗利息在公司於理法責任之外具此苦心費神耗欵維持毫末受之者雖未嘗不心懷感戴五千工人家屬曾送惠我衆民四字之德政匾額懸掛公司但善門難開婦孺無知且常不免誤會圖賴則不能不仰仗政府之嚴明維護毋再視公司代表如刑事重囚跪對質問於階下或如廣東前省長朱慶瀾之例公司爲拐匪通飭嚴拿則萬幸矣至公司之對法人不能不力守信約但招工之事繁苦萬端由内地以至登舟由騐身以至登籍其間聚數千之衆集合詢問彈壓約朿以及供給衣食住所後期則失約先期則耗財不備則羣譁預籌則無準賞罰旣無所用情理恒至兩窮且外人辦事手續精詳稍有疏虞動關工人及公司前途之利害尤不能不逾加審愼故每出發一次同人即力盡筋疲其最不了者尤在船期不能確定鎊價之下落太多有形無形之虧殆在數十萬元以外幸公司極力撙節挹注現尙損失十八萬餘元無法彌補近月迭向法人交涉茲方略有端倪尙不知有無把握所可喜者自本公司於塘沽浦口靑島香港各處繼續招募先後出發約四萬人英國政府踵繼而起聞在崴海靑島一帶招去約七萬人致此工人助戰事業得以完成不辱政府前此特命本公司進行之初意中外皆以爲我國助力參戰之惟一顯著事實我大總統布告亦以此事明示中外同人雖備嘗困辱猶得於沈淪晦昧之日一望天不可勝悲喜用敢將始終實情臚呈察核伏乞呈請補將此項出力華洋人員擇尤奬勵並將公司事績登諸政府公報布告中外尤望鈞局垂念此十餘萬覊旅華工及其家屬妥籌善後苟得其道則凡殖民政策國際金融工商實業文明敎育一切計畫均可次第擴行此皆公司同人所欲貫澈初衷而不能不仰望於我當局總持樞軸力予維持者也所有呈報事績陳請奬勵公布及乞妥籌善後各緣由統乞察核訓示再正封呈間奉直隷僑工局傳知奉鈞局令查戰時華工損害毋任感激一俟查有再行續呈謹呈 
　　二十二日國務院僑工事務局長批云呈及報告書均悉該公司對於赴法華工辦理得宜洵堪嘉尙所請奬勵出力人員之處應候另案辦理至請將該公司事績公布一節巳由局將原呈抄送公報刋登仰并知照此批 
[京華短簡]  
　　外交委員會日前成立後首先通電駐外各使將外交上最近情勢隨時調查報告以備研究聞各公使除已一律電覆照辦外駐日章使且將日人對交還靑島處置鐡路各種辦法詳細報告請即研究電覆以便依據熊秉三蔡孑民二君决定俟北方代表南下時一同赴甯組織國民大會以第三者之地位俾於雙方意見爭持時出而仲裁又梁士詒氏亦將南下前日特向當局說明旨趣欲稍盡斡旋和議困難之責以助朱桂莘等之不及 
　　錢幹丞近擬將國務院　局所冗員全行裁汰凡不到院辦事而僅掛名領薪者均在淘汰之列此項院令日内當可發表 
　　博物院調查會擬訂明年一月二十四日起在京開設博物展覽會十日現巳呈請敎育部徵集標本其呈文略謂本會爲調查全國物産比較各校成績起見擬於民國八年一月二十四起至二月五日止在北京開設博物展覽會曾擬具簡章呈請核准分行各省轉飭各學校先期寄送標本到會現會期伊邇各校寄到標本尙須詳爲檢定方可陳列且各種設置亦應視標本之種類及多寡豫爲籌備懇請大部分行各省區轉飭各學校務於本年十二月内郵寄標本到會以資展覽魯督張樹元前因兗嶧各屬土匪此剿彼竄肅淸不易必須擴充兵力四圍兜剿始望一勞永逸曾電政府將前此派赴援粤之潘鴻鈞張克琛兩旅現駐湘省攸茶一帶調回助剿聞政府刻已電復該督准令潘旅先行撤回其張克琛一旅須俟和議决定後再行撤退 
　　在俄華工自俄國内亂以來因交通斷絶困留俄境苦無生路者爲數甚夥近聞彼得格拉莫斯科一帶之華工被過激派强迫充當紅軍者不下數千該華工等無法抵抗 
[旅新華僑銀行年會]  
　　東方新聞社新加坡消息云中國商業銀行股東目前在新加坡克林街六十四號註册局開第六次年會到會者主席李君總理高君董事林君等五人股東某某等四人又經理某君副經理兼書記某君當由主席李君起言本銀行董事報告書及截至一九一八年九月三十號爲止之賬目已經送逹股東諸君想巳想閱其中賬略似無須贅述本年營業頗爲發逹自六月以後因有橡皮風潮其價值於本地商業及金融恒有鉅大之影響故本銀行彼時營業頗爲牽動歷數月之久然本年結束幸告成功本銀行自一九一四年重組以後營業政策悉由舊章從保守一面做去前因本地房價大增曾將公司所有之某處棧房出售獲利頗鉅當歐戰開始之際本銀行之存在幾爲所搖動幸敵人今巳全敗戰事告終本銀行之地位亦日益加鞏固此皆前代理總督威金生君贊助之力至本銀行重組之後所以能得成功之結果者大半由於總理高君及辦事各員遇事謹愼處置得宜此吾人所應感謝者也又一九一四年本行在危疑震撼之中幸董事諸君竭力維持得免於危機諸董事之辛苦亦吾人所不能忘者今戰事已終吾人對於前途可抱樂觀董事諸君現擬擴充銀行辦公房屋以備將來發展營業之用翻造房屋之計畫正在擬議中新屋落成後營業上旣得便利亦足爲當地增一美觀也主席演詞畢股東林君起而贊助主席之議全場一致通過旋宣布本年利息一分共十萬元戰稅不計紅利二釐共二萬元双五萬元爲各董事酬勞李某等三君重當選爲董事伊伐脫公司重當選爲查賬員又由高君提議撥欵五百元充紅十字會費通過遂宣告散會 
[無線電台借欵近信]  
　　東方新聞社載倫敦統計報云馬可尼無線電公司於本年八月二十七日與中國政府訂一六十萬金鎊之借欵專爲中國建設無線電臺之用今此項債劵巳在此間出賣年息八釐歸中國政府直接擔保還本分五期抽還自一九二四年八月二十四日起所有本利均免納中國各國捐稅債劵出賣之價爲一百零五鎊如於五年内抽中者可獲利六鎊十五先令八便士若實足十年還本每百零鎊之利爲七鎊五先令八便士云 
[粤當局之金融計劃]  
　　東方新聞社廣州消息云廣州官商爲恢復本地中國銀行之原狀發起一資本二百萬元之托拉斯公司設於省長公署内該公司擬收買中國銀行票抬高其價值政府方面則竭力提倡凡付稅納糧均必用中國銀行票翟省長擔任十五萬元莫榮新認十萬陳練百十萬廣州實業公司十萬楊莫平十萬李茂基十萬尙有重要官商各分認若干以期集成二百萬之數該公司一成立中國銀行鈔票可望於六個月内復其原定票 
 
 

Page 7

 
 
面政府爲保護此項資本起見特提出彩票捐釐金鹽稅妓寮捐爲擔保品再該公司之籌集資本可利用商人營業辦法以行譬如有四十大商各認五萬巳足全數公司之管理當全歸商人官界可以入股但不宜任公司中職務以淸界限爲至要 
[和平後應首除之粤禍]  
　　粤省會議員蔡純選提議以和平解决南北統一之日應一律禁止全粤賭博案云賭博之害甚於洪水前淸 
末造吏治腐敗逹於極點猶能見義勇爲毅然禁絶至於民國賭博之罪法有專章吾人方殷殷望治以爲賭博堤防永無潰决殃民之處矣不料去年七月間宣統復辟民國淪亡吾粤興討伐之師餉糈無着不得巳飲鴆止渴致開防務經費之局而弛番攤之禁使賭博之毒徧及全粤釀成傾家蕩産之禍因而寡廉恥喪名節賣妻鬻子盜賊充盈四民交困賭之殃民至於此極查原案係因張勳以武力擁護復辟吾粤興護法之師乃以出師爲條件不惜犧牲一省以救國家是猶强盜破門行刦警察爲一時權宜計竊民之戟以殺盜實有出於迫不得已然事後即當物歸主人則其心跡方可表白今南北停戰議和旣已見諸事實迨和平解决南北統一之日以事實論出師條件當然取銷以情理論國家旣巳救起廣東當然無再犧牲且煌煌法律此時亦已完全恢復無論何省何人旣不容有違法之舉即不得有開賭之事况吾粤護法省分倘不將防務經費於茲日取消是護法者其名違法者其實護法者其暫違法者其常以義始而以利終出爾反爾不獨與原案不符抑且爲非法政府所竊笑所以亟應咨請以和平解决南北統一之日一律禁止全粤賭博也至有奬義會原案以一年爲限旣巳滿期亦應尅日一律禁絶使吾民皆知護法之功告成違法殃民之政一律免除而與吾民相更始焉如何之處仍請公决贊成人王戎平王家灝王宣猷陳炳濂鄧焯榮此外又有簡議員經綸亦提出咨請省長取銷防務經費重申賭禁案可見粤人所受賭禍之深矣 
[粤聞紀要]  
　　舉辦短期債欵之呈覆廣東財政廳呈復省長云案奉鈞署第二六八號訓令開現接駐廣州法總領事照會内開茲閱省垣報章所載廣東財政廳長楊永泰交涉員羅誠向美商輝華洋行借欵十萬元作廣東財政廳行政費以兩廣礦砂秘密抵押許其有優先採買等權是否確有其事本領事相應照會請爲查照此事原案希即將其情形示知爲盼查包攬貿易爲條約所不許且於一千八百九十七年八月十二日即光緖二十三年五月十三日貴國與法國訂立辦理毘連法屬越南之廣東廣西雲南三省礦務條約有抵觸諒均所洞悉務請設法嚴加禁阻實行此事並望從速見復等由查該領所稱本省與美商押借欵項一節未據呈核有案究竟有無其事抑係報館訪聞不確亟應查明除分令查復外合令該處即便遵照查明據實呈復察核勿延此令等因奉此遵查職廳並未有與羅交涉員向輝華洋行訂立借欵之事惟本年陽曆十月二十五號奉督軍命令會同羅交涉員向洋商李察純訂借港幣十萬元以作本省政費一年爲期週息一分以粤省香山惠陽海豐陸豐四縣歲收礦稅爲擔保並未有以兩廣礦砂作抵押况此項借欵原屬短期且爲數不多一俟期滿職廳即應撥欵歸還其以香惠海陸四縣礦稅作擔保不過爲證明信用起見無須秘密至凡與中華民國有約之外國人民遵照礦業條例得與中國人民合股取得礦業權但須遵守該修例及其他關係諸法律是無論何國人民萬不能於中華民國法律許可之外特許其有優先採買權報章所載係屬傳聞失實法總領事未悉眞相致滋疑問奉令前因相應備文呈復查核照復法領以免誤會謹呈 
　　催促舊議員回粤十八日參議院開會因省議會亦於是日開議故延至午後二時許開會而參議員到者終不能過半數公議改爲談話會先由李述膺討論議員今日不出席之種種疑問時巳近四點張我華請主席諮詢大衆訂下日上午十二時開議衆無異議張光煒動議嗣後開會再有缺席者應請議長實行扣費辦法五句鐘乃散會又聞國會議員對於制憲手續仍主積極進行所有未到議員巳由各省招待員設法敦促現參衆兩院林吳褚議長以此次議憲萬難再延特用個人名義連日分電各離粤議員尅期回省以便從速開議 
　　關林起程回京南寗消息北京專使關冕鈞林紹斐奉命抵邕後寄寓軍署總裁陸榮廷據報特自武鳴來邕親與關林二氏面商一切督軍譚浩明亦由龍州返署與之會晤雙方磋商後聞已得有具體辦法關林二氏昨以任務巳畢兼程東下俟抵梧州即轉搭商船赴港然後北上陸總裁刻亦巳遄返武鳴矣 
　　電請譚延闓主持湘事溆浦來電云國家不幸南北搆爭湘區自治機關中斷巳久本會由湘西護國軍總司令周君則范聯合湘西各屬依照前地方自治章程成立業經電逹在案開議以來維持正義護法護國人同此心現巳停戰議和我南方國會議員對於南北條件自有適當主張以謀永久和平之幸福確能奠民國於盤石之安惟吾湘地處要衝關係至鉅兵燹凋殘病苦尤甚今欲起復民氣收拾時局俾西南門戶得以鞏固非資望最高并熟悉湘事如譚組公者主持軍民兩政竊恐恢復難期决無圓美之結果湘人治湘早有宣言尙乞諸公一致主持貫澈斯旨湘省前途庶其有豸臨電迫切不盡所言護國軍湘西地方辦事會正會長鄧士楫副會長梁玉麟曁全體會員等同叩 
[陜亂問題之鄂訊]  
　　陜西戰事實爲南北爭持之燒點非先行解决於和議生重障礙日前鄂王督電陳折衷辦法四端已蒙中央採納惟局勢變化未能完全施行茲據在野要人之貢獻及西南領袖之敦促已由國務院妥擬解决方法通電徵求同意其内容約分四端（一）中央并非認陜西民軍完全爲匪迭有聲明乃西南誤會藉爲口實現亦應其請求仿湘贛鄂等省例一律停戰須由雙方統帥開誠協商劃界各駐原地靜待會議解决（一）劃界停戰雙方均須保證中央則明令晋甘汴鄂奉等省援軍各就行次駐守不再前進南軍須將停戰令頒布後侵佔之城邑退出歸中立軍隊填防以爲雙方交換之確切保證（一）淸匪安民爲雙方應有之責停戰後由靖國軍領袖開出團體以外實係土匪性質而假冒名義之各股鄚軍（不得臨時收容）無論在南北防區内由雙方自行剿辦（一）劉管衝突係個人舉動應先淸内部之爭以杜匪軍之混雜已由參陸處電令劉鍾移駐漢北管旅回駐漢南責令各負防務專任並恢復土匪陷佔各地惟管旅潰散後兵力戰汪在此期内急令張錫元之全部由渭北馳往漢南協助云云以上辦法尙未知西南能否滿足也 
[湘金融枯竭之現狀]  
　　湘省金融邇來日形枯竭台票價格較前愈低照漢口最近行情每台票一千文僅值現金四分左右若以光洋折算則每元竟可值台票錢二十五六千文其所以致此之由大約有二（一）自歐戰告終鐡價即驟然低落湘省各屬鐡鑛均紛紛停止進行湖南銀行所發行之台票向以鑛山爲最大銷場鑛業之中又以鐡鑛爲最盛鐡鑛旣停台票即陡行壅滯又以鐡價低落之影響各煉廠亦俱停工煤炭之銷場亦因之頓減向來業煤者亦多需用台票茲則亦不需用矣（二）台票旣驟然壅塞錢業中人遂以之運往漢口兌換現金運往旣多而漢埠之南台票又充塞市廛由是漢埠南票行情日形跌落漢市旣跌湘中因之愈低有此兩大原因遂有今日之現象雖然此不過近因中之近因耳其眞正近因則實由裕湘銀行之故爲壓抑所致現在此間市面巳大起恐慌小民生計之艱難較前尤過數倍蓋票價旣跌物價自增升米千錢尙無購處而多數人之入欵又莫非此不及一折之票錢昨錢業公所以票價低落物價奇昻民不聊生勢將内潰特將票價低落之實在情形具呈財政廳長請予轉呈省署設法維持以維票價而裕民生但以記者觀之無論如何此時之湘政府决無此維持之能力他且勿論即如敎育費一項自本學期各校開學而後所有經常費久久未見撥發至上月上旬省立各校校長以校欵虚懸辦理棘手至聯名呈請辭職始由省長允將九月份經費提前發給而延及今時已照數領得者不過一二校其餘或僅領十之一或竟未領一錢日昨各校長以校欵久無着落萬難支持又由九校長縷述苦情聯名呈請辭職並一律呈繳校印以示决心省署對此竟數日不能批答蓋非籌有的欵不能空口慰留即使准其辭職而九十十一十二等月經費亦不能不立時發給也即此一端巳可見湘政府之困窮逹於極點而欲求其維持票價豈可得哉惟長此無法維持則票價必至愈低物價必至愈漲年關伊邇危險堪虞譬彼舟流三千萬湘民不知所屆矣 
[湘潭軍隊圖變之消息]  
　　據鄂中某報載稱昨有乘武岳車由湘返鄂之某軍人言十九日湘潭發現兵變風潮形勢頗惡幸彈壓得力未成鉅患其原因係南軍廖湘雲一部（約三千人）前經湘督派員勸令投誠由湘隂點收後開往湘潭改編爲淸鄉旅原議歸張敬湯節制詎遷延四月并未着手改編亦未發餉僅每名按日給予火食各兵早有違言刻悉湘東淸匪司令陳復初以兵額已滿無從安揷擬將該部退伍收繳槍械各給兩月恩餉遣散回籍該部聞而大忿遂有十九夜之譁變是夕鳴砲爲號一部謀佔株萍車站一疗襲刦本處營壘及兵站嗣因張敬湯戒備嚴密扼要堵截立時擊潰散兵沿途刦掠株路亦停車一天刻正辦理善後事宜 
[蕪湖快信]  
　　倪督前日電贛召安武軍前敵總指揮馬聯甲回皖有要事就商聞不日即可過蕪赴蚌埠 
　　倪督刻派鳳陽關監督倪道烺代表赴安慶致祭前黃省長倪已由浦口乘安豐艦於二十六日午後過蕪又新實業廳高炳麟蚌埠警察廳邱白飛亦於是日同乘該艦赴安慶奠黃省長 
　　皖鹽每石附加洋一元全皖人民誓不承認蕪湖商會全體巳電北京國務院鹽務處安徽同鄉會力爭 
　　鹽斤附加事省議會近接北京鹽務稽核處來電否認聞此案將無形打消 
　　衆議院議員關耘農崔星門均已南旋於前日過蕪赴安慶 
　　新江蘇駐蕪米捐局長趙國琛前日乘華大輪來蕪次日到差 
　　警務處長劉道章刻派視察長管忠忱調查皖南警務管已於前日來蕪日内即赴宣南廣德 
　　蕪關新監督王守善接任尙無消息此間商會及各團體以租界華洋分界事辦理在即特於前日公電督軍省長挽留徐監督三個月以資熟手 
　　新任海關稅務司殷萼森新任常關帮辦伯樂德巳於前日任事 
　　粤省本年荒歉米糧缺乏此間粤商米號連日放價採辦市面略見活動 
　　此間二十二及二十六兩日皆見雪 
[九江近事]  
　　潯埠近因柴炭出口以致價目昻貴貧民幾有斷炊之慮聞袁知事巳擬出示平價並嚴禁出口 
　　贛省因財政支絀前由潯陽道尹傅苕生介紹向台灣銀行商借洋若干業經就緖聞台行二班塜本惠於日前晉省訂約係以九九商捐作抵按此說與昨報所載之說互異未知孰是 
　　南潯鐡路公司日前由財政廳將所存貨股項下銀洋一十五萬三千餘元匯交九江路局查收茲闻此項匯欵已到業由張坐辦蓋章領取並一面通知日人成田氏至局交付惟該公司近届年關百待開支所有養路工程及積欠員司薪水均屬緊要張坐辦特向台灣銀行商借短期欵項開已略有端倪計洋十萬元即以車站旁八畝三分地皮爲質 
　　駐贛安武軍現已陸續撤防退至樟樹鎭總指揮馬聯甲仍暫駐該鎭其輸送隊擬即開來九江駐紥日内可到袁知事連日購辦稻草甚爲忙碌並已由兵站司令部勘定塔公祠爲營部三聖廟及車站附近爲駐兵地駐贛蘇軍第十九師自停戰後其師長楊春普即赴寗謁見李督禀商撤防事宜現聞楊師長不日來贛督率所部開回蘇省駐紥 
[杭州快信]  
　　省立女子蠶業講習所各縣保送新生昨已揭曉試騐合格者須於八年元月三日入所肄業 
　　司法部昨頒到拘押民事被告人暫行規則十四條民事假扣押假處分假執行規則四十一條援照京師審判廳辦法巳通令各屬一體遵行 
　　安徽旅浙同鄉會以皖省田賦及鹽價經省議會通過又議增加平民負擔太重羣起反對巳定明日（二十九）以安徽會館開會集議抵制方法 
　　嘉興著匪箍桶阿四在石門灣等處迭犯盜殺等案現經桐鄉縣警隊長葉少容偵探夏德山在吳興縣屬南潯鎭緝獲解送鎭署訊辦 
　　高檢廳昨委陳琦充海寗縣管獄員 
　　警務處昨委來壯飛爲楓橋警佐又永嘉三區警佐　玉麟同日亦奉令調充瑞安穗豐警佐 
[南京快信]  
　　施愚已於今晨抵寗即赴滬與伍朝樞接洽赴歐事北京政府代表决定艶日南下冬日抵寗李督令副官處暫賃大行宮華洋旅館爲代表招待所 
　　省議會今晨十時行閉會式李督派何參謀長齊省長派蔡政務廳長蒞會參與典禮 
　　李督派參議兼秘書文永譽隨梁任公赴滬 
　　譚浩明代表張其煌昨日抵寗住下關招商旅館 
　　軍政各機關自今日（二十八）起均放年假 
　　李督因年假本署人員紛紛請假回籍昨特諭書記參謀副官各處限制各人員離省 
　　第六師盧團長已由泰安開赴曹單一帶協助剿匪 
　　張宗昌電告由醴陵退至湘隂 
　　徐樹錚宥日抵徐倪嗣冲派高俊卿迎徐赴蚌 
　　日本宇治軍艦昨由寧開赴下游 
地方通信 
[蘇州]  
　　上控案發吳縣審理上海老北門内季家弄婦人蔣陳氏蔣沈氏因家産爭執涉訟於上海地方審判廳判决一案蔣沈氏赴高等審判廳提起上訴並牽涉上海地方審判廳長陸守經等凟職等情經高審廳林廳長决定發交吳縣温知事秉公審明詳報核辦一而令行上海地方廳於三日内將全案人證解蘇候訊 
　　誌雪蘇垣自上月以來霪雨兼旬二十六日傍晚忽朔風凛冽侵入肌膚旋即下雪夜半始止計已積雪二寸許翌早天已放晴農民交相慶幸以爲來歲豐登之預兆云 
　　元旦放假彙聞此間各官署已奉到南京軍民兩長電令頃奉國務院電陽曆元旦循例停止辦公三天希即轉飭所屬一體遵照又吳縣勸學所亦巳發出通告所有縣市立各學校自本月三十日起至一月一日止放假三日蘇常鎭守使兼陸軍第二師朱師長飭各旅團營軍隊停止操練一星期惟官長兵士祗准在營休息每日應服勤務仍當照常執行 
[無錫]  
　　儉源莊淸理情形儉源莊自上月二十六日擱淺迄今將屆一月毫無端倪惟所短當地同行中拆現七萬餘元由該莊股東某甲將北塘及漢昌路市房並地皮等作抵洋四萬餘元暫解燃眉之急餘下所虧解欵先行擇最要者籌付萬元此外如本票項下收解項下往來及存欵數項足有二十餘萬尙待淸理未有眉目前日商會會同錢業董事淸查該莊放出賬面計有十八萬數千元内中聞有數戶約欠十餘萬均是該莊與股人等所營乾繭折本以及米麥等各小貨虧耗歷年滾欠至今數巳不可收拾雖經商會追繳恐無抵償其餘賬面六萬元則均確有行號拖欠但亦歐望不允如數歸還所以人欠欠人相去巷遠各往來存戶難免大受損失現由商會議董瘊定設淸理處公推承康絲廠東孫某爲淸理處總監察輔以錢業董事單君今正在着手淸理據云如果人欠之欵如數歸到則欠人之欵本可不須打折云 
[鎭江] 　 
　　飭查冬漕積弊本邑公民某某等開列冬漕各項弊端具呈財政廳請澈底革除胡廳長已據所陳各節派員會同丹徒縣知事確切查明據實呈復 
　　糖價日昻每值舊曆年關糖貨出銷正盛鎭郡各糖行營業銷路洋糖爲多即英國之太古糖日本車糖等中國自産閩廣之貨甜味較濃價格亦貴是以銷數僅十分之二三門市拆貨竟鮮有不攙洋糖者昨今兩日太古四温白糖開盤每擔漲至七兩六七錢據業此者云此後價值必有增無减 
[揚州]  
　　米價回鬆揚城秈米價值低廉近因安徽屬之江米源源販運來揚脫售因價廉之故頗暢銷於市致秈米銷場吊滯價值益形鬆落貧民頗得實惠現價秈米每石由四元五角至五元七角江米四元至五元左右 
　　軍隊改爲武裝警察駐淸江浦第一混成旅軍隊向祗兩團爲淮揚鎭守馬伯良所帶現聞李督擬將此項軍隊改爲武裝警察分佈蘇當淮揚等五道區駐防不日即可實行 
　　東泰班小輪幸免盜刦東泰往來之某公司小輪前日由泰州滿載乘客開往東台詎駛經淤溪地方突遇盜船四艘阻其航路盜匪口操北音持械約數十人或以紅布作十字形纏身或以黑巾裹其首純衣黑色衣一二十餘歲之盜爲指揮起初以空槍向該輪恫嚇繼以實彈該輪以乘客生命財物所繫遂不避槍彈鼓輪直駛幸免於搶刦乘客受槍傷者甚夥該輪亦遭擊壞當夜駛抵東台即電告總輪局報經東台縣知事勘騐屬實飭警備隊緝拿恐盜遠颺並咨請泰縣知事一體協拿 
[安慶]  
　　鹽務署查詰加價案皖省鹽斤加價雖經議會通過但並未得鹽政署之許可昨聞鹽署電致省議會詰問鹽斤加價理由限三日内明日答復又派委王某到皖與總商會接洽商會已將始末否認情形據實報告至議議方面不知如何聲復也 
　　倪派之奔走忙近日皖省各議員及一般政客均往來於京蚌之間如鳳陽關監督倪道烺參衆院議員關建藩凌昭倪道煜等皆由京而蚌由蚌而省又如印花稅處長舒彬如財政廳長劉鴻慶等又由省而蚌由蚌而京如此奔忙其間似有作用或謂龔省長去皖後政局必大有更動云 
[嘉興]  
　　設置巡回教員嘉興學校林立惟教法多不完善縣署接奉省令設置巡回教師二人循環講演以資補救張知事奉令後已飭令勸學所長遴選妥員薦委講演以重學務現莫所長已物色李某等二人爲巡回教師於日昨開具履歷資格經騐等呈縣核委矣 
　　籌設農校之縣批嘉興農校尙付缺如茲有士民姚奇之等擬於城中籌設乙種農業學校一所特於日前核奪茲奉張知事批示略謂推廣農學誠爲當務之急惟創辦農校帶費甚鉅刻當禾地學欵奇絀之秋維持原有學校尙虞不敷該公民等旣抱興學熱忱對於經費一項當另爲籌劃云云 
[寧波]  
　　商會水籌爭扣船寗波江東德懋本行（即晉源號）虧欵十七萬餘元經理潛逃無蹤上月間該行曾囑金泰亨船在閩裝運木材愼康等五十三莊因亟具略總商會懇即函請鎭海商會將該船扣留鎭商會接函後當經函致該船出海唐寳林令即駛進鎭關唐君遵即照行詎駛至橫水洋面忽有水警廳第三隊第六分隊長孫國珍亦奉令來扣該船飭即駛傍舟山唐祗得唯唯答應乃該處洋面潮急泰亨裝貨又多雖盡力行駛終不能如願祗得仍進鎭海時巡船已進舟山見泰亨未到急出口跡追至鎭關内始行追及怒其指令不遵即派警四名將該船看守唐赴商會謁會長李酉峯懇與孫交涉俾得早日卸貨又一函云總商會據愼康莊略開德懋樹行倒閉虧累至十七萬餘該行有建木八千餘件雇金泰亨帆船由閩裝運來甬恐其聞該行倒閉之信駛往别處卸售故請轉函水警廳飭屬兜查獲解來甬當經該會函請水警廳轉令第二隊長特派第六分隊長孫國珍駛赴峙頭洋面守候果見金泰亨木船駛到當即上船查詢後因即押令駛赴鎭海由廳轉送寗波歸案辦理 
雜評一 
[粤賭禍（默）]  
　　戰禍之爲害直接者爲生命財産之罹刧間接者影響於工商各業然而尙不足以盡戰禍之烈也即如粤省因兵興籌欵而弛賭禁因弛賭禁而至四民交困盜賊充盈流毒所至幾一潰而不可收拾故粤省會一聞停戰議和之信而即亟亟以禁賭爲請其迫不及待之情形亦大略可覩矣弛禁旣以出師爲條件則戰停而條件取銷又爲事理之當然粤當局其能鑒此切膚之痛而毅然行之否耶 
　　雖然粤省之賭禍僅在一省者也南北兵爭以國家爲賭禍及全國者也今雖停戰議和而陜閩問題未决况乎除陜閩問題外將來之爭點正多是則以國家一擲之大賭尙未能保其必滅而區區小賭又遑論哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[卡爾登歡送安立德紀]  
　　昨日午刻上海建設會上海總商會江蘇省敎育會上海靑年會紗廠聯合會中華職業敎育社加利福尼大學俱樂部美國大學俱樂部留美學生會駐華美國商會寰球中國學生會等十一團體在甯波路四號卡爾登西餐館設宴歡送美國駐京公使館商務參贊安立德君到會者有聶雲台伍連德謝蘅牕虞洽卿伍朝樞張繼任傳榜沈信卿余日章陸逹權朱葆三錢新之張籋雲宋漢章朱少屏郭秉文朱慶瀾白立登馬立斯鄺富灼李燈輝李耀邦唐露園費吳生抛乎耳穆藕初莊夢　胡宣明畢小波大來化勃斯龔世敦薩門斯（美總領事）羅平吉（美按察使）唐乃爾克魯克紗約（美副領事）愛廉遜卜德肯否威林陸靈生衛爾根李乃德斯推勃勃勒德斯的文瓊斯方台蘭門强恩克衛兩勃樂甫克笛安腦耳樊恢等先由主席聶雲臺致開會詞大致謂安君在申除修改稅則外復竭力贊助建設會建設會所作之事如拒土禁止不良小說徵求美國紅十字會會員等安君實與有力焉次由美商會代表大來君上海總商會會長朱葆三江蘇省教育會駐辦沈信卿及伍朝樞君等相繼演說末由安立德君演說略謂中國近年來進步之速大有一日千里之槪如改科舉爲學校革帝制爲民主他如報界之進步最近如禁烟一事尤足以見中國進化之速云云末由各團體公贈紀念錦屏一事上書永以爲好四字次攝影散會時巳鐘鳴三下矣安君定於今晨九時十分趁滬寧車返京云 
　　英文滬報云本埠十一團體公讌美國商務參贊安立德君於卡爾登飯店主席聶雲台操英語演說曰吾人有疑安君輒示以周行吾人氣餒安君輒有以鼓勵之吾人需其襄助時安君輒慷慨相助吾人處於經濟危迫中安君亦爲吾人爭之設安君而爲華人其有造於中國亦未必有甚於此云云美人大賚君代表美商會演說略謂中美商界得以聯合者實賴安君之力商會朱葆二繼起演說咸稱安君在稅率修正會之臂助及其慈善事業之活動由張籋雲轉譯英語敎育會黃炎培起言安君贊助敎育事謂中國可採用美國敎育制度並請安君將中美敎育家之良好感情與華人景仰美總統提倡敎育之意轉告駐京美使黃君之演詞由蔣夢麐君譯成英語伍朝樞博士起稱中國所感謝者不僅爲物質上裨益且感謝其精神與宗旨中美人民交誼愈厚賴安君之方爲多美政府擇人才如薩門斯君安立德君者爲其代表亦無怪中美人民日形親睦矣安君最後演說略謂上海華人其習慣多與美人相同得與交納良足欣幸上海華人最注重國家利益且處於可强其國家之地位少數有志者一旦登山一呼興辦有價值之事則其事終必告成此固吾人所共知者也歐戰畢時新中國業巳誕生咸知美人能助中國中美並立恍若同盟共處於公理方面而得與全世界前途至有關係之勝利結局茲者歐洲黷武主義已被剗除中國乃愈有希望美人咸爲中國之友極注重中國幸福凡吾美人無論在華在美皆望中國之發逹若有人訾議中國尙願其訾議之言出以友好的與建設的性質吾美人願覩統一之中國願見中美人民互相提携情意愈密吾美人籌募戰費中國輒有以助之此足爲中國願與美國協力進行之一證威爾遜總統之演詞一經傳至中國即譯成華文散佈各處此亦爲中國親美之又一證中國今漸發展此乃中美商人共策進行以强中國之時機十五年前此層殊難辦到但在今日事勢巳全變矣願上海統一中國統一列國同盟云云安君演詞由余君日章譯述旣畢十二團體即以共同署名之證書贈與安君二十九日安君將起程赴京 
[紐約銀行派員東來]  
　　英文滬報云紐約新設之亞洲銀行現派蘭恩及杜林兩君前來遠東蘭氏爲紐約保證信托公司副經理近被選爲該行董事杜君亦新被選爲該行副經理二君此行實負重要使命蓋專爲考查中國北部滿洲西伯利亞各處財政及經濟狀况大約在日本小住即前往京滬兩處云 
[美國弛禁入口之品物]  
　　字林報云昨本埠美總領事接到美國電信下述諸品之入口禁令現巳取銷各品花名如下醬油．醬豆．製菓．製蔬．荳腐．荳油菱．蓮心．掛麵．乾菜．牡　．扁魚．杏仁．香菌．花樹草邊． 
[第一艦隊歐戰損失之調查]  
　　我國自對德宣戰以來所有海軍種種損失約有數百萬金現因歐戰和議在即曾經海軍部電令海軍藍總司令將中立絶交宣戰之期損失詳細調查造册呈報以便將來列席要求藍總司令即委郭君等四員爲戰時會計委員會委員將各艦隊開報之各項淸册從事審查在案惟第一艦隊所轄各艦損失爲數亦巨惟該艦隊現附南方所有損失無從調查已由藍總司令呈請海軍部電令特派慰問使李鼎新在粤向第一艦隊司令即粤軍政府之海軍總長林葆懌就近接洽將艦隊所受歐戰損失先行調查開報以使彙總造册呈部核辦云 
[主張稅法平等會函件]  
　　張會長函葆三聯芳先生曁諸君公鑒昨荷公推下走以要求國際稅法平等赴歐雖慚衰拙義不當辭惟二十餘年輕營村落管理事多且當夏歷年關諸待結束明春地方應舉之事任人籌費諸待規畫未敢率應而巳黎和平大會時期至促又未敢以個人一隅致誤全國惟有請如公議愼選四人先行下走辦擋有緖自以個人名義游歷以章夙昔未償之願國稅知其重大久矣導涓爲效事不待言但請不居公推之名以適自由之便謹此懇辭統希融諒專布敬頌台安張謇十二月二十七日 
　　漢口來函主張國際稅法平等會曁總商會均鑒我國關稅協定對於世界各國未能平等今幸歐戰結束各國在巴黎開空前之世界和平大會我國特使列席應提之案關係重大滬上發起主張國際稅法平等會以應良好之時機而爲國民獻言政府之預備巳舉張季直先生爲會長並承通電提倡漢上人民含意未申齊心同願歡欣鼓舞傾誠贊同業經商會推舉代表赴京與貴會代表一致向政府陳請切實進行而事關全國不可專諉此責於商人且巴黎會期開幕伊始將來隨機因應亦必挈全體之民意始足表舉國之一心本埠同人組織漢口主張國際稅法平等會業於本日成立公推劉君子敬爲正會長宋君煒臣爲副會長代表漢鎭全體之公意以附貴會之鱗翼而爲政府之後盾百折百迴義無所避一心萬象事在必成凡貴會主張及進行次序本會奉爲圭臬竭力追隨敢怖腹心伏惟垂察本會事務所設立漢口前花樓廣大錢莊内所有關於此項事體緘電即懇逕寄爲荷漢口主張國際稅法平等會長劉子敬副會長宋煒臣會員王明文馬中驥陸德澤等全體同叩 
[組織證劵金銀交易所呈文]  
　　北市金業總董施兆祥等於本年冬間組織上海證劵金銀交易所呈請北京農商部備案原呈如下爲遵照部令擬具籌設證劵金銀交易所辦法呈請核准備案事竊兆祥前此聯合滬商虞和德等籌設上海交易所禀請大部核示在案旋奉指令内開據呈巳悉查虞和德等所擬辦上海證劵交易所前經本部批准先行備案茲復據呈稱物品交易所之設立因時會之趨勢實不容再緩請准予一併立案等情應即照准查證劵與物品各國交易所通例大抵分别經營即就物品一項以交易所兼管多種事實上亦多窒礙應將證劵金銀及花紗布疋曁糧食等項分爲三交易所辦理仰卽妥愼籌設各擬詳章呈部核辦合行批示轉知遵照此令等因仰見大部洞悉商情無微不至兆祥等奉令前因當即邀集全體開會議决以金業公會名義函致虞和德協商遵令分辦迄今時逾數月未見實行察其内部辦事方法與乎報載招股廣告　將證劵與多種物品混合於一交易所之内此項辦法無論爲歐美各國先例所無即就滬上各業商情而言亦均未洽一業原有一業之公會市場一業原有一業之行規習慣如必欲使各業犧牲原有公會市場抛棄原有行規習慣共入一交易所之中遵守一例章程在事實上定多窒碍在法理上亦難贊同查創辦交易所原欲挽同華商權利如其辦理不當勢必至反予外人以可乘之隙是以我金業全體意見擬將證劵金銀併成一部份籌辦依照現行法例參酌本業商規固屬容易設立且無隔膜之患蓋因上海交易所本由兆祥與虞和德發起呈請在先此次兆祥遵令籌辦證劵金銀交易所名雖分别經營實則可共同組織於三項交易所中本屬一氣聯絡彼此均相互認股權利均沾辦法實爲妥善茲特籌集資本總額銀一百萬元遵照大部指令認定一部份交易所之組織定名曰上海證劵金銀交易所依據公司條例曁證劵交易所辦法釐訂章程擬具辦法呈請察核備案並乞迅予令知虞和德仍與兆祥等協力進行分别籌辦以分權限而專責任實爲公便謹呈農商部 
[組織浦東大紗廠續誌]  
　　浦東方面有華商資本家曹永淸奚賡虞等購地創辦大紗廠巳經開會籌議草章呈請農商部註册立案巳紀前報茲聞此項浦東大紗廠曹永淸（華豐染織廠總經理）發起後各實業家及北京政商各界紛紛認股現正着手進行故巳訂期八年一月五號即隂歷本年十二月初四日午後（星期日）假南市縣商會柬邀認股各股東到來開會籌商第二步進行要策云 
[德華淸理處不服判决]  
　　對於伽司勃羅派司利之控案 
　　美國人伽司勃羅派司利延代表律師在公共公廨控本埠德華銀行淸理處無故辭退其淸理員職務請追酬勞佣金及損失銀兩一案迭經公堂集訊判决原告請追償損失一層本公堂無權管理應即註銷其佣金旣經王前處長口頭契約允許着將德華銀行巳收到之欠欵項内提取百分之四並酬給酬勞金銀五萬兩如被告不服將銀一併繳存公堂再核各情巳迭詳本報昨晨德華淸理處又延代表馬斯德律師投廨陳明不服判决理由並稱上海淸理處係代中央政府辦理故未奉中央命令之前不敢擅行繳欵且按諸法律如官廳判决訟案若有一方面不服當事人有上訴之權利本案情節雖多曲折然堂上不難辨明伽司勃羅派司利究竟是否淸理員能否應得此項鉅欵而其所支月俸千元乃係昔年上海中國銀行風潮派遣來滬額外之津貼何得謂由淸理處給予之薪金請求堂上審定期限俾得正式上控云云原告代表高易律師上堂聲稱被告代表之請求敝律師反對之理由有三（一）上訴機關並未成立（二）被告上控理由殊欠充分（三）此項佣金之决定原告有權請求是以請求堂上仍照前斷執行經兪襄讞與義羅副領事得供會商之下判候再核 
[江寬案又定審訊期]  
　　招商局江寬輪船被楚材兵艦撞沉一案海軍部奉令在滬組織特别法庭選任法官審理當最初數次開庭時招商局旣委麥克樂代表律師到庭辯論即被難家屬亦均到庭旁聽嗣至第五次開審招商局及麥克樂律師均以該法庭審訊案證涉有袒護嫌疑中途反抗相率不到曾迭向部爭尙未得有允准改組明文昨招商局又接海軍審判處公函已定期本月三十日繼續開審並謂如再不到須依對造請求單獨訊問等語聞招商局方面因未接部示對於此次審訊仍擬不出庭云 
[民國七年上海大事紀（三）]  
[七月]  
　　一日（舊曆五月二十日）津浦路線在兗州被水衝斷北方郵件不到 
　　二日夜大風雨浦江中船隻走錨斷線者頗多惟尙無失事破屋及陳設物損失不少恒豐路底吹折電桿車夫鄭洪江小工黃鳳文均觸電身死又本城太平街亦吹折電桿一根有某甲經過觸電身死湖班同豐小輪拖船在張家浜失事溺斃男一人女八人 
　　三日晨護軍使署營倉脫逃押犯三名追回二名逃去謝勝雲一名遂將同意之二十一人一併槍斃護軍使署槍斃盜犯蔡德興林煥差婁文卿吳賢甫法租界鄭家木橋街南卜鄰里張翰卿家有兩華人四洋人同坐汽車叩門行刦鈔票存土 
　　七日南市團體反對電燈加價經縣商會解勸解决自舊曆四月起每燈加一角五分半夜線加一角三分包燈押櫃取銷裝燈表每字二角五分扎幌丸輪船進口撞斷招商局楊家渡碼頭覆船十餘隻溺斃婦女兩名 
　　八日護軍署槍斃牯嶺路暗殺案兇犯程元顔正三梁金川 
　　九日夜周榮生在小東門外一枝村街雙鳳園茶肆被人戳斃 
　　十日護軍使接岑西林由粤通電六日就軍政府政務總裁之職大東門内彩衣街厚生興被搶省會初選舉投票 
　　十二日官商各界慶祝恢復共和紀念夜曹家渡史悠繼家被搶追獲朱秀田一名 
　　十四日法租界慶祝改立民主紀念頗爲熱鬧　 
　　十六日夜史惟記鐘表店被搶緝獲盜匪楊官龍一名 
　　十八日夜虹口日人與華捕發生衝突 
　　十九日夜虹口日人與華捕互相開槍攻擊日人方面死三號巡捕一人店主一人傷五人華捕傷三名　　二十一日龍華槍斃盜犯朱秀田 
　　二十二日龍華槍斃盜犯劉得勝 
　　二十四日檢察廳第十次焚燒没收土膏烟具 
　　二十五日中國郵船公司新船南京號抵滬 
　　二十七日大碼頭槍斃碼頭匪徒童家坤林阿土臨刑前沿浦游行示衆 
　　二十六日道屬敎育行政人員開會夜韜朋路居人田和尙被人殺害 
[請究知事勒捐之覆音]  
　　縣商會復皮絲業公會函云逕啓者前准貴公會陳訴漳州永定縣知事勒捐鉅餉一案曾經敝會據情分電廣州軍政府曁漳州總司令核辦業經援閩軍陳總司令電復在案頃奉軍政府代電内開上海縣商會公鑒郵電巳悉皮絲烟業公會具控永定縣知事帶兵勒索各節如果屬實自應澈究旣據逕軍漳州陳總司令仰候查明核奪可也此復軍政府銑印等因到會合亟轉逹即請貴公會查閱爲荷 
[一星期之金融調查]  
　　昨日又逢星期六調查此一週間之金融情形除東方銀行由安南運來洋十六萬元道勝銀行裝赴漢口去銀十萬兩之外各外國銀行均無大條銀洋進出口惟華商大德昌銀號與興業銀行曁中交兩銀行之銀洋來往於天津廣東南京甯波者各有二三十萬蓋二十五二十六兩號係西國耶穌誕日各銀行循例休息是以較前星期間之進出口銀洋少去十成之六茲將逐日細數列下（二十三日）浙江興業銀行裝天津去國幣五萬元交通銀行裝往南京銀三萬兩又裝天津去洋五萬元道勝裝漢口去銀十萬兩中國銀行從南京來新幣四萬元（二十四日）東方銀行由安南來洋十六萬元中國銀行從寗波來洋十萬元又裝南京去銀三萬兩（二十七日）大德昌銀號由廣東裝來雙毫角洋五十萬角（作大洋五萬元）中國銀行從南京來國幣四萬元又裝去寳銀三暪兩交通銀行裝赴天津去洋五萬元（二十八日）中國銀行由蘇州來龍洋五萬元南京來國幣三萬元鷹洋與國幣之價較上屆又小一釐有奇最小二十二日上午鷹洋爲七錢二分零半釐國幣七錢二分一釐二十四日午後因外國銀行收進鷹洋致價較國幣每元增起三釐至昨日下午鷹龍價均七錢二分一釐銀拆自二十三日之後復漲至六錢三分至七錢南京造幣廠之新幣又不合算致此星期六祇有十一萬元到滬陽曆年關已屆各華商與洋商交易者均須結束日來各錢莊籌備現銀頗爲忙録出口貨又呆滯日商各銀行咸拒絶押欵以致各錢莊之銀拆一時恐難鬆動鎊價自二十三日長半辦士計五先令二辦士迄今未有變更大條銀價仍係四十八辦士四三七五日本滙水二十三日尙掛四錢二分七釐半二十四日縮去二五二十八日又小二五計四錢二分二五正月份驃金價二十一日調查時收盤爲二百十三兩四錢嗣因東滙頻小鎊價及大條銀價均勿動人心看疲昨午收盤爲二百十一兩二錢五分每條巳跌小銀二兩一錢五分本月份驃金掉期貼銀五兩現赤條之價上星期一巳跌至二百四十一兩五錢旋因各路客帮來滬採辦市價復漲至二百五十兩左右且中國銀行之沙子金與奉天帮金條存滬者皆不肯照市價脫售故昨日上午又漲至二百六十一兩午後須二百六十二兩然買者甚鮮銀樓飾金價本與赤條價有連帶關係最小之價（古曆二十一日）恒孚銀樓同行每兩洋三十七元五角泰亨源三十六元永豐餘三十六元五角昨日恒孚與銀樓同行巳漲至三十九元半泰亨源永豐餘三十八元而美國金洋日内雖有四五千枚到滬感係某銀號前抛出之貨設供不應求市價尙須看升昨日調查中外各銀行所存銀洋大條銀確數錄下麥加利存銀九十六萬洋一百十萬押欵銀五萬滙豐存銀七百六十三萬洋二百十六萬大條四條德華存銀三十一萬正金存銀一百三十六萬洋六十一萬道勝存銀八十萬洋三十一萬通商存銀三十萬洋五十萬東方存銀一百四十萬洋四十萬花旗存銀一百萬洋五十五萬押欵銀二十萬華比存銀二十八萬洋二十一萬和蘭存銀二十一萬洋六十八萬中國存銀七十九萬洋三百九十六萬押欵銀九十萬台灣存銀五十七萬洋三十八萬住友存銀四十萬洋十萬各錢莊存銀一百六十五萬洋四十萬交通存銀三十五萬洋一百零一萬有利存銀二十五萬洋十二萬三井存銀二十四萬洋六萬三菱存銀十四萬洋五萬朝鮮存銀二十七萬洋十萬中法存銀七千萬洋三十五萬總計存銀一千九百六十一萬洋一千三百零五萬大條銀四條押欵銀一百十五萬較二十一日少存銀十八萬洋則少存四十六萬大條銀無進出押欵銀多九十五萬尙有聚興誠四明商業金城上海滙業中華興業鹽業中孚永亨廣東浙江地方等銀行所存之銀洋不在其内 
[一星期之鎔銀調查]  
　　本星期北市泰亨源等各銀號共鎔化由粤埠運來廣東雙角一百零五萬三千六百角又由香港厦門兩處運來人槍十一萬一千三百元又由天津帮運來十足色老寳銀並本埠廢銀九萬三千三百餘兩共烊見寳銀四千三百九十只核規元二十三萬一千三百餘兩 
[浦東廠棧近况]  
　　煤炭浦東洋涇港口日商三井煤炭棧年來營業着着進行目下煤炭上市煤船之從東洋來者陸續不絶前昨兩日連到輪船四艘停泊該棧碼頭招足小工日夜起卸而各煤炭行駁船亦麕集碼頭以待轉運故連日該碼頭頗形忙碌港口船隻亦極擁擠 
 
 

Page 11

 
 
　　棉花浦東陸家嘴英商隆茂棧年來以厥戰關係牛皮生意殊鮮起色惟以棉花爲大宗營業故歐戰期内沿浦各廠棧均受絶大之影響而該棧獨能獲利也每當棉花上市通崇海奉南川等處之棉花運滬者均赴該棧抱包（俗稱洋夾子）然後轉運出口該棧雇有男女工人計逹千人男工爲打包等職務女工專爲揀花之用目下營業極形發逹原有棧房已不敷堆儲故在棧房曠地添建蘆席房兩大間應用聞各處植棉家以上月間花價驟跌故居奇不售者爲數尙多云 
[吳淞駐防巡船之調查]  
　　吳淞爲長江重要門戶該處向駐水陸軍警鹽捕緝私巡船爲數頗多現因冬防吃緊均奉各該長官妥爲規定駐防區域以資巡查茲將該處水警第一廳所部及鹽捕巡船駐防地點名次調查列下水警第一廳所部游巡隊大雅警艦艦長温海泉駐泊淞口游巡區域外海内洋長江游巡隊長龍巡船船長吳秉權駐泊吳淞第一區第一隊策電警艦艦長王開元駐泊吳淞游巡區域外海各島第一區第二隊虎威警艦艦長唐文森駐淞口游巡區域外海洋面第一區第一隊第一分隊釣船李明啓駐泊吳淞游巡各島第二分隊釣船雲人龍駐防同第一區二隊一分隊廣艇艇員施豫同游巡洋面二分隊釣船徐交駐防同第一區三隊四分所巡船吳宏超游巡各港第四分隊巡船莊綸游巡石頭沙等處第四分隊巡船賀文瀚游巡鴨窩沙各島兩浙緝私第一營營長高靑田駐防吳淞巡緝海口第二隊張紹武及第三隊巡船防務同 
[斜徐路橋梁派兵駐防]  
　　步兵三十七團第三營王營長以所轄之斜徐路係華法毘連之處刻值冬防緊急之際所有交界處之橋梁均應派兵駐守昨特命令各連長酌派兵士每夜輪班駐守以重防務 
[南市巡防之周密]  
　　淞滬警察廳長徐國樑現因冬防吃緊傳令各區署所警正佐每晚加意防範南市第一區趙墨林署長奉令後已會同所屬各分駐所警佐等議訂防護地方治安規則當以第一區署轄境地接華洋輪埠車站交通所必經之區最宜注意巡察是以令巡邏巡長分段巡邏實力保衛並於每晚七時起由趙署長親自帶同巡長等至各處崗位查察以分勤惰又向各旅館客棧等嚴密查察認眞進行至每晚十一時則由巡官羅金堂盧學義輪流出外按段稽查 
[三十八團新營房造竣]  
　　步兵三十八團各營兵士因營房不敷在新橋路租地建造營房二十二間由大成公司承造計工料銀三千三百元已於前日造竣昨由馬團長前往新營騐收工程預備撥兵移駐 
[本年辦理警務之結束]  
　　淞滬警察廳長徐國樑以本月末日爲七年份歲暮之期所有各區署所隊對於本年份辦理一切經過事宜如地方人民違犯警規之各種案由共有若干件其中已和解當場罰金開釋及送廳訊理分别已結未結之案逐一淸查造册呈報來廳以憑彙總編册詳報上臺備查其各該署所隊長警隊士等應於是日發餉期間由本廳長派員分蒞點名騐看以便考核成績 
[盜匪判决引渡]  
　　盜匪張阿三陳阿美李學琴於是月十三號夜糾同在逃之三匪各執手槍利刃突至新閘北成都路四百零一號門牌居婦金何氏家搶刦財物未成退出擁入附近七百三十八號門牌張鴻生家出示手槍向張之眷屬恫嚇聲張直逹張之臥室將值洋七百六十五元之金鐲綢皮衣服攫取逃逸當經二百五十一號七百六十三號兩華捕與包探周少蓮聞警趕往將張等三匪擒獲搜出實彈手槍及原贓金鐲皮衣等件解送公共公堂訊押各情巳詳本報昨晨由捕傳同事主及見證女子金招弟等將張阿三等三匪解廨請究即據西探目斐司蓋潑與華探周少蓮上堂禀明拘獲被告當在張陳兩盜身畔搜出手槍子彈及原贓金鐲皮衣情形一併呈案請究並據金何氏投稱是晚我在樓上聞有盜刦即鳴警笛各匪驚慌逃去等語又據見證金招弟上堂證明目覩被告（指李學琴）在場臨遁時其同黨開槍二響示威云云又據事主張鴻生投案訴明被刦情形訊之張阿三供認搶刦不諱質之陳阿美供稱通州人是晚由在逃之陳阿福邀我前往把風所有原贓金鐲皮袍亦係陳盜交我是實詰之李學琴供稱阜甯人來滬祇有四天是晚行經大通路被捕誤拘且與張陳兩人均不相識求察兪襄讞得供商之義領羅君以案經訊明贓證確實因判被告等押候錄供備文詳解護軍使署按律懲辦 
[職業學校新收之捐欵]  
　　中華職業學校前爲籌集經費組織募金團分投籌募已經迭誌本報茲距募金結算已逾二月而各處捐欵仍絡繹不絶最近漢冶萍公司周厚坤君又募到義生洋行吳錦堂君捐銀二百元浦東中學校長朱叔沅君募到松江小茜經紳董吳才昌君捐銀一百元又哈爾濱鉅商函告該校續募到俄幣七百元可見職業敎育之重要已爲一般社會所公認故各界輸將能踴躍如是也 
[川沙籌建公共體育場]  
　　浦東川沙學界發起籌建公共體育場一節曾誌本報茲悉此事業經該邑勸學所邀集各校校長敎職員等集議公决即以舊倉基改建從速趕辦巳由該所派員勘明繪圖說帖呈請章知事核准將於日内興工開辦 
[救濟婦孺會六週大會]  
　　中國救濟婦孺會創辦以來瞬經七載成效昭著茲届第六周年定於夏曆十一月二十七日（即今日）午後二時在江灣留養院舉行大會想必有一番熱鬧也 
[南星橋站添派副站長]  
　　滬杭甬鐡路南星橋站近因聯運貨物進出甚夥較前增多站務更忙杭州段内各大站巳各有副站長襄理獨南星橋尙未委派近來站務繁重故由該路局長添派副站長一人已調替班站長沈維彬充任而替班站長一缺由杭州段騐票員胡石山調補而騐票員一缺則調車守高丕燊頂充各該員已於昨日分别就職矣 
[工人軋斃案之宣判]  
　　婦人徐吳氏前至三區警署控稱伊夫徐金生向在英美烟公司爲小工舊曆十月下旬被該公司工頭趙老七串通在逃小工老小小五子等將丈夫誘入危險機器間中以致軋傷腦部於十月二十五日因傷身死請求伸雪等情當經警署將趙拘送地方審檢廳訊供收押候提同黨再核在案茲悉小五子老小等迭緝無着林檢察長以此案未便延宕令飭檢察官起訴審判廳前日下午由推檢各官開庭飭提在押之趙老七上堂研訊之下判趙老七監禁二年並着繳撫恤洋二百元諭令還押聽候執行 
[童子軍聯合會將刋雜誌]  
　　本邑童子軍聯合會上届常年大會議决籌辦雜誌現己着手進行擬月出一册定名爲童子軍月刊專以促進童子軍自身的進步並喚起外界之注意爲宗旨由聯合會及總教統姚麟書推定潘競民爲總編輯沈同一王英超徐品丹潘欣之爲編輯員並擬分請滬上教育界名人擔任名譽編輯以期内容完善云 
[靑年會今日演說]  
　　今日（二十九日）午前十時半靑年會殉道堂開國語演講會請美國畢小坡博士主講由余日章君傳譯畢博士任美國堪司恢城靑年會總幹事二十餘載今萬國靑年會特派來華調查教務此次演說必有偉論欲聆演講者均可往聽 
　　又該會德育演講會今日（二十九號）本請美國渥海夏歐白林大學神道院演講科教師郝闕生博士演講今因郝君尙未抵埠改請商務印書館批發部部長陳謙夫演講（民國七年之回顧）按陳君係寗波靑年會會長屆時各界人士前往聽講者一律招待云 
[南洋舊同學組織兩江公學]  
　　交通部工業專門學校（即前南洋公學）歷年造就人材頗多茲聞該校同學會中熱心教育諸君組織兩江公學以往重實用教育爲宗旨推定李鴻儒主持校務王昌社主任教務其教科大半由該校舊同學擔任校址在滬北北浙江路房屋寬廠佈置得宜定於明年陽曆二月中旬開課不日即行招生云 
[市北公學畢業式預紀]  
　　滬寗車站慶祥里市北公學定一月五號下午一時舉行高小科畢業式並學藝會昨巳由該校具柬邀請各界參觀矣 
[滬江大學近聞]  
　　大學一年生沈荔薌此次在省教育會演說競進會奪得第一名錦標而回全體同學特開歡祝會寓滬美商某氏曾助該校多金以造思晏堂此次其夫人來校參觀校長等復吹嘘其捐助圖書室建築費己得夫人允許捐助一萬元 
[各界祝賀沈聯芳母壽辰]  
　　昨日（夏曆二十六日）爲江浙皖絲繭業總公所總蜚上海總商會副會長沈聯芳之生母高太夫人七十壽辰先期由總統頒給壽字曾誌本報昨日假北山西路絲繭業總公所内陳設禮堂中外僑商法商總會馬會長哈同夫婦英美日各商公會及本埠官商紳學各界由晨至午前往公祝者頗多此外如農商部代表張軼歐及協約各國商會吾國駐外各公使等均有賀電楹聯徐總統昨又派人頒到褒揚命令一道匾額一方文曰懿德可風褒章一座褒詞一件其文如下大總總褒曰財通丹穴奏築巴婦之台志矢柏舟衛著共姜之節兼而有之難乎選己爾沈高氏乃浙江吳興己故沈崙源之繼妾婦德咸修女宗共仰福田心地種善果於善提義粟仁漿聽歌聲於載道爲想元瑜不祿秋驚候雁之羣鉛華屏而守素簪珥鬻而施仁具此芳徽允宜藻飾於戲坤無吝嗇之占安貞而吉節戒戶庭之出有尙乃亨嘉爾高操宏茲茂典 
[永久和平會歡迎副食長]  
　　中華國民策進永久和平會於前晚七時假座福州路大觀樓歡迎副會長鄒靜齋來賓到者甚多酒半由會長劉人熙起立致詞謂本會宗旨在謀永久和平使國民咸趨法治正軌今承工商界多惠然肯來並承靜齋先生　允任職實爲歡迎謹舉杯祝諸君健康次鄰靜齋君起立略致謙遜並述今日國民外交對世界和平應行研究各問題合座鼓掌次烟酒聯合會陳良玉起立演說謂永久和平除人人當守法律外尤當有公德心次萬國改良會徐維繪勗勉全國民當一致團結毋分省界次邵仲輝黄界民二君演說賓主盡歡而散 
[郵局發行國際回信郵票劵]  
　　上海郵務管理局發出第三八一號布告内載國際回信郵票劵現在本局已有發售每張售價一角二分該劵可在無論何國（中國在内）指定之參與互換局抵換一角郵票一校或與一角價值相等之郵票（等於二十五生丁姆）至參與互換局各名稱可向本管理局間事處詢明云云 
[頒發報解忙漕稅欵表]  
　　上海縣知事署近接江蘇財政廳訓令云本年十二月十八日奉省長公署訓令開各縣經征忙漕稅欵歷經該廳頒訂各種表式章程通令按章造報隨時掃解並將國稅省稅劃分明晰不得稍有籠統各該知事認眞遵辦者固不乏人而報解逾期任催罔應者亦在所難免亟宜重訂辦法厲行考核茲據該廳擬定旬報表式填表釋例並簡章十條業經本省長核定自八年一月起爲實行之期由各該知事按旬依式填表遵限分報本署及該廳查核並於規定限期内分欵列解仍俟月終由該廳將省欵收支存欠數目查照前送收支報告册二分晰查造淸册呈候彙列公布其各縣經征契牙屠宰牌照各項雜稅悉仍照舊辦理遵照部定期限報解均不准再事遷延除將旬報表式兩種填表釋例九條報解簡章十條收支報告册式一種一併令仰該廳長遵照辦理外并轉行各縣知事及催征員一體遵照比係本省長特令之件並經派員專核如再有仍前玩延情事定即查照簡章立予懲處其各懍遵此令等因奉此查此案前以劃分省欵問題奉省長飭廳擬訂各種表册章程分别呈送核定在案茲奉前因除由廳按月查造省欵收支報告外合亟訓令該知事遵照辦理云 
[冬季檢查印花稅五誌]  
　　昨日淞滬警察廳稽查員温凱會同縣公署委員偕第一區警察署巡官羅金堂率同長警仍在該管境内向各店舖檢查印花稅聞昨日又查獲各店之違法簿據十餘册一併帶回署中存候傳同各執事照章繳呈罰金然後領回依法照貼足數至前日投署請領者有順記水菓店朱德興破布店悅來客棧衡源魚行等四戶均因簿據上貼不足數當由趙署長核明飭各繳罰金五元同昌太酒店因違法漏貼繳呈罰金十四元順茂水菓店因摺子上違法漏貼飭罰金八元着將簿摺分别領回依法補貼 
[官廳新年之慶賀]  
　　夏曆十一月三十日爲民國八年元旦上海地方審檢兩廳陸林兩廳長示期八年一月一日始至三日止停止辦公三天仰民刑訴訟人等一體遵照而上海縣沈知事亦於此三日内諭飭各科員停辦公事三日以誌慶賀 
[地方廳處治烟犯併紀]  
　　滕二私帶烟土六百數十兩運往内地圖銷爲水巡隊巡警在小輪中將人贓並獲解送淞滬警察廳移送地方審檢廳請辦又陶成良張雲戴等均在外洋帶來烟土三四磅藏匿於衣袋並鋪蓋内抵滬後爲水巡捕房中西探捕查獲押送捕房諭飭烟土送往海關候燬陶張併送地方廳請究兩案昨日午後該廳堵屠賀夏推檢各官先後開庭飭提滕二陶成良張雲戴到案研訊一過會判滕二帮助吃食洋烟之所爲共三種每種罰洋一千元併科罰金應共罰洋二千八百元烟土没收陶成良罰洋五百元張雲戴罰洋三百元又徒刑三個月判畢問官又命提供認私吸洋烟之吳炳章王四至案略詰數語判吳王各罰洋七十元王再加徒刑二個月又訊私帶烟土之婦人季周氏訊畢判罰洋三十元 
[屍父請求免騐]  
　　陸金福因伊嫂陸馬氏在道前街七十四號懸樑自縊而死誠恐母屬詰問協同十九舖地甲投報地方廳禀請相騐昨午該廳林廳長已委夏檢察官正欲往騐間據屍父馬某投廳具詞聲明我女實係自縊與人無尤請求免騐自頣收殮夏檢察官准如所請着具結呈案趕緊前去棺殮 
[失愼不可誑報]  
　　法租界小東門大街順大昌洋貨店於日前晚上忽然打電話至救火會報稱貼鄰某茶食店内失愼等語當由救火會得悉急驅皮帶車前往查得並無其事後捕頭以該洋貨店不應謊報失愼故於昨日將該店主朱仲英傳至法公堂請訊先據救火會西員上堂禀明前情詰之朱稱是晚商人聞得有人聲稱貼鄰茶食店内不愼當時商人前往查得該店實因燻煎茶食不愼將油鍋爆裂商人店中夥計一時驚謊故打電話至救火會報告以致誤會實非商人所爲電話究係何人所打難以查出中西讞員判以被告不應失察誑報失愼着罰洋十元充公以儆判畢諭曰是後無論何人須當查明實在方能報告因各救火會一經得悉急驅到場故此在途甚爲危險倘日後再有前項情事查出重罰不貸 
[兩造各交保人候訊]  
　　李耿齋昨延逹商律師爲代表至法公堂控稱原告於前年間在申營業虧欠欵項甚巨嗣後各債權人倩倪祖菴爲公正人由原告當給倪洋四千六百元倪取洋後即回寗波原籍一去不返原告一再函催來申及拍電前往倪始終音信全無直至日前倪始來申被原告遇見報告捕房飭探將倪拘案現今倪係李耿齋之被告實犯有欺騙之罪求究外並請追還四千六百元倪祖菴延巴和律師爲代表聲稱日前原告至捕房報告飭探前往拘拿時實被告與各債權人同在一處原告並不詢問各債權人倪是否料理淸楚不問情由將被告扭案亦求訊究中西官判原告交尋常保被告交原保出外聽候覆訊核奪 
[銷售浙江彩票之科罰]  
　　法捕房探目黄金榮包探程子卿日前偵悉法租界愛多亞路善中彩票店私自售賣未蒙政府核准之浙江彩票當即前往抄出浙江彩票數張連同該店主黄茂春帶入捕房昨解法公堂請究先據捕頭上堂禀稱前由捕房迭次傳諭各彩票店禁止銷售浙江彩票此次查得黄店實違禁令請究詰之黃供商五元充公外着被告親自將浙江彩票持至公堂旁之火爐内焚燬 
[四華捕升充試用包探]  
　　法捕房施總巡日前在華捕中揀選年力强壯熟悉探務者四名升拔包探已誌前報茲悉施君以四名仍不敷差遣故於昨日又考約一百七十六號華捕王榮生一百三十六號華捕宋阿升三十一號華捕苗永興四十號華捕張阿三四名爲試用包探分發執照上差辦公 
[聽審吸香烟之罰儆]  
　　法公堂昨日上午訊理刑事瑣案時有聽審之顧文喬在堂手持香烟呼吸適爲法副領德君瞥見以顧違背公堂禁令當即傳案顧供商人不知章程以致誤犯求宥中西官以顧不應違背公堂禁令着罰洋五元充公以儆 
[私售鴉片罰洋百元]  
　　虹口百老匯路二百二十二號門牌屋内之山東人王二因私煎烟膏容人燈吸被西探目柏生查獲拘解公共公堂訊判押候查明究竟有無命案關係再核在案昨晨又由捕房將王解　復訊即據西探禀明被告並無命案牌票請爲訊究質之王二供稱此項烟膏係在法租界購來自吸並非私傷亦無命案之事請察張襄讞得供商之日副領事林出君判王罰洋一百元充公無洋改押西牢三月以儆烟具烟膏一併銷燬 
[攫取衣包禁押一年]  
　　崇明人薛阿榮前日在北蘇州路糾黨攫取施榮生之衣包一個圖逃被捕追獲拘入捕房昨解公共公堂經中西官訊實判薛押西牢一年期滿逐出租界 
[過犯行竊判押一年]  
　　積竊顧阿寳因先後行竊楊樹浦路新康里吳阿六施月英及日本人阿部增本等各戶衣物被捕拘獲昨解公共公堂經中西官訊實以顧係過犯判押西牢一年期滿再逐出界 
[碼頭小工行兇儆押]  
　　福州路碼頭小工江法坤高阿四在黄浦灘將王寳慶莫三六兇毆受傷當經一百三十號印捕查見將受傷人送院醫治並將江高兩人拘押昨解公共公堂經中西官訊明以江不應行兇判押西牢二月高押十四天分别示儆 
專件 
[梁任公在國際稅法平等會之演說詞（續）]  
　　所謂中國自由發展之權利者約有數事第一庚子賠欵庚子賠欵其直接原因爲拳匪而拳匪之由來即爲德國侵略之反動當且各國所以要求此鉅欵者隱寓懲創之意然今日中國排外思想現巳消除凈盡猶復留此莫大負擔不能不謂各國懲創之過甚且此欵一日未償實於中國人民自重心生一種障害美國於數年前退回一部以充敎育經費各友邦有退回賠欵之意思者當不乏此啓超所日夜禱祝其成爲事實者也至此欵用途當然用之於敎育事業以敎育事業與一國之發逹永久之平和其關係至密切也第一則爲領事裁判權此項裁判權爲不對等之最顯著者即各國中施行此項裁判者亦以其行使之不便而不欲長此保留即以馬凱條約論各友邦固巳表示廢去此項裁判之意矣以啓超所希望者非欲立時收回但能限以年限將每年廳辦事項詳細列表各事辦成以後各國　撤銷此項裁判如是則撤銷有一定期限而政府之進行受一種督促且國民方面可執此分年籌備表以貴政府之進行矣最後則爲關稅諒諸君研究巳久必有詳密之意見今姑以個人意想爲諸君言之現行稅率發生於數十年前當時政府太無關稅智識致頒此項稅率此可謂片面的協定均一的課稅法乃至物價大變時亦無變更評價之自由此與國際平等之原理相去太懸絶矣諸君之希望關稅改正殆如饑湯以啓超觀之中國之所以希望此自由者絶不含保護貿易排斥私貨之精神蓋保護之結果必演爲關稅戰爭此關稅戰爭之慘酷不讓於武力戰爭此皆過去之習慣非中國所築於採用也且以改正關稅之方法鬧增加財政上收入亦非中國之目的也所以要求改正者改今日之均一的課稅而爲分等的公理的科學的稅法也簪之爛酒爲舉百抽五機器亦爲值百抽五乃爲世界所無之稅法即令改爲值百抽十或值百抽二十三十而烟酒與機器同稅亦爲不合理之稅法故啓超所認者能採各國共通之原則即爲分等級之稅法是也馬凱條約中廢釐金以後改爲值百抽十二五竊意應以十二五爲標準率善通貨物依此爲稅率至於奢侈品如烟酒稅應在十二五之上增爲二十五或三十此二十五或三十之稅率視其他國不啻甚輕共他貨物則有值百抽二十者有值百抽十者有抽四五者有抽二三者乃至如機器之類一文不抽亦無不可總之依貨物之性質而定稅率非爲均一的稅率如此辦法於各國之商務不生妨礙或者某種貨物以免稅之故　口之數較前增加未可知也且稅率稍增則裁釐後虧欠有可以彌補之途去年忝長財部時嘗有所籌備擬編定一種新關稅率以求各友邦之贊同以余所聞政府方鍼大略相同想非政府或有新稅率及詳細說明之發表而其中决不含有保護政策及圖財政上過分之收入增加可以斷言也此項稅法一璕改定决不輕易紛更且爲防止敵國經濟侵略起見對於德奥貨物尤有特别規定而此新稅率與裁釐同時並行依上所云則關稅政正之精神大略如是諸君皆以實業爲性命者也今日爲實業之大障者厥在釐金釐金統裁而關稅爲合理的規定則以中國人與外國人立於自由競爭原則之下以吾國物料之富勞力之賤吾國實業之發逹當不落人之後是在諸君之努力而巳當此國民外交時代凡事之行固在政府而所督促政府者則在國民審察内外形勢造成健全之與論以爲政府後盾關稅一端與諸君有密切關係尤望諸君注意其他各事使國内上下出於一途此啓超於諸君不能無厚望焉此遊不過私人汗漫之遊考察各國形勢以增長個人聞見然可爲諸君爲國人盡力者當惟力是視務乞諸君匡其不遠隨時予以指導則啓超之幸莫過是矣 
來函 
[民生女學來函]  
　　本校爲普及貧民教育已由校董會議决於明年始添招免費半費生各二十名曾於十二月五日詳載各報茲得重慶常德杭州及本埠各處來函報名者甚多間有詢及膳費者俱己詳復蓋本校之免費半費悉以學費爲限如係住宿寄膳其費均須照繳恐有誤會特此通告法租界霞飛路仁和里民生女學校謹啓 
雜評二 
[浦東組織紗廠（庸）]  
　　欲謀中國土産之發展棉業尤當注意棉爲中國土産之大宗又爲人生必需之物品乃自舶來品之洋紗盛行而棉業受一大打擊又自華商紗廠近來多爲外人所吸收而棉業更有不支之情勢靦茲國産不特難語於對外之競爭且將太阿倒持日爲外力所掃蕩今聞浦東有組織華商大紗廠之議桑榆之收不可謂非佳訊矣 
　　浦東素爲産棉之地發起者又多爲知名之人所望毅力進行以挽回一部分之權利也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記[  孔雪雄]  
　　凡居大都市之人當常聞嗚嗚之聲豈非工廠及火車輪船之氣笛聲乎其聲宏大壯健然以其單調不和故用爲報信放氣而外人多厭聞之今若於氣笛上如風琴音鍵之配佈得成調和之鍵律則放氣笛時可以按樂譜彈奏聲音宏亮壯美豈非一種特别而偉大之音樂乎當世之音樂家發明家盍注意之 
老申報 
[全鴨珍味（見光緖元年三月初三日）]  
　　北方有全羊之宴自頭至尾分門别類不下百種誠大烹也淮隂有全鱔之製亦不下數十種余幼時居金陵其俗嗜鳴製極精美或烹或炙各有妙味馳名天下者曰鹽板鴨艶稱本土者曰鹹水鴨鹹水鴨以春秋兩時爲最佳春曰桃花鴨秋曰桂花鴨旣肥且嫩不淡不鹹誠爲無上上品其他製鴨之法腦爲豆腐眼爲餛飩舌爲羹蛋爲糕腰以湯沸腸以葱炒附腸爲胰藏腰有酥血可佐肴掌能脫骨以大包小曰套鴨以整拆碎曰糊塗合而計之亦不下數十種以故鴨之死於金陵者歲以萬萬計而無一呼名言屈者蓋以膾炙人口故甘心刀俎而不辭耳茲當此桃花始放春江已波彼减脚鵝者正延頸以俟安知不喜穀我者正所以賞鑑我也又何必待食指之動而始占朶頣也哉 
新拾遺 
[美國度歲趣譚] [  和聲]  
　　美利堅人每屆除夕不論老幼男女胥通宵游行戲謔爲歡往往以紅藍紙條擲行人之身或潛貼其背甚或持玩耍之喇叭突向行人耳際驟吹使驚謔虐之狀無異頑童且相戲者不必相識而受謔者亦不得以爲忤因例固然也比十二時各地敎堂均鳴大鐘大小工廠齊放汽笛於是雄壯熙和之聲磅礴空際而喜劇亦隨之頓輟矣 
　　美國宴會男賓之於女賓心殷勤應對惟遇閏年則恒自除夕至元旦舉閏年會而一反此尊女之通例顧是夕也是暮至中夜儀式一如常例及除夜鐘鳴始頓反其道由女賓導男賓易坐己右而殷殷間對宴罷離席亦女賓先伸纎手扶男賓出食堂如行跳舞應由女賓擇請男賓合舞男賓非有女伴不能任意往來舞室間而隨伴女郎之監督人則必易隨男賓云 
新智識 
[人類毛髮學（三）] [  呆正未艾譯]  
　　夫動物生毛之關係據來依奇氏之所說謂毛之發育與表皮之存有密切之關係而互爲消長不相對立者也換言以明之即毛之與表皮均爲保護身體之器官此長則彼消彼長則此消功用雖同而不相對立者也觀於吾人表皮厚者指甲鮮有生毛密毛叢生則表皮纖弱由此觀之方知斯言之非謬毛與表皮有不相對立之現象在矣海爾斯氏謂日本人頭髮之量比歐人爲密云又據脫希那氏謂毛之强勁頭部及全身體不能一致吾中國之人頭髮園直而長（纖柔）且較豐多不獨頭髮爲然即若眉毛髭亦薄而勁直呈刷子狀惟髯及鬚較不强耳茲揭示我國人五十名之調查成績如左 
　　密生者三十名（六○％）中等度者十八名（三六％）疎生者二名（○四％）　　頭髮之疎密旣由上述而得知則知頭髮之疎密後不可於焉中止也換算毛髮之數不可不積極以進行也據拉浦氏之調查髮毛之數歐州人則如左所示 
　　頭皮土毛髮總平均數八○．○○○（八萬本） 
　　其他體部之長毛短毛約二○．○○○（二萬本） 
　　歐人毛髮之數旣如上述則毛髮之數有關係於毛髮之疎密乎曰有之是果盡人而知之者也然則毛髮之疎密有關係於毛髮之粗細乎曰有之觀北陸特髮之人種槪爲密生黑髮人種則常爲粗生揭其報告如左 
　　金髮ＢＬＯＮＤＥＨＡＡＲＥ一四○．○○○（毛細故密） 
　　褐钩髮ＢＲＡＵＮＥ一○九．○○○ 
　　黑髮ＳＣＨＷＡＲＺＥ一○二．○○○ 
　　紅髮ＶＯＴＥＨＡＡＴＥ八八．○○○（粗生） 
　　由此可知民族之不同而生毛稠度有多少之相違蒙古人種大多稀疏歐洲人種槪爲多毛人所盡知惟頭髮則蒙古人種亦不弱耳 
常識 
　　○粗短電線凡電線匠剪斷之電線（短而無用者）切勿抛棄若將其内之紫銅絲取出可代橡皮管之用取銅絲之法以電線浸開水中片刻取出脚蹈銅絲竭力拉之即出（陳生）○自來水筆自來水筆之頭上有木針一個用以流通墨水者也一經折斷即成無用洵憾事也余思得一法索性將貯墨之像皮管除去己斷木針設法取出再購婦女所用之骨針一根照木針之樣削之塞入筆管即可用矣[  陳生] （不受酬） 
益智新畫[  粤南] （橡皮奶頭）像古 
雜錄 
[世界小新聞] [  箴]  
　　雜識澳洲昆斯倫省乾燥之區用驼千餘頭任運輸役其數且日見增多瑞士與蘇格蘭二地敎育之完善爲全球冠斐洲摩洛哥之女子以忘其年歲　榮故從不慶祝生辰維也納有一咖啡店日夜開門已歷一百五十年之久各鳥之蛋其外形多不相同而其黄皆具球形美洲東北格林倫所産之薯大不逾小兒所弄之石丸百花之中白色者約佔百分之三十泰西書中述及黃金者以聖經爲最先砲上之瞄準器至二十世紀之初始用之 
　　○妙對英國基督教靑年會會員之服務於歐洲戰地者共有三萬人中有某婦被派洗拭休息所地板是婦平日在家絶不操作今旣受命不爲退縮即提熱水一桶布一方跪地以肥皂洗拭無何桶水已黑適有衣戎裝之一人邁步過其前婦舉首顧之乃請代傾桶中黑水而易淸水是人爲之愕然旣乃答曰叱馬丹吾乃軍官也婦即報之曰叱軍官吾乃公爵夫人也○妙語俄國革命後一般無識之人咸以自由二字爲其口頭禪某地有兩湖以小池相接池中蓄魚甚多兩端設栅布網以防魚入湖中難以網取一日有俄兵過境見之即趨往毁其栅網且大呼曰魚乎自由自由軍官數員阻之不從且有某兵排衆而言曰魚與人同爲上帝生物人能言故可革命魚不能言故受苦而莫伸吾人誼當助之蓋圈魚一處俾易捕而殺之是違背天道也軍官竟不能與辯 
[說老貓] [  粤南]  
　　余家畜一雌貓以捕鼠性馴深居簡出鄰舍之雄貓每夜恒來鳴鳴作怪鳴騷擾殊甚至寢不安席心甚厭之一夕來一老黄貓身軀肥壯見其逐余畜之貓於外余即傑梃以出把持其歸路欲作棒喝當頭冀其不敢復來矣立要隘後即蹴地板以驚之貓果聞聲馳回見之阻其歸路又不敢逸過遂折回庭中仰首四望高不能登竟無路可出遂或躍於檯鳴於椅呌躍不知凡幾後忽俯首若有所思隨有得計之狀緩行而出約數武即疾馳回緣人身以登至余頂遂一躍而去余方靜觀共異不圖疾雷不及掩耳面部爲其爪所　及其逃也急欲擊之已是不及至今思之猶服其智古云歸師勿掩良有以也以一人之力操梃守隘而擊一貓尙爲其傷况國之擊國人之製人乎方今中國若被困之貓也若能效貓之勇如貓之智豈患人之操梃把隘以待哉吁老貓可師也 
小說 
[社會小說秘密車客（三）] [  ＴＨＯＲＭＡＢＥＶ原著雄倡）]  
　　明日官中遂移尸至騐尸所加以檢騐檢騐官廳中觀者大集同車之二客遂亦被傳至廳爲左證　尙有一車客則百覓仍莫得時車守湯姆首先出庭爲證辭據稱昨夕鐘鳴八下忽有短小精悍一老年上等人挾行篋匆匆至出賃劵索座座即爲一婦人預賃者此女客旣未至又此老所出劵一無舛誤乃不得不聽之入座所未解者今死者所據之座乃即彼奇詭之老行客所曾踞者爲事乃至奇以一身倥偬於郵件等事車客所爲乃無暇兼顧是爲異耳車守述畢次乃及同車二客二客遂伸述車中易座一事此疑團乃盡釋二客尤矢言途次彼失蹤之車客曾無得片晷之隙與死者獨對或車行假寐時乃行此謀殺之舉則未可定二客旣下御者哈利遂前檢騐吏叩以車過洛幾斯站後中途曾否有客下車而去御者初則答　無之繼又自承其謬謂車至坎德白雷時曾有一翩翩少年之客下車入逆旅中去且曰其人爲少年上流人儀度温雅我且與共杯酒我意彼殆至逆旅訪其情人耶總言之彼行乃未逾坎德白雷下車後實未近即車次苟近者安逃我目諸證人旣述訖遂益疑彼奇詭之車客爲兇手以此客嘗與死者易座其座且適相對而此客來去飄忽行蹤尤奇幻莫測檢察吏遂决懸案以嚴符通緝此車客時廳門首忽大擾則有一人力擘人羣而前衆咸莫識求謁問官白狀其人鬚髮新薙膚色黝黑軀體渺小而輕趫勁健目光銳疾異常令人肅然起敬手挾一小行篋問官曰汝來爲左證乎對曰然我殊有要語奉白曰汝何名曰我名曰白羅漢曰汝執何業曰我爲巴黎偵探隊員語發滿庭愕然人人延頸傾耳以聽愕駭中乃未覺其人操英語至嫻熟如土著問官又曰麥歇白羅漢汝身於茲案胡涉曾否悉其底藴其人指問官身後一當風之門簾言曰堂上能否許我步入此簾後少駐即出問官曰汝所陳請乃至奇然所請當不爲無理曰其理至當無謬其人遂入簾後逾一分鐘復出則面目全非矣己易爲一短小精悍之老翁衣鼻烟色之外衫加以眼鏡髮作灰色堂之上下對此奇變之人物咸默然愕貽不知置辭然老人亦略不之顧但迴面車人及二車客曰汝輩猶識得老朽否車守曰咦茲非彼奇詭之車客耶奚遽至是餘人亦同聲稱是問官頗皇惑曰然白羅漢其人又安往此偵探對曰在是耳語時出冠髮及眼鏡示之且曰堂上聽之我身即爲失踪之車客在車中與遇害之人對坐者 
[自由談之自由談] [  不冷]  
　　今日中國人之大多數無論官界商界大抵祗知有我且祗知有今日之我故其所作所爲於我有利而於大多數之人有害不顧也因大多數人之害而我之利仍變爲害亦不顧也今日之我得利而明日之我將十百倍於利而受害亦不顧也故人有謂今日之我與昨日之我開戰者由此觀之是不啻今日之我日與明日之我開戰矣 
　　今日徵得周崇岳君寄來張飛墓（上等）水星台昭明台老河口舊砲台（中等） 
 
 

Page 15

 
 
   
 
 

Page 16

 
 
   
 
