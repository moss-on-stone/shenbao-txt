# 1901 - 93 - 4910048

 

Page 1

 
 
[今日隨報分送捐册] [  本館代啟]  
　　昨由仁濟善堂交來咸有一德捐册一萬本　爲代發爰於今日隨報分送伏祈海内好善君子慨解襄金同襄善舉自一愿以至百愿千愿各隨願力俾得經費常充善舉不至中止誠無量功德也此啟 
[三通考輯要出書] [  圖書集成局代啟]  
　　通考苞括通志通典三通考苞括九通古今掌故海也局肆必與志典連售價貴不易購文緐不易　山陰湯墊先先生有三通考緝要通雅堂主人購付本局鑄印俞曲團先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本業巳成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在　時售股票處 
[密約釋疑]  
　　有客問於執筆人曰今者中俄改訂密約之事外間又四處譁傳矣敢問初定之約果如何後改之約復如何初旣由俄人迫我以簽字之期後又何以允爲暫緩且不特暫緩已也又從而改之我子必有窺之於微者能爲鄙人示其大略情由俾得一開茅塞乎執筆人曰此皆各處所已言者各處已言之僕更何必贅言以僕所知則惟是由俄員與華官權時訂立章程以昭信守耳昨報轉錄廣州商務報云上月某日英國駐俄使臣士吉君得俄國外務大臣手書允卽送登各日報書中大旨謂滿洲之約不過由俄員與華官權時訂立藉以息事寍人至於交還滿洲各地之言政府未嘗不思遵辦雖俄之狡詐薄海皆知兹之所云安保其果確實可信然揆之於理要有可以深信無疑者何則以俄兵力之厚雖環毬至强至大之國亦必躊躇審愼未敢輕易攫其鋒中國東三省旣已在其掌握中欲據則竟據之何必再訂密約且俄亦在各國聨盟之列觀去冬十二月十三日本報所登各使移交之欵首書泰西一千九百年十二月二十二日法蘭西英吉利義大利日本和蘭俄羅斯美利堅日斯巴尼亞德意志比利時粤大利亞十一國使臣會銜照會是京師之約俄已與諸國聨合使東三省而另有一約直兩歧矣似此重大事宜而任意兩歧中國卽無力與之抗違獨不懼諸國之羣起詰責乎然則何以知其爲權時訂立章程曰東三省雖未交還中國而中國官吏已於戰後次第回任重綰銅符苟不與之訂立章程則華官曰我奉天子郚來守此土而俄人以爲此土已由我俄攻戰而得不能重隸爾版圖逐而去之亦意計中事乃不聞華官於回任後有所糾葛且觀增軍帥所出告示有與俄國協派巡捕緝捕土匪之言是以知其權時訂立章程云云此語並非僞飾也若夫外間密約流傳或則曰十二欵或則曰十欵或則曰另有俄京所訂之五欵其簽字也或以爲議和全權大臣奉有行在電旨堅不允從或以爲使俄大臣楊子通星使屢被俄人所迫後以墜馬折足得緩日期彼旣無所折衷僕亦烏能逆億哉客曰我聞各省民人有欲籌集拒俄之欵者究竟欵可集乎俄可拒乎曰此則僕未之有聞果如子所云然是不奉朝旨貿然開釁也朝廷鑒於拳匪之亂向各國俯首求成償欵懲奸已將就緒而民人偏欲貿然向俄人開釁試問朝廷旣以息事寍人爲念能聽其所爲乎卽使朝廷竟聽其所爲而俄人趾高氣揚能不責朝廷以不能約束民人之咎乎　担　　必興兵興兵則必需器械目今各國方禁軍裝入口雖國家亦無可購求而謂民間將何從支領將以毛錐子當藥雲彈　耶抑將以熱心團體起點支那國民諸字面壓服俄人耶我知其萬萬不能也總而言之謂親俄以拒各國者謬也謂聨各國以拒俄者妄也謂密約之必無其事者迂也不問密約之究竟如何而羣起譁囂者躁也謬與妄旣足以偵事懲其迂而以躁心出之亦决其萬不能集事僕與子且俟京約子目旣定再論東三省事機可也外間縱極譁傳烏足聒我之耳哉客唯唯而退執筆人乃援筆作密約釋疑 
[派員攷察]  
　　廣州中西越嶠報云頃者來公司得京師來電言各國議和條欵現已漸有頭緒公舉英德法日本四國使臣考察中國各省錢糧賦稅以及各項入息共有若干以定賠補各國軍費官民損傷財物曁中國日後舉行新政所需 
[回鑾有信]  
　　天津直報登陜西友人來函云兩宫准於三月十九日由西安啟蹕道出汴梁遵順德保定一帶回京刻下各府州縣已奉有明文矣 
[庚子七月合肥傅相密陳安危大計摺]  
　　秦爲密陳安危大計宜定國是而正人心恭摺仰祈聖鑒事竊維中外搆釁自古有之而制馭之方要在審己量力擇而處之我朝自道光中葉以來外禍日滋漸成坐困馴至庚申之變入我京師燔我園淀乘輿北狩迫致升遐此固子孫萬世必報之仇薄海臣民所當泣血椎心臥薪嘗膽者也自是法擾越南盡徹藩服日爭朝鮮喪師失地尤無理者德占膠州幾俄占旅順大連灣英索威海衛九龍並推廣上海租界内地商埠法索廣州灣並侵入沿海之地百餘里種種要挾萬難忍受於此而不　自强是爲無恥於此而不思報怨是爲無心臣受國家厚恩負天下責望豈不願大張撻伐振我皇威倘於衰遇之年親見四國來賓萬方歸服豈非此生之大幸無如熟審衆寡之不敵細察强弱之異形宗社所關豈可投鼠卵石之敵豈待著龜試以近事言之紫竹林洋兵僅二三千人豢匪他軍實盈數萬以十敵一鏖戰旬日斃洋人僅數百殺華人已及二萬而兵火傷夷又以數萬計是兵與匪共戰寡弱之外人皆不敵矣又京城使館本非城郭使臣叅隨水兵本非勁旅拳匪及董軍攻之兼旬不克爲所殺傷又以數千計是兵與匪合攻孱怯之外人亦不敵矣今各國之師連　而至快槍毒砲紛載而來朝廷果有何軍堪以捍禦天下果有何將堪以折衝竊計子藥無多糧餉將竭若各國以十餘萬衆直撲都城固守不能播遷不得雖欲如木蘭之逕幸而無勝保阻遏之師雖欲如馬關之　和而無伊藤延接之使彼時拳匪四散朝右一空親賢誰倚樞輔無材此以皇太后皇上爲孤注之一擲耳思之寒心奚忍出口夫拳匪假借神靈妄言符咒誣民惑世本盛世所必誅漢有三五里霧而漢以亡宋有六甲神兵而宋以滅此蓋白蓮餘孽世宗憲皇帝先遏其萌仁宗睿皇帝終芟其難累朝聖訓昭示子孫豈容以宵小之　言棄祖宗之家法臣年届八旬死亡無日沐四朝豢養深恩若知而不言言又不切九泉之下何面目見列祖之靈乎用是瀝血敷陳伏祈皇太后皇上宸衷獨斷迅黜　妄之臣工立斬猖狂之妖孽知義和團是匪非民亟宜痛加剿洗知扶凊滅洋乃假扥名號不可姑息養癰立簡重臣先清内匪善遣駐使速送彼軍臣 
 
 

Page 2

 
 
冐署遄征已　　瀆屢奉敦促之旨豈惜扶疾以行惟每讀詔書則國是未定認賊作子則人心未安而臣客寄江南手無一兵一旅卽使奔命赴闕道途險阻徒爲亂臣賊子作菹醢之資是以小作盤桓預籌兵食兼覘敵志徐議排解仍俟布置稍齊卽行星馳北上所有微臣密陳安危大計緣由理合恭摺由驛六百里密陳伏乞皇太后皇上聖鑒訓示謹奏 
[宗室謹農部絶命詞]  
　　京師新聞彚報云庚子仲夏拳匪搆釁宫闕震驚自夏徂秋迄未定局卒至　軍直入小醜潛蹤百萬生靈同遭塗炭謹農部善以身殉國大節懍然臨死有呈崇文山公爵絶命詞四章慷慨激昻讀者咸謂方之文文山正氣歌洵乎無愧其詞曰實力虚心四字箴感君垂訓懍題襟脩儒不肯阿時輩朝野茫茫絶賞音海陬邊釁亂民開兵事紛更亦可哀將相驕庸傾國祚安危誰是出羣才讀書自幼知忠考桂榜名題卅六秋玉牒趨公遷稼部治安懷策分難投生逢末世才何濟死愧無聞志强伸我是宗潢舊華胄早全名節作完人觀其命意蓋欲諷崇公以死難也 
[兵艦他往]  
　　金陵訪事友人云去年北氛不靖南中各省風鶴驚心各國皆派兵艦至江寗下關停泊兹者和議旣成决無再變故本月某日英國駐泊下關之某兵艦已啟椗他往矣 
[未必停試]  
　　紹興采訪友人云浙江提督學政李玉坡大宗師試畢甬江將次按臨越郡日來謡傳諸曁一縣因去夏曾有歹人閙教須遵約將試事暫停宗師爰函商撫憲余晉帥晉帥答以未奉部文不便停試是以日來紹興府熊再青太守已示期舉行府考查本科諸曁文童之應試者多至一千六百餘名倘竟廢于半塗未免令士林短氣也 
[除惡務盡]  
　　紹興采訪友人云去年郡屬各邑閙教之案繁興刻經大憲與泰西傳教士互商允卽籌欵賠補惟滋事各首要雖經緝獲嚴懲尚有帮兇及造謡惑衆之棍徒未便任其逍遥法外因於日前札委浙江候補知縣周大令琛來紹訪拿以便盡法懲治蓋亦除惡務盡之意也 
[藥廠飛災三誌]  
　　湖北漢陽黑山火藥廠爆炸傷人一事前已兩誌本報兹又得武昌訪事友人來函云此次之禍計共轟斃十四人除總辦徐仲虎觀察外尚有委員戴君哨弁楊君及工匠僕役十一人事後屍骸狼藉血肉模糊慘烈情形令人酸鼻觀察全身已碎僅存一臂一足湖廣督憲張香濤制軍深爲悼惜飭提調汪子雲太守購備衣棺妥爲收殮並擬奏請優卹以慰幽魂說者謂觀察熟精格致平時於製造之學尤所究心此次因親自試研炸藥偶未得法以致肇此奇災家丁某甲素有阿芙蓉癖是日伺候良久適因癮發出外遂得浩劫幸逃死生有數不信然與至廠中房屋僅燬一間大約不日當鳩工庀材從事修葺　 
[梟匪已散]  
　　鎭江訪事人云前者常鎭通海兵備道兼鎭江關監督長久山觀察因常州一帶有外來紅帮梟匪滋事特商請長江水師提督總統江勝全軍黄芍巖宫保派东勝副中營管帶彭遊戎書麟督勇三百名由江陰馳往彈壓匪徒知不得逞四散奔逃遊戎遂於本月十七日乘舟詣鎭江赴道轅禀陳一切 
[命案駭聞]  
　　蘇州訪事人云蘇州府屬元和縣治東十九都三十一圖有地名魚港者一小村浴也村民俞蓮堂素以耕田爲業其妻某氏年逾花信略具姿首生有子女各一有無賴周聘三者設計勾引已有　矣前月二十夜乘俞他　掩入行强氏不從周舉足踢中氏腹復提其一手一足擲之正在危急間適愈歸家始釋手而逸氏當將前情歴訴翌日卽買舟至省倩　科閔姓醫治閔謂傷勢過重無能爲力比返棹回鄕遽爾斃命事經周父漢良浼　澤鎭人洪隱道及經造程愛卿地保顧湘舟曹俊如解勸出撫卹洋銀三百元以了其事愛卿欺俞懦弱悉數乾没俞旣羞且忿旋於某日懸梁自縊時升任道濮紫泉觀察尚握府篆訪聞其事怒髮衝冠遂於交替之際告知新任張子虞太守夙聞太守疾惡如仇定能爲死者申雪也 
[廉訪公明]  
　　蘇州訪事人云原任安徽巡撫沈仲復中丞之如夫人周氏因向家長之子沈瑞　沈瑞麟索增月費被控於上海縣署經縣主汪瑶庭大令押回江都原籍本月初一日道出姑蘇奔赴撫轅控告撫憲聶仲芳大中丞批飭署臬司朱竹石廉訪秉公訊斷等情已紀前報某日廉訪升坐花廳先將沈瑞琳昆季研訊良久旋傳司帳人某甲至案謂沈氏銀錢由汝經理汝不能勸導主人以致家庭不睦甚且涉訟公庭汝試思能辭其咎乎甲供監生屢次勸諫無奈主人不肯聽從周氏供　前情聲涙俱下廉訪斷令瑞琳昆季再給洋銀五百元派親信家人護送回江都母屬 
[游船肇禍]  
　　蘇州訪事人云每逢令節省垣好事者必舁城隍等神偶像出游謂爲振濟乏祀孤魂實則藉以歛錢惑衆少年子弟輙呼朋引類遨游山塘七里間畫槳如飛恣情取樂本月十七日爲清　節有甲乙二　互相飛駛甲船篙師突起一篙誤觸乙船篙師之頭登時腦漿迸流斃於鷁首地甲知釀巨禍獲住兇身據情報諸吳縣署縣主田大令臨塲相騐飭將兇身帶回押候訊供核辦 
[札飭倣辦]  
　　華亭縣主林霨生大令創設游民勸工所禀奉督撫憲批飭松江府余石蓀太守轉札各縣叅酌倣辦昨日上海縣汪瑶庭大令奉到太守札文曰爲札飭事華亭縣林令創設游民勸工所並擬送章程請核禀奉督憲劉批禀摺均悉該縣現擬捐資創設勸工所專收土棍游民教導習業俾期風俗轉移具見良吏求治之苦心深堪嘉許仰蘇臬司卽飭遵照一俟該所房屋落成卽行督董實力舉辦務期持久不懈以收實效是爲厚望仍候護撫部院批示繳摺存又奉護撫部院聶批禀摺均悉近來世風日下游民日多該縣會董創設勸工所教以技藝俾各犯出所後有業可就不復流爲匪類用意甚善察核章程亦尚周妥希按察司飭俟工竣將開辦情形並造具各犯花名册禀報察核曁由司通飭各屬一體叅酌仿辦仍候督部堂批示此繳等因奉此並據該縣具禀到司除批示外合亟抄粘札府即便分移松常鎭太四府州飭屬一體叅酌仿辦勿得視爲具文曁作速分移切切此札等因到府合亟轉飭札到該縣立卽遵照一體叅酌仿辦實力舉行仍將議辦情形先行具覆切切特札 
[禁放風箏]  
　　近有頑童登本城新老北門雉堞施放風箏偶與電線糾纒電音卽被阻滯是以上海縣汪瑶庭大令頒發示諭嚴行禁止責令父兄從嚴管束並飭差甲梭巡如違拿究 
[水巡獲盜]  
　　本月十七日黄昏時南市長豐米行執事人雇定陸福生所駕駁船裝米二百八十包暫泊新馬頭浦畔盜匪卜小毛等涎之糾黨持刃躍上劫去秈米十二包陸與之撑持竟被戳傷其腿事後長豐執事人偕司月各行主投報上海縣署並赴馬路工程局報請緝查總辦葉孟紀司馬以所轄境内盜賊如此横行尚復成何事體立飭水巡頭目陳向榮留心偵緝昨日傍晚六點鐘許陳緝至浦東洋涇鎭見卜在某小烟館中吞吐烟霞正欲禽拿卜膽敢猛掣手槍且放且逸陳奮力追上得以拘獲解回禀請司馬升堂研訊卜供稱是晚戳傷陸腿者實名聨發不知其姓小的雖與同往並水行强司馬問爾身畔小刀從何得來供稱前由不相識之某甲見贈司馬傳陸到案騐明傷痕飭差押解縣署請縣主汪瑶庭大令嚴懲 
[獲盜蒙賞]  
　　盜犯劉明山傅財喜等七人行劫浦東張家樓屈振傑家衣服首飾洋銀等物來滬花消經法界包探拘獲解請讞員杜枝 
 
 

Page 3

 
 
園大令訊明移送上海縣署縣主汪瑶庭大令以包探破案迅速特捐廉俸賞給洋銀一百元 
[浦左火警]  
　　本月十七日黄昏時浦東南匯縣境周浦鎭運糧河西岸賈恒盛手巾店姑婦勃谿悞將桌上洋油燈擊　油溢火炎陡成燎原之勢延及比鄰陳協泰木器店張永泰米莊以及綢縀莊鮮肉鋪等共燬去樓房平屋約二百楹左右當火熾時鎭上水龍紛至沓來吸水激射然究未若洋龍之靈捷以致火勢一發難收亡羊補牢所望於關心火政者 
[示防火患]  
　　昨日英美租界公廨讞員張柄樞司馬出示曉諭曰照得上海人民繁衆比櫛而居竹籬板片在在皆有其洋油積草尤爲引火之物近來天乾物燥火警頻聞保險之家有賠銀可收若貧苦小民無力保險或自不小心或鄰火延燒一兆焚如則身家立破本分府有見於此殊深憫惜與其貽過於後曷若防患於前以備不虞合行出示勸諭爲此示仰英美租界居民人等一體知悉自示之後無論有無保險之家凡引火之物務須格外小心其洋油積草尤不宜多堆以防不測抑且捕房查出解案重罰受累何堪本分府爲爾等居安思危特此勸諭均勿視爲具文特示 
[上海巡局瑣案]  
　　前日本邑南市竹行弄某姓家婢女竊取洋銀四十餘元及金耳環等物事爲主人查知扭送十六鋪巡防南局局員陳禾亭二尹研訊之下婢女供稱所竊洋銀已托人帶回家内二尹飭掌頰二十下鞭背十五下交其主領回管剌并著人前往查取原贓○昨日寗波某邑人陳順生在南市王家嘴角左近東張西望形跡可疑被汛捕某甲拘解十六鋪巡防南局局員陳二尹飭押候查明曾否犯案然後訊供核奪 
[英美租界公堂會訊案]  
前者英商雲龍軋花廠主控全泰豐花行主全企峯全樂山不交所定棉花業經讞員張柄樞飭提執事人某甲訊明限繳在案前日全企峯自行投案司馬會同英副領事梅爾思君研訊原告投案請追花價銀一千二百六十六兩企峯供全泰豐花行係小的之兄全樂山開設如何不交定貨小的實不知情司馬商之梅君諭令還押限半月内如數繳銀否則交出其兄再行訊奪○前者英商有恒洋行主金世美控林永祥擔　買辦陳鳳岐虧累逃逸前日之午司馬會同梅君研訉林永祥延擔文律師之帮辦費律師到堂訴稱陳鳳岐所虧銀三千七百兩情願照賠惟陳有田單交與金世美應卽檢還司馬准如所請限下禮拜四檢交田單復訊核斷○工部局董前控張永全應文生等私造聨單業經司馬訊明諭候飭傳應處司帳人汪伯年質訊昨晨工部局執事人將汪傳案司馬會同梅副領事研訊汢供此單由應文生囑生員填冩實不知何人所造應文生延費律師聲稱是地前由薩副領事代工部局出名與道憲訂立合同言明錢糧仍由原業户至寳邑代完是以並無糧串當時工部局董欲取收條應文生禀請薩副領事准予刊刻聨單並無不合陸芝堂供稱此事與小的無涉前實應文生之子應桂馨逼勒供認求鑒司馬與梅君會商以冐收錢糧事在寳山縣應將一干人解至寳山訊辦隨飭將陸芝堂還押應文生仍交其主人帶去聽候備文移解 
[美租界捕房紀事]  
　　前晚十二下鐘時積竊沈桂生混入外虹口某西人家竊取共盆携之而出適爲包探孫阿新所見拘入捕房捕頭令押候解送公堂禀請讞員張柄樞司馬究辦○日前僑居外虹口西華德路之粤人楊姓家失去婢女二口至昨日查悉二婢避匿裏虹口高輝榮家遂據情投報捕房請派包探同往拘拿捕頭允之令包探倪順泉將高及二婢一併帶回詰問之下知高並非誘拐實係逃至其家爰卽從寛釋出二婢交楊領回管束 
[救濟善會由新豐輪船載回被難官民單]  
　　保定難民尉庚生山陰人男女六口王曉培杭州人一品唐彭山山陰人男三口王林堂餘姚人陸壽人長洲人各一口劉敬甫湖北人徐少棠甘泉人蔡紫垣江蘇人各三品李元貴州人一口陳福紹興人男女四口繆景福眷高氏安徽人帶僕一口范長源合肥人潘功懋各大小二口汪士欽安徽人二口劉詠琴安徽人張學讓眷浙江人各一口楊慶恒紹興人男女大小四口沈魯氏浙江人女四口僕一口王進元眷江蘇人大小二口陳衍連眷浙江人沈率甫眷江蘇人各大小四口高鷺洲眷浙江人大小八口馮高氏浙江人趙春和安徽人邵雲龍桃源人鍾楨卿浙江人曹立山四川人馬志舉江蘇人孟雲亭江蘇人各一口王夢生浙江人男女三口馬翰臣浙江人二口王心源山陰人邵玉太安徽人各一口李慶三四川人男女大小十一口奚開甫杭州人男女大小六口王印三山陰人大小三口陳錫壽錢塘人張珪山陰人各一口陳國熊四川人男女二品周大受江蘇人一口以上共計男女大小一百零二名口○古北口難民吳金標合肥人余還邦徐州人李金山許廷有陶成明均壽州人葛銀山亳州人朱長清鳳陽人胡得勝何泰長周濟堂丁叙康阮秉忠鄭有傳徐金相江青福均合肥人陳得和南陵人閔德良無爲州人謝有成武昌人以上各一口沈振明吳瑶階解芹峯解志波尹守堂胡來求解起元胡克相葛振銀陳正清葛言漢徐鴻陞王邦增黄祺軒劉長紅羅本發羅宏禮均合肥人夏祥山戴長盛均壽州人龔約云安慶人徐發玉徐映榮徐昌榮均淳安人何化熙李金標盧玉柯均鳳陽人陶春林陶仁裕陶仁和李金樂李清泉均壽州人沈學海宿州人徐金開丁玉宏張修德吳朝發戴文發均合肥人劉春容清河人王萬康王福禧均無爲州人喻廣富舒城人男女二口陳朝府陳有發楊有富均合肥人阮秉鈞合肥人男女大小六口阮懋德阮秉鉅趙玉春張保田李洪勝壽州人林高升黄陂人童鳳玉吳鴻賓合肥人葉文懷鳳陽人吳德海壽州人男女大小四口吳家才壽州人周成有劉修德聶建甫合肥人陳國珍合肥人男女大小五口此單未畢 
[申報館協振所經收陜西順直振捐二月十一日二十日止第五次清單]  
二月十一日海門全盛局來丁瓞綿洋一元蕭子榮洋二元師竹軒洋一元張堰協源局來映雪主人洋六元正字洋四元惜花仁字三本主人友字慈雲徐姓計六户各助洋二元有心無力洋一元黎陽鬯記力不足求合家平安各助洋十元○十二日莫釐鄭敦慶堂洋五十元無名氏四户各助洋二元求母健銅洋十四元蘇州免害人銅洋三圓廣東臨田都林洋十二元施兆麟求病速愈助順直洋一百元○十三日益壽堂求合家平安洋十元伯記仲記求平安各助洋二十元翁寅記洋十元袁周氏袁張記姚子翰王震甫裘綢笙計五户各助洋一元張則渠洋二元無名氏求母病愈洋五元明秋館主人洋四元温州正和局來王寛甫王子壽秦幼鹿孫記臣狄子谷史蓮蓀秦穉鹿徐木君李幼閭九峰舊友助洋四元江西乾昌局來太初生花洋三元蛟西憤世子節省局資洋十元致大局來常熟賴永盛經募洋六元小洋六十四角銅洋七元二角○十四日張堰汪協源來横浦界黄求妻内病速痊洋十元隱名氏求合家平安洋四元銓昌祥來泰州學署經募一元二角漢口老福興來仁成洋一元○十五日無名氏求母病痊愈洋五元吳敬善三元吳黄氏洋二元不書名等洋八元龍洋二元錦記求合家平安票元一百兩山陰劉源聲洋八十圓○十六日無名氏銅洋十一圓陳得機洋廿圓通州太古晉來周洪吳桂四户小洋八角胡萬昌來孔壠同泰德號經募不列姓名各户等洋六十二圓海門協興昌來湯楊氏濮少堂慶和堂錦雲居士洪桂仙計五户各助洋一元黄龔氏洋四元凌桂仙蔡秀玲合助洋一元范佐記陳裕記小洋十角范欽記趙應龍小洋十角范欽華小洋十角顧祝三王芝生杜義壽徐爕趙梅春計五户各助洋五角無名氏求胃病速愈洋一元沙溎貞鮑月英洋一元玲閨女無力子洋一元越西思義氏洋二元○十七日無名氏銅洋三元江西福興潤來保椿堂小洋四十三角趙子丹小洋廿角富春堂洋四角湯氏杜氏六角李連記洋五角淶記鏡記洋一元公記銅洋一元二角張堰恊源局來錢張氏洋二元蔡伯雅堂百一番鄭良臣梁培蘭計四户各助洋二元源生洋二元○十八日包澤山洋十元如臯福興潤來西塲敬畏齋洋十元丹陽鴻源局來敦崇記浣花居主人各助洋二元存心八洋四元樂痒子有心人各助洋五元醉吟室主積善齋曲何居士勉力子計四户各助洋一元○十九日隱名氏無名氏各助洋十元山東黄縣丁怡　堂票洋二百元孫氏洋五元元茂裕茂和洋二圓王老合洋二圓○二十日有名氏銅洋三圓梅里永義昶來陸務本堂洋一圓老福興來漢口敦義堂銅洋四圓宿遷全泰盛來願濟氏洋一圓零七分愿微生銅洋一圓蕪湖乾昌局來和生祥龍洋二圓謝裕隆高燦　恆升泰洋三圓無名氏孫靜三龍洋一圓何鏡甫洋五圓無名氏藥水小洋四角以上總共收洋八百三十九圓七角七分票元一百兩花洋三圓藥水小洋銀四角銅洋四十七圓四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日本邑三林塘巡防局員某君函送浦東橋頭鎭鄕耆生監十餘人環控土棍康金松到縣縣主汪瑶庭大令察閱所送禀詞有康婪賣有夫之婦及誘拐孀婦養媳逞强敲詐諸惡跡共三十餘起之多又有楊阿妹之妻金大及吳益溪之妻某氏均被壩佔并偪令金大與人犯姦藉口捉姦設囤訛詐等情遂立刻升堂研訊康均不承招大令喝責籐條一百五十下始供稱小的曾爲蟻媒三次得洋銀十五元並姦佔金大及吳益溪之妻是實大令著押候覆訊明確照例擬辦○顧彤雲控張福奎欠銀前晚縣主汪大令升堂研訊顧供小的故父蘭州曾開順源錢莊與萬康土行主張福奎往來被欠洋銀四百二十元閉歇後張曾繕立欠據今者屢向催索一味玩延是以控求追給張供小的所欠之銀已還過二百元取有收條呈求察閱顧曾開悅昌烟膏店向小的土行中賒取小土計洋銀一百二十元亦被扣去顧復供小的並未收得洋銀亦無扣除土價之事大令飭將張交人保出折還洋銀二百八十元限半月内呈繳 
[上海總巡局紀事]  
　　本城二十二鋪地甲夥役名小康者遇事生風每向居民藉端訛詐前日被人聨名投保甲總巡局控訴局員朱森庭明府諭候查明核辦○前者流氓小老虎藉故逞强向人訛詐控經前總巡傅星崖直刺訊責送押改過所前日有施卿者投局訴稱小老虎之母某氏年老多病求恩保釋局員朱明府准之函致改過所將小老虎提回旋經管所委員李二尹覆函略謂小老虎在所甚不安分日前曾將同號押犯毆傷恐一經釋出仍滋事端明府惡施揑情矇保飭傳到局喝令掌頰四十下麾之使去○前日保甲總巡朱明府查知十六鋪新馬頭小橋地方有人糾賭飭差傳地甲到局諭令查明禀候究辦○總巡朱明府查知南市流氓衆多遴派差役數名日在茶肆烟館中嚴行查察 
[英美租界晚堂案]  
　　前者絲客徐樑投英美租界公廨控源泰和絲棧股東潘雨臣等盜抵存絲經讞員張柄樞司馬集訊在案前晚復訊徐樑供稱此事業由徐嘉臣理處明白除將光絲作價外尚有毛絲四十四包每包作銀二百兩潘雨臣名下一半二十二包計銀四千四百兩王仲甫名下十一包計銀二千二百兩均經照股認償交收過割惟江禮卿與其子江蔭香名下十一包計銀二千二百兩迄尚未收江開設江耕記絲棧身家素稱殷實不應關提不到直至台差報捕協提始行投案監生受累已極今蒙集訊務乞嚴追江禮卿父子同供職員股　源泰和倩於寄美高瑞卿執事職員父子概不與聞務求明鑒司馬謂絲爲生意大宗潘雨臣王仲甫旣已照股認償二江亦不得推諉著將江蔭香高瑞卿一併管押令江禮卿速卽出外理償江禮卿供稱可否將職員管押釋令兒子出外料理司馬笑曰祗聞父債子還未有父代子押之理江語塞唯唯而退 
[英美租界公堂瑣案]  
　　沈松林陳德金陳福生陳阿根等十餘人在沈朱氏及石周氏兩家聚賭抽頭經包探顧福其查知協同西探前往拘獲昨晨解案請辦讞員張柄樞司馬商之梅繙譯判罰沈松林陳德金沈朱氏石周氏各洋銀五元沈等皆稱無力措繳司馬飭各責二百板○新申樓錦興館等酒肆九家林永茂等小烟館五家均深夜開門座客雜沓經包探胡瑞龍陳阿根張寳成查知回告捕頭於昨晨送案請訊司馬查得新申樓錦興館已違章二次判令各罰洋銀十五元其餘各罰五元○歹人蔡元發騙取小孩毛補生王阿富之銀臂釧金耳環等物經包探劉阿炳拘獲解案請辦司馬判責五百板管押捕房一年○賊匪楊阿寳竊取某姓家脚踏車二輛經包探趙銀河拘獲在身畔搜出手槍解案請辦司馬判責五百板管押捕房二年○趙永林冐充包探向施阿餘施繆氏訛詐洋銀五元經包探劉阿炳拘獲解請究辦司馬判責三百板枷號一月期滿遞解回籍 
[法租界捕房瑣案]  
　　前者無賴金桂明張掌泉糾同何金金等人擊毁應阿榮家器物控經讞員杜枝園大令訊明判各罰洋銀十元交保出外限期將何金金交案迄今逾限無人具保昨日大令蒞捕房命提復訊金張求飭探帶出措銀覓保大令准之○天主堂收租人張蔚如私取洋銀被控到堂迭經大令訊供押繳張初願賠償繼又翻悔昨日命提到案著重責四百板押候過堂復核○輪船積竊王長六張桂生陳金寳李阿三冷五劉雙和陳寳生等各犯均由包探解請大令訊明判各枷號一個月期滿責釋昨日枷期已滿命各帶案疏枷重責五百板各照小影留存然後移送上海縣遞回原籍○竊犯朱阿福陳阿寳周瑞利均由包探解請大令訊明昨日命提到案各責一百板然後釋出○竊犯劉阿三王阿六前由包探解請大令訊明昨日命提到案先行枷號一個月期滿責釋 
[金陵官報]  
　　二月十四日洋務局候補道汪機器局候補道吳安徽求是學堂試用道陳永懋總統　軍新元全軍楊均見狼山鎭曹德慶到見江蘇試用通判羅運　到正任清河縣侯紹瀛禀知赴江北就醫十五日藩憲恩升授福建臬憲吳糧道　巡道徐請補淮揚道沈總理兩江營務處候補道曾支應局候補道郭善後届候補道趙軍械所候補道錢機器局候補道吳洋務局候補道汪銀圓局候補道劉均見揚州保甲局候補道王皖南營務處候補道喬聨寳均辭江西湖口掣騐許定章候補道松麟那良章蔭劉式通倪文英倪世熙潘汝杰通判吳珽均見上海商務分局知縣陳樹涵知縣沈運樞均到禀知起服回省儀徵鹽棧候補道龔盛際辭前淮南書局總校州同張加錄由揚來府經歴禹駿烈由正陽關回試用縣丞劉秉焜巡檢范鴻　禀知到省英國領事孫德雅英國亞加若兵船主車犁兵官　　林包恩祺均會十六日督轅牌示奏補淮揚海道沈瑜慶應卽先飭赴任調署督左營遊擊李永陞禀知任事調署常州營遊擊王友田交卸督左遊擊事總理衙門繙譯候選縣楊書雯到見由京來德國領事增又船主何福邁曾安徽求是學堂候補道陳永懋委署建昌營遊擊張本生均辭蘇州善後局收支文案請補江浦縣林鈞澤禀縣由蘇來奉藩司札知請補江浦縣知縣王毓江奉釐捐局委會辦運北統捐局差遊擊王才民禀知前署孟河營都司蕭光輝於十二日病故 
[上海北市絲業會館籌賑公所施子英經收陜西賑捐正月初一至十四日第八十五次清單]  
　　初一日武林本原子求增妻壽合家平安　十元施門程氏求平安廿元强齋節省新年車馬茶酒資十元○初四日六齡童子沈肇倫押歲資移助三元虚對開二個○初五日新聞報館協賑所經募第二批六百零六元九角兌見規元四百四十五兩四錢七分一厘杭甯綢袍褂料兩件作規元十三兩七錢銅洋廿六元五角砂錢五千二百文弲畫三幅○初六日樂安氏祈父母冥福洋五元銅洋一元○初七日朱麗生求病速愈洋一百元晉源莊廿元塞衣餘息欵十元零三分四厘忠裕典十元松江朱藕舲爲姪病祈速愈十元勿留名洋三元小洋廿二角○初八日唐光廢洋一百廿元無名氏由永康莊來洋五十元崇明縣署守園居士人日生辰例席菲資移助十元鹽城何立堂募愼行堂七元又無違堂三元○甯屬掣騐公所祈保平安洋廿元種松書屋度歲潤餘欵祈保如意稱心留餘書屋祈保平安吉慶各二元無名氏一元五角胡幼庵祈保平安如意五角共五户合洋廿六元○初九日浙杭協德堂經募第三批洋六百六十六元又經募第四批洋一百元二户由延康莊來海寗州凌萬利綿花店洋五十元程郭氏求保平安五十元紹記求母病速逾廿元堃記求妻病速愈十二元潤記代求母病速愈留贊助賑十二元餘姚鹽廠沈詠裳募烏程四勿書屋氏廿元又隱名氏三十元江寛船來同茂盛廿元江北岸洪啟本堂十元寳應凌　花館主人求母病速愈十元壽康老人章　海各四元吳淞顧隱名氏求消灾延壽正月分捐一元○南匯計組卿馬長泰陶公記陳賡壎朱秉江張春槎代亡兒秉澄六户各一元王瑶　小洋五角銅洋一元王蓮松銅　五元○初十日太倉錢洗善求父母康健母吐紅永勿再發洗善所求　遂洋二元長壽室求全家長幼平安夫子所求得遂四元松江王廷幹爲室人病愈完願一元○錢清塲徐曉秋鹺尹經募第一册紫陽祝氏規銀廿四兩合洋三十二元四角隴西紫陽氏八元鑑湖漁隱二元瑞雲軒寒松草堂眠琴居士寳善齋無名氏禮　書屋蕉桐館隱名氏古香室小結緣館十户各一元吉廬小洋四十角錢江小吏春暉堂主鑑湖隨官子三户各廿角求是齋十五角共十八户合洋五十二元小洋一百十九角古稀子仇冩美女手卷一册○十一日南匯朱少盧洋一元閔無名銅洋一元○海沙場張申五鹺尹經募第一批平邑公堂洋十六元十畝間廬十元鄭方祥灶鄭裕灶陳珍安灶方成灶方明德灶包文候灶包德灶鄭臨灶鄭安灶九户各二元徐元灶徐明灶黄文灶劉福灶四户各一元共十五户合洋四十八元○十二日川沙廳王殿翁募王楊氏積慶堂各洋四元又沈肖韵公泰申各二元又李蓮甫邱禎祥范後樂堂三户各一元安慶十齡童子潘厚溎四元隱名氏寄閒散人爲鍾小七求冥福變衣服三户各一元李氏二元曹承業銅十一元○十三日嚴顯珍求病速愈洋三百元寳應秋蒓女史爲母管恭人祈資冥福廿四元常州退庵主人募存與堂雙梧書屋各十元又思補齋六元寓高湻和記十元蘇州隱名氏求小兒平安二元○海口厘局應洋四元又募懷德堂孫二元秦階平永裕莊金吟香金和順萬興崇孝堂潘陳義隆誠泰課心氏胡無名氏信裕太耳東氏潘葆士沈禮卿十四户各一元○十四日袁粹初經募搭捐第三批英洋三百零七元内銅洋三元龍洋三十九元小洋五百角銅洋四元江右祝氏洋十元○江西湖口縣倪崇恕堂洋廿元又募　濂溪堂同吉興各十元同吉興友六元黄茂亭四元張延慶堂李愼餘堂各二元帶經堂儒雅居士源茂升錢德遠堂悟非書室謙益堂胡沈永錫堂白洋山莊沈紅梅書屋沈沛國氏沈王炳記王竹記王鳳記王九記百川堂乾吉吉記同泰柳立成守拙山房許張友吉堂朱紫綬軒周愛蓮堂廿三户各一元共三十户合洋七十七元 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　户部右侍郎卸任湖南學政臣吳樹梅跪奏爲恭報徽臣卸篆日期仰祈聖鑒事竊臣仰荷天恩簡任湖南學政歲科兩試已届報　之期兹新任學政臣載昌行抵湘省定於本月十九日接印臣卽委員將學政關防並書籍文卷齎送臣載昌接收臣卽於是日交卸除恭疏具題外所有微臣交卸學篆日期理合恭摺具陳伏乞皇太后皇上聖鑒謹奏奉硃批知道了欽此 
頭品頂戴兵部尚書銜陜西巡撫臣岑春煊跪奏爲北山廣有倉舊欠糧草無力完納開單懇恩豁免恭摺仰祈聖鑒事竊查陜西　林府廣有倉每年應徵本色糧草前因起徵較遲奏請緩至次年八月底截數九月内專案奏銷歴經照辦在案北山地方瘠苦尤甚於山外應微糧草總多蒂欠前于請豁光緒二十四年舊欠錢糧案内聲明該倉未完糧草俟奏銷截數後查明民欠確數再行請豁兹查該倉二十五年並帶徵二十四年本色糧草奏銷業已造册奏咨計榆林綏德米脂清澗吳堡等五州縣光緒二十四年分荒地熟地併算共有未完廣有倉本色糧一千八百七十四石七升八合一勺未完本色草一百束委係實欠在民誠屬無力完納據布政使端方援案造册具詳前來臣復查無異合無仰懇天恩俯念北山民困尤甚准將二十四年未完廣有倉糧草一併豁免以廣皇仁而紓民力除將請册咨送户部外謹繕具清單恭摺具陳伏乞皇太后皇上聖鑒訓示謹奏奉硃批著照所請户部知道單併發欽此 
頭品頂戴兼署成都將軍四川總督奴才奎俊跪奏爲川紳再墊捐欵現銀十萬兩派員馳解行在以應年終要需恭摺仰祈聖鑒事竊值鑾輿西幸百度方新現届年終需用繁鉅加以陜省荒旱物前維艱恩紓宵旰之憂時节捐糜之報無如川省本年驟增出欵一百餘萬羅掘已窮於術前奉諭旨勸捐助鑲經奴才遴委在籍紳士卽選道陳光弼總司其事於省城設局勸辦陳光弼首先倡捐並籌墊銀十萬兩前已委解經奴才先後奏奉硃批陳光弼著賞給頭品頂戴並傳旨嘉奬欽此今陳光弼以勸捐尚無成數當此歲將云暮宫廷待用孔殷再籌墊庫平銀十萬兩由奴才飭委候補直隸州知州唐安仁大挑知縣劉兆庚承領星馳解赴行在以應年終要需固知勺水涓塵無補萬一而該道陳光弼慨念時艱顧全大局洵屬竭力報國忠愛出于至誠且查陳光弼並因陜晉災重勸振需時復又息借商欵墊解賑銀九萬餘兩卽飭此次委員搭解以救鄰飢尤屬見義勇爲不可多得一俟各捐收集有欵除將所墊銀兩分别劃還外仍當極力匀撥迅速馳解所有川紳再墊捐欵現銀十萬兩派員起解緣由理合恭摺具陳伏乞皇太后皇上聖鑒訓示謹奏奉硃批陳光弼著再傳旨嘉奬該部知道欽此 
惲祖翼片再浙東釐金抵歸稅司代征經總稅務司赫德派令副稅司孟加美來浙經理核定每月應解銀八萬三千三百餘兩業同光緒二十四年閏三月十一日起按月解至二十六年四月初十日止均經发别奏咨在案嗣據釐捐總局司道先後詳稱自光緒二十六年四月十一日起至七月初十日止計三個月共應解銀二十五萬兩按月分次解交孟加美兌收等情呈請奏咨前來臣覆核無異除分咨查照外理合附片陳明伏乞聖鑒再此後仍每届三個月彚奏一次以免煩瀆合併聲明謹奏奉硃批該衙門知道欽此 
袁世凱片再寗德州吏目于潤於光緒二十一年正月因失守城池案内經前撫臣李秉衡彚案咨叅革職留任停支廉俸在案嗣因該吏目自光緒二十一年正月十六失守城池之日起扣至二十五年正月十六日已滿四年曾援引佐雜人員承緝四叅議以革留四年無過　復之例　請開復旋經吏部覆令奏明並將該員限内有無降罰等案一併聲叙等因兹查該吏目革留限内叅罰各案除抵銷外並無降罰案件應請援例開復據藩臬兩司詳請具奏前來臣覆查無異合無仰懇天恩俯准將寗德州吏目于潤開復革職留任處分出自鴻慈逾格除咨部查照外謹附片陳明伏乞聖鑒訓示謹奏奉硃批著照所請吏部知道欽此 
岑春煊片再查户部奏定章程州縣交代務令按照例限將各欵悉行清楚毋許隱匿遺漏統於年終將該省一年内並無已征未解銀兩及交代亦無逾違例限之處彚奏一次等因歴經遵辦在案兹查陜西自光緒二十五年十一月起至二十六年十月底止各道府廳州縣結報交代者共七十九起均已清楚毋隱並無已征未解銀兩間有逾違初叅於二叅限内清結之處亦已查取職名隨時咨叅議處今當彚奏之期據布政使端方開單具詳前來臣覆查無異除清單咨送户部外謹附片具陳伏乞聖鑒謹奏奉硃批户部知道欽此 
俞廉三片再各省動用耗羡銀兩數在五百兩以上者例應專摺奏明兹據署湖南布政使湍多布詳稱光緒二十五年分湖南按察使司獄及長沙等府州廳縣支過囚犯口糧錢米等項共請銷銀三千六百九十九兩九錢九分二釐又囚犯樂餌銀九百九十九兩九錢九分七釐兩項共請銷銀四千六百九十九兩九錢八分九釐除坐支額設囚糧囚租折銀五百五十一兩三錢七分外應補給銀四千一百四十八兩六錢一分九釐在於光緒二十五耗羡銀内動支分别給領核與户部原定湖南省囚糧等項每年准銷耗羡銀四千二百餘兩額數尚屬相符均係實用實銷并無浮冐等情詳請具奏前來臣覆核無異除另行恭疏題報並所造册結送部外理合附片具陳伏乞聖鑒謹奏奉硃批户部知道欽此 
惲祖翼片再新授温處道童兆蓉現已到省應飭赴任惟查温處道員缺曾經前撫臣奏明以杭嘉湖道王祖光調署現值冬防吃緊王祖光情形較熟未便遽易生手而杭州自開埠通商政務益繁童兆蓉久任方面歴練已深即以之調署杭嘉湖道如此一轉移間以資治理除檄飭遵照外理合會同閩浙總督臣許應騤附片陳明伏乞聖鑒謹奏奉硃批吏部知道欽此 
山西巡撫奴才錫良跪奏爲山西省光緒二十六年秋季分委署過州縣各缺循例開單具奏恭摺仰祈聖鑒事竊查咸豐十一年十一月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊將該督撫藩司分别奏叅等因欽此歴經遵辦在案兹據署布政使許函度署按察使恩銘將光緒二十六年秋季分晉省委署過州縣各缺開單請奏前來奴才覆核無異除咨吏部查核外理合開繕清單恭摺具奏伏乞皇太后皇上聖鑒謹奏奉硃批吏部知道單併發欽此 
錫良片再查定例客省千總應於年終甄别叅革百之二三倘實無可効之員准其聲明具奏等因歴經遵辦在案查山西省標兩營太原大同二鎭所屬千總原額共六十四名嗣經裁汰改設僅存五十二名光緒二十三年續裁制兵案内又汰八名現計實存四十四名經奴才先行咨行太原大同鎭二鎭曁省標中軍叅將令卽嚴密考核切實查覆兹據先後覆稱所屬千總俱各年力精壯並無年老衰庸可劾人員奴才覆查無異除仍隨時察看如有應劾之弁决不稍事姑容並咨兵部查照外謹附片具陳伏乞聖鑒謹奏奉硃批兵部知道欽此 
吳樹梅片再臣交卸學篆應卽起程惟以積受風濕左臂酸疼麻至手指牽及周身舉動不適仰懇天恩賞假兩月以便赶緊醫調一俟稍痊卽當馳赴闕廷恭覆恩命所有微臣因病請假之處謹附片具奏伏乞聖鑒謹奏奉硃批著賞假兩個月欽此 
 
