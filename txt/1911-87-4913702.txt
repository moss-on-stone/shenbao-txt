# 1911 - 87 - 4913702

 

Page 1

 
 
   
 
 

Page 2

 
 
論說 
[論吾國敎育亟宜提倡尚武精神] （嘉）（言） 
　　嗚呼。敎育學說。千端萬緒。而自今日言之。則可直斷之曰。國家本位主義而已。何也。黄金世界。旣無湧現之一日。則長此競爭均勢之局。雖有俾富之才。縱横　闔。而仍不能繫其國於苞桑。必也有最後武力之可恃。乃可足以對外。而遠交近攻之政策始克有濟。然非待恃一時的軍備。武裝之森嚴。而謂即可以鞏固一國之地位也。而非植之於始基。培養灌溉之。則其生成發逹必遲緩。荏弱而不强固。無交綏之價值。使與優者相競。必爲所鈍而斂其鋒。有屈爲軟國而已矣。吾國以不武攝於列强之間。銳氣全挫。其所憗遺之兵力。夸毗柔脆。豈能立於天演之塲乎。而還觀今日之敎育。爲問有造軍國民之資格。以期人種之改良。而完全立國立基礎者無有也。卽以普通之體育一門而言。此固國民敎育之一端。非徒形式已焉。乃各。省學堂之敎員。其任。此科者。敎授之設施。不能嚴重。猶其次也。而率皆以青年浮躁之徒。充爲備員。於是不規則之行爲。迭現於學界。致鄙其人者。併輕視體育。而以爲將來之效果。與其强而野蠻。不如弱而文明。而體操一課亦視爲等閑矣。此豈可乎。值此强權披靡之時代。鑄造一國之國民者。乃不盛倡尚武之精神。以養成爲國家之楨幹。吾不知所貴乎敎育。爲救亡圖存者。將何恃也。夫尚武爲保國之一要素。鐵血關頭。而無致勇敵愾之心力。則吾國必。至於覆亡。謂畏死之國民。即亡國之奴隷可也。近來學生活潑之態度。漸變爲委頓。强旺之志氣。日近於頽廢。而智慧氣力。皆若减退其所進行到逹之程度者。體育不注重。非特人體不發逹。而生理之組織不强心理之官能。亦隨之以靡。卽有時奮發蹈厲而。不能永久。虚憍之氣一盡。不轉瞬而弱態現矣。以植根脆薄之國民。而欲蘄其將來有實質上之動作。立於龍爭虎鬭之劇塲。抑終難矣。夫義勇敢死之所以能捍衞國家。道德氣節。擔其責任。乃能恃有不惜生命之心以濟之。夫是之謂精神。彼英雄傑士。所爲蹈湯火。赴鼎鑊而不辭也。若怯懦無力。柔脆無骨。亦有何事之能爲耶。斯巴達一小國耳。而其敎育則重尚武。故能雄覇希臘。勇俠之風特盛。今吾國苟有志者起而提倡之。視爲重點。則國民之精神必振奮。國家之勢力亦强盛。不然。今日言重興海軍。明日言操練陸軍軍。國民之資格不具。愛國之魂無附。以如此之民。而責之以當兵。安得不潰且敗哉。蓋不爲根本上着手。而以敎育日日訓練之。夢想並駕於列强。獨立於大陸。此必不可得之數焉矣。此必不可得之數焉矣。嗚呼吾非昌言排外也。當此强隣日迫。民氣日悴之時。其將坐以聽人宰割。而絶不思一救乎。抑將極我奄奄一息。以保此埀絶之國脈乎。今在上者。不思所以鼓厲之。而反干涉之。則抑窒吾國前途自强進取之機。莫此爲甚。故吾絶對的主張。於吾國之敎育上。亟宜提倡尚武精神。庶幾培之於先。而圖挽救無形於他日也。願擔荷敎育事業者。其亟圖之。 
來稿 
[請聽鐸爾孟之言]  
　　前京師大學法政科敎習現譯學館敎習法學博士鐸爾孟法京巴黎人也深通中學經世界敎育研究會推爲講務員上月二十六日在全蜀館集會休息之暇與我國人閒談其言有足爲我國人告者茲摘其要者紹介於左 
貴國外務部。有外國顧問官多人。此最不可解者。夫外交之顧問官。而用外國人。將無所事事耶。則徒領薪水設。之何爲將。有所事事耶吾。恐建一議畫一策。無不私於其國。引外國之閒諜。爲已國之腹心。此大不可解也。 
 
 
 

Page 3

 
 
貴國政學界。有一種最壞之普通心理。則對於外國人。皆以有學問的觀念待之是也。外國人亦知貴國人有此種心理。往往利。用之。不自揣度。輒欲覬覦貴國之敎育權。此等事吾見之屢矣。在外國不過一市井販夫。在中國公然爲專門敎授。貴國人不之察也。甲校聘之授理化。乙校聘之授法政。丙校又聘之授語言。外國人本以一無所能者。在貴國忽焉無所不能。一似鉤通衆學泛應曲當。兄弟曾與一法文敎習接談。該敎習係法國人。自言現年二十歲到貴國七年矣。談次於兄弟之言。似不能領會。知其於法國語言。尚未精通。叩其學問。尚無高等小學之程度。公然在貴國敎授法文。此大異事也。故凡用外國人。須先調查其人在本國之歷史。切不可冒昧也。 
貴國交通銀行倒欵二百萬一事。兄弟實代爲之危。夫國家銀行。尚如此危險。將何以昭信用於外人。恐由此啓外人干涉之端。甚可慮也。 
貴國立憲制度。仿之日本。其實日本雖有立憲之名。歐洲學者。概以爲專制貴國政府聊仿效之。以爲敷衍人民之策耳。况貴國憲法大綱。與日本憲法。實大不相同耶。日本政府程度高於人民。故假立憲而亦無害。貴國反之。欲求一旦强盛。毋乃手段與目的不相應耶。 
兄弟觀貴國之在今日。能治可以不亡。能亂亦可以不亡。惟亂機四伏。而仍保太平之狀態。則其亡必矣。 
貴國外交之棘手。至今年而甚。不知結果之如何。使以敝國人處之。將食不下咽。寢不成寐。豈如今日諸君。尚有從容講學之餘暇也。 
專電 
[電一（北京）]  
政學會與憲政實進會昨復聨合討論請求臨時會意見書業已定稿 
[電二（北京）]  
樞府昨覆咨資政院以結社集會律意見有異須該管衙門核准俟下屆開會續議 
[電三（北京）]  
樞府外部與英辦理片馬交涉英政府不電復 
[電四（北京）]  
大元帥擬定訓詞有六一崇信義二尚樸素三敦亷恥四盡忠節五習禮節六尚武勇 
[電五（北京）]  
某御史以陸軍副大臣譚學衡品行卑汚無軍學知識有玷新軍擬具摺奏參 
[電六（北京）]  
學部議覆温肅請各學堂用兵式體操准仿法國軍操法 
[電七（北京）]  
浙撫增奏資政院核减軍事費二十四萬實難照行且更需欵二百七十萬防軍萬難裁撤 
[電八（北京）]  
外部昨日電飭奉天施道於萬國防疫會畢後速與日員會勘中韓界務 
[公電（美洲）]  
各報館曁各省諮議局俄約敗瓜分著速鼓民氣倡民捐練民兵爲國効死留美學生公電 
緊要新聞一 
[劉廷琛維持禮敎之片奏]  
　　驚天動地之大文章不值識者一哂 
大學堂監督劉廷琛奏新律關係重要請申明宗旨一摺痛詆新律敗壞三綱措詞嚴厲其原文已錄前報茲覔得其附片一件立言更爲痛快亟錄如下我國大清律例近據明代遠溯唐漢精義實根於經術蓋本數千年民情禮俗而成者也惟歷代旣久條例亦多不無有繁重窒礙之處前經修訂法律大臣删爲現刑律尚屬繁簡得中較諸各國猶未周備自應博參其長者以成完全之書爲通變宜民之用此修律之本旨也今館臣全棄大清律例概從外人其所持要義者在收回治外法權不知收回治外法權首以國勢之强盛次以審判之公平若能於二者銳意經營成效卓著不患無收回之一日若國勢如故審判如故謂恃摹倣之空文足收治外法權之實際必無其事徒使數千年相傳之禮敎一旦掃地以盡風俗敗壞世變隨之匪徒乘機爲煽亂之資外人藉肆其併吞之策則人將治我尚何法權之可收哉且法律原以治民非爲他人而設乃不爲本國四萬萬人計專爲流庽數千之外人計民情扦格詬詈繁興勢必至犯奸日多姦宄益横行而不可復制外人將視我爲亂邦何治外之有或謂今日修法律爲圖强之要策須破除家屬主義而爲國族主 
 
 

Page 4

 
 
義不知天下者積家成國積成天下人能各治其家則國不期治而治孟子謂人人親其親長其長而天下平其義極精其道至大若謂中國素持家族主義至人懷依賴不圖自立不知先聖垂訓從無不敎人自立此學術衰微豈關家族之弊果能振興敎育而以親親之道養仁愛之風則家齊國治尤徵道一風同之盛且中國幅𢄙廣大以個人直接國家勢渙而治難以家族直接國家勢聚而治易故家族主義所以鞏固邦基方當加意維持豈可稍事壞破設家族主義逕破而國族主義依然不克成立人人離心土崩瓦解雖食議者之肉仍何補於危亡去年候補四品京堂楊度在資政院演說時至謂忠義之衰由於孝悌自古奸妄小人從無敢倡排禮敎者而楊度敢於大庭廣衆倡其邪說實不容兩觀之誅昔魏武圖漢下令求不仁不孝之才遂使禮敎衰微釀成六朝之禍然綱常之大經大法尚未敢公然破壞今修律而背忠孝之旨數千聖賢保之而不足數條法律破之而有餘其說較曹操尤横其禍必較六朝爲烈率天下盡趨於禽獸抑何不仁之甚耶且若輩堅持此義意在廢三綱耳君臣不敢公然議廢乃先廢父子夫婦二綱使人忘其名分之重乃不知天澤之嚴使三綱廢而國强君子猶愼而不取竊恐綱常滅裂禍亂旋生致纂弑相尋生靈塗炭禍延百年罪及後世亦主持新律者是宜平心遠慮而可冒昧從事乎光緒三十三年臣視學日本其文人牧野仲顯歎彼歐化過甚亟謀興東方敎育推崇孔孟爲補救之方名士井上折次郎澤柳正太郎亦著書提倡孔孟之敎今年捕獲無君黨幸得秋水日廷即處以極刑吾國事事效法日本而獨於禮敎大端彼倡我殘啓人無君無父之心以導奸長亂臣竊痛之雖欲緘默實有不能自已懇恩飭下將關於禮敎諸條删削盡凈總以大清律例爲根本云云 
[新内閣制緩期頒布之原因]  
　　不妨一直緩下去 
新内閣制度本定於三月初三日發表其奏稿亦已繕就各王大臣等皆已閱定其内容以此次新内閣官制因憲法尚未編定故第一條即開列國務大臣職掌中有輔弼君上擔負責任字樣嗣以擬定之總理大臣慶邸副總理澤公均再三推諉故一時不能發布本擬澤公充副總理後即以趙爾巽或朗貝勒任度尚今旣不願故度尚一席亦未能定奪也聞澤公之意倘監國决計不准則願就弼德院中一席云 
又聞閣制一時不能發布並非專由總理無人蓋政府意見以成立新内閣爲政體上最大之變遷京外要政將因之牽動現當各處交涉邊防吃緊之時遽行發表殊多不便擬先於此時趕籌各交涉問題俟漸次就緒再行宣布閣制以免兼顧不及之虞 
[纂擬憲法將着手矣]  
　　諸君已備抄襲之脚本否 
纂擬憲法大臣倫貝子等奏請簡員協同纂擬憲法摺說明所以推舉陳李汪二人之理由大致謂憲法爲治平之絜矩法律之淵源隻字片言關係大局非精研法理參以國情不能輕事纂擬又云協同纂擬責任匪輕適當之才一時頗難其選見聞過隘旣恐貽杜撰之譏學術稍偏又徒持難行之論倘謬採虚聲輕易推舉恐不能收指臂之效臣等甄擇再三查有度支部右侍郎陳邦瑞學部右侍郎李家駒民政部左參議汪榮寶等志趣純正學識淹通歷經襄辦要政頗着成績均爲臣等素所深知之員云云 
自派定恊纂憲法諸人之後由纂擬憲法大臣暫借文華殿旁邊之側殿爲辦公之處已於二十八日由倫貝子澤公知照各協纂在該處開議討論一切聞所研究者即係關於着手之種種辦法并聞主持其事者惟李柳溪汪袞甫二人陳瑶圃則一言不發云 
[倫貝子]  
　　不爲政黨領袖即爲實業大家 
新簡農工商部尚書倫貝子到部後與各堂會議振興實業辦法貝子首先提議略謂吾國地大物博物産之豐富寰球莫與倫比所惜從前不知實力振興致令貨棄於地外人從而生心國民因之貧弱爲今之計第一當就本部所管農工商三項實行奬勵國民之法中國自古以農産立國余意今當先從重農入手凡關於農業之事務須曉諭國民就舊有之方法參以新發明之學術請旨飭下各省督撫責成地方州縣切實勸導設立農會講求農學其有能以新法開墾荒土著有成績或講求水利土宜有裨農業之著述均准由地方官禀請破格奬勵此事全在各地力官聨絡士紳合力進行庶不至徒托空言擬俟明定辦法於本届資政院提出議案時議决施行至於工商兩項亦須設法提倡前此之所以事事退居人後者非吾國民智慧能力果出白種人下也其弊由在上者不知奬勵誘導之法在下者祗知操戈同室不知合羣與外力抵抗今幸國民屢受外人之壓抑稍有奮 
 
 

Page 5

 
 
興之氣象本部當乘此機會倡導於上不患無人響應於下但視京内外行政長官之能力何如耳總之吾輩處此時局只有盡一番之心力必可得一分之效果所患者内與外不能一致爾諸君子在郡多年研究有素請就鄙人今日所提議各抒所見勿尚空談總以能立時見諸實行者爲斷此則鄙人所殷殷屬望者焉 
[趙次帥]  
　　欲知過來事還問過來人 
川督趙次帥晋京後監國以其熟悉東省情形特召埀詢補救方法次帥對以臣離東省已有三年情勢變遷難以遥揣蓋中日戰爭以後俄人之勢力範圍未廣日俄戰爭以後俄人又以元氣未復且與日本互相猜忌故尚易着手今則日俄協約旣定無事不稱棘手以錫良之心細才長公忠體國遽然更易殊非所宜若假以事權深信不疑或可補救於萬一至財政現狀臣研究其整理方法亦必須從開源入手以現在資政院减削預算萬不能再議節流云云監國聞之頗韙其議 
[世中堂]  
　　苦心詣之調停法 
大學士世續奏本月二十二日奉上諭大學士世續著充資政院總裁欽此竊臣自顧菲材獲承恩命感激之下不勝悚惶查資政院爲取决輿論之階總裁有整理秩序之責必須於議院選舉諸法研究有素而辯才無碍又足以折服羣賢方克勝任愉快且召集議院期限卽定於宣統五年一切討論章程審議規則關係於立法者甚多卽影響於行政者極大如臣愚昧深恐辦理一有不善或因質訥而疏於因應或以戇拙而致啓紛爭臣一人之負咎不足惜而貽誤憲政前途實非淺鮮是以籌思至再與其竭蹶於將來致滋疚戾不如直陳於君上庶荷鑒原爲此不揣冒仰懇天恩憫其愚拙另簡賢能臣不勝感激屏營之至 
日昨有某議員往謁世總裁談及各省議員請開臨時會事世相語之曰此事就常例而論各議員所陳請各事實不在本院議事範圍之内惟現在國事危急至此各省議員諸君目覩政府因應爲難迫不得已爲此違例之請愛國熱誠眞可共諒樞部諸老亦非故欲重違衆意祗因吾國積弱已久從前與各國所訂各項約章以不明外情不免有喪失國權之事今事後追悔斷非空言所能挽回且各國憲法締結條約特權之君主本無容人民干預之例倫四爺對於此事左右爲難因此辭職余意定章固不容故背衆論亦未可過抑諸君中如有救時大計儘可條陳政府苟可施行必蒙採用且較開會集議爲秘密諸君如不以余言爲然將來最後之辦法惟有據情請旨得允與不能預决也 
世中堂力辭資政院總裁後業經温諭慰留未允所請聞世相以資政院總裁一席關係甚重自知於憲政精奥素未講求恐開院時上不能見諒於政府不下能見好於議員反不如乘機乞退免致進退兩難且現值釐訂皇室經費及改訂内務府官制之期世相之意極欲得一内務府或宫内大臣之位以享其安樂餘年故現雖迫於朝旨勉力就任將來仍當伺機求去云 
[庫倫又有告急要電]  
　　迅雷似過耳邊風 
頃聞庫倫辦事大臣三多電致外務部略云恰克圖與買賣城之間自昔隔中立地叚約二百碼爲二百年來中俄通商埠自中俄訂約遂展拓其地以木栅爲界庫恰鐵路政府原擬以買賣城茶税充辦復借庫欵以助不足今俄人推毁木栅强抗茶税種種自由行動實於邊防大有妨碍請部核示辦法以遏亂萌又致軍諮處陸軍部一電云庫倫各營將校於軍事知識太覺缺乏不足以資訓練而圖進步該地爲内外蒙古亟應廣爲造就以資應付請多派軍官前往並發給新章俾資改革刻聞已選定科員二十餘人定下月初卽行就道矣 
[外部輕允洋鹽進口]  
　　中國就壞在姑允一次四字 
近聞有某國商人藉口中國鹽不潔淨有碍衞生擬運某國鹽數千啓羅進口以供洋兵食用由某國公使要求外部特許外部允之而後行知鹽政大臣澤公以中國非無潔淨之鹽何得以此藉口且此端一開將來如有援例效尤者將用何法抵制中國財政權之最完全者惟此鹽務一項胡可再生枝節特行文外部請爲力爭外部以業經應許未便再行爭執力勸澤公姑允一次聞澤公有專摺奏請飭下外部切實聲明嗣後不得援例之說不知確否 
[滬寗路將有整頓之機]  
　　亡羊補牢未爲晩也 
郵部盛尚書日前在部提議滬寗路縻費過鉅事謂此路旣全行抵押則年限未满以前英人實有總攬大綱之勢縱令一切遵照合同辦理我國已不免受虧今查合同所指定犖犖大端亦毫不措意如鋼軌 
 
 

Page 6

 
 
不先儘漢陽鐵廠購買材料廠及重要職任不用華人又如滬寗與松滬交點之處接軌上海不接軌吳淞皆顯示違抗之意又銀公司以其曾爲我國借欵於是承辦各項材料有每百抽五之利益行車以後營業所入純利應以五分之一歸銀公司於是即照借欵五分之一之數預先發給餘利憑票益以九折交付（按此係指初次借者）是銀公司以借欵之勞不費一錢坐獲百分中三十五分之大利而年息五釐之付資本家者不計焉誠爲我國鐵路借欵喪失權利之最云尚盛又以滬寗鐵路不但行車進欵不敷開支即借欵利息亦非部撥不能按期照付現在付息之期將屇該路所訂借欵條約諸多損失爰諭令鐵路局提調凡關於改良該路之事准各員條陳辦法務宜設法補救以維路政而免虧累 
[大清銀行案近狀]  
　　其結果可知矣 
張允言自經吏部議定處分後奉旨實降一級不准抵銷例應卽時離任另行派人接理惟張在大清銀行經手之事件太多一時難以清理就緒度支部各堂已擬定將張允言暫時留任清理一切一面奏請派人接任並聞澤尚書將於日内具摺聲叙爲之洗刷某御史昨在都察院研究所提議此决度支部竟將大清銀行審判案奏交順天府是有意破壞司法獨立權擬具摺紏參 
[奇怪之言論機關出現]  
　　自鏡其鬼魅之形狀而已 
北京各報咸載關我同業之新聞一則云京都不日有鏡報出現該報之組織係爲政治官報作機關凡政治官報對於政府所得利權該報皆得分潤之因該報之目的專爲庇護政府與正大之言論相反對又得政治官報之援助如宫門鈔上諭奏摺等等皆可當晩與政治官報同日出版冀以壓倒各報以爲特色又該報主持一切即華世奎之弟世福（現住玻璃公司者）故日後華世奎對於該報必可操縱如意而不負政府諸大老之委任矣 
[查帳員之雙方着手]  
　　一本糊塗帳如何查得清 
郵傳部派阮郎中惟和查核交通銀行帳目聞其查帳次序是從漢口上海兩方面着手阮部郎先查上海黄道以霖先查漢口分途並進限於三月内一律清理阮現已到滬 
時評 
[其一]  
　　欺人歟仰自欺歟 
樞府對於滇督。則曰爲保全满蒙計。不得不將片馬交涉。遷就讓步也。對於東督。則曰爲保全滇邊計。不得不將中俄交涉敷衍了事也。 
今英俄兩交涉。均將結束矣。我不知所謂保全满蒙者何在。我又不知所謂保全滇邊者何在。 
欺人歟。自欺歟。嗚呼噫嘻。 
[其二]  
　　是可忍孰不可忍 
狡哉俄國人之政策。 
對於他國政府。則餌以均沾之利益。對於我國政府。則出以恫 
嚇之手段。對於我國民。則施以自由行動。偷測我地圖也。强奪我礦産也。慘逐我華工也。强管我地方人民。也一值一動。無一不使人難堪。嗚呼。是可忍孰不可忍。 
[其三]  
　　世界最大量之政府 
我愈退則人愈進進。者無止境。退者有盡頭也。退者祗一人。進者且八九也。 
諺云。耐得一時火。可得百日安。此僅待人接物之道然耳。而欲以之立國。則偷一時之安者。必胎十世之憂。我已數見不鮮矣。奈何謀國是者。尚欲以忍耐二字。爲得過且過之計。而自貽伊戚哉。 
[其四]  
　　李蓮英之替人 
李蓮英死矣而小小張出。小謂李蓮英作惡多端。把持朝政。余謂李尚不及小德張之甚。從前李蓮英之出。不過乘一小車。而下其門簾。今小德張之出。則前呼後擁數十輩。怒馬疾馳。聲勢赫奕。李蓮英之財。不過置其産業。或暗存錢店。今小德張之財。則張明較著。廣營商業。而絶不自諱。李蓮英之攬權納賄。不過因朝廷信用過甚。而漸漸致然。初尚不敢妄爲也。今小德張則初出茅廬。而已肆無忌憚。賣官鬻爵。無所不至。然則今之小德張。不較李爲尤甚。而青出於藍乎。 
記者曰。當此立憲時代。而不除數百年相沿之穢政。則其禍終不能絶。 
 
 

Page 7

 
 
   
 
 

Page 8

 
 
   
 
 

Page 9

 
 
 [G [ >P>華洋義振特别誌謝 
本會自分送災民圖後初四日收第二批計趙義卿二元徐益羣醉墨軒益記安泰四户各一元係子記無力人二户各五角亮記年記二户各一角同春新經募張愼齋二元曹桂源二元祝杏卿許才榮張泰興趙福海徐甫寳五户各一元陸念初富仲良二户各二元許雲章一元又馬上侯經募吳九華等九户小洋十五角倪燮之洋三十元又蘇路股票四十股浙路股票六十股均繳過頭則股洋計共一百元通運公司蔡寳春廣西廣豐墾牧有限公司股份票十殷計繳股洋二百元瑞昌木號仝人洋三十元又經募友于書屋五元程鶴亭俞醴泉胡奏雲憔悴散人劉同槐莊葆琛孫蔭軒七户各二元隱名氏一元又乾記弄無名氏三元董渭卿經募潘敏之萬恆號二户各一元又董廉清等三人小洋九角楊省三二元魏清濤二十元邵浩康一元沈志泉一元翁文錦二元陳樹懋一元魏陳氏大錢二千無名氏一元曹建記五元銅洋一元字惠堂銅洋一元徐浩淵汪志敬各一元孫廣生一元衡康象一元有心無力人經募無名氏三户各一元隱名氏一元張翰臣二元高澤甫宫祿三王生發三户各一元禮餘氏八角宏大莊諸位同人洋二十元張菊舫二元又經募姜步七姜駿八鄭菊如陳酬泉孫文輝五户各二元姜登三李雨江楊谷人陳申甫四户各一元張翰臣經募張范氏張劉氏張孟氏張于氏張王氏五户各一元張恩彤張萱張蘭張苑四户各一元 
[沈製生髮膠如枯木逢春]  
人壽醫藥室主人台鑒僕去秋進京引　覲道出滬江躬到　貴醫室購歸生髮膠六瓶旋被友人讓去一半緣室人産後大病脫髮將已秃頂因之不敷收效繼託上海匯豐銀行帳房志廉舍弟續購六瓶用後漸漸發生自入春以來蓬蓬勃勃生機繁盛較之未脫時更增倍蓰嘻生髮膠之靈驗如枯木之逢春令人感激之至今有敝親同病委辦六瓶兹由郵局匯洋三元從速寄回俾可同還本相則感德尤深矣（下略）廣西試用道馬吉人頓首○售價每瓶半元每料六瓶洋二元五角　上海英大馬路中進盆湯弄約十餘家集益里二弄對面第二百廿五號門牌人壽醫藥室抄錄閏月十四日郵政局來原信裱成屏條張挂門口人人可看 
[同病相憐]  
鄙人今年六有十三十餘年前得咳嗽病每過重陽宿疾頓作漸冷漸重一到大寒喘嗽不停晝夜不臥痰聲如鋸形團如豚僅延一線殘喘直至次年立夏將近始得漸漸而平此外暴寒微勞亦發服遍各藥無效惟濃煎野术一味日飮三四次十分中稍减二三分之勢自知此生無脫體之日去年小兒赴金陵會塲得見徐氏燕橘散善治咳嗽購試一瓶即覺嗽爽痰豁繼服五六瓶十年痼疾從此脫根始恨良藥相遇之晚今日起居飮食悉如當年不勝快感爲此登報揚名相憐同病該藥在上海英大馬路石路口公興里西二弄徐公館發售　蘇城觀東伍公館謹啓一元二瓶 
[上海復昌和記參燕號擇二月二十六日開張廣告]  
本號遷移抛球塲二馬路口坐東朝西新造三層樓洋房門面自運吉林人參高麗野參東西洋參關東鹿茸毛白官燕天生野术散花銀耳交趾玉桂各貨俱全凡蒙　各界諸君惠顧當格外克已以副　雅愛而廣招徠特此佈告 
[治咳神効無比]  
瓣香廬主人驥雲先生雅鑒啓者久耳　貴廬法製消痰半夏治咳之功神效無比賤軀素秉虚寒常患咳嗽之症去歲冬間因他鄕作客偶感風寒遂致乾咳不已屢延名醫診治服藥毫無影響不得已修書至滬托友人向　貴廬購買一盒如法服之果然宿疾頓除精神爽適飲食較未病見增雖盧扁復生亦未必過此不覺喜形於色自後凡遇咳嗽醫不能治者予必囑服尊製半夏靡不應手奏效其間敝親患此最重者百治不效弟亦慫恿上海瓣香廬驥製半夏大可信服彼即着郵局匯洋購半夏一盒試服之下病去六七後又購服一盒病竟霍然弟身受之外兼及他人愧乏瓊報特馳函敬謝望代登各報以誌不忘專此敬請　壺安　福州長門陸軍講武堂學員楊葆春頓上言○留心假冐須認明仿單反面有五開間門面畫圖并驥雲氏字樣方是的眞價目大盒洋二元四角小盒洋一元二角每料六大盒洋十三元二角外埠批發格外克已如無消路包可退還○上海盆湯弄過絲業會館寗波路口五開間門面瓣香廬驥雲氏總發行所抄登○原信留置案頭任憑閱看 
[嘉綸綢緞局擇於三月初一日開張廣告]  
本號向在上海棋盤街北首自遷移四馬路口老巡捕房斜對角迄今年餘現已組織完備涓吉三月初一日懸牌凡蒙　賜顧無不竭誠相待至於物美價廉早荷　各界稱許母煩贅言 
[包醫花柳病]  
誦清堂醫藥室○包醫○白濁○横痃○楊梅瘡○住二馬路石路西文明雅集茶居東首 
花柳病者（白濁下疳楊梅瘡）乃花街柳巷中之一種傳染病也凡初患者每多貪速求效妄服輕粉覇藥刦毒入内不顧他日復發有身命之危險是何屢飲鳩止渴乎惟本堂○胡蒓香醫士研究花柳病菌頗有心得純用王道藥品正本清源在申臨診多年凡透頂穿鼻一切黴毒重症醫愈者不下千百人其愈後之效果必良是以遠近信服無待本堂之贅述焉○包醫斷根出立保單爲證　如有的保可以愈後受謝○誦清堂醫藥室啓 
[貴重江岸地皮招租]  
浦口緊靠路綫以東本局有沿江地皮長數百丈深百餘丈又自新河至二漾口之間有地皮深數百丈寬數百丈均係逼近鐵路爲將來市塲中心點有願承租營業者請至南京城内曹都巷本局接洽　奏辦浦口市塲局啓 
[驥製萬應虎骨熊油膏]  
此膏通三十六處血脈鎖二十四道骨節專治風寒濕熱手足拘攣骨節酸痛久年痞塊女子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退還洋請留心假冒須認明藥紙包上驥雲氏肖像五開間門面方是的眞切記切記　上海盆湯衖走過絲業會館後寗波路口五開間門面瓣香廬驥雲氏發行所謹啓外埠來信須寫明寗波路第一百十五號 
 
 

Page 10

 
 
緊要新聞二 
[魯皖勸業道對調之歷史]  
一識寳太師一送礦專家 
山東勸業道蕭應椿（滇人）在山東因礦産事大爲魯人所詬詈以致感情甚惡不能復安其位遂極力運動他調而安徽勸業道童祥熊（浙人）因去歲辦理南京勸業會事宜多不得法常以古董爲實業不知實業爲何事又信用門丁營私舞弊其勸業道之事權則全付於總務科長蔣某以致省實業毫無進步紳民交相怨讟童自知不安於皖而又坐擁厚資多財善賈遂亦運動他調故前日童調魯蕭調皖兩人均各如願以償焉聞蕭爲魯人不愜之故因山東沂水縣之紅石橋地方産生金砂苗質極佳前經德人硬行佔去設局開採幸本地士工頗有團體皆不樂爲之用是以德人未獲厚利嗣經商人孫廷杰聨絡紳商各界籌備欵項用重價購回冀挽權利去春由邑紳秦升甫劉心農等集資開辦屢經禀請勸業道蕭應椿立案並請領開採執照而該道堅執不允旋竟自派私人何令前往該地招股試辦何倚官挾勢毫無信用三閱月未獲效果回省後反以該地紳民不樂服從愬之於蕭蕭因是銜之今正下旬未知與德人如何勾通日前忽有德人三數名赴該處探礦聲稱係該道所聘至此勘騐者土人聞之異常惶恐且并異常憤恨也 
[松督漠視豫算之實據]  
　　大有不屑敎誨之意 
宣統三年福建地方行政經費豫算案經諮議局呈請閩督施行至今尚未批准茲聞諮議局於上月初八日又具呈請示其文云本局於宣統二年常年會中議决宣統三年本省地方行政經費預算案督部堂劄交覆議於宣統二年十一月第二次臨時會照章覆議十二月初一日呈候施行在案迄今已逾兩月督部堂是否照准施行尚未奉到明文本局無從懸揣惟該案係宣統三年預算自正月以來亦在年度之中所有今年本省行政經費一切出納是否卽以該案爲准抑資政院當日已另有核議除資政院核議於覆議案批准之外照章不能更有辦法也本局職務所在不敢不遵守局章審愼歲計務乞督部堂明白答覆俾得周知 
[法兵進勦越苗之續報]  
　　幸毋蹈片馬覆轍 
越南苗亂一事昨經龍州李道電禀粤督略稱據譚帮統禀探銑日苗匪聚苗五山隴坪箐等處刻已退入堂下地方踞險二千餘人離我邊境百餘里距滇界數十里法人四處進兵剿撫未見動靜有如匪不從速解散定必痛勦等語帮統慮法進兵匪潰入境已嚴飭弁兵加意防守勿虞内竄等情並准法領卜志就到署面稱越匪情形尚未得有越南報告當已電請高平查明再行照復 
[粤省禁賭之盛况]  
　　我同胞盍注意此紀念日 
粤督前電度支部謂粤省禁賭其不敷之數十萬兩請募公債補充經度支部駁斥不准飭其另行設法籌補刻聞張督又電度支部謂除招募公債外實在别無善法務乞允准以濟急需 
三月初一禁賭之日甚爲熱閙先是張督覆自治會函云頃接來函囑於三月初一日飭各官廳一律舉行禁賭紀念俾社會知所觀感用意甚善頃已通知各衙署局所於是日一律懸旗張燈以誌官民共袪惡俗之盛舉迨至是日巡遊品物太多華林寺前後街道狹窄不能擺列經宜仗行同人公議特借多寳逢源寳華各大街准八點鐘齊集分配出發由多寳大街起行 
王警道以是日各界捐助巡遊異常　閙街道人山人海特通飭各區所沿途多派巡士加班出巡自區官以下均須出所彈壓并在敎練所挑選敎練士數百名分作五大隊派往諮議局藩署前自治會水師行臺寳華坊五處駐紥 
[俄人揑報疫事之居心何在]  
　　其如自有公論何 
東省閙疫以來吾國辦理防疫事事妥帖各國無不稱善乃當疫症發生之際俄人揑造流言傳播歐美謂華人辦理不善茲將倫敦泰晤士報前月初五日所接俄京之電報照錄如下　哈爾濱電此處疫症甚烈人鬼交哭尸横遍野臭氣薰天華人地方尤甚所有歐人不敢出門然因採買日用品亦祗得頭戴假面具冒死而出第二電此處每日死者數千人少亦數百人華人關於防疫事務一無成效第三電寛城得該國政府當局訓令向中國提出抗議而東督對此抗議尚未有確實之回答應如何解决之處亦無辦法日本一面謂關於此事中國之責任極大日本政府所執之手段極爲愼重必須嚴密交涉云云約舉數端已可見一斑矣 
[西報譯要]  
濟南美國敎士被毆字林報載初四日濟南府電云濟南 
 
 

Page 11

 
 
府城内之美國清心院敎士末萊君於前月二十八號行至城北百里以外之某處爲匪徒遮擊傷及頭臂腿數處其原由聞係指爲私竊小孩之　末萊君已於昨夜由官事護送抵此現已無礙兇手業已拘獲華官業於此事異常勤愼 
政府防疫之善後策文匯報載初三日北京電云中政府已命東三省總督巡撫設法掩埋疫斃之屍身並令以中俄爭端己和平解决之信息安慰奉天人民 
御任德使將次回國又載初四日北京電云卸任駐京德使里克斯伯爵將於本月初六覲見攝政王告辭回國該氏於日内卽將啓程 
政界分類新聞 
[常守對付自治風潮之物議常州]  
　　常城北境豐西鄉民因夾城庵事灼傷所長戴彬兩次閧閙公堂等情已誌前報事後該圖鄉民具呈府署控告戴彬擅動公物豐西鄉董王少良等亦聨合各圖鄉民具呈奸民首次閧閙搶失事務所各物清單戴所長並無不合等情日來常府長太守允准戴所長自行辭職閙事鄉民以旣經杖責在先令具安分切結從寛免究作爲完案全邑鄉董聞之大爲不平以武陽各鄉因豐西鄉閧堂風潮及欽風鄉聚困調查員住宅散給票布抵制調查各情兩邑鄉區無論自治已成及籌備各鄉均受影響大有蠢蠢欲動之勢日昨特由三十五鄉聨名公呈現在各鄉狀况應否從嚴懲辦以息亂萌請示辦法並一面分禀撫藩各憲未識若何批示而欽風鄉一地又與丹陽接壤日前蘇撫特札飭常州鎭江兩府會同辦理並飭前次到常查辦豐西案之陳太守迅將欽風案一併辦結云 
[南紳赴松議商善後辦法松江]  
　　南匯六灶港鄉民此次拆毁漁業公司並持正學堂一案日來松府對此尚未得善後辦法該處鄉民恐或日久蔓延更至不可收拾昨午由顧紳旬侯等搭輪到松面謁太守互商善後之計 
[鄂省特别審判業奉部覆湖北]  
　　鄂省提法司以原被告人均在各國租界者審判廳或傳或拘先要照會各國領事簽字如此則於司法獨立之權限相背日前擬定暫行章程訟案有在各國租界者仍由各地方行政衙門審判並先由行政衙門禀請提法司照會各國領事簽字轉飭行政衙門傳拘到案以爲特别審判聞督憲已電逹法部業奉核准於日前咨覆到鄂矣 
外交 
[越民擄殺華人案之交涉廣東]  
　　前有越民過界將華人梁善興殺斃并將何新光等擄去一案迭經袁督會同西撫派委太平府張守偕同越督所派之巴郡公使前往勘明辦理旋據廣州法領照知督院以接越督來電言此案已由法國審判廳斷結等語張督據此以兩國交涉案件自應由兩國官員公同定斷萬無任一國獨行裁判之理當即咨請西撫將案錄呈外務部與法使切實磋商以期持平妥結矣 
[德領事催解碼頭經費湖北]  
　　德領事米君日昨照會江漢關道略謂英美利洋行在漢鎭江濱設立躉船碼頭以便商人運貨往來奉准由貴道每年帮貼經費銀一萬九千兩分兩季具領在案茲去歲下季經費九千五百兩迄未領到合行照會貴道立即照解以濟急需等情聞齊觀察當卽詳請核發矣 
軍界 
[札查兩浙巡鹽緝私營隊之内容杭州]  
　　浙省鹽務自上年改制後一切成憲半多删改惟巡鹽緝私水陸各營隊散布各府餉由商輸以致規則參差各自爲政實屬有妨政體迭經鹽政處專電飭查昨經會辦增大臣特札運司案查前准督辦鹽政大臣咨行奏定督辦鹽政暫行章程内開凡各省水陸緝私營隊統歸該省會辦大臣管轄仍由督辦大臣節制等語所有原奏章程前曾札發該司查照遵辦在案查兩浙緝私各營其中或官爲督率餉由商輸或概爲商輸商辦然皆散布各處漫無稽考自應由司分别查明造册列表送候查核一面移飭各營將營制餉章軍裝弁勇姓名年貌籍貫箕斗以及駐紥處所應巡地叚按月造册呈送本會辦大臣衙門以資考核爲此札飭札到該司卽便查照分别辦理 
[粤省又認海軍經費二十五萬廣東]  
　　粤省應解海軍開辦經費共銀一百二十萬兩係擬由奉旨之日起分四年均解每年實應解銀三十萬兩另每年認解常年費銀二十萬兩宣統二年分應解之開辦經費及常年經費共銀五十萬兩去年業已籌解一半在案現藩運二司因此欵關繫重要應即如數照解俾濟要需卽再籌銀二十五萬兩發交大清廣州分銀行等匯解至京投納以清去年應解之欵卽將起解銀數日期詳請咨部查照 
[皖省綠營裁撤之手續安慶]  
　　皖撫朱中丞以迭奉部咨裁撤綠營業於本月初一日實行遂先期將所有該營年富力强供職勤愼之兵弁札飭改編守城巡警老弱者賞給恩餉六月至於官長能有一技之長者或辦事確係勤勞者准予量才悉用老弱不堪任事者亦給恩俸六月以示體恤 
學務 
[皖省高等巡警分校之小風潮安慶]  
　　留學日本警監學堂畢業生叚瑞蘭歸國後禀請開辦高等巡警分校並附設夜班補習科得充該校監學兼提調一缺叚抱金錢主義濫收學生計日夜兩班學生共有六百五十餘名之多每名每學期本籍收學費十八元客籍收學費二十四元總計年收學費二萬二千八百六十元尚有陸續收考者無從查計該校一切用度頗爲儉省以致内容腐敗卽應發學生講義亦因省錢概不發給講員學生嘖有煩言日前舉行臨時試騐叚先期特頒手諭凡學費未經繳齊者不准與考適有朱撫内戚楊生亦在欠繳之列立將此情禀之朱撫朱撫即傳巡警道顧觀察及叚瑞蘭至署大加申斥立將楊生學費四十八元交叚携回叚辭不敢領相對良久俯首謝罪而退 
[湘省奏派存古學堂監督長沙]  
　　湘撫楊俊卿中丞前擬就省城 
 
 

Page 12

 
 
創辦存古學堂以存國粹卽將向有之成德逹材兩學堂合併辦理己紀前報茲聞楊撫以該堂監督一席非遴聘通儒不足以資表率爰札經學司吳子修學使議定詳覆請以翰林院侍講王紳闓運充任刻聞已經楊撫會同鄂督附片奏派矣 
實業 
[寗省鐵路報銷四十九萬之鉅欵南京]  
寗省鐵路創議於前督端制軍自下關滬寗鐵路車站起至城内中正街止共築五站嗣由下關展築江口一站於光緒三十三年十月開工至三十四年十二月一律工竣全路訃長英里八邁半有奇約合二十五華里之譜共成總管理處洋房一所車站洋房六處汔車修理房一座水塔煤台各一座員司住房之處以及月台站栅過道分道警牌警屋馬路並自設電報電話大較仿照滬寗鐵路辦理由裕寗官銀錢局等處籌撥共用庫平銀四十八萬三千九百二十餘兩謹照部章實用實銷又舉辦南洋勸業會添築支路以便中外運送物品並備游客來往會塲當經酌定正路分路共長二千一百二十七英尺約合一華里有奇中有木橋一座長二十一英尺八寸約合營造尺二十尺七寸有奇並於三牌樓車站添築雙軌接長月台所需建築購地等費實用庫平銀七千七百一十餘兩此欵在於寗省鐵路營業項下撥支茲據前辦該路道員王爕接辦道員羅肇煃先後繪圖造册詳請江督奏咨立案除批示外已將册圖咨送郵傳部核銷並一面附片具陳奉硃批該部知道矣 
[浙路公司推定駐杭坐辦杭州]  
　　浙路公司開會詳情及公電都中敦請總理復任迭誌本報茲悉警事局以湯總理人望素孚此次被選各新董總理哲嗣拙存君亦在其列爰公推爲駐杭坐辦以資整理所有股息已於初一起照章發息故日來附股者極爲踴躍云 
雜記 
[莊革令殆步貽將軍後塵廣州]  
　　前蒼梧縣莊炎因充廣元公所委員緝私走私虧空鉅欵交南海縣看管在案茲聞莊令入署後即居縣署東偏卽前押金侯各人之所莊平日交游甚廣姬妾雖可入内而朋友往來殊形不便特於房内趕安電話以便親友談話云 
[詹總理懼蹈喬樹柟覆轍廣州]  
　　粤路集股之先所收股銀多分存港省佛山各銀號日前總商會接詹黄總恊理函告囑將各銀號前儲鐵路股銀轉放官銀行等語當卽函致銀行忠信堂請其酌辦茲據函覆近年省城銀根短絀各銀號轉動已欠靈通若一旦盡行起回周轉更形涸竭若爲愼重起見可用連環保結擔認前存股銀可以無虞云云現商會已據情函復總協理矣 
[巡警道公然調兵捉姦濟南]  
　　山東巡警道潘延祖有一最寵之婢被其家人及鄰右拐逃該道乃立飭城内外各警限期偵獲及知其所在乃派警兵百餘名荷戈執槍前往捕拿如臨大敵獲案後併將該家丁禁錮拘留不料拘留所之窗戶臨街該家丁竟乘夜逃逸現正縱騎四出懸賞嚴緝云 
[北流縣胡竟舉國若狂廣西]  
　　北流縣城水月宫觀音廟於上月十八日慶賀神誕該廟司事係自治研究所畢業生陳文蘭届期經理巡遊一切事務並協同好事者按各舖戶募金以爲巡遊之費王令亦捐金數元以致各舖戶聞風響應樂助金錢聞是日約費去三千餘金而鬱林陸川以及各鄉之來城觀看者無慮數千人一時人山人海擁擠異常兒童被踐傷者十餘人遺失者數口有陳二弟者在牛墟迷路幸爲巡警所見即帶回局標貼告白招親屬來領甚至農業學堂栽種之桑秧概被踐踏無算而城廂之高初完全簡易各校學生均一律請假出外觀看尤可怪者十里師範之彝器亦着人扛抬隨同木偶巡遊以代故事 
[沔陽民何乃自食其姪湖北]  
　　沔陽淹水以來薪桂米珠民不聊生草頭木根一律搜盡月前城西五十餘里劉家灣劉雲亭家無可果腹飢餓三日其子發生年十一受飢太甚遽致餓死家人將埋之伊弟華亭乃尾至墓所家人歸華亭復拖出負至某土地塘（距家約半里許）方烹食間適鄰人劉喜狗經過詢之華亭以狗肉對喜狗以其色味之不類遂走告雲亭雲亭至食已畢矣乃尋至塘後突見發生之首及身大驚當同喜狗將華亭捆回送族長等處治矣 
清談 
[宦海小言]  
某甲川人也。筮仕某省。謁選後。循例謁省中大吏。大吏遇之巍巍然也。始終震懾。懼有失儀會大吏從容問貴省素産猴亦能狀其大小否某矢口而對曰。大者如。大人言出而大悔。且懼。或以是攖長官怒。急假辭以飾曰。小者亦如卑職。闔座粲然。 
記者曰。若而人者。可謂一時急智。雷霆走精銳冰雪净聰明。二語堪以移贈。 
某甲以佐雜到省見司道官廳。倣然竟入。初不知爲司道廳也旣入。有一官已先在此。翎頂輝煌。氣象高。貴甲互與寒喧語次。問本省臬司。姓氏。宫謂曰。君訊本省臬司耶。兄弟即是也。甲大震。不及語。踉蹌返奔適。遇一官於門。甲急手遮之曰。内有臬司毋攔入。官且笑且愕。旋有同僚至。互詢何事。乃知所遮攔者本省藩司也。懊喪無已旣出。猶不怡者累日。記者曰若而人者。可謂懵懂之極。曾文正有言曰。惟懵懂可以袚不祥。殆即此之謂　。然則。亦何必懊喪乃爾。 
說苑 
[楊臬司重英]  
雍乾之世。漢軍閥閱以廣州揚氏爲最盛。而其後　之受禍亦最慘文乾當雍正中。由河南布政使。擢撫廣東。當是時田文鏡勢。張甚。文乾力與撑距。嘗脱王士俊之危。荐諸朝。卒爲名臣。史豔稱之。子應琚。乾隆中葉。官雲貴總督。拜满缺大學士。亦異數也後也緬事失機。賜自裁。應琚子重英。官雲南按察使。率兵駐滇緬界上之新街。爲緬人所虜。緬人。縶重英而縱其隨員知縣某某。等兩人。歸國。裕陵聞之。震怒命執兩員磔諸環。上不許入。中國界一。步且諭令滇督如。他日重英師時。即照此辦理。重英既被虜。終不肯入緬都。緬人因舍諸新街。緬王欲其降。譬說萬端。卒不屈。王又盛飾其女以往。欲贅重英爲壻。亦不可。重英在新街。先後二十五年。足跡未出閾一步。後緬旣乞和。且時。值裕陵七旬萬壽。始釋重英歸國。甫及境。滇督某即遵前旨。執而梏之。不令入界。亟飛馳奏聞。時上春秋高。亦頗悔當時治此案過嚴。乃下詔旌重英之忠。謂其節過蘇武。且令滇督驛送來京。預備召見。旨至滇。重英已病卒。不及生入玉門。矣重英被虜後。其眷屬亦囚請。室者二十五年。及是始赦出。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[法大臣之减輕備談]  
　　初三日倫敦電云據巴黎電稱法國上議院已通過議案准即築造戰艦兩艘海軍部大臣合爾卡賽君答某議員反對軍備過度之言曰列國减輕軍備主義尙在明暗之間德相演説謂軍備一事不能有所依賴該問題一日未定則吾人仍當以竭力籌畫國防爲責任况法國未見與他國比較落後乎 
[歐報歡迎德相演說]  
　　初三日柏林電云德國國會已批准社會民政黨及自由黨所上關於减輕軍備及公斷之條議現請首相如遇他國提出减輕軍備問題可與會商並照英德公斷條約之式與各國締結此約首相答覆該條議之演說英國著名各報均頗稱許法國各報評讚尤甚（以上譯字林報） 
[摩國亂黨戰敗官軍]  
　　初三日倫敦電云據番士電稱摩王宋萊哈菲特之軍爲亂黨戰敗死者二十人傷者五十人此次敗績恐亂黨將乘機圍攻番士使該城與乞拉逹之大軍斷絶接應初五日倫敦電云據湯其厄電稱番士之大局異常危急各部落今聨盟合敵摩王旦夕將攻本鎭如果來攻則必降服蓋鎭上兵軍餉乏糧貴如荒時也 
[西班牙内閣辭職]  
　　初四日倫敦電云據西班牙京城電稱内閣業已辭職因討論共和黨提出之議見主張修改軍事裁判所宣布費萊之罪狀（按氏於一九零九年因發起巴西洛拉之亂爲政府所殺）内閣處於進退兩難之地位故不得已而辭職初五日倫敦電云據西班牙京城電稱現任首相卡拉里茄斯君大約將仍居内閣 
[法總統將游荷蘭]  
　　初四日倫敦電云荷蘭女主近邀法總統往游該國法總統定期西七月間由海道出發在阿姆斯特丹登岸 
[奧國外交員之更動]  
　　初四日倫敦電云奧政府已簡塞恩伯爵爲駐俄大使現任駐波斯公使洛斯桑博士已調任駐華公使遺缺以參贊哇託君補充 
[擊斃德員之土兵正法]  
　　初三日栢林電云土耳其德國敎操員爲阿爾排利亞之兵擊斃後其婦曾請土皇寛赦兇手惟該兵已由軍事裁判所定罪治死矣 
[黑龍江東叚鐵路議案通過]  
　　初三日柏林電云俄國國會已將建築黑龍江鐵路東叚辦法議案批准通過 
[英法邦交上之虚文]  
　　初三日栢林電云駐法英國公使裴帝君通告法總統謂總統異日偕外務部大臣及海軍部大臣巡疆道出脱里茲時英國擬派海罼一隊在該處附近升砲致禮 
[俄國新海軍大臣之名氏]  
　　初四日柏林電云俄國海軍部大臣之缺將由該部次官格里戈洛維克少將補充 
[荷蘭國會之税則議案]  
　　初四日柏林電云荷蘭國會將開議入口貨税則議案（以上譯匯報） 
本埠新聞 
[外部力爭上海審判主權]  
　　上海租界盜匪持刀搶刧等案層見疊出照章應由捕房拘解會審公堂訊問後判送上海縣取具確供擬議詳辦近自公堂奉諭停止刑訊後租界盜風更爲充斥而捕房拘獲之盜匪各領事又往往堅執不允送縣審辦日前外務部得悉前情以查閱前訂洋涇浜設官會審章程内載明租界捕房拿獲之盜匪應送上海縣衙門審訊以便審取供詞照例擬罪而昭烱戒昨特據章照會駐京公使轉行上海各國領事飭知照章力爭以安地方 
[江督札飭滬道嚴遏亂萌]  
　　江督張制軍昨接外務部電開查有某國人在滬地附近各屬誘招無賴之徒數千名擬赴某國聚集結爲爭戰隊倘遇不測卽作爭戰之營兵對敵業由外部與某國公使磋商禁阻等情昨已由江督札飭滬道轉行出示諭禁矣 
[敢死團竟不敢復活矣]  
　　滬道劉觀察前奉兩江總督電飭調查敢死團如何下落並飭縣解散等情當經觀察分别札行田寶兩大令切實查明復核旋據復稱現已解散昨奉札催即將調查情形電復矣 
[嚴防運米出洋之規畵]  
　　蘇撫程中丞訪查浙省湖墅地方近有販米奸商雷某係浙江省人年四十餘歲向以販米爲生茲由洋人暗托該奸商潛赴内地各屬購辦白米三十萬石訂定密約私運俄屬接濟華工人等之食日昨由中丞電飭滬道轉知税司嚴查並行各屬禁阻 
 
 

Page 19

 
 
[城自治議董倡議改良押所]  
　　本邑城自治公所董事會各董以本縣監獄改良尚未盡善近來各押所病犯滋多卽本公所之覊押所押犯尤形擁積天時漸近炎熱未免疾疫滋生日昨爰集議整頓改良辦法以愼重押所衞生爲主要擬仿租界監獄章程辦理每日用藥水洗刷押所務使穢氣消滅疫癘自除移請裁判員切實遵行如遇尋常應結之案並希酌量判結以免濫押 
[鄉民疑盜肇禍之鹵莽]  
　　江北小工熊金標及子熊家慶並張洪明顧啓餘秦三陳二陳光玉宗永才等八人因值禮拜同往江灣觀賽飛艇歸時忽遇天雨行經二十三保四七圖九圖交界處楊家觀音堂地方適無雨傘飛足狂奔忽與某鄉孩碰撞起釁互相口角該鄉虹鎭地方錢杏生家近日被盜搶劫以致該處鄉民夜不安枕至是誤疑爲盜由錢等鳴鑼號召鄉民數百人將熊等用鐵搭硬柴痛毆張宏明當即被毆斃命餘均受重傷各鄉人見已肇禍遂即四散由該處廿三保九圖地保周錦春並十五圖地保張敬齋將熊等扶至虹鎭巡防局宿住一宵局員王二尹昨日備文申送上海縣田大令立即升座研訊熊等各訴前情旋飭仵騐得受傷屬實塡明傷格並有張宏明之兄張鳳發投案求恩請爲乃弟伸寃曁小工頭目張紫希顧八桃等到案求請提究鳴鑼爲首行兇之人判熊等交張具領自行醫治諭候提究並一面飭差知照地保預備屍塲聽候蒞騐 
[商部派員調查義善源虧欵]  
　　本埠義善源票號倒閉一案疊誌本報兹悉農工商部特派阮子衡部郎維和來申調查一切情形日昨部郎已由京抵滬到道拜會面商調查機宜矣 
[遵飭具報烟民實數]  
　　蘇省禁烟公所前接程撫札開准度支部電詢全省烟照收費當轉飭本縣田大令查明具復等情已紀前報兹悉本邑城鎭鄉共塡給烟照一萬二千餘張計得照費一千二百餘元刻由分公所董周姚二紳查明禀復後大令已據禀具報矣 
[各學堂不日可沾餘潤]  
　　蘇省提學司樊文宗前據上海縣詳已故富翁劉聽泉妾媳爭産奉道憲核撥銀十萬元充作滬上公益之需並貼補學堂經費等情近日各學堂紛紛到蘇遞禀請撥該欵以資挹注當奉撫憲札飭酌核辦理在案昨又行縣飭令會同紳董秉公核復聞此欵已由城自治公所及勸學所妥爲分配除提還李故令虧欠外餘悉分撥各校應用以助學堂經費 
[伯秀山是否别有命意]  
　　暗探隊在南市拿獲去年行刦宜興南社鎭雷竹林家之盜犯吳二高錫寳周蘭香三名連同眼綫柏秀山一併解至巡警總局候訊昨奉裁判官孫大令提案研訊柏供在下海浦開設燒餅店吳連日來店噉餅乘間邀小的同往莘莊行刧因小的不允彼又云去年曾刧宜興雷姓家至今未破質之吳高周三人同供向以推車度日與柏素不相識且周來滬未久實被誣攀請察大令得供後判仍還押候禀巡警道憲請示核奪 
[錢鼎臣到此始覺察耶]  
　　錢鼎臣日前赴縣控伊妻沈氏被吳和生誘騙巨資私開義記甡板木行當奉田大令准飭將行發封前晩提集升訊錢供沈氏是髮妻成婚十餘年始尚安分旋因爲吳所誘致被騙去資財在外私開板行並在信成銀行私提存欵又鼎泰米行存銀二千兩悅昌布莊存銀一千兩洋六百元均被換立沈記戶名上月二十五日又在吳處抄出商人衣服沈氏卽揑立離異筆據以爲抵制求究質之沈氏供稱並無與人私識之事此次丈夫另有姘識致肇訟端求宥吳和生供洞庭山人年二十八歲開設義記甡板木行與錢鼎臣素不相熟前由沈氏之母說合存洋二百元並無合開情事判吳交保沈氏暫押並一面飭差偕錢往鼎泰等家傳諭將存欵准由錢姓存取並查明悅昌存項究立何名覆候核奪 
[城内]  
道批○毛榮華禀批據禀此項坟地半係價賣半爲託付着將以前買受嚴地原契及嚴姨將他託付承管之處一併檢呈方可察辦否則平空斷難准理黏抄附邱統勳禀批准給卹洋二十元着即來轅領取速扶柩歸葬可也此批僧機福禀批仰上海縣照案給示諭禁仍報明查考毋違 
官事○署理軍諮處一等科長楊集詳曁代理龍門師範學校監督賈豐臻啓新洋灰公司協理孫傳　商務總會總理陳作霖協理貝仁元昨均到道拜會鈞和兵輪管帶馬廷樹昨到道禀知奉派赴吳淞照料奉省運來難民換輪赴鄂事畢回滬銷差 
[南市]  
册書失竊○南邑册書王有模前日乘劉青泉之四團倉航船來申將衣包寄交船夥趙鴻泉後被人竊去内有該縣廿八保八圖戶册及五品功牌等物當將趙與朱阿奎二人扭解由截判訊明供詞推諉判留候管帮保去緝查 
洋油冒牌○賴義碼頭源茂洋貨店出售冒牌僞油被美孚煤油公司日本人横森喜長查獲冒牌火油二箱並起出洋鐵空箱二只報明南區移至裁判所旋經該公司補禀指控請究當即飭探提店主張雲卿解案訊明判罰洋一百元撥充上海醫院經費起獲僞油照例充公示儆 
挑夫大吃虧○野鷄挑夫周阿壽昨由新北門外黄岩某甲雇挑川土十一餅至十六舖外灘適由一百三十二號巡士撞見竊爲私販上前詰問甲即逸去遂將土及周帶至裁判所判留候飭查明確再行發落 
寃家逢狹路○烟妓王小洪江北鹽城人去秋因不願賣笑逃赴城自治公所喊禀請爲援救經裁判員訊明發堂擇配即有浦東召稼樓米業顧木釗娶之爲室前日小洪來滬至某銀樓兌取首飾道經小東門外適爲該鴇撞見被扭至法捕房將該妓移送裁判所訊明前情判暫留候來案具領 
[閘北]  
警局批示○民人林明生禀批據禀李季恩藉端滋擾强搬物件各節其中有無别情仰司法科傳案訊明核奪職商王春全禀批該被田世坤屢傳不到殊屬藐玩據禀前情候飭廨查提解案訊明核奪 
巡士無良○自治公所二十二號巡士吳瑞榮因窩藏城内張家弄汪姓家衣物竊賊胡永生及同黨陳金生陸炳榮由一路一區破獲解送巡警總局在案昨經裁判官孫大令分别提案研訊均已供認不諱判將一千人還押候辦 
[英租界]  
虐婢○新閘白克路九十八號門牌婦人王曹氏因將婢女金弟用火扦遍體燙傷被隣人函訴總巡捕房轉　新閘捕房派探將該婢送留公廨昨由官媒解訊女供年十一歲無錫人母死父存賣與王姓爲婢時遭凌虐求鑒中西官以女手上傷痕屬實着暫留濟良所候提王曹氏到案訊究 
攫飾○過犯徐蓮卿前在三馬路攫取南翔婦人陳貴氏金挖耳被印捕追獲昨解公 
 
 

Page 20

 
 
堂訊實判徐先枷七天期满再押兩月示儆竊絲○雲南路裕康絲廠控王金卿竊絲三十一包由探將王查獲並傳同牽涉之程伯順昨日解廨質訊原告由王耀祖上堂代表請追王供詞推諉程延禮明律師辯稱程實遭牽累請爲交保德襄讞會商英翰副領事判程交保王押候禮拜三訊核 
欠租○英商新瑞和洋行控胡阿坤欠租洋五十五元逃逸一案昨由捕房將胡之保人陳根泉傳案請追陳將洋如數賠交到案奉到陳開釋 
幼孩招領○前日有一年約三四歲之男孩牽一小犬在虹口漢碧禮路徘徊啼哭由捕帶至捕房昨送公堂盤詰官以該孩不能言語奉判暫留本廨候懸牌招領 
保人受累○日商松村洋行控輪昌號史俊臣抗不繳銀案内之保人江源茂昨晨傳案判押候訂期會訊 
飯司算小○老裕順衣莊控替工飯司陳君謨竊取綢縐衣料等情昨由捕房將陳獲解公堂訊實判押兩月　交原告領去 
塌車違章○塌罡人胡錫宗王阿根因多裝貨物違章由探拘解公堂訊明判均開釋着該車主王阿大徐寳各罰洋五元充公同罪異罰○福文才控王六子與革捕孫阿三竊取縀鞋數十雙消贓閘北某押店昨奉公堂復訊孫革捕由隣人具呈公禀力保准即具結保釋王押三月贓交原告領回絶處逢生○甬人張家怡近奉父命來滬找尋姑丈李永法因李在外洋輪船爲水手尚未到埠張躭擱日久將衣物質洋用盡前日投入蘇州河内　盡由捕查見救起帶入捕房昨解公堂訊悉前情判張函送寗紹維持會資遣回籍 
私收客帳○立豐洋行式拉夫吳協禮前日因向虹口百老匯路二號門牌照相館内私收客帳洋六十九元被洋東查悉報捕拘解公堂訊明孫襄讞會商英康副領事以吳不應私收着押一禮拜期满准交妥保趕向原告料理 
互控結果○羅樹村控華壽根竊取衣物華控羅私設燈吃由廨訊判羅交保華收押查辦在案昨奉公堂復訊官以華指羅私售燈吃無憑判羅開釋華押十天示儆 
妓女控車夫○妓女雪印軒控包車夫陸阿金吞沒捐照費洋五元並油衣等物昨由捕房將陸獲解公堂訊明奉判陸押三禮拜鴇婦控西惠○鷄鴨弄花烟間鴇婦李唐氏控西惠李金生深夜滋擾並行兇毆打暗差華捕等情昨由捕房將李拘解公堂訊係酒醉胡閙差罰洋五元充公示儆 
不甘緣頭巾○瞽目甬人金阿毛控妻周氏私逃昨由捕房將周氏並其弟周阿金拘解公堂訊明官以周阿金不應牽引其姊與鄔姓　識着與周氏分别各押七天氏期满仍交金領回管束 
不應送菜飯○虹口某洗衣作小主王福林與夥施阿桂將沈文奎囑洗之衣私質被控查獲解案請究詎有傅安翰將粢飯送與王等分食被捕查獲併解公堂訊明奉判王施各押一禮拜傅押三天分别示儆 
何竟無恥至此○西人賽姆司控張阿三陳阿生誘令鷄奸昨由捕房將兩人拘解公堂訊明以均屬無恥之尤着各押一月示儆何必重來此土○過犯秦阿四徐寳生均因復來租界由探一併查獲昨解公堂訊實奉判各先枷三天秦再押西牢半年徐押五月期满仍一併逐出租界又過犯孟桑生陳長根凍阿三均因復來租界由探一併查獲昨解公堂訊明奉判陳阿三押西牢六個月孟與阿長根各先枷一禮拜再各押半年期满均再逐出租界 
疑拐旣得昭雪○胡李氏因帶同女子李楊花劉彩云在虹口行走被美捕房包探施榮福查見可疑解公堂訊判兩女併發幼女所氏押候查明有無梁姓再核昨奉公堂復訊以兩女並非誘拐判氏開釋 
疑竊也蒙釋放○山東路公餘總會内茶房李阿才因失竊衣箱一只報捕將可疑之茶房李阿忠周阿榮姜阿福三人拘獲昨解公堂訊供無憑奉判均開釋 
[美租界]  
流氓搶○昨有法國艦兵乘車至漢璧禮路被流氓搶去皮篋一只内有銀洋數元報告捕房請爲查緝 
婦人傷○王阿榮昨駕送牛奶馬車至漢璧禮路撞跌婦人梁馮氏致傷頭面由捕併送捕房轉送同仁院醫治 
婢女失○住楊樹浦路二號之朱子順報稱前日逃走十六歲之婢女一口請爲訪查夥友竊○伯頓路七百七十四號某書局主賀某控被夥裘竹亭竊去書籍二十餘部請爲查辦 
[法租界]  
誘拐案送率賢縣去訊○陳世德控范阿華誘拐妻子價賣於奉賢縣境黄阿友一案經公堂派差將男女一併關提來滬昨日解訊范供實被誣指陳妻及黄同供是龔世文趙阿土爲媒於范無涉且與陳亦是姘識因被虐待逃出謀生聶司馬以原被供詞各訊且原告又不住在界内未便訊斷遂商之順副領事判將原被一併送回奉賢縣衙門訊辦 
頭髮案送工程局去訊○陳春甫控沈寶生將頭髮抵押洋三百元不贖圖頓一案昨日原中馮志淵投稱沈之頭髮實抵洋三百元沈供馮等有意串同欺我鄉愚求鑒聶司馬訊得沈店前開在閘北今又住在界外親戚處公堂未便違例訊斷判沈移送工程局訊理 
撥得好麽○湖南人徐生堂因與姘婦口角遷怒本夫嚴雨祥遽將硝鏹藥水潑澆嚴之面部致兩目受損雖經醫院療治已成殘廢昨解公堂請斷中西官以徐殘忍不法實難寛容判枷號一月押捕房半年 
欠得去麽○小東門剃頭店主鄭繭生被源通魚行控追房金一百三十八元一案昨日審訊鄭供每月租洋四十六元源通有魚攤擺在小的門前言明貼還洋六元已有一年今因有人以重賄挖房遂有此舉其實祗欠數十元司馬察閱租摺並無貼還魚　字樣判除交案六十元外餘欠限七天付清如違即行押遷 
[海上閒談]  
○滬上之富翁。不僅黄公續一人。而黄公續獨能出其錢財。以謀公益。滬上之有知識有經騐者。不祗黄公續一人。而黄公續獨能掬其熱心以求社會。 
觀於昨日西園之開追悼會。無論紳學商界。識與不識。莫不掩面流涕。嗚呼公續。可以死矣。 
○昔見外行倒閉。則莊家之逼欵最急。而其得欵亦最先。雖有人欠之欵。不能抵也。 
今莊家倒閉頻聞矣。詢其内容。則曰人欠欠人。尚足相抵。何其躬自薄而厚責人耶。 
夫一店開設稍久。底帳必多。以不可必得之底帳。待其收入而後可以還人。則還欵之日蓋遥遥無期矣。三莊之事其至今未能了結者。即係爲此。今繼三莊之後者。方接踵而起。而官商自謂維持市面者。猶恃此爲妙法。豈不異歟。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江蘇巡撫程德全奏崑山縣流土格鬭互斃多命請將辦理不善之官紳分别革懲摺]  
奏爲崑山縣流民滋擾形同劇盜與土民格鬭互斃多命請將辦埋不善之地方官鄉董分别革懲恭摺仰祈聖鑒事竊江南蘇松等屬每至冬令有江北一帶流民藉逃荒爲名渡江求食初食不過數十人或百餘人所到村鎭亦惟索食雖不免偶有攫物尚不至公然逞兇繼則習爲故常視同利藪雖不逢兇年亦有奸徒爲首假造護照率領丁莊千百成羣沿途騷擾近二十餘年勢愈兇横携帶刀械强搶毆擊致斃人命甚至姦淫婦女歷經報辦有案是以光緒三十年嚴定章程令各州縣隨時訪查如有難民入境無論是否假託卽查取所持護照並詢明從何處經行連同護照據實禀報一面給資另予文書派差押解上站遣回原籍不准含糊了事不啻三令五申臣上年四月到任察知近年逃荒流民爲害匪淺特提出議案交諮議局核議設法堵截並迭飭江北州縣嚴寗奉行咨會督臣在清江各處扼要設局委員專辦截留資遣回籍就撫勿令南來辦理不爲不力乃於宣統二年十二月初間聞崑山縣吕十二等圖地方有流民擾害鄉民忿激致互斃多命情事人心惶惑當卽酌派巡防飛划營隊馳往彈壓相機辦理並覈飭該管府督縣查明禀辦一面先委候補知縣陳其壽續委候補道施耀庚逐細確查禀覆並據該縣將驗訊情形先後禀詳曁查起流民所　土鎗洋槍共三枝小刀二柄及僞造木質磚質海州安東縣印各二顆呈送前來又據該縣士紳朱祖方等四十人將調查情形聨名公禀互相印証已無遁飾緣崑山縣之西南各鄉距城四十餘里村落散處中隔湖蕩呼應每苦不靈近年淮徐各屬流民每至各該村盤踞滋擾自冬至春由此至彼或八九次或十餘次不遂其欲不止甚至姦淫焚掠無所不爲鄉民不堪其擾由是有鄉董楊文炳倡首聨合各村組織恤流善會議以按區圖大小分任欵項假落霞浦三元殿爲公所遇有流民來者當衆和平酌給以安農業是會集議於十月間而流民已有陸續至者該鄉　等聞江北截留難民赴寗禀田督臣批縣查覆謂所議係爲綏靖地方起見其需給口糧按圖分派亦係出於衆願當經批准照辦仍令補詳臣處而該署縣陳鎬並未補報一似恃有鄉董之恤流會於流民之入境者即可置之不問並不照章查訊押遣任其逗遛肆擾周流各鄉已不記次數迨十一月二十七日有流民百餘人在大墅鎭索洋不遂兩相衝突致該流民遺火延燒草屋七間時該縣在陳墓會議鄉自治事經董事奔往面告始馳赴該鎭僅彈壓飭令解散了事絶無資遣之法於是流民氣益驕十二月初三日有一百三四十人在孟子濱村搶掠稻種復在鄉村强姦婦女致互相格鬭己各斃多人該村與椿里村僅隔一河初五日流民糾合各股五六百人執持鎗械猝至椿里村大肆劫掠並姦淫婦女該村民攔阻不住紛至鄰村求援走避一空獨鄒步雲家道小康房屋較多不忍捨去流氏破門而入將鄒姓各人綑縛並將所掠猪羊米豆等物搬運入内以爲久踞之計雖經該圖董陳友三出爲議給米石洋元仍不允走轉揚言某日掠某村某日打某鄉初六日晨鄰村聞此消息益復洶懼各持農器不期而會者約近千人前往堵逐流民初則出鬭被傷數人繼見鄉民麕集卽退人鄒室閉門登屋放槍轟傷鄉民甚多復將鄒步雲捆吊屋脊用刀戳死擲屍屋外而鄒家後屋又見火起衆怒益忿當有湯建中即湯文炳與鄒氏原有戚誼聞信前來探視目覩鄒步雲慘遭戕害並知鄒步雲之母妻子女全家被縛在内遂捨命率領數鄉人攻破後牆入内將其母妻子女等六人冒死救出有王洪連邵三官二鄉人馳出稍後己被流民刃戳倒地維時火勢益熾流民亦有乘勢自内逃逸者被鄉民追赶格鬭互有死傷其流民之未逃出及鄉民之被擄在内者均遭焚斃（未完） 
要件 
[兩次批准保和會條約附紅十字會條約曁各文件（十）]  
第四條調處者應辦之事係將相爭國衝突之意見設法解釋融合嫌隙 
第五條調處者之職任以相爭國或調處國察明所擬調和諸法不能允從之時爲止 
第六條和解調處或出於相爭國之所請或出於局外國之自願只有商勸性質不得强令遵照 
第七條除另有特約外允受調處之舉並無停止展緩或阻止徵調及各種備戰舉動之效力除另有特約外此舉若在開戰之後亦不得因此停止用兵 
第八條締約各國公同議定於情形相當時可用特别調處之法如下如遇重大衝突有礙和局相爭國各舉一國畁以委任由所舉國彼此逕相接洽以免邦交之决裂委任之期限不得逾三十日除另有專約外該期内所有紛爭事件相爭國應停止直接交涉由調處國竭力將爭端理結倘和局業已决裂各該調處國仍應合力伺機挽回和局 
第三篇國際審查會 
第九條國際紛爭起於事實中見解之歧異而無關於國體及重大利益者倘外交官未克商結締約各國可審度情形設國際審查會委以調查紛爭事件俾事實得以秉公詳細查明 
第十條組織國際審查會應由相爭國訂立專約辦理所訂審查專約應詳叙案情並訂明審查會之程式時期及審查員之權限該約中亦應訂明該會所設之地並能否遷移又會中應用之語言並准其通用之幾種語言又各造投遞訴詞之期限及所訂一切相關之件倘各造以爲應派帮理之員則約中宜訂明選派之程式及其所有之權 
第十一條如審查約中未指明該會所設之地則應設於海牙會所已定之後非經各造允准該會不得遷移如審查約中未將會中應用 
 
 

Page 27

 
 
語言指明則由該會自定 
第十二條審查會之組織除另有專條外應照本約第四十五第五十七兩條辦理 
第十三條如審查員或帮理員病故辭差或因事阻或因仙故應照選派該員時之章程派員代理（未完） 
來件 
[東陲公報被封之悲憤錄（續）]  
前任西北路道于駟興尚有硬性當俄人要求防檢傅家甸疫禍時東陲公報拒絶之東清鐵路公司及駐哈俄國領事前後照會計有七道要求干涉于駟興俱以言論自由駁覆之後又電請俄使向外務部交涉外務部發電嚴斥于駟興仍力爲保全未幾竟被撤任其原因實在於斯郭宗熙卽繼于駟興之後彼先任延吉邊道以媚日得升交涉使將吳祿貞（前吉林邊督辦）所苦心經營者盡者盡拱手讓之日人今在哈爾濱仍襲延吉之故智故俄人恨東陲公報彼不得不立爲封禁惟郭宗熙初亦懼衆情不服曾迭傳東陲公報經理人姚岫雲問對待紳商之法姚岫雲告以小民易虐無敢顯然與大人爲難者於是郭宗熙之意始决 
姚岫雲者本聲名惡劣之小人曩在租界商會辦事吞欵及萬被會中驅逐控追不得已向遠東報運動俄人留之館中編輯新聞得此逋逃藪所吞之欵竟未追出及商會總理換人俄人遂辭退之以其不勝編輯之任也嗣居傅家甸逢迎前任濱江廳何厚琦其間亦有商會而會中之人皆忠厚有餘何厚琦硬派爲坐辦及東陲公報開辦遂奪得經理之席租界商會則舉游少博爲經理東陲公報本商辦性質租界股本較傅家甸爲多當時議定由姚岫雲發行報紙而遊少博則專司財政乃出版無幾姚置報紙於不問惟將財政盡行攫去侵蝕不可以數計從未與人算帳館内手民工資館外訪員薪水亦陸續拖欠編輯人員頗非之於是遂生意見近復充防疫局庶務委員四十餘萬用欵俱經其手侵蝕之事尤屬人言嘖嘖恐郭宗熙之清查也力媒討好故封禁東陲公報與之言及百依百隨並藉以酬報俄人從前庇護之恩當事未發表俄人曾命連夢清赴姚岫雲處探信姚岫雲告之曰諧矣議事會及董事　得此惡消息咸向姚岫雲力爭姚岫雲不聽衆商家婉諷之亦逆其意而不從反親至警局促之速行否則爲時已晩東陲公報尚須多延半夜生命至十四日編輯人員得間派人背警兵破窗而出始一面發電東三省報界公會一面發電吉林巡撫電局初不肯收後其總理吳椒甫君以事關公憤一力承擔得以立時發出至十五日由吉林巡撫電責郭宗熙𩕟頇郭熙宗懼將警兵撤退有商會送柴米濟急然已受飢寒二晝夜有餘矣現郭熙宗仍不能容飭周君率同編輯人員出境姚岫雲則爲之獻策恐輿論大譁另聘編輯人員續謀出牌以作郭宗熙之機關從而抵制輿論此東陲公報被封之始末也（完） 
小說 
[言情小說投海孤兒] （三十五） 
　　馬利亞聞言亦顫。知其父心有所懾。故成此狀。弗倫富士顫己。卽力抱馬利亞於懷。謂之曰。馬利亞。汝愛我乎。馬利亞曰。吾至愛爸爸。至死無改。弗倫富士喘息言曰。汝苟聞吾有不韙之行者。其愛我能否如故。馬利亞曰。吾無論如何。必愛爸爸。蓋吾母臨命之頃。囑我以孝敬老父。如吾母未死之時。吾即死亦不敢忘吾母之語。言至此。馬利亞不期噭然而哭。且哭且言曰。爸爸。吾母死矣。弗倫富士不能忍。亦哭。 
二句鐘後。弗倫富士偕馬利亞同步甲板之上。愛力森與沙遜已前至。弗倫富士與愛力森執手言曰。密司脱愛力森。君拯吾愛女。心感無旣。愛力森此時忽改常度。張目獰視弗倫富士。嘿然不答。弗倫富士見之大愕。引身趣退。馬利亞見之亦駭。沙遜立掣其肘曰科侖。密司脱富士方與汝言。致其謝忱。汝胡爲不答。愛力森聞言似悟。卽向弗倫富士鞠躬謝過。且曰。吾方深念此危險之局。致乖應對。幸密司脱富士諒我。馬利亞乘其言時。行近愛力森之側。微語曰。君已得拯我之策乎。愛力森亦鞠躬微語曰。。此間人衆請密司先至船首舢板之旁。吾當立至。此間較清寂也。馬利亞聞言。卽偕其父轉而向左。僞作眺覽之狀。已而至船首舢板之旁矣。佇立移時。而愛力森與沙遜亦至。愛力森四顧無人。悄然謂馬利亞曰。此事决無他術。以吾思之。惟有與之戰耳。。馬利亞大驚曰戰耶。彼衆我寡。吾决無倖。愛力森决然曰。固知彼衆我寡。然舍此尚有何術。沙遜至此亦曰。必與之 
戰。彼徒黨。雖衆。直烏合之徒耳。吾輩又何懼者。弗倫富士聞愛力森欲與迭克司戰。亦大驚曰。此何如事。乃可冒昧行之。以吾輩數人。而欲與全舟之人戰。直如置乳羔於獅吻之旁。其死必矣。今君輩獨無他策。足以出我於險乎。愛力森曰。無之。舍此决無他道。吾明知爲勢至險。苟戰而不勝。則彼直將以叛逆之法律處吾。縊我於桅竿之上。然吾胆至壯。必不之懾。弗倫富士自撚其鬚。噤不能答。已而言曰。吾終以戰爲危事。果不勝者事將奈何。馬利亞聞愛力森頃間之語。立仰其首。引其媚限。以注愛力森。以爲此壯士者勇敢無倫。乃敢以一二人之力。與全舟之主人抗。心固至感其誠。然以大勢言之。决敗無倖。吾以不幸之身。累及老父恣其憂慮。又安可波及他人。且迭克司求婚於我。事與他人無涉。我一身被其荼毒。可也。胡爲力引他人。入於死網。此勇敢之壯士。前日已拯吾生命。吾不能力報其惠。而顧報之以死。此何可者。思極。立頳其頰。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
