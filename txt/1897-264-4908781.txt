# 1934 - 264 - 4908781

 

Page 1

 
 
[新印危言出售] [  圖書集成局代啓]  
　　危言一書爲山陰湯蟄仙先生所著其言皆時務之事不勦説不讕語近今规制之失參以泰西諸良法爲之補弊救偏非博通中外時事者不能言之切當若此是誠目下之要書所宜家置一編者也茲宏文閣託本局代付鉿印爰用新號之字潔白之帋校讐成書釐訂兩册定價洋三角欲閱者請移玉各書坊購取可也此佈 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂諭等緃談古今之同異百家之得失滔滔滚滚折衷悉當一案一方發明病源莫不崇論閎議縷晣條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[説腦]  
　　華人每謂人之知覺運動皆由於心故宋儒謂心爲天君禮大學疏總包萬慮謂之心釋名心纎也謂纎微無不貫也獨西醫則謂人之靈明不在於心而在於腦蓋心爲運行衆血之府其位偏於左居第五六肋骨之間在左乳旁寸許每一分時約跳七十五次每一跳過血一兩六錢聴以聞症筒其音若罅得二字若腦則居頭顱中位處至高爲全體之主在前者日大腦在後者日小腦中間聨絡處日腦橋脊髓者由大小腦直下承腦之驅使分爲腦氣筋貫注一身俾人知覺運動者也腦氣筋共四十對九對由腦出三十一對由脊髓出枝分葉布遍乎肌骨筋骸约而言之第一對名鼻腦氣筋主覺香臭第二對名眼腦氣筋主目之視物第三四六對名運眼腦氣筋主眼肌展動第五對名三岔腦氣筋主面之知覺舌之别味及肌之伸縮第七對名面腦氣筋主容貎之舒慘第八對名耳腦氣筋主耳聽第九對名喉舌腦氣筋主喉之啓閉及舌之别味以上皆由腦之本體出者也其由頸之骨髓出者計三對先是第十對名長腦氣筋主心肺胃三部或覺或動由是而第十一對名兩叚腦氣筋主聲管肌之展動第十二對名舌下腦氣筋主舌之展動以下則出自脊間而分布乎百骸四體西書嘗謂腦非靈魂乃靈魂所用之機藉以顯其行爲思慮者旨哉斯言眞足以破華醫謂心爲靈府之謬矣昨報記美國舊金山人麥的朥爲非作歹靡所不至日前又犯一案經地方官設法拘獲科以繯首之罪某醫聞之卽商請於正法後剖其腦而騐之意蓋謂似此神奸巨蠧其腦必異乎常人也地方官不之許麥的朥慨然日子自揣生平所爲誠不知其何故今將死矣身外之物皆不能保何况頭顱此醫欲於腦騐我之所以異於人者他日者浸以藥水置諸瓶中使天下人共知我之所以異處此誠有益於人之事我又何吝而不子乎猶憶三年前比利時京師開設騐腦會聚各國之操歧黄業者互相評論獨一醫謂娼婦及强盜之腦其頂皆凹凸不平與常人有别他醫咸非笑之謂娼婦雖甘爲下賤强盜雖逞其兇殘然亦惟習俗所移耳豈懷胎時卽定其爲娼爲盜而腦體與人各殊此醫則堅執不移謂子自習醫以迄今日曾剖騐爲娼爲盜者多人其腦皆生而有别然則今之請騐麥的朥腦質者其殆曾習聞此語故欲一證其實以増學識而廣見聞乎抑僕猶有疑焉幼時觀說部書見有載天台齊次風宗伯佚事者言宗伯於晚年策騎出東華門馬蹶仆地首觸於石腦漿迸流氣幾绝矣家人急延蒙古醫生治之醫令殺一馬取馬腦實宗伯顱中用藥封之後雖愈而記性全失平日所交之友所讀之書類皆茫然不知無異孩提赤子若是則腦之主知覺運動華人亦有知之者特西人謂腦有腦氣筋以貫注全身各司其職宗伯既易以馬腦是腦氣筋已不能與腦之本質相連以理揆之不特記憶茫然卽肢體當亦不能動作何以書中並不齒及恐其説亦如齊東野語未可信以爲眞也至於近人所箸醫書有名爲中西合叅者其論腦也謂西醫言腦其説半是半非其人僅知有腦汁而不知腦汁之何自而生究之腎精生髓由脊上行以人於腦是爲髓海又西醫治腦無藥嘻爲此說者其眞墨守陳言不知體會者哉西醫謂内腎主生溺有兩溺管以逹膀胱外腎主生精以爲生育之用且無論内腎外腎皆有腦氣筋以統攝之其於治腦也用阿摩尼亞以補其虧耗用𨦗溴吿魯利以安其妄動此外平腦補腦之法更非更僕所能終何作者全未得知而貿貿然詞而闢之耶於是乎泚筆而作説腦 
[歐西要聞]  
　　循環日報館得倫敦信息云法國佛加羅日報刊有論説謂法德兩國爭論亞路沙士及羅連兩地一事今當暫置不理宜及早設謀使德法俄三國結好聨盟以拒英國又謂觀今日時勢英德兩國將有爭鬥之事蓋彼此皆不欲一國得佔南阿非利加之地如英國之獨踞新金山也又有德國大日報名哥倫加薜者曾著論説駁德國各日報聳動俄人乘印度之亂以制英國蓋謂德國今日商務之與實由於英人爲之發軔也 
[金幣太昻]  
　　循環日報云現因銀價日低凡外洋商賈之存銀者無不深懷憂懼以爲今日雖存銀若干明日 
卽可與無銀等也美國大伯理璽天德特派大員阿魯各德氏往英法各國商議此事略謂嗣後擬金銀各半不必尃用金幣法使之在倫敦者亦竭力贊襄其事英總理大臣答以此事所關甚重須妥加商量冉行照覆云云由此觀之德商之在亞細亞洲貿易者苦於銀價日低難免失利日本又攺用金幣往往因此受虧想德與日本未必不樂於用銀也銀價之増不可立而待哉 
[北通漕務]  
　　北通州采訪友人云去冬江安河運漕米刻下已掃數報完糧儲憲吳仲怡觀察遂循例札委河運委員陸君樹榘張君鴻恩郝君鼎元金君濟川馬君春華李君玉督催各帮漕船卽日回空以免異鄉淹滯○江安糧道吳觀察交漕事竣擇吉八月十五日取道天津航海回南以供職守○江安河運襄辦方仲侯直刺於八月十六日公竣而回○總辦奉天米豆委員崧壽臣大令於八月十二日行抵通州謁見倉廰各憲面禀米豆陸續北上情形至十七日第頭起料豆報到十八日第二起票米報到十九日經倉憲提騐奉天第頭起料豆五十船粟米八般先將料豆騐訖然後斛收粟米八船旋以米色不佳概行駁還二十日提騐奉天粟米五十二船倉憲以粟米氣味可憎大發雷霆全行駁退未識日後如何了局也 
[北鹽歉收]  
　　揚州訪事人手翰云淮北産鹽與淮南不同係由地滷灘曬而成故較南鹽色白而堅顆粒稍大每年全綱應銷二十九萬六千九百八十二引銷路甚暢尙准帶銷下網二三成歴屆如此辦理去歲海水爲災各池所儲新堆老堆冲刷殆盡卽以正網而論亦幾難於足額幸海分司徐分轉調度得法挹彼注兹始將全網銷數報竣不料今年産數又復不旺春閒雖暢晴多日奈氣候寒泠人夏後淫雨纒綿兼旬不止是以收成甚歉本年正網雖已開辦聞 
 
 

Page 2

 
 
刻下甫及五六成數向例重陽後卽須一律報竣屈計已爲日無多惟望秋燥旺收或可補足不意連日天氣又陰晴不定正不知當局者將若何 
辦理也 
[查拿械鬥]  
　　津郡城西永豐屯與西南城根兩鍋匪結成不解之仇前曾械鬥互有損傷兩造人犯貴押在案現仍爲鷸蚌之爭約期鬥毆事爲文武官憲所知卽由城守營及保甲局督帶勇丁率同大廠捕盜勇目嚴密兠拿當將人械捉獲不少溯日前辦理此等案件均於事後拿獲兩造人犯送縣訊究而死偒人等已斷者不可復續死者不可復生矣此次辦法能先事防維如迅雷之不及掩耳或者從此知畏法而不敢復逞其好勇鬥狠之爲乎 
[私販絶跡]  
　　天津訪事友人手畢云私造洋槍本千例禁乃貪利罔義之徒竟爾不惜頂踵以身試法前兩年幾如銅山西傾洛鐘東應自經去年抄獲人犯數起盡法嚴辦以儆效尤若輩現皆匿跡銷聲半已攺圖他業昔子産治鄭猛以濟寛國遂因之大治津郡官場其殆深得此意也乎 
[宵小潛蹝]  
　　天津紫竹林一帶竊賊繁多前月某日經捕役獲賊四名送縣懲辦嗣悉中有兩人實係株連及將真贜實犯劉二陳二兩人送案十二叚保甲委員以是處爲其管轄地方不靖難辭虎兕出柙之譏爰飭勇丁拿獲與劉同黨之任六解送總局發縣究治刻下閭里稍覺安靜居人得以高枕而臥可知懲一卽所以儆百卽使根株未絶而閭閻業已獲福無窮矣 
[城垣坍毁]  
　　北通州訪事友來函云八月初九夜大雨滂沱通宵逹旦勢若傾盆南門城垣上舊有一穴其深無底人疑有精靈窟宅其中以致無人敢近前窺探迨夜半時雨勢愈急遙聞空中霹靂一聲城垣從空倒下計長三丈許壓毁民房數間幸附近居民先已趨避末至受傷亦云幸矣 
[機器難運]  
　　快利輪船駛至宜昌帶來鑄錢機器及煉銅機器等物多係重笨之貨人力難施内有一器雇若干人扛擡上岸中有脚夫一人偶不小心致將脚骨壓折祇有一筋相爲連絡雖未必有性命之虞然已成廢人矣聞尙有火罏一具約重數萬斤刻下猶在漢上輪船頗難容載不知他日如何設法得以運往川中也 
[貨船失事]  
　　宜昌某洋廣號置備貨物數百件約值價銀數千兩雇一旗船載運入川行至紅石子上舟中人見水勢甚急又在險灘之下囑長年起駁貨物以便船輕可駛詎舟子執抝不從冐險駛去一轉側間船身卽覆貨物均付東流幸人得救起無有隋伍大夫游者但某號之船曾經失事多次祗望此番能挽厄運不料又遭傾覆號主得信後愁悶異常近雖撈獲多件在空地晒晾乾燥以便再行雇船前往然已所存無 * 
多不免多所虧折矣 
[香江火警]  
　　八月二十三日之晨約七點半鐘時香港中環捕房接得德律風報稱鯽魚涌某姓家房屋失愼致税祝融之駕海面水龍及第二號捕房火龍急馳往救及其至也則附近捕役並太古糖局之水龍早已將火澆熄聞火起之由緣傾墜火油燈所致幸撲救迅速祗焚去 * 
起火之家而止 
[粤東火警]  
　　廣東省垣連日秋霖農田潤澤至八月二十日之晚更魚三報恰值大雨滂沱忽聞有嗚鑼告警者登高遠遠矚火光熊熊起自東南細爲查訪知係小東門外東沙基有回祿之厄此處地濵大河浮家泛宅之人恒舍舟登陸就沙灘高處支椽承瓦削板爲垣以資棲止附近居民咸呼爲蛋家寮是夕某寮不戒於火致肇此災雖水龍迅速赴救無如各屋皆易引火瞬息焚却十餘家某杉店治比其鄰亦受池魚之殃一時火映水中遂致赤雲簇擁雖遠在城西亦能一目瞭然爲之驚心蕩魄也 
[粤市瑣談]  
　　粤垣近日柴油二項價值飛腾乾柴每鷹銀一餅祗得百零六七斤因佛山入圖紳士禀請在佛山沙口處設廠凡買柴者必向彼請取公稱方能交易各柴船到省此處係必由之道不甘受勒多觀望不前以是價遂昻貴又順德等處之繅絲機器用柴頗多省河地面遂致柴船甚稀生油價亦甚貴緣各處所種之花生上年每亩可得三四百斤今年每亩祗有數十斤收獲不豊故遂騰貫米亦翔貫非常今雖得雨可望有秋然刻下家食者已有長安居大不易之歎矣 
[東粤官塲紀事]  
　　粤東李直刺家焯統帶巡防勇在城内南關一帶多年詰奸禁暴閭里賴以相安兹大憲特委代理順德縣事擬卽日交缷地方紳商恭製德政牌萬民傘以送行旌聞承其之者係前任西關汛鄧惠良守戎也○候補縣艾大令淮在河南管理防勇多年厖吠無驚深贅得力兹大憲特委以水東釐局差務不日交卸履新接理者爲許别駕培楨聞别駕素裕才猷久爲大憲所器重遴委是差諒必能勝任愉快核之訪事人所報蓋二君皆好官也 
[彝陵官埸紀事]  
　　本任宜昌府存太守厚刻下尚未到省委宜昌二府史公從鑑署理丁公柔克已經卸事聞存太守尚有差事當往廣東須俟回省然後履任史公大約可署理過年○前管游府蕭遊戎光友來宜履任署理者係一王姓交印後卽於某日回省蕭公整理衙署八月十二日遂將瀛眷移入居住矣 
[浙江官埸紀事]  
　　浙省交代局總辦一差俱由藩憲委候補府葉太守百川接辦太守卽擇於八月二十四日到差○杭省絲捐由總局徵收給發聨單分運所有蘇省捐項由浙代收分則劃撥　由蘇藩畫委江蘇候補縣尚大令昌厚來杭請提於八月二十三日禀到○臬憲丁漝生廉訪前因政躬不豫請假调理現已漸瘳惟尚未復元故八月二十三日復請續假五天想不日卽可占勿藥也 
[雨澤愆期]  
　　金陵省垣東南鄕各田種植早禾收穫伊邇不意近日自晨逹夜淫雨淋漓凡手胼足胝者流無不爲之愁眉雙鎖天公做美卽日大放晴光則千倉萬箱定卜有秋之慶也 
[愚孝可欽]  
　　鎭江京幾嶺有王姓者年逾而立椿蔭早凋母亦老熊龍鍾時多疾病王孝思彌篤自念家貧無以　　乃度數弓荒地灌園種菜每日荷擔至鎖求售藉博蝇頭以奉菽水若逢天雨遠鄕會菜傭不能至鎖則王之菜必以希爲貴多售青蚨數十翼購珍羞奉母以博歡心邇因母疾加劇百計醫藥竟未見效私念古有刳股療親之事遂於日前焚香默禱引刀自剖其脇割肝少許和藥以進母病果霍然而王以傷口未痊轉致臥牀不起母知之痛子情船撫摩傷處轉抱不安隣里之知此事者咸謂王之愚孝誠不可及云 
[誤入行刧]  
　　廣省城西三角塘横街梁宅日前有嫁女之事置辦奩物頗覺不菲事爲賊匪所知遂於八月十七晚纠人行却不意悮人隣右第中婦女驚惶無措嗚鑼告警附近居人啓門查視被匪轟傷一人詎料是家屋守崇宏而其内固空空如也搜括多時並無錢物匪徒乃各逸去惟所傷之人聞中要害恐不能免性命虞也 
[虐媳致斃]  
　　鎭江北門某氏婦異常潑悍數年前曾撫某姓女爲童養媳現已及筓猶復時時凌虐氏素有烟霞癖每晚令媳侍奉非至天明不得安睡稍有倦容卽以焼烟簽戳之日前媳偶抱病氏疑僞托大肆鞭笞媳忿極私購阿芙蓉膏吞服旋經旁人察知設法灌救奈受毒已深卽時殞命近鄰咸忿不能平擬將氏送官懲治云 
 
 

Page 3

 
 
[掌珠被攫]  
　　金陵有某甲者不知其籍寓居於雙石鼓地方固莲花幕下風流客也惟年近知非膝下明珠祗有一顆年及甫四齡頭角崢嶸嬰伊可愛八月二十日上午由傭婦某氏抱出六街三市閒閒遊玩要旋至附近雜貨店鋪倧立嬉游忽有一身穿元色短裤之人將孩抱之而去鎛夥見而喝阻氏日無妨此孩自幼不畏生人少頃卽返何過慮乎詎料待至午後未見珠還氏始奔告於甲甲惶急異常卽著人四出偵尋杏無下落乃將氏留住擬送官懲治盖疑其或有串通也然歟非歟 
[瘋人滋事]  
　　粤垣東門外設有瘋人院此處地擅形勝院宇基址尤爲寛廠近來大憲復恐棲身無所特捐廉俸增拓其旁仁爱之懷無微不至乃瘋人不肯安居時復出而滋事前月在城内某公館騒擾過主人公出及回時向地方官禀請究辦而地方官仰體憲意不敢顧問惟有勸解而已八月初八日又有瘋人到東門外築橫沙地方蛋婦船上滋閙及婦女呌喊鄰舟共抱不平欲爲毆逐岸上居人亦同聲附和瘋人始奔逃而去刻下街衆公議此後不准瘋人入境以免滋生事端云 
[破鏡重圓]  
　　寗波南鄕有周某者本犂雲鋤雨之流也中饙有妻頗稱和好惟周服疇所入饘粥尚難號寒飢啼家境甚窘因思困守鎡基不如謀生海外或者可獲厚利满載而歸乃捨于飛之樂而爲破浪之游一去數年音沈黄耳歸衾寒夢冷寂寂空閨此境亦旣不堪設想矣不意有涉重洋而返者傅來蜚語謂周已作鬼他鄕鑿鑿言之似非無憑婦聞信之下痛不欲生有勸之者謂柏舟守志自古爲難矧此無米爲炊亦復如何度日琵琶别抱禁令未懸人盡夫也何傷再醮婦亦自念孀閨獨處何可終身不得已乃適鄰村某乙攺絃更張不復舊時琴瑟矣不期一日周忽擁陶朱之産携陸賈之装遥望扮榆欣然色喜詎料旣抵里門入官不見訪諸鄰里得悉其情急卽奔至乙家尋求故劊始而吵閙不休繼欲禀官究辦乙懼願爲藺大夫之完璧歸趙使之月缺重圆周始首肯遂得夫婦如初焉 
[潯陽兹韻]  
　　九江訪事友椽筆云潯陽地當孔道華洋雑處全賴官斯土者坐鎭雍容恩威並濟地方得以又安刻下雖栽减兵額而將弁各率所部日在校塲操演自辰至午砲聲隆隆步代整齊軍容嚴肅是誠防患未然之要道也○九江府聨敷青太守因潯城狗盗鼠竊之案時有所聞謂由捕役豢賊分贜故若輩敢明目張膽曾經出示整頓德化縣梁蔭南明府亦痛恨之每夜親自出巡保甲總巡吳儀生明府亦於深晚時步行查察有犯必懲故近日來宵小爲之歛迹矣○八月二十日有一小划船船由江北載客至潯駛近江心遭風覆溺人盡落水惟舟子得誕登彼岸亦云險矣 
[鍾阜秋雲]  
　　金陵探訪友人遞來雁帛云連日大雨傾盆自晨達暮四鄉老農云晚禾爲淫雨所傷收成必减市中近日米價日昻每擔又增至英蚨四圓倘今歲莫獲豐收愈覺不堪設想矣○今歲自夏徂秋闔境均稍安謐近因天氣驟寒患瘧疾者甚衆是以省中操岐黄術者頗有山險道上應接之勢懸壼市上之輩無不占利市三倍云○竹竿里某姓於晚炊時遺火薪中未及知覺延至二鼓忽見烟霧迷天聲同爆竹一時驚惶無措幸缸内尚蓄雨水旋由家中人登屋灌救火始撲滅然已受驚不淺矣○城内巡道署後街迤西其地爲入府塘一水清漣荇藻交漾去歲十月初旬機業某甲被糟邱所誤失足堕塘一醉千古今年八月二十二日午膳後有某乙自戚串處宴飲回道經是地偶一失足復墮水中見者急爲救援已四肢冰冷氣若游絲經旁人代雇肩輿舁送回家未知能免性命之憂 
[監司出缺]  
　　蘇松道兵備道兼江海關監督江南製造局總辦劉康侯觀察興利除弊卓著政聲令春以致體積勞致患肺疾雖求醫覓藥無閒宵昕然猶力疾從事不敢自暇自逸延至昨日午前十一點三刻鐘時遽爾撒手西歸滬上居民同聲悼惜上海縣黄大令聞訃立飭丁役分往各衙門報聞公子輩哀慟逾恒定於今日大殮 
[候迎憲節]  
　　新简江蘇巡撫奎樂峰中丞將次蒞滬狼山鎭福山鎭蘇松鎭曹韓陳三總戎暨代理南匯縣楊大令均於昨晨至滬泊舟南市集水街碼頭以待恭迎憲旌云 
[順時布政]  
　　秋風薦爽凉意宜人細葛香羅早經在笥昨日上海縣黄愛棠大令牌示署前定於九月初一日起换戴暖帽蓋亦循照向章也 
[幾肇飛災]  
　　滬南大碼頭裏街某姓薙髮店有夥友數人前日之晚因索欠欵在店爭閙店主人喝阻不理揮之使出乃在對門恒泰廣貨店門首互相扭毆不意將恒泰中所縣之洋油燈撃下濺油满地登時燃著竟有不可嚮邇之虞店中執事急卽狂呼失愼遂由鄰右人等相率擈救始得火减烟消不致成飛災然已受驚不淺矣○南市恒生碼頭常昭公所中所縣之大門燈内用火油燃點前晚不知如何燈中忽然失火一時烈烈轟轟幾有上炎之勢幸爲鄰人所見急卽唤集衆人汲水澆灌始得息减亦云幸矣 
[芙蓉爲崇]  
　　江北人姚文昭僑居裏虹口老街向以小工度日與同鄕人某姓合居一室前日某姓失去洋銀若干疑姚所竊姚無以自明因購紫霞膏呑服某姓察知其異急卽代爲設法舁至同仁醫院求治得以一吐而愈然亦險矣 
[上烸巡局瑣案]  
　　南市二十三七鋪巡防局向設小普陀寺中本月二十一日之晚住居寺中之塾師陳富堂房中失竊陳疑係香工徐有根所爲卽報知巡防局局員姚殿鄕二尹將徐及僧開智一併移送總巡局請究經鍾受百明府提集研訊各情已略紀報端兹鍾明府又飭傅捕役前往查勘墙壁上雖有一穴而當時在徐房中卽搜獲日銅墨盒一隻確係贜物捕役查明後回禀明府立卽升堂提徐訊鞫據供稱浦東人素嗜烟霞甫於本年五月間入小普陀寺中充當香工每月工資三千文陳富堂失竊之事小的實出不知求恩鑒察旋由捕役投案禀稱小的奉諭往查業將形跡勘明據局中人云及徐於五月間進寺後時時失竊此番在徐處搜出墨盒確有憑據是以請爲究辦明府謂爾如矇混嗣後查出定行重辦捕役唯唯明府逎謂徐日此案本總巡已經飭捕查明今旣至案爾亦無須抵賴可將情由明白供認以免責懲徐堅稱不知明府謂爾供每月工資祗有三千又欲吸食注烟用費何來其中情節頭有可疑遂命鞭責籐條一百下研詰至再徐仍矢口抵賴爰命交捕役看管候再覆訊○孫朱氏渾名長脚金鳳曾於日前糾合一六總會近忽散會以致與會諸人紛紛向金鳳饒舌詎金鳳已將會項劃與南市荷花池清淨菴中比邱尼采囡抵欠借欵會中有何李氏者聞知卽向采囡索取會本采囡置之不理乃於前日赴十六鋪巡防南局請爲究追局員鍾偉臣二尹准詞飭地甲查明核奪○楊樹浦華盛紡織廠工人周德標周小二楊桂英三人因賭啓釁互相爭毆旋復扭至巡防局控訴李葆初二尹立卽升座研訊周德標供安慶人在華盛廠爲巡丁周小二供揚州人在廠中充當茶房楊供本邑人在廠中爲小工復同供有泰小青顧少溪二人與小的等在廠無事偶爾賭搏約計輸贏五六元因輸者無以應付以致爭論自知不合求請寛宥二尹謂爾等皆係食力者流不思節儉動輙賭搏理應重究飭令各責五十板送交華盛總辦盛茘蓀觀察處發落並飭勇查拿顧少溪秦小青到案訊辦○前日傍晚楊樹浦大純廠東首某木作内有張汛山倪永郎二小工與廚子龔老桂因細故口角繼又爭毆龔力大如牛張倪二人皆非所敵均受損傷執事朱丁善喝阻不理爰卽奔告巡防局李葆初二尹飭勇前往將兩造一併拿至局中諭令暫爲看管候傅作主到案訊核○昨午有本邑人沈某未知由何處乘某號東洋車至 * 
楊樹浦因給資不符互相爭吵沈大怒將車夫之頭盡力撃之鮮血直噴沾濡衣袂被車夫扭至巡防局中控告李葆初二尹騐得車夫受傷屬實 * 
判罰小洋二角給車夫爲養傷費了案 
 
 

Page 4

 
 
[英界公堂瑣案]  
　　包探金阿三禀稱昨有汪子發竊取怡和洋棧内湖絲一札戚金生則竊取此棧之紗棉一包經小的先後拘獲人贜一併送案請究怡和管棧洋人投案領贜質之汪供浦東人戚供紹與人實係是馬頭拾得並非行竊求鑒明府判各枷號十四天示衆○楊樹浦捕房黎副捕頭禀稱有門差巡捕朱祥發私將所存洋銀取用雖實數尚未查出然事甚確鑿因特送案請究質之朱祥發供在楊樹浦捕房爲門差所存之洋銀不敢妄動可以細查或者結數略有参差求爲明察明府著將朱仍交捕房帶回查明後下禮拜六再訊○包探趙銀河禀稱竊賊陳金寶竊取馬雨順之布衣棉被陳德元則竊取周來富董焕章二家之衣帽什物先後經小的拘獲人贜送案請究馬雨順等三失主投案請領贜物質之金寳陳德元供認行竊叩求恩典明府判著各押兩月以儆○四百二十號華捕拘解唐榮生到案禀稱此人昨與潘玉芳在路爭閙後來不知如何取得糞一桶向潘亂潑潘被潑後不肯干休扭交小的拘入捕房送案請究潘玉芳投案申訴前情並請將唐究辦唐榮生供實出無心叩求恩典明府判將唐笞責二百板○九十四號印度巡捕拘解林阿英李阿松到廨禀稱二人昨在虹口因細故與憑阿大周廷桂口角爭毆不知如何致將憑之頭顱撃破適經小的拘獲憑現在醫院醫治不能來案因先將林李二人送案請判周廷桂投案代憑申訴前情質之林阿英李阿松供皆廣東人實因戲言起見一時失手求請寛宥明府著押候傷痊再訊○包探實如海禀稱楊桂生竊取洋人扒克之車夫油衣一件經小的緝獲人贜送案請究洋人扒克遣車夫投案領贜質之楊桂生供認行竊求宥明府以事甚細微判押一天○賭徒胡阿寳専在天后宫擺設　檯騙錢昨爲一百零三號華捕連賭具一併拘送公堂請判明府略詰之下判押三天 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　有吳裕文者前因向貨捐局吵閙經總辦劉司馬縣請懲前晚黄大令倩蔣剌史升坐花廰提案訊究吳一味求恩連稱該死剌史判令枷號一月發貨捐局門前示衆期滿責釋○林榮榮扭控許南屏盜賣田地前晚黄大令倩蔣剌史升堂詰訊許供稱岳父林姓逝世有田三十五畝分爲五股小的之妻應得一股計田七畝刻下妻子逝世田單在内姪林榮桂處向索不還反行誣控林榮榮供稱小的又名榮桂故父本姓陳由林家撫爲螟蛉子當祖父病危時分田與姑母其時姑母尚未遣嫁事隔多年始歸許姓現因姑母逝世並未生子此項田畝應得歸還小的族長林雪齋所供與榮榮相同剌史判日許南屏妻死無子此田應歸林姓管業惟著林給許南屏洋銀一百圓爲超薦伊妻林氏之費限九月中交清○朱錢氏控張炳榮掯贖田畝前晚黄大令倩蔣剌史升堂提訊朱錢氏訴稱小婦人有田七分八厘前經丈夫活賣與張現向贖回始知已被張轉賣張供稱朱錢氏之田前經絶賣迨光緒五年小的因有急需是以轉賣於沈蓮洲刻下沈不肯回贖小的亦無可奈何沈供稱當買此田時契上載明杜絶計價錢三十五千文如今不願任伊回贖地保顧月才禀稱小的曾向兩造理勸因目今地價加局　　　　錢氏加價取贖或由沈貼償漲價無奈兩不允從剌史斷日如果朱欲取贖應償沈洋銀七十圓沈欲管業亦須貼朱洋銀一百圓　　　　　　刺史諭候再行訊斷○前者天福戲園主武春山控長利洋行買辦謝暢庵圖賴虧本銀兩黄大令倩蔣刺史訊得兩造各執諭　　　　　　　核斷前晚升堂覆訊差役禀稱小的奉諭協同兩造算清帪目先是武欠謝銀一萬二千餘兩光緒二十年戲園虧本應派　　　　　　　　　去舊欠謝應找武銀二千兩剌史向之訊問兩造仍各推諉惟將細帪檢呈剌史傅訊天福執事人杜錦奎供稱小的於　　　　　　　　　　司帪吳成之亦稱不知謝邀出之金惕甫王蓮村同供稱曾經代爲理算因欵項叢雜未克理清剌史判令武再添邀公正　　　　　　　　　人均交差看管 
[法界公堂瑣案]  
　　昨禮拜六法界公堂會訊之期午前十黠鐘鄭大令蒞廨偕何繙譯曾判各案嚴包探禀吳阿才行竊水　　　　　究吳俯首無詞大令判責一百板○閔栢福禀被李阿九竊去絨布及衣服等件請究大令判責一百板○裕大小錢莊主劉子惠串同錢　　　賣銅洋一案節經大令訊供判劉押候枷示三月責三百板錢枷示一月責二百板在案昨由劉妻徐氏及沈劉氏投案求請免責交保大令　　○湖北女子王施氏吳何氏被李時雲誘拐來滬帶往法界興聖街吳漢正花烟館賣娼由探拘案請究質之李俯首無詞王吳兩女子堅供在　帮傭並不賣娼一再研詰矢口不移大令判令一併還押○探禀楊華生行竊德大染坊花布等件請究楊供向在新昌管當勇丁現同陳姓由　來滬並不行竊求恩鑒宥大令判著交捕帶回候比○前有恊昌魚行沈厚卿控楊杏卿欠洋四百餘元不還迭經大令訊供飭著料理在案昨據楊杏卿投案禀稱現先措繳洋二百元餘洋暫出興隆票據隨後歸還大令飭沈先行具領○前有源豐錢莊沈連譜等控經手正鋆衍呑没股本一案節經大令訊供昨據王鋆衍投稱此項股本實被松盛永泰等倒去尚有李桂泉沈少坡各股東用虧職員實未用空求鑒旋有西婦名生供蘭泉投稱此店現由商婦開設與王等無涉沈供職員亦不願屢瀆叩求銷案大令准之 
[美界捕房紀事]  
　　小竊王阿土昨午至西華德路某木作内竊取木料若干爲四百九十號華捕緝獲拘入捕房捕頭以贜值甚微姑免深究令禁押半天以儆○昨午有流氓徐掌生至西華德路第二百九十五號門牌春和飯館果腹嫌菜不佳與値堂人口角擲壤盆盌若干店中人遂唤二百六十七號華捕到來拘入捕房捕頭詰問之下判徐償給小洋數角了事○昨晨有粤孩陳阿根闖入百老匯路第九十號門牌張任氏家竊取布衣一件甫欲奔逃爲氏當場捉獲唤交一百四十七號華捕拘入捕房押候解送英界公堂訊究 
[金陵官報]  
　　八月二十三日委辦揚州保甲局候補道宋濳謝委兼辦江防營務處署南匯營　　傅永貴到交缷回南匯絲汪以誠辭回蘇南河閘官程恩杰鹽經歴高恩灝世職姚鑄周大啓均奉示驗看○二十四日下關掣騐候補道蔡傅見太倉州直隸州蔣體梅江都縣意寳善均到見前福建汀州鎭朱德明赴上海轅下隨員楊德珍赴松江均請假措資同知劉卓栻知縣游毅之均禀知對本畢又鄭學書奉司委辦鑄錢局差卽日開爐鈞和輪船徐長順到由滬解制錢來○二十五日蘇撫檩中軍叅將常福叩謝辭回任鈞和輪船徐長順辭回上海管帶南字左旗張學璟到鹽大使陸恆謙奉示繕寫履歴辭回揚福右營千總張則勝叩謝調補東臺汛千總均見陸師學堂候補道錢禀知在堂開考委辦揚州保甲局兼辦江防營務處候補道宋溍銷會辦機器局候補道松麟銷會辦下關掣驗差又志鈞請假赴蘇提督武交清湖南來南瑞兵船吳克威鎭江來均到又王仁東辭赴蘇 
[蘇省官報]  
　　八月二十一日吳一縣賴禀知赴右塘勘工理問張振榮禀銷海運津局差○二十二日上海洋務局文案同知銜候褘知縣成希縉禀辭回滬委辦江南橺器製造局文案候補主簿嚴潤章禀辭回滬管帶浙西鹽捕水師左管補用遊擊吳家正由閔行來○二十三日吳縣賴禀知由右塘勘工西同知梁孝熊禀謝奉委發審局帮審差知縣孫玉堂禀知奉藩憲委赴上海運硝縣丞朱明道由寗回禀銷文闈執事差主簿熊應崧禀辭回吳江縣保甲差巡檢沈斯湛禀銷　　　局差○二十四日通判張祥符禀知交缷署金壇縣任事回省正任崇明縣黄傅祁禀知赴上海見道憲○二十五日知縣朱家壤常熟又鍾進賢昭文均查勘荒熟田畝回　　主堂禀辭赴滬運硝直州同樊恭壽禀銷海運津局差道庫大使孫彭齡府照磨馬洪勤縣丞鍾瑞尭均禀銷文闈執事差又魯厚堃由清江見漕憲回從九徐兆澐禀知交缷醫金山縣典史事回又陳元訓禀知奉潘憲飭知捐免騐看奉部核准 
[江西官報]  
　　七月初九日新選進賢縣陳慶綬禀到署定南廳史保恆缷事回從九李炯由李家渡卡解厘金來省禀謝記大功一次行知准補萬安縣丞曾祖祺飭赴新任○初十日同知胡純祖往崇義提案柏齡由豐城查騐堤工回萬載縣譚紹裘缷事清理交代回包國瑚禀謝儘先拔委一次新選蘆溪縣丞楊崇錕業已到省飭赴新任○十一日南昌縣孟慶雲下鄕公幹同知戴鴻恩由京解漕折回武光樽禀謝附卽用班輪委行知○十三日知縣程津劉昌盲俱禀謝給委厘卡一次汪培四所總門差○十五日倪鍔禀謝過知縣班沈乾光江福煃俱往九江恭迎主考 
[上海北市絲業會館籌賑公所施子英經收山東順直湖北四川賑捐七月初一日至十五日第廿六次單]  
　　初一日胡榜年求子洋一百元高郵丁玉軒募宣氏週忌懴資移助八元潤省氏五元雙鳳程子蘭了心願五元○初二日趙福疇同源順布莊同新洋布號合洋三十四元○初三日杭垣邰陽氏病愈續助洋二十五元古皖張蘭溪祈合寓平安一元○初四日李時泉善士湯餅助賑洋三百元姚善士求子病愈二十元○初五日無錫徐錦春爲子麒寳求病速愈洋一百元廣東徐聞縣葉善士醫藥資十六元無名氏五十壽資移助十元了心願八五元○初六日高郵王默庵求病速愈湖北洋五十元王少坡求保合家平安二十元隠名氏前月十六日五旬誕辰蒙諸友公祝理宜酧答茲將筵資移助代爲造福由衍大莊來三十元張仲翁小洋二十角寓蘇潮陽志道處陳馬氏湖北洋二元英洋一元○初七日侯從遠規銀十兩零七錢三分五釐○景鎭道生有心無力子募葉承記洋十元葉麗記王鵬記郭文俊無名氏吳印記孫昞記汪殿記義昌號八户各一元無名氏一元五角吳德記五角十一户合洋二十元○初九日巢潘氏求病速愈洋十元嘉定錢景周募貝長記洋二十元東耳記長雲錦記各十元丙記四元吳虎記三元○初十日微力子移七十青辰資洋三百元鑑湖黃燧臣爲兒久患泄瀉虔求　　由厚　莊來一百元山陰羅漢章求父病速愈五十元敦仁堂包求合家平安包延禧同友鄕試平安各十元黃先生六元慈儉堂胡二元以安堂朱二角○十一日太倉錢　　　妻　　愈洋十元○十二日培養居洋十元高郵丁玉軒募不留名山手求病愈十元邱餘德堂四元○十五日鄞縣陳烺求闈宅平安洋三十元松華舘主祈保家宅平安入口　　　　來鳳園主祈均病愈十元無名氏銅洋四元 
 
 
 

Page 10

 
 
   
 
