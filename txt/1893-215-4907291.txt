# 1893 - 215 - 4907291

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熈字典碼洋二元五角○臨證指南碼洋一元五角○花月㾗碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[廣之三章]  
　　時則花香方清旭日初起主客穆然言提其耳忽聞剥啄命童出視則兎窟山民偕龍賓戾止也於時虎變居士未及寒暄軒眉攘袂而言曰無恥者不足與有爲也無氣者不足與有行也天下之事人能爲我獨不能爲人能行我獨不能行此其可恥孰甚焉人能爲我不能爲而並未羡人之所爲人能行我不能行並未慕人之所行此其無氣孰甚焉不觀於日本乎夫日本東洋一小國耳論其幅𢄙則亦不過與朝鮮等十洲三島之地古人競侈言之而其實則依山島而居其地共計不過數千里自徐福求仙一去不返至兩漢始通中國魏晉以後得五經及佛教於中國而沙門之教盛行至元世祖遣的里往諭而日本不納又命趙良弼往始遣使來然良弼再往皆僅至其太宰府未至王京也繼而命經略忻都等以舟三百載兵一萬五千人征之入其國敗其兵矢盡而還無何又命范文虎阿塔海將兵十萬以戰船九百征日本至来壺大風破舟文虎等乘堅船遁還兵士十餘萬衆盡爲日人所殲此則可見蜂蠆之有毒固不可以大小强弱論勝負矣迨明永樂年間日人屢宼山東浙江沿海病之總兵劉江大破其衆於望海堝俘斬三千餘人乃稍斂迹嘉靖初復抄掠如故戚繼光與俞大猷等協力剿閩廣連戰皆捷而患始平後至萬歴又有平秀吉之亂明世與日本之禍相終始而日本内亂亦未有已時蓋日本舊制重大將軍而不重國王以故國王僅同守府而千百年無簒奪之患而大將軍之位則謀奪者屢見不一見平秀吉之事亦由關白之位互相攘奪所致也入我朝聲靈讋於暘谷睦誼厚於扶桑小心以備之大度以容之日人乃不敢爲戎首而其所以自治者則正不得謂非大有爲而大有行也維新而後講求西法大反前爲其效法乎西人也大有步亦步趨亦趨之勢其租界中則自立警察之署其製造處則自招機務之人其所造之兵船初不仰仗於西人而與西制無異也其所用軍政亦不全恃乎西人而與西法無殊也郵政則自專其利並不違乎萬國公法也議政則亦有其院要亦不爲衆喙所摇也說者或譏其改正朔易服色棄古昔之書籍舉一切從前之積習悉數改絃而更張之以是爲日人恥而不知昔趙武靈王易胡服習騎射其始行之時國人何嘗不以爲非旣而漸著明效國勢以强日人之所爲正武靈王之作用也改東而就西則一西而無不西不但僅以語言文字與夫一物一名略從變易而遂以爲能效西法也夫治國之道昔聖王自有妙道遵而行之足以固苞桑而安磐石又何必定以西國之法爲法而後謂之能事顧此時旣與泰西各國訂通商互巿之約則是决不能拘守成法作閉關謝客之計則彼以所長傲我所短我又安得挾我之短以敵彼之所長必至彼之所長我亦有其長則卽使不足以勝其長而亦尚可以相抗日人之意正如此也近年以來事權歸一效法益專而其所作一切西制諸物皆速而且巧我中國則瞠乎後也中國非不以不及日人爲恥而自秉國之鈞者視之若以爲是固不足恥者中國非不以我遜日人爲氣而自秉國之成者論之若以爲此又不足氣者而泰西之人則反以日人之善變爲難得而可貴於中國轉有薄視之心焉抑知我中國之地大於日本者不啻五倍中國之人民多於日本者不啻十倍中國之出産富饒盛於日本者不啻百倍苟能一旦衆志成城齊心固志必欲與泰西相頡頏則又豈甚難之事哉今者中國於製造織布紡紗諸事以及海軍操演電傳等事亦旣規模觕具鐵路之舉亦議有成說見有端倪不出數年必有明效大著者所最關要而此時尚未能變通者則商務一節而已西人以官衛商華人以官病商以官衛商而商務以盛國勢以强以官病商而商務不張國脉以傷此其一出一入所關繋乎天下大局者正不僅一日之短長而泥古者乃猶欲守株而爲兎之待不補牢而聽羊之亡而曰是可以比肩五帝接踵三皇此其說不亦近乎局局從從荒荒唐唐也哉 
[電諭恭注]  
　　本月二十三日欽奉上諭由電傳來早已恭譯登報兹接續電言武清二字以下漏去薊州覇州香河房山等州縣查報所屬地方山水陡發二十一字理合謹敬補注 
[南薰水綠]  
　　管理太常寺事務禮部尚書臣宗室崑岡等謹奏爲循例具題事恭照六月二十八日皇上萬壽聖節應行遣員致祭大威靈公於都城隍廟案照祀則應由散秩大臣中題遣一人行禮准侍衛處將散秩大臣銜名開送前來臣寺照繕題本進呈恭候欽遣一人俟命下之日再由臣寺知照侍衛處轉行遵照届時往祭謹此題奏請旨六月初七日奉旨委散秩大臣遣一等承恩公德壽行禮欽此○西直門内新街口南路西有祝壽寺俗謂之響鈴寺雖係私刹而乾隆年間慶典成案載有祝壽寺唪經等語明歲皇太后六旬萬壽舉行慶典此寺爲輦蹕經行之處近由内務府奉有懿旨傳諭該寺住持僧明年萬壽皇太后在此少坐此寺殿宇門墻自應由官興修以期耳目一新寺中所住閒人俱令本年八月節全行搬去以備由官察勘地勢是否合宜照式修蓋如地勢稍狹再將寺外兩旁鋪户由官價買歸入寺内住持僧奉諭之下不覺悲喜交縈悲則因寺已入官喜則因丹雘一新且可開拓基址也○署廂白旗護軍統領侯克勤爲咨送事印務處呈稱准值年旂咨准兵部文開昭陵總管現在懸缺咨取本旗保送正三品人員入揀等因前來查本旗護軍叅領兼委司鑰慶禄人甚老成管轄嚴明堪以保送入揀相應將該員履歴造册咨送兵部查照辦理○理藩院爲咨行事典屬司案呈駐劄恰克圖理藩院管理贸易領催多福現届差满照章更換以專責成相應咨行八旗蒙古都統卽於各佐領下辦事領催中擇其誠實耐苦嫻熟蒙語之人保送一二名造具印 
 
 

Page 2

 
 
册卽日咨送本院以憑禀堂訂期考取充補○廂藍旗漢軍吉副都統恒訂於本月十二日辰時在西單牌樓北堂子胡同内寛街本旗公署内挑補五個甲喇領催三缺馬甲四缺敖爾布二缺養育兵二缺已由該印房飭傳各佐領務於是晨帶領應挑人等進署預備挑缺○明歲慈禧端佑康頣昭豫莊誠壽恭欽獻皇太后六旬萬壽普天同慶曲阜衍聖公孔嗣爵令貽應由闕里入都躬祝萬壽並循案恭獻祝嘏如意縀疋等物俟奏請諭旨後咨由山東巡撫照會衍聖公遵辦至入都躬賀萬壽須由孔嗣爵具摺入奏約在今冬方可咨由東撫代陳也○吏部爲咨行事騐封司案呈本部題覆户部題請將管解京餉五萬兩以上之河南卽用知縣吳慶揚議叙一疏核與解餉無悮予叙例案相符應准其照例奬叙一本於六月初二日具題奉旨依議欽此欽遵到部除移會户部外合將原題黏抄咨行河南巡撫查照○户部山東司示傳北洋請領鐵路銀兩之委員補用知府白曾烜等知悉本庫於六月十六十七日開放該委員等務于是日辰刻赴庫承領 
[順屬被水]  
　　順天府所屬各州縣近因雨水滂沱西北山洪迭次暴發各河屢漲泛溢横流兼以積潦不消大野良苗收成無望低窪之區已成澤國屋宇坍塌所在皆有淹斃人口不計其數各州縣報水之書紛至沓來京兆尹頗費躊躇分派多員四出勘災以便賑撫據京兆署吏云順屬二十四州縣已報被水者一千四百餘村矣此外尚不知如何大約此次之水較光緖十六年尤甚○京師連日大雨九門城墻倒塌甚多正陽門東裏面倒塌一叚計八九丈崇文門東裏面一丈餘朝陽門南北裏面三叚共四十七八丈正陽門西裏二叚十四五丈宣武門西裏面二叚十餘丈阜成門南裏面二十餘丈外面六七丈此係經人目覩者此外房屋坍倒尚未悉多少容俟續錄 
[津水續述]  
　　天津河流盛漲灌及街衢已將十五六日情形列報兹聞十七日水勢稍殺十八日暴漲如前且有過之凡被水街衢已見於前報者概置不錄目下河北關上關下三官廟大王廟一帶無不白浪滔滔督轅之下鐵橋以東至望海樓一片汪洋東門外天后宫階除之内水亦盈咫惟作黯黑色與河水異或係行潦由溝渠溢出耳至於法國租界紅樓附近所有房屋無不在水中央居人遷徙者十之七八尚有鬱鬱居此者苟無一椽之可借卽係阮籍囊空欲遷不得耳聞北河北倉白廟馬家口等村决口三道渾河漫口冲去津邑楊家河莊房屋七八十家無一存者直與陸沈無異波及綫河莊東西堤三河頭曁青光等村灌入采育馬駒橋直抵京師安定門外京南附郭下迄通州廬墓田園半成巨浸二百四十里之往來京津道路不通車馬已數日於兹矣豫河於十八日决口楊柳青以上三里碾嘴村南岸之水灌入南窪浩瀚奔騰儼如牛吼南窪灌满後於十九晚倒灌佟樓東西樓二十日已至梁家園右旁小營門之外立卽召集村夫打埝如再不能禦當將營門堵塞以免下園五莊及海光寺左近居人盡成魚鼈刻下避難者報災者已絡繹來津說者謂此次水災幸在雨晴之後若似庚寅年於雨中發水其災象當與是歲同不知痌　在抱者將何以免吾民之昏墊也耶 
[補述發引盛儀]  
　　一品命婦李伯夫人靈柩於十七日附新裕輪船南下經過沿江一帶已列前報兹聞當未發引時天津招商局碼頭搭盖祭棚安排祭禮司道府縣各營將領位次秩然迨日之方中靈柩由南船運送導以小輪船護以水師營砲船從以經船執事船親丁眷屬船男女僕從船船上一律懸燈四旁各結藍白二色布球並結卍字闌干與球色相若船面擺設奇花異卉一望青葱船底亦用素布彩繪成文蒙罩其上惟靈船上有一品伯夫人　恩賞縀疋七次勅建樂善好施坊銜牌三對較爲冠冕耳靈船旣到招商局燃砲恭迎祭棚上素燭齊明各官分班上祭歐西官員之與祭者亦同座前鞠躬者三祭畢恭舁靈柩在新裕輪船官艙安置然後眷屬船僕從船執事船僧道經船砲船小輪船一一在岸旁停泊排如雁翅密若魚鱗新裕輪船於夜後隨潮出口招商局燃砲恭送來遠致遠兩鐵甲船預停口外一俟新裕到時當卽鼓輪相送聞新裕當至蕪湖俟公子等恭請靈柩換坐江船回籍後始至滬上攬載貨物云 
[教案續聞]  
　　月前湖北麻城縣宋埠地方賽會毆斃瑞典國教士二名張香帥聞報卽委李竹虚觀察會同武員往該縣查辦此已疉詳前報兹由李觀察親解閙教首犯李金狗徐全福二人至省謁見香帥旋奉香帥面諭暫將二犯寄監而以案情咨照兼理瑞典國領事駐漢德領事丁乙呢君二十一日李觀察渡江與租界委員董蔡兩君及繙譯曾君於四句鐘時詣德領事公館拜會丁君延入欵以茶點晤談一點餘鐘之久丁領事謂閙教者不止李金狗徐全福二人李觀察答此係案中首犯今已拘獲卽當訂期會審察核辦理其餘附和之犯業經札行地方官緝拿亦可歸案訊辦領事頷之觀察始興辭而出又聞麻城一帶百姓素稱引悍現自閙教案出該處之民編户入砦結成團練幸張大令涖任已久寛嚴並濟折獄如神爲該處士民所敬服此次拿獲教案中首犯二名不動聲色則其平日之措置可知矣 
[江面焚船]  
　　漢口訪事人函云二十三日十二點鐘時細雨如絲北風怒吼忽聞人聲鼎沸咸曰大碼頭河下失愼矣趨而視之見此處所泊湖南雜貨船二艘裝載洋油自來火雜貨等物满船皆火幸附近各船早將纜繩斬斷不至殃及該二船順水逆風而下自大碼頭流至新河對岸火猶未熄也至起火之由僉謂該船因雷祖誕期然放爆竹觸於自來火致成此災云 
[不准行輪]  
　　近有滬尾商户陳順發卽陳阿順新造小火輪一艘名順吉擬在臺灣臺北兩府屬各口港搭載客貨禀由本處稅務司馬君錄就章程清摺照會撫憲邵中丞可否示准照辦奉批小火輪無在不通商各口往來之例據稅務司稱以爲利商便民起見是否可行仰稅厘總局督同通商委員核議具覆當經稅厘總辦唐薇卿方伯查稱不通商各口輪船不得往來原所以示限制此端一開誠恐紛紛效尤凡可通輪之處均與通商口岸無異流弊諸多且小輪暢行雖稱利便商民而沿海民船失業窮民愈多是利於此不利於彼馬稅務司所議試辦章程似應毋庸置議又經通商委員臺北府管凌雲太守覆稱遵查外國輪船向不准在不通商口岸贸易條約甚嚴臺灣大安鹿港番挖後壠宜蘭等處均非通商口岸自有中國船隻可以載運貨各未便由中國商户置用輪船致滋流弊緣奉札飭理合據實詳覆等因卽此以觀則陳所置小火輪已歸無用近聞陳擬將此輪改行基隆滬尾兩處未識能否准行也 
[火車增價告示]  
　　總辦全臺製造輪船鐵路等事奏留委用道蔣爲出示曉諭事本年五月十二日奉巡撫部院邵札開照得臺灣建造鐵路一面工作一面帶載客貨脚價從廉核定用廣招徠現在車路造抵新竹已由本部院奏准暫行停工從此專顧經商客貨轉輸益期利便查此項造路工用不下百數十萬將來養路所需經費尤屬不貲非子母通權不足以顧官本而資經久應自六月初一日爲始所有各處客貨票價一律按照原定數目加倍核收除分行司局外合行札局卽便出示曉諭并通飭各票房遵照辦理仍將加價日期曁各處新定票價具報備查并分别移行查照毋違此札等因奉此總局遵卽定於六月初一日起所有各處火車搭載客貨票價一律改照新章按原定價目加倍徵收惟官車向給雙票現在價仍倍收祗給一票蓋用官車字樣以示區别其殘疾之人及小孩仍照新定價目减半折收除諭飭沿途各票房遵照辦理外合行出示曉諭爲此諭仰搭火車客商軍民諸色人等一體遵照毋違此諭再各種青菜每百斤照新章半擔折收以示體恤又諭 
[語兒鄕語]  
　　十九日午前有外路口音者五人至禾城西河街經過陳姓門前見一嫗手製元寳卽向購買嫗方携取一人已乘隙登樓竊取首飾匣爲嫗所見扭住狂呼旋被挣脫幸鄰人聞聲齊出拘獲一人盤詰之下據供係鎭江人已到數日船泊太平橋近處衆鄰人卽令地保解送縣署晚堂由劉大令提訊重責千板枷號北門外示衆○海鹽西門外開肉莊之某甲飭學徒往近鄕某乙家索欠乙懇緩數日待將蠶絲售 
 
 

Page 3

 
 
去卽當還趙學徒回店具以實告甲令取蠶絲代售乙無可推諉祗得取懷而予繼思尚有數處欠項無物可償忿恨交加自尋短見後爲親族訪悉前情以甲逼人太甚擬赴縣署控告甲恐干未便央和事老再三調處許以從豐棺殮另給朱提若干爲家屬養赡资始免涉訟 
[絲客新談]  
　　漢口巿面自五月下浣以來茶巿已過絲巿迭興約而計之絲與絲頭兩項生意頗巨每年可值銀一百數十萬兩湖北十府處處出絲在漢口有莊者惟沔陽黄州河溶三處之絲此三處之絲以沔陽爲最佳目下行情每兩可值一錢一分半溶河次之每兩值銀一錢一分低者一錢零數厘不等黄州又次之每兩值银一錢低者九分四五厘至雜路無莊之絲近沔陽者盡附沔陽一莊銷售價亦相若與河溶黄州相近地方所出之絲亦然此漢鎭絲巿之大略也至絲頭一項分而言之其類不一其所産之地與價之高低亦不一如卞梁所出者名曰挽手貨高而價昻每石值銀六十九兩至七十兩到者尚不甚多不過百石而已其次惟邊巾口吐二貨俱係機坊所出邊巾每石值银五十三四兩口吐四十一二兩此兩種亦不多出其三黄州所出名曰提手每石值銀三十六兩約計祗到百石左右此貨價廉銷易惜所出最少耳其四東山所出亦名提手每石值銀二十九兩至三十兩現祗到數十石將來到齊大約可得數百石其五淮源所出名曰狗尾每石值銀二十七八兩貨已到齊約千餘石其六襄城所出亦稱提手每石值銀二十三四兩已到五百餘石其七沔陽所出號爲巾子每石值銀十八九兩每年可出三千餘石自四月以來運至申江者已满二千石尚未開盤想此貨將來必受折耗其八劉溪河所出稱爲條子貨低價賤每石祇值銀十五六兩約已到千餘石以上各地所出絲頭買賣不久可畢惟卞梁挽手與襄城提手陸續來漢必至十月十一月始止此係漢友所述亟錄之以告業絲者 
[漢皋解佩]  
　　湖南人柳某爲某縣門役其弟某甲因無所事事挈眷至漢陽就兄爲衣食計柳以誼屬同胞尚不計較而柳妻常抱不平每於朝饔夕飱時以微言冷語相譏刺甲婦聞之以爲均是人也何得以惡面目相向安能鬱鬱久居此乎十九日早膳柳妻又作嘑爾聲甲婦不覺憤火中燒自念夫也不良仰人鼻息終非久計遂拂衣而起疾呼庖人曰爾可送我下船返我故鄕甘爲餓鬼不屑爲乞人也遂懷抱二三齡幼女手挈七八歲孩子淚汪汪而足怱怱往南門徑去至郎官湖見碧浪悠悠詐謂庖人曰有物在某處爾速去爲我取來庖人信之轉身急走婦竟抱女挈子同赴清流幸孩子游泳良久得以誕登彼岸赴柳處報信柳卽率人追至將婦撈起一縷幽魂已隨龍女去矣柳至是無以爲情但責庖人不小心而於閨中人不敢出一语以相詰世間闤耳男子爲母藥叉制伏者多矣豈特柳某也哉○苗家碼頭巷内娘娘殿間壁有粤人某甲居焉十八晚十點鐘甲婦携燈入帳捕捉蜰蟲偶一失手火延及帳婦恐爲比鄰所見或加誚讓遂閉門撲救無如獨力難施竟致然及樓板幸鄰人於壁隙中窺見大聲呼救其時四面人家露坐納凉聞聲齊集且巷中本有積水取携極便竭力灌救得免成災然亦險矣 
[珠江夜月]  
　　新授江蘇揚州府沈筆香太守錫瑨係番禺人其府第在南門外西横街太守自通籍後久居京邸暌違鄕井十有餘年兹因赴任之便順道回籍展拜松楸故鄕父老重覩威儀莫不欣然色喜太守卽命駕進城至各當道處投刺當道亦以禮答拜高車駟馬爛其盈門宗族交游頓增光寵矣○廿八日恭遇今上萬壽聖節是日適值齋戒之期各大憲遵照向例預於廿六日赴萬壽宫行慶賀禮自廿五日起至初一日止共穿花衣七日不理刑名業由督撫兩院憲頒發紅諭通飭屬下官紳人等一體祗遵○西門外某甲以賣絲爲業積蓄多金前晚被賊行竊燃點悶香諸人昏迷不醒任其探囊取物翌日早起見門户洞開始知失竊查檢各物約失朱提數百兩及衣飾各事卽赴縣署報案師贓未知能珠還合浦否 
[糾併禠衣]  
　　江北人陳富仁在虹口同文書局描字向同鄕同業人沈養卿借錢五百文以押票五紙作抵嗣陳持錢向贖沈竟索洋五元陳以所借者僅五百文不應增至十倍互相口角沈又糾合同伴月林將陳之衣衫褫去正在爭扭間爲巡街捕所見將三人拘入美捕房管押候訊 
[烟妓喫醋]  
　　小東門一家春弄内花烟館林立有羅長耕與包大奶奶兩家望衡對宇中隔一弄羅之夥妓有名巧仙者花叢之翹楚也潮州人某甲初與包大奶奶之妓小巧林相識前晚十點鐘又至巧仙處小巧林與巧仙素含醋意如尹邢之相妒見甲舍此適彼不覺忿火上延遂在朱鳥窓前申申怒詈甲忍俊不禁取瓜皮抛入巧林樓窓中鴇與妓不免連聲詬罵甲大怒訴知巡捕將該鴇拘入捕房捕頭以事涉穢瑣麾之使出該鴇愈肆猖狂慫恿相識之某乙率領蝦兵蟹將至該妓處尋仇妓恐甲受窘囑令乘間走脫否則尋歡之地變爲用武之塲矣 
[夜航被刼]  
　　蘇鄕蕩口人吳阿美者駕駛船往還蘇滬一帆挂月雙櫓衝波生涯固不惡也上月下旬由滬開行有妓院傭僕十三人携帶衣服銀洋言旋故里駛至黄渡暝色蒼茫遂停橈於此夜半時見月明如晝好風送帆船主急命開行過四港口迤西十里忽有小槍船一艘從後面飛駛而來駛過航船倐又折回蓋探前後有無船隻也及見渺渺江波祗有扁舟一葉盜船遂無忌憚突以挽鈎搭住航船盜黨四人手執霜鋒一躍而登尚有一盜在槍船守候四盜旣登航船一盜持刀站在船棚喝令船户搭客不許聲張一盜持刀立在船頭揚言借些財物二盜進艙持刀恐嚇翻箱倒篋搜掠衣物首飾銀洋船户及搭客噤同反舌癡若木雞任盜如取如携搭客中有某甲係妓院傭人帶有畫眉鳥一頭盜亦携去甲愛鳥如命謂盜曰財物任爾取去此鳥豢養有素不忍割愛肯見留乎盜佯若弗聞呼嘯一聲四盜均下槍船向東而去航船則漂蕩中流篷索櫓繩均已被盜割斷船户俟盜去後驚魂始定整理櫓索欵乃向西聞十三人中被盜刼去衣飾物件約共值洋千餘元徒喚奈何並未報官請緝也 
[米船撞沈]  
　　前日南巿元吉泰瑞祥元升三米行共雇駁船六艘裝米約五百餘石連檣並駛欲往某處交缷甫至三菱公司碼頭適有某洋行輪船满載貨物鼓輪出口駁船水手不及避讓竟被撞翻玉粒金秔盡入蛟宫深處該六船約共七餘人載沈載浮漂流靡定幸各舢板分頭拯救始得誕登彼岸當此潮流湍急不至葬身魚腹亦云幸矣事後船上人欲向輪船理論經該洋行擔保俟輪船回滬再行料理三米行亦皆允從現雇人在浦中打撈濕米俟撈獲幾何再行斟酌辦理 
[思子臺高]  
　　有某姓居於八仙橋西生子某甲年已弱冠在北門線店學藝本月十七日甲回家午膳正欲赴店忽遇比鄰乙兩等數人同往西首十三圖外國紅房子相近下河洗澡正在以泳以游甲忽力乏致占滅頂之凶乙等從容登岸並不呼救亦不回家報信惟甲臨行時曾將衣脫在隣人家次日隣人送至甲處甲母某氏不勝駭異急赴店中查詢並在四處探聽杳無蹤跡至前日始查明與乙等同去一再盤問乙等始吐前情當卽雇人打撈有人告曰此處於二三日前浮起一屍由地保報堂收殮矣氏急向地保詢問死者果其子也以乙等不應視人命如兒戲糾集多人向之理論未知能免對薄公庭否 
[青蓮一朶]  
　　前日下午有烟枝周桂卿奔赴上海縣署控稱被鴇婦凌虐求請超豁晚間由帮審委員葉司馬提訊妓供稱係鎭江人今年二十歲於十五歲時椿萱見背難以度日遂出外傭工至十七歲時被不知姓名人誘拐來滬售入英界帶鈎橋惡鴇華金珠所開花烟館内司馬問爾知其人收得身價若干答稱當伊等成交時交頭接耳秘密異常小婦人年紀尚幼故未知悉司馬問該鴇如何將爾凌虐供稱以小婦人不善迎送稍機其意卽被毒毆日坐針氈惟求超拔司馬判發善堂擇良婚配此後高擁花旛不怕東風摧折但不知誰是有情人成了眷屬耳 
 
 

Page 4

 
 
[竿牘無靈]  
　　賣西瓜徐阿招張俊卿趙進忠等坐何慶良之渡船過江不付舟資攫取船櫓何情急投爛泥渡巡防局控告經高介臣二尹飭提徐等三人至案笞責枷號並著合交洋六元償何船櫓之費已紀前報兹悉徐等並不交洋朦訴於某神父于前日下午備函到局請將徐等開釋並請提何究辦二尹察閱來信以徐等所犯之事業已察訪明確且案已斷定又恐來信不實當向來人面諭數語而去 
[老饕倔强]  
　　昨有口操楚音之某甲在滬南王家嘴角附近某飯店甫入座卽大呼酒菜自斟自酌復啖飯數碗見者方謂此人不但如李謪仙之好酒且能效廉將軍之健飯醉飽之餘竟不名一錢揚長而去堂倌向之索值大聲曰我乃滬南某營中之待詔也如欲解囊不妨同往堂倌以路距數里豈能爲此區區致勞跋涉於是兩相口角甲信手將碗撃破向面上亂劃但見血痕狼藉揚言被飯店中打傷堂倌知難以理喻不索酒飯資麾之使去甲尚嘵嘵不已後經旁觀不服欲綑送巡防局甲知衆怒難犯始摇頭擺尾而去 
[廉泉滂沛]  
　　千金之裘非一腋所能綴萬間之厦非獨木所能成事固賴於衆擎善尤取於同好立大莊諸君子經募振欵交本館協振所解赴災區久已共襄義舉同沐仁恩兹又交來英洋二百四十八元六角五分銅洋三十一元俟解欵時一併彚解擲將囊底之蚨不數腰纒萬貫拯彼轍中之鮒會看額頌千家卓然自立有容乃大謹集成語爲諸君子整襟誦之 
[錫我百朋]  
　　飢溺厪懷聖賢所以立民命慈悲普度菩蕯所以救衆生兹承蘇州鉅康莊交來無名氏洋一百元漢口大昌莊交來洋一百元於兼權子母之餘作拯濟蒼黎之舉在施者固好行其德而受者尤永矢勿諼行見百福千祥雲蒸霞蔚鴻猷駿業日異月新左劵可操瓣香敬爇合書駢语藉表蟻忱[  立大莊同人謹啓]  
[振欵停收]  
　　小莊諸同人代收晉省賑捐以來蒙諸大善長大發慈悲源接濟前後共收洋三千二百三十五元六角銅洋除前烊過外尚存廿一元已移交申報館協振所彚解災區今因爲日已多擬於本月底截止不再經收倘以後仍有惠賜者本埠則當面奉璧如係外埠郵遞當交申報館總帳席子眉先生敝處概不經收恐未周知特此布告尚希亮察是幸[  立大同人公啓]  
[孝慈合德]  
　　謹啓者敝堂接奉曹潤甫大善士爲其太夫人八旬榮慶壽筵移助晉振洋五十元以顯揚之素志爲錫類之推恩菩蕯慈悲體慈母好生之德民物胞與結親朋造福之緣從此福壽無疆萱草與芝蘭並茂孝慈合德吉人與生佛交推謹登報章莫名紉佩上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[花擔滋事]  
　　邗上觀音香巿城廂各鎭迎會朝山多在十九日神誕以前惟運司街某會於二十二出巡不爲綠蕁之爭春竟效黄花之傲晚今年循例舉賽各種會景簇簇生新是日傍晚由天寗門入城繞道回宫蠟炬萬枝鰲峰千疉如入夜光之圃恍登羣玉之山内有燈花擔一具係用色紙彩絹紥成一葉一花皆能燃點肩之者皆係三河少年衣服鮮妍妝飾華美所過之處咸以爆竹爭迎彼卽肩擔旋轉一周謂之打招是夜二鼓行至東關街馬監巷口有某姓燃爆迎之肩花擔之某甲以奔馳一日困憊非常不暇旋繞逕自前行某姓以爲輕已也奔至擔前攔阻會中人不服於是互相詬詈繼以用武會中人七手八脚扭成一團某姓卽飭家丁將某甲曁隨會彈壓之某營勇丁一併拘獲帶回家中某姓家住巷内會至時假巷口某烟店小坐縱觀會中人不知何故又遷怒於該店將店中玻璃燈撃成虀粉並將神駕委於該店而去移時某營哨官聞信以勇丁被拘卽至府署申訴許太守立將該處地保提至升堂訊問以其不善彈壓喝笞四十板將此案發交甘泉縣查辦聞日間行經蔣家橋時亦因打招與一賣鴨者毆打一波未平一波又起亦可見其好勇鬥狠矣又聞十九日城外東鄕某會迎至城内田家巷將某人毆傷亦由花擔起釁賽會原爲祈福福未至而禍已臨人果何樂而爲此安得賢有司乘此出示將花擔永遠禁止未始非革澆風息爭鬥之一道也 
[盜犯梟首]  
　　本月十九日江都縣署接奉釘封文書一角其時林大令公出未回由署中禀明府憲許太守遂檄甘泉縣李明府代行監斬明府奉檄卽至江都縣署升堂標牌由監内提出斬犯二名當堂捆綁訖會同城守營押赴巿曹梟斬但聞連聲砲響二犯已身首異處矣聞此二犯均係盜案中之首要云 
[蜉蝣身世]  
　　湖口縣陳茂才在九江龍開河設帳授徒因事渡河遂作波中之客流至下遊三十里之新港地方屍始浮起經人撈獲函致家屬收殮○十三夜九江西門外厠中斃一男子年約三十餘聞係距城三十里之唐家畈人姓許係舊家子因有烟霞癖家資耗盡窮無所歸遂作厠中之鬼辫懸梁上身坐横木兩手尚抱直柱經人報知其家抬歸巡葬○十三日有一船户年約四十餘係漢皋人泊舟龍開河因事登岸以左手拭目忽跌於地登時斃命以上數則或死於水或斃於厠或跌於地雖其人其事各不相謀而其同歸於盡則一也古來逹士有名言但說人生行樂耳嗚呼此豈無所見而云然哉 
[縣案彚錄]  
　　楊文德之子松林誘拐俞王氏之女玉珍來滬售入法界花烟館經該氏投原籍通州衙門控告移文關提經法公堂先將文德玉珍拘獲送縣訊辦爲前報所已紀前日由葉司馬提訊俞王氏伸訴前情玉珍供小婦人係通州人前被松林引誘來滬售入法界蘭芳里汪桂卿所開花烟館内賣娼今由母親控告幸得重見天日文德供稱兒子松林平日作事不向小的告知是以誘拐一節小的實不知情亦不知兒子何往司馬曰爾子拐賣良家女爲娼罪不容恕本當責押姑念花衣期内從寛交保限三日將松林交案玉珍暫交官媒俞王氏斥退俟楊松林到案聽候解歸通州訊辦○柯年順扭陸厚生至案訴稱係餘姚縣人在原籍茂昌紙號爲夥素與瑞泰莊往來六月十一日有陸厚生冒充茂昌牌號赴瑞泰莊誑騙紋銀六百兩當時並未知覺直至前途關照再四探聽知係陸所爲聞陸已逃至滬上小的乘舟追赶今日在小東門相遇向論逞蠻扭案喊控餘姚署亦已備案陸供稱係紹興人並不騙銀實被誣指司馬以餘姚旣民有案飭將陸收所聽候解歸該縣訊辦○楊文金訴稱係寳山縣人向以操舟度日前日由原籍裝載雞鴨一船來滬至南巿兠賣旋將雞賣與生大順雞鴨行鴨則賣與蔣大成雞鴨行不料蔣店司帳人施蘭生以小的將雞賣與别店不問情由喝令不知姓名者多人肆行毆打並被持刀刺傷叩求騐究司馬飭仵作檢騐喝報左脇受傷惟有藥封固難以細視司馬判將楊送往仁濟醫院療治一面提施等到案訊辦○鹽捕營勇被鹽販拒捕毆傷一案前日原差將肇事之王坤滎羅掌寳二人解案王羅同供耕田度日並未販鹽聞是日毆打營勇者係薛姓爲首與小的等無干司馬判令收所候提薛姓到案究辦○姦案送縣曾　前報前日由葉司馬研訊大婦陳張氏偕親戚莊海山作抱投案訴稱係江北人現住治下大南門内二十鋪地方丈夫逝世約有四五年在日爲沙船生意因無子女娶許氏爲妾不料丈夫故後許氏時時出外鄰人等嘖有煩言日前忽有楊子林人許氏房中鄰人與小婦人等大不以爲然將男婦獲住正欲送究忽被子林之兄紏人前來將子林刼去小婦人不得已祗將許氏送局解案現求發堂莊供稱與陳家有葭莩誼是以來案作抱陳許氏供係江北人丈夫在日家中相安無事及前年丈夫病故大婦時與小婦人爲難其實小婦人矢志守寡楊子林係夫好友小婦人並無不端事自到陳家後已生子女且房中尚有衣飾是日被大婦送案身上受傷叩求騐究許金貴供許氏係小的之女嫁與陳姓今因妻妾不和叩求將女發堂司馬以許氏身有微傷飭交伊父領去俟痊愈後再行發堂陳張氏遵諭而退 
[英廨瑣紀]  
　　兆豐洋行買辦陳汝棟偕工人陳福扭楊雨亭至廨陳言曾用朱子馥經收房租侵吞欵項爲數甚鉅現知朱被楊雨亭藏匿是以扭楊來案请官著交朱子馥到案容再開呈清單值日差禀明蔡太守飭將楊雨亭暫押著陳汝棟明白具呈聽候核辦○瘋婦某某等二人在街坊胡閙由一百六十四及二百七十七號等華捕先後拘至捕房轉送英公廨值差盤問姓氏里居有無家屬瘋人语無倫次禀明蔡太守飭發棲流女所查明有無家屬再核 
[法捕房瑣事]  
　　小東門大街某飯店内前晚有客入座虎嚥狼餐應需菜飯錢一晨八十文身畔帶有洋銀非不名一錢者可比不知何故與堂倌口角撃碎磁盆三隻該店鳴捕將客拘入捕房捕頭以釁起細微卽令照數賠償并付飯資卽行釋放○某甲在下海浦紡紗局内爲掮客局中有污漬棉紗不堪出售者甲卽掮出以賤價另售於人有似曾相識之某乙見甲在局運出次等棉紗以洋三元爲定并云請雇車將紗送至敝處應找若干卽行帶回甲信之遣人隨之而往及至大東門某茶館乙忽稱有事請少待遂與送貨人瀹茗清談乘其不備將洋棉紗攫去送貨人無計可施只得回來將情告甲前日下午甲在途遇見某乙當卽鳴捕拘入捕房捕頭詢問情由據云論價不合是以將貨暫留捕頭飭包探將洋棉紗先行吊到候堂期將乙解案訊究 
[鎭江打索街集泰和代收晉邊義賑第一次清單]  
　　懷德堂規元五旦兩棣蕚聯辉規元一百兩芹香規元二百兩屈求伸居士規元二百兩志廣大規元一百兩節用爲善規元一百兩心雄力乏人規元一晨兩九華弟子暫謪人間規元二百兩衍慶堂曹平銀二百兩余世德堂洋二百元賑小伙餘洋五十元又洋四十七元錢六千五伯文保嬰局買地做契中資洋十二元以善濟膳售票錢六十千文成泰樊手洋一元又洋四元以善濟善售票洋三十元又洋三十九元又洋五十元又洋三十元又洋一百元又洋四十元又洋十元又洋二十二元九江回厘曹寳銀十三兩四錢二分以善濟善售洋三十元又洋二十四元葉丹翁手募無名氏洋十元吳巽儀翁募洋十元乾大元洋三元葉丹翁手募無名氏七户洋六元錢五伯文張輔卿翁手募無名氏曹寳銀十兩又無名氏曹寳銀五兩不留名錢三百文金壇無名氏錢五百文紀又翁曹平寳二十兩桶捐洋二元錢一千七十文陳鐵店手零募洋一元錢二千五百文錢三千一百文○上海客械接客夥洋五元金壇袁付翁寡疾軒洋十元南門楊姓募山記洋一伯元葉丹翁手募洋十元吳巽翁手潤筆洋五元無名氏洋二元錢二千文松手做樂緣洋十元無名名洋二元三合堂洋四元黄大生銅洋三十五元吳巽翁手潤筆洋六元徒喚奈何人洋一元丹徒縣粮廳張洋二十元景記洋一百元九江周春和洋四元馮小谷洋二元邵廷樑洋二元沈松雲洋一元蔣麗生洋一元○吳巽儀手潤筆洋十二元陶聚茂號鄭手募無名氏洋五元吳榮祥洋五角無名氏洋二元無名氏洋一元無名氏洋一元田興富洋一元田興福洋一元田發榮洋一元朱秀文洋一元耿炳南洋一元韋克良洋一元蘇文海洋五角張文彬洋五角張大興洋五角朱大明洋五角陳松泉洋五角孫信祥洋五角王德山洋五角王登富洋五角譚宗德洋五角黄　興洋一元吕竹齋洋一元桶捐洋五元五角錢三千八百三十六元 
[上海北巿絲業會館籌賑公所施少欽經收順直山東河南山西賑捐四月廿八九日第三千五百七十三四次清單]  
　　廿八日慶軍同人洋七百元合規元五百十五兩二錢三分三厘前任江寗藩庫廰宋玉田由元源莊來庫平二八寳銀一百兩合規元一百令九兩六錢隱名氏由孫堯欽善士交來洋一百元蘇城周寳芝小姐求痰火全愈洋五十元梅隴朱氏求子病速愈廿元鴛湖椿蔭　屋十元淮城崔干氏十元木瀆分防廳李石安十元安省司號各友求平安四元韓良臣求人口平安六元舒開瑞求合家平安四元嘉興求安子四元潘修臣酬原謝神並　　　錯悮二元衍慶堂丁一元還愿足錢一千文○惠泰莊來揚州淮軍收支總局募樹德堂王洋二十元王李吳邵姚周蘇王合洋十六元胡瑞亭張渭記各四元六壽同官各二元護春軒日省堂朱松書屋喜官壽崖五户各二元代鹿官黄超伯無名氏江右卿該秀芝五户各一元○宜興趙偉臣募朱三省堂汪潤輝堂各洋二元史三省堂二元五角不書名鵬記余瀛洲周禹廷舜欽氏余斌甫任洪德任茂兆任舜千邢雲彦任采記不書氏不書名范效奎十四户各一元周茂榮五角共十八户合洋二十元○沙溪萬泰祥洋二元錢五十五文葉子明啓迪堂桐蔭恆盛公四户各洋一元吳耀卿大有無名姓恆順義四户各五角葉永茂二角凝遠堂錢五百文邵三房錢三百文陳公盛二百文共十三户合大洋七元對開洋一元小洋十七角○大沾輪船來烟台滋大行洋二元萬順昶正祥號利城信和城泰余崇德堂衛襄成萬順恆七户各一元公和永五角○浙省塘工總局史記田記莘記湘記四户各洋一元副記怡記各五角○廿九日永安堂由新泰厚來規元四百五十兩寳樹堂由恊源莊來洋二百六十元丹陽王康衝爲普慶張男祈福求　通由惠泰莊來二十元萬兆昇由寳和莊來二十元又廿元勉力有心人十元滸浦張渭英爲孫佑啓病祈連愈十元塘棲庸溪補過子爲母求壽四元又爲妾分娩平安完愿二元又募海陽隱名氏不留名人各一元李竹氏四元福璧居士求平安三元姑蘇義茂恐懼修省人求合家清吉平安人店政順適人三户各二元太倉童馥堂繆季豐募桶捐木偶子爲母姨陸姜氏求冥福二元李姓玉珍阿妹三户各一元朱姓五角廬江陳殿元一元常熟鄧嘉驥求父病速愈一元金郭一元沈贊卿十角永愼昌七角馮次台交來無懷子洋二元又募正保如意居士子之氏求病患速愈三户各四元汝諧氏悟虚子紅棉仙舘自然惻隱人四户各二元綠榕杆主敦厚堂王宋福卿三户各二元善餘氏李史氏葉胡氏合一元共十二户合洋二十六元餘慶堂史銅洋二元○泰亨源來萬霞如苕言漁隱各洋二元嘉善堂一元五角燕南布衣居士根本堂各一元嘉善堂江萊官江青官三户各五角○天成泰布號來閩垣同豫潤記虞友三洋三元又募同豫銀號洋四元七角二分王同周焦潤生金壽康姚子耕鄭子盛陳瑚生竹山居隱焜臣重道壽九户各洋一元蔣松壽郭咸恆合一元黎獻庭鄭銘臣合一元陸祥麟方韻笙合一元林小溪陳泉仁祁玉芝趙有臣四户各五角共十八户合洋廿元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
