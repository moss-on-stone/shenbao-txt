# 1912 - 110 - 4914075

 

Page 1

 
 
評論 
[論今日亟當振興實業]  
　　民國初建億兆人民額首稱慶羣欣欣焉以爲由專制而進共和去矇昧而登文化邦基永固郅治可期然一觀夫我國之財政又未有不嗒然若失者今日理財諸公固亦未始不以財政爲急務特於整理財政之道僅僅以借債爲命脉殊失其宜夫所謂整理者初不外乎調劑歲出與歲入而國家之財政乃量出以爲入非如私人經濟之量入爲出者然故必先有生財之道而後歲出不致無着財政得以整理其道維何亦曰提倡實業而己實業者富國之本財政之源苟能舉國相從通力合作以我國之地大物博民智勤敏不出十年實業之發達可以拭目而覩國家之財源自因此而不患竭蹶矣 
今各省財政率皆匱乏軍餉軍實在在須財環顧四境或盜匪猖獗或商工失業其不然者則又饑饉頻仍餓殍載道流離失所民力凋敝元氣大喪財源亦因而枯竭驟欲多税勢有不能値茲共和草創百度待理支出之額較之平日奚啻倍蓰試問工業不振商旅裹足行政經費何所取給於是舍借外債之一途别無良法不知外債愈多負擔愈重顧外債非不可借特須用之於生産之事業耳若以行政養兵之故而借外債則全爲不生産之用飲酖止渴可爲寒心且借外債必用抵押一旦不能償還其有不破産者幾希爲今之計舍振興實業則所謂財政者終無開源之可言其效雖緩其功甚偉歐美各國所以稱雄海上者雖曰兵力亦實由於國内富足耳振興之道固亦多術要而言之厥有四端 
一曰組織實業銀行流通資本也欲興實業必賴資本蓋資本爲生産之要素舍資本而言生産是猶緣木而求魚必不可也特資本非自然界之生産物必加人力勞助於其間而後可於是乎有銀行焉銀行者以羡者之餘金而補助不足者使世之企業家不致有資本缺乏之虞况世之資本家往往未必富於實業之思想而企業家又未必有資本自有銀行以資利用則一方面吸收一方面即以貸借使金融界得以流通而一切實業亦因之振興矣 
二曰仿製洋貨改良土貨也我國土貨工精物美者比比皆是其所以不能暢銷者或形式不能適用或彩色不能悦目或形式彩色雖佳而非日用之物且價値或較洋貨爲昂凡此皆爲工業不振之原因於此之外更有一端即土貨多就天然之物而少施以人力其悉由人力製造而成者甚鮮故質美而外觀不足今若就固有之物大加改良新其形式飾其外觀廣其效用增其華彩譬如絲綢磁器皆我國之出産質地之美莫與京焉然而人多代之以洋貨者正以其華彩不足而形式不新也若即其物而改良之則舊日操作之人亦不至流於淘汰之列一舉兩得事半功倍至若仿造洋貨當擇其成本輕而消路廣者先爲製造俾製成後可得社會之歡迎而不至停滯縱或消路不暢亦不致大受損失其仿造之物不必一一另設專厰有可附屬之處則先附屬之以節費用吾國固不乏熱心實業者特未能合全國之實業家通力合作彼此相助故就一局一廠觀之或尙有起色若合全國而觀之則鮮能見其成效者蓋人各有所長地各有所産勢不能於一地一人兼而有之工業發達之政策當力求分配愈分配愈發達此經濟中所謂分業者是也處今日而言振興實業蓋又非汲汲焉從事於分業不爲功（未完） 
大總統命令 
四月二十六日 
　　臨時大總統令財政總長熊希齡因事在滬未到任以前任命施肇基暫行兼署此令 
　　河南都督齊耀琳假满呈請開缺齊耀琳准免本官此令 
 
 
 

Page 2

 
 
　　安徽都督孫毓筠電呈病體積勞請假調治着給假一個月此令 
任命栢文蔚署安𡽪都督此令大總統盖印唐紹儀署名 
任命烏珍兼管火器營事務此令大總統盖印唐紹儀段祺瑞署名 
專電 
　　參議院准明日（二十九日）上午十時開會九時袁大總統親臨行禮　　參議院議員之一部分謂唐總理違法誤公預備彈劾 
　　趙爾巽電請袁大總統將東三省都督名稱改爲大都督俾可節制吉林黑龍江兩省都督 
　　昨日唐總理胡維徳同謁英公使面商六國借欵聞己定議准本月三十日繼續交付 
　　農林總長宋教仁在國務院提議將鹽茶二項劃歸農林部管理唐總理令俟熊財政長到京再行商定 
　　海軍部己於昨日派員接收計留舊部員二十餘人 
　　北數省提學使議改稱教育司以歸一律（以上北京） 
　　馬湘伯允任留守府政務處長己於念七日視事 
　　寗人仍主張邀請蘇都督駐寗否則必須達到寗蘇分省之目的以保地方治安（以上南京） 
公電 
[直隷都督電]  
　　大總統副總統國務院叅議院黃留守各省都督司令官臨時省議會各報館均鑒前讀副總統之十害三無電文靑天霹靂五夜鐘聲震導之功曷其有極錫鑾衰杇庸懦岡識大勢然竊願竭半解之知附諸九鼎之後共和宣布政府己成軍民分治自爲大勢所趨本無待商餘地錫鑾前訂直隸都督府辦事暫行章程分設三廳一局即將軍事劃出己具有分治之雛形頗願爲改革之先導但權限固應分明而區域必須規定何以言之蓋軍事編制與民政範圍一則根諸地利政策之設施而直隷於中央一則徵諸風土言語之習慣而多屬於自治隷中央者其區域宜廣不宜狹廣則爲力也厚狹則爲力也薄屬自治者其區域宜小不宜大小則爲治也易大則爲治也難此疆彼界截然不同故軍民權限不分則軍人柄政恐不亡於官僚而亡於武人卽權限己分而民政之區域範圍不能縮小则賢才難得恐不亡於集權而亡於分治故觀於近日之事實江蘇與江寗相爭皖南與皖北相爭他如蜀浙魯晉等省亦多暗潮洶洶幾無寗日即遠觀外邦諸歐行政區之制大若普奥無有過於府者内考前代行政區皆以州郡亦不過今日之道府而止爲今日之計是宜廢省改道行此制度大利有三舊制督撫位尊權重絶非國務員屬官故對於内閣恒負聯帶責任按之法理徵之先例實未盡合廢省改道則皆係地方行政官資格自無聯帶責任之可言其利一從前督撫司道府廳州縣各爲階級文贖繁重實足以滯事實之進行廢省改道去司道平府縣階級制度既己剷除行政手續自能敏活其利二省界之説深入人心於今爲烈政治之不能統一國力之不能發達未始不由於此廢省改道則代除畛域省界不期而自破其利三至於邊部計畫就目前情勢而論尙須軍民兼治並應急起經營否則渙散分離國防不固全局牽動可爲隱憂再都督名稱應否改易詳細官制如何核訂皆爲當務之急事機萬變時日幾何稍一因循恐難收拾錫鑾千慮一得如蒙俯納則請先從直省實行爲天下倡錫鑾當即退避賢路以遂初志區區愚忱統希諒察張錫鑾叩沁 
[孫前總統之夫人與公子]  
[江北都督電]  
　　申報館新聞時事神州民立民聲暨各大報館鑒二十二日囗囗報論説載有蔣雁行之罪惡一篇世界是非自有公論雁行無庸贅辨惟謂雁行陽託公團名義陰護箇人私權此係事實上之問題非空言所可指證究竟江北提議分省是否出於雁行箇人之私意抑係出於江北各屬代表之公心江北各代表團體自有涇渭果使雁行强詞奪理淆亂是非江北公民何肯坐視不問况當今共和時代既不得假自由以逞偏謬之私尤不能襲專制以塞地方之口至謂雁行以總統電駁分省遂故意張皇大布戒嚴命令此在囗囗或尙不悉江北近事故有此説商人運糧本無例禁何庸給照蓋以前雁行曾有米税免徵一月之令商人之請領免税護照者連續不絶今一月之期己满不能不加以限制即江南之米麥免税問題現亦尙未解决將來自有一定辦法竊謂報紙言論必周知一時之事勢洞知全國之現狀酌理權情折衷定斷方有代表輿論監督政府之價値今謂以满淸官吏而任者督者惟蔣雁行一人獨不思各省都督大多數皆爲满淸之官吏乎以全國共知之事萬衆共知之人尙多隔膜則此等言論能否居於有價値之地位囗囗當自知之至於種種謾駡之詞甚至直斥雁行爲蔣賊則是橫逆之來無從置較意者囗囗尙有確切之憑證可以證實雁行之罪惡乎夙知貴館主持公論用敢瀝誠電告敬布區區幸垂亮察江北都督蔣雁行叩沁 
[軍界統一會電]  
　　黎副總統黃留守各省都督各軍司令官各報館均鑒統一會倡議於北贊成於南現在預議各員皆各都督各司令及各軍機關代表經大會議定以本會作爲臨時輔助機關俾陸軍參謀兩部就各代表調查全國軍隊現狀籌畫善後方法庶將來統一命令易於實行頃閲王君芝祥等養電謂本會應卽取消查會定章載明會期三個月經呈大總統批准在案所議各事無非考察本省各軍之現狀擔任疏通履行之責免與統一命令或有窒碍且統一會名義本與行政官署毫無衝突既非法定機關自無統系之可言按之事實似南北軍人均當合籌方法積極進行勿滋誤會軍事前途實多裨益會章己交郵寄呈覧特聞軍界統一會公叩徑 
[大總統電]  
　　上海藍秀豪君電悉周斌才學堪用可囑北來藉資臂助大總統宥 
[安徽都督電]  
　　北京軍界統一會安徽同鄉會各省安徽同鄉會京津滬寗各報舘上海全皖同鄉會均鑒皖省靑年軍總軍監韓衍被鎗殞命當經嚴緝正兇並通電佈告在案頃有白汝灝者由滬來電自首亟應提案訊辦業經電請滬都督通飭各營隊知照會審公堂嚴緝務獲解皖懲辦復恐該犯逃逸他處並電請各省一體協緝用特電聞毓筠啊沁 
[常德楊盡誠電]  
　　　大總統參議院各省都督各報館鑒本省參議員平剛文崇高二人係於反正時由前諮議局及軍學各界公舉經誠正式委任在案該議員等曾在南京參議院供職數月無誤茲忽聞代理黔都督唐繼堯確派熊範輿劉顯治陳國祥陳廷策姚華等五人充貴州叅議員復將平文等取銷何異奪人民選舉之權殊與法理有背查參議員須由省議會選舉經都督委任方爲合格黔省迭遭糜爛各屬分裂省議會之成立不知何日此次無論平文等無取銷理由即唐繼堯亦不能以一人愛惡妄爲進退除飭平文兩議員照舊供職外合請大總統參議院將熊範輿等五人一律取銷庶有以維法制而重人權黔都督楊盡誠叩宥 
[南京同盟會支部電]  
　　各報館暨同志諸君鑒本月廿四日在第一舞臺開成立大會到會四百餘人經衆選舉方濳君夏尊武君爲正副支部長並選舉常恒芳君辛漢君等十一人爲評議員己由部長薦任各科幹事會所仍設本部原處特此通告中國同盟會寗支部叩 
[民社本部電]  
　　漢口民社轉呈黎副總統　各報南京顔料坊民社支部暨各報長沙譚都督民社支部暨各報南昌李都督民報民社支部安慶共和急進報轉民社支部蕪湖皖江民社支部杭州吉祥巷民社支部暨各報鑒本社現議决與統一黨民國公會國民協進會國民黨國民共進會合併改組定名共和黨定於五月初九日在上海開成立大會希速派代表到會民社本部感 
譯電 
　　前充中國税務司之希皮西萊君在中亞公會演説中國革命頗主悲觀據謂中國民軍事事皆存樂觀未免違反情事以余觀之各地秩序全亂各省互有嫉視之意中國恐有瓦解之患前充上海總領事之白理南君亦謂對於中國之悲觀尤甚於希皮西萊君竊恐中國或將不復能成一國云洛蘭特喜伯爵則謂中國似將不能履行鴉片條約而令印度受鴉片入税之損失此事殊不公允（倫敦） 
　　北美沿海諸省國民軍己奉令預備一切其戰艦悉聚集於桑地愛戈現料美國旦夕之間必將干涉墨亂（舊金山） 
　　墨西哥亂事日亟人民生命財産均難安保僑居墨西哥内地之美國人己逃至各口岸美政府特派運送船前往西海岸運載避難人民返國（倫敦） 
要聞一 
[使館界將回復交通]  
　　北京夜禁弛令後正陽門至夜十二時始閉商民秩序日就恢復惟東交民巷公使館一帶仍舊斷絶交通衝要之區高疊沙袋圍垣女墻間亦復遍佈沙囊如臨大敵中國人有事出入須持外務部憑照或體面洋人名片始得放行否則無一人敢問津者其範圍佔地甚多繞越而行頗覺不便商民無可要求外部亦不敢交涉祗付一嘆而己近聞外人亦知其不便擬於四月二十五號以後相機撤防惟須京外一律平靜始可實行倘仍有兵變及意外之擾亂等事恐難免長期之延緩耳 
另函云内務部長趙秉鈞因京師秩序己歸安寗故將戎嚴令免除惟駐京各國使館界内現在交通仍行遮斷防守亦不少懈殊於商務交通不無窒碍昨日趙總長特與代理外交部長胡惟國議商請向各國公使宣告民國此後切實保衛之辦法絶不致再有驚恐情事應請將使館界内交通照常開放以便商民云云聞胡部長業與外交團交涉矣 
[度支部之窘狀]  
　　北京各部薪水今春大半减成給發度支之支絀可想而知乃該部司員薪水獨照舊數因此各部羣起責問疑該部别有餘欵嗣据度部覆稱捐納項下有部辦費本歸各司員分派近數月之薪水卽以此項應得之私款均匀攤派并非自私他部始各無詞現値新舊交替細查存欵除存在大淸銀行之十餘萬兩己不能作數外其餘絲絲入扣連銅元計算在内祗有二萬餘兩以皇皇巨國總匯財政之度支部而交替時竟不名一錢强留此數以作交代時之塲面亦可慨矣 
　　另函云學部涓滴無欵屢向度支部籌商皆未應命即薪水一項亦祗允發二成近學部擬控告度支部謂其有意留難度支部聞之促其早日上控意謂逞此時機可向總統府一罄困難苦衷云 
[各署司員之末路]  
　　此次唐總理及各國務員到京由南帶來之各部司員甚多所有前淸各署司員除内務陸軍交通各部無大更動外其餘各部一律掃除並聞即陸軍部一部其由南帶來者己有一百五十人之多而度支部亦復不少故該部己於日前將各司員一律發給薪水並令各員此後勿庸進署聽候差遣各司員領此薪水後情形極爲懊喪不識將來熊總長何以處此 
[法報紀日使返國之眞相]  
　　中法新彙報云日使伊集院氏於前月返東報告中國情形現約四月底仍來北京此次往返原因極爲秘密探悉伊氏於满淸遜政之前曾謁袁公極言東亞情勢君主爲宜袁漫應之伊即舉此電告本國翌日英使亦謁袁力勸主張共和袁日恐日使不贊成英使出即以破壞大局和平向日使署詰責伊氏無奈諉言並無勸告中國保持君主之説及共和發表東隣政界深爲駭異羣以外交失敗相責且未悉中國内容究竟如何故有召回伊氏面詢之舉北京外交界因此一舉咸謂日本必將更換使臣乃今伊仍有返華之説恐其對華手叚必將一變爲活動之熊度或首先承認民國以示表面交誼亦未可知 
[日本亦有主張不侵吞满洲者]  
　　大陸報轉載日本某英文報云近因中國内部之爭訌及外間暄傳俄國將在蒙古逞其野心英國亦决議步武俄之後塵進窺西藏日本政論家乃乘機提倡併吞南满洲之説其主張最力者爲户水寛人氏（其議論己載前報）然目人中亦有一派持反對之議者雖其人數不多然其領袖皆爲西京帝國大學之教授其最著名者則爲大學法科教授oriheyu博士也 
　　該博士曩年游歷满洲回國後其意益堅近嘗投稿於陽曆四月份新日本報力主保持中國土地之完全以爲此舉不特與中國有益日本亦同受其福 
　　其言曰曩者中國土地之完全嘗兩次瀕於危險一在中日戰後中國之弱點由此暴露全球一在拳匪亂時俄國乘機觎覬满洲之土地直至日俄戰爭而始歛其野心今者因内部之爭訌將三次瀕危矣聞俄國己進行併吞蒙古英國亦狙伏以窺西藏日人此時誠未便坐視然我日人究從兩國之後以染指中國之鼎耶抑宜竭力保持此古國土地之完全耶此誠最宜研究之時會也 
　　顧保持土地之完全之主義常施之於弱國試觀各國主張保全他國土地者多輕於利人而重於利己故此主義往往極難實行蓋設該國偶有内亂危及其國家之獨立而其中有一二國覬觎其土地無他强國之牽制則此主義即有决裂之虞 
　　博士此叚立言即引土耳其近事爲證謂各國曾訂許多條約担保維持土耳其土地之完全然俄國於一千八百七十七年藉口拯救土國境内之斯拉夫人脱離土耳其之壓制與土搆戰奥大利亞即以此爲法攘奪巴爾幹二省之管理權英國亦佔據西泊納斯巴爾幹於是土耳其之附庸紛紛宣告獨立故英國及其他各國雖於一千八百五十六年宣布保持土耳其土地之完全而於七十七年俄土之戰無一國出而遏抑俄人之野心者此可爲前車之鑒 
　　各國亦甞屢訂條約以保持中國現狀爲言矣然其言皆不足恃土之前車可以爲鑒且中國近因内部之爭處境極困蒙古己如一千八百七十七年巴爾幹諸國之宣告獨立而各國之覬觎中國又與前之對於土耳其無異故我日本如欲保持中國之完全當置身局外勿與各國爲伍也 
　　博士論日本應扶助中國免遭瓜分之禍其理由有七 
一日本久與俄國相爭甚至與之血戰以求保持中國之完全今忽更變熊度巳不能免反覆之譏况日本對於中國之地位與一千八百七十八年英國對於土耳其之地位逈然不同蓋土耳其之覆亡無危於英國之存立而中日則如脣齒相依脣亡則齒寒中國瓜分之後日本之地位必見阽危恐難安然獨存耳 
 
 
 

Page 3

 
 
二中國本部及满洲等處目下并無重大之亂事可藉口實行瓜分之策者如日本決欲抵制各國覬觎中國之舉則日本苟不先動各國亦孰甘爲戎首者耶 
三瓜分中國就武士道訓言本旨而論亦與世界上之公道不合 
四日本國民今己受重税之困併吞南满洲後國民經濟之擔負將更增重此事縱非軍事問題而將來必成財政上之重要問題 
五満洲不利於移民事業己爲識者所公認故併吞南满洲實無益於日本也六日本之兵力果足保全满洲之利益不畏他國之侵奪否 
七日本近來所行對華政策己傷華人之感情如與他國分奪中國土地則華人仇日益深日本商業之土必受無窮之損害云 
[黃留守電請變通購械新令]  
　　黃留守覆國務院電云准有日通電（通電己載前報）敬悉詳繹尊旨自係爲圖統一起見但查各省購械情形雖有不同要無非因地方秩序未復土匪蠢動宗社黨到處煽惑軍械不容缺乏之故且各省經濟困難百計羅掘僅能購得此數良非易易若逕一律收回電關扣留似於目前情形諸多窒碍有恐因此遂釀他變興對於此事亦己籌計再四不得己故前曾擬具特别護照商由唐總理轉温交涉使與滬税司交涉免税實欲就己購之械分别准駁而將來亦可藉以稽查約束免至濫購現各省紛紛來領此項護照者己屬不少今准來電又忽與前項辦法事出兩歧似亦有所未安擬請貴院仍將前令變通凡在中央政府未成立以前各省所購軍械無論己未到關凡持有本府護照者應請税司一律免税放行一面通電各處此後不得再由各該省逕自訂購以歸劃一鄙見如此尙希斟酌示復爲荷留守黃興沁叩 
選舉參議員要電 
[迪化袁都督致總統府電]  
　　　新首距京萬里道路不通由草地往非數月不達俄路站車少又難容多人叅議五員擬派劉熺一員爲代表十七由俄路往謹先電聞袁大化謹肅咸 
[總統府致廣西福建兩省電]  
　　桂閩省參議員前據電稱續行添派足額等語茲各省先後來電所有該省參議員五名均己一律由省議會選定並將當選人姓名報告各在案此項新選議員刻己陸續起程赴京一俟報到過半數時所有各省派出之叅議員應即實行交替其桂閩省改選期日及當選人姓名至今尙未據報交替在即合再電催務希查照先後通電迅速辦理並先電復是爲至要大總統銑 
[又致四川陜西雲南三省電]  
　　前經通電各省按照臨時約法及參議院哿電各由臨時省議會選舉參議員五人於本月二十日以前選齊即日起程赴京嗣又通電凡省議會至今未成立者即以原設諮議局改爲省議會迅速選舉參議員等因迭據奉天吉林黑龍江甘肅新疆浙江江蘇湖北江西等省先後報告開會選舉日期及當選人姓名其内外蒙古等處參議員亦經該地方議定選舉辦法選定報告各在案滇川陜省臨時議會己否設立所有該省應選之叅議員己否選定至今尙未據報現在期限將届各省議員亦己陸續到京務望迅即查照先後通電依限辦理並先電復是爲至要大總統銑 
[又致貴陽唐都督電]  
　　佳電悉前經通電各省按照臨時約法及議叅院哿電各由臨時省議會選舉參議員等語己據各省先後來電報告所有參議員五名均由省議會選定各在案各省參議員既一律由省議會選舉黔省未便獨異此次所派參議員熊笵輿等五人是否由臨時省議會選出希即電覆大總統銑 
[淸談（東吳）]  
　　近數月來屢聞借債之事而其用途大都爲給養軍隊之需夫軍隊誠不可不寛籌給養以保地方之治安然借債養兵究爲暫顧目前之計一面籌畫經費一面即宜設法解散俾可騰出欵項以用之於生産之地則以無盡之力力養有定之兵額而後國家乃有長治久安之日 
　　夫商人爲國家養命之源農之所现工之所成皆賴商以轉運而大宗之税項乃取給焉自去年軍興以後各地金融窒滯商業因之大壞五都之市十室九空而轉瞬三月杪又爲商業習慣上一大困難期假使東仆西蹶一敗塗地則國家養命之源己絶雖欲借欵而人不見信雖欲養兵亦無費可供矣 
今政府既大開借債之門與其專從軍隊著想而擲之於不生産之地則何不提出一部或指定一款專爲接濟商人之用俾商業得以漸見復原則地方既可振興秩序亦得恢復而政府將來之所取償於此者不止什百其數也此誠各省當道今日最宜注意之事也 
小説 
[俄王之偵探（六十一）]  
　　這時第一觸着我們眼裹的便是離着地面二尺以下我們掘開的穴内露出了一方天靑色的羊毛呢來看那呢的樣子正是婦人的裙角余一見了這裙角連心跳入那穴中用手盡力將泥撥開撥到後來手上觸着冰硬的屍首余便將那屍首從穴内拖了出來抖去了他身上泥土可憐這屍首在内體大空小竟是拳屈於中余乃將他伸了開來低頭一看不覺心中大爲詫異幾乎呌出口來你道這女屍首是誰原來便是我在賴方時所用的女僕名叫阿彌陀後來嫁於男僕霍林忒的現在他在這裹和他丈夫同被人謀死豈不可憐余見了這阿彌陀余又想起霍林忒在倫敦告訴我的説他和阿彌陀結婚後來又同到倫敦後來又在那裹生病現在我看他這屍首雖然己經死了他面上並不有病的樣子再看他兩手也似日常操作是的不是病後的樣子當時我一見他面幾欲叫將出來後來我想還是秘密在心中的好因又耐首不説密烏蘭爾一見這屍首反似吃驚的樣子他的吃驚不爲别故似乎看這屍首不是他心中預擬的人出了他的意外因便呼道這是甚麽婦人眞是呌我奇怪又道這並不是個上等的婦人你看他的衣服和手便可知道余道正是决不是個上等的婦人密烏欄爾道這個婦人的屍首必然是那兩個人藏下去的余道正是如此我也這麽想着 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[汝洛勦匪詳情]  
　　河南汝洛一帶萬山重疊在满淸時己成匪藪其著名之首領如王天縱張黑子董萬川李紅毛等不下數十人竭全省巡防之力僅得相持自去歲武漢起義所有兵隊皆調駐武勝關一帶而省城防護無暇顧及後王天縱來歸惟共和風潮緊急時河南以地處衝衢壓於北方軍隊勢力之下故宣布共和爲最後一般急進黨派憤桑梓之邦不得躋文明之域遂密遣黨員赴汝洛一帶運動土匪起事以期因之而收效者共收有三四千人乃方在進行適値共和宣布南北解兵所收之兵隊遂無所歸屬彼輩本不知共和爲何物惟假名民軍以實行其搶掠主義又無人爲之籌餉安揷因是而大肆其搶刦汝州魯山寳豐郟邑伊陽嵩宜永葉一帶疊遭匪刦十室九空年輕婦女之被擄者不下千數百人到處焚掠所過蕩然汝城至今被圍途中行人斷絶溫令紹樑治匪素有能名省吏委爲汝牧帶兵一營赴任不料行至魯山即遇大帮土匪射擊一日爲匪所敗受傷百餘人失去兩磅開花炮一尊奔回葉縣閉城不出急進黨員熊贊楚等覩此情形深悔前此之失計商之藩司王祖同擬請籌辦餉銀力任前往招撫免民塗炭王乃撥欵二千即令該員前往而該匪不受約束搶刦如故省吏又礙於民軍名義不敢專力主勦汝洛一帶紳商無可爲計屢次急電大總統求救並嚴責藩司招撫之非計總統得電後遂一力主勦汴省發兵一標由許赴汝並飭駐洛之北洋軍隊酌撥一標由白楊一帶進攻以收腹背夾擊之效且命其姪公子袁克成爲全軍總司令以便鎭懾調度現得魯山來函云巳在彼處開戰想經此大兵滌蕩不難即日敉平矣 
[潮人又互鬭矣]  
　　潮陽洪門會新舊二黨日前因細故齟齬於四月二十一號六點鐘兩黨集徒持械勢將開鬥一時商店爭閉城門亦關至二十二午兩黨遂於西門外古巷地方激鬥各有數百人相擊約一小時新黨敗走其在西門外鄭厝圍所設會所遂爲舊黨擁進拆毁計新黨重傷人輕傷數人舊黨傷一人嗣舊黨收隊行經街上見店户盡閉沿路聲稱大家安心開店貿易某等祗爲趙某聚黨行刦誘賭勒贖欲擒他爲地方除害並非擾害人民各商户聞之始陸續開門云 
　　四月二十三日汕頭吳督辦接駐鄉該軍第一標第一營營長朱瑞華電禀稱該營兵士與潮人衝突被傷斃多人等語即飭標統周宗藩馳往查辦探聞此案係因潮橋頭演戲吳軍與潮城爛崽衝突吳軍被槍斃三名受傷多名該爛崽亦傷斃五六名又有看戲一婦人被流彈傷斃其餘看戲人亦有戳傷云茲錄吳督辦示各營令如下　督辦潮州軍務處令現據駐郡第一標第一營營長朱瑞華電禀稱該營兵士與潮人衝突致被傷斃多人等語本督辦聞電之後即飭該標統帶周宗藩迅速馳往查辦究竟本案因何起釁俟該標統帶查復到日再行核辦惟查軍人有保衛地方之責何可任意與民衝突况潮汕地方久苦各軍互相水火以致人民大受恐慌富者搬徙一空貧者流離在道有心人覩此現象無不嘆息拊膺我軍係奉大都督命令安撫地方對於本地人民愈宜格外維持盡心保護方足以興起潮人感情而全我軍名譽乃輒因細故致起爭端是保民而反以擾民問之於心能無愧怍查現駐汕頭軍隊訪聞亦時有在外滋擾之事殊屬大干軍紀除分行外合亟令仰該營長責成各隊弁長約束兵士毋許滋生事端並將軍人保護地方維持公安之意切實宣導俾各轉告兵士咸喩斯指自經此次令行之後如再有我軍兵士與地方人民滋生事端一經查實定將該營隊長及肇事兵士分别降革懲處决不姑容其各懍之切切此令各標統營長中華民國元年四月二十三號吳祥達 
鄂省最近政治史 
[財政司]  
　　湖北財政司長李春萱君近經袁大總統電召往京擬畁以重要差使李以鄂中經手之事甚多黎副總統復不欲其離鄂業己辭不應徵然以京華局面較大失此機會後將難遇又甚悔辭却之冒昧昨請於黎公謂卾省財政困難端賴借欵接濟而中央財部出納甚愼非自往部陳説恐撥欵仍不濟用且現在湖北所　銀幣猶未改模形亦應請大總統統等全局酌定民國幣制式樣屬司欲急赴京一行以解决此兩問題黎公心知其意笑而許之刻李巳起程前往司事由副長潘愼芝君兼理至李此去是否歸來尙在未定之數 
[外交司]  
　　湖北外交司長一職始以胡瑛鞦以王正廷皆能因應適宜嗣胡王皆因别有要公離鄂乃以夏君維松代理夏雖留法學生頗諳外交儀式然現尙充漢口俄領事館文案交際上殊不得各國領事之優待黎公因交涉最難得人屢電王正廷旋鄂而王因浙事覊身辭難兼顧夏遂久代不替頃聞黎公己物色得法學博士伍朝樞君承乏斯職伍君現在滬上大約日内來鄂視事從此外交得人當不致再有交涉失敗之事矣 
[軍務司]  
　　湖北現己軍民分洽都督將卸民政權故軍務一司亟應變更組織聞黎公擬將該司併歸都督府惟軍務司長蔡濟民以一經歸併權力全失爰此疾堅請辭職並舉副司長吳醒漢參議徐達明以自代黎公以蔡去志甚决不可挽留惟現在尙未實行裁併司中事務尙繁碍難改換生手故留蔡始終其事俟改章己定之後任聽所之並聞黎公以軍務司併於本府現當要職各同志皆嫌權小不就特電延前湖南軍事參議官劉邦驥來省擬委以軍事要職劉係漢川人前在鄂充教練處總辦頗不理於衆口光復之後渠會充湘軍北伐隊參謀長名譽忽然轉佳黎公素與交好且重其學術過人所以舍短收長用之然劉尙僞作肥　頃己派都督府參議萬邦彦往迎矣 
[教育司]  
　　該司組織己及三　月因新舊黨派執爭氣人敢充司長之任致一事未曾舉辦今正副長姚晋圻趙儼威二君均楚中碩學衆望　孚經副總統一再敦促始來省任職詎到差未及兩句荊棘叢生風潮時起或以强權逼委　差或無管教資格而硬索差委一言不洽卽行野蠻手叚姚君本非戀懸祿位者可比　乃避往其戚萬姓宅辭不問事黎公昨悉此情除飭教育總會及維持會　學界簽名挽留外並親自駕車至姚庽所極力勸慰曾以師禮姚卒以情不可却乃與黎公並轡同回教育司比卽召學界多人由黎公演説大意謂民國初基端賴教育各司員興各校管教自應表裹如一和衷共濟事事以秉公出之毋得再逞意見鄙人視姚先生如師望諸君以尊我者尊之語語動人聽者動容現姚己振作精神一意周旋於荊棘之中矣 
[灌縣將辦水力生電機]  
　　四川灌縣爲岷江上遊之地水勢最激水力亦大數年前卽有人建議謂於灌縣辦水力生電機則成都及附近各地方應用不窮然卒以資本浩大而止現聞巳有成議由公家担任資本二十萬由灌縣及各處分認若干萬己經印刷勸股廣告不日即可告成聞其内容不但辦水力生電并須辦成灌電車不日即可成立矣重慶近事一束 
[爭名蜀軍]  
　　成渝合併條約本有改四川爲蜀軍一條現渝中當事諸公聞成都不履行前約頗有異議因蜀軍二字於事實上雖無大關係此條約既不履行其他條件日後恐亦難實行也故自鎭撫總長以下各辦事人均有退志噫爭此二字之關係亦何必牽動全體惟望當事諸公稍安勿躁以待議會之解决可也 
[遣派巡按]  
　　日昨重慶又遣派巡按使黃金鰲巡查下川東一帶州縣己經帶兵出發探其原因蓋以反正以來各州縣多有不稱職者非實行巡查不足以資整頓果能切實考核分别擇人另委亦足爲地方造福也 
[剷除烟苗]  
　　下川東一帶州縣乘亂肆種烟苗者頗多己迭次出示禁止并札飭各地方鄉團實行淸查限期剷盡否則有罰現聞距重慶九十里木洞鎭地方己多有剷除者惟望有地方之責者勿過事因循勿操之過激實心勸導終當有根株盡絶之一日也 
[客軍言旋]  
　　住渝滇軍自得銀三十萬兩己達目的日内准備陸續言旋黔軍亦擬拔隊惟近日河下船支紛紛封閉大有不敷之虞舟子又不免視爲苦况也 
[蘇商會力爭都督駐蘇]  
　　蘇州商務總會呈袁大總統唐總理黃留守程都督文云爲省會重地需員坐鎭博采與論代呈伏祈鈞鑒核奪事竊維舊時蘇省督撫分駐寗蘇兩垣軍政吏互相禀承奠定民生相安己久誠以蘇屬一隅襟江帶湖華實之毛防禦之阻實爲東南命脉所關光復以後卽以撫院舊署爲都督開府之地迨夫南北統一臨時政府併移我大總統重視南疆任令黃將軍留守南京蓋謀碩畫兼顧並籌可見寗蘇均爲重鎭寗之所以特建留守者正爲蘇之不能　去都督也近因省議會有議決江蘇都督移駐南京之　吳下商民聞信惶駭奔走相告迭據蘇城錢業公會全　會員暨各業代表等痛陳利害　請主持前來竊念蘇　商埠素稱繁盛軍興以來市面凋敝亟宜安靖人心冀得徐　元氣今聞都督移寗之議省會空虚羣情疑沮錢市爲衆商之樞金融停滯周轉不靈商業一蹶不振大非地方之福察核該商民等所陳利害關係情詞至爲迫切輿論所在不敢壅聞理合　錄原帖呈備察覧伏祈鈞鑒可否俯念蘇垣省會重地需賴大員坐鎭綜籌全局妥爲規盡以維人心而安商業無任惶悚待命之至 
[程都督蒞蘇後軼事]  
　　程都督自交卸後其眷屬己遷至滬寓此次重來眷屬仍未來蘇聞現己在金獅巷内賃定房屋一所另派人前往收拾一切日内即當遷眷來蘇居住矣 
　　府學旁植園爲程雪師撫蘇時所手創光復以後民政長曾借該園爲辦公之地程公離蘇該園遂爲民政長管領莊都督以植園性質注重研究種植訓令撥歸農務總會管理以竟程公之志詎該園器具物件悉爲民政署搬取一空又將園内田畝悉數出租僅以租契一紙移送農會致農會無從接管當將租契退還尙未糾葛淸楚茲聞程公還蘇公餘之睱不忘是園昨日命駕蒞止但見屋宇塵封蒿萊满目蟏蛸在户几席俱空臨風獨立咨嗟太息者久之遂卽掃興而歸 
[蘇教育會歡迎程都督]  
　　程都督蒞蘇時各界團體均赴車站歡迎惟教育會獨無代表到站茲由該會特定於四月二十八日（即陰曆三月十二日）下午一時在長春巷全浙會館開歡迎大會恭請節麾蒞臨藉伸愛戴之意並通知召集各界請派代表到會歡迎秩序照錄於左（一）振鈴開會（二）奏樂（三）都督入席（四）行歡迎禮（一鞠躬）（五）本會會長致頌詞（六）各界代表致頌詞（七）都督答詞（八）學生唱歡迎歌（九）本會代表演説（十）各界代表演説（十一）奏樂（十二）摇鈴散會 
蘇州政界百話 
[委任秘書長]  
　　程都督以本府秘書長一缺甚爲重要昨特委任應君德間接充聞應君己到差視事矣 
[議設講武堂]  
　　程都督擬於蘇省設立講武堂以期造就軍用人才聞己議定卽將蘇軍截曠銀欵撥歸應用惟城外武備學堂房屋己改旅長司令部必得另行選擇相當房屋俟擇定卽當派員開辦云 
[陸軍新監獄]  
　　蘇省自光復後凡軍事人犯經軍政司軍法科判定禁錮者己有數十名均暫寄禁省城模範監獄惟該獄内人極擁擠疏忽堪虞當經軍政司禀商都督趕設陸軍監獄以便將前項軍事禁錮人犯移歸圈禁卽經都督派員勘定將長洲縣監獄舊址改設前己飭匠略爲修葺昨己竣工特由程都督派委軍政司軍法科員黃秉鑑君充當陸軍監獄長並飭令前往該監布置一切矣 
[各團聯合會]  
　　蘇州國民公會共和促進會以蘇路公司於陽曆五月一號在上海開股東常會凡屬股東皆不可放棄權利查公司章程满二十股者始得入場有一議决權惟蘇人有雖股數相符因事不睱到會者亦有零星小股因集合不易不克託人代表者皆屬自棄公　爰由同人等發起蘇路股東及各團體聯合會定於四月二十八號下午一時在蘇城元妙觀内東嶽　開會預備赴滬提議蘇路借欵問題發息問題並都督駐寗問題己徧發公啓通告各界矣 
[乞丐習藝所]  
　　蘇州公民李二我君擬在蘇　創設貧民習藝斫專取乞丐進所實習各項工藝俾教養兼施窮苦小民不致流離失所業經議定简章呈奉都督府及巡警局核准惟此事係市公所應辦之事飭令與市公所總董接洽妥商辦法籌議開辦等因現李君巳向市公所商議一俟商定卽當實行矣 
[鎭紳會議追悼趙烈士辦法]  
　　四月二十六日下午三時鎭江軍警政商學各界假丹徒縣議會會議追悼趙伯先烈士種種辦法公推駐鎭十六師師長顧忠琛君主席柳君翼謀報告開會緣起並提議籌畫開會經費顧君云駐鎭軍隊約可得一千餘元先墊交五百元爲布置各項之用並舉定張紳金門爲庶務長張君担任在商界籌集千金假京畿嶺下近仁堂爲追悼事務所每日各職員均到所會議種種辦法次由柳君　謀宣讀陶君遜等來函係爲趙烈士擇地安葬事李君竟成云己由烈士之弟在鎭郡竹林寺附近擇地並云其弟由香港來電因碍於該處定章恐烈士遺櫬不能迅速抵鎭現在正與港督磋商當然有效吳君豹卿以各界輓聯及各項祭品須儘五月六號送交事務所以便預爲佈置衆贊成散會時己六下鐘矣 
[松江審判廳之威權]  
　浦南袁莊人兪少亭本賭棍也瞰其孀嫂兪張氏饒有田産强搶成婚由張氏偕其同族兪月山兪桂濤二人來松投訴審判廳詎兪少亭亦投禀聲訴指稱係月山桂濤爲媒並曾出財禮洋百元等晤嗣經月山桂濤到案辨誣如是者業己多日乃張氏因與少亭同居頓變初心竟隨少亭幫同証實審判廳卽憑其言判月由桂濤二人以四等有期徒刑浦南一帶士民知此案底蘊者聞而大譁由盛郁文兪世華馳函指駁歷叙十疑三不解刊稿傅布約有二千餘言四月二十二日盛適來郡城突由司法警察持廳長朱孔文君名刺往晤隨出傳票傳郁到廳即被拘留自由黨支部聞信卽函詢盛犯何罪有無原告請保出候訊廳官不准於二十四號下午又派警吏楊計二人赴華陽學舍傳兪世華到廳以便將此案人證解送省垣高級審判廳惟兪係教員是日正在上課警吏往拘時衆以楊警吏闖擾學務拘住不放計馳歸報告不免張揚其詞以致該廳又加派警察多名連夜往拿及楊與地保回城時己二鼓矣於是學界不服用南北鄕全體名義發送傳單云求我校長盛郁文君因兪張氏一案會上檢察廳一書而廳長蔡竟以反覆辯論要求答覆爲名將盛君拘押此係摧抑輿論自由之漸全體共憤假座城自治所集議恭請於陽曆二十五日下午三時駕臨華亭南北全體同啓及二十五號兪等乘舟蒞會又有警察多名在中途攔截既到城自治所卽由主席宣佈開會宗旨略謂官廳膠司法獨立四字謂無論何人不能干涉望文廢義摧抑輿論充其流弊不至顚倒黑白爲所欲爲不止人民公權剝奪殆盡此次拘押盛郁文傳提俞世華僅係見端我輩同立危險地位不得不共謀對付之法云云遂詳述昨日司法警察楊計二人到校時兪適上課告以需訊卽到不必急急乃該警遽向課堂拘人致互扭倒仆激動衆怒本日各警又中途無禮法律爲人民之保障非官廳可借以恣肆者衆議發電蘇都督請爲主持華陽學舍因昨日交鬨學生星散亦由該學舍禀告省垣聞二十六日審判檢察廳長朱君書樓蔡君季平均附車晋省大約己爲此案報告蘇都督矣 
[松江水師緝獲大帮海盜]  
　　四月二十五日松軍政府飭水師沈統領遴派管帶葆安第二營沈子祥君親率健兒赴沿海緝盜二十七日下午獲解大帮盜匪十八名到郡立卽送往軍政府由沈副司令訊鞫知該盜皆係浙之餘姚人供認夥刦各處不諱惟狀極飢餓乃一一賞給飯食食後復訊乃判以六名赴小校場槍斃餘十一名候送刑廳訊辦查華奉瀕海一帶自徐家橋張家厙先後迭被海盜登陸恣刧居民慄慄危懼幾有朝不報夕之勢自沈管帶到後就金山衛資雇兩漁船遴派所部二十四人分乘入海梭巡道經乍浦洋面見三桅篷盜船一艘飛逐而來漁船轉柁徉避盜黨發槍被傷一人並喝停船查艙各兵乃以快槍還擊之艙面各盜飲彈紛仆有墮海者是時檣傾船橫漁船二老大首先躍上被艙中伏盜斫斃衆兵一踴而登刀斫矛刺盜始束手搜出前膛槍十七桿暨刀矛等械連船併解來郡是役也所帶槍彈不多接戰己罄若相持再久正恐未易成功也 
[杭州印鑄局全體罷工]  
　　杭州印鑄局本前淸官紙局舊址光復後經杭君辛齋組織漢民日報兼爲軍政府機關嗣經蔣都督實行官制設立印鑄局派樓君醰安爲局長即與漢民劃界各歸獨立仍延杭君爲總務科除編纂員外全局辦事員司悉仍其舊現因樓君改委衢縣知事局長一差業經都督遴派秘書馬叙倫（即貽初）接充於前日到局交替舊局長因公赴滬馬默不聞問亦未與總務接洽突然傳見職員满面官氣衆己蘊怒及晚遍發委任狀派其戚友充當課員椽史錄事等職甚至以某店夥充當工師致全體大譁於四月二十六日起除漢民日報照常印發其餘自軍政府公報及代印之法政實業各學堂逐日講義一概停刊並且波及新浙江潮報（係該局代印）於二十七日停止出版馬局長自知鹵莽二十七日到局懇情而衆怒仍未少息上自職員下迄藝徒竟無一人應命馬老羞成怒竟與周姓職員大起衝突甚至拍桌對駡出門時怒髮冲冠并在通衢暴跳聲言立請都督派兵查拿未知此事若何了結也 
[嘉湖亂事近聞]  
　　嘉興電云杭州蔣都督鑒駐禾陸統帶（即陸殿奎）任兵士冶遊滋擾居民惶急乞電飭嚴行約束以杜後患嘉禾縣人民公叩 
　　湖州電云杭州都督鈞鑒宥電敬悉前奉電諭己飛飭先鋒飛划等營馳往會同勦辦現據報告一律擊散湖防安謐謹復湖防統領費金組叩眞 
 
 
 

Page 7

 
 
本埠新聞 
[規定自治選舉之手續]  
　　上海縣民政長呈江蘇都督文云竊市鄕選舉暨縣選舉事宜疊奉府令趕速籌辦遵辦遵經轉令各市鄕從速辦事刻正照章調查現據各市鄕函詢以市鄕制第十九條左列人等不得選舉戰員及被選察爲職員第一欵現任本地方官吏者官吏二字未知係聯類而言抑係分屬而言若聯類而言自無煩索解若分屬而言则未審所指何者爲官何者爲吏請爲指示等情竊維現値共和時代官治與自治之接觸較多卽官吏與人民之界限分别較難所云本地方官吏者不外民政司法二種假定民政一方以民政長及　行地方制所規定之各佐治職明定任期傣給者爲官以現設之催征吏爲史司法一方以審檢兩廳之列入官制者爲官以承發吏爲吏此外有隨時委任辦理一部分之事務者概不以官吏論期於法理事實兩無抵觸是否有當應請都督迅賜指示俾有遵循實爲公便當奉江蘇都督指令查官吏不能有選舉權及被選舉權原章既列在一項解説即毌庸分另現値自治需才其隨時委任辦理一部分之事務者暫不以官吏論 
[日本人謀財害命四誌]  
　　公共租界内發現是本人謀財害命一案迭誌本報茲悉正兇廨利亞埋與己獲同黨倭喜亞達在北蘇州路東和旅館内將南京路德高洋行振客華人蘇佑泰謀斃後摩利亞埋卽携帶所盜鑽石珍珠當晚乘圇逃至南京旋赴漢口業經駐滬日總領事訪知踪跡卽電致駐漢本國領事派警至碼頭守拿並飭偵探前往迎提在案昨由日探訪悉摩利亞埋年祇二十六身長英尺五尺七寸重約一百五十磅上嘴唇有黑痣二粒右眼下而有疤腦後亦有一疤口鑲金牙一粒稍通英語是日身穿藍呢衣服頭帶草帽脚穿黑色皮鞋業由該日探將其年貌開明呈請日領通飭各埠嚴密偵緝矣 
　　又聞南京日本總領事有電到滬謂在逃之森山己在南京拘獲電内未示鑽石贓物搜得與否昨日己由日員一人赴寗提押該犯至滬 
[又是一個捲逃公欵]  
　　皖省駐滬籌備處周星者代表該省財政局控前淸六霍茶麓總辦尹允諧捲取公欵逃滬迭經公共公廨訊供判尹改交三萬兩人銀並保因無保押追在案茲悉尹之代表徐思義律師前日詣廨謂見聶襄讞聲稱此次原告並未呈出實在証據且被告在押日久請飭原告到堂定期核斷云云聶君告以此案業己函致裕皖官錢局（卽中華銀行）查明進出欵項應俟復到再核徐律師唯唯而退 
[剪辫案又惹界務交涉]  
　　閘北商團會員及光復軍馬兵前日在閘北適見某四後垂豚尾行經新閘橋被馬兵攔阻甲飛逃至北蘇州路馬兵趕至該處致與匯四捕房巡捕冲突嗣經捕頭得悉帶領中西探捕至該營部報告卽由營長將肇事兵士懲責了事詎至下午商團會員等復至川虹路陸家莊强迫行人剪辫是處居有美捕房巡捕四人豚尾尙垂出而干涉以該處係董洋交界乘間將二區崗巡張日升拔至租界誣爲越界並沿途毆打扭入捕房盬區員聞報親至捕房聲明爲人剪辫者係商團會員及光復軍且在華界與巡警毫不相干請將該巡警釋放捕頭不允途回禀蔣務長請示辫理當時尙有流氓顧慶林王　全二人在場附和喝打　崗警拘解警務所奉飭拘留候究 
宋漢章上財政總長呈 
[宋魯呈詞]  
　　呈爲身受寃誣據情剖白求請轉爲聲雪事竊魯被人在滬都督處控稱乘民軍光復之際揑造假帳私吞巨欵等情奉都督於三月二十四日飭令拘留聽候查帳被押二十餘天四月十五日錢業董事請商會議董轉向滬都督商准保釋仍須查帳等情各在案伏念去歲光復之際銀行處於極困難之地位得勉爲因應未敢稍涉偏私合將當時辦理情形爲總長詳細陳之查上年五月二十日奉總行電提　匯交粤省救濟欵銀二百萬兩又六月間總行出借鹽政處欵銀七百萬兩在滬行提　者三百餘萬兩滬行經此驟提巨欵之後銀根緊　　　民軍光復維時應会存欵鈔票異常支絀因拆欠洋銀行銀一百十萬兩行中拮据固連極點而滬市各莊岌岌可危又能坐　如九月初四日　市二十四莊以現案枯竭全市不能周轉自由銀行籌欵向匯豐銀行買進大條二十四萬兩劈成資塊分借各莊一萬兩以救眉急又如九月念三日森康鼎康兩莊鼎康現尙開設己將退票由協理胡　𦺄各照經魯查該兩莊股東五姓殷實可　因爲� 
籌借銀七萬兩以資周轉始得無事滬市大局亦賴以支持此魯雖處萬難之時仍力爲維持市面之情形也至對於民國當時沈縵雲君爲上海財政部長以民國經濟不足由信成銀行商向銀行前後共押銀二十一萬兩魯以大局有關力爲帮忙蓋民國雖取助於信成而信成乃乞助於銀行實有間接之效力也嗣聞信成之欵民國早經還清而該行祇還過銀五萬兩又九月間江寗造幣厰有大宗欵項三十餘萬寄頓匯豐太古等行計匯豐収條新幣十萬元銀十萬零九千二百另一兩一錢九分太古収條銀九萬四千兩據沈君縵雲朱君葆三所稱太古銀數是九萬四千兩卽如前陵厰總會辦蔡君子衡景君凌霄所　太古銀數亦止九萬四千兩當時沈朱兩君囑爲設法提妈經魯竭力以大淸銀行名義向英領及匯豐太古説項始得提交財政部由沈朱兩財政長収　民國之用且提出之時太古銀數實有十萬另三千一百七十一兩九錢九分七厘照原報之數實多出銀九千一百七十一兩九錢九分七厘亦涓滴歸公如數淸交財政部此爲沈朱兩君所深知之事魯并無絲毫虚語又滬行應還總行欵總行屢囑解大倉洋行銀四十四萬除兩滬行己陸續解過十五萬兩後奉滬都督命令查知係購軍火之用遵卽止解其餘如吉行囑解地亞士洋行欵四萬六千兩因彼行向敌軍裝亦卽止解他如江南船塢存欵七萬三千七百兩當時尙未到期由英領及匯豐銀行再三囑魯於存票上注明到期交会魯以該項係屬官欵堅執不允後經船塢新經理朱子堯吳次珊兩君允准始行解出又津行匯交太古洋行鹽欵七萬兩由該行及英領均來交涉魯未允照付又駐滬海軍収支處支開平洋行煤欵九千六百二十五兩該洋行亦來説項均未交付後奉朱財政長命准始行照解此魯對于民國竭力補助坦然共白之情形也至子商股聯合會成立乃當時各股東於九月廿四日登報廿八開股東大會又於九月三十日登報十月初一續開股東會得各股東之同意南北司時設立非魯一人所能羅致嗣議改中國銀行乃出自陳總長之命其時尙在清帝未曾退位以前以爲藉此可促退位之進步南北一致衆議僉同事關重大更非魯一人所能主張都督又稱經本府屢次函傳該經理恃租界爲護符抗不到案不得己偵其出界派員捕獲等語查此次並無都督府函件送來故未知有函傳之事至謂魯侵吞舞弊一節魯竊維自經理銀行以來每年除應得薪水花紅及特别酬勞外自問一無沾染如查有侵吞情弊自應嚴加懲罰治以願得之罪亦所甘受惟昨閲報載　都督所派查帳員陳子琴周熊甫吳璧徐晉甫包蘭文王和卿鄭植初等具呈都督謂查得辛亥年閏六月日記流水册内撕去第一百十一號至一百十三號三頁其一百十二三兩號截下夾在簿尾一百十一號則終屬關如謂缺頁之弊意存損害等情各報所載皆同是查帳員等正式具呈己無疑義查該項帳簿確有少去一百十一號一頁之事惟其中有一原因行章帳目向係半年一結司賬人　知非卽馮善元係北京銀行學堂派來之學生派司此項日記流水帳簿伊將閏六月底帳過完後向留結碼半頁以備七月初頭將各欵總數利息轉途而七月初一之帳己經續過入簿忽于七月初三日接總行總務科來信囑以後日記流水簿内務將截収押借欵利息収進押借欵利息及截給各存項利息己付各存項利息均須逐户詳細註明勿再含混等語當時馮知非必因所留半頁不敷錄寫故而扯去三頁並將七月初一之賬移在一百四十九頁之後以上情形當開查之初銀行司賬沈服周即將此中原由向查帳員陳子琴君等詳細聲明今仍以此罪魯幸馮知非其人尙在北京己于十七日由銀行致函馮知非並于廿二日登時由時事新聞各報囑其迅卽來滬將當時所以扯補理由詳細面陳查賬各員庶可洗明此事惟當時馮知非應將總務科來函情形註明帳册不應將賬頁撕去此乃銀行學堂學生不諳賬規之故魯身爲經理失察之處咎亦難辭從自問私衷坦白可誓天日今遭寃折用特據實剖陳伏乞總長俯賜察核轉向陳都督處代爲聲白以雪寃誣而昭公道實爲德便再魯自四月十五日保釋之後深切恐惶當卽向奥監督前告退經監督再三慰留魯因念現當查賬之際未便遽行卸責祇得暫爲勉任惟魯自顧輇才經短級深終難勝任務乞轉請監督預爲備選人材俟將各賬查畢之後准魯卽行告退派人接替以重要公而遂私願至爲或　謹呈 
[附財政都總長熊批]  
　　呈悉該員辦理前淸銀行聲名甚好此次雖係因公受累前晤滬軍陳都督亦謂該員辦事勤傎廉潔私清並無所虧亦足見陳都督之主持公道矣大抵前清銀行辦法志在牟利頗失國家宗旨致貽商民怨謗其咎在前清之無政策與該員實不相涉今幸公家澈底清查水落石出正以表見該員之無私弊此後益昭信用切不可因此灰心也此批 
[伍廷芳君復陳都督書（續）（爲宋漢章案）]  
　　至引持素食之老媽信陰鷲之庽儒以相祺詆尤想見執事怒不可遏之形狀廷誠不敢自異於老媽腐儒之上然持與殘忍暴戾者較其　里相去如何執事殆未之思耳執事又謂廷冷嘲熱　爭無聊之意氣廷何敢如此但留執事不爭意氣足矣奈何以此相疑耶總之此塥如執事仍不自知錯悞强欲逞其似是而非之辨才冀淆亂天下人之觀聽廷當定一最後之辦法直截了當既可省笨札之勞尤要免爭持之久法當各請公正廉明之商家一人爲公正人再由所請之公正人二人合舉一人評論公斷如以廷之言爲非廷願出洋一千元贈與執事萬一以執事之言爲非則執事須出洋一千元與廷以備分贈宋漢章及當日與宋同席悞被貴軍隊捕拿之　君蓋梁君自悞被捕拿之後心膽爲落現己避回廣東吐血不己執事正當負賠償損失之責也至宋漢章有無弊混是否犯罪非在本問題之内不得率入以明界限執事倘以爲然請迅賜覆示以便從速辦理來書又引姚案及董案相比董爲逃犯與此不同且未嘗有人以正式公文請求申理不應置議著夫姚案更大胡區别一在軍政時期一在約法時期不能强爲牽合且廷亦未嘗電陳大總統請示辦法執事應深知此中底蘊何以所發言論竟與外間報紙之言如出一轍至謂一若執事袒周阮而疑廷議姚云云此尤有類於以小人之腹度君子之心者執事猶憶及周阮之家屬及山陽紳士曾具禀請求和意乎執事曾與廷商及此事廷固堅執以爲人命重案必待裁判告終分辨曲直不能聽兩造么自和息遂寢其議禀詞具在尙可　按護姚之説果自何來惟廷不欲置辨尤賴執事知其　未所爭執者審判之方法而非案情之虚實故此心泰然不爲外間言論所摇動也此事亦不在此次辨論範圍之内因執事援以爲証順爲道及並祈亮察 
　　再捕獲權爲叶庭之特權非法律所規定及經法庭之委託無論何人不能行使捕獲之權力執事對於此案先本無權受理更何言捕獲及既捕獲又不送赴法庭訊問直至廷據該銀行理監事會及銀行監督等函請轉查前來當即備文詳詢始准執事將大略情形答復及廷咨復請將宋漢章交保出外候訊飭令原告速赴法庭依法起訴執事置之不理今來書乃謂此案應送何處怯庭審判廳照何種程式審周前咨己請示遵乃來書絶未提及云云豈執事未見廷前此咨復原文耶何作此影響支離之語也又豈有一誤再誤於受理捕獲之初而後商及應送何處法涏審判用何種程式審問乎天下亦恐無此辦事之程序也來書又謂己將宋漢章釋放並非因廷屢次函責而始釋放云云宋漢章之得蒙釋放是否因廷之函責此無可討論之價値惟從各方面推勘之執事如此辦理亦足表明勇於改過之苦衷獨惜執事必文飾其詞謂非此無以　淸算清查之目的以爲進行之階級此猶有類於掩仰者之行爲面不能自列於君子之　也來書又謂本府機限未聞參議院若何限制云云果爾則執事之權力誠超出於臨時統一政府之上而　軍都督可以不裁中央政府可以不設卽參議院所定之約法亦可以不遵古今中外不識究有此等官制此等特權否望執一勿遽以此自鳴得意也 
[陳都督獎勵商團]  
　　滬軍都督陳英士君因去年九月月民軍光復上海各業商團會友異當出力迄未酬報現將北上受職飭本府人事科科員雇匠製就金奬牌若干上書急公好義四字旁慕序文分送商團公會商餘學會洋布商團西區保安商團水菓業商團書業商團參藥業商團荳米業商團商學補習會閘北總商團以示獎勵序文如下盖聞同分敵愾秦風歌偕作之詩飲至策勛周室著酬庸之典况商戰演爲兵戰術擅環攻市場趨以疆場書陳獻捷伊古未之見也厥功其不偉哉遡自義興滬響應師出以律﨣﨣皆貨殖之才旅列如林濟濟亦干城之選一片幢牙鼓角奮袂前驅漫天彈雨藥雲揮戈橫掃勝算既符傹中嘉謨復重治安碁布星羅偵徧城隍南北風餐露宿聲銷譯市東西内部則鶴唳無驚外界則　瞬悉斂固己董籌展碩允宜竹制蜚英洎乎元　負嵎聯軍載道丁此鐵血世界犧命咸欣　將金粉江山狼氛盡蕩旌旗五色光華颺幕府峯嶺烽火三更呐喊聽石頭城畔其慶層功迅奏尤徵翼輔攸資良繇貴團體軍事督勞將才蔚起六韜三略匡居殫戰術之精萬衆一心臨敝得人和之助彼英吉利以商立國　是女明德意志全境皆兵鮮茲義武廿紀可稱特色千秋聿播芳徽茲者統一告成共和幸建竊念河山還我本非一手一足之勛風雨勞人堪膺懋賞懋功之制猥令攻金攻木戔戔慙不膜之將柠看銘石銘口赫赫仰厥聲之永謹題　語恭頌戎麻滬軍都督陳其美謹送 
蒙藏交通公司電一束 
[魯軍總司令部覆電]  
　　蒙藏交通公司籌辦處諸公偉鑒來電敬悉合五族爲一國己歷數百年而蒙藏政學猶難一律識時之士亦或知其病在隔絶然蒙地沙漠無垠藏邊山嶺崎嶇郵電缺路動需鉅萬此欵若僅恃國庫則萬無成功之一日若倚賴外儥則立見主權之損失今諸公倡辦　　交通公司合五族之財力輔以國家之補助宏規鉅書殊深欽佩協聲一飾深表同情　邢屬員亦經通告嗣後如何進行諸祈賜知爲竊 
[杭州都督覆電]  
　　通商交涉使署蒙藏交通公司　辦處諸公均鑒公電敬悉諸公組織蒙藏交通尊重民權期望共進規書宏　持論正大實爲共和國必不可緩之　尊　極表同情自當竭力賛助一俟章程寄到卽當廣爲宜布以利進行先此奉復蔣尊　叩沁 
[安慶都督覆電]  
駐滬通商交涉使署蒙藏交通公司伍温諸先生鑒五族平等必須從教育實業入的而交通不便則政治之機關不靈諸公組織蒙藏交通公司力謀蒙藏政治之發達大同主義薄海同欽先得我心理應協贊請將賤名列入名譽恊贊員之末並祈將章程多寄數分以資轉佈謹復毓筠宥 
[直隷都督覆電]  
　　蒙藏交通公司諸公鑒電悉貴公司以改良蒙藏路政增設交通機區爲宗旨鄙意亦極賛成己照來電轉飭廣布矣錫　沁 
[濟南剗違哈兩覆電]  
　　蒙藏交通公司籌辦處公鑒電悉諸公以五族平等主義通利輩藏民乞前進共此并矢宏志鋭并宣美意俾衆咸知特此電復剗達哈兩 
[熱水儼然禍胎]  
　　閘北永順里木匠孫子明前日因與金杏寳爭用絲厰内放出熱水被金用木棍睢傷腰肋當由孫妻鳴崗警將金拘獲並將孫舁至一區請驗卽經張區員預審一過遂解警務公所因孫傷在内部警法員驗訊之下判均開釋孫妻以伊夫受傷甚重有寛莫訴抬至公立醫院求治經醫生驗得傷勢匪輕卽函致警法員凌公鋭請提兇手究辦詎金聞風光逸昨孫妻復抬夫至所鳴寃奉諭緝金到案訊辦 
[濳安救火社選舉記]  
　　本城十九舗濳安救火社係由王星泉郭聘之等發起籌欵組織現己布置就緒於陽曆四月廿六日午兩時就本社開正式選舉大會各會員到者三十餘人當衆開筒計舉定會董六人評議員十二人推舉領袖員三人書記員二人幹事員四人調查員二人司月兼會計員四人茲將常選人票數及推定袖領等員名照錄如左（會董）王星泉六十七票　郭聘之五十票　陶寅康四十五票汪掦娇三十五票　曹頌孚三十四票　冷子聽三十票（評議員）朱松溪廿九票　張星甫十三票　郭襄士十票張秋聲十票　張希陶八票　周獻臣八票　唐詠茗七票　潘調卿七票　孫守伯七票　應子守五票　張鍾保五票　孫筱亭五票（附推舉領袖員）程仲康　陶寅康　冷子薌（書記員周榮仁（調查員）汪稷香　沈吉甫（司月兼會計）安定與王葆仁　朱松溪　陶寅康　通信處設立道前街奉泰米號内 
[農業促進會之談話會]  
中華民匣農業促進會昨在後馬路　音閣碼頭三十四號事務所内開第一次談話會公舉楊葉候先生爲臨時主席丁辛垞君爲臨時幹事長張養儒賀慶澂兩君爲臨時書記員孫功甫君爲臨時會計員午後三時在滬各會員齊集會場由臨時主席報告緣起遂將章程草案逐條研究詳晰討論内有數條分别修改迨全案通過散會己鳴鐘七下矣會場之秩異當整肅當開會時有來賓江南實業學堂畢業生江灣畜植公司總經理等十餘人先後參觀簽名入會 
[不吸卷烟進行會紀事]  
　　昨日午後二時虹口三元宮地方開不吸卷煙進行第二次大會到會一千餘人萬國改良會丁義華先生適於開會時蒞至首由周谦生君報告開會宗旨繼由丁義華先生演説余乃美國之人同是共和國民不分國界所謂四海之内皆兄弟也中國受烟之害首推雅片次香烟鴉片消費每年四千萬香烟每年消費三千萬民窮財盡都爲此烟財盡則不道德事從之而生余願幫同進行勸戒助此中華民國爲第一等國保道德保財源吸要同心協力聯合做去必有成也次尤惜陰君謂民軍起義首除苛捐其實即爲民除害也今者香烟日盛其害更甚彷彿捐錢買病目眩頭暈人吸一盒每年十八元折米兩石不見矣蚤之吸人血覺得痛癢香烟之耗血甚於刀劍如水之漏則魚不生如財之竭則命絶可勝怕哉次宣導會員曹梅墅羣言　用之不可省衣食住皆有　之物也香烟則害血傷身費財之物莫謂費小而不惜不知近來國財困難各處荒歉窮上加窮應急爲補救其法宜勸未吸者永遠不吸己吸者從速戒除禁止兒童婦女一概不吸則中國之興可以立待次劉保昌言革命以後以勸戒香烟爲第一要事要快卽有英美烟公司沈佩蘭君報告深表同情願力勸公司勿售此種毒物衆遂歡迎至應接室以盡　　之　云 
[錢業定期改用陽曆]  
　　上海縣民政長男爲出示曉論　業奉上海民政總長李照會内開奉滬軍都督陳令開　　上海農工商務駐辦處王震函以改用陽曆一案由處函致總商會　轉屢各錢業遠卽照改以表大同茲據總會復稱業己刷印改曆通告分致本埠各業及各埠各省總分會嗣接各處復函咸　　意　本埠各錢　刻己議決准陽曆七月一號爲實行　曆之始　請令行上海民政長及滬南閘北市政廳出示曉諭俾衆周知爲特抄錄總會來函附呈察核除登報通告外務求　允衆商之請令行民政長等出示曉論以期一律而免紛　專情（中略）查改用陽曆一事前奉前任大總統孫現任大總統先後命令本縣各署及地方一切團體早經實行　案惟因商業習慣沿用陰歷一時不易更改是以由上海總商會通告各埠各省總分會協議一律辦法茲奉簡因合行出示曉諭爲此示仰合邑實業界暨居民人等一體知悉 
瑣聞 
[城内]  
[審判廳牌示]  
　　照得本廳錄取承發吏節經補傳在案茲因缺額一名查有備取邵繩武可以挨補限本月二十九日上午十二名鐘前邀同殷實舗保來廳塡具志愿保証各書以便委派如届限不到再照名次傳補希卽知照幸勿自誤　爲示遵事准駐滬交涉使温移送泗源號司事司徒請追恒興號主易雅平貨銀不還一案附送票詞到縣查民刑訴訟規定必須當事人親自來廳購狀繕遞方能収受爲此示仰該商司徒榮自行來廳遵示購狀繕遞聽候核辦勿違 
[都督府批示]  
　　南北市花業代表沈惟耀等呈批呈悉據稱洋商設立棉花檢驗所由於鄕户　水求售而起是令其取消必先有使洋商充分信用之道然後阻止方有效力查該所檢驗非直接檢驗鄕人零星求售之物乃檢驗花行轉行出售之物歸罪鄕人似非實情由該行自行設立安能强洋商之必信令飭實業司長會同總商會妥議取缔方法嚴訂罰規由該同業公同遵守再行咨由通商交涉司據情向洋商交涉可也 
[私刑吊打]  
　　己故前果育堂董吳渭用之孫吳國卿卽吳榮泰因在曹家渡地方九果園中將顔仁順之妻李氏誣良爲竊私刑吊打受傷爲氏夫顔仁順投上海檢察廳呈訴由廳長咨請穆警務長帶同巡警將吳拘獲抄出洋槍一支連同帮兇之徐小毛等一併帶回昨晚由廳長康允之君親提研訊李氏供在吳處爲傭己久主人性本兇橫前經収過改過局釋出且每至夜聞手持洋槍亂放平日又武斷鄕曲人皆側目此次主人失去黃沙古式花瓶四個疑氏所竊不由分説先將氏送至曹家渡裁判所請究因詢無証據不收因之主人不悦將小婦人帶回九果園内私刑吊打不給飯食逼令認交小婦人抵死不認復被陖令徐小毛王炳泉李阿弟到來帮兇以致頭面手足等處受傷嗣由氏夫得悉赴案訴蒙提出叩求伸雪顔仁順供爲漆匠住城内計家弄妻在吳家爲傭此次實被無端被誣私刑吊打經人報告得悉往查屬實是以投案呈訴叩求究辦張君驗得該氏受傷屬實命傅吳上堂詰問吳供稱因失去花瓶四個詰追該傭婦不肯承認送至曹家渡裁判所不理是以略責官以既己裁判所不収爾可來本廳控告不應私刑吊打喝令跪供吳尙崛强並稱卽照私刑亦不過罰金而己併謂有家資三十萬何妨照律判罰質之王炳泉徐小毛李阿弟供均由吳喚往餘皆推諉官判吳榮泰係現行犯着監禁帮兇之王炳泉等着収押再行候辦顔仁順夫婦令退 
南市 
[迷路小孩]  
　　西區查獲迷路小孩梁阿毛送由裁判所供年七歲家在浦東爛泥渡母亡父爲木匠是以寄養拱宸門内親戚家出外買物迷路奉判留候查傅屬人認領 
[盜賣花衣]  
　　新場鎭高隆昌花行主高慶淵至裁判所控被買頭浦牧舟經賣花衣六包延不付價一案昨奉集訊浦供此花由船户康阿三裝出歸倪三園經手本上新公茂無如悞送老公茂被人盜賣在怡和花行其價由挑夫顧小桂倪炳千等三人収去迄無下落曾經呈控有案倪三園供同判浦交保將倪帶出限將顧倪二人交案并諭高邀同康阿三候質 
閘北 
[火一]  
　　前日午後閘北楊蔡石橋某姓草屋内起火因該處均係草房一時盡着雖經救火會竭力施救何如火勢猛烈致延燒草房二百餘家亦可謂浩刧矣 
[火二]  
　　閘北西街長春坊二十九號居人前晚三時忽爾火起當經救火會到場救息共燬樓房五幢事後一區張區員查得起火之家保有火險派警往查訴早逃避矣 
英租界 
[敢死隊忽遇仇]  
　　前吳　光復軍敢死隊特别調查員沈斌才日前禀准銷差回籍詎離上海不遠卽被分人用刀戳傷並將雙目挖出血流不止痛極倒地旋由路人雇車送至英租界山東路仁濟醫院請爲醫治然爾目己失終咸殘廢矣 
[伴婆不小心]  
　　伶人小雙鳳（卽湯香雲）之妻湯李氏因與己歇飯司何松元私識將衣箱運出縱火滅跡當鄰人將火救息報請捕房將李氏與何並寄贓之法界小客棧主婦周陳氏一併拘解公堂訊實判陳氏押女所一年李氏與何分别各押三年在案茲因李氏在押患病送請醫院醫治詎伴婆劉吳氏太不經心前日竟被李氏乘隙逃逸該伴婆當卽禀明關讞員業己諭飭各捕房中西探捕一體留心偵緝矣 
[竊鑽石]  
　　　春呂小鬼子因竊洋東台　司値洋一千元之　石金銀器具光逸經該洋人報靖捕房飭緝未獲昨由卜總巡開明呂之年貌藉貫通飭各捕房中西探捕嚴行偵緝務獲解究 
[調查書場]  
　　老閘捕房捕頭以四馬路一帶書場房屋一律竣工業己次第開唱恐該書場等未向工部局捐照先行開張昨特派探朱阿巧前往逐户調查矣 
[小販被罰]  
　　小販王福林張如山陳阿三昨因肩挑菜蔬沿途喊被二百八十一號印捕查見以其有遠定章一併被拘捕房經捕頭詢明着各罰洋一元充公 
[又是一群竊賊]  
　　南京路謀得利洋琴行失竊値洋九十餘元留聲機器又北京路十七號某西人家失竊値洋一百餘元之草帽等物又湖北路天興棧被竊値洋一百八十元衣物現洋業己分别開單報請捕房飭探偵緝矣 
美租界 
[逃犯圖竊]  
　　西牢押犯王連生前因患病送海能路醫院醫治乘隙脱逃己誌前報前晚王復至匯四捕房境内圖竊被捕拘解捕房飭探指認屬實押候究辦 
[无妄之災]  
　　徐協興在吳淞鎭開設西酒店前日下午來滬探親九句鐘時在百老匯路二百七十三號某錢莊兑換鈔票五十元途遇某國水手二名揪住痛毆洋被刧去當報捕房捕頭諭送同仁院醫傷再行查辦 
法租界 
[騙烟土]  
　　法馬路志大烟膏店主蔡子明至棋盤街源大土行騙去雲土兩箱計銀三千二百兩一案前日捕房將拘獲之店夥陸杏卿及供出之同謀正興洋貨主夏寳順之妻夏葉氏一併解訊源大主戚鳳樓投稱被騙情形詰之陸供在志大爲桃烟夥計蔡子明事前允給各夥銀一百兩後向索銀人己不見實未知逃避何處當時源大出店祁小鶴送土至門口蔡卽着人將土送與客人蔡卽持莊摺僞稱赴錢莊出立莊票詎竟一去不返詰之夏葉氏供實不知情新讞員判婦與陸収押候補提蔡夏再訊 
[騙銀兩]  
　　李寳仁前遣張文才代表控蕭和卿假合做礦務生意爲由在某處被騙去銀二千餘兩一案經公堂訊判交保料理嗣因日久未了原告一再禀追竟抗不交案故將保人葉　山傳訊據稱蕭實有事出門請予展限張稱蕭實在上海終日花天酒地務求着保交案訊追　裁判領之 
[童孩迷途]  
　　童孩邱廷福身穿單布衫褲裸足無鞋因迷途由公堂判送潮州會館請董事安插等情曾紀前報茲經該館董事察得該孩係是大浦人並非潮州籍故不収仍行帶回請公堂示核中西官會商候有廣東輪船再行資遣回籍 
來函 
　　　啓者去年伍秩庸先生創辦愼食衛生會普願同胞共登仁壽荷中外贊成夏秋之間委鄙人隨同辦理勸戒纸烟開設素館等事竭盡棉力以兾無負先生一片婆心奈自民軍起義以來先生代表國民調和南北以致衛生各事無睱兼顧然鄙人仍當體先生救世之心爲同胞共謀幸福因念上海四方雑處時疫流行貧者無力就醫竟至坐以待斃此問雖名醫林立率皆醫資昂貴又多自高聲價出診或至夜深至急症不能入待鄙人竊有憾焉爰商求滬上名醫丁福　先生等俛念時艱組織醫會輪流送診以拯流亡適丁先生善與人同慨然允許并承王賡伯先生竭力贊成遂租定四馬路中南西安坊二百廿四號高大房屋設立衛生醫會准自陰曆三月十五日起按日上午九點鐘至十一點鐘下午三點鐘至六點鐘分别送診無論貧當概不取資并酌送貧户丸散且於本醫會門首添設茶亭備置藥茶俾往來負販得以飲免染疫另備本山淸茶安排亭左庶解行役奔馳之渴藉安鄙人待學稼團之忱如遇我皖同鄕以及極苦小民與勞動軍人萬一病重不能就診亦必設法陪醫前往診視早晚不拘隨請隨去一切會費統由鄙人獨任不另募捐雖杯水車薪雖　普及然亦聊盡個人之心力而己新安金文蔚啓 
[謹將擔任義務諸大醫家列左]  
　　無鍚丁福保先生（内外科）太倉王賡伯先生（内科）嘉興張頤卿先生（外科）蘇州潘滄泉先生（内科）浙紹丁星純先生（喉科）蘇州吳菊舫先生（内科）蘇州蔣雲洲先生（糼科）浙紹王秋笙先生（内科）　源兪梓良先生内科）蘇州楊伯蓀先生（糼科） 
　　敬啓者市政廳之設有區董本不合制因前自治成立暫爲推　　某等不才謬承推舉既爲公民代表自應將地方公益之事力盡義務自市政廳設立以來所辦各事區董毫無知覺更雖立言參酌對我公民殊深惶愧曾以自治公所取消多日一切帳目尙未宣布及現在各區籌辦路燈清潔事宜并市政廳設立參議處三事公函迫求查無聲復某等既無參議之權又無詢問資格形同贅　深負公望除將告辭情形呈報都督暨民政長外　貴報登入來函一門俾告閘北　界另舉　能共謀地方幸福某等不勝禱祝之至　趙紀全吳子敬姚仲範徐宇君朱榜生　鯉　　逸士顧維章謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[騎墻黨人傳　仿五柳先生傳] [  愛]  
　　黨人不知何許人也亦不詳其姓字常騎於墻頭上因以爲號焉見人發言不一宗旨好作官不論何職每有好缺便欣然就道性嗜利材短不能常得前淸知其如此曾許爵而招之得官輙貪期在必富既富而退曾不吝情去留訕笑譁然不顧顔面吹牛拍馬兩不落空便如也常以滑頭自比頗示己巧出爾反爾以此自終贊曰乖人有言不齗齗於專制不拘拘於共和其言茲若人之儔乎中立不偏以行其詐淸廢帝之民歟中華國之民歟 
[妓女控嫖客漂帳詞] [  侍仙外史]  
　　控爲抗欠嫖錢伏求追究事切妓等聚居海上交結風流仕宦縉紳入室而客以上　沽屠闤闠有錢亦人盡可夫燕婉是求總期後好雉媒苟合亦是前緣苦海内尋歡樂之天事非得己勾闌中本利慾之藪人所共知以此肉爲生涯雖毫毛必計較好酒好菜無錢不行買粉買花非錢不可六十文呌差墊出三分利帶擋掮來何堪燒盡路頭到此都成空手摀兒愛鈔乃責打之不饒蟊賊何知眞寡情而忘恥爲此瀝情伏乞大都督俯賜鑒核恩准比追深維女失其身事多可憫儆彼士贰其行人之無良庶看蛺飛而重來悉出鴻恩之所賜戴德上呈 
[奴隸銘] [  伏櫪子]  
　　職不在卑有勢則名品不在賤有錢則行斯是奴隸惟吾德馨馬屁動主速牛皮欺人靈談笑有走卒往來多家丁可以恃主威吸人精無法律之在目無道德之現形北非埃及種東亞印度人奴隷云何苦之有 
海外奇談 
[鍾愛於狗] [  頌斌譯]  
　　法國文學博士夢特納生平喜畜禽獸計去年畜養禽獸之費用有法金一百萬元之多其禽獸中尤以美狗名闢老脱者最爲夢特納君所愛玩此狗毛白如雪體大如骡慈善如羔羊靈巧若猿猴夢特納日夜教以言語及各種游戲闢老脱稍學卽能故夢特納君常對人自伐其闢老脱之可愛甚至與之同食同臥出必携之偕行法國富翁華盛德君見之願出五千五百法郎購之而夢特納君終不肯也乃今年二月二十九號闢老脱以奔走過度重致勞傷夢特納立延獸醫治之無效而死夢特納涙下不止爲之夜不安寐食不甘味者累日是亦奇矣 
尊聞閣詞選 
[如夢令兩闋　春日書懷和高仲慧女士韵] [  瘦蝶]  
　　簾底笑呵雙手禁得春寒時候薄酒不澆愁空對韶華搔首腰瘦腰瘦還念伊人安否 
　　散步綠陽陰裹一闋新聲閒倚緩緩祝花開陌上踏歌初起疑睇凝睇雲　遠還鄕里 
　　按女士相憶之憶字在詞中應入仄聲故僭易一韵質之女士以爲何如 
[醉後漫興] [  定耕]  
　　看來世事盡茫茫壽命同勞問短長對酒當歌懷阿瞒有花直折慕秋娘尋歡莫待吟髭白照影漸嫌短鬓蒼日日客中謀一醉他鄕原不異家鄕 
[慰友] [  定耕]  
　　東風河畔草靑靑柳暗花明夢不靈此夜客中愁欲絶杜鵑聲在雨中聽 
　　樱桃楊柳遠山靑金屋藏嬌閻尹邢此福果然修得到不須愁唱牡丹亭 
雨絲風片夜沈沈舊恨新愁似海深未免有情難遺此世間誰是押衙心 
　　裴航搗藥遇雲英自是仙緣在玉京月下老人今更老赤繩亂繫誤蒼生 
美人有恨美人知懶上妝台懶畫眉一片幽情描不出長相思與短相思 
　　相逢無語轉凄然底事痴情比石堅何必輕生求早死兩心相印是前緣 
　　數載遲徊春復春良緣坐悞百年身紅顔命縱桃花薄幸遇千金買駿人 
　　鳳泊鸞漂又一春新詩一讀一酸辛司動自是多情客愛護如花薄命人 
心直口快 
　　某校董爲其亡父入祠令校内停課二日所有教員暫時請出以校舍作客舍可嘆 
　　學生邀求上課某校長非特不允且勒令排隊執紼可痛 
　　入祠之日某校董往松江延請軍樂隊八人以壯觀瞻可鄙 
　　軍樂隊一到某校董傴僂出迎事奉惟謹可笑軍樂隊下榻校中擅作威福或遊行市上鼓角齊鳴引觀樓頭婦女可殺[  楓溪介塵]  
戲攷[  健兒]  
[雙跑馬一名大賣藝]  
　　張三夫婦俱善拳術而家甚貧張三乃留妻守家浪跡江湖賣技度日久之家益貧困不能舉火妻亦出門賣技藉以探訪丈夫消息彼此相値以睽隔多年竟不相識張亦見婦之裝束舉動與己相 
 
 

Page 11

 
 
類不覺技癢與較優劣張藝不敵婦大爲所窘問其姓氏知係己妻不勝傷感張亦告以己名并述歷年狀况相對欷歔泣數行下即合夥雲游不知所終此劇須武旦武丑大獻武藝旗鼓相當拳棒觔斗各極其妙乃令人色舞眉飛現在首推大舞臺每演必配以劉坤華草上飛龔雲仙雲中鳳而名爲四跑馬武丑武旦所獻諸技出色驚人中間又插水火流星穿火球更形熱閙至於手脚之靈活身叚之敏捷猶其餘事近久不見排演殊爲憾事 
小説 
[短篇紀實影戲園] [  鈍根]  
　　汚泥溝之西有影戲園焉破屋數椽孤立矌野燈火點點遠望如燐每當黃昏之際痴男怨女相將競入列坐破木椅上飾其詞曰看影戲 
疇昔之夜余令身往窮其異至則敗廳一事男女塡塞己满但聞廳内怒潮汹湧余甚訝之手掀舊布簾即有一人自黑暗中引余入摸索良久始得一座穢氣薰蒸香烟刺鼻初入時腦昏昏幾暈漸亦安之 
余以爲影戲必靜觀而此中乃萬聲齊作有機器聲有軍樂聲有涕吐聲有談話聲有喝采聲有小兒哭聲有托盤小販買雑物聲有婦女買糖食水果聲有嚼甘蔗聲有香烟誤觸人衣彼此爭詈聲有婦女手中小孩被陌生人調弄聲有少年游語婦女佯罵聲一切諸聲不能盡述余至此始知適所聞之怒潮汹湧聲其組成甚複維也 
影戲畢燈始明則見有西裝少年數十人草帽金鏡口啣捲烟往來人叢中如穿梭左顧右盼此傾彼軋謔浪笑傲無所不至 
台相女伶出場演拾玉鐲妖腔蕩語哀絲豪竹少年等亟喝采如發狂或吁吁如鬼哭或嘔嘔如牛鳴或呼曰好妹妹或呼曰我要來了然其目光不在戲而在座中之婦女婦女亦有時而觀劇時而觀少年者斯時台上台下醜態百出余大笑而起趨至門外一陣凉風透腦而醒回憶所遭不啻游地獄歸也 
 
[摹仿西人七細腰法] [  鈍根]  
[短篇小説倫敦君子（續）] [  龍]  
　　此函署名爲前者致書人之妻外有小鐵箱一具箱面標明中置緊要各物件蓋此小鐵箱者乃向之藏諸密室者也銀行中人覩此大驚不明其從何盜出急拆函細視則事迹嬌好備言其夫本欲來密室内面述盜者何人來去何自乃諸君不能推心置腹日夜以警察守之意將捕捉故不果來抑知能於鐵室之中來去自若豈警察數輩所能防備今特將前數夕取出之鐵箱奉還以見警察之無用内儲各物一毫不取倘不以前信爲無稽不復疑忌則請於今晚復如前約在室相叙幸勿自誤 
　　衆人閲書畢愈各驚疑而欲窮其異且杜後禍遂於衆人中擇二人如約候之二人入室篝燈而坐至夜半仍寂然無所見聞二人恐蹈前轍殊深焦悶因竊竊私語曰所約又虚矣語未畢即聞壁間有人應聲曰勞君等久坐余固知君等不耐矣然欲余相見諸君等將燈火熄滅余另携有亮子來也二人聞言驚愕四顧則室内了無人影乃問君在何處其人曰近在咫尺兩君自不知耳二人愈驚急求出見則應聲曰如不息燈又虚此夕矣二人無奈熄其燈乍聞璧間啟扉聲旋見一人持燈冉冉而出其燈光向外射故室内明如白書而其人之面目則黑暗難辨兩人燃火燭之其人急縮壁扉亦閉二人趨前細審無迹以手捫之亦光滑無痕疑爲神再求出見其人曰兩君無信相見胡爲二人乃指天自明誓不圖害其人復啟門出不似前者之自蔽脱帽向二人致敬二人不敢怠慢亦如禮答之乃謙遜並坐細視其人年可三十許貌殊良善問其何術得此則笑曰二君不須驚疑苟相告毋相害也兩人齊聲曰頃己發誓何敢或忘其人遂歷言顚末（未完） 
 
 
 

Page 12

 
 
   
 
