# 1884 - 149 - 4904002

 

Page 1

 
 
[請各處名手專畵新聞啓] [  點石齋主人啓]  
　　本齋印善畵報月凡數次業已盛行惟各外埠所有奇奇怪怪之事除已登申報外能繪人畵圖者尙復指不勝屈故本齋特請海内大畵家如遇本處有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入畵報者每幅酬筆資洋兩元其原稿無論用與不用概不寄還畵幅直裏須中尺一尺三寸四分横裏須中尺一尺六寸除題頭應空少許外必須盡行畵足　居姓氏亦須示知其畵收到後當付收條一張一俟印入畵報卽憑本齋原條取洋如不入報收條作爲廢紙以免兩誤諸君子　不吝敎也特布 
[本館告白]  
　　松江華亭縣南鄉某姓傳得有逆子栻繼母一案業已經官訪聞飭差傳提該姓宗隣并拿逆子以憑澈究又聞其父自　實係病死並非弑逆各等情本館以向無訪事人在松江况案情重大未敢以傳聞之詞率行登報兹聞　無恥之徒假冒本館訪事人在松有招摇撞騙情事殊堪痛恨倘果有此等棍徒假名誆騙務請扭交本處地方官一面函致本舘轉請官憲按律懲辦特此布啓 
[第三號畵報出售] [  申報館主啓]  
　　啓者本舘印行畵報兩次蒙海内君子同聲許可購閲者踵趾相接應接不暇兹於月之初四日出售第三號其中繪有李傅相與法使福尼兒議立和約圖並曾襲侯小像閲者定以先覩爲快焉再外國典禮華人罕有見聞今者馬達加斯加國女主舉行冠禮一時儀衛盛陳萬民瞻仰苟一寓目不啻身游其國爰亦繒以成圖編入下次第四號畵報出售此布 
[論修治道路書晉撫張香濤中丞疏後]  
　　自昔本有平治道塗之政道里弗除地方官之恥也况目下泰西各國通商往來者日益衆西人於道路一事最爲關心凡在通都大邑以及各處通商碼頭無不一律修治務求其坦蕩而後快卽如上海一隅城内與城外判若天壤洋塲一帶無諭爲法租界英租界美租界街衢平坦車馬便於往來略有凹凸隨時興修來往行人莫不嘖嘖稱　而城中卽不能然嘗有西友與余言及有西官某進城拜會華官肩輿而往一入城卽覺道路偪仄氣味熏蒸行至半途胸間作惡不能復忍嘔吐狼藉從此之後不敢復入城中又有某西人初次來華聞京師爲輦轂重地冠常所薈萃欲一遂其瞻雲就日之心於是附輪北上入都觀光乃一至京城卽見道途不平車行時有磕撞而且馬騾之糞晴則經日炙而成塵偶有微風飛颺撲面養衣沾體穢污不堪一遇天雨則通衢悉成泥淖陷足下尺許濘滑不可行乘興而來者不覺敗興而返自後遂不願再至都中出爲人言猶攅眉蹙額不已以爲正不知中國之人何故而競趨於穢地也噫此獨非中國地方官之恥哉昨閲邸抄見晉撫張香濤中丞所奏四天門曁韓侯嶺道路修治完竣一摺而知中國之留心道路者固未嘗無人也四天門毗連直隷東自直隷榆次縣什貼鎭起西至直隷獲鹿縣土門口止計首尾連亘三百八十餘　除四天門外如白王莊微水鎭甘桃驛芥泉驛紅泥坡等處莫不土石相間險隘難治現經晋省獨力認修或專用石工或鑲以石砌或護以欄馬山之峻者塹崖劖壁以益其寛岸之狹者培土累石以增其厚道旁開渠以洩横流隨處作橋以通車馬而於并陘南關東天門靑玉峽測口驛四處尤爲用力艱苦前者井陘南關石橋損壞行人須涉水四次方至官道今自南關外至東坂底止創築石堤六段其長五里有奇屹若長城永免厲揭之苦東天門旣將舊路石工重修完整地勢過於陡峻行旅尙多畏阻另於康南山麓創開新道計長七里有餘高下聽民所由其青玉峽一叚兩山夾峙以河爲道山雨暴漲時往往漂溺人畜無所逃避今於兩岸砌成石磡中實碎石沙泥融以油灰　挽牢固義井至測口驛一叚灘路紆回涉水者十二處夏秋之間亦虞山水之惠今築石堤二里内則因山開道外則築壩護堤堤内樹桑堤外植柳可以方軌行車凡若此者皆香濤中丞神明獨運其於古平治道路之政盖有獲焉此舉創於光緒七年七月前撫衛靜瀾中丞任内而成於今年三四等月曾沅帥又創爲以工代賑令湘毅軍與撫標練軍分段認修統共費銀不過三萬數千金而冠蓋往來任載絡繹車駝無傾踣之憂人畜免漂溺之患從此商悦工來百貨　息於晉民生計裨益豈淺鮮哉顧余獨惜夫中國之大十九行省之廣而能關心平治道路之政者乃僅有曾沅帥與衛中丞創之於始張中丞成之於終而此外道路之蕪穢不修者盖不勝枚舉也其他姑無論矣京師爲首善之區宦海官山冠裳接跡况以通商之故各西官亦時復　京而其道路之蕪穢竟乃甲於天下此誠有不解者矣夫以晉省之道途其廣三百數十里而尙且力爲平治迄於成功京城雖大計其道里當亦無多或卽冠蓋出入西官往來之路擇其要者而修治一二處以晉省之費例之度亦不甚巨果何憚而不爲而甘貽西人之笑也乎若夫上海城内本不及三里之城七里之郭而居民之櫛比如此其衆一入城闉卽覺無可下足卽近年以來加意河道濬治溝渠而挖出污泥沿街堆放道路本屬窄狹而又加以泥積穢氣逼人又何怪西人之偶焉戾止者至於掩鼻而過也余因讀張中丞奏摺而不禁棖觸於懷也於是乎書 
[本舘接奉電音]  
　　昨由通州電局專發電音到本館有五月初九日諭旨二道謹敬譯登○五月初九日奉上諭御史文敬等奏甲米入城　延請杜弊端一摺城外各倉開放甲米出倉到門向有一定時刻豈容任意遲延據奏近來竟有遲至酉戌刻米車始行到門實屬不成事體着倉塲侍郎各旗都統嚴飭各倉及各旗員弁領放中米務當遵照限定時刻辦理如果有意遲逾卽着據實叅奏欽此同日奉旨鄭藻如補授鴻臚寺卿欽此 
[開河傷人]  
　　美國中路至南路相連處地名　那馬向用鐵路美人久欲思在該處開濬一河如蘇彞士河之例以便舟運甫於去年興工乃有自該處來者述及該處開河之事頗形棘手工資則極多而死亡甚衆竟無異於秋風掃落葉計三月之中死者已有五千人在該處作工者爲　人居多　其工資不顧性命成羣而來以補死者之缺來者多精壯之人而不久卽歸泉路殊可憫也其人由該處動身時作工者共有萬五千人據云恐一年之後必將死去大半且死後亦不能從厚殯殮惟意大利人在彼作工則頗能耐勞苦死亡殊甚翏翏亦可異也 
[運貨到港]  
　　昨得香港信息云沙答開地公司在北般鳥所出之貨近已裝載益利輪船駛抵香港行將發售 
 
 

Page 2

 
 
於人至是何貨物則尙未悉其詳也 
[擬炸沈船]  
　　初一日報登德國輪船名思朶順弗里泊於西貢港口爲廣東輪船所撞沈一節兹閲外洋新聞紙知西貢法官飭人至該船失事處測看無可撈救恐其有礙往來船路故擬用炸藥將該船身轟裂矣 
[煤氣傷人]  
　　鄉民入城見聞逈别竟有天地異色之勢不特中國爲然卽外洋亦有之昨閲美國報言有美國鄉間夫婦二人生平未嘗入城市某日偕至基加哥地方係一大城市該夫婦居城中兩日寓於大客棧日間遍處遊囑殊極暢適至晚歸寓將煤氣燈竭力吹息而不知當閉其火門也於　解衣就寢俄而煤氣從管中出漸積漸多將二人悶住比外間人聞煤氣跟蹤尋至其臥室破門而入則二人已不省人事亟舁至醫院療治恐難保無性命之憂也 
[外洋消息]  
　　昨日法公司輪船來滬帶來外洋新聞紙云各國商議埃及之事土耳其亦當與議但須將埃及所有一切事務均與商議並聞須在土耳其京城開議也又云前報曾述好望角相近之英人爲黑人所困求救於英國一節兹悉該處之英人已將黑人擊退矣又云法國攻東京之兵現已擬將大半調回先在　鳥尼恩地方暫息然後前赴馬達加斯加云又言法國輪船名東京已裝載軍裝兵士及造鐵路之物米由法國啓行前赴海防矣又云法使巴德諾脱啓行時隨帶法員名里乃同往順化將來巴德諾脱來華卽以辦理順化之任𢌿之里乃也又云曾襲侯現駐節於英國之福克司登地方而於三月二十九日曾遣西參賛馬君前赴巴黎斯不知有何要公也又云俄人自在本地種茶意欲俟茶長成可以不須向中國購買無如種茶之人未能得法所出之茶甚劣直與中國　下等者相將或者將來栽培得法尙可望有起色也又云英國戈登將軍在埃及以往復商議請示遵行頗爲不便故請於英廷得以便宜行事云又言英國大員華克爾商諸新問紙館請爲招人捐銀以爲救援戈登之費約計半日之間可以集英金二十萬磅自已先願捐一千磅云蓋戈君爲英人所愛敬故知樂助者多也 
[匪徒毒計]  
　　西字報登有倫敦本月初七日電報言偷敦深最密鎭有人用炸藥轟燬者三處又施各冷街上亦被炸藥轟燬一次壞物甚多傷人亦夥匪徒之計何其毒耶 
[貝勒建言]  
　　總理各國事務大臣郡王銜劻貝勒平日留心經濟凡涉洋務等書籍莫不悉心研究融會貫通故遇外洋交涉事伯頗能見微識遠洞中機宜聞近因中越法事條陳五欵得旨稱善内有一欵尤爲周密行將採用云 
[蘇里失火]  
　　昨下午三點鐘接蘇省訪事人發來電信云間門外渡僧橋起至小邾弄口止於午初失火焚至二點鐘始行救息計兩面共燒去十二家幸未傷人云按蘇滬相去約三百里平時民船往來約須兩日路程今因創設電報本館諄託訪事人如遇地方上有緊要事伯立卽由電傳音縱費信資亦所不吞故頃刻間便可傳　消息雖無費長房縮地之術而聚千里於一室亦足快人意也兹因蘇垣報信之速爰贅數語想閲者定　鑒之 
[莊主到案]  
　　本埠泰來錢莊虧倒經　　控奉蘇撫憲批飭臬司親提訊追兹悉莊主顧姓已經到案其股東吳觀察亦將認繳之三萬金陸續呈缴惟聞顧姓實妙手空空未識如何了结也 
[津郡望雨]  
　　天津雨澤稀少二麥黄萎難收徜再不雨大田亦將失色往年此際黄雲蔽隴麥收將次登塲現在長不盈尺無論不雨卽使小雨立霈亦只可爲雜粮地步設水災之後繼以荒年彼民也尙堪設想乎 
[菜麥登塲]  
　　皖屬各鄉菜麥近已陸續登塲菜油價漸跌至每斤七十六文洋庄每石售洋五元有奇聞俟菜子收齊油價尙須跌减云　 
[盜犯解省]  
　　杭州仁和縣屬之栢樹頭小鄉鎭也是處去塘棲不遠設有分卡派炮船防護之市中有某姓銀樓爲該處著名之店本月初二日夜間突來盜匪十三人明火執刃撞門而入鎗養震耳店主驚惶失措急升屋鳴鑼呼救隣衆聞金四面奔集喊聲震地齊呼捉盜炮船中兵弁聞　盡起亦升炮相應羣盜不知所爲爭先驚竄奈是處港汊紛多路途義雜兼之鄉民四路兠拿兵勇攔截要道以致盜匪十三人僅有四名漏網餘則盡被擒獲惟一人赴水而死次日將盜綑鄉解省有兩盜已受重傷以巨筐舁之而行不意途中死其一到省後又死其一解案時僅得六人趙邑尊刑訊後卽飭收禁待踏勘後細加研訊方可擬罪云 
[越餘聞]  
　　前報淅省餘杭縣动獄一事兹聞實係越獄拒捕緣縣中前因客民滋事將爲首之六人拿到後嚴刑監禁不米防範稍疎竟被越　脱逃縣中會同營汎四路追緝該犯等逃至一山卽有餘黨起而相應於是負嵎相拒且放槍炮有一哨官一什長皆死於槍火之下省中得信卽調城守營兵六百名馳往拿獲由太平橋登舟而去現傳得該犯業已拿住但未解省云 
[靑浦盜案]  
　　靑浦縣屬之朱家角鎭王紳家聞於初六日黎明有盜二十餘人破門而入动去衣箱銀洋等伯事主夫婦二人均被刀傷有一傭工因傷斃命刻已報縣請緝矣并聞失贓内有御賜珍物云 
[照錄洋務委員鄺君容階來信]  
　　啓者每閲文匯報肆意妄撰諸討人憎甚或於時務多所關碍不禁勃然有動於中特叙証其逞造謡言請照登貴報俾共斥之爲快自法越啓釁中邦力爲排解不休而各國未有輕爲置辯者誠以中朝威望赫赫凡屬隣封各安敦睦祗守局外之常規曾未聞横議之妄恣最可笑者上海文匯西報每逞臆行私常誹謗中朝作事及華人居心兾唆法國尋仇不已然詞皆莊誕可鄙童孺難欺復屢登其天津探事人來信欲　亂衆人心曲又許詞謂該信傳自華人未審是否等語試觀别報館主筆人聲望素著者肯爲此乎然今中法簡約立矣名押簽矣卽此便見文匯報所進計於法廷者俱難釋枉作小人之誚抑或者法廷見該報舘毫無譽望彼論及中法時事又大乘乎情理故鄙薄而不　之未可知也試將文匯報近日所登錄者援引數則以確証而顯斥之華三月二十四日該探事人由天津來信云前日李中堂接有電音報及岑宫保現居鴻化城法軍進攻之岑督統帶之兵盡敗又昨接電云岑督之兵被法人逐入鴻化城趕進甚迫宮保於　率兵自焚其城與别官同殉於烈炬之中抑此城被焚或因法人用開花炮攻擊突致起火難以撲滅亦未定云又三月二十六日天津探事人來信云粤海關税務司呢他令詣李中堂設計調停中法事聞該税務司與李中堂定議願以中國各　關作按由匯豐銀行借銀六百萬磅償法國兵費之説又三月二十七日登有電報云今日本館接有電音稱某親王溘逝同日天津探事人來信云李中堂現與匯豐銀行商籌借欵若中國賠銀與法國時并允不認越南爲　屬逆料中朝迫於如此辦理因法今據越南中邦不能不預備賠欵以滿法廷之意又云法國仍要奪據台灣及分兵駐紫南京務挾中國允其所取另要中國將黑旗黨首劉永福交出方肯彼此相安又三月二十六日文匯報主筆人發　云本館料法國不再爲中朝稍留地步法現遣公使來華並帶有戰艦多艘前進法人之得意天方啓之今中邦旦夕危岌彼民也亦似頓生異心矣又四月初一日文匯報主筆人又發議云中國因確然遣兵與法軍見仗聞法廷派公使前赴北京向中朝索償兵費且多調堅利戰船竟進此事速宜早爲之 
 
 

Page 3

 
 
所推法水師提督等原不欲向華　作難惟决計討賠軍餉若允其所取則已否則法提督等當必用武以挾求斯時也法人若以中國北爲握省要則向北省　奪若以中國南省爲利圖則向南省往攻若以中國中央各境爲佳適亦胥隨其所好云按近閲邸抄與上海各日報錄儘足證上文所引文匯報探事人來信各則俱是僞造之詞何以文匯報館主不究其所用非人屢以謊言惑衆反胆敢誣稱曾襲侯在外諸多謊説等語豈知曾侯對外邦所言中國事皆善於詞令未嘗稍涉誇詡况使臣頌美聖朝稱揚本國卽略增飾其詞亦本分宜然人情如是文匯報主筆者自顧何人乃敢妄爲置喙即又見文匯報去筆人以言語敗侮華人者不少惟言之無理殊足詫異其所發之議論有名華人爲鈍物一説又謂華人似盡信謊言者且常毁謗曾襲侯稱其爲多言而躁之欽差吾想此主筆人盡其職事所當爲足矣乃故爲此異説以曲詆華人使閲者刺眸聞者動怒每欲挾不平之心以攻擊之彼豈非鈍物耶文匯報東主曁主筆者大都是英國人也卽局外國之民庶也溯中國並非薄待法人而區區文匯報者竟欲力勸法廷爲難中國此其悍毒之大者也揆之情理庸有當乎四月十八日文匯報主筆人又云凡西國人祗循例欵待華人非有加意致敬於其間也寓滬各西人亦循例與華人酬應可矣且華人尙不識　例二字之實意西人亦未知華人將循例欵待字作何解説云子是華人試將循例欵待字爲之破其解西人所謂循例欵待是無諭其人官階年齒之尊卑均有施之者凡於某人不能不周旋又不必厚意周旋者常用之然所見駐滬西人多知禮節且多以禮欵待華人而文匯報主筆人所説如此料彼偕其同事等慣循例欵待華人未定吾恐此邦之人尙不屑與彼交　耳又見文匯報曾刻華三月初六日由英京大清使署叅贊官鳳儀來函云奉曾欽差諭貴館前寄呈欽憲日報數張請嗣後無庸再寄因不欲閲貴報等語○計美國及歐洲日報館有每日出一報者有每逢禮拜日出一報者其每逢禮拜日乃出之報所探聽之新聞多不察其　鴛但屬奇僻新穎事欵輙澗筆登之專以取悦無甚學識之傭工人等購閲官商及士庶端人每以爲不堪入目據文匯報所錄彷彿與同曾侯或因是之故無怪不欲觀之矣今特函錄數欵請登貴報者非欲於文匯報輕爲非議之實欲警醒該主筆人使嗣後無太易其言也昨因中法事貴報及本埠字林報與英京各日報每爲中國關注兹由貴報致謝 
[臬憲行程]  
　　江蘇臬憲許星臺亷訪於前日乘舟往閲海塘工程畢昨日仍回滬上小作勾留再行擇日回轅云 
[擬設狗會]  
　　聞得本埠西商擬於今年秋間開設狗會凡有豢養之佳狗均帶至會上以相鬥賽此會外洋本所常有今本埠旣開此會想華人所畜有韓慮宋鵲諸狗才亦可出而共賽矣 
[訛傳雷殛]  
　　前日虹口頭　譁傳外虹口霹靂震斃小工一名紛紛往觀及至外虹口始知該小工小江北現在各碼頭拾　過活不知如何驟然　斃旁人甚憐之因謂其死之速如遇靑天霹靂造言者遂謂爲霹靂震死謡至頭壩竟往觀者踵接於路市中有虎信不誣也 
[輪船出塢]  
　　招商局保大輪船日前在虹口耶松船塢修理已於昨早出塢矣 
[掌血淋漓]  
　　昨午後有蘇鄉人某甲在英租界大馬路中右手不知被何人斫傷鮮血淋漓在路報知西捕隨與同往指拿行兇人未獲不知因何起釁也 
[攫物防]  
　　近有游手好閒之輩每向店鋪以買物問訊爲名柔間攫物防不勝防實爲市廛之害昨據捕房地保粤人某至英公堂稱有操粤音者二人曾至義興齊京雖鋪欲買各樣鞋子揀選論價殊覺忽忙又有操粤音者三人内有一人手持書信突入該鞋鋪至　台前詢問乘間竊去洋一百四十四元而去買鞋者亦未成交該鋪立卽出外追趕獲住李其相一名堅不承認當交捕房　詰仍屬支吾及問得庽居泰安客棧　與同往獲到同黨四人據該鋪夥認明無錯又有法租界地方之乾大昌布號夥到捕房亦被假稱買布持信詢問竊去洋一百八十元聞得英捕獲到此種人爲特前來認明是實今將李其相等五人解案各失主亦已投質義興齋鞋鋪薄延齡申訴前因乾大昌布號夥趙春生供初有粤音者二人前來買各式布𤴓所付錢文沙　廣片甚多正在換錢又有三人亦操粤音闖進　内有一人至帳臺前遞一信上寫交送福昌大寳號詢問該號在何處等語乘間被竊去抽屜内洋百元已經固封欲交信局送往唯亭鎭之　茂布號者兼有臺面上之洋八十元及知覺追赶無着曾報法捕房查無蹤跡今悉英捕房破獲此種竊犯爲特前來指認李其相供粤人向爲洋行生理現住泰安棧是日路經該處被誤認遭拘王阿二林阿幅梁阿才費阿才等同供粤人皆爲洋行生理現均歇業居泰安棧共有八人並未竊洋哲副領事謂李其相等誆竊店鋪銀洋情殊可恨且該夥等旣已指認屬實豈容狡展請各判押二年交捕房收管黄太守允之 
[限期還欠]  
　　李王氏投上海縣控稱被張胡氏欠洋五百三十元屢索不還將妓女靜香抵押與我現在不但不還欠洋且欲將靜香領去故求提追欠洋等情前日經蔣明府訊問李王氏供訴前因明府質之張胡氏供稱我前欠李王氏洋九百元除還過洋八百元外所有利息等項核僅欠洋三百元並無五百三十元之多不意前日李王氏忽糾人將我女靜香拔去作抵况所欠半係利銀并求恩公斷明府問靜香供稱今年十四歲前日鴇母張胡氏因欠李王氏銀洋無付故將我抵押等語明府謂旣據張胡氏供認尙欠利息等項洋三百元着於一月内作三其拔還將靜香交保從良擇配不准賣　完案 
[拿獲私土]  
　　法公堂昨據洋藥局巡丁朱雲　姚福星稱禮　五太古碼頭北京輪船到埠拿到川土五塊并販私人張壽山一併送捕由捕解案翁太守詰之張壽山據供甯波人有友人在輪船生理故到滬尋之友人屬我携土五塊至玉露春茶肆守候詎被拘押實不知爲私土翁太守謂友人現在何處答稱諒回寗波翁太守着將土送洋藥局充公張壽山交保將友尋到再訊○又據巡丁郭來邦稱前日在南誠信後門拿到走私大土十只當將人贓一并送捕此土實是棋盤街中孚洋行華人陸阿榮之貨現聞所拘之華人已由捕房經人保去并有外國人出塲等語法捕頭謂此土係印度所産租界中不應擅自拘拿翁太守謂和約載明外國販運土貨概由躉船提貨若私自携岸卽爲私土理應完捐卽將和約檢出遞與繙譯官徐君觀看轉達捕頭捕頭謂此案已禀過領事於禮拜四再爲核理 
[説謊可惡]  
　　前報流氓類誌條内有搶去百靈鳥一事昨據張萬千投法公堂稱在醫士許壽田處爲轎班主人養百靈鳥兩隻於前月三十日早擎鳥在四明公所空地忽有六人將鳥搶去并剥并棉褂鞋子及錢洋等物内有一人頭上有癩痕一塊是以認得昨日遇見將其送案翁太守詰之解案人胡阿金據稱在蘇州錢大人處爲長隨初四日到申翁太守詰其錢大人現在何處答稱從天津回來於前月二十日抵申小住二十四日已回蘇城現在原籍翁太守謂錢大人在滬住永寳棧昨晚乘火輪船往金陵如何在蘇州胡阿金説謊可惡着管押嚴比 
[英界公堂案]  
　　工部局管理街道洋人好司稱有某洋人移居裏虹口鄉閬左近有坑厠臭不可聞查得是坑係鄉婦張錢氏者知照前來傳請差傳該氏着令搬移黄太守准飭該氏於昨晨投質好司申訴前因該氏供　償還搬　費洋二十元太守商之哲副領事依准照給○戴榮興稱駕而商遊獵船曾薦顧阿洪爲舵　豈知顧以怨報德在洋東處説我短處與之理論反將我頭顱打傷黄太守騐得戴榮興受傷屬實 
 
 

Page 4

 
 
隨將顧阿洪押候過堂笞　百板 
[法界公堂瑣案]  
　　天和錢莊主徐錦章控經手人王邦顯侵吞莊本一案疉登前報因莊簿上唐三和結欠天和銀二百數十兩嗣據王邦顯認曾欠唐銀一百兩許其扣去翁太守着傳唐三和到案以憑質對詎唐三和屢傳不到先挽人到堂翁太守以其可惡將到案人交保唐於昨日始行投到據供實未欠銀現在爲王邦顯賠銀請爲恩斷翁太守謂王邦顯管押捕房汝須與伊質對　將唐三和交捕管押候辦○前有西人在洋涇浜醉後坐東洋車被該車夫推至四明公　近處挖去銀洋四元四開洋兩個經巡捕與西人將情報明後因車士吳永仁欲到捕房領車捕頭着其將車夫交到據車主將車夫曹仁福送案并聲明車係租　楊上川由楊轉租與張文心張在粥店吃粥停車門首被曹騙去今將楊張等一併邀到等語翁太守研詰之下曹仁福不認推車更無挖洋情事翁太守着將曹仁福管押俟查明核辦○泰昌冰鮮行王子蘭禀稱向例凡冰鮮行販持本行洋票每票一元至　提貨魚船見票發貨然後　票到行取洋詎現在查出用過假票五十五紙當將販魚人胡阿順拘到詢知爲行中歇夥顧衡甫私刻冒用一併拘案假票送呈并將眞票請爲比較翁太守詰之胡阿順據供由顧賣票五張均已還洋並無分肥太守詰之顧衡甫據供此票在新開河買來翁太守復加研詰始供在靖遠大街成衣店樓上租有房屋圖印等物均在家内翁太守着將胡阿順交保顧衡甫管押飭法包探帶同往取圖印等物再辦 
[輪船來申電音]  
　　怡和洋行高陞輪船初九日由天津開行來甲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月初四日京報全錄]  
　　宫門抄○諭旨四道兩道錄前○大學士靈奏爲遵旨明白回奏摺○江督左等奏請准予實支實銷摺○粤督張奏委調署名員片○大臣永奏整飭營伍親加校閲摺○太常寺卿奕奏爲奏聞摺子○閩督何等奏揀署知縣摺○浙撫劉奏請奬勵並更正片○五月初四日刑部都察院大理寺侍衛處值日無引見○景善前往東陵請訓○張佩綸前往福建請訓○貴恒明安各請假十日○召見軍機張佩綸○太常寺題五月十三日祭關聖帝君廟奉旨遣本格行禮欽此○又題五月二十八日夏至大祀地於方澤奉旨遣載敦恭代四從壇遣全佑恩慶瑞興立瑞各分獻欽此○○翰林院掌院學士大學士奴才宗室靈桂跪奏爲遵旨明白回奏據實直陳仰祈聖鑒事光緒十年四月十六日丙閣奉上諭御史吳峋奏編修王濓及朱一新等呈遞章奏掌院學士有意阻遏一摺着靈桂明白回奏欽此跪讀之下慚悚莫名伏查向例各衙門代遞封章皆由該堂官公同閲看必其摺内無違悖字樣方准代爲呈遞今編修王濓一摺經該編修於本月十四日交奴才閲看已於十六日代遞其朱一新等之摺奴才詳加細閲有當此存亡危急之時一句因其語涉激烈諭令妥爲斟酌再行代遞並非有意阻遏所有奴才遵旨明白回奏緣由謹繕摺具奏伏乞皇太后皇上聖鑒謹奏奉旨已錄○○大學士兩江總督二等侯臣左宗棠福州將軍臣穆圖善閩浙總督臣何璟福建巡撫臣張兆棟跪奏爲船政員紳書役匠人等月領薪工請准實支實銷以歸畫一恭摺覆陳仰祈聖鑒事竊准軍機處字寄奉上諭張夢元奏船政局在工員紳向於例銷薪水外加增津貼等因欽此伏查閩省船政一局欽奉簡放大員總理並派道員充當提調以及遴委員紳分司執事均無議定俸廉得項所辦一切工程專事新奇初仿西法而創造繼循西法而變通非有聰明才智者心領神會不足以呈其能又非有廉幹勤愼者考事監工不足以收其效廣求博訪遴擇綦難在省候補各員中未能盡得其人不得不調各路之委員兼用在籍之紳民該員紳等勉效馳驅昕宵無間差事旣異尋常薪水自須優給且量館授食不能拘定官階卽隨同員紳辦事書役必勤必愼立法惟嚴應支辛伙亦不能不優子體恤此外尙有事所必需之欵如公幹委員盤費大小差船工食以及醫藥犒賞油蠟紙張一切雜費按之例章雖難造報而揆之事理實應開銷亦不能不准子動支免致貽悮但製船經費隨解貼水銀兩仍係收入正欵並非正欵之外别有羡餘以之提作雜欵名實似覺不符况船政係創開之局任人資格旣所不拘辛工一切例外從優亦非過濫旣廪稱事尤爲良法自當據實奏稱與其强符成例而津貼仍應外銷何如照欵動支俾造報胥歸核實臣等公司商酌擬上自總理提調下及員紳書役匠丁人等所有月支薪水工伙並一應雜費請旨勅由船政衙門逐一厘定奏明准子實支實銷分晰造册報部毋庸另提貼水作爲外銷津貼以期實用而歸畫一是否有當飭據福建藩司沈保靖會同税厘善後兩局詳請奏咨前來除咨部查照外臣等謹合詞恭摺覆奏伏乞皇太后皇上聖鑒訓示謹奏軍機大臣奉旨該衙門議奏欽此○○張樹聲片再廉州府知府蘇佩訓現因患病禀請開缺回籍調理所遺亷州府知府篆務應行委員接署查有試用知府黄杰操履清端才識明練堪以署理又新興縣知縣蔡德芳聞訃丁母憂所遺新興縣知縣篆務查有高明縣知縣岑傳霖辦事勤幹樸實耐勞堪以𨡑署該員岑傳霖任内並無盜劫已起四叅之案據藩臬兩司會詳前來除分檄飭遵並將該府蘇佩訓等患病丁憂緣由另疏題報外其蘇佩訓所遺廉州府知府係請旨缺相應請旨迅賜簡放以重職守臣等謹附片具伏乞聖鑒謹奏軍機大臣奉旨知道了欽此○○奴才永德跪奏爲整飭營伍親加校閲以收實效而成勁旅恭摺具奏仰祈聖鑒事竊查前因籌備邊防擬就押荒銀兩挑練察哈爾馬隊官兵駐於口外左近適中之地輪换訓練用資鎭攝而戢盜氛嗣因欵項不濟口外盜氛稍有不靖似應照常操演擬將換練馬隊官兵全行遣撤責令各該旗總管等官勤加訓練自撤之後隨時派員分翼往查庶　兵操練不致懈弛而餉項亦可節省等因具奏奉旨着照所請該衙門知道欽此當將換練之隊遵卽撤回繳飭察哈爾八旗總管一體遵在案奴才查口外旗羣游枚地方遼闊週歴梭巡緝捕盜賊最關緊要整飭武備演習技藝尤宜講求於平素操演蒙古之中仍寓弭盜安良之意伏查前項換練官兵已經練有成效者二千餘員名自撤之後迄今年餘僅倚各該旗總管等官督飭操演誠恐有名無實不爲認眞且八旂兩翼距口較遠勢有鞭長莫及若仍照前次之案札調齊集分翼教練兵雖易聚而餉項難籌如不隨時校閲勤加操演又恐日久懈弛前練技藝精熟之兵未免可惜未經調練之軍難收實效奴才再四思維刻下時事多艱未便專籌欵項調練蒙兵仍就各在各旗督飭操演若非親往校閲派員察看分别勸懲不足以資奮興而收實效現擬每年春秋兩季派官二員隨兵四名分翼往查閲看夏令水草暢茂之時成都統或副都統酌商一員隨帶官兵五六員名輕騎减從自帶行粮定期奏明出口親加查閲應需烏拉駝馬等項概不由旗預備以示體恤而免苛累每逢閲操兩翼官兵毋庸指地齊集各在各旗聽候校閲技藝嫻熟者分别奬賞生疎者勒限演習所有都統或副都統及春秋兩季泒往之員隨帶兵丁等應需盤費並校閲蒙兵奬賞等項每次計需銀不過三百餘兩此項擬由奴才衙門庫存軍需項下查照准銷之案核實動支併案報銷往來不擾各旗如此隨時查閲庶營伍不致懈弛蒙兵技藝可期精熟所有整飭營伍親加校閲以收實效而成勁旅緣由是否有當理合恭摺具奏伏乞皇太后皇上聖鑒訓示遵行謹奏軍機大臣奉旨該部知道欽此○○監放孫河粥廠賑務太常寺卿奴才宗室奕年跪奏爲孫河鎭屢被明火商民交困恭摺奏聞仰祈聖鑒事竊奴才監放孫河賑務七月之久目覩閭閻困苦情形日甚一日但求於民生有益無不竭盡心力見諸施行是以前於二月十三日具奏大順布舖突被明火搶劫一案並將顧二秃子通賊分肥各情附片一併請旨飭下順天府嚴密查拿盡法懲辦等因嗣聞巡捕營兵弁將顧二秃子並屢次犯案之積慣猾賊尹永兒等六犯拿獲送案尙有逸犯多名如果順天府督飭大興縣嚴訊追究不難於衆犯口中得有確據按名悉獲送交刑部　審從重治罪地方亦可期安靖矣乃於本月初八日夜間本鎭人合當舖復被賊匪三四十人均各手持火槍兵刃威嚇事主將首飾號房搶掠一空奴才官寓距該鎭半　許槍炮格鬥聲音直達堂壁次早親赴粥廠詢悉事主多有受傷幸團防巡夜更夫與巡捕營兵弁登時拿獲盜犯一名亦被札傷餘俱逃散並搜獲首飾一袋一併解交順天府收審奴才愚以爲前此大順布舖失事之後地方官如果體恤民隠自應購覔眼線協同捕盜營兵弁上緊尋蹤訪緝該賊匪等亦必聞風歛跡斷不至復有人合當舖被搶之案奴才風聞自上次布舖出有明火之案遷延兩月之久並不上緊嚴拿致積慣伙匪法外逍遥得尋故轍似此地方官一味姑息容籌置民生之休戚於不顧是何居心耶近畿一帶近日明火搶劫之案層見迭出若不杜漸防微早爲弭患該匪等明目張胆民不聊生深爲可慮奴才職司賑務地方公事原不應干預然目覩兇暴盜賊之充斥與閭閻困苦之情形未便稍涉迴護瞻徇緘默不言以致壅於上聞用敢披瀝直陳伏乞皇太后皇上聖鑒再奴才現駐差所繕摺後封固交奴才衙門筆帖式呈遞合併聲明謹奏奉旨已錄○○閩浙總督臣何環福建巡撫臣張兆棟跪奏爲揀員改署知縣員缺以資治理而重地方恭摺仰祈聖鑒事竊松溪縣知縣汪興褘調　晋江縣知縣所遺松溪縣選缺核准留閩揀　輪值拔貢人　到班適有拔貢儘先知縣李澤春親老事畢來　福建原省措　呈請就近先行禀到咨部核示未覆查照成案扣補將拔貢知縣趙中雋會題試署　准部覆以李澤春於九年四月十六日到閩應以到閩之日作爲到省日期業經行文知照所請拔　知縣趙中雋署理松溪應毋庸議其松溪縣知縣應另行更換奏補坐十二月二十三日等因當經轉行去後伏查拔貢班先知縣李澤春年四十六歲直隷天津縣廪生同治癸酉科拔貢朝考一等引見以知縣分發試用簽掣福建親老告近改掣山東試用期滿甄别代理濮州並署安邱縣制事援例報捐本班儒先補用丁母憂囘籍出外探親推資便道至京呈報起復照　核准復由京來閩措資光緒九年四月十六日到省咨部覆准在案該員李澤春才足有爲應卽查照部議奏署松溪縣知縣仍俟試署期滿如果稱聯另請實授至該員係拔貢　先知縣請署知縣銜缺相當毋庸送部引見併免核計叅罰據藩司沈保靖臬司裴蔭森會詳前來除咨部外臣等謹合詞恭摺具奏伏乞皇太后皇上聖鑒勅部　覆　行謹奏軍機大臣奉旨吏部議奏欽此○○劉秉璋片再查案准部咨議覆前任撫臣保奏辦理光緒三五七等年冬漕海運出力請奬各員内有應行查明覆奏再行核辦各等因當經先後行查在案兹據督粮道廖壽豐會同布政使德馨詳稱伏查各該員董等經辦光緒三五七等年冬漕海運均属始終勤愼未便没其微勞現在奉部行查覆奏再行核辦自應分别聲明仍請查照原保給奬又核於定章不符各員亦聲請攺奬並將悮列宫　及繕錯銜名各　均請隨案聲明更正等情造册詳請奏咨前來臣覆核無異除咨吏部外理合繕軍具奏伏乞聖鑒勅部核覆施行謹奏軍機大臣奉缇吏部議奏單併發欽此 
 
