# 1894 - 10 - 4907445

 

Page 1

 
 
[增廣新聞] [  申報館主人啓]  
　　本館今歳以来各處添設訪事友人博采　搜必詳必盡　　　聞山　　不啓收今者精益　精更復擴充篇幅几朝廷之渙汗臣下之　　　外之郵音民間之委語以及奇聞艷蹟佚　閒清一得郵　筒　登　讀廡幾　而且速無　　諸君子賜閱之盛　乎　布區區伏維均鑒 
[珍物助賑] [  申報館恊賑所謹啓]  
　　本館恊賑所承逺近善士擲下珍物囑爲變價以充德欵今　各物臚列於下伽辦者朝珠佛頭記念全五十元古銅大香爐二十元翠玉镯一雙　洋四元米南宮手卷高澹游山水一幅朱漁珊帖一部董其昌帖一部木板四庫金書總目一部計一百二十本戴醇士西傒松蔭圖手卷一輔　　希世之珍與火齊木難而鬥異藉作拯災之舉俾困麟嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[論挖堤之害]  
　　曲防之禁自古己然而小民無知往往專顧自己不顧他人但計目前不計日後此全賴地方官有以化導之否則禁過之道在於平時而不在於臨時至臨時而禁之則己晚矣今年六七月間順直一帶大雨兼旬大清河及猪龍巨馬　　水勢盛漲奔騰下注又因永定河南上汛漫口匯流竄入清河宣洩不及穿越南堤匯歸西淀水勢愈漲愈高河淀廣氏廬舍田禾盡淪巨浸七月十一日夜淀民聚衆將任邱縣婁堤地面之十里堤偷挖决口二道迭經河道憲嚴拿匪犯搶堵口門旋將决口處於八月十四日堵築合龍而挖堤之犯則迄今尚未就獲李傅相添派道員前往會同訪拿懲辦　下游之文安大城被水各村糧租早己停徵又從優籌給賑撫在上所以體恤之者不可爲不周乃竟結隊成羣赴京搆訟其中必有奸民誘逼同行近聞己將原告人傳案訊辦想究明確情定當按例酌懲惟直境沿河各處地多低窪每遇盛漲易被淹浸小民不安義命挖堤洩水貽害鄰封其罪固不可逭然使地方官果能實力籌防認眞緝辦小民亦何敢輕於嘗試故欲使沿河無挖隄之犯其責成仍在於官查挖掘河防圩岸律有盜决故决之分盜决者罪止杖一百徒三年故决者罪止杖一百流三千里因而殺傷人者盜决則减鬥殺傷二等故决者以故殺傷論其有抗拒巡兵挖隄决口糜帑害民情節較重者例内雖無作何治罪明文而舊案則有可稽也道光十二年南河龍窩汛十三堡奸民陳端等强挖分别擬以斬絞成案可援立法本己周備定例亦極森嚴直隸聚衆挖堤之案多係上游被淹移害下游或因河掟盛漲貽害堤外民田地方官勘騐查辦若係縣屬之民盜决本境之堤提犯嚴懲辦理尚爲易易其有界分兩縣一經扒挖此縣受害向彼縣查緝人犯而挖堤之民往往混推村衆承領無人卽嚴訊地保鄉長類多以釁起一時或黑夜無從辨别此等飾詞千篇一律爲首及帮同扒挖之犯每至無從拿解辦理殊多掣肘地方官於事前旣疎於防範挖隄之後又以挖堤之犯俱係被淹情節可憫之人類多酌量薄示懲儆從寛了結以致愚民益無顧忌紛紛效尤此直隸沿河居民所以有此積習一經被淹動輒聚衆挖堤以隣國爲壑也近經李傅相督同周玉山廉訪悉心核議嚴禁挖堤不在多設治罪之科條而在嚴定疎防之處分自時厥後直隸沿河奸民聚衆挖隄之案其首從各犯仍分别按律定擬毋庸另設科條而疎防挖隄之地方官但經决口過水漂没田禾財物者如將案内帮同扒挖及聽從糾人等犯拿獲過半兼獲首犯按律懲辦者免其議處其有獲犯尚未及半及首犯在逃未獲者卽照盜案以失事之日起扣限四個月題叅疎防四叅不獲將承緝州縣曁汛官降一級調用該管府道均照盜案督緝兼轄統轄之例議處如有殺傷多命者從重照致斃多命之例查辦倘係該縣交界鄰封關提人犯仍按隔屬關提人犯例以文到之日爲始限二十日内拿解如逾限不獲照隔屬關提命盜等案重犯分别擬罰俸降級如此議定處分庶幾各州縣自顧考成咸知儆戒遇案認眞懲辦但得嚴行拿緝按例懲辦一二起則懲一可以警百民間自然望而生畏又孰敢以身試法不但直隸偷挖隄岸之案可以少卽他處曲防貽害之風亦庶乎可以稍稍斂戢矣顧更有進者諺云水火無情今有人放火燒人房屋以圖乘勢搶掠此其罪正與决隄移害者無甚區别不過所害師人有多少耳决水害人者疎防之官當照四叅處分命盜重案從重叅辦則放火之案共輕從之官處分又當何如吾因論李傅相奏定疎防挖隄地方官處分一節而不禁推類以及之閱者富亦鑒此苦心也 
[本館接奉電音]  
　　昨晚本館得京師電傳上諭一道敬謹譯登○十二月初三日内閣抄奉上諭吏部左侍郎徐用儀著在軍機大臣上學習行走欽此 
[上林瑞靄]  
　　明年甲午恩科會試正提調官揀得龔副郎鎭湘擬正劉副郎思翥擬陪副提調官揀得李主政德炳擬正韓主政大鏞擬陪經禮部於十一月十二日帶領引見本日奉硃筆圈出甲午恩科會試正提調官著擬正之龔鎭湘去副提調官著擬正之李德炳去欽此按龔副郎湖南善化縣人同治戊辰進士現官四品銜禮部儀制司員外郎李主政河南河召縣人光緒庚辰進士現官花翎四品銜禮部主客司主事○十一月十四日冬至令節所有皇上慶賀慈禧端佑康頤昭豫莊誠壽恭欽獻皇太后表文及王公文武百官慶賀皇太后皇上表文内閣於十一日恭呈御覽奉旨知道了欽此○侍衞處寫知照事十一月十三日奉旨朕於明日寅正由壇内齋宮乘轎至昭亭門步詣拜臺上行大祀禮禮成後仍還壇内齋宮更衣用膳小坐出齋宮門天壇門進正陽門關帝廟菩薩殿拈香畢進大清門天安門端門午門太和門中左門後左門進乾清門至乾清宮辦事召見後出内右門隆宗門西華門進西苑門瀛秀園門至皇太后前請安侍膳侍戲畢出瀛秀園門西苑門進西華門隆宗門内右門還宮欽此○户部近准張家口監督祥榷使咨送本年俄商運往恰克圖回國之内地土貨茶葉等物經過張家口免稅數目造册送部查核由貴州司呈明堂憲簽稿存案備查聞所免之稅數在六萬兩左右緣俄商販運貨物己由各洋關徵收稅課張家口僅照通商約章憑單騐貨放行不再徵課云○兵部爲知照事武選司案呈所有六品廕生賈春澤等三員於十一月初九日帶領引見奉硃筆圈出六品廕生賈春澤彭祖壽鄭崇禮均著以通判用欽此欽遵到部相應知照吏部查照○内閣爲知照事所有本衙門具奏萬壽慶典事宜摺件改於十一月十五日會同具奏相應知照各衙門凡遇有應行廻避事件勿與同日呈遞○禮部爲知照事所有禮部筆帖式覺羅如樞病故遺缺奏請以候補筆帖式文堃擬補於 
 
 

Page 2

 
 
十一月十二日帶領引見奉旨禮部筆帖式著文堃補授欽此十三日述旨奉旨是欽此欽遵到部相應知照吏部户部正紅滿固山查照○松吟濤大鴻臚森於十一月十五十六兩日召梨園子弟並外串名優在東單牌樓王大臣胡同本宅内演劇兩晝夜並以旨酒嘉殽延賓欵客在廷王公大臣前往祝嘏輿馬僕從爛其盈門極一時之盛○鑾儀衞堂主事延主政等近奉堂諭所有明年甲午舉行京察本衞之堂主事經歴靜鞭官筆帖式等員應於本年封印以前造册註考咨送吏部覈辦除飭造該各員出身履歴食俸年歳清册外卽將上三届保薦一等各員及現在各員上届列入何等詳細開單呈閱以便訂期過堂分别等次塡考註册依限送部○廂曰旗滿洲都統固倫額駙符爲咨取事印房呈稱本旗出有公中佐領一缺應行咨取三四五品京堂科道郎中理事官員外郎侍讀副理事官頭二三等侍衞冠軍使雲麾使治儀正前鋒叅領侍衞发侍衞正副委護軍叅領鳥槍護軍叅領翼尉恊尉副尉步軍校等與本旗應升人員一同揀選相應咨行貴衙門卽於前項人員保送務於文到三日内開送本旗以憑辦理○户部内倉監督於十一月十六日開厫支放雍和宮弘仁寺等處喇嘛人等米石計放粟米四百八十餘石俱以大車載出卽有糧行人在此購取每石約值松江銀二兩七八錢購定者立將米袋卸落另雇車輛裝運回鋪 
[密查要案]  
　　十一月初六日由軍機處發出廷寄一道交户部麟徐翁三堂憲開看葢有密諭令三堂憲查辦要案其詳雖不可知然據傳聞謂係查辦科塲弊竇云 
[閱看冰鞋]  
　　各旗營官兵向有溜冰鞋之戲凡充此役者例得停止别項差使專備年終御覽俗語謂之溜冰鞋官話謂之踏脚齒蓋於脚下製木托中安鐵條一根由前達後在冰上行走如飛獻出各種玩藝以備皇上於三海等處閱看自道光感豐以来久未舉行近經御前大臣面奉諭旨欲覽此項技藝傳諭侍衞處行文八旗滿蒙漢各固山親軍前鋒護軍内外火器健銳等營圓明園各將嫻熟脚齒技藝之官員弁兵以及養育兵閒散人等果能習演純熟卽日保送造具清册咨送本處以憑挑選各該旗營不准以無人保送塞貢咨報 
[貝子仙逝]  
　　固山貝子綿勳現年七十有八自恩准開去差使後退居林下赜養中和近爲二豎所侵延醫診治參术無靈延至十一月十三日申時薨逝當由孫公子載徵甫侍衞信置備衣衾棺槨悉如貝子儀制暫停府内二十九日經欽天監選擇於十五日舉行接三按貝子飾終典禮渥荷恩綸本館己恭錄報首矣 
[考取廕生]  
　　考試漢廕生己將欽派閱卷監試大臣銜名登諸前報兹悉經閱卷大臣徐東甫少司空會灃於次晨在上諭館拆封榜示計取定一等第一名從二品漢廕生楊貴超年二十四歳湖南醴陵縣人原任雲南開化鎭總兵楊復之嫡長子前在四川川北鎭總兵任内承廕取定一等第二名從二品漢廕生王育桐年二十一歳湖南善化縣監生現任直隸宣化鎭總兵王可陞之嫡長子取定二等第一名正二品漢廕生廖世廕年二十二歳江蘇嘉定縣人現任吏部左侍郎廖壽恒之嫡長子前在右侍郎任内承廕承繼胞伯現任河南布政使廖壽豐爲嗣一取定二等第二名從二品漢廕生成楨年二十三歳湖南郴州人原任湖北鄖陽鎭總兵民兪卿之嫡四子取定二等第三名從二品漢廕生李兆麟年二十八歳湖南湘鄉縣人原任江南海門營協副將李陞元之嫡長子 
[兩相悞會]  
　　本月初二日倫敦来電云英國與法國之兵在阿非利加洲悞行開仗緣洲中英法俱有屬地設兵駐守某日天將破曉法兵忽来攻英兵營壘英兵遂齊出拒敵蓋兩國之兵皆悞疑爲阿洲匪類以致交兵戰至四十分時始各恍然大悟而法兵己死四名英兵則死七名受殊傷者十五名聞此種兵皆募諸本洲練成勁旅者後英兵統弁致書法弁謂此事實出悞會目下仍須知好如初云 
[譯西報登織布局事]  
　　上海織布局自遭祝融肆禍聞者惜之有西字報云張香帥所創武昌織布局目下織成布疋不敷發售往購者户限爲穿以故旦夕兼工頻頻紡織仍不足供巿中之用購貨之人爭先恐後竟有先期交銀以待取貨者香帥因紡機不足向英國定購前来飭匠安排無不適合機宜殊得西人奥妙局之四圍皆佈置救火機器無微不至倘遇失愼水源滾滾而来無患變爲焦土英國近来時欵織局亦無以過之所可惜者上海織布局未能先事預防致遭回祿上海水局前己允許代爲安置水管以防火患祗須費銀一千五百兩惟布局總辦心存吝嗇靳而不許以故遭此巨災云○西報又云聞嗣後准通商各口岸開設織布紡紗局購用洋人機器地方官不復如前禁阻惟將来各局出紗每包須征稅一兩爲興復上海織布局經費稅至二百萬兩乃止然亦視所出之紗多寡獲利輕重以爲定衡果若是上海必羣起而效法織機可卜繁興足與孟買媲美矣 
[定日閉靈]  
　　浙江巡撫崧振青中丞因病出缺飾終典禮刻己奉有諭旨恭列報端逐日各員之弔奠靈前者絡繹如織現定於本月十二日閉靈来春卽發引回旗安葬聞屬員所獻奠敬約有六萬餘金云 
[武林火警]  
　　杭州上四鄉離省城約十餘里湻橋地方年榖豐登篝車望慰鄉民集資爲秋報之舉黄雞白酒巫鼓神簫醉飽之餘歡聲雷動某日因焚化冥鏹沿及草棚立兆焚如不可抑遏鄉人亟提桶汲水竭力灌澆而瓦屋五椽草屋一椽己俱成焦土矣 
[松試紀餘]  
　　江蘇學憲溥玉岑文宗考試松屬行將告竣上月三十日總覆八學新進文童恭默聖諭本月初一日辰刻奬賞闓屬一等生員及新進諸生文宗諄諄然諭以敦品勵學參謁旣畢閱一點鐘時文宗排導出轅往府縣署投刺拜客旋拜會譚青崖軍門茗談片刻興辭而出仍回學院定於初二日己時起馬 
[破案甚速]  
　　金陵油坊巷某鏕局上月杪失去皮箱六隻衣服首飾約值數千金次日赴保甲局城守營江寗縣等處報案當經文武員弁履勘情形如賊踰垣而入惟肩負重物勢難逺走附近之處必有窩家河南叚保甲局員周翰菴大令瑞麟密飭勇丁易裝細訪並帶失主家一人以便指認原物一日行至翔鸞廟忽見某甲身披羊裘色甚鮮艷外套藍布衫旣破且舊夙知甲爲窶人子那得有此一勇前致詞曰老哥近在何處得意天未嚴冷竟爾衣裘不慮窮骨頭煖殺耶甲無言面赤而退勇大疑未幾又遇甲向之煌煌裘服者忽易而爲絲絲敗絮矣勇心知其故未敢遽發也次日伏甲舍之旁以覘虚實見甲妻携一包袱怱怱而去遥尾之進剪子巷質庫所質衣服又不類貧家物俟其出而詰之語頗支吾勇曰汝案發矣速從我去毋令乃公動手甲妻方欲置喙諸勇或推或挽擁入保甲分局周翰菴大令升堂訊供狡不承認呼令用刑批頰十餘腰間一物墜下鏗然有聲拾視銀餅八枚也又有物墜下則一金表也搜其身畔見有金條脫套在足上甲妻知事己敗露無可諱飾供稱作賊者柳姓餘皆侉子與小婦人無干不過借我處寄頓衣物耳周大令當卽率帶局勇至甲家起贓見竹榻之上紅箱宛然惟鎖鑰己碎啓視其中朱提數錠不知去向餘均無恙當由失主親手封識解往總局丁蘭生觀察立飭局勇帶甲爲眼線拘獲羣賊己有數人聞風逃逸所到案者僅二人耳想化日光天之下斷不能倖逃法網也甲胡姓住小油坊巷其妻屢傭於大家故往来頗熟云 
[輪船擱淺]  
　　鎭江甘露寺德勝門江面礁石縱横水勢湍激且有流沙積滯故輪船往来稍有疏虞易致觸礁擱淺上月三十日傍晚七點鐘時有麥邊洋行萃利輪船順流而下時則天色黑暗狂風忽起波翻浪激飄至南畔猛觸於礁船身尚未損壞惟積沙凝滯進退維谷約一點鐘之久船上西人加足氣力鼓動雙輪始得出險逕赴上海 
 
 

Page 3

 
 
[蘇臺火警]  
　　本月初一二鼓後蘇州閶門内倉街某姓家失愼一時警鑼亂鳴各水龍星馳電掣而至吸水狂噴地方官亦相率到塲彈壓幸夜未甚深施救者尚易從事閱半時許視融氏卽己返斾僅焚去某姓家房屋五六間左右鄰雖未殃及然受驚己不淺矣究其起火之由咸謂某姓家之婢女手持洋油燈檢取物件偶不經心將所持之燈潑翻致肇此禍云 
[鎭戎出殯]  
　　原任皖南鎭徐叔平軍門今秋在任仙逝由其公子扶櫬回安慶原籍遵例入城兹由公子筮期十一月二十一至廿三日開弔三日廿四日發引先期請首府聯仙蘅太守題主及出殯時前導銜牌數十對一切儀注俱照提督例倍極熱鬧經過之處觀者爲之塞途在城紳耆及武營各將弁等均執紼叩送至西門外奉安窀穸 
[觀察過皖]  
　　直隸候補道張觀察鼎右於上月廿五日行抵安省旋卽入城謁見沈仲復中丞並拜會兩司不日卽乘原舟溯江上駛 
[歐西陋習]  
　　俄國邊境有一陋俗焉其人若遭家不造則以一死塞責雖經官法勸懲教士切諫而其俗終難改移此風尤以蹇之士地方爲更甚土民稍有拂意之事卽自尋短見以戕其生謂今生偃蹇轉冀来世亨通一念堅持卽行斃命於是遍告戚友以死期戚友先以善言慰之慰之不可則涕泣以陳且爲之禱禳若仍不能挽回則届期預喪而至衣衾棺槨皆爲之備最奇者饋以刀槍器械俾来生用以禦魔王遊極樂天以捕鏖鹿并各獻刀錘繩索等物請擇其尤者畢命若彼取刀自刺則挾且兩腋任彼以雙手揕胸如樂爲懸頸則亦爲之援助死後以其人之而塗抺手面又牽鹿一頭以當執紼及至墓褫其人身上衣裂爲條帶以縛此鹿之身並刺鹿之喉以殉之禱告之餘卽付諸火葬意謂必如此方可登西方極樂世界也此種陋俗相傳己久特登之以待稗史之採擇 
[歡聯中外]  
　　補賀西節己見報章昨日午後二點鐘關道憲聶觀察帶同繙譯徐蘭齋司馬命駕出小東門往滬北各領事署恭賀西國新禧 
[二尹履新]  
　　上海縣糧廳吕慶堂二尹將次来滬聞於本月初三日接印己紀前報兹悉二尹由松郡乘坐官舫於前晚抵埠廳署書差均往大馬頭恭迎二尹乘輿入署立發紅諭一道高懸頭門定於初三日午時接篆昨晨城廂内外各鋪地甲及各汛捕各捕役以及本廳書史差役均到署伺候鐘鳴十二下吉時己届二尹衣冠而出至儀門致祭門神復入内換穿朝服在大堂上望闕行三跪九叩首禮復赴簽押房小憇更換公服升坐公案啓用印信由書吏郎誦吉祥語並受各書役叩賀禮畢退堂午後印委各員先後到署道賀未幾二尹排齊全副執事往各當道處答拜車馬往来一時稱盛 
[局員讌客]  
　　昨日午刻廣東駐滬文報局委員包鴻卿大令肆筵設席恭請總局總辦朱廉訪簉座者爲製造局委員陳君及陸黄諸君一時車馬盈庭衣冠滿座殽芬酒冽興往情来洎乎日過花梢始各盡歡而散 
[興修祠宇]  
　　蘇松太道署頭門内土地祠年久失修書差人等擬欲規復舊觀祗以經費難籌遂禀請道憲聶觀察提倡觀察俯准所請捐廉數百兩發給經辦之人現己擇吉興工矣 
[順手牽羊]  
　　日前有英國某兵船水手潛逃至吳淞口竊取鄉人所豢羊一頭追逐之餘掩入法國船廠暫避旣而經法捕拘獲押入捕房想須送至兵船請兵弁按律懲治也 
[夜行遇匪]  
　　有某甲者係浦東北蔡鄉間人前日傍晚時有事出門行經龍王廟後花園頭地方斜日己沈暝烟四塞突有匪類二人從後面赶上將繩索套其頸卽俗所謂背娘舅也甲遂倒地喉間格格作聲該匪恐被聲揚遂向身畔取出利刃向甲腿上猛刺一下甲遂昏暈在地不省人事該匪將甲所穿衣服剥去因時己昏黑遂投鎭上小客棧權宿一宵甲自被刺後傷重不能起行至天明有行路者見之向問何故臥於荒野中甲具以實告良久始掙扎而起後有鄉人阿華等與甲同向龍王廟市肆找尋至某小客棧見該匪尚在當卽擒獲剥還衣服復在身畔搜出短鐵棍一條刺刀一柄將麻繩縛綑吊於楊樹上各人用木棍亂擊勢如雨下尚欲送往巡防局旁人告以旣己飽毆一頓可以洩忿不必多事阿華等始縱之去 
[窮途自盡]  
　　江北人名麻皮者住居滬南石街後小弄中向以販賣鮮貨爲生此次黄芽菜上市遂同妻借得銀手鐲一副持赴長生庫質洋五元以作販貨資本適今冬黄芽菜價值甚賤遂將資本盡行折耗而其妻又於前晚索還手鐲一副麻皮答以稍緩數日卽當設法贖出其妻迫不及待遂占反目之爻麻皮以處境多艱又懾於獅吼之威不覺有死之心無生之氣私購阿芙蓉膏一盞吞服借臥在牀延至昨早一命嗚呼其妻撫屍慟哭向親友處借貸資斧賈棺收殮是亦慘矣 
[落花流水]  
　　昨日下午本邑南市永盛和行雇定駁船兩號裝運落花生行至下海浦適有某小輪船飛駛而来浪捲濤飛滔滔滾滾致一船支持不住覆入波心所載落花生半沈半浮經浦東杉板船撈起十餘袋永盛和主以所失不少倩虹口鼎盛米店主代報美捕房捕頭飭包探江阿三查獲十餘袋送回失主尚少二十餘袋候再緝查 
[妙手通天]  
　　昨日午後奉化人某甲向親友處借取洋蚨六翼擬於翌日回甬江行至虹口新馬路聚源南貨店買火腿一條皮蛋數十枚計洋銀一元携之歸去中途摸索囊中則所餘五元己不翼而飛不脛而走矣何物剪綹賊其亦妙手通天歟 
[請騐命案]  
　　英工部局辦公西人在虹口乍浦路五十五號房屋中開放手鎗擊中車夫王奎郎胸前當由巡捕將王送入同仁醫院療治並經上海縣黄大令命書辦向王問供己紀前報兹悉大令業己備文申詳道憲請照會英按察司轉飭領事訂期會訊聞聶觀察將於日内照會云 
[相騐毆斃]  
　　江北船主吕光叙同夥朱永来毆斃雜貨船主吕和尚並擊傷和尚之夥錢金桂當由十六保十八圖地保奚永和知照屍子吕耕泉同投上海縣報騐黄大令訊供之下於本月初一日我間帶同仵作書役人等乘舟用小火輪拖帶下鄉己紀前報兹悉原差丁勤奉諭後立卽恊同地保下鄉預備屍塲並將兇犯光叙及朱帶至屍塲候示屍子耕泉亦己伺候前日上午九點半鐘憲舟駛抵閔行差保均至馬頭迎接大令挈同仵作書差登岸旣升座命傳屍子耕泉研訊耕泉訴稱南匯人今年十八歳現爲成衣匠父親和尚向以駕舟爲事今年四十一歳家中尚有母親前月父親裝載雜貨於廿九日上午停泊此處午後有光叙所駕之江北船泊在父親船後面未幾父親解纜忽遭光叙覇阻與彼理論反被糾同伊夥朱永来逞凶將父親毆斃父親之夥錢金桂爲之解勸亦被擊傷腰助等處父親死後兩肋青腫肚腹膨脝當時由地保將兇犯拘獲知照小的投案報騐今蒙詣騐求恩伸寃大令命退去提地促詰問供稱本邑人現充十八圖地保念九日傍晚小的聞有人打死訪查實在將兇犯二人拿獲看管現求提訊大令提光叙研詰供稱江北人今年念七歳撑駕網船上月念九日小的由上海来此停泊在和尚船之後面如欲上下須過和尚之船是日午後小的偕夥朱永来登岸在萬鳳樓啜茗小的之妻亦上岸購物回時由和尚船上走過和尚見妻稍有姿色任情戲謔口稱此婦面貌甚佳若得娶以爲妻死亦足矣妻置之不理未幾和尚又上前調笑妻怒甚向論口角繼而爭毆其時小的回船聞岸上油坊 
 
 

Page 4

 
 
中人大呼曰伊家男子来矣不必與婦人爭毆小的聞之上前詢問和尚卽與小的爲難互相扭毆經人勸散小的送將船開往南首和尚不肯干休糾合錢金桂等五人乘坐渡船追来小的一時氣忿躍上伊船先將錢足踢一下繼將和尚髮辮扭住按倒在船由朱拳打足踢未幾分散不料和尚竟受傷身死叩求恩宥朱永来供稱江北人今年廿四歳和尚被光叙按倒船中小的卽踢一脚毆打數下錢金桂之傷由光叙所毆餘供與光叙相同大令飭仵檢騐先由小工登舟將屍舁置岸灘卽由仵作如法檢騐良久唱報騐得吕和尚左脇下有足踢傷一處實係因傷身死其餘傷痕並非致命大令離坐親視無誤卽著耕泉備棺成殮大令復騐錢之傷痕亦由仵作報稱騐得金桂胸前脇下亦受重傷大令令錢小心醫治一面飭差將兇犯帶回訊辦大令遂坐原舟仍以小輪拖帶於當晚十點半鐘抵滬大令回署後立卽升坐花廳提訊吕光叙供認如前大令同曰究竟因何將和尚打死光叙一味游供大令大怒著掌頰四十下始供稱小的因伊向妻調戲忿恨難平大令曰今日本縣騐明和尚係足踢致命究係誰人所踢答稱和尚髮辮由小的拼住按倒在船此傷係朱踢大令曰爾將錢打傷未卜存亡著具保辜結呈案又提朱至案問曰和尚助卜一脚可是爾踢答稱係上的所踢大令曰將人踢死倒應抵命朱供稱此乃應得大令曰爾旣知殺人抵命何以將和尚毆斃答稱當時不知肇此鉅禍大令問曰當行凶時爾用左脚抑係右脚答稱右脚踢一下大令卽命釘鐐收禁外監光叙收自新所候屍屬来案再訊 
[召認屍棺]  
　　滬城小東門外復興小客棧中有川沙人張姓投宿次日因病逝世經棧主知照十鋪地甲投縣具報黄大令詣騐屬實卽由善堂備棺收殮己紀前報迄今爲日己久無人投縣具領大令遂於昨日開列該屍年貌服式出示召認 
[公堂暫移]  
　　法總領事署向在公館馬路洋式五層樓旁連公堂卽讞員會同領事繙譯訊案之處兹因年久失修勢將傾圯建議改造近日法領事接到本國来文卽著籌欵改建法捕房卽登告白於本報後幅招募匠役承攬工程擬將公堂暫移八仙橋捕房以便訊問各案昨禮拜二葛同轉會同祁繙譯蒞八仙橋捕房飭探將應訊各案解訊待新署落成仍歸原處辦理 
[贈牌鳴謝]  
　　昨承巴勒保險公司以光緒二十年卽西歴一千八百九十四年月分牌見貺描繪精細五色相宣懸之座隅足令輝生蓬蓽因志數語以達謝忱 
[飢寒戴德]  
　　謹啓者敝堂開辦貧米寒衣己有月外惟近處一帶貧户尤多現因到堂乞衣求米者接踵而至以及各項善舉經費殊屬繁多迺蒙毛家鎭西義隆實號經募洋十八元廣東督署吳大善士經募洋十五元陸靜涵大善士每年助洋十元申報館交来畢純齋大善士助銀四兩寗波大和號邱大善士助洋四元揚州愼德堂振記超記輛記各四元梅花書屋二元小松鶴山居一元甬江永豐寳行銅洋四元拜領之下莫名感邀請登貴報敬謝鴻施[  上海南泥城橋廣濟善堂李廷椿等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙江海運員名單]  
　　光緒十九年委辦十八年漕糧各項人員己經糧道世儲憲派定一百零一員計津局總辦郭氏昌通局總辦蔡增光會辦程雲俶滬局總辦胡元潔津通兩局海運錢鴻策劉宗晏黄家瑜釗錩馥姚文桂王賡夔孫紹庭吳炳修蔣汝翼趙曾槐徐士鋆馮天瑞方家榖翁長森汪煦沈錫麒姚天佑伍步蟾黄儒藻鄒福應石方洛張啓後洪禧趙長保陳兆祐單琳孫傳淓冀希賦熊雋顧鴻傅芮魏僴曰曾蔭穆克德春沈家澤潘誠志余文爚王祖恩張堉藻盧金章吳傑唐乃亮周傳妍費綏祖席素德曹鴻儒韓銓邢延慶戴天培戎藩張兼焯黄晉年劉至澤陳志祥沈顗買延暉吳明楷殷文謨孫廷楠馬彥枚楊益晉林華史家紳周善慶吳慶雲武馬駿滬局吳世欽黄慰曾陸爾照張樹德鄒厲来葉承恩顏澤暘周李培王德勳章臺胡祥鈺鍾振聲何葆鼎沈鴻翥吳祖謀　家傑易聲清胡昌鈺陸應森景學淑沈維鎬吳安保封寗船余肇龍封沙船郭懷珠帮封孟芳李文慧解鐵斛程祥溥倉塲輕賫瑢延昭户部輕齎海路曹晉泰 
[鄉飲禮成]  
　　鄉飲酒之禮古者使民知尊長養老而後能孝悌也禮云六十者坐五十者立六十者三豆七十者四豆八十者五豆九十者六豆以年之長次爲食之等差迄今去古己遥民鮮行之惟廣東佛山大魁堂猶行古之道焉堂中紳董每年於十一月二十四日在堂行是禮凡闔鎭二十六鋪内之老人有家居而年登七十者由鋪長報名堂中紳董折柬延之是日分府詣堂爲主席所以重養老之禮老者衣冠以赴堂董次第揖入推年最長者居上座席一人分府爲之安席其餘依年秩之長次爲席之高下席六人則紳董爲之安席今歳居首席者鍾姓翁名逢貴年九十有六乃大基鋪人也首席之下年自七十至九十有五者共計四百餘席入座之時鳩杖而来鮐背而至龎眉兒齒白髮華顚或則如青城之仙客或則如絳縣之老人或則如磻溪之釣叟或則如商山之四皓一堂列序三爵爲儀堂上稱介眉之觥堂下奏賀壽之樂歳時伏臘羔羊之春酒言歡益壽延年龍馬之精神神健在彼洛下耆英之會眞率之圖曷足比此也哉 
[鴳脫籠]  
　　集香妓院在廣東陳塘之南粉白黛緑寵柳嬌花入其中者恍游衆香之國迷香之洞也中有校書小字德芳年玉貌色藝雙佳院中推爲羣花之冠鴇母以錢樹倚之老元緒亦以奇貨居之有欲謀脫籍者輒高其身價以故豔幟久張猶是雲英未嫁也一夕所歡某甲密謂校書曰青春不再紅粒易灰苟鶯老春殘則門前冷落車馬稀有何滋味耶卿宜早爲之計校書曰奴亦知之其奈鴇之苛求何甲曰卿亦聞紅拂之事乎苟欲效之相機而動伺隙而行眼中人卽李藥師也校書心動遂與密約翌晨中起而去至上月二十日校書請於鴇母謂舞衫歌袖半爲翻酒所污若不易之後爲尋香人所白眼疇昔之夜有客欲爲兒巿衣兒恐其不稱體且非時世妝也因言旣蒙厚贈不若給以巿衣之貲畀兒自裁之爲得客如所謂今欲至杉木欄新衣店巿之其許我乎鴇曰女兒家獨行無伴卽不迷路抑不雅觀盍偕小鬟同往乎校書遂允之同出購衣歸途經福德里早有肩輿停此以待校書雇輿夫使舁之歸院僞爲論價卽登輿輿夫舁之其行如飛不循歸路小鬟方悟其爲脫逃追呼不及急返告於鴇鴇呼集護花娼黨多人手械追之己不知所往矣出籠鸚鵡己遂雙棲脫網驚鴻早諧比翼弋人其何慕哉 
[賣女轇轕]  
　　奏馮氏投法公堂禀稱家住江北鹽城東鄉生有女兒名六子年十三歳緣家鄉連遭荒歉丈夫又患殘疾不得己逃荒至南京閱十月婆婆去世異常窘迫有隣居陳王氏慫使小婦人將女兒大子押在其家言明洋五十元小婦人只收到洋三十五元同轉問有憑據否禀稱有陳王氏寫給之據呈請檢閱小婦人得洋之後扶柩回里安葬丈夫病勢日重嗣亦去世小婦人至南京找尋女兒據稱己往蕪湖及至蕪湖則云己往上海小婦人自六月至今不逞啓處迨至上海知女兒己被賣與麻皮愛卿家求恩追給麻皮愛卿並不到堂遣其姘夫某茶肆堂倌嚴阿方投案供稱此女由韓三及梁陳氏等作中保小的出洋一百五十元買来一切細情請問中保旋據梁陳氏供稱丈夫梁國樑開田長記客寓小婦人之母陳王氏因陳四子案内牽涉到案蒙恩交丈夫保出賣女之事小婦人並不與聞又據方馬氏供稱此事係胞弟所作小婦人亦不知底細同轉質之韓三供稱由大興客棧主婦兪陸氏来云陳王氏因被捉將官裏去欲將女價賣有馬定文與高姓願爲中人同轉閱視契據謂秦馮氏曰爾所供之洋因何據上不符據上所登之陳萬興及秦榮太等係何人馮氏供稱秦卽小婦人之丈夫又問倪金桂與陳金氏等係何人供稱不知同轉閱視契據謂秦馮氏曰爾旣不識字何弗倩人代看據上所載八年之期究竟是否供稱並無年期又問韓長林係何人韓三供稱其人向爲縫工現住治下醬園弄嚴阿方供此女出洋一百五十元買来被秦馮氏强行領去同轉又問梁陳氏爾母現在何處供稱不知旋據田長記寓主梁國樑投案呈繳洋三十元聲稱陳王氏罰欵七十元前曾繳過四十元業己如數繳清求請銷案同轉問陳王氏何在供稱小的但保罰欵人應向大興棧追究同轉謂此案罰欵雖己繳齊然陳王氏尚須到案爾旣爲保人不得置身事外卽着找尋来案旣稱有大興棧爾自向根尋將陳王氏交案韓三着押候交到韓長林兪陸氏嚴方氏著交原保梁陳氏押候交到其母其餘人証俱著押候再核 
[失綢給領]  
　　三馬路錦記綢莊被騙杭寗綢十疋報知捕房先將蔡仁記幸關行司帳洪雨田拘到嗣經探夥等在南北巿分投跴緝旋至四馬路宏泰質鋪吊到原贓己紀前報昨禮拜二錦記綢莊主衞錦洲投案遞禀又據郁包探呈到失單宏泰質鋪夥領當本洋一百元同轉詰問洪雨田供稱在蔡仁記報關行爲執事原告禀稱上月三十日胡子漁来莊購買寍綢之疋云係蔡仁記報關行購往東洋囑將寗綢送至該行旋卽收回現銀遣夥同往迨收回南巿廣茂莊票二紙立卽往照知係贋鼎束向蔡仁記咨照見原發尚在及小使回来洪卽云人貨俱己逺去與本行不涉同轉問洪原告供詞爾聽見否洪供稱送貨来時小的往南巿恊昌榮行收銀並不在行旋據錦記綢莊夥張洪生王心甫二人技案禀稱送貨至内帳房其時洪坐在帳桌由伊親手在抽屜内取出銀票洪供並不在行實遭誣指同轉又問究竟是否據郁包探禀曾往茶行向過收銀是實但未曾收去又問胡子漁爲誰供稱此人向做掮客行中掮客来往衆多小的不知細底同轉謂不應不知况票紙在爾帳臬内取出尚有何說郁包探又禀往詢鄰居恐被挾怨不肯直說後在寄園烟館有朱文林来說蔡仁記卽蔡同德本家此事實係寃杜可有轉圜小的告以秉公辦理伊卽懷恨在心妄說包探硬拉小的實奉捕頭之命並非硬拉又據宏泰質鋪王榮生投案禀稱上月三十日一點鐘有人將寍綢十疋向本質鋪當洋一百六十元言係蔡仁記報關行因有急用暫時典質小的告以只能當洋一百元其人卽如數質去来時雇坐東洋車卽由原車持洋而去同轉謂洪曰衆供確鑿尚稱寃枉乎胡子漁究竟何在爾終不能置身事外卽着爾交出洪供並不認識無從交出惟此人與吳藴素識同轉着將洪雨田押候交到胡子漁包探呈到原贓寗綢十疋同轉諭原告在本租界先行覓保給領旋據呈到彩視街恒記米莊圖章領紙同轉准其給領候傳案備質宏泰當本候追到傳案給領各人遵諭而退 
[英界公堂瑣案]  
　　一百九十一號華捕禀稱昨日小的巡至某處花烟館見有人與烟娼調笑娼伸手攫取其人之帽小的以情形穢褻喝令走開突有陳阿香者向小的詬詈不休斥爲不應擅管閒事小的因拘至案下請卽訊懲陳供稱小的係江北人素與此娼相識昨日見捕將娼呵斥故勸令稍歛兇威蔡太守判令笞責一百板○包探何瑞福禀稱某衣莊主翁子臣投捕房報稱莊夥嚴學高竊去皮衣七件及銀對時表等物及小的拘嚴嚴己避匿查得所竊皮衣倩其友章山信質取洋銀拘章詰問章不認承隨在身上衣袋中搜出質票三紙吊得皮衣三件認係原贓今特解送案下請著交嚴翁申訴前情章供稱小的係太倉州寳山縣人與嚴爲友雖曾受寄質票現不知嚴之蹤跡求賜恩寛蔡太守同翁曰爾用嚴爲夥有薦保人否答稱嚴是無錫人無人薦保太守飭將章暫行管押俟提嚴到案訊供究辦○包探孔阿才禀稱鎭江人劉阿隆與孔楊氏有私旣而情好不終互相口角氏卽吞烟自盡劉懼而奔逃王金祥謝四川二人乘此機會串竊氏家衣飾後氏經人救活投報捕房小的因拘獲王謝二人吊贓送案氏蒲伏階下歴訴前情劉供稱王謝雖與小的同鄉然行竊等情小的並不知悉王謝同供稱小的等皆鎭江人與劉生同鄉里竊取氏之衣飾自知罪不容辭惟乞施恩以全顏面蔡太守判令各笞責一百五十板贓給氏領去劉卽行關釋○包探唐寳榮禀稱兪關寳投捕房報稱驀被孫連生毆傷捕頭因命小的拘孫送案兪並不赴醫院求治今日往傳不到請卽發落可也孫供稱小的並不毆人蔡太守飭交人保出○前者包探孔阿才拘獲專竊各茶樓水烟袋之張金洲解送公堂蔡太守恐尚有别案准孔探帶回捕房查究其中情爵己列報章昨日孔探禀稱小的查得張所竊水烟袋係青蓮閣等六茶樓之物現均吊到送請訊懲青蓮閣及三元同慶樓一壺春美華樓萬寳樓申園各遣茶博士甲乙等人投案領贓張供稱小的係松江人連次犯竊自知死有餘辜惟求大老爺俯賜矜憐免予刑責蔡太守判令笞責二百板遞解回籍贓給甲乙等各失主分别認領○三百六十三號華捕禀稱葛長林在美租界北河南路卽鐵路廢基天后宮前設二十一門賭攤小的見之拘拿送案葛供稱小的在治下小本營生偶爾糾人摇骰原知不合尚乞成全蔡太守判令管押一禮拜○包探李錦堂禀稱陳炳章向林阿三借取棉馬褂林不允陳遂乘機竊取刻經小的拿獲是以解送案下林訴請領贓陳供稱小的窮迫無聊初次犯竊蔡太守判令管押十日贓給林領去○一百八十七號華捕禀稱韓桂生投捕房報稱突被王金小所毆小的因拘王請訊韓訴稱小的平白地被毆寃無可伸是以報捕將王拘案王供 
 
 

Page 10

 
 
稱小的並未毆伊叩求明察副捕頭禀稱王向不安分蔡太守判令笞責一百板○包探陳阿九禀稱王長根曾在虹口怡和碼頭竊取紅頭繩十四句兹經小的拘獲連贓送請究懲王供稱小的係江北人在治下當小工紅頭繩在馬頭上拾得不知失主何人蔡太守判令管押兩禮拜贓存捕房如有失主到来准其領去 
[法界公堂瑣案]  
　　楊寳文投案禀稱在太古碼頭撑駕小船有沈雙福强欲借洋不遂卽用鐵練將所駕之船鎖繫碼頭因此投案請究向前曾借過幾次答稱三次共借過洋三十餘元此次又欲强借因我不允卽被將船鎖住沈雙福供稱八年前與楊同做雞蛋生意因伊不熟路經由我領至平湖等處販賣當時各出資本洋一百元楊又稱並未合做同轉謂旣云合做必有合同試問憑據何在沈供並無憑據同轉謂因何將船鎖往沈稱因伊弟欠洋不付所以鎖住同轉謂旣有糾葛應先報知捕房不得擅自將船鎖住著先交到鑰匙命包探將船先行開放又問原告曰太古行難道任憑鎖住置之不理乎答稱因在外碼頭所以該行不管又問同業有幾人答稱共有船五艘係福生及阿昭等數人同轉著將沈雙福押候飭探至碼頭上向該業中人詢明以候禀復原告斥退候傳案備質包探禀沈寄跡在滬並無家室投宿客棧故携小孩同来同轉頷之○葛桂生投案禀稱開設烟店尚有餘屋轉租與劉學寳開花烟館去年十二月至今積欠房租洋四十九元三角求請究追同轉問劉學寳因何積欠如許之多供稱生意清淡小的有會錢抵補原告禀稱除收到會錢外實欠洋四十九元三角同轉謂房租應按月付清劉供小的先己退租祇欠洋廿一元一角原告又禀至今尚未退租同轉著交保出外限五日内歸楚原告斥退○包探孫錦榮禀稱朱長春在招商局江孚輪船竊取搭容衣服被巡丁瞥見堂塲拘獲此人本係積竊解案請懲郁包探又禀此賊前在小東門外搶火經捕頭從寛釋放著送至十三號門牌朱供在碼頭上小本營生不敢犯竊同轉著押候笞責四十板 
[廣東官報]  
　　十一月二廿一日補用府何仲鳳禀知委總辦白沙厘務禀見候補同知鄒元贊禀銷蘆苞厘廠差禀見定安縣李家焯禀到卸重回禀見准補合浦縣馮塋禀謝委從九品羅緒丞禀辭分韶差遣○二十二日卸樂會縣邱仁洵禀到卸事回准補羅定州判劉禀謝委禀見呈履歴○二十三日委署海闈庫廳聯芳禀謝委○二十四日委署海關庫廳聯芳禀知本日接印卸海關庫廳文禀知本日交印補用通判彭厚源禀銷南關保甲差禀見禀辭赴北海洋務局卸 
[浙省官報]  
　　十一月十七日　補縣徐本立由京引見回省禀到禀銷海運差○十八日同知胡義贊曹嵩釐局專丁禀謝飭知留辦候補縣李應珏由京引見回省禀到並銷京餉差陳錫蕃禀銷京餉差正任太平縣但禀知交代初叅限内算結交案限兩掃數解清卽用縣黄福元禀銷發審周帮審差紀驤禀安縣丞張濬海禀銷龍山茶捐差○十九日仁和塲邊禀知運司飭知改爲署理叩謝○二十日姜渭璜禀知藩司飭知請補孝豐縣缺叩謝○二十三日紅示爲曉諭事照得本獲皖恭奉恩命護理浙江巡撫兼管兩浙鹽政印務兹擇於本月二十三日申時　印視事爲此曉諭示仰合屬文武各官一體遵照毋違特示○二十四日俛瑞呈禀知臬司委查處郡牙行部帖差 
[鄂省官報]  
　　冬月二十二日武昌府李禀知於二十三日考試府屬文童候補縣丞汪承緒奉委自通城縣催漕糧回省銷候補府經歴馮世錦奉糧憲委赴冀梅縣催漕糧禀知辭○二十三日委辦興國州釐局候補通判包希藺禀辭回　候補縣彭溥孫代江夏縣往鄉相騐回省銷差 
[皖省官報]  
　　十一月二十二十一日牌示布經歴姚嗣崇委署霍山上土巡檢皖南牙厘總局許景壽辭候補知府楊奎綬謝知留省補用直隸州丁翰年辭赴蕪湖保甲洋務差委辦三河局卡巡檢蔣元樾辭桐城練潭司喬志翱到奉調省騐看○廿二三日牌示試用訓導寗淑芳委署懷逺縣教諭巡檢孫文海委署當塗縣典史江蘇候補道松峻到卸任宿松縣趙廷瀚到卸署滁州吏目邢雙濟句委解京蔴委員六安州吏目殷葆廉亂候補知府孫廷林到由金陵回○廿五六日牌示試用典史方德先委署電山上土司軍機處存記直隸特用道張鼎右到湖南人　補縣張德瑜知奉委發審局正辦州同吳璜到赴貴石提錢粮回巡檢史文采到由太平府差遣回吏目章承業從九殷毓華均到起服来省胡長盛到赴金陵武闈差回 
[上海北市絲業會館籌賑公所施少欽經收順直山東賑捐九月十九至廿二日第三千七百十至十三次清單]  
　　十九日糧道世敬生觀察由浙江學院陳託日昇昌来洋一百元無錫顧謙谷募霍去疾十元無錫趙旭明十元曲屬主人賣文助賑由金壇縣署寄来五元黄姓二元姚伯欣一元○西江史糞雲翁託蔚長厚来樂平厘卡湯洋十二元又募無名氏四元程鴻勝三元朱步曾程春泉程侹成彭永豐汪壽田陳德大生楊省三七户各二元竟成店張敦本堂和昌順程烈成程雍華程錫泰何人傑程泰球程煌甫程道南程永興和葉德大弘元和程德和汪仁和葉德生徐廣大程汝舟程接枝李克勤陳德生堂程梅友程全泰周次元程桂馥劉新高周明度程煌山鄒源茂太行程億發行元盛布號陳潤生王小輝劉富林李文黔洪蔭庭張云從同昇撥三十八户各一元仁豐順成一元徐庭旺舒履道一元程芳魏程洪茂號萬和祥張合生程歸垣積善堂退恩堂補過但餘慶堂敬愼呇知足齋種德堂大雅堂嘉祉堂惟存堂經畬堂培德堂集義堂念劬堂義索堂怡怡堂同善堂居仁堂存心堂愼思堂程永美清溪隱士日七户各五角樹徽堂愷悌堂世恩堂務本堂樂荆堂心培堂瑞芝堂古香堂篤行堂百忍堂元善堂修齊堂十二户各四角養頤堂二角張登雲劉炳吉劉炳水三户各五錢程和鼎湧記鼎成　三户各錢六百文蔡鳳珠范鳴和詹嘉謨施啓成四户各五百文劉清修程錫令程太輝徐辰生汪淮清鄭茂豐六户各四百文許正春店三百文鄒元盛行李泰豐行各二百文共一百零九户合洋一百元○二十日坦直　德順張英栢募隱名氏祈合家平慶洋十元南橋補過居士十元南公估局程耕心求病愈二元南橋王子喬祈次子慶恩病速愈一元蘇城華天益王半痴同募九月上旬桶捐錢九十五文可稱好善人四百文○廿一日揚州定逺方蕊初觀察求病速愈由彚康莊来揚平曹寳銀一百兩合規銀一百零十兩三錢又方在鏞方在瀆求父病速愈揚平豐寳銀一百兩合規銀一百零七兩三錢大屬王雨舟爲兒文祥求病速愈洋一百元蕪湖大德記布號曁分店天章布號節省城隍尊神出巡資三十元松江晚香堂夏保病速愈廿元維揚湯復成友旌德朱姓五元預衞子求室人平安五元倪蔭庭爲母病愈五元品簫樓女史爲第三子十六歳生辰祈福壽同增二元璜涇高之初產後母子平安二元求考母康健合宅平安一元○廿二日周壽記洋三十元東海子廿一元震澤泰豐汪犀亭求老病不發新恙不增四季强健廿元杭城力不從心人爲兒金釗求病速愈十元王琴生求瘧疾速愈十元湖城立羣居士祈保長女慶珠諸恙全消身體復舊四元漢鎭德大號人靈氏内外平安二元由塘周一元○江隂武毅副後營唐鳴琴募唐虞賓詳四元陳不耀無名氏各一元許占元唐鳴傑戴先榮唐純卿馬景元方德昌六户各五角共九户合洋九元内銅洋一元 
[上海北市絲業會館籌賑公所施少欽經收順直山東賑捐九月二十三至廿九日第三千七百十四至二十次清單]  
　　二十三日淮城敬信山人爲見回杭試病愈完願並得彩移助洋二十元零二角無錫正大趙旭昇助洋五元嘉定陳安運洋二元雲間郭伯屏爲岳父脩耕朱公六秩壽誕祝儀移助洋一元泰州吳漁叟一元鎭元李肩吾募薛傳薪求痴病速愈一元王姓助銅洋一元○二十四日奉賢陳鏡如遺捐洋六十元同源昇號日前小東門外失愼幸獲無恙洋三十元又承衆文照顧本常杯酒酬謝誠恐不週將資移助代諸君修德助洋十元松江府經廳孫求病速愈洋三十元永福堂規銀二十六兩松江寳嚴堂馮祖母爲孫祈福洋十二元馮存仁堂爲廿七己宰鹿積酒筵資洋十元又每年西瓜燄口折資助洋八元常熟同福義周雲青募經韻堂洋十元又西城新築銅洋十元又錦蓮女士洋一元銅洋一金氏保平安快生洋五元無錫正米荳彳趙旭昇洋五元彭麗生助洋一元通州鼎元烟號求店事平安銅洋三元○寳和莊来寳應同裕號姜竹均募寳裕諸同人洋五元三魚積善堂洋三元同善堂王新書方國楨曹茂亨姜寳發汪献卿郭公舘浚仲謨緑野堂義生十户各一元怡禾經手錢一千文魯友三夏府各五百文徐景徵四百文郭小少爺六百文小少爺徐從逵虞殷氏三户各二百文芮麗江王培根各一百八十文沈集之五百八十文徐景一百文鷄血籐膏一塊計重七錢共二十五户各洋廿二元七角○廿五日博記洋四百元無民氏因兒秋闈戰捷簡省移助洋一百元元陳客罰欵雲南通州鎭場煥鋪恊銘義順六記寄来洋三十元雲間清河汪氏五元皖南太邑王雲濤求合家平安五元袁聲大柳鶴亭陳子雲陳偉齋西翁將酒席資移助由席志前翁来洋四元揚州丁曉蓉病愈完願洋四元如臯徐石麟因第二兒痰决求愈洋二元新皇厘局臬廷樑願洋二元陸至善爲濟殃時人口均安洋二元又求合家安健二元曹德紅病愈曰願洋一元○二十六日蓮弟求保產後平安洋一百元太倉汪景魏洋十太倉徐菊生洋十元古吳拙安子求合家大小平安洋十元昭文縣孫寳書無名氏求平安洋二元○二十七日隱名氏注合家平安洋四百元歙邑胡金門爲内人祈病體平安完願洋一百元杭省隱名氏求妻病束愈五十元隱名氏求保一家平安由書康莊来五十元江明球求保慈母康健十二元奉賢愛日生求合家人口平安洋十梁溪兪林香求病愈九元小洋十角白門戴婁洋八元鎭鎭得大號慈水世得堂徐請客筵費八元公主人七元南匯王瑶圃求次子桂賓全愈洋二新場求病速愈人洋二元揚州隱名子代募劉景昌由恆隆慶来洋一元南匯張春槎洋一元通州仁泰吉中氏銅洋二元無名氏銅洋一元○二十八日仙鎭王健庵爲室人李氏求瘧速愈洋十元淮安長興號内張幼秋由必得票行来十元邵祥叔完願八元無錫顧守愚募陳芳記由同康莊来洋五　無名氏洋二元又無名花鵝湖居兪百忍三户名洋一元清江東昇氏紅杏室主人祈增福延年二元高郵武廟丁玉軒募無名氏洋二元又半點埃三元無名氏小洋十一角五分○廿九日南橋再求安祈病愈洋五十元不留名求喉風速愈廿元會稽宗蒙吉酬願洋十元楓經曹斗才求慈延年乙壽四季平安腰痛永不復發洋十元蘇州顧奇拙求病速愈洋二元黄愼餘書屋一元盛川豫昌綿力老人祈媳病速愈一元 
 
 
 

Page 11

 
 
   
 
 

Page 12

 
 
   
 
