# 1891 - 155 - 4906514

 

Page 1

 
 
[出售硃砂鍾進士立軸告白] [  點石齋啓]  
　　天中令節世人爭繪鍾進士像懸諸畫閣藉以驅妖魅而辟邪魔此說由來已久惜未得名人手筆耳今本齋特請徐小倉先生繪就立軸一幅用硃砂印成鬚眉畢現奕奕有神除隨畫報分送外另印料半紙大張格外精致定價每張取洋三角准於卽日出售賜顧者請卽購取爲盼此佈 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆綸綍至來歳之首則又將先一年者彚印成編但一歳一編閱者似乎未便因以今春爲始改爲每季出行現在春季諭旨已告成校對精詳裝潢典雅每本收回碼洋四分欲觀當代訏謨者請至本埠三馬路申昌書室及各埠申昌或分售申報處購取可也 
[論保護教堂卽所以保護中國人民]  
　　自揚州閙教以後繼而起者已有蕪湖安慶鎭江南京丹陽等處旋起旋滅幸不支蔓方謂從此可無意外共享太平矣不意昨接電傳武穴九江又蹈覆轍噫何愚民之好亂也九江之事電音簡略未得其詳武穴之事雖未知其焚燬之多少然斃二西人則其事當又甚於蕪湖等處一波未平一波又起匪徒閙事不足深責吾不解該處地方官何若是之漫無覺察而一任匪徒之滋閙也自南京閙事劉制軍通飭各屬以後意謂凡境内有教堂者當無不振刷精神戒嚴以待乃曾無幾時丹陽又以閙教告今武穴更變而加厲殺斃西人該處地方官卽不能以他處之事爲鑒豈大憲之通飭亦竟視若具文乎蕪湖以閙教之故王明府已奉檄調省蓋事雖起於倉猝然他處已有前鑒本地又早聞謡言而官府猶無聞無見視若故常於此而責以失於防範之咎實無可辭因此撤任非大憲之過嚴亦非下民之貽害實泄泄沓沓者之自致也今諸處又復如是挽墨綬而握銅章者不爲地方民生計獨不爲一身功名計乎夫時際承平法度具在苟有守法奉公之上下民何敢任意恣横其所以閙事者實因在上者安玩愒之習存僥倖之心之所致非官府之力果不足以防匪也試觀上海自他處閙事以後雖亦謡言四起而匪徒終伏而未動其故何哉滬上一隅匪徒之衆甲於他處教堂之多亦甲於他處地方之富庶貨財之積聚又爲通商各碼頭之冠宜早爲匪黨之垂涎而至今猶未敢一試者非經黨之肯忘此地實在上者防之嚴也道憲自奉電劄卽加意于各教堂劄飭文武　密稽查其地處偏僻者更派營兵駐紥此其調度之周至固無待言卽各巡員南北馳驅奔騰踔厲亦可見巡察之盡力袁明府又以僻地烟間易藏匪類特將西門外至徐家匯一帶烟館勒令遷移自上下下莫不專意於此匪徒詭計安得不沮盖保護教堂原地方之本分非特誼盡地主爲國家體懷遠之仁實亦念切防微爲閭里造久安之福變故之來必有所自吾不敢曰紛紛閙事卽爲禍亂之媒然辦理一不得宜難免不貽鄰封以口實哥老會之蠢動已非一日羽黨日多名聲日沸吾不敢曰各處閙事卽係會中人然民心不定友邦精疑安保匪黨不以此爲閒隙夫已亂難治也未亂易治也國家近年之兵力較諸髮匪初平之際製造之精器械之備有過之無不及用以清内地伏莽如發蒙振落區區閙教之事何患不除特振奮無人有似玩宼有疑爲力不及者駐京各國欽差因各處閙教之事照會總理衙門請其保護倘有保護不周之處則我等各國亦可同心協力自衛身家爲此言者其用意可謂深且至矣夫與約合國凡旅寄之人理宜互相保護載在盟書實爲公法何待於請請爲保護者以其保護有未周也曰倘有保護未周我等亦可同心協力自衛身家夫西人各有兵船以之自衛固無不可然中國旣與立約豈可自違或謂美國舊金山等處華人之被其殺斃者不知凡幾卽平居無事而其相待之虐亦殊不近人情彼國家未聞有保護之說是西人亦有違約者然是非自有公論他人之尤何必效之或謂西人心褊而性執平日與華人交言必信行必果定以時刻不能有分杪之踰律以等差不容有毫厘之失此雖由其人之本性然事有可據理直斷者有宜略分原情者如必執一不通則近乎商鞅之苛刻與華人處終不相宜今卽不閙教堂日後亦必因他事啓釁不若聽其自相保護庶免日後之饒舌然他國之人可以令其自保衛中國之人亦可令其自保衛乎倘日後中西人民互相攻擊官憲兵役若出而助民是失和好也若竟作壁上觀一任其民之相殘殺則有國之謂何故其勢有不得不代爲保護者倘果有不及則亦無如之何今値此兵精器利之際平此擾擾如風偃草何憚而不爲夫聚衆滋事本非守分者所樂爲一旦有變玉石俱焚旅居西人能有幾何安分良民先受其害吾故曰保護教堂實爲華人造福非盡爲西人也 
[本舘接奉電音]  
　　昨由京友電傳上諭七道敬謹譯登○五月初二日奉上諭本日京察補行引見之太常寺卿志顔通政使司副使李端遇順天府府丞李鴻逵鴻臚寺卿祥霖内閣侍讀學士三德通政使司叅議徐承煜光祿寺少卿景澧均着照舊供職欽此同日奉上諭四川川東道員缺着黎庶昌補授欽此同日奉硃筆志顔補授内閣學士兼禮部侍郎銜欽此同日奉硃筆陳秉和補授司經局洗馬欽此同日奉硃筆慶緜着掌河南道事務欽此同日奉硃筆稽查正白旗滿洲旗務着訥清阿去欽此同日奉硃筆全章轉補翰林院侍讀學士緜文補授翰林院侍講學士欽此 
[觀光紀略]  
　　禮部示頭傳八旗官學候補教習萬楘限三日内赴部騐到備帶筆墨當堂填寫親供核對筆跡毋違○吏部爲曉諭事准國子監咨稱錄科防弊章程一摺於光緒十年十二月廿八日具奏奉上諭國子監奏敬陳錄科防弊章程一摺三年大比原期遴選眞才若錄科一塲先多弊竇則始進不端安所得文行交修之士翁同龢所擬愼重出結杜絶重考明示褫罰磨對筆跡各條於防弊均尚切要卽着各該衙門嚴行申儆認眞整頓毋得視爲具文各士子尤當爭自濯磨束身自愛用副朝廷整飭士風至意欽此單開之京官候補候選正途俊秀五月廿六日錄科等因知照前來查科塲條例内載順天鄉試正途貢監出身之各部院小京官候補候選者由國子監錄科現任者由本衙門咨送順天府毋庸錄科其俊秀貢監出身無論候補候選現任俱歸國子監錄科原卷送禮部備核又候補候選人員由吏部具呈咨送國子監查明出身分别錄科又由貢監捐納職員業經取具赴選文結愿應順天鄉試由吏部咨送錄 
 
 

Page 2

 
 
科其未經投文赴選之員仍由國子監照貢監之例辦理又本部議准各省拔貢生奉旨以七品小京官在部行走者與候補候選人員不同應照例造册送順天鄉試各等語今逢辛卯科鄉試之期相應出示在部候補候選各員如有志觀光情愿應試者務於五月二十日以前取具同鄉京官印結卽開載年貌籍貫姓氏三代履歴具呈本部如有執照者呈騐執照以便咨送國子監錄科○東皮條營口外某冥衣鋪門首拴一紫驅馬一日突噴血不止歴時良久勢甚阽危馬主急牽往獸醫家倩其醫治獸醫審視云是馬適齕毒草灌以解毒藥當不必憂敝帷之埋也如法治之果血止而愈事後細思始知早間買得鶯粟花兩盆嫌葉過多掐仍門外馬見而嚙食以致毒留在内亦未可知君子曰馬固未知鶯粟之能毒人是以悮食若人則明明知此種毒物甚於鴆羽砒霜而乃自墮十重惡霧中朝夕一燈死守吁何其愚竟類於此馬耶○京師之唱大鼓詞者設有公會每年四月十八日就南藥王廟内恭設周莊王神位上懸扁額曰說忠講孝桌上供五牲之類并招菊部演唱秦腔兩廊盛設酒筵凡入會各携香資錢四千文得以縱觀暢飲旣醉旣飽始各散歸○巡視北城恩侍御於上月十四日恭奉諭旨補授山東督糧道所遺巡視北城事務一差由都察院各堂憲公同酌議令山西道監察御史訥清阿暫爲接署然尚未聞何日履新也○北城兵馬司姜君由麟前經因事撤任由堜發北城正指揮高君接署兹悉滿漢侍御以姜君平日辦公尚屬勤奮因令仍回舊任姜君聞報急往兩侍御宅内謁見叩謝○旗人德某向以談相餬其口指天畫地清辯滔滔一日在某鎭廟會上遇一鄉人項綴一瘤大如榴實暗忖曰是可以博錢財也乃自後喚之曰子觀爾項上垂垂行動甚爲不便予夙明醫理苟能酬以青蚨二千翼不惜爲爾奏刀鄉人唯唯從之德卽用修脚小刀割破其皮驀血若飛泉噴薄無際鄉人面色頓改暈仆於途本縣捕役見之知割破血瘤萬無生理立卽拘德到縣縣尹升堂研訊供稱小的不敢擅用刀割委係用藥調敷縣尹飭收入獄中聽候懲辦書此以儆說眞方賣假藥詡詡然自謂知醫者 
[柴桑閒話]  
　　江西學政龍文宗按臨南康府屬舉行科試旣竣事卽於上月二十二日按試九江先期德化縣張玉珊明府督同辦差吏役雇匠將試院中圍牆號舍丹堊一新結彩張燈務極周到彭澤湖口瑞昌德安諸邑士子相與負書携篋絡繹而來賃八角市一帶民房誦絃其内特不知丹成九轉鉛鼎開時誰是謫仙才能將錦袍奪得也○江上漁人例於四月望前網取　魚入市喚售大江上下浪靜風平漁艇如梭穿波上下其有首先網得者獻諸道府縣各衙門每尾賞給洋蚨三五翼至老饕之欲效子公染指者苟非高懸重價斷難蠶釜以烹云 
[委查火災]  
　　安慶盱眙縣境於上月初忽遭火患延燒民舍數百間災民露宿風餐奇慘萬狀縣令據實通詳各大憲大憲深爲憫惻籌銀若干兩札委候補縣孫明府玉銘前往會同盱眙縣清查戶口妥爲撫恤務使災民咸沾實惠毋任胥吏侵吞明府唯唯受命而退不日卽俶裝首途矣 
[寍波賽會]  
　　寗波江北岸向例五月中擇期奉關帝偶像出游本年定其十五十六兩晝夜游行白沙江北等處城内好事者亦踵而行之擇期廿一至廿三日奉關帝偶像遍遊城廂内外想屆期丁男子婦必當爭先恐後一擴眼界然而作無益害有益古人已先我言之關帝有靈當必不樂於享受也 
[彝陵櫓唱]  
　　有貨船一艘行至獺洞以下被風吹轉岸上縴繩亦斷船遂順流而下撞於别船之首立時沈溺旋有紅船駛近將落水之人悉數救起復將沈船撈起停泊岸旁修整舵槳舟中人受此一番驚恐不敢復作入川之想矣○前次南鄉求雨農民往漢帝廟進告誤將稅務司玻璃窗格打壞近日府縣均至稅務司處安慰並將廟僧逐出另延别僧卓錫其間太守出示曉諭謂城隍關廟祀事孔明嗣後百姓求雨只准在城隍關廟祈禳别廟概不准進香更不准恃衆滋事縣尊亦出示謂以後鄉民祈晴禱雨不准動輒千百人只准各鄉耆老數人來縣隨同本縣往府城隍廟拈香其餘寺觀一概不准前往進香如違重究○青皮痞棍動輒在外滋事府縣屢次出示訪緝近又拿獲二名到縣各責千板發押卡房又將從前滋事之某犯提出縣尊見其氣概昻然復責四千板責畢該犯仍不甚覺痛眞乃銅筋鐵骨矣○重慶通商後凡挂洋旗之船駛入川中者須完落地厘金而商家心尚不顧挂旗入川依舊寥寥無幾近日始有兩船挂旗入川不知入川後若何辦法如照舊章完納正半稅不完落地厘金則挂旗之船自必異常踴躍矣○近日江水時漲時退不似往年之大天氣亢旱鄉民望雨甚殷連日雖得小雨而秧田尚未霖足所以地方官祈求雨澤禁止屠宰近來染喉症者甚多亦由氣候不正所致也 
[江右紀事]  
　　今年江省菜油出産頗旺價値亦廉近日每斤跌至六十八文茶油每斤跌至七十二支惟油鋪多以棉油攙雜但圖獲利不顧害人造孽之錢豈能久享乎○江省近年生意清淡不及昔年之半銀根錢根皆極緊迫上月帶子巷某錢鋪書街某京菓鋪相繼倒閉各虧空數千金市面之衰於此可見西大街某京菓鋪兼賣各油日前中協府縣飭兵往買蔴油十斤鋪夥偶不小心悮以桐油給之致食者上嘔下泄合署皆病始將該夥送縣訊明原委禁諸囹圄令該店主延醫爲病者調治俟病痊始將該夥釋放并出示曉諭各油鋪毋得誤賣桐油害人違者提究不貸○人而爲丐窮苦極矣然亦有不盡然者丐頭某甲包攬千餘匍凡終年給丐錢文被其一網打盡歳入數千金除代發各丐外吞没入已者不止千金由是坐擁厚資娶有一妻二妾左擺右摇居然在卑田院稱富家翁日前散丐某乙向之取錢甲見其良弱故意稽延多方捐住乙憤甚欲與之拚命甲卽下手將乙毆傷經乙控縣提訊之下將甲笞押諭以不准包攬多鋪致滋弊端又有某丙與某丁皆丐頭也因爭攬某鋪生意致起釁端丙邀染匠百餘人興師問罪丁亦招集脚夫多人作對敵之勢尚未交鋒經别丐頭爲之排解始免械鬥之禍亦云幸矣○正任南昌府崔第春太守國榜晉京引見奉旨回任候升又奉旨在任以道員遇缺題奏太守已於四月十八日回江禀見各大憲回任日期尚未見有明文大約俟署任曹朗川太守府試完竣始可定期交替云 
[浦左火災]  
　　上月二十八日清晨浦東南匯縣屬張江栅鎭西市盡處某雨傘店不知如何失火施救不及頃刻蔓延時則天氣久晴河水乾涸直至將午祝融氏筋疲力盡始命駕言還是役也起自關帝廟前迄平石橋止共燬二十餘戶約計房屋數十椽亦巨災也 
[災後紀聞]  
　　昨報記本城縣橋南首陸姓家遺火幸未成災兹悉巡防中局近在咫尺局員聞警之下急帶同本叚二鋪地甲前往照料幸卽告熄遂卽折回旋以善堂派出龍夫查係二十鋪地甲所報因飭傳地甲及陸到局大加申斥陸等一再求恩始從寛釋出 
[嚴諭甲保]  
　　前晚上海縣袁大令飭傳城廂内外各地甲到案諭以爾等鋪内如有地痞流氓及開設臺基導人淫亂者立卽捆送訊懲若敢隱瞞察出革辦至各烟舘晚間十點鐘時爲止一律閉門茶舘不准容人吃講茶外來拐匪當卽送案究辦違者重懲各地甲皆叩首遵諭而退○二十一保二十圖地保瞿伯元抗欠漕糧屢傳不到前日始經差役提案袁大令研訊之下瞿禀稱日前大老爺傳喚時小的適有事出門是以不到今日小的已措得洋銀一百三十四元矣大令謂今日本應重辦姑念已繳清四夘錢糧從寛免責以後務須按限清繳毋許遲延瞿唯唯叩頭而退 
[南人之言]  
　　本埠南市十六鋪北局向設三官堂中堂有住持僧法號尚林城中地藏菴亦歸其管轄日前有遊方僧六輩欲在三官堂掛單尚林頓發慈悲引至地藏菴居住至前日菴中所有法衣法器皆不翼而飛尚林心竊疑之因語六僧曰汝輩曾言駐錫數日今已適期矣盍 
 
 

Page 3

 
 
往雲游免致嫌生瓜李乎六僧聞言大怒不由分說扭尚林至空室敬以老拳又分持帚枘門閂渾身亂擊直至門閂擊斷尚林已倒地不能動彈矣後經局勇舁回向局員禀訴局員飭地甲四面訪緝而六僧已蹤影全無云○前夜黃昏時十六鋪南茅山殿後江北人所設老虎灶忽然濃烟直冐火星飛出如元宵之放花筒隣人見之大聲呼救遠近畢集多方施救得以轉危爲安○南市有某甲者假托斯文好作無稽讕語每至高談雄辯幾於口若懸河而尤喜訐人隂私鼓舌摇唇一若身親目擊人皆惡其輕薄以搗鬼目之本業貿遷近染烟霞之癖一燈相對幾若子猷愛竹不可一日無此君因之顧問無人窘鄉深入一日在某烟室横陳一榻短笛低吹抵掌高談述其友某乙之隱事口講指畫旁若無人不料語爲乙友某丙所聞吸畢出門將甲言盡情告乙乙聞而怒甚立卽糾集黨類擁至烟室扭甲至某茶肆評論爭閙之餘舉掌欲批其頰甲自知理屈向之滔滔不絶者至此竟默默無言急託友人出爲調停願備香燭登門服禮并誓以嗣後决不敢再肆雌黃乙始首爲之肯夫言人不善後患宜防甲固莽男兒宜其遭此辱侮奈何我輩之好流長飛短者亦喜蜃樓海市結撰憑空偶或與人意見不和卽至顚倒是非頻加訕謗哉善夫朱柏廬先生之訓曰處世戒多言言多必失○本地人某甲手携畫眉鳥一頭至南會館某茶寮啜茗旋有山東人某乙亦提一頭而至將籠掛於對面簷端兩烏格格對鳴宛如簧韵蓋不必有山光之悅而亦其樂可知矣俄而乙鳥俯首無聲有類寒蟬之噤甲喜形於色乙漸甚怒目向甲曰爾以老鳥鬥我新鳥於心安乎言畢卽以老拳奉敬甲亦好勇鬥狠者謂鳥旣勝爾矣人豈肯敗乎遂抖擻精神與甲對壘兩不相讓各存滅此朝食之心幸有乙之同鄉人某丙到來力爲排解令甲稍給微値乙始提鳥而回 
[上海縣署瑣案]  
　　王雲峰控楊日明圖賴欠銀由英公廨蔡太守飭送上海縣訊辦袁海觀大令委帮審委員宋莘樂二尹提訊之下以王控欠無憑着兩造自邀同鄉人秉公理處此已詳登前報者也前晚大令升堂收閱呈詞王投案遞禀訴稱奉訊之後卽邀公正人理處無如楊一味圖賴爲此來案求賜究追大令謂爾控毫無實據碍難究追王一再叩頭籲恩追繳大令着候批示核奪○去年法界泰昌靛青行執事人顧乃瀛投法公堂控葛友樵虧欠貨銀葛同轉將葛送縣訊追其時陸春江明府方懾縣篆當卽提訊押追前晚袁大令訊案時顧投案訴稱去歳迄今葛尚未將帳理楚大令諭令退去靜候提訊核辦○前日陳黃氏訴稱小婦人家在浦左楊師橋上月之杪姪孫阿炳長全不受教訓膽敢將小婦人兇毆以致左額受傷求恩控究袁大令升堂提訊諭令退去靜候提案訊究○袁大令訪得英租界中有江北人陳士宏者招謡撞騙劣跡甚多因照會英公堂協提訊究前日提到研詰課供稱小的素來安分管生不敢犯事大令飭收入自新所聽候查明核辦○賈某之妻沈氏妾孫氏爭取顧勉甫處存洋七百五十元互相訐訟袁大令提案質訊判令將洋仍存在顧勉甫處利歸孫氏本歸沈氏各具切結已見報章前晚賈孫氏投案訴稱其洋應歸小婦人收求恩給領大令謂前堂本縣一秉至公並不徧袒已照賈姓族人原議斷定碍難更改賈孫氏又稱大老爺若不將洋給小婦人領取則求改存别處勿令顧勉甫收存大令允之氏遂叩謝而退 
[英界公堂瑣案]  
　　揚州妓女李翠娥以胞兄纒擾等詞呶呶凟訴帮審委員宋莘樂二尹庭訊之下訴稱小婦人窮苦不堪無奈隨生毋來申在百花里二姐妓院中賣笑債如山積無可支持而胞兄猶時時來索錢文不遂所求肆行滋擾是以决計脫離火阱不再爲娼現已央人向兄說明任憑擇良而事矣二尹謂爾旣願從良究竟欲嫁何人答稱小婦人現在尚無當意者問然則爾現欲何往答稱願隨母親回去二尹飭傳妓母李張氏上堂問明此妓的係親生准其領回遣嫁不得再任賣娼○江北人陳金川訴稱小的曾在某洋行當車夫昨日至某衣莊選購湖色熟羅套褲論價不合卽被衣莊夥趙子林辱駡小的與之理論趙復奔出櫃外扭小的兇毆并有比隣某店夥方瑞生王永祥帮同肆虐致被撕破布衫趙供稱小的係寗波人陳來購套　索價一元四角伊還七角回伊衣莊無如此之折扣卽就辱駡不休爭毆間方王見而解勸方王所供與趙相同某號華捕禀稱小的見趙等與陳爭毆是以一併拘案包探黃四福禀稱小的見陳金川到捕房時身上並不受傷更無撕破衣服之事好捕頭禀稱搜陳身畔祗有小洋一角如何向買套褲蔡太守問陳曰爾旣還伊七角試問身畔有洋否答稱原思先付定洋然後持價往取太守謂爾旣當車夫不應穿此套褲因嚴加申斥釋之使歸又諭趙等曰爾等旣爲店夥無論生理之成否總以和氣爲是趙等唯唯而退○吳忠泰訴稱小的犯事管押捕房被同押犯人蔣金桂竊去布衫管門捕見之獲住在贓解送案下蔣供稱押犯士明與吳不洽竊取布衫交與小的質錢以便購取醃蛋共賞端陽令節蔡太守飭捕將吳蔣帶回俟下禮拜三帶士明訊核○寗波小工馮順錦訴稱友人沈三寳借洋不遂以致挾嫌昨日遇諸自來水橋附近約至河畔閒談驀將小的推入河中遍身濕透及至登岸又被兇毆沈供稱小的係本邑人被馮借去洋銀一元屢索無着兹因小的之父去世急於需用又向索還豈知伊竟抵賴不承是以忿而與爭同墮水内西捕見之拘拿解案小的下體遍染泥漿請大老爺騐視可也蔡太守問馮曰爾被沈故意推入河中置之死地乎抑扭毆間誤墜入水乎答稱沈有意置小的於死地問然則爾已被推入水如何復能將爾兇毆馮語塞太守謂此事有罪名出入不能含糊馮始稱扭毆間誤墮水中太守問經拿之西捕何在副捕頭禀稱此捕另有要公已他去矣太守謂沈索欠無憑豈容兇横判令笞責五十板以示薄懲○蔣金桂訴稱小的有錢三百七十文及鈔票一張放在窗口狂風忽起將鈔票吹至街心正拾取間被王阿二將錢竊去小的大聲呼喊由某捕阻獲人贓王供稱小的係浦東人向操箍桶業邇來患病不能工作刻已槁餓二天矣蔡太守判令笞責五十板錢給蔣領去○董小桂訴稱小的在業厲公司經管填泥之事江北人許小寳施文高以小車載拉圾埴之小的不依許施卽與小的尋釁許施同供稱小的等載泥填地泥中略有垃圾不敢與董紛爭另有吕泗人所取之泥夾雜垃圾董向喝阻以致口角爭毆董稱許施確行兇蔡太守飭押候補提呂泗人質訊核辦○包探徐雲香禀稱寗波人項三岳家失去衣服經小的查明項木根行竊已質錢五千餘文今特吊贓送案在身畔搜出洋二元三岳訴稱小的與木根同族尚乞從寛木根供稱小的因有急需暫取三岳之衣服原思備本贖還質鋪夥某中呈票請追質本蔡太守判令將木根管押兩禮拜以示薄懲呈案之洋發給質鋪再令三岳湊齊質本始准領贓○崇明人施掌生訴稱小的躭擱老閘北首萬姓車寓中意欲拉車度日前月中旬行經老閘大橋堍突被徐金忠邱萬榮二人自後追來拳打足踢以致肚腹下受傷甚重及有華捕奔到小的尚昏不知人俄得稍甦由華捕抱上小車載至某西醫院迄今漸愈始訪知有人在水菓行前小便徐邱追出悮以小的爲小便之人致遭毆擊華捕禀稱當時小的見施躺臥地下查明徐邱毆傷因卽送入醫院并拘徐邱解案奉大老爺諭令飭俟施醫治告痊再行訊斷是否施小便抑係他人小的並不知悉徐供小的係本邑人現在永順水菓行爲夥是日有方之同伴人在行前小便小的喝令走開其人不依以致口角施驀將小的辱駡小的不敢行兇邱供稱小的亦本邑人在水菓行習業因見徐施爭閙故出爲解勸並不敢帮兇蔡太守謂徐行兇當辦姑念生意中人罰洋六元給施爲養傷費并諭以嗣後安分營生勿再肇禍邱無干開釋 
[法界捕房瑣案]  
　　松江女子彭紅玉一案已詳昨日報章昨晨葛蕃甫同轉莅捕房時命提紅玉至案問爾於幾歳來申如何被蟻棍松江大阿姐誘出供稱小婦人於十九歳時由大阿姐誘來上海聲言閒游數日卽行回家因之瞞却高堂潛來此地問松江大阿姐卽是何人爾如何相識答稱松江大阿姐卽周沈氏其姘夫姚德和在松江犯案經地方官拘拿鎖押本年三月周沈氏與同黨女蟻棍周陸氏卽小妹子誘崇明婦宋嚴氏至申經大老爺訪拿管押問爾來申時共有幾人供稱同鄉婦徐華氏名阿囡亦遭誘騙而來動身時周沈氏之媳將夫被質錢爲路費 
 
 

Page 4

 
 
事在前年八月附外河航船抵滬小妹子預在埠頭守候令小婦人等同往他家暫住三天日夜不許出外後挈至虹口某姓粤人家欲將小婦人變賣小婦人不允隨卽帶回繼又前往開呂宋票店之朱姓家佯言爲大姐其實作成圈套勒令小婦人剃去毫毛送往鴇婦馬大阿姐處押洋一百五十元問借洋時曾否立票供稱未立票問彼時爾知被押否供稱後小婦人欲回家馬大阿姐卽言明已被抵押從此遂墮落火坑矣問目下尚有龜奴借欵洋銀約三百元究屬如何料理供稱此洋均由馬大阿姐收用逼令小婦人出名立據小婦人本不識字故而悮簽花押問徐華氏一同被騙目下可在上海供稱早被周沈氏等害入粤婦家不知是否將售錢或作押帳問龜奴等所借之洋究竟若何料理答稱此欵應由馬大阿姐償還同轉令某包探將周沈氏周陸氏帶案先問周沈氏曰爾夫是誰供稱周百順問姚是誰供稱隣人問紅玉可相識供稱係小婦人之寄女在家作不端之事潛隨徐華氏來申由小婦人送往白鴒票店主朱姓家傭工小婦人前往探望見紅玉時時啼哭查問緣由據云已被朱剃面問紅玉曰朱家與馬大阿姐有何糾葛竟敢串同逼娼供稱朱欠馬錢因將小婦人作抵上月小婦人經蔡大老爺判令遞回原籍徐華氏之母曾來問其女下落周沈氏供稱徐華氏現在粤人家爲傭常有錢洋寄與其母同轉問周陸氏曰紅玉來申時由爾帮同設法押抵洋銀其洋是否爾等分用供稱紅玉在家已許字某姓因與帽子店夥有私以致潛來滬上當經周沈氏等送入朱家押洋五十元後不知如何又押洋一百五十元問周沈氏曰查爾舊案有松江小弟及陸四孝是何人供稱小弟卽四孝之子現在南翔陶益清投案呈贖身契據訴稱小的係生意人無端被累務乞開恩同轉曰紅玉身價已由爾代償本可無涉當將身契給還仍交原保紅玉英公堂案未了着下期連周沈氏周陸氏歸案辦理○瘋子王安國被拘到案葛同轉訊得向在營内當差欲送往蕭字營安插此已詳昨日報章者也昨晨吳淞慶軍後營中哨什長張賢鵬投案禀稱王向在營中當號房日前趙統領抱病欲倩金陵人范醫調治令王伴送來滬王竟一去不回今小的奉營主莫洪恩大老爺之命來案領歸同轉將王帶案問與張相識否王仍作顚狀供稱素不相識同轉曰張奉營主之命特來尋爾答之小的欲從洋人往外國不願身處中華矣問爾與何國人相識答稱隨便何國均可前往同轉謂張曰王今不願回營殊堪詫異張稱三茅閣橋日新盛洋貨店中亦有人與王相識同轉着邀該洋貨店人來案再核少頃張偕日新盛夥陳煥生投案聲稱王出外不歸營主統領均有信來託爲查問今閱申報得明詳細是以來案具領同轉又問王曰爾與陳相識否王仍供稱不相識同轉着張陳將王領去交與營主善爲安插陳等均遵諭而去　積竊尤又新經某包探拘獲搜出拜盟紅布兩方葛同轉着押候查明核辦昨晨包探禀稱小的已將尤躭擱之車寓主小王帶案同轉問爾是何名尤在爾家住過幾天供稱小的名德寳開設舊貨攤案中共有三人躭擱日前有高昌廟附近小烟館主胡考伯送病人趙姓來家尤係趙之朋友問尤曰此搜出紅布兩方載明拜盟各人之名字究竟有何用處供稱此布上所載名字均係同營朋友二年前由山東人韓金玉湖南人十大發胡明志劉德義徐石廷陳全德杭玉山王憲章王銀水申玉龍范同江等十一人故約同盟拜爲兄弟後各人意見不合作爲罷論所有寫成之布留在小的家中王供稱小的家有東洋車兩輛必須親自當心務求恩釋同轉准之轉問尤曰布上列名之人現在何處供稱有往臺灣者有在上海拉車度日者謂今日本分海　　　外下期可邀布上書名之人來案究核尤遂叩謝而退特不知果肯邀令各人投案否各人果肯隨尤而至並不脫逃　僕請效評話收科曰要知後事如何且聽下回分解 
[送日下部鳴鶴先生游蘇浙序]  
　　余去歳浪游東海行裝甫卸星使黎公卽假芝山紅葉舘爲之洗塵時則中外名流衣冠畢集香痕墨瀋淋漓襟袖閒酒半黎公指一長髯垂腹古貌古裝者語余曰此爲日下部君郎自號鳴鶴仙史者東瀛書聖也兹方以大藏省大書記因竊乞休余心焉識之祗以座無舌人未克通問訊旣而遄歸有日日友岸田氏設離筵於瀍上中村樓一時裙屐聯翩不期而至者多至百數十人日下部君最後至出手摹漢銅鑑銘見貺更闌揖别意以爲河梁分手從此天涯矣今歳春仲方𢾖門作書致岸老忽有叩門而入者握手相視則日下部君也相逢意外喜極欲狂由是昕夕過從相與探龍華之桃聽徐園之曲絃詩讀畫其樂無涯洎夏初觀察陳君喆甫方有事於白下因邀日下部君同往君夙暮秦淮之勝忻然應之去數日而歸歸則出燈舫夜宴詩見示哀感頑艷悱惻纒綿不覺躍而起曰僕向以子爲墨客孰意其爲詩人今而後當與君暢談詩學矣君曰未也僕將作吳門之游折而至古餘杭縱覽西湖名勝待歸時當再以吟風弄月之詞辱塵清聽也叩行期則以榴花照眼時對五月朔其友圓山大迂招飲於淞濱酒肆君執手語余曰赴蘇有日矣君能以一言壯僕行色乎余曰蘇臺不自古佳麗之地山温水腻風月常存而騷客文人亦時時流寓其間借山水以資陶冶此行也訪曲園先生於俞樓之上談經攷史定愜幽衷或則與楊氏藐翁叅攷圖書摩挲金石晨夕樂數定不寂寥特不知六橋三竺問尚有如小顚其人者與之縱懷詩酒乎抑有爲先生進者方今承平日久民不知兵　刀拍張之徒時起而與外人選事羽書告警日有所聞先生異服異言或不免爲所忌嫉尚其歸鞭早整重尋花月之盟莫貪領山色湖光致蹈世途荆棘也先生曰敬受教時馮君耕山亦在座將欲與先生偕行者曰君能以此言筆而存之倣古人臨别贈言之意乎乃援筆作送行序時光緒辛卯重五前二日上海黃協塤譔 
[浙省撫轅抄]  
　　四月廿一日新任杭都統於二十二日已刻在衙門接印金華縣曹礪成專下夾省禀知藩司飭知調補慈谿縣缺叩謝○廿二日候補縣任環增由京起復回省繳照禀到○廿三日候補同知秦光簡禀知臬司委艮山門外保甲總巡差叩謝○廿四日從九品李景雲禀銷箬裏厘卡差○廿五日大桃縣劉靖禀知藩司飭知題補補松楊縣缺禀見叩謝潘志頴禀見禀辭解餉赴都 
[蘇省撫轅抄]  
　　三十日藩轅牌示照得常州府督糧判通李蕚然病故遺缺查有候補同知金鍾彦堪以借補○五月初一日知府余慶祺禀知交卸松滬局總巡各卡差回省並禀知接辦牙厘局會辦提調差 
[江督轅門抄]  
　　五月初一日甘泉縣劉沛霖叩謝飭知赴任同知沈敦和奉憲飭仍辦繙繹銷水師學堂提調差巡檢龔璋奉委隨辦文闈供給差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[開誠布公]  
　　常鎭道憲黃觀察一聞丹陽縣焚燬教堂之案卽委保甲總局孫君及焦叅戎安邦新兵營某哨官率兵一哨馳往彈壓未幾焦叅戎由丹陽查勘回禀報情形　觀某卽令同易統領焦叅戎先行出示以安民心一面與楊太守馳往丹陽體察情勢秉公核辦所有告示條錄於左頭品頂戴奏留兩江記名簡放提督軍門統領督標新兵奇兵等營圖勒炳阿巴圖魯一等軍功加三級易叅府兩江儘先補用游府焦署理江南鎭江城守營欽命二品銜兼辦兩江營務處江蘇分巡常鎭通海兵備道監督鎭江關黃爲出示諭禁事照得鎭江爲通商口岸五方雜處人情浮動自揚州蕪湖等處教堂被衆拆毁後輙有不法之徒佈散謡言並貼匿名揭帖妄圖惑衆滋事擾害地方卽經本道先後出示諭禁並會同統領叅府督率文武員弁嚴密巡防查拿在案兹聞丹陽城内教堂又有被毁之事誠恐愚民無知妄生猜疑别滋事端除仍會督文武員弁率同兵役晝夜分投梭巡隨時訪護拿辦外合再出示諭禁爲此示仰軍民諸色人等一體知悉爾等須知揚州等處拆毁教堂皆由匪徒造謡而起始則三五成羣繼而千百相聚此唱彼和以訛傳訛遂致不顧利害激成事變迨經拿獲到官重則斬絞輕則軍流在首禍之犯孽由自作固不足惜而脅從之輩同罹法補情實可矜且有在旁閒觀之人亦被波累及至訊明保釋業已身敗名裂甚或蕩産傾家言之尤爲可憫本統領本道本叅府因恐爾等爲匪所惑致受無窮之累故不憚煩言諄諄告誡欲使吾民知所趨避免致玉石俱焚自示之後爾等遇有匪徒造言生事務宜各顧身家安分守法切勿輕信趨附致貽後悔倘敢遇事聚觀隨聲附和則是甘心爲從無所用其姑息一經拿獲定卽嚴行懲辦勿謂言之不預也其各凛遵毋違特示 
[丹陽閙事細情]  
　　四月二十五日之晚丹陽閙事情形本館已詳登於報兹閱益聞錄云是晚丹陽城内匪人突至天主堂滋擾愈聚愈多時丹陽縣查大令因公晉省未回祗城守某守戎率兵彈壓無奈匪衆横行目無法紀竟傷營兵數名守戎亦面受微傷斯時匪類猖狂深恐寡衆不敵因囑年近古稀之某教士避往官衙匪類遂將天主堂及附近住屋付之一炬閱日道憲黃觀察委員偕鎭江天主堂教士前往查辦迄今尚未就緒云 
[金陵獲犯讞詞]  
　　四月十八日金陵匪徒騷擾各教堂經大憲等教力保護得以安靖無事兹悉是案所獲之人前後共計十五名先獲王信盛嚴聚興兩名由縣審辦供稱小的等到城北討帳路經教堂門外見有閒人在内遊玩因亦佇立觀望並未滋閙蒙上元邑宰恩准由隣人丁萬興王復興具保釋回次獲劉炳光徐永茂胡五生羅湯氏四名均係在乾河沿教堂内傭工者因閙事之頃西女沙氏宅内廚房忽然失愼當道疑火爲伊等所縱故飭帶住移縣審辦晚間保甲總局憲督中城守兩協戎到縣會審據供火非小的等所縱起火之由實屬不知嗣成美學館主福君開森具函請釋故當晚卽送回又有陶如松何松茂二名係從醫院獲來陶年十九歳金陵人住城内倉巷摇鼓爲業據供是日因添配欄杆路過醫院見有多人入内遊玩因亦隨進後衆見兵至奔散小的落後被獲實未閙事何年二十七歳金陵人住城内紅土橋賣油紙扇爲業據供是日賣扇路過見人麕集卽站在北首候駕橋邊觀看不料被閒雜人等擠跌爬起訕駡適値洋人開門而出疑爲駡伊遂卽拿住交付營兵移送縣内又有徐里劉貴學朱九三名俱在乾河沿獲來徐供年二十六歳山東沂州府人光緒元年逃荒到此住城北小營邊種園爲業是日因事過洪武街見官府到乾河尚教堂因亦隨往遠遠觀看不料營兵忽至將大衆攆逐小的遂被獲實未滋擾劉供年十九歳六安州人住新街口創鞋板爲業是日因事赴城北路經教堂門外見多人佇立因亦站下不料營兵適至未及奔逃遂被獲住實未嘗滋事朱供年二十五歳湖南湘鄉縣人今春來寍在某公舘爲傭是日因出城買炭路經教堂門口正値兵勇在内伊遂佇立牆邊觀望實未進去滋擾又有嚴瑞生一名係從螺螄灣獲來據供年二十七歳上海縣人曾爲某哨官服役四月初到此尋人未遇寓居漢西門外某飯鋪内是日因赴通濟門道經天主堂見人多蟻聚因亦駐觀不料邑尊駕到廻避不及突被差役拿住實未肇事又有周芳林一名十八晚由城北成美學館主福君交中協王有珪協戎由協戎函送到縣者據供年三十八歳湖南祁陽縣人本年四月初隨某武員來此是日訪　歸路過乾河沿教堂站立門外看告示被閽人拖入告知營兵送交中協處移縣審辦實未在教堂滋閙以上六人由保甲總局及督中協及兩江營務處各大憲於十八十九兩日在上元縣署會審其周芳林一名於十九二十兩日會審另有唐得勝及某營兵一名當十八日閙事時由成美館主福君開森捉獲交付左營帮帶楊君端堂者楊君未加訊詰當塲釋放福君不悅當晚上院禀知制軍制軍怒飭將楊君摘頂撒差並諭保甲總局中協營務處各大憲速查此二人務獲懲辦二十四日保甲總局等帶領唐得勝及某兵赴成美館主福君處問當日閙事時獲交楊者是否卽此二人福君一望謂唐某號衣猶是也而面目則非矣至某兵亦前後如出兩人請勿懲辦各憲遂羣向福君稱善謂此乃君之有意成全耳若云是此二人則定當按律懲辦雖然今當帶去略子儆戒於是帶赴縣内提集陶等六人復行會訊後由營務處曾仰皆觀察判云陶徐二名奉督憲諭姑寛免死重責三百板見血枷號半月遊街示衆以示懲戒餘犯各責一百板取保釋回周芳林係湖南人據供雖無滋閙教堂情事然亦未便容留在境備文遞解回籍唐及某兵各責若干判令挿耳遊營以示儆戒此案於四月二十四晚卽已了結至十八日乾河沿處所燬沙氏廚房兩間及搶去各什物由保甲總局憲及上元邑宰向福君開森言明願給鷹洋四百元以作償欵並立有字據俟後多剩少補二十日後福君已雇工修補一切矣以上俱見益聞錄 
[上海鐵路橋廣益堂内籌辦順天賑捐公所今將二月十五日至四月三十日止經收賑捐清單]  
　　江西楊善慶堂樂助漢平銀四兩五錢四分顧半潛堂規銀四兩二錢八分常德泰記常平十南江西隱名氏紋銀二十兩留餘堂例銀十兩楊世德例銀二兩仙鎭隱名氏二位樂助洋一百元正吳城無名氏洋十一元海鹽陸九成玩花主人穉孫江西清愼吏乾大紙行謝實記各十元石門厘局來濟門覺象等四十戶合助十元懷玉山人六元無名氏五元楊寳華姚江四留居士各四元常州悅生主人三元保泰鹽城勉力子杭州六部橋姚准北求安氏不書名無名氏蒲上無名氏崇邑陳大成無名氏麥熾齋各二元張少富不書名胡祝三吳多寳嚴命子慈命子胡子章無名氏鎭江程竹村畬經堂無名氏匡瑞圃姚養餘南豐補過子准北無名氏求安氏中湘無名氏補過氏求免災難人天津無名氏吳積善堂務滋堂忠孝巷周宅恊成生平湖汪雲門章雄寳紀堂無錫不書名黎龍氏隆記修德堂各一元修德堂銅洋一元仙記葛記青記柳記無名氏眉山氏鄭燮卿蘇穗田蘇桐森　逸村許源馨各五角孫三郎小姐以炤以輝以銘以棋各三角俞蓉卿晋康楊貴仙玉寳玉顔玉蕙玉梅各二角方記方子平各一角南匯賢吉堂鎭江王瑞芝立源莊各錢五百文南匯嘉裕堂鎭江馬齊芳趙雅齋無名氏各錢三百文南匯慶餘堂仲山堂崇邑解竹君各錢二百文南匯百忍堂世慶堂各錢一百文葉澄衷大善士經募韓潤生翁洋二百元黃益甫翁規銀一百兩京口吳壽柏翁經募同是存心者洋十九元錢四百六十文傅龍才經募洋一百元莊葆馨翁募來温州順生號洋三十元六角又銅洋十六元湖南趙騫翁募來湘平銀二十兩又洋六元牛莊輪船募來福建補過氏五角石氏二角無力氏翁氏各一元孔乾初翁募來隱名氏一元天津嚴朝冥翁樂助洋二十五元又募來王燮卿四十五元四角石德行十五元尹尚亷十元徐起鳳十四元孫茂盛包振瑞鮑忠林杭春巖各五元馮采臣張鬯園邵舫琴各三元沃順興王生才倪三如各二元張元祚徐銀仁胡春林王德鈺沈三冬方長春王阿四陳寳山江起法胡阿明王廷相李仁秀徐蕙生各一元駱加林何阿懷鄭違橋王方儀汪雲生何阿才宋金榮康生茂孫良才汪慶豐劉桂林貝大成李甫廷王順生王德鑑陸玉林何志榮唐　友王違甫繆萬清周三冬史友位鄭違福夏正順陳春福沈世臣馬茂振鄭寳卿各五角醉經樓四角李謁懷周光賢李升發周春才馮智豐賀永生范恆茂趙德順張才揚王廷標葛象才王云熙各三角廣濟輪船劉曉嵐助洋四元又代募古翁州陳氏三元唐怡軒王葆初王其章各一元以上二月十五日至三月十五日止南臺洪竹卿壽筵移賑洋三百元傅龍才經募洋一百元葉覆衷助銀一百兩渝城集募慨不書名規銀六十兩營口無名氏銀四錢五分常州知悔子延陵求安祥茂洋行各十元九江府署鮑三十元祝蘭芳四十元又經募唐晋記十元王裕隆和順長公順成各五元成泰號二元京口謝藍翁經募無名氏五元李世隆三元廣泰恆馬樂賓王定章源發船源祥船速萬盛各二元孫公泰一元鄧展翁經募蔣濬川李隆盛各三元孔繼安張萬甸顧景記郭瀛甫各二元何朝相戴大全戴珠玉周鼎元劉合泰裕興行陳隆恆泰豐各一元陳大元八角周如松周栗齋秦文貴楊炳文各五角蘇雲卿無名氏樊鳳池馮景山各三角生記助八元善記銅洋六元清浦李惠章九元又銅洋一元恆泰木行交來無名氏七元廣利輸船代募十四元一角董德揄曹雨岑各五元麥邊洋行來感德堂無名氏各五元知非子四元梁德臣二元黃樂之有心無力人麥山人各一元不留名銅洋四元樂善堂銅洋三元華人二角蕭怡堂本城無名氏各四元慈谿厲炯棠峰沅氏揚州李公舘來力不從心人各二元湖南衡陽縣正堂樊五元松滋來之二元松滋季維一元浙紹夢予李聖記麗如帳房盛澤衆善士沈受慶求補過生常州瞿雪齋海昌蔣雲鴻無名氏戚槎亭忠恕堂各一元懿德堂三元武林永根銅洋一元大原氏銅洋五元保安堂南塘書屋求平安各五角蔡肯堂四角隆興何三角無名氏二角廣東黎以炤以銘以輝合一元紹興萬興隆十元又經募廣泰隆韓旋吉各二元李清貴倪繼賢盧貞鳳葉永興各一元　記棧募來安氏錢一千文秦蘭氏少猷氏文初氏祈安氏金元寳無名氏各錢五百文宿遷三讓堂由天順信局交來三十四戶合助大錢六十八百文温州涂玉槐大錢四百文葉世芳大錢四百文求平安大錢二百五十文以上諸善長各實號共樂助規銀二百陸十四兩七錢三分紋銀六十六兩五錢四分英洋一千五百零四元大錢十五千八百十文銅洋三十八元[  戴嗣源等謹誌]  
[控錄勸辦濟順直賑捐滬局二月分清單]  
　　日新齋各三元王容忍懷蔭堂各二元汪善夫五元童哲童立夫各二元童儉夫一元崇禮堂楊十元徐建俟吳玉田各一元徐詠盧邢竹甫各五角曹思美安季渭泉惟善堂各一元王貢南陳鳳亭各五角陸瑞卿一元胡梅卿朱步雲各五角祁佩蘭顧再卿胡廋峰戴金高各一元沙雨亭施錦章何桂廷何進祥陳南孫吳黃馮倪曹榮唐月樵一元凌培慶孫兆福黃執甫石琢堂施正卿陸學　周少雲李桂楊楊維禮馬瑞華陳錦福各五角袁梧江陳少堂陸少康朱桂蘭張鼎奎張蔭春各三百文蔣昆波四百文蔣尚志八百文鍾裕亭一元鍾樹珩二元周三錫四元李增善三元私錫堂一元翁安素二元徐三餘方萬春徐存古各一元楊善卿鍾福亭仝弟郭啓記楊星記各七百文姚全法手陳桂生手各三元湯吉卿手張孝思手各二元尤秀芳手一元　進山手二元陳桂生手二百十文張孝思手四百七十文尤秀芳手四百六十謝靜波七百文金子雲周俊卿瞿朗生少蓮楊松田楊仁茂各五百文何秋臯四百文馬尚德楊步洲楊步雲葛本全葛熙伯陶伯鳴錢蒼竹王翰卿各三百文瞿少伯二百五十千西堂徐洪春各二百文吳尚金九十五文錢松生吳潤波盧杏濱善盛祥黃啓堂蔣枚生各二百文王秀芳手九百文陳雲亭手一千文楊瑞甫五百文黃理堂二百譚希堂李云泉共二百八十文金波生一百四十文裕大俞教和朱甫動各一百文董瑞章董思林各二百文陳永昌一百四十文高郵米業行店金清李殿卿各六元吳逹人張二房承恩堂馬松 
 
 

Page 10

 
 
筠堂尤三槐堂各一元寳善堂曹涉趣園宣各二元陸輔記紹定堂王張序東王賓記映珠堂巨記各一元欣國模張林萬各四百文張廷甫二百文趙錫富蔣無名各三百文無名氏二百文盛永福無名氏各三百文佩記一百文金裕泰一百文和則八十文德生一百文源森一百文永昌信隆兆班各一百文萬隆一百八十文許無名二百文無名氏陳二千文錢業二千五百文布業四千文油雜一千文同升三千二百文泰記二千文永昌一千六百文天昌一千文寳興三千文寅茂二千文天和一千文張　一百四十文無名氏一千五百文 
 
 
