# 1916 - 102 - 4915508

 

Page 1

 
 
   
 
 

Page 2

 
 
時評 
[悔（冷）]  
　　處事如奕棋然最忌者悔不特悔之道非丈夫且旣悔焉則以前之心思均置諸無益之地雖欲不敗而不可得矣 
　　政府以前贊成共和者也由共和而復返帝制其悔一由帝制而取消又復返共和其悔二滇黔軍起則用武力武力不能勝則事調和其悔三民國紀元悔而用洪憲洪憲紀元又悔而仍用民國蔡唐諸人均官吏也悔而稱之爲逆又悔而不敢以逆稱諸如此類不可枚計故集政府今日之舉動言之無一非悔又無一非一悔者 
嗚呼悔美名也究其反覆而已 
專電 
[北京電]  
　　某要人奉派赴滬協商　　昨來電謂與某接談未得要領默察南方人心恐無磋商餘地 
[北京電]  
　　陳宦電陳停戰期内雙方應守條件（一）互守現在戰區不得侵越及窺伺行爲（一）各於區内勦防匪亂（一）各負地方維持責任（一）各保護外人生命財產 
[北京電]  
　　軍處密密陳要件四項（一）餉應先期籌足（一）犒賞即時照發（一）徵調先籌行餉（一）調停事詳示各軍飭守紀律 
[北京電]  
　　李經羲奉特派參預國務會議 
[北京電]  
　　責任内閣總理欲用李經羲李堅辭已作罷 
[北京電]  
　　令張勳移駐安慶聨合贛閩蘇汴鄂五省防務並飭倪駐徐州 
[北京電]  
　　浙學生紛請退學回籍 
[北京電]  
　　姚歩灜有保署閩運使消息 
譯電 
[香港電]  
　　聞陸榮廷因星期三日廣州發生騒亂即將返桂廣州避難人民上火車時曾有數人爲流彈撃中昨日遷離廣州者共有一萬五千人之多（十四日）以上路透電 
[廣州電]  
　　現信徐勤已赴香港軍隊曾起小衝突兩次每次死傷數人（十四日） 
[北京電]  
　　路透電社得確實消息財政總長周學熙辭職已邀准聞將由次長張壽齡繼任華人消息謂第十二師將奉調回京）十四日（ 
[北京電]  
　　官中消息謂美國公司所繳金洋百萬元並非借欵乃代售中國國庫劵之欵售出之數約二千萬或二千五百萬金元售價九七中政府實收九三限三年内償還該欵乃供經濟事業之用）十五日（大陸報 
東方通信社電（日本人組織） 
[北京電]  
　　浙江獨立之後屈巡按　　使密電北京政府謂由軍界之大部分决定獨立强迫與中央政府脫離關係故不得已宣告獨立云云政府之策令則改該電之旨趣以該省之獨立係受北京政府命令者時起草者以如此曖昧策令他日事實判明大失政府之威信故頗反對而袁氏因恐其他各省仍有以此口實獨立者故以浙江係據政府命令曖昧宣言獨立之口氣以惑内外之觀聽一面企圖使該省内之有志者猜疑離反遂有如是奇怪之策令發布（十六日） 
[濟南電]  
　　南方各省獨立頻頻山　　東獨立之機亦已熟何時變動勃發殊不可知因之人心洶洶大官富豪準備避難忙碌非常）十六日（ 
[北京電]  
　　北京政府接到四川將軍陳宦内通蔡鍔計畫四川獨立之確報因特嚴重密令曹錕沮止成都獨立）十六日（ 
[北京電]  
　　上海猛烈運動反對美　　國資本團將欵借與北京政府之實情由上海美國領事報告駐京美使美國方面似已令該資本家注意故二百萬元交付之後全止不交）十六日（ 
[北京電]  
　　津浦鐵道昨夜開向浦口之火車内有日本人某乘車之際爲張勳部下之兵並中國巡警無端兇毆受傷經日本憲兵隊出場拘獲暴行巡警數名目下正與中國官憲交涉（十六日） 
[北京電]  
　　據嘗反對取消帝制之某要人言袁氏於取消帝制之後以各省仍續續獨立乃亟講求調停停戰妥協等所有平和解决之策均難獲效遂又流布日俄協約及日本之對華野心等說意使國民排袁之志想轉爲排外志想然仍無寸效而排袁之氣勢且日彌蔓各地從來誤認袁氏之勢力如英美及他之外國人中近亦切言解决時局非袁氏退位不可如最近中美借欵因國民之反對美國資本家今後之交欵大有躊躇之色近者袁氏對徐世昌段祺瑞等或於總統府會議席上露其退位之意其實不過以退位爲口實緩和南方之感情仍 
欲見機力行討伐南方之舉惟此欺暪手段亦殊不易成功其結局徒騒擾國民而已袁氏昔嘗語馮氏曰予無爲皇帝之意國民如果相迫惟有逃往英國閑居倫敦等語恐其末路必至如是云云）十六日（ 
[東京電]  
　　北京來電云袁氏近所揚言似已着手作退位之凖備者且謂退位之後以叚祺端徐世昌孫寳琦等爲主幹組織新内閣但東京人士以袁之退位想須彼之一身籌得安全之計方能實現故今後尙有許多之曲折又組織新内閣云云不過一種之謠其成立殆不可信）十六日（ 
[東京電]  
　　東三省留學東京學生連名發電勸告將軍巡按使獨立）十六日（ 
[東京電]  
　　大隈伯爵昨夜在早稻田自邸開俄國大使瑪雷威齊氏送别會天皇及皇后亦準明日在宮中賜瑪氏御宴並飭閣臣陪席（十六日） 
[東京電]  
　　本日以大藏省令發表左記三種今後　　准免進口稅一裝壓窄瓦斯用之圓桶一裝油類酸類糖蜜用之鐵罐一包裝砂糖用之蒲包）十六日（ 
[東京電]  
　　日本銀行利息因發行内債決定減低二釐本日發表說明書）十六日（ 
[東京電]  
　　中國駐日公使陸宗輿氏傳聞已奉召還之命擬於本月下旬啓行歸國後入北京新内閣）十六日（ 
戰電 
）英人路透電（ 
[巴黎電]  
　　今日下午公報云德軍在末斯河西面轟撃瑪蘭柯爾叢林及三六四山間之法軍陣地陣線此一部分法排砲甚活動尤以克勞斯叢林西南及福巨小河爲甚末斯河東面及華愛佛有間斷之砲火凡爾登境各處夜無步軍戰事今晚公報云下午末斯河西面之　軍猛轟柯萊特叢林及愛斯萊境之法軍陣地末斯河東杜哇芒及化特勒芒叢林南面雙方砲隊甚活動華愛佛是日較爲安靜他處無事可報）十五日（ 
[倫敦電]  
　　英公報云昨晚英軍在凡爾美萊東面轟發　　地雷大損敵軍陣地敵軍回撃甚力未有效果今日淸晨英砲隊轟撃沙歇附近頗得利夜間英軍襲撃蘭斯西北德軍戰壕殺守兵數人而回）十四日（ 
[倫敦電]  
　　今晚公報云昨夜敵軍數以炸彈小攻聖　　台洛瓦英軍地雷陷穴均被撃敗今日敵軍在礦地附近及胡魯區對面轟發地雷五枚所損甚微（十五日） 
[彼得格勒電]  
　　今日公報云德軍在斯凡丹與伊爾　　士魯二湖之間進攻兩次失利委棄死傷兵士多人俄軍於斯特里巴河口境内佔據一小山及南面之戰壕且撃敗回攻之敵軍兩次俘敵多人戰事仍在進行土軍在歐士魯姆西面進攻俄軍中央延六日之久均被撃敗大受損失紛亂而退俄軍力追於後）十四日（ 
[彼得格勒電]  
　　德軍大本營之大事凖備及在俄　　軍北陣線方面重集軍隊足爲海陸協攻之朕兆伊克斯庫爾橋端境内之德軍大爲活動圖破俄軍陣線特維拉河一帶之德軍亦甚活動特文斯克南面之敵軍雖亦活動但料其純爲示威起見）十四日（ 
[羅馬電]  
　　今日公報云意軍亞爾泊兵攀越氷地登萬尺高峯衝入敵陣成績甚佳尼洛山終日交戰奥軍敗退）十四日（ 
[倫敦電]  
　　羅馬消息云意軍之攻勢與德軍之攻凡爾登同時發作今意軍已在特蘭狄洛東南兩而及伊森沙與加沙戰地延長陣線數基羅邁當共奪各山谷中村莊三十所與設防山地多處意軍又在加達湖北岸外前進數基羅邁當刻方包圍加達湖附近之奥砲台八座羅夫萊吐鎭幾在　軍陣内而杜爾米洛刻亦三面受逼）十五日（ 
[倫敦電]  
　　公報云澳軍偵探蘇彜河東面三十英里之桀夫茄法頗得利奮鬭後佔據敵營敵軍死六人傷五人奥中尉一員土兵三十三人被擒澳軍僅死一人戰地泉樹盡殺）十五日（ 
[巴黎電]  
　　聞法軍刻用十六寸口徑榴霰彈砲）十五日（ 
[丹麥京城電]  
　　聞德人在波羅的海口安置大鐵綱以防英潛艇（十五日） 
[倫敦電]  
　　巴拿馬運河封閉七個月今日已通）十五日（ 
[倫敦電]  
　　泰晤士報紐約訪員電稱美國致德之新牒要求懲辦轟撃蘇塞克斯號等船之潛艇艦長給予充分滿意之賠償並保障將來潛艇戰爭之行爲如不見允邦交立即决裂聞印度新總督哲姆斯福傅士夫婦所乘之船爲德潛艇攻撃但未撃中）十五日（ 
[紐約電]  
　　紐約晚郵報華盛頓訪員稱致德之牒文乃國務卿藍辛氏所擬由内閣許可要求德國停止損及中立國人之潛艇戰爭否則斷絶外交關係藍辛氏稱國務院準備與墨總統加蘭柴交涉關於美兵退出墨境之議但美國並無立即撤回美兵之意）十四日（ 
[倫敦電]  
　　英商船基克號）三千噸（已被魚雷撃沉）十五日（ 
公電 
　　浙國會議員致屈映光電杭州屈文六君鑒　　浙人獨立發於護國正義衆論所激似非公退讓蔑以明志桑梓敬恭墟墓財產保浙即所以自保尤望維持秩序留與鄕人相見地步臨書不盡所言杜士珍兪鳳韶許　殷汝驪徐象先杜師業周玨等同叩 
　　又致浙江各界電杭州童伯吹夏定侯徐允中　　王悅山顧子才兪丹屏諸公鑒並轉呂戴之周公選張煊初諸公曁軍警報界商會均鑒浙省獨立義聲傅播全浙人士莫不　忭乃消息傳來屈映光以巡按使兼總司令佈告内外非驢非馬驚駭萬狀論屈在浙四載平時唯知竭浙民脂膏以固一已榮寵輒復俯首稱臣首先勸進滇黔事起各省中立獨屈籌餉括欵進供恐後獻策効忠累篇不絶其爲禍害民國厥罪尤深若戴爲本省長官實不足以副公等舉義之盛心今且通電輸誠僞命嘉奬旣誓死於獨夫奚忠誠於民軍不獨反側堪虞粤事可爲殷鑒且使我三千萬浙人何面目以見天下爲吾浙計爲公等計均宜速加斥逐勿任遷延貽禍公推賢者維持治安同人非與屈個人有所嫌怨大局攸關難安緘默無任　臣杜士珍兪鳳韶許　殷汝驪徐象先杜師業周玨等同叩 
[又致温州戴司令電]  
　　温州戴司令鑒浙省獨立　　屈氏仍以巡按使名義通告内外人心迷惑寗紹軍警紳商已公電反對誓去屈氏另推賢者請公一致進行以光全浙詐　徐象先殷汝驪杜師業同叩 
要聞一 
[浙江獨立之軍事價値]  
　　新要塞之開端　揚子江之命運 
十四日英文京報社論曰淸代初葉外人地圖分中國本部爲南北兩部以長江爲分線此就地勢而言也若言思想旨趣則長江以北或跨越長江之數省亦皆屬於南部如蘇皖鄂蜀是已其全在長江以南者爲滇黔桂湘粤贛閩浙諸省今者永可紀念之舉動以完辛亥革命未完之事業者開始於中國極西之滇省風起雲湧蜿蜓東向始而黔繼而湘而桂而粤今且遠及於浙矣以地勢言革命潮流應先趨過贛閩然後始及浙海今浙省竟先其西南鄰省而獨立必有種刻爲記者所未明晣之理由華人素愛循序進行而浙事獨不然殆有如下述之軍事利便或必要在焉 
 
 
 

Page 3

 
 
　　今日南方軍事之佈置　若一局圍祺團棋者乃華人之弈局以圍爲勝者也奕者置數子成一要塞免去外來之攻撃然至在他方面佔一新地位務使新舊要塞間有交通線以圖圍困敵人同一之地位今南軍之佈置直無異以中國爲棋盤置子佈局着着佔勝先從棋盤西南角下手以雲南爲起點占領黔桂而要塞成第二步即佔據棋盤之邊以使其地位免受攻撃於是粤省遂在佔領地之内而第一要塞活矣 
至是南方奕者乃另覓一相當地點以造一新要塞今浙省即其地也浙省距第一要塞）即滇黔桂粤（頗遠中隔贛閩故得浙後之第一要着即欲於舊要塞與新地位之間設一交通線否則必須以浙省爲起點而另成一新要塞今南方奕者苟欲保守其新地位則有二事必須施行即佔領蘇贛或閩省是已蓋佔領閩省則交通線成而佔領蘇贛據有棋盤邊之江海岸線則新要塞活也記者料南方奕者此後之行動在於造成一新要塞此爲現有形態中必不可免之發展使進行得手則閩省已成死子無須費力即可得之蓋三面被圍即成死地不獨戰略如是即棋術亦然也假令當南方奕者佔據浙省新地位之側冀時北方奕者竟佔領蘇皖贛閩四省之一以佈回攻之着以戰略言際此時局四省之中獨以佔領蘇皖爲得計若佔閩省則爲錯着蓋贛省一失南方奕者即可困閩使爲死子也若佔贛省亦屬不當蓋按奕理而言閩省不安則贛省亦成死地也故爲北方奕者最好一着在於佔領蘇省或皖省而蘇皖兩省在戰術上蘇尤重要以蘇省處於棋盤邊之境地且扼長江四通八達之門户故也 
記者縱論及此不得不暫舍奕術而言人心據奕術言苟奕者凖備冒被圍之險即可於對奕者未佔之處置子佔地但在今之南北局中所可置子之地常有發生抵抗佔據之虞以言皖省張勳方督辦軍務効忠中央北方奕者於此當無隱患若在江蘇則不然旣須抵抗對奕者又須防衛其棋子之變動故北方奕者謀佔江蘇則有兩種困難今姑作樂觀而謂北方奕者居然果領江蘇南方之奕者僅能佔領福建但其結佔 
究竟何若乎恐長江以南北方奕者所有之餘地將已三面被圍而不能有損於敵矣今日局中之大有關係者爲人心試問江西人心亦願北方奕者之佔領其地乎（原按記者校閱此稿時路透社傳來江西獨立之消息）如贛省屈從則三面受敵禍至何日苟起面抗拒則南方奕者已得長江以南之全境矣 
　　南方奕者旣據長江以南之土地則必竭其全力以爭長江蓋得長江即得全國財賦之總源也於是江皖蜀贛鄂爲必爭之地若南方奕者續得勝利則可佔領蜀省今蜀省正在議和如和議不成則南方奕者必以强力佔據之且兩軍主將互相親密尤可爲北軍傾向滇軍之先兆就種種現象觀之在長江極左之蜀省實有爲南方奕者佔領之勢讀者試展視地圖便知南方奕者佔領蜀省後長江之命運即可解决蓋蜀省被佔則北方奕者極難保守鄂省若贛省再捲入革命潮流中則長江首尾將盡入南方之手長江一失則北方之財力告罄而此局之勝負定矣 
滇省爲革命東向之起點浙省爲革命西向之開端以成南部半壁之勢而促臨時政府之成立南方無組織永遠政府之意更無推舉孫黃一派爲總統之心其最大之要求乃關於現今元首之前途若此問題延遲不决則南方似必組織臨時政府然臨時政府之成立非南北分裂之謂不過以示南方之團結而欲得最後之解决而已 
[粤省獨立後之要電]  
　　廣東獨立情形曾迭詳前報茲復得獨立宣佈後通電各省文及馬口三水軍隊衝突後梁啟超譚學夔魏邦本諸人雙方勸解之文電皆粤省獨立史中經過之要事也爲分述如下 
[通告獨立之原電]  
　　七日龍濟光張鳴岐通電各省　　文云各省將軍巡按使護軍使都統均鑒頃接廣西陸都督電稱接唐劉兩督會電南甯陸都督鑒粤養陸兩電悉西南舉義非爭意氣非貪權位惟欲擁護國法鞏固國基袁氏前令撤消帝制其果出誠心與否且勿深究但袁自去年十二月十三日下令稱帝以後大總統資格早已消滅同月二十五日大典籌備處堂密電云今上所居乃帝國元首地位非民國元首地位是袁氏非民國大總統在彼亦已自承今稱帝不遂分爲齊民安能僭稱大總統就法理論之我民國已爲袁氏所篡滅滅而復興則元首選舉自有應履行之程序今袁有何理由擅自盜據粤省若欲息兵請速聨電袁氏引身遜避服法律之制裁靜候新選舉之結果庶足以表其確無利天下之心而國憲不至破壞然後繼堯顯世有辭謝滇黔軍民而平和可期恢復尊處若同意請掣銜覆粤繼堯顯世叩江等因據電理由甚正榮廷無辭以難而公旣力任調人請　將此電轉京速用解决爲盼等因查三省所據理由甚爲正當欲求保民息戰惟有由各省要請退位否則各省獨立使口知人心全去不敢相持自可以得和平解决粤省宣告獨立即本此義諸公保民愛國具有同情惟祝早日一致進行以免大局糜爛至爲盼幸龍濟光張鳴岐虞印 
[軍艦衝突之解釋]  
　　馬口三水軍隊衝　　突人心甚爲恐慌　各界紛電梁陸請速來調停梁啟超乃由桂致電勸解魏邦平譚學夔文電往復互爲解釋事乃平定彚誌其電文以供參證梁啟超電云急廣州採送李根源林君虎楊君永泰文君羣徐君勤均鑒幹公於粤事計畫精詳粤之宣布全屬與此間熟商之果效龍張爲幹公至誠所感亦以至誠相應絲毛無可猜疑之餘地今日之事必須兩粤完全安堵乃可蓄精銳以　狂寇幹公以專電爲兄等略述此事務望苦勸各同志協保秩序待幹公到後斷無不可解决之問題此時若生葛藤則是破幹公之計畫授敵以間隙非諸君所忍出也要之粤爲民黨之策源地粤若糜爛猶獲石田將焉取之想諸賢必深會此意也啓超叩庚都督府代印四月九日午十一點鐘到譚學夔致電魏邦平云容奇探報江大魏麗壹兄寳璧歐陽太堂兄鑒聞公等在容奇與軍隊衝突未免不顧大局現經與李司令潘顔梁蔡各統領及各界在海珠接洽協同一致請即罷兵詳情夔　來面達軍隊方面亦經都督發令停止矣學夔庚魏邦平復電云急分送龍將軍巡按便總商會治河處譚典虞官鈞鑒譚君電悉所率艦隊並無在容奇與軍隊衝突之事李潘黃顔蔡梁諸公旣允與義軍合力維持治安則鄙人固無反對之心理亦無反對之理由譚電所云想係造謠生事者之所爲理合據情泰覆請向各界力爲解釋以安人心而維大局不勝厚幸之至魏邦平庚印又譚學夔由江大拍來電云急送王廳長魏司令暫回駐省河仍始終維持治安並無他意誠恐宵小造謠煽惑致各界稍受虚驚夔業將都督巡按獨立之誠意切實證明雙方均甚妥洽請紓厪念並祈轉知各界安心營業切勿恐慌大局幸甚譚學夔九號午前午時又電云萬急送龍大都督張巡按使鈞鑒夔於九號午前四時始抵江大即將尊意切實證明魏司令始終確以維持治安自任决無中變但難保無宵小造謠煽動希圖破壞大局務請明察夔現駐江大將善後辦法與魏司令磋商妥協陸續電聞請紓厪念譚學夔叩九號午前四時半又電云急送龍大都督張巡按使鈞鑒四時半發呈一電諒達鈞座善後辦法容由葵面陳馬口衝突一節據稱寳瑚艦於七日午三鐘行抵容奇附近因雷兌不應命曾向鎗撃數聲同日六鐘抵馬口即接葵電停泊待命迨至八日午前七鐘當聞鎗聲次見馬口沿岸有兵一排向寳璧射撃該艦爲自衛計迫得還鎗同時龍驤又向寳璧砲撃該艦亦還砲數聲即退與江大相合等情查該情節與前所傅聞似相逕庭應請嚴飭軍隊勿再誤會以維大局知注特陳譚學葵叩九日上午八鐘半又魏邦平致龍驤艦長電云三水龍　艦長鑒查本艦隊中寳璧一艦曾在三水與水陸軍隊有小衝突實緣本省獨立在本艦隊下動員令後故有誤會此後務望同心一致維持本省治安所有日前誤會之處請勿介懷並希轉向附近各軍力爲解釋至盻至盻攻城司令魏邦平庚印又致省城電大致相同又梁啓超電云八旗會館譚典虞鑒粤事總須幹督到熟商善後此時若逞意氣則危險不可名狀望懇切告君勉及諸賢無論如何必須維持秩序以待幹督至啓超庚都督府代印魏邦平告報艦隊回省電云龍都督張巡按鑒本司令現復率艦隊返省共維公安幸勿驚疑並請轉飭所轄機關力爲鎭攝以免擾亂粤省幸甚中國幸甚魏邦平齊印 
[晋人之時局觀（貞團通信）]  
　　當帝制問題發生之初此間人心甚爲騒動街談巷議時有不平之言嗣經大吏一面督飭軍警嚴　防範一面將形涉嫌疑及口頭不愼之人逮捕懲治始漸平靖然每得一南軍勝利之信猶互相告述興味甚濃至如北軍之克復叙州取回納溪在政府方極力鋪張以示威武者而民間反以沉寂態度相對付質言之晉人始終未忘其舊愛之共和而已然晉人絶愛和平初非好有事者對於袁項城初亦無輕蔑之意以爲國家初創强鄰窺視非威望素著如項城其人不足以力負攘外安内之責任故民國二年之二次革命晉人初無贊同之意而此次自滇黔發難人心因之大移觀念已絶對不同即政界中人對於項城亦頗多歎惜之辭彼輩以爲初不料絶頂聰明之袁氏竟甘受羣小之惑而行此糊塗事也此次帝制旣已明令取消凡因反對帝制而被黜之大員現在又都相繼登場執軍政之柄從表面觀察南軍最初之要求已經達到不難從此逕圖結束烈烈轟轟之戰事似已達下場地步然晉人對此之觀念則又可分爲二派一派謂南軍之主義雖純一在擁護共和二字然如何始可得共和永遠之保障此層自是要著南軍斷難輕易放過而現政府不至適宜之地位又决不能甘心屈伏到底則言和平二字於現在未免過早一派則謂政府之所以驟然將帝制取消非果懾於南軍之勢力殆爲一種反客爲主之手叚蓋政府數月以來頗自知已處於孤立之地位借此一著旣可回轉一部分之人心而又明知如此辦法决不能滿南軍之意願俟其另有更嚴厲之要求發生政府不難將悔過二字自佔地步而以有意延長戰禍之罪加之南軍故一轉移間即能將主客地位全然倒置爲計之巧實無過於此者云云前派之議論現在兩方面已轉入此旋渦中後派之言吾人未敢信其有效觀最近情勢桂粤旣又宣告獨立各省對中央亦仍漠然則大勢已去全局瓦解恐即在目前　各省狀况參證晋人之心理前途可知矣 
[棒客（楚客）]  
自滇黔之軍興棒客之名始稍稍傳於人耳實則其來已久不過至今其勢始大足爲北軍之害者尤巨姑撮所聞以告讀者 
棒客之在川幾如鬍匪之在東三省刀匪之在陜甘也平日專以刧掠爲事凡其地有棒客中資以上之人家苟不獻甩有之一部份者終不免於擾累　人索贖乃所慣聞然不若鬍匪之兇殘尤時時有摧富濟貧之舉凡與小本營業貿易更無强索抑價之事故貧者多樂而安之且復暗中協助之自北軍入川後以其行爲之遠在棒客下也而棒客之聞譽乃益高故川人有不畏棒客畏 
北軍之言　 
　　當熊克武之居重慶也其部下士卒多來自棒客中者一經失敗仍復還其本業且器械因以精良戰略益形嫻熟散居四野三五爲羣更復廣招黨徒橫行於川南各州縣其來也千百其去也無蹤官吏畏之如虎莫可誰何自響應滇軍後聲勢乃愈浩大更覺明目張膽所用旗幟皆大書特書曰熊凡有當之者無不摧折 
窺棒客近來之舉動似專擾北軍後路一則爭城略　作滇軍之先鋒一則刦糧奪械遏北軍之生機倐忽千百里莫可蹤跡凡涪州酆都萬縣歸州一帶仍專由棒客之力近則頗有勢震揚子氣呑雲夢與湘中滇軍會合之勢惟人民生命之喪亡財產之損失又不知將幾千萬矣 
北軍初至時地方官吏咸以棒客乃跳梁小醜天兵所至立可掃蕩一淸而孰知大有不然者蓋北軍聞棒客之名無一不心膽俱裂聞某軍行至某處時知棒客將至乃皆暗藏艙底而囑舟子僞以載鹽對後棒客大至嚴詢舟人舟人如軍士之囑以對幸得脫險又行至某山時忽然山曲中鎗聲四射傷者數十人乃停軍搜索不見一人其　類是者絶多北軍之死於其手者亦甚衆 
嗚呼中國寗一棒客已耶重徵苛賦無告之民挺而走險縱國内之爭即日解决而撫循　縻之策亦恐非旦夕間事也 
[張謇致徐世昌書]  
　　菊老相國前輩閣下違侍左右忽忽半載辱奉明問累讀增唏當籌安會發端之時正下走襥被出都之日瀕行謁辭洹上語及君主問題謇無似自以獲交洹上三十餘年知而不言言而不盡隱情惜已非所以對故舊因本懇摰之愚陳是非說利害反復更端至二小時之久而蓄　未竟洒上頗不以爲忤私心竊喜謂旦夕之頃可以消弭無形不圖羣小交蔽以帝制爲投機居洹上爲奇貨浸淫醖釀以成今日之禍思之痛心夫復　言公於帝論勃興之時潔身而退及覩時局顚危慨然出山取消帝制自任　天下之重風誼卓然誰不欽仰夫今日海内洹上故舊鄕交最久如公與下走者殆無幾人而公與洹上昔日同官尤久相信尤深故公之愛洹上也自較下走爲尤撃惟明問所謂國步益棘痼疾已深責望下走罄其愚慮貢於左右復　下走北上行期下走自解職得請以來專意村落不一語及世事比聞桂繼滇黔而起乃盡取前此二三月之報紙撮要而觀不禁太息於熱中羣小之誤洹上遂至於此也目前則粤繼之浙又繼之矣公所謂痼疾已深者則下走尙有一最後罄慮効忠之說請畢陳之（未完） 
[南京快信]  
上海中立此間亦有取同一態度之說　　警廳昨請商會通告商民勿自驚擾省城治安軍警當負完全責任 
蘇常殷鎭守使昨派副官長吳映辰來省禀報地方防守事宜 
駐揚馬玉仁統領昨因公來省 
馮將軍昨電飭各駐防軍隊就近保護各釐局稅所以防不虞 
楚謙江利南砲艦昨由滬開來同日建安軍艦由下關開往鎭江 
聞浙江獨立之通電詞句甚簡單 
張勳派參謀萬繩武赴安慶調查軍政以便遴選妥員赴皖接管（外間傳係赴皖代行軍務實誤蓋張之參謀長爲惲毓昌也） 
許造時前電徐阻張勳之眷屬入京適張眷已於某日乘車抵津政府聞張眷留津不敢來京特派阮忠樞至津迎接 
來函 
[路透社來函]  
　　路透社來函云本社今日下午接李純戚揚電一件特抄奉一閱原電云路透電社鑒頃閱貴社十三號電載接到可靠消息江西宣佈獨立云云不勝駭異查自滇黔肇事以來江西軍政曁各界人等均一致顧全大局擁護中央全境商民安堵如常各處亦並無盜匪之警現狀極爲謐平况九江爲通商口岸當長江要衝中外商旅甚多果有此事豈皆一無聞見特請從速更正以明眞象而免輾轉傳述淆亂聽聞除電中央並通電各省外希即查照辦理並希見覆爲盼李純戚揚咸 
編輯餘談 
[桑梓（飄萍）]  
　　劉冠雄閩人也今乃欲舉全力以圖閩屈映光浙人也今乃更擁高位以擾浙 
閩人對於劉冠雄旣擬以激烈方法排拒浙人對於屈映光亦先以嚴正忠告驅除 
所謂愛國所謂愛鄕固不足與如劉屈者語祖宗廬墓子孫名譽當亦非劉屈之所惜惟生命財產則二公所最注意者也然則尙望其爲桑梓稍留餘地而有以自白於鄕人也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京中對於浙警之觀察]  
　　獨立電措詞滑岙浙江獨立消息到京情形曾紀昨報茲經探明該省獨立之舉實出於重要軍人之主張先是當未獨立之前該省商會曾有一電致在京同鄕京官謂聞政府派第十二師師長陳光遠率師到浙請即設法阻止如該師果到浙江則全省恐召糜爛審計院長孫慕韓氏得電後即持原電進府謁見欲有所陳請當局者未經接見孫不得已改將原電封呈當局者即於電稿上批有數字謂並無派第十二師往浙之說孫氏　批即擬覆電電文擬好尙未拍發而浙江宣布獨立之電已接踵而至矣據京中官場之意見以爲報告此次浙省獨立其主持最力者爲該省師長呂公望氏呂氏前爲師長旋改任嘉興鎭守使與將軍朱瑞積不相能現朱已逃去故　屈映光氏爲都督又聞浙省獨立其致中央之電文頗近滑稽大致有承兩次電詢省境均安自此宣告獨立與貴政府脫離關係云云署名中湯壽潛及汪大燮均在其列 
　　劉冠雄二次回京海軍總長劉冠雄於月之七日奉命出京已將就途因廣東獨立警電飛來忽爾中止迄至十一日再離都門行旌南向已發軔矣而浙江獨立同時上海地方危險異常劉將軍之車騎又感不便亦於十二日倐爾早車歸京洵非局中人意想所及料矣又據英文京報云劉氏乘海圻由大沽出發已行抵黃海政府連發無線電兩次促劉返京第一次電則謂縱抵上海切勿登岸恐有危險而第二次電則促劉即行回京海圻艦中原有無線電機故劉氏得電後經於昨日乘車回京劉氏前欲往粤將首途而粤忽告獨立遂行中變今欲往閩行在中途而浙又告獨立又復折回此中究不知有無其他關係容探續報 
　　一般人錯認朱瑞此次浙江獨立京中人士多以朱瑞必其中心人物以朱向與民黨方面相近又有與馮將軍取同一態度之傳說也東文報之新支那亦於此點誤認其十三日之紀事云浙江獨立一事雖未能得其詳然該省將軍朱瑞自帝政運動發生以來常帶有排袁色彩乃爲同情於南軍之一人有識者早料其早晚必宣布獨立彼自日本士官學校畢業後在杭州當第二標督帶官兼軍事高等顧問第一次革命發生即響應之爲浙江軍第一鎭司令官攻撃南京著有殊勳南北和議成立任第五軍團長駐紮杭州後升任浙江都督今次變亂彼與馮國璋張勳等所謂南方五將軍聨名電請取消帝政並請元首辭職以　停南北之意見然元首今尙固持其地位故卒宣布獨立浙省兵力不過一師然以地理上關係其獨立即能使福建效法江蘇亦將繼起云云以朱氏之歷史與地位獨立事業誠所優爲亦爲一般人士意計中所默認爲當然者也特不知黑幕中有一金華林爲之作梗耳 
　　揚子江將來局勢順天時報云浙江全省近日應時勢之需要宣布獨立福建不久亦將步其後塵刻下之逆臆以揚子江南一帶各省分早晚必次第獨立無倖免届時中國暫以長江爲中心分爲南北二部互相睥睨恰如二國惟此事關係大局爲害頗鉅易招外國之干涉政府因此非常憂慮種種研究尙未見有何等的確有益之意見又云政府現以調停期内粤浙兩省相繼獨立殊與和議前途窒礙良多日昨（十三）特又通電未經獨立各省將軍巡按使略謂時局至此决無和平之希望務望各該長官力籌維持地方自衛之策俾免意外之變亂不識此種密電果能發生效力否 
[蘇湘閩之今日局勢]  
　　南軍聨電馮國璋天津益世報云聞龍濟光唐繼堯蔡鍔任可澄陸榮廷龍覲光梁啟超唐紹儀伍廷芳康有爲於十二日曾連名拍致宣武將軍馮國璋緊要密電一道仙容甚密略聞大概謂希望我公爲正義計爲國家計俯從公論從速與粤桂等省聨合一氣共驅國民仇敵俾維眞正共和等語 
　　江寗又有加緊電浙江獨立後同時政府又接某某等數省將軍來電對於當局有所勸告即日政府會議維持方法方法已不復言武力解决矣議和代表確已擬定聞有李經羲在内但南方目前提出之要求爲極簡單之退位二字無法著手故一時未能發表仍先電懇馮將軍極力爲最後之調停又據公府消息十三日午後一時接到江寗馮將軍國璋加緊急電一道立待示覆聞爲密陳某某等四省均將發生問題堅請當局者自行宣示退位庶免將來之困難等情並另有極重要之報告内容未便宣布聞當即特召徐世昌等密議旋即電覆 
　　湘省不納張勳兵政府於昨曾接湖南將軍湯薌銘特來單銜火萬急密電一道字碼頗長聞其内容係報告該省大局益爲緊迫及人心浮動種種之情形電文中多有錯落之處似拍發時甚爲忙迫者經核閱後即召集軍事中堅人物舉開重要會議詳情未悉僅聞當局者對此要電深露焦灼之態度以此原因統率辦事處於十三日午後二時曾分致張勳倪嗣冲兩將軍密電各一道聞係分令兩將軍從緩赴任候令遵行並另電張將軍將調湘定武軍未起行者亦從緩開拔等語 
　閩省電阻劉冠雄閩省護軍使李厚基巡按使許世英等十二日聨電中央力阻海軍總長劉冠雄率師入閩亟待電覆一節茲據政府秘息該省軍巡兩長官致中央之電内列名者約三十七人之多　有如劉决計入閩該省即行宣告獨立並有衛護閩民之初心反成擾民之動機等語是以外問紛傳福建已宣告獨立惟中央以該省旣有如是電告除電令劉總長暫行在滬聽令前往外並即密派該省前派來京入覲之閩海道尹王善荃速即返省疏通意見 
[浙江獨立後之省中情形]  
　　浙省獨立後省中情形已迭記前報茲得續函知秩序已大致安定爲分述概要如下 
　　聞省署擬仿光復時都督府參議會辦法組織參議廳以便遇有要事得以就近諮詢業已擬定議員十二人王文卿莫伯衡張羽生龔未生鄭康甫陸穉文諸君均在參議之列 
　　淸理官產處係由中央派員設立旣無益於地方又復剝奪民財無所不至且自成立以來標賣諸名勝區域早爲浙中民人所反對現浙中已與中央斷絶關係是項機關擬即取消以蘇民困 
　　前日省垣宣告獨立一般莘莘學子多相繼告假經各校長一律通告凡在校學生均各照常上課母得藉端告假以致荒廢學業倘任意出校或延不到校定須分别記過酌懲幸母自誤等語聞各校均於昨日照常上課惟陸軍譯學專修館有軍事機關性質與尋常學校不同館長昨亦出示略云浙省宣布獨立一切軍政應從新組凡屬軍事機關仍循舊進行以待新令本館着於本月十三日起停課三天由下星期一照常上課惟停課期内各學員外出者仍照章請假至各學員中如有奉原團營調回差遣者該員亦應呈明原屬長官咨調不得自由行動以肅館規又各學員無論公私外出不准携帶公給軍裝違者重罰云云 
　　宣告獨立之先省垣異常戒嚴一般人民紛紛遷徙滋擾雜沓致行李不無損失昨經宣告之後人心漸定台州寗波嘉湖亦相繼宣告獨立當由省中致電紹興飭二十九團團長汪鎬基率領全團兵士開往嘉禾駐紥一面並由軍警勸告人民凡商店住户已一律嚴派軍警保護使勿驚擾惟一般香客以旅館住房擁擠大有人滿之患遂多買舟回籍且因滬杭火車未開行不得不由水程歸去故昨日挑夫人力車及大小船隻其價異常昻貴 
　　各銀行依舊兌放現銀惟交通中國兩行鈔票商市以一時恐未便兌現貼水頗巨聞昨亦已照常兌換先是當宣獨立時凡大街各商店於上午八時尙未開門嗣因軍警傳諭照常營業乃各開門交易昨日（十三日）各錢業已循例齊到柳翠井巷錢業會館評議行情矣 
[浙江獨立後第一聲明要義]  
十四日省中有通電致寗波各縣知事並轉各捐局第四十九旅司令部商埠警察廳水上警察廳砲台司令官團區司令官建德團區司令官轉　水團區司令官鑒本省自本月十三日軍民一致宣告獨立與袁政府斷絶關係公推巡按使屈公兼任浙軍總司令總理全省軍政兩務不設都督名義條理井然毫無疑義自後通省一致紀綱秩序均仍舊觀以杜紛更而固衆志溯自辛亥起義本省各屬紛立都督自爲區域有以一縣治而稱都督者駢枝紛歧不知底止在當時容有爲自衛起見出於必不得已者而後此整理統一鎔鑄就範規復秩序已非一朝夕之功若今日羣情一致正宜協力同心共策進行若再人自爲政凌轢破碎再蹈前車之轍成何政體省垣爲全省之首縣區爲四肢百體宜羣策羣力猶手足之捍頭目萬無另設機關自立名義之餘地除由屈總司令通電各屬一體照常外合切再就喧等私人意見剴切申告俾各周知張載揚呂公望童保喧周鳳岐夏超王桂林兪煒顧乃斌寒印 
寗波自十三號宣告獨立後市面極形安謐惟現升當日本已平落如常昨晨（十四號）忽復升漲至每百元約十二元據金融界中人云原因由滬甬軋現所致明日即可復平中交兩銀行鈔票由官廳出示曉諭後已照常通用聞旅司令部昨接象山縣知事瘳立元來電問訊有人以司令部名義在象邑招兵有無其事當經旅司令去電本司令部並無派人到象募兵等事着速查拿押解來甬以憑審究 
[嘉興宣布獨立紀詳]  
　　杭垣十二日獨立後鎭守使呂公望决於十三日正式宣布獨立届期手續未備乃再延緩一天十四日始行發表其軍事佈置甚完固於江蘇交界處均添駐重兵其十二日開赴楓涇駐守者計陸軍二十一團一營兩連三營兩連水警隊十二艦又赴駐王江涇者二十一團一營四連淺水兵輪一號水警船一隊防範甚爲周密滬杭交通雖斷秩序均安惟縣署中人於十一夜逃避一空聞司令與民財兩政處至今尙有未到署者 
另一通信云浙江自滇黔事起粤桂響應後四城早有謠言謂我浙亦將獨立乃於本月十二日杭滬火車忽然不通且至今已閱三日人民驚疑益甚幸杭滬汽船照常開駛交通不致阻滯地方秩序亦賴軍警竭力維持得以安然無恙十二十三兩日官中並未有若何表示惟見軍警荷鎗實彈巡行各處而東門外之茶寮酒肆日日擁擠異常冀可探得確實消息橡皮車曁小網船雖價極昻貴仍有應接不暇之勢城中各當舖以金融奇緊當本暫定三元爲度每日僅於上午開五分鐘典質異常熱鬧齟齬時有所聞十四日東門熱鬧如故居民秘密遷徙者頗不乏人城内外之船隻雇用一空至是日午刻四城門曁各通衢始貼有嘉湖戒嚴司令呂安民告示略云帝制發生滇黔相繼反對袁氏爭一己之尊榮而禍國殃民今雖帝制取消而總統退位問題尙未解决以致戰禍蔓延生民塗炭茲從根本解决並爲維持地方秩序起見特於本月十三日起與袁氏脫離關係宣佈獨立地方秩序如常外人敎堂曁人民生命財產均令一律保護一切文官武職悉仍其舊商民當各安其業母自驚擾並令各商家對於紙幣一律通用如有奸商阻滯自當重懲不貸云云自此告示發貼後人心始定刻下地方鎭靜商民咸慶樂業矣 
　　續函云嘉興於四月十四日八時正式宣佈獨立兩浙緝私統領蔡和林暗中反對被呂司令察覺立令交出印綬現在嘉善與楓涇駐守陸軍四營淺水兵艦四號水警三營鹽巡兵一營又有機關砲十四尊杭至禾火車今日已通 
[江西最近之恐慌（特别通信）]  
贛省深居腹地自滇事發生後民情尙爲安謐即廣東獨立說傳至亦未見有如何影響惟近日因中國銀行持財政部護照運輸現洋出口絡繹不絶兩星期内計有二百餘萬元該行長兪泰初聞已携眷離贛水警廳長李昭岱亦已辭職經戚使准假一月隨眷俱去其他軍政界人亦多有暗中送眷回籍者並聞有黨人投函官廳商會請求宣告獨立以致人心疑惑市面恐慌軍民兩長爲保衛地方維持秩序起見已會銜出示曉諭略謂嗣後仍當各安生業切不可輕聽謠言甚至無故遷移自相驚恐致使奸人伺隙宵小生心須知匪徒假名多方煽惑無非欲破壞秩序藉以刧奪發財若不力持鎭靜堕其術中則刧掠焚燒之事因之以起受其害者終屬吾民辛亥癸丑兩次之役皆其前車熟無身熟無性命豈可自貽伊戚本將軍巡按使身膺疆寄自應以保護國家爲前提保護地方安寗爲已任除將本省一切防範事宜會同督飭嚴密布置外爾等儘可安心樂業勿得多生疑慮本將軍巡按使當負完全責任故不憚剴切誥誡務宣仰體此意共維治安倘有奸徒藉詞擾亂者定即嚴拿盡法懲辦云云外間傳言戚使近日偶抱採薪昨因有重要事務與將軍面商特派政務廳長陳嘉善前往行署與李將軍會談兩小時之久内容極秘一說謂係將軍請商設防計畫未知確否贛南與粤毗連昨經軍民兩長電詢現狀贛南鎭守使吳鴻昌道尹邵啓賢已有電復秩序如常廣東雖已獨立現已分飭交界各營縣加意防範現在所有兵力足資防守云云警備隊第一二三五各營日内均將出發吉安各屬駐防前由省開拔之第九混成旅第二團已抵吉安聞將分往贛州宜春等處近日外間盛傳定武軍亦將來省並謂張上將已派軍保護奉新桑梓均屬不確現在省城因軍隊出發兵力雖不免單薄然已經開軍事會議議决由昌武將軍呈准添募省防陸軍步兵四團砲隊一營其編制較普通陸軍稍異餉需亦較減（全年共八）十一萬）全軍各級軍官均經擬定（擬派蘇得勝徐世法宋某郝某爲圑長）業巳派員分往魯汴直等省開募成軍之期當不遠矣 
[廣東獨立後之福建]  
桂省獨立後粤省亦已起而響應建武將軍爲先事預防之計特派北軍二營往漳屬詔安防守要隘因詔安與粤省　連相隔僅三十里該處兵力太薄故也現已　發矣 
　　日昨李將軍通飭所屬謂際此回方多事之秋正軍人枕戈待旦之時爾輩食國之餉即當忠國之事務當勸爲操練以備患急之用勿爲流言所惑　干罪　云云觀此則李之宗旨可見矣 
　　李將軍以閩省募兵現已着手前者統率處有飭將此種情形詳報特於日前將增募人數成軍數目應募保證操練秩序四大項詳細呈報中央以備核議此次李將軍因潮州獨立消息傳來已派遣軍隊赴詔安駐紥以資防禦惟際此干戈紛起時代軍人一聞開差皆多微辭李將軍見此情形深慮軍人弗肯用命特捐廉發給赴詔安之軍人恩餉一個月以勉其心恐此區區未必有效也 
許使現以閩省兵力單薄際此西南多事誠恐上下游潛伏土匪乘機暴發致擾及大局亦擬添募警備隊二營赴各要區鎭守現得中央同意業已派員赴各縣招募不日即可成軍 
近日將軍署及巡按署接中央密電日必數起大抵關於取消帝制後探詢地方防務募兵助餉各情形並　集善後意見兩署譯電人員倍加忙碌幾有應接不暇之勢 
　　閩垣僻處海濱光復以來秩序頗爲安甯滇省發難後省垣防範嚴密故人心亦未呈惶恐自聞廣東獨立而謠言乃大起矣李將軍特派混成旅各營督率兵士日夜梭巡城台橫直街稽查尤嚴北門外北庫係貯存火藥之所原有北兵駐紥昨復加派北兵一連以資防守 
　　上月將軍署偵探帶同北軍赴城内雅文巷三陞齋客寓捕獲黨人一名並搜出許崇智委任狀數紙即解交軍法處研訊旋於二十五夜押赴北較場鎗斃惟未宣布罪狀自是以後黨人圖閩之謠日見其盛 
[戰事鱗爪（四）楚客]  
　　三數日來川湘兩方面絶無消息乃至今日風雲忽又逼緊滇軍進行之神速誠有出人意外者 
　　此間大商號今得萬縣來函謂住居該地之號客已往山中避亂該縣已於某月日爲滇軍所據同時又得歸州消息謂滇軍已至彼處而叙瀘漢口間之電報不通者已數日矣 
　　萬縣居重慶下游爲由鄂入川陸路之要道商業極盛上行七八日可至成都下行尤速距歸州雖近六百里然三四日可逹其地之重要蓋在重慶之上萬縣不守則重慶垂手可得是必即前函所述由酉陽旁出之軍也至歸州去宜昌僅百餘里則一日程可矣宜昌所儲鎗彈極多不知能保無虞否 
　　陸軍第十一師原駐襄陽今到荆州者兩營蓋所以防荆州也乃抵此後鞍轡未解忽得宜昌 
 
 
 

Page 7

 
 
　　密電三道促令西上并有電致荆州軍隊囑其謹防要道局勢之危可概兇矣至荆州原駐之兵已有一部分開往湖南邊境 
至湘中情形實難得其眞相據友人自長沙來者則謂城内雖極戒嚴然市井尙安堵如故省外各縣戰事絶不得聞常德亦安謐如恒云云是則滇軍在湘尙未有特别之發展也 
今日怡和之同和輪滿載新軍千數百人開往宜昌皆衣便衣形如乞丐夫以未經敎不諳鎗砲之人而驅之戰是不啻置之死地而已 
[蕪湖快信]  
蕪湖徽商近得滬上徽人消息云刻有黨人欲藉浙江兵力謀徽州獨立之說 
　　張巡閱使前日在蚌埠接授安武將軍之印無湖自浙江宣布獨立後地方謠風日熾銀根奇緊軍警巡查極嚴 
　　駐蕪安武軍第一路各營原定十四日出發現又改期二十日𢬌隊赴省會齊再赴漢口� 
第一路統領馬聨甲去秋移駐來蕪與地方威情甚爲鬲洽刻聞尙有兩營暫不出發以期維持秩序蕪湖軍警聨合稽查局因安武軍出發在即該局遂於十三日撤銷 
　　熱河毅軍刻派委員姜來明於前日到蕪採辦軍米 
　　蕪湖總商會正副兩會長業已舉定亟應公舉特别會董以便轉呈立案特定十六日開特别會議 
[浙江獨立後之蘇州（三）]  
陸軍第四旅旅長蘇坤山昨奉第二師師長朱熙飭派至松江第七團甫經動身即經朱師長急電召回轉派南京係遵奉馮將軍電招惟此去尙有三事須請示者（一）對於大局之意旨（三）第三旅各營飭調回蘇（三）防堵太湖之責請飭歸水警獨負蘇旅長　於今晨晉省軍署參謀長師嵐峯奉馮將軍委派來蘇說明馮將軍對於本省大局意見决主維持治安昨日四點鐘特在憲兵營長王少珍君寓所讌請蘇州紳商各界領袖表示馮將軍熊度以安人心至六時許始各興辭師君亦即返寗禀復 
連日浙贛相繼獨立市面金融阻滯蘇州各軍警預防交通斷絶薪餉不繼會電軍巡請預發軍警薪餉以安衆心現得電覆云已飭財廳酌籌欵項滙劃蘇州中國銀行俟欵項撥給再行飭遵水警第三專署長仉翼南之太夫人昨（十四）日爲七旬壽辰仉君本擬大開榮慶以遂堂上之歡心旋以時値戒備概從簡單並不鋪張慶祝詎其所屬五分署長曁各巡官（有二十餘）昨均紛紛離防來蘇致賀仉專署長接見之後頗爲驚異以駐地緊急何可擅離職守爲此無謂之舉動立諭各官長迅即返防不得稍留蘇垣並將禮物全璧致各員有乘興而來没趣而返之概 
崔警廳長今日已遍貼告示曉諭人民大旨謂勿爲謠風所惑自相驚擾有碍秩序並云本城治安駐防軍警足負維持保護之責編成六言韻示數百張廣貼通衢人心已稍安靜 
昨日救火聨合會會長沈東章陸仲英邀集各龍社會員三十五人並警廳消防隊長沙子愼君在聨合會事務處議提戒嚴時亟應注意之事計提出議案議决三條（一）電線在火警時最爲危險應請電燈公司於發生火警時暫將火門關閉以免觸雷並於各警區酌裝電廂一只（二）戒嚴時期如遇火警照上海聨合會議决辦法各以本叚之龍施救免徒往返之勞（三）如火警已經撲滅後來之龍可以隨路折還（因蘇俗無論火熄水龍均要到場開激）當場均各贊同通過現已函致振興電燈公司照辦矣 
[浙江獨立後之松江（）]  
浙江獨立浙車停駛消息傳至松人大起恐慌倉卒搬遷水陸相望地方紳商面晤李知事時軍界龔團長警界那警佐咸至乃偕赴司令部謁見何旅長籌商治安方策隨出未佈告人心稍安先是浙政府派楊唐兩委員到滬與護軍使商議以蘇浙接壞非取同一態度不能免地方糜爛嗣定各守界限兩不相侵乃專員轉知松司令部松防何司令亦以地方人民生命財產爲重當夜祇派少數軍隊赴　爲防守之點綴機關鎗砲祇於夜間敷設日則移開蓋恐人民見而驚駭或惹起謠言也現聞浙軍駐紥嘉善離楓十八里兩方决不或起衝突松人咸信賴何司令龔團長聞日内已有搬遷回家者然損失不少城内監獄人滿爲患時復滋擾前日尹典獄員稟准李知事提二十名轉禁拘留所詎城外忽起獄犯盡經釋放之謠一若旦夕有變也者又某甲乘輿帶箱匆匆赴車站謂夜間一鐘城内必有事故聞者以其曾在前時松軍政府當差消息較靈故大惶恐詎届時寂然蓋人心浮動之秋易受謠惑也目下軍警仍荷鎗實彈加班巡邏惟靜察形色已鬆動多矣 
地方通信 
[蘇州]  
　　煈法官整肅風紀之示諭冒充蘇州高等檢察官之許衡前在上海租界破獲由會審公廨引渡經地方廳起訴詳報後即由高等廳長發出整肅法官風紀之告示略謂本廳髭蒞任以來向不容玩法之徒在外招搖貽害地方現訪有許衡其人冒充本廳檢察官已經獲訴一面由本廳將在事出力人員分别獎勵惟此等欺詐者流恐不止一人應再隨時七實查辦以杜民患惟偵察之道貴嚴而攻訐之風亦不可長檢察取干涉主義苟廉午眞相目當執法以繩而漫無根據之辭亦不能科人以罪總之本檢察長但知尊重國法不知其他自示之後設再有藉詞招搖或匿名攻訐本廳惟有按律嚴懲决不姑寛 
　　憲兵飭換新鎗憲兵司令陳調元以蘇州防務吃緊所有憲兵第三營鎗支子彈缺乏甚多亟應添發惟究竟應需何項鎗支子彈著王營長先行造報以便核發一面派委蕭副官來蘇檢收舊管鎗械以便換給聞王君已遵飭造報矣 
[松江]  
　　請添臨時警察新橋鎭當鐵路之衝祇有警察三名警探一名所有駐泊鹽巡艇一隻又奉調他去馬警員以時　緊迫三數警察實不足以保全境治安爰禀陳所長請飭自治委員就地方餘欵項下月撥三十元添招巡士四名以壯警力該　紳董亦　名禀請添募想可照准也 
　　誘買快鎗之糾葛張秋山有十三警快鎗一支子彈百粒寄存馮子受家前由馮學禮誘買爲駐松探訪隊偵悉拘由執法處轉送縣公署本日研訊以徐得勝無辜釋放張秋山還押馮子馮不合私藏軍火判罰洋三十元交保湘人馮學禮前淸時充　船勇丁此次因竊困無聊揘詞報告冀倖獲賞姞寛斥退 
[鎭江]  
　　鎭郡警政彚誌齊巡按使前飭各道尹將屬各縣警察分期抽調訓練鎭江爲通商口岸又値章知事改所爲局後範園　張省署對於此間警政尤爲注意故金陵道尹昨特飭知丹徒縣公署繕呈淸册以備抽調云又章兼局長以警局積案甚多特責成本局司法科江科長重加整頓現聞所有積案均經江科長逐件發落拘留所之人犯曩有數十人之多者近幾爲之一空要塞司令部當差某甲被人撃斃凶手遠颺各情已紀昨報茲悉當時由城内六區巡官鄒君蓋臣聞警馳往因凶手已逃立即督率長警四處兜拿並在千秋橋一帶徹夜巡邏至天明始行返署戒備蓋甚嚴也 
[揚州]  
　軍警會議防務揚城軍警各機關因防務緊急特於　曆三月十二日午後三時在會議事務所開第一次特别會議當由正會長張仁奎旅長宣布省垣會議情形並議揚州爲江北門户軍警應共負保持公安之　凡有意圖擾亂法安者皆應視爲公敵至輪舶往來應由軍警在輪埠會同檢查以維治安 
　　警所舉辦車捐江都縣警察所現擬仿照路工局辦法編給人力車執照繳納捐欵以充修待經費所有車行陋規應即革除昨已呈請縣公署核議施行云 
　鄕民抵制落地稅江邑北鄕邵伯鎭商民刻因該處設立落地稅羣起集議抵制周知事據該鎭警察分區禀報後遂即親往排解未知若何解决也 
[漢口]  
　　吉安輪船攔淺十一號漢口太古博運公司接到岳州電云吉安輪船此次下水由長沙裝運客貨來漢行至洞庭突遇暴風以致擱淺一時恐難活動該公司當即雇定駁船二十餘號前往過載一俟湘潭輪到再行併力拖帶云 
雜評一 
[浙江最要之通電（一子）]  
　　天下事之未成也急急以望其成及其將成也又惴惴焉恐其成而復敗凡事之敗於垂成者一爲他人攪亂之一爲自動之攪亂吾謂苟無自動之間隙則他人縱百出其計以敗我其何能入故人之欲攪亂我者不足慮也所最足慮者我自開攪亂之端目的甫達即生意見則人將不勞而收攪亂之功如昨報東電論中國之重大問題所謂由爭執政權而生之動亂禍較前尤甚者是也外人已先我慮此我國人亦已慮及之否耶 
曰浙江首事諸人慮及之矣鑒於辛亥凌轢破碎之弊而獨立後第一之通電即以紛設都督爲戒言獨立者可不深思之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本儔新聞 
[旅滬閩人阻兵入閩之同鄕大會]  
　　旅滬福建同鄕紳商學各界入閩討論桑梓治安問題於昨日（十六號）下午二時就福州路（即四馬路）三山會館開全體同鄕大會到者二千餘人公同研究首由沈瑜慶高而謙劉崇佑諸君等報告略謂今日之會係爲共謀桑梓治安問題因本籍現在安靜如常忽有派兵之舉廣東浙江亦因派兵激成獨立諸君信吾言乎請觀今日各報所載馮上將軍齊巡按使通電及最近事實可爲鐵證（衆鼓掌）繼由黃幼模君將海軍劉總長复同鄕一電（原電已誌昨報）朗誦一遍並謂此電不啻與同鄕宣戰一時羣情憤溢於言表茲將議决後所發電稿及閩當道福州總商會初次復電照錄於左　　去電一福州李將軍許巡按使鑒許公寒電悉頃同鄕又致劉子英一電并呈尊鑒乞賜同意勸止以安地方不勝盼禱旅滬同鄕紳商學全體公叩 
　　去電二劉子英鑒來電閱悉此次滇黔反對由帝制激成而廣東浙江之獨立則由派兵激成閩本無事激之則成戰場閣下旣統海陸軍聲勢正盛應向已獨立省分决一雌雄即爲忠於帝制起見亦應如此辦法方爲公允况貴昆季均據要津衣錦盡行榮畢已　何必塗炭桑梓方爲快意倘仍執迷不悟甘冒下之大不韙不　非大局之福桑梓之福亦非劉氏一門之福也最後警告幸乞速復旅滬同鄕公叩　 
　　去電三福州總商會轉各團體各報館均鑒删電敬悉北兵用招商局三輪運閩此間已得確信本日同鄕開會續電阻止電文附鑒即乞代轉各分會爲荷再此電有　效果全視吾閩人之能力如何事關桑梓禍福尙望同心合籌善策以爲後盾是幸同鄕公叩　 
　　來電一上海三山福寗會館諸公鑒昨電悉所陳爲關　桑梓起見極佩世英治閩始終以和平維持地方爲宗旨故於本月蒸一電致劉　長勿開兵禍以固邦本昨得沈愛村諸公來電當即轉電劉總長今承電示又電子英總長勸其不必南下矣閩狀安並啓世英寒 
　　來電二上海三山福寗會館鑒電悉已由閩將軍巡按使電達劉公並由會電阻出發福州總商會删 
再該會同日拍發劉總長之電係分投拍發由閩將軍巡按使及輪機處轉達因恐有貽誤之故此外並有劉弟子京一電略同劉電並有致海車閩省全體同鄕一電設法投遞電文稍有異同茲從略 
[通總商會致滬總商會電]  
上海總商會接通崇海泰總商會電云總商會鑒奉馮將軍復電開張叔儼先生並轉商會諸君鑒元電悉浙省秩序聞由屈使維持現已如常寗靜自無兵事可言國璋忝守珂鄕定當力保治安期副雅望特此奉復國璋寒印等因特聞通總商會删印 
[恐怖中之上海防務]  
　　知事署又開會議松滬楊護軍使因上海地方受浙省獨立影響謠言四起風鶴頻驚爲維持治安起見日前特邀集重要各官紳在使署開特别會議已迭誌前報昨日上午十一時本邑縣知事沈寳昌亦爲此事邀集重要邑紳在縣縣署開會邑紳中如姚子讓莫子經陸崧侯侯寳珊朱志堯顧韾一陸伯鴻等均到會列席開會後由沈知事起言大致謂松滬護軍使楊克威將軍對於來時局所抱宗旨以完保護地方治安爲職責即宣武馮上將軍亦同此宗旨本邑自浙省風潮起後楊護軍使已飭軍警加意戒嚴維持秩序以現有之兵力彈護地方當不致發生危險所望各紳商力持鎭靜勿謠言自相紛擾如地方上或有擾亂事發生則責任所在惟有以兵力對付云云各紳僉以爲然一致贊成遂告散會時已午後半時矣 
　　通行證愼重給換自南市等處戒嚴以來淞滬警察廳所發各機關之通行證劵前經函知定於初十日以前一律換給新證劵在案日來因赴廳倒換者約有數千份之多當以此次證劵頗爲注重故除舊證換給外不便再有添給並於承領證劵時必由主任簽字蓋戳另加收據以資備考一俟嚴取銷後即須呈繳 
　　高昌廟調查户口上海防守司令王賓以高昌廟地方係兵隊駐紮重地防範自當加意謹愼現境内所居商民惑於謠言紛紛遷徙出境所遺空房甚多深恐潛伏黨人或有　匿軍火情事故諭將空屋發封鎖閉在案而未遷之居民大半係食力小民更恐黨人賄納容留及代爲暗藏危險品物故於昨日令憲營第一連吳連長會同警區張巡官督率軍警分往各街道挨次調查現住各户作何營業共有人口若干註册記明並諭各户不得容留外人住宿至於晚間又派兵警隨時逐户查察以昭愼重 
　　炸彈案澈底淸查製造局砲廠後馬路一千三百五兩號門牌平房内於二號夜八點三刻鐘時突被炸彈轟毁一事會兩誌前前報茲經駐防　處之崗兵查得未炸之先實無行人經過亦未見有站立之人抛擲物件此項炸彈顯係先行埋入房内惟該房究係何人之產現居何人均應調查確實以便研究眞相昨日經該崗兵禀由該長官轉請楊護軍使派員澈底淸查至當時炸傷之隣婦何高氏及五歲幼孩張大順等二口刻已醫愈矣 
　　防線内取締行人防守司令王君又以邇日時有起事之謠故諭令防線以内東洋車輛不得駛入以杜夾帶炸彈等物前日派兵在望道橋外及西栅口兩處守望凡有車輛駛來須令坐客下車步行而入上燈以後遇有往來行人尤須搜檢其身畔以防携帶禁品以上各事責令步兵十四團各營長派兵輛流查防 
　　製造局停止夜工製造局總辦以本局各軍械廠前奉部飭趕造鎗砲及子彈等件一律開作夜工近因滬上謠言孔多各工匠夜恐懼不來工作且恐有人混入故於前晚（十五號）爲始諭令停止夜工　　游巡艦奉令調防向在製造局浦面游巡之水警第二廳第一游巡艦靖湖兵輪管帶薛如江前日接趙廳長電令調赴蘇州太湖巡防於昨日另派仁勇淺水兵艦長葛長發駕駛來滬駐泊浦江以資保護軍廠業已報告楊護軍使查照矣 
　　滬杭輪營業發達自滬杭火車交通阻隔後由滬至杭惟有小輪照常開班因此商民乘輪來往者頗多營業大爲發達軍警各機關誠　匪徒混入特飭水警在本邑西南鄕閔行附近並松江汆來廟等處浦江面分叚梭巡而本埠某官廳辦公各員之家眷大半咸居杭州此次警耗傳來前日均派人赴杭迎接來滬 
　　運什物惹人驚疑自浙省獨立後滬上謠傳雖盛閘北方面因軍警異常戒嚴故地方依然安堵詎前日晚間九句鐘時各商民見有形似軍界中人者將器具什物用馬車塌車由新民路朝東運向租界而去致惹起一般人之疑懼後悉係軍隊調防人心始定 
　　英租界防務不懈昨日英美總巡麥高雲君聞外間謠傳浙江軍與北軍在楓涇衝突居民又生恐慌故仍飭各捕房中西探捕於入晚六時後携帶軍械分往各要隘及華洋交界各地點嚴密巡邏外並諭各落差華捕不得擅離以便隨時聽候命令 
　　法總巡預雇工人法捕房石總巡爲愼重防務起見在斜橋十六舖肇周路南陽橋華法交界各要隘開掘壕溝堆築泥城已迭誌前報現石君又將臨時應用各器械及什物等项項預先置備堆存捕房以備撥用復因臨時搬運器械什物之人恐有不敷故預雇工人數十名以備臨時差遣 
　　工巡局徵稅爲難工巡捐總局朱局長因滬地人民聞浙江獨立之後市情蕭條金融阻滯徵收地方稅之司員經爲難故局中公欵異　支絀不得不將應辦之事酌量減縮以資撙節現擬各處道路工程如已經開工者趕緊進行若未經動工者暫行緩辦刻已會商工程師量爲辦理矣 
　　蘇浙軍戰事風說浙江獨立以來連日杭班火車暫不通行江浙交界地點雙方方俱派軍隊駐防昨日本埠商界忽傳出消息謂蘇軍正在防次部署陡被浙軍疑誤因而衝突並聞有鎗聲恐有戰事發生相繼電致該處商會詢問究竟有無激戰情事 
[浙省獨立後之商業現狀]  
本　自浙省宣布獨立以來謠言四起人心惶惶各項商業受茲影響無不異常停滯茲就調查所及者紀述於　 
　　錢業錢莊爲各業之樞紐商務之隆替全視金融之是否活動爲斷南市各錢莊自受此影響因銀根奇緊小同行已一律停止出票大同行雖照常滙劃然亦抱穩健主義須殷實之家始肯與其往來　　米業南市各米行之做發米生意者今因時局不靖概以現欵交易以致半時日銷三四百石者現在僅銷百餘石生意之淸已可概見惟閘北各行反因此增加銷場蓋北市之人心究比南市爲穩定也兩路松江嘉湖等處米船近來到者甚少此外各帮雖仍照舊惟多到北市出售故南市生意與北市適成一反比例 
　　油荳餅業該業各貨銷路全恃運銷内地各處自浙省　立各客帮一律停辦該業貿易全行停滯至今數日各貨價目尙未開盤 
　　花業該業自開歲以來因到貨稀少收價昻貴生意本不發達今又加以浙省影響金融緊急以致南市五六十行家相率停止數花惟尙有十餘家門市照常開秤蓋因有抛出廠貨信用所關故不得不勉力支持也近來鄕花之來滬求售者此前愈少價格稍昻每擔收價計洋三十元至三十一元之譜　　本布業該業近數年來極形發達所出各貨絲光白格等項各目甚繁出產之多首推江陰常熟而上海等處次之行銷於新加坡香港汕頭靑島東三省及長江各埠數頗不資本年度自開春後生意甚覺淸淡較之去冬不及十分之一近因浙省風潮生意更形索然計數日來　昨有香港汕頭新加坡等帮向駐滬江陰匯綸等廠訂購白格布愛國布十餘箱每白格布疋價銀二兩一錢至一兩七錢不等愛國布每疋價銀二兩四錢五分其他各客帮辦者殊不多見 
[四區署長卸職之兩說]  
　　閘北淞滬第四區警察署署長姜匯淸忽於本月十四日晚携帶家眷棄職潛逃不知去向徐廳長行報後以當此防務吃緊時該署長猝爾潛逃殊屬可疑故已懸千金重賞立飭各警探嚴行跴緝務獲解究所遺四區署長一缺關係重要特以二區姚署長調補遞遺二區署長查有該區三分署署員余炳文前於黨人圖襲該分署時率警驅散擒獲黨人周某一名奮勇可嘉堪以升補昨日已分别飭委到差　事矣又一訪函則謂四區警正姜滙淸前日因患感冒症禀准徐警應長請假半月以資調養　長以現値防務戒嚴閘北地方緊要特委二區警正姚志祖暫行庖代云 
[省敎育會美博士演說紀]  
　　江蘇省敎育會定期開會歡迎美國經濟學專家精琦博士請其演說會誌本報茲悉十五日下午四時博士偕余日章碩士一同蒞會即由副會長黃炎培君致歡迎詞嗣即請博士演說由余君口譯先述商務的敎育後就商業經營之方法比較學校敎育之設施中問罕譬曲喩多　　發面於組織監察簿記等要目尤爲注意謂商業不可不注重在此　敎育亦何獨不然末復言中國幣制尙未完善耗失殊鉅所望逐漸改良云云聽者咸爲動容繼由黃君答嗣致謝散會時已鐘鳴六下是日與會者有省立各實業校長及商學各界約百餘人云 
[唐家衖發現支解屍體之駭聞]  
公共滙四捕房某號　差華捕於前晚一句餘鐘　至東唐家弄茂肈里九十四號門牌陸姓家門前見有筐籃一只提取分景極重啓視之係男子頭顱一顆尸體一段並兩手兩足鮮血淋漓且面部尙有刀傷知係被人謀斃抛棄遂回訴捕房立飭四十號西探目潘林士華探施金生往查向附近居户詢問咸不知情即將尸體舁入虹口妻倫路驗屍所報請公共公廨中西廨員蒞驗 
　　又一訪函云滙四捕房華捕昨晨三句餘鐘巡邏至北河南路唐家弄口見有鞋籃一只棄置道旁檢視籃内係一男子首級及兩臂兩腿其屍身不知抛在何處當由該捕歸報捕頭派探雇車載入斐倫路驗屍所將該首面目攝取一影聽候禀請中西廨員蒞驗再核 
[私造鈔票案訂期研訊]  
　　新閘捕房在重慶路四百二十四號屋内破獲私造鈔票機關搜出各種製造器具紙張及已印成未印成之僞票多張即將爲首之歐榮生趙慶記刁宜山及牽涉之陳芳芬等八人一併解奉公共公廨迭經中西官訊判陳芳芬交一千元人洋並保候訂期研訊在案茲悉捕房業將各種製造器具逐一研究並向歐等詢明主造之人禀廨出票提究而歐等供出之無錫西門外沿城河平屋内尙有大機器兩架亦派探往查屬實除咨請周道尹移知無錫縣知事撥派水陸軍警將該屋看守外昨復分别知照被告各代表律師定於明後兩日繼續研訊 
[巡警查禁報紙]  
本埠某日報前被當道諭令禁止内地發信昨晨有賣報人某甲手持各日報行至小東門外民國路地方忽被巡警上前檢查搜出某報以其抗　禁令定欲拘解警廳究罰甲伏地苦求並經旁人爲之緩頰該警將報紙扯成粉碎縱之使去 
[輪船上查獲大帮拐匪]  
　　拐婦張林氏楊張氏王兪氏祝林氏王徐氏胡朱氏周王氏等串通著名拐匪甲乙兩人先後誘得男女小孩九名口於昨日搭乘海口輪船擬往販賣當爲救濟會偵探協同水巡捕房探捕上輪一併查獲拘入該捕房經梅捕頭略詰之下着將拐婦張林氏等並被拐小孩九名口解送地檢廳訊辦甲乙二匪押候補提同黨再行究辦 
[被拐幼女待領]  
日前法捕房探捕查見江北人朱鈞寳挈領八歲幼女一口以其形跡可疑拘入捕房詰據朱供認在南市大水橋地方誘拐往北等語當即派探將朱犯連同女孩解至南市一分駐所請爲就近查明該女家屬住址移送警廳司法科給領旋經該所飭警查得該女家屬住在大水橋第二百七十一號門牌遂即派警知照赴廳候領 
[無錫小孩在蘇迷路]  
　　上海縣公署接蘇州警廳函　據區警　進迷路小孩王福海一名訊稱無錫人父名王延齡在往來蕪湖無錫輪船上爲夥住上海厦門路轉角西首聚仙園茶館内陰曆三月初間由滬隨同母親乘輪往錫行經蘇州輪船靠岸我即上岸玩耍不一時輪船已經開去等語相應函請飭傳該孩家屬給文來廳具領等因沈知事當經飭據地方警察所派探查復該孩家屬已搬往無錫居住無從傳案沈知事昨已據情函復蘇警廳核辦 
[控告假冒商牌之批示]  
　　滬海道尹公署昨批林仲卿禀假冒商牌請給示諭禁由云禀悉冒牌混售最爲商害自應嚴禁惟查商人通例第二十條有業經註册之商號如有他人冒用該號商人得呈請禁止其使用等規定該商會否註册未據聲叙無從核辦倘未註册應即遵照商業註册規則及施行細則禀由該管縣核准註册後再行禀辦可也仰即知照此批 
[小流氓藉端敲詐]  
　　有商人魯某日前在途拾得手巾包一個内有各種鈔票爲數頗巨次日魯即分發傳單聲明如有失主請至滬城姚家弄三百七十四號門牌述明數目原璧歸趙等語事爲小流氓混名麻皮阿根等所悉遂於昨日前往朦領魯向詢數目阿根支吾以對魯以所報失數不符未便冒領阿根等所欲不遂乃將魯軋入大東門某茶肆内敲詐不知如何了結也 
[花會航船勾引女工]  
　　住居閘北長安路怡興里一弄之强淦卿在協和絲廠毛繭問爲管工人因勾引同廠女工購買花會（即航船）近有某女工輸去多金投報閘北偵緝隊前晚由探警前往捕拿未獲抄出賬簿等證物並拘獲與有關係之金水文一名解押警署聽候訊辦 
[汽車傷人罰洋了事]  
　　汽車夫李開洪日前行經法新租界快機疾駛　行人李有立撞倒跌傷頭部由捕拘案將有立送醫院醫治今已全愈解送法公堂請訊李有立　稱民人小本營生被傷之後不能營業損失不少求請訊斷李開洪供實因一時不愼所致後當格外謹愼求宥中西官判李開洪罰洋四十元二十元充公餘洋除醫費外一併給原告領取賠償損失 
[機器軋傷銅匠]  
　　銅匠吳才元在楊樹浦公興銅鐵廠做工昨因工作不愼被機器　傷頭面傷勢甚重當由該廠主送入同仁醫院求治 
[兩親家母之打架]  
　　昨有劉登保舁母劉陳氏投地方檢察廳具禀聲稱係淮安人今年十七歲現住閘北公　里一百十三號前曾憑媒聘定王周氏之女爲室當時過門童養至今尙未成婚詎王女近來不受母訓因即告訴妻母王周氏詎妻母非但不將伊女訓斥反同其子王雙貴等突來家中將母兇毆受傷爲此投報警署已將王母子拘署收押今日特同母來案請求驗究林廳長諭令帶候驗明傷痕再行核辦 
[竊大土案兩則]  
　　新閘重慶路八十八號門牌田豐記號日前被竊値洋四千元之小土二十八只報經捕房於前日由探查獲形跡可疑之汪阿榮張阿二二人一併拘入捕房押候解送公共公廨訊究 
　　寓居新閘孟納拉路八百五十二號門牌之朱家角人陳挹香控傭人金生竊取値洋二千五百元之大土五只一案前日由公共公廨中西讞員復訊無憑判令將案註銷被告開釋 
[竊賊人贓並獲]  
　　顧阿寳陸阿根馮銀寳因串竊山東路三百三十六號門牌某旅館内寓客周根生珠皮袍褂一套被控捕房於昨由探將顧等三人查獲並吊出原贓珠皮袍一件一併帶入捕房捕頭諭着押候解究 
[串質機器之指控]  
　　勝家公司洋人昨日帶同歇夥王金生並三林旅館茶房聞阿三投南市一區警署控稱上月間王倩聞阿三私將縫紉機一架質在洽興街茂興押店内得洋二十元因王將該機租出後任人私質其價尙未收淸有犯公司定章是以請爲傳同押店主問明將原贓吊回給領等情當飭將王等留候傳押店主質明再核 
[冒名騙書之判押]  
　　吳寳林至北京路大英書信館内冒簽某西人名字騙取値洋五元之書籍當被察悉鳴捕拘解公共公廨訊押在案前日經捕房傳同西人將吳解案質訊屬實判押西牢二年如將簽字之人交案准予減岸 
[法公廨訊理錢債案兩則]  
　　何錫坤遣夥蔡庭芳投法公堂控稱前有肉莊主張金順前來交易貨物結欠洋九元向索不付雖欠數甚微因交易無多實在受虧不起請求訊追等情據張金順供欠何大洋三元小洋六十角實有其事因何收帳時言語無理故此　付是實聶讞員判限三天還洋了案 
　　胡金氏前投法公堂控稱有田單兩紙押與金靜岩詎金將單一紙轉抵與徐良甫現向贖無着求請追究金供抵押時實係兩紙於前淸光緒三十二年四月間由金氏之子贖去一紙自向徐良甫處抵押有徐可證今金氏以伊子身故無可對證故向民人無 
 
 
 

Page 11

 
 
　　理取鬧示請傳徐質證故由本公堂傳徐到案據供有田單一紙　由　氏子前來抵押洋三　五千元　　　　　　　案請　中西官判金氏備齊本利自向金徐兩人取　完案 
[錢莊倒欠案未了]  
　　上海金山兩縣知事延請律師在公共公廨呈控滬北同元錢莊倒欠公欵等情榮經由廨將　莊股東兼經　袁楚　陸　　等傳案訊判袁等限期繳銀在案茲因　　　不遵諭前日上午由廨復訊據原告代表律師上堂譚稱此案已奉判限各股東繳銀延不遵　應請提案追繳經轟襄讞商之英卓副領事會回簽判云上海金山兩縣控同元各股東一案前次斷令各股東所繳之欵尙未淸繳茲據原告律師請求飭提各股東追繳應即照准此判 
[了結不理存欵案]  
　　西班牙商黃春山控徐朗西不理已閉信成銀行存欵一案前日午後經公共公廨關讞員會同西班牙副領事衛君會訊原告投訴前情並將存摺呈案請追中西官以被告臨訊不到判將被告存案銀兩准交黃春山具領完案 
[借欵不還之訟案]  
　　沈　　控江義蓀不還借銀一千六百零五兩一案前日上午經公共公廨聶卓兩讞員傳訊先由原告代表上堂譯稱被告臨訊不到應請提究據被告代表律師投訴被告現在北京委任敝律師代表到堂此項借欵係在蘇州交接等語中西官核供判候展期一禮拜再訊 
[包探查獲竊賊]  
積竊王阿福葛阿祥因竊百老滙路日本人家皮鞋及斐倫路劉安得家衣物昨被華探蔣榮生薛金昌查獲解押捕房候辦氣候報告 
（上海徐家滙天文　天氣測候報告） 
　　已過者之報告四月十五日二低度躉延於遠東一在東蒙古會引起西南風至北直隸　止一在揚子江南面東海有旋風中心湖南江西亦有一旋風中心本區有霧雨十六日日出時天氣晴朗後復轉陰且有東南狂風十六日下午四時前二十四小時内上海氣候温度至高六七一至低四七去年同日至高六三五至低五○九 
　　未來者之推測十六日下午四時三十分預測天有霚氣楊子江口有東南涼風太平洋灣與遼東旋風烈頗南方有適和之東北風 
雜評二 
[人心（訥）]  
　　口之於味非特能辨甘　辛辣之分即甘之中有毒焉亦能辨之甘非一概適口也人心辨是非亦然背人道遵時勢之言所謂逆於耳者也固能辨之即彼順我意而言我所欲言之言苟非出於誠意者亦能辨之今閩人見劉冠雄之電而大憤而嚴拒憤其擁護中央也拒其言之與人心相反也若屈映光固已順從民意彼獨立　告之宣言亦嘗表示其反　中央者而浙人亦憤而拒之可知人心不可欺誠僞不可飾而暖昧陰險之作用又將軍所用哉 
專件 
[敬告全浙父老書]  
　　全浙父老公鑒袁氏竊位學國鼎沸推其致禍之由則吾浙軍民長官實爲製造亂源之有力分子始則稱臣　進　　畢呈繼則獻策以抗義師而川湘爲之糜爛刮金以煝大盜而間閻愈以凋殘至其平日之誅殺正人甘徇戎首光爲吾浙人所蹙額痛恨一旦義旗高舉再見天日則此輩妖廆豈能逍遙法外此實吾全浙人之公憤而不容有姑息容隱之餘地者也今者賴諸志士之慘淡經營各軍民之誓師奮起旗翻獨立義切同仇罪大惡極之屈映光當然在伏法之列初不料一電傳來彼屈映光竟乘起義之際攫得軍民重任尤奇者不曰都督而沿用袁家之巡按使名號不由軍民公　而仍由袁氏任命迷離惝恍無可索解夫獨立云者所以脫袁氏之關係爲改組政府之先聲今若此則吾浙全省仍在袁氏掌握中姑無論舉動離奇騰笑中外而禍機隱伏廣東龍氏即可作前車之鑒蓋推屈映光心理始終以擁護袁氏爲唯一方針祇以潮流激蕩不得不隨聲附和以保全其身命祿位迨至羣情行緩則又揭去假面具而代袁氏復仇此時羽毛已豐根據已固試問起義諸公尙有立足之地乎吾儕小民尙有視息之所乎矧吾人主張獨立其目的在刷新政治與民更始今以卑鄙無恥之屈映光總握軍民樞紐試問吾人所懸之目的能有達到之一日乎嗟乎獨立美名也而屈映光竟假此以和緩民氣以便利私圖以運用奸謀其心術之陰險手段之巧滑小則足以動搖吾浙獨立之基礎大則足以阻碍全國護國軍之發展聲其罪而發其覆尤吾浙人萬不可緩之圖故吾敢掬誠垂涕以告諸父老曰吾浙而欲陰附袁氏自棄松國民之外也則獨立旣屬多事而屈映光之去留尤不成問題苟或不然則屈映光一日在浙即大禍一日不紓諸志士之慘淡經營各軍民之誓師奮起皆泡影耳皆假托耳不去慶父魯難未已吾願吾親愛之諸父老速起而籌去屈之計以消極言則絶對不認其有統治吾浙之權以積極方則付諸法庭治以應得之罪千鈞一髪關係存亡古云除惡務盡惟諸父老實圖利之急不擇言伏惟省察顧九一李一民謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
十四 
自由談 
游戲文章 
[記洪憲去職事務仿忌齊王納諫] [  濟航]  
洪君來兩月有餘而心殊不憚乃詣籌安會謂楊子曰吾孰與歐西共和美楊子曰君美甚共行何能及君也毆西共和列西國之稱許者也洪不自信而復問孫子曰吾孰與共和美孫子曰共和何能及君也旦日客從外來與坐談問之吾與共和孰美客曰共和不若君之美也未幾共和軍起熟思之自以爲有愧來書以相責又自覺愧甚暮　而思之曰楊子之美我者私我也孫之美我者媚我也客之美我者欲有求於我也於是出而見國民曰余贓知不如共和美楊之心私余孫之心　余客之心欲有求於余皆以美於共和今我民國成立已歷四年借債納賦莫不賴民選舉總統莫不用民國體變更莫不借重於民由此觀之民之意重矣民曰善乃布告官吏軍人首運動洪君之出者受上刑上書勸洪君者受徒刑凡附和於市朝拍洪君之馬者受薄懲洪甫去將軍巡按　然若失籌安諸人惴惴莫敢進參政之流雖欲言無不恥者滇粤黔桂聞之皆　其師此所謂戰勝於北軍 
塵餘觚剩 
[蛇公島] [  劍秋]  
和珅盛時厚養死士江湖劍客及　　豪　咸走集門下和旣伏法此輩遂散之回方密謀　　雍正患之懸重金以購渠魁無應者時某公爲山東　撫以善捕盜名特旨召入京陛見日帝賜以山水畫一　曰此中有奇人汝其爲朕生致之某公唯唯棒辭而出回寓展視　一片巨浸中　孤島其上似有樓閣宮殿之屬反覆推勘了無端緒憂　不知所出部下有某弁者心腹也見狀進而問曰日來曕大帥顔色似重有憂者能爲小人言之否小人雖不才或能爲大帥効力也某公告以故出圖示之弁熟視良久搖首曰大難大難此似南洋島　茫茫巨海將從何處覔田橫雖然小人受恩深義不容辭當冒險爲大帥訪之因乞手書爲證即日出京至澳門雇海舶一艘伺西北風起直向南洋去遍歷羣島無所得侵尋數月將歸矣一日舟行正利遙見烟水迷芒外隱隱有一島與圖中相似撥掉疾進行一日始至於是舍舟登陸初尙無所見約十餘里始有炊烟起於山均隱約聞鷄犬鳴吠聲復前行得一村落居民數百户皆以棕櫊爲屋弁欲問訊已爲村人所見叱問何來弁囁嚅不即對旁一人曰觀彼狀貎非商非賈必奸細無疑母庸多與之言拘送大王處可也遂以索反接其手驅之行（未完） 
海外摭奇 
[英國之炮臺] [  困公]  
英倫三島所有各海口之軍港皆有炮臺而炮臺均無炮門當開放時則以機器升砲於竿如是可以左右開放爲用便利且可預防敵人之測算砲之所在否則設立砲門砲位必認定一方當敵人來時止可當一面不可左右開放且砲之所在又易爲敵人所測知矣於此一端英國之海防亦可概見 
[學堂之產業]  
英國有著名之大學堂二所爲全世界所聞名一在亞克司夫特一在剛比利治二校程度之高卓固爲各國所仰　其產業之大亦爲吾人所罕聞每校各有田產四五萬畝復加以公欵存銀行取息餘及地方捐金或藉没之欵故每年所入至巨約有一百二十萬七千數百磅面每年所出較此數稍少云 
宣南劇話 
[記都崔靈芝王瑤卿] [  鶴汀]  
崔靈芝與王瑤卿一以秦腔靑衣兼花衫一以亂彈靑衣兼花衫皆能獨關蹊徑爲菊部旦角之班頭至今粉墨登場　　雖則星星丰韻猶然楚楚顧曲者未嘗有以色衰見棄也二伶工藝精純誠非後輩所可幾及近日友人自都中來余曾詢靈之瑤卿無恙乎友答曰瑤卿無恙惟隸中華舞臺屈於女伶勢力之下不遇知音已賦閑月餘矣前日相遇於前門外獨行　　形容枯槁面目悴憔周旋應對意興索然若久病而新瘳之狀然詢其近來起居則並未爲病　所纒可見其雖是無恙淪落都門則然矣靈芝主任羣益出台於民樂勞形盡力維持生涯故年來徐娘丰韻逈異張緒當年詎至今年杏花香裏忽爲瘟瘧侵纒病中嗓子紅腫所謂雪上加霜延至下澣而遽殨謝並知其身後旣無積蓄且築債台余間之不禁爲之感　者再諺云紅顔薄命噫靈芝瑤卿二伶以一副假紅顔而罹眞薄命能不令人爲之惋惜不置者哉 
詩選 
[八疊韻代淥子答了公] [  南湖]  
西風瑟瑟掩重門紅葉題詩字半存那有錯刀留遠客爲傅　紙隱啼痕相如消渴寗非病宋玉微詞詩可論（了公贈詞曰綠蕂書記倚朝雲）携手且尋塵外樂鑪經卷懴花魂 
[九疊韻代淥子酬南湖]  
詩人合住水邊門三徑荒荒菊尙存詞味畫禪成獨適天風海色了無痕衆中說食問誰飽夢裏拈花與佛論月落參橫招悵在一枝香返玉梅魂 
[十疊韻送了公還江南]  
歌塵梁肉厭朱門變態新陳百感存薄醉不成驚歲晚苦吟未了漏燈痕舊盟猿鶴今何似得意魚龍奚足論揮手江亭一彈淚月明已斷杜鵑魂 
自由譚屑[  鶴雛]  
哲士國之元氣弱一個則國力之發展爲之挫焉此非無據之譚也提挈兆民而左右之厥賴偉烈則今日也自非我國哲士可死之日乎 
鼠目寸光非有生而然也其耳目之所管不出方寸以内積之旣久而目光不及寸以外焉故有諸中而暴諸外不可强也 
小說一 
[短篇小說黃金美人] [  胡寄塵]  
月如急得如熱鍋上螞蟻一般不見他妻子一眼便坐也不是立也不是乃商　岳家的丫頭批點他們私下相會丫頭道姑爺要見小姐是萬萬辦不到的事不伹老爺知道了要　便是小姐自已也不肯和你相見月如遵這有何難只消你指點我設中窺探便了丫頭低首沈思了一回說道不可不可恐一見關出事來那時候大家都要怪我月如道這是笑話了你只管放心包管不鬧甚麽事丫頭被他繼擾不過　答應了說道姑爺明天淸晨九十點鐘時候可坐在花園裏等我我便領你去窺探小姐月如聞言歡喜第二天如命而行丫頭果然引他從花園穿過了一道　廊走至偏僻無人的地方丫頭指着一　綠紗憲子說道姑爺不要做聲伹從這窻子破孔中瞧進去自然瞧得見却要小心不可被裏面的人瞧見了月如一一如命將身肢閃在牆角裏伸着　睜着眼死命的向裏面望看見裏面是一問極華　的房子心裏暗想這便是秦女士的粧樓了却是空空的没有一人　床之上　雖 
帳低垂又想吳不是香夢未醒麽可恨我來得早了停止一回房門響處從隔壁房裏走進一個人來月如一見這人禁不住要笑起來 
小說二 
[情小說紅蘩蕗别傳] [  天盧我生]  
　　第二十章（續） 
夜已過半安特魯與白拉根内夫人猶坐斗室中縷縷而述前事夫人曰安特魯寳星吾雖謹受吾夫之命以書函授君但吾終莫解其命意所在君當有以告我安特魯曰此吾亦未盡知但以事勢度之當不致於失望明日吾當趣往跨龍路引彼已臣以至聖喪門樹林或者亞猛亦匿彼處亦未可知夫人曰嗟乎亞猛今夜之事實令我迷惘欲死吾恐其尙在犴陛中也安特魯曰此恐未必即彼不在跨龍路而白浪琪之寓處旣得亦即不難蹤跡惟吾以爲此非急務所急者爲吾領袖之命令耳夫人見安特魯言辭閃爍意殊不懌乃曰寳星君何以爲亞猛諱之深也安特魯曰夫人恕予吾與亞猛近實未嘗一見甫於今夕得其消息於夫人之口以吾思之彼以或前次之事負疚滋深故入獄以探其領袖之消息耳夫人至此又復榮念及於紅蘩蕗之身則不禁喟然長歎而淚顆如珠已自眼角簐簐而下安特魯乃百計勸慰實則安特魯心中亦正煩愁無狀以愁人而慰愁人亦但增其忉怛已耳安特魯乃無語重展紅蘩蕗所授函默誦一過將其言辭一一記熟乃投諸火燬之更視白拉根内夫人則已沉沉似有睡意安特魯遂與爲别夫人亦即自歸寢室思睡矣顧乃萬念起落志忑至爲不寗目光痴然似穿窗　而出則見門房獄中方有守兵數人各以槍柄撃紅蘩蕗之肩股喃喃問以太子所在之地夫人至此似有蛇蠍蠆其心房痛乃刺骨 
 
 
 

Page 15

 
 
   
 
 

Page 16

 
 
   
 
