# 1919 - 283 - 4916763

 

Page 1

 
 
   
 
 

Page 2

 
 
   
 
 

Page 3

 
 
時評 
[戰事與和局（冷）]  
　　戰事消息紛傳而和局反阻碍無望是有權者之意仍在於戰歟然而聽其言則又非也雖不即和决不再戰之説旣經再三申明矣是斷無再戰之事也然則今之危言聳論者則又何耶 
　　是蓋好戰之徒前欲藉戰之力囊括其權位及其不能又欲藉和之力把持其地盤及又不能則不得不虚張聲勢以搖惑人之觀聽耳是故所謂和者敷衍之和也所謂戰者亦虚聲之戰也究其實際則今尙在不能和不能戰之時期也 
命令 
　　十月十六日大總統令余晋和授爲陸軍步兵上校並加陸軍少將銜此令 
　　又令馬棠仁白寳山均晉給一等大綬嘉禾章方本仁吳長植均晋給二等大綬嘉禾章蕭耀南王用中劉夢庚崔魁文陳德麟李雨山吳恒　吳士芬劉同春黃翼卿王都慶宋大需高鳳岐王金鈺蔡平本韓賓禮張之傑王鋭李長明劉寶善楊從權康宗仁張友臣孫宗先胡永奎吳桐仁馬鴻賓郭桂林馬福壽均晋給二等嘉禾章龔漢治錢其駒李竟容胡慶培陶治平袁克成王獻廷李定魁夏兆麟郭連峯張士鑑毛鴻恩謝明延年張英裴康源馬雄圖王裕經趙學濤杜熙安毓清鍾士秀田孔堯均給予三等嘉禾章郭敬臣王爲蔚曹士傑劉元咸董文蔚林先榮陳世傑柴雲陞張治公姜玉崑宋煥彩易兆雲吳恩豫顧四端沈恩錫廉孝先張榮楣孟富德王隆魁王玉魁易兆彬張永桂張承恩孔繁銓施德華張邦本程元和夏杰曉倪蔭福李士輔孫煥章馬忠梁馬騰蛟均給予四等嘉禾章此令 
　　又令楊春普張仁奎陳調元黃振魁吳慶桐均晋給二等大綬寶光嘉禾章田作霖李奎元孫樹林田友望均給予二等寳光嘉禾章王承斌張敬湯裴其勳高鳳城鄭謙喬建才均給予三等寳光嘉禾章張福來程定遠豐羽鵬均給予四等寳光嘉禾章此令 
　　又令楊彥潔給予二等寶光嘉禾章此令　　又令沈爾蕃陳宗蕃均晋給二等大綬嘉禾章劉保廷晉給二等嘉禾章周英杰屈蟠均晋給三等嘉禾章此令 
　　又令李祖能晉給二等大綬嘉禾章李景抵李懷亮褚榮泰均晉給二等嘉禾章湯恩培晋給三等嘉禾章宋庚蔭汪樂寶張孝琳均給予四等嘉禾章此令　　又令高紹陳晋給二等大綬嘉禾章夏得卿晋給四等嘉禾章此令 
　　又令陳昌穀給予二等大綬嘉禾章李耀忠孔令照均給予四等嘉禾章此令 
　　又令徐承錦汪馨均給予二等嘉禾章許寳芬給予三等嘉禾章汪曾歆沈爌黃炳言均給予四等嘉禾章此令 
　　又令黃弈住晋給二等嘉禾章此令　　又令高在田晋給二等嘉禾章此令　　又令錢承鋕給予二等嘉禾章此令　　又令林爾嘉給予三等寳光嘉禾章此令　　又令陳毓華給予四等寶光嘉禾章此令　　又令朱運昌給予四等寳光嘉禾章此令專電 
[北京電]  
　　某機關授意楊以德自行辭職楊祗允請假暫避 
[北京電]  
　　蘇敎育會請撤楊以德電院復電爲楊解釋（十七日下午四鐘） 
[北京電]  
　　安系報紙盛傳戰事已啓實不確（十七日下午四鐘） 
[北京電]  
　　張宗昌咸電據報南軍置乾糧備草鞋分布山中兵士私信中有廣東餉彈到卽　仗説靳復電防守勿稍暇浮言勿盡信另電吳佩孚詢近情令聯防又電李純轉西南嚴約束免誤會（十七日下午四鐘） 
[北京電]  
　　贛陳督電請速商蘇督將第十九師一部調贛協防 
[北京電]  
　　參陸處准張敬堯請將長沙攸縣湘西衡州及常寳山株等處宣布戒嚴（十七日下午二鐘） 
[北京電]  
　　曹錕電復准卽派員赴湘宣慰在防直軍（十七日下午二鐘） 
[北京電]  
　　參陸處决定前線軍火應行接濟數月開單密令各路統將遵照（十七日下午一鐘） 
[北京電]  
　　盧永祥電會稽道陳報鄞縣因膠事開聯合大會並發電請願（十七日下午四鐘） 
[北京電]  
　　陸使報告自意回法現在料理行裝各事概交顧使代理（十七日下午一鐘） 
[北京電]  
　　法國通告文日法總統批准德約是日起解除戰時制限盡復和平狀態（十七日下午四鐘） 
[北京電]  
　　外部研究西藏案分設界務外務政治經濟四股延各部人員分任（十七日下午四鐘） 
[北京電]  
　　容揆電復遵赴白宮詢悉威爾遜君勢較前進步 
[北京電]  
　　西伯利亞沿路捷克軍均用船運送回國（十六日下午五鐘） 
[北京電]  
　　岳開先電日軍大演習定十一月十日舉行我國參觀員除開先一人歸入駐東武官團内招待外餘二員定在神戶集合姚陳是否已派定請迅示 
[北京電]  
　　姜桂題因欠餉無着來電辭職（十七日下午一鐘） 
各通信社電 
[北京電]  
　　徐總統卒屈服中國各處及上海各界聯合會之壓迫已令楊以德自行辭職由政府照准曹錕徐樹錚等均贊成此舉（十六日）大陸報電 
[北京電]  
　　昨公府召集參陸處邊防處各要人商議湘閩贛鄂攻守方略 
[北京電]  
　　今參陸處會議傅良佐臧致平均列席决撥十萬元付臧回閩以備戰費 
[北京電]  
　　參陸處電張敬堯調第十一師守醴陵 
[北京電]  
　　國務院否認王揖唐有辭職説 
[北京電]  
　　倪嗣冲等電請勿換王揖唐俟南方宣告破裂時即宣布破壞和平責在南方 
[北京電]  
　　張敬堯電譚延　在永興組織司令部開軍事會議（以上十六日） 
以上平和通信社電 
[北京電]  
　　徐東海電陸武鳴請勸止湘南軍前　以維和局 
[北京電]  
　　顧專　電　入聯盟問題在來年一月關於索還青島手續亟應規定以期進行 
[北京電]  
　　政府擬對南電詢唐少川辭職准否未定誰負貽誤大局之咎 
[北京電]  
　　參陸處電吉黑兩督謂謝米諾夫佔據中東路站速籌抵制外部已向俄使提出抗議 
[北京電]  
　　將有對於軍界重申禁止干預和議妥固防區　令 
[北京電]  
　　參陸處電復張敬堯湘東等處准即宣佈戒嚴（以上十七日）以上中華通信社電 
[北京電]  
　　政府致西南各總裁電略謂連接報告南軍在湘鄂贛三省進攻值此謀和時期倘大局因之破壞誰負其責 
[北京電]  
　　奉直魯皖四督聯電北方各省區請一致電促軍政府及唐總代表速開滬議 
[北京電]  
　　靳謁徐商湘局善後結果飭張敬堯嚴防如南軍侵界即迎擊 
[北京電]  
　　張宗昌來電報告茶陵吃緊政府已電鄂湘南督及吳佩孚嚴防參陸處昨又召集會議討論此事（以上十六日） 
[北京電]  
　　參陸處開重要會議發出蘇皖鄂等　聞關湘贛軍事内容甚秘 
[北京電]  
　　政府迭接恩華陳毅電筇稱活佛有取消自治意昨電陳毅囑迎機善導 
[北京電]  
　　英公使删（十五）日赴外部晤陳籙催開議藏事陳尙未定期外間謂已繼續開議不確 
[北京電]  
　　參陸處得密報熊克武受滇軍壓迫願服從中央聞政府已電劉存厚鍾體道接洽 
[北京電]  
　　院電慰劉姜桂顯并允卽餉項 
[北京電]  
　　陸徵祥電告三十日由巴黎起程回國 
[濟南電]  
　　此間清鄕局已趕辦結東儘十月内停撤由軍民兩署會呈院部備案 
[香港電]  
　　聞唐紹儀辭意仍未打消軍政府若畀以全權或可留任現穩健派鑒於時局之險惡多主留唐激派所主撤回代表之議已打消（以上十七日） 
以上中孚通訊社電 
公電 
[夒州靖國軍來電]  
　　申報時報鑒頃閲漢口大陸報九月十九日本省要開欄有鄂西近聞一則内載王懋賞師長有密電來省謂敝軍與川督因鹽税之爭將派員到宜求和等語閲之不勝憤慨查敝軍駐守夒巫迄今年餘對於川省軍政長官無不和衷共濟派員赴宜亦無其事該報此種讕言意存挑撥在敝　以正義自持原不必與之較論惟因關係敝軍名譽及我西南義軍人格誠恐輾轉傳聞淆亂是非素仰貴報輿論代表宗旨純正希即登載以明眞相而破奸謀是盼湖北靖國聯軍參謀處叩寒印 
[徐州來電]  
　　申報時報新聞報館鑒敝縣勸學所長楊懋卿熱心任事成績卓著乃潘貫一不遂私欲勒逼大囗市一部分學校罷課並冐充高小校長揑電詆毁素仰貴報主持公道恐失眞相謹開銅山縣學董林開勳等八人市鄕敎育會長張馨各等九人高小校長曹銘恭等五人國民校長王廣粹等百册七人同叩 
中美新聞社電 
[十五日華盛頓電]  
　　參議院今晨復宣讀和約該約四百五十欵參院已讀過一百八十欵因各議員時有辨論致阻和約研罕之進行目下參院開會雖較平常早一小時然尙無迅速進行之徵狀 
[十五日華盛頓電]  
　　據白宮醫官格來生今日正式宣布威爾遜總統雖繼續頭痛但病狀續有進步 
[十五日華盛頓電]  
　　據今日白宮宣布威爾遜總統將不許現在此間開會之全國勞動會議於將目下美國勞動大局盡力求得一解决方法之前即行延會 
[十五日華盛頓電]  
　　美國勞動同盟會會長康般斯氏爲美國勞動界最著名人物今日據其書記宣布康氏因患精神病不能出門惟預期康氏當能於數日内仍至全國勞動會議中盡其職務 
[十五日紐約電]  
　　碼頭扛夫聯合會共有一萬五千人已公决仍照常工作又舟子聯合會亦决令各會員仍上工如是碼頭罷工風潮巳平息 
[十五日華盛頓電]  
　　衆院移民委員會討論一提案規定凡外國人欲移住美國者須呈報可以滿意之履歷於美國領事官然後頌給通行證其結果爲贊成該案投票之前先由國務卿藍辛與其他國務院官員陳述一切均力主戰時管理移民之辦法應繼續施行云 
[十五日畢茲堡電]  
　　此間鋼　工人自宣告罷工後今日各鋼廠上工人數最多 
[十五日印第納普里斯電]  
　　礦工聯合會今日在此開幹事會後宣告全國　烟煤礦工人一律罷工於十月三十一日　星期五日夜半實行 
路透電 
[紐約電]  
　　（無日期）美國參院已以五十五票對三十五票否决山東問題修正文 
[十四日倫敦電]  
　　里加消息里特政府已遷回里加現正竭力聯絡波羅的各國合拒德軍惟大局甚爲混沌所可慰者白摩特大佐所率之俄德兵僅佔據特維拉河南而里加郊野今已被逐出 
[十四日倫敦電]  
　　希爾新福消息證實倫敦人士所具勞兵政府地位甚危之印象蓋台尼金將軍現距莫斯科不足二百哩可望於一月之内進達該城自庫斯克陷落後過激黨娵準備委棄莫斯科聞特羅斯基氏曾告某處共產黨會議謂勞兵政府之軍不能支持冬戰台尼金將軍現向哇里爾與土拉二鎭取攻勢二鎭防務皆甚鞏固預料土拉陷落後國民委員將逃至土耳其斯坦 
[十三日巴黎電]  
　　叙利亞法軍司令戈羅特將軍語哈伐電社代表謂將以法兵瓜代駐叙利亞之英兵 
[十四日倫敦電]  
　　路工幹事員遵依罷工解决辦法之條欵謁見首相會商續開談判事宜旣出之後湯末斯氏極以雙方能和衷協商爲慰 
[十四日華盛頓電]  
　　共和黨參議員洛志氏在參院演説痛詆和約中山東條欵之失當謂日本現正建設遠東大帝國行將危及世界之安寗洛志氏力主在太平洋中維持優勢海軍因美國必有一日復將參與大戰以保持文化也 
[十三日君士丁電]  
　　土耳其國民黨領袖已允贊助亞列里柴政府新政府已贊成國民黨之政見 
[十四日墨爾邦電]  
　　機師醫士無線電報司員等均加入航業罷工此次風潮乃由公司拒絶錄用前罷工者數人而起 
[十三日巴黎電]  
　　巴黎發刋之每日郵報稱法國現以最佳飛機之圖式給予歐洲各國而尤注意新成之小國蓋諸國現正開始組織航空事務也 
國外要聞一 
[威爾遜與美參議院]  
　　大陸報社論云威爾遜總統之病將與美參院中討論和约與國際同盟約章之進行發生如何之影響現在尙難逆料總統之病發生於其游行演説之將畢彼此次之游行演説大受人民之歡迎人民對於彼之演説所表示之熱忱與敬仰殆爲美國歷史上從來任何總統所未嘗遭逢者人民對於威氏之奮鬬與其所以奮鬬之故似能心知其意故於彼演説之際鼓掌之聲續續不絶以表示贊成與同情誠罕有之盛况已威總統春秋已六十有三自就任總統七年以來殫精竭力備嘗艱辛其操勞已爲有生以來所未有而最後又加以勞精疲神之巴黎和議歸國之後又於炎炎夏日與參議院爭論和約幾又舌敝唇焦仍不得當然後復又决心直接對國民相奮鬬而游行演説之計畫定焉彼之决計呼籲於全國人民乃爲參院之反對和約所迫不得不然蓋彼不欲使此和約成爲一種國内黨爭之具此和約者乃一國際大憲章而共和黨參議員乃全體反對之實足使桱氏見之心傷假使參院議員無論爲共和黨抑爲民主黨以個人之意見美國國民之資格予和約以反對威氏當不以介意特至共和民主兩黨各以黨派之眼光觀察和約則總統乃不得不决計直接呼籲於國民以求解决矣然而實行此事需用全副之精力試思於炎炎之夏日旅行約七千英里於擁擠塵囂之地畫夜演説罕有一宵之安眠如此疲困安能勿病在威總統亦豈不預防努力太過將損健康然責任所在不能諉卸蓋威氏本爲一奮鬬家大有一息尙存不容少懈之氣概也參院對於和約之情形言之可嘆不必詳論第舉其一例如某議員竟提出修正或保留條欵至五十條之多揣此等反對派之意殆以爲美國與若干巴爾幹小弱之邦相同受各方面之危害故非預設種種保留之法以資保留不可反之威總統則固眼光四射自審其地位乃一世界最强國之元首乃一民治國家之領袖彼與歐洲列强諸領袖經數閲月之　磨經營取得一最良之約章而歸不但有益於美國且有益於全世界美國戰後國勢益張故使此約而有益於歐洲則亦必有益於美國總之歐洲之有賴於此約之保護者較美國爲多換言之美固無需其保護而全世界則需要之耳紐約商報之言曰和約中所含威總統之成續與個性已無可消滅第此事原不應視爲個人或黨派之事威總統此次之所造與參議院之所爲皆將於歷史上埀諸人遠吾人深望克收善果以全國之公意决定參院之行動也旨哉言乎今總統在病中不克奮鬬到底和約前途殊爲可疑惟吾人以爲國民當能繼承總統之奮鬬而參院將不能再拒公意这壓迫也 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[柏林戰後之現象]  
　　中美新聞社柏林通信云今有人苟居德國至五閲月之久一旦歸來人必從而問之曰今日之德國果較前此有大變動乎人之以此問記者（通信員自稱）者蓋亦數矣然欲爲簡單之答語其事甚難良以事變旣多不遑畢陳而五月之時間亦尙不足以資吾人觀察也數日前記者偶經勝利街忽見工人鹿鹿然方磨洗殉國殿中廢皇先人之石像虚榮之心似猶示盡泊滅則爲之私訝不已 
劇場之擁擠一日之夕記者偶動觀劇之興思於段希劇場中定一座以觀莎士比亞之名劇「考利拉納」詎座已預定一空竟不能得一席地而演喜劇「却利姑氏」時亦復滿座其惠司頓司劇場中演「米摩蕯笙」一劇殆已至二千次之多卽吾美之「甘歇」名劇亦於革命後連演不輟雖仍英文而觀者若狂夜夜滿座欲覓一座而不可得於以知柏林戰後之劇場其盛况固無異於倫敦也以言美術界之狀態則大戰五年亦無甚大變石像畫幅日有所見反似另闢蹊徑趨於新的一途惟其文學之呆滯則雖經大戰大革命亦仍無變其故惟偶有一二佳詩尙含大詩人盎立克餘韻差足爲之點綴而已曼思氏之廢皇諷剌畫頗饒佳致可謂戰後之一種新成績而别有小説一種亦稱戰後希有之傑作云 
　　較拳之狂熱以言日常行樂之事則著名之諸大餐館及咖啡店中琴聲嘹喨夜夜奏各國雅樂星期日如覺沈悶則可至賽馬場中觀較关繫劍即打彈或網球之戲亦時時有之今柏林之最足動人者厥爲較拳誠有如狂如醉之概即較拳之畫片亦數見不鮮畫中較拳者類皆蠻野很惡絶肖俄羅斯過激派中人柏林之最繁華者爲菩提樹街日午及黃昏時爲况尤盛咖啡店也餐館也商肆也影戲園也無不利市三倍中間蔭路上仍現活潑愉快之象即商肆中所陳百貨亦侈麗一如平時也 
　　夜間之生活與賭博每日午後此著名之菩提樹街中常有時裝婦女結隊散步其間并有柏林式之豪華公子著粗服自戰地歸來相聚啜茗而一般大咖啡店中因亦大張廣告曰「五句鐘時之啜茗時間自四時半至六時半」其爲况之盛殆猶遠勝戰前至夜間之生活官中雖禁其張揚而人民則一不之顧賭窟酒寮及跳舞場中每夜有人滿之患蓋戰後之元氣未復而柏林一隅又儼然呈繁華景象矣賭博一事本爲德人所夙嗜幾於盡人皆然其所博者率爲「白喀來」（紙牌之一種）因官中懸爲厲禁故以秘密出之而勝負之巨殆與尋常賭博不同云 
　　軍人德國之軍人戰後固已减色不少前此軍官必御鮮麗之軍服今則幾與小卒無異而所謂小卒者亦與數閲月前不同服裝殆類苦力官中雖張榜徵志願兵顧無有應者蓋民氣已頽喪極矣去菩提樹街折入菲迭力克街則兩街不同之點亦頗類倫敦利琴街之與施屈恩街彼菩提樹街者尙維持原狀示德意志之未盡覆滅而此菲迭力克街則窘狀畢露物價亦騰貴逈異平日火柴之劣者每匣亦須四辨士而販賣之人則爲前此鼎鼎有名之禁衛軍壯士尙御敝爛之軍服狀至瑟縮兵禍之慘可於此覘之矣沿街售物者類皆此輩壯士其物品種類及價格如下金銀花一小裹價二先令每日紀事報價一先令日光皂半條價十一先令一辨士半之荷蘭朱古律糖價三先令六便士此等營業生涯尙佳雖抬價過高殊非所宜顧亦無有人能繩之以律者蓋前此街市中赫赫可畏之警察已移作他用銷聲匿跡久矣 
　　生死之統計吾人觀此等現象則德國之大有變動已灼然可見彼菩提樹街中固仍爲繁華富麗之世界人有多金百物咸可購致而此菲迭力克一街則大有飢僅之象飢民滿布嗷嗷待哺此破碎不完之德國遂赫然呈吾人目前矣嚋昔之夕記者嘗以一刻鐘之時間循菲迭力克街而行是日天氣甚燠入晚則頗凉爽方閒步間見有四人　絶仆地生死之比例亦有難言者嘗見柏林生死之統計云一千九百十三年生人之數四萬零八百三十三死人之數二萬八千零六十七一千九百十七年生人之數一萬八千七百二十五死人之數三萬四千一百二十二以上所計但指尋常人民而言不關戰地軍人即此一端亦可窺見德國戰前與戰後之狀况矣 
　　食品須秘密購買常人之生海程度戰前與戰後亦大相懸殊記者常識一家食指凡三口戰前一切用度每年恒在五百鎊以内而今則食品一項每月且需一百鎊尤力事撙節備極清苦所入旣不敷所出則不得不出其所蓄以資周轉一旦用罄惟有坐以待斃而已其類似此家者尙多後將不能持久食品如茶糖牛油等均須秘密購買代價較戰前高至十二倍烹飪無油菜肴乾澀乏味麵包仍惡劣不堪入口所謂咖啡者人旣不復憶念偶見市肆玻窗中有肥皂一方則相顧錯愕以爲此世胡尙有此一物也煤本賤品今則奇貴如黑金剛石煤氣燈中之煤氣亦珍惜逾恒不郿浪用蓋百物之昻貴極矣至德國全國情形則各地不同惠麥略較柏林爲佳亨堡則尤在柏林下其他諸地率甚窘困蓋自兵興而後德國之精神與物質上均受大損冀其復元恐非一二世紀間事也 
　　人民之疲困戰後之人民都現疲困之狀中等社會與勞働界無不皆然而以婦孺及年老者爲尤甚即以上流社會中人而言精神體魄亦兩覺虧損數星期前嘗有一國會議員來逆旅訪記者不以升降機上逕步行登三層樓其人年事方壯狀頗健碩家道亦小康旣入記者室忽大喘臥沙發中偃息可十分鐘始起其疲困可知不特此也人民之心志似亦杌隉不定記者嘗屢與討論政事之會一人演説方畢羣鼓掌以示贊成迨第二人起而反對而羣衆鼓掌贊成如故卽此可見人民之心志無定而德意志精神之虧損亦彰彰明矣國内要闻 
[北京通信（謹）]  
飛艇借欵之經過及内容 
　　自歐戰告終各國賸餘之軍械一以中國爲尾閭如義大利商人之槍枝美商愼昌洋行之槍砲英國之飛艇法國之潛艇皆數月以來動機巳見者今已大半成立契約矣從外交方面言自段派與日本訂軍械同盟以後日人欲統一我軍械以遂其野心妨礙各國之輸入得此競爭之形勢足以打破日人之把持以經濟狀况言則我國並不需此種種軍械且財政困難何堪耗費於此不急之務故各國之以我國爲軍械競爭場利害實爲相對的也特自日本開軍械借欵之例各國爲此競賣者亦皆以借欵之名賒賬之實行之如已成之義美槍械各一批未成之法國潛艇及現在甫成之飛艇皆如此辦法且於賒欠之外供給借欵而止渴者遂不憚飮鴆矣茲以飛艇借款之經過及内容言之 
　　購入飛艇之議在七八個月以前實以參戰軍之組織欲設一飛行隊當時經手交涉者爲丁士源及曾毓雋嗣以與外人方面接洽外人欲我多數購入並允以欠債之外再供資金於是籌一多購多用之法謂交通方面爲傳遞郵件計亦需此物乃擬在交通部設航空司以丁士源爲航空司長以交通軍用混而爲一而以交通之名出之其時所接洽之外人先爲美商愼昌洋行共隻數不過多未經談妥而英商布利克公司乘時而 
起即與丁氏接洽而徐樹錚實主之以旣充其西北軍力又可得借欵以供揮霍也此今年四月間事也 
　　議旣定矣而借欵與欠賬例須由財政部發一種國庫券以爲證據乃與財政部商辦財政部開會四五次參事司事科長以上皆列席而反對之議竟占大多數其理由一以中國無此閒欵且未便以不急之務加重將來之擔負一以外人視我爲尾閭而此項飛艇在歐已屬無用反以重價售之於我吃虧太大故與潛艇借欵同爲財政部所反對龔心湛時長財政亦不主張購此不急之物加重債務者故龔氏曾上一密呈歷陳此種借欵之害與潛飛兩艇之不需購入因是此議中止而飛潛兩艇關係陸海兩部徐即以龔之密呈密示靳劉而靳劉與龔之惡感又進一層安福系且以公肥無自亦不慊於龔氏此距今一月以前之事也 
　　靳氏原以陸軍總長兼參戰軍訓練總監其於曾丁等議購飛機時即曾爭持參戰軍之飛行隊應仍歸訓練處統轄其後又有歸陸軍部之議故靳氏實預聞之及靳代總理英人方而當然亦向靳處進行而原經手之曾丁諸人亦須藉此爲聯絡靳氏之用適軍餉緊急有借欵可得當然亦爲靳所深願故靳當國後暗中重復進行至本月十三日靳氏乃以陸軍總長與布利克公司代表海爾氏將合同簽字 
　　合同内容大有研究之價值據西人方面所傳出（一）所購飛艇共六十一隻五十隻爲飛行之主體十隻爲裝載零件附屬品者一隻爲模型以備仿造（二）價格暫定爲八十萬鎊有餘不足俟交貨後再行核算（三）以三個月至六個月間交貨（四）該項貨價以年息六釐之國庫券支付十年償還（五）由布列克公司推薦飛行隊之軍官一人技師四人俾中國延聘爲敎練駕駛之用（六）簽定合同之日布利克公司借給華銀一百萬元以後仍可商借欵説者謂後三項之辦法純從日本軍械借欵脱胎而來也 
　　據某方面所探聞則此項飛艇隸陸軍部專供軍用並不撥給交通自表面上視之係靳徐兩派之消長然聞當時所議可擴充至一百隻則將來仍可以交通上需要之名再購入三十九隻且仍可有一宗借欵之附屬料此第一批飛艇借欵以後仍將有第二批出見即在交通方面矣 
　　此次簽字之前未先與財政部商榷至昨日上午某英人逕赴財部接洽此國庫劵之交付代部李思浩及公債司長盧學溥以未悉原委拒而不見今日某英人再往聞已接見矣財政部在此時當然成事不説且李思浩亦未敢反抗靳雲鵬然未嘗不謂此項借欵不應發生者使龔心湛仍長財部必又生一種爭潮矣（十月十五日） 
[杜威博士論中國學生之愛國運動]  
　　杜威博士論中國學生愛國之運動一文曾發表於美國紐約新共和雜誌上北京益世報譯載之茲節錄其末段如下從茲以後軍閥派之威嚴受莫大之打擊蓋前此軍人之跃扈實東方政治上之特色也消極的抵制日貨雖不能久長然積極進行提倡國貨以求實業之展張者又與前此異矣此種進行現雖力量薄弱終必至谥莫大發展况其組織純出於自主不受政府之支配而將來能影響政治操縱一切者又彰明昭著也故學生團體此次之新運動固未可視爲尋常事令人起敬未可限量中國歷來尊賢而重士良有以也卽以今日而論學子之尊榮何滅當年不過此種習俗在泰西各國視之稍覺殊異耳蓋嘗論之中國學生留心於國家之政治此次實爲嚆矢爲目前計演説文字雖爲造成公衆民意之利器將來此種利器仍可依然存在宏濟艱難其在外面之運動如沿街呌賣及藉此以敎訓人民之愛國現已漸次減少所幸全國學生聯合會業已組織就緒將來一定目的亦已計畫妥帖且努力聯絡南北學生一致進行打倒雙方武人可爲太息者橷憲法之運動尙未起耳此次斆一與商人之聯合未可獨視爲過去之紀念現有數處組織各界聯合會倘得擴而充之組織徧於國内前途正未可量也大抵外人之觀察此次學生運動其最寶貴之結果在喚醒中國人民之視聽於被動之地位以前自己毫無奮氣及乞憐求活於外人之觀念經此受一番劇烈之打擊吾於此中可見聲明文物之中國能屹然有作於斯時及將來也悲觀險象似乎打破往者一勞千載永逸恐中國自辛亥革命以後未有堅忍良善之運動以自救其危亡如此次者也即使此次運動無補他日然亦前考察之價值蓋其事足以昭彰中國之果以誰爲主體而治之也今之文明各國（除俄羅斯爲例外）無有如中國官僚政府之純以野蠻專横爲治國之要素亦無有其道德其智識之進步如此之迅速如此之和平如前幾星期之中國學生運動也是誠可爲中國之奇觀雖然往者因良心上之主張故以結合之團體奮鬬之精神爲抵制政府之磺暴與反抗武人之兇惡今事過境遷而將最可寶貴之團體與精神渙然而消甚爲可惜假使此種團體此種精神能長留宇宙堅持到底以爲積極改造之目的則一千九百十九年五月四日當爲中國誕生文化之新紀元其組織之團體及奮鬬之精神之果能與否此固爲一大疑問然而中國將來之命運亦係乎此疑問矣 
[津潮中之楊以德]  
　　津警廳長楊以德激成此次學潮倒行逆施已爲衆矢之的茲據津報消息直督曹錕對於楊之措置乖方亦不滿意昨曾密電政府謂楊以德在津措施失宜現在民情激昻巳派員赴津疏通如風潮和平了結則已否則應由楊自請免職以息民潮一面又電楊以德命其暫行請假以避風潮俟向各界疏通完善再行出頭任事蓋欲諷之使去聞東海得曹錕電後曾於是日去電申斥楊氏並派其二弟徐世光於昨夜（十四日）十時半乘京漢車赴保定晤曹錕密商辦法因徐久居天津於學一團始末情形知之最詳俾可與曹作詳細之研究大約楊以德更換問題徐曹晤面後當有辦法也楊以德屢電北京謂學生要挾罷市政府曾密電直省長曹鋭嚴防昨天津商會以學生方面並無此等行動楊以德危詞聳聽居心實圖傾陷特通函各行會董爲學生辯白其原函云逕啓者案查此次國慶遊行警察阻止致起衝突因之謠惑叢生或謂地方岌岌可危甚或有謂學生又有要求罷市之説殊屬無稽之談茲特通函望執事隨時傳知行内各商勿生誤會各安生業至所企盼十月十五日按此次楊以德反對慶祝阻止游行因而毆傷多人惹起絶大風潮楊猶日貼布告斤斤自辯更將製造一切暴行加罪於學生天津商界各領袖懼其威權在握噤不敢言現亦忍無可忍故於此函一則叙明此次國慶游行實爲警察阻止衝突即由此而起一則證明外間罷市之説並無學生要求蓋逆知警廳方面欲以此陷害學生也 
[處置敵僑辦法之解除]  
　　關於對德奥復和辦法自經政府宣布戰事狀態終止後所有對於處置敵僑辦法自應一律分别解除前經内務部提出國務會議業已議决照辦昨由該部分函京内外各機關外查照辦理茲錄要點如次關於處置敵僑辦法自奉宣布戰事狀態終止後分别解除如下（一）處置敵國人民條規第四條規定之指定移居辦法應即解除第六條規定旅行游歷一律禁止現擬對於旅行不加禁止第七條規定敵國人民一律禁止入境現擬對於德奥人以經部許可爲條件第九條規定拘留之處分現擬解除之（二）處置敵國人民條規施行辦法第四條規定之特准移居者應卽解除但往來遷徒應向地方官廳呈報第十條規定書報一律禁止現擬各書報得酌量依出版法辦理（三）各地方對於敵僑所定簽到辦法應即一律解除（四）臨時救濟辦法應卽廢止（五）處置敵國人民條規及施行細則又各種辦法所規定事件已爲過去之事實者當然一律解除（六）此外本部認爲應行解除事件隨時通行查照 
[西北邊防軍之近狀]  
　　徐樹錚之西北邊防軍共四混成旅第一旅駐洛陽旅長宋邦翰合肥人有步兵三團騎砲工輜各一營機關槍三連所有騎砲工編制一律較普通軍隊增加半數故每連部章百二十六人徐軍則每連二百六十八人其官制之名稱如軍需則名司需副宫則稱佐事其他名目一律橷奇蓋欲獨創一特殊勢力也第二旅駐廊房旅長宋子揚徐州人其編制亦同前數其軍隊一部分業已調京現駐月壇内尙擬再調一部分爲總司令部衛隊聞將駐西城錦什坊街（總司令部在該街）第三旅駐宣化旅長褚其祥徐州人即月前赴庫倫者其兵數亦同已將一部分出發到蒙古尙有第八團亦將赴蒙行有日矣第四旅駐洛陽旅長張鼎勳合肥人兵額亦同聞將俟褚旅出發後遷至宣化統計以上兵士總額三萬餘人每月預算三十萬元總事令部及其他用度爲二萬元故總額經常費爲三十二萬元開辦費調遣費尙不在内現在餉項奇絀本月三號僅發到四月分之餉即以五月分之前半個月餉因中秋關係暫以借支名義付出惟第三旅出發赴蒙者則軍餉當能發足也徐樹錚原定計劃發行邊業内國公債五千萬政府以八年公債尙爲懸案曾以緩議批答至徐之邊業銀行原擬以該公債暫押二千萬以得基金三四百萬并一面招集商股三百萬作爲基金今因公僨未能頒布銀行計劃不免頓挫聞銀票已在印刷事在必行當中秋前一日徐氏赴津即爲籌欵而往聞已籌到若干尙可再行分配於各旅徐向不知世界有難字至此亦不免暴露窘狀矣 
[張敬堯斷送湘礦之草約]  
　　前傳湘督張敬堯與英商訂立合同由英商出資三千萬圓包辦湖南全省礦產湘籍绅民得此消息驚惶萬狀通電反對嗣經農商部電詢張氏而張覆電否認謂此盡出訛傳絶無事實近據北京國民公報消息張氏售賣湖南礦產確有其事與張訂約者爲英國資本團即在北京有根據之銀公司其代表爲葛蘭特經水警廳長朱舜卿介紹於張敬湯轉與張敬堯直接交涉命實業廳長吳曜金出名訂立草約二十條張則故作不知其草約内容如左立合同人大中華民國湖南實業廳長吳曜金（下稱第一部）大英國礦務工程師葛蘭特（十稱第二部）因第一部鑒於湖南省實業商務之退步深爲憂懼乃呈請湖南省長張敬堯轉呈中國政府批准立案投資興辦湖南工商實業因知第二部有高尙名譽與能力湖南省長張敬堯乃同第一部招請第二部開採湖南省礦山所有條例開列於後（一）湖南全省礦業之權利概行允給第二部投資但下列二項不在此限（甲）經開採之礦（乙）山主已與别公司訂立合同之礦但此二項仍聽山主意願或與第二部合辦或不與第二部合辦均歸山主自擇此條所列採礦權係包括礦區内所需吸水掘井及建築房屋轉運鐵道電燈電話各種（二）第一部或山主不負財政義務所有開採鑛山必須之資本概由第二部或代表供給但山主須納出鑛山經第二部工程師决定作爲全資本中百分之五十（三）第二部設總行於漢口設分公司於長沙或湖南省内地相宜之處得隨時設立（四）第二部組織銀公司儲備資本英金一百萬鎊專作第一期試辦第二部工程師選定之鑛山之用凡經第二部工程師選定之鑛其開採資本之數至達到該鑛獲利之時須由第二部决定而山主所納鑛山係按照五十分得派餘利中之半數（五）第二部組織銀公司以後事務忙冗時得委任他公司協助辦理（六）銀公司受轄於董事會此會之組織係山主方面推舉董事三人銀公司股東推舉董事會三人而第二部或第二部之被舉人爲董事會之董事長遇有事務贊成否認各得半數董事長有最後取决之權（七）鑛務帳據用中英文合璧山主得委派查賬員一人隨時查閲賬簿但遇疑難之處仍以英文帳簿爲憑（八）攤分餘利期限或一年或半年由董事會决定（九）毘連鑛區之地或鑛務工程所需之地自當估價收買此項用費由銀公司或分助公司先行墊出在山主應得餘利五十分項下扣除（十）第一部當負責任令礦主發給礦務需用執照及礦區地契存於銀公司或分助公司作爲銀公司或分助公司之產業凡礦山經第二部之工程師認爲無庸繼續開採時可由第二部之工程師簽字宣告捨棄並將此項之執照公文地契等件一概退還山主（十一）凡經選擇開採之礦所需法定請照用費由銀公司先行墊出俟該礦獲利之時在山主應得五十分利益中扣除（十二）除第一條所列甲乙兩項外所有湖南全省各質礦山凡由各礦主請求合辦者匀聽第二部之工程師自由選擇開採或拒絶（十三）凡經選開辦之礦悉照中國現行礦律辦理倘中國政府將來改變礦律或重訂新礦律第二部在湖南所辦之礦仍照未頒新律以前之律辦理（十四）山主當擔保地方上或礦區内不得發生糾葛留難罷工爭鬬等事倘第二部或銀公司或分助公司受此影響之損失或妨害則山主當負完全責任（十五）倘地方上發生糾葛留難等事以致第二部或銀公司或分助公司受損失妨害則山主固當負責已於上條載明但第二部等亦願扶助山主剷除煩難以利進行（十六）因保護上列第十四條及第十五條情事起見凡屬第二部或銀公司或分助公司或其代表開採之礦在該礦凈利下提十成之一繳於湖南官廳轉呈中國政府充作保護礦山軍警之費用凡水陸军輸該軍警亦當保護（十七）倘因鞏固第二部利益起見第二部得隨時增加條件而第一部因雙方互相利益起見亦可隨時增加條件須得雙方合意（十八）本合同期定五十年在此期内所開採之礦有利可獲仍得逾限斷續辦理倘在五十年以内經第二部之工程師宣告捨棄之礦山第二部得隨時將該礦停辦並照本合同第十條退還該礦執照地契公文等件與山主（十九）本合同以中英合璧一式四份一存第二部一存第一部一存湖南省長一存駐漢英國領事府遇有疑難之處以英文爲憑（二十）本合同係訂於一千九百十九年月日 
　　頃據外人方面述某氏談話云關於此項問題南方曾屢向政府詰責政府曾電訽張敬堯有無此事而張氏屢次否認之今此種事實旣已發現各方面如再有激烈之反對則政府决計將訓令張敬堯取消又云譚延闓以下各湖南軍司令又通電軍政府報告張敬堯將湖南全省鑛山作抵押向英美借欵三千萬元實有其事請要求北京政府取消此案並向英美公使聲明合同無效阻止商人簽字 
[參謀部員呈控陸錦之贓欵（續）]  
　　（十）乾没各欵贏餘本部每月所入現洋除經常費四成外財部另發八千元又以紙幣五千向陸部換現洋五千元有前陸軍段總長曁張次長可證此外辦事員調查員全給紙票贏餘現洋爲數亦鉅合其贏餘現洋達二萬元之譜此項現洋除本部庶務處開支各校洋員薪水並留學費月須補助四五千元外其餘尙餘一萬數千元不知用於何處（十一）短發現洋成數財部搭現二成去年係自二月份起本部則三月始搭本年改搭四成財部係自一月起本部則二月始搭所短兩次現洋僞發部令以俟本部領到之日再行按發爲詞實均爲陸錦閻繼蔭所朋分况自四月份起財中搭放公債如果確有欠發現洋於此正宜拒絶今則不然而所短兩次現洋則又未見補發其爲乾没無疑（十二）濫用私人袒庇逃犯陸錦到部以來位置私人不一而足其姨丈周良竣及舅父劉恩章均充本部二等科員閻繼蔭之胞姪閻振琦則充二局辦事員其最貽誤要公者陸錦之親戚儲華業前委充製圖局會計去歲十二月間捲拐公欵六千元潛逃無蹝陸錦並不通緝查究更設法爲之彌縫其方法則一面爲留底缺數月一面在該局洋樓工程項下浮報若干代爲補足假此袒戚縱犯誠足駭人聽聞（下略） 
[京華短簡]  
　　外交部内所設之藏事討論會於十五日開會由陳籙主席就陳遐齡陸興祺鄂羅勒默札布熊克武四人來電對於界址擬有折衷辦法大約德格廿孜巴塘裏塘以東各地方均屬川地日内即將與英使正式談判謝米諾夫勾同布里雅特人謀襲庫倫由大烏里出發已抵恰克圖陳毅屢電告急外部特電駐渥木斯克范其光領事向渥政府提出嚴重交涉一面由邊防處催褚其祥速行兼程援庫國務院昨電復陳毅告以援軍已發並已向渥政府提出交涉仍飭嚴防隨時電告吉省長郭宗熙前已連電辭職近鮑貴卿亦發生辭意據政界消息鮑氏此次調督吉林本爲暫時對付孟高之計乃鮑抵吉後在在以擴張勢力鞏固地盤爲事極爲張作霖所側目故兩親家已不復如前此之水乳交融前日鮑遂有藉收朿軍隊棘手提出辭呈之舉目此事發生鮑之目疾亦陡爲加劇辭意益决張以如此於面子上太下不去擬將中東路護路職權圓滿解决後再行去職不意孫烈臣又别生枝節關於護路職權問題抗爭不讓鮑愈有不得不去之勢現張正與政府商量或卽將鮑内調以了此一段公案 
　　屈映光十二日有電致政府保薦王鴻陸不任其開缺並用鹽商等籲請爲要挾之張本政府得電大爲震怒當於十四下午由靳代閣電屈大加責備該電略謂文電已悉山東鹽運使王鴻陸留任問題奉元首諭運使官制係歸中央直接管轄該使之黜陟政府自有權衡希尊重身身之行政權限爲是云云説者謂年來政府對外省之嚴電此爲第一次但聞安福方面以王爲本黨要人將於日内公推代表晋謁當軸要求留王如不能達目的則由本黨中準備後繼人物蓋山東運使每年有二十萬之出息也 
　　秋節以前當局向外交團商議撥關餘三百七十萬兩此事在秋節前並未商定至前日方經外交團决定並以當局商議提撥係指定結至本年十月底預計存餘之數提前撥交應用現下雖承諾照撥但須在十月底以後方可動用而南方應分得之一三七五成亦聲明應依前例照數撥給商提關餘一事至今始有着落杜威博士及其夫人女公子等本月六日起程赴山西 
 
 
 

Page 7

 
 
考察敎育成績至太原後杜威博士共講演六次講畢後十四日即離太原已於昨晨到京聞本星期六之「社會哲學及政治哲學」及星期之「敎育哲學」仍照前定時間繼續講演 
　　北京婦女青年會刻組織募捐會計分十隊每隊六人由宋發祥夫人李青茂夫人熊崇智夫人陸張蘭芬夫人王景春夫人丁默香夫人陶公亮夫人葛鴻蓀夫人陸夫人裴南美夫人等率領於本月二十一起開始進行募捐擬於十一月一日以前捐足六千元以五千元辦本京事業以一千元爲辦全國事業之用該會定於今晚（十六日）在青年會設特别大餐會招讌中外人士並邀請蔡廷幹等演説 
[中國之實業談（市）]  
北京花邊業新調查 
　　花邊一物原爲手工織品之一種最初出於山東登萊青三府内各縣之鄕間創始何人已不可考據明於該處情形者言三屬鄕間之人能織此物者中人之家幾居十之五六成品之後賣之城市始則本國婦女用作衣邊然亦僅屬大家閨秀喜用斯物普通婦女絶不顧及也未幾外國人亦加贊賞僑居東省之德人購者甚衆斯風播至北京及南省於是一般英法美諸國婦人無不爭先恐後紛紛購用至是以無足輕重之鄕間小手工品竟成國際貿易上有價值之物矣但現在出品猶寥寥政府旣未加意提倡地方亦無工廠設立仍不能爲大宗之輸出品也 
　　北京初無花邊業也不惟無製造之者且無設專莊以收賣之者有之實自民國四年之後蓋四年之秋農商部曾辦國貨展覽會一次維時全國物品輻輳京師十色五光中外競覽其間適有山東商人運花邊多種來京賽會於是山東花邊一業價值乃益顯閉會後即有商人在北京東城王府井大街專設花邊銷莊一所於莊中零售外復以整宗批發於京城内外各綢緞店數年以來中外婦女購用日益增多就北就冲國一方面婦女而論凡中人之家出外客衣殆無一不用斯物矣北京工商業家以花邊一業有利可圖也乃漸有設廠製造之提議其初所設者規模極小不過家庭之間婦女數人從事手織織成之後售之銷莊近則數十人之工廠巳有數處矣而女子手工學校及傳習所設花邊專科以從事敎授者亦復所在多有此亦實業界可喜之一現象也製造斯物者旣多收買機關勢自因之而增收賣機　維何即於京城内外各綢緞店外復有花邊銷莊專任其事也民國五年大銷莊僅一所至七年又增設一所此二所之經理皆山東人近聞又有魯商數人在京從事組織不日又可增設一二所其計畫專注意於輸出外洋云 
　　製造花邊之原料有三種一用絲二用棉三用麻（但用麻者極少）均先製成粗細不同之線加以漂白或黃色此爲第一步預備工夫預備旣畢乃從事製造製造方法分三種（一）空花用钩針引線照花卉之樣式編織（二）粘花先以紙剪成物品之樣式繪成圖案粘之材料之上剪成花朶以粘之再以針線釘之使固（三）繡花將材料綳入木框之上繪成花紋以針線引之此種比較前二者精緻而費工亦多花邊之面積有寛狹二種寛及二寸狹僅一寸花樣極多有專門畫師獨出心裁創爲新鮮式樣亦間有能揣摩外人之嗜好習尙以求其合用者此亦我國工業進步之一端矣 
花邊休值則因品質之高下手工之精粗而各異其差等大約絲料而工細者價昻棉料而工粗者價賤其數最如衣花邊則以身計一身之貴者多及十五六元少亦五六元此爲花邊中較貴之品大約皆銷售於外國婦女次爲普通花邊以碼計價值每碼由一角起至一元止此外如檯布一類亦有多種以件計絲料花邊之大檯布價貴有至三十元者其普通者則一二三元不等又有小件若盤墊則以打計每打價少八九角價多及二元至婦女普通所用之服飾品如圍脖圍　圍領等均以條讦價少則八九角價多亦有及十元者此其大較也 
[黔學生留學歐美之踴躍]  
　　黔省僻處西南交通阻塞留學外邦者甚少今年該省參觀團到山西洒蘇直隸河南等省調查敎育見該數省每年派遺留學歐美者日漸增多遂由該省王伯羣蔡衡武黃齊生諸君送該省學生蔡天爵王若飛等五人赴法儉學現又由該省學生某某等繼續組織大約留法者十餘人赴英美者各五六人云 
[成都之川滇黔俱進會成立]  
　　前次重慶川滇黔俱進會推舉川省軍政界要人李蔚如朱叔癡諸君籌設成都分會李君等於九月二十六日午後五鐘假座少城圖書館開籌備會川滇黔各界到有李蔚如朱叔癡李伯申吳梅修張岳軍董蓉伯曹叔實曾通一郭雲樓韓瑞棻朱玉階孫浚明向仙橋聶鳳嘉安舜卿薛勛石李小谷王樹塊李元著周宜甫李伯任曾子玉熊曉岩王子鶱祝彥和周官和廖緒初李培甫程伯高郭萬清李鏡丞曾春皆等三十餘人首由李蔚如君報告重慶袁余諸君發起總會之由來主旨在化除畛域聯絡感情俾三省人民得謀共同之發展繼由朱叔癡君報告總會成立之經過并此次成都分會之籌備情形衆皆表示贊同關於籌備手續先後發言者甚多所議决事項如下（一）推舉李伯申君爲臨時主席（二）准定下星期三日開成立大會時間地點由臨時主席酌定（三）由到會人介紹會員限下星期一以前函知省議會李伯申君（四）油印分會章程分送會員該分會分設四科文事科掌理分會來往文電及提倡輿論調查科掌理調查本省軍民政務及地方情形交際科掌理分會聯絡招待及擴充會務會計科掌理分會出納庶務及保存基金 
[鄂湘贛三省之聯防]  
　　湘贛增兵備戰之説日盛而鄂湘贛三省聯防之實施亦遂進行日亟茲錄近聞如下鄂省江面之田家鎭岳州兩埠爲毗連湘贛上下游門戶要衝刻以實行聯防由第二艦隊派遣淺艇四艘擔任梭巡並飭水警廳撥舢板八隻於昨日前往會哨至駐鄂代理海軍司令楚觀艦長杜幼傑近曾奉第二艦隊司令訓令布置上游防務事宜寄椗鄂江以上軍艦計共十五號除現泊武昌江面之永安拱辰建中江鯤楚觀五號外寄椗上游各埠者爲江貞江犀楚同湖隼利綏海鷗宿字魚雷湖鶚利通楚有等現聞杜司令來鄂之期業已展緩大約出月初旬由南京乘楚泰司令艦上駛巡防至鄂其三省陸路交通要隘均已設有專防軍隊負擔責任茲經各方磋商以聯防司令須各就佈置區域分途巡視以昭愼重昨特令飭該軍遵照辦理又三省所擬訂取締辦法如下（一）三省聯防以就現駐軍隊佈設不涉紛更（一）所有交界地點指定哨線免滋疏虞（一）凡清鄕捕匪事宜取一致進行（一）如關於其他行動隨時呈報三方核酌施行 
[山西圖書博物館開幕紀]  
　　本月九日山西文廟附設之敎育圖書博物館正式開幕上午十時崔議長趙旅長及各廳道長官來賓等齊集由該館副總理蘭向青柯定礎兩君導至大成殿前設備之禮堂前行開幕禮首奏國樂唱國歌全體向國旗行三鞠躬禮奏省樂唱省歌禮畢分别循序參觀該館設置之路線以文廟檽星門西門爲入口首爲閲書室次藏書各室及人體生理陳列室次全國及本省物產敎育成績品陳列室次植礦物標本物理理化儀器陳設室次兒童恩物陳列室次動物標本陳列室次閲報室出閲報室即至最後之出品檽星門東門矣是日隨時奏樂者爲平民工廠之社會音樂團助長游人興會不少茲將各廳道長官所致之祝詞錄下民國八年十月九日爲貴館籌備告成開幕伊始之日督軍兼省長右文稽古將親率寮屬曁大雅諸君子蒞止觀成行開幕禮善元亦步亦趨獲瞻美富實深榮幸竊維聖道廣遠無所不包大而禮樂政刑小而文物器數藴之爲學問布之爲敎化欲學聖人者不博古通今不可以見道即不可以爲儒彼東西各國莫不博搜典籍廣採器物陳列於博物院俾國人游藝其中以富見聞而資研究况我中華爲文明古國晋省爲陶唐舊都鴻才碩學代有其人天產人工菁華日出有志之士斷不可不上觀千古磺覽五洲取精用宏以淬厲其救时利器此莊嚴燦爛之敎育圖書博物館所以爲造就人材之淵藪而非前代之天祿石渠所可比擬也爰本斯意以晋頌詞詞曰聖功巍煥經緯萬端包孕宏富物曲人官宏文館啓密邇杏壇西園東壁學海文瀾座陳圖史藝列倕般近資多識遠結古歡以資偕鑒而作扣槃鴻都石室燦然大觀朱善元趙炳麟鹿學良徐維震徐之棨方貞同祝 
[江西金融界之新消息]  
　　五月分發行展期至十月一日兑現之金庫證券八萬餘元因商會長龔梅生一再陳述市面金融恐慌及錢商窘狀經楊財政廳長允於十三日照兑各錢商遂於十三晨在匯劃公所做盤時特拆出三萬餘現欵以待證券之交付詎知官廳遽爾失信存有證劵之錢商赴中行兑欵時據稱財廳通知係指十五前並非指定十三須至十五始有欵兑各商大失所望咸責財廳欺人太甚不顧信用遂悻悻奔至商會要求會長與財廳交涉以今日若不照約兑欵則所發行之金庫劵一概繳還該廳此後不再收受是時龔會長正在督軍公署盧會長受各商逼迫即電話告龔適楊財政廳長亦在座龔與楊大開談判楊仍以因派員未妥爲詞約十四日照兑龔又再三與之辯駁將各商因有欵可靠拆出三萬餘元之事告之後始勉强應允函知中行即刻照兑而商會亦一面函催中行並質問王行長何以昨日應允照兑今日不能履行之理由各錢商正在商會大發牢騷時旋接中行照兑電話始各折回中行 
　　民國銀行自停辦以來清理數年尙不能完全結束所有行内開支全恃各債戶繳還之欵以資供給稍一不愼即有竭蹶之虞雖經傅子清將行内開支力從撙節每月連收回官票處曁監理官辦公費共需銀洋一千餘元惟近來外屬欠欵催繳爲艱行内開支刻不容緩所存現欵早已用罄以致行内員司上月分薪金無欵核發傅子清對於此事異常焦灼日昨又派該行監事張某赴彭澤催欵藉資接濟 
　　江西地方銀行籌備已久尙無成立確期據個中消息該行所有基本金不過十餘萬元上月楊廳長因財政困難政費無着乃將元年内國公債票五十萬元與龔梅生磋商向該行押借現欵十萬元議定一月内償還業已届期尙未歸還故該行對於開幕一事尙無把握本省軍警兑換所係民國銀行所設專爲軍警兩界兑換該行鈔票惟近來鈔洋價格較現洋每百元相差三四元之鉅以故軍警兩界日來持鈔票赴該所兑取現洋者紛至沓來大有應接不暇之勢該所因現洋不敷兑換乃將所收之鈔票向各錢店購買現洋而各錢店又多方爲難每百元須補水洋四元該所無法祗得承受聞日來所受此項損失已不下二千餘元 
　　收回江西官票處開辦在載所收大小紙幣均已分别焚燬聞該處主任王壽搏查得該處向章每届三個月即將收回之票焚燬一次刻下又將届期應將所收紙幣定期焚燬日前特飭該處員司將七八九三個月所收之大小官票分别點查共計大官票三萬四千張小官票一萬一千七百串當卽呈報財政廳派員來處監視截角以便定期焚燬昨日楊財廳長派舖捐所長高洵會同民國銀行監理官代表劉暢伯同赴該處監視點騐數目一律將票角截去定下星期日實行焚燬 
[齊省長保荐人員]  
　　江蘇齊省長日前電請中央將簡任職陳毅分蘇任用一案已誌前報現悉省署又有兩起保荐案發生一爲周徵萼一爲馮澂均屬本省籍周已經國務院咨復未准所請馮尙不知如何茲以所聞彙誌於下 
　　一周徵萼籍隸江蘇宜興爲馮前總統夫人周氏之同族前年以僉事交部任用嗣於本年八月間由齊省長委充鎭江第六中學校校長惟未經分發到省人員除學校職務及無關緊要之差委外其他相當差缺例不能任用省長因爲之咨呈國務院力保其於地方行政極爲熟習請將周改爲荐任職分省任用並未指明江蘇日昨已奉到國務院咨復謂本年十月九日准銓叙局咨開奉院交貴省長咨呈請將周徵萼改爲荐任職分蘇任用等因到局查該員周徵萼係交部任用僉事本屬荐任職旣准稱該員向在直隸蘇皖各省於地方行政極爲熟習除蘇省本籍未便請分外自可逕由直皖各省長官呈請調用所請改爲荐任職之處應母庸議云云蓋銓叙局對於人員之升轉降調向重例案周旣係蘇籍例不能分發江蘇而直皖各省並未呈請調用亦不便發往故以應母庸議了之 
　　一馬澂爲南通文士著述甚富自本年二月三日總統令各省凡有治行卓著或學擅專門以及山野隱逸聞望昭著者均着隨時留意考察臚舉切實事蹟呈備擢用云云當由南通紳士張詧將馮事蹟函請縣署轉呈省長代爲保荐現省署據南通縣知事來呈略謂茲據通崇海泰總商會會長兼縣農會會長張紳詧函以馮徵君澂學有專長著述甚富開具履歷曁著述書目請爲核轉彙呈等情並清摺一扣前來查縣民馮澂由前清廪　生肄業南菁書院歷經奏保經濟特科耆儒碩彥博學鴻詞品學兼優聲譽素著民國二年經前農商總長張荐由清史館長趙辟爲名譽恊修生平著述頗多刋行洵係敦品積學爲一邑之優秀知事訪查屬實未便壅於上聞貽蔽賢之譏理合繕具事蹟並將訪查屬實各緣由備文臚陳仰祈察核轉呈以備擢用云云省長已飭科擬稿呈請中央優予錄用想總統旣有明令在先當有以位置之也 
[南京快信]  
　　省議會議員請召集八年常會齊省長當即電内務部請示現已得復定十月二十八日召集昨（十六）已咨達省會查照 
　　軍署副官長王健飛因病請假四月有餘尙未銷假李督以副官長一職事務繁劇未便久懸昨改委楊恩培接充以王改充憲兵司令 
　　軍署延長辦公時李督昨通諭各處課人員自本月十六日起每日午前八時到署午後十時散 
新南京造幣廠長王克均昨到寗即日接事 
省警廳長王桂林因腦病復發請假赴杭就醫日行公事由總務科長王固磐代行 
浙盧督派范毓靈來甯昨謁李督今日北上王廷楨昨已由京遄回浦口防次河間代表張調辰接馮急電已於昨日北上河間長公子伯從來寗名爲北京民國大學校事實爲清理馮氏在寗營業及財產 
英國駐京參贊羅貝勝氏昨乘晚車赴滬吳光新昨乘津浦車來寗謁李督財廳委候補知事朱芾赴豐縣會算交代又委葉樹維押運江西銅元四百箱赴蚌楊春普電李督報告已由吉安拔隊開赴贛南日前搶刦水西門外王彩華家之刦犯李霈鑫確係第一混成補充旅第二團第三營兵士其同黨八人在逃未獲軍法處連日正在嚴密審訊李督派赴無錫密查軍隊刺傷救火會員案之某參謀昨已返甯報告肇事情形 
省長聘王芝祥爲政治顧問省長委蕭文彬署儀徵縣知事殷士璋委灌雲縣知事陳世恩署東海縣知事 
[杭州快信]  
　　省議會添設武裝警察四十名現已將次募充足額計設守衛長一人月支四十元公費十四元警長四名月各支十元一等警八名月各支九元二等警十二名月各支七元八角三等警二十名月各支七元二角伙夫四名月各支四元以十二個月計算已列本届預算浙江銀行放出濫賬前經省議會議决由各股東攤償現聞全體反對如果實行各商股即全行拆退由金文粹等領銜呈請省長核定已令財政廳妥議覆奪省議會召集期邇周議長已飭本會速記書記各員趕將各省往來文牘電報一併繕譯彙呈以憑查核故日來編造極形忙碌 
　　斐律濱參議院長奥思梅那氏曁隨同人員於昨來杭游覽西湖聞准今日午後乘特别快車離杭回滬督署准財部來咨民國八年公債條例業於九月七日奉大總統敎令公布施行所有從前搭放之民國八年短期公債自應改發民國八年七釐公債票茲擬定辦法五條咨請查照辦理已通令所屬遵照菸酒公賣局長許引之昨由京携眷回杭二師張載陽師長前日赴餘姚牟山湖親勘新建營房工程約明後日可旋省 
地方通信 
[蘇州]  
　　黃埭國民第二學校落成黃埭國民第二學校上年建築校舍遷移以來該校長毛炳　熱心敎授故學生增至一百十餘人之多茲於雙十節後二日正式舉行落成典禮並給發學生畢業文憑是日男女來賓七百餘人先由校長報告開會宗旨繼由敎員張某致謝來賓並該校畢業生演講勸用國貨言齒清楚頗能動聽次由來賓相繼演説故會已夕陽醵下矣　　偷割穀種之禍端薱門外下田村鄉民因今秋田稻被淹來年穀種無着忽異想天開聚集多人於前晚雇船暗中搖至尹山鄉深夜偷刈黃稻經該處鄉民覺察後遂即鳴鑼集衆將下田鄉民用魚叉　傷當時經該鄉董事出外調處而受傷之人則聞仍擬投縣請騐云 
　　委任盛澤公賣支棧新經理第三區烟酒公賣盛澤支棧經理鄭式如於本年五月間病故遞遺職務因該地紳董互爭致尙未委任茲悉經人調停妥洽呈請分局轉呈省局委任張質彬鄭詠春二人合辦昨已奉到省局批回照准并令知該經理等具領委狀尅日任事矣 
　　開辦郵政儲金之通告蘇州一等郵務局接奉郵務管理局郵務長發出通告云爲通告事由本年十月十五日起在蘇州郵務局開辦郵政儲金凡個人存欵在一個月内係以一百元爲限學校或公益團體在一個月内係以一百五十元爲限個人儲金總額本息合計至多以二千元爲限學校或公益團體儲金總額本息合計至多以三千元爲限每次存入以一元爲最小數目惟爲便利存儲在一元以下之小數起見備有銀元五分及一角之儲金郵票出售以便粘於得向儲金局領取之儲金券上此項儲金劵谥儲金郵票貼滿價值一元時即可由儲金局仍爲有欵收入至於儲金利息現定爲常年四釐二毫自存欵之次日起算至提欵之前一日爲止所有郵政儲金之存欵不在政府科收税課之列此外凡關於郵政儲金一切事由得向儲金局訽問取閲細則特此通告俾衆周知 
　　舉定昌善局董事本月十四號吳縣公署邀集各士紳開會推舉昌善局董事已誌前報茲悉是日到者十餘人温知事適感冒風寒故未出席委由第一科主任爲代表當時舉定蘇紳陸鼎奎馮世德二君爲昌善局董事旋即散會查陸鼎奎爲前清浙江候補道員馮世德係馮桂芬之文孫現充江蘇省議員二君對於公益慈善之事素具熱心此次舉爲昌善届董呈可謂得人矣 
　　更改長警服務時間蘇州警察廳長崔怡庭君以各區長警服務時間原係二五八十一句鐘現在時届秋凉日短夜長應將服務時間改爲三六九十二名鐘已通知各區隊及各分駐所於十五號起一律實行以免參差云 
[鎭江]  
　　金壇溧陽新棉歉收金壇溧陽兩縣各鄉向產棉花本年秋後風雨連朝收成非常歡薄近日新花業已上市較陳花反漲一盤故上等棉昨日開盤每擔已售至四十三元左右 
　　嚴懲冒充軍人駐鎭陸軍十九師司令部張辛朔司令昨據本部稽查員報告有張小赫趙洪才兩名冒充軍人在後街招搖當飭拿解到部審問確實因張小赫充過他營兵士責以軍棍五百趙洪才初犯鞭責一半押逐出境並出佈告嗣後如有冒充軍人招搖等事准人民報部查究不貸云 
　　國慶日小學校之講演金壇西鄉巫氏私立益智學校高小部各級學生於國慶日舉行游行講演會是日下午由各級級長率領學生分組向各鄉茶社講演一切均由學生自行布置職敎員僅予指示演題凡六（一）國慶日之解釋（二）人民宜監視政府（三）今後人民對國家之責任（四）青島之將來（五）不可倚賴官吏（六）不可放棄責任是日演講時聽者人山人海各組學生能以極簡捷之白話發表國民之常識爲該邑所僅見云 
[揚州]  
　　換發軍官手槍蘇省李督軍以駐揚第一混成旅各軍官所用手槍均係南部式頗不適用特令該旅繳存另發卜郎林新槍每枝並附子彈五百粒以資應用 
　　省委檢查印花蘇省印花税處長李湛田現委趙君來揚檢查印花業經商會通知各商店遵照矣 
　　學生會燒貨記揚州學生聯合會檢查員於十五日下午四時在鈔關外江划船碼頭查獲某貨大小三十一箱内裝茶杯洋皂火柴等物價值甚巨當訽裝運人云由鎭江某洋行裝來如無人查詢則運送於左衛街某公所内該檢查員隨用電話報告學生會集合四大團體學生及附屬童子軍齊集鈔關城外或僱車或自抬將貨運往公共體育塲存儲旋經議决焚燬并約商會長周穀人勸學所長曾雲程佟知事亦派警佐陳鏡如三區長黃石岩列席由學生會代表報告經過情形無結果而散當夜復推會員黃植至縣署謁佟知事重申前請佟以此貨尙未經人認定且貨外包皮標明某商字樣揚郡雖爲内地但一旦焚燬恐惹起重大交涉非從長計議不可並打電話至鎭江詢問覆電亦不清楚該會員即根據通商條約堅請即時焚燬佟知事允學生以十六日午爲答復之時並派羅道崑至鎭江報告冒交涉員轉告該洋行將運貨來揚眞相據實報告以憑交涉學生會方面則已决議如翌日午前不得縣署答復則於午後焚燬十六日迄未得縣署圓滿之答復遂於下午四時在公共體育塲將某貨全數焚燬並令照相館撮影留底商會方面亦於下午四時集各商號會議各廣貨號僉稱連日並未進貨此貨不知何來該會决定取不干涉王義此事未知尙有下文否 
[南京]  
　　徵收粉石税率財廳謂令各税所文公云據新華公司經理省議員龐振乾呈稱竊丹徒縣高資炭渚等地方產生白石礦山爲社會應用要品當地各花戶曾開辦有年但因資本所限迄無效果振乾爲提倡實業起見集資組織公司定名曰新華現已開採運銷惟聞當日貨船經過地方繳税頗不致查白石一種可以爲料石可以爲粉石粉石銷路居其大半而爲税率所無照章應估本舉百抽二此石在山發價每石洋一角二分運銷外路另加水脚實在成本須洋一角嗣後敝公司貨船經過地方如係料石自應照税率完納如係粉石擬請廳長通飭各屬照估本每石價洋一角納税以免留難而維實業不勝禱盼之至等情到廳據此除擬據呈已悉該公司開採丹徒高資炭渚等處石礦所銷白石分爲料石粉石兩種料石仍照税率報税粉石請按估本每石價銀一角值百抽二徵收尙無不可仰候通令各税所遵照辦理 
[杭州]  
　　浙典商聯合請願浙省各典商因自去年以來所當金飾價值日低及至滿期損失甚鉅且近來莊息昻貴開銷浩繁營業艱難已達極點故同業一再集議咸以四圓起貼印花雖奉財部續展半年現查寛展之期瞬息即届亟應查照上届提議聯合全國各典商具詞呈請財政部俯允依照民國元年所定十元起印花一分以蘇商困而維典業聞蘇省典業公會昨已來函表示同意並促早日實行呈請云 
[嘉興]  
　　分派兩典存欵嘉興會豐實順兩典因欵項糾葛由縣設立清理處辦理現清理處委員蔣撫卿將兩典贖欵洋四萬餘元存儲中國銀行擬具支給辦法公欵先還五成私欵先還三成呈縣核准定期發給其餘欵項俟架貨贖清後將所有生財產業拍賣抵償業已通告各債權人於前日持證到處支領矣 
[安徽]  
　　預備接待馮伯從馮河間之長公子馮伯從月來親赴各省考察學務狀况以爲辦學之借鏡皖省公署昨接京電知馮不日到皖届時請爲派員接待現呂省長業已預備寓所派員招待矣 
　　鄂徵皖省稻種湖北農事試騐塲爲改良農產起見徵集全國各地方之良好稻種分别試騐擇尤傳播以爲農民之倡導昨特咨請皖省長轉飭實業廳查照辦理矣 
[江西]  
　　涂家埠全鎭被焚永修縣屬涂家埠車站後河街棉花機器廠内於十二日下午一點餘鐘突然起火延燒住戶店舖將近二百餘家如郵局警局税局等處均成瓦礫塲靠河邊繫有大號民船一隻亦被飛火燒燬損失約數萬餘元聞因廠内工人吸烟火着棉花所致該工人等均慌張失措施救無方惟知大喊救命而該地又無得力水龍雖經老弱警士壧人上前奮撲而徒手空拳無濟於事於是火勢愈燒愈大漸焚漸遠而涂埠全鎭遂如阿房一炬矣又據赴涂回客云日昨南潯火車行至樂花站時即望見遠處黑烟直起初以爲土人燒窑不以爲意嗣見烟形愈起愈濃始揣必係民村失愼及至火車將抵涂埠方知其火起於街中過山下渡便橋時見滿河船舶搖蕩中流鄉人擔水救火及搬運物件器具者如出穴之蟻號呼哭泣之聲震動天地事後探聽起火之家爲後河街呂姓棉花機器廠幸在白晝尙無燒傷人命但聞昨晚露宿空地者幾數百人亦可慘矣 
雜評一 
[楊以德辭職説（默）]  
　　魯人去馬良之運動可謂力矣而今其地位安然也非特地位安然且以一等文虎章嘉奬之矢説者謂馬之勳章爲參戰保案也然此次歐戰吾參戰軍何嘗參戰又安得言功馬氏除在山東殺戮平民蹂躪地方外未見有其他絲毫成績是則今之勳章非以彰其在魯之功耶 
由此以推楊以德之地位非特無可動搖苟其手段再進一等之勳章且至矣官吏殘害人民愈力者其功愈大人民反對官吏愈甚者其信益深津人之堅欲去之非適以留之耶是故令楊自辭説吾未之敢信也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[唐少川辭職後之南方近况]  
　　聯合通信社云自唐少川繳回總代表關防委狀聲明辭職後西南方面撤回代表改組軍府之聲一時棼起關於改組軍府之具體辦法亦甚傳聞異詞茲據在滬組軍府事誠有之但主張改組即所以反對不由軌道之秘密議和至於改組辦法必期於救國護法之目的及西南根本獲有相當實益否則多事不如省事故改組之主張現時所言者有兩要點（一）由七總裁合議代行大總統職權以避選舉總統之繁兼以維持現狀（二）組織正式内閣便對國會負責由總裁中選任一人兼任内閣總理其餘各部仍容納各方意思由總理自由選擇此種辦法現尙在商榷中一俟時機成熟或即照此實現至西南對於和議之主張已决議非俟北京政府有承認條件之表示决不開議撤回代表之説正在進行惟現尙在希望北京早有覺悟之時期故對於唐少川之辭職各要人無不一致挽留者賚回關防之專使季錦綸氏已於十日離廣州同時並携有各種函件不審因何稽延迄未到滬云 
[商酌宣布密約之辦法]  
　　法林報云昨夜王揖唐氏之秘書發出重要布告謂北 
京政府與行本所訂之密約與借欵合同均已送到上海大約不日　將宣布云内國相局或能因此稍有轉機茲將其原文錄下北方總代表王揖唐氏前與某外報記者談話謂已電致北京調取中日種種密約預備宣佈已誌前報刻聞此項密約及關於歷來借欵各合同業經送到纎悉磨遺王總代約於昨日下午三鐘在德領事署約同各分代表開會商酌辦法聞會議結果一致决定由全體分代表於三數日内往晤唐少川詢其意見并如何宣佈此項密約之手續以便從事辦理云 
字林報按數日前聞日政府有宣布與北京政府所訂各項密約及借欵合同之意故昨日之布告不足爲異雙方分代表現正商酌宣布辦法聞北方代表向南方代表提出三項辦法轉達唐紹儀氏（一）由王揖唐親謁唐紹儀面交各稿（二）由王備函送交唐氏（三）由北方分代表携稿送交唐氏唐氏答稱彼已辭總代表之職無權與聞此事北方代表應與廣州政府或商業公團接洽一切云 
[商業公團今日開會]  
　　本埠商業公團聯合會近致函各幹事定於本月二十五日（今日）午後四時開幹事會議聞此次會議與王揖唐復函有關云 
[上海學生聯合會之要函]  
　　致本埠商業公團函節之靜齋兩先生曁貴團董事諸公鑒比年民生凋敝國是蜩螗全由官僚武人政客狼狽爲奸勾結强鄰壓制異己無論和戰皆惟日本之馬首是瞻譸張爲幻莫可端倪國人幾堕其術中而不悟幸五四六　兩次潮流衝動學商農工各界方如大夢漸覺積數月研究討論之結果咸主張集合全國各界行使主人翁这職權掃除民治主義之障碍日本與北廷聞而懼之忽而芳澤來華忽而王揖唐南下吾人若中途自畫不求根本解决雖此後代表再四遞嬗北庭欲藉議和之機會爲私人締結之亡國條約加一重保障則一也日前於報章得誦貴團再致王揖唐書揭發陰謀不勝心折乃王氏思憑酒食之酬酢迷諸公之視聽固知其作僞日拙徒貽笑於大雅然彼旣以宣佈種種密約及借欵自詡誠平萬一諸公稍事躊躇瞻顧以敷衍之恐大錯鑄成挽回不易夫國人救國之自的在取銷歐戰期内中日間不平等之條約不第要求宣布已也若宣布而不能取銷則宣布之害實甚於未宣布何者未宣布猶可言始終不與聞已宣布而不能取銷則表示共同承認也如宣布而可以了事者設不幸北庭舉中華民國之領土夫民悉數售之於日本然後遣人宣布之吾人亦將信宣布者之誠平乎尙望貴團堅持前月七日各界在公共體育場聯合决議之五條件爲相議先决問題此項條件如未履行不問北方派何人爲議和代表均在嚴行拒絶之列並一面傭備實力以爲應付外交刷新内政之要素敝會素無黨派偏見不逐個人權利凡有所陳純以救國爲前提是否有當即祈惠察賜覆無任翹企專此敬　公安上海學生聯合會啓十月十七日 
　　致各校學生分會函自本學期開課以來政治窳敗無異於前日貨輸入又漸充　（五月以前每日進口約六十萬元六七月抵制最盛時每日祇七八萬元日來每日又達到三十萬元再不圖補救不及半月必恢復原狀而前功盡棄矣）而學生界之動作日益消極演講發傳單之事寂然不聞矣外界遂來譏諷之言謂學生愛國亦祇五分鐘熱度長此因循則學生界之名譽將掃地　盡而上學期之停課救國亦爲多事矣演講一事效力甚大萬不可廢而不行惟日事演講則又於學業似有妨礙茲特定辦法分本會各學校爲四大組每星期日輪流出外演講如是則每月僅輪一次於學業無損而於牖導社會收效不少務希貴分會按期派員演講至盼各分會按期演講表（每月後一星期日）寰球中國學生會·育才公學·東吳大學法科·省立第二師範·澄衷中學·神州醫藥專門學校·南洋商業學校·晏摩氏女學·南洋中學·民立女子中學·嶺南中學·啓秀女學·東亞體育學校·動業女子師範·華童公學·愛國女學·翰大學（每月第二星期日）南洋公學·中國公學·南洋醫學校·滬江大學·上海公學·惠光女學校·清心實業學校·女青年會體育師範·承天英華學校·中國女子體操學校·青年會中學·南洋女子師範·滬濱英文專修學校·神州女學·青年會體育專門學校·民生女學聖約翰青年會中學（每月第三星期日）復旦大學·青年會商業夜學分會·中國體操學校·兩江公學·市北公學·民立中學·浦東中學·聖瑪利亞女學·聶中丞公學·進德女學·中華工業專門學校·中西女塾惠中中學·裨文女學·上海英文學院·清心女學·友誼學校·城東女學（每月第四星期日）同濟醫工學校·明强中學·東吳第二中學·震亞學校南　路礦學校·民國女子工藝學校·同德醫學校·　光女學·省立第一商業學校·羣賢女學·圖畫美術院·愛羣女學·勵羣學校·務本女學·培德學校·博文女學·留法儉學會中法學校·惠中女學演講時人數宜多每次每分會能派五六十人以上則最佳至少亦必有十餘人太少則衆不注意無人來聽也演講時須多帶旗幟以動人之耳目倘能將所講大意印成傳單分散則尤善并希隨時將演講情形（如人數踴躍否巡警干涉否等）隨時報告以便查考特此通告上海學生聯合會啓 
　　致職員函本星期六下午四時在會所開全體職員大會歡迎天津湖北各埠來滬代表届時務希職員諸君出席爲盼會長程學愉啓十月十六日 
[維持抵制事之學商界茶會]  
　　本埠自倡議抵制以來各口岸莊客所組織之商帮協會及報關行公所均有一種盟約不辦及不報並議有罰則近日頗傳有破壞之聲全國學生聯合會及上海學生聯合會以爲此事非亟籌維持不可爰於昨日柬請商帮恊會及報關公所曁商業公團各職員商議一切到會者有全國學生聯合會劉振羣苍肇基李耀南王舜禹上海學生聯合會程學愉徐雲岳顧祖銓岑德彰潘卓吾等商界有夏明昌胡興仁吳序東劉延輝葉達衢易梅芳葉餘三王桂芳滕子良袁近初程桂芬尤森庭程亨九曾嘉慶李禹亭盧景香陶鶴亭李克成陳敏之史順利王石林張文源王厚菴李章甫徐明軒洪子漁倪文卿程厚甫王錦濤金振聲徐溶堂謝武剛周幹臣等首由主席劉振羣起述開會宗旨大致痛論關於此次抵制倘不澈底之利害希望學商一致共籌維持永久之辦法商界曾名熙尤森庭等均有沈痛演説討論果决定辦法三項（一）由各商帮莊客分别發電各本號絶對不辦某貨（二）由學生團體通告各地學生聯合會亟與商界聯絡共籌維持抵制辦法訂爲規章以冀堅持到底當場全體贊成各自簽名畢散會改日再由兩學生會與商界團體從事組織云 
[近日日貨進口表]  
　　買號船名物名件數價值乾元泰近江丸　料三二件二一○○和昌盛失名漆二件一五○○震泰松山丸髮千二五○○箱一八○　　　　　　磨刀 
鴻昌申春日丸　　　　十一件 
　　　　　　石 
以上各貨均由大阪來價值以銀圓計算昨日棧中提出日貨計值英洋五十二萬餘元較前最省時增加三倍餘 
[海參崴海軍林代將之要電]  
　　海軍總司令署昨接海參崴海軍林代將電稱俄沃木斯克政府遣派羅哲諾夫爲遠東總督部蕯克兵來崴受日軍指揮現經各國會議警告羅哲諾夫迅退出境免啓事端果該軍聽從警告則已否則以兵力對付是以日來軍務甚屬深急我軍亦已下令戒備並派員向該軍勸告惟前所帶崴之兵士不敷調遣應請迅撥精壯練兵來崴協助除呈電部院外合亟電陳並候核示辦理當經代理總司令何參謀長品璋分電海軍部曁藍總司令請示辦理一面飭令駐滬各艦遴撥精壯兵士聽候出發 
[皖督署諮議官來滬]  
　　安徽督署諮議官陸軍少將吳振黃奉皖督命來滬與王揖唐有所接洽於前日抵申寓振華旅館二十二號昨詣軍署拜謁王代使暢談一切據吳語人云以彼個人眼光觀察和議絶無成立之望云 
[岑心叔美求學之歡送會]  
　　本月十六午後二時在滬各政客因岑西林三公子心叔赴美求學假一品香開歡送會爲之祖餞南代表到者爲郭松年繆延之章行嚴曾其衔彭靜仁饒子和李龍門王拍羣北代表到者爲施鶴初李碩遠汪子健其餘如湯斐予張鎔西李子暢陳偉成等五六十人推施鶴初致歡送辭略請東西洋留學生學成回國者泰半皆趨重法政一途以爲作官之敲門磚一經作官之後即將所習之法政皮毛亦已抛諸腦後今聞岑君心叔赴美留學之志在習應用化學是欲求自身可以獨立之學問是撇除一切作官倚人之惡濁思想而欲作青年務實之良好模範同人等自是十分敬愛十分欽佩茲當臨别敢援古人贈言之義以兩事奉告岑君第一岑君聰明太過宜力求沈濳庶臻遠到無論何等學問都從不聰明中刻實得來恃才則俱以爲不足學如以爲不足學則斷不能窺一種科學之堂奥也第二岑君門第太高宜本今日初衷一意孟晉母恃祖父餘蔭於力學之時偶感困難即生惰氣斯爲大幸岑君旣决心去梁繡之居盡䟦涉之苦當不至蹈此所述之兩大弊端但同人敬之愛之有加無已不能不以此勉之也云云岑君心叔答辭略謂某此次赴美留學承諸先生設筵歡送皇悚萬分所勗之言敢不敬書諸紳以爲海外起居之箴規惟孔子有言盍各言爾志某謹本斯恉請言吾志某之此去如匠人之謀造几案也諸先生在國如一室之主人翁也現在中國巳成一間東倒西歪之屋爲主人翁者自當竭力支拄而糞除之他日某學成歸國譬如造成家具一份必使之有好屋可以陳設是乃諸先生之責任某今日敢來拜領諸先生之厚貺者自問敢負造家具之責任也小子狂言諸先生其哂宥之云云宴畢攝影而散 
[八大團體請禁運米出洋電]  
　　江蘇省敎育會等八大團體昨致南京電云南京李督軍齊省長鈞鑒近日上海米價驟漲人心皇皇工廠罷工之舉不絶於報紙鈞座當有所聞本省運米出洋早懸厲禁乃輿論喧傳禁者自禁運者自運鈞座夙以維持民食爲心究竟對於私運出洋有無切實禁止方法敝會覩茲現象實爲亂階心所謂危不敢默息尙乞迅示以釋羣疑江蘇省敎育會上海縣敎育會中華職業敎育社寰球中國學生會上海歐美同學會華僑聯合會上海基督敎聯合會上海救火聯合會篠 
[嚴防偷運米糧出口之公文]  
　　上海税務所接財政廳訓令云本年十月六日奉督軍省長公署訓令内開案據南京總商會江寗縣敎育會江寗縣農會南京地方公會江寗自治辦事處呈稱竊查本年春間因日人百計運動蘇米開禁我省長愼之又愼召集省議會臨時會議取决可否迨一致否决各方面仍屢變名目請予放行而我省長幸抱定省議會議决之案一一謝絶緣是米價不見騰漲數月以來吾蘇民含和食德身受厚賜銘感無旣乃現值新穀登場往年在此期外口内河之米塵集省垣價值極廉取求甚便今年則不然近月以來外江之米不見一船入口内河之米來船亦屬寥寥因之價格日昻陳米八元左右新米已漲至六元有奇至於滬上則巳價過九元究其緣因乃由朦混輸出約有數端自蘇米申禁後其時皖米尙然弛禁於是巧黠商販思以蘇米冒充皖米但皖米須持有大勝關捐票始准騐放乃串通皖米船戶以少報多加至數倍或一船重報數次或於豆船之上蓋米一層作米報捐最後則祗須每石報捐六角無須騐貨即可塡票此朦混輸出之一端也自津浦火車發現違禁私運之米於是特派稽查專員及護照之上必須稽查員蓋章始准放行但自有蓋章放行之例而稽查之法愈疎據聞兩月以來上車放行之米日約二三十車計兩月運去之數不下五六十萬石查皖米與蘇米成色顆粒顯然不同軍米准運與否及限運若干均應遵照省令辦理今一例蓋章放行來者不拒所謂稽查者何在此其朦混輸出之又一端也自商米有扣運充公之案於是商米皆冒充軍米有預先取得護照者有臨時取得護照者有米已被扣電請陸軍部來電商請保存補給護照者且聞護照價值每石三角至一元不等此朦混輸出之又一端也聞日本缺米每石漲至五十五元有奇於是來華之船絡繹不絶江蘇各海口如吳淞通海及鎭江等處時有日船停泊專收食米近則懸每石二十八元之值相招故違禁俞運之船雖三次之中破露兩次猶獲餘利此於朦混輸出外又有冒險輸出之一途也總之日本購米之情日迫一日而我國徇利忘害之輩欺朦勾串其術亦層出不窮伏念吾蘇食米來源本不甚旺而省坦尤恃鄰縣接濟始可支持今以秋收之時米價漲至九元以上由此而冬而春米愈少而價愈貴試思省垣勞動小工及遊手就食之徒所在皆是加以時局飄搖人心浮動元氣未復戶鮮蓋藏假使米價一再增漲或竟至半倍或一倍之上有不挺而走險以求免死須臾者乎查目前皖米業已禁運無可影射其聲明報捐後中途延滯者顯係託詞蘇米已漲至九元以外無論軍米漕米照章不能弛禁放行務請鈞座爲秩序計爲民命計謝絶强有力者之要求並查明欺朦賣放之員司盡法懲治一面嚴防偷漏繞越藉以留餘瀝而惠窮黎不勝迫切待命之至所有陳明米源將竭懇請嚴杜漏　各情由理合具文呈請伏乞俯准施行等情據此除批呈悉現值秋穀登場而本省米價仍有增無減本署誠恐奸商冒充皖米肆行偷運出境前經令行禁米出省查騐處認眞調查在案嗣據該處復稱自奉令設立以來對於皖米一項查騐極爲注意自皖米封禁後業經通知商人所有九月二日以後税票之皖米除已運及運往皖省本境外俟該省兩月禁滿後方准通行並據大勝關税務所長呈稱近月來皖米船隻因風色不利來寗絶少甚至數日江中無一船下行以致本月收數仍不暢旺等語與來呈所稱蘇米冒充皖米以及船戶赴大勝關納税以少報多曁一船重報數次各節不符奸商營利之巧其術層出不窮瞬届初冬倘米價日有所增將人心益滋慌恐軍米漕米前已電陳中央一律暫緩派員赴蘇購運應候再令禁米查騐處曁分令財政廳各道尹各關監督飭屬一律嚴防偷漏繞越以維民食仰即知照此批印發外合亟令仰該廳長卽便遵照辦理此令等因到廳奉此合亟通令各該局所長轉行各分局所一體遵照嚴防偷漏繞越母任稍有私運切切此令 
[西報論外人居住問題]  
　　字林報言上海居住問題謂近來上海困難問題最足使人不安者無過於住屋之缺少補救方法言者固不乏人然皆未能應付困難試問上海究需多少房屋以供外人居住乎能言之確切者殆無其人據識者言住屋千所未免太多大約總需一二百所始敷應用就商業理由等而言一二百所住宅實係減無可減之數但即此一二百所今尙未有人願擔任建築也住宅缺乏受影響者自以中級社會爲甚上海中級社會即一般入項較少之人平均計之房租佔其入項十分之一或八分之一尙屬相宜惟在上海房租甚至佔其八項四分之一且有不止此者房租昻貴之原因厥有數端凡在上海辦事之人無不住於上海此爲住宅缺少之一原因英國區域不大之商埠一般入項較豐者大半皆住家郊外逐日乘車來鎭若上海照此辦理則有資產者當移居吳淞等處騰出上海房屋以便入項少者居住如是租金不致過貴而房屋亦不致缺乏但此間情形與英國不同斷難照辦不過託諸空言耳房租昻貴不僅因供求不相應合之故住宅不多固可使租金漲起然尙有其他要素焉第一地價奇昻第二材米飛漲第三人工日貴以上三層即房租漲高住屋缺乏之由來以常情言房租規定未可逾越一定範圍否則無人過問今之房租在入項小者已嫌其大而在屋主則謂利息微薄以其成本計之所得僅百分之五耳五釐利息若在英國屋主當可滿意但此間不然投資事業之得利厚於此者舉目皆是故投資家殊不願照此情形添置房屋也説者謂地基旣貴何不在西段購地起築若干層之高屋取租從廉以備入項小者居住按此法英國行之而能獲利上海前曾有人創議及此但未實行蓋高樓住家不爲衆所歡迎且層樓高屋建築須堅其租金未必能較現有房屋爲便宜也至於建築廉價房屋前已有人實行之但亦不能如在英國之有效果其故以此間氣候不利於此種建築時常修葺成本亦未必輕也統察上述情形房屋將來能否減價全視材料與地基貴賤而定材料價格俟實業復原後或有跌落之望第在目前亦尙有減費之法其道在繪就詳細圖説將起造房屋内部份如窓門等在他處定作依照定式一律造成後運至上海如是則成本可望大減再建築工程不宜由華人承攬者展轉包工宜以外人最新式方法爲之此亦可減輕成本之一法也 
　　減輕造價之法已略述於上節其次則爲覔購便宜地基匯山路與楊樹浦路現已無賤地可得故宜注目於西段其地有俱樂部等公共場所故闢爲住宅區域無論貧富皆極相宜靜安寺路從前人皆視爲太遠者今已不然覔地者至少今將行過極司非而路而至華倫路蓋其處尙有隙地可得也但一旦租界較廉之住宅造成後距離市廛稍遠居民將以何者爲交通具乎汽車非人人所能置備而嫌上海房租昻者尤無購置汽車之力故交通又爲亟待討論之問題苟有附郭鐵路以運載居民直入市廛者則種種困難皆可迎刃而解雖居若干哩之外亦覺出入便利而不感家無汽車之苦但工部局安能有此力量購置價值甚昻之地基安置接近市廛之鐵路乎 
　　輕便鐵路旣難實施乃有電車或街車之問題埃及與日本等處電車四通八達人烟稠密之街市中車有常軌惟一至鄕僻地點則軌道理於路旁電車緣之疾行每小時可駛三四十哩倫敦隧道車亦即此類具有二百七十五四或三百匹馬力之速率若尋常電車則僅有五十匹馬力此種車乃輕便火車之最好代替物但行諸上海則不乏可反對之點上海司電車之華人常喜開足汽機每小時行十八哩若予以更大汽力則南京路將見爲電車疾馳而過速率在後小時三十哩與四十哩之間矣於是摩託秆車尙矣然無軌電車尤足與之抗衡南京路爲交通大道未便再容有他種車輛行駛其間惟愛多亞路大堪一用如以無軌電車由黃浦灘駛起循愛多亞路經長浜路而直達廉租房屋之所在此非辦不到之舉也熱閙街市車行宜緩但在冷靜區域儘可每小時行二十哩行時旣無大聲又不似街車之洩出氣味居民當可歡迎之惟此種電車未能獲利必規模較大甚於現在電車公司所有者始能爲之也居住難題之補救方法雖已略言於此惟何以解决之則仍有非吾人所能討論無遺者蓋在西段起築廉租房屋並擴充電車交通固可爲便利居民之善策但擔任巨欵使之實現者誰歟 
[請阻售賣製革廠]  
　　滬北曹家渡龍華製革廠經理葉明齋近將該廠全部機器生財并廠基地畝與附屬品等完全出讓與某日商承頂議明價值十七萬零已訂立草合同另行定期點交事爲滬上各紳董所知以曹家渡地點在華界該廠亦係華商所創且製革與國家軍需有連帶關係該廠製革品尤爲模範未便讓與外人故已函請商會設法阻止茲該紳等連日會議擬即聯絡拍電至北京陸暈部國務院及江蘇督軍省長請速禁阻售賣外人另再籌措維持方以免利權流入外商云 
[五馬路商界聯合會之籌備]  
　　昨日下午二時五馬路商界聯合會假復興園開籌備會到者周子英代表周崧生陳樹堂朱嚴治程雲卿孫丞甫韓榮堃張淦林儲紹基袁文銓殷大鵬張福生鍾近賢周營之葉燮臣孫雲卿陳國樑丁祥元許康張炳臣陳庭彰等數十人公推陳國樑爲臨時主席報告宗旨及經過情形大致謂本埠商業聯合會俱已成立獨五馬路尙付闕如現在各處商業聯合會來函催促早爲組織共圖進行况各路商界聯合總會成立在即不能不共趨一致聯絡感情固結團體謀公共之利益云云旋又討論簡章並議决於二十九日假商業公團開成立大會衆皆贊成次由張炳臣報告國慶日提燈用費收支數目宣佈大衆末由到會人繳納捐欵以爲開辦經費散會時已五句鐘矣 
[工商研究會通告開會函]  
　　工商研究會通函各會員云敬啓者本會評議會數次常會均以到會人數不多未能開議良用慨然以致審查已畢國貨之證書因之久滯不能發而會中交議之件亦延擱多日而未議明知諸君公務多煩然旣擔任斯職又不能不撥冗賁臨共維會事設執事因地址時間之不便亦請到會聲明以便改善茲定於夏曆八月二十五（禮拜六）午後二時開會清理久擱未議之事乞準時與會實紉公誼此次特别會議如有因事不能與會者對於議决之事應請一律同意云 
[漆匠議加工資九誌]  
　　本埠漆工要求增工資已八誌本報茲聞業董方面在四馬路顧姓漆木作内秘密會議仍不願加資被工夥探悉前情昨晚又在福園開會到者咸謂代表懦弱以致業董店主仍欲施行壓制之法吾等爲生命關係萬無坐以待斃之理自應即日暫停工作齊集薛弄底本公所候議每日九時准到祖歸前進香祈禱和平解决以維生計茲錄通告如下啓者吾同業連次要求各店東豁免宕賬照泡立水工資議加實因生活程度日高每日所得工資二百餘文父母妻子皆將成爲餓殍雖經代表用各種和平方法要求未得各店東之允准因此計窮力盡無法可施即以全體名義呈請縣長顧念工夥生計困窮請求維持已奉批准訓令業董轉勸各店主恊議加給然欲謀公衆生計難得店主歡心文明進行日久解决仍無定期懇求至今方有開議之望再四籌商定於明日起凡在同業衆夥友一律齊集公所靜候業董訂期雙方公議要知此次請求加價悉照文明規則進行務望遵守和平秩序不得有所紛擾如有違背要挾閙事等情當扭至公所從重議罰此布漆業公所全體工民通告 
[武術會董事會紀事]  
　　上海武術會昨晚五時假一品香菜館開董事會到者有楊小川徐固卿李英石姚雨平林又松李又新徐維繪席聚星顧馨一謝復初王一亭王宗正黃奠華方鴻聲黃述祖等數十人入席後由會長蘇筠尙主席致歡迎詞次由黃奠華宣讀章程由總幹事吳志青逐條説明後因條文甚繁非倉卒所能通過遂公舉楊小川姬覺彌方鴻聲黃奠華四君審查章程會董如有意見書可寄小南門本會後因時間不早竩停止演説聚餐至九時許散 
[寰球學生會徵求隊消息]  
　　寰球中國學生會開辦十有四載會員達二千餘人本届第九次徵求會員團於十月十五日開幕名譽團長總團長及已推定之隊長姓氏已誌十六日本報本埠隊長續行推定者爲韓有剛李善元兩君開幕三日各隊進行頗速尤以蕯桐蓀葉貢三宋漢章李善元金心粹朱友漁俞希稷許兆豐周緝菴吳和士韓有剛高陽劉大鈞諸隊爲最茲錄該會第九次徵求會員規則如下一徵求團以譽名譽團長一人總團長一人副總總團長一人總參謀一人團公若干隊每隊設隊長一人副隊長一人參課一人隊員若干人一本届徵求團名譽團長爲唐紹儀總團長爲錢新之一普通會 
 
 
 

Page 11

 
 
員本埠年納會費八元外埠四元贊助會員年納會費二十五元永久會員一次納會費二百元以後不再交付以一元爲一分計數一凡隊員徵得分數滿一千二百分者推舉爲永久會員并贈金質名譽章一枚如爲永久會員所徵得者則贈大銀盾一座一凡隊員徵得分數滿二百分者懸其小影於本會並贈銀盾一座會旗一方一各隊徵得分數最多之一人贈銀杯一具會旗一方并懸其小影於本會一各隊中分數最多之一隊贈優勝旗一方上繡本隊隊員諸君名銜並攝影以留紀念一無論何隊徵得分數滿二千五百分以上者此隊隊長除應得各種贈品外加贈金質徽章一枚以誌紀念一本會另製銅牌一方將歷年徵求團所得二百分以上之隊員名銜彙刋於上懸掛會中以誌永遠紀念一凡會員「普通」「贊助」「永久」付費後本會當給以會費收據並贈會證及銀質徽章各一贊助會員加贈贊助會員證書一幀永久會員加贈永久會員證書一幀並金質永久會員徽章一枚一各隊隊員徵得分數於每星期三日報告本會以便彙集發表於本會週刋一徵求時間自民國八年十月十五日起至十二月十四日止 
[美商契地糾葛之交涉署令]  
　　浦東白蓮涇口被美商大來洋行建造碼頭侵佔港灘經上南川三邑公民及塘工善後局呈請交涉等情迭誌本報茲悉江蘇交涉公署指令上海縣知事文云呈美册二三零二二四零四兩號地基出契仍須訂期會勘呈悉所呈各節理由極爲充足至會勘辦理亦屬正當除再據情復請美總領事飭轉大來洋行訂期會勘並令行會丈局停止給契外仰即知照此令 
[南滙團區聯合會捕蟲辦法]  
　　浦東南匯縣境團區聯合會呈復縣公署文云爲遵令會議復請鑒核轉報事竊疊奉鈞令迅速邀集團區各董核議驅除蟲害辦法具復等因當經趕發傳單徧邀一二三四五六七各團經董業戶於九月十四日下午二時在本會切實商議僉稱此種害蟲二三四團王塘内外發生最多成災最重現在自東而西蔓延欽塘左右一至七團團團皆有若不趕緊設法撲滅根株微特爲東半縣數十萬農田大害竊恐西半縣亦受池魚之殃爰特議决辦法如左（甲）驅除問題採用奉發簡便方法第二條以刀剪之最爲爽快次則按畝密捕（乙）籌欵問題前項費用當然於縣行政實業經費項下正式開支附議隊警川旅費洋六十元亦在實業項下開支（丙）施行問題縣知事遴派幹員擇要設局定價搜捕一面由經董轉勸業佃分途剪捕以輔官力之不逮（丁）善後問題明年春夏之交恐復發生蟒蟲蠐　蟲先期由縣布告勸令業佃趕速剪捕一面設局收買並悉金山縣馮知事擬有辦法請備函索取以資參考以上辦法四項縣農會會長張紳景陶陳紳佐漢亦經出席贊同謹將遵令會議情形復請鑒核轉報深爲公便團區聯合會會長陶元計謹呈 
[警察夜間助查濕花之定章]  
　　棉花檢查局長沈潤挹以新花登場各處鄕民擔花來滬投行販賣設有攙水花衣向來由局撥派巡丁在碼頭上隨時檢查如騐係濕花當場扣留帶局由局蓋印退回責令將花衣烘晒乾燥再行售賣在案現在各處花販紛紛運滬販售檢查濕花更宜嚴厲除日間由該局執行外夜間恐有私運之事故商之第一區警署及一分駐所請爲恊助檢查茲將訂定警察恊助夜查濕花草章錄下一夜問查見蔴包草包花衣上碼頭挑起或在裏街繞越即係夤夜私上由巡士扣留到署或分駐所二行商間或有解貨愆時不及裝輪致被退回業經檢查之花衣更因潮水關係適在晚上由碼頭起回本行者由該行報經本局查明屬實由本局給予印單註明包數交巡士騐明放行如無此項印單者照前條辦理三遇見布包花衣或蔴草包蔓數由岸上到碼頭裝船係行商所下已經檢查之花不在扣留之例四不論花行或非花行如有深夜開門挑進蔴包或草包花衣即係寄頓濕花之戶除將該茶扣留外并由巡士記明該戶門牌問明戶主姓名以便傳究五如有夤夜肩搧或手持零星花衣一包或半包者大半係偷竊而來由巡士嚴加詰問如果形跡可疑一併扣留六巡警查獲濕花解送懲罰酌提罰金先賞按照本局細則第十一條辦理七本草章因本局不派夜差商請飭警助理其在日間一切職務悉由本局員丁執行惟遇有花戶違抗等捕仍由巡士照向章恊助 
[將次抵滬之兩輪船]  
　　員興公司之日本皇后號由　哥武取道日本各口岸來滬二十日午後三時可抵吳淞口載送搭客之小輪於是日午後六時三十分可抵工部局碼頭該船定期二十一日午前開往香港載送搭客之小輪於是日午前十時由工部局碼頭開往吳淞 
　　中國郵船公司奶路號本日可由香港抵滬定期即日夜間開往日本各日岸及舊金山 
[滬杭路近事兩則]  
　　巨數現洋由杭運滬上海中國銀行因近日本埠銀根缺乏特電浙江中國銀行撥付現洋四十萬元捆運來滬昨日（十六）經滬杭鐵路銀洋轉運之同和公司代爲料理計洋四十萬元分裝二十箱由昨日早快車自杭裝車專人押運來滬抵上海北站時卽經同和滬公司派人料理即夜車送中國銀行點收其運費由杭州站長向浙江中國銀行按照國家銀行之運費核收云 
　　南星站新棧房將落成滬杭甬鐵路自添開夜車以來各大站進出貨物均見增加原有貨棧均覺不敷屯積而杭之南星橋車站爲杭路運貨之首該處貨物最見擁擠曾山車　總管請工程處於該站添建貨棧茲聞新棧房已將落成該站軌道須重行建築昨經工程處軌道稽查察勘通電准於十七號起將南星站原有貨棧前之軌道拆下另鋪新軌以達新貨棧惟因該站裝卸貨件甚繁是項工程趕於一二日内卽須完竣 
[棉市消息]  
　　美盛公司一星期棉市報告云上星期華棉買進市面甚强昨晚收盤時漲價半兩農人與投機者似皆以爲因棉收缺乏及銷路大暢之結果棉價將大漲故皆紛紛購進其實事實未必如此近因天氣甚好棉收大有較預期增進之望現因匯率甚高華棉至少必須跌價四兩一擔方能出口又目下華棉市塲全無日本踪跡此乃向來所罕有蓋因日人購進印度棉甚多之故又内地商人因金融緊迫所握之棉亦不能不放出就各項情勢觀之棉價似將低減目下之漲殆不過暫時之反勳而已利物浦等處市價均穩 
[盧家弄火警三紀]  
　　滬城盧家弄豫章磁器公司失火延燒左右對門大小商號十餘家燬房屋數十間被災之家除保有火險不計外其未保險各店以該公司縱火圖賠險銀先後禀請一區二分所請追償損失經該所將該店中之胡意蘭拘送警廳發科訊押限交執事胡孟芝到案並着將保險單呈騐等情已兩紀前報茲悉胡意蘭收押至今胡孟芝迄未到案是以警廳司法科劉科長又提胡意蘭到案訊比據胡意蘭供稱懌芝已赴江西已發電前去知照催其來申保險單亦爲孟芝執掌云却劉科長命仍還押趕追胡孟芝來案再核而承保該公司火險之洋商派員於前日下午親匯火場察勘一週而返被災之屋内有天主堂之產現該堂亦已到警廳禀請澈究 
[偵獲攔刦俄人巨贓之疑犯]  
　　俄國人裘士亨於本月六號在公共租界通州路被匪多人攔刦去羅卜票洋一萬八千元並值價頗巨之鑽戒質劵一紙當經報捕請緝未獲前日經派駐老閘捕房專查特别事件之中西探目緝獲與是案有關之許三癩子趙海榮兩名帶入捕房押至昨晨解送公共公廨請究卽據中西探目相繼上堂禀明前情李襄讞得禀商之英卓副領事以原告係屬俄商判許趙兩人仍帶回捕房候照會俄領訂期會審 
[泗陽盜匪准予引渡]  
　　巨匪潘海廷即史三十子劉德芳即史廣和等兩名前在原籍泗陽縣迭犯搶掠燒殺重案後帶同妻子秦氏李氏逃逸來申匿居法租界軍官路現經淮揚鎭守使得悉飭派偵探蓋文芳持文來申投法捕房飭探恊同將兩史及秦氏李氏一併拘解法公堂潘等否認搶刦中西官判着原告交出證據到案再核在案昨又傳訊先據原告延逖百克律師代表投稱現有該署軍法科某科長及事主劉秀瀛史光裕史運枝團長劉占元並同黨趙玉蘭趙倫等帶案可證又有該匪被捕同黨之供詞呈鑒要求准予引渡訊辦詰之各事主及同黨同稱潘實名史三十子又名史老三爺劉實名史廣和曾於上年四月間糾黨搶刦殺死人命數十口等語潘等始行供認實名史三十子史廣和並供認糾黨持械搶刦不諱中西官判准予將史等交來探帶去歸案訊辦 
[槍斃盜犯七名]  
　　松滬護軍使署於昨日午後二時槍决盜犯七名茲錄宣布之罪狀於下爲布告事案據英法兩公廨先後呈解迭次糾黨持槍侵入民居强刦財物之盜犯王老三即王阿三陳源海即陳元海沈連甫許小金即許芝卿俞友開朱阿四郁阿二等七名並抄錄供詞到署發交軍法課傳集人證詳加研訊據該犯王老三即王阿三供認先後夥衆持槍搶刦汕頭路周王氏文監師路周廉甫兆豐路康金寳银河里王佐才等家得贓共四次陳源海即陳元海供認先後夥衆持槍搶刦山海關路秦通里北山西路楊國襄三多里張厚田裕福里范高氏等家得贓共四次沈連甫供認夥衆持槍搶刦北山西路楊國襄西華德路俞金榮等家得贓共二次並供認王阿三等夥刦銀河里王佐才家該犯事前同謀事後分贓一次許小金即許芝卿供認夥衆持槍搶刦北山西路楊國襄銀河里王佐才等家得贓共二次俞友開供認夥衆持槍搶刦銀河里王佐才家得贓一次朱阿四郁阿二同供主謀指使俞友開轉糾王阿三等多人搶刦銀河里王佐才家事後分贓一次各等情不諱查該犯王老三即王阿三陳源海即陳元海二名先後夥衆侵入民尼行刧得贓各四次均已搆成四個刑律第三百七十三條第一二兩欵之强盜罪沈連甫一名先後夥刧得贓兩次並事前同謀搶刧事後分贓一次確已實成三個刑律第三百七十三條第一二兩欵之强盜罪許小金即許芝卿一名先後夥衆侵入民居行刧得贓二次已搆成兩個刑律第三百七十三條第一二兩欵之强盜罪同時俱發應各按照懲治盜匪法第三條第五欵之規定判處死刑俞友開一名結夥持槍侵入民居行刧得贓亦搆成刑律第三百七十本條第一二兩欵之强盜罪朱阿四郁阿二兩名主謀指使俞友開轉糾王阿三等多人實施搶刧事後分贓自應以造意犯論依正犯之例一併按照懲治盜匪法第二條之規定判處死刑以昭炯戒除飭依照軍法將該犯王志三即五可三等七名押赴刑場執行槍决外爲此布告軍民人等一體知悉此布 
[又有敎育界參觀二師學校]  
　　本城尙文路江蘇省立第二師範學校及附屬一二兩部近來各省縣敎育界前往參觀者接踵而至已誌前報前昨兩日上午又有高郵縣視學夏叙欽偕第一高小校長賈啓新又江西省立第二師範校長王海籌領學生二十餘人又一師附屬主任江虚航浙江杭縣省立第一師範附屬主任蔡孟謀教員楊小堂如臯縣敎育參觀團十三人安徽婺源縣小學敎員程逸蒼等共四十五人持省敎育會介紹書先後至該校並附屬參觀經各該主任導入待賓室略談然後引入各級課室分别參觀互述現時敎課狀况並至成績室逐一瀏覽彼此討論詳註日記歷談一小時久始各告辭分道而去 
[梅溪新校舍將次落成]  
　　本城蓬萊萊市立梅溪高小兼國民學校現有學生三百六十人係徐中行爲校長今届署假時該校因新生擁擠原有敎室不敷分配遂開校友會議决就校内雨中操場改建三層樓房屋以便擴充敎室核估工料經費除校友會分認籌備外不足者經徐校長具呈縣公署核准批令市學務科酌量撥助現悉該校新屋全部將交工竣計上下三層分敎室四處司容學生三百人刻正從事布置聞該校長擬定期舉行正式落成禮届時將邀請各界赴校觀禮云 
[勵志會體育部畢業禮預紀]  
　　閘北寳山路工界青年勵志會定於本月十九號星期日午後一時半舉行體育部初級畢業禮兼第二次國挍運動會該會創辦八年最注重德智體三育以培植工人改良工業爲職志該會體育部主任爲黎惠生君係精武會高級畢業生對於國技研究有素本届開會必有一番熱閙假座北四川路虬江路廣舞台爲會塲云 
[思婁堂進德會今晚開會]  
　　北京路思婁堂進德會定於陽　十月十八號晚七時半舉行月會並歡迎由美國華青年會西總幹事駱維廉氏及青年會會員以聯交誼届時並請駱君演説「美洲之見聞」佐以新式文明游戲以助餘興 
[麩業公會定期開會]  
　　豆市麩業公會昨日通告同業云逕啟者夏歷九月初一日爲本會成立紀念又值新舊職員瓜代之期爰訂是日上午九時特開全體大會報告收支賬略並於是日上午十一時假大世界共和廳攝影准下午七時公讌隊　東敦請外謹以附聞務懇台端准時惠蒞共成斯舉實所企禱 
[郵局孔誕給假之布告]  
　　上海郵務管理局局長李齊昨發第四百三十一號通告云爲通告事照得本月二十日係孔子聖誕節期應行給假本局除包裏處及　票處全日停辦外其餘辦公時刻上午九點至十點下午三點至四點晚間入點至九點此布 
[貧婦投河遇救]  
　　婦人李周氏昨晨七時許在虹口狄思　路河畔投河經一千三百十五號華捕查見救起帶回捕房轉送公共公廨留至十時由官媒帶案禀請陸襄　與英副領事包君訊據該氏上堂供稱原籍江北因與夫不睦來滬賃居漢璧禮路三百九十號門牌欲傭於人詎乏薦保者致不能成就坐食貧甚是以投河云云堂上核供論李周氏函送上海縣知事署設法遺回原籍交其家屬具領 
[崗警查獲迷路女孩]  
　　閘北潭灣四區第二分駐所崗警前日查見迷路女孩一口詰據供稱姓周名阿妹年七歲口操本鄒音身穿元布衫條子布褲紅花鞋頭梳小辮昨送四區警署顏警正　暫留養着長警偵查該女孩家屬到案認領 
[續紀楊家渡命案]  
　　浦東楊家渡船戶江炳榮與雉髮匠趙連喜口角衝突經江母陳氏上前排解被推倒地當時送回家中至夜半身死由警署將江趙拘送地檢廳預審將趙收押江交保一面由朱檢察官毛檢騐員等渡浦往騐等情已紀昨報茲悉朱檢察官等旣抵屍塲即命毛檢騐員如法相騐當騐得已死江陳氏委係被推倒地氣閉身死朱檢察官親視無訛塡明尸格命尸子江炳榮自行棺殮聽候核辦 
[同族爭用客堂之衝突]  
　　浦東東溝鄉婦馬金氏子章桃因公用祖遺客堂與夫叔馬仁邦夫第馬淧卿屢起衝突經親族排解不了前日雙方又起爭執一言不合互相凶毆章桃母子被毆受傷適該氏已嫁之女陳馬氏歸寗在家上前解動亦被毆傷控經地方警察第六分所飭警將馬仁邦等拘獲連同馬章桃馬金氏母女申送事務所轉送地方檢察廳訊辦 
[西婦駕汽車撞傷江北婦]  
　　昨日下午五時許有某西婦駕乘某號汽車駛經長浜路撞傷年約五十許之江北婦人仆倒於地當經西婦扶入汽車送往醫院醫治 
[少婦控夫重婚案尙續訊]  
　　十八歲寗波少婦王氏延律師具呈公共公廨以刑事起訴其夫現在九江路鄧祿浦橡皮公司執案之謝貞祥抛棄重婚侵佔財物違犯新刑律第二百九十一條請處以五等有期徒刑一案業經捕房派探將被告獲案訊供等情已詳前報前日下午由張副會審官與美約副領事升座飭捕傳齊人證將謝提案續訊即據被告見證薛寳昌站入證箱供稱民國五年兩造在甬結婚其婚書係我所寫原告之律師當命薛握筆書成數字連同婚書呈請堂上察核之下覺薛所書字跡與婚書字跡絶對不同知係冒名頂證遂大加申誡斥令退下薛見察出作僞即行退去中西兩會審官復將婚書閲竟見書尾粘有印花税票審視良久以該票上之花紋似不類民國五年政府所發行者當五年時尙無此種印花税票頒發正研罕間而原告之律師起稱被告旣邀假見證到堂作證欺騙公堂應請嚴懲該假證人以儆將來百婚書又發現可疑印花税票似此詐欺百出敝律師要求澈究云云被告之律師令被告之父謝松庭上堂詰據供稱原告之頭髮係其將首飾置於床上被我子看見因而羞慚自己剪去並非我妻强剪至於原告往寗波尼菴亦係原告親母之妹子倪氏發議由原告偕其母自去我常在店中如家内果有虐待原告之事却難盡悉等語原告之律師即向謝松庭盤駁一過旋將少婦王氏呈出上嵌謝松庭三字之唸佛香珠一串令謝辨認並問爲何將此物與媳謝答不知此珠從何而來何故亦有謝松庭之名嵌於其中言時面露笑容堂上問爾果重爲兒娶婦乎謝供與原告之事已早了結故確已爲兒再娶等語此時已鐘鳴五下故中西官宣佈退庭諭被告仍交人洋並保改期續訊 
[請求離婚案聽候宣判]  
　　李祖林前延達商律師代表投法公堂控髮妻徐鳳英即李徐氏私行逃回寗波原籍家中後經公堂移文寗波將徐氏關提來申解經公堂奉訊由中西官令巴和爲義務律師代表被告辯護一发等情已誌前報昨又傳訊先據原告律師聲稱被告前欲要求離婚一節敝律師甚爲反對前次被告已經削髮爲尼現到堂忽又頭有髮　且迄今未將原告虐待證據交出豈能無端離異應請堂上准予將徐鳳英仍交原告領回家中完聚等語被告律師稱被告自至夫家後時被乃姑及丈夫虐待以致徐鳳英兩次呑金圖盡嗣因無奈剪髮逃回原籍意欲投菴爲尼如果交原告領去勢必以傭人看待請求准予離異中西官會判各退去聽候宣佈堂諭飭遵 
[旅館内男婦來歷不明]  
　　松江婦人　李氏偕小姑閔阿寳與姘夫曹金保同住公共租界五馬路春江旅館前日被捕房查客棧包探查見詰其來歷詞甚支吾解經公堂訊得該兩造均住華界移送四區警署候查明再行核辦 
[指控索詐案定期審理]  
　　粤人陳秉祥控同鄉人楊日華糾同陳金發周根　等以　血團名義迭次來函索詐不遂將我十八歲子陳錫麟據去廠匿請求訊追等情當經地方檢察廳預審明確起訴番判廳公開辯論當以案中情形複雜即諭辯論中止將楊日華還押　根發陳金發交保候示在案茲悉此案經審檢兩廳推檢各官往返函商又飭法警並承發吏分投勸查並補傳一干人證　復到案定於本月二十二號再行審理一面往傳陳秉祥届時來案候質 
[阻止轉契案將下堂諭]  
　　蔡元卿前延逖百克律師爲代表投法公堂控英李氏阻止轉契一案昨又傳訊先據前地保王國祥稱民人於民國元年間接充該圖地保莫李氏夫阿炳於民國三年逝世至於該地是否賣絶或抵押與胡樂安民人當時並不在場故不得知莫阿炳前曾遷移德清里逝世後伊妻又　入原址是實中西官向王詰曰汝旣不在塲　契上何以有汝之圖章王答稱實係莫阿炳代蓋民人實不得悉惟莫阿炳前被某姓在内地官廳具控後由官廳函致案下請封莫產旋有胡具禀稱係胡產請求啓封之事確係民人經手等語朱福卿供稱民人憑良心言論此產實於民國元年由莫賣絶與胡樂安計洋二千元是實中西官判各退去聽候於七天内下堂諭飭遵 
[棧主私設烟具之科罰]  
　　河南路九十五號門牌永裕祥字號棧房因容留寓客李　吃食鴉片烟被捕查獲將李連同烟具解送公共公廨經中西官訊明判李罰洋二十元充公烟具銷燬在案茲捕房以該棧主四川人何瑞良不應私設煙具破壤烟禁請廨出單於昨派探將何瑞良傳至公堂經中西官訊明違章屬實判何罰洋三十元充公示儆 
[私賣鴉片之科罰]  
　　法租界大自鳴鐘捕房捕頭日前偵悉居民郭阿毛高和尙兩家私賣燈吃故於前晚帶同包探前往各該處抄出烟槍等物帶人捕房諭各存洋保出昨日傳至法公堂請究先據捕頭上堂禀明前情將烟具呈鑒詰之高和尙供認私賣燈吃不諱郭阿毛不到中西官判高罰洋二十元郭不到着將存洋充公烟具没收 
[懸賞催緝搶珠花匪徒]  
　　大碼頭恊順興米行内蔣蘭生之妻某氏於日前乘黃包車行經襄馬路三茂南貨店附近被匪徒攫去頭上所戴珠花一朶有珍珠三十餘粒值洋三百餘元已報請該管警署飭緝未破茲蔣以大街之中白晝搶刧該匪膽玩已甚故已函請商會轉呈淞滬警察廳迅撥　探催緝贓匪並願賞格洋三十元以期速破徐廳長准即通令所屬各區署所隊一體上緊嚴緝是案贓匪務獲解究 
[兩搶匪各押六個月]  
　　南翔人楊招才之姊夫徐榮記住居英華街三十號屋内前日楊糾友唐寳堂至徐家内攫取鴉片烟槍一支並徐友黃瑞生綢衣一包經徐報由老閘捕房派探蔣榮生查得楊曾在芝罘路攫取女子高老三金别針又在香粉弄内搶取吳根寳烟土於前日恊同西探往將楊唐兩人緝獲拘押昨晨併解公共公廨請究先由中西包探上堂禀明前情繼據徐榮記投訴被告楊招才是伊妻弟不務正業日與匪人爲伍糾黨來家搶去烟槍及友人黃瑞生之綢衣請爲訊究並據黃瑞生高老三吳根寳先後上堂證明被攫情形訊之楊招才祗供認攫取徐之烟槍黃之綢衣否認搶取金針烟土而唐寳堂供詞支吾中西官核供以唐係過犯判押西牢半年期滿逐出租界楊招才着押六個月分别示儆起案贓物交各原告認領 
[拿獲在押脱逃之劣孩]  
　　劣孩吳阿三去年六月二十一號犯攔路搶物案由捕獲解公共公廨訊實判押改良所五年詎吳孩於本年八月十號乘隙脱逃由所報捕請緝在案前日經特别機關中西探目偵悉吳孩匿居城内禀廨備文協同警區偵探將吳拿獲提回收押昨晨解送公共公廨請究即據中西包探上堂禀明前情訊之吳孩供認在押脱逃不諱中西官核供判照原斷執行期滿再加押九月以儆 
[尋獲捲取貨銀之逃夥]  
　　胡兆基在閘北寳山路開設首飾店日前被其夥孫惠甫捲取貨銀二十餘兩昨被胡尋獲扭控五區警署轉解司法科訊辦 
[窶人搶取金挖耳]  
　　寗波窶人王松林昨日在東唐家衖攫取行路婦人張朱氏頭上所挿之金挖耳一支奔逃經氏大聲喊捕由五百五十八號華捕聞警趕至將王追獲帶入捕房押候解廨訊究 
[過犯攫取銅圓]  
　　蘇州過犯吳四根前日在虹口菜市攫取小販陸桂元水桶内銅元三百七十四枚經陸喊捕由包探侯松生將吳追獲帶回捕房押至昨晨解請公共公廨中西官訊悉前情判吳押西牢一年期滿逐出租界 
[三押店收當竊贓]  
　　虹口北禍逮路（即唐家衖）二號門牌源陸與同路四百二十八號門牌怡盛及天　路六百號門牌悦成等三押店因於舊歷六月朔日起至　七月初十止陸續收當北蘇州路三十八號門牌某西人家失竊之西衣七件昨被虹口捕房包探周　廷與九十八號西探查見回禀捕頭將　吊存捕房候傳失主認明再核 
[協提收買竊贓之珠寳店主]  
　　滬城盛昌珠寳店主浦福祥因收買黃灘四號良濟洋行禀徒馬德延所竊洋東值洋六百餘元之寳石玉器馬已經公堂訊辦又飭移提浦福祥訊究在案浦逃匿法租界屢次移提無着前日經承辦此案之中西包探偵悉浦匿居地點禀明捕頭報請法捕房加派探捕恊往將浦提獲帶回押至昨晨解送公共公廨經中西官略訊一過判浦押候帶圖馬德延解請承審此案之美副領事陪審 
[過犯復來回竊]  
　　過犯崇明人陸阿三前日潛入虹口兆豐路十一號洋房某西人住宅圖竊被該西人察破喚到一千三百八十九號華捕將陸拘入捕房押至昨晨解經公共公廨中西官訊供之下判被告押西牢三月期滿逐出租界 
[縣署批示三則]  
　　公民楊明顯等呈圖董身故請委任接替由圖董楊顯華是否身故尙未據該市經董呈報候令行洋涇市經董查明呈復核辦仰即知照 
　　黃桐君呈爲地販通同地保混用日契轉換英契領丈有根單地强佔盜賣請求提訊檢册根究並請咨局吊卷調查由候提案訊辦此批附件存 
　　染業國民學校校長朱笠農呈爲經董吸食洋烟有違禁令且營私罔利不恤輿情請派員澈查秉公調騐由呈悉仰候派會員同鄰鄉經董切實調查具復核辦仍候道尹批示此北 
[誌謝]  
　　昨承上海公論社贈創刊號一册其間多中日名人之言論又有關於上海之事業故如究心上海中日之情形者不可不一觀之 
　　上海伊文思圖書公司新出版英文讀本一種名爲「英文津逮」乃久居中國之敎育家葛理佩氏所著葛氏在粤東嶺南學校當敎席十五年以所得經騐而著此書無論高初等小學夜學均能合用現已出第一册昨承贈一本書此誌謝 
來函 
[三新紡織工廠來函]  
　　逕啓者讀十六日貴館所登職工公會函稿一通敝廠確接到此函所説各節均不甚符合蓋敝廠各工今庚四月中已將工資加過一次此番事出之前毫無有加資風聞乃於本月九號夜先由北粗紗春字班起掮紗及鋼絲車少數工人遽爾停手旋牽動北細紗廠亦均不做至十一號早併迫脅南粗細紗廠亦一律罷工切問緣故又欲加給工資等語連日與各工磋商將各部分男女工資全體平均增加業於十五號早班均照常開工矣查敝廠工人日夜祗有五各餘人每逢星期均停日工一天每日夜各做十二小時且此次並無求加三分之説謹將實在情形佈聞尙乞貴館披露庶明眞相幸甚 
雜評二 
[王揖唐與密約（庸）]  
　　據王揖唐秘書傳佈消息王氏已向北京政府索取中日間一切密約日内將訽南總代表之意見以便决定宣佈手續王氏此舉殆因唐少川曾有宣言非俟北方容納八欵中之外交三欵和議無從續開故欲借宣佈密約問題以勸誘南代表與之恊議耳 
　　以吾觀之唐少川方在辭職就令北方眞能容納唐氏之意見亦難逕與開議又况南方所爭爲密約之廢棄問題非謂宣佈即可了事又况此項密約北京政府本年亦曾一度非公式宣佈王氏今茲所索得未必有異於前决難博南方之重視然則王氏欲借密約問題以遂其開議之希望者殆亦夢想而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談鄭讓予先生手書 
自由談三字皆用當代名人字跡每星期調換一 
次今日係鄭讓予先生手書 
風俗談 
[吉安婚俗奇談（三）] [  谷僧]  
　　　猶有一事仍與蕭君之原意相刺謬者則新婚三日遍宴村人之俗竟不能除是已乃翁爲富於新思想人物吾固已言之則其對於革除此事固無所用其躊躇所難説者爲家中之婦女以爲乃祖若宗飮他人之新婚酒者不知若干次即其己身飮他人之新婚酒者亦不知若干次况蕭氏爲該村巨族非弗能任宴資者乃獨除此例不免吝嗇之　必大招物議力持不可雖竭力解説無如何也雖乃翁於宴客時作懇切之演説謂彼之未行即除此俗者以財力尙能任此此俗之流弊實有不可勝言者力勸鄉人嗣後當協力剷除弗容流毒社會鄉人聞之固甚以爲然惟一轉念問復咸毅然曰吾等今日來享公宴他日安可自除其例致無以爲報也其見解與婦女所固執者若合符節故余以爲苟非有熱心改良社會情願招人譏訕吝嗇者起而决然矯之此惡俗殆終無消減之日也 
　　鄒谷僧曰余每游内地見其生活情狀猶似歐洲士五世紀之情狀未嘗不以爲羞然其生活情狀之無進步泰半由思想窒塞有以致之無自由觀念無美善觀念故視習俗如神聖不可輕犯之物明知其流弊無窮乃猶泰然安之雖有一二明達之士欲稍稍改革以積習難挽亦遂裏足不前或驟試而挫折交集亦復頽餒莫矣自振良可歎也余嘗因事寄居宜興丁山友人之家者數月每見街市上步行之女子年之及笄者無論矣即八九歲之女孩足裹如角黍行路艱難柔弱可憐未嘗不喟然曰是乃地獄也不圖於青天白日之下見之然吾友固新學界中人也而其姊妹亦金蓮織足心竊怪之一日談及該鄉風俗因舉所見問之彼謂該鄉婚嫁之日親戚朋友之聚觀新娘者萬事皆不注意首注意其一雙金蓮苟爲天足則譁然笑謔傳聞遠近以爲談笑之資於是爲母者以裹小女子之足爲其應盡天職之一雖有明達父兄不能强也余聞之喟歎不置嘗聞美國影戲片中常撮取中國江北窮婦之織足如秤　者以宣示於衆曰中國今日之婦女尙受此酷形其文化之退步可知也吾國留美學子見之無不眦裂髮指者吾初不知此事乃眞吾國人自作之　也復何言哉復何言哉（完） 
新智識 
[增收鷄卵之飼料種類（一）] [  孫瑞初]  
　　欲增加鷄之產卵勿論其飼養管理之合理與否而飼料爲生存之本則同以其可維持生命助長健康故也今就述促進產卵之飼料種類與給與法於後以供諸農家或養鷄家之參考甲飼料之種類與經濟鷄之飼料當選於促進產卵上有效者給與但因各地之情形不同而取得之難易與價格之高低生焉故欲得旣合宜而又爲近地所產之飼料實屬難事如栗玉蜀黍之類爲良好之飼料北方得之易而價廉南方得之難而價昂故下所述者以容易得而又合於經濟且營養率高者爲主 
　　乙植物性之飼料欲求如何之飼料爲全國各處皆有者實爲難事今舉普通容易得而適合於經濟之數種植物性飼料如次（一）小麥與人麥此飼料可謂全國皆有但小麥之價稍高若每日給與則恐於經濟上不合故不必選上等者於秋季購入則價格比較稍廉至於劣等麥則品質損而營養分少亦不適宜（二）粃爲產卵飼料之有效者川以飼鷄又可增其肉味之美此飼料宜注以熱湯調之而給與或浸於水中而給與則鷄喜食而消化亦易（三）麬（俗稱麩皮）此亦爲飼餌之好材料於鄒　磨坊等所出者甚有效力如麵粉製造廠所出者雖皆肯皮然營養分亦不少也（四）米　與麥糠均可作爲飼料但來　較米　爲劣（五）緣色飼料此乃包含各種之青菜　　而言爲　中飼料之要品務以多量給與爲要又其他野問之　草均可代青菜等效力亦不弱尙有甘　之蔓促進產卵能率之效頗大並可增卵黃之色云依各處地方情形除上述者外必尙有若干有效之種類務望諸養鷄家盡力研究總有最經濟之飼料發見也 
雜錄 
[影戲話（七）] [  廋鵑]  
　　美國影戲中有四女王並爲世稱　年玉貎輝映一時各有所專長餘子碌碌無有能及之者四女子王者一曰瑪麗辟克竊ＭａｒｒｉｉｏｋＦｏｄ顂玉眸星貎最艷治善爲四五卷之短　影戲　藝工羅一曰毛　堪痕MoIieKing珨瓏嬌小亦星當李香君香扇墜之稱擅表情「七粒珠」一劇各姚世界三曰蓓兒花愛德ＲｒｓｔＯＷｊｔｅ笑眼波　笑皆宜「愛運冒險記」「黑衣盜」「怪手」諸劇均犖犖可稱者四則格蘭絲苟那德也ＣｔｓｖｒＯｕａｒｄ格蘭絲貎少差而慓悍矯健可謂女中丈夫每演一劇均好勇鬬狠不作兒女子嬌怯態蓋能與劇俱化者問年纔過花信僅二十有六不特善演影戲已也復能捉筆伸紙自編脚本爲前列三女王所弗及據某影戲報言格蘭絲所編影戲脚本已至四百種之多女子而有此魄力正復非易其長篇中最著者有「半女錢」一劇亦自編之作復自 
爲劇中主要女角假定其芳名曰露雪兒勒芙後演他劇亦沿用之一時傳遍人口亦猶偵探小説中之有福爾摩斯也當其編「半文錢」時中途頗感閑難格蘭絲嘗自述曰「今之世人均以爲編作影戲易如反掌朝把筆夕脱稿矣實則非是當吾之初編「半文錢」也大意粗具欣然着　首五集固亦振筆直書沾沾自喜以爲五集旣成則其餘當不難措手如入園中擷玫瑰固不致如登天之難也詎至後一集中忽將劇中人物顛倒錯亂情節幾亦不能貫接至是如治一握亂絲無由得其端緒窮數日夜之力加以整理芟之補之接之始復原狀厥後再編二集遂立爲結束深恐再遇此等苦况也」最近格蘭絲又有「紫面具」一劇　局情節均不弱於「半文錢」片中言一女俠客濟窮惡富鋤强扶弱海現身時必以一紫而具蒙面自掩部下有黨徒數址人忠實可用視女俠若帝天恒合力與大偵探罕古洛培克敵而洛培克卒亦不敵也格蘭絲演此劇尤極矯健處處不懈佈景多機關有出神入化之妙影戲中佳片也 
 
[新大陸美景十七]  
海市魚梁 
民國六年八月東美盛暑距美京百里外之采苧白海岸天然一消夏　也一夕適爲月望予就傅望亮旅社之高樓玩月一二年來之塵勞噸覺釋諸九霄雲外惟念乙卯去國之先與張子佐時在西湖濱新旅舍徹夜盤桓爲八月月圓之候因得句云「江湖滿地勞薪足天末　人夜倚攔猶是故鄉好明月不堪重上市樓看」圖中伸入海中之長長橋正對博望臺旅社欵步　鈞兩得其便此亦大西洋岸建築物中之一特點[  一之]  
小説 
[緹騎外史（三十二）] [  春醪譯]  
　　殿下曰佳爾再窺之非下班人至勿許先去其人應命殿下尙促橇前向即橇中忖度曰此眞奇事戈登疾尙新痊何至即往郡主所密語經時戈登非已聘阿達女郎耶戈登愛女郎必堅成已廉得其實即以甘言編郡主　聞　　其聘　或更藉郡王爲媒介别　進取此　不可不防並郡王亦宜戒飭爲備忠索至此殿下忽召御入曰先之奥而加邸第一息　已應　奮　蹄之神　摕雪如飛銀　冰花映閃射馬鞍之報索點點成光俄京　苦沉寂街道　鎭日　生　得殿下　　　　其間亦立類别闢世界殿下團橇四覓街心行人不期失笑人人挾一麵包歸作午　而麵包經　已堅决如冰塊途人且值且語初不着意橇中之人眉梭仲縮乃干及政治殿下一息復自忖曰吾必了截其事或圖吾安身或即吾性情所安必兩得其當吾寗能瘞一造船之白耶而淡忘參贊並此郡主女郎均非良種吾必令二人之一謀死一人然後嫁禍此謀人之身一舉盡其雙惡而此事尙在懸擬非可立决或吾即令郡主毒死阿達然每再令緹騎科郡主以殺人之罪並殺之即以前法白拉加侯爵至愛殺人必不却我殿下此時旣劃得奇計則大樂伸臉而笑五分鐘後已抵郡主邸門東即小緩馳入夾道外史氏曰殿下之車徐徐而人吾將更引其事之於阿達所矣前二章書中紀阿達值故日之乳傭心至愉樂立信任其人爲忠藎俄國之大似舍此人即無餘友也拜排見阿達淪於顛沛亦傾温渥之言撫慰女郎曰姑娘爾此時眞遭奇厄顧爾何以遽入郡主掌中阿達尙不知此中之鬼蜮則曰爾胡作此言郡主非吾友兼保護及吾者耶拜排曰爾來此或出爾之本意阿達曰然郡主厚我並拯我脱一大難拜排曰郡主能救人吾初未之前聞女郎曰拜排吾不欺爾吾初淪爲格洛格克之犧獻幸郡主至而相拯拜排曰爾不知耶即其人亦屬殿下掌握爲部中之密諜女郎曰爾乃無義此爲爾之主人衣合被爾乃苦苦加斥拜排曰親愛之人吾知直言言所及見者耳此人之酷劣爲此世所未有今乃得爾贊搧之言寗非奇極爾寗確被其惠耶曰待吾思之郡主縱不仁宇而拯吾却有大恩其人斥我爲空言而救我爲實事吾安得崇虚而黜實拜排曰姑娘爾眞秉爾母行慈之性郡主出爾緹騎署中必别設一境以陷爾並以自利爾何以不知尙崇之爲仁義吾已辨别爾言爲誤會爾幸受吾言徐觀其後郡主果取何道此事眞令人不可懸擬女郎曰吾當憶之備拒其殃顧禍害之來烈耶拜排曰爲勢急者爾我當圖遁以深夕之中伏匿安那伐河流即可就山谷平陽之地滑氷至於芬蘭吾縱不習其道而天帝鑒臨必能爲我開其生道禦虎狠之暴女郎曰嗟夫吾爾當不至此極處郡主必行仁誼吾誤疑之者爲罪重矣拜排曰能此寗不大佳有徐覷之耳拜排言時雙肩微聳面容頓現不安之色今女郎一見尤滋疑　一息女郎始曰然吾此日尙不能遽疑其人吾必力憶爾言寘諸心窮决不洩詞以害爾今吾當退郡主見吾二人絮語必滋不悦拜排曰吾亦時時助爾爲爾偵郡主之陰私茲别矣爾苦命之阿娘此日在者必能至而助爾引我同謀阿達聞此大悲以首慰藉及拜排肩次而此時二室之門乍啓郡主已遽人似久偵其事者嚙牙片刻曰哈爾儕乃聚　女郎何爲吻吾傭人此眞奇事爾必舉告不能一字欺飾阿達曰拜排爲阿娘生時之忠僕故暱之耳郡主曰爾母傭此人時已入俄籍特未生爾其人前日已語我矣阿達曰爾言此耶拜排尙未置答郡主立曰爾試持靜聽我道語否即遣爾緹騎所　爾此時室中之門復闢洛他馳入驚惶已極曰殿下至起居郡主俄國之人自王公之於厮養聞殿下引邇莫不惶悚也 
[自由談之自由談] [  不冷]  
　　新北方自命造新中國南方自將立新政府中國之新何日進而不已也特以所謂新者不過其名耳究之所有人物所有方法皆仍其舊而已 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[俄皇子到滬]  
　　俄羅斯國皇子游歷各國於昨十五日到滬現駐瓊記洋行蓋即俄領事之公館也此次來滬本爲游計並非俄國派辦公事而來是以中國官員皆未　面惟會審委員陳司馬聞曾謁見豈因其爲專辦洋務人員故耶否則春秋之義臣不外交俄皇子旣以游觀來此其無文報可知則即不以禮迓亦難謂爲坦率如前者英皇子亦曾來滬而此間官憲若罔聞知者亦是故耳（同治十二年二月十六日） 
　　俄皇子前來上海游歷旋往漢口今於昨初三日二點鐘自漢口返滬仍駐俄領事分館之瓊記洋行是日租界陳司馬再往迎接並奉道憲委令問好適俄皇子駕出馬路未遇惟託俄領事致意而已據聞不日即須回國云（同治十二年三月初五日） 
　　昨初五日俄王子於早十點鐘時帶同駐滬之俄領事及隨從人員偕臨會審公堂觀看審索早堂係同西官會審定擬也是日輪由代理美國繙譯事務之奥國夏副使到案俄王子駕臨時陳司馬等業已坐堂問過數案通報後陳司馬迓之延坐賓位夏公亦以西禮迎而序坐未遑叙談卽照當提審巡捕送到之案件類多小竊細故夏公一一譯告所斷審過五起後俄王子遂辭而起坐陳公謹備茶點讌談片刻始送之去（同治十二年三月初六日） 
　　前初七日晚因俄王子在此各西商舉行水龍大會以申恭敬之忱自西人通商以來水龍之會以去年爲最盛然猶不及前夜之熱閙也按黃浦灘一帶地廣且長而來觀之人駢肩累足夾道而排前者擁後者擠幾幾乎有實不能容之勢焉是時繊雲乍捲微月昏黃臨河各洋樓簷前皆高結彩綢燈則絡繹懸來上下錯綜恍如九曲明珠又如游龍蜿蜒極目一望炫爛奪人直疑身入廣寒宮非復人間世矣各水龍於九點鐘齊集公正碼頭排定次序居前者爲滅火龍車高挿俄國旗號另紥一龍置車上中燭以火旁懸五彩琉璃極其炫燿其後各段水龍共有十車依次而行皆飾以旗懸以燈如前式拉者或四人或中人皆着號衣紅黑各從其色又有執火把火球前導者其火光或藍或白執之者西人爲多步伍整齊毫不紊亂西樂兩班一在前一殿後吹笙擊鼓和鳴鏘鏘每車上各放烟火流星等物火樹銀花頃刻變幻迤　而來長約半里行至瓊記洋行門首樂聲忽變蓋爲奏我國之歌也車中乍現紅光滿場皆赤問時忽現黃火又問時忽現白光碧光眩搖不定奪人目睛覺古所謂魚龍曼衍之戲無此壯觀矣過瓊記後繞行蘇州四川寗波江西九江各路復至瓊記洋行而散時俄王子在瓊記行一凉亭内觀看陪觀者上海各國領事官與大商士數人及其　秀也均摘帽侍坐云看畢一人入署内致賀於王子王子亦致謝衆人於是設宴成禮盡歡而散（同治十二年三月初九日）前夜旣舉行水龍大會致敬俄王子矣昨夜法租界大自鳴鐘巡捕房内又復張設筵宴並演外國戲劇以爲俄王子壽自鳴鐘内藏以燈火行人舉頭望之通明透徹如中國元宵節剪綵紙所爲者圍牆上皆點煤氣燈絡繹貫串燦若聯珠近百餘步内照耀如白畫雖不及前夜水龍之盛然亦不經見之舉也（同治十二年三月初九日） 
　　前夜水龍大會聞俄王子深感衆西商之雅意謙謝殷殷云此舉實屬繁盛爲其生平所僅覩所尤足異者則來觀之人如此其衆浦灘一帶星聚雲屯而自始至終竟無一人爭閙滋事會散之後亦紛然各散此誠爲不可及也按前夜所派稽查巡捕僅四十人耳據稱在英國至少須用二百人若俄國則四百人恐尙難彈壓也於此可見中土之化行俗美民情醇良固亦外邦之所企慕者矣聞前夜浦灘觀者計約有五萬餘人云（同治十二年三月十一日） 
　　俄國王子定於今十四日仍航海返國矣前日因租界委員陳司馬迎送接待多次由俄領事親詣公廨代其致謝並携得俄王子送贈之金表一只當面賫交陳司馬敬謹領謝此表陳司馬曾與英國穆副領事看過係外國最佳好之物價值數百元俄王子可謂極盡賓主輯睦之情矣（同治十二年三月十四日） 
國外舊聞 
[俄國王子見東洋國王]  
（同治壬申十一月十九日） 
聞俄羅斯王子到日本東洋國内文武大小官員先預備接見俄國王子之儀至日俄國王子駕臨該官員等迎接禮貎甚恭該俄王子到東國境乘兵輪一大艘如兵官之副者所以備不虞也英十一月二十五日東洋國皇帝由該京都駕火車至其國之横濱埠御東洋兵艦名來我汝宮者俄王子即上東洋兵船行朝覲之禮禮成東洋皇帝卽駕御俄兵船名勿楂納偕俄王子縱論當今天下之勢談吐这間似乎深爲浹洽是時各國欽使皆上船慶賀船上遂設一大席宴賜各國使臣至漏三下筵始散東洋皇帝駕即回京都逾二日而俄王子開輪北游矣 
　　記者曰併觀兩則我人對於當時之外交作何種感想乎記者不欲喋喋矣 
文藝 
[筍灘竹枝詞]  
（同治十二年六月初十日） 
綠楊磯畔浣輕紗風景依稀似若耶郎若有心來過訪桃花籬落是儂家 
比來鄕曲也栽桑陌上提筐摘葉忙最新蠶上山後棟花風裏煑絲香（邇年鄕中多習蠶事） 
烟雨凄迷卜氏墳千秋古木勢穿雲裁來此地尋幽躅猶話當年禦寇勳（卜將軍墓俗呼爲上方山） 
妾去乘潮理鈞綸郎尋歸棹趂斜曛勸郎分水墩休去水到墩前也自分（邑志云分水墩在鶴坡塘之西）蕭蕭蒲葉響平洲碧水無情只自流一片頽垣荒草裏至今猶説御書樓（樓爲程氏墳居今毁） 
鴛鴦　出色絲工自昔傳聞歇浦東今日繡花　上過胭脂零落野花紅（繡花坡在千秋橋東里許） 
敎傳天主最堪虞講説風行遍海隅多少鄕民齊入禮聲聲讚美念耶蘇（鄕人多有信天主敎者） 
丹楓深處洞門虚傳説麻姑此地居我愛中書題壁句夕陽衰草蔽邱墟（仙洞丹霞爲筍灘十景之一有一）古洞在亂石堆中相傳爲麻姑仙現形處夕陽衰草蔽邱墟葉恒府中書題壁句也 
千秋橋下鈞魚還烟樹參差暝色斑唱出漁家新樂府纎纎月子兩頭灣 
扁舟逐水到雲根歸路遙看隔岸村流出落花春水膩却疑此處是桃源（新場西街向有桃花林今廢）江鄕風味數無腸削竹編茅結椴忙每到秋風蕭瑟夜一星蟹火傍寒塘 
秋光蕭瑟亂雲堆刈穫家家隴上來白稻紅蓮俱未熟登場先認帶犁回（稻之最先熟者俗呼六十日稻即邑志中所謂帶犁回也） 
軼聞 
[英民贈金山海民匾額事]  
　　達門佳士輪船之遭不測也金山海民矜恤被難之人甚殷且至英領事及水師官感其惠特製額以申意其匾官曰普渡衆生䟦曰同治癸酉孟夏本國達門佳士輪舟經此僨事船貨俱失被難西人齊下小舟内有二十四人得救登岸幸蒙此鄕居民留飱止宿欵待殷勤遇難諸人同深銘泐用誌數語以答天庥並感居民厚誼英國駐滬水師軍官沙德威正領事官麥華陀敬立（同治十二年五月二十五日） 
　　英兵船之前往金山海島者已於禮拜六回滬矣聞船至彼處灣泊於該村十五里之外另由小艇達岸小艇旣至遂遣行人投帖於村中長老須臾行人復命請諸人上岸云諸島民皆在祠宇中迎候此間所派英官隨即登岸前往述其來意且甚頌該鄕人之德謂其有四海皆兄弟之概也村中長老等齊聲對曰某等僻處海濱貴國之人至此實爲光寵前日相待菲薄不過稍盡地主之誼耳何德之有雖然某等竊有願者則將來敝國之人或有在貴邦遭逢水患者想貴國之殷恤欵待其爲倍也必矣且敝國亦將有輪船來往貴境通中外之情使彼此愈加親睦焉若設有不測測受貴邦之撫卹者固有厚望某等不過稍作東道主人乃蒙雅誼何以克當云云於是英官乃獻匾額衆人爭前仰觀皆咨嗟稱美不止又以銀百元爲贈令其以此銀助行善舉如修路募廟等事用也兩邊見禮旣畢島中人乃殺鷄爲黍欲大享其客而時已不早日將西下遂辭之登舟合村中这人扶老携幼殷殷相送而别計此島共有千餘人光景云此一役也想數十百年之後可爲金山島中之一掌故也已（同治十二年五月三十日） 
按所謂金山海島者不知何指意者金山縣境洋山等島歟觀島民之對於外人其舉措詞令之間何其樸摰而彬彬也此其思想程度蓋高出於爾時之當局者與所謂智識階級者萬萬孰謂我民不解國民外交哉今者已越數十年矣島中此一段掌故未可湮没其亦有從而徵考之者歟 
 
 
 

Page 19

 
 
   
 
 

Page 20

 
 
   
 
