# 1921 - 132 - 4917327

 

Page 1

 
 
   
 
 

Page 2

 
 
   
 
 

Page 3

 
 
時評 
[幣制與干涉（老圃）]  
我國不論何事苟一落外人之手即處於不可回復之勢論者或歎息痛恨以爲侵權而不知其所以侵權者皆由於棄權其所以棄權者皆由於不能善用其權外人乃乘間而入凡若此類者皆當返躬自省防之於未然徒於事後爲憤慨之辭固絲毫無所益也 
外人對於吾國之造幣非議己非一日矣以中國官吏之關茸又不自振作與外人立約期以改奶而卒無改良之日徒設專局徒設總裁愈趨愈下乃鑄薄銅圓刻剥小利流毒小民騰笑外國外人乘機而起乃謂中國幣制非由外人主持即永無改良之日此所謂人必自侮而後人侮之不必責他人也 
故幣制期于改良爲今日之急務不論對内對外皆無延緩之餘地至於改良之法是否必待之外人中國人之道德是否全不足恃中國人之知識是否於全不足恃之外并無資格可以雇用外國專家凡此皆當詢之幣制局必有能答之者固不勞記者之多言也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
五月十八日大總統令司法總長董康呈請任命楊天壽署京師高等檢察廳檢察官方大嵩署京師地方審判廳庭長李元熙吳廷楨李荷光署京師地方審判廳推事趙梯靑署奉天瀋陽地方審判廳長裴天晏署奉天遼陽地方審判廳長賽沙敦署奉天海龍地方審判廳長劉錫璠署陜西第一高等檢審分廳監督檢察官李乾署甘肅臯蘭地方審判廳推事陳翺署河南開封地方檢察廳檢察長孟昭侗署湖北高等審判廳庭長楊壽岑袁土鐸署湖北高等審判廳推事程文潛署湖北武昌地方審判廳推事鄒俊卿署安徽蕪湖地方審判廳庭長高棠恩署江蘇第一高等審判分廳推事景志仲沈沅署福建高等審判廳推事章朝瑞署福建閩侯地方審判廳長周鼎署福建閩侯地方審判廳誖長劉采毫署社建思明地方審判廳長均照准此令 
專電 
　　北京電　張志潭齊耀珊李鼎新昨今先後就職蔡成勲由經一次挽留亦决就職李士偉到京後提出三條件徐靳承認後方允就職（十九日上午十二鐘） 
　　北京電　李士偉條件（一）國庫無存 
今後借欵甚難各省欠餉事實上不能撥付（二）今後借債利息必厚 
否則無法可借此係世界金融所迫並非予損失國家權利（三）財部前欠另設清理處予就任後以實收支配實支有一不能辦到予便辭職徐靳仍敷衍其就職 
（十九日下午九鐘） 
　　北京電　李士偉三時到京卽入府面徐初謙遜經徐勸己允號（二十）日就職但要求以楊壽枬長財次徐認可（十八日下午九鐘） 
　　北京電　日人消息東京大會議未决定前對華借欵中止進行外傳李己借得五百萬尚非事實故李到部尚費躊躇（十九日下午五鐘） 
　　北京電　交張到任首撤换秘書三員路電兩司長改王景春俞人鳳京漢局長改魏聨珉接任蔣尊褘調充參事（十九日下午四鐘） 
　　北京電　本日閣議交張提出路政司長鄭鴻年准免本職以王景春調任遞遺參事劉景山繼通過又閣議對教職員取强硬態度如不上課决不發欵（十九日下午五鐘） 
　　北京電　靳力勸范回部范堅不允轉勸靳自兼己願背後帮忙此係面子語（十八日下午一鐘） 
　　北京電　齊耀珊曾於十七午謁徐照例謙辭經徐慰勉卽允就職李士偉先托病靳派楊潤赴北戴河勸駕始允來京（十八日下午七鐘） 
　　北京電　財次屬楊壽枬交次留徐世章路政司長定王景春王原定回哈爲張阻回（十九日下午十二鐘） 
　　北京電　内齊法董交張均於昨通告就職（十八日下午一鐘） 
　北京電　　靳昨夕邀三使與新閣員會議决照裁兵减政計畫實行財李認籌軍政費一月三使許回任後盡力協助並擬於臨行時通電各省贊同内次定于冲漢海次林葆綸（十九日下午七鐘） 
　　北京電　徐對三使提出更動之疆吏雅不爲然今日特約三使入府爲懇切之協商其於姜桂題位置尤愼重討論又財李雖帶有日借欵上臺數僅三百萬不敷支配三使因被留在京（十九日下午四鐘） 
　　北京電　三使今日索車徐靳請再寛住一兩天（十九日下午十二鐘） 
　　北京電　蔡成勳應召來京允就職張勳三特區巡使任命候察副署發表（十九日下午四鐘） 
　　北京電府議結果定張勳熱察綏巡閱姜桂題蘇皖贛巡閱孟恩遠熱都統陸洪濤署甘督藍建樞海疆巡閱（十九日下午七鐘） 
　　北京電　本日令派陸徴祥爲防災委員會長惲寳惠爲副會長又史紀常爲黑政務廳長（十九日下午七鐘） 
　　北京電　四鄭二千萬日債續訂契約原七分半息兹改爲九分半息原二千萬今改二千二百五十萬趙世瑄郭則泌與南滿雙方簽約（十九日上午十二鐘） 
　　北京電　昨有人與愼昌洋行接洽美金二百萬利分二九五交以某處森林擔保又接洽日商借欵二百萬利分八九四交先扣利息又某要人主張三千萬烟酒公債名借内債實備某國購 
（十九日上午十二鐘） 
　　北京電　株州樂口間設鐵橋八座向揚子營造公司定購每噸鋼三百四十元（十九日上午十二鐘） 
　　北京電　中德商約議妥昨明令顔惠慶全權與德代表簽字 
（十九日上午十鐘） 
　　北京電　優林語予遠東外長雖己提出於國會然本人能否通過尚無把握并因結束各事十八尚不能行（十八日下午三鐘） 
　　北京電　昨午後四點艾斯敦偕哈定見顔惠慶談某項大問題五點半美使柯蘭偕芮德克訪外長問新内閣情形并談及南行經過 
　　北京電　昨下午三點半法參贊慕古海訪外長正式通知奉巴黎訓令代辦駐華使事（十九日上午十二鐘） 
　　北京電　漢口電徐樹錚十八晨到漢住某租界同行者山口等兩日人徐衣鼠色和服（十九日上午十二鐘） 
　　北京電　贛陳電孫文就識後决定攻桂兼圖閩贛現據探報李烈鈞假道湘西覬觎贛邊己在磋商條件之中北江民軍亦有一二部分開至南雄附近查桂贛有聨防關係粤省計畫係圖贛省西南各區擬在萍鄉大庾嶺從嚴設備餘遵政府後命（十八日下午七鐘） 
　　北京電　參陸處電新楊甘陸聨防共禦俄黨並將辦理情形電覆（十八日下午三鐘） 
　　北京電　道清路到期外債無欵撥付經交長與福公司商借代還二十萬（十九日上午十二鐘） 
　　北京電　孫烈臣電告日本增警百三十七名催京警速赴 
　　北京電　吳俊陞電告派龍江宋道到津接運移墾難民六千 
（十九日上午十二鐘） 
　　北京電　蘇皖贛同鄉會合呈請廢三省巡閱（十九日下午四鐘） 
　　北京電　今午三時地方行政會議開會首議地方中央劃分稅源案省長代表各部代表一致反對財部代表凌文淵劉果亦力爭並謂此刻財長未到任負責無人縱使成立亦屬無效省會代表全體憤甚宣言如此案不通過寗願全體辭職以謝國人爭持頗久不能决後經某方面提出轉圜辦法全案暫時擱置俟修正後再議衆始悻悻而退（十八日下午九鐘） 
　　天津電華洋義賑會報告唐山内邱任縣鉅鹿平鄉五縣災童餓死一萬二千三百七十七人被販賣五千零五十七人價格自一元至十元或自四十元至百五十元不等（十九日下午十一鐘） 
　　漢口電　定黔軍司令部限月底撤消結束費由袁祖銘負責 
　　漢口電新政廳長胡鄂公高審廳長何同椿均今午十時接任 
（以上十九日下午四鐘） 
　　香港電　桂陳炳焜利用粤孫派黨治狹義大開招賢館冀收衆長協謀圖粤各方投効己四十餘人且多知名之士 
　　香港電　桂陳禁用廣東省銀行紙幣梧商暗虧不鮮西江輪船多被扣留供差洋旗則免 
　　香港電　葉荃黄毓成抵粤昨持顧品珍相片賀函謁孫現寓亞洲酒店 
　　香港電　鹽商借百萬事聞己成議由鹽商借自台灣銀行官廳預發十個月期票抵銷並認前莫永新所出現期票三十萬三方應允故昨己先交四十萬餘訂月内清交　　香港電　連日國會議員請假在半百上多因薪金一再減折居大不易故 
　　香港電　河源發現核疫日數十起（以上十九日下午八鐘） 
世界路透電 
[上西萊西亞亂事與英法]  
　　十八日倫敦電　英相喬治與路透電社訪員晤談時仍不變其上星期五日在下院所發關於上西萊西亞事之言論並謂美意英輿論或一致贊成其言足見英國解釋和約之公正法國報紙對於協約國輿論之與自己主張不符合者輒非禮詆之此種習慣殊足爲害若不改變將不利於任何盟約英美意輿論關於西萊西亞問題之主張不應獲罪於法國蓋其主張僅欲公正施行和約條欵不論其有利或有害於德國也上西萊西亞之命運必須由高等會議决定之而非柯方帶氏所得擅定因和約而産生之國不能自由破壞歐事故必有人禁制之否則搗亂將無己時將來世界之趨向不易逆覩天空雲霧非常稠密後事全恃協約國之團結正不獨其履行其條約義務而己將來國家團體之分合必决於將來之事件世界前途將取决於舊友誼或新友誼而歐洲將來尤賴此爲决對德和約在協約國方面乃一無定時期之公文於吾人頗多異同之時束縛吾人使相團結人之視和約條欵爲其喜怒取舍之具者不久必自悔其孟浪英國人民不諉卸其條約義務雖暫時有不易出兵之困難然此係暫而不常此次會議時余曾聲明如德國不履行協約國條件英國願以其海軍供協約國指揮英政府亟願在倫敦會議塲中解决上西萊西亞問題各項事實雖己知之但我與國尚不準備討論之凡依據和約對於上西萊西亞畫界事有發言權之各國將來大多數之决議英國必服從之不論其爲何種决議也吾人承認公民大會爲西萊西亞人民表示志願之機關但吾國不能贊成簽字不及兩年之和約被人推翻也每日郵報之巴黎訪員以英相談片之大意出示法總理法總理閱後謂法國亦欲見對德和約之實施但此和約中並未規定波蘭所有富於礦産之土地悉須屬德而以餘剩者給波蘭人也余不願與英相爭辯余唯有堅持星期六日余所發之意見耳 
　　十八日巴黎電　法國報紙關於上西萊西亞爭端之論調今日較爲和平對於德國償付賠欵一事表示滿意以爲此乃休戰後德國信用之第一證據而對於德國所抱不因英法意見參差而謀利用之態度亦認爲正當並謂英法齟齬今可視爲終止蓋白里安與喬治間之誤會己爲巴黎與倫敦間之電話解釋矣 
　　十九日巴黎電　昨日電告之法國和緩論調今日己不復見蓋路透社所傳之英相談片在法人視之較在下院所發者語氣尤重也法報謂美加報紙除袒德者外皆贊成白里安之態度意報尤多數同情於法人見解故英相所稱美意報大多數贊成其言之說實爲不確小巴黎人報謂英相之言大傷法人感情法人所欲者爲淺近公理即波蘭之地應屬諸波蘭也微言報言及英相所發世界前途取决於舊友誼或新友誼一語謂英相此言吾不敢信其以英德聨盟之趨勢恫嚇法國英相縱忘却六十萬英人葬於法境英國人民亦不能忘却之也　　十八日華盛頓電外間有美國將參與上西萊西亞問題以謀解决之消息現由官塲聲稱國務院近曾聲明美國不欲干涉歐事波蘭爭端純屬歐洲問題美國决無參議解决之意雖有人屢請美國援助但由國務卿非正式謝絶之從未有正式覆文 
　　十九日倫敦電　白成波蘭總領事通告上西萊西亞協約國國際委員團謂叛黨領袖柯方蒂氏己出示令上西萊西更人繳出武器各事營業免與德兵衝突又謂今遣散之兵己逹萬人柯方蒂氏之執行委員會照會委員團謂波蘭人不願届服德人惟願於協約軍前撤退云 
[雅片與國際公約]  
　　十七日倫敦電　著名醫士高林士爵士曾充英國代表參與海牙鴉片大會前後三次著述頗富近投函於泰晤士報論國際聨盟對於國際鴉片公約之進行謂近年鴉片嗎啡高根之産額遠過於合法或醫藥之所所需此爲無可疑者若此情形不變則禁止烟毒之舉必歸失敗欲制此毒惟有國際合作取締其來源之一法耳 
　　十九日倫敦電　高林士爵士投函中有中國現大種罌粟之語泰晤士報加以批評謂希望中國革命後能注重其國民之利益勿視專制時代反有遜色並望中國及早得充分權力使禁烟有效 
[美國保護煤油權]  
　　十七日華盛頓電國務卿休土氏稱無論何國凡欲予人以煤油專利權致碍及美人利益者美國必向該國政府交涉此爲美政府之政策美國外交文件皆證明美國油礦皆許外國團體或私人開採與美人同一權利今望荷蘭政府修正其建璧油鑛讓與權案 
[英國煤工問題]  
　　十八日倫敦電　路工與運輸工幹事部重行聲明抵制外煤之决議 
　　十八日倫敦電　煤礦爭端可望重開談判路工運輸工希圖使各港不能運煤但因有投効者數千人由軍警保護工作故不得逞志 
[日太子游英記]  
　　十八日倫敦電　日太子今日參觀劍橋大學大受歡迎且由該校贈以法律博士名譽學位 
　　十九日倫敦電日太子游劍橋後今晨己抵愛汀堡　　十八日比京電日太子定六月十日抵此謁見比皇將在比國盤桓八日 
[各國近事記]  
　　十八日柏林電　據半官消息稍賠償委員會要求德國交讓凡爾塞和約第二百六十條中所開之權利與利益　　十七日倫敦電　國際聨盟之阿倫島委員會己提議請將阿倫島附以若干保證給予芬蘭 
　　十八日羅馬電　民意報預料新國會中將有保守黨二百八十五人反對黨二百四十四人反對黨内有社會黨與共産黨一百三十五人 
　　十八日桑傑爾電財政家樊德里浦氏由俄國來電謂彼己得亞昌格爾附近松林地一千萬英畝之租權五十年所産松林可製印報紙之軟料 
　　十六日華盛頓電六月二十一日將在大西洋第一次試演以毒質煤氣炸彈抵禦海軍術駕駛受擊船之員役均將戴假面具此次所用者爲無炸藥之炸彈内含落滬之煤氣 
　　十八日喀爾喀特電　一九二○年至一九二一年印度商業報告載稱由爪哇輸入之物減少羅比四千萬由日本輸入之物增多七千三百三十三萬輸出至日本之物減少二千二百萬 
　　十七日華盛頓電　航務部官員稱五月上半月内政府之船舶照常駛行航務部之船由美國各港駛出者共約百艘四月上半月内僅有三十九艘 
　　十八日芝加哥電美國鐵路工務局宣稱自七月一日起夜工百萬人之工資均將減輕 
　　十九日倫敦電　維克斯公司爲日本所造探海式之飛船一艘己拆裝運日 
　　十八日倫敦電匯豐銀行倫敦總理愛狄士爵士己被選爲銀行公會會長 
　　十七日華盛頓電　參議院股員會考慮陸軍經費議案者决定主張置陸軍十七萬五千人 
[北極光與電報交通]  
　　十七日紐約電　北極光之電力自星期五日起妨碍電報交通漸形劇烈至昨夜未己此種現象爲三十年來所未有 
　　十七日華盛頓電海軍觀象台宣稱昨夜電報交通受北極光之牽擾顯因太陽面有黑點一堆所致長約九萬四千哩度約二萬一千哩此種大黑點實屬罕見 
 
 

Page 7

 
 
太平洋路透電 
[三巡閱之言]  
　　十九日北京電十六省督軍代表昨日宴待曹王張三使張勸各代表回省後趕辦選舉謂今日國家最重要之問題厥爲選舉與裁兵二者須賴各省提携實行 
[新財長之去就]  
　　十九日北京電　新内閣今晨集議李士偉己回京足徴其不欲再辭財政總長任大約李將告退中日實業公司總理職 
[香印間之土]  
　　十九日北京電　華人通信社近傳播某項不確實之消息兹由路透電社向英使署探悉實情如下（一）外交部並未有向英使署抗議傳聞將運土十箱入中國内地事（二）香港與印度所訂新合同除土價己倍於前外餘與舊合同同（三）英人擬運印土十箱入中國内地之說完全不確（四）香港每月雖有印土十箱入口但此己爲運入最低之數較諸一九一二年己少數倍自一九一二年起即大加減少 
[日使與魯案]  
　　十八日北京電　路透電社得官塲消息日使小幡氏啓程回國之前曾向中政府聲明日本擬向各國提議將靑島作爲各國公有如各國同意日本將向中國提出切實條件自小幡氏回國後中政府關於此事未有所聞 
[中德商約將定]  
　　十九日北京電　今日有令以商樝中德商約全權予顔外交總長豫料此約不日可成 
[日本之遠東運動選手]  
　　十九日東京電　參與遠東運動會之日本選手隊今日由東京啓程送行者有學生數千人執旗唱歌祝其勝利明日該隊將在神户乘船赴滬 
國外要聞 
[南遊通訊（十一）（旅行記者抱一）]  
　　橡皮事業前途之大危險　推本窮源之研究 
　　南洋爲橡皮世界歐戰旣了皆以爲各種工業恢復橡皮需要日增市價必且大漲而不意其大跌從前每擔價格往來於百二三十圓者今跌至三十二圓乃至二十八圓其始尚有人收買儲積希圖善價迨愈趨愈下竟至有價無市於是百業大受影響財力愈雄橡園愈廣者受困愈甚蓋橡皮售價不足給采割之工資即不采割而每月除草之工所費己不資因此力稍薄者維持數月宣告力竭任其荒廢如此者不惟華僑爲然即白人亦復不少設一年内不見恢復此後景象不堪聞問矣 
　　據老於是業者述橡皮跌價原因亦復言人人殊或謂受歐洲罷工影響或謂歐戰後一般社會經濟枯窘購買力稅减所致或謂爲日美戰爭之風說流傳人心恐慌市面衰落所致然上述種種可認爲一般土産跌價之原因而橡皮之奇跌則尚有特别原因在友人季鶴君示余下列數表大可供玩索也 
一九二○年各國橡皮産額表 
英屬馬來半島一九·五○○○噸 
荷屬爪哇及蘇門答臘八·五○○○ 
婆羅洲沙勞越及暹屬八○○○ 
英屬錫蘭四·二○○○ 
英屬印度七○○○ 
巴西野産三·三○○○ 
其餘各地所産七○○○ 
共計三七·七○○○噸 
觀右表世界年産共三十七萬七千噸而合前三項屬於南洋羣島者計之實占百分之七十六以上馬來半島一項己占百分之五十以上可知此問題關於南洋經濟前途之重大 
一九二○年各國橡皮輸入額表 
美二三·○○○○噸 
加拿大一·二○○○ 
英三·○○○○ 
法一·四○○○ 
日本七○○○ 
德七○○○ 
意五○○○ 
荷蘭四○○○ 
澳洲三○○○ 
比三○○○ 
那威二○○○ 
其餘各國三○○○ 
共計三二·○○○○噸 
　　觀若表美利堅一國橡皮輸入占各國總額百分之七十以上可見此問題應以美國爲中心而研究之今請更觀後表 
　　美國最近十年間橡皮輸入額表 
一九一一年五·○○○○噸 
一九一二年五·一○○○ 
一九一三年五·九○○○ 
一九一四年七·七○○○ 
一九一五年一二·○○○○ 
一九一六年一四·九○○○ 
一九一七年七七·三○○○ 
一九一八年一四·五○○○ 
一九一九年二三·九○○○ 
一九二○年二三·○○○○ 
觀右表可知美國橡皮輸入額之亢進實在歐戰開始以後迨歐戰告終而輸入額之增加猶未己也究竟美國工廠製造需要依然增加乎請更觀後表 
一九二○年終各國橡皮積存額表 
美國紐約一○·○○○○噸 
英國倫敦五·○○○○ 
其餘各地五·○○○○ 
可見紐約存貨幾占其全國是年輸入總額之一半而英國是年輸入三萬噸倫敦年底存貨乃至五萬噸據新加坡素銷橡皮於美國之陳嘉庚號主任告余今年美國橡皮輸入額僅得前年百分之三十其數約六七萬噸則試以一九二○年産額爲準設各國輸入都如美國之减折須閱四年才得銷完世界一年之産額而况倫敦存貨與輸入之比例較紐約更大耶就使市面立刻恢復銷路一如從前絶不减少而二十萬噸之存貨尚在己足抵减全年輸入額五分三而有餘而况恢復市面之毫無把握耶 
供過乎求之現象旣如此其顯明無己尚有推廣用途之一法據新加坡報紙所載英殖民政府正在試騐築路試騐亦需時日以今南洋經濟界之危迫其何能待就使築路試驗有效公家焉能擔負此巨額之買價據季鶴君主張此項橡皮可由政府結予半價一面發行新鈔票專爲救濟橡皮恐慌之用其辦法組織聨合會創設貿易總公司創設總製造廠一面由政府限制出産其具體之計畫記者雖未經詳細研究不欲遽下批評而經濟現象之危如此前途希望之少如彼對於季鴻君聨合組織之主張固絶對認爲必要今之橡皮業者猶有仰首伸頸以希冀市面萬一之恢復而不甚注意調查研究者吾不能不代爲之悲且憐矣 
觀於南洋橡皮業之失敗乃嘆今之從事實業者萬不可無世界眼光植橡事業切切實實初不同投機者之所爲徒以隨逐波流未明世界供求實况以致釀成不易收拾之危局記者昔亦嘗實地調查認植橡事業爲可以提倡者今不得不更爲此文貢吾新感觸於讀者諸同志之前也 
國内要聞 
[北京通信（埜人）]  
　　七零八落之新閣員 
新閣之任命於今三日國務總理以外惟外交司法農商三部一仍舊貫自餘各席則此三日中頗形冷落計内務財政陸軍海軍教育交通六部至今日止均未就職今日之閣議因此遂不能開至今日下午交通部方面始得次長徐世章自天津來一電話謂新總長準明日下午三時到部然前日該部之總務廳數次電張宅請示而未得回話昨日新往則張答以就否未定故今日上午猶傳有張志潭不就之消息然張之交通固早願意擔任者且其部下如孫多鈺楊熊祥唐在章孫潤宇等次長司長路局長之說日來己喧傳道路是張之就職决無變更而猶遲回審顧焉或者别有困難情形也 
自交通以外皆爲尚無就職日期且有絶對不就者范源濂之於教育早己聲明墮甑不顧然命令發表之日范適由津來京當日有與之相見者察其語意雖未表示回任而頗有活動之意外傳范經各閣員之切留且可復職者未始無因然自經教職員會致擋駕之函范又决計不幹蓋范固非傅嶽棻比有笑駡由他之厚面皮也此數日中吳笈孫郭則澐皆曾往勸駕張志潭亦勸過一次昨日顔惠慶董康又連袂往勸范氏之意絶未活動而范之不幹己傳遍四城政府中人亦承認此說昨日校長團發辭職宣言即爲教育無人負責交涉無路進行而發與任命范氏及范之不幹皆有關係也范旣不幹則必有替人改組以前府院要人曾四五次叩傅增湘之門請其擔任迄未得同意而最近趨勢竟擬仍用傅嶽棻使以次長代部傅嶽棻於近一月内固於府院兩方面竭力活動者聞當局之意亦漸傾向之或至成爲事實特恐學界方面又必發倒彩之聲耳 
有絶對不就之表示而又近似觀望者則李士偉是也李之得此乃以中日實業公司理事長之資格而前有張弧之大受抨擊己不免令基膽寒李氏鹽咸兩電態度己明據某要人言十四日以後府院各派人赴津一次靳派人去兩次孫多鈺楊潤皆曾充使命者然李氏竟托病不見且輾轉陳述之言謂現實有病並入京亦不能今日所聞則己赴北戴河殆眞踐其遯跡海濱之言者頃有人遇朱延昱詢以李氏來否朱亦謂以彼所聞决計不來也但聞各報所登李電皆李氏方面所分送且有一汪姓者爲李之親信近在京中爲之察看風色則似乎李亦未必决絶特懼爲張弧之續耳夫財部之張冠李戴並非政府有憚輿論而政策變更當張弧登報辯正時靳氏對於其辯正一層甚爲不滿以爲張某如此直一不負責任者而以日人方面逼債之急挾制之嚴不得己而求諸李氏則當局於李固猶有看重其中日實業公司理事長之資格而猶必竭誠敦勸也然如李氏果眞不來則財部亦無總長靳在津時曾定張弧第一高凌霨第二高氏之幹不了人所共知或者潘復可逹其不離監署兼代部務之目的乎 
且有辭呈己上而在慰留中者則蔡成勲是也蔡在直系資格頗不淺於曹錕亦極厚當甘督問題糾結不解時靳系之某閣員即謂虎臣（蔡字）不必使之赴甘中央頗有用彼之處實己爲今之入閣張本蓋靳之用蔡仍某閣員之計畫欲藉以聨絡直系者也然並非曹氏所薦曹氏亦未與聞且直系之於靳閣時有不滿之口吻蔡氏之辭於此層頗有關係至蔡之自身則綏遠都統兼第一師長固猶勝於貴而無位高而無民之陸總也特靳氏旣必欲曳之共事且於將來之政局尚有擬留爲靳氏替人之用日前某某等要人密議己談及之故於蔡之辭决不之許而出以誠懇的挽留且介曹以挽之任事蔡氏苟一念甘不能往綏不能戀亦必終歸於就任也有並未呈辭而因内部轇轕難遽到部者李鼎新是也據某閩人所言與李爭此一席者有某總司令在某總司令曾上萬言之條陳言南方海軍之如何可以拉攏實在求爲海總及屬諸李氏而接近某總司令方面者且有李氏就職後當削其面皮之言同隸海軍同爲閩人當不可坐視其内部之分裂故此種轇轕實爲李氏就任之障礙且即令其總司令之部下不與爲難而薩氏所以辭者正因餉需積欠太多無以爲計李氏到任當然將此問題籌畫周妥日來有要求二百萬之說而靳氏以前經閣議通過財部負責答之仍是一無責任無辦法之言則李氏之瞻顧徘徊至今日仍無到部之信蓋有由也内務總長齊耀珊亦至今無到部消息昨聞己呈請辭職今聞又往見總統日内可望到部則此人之行動亦復惝恍迷離蓋前此曾有不就之表示而此輩舊官僚見官即做固無所擇者就不就固皆難說也（五月十七日） 
[八校長辭職後之京學界]  
教育經費問題自政府二次失信後從前教職員及學生之運動己完全失敗各校長因受各方面之指摘業於前日全體二次辭職教職員方面因事關重大於昨日（十七日）上午十時在北京美術學校召集緊急會議八校代表均到主席馬叙倫佾因病缺席由女高師代表李大釗代理主席報告校務討論會來函稱業於十六日呈請辭職本日形勢己大變昨日（十六）本會議議决向政府聲明於二十六日以前須完全解决之議案應有修正之必要討論經二小時之久僉以政府漠視教育至於此極日前國務會議議决之三條辦法並非同人强其通過係出於政府自身之意同人爲委曲求全雖不能認爲滿意然亦諒政府苦衷於五月三日宣言留職不料政府自定之辦法尚不能屢行屢以搪塞手段欺騙同人並輕視教育而八校校長又以連日奔走無效且被拒於國務院之衞兵迫而辭職此後教育界當愈不堪問若同人無切實辦法公諸於世誠恐國人誤認同人多事於是一致决定直接向政府明白表示無法維持之意上書政府限至本月二十日上午十二時止須將國務會議所議决之三條辦法及撥付將來經費之保障方法以及四月份五月份之經費應攤還之積欠等問題爲完滿解决如届期不能解决仍以延宕手段對付同人同人等則視政府己無維持教育之誠意取消五月三日宣言暫允留職之原議孰是孰非惟聽國民公判一方面八校應於三日以内各召集全體教職員開臨時大會將經過始末情形報告全體及籌商進行各要件隨即推定起草員即日起上政府書而散此教職方面態度之急變也 
同時學生方面亦發生一大波瀾緣十四日校長團教職員學生會在女高師會議時因討論請願問題三方面意見甚不一致遂無結果而散嗣學生聨席會復推女高師卓冠英美術黄族翹醫專梁鐸三人前往校長團教職員兩處接洽預定今日再開三角會議解决一切孰知八校校長忽然辭職而十六日三代表向教職員聨席會議接洽時大約語言之間必起衝突致召教職員之怒禁止三代表發言且不承認其爲學生會代表三代表遂行退席特於昨日（十七日）召集臨時會議在女高師開會由三代表報告一切旋議决兩案（一）用函質問教職員（甲）何以忽然禁止代表發言（乙）何以不承認三代表限於十九日前明白答復（二）聨絡中小學教職員及學生希望於必要時加以相當之援助下午四鐘復在女高師招待中小學教職員代表及學生代表計到會者有一二三四五中學及男女高師附中學北京師範及高小學校等各代表均各發表意見約分三派（一）八校學生聨席會意思希望中小學生於必要時同行請願示威之運動希望中小學校教職員贊助中小學生之舉動加以維持（二）中小教職員意思似必先有一種具體計畫方能罷課且須先開一中學教職員會議徴求各人同意方能答復（三）中小學生方面意思必中小學先罷課然後方能共同請願當時八校學生代表復請中小學教職員與學生將該議案帶回重事討論並希望中小學亦組織一臨時聨席會聞業己由中小學生各代表即於當日七時假女高師地址開一發起會云 
[優林氏宴别新聞界盛會]  
遠東共和國駐華代表優林（yourin）氏因新受赤塔政府外交總長之命擬即日回國就任昨日（十七）下午一時特宴請中外新聞記者於其南長街私宅到會者計中俄美英日五國記者共七十餘人席將終優林氏用英文演說由潘成漢氏譯爲華語略云「俄國人民受七年變亂之大難始有新思想家起而爲空前之革命至於今日復産生一遠東新共和國足見新國家係産生於思想的革命而思想的革命多産生於戰亂之後然則俄羅斯新國家之成立是事勢迫之使然不得己之舉也吾輩自問遠東共和國以平等主義民治主義爲立國之根本主義是平和的不是過激的是改造的不是破壞的此層希望諸位諒解並望代爲宣傳四鄰國家多半譏諷新俄國之主義過新然而吾輩自信俄國之國家非農民自身不能整頓故無論他國如何攻擊新俄羅斯國民决定百折不回而且在此人類共存的旗幟之下新俄羅斯决計以保護人類和平及遠東和平爲天職即不幸而再有流血之事發生遠東共和國亦决爲被動的而非自動的换言之即他國欲施展其侵略野心以惡意侵害我遠東共和國我遠東共和國亦惟有竭盡全力以抵抗此爲我輩自衞的苦衷亦希望諸位諒解遠東共和國尚極幼稚甚望友邦維持一切並敬祝新聞事業之獨立自由萬歳」次由京津泰晤士報代表英人蓋禮士（giles）答詞致謝優胝盛意並謂嗣後各報對於遠東共和國自應援助繼由我國記者陳定遠起而演說略謂遠東己正式成立的共和國僅有中俄兩國故中俄兩國所應共同擔負的責任非常重大又日本國民的思想如何姑不具論然其政府抱有侵略野心昨日（十六日）在東京開會的「對遠東會議」第一個對手是中國第二個對手便是遠東共和國他那會議的内容簡單說一句話就是變武力侵略政策而爲經濟侵略政策試就日本最近對遠東共和國所提出的西伯利亞撤兵條件八條中的第二條「海參崴須作爲純粹商埠不得施設武備」第三條「哈市武市赤塔等重要地方須寳行開放」第四條「森林採伐權及礦山採掘權須内外人平等對於外人亦允許享有」的三條條文觀察便是我們兩個應用互助精神打破他云云次國際通信社記者日人古野伊之助（furump）氏用英文演說略謂我日前和國立北京大學學生談起我最贊成人家反對日本現下中華民國與遠東共和國的人民所反對的是軍國主義的日本是帝國主義的日本現在少年的日本己一天一天有强盛的希望少年日本的少年也贊成人家反對舊式的日本云云優氏及中外記者一齊鼓掌并呼少年日本萬歳席散己四時餘聞優氏定於明日出京云 
[尚有要聞二及地方通信轉入後頁]  
雜評一 
[說特别會計（默）]  
　　此次交通一席之爭點一則欲推翻特别會計一則欲保存特别會計除此問題外有無其他意見吾人弗知第以此問題論亦不能以制度良否論矣蓋此特别會計制度以害之方面言一部分之財政除外足使國費失共通之便利彼有餘而此不足金庫旣不能融和影響或且中於市塲以利之方面言凡有作業有收入之部支給費用貴能特别敏活故須滾存其經費留伸縮餘地得以特别之自由發展特别之事業此其利害在各國亦爭論不己未嘗不各有其理由也長交通者而祇顧一部分之利祇知自便其揮霍則特别會計不啻爲其把持之保障誠不免影響於財政若政府當局祇求便於取携祇圖可救眉急不問有礙事業之發展否如今日濫用之成績則特别會計一破朿縛立解交部可以立窮此又無待言者使此問題之爭點而在是則又何必論其制度之良否哉 
 
 

Page 8

 
 
國内要聞二 
[鄂聞紀要]  
　　定黔軍奉令撤消胡廷翼伏法内幕 
　　鄂省組織定黔軍内幕己揭載前報王督赴津時即有打消前議之念嗣見反對聲浪日漸擴張黔省議會來電阻止川湘覆電拒絶假道益知爲袁祖銘所愚遂向靳表示此舉不獨不足以定黔反足以障碍統一請予打消靳尚未加可否而王督禁止袁在鄂境爲倒盧（壽）行動之電己發袁初尚思設法繼續進行並徧出告示指王文華王伯羣爲黔省二竪何應欽谷正倫胡瑛孫勤樑爲黔省四兇大有枕戈待發之概及奉王督電後始知事己絶望一切進行暫歸停頓十五日軍署又接到王督急電令將定黔軍名義正式取消抽編鄂軍仍還原伍新募衞隊悉數遣散定黔軍司令袁祖銘令即來京另候任用袁奉電後己於十五日晚車北上矣 
胡廷翼與王安瀾同爲鄂西南軍失敗投誠之人物並同被施鶴人士所控告乃王於上月三十日邀保釋放胡竟於十五日晨七時飲彈受死同罪異罰其内幕有可言者胡投誠來省時頗蒙王督優待及被施鶴旅省人士控告乃發交陸軍審判處押訊陸軍審判處長程漢卿與胡同籍鄂城頗蒙靑眼而胡宿官鄂省重要軍職軍界要人如杜錫鈞孫傳芳旅京鄂紳如田文烈傅增湘等均爲胡緩頰王督本無死胡之决心故於王安瀾保釋後外傳胡不久亦不同等寛宥希望詎料鄂軍某團長以與胡有殺子之恨力懇於王施鶴旅京人士在王督行轅請予依法嚴辦王不得己始於十四日電鄂令即執行槍斃程處長奉電後見無可挽回乃命人通知胡氏家屬預備身後一面派員報胡以噩耗胡聞知大痛比索書二紙一遺其大兄三弟一遺其妾朱氏中有我事至此眞意想不到等語十五日晨七時即在陸軍審判處門首執行槍斃當由家屬棺殮暫厝於漢一人廟十六日搬回鄂城原籍安葬（五月十七日） 
[蘇議會紀事（四）]  
　　蘇議會於十五日由省長召集續開臨時會連日審查十年度預算分册各學校長及工塲長等紛紛來省接洽說明其應當擴充之理由及必須需設備之計劃無如省收入僅有此數議會亦不能無米爲炊也本日（十八日）午後一時特别審查會以二十五人組織成立審查張援華彥銓等所提之制定省憲案三時三十分開大會議員到八十一人鮑貴藻主席前次大會對於查辦省立第九師範校長謝學齡案曾表决原案由秘書修正交衆閱後再行咨出此時主席提出討論陶錘箎朱紹文反對之結果卒照原擬咨文通過查辦次又討論徴征費案此案亦前次大會主張逕電中央者多數有疑義留俟開談話會時再解决至是始依日程開議（一）省長交議鎭江焦山救生局十年度補助費案（二）請議審查會提出鎭江焦山救生局局長姚鴻翼請議撥欵補助案盧瀚蔭宋銘勳張援等根據手續及事實主張交内務股審查朱翼雲龔廷鶚等反對結果交預算股審查王宗濱請將郭鏡清提議查辦東海縣知事陳世恩侵蝕公欵違法殃民案提前討論結果逕咨省長周嘉詠請將王撰曾等提議請咨省長令行財實兩廳遴員澈查本省各實業機關造册宣示案提前討論結果逕咨省長（三）省長咨請解釋地方欵産經理處條例第三條第一二項疑義見復飭遵案（四）省長諮詢地方欵産經理處條例對於保管縣有欵産權限之疑點解釋見復飭遵案結果交内務股審查（五）黄申錫等提請省長令行江南水利局將修治吳淞江及泖湖水利經費劃清並將泖湖工程移交太湖水利局以節糜費而促進行案（六）黄申錫等提請省長令行財政廳亟將閔行五庫兩稅所合併改組以節經費而裕稅庫案結果改爲建議案逕咨省長（七）施文照提議皖轄郎溪縣定埠釐局混抽淳溧兩縣通過貨物請建議省長咨明皖省嚴行示禁以恤商情而保省界案（八）宋銘勳提議委任稅差宜參用本省人員案結果均逕咨省長是日也交付審查之案四逕咨省長之案七其餘未及議而散 
[南京快信]  
　　蘇州第一師範學生六十六人第二女師範四十三人昨均來寗旅行參觀第七師範三十七名昨赴徐旅行 
高師昨函各省教育廳請將有關於歷史地理之標本由貴廳徴集贈送敝校以資參考 
蘇魯直豫四省夏季聨防商定自本月十五日起蘇派陳調元爲聨防司令 
陳調元實己赴徐屬各縣查防代表齊督赴京說不確皖省議會來電請協爭撤消所得稅以蘇民困 
財廳委高蔭臣赴松江清理忙漕舊欠 
中國駐日本使館海軍武官林國賡航海同國由滬來寗即轉車赴京府侍從武官范書田由京來寗海軍部司長鄭寳菁過寗赴滬川熊克武代表胡澤膏昨由京來寗謁齊督有所接洽 
[杭州快信]  
省議會今日午後開議所列議程計省長交議者四議員提出者四本日省署又咨送交議案十四起關於財政教育者居多 
省議員阮性存胡炳旒先後提出浙江省省憲法會議組織法草案一十六條一十一條己併付大會議决 
永嘉知事王家琦因海鹽陶汝梅僞串案牽涉省長電令到案備質昨己晋報到尚有同案之前海鹽知事徐憲章原籍浦江己電該縣轉飭尅日投訊 
龍游商民范高榮被刦案内獲盜諸永剛奉省令組織臨時軍法會審知事史久芳赴衢州執行檢察職務 
直隸實業廳長嚴慈約率隨員徐麗生李耀西昨來杭調查實業事宜寓湖濱旅館 
　杭市現水（即滬匯）屢禁難除暫以每百元一元五角爲限度現聞陳財廳長爲整頓金融起見重申前令遇金融緊急時滬匯以一元二角爲度己令杭縣轉飭遵照台屬水災急振會赤城旅杭同鄉會評議會台屬路振董事會定二十二日上午在公立法校開聨合會議籌商工振進行辦法 
地方通信 
[蘇州]  
　　省委查辦常熟沙田案近聞常熟廣業公司與沙民爭圍沙田水警槍斃沙民一事經省委王耀齋道尹來蘇會同蘇常道尹查辦己畧紀前報兹悉此事經王可耕道尹會同省委令行常熟縣知事召集雙方關係人來蘇會商辦法是以雙方代表如季融伍楊振寰以及沙田局總辦屠宜厚常熟知事楊夢齡等陸續到蘇分住三新惠中新蘇臺各旅館經省委王耀齋道尹召集雙方代表先在鐵路飯店面詢情形之後該代表季融伍楊振寰等連日又在惠中旅館開議雙方各有和平解决之意遂開出具體條件大致償還壩費並貼給己死沙民撫恤費而己惟數目尚未議妥省委王耀齋道尹得悉此事雙方旣可和平解决自應先從踏勘着手遂於五月十七日偕同蘇常王道尹沙田局總辦屠宜厚乘坐水警淺沙兵艦前往常熟段山夾一帶察勘楊知事及雙方代表亦即返常大約此案將在常熟解决也 
　　妬姦連傷兩命縣屬黄埭北橋區前日有鄒阿水者因妬女糾同其兄鄒毛頭持刀擬鄒根虎之妻鄒陳氏戮死去時該氏己聞風匿避當有鄒氷根鄒四觀二人見而不平出口辱駡鄒阿水等正大無處洩僨隨即用刀將該二人連戮腰腹等處立時殞命當經屍叔鄒阿松報知該管第七分駐所將兇手拘拿連同鄒陳氏一併解縣由藍承審員帶同錄事檢騐人等馳往該鄉相騐委係生前刃傷身死隨將村長鄒桂庭地保鄒雲高等押解回署昨日下午由查承審開庭審理鄒阿水與鄒陳氏供詞游移鄒毛頭供認先由鄒四觀持刀行兇因奪刀抵抗故將伊戮死其鄒水根因强奪我刀偶不注意致將伊之腹部帶傷身死云云問官據供後諭令將鄒等帶下釘鐐收禁陳氏收禁女監村長地保交保聽候復審 
　　五校運璢先聲東吳晏成英華萃英桃塢等五中學現經議决舉行聨合運動會地點假東吳大學運動場日期本月二十八日業己預邀各界到時蒞會參觀 
[鎭江]  
　　金融己漸活動絲繭將次上市需用現洋甚鉅亟應籌足以免有現洋缺乏之虞是以由各錢莊向蕪湖上江等處購運現洋來鎭一面由各銀行向滬籌撥巨欵以資活動日昨己由太古招商各下水輸船裝到龍洋二十餘萬元故鎭地金融日來頗爲活動　　繭行定期開秤本届絲繭因天時寒燠不齊雨水過多收成大爲爲色鎭屬徒陽壇溧場各縣繭行均定夏曆四月十二日開秤滬錫各處絲廠現己派人紛往溧陽丹陽各地設莊購繭 
麵粉銷塲甚旺鎭埠麵粉銷塲甚旺日商大批動辦運銷歐洲故粉價日就漲高麥價亦隨之而漲廠家辦進甚夥最近開出價格計江北小麥三兩六錢明光小麥三兩七錢較之上週價漲二錢以外 
[清江]  
　　各業反對印花所得稅十五日淮隂各商店因印花加貼一角不日檢查所得稅施行在即特在商會開一臨時會討論辦法計到會者四十餘人自下午三時起至五時半止大致主張推舉代表出席南通商會聨合會待其解决以期與各縣取一致行動當時並由各人公舉聞潄泉爲赴通代表聨合會隂曆本月十五日召集聞則己定初十首途矣 
　　洪湖發現水怪連日淮隂西南境濱湖（洪澤湖）居民皆見有形似巨蟒之水怪游行湖面據接近湖濱農人云該水怪身長數丈腰圍徑一尺有餘初自泗陽曹家嘴湖面南來現己出入順河集湖面云 
[嘉興]  
　　銅元充斥影響嘉興銅元日見充斥致洋價暴跌最近每元兌錢一千五百文小洋每角兌錢一百三十三文市上各商號貨價以錢碼計算者莫不虧蝕就中尤以小販受害爲最烈此外工作之受此影響而要求加資者亦頗不少若線業同人則集議將錢碼改作洋碼俾維生計其鞋業等則自銅元加長以後每元仍作一千零七十文計算故雖洋價大漲該業等未有若何表示也 
　　繭事己將動機嘉興四鄉蠶汛早帮己届上山晚帮亦將次第上山統扯今歳蠶汛南鄉約六成餘北鄉僅五成左右鄉民辛勤月餘所得難償所失現各繭廠以蠶己成繭將於十六七日開秤收買價格約四十元左右所有薄皮雙宫窨頭各繭本届概不收買以免虧耗業由各繭廠通告各繭户知照矣 
來函 
[文公達來函]  
　　敬啓者頃閱本月十九日貴報松江通信米珠薪桂之恐慌一則内載米價步漲均由六累塘前往浙省前五庫稅所長文公達在任時曾以堵截私運爲辭商妥地方紳士在彼設立巡船詎自設巡以來私販絶不歛跡云云查上年冬間鄙人在五庫稅所差内因六累塘地方關繫全省米禁甚爲重要（王省長近飭查米由泗涇出口一案泗涇即在六累塘附近）呈請設立巡船確有其事嗣上海稅所因與彼利益有關力加反抗旋奉財廳令飭緩辦鄙人赴省力爭迄難挽回故始終並未舉辦現在情形若此追原前事自當責在攸歸恐悞眞相用特聲明尚祈登入來函是幸文公達啓五月十九日 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　全城游戲會之委員會 
　　參加之選手須於星期六前報名 
參加遠東運動會之全城聨合游戲運動大會於昨晚七時在靑年會開末次委員會由該會體育部郝張二君招待首至健身房研究各種游戲及更改徒手操動作數節後即由公衆選定游戲三節（一）三人壘（二）雙環（三）跨下傳袋堆羅漢則選定二節（一）大牌樓（二）五族共和穿花跑則選定四節（一）曲尺形（二）雙螺形（三）四環形（四）雙圓形研侒畢即至會客廳開會討論進行諸事由郝君代張君主席略致歡迎辭繼即提議末次會操日期公决定於下星期四（二十六日）午後三時仍在西門公共體育塲舉行復由各校教員報告加入組數計澄衷十組民立八組二師八組一商三組東亞三組職業三組尚公三組師範附屬二組上海公學二組水産學校二組上海體育二組湖州二組二高一組基督一組共計五十組有一千五百餘人至十時許由郝君作極短之演說而散會 
　　此次遠東運動會極歡迎各界加入競賽故有願加入者即須於本星期六（二十一日）午後二時前往徐家匯復旦大學體育教員阮君處接洽逾期則不能再行加入云 
[江蘇童子軍聨合會通告]  
　　參加遠東運動會應注意之事項 
（一）參加遠東運動會得乘機獲有天然之鍜並可顯出平時各教練員訓練之成績各團員學習之功課故對於服務及表演二者應十分注意服務須使全塲秩序井井有條表演須使觀者贊美不置（二）注意禮節免爲外人輕視如舟車上下對於老弱婦孺應須讓坐小便涕吐須在規定之地點言語舉動須整潔而活潑自晨逹暮時時宜精神抖擻母生倦容（三）服裝務須整齊由各教練員負完全責任倘不依本會規定者本會得阻止其入場帽橙黄色邊宜平衣靛靑色一律向外捲袖褲亦橙黄色褲管勿過膝皮鞋黑色須擦潔凈襪亦黑色此外如團體肩章隊色肩帶曁專科徽章可依法佩帶至各團著便服之職員仍須照章一律購票入塲未便通融即服務各團一俟服務完畢以塲地狹小亦宜立開出塲（四）遠東運動會開幕時及表演功課之日與會各團應一律到塲外埠童子軍與會者至遲須在五月二十九日以前到滬至留滬日期須預備至遠東運動會終了之日約一星期（五）國旗隊由上海第一團組織之其餘各團免帶國旗（六）表演日期定於六月二日下午（星期四）（七）運動會場在靶子路公園離滬寗車站約兩里露宿地點借定民强學校（在北四川路届期滬寗車站本會派有招待員在站招待校内設有事務所以便接洽）内空地除本埠童子軍另定地點及女童子軍得另借宿所外餘均露宿該處（八）火車减價辦法即按照優待學生章程辦理單程得乘雙程惟須於一星期前先與出發地站長接洽 
[航業消息零拾]  
　　昨日怡和洋行之長江輪隆和號進口裝來銀角子五箱每箱四萬角又有恒生號從香港裝來金洋一箱銀子一箱今日該輪出口裝去本埠信成莊及乾泰銀號等運赴汕頭光益社等之現洋七箱共二萬八千元 
　　日本郵船會社之中日班增加票價早載本報今於日本至香港一路亦己加價計自横濱至香港之頭等艙價較前增加墨洋三十二元門司至香港加二十五元長崎山香港加二十二元惟上海至小吕宋香港一路反較原定之價減短六十一元曩售一百六十元者今減爲九十九元矣 
　　提督公司新添中國至西雅圖之郵船原定六艘此項新輪均係由美國船政部撥發五百三十五尺之新式郵船其第一艘華納溪號己經開來第二輪開斯東邦號亦定七月十一日出發現美政府己將第三號郵船海峽邦號ＶayＳtate指派該公司行駛中美太平洋航路將於一個月以後可由紐約開至西雅圖以備加航中國云　　大達公司之新輪大慶號昨日己由江南造船所開至該公司前艙位己佈置就緒計有大餐間四間頭等艙十四間房間十二間統艙一百零四個買辦一職己派馬少棠充任其路線係走通州至揚州兼灣上海云 
　　温州一埠因年歳荒歉近由上海裝往之白米甚多於寗波船轉運者亦復不少聞現尚有大宗米糧在申將陸續裝去云 
　　滬南十六舖平安公司向有寳華輪船一艘專行浙江海門等處近該公司因航業發達特由自設之老公茂船廠内添造新輪一艘定名曰新寳華號船身約長一百九十一尺半闊三十一尺爐子引擎均由該廠所造其速率每小時能行駛十一英里現正日夜趕工大約七八月間竣工下水聞將來該新輪亦行駛定海石浦海門等處其船身之堅固快利較他輪爲優勝現經該公司整備一切手續並開列船名噸位路線等呈報江海關稅務司及海關監督查照請予轉詳交通部存案以便由海關給發執照云 
[宋春航由歐歸國後之談話]  
　　北京大學教授宋春航君於去年四月下旬因該大學請其赴歐考察戲曲文學由滬放洋歷游意大利·奥地利·巨哥斯拉夫（ＪugoＳlavia）·匈牙利·捷克斯洛伐基（Ｃzschoslovakia）·德意志·瑞士·法蘭西八國於本月（五月）三日方旋滬寓本報記者昨往晤候暢談有頃始别兹將宋君之詞紀之如左 
鄙人（宋君自稱）此次赴歐歷時一年所經八國咸多所諮詢於該邦友人（按宋君於西方諸國言文諸習甚多）然考察之結果因大戰後之歐洲種種現象遽難恢復頗足令人悵惘也兹分述二項如下（一）金融問題向有兩種標準甲進出口貨之關係乙政冶上之關係歐洲自大戰以後以上兩種標準皆歸無用如奥國之貨雖多而金融仍甚低可爲甲種標準無用之證又如意國爲五大强之一現其金融仍低亦可爲乙種標準無用之證也尤可危者歐洲紙幣濫發甚有舉市不見銅幣等者故生活程度奇昻如在法國或瑞士每日生活費至少須用華幣五元又幣價之漲落頻變如瑞士幣一法郎與法幣一法郎·或意幣一里勒·德幣一馬克·匈幣或粤幣一克隆其值平時本皆相等乃在今年二月間瑞一法郎竟與法二法郎半·或意四里勒半·或德十二馬克半·或匈或奥一百克隆相等可謂奇變己現在其值當又與上述二月時之值不同故商人等極感痛苦不敢貿易現雖經許多學者研究以下三種及其他補救之法甲·收還紙幣乙·廢去賠欵丙·生活經濟獨立（ＥconomicalＬndependence）但求成爲事實談何容易斯誠足慨喟者也（二）學術問題自大戰以還各國人才凋落尤以中等社會爲甚故學術方面現除德國戲曲尚有精采足供探討外至於别種文學及美術等咸受中等社會衰敗之打擊致見退化有甚多之學者乃至售去其書籍等因生活程度日漸增高受其壓迫且有許多工廠停閉凡工程師等咸無棲託之所衣食可憂尚有研究學術之餘地耶鄙人游歐所得概念如是稍暇當再將德國戲曲等搜羅編譯以供戲於邦人兼請教益也 
[江浙各屬之蠶繭消息]  
　　江浙各處春蠶以紹興東鄉各區爲最早本届天時久雨而寒故育蠶者受虧特甚繭身難免劣薄昨日上海各絲廠得絲繭公所電訊謂該處十一日開秤收買加秤收價五十五元繭身平常云云 
無錫江隂常州等屬各地春蠶繭　己届定於二十後方能開秤等情曾紀昨報兹據繭業中調查該處蠶桑狀况報告各廠略謂該處育蠶現己在三眠以後幸天時即放晴曦己轉和暖收成尚可望佳緣該處一帶上山較晚不若杭紹之早適當隂雨天寒之受害也昨日葉價己高至二元數角或者尚須昻貴云 
[産米各縣阻米來滬之消息]  
滬上南北米業昨得常熟及靑浦縣之珠街角兩地同業來函謂該兩處當地紳士以上海米價忽而奇貴長此以往去年米荒又將復見有發起截留本地米糧不許出境以維本地民食擬呈縣准行等情上海各米行得此消息以滬地五方薈萃食米繁多本地不産顆粒若無來源險象環生業由仁縠公所呈請省長將情轉行産米各縣萬勿阻留聞靑浦縣前有水警扣阻米船己飭放行矣 
[北市糖業之消息]  
日本横濱廠東白車糖前日市面頗爲堅俏ＹＳ　頭價抬高至十一兩八錢又三半温十一兩五錢均無貨到昨日太古開出各糖市價較前盤跌去四兩東白遂又回軟聞北市各行對於組織糖業交易所仍亟亟進行於十八號下午三時召集全體同業開大會籌議進行一切惟南市各行家仍以無中國糖廠成立藉外人之貨爲標準終非妥善之道故有異議云 
[美國擴張亞洲艦隊之計畫]  
　　大陸報云據華盛頓消息美國亞洲艦隊即美國在遠東之海軍由總司令史特拉斯統帶者不久將大加增添入無畏式戰艦與驅逐艦若干艘共爲三十艘美國海軍政策之變更現佈置己畢遠東海上美國海軍力之偉大將爲美國與西班牙戰事以後所未有其擴張之第一步在調遣無畏式戰艦佛洛里達號加入亞洲艦隊充總司令史特拉斯之旗艦目前旗艦則爲鐵甲巡艦休倫號此後尚有無畏式戰艦兩艘台拉華號與北達柯塔號亦將加入雖此種新政策非即美國海軍齊集太平洋之舉動如數星期前所傳說者但此可視爲海軍大集之先聲查太平洋艦隊共有無畏式戰艦十二艘巡艦三艘驅逐艦五十餘艘若與亞洲艦隊聨合行事則其力量亦殊偉大上述三戰艦皆爲較舊之無畏式佛洛里達號造成十二年排水量二一八二五噸載四五口徑十二寸砲位十尊餘兩艘皆造成十四年排水量二萬噸亦皆載四五口徑十二寸砲位十尊十艘之速度皆二十海里有零云 
[海軍部否認抵押江南造船所]  
　　日前紛傳江南造船所有抵押某國五百萬之說經江南造船所全體職員電部反對己見前報兹悉該所得海軍部復電云江南造船所劉所長曁諸公同鑒銑電敬悉查部中並無抵押造船所之議報載各節係屬訛傳請釋疑慮海部曁參事司長等同叩巧 
[萬國拒土會董事會議紀]  
前日（十八日）下午五時一刻本埠萬國拒土會在二馬路二十六號中國紅十字會總辦事處開執行董事會議由正會長聶雲臺主席先由中西秘書樂林生林炎夫兩君讀前期常會及年會會議紀錄經會長簽名通過次由秘書林炎夫報告董事沈卓吾等提議對於意領判决給還鴉片一案後由沈君起立說明前星期六會審公廨意領事判還烟土一案滬上輿論大譁以目前正在厲行禁烟時期私運者如謂與意人有關即可將烟土判還私運者置而不問則上海之禁烟直與不禁等本會對此問題應籌對付之策林炎夫君起言此案發生後鄙人曾偕徐維繪君往謁公共捕房麥總巡表示贊成麥君扣留烟土之主張請其始終勿將烟土給還意人今宜由本會致函領事團領袖贊助麥總巡之主張並請其共維烟禁一面更通告北京總會請向意公使交涉均通過其致領袖領事之函公推梅華銓博士起草次林君報告河南拒土會來函略云禁烟當此一髮千鈞之際忽有印土入口之耗凡吾同人理宜共籌對付之策云云主席云此事關係重大應聨絡北京河南等處拒土會聨名通電英國國會抗爭通過次林君報告公共捕房回信謂德律風公司行名簿内之土棧字樣乃歷年照印尚未删去者並非賣土之店云云衆謂旣有土棧名目未必無售土關係須再由本會函詰通過次林君報告福建督軍兼省長李厚基復信謂該督軍籌辦接收閩南後即以禁烟爲重通令遵行是本省之對禁種烟苗並未稍形鬆懈惟地方遼闊兼以接收伊始匪患未盡肅清則乘機漏種情事容或不免幸承關注當飭屬奮厲查禁云云惟該函語氣圓滑衆認爲無討論之價值林君又報告駐滬日本總領事館來函云有日本派赴萬國禁烟代表宫島醫學博士道經滬上擬於二三日内進謁本會云云又報告沈恩孚君辭本會會董之職衆議准辭通過又報告董事邵仁傑及會員張振遠等來函衆議交秘書分别答覆林君又報告本會聘王夑軒君爲本會助理秘書於每日下午二時至五時半常駐會内以便接洽通過議畢己七時散會 
大陸報云萬國拒土會董事昨開特别會議通過議案贊成捕房不遵意陪審員判决將萬元鴉片給還意人卓維諾氏之舉動日内將發公函致領袖領事查意陪審員之判詞未經中國讞員同意而捕房迄今未見將鴉片給還此外尚無他種正式行動惟預料數日之内將有新發展意人卓維諾氏昨稱渠尚未决定辦法亦未託律師辦理但數日内或將致書總巡正式請予具領渠準備證明此項鴉片爲其所有渠經營藥業己四五年此項鴉片乃供製藥之用云 
[滬商界反對李士偉之繼起]  
　日昨海寗路商界聨合會宋誠彭文監師路商界聨合會潘冬林福建路商界聨合會鄔志豪愛克界三路商界聨合會張慕曾·滬西九路商界聨合會俞國珍·聨銜具名致函總聨合會略謂兹閱報章驚知北京當局引親日派掌握財政似爲促日人侵略經濟的政策之成功我國前途至爲危險若李士偉一經登臺不異曹陸章之復出則日債勢必增高日債高則中國亡無日矣凡吾國民對於李士偉决不能聽其掌財爲今之計宜速邀各公共團體開一公民大會共圖對付方針請速召集董事會會議辦法必達完全取消親日派之目的云 
東北城商業聨合會昨致北京電云北京探送中日實業公司李士偉先生鑒先生夙主親日舉國皆知近恃包借日欵之能力竟得入長財政飲酖止渴坐使破産滬上各團體自得惡耗羣情憤激衆矢之的皆在先生尚祈善自應變速即引退則仍不失爲識時之人倘若厚顔登臺不顧輿情則天下之人定不爲先生恕矣敢進忠告務希採納是幸上海東北城商業聨合會皓 
[滬杭路轉運業罷運五誌]  
　　滬杭甬鐵路轉運同業因浙省財政廳長派員專駐沿車站各處實行騐單查貨以致各行商羣起反對一律止裝貨物另籌運載辦法該同業以生計攸關迭經開會集議維持方法並慰勸各行商照常運貨迄無效果而一般勞働界之扛駁夫役值此米珠薪桂之時連日停止工作影響所及恐慌殊甚以故該業對於此舉己一再特開會議各行商之到會者頗多僉謂客貨隨地報捐己盡義務轉省之貨又到地再捐則知照單决不能承認况水路關卡並無是項知照單陸路車運豈能獨異總之此事非達到取銷目的不可等語該同業因受客商反對之影響大受打擊刻經該業公會又將種種現狀函請鐵路趙局長曁車務總管轉呈交通部咨商財政部迅行令飭浙省財政廳長趕緊收回成命以維轉運營業云 
[委員到淞清理管産]  
　　吳淞舊時水陸營地共約二百餘畝自民國以來概歸江蘇台營管地局管理刻聞該局長楊宗漢擬將各縣營産佔價變賣業己派令王德照黄濤兩委員到淞會同寳山縣馮知事先行查勘並調查有無被人侵佔及隠匿情事一俟調查明白即呈明督軍准民間備價購買云兹將江蘇台營營地局致各縣知事函錄下案查敝局清理營産進行辦法分兩種辦理一實行清理己經征租之營産委員復估即由委員會同各縣函知敝局彚案核辦一調查隠匿營産先由各縣於兩個月限内調查明確呈報督軍並函知敝局照案核辦業蒙督軍分令各縣有對於上項兩種辦法多所悞會合兩案而爲一事逕呈督軍並未分别函報實與敝局清理辦法不合且事多歧出於進行有妨碍除分函外相應函請查案將復估營産事宜函報敝總局核辦其調查隠匿營産即希呈報督軍並分函敝局查核爲荷 
[滬閔柘長途汽車公司成立會]  
　　滬閔柘長途汽車公司於舊曆本月初八日由發起人李顯謨黄申錫等柬邀沿途經過各市鄉經董齊集閔行鎭李園特開成立大會籌議購地遷墳築路建橋設站購車招股各項辦法是日適值天晴各鄉董到會者甚衆當即議决先籌股本五十萬元每股計洋五十元鄉人認股便易起見以十零股爲一股每零股計洋五元分三次交足第一次應繳十成之六第二與第三兩次各繳十成之二全股繳足以九個月或一年爲限是日蒞會各董認股者共計二十一萬七千元並己議定設立停車廠四處一設上海黄家闕路即習藝所南隔壁斜南路之口一設閔行鎭西灘一設浦南太平鄉一設柘林海塘而以閔行爲總廠議定經過各站順序以上海爲頭等站漕河涇爲二等站朱家行「並設支路東至華涇西至梅家弄」翁板橋颛橋各爲三等站「並設支路可至曹家橋鎭」北橋爲二等站「並設支路東至塘灣西至馬橋」經過長壽庵略停「並設荷巷橋支路」閔行鎭爲頭等站「過浦以輪船渡客」太平鄉爲頭等站蕭塘爲二等站「設金匯橋支路」南橋鎭爲頭等站「設奉賢城及莊家行支路」新市鎭爲二等站「設新塘胡家橋支路」柘林爲頭等站全路自上海黄家闕路起經閔行達柘林海灘爲止計長九十一華里中越鐵路二處一在漕河涇之北跨過北站至新龍華之軌道一在漕河涇之南跨過滬杭軌道須請路局核准全路應購路基約在一千畝以上自上海至漕河涇一帶地價每畝扯給六十元自漕河涇至柘林每畝扯給五十元並擬計設公園四所一設上海一設閔行一設南橋一設柘林全路經過大小橋樑現須拆建者共有二十九座工科約需洋十一萬元以上沿途馬路共寛五丈以三丈寛之路面專爲汽車行駛之路線其汽車路之兩旁各掘五丈寛之濠溝各一道再在溝之兩端各築五尺寛之行人道各一條如此則行人可無危險擬自本年秋間開工惟因工程浩大計須一年方能竣工明年冬間定可行駛其汽車式樣較之並通車輛略爲長闊前後共分六格每格併座四人共座三十四人現先訂購二十輛每輛預算價洋八千元之譜並擬沿路設立電話桿缐以便傳達消息此事須俟辦成後再行呈部立案至發給遷墳經費因沿途墳墓優劣不等俟臨時查核酌給故未議定云 
[又請保釋被拘閩學生]  
　　福建學生陳國瑞劉開祥陳晋昌林佑民劉友賢林壽昌王希昻江秀清許世雄等九人前因福州商人陳鳴岐爷子及謝翔高等遭人暗殺案牽累在申被拘訊押上海地檢廳許世雄一名因病發送醫院醫治而陳國瑞等八人被押至今己有數月迭經本埠商學各團體請保該廳迄以保戳不合式未允兹悉各界聨合會並福建旅滬各團體以該廳不將此案解閩辦理尚屬得當公製銀質鷄心盾二枚上刻保障法權等字樣昨舉代表毛一豐等將盾送廳譚檢長並孫復初檢官受之午後又有人到廳特具保狀加蓋店章請保學生出外還復自由未知此次能允許否 
[查獲大批川土案四誌]  
　　徐趙二人尚未解送軍署 
　　自稱軍界重要軍官之徐建勲率同目兵趙泉由漢口乘江孚輪船來申隨帶皮箱八只内藏私土四百五十八斤由上海地檢廳詳解護軍使署訊辦並由譚檢察長面稟何使各情曾紀昨日本報兹悉此案徐趙二人現仍押檢廳並未解送軍署因此案自經譚廳長預審後本擬即日押送軍署究辦先期據情報告軍署嗣經軍署諭此項烟土本有主人着令趕緊交案再行解送前來並令偵查徐建勲爲人若何再行辦理等因譚廳長即命徐建勲限令十天自行拍電往蜀將託帶烟土之上級軍官交案方可脫累否則未便一面由譚君以快郵代電函致北京地檢廳請爲就近調查某某胡衕十一號門牌有無徐建勲住宅其家眷是否住内請予即日答復等因故徐趙二人實未送往軍署云 
[中國廣告公會年會紀詳]  
　　中國廣告公會於前晚七時假一品香舉行年會並由該會張竹平·林慕婁·張廷榮三君柬邀各界人士與宴等情己略紀昨報是晚與宴者如項松茂·余穀民·楊潤身·湯節之·潘公弼·謝福生·蔣裕泉·林之華·石瑞清·沈芝芳君等約三十人皆新加入該會其餘中西諸舊會員亦均列席餐畢（一）主席鄺富灼君致詞歡迎與宴者（二）張竹平君演說謂承諸君惠臨甚爲欣荷本會顧名思義華人當然更須負責廣告至爲需要嗣願共力提倡討論云云（三）桑德士君報告上次在靑年會開會情形（四）會計員報告上年度共收洋六百六十二元四角七分用洋四百三十三元八角二分存洋二百二十八元八角二分（五）推定本年職員（姓名見昨報）（六）海格君謂此後本會職員逢會議缺席二次者當通信詢之如連缺三次可否即認爲脫離鄺富灼君附議衆通過（七）紐約晚報通訊員華德珊君演說謂中國且用廣告使國内外物産爲衆知曉云云（八）謝福生君演說謂宜商行三事甲編印月刋或雙月刋以資鼓吹及研究乙歡迎商人之質問商榷丙·創作新廣告且須得人斯有能力財政方面亦須擴充能有一辦事機關最妙云云（九）　德士君演說謂有二事應行甲·由本會教育科組織廣告班使掮客等均有極佳之品學乙·輔助西人製佳廣告云云（十）公衆討論一切攝影十二時許散會 
[命案開棺辨認]  
　　認非陳梅卿屍身 
　台州人陳雲卿日前投地檢廳聲稱伊弟陳梅卿被人誘出謀斃尸無下落嗣因華特路發現刀傷無名男屍諒係梅卿屍身稟請將棺給領云云該廳鄭檢察官爲愼重起見特帶同雲卿並地保邢杏生詣義塜檢棺辨認在案前日午後鄭君等蒞場後先着該保將該屍棺起出然後揭去封條扒開棺蓋則該屍尚未腐爛當令雲卿上前細視據稱並非伊弟梅卿且該屍所着衣服顔色雖略相倣而服裝各異云云問官以旣非陳梅卿屍身仍命將棺蓋釘好加發封條埋塟候返廳偵查陳梅卿是否生死再行核辦 
[外洋輪船進出口消息]  
　　太平洋郵船公司之南洋班貨輪乾克斯號昨由香港裝來白沙籐二千二百五十二件木料十二件建築原料之靑田石三百四十二塊印度梅茄列樹皮二十八件果膏粉二百五十二件厚木板九千四百二十四件該輪定明日開赴香港及南洋各埠在滬運往者共有麵粉五千包洋布一百五十件火柴五百箱餘爲雜貨　　英印鴨家公司之亞鴨家號本日開赴神户門司此次由滬運往之貨有大烏子八百餘噸又有七日在滬開出之日本號昨己由東洋駛抵香港將於下月九日回至印度 
　　日本郵船會社之熊野丸昨來上海旅客中有華人顧肇基王大椿金立生潘詠福等日人有牧野正三郎等來貨以細紗疋布爲多餘係火柴料汽油紙頭等項該輪定明日出口由上海裝出者有菜子菜餅六百噸鷄蛋花衣靑蔴布絮等五百餘噸又有由北美西雅鬧經日本來滬之伏見丸亦己到上海旅客共六十五名其中有華人陳季博田雨亭鄧福雲等二十三名日人靑木榮次等四十二人來貨有扎鐵機件現在匯三碼頭起卸即於本日開赴香港又有從南洋孟買來滬之孟買丸昨亦到滬旅客之來申者祗日人日野直次一名其來貨以打包機花蔴布等爲多亦定今日返日　　昌興公司之日本皇后號定今日開赴温哥武上海乘去之旅客共有六十人 
　　英國郵船公司之西利亞號郵船前於十三號從倫敦開出本日 
 
 

Page 11

 
 
可抵法國馬賽月底至挨及之亞丁尚有五星期行程方克到申又有上月二號離滬還歐之南慶號現得電訊己於十八號安抵倫敦 
[國内輪船運貨進出口之調查]  
　　進口貨（港粤）怡和之永生號昨由汕頭裝來白糖一千七百六十五包李子一百七十七簍黄瓜二十四桶紙頭五百七十件金柑八簍雜貨三十四件又恒生號由香港廣東裝來白米一千九百包白糖一千四百零八包木頭二百根梨花木三十根烟絲四百十九簍小包紙二千二百包香蕉二百二十八擔李子六十一簍金柑七十九擔黄瓜二十擔（長江）三北公司之華利號輪船昨自漢口等處裝來黄荳一千二百八十二包白米一千三百五十包小麥四百二十八包菜子一百二十八包黑荳一百五十三包白芝蔴四百十一包黑芝蔴十九包南瓜子六十二包胡桃四十九包木耳三十八件綢子一百零七件洋莊棉花四百零一件水靛一百七十一桶皮油一百桶蛋黄三十五桶夏布一百七十六件藤草五十五件花衣一百零八件下紙一百三十二件黄紙七百十六件藥材三十二件驢皮二件又怡和洋行之隆和號昨亦裝來糧食三千一百八十二包烟葉七百三十九件礦砂二百五十件茶葉三百五十四簍靑麻三百四十七件夏布一百四十一件紙頭四百六十五件絲貨羊皮一百二十四箱白蠟十件綢緞七箱洋瓶十六件雜貨六百零六件雜皮十五件（烟津）太古之奉天輪船昨由天津等處運來細鹽三千一百四十包生油一百六十七桶川菜五千一百缸鷄子九十八簍生梨五十簍土酒二百二十罎火磚九千件花生六百七十七包蛋白二十二桶米醋八百罎石板二十八件香烟八箱洋瓶八十件藥材六十四件玉器古玩六箱雜貨三十六件胡桃七百四十五包（寗波）招商局之江天號昨自甬江裝來棉紗花衣二百七十七件紙頭二十件靑糖四十七包海味二十九件竹木六百零二件草蓆五十六件雜貨三十四件 
　　出口貨（港粤）怡和之恒生號於今日赴汕港粤裝往汕頭有麵粉二千八百包洋紗五百三十八件花衣二百九十三件烟仔一百二十一件黄荳牛甲三百五十九包生油四百零八桶靑蔴八十九件土酒一百五十罎水菓七十七簍瓷器二十件鐵件九十五擔雜發貨四百六十九件裝至廣東貨中有烟葉一百六十八件炮竹五十件洋紗一百五十件生仁九百五十二包雜貨五十件至香港則僅有雜物一百二十七件（烟津）招商局之新銘號今日開赴烟津裝往芝罘之貨有洋布一百六十四件紙頭六百七十二件鐵條等三十件生羗三百三十六件水菓一百十桶白米五十包竹籃六十件竹掃一千件雜貨五百六十件又轉口之夏布三十八件裝赴天津有麵粉一千五百包洋布二百五十三件紙頭八十五件鐵器一百七十六件洋漆三百六十桶土酒一百五十二缸白糖一百八十二包水菓一百十桶雜貨五百十件又轉口之茯苓三件（寗波）又該局之江天號裝出白米六百十二包靑梅一百九十三件皮油三十桶洋布一百七十三件香烟五十箱火柴原料一百包餘爲雜貨又有同益之晋興輪船昨日裝有白米三千包係運往温州云 
[友華銀行銀市報告]  
　　中美新聞社譯友華銀行十九日報告云昨日倫敦卸價近期跌四分之一便士遠期跌八分之三便士紐約銀價跌至五九又八分之一紐約倫敦匯價漲至四○○半此間今日定價除法郎漲至七五○外餘皆不動開市時市况極軟弱買進皆依定價各銀行賣出不少午後投機家變爲賣出市價遂漸漲金鎊價三先令二便士又八分之三金圓六十二元半但此全爲投機之影響並非銀市有力也海市銀市仍疲法郎馬克今日要求仍甚鉅現因德國允付賠欵歐洲財政狀况現有進步故法郎價值恐須再漲云 
[商界聨合會開會彚記]  
　　浙江路昨午二時浙江路商界聨合會在事務所開大會到會過半數公推張奎庭主席藍經之紀錄（甲）主席宣告開會宗旨及本會一年經過情形（乙）石硯英提議本會現届選舉之期但應辦之件甚多如遽易生手恐碍進行似宜請朱宋蔣三會長留任一年即廣徴求職員俾臻盡善應請公决合座一再討論僉謂選舉一層俟下届再行舉行結果過通（丙）孫鏡湖提議現在米價增漲未己殊切隠憂回憶本會去年平糶三月米價因之日跌現值米貴時代鄙人己墊資先辦蕪湖高等白米平糶每石二百磅暫定頭號九元二號人元半另備本帮白米每石九元半至多許糴五斗過午不糶試辦半月一俟價平即行止糶孫靜山附議大衆拍掌贊成（丁）余衆孚提議邇來天氣漸熱疫症恐將流行貧苦之家易生疾病無力求醫購藥遂至因循坐誤死亡相繼良可慨也本會宜仍循曩例就本事務所施醫給藥藉盡天職公推蔣榮夫會長爲籌備主任訂期舉辦（戌）孫鏡湖報告本路新署對門一帶商家住宅加租問題己經鄙人而晤劉尊德堂　理葉山濤君再三陳明各商家住宅困難均無力應付情形蒙允隂曆七月以前暫不加租似此顧全公益鄙人擬書額奉贈合座贊成議畢己鐘鳴五下遂散會 
　　四川路四川路商界聨合會於昨晚六時開常會到者十六人正會長陸文中主席首先討論與天潼路聨合會合租會所問題謂本會現辦公益事業進行擴充誠恐會所不敷應用或照舊合租抑另行遷移請公决陳士琦主張由本路單獨承租最爲合宜朱英龍附議而周幹臣主張現暫與天潼路聨合會合租一俟經費充足再行遷移劉子榮陸挺生等附議主席以周說付表决全體贊成次討論本會義務夜校繼續進行手續應如何辦理請公决周幹臣謂續辦夜校本席極端贊成但以英文爲注重其進行手續先致函天潼路聨合會徴求同意俟得覆辦理通過主席報告前致函聨益善會請付設施醫院一部今將覆函贊成延請醫士二名（内外科各一）每日上午九時至十一時半在本會會所施醫給藥其費由該會擔任不日即可開辦全體歡迎最後報告各處來函畢遂散會 
[北四川路刦案續誌]  
　　住居北四川路東崇福里七百四十三號門牌現在捕房充當三道頭巡捕之周月峯家於十七號晚被盜搶去價值三百三十元之金飾鈔票事後周妻蔣氏以所雇傭婦周陳氏係串同盜匪所爲報由捕房拘押公共公廨候究等情己誌昨報兹悉該傭婦係福建人昨晨中西官飭將該婦從女押所提案研訊首由華探目劉森堂西探目駱四上堂稟明周家被盜情形請求展期以便跴緝逸逃次巾周月峯偕妻蔣氏投訴前住七浦路時周陳氏係屬同居故而認識半年之前因託其照顧小孩乃將其留住家内彼刦之前數日彼曾向我借洋五十元因手頭不便遂未惜给等語問官得供諭周陳氏仍着帶回女押所押候補提同黨澈究 
[第一師範學生參觀本館紀]  
　　蘇州三元坊江蘇省立第一師範學校參觀團於二星期前由蘇出發先至無錫南京等處參觀後來上海參觀各學校曾紀前日本報昨日該參觀團由商務印書館王君介紹同來本館參觀本館專人導入各部逐一參觀並說明一切參觀畢該參觀團興辭而去 
[中國公學將開春季運動會]  
　　吳淞中國公學定本月二十二日（星期日）開春季運動會所聘評判員爲麥克樂張信孚盧煩恩君等届時並有中西音樂·幻術·口技·拳術·新舊各劇等作爲餘興以享佳賓聞此次并非正式大會故僅贈送淞滬各校請柬五六百張其正式大會擬於本年秋季舉行云 
[震旦大學院之法文劇]  
昨日（十九）爲震旦大學院院長慶日該院正科一年級學生特於午後串演莫利愛氏名作數齣以表慶祝莫氏爲法國喜劇作家第一人劇情旣佳加以藝員諸君盡情刻畫尤極生動流利之致一時詼諧雜出中西男女來賓百數十人閧然滿堂每齣告終又有該院法科教師郭蘭克博士及學生數人奏中西音樂以爲點缀亦頗悠揚有致末由該院院長起致訓詞至五時許乃盡歡而散 
[第二師範校友定期開會]  
　　本城尚文路江蘇省立第三師範學校即前龍門書院改組校友先後畢業者達八百餘人現在本埠任教育職務者亦逾百人兹定於本月二十八日在母校開第十六届校友會上午至十時齊集開談話會各人報告近時擔任教育狀况正午並舉行聚餐云 
[坤範女學因痧症休假]  
　　今年自入春以來因雨水過多近來本埠忽發現一種紅痧症患者都幼年男女而傳染頗易梅白格路坤範女子中學爲愼重衞生起見特於前日（十七日）起休假一星期並通告各生家屬預爲防範以免傳染 
[北城商業聨合會選舉會預誌]  
　　北城商業聨合會成立己届兩載内部職員任期均爲一年故每年規定於五月九日改選一次此次適爲義務學校籌募基金演劇籌欵手續繁忙致選舉大會不能按期舉行嗣經評議部議决展期至本月二十二日（即隂曆四月十五日）舉行所有會員名單及選舉通告等均己分别印發聞該會會員達七百餘人此次所選職員計正副會長三人評議員十六人幹事員五十人共六十九人云 
[救國十人團國技部週年紀念會預誌]  
救國十人團聨合會國技部成立以來瞬逾一載兹定於五月二十二號（本星期日）下午一時假白克路上海公學開一週紀念大會並舉行初級畢業式昨己分贈入場劵請各界届時前往參觀秩序如下（一）振鈴開會（二）主席報告（三）唐豪演說（四）國技表演（五）來賓演說（六）紷發證書（七）謝教務主任（八）來賓武術（九）謝來賓（十）散會 
[貧兒教養院開會紀]  
　　上海貧兒教養院十八日開成立會來賓到者中西人士約二千人其成績室中工藝品如木工玩具蠟果等最爲出色課業品中國文算術圖畫等均各科聨絡切於實用表演各種中修身作法演不拾遺事寓諷世意甚爲來賓贊美據主席陸規亮君報告謂此院經費獨立不受官廳補助院中辦法可自由支配不爲外界束縛開辦一年有大資本家送子弟侄孫來院者甚多限於章程止收十人甚爲抱歉云來賓到者護軍使何茂如君交涉使許秋帆君江蘇省教育會黄任之君沈信卿君中華全國靑年會總幹事余日章君及楊小川君等西人如魯濱君查利君等或自身到會演說或派員演說海上名人大半聚集甚爲熱鬧云 
[證劵物品交易所消息]  
　　上海證劵物品交易所市塲第二百七十九號揭示云接准經紀人公會五月十八日函開據本所五十一號經紀人諸筱甫君函稱受委託人談達記賣出十六支紗五十件應收追金屢催不解違背本所營業細則第二十四條第一項之規定故依據同條第二項之規定將其交易了結處分並依據同條第三項之項定報告到所特此通告 
[新組金號上市]  
　　本年本埠新組織金號有五六家近有北京路福興里之泰豐泰和等金號係前泰亨源經理姚明生所組設業己布置完備於昨日開始入金業公會上市矣 
[嬰孩牌香烟猜銅元之踴躍]  
　　大昌烟公司所出之嬰孩牌香烟近來銷路日增該公司對於推銷計劃層出不窮近又别出心裁在大世界商場内陳列玻璃大櫉一隻櫉中滿堆銅元千千萬萬徴求猜度凡往猜者須費嬰孩牌空包二隻便可掉换猜單一張即將猜數塡入單内每晚十時當衆開檢猜數中者櫉中銅元悉數贈送若無人猜中亦即將櫉中雄積之鋼元贈與猜數中最近數目之人以是滬人士興高采烈聨袂往猜誠一有趣味之舉也 
[閘北前晚之火警]  
　　閘北恒豐路永餘里口立新柴炭店樓上前日傍晚突然起火延燒南首鼎利源彩票店大興祥洋廣貨店樓房三幢由各段救火會到場救熄四區二分所署員倪哲丞查得該店保有火險往傳該店主避匿不到僅將店主婦萬陸氏傳案押候查辦 
[理髮店火警]  
　　滬城火神廟西首四十五號門牌瞿夑堂所開理髮店其樓上近來每晚發生火患雖經人當塲救熄不致成災然左右居民大受虚驚因瞿並不保險故迷信者指爲狐仙作崇一區三分駐所楊警佐於前日上燈時派警前往調查眞相不料昨晨九時半該店樓上又報火警救火會鳴鐘告警各區救火會驅皮帶車蒞塲施救得熄祗焚去該店樓面一間其樓下門面及左右鄰家均未殃及楊警佐命警將瞿拘署聽候罰辦 
[昨日公共公廨訊案紀]  
　　昨日上午公共公廨民四庭由關讞員會同英包副領事訊理（一）毛全泰訴吳傅棠竺如林不理所出票洋案因被告律師不服前次判决償還故要求復訊「結果」被告律師請求復訊查無正當理由未便照准（二）安季祥與孫昌盛因墊欵糾葛互控損失案「結果」改期續訊下午由陸襄讞會同日林副領事訊理（一）吳妙福延許理律師訴王熊生抵押方單不贖請追押欵本利洋一百五十餘元又王反訴吳地皮糾葛案據許理律師稱押欵王己承認應請下諭判决至王反訴之案查王係先控於上海縣知事署一案不能兩訴應請調查云云而王之律師則請求對於押欵一層暫緩判决「結果」展期十四天再核（二）吳森記訴陳追記不理欠欵案「結果」着原告從速償清 
[楊子餘王益甫減輕交保]  
　　太倉人楊子餘之弟潤卿由王益甫保薦至北河南路三十一號門牌裕通錢莊爲司賬上月間潤卿私取該莊現欵四千八百元逃避致楊子餘王益甫均被莊主稟請公共公廨備文飭探前往太倉拘解到案着各交四千兩舖保候訊等情己誌本報兹悉楊王兩人均以身居客地並無熟悉商號能任擔保故延律歸具稟請求准予具結出外候訊是以承辦此案之包探薛正昌昨晨將中西文案由單持至公廨經張襄讞會同美奥副領事訊據該律師陳明前情而原告代表律師因事宋到商請女律師爲臨時代表允許被告減輕交保中西官遂准楊王兩人各改交二千兩舖保展期一禮拜開審 
[粢飯攤基之糾葛]  
　　楊和尚昨投法公堂控稱商人於上年冬月間憑中向瞿泰山賣得藍維謁路鴻園茶館門口之粢飯攤基兩所言定價祥四十元立據爲憑書明瞿另圖别業後瞿又託商人轉向蔡姓借洋二十元限期本年二月間歸還迄今逾期商人向索非但不還反在商人對面擺設粢飯攤圖奪營業實屬有違契約請求堂上勒令被告將攤基遷去並請追還欠欵詰之瞿泰山供民人所設之攤基係在華界地方係别人之攤基餘供支吾中西讞員判限被告將攤基遷移三十間房面之遠所欠借欵展限二個月還清 
[歇夥請追薪水佣金之傳訊]  
　洋人文其勲及其女同延農復律師代表投法公堂控稱原告前在惠康洋行爲夥訂有合同所有原告兜攬生意之佣金應由該行主金惠泉撥給今該行主遽將原告等辭歇所欠三個月薪水及佣金均未付給應請堂上按照合同向金惠泉訊追被告惠康洋行主金惠泉亦延巴和律師代辯稱原告前由斯脫郎斯薦來後因原告不能做事故此辭歇惟當時並未言明薪水祗允給車費每月四十元業己付過兩個月豈能再給佣金之理請求訊斷中西讞員會商之下判候下堂諭飭遵 
[指控私賣機器案註銷]  
　　北福建路一百五十六七號門牌益豐製罐公司經理甬人鍾昌霖被股東陳海庭（即陳瑞章）延律師在公共公廨刑事科狀訴私將價值一千三百元之機器五部變賣等情由廨訊諭被告交保候派探前往查勘再核在案兹經所肖之匯司捕房華探陸連奎協同西探勞勃生至益豐公司查明向祗置有機器十四部從未有過十九部因於昨晨投案稟復而被告代表許理等律師亦至堂與原告律師辯論之下結果由中西官宣判原告所訴證據不足注銷被告開釋 
[汽車傷人兩則]  
　　昨日下午三時許有一千零四十三號汽車駛經楊樹浦油車碼頭撞倒在路行走之十一歳男孩吳興發身受重傷由楊樹浦捕房一一三五號華捕瞥見前來將汽車阻止開行押令載送受傷男孩投同仁醫院醫治一面帶該汽車夫入捕房稟候捕頭發落又昨晚七時許有寗波人王端玉行經福州路大新街口遭某號汽車撞倒碾斷右足骨當由老閘捕房二百四十五號華捕到來抄錄汽車號碼另雇車送王瑞玉投仁濟醫院醫治即持傷狀單呈報捕頭候示 
[騙金鎊禁押一年]  
　　本邑人樓念祖於上月二十九號·本月十二號·十七號·三次計　福州路晉和錢莊天潼路順餘錢莊江西路二百十一號門牌某錢莊·值洋三百八十二元之金鎊三十七枚逃逸被控捕房前日經總巡捕房包探費克倫戴步祥與十號西探將樓緝獲押至昨晨解送公共公廨據三莊夥友俞友臣徐惠祥黄萬元偕證于松茂相繼是堂稟稱當時被告謊稱伊洋東欲兌金鎊囑同往廣東路永年人壽公司圓明園路愼昌洋行内取價比至該處被告由前門登樓從後門逃出候久不來入内查問始知受騙等語並據中西包探投訴昨見被告在福建路某錢莊將金鎊兌洋向之詰悉前情是以將其拘究並將抄出之金鎊呈案訊之樓供年十九歳前在别發洋行爲打字近因歇業無法爲此所騙得之金鎊己兌去二十餘枚係購衣狎妓用去求宥經俞襄讞核供商之美約副領事以樓不應騙取人財判押西牢一年示儆呈案金鎊交三原告按數公攤 
[科罰一羣賭徒]  
總巡捕房捕頭偵悉近有人在西棋盤街四十六號屋内聚衆賭博抽頭於前晚派令中西探捕前往拿獲賭徒王阿生李阿二趙榮福張阿全陳阿生張金泉尤生文徐阿五李松山陳耀三居阿三苗金林金龍海馬書揚張茂生范雷昌李阿慶張子琴陳其郎陳金其婦人吳周氏周汪氏等六十三人及頭家薛春生連同賭具一併帶入捕房着薛春生收押餘人准各存洋保出昨奉公共公廨傳訊先由中西包探上堂稟明前情並將賭具呈案請究訊之譯供稱欲回無錫原籍因乏川資是以邀友賭博冀得頭錢回籍祗賭數小時求宥經中西官核供以薛聚賭違章屬實判罰洋一百元充公餘人各罰洋五元賭具銷燬 
[丐頭糾黨强索陋規之押儆]  
　　法捕房副總巡石維也君爾顐查得界内有三十六個黨及丐頭等專向婚喪喜慶之家及新開店新造房屋處所强索陋規不遂所欲動輒行兇實屬擾亂租界治安亟應從嚴取締故特傳諭各探捕　拿在案有日偵悉有丐頭陳阿富葛老王等二人糾同黨羽在法新租界主兆楨喪事家强索陋規故飭通班包探前往將陳葛兩人及同黨馮阿二陳毛唐阿七王阿金張阿貴倪桂生沈阿林張德榮等十名一併帶入捕房昨解法公堂先由石君上堂稟明前情繼由方兆楨投訴陳等到來索詐情形詰之陳等供認索詐不諱中西讞員判陳押三個月葛押二個月餘均押一個月期滿一併永遠逐出租界 
[攫挖耳禁押三月]  
王子明前日在虹口崑山路攫取乘坐黄包車之婦人馬張氏金挖耳一支圖逃被探譚鳳池緝獲昨晨解經公共公廨中西官訊實判押西牢三月示儆 
[誌謝]  
　　本埠福州路五百八十號中華靑年勵志團近刊苦言小册昨承贈送數册（凡欲閱是項小册者均可致函該團索取）又中西商務學校定於本月十四十五日兩天舉行十週紀念游藝會昨承贈入座劵兩紙又救國十人團國技部贈紀念會入座紙四紙誌此併謝來函 
[穎人來函]  
　　隂曆三月二十七日穎上縣知事龔豫奎聽信區董湯周賓縣財政局長許星槎之　言忽然無故撤去縣立第五高小學校校長湯兆年（此人與湯周賓素有嫌隙）改委湯逢年（許星槎之至戚）該校學生全體反對聲言逢年前被任爲縣立第一高小學校校長爲該校學生驅逐今委長本校我輩决不承認云云遂全體來城（第五校在縣城外四十里之江口集）要求縣知事叫回成命屢次請求未得許可該校學生生乃運動城内各校學生協助要求以壯聲勢適逢前日國恥紀念各校學生遂全體加入同往縣署同申前請不料　知事縱容衞隊持械威嚇正相持間許（星槎）湯（周賓）二氏飛奔來署喝令警隊將學生攔住毒打學生受傷者數人被拘入署者數人學生受此奇辱自不能甘一方面發電進省控龔一方面聨合學生罷課全縣教職員覩此情形認爲莫大之恥亦通電辭職變和事與許湯二氏見釀此重大風潮罪無可逃遂極力求劉君道章以紳士資格出而調和劉君到家不過三日極願閉門休息不欲自尋煩惱又以龔知事向來偏聽許湯之言如挿身其間反招嫌怨故龔知事再三請求劉君始終婉言拒絶龔惱羞成怒遂商同許湯二氏設計陷劉使其不能置身事外乃將捕入署内之學生百般威嚇逼供此次學潮係劉君主唆遂據逼出供詞加以砌飾電稟督軍省長同時嗾使湯許用九區區董名義聨名電控劉君在滬傳佈過激收買民黨此次係學生電召回穎圓謀不軌并謂其在警務處長任内令警罷崗足徴其過激行爲等情省長復電查辦主唆之人龔知事自喜陷劉之計己逹當即派衞隊多名包圍劉宅監視其行動現劉君己失其自由劉君平日行事昭昭在人耳目與過激派更如風馬牛之不相及何能任其誣陷惟吾國不肖官吏及萬惡偵探誣陷良善之手段往往如出一轍辛亥末年之革命黨民國元年之宗社黨袁氏專制時代之所謂亂黨以及現在之過激派皆奸入誣陷良善類之好題目劉君被誣雖係個人之事然影響於社會之文化運動甚大倘劉君之寃誣不辨則將來靑年志士一有反抗惡官吏之行即可以過激三字一網打盡尚望言論主持正論爲社會稍存公道也 
[復旦大學來函]  
　　前見十七日貴報本埠新聞欄内所載俞大維君在美國哈佛大學得哲學博士一節深爲我國前途欣賀繼又讀十八日約翰大學來函謂俞君並無在復旦畢業之事聲請更正一則未免略有不符查俞君於民國三年確在敝校中學畢業後即轉入南洋公學再進約翰大學貴報所登消息由何方傳來（按前載消息係本報訪悉者）敝校亦未深悉總之敝校並不欲掠人之美恐閱者或有誤會用特專函聲明復旦大學謹啓五月十九 
雜評二 
[土案與公理（訥）]  
以事實言欲除世界公共之害必世界各國人共除之有一國人反對者即足以破壞各國共同經營之成績也以情理言世界是非之公理必世界各國人共主張之即有一國人反對者終將屈服於各國之公論决不爲一國而破壞之也田斯以論世界公共之害果世界各國共起除之者終必不爲少數所破壞其理至可徴信烟毒爲世界各國人共欲掃除之物目前縱有一二事件爲掃除之障礙將來終必逹掃除之目的觀此次卓維諾烟土案各國輿論對於判决之不贊成工部局對於烟土之不允發還萬國拒土會對於該案之種種提議足爲各國人熱心維持烟禁之證亦即爲公理終不爲少數人破壞之證特吾國人當先謀盡力自禁勿爲世界各國所笑勿爲世界公理所棄可耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（十）] [  李登魁]  
　　正月二十三日下午五時乘車赴美京華盛頓同人除裘君因編輯廠絲說明書及張君因病足留紐約外餘均偕往晚十時抵美京吾國使館派留學監督嚴君及館員徐林陳諸君來接下車後同往新維良旅館休息 
正月二十四日晨九時仝人等偕使館徐君往謁美農部商務局長麥西爾維君Ｍr.Ｒ.Ｓ.Ｍacelwee並參觀商務局 
各辦事室與麥君談話二十分鐘最難忘者其對余之言曰（麥君以爲余自山東來者）美人甚爲愛護山東何以山東最著名之絲綢不加改良使美人不能多購山東貨以示其歡迎及愛護之心余答以吾人回國必當極力改良以副吾美國友人之盛意麥君曰洵能如此則各種利權均可挽回山東仍爲山東人所有也余聞其言觸緒萬狀熱血交并矣下午應農務局長司文特爾博士ＤrＷatlerＴ.Ｓwindle之招參觀國會圖書館由司博士及館長寳登ＤrＰorton博士殷勤招待導觀全館此館建築極宏麗庭柱之彫刻衣牆之繪畫可爲集萬國美術之菁英藏書一千六百萬部分門别類布置週寗全館之書均可以電梯往來運送於書山籍海中人可於四五分鏡内覓得欲觀之書閱書室十餘處最大者可容千人而靜穆無聲雖千人如無人焉有中國書四萬部均係司寳二博士所手集據云爲歐美兩洲藏中國書之巨擘云閱書室四壁刻萬國文字有中國文一段爲（子夏曰日知其所亡月母忘其所能可爲好學也己矣）二十一字寳博士云渠每爲閱書者譯解無不將原文及譯義錄記而去可爲於國有光矣余等閱覽三小時乃向二博士告别赴使館容代辦之茶話會至時容代辦容夫人女公子三人嚴君伉儷及朱啓鈐君之女公子二人均接於門相聚異國歡笑一堂誠客中之樂事也七時許興辭而出晚間余偕吳君申伯徐步於美總統府白宫之四週維時皓月懸空萬籟俱寂三兩燈火透出於簡單明凈之曰宫中景仰平民政治之精神爲之悠然神往 
筆記 
[演藝記（下）] [  西雲]  
　　雪春曰留此何益不如去休生不禁泣下雪春曰母邑邑此有姊在亦可少慰也言訖不見姊次日得妹書於妝如寥寥數語謂姊自珍不必戚戚儻大地無刧盡之日姊妹不難重逢也雪雲大驚擬窮追之經衆力阻遂止後月餘令遂主婚諏吉成禮生别賃一屋迎母就養雪雲事姑盡婦道得母歡心並時述妹之行狀母至是亦深悔之新婚彌月忽南陽來書云己隨姑母雲遊天下矣生夫婦知不可尋亦竟置之生性剛直平日佐令爲政未嘗少私以是惡之者多邑紳某强佔鄰田交相攻訐令不直紳紳大恨乃潛使人偵令與生之過思陷之會生母病卒扶櫬歸葬迨服闋舉孝廉分發河南知某縣生夫婦大喜蓋地近南陽可求雪春蹤跡矣時豫藩某公昔日邑紳之姻親也生初不知之及抵任耿介如故紳寓書某藩乘間中傷適縣有大盜生捕而斃之盜家訴怨於藩某公遂劾生寃害平民革職治罪並籍其家生入獄不堪其苦竟瘐死獄中雪雲開耗昏絶者數四欲以身殉己而奮然曰夫死不爲復仇安能爲人乎遂時時伺某公及邑紳行動如是年餘不得當乃赴南陽跡姑母庵址至則姑己物化臨殁以劍術盡授雪春雪春獨居庵中空山百里外　臭無人烟居之五年矣知姊遭大故歎曰姊一人伶仃孤苦其何以生乃下山察紳之居處甚悉遂於一日風雨晦暗之夕飛入紳室飲以利刃迨家人知之己杳某公後督師以矇蔽軍事伏法二女重歸南陽終日垂簾對坐誦經擊劍以終（終） 
劇談 
[戲片話（下）] [  圖]  
　　三醉屬邯鄲夢述吕洞賓赴蟠桃會過岳陽樓沾酒借座客諷剌世態人情片中所唱爲第一枝粉蝶兒其詞曰「秋色蕭疎下的來幾重雲樹卷滄桑半葉淺蓬壺踐朝霞乘暮靄一步捱一步剛則是背上葫蘆這淡黄生可人衣服」下接醉春風曰「則爲俺無掛礙的熱心腸引下些有商量來的清肺腑這些時瞪着眼下山頭把世界幾點兒來數數這的是三楚三齊那的是三秦三晋更有那找不着的三吳三蜀雄獅撲兔何用　 
」拆書屬西樓記叙于叔夜與靑樓女子穆素徽訂嚙臂盟一日得穆書拆閱則素紙一幅烏雲一股也片中所唱爲第一支一江風其詞曰「意蘭珊幾度荒茶飯坐起惟長歎記西樓宛轉聲聲扶病而歌就把紅絲綰藍橋呎尺間藍橋咫尺間誰知風浪翻咳常言好事多磨難」 
定情屬長生殿叙明皇初見玉環賜以金釵鈿盒爲定情之信物片中所唱爲古輪台一闋其詞曰「下金堂籠燈就月細端相庭花不及嬌模樣輕偎低傍這鬢影衣光掩映出丰姿千狀妃子此夕歡娱風清月朗笑他夢雨暗高堂」 
上月中旬粟老來滬百代又請其唱辭朝賜盒拾畫亭會書館哭像仙圓秋江等八齣聞須至下半年始能製就云粟老公子振飛君天姿俊英唱作一秉家學現爲實業家穆藕初君羅而致之厚生批發所百代曷不倩其唱製數片歟 
新聞拾遺 
　　奇蛇　揚屬東鄉之某鎭有古塔一座圯毀過半存僅三級中空近日該處居民每至夜晚即見有黑氣一道自塔中出亘若長虹羣以爲妖特聚集多人往覘其異見塔之中央盤一巨蛇身組如甕遍體作靑色昻首作欲噬人狀衆駭而奔恐其爲忠乃積薪塔下舉火焚之火甫發而蛇己衝烟出騰行空際迅疾如風瞬息之間即己不見云[  吳秉恬]  
　　怪火昨晨十時許大東門城内火神廟附近某姓家忽烟霧彌漫火光大熾隣居多稱失火報知救火會嗣經會員駕車到場灌救將開自來水烟霧忽烏有墻上略有黑跡衆莫明其妙謂被狐仙作祟云[  立德]  
小說 
[社會小說衆醉獨醒（三三一）] [  瞻廬]  
　　第五十一回興土木另闢桃源試旗槍特開茶會原來西人說中國語恰似華人說西國語語氣之間總不能十分酷肖白女士在華多年頗能和中國人直接講話只是發音的當兒異常遲緩語尾拖帶的餘音略似唱那讚美詩的聲調而且十句說話總有兩三句用著「恐怕」兩字做那領句的名詞遇着謙遜時便一味的說那原諒原諒閑文剪斷接說慧姑陪着華校長白女士同進會客室時朱氏和張錦心都在那裏迎接彼此讓坐白女士脫卸白帽兒在華校長捱肩坐下校長一一介紹道這是陸師母這是張小姐白女士含笑道陸師母張小姐今天機會好和兩位會面原諒原諒嘴裏說時碧眼兒只向錦心注射心裏一陣奇怪便忍不住動問道嗄奇怪奇怪我的心裏恐怕有些不明白張小姐和陸小姐恐怕是一雙好姊妹怎麽姊姊姓張妹妹姓陸倒要嘴蹺嘴蹺（奇語）列位這嘴蹺兩個字作甚麽解）我不解也要嘴蹺嘴蹺）原來白女士心裏要說指教指教嘴裏只道得嘴蹺嘴蹺華校長代爲說明道白小姐有所不知他們倆雖不是同胞姊妹郤是中表姊妹張小姐的母親和陸小姐的父親是同胞的哥哥妹妹因爲血統的關係的以姊妹倆面貌很像這時慧姑托着金漆盤兒釀醖的泡着幾杯香茗一一送徧白女士左右瀏覽把室中看一個徧社裏暗思原來「欠倪司」的家庭也有這般的乾凈整齊（外人眠光中視察我國社會往往作此感想）在這當兒早見葛醫生夫婦李先生夫婦一對對的前來赴會朱氏趕忙離座出室歡迎他們到裏面坐定照例送茶不待細表葛醫生和葛師母都是五晚左右年紀李先生和李師母年紀都在二十四五上下彼此正待攀談只聽一陣革履聲響大家向外看時早見一位二十左右西裝少年急匆匆的從外面走入華校長道人傑姪兒來了朱氏正待招呼人傑己在室門外掛了草帽放下司的克向朱氏鞠躬行禮當下遜讓入室華校長便把姪兒的名字向幾位不曾和人傑識面的介紹又向人傑介紹道這是陸師母陸小姐張小姐白小姐人傑便一一上前握手···· 
餘瀋[  句章唳雁]  
　　往古騷人遷客命途舛蹇遂爾移嫌塵俗遯跡霞外託言大隠於是抱琴臥花嘯松吟月自命物外徒然而松風泉瀨懸瀑奔崖與乎山草野花夜鶴曉猿無一而非物也安得物外而逃之哉 
課餘罷疲一羶小坐合睫靜心作入定老衲亦彌覺紅塵十丈崇朝滌盡一顆凈心輕飛蓬萊蓋勝彼隠人多矣 
　　更正昨日戲片話第八行「忽而丑旦」丑字係五字之誤又第十一行殳九沮沮字係組字之誤特此更正 
 
 

Page 15

 
 
   
 
 

Page 16

 
 
常識 
常評 
[蘇皖贛巡閱使] [  箴]  
蘇皖贛巡閱使三省人均擋駕王士珍請裁齊爕元亦請裁而政府尚遲遲不裁此故留一違反民意之巡閱使爲紛爭之禍根也政府何其愚 
三省之力拒巡閱使也非拒王士珍也拒不必有之巡閱使也拒不當有之巡閱使也乃政府方視爲奇貨留待復辟罪魁張勲之運動又留待鄂人所拒王占元之運動政府之居心不可問也夫以衆所認爲較有道德之王士珍而三省人猶力拒之何况復辟罪魁何况己爲他省所拒之人而猶不自量尚敢公然運動彼二人者又何其愚 
雖然吾以爲三省人亦未見其智也旣以此巡閱使爲不必有矣不當有矣何不貫澈其主張以達其必裁此巡閱使之目的而乃徒放馬後砲前則爭之於王士珍任命之後今又將俟運動者之有效而始爭之乎三省人又何其愚 
或曰三省人非愚也將俟政府自絶於在省而表示其最後之手段也是說也吾不能知其究竟矣 
國民常識 
[靑年的人生觀] [  廷榮]  
　　前天范之美先生蒞校演講題爲靑年的人生觀對於我們靑年很有所貢獻所以特地把他追記出來給我們靑年做參考 
我未講本題以前先把從前我們中國人差誤的人生觀說一下我們中國人的人生觀大概可分爲四種 
一生世人生觀這類人在中國社會上極占多數祇曉得糊裏糊塗的過一世除圖衣食住之外没有别的事體做的這種人生存與否於國家没有關係實在是有礙羣衆生活的爲社會的附屬品寄生蟲 
二榮世人生觀抱這種人生觀的人比較上面的稍些有意識一點但是他們唯一的目的也不過謀人起敬榮宗耀祖而己原來此種思想是舊家庭所形成的因爲我國舊家庭的教育是偏於這方面所以這種人在社會上看來也很不少 
三傳世人生觀中國最高尚的爲一般人所崇拜的人大都腦海中充滿這種思想的就如孔丘孟軻等在當時不能見用於君王揮發他生平的思想和抱負他們就著書立說傳於後世左傳上的三不朽說也可算這種思想的表現四厭世人生觀感於人生的事業都是很煩惱很枯燥的還是去世的乾淨或退歸林下不問世務宗教的産生就是這個原因規在這類人也很多如各地靑年的自殺就是他的例子 
以上所說四種人生觀都不是正當的我們靑年所應有的眞正的人生觀就是 
創世听人生觀因爲世界和人類是相依而生存的我們要曉得人類爲是世界而生的世界爲人類的大工場我們應當利用這自然界竭力去改造事物發明科學爲社會謀幸福爲人類謀幸福這是我們唯一的天職但是我們要實行我們的人生觀須先有準備現在也約略說在下面 
第一道德的養成我們要創造新世界必需有完善的道德要是不這樣别人都不能信任你所說的做的他們都不能同情於你你一個人雖有這種意志終不能達到你的目的 
　　第二知識的擴充我們假設没有高尚的知識就不知道怎樣去創造新世界换言之就是不曉得創造的方法要是不曉得方法就茫無頭緒了 
第三身體的鍜鍊我們去創造新世界一方面就是改造舊世界的以舊世界裏的陳腐分子就要極端的反對我們若没有健康的身體堅的精神就不能消受這種挫折了（乙種酬） 
衛生 
[細菌學略說] [  閔仰騫]  
　　細菌學於農業工業固有密切之關係而於醫學上所關尤爲重要以其爲疾病之媒介妨害人類之康健也故西國學者多殫精竭力以研究之年來吾國除醫界一部分外起而研究之者尚鮮爰於診餘之暇將細菌學之大概約略舉錄以實常識雖語焉不詳舛誤難免要亦爲灌輸新知識之一助也 
（一細菌爲一種無葉綠之單䏭富有分裂性之初級細植物非尋常目力所能見凡空氣水土動物之皮内皆有之須用極精良之顯微鏡依照科學上適當之方法始能察見其狀態及變化 
（二）細菌分食腐性細菌Ｓaprophytes寄生性細菌Ｐarasites二種致人疾病者多屬寄生性細菌 
（三）細菌按其狀態以區别之可分三類即點狀細菌Ｇogus桿狀細菌Ｂsgillus螺狀細菌Ｓpirillum是 
（四）細菌以分裂而孳生其賴以生長者爲適宜之熱潮濕腐敗之動植物大約寄生細菌需熱爲百度表三十六度左右食腐細菌爲二十度至三十度亦有在寒暑表氷點或熱度至七十度亦能生長之者 
（五）細菌遇大冷大熱多難存活有類細菌能變生一種明體子胞曰細菌子胞Ｓpores能抵抗大冷大熱及滅菌藥之毒力以保全其種此子胞仍能裂分而爲細菌 
（六）細菌能分解己腐動植物所含之　氣與恢氣成爲炭酸放出供值物之吸取以爲滋養而放出其氱氣以供動物之吸取如是循環不息動植物遂賴以互相存活又如甜汁之發酵變酸物質之芳香及腐敗而發惡臭皆細菌化學的作用也 
（七）能致人疾病之細菌種類甚多今舉其傳染最易爲害最裂之數種於下俾世人知所防免焉如瘰桿細菌（卽肺結核病ＢsgillusＴubergulosis）疨桿細菌（即白喉症bagllusdiphtherise）癥桿細菌（即腸熱症bacillustyphosus）疫桿細菌（即鼠疫又名核子瘟bagilluspestes）　螺細菌ＳpilillumＣholeoaei　桿細菌（即流行性感冒bagillusofinrluenza）瘴瘧細菌malarialparasite細菌傳染於人身之道路大都爲呼吸消化皮膚及泗膜破傷年來醫學家鑒於上述各類細菌爲人類之大敵遂　　文瀾立身宗旨 
發明各種抵抗性血漿以爲防免治療之用細菌能致人於死之理以其在人體孳生甚速並能化生一種毒質碍及人之體功血運故也 
避免病菌傳染之法住屋須多日光勿任鼠類蠅蚊繁殖於屋内勿與病者同居勿用病者之衣物勿飲未沸及不潔之水勿食腐敗之瓜果及隔宿之食物醫生施用手術時所有應用之器械均須經過氣蒸滅菌之手續（不受酬） 
教育常識 
[兒童游戲之研究] [  餘姚勞予心]  
兒童不是成人的縮影兒童的生活有他獨立的意義與價值教育者應當了解兒童的生活適如其分的供給他從前教育家教犯一個大毛病就是拿成人的眼光看待兒童把兒童不需要的知識儘量的灌下去弄得活潑潑的兒童變成面黄肌瘦的樣了教育家的罪惡眞正不淺呀游戲佔兒童生活的大部分他們除掉睡覺以外差不多無時不游戲無地不游戲雖經成人呵斥禁止暫時收斂但不多一刻故態復萌了這是什麽緣故呢講起來說話很長不是短篇所能詳盡現在姑且簡單的說游戲是一種本能人類或高等動物當幼年時代因爲生理上的關係不得不游戲 
教師的最大任務不外發展兒童的本能前面說過游戲是兒童的一種本能所以教師對於游戲不可輕輕看過應該研究那種游戲適合於兒童身心的發育那種游戲可以引起兒童的興趣那種游戲可以和某種科目相聨絡經過這番研究之後有教育價值的游戲應該鼓勵指導没有教育價值的游戲設法防止所以做教師的不但要有教書的本領并且還要有教游戲的能力舊教育家以爲游戲足以分兒童的心喜歡游戲的兒童對於各種科目大都大肯用心所以認游戲是應該禁止的他們主觀的見解旣然這樣所以兒童跑也不許跑跳也不許跳笑也不許笑成日坐在教室裏面扮做木偶人的樣子才能博得他稱贊一句好唉這種機械式的教育不知己坑陷了多少靑年 
智慧的教師不但不禁止兒童游戲并且還要利用兒童游戲以爲游戲是施教育的最好機會這時候給與兒童的知識容易深印在腦際所以布里噸Ｂriton說作業内所含有的游戲分量就是那種作業的價值分量游戲内所含有的作業分量就是那種游戲的價值分量教育者能夠明白這個意思至少可以不蹈以前的弊病了（乙種酬） 
德道叢話 
[論名勝處之乞丐並告海内慈善家] [  吳退庵]  
我國凡名勝之處無在不有乞丐棲息其間匍匐道傍奇形醜態令人見之生不快之感往往大好湖山以若輩滋擾不得盡興瀏覽而外賓來遊者攝成影片携回彼士播爲談資（留美學生季報載美國有地下城專陳設此類模型與影片）此不獨爲名勝之污點亦且貽民族羞矣處置若輩之方法不外以下兩種 
甲驅逐出境無使寄跡湖山玷污名勝貽羞民族乙設工藝廠收納入内教以技藝使得自食其力觀以上之二法甲者治標也乙者治本也甲法易行而近乎殘忍蓋若輩皆肢體不全老病無告之人賴香客遊人之施予得以不死一旦被驅出境有不流爲餓殍者乎乙法難行而慈善寓焉捐多數之金錢建宏大之工廠俾此輩得有一技之能衣食之所佛說慈悲耶說博愛不是過矣旣除名勝之污點又免民族之貽羞此功此德亦我邦人士所應同聲道謝者也海内慈善大家盍起圖之（乙種酬） 
[西方格言（一三八）] [  謝介子選譯]  
機會恒因遲疑而失之（席勒斯）（Ｓyrus） 
玫瑰皆有剌（意大利諺） 
徒憂不如實行（英吉利諺） 
好事需時（荷蘭諺） 
受驚如半受擊（英吉利諺） 
立者亦有傾躓之時（意大利諺） 
日光中不見星（英吉利諺） 
惡消息每先來（意大利諺） 
有節之事始可久（英吉利諺） 
善人最佳（辛格利斯）（Ｃingalese） 
 
