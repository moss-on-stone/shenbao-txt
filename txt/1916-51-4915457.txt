# 1916 - 51 - 4915457

 

Page 1

 
 
   
 
 

Page 2

 
 
   
 
 

Page 3

 
 
時評 
[財政問題（冷）]  
　　財政問題與用兵至有關係者也今政府於用兵之費若是之鉅而收入之財政除加鹽稅發公債責各省協濟外唯賴外債與五國銀行管理所餘之鹽欵而已再其外則唯減少官吏之官俸而巳更無他術也 
　　雖然加稅難事也足以召人民之怨也公債强弩之末未必有效也各省之協濟用兵之省多應命者無幾也外債受歐戰之影響决無能成也銀行團管理餘欵用途旣有所監督所得亦有限而自今以後日人且又聲明不再交付之言是更難矣 
　　然則政府而更用兵數月或一年者財政前途將如之何 
[專電]  
　　北京電據財政界說中央行政經費自民國四年起規定月五百萬元自滇事發生突然驟增現幾於無從預算計川南方面中央軍三師一旅七師全部八師全部計兩師半每師出發費各三十萬元合七十五萬元每月津貼費二十五萬元輸送費補充費尙不在内湘西方面中央軍六師一旅三師一旅二師全部二十師全部計三師每師費用照上例合算不下一百餘萬而廣東龍覲光由省出發中央巳給五十萬現僅到南寗聞已用完續請一百萬元陸上將軍榮廷亦請巨欵自報奮勇將來至少必應酬一二百萬以敷衍面子故日來財部異常爲難大元帥甚爲焦急　　北京電新簡廣惠鎭守使龍裕光昨承面授粤省軍務機宜定宥日赴粤 
　　北京電政府前電召段芝貴來京段昨以防務吃緊未便遠離電復 
　　北京電各省長官陸續電陳解决西南問題約分三派（甲）注重武力（乙）剿撫兼施（丙）和平解決　　北京電熱河都統姜桂題屢請辭職聞擬照准 
　　北京電外報載政府現向銀行團議借欵一千萬元以菸酒專賣餘利爲抵押 
　　北京電中美借欵說不確 
　　北京電魯昨緊急電京内容未悉　　北京電淸室因時局不靖昨由瑜瑾兩太妃頒諭約束滿族人員不准稍涉政治 
　　北京電某要人因軍費浩繁建議節流之法在汰各官署冗員 
[特約路透電]  
　　北京電公報云芷江電稱黔軍由銅二侵入湘境湘省軍隊不多援軍尙在途中其巳扺芷江者爲數寥寥黔軍知晃州黔陽未有防備乘虚而入官軍旣須保守芷江麻陽又須設法以圖奪回晃州黔陽故兵力更薄八日黔軍由銅二進攻麻陽十一日又由黔陽進攻芷江但皆爲官軍擊敗黔軍旋與土匪聯絡復由三面合攻官軍官軍雖人數不多又無援助然猶連戰七日終因彈藥告罄於十四日夜間退至江口及麻陽縣以待援車 
（二十五日） 
　　重慶電貴陽消息謂滇軍四千人已抵貴陽泰半已開赴蜀湘邊界　軍官一員名格羅特大尉者數星期前曾在此間似欲謀事今於星期六日赴滇貴陽安謐各報皆登載滇黔軍在蜀湘之捷報（二十五日） 
[譯電]  
　　北京電滇黔鹽稅未爲共和軍所得鹽欵稽核處每月仍照常撥付十二萬五千元滇政府自行續徵鹽稅上星期六日五國銀行與協約國公使會議此事議决不直接與滇政府交涉如有斷少由中央政府負完全負任 
（二十四日） 
[戰電]  
　　其一英人路透電 
　　巴黎電今晚公報云德軍在凡爾登北面之攻擊巳如豫料成一絶重要之戰事兩軍今日接戰甚爲劇烈德軍兵力甚厚而法軍亦以重兵力禦之大創敵軍德軍以重砲轟擊不止法軍回擊之猛烈亦與相埒戰線廣四十基洛邁當自瑪蘭柯爾起至愛台恩前止德軍於本日在白拉班須末斯與哇爾萊間以大隊步兵進攻多次其步兵乃由七軍中調集者敵軍用力雖巨然不能逐走化芒村之法軍法軍在柯萊叢林破敵軍之攻勢該叢林今由法軍佔據大部分德軍又在柯萊叢林西面血搏多次攻入伐夫里勒叢林末斯河左岸及哇爾與佛洛末齊間無步軍戰事昨晚敵軍在加爾斯泊叢林（亞爾蕯斯之亞爾克區西南）西南進攻在法軍前鋒戰壕得有立足地即經法軍回攻逐出法砲隊擊破比境斯台斯特拉敵軍戰壕數次且毁愛恩河北面伏克勒洛高原之敵軍防務（二十三日） 
　　巴黎電今日下午公報云凡爾登北面之戰事終夜未止兩軍仍猛鬭於哇爾萊南面末斯河右岸法軍因德軍轟擊白拉班須末斯前鋒陣地異常猛烈乃乘黑夜離棄該村且有末斯河左岸之排砲側擊掩護德軍攻擊薩摩業受挫而退又有德兵一團攻擊柯萊叢林佔據土地若干法軍現仍留守南部之凸點德軍屢攻波芒均未得利法軍控制赫白巴瓦南面之山峽法軍爲避無謂之損失曾整隊而退德軍前進頗形困難雖受重大犧牲卒未於一處攻破法軍陣線哇爾萊與佛洛末齊之間砲火接續未已勞蘭德軍在法軍前鋒戰壕得一立足地即被逐出法飛機一隊擲大炸彈四十五枚以擊美的車站及煤氣廠曾見地面即起大火凡爾登北面之戰事猛勢未減敵軍仍在轟擊由末斯河起至佛洛末齊南面止之法軍陣線德軍在末斯河右岸併力進攻委棄死屍甚多卒未擊破法軍陣線法軍兩翼已退走一至薩摩業村後一至哇爾萊南法軍砲隊回擊不休（二十四日） 
　　香港電香港總督梅氏今日在立法會謂將提出議案請議會票决以供給關於香港德俘移往澳洲之經費今香港又有一批俘虜亦擬移至澳境云云不准冒領護照及敵國人民假名過境之議案第一讀已由議會通過此案又予總督以特權無論何人稍涉有礙香港防務或公共治安之嫌疑者總督皆可拘留之 
　　倫敦電英帥海格將軍報稱拉巴塞運河附近砲隊活動伊泊爾東北兩面亦然敵軍陣在大受損傷英軍於左翼極端轟擊敵軍工兵數隊昨夜英軍在一地雷陷穴以炸彈作戰擊散敵軍炸彈兵一隊 
（二十三日） 
　　倫敦電英帥海格將軍報稱昨夜英軍在胡魯區對面轟發地雷一具佔據炸陷之地今日巴克聖摩爾有砲戰利於英軍英砲隊轟擊佛勒蘭乾敵軍防禦工程數所（二十四日） 
　　倫敦電今夜柏林公報甚簡謂德軍巳獲白拉班村化芒村薩摩業村及附近之森林地叚（二十四日） 
　　倫敦電凡爾登北面之大戰搖曳不定互有勝負法國批評家謂此非呆守寸土之問題但爲使德軍受極大損失之問題（二十四日） 
　　倫敦電柏林公報謂德軍於廣六英里之陣線進攻前進幾二英里之遙又謂德軍俘法兵三千人獲戰品無算（二十三日） 
　　其二（德人德文報專電） 
　　柏林電德軍大本營二十三日公報云德軍在二月二十一日所佔沙歇東面戰壕附近轟發地雷大損法軍陣地德軍先後於該地俘軍官十一員兵三百四十八人獲機關槍三枝末斯河高地砲隊戰事仍在進行猛勢未減末斯河東面之德軍攻擊公桑伏瓦伊與亞柴萊間之法軍陣地法軍佔守是地已一年半之久防備異常鞏固頗礙法國北境戰地之德軍交通線德軍此次於廣十基洛邁當之陣線從事攻擊前進三基洛邁當之遠法軍除死傷外且被俘三千人所失戰品不計其數亞爾薩斯上部之德軍在海特韋萊爾西面進攻奪獲敵軍陣地廣七百邁當深四百邁當俘敵約八十人敵軍陣線外有空中戰爭多次均德飛機獲勝（西境戰况） 
　　維也納電奥軍大本營二十三日公報云俄軍進攻太洛波爾西北奥軍前鋒陣地失利而退（奥俄戰况）伊森沙河砲隊戰事仍在進行敵軍陣後曾起大火（奥意戰况）奥軍迫令敵軍棄杜拉沙東南前鋒陣地而退（巴爾幹戰况） 
[東方通信社電（日本人組織）]  
　　東京電因鑒中國現在之形勢以政友·國民·中正·同志等政黨國論必需統一故由頭山滿氏斡旋於昨夕（二十四日）在精養軒决定對中國動亂之方針以鞭撻政府要而言之以爲不可僅認袁世凱氏一方面於南方之共和軍亦不可度外視之云 
　　二十三日發布袁總統即位延期之申令日本人以爲其非眞誠直袁氏自白陷於窮困之地位耳一般人關於中國形勢之觀念遂益明瞭（二十五日） 
　　北京電重慶來電云在瀘州之北軍以此際瀘州爲交戰危險地域故令居住該處之外國人通去（二十五日） 
　　北京電據政府方面二十二日接到電報云南川地方南北兩軍自十八日至十九日激戰亘兩日南軍因得綦江方面援兵遂獲成功佔領該地（二十五日） 
　　東京電四國財團於前月杪將鹽稅餘欵八百萬元交與中國政府當地旣得此報各新聞對此一齊揭載攻擊的批評責備當局日本政府茲已聲明今後凡關軍事使用之款斷不交與中國之方針（二十五日） 
　　東京電議國豫算總會之際有某議員質問關於滿洲交代兵派遣之件與俄國之間有何等之協議石井外相答謂斯言實未前聞决無與俄國協議等事言次即否認其說 
　　又有問中日滿蒙銀行案通過之後曾否與中國政府開始交涉外相答曰勿論早晚當與中國政府交涉但當此中國人心搖動之際開始交涉可否之處須大考慮想除從今後形勢之推移採適當之處置外無他策也云云（二十五日） 
要聞一 
[西報述浙人對帝政之心理]  
　　上海泰晤士報二十四日杭州通訊云此間新聞異常缺乏吾人所常聞者卽（吾人現處於帝政之下乎抑處於共和之下乎）之問題聚訟紛紜迄未解决在官場固已通用洪憲紀元在非官場則絶無人言及洪憲二字某學校擬發報告書通致各學童之父兄詎經人告知以報告書中必用新紀元以代民國然後始可爲印刷品郵寄各處華人旣不敢違抗公令又雅不欲採用洪憲乃用一變通之方法僅以干支紀年凡公共契約之類莫不如是官場對之固無可如何也尙有一事頗堪發噱者北方近曾發起全國基督敎徒爲帝國祈福之大會浙省亦曾接此通告於是杭州敎徒咸集於大安敎堂濟濟蹌蹌極一時之盛但敎徒果爲帝國祈福乎抑爲民國祈福乎是皆不然敎徒同趨於極正直之途徑但知爲本國祈福未嘗用帝國名義焉此間果有贊成帝制者乎即使有之亦不易得吾人須取若干瞭遠電燈上窮碧落下極黄泉而物色之然則有反對帝制者乎則華人捫口不言反對之情閟諸心而不出諸口淺言之此間華人尙未登高大呼自稱反對也浙省官吏似能維持時局本地當不致有亂新年已過與二十年前光景無甚懸殊惟爆竹之聲寂然無聞當光復時代官場嚴禁民間放砲直至今日尙未弛禁故新年僅偶有一二臂拍之聲而已此外舊習慣依然存在廟宇仍甚擁擠新劇社新年復開生意甚佳默察去年市面似較前年爲勝謠傳某銀行倒閉實則該行仍照常營業推究謠言之來大約出於競爭妒忌者方面云 
[涪州居民之恐慌]  
　　字林報二月九日涪州通訊云近十日來此間無日不在大恐慌中居民咸惶惶然恐當地防兵之譁變且鑒於兩年前之遭遇日以生命財產爲慮聞被裁兵士之流爲盜匪者與目下當地軍隊有響影滇軍之意昨日北兵千人來守涪州南北感情本不融洽北兵又施行種種嚴厲方法蜀人苦之感情愈惡故北兵來此不獨無益且使時局益見惡劣也滇軍佔領叙府後向自流井進發刻正在鹽井一帶交戰隆昌當成渝之要衝今已陷落非爲盜據即屬防兵叛變成渝間電線不通數日前涪州不能與自流井互通音問但今日交通已恢復矣 
[川中之戰事消息]  
　　文滙報二月三日四川榮縣通訊云此間大有不靖之象恐滇軍行將囊括四川全省滇軍已據叙府刻正進逼鹽井北軍由叙府退往資州保護成渝問之大路今巳行過榮縣榮縣知事大爲恐慌曾乞敎堂庇護叙府與自流井之間大戰正在進行傷兵四十名已送至敎會醫院療治聞續到者尙有二十名云 
編輯餘談 
[物性譚（一子）]  
　　南荒有獸曰猈𤟎見人着美衣冠輒拜跪雖驅擊不去身奇臭但知媚人而不知進退此獸之至劣者也若夫猩猩能知人有害已意然因懸於嗜好而卒被人捕惟格能自知吉凶而又不爲物所誘人有害之者則先避否則可狎而擾是猩猩已較猈𤟎爲智然猶不若格之能自遠禍也 
　　是故世上之人薰心利祿但知阿諛苟容者不必論即平日心才智自詡視利害若甚明者迨一旦富貴爵賞之來則亦心醉而入其彀中焉縱　後覺悟而禍已及身爲天下後世笑其才智又何在耶嗚呼何猈𤟎猩猩之多而格之不易見也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰局之最近趨勢]  
川湘戰訊之參酌近日川邊湘邊兩處軍事消息　間紛傳不一昨據某使館人云最近外交團曾連接川滇黔三省電報所述軍事消息則謂最近川邊官軍軍力厚　曾獲小勝亦未免時有挫折之處至湘桂兩邊官軍力尙薄弱未見有何勝利再者現在滇黔軍在川湘兩邊倣照歐洲戰略新法掘挖戰壕以爲固守之計兩處山川阻險設伏　　官軍若擬銳　攻取似　未易滇黔軍之軍火亦甚充足未識係由何處接濟云云另據官場消息蔡鍔現在永寗所部軍隊約一萬四五千人官軍亦集視該處現正兩軍夾江互相　　　　未能越電池一步結果如何尙難懸　　　西一面軍情聞中央軍務處昨接偵探密報　謂敵軍謀湘計畫約分四路一由辰州經瀘溪進窺常德一由武崗進窺寳慶一由武崗進侵衡陽一由資水進窺益陽以至湘陰有　會湘潭之謀政府得報後除飛電湯將軍轉飭前路各軍分路設防堵截外另行電檄第六第八兩師分由湘潭進駐衡州寶慶分兩路進兵 
　　曹錕萬急之軍電據政府消息開赴川省之南北兩軍已屢有戰事惟多半爲支隊之外小衝突於戰局無大關係近日來兩軍逐漸接觸大激戰之期已近大約由本月二十五六日開始瀘州地方爲其中心其最後勝敗與將來大局極有密切關係昨（二十二日）統率辦事處接到曹錕拍來密碼萬急軍電一道大略陳報近日川邊官軍會集聯攻合攻均有小勝擬此星期内外即查勘情形施行總攻擊必當有激烈之戰事等密計次請數事一爲遣派軍醫官數員急赴前敵並隨帶應需藥品一爲速辦軍用電話數架迅送前敵一爲速設立軍用郵便一爲再撥送管退砲十尊過山砲十尊配足子彈輸送等情當即奉批飭該處會同軍務處參謀陸軍等部迅急籌辦惟以實際言所請各節欲速皆多爲難例如前次運送各軍火軍需之尙在途中者目下均以西南各省山路起伏平原殊少所有行軍上之砲尊輜重車等皆不能通行不得不利用馬匹而馬四旣不能如車輛之載重而又急切難覓故前敵軍隊因有此種綠由時感有進行遲緩之苦難以此例彼今曹氏所陳各節之籌辦恐亦未必果能若何迅　也 
　　湘邊軍情之近報湘邊軍務正在緊急之　　　六　　馬　增所統　軍已扺辰州其前　　　州　現正相持於辰州西南之辰谿　而貴州軍另行分兵東趨有進規寳慶消　其　似　繞道安化直衝常德以斷馬軍　　　　自　軍開往前敵後未知有無阞兵僅禮州有　守使所統之三千防兵政府已急調鄂中防軍前往塡紥矣又據二十二日天津日報云在沅州方面敗北之北軍已棄沅州固守辰谿佔領沅州之雲貴軍其總司令爲李烈鈞兵力不過三千竟敗一萬名之討伐軍此爲兩軍在湘第一次戰事江西第六師團步兵之一大部隊及其他騎兵砲兵工兵若干總數一千餘名目下駐於常德城外收買糧不日將向上流方面進行北軍尙有續至常德者雲貴軍之行動一方以沅州爲起點一方以衡州府爲起點由兩面下沅湘兩江進襲長沙以牽制討伐軍今日湖南已居軍事上重要之地位矣傳聞在日本之革命黨領袖某已潛入長沙有所運動惟確否不知常德居民聞雲貴軍旣佔領沅州之報人心惶惶陸續遷往長沙漢口方面故常德城日形蕭索謠言時起　有謂雲貴軍已來攻長州者（離常德四百五十　里）在常德日本人會曾開總會商議諸事凖備一切云云 
　　桂省態度之注意某津報云滇黔戰事方殷而某省亦漸似搖動政府日來所接種種警報不下數十起至詳情若何當局者頗守嚴密惟聞對於設防政策及一旦事起討伐計畫均已權其輕重統盤妥定成熟於二十一日密佈粤湘等省將軍作嚴重之委託云云茲據公府消息豐澤園軍務處與統率處於近數日間連接各處對於征滇伐黔衛蜀防桂何保湘之密電條陳甚多該處因機要未敢延緩均隨接隨呈昨聞二十一日批出四件交軍務處統率處密議其中第一二兩件係爲軍略上關係第三四兩件所可採取者係爲地理上關係而遞此條陳之人物龍覲光蓋居其一然則前述對於某省設防之傳說似卽指桂省而言矣又據某日報云廣西耀武將軍陸榮廷巡按使王祖同昨日下午有會銜密電一件來京其内容大致據該省各處商會禀稱黔滇獨立中央興兵征伐不得不假道川湘桂等省以資進兵查桂省素稱貧瘠即賴商業以爲周轉若劃爲戰線商業即受影響而金融隨之恐慌應請各路軍隊勿入桂境等情合亟電達云云有此以上種種情形故京中人士對於桂省最近之狀態頗極注意也 
[時局艱危中之中央與各省]  
　　籌備京畿防務據政界消息自滇事起後蔓延數省中央軍隊派往者已屬不少當局以畿輔爲根本之地不能稍令空虚且觀現在時勢更宜加意防範業已擬定拱衛京畿軍事計畫數則一將十一十二兩師及模範團悉行改編專爲駐防京師之用二再由河南直隸山東等省募集新軍一萬二千人即日編制隊伍勤加訓練以補上項軍力之不足三由現有警察中抽精壯者六百名組織一特别警備隊以實行警備事宜 
　　議組征滇後援赴滇軍隊雖已出發不少政府尙恐軍力單薄不足以抵勁敵决議組織征滇第二軍以爲後援其議定之槪略大致由南主未有戰事諸省及北數省軍隊中各選精銳兵士若干人組織其統兵大員及各將官等遴選素習兵事並熟悉滇省情形者充之軍費仍由軍隊選出之各該省照前數提撥一切進行方略悉依中央議定者辦理俾歸統一統率辦事處已據情電告各省矣 
　　注視各省意旨茲據可靠消息政府近因各省軍務日益緊急而中央與各省距離窵遠情形不無隔膜調遣指揮不免有失機宜爲　軍務便利起見决意由中央軍政專員中遣赴各省充任軍事參議官以爲中央與各省聯絡之地步惟各省將軍對於此舉是否同意尙未可知故未定局另一說謂中央於兩星期前曾特密電各省將軍巡按使令各派最親密專員一人來京參預特别密議現在覆報者尙屬寥寥政事堂昨特分别發出密雷催飭此項專員迅速遣派並特囑須以關係親密確能代表意旨者爲合格至所議之案聞與西南軍事及大局前途均有密要之關係 
　　巡按會辦軍務政府以滇黔軍事起後各省調撥軍隊轉輸器械雖係將軍責任而有時必須與巡按使會商接洽以期周密擬仿上年廣西王祖同巡按會辦軍務例所有湖南湖北江西江蘇廣東河南四川陜西各巡按一律加以會辦軍務名目以免推諉 
[曹次長以少年情人擬中日]  
　　外交次長曹汝霖氏近著論文投登東華評論報（中國人所辦之日文週刋）天津中國愛華太沙英報（日人所辦）亦曾譯載其文大意首言中日文化相同故關係甚密切次言日本政論家及中國新聞家常有互相攻擊之論調宜彼此禁阻次言日本對於中國帝制問題初若贊同繼乃反對派遣大使又被阻止似乎政策不定渠爲外交官身感苦難故望日本人士反省又次言雲南問題與中國外交之政策前者謂僅邊省不靖政府兵力自足平定後者謂中國對於歐美日本一律公允並無猜疑日本之意亦望日本反省其最後一段則以少年情人喻中日兩國略謂中國與日本有如少年之情人在最初時期則互相戀愛繼而齟齬至成爲夫婦之時則所有誤會之點皆掃除凈盡而得愉快和平之家庭焉現兩國已經過第一時期若以相當方法消除雙方之誤會則兩國將來必能開誠佈公融洽意見互相提連絡故吾人宜竭力謀增進兩國和好關係庶遠東之和平可永建於不朽之基礎焉云云 
[再誌姜明被捕]  
　　姜廷榮明澈二人最近在京被捕一節曾誌昨報茲　聞華富銀行日來正在呈部驗資俟驗明批准不日即須開幕營業該行股本皆係姚錫光馬吉符二君所經招張姜明三人當時雖亦在發起人之列尙無投資亦並未經手招有股份業經股東公决取消發起人資格前函所云張姜明三人亦各出創辦股本一萬圓及東省提得股欵一百五十萬元馬吉符張廷魁二君失蹤潛逃各節均係一時傳聞之誤姜明二人則因案牽涉純係其個人私事與該行亦無若何干涉至姜明所涉究爲何案俟訪續聞 
[川省黨人之大活動（成都通信員）]  
　　自滇軍入蜀後各處黨人皆乘時紛紛運動在各縣圖謀起事其計劃類以勾結土匪爲入手方法故近日附近省城各縣城市鎭皆呈不靖之象軍營之防範因之益嚴茲將各處情形分述如下　　㈠隆昌縣隆昌在省城之東縣頗富饒除夕夜有匪數百名一擁入城先將縣知事拿獲然後將囚犯一律釋放知事則禁入監中所有城内軍警政各界人員及商民人等均紛紛逃散匪衆乃將公私各欵悉數捲去旋經將軍派大兵前往其衆始棄城向東路竄去據稱此股匪徒均係前日之散軍係受熊克武之指使云云確否則未敢决也 
　　㈡崇慶縣崇慶在省會之西僅九十里近有黨人丁厚堂孫澤沛（前四川陸軍團長）等在該處勾結匪徒發難知事探悉後嚴加防範并請有模範警備隊一隊在縣防守陰曆正月五日丁厚堂孫澤沛等率衆撲城知事立即率同警隊黄隊長等奮力出禦丁孫等乃向西門退去現該縣防範尙不敢稍懈也 
　　㈢温江縣温江在省西七十里即爲黨人孫澤沛之故里辛亥保路同志軍特起孫氏即在此起義現因孫在温崇各縣活動故所有從前同袍官佐士兵之退伍者多來附和知事沈蘭序頗以爲憂特招集警團嚴密防範并到省請領快鎗數十枝洋抬砲十枝子彈數箱以爲防禦之計 
　　㈣金堂縣金堂距省北九十里該縣飛龍山之匪素稱難治日前大舉淸鄉勢燄稍殺旋因滇軍入蜀淸鄉中止於是勢燄又張二月上旬某日竟在該縣屬之向陽場大肆刦掠該場駐有警隊并警察皆莫能抗聞其衆皆着軍服全武裝儼似軍隊云 
　　㈤廣漢縣廣漢即前之漢州在省東北亦僅八九十里該縣三水關等處向爲匪徒淵藪近日又有大股匪徒出没其間現巳將縣屬之君平鎭搶刦一空縣城内亦時有風潮故城門時常關閉陳將軍已派軍隊防守矣 
　　㈥郫縣郫縣在省之西六十里於温江崇慶之間近日温崇不靖該縣亦有黨人吳二代王（前砲兵團長）在縣境運動起事縣城已風聲鶴唳城門啟閉無常知事齊東垣已將其家眷送回省城四川模範警備隊現巳派兵一隊防守目下該縣仍人心惶惶大有朝不保夕之勢 
　　㈦大邑縣大邑在省之西南距省城一百餘里近日匪風甚熾聞亦有黨人運動其間縣城已關多日昨據崇慶（與大邑接壤）函稱大邑現巳被匪佔據其詳情尙未探悉 
　　㈧富順縣富順界於自井與叙府之間爲軍事要衝早已戒嚴縣城每日僅開三四小時將軍派有大兵駐紥所有團警梭巡甚爲嚴密縣屬之各要扼亦派兵防守惟城内仍一日數驚人民紛紛遷徙 
　　㈨簡陽縣簡陽縣爲東路要衝距省數十里自滇事發生該縣即由將軍派憲兵軍隊防守近日軍事吃緊將軍又派砲兵前往協助該縣屬之龍泉驛爲入省要道地勢尙險設有縣佐近亦已派有大兵防守矣 
[南湖告警後之武漢觀]  
　　十八夜南湖告警之次日自晨至夕將軍署前禁止行人東西轅門俱駐有衛隊及警士防守凡屬商民俱不得自由行走故由望山門至豹頭堤者須迂道而行（由望山門正街入大都司巷經吳家巷把總巷或入大都巷直至文昌門）故路人因交通不便咸抱不安 
　　是日午後軍署曾大開會議凡總稽查長警務處長水警總廳長及第二師師長旅長本署參謀長等均列席惟所議事項甚爲秘密是日淸晨如保安門望山門等處商民見外間異常戒備軍法處更正法多人不知事之究底自相驚惶甚且有携眷遷避者均經各城禁阻旋因入夜尙未見官廳揭示眞相一般商民之疑遂仍不能釋然惟南樓以北安靜如常 
　　省垣各城門向係入夜八時始行下鍵是日因特别戒嚴故縮短時間甫經燃燈各城門即一律扃鎖是日街市之上佩劍革履之聲時有所聞軍隊往來巡緝川流不息旣昏則互遞口號以防有人溷跡其嚴密當較平時加倍云 
　　自十七日起謠諑紛紜當道疊令各署調查偵探嚴密探訪緝獲黨人時有所聞昨文昌門街又見警察隊擁押七人解交軍法處訊辦 
　　漢口之商埠警察自滇事發生以後防務極嚴每至夜間均由各巡長督率警士輪班梭巡常認眞前晚廳長周際芸忽又發出緊争命令傳諭所屬務須全隊出巡加意防範各區長奉令後當即督帶全隊親自巡查至天明始行回署 
　　中央所派遺之北洋陸軍第八師征滇續備兵早已全隊抵漢並由招商局之快利固陵及各小輪陸續拖載前往宜昌因船隻尙不敷用又將太古公司之湘潭商輪雇用裝運已於十八日開駛聞係步隊三營約計一千三百餘名 
[南京最近之黨案（南京特約員）]  
　　有劉瑕者在南京漢西門孤兒院爲敎習平日甚恂默近時性質忽變居常咄咄若有隱憂劉嘗爲靑年會員今年巳脫會本月二十日江寗鎭守使王廷楨忽接一函封面有南京靑年會緘圖記函中大意乃暗殺黨之通告具名則爲劉瑕原文已成卷牘其用意頗爲激烈藎欲師　　之故事也 
　　其函略云余爲革命黨員現充暗殺職務對於閣下（指王廷楨）巳宣布死刑余素知閣下爲軍界中翹楚且爲陸軍學生亦曾至外國游歷實爲有用人材躊躇未忍故遇閣下三次一於中正街某宅喜事二於乾河沿金陵大學堂三爲某處皆未下手然對於黨議不能不行用特忠告閣下早日告退庶幾可免如戀爲一姓之奴隸他日必有噬臍之悔余居某街某號門牌閣下若欲拘捕可即行之余愿不惜死余若死必有繼行余志鄭汝成案其前車也云云 
　　函中地址傳者未詳王接函大爲驚駭即交警廳飭偵緝隊傳訊劉聞命即至毫不畏縮一一直供訊問同黨則不答王廷楨及王桂林特將劉邀至密室問訊四小時語極秘聞甚優待並坐談話王桂林訽劉如余有人暗殺否劉答閣下尙無被暗殺之資格現拘劉於偵緝隊處置此案頗爲棘手因劉雖直認爲暗殺黨人而事未實行不能以嚴刑判斷且亦慮其函中所云有人繼起之語難保不成事實王廷楨接函後出入防衛益嚴 
　　劉與靑年會原無關係其信封之圖記乃劉令一小兒乘靑年會開同樂會演放活動寫眞時偷取印用至其所以偷用該會圖記之用意據劉供必如此函信方無擱置之弊云 
[南京快信]  
　　政府將派徐中將紹楨南來會馮督齊使籌商要務徐中將於光復前任第十九鎭統制時對於地方感情甚篤際此風雲緊急奉使來寗說者謂與維持方略當有關係惟另一說則云曾詢之軍署要人皆不認徐南來之說 
　　現中央爲接濟征滇軍費起見電齊使及財政廳長迅於支出項下力從撙節以裕餉源其電分四項（一）極力撙節政費比照本年預算案不得超過開支（二）本年各項支出之預算不得臨時追加（三）各項支出節餘項下另欵存儲報部非經部准不得動用（四）凡中央直接收入之欵非呈准中央不得截留挪墊 
　　省立第四工場長陳雲章請撥臨時費一萬六千元添置機械試辦絲織創造絨布並推廣廠屋增加雇員 
　　西北防務吃緊統率處電馮將軍薦送熟習邊務人才來京派往前敵交統軍大將任用 
　　敎育部在京舉行全國專門以上學校成績展覽會决定三月十五日開幕四月十五日畢會齊使昨已奉到部咨 
　　軍署消息馮將軍假期將滿擬即續假 
　　統率辦事處昨將表决之江蘇軍防方略電示 
 
 
 

Page 7

 
 
軍署遵照辦理 
　　敎育部咨齊使選送師範生二十名入京都師範學校肄業 
　　農商部國貨展覽會早經閉會所有江蘇出品亦已領運回省齊使昨飭各縣知事迅速派員來省具　發還各出品人以資結束 
地方通信 
[松江]  
　　詳紀楓涇命案兇犯供詞殘殺兩命之兇汪國華由縣探吳根壽自蘇尾滬拿獲解松巳誌前報前日在縣堂訊供時汪稱曾在浙之水軍學堂畢業後派充見習生投入鹽捕水師復往嘉與警局充巡長光復時赴湖北投効派入義勇隊安慶光復時充排長旋赴鎭江充查馬長聞許旅長在寗本係師生即往要求爲營長不成遂歸嘉善即介紹律師爲許作霖爭奪公產勝訴後所定酬金八百五十元許吝不給付再三面索祗給洋三十五元反悻悻有謀我之意乃歸與沈瑞淸商定挾一手鎗導沈預伏許屋翌晨乘許楊氏梳洗不備即開鎗擊斃並將許陸氏及幼女驅錮樓屋時作霖已聞聲披衣而起互爭互扭突衝下樓即與沈追蹤而下將許各斫十餘刀（當時驗見屍身共受三十餘刀遺有刴魚刀切菜刀各一）掠得金珠飾物並洋二十元逃出後門時沈取金飾回里我則至六吊灣　船到李塔匯欲赴松城以舟子深夜不肯搖船因即舍舟登陸在銀匠店住宿並以金銀飾易錢（當時該銀匠店主曾拘案警押多時）晨起到西外大倉橋一帶購買棉衣褲袍褂將身上大衣抛　遂至黑魚衖棧房住宿一宵翌日復調至對門棧家再住一宵時風聲漸緊乃搭舟赴泗涇小住旋步行到七寳到徐家滙乘電車至東新橋明安旅社借宿越數日見報載風聲愈緊乃往江陰尋楊姓友人帮同種田因無盤川否則早往日本或靑島去矣直至去年十月田事告竣乃做小生意度日祗以無聊太甚復往蘇州尋舊時同學殷鑫櫃殷在警界令我更易姓氏報考於警察敎練所幸獲錄取遂在該所肄業一日在閶門遇模範隊某探該探曾隸我部下且知我犯有重案突然攔阻恐嚇適殷鑫權在崗位謂此明明敎練所學生勿得誤認將該偵探叱退然閶門一帶巳人人知我即汪國華矣不得已向所長直言懇求庇蔭所長　信若此偵探將去而復來本所亦無曲庇罪人之理不如自退别尋生路乃出所移住鄉間不料仍爲殷某所賣致罹法網云云　官令照供蓋印指模收繫犴獄今晨另派姚某馳往嘉善平橋堍　捕沈瑞淸歸案併辦 
　　考取私塾敎員名單揭曉考試私塾敎員案業經揭曉計免考各員合於丙等資格者吳邦傑第二名合於丁等資格者倪宇煌等四十四名合於戊等資格者沈其淵等十三名其應考獲取者甲等八名乙等六名丙等八名姓名錄後（甲）計師慎周渭熊吳兆章華毓元周亞平朱國英楊少碧宋晴川（乙）聞人子星李文榖朱作華朱國華王德罄　建章（丙）曹業成陳文龍黄稚菊馬恒甫唐克明宋義恂徐　晴沈鏡淸 
[蘇州]  
　　戰訊中之苦力苦自歐戰發生洋貨價値久已騰貴近自滇事起而滇黔出產之物如明礬桐油土　等亦驟然加價此均係日用所需故居户無不呌苦近來蘇垣絲經染坊手藝作場停止工作者十有八九大半因原料昻貴百物漲價難以開銷所致並聞四川出產之藥材等近亦漲價數倍云 
　　警探陸續拿獲盜犯著名劇盜蔣錦棠前糾黨搶刧吳江縣屬某姓經偵探緝獲盜夥訊據供出係蔣爲首由吳江縣知事懸賞五十元捕拿未獲近又糾刧用直航船亦經通緝在案前日蔣携其妻女在盤門日本租界　看影戲被閶胥盤第九分駐所偵探偵悉在華界約同長警伺候得將蔣犯就擒扭解警區移送馬路警察署移解警廳司法科轉解吳縣知事署究辦又二十三日早晨有操外路口音者七八人在閶門外大馬路龍泉樓啜茗被偵探隊夥瞥見該數人言語秘密携有金銀首飾及現洋鈔票各一大包形似分臧即將情報告陸軍偵探彭老九會同警廳偵探前往將一干人拿獲搜出手鎗一枝贓物甚鉅嗣又在石路口拘獲二名共獲七名一併押解警廳核辦 
[揚州]  
　　組織軍警俱樂部揚州軍警會議事務所爲聯絡感情起見擬於該所内組織軍警俱樂部置辦足球棋枰等類每逢星期日軍警長官集合彼此交換智識融洽交誼於下届開會時即可决議實行 
　　淮揚左道尹過揚江都縣知事署昨接淸江來信得悉左道尹赴省道經郡城周知事即率同警備隊及各分區長警於二十二日在鈔關門外恭迓左道尹於是日午後四時抵揚暫行停輪旋即開駛 
　　飭委保衛團長江邑東鄉吳家橋前經籌辦保衛團推舉李晴江爲團總茲李君以年力衰疲不能擔負重任當薦舉吳子山繼任已經周知事批准給予委狀矣 
[杭州]  
　　提前勘築杭泗路線浙路杭泗線經前公司查勘由嘉興出發經新塍嚴墓震澤南潯宿遷舊館湖州鈕店橋汀星橋林石橋以達泗安再由泗安通安徽之廣德計程約二百五十里嗣因經費支絀勘估後尙未動工現寗湘鐵路孫督辦爲便利浙皖兩省交通起見擬將是線提前建築已派定洋工程司湯爾姆君與滬杭甬路局接淪一切並弔閱浙公司勘測杭泗線之成案以便着手與工計此線北通江寗西達蕪湖所經旣多商賈薈萃貨物絡繹將來車務必可發達也 
　　喜興農民苦雨嘉興田禾去歲頗形歉收一般老農滿望春花豐收以補不足詎禾地於本月十七日起連日天雨以致河水陡漲低田又遭淹没蠶荳麥梗悉没水中値此羣花開放之際而受此巨災今歲春花當大爲減色矣 
[安徽]  
　　梁山之聚衆刧械案和縣所屬之東西梁山地方日前忽有六七十人持械蜂擁至該處警察分署刧奪　械復至該地方肆行搶刧居民鳴鑼呼救經他處團警得悉即持鎗械分途園擊衆始分途逃竄昨聞和縣知事詳報省憲請通飭各屬一體協緝 
　　朱處長將親查警務安徽全省警務處自改組成立後一切内政均已布置就緒現聞朱處長以各縣警務良窳不一亟宜大加整頓除業已派員至各屬調查外復擬親自前往各縣各埠察視一切以便改良整頓不日即將束裝就道矣 
[湖北]  
　　五里界搶案已破武昌縣屬五里界王家槐家被搶一案現已由縣隊緝獲案犯數名解交地方廳懲辦聞其破獲之原因綠地方廳研訊油坊嶺竊牛案犯傳家珍時於供詞中露出行搶王家槐家各盜之主名於是經縣署派隊下鄉緝拿詎要犯傳飛天傳城隍傳土地尹獻忠等均已在逃僅拿獲戴姓弟兄三人（名未詳）及傅飛天之妻傅唐氏尹獻忠之妻尹陳氏及其弟某一併解縣吳知事於各犯到署時立即親訊戴姓弟兄均不承認行搶傅唐氏尹陳氏及尹獻西之弟亦稱於搶刧之事毫不知情知事以戴弟兄三人爲傳家珍指出之盜犯當然解廳訊辦至傅飛天尹獻西等家屬旣於搶案並不知情當即省釋此案破獲後吳知事曾賞隊士錢五十串此欵擬即於屠宰附稅内（即地方自治欵）籌撥聞已詳請上峰核示 
來函 
[南通縣警察局來函]  
　　閱二月二十日貴報南通通信欄内違法區員行將撤換一則查三益鄉係賀區員並非姓吳三餘鎭係舒區長並非姓徐亦非區員至四甲壩蔡區員亦無時常來城與李某交結之事想係傳聞訛誤應請更正 
雜評一 
[各省意旨（默）]  
　　近日中央頗注意於各省長官意旨而各省人民亦頗注意於各省長官意旨黔滇方面更注意於各省長官意旨然則各省長官之意旨何如將視中央之意旨爲意旨乎抑視人民之意旨爲意旨乎中央對於黔滇之意旨奚若人民對於黔滇之意旨奚若各省長官必已逆知之然則揣度兩方面而定一對於黔滇之意旨又將何如乎此際無可徘徊而又不能不稍徘徊者此今日各省長官之態度也 
　　西報述浙人心理謂問贊成帝政乎則幾無一人贊成問反對乎則又皆悶於心而絶口不言此種現象各地皆然是各省之官意旨未露而各省之民則已露其半矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報對於美艦來滬之揣測]  
　　二十五日大陸報云昨日上海得有美國亞洲艦隊旗艦白洛克林號將於今日載海軍大將温特郝特抵滬消息中國時局今正不靖而近復有英國輔助巡艦搜捕美船支那號所載之德人三十三名一事美艦適於此時來華尤可令人注意上星期五日吾人猶聞白洛克林號將於二月二十日入哇朗加波旱船塢稍加修理不知該艦曷爲忽由小吕宋怱遽來滬 
　　美國國務部曾飭將英艦搜捕美船德國搭客事詳細報告聞此項報告業已遞出支那號船長佛萊碩並未以詳情函報上海經理大約必以詳細報告上　長崎美領事英艦攔阻支那號之處是否在中國領海此爲所當查明之問題美政府對於此點亦必最爲注意但據支那號搭客來函聲稱此船被阻之際已駛離吳淞口二十三英里是則搜捕之地確在中國治權三英里界限之外矣 
　　按前大西洋之美船亦嘗爲法艦拘去奥客多人美國國務部曾以通牒致法政府堅稱交戰國無權可在中立口岸間拘捕中立國船隻所載之搭客今支那號一案性質正與相同大約國務部亦將以同式通牒致英政府也 
[精琦行將抵滬]  
　　美國著名財政家精琦博士向在康泰爾大學任經濟學生講在前淸時代曾由美國政府派來中國研究中國幣制情形上有幣制條陳未蒙採用今又來華已於二十二號抵日本不日可以抵滬傳言博士此行係奉美國政府密命不知確否 
[商界之國内戰事影響]  
　　自滇事發生以來川黔湘三省邊境亦均吃緊中央陸續發出征西軍士共有六七萬之多應用軍需由北運南頗爲不便是以特在武昌設立征西軍需總局所用軍衣被褥軍糧皮件均就近採辦解往川湘應用故湖北官廠所出十六磅天字牌粗布已被政府購買一空而本埠某號於去臘預向該廠所定之布五百件本限一月内繳齊今祇運到一百餘件並據該廠電述爲難情形謂所有前售開布疋祗能陸續設法抽出裝滬故昨日本機布之市價又增起銀一錢之譜 
　　昨日午後六時本埠商家接宜昌來電謂北軍之在宜駐紥及候白木船（民船）赴川者共有二萬餘人市上百貨騰貴人民尙安惟停泊宜昌之白木船於去年滇事發生以來被官軍捉差裝運北兵赴川者迄未回宜致商貨留於招商太古怡和大阪等棧者不下三千餘件俟有來船裝運赴川惟均須懸掛洋旗否則又恐捉去裝兵云 
[寰球中國學生會宴會紀]  
　　寰球中國學生會於前晚在一品香西餐館舉行第十一次年宴會男女來賓到者如中華書局總編輯范源廉靑年會來會理滬寗鐵路朱成章　冶萍駐滬經理王閣臣康乃爾大學工程學士周仁及唐紹儀女公子唐露園女公子李登輝夫人歐陽月夫人吕碧城女士等百餘人七時振鈴入座宴畢後開會先由主席李登輝君代正會長鍾紫垣君報告去年會務並發表新選董　又述該會成立以來十一載前後之情况次會員范源廉君演說略謂集會結社必有一定之宗旨政治也宗敎也商業也學術也性質各有不同本會志在學術及聯絡情誼交換知識爲目的回憶本會成立時猶如襁褓之孩今雖已逾十週尙在幼稚必恃諸同志敎育之培植之以成將來偉大之事業是則鄙人所厚望者也次朱少屏君報告五次徵求團之成績次唐露園君發給徵求團奬品第一朱少屏第二鍾紫垣第三吳和士三君各得金表垂一具又李登輝王寵惠楊心一楊德鈞徐紉蓀兪鳳賓履登古達程郭仲良諸君各得銀表垂一具甲隊長朱少屏君贈吳和士君乙隊長郭仲良君贈袁履登君丙隊長鍾紫垣君贈古達程君丁隊長李登輝君贈楊德鈞君已隊長韓玉麘君贈徐紉蓀君銀杯各一具此外又有優勝旗一方上列甲隊朱少屏吳和士張叔良錢新之章元善過探先諸君台銜蓋徵求團分數最多之紀念也次黄任之君演說人謂中國最富農產礦產取之不盡用之無窮不知尙有一事即中國之文字實爲極大富源惜無人將吾最佳最古之文字研究之發明之鄙人願在座諸君以西洋之學識參攷吾國之學術余知將來世界上必有中國之新科學發明此說關於民生國計前途不少深望諸君注意云云次高恩養林蘭森廖照超郝伯陽四君合唱西歌次來會理演說詞畢宜告散會 
[關於債務訴訟及商事條例之部批]  
　　上年十一月間各省商會聯合會臨時會議提出研究債務訴訟結案辦法及商事條例議案經總事務所於閉會後先後禀請農商司法部採擇在案茲奉司法部批研究債務訴訟結案辦法案禀曁意見書均悉該會研究債務訴訟結案辦法徵集全國商會意見各就本省情形習慣發爲言論集思廣益多可采取仰候妥訂條例奏請頒行總期設法便民俾商民等免訴訟延緩之苦累而受法律保障之實益附件存此批等因又奉司法部批商事條例案禀及意見書均悉商事條例係農商部擬訂該會陳述意見仰禀候農商部核奪可也附件存此批等因現總事務所已錄批通告各省事務所總商會轉知各會一體查照 
[運輸軍用品之辦法]  
　　交通部以現在滇事緊急恐有黨人私運暴烈物品乘機響應昨特將運輸辦法行知滬寗滬杭兩路管理局長妥愼遵辦運輸辦法如下一各軍隊裝運軍裝軍械應有該省高級軍官塡發護照註明件數及運往地點並領有部頒軍用半聯執照方准輸運一各地火柴公司特運硫磺硝磺等品必須持有　省高級長官護照並將購貨單驗明無訛方　代運一各國人之游歷内地　有携帶自衛槍彈應由該管領事或交涉公署塡發護照並　所携鎗彈報明車站查驗相符始能携帶否則即行扣留一部中已有飭知或臨時電達運輸各項軍需物品應准驗明輸送不得阻滯有誤戎機一夾帶或私運各項軍火暴烈物品如此站未能查出而由彼站查出者應照疏忽論查 
明懲戒 
[製造局浦面之防務]  
　　製造局方面之浦江現歸水上警察防護江蘇齊巡按使以浦江内不可無兵艦防守特商准馮上將軍調撥鈞和兵輪開駛來滬駐泊製造局之北該輪上派有巡查八人四時一班日夜分三班由艦長董仲發督同巡防現該處浦面自午後七時起斷絶交通有燈號者可以往來否則一槪不准行駛其製造局之南首浦面前日由水警第二廳長趙會　特派靖湖淺水小輪駐泊會同巡防陸防司令王如見亦每晚飭派小輪一艘通宵梭巡防務頗爲嚴肅 
[警廳防範黨人]  
　　淞滬警察廳徐廳長因現在雲南省反對帝制風聲所播人心浮動上海爲黨人叢集之區防範不容稍疏昨特在保安巡邏兩隊内各抽二十名派赴城廂内外嚴密巡查並另派秘密調查員六人稽查崗巡勤惰以昭周密 
[墳山路暗殺案三誌]  
　　住居公共租界墳山路一千三百十號門牌之施鳳池在統率辦事處駐滬調查員米占元處充當偵探於上月二十九號被人勒斃當由二房主胡桂生通知施之表兄鄧鳳林報告老閘捕房飭探將尸舁入驗尸所報請公共公廨中西讞員驗明棺殮並將胡桂生帶至公廨訊供以胡跡涉嫌疑判胡押候請由滬海道尹轉飭南通縣知事移緝兇手到廨澈究生案前日午後復由捕房將胡桂生解廨經會審員王肇之君會同英領康君升坐刑庭研訊先由十五號西探目　克上　禀明前情並將所攝死者影片呈案請察質之胡桂生供稱死者住居我家祇有十天上月二十九號淸晨六時我携鳥籠出外時見施房門外扃其用人房門已開燈火未熄惟不見面當時並不起疑即至正豐街口龍園茶館内啜茗至八時回家該用人房内燈火仍未熄遂入内察看見施之房門鎖閉我思死者平日須九時起身不無疑竇即往鄰家詢問死者親戚爲誰據稱亦不相識惟時見到施處唔談因即托其找到施之表兄鄧鳳林等四人到來擊開房門入内見施安臥床上當將棉被揭開見施兩手被縛撫之巳經氣絶而棉被上隱有血跡知係被人謀斃惟是晚並無聲響因其用人巳不知何往遂偕鄧等同投捕房報告卽派中西包探將尸體車送驗尸所相驗是實並據鄧鳳林投訴當時由胡托人通信後即至死者寓所察看見已被人謀斃遂偕胡等至捕房報告次日至尸場奉諭代爲棺殮請求澈查中西官會同簽判云此案迭經研訊細核情形巳死之施鳳池顯係被人謀斃巳由本廨詳請滬　　尹　飭海州阜寗南通揚州等處一體嚴緝逸犯務獲解滬訊辦胡桂生訊無干涉應即摘釋捕房呈案之巳死施鳳池長江下游偵探執照批銷附卷此判 
[引渡命案共同犯之周折]  
　　巨匪張春山曾與伏誅之黨人梁天標（即毛天）在新閘成都路五百三十八號門牌用繩勒斃長江匪首許老么棄屍於黄浦灘草地上旋經捕房將張緝獲解送公共公廨訊供不諱判張永禁西牢在案茲悉楊護軍使以張係謀斃許老么案内共同犯照例應處死刑因特函請公廨將張引渡故前日午後由廨飭知捕房將張犯提案當由王襄讞會　美領博君升座研鞫先由捕房代表牛門律師上堂譯稱此案係前年訊結被告乃係帮兇故未引渡處以永遠監禁云云訊之張春山供稱謀斃許老么係毛天所爲與我並無關係惟當時見毛天用繩勒許頸項即帮同死者解開蔴繩而許誤會帮兇將我手指咬傷實遭寃誣求恩伸雪中西官以此案前由現已升任湖南美總領事之詹恆生君陪審判張仍還押候函商詹君復到再核 
[破獲强盜窟穴續誌]  
　　法捕房探目黄錦榮沈德福等於二十二號晚在法新租界愛多亞路二百五十五號門牌樓上拘獲匪徒十人抄出白朗林手鎗兩支鎗珠一包押候訊究等情已誌前報茲悉所獲者爲楊田順陸鳳山張爲子周學五張少卿王友　姚吕生姚小二子徐月樓等九人尙有周進發一名實係二房東徐月樓身上帶有瓜州楊統領委充偵探札子現經石總巡提案詰訊楊等均不肯吐實石君查察案卷内有兩名前在英法兩界犯過搶案判送内地禁押期滿開釋未久之犯實非善類諭令一併還押候再詳細查明犯案實情稟請中西官核辦 
[俄國陸軍大將舉殯]  
　　俄國陸軍大將薩謨洛夫前由本國政府派往日本爲軍事駐辦員近乘法國郵船公司輪船杏特雷勒蓬號返歐中途病殁遺骸現已至滬定於今日（二十六號）午後三時在靜安寺路外國墳山舉殯 
[英文講道會開會]  
　　明日（二十七號）爲全球耶敎學生祈禱日本埠英文講道會定於午後五時仍在四川路中國靑年會舉行祈禱由全國女靑年會幹事柏克生女士及全球耶敎學生會代表鄺富灼演說 
[美署律師囘滬]  
　　駐滬美領事署國家律師何爾公君前赴北省公幹現已回滬 
[鐵路醫院合併問題]  
　　山東路仁濟醫院華董事即滬寗鐵路局長鍾紫垣君以靶子路原有之鐵路醫院合併問題業與西院董包克私君院長笡達文君等互相議妥准於下月將鐵路醫院遷入麥家圈樓上第四號房内以資利便而期撙節 
[書業商會叙餐會]  
　　本埠書業商會今日（二十六號）酉　假座四馬路共和春開新年叙餐會 
[尙賢堂之星期會]  
　　法租界霞飛路（即賣昌路）石牌樓尙賢堂敎務聯合會於明日星期下午四時開會　馬　安君演說四敎經典中所載　主尊稱有若何之奥義馬君深得該敎眞諦此次演講必能飫人聞聽也 
[嚴查夾帶嗎啡]  
　　淞滬警察廳長徐　槡君奉江蘇巡按使公署飭聞接准萬國改良會來電以鴉片與嗎啡二種流毒中華内地皆因奸商骫法謀利所致現查一千九百十五年分英國出口嗎啡計有十四噸共合二萬八千餘磅之多全數運華銷售此種毒品應請飭屬查禁等因轉飭到廳查嗎啡一物除由藥房配合藥料外其餘均由好商貪利偷運各處内地售與吸烟之人藉以抵制烟癮殊不知嗎啡之毒較之鴉片更烈曾經奉頒私販嗎啡罪刑律實力查禁在案茲偵悉奸商來滬私購嗎啡係在火車路線經過附近各鄉村鎭私售者爲多自應派警駐紥各路車站稽查旅客夾帶以絶嗎啡之毒業於昨日派令長警前往寗杭兩路車站切實嚴查矣 
[聚衆鬧荒之關係]  
　　上海地方警察所前准南滙縣來文以南境鬧荒一案查得三林塘人王行林王銀昌頗有關係請爲提解過縣歸案訊辦等因遂飭該管第五分所將兩王拘送到案昨經司法員提訊一過送往南邑歸案訊辦 
[戳傷姦夫淫婦]  
　　倪順康在爛泥渡鎭開設鹹貨店其妻倪夏氏近與店夥李生私識前晚被倪查悉突入臥房將姦夫淫婦用刀戳傷事爲崗警查知即將一干人拘送淞滬第三警區立送地方廳請辦由檢察官預審之下以倪夏氏略受皮傷並無大礙判與伊夫倪順康分别收押李生頭面等處受傷屬實判發新普育堂醫治疾傷愈再核 
[馬夫不任其咎]  
　　馬夫朱阿才駕車不愼前日在新閘路撞傷小孩朱體榮被三百八十二號印捕查見拘入捕房昨解公共公廨請究據該馬夫供稱當時大聲喊讓該孩因被前面汽車所阻以致不能趨避中西官以原告未到判將被告開釋 
[唆使捲逃案尙須復訊]  
　　兪步丹控邢子祥邢王氏金王氏唆使伊妾李蘭梅（即邢梅蘭）捲取値洋四千元之衣飾潛逃一案昨晨由廨提訊原告偕代表禮明律師投稱原告出洋三千五百元娶邢氏爲簉室已有五年素來和好現被邢子祥等唆使捲逃請爲訊究訊之邢梅蘭亦延穆安素律師到堂辯護經中西官核供判各退去候再復訊 
[媒人揑詞訛詐]  
　　江灣鄉民侯金虎偕其妻李氏扭王珍光至五區警署控稱前年十一月間憑王珍光爲媒娶李氏爲妻當出聘禮洋七十五元迄已年餘相安無事今因同妻來滬探親與王在途遇見竟敢誣指誘拐伊妻希圖訛詐請求究辦昨經薛警正訊問之下判解閘北司法科押候訊辦 
[姑母一再誘逃]  
　　嚴海生之妻朱氏去年正月被其姑母諸朱氏誘往江灣賣與沈坤山至冬間由嚴尋回日前又被諸朱氏誘去嚴於前日至沈家尋見當將諸未氏及其夫諸友初等一併扭控四區四分所解送閘北司法科經段科員預訊一過判送地方檢察廳究辦 
[誘匿女孩之嫌疑]  
　　賃居滬南新太平弄之吳阿福有一七歲女孩於昨日午後伴同鄰居徐元興之女孩出外閑玩徐女旋即歸家黄女未婦吳向徐妻陳氏詰問推諉不知後據鄰人孫阿龍言及目覩其事因將徐夫婦一併扭控第一區警署指控誘匿董警正以跡涉嫌疑飭送警廳司法科訊核 
[詢及看門婦人]  
　　陳瞿氏控族姪陳與同等奪繼爭產等情曾經地方審判廳迭次辯論供詞各執諭候再審在案嗣該氏一再具訴聲明陳補同實爲故夫陳汝壽之妾陳陳氏（即陳程氏）所出而陳與同等則稱補同實爲異姓亂宗袁廳長以兩造所訴各異必須調查實在方能折服茲已查明已故陳程氏在日曾住凝河路十二號門牌因於昨日飭吏往傳前在該號看門之婦人郝楊氏並該處二十舖 
地甲邵梅生等來案問話再行核奪 
[究是誰家產業]  
　　黄金氏至法公堂訴稱有墳墓餘地前租於金囡囡耕種金病故後由金小毛接　租　錢糧由小毛代　以抵田租現欲將地收回被金　住不還前充四圖地保林鴻生亦有帮同唆使情事請求訊究金小毛來到由伊子和尙投稱此地向係顧洪寳之產　民人祖父租種已有三代由民人完糧並非金氏產業求察林鴻生供該田實係顧姓之產已在城内涉訟有案可查聶讞員判金和尙林鴻生均交保限十四天交顧洪寳到案訊明核辦 
[保人應負責任]  
　　王芝欽至法公堂控稱陳阿炳於十年前代伊友徐阿美借去洋二十元由陳一力擔保據上書明一月本利淸還詎自借之後人即不見至今始知徐之住址向索不還求向保人訊追陳供民人亦向徐再三催索無奈置之不理求提徐到案追繳判陳交保限交徐阿美到案訊追如違照數賠洋 
[限期交還欠欵]  
　　協康號控張渭卿欠洋八百五十一元昨晨由公共公廨中西讞員研訊兩造均延律師到堂辯護判張交保限一月還洋 
[拔還欠欵]  
　　朱慶生前至法公堂控王義生借去洋二百元逾期已久本利無着經中西讞員判令交保無保押追至今仍分文未繳昨日朱又投案請追王供商人失業已久無力全措祗能陸續拔還判交保着每月拔洋二十元如違禁押西牢 
[舵工糾衆索賠]  
　　浦東東溝小輪舵工曹阿金昨晨十時駕駛來滬行至下海浦與崇明人裘三郎所駕之貨船碰撞裘船無恙小輪船首稍有損壞曹即將裘扭控水巡捕房經梅捕頭詰得毫無理由一併斥退曹心不甘服又糾衆將裘軋住勒令賠償經人不服報告該捕房飭探將曹阿金拘獲連同裘三郎移送地方檢察廳訊辦 
[勒賠店夥損失]  
　　海寗路三元堂藥店因保險起火領到保險銀兩後不賠店夥顧潤生等損失被公共公廨將該店股東兪明元陶時松王載汀等傳案訊明判各交保賠償各店夥損失洋一百五十元在案茲因兪等延不遵斷昨晨復由捕房將被告各人傳案請追王襄讞會同美領博君復訊之下判被告均押限繳洋開釋 
[拘獲匿居問北之盜匪]  
　　盜匪周增義匿居閘北义袋角智和里内昨由法捕房包探韓邦達協同閘北偵緝隊隊士段瓊將該匪逮獲解送四區二分所轉解司法科訊明核奪 
[事主仍須質證]  
　　蘇州人項祥官於舊曆去年十二月二十五夜糾黨持械夥劫蘇垣盤門外曲家橋居民陳立章童冠卿等家衣飾現洋分贓逃匿滬北公共租界業經該處警廳緝獲同盜許柏觀吳春林二人供出項匿跡地點派警秦藹生持文來申報請總巡捕房協同中西包探將項緝獲解送公共公廨訊供押候事主到案質證再核在案昨晨復由兪代襄讞會同英領卓君將項提案研訊先由中西包探上堂禀明前情繼據來警投訴事主因病不能到堂要求提回歸案訊之項祥官延羅傑律師到堂力爲辯護中西官判項押候下禮拜五各事主到堂質證再核 
[船户收受盜贓]  
　　盜匪王阿發前雇倪和松之船在小沙渡地方搶刧商船由警拘送軍署訊明將王正法倪發地方廳訊辦在案昨日午後經審檢廳端木樓推檢兩官開庭飭提倪和松至案略詰之下以倪受贈贓物罪當成立判監禁十個月以儆 
[三誌黄浦江中之刦案]  
　　洋行夥童耀德控匪徒陳大糾衆在浦江中剝衣攫洋一案昨日下午由地方廳端木樓推檢兩官提案研究陳一味求恩問官會商之下判令監禁九個月以儆 
[軍法課長銷假]  
　　護軍使署軍法課長王藹然因丁母艱禀請銷差楊護軍使未經批准祇允給假數星期治喪課長一差委偵緝處鄧處長代理茲王課長治喪事畢已於昨日銷假回差 
[長警又須會操]  
　　淞滬警察廳長徐輔洲君以長警每星期會操一次原定星期一由第一區長警會同該區署所屬各分駐所長警到廳會操星期二爲二區警署及所屬各分駐所星期三爲第三區及各分駐所星期五六則由閘北第四五區各署所長警就近在該　辦公處 
 
 
 

Page 11

 
 
會操歷經列表通飭在案茲自陰曆新正以來會操事宜尙未舉行須仍由上級官員督率照常會操以期嫻熟昨特通飭各區署所警正警佐巡官等自星期一日下午爲始務各帶同長警來廳會集操演均毌延誤云 
[無賴攫取水菓]  
　　楊寶桂在鐵路旁擺設水菓攤前有無賴許金章欲抽拆梢不遂糾同多人將攤上菓品攫取一空楊即將許扭交崗警拘送四區警署押候核辦 
[婦人聚賭之辯論]  
　　婦人王陸氏丁尤氏潘李氏等因在新閘牯嶺路張李氏家賭博被捕房查獲准各存洋保出昨經公共公廨傳訊先由捕房代表牛門律師上堂聲明該氏等聚賭違章各節訊之張李氏亦延律師到堂代辯中西官判仍存洋交保候下禮拜一訊核 
[隣居失和]  
　　住居四區一分所境内之夏元興前日因隣居王三福木作將木料堆放夏之後門口夏向阻止被王糾同陸根生李福生等將夏兇毆受傷控經該分所昨解閘北司法科押候訊辦 
[竊犯解回原籍]  
　　江灣人陸桂榮前因竊取陳仁生衣物由捕拘解公共公廨訊實判押西牢半年期滿再核在案昨届期滿由捕房將陸解案請示中西官判送上海縣知事署遞回原籍 
[工巡捐局批示兩則]  
　　商人朱賡生稟批據禀已悉該商所請在小沙渡設渡認捐藉便商旅事屬可行着先試辦一月俟期滿察看情形再行核辦仰即將認定捐欵繳局聽候給諭承辦可也 
　　商人姚吾生禀批據禀擬於曹家渡設渡便商按月繳捐等情事屬可行准予試辦一月期滿後察勘情形再行核辦仰將認定先捐欵行繳局聽候給諭承辦可也 
[整頓鹽捕水師之條陳]  
　　財政部周總長近據　海鎭守使署參謀陸軍砲兵中校徐秉烈呈稱吾國鹽稅爲一大宗之收入首在緝私得力方能官引暢旺私梟絶跡鹽稅不致偷漏近因各省緝私　務均多廢弛即如江浙巨梟余孟亭夏竹林等偶見鹽捕各營布置失宜遂致跳梁幾難收拾事後補苴頗費手續深爲前車可鑒爰特擬具整頓江浙鹽捕水師大槪辦法十條呈請核辦等因周總長以該參謀所呈整頓浙鹽緝私條陳足以採擇業已發由鹽務署轉飭兩淮兩浙緝私兩統領參酌仿辦昨駐滬蘇松兩屬官鹽事務所已奉抄發此項條陳十則照錄於下一規則宜增訂也軍營風氣全視長官爲轉移而營務盛衰又有關於營長勤惰查江浙鹽捕水師各營向無服務規則營長獨當一面未免放恣往往將内部事託諸會計外部事任諸領哨擅離職守習以爲常上司聞之絶不爲怪甚至有到差數年而未一查防者營務廢弛此實厲階但欲慨然澄淸勢成積重難返而長此玩泄因循弊又伊於胡底平情而論要亦道揆法守缺點俱多不得歸咎一面整頓之初應先增定服務規則規復會哨章程以生其責任之心而振其委靡之氣精神所注事功必多至緝私命脉繫於各營官兵之手梟匪混淆勾結在在堪虞用人不易並應嚴行取締如收用時究其來歷淸白取具向未入帮爲匪以後不敢通梟犯甘辦坐之志願書保結相片存案黜斥後更令全軍槪不復用以杜微漸而全始終基礎旣端措施自易二軍械宜講求也各營槍彈向由統部採辦種類不一利鈍懸殊且多不知保存已非善事利器之道况子彈無報銷非意外損失不賠償更難保無盜賣者或謂近年江浙梟盜多有快鎗半由接近上海易於私運半由不法兵勇暗中接濟未必無因又下級官薪水薄而消耗多出入難敷全持侵蝕船租藉資津貼故多租商民年久失修之船形式亦不足備又安能抵制風潮或衝鋒　侮不生危險乎嗣後各營槍彈應歸上海製造局代辦全換新式責成該管官兵妥爲保存並將報銷賠償章程盜賣治罪條例速行規定示以範圍至船則由鹽商墊欵公家派員經理分别查取江海河湖適用船式招人投標分起造換限期竣工槪算以一年船租抵用無甚相懸而鹽商通力合作諒亦無難且新船造就騰出船租除寬提月修外仍有勇餘歸墊並不累商但此爲鹽營固有之費將來墊欵還淸即存銀行生息備他年換船之需以期名實相符標本並治惟天下事利此害彼阻撓必多尤賴鈞部主持於上鹽運使接洽於中志在必行事方有濟三佈置宜扼要也梟匪販私利厚隨手揮霍不知艱難多與各營官兵深相結納内奸不靖外患奚平但欲從事防閑而由來已久縱能斷其後之往來不能絶其前之交誼至今日而言補救其唯疎遠之一法乎應即明定換防章程分營哨船以年季月計隔别交換來去無常務使此後官兵不與梟匪久狎放私者能逐漸減少販私者即不致增多釜底抽薪自衰其燄至緝私以嚴密整齊爲要而布置合宜又在深明地勢曉暢戎機先有進退分合之自如而後有多寡緩急之可恃所有一營應分四路一則駐泊總要水路力堵大帮一則散布陸路要道嚴拿步擔一則游巡出入各口兼司斥堠一則隨營聽候調遣專備應援不得枝節設防不相聯絡轉爲梟匪輕玩發生重大事端如昔日之焚船刧械戕官至今爲人詬病而扼要處尤在長官勤加督率密示機宜治法治人相維相繫方收實效不托空言四賞罰宜分明也各營獲私各爲功鹽變價充公所以奬功而勸衆也乃營部坐享其成相沿爲例藉名提紅頗有剝削殊不足以示公平而資鼓勵故不肖官兵多與梟匪私通旣　放其大帮中飽私囊復僞截其數船敷衍公事實屬目無法紀至私鹽船隻爲供人犯罪之物依法没收本無寬貸而事後官兵又與領帮梟匪公然議價許其贖回尤覺駭人聽聞緝務敗壞莫甚於斯但欲使官兵曉然功罪必須賞罰分明應先革除提紅名目嚴禁賣放贖船諸弊以遏其機次則申明定章信賞必罰以動其心此外遇有别項機關協助得力不奪其功不没其賞訪有積慣領帮著名囤户者隨時查辦毌稍姑容總期賞當其功罰當其罪未來銷數方有可觀（未完） 
[介紹新刋]  
　　醫學士虞心炎君迻譯戰場醫務殫精竭慮閱數寒暑今已出版發肆行銷綜其大要厥有兩端曰衛生勤務曰救傷勤務提綢挈領貫澈中西謂之醫書可謂之兵書亦可昨承惠贈一册書此介紹並誌謝忱 
　　科學雜誌第二卷第一期現已出版本期内所輯任鴻雋之科學精神論胡適之論句讀及文字符號何運煌之代數學之基本理論胡明復之潮汐李垕身之水在靜力學上之性質黄子焜蔡星五之軍用四輪自動軍江履成之說炸藥 
秉志之瘧蚊錢治瀾之機器孵卵楊銓之愷爾文男爵傳諸篇均爲一時傑搆其寄售處在商務印書館及中華書局昨承惠贈二册展讀一過敢介紹於閱者 
[謝贈月份牌]  
　　昨承商務印書館惠贈五彩月份牌一張中繪伏生傳經圖係仿淸名畫家改七薌畫法頗爲可愛書此道謝 
[氣候報告（上海除家滙天文臺天氣測候報告）]  
　　已過者之報告二月二十四日大陸二低度行往日本隨以中國西北發生之高氣壓東海及黄海均有羊角風北方信風復轉烈二十五日上海氣壓復升涼風頗猛來自北方並附狂風天陰而寒二十五日上海氣候度温至高四三·五至低三七·二去年同日至高六三·八至低四六·八 
　　未來者之推測中國北方有反旋風北部海濱一帶有北狂風南部冬季信風頗猛 
雜評二 
[不急之務（訥）]  
　　今日爲籌軍費故而飭停止不急之務矣夫國家之政務無所謂不急之務也即有不急者自國内迭起亂事與歐戰以來早已停止今所謂不急之務其實皆國家之急務也若夫帝制眞所謂不急之務也因不急之帝政以引起戰事因戰事而視國家之急務爲不急力減此急務之經費以徇不急之務之戰費而反曰停止不急之務嗚呼急與不急何竟倒置若是哉 
來件 
[同仁醫院就診條例（院址在上海虹口）]  
　　一門診除禮拜日外每日昐上下午門診上午門診爲有力者設立自九時至十二時止號金洋一元至二元另加藥資下午門診專醫貧病自二時至四時止祗取號金錢五十文稍有力 
者略貼藥資實係無力者號金槪不收取 
　　一急診如有服毒呑金暴病及跌打損傷等症可隨時來院就醫並不收費 
　　一住院住院病人分内外科及上中下三等貧病毫不取費稍有力者每日貼飯資洋二角包住上等房間者其費每日自一元至三元半不等住統房間之病人須先貼資一月住包房間之病人須先惠費一禮拜如有可靠保人作保無庸先付 
　　凡外科一切割症不特醫治艱辛並藥類費甚貴故有力病人就醫者須另加開刀費自五元至一百元不等以視其症之重輕爲率 
　　一種痘自十月起至五月止每禮拜施種牛痘三次逢禮拜一三六爲布種之期來種者槪不收費 
　　一出診倘有請本院醫生出診者亦可其醫金洋自五元起至八元止不等若實在無力者准可免費 
　　一實驗室本室專驗病人一切疑難雜症本院今復悉心研究增辦一切最新式最有效用之器具無不完備可以細察病家之眞實病源得以應手奏效不負來者之所求焉 
　　一電鏡室凡折骨脫骱中彈没鍼及一切疑難等症取此鏡照之燦若列眉向有之鏡因用處寥寥鏡上各機略有損壞現已裝置一新矣 
來函 
[中國靑年會來函兩則]  
　　其一靑年會聖經學堂定三月一號正式開課現在尙有餘額可補有志研究聖經者可於本星期晚即二十七號六時半至七時半到堂報名過期不收幸勿自誤 
　　其二本會每逢星期日午後七時特設音樂一科專門敎授泰西五線琴譜快慢高低上下四品無不精細研究使學者不拘何種琴詩腔調皆可一目了然今年假已盡特准於本月二十七號午後七時正式循序開課會員每月收學資一角非會員三角報名時按季四月繳淸所收學資以備將來油印特别詩調及通信等費用定學額七十名逾額不收學期自陽曆二月二十七號起至六月二十七號止務望新舊諸生一律來會與吳崇眞先生接洽可也 
[陳其美來函]  
　　鄙人無狀奔走國事有年矣癸丑遘難托足異邦顧念淪胥未遑逸暇邇聞有假鄙人名義在滬招搖求索不獲繼惟恫喝此種敗行實堪駭詫鄙一人私譽不足卹其妨害公衆安寗詎忍默視邦人諸友鑒此愚衷勿爲僞託所惑是幸 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[考取私塾敎員預備種種] [  覺迷]  
　　一報條科舉時代進秀才中舉人點狀元翰林必遍發報單一則誇自已登科發達一則人家討一副禮物誠一舉而兩得也今考取之私塾敎員宜用紅紙金字報條一種遍分親戚朋友俾衆周知并索賀禮其格式如下 
　　□□老爺於□月□日考取私塾敎員今擇於□月□日□賀特此報 
聞 
　　□□堂賬房具　 
　　一卡片卡片爲今日酬應場中必需品而卡片之上不僅姓名籍貫其右邊多列官銜職業故卡片一項其效力不啻廣告招貼今考取之私塾敎員宜印卡片一稱其式如下 
　　丙辰科考取私塾敎員 
　　　　　□□□ 
　　　　　　　字□□□□ 
　　　　　　　省□□縣人 
　　一牌匾前淸宦家牆門上必懸紅漆金字牌匾若大夫第進士第之類今考取之私塾敎員宜製丙辰科考取私塾敎員第之牌匾一方懸牆門上旣可誇耀鄉里并可當作商標祗須裝璜漂亮營業發達可操左劵 
　　一捐欵人家得子或病愈如捐欵若干於某會某院收得捐欵之後必登論前告白以揄揚之今考取之私塾敎員恐人未能周知如用此法效力極大盍仿而行之 
[官場衛生法] [  山陽宋焜]  
　　（一）臉之衛生事上宜諂待下宜驕宜備假面具數面以便隨時換戴 
　　（二）心之衛生仁義可忘廉恥不履故心以昧良爲主欲昧良必求其純黑宜用陳黑墨磨汁每日飲服 
　　（三）手之衛生剝民膏削民脂故手以善取爲主欲善取必求其老辣宜用頂好生薑日擦數次 
　　（四）足之衛生避兵變逃控訴故足　善跑爲主欲善跑必求其光宜用上好桐油每日塗足　次 
此外頭每日可在石壁上磨數次以使其尖而善　舌每日可用括舌子括去一層以使其薄面善辦果　此法則未得官者不難得官已得官者不難升官眞千古不傳之秘也 
栩園詞選 
[沁園春] [  范定生]  
　　茶熟香温寒月三更夜何寂哉笑大千麇海二三知已一般胸　洵盡纎埃剪燭論文同遊載酒大好同傾紫玉杯今宵喜慰望穿煖眼南北人回無多好句安排記往事曾經屈指來又當頭明月庭中如水離懷共訴勞我形骸夜氣蕭條綺窸岑寂笑口相依繼樹梅羣仙會美豪揮珠玉擊缽頻　 
[蝶戀花] [  兪廷英]  
　　燕鴻分逐秋來去葭露蒼茫併入懷人賦身世都緣文字誤天涯裘　匆匆度蹤跡雜併心自赴寥落琴尊萍葉隨波住遙指秀州雲似絮相思有夢難尋路 
　　布榖　中春欲云一種銷魂不入江都賦便道重來期不誤手拈紅豆思前度小設離筵慵不赴私約東風留取鈿車住捲起落花吹起絮茫茫遮斷天涯路 
[踏莎行] [  徐仲可]  
　　袚夢　裙吹愁殢笛涙痕徧灑機絲濕瑣窗朱户便深沉東風不禁斜陽入闌影廻紅爐烟裊碧韶光又過淸明節小樓昨夜雨潺潺卷簾怕問去消息 
[阮郎歸]  
　　平隄芳草碧烟籠門前嘶玉驄楊花情願嫁東風惹伊變涙紅山障冷枕函空月光移漸東飛飛胡蝶戀珍叢粉痕沾翅濃 
筆記 
[歲尾年頭杭州遊記（五）] [  東埜]  
　　十點十五分入湖旁梅麗公園稍憇園址在斷橋之堍小不及二畝而有亭翼然旁植松杉之屬紅梅數株含苞初吐色香浮動對之令人灑然意遠讀傍額題欵知梅麗一女士甚熱心公益購地於西湖之濱擬建公園爲合郡士民公餘休息之所有志未竟而卒乃由鳴止山人足成之十點四十分過斷橋旁竪一碑斷橋殘雪四大字勒其上爲西湖十景之一橋名曰斷惟其名不惟其　也故余與菊林得以安然度過行白沙堤上衰草未靑柳條盡脫然左顧水光接天右仰峯巒拔地樓台掩映倒入湖中古木靑蒼矗立雲表飄飄乎如置身畫圖中矣十點五十五分至平湖秋月啜茗是處亦爲西湖十景之一其勝在基地一方凸出湖面每當秋來氣爽玉字無塵月色波光澄鮮一色坐石基上試一濯足不數水晶宫殿也平湖秋月之後爲初次革命之役浙軍攻克金陵陣亡諸將士墓道其墓門仿西式牌坊用紅磗疊砌頗爲壯觀墓前　砌一石勒俠骨英魂四字筆致秀挺爲誰氏所書則忘之矣十一點二十分抵孤山謁林處士墓梅花萬本擁護佳城得是温柔　宜此老之長眠忘起矣十一點三十五分人公園是圖由前淸行宫改建者左爲文瀾閣尙存當日舊觀右爲圖書館房屋皆西式簇簇生新園址依山而築幽深曲折余第沿山徑盤繞至於峯頂縱目四眺蘇堤如帶湖心亭若礪右可以見南北高峯及玉皇頂諸勝其左閭閻撲地鱗次而櫛比者則杭州城全景也旣乃循舊路而下十二點三十分度西泠橋展謁蘇小小墓秋瑾墓鄭　嫦墓一貞一俠一艷情三人同心死後比鄰誠曠代之奇逢亦千秋之佳話也十點四十分就湖上酒家稍進飲饌進謁岳武穆王廟展拜其墓莊嚴肅穆令人油然生敬愛之心一點二十分自岳　前僱一划子放乎中流經唐莊宋莊一點五十分至茅家埠登陸行叢山中顧見石骨嶙岣道旁有小溪蜿蜓而來聞潺潺水聲則山泉所　也 
自由談之自由談[  枯禪]  
　　輕裘披身萬錢下箸姬妾滿座車馬盈庭此闊少之現象也亦知有　寒交迫伶仃無告之貧民否 
　　優游卒歲不事職業酣歌恒舞狗馬聲色此靑年之現象也亦知有少不努力老大徒悲之歎否 
　　雕梁畫棟　　千間家人圍爐說笑取樂此富翁之現象也亦知有冰天窖地彈兩槍林之難民否 
小說 
[俠情小說紅蘩蕗别傳] [  天虚我生]  
　　第十四 
亞猛醒時則身已在室中但覺有一温柔之手微微撫其額角昏瞶中以爲白浪琪也及啓目則大驚蓋撫已者乃紅蘩蕗衣裳整齊似尙未寢然精神抖擻舉動矯健則又不類未睡者亞猛自念適才之事不禁愧怍顧又不能隱忍則曰嗟乎白拉根内白浪琪被逮矣白拉根内殊不驚訝徐徐點其首曰吾知之亞猛詫曰汝以何時知之白拉根内曰在汝臨寢之後吾即往抛球場然巳過遲乃不及相救亞猛汝勿急吾早與汝言之是女郎者吾必加以保護今吾卽當往探白浪琪姑娘現囚何處然汝當知吾儕之身已入危境行事尤不可不加意謹愼倘爲彼等識破則汝亦無命矣白拉根内言時聲至和婉雖亞猛迭次背其命令而始終未嘗一愠故亞猛之天良乃不禁大動自念昨日一切作爲莫不足以置身危險破壞黨謀而紅蘩蕗竟不一責且復撫慰有加因頳曰白拉根内願君恕我白拉根内微笑曰君有何事不可恕者亞猛益頳曰爲一白浪琪乃勞瘁及君是予過也 
[剳記小說女俠（三）（續）] [  率]  
　　入室則僧已先在遂叩之曰頃間事諒師所爲弟子愚昧請示　末僧曰孫娘子爲其同族雪姑救去非吾之力也忻疑爲托詞猶豫未信僧曰子不識雪姑乎吾以語子湖廣間有女俠孫雪姑者乃父曾任卿貳以科場事被累　首西市雪姑蓄志復仇年十五　入宫内　事　　内監濳謀行刺事覺被杖幾斃向例宫女不得死大内乃移至吉祥室待其自殊適光州觀音庵住持女僧智凈大師過京師　其孝即夜往負之而歸歸後飲以藥創立愈即收爲弟子盡以已之所長悉心指授智師本天下無敵而雪姑又盡得智師傳故歷數海内人物無有出其右者吾輩均非其敵也渠爲孫秀才　族業已由獄中救秀才出吾輩在尹某家潛窺時渠巳先在見孫娘子手戮仇人爲夫雪恨渠激賞不置繼見娘子欲自盡因以飛劍落其剪并挾之而出樓中之火亦渠所然假以滅迹耳　乃　服詰朝鎭人爭道尹某家失火焚身事爲之稱快不絶 
　　自後忻别僧歸輙往來南北爲人作　師綠林豪杰無不知有陸忻乾遇忻　避去故址數年來從未失事嗣有江蘇藩司某公解任歸陜宦囊充　慮中途或有不測願出鉅資聘忻保護以行行至洛　道上某藩司忽病痢數日不止遲滯逆旅正苦無聊晨起忽於案頭得一書拆視之云某藩司爲當今酷吏貪囊累萬皆我江蘇百姓之膏血也子亦蘇人乃甘心爲之利用耶此等不義財久欲取去以子素行誠篤且與子師有一日雅不欲以此小事敗子半世英名特馳函忠告望速自决毌貽後悔雪姑白忻讀罷不禁舌橋即日稱疾歸遂終老田圍不復再操舊業（完） 
 
 
 

Page 15

 
 
   
 
 

Page 16

 
 
   
 
