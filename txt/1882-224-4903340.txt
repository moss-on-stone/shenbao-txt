# 1882 - 224 - 4903340

 

Page 1

 
 
[招請冩書籍文人啟] [  點石齋人啓]  
　　本齋現印各種書稽有應抄寫者有應緒修者諸君子丹鉛素擅不吝惠教希卽惠然肯來潤筆當從醫致送此佈 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者祈先繕時論二篇并將眞姓名及住虞開明封圓交至本帳房彚由館主人酌奪果是首屈一指當再修函敦請面議一切望勿託人説項并勿先移玉趾惠臨是所盼禱 
[再書元魁奪彩章程後]  
　　元魁奪彩章程法良意美誠賑務之盛舉也籌賑諸君於水窮山書之時偶然設想得此省便簡易之法殆災民之大幸而天實牖啓籌賑者之苦衷歟本報前日論之謂鄉試諸君聞充賑九萬留存新貴彩銀一萬自當踴躍輸勸而各省士子聞風皆起一萬會之數不待匝月而己可滿矣惟分派捐章取寄捐銀止在此七月内竣事首尾不過一月爲時未免局促如江浙兩省尚可照辦若稍遠省分竊恐事己周知而辦或不及蓋自捐一圓募人九圓其九圓雖不必出於九人即一二人湊足其數未嘗不可惟旣有榜後得彩之希冀則此九圓者必出於不去赴試之人非赴試者之戚族卽爲摯友故交假使赴試者籍隷外府至七月中旬皆須陸續到省見此章程雖意存歆動躍躍欲試而旣苦資斧不充難於獨任又以親友均不在省人頭不熟無從勸募是卽知章程之善而其力多未逮也外府不能照捐則全恃省中之赴試者矣譬如江浙兩省首府人數俱不出千人内外若他省更不及辦是止有蘇寧杭州等生可以從容捐募而一萬會之數必不能滿且并不能人人皆助一會也故前論有不由試者白捐自募而經旁人之有力者代爲出洋十元俟其中後卽以彩數作程儀在試者有徼幸之想果能如願省得廣分硃卷大事張羅自當感出資之惠卽在出資者明知摯親好友獲中元魁將來進京川貲義不容辭必爲籌畫旣有此現成之一欵亦可省得許多手脚且所自出者初不過十元較之餽贐之數少至倍蓰亦甚便宜卽此親友不能獲雋仍不過助得十元賑欵與不傷惠於自巳力量原無大損故以爲有此變通之法而其貲易集其事易竣也然猶有更推廣於此法者每府州縣一屬之中必有富户數家或由務農起家或以經商發財求其子孫之讀書而不可得每見人家子弟入學中舉不勝歆羡財雄巨萬數世相承無非捐納之職銜以頂戴自榮而己竊謂此等富户凡遇善舉多助千金豈曰不勝其任一學之中至多不過四百人與試苟行此法卽人人皆列會中亦止四千元富者獨力任之盡人而爲之代捐但令四百人中得中五六名則四千之資實有一半可以收回以爲新貴公車之費豈非士林中所甚推重感激而一時傳爲佳話者哉卽或無一得中而富户本分亦應出此一欵以爲災民補救也又何慮與之傷惠哉以前法言之善則善矣猶恐寒士之親友家計不相上下抑同是世代書香己亦應試爲巳爲人反致游移無主故以親友代捐之外爲之進籌一策而深有望於富户也雖然當此屢賑屢勸之時業巳悉索敝賦無計不施富商巨紳斷無裝窮諱富慳吝不助之人各處勸捐册内凡家有餘貲者皆巳列名今欲其爲寒士再作東道主其勢亦非易易然姑以一縣言之赴試之人旣不大溢於四百之外則多者亦以五十金爲率著名巨富爲桑梓所仰望省以言數千金猶覺不甚費手吾知此議一出必有見義勇爲好行其善之人不至竟辜籌賑者之苦心也願愚猶有説焉江浙等處善士甚多籌賑諸君於無可設法之中創此簡易可行之舉彼災民自當默感然目下所籌之賑專爲皖省被水難民竊謂皖省當咸豐同治以來以蕩平粤匪之功身致富貴者不少文自督撫武自提鎭較之湖南不相上下諸君目覩災象當亦惻然心傷急爲桑梓謀保全之法且充其力量竟有不難大散家財爲全省災民援手者倘竟視若隔膜不關痛癢以賑務責諸現在籌辦之人而不相過問其無乃太忍乎吾是以更有望於皖省之富人也 
[勒交礮臺述由]  
　　本報前錄倫敦電報言英水師提督限期勒令埃人將阿里雙地亞礮臺交還云云初不知其何故兹閲外國新聞紙備載其由因亟錄之以資考証據云阿里雙地亞口子乃丁字形者一横一竪礮臺卽在横竪中間其竪處則本有石脊船隻經此須繞石脊而過今阿拉比設計欲阻撓行船暗令人載石塊將石脊增長爲英提督所見遂立將載石之船驅逐隨下令勒交該處礮臺庶不致爲行船之害也然則英提督以利己者利人厥功偉矣 
[美高和約近聞]  
　　日本西字報言美國駐紥日本之公使接到美國電音云與高麗所立和約美廷不允簽字其所以不簽字之故則未可懸揣刻下日本之美公使己發電音來滬告知駐華之楊公使現在楊公使業己赴京想須再由滬傳電到京也 
[横濵火災]  
　　横濵來信言廿六日横濵大火綠該處匯豐銀行對面有一大客庽爲法國人所開是日突然失　 
愼火勢竟大而起爾時匯豐銀行主正擬收拾帳目等件搬至麗如銀行暫避因見風勢向後兼以水龍畢集故此中止　 
然雖未延燒而該客庽己成一片焦土救火諸人受傷者亦殊不少惟未斃人口尚屬幸事也 
[保護隄岸]  
　　皖垣東門外沿江長堤一帶直達桐邑長約百餘里歴年冬春培修夏秋搶護皆官憲督飭耆董率民應工今夏江水泛漲首邑尊尹明府不憚辛勞迭赴堤上察看幸保無虞目下江水逐退明府放賑無暇各大憲恐退水勢急冲刷堤岸特諭陳參軍親赴堤上監督培修以防患於未然安瀾之慶司預頌矣 
[串賣難女]  
　　皖省某乙石牌人氏被蛟難携妻子及女逃至北門外在空場上葢蓬棲止終日力作餬口携子女求乞就近有某甲者開設飯店不時以餘食給與充飢或有衣服卽令乙妻漿洗乙旋聞石鎭放賑撫恤因囑妻與子女暫住己則先行返望安頓住所甲視乙回鄉時慫恿其妻將女在城擇配乙妻答以俟夫來城計議甲廢言乙妻屢　 
却之詎甲巳串通蟻媒暗將乙女賣與江南某村得洋二十四元言明包送江于人財兩交翼日甲誑稱乙有信物寄在　 
江邊須乙妻女往取女信之隨往行尚未遼甲將女背負疾行因其形狀慌忙且未見父哭喊不肯前往適有鄰人某丙在路撞遇詢及情由女泣訴各節丙稱女旣不願往可教伊母自來何必强逼當將女帶回交與乙妻前後相核始悉甲 
 
 

Page 2

 
 
串賣等獘然甲堅不承認經乙妻在街備訴諸鄰衆怒將甲痛毆并羣稱如女有遺失情弊定將甲送官重治云 
[幼犯解省]  
　　皖垣臬署日前解到某屬囚犯一名年方十一歲卽照例收監聞該犯係淮北某縣鄉間人與隣童登山負薪道遇隣居幼女因彼此争薪口角將幼女力推跌斃山下當控由地方官騐訊辦罪解嘗是童係爲首者據稱係屬孤子至跌斃之女聞年己十七矣 
[草屋失火]  
　　杭垣鳳山門外沿江之柴塘一帶茅廬草舍隨地皆然上月二十八日起更時忽該處失火衆水龍聞信争集警鑼齊鳴乃至鳳山門而嚴關未啓衆乃登城遥望見火光漸殺不至延燒遂亦不復呼門皆捲旗掌號而回嗣知失火者乃城外之二凉亭地方爲外萬松嶺之嶺下燒去草屋四間并靈柩一具其屋爲兩姓客民所蓋以棲身者是夕僅逃得性命其餘則盡付焚如也 
[冒充局差]  
　　杭醩上城之城東隅有蠧役名阿龍者本錢唐縣署永革之差役也近則自稱爲保甲局之巡差横行街巿專在外面捕風　 
捉影吹毛求疵以及勤索嚇詐豪奪勢吞等事無所不爲日前菜巿橋之晋安街有紙盝店方與隣家争閙該店主性暴氣急幾若有不共戴天之勢阿龍遂插峰事内唆使控局謂只須洋十二元必能將其枷號門首店　當氣盛之際遂惑其説先付八洋許以事成找清不意局員以事甚細微僅將其人薄責之而不子荷校而阿龍仍欲向店中索找四洋且欲謝禮致店主大遭其窘云又城中大方伯地方有郭姓者本舊家子近因謀生計拙常集諸戚好爲樗蒱葉子等戯阿龍偵知之遂串連局差突往拿獲座客一驚而散桌上之銀洋賭具盡爲搶去并將主人獲住勒令出洋二十元了結郭以貧極無措極情哀告且指天日爲誓阿龍乃設計曰汝於明日邀彼等重叙一塲抽頭卽可會鈔矣郭無奈依計而行而衆以爲昨日之驚魂未定何能再自投羅網阿龍見計不成大怒謂郭曰如有不來赴賭者定拿獲重辦不料此言一出衆遂譁傳以爲話柄咸爲局中新例不賭必遭拿辦等語總辦馮觀察漸有風聞不禁大發雷霆廳行查究始知阿龍實非局中人係借名而頂充者遂飭差提訊其頂充之名亦卽斥革永不准充用一時遭其欺辱者無不頌觀察之嚴明威厲而快阿龍之惡貫滿盈也據傳阿龍之敢於爲非者盖倚局中一某姓僕爲護身符某本厮養奴而滿局中皆呼之爲師爺則聞其名者宜不寒而慄矣 
[寍波失火]  
　　月朔下午四點鐘時寧城小教場後萬家弄某姓失火幸各處水龍馳集施救得卽撲滅僅焚去後進樓房三間其起火之由或謂熏蚊虫於帳内致兆焚如或謂以火油燈捉臭蟲以致火延床帳二説未知孰是 
[牲畜遭瘟]  
　　寧郡自交秋以來天氣又熱鄉間耕牛猝多倒斃皆抛棄河中並聞馬牛羊犬均有此病殆疫氣之流行歟 
[客民擾事]  
　　昨有浙湖雙林鎭有心時事人來信云客民滋事未有如雙林之甚者計自水潦爲災田疇半淹米價翔貴湖南湖北客民遂四出摽奪雙林鎭沿鄉一帶客民船來往無常其泊舟處皆以船頭向外一遇貨船經過急起直追不煩轉舵至若鄉僻村落除離塘岸極遠而烟户稠密者不敢犯外餘則不論貧富挨户悉索糧食甚或以非刑荼毒事主押令飭家人送米裝船而後釋放所攫之米悉轉糶於巿非留以自食也更有奸民爲之引導於是殷實之家無一倖免多賣米寄物以求遠禍人情驚擾訛言日興官紳籌辦圑練徹夜巡防藉資保衞但該客民凌虐土著求無不遂養成驕悍之性歲或洊饑禍將有不忍言者况今年三伏凉似九秋補種之秧有不秀不實之慮荒歉景象己可逆覩猶不早爲設法則漆室之憂誠未有巳時也 
[搶親惡俗]  
　　蘇西鄉木瀆鎭有甲乙互締秦晉甲爲乾宅新郎君年己二十有六乙爲坤舍小妮子年甫十齡上月杪甲忽率其親友多人屬人乙家爲搶親之舉乙女號哭甚厲舉家亦莫能措手次日乙控于吳邑尊立提兩家集訊知甲乙均預有齟齬深恐臨時周折故先發制人收爲養媳邑尊斥其荒謬飭令送還幼女而案始結夫搶親本爲鄉僻陋俗然必男長女大勢處無可如何不得己而出此乃髫齡弱女不過因睚眦小忿亦復妄道波瀾搆兹釁隙眞不情而又無理者矣 
[憲眷抵申]  
　　者直隷總督張振帥之憲眷乘坐招商局之美富輪船由廣東啓輪於昨日抵滬大約不日卽當易輪北上也 
[公司日增]  
　　聞現本埠新創一織綢公司集股分銀三十萬兩分作三千股每股銀一百兩其派股之法定以西人四成華人六成其董事六人則中西各半云然則滬上公司日增月盛是亦地方之幸也 
[裝機停電]  
　　前報載本埠電燈公司擬裝一略大機器可以添置電燈四十盞近日正在裝置之時故須將電燈暫停數日一俟該機器裝好卽當再放光明且添置多燈一齊耀彩也 
[本埠官報]  
　　前晚七點鐘丧上海縣莫邑尊自蘇回滬其官眷卽於昨早七點鐘由署遷往毛家弄公館當出署之時有洋鎗隧護送云 
[帋船失事]  
　　本埠南巿老白渡浦中昨晨有嘉興航船來滬内裝草紙並無搭客乃正在進檔時忽遭覆溺救生局船赶往援救船户幸皆無恙惟紙貨見水無從撈獲矣 
[經手受累]  
　　華海峯者湖北江夏縣人帶有川土來滬寓居太古昌内但人地生踈無可銷售因托開合記土棧之廖初銘轉托開德成潤記押鋪陳潤之買去一千一百餘兩詎價銀無着而踈己避匿爰根追合記同往索銀不意德成己改字號前日售土扭合記主赴縣喊控未識如何辦理云 
[西醫治疾]  
　　本地人景明華年三十七忽患腹痛經二十餘日腹上潰爛一孔榖道閉塞歴五十餘日未愈不知何症昨投同仁醫館求治未識能痊否也又有葉遇春亦滬人也忽患肛門生肉堵塞大便亦求治於該醫館當經西醫用刀將多肉割去敷以藥諒易愈也西醫治症神妙不可思議故信之者衆歟 
[命案和息]  
　　本埠浦東洋涇地方卜姓命案其啓釁請騐各由均列前報兹悉己由范邑尊帶同差仵官媒下鄉騐得屍身本屬有病兼之發痧身死死者之夫則堅稱有傷邑尊令指明覆騐仍無確據爰飭棺殮事畢返署邑尊遂升堂勸諭兩造謂本屬一家何至以口角微嫌竟誣指病故爲跌斃妄興大獄着卽自行調處兩造均稱初曾經人解勸尚未妥洽卽由地保拘送案下被台差交押官媒莫可調處邑尊大怒卽呼原差詰問當喝責　八百板諭飭原被出外自行調停平允毋得滋訟聞巳由嬸貼侄棺殮之費完息矣 
[英界公堂瑣案]  
　　粤人朱迪投英界公堂訴稱附搭怡和洋行某輪船赴漢昨將箱籠行李運到船上詎夜間十二點鐘時忽聞帳房中大呼捉賊起視賊巳獲住一人係持洋刀割開我皮箱者交捕送究輪船司帳人杜明方供情節相同捕禀輪船送來之人在伊身邊搜出表一只銀洋九元與小洋刀一併呈案及訊王瑞泰則供稱揚州人向在原籍經收房租兹因同妻來滬到唐慶和鐘表舗探親現在仍同妻搭大沽輪船回里到船後因復登岸買物及回悮走至該船之上在船諸人便呼捉賊將我扭打遺失彫翎扇金戒諸物伊等又拿出小洋刀誣爲割箱圖竊陳太守商之哲譒譯飭將王瑞泰押候飭差捕查明唐慶和鐘表鋪是否與王親戚及大沽輪船有無王妻在船再行核辦表洋小洋刀均存堂○巡 
 
 

Page 3

 
 
補解送在路争扭人請訊王春雲金月泉同供在綢縀莊作夥因被南巿建帮號客同劉阿龍來配去綢縀計共價銀三百餘兩貨送南巿號裏當付票銀一百兩及往照票係僞造而客與劉己遁匿今幸尋到劉姓扭送求辦陳太守隨飭將劉阿龍管押着令王金二人明白具呈候辦○曹仁德禀稱在虹口開設茶館因茶客李阿才與人争毆毁壞物件向賠無着爲此訴捕拘李送案失單呈電李供向友索欠争毆致碎茶椀幾只陳太守察閲單開物件甚多價值亦鉅而無毁物一件呈閲隨問華捕究竟毁物幾何捕稱見有碎椀十餘只太守隨將單擲還不准理追斥退惟謂李不應滋事判押半月以儆○徐阿雲禀稱浦東川沙人裝柴來滬銷售昨日路遇二人素不相識向我借錢不遂竟被扭打由捕拘案請辦陸阿四邱嘉林同供與徐同鄉同業冋借不允並未扭打華捕禀陸邱二人扭徐共毆故此送究陳太守隨判陸邱二人各責八十板押一月以儆拆梢 
[法界公堂瑣案]  
　　法界辦理自來水洋人偕其工頭王來投公堂訴稱在大馬路城河浜兩處失去起水鐵管兩個其在大馬路遺失者徧查無着城河浜所失之件法巡捕見有和尚從老北門携至小東門外各處質鋪質錢未成拘住解案翁太守見案下跪者兩人問之該工頭稱一係偷起水龍頭上螺絲等物翁太守質之和尚供名静庵在天竺出家從不敢犯事今實窮極使然求恕而質之另跪一人稱姓徐住鄭家木橋係路過悮被拘來太守着將和尚堂責六十徐某管押三日完結○原告沈某昨日投案遞禀稱於數年前與周和尚比隣而居被伊竊去綢短衫褲一套查出後伊認還洋二圓五角今向索取反被邀衆詐去酒錢一千三百數十文昨晚又被伊糾同唐金華將我毆打并欲拖往英界地方致毁衣服徧身受傷并失去搭連袋一只内洋一圓八開三個錢三十餘文鎖匙一把幸遇見兩外國人代爲喝散將周和尚唐金華兩人解訊傷痕毁衣呈騐翁太守略爲詰訊着將二人暫押沈某飭赴仁濟醫舘看治傷勢再爲核辦○又據捕房解送誆騙綢縀之陳桂林請訊原告天章成章二店夥及太古行夥一稱貨未騙去二稱被騙追回該賊託名在太古洋行翁太守見原告均立而不跪令跪不服因卽驅出將陳桂林研訊供稱在南巿王家碼頭恒利燭店爲夥綢貨乃陳桂卿託買囑赴太古昌凌姓處取洋翁太守着暫押查明核辦○小嫏環里張公館家丁送衣帽等件往樊公館行至三茅閣橋相近被拆梢朱合順狄桂榮扭至楊春山烟館中將其身畔洋七員及衣帽等奪去報捕解訊朱狄兩人均不承認翁太守着暫押候查明再辦楊春山姑令交保云 
[醮資移賑]  
　　皖省蛟水爲患待賑孔殷兹將公所常年醮欵節省洋百元撥交電報局解皖以作賑需誠恐同人不及周知用特布告伏祈均鑒[  四明甘露社司事啓]  
[減潤助賑]  
　　嶺南杜君西鳴因念皖賑籌欵之際愿書七八言楹聨一百副每收足洋五角又紈摺扇共二百柄每柄兩角行書隷書皆可儘數交電報局解充皖賑求書各件請交上海禪臣洋行帳房轉致限七日取件不悮號满仍照信單[  梁金池曹子俊代啓]  
[梁溪瘦鶴詞人見贈二律賦此奉酧卽步原韵]  
　　三千年後數人才誰識於今變局開豪氣巳從憂裏盡新詩多是刦邊來未聞巨棟生巖壑豈有徽車到草萊身世飄零無可説與君相見且銜杯騷壇久巳主齊盟讀罷君百喟生拔劍未能消壯志聞琴偏是識秋聲餘生尚作金戈感宏論時看玉麈横廿載蒓鱸歸思積卜居還欲問君平[  吳郡弢園老民王韜待定草]  
[藜牀舊主賦詩見贈步韻奉答卽乞指政]  
　　惆悵叢蘭萎舊枝荀郎腸斷賦哀辭待他月有滿花香候巳是天荒地老時夫婦虚傳同命語文章自有寸心知繩床經案無聊日死别生離各自馳藜牀舊主賦悼亡巳三年矣而哀不能忘徵詩乞文力欲傳之不朽其情可謂深矣故思有以廣之[  吳郡天南遯叟王韜待定草]  
[接錄桃塢抄來六月下旬賑銀清單]  
　　姚宗蔭宗藩十圓王容忍十圓施洽興四圓顧小蘭二圓豐錦泉邵恆山陸鴻章周小亭陳湘棠吳月卿王錦雲德罄堂樂善堂寶山堂金鰲堂敦議堂鄭竹卿汪少符十四户各一圓邵養林張同春閔恆興敦本堂覺石館陸雲孫申宜軒劉蘭墅八户各兩圓静草堂四圓星聚堂五圓德清俞公舘念圓七百二十二讒十八圓同力人四圓潘矣初十圓潘壽記十圓吳冠記四圓永谷生二圓彭城女史六圓慈湖小子二圓勾章瑞姑二圓曹耕　求愈一圓隱記三圓七百四十九號五十圓七百五十號十圓七百五十一號五十圓恆記五圓隂記二圓五角蔚記二圓五角孝反堂廿圓錢小蓮二圓億秦行二圓敬德堂十圓永興仁十圓胡文溪十圓七百六十一號四圓鐃記十圓永興順五圓邵崇　 
寗二圓張世安二圓天聚堂十圓七百六十七號五圓趙廷樑六圓高德茂二圓水大二圓永泰興三圓果善麗三圓應該七十二圓博濟堂來靈求西一圓鏡過一圓目新室五百六十文　 
七百七十九號七圓頴民比二百圓大豐號十圓仁記十圓聽杳讀畫十圓興記五圓世德堂四圓九思堂二圓多益堂一圓藜蔭善屋一圓廬序東五圓誠記二圓七百九十一號一圓崇　 
義堂二圓七百九十三號一圓梅香書屋一圓經大魁一圓板橋書屋一圓卒豐莊兩圓不求知名者五十圓七百九十九號廿圓錢六生募五圓錢譚氏五圓松記兩圓四角翁恊記五角　 
沈桂林一圓稻香村六角張根亭張松橋韋養泉三户各五角沈仁卿一圓程蘭江六角洪芝餘五角沈永隆五角沈杏卿一圓陶謁山一圓錢少山五角求安氏一圓盛瑞卿五角玉小竹　 
一圓四角李慶釗一圓汪少圃五角沈紀山五角張旭堂一員柳止榮一員周翰卿柳仰根王森和王秋泉錢昌壽五户各五角徐傳桂傳經一員吳芝亭一員杜存之一員永秦興五角沈　 
芝山一員○鎭字册鎭江電局經收周蘭階募盛字後路糧台十員春生鑑四員　盛二員恆興瑞恆興裕源茂和聚和錫永蘇匯甡蘇怡無名氏衡記無名氏九户各二員義泰升義泰生同記無名氏張耐寒無名氏吕義聖垂裕堂不具名成生移賑十户一員王道台募武毅右軍三十員鎭江叅府募會稽夏宅二十員泰和公典浙鹽公棧三十員章復秋募廣何寓六員寄萍募善與人同十員不留名五員寄萍托鉢人三員寶善堂求眼愈一員○清字册清江電局經收漕帥大人四百員海分司張募無名氏一千員 
[浙省撫轅抄]  
　　六月二十八日署錢塘縣趙禀謝藩司飭知請補臨安縣禀見署龍游縣余廷英交缷南潯厘局來省禀見謝委知州李光高禀謝藩司飭知請補海寗州禀見林世泰起復來省禀到巡檢黄耀祖禀謝藩司委署永嘉典史事○二十九日尹彦釗禀辭回籍守制 
[蘇省撫轅抄]  
　　六月三十日同知王儼銷提鎭属地丁蘆課銀兩差准補宜興縣藩祖棻謝飭知赴任江蘇試用縣丞汪祖文服滿回省到○七月初一日正任金山縣任煥奎缷署鎭洋縣事回江浦縣盧思誠到謝飭知調補宿遷縣從九葉承福謝委署靖江新港司巡檢事孫啓爕禀知奉委昭文海塘搶脩監工差○初二日知縣屈泰清辭赴卾起運貢木並辦文廟木植差平望營都司沈廷蘭辭赴任崇明縣敎諭周安仁辭赴任 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[因犬釀命]  
　　五月間通州李姓向鄰人某甲乞得一狗喂養詎狗忽瘋咬死李子李痛子心切遷怒於隣尋甲拚命值甲外出見其炕有小兒卽抓起抛擲於地小兒立斃隣家婦女不知禍之由來喊聲鼎沸互閙涉訟或曰摔斃者非隣人之兒乃隣女歸寧携來之子也以一犬而釀二命殆所謂冤業歟 
[解救蛛絲迷目方]  
　　蜘蛛垂絲户上結網檐前隨在皆有但絲網或誤入目中爲患最烈曾見有友某向晚納凉於院中詎天棚上忽有蛛網垂落致迷一目求治無效幾至失明後遇一人傳一秘方云用生白菜搗汁塗之卽愈試之果然用敢請登貴報俾得廣傳庶不至因无妄之災致昏盲之患也[  明察秋毫客抄呈]  
[書聯額滿]  
　　啓者翁巳蘭先生書聯助賑一節本會館會於初一日登報聲明只收一百副現巳如數收足恐求書者遠道送來徒勞往返特再登報以便週知[  絲業會舘謹啓]  
[書畵减潤助賑]  
　　磨鐵研生陸筱軒鐵沙名士也僑寓滬上以書畵名於時今聞各省水災情願減潤儲脤余韙之爲登報以廣其善自七月初一起至九月底止紈摺扇收錢一百文琴條册頁同大幅八百文中幅六百文小幅四百文楹聯同單條每堂加倍書畵同潤雜件别議計所收潤資不及平日五分之一俟集有成數卽由經收人交電報局彚寄書畵之件南巿由元泰樹木號經收北巿則由戯鴻堂古香室大吉樓麗華堂箋扇店源長錢庄經取或逕交福康里口陸寓亦可惟八月鄉試之期取件不免較遲祈諒之[  滬上樂善主人謹啓]  
[潤資續助]  
　　華亭顧頴樵太守山水畫潤助賑前經列報所有潤格丈二疋至四尺堂幅每尺一洋屏條减半手卷每尺一洋册扇一洋七月朔全九月底仍照上次减二成所得畫資悉助皖賑上海城隍廟保嬰局及得月樓抛球塲南戯鴻堂代收 
[法書助賑]  
　　蓮華館主人以皖省告灾籌賑孔亟自願减價助賑以三月爲限凡堂齋額字满尺者每字一角過大過小以次加减楹聨四五六七八尺一二三四五角琴條紈摺扇行楷一角鐘鼎隷書合錦角半物件潤資悉交邑廟十二樓收取約五日爲期主人自惟力薄不能效　 
釜鐘區豆之施藉此翰墨因緣以廣結善緣其用心亦良至矣有目者當共賞之[  鶯湖石匏子啓]  
[節菜助賑]  
　　恒馥居來信云小號向例中秋節諸友歡飲一席計須英洋五元今年水災過多江皖更甚小號曾將西瓜洋捐助外今又將節費洋五元送交電報局彚解并願同志者廣推惻隱卽爲捐助省却一餐節菜多救數人飢餒是亦一樂事也按名處助賑如潤資束修西瓜香燭等疊經綠報惟節菜助賑此爲創始爰誌之 
[喪費助賑]  
　　桃塢同人抄到陽羡遵遺囑子來函云兹啓者先大夫前月彌留之際猶以皖災爲念特囑不肖身後一切寧儉母奢如能節省助賑則祭而豐猶愈于賑而薄也不肖恪遵遺命仍將喪事照辦外另籌洋五十元寄呈助賑云云夫飾芻靈于身後何如結善願於眼前爲羽十緇流謀飽煖孰若爲鳩形鵠面救渴饑善繼志者孝子之心好達觀者臨終不昧洵堪兩美也 
[産難助賑]  
　　桃塢同人抄到震澤張棣華來函云六月十五日長媳懷孕三月而産神昏譫語醫家束手十七日命在須臾亟命長子賚灶前許愿勸皖賑十元以兾回天禱後昏語稍清急進粥湯飲之精神甚爽今己獲安云云第思十金之微而感應之速如是爰請登報以爲樂善者勸 
[客中悶坐溽暑逼人回憶前情恍如好夢握管成此卽請君芳卿吟正]  
　　顧影增嬌譽豈虚春季花榜稱君爲憑眉傳語顧影增嬌亭亭秋水出芙蕖申江花柳知多少緑瘦紅肥總不如○果然覿面勝聞名一接容光便有情絮語欵談情熟處無端低首笑盈盈○纔得相逢又遠離一回蹤跡幾回思不知此日香閨裏猶記檀郎話别時[  紅杏軒主脱稿於卾城旅舍]  
[贈李愛珠校書]  
　　芳姿占盡滬江春一樣名花總出塵三寸凌波羅襪小相思秋煞别離人星眼含情一味嬌月明照澈可憐宵隣家姊妹應相妬疑是姮娥下九霄得親芳澤也前緣話到情投百恨捐薄倖應嗤狂杜牧珠簾十里豔陽天東武百一山房舊主草 
 
 
 

Page 10

 
 
   
 
 

Page 11

 
 
[光緒八年六月二十五日京報全錄]  
宫門抄○上諭二道錄前○閩督何等奏爲請獎勵摺子○閩撫岑奏揀補知縣摺○廣西撫倪奏恭報越南使臣出關回國日期摺○閩督何奏甄别道員片○將軍穆等奏官犯母老丁單懇請矜釋養親摺○閩撫岑奏遣撤營勇兵弁片○大臣謙等奏對調察哈爾總管摺○將軍崇奏調署廳縣片○六月二十五日内務府國子監侍衞處值日無引見○王文韶謝署禮部侍郎恩○容山山謝授寧古塔副都統恩○光炘謝授福建遺缺知府恩○山西叅將施紹恒謝恩○芸公阿公各請假十日○内閣奏派騐放之大臣派出瑞聯徐郙敬信祁世長○兵部奏派查齋之大臣派出桂全尚宗瑞明魁敬信清凱富勒渾泰本謙岳林○掌儀司奏二十八日祭奉先殿瀅貝勒行禮○又奏派致祭内外城隍廟泒出師曾俊啓○又奏派致祭雷雨風雲泒出定昌麟微咸端廷禎○内務府呈進九九盒○吏部呈進秋季搢紳○召見軍機○皇上明日辰初二刻受賀○○閩浙總督臣何璟福建巡撫臣岑毓英福建學政臣崑岡跪奏爲耆紳德行純深士民翕服懇恩褎奬以勵儒修而資觀感恭摺抑祈聖鑒事竊維輔世長民首推碩德正誼明道端頼通儒自來風俗振興人文蔚起固必有積行之士相與扶翼名教而後鄉閭爭自濯磨也閩省海濱僻處久沐皇仁理學各臣先後輩出彬彬然鄒魯成風臣等承乏是邦深愧愚魯不克治臻上理亦惟仰體朝廷化民成俗之意勉求年高德勛之儒以爲是邦人士矜式專查在籍前任雲南巡撫林鴻年經術湛深品行峻潔由道光内申一甲一名進士授職修撰疊奉恩命册封琉球典試山東歴任知府藩臬荐升滇撫感累朝之知遇不次超遷極萬里以馳驅力圖報稱迺因滇事罷斥回籍閉門思過端謹持躬安貧樂道閩省自同治六年奏設正誼書院課建舉貢經前任督撫臣禮聘主講時當兵燹之餘瘡痍未復士子流離轉徙漸致荒經該紳樂育爲懷敦崇品行訓課及門文藝而外必勖以身心性命之學十餘年來成就多士卓有可觀不僅科第文章取重當世己也光緒四年臣璟會同前署撫臣葆亨前學臣孫詒經以該紳掌教多年著有成效援例奏請褒獎蒙恩交部從優議叙該紳欽奉之下感激涕零自是以來益加懋勉今行年七十有八矣砥德礪行日新未己閩之人識與不識莫不聞風景仰臣等覆查上年七月兩廣督臣張樹聲等奏舉廣東篤行紳士知縣朱次琦舉人陳灃俱荷特恩賞給五品卿銜今革職前雲南巡撫林鴻年齒德兼優士民翕服臣等職司風紀不敢壅於上聞可否仰懇天恩賞給頂戴以資觀感之處出自逾格鴻施臣等爲表揚耆德起見謹合詞恭摺具奏伏乞聖鑒訓示謹奏奉旨巳錄○○福建巡撫虑岑毓英跪奏爲海疆要缺知縣揀員調補以資治理而重地方恭摺仰祈聖鑒事竊查准調詔安縣知縣袁文光於光緒六年十二月二十三日晨上杭縣寓所病故卽經具題開缺照例以病故本日作爲出缺日期歸十二月分截缺所遺詔安縣知縣係冲煩疲難沿海兼四要缺例應在外調補當經前撫臣勒方錡會同督臣何璟請以大田縣知縣邱錫璋調補隨案聲明飭令該員赴京照章捐免歴俸嗣准部覆以詔安縣知縣出缺在先該員實授在後並無俸次可計如請調補仍應捐免歴俸均核與調補之例不符其詔安縣知縣要缺應令另行揀選等因咨會到閩自應遵照另揀合例人員調補現經臣等督同藩臬兩司在於現任知縣内逐加遴選查有署南靖縣事甌寧縣知縣吳庚揚現年五十七歲係陜西商南縣拔貢中式咸豐己未科本省鄉試舉人庚申科會試中式進士簽分刑部廣西司主事在原籍辦圑出力案内保奏賞戴藍翎並加員外郎銜嗣赴京銷差三年俸满由部奏請改歸進士本班以知縣選用將以前保案註銷光緒二年五月分選授甌寧縣知縣領憑到省捐加同知升銜飭赴新任於是年十一月十五日到任調署南靖縣知縣七年十一月卸事八年二月到南靖縣任該員年力正健辦事結實在閩年久熟悉海疆風士民情以之調補詔安縣知縣洵堪稱職惟本任内有未完不及分數錢粮與例稍有未符第人地實在相需例得專摺奏請合無仰懇天恩俯念海疆員缺緊要准以甌寧縣知縣吳庚揚調補詔安縣知縣實於地方有裨如蒙俞允該員係簡缺知縣初次調繁銜缺相當母庸送部引見並免核計叅罰所遺甌寧縣選缺現有應補人員應請留閩俟准部覆揀員請補據藩司沈保靖署臬司翁學本會詳前來謹會同閩浙督臣何璟恭摺具陳伏乞皇太后皇上聖鑒勅部議覆施行謹奏車機大臣奉旨吏部議奏欽此○○廣西巡撫臣倪文蔚跪奏爲恭報越南使臣出關回國日期仰祈聖鑒事竊照越南國使臣阮述等自京回國於八年正月初十日行抵桂林省城換船前進當經前撫臣慶裕將到省起程日期恭摺具奏在案兹據太平府知府李世椿護送官補用知縣李延生等具報越南國使臣阮述等自省起行經過沿途地方妥爲應会該使臣及隨從人等均極安静於光緒八年三月十八日行抵鎭南關卽於是日出關回國等情前來臣覆查無異所有該使臣等出關回國日期謹會同兼署兩廣總督臣裕寛恭摺具奏伏乞皇太后皇上聖鑒謹奏軍機大臣奉旨知道了欽此○○何璟等片再定例捐納分發各官於俟到省試用一年後方准題咨補缺又准部咨嗣後無論何項勞續歸入候補班人員以到省之日起予限一年詳加察看出具切實考語分别補用等因歴經遵辦在案兹福建試用道陳光煦到省試看一年期满應行照例甄别據藩司沈保靖合同署臬司翁學本具詳前來查該員陳光煦年强才裕心地誠實堪以留閩遇有煩缺道員缺出照例補用除將該員履歴咨部外臣等謹附片具陳伏乞聖鑒謹奏軍機大臣奉旨吏部知道欽此○○福州將軍臣穆圖善閩浙總督臣何璟福建巡撫臣岑毓英跪奏爲官犯母老丁單援案籲懇恩施矜釋養親恭摺仰祈聖鑒事竊臣等據巳革前墨爾根城副都統吉爾洪額禀稱革員現年五十歲係黑龍江正白旗人由驍　 
騎校從征山東山西直隷河南兩江皖卾等省髮捻各逆並出關剿滅回匪先後二餘年迭膺保獎蒙恩補授黑龍江副都統調補墨爾根城副都統光緒元年因馬隊譁潰經前烏魯木齊都統金順奏叅革職交大學士前陜甘督臣左宗棠查明覆奏奉旨發遣福建於四年十一月到閩迄今已逾三年惟革員有母胡氏在籍現年七十有八胞弟僅驍騎校穆騰阿一人已在新疆軍營病故老母念子情殷朝夕傷感旣衰且病侍奉乏人革員屢接家信急欲歸省又不敢擅離戌所惟有禀求奏請矜釋俾得囘籍養親等情具禀前來臣等查該官犯吉爾洪額緣案發遣到閩三年有餘頗能安分悔過其母胡氏以八旬垂暮之年有萬里倚閭之望煢煢孑立嬰疾在床臣等每見該官犯述及母老弟故泣涙交頣烏鳥私情不能自已伏念聖朝以孝治天下凡親老丁單情有可原之犯例准留養如上可有在配官犯常啓雲經臣等奏請釋囘養親亦奉旨允准在案該官犯吉爾洪額從軍念載不無犬馬微勞其母老病無依深堪憫惻可否仰懇天恩賞准將該官犯釋囘養親之處出自逾格鴻慈除咨部外謹合詞恭摺具陳伏乞皇太后皇上聖鑒訓示謹奏軍機大臣奉旨着准其釋囘該部知道欽此○○岑毓英片再據善後局司道沈保靖等詳稱台灣各營防勇前經臣等奏請易大營爲小營共裁二千餘人又將黔軍撤回一千餘人並將内地防勇奏撤五營均爲節用起見惟内地防勇尚存十五營請再酌量裁併以節餉需等情臣與督臣何璟曁司道悉心商酌現在内地之勇猶可酌裁查駐台黔軍因時值盛夏水土不服且臣現奉署理雲貴督篆若留黔軍在台仍屬未宜擬將黔軍及帶兵各員弁全數遣撤交記名提督何秀林記名總兵丁槐等帶回貴州歸伍將内地防勇抽撥三營前往更换於台防亦不致疎虞是否有當謹附片具陳伏乞聖鑒訓示謹奏軍機大臣奉旨知道了欽此○○奴才宗謙禧奴才永德跪奏爲循例照歴屆成案請將察哈爾總管互相對調以資整頓而于旗務有裨恭摺具奏請旨仰祈聖鑒事竊維現今整頓廵查操防之際查察哈爾正黃旂游牧幅員遼闊較他旗政務殷繁南與張理廳民地接壤巡查操防均關緊要再查察哈爾鑲紅旂游牧僻狹旗務較簡奴才等伏查察哈爾鑲紅旂總管貢果爾老成練達管轄嚴明擬請調補察哈爾正黃旂總管寔于操兵巡防有裨察哈爾管嘎林達拉辦理正黃旗務不甚相宜擬請調補察哈爾鑲紅旂總管如此量爲對調庶于旗務巡防均有裨益奴才等爲旂務繁簡人地相宜起見是否有當伏候聖裁檢查向來調總管繁簡缺分成案必須奏明請旨取有循照歴屆成案請將察哈爾總管互相對調以資整頓而于旂務有裨緣由理合恭摺具奏伏乞皇太后皇上聖鑒訓示遵行謹奏請旨軍機大臣奉旨着照所請兵部知道欽此○○崇綺片再新民廳轄境遼闊案件較多查有聽斷較長之現任廣寗縣知縣談廣慶堪以調署以期淸理迅速其廣寗縣員缺卽以現任新民廳同知亷隅調署除分飭遵照外理合附片陳明伏乞聖鑒謹奏軍機大臣奉旨知道了欽此 
 
 

Page 12

 
 
   
 
