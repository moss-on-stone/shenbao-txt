# 1904 - 221 - 4911250

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙無己時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞫凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海丙仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以照憑信率布寸臆伫盻慈雲敬叩善安㐲維垂鑒 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前己鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[書本報紀嚴杜苞苴後]  
　　上下之情不可或有暌隔一暌隔則種種弊竇出焉尊卑之禮不可過於尊嚴一尊嚴則種種阻遏起焉中國上下尊卑之間體制最崇隔閡最甚疆吏之入覲九重也甫入國門門者卽有需索多者竟至數千金至若宫門各項費用爲數尤巨故每遇督撫更調苟奉毋庸來京陛見之諭卽可省却數萬金此宦海中人無有不知此例者若夫外省州縣之見府道見藩臬見督撫皆須致送門包以缺分之肥瘠定門包之多寡積習相沿幾如鐵案之無從栘易猶幸中國上司屬員情甚隔膜抟歲除賀年賀節賀壽外進見者殊屬寥寥以故猶可勉力酬應否則傾宦囊所入亦不足以供若輩之取求夫爲州縣者未必皆係素封卽家有餘貲亦豈肯取以塡無底之欲壑然則餽之於上者仍不過取之於下嗚呼此仕習之所以日弊史治之所以日壞也江蘇巡撫端午橋中丞從前撫鄂時察吏安民頗能實事求是循良政績久已遠近皆知邇者移節吳中下車伊始查知所屬各州縣來省謁見向有門包名目每分八十四元自到任賀年以至節壽皆有餽遺己成定例核計每一州縣每年支給此項總在四五百元内外合蘇藩所屬三十餘州縣計之其數已將及二萬元爰札諭各州縣自到任之日爲始無論何時晉省謁見均不准再送門包尋常節壽之禮更宜一概禁絶將此項浮費另行存儲藉爲貲送學生游學之用似此一轉移問州縣一無所損而興學育才之要政已可次第而行所謂化無益爲有益者中丞其得此意哉尤爲善者中丞諭中謂本部院内署僕役無多且皆從豐發給工食其巡捕及在署雜役亦皆酌給薪工决不令其枵腹從事夫官塲積習自督撫以及州縣佐雜無論職分大小所携僕人從未有分文工食發給者且皆來者不拒一署之中少者數十人多則數百人甚有增至千人者試問聚無數虎狼之輩於一處且皆移氣養體習於驕奢苟非廣納苞苴其何以爲自全之計哉今中丞僕役旣不甚多則發給工食亦自稍易正其本而清其源誠可謂得馭下之良法矣或有爲之慮者謂自來上臺文告無非官樣文章中丞告誡雖嚴然若輩奸詐百出門包旣奉禁革勢必至另立一名爲獵取貲財之地試觀官府蒞任伊始無不有嚴禁餽獻約束家丁之諭而果能弊絶風清者殊不易遘况州縣晉謁之時得見與否其權大半操之門丁苟非關節潛通必多種種阻滯然則雖無門包名目安保無仰承意旨濳進賂遺者是向有之門包旣提作公欵而無形之規費必不免加添深恐利未見而弊反滋誠有不能不慮者不知官塲情弊因變幻多端然中丞旣以澄清吏治爲心必有良法以爲之處置種種過慮之見或中丞因此以益嚴察覈壤流之助未固無裨如竟謂勢之所趨必滋此弊則僕未敢以逆臆之見妄相揣測也彼印纍綬若之輩其亦靜觀於後試以騐僕言之當否哉 
[電傳宫門抄]  
　　昨日午後二點鐘越二十五分時京師友人專電告知本館云六月二十九日皇上召見軍機大臣是日並無明降上諭 
[官電紀旅順海戰情形]  
　　昨晚日本駐滬總領事官小田切君以七月初一日上午十二點二十分鐘東京發來官電見示内開大連灣傳來信息俄國在旅順口内之兵船於六月二十九日清晨出口與我軍鏖戰至日薄崦嵫而止入夜我滅水雷船又與俄兵船互戰至七月初一日黎明見一俄船名列特非生又有一船名巴必達者逃入口内 
[日攻旅順]  
　　昨晚烟臺來電云本日清晨有一俄國滅水雷船由旅順至烟臺據稱六月二十九日俄國在旅順口内之各兵船均已出口駛至海參崴日人遂用砲攻擊旅順老城先是二十六二十七二十八等日日人迭次往攻俄國砲臺均不能得手死亡者甚多俄兵則無甚傷損 
[安堵如常]  
　　昨晚英京倫敦來電云俄國統帥苦洛拔托金報知俄廷六月二十八日遼陽及旅順一帶仍鎭靜如常與前並無更改 
[俄船來東]  
　　昨晚英京倫敦來電云六月二十三日俄國有快船及水雷船各四艘從波羅的海出口駛往東方殆將備戰時調遣也 
[美停運貨]  
　　日本西字報云美國公司輪船現在不願載貨至日本蓋因俄船在海面稽查甚嚴恐有意外之阻撓也 
[保險謹愼]  
　　昨日本埠仁記洋行接日本長崎來電云刻有俄國兵船在長崎西南一帶海面游弋故保海險各公司囑爲格外鄭重 
 
 

Page 2

 
 
[電述旅順海戰情形]  
　　昨日午前本館得日本東京專電云頃由海軍省布告人民略謂據駐守大連灣之某統帥電開屯泊旅順口内之俄軍艦似欲伺隙而逃華歴六月二十九日清晨我艦隊截於海上戰至日没益復勇氣百倍奮不顧身入夜我滅水雷艦乘昏黑中濳師襲之至華歴七月初一日天明時有三敵艦仍回口内測以望遠鏡一似巴必達一似列特非生 
[西報言戰]  
　　京津泰晤士西文報云近一星期之内旅順一隅無日不有戰事惟西歴七月二十五六兩號東北方戰狀尤烈彼處俄人所築臺壘鞏固非常是以日軍專注於此傳聞二十七號俄兵受傷者計有四百名之多隨時舁往醫院調治然連日鏖戰俄兵日見其稀日軍則一有傷亡卽時充補是俄與日較終未得並駕齊驅也 
[德人中立]  
　　天津益聞西文報云傳聞日前俄人現在密詢德國政府能否允波羅的海艦隊駛過威廉運河德人堅持局外中立章程未克允其所請 
[俄人茶務]  
　　英京倫敦來信云近來俄人所築西比利亞鐵路轉運軍需非常忙迫所有中國茶葉仍由先年運路自京師雇用駱駝馱負經古北口外草地以達耳古資克地方亦有租賃輪船自漢口運至滬江以達阿地沙埠者并聞漢口所開第一輪船名曰窩喜烟訥重四千六百五十七噸所載茶葉約値英金十萬磅 
[奏編政要]  
　　京師友人來信云月前政務處奏請彚編政要略稱泰西政治隨時刊佈民間中國雖有邸抄所錄多屬例行摺奏兹請飭下臣處每月彚編政要一册首諭旨次摺件凡遵旨議覆各件均由臣處悉心選擇刊印施行庶使人人考求政要有裨大局實非淺鮮云云傳聞兩宫業已俞允矣 
[預保利權]  
　　京師友人來信云月前兩廣總督岑雲帥電致務部略謂廣東鐵路已歸西人承辦請將廣西鐵路迅速爲自行興築以杜外人覬覦之心旋由外部覆電應允惟以目下財力支絀籌維艱應由雲帥體察本省情形自行集股招商以保利權而利工作 
[北洋大臣袁宫保咨外務部請遴派領事保護南斐洲華工文]  
　　爲咨呈事據津海關唐道紹儀詳稱竊照職關前奉憲臺札行外務部咨送南斐洲招工章程飭卽遵照辦理等因蒙此遵即遴派楊守按照定章辦理天津稽查保工事宜業經詳報並請轉咨在案兹據該守陸續禀稱現在出口華工計共四千名左右并准新關稅務司復查無異伏思津埠出口華工一月之間已及此數嗣後仍擬陸續添募此外各關應招之華工人數當復不少查工章第六欵内載我國可以遴派領事官或副領事官前赴華工所至之英屬或歸英保護之地照料彼等利益安樂俾該工等及該處所有各色華民得以格外妥行保護該領事官或副領事官所享之利權與他國所享者無異等語目下華工應招出口人數旣繁業經先後載往工次亟應預籌保護以免外人凌虐所有第六欵章程載明派領事官或副領部官前往照料一節似宜從速遴派俾已出口之華工得以沾保護利益擬請鑒核轉咨外務部核奪辦理實爲公便等情到本大臣據此除批示外應咨呈貴部謹請查核酌奪辦理見復施行須至咨呈者 
[詳述寗海訛言匪人仇教情形]  
　　寗波訪事人云去年浙江甯海縣匪人王錫彤閙教巨案迭經大憲委員會同主教趙君籌商再四至近日始克了結不意六月初旬忽謠言四起聲稱彼處哥老會匪已與王匪聯絡聚衆數千約期初八日起事教民驚心風鶴紛紛遷避當由主教函致浙江撫憲聶仲芳中丞中丞准之立飭寗紹台道轉札寗海縣翁大令長森查明辦理旋經大令通詳各大憲曰敬禀者竊卑職於六月初五日申刻奉道憲札開本年六月初三日亥刻奉撫憲聶電諭内開頃准趙主教函稱寍海匪衆又聚教民有在逃被圍等事勢甚危急囑迅設法救護等語請飛致王統領台州府查明如果屬實迅卽嚴督地方文武合力防護認眞查拿解散倘再任聽滋事定惟該文武是問並將實情先行電復等因奉此查此案前昨接准田副主教來函節經分别咨行飭卽迅速彈壓解散并將所在教堂教民妥爲保護一面查拿首要各犯在案兹奉前因合亟札飭札縣卽便遵照辦理毋稍玩泄等因同日又奉道憲札開准法國副主教田函開頃據寗海避難教民奔至禀稱甯海哥老會與王匪勢甚緊迫四鄉散有數千之多決於六月初八日入城叛亂殲除教民是以衆教民驚恐之極且不能逃脫命在旦夕飛禀拯救等情前來據禀前情危急萬分除電達主教外飛請迅商提督軍門卽飭駐紥奉化就近營弁率兵前往救援各逃難教民一面飛調大軍前往剿辦則事或可保等因前來又經分别札縣迅卽會同營汛馳往查明妥爲彈壓如有聚衆之事應卽設法解散一面嚴密查拿各該匪等照例懲究並將教堂教民切實保護其如何辦理情形尅日馳禀察奪等因下縣奉此查卑縣西南鄉於五月間有哥老會匪糾集黨羽散放票布情事當卽會同防營前往密查毫無形跡並無聚黨滋事之人惟民敎相仇意見終不能泯匪徒乘勢造謠假稱仇教勾結哥老會將復起事教民自遭王匪亂後已如驚弓之鳥忽聞此語輾轉傳遞謠諑紛乘杯蛇之疑訛成巿虎遂致有初六初八入城之說其時有教民赴甬貿易旁人見之疑爲逃避彼此驚猜遂致紛紛遷徙究其何人所說因何而逃則皆以訛傳訛茫然莫知底裏至於教民在逃被圍等事實係子虚烏有卑職面詢教堂司事亦云並無此事想係傳聞之誤初五日教堂司事來報前方頭地方有教民被詐事卑職當卽派差往查旋獲到教民指控之郭四弟一名帶縣研訊傳同教民吳有士質證供係因素有嫌隙懷疑誣指並無詐洋之事大率風聲鶴唳皆由自召而成至初七日謠言更甚先是教堂司事得寗波來書知提憲派兵來援將各教民聚居公所中是日提標尙未到城各教民疑懼濳行奔逃以致人心震動卽非教民亦紛紛遷徙卑職出示禁止并親步街巿開導面從心違逃者如故卑邑城垣坍塌缺口甚多夜間從此而出無可稽查幸而飛請花管帶耀魁前來該管帶素有善戰之稱民心賴以稍定今則謠傳之期已過並無匪徒窺視行旅往來與巿面生意一切安堵如常卑職伏思卑縣民情雖稱蠻悍何以甫經懲創率爾逞兇平日細爲體察蓋由上年王匪入城另有無賴匪徒乘機擄搶事後則歸罪王匪若輩轉恃無人得悉是以時時煽造謠言以激民教之怒倘或仇教者忿然而起則若輩又可從中生發所以謠言日多而搜捕不能得主名職此之由卑職身爲民牧不能安謐地方惶愧實深惟有會同營汛加意籌防以免變生不測密查會黨切實懲辦並將教堂教民妥爲保護總期綢繆未雨消患無形以仰副大人綏靖地方之至意卑職謹禀 
[漏私被罰]  
　　鎮江訪事人云六月某日億大信局託安慶輪船私帶未貼郵票之信函及應稅之綢縀等貨被鎮江關邏獲稅務司兼郵政司雷樂石君以有違郵局定章除將綢貨充公外罰繳關平銀六十兩以示薄懲旋復出示曉諭各民局略謂爾等務當循分營生不得取巧偷漏致干究辦自示之後無論何局再有私寄之貨信等件一經查出定請地方官從嚴懲辦一面仍將該局立時封閉决不絲毫寛貸是亦懲前毖 
 
 

Page 3

 
 
後之方也 
[江城留韻]  
　　武昌訪事人云六月下旬某日湖南糧道陳少石觀察夔麟因公來鄂聞須小作勾留然後遄返○黄鵲山横互郡城劃分南北來往行人頗爲不便前撫憲端午橋中丞曾命在撫署前修築馬路直達山前以免度越貲嶺之苦刻已將次告成并有好事者建造茶樓其旁以便行人息足○前撫憲端午橋中丞卸篆時遺愛在民曾有公建去思碑之說中丞意頗自謙諭令將此費改建陶公亭爲黄鶴樓邊添一名蹟亦韻人韻事也 
[漢渚夕陽]  
　　漢口訪事人云夏口廳同知馮少竹司馬在土　左近創設官醫局就診者每日以三百名爲額函致清道局逐日派人照料○有客自武昌來言及府省垣方言學堂現將遷入農務學堂而以方言學堂故址改爲勤成學堂○連日襄水陡漲建瓴而下勢如倒瀉銀河幸武漢兩岸所泊各船豫爲防範以故絶未傾覆○施南府屬匪人猝然起事焚燬天主教堂戕害敎士鄂中大憲聞報卽委左觀察前往查察並飛調黄州協兵士若干名馳往彈壓刻聞事尙未平有添兵續往之信 
[白下迎秋]  
　　金陵訪事人云郵政局匯寄洋銀其費向分數等本省取資較少鄰省近省邊省以次遞加日前省垣郵政局西員接奉總稅務郵政司來文内開現已改訂章程每受寄洋銀一元取費二分遠近一律等因因卽知照各分局一體遵照新章○督憲魏午帥就省垣陸師將弁等學堂挑選優行生咨送京華聽候拔其尤者遣赴日本留學並有寗缺無濫之語查得陸師學生胡棠阮恩靳普通學生忠俊將弁學生曹景彝桂文等五名學業優長因於六月某日傳入督轅面加策勵委員帶領尅日首途○旱魃爲災歴久不雨至本月十九日下午始雲陰蔽日細雨溟濛無如一刹那間依然雨散雲收晴曦杲杲未足以慰三農之望也○委署江寗縣知縣梁詠甫大令由蘇來省涓吉六月二十日履新時前任袁大令瀛眷尙未出署因假小九兒巷口某姓局屋辦公 
[法界盜案]  
　　前晚有形似游勇之二十餘人口操湘楚音明火執仗闌入新拓法租界羅家灣左近東廟橋豐順米店劫去洋銀一百數十元當十銅圓若干枚及衣服等物旋卽呼嘯出門店中人自後追蹤拿獲其一旋被同黨劫回一時人聲沸騰居民皆開門出視若輩開槍恐嚇衆人不敢窮追任其揚長而逸事後投報捕房捕頭令包探前往勘明形跡覓綫嚴拿 
[劉賊傷孩]  
　　二百二十八號六百五十七號七百零一號三華捕解送劉生芳至英美等國租界公堂禀稱此人至虹口鐵路火車站竊得竹梯乘夜携至浙江路迤北鍾方氏家倚于牆下猱升而上由晒臺直入内室正在翻箱倒篋時被牀上所眠六七齡小孩所見大聲呼喚劉怒掣取利刃刺傷孩腕家人張某聞聲而至劉持刀亂揮不敢偪近旣而鄰人畢集喚同小的等人獲住查見有大皮箱一口藏匿路旁觀其行徑似非一人所爲求恩訊究張偕鍾方氏之子投案候訊襄讞委員王松丞剌史會同美總領事署繙譯官白保羅君向劉研詰供稱小的係河南某邑人六月十九日來此此事與楊某同爲今楊已逃逸無蹤求恩寛恕剌史商之白君判責三百板收禁西獄二年 
[匯豐帳略]  
　　昨日英商匯豐銀行送來清帳一紙閱知自西歴一千九百零四年正月一號至六月三十號止除去一切開銷外凈餘洋銀二百一十萬三千零八元七角三分連去年餘下之一百四十一萬七千三百六十六元零八分合共三百五十二萬零三百七十四元八角一分兹由董事議定將五十萬元歸入公積銀内公積至此已得七百萬元折去各處銀行房屋價値二十萬元付給各股主每股官利三十先令照從前每洋銀一元値四先令六辨士核算應付出五十三萬三千三百三十三元三角三分此外因先令巿價從前每元値四先令六辨士今只一先令九辨士八之七五應找出各股東七十七萬九千四百八十七元一角七分尙存洋銀一百四十九萬二千五百五十四元三角歸入下半年帳内觀此知獲利之豐實足於貿易塲中首屈一指古人云長袖善舞多財善賈斯言洵不誣哉 
[上海縣署瑣案]  
　　城内黄萬順銼刀店主黄坤山紊亂行規正行首陸源盛副行首陳萬興糾同白源興等九家聯名投縣環控前晚縣主汪瑤庭大令提黄研訊陸陳同供向章同業修刀由主顧自行送到店中並不使人在外招攬禀奉給示遵守在案不意黄竟派人在外向各主顧家收取貶價修理向彼理論反糾人向小的强索洋銀二十元爲特扭請訊究黄供陸陳均係誣供小的並無派人兠攬之事大令著具呈不再違犯行規切結存案備查○蘇松太兵備道袁海觀觀察札行上海縣署飭訪拿販賣票布之會匪當經大令簽派捕役徐福在法租界拘獲朱金標王金寳及已故王阿生之妻王木氏解由公堂轉解到縣前晚大令升堂研訊王木氏供小婦人係高郵人去冬十一月隨丈夫余文寳來滬賣與西洋阿生賃居四馬路王姓烟館樓上並無散賣票布情事今春三日飛划營黄管帶來滬派阿生在滬巡察每月薪水銀二十四兩至四月某晚有人來家訪尋出視卽遭槍斃倉卒中兇手面目未能認明求鑒大令再三盤詰堅稱與阿生相處未久不知伊在外所作何事大令飭交官媒收押候示 
[浦東保甲總巡局瑣案]  
　　前日湯厚生扭蔣榮生至浦東保甲總巡局訴稱無端被例毆擊請卽訊懲總巡謝岳松明府研訊之下以兩造均非善類著各責二百板具改過切結然後交人保釋○蔣得榮扭金得勝至浦東保甲總巡局控稱小的無端被糾衆兇毆請爲訊究總巡謝明府研訊之下以金屢次滋事判責五百板枷號示衆○前日汛捕某甲緝獲輪船積竊玉得勝張友之二名解入浦東保甲總巡局總巡謝明府研訊之下判各責三百板枷號示衆 
[萬國紅十字會來函]  
　　啓者本會昨承汪頌谷交來經募夏季捐欵鷹銀二千一百四十一元内銅質二元龍銀二百八十八元雜色洋銀十八元小洋銀八角又湖南學務處戚澹馨二尹交來長沙分會第三批長平足銀一千兩規元七十三兩六錢除分掣收照外謹乞登報伏希公鑒再本會昨承恒大寳典來條以前因遷移蒙諸公厚賜本欲備筵奉答盛情適値炎熇未敢驚動爰以筵資洋八十元移助貴會爲諸公造福等語合併佈聞[  上海萬國紅十字會同人謹啓]  
[招領小孩]  
　　本公所留養迷路之男女小孩其未有家屬來領者應請登報招領計開男孩嚴阿祥八歲華金金十歲朱小狗十二歲居連登十三歲郭連福十一歲楊桂生十二歲啞子約六七歲女孩六海約六七歲馬春喜十二歲潘蘭芳十五歲蘭仙約六七歲招弟約十歲左右莫小三子十二歲[  滬北棲流公所啓]  
[招領浮屍]  
　　本公所救生船於六月二十七日十一點鐘在新閘橋邊撈獲無名男屍一具年約三十左右身穿柳條布短衫藍夏布褲子秃頭赤脚白布搭連内有當票數張當卽瘞埋如有家屬望卽來所認領[  滬北棲流公所啓]  
 
 

Page 4

 
 
[鄭陶齋觀察出任廣西政績記]  
　　鄭陶齋觀察官應廣東香山人也品性端直學識淹通心存君國志在聖賢考察中外治亂之道曾著盛世危言一書燭世變於先機挽狂　於旣倒不幸言中而不見行彦輔嘗讀其履歴籌辦賑務防務勞績皆不邀奬叙是有救世心無功名念所謂不言祿而錄亦不及者也當觀察壯年深慨中原利權日失漏巵口甚以上海爲通商之冠迭偕同志創設機器織布局造紙局電報局礦務局及總辦輪船招商局湖北漢陽鐵廠法越之役彭剛直公奏調返粤總辦營務處並籌餉事宜丙申之歲山西巡撫胡蘄生中丞奏調辦理路礦盛杏蓀宫保會同南北洋大臣以其總辦輪船招商局湖北鐵廠經手事多奏留不克赴晉壬寅秋廣西巡撫王爵堂中丞以觀察同事彭剛直公有年深知其才奏調廣西差委觀察固辭不獲乃出什西行癸卯春正月二十一日到差二十三日奉札委赴香港澳門廣州查緝私販軍械不領薪水自備資斧卽在香港綫一灣仔棧房私　洋鎗五千桿密告港宦搜獲充公罰私販者有差旋奉札委統帶三江緝捕捐資添勇未及兩月拿獲首要會匪林五陸孟山葉亞得等三十餘名皆迭次搶刦攻破松竹堂村富紳徐　等家鎗斃事主男女十餘名口前經蔴洞團紳出花紅五百元懸賞購線未獲案匪解縣訊供不諱立正典刑餘匪解散河道乃通梧州商民目碑載道聯送牌傘　揚德政五月奉廣西巡撫王爵棠中丞會同兩廣總督岑　階制軍奏委代理廣西左江　篆觀察以地方未靖捐資自募勇士四十名　親　蒞任之始先與天主堂羅十敎商結　州府西林數年簀案賠欵由二萬減至一萬一千元是時横州沙坪墟有匪首僞二大干羅慶基僞先鋒王忠華盤踞勢甚猖獗黨徒日衆與靈山土匪相通在南鄉一帶勒捐入會吾則破其家團勇力弱無敢攖兇　月　三日横州吳牧請兵協拿團紳電報釐務　局委員同時　援觀察知賊匪信息靈通勇少出拒勇多濳逃是其慣技卽委親兵營管帶密授機宜聲言赴貴縣接瀛眷路經南鄉會同團勇出匪不意卽將僞二大王羅慶基僞先鋒王忠華捕獲發縣訊明正法餘匪遠逃民得安枕歡聲雷動南寗有駐防啓新營管帶李向欣降匪也賊性不馴勾結隆安縣土匪黄五肥王和順等　留匪黨混跡寗城借捕盜爲名以擄搶　實遂至人心惶恐閭閻不安觀察查得其情密禀岑制軍王中永將道府親兵雁字軍仁字營改爲巡警以相抵制庶免朋比爲奸南寗縣黄太守以所部仁字營勇不願改當巡警誠恐激變禀請緩辦觀察曰内奸不靖外匪日多時勢危急緩則禍　且打仗甬　　及巡警寗願打仗不願巡警其故何也大抵巡警之認眞下若打仗之虚僞其管帶不得尅扣糧餉私販槍碼軍裝其勇丁不能搶刦民問子女玉　耕牛耳於是責令管帶先繳槍碼限日一册點名如有老弱及不願當者裁革屆時不到者另補復自捐欵製號衣號筒　衣雨帽巡警中一切事件毅然行之不十日包成軍先後搜獲窩贓夥刦土匪十餘名城廂　外匪黨聞風遠逃地方賴安復禀留楚勇胡鎭玉蘭帶勇赴隆安剿匪槍斃匪目盧如良又盡將各局津貼道署公費捐助開設中學堂小學堂經費並出其家藏大版時務書選寄百餘種爲中學堂敎育人才之用觀察蒞左江前後四十天而能結敎案　匪渠設巡警開學堂次第舉行神速若此比其返也吾鄉紳民感觀察盛德聯同東來贈送牌傘以誌去恩並爲之記[  光緒二十九年癸卯秋日前選授永康州學正横州舉人治晚生李彦輔謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[羊城近事]  
　　廣州訪事人云本年高州府屬自五月十五日至十八日大雨傾盆連綿不絶以致山水暴漲田廬宛在中央現經大憲札委馮大令如衡往查分别受災輕重情形酌量撫卹○粤商李先和向在緬甸經商近忽倒閉共欠九十餘萬金控經英官飭將産業查抄備抵祇得一十九萬餘金相懸太巨旋查知粤省光雅里昌盛泰玉石行李有股本咨由沙面英領事照會粤督岑雲帥札飭查追○六月初一夜二鼓後三水縣境白泥圩某姓家突來盜匪二百餘人明火持盡括所有直至天將破曉始呼嘯而逸聞所失約共萬餘金 
[南巿捕房紀事]  
　　昨日划船婦馮彩英馮林妹在浦濵爭攬生涯致相毆擊經巡街捕一併拘入捕房捕頭著押候解送馬路工程局禀請總辦翁子文太守訊究○王家馬頭合興板木行主黄季芳被高鳳森積欠貨價銀一百餘兩屢向索取游約不還因之扭訴捕房請爲追給捕頭令押候解送馬路工程局禀請訊究○汛捕夥設某甲見吳阿三卽小湖州形迹可疑因卽拘入捕房捕頭令查明曾否犯案以便解送馬路工程局禀請訊懲 
[英美等國租界公廨晚堂瑣案]  
　　前日包探朱桂生解李木咸譚阿二至案禀稱李誘拐張杏卿家九歲之女由譚賣與廣東人梁李氏得身價洋銀五十元請爲訊辦讞員黄耀宿司馬著押候晚間研訊張杏卿卽志卿供稱小的之女名阿榮年甫九歲上年十二月妹夫李木咸勒令小的寫賣得身價洋銀五十元之契據將阿榮領去旋託譚轉賣與梁李氏刻由包探將女領回求恩訊斷李供稱阿榮田小的以洋銀五十元押下司馬檢閱張所呈禀詞稱當初李娶妹爲妻祗出洋銀十七元四角去年又勒寫筆據五十元托稱將阿榮抵押李處李之奸惡已可概見司馬因提譚訊鞫供稱阿榮係趙榮華領來言是李女因李妻故無依是以賣與梁李氏得洋銀六十元交李領去梁李氏供小婦人與譚李二家鄰居司馬著將阿榮交其父張領回李譚及梁李氏分别管押俟提趙到案訊核○包探倪順泉解張阿大鄧王氏董國富至案禀稱伊等串拐通州顧錦香家四歲男孩賣與鄧王氏司馬著押候晚堂詰訊顧供稱孫兒兆豐生甫四歲今年五月十七日忽然失去後悉被人拐出賣於上海因卽來此投報捕房今已查獲解案求恩給領鄧王氏供稱小婦人係廣東人此孩由一婦人同張領來出洋銀四十八元買得司馬著將兆豐交顧領回張董及鄧王氏分别管押並查得鄧王氏尙有與夏趙氏拐賣汪和猴一案訊詰之下鄧王氏請寛限半月將和猴交案司馬允之○楊四祿控王少林借銀不還并欲賴婚等情前晚司馬升堂研訊楊供稱上年三月王倩湯世銘作保穆紹康爲中借去洋銀若干元後由湯穆爲媒以王妹許字小的找去財禮洋銀二百五十元執有婚帖本擬冬季完姻後因事不果迨今春重申前說王非但不認借錢並串同湯穆意圖賴婚求恩訊究司馬將王提案詰問王供稱楊係鎮江人向在小的妹父所開店前設牛肉攤因之相識上年三月小的因有急需向借洋銀四十五元約定四月歸還届期未付至六月始還十元後小的妹夫不願伊在門前設攤驅令他往楊遂挾仇誣控實無婚姻之事至借據書明湯穆爲中保所呈婚帖實係僞造求傳案對質可也司馬立傳湯穆質訊湯穆供詞與王相同司馬怒楊誣控申斥一番謂王曰爾現在尙欠伊洋銀三十五元何日可還王稱一時無欵尙求寛限司馬判令折還十五元其餘二十元因楊誣控罰去不追楊收押王湯穆開釋如遇傳訊立即投案並限七月初三日將洋銀繳案 
[英美等國租界公堂會訊瑣案]  
　　上年英商模柴投本營總領事署控華商劉柏生不交股票銀兩等情經前讞員鄧鳴謙司馬會同英副領事迪比南君研訊在案旣而同業此項股票之姜蘭亭亦因虧倒另被某英商控告司馬訊供未結近日模柴倩律師瓊司催請提究經英總領事據情照會公廨前日讞員黄耀宿司馬會同英繙譯官德爲門君研訊劉倩律師哈華托伸辯瓊律師曰此案前次會訊係英國副領事迪比南君華官鄧鳴謙司馬今皆不在堂上恐於案情不甚明晰本律師應將從前所控各節重言申明隨歴述此項股票如何進出共被虧欠銀一千四百八十兩等情哈律師略與辯論司馬商之德君訂於下禮拜二復訊核奪○前者英商陶善鍾長命志大各洋行及德國醫生寳龍公延律師佛衞控石路乾大信大二衣莊虧倒等情讞員黄耀宿司馬會同德總領事署繙譯官麥令豪君英總領事署繙譯官德爲門君訊知二莊尙欠華商各欵諭令莊主李坤榮等將存貨交衣業董事李鴻元拍賣得價攤償至所租房屋係英商之産候再訊核　日會同麥德二君覆訊鴻元延博交律師到堂候示麥君先問坤榮曰前曾限爾出屋今已逾期置之不理究竟何日可遷答稱明日卽可出屋司馬謂明日如不交還房屋後日定卽發封坤榮諾諾德君遂辭去佛律假投案聲稱奉命將衣拍賣今已扣得洋銀四千四百三十七元有奇又信大之貨售得洋銀一百餘元司馬隨諭鴻元辦理攤償其事博律師曰鴻元並無攤派帳欵之權司馬謂然則前次堂諭時何以不早言及博律師將行規呈閱司馬商之麥君謂坤榮所欠華洋各債頭緒甚繁本分府現擬請佛律師將各洋帳理算博律師將各　帳理算待有確數卽將此欵照攤似覺平允不知可否麥君及二律師均稱善遂諭令下禮拜四卽七月十五日禀覆核奪○美商豐泰洋行主控華人翁心傳欠銀六萬二千八百五十兩等情案懸四年迄未了結昨日賀律師投案聲稱前次堂上限具保翁心傳之翁心渭於二禮拜内將心傳案今已逾限二日心傳仍不投到實屬藐玩且心傳並非無力不應任意躭延心渭聲稱心傳病己全愈伊家在本城姚家弄餘慶里此案聞央人向行主商懇償銀一千兩卽可了結襄讞委員王松丞刺史謂查得上年六月堂諭限一個月内理楚至今事隔一年依然如故殊屬玩延著心傳於下禮拜二到案聽候訊究延干未便 
[英美等國租界公堂瑣案]  
　　包探徐榮珊解陳華華任阿和至案禀稱此人家住新閘大王廟左近五十六號房屋前日向鄰人徐王氏借錢不遂肆意行兇致氏受且又失去金絲耳環一雙鈔票洋銀二百元報經小的拿獲帶入捕房旣而陳妻某氏糾同男婦七八人至徐王氏家大肆毆擊以致受傷沈重今特解睛訊辦徐王氏投案訴稱小婦人與陳爲鄰近日伊窺知小婦人鬻産得資强貸洋銀三百元小婦人不從因此挾恨將門前竹籬用刀砍去向之理論反敢兇毆陳任同供小的等並未向伊借貸因伊所築竹籬佔及公地是以砍去襄讞委員王松丞剌史問徐王氏曰此事有見証否答稱鄰人皆知然均不敢來案作証剌史謂若是則所控無憑碍難准理著陳任各具改過切結交人保釋○包探王長桂解流氓吳明春到案禀稱伊借端向某某等七人索詐致被訴知捕房今者捕頭著小的解請訊究馬夫朱金林訴稱五月某日小的在湖北路被吳詐去洋銀十元陳如發訴稱六月初四日小的在福州路被吳詐去洋銀四元徐小有訴稱六月二十五日小的在張園被吳詐去洋銀四元邱阿善訴稱六月十七及二十八日小的兩次在四馬路被吳詐去洋銀三元葛阿榮訴稱上月某日小的在湖北路被吳糾黨詐去洋銀三元且將兩目擊傷至今未愈李阿三訴稱二月十八日小的在福州路被吳詐去洋銀五元吕小子訴稱六月二十八日小的在福州路被吳詐去洋銀 
 
 

Page 10

 
 
一元吳狡展不承剌史判責三百板收禁西獄半年○卞春林被瞿光長借錢不遂用刀戳傷手腕訴知四百六十二號華捕拘入捕房昨日解案請究瞿供小的向卞索欠並未行兇剌史以案情甚大飭値日差顧昌恊同包探沈阿炳查明禀覆○積竊陳阿桂掩入席都臣梅阿福王金生陸增記等家竊取衣物約値洋書三十餘元報由包探張才寳緝獲解案席梅等投案領贓剌史判責陳二百板管押六月○虹口大隆廠主某甲控王春壽王金木張阿狗周教如串竊機器及舊鐵六擔紫銅若干約値洋銀二百元等情剌史飭包探沈阿岳查知各贓均由遲正興收買因將遲解案訊究遲供小的並未收買此贜實被誣指剌史著將洋銀二百元留存捕房俟查明訊核○趙榮昌控鄒運甫售地騙錢等情昨日讞員黄耀宿司馬簽差恊同包探王寳生將鄒傳到押候過堂訊核○亨泰洋行主控張嘉奎欠銀不還等情　日司馬簽差協　包探劉光震將張傳至公堂押候過堂訊核 
[法租界捕房紀事]  
　　流氓張阿二冐充某包探夥役向東洋車夫藉端訛詐不遂所欲恣意行兇被包探查悉拘入捕房捕頭令押候堂期解請讞員陳楚生大令究辦○偷兒某甲掩入太古馬頭貨棧中行　茶葉被巡丁拘獲連贜送入捕房捕頭令押候堂期解一請訊究 
[美租界捕房紀事]  
　　昨日楊樹浦第三十號洋房内某西人家細崽胡子祥　西人索取工資西人怒突取玻璃擲中頭顱血如泉湧胡負痛忿甚投訴捕房捕頭見所傷非輕令人伴送同仁醫院醫治並派五十五號西包探前往查明俟胡傷痊同赴該管領事署禀請究辦○昨晨小竊陳阿桂不知在何處竊得衣服携至西　德路被包探張才寳拘入捕房捕頭令押候解送公堂禀請讞員黄耀宿司馬訊辦○昨日甬人張坤榮在北河南路向小販某乙購取韮菜不知因何忿爭被乙張右耳咬去陳福堂見之大抱不平扭乙入捕房代爲聲訴捕頭令將乙押候解送公堂禀請懲辦○前晚無賴李阿狗在乍浦路武昌路轉角處冋某粤妓口出穢言適爲五百六十二號巡捕所見拘入捕房捕頭令押候解送公堂禀請訊辦 
[杭州恊德善堂六月中旬經募紅十字會捐欵第十一次清單]  
　　胡益三助洋五十元陳煥廉陳門鄭氏合助洋四十元錦華絲廠助洋十一元廣大裕助洋十元　正堂陳虔心人求瀉病速痊胡右記各助洋五元徐原仁堂　陰書屋陶各助洋四元永德堂助洋三元徐單氏安仁堂程楊寶芝牙痛人王承康友吾齋鄭正源吳志成各洋二元源昌號田康莊係瀛州繆篆　邵濟安應中錢莊仁德錢莊恆豐棧吳長齡鄒林燥孫綬　胡長牛立記鄭正英鄭正瑩王如生汪　來倉葉萬源猶興堂周壽亮吳　基葆甡棧姜仁　姜仁錦姜貞祿温　財各助洋一元葉葆　吳正美咎助小洋七角吳世紀助小洋六角張順卿裕紀徐裕森祝子温周交發祝運通鄭正相鄭正豐盈紀濟善堂安記胡　極祝年九萬昌和　春生各助小洋五角朱興茂毛福　楊章住吳雨林楊來招余長庚各助小　四角周烏模吳存德各助小洋三角吳義昌吳正苞吳雲釐吳國有各助小洋二角 
[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
請飭下兵部遇有該員應選缺出免其扣選謹附片具陳伏乞聖鑒訓示謹奏奉硃批著照所請該部知道欽此 
直隸總督袁奏爲北洋常備軍各鎭遴委翼長統領管帶等官銜名繕具清單祗呈御覽摺初十日 
太子少保北洋大臣直隷總督臣袁世凱跪奏爲北洋常備軍各鎭遴委翼長統領管帶等官銜名繕具清單祗呈御覽恭摺仰祈聖鑒事竊臣迭奉諭旨飭練常備等軍遵於二十七年冬間擬定募兵章程及營制餉章並將創練常備軍左鎭一鎭曁右鎭馬隊一標成軍日期先後奏報在案嗣以直隷地方遼闊邊防吃緊原練兵丁不敷分布復經臣商准練兵處將左鎮改爲第一鎮右鎮原有馬隊四營添足爲第二鎭又添募一鎭爲第三鎭均於本年正二月先後成軍統計每鎮步砲馬工輜共二十一營計三鎭共六十三營業經遴派將領赶緊認眞訓練期成勁旅用副朝廷經武整軍有備無患之至意所有常備軍第一二三鎭翼長等官銜名謹繕具清單恭呈御覽除分咨外理合恭摺具陳伏乞皇太后皇上聖鑒敕部立案謹奏奉 
硃批該衙門知道單併發欽此 
浙江巡撫聶奏爲揀員調補首場要缺以資治理而裨鹺務摺十一日 
頭品頂戴浙江巡撫兼管鹽政臣聶緝槼跪奏爲揀員調補首塲要缺以資治理而裨鹺務恭摺仰祈聖鑒事竊照仁和塲大使張汝昭於光緒三十年二月二十一日病姑應以本日作爲開缺日期業經詳咨開缺扣留外補在案查仁和塲駐劄省會係首塲要缺例銷仁錢餘三縣肩引稽煎緝私催徵皂課均關緊要且常有發委事件非精明幹練之員不足以資治理自應在於現任塲員内揀員調補今據浙江布政使翁曾桂署鹽運使事卽補道許貞幹會同詳稱查有清泉塲大使尹彦銘現年五十五歲江蘇淮安府桃源縣人由監生考取謄錄充國史館謄錄報捐鹽大使銜光緒五年畫一傳告成議叙以鹽大使選用十二年遵海防例指分兩淮試用十三年六月十四日吏部帶領引見是月二十一日領照起程八月初六日到省二十四年三月題補斯缺十二日奉吏部核准二十五年四月十三日任事業已試俸期滿該員行内並無展參有關降革處分該藩司看得該員老成明敏事理通達該署運司看得該員才長識練辦事實心以之奏請調補仁和塲妄缺洵堪勝任與例亦屬相符理合詳候察核加考會奏等情前來臣覆核無異查該員尹彦銘老成穩練熟習鹽務堪以調補仁和塲大使員缺合無仰懇天恩准其調補如蒙俞允該員係現任清泉塲鹽大使今請調補仁和塲鹽大使銜缺相當毋庸送部引見亦毋庸核計叅罰所遺清泉場員缺容俟奉准核覆後再行查照例章辦理再此缺依限辦補並無逾違合併聲明除將該員履歴清册送部查核外謹會同署理閩浙總督臣李興銳合詞恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
浙江巡撫聶奏爲查明兩浙場皂蕩田地節被風雨潮蟲致成災歉曁本年仍艱墾復灶蕩應徵灶課錢糧分别蠲緩摺 
頭品頂戴浙江巡撫兼管鹽政臣聶緝槼跪奏爲查明兩浙塲皂蕩田地節被風雨潮蟲致成災歉曁本年仍難墾復灶蕩應徵灶課錢糧分别蠲緩以紓灶困恭摺仰祈聖鑒事竊照兩浙鹽塲灶蕩本年夏秋之間節被風雨潮蟲禾棉遽受重傷難施挽救前經飭司查勘去後兹據署兩浙鹽運使事卽補道許貞幹詳稱飭據各該管知府分司督同印委各員會勘得嘉興府屬之海沙場成災灶蕩二百一十六頃五十九畝四分四毫零又歉收灶蕩一百三頃六十三畝八分六釐七毫零又前被潮患本年仍難墾復全荒灶蕩七十七頃二十八畝六分五釐零鮑郎塲成災灶蕩二十六頃五十五畝四分四釐零又成災海丁六百九十四丁蘆瀝塲成災灶蕩二百七十五頃八十六畝九分七釐七毫零又歉收灶蕩一百四頃一十二畝六分八釐五毫零寗波府屬之穿山長山塲歉收各則灶蕩塗地一百七十四頃六十三畝四分鳴鶴塲歉收課稅塗蕩三百八十三頃二十六畝九分九釐四毫紹興府屬之錢清西興場歉收灶地五百六十六頃一十二畝四分八釐九毫零台州府屬之長亭場歉收灶蕩一百五十一頃五十五畝六分四釐杜瀆塲成災老地二百二十三頃四十九畝七分九釐八毫零又歉收老地七十三頃四畝八分四毫零又全荒新陞地一百二十二頃五十六畝八分四釐二毫零江蘇省松江府屬之横浦塲歉收皂蕩一百五十七頃五十二畝三分浦東場歉收灶蕩二百八十七頃三十畝九分又鎭海縣併徵之清泉龍頭穿長三場均因秋收减色擬請徵新緩舊等情由司核明請奏前來臣覆　無異合無仰懇天恩俯准將海沙鮑郎蘆瀝杜瀆四場成灾灶蕩海丁並海沙塲潮患難墾杜瀆塲新陞復荒各灶蕩田地應徵光緒二十九年灶課錢糧援案准子全行蠲免免其分成帶徵其勘不成災之海沙蘆瀝穿山長山鳴鶴錢清西興長亭杜瀆横浦浦東等場歉收各灶蕩田地應徵光緒二十九年灶課錢糧准子一律遞緩至光緒三十年秋後起徵各場未坃各年舊課同秋收减色之鎮海縣原緩併徵清龍穿三塲灶課概請遞緩一年徵收以紓灶困各場被災之處如有已輸在官銀兩准其流抵次年新賦成熟灶蕩照常徵收除批司飭令造具全荒及被歉坐落團圍頃畝分數並蠲緩銀壧册結另詳核辦外所有查胆兩浙塲灶蕩田節被風雨潮蟲曁本年仍難墾復灶塲分别蠲緩緣由謹會同江蘇撫臣恩壽恭摺循案由驛具奏伏乞皇太后皇上聖鑒訓示謹奏奉 
硃批著遵前旨確查具奏欽此 
浙江巡撫聶奏爲查明光緒二十九年分兩浙各場灶蕩災歉並成災及潮患未復各灶蕩均屬實在仍請蠲緩摺十一日頭品頂戴浙江巡撫兼管鹽政臣聶緝槼跪奏爲查明光緒二十九年分兩浙各塲灶蕩災歉並成災及潮患未復各灶蕩均屬實在仍請蠲緩以紓灶困恭摺復陳仰祈聖鑒事竊臣承准軍機大臣字寄光緒二十九年十二月初七日奉上諭誠勲奏因災請緩安徽各州縣錢漕各一摺朝廷念切民依如果災歉屬實一經該督撫奏請蠲緩無不立沛恩施乃近年各省所稱緩徵各處幾若視爲成例不肖州縣每多揑報成災以完作欠積習相沿年年照報名爲例災實則民間已經完納於是劣紳大户得以挾制官長抗不完糧國家迭下蠲緩之詔閭閻並無實惠可沾致使維正之供徒歸中飽而豪强之包抗胥吏之苛索復從而因緣爲奸詭計　洒盤剌欺侵病國病民賦稅日絀種種弊端實堪痛恨况當大局艱難練兵籌餉迫不能緩之時豈容長此弊混各該督撫等受恩 
 
