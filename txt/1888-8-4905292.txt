# 1888 - 8 - 4905292

 

Page 1

 
 
[制藝聲調譜約格局一新告白]  
　　近來石印之文櫰挾居多講揣摩者絶少揣康以鄕會爲準繩聞聲調格局尤足制縢按腔合拍鼓吹休明則聲調尚焉萬人應戰易幟而登則格局尚焉今輯時墨二種一曰制藝聲調譜　調製譜便於按拍分類十八如推原高唱說理言情提空着議等類開講出落附焉一日格局一新分格十二而每格中仍復條分縷析如點題格之兩股至七股分柱格之兩股至八股他如非字蝴蝶前後呼應連章側串等格仿此訂成四側價洋一元寄售上海南中昌南書錦里朱卜年痧藥鋪蘇州中街路朱卜年痧藥鋪外埠各申昌 
[石印四書圖考國朝元魁墨萃試律時宜出售] [  石齋點代啓]  
　　宣州杜雲巖先生四書圖考一書仿江氏鄉黨圖考而作凡四字書中名　象數繪圖列表縷晣條分輯成一十三卷其考據精詳折衷至當實足　鄉黨圖考後先輝映苐原板毁於兵燹流傳絕少今味經堂主人藏有初印原本精校付諸石印分裝四本價　一元六角準於年内出書國朝元魁墨萃一書羅列國初至今歴科鄉　名作選校精詳字墨明顯洵揣摩善本也裝訂已齊每部兩套計十二本價洋三元試律時宜精選近科佳作四千餘首分春夏秋冬四集附以四時總集精抄詳校訂五本裝綾套價洋一元以上二宗均已出書躉售從亷如蒙賜願請至三馬路北甲昌及鴻文書　面議可也 
[紀祥符縣劇盗越獄事]  
　　古者狴犴之設以待罪人用黑索以拘彎之甚者桎梏其手足所以防其逸也故曰畫地爲牢議不可入削木爲吏議不可對人在囹圄之中關木索被箠楚無一刻得自由至此惟有俯首戢耳搖尾乞憐以苟延殘喘而已然而兇惡盜往往乘間越獄者有之非不防範於事先而猝不及備遂至逸去此其幾間不容髮嶽吏之疎防咎固不得辭獄卒之溺　其罪又安能免哉至於得賄私縱罪加一等又無論已每見近日越獄之案層見疉出奏上者必書有獄之富因事公出是夜必狂風大雨禁卒困倦熟睡以致人犯脫逃一若巧爲之廻護者夫越獄必待狂風大雨乎豈天助凶人增其勢力而壯其贍智乎卽曰有之正宜因此加意巡防不致疎虞於格外而乃困倦熟睡乎抑何輕忽懈怠也此非顯相矛盾乎爲上憲者冀寛其罰實重其辜乃千篇一律從無犯駁之案豈按之律例應如是哉捭掩耳盜鈴上下相蒙乎積弊相仍　其有極昨有友人自汴省來述及祥符縣中於前一二月有犯人越獄事逃者二人蓋劇盜也一曰驢花子一日白二小駱係曹州府人短小精悍筋骸堅固飛簷越壁如履平地鳴鏑深林探丸白晝視爲常事同黨中推爲巨擘遂作羣盜之首領爲其羽翼爪牙者徧布於廣塲閙市中雖有名捕精好身手者莫之敢發歴有年所其勢益橫河北崔季芬鎭軍聞之忿然起曰是風烏可長也必生致之爲民間除一巨青否則國家三尺法安在哉特懸千金重賞募　人　　其所在一夕駱讌於名妓愛寳家袖出巨金作　顯費愛寳已疑之酒半鴇母託故招愛寳去謂之曰來此飲　盜也汝　　　辭醉之以酒斷不可稍露聲色捕人已伏於阿外　其着爲之成則賞汝擒盜功愛寳曰諾再入座勸以巨　啓曰　不飲而頻酌我豈有意醉我耶愛寳笑曰君量自豪能飲則盡釂否則亦勿强遽自引滿覆杯於案曰無滴　　大喜爲盡數器意　醺同黨數人以博具進喝雉呼盧倍　熱　　驟得博飲錢甚夥開筵　飲洗盞要酌　　皆　　駱亦玉　頽矣捕起縛之解宫崔鎭軍親解至汴　先　　　　犯皆受其凌　日夜不得安　獄者　之乃數　　　　二日　逸去論者　爲興史之不幸然其咎亦由自取也先一日有老　探監云是駱母送衣數　开布一端詎中　利刃長　尺許典守者漫不加察竟與傳進越夕駱遂自脫刑具　同禁一犯并禁卒更失各一皆殊其首乘刀於地偕白二小　布越牆而出同禁之犯係擬絞而可减等者　與謀偕　絞者不願故殺之以滅口天明　城大案數日　獲興史鐫級待勘近日白雖緝得而駱則杳如黃鶴矣極　大　而疎於防守若此禁卒之死亦固其宜典史雖褫職去然追　者恐不能爲之稍恕　間典史固浙人咸豐末年已莅此任迄已三十餘年祥符捕廳本屬後缺　可餘三千金凖以三十年之所得腰纏十萬宦槖堪誇諺有南巡北典之謠誠非虛也典史年已七十有餘聞尙具慶父年九十有九母年九十有七皆隨養任所登期願之上壽表人瑞於　熙朝使其懷如足知止之義凛不辱不殆之戒急流勇退奉親而歸優游非泉資其頤養以黑海之餘貲作靑山之退步俾世人稱爲全福豈不樂哉奈何計不出此而必以被譴去　亦殊可　　友又述河决之後民歎其魚轉徙流離之况幾於耳不忍聞目不忍見卽鐵心石腸者亦爲之下涙鄭州之役其災尤亟今民間因僨事之故而追咎於始事之誤舉皆疾首蹙頞裂眦扼腕幾欲食河工諸人之肉聞河南河工歲費帑金七十萬而到工者僅十之一二餘皆中飽矣積習相沿非一朝一夕之故也所由來漸矣大吏早有所聞擬欲據實奏　挂　彈章而有沮尼之者事遂中止至於今日潰敗决裂無可收拾嗚呼果誰之咎哉卽罄河工諸人之囊亦豈足以　罪傳言此次决口時有上南廳中幕友數人逃出署外民間憤恨已極誤以爲河工諸人也竟痛捶之有至死者是亦寛矣總之修葺决口必期歲杪完工始可無事否則水之爲物就濕而順下一至春杪桃花水漲河水因之直趨而下注　淮　一帶寍不可憂况乎久晴必有久雨此理之自然也大江南北自九月以來亢陽已久待雨孔殷况復冬令失司天鄉恒燠若一至春間嚴寒沍陰繼以霪霖則不獨農夫受困三吳之民恐亦未能高枕而臥也友人因述越獄一事復目擊本災之堪虞故連類而及之如此 
[上諭恭錄]  
　　十一月初八日奉上諭本日道旁叩閽之民人滿榮國着交刑部嚴行審訊欽此 
[星使履任]  
　　新任駐紥日本欽差黎蒓齋星使於本月十二日道出長崎　帷暫駐一點鐘後乘車詣孔聖廟拈香次至廣東福建三江各會館禮事復回理事　路經租界華人之想望丰采者無不肅立以觀星使卽乘原輸履新十五日已抵神戶經駐劄鄉戶理事迎接上岸儀容極爲肅穆云 
[歐洲近]  
　　東報載西歴十二月十七號倫敦來電德國皇太子久罹惡症腫至咽喉現據醫師松太亞衣診斷當用刀法以治因施其斷手之術又十九號來電俄兵已集奥國境俄國新聞紙已露對敵之意奥國爲備二千萬　郎軍餉押解前去又二十二號來電英國國會定於來年二月九日開會並云英首相禮意卿議得現在戰亂之事起　不測在在當預爲之備 
 
 

Page 2

 
 
[朝鮮火警]  
　　　接朝鮮京城信西歴十一月二十日夜華商家三處失愼延燒數十戶南大門左所住華商一家三人皆葬於火其火均無匪人所縱駐紥韓城商務督辦袁君世凱不勝痛恨欲得匪人而殺之聞匪徒先將商家外門鎖住然後縱火云又言近來洛中祝融氏屢屢稅　小者不可殫述而以燒去戶曹命庫闕内宗廟一所爲最鉅說見日本報 
[瀛洲雪景]  
　　長崎一隅地氣向來和暖今歲入冬以後尤覺温和西歴三十號夜半忽起朔風陰雲密布次日淸晨下雪寸許四圍青嶂一變而爲瓊瑤推窓憑眺畫意良多至晚扯絮搓綿紛紛不止杯泛紅螺觴浮緑儀雅人於此不少逸興起視盆盎尙無薄冰則地氣之煖可知矣 
[東報摘譯]  
　　華十一月十八日爲西歴一千八百八十八年歲首寓東各西人無不准備度歲而日本官塲及大商家亦於門首縣稻草附以冬靑松栢收除帳目往來送禮居然稱是日爲明治二十一年惟民間則多有仍遵舊例者○特命檢閱使有棲川熾仁親子將至長崎轉赴佐世保等處閱兵長崎縣廳各官本定於二十九日在交親館欵留使節兹接福岡縣電報親王於本日到福岡大約三十號始抵長崎云○前次伊藤大山兩大臣巡視九州實地查得鹿兒島縣下大島之燒内灣長崎縣下五島之玉浦及瀨戶内等數處形勢最稱險要目前急須設防當先編人軍艦設立煤庫然後相地建築礮臺不日會集各大臣共議此事○東京於二十大號特出保安例七條宣布國中其大要如秘密結社出會家内集會成黨陰謀内亂通同外亂等事不論軍民人等察出從重治罪又銳器火藥刀劍之類禁止販賣更不准携帶搬運二十七號來電星中島竹内以下各府縣逗遛之自由黨三百餘名是日由各警察署盡行拘至照違犯保安條例處分着卽退至皇居三里以外之地居住 
[接修江岸]  
　　漢陽東門外江岸被潮所嚙崩壞不堪年復一年行者幾於繭足上年奉憲集欵修砌專員督理事頗認眞至今春工作暫停刻復續　每日以數百人從事由南北兩頭修理至前月已相接約計不久卽可竣工矣聞告竣後擬遵前法接修漢口江岸由龍王廟碣頭修過王家碼頭四官殿碼頭下至米廠碼頭等處奉憲專委四員並派下碼頭紳董四人互相商辦云 
[吳山雁字]  
　　仁和錢塘兩縣均於本月十五日開倉徵收漕糧仍按日分圖飭該業戶運米赴倉以憑騐收各戶完納均極踴躍爭先亦無擁擠喧譁之事已定於下月初三日爲滿斛之期至折色米價尙未牌示也○十五日辰刻望江門外四板橋地方王阿狗家草屋失愼幸無毗連之屋計共焚去三間惟救火者專以撲救爲事不暇顧及屋内而家中人又均以搶搬什物忘郤屋内尙有停柩以致所停之柩兩具盡爲祝融氏收去不葬於土而葬於火嗚呼慘矣○錫箔行情驟漲驟跌各鋪望節後長價囤貨不售詎過冬至節已逾十日箔價日漸跌落十九日有人出售每百塊價洋一百十五元現據市面而論須再看跌五元之譜囤貨各鋪相與咨嗟太息悔前此之失計也○頁子作坊中均係寍波人前日淸晨有數人至同升坊悅來麫館吃麫因用小錢遂相口角作坊中人恃其强悍竟將盤椀飛擲毁壞什物約值錢八千餘文麵館主當赴保甲局控訴幸遇該作坊主勸之回店議定賠錢服禮始得寢事○前日育嬰堂附近有一路斃女孩經地保禀於錢塘縣程邑尊騐得女孩確係病斃惟徧體有鞭棒傷下體有火烙傷所傷均不致命想是生前所受察核情節非婢女卽童養媳伊主平時必極虐待及至臨斃時委棄路旁以省殮費此種忍心害理之事實爲天理國法所不容故邑尊飭令殮埋後復出告示　切勸諭使有養媳婢女之家不得肆行凌虐云○十五日亥刻北風怒號徹旦不息次日寒威凛冽硯水成冰筆凍欲秃誠有如坡公所謂天寒手凍無人呵者至晚密雲滿天風力漸减寒氣未退布衾如鐵曉夢難成至十九日則晴日麗空氣候亦稍融矣 
[京江談屑]  
　　本月十七日午後西門外小碼頭某姓家因午炊失愼幸有天主堂及第一樓洋龍聞警馳至竭力撲救立時熄滅僅焚去廚房一間○西門外山巷底某姓孀婦揚州人也賃居京口有年矣惟賴十指以遇活其子已成立在外業成衣其女年僅十七待字閨中素嫻姆訓十七日婦因母家有事買棹渡江留女守門戶女於次日晚膳畢燈下作女紅因天氣寒冷卽用小坭缸盛火置于懷中有頃女忽倦甚伏几假寐缸中之火方熾遂將裏衣燃着頃刻之間滿身皆火女驚醒駭極口不能喊體不能動聽其延燒其隣人聞有布烟氣味恐有遺火尋至女處見女已如紅孩兒一般不禁大駭急用水樸救火始熄細視女之雙乳已燒落其一兩腿焦灼眉髮盡秃性命之能保全與否未可逆料昔之玉貎花容忽變爲焦頭爛額嗚呼女也何不幸而受此慘酷耶○楚南人某甲在管當勇拐竊同營衣物恐興問罪師遂爲逃奔之計前夜搭怡和洋行之元和輪船而去旋有營勇二三十名追至將甲拿獲先痛毆一塲繼用小刀割其腿筋然後扶掖而去後不知其所終○入冬以來雨澤稀少告荒之詞紛紛而至王邑尊俯順輿情遂於二十日禁止屠宰祈禱雨雪 
[維揚瑣語]  
　　代理甘泉縣梁大令述下車後辦事頗稱勤奮不以五日京兆爲念故履任尙未多日而閭巷頌聲已洋洋乎盈耳近以本郡久未得雨鄉農望澤孔殷特於十七日起齋戒設壇祈禱雨雪出示禁止屠宰闔署上下茹素三日所謂視民事如已事者非耶○甘泉縣下忙錢糧經前任舒大令示期征收新任梁大令抵任例應接辦涓吉本月十五日開徵仍於大堂旁設櫃令花戶自封投納連日完納者殊形踴躍也○孟纘成者字蘭汀今年十七杭州人也隨父堯生旅居於淮北西壩上月杪孟忽不知何往其父思子甚切淸人到處尋訪於街巷遍貼招帖載明面白無麻穿舊棉袍紫色背心如有人知其下落送信至揚州瓊花觀街張君禮卿處定當重謝等語噫嘻天下無不慈之父世間豈有無父之人哉無論其是負氣出奔抑是被人拐去然年旣十七非孩提可比果係負氣固當知悔而歸果係拐失亦當乘間逃出日久不返將何爲 
[蕪湖近事]  
　　十八日南門内南灣某姓棉花店因作午餐火星飛入叢蘆中以致烈烈轟轟頓作燎原之勢幸時當卓午店夥曁行路者蜂擁而進極力撲滅僅焚去柴草及棉花若干火頭尙未透頂云○蕪湖旱象已紀報章十八日復經關道雙錫五觀察曁蕪湖縣錢孟超明府虔詣城隍廟設壇祈雪并禁屠宰三天有往觀者謂觀察及各員敬謹拈香莫不憂形於色想蒼蒼者有鑒於此定必立降祥雲也○月初有某客由蕪附輪下駛被匪人搶刼白鏹云云已登前報兹悉客姓余帶洋往江西購運磁器事後經江口保甲局曾明府弋獲搶犯五人訊鞫之餘供稱祇分得洋蚨四十餘元日前余復禀求關道雙觀察飭縣局嚴追十七日觀察批飭將所獲五人仰縣局等復訊明確并將羽黨一一根究嚴拿究辦所分贓洋四十餘元交該職先行領去未知漏網之魚能復入笱否也 
[奸案審結]  
　　前報蘇城三尊巷内王某木作童養媳采男被拐一案現在通案犯証及被拐之女俱各到案十九日經吳縣馬漁珊大令提集人証及被拐女采男逐一質訊據采男供認與姦夫朱經寳來往不記次前逃走時係由朱經寳之姊朱四姐約其女抵暮至西觀橋鶴鳴樓等候迨後卽經朱四姐同其女在石岩橋喚船出城至湖田上烟館住宿朱經寳在彼等候隔數日烟館内嘖有煩言遂有住居二擺渡口吳增福說起空有樓屋邀約朱經寳借宿伊家隨後亦有物議卽喚船至上海北市租屋居住兹聞同居之百福被拐不認累及無辜故各投案質訊聽候究辦馬大令訊明後卽照例實姦婦藤條三百五十姦夫朱經寳責板一千一百枷號一個月一面責令夫家將采男領回旋因夫家不愿具領責成女家具領亦屬不愿已發官媒出賣朱經寳亦加責數百板取保釋放其餘容留之吳增福當責六百板同朱四姐隨堂省釋俱各取保回家至百福之被押月餘高醫生之吃驚染疾則眞所謂累及無辜天下事固有幸有不幸也 
 
 

Page 3

 
 
[粤東官報]  
　　藩憲牌示海康縣缺委大挑知縣熊文龍署准補開平縣張煦春准調香山小黃圃司朱希均番禺慕德里司周葆寅均飭赴新任南海神安司劉篤揭陽北寨司陳朝鉦均飭回本任 
[上海縣署瑣案]  
　　前有王炳鈞扭丁永錦投縣控稱長嫂楊氏姪兒小毛均被丁誘拐無蹤叩求訊究裴邑尊飭將丁交差看管候質差遂派夥朱某爲之看管不虞丁乘間脫逃該差無奈據實禀明邑尊飭將朱笞責枷號着速將丁尋交○前報列着令繳洋云云兹悉僧福來王寄餘顧緑川張式齋等均已將所斷洋銀如數繳案邑尊飭從寛開釋並諭令嗣後須改過自新如違定行嚴辦 
[死殉芙蓉]  
　　蘇婦薛王氏者由妓院傭人薛文奎薦至妓女朱文卿處爲傭該妓向該氏借洋八十元其時該氏手中祗有四十元遂由薛湊洋四十元共成八十元之數交妓嗣因該妓門庭冷落不能支持遂將該氏辭歇該氏懇薛向妓索還借項則一味稽延終未到手現在妓至英租界永和里某氏家爲夥該氏又向薛催促薛令瑞金從中調停令妓折償洋五十元再扣調停人酧勞洋二十元僅以三十元了事該氏則欲向薛找洋十元方可歸本薛謂湊洋薦該氏本是美意今旣折償三十元理合各得十五元如何要找出十元於是兩相爭執後薛憤懣交　竟吞洋烟及某氏知覺將薛送仁濟醫院一面報捕將朱文卿及薛王氏拘送英公廨薛之妻薛浦氏叔父薛堯山妓之母舅蔣雲卿均投案由蔡太守訊供各訴前情太守謂該妓旣欠薛文奎薛王氏之洋八十元折償五十元瑞金不應扣酬謝洋二十元所有三十元薛王氏獨得薛文奎無着反令找洋十元殊屬非是姑飭將朱文卿女傭薛王氏均發官媒視薛文奎能否救愈再行核辦薛浦氏等暫返昨晨薛文奎在醫院因烟毒已深無從施救而斃當經三圖地保知照屍妻人等聞有人出爲調處未知能寢息否 
[欠錢圖死]  
　　前晚有一人鐵錚錚橫臥上海縣署宅門外值日差呼之不譍驅之不去撫之則體冷而氣若絲覺其有異立卽禀明裴邑尊邑尊曰是殆吞服生烟也誰是能解救者差以彩成燭鋪夥對邑尊令急召至署倩其察看果服生烟惟其毒甚微尙可施救如法治之嘔吐而愈時已夜　邑尊升堂訊究其人供稱林姓名福生向爲銅匠在周福祥銅作内做工現因造屋虧欠顔作頭洋四十元一時無力歸還是以情急呑烟覓死邑尊謂欠債應還無力儘可商緩何致視性命若鴻毛乎本應懲貴姑念無知着交作主領回醫治 
[英廨停訊]  
　　英會審員蔡二源太守昨有要公謁見龔觀察因此飭差知照捕房停訊一日 
[公廨瑣記]  
　　蔡景亭扭趙福生至捕房據言妻被趙誘拐捲逃巡捕頭隨命華捕將蔡趙一併移送至英公廨蔡太守飭將趙福生管押蔡景亭交保候訊○前日下午有七八齡之小孩失路由巡街捕帶到捕房解送公廨當經孩之父母到來認領經值日差禀明蔡太守准其領去 
[法界公堂瑣案]  
　　十月十六日本報列有人在蘭芳里龜子錢得炳所開花烟館打架致傷鴇婦錢陳氏及媳某氏并烟妓等人送入仁濟醫館醫治由包探先後拘到逞凶人奚德隆王寳羣等據稱此事由張生紹爲首刻已脫逃因將伊母張李氏拘押嚴訊嗣錢李氏等以醫院不便回家自行醫治現欲回原籍昨晨由錢得炳攙扶到案請騐傷痕王司馬見頭上共傷三處内有刀傷遂詰奚王兩人究因何事起釁奚仍稱不知王供有山東人田友福之友不知名姓是夜偕田及小的三人至伊家吸烟田友欲住宿因給洋一元後三人出外吃炒麫小的之帽尙在伊家吃畢復往伊又接他客洋亦不還因之爭論打架奚實未動手司馬着將奚笞三百板枷二月王笞五百板枷半年又謂錢曰爾等旣欲回籍現在凶人已辦速卽回去可也錢等叩謝而退○文泰魚行主蔡友如訴稱王德記前來秤魚及寫票時王又抓取一把放在籃内約有十數斤爲此送捕魚担因無人照管留在行中王供每日在伊行内秤魚約有二三千文今晨出錢四百四十文伊說小的多取一條必須倍罰小的不允被送捕房蔡稱王尙欠錢二千餘文情願不索惟求將伊枷示司馬謂爾好糊塗伊爲小生意日日在爾行買魚二三千卽使多取一條也不過略貪小便宜與倫物者有别爾竟要將伊枷示乎諭畢叱令一併退去○前日下午有小車一輛裝鋪蓋四個鞋籃四隻行經浦灘車夫四面瞻望似有慌張之色包探見其形跡可疑拘進捕房昨日解案據供姓潘名高川崇明人住在虹口泰和輪船抵埠有客四人囑裝物至大東門外染坊大橋上有巡捕攔阻故繞道過白大橋重至浦灘往南送去王司馬謂旣有鋪蓋爲何無人押車答稱彼等在後不知如何不來今願將小車留在捕房前往大東門外喚客人到來訴明領物可也司馬准之○自來火行點燈人馬甫木訴稱小的在河沿點燈適有小車停在燈下囑伊讓開伊不理小的因跨在車扛上持火點之伊將車一掀以致悞碎玻璃燈正欲拉伊反將小的扭住致將號衣扯破後有巡捕到來拘以送案小車夫王阿寳供江北人昨晚送兩客至河沿下車客正在給錢伊來點自來火燈將小的赶駡玻璃是伊自已打碎王司馬問玻璃價值若干沈通事稱須洋半元司馬謂玻璃係點燈人自已擊破可自去料理王扯破號衣着賠錢一百文 
[邑紳公呈]  
　　呈爲儒林人瑞循例聲請仰祈轉詳飭遵事竊維庠門儲俊秀古稱賢士之關鄉里奉高年史載建元之詔况乎沐湛露於四朝柏微敭歴峙靈光之一殿棫樸謳歌旣副微譚宜依故事謹按在籍一品封典花翎布政使銜前陜西按察使署陜西布政使丁酉　拔貢王承基蜚英綺歲奮蹟萃科春殿從容吐駢珪之文采秋曹妙選歴瑞錦之華資百粤刑名之牘剖判剸司六飛蒐獮之鄉賢勞鞅掌滄溟千舳旋襄天庾之供江海一麾未稅昭潭之駕拜鸞綸而績宣蜚挽觀察古咸雍州攝豸繡而榮被眞除權領行中書省政聲卓著天語頻褒徹商賈以濟戎行唐劉晏之置驛倡僚吏而籌防務楚子文之毁家嗣懷采薪之憂遂繼思蒓之躅然趙康靖林泉憂國不以聲迹爲高而蕭文終轉慒給軍常任委輸之重飽甘黔皖之士馬慶雍眞雒陽主人振秦晉豫之嗷鴻君實仍萬家生佛宜乎飄翠羽而晉崇階恩邀丸陛矧復釐堂規而籌社榖功在一鄉兹屆戊子科試之期已符泮水重游之例芹藻依然憶三五少年之日梓桑敬止仰六一居士之風紳等并里與同見聞素譒忝子衿之後進膺擖猶踵其成規計甲算之初周鼓篋幸逢夫盛事爲此開具履歴淸册環請師臺大人轉申大府率循舊儀招鶴髮之藎臣領鸞旂之秀士庶幾規模　校咸羡儒林祭酒之榮因之弦吹聲香益彰壽考作人之治謹呈 
[振所雜言]  
　　漢口敦實堂諸大善長俯恤汴省各災民窘况演戲集資以充賑欵託本埠永安街恒福油號胡紹庭先生匯付規銀一千五百兩又順直山東皖北三處棉衣各五百件其淸單容再錄登事出苦心恩銜枵腹想與其事者甦困多方定膺穹蒼厚報也○啓者弟年逾知命小兒殤後似續尙虚室人望子情深時以娶妾爲勸伏思子之有無遲早命中註定命有多子則兒孫滿堂世所恒見命中無子雖姬妾盈前力難强挽若云娶妾定可得子舉凡力可買妾者皆有子有孫矣且買妾必買輕年少女幸而生子爲日甚長已不知將來如何結局若未經生子一旦不測彼焭甇　質豈非悞其終身現在鄭州决口蕩析離居不如助賑以兾感格因决意將買妾之資充助賑之用奉上鷹洋一百二十元祈察收擇受災最重需賑最急地方寄去散放雖杯水無濟車薪然聚沙亦可成塔普天下與弟同情者想亦不少如以鄙意爲然倣而行之或更擴充於災務不無小補云附杭春元莊匯申晉甡莊匯票一祗計洋一百廿元二十八日期十一月十九日錢江子藹吉餘生同室吳興氏拜上接誦錢江子藹吉餘生善長曁尊閫函并春元莊匯申晉甡莊匯票一紙移置籩室洋一百二十元囑充鄭州賑捐似此積德匪淺天上石麒麟當不讓徐修仁專美於前矣不禁額手預賀[  上海北市絲業會館籌賑公所少欽施善昌謹誌十一月二十四日]  
 
 

Page 4

 
 
[浙省撫轅抄]  
　　十一月十四日運副王瑞年禀知運司調委紹郡鹽局專辦差叩謝學轅文巡捕潘禀知藩司飭知咨補瑞安縣丞叩謝○十五日乍理事廷由上海採辦架木回省禀到前署富陽縣丞胡爾昌交缷回省禀到咨補龍游縣湖鎭巡檢劉培元禀謝藩司飭知咨補候補縣丞黃安海禀謝藩司飭知咨補安吉縣丞 
[江督轅門抄]  
　　十一月初七日縣丞金桂芳由蘇分寗○初八日通判朱廷佐奉委淮徐海等屬提徵　册○初九日知縣陳湧泉奉府委發審差○初十日江蘇候補道李國琛湖南人由京來知府葉永恆銷江北措資假並奉委河工總巡差新選上元縣復設訓導張是保禀知任事藩轅脾示淸河縣典史朱儀期滿遺缺查有巡檢謝邦楨如皐縣西塲司陳汝欽丁憂遺缺查有從九朱輪均署理○十一日六合縣調署甘泉縣呂憲秋禀辭知縣丁經三奉司委赴河工差遣署秣陵司高開源缷事回○十二日知縣邢毓管銷解河工餉回縣丞倪璪赴圇山關公幹回均禀到○十三日候補知縣郝炳綸禀知解制錢赴都交淸並引見回○十四日前安徽候補道劉傳楨辭赴蘇○十五日准補贛榆縣陳新選溧水縣譚均赴任通判唐錫齡赴河工差○十六日候選知府陳汝恆辭赴山東○十七日布倉大使陳應舘由京來禀到○十八日調補壽春鎭任祖文辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十一月初九日京報全錄]  
　　宮門抄○發抄旨九道○晉撫剛奏查閱營伍並考校駐防各營完竣摺○又奏查明廠地名目並莊親王地租數目分别更正摺○副都統謙奏校閱秋操完竣摺○豫撫倪奏揀補叅將缺摺○晉撫剛奏直隸州到省　滿請以煩缺補用片○十一月初九日戶部通政司詹　府正黃旗值日兵部引見二十七名工部一名廂紅蒙六名正白蒙三名廂白滿四名○祭哈爾領隊大臣雙全到京請安○誠端裕　各假滿請安○熙敬請假五日○召見軍機裕德雙全文秀王文錦○皇上明日辦事用膳召見後至紫光閣看箭○發抄衛榮光奏仁和令趙篤　等調署同知各缺奉硃批吏部知道欽此○又解出使各國經費奉硃批該衙門知道欽此○又解第二批北洋經費奉硃批該衙門知道欽此○葉伯英奏王曜鑾期滿甄别奉硃批史部知道欽此○又同知繆鍾洛委署各缺奉硃批吏部知道欽此○譚鍾麟奏已故將軍金順等請附祀多隆阿專祠奉硃批着照　請該部知道欽此○又知州　力謹等期滿甄别奉硃批吏部知道欽此○張曜奏善後局第四十八次收支銀兩奉硃批戶部知道單併發欽此○乂善後局供支馬隊第二十次報銷奉硃批該部知道單併發欽此○○山西巡撫臣剛毅跪奏爲查閱太原鎭屬營伍並回省後考校滿洲駐防曁撫標各營完竣日期恭摺仰祈聖鑒事竊臣前於七月二十八日出省查閱營伍曾將出省日期奏報在案臣自省起程周歴汾州平陽蒲州運城澤州潞女各營調集馬步練軍次第認眞考校並順道履勘浦灘鹽池盤查河東道庫復因遼州平定州一帶直隸河南隘口林立在在均關緊要遂由潞安繞道該二州並其所屬各縣親加察看於九月十五日旋省隨卽調集滿洲駐防臣標練軍馬步各營旗曁左右則營太原一管逐加校閱現於二十五日一律竣事臣每閱一營將槍砲箭靶均照例定弓數較準安設官弓率用六力間有請用八力十力者考校將領則較具中矢之多寡騐其弓力之强弱並察其年力之衰健千把以下並考具馬上二槍以分優劣優者分别獎賞記名劣者分别降責其技藝平等而年力富强堪以造就者勒限學習再行考騐至太原營屬兵丁中箭分　　安澤州守定　營皆九分以上平陽粟城等營皆八分以上運城營八分蒲州汾州等營七分以上而馬槍抬槍抬礮之發中準頭者則以平陽澤州潞安平定四營爲最多滿洲駐防曁臣標三營兵丁中箭　數均在九分以上　馬槍抬槍抬礮之發中準頭者則以滿洲駐防爲取多其合操演陣均屬步伐整齊聲勢聯絡藤　刀矛及馬上技藝跳舞擊剌率皆精熟點騐馬匹臕壯軍械齊全錢糧銅　等項委查亦無虧　臣　思晉省武備積弱成風自上年議攺營制汰弱留强選練馬步各營旗始覺漸有起色統核南北各營北鎭練軍實較南鎭差　臣於上年閱伍後　經切飭太原鎭總兵何鳴高督率各營官加意訓練務期與北嶼兵力一律精强悉成勁旅本年復加考校南鎭練營底營亦均漸次攺觀臣仍當謹遵上年奏報閱伍摺内每年出巡一次無定向無定期輕騎减從周歴嚴查於整飭武備之中兼寓考　吏治之意務使地方文武各官時時有所警　卽在在不敢怠荒　於軍事吏事兩有裨益至此次閱兵案内臣查明太原鎭標左營把總史郭元　喜營把總土權吉州營把總劉耀光平陽營把總梁駕海均年力就衰應請一併勒休運城營把總　福入地　　應子開缺另袖長治縣把總劉永昌辦事未能認眞應予撤任察看以上六員缺均經隨時分别遴員補　咨部核辦以肅營伍除應舉辦光緒十三年分軍政容臣核明另案具奏並查明地方情形應劾文職各員另案奏叅外所有查閱太原鎭屬　　回省日期並考校滿洲駐防撫標各營事竣緣由理合恭摺其陳伏乞皇太后　皇上聖鑒謹奏奉硃批兵部知道欽此○○山西巡撫臣　毅跪奏爲查明寗遠廳官荒牧地名目等項前後不符情形並莊親土地租銀數繕冩錯悞懇請分别更止恭摺抑祈聖鑒事　准部咨議覆口外七廰經徵各項地租考成案内以寗遠廳開造繼公廠地名目並升科年限畝數銀數曁莊親土地租數目前後參差行令查覆等因富經　司飭查去後　據布政使張煦呈據寍遠廳通判詳稱該廰官荒牧地内有坐落廂藍旗阿布達賴繼公廠地一塊又名察漢博浪光緒六年押荒升科之察漢博浪繼公廠地卽六年查丈升科之繼公廠地實屬一欵並非兩宗六　奏　册内於繼公廠地上少寫祭漢博浪四字九年復丈漏未聲叙此該廠名目前後不符之實在情形也復查廾科年　於光緒六年該　廳會同旗員逐叚文明詳經前撫臣衛榮光具題請自六年起照例升科旋准部咨以此項地畝應自同治　年報墾之日升科何　遲至十餘年始行題報行令聲覆等因查前項廠地雖於同治年間報墾旋因繼公府以此係該府牧地互爭不淸遂至延擱迨六年查丈後始行照例升秤此該廠地升科年分前後不符之實在情形也至畝數銀數當光緒六年查丈時計共熟地四百二十八頃七十五畝每畝微銀一分四厘共徵銀六百兩二錢五分隨徵耗銀三十兩一分三厘嗣於九年升任撫臣張之洞奏請仿照直隸辦理豐寍二廳押荒事宜復經查知前項廠地續有開墾遂逐加勘丈共計丈明熟地四百七十五頃八十七畝八分四厘應實徵銀六百六十六兩二錢三分耗銀　十三兩三錢一分二厘較六年查丈時多丈出正餘地四十七頃一十二畝八分四厘故正耗銀數亦因而加增此該廠地畝數銀數前不符之實在情形也又寍遠廳莊親十地租每年實止徵銀二千七十五兩零前次開單誤繕爲二千七百五十兩零以致數目參差自應一併厘正等情詳請具奏前來臣覈核無異合無仰懇天恩俯准勅部分别更正以昭核實而歸畫一除押荒銀數早經造册並將此次覆查各項情形咨部查照外所有查明繼公廠地名目曁升科年限畆數銀數不符並莊親土地租數目繕寫錯誤各緣由理合恭摺具陳伏乞皇上聖鑒謹奏奉硃批戶部知道欽此○○山海關副都統奴才宗室謙德跪奏爲恭報奴才校閱山海關等五處駐防官兵秋操完竣並回關日期恭摺奏聞仰祈聖鑒事竊奴才前將山海關八旗官兵軍政馬步騎射認眞考騐完竣後循例前往所屬永平府冷口喜峯口羅文峪等處駐防校閱官兵秋操並考騐軍政由關起程日期已於九月初四日恭摺奏報奉旨知道了欽此欽遵在案奴才卽於九月初六日帶印起程前往各處認眞校閱已於九月二十一日事竣回關復將山海閣八旗官兵槍砲陣式刀矛雲梯分日校閱現於十月初五日一律校閱完竣奴才詳察山海關等五處官兵馬步箭中靶均在八成以上原設新添鳥　六百桿擡鎗七十杆杈字鎗一百杆羅文峪鳥鎗三十杆永平府鳥鎗二十　分撥各隊排演陣式演打連環過堂均屬聲勢聯絡步伐整齊奴才逐處閱看演放鉛丸中牌均在七成以上刀矛雲梯便捷可觀其馬隊馬上演放三鎗三箭技藝亦屬嫻熟有誰技藝較優者奴才當場獎賞生疎者分别責革勒限學習每至一處奴才嚴諭該防守尉防禦等務將兵丁馬步鎗箭以及各項技藝認眞訓練務求精益求精咸成勁旅並面　守口官兵等認眞盤查嚴密巡防不准稍涉疎懈至所屬官兵内如有衰　不職疲玩怠惰者卽行隨時嚴叅不敢稍事姑容致滋廢弛以期仰副聖主整飭戎行修明武備之至意除本年舉行軍政所屬官員内有應舉應留各員循例另行恭疏具題揭報外所有恭報奴才校閒山海關等五處駐防官兵秋操情形並回關日期各緣由理合恭摺奏聞伏乞皇太后皇上聖鑒謹奏奉硃批知道了欽此○○河南巡撫臣倪文蔚跪奏爲揀員請補叅將員缺以實營伍恭摺仰祈聖鑒事竊查河南汝寗營叅將玉壽調補臣標中軍叅將所遺員缺准兵部咨係題補第一輪第五缺應用儘先人員行令揀員請補等因查兵部奏定章程儘先各員均按奉旨先後挨次　用如實在不得其人亦必將名次在前各員於此缺何項不宜按名指實准將名次在後之員　補又聲叙人地不宜至多不得過二十員各等語兹臣於在慓儘先叅將各員内逐　遴選杳有儘先叅將王長勝年四十七歲河南陳州府扶溝縣人由軍功隨同官兵剿辦髮捻摶戰江蘇浙江湖北山東河南各省遞保儘　遊擊仍歸河南撫　拔補同治八年隨剿張總愚全股肅淸案内出力奏獎七月初七日奉上諭王長勝着以叅將仍留原　遇缺儘先補用欽此是年十月到標該員勇敢有爲勤於緝捕堪以擬　汝寍營叅將惟名次稍後與例　符查儘先叅將名次在前之梁玉孚文全李金榜均於此缺人地不甚相宜當此整頓營伍之際未便稍涉遷就致滋貽誤例得按名指實專摺奏請合無仰懇天恩俯准將儘先叅將王長勝補授汝寍營叅將以實營伍該員籍隸本省例應廻避俟部覆到日由臣咨商山西撫臣揀員對調用符定制際飭取履歴送部外所有揀員請補叅將緣由謹繕摺具陳伏乞皇太后皇上聖鑒訓示謹奏奉硃批兵部議奏欽此○○剛毅中再准部咨嗣後道府州縣保歸候補班人員令於到省一年後詳加考核等因歴經遵辦在案兹查遇缺前先卽補直隸州知州張　生於光緒十二年七月十八日到省現屆一年期滿據藩臬兩司詳請甄别具　前來臣查該員文理晰字畫端楷考以律例亦能　曉堪以繁缺補用　履歴淸册咨部查照外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[上海四馬路高易公舘賑所李秋坪經收直山東十月廿一至廿九等日賑欵淸單]  
　　念一日潮州府正堂朱少愚太守寄來普寗縣正堂盧集捐東賑銀七十兩共　 
一錢三分五厘除欠實規元六十九兩三錢九分○救灾免灾單胡絢臣洋二元○申昌書畫室奇來吳小海吳月汀張慶桐吳守之栢劉銘吳文淸各錢二百文讀古書室五十文零錢一千二百五十文○蕪湖胡子　翁募楊靖臣洋一元○○廿二日無力子五元○○　三日西谿源豐潤號募康册江校經堂洋四元柯寳善堂銀四兩繆志學堂二兩江運主二繼志堂一元學先氏雅懷書屋各半元鴛湖朱子錢　千文晴霞閣一千一百文述記晨葩書屋紫陽氏頴川氏各錢一千文傳麟二子七百文桂什氏六百文彭城季子太原郡　　山房朱思繼裕善堂竹舟氏忠恕堂仰權齋各五百錫圭氏四百文共捐洋八元銀六兩錢十二千八百文合共規　十六兩五錢○胡玫綬銀四兩胡雙忠堂黎張氏黎廖氏慧芳閽各錢四千文共銀四兩錢十六千文伸銀十兩零三錢一分共銀十四兩三錢一分伸規元十四兩七錢○○廿四日陳堯卿洋一元甬公泰一角○康字册山東萊陽捕署募天復當等六戶銀十兩扣色三錢實九兩七錢何吟秋家珍在文乃文各一兩汪魯卿楚卿月波以文以武各二錢謙益號趙俊民趙誠齋趙德三于雲趙光裕各錢一千文于之謨之龍各錢五百共捐敘銀十四兩七錢錢七千文換銀四兩五錢一分共紋銀十九兩二錢一分伸規念一兩零五分四厘○○廿五日同興公興永昌折席洋三元○津門張祥和寄來劉運昌翁募許雲亭周愛蓮堂裴松泉力閱琨各銀一兩戴華亭陳盛齋崔樹南趙養滋千鏡齋向顯立各三錢劉志義堂二兩鐘岐山陳志高尼瑞峰不相廷王淸臣　文炳候德普秦煥榮初各二錢共紋九兩六錢伸規元九兩九錢三分二厘○○廿六日梁子雲花洋一元○蛟鎭氏一元○○廿七日周貞甫翁交來康册何育堂楊遇園味根居各洋二元楊奎垣　東林祝鄒　梯劉利與海訓軒鄧瑞江王筱亷李貽謀堂各洋一元共捐洋十五元○無名氏洋三元○○廿九日漢口同愼祥號寄來大春誠號募　册朱子常本洋六元英洋六元胡力行堂本洋十元朱培善堂英洋五元慶雲堂本洋三元焦戴生師竹齋劉秉夫各本洋二元敬修堂朱未逮堂各本堂元嚴雪岩胡增記各英洋一元共捐本洋念七元伸規元念二兩六錢八分英洋十三元○金陵沈紹生募游仁山錢四百文不留名一百五十文江姚氏張鴻記李某氏陳益源胡汪氏各一百文合來洋一元○陳殿棆翁交來鹽城　帳房募拯急同情册永德堂洋三十一元五角遵德堂洋十八元餘慶堂十元樹德堂式好堂三友堂各三元頤壽堂三槐堂四知堂各二元東海郡公思義堂餘福堂景福堂五福堂各一元不留名半元共洋八十元○又慈航普濟册等四扣德元號源昌店各錢一千文許恆茂紀森記不留名各五百文尹厚齋三百文萬隆順各二百文共錢四千二百伸洋四元○○以上九日統共收規元一百五十四兩二錢五分六厘英洋一百二十九元一角花洋一員錢一千二百五十文 
 
 
