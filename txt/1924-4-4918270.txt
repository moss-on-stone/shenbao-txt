# 1924 - 4 - 4918270

 

Page 1

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 2

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 3

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 4

 
 
第一萬八千二百七十號;中華民國十三年 西曆一千九百二十四年一月五號
星期六 * *時評 
[升官與世襲（冷）]  
　　充中國紛紛之故其人之心理不過升官與世襲兩念而已不得職位則求求而得之則日望其高高而滿其願則又求其勿失終身據之尚勿足必視爲產業而子孫長保之是謂世襲此今日相爭相奪者普通之心理也一方欲視爲世襲一方又欲升官此相爭相奪之所以不絕也 
　　他且勿論卽如國會議員本有定期也今乃千方百計以謀議員之長在代閣人員暫時之職也今亦千方百計以謀閣員之久存此二者實爲最無久留之物其設心尚且如是其餘更無論矣况乎即自知其不能留久亦復多留一日有一日之望其心之鄙爲何如耶而新議員與新閣員之日望其去以代其職位其心亦正同也 
[國内專電]  
　　北京電各省解欵中央者去年僅晋陜甘三省凡烟酒牌照常關契稅印花五項專欵均照解新疆則册報俱全該省本爲受協邊省近亦不向政府索欵專欵亦不解直魯豫鄂早已不解贛皖則久已不解蘇省在馮李時代則解齊任並未解過察熱綏收入不多截留外尚向京領欵浙自治後亦未解閩於李厚基任即不解粤滇川黔桂湘更無論京政府恃借欵及鹽餘渡日現在外省目中有政府者只陜甘晋新四省近畿之直魯豫且不解欵某謂政府頗合遷都長安身分（四日下午二鐘） 
　　北京電某疆吏電京間接問政府新選舉新新國會當選人可否使之有效某要人答召集衆院命令係現行選舉法並不含有已辦省分無效之意因新新議員亦照現行法產生即敎令頒布初選四月十四複選五月十四俾未辦省分及重辦省分得以依法辦理若各省堅持前辦有效之議未嘗無考量餘地等語查山東熊炳琦主已辦者有效吉林先後來電亦同黑龍江吳俊陞且有電來京主張已辦者不必再辦更有人主張初選已辦者有效五月十四各省補辦複選則手續周到并可將一切選舉訴訟案根本打消皖省公團則爲此主張洛吳曾云新新國會旣當選則再選亦必當選不妨重辦以符法律手續實不知一度投票而當選須下若干本錢也吾人判斷已選有效與否仍以各省自行解决而新新有效者必有數省是二届國會仍蒙不健全之名且西尚有不辦者在 
　　北京電王承斌派員赴洛求爲吳景濓助洛日白宮爲先言所入不願吳在京不如任其在津盤桓半月届時代閣依然無辦法自易轉圜此刻不必我發言我主張代閣是不合法的憲政黨不宜有的金法郎案是不宜辦的使者歸報王王以語吳吳頗快吳派議員連日赴津吳景濓設宴並有演說（四日下午二鐘） 
　　北京電院電綏遠都統查比神父蘇南按綏蒙交界之早上村兵匪交戰比敎士一受傷蘇南則爲匪撃斃法使代表天主敎三日有抗議致外部部轉院院電馬福祥速查覆 
　　北京電洛訊吳主孫閣京中有人惡孫運動吳主顏因顏則高王可留張志潭可入閣但吳尚無電保顏且有人并反對欲以停會七天說喚起國會反對顏俾代閣於此形勢下維持 
　　北京電支（四日）申刻使團關係國討論金法郎案法義兩使主張强日荷兩使轉圜主提海牙仲裁使華較有讓步餘地（四日下午八鐘） 
　　北京電金法郎案關係國五日有談話法仍持一九二二年七月顏惠慶簽字之中法協定及一九二三年二月黃郛之照會（四日下午二鐘） 
　　北京電施肇基電部中美無線電債票正待簽字何以息票上已印明一九二二年正月爲付息期請查覆 
　　北京電中美電臺交涉十二月三十日舒顧間談話已有結果尚未到發表時機（四日下午八鐘） 
　　北京電外部允許法天主堂設立無線電臺暫免拆除（四日下午八鐘） 
　　北京電太平洋糧食維持會定七月二十四日開會夏威夷總督函曹邀請參加（四日下午八鐘） 
　　北京電津浦路馮家口站有匪搶掠數家（四日下午八鐘） 
　　北京電京漢添購枕木三十萬根又急用材料一月十日開標 
　　北京電江（三日）甘石派政團决議倒高此爲新變化錢崇愷見高詰何故頒新選令是爲吳派助也高答公事該如此辦錢怒去高翌晚派人晤錢謂選舉不會成議員可安心 
　　北京電法遠東艦隊司令傅洛嘉魚（六日）可到此間已備招待（四日下午八鐘） 
　　北京電美館息老洋人部兩團包圍棗陽葛蘭女士鄂省尚無營救方法 
　　北京電衆院今日開協商會組織行政委員會但中立派提出條件朝撤警晚開會（四日下午一鐘） 
　　北京電蔡　幹與王毓芝甚接近蔡不必一定入孫閣（四日下午二鐘） 
　　北京電孫傳芳電京閩浙和平公約如紳商等發起本人斷然簽字 
　　北京電蕯鎭冰冬（二日）電請簡陳培錕爲閩財廳長（四日下午八鐘） 
　　北京電院支（四日）電閩督長及王永泉認眞禁烟（四日下午八鐘） 
　　北京電葉夏聲歌（五日）提彈劾高案 
　　北京電院支（四日）日起辦公歌（五日）日第一次閣議（四日下午二鐘） 
　　北京電王克敏今日可由洛回京 
　　北京電衆院秘書赫某等經馮玉祥電話程克保釋（四日下午二鐘） 
　　北京電甘石橋昨開懇親會决定通過孫寳琦同意案惟閣員須不動擬向孫交涉（四日下午一鐘） 
　　北京電馮玉祥對西北問題以無欵無從進行擬向政府辭職（四日下午一鐘） 
　　北京電熊炳琦電北歸海軍需欵五十萬請政府速籌定（四日下午一鐘） 
　　天津電法律派政客聳動張紹曾回内閣原任張函洛吳縱論國事吳復信談家務張極掃興 
　　天津電王克敏正進行德發俄發債票兩事 
　　天津電吳景濓太陽穴已收口不日出醫院 
　　天津電王克敏今晚赴洛向吳陳述財政困難情形（以上四日午四鐘） 
　　奉天電張以陸軍整理處孫統監回籍養疴副監姜登選又兼任興綏駐軍統監勢難兼顧特委二十七師長張作相兼任副監以資襄助 
　　奉天電兵工廠楊督辦擬在哈爾濱設兵工分廠 
　　奉天電呂榮寰電中俄會議月底可開會 
　　奉天電東省鐵路公司電現爲發展營業特組委員會討一切魚（六日）開會（以上四日下午七鐘） 
　　哈爾濱電俄難民遣回事俄代表謂按蘇俄法律不有蘇俄籍者須完入籍手續否則入俄以私越國境論由國防軍軍法處理朱駁以遣送事係貴代表特别要求今應仍舊接收 
　　哈爾濱電滿洲里警署禁俄警參預赤黨政治違者撤懲並禁跡疑者十人以上聚議 
　　哈爾濱電滿洲里俄交易公所取巧滋弊已勒令摘牌（以上四日下午六鐘） 
　　濟南電洛吳來電傳見團長以上軍官每級八員 
　　濟南電日紗廠抗征棉稅引起各界反對 
　　濟南電昌邑受撫巨匪岳邦須已爲駐軍楊團長槍决（以上四日下午四鐘） 
　　重慶電合川壁山方面聞戰事激烈鄧錫侯陳國棟于天忠已趕赴前敵劉湘楊森均將親出督師 
　　重慶電劉湘委袁彬爲川北清鄕總司令（以上三日下午五鐘） 
　　漢口電蕭江（三日）赴洛馬濟及湘代表李某同行歌（五日）晚可返鄂 
　　漢口電聞湘趙向洛提附北三條件㈠助湘善後費二百萬元㈡湘省職官俟統一後再發表㈢湘省有事鄂須接濟械彈洛對一二兩條拒絕 
　　漢口電蕭電令岳州五十旅九十九團開赴襄樊剿匪並召五十旅長陳嘉謨來鄂面商陳支（四日）晨到省 
　　漢口電田案屍父具呈高檢廳指地檢廳騐屍書與日警署報告證明自縊疑點八端懇請蒞塲會同三國以上西醫及中日當局地方團體覆騐（以上四日下午七鐘） 
　　長沙電前粤省長李耀漢偕前軍政府海軍次長林進才前粤道尹唐恩溥等抵湘趙設宴招待李日内離湘 
　　長沙電唐振鐸由慈利赴桃源與唐生明會晤 
　　長沙電財政司長唐讞銷假視事 
　　長沙電趙派參謀由洛赴鄂 
　　長沙電趙以各軍所編匪隊屯駐省城時有越軌行動令混成旅長夏斗寅將駐省各游撃隊補充營及大隊支隊一律解散夏已遵辦並捕獲收槍人犯多名 
　　長沙電新田寗遠藍山嘉禾匪勢猖獗趙令四縣聯合保安隊 
　　長沙電株萍鐵路局長改委譚道南　　 
　　長沙電馬濟所招之學兵營冬（二日）開學（以上四日下午一鐘） 
　　長沙電毆孔議員陳樹森在法院提訴指孔濫用職權嗾警私擅逮捕初檢廳請議會許可傳孔到案核辦 
　　長沙電騎兵團長李秉煌電職部在劉家灣遇敵奪槍百餘枝捉匪婦二名敵向馬轡市退我軍向楊公嶺進 
　　長沙電英領提出抗議謂閲報載財政司擬抽收紙烟捐此案前經敝領抄錄外交部通函請即停止進行何得違反提徴敝領决不承認請即停止免起交涉 
　　長沙電第七路指揮楊源濬江（三日）電冬（二日）午四時職路張旅龔團進佔溆浦城賀部陳謝兩旅抵喬江餘駐底莊花橋一帶據溆浦商會報告劉叙彝世（三十一）離溆浦城二十里因投順關係被部下刺殺謹聞 
　　長沙電賀部攻克溆浦蔡部紛散聞劉叙彝被刺（以上四日下午四鐘） 
　　長沙電議會咨催趙轉令羅先闓赴零陵督剿湘南之匪 
　　長沙電敎育界函懇議會開大會議定以紙烟吸户捐專作敎育經費咨請政府實行 
 
 

Page 5

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 6

 
 
第一萬八千二百七十號;中華民國十三年 西曆一千九百二十四年一月五號
星期六 * *[國内專電二]  
　　長沙電趙電唐生智謂有陳其祥假别動隊司令名義在祁陽謀奪團局槍枝仰即查照嚴辦 
　　長沙電第二師旅長葉琪來電擬親到長沙祭悼袁植 
　　　長沙電劉揆一劉重等在湘發起組織黃蔡同志會 
　　長沙電平民敎育會擬具意見請趙採納㈠通令團體機關施行平民課千字讀本㈡令各縣設一平民敎育促進分會各官衙設平民讀書處先在省署施行㈢長沙城區平民敎育經費年列五萬以上全省經費佔省敎育經費十分之二㈣知事以上以平民敎育爲考成下至軍警員役均須普及自通令之日起一年以後非識字者不得服務各機關 
　　長沙電葉開鑫來電聲明自奉省令後即將收槍委員及游撃等隊名目取消以後如再發現乞查辦前委湘寗潭游撃司令已改委爲補充團長調赴前方改編 
長沙電陳渠珍所屬指揮戴斗垣郭營長電騰漢艶（二十九）午後已時佔領辰谿蔡部向宴江退 
　　長沙電唐繼虞由黔致電駐湘美領謂美敎士施美利被匪擄去令飭銅仁官吏營救至今未探明藏身何所難免不避入湘境已咨趙省長請飭湘邊協同查探 
　　香港電聞東江聯軍迄未進攻因范石生邇來極爲孫器重餉項佔優先權各軍不服咸有違言一說進攻責任均推諸范身上（以上四日下午二鐘） 
　　香港電聞譚延闓江（三日）赴北江巡視 
　　香港電孫擬任曲同豐贛軍總司令撥高鳳桂部爲其基本軍任陳光逵爲該師師長 
　　香港電聯軍息現將總攻東江已備糧食十日械彈陸續運前敵預料十日内有大戰 
　　香港電財政委員會所擬發行有利支付券額定三百萬 
　　香港電財政局官產處對善後委員會所來關於請暫停封誤報民業之公函均置不理該會憤甚昨呈孫詰問此會是否宜設 
　　香港電大本營電香山飭朱陳兩軍停戰惟無效陳軍已將反攻石岐之朱軍撃退（以上四日下午六鐘） 
特約路透電 
[中國學生抵拿]  
　　三日芒特里電上海南洋大學畢業生三人現抵此地擬入加拿大太平洋鐵路公司服役以便研究加拿大鐵路制度 
[英意對於法捷新約]  
　　三日巴黎電英意報紙多以法捷條約將使歐洲分爲對崎兩黨爲慮法報辯之巴黎辯論報謂法國與捷克之條件旣成其結果可以法比與小協約國之盟約及波蘭與波羅的諸國間之良好關係爲根據而造成　歐洲他日塞京之會議及愛沙尼亞與拉特維亞之關稅同盟　爲對此方向之步趨將來新時局必有之結果爲對於俄國之行動云巴黎廻聲報稱法國之目的在重組歐陸以防任何國獨握覇權之謀如東歐與中歐諸小國能永遠固結立於日耳曼主義之外則此目的即可逹到云 
[英政黨之言]  
　　三日倫郭電自由黨愛士葵近曾稱如工黨麥克唐納爾居相位而欲解散國會英皇可不予以解散之權工黨賀志斯氏今日在湯威斯演說駁愛士葵之言謂工黨自信能依據英國憲法而貫澈其政綱並信英皇决不阻撓民治願望但若幕後勢力竟摧殘此種信任則政治進化將告終止而英人將被捲入革命急流惟工黨深信英皇之大公無私决非政客陰謀所能破壞云 
[顏料訟案]  
　　三日威明頓電德人顏料與化學品專利證五千七百種售與戰時敵產保管處所組織之化學品公司一案已由聯邦地方法庭判决認爲可售政府則擬推翻德人專利證之出售以此爲不合憲法之　動此案現將上訴 
　　四日華盛頓電司法部宣布顏料專利證案定將上訴自信終爲勝利 
[美政府處置所有商船]  
　　四日華盛頓電白宮會議後决定將政府所有商船交備急艦隊會社管理行駛該會社之總董爲前海軍部航行司長此乃柯立芝總統第一次决定商船政策之舉動 
[俄瑞交惡]  
　　四日日内瓦電暗殺俄代表伏羅斯基氏案嫌疑犯康拉第氏已由瑞士釋放俄國大憤已行報復計畫不獨瑞士人民被逐出俄境即瑞士貨物亦在俄國各處被排斥 
[美海軍會操]  
　　二日華盛頓電海軍部長下大西洋太平洋兩艦隊之動員令將於一二月間舉行會操戰艦加入者計有十五艘合操地點在巴拿馬運河外之加里平海此爲最大之海軍會操藉以試驗北大西洋有敵艦來攻時兩艦隊穿行運河出動能否迅速之效力據海軍部稱此舉目的在察視有事時海陸軍合作保持運河開放之能力 
[美國碾榖廠爆裂]  
　　三日被哇里電美國伊里諾益州北京鎭附近有碾榖廠一家夜間忽然爆裂死傷多人炸後繼以大火已有八十人送入醫院夜班共用七十六工人查知僅有二十八人脫難醫士稱受傷入醫院者恐多不治聞該廠共發爆聲兩起以第二次爲烈又電死三十五人失蹤者六人十一人重傷恐無生望輕傷三十一人 
[法飛船之失事蹤跡]  
　　三日馬賽電蕯定尼亞之西海岸各處發現被焚之外敷橡皮布等物後瞭望氣球發出無線電報告在聖瑪柯南面深一百二十尺之海中覔見已毀之狄克斯末德號飛機現已從事拖曳又比塞太消息海上撈起死屍兩具 
[敎會中之小齟齬]  
　　三日大賚斯電監理會敎士李希東氏在紐約演講對於耶蘇爲童女所生之說表示疑意李之意見引起激烈之抗議敎會擬起訴以此爲肅清維新派監理會之一法 
　　四日大賚斯電起訴李希東敎士之計劃現已抛棄作罷 
[塞因河水患]  
　　三日巴黎電塞國因河水勢仍甚險惡巴黎及瀕河諸地現有酷似大戰時之現象今日水勢較尋常高二十一呎半阿爾福鎭之河堤爲水冲破全鎭被淹居民三千紛紛出境工廠皆停工 
[各國近事]  
　　四日倫敦電美律師芬納狄氏代表新芬黨要求取出在美存欵五十萬鎊今日在杜白林入獄與伐勒拉氏史台克氏晤談以便依照紐約高等法庭之諭在美領事前錄取供詞 
　　四日雅典電維尼齊洛氏昨日到雅典聲稱無久居希臘意但願努力助國家出險 
　　二日華盛頓電共和黨議員費楷示已在衆院提出議案請國務院說明以軍火售與墨西哥之談判詳情 
　　三日柏林電柏林五金業工廠一百家因十三萬工人反對減資相率罷工致皆停頓 
　　四日東京電上議院多數黨之研究會已允爲新任首相清浦子爵之後援閣　將大都以研究會人才充之 
　　四日香港電中國均益貨倉接按揭公司提議㈠將公債金改爲資本㈡分發紅利㈢增收資本故該公司股價十二月二十七日值二十三又四分之三今漲至三十二 
[公電]  
　　徐州來電申報轉江蘇縣聯會鑒閘北水電廠案賄聲四播物議沸騰產屬省有責有攸歸縣聯會爲純潔結合以促進六十縣自治爲職志同人多未蒞滬幸勿輕率主張致墮漩渦特此忠告蕭沛睢銅邳豐縣議長劉彥昭李廷鵷傳毓祥胡汝漳杜樹　孫紹祖支 
國外要聞 
[日本清浦内閣人物預誌]  
　　完全貴族内閣 
　　日本電通社四日東京電云研究曾特於今晨開最高幹部會議對於清浦子爵第二次要求援助計議良久結果决定與以援助當即派人轉告子爵子爵　着手組閣大約將有完全貴族院内閣出現入閣確定者如左内相大木遠吉伯或松井慶四郎外相林權助伯農相藤村義郎男文相北里柴三郎氏或和田彥次郎法相有松英義氏鐵相牧野忠篤子藏相勝田主計氏遞相前田利定子陸相宇垣一成氏海相岡田啓介氏等呼聲爲最高至牧野子之人閣係代替大河内正敏子小笠原長幹伯亦有入閣之說其他法制局長官已定池田長康男或福原俊丸男内閣書記官長則定二上兵治氏警視總監尚未定云 
　　又電清浦子爵自今日（四日）午後起以華族會館爲根據地着手組閣研究會將一切一任之於靑木大木水野又電淸浦内閣將於明日午前中行親任式閣員名單如左内務水野錬太郎（確定）外務石井菊次郎（確定）農商務和田彥次郎（未定）文部林博太郎（確定）司法藤村義朗（未定）鐵道大木遠吉（確定）大藏勝田主計（大部分確定）遞信前田利　（確定）陸軍福田雅太郎（確定）海軍枵内曾次郎（確定）又電前報日新閣員名單文部大約法定澤柳政太郎氏警視總監湯地幸平氏呼聲最高大約將於明日午前十時行親任式 
　　日本東方社四日東京電云研究會决定援助靑浦子爵組織内閣又電研究會答覆靑浦子爵允援助其組閣子爵向該會道謝並請充分協議選定閣員問題從速運動現已着手於物色閣員矣又電清浦子爵在華族會館受納研究會之組閣案旁晚回邸連同已之腹案將於今夜加以熟思意欲於明日終畢閣員之詮衡又擬在明日上午往見高橋政友會總　求其諒解 
[美政府對華政策之表示]  
　　大陸報社論云駐華美商會聯合會於十月二十二日舉行年會中曾决議請國會撥欵建造特式巡江船六艘作保護在華美人生命財產之用據美京近訊此項請願似有成爲事實之勢海軍次長羅思復氏於十一月二十四日致人書中聲稱海軍部與國務院現正向國會力請撥欵建造巡江船六艘此係急需兩部皆深知之函中又謂代表全美各大商會之美國商會現以全力贊助此舉除商業團體外其他公團亦爲此舉後援如南嘉利福宜中國俱樂部最近通過决議案云茲有甚爲明顯者即吾人大半依賴英日兩國巡艦以禦中國盜匪及亂兵之襲撃此種情形實爲忠誠服務於美國海軍中之健兒之恥用是决議吾南嘉利福宜中國俱樂部會員急切陳請國會議員力即設法供給相當船艦於吾美駐亞洲艦隊俾巡弋於長江上游及東方任何其他河道需要船艦保護吾國僑民之處此外國務卿休士近有一函雖不專關增造巡江船問題但於保護在華美人及他國人生命財產之問題有關係質言之函中所言實包括美國對華政策之全問題但記者僅將其關涉中國時局之一節錄之如左 
近來在事實上中國政府威權確已崩壞吾人及其他締約國所當然望其保護外人生命利益之人物之責任心確見減削此種情形本政府不能不視爲極堪憂慮因其不但危害吾國人民之正當條約權利且危害在華美僑之身體安全也在如此情勢之下我國對遠東政策之適用於中國自必須顧及中國政府幾完全崩壞及名爲執政而全乏責任心所造成之狀况此狀况或可望其暫時的因中國人民正在努力確立一種政體此政體雖優於彼等從來慣習之專制政體然欲其實施成功　須經一度之政治試騐而彼等尚未得此試騐機會故上述之狀况容爲政治調整困難程序中之一種過渡現象誠未可知雖然無論吾人如何信任中國人民之能力足以最後自完其救國事業但吾國公民僑寓中國或傳敎或經商或從事其他職業其權利均爲吾人對華條約所明白准予吾人對於此等公民之身體利益予以相當保護乃屬吾人天職此則目前之責任不容放棄者也此項責任迫吾人首爲吾國公民利益計次爲中國自身利益計盡力執持中國政府務使其履行對外義務此對外義務之履行乃在國際間享有一種地位之條件其重要不亞於主權也吾確信吾人爲逹此目的而已爲或現正擬爲之諸方法均非過苛反之吾信本政府所參預施行之步驟到底將證明其有利於中國人民不減於裨其所直接保護之外人也仰更有聲明者吾人對華政策將仍爲友睦贊助之政策繼續保持我政府之傳統的原則務以尊重中國完整及各國在華工商業機會均等爲依歸也 
國内要聞 
[北京通信飛鴻]  
　　改選聲中之内閣與國會 
　　今已民國十三年矣迴顧十二年之政局乃無一足以令吾人滿意者一般人士羣希冀歲序旣更或可一新面目而以記者連日之所聞則時局紛擾不特無靜息之機且自此以往將愈洶湧澎湃試以内閣及國會兩方面之種種消息再以洛吳方面對於内閣及國會之意見互證參觀便可知黒幕重重不易解决欲求分肌擘理納於正軌正未易言也 
高凌霨之代閣本爲取得正式之借徑自經吳景　一爭不獨正式閙不成即改代爲署亦辦不到孫寳琦自赴津後得王承斌吳偑孚之贊助聲譽益高高凌霨之忌孫亦愈甚年内高之機關報陸續　表孫閣之議論大政方針也閣員分配也荐顏以自代也皆爲不利於孫之宣傳而一方則又發　高　下野之意見以窺探各方之動靜實則高之總理不獨高本人欲久踞此位不肯輕懷即黨於高之王毓芝王克敏等亦不願高之遽退聞連日高宅有秘密會議凡黨於高之某某要人均主張設法延捱决不令孫閣實現當此各實力派尚未疏通就緒之時仍以代理名義維持現狀一旦不滿於高之王承斌吳偑孚等能以種種方法融成一氣則即改代爲署俟新國會成立然後再徐圖即眞故與高沆瀣一氣之王克敏於陽曆年關發放軍警各餉凡關於實力派者莫不表示好意而各實力派之在北京設有辦事處者亦一律設法撥給欵項爲見好之地並聞某某閣員等將於新年餘暇召集各省區之代表爲高氏聯絡感情希冀消除成見一致擁戴也 
衆院方面自連日之院外協商經中立派之調停已有日漸接近之趨向據吳宗慈萬鈞之意見謂内部派往衆院之衛警事前不妨撤回將來開會即借用參院之警衛維持秩序同時即仿參院組織行政委員會俟行政委員選出後再行組織警衛如此辦法兩方所持之糾紛可以融解惟政府當局則甚不以此辦法爲然故前日各派協商請撤部警時高乃諉之於衆院聯名之請求且衆院應得之歲費亦掯勒不發　爲箝制衆院之計而昨日復發表改選衆院之命令據知者所言則謂當局之意即不欲國會存在衆院愈搗亂政府愈可以自由接近政府之某某議員已得有某要人之意旨謂但能爲政府帮忙則下届選舉政府必以種種方法助其當選即或格於意外之妨碍亦必予以相當之位置以酬其勞而此届國會暫可置之不理一般擁閣之議員及曾經新新國會當選之　員得此消息均有犧牲此短期議之思想抛棄目前而希冀將來矣 
　　爲政府後盾之憲政黨自成立以來即不利於人口年前即有各理事辭職之風說詢諸接近該黨者則謂常耀奎之辭職一事王毓芝之辭職又是一事現在均已不成問題常在該黨中爲常住理事常之辭職則因該黨之經費問題常欲於陽曆年將該黨津貼費一律籌發而基金監李彥靑不以爲然因此頗有齟齬憤而辭職經衆勸慰而罷某報謂爲因病者蓋諱言之也王之辭職則因該黨之舉動屢爲洛吳及津派某要人所不滿洛吳且有極嚴重之電報致某要人意在解散黨免爲政府之累故各理事均感苦痛聞王曾與各理事聚談謂某等係處於政府當局地位而又兼爲理事困難甚 
 
 

Page 7

 
 
第一萬八千二百七十號;中華民國十三年 西曆一千九百二十四年一月五號
星期六 * *　　多本黨黨員對外之行動恒以種種爲難問題加責任於我輩身上不爲之出力則以後之呼應不靈若爲之盡力則各方責備都歸罪於我等數人勢必雙方均不討好故某意欲辭去理事兼職以免身當其衝云云當時與議諸人頗韙其說惟以本黨正在力圖擴充收集黨員之時未便以暫時困難表示弱點遂咸勸王氏勉爲其難而向與吳派接近之吳毓　亦允設法疏通吳派以孤反對者之勢有向爲憲政黨之中堅分子昨日參與王毓芝之生日宴會者謂某某要人經屢次之密議現以改選有期已着手於布置之方法矣 
　　直系之有力份子首屈一指者實惟洛吳近三月來力持不干政主義不肯於朝政多所諭列惟聞其與人談及高凌霨與吳景濓則均不以爲然謂我此時不能說話說吳不好人以爲帮高說高不好人以爲帮吳自吳景濓走後洛吳之議論乃時時傳於人口日前且有請誅四凶之傳說高黨聞之咸感不快日昨李彥靑赴洛與吳談及各事吳謂我隨總統二十餘年凡事莫不與聞此時政府切讓他們如此把持尚復成何局面且謂總統左右傳聞有安得海李蓮英一類人物言時聲色俱厲李聞之坐立不安而於直魯豫經費一事尤不滿於軍事處之所爲言下有無窮憤慨李在曹前素蒙優寵不意赴洛後乃大受洛吳之斥責惘惘而歸而津派之見排於保派者亦欲利用洛吳以去保派邊守靖之赴洛聞王承斌曾爲電請於洛吳謂公旣爲直魯豫巡閲則三省人士皆在管轄之中邊某雖不見悅於公惟現爲直省會議長措施大端均有接洽似宜加意籠絡以收指臂云云吳復電囑邊往故邊赴洛不遭吳拒絕也吳景濓赴津後亦欲藉助於吳曾遣其黨員與洛吳同鄕且向與交好之議員劉冠三往洛求助吳論及國會深不以爲然斥爲一羣瘋狗劉以與吳素諗乃掀其白髯而笑曰你向來稱我爲老大哥今如此云云前連我亦在内吳笑謂之曰你在例外你在例外遂一笑而罷據自洛來京之某要人所言謂洛吳對於政局之種種情形憤慨已極經屢次與各方面之接洽已有相當之籌畫惟非至適當時機不肯出面届時或與各方面及王承斌馮玉祥等聯絡一氣爲嚴重之表示均未可知目前則尚非其時也（一月二日） 
[北京通信（憮然）]  
　　羣龍無首之衆議院 
　　現在之衆議院一盤散沙無論誰何不能有摶聚之能力蓋反吳派雖假代閣之威不容吳景濓捲土重來而吳派只須以二三十人逢會搗亂即可使衆院永久不能開會而臨時主席秘書長行政委員均一一無法產出羣龍無首之結果吳派仍能保留其議長頭銜故吳派自信困鬭直前雖不能佔若何勝利亦可使反吳派疲於奔命無一愉快之日在此種形勢之下除衆議院自潰外决不能得若何結果也 
　　今日之憲政黨其所吸收之小俱樂部固爲數甚夥然吳派於失敗之餘仍有其利害上之新結合若石駙馬大街四十二號若新民社今均與吳派合作可謂之凖民憲會昨日該會在黨本部行　拜禮一翻其黨員名册亦有三百十餘人與憲政黨之人數正具旗鼓相當之勢此種黨簿上之黨員本不可靠其列名憲政黨之黨員而亦列名於民憲會者殆什居五六議員跨黨之風氣固不自今始然吳派及反吳派近來所發函電每稱三百餘人者其内容亦可想見矣 
　　昨有人自津返曾晤吳景濓於日本醫院據云吳之身體尚爲康健殊無住醫院之必要現吳正在日租界覓住宅似有久居之意惟吳則云係安頓其家眷耳吳對衆議院之形勢並不悲觀無論如何必來京一次以爲彼與曹錕並無惡感只須高凌霨一倒即可捲土重來惟吳所希望之津洛兩方殊無相助之意洛吳雖不落井下石然亦必　肯爲吳張目王承斌與吳之關係固十分密切然欲使爲袒吳之故而得罪於曹則亦所不爲不過南苑之馮以與吳同在秋扇見捐之列頗有同病相憐之感耳 
　　吳景濓赴津之初馮已派人慰問而最近鑒於衆院之紛擾又曾派其參謀某君親與吳氏策畫機密吳得此一枝生力軍精神爲之一振觀其機關報近來人稱馮檢閲使可想見其倚賴之深也馮之助吳不但報以虚聲近且見諸事實當十一月二十八日衆院之武劇檢察廳不已拘去秘書赫海尚陳仲甫二人乎此二人一爲吳重要秘書一爲會計科長反吳派令程克拘此二人本含有對吳拆台之意故二人鎯鐺入獄一月有奇而卒無釋出之希望此事爲馮所聞去年年底乃親自電話程克謂陳海二人究有何罪應受若何之刑罰程答謂　未審判殊不能定其罪之有無馮又問然則檢廳之拘此二人原告亦曾到庭乎程曰並未到庭馮曰旣未定其是否有罪原告又不到庭法庭無故拘押之而不放此果何種辦法乎今與君約若其有罪即宣告死刑提出槍斃免人肉體上多受痛若亦不無好生之德寓於其中否則無他言請即日釋放程聞言尚有所辯論馮不理即將話機掛上程克無奈一面告之高凌霨一面即將陳　二人釋出反吳派對此固無不　程爲銀樣　　　也 
　　衆議院之職員本十九爲吳景濓私黨故吳氏赴津以後此輩亦相奉不到院小孫派王樞雖已强制接收會計科實際上固依　不能辦事也甘石橋對此　　員之勾引頗費心思而肯樹降旗者僅有一李某此輩之効忠吳氏短中取長可謂較勝見錢眼開之議員一籌聞李某投降甘石橋後曾四出運動職員到院亦思作一小小包辦其所　之條件共有三項（一）保證原來地位不搖動（二）陽曆年關發薪水五　五（三）甘石橋另支津貼一百元而此項條件　標廣售竟無人過問憲政黨甚爲忿恨而吳派聞之又無不大吹法螺尚　人心思漢也 
　　副議長張伯烈今已成爲純粹之吳黨其新民社旗幟下之殘餘份子亦悉隨張而袒吳去年憲政黨方面雖以兩萬元之報酬請張犧牲副席張固未　也張之不入憲政黨固深知代閣前途决非長局而其以德報德則尚有一段軼史當衆院選舉副議長時本以民憲派之褚輔成爲最有望乃吳景濓　斷黨政恐褚地位日高則本人將失其黨魁之資格因對褚之運動予以消極反暗中助張張之當選副議長實吳之力也張因此而德吳否則張如抛棄副議長反吳派更振振有詞矣 
　　至於石駙馬大街四十二號其袒吳之目的本在推翻代閣以打銷銅元票案甘石派則謂張英華曾出資十萬元以組織中立派此說雖較鋪張然張必不能一毛不拔否則李載廣輩何以不受憲政黨之津貼而組織所謂中立派况今日太平湖一會明日忠信堂一宴固無天雨之金以會鈔乎 
　　由上所述可知衆院之趨勢將來必至魚死網爛而後已收漁人之利者决非高凌　自有人在也（一月二日晚） 
[吳佩孚最近之態度（斯人）]  
　　年來以外重内輕之勢北京政事一發生困難恒就决於疆吏積重難返已成慣例曹錕雖以直系軍人領袖之資格入居新華宮中宜較所謂平民總統强而有力然新陳替代其舊日袍澤紛紛崛起亦已握有干政之權曹昔日所施　河間東海黃阪者今亦漸感受此痛苦矣今之洛吳實已　昔日保定之地位論其歷史上之關係且有過之王承斌視昔之洛吳則具體而微故北方之吳王若能合作則一切政治均可左右惟吳知其地位之重要反改變其昔日之態度每遇各方以政治相商恒執折衷之　以爲他人轉園之地蓋其意在適可而止不若昔日之態度激越也當高凌　與吳景濓作戰之初風傳王承斌曾秘密往洛告以中央政治悉被曹側所包圍求吳來京一行吳聞王言即連發三電到京要求人覲曹側恐吳來則事且立敗百般阻止自此以後吳對北京之政局遂少過問蓋欲待其眞正不可收拾時然後發言也及吳景濓逃津而曹側之包圍乃愈顯著吳不復能忍復有一電致曹詢問眞相吳又恐電之不能直逹也乃電囑其代表入府詢以電曾到否曹於是若有所悟一面令李彥靑赴洛告以京中現狀一面嚴諭秘書廳以後洛陽所來文電片紙隻字皆須呈閲曹側爲此均躊躇不安蓋曹吳愈接近則蒙蔽愈難也 
　　近有某校敎授自洛陽返京據其所述吳氏近狀有足資談助者據云吳喜戎裝每日除看書寫字外必騎馬繞其敎塲狂馳數週雖風雪嚴寒初不少改其家亦住洛陽陳設極爲簡單吳所需者共三室一爲休息之所一爲書室供關羽及岳飛像案上所陳之骨董木雕泥塑銅鑄者無一而非關岳據吳所云其價值殊爲不資然某敎授細考察則十九爲　鼎蓋售骨董者知吳嗜此故僞造以迎合之其另一室則聘有敎讀課其二姪課程文武並重對於科學則不甚講求備考而已吳每餐必酒醉後非作詩則痛哭有時好　奇論吳固無子以其弟文孚之幼子爲嗣近此子忽天夭折吳氏悲痛異常頗有一切灰心之意蓋文孚亦僅有二子也吳近與張紹曾書信來往甚勤張勸其抛棄武力統一以顧恤生靈且送佛典若干請吳讀之吳甚爲感謝謂當極力收朿兵事雖未必眞能放下屠刀大澈大悟而觀其最近態度似已略帶暮氣蓋百戰餘生豪氣已不無磨滅矣 
[顏惠慶組閣說之西訊]  
　　秦晤士報十二月三十日北京通信云顏惠慶刻將於下列兩條件之下允任總理組織新内閣㈠須各政派一致贊助㈡須保留整理財政委員會會長一席及各省允將中央稅欵解交北京此項消息係得之極可靠方面雖今日北京政局變化多端朝不保暮然顏氏確爲一時最有被任總理之可能顏在政界各方均認爲中立派人物其於奉直及其他各派均持不即不離之態度至於現署總理之高凌霨則已抛棄其組閣之意緣高意即將吳景濓推倒而議會中儘有反對黨分子足阻其同意案之通過故也孫寳琦今亦棄其組閣之心高孫二人且極力謀以顏繼閣在顏自身亦信　曆年關之後心可登台且信各政黨如認彼爲中立派而贊助之則其將來進謀和平統一必較他人爲得力而顏之友人現亦紛紛勸頒確實表示願任總理在曹　方面因無能力對付政治問題頗欲得一人爲之辦理蓋今日北京政象　亂已極即如金法郎案雖通牒駁覆得平議會一時之攻撃然法國方面勢將停止批准九國關稅條約以爲對付政府暗中損失實爲不淺而列國方面恐尚有進一步之對付辦法故曹錕今日直如陷足沙泥中方拔一足而他足復陷終不得出於困難因而甚望顏代其負政府之責任云 
[京漢路上之軍人乘車問題]  
　　京漢路上軍人騒擾行車之事層見　出上月（十二月十九日京漢車抵武勝關站有駐防該地騎兵團之兵士四名擬上頭等車隨車稽查兵令赴軍用事該兵等强横不允手執鐵棍勢將用武後經稽查隊班長率領稽查兵擬將其拘拿始跳車而去又二十一日車抵新　縣站有十四師步兵十四團兵士一名欲坐二等客車稽查兵告以路章令坐軍用車該兵强横不允呼喝下車邀同該團九連聴孟正目率查站兵等十餘名白刃實彈擁擠上車意欲敺撃稽查兵幸第四支隊班長挺身攔阻婉言勸慰始免肇事開路局方面前爲整頓路政起見曾商各軍事當局對於軍人乘車事件加意查察現已得各當局先後復電贊助不知以後能稍歛跡否茲錄吳靳趙各電如下㈠吳佩孚電各軍對於行車種種不法殊堪憤慨嗣後無論何處運送軍隊或軍用物品未經本使許可發有憑據者概不得通過强行索車及紊亂秩序者立即電報本署嚴行取締至陸軍第二混成旅派龐副官運新兵一節蕭使及胡旅長事前均未報明且有種種强迫行爲實屬有妨路政已電漢口宋副官　將該副官扣留究問矣特復吳佩孚敬㈡靳雲　電蒸電敬悉當經轉飭敝師查車副官遇有所屬官兵赿等乘座即從嚴取締以另整頓之至意再日前經副官陳國昌在車　獲冐充軍人僞造印信販運糧豆希免車價之黃玉琳一名業於本月文日訊明供認不諱執行槍决並印佈告多張送由貴路分貼往來車房間内俾假冐者有所炯戒並以奉聞靳雲　銑印㈢趙繼賢致所屬各支隊電保定鄭州漢口各支隊長覧查近來每次客車　車軍人滿座秩序紛亂各該支隊取締無方已可概見茲派班長項文桂督率目兵三班附掛各次客車尅日出發凡遇無票乘車軍人濫坐客車應即嚴行禁止倘敢抗違即拿解管轄地點支隊備文解送該管長官核辦除電沿路軍警各機關外仰該隊即便遵照辦理爲要 
[奉天通信（粲花）]  
　　吳景濓向張乞援之情形 
　　張作霖與吳景濓以往宿怨經各調人從中溝通一月以來日形接近雖目下尚未至重新携手通力合作之度然彼此已常通聲息不似從前之疏隔惟據局中人言張之對吳並非眞與吳接近不過因各調人之情面難却而吳之　　懇懇情亦不無可感所謂處與委蛇四字本爲普通應酬上流行品張吳間現在之關係不過如是而已 
吳景濓赴津後實懷一捲土重來乘機報復之念然彼數年間所結納者不過政客一流與實力派絕少接近當此困極思奮之時始恍然悟非借重一二强有力之藩鎭不可乃密派心腹二人問關來奉向張乞援並以極重要之交換條件以相歆動條件内容雖不得聞然可决其必有利於奉省並有利於反直派且足以引起直系内部利害之衝突但自相分裂更質言之吳近見擯於曹憤恨已極甘願加入反直派向曹倒戈張聞之笑曰旣有今日何必當初蓋深各其當初不應出死力以謀大選今曹大位已踐走狗在所當烹自謀不臧抑又誰怨言畢即離座入内竟不置答該代表無可如何只得退出復託某要人向張進言張被嬲不過謂呌他找王承斌去自有應付方法予實不願管此閒事嗣該代表又請省會議長白永貞爲之劃策白謂保派凉薄寡恩固足令人髮指然予亦權無勇其如愛莫能助何至民黨方面對吳素來反對見吳下井不投石已算情面若欲使之替吳張目寗不大難且省議會歷來對時局之主張皆係秉承大帥意旨今大帥對此旣無表示本會又安敢有所主張即使有所主張又安能有效惟大帥旣命君找王承斌想其中不無深意君宜即時返津報告蓮伯轉與王孝伯商議或能籌出一適當方法亦未可知云云該二代表無法遂於當日晚乘京奉車回津據聞張命吳氏代表回津找王承斌一語並非一句搪塞空言確含有幾分深意蓋數日前王承斌曾派天津道尹李興林密秘來奉表面上謂爲奉直和議實則王承斌個人之專使也但對於和議固亦鄭重提及特其旨趣　前歷次派來代表所持主張截然不同蓋前此王氏力主和奉者其主因在乎爲直而副因則在維持津派自樹之根基此次派代表來奉所陳述之意見其主因在乎爲奉副因則在保全其個人之信義蓋直方曲意和奉顯有作用人所共知而津派復力主和奉屢次提出不成不体更有作用中之作用惟近日津派因黨系之變遷利害關係發生矛盾故王氏對於和議意見亦與前此　同觀李與林代表向張所述（一）爲武力統一進行之步　（二）和議成立後對待時局之態度（三）保洛兩派對奉之計劃（四）直系内部意見之　突以上各項　爲調　和義實與反對和議無異蓋觀察以上各條則直方和奉之誠　與奉方對直應否與和利害實已顯然但王氏出此亦有不獲已之苦裏因王近與直方　多觖望不惟以往主張不克實現即近來舉動　多　製肘奉省桑梓有關不能忘情興張氏父子尤多情感雖云各爲其主不顧鄕邦然至利害關頭亦須加　考慮前此奉直嫌和與奉與直與已均有利益現直方内部業已變化和議成立奉固無利直亦未必有利而於已更無所益故派代表來奉陳述直方情形　張對於和議出以審愼王於此亦可減輕責任留將來餘地以對關東父老張緣此對王感念不置故一見吳　　派來代表即令去找王承斌王與吳本甚相契遇　不平必能爲之借箸並可藉此一覘王氏對奉之眞意曰永貞謂張具有深意殆即有見於此也（十二月三十一日） 
[鮑貴卿回任吉督之醖釀（隠）]  
　　吉林通信自孫臣　黑山原籍疴後外間即有以張　相或楊字霆繼任吉　之說頃據某方面出消息則　貴卿回任之說較爲河信當鮑氏督吉兼省長時代凡軍民機要事件均由秘書長鄭主持辦理頗爲得力鮑鄭交誼極稱融洽迨鮑去孫來鄭亦隨鮑俱去　　休養奉直戰後張作霖徴求人材慕其名聘任顧問嗣又改委保安總司令部秘書屢徴始至張偑其學識深加信任其弟鄭頣原任省　第一科科長嗣又調任署秘書至此藉其兄力一躍而爲代理省長王樹翰　　之政務廳長矣近自總部秘書長兼奉天實業廳廳　　國桓被奉代省長王永江排去後即以　謙升任秘書長凡遇軍國大事張必諮詢鄭氏而後辦張鄭之交　鞏固而鄭氏居然爲奉張手下一等紅人矣 
　　孫烈臣手握軍民兩篆將及兩載後又兼任東三省陸軍整理處統監表面上得奉天之好感内幕適得其反奉軍不分　舊兩系張雖無所輕重但自與曹氏失和漸側重於楊宇霆張學良輩之新派方面孫本舊派領袖時受新派之傾軋孫亦深知此中眞相遂託整理處　義常川駐奉包圍奉張藉保地　軍民本職則置諸不問以致軍務廢弛百政莫舉事爲張氏所聞大不滿意面詰孫氏謂旣辦理不善何不辭職一面並約鮑貴卿來奉商請同任以資整飭此即孫氏回黑山養病之主因面孫氏尚托名養疴不肯即時交卸者亦自有故緣永衡官銀錢號每届陰歷年終例有分紅之　督省兩長可劈得數十萬元孫氏以爲日無多棄之可惜遷延復遷延必欲得而甘心奉天方面亦已諒解斯意故永衡官銀號分紅之日成　吉督易人　表之期但非外傳之楊霆張作　輩而爲意料未及之鮑貴卿也 
　　鄭謙旣爲奉張所深信彼此自無所不談且所言有價值聞張曾詢及鮑貴卿在任内　事情形鄭極口贊許且爲去惜張憬然曰徴君言幾爲一班小子所愚屈我親家矣並謂前此言語太唐突實對親家不起蓋鮑去任時張曾惡言相對也此時張已有起用鮑氏之决心會孫烈臣旣受新派之排擠又復政聲不圭因擬以鮑代孫惟鮑氏是否同意尚屬問題假令鮑果回任則王代省長以下各簡任官亦將發生問題蓋鮑與奉系原非嫡派自不免有所更動日前盛傳延吉道尹陶彬有調省之說近日又復擱淺此中不　關係又　傳王代省長撤　之說或亦由此而來總之吉　問題與鮑氏回任問　不久當可决定 
[魯議員大閙省署請撤費縣知事]  
　　濟　信熊秉琦日前往靑原欲避一班反對議之鋒遲之又遲始於三十日歸來不意抵署之次日即有議　李寳善等八人在省署客廳大閙特閙聞其原因以費縣知事董大年在費數年飽掠公欵至數十萬金其最爲費人所不能堪者即爲費人所集之公欵二十餘萬一爲籌辦警備隊欵十數萬一爲購置槍彈費五六萬皆爲該縣人民忍痛拏出用以剿匪者緣該縣僻處魯之南鄙夙爲盜匪出產之區抱犢　即在該境之西南隅孫美瑤所踞以刦車者羣盜滿山其人民之水深火熱可以想見董於警隊則年餘　招一人於槍彈則一粒未購其購到之槍仍以彈費關係置之濟南商埠年餘亦不起運各界人士來省控告熊批　委查承委者爲其南鄰嶧縣知事辛葆鼎官官相衛對於人民所控諸端當然不能有澈底之查覆熊氏對之亦未曾加以特别注意於是大閙省署開演矣 
　　費縣各界人士因熊氏無澈底辦法乃共推代表百餘人來省請願先於内費縣旅省鄕曾内開會討論或謂田全體人手執白旗入署請願非逹到撤懲目的不止或謂先請本縣議員入署以覘熊氏辦法　後再施行前一說結果以後說較爲和平遂公推縣議員李寳善孫寳洙莊逹中三人聯翩入省署當時與李寳善等入署者尚有党同穆劉超民王與庭王寳銅孫奎　五人入客應坐定適各廳道亦在問壁晤熊私交公事　絮不休傳事者即請李　於明日再來而熊氏不知也李等謂余等此來皆有要事非平日泛來者可　省長令明日來明日即爲元旦省長其令余等來此爲伊賀年乎不知費縣人民苦於盜匪呼號奔走無一日安居省長則視爲隔岸觀火不加救援往日主張魯人治魯者爲魯人對於魯境之民生疾苦猶夫已溺已饑不至如秦人之視越也今控之不理　之不見在余等忝爲人民代表固屬難堪在省長漠不關心又豈費人所能忍受省長之意必謂此等小事稍遲不妨不知省長之所謂大事急事者究竟如何一篇言論聞於隔璧熊氏始知事爲傳事者弄殭已更不好出　乃令傳事者請政廳代見而傳事者非常麻木又傳語議員等往見政廳各議員聞命更爲大譁政廳長田步蟾乃倉皇出見立飭傳事者爲不合而李等則請田轉逹熊氏非立撤董大年不可熊謂又委李某往查矣復後當有辦法李謂查之一字皆爲遷延政策費縣各界人士皆來此間可一一傳詢以證究竟無須爲此官樣文章熊謂予以十日限定即照辦李則以一星期爲期党同穆等乃出而轉圜云設如十日後不照辦請即自由行動李謂如不能逹到撤懲目的費人即冋縣將董某綁來送往省者各界再開選舉大會推選縣長不須省長過問此段交涉經田氏往返奔走四五次議員等始悻悻出署（一月三日） 
[杭州快信]  
　　浙軍第二師第四旅司令部向設省垣獅子巷現因旅長汪鎬基已赴衢防昨特委校　秦登充本部留守主任　　原駐衢州之夏旅奉令調防將於日内經省路局已備車輛在閘口站迎送 
　　上城嚴官巷　獲黨人汪賢潤張致遠等連日嚴鞫供出尚有支隊四已早委定一時未能定讞 
　　省垣各校學生因時局問題紛紛離校回里一中等校已去四分之三安定校各生亦於講堂遍貼紙條要求提前放假前日開敎職員會議决定本月二十日放假學生方面多數否認 
　　上月分財廳應撥各欸勉强湊發敎育及補助各費尚待籌劃各統捐局攤認借欵已飭儘數呈繳　　 
　　正祥盛綢莊虧倒十三萬元一案呈准破產後僨權團一再會議多數否認已向杭地審廳聲明異議 
 
 

Page 8

 
 
第一萬八千二百七十號;中華民國十三年 西曆一千九百二十四年一月五號
星期六 * *自由談 
[歲寒雜錄] [  禹鐘]  
　　冬氣主藏傳曰冬藏也萬物萌於春旺於夏成於秋藏於冬四時之氣相需以成歲萬物因以消長生息焉冬者似絕而實續似嗇而實豐除舊佈新之機伏之於冬故冬盡則春回方其冰雪寒凍中已隱蓄三春烟景矣漢書曰月窮於紀紀還復故曆言其聯續而循環也今請論四時之狀春以富麗勝夏以鬯鬰勝秋以淡雅勝而冬則萬物閉藏貯生機以待春故冬獨以藴蓄勝其景嚴凈其氣凛肅風雪載途而圍爐煖酒之樂韵絕也冰霜萬瓦而寒夜剪燭之情獨永也且歲事至冬而息其勞雍容閒暇亦非三時之所能至若作會消寒敲詩鬭酒庭前白雪簾内紅爐其樂又非恒泛矣古人云冬者歲之餘噫善夫其爲餘也 
　　酒之爲物論者不一其詞古人云酒能亂性又曰酒以成禮禹惡旨酒而劉伶頌酒孔子曰惟酒無量不及亂是孔子亦不以飲酒爲非特加以節制耳以今日衛生家論之胥云酒實百弊而無一利刺激敗腦興奮耗神久之必致神經之衰弱此言然也世間無論何種滋身之物即如參苓之屬人皆知其爲補品也然服之逾量非徒無益而又害之飲酒之道吾取孔子不及亂之說若必置之於害物之列滋未當也酒又宜於冬日取煖之用當夫朔風怒號雪花亂舞斯時也擁裘煑酒一觴澆寒再觴潤吻三觴暖腹四觴五觴則遍體生温矣此寗非消寒之妙品哉即今人以酒爲傷腦之說考之史乘亦有未盡然者漢于定國食酒至數石不亂冬月治諸讞飲酒益精明又李白斗酒百篇得酒則詩思愈富治獄吟詩皆資心腦彼二人者乃轉以飲酒而益精於事尚得謂之酒能傷腦乎于定國飲酒治讞之說僅見於史册無術可以證其必信然李白之文辭流傳至今彰彰可考試閲其集其中果有神經衰溺之跡象見於文字間乎 
[梅訊] [  東閣]  
　　前晚應何東爵士之約飯於西摩路本宅何東固定於昨日南行而必於怱促之際邀啘一談爲幸亦見其傾倒之深矣何東宴席中並有華僑黃奕住等作陪黃於華僑中素與林義順等齊名嫓富者也 
　　益社同人宴　　妙玉於虹口扆虹園園爲趙氏别業結搆甚精主人尤以收藏磁器名筵次並出示各件均價值連城者畹　讚贊不止 
　　佐餐之西酒爲西班牙製極陳之舍利酒味醇色澄爲中國所不易當得者賓主咸爲之盡量 
　　前日安徽旅滬公學在新舞台開會畹以時間關係未及躬赴爲之歉然特派姚玉芙前往致詞玉芙代畹演說願博稍暇赴學校參觀一切 
　　昨畹以南方大學之招特赴參觀由該校敎授馬二先生招待畹參觀之餘深以該校創辦未久而發逹甚速將來收效未可限量爲可欽佩也 
　　天河配一劇此遭徇觀客之意偶演一次座爲之滿蓋頑笑應時之劇固素不爲人所重視者一旦畹　來遂博若斯之成績足知演者呌座之力與塲子改編之功爲不淺也邇來天氣少寒畹於上裝之際尚不畏冷或有以置一火爐爲言者然上　時安黃傳粉不能近火近火則粉燥燥則無脂澤且損美觀也 
　　前日菊朋演某戲即於皮袍上加戲衣一襲及卸裝時畹見之曰恁　言三爺多舒服呢菊朋亦爲之展顏 
　　吳昌碩王一亭前於美麗川延故爲畹所繪之畫携歸蓋章昨已託人送去什襲珍藏矣 
　　昨大陸報以畹演天河配並有記載謂即其服御之精即爲並世東西所未有足見西人傾倒之至 
　　前日北京寄到絹花兩大箱直遞畹寓蓋爲京中特製明璫翠羽近海上婦女亦頗有以揰鬢者矣 
[志民立中學念週紀念中之崑曲] [  曹開雲]  
　　陽曆元旦爲民立中學二十週紀念會記者特於是夕往觀入塲時同門廳中方演校友與來賓之崑劇第一齣係袁臥雪與袁謳波之掃巷臥雪扮胡英俊白口清晰謳波飾荷仙姑做工細膩中雜歌舞心裁别出尤見精彩第二齣爲照鏡江紫來之賴麻子詼諧百出令人解頣王汝嘉飾丫頭小珍嬌小玲瓏神采煥發道白清脆宛如出谷新鶑第三齣爲問探飾呂布者係徐凌雲之子韶九飾探子者爲其甥均年未弱冠演來有聲有色可謂難得異日造就未可限量也第四 
[掃除幛碍]  
五齣爲議劍獻劍張某良飾五允功架老鍊雖沈錫卿亦不是過徐子權飾曹孟德形容奸雄維妙維肖朱少雲之董卓亦氣魄雄厚三君演來堪稱旂鼓相當矣第六齣爲佳期袁漚波飾紅娘亭亭玉立頗足動人歌十二紅關字正腔圓而配以俞振飛之張生允稱珠聯璧合惜配以丁蘭生之鶯鶯鷄皮鶴髮不類絕世美人恰似拷紅中之崔老夫人矣一笑 
[松江買鱸紀] [  茸餘]  
　　晋張翰見秋風起因思鱸膾蓴羹鱸之見於典籍始此宋蘇軾道及松江之鱸而松江之鱸乃名滿天下一物之微經品評而身價十倍文人之筆可畏哉其實松江鱸之可貴不在味而在其生殖之可異蓋彼產生在松之秀野橋下游於斯泳於斯不越雷池一步故同一水流而他處難網羅焉春夏之間鮮見蹤跡朔風起方成羣出游漁人至此始可捕魚長五寸許生四腮故一稱四腮鱸出水不即死藏之糠屑中能經四五日殆腮多之故歟友輩耳鱸名每届是時必向余問訊至此不得不回鄕一游略買幾尾以作東道焉今年冬至後三日適值休假爰偕友二人作松江之行買鱸其名游覧其實也是日晨七時乘滬杭頭班車往車中據坐劇談沿途景物不暇賞覧惟聞汽笛鳴客上下知抵站埠而已九時許抵松站余以此　人而任響導之責蓋亦義不容辭下車步行約半里許抵醉白池此中有亭臺樹木之勝人盡可入蓋小規模之公園也惟園景宜夏而不宜乎冬因夏日荷葉成畝清芬可挹綠竹漪漪凉爽宜人届冬則敗梗殘蒂立於池水風弄竹葉蕭蕭有聲略遊一週出而瞻仰超果寺之勝寺爲元代　建氣象本極莊嚴今爲駐兵處等閒不能入視幸余與此中長官略有一面識得以導人遊覧寺屋大半頺廢僅有大雄實殿猶想見當年氣概殿側有碑平時黑黯平滑幾等没字灑水其上則現大士法相合十跌坐衣褶面目畢顯蓋亦異跡也出寺門向市街行内地商肆狹小街道不修賴以代步僅有肩與然跼蹐其中反不若步行之爽豁余等安步當車亦不覺過分之勞旣而抵嶽廟廟中雜列小販叫囂殊甚庭階下有銀杏二大可數圍望而知爲百年以上物一株緣生木痙類巨靈之掌蓋亦不常見者出廟就市肆進餐鮮肴野　亦有風味果腹後緩步入城城垣較上海稍高大蓋舊府治故也城内有雲問第一要樓謂爲吳周瑜點將處確否不可靠現已改爲知事署各廟宇悉駐重兵街上擾擾往來者悉爲糾糾之流折回至公共體育塲各種運動具尚完備中設公共圖書室設備亦周詳出城已三時許就茗肆啜茗休息片刻即赴市買鱸數斤抵車站已四時購票登車又送勞人入塵囂矣 
[良心] [  董心園]  
　　趙家的孩子病了 
　　同時孩子乳母的兒子也得了病比了趙家孩子的病沉重得多哩 
　　伊把自已的兒子寄給了人家來到趙家做乳母一聽得兒子有病便急得什麽似的請求趙家給伊一些功夫去看看伊兒子究竟病得怎樣了但伊主人並不答應祇鐵靑了臉冷冷道『誰的孩子值錢』伊只得倒抽了口冷氣退了下去 
　　伊今晨得到了伊兒子的死信哭得涙也枯了直暈去了幾陣 
　　趙家夫婦倆見了心中不勝的欣悅暗暗的道伊可一心的看顧我兒子了 
　　人間地獄准下星期一日起刋 
三言兩語瘦[  鵑]  
　　曹語人予每日看見外來電報不外索餉械或補充軍隊并要官保人慢駡等電報並無樂事唉這一番話說得何等的可憐知道他已嘗著大總統的滋味了本來歌功頌德的電報只在他上台的當兒獻獻殷勤不能永遠繼續下去的我不由得代他學着紅樓萝中林妹妹的口吻歎一口氣道旣有今日何必當初 
 
 
 

Page 9

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 10

 
 
第一萬八千二百七十號;中華民國十三年 西曆一千九百二十四年一月五號
星期六 * *國内要聞二 
[魯省法官販烟之敗露]  
　　八大箱烟土在青島破獲 
　　國聞通信社濟南通信云近時烟禁廢弛魯省各大埠幾爲南北各省銷售鴉片之尾閭其來源最多者厥爲安徽之蚌埠自馬聯甲徴收煙稅烟禁大開各土販之牟利不南趨上海即北走濟南濟南一埠每月銷額約在三十萬元以上邊土占十之一皖土占十之七刻以供過於求貨多價跌各土販又轉而東去求銷於靑島蓋靑島價　較之濟南每兩約　四五毛也靑島烟土價旣較他處爲高一般土販耗去許多　險費始得逹到　的地及出而求售又爲　販烟土所累蓋其來路旣易花費又少當然價廉易銷也各小販偵知其隱恨之剌骨於是高審廳書記官蕭小隱販賣烟土遂至破獲矣聞此次蕭小隱所帶去者爲八大箱價值在八萬元左右箱上滿粘高等審到廳紅印封條故上車時無人敢問車上　警更不敢正視靑島地檢廳檢察官王偉先期已接蕭電及車抵站王即開汽車到站迎迓將此八大箱鴉片車入該廳檢察官之辦公室當此案尚未破獲前警廳長成維靖即接得烟土小販之告訐書適熊氏在靑成即進竭熊氏詢以此事如果實現如何辦理熊答以照例嚴辦故蕭小隱抵靑時來迎者有地檢廳之汽車又有警廳偵緝隊之汽車該隊見土已上車知告者不虚即趨汽車追踪而至烟土放入檢察官辦公室中未及一刻蕭與王正在話舊時警隊即掀　入内詢箱内裝有何物王云省廳公事該隊謂得有報告此中全係烟土王指封條云有此可證爲公事該隊力請啓封封啓而烟土現該隊即將此八箱烟土與王蕭等一併帶入警廳拘於一室此案發現後高審廳長張易吾驚惶殊甚對外則謂該書記官業已除名惟除名是一事而該書記官携此巨贓滿貼封條是否該廳長與有股分又係一事有人謂蕭氏實行除名之日即張氏連帶下台之時此則一時尚難預言也 
[膠濟路之兩大風潮]  
　　炭商醖釀罷業路員將起罷工 
　　靑島民權通信社消息日前山東魯大公司曾與膠濟路局連開會議協商運煤各節當經魯大公司提出膠濟路所用　礦之煤概予免費惟公司向他埠運輸之煤應請運費减半當時路局合計全年所用之煤僅十餘萬噸該公司運輸之煤不下七十餘萬噸以免費與運費减半核算吃虧太大故未應允爾時沿線各炭商以爲魯大旣攫得運費減價權該礦之煤自必減價出售該商等旣無此特殊利益血本有虧當然不能減價而該商等之煤自無銷售之日該公司於無形中即可壟斷沿線及他埠銷煤權因此各該商羣相驚駭函電路局請求取消此議近聞魯大公司又復進行遂引起沿線各商之結合反對醖釀罷業以謀抵制連日博山大崑崙　處之炭礦各商已聯合一氣開會數次議决請求路局均等待遇如不逹目的决即全體罷業來路局請命云茲將該商致路局電錄下『膠濟路管理局局長鈞鑒近聞貴局與魯大公司秘密協議由貴局按日多配車輛並保障儘先配給之權以及減收運費諸端均已妥不日即可施行竊按配車運費關係礦業生命信如　聞則商等數百家之營業勢必坐以待斃十數萬礦工亦且淪爲餓殍商等爲自衛計博山大崑崙各站煤礦兩商於今日開聯合會議一致决議誓死否認如不逹均等待遇目的决即全體罷業來局請命並查魯案協定細　對於魯大公司並無特殊待遇對其他煤礦各商反施壓迫羣情憤激公理難泯謹特披瀝陳情務懇局長毅力主持平公處理關於配車運費一律予以均等待遇確予保障俾維生計而彰公道　選派代表來靑公呈請願外謹先奉聞臨電迫切不勝惶悚待命之至博山礦業研究公會炭業公會輸出炭質檢查會大崑崙炭業公會同叩 
　　該社又載交通界消息凡國有鐵路員司出差均係外給飯費而膠濟路之員司出差經年以來僅共發三四兩月之費用餘均一律扣留收作公欵刻聞濟南張店坊子等處共議提出要求如數發給與國有各路均等待遇倘當局堅持不允即將全體罷工 
[長沙通信（潭）]  
　　湖南航業分爲『省内』『省外』兩部航行省内者㈠曰長潭線（長沙至湘潭）㈡曰長衡線（長沙至衡州）㈢曰長常線（長沙至常德）㈣曰長益線（長沙至益陽有時進至沅州及南縣）航行省外者有二㈠曰湘漢線㈡曰湘滬線歷由英商太古怡和日商日清華商招商中華及附於日清之戴生昌諸公司航行中華汽船公司不久失敗招商亦以種種關係尚未開班他國商船少有經營此線者省内諸線因生意不大各公司規模　極狹小　甚足觀此其大略也 
　　湘潭十總有一木店牌號王正與店主王榮華懋庭兄弟二人（家住本縣十五　牌　　）手　甚高光緒二十年問美國牧師　　志來潭創　敎堂　　王榮王華爲　經營建榮王榮華秉性忠直雖係包辦之工程亦必　收付細數開報凌氏甚重之所有敎會工作皆委辦理後來凌氏往長沙創辦福湘女學并召王赴省建築　舍繼凌來潭傳遣者爲高柏蘭牧師因建築三靑社事對王氏亦甚信任王因命其弟懋庭在三育社兼學英語數年已稱　會話語言旣不隔　往來因愈親密某年王正興店被火損失近三千元時方包建福湘女校未竣凌氏大恐高急電省慰之并保證王正興必不誤事高一面以敎會舊址購與住居（此屋坐落十總正街係以舊式屋改建光線不甚充足故敎會棄而不用）作價四千八百元較之時值尚稱低廉其屋價并準其分四年歸清王氏得此優待生意爲之一振不數年間蓄資約數萬元生意日見興旺并與其戚某夥購太和太順兩小輪航行長潭長衡諸綫業務亦頗不惡 
湖南連年戰事頻仍政府時擄商輪派差商輪股東迭受重大損失呼訴無門久有『掛洋旗』之意藉以避免官署派差適美商某欲在湘漢間新開航綫以與太古日　等公司對抗事爲王正興所聞乃聯合新鴻運輪主孫蘭錦陳祥泰新湘運輪經理王權雲秘密集議願以已分占有股欵之太和太頓兩輪加入組合　美商協議辦法輪主等久有此意一觸即發亦無暇計及此舉與國權航權有無損害遂一致贊成即公推王懋庭赴滬經某美國人之介紹與美商締結一種秘密條約現在草約已經簽定王已於十二月二十三日回潭次日即在湘潭某社開秘密會一次討論一切進行方法此事各方知者甚少大約於國權至有關係其條約容後探奇 
[豫人所負各軍餉項概數（糾風）]  
　　豫省居京漢路之中心交通捷利於策應故駐紮軍隊多而且雜昨有友人抄示該省應發軍餉數目竟每月有八十二萬之鉅茲爲分記如下陜西陸軍第一師師長胡景翼係直奉戰時留駐每月由豫帮餉四萬元第十四師師長靳雲　留駐鄭州近且鳩木營料建造營房作久居之計每月由豫帮餉四萬五千元河南遊撃隊月餉九萬元暫編河南陸軍第一師由毅軍改編經洛吳承認按一師支餉實際上槍枝不足師長常得勝月餉十四萬元現已援贛馬燦林一混成旅月餉七萬元該旅人數不足經洛吳承認爲一混成旅林鑫一混成旅月餉七萬元該旅會援湘鄂經洛吳認爲一混成旅馬志敏一混成旅月餉七萬元係舊有毅軍改編李治雲一混成旅月餉七萬元係由奉天先鋒隊改編以上兩旅亦人數不足田維勤一旅曹世英一旅以上兩旅各每月帮餉二萬元丁香玲一混成旅由毅軍改　補充月餉三萬元清鄕隊一團係由袁步黃軍隊改編洛吳認爲一混成團月餉一萬五千元張福來一師月餉十四萬元以上共月支餉洋八十二萬元 
[外報紀豫北匪訊道清路清化站被刦]  
　　字林報上月二十八懷慶通訊云入冬以來天氣温和上星期三始降微雪惟以亢旱太久一般人士均呤降大雪以潤麥苗邇來匪風甚熾昨夜有匪十餘人刦掠道清鐵路之清化站站員旣被捆縳復受刀傷站中所有值錢之物悉爲捆載以去其時清化警察及鐵路護警均避匿不見按近兩星期來匪案疊見此次已屬第三次前於此者則有福中公司煤棧及某油行之被刦損失現欵殊不少歷届出事之際地方軍警與路警俱不出抗禦殊爲可怪此外離清化八十里之修武站亦於一星期前被刦惟損失尚不鉅匪風熾盛若此民間豈得寗居當道苟不設法剿除勢必益形滋蔓蓋本年春初（去年）懷慶駐軍幾已盡行他調嗣復將軍警所有可用之槍械提四去分之三故今日地方官吏雖欲盡力剿匪而無人械可用云 
[閩省請緩設清海護商處禹衡]  
　　海軍部秘書閩人高稔奉令回閩辦理清海護商處業已多日省署昨接海部來咨云查近日沿海各省海盜充斥所有來往航船商船民船動遭其害倘不設法痛剿何以靖人心而安商業本部迭據各省長官咨請派艦　巡以安航旅　飭總司令選派得力艦隊前往相機剿辦而彼剿此竄出没無　非設立專處辦理不足以靖海氛茲擬於閩省設立海軍清辦事處派本部秘書高稔前往辦理庶沿海蕉苻可靖而航旅得安該員　時祈與接洽并指示一切云云高氏到省後駐於馬江分向海軍楊幼京司令陳鐵臣局長楊桂園旅長等接洽多不贊同其原因以海軍業於沿海設立保安局再設清海局權利上　必衝突昨並電部謂高耕愚秘書來江出示鈞座會函均悉聞高日内擬設機關於海軍公所竊思保商清海固屬要政惟閩省各處保安局均已成立所有緝盜保商均經次第實行若再另設誠恐駢枝疊屋定滋奸商招搖等弊於閩隊聲譽不無影響應　轉飭暫緩設立云云外間以高氏此來恐無效果但最近又　消息高氏與楊樹莊疊次磋商　頭保安　局取消而東冲分局即改爲清海護商分處目下尚未决定且看將來　如也 
[皖省將設軍務帮辦]  
　　馬聯甲擬保王普史俊主將升鎭使 
　　蚌馬　皖接任兼長　謠　繁與謂聲督　　　　電京保薦陳調元帮辦安徽軍務移駐蚌埠旬日以來此項風說日漸　寂頃得軍界消息馬氏擬自行請設帮　一席藉以自衛緣皖軍五個旅長除第五旅旅長史俊玉爲馬氏私人不計外其餘二三四三個旅長皆穎州系軍人均倪嗣冲舊部其中以第三旅旅長皖南鎭守使王普爲倪氏之姪壻年富力强較之李傳業高世讀兩旅長軍事學識優聞馬氏已定以王普請任帮辦安徽軍務駐蚌控制皖北遞遺皖南鎭守使一缺即以素所信任之史俊玉擢充庶乎一舉兩得一說帮辦軍務就近以史俊玉充之此不過因史現充三省剿匪副司令乃有此說其實　之資格較遜於王即第一關蘇齊方面亦恐不易通過並聞王普帮辦軍務與史俊玉升任皖南鎭守使馬氏深恐難得蘇齊同意不敢驟然電京保薦昨特備函囑託皖岸榷運局長王學曾赴寗疏通傳聞王學曾係曹錕乾兒子確否未詳惟王前接安徽烟酒事務局長時曹　曾函皖省長請予維持觀馬氏此次請其赴寗斡旋一切所傳或不誣也 
[蕪湖近訊]  
　　蕪湖道尹房宗嶽位置早已動搖逐鹿斯席者大有人在房現擬自請辭職呈文日内即可發出房之眷屬已於三日由道署遷至城内官溝沿彭昌福家一俟批准即行辦理移交聞繼任人物以高壽恒余節高二人呼聲最高 
　　蕪湖捲烟營業憑證税自上年十二月一日開征以來烟商多有未貼憑證因此稅局稽查時與烟商發生衝突致稅收異常短絀該局長邱在元特擬辦法數條函請總商會召集烟商代表戴文波等訂於四日下午開會討論庶稅收商情兩有裨益 
　　蕪湖救濟日災餘欵共計洋一千數百元早經送交總商會保存除商團暫借五百元外尚餘一千元有奇養濟院以經費支絀特致函總商會請在日災餘欵項下撥洋五百元以濟應用該會以此項餘欵業已送交錢莊存放商團借用五百元並非分配支銷可比此欵如何支配須俟各界聯席會議决方可動支業已據情函復 
　　蕪埠米市尚未轉機除潮帮採辦外廣帮及烟寗帮均係零星交易市價頗爲堅定據海關調查上年十二月份由江輪裝運出口之米共計十五萬四千八百四十五石四十五斤比較十一月份減少二萬五千餘石 
[浙代表察勘防地先聲]  
自蘇浙政見不同有武力解决之說於是殷商富户多以財產眷屬遷避他處甚至運動和平代表徐某阮某等亦均携眷赴滬近因閩督孫傳芳受財政上之打撃殊無實力攻浙閩軍師長周蔭人與浙盧信使往還更不願無故開釁而在蘇齊方面又宣言保守和平絕無使孫攻浙之舉前次環境空氣好似山雨欲來一度年關復成太平之景象矣昨耆紳高雲麟等爲浙閩公約問題持電稿往謁盧氏盧笑謂獻歲以來氣象更新當與諸君共飲一杯太平酒紳商聞之大快惟第七旅軍隊由衢防調省後即於今昨兩日開在湖屬艮山嘉興等站均設有步哨線郵件車客檢查甚嚴浙議會祝副議長杭總商會金會長王副會長曁士紳顧松慶等負運動和平之責仍不免鰓鰓過慮擬察勘閩浙蘇皖贛五省邊境防地請即撤回駐軍以五省軍政長官旣經宣示和平軍隊儘可回防以息謠諑也 
[南京快信]  
　　孫傳芳昨電齊督派員赴漢兵工廠領運軍械過寗請飭屬查照放行 
　　閩孫派赴徐州等處招募新兵委員董耀宗昨率同新兵五六百人乘津浦車過寗轉滬運閩 
　　年終由京運來之飛機三四兩日在小營試演 
　　京訊徐果人十二月二十七日到京進行倒韓運動京同鄕態度甚冷淡 
　　省議員陳亞軒因閘北水電廠案四日再呈寗檢廳訴徐果人僞造公　妨害公務等罪請拘提起訴並補傳秘書處製作文書人員一併訊究 
　　農商部調令實業廳本部組織勞工事務討論委員會望通告各商會工廠各將對於勞工意見隨時建議該會以備採擇 
　　財部訓令財廳自一月起實行徵收官員俸給所得稅即飭屬查照 
　　津浦路客貨一日起已實行增加十分之一惟滬寗各站聯運客貨仍照舊章辦理 
　　韓省長通令各縣催一月份概算速行編呈以便彙交整理財政委員會審核 
　　省立各校十一十二月份經費刻由省署塡發通知於二十日支付 
地方通信 
[蘇州]  
　　師範附小聯合會臨時會一月三日上午九時至十二時江蘇師範　屬小學校聯合會開臨時會會議事項一報告辦理前届本　議决事件之經過（理事部）一報告呈請省署撥給本會經費之經過（理事部）一報告本會經濟狀况（理事部）一討論本省補助費之用途及分配方法案（理事部）一討論省教育會函請組織小學教材調查委員會案（理事部）一續議本會本年署期學校辦理方法案（理事部）一上年度署期講　會各校應出經費宜如何設法收集案（五師附小）一下年度各校編製預算應如何確定　準一致進行案（五師附小）下午一時半至三時歡迎會（女師附小）三時至四時（委員會報告）報告畢散會 
　美術會第六届圖畫展覧會蘇州美術會年有圖畫展覧會之舉至今已届六次今年元旦日起至十四日止在鐵　巷本會舉行觀者非常擁擠西洋畫陳列在樓下演講廳計五百餘件各類均有如顏文樑朱十傑胡粹中張德銓張紫璵張念珍黃宗漢張議及陸鳳潛徐慧珍胡佩先諸女士等咸稱精美中國畫陳列於樓上計分三室如顧鶴逸吳昌碩顧彥平顧公雄顧公柔陳韶虞及顧媙王玉英諸女士等均爲當代名作故參觀者莫不　美異常 
　　捲烟業反對業外認商包稅蘇州捲烟特稅得標認　爲殷芝香旣非同業又非蘇人月前已由　間同業電省反對茲於一月三日又經城内全體大小同業四十家公同集議下午四時開會由赴寗投標代表顧世綬報告投標經過情形經衆討論結果一致主張除已電省外應再函商會代向省政府陳述商情一面再由同業代表陳菊生顧世綬薛永齡三人具名登報聲明不能承認殷芝香承辦蘇州烟稅云 
　　蔡道尹召集吳錫知事會議無錫陸莊橋　義昌繭行在吳錫兩縣交界之望亭驛站移圖開設一案蘇錫　處商會及絲繭業團體曾在省廳道縣各機關纒訟經年自月前蘇常道尹蔡師愚奉到省令飭即召集吳錫兩縣團體開會集議解决該案後詎蘇錫兩地商會及絲繭業各團體又因會議地點問題致起爭議以是至今仍未會議茲悉蔡道尹現已定期於本月十一日（即夏曆十二月初六日）午後二時在蘇城道尹公署召集兩邑事及兩邑團體代表開會集議該案　悉蔡道尹現以會期已届昨已分令吳縣知事郭于埜無錫縣知事馮　齊如期到會與議並飭轉知吳錫兩邑商會及絲繭　團體各推代表凖時到會開會議吳縣郭知事奉令後昨已分函蘇州總商會雲錦公所文錦公所絲業公所機織公會等各團體推定代表如期到會集議矣 
　　肉業反對增稅風潮已解决蘇市肉業因財廳令飭吳縣屠宰稅征收委員汪旭初函請蘇總商會轉知肉業年須增稅四千一事曾迭開會議表示反對財廳廉得其情繼又令知汪委准予減去二千元肉業聞知以財廳仍須增稅二千元故又繼續會討論到會同業代表　以當此時局不靖營業清淡之際何能再重吾業負担當塲一致否認增加結果仍懇蘇商會續函財廳俯念商艱免予增加茲悉財廳已准蘇總商會之請昨已指令屠税汪委員核准仍照原額所有蘇市屠稅征收法各方亦已議妥此後仍循舊章按期仍由肉業公推之宋桂芳沈雲卿二代表派員收取滿月彙交蘇總商會由會轉交吳縣知事署縣署收欵後隨即會同汪委員呈報財廳將欵解省以清手續而免爭執聞官商兩方對於該辦法均已允洽衆意肉業反對增稅風潮由此當可告一段落也 
[松江]  
　　車站旅客被竊皮夾續聞滬杭甬鐵路警務處楊巡官昨致函松江縣知事云案於十二月三十日據松江站巡長沈應昌報稱今日下午二時有搭客陸寰鏡報告頃在售票處口被竊竊去小皮夾一只内貯有鈔票洋五十二元並有本人名片數張請爲查緝巡長聞悉即派巡士三名趕往馬路橋邊將人贓追獲一併帶站當因陸客再三懇求急欲返杭巡長不得已令其具結將原贓領去所有領結一紙及竊犯一名着派巡士曹殿文解處請核前來當即訊供名陳阿三年四十三歲紹興人此皮夾係金寳竊到交我渠即乘黃包車逃去等語據供查該竊犯胆敢同夥來站行竊實屬不法已極除拍照外相應備文將犯解送貴署請煩查照依法訊究並請飭屬嚴緝在逃之竊犯金寳歸案究辦云云 
[常熟]  
　　議會請縣查封茶肆邑西鳳凰山鄕一帶市鎭每有無業游民於新榖登塲之時均在鄕村茶肆内開塲聚賭前由該鄕議員徐茂修在議事會提議由會議决請縣令飭各市鄕分所長及現任董事將鄕村茶肆先行查明開單具報即行飭警查封當經議長繆　溥王鴻福將此議案備文呈縣茲經縣署指令呈悉鄕村茶肆率爲聚賭塲所議决一律封閉自係爲嚴行杜絕起見惟茶肆係營業性質遽令一律閉歇殊有窒碍應由該會移文鄕董會　　　　　　時　查伹有　聚賭博　事　　　名呈報本署令　　封用示懲創仰即知照此令 
[無錫]  
　　　前洲電燈續辦消息無錫靑城市前洲鎭大明電燈會社開辦約有二年今春因機力不敷應用即行停燃又因獲利微薄各股東均無續辦之意而商界方面咸感不便近由該鎭唐怡齋發起獨資另行續辦原有電桿電綫及燈户租裝之花綫燈泡折實沽價洋一百四十元已由唐出資購去以後盈虧概　唐獨人担任原有繼器兩具由大明另行售去得洋一百六十元續辦之新機以三百盞燈光之電力爲率擬至南京之某公司購辦現正在接洽中大約於陰曆年内開機放光矣 
[常州]  
　　開浚西城河動工武邑西護城河爲車站至西塘河運輸要道民國七年浚後　歷六年積泥淤塞最近河水竟不滿尺重載船隻不能通行西市河各業仍照前届　浚辦法集欵招工已於前戽水三日河夫均　續齊四日起已實行開挑河面每邊開闊一尺半開深六尺河泥暫堆兩岸隙地自小水關起至大北門灣止共計百餘丈云 
　　縣議會之提議案武邑縣議會召集臨時會已將縣　咨交覆議案逐條駁覆　過據四日調查該會尚有重要議案多件尚未討論而各議員已紛紛回鄕祇可　待下次開會付議茲各案中錄下（甲）修正舉辦畝捐充義校經費案（乙）孝西鄕鄕董請公斷投票區域案（丙）審查豐南鄕選舉爭執報告（丁）取締屠宰稅違法濫收案（戊）清查前高等實業學校儀器書籍收歸敎育局案（已）沙洲災振餘欵改辦積穀案（庚）第六第九兩區添設　立小學案（辛）鄕區市房河道援例收進案（壬）修築南運河以利交　案（癸）提議縣學宮禮門義路兩門除祀聖日辰禁止開啓案 
[丹陽]  
　　徐議員等忠告縣議聯會四日本報接到該縣徐議員等郵來代電云上海申報館轉縣議會聯合會公鑒貴會爲自由結合團體旣無法定職權全恃主持正義起人信仰乃近日言論見於報端者如對於江浙和平及閘北水電廠等事措詞失當别有用心殊非尊重貴會人格之道以後務望愼重出之以免社會指摘敢進忠告敬希鑒察丹陽縣議員徐汝舟馬起霈徐培璐唐晋察煥章孫肇榮張永袁中等叩支 
[揚州]  
　　河凍已解運河中部界首及下游灣頭等處前因天　冰凍阻斷交通日來氣候和煦結凍之處融化無遺往還帆船輪艘已於二日始照舊行駛矣 
　　請免學費不准第六區第五六兩校校長張興毛起武等呈請縣署鄕區小學徴收敎費頗感困難擬請豁免曹知事以此項敎費早經列入敎育經費預算未便照准除批駁外於昨日（二日）訓令敎育局查照矣 
　　取締船行籌辦航政事宜于殖呈請省長以據清淮區航政分局之請取締一帖數開之船行以免滋擾即經省署於昨日（二日）分令江都各縣查照取締矣 
[高郵]  
　　會議防務辦法保衛團聯合會會長盧冀孫召集各市鄕保衛團總於昨（二十八）日會議防　辦法及請領經費各問題是日到會人員甚少遂改開談話會當經廣沛鄕保衛團總吳克寛提議鄰縣皖省天長旴眙地方匪勢猖獗燒殺擄掠時有所聞曾會同助理員召集各村保董會議防務辦法彼時陰雨到會人數無多惟以程最要在壽欵及巡防情形經衆贊成呈請縣署核示祇遵茲悉各團經費須俟欵產處將各市鄕自治欵項目底結算（約在一月十五日）始可發給所有防務辦法胡知事准予給示曉諭俾衆週知並令警備水巡兩隊長不時督隊梭巡云 
[清江]  
　　利淮電機損壞淮陰利淮電燈公司頃因機件損壞日上月三十日起已兩日無火致各處點户紛紛向該公司責問並要求賠償燈油損失但該公司人對外宣言只云自來水管凍塞並非機件損傷究竟是何緣故一時難明眞象 
　　實行規定斗合標準淮陰境内陸陳行所用之斗合向來各集鄕鎭不同如漁溝十三筒五合一斗徐溜十四筒八合一斗三柯樹袁家集王營十二筒五合一斗陳家集十三筒六合一斗小橋順河集十四筒一斗馬頭鎭十二筒五合半一斗清江南門十筒零五合一斗（以上均以邵伯合爲凖）各地大小不齊糧價殊異致人難於交易尤可惡者凡行户購買糧食必用大斗發賣時又用小斗此種買賣殊不平允故月前縣議員俞朝梀曾在縣議會提議請立標凖棌用邵伯合十筒　斗制度經衆通過已復由會轉縣請出示曉諭各市鄕行户赴縣償取官製斗合並　　繳價用以營　否則一經查出　製斗合即以詐欺取財論罪朱知事已於十二年十二月三十日實行佈告矣 
[沭陽]  
　　槍决土匪未死脫逃沭邑東鄕土匪蠭起逐日燒搶架殺人民死傷無算駐防一團一營軍隊陣亡張連長一名兵士三名地方游撃隊陣亡排長一名白鎭守使聞之即親帶軍隊蒞沭剿辦十二月廿五日到縣將監内舊犯提出十三名槍决今日又提出二十二名槍决内有著名惡匪王連　當塲槍决未　即被該家屬抬回假向義塚掩埋偷送他處醫治聞事主葉姓又報告白鎭守使復令人在往義塚將墳掘開死尸不知去向現又派隊四處嚴拿矣 
[平湖]  
　　水警調防西塘水警廳以時局不靖謠言紛起西塘地屬邊境深恐土匪蠢動爲害地方特令二區區長俞兆同調隊　紥以資鎭懾俞區長奉令後即令所屬十四署各抽巡船十艘　駐　地藉便調道故駐平第九署署長方旭初已着十五號等巡船五艘於四日清晨開拔餘俟必要時再行調往 
　　集議中學事宜無結果平湖縣知事晋有成爲舉辦初中事　籌得基金二千元特於昨日（三日）邀請士紳及敎育當局討論是項問題是日延至下午三時到會者僅參事湯元伯汪鏡人徐步自治委員計補善干城圖書館長崔鴻裁等六人所有各議員及敎育當局均未出席不能集議遂無結果而散聞曹知事所籌之欵係太和典所捐助云 
[湖州]  
　　商會電止運兵湖屬六邑商會以近傅陳樂山部下某團軍隊不日調湖駐防如果非虚則人民當然又懷疑慮而商界亦必蒙鉅大影響是故特電軍事當局請阻開拔以維大局而定人心 
　　保安團已成立吳興市政籌備處爲應付時局特設市保安團以資捍　該團已於一日成立指定局前橋　府學新倉前西門外北門外等五處爲分駐之區以期普及 
　　挽留分庭監督吳興地方分庭監督秦聯元蒞任於茲頗洽輿情現聞高等審檢兩廳因發生某種問題擬將嘉湖二庭監督對調邑紳聞訊業已電省挽留矣 
[嘉興]  
　　官廳論禁謠言浙省長官以報載鄰省有調動軍隊情事致好事者造作種種謠言以惑人聽聞現爲維持治安起見特通令各縣諭禁造謠嘉興縣知事李壽慈奉令後已出示諭禁並佈告　民人等各安生業母自警擾至造謠之人自當按律懲處以維治安但此間深信浙省長官之能確守和平初衷故均安居樂業並無謠諑發生 
　　敎聯會定期開會嘉興城區小學敎職員聯合會於十二年六月間組織成立以來頗著成績茲悉該會定於六日上午十時召集全體敎職員開會業已通告周知茲將該會提議事項预誌如下（一）發行敎育彙刋（二）增加薪金問題（三）研究採擇敎科書標凖（四）討論會務進行方法（五）公决寒假日期以上五問題已準備於六日開會時逐條討論公决施行 
[寗波]  
　　寗波旅滬同鄕會主張舉辦民團之堅决寗波旅滬同鄉會爲桑梓不靖函請此間總商會及鄞縣縣議會設法籌辦民團以資自衛經商會開會否决而該同鄕會自接甬商會復函後復於元旦日開理事會討論僉以商會之否决此事均屬誤會意旨議决再去函忠告並請復議一面函詢鄞縣縣議會召集聯席會議日期（按已定本月四日開會）届期即推定朱葆三等十代表准期來甬出席虞治卿提議函請鎭守使召集各屬知事開會待兩會覆到再行辦理云又聞寗台鎭守使署參謀處昨（二日）致各屬知事函云謹啓者頃奉使座諭定於陽曆本月五日召集寗屬各知事在本署會議冬防事宜着即轉知等因奉此除分函外合亟函逹即請查照勿誤爲盼 
[紹興]  
　　行人被刺之　訊去年十二月三十一號由紹興開日西興二班輪船之乘客客上岸後行至錢江沙地突被甲乙二人槍傷斃命旋由就地人將甲乙追獲扭送警所警所訊問後當解送蕭山縣公署等情曾誌昨報茲聞甲乙兩人解送公署後宗知事隨即開庭詢問甲供名周德明係　縣剿匪司令部偵探乙名王二仁係探夥因死者是嵊縣逸匪邱阿桂伊等奉剿匪司令部李連長命令指名委緝令日適在船中相逢初因船中未便下手遂尾隨至鐵嶺關外開槍間奉命緝獲何以槍斃他呢供恐死者反抗宗知事於詢問後即擬稿發電詢問嵊縣剿匪司令部矣 
 
 

Page 11

 
 
第一萬八千二百七十號;中華民國十三年 西曆一千九百二十四年一月五號
星期六 * *常識 
常談 
[現世現報] [  老圃]  
　　世俗所謂現世現報者吾得兩人焉一曰孫美瑤一曰吳景濂 
　　孫美瑤者今世軍閥之代表也當其得志時獨立高山之頂挾外虜以自重雖巡閲使督軍之威權不是過也及其受撫名聞於全球北京議員選大總統孫美瑤且得一票則亦大總統之流亞也豈料一轉瞬間身首異處何其速也 
　　吳景濓者今世政客之代表也當其奔走大選爲軍閥作走狗吮癰舐痔無所不至以吾輩度之當畫像於凌烟閣配享於太廟賜以鐵劵封以茅土豈料一轉瞬間鼠竄而去又何其速也 
　　嗚呼孫美瑤死矣而未死之孫美瑤尚多吳景濂亡矣而未亡之吳景濂尚多昔人不云乎殷鑒不遠在夏后之世 
衛生 
[室中裝置發熱器之注意點] [  中一]  
　　冬天已到寒氣逼人取暖的法兒祇有嚴扁門户使冷氣不得侵入再裝了發熱器以　暖室内的空氣但是裝這種發熱器應當注意下列各節 
　　㈠發熱器所發的熱度須平均所以裝置火爐以在室之中央爲佳倘若室内的熱度不平均有害身體上温度調整的機能易染傷風等症 
　　㈡室内熱度須在十七度到十九度之間方爲合適但是氣候時有變動所以發熱器上的調整機也要格外的注意才是 
　　㈢室内的空氣不要太乾燥氣候愈冷空氣愈乾燥空氣愈熱亦愈乾燥所以發熱器上當置盛水器使蒸氣滿佈室中 
　　㈣發熱器中的灰塵勿使飛掦室中燃燒　　炭酸　素及炭化水素須輪之室外　　烟　接笱處須密切 
　　㈤整理發熱器時不可使灰塵散佈室中燃燒土煤硬煤焦煤的火爐尤多灰塵故須搬到室外去整理 
　　㈥吾人因減省燃料的緣故往往於夜中將發熱器的火熄滅要知道深夜嚴寒睡萝中稍一不愼易得傷風等症故於夜中可不將火全息 
　　以上所述乃爲置有發熱器諸君所不能不知道的希望注意這件事纔是呢（乙種酬） 
經濟 
[分業的利弊和救正的方法] [  卓廬]  
　　世界逐漸進步各種組織也漸臻完善譬如　前一件事一個人做的現在却用分業咧單獨和分業比較起來難易遲速顯然可分甚麽叫做分業呢就是二人以上之工作同時由多數人分執之謂不過凡是一種事情利弊一定相依的分業也不能越此範圍　在拿他的利弊和救正方法寫在下面權當勞工組織的借鏡 
甲）分業之利 
　　㈠可使勞役者始終做一種業務增長熟練相知識 
　　㈡人人可以揀選和自已性情相近體力勝　在學問足用者爲自已一生的職業 
　　㈢一人管一人的事事簡則改良自然易 
　　㈣旣做這樣不做那樣可以節省時間和　費 
　　（乙）分業之弊 
　　（Ａ）始終做這件事身心上過於呆板有碍衛生 
　　（Ｂ）一天失業因爲祇有這種技能謀事狠　那末終身不得不隸屬於雇主雇主要這　就這樣勞役者的地位不免一天不如一天了 
　　（Ｃ）一旦新機械發明或發生不幸的事情　末勞役者的地位要危險咧 
　　（Ｄ）田爲有了分業一般婦女老幼都去從　勞役衛生上和道德上一定要受着狠大的襄處 
　　丙（）救正分業之弊 
　　（一）對於（Ａ（）Ｄ）注意工塲上的衛生不能放鬆 
　　（二）對於（Ｂ）減少勞役者工作之時間並確定勞資之最低限度 
　　（三）對於（Ｃ）組合勞役階級的團體碰到失業時候要實行互助 
　　（四對於（Ｄ）注意工塲　則並制限婦女老幼之勞役程度 
　　總之小規模之事業分業未必有利要是資本大生產足需要多銷路廣具備以上條件那末行分業的方法總可得到些微的效果（乙種酬） 
道德 
[沈姓子] [  顧夀康]  
　　余家對隣有沈姓子者年二十許人頗誠樸家甚貧以小販餬口早即失怙母子度日孤苦零仃渠母痛父過悲致患神經病故一切家務大半由沈子料理侍母純孝人莫不敬之沈子父死時家徒四壁曾向人借得銀五十元作喪殮費二載以來本利無力可歸有中保某甲向沈子追索此欵謂如無力償還兩不妨將已之住屋二間賣與債主再找爾餘資况爾母有神經病不如送入老人堂養老終身爾可將此欵作娶家室之用何樂不爲沈子一聞此言竟氣得失聲痛哭謂某甲曰余現雖貧困對於前途債務時時在懷待後手頭寛裕即當加利奉趙何至要逼余賣屋想祖產亦非容易得來安可忍心抛棄　余母雖患神經病未嘗不有愛子之心爲人士者反不能將生母奉養分離二處尤爲不孝此種行爲非沈姓所作請君勿再饒舌說得某甲面紅耳赤無言而退旁人聞沈子一番正論莫不稱是事爲沈子母舅所知嘉其志氣高尚出爲代償債欵沈子不勝欣感是後益盡孝道安心營生更努力上進矣 
　　夀康曰處此金錢時代沈子在窮困之際不爲利誘而能出此宏論保守祖產兼盡孝道　爲近今靑年中所難得也故記之（乙）種酬） 
法制 
[妻須得夫許可之事項] [  瞽丐]  
　　民法規定妻爲無能力者此各國之通例也不過妻之無能力乃相對的無能力非絕對的無能力何則妻之無能力以對於夫而言夫若不存在妻即回復其能力即或存在而妻對於輕微事件亦得單獨處分其必須得大許可之事項約有數種㈠借貸錢財及爲錢財上之保證㈡不動產及重要動產之　喪變更㈢訴訟行爲㈣爲贈與和解及仲裁　契約㈤承諾相續或抛棄相續㈥承諾贈與及遺贈或拒絕之㈦爲身體上羈絆之契約以上各種事項妻若未得夫之許可擅爲處分概不發生效力若其餘則妻亦未嘗不可單獨爲之妻之所以爲相對的無能力者此也（乙種酬） 
禮俗 
[我國現行婚禮談] [  璋]  
　　婚禮爲嘉禮之一古有六禮納采問名納吉徴請　親迎是也朱子家禮存其三一納采（俗稱行聘二請期（俗稱　　日）三觀迎今猶仍之茲將各禮分别說明如下 
　　㈠納采納采之始必先使媒妁往來通言女氏許之然後行納采禮即古六禮中之納采問名也其各　禮物送逹女家先以書啓女家收納後仍用書啓答覆此爲世俗通行之禮惟近時多尚簡單禮物從省代以金錢是亦變通之一法但亦有爭論聘金有類買賣之行爲者此則跡近可鄙應宜改革者也 
　　㈡請期選擇吉日請於女氏以定迎娶之期是謂請期請期仍附禮物亦稱納幣即古時納吉納徴之禮幣用綢緞成代以金錢大抵隨家計之貧富以定禮儀之厚薄但毋過奢過儉斯爲得當耳 
　　㈢親迎迎娶之日婚乘興或馬親率彩輿至女家女家備甥館招待婚至導之入室略用茶點隨登堂行奠雁禮（奠雁爲古禮用生雁一對以紅色繩交柴之取其配偶與吉禮尚彩也）奠雁時女之父母出見婚婚行謁見禮禮畢趨立輿傍俟女出婚對女日禮待其登輿即辭出先彩輿而行是爲親迎近世　趨簡易親迎之禮惟大家行之通常婚不親往但用彩輿往女家迎之者亦曰迎娶是已失古者親迎之本旨矣（乙種酬） 
雜錄 
[輪船中購物之注意] [  柴常森]  
　　行駛甬滬各輪往來乘客日以千計人旣衆而奸徒亦易於溷跡彼輩性頗機警必擇鄕人良善者施其　廳手段蒙其害者已非一人往往以所帶盤川不多因之而不能歸里者亦常有之友人某君告余其　戚陳某在輪購物受蘭一事屬爲記之余業商不諸文惟此事關係旅人故不計工拙亟記之投諸常識使旅行之人咸有戒心也以下某君言一舍親陳　月　來申謀業因久而不就所帶資斧已將用巒在申閒蕩思非所宜乃向余借銀一元二角乘輪歸里至輪中爲時尚早距開船之期尚有兩句鐘之久凶其素在鄕間在申乏相知之友遂不再上岸在船中閒步未幾忽有一肩負絲　手托雜物之負販向　兜售顧索價甚廉較之郷間低去倍蓗因思所帶盤川至家尚有餘裕此種便宜之貨不購何待遂向其買皮　一隻索值僅小銀元二角舍親亦不與議　即向照購詎錢旣給訖忽云要虧血本請再加鋼元六枚舍親以價旣講就若再加價心有不甘故堅執不允遂將皮篋納還角子收歸（一轉輾間而角子已被易爲鉛質舍親不之知也）少頃此販者去而復回云再加襪子兩雙請出一元再找汝小銀元　角舍親以價尚便宜遂即許可豈知銀元付彼而販者又復變計云單角子已無待向别處易就再來　將大銀元付還怱怱而去（此銀元又被易爲鉛質舍親祇知是原物也）迨至輪將開行知販者已不來矣然心亦不疑其他乃至碼頭往購船票被局中察覺云大小銀元皆係鉛質至此始知受愚懊喪萬分顧囊中已空欲歸不得祇可將行李搬起奔告於余也 
　　記者曰奸　等事自古所有惟今則益甚而手段狡滑直令人防不勝防如上述之事即稍具常識之人一不經心亦難免受其愚弄無知鄉民更無論矣然自已不貪便宜奸徒亦技無可施故云便宜者實受虧之變相也尚望旅行之人各自小心切弗貪區區便宜致自貽伊戚耳（乙積酬） 
 
 

Page 12

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 13

 
 
第一萬八千二百七十號;中華民國十三年 西曆一千九百二十四年一月五號
星期六 * *本埠新聞 
[何豐林覆王家襄等電]  
　　松滬何護軍使覆王家襄等電云北京參衆兩院轉王幼山孫子韓諸先生均鑒東電敬悉具微關懷大局惓念梓桑至深欽佩林承乏此間瞬將五載平日惟以保境安民爲務自江浙和平公約簽訂以來爲尊重民意起見力持鎭靜態度藉謀地方之安寗至於近日謠諑之興無非因報載閩兵開赴浙邊蘇軍逼近浙滬風聲所播人心不免恐慌但林仍抱定息事寗人之旨决不敢稍事矜張所有松滬防區以内並無一兵一卒之　動事實昭然中外共見辱承垂注自當堅守初衷始終不渝敢佈區區諸維亮詧何豐林　印 
[蘇浙平和之昨日消息]  
　　蘇人將有電致浙盧 
　　浙省推定代表盛竹書君等四人與蘇人磋商和平聞浙方以蘇齊表示各項均係由史量才君口述故已電逹齊氏請其爲書面正式表示以示信守至蘇人方面代表雖夫推定第一步辦法亦將由各團體及各紳商出面電逹盧督辦請其將浙代表返杭與盧接洽後報告各節亦用書面表示云云 
[江浙問題中之紅會消息]  
　　常州分會籌商預防救護總辦事處囑靜以待之本埠紅十字會總辦事處昨接駐常特派調查員即常州分會議事員談恂函略謂分會爲近日江浙問題風聲日緊常邑東南兩方均爲重要之地無論是否成爲事實不能不未雨綢繆籌備救濟事業爰於十二月二十四日下午二時在局前街分會辦事處福音醫院開會集議共决辦法由副議長惲漢輔主席恂等議事員七人及分會長龔瑞冀理事長王完白等均列席并特約曾在他省辦理救護事業之會員伍琢初沈蔭曾姚公鶴等到會以資贊助先由龔王二君報告爲江浙時局召集會議之經過情形即詳細討論應否籌備救護及如何着手辦理經衆議决先推恂以特派調查員名義與總辦事處接洽第一常州隣近之處或有接觸是否由滬派隊救護分曾或即至後方援助應如何籌備之處俟有具體答復再當開會共商進行云云該會總辦事處當即復函云接奉惠示藉悉一切江浙大局經兩省紳商奔走調停爲弭兵之運動目前當不至於干戈相見吾輩辦理慈善事業不偏不倚亦祇得沈機觀變靜以待之云云 
[浙閩和平運動之進行]  
　　浙閩和平運動業經兩省紳商各推代表分别進行閩代 
表林長民蕯福楙回籍後因周蔭人師長尚未接洽一時不克返滬日昨林已有電來滬略謂周師長方面亦已商洽就緒周對於閩浙互訂和平公約之舉極願贊成已派專員赴杭與盧督辦竭誠晤商浦城所駐閩軍現已陸續撤退和約可望成功祈轉告浙方代表云現聞浙代表沈澤春等擬俟林蕯二代表由閩返滬後再進行云 
[省自治法籌備會之消息]  
　　三縣續推籌備員省自治法會議組織法籌備會所有籌備員於上月江蘇縣議會聯合會大會議决時由到縣各縣代表推定各員名單已誌本報茲悉海門縣刻已推出王家琛太倉推出姚鶴齡興化推出李竹溪爲各該縣籌備員云 
　　通告各縣籌備員又籌備會昨致籌備員函云逕啓者本會成立以來已及旬餘業經發表宣言通告全省各法定職業團體共同加入以策進行此項通告均於本日發出並一面通告全省耆碩一致贊助一面呈請國務院内務部飭咨蘇省長切實奉行以期省自治法之早日實現以蘇吾蘇惟查省自治法與憲法有息息相關之處茲特附贈一册並宣言草則通告法團印刷品各一紙即希察閲再辦事全仗經費所有此次大會公决每縣擔任籌備經費業經通告貴縣議會茲再函逹務請迅賜籌置以濟要需至紉公誼 
[總商會今日議籌浚淞經費]  
　　本埠總商會定於今日（星期六）下午二時召集入會各商業團體開特别會議討論籌集修浚吳淞江經費等情已誌本報茲悉本埠各商業團體鑒於近數日水淺船擠百貨壅滯不能通行僉以如再數衍損失太鉅非從速修浚不可故已由各業集有成數以便會繳且因事關重大非合羣策羣力斷難有成故除各業入會代表出席外其他南北兩商會全體會董亦同時出席以便共商進行云 
　　上海縣商會昨致全體會董會員等公函云逕啓者頃據總商會知照爲開浚吳淞江一案定於一月五日（陰曆十一月二十九日即今日）下午兩時邀集南北兩商會全體會員駕臨總商會籌議一切務希凖時蒞臨爲盼 
[何東氏昨日起程返港]  
　　何東挈眷搭法輪paulLrcal返港略誌前報昨日上午九時許到黃浦碼頭送行者有許秋帆盛竹書史量才黃任之沈信卿郭秉文陳炳謙李登輝朱少屏等復旦大學上海商科大學寰球學生會學校中國女子體育學校鐵華學校均有學生列隊執旗到埠歡送何東一一與之握手道别並攝影以留紀念 
[縣聯會請裁自治籌備處]  
　　江蘇縣議會聯合會昨電韓省長請裁撤自治籌備處文云南京韓省長崇鑒查省署附設自治籌備處原爲奉行新自治制起見上年六月恢復縣市鄕各級自治機關旣已恢復當然無庸籌備顧名思義自相抵觸該處自無存在餘地且半年以來對於各縣解釋法案枝節横生重違民意該籌備處實爲全省自治之障礙物此項名不正言不順之機關應請早日裁撤以慰羣望無任禱切江蘇縣議會聯合會叩支 
[閘北水電廠案之昨訊]  
　　各公團開會與遊行閘北二十七公團昨爲水電事上午召集開會下午游行情形如次上午八時半各代表在慈善團開會王彬彥報告昨日以私人名義偕沈陸兩君與張一鵬君晤面張君聲明四號决不接廠惟至下星期一如地方尚無諒解表示即行到廠實行接收云云請各代表討論當由徐幼棠報告略謂委員會昨在租界集會有非委員之朱某等力主四號接廠應請注意當經公議昨已議定先由五代表到廠請執行議决案各團體代表在此稍候五代表隨即到廠時駐廠代表本已到齊守至十時許未見委員到來廠外各團體代表因久待無消息亦紛紛到廠約共計七十餘人均在客廳等候直待至下午二時各代表仍返慈善團五代表偕駐廠代表留廠下午各代表返慈善團後續有代表數十人到會有人提議本日委員旣不來大家坐守無益水電關係地方人民約有切身利害應利用本日機會出發游行沿途演說喚起羣衆注意云云各代表一致贊成當時備就旗幟上書『水電收回自辦』『反對非法委員』『省長違法殃民』『人民急起自救』等字樣導以樂隊由慈善團出發向恒豐路大統路蒙古路新民路滿洲路等熱閙之處繞行一周沿途由各代表演說水電痛苦省中毫無誠意地方人民應爲一致自救之計等語並散發傳單初出發時僅百餘人至後漸漸增多經閘北水電廠辦公處時駐廠代表在廠外對羣衆演說請市民羣策羣力務使水電均有一行改良之一日至官廳種種愚弄手段應一概竭力拒絕云云旋返至慈善團草地散隊留廠之五代表直至下午七時始歸推定之駐廠代表照常履行職務云 
　　總商會函送估價單閘北水電股份有限公司籌備處昨接總商會來函曰逕啓者閘北水電估價一案據通和洋行阿根森西門子洋行克利門工部局電氣處工程師泰勞將估價單函送前來查單開電燈一項計估價二十四萬九千二百三十三兩三錢一分自來水一項計估價五十五萬五千零五十九兩一錢六分除由敝會會同江蘇實業廳呈送省長公署查核外相應具函奉逹即請查照爲荷并抄附洋文原估價單一紙請察收 
　　張一鵬釋明委員會在法律上之地位張一鵬君昨發表一文云自廠務委員會組織成立定期接收外間對於此事至今尚多懷疑在閘北地方人民希望改良擾攘經年積憤甚深疑心暗鬼固屬可原而立法家及執行法律之人亦復推波助瀾動相指摘殊滋遺憾查閘北水電廠本無具體應用之法條自去年省議會議决省商合辦案公布後該案實爲此後辦事之根據在省商合辦未經實現以前當然爲省署專政迨省商合辦已經實現以後又當然爲省商共管今日旣在過渡時代則凡非法律明文所禁止者均不得謂之違法委員會之設立徧查從前成案及省會議决原文均無禁止明條若因一部分議員登報否認遂武斷爲違法則是認議員個人爲法律認議員在會外之言論爲法律認百二十議員爲百二十種法律恐中外古今無此先例違法二字今人每輕於援用極端言之一若如吾意者爲適法忤吾意者即爲違法此大謬也違法有二種一曰積極之違法如會議應取决過半數而以未逹過半爲議决是也一曰消極之違法如會議取過半數當以會員爲凖而以非會員凑足過半爲議决是也前者明明違反法律之規定後者法律雖無規定而其精神上故爲抵觸其違法一也閘北水電廠並無積極違法之可言旣如上述而其作用乃排除上下隔閡之委任廠長易以事權專一接近地方民意之聘任委員核諸法律精神但有進步並無退化其所以深閉固拒者無非一年來積疑所致若必以違法爲藉口自不免無的而放矢矣近日友人以此見詢者多特撮舉大要宣布報章敢以質諸治法律學者 
[廖仲愷昨日起程赴粤]  
粤省長廖仲愷前以國民黨改組事務來滬當經將上海執行部組織成立並迭次開會對於黨中進行事件有所建議現廖因粤中黨員大會期近已於昨日上午八時餘乘法國輪船公司paulLecat號動身返粤并將上海執行部成立經過製成報告呈報中山先生聞汪精衛氏本擬同行嗣以事中止云云 
[八大學足球决賽局勢之更變]  
　　南洋須先與復旦比優勝者再與翰約比 
　　約翰南洋足球隊因前晚得有東方八大學體育會會長龔士博士電報定於今日作第三次决賽已誌昨報但南洋敎練李思廉與約翰敎練沈嗣良於昨晨十時磋商後因今日舉行比賽時間太侷促議定於本月九日下午在麥根路比賽評判員延請工部局警務處西人cahtBarriet擔任其他辦法亦均商定孰料待至昨日下午四時又接得龔士博士電報改雙前電所定辦法復旦須先與南洋比賽以决勝負然後優勝者再與約翰决賽至於比賽日期由復旦弊南洋自定而優勝者與約翰决賽須在本月十二日云 
[全國敎聯會加入世界敎育會]  
　　第九届全國敎育會聯合會於本年開會期間由各省區代表臨時動議議决加入萬國敎育會聯合會（即世界敎育會）頃由該聯合會正式函致世界敎育會副會長亞洲部主任郭秉文傅士請轉致該會代爲聲請加入郭博士接函之後聞已函轉美國本會並答復該聯合矣 
[旅滬皖人對壓迫學生之不平]  
　　安徽滬同鄕會昨爲皖當局壓迫學生事發出代電云北京天津曁各省安徽同鄕會均鑒頃致本省各廳道一電文曰『安徽各廳道各縣知事各旅團營長曁六十縣父老兄弟均鑒國事不堪問皖事尤不堪問惟靑年學生天眞未斵遇有違心之事輒公開表示反對人道不絕如縷恃此而已呂調元迎合軍閥意旨以盜匪待學生於十月二十三懲創賣身　員之舉拘捕毆辱之不足復遷怒敎職員厚誣敎育廳波及新聞記者省内外鄕人爲維持敎育計公推代表相率蒞皖爲遷就之調停呂又食言自肥於各省代表離省後緹騎四出　名搜捕學生至　十名之多洎呂去馬來敎職員紛紛去職各學校無形解散已克償軍閥之素願近聞又令行各縣嚴索在　學生並擬抄没家產抵賠賣身議員之損失勢力所在何爲不可敝會無干涉之力自無干涉之權惟有一言不能不爲諸君正告者學生無罪罪在天良未喪敎育無罪罪在維繫人道諸君　職權在握或屬在紳耆倘有濫用職權媒　爲奸助桀肆虐者異日當以其人之道還治其人之身言盡於此諸惟亮察安徽旅滬同鄕會叩支『務乞一致主張無任企盼安徽旅滬同鄕會叩支 
[安特生女士在滬調查工業]  
　　調查後之批評 
　　英國安特生女士到滬後與上海工業委員會討論工塲法律業已草就將請法律專家加以精密之研究再召集各團體開會俟議决後向省自治憲法會中庭出至團於渠之在華行程業已决定如下㈠自現在至二月底止爲留滬時期將與全國工業委員會上海工業員會及工部局之上海童工委員會共司工作㈡三月份起赴烟台天津北京等處在北京時將有演講直至三月底㈢四月初由北京赴武昌至五月初返上海參預全國基督敎協進會之年會夏季赴日本㈤署假後返至中國至九月底回英中間將赴印度一行云 
　　又安女士連日赴本埠各工廠參觀均由陳其因君伴行二日赴楊樹浦恒豐紗廠及工人醫院女士對於恒豐紗廠之批評謂其一切設備尚爲滿意其中童工頗少每日下午得休息半小時待遇工人亦較其他各廠爲佳惟廠房太小而黑暗關於水蒸氣之防衛亦不足有妨工人衛生英國各工廠對於水蒸氣有規定之度數場中置有寒署表及濕氣表如逾規定度數即受地方政府所派工廠調查員之干涉云三日赴滬西中華工業紡織廠該廠女工頗多童工極少一切設備均爲新式又至安迪生電氣總廠空氣光綫均甚充足每日工作十小時工人因工受傷仍給薪資星期日及星期六下午均停工對於保護工人尚週據安女士對於上海各工廠之總批評云各廠空氣欠充足光綫尚佳機器保安方面稍欠週密工人衛生上之設備幾等於零待遇工人亦極寡恩云 
[寳山將開改積榖爲積金會議]  
　　寳山公欵公產處爲積榖改積金問題召集紳董會議已發出通啓云逕啓者前奉縣公署函開以本邑積榖改爲積金一案已奉省令照准飭即擬定保管辦法復縣核辦等因茲經草擬積金規約八條訂於一月六日上午十時在處集議公决以便復縣爲特函逹並附草約一份届時務清台端撥冗蒞臨無任企盼 
　　寳山縣地方欵產經理處積金規約第一條本處遵照省令規定積榖辦法擬就　則分呈省縣後又奉變通明文重訂積金規約整理之第二條凡從前息借榖欵一律收回按照原有各户分存滿三個月取息一次併成整數生息第三條積金項下前有分等計息現定一律八　計算以昭劃一倘有典商因此而拒却或仍欲减輕利率者由處另覔殷實號商存放之第四條是項帶徴經費原爲備荒而設非經縣議會議决不得提用第五條本處年開常會四次如遇秋收歉薄各市鄕中或有緊要議案得開臨時會公决之第六條積金存摺統由總董收掌保管但存儲處所遇有應變更時須邀集全體董事開會决定連帶負責第七條公欵之收支狀况向由會計處每半年清結一次印成報告分送各機關茲爲鄭重公欵計全體董事須輪流到處稽核簿記每月至少一次其來往川資由積金項下支給之第八條本規約提交縣參事會通過由縣呈省核准施行 
 
 

Page 14

 
 
第一萬八千二百七十號;中華民國十三年 西曆一千九百二十四年一月五號
星期六 * *[航業消息拾零]  
　　東洋汽船公司之高麗丸由美來滬將於今日進口載來有大條銀一千一百七十條進口貨二千五百噸中以烟葉爲大宗 
　　近數天内留東學生之由日本來滬者有楊景桐譚倪苞金生李天逹尹春苞及徐增明等 
　　日本郵社之靑島班輪春日丸日前曾與他日輪互撞修理行駛未久昨日滬上又得訊謂春日丸上班由靑島返日行抵門司港内與航駛台灣基隆班内之本社郵船因幡丸互撞結果因幡丸受重傷春日丸尚輕今因幡丸已入船廠修理矣 
　　日本之藝術團柳井佐次服部吉二等共十餘名現因來滬獻藝昨已乘輪到申 
　　中國政界中之外交官員裘昌運由東洋歸國昨日業已抵滬又有從英國來滬之工部局警官亞起白脫起皮爾威廉迭得氏等均於昨午搭日輪到上海 
　　法郵船巴爾介號昨日運法之出口貨計有湖絲四百四十七件茶葉一千九百十箱絲頭一百三十五件紗頭六十四件綢子三十七件其餘頭髮雜貨等九十餘件又花旗公司之紐約貨輪那白號與義勇號現亦有電來滬報告船中載有大宗美花衣三千件油七萬餘箱其餘鋼條白蠟爲最多云 
　　大陸報云昨日來滬之麥苗森總統號此次在太平洋中離橫濱約三日航程之地忽遇暴風雨水手一人爲風吹跌甲板旋即殞命其餘大副及另一水手亦受重創並有數人幾被吹入海中云 
[大來輪撞壞意艦之判賠]  
　　大晚報云意國政府前以大來拖駁小輪愛皮大來號在海關碼頭外撞塲意砲艦卡洛奉號延請律師向美按署控追損失五千兩嗣經羅按使委請專家組織航務法庭訊問一過咎在大來遂由兩造律師商定由大來賠償意政府銀二千九百二十兩並由公估人斷定雜物衣服等損失洋八百十九元九角六分今晨羅使宣布判詞准如所擬辦理並除應繳堂費外復着被告償還航務法庭堂費銀三百兩云 
[南翔車站之暗殺案]  
　　死者面上被人削去不辦爲誰 
　　滬寗鐵路南翔車站小馬路中於前晚發生暗殺案被殺者係一男子頭面被仇人削去皮肉觀其所穿衣服似屬工人事後該圖地保到來在死者衣袋中檢得大洋一元小洋二十五角業由該地保投該管警區轉報縣署候核一面派人看守尸身昨日往觀者羣相奇詫以面部如此損傷均不能認出爲誰何也　 
　　又訊昨日滬寗路南翔車站附近地方有甲乙二人尋釁某乙被刀戳傷當塲斃命兇手不知逃往何處聞地保已報告官廳偵緝云 
[路刦巨數公債票案之研訊]  
　　吳金元姚春海胡金壽蔡恒摘釋弔案債票還原告北京路通易信托公司被刦九年金融公債票五十萬元一案公共公廨訂期於一月四日開審昨已届期下午承辦此案之華探長李星福探目夏廣林包探周志仁尤阿根王松泉張金龍孫德福謝水泉李三福西探目堯克亨脫等傳齊人證將在押總巡捕房案犯姜阿三徐士奎徐金姜維扣吳金元姚春海胡金壽蔡恒張阿福楊唐氏（係在逃盜犯楊阿寳之妻）等解至第一刑庭經關正會審官於二時半會同英副領事馬爾定氏升座研訊首由工部局刑事檢查科代表梅脫蘭律師起立聲稱此案發生後有人函請公堂將所獲各被告解交護軍使署此種要求殊不正常而且藐視公堂應請將該信函交給敝律師以便按名提起控告英領即言稱公堂若有接得該項信函當有對付辦法梅律師遂稱本案第五六七八四被告查無槍刼證據應請將控案註銷先行開釋中西官乃援筆判曰『捕房對於吳金元姚春海胡金壽蔡恒等查無確實證據請求摘釋應照准』判畢命該四人脫離被告地位梅律師繼續聲稱其餘各被告均係搶刼公債案犯查該公司當時派一年未二十月支薪水三元之出店送此鉅額僨票毫無保護經過寗波路致遭盜刼捕房於案發生後二十四小時之内獲千元贓票三百七十九張破案迅速恐非其他警務機關所能企及旋傳通易公司夥孔雨生上堂詰據供稱十一月二十九號上午十時許我在三馬路華商證劵交易所内將千元之金融公債五百張置入黑皮包交與柯佐文乘坐包車送回公　拉車之人名姜阿三現爲本案第一被告又據柯佐文供稱是日往華商證券交易所時係車夫徐士奎拖車歸時則由阿三拖車　兩人均屬公司所雇之車夫車至乾記弄仁美里口突來盜匪六七名將包車包皁推翻盜　手叉住我喉當時昏倒債票遂被劫去阿三乃將我扶起步回公司報告阿三則未同歸各盜面貌均認不清惟記得叉住我喉之盜頭戴小帽云云又由兩西探目相繼上堂陳述破案經過手續及在捕房詰問各盜供認聚議搶劫事後分贓暨偵查第五六七八四被告與本案無關各節歷時良久所言業已備載前報茲不贅述而第三被告徐金之代表甘維露律師因西探目亨脫曾往徐之小茶館樓上楊唐氏房中搜出原贓債票故向該探目詰　數語事主通易公司代表丁榕律師以起案債票旣經證實的係原贓遂請求先行給領審至此時已薄暮中西官宣諭候下禮拜一續訊公債票准發交原告具領 
[私運軍火案展期再訊]  
　　前日有寗波人王寳香在招商局北棧碼頭某外洋輪船内起運盒子砲兩架子彈二百六十八粒登岸爲三百五十二號印度司閽人查見王即出洋三十五元向其行賄希圖買放經該印人一併扭交包探沈禹舟帶入捕房昨晨解送公共公廨　究由李襄讞會同英韋副領事略一質訊以案關私運軍火諭將王收押展期七天查明再訊 
[市董事會呈報改選情形]  
　　上海市董事會於上年十二月二十七九兩日舉行改選半數市議員所有甲乙兩級當選之市議員除函知各當選人於五日内答復以便呈請縣知事給照外昨將投票開票情形呈報上海縣知事其文如下呈爲具報市選舉甲乙級當選人姓名票數事竊本届辦理改選市議員半數業將設立投票開票所情形備文呈報在案查十二月二十七日乙級投票實到投票者四千二百二十六人二十八日開票檢得選舉票四千二百二十六紙除字跡模糊寫不依式不具自已姓名均應作廢之票共一百四十紙外實得選舉票四千八十六紙計以多數得票當選者十五人二十九日甲級投票實到投票者五百八十一人三十日開票檢得選舉票五百八十一紙除字跡糢糊不具自已姓名均應作廢之票共四紙外實得選舉票五百七十九紙計以多數得票當選者十五人甲級乙級共當選三十人除照章分别榜示並知會各當選人依限答復外合將當選人姓名别號年籍票數先行開摺呈報候各當選人答復應選後再行呈請縣長給予執照並呈報省長存案爲此呈祈察核施行 
[交涉署不日遷移]  
　　江蘇特派交涉公署在城西新區建築新署前已竣工原定本届陽曆元旦日起遷入新屋辦公嗣因新署大門内外馬路未曾鋪平且有裝修未竣之處故展緩二三星期舉行茲聞内部現正趕催承辦包工人速予竣工以便陰曆年内搬遷所有舊交署之西七一三號接通租界電話曾經一再磋商業已搬裝新署現舊交署祇有西四號可以通話云 
[破獲僞造鈔票機關鈔票製印未成]  
　　近有人在租界凖　寺設立機關　僞造某銀行鈔票事爲某銀行訪悉即密報法捕房於昨（四日）午刻派遣得力探捕馳赴該寺當塲人證並獲查見脚踏小印機一具其僞製之銅版上方初彫某烟草公司贈品券字樣已挖去棄置一旁另製某銀行等字小銅版尚未嵌入其餘套版正在僞製尚未能印刷聞捕獲共四人内有寺僧一人均已帶入捕房鞠訊所有機件則暫封存云 
[捲烟公會開會紀]  
　　本埠南北捲烟公會昨日午後二時爲反對特稅事特開會員大會到同業代表百五十餘人主席沈維挺報告略謂特稅一項苛而且偏官廳方面志在實行省垣業已委定專員辦理是項稅務華界各同業已大起恐慌我商民雖弱應堅持到底現在實行期間已迫我同業應如何對付請從詳討論云云茲錄其簡要議案如下㈠公推代表沈維挺彭壽昌童凌雲柴載元等四人與本會會董鄔君酌商進行㈡公决交際調查兩股職員與各華界同業接洽預備將存烟收藏以便臨時對付免受虧累㈢書記范邦譽報告白星皂糾葛案公决於一月十日審判期前推派代表與商聯會會長及法律顧問接洽一面召集同業以便合力對付㈣對於特稅實行期間由各同業先向公會報告並請同業態度鎭靜表示决心云 
[捲烟稅承商公會在寗成立]  
　　承辦蘇省捲烟特稅諸人前日合組一江蘇省捲烟營業稅承商公會於十二年十二月二十九日開籌備會議决設立籌備處於南京并定一月五日下午二時開成立會以便通過會章公舉職員并討論進行方法昨日已分發通知單請會員凖時出席滬上各會員業於昨晚乘車赴寗矣 
[無錫包認錫箔稅之反對]  
　　上海紙業景綸堂公所近據該同業報告錫箔一項稅額向歸同業王德潤擔任代表常年認繳本與浙杭及江蘇之蘇州江寧等處聯絡辦理因錫箔出自杭州紹興兩處運銷時係直接運逹江寗蘇州等處故上海認稅有連帶關係歷届認辦在案乃近聞有人在無錫方面向財廳呈請認包已奉財廳核准云云滬上同業風聞之下以事果實在則上海部份之銷埸將受打撃故均不承認該公所除函呈上海稅務所長請爲維持外特公電財政廳聲明否認請照常由滬同業認商承包以免紛更云 
[上年之電車營業]  
　　公共租界電車公司上年（一九二三年）營業成績昨已結清總計收入三九七八千元除兌換損失外純收入計洋二二九四千元乘客爲一二七八五四千人比較前年加多九萬五千元云云 
[反對潮州會館遷體骨案駁回]  
　　潮州人翁爲云陳玉朝等近因反對潮州會館遷移骸骨延逹商律師代表至法公堂控告該會館董事擅遷尸骨被告等延巴和普萊梅農復三律師代辯先據被告普萊梅律師稱本案原告並非潮州會館會員以何種資格投案攻撃請求堂上駁回又據巴和律師稱誠問原告對於潮州會館墳地有無親屬尸骨旣無關係即無控訴權云農復律師稱潮州會館乃係駐滬潮州人民所組織均有正當營業前因貧苦同鄕人之骸骨無處安葬故立此會館今因地位不暢是以遷至江灣出於全體同鄕贊成對於原告毫無關係請求明察原告逹商律師稱原告等均　店舖並非無業流民現因潮州會館未徴同鄕人之同意將尸骨遷至江灣因此有潮州同鄕人八十餘人公舉兩原告到案反對要求被告將會館内之骸骨盤回潮州原籍且查潮州會館係公共之墳地原告等當然有權靑問應請查照着被告等定期開潮州公民大會公議辦法原告等始行拆股云云被告普律師起而聲稱查潮州會館内之尸骨已經完全遷至江灣應無公議之理陳讞員商之法領事梅理愛君判以原告所控毫無充分理由着即駁回堂費原告負擔 
[漕河涇鄕選舉爭議之再申請]  
　　攝影粘呈楊心正呑捐證據 
　　漕河涇鄕選民張秀案唐敬呆以該鄕縣議員當選人楊心正武鄕曲由來已久於當選資格不符提起選舉爭議嗣於十二月二十八日接到縣參事會通知書後復攝影粘呈該當選人造橋呑欵之親筆證據再行申請公斷茲將呈稿節錄於下（上略）查楊心正武斷鄉曲由來已久薛大經史　等所控造橋呑欵各節事實昭彰無可假借當時由史夔等在縣公署粘呈劉裕記之原信即足爲該當選人呑没橋捐之佐證且該當選人之舞弊親筆證據時未曾呈入縣署由原具呈人聲明俟　訊時當堂呈閲者迄今尚有保存攝影粘呈之該當選人報告清單及無名氏捐欵洋二元之收據皆其親筆所書印有公私鈐記鐵證如山安容通飾核與市鄕制第十七條第一欵品行悖謬營私武斷確有實據者不得爲公民之規定該當選人當選資格之必須剝奪實毫無疑義　此自治正在恢復時不依法嚴營選政以爲正本清源之計殊不足以奠民治之久基公民等旣爲民治國之國民責無旁貸爲此依據選舉章程攝影粘呈該當選人楊心正呑没橋捐營私舞弊之親筆證據再行呈請公斷該當選人楊心正之當選爲無效勒今繳還證書以候補當選人遞補以符法制而清壇坫民治前途實利賴之謹呈 
[昨日夜車運出之寳銀]  
　　昨日（四日）滬寗夜車大通遷洋公司爲各銀行及錢莊運往南京寳銀一百十箱約計三十餘萬兩云 
[廬陽公竊案又獲關係人潘阿毛]  
　　本埠廬陽公報關行失竊巨贓洋紗直貢呢等經吳淞揚行兩警局及水巡捕房偵探等先後緝獲人贓等情迭紀本報茲悉楊行警察局將所查獲之洋紗五百餘包併解寳山縣公署待領前日已由失主雇用大號運貨汽車一輛駛至寳山縣署領得洋紗五百八十七包尚少四百餘包直貢呢則完全無着失主方面現正商同水巡捕房探目何眷生等設法購緝聞已偵知是項贓物由吳淞不碼頭張金和小船運往崇明銷售因無實在地點致未往查詎前日（即一日）午後該小船自行回淞停泊砲台灣浦邊經吳淞鍾某得悉前往將船夥潘阿毛一名扭送商埠警察局拘禁後即到申報告水巡捕房派探顧福江於越日午後到淞會同水警第四區探員候豫吉投商埠警察局陳明案由將潘阿毛一名提出當同至砲台灣浦邊指認運贓往崇明之小船一艘經顧探等雇人將船移泊蕴草浜港内該探等即帶潘在砲台灣搭乘火車回滬當顧探等在商埠警察局詰據供稱陰曆初九夜有祟明人張某前來雇船至浚浦局三號駁船上老大（即舵工）李阿二處駁得洋紗一百八十五包直貢呢三十疋裝畢即回吳淞停泊藴草浜内至十一日開往崇明南門港上游西沙嘴將是項贓物窩藏在顧二郎（即該小船舵工）家草屋内後因張某與顧二郎等均不見面故潘一人將船駛回吳淞云云現顧探等擬禀明捕頭備帶公文即用該小船駛往崇明吊贓云 
[孟納拉路之越貨傷人案]  
　　拘獲龔生元一名 
　　住居孟納拉路八百二十二號屋内之國恩華前晚與住居大沽路一千一百二十號門牌之友人周閔天同在大世界游倦而回已時夜半詎行至孟納拉路某弄口突被多人攔住去路各出手槍利斧亂撃國被斧砍傷六處倒地周之頭部亦被砍傷並將國身　内儲鈔票洋三十四元之皮夾一只及周指上所帶值洋一千七百元之鑽戒一只搶取逃逸當經一百五十五號華捕查見狂吹警笛旋由包探沈壽章與西探目駱司聞警赶來追獲壟生元一名帶入捕房並將受傷人車送醫院醫治迨至昨晨將壟押解公共公廨即據中西包探投訴前情以案中尚有人証未獲請寫展期開審而原告代表牛門律師被告代表慕思律師均不反對展期奉中西官宣諭被告還押候展期研訊 
[白克路盜匪越貨拘獲一人]  
　　新閘白克路四百八十九號門牌居户楊清記家於前日下午突來匪黨多人闖入内室出示利器赫禁聲張當被搶去現洋一百八十元小洋二百角携贓逃逸經楊尾後喊捕由探趙子仁與二百七十四號華捕帮同追獲劉杳生一名帶入捕房押至昨晨解送公共公廨據該探捕等上堂禀明前情以尚有同黨在逃請爲展明研訊等語關讞員得禀商之英馬副領事判劉押候展期一禮拜再訊 
[寳山建築新獄已批准]  
　　寳山縣監獄舊基現已改爲織造毛巾丨塲以前清之捕廳署改組監獄茲因獄犯擁擠獄房亦不寛敞曾奉司法部令飭改良獄政故由該縣馮知事曁彭典獄官擬在縣公署北部之空地上建造新獄並將看守所等附設其間所需建築工料各欵除將現設之毛巾工塲地基約可變價二千元以資補充外其餘不敷之欵尚難籌措是以將擬建新監形式給具圖說及工料費如何核發各節呈請高等廳核示奉批應由該縣等設法　墊啓建云 
[墨克登路火警焚斃一人]  
　　美租界墨克登路二百九十七號門牌日商華興三星製造橡皮鞋廠於昨晨六句十五分鐘不戒於火登時冐穿屋頂當經各段救火會聞警立臨皮帶車到場灌熄計焚燬房屋三間當火熾時有該廠司賬鎭江人年二十八歲（名未詳）不及逃出葬身火　直至午前由該廠經理日人雇土工從瓦爍中扒出尸體已縮短焦頭爛額慘不忍覩事經該管捕房得悉立飭包探前往詳查起火緣由一面將尸體　送騐尸所候報請公共公廨中西官相騐云 
 [P尚有本埠新聞等轉入後頁> 
 
 

Page 15

 
 
第一萬八千二百七十號;中華民國十三年 西曆一千九百二十四年一月五號
星期六 * *本埠新聞二 
[火車途中出事併紀]  
　　昨日（四日）滬甯路頭班來滬貨車行至龍潭車站時機車損壞不能行動俟南京派出救濟機車到站始能行駛又該路往寗　車行抵鎭江車站機車汽管損傷站長比將貨車缺卸下拖駛故抵南京站時約慢二十分　云 
[友華銀行滙市報告]  
　　昨日友華銀行匯市報告三日倫郭大條銀價近期長三七五遠期長二五紐約銀價弗動倫敦紐約間滙價升至四元三角今日此間匯價掛牌英鎊長至三先令四便士美金長至七十一元五角日金跌爲六十四兩二錢五分餘亦隨以俱動市况穏定英鎊售價近期三先令四便士一月份三先令三便士半二月份三先令三便士三月份三先令二便士八七五美金售價近期七十一元五角一月份七十元七角五分二月份七十元三月份六十九元七角五分日金市况甚軟售者頗踴而購者寥寥近期售價六十三兩二錢五分一月份六十三兩七錢五分二月份六十四兩二錢五分三月份六十四兩五錢近期滙票銀行定價英鎊三先令四便士七五美金七十三元五角佛郎一四九○枚二月份滙票購價英鎊三先令四便士美金七十二元角五分佛郎一四八○枚遠期滙票購價英鎊三先令三便士半美金七十二元佛郎一四七五枚昨日倫郭銀市印度購進市况收盤穏定紐約銀市堅定印度市場購進 
[上海商業市况彙錄]  
　　昨日銀幣早市之價爲七錢一分七釐午市收盤仍爲七錢一分七厘較上日大二厘中國銀行由南京運來洋十二萬元其餘出口無交易 
　　銀行早午兩市皆爲七錢價仍堅固滙豐收欵八十萬兩麥加利花旗道勝等各銀行收欵六十萬兩中國裝去南京大條一百六十五條大條烊見元七十萬兩入倉匯豐由大英公司裝來大條一千一百○四條三井拆出二天期銀十二萬兩息六錢八分 
昨晚止各銀行查倉庫存現銀一千三百二十一萬兩現洋二千八百八十萬元大條二千七百三十條日銀幣一百九十三萬元各莊存現銀九十萬兩現洋三百九十五萬元 
　　公債票 
　　昨（四日）各項公債市况依舊清淡金融期現等票受主尤稀故票價大都趨跌整六及償還等票賣户尚少價極穏固金融大票現貨開盤六十九元六角比前日收盤價市縮小一角此後進出均稀是以市價雖微有上落而結果毫無改更正月期開盤七十元另四角半嗣後緣需給關係市價逐盤鬆動收市七十元比前日跌去五角五分二月期行情同降五角五分收盤價計七十元另七角三月期祇後市做出數盤價由七十一元七角跌至七十一元四角五分比前日收盤價縮去三角整六現貨開盤五十二元四角五分其後受主尚不十分冷靜故市價步步向上收盤五十二元七角半比前日漲高一二角元月期全日成交價常在五十三元至三元二角之間收盤五十三元一角比前日漲起二角二月期交易相等市而平和收盤五十三元四角計漲五分償還八厘交易雖稀而市面堅俏收盤十六元計漲四角餘如七長及整七三五年等票均無做開日來公償交易清淡原因完全由於銀根緊急關係所致所以銀根如一日不鬆則公債交易當一日不能發展也 
　　國内滙兌 
　　昨日（四日）國内滙兌據上海銀行公會報告各處滙欵大致稀少故貼水變化無多其中祇漢口洋例漲高二錢五分價爲一千零四十兩零五錢銀元則因前日暴漲後之反動致回跌五元二角半計每千元貼十五元二角五分濟靑兩埠無電報告市價因此並未開出此間匯往之欵亦寥寥無幾貼水均照前日行情京津無滙欵故價格尚無揭曉其餘各地貼水概與前日相同云 
　　金市與匯價 
　　昨日星期五大條銀近期又長三七五遠期長二五二月份標金開盤跌小六錢爲三百十七兩九錢毛盤時尚平穏計小至三百十七兩八錢高至三百十八兩先令揭曉亦長二五餘如印滙大一羅比二五法滙大三十五法郎美滙大半元束東滙小二五外均未變更斯時標金爲三百十八兩二錢各滙市况惟東滙較上日鬆一二五先令美滙相等銀行賣出元月份先令價三先令三辦士五六二五買進三先令三辦士六八七五又賣出元月份美滙價七十元零七五買進七十一元又賣出元月份東滙價六錢四分二五買進六錢四分是時標金漲至三百十八兩七錢移時市况較硬以致標金最小跌至三百十七兩六錢嗣後市面轉軟標金由某某等數金號買進故遂步漲至三百十八兩八錢爲全市最高價至收盤時市况尤軟惟是時賣户轉旺標金並未見好計銀行賣出元月份先令價三先令三辦士半買進三先令三辦士五六二五又賣出元月份美滙價七十元零六二五買進七十元零八七五斯時東滙價仍與前價相等標金亦不相上下旋因東滙極鬆計銀行賣出元月份東滙價六錢三分八七五買進六錢三分六二五是以標金復跌至三百十七兩六錢收盤午後標金開盤三百十七兩六錢嗣因人心疲弱標金抛出者甚夥以致　跌至三百十六兩六錢先令揭曉弗動標金爲二百十六兩七錢各滙市况較上午爲硬惟東滙則仍爲上午收盤價標金乃略小至三百十六兩三四錢以後市况尤硬以致標金直跌至三百十五兩二錢爲全市之最小價移時先令略平美滙東滙相等計銀行賣出元月份價三先令三辦士六二五買進三先令三辦士六八七五又賣出元月份美匯七十一元買進七十一元二五又賣出元月份東滙六錢三分二五買進六錢三分而大連帮亦在買進標金所以又高至三百十六兩後則上落甚微爲三百十五兩九錢收盤計全市最高低相差爲三兩六錢其收盤價較之上日收盤則跌去二兩六錢云 
　　絲市 
　　昨日洋莊絲市復趨活動緣歐美等處新歲假期已過絲織品銷路漸起是以本埠各歐莊紛接海外來電囑辦現近期絲然以外洋市盤太賤滬地絲匯過高致談判仍屬不利故上等廠絲卒因還價太小未有成交僅下等貨成交十擔價又跌落二三十兩七里干經上等貨亦無交易惟中等貨談成二十擔價亦跌去十兩下等大經則以法莊方面需胃較殷滬棧存貨缺乏是以行情逼漲五兩四川黃廠經上等貨尚無銷路而中上等揚返經里昂走銷復盛昨由信孚有餘開利怡和等行共購成一百三十餘擔價均堅定八繭灰經日莊方面昨雖似進意然出價祇有七百二三十兩致未能成交云 
　　紗花 
　　昨日星期五棉紗交易平常客帮所買現貨本紗日紗市價小去二錢五至五錢不等成交不多萬縣帮購成本紗二百餘包日紗三百餘包公會小包無售開交易所標準紗價除本月份小去五錢外其餘平平三品紗本年第一次來電比較上年底好起二元數角美棉電現期好起二十五個磅音遠期好五個磅音印度花電報朋搿而跌三羅比白洛處奥浮辣各跌六個羅比廠家祇有厚生紗廠開出十支雙喜三百包價一百六十二兩五錢十天出清係直接開與廣帮者其餘各廠未開出市面仍堅穏 
昨日棉業交易所通州棉花標準無甚上落落本花衣仍不多覯據紗廠聯合會報告内外廠買進現貨送廠陜西花二百件價四十七兩五錢又買進二百件價四十八兩五錢三井買進現貨棧交粗絨花一百件價四十四兩五錢 
[昨午金隆街火警]  
　　板箱店主方長春灼傷殞命 
　　昨日（四日）上午十時許山東路金隆街美倫里隔壁方信仁板木作因炊飯不愼忽然起火店主方在樓上酣睡店婦　在外買物起火時無人覺察殆至胃穿樓板店主方某　灼受痛方始覺察因濃烟四布不能逃出情急由樓逃下頭部受傷血流被面當由巡街捕車送仁濟醫院療治殆至救火車到塲施救已延燒東西兩隔壁許福記水木作廣東寳成紙號樓上殆經竭力灌救至二時許始熄總巡捕房并傳方信仁店婦詳詢起火緣由以憑核辦云 
　　又函云金隆街十四號門牌方順興箱店昨日上午十時不戒於火將樓梯燃着店主方長春係吸食鴉片烟者尚在睡　及烟熖滿屋始行驚醒倉皇自樓上躍入火熖内週身灼傷甚重其時救火會皮帶車已馳至當經救火員竭力救出車送仁濟醫院醫治一面由救火員出力澆救旋即熄滅計焚燬樓房一　左右隣屋亦大受損失方長春送入醫院後至夜九時傷重身死由院通知捕房派捕將尸送入騐尸所候騐 
[南洋附小定期追悼沈詠衢]  
　　南洋大學附屬小學敎員沈詠衢君善文學工書法容貎清　品性高潔在該校擔任國文科歷十五年之久造就人才不知凡幾上月三號病殁於校中住宅其哲嗣即於翌日扶柩回籍茲悉該校師生及歷届服庸弟子定於本月十三號即陰曆十二月初八日下午二時在該校小學禮堂爲沈君開追悼會云 
[美商控華昌鍊鑛公司之結果]  
美商懷德控華昌鍊鑛有限公司及董事股東不履行合同借欵一案始則以管轄問題爭執至一年之久卒山公堂受理集訊多次原告律師主張推翻有限公司責成董事股東負責否則亦應責成董事員執行責任公司律師則否認合同陸仲良襄讞堅持此案之曲直在合同是否成立成則由公司負責不成則由訂約之總經理楊度負責本此主義迭與美副領事討論法理往復辯論美副領事亦能尊重中國法律不肯左袒美商徇其請求已於上年十一月十九日宣布堂諭認爲合同成立判由公司賠償該公司係有限公司經部註册給照有案未經中國政府取消其有限公司時本公堂未便有抵觸法令之表示飭令股東等個人負連帶責任至有限公司之董事僅有議决權並無憑據個人意思處分公司財產之可能且公司董事或居住長沙不在本公堂管轄範圍内或聲明業已退職或已死亡尤難强其負執行責任所有原告對於董事等之請求駁回判詞原文甚長限於篇幅不備載 
[游民工廠基金債劵開籤記]  
　　游民債劵昨日届開籤之期開出號碼及經售票號如下一二七五六九號杭州兆元長記二等三三二六五號本埠善利元三等○四二五一號大埠大利元四等一三九○五號本埠有利源四等二○五五九號本埠瑞源五等○七三三一號紹興全號五等二二○七九號寗波億中 
[救火員與電車司機之交涉電車夫被毆]  
前晚九時　　城老西門内　姓家火　　各　救火　　帶車臨塲施救熄滅後有董家渡某消防隊將救火汽車駛回經過中華路適遇華商一　路牌之電車在前面駛往小車門各消防員欲令該車暫停前進該電車上六十七號司機人並未注意治至小南門站口電車始停而各該人員怒氣未息突然將該司機拖下毆撃後即將該司機扭至該處一區三分駐所之派出所内報告前情經該所帶班巡長詢知起釁原因勸令雙方各自退去行直接交涉一時車輛在途停頓約一小時始行回復交通云 
[閘北司法科新委主任]  
閘北司法科自徐故廳長將趙科長調回本廳後祇留許科員一人訊理各區各分所解送之違警瑣案有應接不暇之概刻經陸廳長委錢伯賢（浙江人）科長爲閘北辦公處主任已於本月一日到差視事矣 
[協惠羅定期减價]  
　　南京路惠羅公司每年例有冬夏大減價兩次茲悉該公司於下星期一（七日）起將各貨一律减價自八五折至對折不等而最廉者以惠羅雨衣原價十元半現減售九元又熱水瓶原價一元現價售小洋九角云 
[判賠保險銀兩]  
保亨保險公司經理張俊卿被婦人計朱氏廷逹商律師在法公堂控張不付保費等情昨經中西官商明堂諭判曰此案經本公堂訊明被告旣在原告生財簿上蓋戳即證明承認賠償應着張俊卿賠償被告火險銀二千五百兩所有損失應毋庸議 
[烟行請追損失案展期再訊]  
　　德隆彰永生瑞協和成三家水烟行從甘肅省採　烟葉六百七十箱在天津裝招商局之新銘輪船來滬該輪於九月十三號啓椗中途貨艙損壞海水浸入七尺餘烟葉完全無用抵滬後向該局交水不得要領乃延羅傑律師控於公共公廨要求斷令被告賠償貨價洋四萬七千八百八十元五角五分業經核准原告暫免堂費候訊已誌前報昨晨由陸襄讞會同美阿副領事開審原告律師述明案情並稱被告不應將損壞船隻裝載貨物當其在天津開船時又不照航業章程先將該船查騐有無損壞之處故疏忽之咎實屬難辭云云旋命原告孫玉山楊芝菴王崇才等上堂陳訴一切又據證人張芝欽上堂証稱伊押同貨物於九月三號早在天津乘新銘輪船來滬十四號下午三時抵烟臺翌午由烟開駛是夜該船忽轉回烟臺十六號早聞船中人云貨艙已被水浸入七尺餘深但途中該船並無擱淺等事發生云云被告亦延律師辯護中西官諭候下禮拜一續訊 
[糾賭花會之懲究]  
　　花會賭棍陳阿四近與在逃之長脚福慶阿美榮發阿如等在虹口武昌路六百九十七號門牌屋内設立花會大廠糾同舒梅郎陸少卿蔣阿龍馬阿三方少六仲如木周阿根朱銀生林阿和張金寳邵德芳趙阿根劉芳英丁桂興周阿美張恒發徐文奎方四和謝幼龍李長發張明郎等分當聽筒航船向華租各界無知男女勸誘賭博日騙多金爲該管捕房探目蔣阿林包探李保林候福林陳維坤車學曾凌潤五等偵悉協同西探目康仇往將陳等拿獲搜出賭欵大小銀元銅元合計六百元及花會字據昨解公共公廨請究據陳阿四供該花會賭窟係長脚福慶等組織我祇附股洋一百元等語而舒等各人亦供認充當聽筒航船不諱中西官以糾賭花會有禁例判陳押西牢三月餘人名罰洋三元連同賭洋一併充公花會字據銷燬 
[刼匪分别押儆]  
　　劉濟銘於上月二十七號在虹口百老滙路被匪徒攔刧鈔票洋三百四十元業由负包探徐德森緝獲趙培元大順子兩名解經公共公廨訊押在案昨日續審徐探將兩被告解廨並禀明此事係趙爲首尚有同黨小獅子等三名逃避無踪云云質之兩被告俯首無詞經李襄讞與英韋副領事會判趙押西牢三年順子押兩年期滿一併逐出租界 
[賈德行被塌車碾斃案訊結嚴緝在逃車夫]  
　　鎭江人賈德行於陽曆去年十二月三十日經過黃浦灘路被塌車撞倒碾傷車夫當時光逸嗣經一千另四十八號巡捕查見將賈送往醫院醫治無效身死業經公共公廨騐明尸體飭屬棺殮候訊在案昨晨捕房將尸子貢賈川寳及人證傳至公堂由李襄讞會同英韋副領事質訊之下逐宣諭云此案訊據各證供稱係在逃之車夫推跌賈德行致塌車不及停留碾傷身死除錄供附倦久並飭緝在逃之車夫訊辦 
[逆子拘押候訊]  
　　金少甫投地檢廳禀稱家居滬城老學前地方有子德貴年二十八歲不患習上甘入下流任意揮霍稍不遂意即搗毁物件向訓不　反持　逞兒兇爲此禀求拘究等情車檢察長據禀後立飭法警往拘昨午該警將金德貴獲解到案奉飭收押候傳乃父到案質訊懲辦 
[購汽車之糾葛]  
　　沈竹亭昨投法公堂控稱前有胡聚興向商人車行内購去汽車一輛共計銀二千一百兩除付外尚欠一百五十三兩向索不付請求訊追詰之胡供此車係商人代泰昌木器號經理樂振實購買所有貨價如數付請有樂在塲可証中西官判以兩造供詞各執聽候傳樂傳到案再核 
[駁船肇禍案之和解]  
　　六十九歲划船　婦高張氏同女高實妹　一划船在浦江遭錢金桃所　駁船撞傷該氏母女氏因傷重立時斃命女則送往上海醫院醫治一而由十六舖地甲報請地檢廳派員往騐屍子高小弟求免水巡隊飭醫往拘該駁船主宋掌華無著乃將錢金桃連同高小弟拘送警察廳發交司法科訊押候示在案昨午備文飭警將錢金桃押送地憸廳歸案訊辦一面命高小弟自行投廳質當　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
據高小弟到廳陳述略云此案錢金桃與朱掌華自知不合央人向民和解損壞船隻及醫藥各費由彼擔負死者則延僧超度民已允許等語奉　將錢收押著高明白補詞呈候辦理 
[肇浜路火警]  
前晚八時十分滬城肇浜路老西門内老大房茶食店樓上不戒於火一時　穿屋頂火勢異常猛烈救火會鐘樓鳴鐘告警西區火會近在咫尺首先到塲俄而各區相繼蒞塲汲水灌救始得熄滅祇燬該店樓面二間樓下店堂完全保存比隣恒興茶葉店後埭亦遭殃及昨晨二區二分署牛署員查得老大房保有火險銀數千兩其中恐有縱火情事是以飭　往拘火首到署以憑訊辦 
[南洋醫專風潮昨訊被押二生昨已保釋]  
　　南洋醫藥專門學校校長顧南羣在法庭禀控學生俞昌時湯又銘易漸逹王子直楊傳珍薛虞　等六名毁損脅迫等情當經法庭將兪·湯·二生傳案訊押嗣經全體學生　出方正·梅𠗕冬任天培等爲代表到廳陳述顧南羣辦事情形要求將在押之俞湯二生開釋當由法官允候禀車檢察長核辦茲悉車君據禀後查明該學生等並無不法情形准令保釋昨日午後承辦本案之張檢察官飭將在押之俞昌時湯又銘提案略詰數語論諭令交保出外候示 
[黃包車夫肇禍]  
　　前晚六時十五分公昌新煤號之塌車滿裝煤塊行至法租界愛多亞路麥底安路口突來黃包車一倆不按路線飛赿而行致將　塌車之姚阿炳·周阿曹·二人撞倒跌入車下姚爲塌車輪碾傷肩部及面部血流滿面周壓傷左足黃包車見已肇禍乘間脫逃經路人發見報知該店派人將車拖回並將受傷之姚阿炳車送仁清醫院求治云 
[汽車碾傷行人]  
　　昨日下午四時有寓居南陽橋裕福里三號門牌之寗波人陳章在民國路被汽車撞倒碾傷腿足該汽車見肇禍即疾馳逸去陳乃自雇車投仁濟醫院醫治 
[一週間之車輛違章案]  
　　前日下午公共公廨訊罰車輛違章案四十五起彙誌於下寫逹江罰洋二十五元陸春闌罰十五元·許蒙生黃瑞卿·陳阿甫江榮福·安生生華永慶沈金元張洪之高阿根奚木生張毛媛·朱連發徐福·康·姚阿二·各罰十元朱根發罰八元蔡阿二罰七元襲元郎徐長生馮阿慶·朱意標·林阿才陸阿新·施阿毛各罰五元樊阿生陳家全·黃根定·陳明山·徐阿狗·葛榮生·胡可香·胡炳甫·陳榮昌·顧毛毛林正希·周竹生姚阿囝俞金甫許榮章·各罰三元李文元罰兩元徐甫卿·吳才第·王四福·罰一元均着充公 
[公共公廨訊案彙錄]  
　　昨日公共公廨訊理之民事訟案併誌如下㈠美前花旗銀行訴王中壽·王長舟·冒簽支單騙取銀一萬零九百九十二兩案結果本案第一被告在逃應即缺席判令按照原告所訴如數償　對於第二被訴案改期訊理第一被告生財變賣之欵淮先發交原告具領㈡婦人奚張氏延慕思律師訴奚少峯離婚案結果改期訊理㈢唐祝　等訴華禮士不理墊欵案結果被告不到原告證明欠數屬實應判令被告等連帶負貴償還原告洋八百八十五角利息自起訴日起至清償日止按年八　計算並堂費飭被吿等到案交保㈣賀圭慶訴徐伯動等不交股欵案結果候會商堂諭宣佈㈤詠云公司訴胡道南不付支票銀案結果被告應付給原告銀五百零二兩利息常年七厘計算堂費被告負担 
[小說旬刋『社會之花』已出版]  
　　王鈍根君新編之說旬『社會之花』係大陸圖書公司發行第一期創刋號業已出版王君所編之雜誌所作之小說行世已多無不受社會歡迎令此刋出版想愛讀純鈍根雜誌者必以先覩爲快也 
[誌謝]  
　　昨承中德商店惠贈月份牌兩打又利興烟草公司惠贈月份牌四張又王梓康君惠贈日曆四組誌此併謝 
來函 
[龔頌穆來函]  
　　十二月二十一日貴報本埠新聞欄新長和案近訊一則内稱股東代表龔頌穆屢傳不到昨日發出拘票派警來滬拘提云云查頌穆並無股東代表事實亦未接過傳票並無派警拘提之事務希更正爲荷龔頌穆頓 
 
 

Page 16

 
 
第一萬八千二百七十號;中華民國十三年 西曆一千九百二十四年一月五號
星期六 * *   
 
 

Page 17

 
 
第一萬八千二百七十號;中華民國十三年 西曆一千九百二十四年一月五號
星期六 * *本埠新聞三 
[滙業銀行新行長就任]  
　　中華匯銀行上海分行開幕已曆五載營業頗佳該行經理因奉總行命調京助理重要任務遣缺特聘林康侯君接任張家傑君爲襄理均於陽曆本月三日分别接事來賓道賀者如何護軍使沈知事姚監督松江鹽運司許交涉使方根伯宋漢章盛竹書胡筆江唐駝陸伯鴻王一亭顧韾一處洽卿君等千餘人均由該行職員般殷招待欵以西點是日存欵收入計銀六十四萬兩洋三十萬元云 
[聯益増設儲蓄部]  
　　聯益貿易公司總理陸文中君於勞合路億　里口增設儲蓄部辦理活期定期儲蓄存欵放欵等業經訂就章程現已開始營業章程函知即寄云 
[品芳贊助慈善事業]  
　　品芳照相樓陸子文君因徐畏三戚版牛二君創辦乞丐習藝所特捐助洋五十元該所定於陰曆十二月九日開成立會選舉職員云 
[西裝絨衫之新貨]  
　　永安公司西裝絨衫部傾到有健葛牌jeager上等毛絨外衣每件原價二十一元五角茲減估十七元半又德國洋毛絨衫每件由三元五角至十九元羊毛　衫一元七角半起碼至十四元半又國貨毛絨衫到貨擁擠售價更廉云 
[廉售之各項綢緞]  
　　先施公司綢緞部自冬季减價以來生意擁擠各種花色均採辦齊備售價尤以閃色鐵機緞爲最廉每尺一元二角至一元七角五華絲葛每尺六角半至八角五分其餘概照原碼九折出售云 
[天福綢緞局减價展期]  
　　三馬路石路中天福綢緞局冬季減價現再展期二十一天並仍加贈局中禮劵云 
[同昌廉售各種瓜帽]  
　　三馬路盡錦里同昌帽莊所出各帽式樣新穎價格低廉現爲推廣營業起見自臘月初一起特别減價二十一天緞經建絨瓜帽每頂一元七角緞邊直貢呢帽每頂九角眞絲庫緞瓜帽每頂祇售八角云 
[又有大批棕欖皂到滬]  
　　四川路十二號上海棕欖公司係美國棕欖香皂廠之中國分行自去年馬伯樂君經理以來營業日見發逹本月内又有大批棕欖香皂到滬據說此批新貨與前者市上所售之貨大不相同聞係裝三塊一盒香味亦濃其盒之形色則又爲美麗該公司並印有五彩月份牌贈送並聞經理馬君明春擬親赴江浙皖三省調查香皂銷路云 
[新發明之鹹水花生肉]  
　　鄧君元鴻近自美國返滬鑒於美國花生肉市面之發逹　回國後　集　志數人創設競生公司發行鹹水　生肉每包價分三十文及六十文兩種因其清潔可口已有多家食物舖向該公司定購想該品定能受社會歡迎云 
[德國補品運到]  
　　三洋涇橋南直福華藥房所經售德國拜耳藥廠之庫阿可斯能治肺癆每瓶二元如購二瓶以上可打九折又該藥房經理之德國哈德靈骨痛藥能去風化濕凡在冬令購服可免來春風濕骨痛每瓶售洋八角半打則售四元云 
[近視眼藥水之運售]  
　　麥家圈遠東公司經售一種近視眼藥水刻第三批　到貨定價每瓶兩元云 
[中法冬季减價]  
三馬路中法藥房自本月二十六日起舉行冬季大減價二十一天所有自製各種藥水補藥化妝品日用品以及新到時式熱水袋熱水瓶暖壺等減價出售云 
[女工業社舉行贈品]  
　　辣斐德路女子工業社現設發行所於方浜橋紅屋元旦開幕舉行大贈品云 
[出版界消息]  
　　中華職業敎育社輯印之敎育與職業雜誌每期發行至三四千分夙爲讀者所稱許現在第五十一期又出版自本期始内容又有一番革新加入實業問題之討論國内外關於職業敎育問題通訊以及職業敎育參考資料目錄等項而價格仍定爲每本實銀一角預訂全年連郵費一圓爲優待讀者起見凡在新年内訂閲者均奉贈精製日曆一片 
[評蓮花落影片]  
　　商務書館出之『蓮花落』一片已數映於海上其評論亦疊見各報矣余雖慕之久而爲校務所纏未得往觀本星期三復開映於法國戲院往觀之後略有意見筆之於下 
　　是劇爲一愛情佳片亦具醒世之意其情節旣能處處動人演員亦頗能身分恰合故能受社會之歡迎面得良好之評論也其說明書之清晰則又可使之格外生色也 
當元和偕道德同赴上海求學時删去登輪一舉致令觀者發生何若是其速耶之感想故愚意以爲還當加入爲是雖手續上略覺繁復然觀者之心中即有　謂頭頭是路者矣 
　　調情一幕或謂似覺淫蕩余意此即表演劇情之眞確處也蓋此時之亞仙與元和固毫無情愛其一種佻浮態度確合靑樓身分及後情有所專始變其從前淫蕩態度揆諸事理固明且顯惟元和一種急色之狀則太形窮醜惟還帕時之表情甚佳至於在妓院飲酒一幕道德之落落不耐元和之戀戀不捨鴇母之見錢眼開亞仙之憂喜交集以及龜奴小婢等均能維妙維肖誠爲片中精彩之處如私勸訂情等幕均無瑕可撃及至金盡被驅一幕則鴇婦之兇形畢現元和之義憤塡膺亞仙之悲哀交感均一一躍現於幕上座中觀者咸鼓掌如雷屋爲之震亞仙漕責因思成疾一種纏綿之情令人生愛慕憐惜之心元和窮途潦倒吃飯無錢一幕亦頗能博得閧堂大笑蓋此等處無形中實含有滑稽在也鄭公責子一幕尚佳惟責子至死而猶棄之道路亦未免太忍心矣（然不如此則不能成此劇）遇救一幕描寫人類惻隠之心雖窮如乞丐亦無有見死不救者使彼等身爲軍閥偉人而專事自相殘殺者見之能不愧乎敎乞食方法時亦頗使人忍俊及至遇梅香而得與亞仙相晤時一種憐愛之心幾使一般觀客人人腦府中發生如眞有多情若亞仙者我雖死亦甘之之感想勸學一幕情態宛然尤以剌目一段最佳末後備書與父及畢業等幕似覺草率余意此等處當稍加詳細參插爲佳耳（松影） 
 
 

Page 18

 
 
第一萬八千二百七十號;中華民國十三年 西曆一千九百二十四年一月五號
星期六 * *[評大戲院之自由誤]  
　　上海大戲院近換映新片『自由誤』原名ThoFlirt余於星期六偕友往觀日戲爲時尚早而佳座已滿茲將此片劇情并加以評語如下 
　　美國東村中有馬德生者經紀地產爲業爲人誠實可靠鄕黨多崇之家累頗重老妻之下有二子三女一家團聚貧中有樂老者所以耐勞不倦者有以自慰也長子糊口他方次子名米金幼稽有家長女已出嫁次女名羅蘭守閨待字純賢淑德孝順父母雖鍾情子郤立惟不外表三女名考拉年輕貎美不安於室倜儻子弟趨若鶩然女性無恒見異即遷家人中有爲之危者惟翁夫婦愛考拉之心至深且摯不敢與之十分規勸致觸女怒獨米金頑皮不解人事探人隠必破之爲快事喜述阿姊曖昧之事每開口絮絮不休羅蘭性靜不與之較考拉則常恃父母之寵反羞成怒疊與之爭必得父或母袒已責弟而後已 
　　考拉喜艶妝華服所耗之欵概入父賬翁旣愛之深故亦置若罔聞一日翁查賬後方抑鬰默思之際接電話知長女分娩遂轉愁爲樂狂喜不勝女婿得男托辭增加擔累向翁籌欵翁不得已諾之越數日翁方在家欵客忽接長子電報促之即來翁匆促離家（待續） 
[學務叢載]  
　　復旦圖書館之募捐復旦大學擬建圖書館業誌前報所有募捐計劃　經規定昨午在大會堂開全體大會决議積極進行即日開始募捐訂定命名方法以捐欵人姓名命名全館或館内各部以資鼓勵并於募捐結束時刋發紀念册將捐欵人及募捐人姓名肖像刋入以留紀念并印徴信錄以昭信實云 
　　齒專之學生參觀團中國齒科專門學校高級生現將畢業特由該校校長司徒博函請本埠各著名中西牙科醫局及各醫院予以參觀俾廣見聞而收實效現函復約定者已有多處如北四川路李星泉牙醫局昨已參觀又同仁醫院Ｘ光主任余建東博士亦允許本禮拜六往觀Ｘ光凡遇有新式器具對於齒科學上之用途資格及其採辦之手續等均請該院主任一一解釋以備諸生將來開業時購辦之途徑云 
　　靑夜義校之褒榮會閘北靑夜義務日校曾於去年春間舉行徴募大會成績優美共得欵數計有五千五百零四元小洋五角超過目的（三千元）將近一倍現已定於一月六日（星期日）下午二時假座西藏路寗波同鄕會舉行褒榮大會藉謝出力人員並有學生表演及陳列一切成績同時又舉行新校董會現任校董已有三十餘人（董事長）方椒伯聶雲台戈公振（經濟部）霍守華王曉籟毛和源林煥草陳琴軒陳百男陳勇三陳翊庭孫廷栻石運乾洪雁賓朱聯丞（學務）袁履登孫梅堂胡哲生陳蓉館袁近初郭建侯徐春榮陸文中洗冠生鮑和卿朱獻淮許茂泉唐震亞丁君才（文牘）謝武衡余華龍任矜蘋等云 
[球戰歡聲]  
　　足球滬江大學每届冬季例有各班足球錦標比賽之舉二號四時爲高中三與大學三作首次比賽作壁上觀者不下三百人觀衆心理鑒於大三球員碩大雄勇中三短小清癯以爲必敗北無疑届時銀笛一鳴雙方鼓勇前進不二分鐘大三守衛疎忽爲中三中鋒楊智昌君攻進一球相持許久中三方面爲王君蹴入一球時間恰届宣告休息下半時雙方易地而戰俄頃高中三又爲大三卞君攻進一球於是中三球員抖擻精神不二分鐘爲右翼李耀庭君攻入大三一球結果相等雙方奮顯神威各呈其能中三方面益形勇猛節節進攻大三處處退讓招架無方久之爲中三中鋒楊智昌君攻進一球大三球員大忿重整旗鼓呐喊助威冀挽大局於萬一無如中三守禦有方守護得法無懈可撃酣戰多時卒莫能攻入銀笛長鳴宣告時間已届結果爲三與二之比中三勝茲將優勝隊球員列下（隊長）徐叔承（呐喊隊長）陳桂昌（幹事）黃干佑（球員）劉明德唐枝榮楊智昌陳立生宋漢興黃進高徐漢雄李耀庭屠基宏顧慰祖李中痒馮國樑 
　　籃球元月三日（星期三）河南旅滬學會籃球隊與復旦中學假吳淞同濟大學球場作反誼之比賽公正人爲鄭文治君二時五十分起賽而以河南隊守攻爲尤靈活上半時六與零之比休息十分鐘繼續决賽十八　三之比結果二十四與三之比勝屬河南隊云 
[慶歲聲中之新劇]  
　　『孤軍』等三劇　衷同學會籌開元日慶親大會業誌前報茲悉該會節月之猶著者厥爲黎明劇　之新劇計有三齣之多日演『一點虚榮』夜演『　』　『孤軍』約爲趣劇詼諾備至孤軍則爲愛美劇家谷劍摩君所手編共計四幕主旨在鼓吹裁兵慶督堪爲个世軍閥界之當頭棒喝且是劇除去年戲劇協社演過外此實第一遭也茲探悉該劇扮演人員如次喻大鯤（裘維演）喻　珠（陳憲模）喻厚生（　麟康）胡氏（何關祥）石師曾（周履安）狄緯之（宋子文）武母（董履常）武天佈（孫碧奇）烏得　（劉頌球）馬弁（羅嗚鳳）娘姨（沈頌商）兵士（王宗培陳小鐘冋源俊朱致遠） 
　　『水落石出』劇滬南民立中學舉行二十周紀念會新劇等等頗極一時之盛元旦日開始次　七時半往觀門前車輪接道途爲之塞門前有學生招待騐劵入内操塲札就鮮花及五彩電燈光耀如白書欲往體育室内過同門廳人衆無隙地即體育室塲内亦難揷足遂兜往後臺晤友汝嘉適在化妝某國人又晤闊别多年之同學鄭君鎭昌斯時化妝已畢見汝嘉身衣和服神氣活現酷似扶桑客不愧個中老手鄭君飾旦角頗稱合度貎旣娟好姿勢如及　女郎另有許君亦飾旦角扮相楚楚動人旦衣服鮮艶結束齊吹笛啓幕劇名『水落石出』情節已見前報初幕游園鄭君之張憐影女士袁君之黃志鵬花園中互相憐愛神態畢露第二幕爲密約表演賣國賊無惡不作斯時汝嘉飾日本人履木屐而上寛袍大袖扮相陰險上塲時說二句日本話頗爲詼諧付欵時再四殷勤謂貴國人個個愛財尤喜戴高帽子將來定可保中國人似高麗一般語語諷剌頗可激起觀客之愛國心此幕爲全劇之精彩所以特拍電光照相以留紀念第三幕爲絶交張女士聽信伯華妹之讒言以爲黃志鵬眞有賣國賊之舉動氣憤塡胸及至黃志鵬見面大發雷霆誓不與賣國賊爲伍而黃不知内容百般分解終難釋張女士之氣歸而病焉雙方表情頗有聲色末幕演來最有精彩黃志鵬臥病由殷伯華兄妹前來探望由家人某作證黃君之冤乃大白仍與張女士和好如初遂閉幕餘興爲陳道中君之三弦拉戲拉『三娘敎子』音調生旦可分宛如名伶口唱一般聽之津津有味也（顧壽康） 
　　『鴻門宴』等劇元旦日縣立農村師範開週年紀念學藝會會塲佈置楚可觀上午展覧成績並請袁觀瀾君講演『義務敎育與平民敎育』大致謂義務敎育與平民敎育之推行純在鄕村小學之敎師敎師不良爲推行敎育之一大障礙農村師範生須有實質負責任則得鄕人信仰推廣自易云云次由楊聘漁君演講下午一時有演學藝先唱學藝會歌及國樂次表演學藝（一）敎育懇親會（化裝表演聯各科）（二）國語留聲機雙簧（三）數學各國銀行滙兌（四）書法對客揮毫（五）圖畫歲寒三友（六）地理國產（七）唱歌游戲農夫（入）理科空氣彈力液體比重　性反應輕氣（九）農業鹽水選種（十）『崇明老』（化裝表演聯絡各科）（十一）歷史新戲『鴻門宴』（十二）體育拳術潭腿末餘興禍中福各節表演興趣盎然且不出敎育範圍晚間開新年同樂會請精武體育會中華武術會星期幻術社諸會員加入演技如王子平君之徒手龍頭（身負七人）仙人擔龍頭（身負九人仙人擔三對共計重約一千二三百斤）具有神力孫連元君之巧玩花　花缸嫻熟可觀邱勝奎邱寳奎莊來賓君之文武戲法興會淋漓常福凝邵愼餘吳英虎高緒玉之四人寳塔活潑異常蕭格靑等之武南北並演色色俱佳林則梅君等之演各種幻術引人興趣最後爲乙種農校學生之賀新年寓有敎育意味來賓千數百人云 
　　『中山狼』等劇昆明路基督學校同學會於一日開成立會到者　餘人下午二時開會（一）臨時主席毛銳君報告（二）國歌（三）祈禱（四）讀經（五）女同學奏歡迎歌（六）校董西人任際清演說山徐維繪譯述（七）歌舞有十人舞雙人舞由女同學表演（八）來賓徐維繪演說（九）陳哲華等演說（十）奏校歌（十一）攝影（十二）茶點（十三）戲迷雙簧由該會同學王昌　潘兆熊二君唱演（十四）趣劇『王小二過年』（十五）正劇『義丐』演畢鐘已六下尚有『中山』狼一劇晚間八　開幕演畢時已十下振鈴閉會而散 
[上海女學今午開游藝會演戲]  
　　南成都路上海女學學生會定於今日下午假座丹桂第一台開游藝會其秩序如次一奏樂開會二報告徐戟三三唱歌本校學生四詼諧舞本校學生五雙簧本校學生六五音聯彈國樂研究會七趣舞中國少年會八疊羅漢市民公學童子軍九泰缶復旦大學唐文濱十滑稽舞華民學校十一平沙落雁王子平君十二劍舞精武會十三京劇劉奎　『通天星犀』何雅秋『武家坡』高百歲『跑城』小楊月樓『芸娘』十四秦樂閉會 
[實騐社明日將演三劇之内容]  
　　葡萄仙子良心不死換個丈夫罷 
　　實騐劇社現定明日（六日）下午二時北四川路橫濱橋中央大會堂演劇已誌昨報茲載其劇情如下 
　　黎錦暉編歌劇『葡萄仙子』說明書初春時候一座花園裏有一位葡萄仙子正想着要排芽發葉開花結果恰好雪花雨點太陽春風露珠五位仙人都來拜訪伊並且約定隨時來帮助保護伊一會兒喜鵲奶奶因爲要修理房屋向伊要點枝幹伊不肯說是留着枝兒將來要排芽的後來伊排芽了甲蟲先生向伊要嫩芽吃伊不肯說是留着芽兒將來要長葉兒的後來伊長葉了山羊小姐向伊要嫩葉吃伊不肯說是留着葉兒將來要開花的後來伊開花了兎子弟弟向伊要花吃伊不肯說是留着花兒將來要結果的後來伊結果了白頭翁向伊要果子吃伊不肯說是果子没有熟不能吃後來伊的果子熟了寗哥兒和小蘭兒向伊要果子吃伊立刻允許了並且說『我結果子將是爲着你們小朋友啊』 
　　寫實派戲劇『良心不死』簡單說明書第一幕『張園開萬國拒毒會『會長劉約翰醫生在會場中宣佈他所化騐的兩種補藥内中含有嗎啡勸大家消滅這些毒藥當時被那製造假藥的人聽見了恨他剌骨恰巧他的情敵汪占鰲醜詆他的身世於是那製造假藥者就立意先破壞他的名譽一面安排種種詭計 
　　第二幕『劉約翰家中的說客』劉約翰夫人的女友姚慧貞將報上所登關於劉約翰極不名譽的事帶給伊看一面商量對付方法不料有孔季平周芝軒二人同來訪劉約翰代那製造假藥者作說客並想用金錢來運動那知劉約翰只本着良心與眞理做去毫不爲利所動倒反搶白了他們一頓因此他們只得敗興而去 
　　第三幕『亞東旅館内的詭計』劉約翰夫人（名燕）的一個舊情人呌汪占鰲因爲失戀心裏很恨他的情敵劉約翰製造假藥者旣痛恨劉約翰知道汪占鰲可以利用設法騙他到亞東旅館一面再將劉夫人誘到旅館裏在他們二人握着手談話的時候用照相快鏡將影攝下作爲將來要挾的一種工具 
　　第四幕『辦公室裏的慘殺案』製造假藥者旣得了劉夫人與汪占鰲同在一室握手談話的照片於是就約劉夫人到他的辦公室談判一面預先擬好一個登報的稿子是由劉約翰出名聲明前次化騐兩種補藥的差誤逼着劉夫人代伊的丈夫簽字劉夫人不肯製造假藥者就打電話給劉約翰去直接談判劉夫人不願伊丈夫身履危地極力阻止正在互相扭結的時候那汪占鰲受了良心的指揮帶着手槍來找製造假藥者進門看見那種情形就用手槍將製造藥者打死 
第五幕『汪占鰲懺悔的自首』劉夫人因受了兩次大剌激回到家裏就發現急性的神經病劉約翰回家正和他夫人的女友姚慧貞竭力地慰安伊忽然汪占鰲來自首把前後的事詳細地說了一遍覺得有一個神奸巨猾在他的話裏活跳出來他的良心上旣得了慰安就安心願意地去受法律的制裁了 
　　宋春舫譯意國MarcoDessy原著之未來派戲劇『換個丈夫罷』說明書一個寡婦在伊重婚的兩年之内始終没有滿意的時候總是覺着前夫好天天記着他果然有一天死了的人伊的故夫從墳裏爬出來跑到他們家裏來了 
　　一個女子兩個男人怎樣過活呢第一個解决的辦法是由女子選但是伊同他們兩人的感情都狠好的現在只因歇了許多時候所以好像歡喜故夫一點於是最後的辦法只有由伊現在的丈夫去死但祇以兩年爲期兩年後故夫再去死一次以後總是二人輪流着死活那麽女子也可以滿意不至於十分討厭丈夫了宋春舫君所著『論劇』中會有　『未來派的劇曲完全是』種『没理由』的滑稽劇你想死過去的人那裏還能活得轉來呢即使活了轉來那裏還有膽量再叫人去死昵妻子被人家佔去不算還有自已一步一步的爬進棺材裏頭去世界上除了義皇上人那裏還有這種笨伯（中略） 
　　『未來派的戲曲同神秘派是没有關係的未來派字典中是没有『鬼神』兩個字的（所以故夫活轉來决不是什麽僵屍出現或者閻羅王延他壽算一紀只因爲他妻子念着他說他好伊心裏希望他活轉來他就復生了） 
[評笑舞台之新劇（三）]  
　　笑舞台之『ＫＫ女士』劇似完全爲編者之所理想茲先補述其劇情如下有一鄕間女子捲逃而來滬上寓居於郝星嘉家郝妻胡氏蕩婦也因年老而色衰嗟營業之不振今見此女姿色可人於是商之於二無賴名魏占謀單運同者（此二名蓋取會鑽營善運動之諧音）斯二人者刁惡之徒也遂共相計議將此女子用威逼利誘之手段敎以戲劇歌詞衣以艶衣華服易名爲ＫＫ女士令其徜徉於熟熱閙場中勾引一般輕浮少年會有名卜靜生者以一貧兒在交易所中博得百餘萬遂一躍而成富家翁矣於是驕奢備甚自建一花園復借母壽爲名以自焰其豪富於是魏單二人遂得乘機進焉日施其拍馬手段竟得與卜認爲莫逆交 
　　卜妻沈氏賢而美與卜已結婚多年且生有一子已五六齡矣平時夫妻愛情尚好沈有兄名慕義爲人頗正直見妹丈暴富而驕日近歹人頗不爲然且預料其將來必致失敗因是郎舅二人意氣頗不相投靜生旣與魏單二人親遂日相偕遨遊於娱樂塲中後遂由魏單二人之介紹得識ＫＫ女士一見之下驚爲天人於是ＫＫ之妝閣時有卜郎之踪跡矣顧ＫＫ性頗沉默不善交際因假父母之逼迫始稍稍與靜生周旋靜生已喜不自勝矣後隨計議欲娶ＫＫ爲室而魏單等復謂不甘爲妾如果欲娶者必須另建金屋以藏嬌始可靜生迷於色貿然允之於是歸取現欵即日擇地另建新屋屋成遂擇日與ＫＫ結婚焉 
　　成婚之夕適爲慕義所偵悉急往報其妹而是晚沈氏固待郎至鷄鳴時猶未安睡也驟聆斯耗幾將暈厥斯時靜生適偕ＫＫ乘汽車由門首經過慕義遂攔於途中假稱道喜將卜騙入門内與之理論並令沈氏及卜母規勸之詎卜非但不聽且出惡言棄老母及妻子不顧挾資走焉至新屋中令守門者如有沈氏來此不令相見或竟騙逐之旣而慕義因卜母病偕沈氏及數齡幼子至新宅探卜偶爲守門者所拒慕義與之爭竟爲所驅逐是夕ＫＫ遂與靜生商擬偕赴杭一游靜生欣然諾當晚相分床而眠夜半有小竊某撬牆進思盜其財正摸索間忽有一人持刀入蓋即魏占謀也摸索至床上突喪其元以木匣盛首而去小竊見之駭極而遁翌晨報官相騐警官詢日間有無形跡可疑者門公遂以慕義等告警官遂命拘慕義來慕義旣至不容分辯謂無論如何總爲嫌疑犯須捕得正兇方可開釋有胡老者慕義之鄰居也願以身家財產保慕義出慕義雖出但苦無法獲兇忽有偵探某造卜宅請屏退左右密詢沈氏及卜母以慕義平日之行動始悉慕義確爲正直者遂敬偑之且請偕往偵探慕義慨然允之至一荒僻之所忽有一患神經病者執偵探之衣跪地而大呼曰殺頭兇犯狠心賊慕義知必有故因治醒其病研詰始末蓋得其隠蓋此人即某晚之小竊也因目覩殺人駭事遂得精神病於是遂偕往捕兇犯豈知魏單等早有所備至是反爲所執幽禁入一密室幸得KK相救一面密打電話至警署少時派警到來無一漏網KK復詳陳始末而慕義之寃始白此劇結構佳妙情節屈折洵醒世之良劇也（松影）（待續） 
[二集徽欽二帝元旦已開演（二）]  
　　劇中佈景較頭集勝過多多徽宗游月宫一幕有一輪皓月内現無數瓊花玉枝依風飄盪晶潔可愛歐陽予倩幻作嫦娥長袖輕衫鶯聲曼歌在空中且歌且舞斯時之李師師益覺嬌嬈矣該臺佈景對於風雷電雨種種無不逼眞而二集内另有水淹東京一幕臺上一片汪洋能有濁浪排空驚波駭濤之象遼國金殿佈置得莊麗異常畫棟雕欄古雅殊甚李師師妝閣佈景尤爲幽雅末場爲遼主被擒黃沙戰塲忽而垣牆倒矣火燄起矣至此滿院紅光殺聲四起儼然一大戰爭之縮影也 
　　劇中有奇怪箱一只在蕭妃廢宮一塲用之趙君玉之蕭妃在細骨輕軀中另具一種巾幗英雄之概先蕭妃置身一黑布袋内用索紮袋口甚固然後置人袋於箱中箱亦鎖閉另由一人立於箱上然後用黑布罩之一刹那間箱中之蕭后已越箱遁出而立於箱上之一人已囚入中間矣蕭妃被遼主殺死時用鋼刀十數柄在身上前後左右穿過觀之使人毛孔俱開不寒而慄徽宗就宴於蔡京家時有一四肢貎小身短頭大之活怪一人供諸宴前以娱宋帝（窺豹）（待續） 
[集會表]  
　　陽曆本月時間地點　　召集者　　　事由 
　　五日午天后宮　　　　　商會　　商標登錢委員會 
　　五日起至七日　　　　　蒲在路　　東方　術研究會　　展賢會 
　　五日下午一時　　　　　城内也是圖縣　會談話會 
　　五日下午二時　　　　　北四川路廣東浸信會　　恆潔醫院產科　華業　　 
　　五日下午二時　　　　　天后宮橋堍總商會商榷淺淞　欵辦法 
　　五日下午　　　　　　　丹桂第一台　　上海女學學生會游藝會 
　　五日下午　　　　　　　大舞台　　　　海公學籌欵游藝會 
　　五日下午三時　　　　　遠東商業專門學校陳莊銳博士演議會 
　　五日晚七時　　　　　　共舞台口浸　會堂仁成學校音樂會 
　　七日下午二時　　　　　怡和洋行西商中國紗廠特别會 
　　十六日　　　　　　　　市致局法租界公　局選舉局畫 
[今日天氣晴和]  
　　徐家匯天文台昨日下午四時三十分氣象預報云高麗沿海有旋風此間風勢不定南方海濱有稍强或和緩之時令風天氣晴和本埠温度在下午三時前之二十四小時内最高五八·一最低三○·七今年同日最高四三·三最低一五·三 
 
 

Page 19

 
 
第一萬八千二百七十號;中華民國十三年 西曆一千九百二十四年一月五號
星期六 * *評論 
[本年築路行車之希望]  
　　一事之成必先有理論而後能實行理論與實行之距離本無界限要在成事者之善於措置而已果其事已届實行而獨不能前進仍日以此爲討論者則所有言詞非理論的乃盡屬空談耳我國近年來封於築路行車之進行至實行時期乎曰余未敢言過理論時期乎曰此人人所承認也旣應實行而猶日事理論非空言而何余封本年築路行車唯一之希望爲何曰在乎實行而已 
　　旣希望實行矣則實行之限度亦可得而言之茲以余個人之希望臚陳於下㈠汽車之製造吾人日見汽車馳行道上數里之遙瞬息可至人居車中亦極安適故人莫不以得一汽車爲樂然每購一汽車則外溢利權必在千兩之外試以一年計之國人之購汽車者有幾何歟故眼光遠大者知汽車之需要日殷乃從事汽車製造廠之運動能自製汽車即挽回利權不少年來國人開汽車行者獨多而不聞有開製造汽車廠者吾人至爲扼腕汽車家乎幸速起而圖之㈡道路之建築建築道路近來實行者甚多前途至可樂觀不過現時所成之道路大都因資本薄弱有因陋就簡之趨向余意此後不妨先爲小規模之運動每一鄕村各自先築小路由鄕道而縣道漸至於省道衆擎易舉事大可爲此余之希望也 
專論 
[防散熱器水被凍法（續）]  
　　（嵩生節譯） 
　　嚴冬之季用流質保護散熱器之凍結爲唯一法門考之試騐所得酒精與水之混合物最爲有效手續旣簡用法又便故近來採用此法者較多除此之外尚有數法惟不如水與酒精混合之便耳 
　　美國地方車行中用火燃熱以却嚴冬冷氣者名之曰HeatedGaragos盛行以來頗著成效此種方法專賴火燃燒之力故欲却除冷氣之侵入必須時時着火偶一不愼適在寒冷之際燃料燒盡則散熱器又遭凍結此外又有用棉而以保護散熱器温度者惟棉布不能生熱在引擎動作發生熱力後則可賴此遮蓋物而保持温度 
　　上海各汽車中有爲經濟起見每届冬季晚間常以水箱内所蓄之水量放盡至明晨再以冷水加入於手續上似乎太繁殊不便也 
　　上述數法欲簡便而得良好之結果者莫若用水和酒精之一法蓋酒精燃燒力極强如水箱内貯有足量之酒精在無論嚴寒之天氣可無慮散熱器結冰之弊備有汽車者際此冬季能按法實行可免除困難不少也 
[汽車上關于電氣部分]  
　　之修理法（四）徐紀澤 
　　（七）新電燈泡之換置 
　　換置之步驟 
　　（一）將燈蓋移下 
　　（二）舊燈泡拆下 
　　（三）燈泡之觀察 
　　（四）換新燈泡 
　　（五）將新燈泡試騐亮否 
　　（六）將蓋蓋好 
　　換置之手續 
　　開蓋之法已詳細說明於（六）節内於是將燈泡持於手中用力旋轉使下看燈泡中絲有無斷否若未斷可用另一電燈接頭接於蓄池厭壓力與電燈上所表明者相同試騐其發光與否若無光則可改一新燈泡苛仍不亮則病在開關或鬆線修理之法詳說於第八節 
　　（八）電燈開關之修理與清潔 
　　修理之步驟 
　　（一）用活動電燈尋出病之所在 
　　（二）若病在開關可移蓋而清理之 
　　（三）將各部裝上 
　　修理手續 
　　若已換上新電燈泡而仍不亮則其病必在線或開關之中但苟欲尋出病之所在必備活動電燈一隻將線端之一接於蓄電池其另一端移之一步一步試騐直至病原尋出爲止先在測電流計試騐然後在線接於蓄電池之開關方面試騐若燈燃明再將開關上而電燈復熄則病在開關無疑矣 
　　開關上之病尋常都因塵灰之堆積或腐蝕之關係而至銅片曲折其塵灰堆積之病可用亞莫尼亞水洗清其第二種之病可用手攀之至得美滿之結果爲止 
　　（九）線頭之修理 
　　修理之步驟 
　　（一）鬆綿或斷線之試騐 
　　（二）尋得病原後清理而旋緊之 
　　（三）若接柱已鬆可用釬銅釬之 
　　修理之法則 
　　若電燈及開關等處均無甚病但電燈仍然不亮則其病或在線之鬆或中線之斷接點大約或在開關或在可溶線箱或在電燈接頭則必須由試騐而知若修理者已經尋到一個接點有灰塵與油則可用軟棉布清潔之若尋得斷線則可先將二線頭用釬錫漿之清潔再用釬錫成爲一若椅柱有損可先用奔生燈燒紅再用釬銅釬之 
　　（十）發電機上抽電筒與刷子之清理 
　　修理之步驟 
　　（一）將發電機之蓋拆下 
　　（二）用細沙皮擦抽電筒與刷子 
　　（三）更將蓋子裝好 
　　修理之手續 
　　抽電筒之顏色以有　色者爲合宜若已發黑色或他色者及面部有裂紋者則必須修理之然後方適於用否則火星甚多對於抽電筒與刷子之壽命有絕大打撃修理之法可用　沙皮如國擦之旣用沙皮擦後用毛刷一個將沙皮擦下之銅屑掃去以免有火星發出若有裂紋發現則必將發電子拆下將於車床用沙皮擦之 
　　電筒蝕食而損傷尋常刷子壓力約在每方英寸一磅與三磅之間其壓力之大小可將彈簧配置而定故其壓力之大小可以彈簧稱之 
[今年築路之新希望雨生]  
　　民國肇造忽忽已十二年廻顧此十二年中内訌外侮幾於一事無成於此百無成績之中尙有一事堪饜吾人之望者則築路運動是也 
　　築路爲發逹交通之元素故有識之士莫不提倡築路年來中原各省已築成之路其成績咸婓然可觀而其中尤以山西之路政爲各省冠其他已籌備建築之路及築而未竣之路甚夥坦坦道途次第造成交通因而便利百業於以振興洵可指日待也惟吾國幅　廣大需築之路不勝枚舉而尤以邊陲諸省爲甚如雲南貴州吉林等省交通不便文化阻塞郵政往來動需數十日交通之遲滯甚至較往外洋爲難揆厥原因固莫非路政不良所致今欲使該地交通亦如中原各省之發逹則舍提倡築路而末由可謂邊省路多崎嶇地土貧瘠雖加以建築亦難如江浙等省平坦余則以爲不然愚公力能移山以其志專一也際此科學昌明時代集無量之愚公合力爲之誠屬易易香港上海數十年前一片荒土耳祇以有人經營乃至於斯設有人注意於邊省通力合作共籌築路交通旣得便利百業亦必興盛是乃今年余對於築路之新希望也 
[汽車引擎上種種困難之發生原因鈕澤全]  
　　管理内燃引擎頗非易事汽車引擎工作無定情形難同尤　困難苟非頗有經騐者熟悉内部詳情往往束手無策不能操治也引擎困難之現象大多由於一二原因而發生此種原困小者便局部受損大者能影響全部爲害甚鉅有經騐者每遇困難發生立即能覺察其大概地點然後再詳細考視得其眞正受損之處頗能節省時間初學者往往以小小毛病而拆卸引擎全部四處尋覓旣煩手續又費時候極不經濟茲以引擎上各種困難之發生原困詳列於後對於初學管理汽車引擎者或可收一得之效也 
　　平常汽車引擎所然不動或汽卸停止工作其原由有因機械各部分受損者有機械部分一無變動而因其他作用者若其爲機械部分並無變動而停止者則其根本來源可集成爲三㈠無火星㈡無混合物㈢混合物完全錯誤以上三種倘再詳細分析尚有 
　　（一）電鑰（switch）未經關合　　（二）汽油未經灘入 
　　（三）化汽器carbureter　　太多 
　　（四）蓄電池不强或電磁石太弱 
　　（五）汽油陳舊或雜以煤油 
　　（六）汽油温度過低不易蒸發 
　　（七）化汽器及汽油管内積有汚物 
　　（八）空氣輸入管或有泥漿沾濕 
　　（九）化汽器中積有水滳 
　　（十）火星寒上有烟煤 
 
 

Page 20

 
 
第一萬八千二百七十號;中華民國十三年 西曆一千九百二十四年一月五號
星期六 * *　　（十一）火星塞外表面有水滳 
　　（十二）火星塞之白磁已經碎破 
　　（十三）附度電線之引入地中 
　　（十四）電線已斷或接連不緊 
　　（十五）電圈振擺器裝置之不凖(coll 
　　Tremller) 
　　（十六）火星電圈已有損壤 
　　（十七）距離兩火星　之空隙太遠 
　　（十八）高壓電流之損壤 
　　（十九）通電磁石Magnetio之電流因着 
　　水而斷絕 
　　（二十）電磁石之分配器Diastbulir或凖 
　　時分配器TimerDistributor受潮濕 
　　而絕電流 
　　（二十一）分配其原因爲機械部分受損者 
　　　若引擎停止其原因爲機械部分受損者 
　　則其損壞諸部要不出乎 
　　（一）塞門配時之完全不凖 
　　（二）塞門柄valvestrm彈簧以及塞鍵　　Key之折斷 
　　（三凸輪軸）Camshaf曲柄軸tcranksshaf或接連軸tConnectingod之折斷　　（四）燃燒部接連之錯誤 
　　（五）活塞由於缺乏機油使其潤滑或由於凝熱器之已損而使其不能行動亭留在汽缸中 
　　也不能得火之原因則有 
　　（一）火星塞已壞或寒上有烟煤 
　　（二）電池太弱或電磁石不强 
　　（三）電線因車身之震動而已斷裂（普通常在正度電線中發現） 
　　（四）在正度電線或低壓電流中接連處太鬆 
　　（五）車身搖震致電線引入地中（普通常在附度電線中發見） 
　　（六）電磁石之絕流器CiruitBreaker屢受火星之接觸以致表面不得光滑 
　　（七）配時器受着搖擺或受磨損 
　　（八）感應電圈上之振擺器不能裝置凖確 
　　（九）因電機電輪Armature之惰力此振擺器在高速率時即不能動　 
　　（十）絕流器上或配時器上之接觸表面多乏十分充足之壓力 
　　（十一）塞門彈簧已軟弱或已斷裂 
　　（十二）塞門不動塞門斷裂 
　　（十三）塞門下積有炭質物 
　　（十四）化汽器中之濆油針間或塞閉 
　　（十五）化汽器中之空氣塞門不能行動 
　　（十六）混合物過濃或過稀 
　　（十七）潤滑油太多以致火星塞有不能通電流者 
　　（十八）汽缸有裂縫小孔或缸塞不緊遂致水滴得乘機而入 
　　塞門在應當合閉時反而開不能動以致油氣過多發火不得規則有時甚致發生回燃Bacjfingo害及化汽器全部 
混合物過濃或過稀則非有極强之火星頗難燃點過濃則於出汽管或悶音器Mnfflel中將生爆發過薄則於化汽器中將不回燃之現象矣 
混合物爆發力之薄弱其原因在 
　　（一）混合物太薄或太濃 
　　（二）壓縮compression之有漏續 
　　（三）混合物因與廢汽相遇故致稀薄 
　　（四）在一汽缸或數汽缸中其火星爆發之時間較平常稍遲 
　　平常爆發之無一定並不由於混合物之困難（混合物已壞而不能燃點者不在例内）且爆發力之不强亦不在火星之不規則其最主要原因則有下列諸條 
　　（一）他汽器不潔汽油管不清使混合物不强 
　　（二）汽油陳舊 
　　（三）空氣輪入口一部分被蔽致混合物太壞　 
　　（四）化汽器裝置之不凖 
　　（五）浮子ploat之困難 
　　（六）悶音器之閉塞 
　　（七）活塞上缺少油料或所用之油質量太薄 
　　（八）塞門有漏縫（普通在出汽管塞門上） 
　　（九）火星塞有漏縫 
　　（十）塞門行動時間之不凖此種現象在多發見於凸輪　等處因修理後裝置輪　時對於　輪之角度未得十分配凖之故然而凸輪之　置塞柱之損壞塞　彈簧及凸輪　彈簧之不凖以及凸輪之滑溜亦皆是以使其不能凖守時間也 
　　（十一）活塞環Ring已損斷 
　　（十二）汽缸壁因肘桯wristpin炎寛鬆而有　痕 
　　引擎發動後即漸漸慢下而至停止其故在 
　　（一）油箱内已乏汽油 
　　（二）油管不通或油箱中之出孔經塞閉遂致油料不得自由流入化汽器 
　　（三）輸油管接筍處已斷 
　　（四）輸油管之塞門已關閉 
　　（六）乾電池太弱 
　　（七）引擎與化汽器温度太低而其風門Throttle未能開足 
　　（八）油管中或化汽器中之滤油器多因汚物而致阻礙 
　　引擎行動時忽然停止而已知其原因不在主要部分之損斷者則其發生之來源有 
　　（一）油箱已空 
　　（二）化汽器之不潔 
　　（三）燃點部中之電線已斷或無電流 
　　（四）振擺器vibrator貼在汽缸上或在燃點部之主擺器上MasterVibrator 
　　（五）通電磁石之高壓電流已被汚物斷絕 
　　（六）電磁石分配器上之刷子Brusher或凖時分配器上之刷子不能與器面相接觸 
　　（七）分配器中含有水分 
　　（八）在電磁石之絕流器上或在配時器之絕流器上其接觸鏍釘多寛鬆 
　　（九）燃點電鑰並不在通電之地位而在絕電之地位 
　　（十）化汽器中之壓制塞門偶然塞閉 
　　（十一）如用Ｔ形福特ＦＯrd引擎者則其電磁石端極下之彈簧若未接觸亦可使 
引擎停止 
　　（十二）如用德而可Delco式之燃點部則在電路中若其阻力物Resistancc已經燒斷者亦足以發生困難也 
化汽器發生爆發之原因有三 
　　（一）混合物太薄 
　　（二）進口塞門未經關合 
　　（三）塞門彈實不强或已斷裂引擎動力漸漸降低之原因亦有三種　　（一）油箱中之出孔已被塞閉（此種油箱大多是重力式Gravitype） 
　　（二）油箱未經緊關或壓制管中之遏制塞checkValve有漏縫遂致油箱之壓力不能十分充足 
　　（三）塞門因時常振動漏入輸油管中引擎如難逹其十分動力者則其困難並不在傳力部中之有阻力亦不在制動機上之有阻礙而在引擎自身之有毛病此亦不可不留意也引擎本身之困難約有數端分列於後 
　　（一）悶音器之喉口被遏遂發生回壓力Backpressuie若將塞門立刻放開即可詳察其情形焉 
　　（二）熱度遇高 
　　（三）潤滑油太少以汽缸爲尤甚 
　　（四）塞門上活塞四周汽缸壁上以及汽缸塞上或有漏縫 
　　（五）塞門下黏有微細之炭質物或他種汚物 
　　（六）塞門時間未經配凖 
　　（七）混合物太厚或太稀 
　　（八）電池太弱或電磁石之磁力不足故火星不强 
　　（九）水從水箱Ｗrttrjacket漏入汽缸　　（十）配時器滑在軸上以致火星發生太遲 
　　在高速度時引擎行動甚好并能拖曳車輕然而在低速度時引擎反不能動其中原因有 
　　（一）化汽器未能裝置適當 
　　（二）電磁石之磁太弱或火星塞中間距離太過 
　　（三）汽缸中之壓力太弱苟一引擎能在低速度時行動而在高速度時失敗則其原因又有 
　　（一）化汽器未經裝置凖確或吸收油料之速率未能十分充足 
　　（二）電池太弱 
　　（三）感應電圈中之振擺器布置太密 
　　（四）配時絕流器已壞或電磁石絕流器　　不在工作狀態 
引擎回燃之原因普通在火星發生太早而火星發生太早之原因則又由於 
　　（一）火星管束桿未曾放在遲緩地位 
　　（二）屬於火星諸桿柱多未裝置適宜 
　　（三）配時器上或電磁石不之絕流器未能與凸輪軸配置適當 
　　（四）絕流器之接觸鏍釘裝置不對（本篇取材根據於lnternationalLibraryofTeehnology（AutomobiVolll）及江超西碩士之講演） 
[本週内汽車肇禍四次]  
　　本週間汽車肇禍計四次斃老婦一茲將情形彙誌如下 
　　日期　　地點　　汽車號數者　受傷　　傷勢　　事後情形 
　　二十九日　　　斜橋　　　　　楊廣　　碾傷腿足送堂醫治 
　　三十　　　　　　山六四男孩某腿足受傷送仁濟醫院 
　　一日路　　　　八姓受傷 
　　二日　　　　　四卡子路　　　老婦羅朱氏　跌碎腦骨血流　往同仁醫治旋即斃命　 
　　三日　　　　　百老滙路　　　婦人王金氏　碾傷腿足　　送往同仁醫治 
[滬太冬季營業狀况]  
　　滬太長途汽車公司自入冬以來營業日臻發逹近因新曆歳初旅客來往尤多每次開車輒有人满之憾車務科吳君飭將廠中之新車趕速製就以便應用又將頭號大車加開數輛惟路基因久不降雨泥塵飛揚稍起凹形但無礙於行車故連日督飭小工分段加鋪煤屑云 
[裘惠得車又到七輛]  
　　馬迪車行經售　　裘惠得汽車在美國頗負盛名以其形式及内部構作均能迎合社會心理而售價又不昂故富庶及小康之家俱樂購之今年始由該廠與本埠馬迪汽車行訂立合同經售此項汽車第一批運滬後業已全數售脱芘於昨日又到蓬車轎車跑車等七輛其車身色樣均甚合中華人士之心理聞自即日起已陳列於法租界蒲石路車行内任人参觀云 
[江北公司請頒給執照]  
　　蘇省慮紹劉君於去春集股興築江北汽車路以便交通其行製汽車立案執照前已由交通部頒給惟公司註册執照應由農商部核頒茲兑得该公司董事長慮紹劉君等呈請給照之文件特誌如下（上略）竊紹劉等住居江北感於地方交通之阻滯糾合同志照公司條例創設蘇省江北長途汽車股份有限公司設總辦事處於揚州福運門外原分路綫爲五日清　清徐清海清通清浦茲先就清鎭綫内鎭江到揚州一叚招股　地從事興築此叚路綫自揚州福運門對岸起至鎭江對岸之六圩江口止中經施家橋虹橋等處計長二十九華里先鋪瓦礫股本額定十五萬元分爲三千股每股銀五十元一期繳足現在路工告成設備粗具前經依照長途汽車公司條例製備書圖呈請轉呈省長咨部立案旋於去年十二月六日本貴署轉　交通部核准批示發給立案執照在案查長途汽車公司條例第八條内載汽車公司受領立案執照後應依關於公司之法令註册等云茲依公司條例及註册規則備具各項書件曁註册費銀一百二十元一併呈請鑒核轉呈省長咨請農商部註册給照俾資開業（下略）聞該公司附呈之文件㈠禀請書㈡營業概算書㈢公司章程㈣股東名簿㈤檢查人報告書㈥創辦公司批准立案部批㈦股票式樣㈦創立會議决錄㈨選任任董事監察人文件此外並附繳註册銀弊一百二十元云（安生） 
　　又訊江北長途汽車公司鎭江站及售票所均在江邊行旅雖稱便利究不免仍有缺點其故以滬寗車中之下客而往江北各埠鮮知汽車開行與汽車時刻者該公司有鑒於斯擬在鎭江滬寗車站之旁添設售票所一處以資便利旅客藉謀發展營業云（許） 
[一週間浙省築路消息]  
　　（甲）餘臨線餘臨省道汽車公司因山西弄至總管堂一段業經工程師胡志剛測定釘樁特於前月二十四日由縣榜示在該公司内給價一節業誌前期本刋茲悉日來該公司領價者計有八十餘户當由縣委第一科科長陳菊蓀征收主任蔡萝旦及該公司購地股股員等發給洋約一千七百餘元給價旣畢即由該公司經理孫笠峯面飭該段承築工頭馬運來即於次日開工修築至於該線應築橋樑除白龍壩橋麟應橋已由該公司職員某君介紹毛某乘冬令水涸即將建築外其在獨山南麓一橋亦已由該公司經理親往勘定全長六十餘尺不日亦可招工承築矣 
　　（乙）餘武線餘武線種種進行消息業已數誌前刋茲悉該線發起人顧子才等以該線不日即將開始修築特於日前援餘杭線前例將該線發起人名册及章程圖說營業概算書等送呈省道局備案當省道局長周鳳岐親自一一察閲以所具尚無不合已於日昨批示照准矣 
　　（丙）瓶湖線瓶線爲餘三大支線之一其自周家坂至塘埠嶺一段聞已由工程師石廷芳於前月月杪測量并釘 
 
 

Page 21

 
 
第一萬八千二百七十號;中華民國十三年 西曆一千九百二十四年一月五號
星期六 * *　完竣故該公司主任王肇周特於日前將該段需用地畝造具喪册呈請縣署於日昨榜示於五號在塘埠嶺該公司監工處給價以俾於七號即行開工云 
　　（丁）上柏線上柏線亦爲餘武線之一支線其所經過各地雖已由該公司發起人延請工程師石廷芳從事測量然以章程未佈創立會未開致認股者不甚踴躍計自發起至今所收股欵僅及原定四分之一該公司發起人等深恐一旦興築經費告竣故現擬先分發章程舉行創立會以冀收股加多後再行興築云（戊）西蕭線西蕭線所經蕭山城區自西門至東門一帶城垣近已完全拆除惟以廬墓櫛比故預計今年陰曆年終至速祇能條築至全線五分之二云 
　　（已）環湖線西湖環湖馬路計分十二線除岳墳等線現已修築完竣外其自新市塲湖濱路南端沿湧金門城牆至清波門依原有大路抵長橋經塔院枯骨墳淨寺等勝蹟過小有天圍至張蒼水祠（即王墳前）與蘇公西山兩路相接之南山路近亦已由工務處决定儘先修築估計工料及經過各地應需改築橋梁石壩運土拆讓房屋遷移墳墓等共須洋八萬四千七百五十四元二角二分四釐爰於日昨由該處處長備文呈請盧督辦張省長指撥欵項俾便興築結果如何容後續誌（天壞王郎） 
雜錄 
[南庾長途汽車公司之]  
　　計畫 
　　長途汽車爲近世交通之利器以其建設易資本輕成功速其效用與鐵道電車等而便利則過之吾省交通自有清光緒三十年　設江西鐵路公司例辦之初不列營業概算以致念年以來外債已逹千萬而所成鐵道僅南濤一隅其餘南萍南庾南玉各要道尚付闕如值此新潮競爭時代一省之文化全視交通爲轉移如實業敎育及軍事各方面在在均關切要此而必待全省鐵道成功殆有人壽河清之感况江西位長江流域當海運江運未通以前爲粤湘閩浙交通要道商務之繁盛地方之富庶實扼南服中心而南庾一路直貫全省南北來源旣長經地亦多尤宜首先建設以促全省之進步近世東西各國於鐵道未成之區皆賴汽車以交通吾國近年道路事業得京滬各要人提倡亦有蒸蒸日上之勢吾省物產豐饒地方富庶原不後於他省何獨於最優勝最有利之長途汽車一事迄無響應同人等有見及此擬集同志遵照交通部長途汽車公司條例籌集商股呈請地方軍民長官剙設南庾長途汽車有限公司以補鐵道所不及茲將建設要旨及辦法說明如左 
　　一工程公司工程公爲下列三種 
　　（甲）道路當省道未設之先建築工程自應以道路爲首要查内務部道路章程規畫完美惟當此經濟竭蹶之時似不必效泰西之美觀擬專築泥路道面鋪設或石或沙因地制宜就近取材其路綫大半從官道改良其路基則以能高出尋常洪水面爲適當路側設置排水渠與植樹綫至路寛之度數若造單綫路約在十五尺内外但單綫路雖費用較省究感不便今擬仿各省通行辦法仍築雙綫路合計寛度約三十尺（營造尺）總之道路工程以交通穏妥收效迅速費省利多爲標凖不必過於求全責備亦無取乎因陋就簡此關於道路之辦法也 
　　（乙）橋梁橋梁工程需費旣巨需時亦久公司對於全部交通旣以速成省費爲主皆故　辦時凡橋梁工程較犬之處擬暫用民船或輪船接濟如遇必需橋梁或橋　較小之工程仍酌最建設其建設均以粗石爲之或雜以甎礫灰土或代以木橋引關於橋梁之辦法也 
　　（丙）車站及其他總站分站及沿途電話並其他必要之設備當調查各省現行辦法并按事實上之情形抉擇緩急斟酌辦理此關於各項工程之辦法也 
　　二路線 
　　（甲）路線計畫詳考江西郵路全圖　省道路均集中於樟樹故公司總站宜在樟樹設立因樟樹東經臨川以逹玉山南經吉安贛縣以逹大庾西經清江宜春以逹株萍鐵道北經豐城南昌以逹南潯鐵道旣爲省道中點又接近全贛首都商民殷繁行旅輻輳所以入手辦法當以南樟交通爲前提且該叚路線僅一百八十里修路之成本旣輕成功亦指日可期於建設及營業兩方面均占優勝至全省幹路支路約逹四千華里以上工程浩大所費不貲擬於南樟開車後先接辦贛南幹路俟南庾全線告成再圖擴充此關於路線計畫之大要也 
　　（乙）勘測勘測要旨擬派員按舊有驛路分别精測關於路綫方面期以可經過城鎭商埠而又能避越險阻取得最短距離爲標準關於工程方面則以減輕工本取材容易爲標凖俟路綫勘定然後按章購地分段興工此關於路綫勘測之大要也 
　　（丙）南庾全綫擬分五段如左 
　　第一段自南昌起經市　豐城至樟樹止計一百八十里 
　　第二段自樟樹起經永泰新　吉水至吉安止計二百四十里 
　　第三段自吉安起經泰和至萬安止計一百八十五里 
　　第四段自萬安起經武索良口至贛 
 
 

Page 22

 
 
第一萬八千二百七十號;中華民國十三年 西曆一千九百二十四年一月五號
星期六 * *縣止計二百二十里 
　　第五段自贛縣起經南康至庚止計二百一十五里 
　　統計全綫五段一千零四十華里每段之中又分爲數小段其間各段里數不無差殊然城鎭之地行旅所萃公司爲發展營業計其分段地點當然在繁富之區而總部支部亦即於各該處設立此關於路綫分段之大要也 
　　三資本公司資本當以全部建設預算爲標凖茲將南庾全綫建設預算及招股辦法略開如左 
　　（一）建設預算 
　　（甲）購地費全路所需地畝以路寛爲原即今仿南通縣道辦法假定路寛爲三十尺（營造尺）則每里需地五百四十方合九畝全路共需地五十六萬一千六百方合九千三百六十畝查浙閩省道地價定肥田每畝六十元中田每畝四十元山田每畝二十元平均計之每畝地價應假定爲四十元則每里購地費需三百六十元全路購地費共需三十七萬四千四百元 
　　（乙）築路費在地勢平坦之處每人每日約可築路二方月可築路六十方需工資洋六元以此比例則每里需築路費五百四十元惟遇地勢偏陂過度之處自應設法越避至萬不能越避時其築路費誠難逆計今假定平均數目每里築路費爲八百元全路築路費共需八十三萬二千元 
　　（丙）車站建設費約二十里設一站全部應設五十二所惟總站分站設置旣判繁簡則工程亦有差别今假定平均數目每站建設費二千元全路車站共需十萬零四千元 
　　（丁）沿途電話植樹渡船及其他必要之設備約二十萬元 
　　（戊）汽車費全路貨車客車及拖帶車等暫備一百部查通行車價平均每部約二千五百元全路購車費共需二十五萬元 
　　（已）橋梁建設費約需十二萬元 
　　（庚）碾路器械及築路器械測量器械等約需十萬元 
　　（辛）工程師等勘路費約需一萬元 
　　（壬）交際費及旅費等約需四千六百元　　（癸）籌備開辦及印刷等費約需五千元總計上列概算公司全部資本應定應定爲二百萬元惟當此金融奇絀之時當酌用分段籌欵之法如開辦時以南樟間爲第一段按上列概算比例約需欵三十萬元擬於第一期繳收股本後即行開工先從南樟間第一分段着手竣工後即一百售票開車一面接修第分段待全段告成再接辦第二段如此節節進行且請求股東於全路未開車以前不分紅利以營業所入增充基本旣可以敏捷交通新贛人之耳目而堅入股者之信用復可減輕股東血本而期全路之成功此建設資本之大略也 
　　至建設費確定預算當在實估實測之後上項概算雖爲假定數目然可略表建設資本之範圍决不似南潯鐵路之漫無限制致令債務日增成本日重也 
　　（三）招股辦法 
　　（甲）股本總額公司不假外債不動公帑係純粹招集商股其總額爲二百萬元分二萬股每整股一百元每零股十元先由發起人擔任全額十分之二於開辦前認定股數凡自入或代招至一百整股以上確定而無變更者均作爲發起人 
　　（乙）分期繳收公司工程旣分段興築其車輛等項亦陸續購買故所收股欵當然按需要時間分期繳收以舒股東之經濟而利公司之進行且分段竣工開車所得赢餘若得股東允許提作次期股本　成本自可減輕况竣工路綫愈長則收入亦愈多尤有本省利厚之希望似不必全恃血本周轉也茲將分期繳收股欵辦法開列於下 
　　（一）普通股分四期繳每期繳四分之一 
　　（二）優先股欵於第一期内一次繳足 
　　（丙）經收股欵經收股欵處應由公司或公司籌辦處指定殷實銀行或錢莊經方可動用至開辦經費暫由發起人先行籌墊再由公司歸還可也 
　　（附記）公司未正式成立以前先設籌辦處籌辦勘路招股及一切開辦事宜所需經費除工程師得支薪水外其餘籌辦處辦事各員僅供給膳食及辦公所需各費暫不支用薪水或夫馬費前項開辦費即指籌辦之開支而言（未完） 
[美國汽車事業及路政談宗之]  
　　美國全國商業之繁盛半在鐵路之貫通半在汽車事業之發逹現在各大商埠如紐約支加哥等凡貨物之往來莫不以汽車爲輸送貨物之利器即除許多大商埠外如城市鄕鎭間車聲轆轆莫不有汽車往來之縱跡現在全國車輛之總數雖無確實無誤之統計但以大數平均之計十四人可有汽車一輛故美人亦常以此自雄爲世界上汽車最多之國 
　　汽車事業之發逹與否全在一國之上下協力提倡美國在一九一二年時正在提倡時期程度固極幼穉待一九一六年七月十一日起實行分撥巨欵與各州專造大道至今六年成績已大有可觀計每年政府與各州所出造路與橋梁之費自二萬六千七百萬元至六萬三千三百萬元由四十八州均分已成之路約五千五百英里在建築中者約一萬五千九百四十四英哩造路費已自一萬元一英里加至二萬元統計美國全境現有之大小道路共五百六十萬英里 
　　美國之汽車廠於一九一二年漸次設立自道路廣築後汽車之銷路日廣而汽車廠之設立亦依次每年增加至一九一七年在最盛時代計增加至二分之一現在各大商埠每處至少有一處之製造廠内部規模宏大多利用機器而行分工易事其出貨之速令人驚奇但論製造橡皮胎一事其分工者眞不知有多少其製造之精速可稱世界首屈一指以是汽車除供本國應用外尚有大宗之餘貨銷至外洋每年之收入在數萬萬以上 
　　美國之汽車事業及路政之如是發逹全在利用機器而造路之大工程尤非此不可彼國人工甚貴若鋪路打椿等粗工俱用人工則於時間經濟必多損失最近有人用機器造大路八十二英哩祇合工資二十元一英里路之寛一半三十尺一半二十四尺用舖路車二架發力機一架造路時期祇八十天共用一千七百九十餘元又有一大路長一百十七英哩路寛三十尺每一英哩工資祇費二十三元造成祇一百六十日可謂奇矣該國之大路可分上中下三等茲以其種類及造法分别之如下 
　　（甲）上等路有三種 
　　㈠地瀝靑水泥路面厚二寸水泥底厚五六寸和法用石子三成水泥四成水一成 
　　㈡水泥路兩邊厚六中間厚七寸半和法用水泥二成水一成石子三成 
　　㈢磚路先舖水泥底四五寸再舖三寸厚之磚塊 
　　（乙）中等路有三種 
　　㈠不透不沙石路厚五寸 
　　㈡重層沙石路厚七寸上面二寸舖細質料 
　　㈢地瀝靑沙石路上舖地瀝靑即柏油頗堅不易透水 
　　（丙）下等路三種 
　　㈠石子路 
　　㈡沙土路最簡便者宜於小鄕鎭不能行重大之車輛 
　　㈢泥路 
[汽車上新發明種種]  
　　㈠普通汽車之前燈皆固着而不克轉易方向於實用上有時感受不便現美國有鑒於此特在各汽車之前窗上裝有一種能轉易方向之燈以補前燈之不足用在前窗之後連結一柄可隨駕駛者之意以易燈之方向 
　　㈡往往汽車上之放熱器Radiatoro他車衝撞致損壞現美國已新發明此種保護物該物包含細鋼條甚多此物除能抵禦决外之衝撞外並能防禦冷空氣之侵入放熱器云 
　　㈢美國多數汽車上在車軸與彈簧之間裝有一種如鐘形之空氣墊凡汽車上裝有此墊後則能减少駛行時之震動美人名之曰吸收震動器 
　　㈣現美國有一種最新式之汽車座墊專供駕駛者之用此墊用八十英尺之繞曲彈簧組成螺旋形其上舖以絨織物此座墊不物使坐者異常舒泰且能防止臀部久坐之後出汗如不用時可拆成一扁圓形云 
　　㈤汽車上着火吸烟爲最困難現美國已新發明一種電氣煖器ElectricHeatero附着於前燈之燈凹處欲吸烟時只須用一手取此器接觸香烟或雪茄烟後即燃着而吸矣此器更便利於駕駛者之用 
　　以上五則譯自十一月份美國科學雜誌popuarscienceMonthly（吳農花） 
[農事上汽車孫耨塵]  
　　墾荒田比種熟田是爲難得多了因爲荒田裏不免有亂磚石子而且泥土又硬要是把普通的農具去耕那是器具不受傷的所以墾荒田須要另外的農具纔興以前無論中國外國墾荒田多用人力至多用牛馬來代替現在法國居然用汽車來墾荒田了這豈不是農業上一個大進步麽 
這種墾田汽車構結得狠堅固他的輸盤前頭兩個比後頭的要小上十幾倍用狠厚的橡皮包外面不容易破壞的那後面二個输盤是用斜條橡皮一根一根釘在鋼輪上的遠遠望去好像水輪車一般那直接墾田的是一個長方鐵架底下也有輪盤中間生有無數的鐵鈎子都是狠利的等到汽車動了這許多鈞子也是一進一退的在地面上鈞是有石子等類能夠鈎到那長方形的器具裏等到容滿的時候開車的把一個機關一踏這長方形的器具就能夠張開來將磚石等類盡數放出司機的將另外一根桿子一拉他自然而然的合起來了 
　　要是不在墾田的時候這後面長方形的器具可以卸脫另外裝上一個滾路的鐵環作爲滾路機這不是一件狠巧的農具麽 
[福特卡之出口額滌瑕]  
　　去年美國福特汽車公司經統計學者調查在一九二二年出口額有一百二十六萬三千輛一九二一年出口之客車及貨車祇九千二萬八千七百五十輛故一九二二年增加三十萬據近日報紙所載該公司將在支加哥建一分公司資本六百萬美金本年五月間已始建築房屋不日即可告竣云 
[張荇靑啓事]  
　　鄙人前登本報徴求汽車增刋自第一期至一百零五期全份頃已人有願以全份相讓除將先寄書者照給酬資外餘均郵還特此佈聞 
[汪舟生啓事]  
　　敬啓者現有人熱心路政擬在皖北開辦長途汽車惟尤擬先延請於此項道路富有經騐之人前往約略勘估（該處雖原屬坦途無甚崎嶇但向未通行大車所以請人勘估乃以昭愼重之意故無須詳細測量）特登貴刋如有相當人材欲就此位置者請投函申報汽車增刋部轉交敝人以便接洽爲荷 
雷生丁祖澤徐紀澤雲山高尚德農花　愁蘭萝五安生堯耀陸養浩旭光滌瑕黎離塵老蘆湄豈逹殷文友玉聲周名賡天壞王郎蔡安一李琴鳴輪孫耨塵超然室主屏觀豹諸君鑒十二月份承惠稿本刋略備薄酬希見報後照本刋投稿條例第三條逕向本館會計處領取爲荷本刋特啓 
[投稿條例]  
　　（一）投稿本增刋者其材料以與汽車關者爲合格 
　　（一）投稿者篇末須開明姓名及詳細地址每篇自加單圈書於稿紙一面若篇幅冗長而乏興味及繕寫潦草字迹不易辦明者恕不錄載 
　　（一）登載之稿酌定甲千字兩元乙種千字一元願取酬者投稿時須署名蓋章於標題下（署名不蓋章以却酬論）登載後隔月五日向本館取酬其取酬時之署名蓋章須與投稿時同 
　　（一）投稿登載時本刋得酌量增删其字句 
　　（一）投稿如屬譯文須附寄原文如原文爲厚重　本則請寫明書名頁數以便查考 
　　（一）投稿不登載者原稿恕不發還 
　　（一）本刋特闢揷書一關凡於汽車有關之書件一經登出分三種奉酬申種二元乙種一元丙種五角 
　　（一）畫稿須用鋼筆或毛筆洋紙墨繒大小不拘書法須整潔錄後得增减潤飾或不用原稿另紙　繪註明原名 
　　（一）來函欄專爲各界發表意見而　函件無涉及私人攻訐而確有研究價值者當代披露惟編者於函中所述概不負貴亦無酬例 
　　（一）讀者對於汽車上有所疑間本刋代登入問答關答文登載後當酌量酬贈以助雅興 
　　（一）投稿者信面上須寫明申報館汽車增刋部　樣 
 
