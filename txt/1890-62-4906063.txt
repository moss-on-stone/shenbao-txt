# 1890 - 62 - 4906063

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地國　十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷槪解囊捐襄賑欵除銀錢外各項珍　亦已集聚甚多邇者飢民雖已捱過殘冬而春日方長　　不接嗷嗷待哺依然苦不堪言因思設法變通將諸物佑計價値約値洋一千餘元編戚彩票一千二百張每張售洋一元統解災區㪚放計頭　一張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁猻袍套統各一件刻絲壽幛一軸　彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末尾亦有彩物奉贈一俟售　卽　　濟善堂向神前拈香叩首以明至公無私然後當衆開彩所望四方樂繕君子從速賜購旣得珍物又拯飢　此實本舘所九叩首以俟命者也 
再此種助賑彩票只有上海三馬路本舘帳房出售别處並無寄存合再聲明以昭信實 
[紀客述蘇宫保政績]  
客有自粤西連城營次捧檄赴皖中者道出申江訪夢畹生於尊聞閣上爲之道蘇子煕宫保之豐功偉烈眉飛色舞奕奕有神生曰宫保之威望震寰區勳名昭日月雖以僕遠隔數千里外牖下埋頭猶且灌耳如雷久深欽佩子固贊襄帷幄日接其言論丰采才盍一詳述俾四座環聽者咸如親大帥威儀乎客曰宫保世居粤之永安其先以武勇起家名在旂常奕葉弗替宫保生而頴異甫舞不卽投筆從戎剿山猺征赭宼所向無敵功業爛然法事之興越南糜爛宫保奉 
天子命秉節出關敵人震其威名望而披靡觀音橋鎭南關諸戰全獲大勝斬馘以數千計其後諒山一役殺敵致果一鼓而下名城奪其糗糧俘其士卒軍威大振使强敵俯首以求成説者謂中法和戰之機我宫保實操其柄焉法事旣定振旅言旋旋以廣西提督軍門拜督辦邊防之命遂相度地勢就連城建大營連城者地屬憑祥州土司中外阨要之處也先是廣西督署設在柳州宫保以遠隔山川不足爲邊圉控制乃奏請就連城設行署而於太平歸順諸阨要處分佈雄師二十一管呼吸相通脉絡連貫俾外人不敢窺伺邊釁遂得以敉平顧宫保雖以戰績著寰區而其撙俎折衝片言禦侮更有足令人低首傾心者法人旣佔越南卽命四圈官姓幽者會同我中國使臣淸查邊界因爭調琅一地以致查持不下積有違言宫保乃爲之指示輿圖致書辯論卒能使法人慴服敬禮有加嘻是豈僅於馬上爭功名者所能成此偉烈歟邊地素無泉水每當亢旱汲飲良難宫保令鑿爲井者七俾軍士咸食德飲和公事稍閒則偕部曲賓僚探奇選勝於署後山上得古洞五曰白玉曰飛龍曰石柱曰玉瓶曰光明爲之披荆榛鑿巇嶮雜蒔花木小築亭臺會賓從于斯講韜鈐於斯蠻烟瘴雨之中大纛長槍之際得此淸幽之地實足選勝怡情羊叔子雅歌投壺豈得讓古人專美乎且宫保之功業固已昭然而宫保之福澤尤非尋常所可及矣每當暘雨違和農民疾首得宫保竭誠以禱無　五風十雨轉爲豐年盛夏井水易乾宫保於晨興薰沐而祝之則甘泉頓盈坎方之古者耿恭拜井李廣利引刀出飛泉謂非名將精誠足令上蒼感格乎去歲宫保親出閱邊去之日營中忽起疫癘死亡相繼日多至數百人洎宫保回而疫卽止羸者尩者奄奄僵臥者皆蹶然而起痼疾立瘳一時帳下貔貅胥頌宫保之福星拱照僕則以爲惟宫保功足以衛社稷氣足以懾强梁故鬼神亦呵護其旁俾疹癘無敢侵犯焉抑又考之昔班定遠以虎頭燕頷之姿飛而食肉奉詔平鄯善歸曾取道於連城馬伏波征交阯回亦曾立銅柱於此伏波營遺蹟迄今猶有可稽若宫保者英武果毅固不亞於班生而異域銘勛功高鍾鼎以視伏波之藉椒房懿戚得以顯貴於時者尤爲獨高一著洵乎才猷卓卓爲天地間獨一無二之人矣今日者天子以二旬萬壽特沛恩施錫以太子少保銜俾就靑宫師保之列行見武功旣懋文治日新由節鉞而建屏藩狨座翔華蜺旌開府楊次公文章老元帥旌節古諸侯之句不可爲宫保詠之耶夢畹生曰子誠可謂善頌善禱矣僕聞宫保旣富戎韜又通文事每値經武整軍之睱常手一編孜孜不倦講求民生利弊中外機宜范相胸中正不止廣羅兵甲然則他是封疆之選豈異人任請書此以當左券之操可乎客曰諾乃援筆記此弁諸日報之端 
[醀館接奉電音]  
　　昨由京友電傳諭旨二道敬謹登○二月十八日奉上諭前因錫綸在署伊黎將軍任内補發欠餉揑造商欵報部欵目種種不符當諭令户部將所報借欵曾否撥給查明覆奏兹據奏稱錫綸所報借欵前後自相矛盾是以始終並未撥給等語錫綸補發吉林黑龍江馬隊欠餉挪用伊黎正餉輙敢揑稱借欵希莫彌縫所報之數又復前後不符雖無侵呑情弊實屬有心朦混已故置伊黎將軍錫綸前得卹典着卽撤銷該衙門知道欽此同日奉旨圍塲總管色楞額着留京當差所出圍塲總管之缺着頭等侍衛玉書補授欽此 
[上林鶯囀]  
　　中正殿管理刺嘛印務處爲移會事案照本年正月二十九日雍和宫喇嘛衆等　洞里經演跳歲禮例應由侍衛處奏派散秩大臣一員是日前往拈香聽經並應派侍衛二十員前往預備捧茶供茶　禮相應移會貴侍衛處分别奏派之處希卽循例辦理○廂藍旗蒙古都統榮爲移會事印房呈稱本旗公中佐領兼委印務章京花連布於本年正月二十七日病故相應移會上諭處查照可也○阜成門内錦什坊街正紅滿都統公署　正月二十日午後有甲乙兩人在署内口角繼而用武揪作一團旁人竭力勸開甲乙仍詬詈不已有人將甲拉出屋外令其回家詎甫出署門而乙自内追出突出利刃向甲亂砍旁人畏其兇横莫不退避三舍而甲力不能敵竟被砍倒在地奄然一息乙遂持刀赴本管官廳自首廳官往騐見甲受傷甚重莫能移動遂派兵看守移時甲因傷殞命當將乙解交提署咨送刑部訊辦至其因何行凶容俟訪明再錄○本年係値兵丁考察之期應由該管官勒限練習以備臨時察閱刻聞廂藍旗護軍營瑞福兩印務禀堂訂於正月二十六日京察頭甲二甲各護軍步射二十七日京察三四甲各護軍步射二十八日京察五六七甲各護軍步射均在北閙市口臥佛寺街本營四甲箭塲考騐並行文神機營善擈營上駟院嚮 
 
 

Page 2

 
 
導處所有當差之本營護軍等希爲轉飭按期携帶弓箭前赴該箭塲預備步射京察○此次預行萬壽慶典太和殿筵宴除在筵王公大臣蒙古王公朝　使臣回子郡王外省在京之將軍督撫學政府户副都統提鎭入宴外卽各旗閑散世爵四品以上世職　酌派入宴以示非常 
慶典旗滿蒙漢各固山員數多寡不一未便全行入宴每旗滿洲擬派子男輕車都尉騎都尉各四員蒙古漢軍各二員均朝衣朝冠隨同入宴其各固山所派世爵世職仍各備職名三分於是日自行分遞禮部都察院侍衛處以憑查核○新疆回子郡王瑪穆特年班入京朝賀兹自回疆敉定後此爲八覲之始召詢時回王倍極恭順聖恩渥霈特賞福字荷苞等物並挑在乾淸門行走以示優眷該回王應進馬匹土產已由理藩院代奏賞收矣○禮部爲知照事頃由内閣抄出正月二十五日軍機大臣面奉諭旨本月二十六日進内人員均穿蟒袍補褂一日欽此等因抄出到部應卽知照各衙門轉飭所屬人員是日進　内有差者一體遵照○户部爲片行事所有八旗文武京員應領本年春季俸銀本部庫於二月初一日辰初開放爲此片行貴旗除土公仍循舊例自行派員持本旗都統印領赴庫支領外應派章京務於是日赴庫彚領文武春俸○廂藍旂滿洲五甲公中佐領存林於正月二十二日病故所朋該佐領圖記經咸志兩印務叅領禀請本管都統恩相國遴員暫委聞已委印務章京額勒綳額暫行代理云 
[法外施恩]  
　　新疆鎭西迪化所屬各地方自興辦屯墾以來迄今墾成熟地甚多收　頗裕雖各屯招集漢回從事耕作然此各屯中有前經刑部奏議將直隷山東山西河南四川陜西甘肅等七省絞罪减流人犯發　新疆屯墾計陸續抵新者不下八百人亦頗盡力田畝與土著耦居無猜安分自新成效漸著去年崇上皇太后徽號恩詔特頒查核此項助屯人犯所犯案情不在遇赦不赦之條且於新屯著有微勞經魏午莊署撫專摺入懇恩施請將助屯各犯一律免罪卽入該之籍爲民該犯自必仰荷聖慈於屯墾定益奮勉其無妻子者卽可娶妻　未始非實邊之一助聞此摺已奉旨令刑部議奏矣 
[五馬抵津]  
　　天津府汪子常太守補授宣化府知府而以鄒岱東太守振岳調補天津府已列前報兹悉十三日鄒太守蒞津孫筱坪大令當飭丁役在河北福來店預備供張聞太守　見傅相及司道後卽當諏吉履新汪太守交卸後卽赴宣化新任云 
[宗師起節]  
　　順天學政周生霖宗師考試津郡文武生童業已竣事於十五日起馬接考河間已列前報兹聞十三日試事已畢十四日宗師遍拜合城各官十五晨向河間進發司道曁防營兵弁恭送如儀 
[械鬥續聞]  
　　葛沽劉得勝與馬大有結不解之仇約期鬥毆一節已列前報聞兩造均係葛沽人劉住村東馬住村西各樹一幟如滕薛之爭長村之東西各有脚行劉與馬係脚行之頭腦坐收漁人之利此次有海船名松木簍由牛庄來停泊村西起卸紅糧雜貨業已開艙村西脚行卸糧竟日劉妬之遂央某甲憑三寸不爛之舌商令船户攺泊村東船户允之果自西徂東全船糧食遂由村東脚行起卸馬已忿不可遏然猶未起爭端也當船移泊時村西人等卸糧一日未發脚錢洎泊村東有三人向收工價時已氣鬱不伸而村東人等復語多奚落由是鬥毆受傷馬引爲大辱歸罪於劉欲得而甘心前月曾紏衆尋釁爲分防文武彈壓械鬥未成而散馬志在必逞到津號召黨羽津人之充光棍者呼嘯而前劉亦戒嚴以待人數旣多糗糧不繼曠日持久兩人供給逐漸不支於是約期交戰瞞却文防武汛於月初某日昏黄時一决雌雄兩下蜂擁而前各以斷磚碎石相擲亂落发雨暴腮點額者不知凡幾依然奮勇直前有波翻浪湧之勢未幾馬出噴筒實棗釘於其中意將抵隙逞毒適文武兵差聞信而前劉始率衆落荒逃逸馬亦奏凱而還是役也幸在夜間捐傷不多否則相持愈不相下死亡人數難僂指計矣 
[難民囉唣]  
　　去秋鄂省苦雨經旬積潦爲患丁男子女瑣尾流離一至冬間災民之入巿求乞者不計其數其中婦女多而男子少日則就各堂接粥晚則密坐街頭合通鎭計之不下數萬年齒稚幼者均以布蒙首簷下堦前幾無隙地至深夜始歸茅篷店鋪中人以其有碍出入令其讓開則充耳不聞無如之何臘底謝神送年漢俗喜放鞭砲如不説明火星偶燒其衣便纒擾不淸如向説明彼必索錢方肯移開四官殿下首正街某𤴓頭店亦因放鞭爆許每人給錢數文不料一經開手難民紛紛聚集困在垓心神不能祀門不能掩不得已喚甲頭夥伴給錢數百囑代開消　得了事又有給散米票者自辰至午被圍不解直至口渴腹飢欲小遺且不能脫必待其人撕票不給甘受唾駡而後已所以善門之難開也新碼頭某巷有票號三家婦女擁入求乞勢甚洶洶將鬥擠毁票號不得已公派錢文按名給發恐有重復冐領之事將前巷門關閉令從後巷出去逐名散給始得畢事每號止派靑蚨數百不至十分耗費小除夕難婦沿街密坐更多於前街俠人衆荷擔負重者皆不能過夫有守昌錢莊出司挑錢一担約計二十串行至此處被彼掀翻一時七手八脚你搶我奪該出司孤掌難鳴無從攔阻及地方保甲到來驅逐勢已不及細視担内止剩錢六串攫錢者盡係女流又不能指名拿獲惟有含忍自歎而已聞張香帥去臘赶造寒衣有兩萬件之多新正初二至初四五等日委員按府分給每件合銀一兩裏外棉布一色簇新長可護膝胎皆新絮經香帥親自過目可謂認眞之至刻下難民均各回去耳目爲之一淸矣 
[楚北氣候]  
　　去冬鄂省氣候甚覺温和自臘月廿三日見雪後大氣仍不寒冷至新正初五日晚間滕六税駕黎明卽止積雪旋消檐溜聲淙淙入聽漢江水枯已至盡處水漬約在七尺轉瞬桃花開放源頭活水當汨汨其來也 
[鳩兹春色]  
　　總辦蕪湖土藥洋務保甲等局劉葆笙别駕交卸差務後經皖南牙厘總局孫樹人觀察委辦徽州屯溪鎭厘金局事别駕旋卽治裝於十三日起程前赴差次其灜眷則另雇紅船由内河繞道前進○新任蕪湖縣王玉如明府之灜眷於本月十二日自省垣買舟抵蕪各差役咸往洋碼頭迎接進署○恩科會試將届皖屬各孝廉聨鑣就道李傅相介弟稚荃觀察之哲嗣薌亭孝廉去秋在南闈獲雋人皆羡侯門之繼起有人兹聞孝廉於本月日初十由蕪湖乘江裕輪船赴申換舟北上行見玉筍聨班瓊林賜宴又可作簪纓佳話也○王玉如明府接篆後連日閱城謁廟幾無暇晷初八日乘輿經過西門見沿街擺設肉攤標上書明肉價有每斤七十六文者有每斤六十四文者明瘵賹巿價懸殊傳訊地保知係各屠户因爭攬生意自相軒輊遂傳諭每斤定價七十二文毋得私相漲跌如違重懲不貸於是各屠户相率遵循無敢違犯卽此一端已見明府之關心民事矣○二街教堂對面有一小弄其中多係草屋雛燕嬌鶯棲託於此初三夜有匪徒種火居人從夢中驚醒張皇失措匪人乘機攫去皮箱一隻尙幸封家姨未曾助虐僅焚去草屋一間旋卽撲滅初九日有村中人持銀白水烟袋等物在江口求售被龜鴇瞥見認係原贓扭交團總地保送至捕廳郭少尉砑訊確係搶火之人遂飭鞭背一千荷枷示衆 
[接充闈姓]  
　　粤東闈姓舊商現已六年期滿善後局遂諭令殷實商人加餉接辦隨有商人陳永昌吳鴻恩何嘉祥馬汝良等禀請承充認繳正餉洋銀四百五十二萬元另欵八十萬元若遇恩科則增繳五十萬元照案分起報解已由局憲批准飭該商等取具切結並殷實巨紳保狀以憑詳辦 
[五羊零拾]  
　　本任南雄州危帥丞大令調署南海縣經大憲由電傳令帶印來省大令接奉電諭卽日馳赴省垣將印交新署斯缺之王 
 
 

Page 3

 
 
大令仁宇收受然後擇吉履新○委署番禺縣楊大令左槐接印後卽傳集書差人等點夘諭以勤愼奉公無擾百姓各人唯唯遵諭叩頭而退 
[示期校閱]  
　　去歳本係粤省大閱之期適前督憲張香帥調任兩湖未及辦理遂奏明移交李筱帥接辦筱帥奉准兵部行知隨卽示期二月初六日爲始按日親赴校塲校閱滿漢各營官深恐技藝生疏致干叅劾先期出營操演自淸曉至日西始敢收隊云 
[粤東官報]  
　　藩轅牌示潮州同知沈鴻壽准升儋州許方亮新會縣岑傅霖饒平縣王崧大埔縣趙夢奇陽山縣除沅仁化縣盧蔚猷定安縣張士鋥始興縣魯宗　新寗縣丞金慶均着各赴本任番禺縣鹿步司巡檢缺委候補巡檢余世德署理咨補防城縣典史方景慶飭先赴任 
[章江勸振]  
　　江西藩憲方佑民方伯汝翼臬憲瑞茀侯廉扆璋會銜出示略謂奉兩江爵督憲曾札開江浙等省水災甚專江寗各處及安徽之泗州鳳陽等府亦皆被災亟宜普籌撫卹奏准仿照上年賑捐倇開辦蘇浙皖三省賑捐奬給翎枝封典虚銜貢監及二品頂戴江省素稱富庶樂善好施務須多捐一分卽多活一命旣可上邀恩榮又可下全民命陰德無量獲報如響實有厚望等語想各大憲登高一呼萬山皆應金貲千萬不難立而致之也 
[𤅬江紀要]  
　　安徽巡撫沈仲復中丞觀風敬敷書院舉人届期投考者計共九名案出超等奬銀十二兩以次遞减至一等亦得銀四兩云○安廬滁和道丁潛生觀察之四介弟雲生副戎驟染重疴於本月初七日辰刻騎賓而逝文武各弁員蔡奠者相屬於門○本任安徽臬司升任甘肅藩司張竹晨方伯差弁齎回　批摺着迅赴新任毋庸來京陛見欽此遂禀請沈大中丞委員接署臬篆以便秉節履新中丞隨會同兩江總督曾沅帥檄委安廬滁和道丁觀察署理所遺安廬滁和道缺檄飭候補道劉子幹觀察署理○安慶府聨仙蘅太守奉到錢樨菴宗師來札飭卽定期縣府考太守遂札飭各屬舉行旋經懹寍縣汪明府擇定三月初一日縣考想届時風簷寸晷童子軍當爭奪錦標也 
[無賴攫錢]  
　　揚城教塲街南牌樓一帶貨攤雲集細至古董玉器粗至食用所需挨次密排幾無隙地本月十三日下午忽來一短後衣壯漢笑嘻嘻將某甲魚攤上錢桶　然攫去左右人見之以爲甲友偶與相戲不爲意迨甲驚喊捉賊衆始駭然甲一面喊一面追不防路旁一操鄂音者上前勸阻謂此等無賴老板何必窮追且顧彼失此更不上算甲被阻不能前進惶急殊甚旣思桶内之錢不下二千文一旦失却心有不甘遂將阻者用力推開大步赶上詎賊已相離數武可望而不可及正在躊躇適轅門橋街各磁器攤聞嘈嚷聲中夾有鄂音悞疑同業者錢桶被人攫去瞥見賊至一齊上前將賊獲住時甲已赶至磁器攤上人始知原委當由甲將賊扭回取下原贓用繩綑縳並在身畔搜出某處魚攤帳簿一本搭連袋一個盖該賊連日攫取魚攤錢桶已不止一處矣霎時遠近播傳各魚攤人咸來索取原物立卽指交坊保送請保甲局懲治想訊明後定當嚴究也化日光天之下稠人廣衆之中胆敢乘機攫物可謂無賴之尤操鄂音者被其乘間逸夫想亦賊之黨羽也 
[五茸草色]  
　　松江營馬匹每於午後放靑一日某營之馬被流氓將尾悉行翦去中營劉叅戎聞而大怒飭弁嚴查某日在湖南人某甲店中搜得尾騣兩大筐遂扭解華亭縣署葛邑尊訊究之下甲晶頂煌煌供稱由滬購來有票可証時兵弁之牽馬請騐者成群結隊紛擾不休邑尊以事無佐訨礙難究懲飭卽央人保釋○某日有難民百數十人扶老携幼至西門外大倉橋或坐或臥塞滿道途地保恐其滋擾閭閣急據情赴婁縣禀報張邑尊給以制錢五千隨卽散去 
[讞員答問]  
　　昨晨代理法公廨讞務朱森庭明府旣莅八仙椥捕房卽有工部局打樣西人某甲至案筲現在華官雇工在八仙橋一帶開河其壩與租界毗連可否飭向工部局領照明府謂是處河工由道憲龔大人札委劉大老爺經理與本委無干想已另有公事至工部局矣甲復稱由公館馬路迤西至外國墳每逢禮拜日有西人在路講經而沿街擺設諸攤殊屬汚穢可否請諭令地保届期令打掃潔凈明府謂本委所轄地叚並無汚穢隨諭會捕局線勇陶阿四曰爾可持名片至八仙橋巡防局向劉大老爺請安並請諭令該圖地保時至彼照料甲遂興辭而去 
[縣案彚錄]  
　　王錦源控周殿臣劉濟川冐稱機器局帳房𩢼洋一百元一案當經訊責押追在案前晚裴邑尊升堂訊比周稱此事貢生實墮劉之彀中洋係劉用貢生無辜被累劉稱此事係周起意誆騙借據上小的並不具名其洋實被周用去小的受累不淺務求鑒宥邑尊查閱王所呈借據劉果未具名飭將劉交保開釋周前稱監生今又稱𧴨生殊堪詫異押候查明懲辦○去年十二月二十六日有福建販橘客人江源雇駁般三艘裝福橘二百六十桶用小火輪拖帶赴蘇行至黄渡被厘卡巡丁攔阻局員以小火船拖帶貨船恐有偷漏情弊迭奉上憲諭禁當飭巡勇將該貨船一併押解回滬該客以轉輾稽延所裝之橘已多腐爛投行發售虧本甚鉅心有不廿遂具禀詞投縣控告前晚經裴邑尊升堂訊究江伸訴前情并稱局員不應將貨船押解回滬每桶橘價計洋四元共洋一千零四十元加以小火船拖帶銀五十兩及投行銷售爛壞大半價値又賤以致虧折甚鉅叩求核辦邑尊謂小火船不准拖帶貨船爾豈未之聞耶爾咎由自取何必纒訟不休江嘵嘵置辯邑尊一再開導着具結完案江遵諭具結而退○曹信山朱秋塘誣控魏士林圖吞欠欵一案勳晚經裴邑尊升堂訊究魏投禀稱曹欠魏肯堂洋四百餘元朱欠魏肯堂銀二百兩均有借據呈閱伊等不思歸欠胆敢串同誣控實屬昧良邑尊察閱借據謂曹朱旣不歸欠反敢誣控殊覺可惡將朱掌頰八十下與曹一併管押候示○殷繼有因虧欠敬業書院房租逮案枷號限期繳相前晚有十五鋪副甲代殷繳洋五元其餘租洋求請寛限措繳邑尊以書院房租豈容任意拖欠着該副甲赶將租欵淸繳如延一併嚴比 
[法界捕房瑣案]  
　　昨晨朱明府莅捕房飭某包探將積竊朱阿炳帶案着照昨斷笞臀一百板荷枷一月朱連連叩首籲稱小的前曾受責兩腿尙腐爛不堪可否求恩枷滿補責明府飭紅班騐得腿上確腐爛未痊遂令先行枷號俟期滿然後責釋○昨報列向在右營當旗牌葉鴻勳竊取萬安樓之香爐經轎班見而拘送朱明府判令笞責云云昨晨飭照斷笞責四十板笞畢據包探王榮培禀稱小的查得葉曾竊本城人徐小巖家銀水烟袋鴉片烟鎗求大老爺再行根究明府詰葉曰爾向當旗牌曾識本委否供稱久知大老爺丰裁嚴厲謂本委辦公三十餘載地方匪類早已一目了然爾旣知本委之嚴厲可將所竊各物逐一詳細供明免致受刑後悔無及供稱小的情願供認務求大老爺法外施恩正月初八日城内徐姓有喜事雇小的與德桂當差所有内堂筳席由小的等二人承値銀水烟袋日德桂竊取至初十日售與小東門内景福銀樓得洋銀二十元小的分得八元此外曾竊新北門内某姓家錫燭臺一對售異英界某舊貨店去歲與小南門内楊德鑅大老爺開賀時站的伺隙擠入竊得烟槍一支售洋一元九角包探郁庭湘禀稱去年楊姓曾至捕房報失内有白下扣帶等物葉供稱另有衣物由楊姓親串竊取目下已料理明白矣明府着押候吊到各贓再行訊鞫葉又連連叩首稱小的情願再供幾案務求開釋明府謂爾須供認明白倘日後查得有半點謊言定當嚴究葉供稱小的見小東門外招商局金利源帳房諸人均在騐看糧米乘間入内竊得玳琩殻二馬車水烟袋一支質取洋銀九角本年丁月某日在英界老閘附近謝姓家竊得小木鐘一架售與小東站某鐘表店得洋一元零五分明府著仍還押飭包探分投吊到原贓再行訊辦○老益慶庖人林阿生控舊同事應益桂竊取衣物朱明府將應訊悉緣由着押候林來案對質此已記諸昨日報章者也昨晨林持易孟士名片役案求追明府謂爾與該西人如何相識答稱向係友朋謂昨據應供身畔所藏押票　係已物布袋則由某裁縫所送林稱小的失物甚多另有失單呈 
 
 

Page 4

 
 
案布袋確係小的之物明府着帶應至案將押票與失單比對見内有破綢套褲等與失單相合卽詰原被告曰爾等皆係同鄉且曾同事爲此此些小事何竟屈膝訟庭本委觀應年紀尙輕家有妻母爾須放伊一線之路俾日後可以謀生今着出外自行料理爾情願否林供稱但能將失物歸還小的豈有不應之理但應有人助之爲虐聲言欲拘至浦東還求大老爺作主應供稱請大老爺吊齊所質之物如有林物在内小的情願受懲明府一再解勸林依不依遂怒謂倘贓内並無爾物爾能免誣控之愆乎林稱小的自願全誣明府命將應還押令林退出候吊到各贓來案對質○祝淸純控船上失物等情前已屢詳於報矣昨日投案訴稱舟子毛阿金之夥許開成今已偕船主鄔錦藏來案求賜　追朱明府飭包探將毛提案謂祝稱二月初四日有行李六件由鄔交爾確有其事否答稱當時卽交許接受明府詰許曰祝之行李爾可接受否答稱當時接受六件後抵嘉興仍有六件交付所稱失去小箱小的並未知道祝稱旣抵嘉興祗有五件矣明府謂祝曰此事爾亦不自小心　稱老公祖明鑒明府復詰鄔曰爾等生意人務須仔細客人交爾之物爾總須當面交還方爲妥當鄔稱小的確檢點明白明府一再研詰鄔等仍各執前　遂着將毛許一併管押鄔交原人保出着赶緊緝查○立大蛋行夥朱德香扭江北蛋販　梅文至案訴稱前日潘來兠售蛋二千三百枚議定每千枚價錢四千八百文核計洋銀十元有奇當將有印之洋交付今潘忽持無印之銅洋硬換是以扭案請懲朱明府詰潘曰爾江北販蛋來申可獲利否爲何旣不倩錢店中人估看潘供稱蛋由家鄉購取每一千枚出價三千六七百文搬運之時常常砸損是日收取價洋爲時已晚據該店中人稱洋上皆盖圖章不須細看　至昨日將洋付與鐵店方知實係銅質所盖圖章已被注孩擦去矣明府謂朱曰繙係小木營生之輩每次販貨能獲利二三千然須費半月辛苦爾須格外體卹給以洋銀一元朱唯唯遵斷取洋一元當堂交付明府令將銅洋剪開以便銷燬 
[題子逹先生松陰讀書圖淸照調寄踏歌辭錄請正拍]  
　　深院松陰靜閒庭落日幽兒童無箇事敲取釣诗鈎　放少年輕易過扇驚秋古越高昌寒食生倚聲 
[陳冠玉畫師以沙山春先生手繪人物屬題爲題童子撲膱圖一幀卽請指疵]  
　　兒童有眞趣妙筆成自然伏而盬其腦　面乃得天其勢如騎虎直結不解緣旁覲色以駭奔　欲爭先不須頰上毫神氣已宛畫家工鬼怪變熊窮雲烟尋常繪人物不如鬼怪便意匠易爲搆實事殊難傳今此奕奕　精氣皆完全披圖一疑想盡態乃極妍水聲風有影神妙秋毫顚[  古越高昌寒食生甫脫稿]  
[江督轅門抄]  
　　二月十三日縣丞兪允文銷江寗壩工工程差竣○十四日貴州藩臺王德榜辭○十五日知府嚴錫　上海來○十六日藩轅牌示調署鹽城縣王敬修裯省另有差委遺缺查有現署江都縣祥安調署所遺江都縣員缺卽以准補斯缺之林之衡飭赴新任遞遺如臯縣員缺查有候補知縣莫炳　署理又署理上元縣姚德鈞一年期滿遺缺查有候補知　梅埰署理又署六合縣舒朝冕飭回甘泉縣本任所遺六合縣員缺查有現署甘泉縣徐瑞昌調署又沛縣訓導陶福保在在病故遺缺查有試用訓導周維夑署理 
[浙省撫轅抄]  
　　二月初二日楊鼎勳禀見辭赴紹郡會辦賑捐各務同知裕忠顯禀見禀辭赴王江涇厘局○三日候補府常安禀知藩糧會委海運差叩見○初四日候補府祝慶年由紹興局專丁來省禀知籌賑局委會辦紹賑捐差寗海縣王禀見禀辭赴任候補縣周延祚禀知聞訃丁父憂銷發審差○初五日臨海縣趙維喻專丁來省禀知　到藩司札委訓署嘉興縣事叩謝○初六日指浙候所府阮士彬禀謝委帮辦義賑核奬事務 
[蘇省撫轅抄]  
　　十四日委署邳州楊激雲江寗來謝委委署江陰縣縣丞何　光謝委○十五日委署邳州楊激雲禀辭赴任從九彭慶齡禀知奉委赴常州府差遣巡檢陳煒交卸署宜興縣下邾司巡檢事回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　萬花樓題壁請有敘昔日相逢猶呼張好此時重見已換謝秋卿是紫雲聞聲動知已之感僕慚杜牧落魄成負人之名廻憶茗案藥　　爐紅情慘淡琴心笛眼碧海微茫回文閣之舊游眞如夢寐愛影樓之影事久会烟雲意中人所不期世上事固難料祗以勞勞北轍侘傺　　歸來遂令冉冉東風消磨過去畵梁泥落空尋普慶芳蹤銀字筝調倐睹公陽艷幟可望不可卽歌館遭逢疑是乍疑非香車邂逅常勞目　　送闌干曲折之間諒有心知燈火悽淸之夜雖題詩悃欵未足寫我相思而脫籍焚修何能償君夙願奇女子斷難多得况在風塵大丈夫　　旣屬相知甯同陌路然而桃花白板尙虚重叩之緣杏子紅衫已褪可憐之色五年彈指百感悽心良會如許之難悲懷於焉莫遣何意釵　　環不飾膏沐全抛涴粉共虢國之嫌工顰成夷光之熊芳姿顦悴瘦過黄花丰致蕭疎淸逾緑蕚含情誰識鶯嬌燕姹之塲顧影自憐鳳泊　　鸞飄之所豈是茫茫天地竟乏知音致可可年華頓因愁老僕亦裘敝金盡路梗途窮而素識玉容詎合濳身隔座倘歌金縷正宜擊節當　　塲無如浣紗不來紫釵難證拾翠邀去　轂先馳渺渺微波託未通之誠愫盈盈怨睇剪欲斷之柔腸經萬千回折磨失之交臂愧三五次　　辜負何以爲情縱後會可乘亦私衷自歉者已若謂花開兩度乃劉夢得之前塵水皺一池非高逹夫之本事庸知名士傾城作合形跡何 
[拘英雄兒女失時古今同慨彼夫悠悠衆口遑識皎皎予心也哉]  
　　長相思梗咽盟心温柔貼意舊日無限悲歡飄零最苦自此巢移紫藝信阻靑鸞獨倚闌干漸蛾眉老大翠袖單寒此恨漫漫爲相思死也都拚又爭識鉛華冷落悉容病態越耐人看靈犀靜注秋波暗睇怕唱陽關樊川薄倖謝娘前空帶羞顔更那堪環佩聲遠通詞没個雛鬟[  高太癡題]  
　　 
[上海大馬路保安堂瞿梧生代文報局經收庚寅正月分賑捐淸單]  
　　隱名善士求延年却病洋五十元隱名積省筵費洋四十元以上由本埠老閘朱公舘交到○翁昇興號一元梁梯生六角桶捐啓源棧三角王慶善兩角桶捐洋四角又錢二百七十文以上如數交又報局賑所事併聲明 
[上海四馬路文報局内恊賑公所經收江浙山東賑捐十二月上旬淸單]  
　　初六七八日淮城書畫社同人洋十元又募洗心子六元滬報舘來蘇州潘陳氏爲子厚源求　安洋兩元揚州季受之翁募愼行堂書價移賑洋一元本埠彭麗生翁一元高郵武廟賑所丁玉軒交吳已翁募趙思詳姜士謀兩户各一元公記李手姚本忠姚在文無名世德堂體仁翁五户各錢一千麟兆堂錯帳移賑七百八十五元又經手二百四十無名求病愈五百姚愼德堂三百姚觀莫韓曉山李二房三户各二百張曾瑞一百以上實收英洋九元初七日電報收支處所求黑龍江姚不書名求病愈規元四十兩安慶招商局梁麗泉翁交牙厘局憲章經募東賑餘欵洋五元錢二百以上細户連前業已另登報章淮婁權甫翁墓裕通公典洋十元文紫滄王四印堂兩户各洋三元文頴川師儉堂餘慶堂延張同亦貞氏五户各洋二元孫鶴如賈衡堂興泰仁于書屋畢月三錢德齋萬鑑廣泰唐貞李遦一十户各洋一元蕪湖招商局李募邵耐香一元隱名三元漂陽全裕莊來上覊潘怡大莊經募淳溪隱名氏十元韓義成槐蔭書齋吕永隆吕錦山四户各一元吕信和六伯無名德源德泰無名潘怡大五户各錢五百勤泰四百汪枝蘭張世謙兪順和胡興泰胡韻生王執中陶恆慶恆昌仁恆祥潘中和章天泰魏文斗劉啓烈張源順十四户各錢兩百曹本福一百四十裕成和卞正保汪益隆李廣泰三山氏趙仲生房長道劉家春曹源鐸九户各錢一百以上共合實收洋二十元本洋一元初八日葵卿翁來臺灣淡水餐秋舘主人胡爐坯四元又募倉良山舘萝長氏兩户各爐坯洋二元日新氏沈王輔之吳蕭候陳釆之汪純甫潘成淸斗山草堂西納子碧藕花舘無名受豐衣莊和泰十二户各爐坯洋一元以上實收爐丕洋二十元本埠和昌成號朱善翁零來嘉善陸氏才善翁求晴還顧四元嘉定隆記號來岑邦魁翁求病愈一元本埠德昌號三元武陵元二元金壇全盛局零來何錦堂善錢四百文○三日共收規元四十兩英洋一百另四爐丕二十元本洋一元錢六百文合併聲明 
[上海四馬路文報堂内恊賑公所經收江浙山東賑捐十二月上旬淸單]  
　　初九十日○河南鄭工善後總局奉河憲吳撥助蘇浙賑足銀一萬兩合伸規元一萬另七百另七兩河南撫憲倪助蘇浙賑汴平銀二千兩合伸規元二千一百四十七兩河南賑撫總局憲撥助浙賑汴平銀五千兩合規元五千三百六十七兩五錢奉天欽軍憲撥助浙賑瀋平銀五千兩合規元五千二百八十兩營口絲帮同人規元一千另九十五兩靖江厘總局宋經募各善士洋一百元本埠恊昇莊來蘇城醬業公所潘仲溪翁第十批募醬業公所醮餘移賑洋十八元錢一百廿文金臥記病愈完願酬醫移賑兩户各洋二元補不足錢九百以上實收英洋廿三元南巿德馨泰號銅洋五元又募吳雲坡陳蓮塘卞藴軒吕雲溪章企峰五户各洋一元○初十日寗波電報局來寗紹台道吳觀察募紹屬各邑賑洋四百另七元以上細户早登汕頭電局蕭星齋翁募汕頭澄海縣陀浦分司張德傳二尹募衆善士洋廿二元澄海縣緝捕委員林樹錦洋八元小洋一角五分蕭輝五十元鄧九峰郭廣泰號樂善氏三户各洋二元李榮昌號一元以上共實收爐坯洋四十七元小洋一角五分儀徵無名氏募李貴安無名兩户各洋兩元三槐堂槐蔭書房兩户各洋一元五角楊廣福潘蘭亭林佩洲潘永壽四户各一元新昌營募各善士洋四元又曹子旺氏洋兩元無名一元寗波陳光甫翁爲骨痛許愿全愈二元○兩日共收規元二萬四千五百九十六兩五錢英洋五百五十五元爐坯洋四十七元銅洋五元小洋一角五分○本旬共收規元二萬四千六百三十六兩五錢原湘平文五十兩批作規元五十二兩另五分一厘英洋一千八百九十四元又本洋一元共　規元一千三百九十兩另九錢三分爐坯洋六十七元鎔見規元四十五兩五錢六分銅洋十一元鎔見規元二兩四錢二分二厘原毛錢四十九千另八十三文售作規元廿三兩九二分八厘九八錢九千七百八十四文規元六兩七錢四分七厘小洋一角五分計規元一錢一分九項共合規元二萬六千一百五十八兩二錢四分八厘○連前共收規元八十九萬四千七百六十五兩一錢二分八厘○本旬解浙賑新棉衣一萬件合洋五千四百五十二元計規元四千另廿九兩另二分八厘又解浙賑原舊棉衣二萬一千件合洋四千四百七十八元計規元三千三百另四兩七錢六分四厘○運前共解規元九十一萬八千八百十元九兩另另六厘○實凈勢解規元二萬四千一百念三兩八錢七分厘合併聲　 
[上海四馬路文報局内恊賑公所經收江浙山東賑捐十二月中旬淸單]  
　　十一二日浙寗李萊山善士爲四弟喜筵移賑以答諸親友造福洋三十元湖州釐總局舒階平善士洋十二元本埠寶源亨號來補過二氏規元十兩另五錢原合實收英洋十四元四角金匱楊叔根翁來顧守愚翁募何恆升洋二元五角華文濤二元蔡桂初一元五角陳崇本錢崇本錢和風黄公義五户各一元顧錦芳七百廿黄正庭三百以上實收洋十二元悟塵子經交蘇城乾興土號爲假　朦售議罰助賑洋一元五角○十二日○日本叅贅錢琴齋太守募寅恭會移賑共十七户各洋一元五角夢蝶軒五元無名一元王子欽太守來揚州鹽知廳毛經募浙賑讓德堂吳汲古閣毛兩户各洋十元其順堂張立生莊兩户各四元愼餘堂馬福和祥聚盛翁春山李貴安五户各二元林仰山姚頴生兩户各一元本埠總匯趙善士五元招商局文案諸君將冬至節筵賑洋五元臺灣鹽局李謹之善士募定字營洋三十元太和分司淡水淸賦局兩户各十元大甲鹽舘八元念德堂譚海珊姚西牧三户各四元劉子威劉子乾鄭質如尤中履四户各洋三元淸泰翁陳家恆吳蓉塘董讀之福勝隆張傅楨敬德堂七户各二元中和堂李舜臣華彩王秉衡杜叔成范履卿　郎峰募廖菴曹靜齋曹之森吳廷棋府聚鹽舘程志淸鄭維毫無名吳包徐光孟愼齋陳泉興劉同隆金合順吳梁才蔡東山王如金范春泉倪伯遐易小樓嚴禹鴻廿七户各乙洋深定舘視尾舘鄭鴻莫三户各五角以上實收英洋一百廿四元小洋五角○本埠無名氏小洋六角余景記銅洋一元○兩日共收英洋二百七十四元小洋廿五角銅洋一元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年二月初三日京報全錄]  
　　宫門抄○諭旨一道錄前○發抄硃批四道○大臣本奏請開去差使摺○將軍長等奏恭進二次鱘鯹等魚摺○又奏謂議卹直州片○又奏同知援案酌署片○又奏委署副都統片○又奏恭進鱘鰉等魚摺○又奏校閱琿春各營片○署雲督譚奏請旌奬忠藎片○又奏議卹道員片○二月初三日禮部宗人府欽天監侍衛處値日吏部引見三十二名户部十一名刑部六名廂黄漢十二名○瀅貝勒謝管覺羅學恩○　貝子芸公啓候各假滿請安○崇禮芬車謝放左右翼監督恩○長麟前往口外賜奠請訓○怡王恩公各請假十日○禮部奏派前引之大臣派出麟書烏拉喜崇阿嵩申煕敬續　崇禮松溎文興景善慶福貴恒淸安鳳鳴霍穆歡豐烈文治○又奏派知貢舉派出敬信徐致祥○侍衛處奏派隨扈之大臣派出遷公車公榮頤溥博果勒敏椿籌鍾秀延秀○召見軍機崇禮徐用儀桂全○發抄倪文蔚奏藩司劉瑞祺來京委臬司賈致思等署理奉硃批知道了欽此○又候補守王夢熊署歸德守奉硃批吏部知道欽此○又各省疆臣司道勸捐出力請奬奉硃批李鴻章等許振褘等均着交部從優議叙所請徐鑑等及經亨億等奬勵之處着該部議奏單四件併發欽此○又已革知府曾彥銓等捐賑開復奉硃批吏部議奏欽此○○奴才本格跪奏爲懇恩開去差使事竊奴才前因患病請假調理嗣因假期届滿病未痊愈奏請開去一切差使並請停俸於光緒十五年十一月初五日欽奉諭旨本格着賞假兩個月毋庸開去差使等因欽此奴才跪讀之　感激莫名當經具摺叩謝天恩遂卽廷醫調治現雖肝脾之症稍愈而手足力弱舉步艱沈迄未復元伏念奴才一切差使内惟領侍稦内大臣有管帶豹尾鎗隨侍之差最關緊要若有疏失厥咎甚重輾轉思維不敢不將現在病狀據實直陳仍懇天恩俯准開去一切差使並請停俸奴才現年四十五歲尙在申年仰邀聖主福庇調理痊愈行走如常卽當泥首宫門求賞差使斷不敢稍耽安逸致負生成所有奴才懇恩開去差使緣由謹恭摺具陳伏乞皇上聖鑒謹奏請旨奉旨已錄○○奴才長順雲生跪奏爲恭進二次鱘鰉等魚仰祈聖鍳事竊奴才雲生督飭丁壯續捕鱘鰉魚十尾各色魚四百九尾於十一月二十日親送來省奴才長順詳加察勘謹用布席包𡇅飭交花翖驍騎校連喜等於十一月二十一日啓程恭進所有續獲魚尾數目理合敬繕淸單呈覽爲此謹奏奉硃批知道了欽此○○長順片再花翎四品頂戴直隷州用陜西補用知縣楊錫麟甘肅皋蘭縣人弱冠從戎咸豐年間卽隨其父原任甘肅洮岷協副將楊永魁征剿粤捻回等匪轉戰齊皖秦隴各省疉著勤勞前奴才在甘肅軍營與該故員之父共事日久親見該故員誠樸耐勞光緒八年奉命勘界因調出關携同履勘奔走於冰天雪地人跡罕到之區兩載有餘該故員不辭勞瘁往往力疾從公病根遂伏於此矣奴才上年蒙恩補授吉林將軍到任之初　値該省荒歉饑黎待哺盜賊肆衍賑撫巡緝急須得人經理該故員遵調前來當卽奏留差遣派値各屬查勘災區淸理捕務數月於兹履霜冐雪艱苦備嘗迨差竣回省顔色倍形淸减病根由是益深奴才本擬令其少思旋因靑黄不接之際撥餉作賑兵民皆盼餉孔殷赴部請餉一差不得不派令前往以期迅速而濟急需詎料節届夏令該員不憚炎熱倍道疾行致受暑氣蟹動内傷回至潘揚途次竟一病不起追念前勞實堪憫惜更可憐者從征二十餘年家貧如洗一旦捐軀母老子幼養贍無資言之令人心惻合無籲懇天恩俯念該故員因公殞命准照軍營積勞病故例勅部從優議卹以慰忠魂而昭激勸出自逾格鴻慈除查取履歴另册咨部外謹附片陳請伏乞聖鑒訓示謹奏奉硃批該部議奏欽此○○長順片再查定例試用人員專俟升調所遺之選缺候補班前並候補正班無人始准扣留題請署理其餘别項遺缺槪不准其請補又各省例應請補各缺除知州知縣各二缺不准將試用人員請補外其餘各項如委用試用人員内有能勝任者准其一體揀選題署其有將初任試用未經得缺人員經行題署調補之缺者槪不准行各等語兹查有吉林試用同知趟宗翰浙江監生由候選同知經奴才奏請留於吉林補用奉部核准應令補交未捐足班次及分發銀兩嗣該員遵例補交未捐足班次及分發銀兩請咨赴部騐看引 
見回省該員應歸於試用班内按班序補惟吉林同知只有伯都訥廳五常廳賓州廳三缺均係題調要缺試用人員均不准請補是該員徒有留吉林補用之名終無補缺之期未免向隅查奉天試用知府高同善等因補缺無期前經該將軍奏請變通序補奉部核准將試用知府高同善等與候補委用兩班人員一體酌量准其試署於光緒三年正十月初六日奉旨依議欽此欽遵在案今吉林試用同知趙宗翰與奉天試用知府高同善等事同一律相應援案奏明請旨將吉林試用同知趙宗翰援照奏天變通章程遇有同知題調要缺出時准其與候補委用兩班人員一體酌量試署出自逾格鴻慈謹附片具陳伏乞聖鑒訓示謹奏奉硃批吏部議奏欽此○○長順片再奴才恭閱邸抄光緒十五年十一月二十日奉旨三姓副都統着克什克圖補授欽此查該副都統到任尙需時日現任三姓副都統文裕病體不支自應遴員暫署以重職守惟該處地値極邊最稱扼要旗民錯雜政務殷繁加以内伏匪患緝捕綏柔均關緊要非精明幹練之員不足以資控制查有都統銜三次記名副都統吉林鳥槍營叅領掌管刑司關防博卿額巴圖魯魁富老成練諳辦事認眞堪以委令署理除檄飭遵照外謹附片具陳伏乞聖鑒謹奏奉硃批知道了欽此○○奴才長順跪 
奏爲恭進鱘鰉等魚仰祈聖鑒事竊查打牧烏拉每年冬季捕打鱘鰉等魚分二次呈進本年河冰凍結該總管雲生親督牲丁前往邊外產魚處所捕獲鱘鯹魚十尾各色魚四百九尾於十一月十八日派員呈送前來奴才長順詳加察勘謹用布席包固飭交花翎驍騎校文慶等恭進除將魚尾數目恭繕淸單呈覽外所有二次應進鱘鰉等魚容俟捕齊再行呈進謹奏奉硃批知道了欽此○○長順片再吉林馬步各軍極關緊要現届冬令賊匪頗覺歙跡所有分紥防軍各隊曾經酌飭舊任勤加訓練奴才長順商由奴才恩澤趁此捕務稍鬆先將琿春各營校閱俟明春開印後携篆起程前往寗古塔三姓各營次第閱操其駐紥省城附近防軍卽由奴才長順隨時校閱俾壯軍容謹合詞附片具陳伏乞聖鑒謹奏奉硃批知道了欽此○○譚鈞培片再據署昆明縣知縣周應方大關同知周瑞璧署富民縣知縣端木鴻鈞管帶撫標戰兵副將銜儘先叅將楊宗墀禀稱貴州思州府廪生周尙煕世居府屬異溪同治二年逆苗犯思州尙煕奉地方官諭率團擊賊且戰且守屢挫賊鋒九月初五日賊復麕至衆至數萬尙煕同子周金潢周金階督團力戰衆寡不敵周尙煕父子三人戰没異溪𪧲前團丁亦多損折寨破時其母余氏妻余氏幼女胞姑慮被賊汚同時殉難計周氏陣亡殉難一家六命尙煕次女周氏時年十四歲匿叢棘中二日賊退始出獲免於難該女收葬六骸痛祖母父母弟妹死於賊矢志守貞並於族中爲金潢繼立一子教撫成立該女今已四十一歲矣二十七年如一日秉性貞淑不苟言笑鄉里稱之現在寄寓雲南原籍無人呈報該員等誼屬同鄉見聞眞確不忍聽其湮没造具事實册結呈請具奏前來臣查周尙煕父子母妻及女或力戰捐軀或懼辱殉節一門忠烈深堪憫惻合無仰懇天恩俯准勅部照例分别旌卹以彰忠藎除册結咨送吏禮部查核外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批着照所請該部知道欽此○○譚鈞培片再據雲南善後局司道會同布政使曾紀鳳等詳稱補用道請補雲南東川府知府周濟泰籍隷廣西由舉人大挑二等選授廣西羅城縣教諭報捐知縣簽掣雲南光緒十年經前督臣岑毓英調赴越南軍營差遣隨同官軍在越南臨洮等處大獲勝仗攻克廣威不拔府縣及隨同剿辦猓黑夷匪各案尤爲出力歴保知縣仍留雲南遇缺儘先前補用俟補缺後以道員用均經奉旨允准委署廣南府知府卸事委辦廣南府剝隘厘金因舊疾舉發醫藥罔效於十五年五月二十三日瘴故差次廣南府屬剝隘地方烟瘴最甚該故員周濟泰前在關外受瘴已深今因身居瘴地觸發舊瘴身故情殊堪憐詳請具奏從優議卹等情前來臣覆查無異合無仰懇天恩俯准勅部將補用道請補雲南東川府知府周濟泰照道員軍營立功後病故例從優議卹出自逾格鴻慈除將履歴咨部查核外謹附片具陳伏乞聖鑒訓示再雲南巡撫係臣本任毋庸列銜合併陳明謹奏奉硃批着照所請該部知道欽此 
 
 

Page 13

 
 
[光緒十六年二月初四日京報全錄]  
　　宫門抄○諭旨一道錄前○發抄硃批三道○楚督張　奏總兵缺出請旨簡放摺○御史牟奏請飭嚴禁科場積弊摺○御史德　奏整頓厘金積弊摺○皖撫沈奏委署直州片○東撫張奏整飭吏治分别舉劾摺○將軍定奏州縣飭赴本任并委署各缺片○直提督　○奏報接授提篆日期摺○大臣長奏飭叅領等赴藏差遣片○二月初四日兵部太常寺廂黄旗値日無引　見○禮王謝紀錄恩○志公前往口外賜奠請訓○湖北正考官陳𤩹到京請安○莊王請假五日○兆伯請假二十日○潘祖蔭請假十日○兵部奏派查齋之大臣派出文秀桂全淸安明安明秀長春祥普英信○太常寺奏派致祭白龍潭等處○派出海年豫隨承蔭○掌儀司奏初七日祭奉先殿瀅貝勒行禮○召見軍機烏拉喜崇阿陳璧○皇上明日用膳辦事召見後還宫入齋宫○發抄倪文蔚奏司道費致恩等勸捐施賑出力請奬奉硃批着照所請該部知道欽此○又直隸牧王恩培等捐助鄭工嘉奬奉硃批王恩培王崧等均着倪文蔚傳旨嘉奬欽此○又江浙義紳等集資助賑奉硃批嚴作霖等均着交倪文蔚傳旨嘉奬欽此○○湖廣總督臣張之洞跪奏爲總兵丁憂開缺請旨迅賜簡放以重職守恭摺仰祈聖鑒事竊據湖北宜昌鎭總兵羅縉紳呈報親母周氏於光緒十五年十一月二十六日在宜昌鎭任所病故該故總兵係屬親子例應丁憂呈請題報開缺前來查該鎭界連四川爲全楚上游門户兼係通商口岸控制巡防員缺緊要相應請旨迅賜簡放以重職守謹會同湖北巡撫臣奎斌湖北提督臣程文炳恭摺具陳伏乞皇上聖鑒謹奏奉硃批另有旨欽此○○掌浙江道監察御史臣牟蔭喬跪奏爲請飭嚴禁科塲積獘以端士習而勵人才仰祈聖鑒事竊維國家設立科場所以拔取賢俊故槍冒傳遞例禁綦嚴防弊之道密矣乃臣風聞近來順天鄉試每有雇覔槍手頂冐入場又或於塲外將道路買通倩官人傳進文字掄才　地法紀蕩然夫士子束髮受書立志原期上進而乃敗𡓗閑檢蠅營狗荀徼倖以獵功名且作奸犯科亦莫此爲甚前年順天府因號舍不敷坐用添蓋新號一千數百間惟墻垣太低其上亦無覆棘内外人役可以出入自由雖弊竇所關不盡在科此而慢藏誨盜要不可不防微杜漸擬請飭下禮部於槍冒傳遞各節嚴定章程新號當如何增高覆棘之處並請飭下順天府府尹親往貢院周圍相度妥籌辦理臣爲愼重科塲剔除積弊起見是否有當恭摺具陳伏乞皇上聖鑒謹奏奉旨已錄○○奴才德蔭跪奏爲厘金積弊亟宜整頓擬請旨飭部嚴核支銷欵巨以裕 
國用面杜浮開恭摺具陳仰祈聖鑒事竊奴才伏讀本年十二月初十日内閣奉上諭各省創立名目設局辦事無非爲位置閒員地步不獨虚糜經費且恐藉端需索貽害閭閻流弊甚大等因欽此仰見朝廷事事核實之至意奴才竊思各省設立厘局原以接濟餉需近年局卡林立委員則視爲名利雙收之地官親亦互相援引甚至不肖生監交通局員認辦分卡以至搜撟至於僻壤苛索累及肩挑物價日昻民生日匱實則資軍餉者十之半飽私槖者十之半至部中所恃以稽核者銷算之册而已銷册錙度銖稱絲毫不爽侵漁挪移非册所載奴才愚以爲欲除其弊非舉軍需支銷册逐欵比核不能知其弊之所在緣厘金除京用各餉外歸本省開支造册報部其開支欵日自軍需用項以至雜欵名色煩多需費甚鉅軍需則别造一册其中浮冒瓜葛勢所必有更難保無勾通部中書吏揑欸蒙銷之處擬請旨飭下户部於厘金支銷淸册到部時與軍需銷册逐欵互核比對以杜重覆混淆之弊如查有局員濫支及書吏舞弊卽行從嚴叅辦至各省零星厘卡未經奏明立案者並請旨飭令各該督撫全行裁撤每局員役若干局用經費若干嚴予部至外省定報罷閒官幕及本地生監並包厘認辦之人槪不准充數似於國帑不致虚糜而度支亦可稍裕矣奴才忝任言職有稽查稅課之責愚昧之見是否有當伏乞皇上聖鑒訓示謹奏奉硃批另有旨欽此○○沈秉成片再和州直隸州知州羅錫疇現經調省另有差委所遺員缺應卽遴員接署以重職守兹查有候補知府史久常才具開展辦事勤能堪以署理據藩臬兩司會詳請奏前來除檄飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○太子少保頭品頂戴山東巡撫臣張曜跪奏爲整飭吏治分别舉劾恭摺仰祈聖鑒事竊維知府有表率之責州縣爲親民之官必須得人而治官得其人則民受其惠不得其人則民罹其殃臣督同兩司於所屬守令以及佐雜各官逐加考察按其政蹟證以官聲其有肆應才長無多政蹟矜誇吏治專務虐聲者未敢濫予臚舉其有性迂才平而能實心民事未便共予叅劾除將　大計案内應舉應劾各員循例恭疏具題外兹查有武定府知府德椿持躬謹嚴辦理地方公事認眞而不苛刻署曹州府事候補知府毓賢政績卓著吏畏民懷捕務尤爲得力署益都縣事濵州知州張承爕舉廢除弊任事實心署東平州事請補膠州知州許祺身潔已愛民政平訟理輿論翕然前署滋陽縣事卽用知縣黄葆处才品兼優器識閎遠署蒲台知縣卽用知縣賀福元才長學粹爲守兼優平原縣知縣楊德成樸謹有爲盡心民事東阿縣知縣胡建樞講求吏治疾惡甚嚴以上八員均堪備循良之選仰見天恩俯賜嘉奬俾得益加奮興以裨治理又查有范縣知縣白桂森廻護鹽巡捕役擾害地方署寗陽縣事候補知縣陳伯熊才庸性惰民有怨聲泗水縣知縣許煇祖胥役疲玩不能整頓係由正途出身文理尙優鄒縣知縣麟盛日照縣知縣陳懋才欠開展辦事因循昌邑縣知縣羅熊光聲名平常沂州府通判鄭繼耀人地不宜曹州府教授袁惠保性情鄙陋士論不孚蒙陰縣教諭傳文莊舉止乖謬被控有案泰安縣典史孫慶榮性情鹵莽作事荒唐以上十員亟應甄别未便姑容相應請　旨將白桂森陳伯熊均卽革職許煇祖以教職選用麟盛陳懋均開缺調省察看羅熊光鄭繼耀均開缺另補袁惠保原品休致傅文莊勒令休致孫慶榮卽行革職以肅官主所有范縣泗水鄒縣日照縣昌邑五缺應留應選均由部按照定章分别辦理臣爲整飭吏治起見是否有當謹恭摺具奏伏乞皇上聖鑒訓示謹奏奉硃批另有旨欽此○○定安等片再請補金州廳同知現署寗遠州事談廣慶請補新民廳同知現署金州廳事馬宗武請補寛甸縣知縣徐慶璋請補蓋平縣知縣陳忠偉均已先後奉部覆准前調省差委之康平縣知縣許之履差事已竣俱應飭赴本恁以專責成所遺寍遠州員缺飭委現署承德縣知縣候補同知逹崇阿調署遞遺承德縣知縣員缺飭委現署蓋平縣候補通判金作壎調署通化縣知縣黄毓森調省另存差委查有候補知縣除鉞才具明幹堪以署理署廣寍縣知縣劉繼勳調省另有差委查有坐補開原縣知縣魏樾樸實勤謹堪以署理除分飭遵照外理合附片具陳伏乞聖鑒謹奏奉硃批吏部知道欽此○○新授直隷提督奴才葉志超跪奏爲恭報奴才接授提篆日期叩謝天恩仰祈聖鑒事竊奴才欽奉恩旨補授直隷提督當經繕摺叩謝天恩並擬先赴蘆台防次接授提督印務將蘆台山海關兩處防營事宜布置周妥卽當料理入都陛見緣由隨摺聲明在案奴才於十二月十八日馳抵蘆防據護理提督印務記名總兵楊玉書將提督銀印一顆委員齎送前來奴才當卽恭設香案望闕叩頭祗領任事伏查直隸爲畿輔重地提督統轄各勞責任綦重現當整頓防務力顧沿海要衝訓練操防尤關緊要自慙檮昧深懼弗勝惟有勉竭駑　實心實力遇事秉承大學士督臣李鴻章認眞經理以期仰酬高厚鴻慈於萬一所有奴才接授提篆日期理　恭摺具陳叩謝天恩伏乞皇上聖鑒再奴才在蘆台防營接印不及缮疏題報合併陳明謹奏奉硃批知道了欽此○○長庚片再西藏查辦番案非精明幹練之人不足勝任况交涉事件在在需員查有記名副都統正藍旂護軍叅領英裕自同治十年由神機營王大臣派赴伊犁軍營歴保今職該員在伊犁軍營有年奴才知其才識器量過人留心時事有謀能斷洵堪造就之材該員現在由伊請假回京尙未起程又前署甘肅新疆迪化直隸州知府銜候選同知嚴金淸辦事精實該員請假現回江蘇原籍以上二員均堪調用合無仰懇天恩飭下伊犁將軍江蘇撫臣轉飭該員赴藏交奴才差遣委用又新疆候補州同錢宗彝諳習邊情奴才上年由新疆東行時商之撫臣劉錦棠咨調前來委辦文案奏咨事件現擬整飭營伍之際卽令兼辦營務以資臂助除分别咨行外謹附片陳明伏乞聖鑒謹奏奉硃批另有旨欽此 
 
 

Page 14

 
 
[光緒十六年二月初五日京報全錄]  
　　宫門抄○諭旨一道錄前○卾撫奎　奏調署州縣片○將軍定　奏派閱吉齊兩軍練兵摺○又奏閱看盛字營操演片○又　奏通判照例銓選片○東撫張奏復廢員片○將軍定　奏道員差使繁要援緩引見摺○又奏總統銷假回營片○又　奏同知俟補缺後併案引○見片○東撫張　奏請議卹放賑委員片○又　奏議卹道員等片○二月初五日刑部都察院大理寺正黄旗値日無引見○德慶假滿請　安○江南副考官曹鴻勛到京請安○山東補用道施補華謝恩○安徽知府文明謝恩○貴州知府保謙謝　恩○截取知府孟繼壎預備召見○馮爾昌請假十五日○宗人府奏派隨扈之王公派出帛公芸公○召見軍機 
文明保謙○○奎斌片　再署隨州知州藍佩靑調省所遺該州印務查有現署漢陽縣事本任崇陽縣知縣陳彰五才具明晰心地慈祥堪以調署遞遺漢陽縣知縣印務查有現署崇陽縣事本任羅田縣知縣朱滋澤明幹有爲果於任事堪以調署又松滋縣知縣陳慶祉調省遺缺該縣印務查有公安縣知縣余彬年富才明庶物整飭堪以調署據布政使蒯德標按察使覺羅成允會詳前來除分檄飭遵外謹會同督臣張之洞附片具陳伏乞聖鑒謹奏奉硃批吏部知道欽此○○奴才定安跪奏爲吉字營齊字營兩軍練兵派員代往校閱調撤均皆如額一律精强恭摺具陳仰祈聖鑒事竊奴才前因吉字營練兵於八月間又値調操之期其齊字營兵丹尙應撤換一千五百人亦應於冬月間舉辦祗以兼署軍符地方緊要未克分身當經奏請以乞假回旗祭掃之總統豐陞阿就便代往校閱蒙恩允准當卽轉行遵照去後兹據盛字營總統豐陞阿呈報遵先馳抵吉林所有吉字營本屈輪應調操兵丹業經該軍總統溥英帮統當林布各由吉林將軍先期調集隨詣教塲分日閱看大操陣式甚屬整齊新練之五行陣與洋槍隊相輔而行者坐作進退分合變化皆靈便籐牌雜技均極嫺熟洋鎗打靶命中約有七成以上當飭各該統領營官等務仍督飭認眞教演不准始勤終怠虚糜帑項旋卽啓程前赴黑龍江省城因應換兵丹尙未到齊卽先回旗祭掃以免久延時日迨假滿回省校閱該軍操演與吉字營不相上下其各項陣式步伐亦甚嚴整演打連環聲響連貫雜技籐牌蹤跳如法打靶命中亦在七成至此次輪應操練一千五百人除教習戈什哈占額不撤外新換正兵五百四十八名西丹九百二十二名計三次輪撤實已滿九千人之數所有撤回西丹及吉字營換班之西丹應給津貼銀兩俱已照章由各該總統等分别發給以資養贍各軍兵丹世隷旗僕仰沐皇仁皆有感奮圖報之忱寔已一律精强堪爲異日折衝这用等情呈報前來查三省練兵事關遠大現在吉齊兩軍旣經該總統豐陞阿代閱調操換練皆已如額一律精强奴才仍當隨時督飭認眞演練以期精益求精斷不敢徒託空言以仰副朝廷固本防邊整頓經營之至意除兩軍調練兵丹花名淸册赶飭繕造咨送海軍衙門備查外所有派員代閱吉齊兩軍練兵緣由理合恭摺具陳伏乞皇上聖鑒謹奏奉硃批該衙門知道欽此○○定安片再盛字營練兵本年六月調操之後尙飭各該統領等加緊教演務使精益求精蔚爲勁旅前經奴才親詣教塲校閱各營兵勇尙能遵守紀律合演分演步伐均極整齊排擊連環聲響亦甚聨絡籐牌雜技俱臻純熟演打馬步鉛丸命中均在八成隨卽分别酌賞其間有技藝生疎及進退未能合法者當塲責懲庶幾懲勸交施俾各兵勇發憤爲雄勤加演練以之折冲禦侮而無難除咨報海軍衙門查核外知有閲看盛字營操演緣由理合附片陳明伏乞聖鑒謹奏奉硃批該衙門知道欽此○○定安片再奴才查四品銜候選通判杜玉衡在營効力辦事勤奮惟候選人員因公出京例得奏明免其扣選該員杜玉衡遠臨邊塞尤非尋常因公出京可比相應仰懇天恩飭部仍行照例按班銓選以免向隅理合附片陳明伏乞聖鑒謹奏奉硃批吏部議奏欽此○○張曜片再本年三月十五日欽奉恩詔内開自同治元年以來曾經任用現已革職人員除大計貪贓及居官不職以及失守城　各貝外若有事係寃杜被革有才力堪用者在京聽候該衙門在外聽候該督撫查明詳開緣由奏明請旨等因欽此欽遵在案茲查　同知銜前任山東濟陽縣知縣陳代卿年六十二歲四川舉人於同治元年揀發山東委用知縣歴經署理膠州知州莘縣知縣補授濟陽縣知縣調署章　縣事光緒元年在章邱縣任内經前撫臣丁寳楨以人似有才工於粉飾奏請勒令休致臣查該員歴任各州縣均有政聲民情愛戴至今猶能稱道前在濟陽章邱任内地方濵臨黄河修防各事均極認眞兹恭奉恩詔起用廢員該員獲咎亦非大計貪贓可比吏治明練年力富强棄之殊爲可惜相應仰懇天恩俯准將休致濟陽縣知縣陳代卿由臣給咨送部引見恭候 
恩施謹附片具陳伏乞聖鑒訓示謹奏奉硃批陳代卿着交吏部帶領引見欽此○○奴才定安興陞跪奏爲道員差使繁要擬請援案暫緩引見以資臂助恭摺具陳仰祈聖鑒事竊奴才定安前經會同升任奉天府尹裕長甄别道員奭良才識超卓堪任艱鉅奏請昭例補用奉硃批吏部知道欽此當經欽遵轉行去後兹准吏部文開以該員並未引見不得作爲到省所請甄别應毋庸議等因咨照前來查該道奭良山岫巖州知州在任候選道經前任將軍慶裕等奏請開缺以道員仍留奉天補用欽奉特旨兪允遵例補交三班分發銀兩亦經吏部核覆准其離任開缺並未指令引見是以到省一年期滿之後照章甄别兹准前因自應遵照辦理惟該員奭良現派總辦練兵籌餉局務督署文案各差均爲緊要經手未完事件尙多難以遽易生手該道歴任知縣在奉多年並因卓異案内於上年二月甫經引見回省與初次捐升到省者不同查從前奉省道員陳寳善知府高同善均經暫緩引見奏准有案合無仰懇天恩府准該道暫緩赴部俟補缺後再由奴才等安給咨送部引見以符定例併除咨吏部外謹恭摺具陳伏乞皇上聖鑒訓示謹奏奉硃批着照所請吏部知道欽此○○定安等片再總統盛字營練軍廂白旗獲軍統領豐陞阿前因從軍多年久未歸里祭掃闕如呈請乞假二十日回旗祭掃當經據情代奏並令就便校閱吉林黑龍江兩處練軍蒙恩允准欽遵在案兹該總統豐陞阿祭掃事畢業經回營銷假除將校閱事宜另行恭摺奏報外所有總統假滿回營當差緣由理合附片具陳伏乞聖鑒謹奏奉硃批知道了欽此○○定安等片再花翎知府銜升用知府候選同知余濬前經奴才定安會同升任府尹裕長留奉省補用奉硃批吏部議奏欽此兹准吏部議覆准其留於奉省補用仍令補交分發銀兩赴部引　等因咨照前來查該員余濬現充東三省練軍行營文案翼長練兵籌餉總局提調兼辦督署文案差務均關緊要且開辦練軍之始卽調該員在營任事最久經理精詳難以更易生手相應援案籲懇天恩俯准該員暫緩赴部俟補缺後再行併案引見以資臂助除咨吏部外謹附片陳明伏乞聖鑒訓示謹奏奉硃批着照所請吏部知道欽此○○張曜片再山東本年自春及夏辦理賑務施賑委員奔馳於窮鄉僻壤間按户親查勞苦殊甚至收養貧民日久相與雜處以致多患疾疫兹查放賑委員同知用候補知縣曹光棟同知銜直隷州候補知縣李庭芳候補知縣盛慶恩候補知縣吳培璇候補知縣張廷珣賦用直隷州州同吕桐岡候補知縣宛恩保候補縣丞錢祿咸均因查放賑濟收養貧民積勞染病先後在差次病故據賑撫局司道詳請奏卹前來臣查光緒二三年間晉豫災歉委派放賑積勞身故之員均經各該撫隨時請卹有案今曹光棟等因公積勞病故情事相同合無仰懇天恩俯准勅部議卹以資觀感出自鴻慈除飭取履歴送部查照外謹附片具陳伏乞●聖鑒訓示謹奏奉硃批着照所請該部知道欽此○○張曜片再歴城縣紳士候補道員陳汝恒平日地方善事無不捐資倡辦光緒八年黄水漫溢爲患該紳於近山高阜捐修房屋數百間安集災黎出資賑濟前經撫臣陳士杰扎委該紳會築隄工並齊東堵口壓掃落水漂流里許遇救得生歴年會辦廣仁善堂並全節育嬰堂省城粥廠該紳無不躬親經理不辭勞瘁本年夏間該紳會同官紳籌辦平糴經理粥廠溽暑薰蒸染疫病殁又候選訓導譚祜慶向在善堂辦事本年四月間臣委令携帶賑隷前赴東豫毗連地方照科難民發放賑濟感受時疫積勞病故並據在籍紳士前湖北漢黄德道武震同知汪兆侗知州吳夢齡等聨名呈請奏卹前來臣查該紳好施樂善有功桑梓合無仰懇天恩俯准將歴城縣紳士已故候選道員陳汝恒候選訓導譚祜慶勅部議卹以爲好義急公者勸出自鴻慈逾格除飭取履歴咨部外謹附片具陳伏乞聖鑒謹奏奉硃批着照所請該部知道欽此 
 
