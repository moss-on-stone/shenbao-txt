# 1908 - 44 - 4912591

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
論說 
[論國家不當僅以法律爲目的（再績）]  
　　此非記者之　言也。證之歴史。凡愛國心不熱者國必脆。工商業不盛者國必貧。故近來泰西各國。以講敎育明倫理爲發逹人民道。德之具而即以法律濟其窮。以精製造重營業爲發逹人民倖福之計。而即以法律補其缺。是國家必以道德倖福爲目的。而法律僅爲逹其目的之手段彰彰矣。卽以日本言之。明治初年組織憲政時。人人競談法律。視爲國家最重要之目的。一若非法律不足以增進人民之道德。非法律不足以謀致人民之倖福。非法律不足以發逹國家一切利益。不知國家非先有以養成人民之公德。則雖法律無所用。非先有以提倡人民之營業。則雖法律無所施。迄於今日。乃深知立國之原理。必以富敎爲本。故亦亟謀擴張人民之營業。激勸人民之公德。而專以。法律爲保障倖福維持道德之具。尤明證也。 
中國古時素稱以道德立國。然道德愈講而愈隳落。人民之心術日益偷風俗日益薄。倖福之說。學者不談。積二千餘年賤商之習慣。而欲其驟然改計。固非易易。近數年來。亦曾稍稍講求商務。振興實業然而商務之不發逹也如故。實業之不進步也如故。夫此道德之所以講而愈壞。倖福之所以求而不獲者。誠與法律之不完備。大有關係。法律不完。則道德無補助。法律不備。則工商業無後援。然究其原因。則道德與倖福兩方面各自有本根不清之病。而初不僅法律不完備之咎也。今之學者。戚戚然以法律不修爲大懼。競致力研究於其學。而於道德倖福之說。均若忽焉而不注意。即有稍稍注意者。而以爲道德與倖福。終不及法律爲最要。即有視道德倖福與法律並重者。而言其次序。則終以法律爲先。道德倖福爲後其實中國以目前情形言之。民德不修而民生之悴極矣。民德偷則破壞公益干法亂紀之事日益起。民生悴則窮困無告逞私敗羣之禍民益亟而法律將無所施其手段。故今日當以尊崇道德之秩序。厚植營業之勢力爲目的國家之目的旣定。而後研究逹其目的之手段爲維持道德保障倖福之計。則法律重已 
然記者非視法律爲緩圖也。第以此三者分言之。則道德倖福法律三事也合言之。則道德倖福爲裹而法律爲表。是又互相牽連而無分緩急者也。試更晰言其理由。就人民言之。提倡藝術。擴充經濟。此謀民之倖福也整齊學務。注重信義。此靳民於道德也。而實即所以發逹其國家。故國家必出其手段以勸勉之愛護之。此法律之所以重也。從國家言之。國權日替。國力日衰。則内憂外患。相逼而來。國家自顧且不暇奚暇以其餘力維 
 
 
 

Page 4

 
 
 ]HH [ 
護人民。而法律亡矣。然欲保持國權。充足國力。必先使民有愛國之熱心保羣之財力。而後國家對外始有抵抗力。對内始有維護力。然國家欲使民有熱心有財力。非先注重道德經營倖福不可。蓋所以爲發逹國家計者。即所以發逹其人民。例如欲增長國家之權力。必先養兵養兵必先籌餉。而餉從民出。民貧。則餉絀。不得不先謀民之倖福。又必先練兵必先民氣。而氣自養成。民偷則氣餒。不得不先喻民以道德。是故國家有權力。而後法律有效用。欲國家有權力。不可不先求二者之發逹此又目的之事實。與逹其目的之手段。互相因果者也。觀此則國家之目的。益恍然知所在矣。 
專電 
[電一（北京。）]  
　　駐日欽使電告外部日本船舶會要求中國釋放大津丸輪船並索償賠欵外部即駁復 
[電二（奉天。）]  
　　徐督因新政欵絀電商袁軍機擬加鹽斤二三文 
[電三（北京。）]  
　　魯撫吳廷斌奏請將蕭應椿補勸業道潘延祖補巡警道奉旨著照所請 
緊要新聞 
[政府又議收回租界警權北京]  
　　日前政務處王大臣會議擬於開印後咨請外務部照會各國駐京公使將。京内外租界内之警察權。一律收回。以便頒行報律與限制開會結社章程（天） 
[限制洋商開設報館北京]  
　　日前某侍御。又上封奏請將報律赶緊頒發并請於頒發報律時聲明内地不准洋商開設報館。其已經設立者須一律遵守新頒報律如敢抗違。立予封閉。等語聞已交民政部知道（自） 
[商標局將歸稅司兼辦北京]  
　　農工商部商標局。章程疊經删改各國公使迄未認可現該部以此事歷數年之久尚無眉目而各公使又故意挑剔頗難辦理查原訂章程係赫總稅務司訂定議即。將商標局裁撤。改歸總稅務司兼辦。庶幾易於就範云（成） 
[派員履勘灣仔消息北京]  
　　澳門前山廳灣仔界務經前山廳同知禀覆大吏詳咨外務部略稱灣仔以至馬騮洲一帶向爲中國領海陸路亦有關閘圍墻爲界雖屢經各前督將界限勘明而展延日久葡人卒將望厦汛龍田村靑洲各地址侵佔現灣仔外海之過路環荔枝灣石澳等處葡人又在此築壘。肆意侵奪並欲伸其權力於灣仔内地實野心未已亟應照會葡使。收回各地。並勘定界限不得再有侵佔以期保全領土等語外部接咨後擬於今春派員來粤履勘劃定。並爭回侵佔各地云（靑） 
[政府准撥保護間島經費]  
　　十七日字林報載東京電云頃得奉天電稱徐督接北京度支部來電東省前請撥款六十萬兩。以爲防禦間島之費。已經核準。 
[江北振欵免造報銷北京]  
　　江督蘇撫會奏江北奇災辦理留養資遣及冬春兩振用欵過鉅造報不易經臣等一再查核委係實用實銷毫無冒濫可否援照光緒二十三四等年成案免予細造報銷云云初九日奉硃批該部知道單併發（山） 
[蘇浙防匪彚聞]  
　分叚派兵護送行旅。蘇臬陸申甫廉訪接到江督五百里排單内開徐州。地當孔道往來行旅絡繹不絶現在梟匪勢張每遇不能赶及宿站輒爲匪徒搶刦自應責成該處各牧令。劃分地段。每段約以二三十里爲度。派撥兵勇發給信牌互相更換逐段護送凡有過往車輛。及天晚相距宿站須走十里或數里黑地者。尤須責令兵勇加意送到。不准中途折回其因雨雪阻滯爲時太晚尚離宿站較遠者即留在該段住宿妥爲照料次日會齊護送云云廉訪遵即轉行徐州道通札各屬一體遵照 
飛划營徐統領撤差。統領飛划等營旗徐錦堂。副戎前以刼輪案發奉旨革職留營効力兹聞督撫兩憲亦以該統領漫不經心疎於防範將徐撤去差使。昨已遴委陳標統得龍。接統飛划營統領矣。 
劉提電請會捕刼輪匪徒。劉軍門光才致蘇撫電云　接馮星帥來電搶公司小輪之匪。竄浙省硤石屠甸濮院桐鄉一帶。請派師圍勦孔張兩游擊現率隊在靑浦元和一帶湖蕩汊港鄉莊搜捕已抄電專差探送飭令率隊星夜前往嘉興。所屬一帶會勦徐副將昨已冋蘇調隊祈飭該副將。赶緊率隊馳往。會同勦辦。並請飭蘇捕營一體恊力勦捕。以免糜爛地方想我公亦以爲然緣才處無兵無船可派即孔張兩游擊所帶之隊前由鹽捕營抽撥二百餘人僅可作一路之用務懇轉飭至禱 
 
 

Page 5

 
 
蘇撫電請劉提專防東南。蘇撫陳中丞接到劉提台請會捕小輪電後即電復云該匪旣竄浙境自宜合力兜勦以免蔓延已飭徐副將赶緊通盤籌畫率隊相機馳勦並飭杜道酌撥蘇捕營協力勦捕堵截惟匪蹤飄忽此拿彼竄勦辦之法。似宜迎頭痛擊。不宜踉蹤尾追。應請妥籌調度至搜捕逸匪固要力顧汛地亦要敝處兵力已專注西南一路其東南之松屬一路。不得不仰賴雄師。務祈通籌布置鞏固藩籬是所感禱 
海寗紳士電請維持學務。上年海甯匪亂全境學堂全被焚毁現因開學期近官塲尚無一定辦法遂由合邑紳士電請學部主持文曰學部堂憲鈞鑒海寗去臘被匪焚燒搗毁學堂多至十處並連害辦學各紳家創鉅痛深爲通國設學以來所未有現開學在即惶遽無措急請電咨浙撫學憲。速定辦法。以重學務開智龍山崇正高等小學祝橋鄷鎭斜川上慶雲諸橋丁橋新倉七初等小學紳士祝鼎等十人叩寒 
水陸防軍均歸守牧調遣。浙撫馮星帥據瑞藩司電稱杭嘉湖所屬守牧均委緝捕清鄉提調所有轄境水陸防軍。均歸調遣乞電飭各統領轉行知照等因中丞即電致李統領杜標統轉飭各防軍遵照以免貽誤戎機 
浙撫電飭加派砲船防守。浙撫馮中丞准杜標統禀稱丁家栅孤立水中請即加派砲船兩隻以資防守等語中丞立即電飭李統領照辦并飭添雇民快船數隻以備會同弋緝 
[欽廉平亂述聞]  
　　龔觀察之電禀。去臘二十五日龔心湛觀察將欽州東西及欽靈情情形電禀督轅略云廉靈自宋分統拿獲莫機二匪首正法後匪燄益衰現宋分統仍率弁勇公路搜勦窮追盡殲以清餘孽欽西一帶經郭道嚴辦地方極爲安堵。行旅可以往來欽東陸屋三那各處。均有勇營駐防巡緝並保護各鄉民回鄉耕鑿現股匪甫散流亡漸集自應留營鎭攝以免匪聚復擾 
北海鎭之劇戰。欽廉各屬土匪迭經官軍痛勦後其大股均已解散現所存者無非零星十匪而已去臘十八日北海鎭莫厚臣鎭軍督率二十四二十五營各哨往廉之張黄墟及陂口坪攬子山等處地方掩捕匪巢鎗斃匪黨甚多並生擒匪首陳李保劉觀幅陳亭輔劉虹娣等四名並割敗首級奪獲鎗枝時已深夜又值大雨該處山深林密暫且收隊回營是役也勇丁被匪傷斃者二名 
[緝獲私運軍火續誌廣東]  
　　日商船大津丸因私運軍火被獲之後吳管帶即將船主及買辦鄭某送交日領事看管聞該船主供稱其船原係駛往香港因避風在九州洋面停輪遂被寳璧拘去等語吳管帶以是日天氣極佳并無颶風景象且該處又非避風之所就令眞正避風又何以環列盤艇起卸軍火今該船主如是云云已不能掩其私運之實據現已撰就洋文案由。備述當日實情。以便稅司審判時人爲此案之底稿。又另一訪函云寳璧兵輪緝獲軍火後粤督先以此事箚行稅務司飭照關章辦理盡將船隻載物一律充公嗣後澳門葡官曾有電致督院理論惟與關章公法均有違碍故張安帥置之不理至日本領事至今尚未有公事到院。提及此事。（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
[畫史]  
要件 
[修訂法律大臣奏定滿漢通行刑律章程]  
　　謹將律例内旗人專條分别删除移改修改修併四欵共計五十條逐條加具按語恭呈御覽計開 
律文應删除者一條 
名例犯罪免發遣 
凡旗人犯罪笞杖各照數鞭責軍流徒免發遣分别枷號徒一年者枷號二十日每等遞加五日總徒准徒亦遞加五日流二千里者枷號五十日每等亦遞加五日充軍附近者枷號七十日近邊者七十五日邊遠沿海邊外者八十日極邊烟瘴者九十日 
謹按此條係旗人犯罪折枷之例仿照民律軍人犯罪免徒流一條之意纂爲正律現在枷號一項旣經奏准廢除旗人犯該徒流軍遣者擬照民人一體發配此律似應删除 
例文應删除者四十條 
名例犯罪免發遣 
一在京滿洲蒙古漢軍及外省駐防並盛京吉林等處屯居之無 
有玷旗籍者均削去本身户籍依律發遣仍逐案聲明請旨 
等罪仍照例折枷鞭責發落至内務府所屬莊頭鷹户海户人 
公各處莊頭有犯軍遣流徒等罪俱照民人一例定擬 
一凡旗人毆死有服卑幼罪應杖流折枷者除依律定擬外仍酌 
入彚題其有情節慘忍者發往黑龍江三姓等處不准枷責完 
無賴不顧行止者亦如之 
一凡八旗滿洲蒙古漢軍奴僕犯軍流等罪除已經入籍爲民者 
家奴犯軍流等罪俱依例酌發駐防爲奴不准折枷犯該徒罪 
實徒徒滿之後仍押解回旗交與伊主服役管束其滿洲蒙古 
責發落至設法贖身並未報明旗部之人無論伊主曾否收得 
有犯軍流等罪仍照例問發 
謹按以上三條均係旗人犯罪分别折枷不折 
罪擬請照民人畫一辦理此三條即無關引用似 
流囚家屬 
一滿洲蒙古漢軍發往新彊當差人犯如有情願隨帶妻室家口者 
罪犯一例覊管 
謹按此條係旗人遣罪僉妻之例現在旗人並不發往新疆己與此例不符且民人犯罪旣已停止僉妻不准官爲資送此例殊涉兩歧似應删除 
一旗下家奴酗酒行兇經本主報明該旗送部發遣之犯所有妻室了女俱一體發遣賞給兵丁爲奴其有年老殘廢及子女幼小不能隨帶者或令於親屬依棲或聽本婦另嫁不准仍留原主處服役 
謹按此條係旗下家奴發遣僉妻之例家屬不准仍留主家服役則遇有老幼殘廢辦理諸多窒礙漢人奴僕旣不照此辦理旗人未便兩歧似應删除（未完） 
 [L分類新聞> 
政界 
[整頓阜陽要政之批詞。安慶]  
　　日前阜陽縣汪令承祖將近辦各事禀報撫台奉馮中丞批云查該縣旣有官辦積榖一倉處理較易爲力民辦義社兩倉必實力經營合官紳之力嚴杜劣董侵漁按時推陳出新補助闕乏所有存欵不准藉端開支報銷清册赶速諭董清理並公同妥議章程擇正派富户責成輪管官爲清查儲積旣豐荒歉有備乃爲根本至計該令果以實行整頓倉政爲已任出一片公誠之心與士民相見破除情面何嫌何疑旣無所謂積重難返亦何至别釀風潮耶至慮及民權澎脹尤屬非是飾詞遁詞不過爲將來不能整頓預作地步耳非眞實爲地方之心也戒烟禁種拔本塞源自爲要著勉任其難勿稍存諉謝之見城内開蒙學四所城鄉劃分四十二區並擬隨時推廣先由該令自行籌墊以開民智規畵井井具見苦心所陳敞俗四端分别禁止可期實惠及民近來搶孀之案層見迭出此等惡俗亟宜革除該令刊頒保節執照意美法良實於風化大有裨益並候通飭各屬一體訪辦實踐所言母自囿也 
 
 

Page 11

 
 
 ]HH [ 
[警局與報界集議。廣東]  
　　初十日粤垣巡警總局姚會辦函邀報界到局集議極言警務與報紙之關繫報界雖在警察範圍然警局必藉報界爲耳目今日提議在事願與諸君研究（一）嗣後請各報新聞添列警案一門略如香港報紙辦法（二）凡警局裁判議設旁聽一席以備報界諸君入座如有失出失入之處可由報界警告俾藉改良（三）凡警局星期二各巡官長會議時議請報界到局参議俾収集思廣益之效如有卓識仍希隨時獻議議畢茶會而散 
[法政速成科畢業長沙]  
　　湘省仕學館附屬法政速成科已於去臘考試畢業當將試卷呈奉湘撫岑堯帥核定分别等第於新正初五日給發文憑（每） 
交涉 
[東莞縣拆燬敎堂詳請。廣東]  
　　粤督去臘接德領事移文略謂禮賢敎會敎士基乃盤在東莞縣屬奇石地方建築敎堂十二月二十三日夜三四點鐘忽有東山村姚姓匪徒二百人持械將敎堂已建之墻拆去放火焚燒葵篷掘毁地基該姚姓並出花紅捉拿基乃盤該處敎民極爲恐怖請飭派勇彈壓保護拿究等情張安帥當即電飭該縣方令廷珏迅詣查勘務將敎堂敎士妥爲保護分别彈壓解散一面查拘滋事匪徒嚴加訊辦仍將查明情形先行電復該令奉電當卽勘得基敎士在該墟新建敎堂之墻委被拆毁其工匠所住之小寮亦有焚燒痕跡惟大寮仍存並未被焚訪諸該墟場及附近村人僉稱姚黄兩姓平日積不相能緣黄姓將企石墟廢舗場一叚賣與洋人起造敎堂十六日興工墻脚約二三尺高而姚生謂此地係伊之業卽於二十四夜糾集多人濳赴該處將所造之墻拆毁並將工匠住居之小寮焚燒至於捉拿基敎士之說實未有聞且未見長紅標貼等語詳查屬實惟黄姓出賣廢舗場與洋人起造敎堂究係何人出名何時立契其地係黄姓抑係姚姓之業必須切實究明來歷方足以定是非而免爭競現己傳黄姓立契賣業之人及嚴諭姚姓紳耆將滋事人等查明交案並派勇會營駐紥保護曁勒差查拘在案特將查明情形並此案起釁緣由詳請粤督察核（申） 
[保護日商游歷安慶]  
　　皖撫准鄂督咨開日商吉次彦次等由鄂省前赴安徽一帶游歷請照約保護等因馮夢帥當即札行洋務局飭屬遵照（賢） 
軍界 
[標統帶兵赴寗南昌]  
　　江西九江常備標統陳得龍前奉贛撫札調幫辦敎練事宜現又奉江督電調該標統選帶得力弁兵一百餘名赴寗調遣標統奉電當即拔隊起行（日） 
[禀准補給餉銀浙江]  
　　浙江徵兵章程均照陸軍部營制餉章每年發給單夾皮棉衣褲各一套靴子兩雙皮鞋兩雙去歲四五月間徵兵到杭後僅發靴子一隻皮鞋一雙單夾衣褲各一套一標徵兵棉衣係隊官向標統借錢代做二標係公家給發現一標管帶禀請督練公所及兵備處補給業已將製辦棉衣之欵如數撥給矣（工） 
[寗郡武員之更調寗波]  
　　金華協台蕭協戎雲龍因病出缺經閩督電調提中營穆參戎同春前往署理所遺提中營一差己委鎭海營劉繼泉叅戎署理大約日内分别赴任矣 
[駐漢陸軍換防漢口]  
　　漢上地面寛闊匪類極多曾派有新練陸軍一標駐漢兹統制張虎臣鎭軍以前歲派駐漢口之四十二標已一年期滿特禀准趙次帥換派第四十標全營分駐漢口漢陽以便調回第四十標操練（音） 
[札派軍械分所委員安慶]  
　　安徽軍械局分所典守軍裝委員陳嘉鑫現因另有差委總辦何觀察札委州同朱任林前往接 
學務 
[限制敎員曠假。武昌]  
　　鄂省高澤畬學使以湖北各學堂敎員往往延遲開學時日甚至有二月初始行到堂者殊屬貽誤課程因特傳諭學務公所各課員將本年正月各堂開學已到未到各敎員逐一調查明晰登記備核未到者從寛記過若下學期暑假再蹈前轍即行撤委（今） 
[接辦皖江中學堂蕪湖]  
　　蕪湖赭山皖江中學堂上年下學期因事停辦現關道文仲雲觀察籌集欵項另擬章程决計接辦額定一百六十名由皖南州縣升送并札委候補知府李永鎭太守爲監督聞開校之期約在二月中旬云（儀） 
[法政畢業生給憑蘇州]  
　　蘇州法政學堂官班生已於去臘二十六日經毛提學考試畢業當時尚未給憑現提學定期廿二日仍在該學堂發給畢業文憑又法政講習所諸生亦於去臘考試卒業兹定廿六日發給證書（命） 
[中學堂開辦有期揚州]  
　　揚郡中學堂因限於經費迄未建設前府榮月帆太守曾捐洋二千元以爲建築之費現由新任嵩太守飭將敎育會總事務所房屋改建並飭八縣分籌欵項以速開辦大約二三月間可望成立矣（司） 
[師範生願盡義務湖南]  
　　湘省中路師範畢業生饒衍日前禀請提學司札派各學堂充當義務敎員奉批謂該生曾經辦事自多經驗所請願盡義務不取修金尤見熱心廉介殊堪嘉許應准存記仰各屬或各學堂需用敎員時儘先酌派可也（敏） 
實業 
[咨會查封營商財産蘇州]  
　　蘇撫接奉天督撫咨文云據奉錦山海道沈桐詳據營口商務總會總理呈稱營商東盛和等倒騙情形變出事外不特本埠各號突被騙累本小之商旣難生活富賈之户亦難支持致今連日停巿貿易不行且遼河各船户並苦力人等困守河干飢饉堪虞即奉天及南北各省商埠亦已被其牽累大受影響非將葉應增等各 
 
 

Page 12

 
 
處家産貨件和盤清查估變無分官商洋欵一律分成抵攤恐不足以服人心而維商業今准廣州商會電復先抵公款等語衆商捧讀相顧愕然卑總理等頗慮本埠各商帮被累甚鉅若如先抵公欵則商欵無著設有意外鉅變後患何堪設想且卑會並查葉應增所有緊要産業契劵等件又復勾同道勝各銀行影射抵押况抵押各據數目浮於借欵似此情形一則以先抵公欵爲口實一則以儘低洋債爲挾制則商欵商借均可付諸無何有之鄉似此商業雖求待斃而不得將置立斃而後已矣似亦非各憲台維持商務整頓商界之意也乞轉請兩廣督撫東三省督撫查核分别照行將葉應增所有香港廣東上海各處財産貨物及葉雨田所開廣德泰號物産查封留抵營債以憑清算而示公允詳祈轉咨查照等情合行咨會查照飭遵（七） 
[蕪道飭查蕪太淳航路高南京]  
　　蕪湖職商呂雨亭等設立晋新河輪公司往來蕪湖太平及高淳縣屬之上壩鎭等處貿蝗專載搭客禀請關道立案現聞當道以該輪係由通商口岸至不通商口岸照章尚屬可行惟高淳係屬未經行輪之内港河道是否通暢須候札飭府縣逐細查明如果並無窒碍自應准其行駛以興商務（小） 
[亡羊補牢猶未爲晚蘇州]  
　　蘇署藩朱竹石方伯以虧倒之事層見迭出殊於巿面有礙日前札飭錢業董事嗣後各錢莊往來生意進出款項須派人按月調查如有絀者即當央令速爲理處不得突然虧倒累及他人此亦維持巿面之一法也（必） 
雜記 
[連獲僞造錢票人犯。長沙]  
　湘省劉千總拿獲僞造錢票人犯等情已誌前報現由臬司莊廉訪提案審訊據供僞造三益及某某兩錢店假票數千張其已經用出者以三益之票爲多本日曾以千餘張發至湘陰縣使用其餘兩家之票亦用出不少所存之三百餘張擬留作年底使用等語又搜出官錢局一兩銀票一張供稱此係爲河西望城坡某人所寄實非小人所造廉訪飭將該犯暫予收押一面派人至河西望城坡訪查再行覆訊又同日長沙關巡捕查獲僞造錢票數人並搜出票板及假票甚多當即解由長沙縣審訊查閱所有票板係和豐公司蠶桑公社聚珍公司三處牌名每張二三百文不等據供不諱飭將各犯分别收押以憑究辦（敏） 
[記火車慘殺案。山東]  
　　客臘有某商人携現銀一千兩由濟南往靑島購貨初乘三等火車行至中途見有四人形跡可欵恐遭不測迨抵溜河店車站即更換二等車票該站執事人詢其旣坐三等車何又欲換二等車票該商即述明原委而去乃不久果有四人亦赴車站換二等票站長大疑隨將前情發電通告前途各站並請沿途查詰及車抵靑州府時站長留神查察見二等車内果有四人下車而不見所謂某商者因將四人扣留赴車上查察毫無蹤跡旋於四人行李内搜出現銀千兩及某商之屍身分躱成塊散放在内又搜四人身畔尚有該商手足各一塊血跡糊慘不忍覩當即派人押解赴省送交商埠巡警局轉解歷城縣收禁究辦（辰） 
[警局添設崗亭揚州]  
　　趙運司於去臘將闔城站崗勇丁各給崗亭一具置於街巷俾各巡勇藉以躱避雨雪其亭式仿照天津南京舊制惟於東西南北中五分局分爲五色以示區别（徙） 
路股報告 
　　奉化北鄉蕭王廟鎭紳民於正月初九日借蕭王廟開泊路集股大會到四百餘人由孫君表卿宣布集股開會宗旨及浙路大略情形繼由陳君基明虞君思才先後演說路股之利益及外人攬我路權之害繼由孫君益甫申論路股利益說俗論五端以分解之（一）路股係置産非捐募（ 
二）商辦鐵路勝於官辦（三）商辦鐵路係民産非官産外人不能强攫（四）總協理之可靠（五）零星小股以集腋成裘反覆詳明人人感動當場共認七千三百六十三股會畢而散陸續來認者尚有多人云 
[清談]  
　　大馬路四馬路之所見。 
上海一隅。内地人所稱爲文明地方也。若商務若學制。若裁判監獄。若地方自治。内地人之來滬考察調查者。趾踵相接。一若上海眞爲文明之地者。然而游其洋場。觀其外表。野蠻之狀。乃觸目而皆是。略述所見以助談資。（南京路）南京路。俗所稱大馬路也。街衢廣闊。行號整齊。上海商業之莆華。畢萃於是。然自朝至暮。紅廟弄这燒香。吳鑑光之卜課幾於。户限爲穿。鬼神之迷信。何爲最盛於大馬路　可怪一。（福州路）福州路。俗所稱四馬路也。工部局峙立。警察周密。上海地方行政之規模畢具於是。在入夜以來。雉妓之拉客。乞丐之追人。幾於道路爲塞。風俗之惡劣。何爲獨著於四馬路耶。可怪一。小說 
親剌小說新水滸（七）濼浦四太郎 
朱三道。這又奇了。難道番菜館客棧多開槿。基不成。王婆道不是這般說。見在世界文明。花樣兒無不件件翻新番菜館從前没有儘。宿的。見在仿了西法。有幾家也有住宿。客棧從前没有舗盖不能投宿的。見在客棧中牀帳舗盖手巾面盆。無一不備。都収拾得乾乾凈凈。連溺噐兒也有的。可稱謂文明之極點了。李四在旁揷嘴道。我没有聽見過。文明從便壺上文明起的。朱三道。這個是了。難道火車上也可借檯基不成。王婆笑道。火車上可以借檯基輪船上可以産孩子哩。自寗滬鐵路通至蘇州。他們假臉兒到蘇州去遊玩。一齊約了日期。借了客棧住下。誰來管你是夫妻不是夫妻。朱三聽了這番言語。一想這個老婆子。來得利害。我到了上海多年。其中還有不能知得十分底綢。他到此不久。就知得明明白白。這椿事情非靠這個老婆子身上萬萬幹不成哩。朱三乃假說道。如此看來。這椿事情必不能幹的了。王婆冷笑道啐。你這只猢猴。正是没用的東西。鐵尺磨綉針衹要功夫深這些兒就幹不來。算不得我老娘的本領。朱三接口道。請敎如何幹法。王婆一手拿着茶杯吃茶。一面接口道。我說得口裡也乾了。天色也晚了。明日告訴你罷。立起身來要走。朱李着急道。且慢且慢且欲知王婆能否告訴且聽下回再解 
補錄第二回回目 
兩刁徙啜茗求計。 
一莽漢信口開河。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
哀情小說情海波瀾記（十五。） 
美芬嘿然有頃。乃又謂伯爵曰。妾雖微賤。然祖父亦著名之富室不幸爲惡奴所賣。盡吞其分内之財産美芬語至此伯爵遽力回其首舉兩手自拭其目。心中若有一事之剌激。忽疾聲謂美芬曰。止止女子不必言此老夫無暇。不能與汝作無謂之談判。汝第實告老夫。今日之來。果何爲者。美芬驟聞伯爵之言。精神似爲之一振。奮然謂伯爵曰。妾之此來。蓋爲公子華特恩。求伯爵之赦宥。彼特以妾一人之故。而受此絶大之困苦。妾又安能坐視者。 
美芬之語未畢。伯爵忽狂笑不已。目光獰視。如怒獅之摶噬。有頃。始謂美０ 
芬曰。女子癇乎。乃出此至可笑之語。汝當知華特恩一生之柄。操於老夫一人之手中。汝卽不忍坐視。又何益者。 
噫。天下惟女子之愛情。至爲激烈。苟以一身之生命。而易彼摯愛之少年片刻之愉快者。在勢亦非所恤斯時之美芬搿蘭士者。乃似之矣。其愛情之膨脹。逹於極點。覺天地之大。僅有華特恩一人。足以付吾之愛情。而亦惟已一人足以製造華特恩之愉快。今華特恩因我而入於艱苦之境。將畢生淪委於賤業之中。計愛情如我兩人。安可不棄置生命而爲華特恩謀恢復之策。思至此。遽奮然謂伯爵曰。華特恩者。妾生平至愛之人。即捐棄妾之生命。而爲華特恩謀一日之幸福者。亦所至願。伯爵聽之妾當如君之約。絶此華特恩。而毁裂已成之婚約。君能許妾以復回華特恩之利權。妾必如約而行。終此一生。誓不與之相見美芬言至此兩手震動。涙滿其頰。然猶强自支格。力引其妙曼之目光。注視伯爵以待伯爵之命 
伯爵聞美芬之語。沈吟未答。而勃恩士聞此。乃大惶急。自念此獰鬼之女子。乃欲以巧言。動此老人之意。果伯爵而聽。此女子之言者。勢必以爵祿財産。仍以授之華特恩。而吾乃無一毫一髮之可得。此安可者。思至此。躁急不復可耐。面赤如火。疾趨至美芬之側。大聲曰。女子速行。否則吾扶汝矣。語已舉手引美芬之袖。勢至洶洶。美芬殊不懼。從容謂之曰君勿無禮君輩靑年貴族。何至加巿井之傖荒。欺人婦女。勃恩士聞言大愧且怒。方欲肆詈。伯爵亦目之曰。勃恩士且退。此無禮之舉動。不宜出之貴族。况不得我之命令。汝何得如此。汝當知以吾輩之家聲門第。斷不令絶 
之子弟。　然爲此門内之主人也 
本埠新聞 
要事 
[江督復江蘇敎育總會文（爲法政畢業生赴日考察酌籌經費事）]  
　　准貴會咨開本會附設法政講習所今屆續辦情形及講議各册經咨呈鑒核在案兹據聽講諸生陸祖馨等公函稱生等肄業法政本爲預備立憲謀地方自治起見而敎育總會之開辦法政亦以養成自治人才爲宗旨然坐言尤貴起行百聞不如一見若不加以經騐恐於一切措施尚行隔膜查去年曾奉憲札各州縣酌派地方紳士出洋藉資考察此次生等年假考後應請由總會咨呈各憲給文赴東游歷一面札飭各地方官酌籌經費俾得考求一切庶於政治法律之本原互相印證他日實行不致徒憑學理似亦預備時代所必要等情查陸生等所陳深中竅要至本會於十二月初十日舉行畢業就近請蘇松太道上海縣令蒞會監視給發畢業證書其分數不及者則給予修業證書計畢業者共五十九人相應開具姓名籍貫分數並證書式樣一紙呈請俯予備案一面請札飭該生等原籍州縣酌籌經費一俟出洋有期或由原籍地方官申請給咨或由本會代請給咨其籍隷外省之周祚冕等五人亦乞轉咨各該省督撫俯照辦理咨呈鑒核施行等因並畢業生名單及證書式樣到本部堂准此查現在預備立憲需才孔殷遣派此項法政學生赴日本考察數月加以經驗洵足養成自治人才至由各生原籍地方酌籌經費亦屬輕而易舉自應照辦除分别咨行外相應備文照復 
[盜首供訴小輪被刦情形。]  
　　盜首蔡文卿就獲訊供已兩紀前報前晚復由警局孫裁判提訊蔡供年二十六歲係寶山縣眞如鎭人於上年十二月初四夥同黨羽在老閘橋雇舟至三江口會集旋赴野城隍廟地方到時聞巢湖帮已先開鎗强搶小輪巢湖帮令小的等登岸餘不知情叩求恩宥大令研詰至再復稱伊等與投誠之某某有隙是以搶刦云云判仍還押候再復訊 
[匪徒供認搶布傷人。]  
　　在途夥搶鄉人布疋之匪犯李少卿萬阿毛王進生等三名並兇刀一柄由巡警總局拿獲轉解到縣前晚經襄審李明府提訊萬供眞如鎭人去臘十三日王李等在法租界開燈即有素識之雲亭到來邀小的等三人往閘北幫同收帳迨至中途見有鄉人掮布二十餘疋由雲亭起意夥刦小的分得八疋變洋三元九角李得三疋王得洋二元數角該鄉人當時崛强故被小的連戳兩刀是寔王李二犯供亦相同明府判分别釘鐐收禁候再訊供詳辦 
[楊欽使來滬電音]  
　　巡視南洋華僑大臣楊杏城侍郎由滬返里 
 
 

Page 19

 
 
 ]HH [ 
後昨日由蘇電致滬道謂定於本日乘末班火車來滬是以梁觀察等均往車站迎迓 
[嚴禁華船冒掛洋旗]  
　　華商輪船冒掛洋旗迭經上台查禁兹江督訪聞長江一帶以及内河各處大小商輪駁划各船仍均冒掛洋旗藉圖私裝貨物偷漏關稅殊與稅餉有碍昨特通行長江各關道一體嚴禁以後須概用龍旗以便稽查 
[刑訊盜夥]  
　　搶刦張濤濤家之盜犯周昌富等四人由公共公廨送縣訊供不認已迭記前報前晚又由李襄讞提周之仝黨沈根堂至案研詰良久判上挺棍一時許沈始終呼寃不認判仍還押候再覆訊 
[拘獲舞弊司員]  
　　雲韶即海秋前在金陵銅元局當司員任意舞弊嗣奉澈查遂即潛逃來滬現經江督訪悉電飭滬道轉札公廨讞員簽差協探於昨日拿獲當即解送道署押發上海縣交捕廳看管聽候解甯訊示 
瑣事 
[城内]  
　　刦案○法租界包探日前拿獲形迹可疑之周炳餘吳金生劉二等男女九人押解到縣供認在松江佘山鳳山等處犯有刦案前晚又經李襄讞提案略詰數語判還押候備文押解靑浦縣訊辦 
火警○前晚五鼓時四牌坊某銅絲店後面不知因何失愼幸卽灌息未成巨災 
官事○北洋海軍總統隆軍鬥鎭冰昨至道署拜會候補知縣唐棣候補縣丞潘嘉馴均到道禀見候補縣丞嚴善圻奉蘇藩委署上海吳淞司巡檢差昨日到道禀辭赴任 
[南巿]  
　　定期開操○商團公會會議開操已紀前報兹悉該會董事等業已議定於本月二十五日在操場公同操演 
巡長捉賭○新碼頭某小茶肆紏人聚賭爲巡長查獲賭徒楊小獅李阿二王阿六吳二喜等六人解至總工程局判各罰洋五角斥釋 
巡土詐洋○南區巡士唐鴻年在龍華某酒店與史海生潘金生王晋生王松濤王安生唐阿大等八人沽飲旋向潘圖詐洋五元遂被圖董施某送至保甲局轉解總工程局請究判交警務處看管候傳潘金生到案質訊 
毆傷姦夫○王香林與女工阿二私識前晚被伊夫王文彬查獲毒毆致香林受傷由巡士解由西區送至總工程局請究孫裁判因香林傷重判移縣訊辦 
扭控串竊○茂興押店夥陳升扭剃頭匠李金生及姜榮生至總工程局控被串竊衣服判李戒責二百下押兩禮拜姜戒責一百下押一禮拜 
認獲鐵練○浦東董家渡煤棧工頭沈潮桂同小工小三子在張九如所開繩索店内認獲所失鐵練一條將張扭至總工程局請究張供前由小工吳阿六挽萬漢章將練抵去洋四十二元現吳在英公堂　押求察陳裁判判沈覔保領贜張交保俟提吳到案再訊 
戒責銅匠○銅匠張阿玉搶取王林氏家小孩帽子拘送工程局戒責五十下交保開釋 
[英租界]  
　　復訊福裕公號失愼案○福裕公號失愼一案昨又由公廨寳讞員與德師副領事會訊捕房延律師高易瓊師投稱查被告保有火險銀十二萬五千兩存貨祇有七萬餘兩與原保不符請查吊該號進出貨帳簿查核被告律師管理思稱號主何永昌董沛立所存貨物有時過於保險銀數如果縱火何不將七萬兩之貨提出訊之何永昌供與麥律師同中西官判何董仍退去候弔到帳簿再訊 
訊結典當學徒犯竊案○昌泰典學徒戴芝林竊取金飾向費文元銀樓兌洋旋被該典經手在劉阿三妓院内查獲等情已紀前報昨公堂補傳費文元經手張姓到案張延律師費烈投稱銀樓同業章程兌換赤金首飾不能指爲賊贓曾經禀奉道台批准有案應請將換去銀洋給還方昭公允訊之劉鴇供不知竊取求察中西官判劉罰洋五十元充公戴押捕房六禮拜銀樓兌洋准卽償還完案 
查獲兇手○著名流氓王三海子前將同黨王阿三戳斃逃逸兹經捕房查獲於昨日解至公廨請究王襄讞以王之同黨夏阿三已解縣收押仍飭還押捕房候函請上海縣將夏解廨再行質訊補提探夥○張小弟與王張氏在妓院内向張阿三拆梢鎭洋一案昨由捕房將見証張春華送請公廨質訊春華供洋由包探陳洪德之夥計陸文德収去是實訊之張等亦仍執前供王襄讞以該探夥未到判春華暫押小弟與氏分别交保候訉欠銀銷案○彭金保馬銀泉欠印度人錢洋控奉公廨提案候訊已久昨王襄讞以原告屢次不到未便久懸判將案註銷一併開釋 
騙綢交保○翁桂榮騙取葛生甫羽綢十疋當洋五十元化用經葛報捕於昨日將翁解至公堂訊究翁供愿將當本歸還旋有人代繳洋三十七元餘求交保王襄讞判交保限七天再繳洋十三元 
拿獲流氓○著名流氓張福根余炳奎陳才雲等携刀在租界内搶取行人衣洋兹經包探張寳榮拿獲昨解公堂請究判押候橙拜六訊供究辦 
罰究賭棍○毛榮榮張才榮玉阿江徐三山等在楊樹浦路某號房内聚賭爲捕拿獲解至公廨請究判毛押三禮拜張王各押四天徐等各罰洋五元充公 
蕩婦拐孩○蕩婦夏胡氏串拐吳少梅女兒兹經捕房查悉飭探將氏解至公廨判押候禮拜五集訊 
幼女迷路翠桃應阿二兩女孩昨在馬路迷途啼哭由捕解廨飭途棲流所安插 
循例停訊○今日係開印之期公廨讞員寶明府照曾西官停訊一天 
公堂瑣案○許喜林與花月紅積欠某姓錢洋控奉提案押候過堂訊核張和尚搶取王洪泉衣服枷七天竊犯梁阿榮兹又犯竊判押候禮拜五再訊一施德生所開茶館容留賭徒判罰洋十元充公潘沙春竊計金虎銅元押七天李三海竊張汀相衣物押十四天王阿王竊徐永祥家衣服押三月逐出租界 
[美租界]  
　　華捕不法○陳輝良之女阿香年十六歲被新閘捕房華捕曹金祥誘匿由陳報由捕房將曹及女一併拘送總巡處訊辦 
印捕受虧○老靶子路管門印人某甲將二百九十四號印捕兇毆由他捕拘入捕房押候送究 
酒徒逞兇○前晚有甲乙二日人在司考脫路特醉毆人印捕向阻被毆　由他捕帮同獲住拘入捕房押辦 
車夫被毆○某日人乘瞿啓光人力車不給車資肆行兇毆由捕拘入捕房押究 
[法租界]  
　　讞員因病停訊○法公堂讞員聶榕卿司馬昨日因病飭丁咨照費繙譯官停訊一期婦女違禁開燈○法界各烟館屢禁婦女開燈　仍有陽奉陰違者兹由西探查悉特禀明麥總巡候有堂期飭傳店主到廨罰辦戳傷同類○流氓葉阿三與同類漆匠阿明有仇前晚紏黨將阿明戳傷逃逸捕房當將帮兇諸應桃拘入命交保限三天將葉交案訊辦阿明送醫院醫治 
窩留巨竊○小東門外成發客棧主林阿四窩留巨竊邱桂生爲探一併拘入捕房押候解究 
國外新聞 
[法艦汽鍋爆裂]  
　　十七日倫敦電云法國巡艦迪凱號在摩洛哥海面汽鍋忽然爆裂死三人傷三人 
[美國銀行家被控續誌]  
　　十七日紐約電云紐約銀行家馬斯君已返紐約因有人控其吞没巨欵僞誓誑人當被拘禁惟馬斯自謂無罪 
[摩王借欵]  
　　十六日柏林電云摩洛哥王愛齊思向摩國銀行借洋二百五十萬佛郎以作恢復摩地之用 
[葡屬基尼作亂]  
　　十六日柏林電云葡萄牙屬基尼地方近有亂事葡國已派兵三百名前往彈壓 
[英國海軍費豫算]  
　　十七日柏林電云近聞英國海軍豫算費需英金三十二兆磅約與現年之數相同惟較前年少用四兆金磅 
[英外相論英俄協約]  
　　十七日柏林電云英外務大臣葛雷在下議院宣言英俄協約中所謂波斯塞斯丹地方足爲現今英國軍事上之鎖籥至於西藏阿富汗兩處並無傷害云 
 
 

Page 20

 
 
[麥基敦問題]  
　　十七日柏林電云據聖彼得堡官塲聲告俄國並無爲馬基敦問題啓釁之意惟此問題則仍不消滅凡有關係之列國應按照其固有之責公牒土政府發佈此問題之實際云 
[法外相至俄]  
　　十七日柏林電云法國外務大臣璧康大約不日可到聖彼得堡以上譯字林報 
[希臘土爾基聯接鐵路]  
　　十七日栢林電云希臘政府定於今歲興工將拉立薩地方鐵路延長接至土爾基邊界 
[中歐鐵路計劃]  
　　十七日栢林電云奥國政府綏維亞政府對於築造自丹紐孛江至埃屈來的克海鐵路問題均無異言 
[日使抵美]  
　　十八日倫敦電云日本新簡駐美公使高平氏已行抵美京華盛頓 
[日人越境被拘三誌]  
　　十八日倫敦電云前紀日人由美國入坎拿大被拘之事現該日人等已罰去金洋五百元並予監禁一年之罪若彼等允即回國當可釋放云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
