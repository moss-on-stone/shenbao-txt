# 1900 - 251 - 4909848

 

Page 1

 
 
P>新印各書籍發售[  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱徽草堂五角諸君欲購者請移玉至三馬路申昌書畫室或申報館帳房可也此佈 
[論北事善後之難]  
　　北省義和拳匪之擾亂也誤於政府之不急痛剿致動各國公憤聨軍入京兩宫蒙塵於外生靈塗炭商務凋零不但北地被匪所累而南方亦爲之牽動風鶴頻傳無論城鄉市鎭人不能安枕者幾兩月故凡率土之人無不翹首跂足望和議之速成庶商業可以振家室可以安乃恭讀前日謹登中秋日電傳諭旨促李傅相馳赴天津接直督關防後卽日進京會商各使迅速議和傅相仰體朝廷之意定於昨日啓程化干戈爲玉帛當在指顧間矣愚竊猶有慮者不在和議之不能成誘在善後之難耳說者謂當聨軍入京之時中國人民咸戚戚焉抱瓜分之患今者英國議政院集議中英交涉事宜軍機大臣總理五印度事務之哈密登爵臣宣言於衆曰目下歐美二洲諸大國已訂明不准將中國剖分攘土地爲己有惟有向之索償軍費及責令永保匪黨不復騷擾而已果如所言則中國不過籌辦償欵痛　匪類而已有何善後之難哉曰卽此籌辦償欵永保無匪類擾亂而已覺甚難矣中東之役償費二百餘兆已羅雀掘鼠國爲之空且債臺高築至今未了日本一國償欵已多至此數此次各國軍費每國卽較日本减償亦須在千兆左右况歐東之路相去奚止倍蓰其索償必較日本爲甚何來如許巨欵耶且償日本之時尚可借歐西之債爲移東補西之計現在各國皆須償欵又向何處通融耶此不能再恃洋債者一難也中國藏富於民向固爲五洲冠乃自通商以來商務日疲利源日流於外大有民窮財盡之勢捐之於民民何以堪卽謂中國民心固結而巧媳不能爲無米之炊亦無可如何之事也中東之役行息借之法民間已竭蹶從事而事後又不能一一淸償前旣不能取信此次恐更難舉辦矣此不能再行息借者二難也旣不能借洋債又不能行息借無非以關稅作抵蓋中國自通商以來國用日繁按年進欵卽較道咸時爲多而尚不敷所用若盡抵於外不但中國利權盡在外人掌握而國用於何籌辦此以洋關作抵必至國用無著者三難也有此三難卽和議速成中國其何以善其後說者又謂中國議和之後國用空乏勢所必至然亦只能在在搏節或可爲桑榆之補不知國用不足固當撙節其如有萬不能撙節之勢乎國用之最大者莫如兵費夫中國自屢爲各國所挫亦知養兵之費如擲諸虚牝日後當甘處於孱弱事事克已處處讓人諒不至再開外釁則一切無用之兵均可裁撤此爲撙節之一大欵計亦良得然吾恐中國將來之患不在外侮而在内憂若概裁兵額則内憂必至迭起内憂一起則外侮必來兵費斷不能撙節者也况英爵哈密登曾言欲中國永保匪類不復騷擾乎中國之兵雖不足抵外侮而内地之匪未始不藉此兵力以靖若以國用之不足而裁兵節餉則恐徧地皆匪而外患仍不能已羣公衮衮不識將何法以善其後乎 
[俄法撤軍]  
　　華歷本月十四日英京來電云俄法兩國政府業已電飭彼國駐京欽使卽日與他國欽使議將聨軍退出京師 
[美災詳述]  
　　西歷九月九號卽華歷本月十六日美國西南陲得充司省所轄葛勿斯登城風雨爲災已紀本報兹閱西字報所言較詳爰爲照錄於下據言是役百姓死者計一千五百名沈没輪船八艘并損壞房屋等物約計價値美金圓十兆并云是處士產均係木棉爲風所傷毫無收穫 
[籌備御用]  
　　武昌訪事友人云湖廣督憲張香濤制軍近接山西來電知皇太后皇上鑾輿西幸業將安抵太原因念晉省本瘠苦之區當此警蹕初臨深慮供支不給遂諭飭署藩憲瞿賡甫方伯督糧道譚伯成鹽法道逄子政漢黄德道兼江漢關監督岑馥莊三觀察於藩糧鹽關四庫内通盤籌畫無論何欵迅速撥銀十萬兩遴派妥員尅期解往行在以供御用 
[委解餉銀]  
　　安慶訪事人云本年五月間皖撫王大中丞曾委王淸濤大令押解餉銀十餘萬赴京交納大令奉札後業已領銀裝鞘雇用民夫料理就道嗣聞天津亂作深恐或有疎失本敢起程旣而撫袁奉到部文催促撫憲王大中丞爰促大令卽日首途并撥練軍及馬隊沿途護衛兹聞此項餉銀現在已行抵直隷界王大令聞都城失陷未敢前進電禀中丞以定行止撫憲探如慈輿已經西幸並奉諭旨凡有餉項解交山西省城隨卽電飭大令將餉銀迅速解赴晉省以應急需 
[嚴防要隘]  
　　九江訪事人云武穴爲濵江要隘人烟輻輳時有匪徒混跡其間日前湖廣總督張香濤制軍湖北巡撫于次棠中丞特委襄河統領謝軍門帶兵二營至彼處駐紥日夜督兵赴各處巡查連日拘獲匪徒八人解交江防廳陳司馬嚴訊 
[請兵防盗]  
　　寗波訪事友人云邇來奉化縣境盗賊蠭起劫竊之案時有所聞紳耆葉方金等心焉憂之聨名其禀道府及提憲各轅請派兵士協同搜捕寍波府高璵卿太守卽批其牘尾曰該縣地方已奉提道憲飭撥防勇擇要駐劄據禀各情仰奉化縣就近會商營哨酌量分撥以資巡防仍候提道憲批示飭遵旣而寍紹台兵備道誠果泉觀察亦發出批示曰查閱黏單本年該處搶劫尤甚盗匪肆行無忌深堪痛恨該縣龔令應卽查明案情會同營漏防軍懸賞多派兵役一體認眞嚴拿照例辦理曁分别救釋先時偵探嚴防仰寗波府嚴飭遵照毋任玩縱隱飾于咎並由該縣催令拿辦其請兵駐防之處旣據並禀提督軍門應候批示遵行惟各縣鄉村甚多未能處處派兵倘未能邀准卽由該縣察酌緩急禀明提督軍門於駐守防營内酌量匀撥擇要駐紥防捕具報該職員等仍須籌辦團練自衛桑梓由縣督飭 
 
 

Page 2

 
 
舉行以補兵力之不逮特未知提憲若何批示耳 
[鬨城被逮]  
　　金陵訪事友人云自北氛不靖以來省垣謡諑朋興大憲慮有匪徒侗隙肇事除通飭營縣保甲嚴密梭巡外並飭各城門委員每交二鼓一律嚴加鎖鑰非有緊要公務不准輕率啓扃邇日以來閉門尤早疇昔之夜二鼓以前有將入水西門而隔不得入者多至百餘輩聚而未散適有塘卒由浦口馳送六百里加緊公文飛馬蒞止在城下喚門門者騐之良確遂稟明守城委員啓鑰放入衆人欲思步武門者止不許急卽闔門詎被竭力支撐以致一哄而入委員見人數甚衆恐有匪類混跡其間立飭守門小隊兩頭守住四面兜拿悉數擒獲看守終夜翌晨禀知城守協鎭移送縣署訊辦雖訊明均係肩挑食力之人或有父母或有妻孥散居城中並非匪類然聚衆鬨城大干厲禁縣主研鞫之下擬將首先鬨入之數人重加笞責並判荷校城門口以示懲儆餘皆省釋惟在坊口開設某信局主覊押外所因供詞閃爍且口操楚音故尚須詳細推鞫也 
[巡查嚴密]  
　　寗波訪事友人致書本館云日前寗防營管帶梅司馬以時屇秋令防務尤宜加嚴因特發出告示一道曉諭各叚巡勇丁役人等俾各勤愼從公大旨謂秋夜漸長秋氣亦漸凉爽每夜巡查自應益加嚴密向分明查暗巡兩班現定每夜自十點鐘時上街一點鐘時回局換班兩點鐘時復出明砲後回局其巡查路徑無論城内城外各處大街小巷俱由本總巡出門時隨時排定分别開列照行其各凛遵毋違切切特諭 
[官押中止]  
　　金陵訪事友人云日前省垣各縀號因北氛不靖貨物滯銷牟利艱難相率輟業機工數萬自停工作後一家數口莫不待哺嗷嗷大憲旣憫其餬口無資復慮其因飢生變因飭縣諭令各縀號照舊開工又恐各縀號積貨過多資本不敷周轉爰由藩憲恩藝棠方伯籌銀三萬兩發交錢業設立官押局收押縀匹絲經未幾而三萬金悉數押盡方伯慮錢商經手或有扣除平時蒂欠情事續撥二萬金交縀業首事經理押欵兹悉續發之二萬金日來又全數押出涓滴無遺而官押所收之絲經縀疋堆積如山未識何時始能銷去刻下公帑奇絀無欵可籌後顧茫茫殊難爲繼不得已將官押停辦各縀業以不能勉强支持遂各收機罷織數萬機户又復斷絶生機然食德已越六旬長官之心力已盡想此數萬機匠天良具在縱此後將成餓莩當不肯流爲匪類干犯國紀而忘大憲之前恩也 
[鄂省官塲紀事]  
　　武昌訪事友人云湖廣總督張香帥以時事多艱營務尤須整頓因商之湖北巡撫于次帥札委鐵政局鄭蘇菴善後局朱惠之牙釐局徐穉生三觀察兼辦營務處事宜以資臂助三觀察奉委後卽趨轅禀謝到差視事○沙市居武漢上游防務尤關緊要前由荆宜施道奭召棠觀察禀准湖廣總督張香濤制軍添募沙防前後二營以資鎭懾現已足額札委呂大令賢笙管帶前營萬游戎家福管帶後營已飭分别蒞營視事矣○正任大冶縣張莘田大令前奉上憲委署麻城縣篆現屇期滿奉文郮署沔陽州遵卽交卸來省連日詣各憲轅禀見句留數日卽當束裝前赴新任也○會辦湖北營務處陳仲麓觀察到差未久因承審教匪要案與某觀察意見不合自請辭差湖廣總督張香帥允之遂檄飭調辦工藝局事務 
[皖省官塲紀要]  
　　安慶訪事人云安徽鳳臺縣典史遺缺經藩憲湯小秋方伯札委候補巡檢綦南英少尹前往庖代少尹接奉憲札正擬料理履新旋奉撫憲王爵棠大中丞委赴順直山東一帶探聽軍情少尹乃將藩憲委札繳銷湯方伯遂於十四日懸牌改委試用巡檢楊光國少尹前往署理○試用訓導吳廣文炳凱近接藩憲飭知委署霍邱縣教諭廣文奉札後當卽擇吉履新○候補通判鄧别駕瑜近奉撫憲札飭赴申江採辦貢物别駕領到欵項卽於十六日禀辭附某輪船赴申○撫憲王大中丞前委某武弁齎摺至京詎行近天津爲匪所阻不能前進當卽中道折回中丞怒其延悞要公將該弁歸標候補之名削除以示懲儆 
[穗垣零墨]  
　　廣州訪事人云本月某日城西黄沙地各紳耆齊集將軍廟公所會議以近來北省匪人倡亂各處暴徒蜂起防務或嚴大憲思患預防札飭就地舉辦團練無如民情困苦經費難籌不得已擬就河干漁遊稅地方建築戲院一所除照常報効餉項外每年再繳本約租金一千二百元以充團練經費聞此議已經妥洽不日卽當禀請施行矣○前者西關各紳士在華林寺設局招募安勇五百名暫就黄沙商務公所駐紥早晚赴各處梭巡頗爲勤奮不意本月初六日三點鐘時有勇丁數人巡至十八鋪福德里裕泰鞋店門外中有某甲者身藏六響手槍偶墜於地藥彈飛出砰然一聲適中店中小主人某甲之腹勇丁知已肇禍携槍飛步狂奔店主人追之不獲祗得延請傷科爲子醫治聞受傷甚重恐難免性命之憂也○有區二者前曾犯案經地方官拘獲收入獄中旋復串通其妾以入監送餟爲名暗遞軍械糾同各犯反獄逸出遂爲漏網之魚上年營弁以其熟識匪徒巢穴招令帶同差役在叢桂街弄口帮同緝捕歷年餘獲匪多名頗爲營弁倚任前月不知被何人指名控告大憲特飭營勇前往查拿本月初七日將區拘獲經地方官錄取供詞禀候大憲核奪○北江河道自花縣匪首湯春等投誠後各處渡船來往頗覺平安乃本月初五日花縣横潭渡船由某鄉來省行至三水縣境突有匪徒迎面而來躍入船中開槍指嚇各人畏其兇燄不敢聲張只得任其搜掠一空從容過船而逸初六日有由省開往金溪鄉之渡船行至西華有甲乙二人手携竹籃臨流喚渡船主不及細察任其登舟不料行至横沙對面之嶺岡船上先有匪數人約同後至者將筐打開各取六響手槍一枝將各人指嚇一隅隨掠取船中所有衣物洋銀携贓逸去匪徒横行一至於此亦地方之憂也 
[厦島秋雲]  
　　厦門訪事友人云自日本註厦領事上野氏調兵登岸後各處鋪户爲之收拾一空居民亦皆以遷地爲良闔厦廛市陡然冷落後經興泉永道延觀察與各國領事調停妥洽大局始轉危爲安迨本月初九日閩浙督憲許筠帥委令某君會同洋務局督辦陳觀察同書蒞厦此事早已瓦解冰消矣○邇來人心不靖盗賊繁興劫案因之蠭起本月初六日有某甲者倩人舁衣箱四口行至道署左近突來盗匪多人手執快刀向前肆刼旁人畏其兇燄莫敢拘拿一任高飛遠引事後甲奔投地方官衙門禀報然已無從追缉矣道憲某觀察聞之以爲若輩肆無忌憚一至於此爰命卽日將著名匪棍張某就地正法梟首示衆蓋欲懲一以儆其餘也 
[蘭亭眞本]  
　　紹興訪事友人云自制錢缺乏各省大吏鼓鑄小龍圓以濟其窮意至美法至良也乃市儈故意上下其手凡以小龍圓換大銀圓者必勒令貼錢其始也小龍圓十枚換大銀圓一枚不過貼二三十文漸增至四五十文六七十文近則須貼一百五六十文然並不明白宣佈以致市中價値參差不齊奸商任意低昻民間大受虧耗安得賢有司設法平之○本月二十四日鄉婦某氏携布兩疋進城求售行經常禧門畔平姓家大門前有某甲者問欲售乎婦頷之問價若干婦以洋銀二元四角告甲謂可否容持入内室令荆人估之婦唯唯乃遲之良久不見甲出入内探問並無其人蓋平姓房屋甚多有旁門可通他處早已由此遠走高飛矣婦知遇騙放聲大哭適有某乙者行經是處詢知其故卽以洋銀二元四角予之婦乃喜躍致謝而去 
[洪都近事]  
　　南昌訪事友人云天氣亢陽雨澤久靳江西撫憲松鶴齡中丞控次率同文武各官設壇虔禱迄未能上格蒼穹邇者中丞以擘畫勞心未遑兼顧自七月二十三日之後祗由南昌縣詣邑城隍廟虔求歷數日仍無影響本月初一日府尊復步行至省城隍廟禱雨閱三日依然日出杲杲初四日谷少尹維陵自請在關帝廟内諷經祈禱限五日必得甘霖是夜卽聞簷溜淙淙初八日限期屆滿城廂二三十里内略 
 
 

Page 3

 
 
得細雨此外四鄉皆喜田疇霑足誠不知其何術以致此也○七月三十日上午繫馬樁應天寺後某姓家被火幸得立時救熄鄰居獲免池魚之殃八月初四日臬署前某鞋店中人午炊遺火倉猝不及撲滅延燒二十餘家其中某洋貨店甫欲開張遽罹是劫所失不下六七千金○入秋以後氣候轉而炎熱感患時疾者不知凡幾岐黄家幾於應接不暇各藥肆亦皆踵趾駢闐 
[相節起程]  
　　欽命議和全權大臣直隷總督李傅相於昨晨九點逾四十分鐘時由行轅起節先至各領事署辭行然後迤邐至招商局金利源碼頭乘安平輪船北上本埠文武印委各員均至碼頭恭送法捕頭亦戎服佩刀帶領通班西捕擎槍致敬憲舟至下午二點鐘時始鼓輪出口駛赴津沽 
[備迎法員]  
　　法國水師提督華郎君由法京乘法公司輪船蒞滬屈指今晨可以抵埠駐紥上海之法國統兵官預飭法兵排隊至法公司馬頭擎槍鵠候以備迎迓 
[局員巡夜]  
　　總巡西南鄉並保護教堂事務法讞員朱森庭明府前晚九點二刻鐘乘輿出大東門至南市巡查過十六鋪橋至法捕房小憩片時復至法公館馬路巡行迤邐至西門外徐家匯聖母院日暉港高昌廟打浦橋西廟橋桑園淸心書院等處查察一周迨巡畢而回已天將破曉矣 
[小隊隨行]  
　　調補直隷總督李傅相當由粤蒞滬時帶有小隊親兵二百名暫寄滬南製造局砲隊營内以資約束而免事端昨日砲隊營管帶某君因傅相秉節登程爰率領此項小隊兵送往行轅以便隨從北上 
[聨絡商情]  
　　昨日十六鋪巡防南局委員陳禾亭二尹命駕至本境各業董事處拜謁各董事殷勤延接茗談片刻旋卽興辭蓋亦聨絡商情之意也 
[札查鹽梟]  
　　蘇松太兵備道兼江海關監督余晉珊觀察以四鄉梟匪刻雖一律遁跡恐日後潛蹤復來特於昨日札飭本邑四鄉各巡檢以及巡防保甲各局委員嗣後務宜認眞巡查遇有梟匪立卽禀報以便撥兵擒拿似此辦理嚴密各鄉居民想可高忱無憂矣 
[操演巡捕]  
　　南市捕房定章向按禮拜三五日令各華捕演習洋操俾得技藝純熟自交夏令天氣炎蒸爰於四月某日爲始暫行停止以示體恤近以酷署已收秋高氣爽捕頭因命於本禮拜五起一律照常操演蓋亦及時講武之意也 
[漏捐宜罰]  
　　船户劉長順由某處裝運煤油數百箱駛至浦江中適爲南市施家弄出口捐局巡丁所見知其尚未報捐因卽拘獲押令照章罰鍰亦可謂咎由自取矣 
[斥革劣捕]  
　　上海縣三四鋪漏捕陸慶前因玩悞公事經縣主汪瑶庭大令查明劣跡於昨日出示斥革另行召充 
[栅夫玩公]  
　　前晚二十三七鋪巡防局員邱友林二尹督率勇甲巡查至南馬頭及大校塲等處見栅門均未下鑰以栅夫漫不經心飭提至輿前嚴行訊責著交地甲驅逐另易妥人承充以儆疎忽 
[准免相騐]  
　　命案離奇已紀昨報兹悉上海縣汪瑶庭大令以地保陳月亭並未禀報正擬飭差傳訊昨日午後忽有鄉民數人投案禀稱死者以賣鍚爲名竊取人家物件被人追逐以致落河身死並無縛石情事小的等皆係死者親族故特來案叩求免騐大令准之飭具免騐切結呈案備查 
[案須會訊]  
　　趙仰山等前在上海縣署呈控地販馮振揚强奪浦東趙家灘祖墳免糧公地數十畝擅立界石等情經縣主迭次傳訊馮藉洋商之勢並不到案旋經趙投松江府署上控府尊張子虞太守查核此案已奉蘇松太兵備道余晉珊觀察札知業由德總領事照會須將兩造提至公堂會訊因飭趙回申聽候會判趙已於昨日投縣候質矣 
[流氓行兇]  
　　前晚十點鐘時有賣水果之徽州人陳春山行經英租界帶鈎橋附近被著名流氓陳子明之羽黨以購物爲名突用小刀戳傷陳之右臂陳卽投捕房控訴捕頭令送醫院調治并飭探拘拿凶手解送公堂究辦 
[南市捕房紀事]  
　　昨晨偷兒周毛毛潛至正興竹行内竊取竹桿數枝携至新馬路適爲十六號巡街捕所見因卽拘入捕房捕頭令移解馬路工程局禀請總辦程雨村大令訊究○丁振邦向在馬路工程局包收浦江駁船捐欵昨至某姓船上因船夥葉阿狗出爲霸阻致相口角旋扭赴捕房聲訴捕頭令將葉押候解送工程局禀請訊辦○前日小東門外恒豐廣貨店學徒某甲持銅質僞洋銀一枚至南市必得成彩票店兌換靑蚨被店夥李廷標察出破綻致相口角由三十九號巡街捕將甲拘入捕房管押後經人向捕頭緩頰請准保出調處捕頭允之○日前張某彳亍馬路中忽失去銀質對時表一枚曾投捕房報請查緝旋經捕頭查悉原贓已質在太平馬頭裏街松興押鋪内因令十六鋪地甲會同汎捕將押鋪主某甲拘禁捕房押候解送工程局禀請究辦 
[法租界捕房瑣案]  
　　銅匠流氓許桂生李阿四王金寳張瑞生等四人向陳張氏等五家花烟間滋擾經讞員朱森庭明府訊供屬實押候懲責昨晨明府蒞捕房會同謝捕頭升坐提許桂生等四人至案著將許重責四百板李王張三人各責三百板旋有陸仁良投案求將四人保釋明府謂許等在租界中如此横行本難輕釋爾旣願擔保以後若不改過當惟爾是問諭畢將許等交陸帶出○積竊張阿四遞解回籍後潛蹤來滬經包探拘解公堂明府著責五百板從寛斥釋○歹人王小和在某輪船竊取考籃等物明府著責二百板斥釋○竊水烟袋之陳阿三竊烟槍之陸阿榮由包探解案明府命一併提案判各責二百板釋出○陸壽九金耀明竊取太古馬頭錫片五斤明府著將金先行枷號一個月期滿責三百板陸責手心三百下當堂開釋○姚沈氏控林如松竊取衣服等物經明府訊供不認行竊判押候比追昨日氏投案求請追贓明府飭提林至案喝責二百五十板仍不吐實遂諭還押過堂覆訊○王阿林陳桐春前在八仙橋搶奪途人眼鏡由包探獲案明府判各枷號一月發犯事地方示衆昨日期滿著開去荷校各責五百板開釋 
[美租界捕房紀事]  
　　昨日午前有馬夫十餘人擁至虹口黄浦路德國領事署藉口索取車資肆行滋擾署中人卽發德律風告知捕房藍副捕頭卽派包探劉光震將一干人悉數拘獲押候解送公堂禀請讞員翁笠漁直刺訊辦○前日騙子蘇炳生至虹口吳淞路復盛公米店騙取珠押髮一枝避匿新閘左近昨爲店夥葛紀生查知立卽投報捕房捕頭令包探劉光震隨往拘獲押候解送公堂禀請訊辦 
[照錄李中堂救濟會批]  
　　户部陸郎中籌呈擬立會籌欵援救北京被難官商各情據呈已悉具見好善之忱已分别咨行勸諭籌辦此批 
[浙江藩憲惲方伯爲救濟會事致陶君銓生電]  
　　山東泰安西電局專送岱廟陶銓兄鑒大局一變至此言之痛心我輩無容身之地子孫未知如何惟有力行善事爲子孫留一線生機耳頃聞從前江浙士商流落在德不得歸者無數無人援手今由浙江潘赤文兄先集銀三千兩此後源源募濟資銀集成非求聲望素著勇于好義熟悉情形不能當此巨任衆推吾兄可力保此事弟以爲亦兄素志求卽起身赴德設局速辦銀兩咨文卽刻派員解來望速復電資告電局歸浦算祖 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日洋涇巡防局函送受傷人李桂生等七人到縣卽經縣主汪瑶庭大令於當晚提訊李阿慶扶兄李桂生上堂供被李順和喚同夏茂林等捆縛毆打并用刀戳傷頭額足腕等處地保李四狗供李桂生同弟阿慶向李順和拆梢不遂自用小刀劃傷大令曰二人俱傷豈皆用刀自劃顯見爾之包庇喝令重責二百板掌頰五十下飭令速將李順和交案厦茂林供在旁解勸並未行凶王阿五朱毛狗顧阿炳蔡毛大供稱在彼處經過實遭悞拘求鑒大令飭仵騐得李桂生李阿慶受傷屬實判令自行醫治夏茂林笞責二百板交保餘均省釋○六月間本城小東門内火災時有瞿阿大乘亂攫物爲縣捕拘獲經縣主汪大令訊押在案前日該捕又獲其同黨王松林解案大令研訊之下王供六月二十四日之晚火警時小的尚在睡夢中經瞿阿大叩門喚起據稱見有人肩荷衣包被其奪下卽將包物寄存小的處後分與小的綢衣二襲質洋七元瞿阿大供衣包實係王松林攫來小的代其典質分得小洋銀六角大令得供判將瞿責一百板釋出王責二百板押候再核○日前馬路工程局移解鄉婦吳邱氏誣指王桂林誘姦一案到縣亦經汪大令提案質訊吳邱氏供年三十二歲本月十三夜附搭邱阿根所駕之航船被夥姦宿曾許給洋銀一百元租屋同居並許與婦人添辦新衣後又續姦一次一去不面今因途遇向論不認故扭局移解案下王桂林供與邱氏素未謀面且小的亦非邱船之夥實被誣指求察邱阿根供王桂林非小的之夥實係邱氏誤認誣姦邱氏復供誘姦之人見其身穿綿綢衫褲確無錯認邱阿根供稱有歇夥某甲曾穿綿綢衣服是否誘姦不得而知大令以氏旣被姦而又錯認誣告甚屬無恥飭掌頰五十下王桂林實被寃誣卽行省釋邱阿根交差著卽交到已歇之夥某甲到案候訊再核 
　　 
[英美租界晚堂瑣案]  
　　華順碼頭小工蔡阿章控陸掌金等强借不遂圖挖目珠由捕房解經讞員翁笠漁直刺訊供押候過堂復訊前晚倩襄讞委員張柄樞司馬升座研詰蔡供本月初一日領得工資洋銀九元道經虹口永吉里附近突被流氓金福來金培來糾集陸掌金吳寳等十餘人强借洋銀二十元小的不允卽被陸將髮辮扭住欲用竹筒挖去左目小的極聲呼救始行釋手當時有王高氏在旁目擊叩求嚴辦王高氏供稱此事實係目覩質之陸吳二人刁狡異常堅不供認司馬判將吳責五百板陸責六百板鞭背五十掌頰一百下一併鎖示頭門候補提金福來金培來到案質訊核辦○周宦遣家丁某甲投案訴稱泥水匠陳阿三在門房窺探圖竊求請訊究前晚亦經張司馬提訊甲供前日有泥水匠陳阿三潛至門房窺探意圖行竊當卽指交匠首金阿榮將陳辭退不許作工詎陳心懐忿恨竟來公館滋擾爲此送案請究陳阿三供小的因被辭歇前往取物並非圖竊亦無滋擾之事求鑒司馬判令掌頰四十下從寛斥釋○太德山彩票公司執事人張開文控莫壽南買票欠洋不付等情前晚經張司馬提訊張訴稱莫壽南買去彩票二十張計洋九十元現已開彩日久尚未付楚爲此求請究追莫供認欠洋屬實惟現在無力歸還求恩寛限司馬諭令交保出外從速理處延干未便 
　 
[英美租界公堂瑣案]  
　　英商鴻源紗廠控陸鴻逵定貨不出一案前已提到陸鴻逵之子陸杏橋由讞員翁笠汦直刺會同英領事訊奪兩造供詞各執並據陸杏橋供稱此項貿易係與席利生合股同做請補提席到案始能淸理昨晨將席提到翁直刺因有要公倩襄讞委員張柄樞司馬會同梅繙譯升坐研訊原告投案禀稱陸所定之貨計一千包已交五百餘包尚存四百餘包延不提出請卽訊追席供並未與陸合股此事並不知情陸則堅稱實係與席台役司馬商之梅繙譯以供詞仍然各執碍難核斷著呈合股據並往來帳目到案覆訊再核○兆豐洋行控桂仙戲園主應桂馨虧欠房金一案經讞員翁笠漁直刺會訊判繳洋銀八百三十二元除已繳到四百元餘飭一禮拜内淸繳詎應到期延不交付兆豐洋行遣人投案求追司馬諭原差王蘭赶緊催繳違干提比○包探沈阿岳禀有徐阿福者竊取張芝和家布衣五件拘案請究司馬判責一百板贓給失主領去○沈探又禀陳阿生者至印度兵所駐營内竊取木植一根送案請究司馬判押七天○包探孫阿星禀稱偷兒宋阿才竊取王阿三家布衣二件鞋子一雙經小的人贓并獲解請訴究司馬判責五十板贓給失主領去○包探秦少卿倪順泉王湘洲同禀稱生和泰廣莊主某甲被茶房嚴阿春陸續將衣服竊出質錢嗣經查悉投報捕房捕頭令小的等緝獲人贓聨請訊究生和泰遣夥李姓投案領贓嚴供實因賭博輸貲甚鉅不得已而出此下策求宥司馬判管押半年以儆所質各贓由失主自備當本往贖○前者馬販陳寳大由滬至南通州販運馬匹被陳小文知悉跟蹤至通州串同彼處流氓茅菜子范長根以違禁爲名向陳訛詐洋銀二百元勒寫一百七十二元票據一紙陳心不能甘來滬投報捕房經包探陳阿九將一干人緝獲在陳小文身畔搜出贓洋二十元解案請究陳寳大投案申訴前情小文等互相推諉司馬判小文等各押捕房一年所有贓洋給寳大領去○包探張阿五禀稱前有胡瑞生朱桂法王阿生田雙喜等在武昌路向朱阿富訛詐洋銀二元七角正在滋閙間爲小的所見拘案請究質之胡等不肯供認司馬判各責二百板○日前徐桂松控一百五十號華捕曹雙壽等恃勢兇毆由包探趙銀河將曹拘獲昨晨解案徐投案供稱前開菜館爲業有曹阿弟者無端向小的索取欠洋小的以並無此事直言叱之不料竟串出充當巡捕之曹雙壽將小的兇毆受傷已控經捕房將曹斥革今特解案叩求訊究曹供並未行兇求鑒司馬以事經捕頭訊明豈容狡賴著責五百板枷號一月期滿遞回原籍○洋人馬立師控馬祥富積欠房租洋銀三個月現欲逃避爲此解案請追馬供小的所住之屋係輾轉向人租得租金早已付淸並無虧欠求鑒司馬以供詞各執飭帶回捕房查明再核○華新紡紗廠控何阿五行竊煤炭二塊解請訊究何供認不諱司馬判責手心五十下○杜耀記書局控被姚阿狗黄仲興二人竊取石印書籍二十三部賣與晝錦里理文軒書室當經報捕由包探顧阿六緝獲解案請究姚黄供認不諱司馬判各押七天以儆 
[維揚官報]  
　　八月初五日徐鹺尹瑞芬委淮北緝私姚鹺尹玉成銷黄泥港汪鹺尹秉端銷仙六巡護差劉鹺尹錫綸委沈家渡卡○初六日韓鹺　　榮辭回如臯差次○初七日調署板浦塲唐鹺尹如峒禀到○初八日沈鹺尹師濂由上海公幹回唐鹺尹如峒禀辭赴任○初九日錢大令壽恩委解京餉起程○初十日賀鹺尹鼎淸委總局前五成鹽價差直隷候補道柯觀察欣榮過揚戴鹺尹珊由淸江來○十一日銅山縣陶大令在銘過揚赴任武分轉元統委通泰鹽色差○十二日儀征訓導丁廣文國鈞來揚公幹○十三日楊分轉永錫由姜埝卡汪分轉壽祺由泰屬差次均到揚 
[上海六馬路仁濟善堂籌振公所施子英經收山東淮徐紹興福建賑捐七月初一至三十日第六十七次淸單]  
　　初三日延壽堂大善士求病愈助紋銀申規元二十二兩無名氏洋四元○初四日知過氏洋十八元三省堂十二元百隱名十元了了氏三元○初五日莊黼孫洋十元○初九日如琢磨齋爲第五子良澄求病愈洋四元○十一日步蟾洋二十元瀨陽吉才　求保佑妻子病愈小洋一百廿六角○十二日奉城朱隱名洋一元○十九日湯亷翁洋十元壺隱子恙求愈合家平安二元○廿一日鄧桂森求合家平安洋五元○廿六日求孫女消災人洋三元服符病愈人二元○廿八日隱名氏求合家人口四季平安三十元蓮記求四季平安廿元此兩户當交來機器龍洋三十四元英洋九元花洋五元銅洋二元○廿九日南通州徐毓萱還愿洋廿元又助洋六元○三十日無名氏洋二元張長福唐佐才李齊安下友翁合洋四元七月份共收元廿二兩又洋一百四十五元機器龍洋三十九元小洋一百廿六角統扯七三申元一百四十三兩五錢一分八厘以上共收元一百六十五兩五錢一分八厘銅洋二元連前共收元十萬零七千九百八十四兩五錢六分半除解各振外凈存元三百七十一兩一錢四分三厘銅洋一百廿元零九角 
[上海北市絲業會館籌賑公所施子英經收山東印度河南賑捐六月初一至廿八日第七十三次淸單]  
　　初一日松江汪鍾駿續助龍洋十元○初二日林寳琛爲小女求病愈洋五元○初四沈宏垚洋十元胡念芝十元○初六日通州恆大厚何張氏求女病愈小洋一百十角顧振德中秋敬天香斗餈大洋一元○初九日吳宅洋二元○初十日無名氏銅小洋十八角○十一日蘇城銘衡洋十元○十四日求神佑項根生改好性洋一元○十六日松江趙信記保家人解厄洋五十元杭州知罪人求病速愈由鑑大莊來洋廿元雲間遲記保患平安願捐由厚大莊來洋廿元松江劉棣華嘉記保生產麟兒十元○廿一日絲茶北卡劉洋一百元兪天香五元○廿三日吳蟾靑爲孫淡丙痧子速愈洋十元太倉胡錦茂圻榮一元二角○廿四日無名氏銅洋二元○廿五日惝怳氏由希劉主人交來洋一元○廿七日無錫趙旭昇求脫貨財源茂盛龍洋五元○廿八日尤志選求父病速痊洋一百元種德堂五元○六月份共收洋三百六十一元扯七七合規元二百七十七兩九錢七分龍洋十五元小洋一百十二角扯七錢合規元十八兩三錢四分以上共收規元二百九十六兩三錢一分銅火洋二元銅小洋十八角連前共收規元十二萬八千一百九十四兩七錢八分七厘銅洋二百元零零九角 
 
 

Page 10

 
 
[上海北市絲業會館籌脤公所施子英經收山東福建河南賑捐七月初一至廿九日第七十四次淸單]  
　　初一日尤志選求父病速愈洋銀一百元○初四日浙紹王召棠爲子衡士病願洋五元○初六日鄭坤祥求合家病速愈洋五十元太倉隱居求兒病早痊五元○初七日平望達順坊藥資移助小洋銀五百角又超渡惜陰居士懴資移助小洋五百角又李仲翁大洋十元嘉定陳安記助銅洋一元○初九日無錫趙旭昇求各處帳目徐集龍洋五元未來生龍洋二元○十二日葉新銘移外祖張公百歲冥壽經懴資並求外祖合家平安洋五元又移助善舉資二元葉敦厚堂四元○十三日顧杏軒還願洋二元○十五日鑑湖宦子敂求神佑二老康健洋銀一百元○十六日鄭善士龍洋二元○十八日無名氏銅洋二元○十九日陳子文求病速愈洋十元○廿二日甯波人無名氏求合家平安逢凶化吉小洋銀廿角○廿三日川沙司獄署知非子爲兒王來生完願求四季平安洋二元○廿五日　南隱名氏病愈還願洋十元松江杜應訓祈長子隆鈞病速愈十元松江太瘦生保患十元補過子十元潢記洋十元松江林樾生爲父母冥壽經懴費移助求資冥福二元○廿九日常州悔過子顧爲亡室董氏求添冥福洋四十元○七月份共收洋三百八十七元扯七五合規元二百九十三兩一錢五分二釐龍洋九元扯七一合規元六兩三錢九分小洋一千零廿角内有福建安徽浙江貼水四十角凈九百八十角扯六八五合規元六十七兩一錢三分以上共收規元三百六十六兩六錢七分二厘铜洋三元連前共收規元十二萬八千五百六十一兩四錢五分九厘銅洋二百零三元九角 
 
 
