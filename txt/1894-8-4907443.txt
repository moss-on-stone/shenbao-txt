# 1894 - 8 - 4907443

 

Page 1

 
 
[增廣新聞] [  申報館主人啓]  
　　本館今歳以来各處添設訪事友人博采旁搜必詳必盡以故新開山積美不勝收今者精益求精更復擴充篇幅凡朝廷之渙汗臣下之鴻猷海外之郵音民間之委語以及奇聞艷蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏維均鑒 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻誠不愧爲軒歧之功臣本局以新鑄鉛字排印行列井然紙色潔凈盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[查辦匪鄉論]  
　　丹穴人智崆峒人武堅土人剛弱土人柔五方之風氣異宜而民生其間者遂有剛柔强弱之不相同此皆得乎氣禀之偏者也偏則無不爲害聖人者出爲之德禮以教之爲之政刑以齊之皆所以救其偏而欲躋之於中庸之道也故寛以濟猛猛以濟寛德禮與致刑二者不可偏廢要在上者善其張弛而操縱之耳廣東爲瀕海之區風俗强悍樂於私門夙號難治然自近數百年来沐浴聖朝德化其掇巍科取高第者歳不乏人郁郁彬彬可稱海濱鄒魯方謂詩書之澤漸摩廣被可以一變其凶頑暴戾之積習而殺人越貨之風將以稍息矣乃觀於粤中近事則有大謬不然者蓋未嘗不嘆澆風之難革而盜賊之衆爲深可憂也如粤東黄和亭恊戎現率營兵剿辦匪鄉探得番禺有數鄉爲賊巢穴每逢月黑則分數隊出刦不論逺近不分貧富必連刦數十家月夜則專刦水上船隻其黨有三百餘人携帶之件有擡槍籐牌利刀長札等器更有長龍船數艘以爲水中行刦之用其出刦及搶掠而回必放一砲以爲號得物之贓必撥二成以爲贏餘積項甚有游手好閒之徒將其子弟附入黨中求其提挈以圖發財者兩月以前其所刦之地可得而知者麻奢鄉二次每次數十家木棉鄉二次每次亦數十家一刦沈村大圍鄉一刦裏水横江一刼老鵶岡一刦廖美鄉層見疉出指不勝屈夫有器械有船隻有號令聚黨至三百餘人之衆搶刦至數十百家之多此實江洋大盜之尤絶非尋常賊盜可得同日而語至分贓必撥二成爲贏餘積項而愚民轉令其子弟附入黨中以求提挈則以盜刼爲生財之道謀利之藪公然以商賈視之無復顧及法紀盜風之熾可謂極矣又如白頭保以糾衆行兇之要犯旣被營兵擒獲其黨膽敢糾衆搶奪不遂其志復敢聯名具禀軍憲懇求開釋軍憲不理又敢糾衆揚言拆毁衙門以示挾制幸都統調集旗兵嚴爲彈壓其黨始各烏獸散他如候補道閻象雯觀察自上月卸署糧道篆後賃屋滿洲街一日初更時突有匪徒多人在屋上投信索銀三千兩否則卽行刦掠幸觀察紀綱衆多各執器械爲備並通報地方營汛匪人始知難而退各自散去夫以軍憲之尊道員之貴且並在省會重地而匪黨竟敢明目張膽如此猖狂或揚言挾制或指名索銀則其藐視官長弁髦王法至此己極是可爲孰不可爲此風其可長乎夫泰山之霤穿石單極之繩斷幹水非石之鑽繩非木之鋸而所以穿石斷幹者夫豈一朝一夕之故哉漸積而勢使之然也自古禍亂之作莫不始於小而終於大見乎微而成乎著故滅一星之火可以救燎原之勢塞一蟻穴可以免全堤之潰此詰奸禁暴除莠安良所貴在上者爲能防患於未然弭禍於未萌耳今廣東盜風如此其盛設復假以歳月積之又久其患何堪設想吾於此則又未嘗不念昔年方照軒軍門之查辦匪鄉爲獨著廓清之烈也軍門籍隸潮州當同治年間粤東盜匪甚爲猖獗上游委軍門以查辦事宜軍門雷厲風行禽獮草薙於是羣盜歛跡奸宄褫魄旁郡近邑宵中亦多聞風震慴改行爲善不敢復蹈故轍一時閭閻得安枕而臥無不頌軍門之功曾幾何時而故態復萌變本加厲從可知凶頑之徒非嚴刑峻法無以立其防遏其端昔人謂刑亂國用重典又曰其次莫如猛子產治鄭孔明治蜀自来有政聲收治效者大抵得力於猛者爲多則申國憲以安民命不能不厚望於今日長良有司也說者謂軍門查辦匪鄉多歴年所殺至二萬餘人其中不免戮無辜立法過於嚴重深恐有傷天地之和斯說也所謂知其一而未知其二者也夫逐鴟鴞而後良鳥集去蟊賊而後嘉禾長民與盜其勢不兩立嚴於盜則民蒙其利寛於盜則民被其殃縱一虎之生噬及數十人所全於虎者小所害於人者大寛數盜之生命而使千百良民受刼奪殺戮之害不忍於一二人而忍於千百人亦復與縱虎何異哉吾願執政者勿以小不忍而亂大謀勿以煦煦爲仁孑孑爲義明申國法嚴定刑章有奸必鋤無暴不去寓肅殺於温和之内以雷霆代雨露之施庶幾上以副憲委中以盡己職下以慰民望而盜風之盛其亦可以稍革矣乎 
[京師載筆]  
　　舊泰倉漢監督刑部候補主事李慕調補通州中倉監督遺缺經祥許兩倉帥遴得隨轅委用監督四品銜刑部候補郎中朱懋政堪以充補舊泰倉漢監督除檄飭該員遵照赴任外己分咨吏户刑三部查照矣○吏部爲示傳事所有擬補中城兵馬司吏目陳錫康一員又保舉奉天補用知縣劉佐中保舉陜西補用知縣李同華等本部於十一月十二日帶領引見相應傳令該員等於初十日午刻衣冠赴部演習口背履歴於十一日晚在内城住宿是日丑刻赴左翼門外本部朝房書到伺候排班帶領引見如排班時不到卽將緑頭牌撤下再是日穿天再褂備帶補褂青褂並佩帶對子荷包手巾毋違特示○禮部爲知照事儀制司案呈恭照本年十一月十四日冬至大祀圜丘皇上親詣行禮前期一日進壇入宿齋宮所有不陪祀之王公文武官員增穿朝服於十三日在午門前跪送聖駕十四日在午門前跪迎聖駕相應知照各該衙門一體遵照○兵部爲移咨事武選司案呈所有軍營保舉記名總兵楊發貴據雲貴總督王文韶給咨送部引見經本部於十一月初七日帶領引見本日奉旨記名總兵楊發貴著發往廣西差遣委用欽此欽遵到部除咨雲貴總督外相應黏抄原摺移咨廣西巡撫查照○十一月十四日冬至大祀天於圜丘皇上應於前一日入宿壇内齋宮無量殿致齋所有壇内西天門例派都統副都統六人稽察出入先期經侍衞處開繕銜名清單請派稽察西天門一摺於十一月初十日具奏本日奉硃筆圈出正黄蒙副都統德魁廂黄漢副都統崇年廂白蒙副都統英信正紅滿副都統明秀廂白漢副都統灃深廂紅蒙副都統廣忠欽此旋由侍衞處恭錄知照值年旗轉行各固山遵照○吏部爲知照事所有内閣漢軍中書成惠升授侍讀遺缺查有考取候補内閣中書之大理寺筆帖式文鍾擬正都察院筆帖式富恆擬陪今本部於十一月十二日帶領引見相應知照貴 
 
 

Page 2

 
 
衙門傳令該正階於是日五鼓穿天青褂備帶補褂並佩帶對子荷包手巾赴左翼門外本部朝房書到聽候排班帶領引見務於初十日午刻先行赴部演禮萬勿遲悞因用印不及先行白片後補印文○上駟院爲咨取事本院現懸牧副等缺照章奏請欽派揀選相應咨行各部院衙門卽將滿堂銜務於卽日開送過院以憑辦理幸勿延宕○户部爲片行事所有各旗營等處應領本年十一月分官兵馬乾等項銀兩現准銀庫付稱於十一月十一日開放爲此片行各旗營等處傳知承辦人員務於是日辰刻赴庫承領莫悞○吏部爲示傳事所有十月分布政使司經歴李金鰲等七十九員本部於十一月十一日己刻給照相應示傳該員等務於是日親身赴部承領毋得違悞特示 
[星傳近聞]  
　　出使英法義比大臣龔仰蘧星使之次公子等於十一月初六日移住京師永光寺西街第宅星使則仍留總署俟請訓後移出内城聞擬十一月杪或十二月初持節至天津度歳明正卽由旱道南下筮日出洋○月前星使在總署咨調二人一爲聯君永派充法文繙譯一爲劉君式訓派充法文學生聯君前未與考劉君則漢文洋文均考取第一○兵部員外郎曾正郎敬貽於上月杪出京須回湘中料理一切事宜然後隨星使出洋任事 
[嚴查納賄]  
　　京師本館訪事人云林侍御封章密奏叅勘陜西主考夤緣得差事皇上簡麟徐福三中堂嚴加查辦密拿琉璃廠某書坊主飭司員悉心推鞫承認過付賄銀毫不諱飾再四駁詰矢口不移聞此案牽涉内侍不知如何了局按本届科塲之案層疉如山如浙江周福清順天周學熙湯寳森蔡學淵陳步鑾黄樹森萬航先後事發以致或辦或革或另行覆試兹陜西又掛彈章宜乎聖上赫然震怒也 
[秋曹大慘]  
　　上月初九日爲勾决秋審情實人犯刑部於初八日在監内官給酒殽並准犯人家眷口進監看視言笑歌樂在所不禁該犯欲食何物官役立卽購與並延雇各樣玩藝入内演唱令盡一日之歡至晚間監内外高燒紅燭弁兵署役則在外戒嚴守衞該犯欲聆何曲欲觀何玩藝莫不如其欲至天光漸曙衙役一聲動手立卽分將各犯綁縳頃間燭熄人寂令人悚然遂將現監十犯扶至大堂騐明後由刑部南門扶出裝入囚車每犯一車内坐一役扶後外坐二役把門由五營調到數十人於各囚車左右行走沿途護送由刑部街走交民巷迤邐沿城根出順治門瑞露居捨酒處停車令各犯飽飲醕醪畢驅車至菜巿口法塲先將男女各犯分覊囚棚候旨五營官兵擁護及内閣呈進勾到本奉旨發出後卽由刑部司員恭捧駕帖出内監刑李少司宼另道以往司員捧駕帖步出西長安門登車前有五城司坊皂役五六十名各持鞭板鎖棍向殿列對排行在前有荷粉牌上書廻避字樣二人前導看街兵按叚開路驅逐車馬行人沿長安街出口走順治門以抵法塲惟行走甚爲延緩濡滯以示法不得己而用之意迨駕帖旣到卽將勾决四犯處以典刑未勾之男女六犯仍令上車解回刑部收禁以待来年兹將本年勾到本起數案由己勾未勾各犯照錄於後朝審服制情實一起人一口江西司一起絞婦永氏誣告夫未勾朝審常犯情實六起人犯九名江西司一起絞犯葆環誘拐婦女未勾直隸司一起絞犯林荃　卽荃　鬥殺己勾奉天司一起絞犯王得有宮五城鐵䏩膊胡四卽瘸䏩膊郝二卽郝俊亭均罪人拒捕刃傷人未勾江蘇司一起斬犯幅升額謀殺己勾四川司一起絞犯李八卽李葆又名李詳誘拐子女己勾貴州司一起絞犯李幗洝卽李泳洝聽從捉人勒贖拒斃人命帮毆刃傷己勾以上總共七起人犯十名口 
[臬訊門丁縳官案餘聞]  
　　太倉州屬鎭洋縣署門丁蔡麗生肆行犯上將代理之郭明府誣瘋綑綁事經告發江蘇臬司陳廉訪於十一月廿三日將從犯八名升堂親訊前己登諸報章兹又得本館在姑蘇訪事人来函云是日八犯尚攀出太倉州署當差之民壯六名帮同動手且係羅師爺與甥少爺喝令綁起祭惟隨聲附和廉訪立卽飭差補提所供之民壯一面令郭明府將羅師爺卽羅海岳及所稱甥少爺李某者交案候質廿六日明府遞禀稱羅李早經交與州尊程刺史廿八日刺史亦遞禀稱明府並未將羅李交出有知其事者謂羅係吳明府之戚串向隨明府當書啓之職至蔡犯實此案中之元凶大憝不知何以屢飭拿辦至今猶事外逍遥也 
[淫兇處决]  
　　上月三十日清晨蘇州接到刑部釘封文遂於監内提出女犯一口解至吳縣堂上凌大令飭劊子如法綑綁會同城守營帶兵一哨解赴北巿大校塲凌遲處死有見者謂此犯年甫十九雖己囚首垢面依然嬝娜娉婷蓋江北某縣謀斃親夫之淫婦也 
[潤州火警]  
　　鎭江訪事人云十一月二十八日上午十點鐘時西門内藥師菴東畔某姓家不知因何起火致兆焚如警鉦旣鳴文武名員皆呼殿到塲彈壓各善堂水龍亦風馳而至幸護城河近在咫尺千條寒瀑飛自半空且是處人家屋外皆繚以高垣回祿衲左突右衝不得越雷池一步是以祗焚去瓦屋兩椽草屋三家 
[粤東大閱]  
　　兩廣督憲李筱帥示期上月二十日大閱八旗官兵操演是日黎明時各健兒齊集東校塲列隊以俟戈矛耀日旗幟連雲如火如荼不足喻軍容之盛將軍都統及三大憲次第鳴騶涖止鐘鳴十點督憲始命駕而来營哨各官謁見旣畢督憲卽升公座傳令開操但聞畫角齊鳴砲聲迅發火光如電山岳震摇烟霧瀰漫不辨形影砲隊則上下馳驟施放極靈鎗隊則貫串如珠轟聲不絶或互相對壘或各自成軍五花八門于奇百變陣法皆出人意外令觀者爲之目眩其時校塲以外人山人海莫不謂訓練精良無慚勁旅督憲顧而色喜賚賞有差未幾督憲軍憲排道回轅各營亦收隊而返由惠愛直街至東門外一帶擠擁異常路爲之塞亞夫細柳不是過也 
[電飭起程]  
　　廣東定安縣李芷香大令家焯奉調回省委辦緝捕所遺印務委補用知州李刺史宗道署理己列前報兹聞大憲見刺史到任需時現届冬防地方關繫緊要亟欲大令早日起程遂電飭大令先行帶印来省以期迅速聞大令業己首途日内當可到省矣 
[水火雙災]  
　　日本訪事人云今秋大分佐賀鳥取諸縣均被火災現己由地方官委員入京陳奏陽歴去歳十二月二十三號午前十點鐘時詣内務省謁見渡邊次官江木縣治局長古市士木局長縷陳災狀至正午始退出○前者日本東京傳聞陽歴去歳十一月二十一號大隅國務島嶽忽有火星噴薄兹據鹿兒島縣西贈唹郡東襲山村役塲報稱是日傍晚七點鐘越三十分時忽聞聲若巨霆俄而山之四面火勢飛揚有石大至一丈及一丈五尺者被火激起飛墮十餘町外小者更漫天飛舞不可勝數直有散落一里以外者閱一畫夜連噴火七八次實爲近来稀有之事云 
[廟工將蕆]  
　　日本國長崎文廟建造迄今己將一載目下崇聖殿兩廡櫺星門均己竣工所未畢者惟丹墀甬路泮池等處而己總辦工程者爲大清駐紥長崎理事官張子豫司馬擬於明春擇吉奉至聖先師及諸賢木主升座從此聲教東被廟貌常新瓊江瑶島閒咸得涵濡聖澤矣猗歟休哉 
[海客談瀛]  
　　英國郵筒言前任香港總督包制軍之夫人在英京病故聞夫人患病未久遽棄塵寰甚堪惋惜○英官巴士高職居恊戎曩當中英失和時曾用兵珠江等處今聞己在英國病故昔日英雄而今安在哉○倫敦電音言鳥根打地方之耶穌教人與羅馬教人各分黨羽彼此攻擊○法國因勿爹加士架處有土匪糾黨攻擊法人營汛法廷擬遣兵前往征勦○亞拿忌士黨人在附近巴思倫拿大山巖谷中製造炸砲甚爲詭秘近經官差查行搜出製砲器具並密緝匪人歸案訊辦○法國駐中國海道水師提督曉文於西歴今年二月三號己届瓜代之期法廷擬簡提督刁貝士前来承乏法國某報聞之大不滿意蓋謂東京西貢等處地方緊要非同他處可比乃水師大臣時將能員更調生手遽易難 
 
 

Page 3

 
 
收駕輕就熟之效實非所宜也 
[東海揚帆]  
　　烟臺訪事人云南商之在烟臺辦貨者每於歳杪重整行規今屇照例舉行上月初八九兩日就會館中演戯以聯桑梓之情蓋亦維持商務之道也○醫院爲活人之地非可專徇面情東海關道劉觀察見院中醫士有名實不副者遂一律婉辭擬卽另行延聘亦愼重民命之善政也○會仙戲園停演數日全班赴旅順口爲宋祝三宮保侑桃觴○上月十二日有要犯三名經兵役護解至廣濟輪船載赴旅順口解往奉天歸案訊辦聞三犯皆著名大盜由線人在沂州拿獲云○上月十二日大雨滂沱幾疑天漏翌日卽天氣清朗煖送梅窗居民咸欣覩黄綿襖子矣至十七八日大雪温天堅冰帀地鳶肩雙聳寒粟生肌街頭行乞者流乃仰天而歎曰碧翁翁何苦我如此○常川来往營口之某夾板船每届封河必至芝罘山下守凍上月十六日爲西國耶穌生日因来烟備辦諸物以付庖丁適海中波浪滔天雙槳不靈致船中二西人一華人俱占滅員幸爲大杉板船上人所見駛往救援得拯起華人西人各一尚有一西人則隨波逐流屍身己不知去向矣○近日由旅順口解到散勇遊民甚衆東海關道憲劉觀察憫之按照路之逺近計日給資俾得遄回原籍上月十五日親臨海防營支放諭以各安本業勿得沿途逗留近来地方一有事故必先拿形跡可疑之人爾等異鄉淪落往往時遭株累誠何樂而爲之哉憲語煌煌異常諄切想若輩當感激流涕誓不再蹈前　矣 
[小孩患痘]  
　　杭垣自入冬後天時晴燥幼孩之患痘症者傳染不己初則寒熱交作胸口氣閉及見點不分顆粒前胸後背密無針縫且有兼患鼻血腸紅昏迷不醒者醫家往往束手無策坐視其死上月下旬愈傳愈衆十不得愈一二自獅子門起至六克巷口止相去僅半里許一日之内登鬼籙者六人心誠保赤者宜如何防範耶 
[整頓捕務]  
　　蘇州總捕署經前大憲設立捕盜局選募捕勇專司巡緝意至美法至良也不謂歴年旣久漸成具文現任劉少峰司馬履任伊始以整頓捕務爲己任先期出示曉諭如有年力富强技藝精通之人願充捕盜局捕勇者准其来署掛號候選運日投報者己有六十餘名司馬親自升座令若輩各献所長當選得技藝高强兼熟蘇垣路徑者二十名飭取保結入卯當差自司馬蒞任以来每夜必親率捕勇往各處巡查又將局中捕勇分爲四支於城内大街小巷及白塔寺十畞園等地方空闊之處四路巡緝每夜限三鼓後出局非天明不准回局司馬又自購鎗船二艘各派捕勇四名每於夜深人靜時駛往各水關梭巡是以近来宵小斂跡地方安謐非司馬之力不致此 
[再禱祥霙]  
　　上月初八日祈求雨雪至十九日開屠因禁止多時交易清淡仍不能格天心不得不先紓民力是以撤壇數日近又重申前約敬迓天庥每早制府及方伯以下諸官麕集龍神廟虔禱上蒼速霈瑞雪如滕六再不稅駕制府擬步行来壇爲民請命至誠格天想玉龍之戲當在目前也預呵凍筆待撚吟髭翹首望雲神馳不己錄金陵訪事人来函 
[金陵官塲錄要]  
　　江安糧道馬植軒儲憲前赴清江己登報章旋於上月廿六日回寍各屬員迎迓如儀儲憲進署後隨派人赴督轅禀到○省城河工巡道胡觀察總其成現己分叚疏瀹每叚工竣必由觀察禀請督憲履勘上月廿六日峴帥札委候補道莫觀察騐收河工不日到差想當認眞辦理也 
[捐助經費]  
　　陳小泉少尹因蕪湖南岸地叚綿長烟户萬家每遇火災往往束手無第因禀請道憲將保甲局舊有洋龍二架領下修整以備不虞又向商民捐貲起造公所以垂久逺前報曾紀其事刻下願捐者雖不乏人尚未集有成數須待有大力者出始能合成寳塔之尖袁爽秋觀察詢悉其事遂捐廉五十金以助其成蕪湖縣王大令亦解囊捐助四十金得此廉泉接濟想不難指日成功矣 
[賭塲被刼]  
　　杭垣艮山門外離城十八里半山迤北有地名丁橋者亦一村落也今秋年榖豐登鄉民集資行秋報之典在附近社廟演戲三晝夜各處賭徒聞風而来在戲臺左右開設寳塲呼龍喚虎通宵不絶有厘卡丁役私往入局屢戰屢北因此懷恨在心次夕十點鐘竟坐巡船約同十餘人聲稱捉賭將寳塲打毁奪取洋一百餘元并賭具等件揚帆而去賭徒無可如何惟瞠目直視而己 
[寳山捉賭]  
　　本邑虹口鄉間賭攤林立自麥捕頭嚴寗查拿後若輩移至寳山縣境依然聚賭抽頭事爲寳山縣宰馬漁珊明府訪聞飭差往捕前日下午恊同地保拿獲賭徒某甲一人解送縣署訊究 
[觀察宴賓]  
　　津海關道盛杏蓀觀察奉李傅相札委来滬辦理織布局善後事宜己紀本報昨午觀察假滬北張氏花園肆筵設席請松海防劉司馬上海縣黄大令及印委各員飲宴并徵丹桂菊部以侑清觴水陸紛陳簪裾薈萃直至夕陽西下始盡歡而散 
[縣訊嘉定盜案]  
　　續獲盜犯己見前報前日上海縣縣捕役將續獲之酆　少卿張阿寍一併解案晚堂由黄大令隔别研訊以免串供先提阿寍至案供稱嘉定人今年廿四歳藉耕種以度日素来安分不敢爲盜大令問曰嘉定天主堂一案爾等如何行刦答稱不知大令著跪大練良久始供稱十一月初五日張桂堂並桂堂之弟阿三及老雄猫卽兪少堂等到来糾合小的前去大令問爾去否答稱去問共去幾人答稱十九人問同黨何人誰人爲首答稱酆少卿郭壽三爲首尚有酆之二子一名阿炳一名阿榮及小的並兪少堂張阿寍張阿三應茂茂等餘人不知問餘人住在何處答稱聞住在劉家行黄渡等處問當晚幾人入内答稱不知其人聞酆郭等均入内小的最後到見伊等從天主堂走出向小的言不必去矣遂分給小的洋九元問伊等每人均得洋廿元三十元何以爾祗得九元答稱伊等以小的到遲是以少給問可知伊等入堂共刼多少答稱共得二三百元對時表一枚問對時表何人取去答稱由酆取去問爾可知酆將表藏在何處答稱聞己抛棄矣問爾得洋九元在否答稱小的得洋後因来歴不明不敢使用存在家内問放於何器申答稱放在甕中裏以白花藏於灶屋内大令問當行刦時諸人手持何物答稱竹器鐵器大令著提酆研訊供稱小的並未爲首兒子亦不在内長子現在南翔爲棉花生意次子年尚幼穉豈能行刦十一月初五日天主堂一案日間由桂堂至酒店糾合小的同去搶刼小的不依桂堂央懇再三小的以朋友之情不忍過却因卽首肯隨伊前去桂堂等數人在前行走小的在後相離半里許及至天主堂門前伊等己一哄而出後各分散不知伊等刦洋多少小的分文未得大令曰本縣不究爾之洋銀祗問爾對時表何在供稱表由桂堂取去大令命提桂堂至案問曰表在何處答稱實未見表大令大怒命取刑具伺候始供稱小的得洋三十元現己用完表由酆取去大令著將酆鞭背二百六十下始供稱表實存郭處求寛限出交大令判將桂堂還禁酆及阿寍收所限酆三日將表交案再行審訊 
[毆斃船户]  
　　南匯縣人吕和尚向以駕舟爲生上月廿九日裝載雜貨同夥錢金桂開外閔行鎭及抵鎭時在上午停泊該處西浦灘午後忽有吕光叙之江北網船銜尾而来泊在和尚貨船之外當傍晚時和尚欲解纜開駛令光叙讓開光叙不允互相口角旋卽用武光叙遂糾合伊夥朱永和等行兇和尚寡不敵衆致被毆傷錢上前解勸光叙又喝令朱等將錢毆傷至晚和尚因傷斃命該鎭居民哄傳江北船上打死人矣立卽告知十六保十八圖地保奚永和到来查訪見和尚己死卽將光叙及朱一併拘獲派夥看守一面知照屍子吕耕泉来滬於前晚投縣喊寃值差禀報前情黄大令正在訊案卽命屍子至案訊供耕泉供稱南匯人向業成衣父親和尚今年四十一歳操舟度日昨日同夥錢金桂裝載雜貨駛赴閔行停泊西浦灘午後因欲開行令光叙之船讓開光叙不依反出不遜之言父親向論被光叙糾同朱永和毆傷延至昨晚因傷身死錢 
 
 

Page 4

 
 
當時解勸亦被毆傷迄今命在呼吸小的因此情急来案鳴寃叩求伸雪奚供稱小的現充十六保十八圖地保昨日人言籍籍一再詳查始悉綱船主吕光叙將吕和尚擊斃小的以案關人命當將光叙及帮凶之朱永和拘獲現在派夥看管當時小的往和尚船上察看見和尚業己氣絶頭上並無傷痕不知身上如何小的未便查檢耕泉又稱父親死後大腹膨脝兩肋青腫大令問奚曰爾可曾往查究竟光叙等用何物毆打答稱聞用石片毆打大令再三研訊耕泉堅請伸寃大令命退去一面飭差下鄉將凶手看管並預備屍塲本縣於次日往騐耕泉叩謝而退昨午大令命原差預備大號船數艘停泊大馬頭以便起程至昨晚九點鐘大令帶同仵作書差人等登舟往騐其詳容俟續錄 
[定期諭保]  
　　光緒十九年上海縣冬漕由黄大令擇於上月廿四日開倉啓徵己記本報兹悉大令定於今日傳齊各圖地保諭話昨日己飭差下鄉知照矣 
[聯名請禁]  
　　英包探拘拿拉客之無恥野鷄娼解送公堂經蔡太守分别發堂管押此己見諸報章先是有紳董及善士數十人憫年少無知之輩一經被惑往往失業無歸是以繕就禀詞投呈公廨請爲示禁以遏淫風捕頭亦與有同心遂飭包探查拿送懲不貸邇者四馬路一帶每至銀燈璀璨火樹輝煌約伴遊行銅街踏月無復有媱葩妖草攬袂牽裙矣春江花月中不誠少一陷人之阱乎 
[監犯病危]  
　　今年七月間英界二馬路山東餅師馬長根刺斃寍人翁錦章一案當經二圖地保投縣具報黄大令詣騐屬實將馬帶回訊實收禁其詳己列前報兹悉馬自收禁内監後相安無事日前忽然患病當由禁卒原差禀報大令諭飭撥醫診治迄無效騐至昨日病勢增劇祗存一息禁卒飛報大令仍飭醫生妥爲醫治 
[漏稅罰鍰]  
　　本邑虹口裕大新衣店主孫阿毛將綢縐單夾皮棉各衣裝入舊皮箱七口運往日本求售出口時並不投關報稅由關上巡丁查出將衣箱提去拍賣充公一切情由己登前報其時孫另案管押英公廨及交保出外一再向稅務司求情稅務司飭人估得此貨值洋銀一千八百元格外從寛判罰銀七百兩再令繳補稅銀一百兩准其將衣箱領去 
[書辦問供]  
　　西歴一千八百九十三年除夕英工部局辦公西人在虹口乍浦路五十五號房屋内開放手鎗擊中車夫王奎郎受傷倒地由巡街捕將兇手及王送入捕房捕頭命將王送往同仁醫院療治己紀本報前日英廨讞員蔡二源太守鳴騶入城拜會黄大令述明此案起釁緣由傍晚時大令赴英廨答拜一面命刑招房書辦徐某持大令名片至同仁醫院知照醫生向王問供王稱崇明人向爲車夫本月廿四日卽西歴除夕由友人處索取借欵回家行經乍浦路五十五號房屋前忽有一彈飛来適中乳旁恊下又據醫生言王傷可保無碍尚有槍彈一個不知穿入何處穴道至今尚未取出徐遂回縣據情稟覆 
[裝傷朦控]  
　　前日高金標偕見証人周四林倩人舁其弟高德生至上海縣控稱遭張二毆傷晚間黄大令在花廳研訊德生訴稱江西人今在新閘太古洋行所開豐順軋花局爲小工每軋白花一籮得錢廿七文上月廿九日共軋五籮半有不知姓名人軋四籮半小的向領工錢祗給四籮半工錢向工頭張二理說竟被毆傷旋由帳房中人解勸令張給小的洋三元爲養傷資先收一元今日向找二元意圖賴去爲此来案喊寃金標供與同周供稱德生被毆時由小的目覩爲此投案作証大令飭仵檢騐喝報德生並無傷痕犬令問十圖地保徐子良曰爾知此事究竟如何答稱當伊等肇事後小的曾往訪查知張與高等口角並未爭扭實係德生裝傷朦控大令大怒喝令將兩高及周分别笞責高等伏地苦求大令曰爾等不安本分細微之事膽敢裝傷圖詐著一併押候遞解兩高與周求至再三大令著具改過切結從寛逐出 
[至誠感格]  
　　杭州駐防無力子求病愈節省醫藥費洋十元移助順直振濟又陳祿星堂前因令嗣堯耕家人柳青身體不安許助振洋十元兹特交本館恊振所解往災區又接裕大寳號函云九月十一晚北鄰失愼敝寓幸賴平安今以洋十元助順直振捐本擬早日送交因俗務碌碌以致稽延云云此數君子者或求疾病早痊或祝家室平安或因幸免災祲解囊助振仁心仁術有足爲當世風者邇值寒威凛冽災區黎庶待哺嗷嗷受此鴻施有不鼓舞歡欣祝大君子無量福壽哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[點騐軍器]  
　　現届年終應行點騐禁城内外圍京城内外各門各廳各堆撥以及八旗各營圓明園外火器營健銳營軍裝器械　兵部咨取堂銜繕戰請派十一月初七日具奏奉硃筆圈出和碩莊親王載勛貝勒銜固山貝子奕謨恊辦大學士吏部尚書麟書户部尚書熙敬禮部尚書崑岡正白旗領侍衞内大臣容貴廂白滿都統固倫額駙符珍署正白漢都統散秩大臣公果勒敏欽此得旨後卽由兵部司員禀請訂期分往點騐經莊邸等於十四日點騐紫禁城内各門各朱車軍器十五日點騐紫禁城外圍各栅欄各朱車曁前朝各門軍器十六日在東安門内正白旗侍衞教塲點騐京城内外各門各廳各堆撥軍器十七日仍在該教塲點騐左翼各旗營軍器十八日點騐右翼各旗營軍器十九日在西直門外蘇州街點騐外火器營健銳營軍器並在海淀燈籠庫騐點圓明園八旗官兵處内務府包衣三旗鳥槍營精捷營軍器由兵部開列日期分行各該衙門查照預備 
[頭銜依舊]  
　　前署安徽按察使候補道松秀峰廉訪在署任時因阿中丞案致掛彈章觀察自念精力尚健未可戀江湖而忘魏闕定計出山於今秋帶領家丁航海赴都由大部帶領引見天顏有喜旋奉硃批松峻著以原銜原職發往江蘇差遣委用觀察奉到部憑束裝南下於上月廿二日行抵皖垣在近聖街公館小住謁見沈仲復中丞並拜會司道各官各官亦以禮答拜其與觀察舊雨情深者設筵招飲殆無虚日一貴一賤交情乃見翟廷尉語可以移贈 
[太守回皖]  
　　安徽候補知府孫詞臣太守廷林上月初旬奉大憲札赴金陵公幹旋於廿一日回皖銷差王事鞅掌太守有焉 
[戟門上壽]  
　　前報紀上月二十六日爲浙江提憲馮煜康軍門七旬上壽軍門本擬乘輪出洋以免酬應方勞兹聞軍門並未出洋是日署中懸燈結綵大開筵宴傳班演劇先後三日凡各同演及地方紳士無不介壽躋堂同獻南山之頌壽筵開處袍笏盈庭軍門當亦顧而樂之 
[窮通有命]  
　　鎭江東門外三十里有海其邨垂楊入書老柘成隂地異朱陳風追懷葛有某甲少時在蘇郡雜貨鋪貿易積銖累寸囊有餘資遂歸故里置薄田數畝娶妻生二子婚娶己畢且有抱孫之喜含飴撫弄樂也可知祗以近數年来鎭郡荒歉頻仍薪桂米珠居大不易其長子性好遊蕩不能養瞻妻子次子在外習藝所得工資亦不足以顧家甲不得己東奔西走告貸親朋稍資補助默念托鉢沿門終非久計時作咄咄書空狀老妻見而憐之因以否極泰来之言屢相慰藉幸今歳秋收豐稔始有生機七月初旬甲在豆棚下納凉掘得白鏹九錠不覺喜出望外貧兒暴富未免趾高氣揚未半月忽於胯下生一外症疼痛難堪延醫看治云係胯癰甚屬危險調以藥未稽延數月將所得之銀用罄而症亦就痊諺云一兩黄金四兩福其甲之謂歟 
[貪眠誤事]  
　　某二尹需次蕪湖聽鼓隨班頗堪自遣日前奉委要差束裝就道其夫人適懷六甲及届坐蓐之期舉得一雄合宅忭慰如獲天是石麟祗因產母羸弱乳汁不敷資雇江北大脚婦爲之乳哺不料乳婦夜間貪睡一枕蘧蘧竟將嬰兒壓斃主母聞之一慟幾絶欲將乳婦送官而二尹適因公外出旋有和事老出塲勸乳婦將娣姒新生之兒抱来抵償以冀彌縫缺陷特不知二尹歸来試聽啼聲得無嫌其不類否 
[臨去踟躇]  
　　前署肇慶府王雪徵太守蒞任半年勤政愛民口碑載道兹以瓜代有人交卸回省去肇之日紳民攀轅臥轍餽送傘牌者共有數起甘棠召伯之章可爲太守詠矣 
[挾纊恩深]  
　　廣州府張太守興利除弊善政良多賦性慈祥尤以愛民爲急務現值冬令天氣嚴寒貧民無褐無衣瑟縮街頭情形可憫太守見而憐之遂慨捐清俸購辦綿衣遴委妥員率同差役分給窮黎以爲禦寒之具似此愷悌慈祥彼受賜者有不共頌憲恩於不置哉 
[河岸傾頽]  
　　秦淮河挑去淤泥約深四尺僅在河中施畚鍤之力兩旁不敢波及原所以保護民房也上月某日利涉橋旁傳蔣二姓河廳忽然坍塌碎瓦零磚堆積滿地未坍之先一日地忽開裂河工委員當卽知照主人令速作遷移之計乃人物甫經出險而轟然之聲作於後矣聞傅姓河廳落成未及十年蔣姓河廳今秋方告落成所費工料約值五六千金幸是殷實家不難再造也按秦淮河月牙池至利涉橋一帶俗稱翻沙地兵燹前用木支架從無石工爲其不能載重也曩者淤塞不通故兩岸借以得力今因挑動而浮沙下陷宜其坍矣 
[合浦珠還]  
　　金陵某姓十二歳女孩被鄰媪拐去前報己紀大略兹聞遺失之日卽派至戚上赴鳩江下赴京口遇有輪船寄提及停泊小船嚴密稽查冀僥倖於萬一某日野雞輪船抵鎭江時方溥暮見一男一媪一女孩下船並不登岸逕呼一葉扁舟摇蕩而去情景怱促而行裝又復杳然大疑亟揚帆尾之至僻靜處見二人掖女疾走女如醉如痴形頗迷罔約數十武進一茅屋雙扉隨掩聲息寂然某戚悉有錯誤又慮衆寡不敵反遭毒手默識其處回舟至某武卡泣訴顚未並許以厚謝卡官應允帶勇五六人前往命某先導至己二鼓廬舍宛然令一分扣扉餘皆暗伏四隅以覘動靜艮久内無應聲恐遲有他變踰垣而入黑暗不見一人以火燭之草榻二三處而己尋至敗灶下有人蜷伏如蝟睇之卽所失之女也衣服易色面龎消瘦不語亦不啼雙目炯炯向人若不相識者卡官飭一勇負女歸餘勇追捕拐匪徧尋杳無蹤跡至江十見前繫小舟解纜下駛始知招招者亦與同類泊此以備不虞特未識扣扉時何由得知消息抽身兔脫如是其速也嗚呼譎矣女孩噀以凉水灌以薑汁二日方蘇詢問所苦答云不知蓋數日来如在夢中他此等匪人各處皆有陳謙訪示諭煌煌責令地方官設法嚴拿地方賢有司尚其属遵憲示哉 
[會館重修]  
　　蕪湖湖南會館係彭剛直公督師江上時集資創建寛宏壯麗足以冠冕此邦其門額楹聯係公親手標題名公手蹟歴久常新迄今瞻仰遺徽猶流連不忍去邇因會館頭門及萬年臺年久失修丹青剥落遂由會館領袖鳩集工匠重加修飾髹漆粉堊煥然一新於上月十八告竣特雇三慶戲班登臺演戲以答神庥一時城廂士女結伴来觀鶴跂鷺翹萬頭攢動更有名門淑質蓬户嬌娃列坐兩旁看臺藉聆一曲霓裳自下望之幾如月殿仙人下臨塵世直至二十三日始曲終人散不可謂非一時盛會也 
[竊柴斃命]  
　　揚州因河道淺狹各篷運柴駁船均不准駛入暫就南門外寳塔灣一帶裝卸雇夫挑送入城兹聞前月某日有某姓柴船抵岸各夫咸往代爲挑送夫役某甲正在挑行忽来一乞丐尾隨於後潛行抽竊甲揮之不去詈之不理忿甚驀將柴擔擲下扭丐痛毆一頓而去丐年雖强壯而瘦骨如柴且面有烟色飽受老拳後卽倒臥路隅未及半日一縷幽魂己從泥刃宮飛去旋有自認爲丐之親屬者撫屍痛哭曰吾子雖係乞丐而人命至重也遂招呼地保同赴有司衙門呈請履騐想一經勘騐明確自當照例辦理也 
[虔求雨澤]  
　　揚州四鄉田疇龜坼農民望雲甚切江甘兩邑宰於上月旣望日起設壇虔禱等情己列前報連日頭上片雲雖有催詩之意而簷牙屋角依然點滴皆無府尊沈太守關心民隱示期廿五日起躬自齋戒仍設壇郡廟朝夕拈香祈禱以冀甘㴻頻施祥霙渥霈示内除禁止屠宰外並魚蝦等亦不准售賣誠可格天想蒼蒼者定可早遣雨師下降以慰我三農之望也 
[稱觴上壽]  
　　揚州地官第張午橋觀察於上月廿三日古稀雙壽觀察雅不欲舉動以示儉樸家風而戚友等僉曰觀察己玉樹成行孫枝繞膝值此懸弧令旦雖不驚動外客我輩忝列葭莩允宜稱觴上壽遂共開北海之樽齊獻南山之頌公子等未便重違衆意遂路事鋪陳設席肆筵殷勤欵接是日門前車馬擁擠塞途闔郡官商士庶莫不登堂祝嘏冠裳薈萃翎頂輝煌濟濟蹌蹌一時無兩 
[南漕收竣]  
　　仁和錢塘兩縣開倉徵收南漕己列報端現己按圖收竣詣撫院禀呈漕米清單凡過期未收者俟滿厫後一併折算然折米尚未定價風聞較上年需增二百左右也 
[譯東報記高麗事]  
　　上月二十九日朝鮮世子義和宮舉行婚禮次日橷夫婦參謁國王及妃禮也有往觀者云迎親時除執事外有官妓二十餘人艷妝跨馬以從意者彼國之典禮如是乎○朝鮮政府下令禁止米榖出口後各國商人皆望其弛禁而以日商爲尤其兹者德美使臣見日本公使竭力向彼陳說意遂大爲感動咸思有以勸之上月八號約集日本俄法各公使恊議一切俟議定後卽須列名上書矣 
[逃媳領回]  
　　浦東人某甲向以耕種爲生有寡媳一人未肯食貧居賤乘人不備渡浦而西至喜娘某氏處告以家徒四壁度日艱難欲往富貴人家傭工如肯汲引恩同山岳矣氏首肯遂薦至城内雲鳳齋冥器店傭工後被甲尋見詢問適從何来遽集於此媳具以實告甲以媳平日並不與此等人相識其中諒有别情不肯干休欲與冥器店主費克皆理論費不欲多事逃往别處甲乃將媳交二十鋪地甲看管欲投縣控費誘拐地甲勸令將媳領回再行理處甲以爲然想可免涉訟公庭矣 
[紀逃婦]  
　　松江郡治西鄉天主教主人項陸氏年可二十餘藁砧農家子也終歳沾塗鄙而且俚前年氏私出傭於上海迄今消息杳然旋偵知在南巿老白渡金全烟館中與金全雙宿雙飛大有此間樂不思蜀之意遂邀人前往領回金丛自恃雄强出頭霸阻聲稱如欲璧返須費番佛五十尊不得己訴諸新北門外天主堂隨由堂中神甫致書法捕房克捕頭立飭包探郁庭湘飭查屬實回時禀稱金全家不似烟館與野雞 
 
 

Page 10

 
 
娼院無殊捕頭乃禀諸葛同轉請給一名片投十六鋪中局請局員李蘭史二尹飭地甲恊同至老白渡將項陸氏帶回管押二尹允之大約堂期須解訊也 
[記騙子]  
　　某甲衣服麗都大模大樣乍見之幾疑四馬路日坐茶館之顯宦達官而不知其以馬扁爲行業者也前日下午至錦記綢莊揀定杭寍綢十匹計價銀一百五十三兩滿口官話囑送近水坊蔡仁記報關行綢莊夥奉令惟謹立刻遣人送去中卽給錢莊銀票一紙數目相符送者持之而回綢莊夥持向錢莊照對知爲贋鼎立刻咨照蔡仁記將貨扣留而客與貨己杳如黄鶴矣送貨人以貨旣送入内帳房面交司帳人洪雨泉顯係串同誑騙遂奔投捕房控訴捕頭飭包探偕往拘提則貨物全無室如懸磬幸洪未走脫得以拘入捕房捕頭命押候堂期解請讞員究訊 
[鑷工誤事]  
　　本城小東門外有無錫人某甲以開設飯店爲事前日下午信步入城至浴堂洗澡磨光刮垢之餘復喚薙髮匠某乙奏手祗以燈光不甚明朗誤將鬑鬑者薙去其半迨甲知覺急行攔阻勢己不及甲以爲不祥與之理論乙佯若弗聞甲遂出外糾合同業大興問罪之師浴堂主恐釀禍端立喚十鋪地甲前来令乙備香燭鞭爆三牲齋星官燒路頭親往甲處服禮甲初尚不允嗣經人竭力調停始含恨而罷攬鏡自照當訝今吾而非故吾矣 
[英界公堂紀事]  
　　水巡捕某甲向船婦李劉氏收捐無著以致忿爭三百四十二號華捕見之拘氏至捕房禀報捕頭命移送公堂蔡太守飭暫發官媒收管候水巡捕到堂質訊○陳利生陳王氏陳雲山被朱達武朱唐氏王阿二毆傷向四百十一號華捕呶呶聲訴捕將朱等一併拘至捕房移送公廨蔡太守飭分别押候訊辦○余樹堂扭張和亭至英公堂訴稱張欠銀後避匿不面今將尋見扭請訊追蔡太守飭將張暫行管押著余明白具詞呈訊核辦 
[鄂省官報]  
　　十九日卸署天門縣乾鎭巡檢事丁起麟回辦候補從九嚴文洄自籍領咨起服来省○二十日委辦沙洋釐局補縣方朝槩回禀到分發試用府經歴譚奎翰来省禀到○二十一日本任武同知長坦禀謝飭知回任候補同知盛春頤奉委自强學堂提調事務禀謝卸署京山縣事補用縣朱恩錫回省禀到 
[浙省官報]  
　　十一月十三日寗波府胡元潔交卸回省禀到杭理事溥禀知臬司委會查城門差叩謝何應福禀知由衢郡會算交代清楚回省禀到並呈府結瑞安縣丞朱延靜交卸回省禀到○十四日鄭言紹由京領照来省禀到府照磨胡辳熙捐免騐看来省禀到○十五日正任寗波府胡禀知粮藩司道委海運滬局總辦差禀謝○十六日李星科山會蕭諸匹縣候補補歐景芬海平石桐四縣俱禀銷催地丁差 
[金陵官報]  
　　十一月二十四日知縣洪恩培銷江東門粥廠差○二十五日通判姚壽春到銷孔涵釐捐差回指分江蘇試用巡檢李紹煌到由京来從九楊翰藻禀謝奉委荷花池釐局帮巡差○二十六日同知余貞祥叩謝飭知留江蘇補用 
[皖垣官報]  
　　十一月十四五日候補知縣蕭仁丙辭赴桐城查訊案件巡檢黄萬增知奉委解東三省餉○十六七日鹽河厘卡候補知府祺厚知奉委調辦運漕厘卡蔣元樾到由皖南回並謝奉委辦三河厘卡試用知縣楊學海知奉委發審局舉習○十八日牌示新選含山縣蔡如景青陽縣田昌檖准補績溪縣姜維寳均飭赴新任准補旌德三溪司萬慶森太湖後部司訓德森本任桐城六百丈司尹高儀均飭回任委署靈壁縣郭繼泰辭並銷發審局差署懷逺縣吕耀彰署懷逺縣主簿陶錦章均辭候補知府邊保經到赴壽州公幹回知縣張奎漢謝奉飭知議叙加一級紀錄二次知縣韓澤埏知奉委發審局副辦張奎光知奉委發審局學習 
[江西官報]  
　　十一月十一日巡檢唐啓虞查廣潤門府經吳文煥縣丞王世瑞俱銷武闈差事典史姚春融禀銷期服假萍鄉典史姜兆葆禀辭赴任樂安招擕司紀宗潮禀謝飭知○十二日撫憲委中軍鮑莊拜發本章由驛進京吏部考功司沈擠青回湖口籍陳席珍解九江關餉京回吕懋承勘豐城堤回從九来興李家渡卡来省代帶親兵營張國柱由懋舍交卸内河前營營官事回府經徐銘新往分宜辦保甲從九何德藻往廬陵等縣催漕折 
[邗江官報]  
　　廿一日湖北胡叅戎兆有解鹽課銀来葉鹺尹康安銷解蘇州餉差○廿二日四川正主考朱主試琛過揚北上○廿三日南掣楊司馬来揚公幹泰壩田分轉禀知回署 
[上海六馬路仁濟善堂籌賑公所施少欽經收順直山東山西賑捐七月廿七至八日初七日清單]  
　　安貞記大善士規元一百四十七兩三錢厦門榮昌號一百十二兩周象九紋銀十兩零二錢八分趙宜璋十兩金陵恊賑公所經募第十一批洋二百四十元劉傳經堂陳紹唐各二百元鎭江綢業一百四十五元豐潤張浙寗董夏蘭各一百元劉浩如太守代募浙東性存居士無名氏三户各五十元濠上漁隱經募各户本洋四十元英洋四元郎垣氏錢和豐無名氏三户各三十元毛敦詩堂爲父冥誕梁溪菜根書屋爲次子病求速愈常熟張治祈平安孫鴻棻兄長病求速愈汪澤民求病愈南郢泌洋居士施雲莊仲氏八户各廿元淮隂正誠堂十九元孫雲璈十二元五角顧王户十二元張延恩求父病愈蔣廖氏求病愈頴川子孫病求愈汪國章求平安慈谿楊榮林吐血求愈方德濟爲兄病求愈葉雲青妻病求愈鍾愼齋保孫易養悔生邨叟代募祈平安子讀書聰明存心氏求平安並資冥　壽記茶船危而復安答神佑顧王氏求病愈斗禮祈襄資無錫無名氏完愿常熟無名氏丁汪氏連吳氏劉吉氏赤花山氏蘇州無名氏沈培永朱義忠余魯卿村長洽濟凝香草堂不留名朝陽馬豐城廿八户各十元邱開森九元銅洋一元張園主人爲雲影齋主放電光酬資移助八元八角半青浦德潤堂醮資浙記張叔雲楊許氏三户各八元校家莊七元半李堯華干巷本立各六元蘇州無名氏金車變價五元錢九百四十文愼其餘齋主人五元銅洋七元顧教經堂資冥福陳馮氏祈孫壽命筵長童靈巽子荇弓病求愈樊子湘香資旌德吕德和本洋錢蓮生求病愈廬江晋記蘇州無名氏無名氏退菴居養德堂收桂仙主人馬長齡楊性初十四户各五元養石堂主妻病求愈楊黄氏保子平安樂安居不知名江汪氏隱名氏六户各洋四元薛家莊三元五角恆孚銀樓桶捐内另户錢一千四百八十五文鹿城强善生爲子鄉試平安完愿義和當諸位日新堂存心氏李堯華馬記六户各三元毘陵陸伯宣將亡女遺資移助二元五角張揆叙完愿楊樹階子病求愈徐桂馨祈平安王雲卿求病愈王增祉妻病求愈秦嘉穗求母病速愈姜寳善堂妻病求愈余善慶完愿吳鴻賓求資母寰福王駿聲宿病求愈吳樹齋爲妻服滿資冥福宛聘之本洋陳宗清於君生邵季房鄧嘉禾章硯芸怡怡章堂裕源昌募公善堂大有堂問經堂隱居士陳無名邵翁氏消灾氏張郭氏沈馮氏張氏無名氏南陽無力子三十户各二元大英總會酒棧一元一角蘇州無名氏一元銅洋一元鋤月山房下士女病求愈少記蟾記均祈消災于樂山堂敦厚堂凝賢書屋未留名老人無力子無名氏無名氏黎甘氏洪高氏存心氏錢孟蘇州無名氏津門馮輔臣吕端甫吕煥文戴楊朱蘭如許毓卿廿一户各一元李少卿六角梧桐書屋主人清吉人隱名氏無名氏李立翁李幹翁王道生吳德山宋永安朱祥發李巨盛十一户各五角楊隱氏清河氏各四角無名氏三角六海徐濟生堂劉大成李德太姚大興朱愛翁李桂翁朱得盛八户各二角朱逺翁李尉翁李瀛翁李子林李恆和李桐張恆源曹成進王廣魯存德堂積德堂崇德主人李合興十三户各一角免害後人銅洋五元解求無晦堂閩秦氏徐永得各銅洋二元無名氏錢一千七百七十五文槎北世醫曹子元六百文九秋吟舘無名氏無名氏各五百文陳邦國二百文泰州公拒另户一百九十五文以上共收洋二千三十八元一角五分規銀二百五十九兩三錢紋銀二十兩二錢六分銅洋二十元錢六百九十五文 
[上海六馬路仁濟善堂籌賑公所施少欽經收順直山東賑捐八月廿九至九月初八日清單]  
　　鎭江隱名經募諸同仁規銀五百兩聶其昌二百兩雙溪鈞叟陸十七兩四錢居安思危陸十兩泉晋鰲江合記四十兩張蘭如補前匯水十三兩無錫王芙伯洋一千元錢啓業堂東海在陽居士各二百元奚潤如隱名氏各一百元古夥衍慶堂汪嘉郡耕讀散人梁溪少記隱名氏未遂子心愿氏六户各五十元無名氏四十元金利源帳房三十一元四角紫袁氏求氣虚速愈三十元蕭心甫子湯餅廿四元徐君夫爲子芹儀龍華寺懺資餘欵啓承主人妻病求愈方泉三求病愈葆弇祈平安晦庵主人隱名氏無名氏八户各二十元常州不書名氏十八元補過氏十四元錢和豐求消災延年王兆思鈐儀楊州無名長孫病完愿蛟西隱名祈病愈復原又助完前願祈平安震澤力不足齋祈病愈並求妻產平安隱名氏甲戌年許願耶溪漁叟媳周氏祈病愈浙寗仁本堂許願轉機知力不足女病求愈不留名子病求愈錢塘汪隱名求父病愈莊炙如求病愈王雪生最樂軒主程漁卿校書均完願谷峰樵子倪金門張旭三均祈平安泰州吳陵鰲叟吉金樂石主人曲園老人張餘慶堂晉江王柏方孫家瑚邱開森錢孟記常州青山户浙寗無名氏無名氏隱名氏三十一户各十元不留名八元無名氏頴川麗後氏各七元王陶庵高近齋煥文堂各六元杜燮堂爲裕長隆號同事陳孝耿交来充賑五元王仲連求父病愈魏無力求夫病愈有心無力目疾求愈胡桐求内外平安高陽子求病愈曹境揚爲子完願沙頭宋愼卿求病亢王藴經書屋蕪湖無力氏泰州無力氏養性居鮑守箴尤姓趙大有隱居士十五户各五元泰州無名氏無名氏經氏李氏汪小記朱則誠六户各四元葉長春求平安勉力人子病求愈甬江隱名氏存心氏無名氏無名氏吳耳似積腋堂八户各三元嶺南布衣馮秀甫二元銅洋一元邗上松雲子求母病愈戈月堂下士許思鑑秦文卓均子病求愈任袁氏無名氏均求病愈陳惠記求平安裕源昌代募代請醫生子世胄堂公助碧焦山房盡心室蘭芬書屋德慶堂林懋勳德慶堂隱名氏無名氏十八户各二元鄒有餘一元四角代高氏一元二角吳汪氏一元錢二百文陳程氏夫病求愈海陵天德巷口木桶零散户錢兌洋杭祥徵吕善之吳心許吳眉最沈蟾卿張調梅吳一落陳柳橋辛蘇梅楊叔彬曹　士梁鴻耀徐信成姜寳暫浦義興江州劉志安錢李記錢仲記勝凝記隴西憩垣許梓指迷鄒姓醉經書屋對薇軒吳隨安草堂玉益堂啓佑堂公善堂積　堂武林吳周氏方趙氏趙氏方計氏蔡顧氏練塘無名氏無名氏無名氏無名氏代力不足人頴川堂四十二户各一元沈姓求子姚大姐不留名隱名氏吳門樵者新安士顧泳興謝泰隆李翥雲沈合順周渭川姚王氏十二户各五角求聰明入郭裕盛各四角無名三角沈合順竹行二角卜坤記銅洋三元蘇州恆孚銀樓桶捐零散户錢七百四十四文朱承慶毛少松各二百文以上共收規銀八百八十兩四錢洋二千七百九十元三角銅洋四元錢一千三百四十四文 
[上海北市絲業會舘籌賑公所施少欽經收順直山東賑捐九月初六至初十日第三千六百九十七至七百零一次清單]  
　　初六日淮安鹽城湖　鎭間經堂募無名氏洋　十元又廿元又十元經元善謝家福楊廷棨王恭壽四善士交来山東鐵涙圖洋七十九元八角五分銅洋三元虚對開一元唐少侯求母病速　　五十元樹記四十元顧守愚募楊　成由無錫輔仁莊託同康莊来三十元梁溪隱名氏三十元善惡分明三十元張矩源求病速愈由無錫天生號王靜蓀寄来廿元蛟西隱　氏求子岱年病速愈十元曲圖主人置文移助由元和縣寄来十元金陵邵秋甫等求母心痛病速愈六元常熟楊實慶六元楊善慶四元曲園主人買文助賑由長湘縣　　　五元江永船潘募無名氏八户五元梅　　兆麟爲室人徐氏祈病全愈四元品簫樓女史求次子病愈二元宜興嘉麓居人銅洋二元○蔚豐厚来希勉齋規銀五百兩永安　四百兩　元氏四百兩日强齋三百兩培　　三百雨延齡室三百兩長春館三百兩燕貽　三百兩蒙祜堂二百兩共九户合規銀三千兩○初七五蘇州隱名氏洋十元常　　　　　　　堂十沈留餘堂主人求病速　十元汪滇帆求平安四元留溪姚氏由金山張堰鎭姚介三寄来四元無名氏洪銀四兩四錢五分洋一元求病　氏二元嘉定　　　　　　　　元求病愈人一元○初　　　志堂薛由同康莊来洋一百元趙展如廉訪　浙江　　　　日昇昌来洋一百元無名氏由元甡莊来廿元蕪湖傅明　堂　　　　　　　　　　　卿爲内子產　　　　　　杭補過氏董三元南匯唐振西一元不留　　　女　安六角江孚船帳房銅洋四元○初九日福寗鎭曹仁辭軍門由　　　　　　　　　　　　李廷昂洋甘元　　　　　　愈人　助七元蘇州曲園主人賣文助　由英　　　大守交来王元　築傅鍾氏求分娩身體平安五元倣徵海南　　　　　　　　　　　晷經　多助資 
 
 

Page 11

 
 
慈冥福五元豈其廬傳求媳病愈五元　譜裔五元豈其廬五月寳應　　　　　　　　無名氏一元東　程　　　黄丹　　　　　　求子病愈一元　滿州祈泰厚託永豐莊来同安營謝柱臣大人洋廿元又經募無名氏廿元何　薌四元傳錦　　　　把總　反總林各二兩外委張外　　外委　　　　　　　五户各一　　口汎專防陳二　濯口務防蘇馬巷防何店　汛陳新墟汛陳大路尾汛陳利元亨六户各二　　　章許克家各洋四元曾雲章莊　安厦門　　三　　一　同安許奪　　　　蜀西汪述堂　勝後營前哨伍同安　短房鍾　菴何應順六户各一元共廿九户合規元十八　四錢九分○初十日鎭江張鳳池募隱名氏由　　　　交宋洋一百五十元無錫　謙養　募順較貽十元曲園主人賣文助賑由由家園實公館来五元常熟顧棗福爲三媳寒熱求愈四元淮山靜思軒二元五角蘇州嚴氏爲女該病求保平安二元蘇州張貲臣求釐速愈二元太倉　季豐童馥堂募桶捐方蘭澤善餘堂各一元無名氏不角凌　之　周讓泉求病痊二元周康臣許潘氏均求病痊名一元 
[上海北市絲業會舘施子英經收順直賑捐九月初一至初五日第十一次清單]  
　　初一日淮安志道齋主人由寳和　来洋三十元壽州權會堂廿四元六安無名氏廿五元嘉興靜樂子對開洋一元○劉蘭翁来高滈保嬰局經募文溪保洋三元媓忠輔二元五角渭塘保鳳嶺保二元五角陶鳳亭許孟和各二元張王芮村後保村各一元二角半魏爲楷魏純忠韓景先楊明泰揚正泰五户各一元韓佐先許豫豐各八角袁信成湯西泰各七角豫大號陳伊生蘇允茂三户各五角唐石泉常不名各三角韓體儉吳斯令各二角安二前排村洋一元錢五百十五文孫田村胡邢村合錢二千七百文譁城九甲十甲各一千四百文薛城八甲九百三十八文魏爲勝六百四十二文王同泰四百廿文無名氏四百文韓人忠魏長春興盛號袁興隆夏乾元五户各三百五十文瑞豐號德昌號各二百八十文韓體有二百十文吳德昌高溟盛祥和吳復元種德堂夏勤貞義和號同盛號韓人根韓佑先十户各一百四十文陳洪模陳又華陳正雙陳正鎧陳方人陳方根陳方南陳方海陳方起陳重大陳重陸陳重惜十二户各一百文夏時新九十一文汪天德韓正欲黄以良桂新泰四户各七十文共六十六户合洋三十九元二角半○張雪翁交来蕪湖友人彭品三游戎爲母病斷添祿壽紋銀九兩零四分六厘四毫胡昌記洋十元彭東記八元郭春記吳長記各二元○初二日沙司獄署王楊氏爲夫侃求瘧疾速愈洋二元又爲兒百齡完願求平安二元七齡女孩王玉霞六齡女孩王秀英各因驚風回生求平安各洋四元○溧陽義隆潤募恆昇李厚儀各洋一元王秦川李平齋王澤恆育德堂四户各五角培德堂仁善堂各三角泰記四角共九户合洋五元玉記銅洋一元○初三日崑山縣正堂葛洋一百元無錫倦游子產婦平安酬願洋十元親睦堂温由泰亨源来二元又李氏孟氏各一元○初四日蔚長厚来西江史　雲募有心無力人洋二元隱濟道人無限傷心人感慨子有心人基福堂不如意人求免災民憂慮子敦和堂任記繆任氏實心實力氏功過氏善記眞誠記求無愧軒振業堂纘緒堂宋記强記求子周記順記儀記幼孩求健旺女增壽堂求無病女鸞氏無名氏史氏敦睦堂任氏慈悲人求侹人延壽記叔記三十六户各洋一圖○宜興儲瀛仙募不書名洋五元不書名吟翠閣世經堂退思軒四户各二元不書名徐午記不書名抱經堂不書名史憲記吳完記七户各一元共十二户合洋廿元○初五日如臬王孫氏求腰疼脚氣肝氣等疾速愈洋十元揚州愼修書屋主人四元硤石公人暮不詳姓氏人一元廣陵氏對開洋一元○青鎭惟心氏洋二元又募同人節費三元盧鑑三娶次媳嘉筵移助洋四元愧無力子二元宋達夫一元張贊臣楊香仁怡得堂無名氏四户各五角如意堂慈心人王漢文費厚基修竹軒内福記六户各一元費少岩陶子昶吳吟秋楊樂儒沈厘齋沈少軒陶士奎沈曰產八户各五角合善錢八百文敏愼書屋三百文鄂不書屋許鳳翔各二百文渭水河勤椒草椿蔭草堂不留名附耿記季幾濡六百各一百文共三十三户合洋廿六元 
[上海北市絲業會館施子英經睡順直九月初七至十八日第十九次清單]  
　　初七日心與力違子洋五元耘心氏一元無名氏二元如臯孫堯欽募嚴子呈求妻病速愈二元○實和莊来毛鳳音募無名氏洋一百元又五十元又二户各一元雙槐堂梁約君各五十元京江趙氏大通利和莊各六元桶零收三元共九户合洋二百六十五元○初八日浙江龍泉縣署募勳記佩記各洋十元樂記八元各六元笏舟坤記各五元敦滕堂李起文子文三户各四元冠軍三元評記崑山煥章熙齋陳魯氏五户各二元符記詠記瑞記慕記尺樓敦秋堂李卓吳氏七户各一元周林昌胡志青李炳南曾良佐四户各五角共廿七户合洋八十四元○饒州少齋氏洋一元二角汪不留名一元洪小齋無名氏張秀記三户各五角聲石氏光壽記程無名氏馬擬記方氏胡秋記六户各二角汪賢記一角共十二户合洋五元○元源莊来金陵宋玉田翁募興善堂洋廿元緑蔭舊屋五元雨荏亭三元無名氏十户各一元共十三户合洋三十八元○初九日邊竹潭偕室人鹿氏助棉衣欵由壽康莊來庫平銀五十兩合規元五十四兩八錢○桐城裕泰募方再捐本洋三元光秉儀二元張怡怡軒葉知止軒方酌雅軒三户各一元孫吉侯五角葉敦厚堂英洋二元永隆一元方幼專錢二千文方一介六百文張淑愼方再芷各四百文共十二户合本洋八元英洋七元○十一日章垣春渚草堂學童朱澍生誡禱雙親康健謹遵庭訓書捐由三晋源来庘平足銀二百兩合規元二百十九兩一銀如臯孫堯欽募顧宗濟求病速愈洋十元湻安不留名洋十元無錫隱名氏洋十元○十二日兩淮運署澹吾慮齋洋十元簪花書屋洋十元擔存軒洋十元○厚康莊来越郡趙永壽求合家平安趙四留堂各洋四元元生雲生錢五百文銘生堂靜生堂錢三百文蘭生趙四留堂趙頴生趙康生趙銘生趙元生六户各二百文共十户合洋十元趙永生蘭主銅洋三元趙靜軒銅洋一元○十三日梁溪萃興募凌敬叔由同　莊来洋二百元璜徑曹齒得堂主人求合家眷口平安洋十元○通州乾復興募降福人合氏無力人三户各錢二百文夢氏一百四十五文葵氏水品氏也香氏祈安氏老木氏我心歡二興氏我是我貧極人黄正晚節寒徹骨還是我十二户各一百文共十六户合洋二元○十四日笠澤山民求次子病速愈洋一百元無名氏銀十兩合規元十兩零五錢六分西塘代求病愈洋一元聽松書屋洋一角○十五日常熟金頌青補藥資移助洋五元○十六日無名氏新棉衣袴五百套不書名劉新棉衣褲五百套○十七日蕪湖大成祥不書名洋一百元盡心子四元清江衆善堂十六元陸餘慶堂一元○十八日詩義堂求八口平安洋一百元憕江補過子洋五十元北洋梅軍採辦所葉懋蕃新棉衣褲五十套 
[上海北市絲業會舘施子英經收順直賑捐九月十九至廿九日第二十次清單]  
　　十九日同得堂病愈還願洋十元宜興朱次可洋一元不書名五角○二十日江西南城危宣璋善士由信昌隆来規元三百兩○廿一日許村場署董募吳王氏還願洋五元○廿二日新嘉坡總領事二品銜卽選道黄由文報局来籌辦洋一千元合規元七百三十兩三墩明善堂募嚴紹裘嚴汝能嚴季夔三户各洋二元又康在墉唐學川唐省愚唐鳴鏘唐鳴球倪安貧子　佑合鏡病愈六户各一元邱省記由姚守梅来舊棉衣一千二百件○廿三日丁門張氏求己病速愈由惠泰莊来洋三百元如臯縣署童引臣募退補軒前年病愈完願由王芝翁来洋五十元○丁裕大来如臯孫堯欽募王孫氏求欠病卽愈九九五錢一百千文合洋九十三元錢廿一文孫賈氏求肝疾速愈洋十元孫姜氏求母沈氏時症速痊二元○廿四日常州朱繼山續募洋一百元無錫倪子芬朱彩衢各洋一元惠善承華悅来合洋一元華錫琦華世緒合洋一元○經蓮翁来姚江周航笙洋一元又募叙倫堂陳顧寃周各三元蔡勉記顧聽樵式一居士周文富四户各二元泰泰祝福昌周志浩肇瑞春徐蓉舫千欽廉楊也巢七户各一共十四户合洋廿二元○廿五日浙省萬承志堂馮聽五翁募如琢磨齋洋廿元宜興徐煥琪募廿元○蔚長厚来章門衆濟堂錢二千二百文景古許積厚各二十文隨緣氏恆利厚錢號吳其壽三户各一千文戒勉主人退思主人各八百文陶馮朱聶四百文無名氏樂濟堂余餘庚堂公懋福號楊慶明洪尚鏞六户各二百文熊會明一百文共十六户合規元八兩五錢九分○廿六日蘇邇愛暉晝屋爲三兒德章病痊完願洋十元温宅一善堂二元趙專一胡瀛喬各一元○廿七日識我齋洋四元常氏屠蔭堂兄募寄無名氏黑龍江礦局十九年新股票一張○胡紹庭翁来漢鎭敦實堂募昌記朗記鼎記冬記四户各洋十元范竹村五元盦記二元共六户七六折九八五平它紋三十三兩三錢七分申二錢計洋例紋三十三兩五錢七分九六八申規元三十四兩六錢八分又前山西演古捐餘規元七十六兩七錢一分○廿八日寳應居芷卿募居樨僊二十初度節省筵資洋十元朱桐豫朱幼塘朱晋恩朱晋榮朱晋藩居槐丹居渭綸居信記居堯卿胡瑞臣十户各一元○廿九日同仁堂由張雪翁来曹平銀二百兩批見規元二百零二兩一錢零二厘又陳懷記洋五十元○南潯姚恕亭募費芹江程樂泉元記吟園主人四户各洋一元愛竹齋一元一角沈少江嚴杏亭葉少卿三户各五角孫品詩胡鶴亭汪楨林顧恂泉四户各四角何承鵬吳少梅沈桂于三户各三角潘　溪何培泉張佩林孫少雲四户各二角周俊軒一角共廿户合洋十元○九月份共收大洋二千一百八十五元二角半規元一千六百三十六兩五錢四分二厘銀九兩零二分六厘四毫本洋八元對開二元小洋六角銅洋五元黑龍曰新股票一張新棉以褲一千零五十套舊棉衣一千二百件 
　　英商巴勒水險告白 
　　眞新會甜橙 
　　輪船往東洋等埠 
 
 
 

Page 12

 
 
   
 
