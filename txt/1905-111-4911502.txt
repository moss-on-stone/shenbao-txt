# 1905 - 111 - 4911502

 

Page 1

 
 
[電傳諭旨]  
　　三月二十一日内閣抄奉上諭昨據伍廷芳沈象本奏請覆恤刑獄十條請飭禁止刑訊拖累變通笞杖　法並清查監獄覊所等條業經降旨依議惟立法期于盡善而徒法不能自行全在大小各官任事實心力除蒙蔽庶幾政平訟理積弊可回頗聞各府州縣或嚴刻任性率用刑訊或一案動輒株連傳到不及審訊任廳丁差朦蔽擇巴而澨拖累覊押凌虐百　種種情形實堪痛恨此次奏定章程卽行照准原以衿恤庶獄務伸公道而通民情用特重申誥誡著該督撫等嚴飭各屬認眞清理實力遵行仍隨時嚴加考查倘有陽奉陰違再蹈前項弊端者卽行從嚴參辦毋稍廻護瞻徇其各勤公愛民盡心獄訟用副朝廷恤下輕刑之至意將此通諭知之欽此○二十二日奉旨光祿壽卿著伊克坦補授欽此 
[電傳　宮門抄]  
　　三月二十二日召見軍機　吳蔭培　武瀛　余肇康 
[論吏部裁撤書吏事]  
　　國家之設官分職所以治理民事振興百度上以佐萬幾之叢脞下以謀民生之安寗故一官有一官之責任一事有一事之利害皆當悉心考察實力整頓有利必興有弊必革孜孜求治無曠職守庶幾行政之權　致旁落而上下相蒙牢不可破之惡習或可一旦豁除否則聾聵尸居形同傀儡一任姦吏之舞文弄墨而曾不能抉其弊病絶其根株亦復成何政體哉本朝沿前明舊制設吏戶禮兵刑工六部於京師以綜理天下之大政吏以主銓選戶以筦財賦禮以掌典制兵以統武職刑以執政令工以司營造上有尙書侍郎各堂官下有郎中員外主事各司員以主持部務然六部各有則例紛如亂絲非老於斯事者不能贊一詞司員雖有在部行走之名實則除主稿掌印數人外其餘不過按期到部無所事事若各堂官者非由翰詹升授卽由九卿遷轉平日於各部事務旣茫乎未知則惟就司員已擬之稿循例畫諾小能有所更動也且忽而兵工忽而吏戶一年之中或更數部一部之中或管數事無論胸無點墨者不能知其奥窔卽粗有學問稍明事理者亦苦無從措手故六部之權上不在堂官下不在司員而惟在於書吏耳 
　　蓋凡充各部書吏者皆父死子襲歷有年數由少而老日日寢饋於則例之中故於例案極熟遇有應准應駁之事皆以賄賂之多寡爲權衡賄賂未 
 
 
 

Page 2

 
 
至則准者可以駁賄賂旣至則駁者可以准掩蓋彌縫牽合混引指鹿爲馬以黑爲白務使售其術而後已堂司各官雖明知其中必有弊病而頭緒膠擾猝難指摘卽爲其所朦蔽故昔人謂中國之大政在例與吏而已而朝廷與大臣無與焉坐使朝政吏治皆隳壞於冥漠之中而若輩轉行窟穴其間以恣其婪索根深蒂固未易動搖蓋亦數百年於兹矣 
　　戊戍變政之時始有裁　書吏之議逮後稱疾歸政遂不復提議去歲始明降諭旨令内外各衙門一律將書吏裁撤吏部各堂聚議皆以不裁爲是惟張尙書力排衆　决意裁撤因此與世尙書繼侍郎等意見不合多所阻撓其主　不裁者則謂　部書吏由來己久一旦裁撤恐多數人失業因而生事者有謂司員於例案未熟辦事謬誤恐干嚴讉不能無書吏爲之臂助者此不欲裁之出於公心者也有暗受書吏囑託冀爲解免以見好於衆人者有不悅張之所爲故爲反對以掣其肘者此不欲裁之出於私意者也總之不外畏難苟安得過且過此固向來官塲之通病而京曹各官則尤有甚耳幸張尙書堅持己見不爲衆淆卒能達其目的於本月内　定實行裁撤辦法數百年之巨蠹一旦掃除而廓淸之不可請非大快人心之事也 
　　嘗謂裁吏一事有數善焉司員須躬親辦事則可以歴練才猷不致有名無實其善一也杜需索之門絶舞弊之路黜陟持平准駁合理其善二也吏以役爲爪牙役以吏爲心腹吏旣裁云則役失其恃稍免作威其善三也旣裁之吏及其家族皆可另謀生業不致蠧蝕官錢是去多數分利之人而皆爲生利之人其善四也雖然吏與例因緣爲奸者也裁吏而不删例則葛藤未斷賢者徒苦其繁擾而無用不肖者仍不免藉此以生財故欲整飭部務莫如將則例大加删削以歸簡易每部皆仿外商二部例添設丞參由司員而遞遷堂官升轉不出一部則情形自必熟悉由是而留心政治以圖富强則中國之前途庶有望乎 
[俄艦隊泊於法屬之議論]  
　　三月二十一日倫敦來電云　海軍大臣力勸政府謂俄艦隊泊於法屬領海界内大違萬國公法故法國應須允日本之責問而行 
　　同日倫敦來電云駐法俄使聲明俄艦隊泊於法國領海界内並不違背萬國公法日本之驚動實爲不明譯太晤士報 
[俄艦行蹤]  
　　三月二十一日倫敦來電云美國紐約太陽報駐西貢訪事人現已抵開姆蘭據稱十九日午前開姆蘭海灣南三十英里洋面遇見大船九艘内有戰船及巡艦各一艘似係歸屬海軍提督尼蒲　韜夫所統波羅的海第三艦隊之船 
[英法俄意與克雷脫島交涉]  
　　三月二十一日大阪來電云各國聯軍己在　雷脫島登岸占據該島之内地各國水師則遊弋該島之海面又電云羅馬傳來消息意外部大臣及英法俄三國駐意欽使己會議克雷脫之目下時局地中海英屬莫爾脫島來電云英巡艦三艘由海軍二等副提督統帶已由此駛往克雷脫島譯字林報 
[俄艦隊拘獲由西貢駛往日本輪船]  
　　三月二十日倫敦來電云二十一日西貢電稱俄波羅的海艦隊拘獲由西貢駛往日本之輪船兩艘船上載有米糧 
[德親王抵東京情形]  
　　三月二十一日東京來電云德安吞親王及日本載仁親王於今農抵東京在車站迎接者係各親王各大臣以及文武官員共有數千人德意志比利時荷蘭欽使亦在車站迎接嗣兩親王同乘車至離宮然後載仁親王自回邸第譯文匯報 
[預料德法與摩洛哥之交涉]  
　　三月二十一日柏林來電云法外部大臣突爾揩思君收回辭職之請爲德京諸人早己料及此舉足令德人反對法國之保護摩洛哥較前更甚駐摩德國專使將于西五月一號前往摩京譯德文報 
[吉林川河與戰術上之關係]  
　　吉林附近河流稍大山谿之間發源深䆳近忽河水汛濫近境一帶咸爲河水浸没自吉林通寗古塔之大道被江水横斷且水量之增減甚大遷徙不定架橋旅爲不易此種河川於戰術上最忌敵若敗退亦殊困難云 
[調查各國東洋艦隊所在地及計數]  
各國東洋艦隊所在地及計數經本月十七日調查如下（英國） 
上海方面十艘香港以南二十八艘内有五艘停泊於新加坡旂艦二艘在香港（美國）上海方面四艘香港以南十五艘外另有小砲艦十五艘旗艦三艘在馬尼刺（法國）上海方面五艘香港方面二十三艘外另有濳航艇二艘小炮艦數艘未詳旗艦二艘在西貢（德國）北清六艘上海方面四艘香港以南一艘旗艦一艘在膠州灣 
[經營烟台炭坑]  
　　烟台炭坑經我國工人種種改良頗有效騐近來每日可採掘一百五六十墩之塊炭其炭質亦係無烟炭質之良炭便利於出征軍者不少譯大阪每日新聞 
[吉林俄軍之防備]  
　　目下俄之主力全集於吉林吉林城東西約一里半南北稍短作凸字形其周圍悉以石疉成高五米突厚二木突之以壁繞城之南北開鑿一大溝渠以資防禦其地最居要害 
[蘆漢鐵路工事近况]  
　　蘆漢鐵路沿綫之地槪屬平坦惟河南湖北境地内多山嶺阻碍必須開鑿隧道其他則黄河之架橋工事爲最難該橋工事分爲一百二十叚南岸己建築二十叚北岸已建築十叚現雇用英法白奥意五國工程師五十餘名清國工人三千餘名日夜工作急急從事欲於本年夏季竣工目下自北京下至彰德自漢口上至許州業已開通日來由北京至漢口 
 
 

Page 3

 
 
必八日始能達到若彰德許州間全行開通則四日可以達到也譯大阪朝日新聞 
[魚雷艇駛入浦江伺察俄艦]  
　　俄艦奥斯科意圖逃逸日　桐侯軍門帶來魚雷艇四艘嚴加防範三艘現泊口門一艘駛入浦江停在鏡淸兵輪旁帮同伺察軍門昨又回寗面見南洋大臣禀陳一切（巽） 
[禀准俄艦逃出開砲攅擊]  
　　滬道袁觀察前以逃艦可否開砲轟擊電禀南洋大臣請示兹聞南洋已函覆滬道略謂熟權兩害當取其輕如果俄艦奥斯科定欲逃逸攔阻不聽不妨於口外開砲攅擊以盡中立之義務云（鼎） 
[袁尉帥商令俄艦弁兵悉數登岸幷派員駐守該艦電]  
　　北洋大臣袁慰帥悉俄艦奥斯科有逃逸之意曾將辦注電告南洋以備采擇略謂在滬俄船旣歸我管束不應將員兵等仍留在船現在日領旣一再以俄船圖逃爲言應由我水師官明告該船行我中立主權令員兵等悉數登岸安置遠處妥爲約束並將行船機器擇要拆卸照烟台辦法由我派員駐守俾免他慮云（豐） 
[上海道袁覆日總領事函（爲允查有無華商售煤與俄船事）]  
　　啓者頃展來函聞俄艦奥斯科向清國某購煤三百墩官場查得確情卽將其人拘獲確否速復等因到道查俄艦需用煤炭前經酌定每上一次定敷一月用完再行續裝並須稅務司允准方能撥運在定此次煤炭專備俄船煮飯電燈等項之用旣爲尋常日用所必需本無不准中外商人與該俄艦交易之理承示一節究係如何情形未據地方官禀報除飭查外相應函復貴總領事查照可也（濟） 
[俄艦東來甯波]  
　　日前浙江提督呂道生軍門接奉督撫憲電札内開有德國兵艦四十餘艘駛來閩浙洋面游弋云云兹悉此項兵艦並非由德國而來實係俄國兵艦於本月初旬由某處開駛至閩浙洋面據外務部電札浙江提台内有云現有俄國兵艦四十餘艘自西北來東宜通飭部下所轄沿海地方各官嚴加防備呂軍門刻已分飭各營知悉矣（坎） 
[元和輪船被焚]  
　　怡和洋行元和輪船由漢口下駛於前晚一點鐘時行至通州下碇貨艙中忽然失火一時烈焰飛騰不可嚮邇時瑞記洋行瑞安輪船接踵駛至見肇大禍卽由經理林君濃生令水手人等竭力援救得卽救出二百六十四人内有西人九名其餘焚斃淹水諸人未知其數至元和全船貨物　成灰燼幷有傷及舢板二艘亦被延燒（容） 
[政府擬嚴議增祺處分京師]  
　　政府諸公頗不滿於增祺决意於增祺陛見時查問其所辦各事嚴議處分（乾） 
[粤督密保奏留道員京師]  
　　日前兩廣總督岑雲帥具摺到京内云分省試用道温宗堯前隨商約大臣在滬議辦約欵臣因廣東交涉事繁於前年七月咨調來粤委辦两廣督署洋務每與領事稅司商辦事件均能相機因應該道才識果决辦事實心不特精通西國語言且於外交約法研求頗䆳分省補用道李湛陽前在四川經臣奏派赴日本考查隨入速成師範學堂畢業歸國來粤經臣委令會同創辦將弁學堂現在速成一班已經卒業調集來梧由臣親加考驗雖不悉臻完善較之未入學堂者判若大淵現在粤中需才懇恩俯准將分省道温宗堯李湛陽留粤差委以資臂助等語已經奉旨允准（訟） 
[電覆並未被刺廣州]  
　　日前粤省傳言兩湖總督張香帥被人行刺官塲卽發電至鄂詢問旋奉香帥電覆胡藩台程臬台王署運司鑒港電造言幷無其事承注感謝洞蒸（暌） 
[行咨川漢鐵路辦法京師]  
　　商部外務部戶部會奏川漢鐵路摺於本月十一日呈遞奉旨依議刻已由商部行咨川鄂两督欽遵辦理矣（震） 
　　按商部外務部戶部會奏摺已登十七日本報 
[川漢鐵路現擬改道四川]  
　　川漢鐵路本擬自重慶萬縣入鄂境昨經川督錫艮博采衆議改由梁山大寗自老林至宜昌並委楊維藩二尹往勘有無窒碍費工之處聞二尹素精測繪此行必克勝委任也（履） 
[咨查正太鐵路辦理情形京師]  
　　山西正太鐵路開辦已有一年商部前發之路表向未據塡報到部昨特行咨督辦盛大臣曁山西巡撫請轉飭委員從速將開辦情形及各叚工程按表塡列報部以憑稽核（震） 
[漳浦縣民械鬥厦門]  
　　日前漳浦縣西門外霞潭鄕蔡姓巨族與按林鄕李姓以細故起釁互相械鬥各斃多命漳浦縣明大令詳奉上憲札委銅山營參將彭保清帶勇至該處彈塞詎蔡姓胆敢開槍攻擊致斃勇丁二名彭叅戎恐釀巨禍卽約束勇丁不准關槍回擊一面會同漳浦縣明大令傳集蔡李二姓族長善言開導事始解散（蹇） 
[營勇通匪搶刦鎭江]  
　　寳應一帶港紛歧素爲梟匪出没之處上憲曾派緝私營弁勇二百餘名馳往分駐常川巡緝現在該營竟有不法之勇勾通匪徒成羣結黨身帶刀鎗殺人劫貨之事時有所聞近更向富戶硬借洋銀不遂者約期搶刼自三月朔起各鄕鎭居民被其搶刼者共有數十起之多甚至一夜連刦十餘家殺死地保一名其餘事主有刃傷者有刃斃者均各分赴寳應縣署報案無一破獲以至人心惶惶移家避地風鶴皆兵夫設兵以禦盜也虎凹出柙是誰之過歟（觀） 
[嘉定府亂事補志重慶]  
　　四川嘉定府犍爲縣紅燈教匪肇亂一事已誌前報兹悉犍爲縣鄕間素有演習妖拳之事縣屬羅城鋪地甲王姓子亦在其列伊父屢誡不悛恐其禍及因與 
 
 

Page 4

 
 
鄰圖地甲蔡某同訴於縣主李子傑大令大令拘獲二匪幷王姓子以木籠站斃餘匪聞之遂紏衆起事殺王蔡二地甲復四出搶刼適有靖川水師中哨哨官史久豫駕長龍砲船至鄕遂率兵登岸將匪人驅散復上駛至石阪溪匪黨乘各兵在岸曳縴一擁上船史某手刃數匪終以衆寡不敵力竭戰斃至是匪勢大振圍城數日遍肆殺掠幸省垣聞警立派續備軍水陸幷進得以解圍現正在兠拿餘匪以絶根株（險） 
[飭屬會拿梟匪鎭江]  
　　新任江蘇巡撫陸春江中丞查得蘇松常鎮四府所屬各鄕鎭梟匪橫行商民受害爰於日昨札飭常鎭通海道郭月樓觀察轉飭屬下各州縣各防營一體會拿毋任漏網郭觀察奉札後立卽轉飭各地方官嚴密查拿至案照律嚴懲（觀） 
[擬設水師學堂京師]  
　　聞直督　前與練兵處電商擬在烟臺設立水師學堂擬招學生四十名分爲兩班專門教授學習機器者一班學習水師者一班俟三年卒業再令前往東洋游學以廣見聞而宏造就刻聞已商酌就緒矣（盈） 
[實行整頓南北洋水師辦法京師]  
　　聞日前廷寄江督周玉帥略謂鐵良奏陳南洋水師各營敗壞以江南爲最所有官兵積習相沿窳惰已極現値整頓南北洋水師之際務將各營兵弁大加考選如有老弱怠惰之輩必須嚴行釐剔毋稍徇隱至官弁教練長等員卽以諳習外洋海軍之員及曾經學留東西各國學生選補又聞政府因沈京兆奏聯合南北洋水師辦法曾於日前電商南北洋大臣擬令會商變通舊制改良辦法所有應需兵餉等費卽由南北洋督撫自行設法籌措又擬奏請簡派廣東水師提督葉祖珪爲南北洋海軍總統節制各省以期聯成一氣免分畛域云（盈） 
[皖省常備軍改良安慶]  
　　皖撫誠中丞現將常備軍四營一律改良由武備學堂提調督練將此次武備畢業生作爲哨官練軍營優等畢業兵士作爲副哨棚長其舊日之哨長等仍暫留營中差遣另擬派某觀察專統該軍定於四月初一日開辦（咸） 
[明年秋試仍借汴闈京師]  
　　修復貢院之議前經政務處商定擬請緩修丙午丁未鄕會試仍借汴闈將次覆奏適因豫撫陳中丞條奏以丙午丁未鄕會二科應在京師考試貢院爲全國觀光之地亟宜修復等語現政務處已經覆奏由軍機處片交禮部係明年鄕試仍借汴闈一面照豫撫摺飭各督撫籌欵興修貢院俟工程告竣後丁未會試然後京師舉行（閏） 
[國子監南學上課京師]  
　　國子監南學新造講堂數間各助教學生均每日按時上堂惟各科學尙未完全所授僅掌故歴史輿地算學四門（乾） 
[採礦植物學生起行京師]  
　　大學堂擬派第四類師範生至烟台採礦植物己紀前報兹悉選派三十餘人由教習矢部氏桑梓氏胡宗瀛劉麟率領同往定於月杪左右起行（乾） 
[瀏陽縣僧人入教湖南]  
　　湖南瀏陽縣東郭靈岩寺産業素富邑人沈子信埀涎已久因串同教民某禀諸縣令請將寺屋改爲教堂一時緇流驚惶無措廬洞菴住持裕寛乃爲先發制人之計特自蓄髮還俗投身教會本地紳士不服控之於官不知何何了結也（履） 
[上海道致領袖總領事函（爲范黨沈根福事）]  
　　啓者匪犯范高頭屢經設法訪查至今未獲而在押之沈根福等實爲范匪之黨呈有信件可證疉據洋貨帮來禀並奉上憲諭飭未便輕縱現除林慶全病故無庸議外應勒令沈根福指出范匪藏匿地方以便飭拿俟范獲案質明情形應否將沈交保再　核辦如范高頭一日不到則沈根福一日不能釋放除飭屠牧遵照外用特奉布卽祈貴領袖總領事轉飭會審西員知照爲荷此頌日祉（鼎） 
[太湖水師統領歐陽恊戎上蘇撫院禀（爲緝拿范棍被營兵拒捕事）續二十一日稿]  
　　某於初八日由太湖回蘇接李遊擊標勝由通州來電初七晚被狼標游擊守備帶兵在通州東門外開砲打死巡查勇三名傷數名等因當將來電情形禀知前護撫院效鑒察旋奉派赴通州查明實在禀復核奪遵卽乘船動身於十一日行抵通州謁唔通州恩牧幷狼山鎭吳詳查當時滋事情形兹查得李遊擊標勝乘坐杉板率同弁勇二十八員名又綫勇六名於初五日晨行抵該州西門外任家港於初七日另雇小民船二隻船戶殷長海范恩舟泊東門外李管帶卽於是日午後率領隊伍從該州西門進城出東門分乘所雇二船該州城内外居民共見共聞且知照該州城門委員李遊擊登舟後卽開行直填匪巢行至龍王廟地方突來狼山鎮標中營遊擊宋榮華守備趙鴻猷率同營兵百餘人高喝停船李管帶聞喊停船因卽將船傍岸正欲交談而狼中營兵卽開槍轟繫卽被擊翻一船船中各勇高喊救命李管帶卽傳令掌號意欲與張道發上岸而各兵勇又開排槍槍斃巡查張道發一員淹斃勇丁許得勝一名受槍擊重傷綫勇許臣寳一名各弁勇見此情形均欲開槍還擊幸爲李管帶力阻不發一彈不然必釀巨禍李管帶因是事急從槍彈如雨之中一躍登岸趨向該營守備趙鴻猷分說止其開槍該守備仍喝令勇丁毆擊扭住李管帶髮辮用槍柄打傷左手臂幷打破頭額遊擊宋榮華後到亦喝令勇丁將該管帶綁縛奪去號令護書銜燈維時通州恩牧馳至始各停手查與恩牧查驗訊供情形大略相同尙無大謬惟李管帶闖出東門之闖字乃該州誤聽團防局之謊報現亦訪實幷無其事擊破坐船洞穿數孔雖經該州騐明禀中幷未叙　謹將奉飭往查通州滋事實在情形錄呈憲鑒伏候裁奪謹禀（明） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部稽勳驗封二司書吏己全裁汰北京]  
　　吏部於十二日呈遞裁撤書吏一摺奉旨依議兩宮並面諭該部堂官務將書吏一律裁撤認眞整頓故中文選司掌印張檢主政王可誠自行招募抄書數名赴部辦公所有書吏只將文選司劉文麟等十名考功司董玉彬等六名暫行留辦俟抄書及各司員公事稍熟亦須裁撤其稽勳騐封各司書吏卽全行裁汰云（訟） 
[密保升補州缺北京]  
　　日前粤督岑雲帥具摺到京密保知縣略云嘉應直隷州知州係衝繁難題調要缺界連江西贑州及本省惠州潮州等府俗悍民刁必精明强幹之員方能勝任兹有普寗縣知縣馮端才具穩練政事修明以之升補嘉應州員缺實於要缺有裨等語吏部各堂己擬核准惟尙未覆奏（訟） 
[准奬冬防員弁鎭江]  
　　常鎮道郭月樓觀察以去年辦理冬防地方一律安靖因將在事出力各員詳請行賞兹聞撫轅己經批准計總辦鎭江保甲姚詩聲大令勞勩最著准予釐卡優差一次會辦饒子敬司馬濮秋澄大令各記大功一次其餘巡檢縣丞分巡各員亦各給超委一次又稽查輪船周副將德標緝捕徐都司寳山王守備元許千總德元及武威新兵新湘各營管帶帮帶哨官等亦各予記大功一次（觀） 
[文旆旋省杭州]  
　　浙江學憲陳石蓀文宗由寍紹二郡試竣於十八日返杭小憩旬日卽須起節按臨嘉湖二屬已札飭示期取齊矣（復） 
[接署縣篆厦門]  
　　同安縣施大令文藻前奉省憲調省差遣遺缺藩憲牌示委胡之楨署理兹聞胡大令另調别缺藩憲改委楊文榮大令赴同安接署（蹇） 
[都轉疾仍未痊天津]  
　　正任長蘆鹽運使汪君牧都轉自到德州卽觸發舊疾正月間因有要公須與直督面商力疾赴津行抵南皮勢益增劇遂馳囘德州刻下雖延各各醫診治然一時恐難奏效也（升） 
[函請保護教堂北京]  
　　日前法主教函致外務部謂紹興官紳與天主堂神父時常反對誠恐士民隨聲附和釀成教案實多不便務請貴部咨飭該撫妥爲保護（訟） 
[馬牧帥回國籌欵漢口]  
　　漢口博學書院院長馬君因書院基址已擇定韓家墩地方重行修造經費約須三萬餘两爰特遄回英國籌欵倂辦理教會事宜（泰） 
[德艦赴厦厦門]  
　　日前有德國兵艦一艘名亨石由靑島駛至厦門進口時卽升　旗放砲十一門厦港砲台亦升德國徽章燃砲答之聞是艦在厦停泊一禮拜尙須開往福州然後再回靑島（蹇） 
[陸師學生仍求入學江甯]  
　　江南陸師學堂學生因與前總辦羅申田觀察忽生冲突相率退學迨俞恪士觀察奉署督周玉帥委令接辦是差查有私携軍械出堂之學生三名禀奉玉帥諭令拘拿發交首府訊供先派府經歴看管待訊懲辦一面傳諭各學生照常來堂就學已往之事槪不復追而衆學生初欲庇護三人仍不到堂以爲要挾之計詎觀察禀由玉帥示令另招學生諸生聞之逐一變其宗旨聯名具禀督轅乞恩仍令入堂肄習以免　悞玉帥昨已批示准其照舊入學矣（　） 
[皖省仿辦存古學堂安慶]  
　　皖省大吏現與江督所派調查皖省學務之某觀察議仿湖北存古學堂辦法在省垣藏書樓亦設一存古學堂現已籌畫一切行將舉辦矣（咸） 
[擴充督署武昌]  
　　督署久有擴充改造之說年前已將督署西邊太平街房屋圈買兹聞督憲張宮保之意僅將西邊改造大花廳略參洋式專備讌集華洋官紳之用原有科房辦公之屋一槪拆去移建於花廳之後以示愼密鄰街圍墻之内則駐紥護衞隊東西兩邊分列兵房操廠務極宏敞至原有之五福堂大花園及大二三堂内室一槪不改以免鉅費刻已命張虎臣中軍繪圖呈閱矣（此） 
[重建營署甯波]  
　　擬建右營衙署曾由寗紹兩府委員估價兹右營遊擊趙應堂遊戎己於日昨會同張二尹庭禮尹典史功廷前往大嵐山繪畫地圖共估建價以便禀詳上憲將從前寗郡右營衙署變賣之欵提出興建（坎） 
[駐催江運江鹽揚州]  
　　皖岸桐城運漕三河合肥等處向銷淮北所産之大子鹽例由海分司先期派委至産監處運鹽至西壩江運棧堆儲聽候運司派委雇船至淸江臧家馬頭領運每擋共計六千引分爲十二批陸續存儲於十二圩倉以備皖岸各商訂買近年因鹽船多往他處裝載豆麥招招者流遂相約居奇雇者殊費周折每每累月經年委員尙未銷差刻下棧存北鹽無多而桐城等處銷塲甚暢迭次電催以濟銷市棧憲　觀察以正在整頓江運 
 
 

Page 10

 
 
之際未便延挨爰特會商運司恩都轉遴委金分轉耀忠前往清淮常川駐彼催運分轉已過揚首途矣（剝） 
[私鹽交涉九江]  
　　九江督銷淮鹽分局拿獲同人懋鹽店私鹽兩句移請德化縣重治而該店具禀伸訴則謂扛夫擡鹽歇息門首巡丁喊捉棄鹽奔逃致在該店吵鬧不堪懇提夫頭速將扛夫交出究明此鹽來歴以便水落石出德化縣業已批准飭提夫頭質訊又經鹽局駁詰略謂移請迄今已十餘日同人懋近在宇下未奉差傳殊無以塞市人之觀聽將來羣起效尤儆局銷數殊不可問（遯） 
[爭奪碼頭續聞常熟]  
　　往來蘇州常熟等處小輪局爭奪碼頭法商立興局主禀由駐滬法總領事照會蘇撫札飭常熟縣秉公核斷一節略誌二月二十六日本報兹悉鄭和卿大令遵飭傳同立興局夥戴其福興局主屈某及開茶室之鄒漢良等研訊據供本年立興局向鄒漢良租屋買票鄒漢良未允疑係屈某指使致在三層樓茶室口角立興局尙未設並無搗毁局中什物等情當有念三圖地保陳某在塲喝散大令判鄒漢良嗣後不准租人開設輪局取具切結存案戴某揑飾情形朦請法商干預本應重責姑寛屈某並無不合當堂一幷省釋現將訊供情形禀復上憲矣（臨） 
[大東推廣行輪鎭江]  
　　鎭江日商大東小輪公司向來開行蘇常等班刻又添置輪船數艘專走清江揚州一帶載運客貨沿途馬頭業已安設並禀請稅務司雷樂石君函致常鎭道立案復札飭揚州府所屬各縣妥爲保護云（觀） 
[津局擬添鑄銅元天津]  
　　天津銀元局現在每日鑄出銅元五十萬枚因　日須撥一半至北京公估局故本地市面仍覺不敷周轉刻聞又派人赴滬定購機器數具俟運到津後每日可鑄出銅元一百萬枚（升） 
[銅元通行淸江]  
　　清江各錢鋪向行鈔票每紙或十千或一千近來十千者已停惟有千文之票流通市上現因銅元局出錢日多遂一律改爲憑票取銅元百枚（夬） 
[正金銀行獲利橫濱]  
　　橫濵正金銀行本届明治三十七年下半年結帳計得利益金洋七百三十八萬八千九百八十七元八角七仙連上届留餘利金洋五十二萬七千元五角五仙八分共得利金洋七百九十一萬五千九百八十八元四角二仙八分除支用各項賠欵經費金洋六百萬六千六十六元四仙五分凈得盈餘金洋一百九十萬九千九百二十二元三角八仙三分計撥留公積金洋三十萬付出舊股主按常年一分二厘息金洋七十二萬元付出新股主常年一分二釐息金洋三十六萬元下餘金洋五十二萬九千九百二十二元三角八仙三分此項歸入下届帳内（白） 
[總辦銀幣武昌]  
　　湖北局鑄大清一兩銀幣將來通行可握中原財政全權張宮保特加委藩司李少東方伯爲總辦以示愼重（此） 
[委修城墻江寗]  
　　省垣南門城墻前已崩坍數十丈他處城墻亦多有　裂痕跡署督周玉帥深恐再滋禍端頃己撥欵札委候補道趙觀察有倫監督興修矣（豫） 
[飭查荒地江寗]  
　　吳淞砲臺附近頗多荒地邇有人禀請開墾照例升科署督周玉帥慮其地一經墾種將有礙砲臺因飭吳淞會丈局禀覆雖　禀稱兩　相妨玉帥猶不肯遽信爰又委朱觀察福春前往查勘究竟與砲台有無妨礙候覆到再定行止（　） 
[銀樓被刧杭州]  
　　武林門外之湖墅地方素極熱閙某夜突有盜匪將賣魚橋畔義和銀樓之排門打開露刃行劫計搶失千餘金於翌晨報縣勘緝現各鋪戶以警察殊不可靠擬自行舉辦團防云（復） 
[白日搶刧寗波]  
　　甬郡有著名棍徒抱勿羅陳阿三二人前日在西門外賽會時突至張紳眷船將衣服銀表等件搶奪而逸當由張紳開單　縣呈請追查鄞縣高子勛大令立飭差役追拿業已聞風逃避尙未獲案（坎） 
[查辦營兵作賊鎭江]  
　　前紀駐防鎭郡武威軍裁撤之什長某甲及勇丁乙丙二人挖開鎮江府經歴署院牆竊取衣飾旋經　役獲住送縣申詳上憲請示辦理署督周玉帥現委江蘇候補知縣吳次申大令蒞鎮會同署丹徒縣郭子華明府嚴加訊鞫追出原贓供認不諱飭各重笞一千板並治以軍徒之罪該管哨官失察亦記大過一次（觀） 
[驅逐土娼女伶厦門]  
　　厦門三陞客棧近招住流妓倚門買笑以誘狂且附近天仙茶園亦有女伶演劇觀者恒趨之如釐匪徒混雜其間往往因而滋事道憲王觀察查知三陞客棧掛　本柏原洋行牌號天仙茶園則日斯巴尼亞國商人所開因卽分别照會該管領事令傳諭三陞棧立將流妓驅逐天仙女班亦卽停歇一面札飭厦防廳將女班逐出境外不准逗遛（蹇） 
[庸醫殺人江甯]  
　　江甯藩轅茶房之子陸啓林少從一汪姓學習外科所學未精卽懸牌爲人治病用藥多取給於外國藥水遂自命爲泰西良醫日前藩轅家丁某腿際生一血瘤招陸診視陸貿然奏刀竟爾血出不止敷以藥亦無效閱一晝夜流血約斗計遂致斃命潘司黄方伯聞其事將執陸照庽醫殺人例懲治陸聞風遠颺已不知潛蹤何處矣（豫） 
[機工傷斃江甯]  
　　省垣機器局有總機器一架輪軸甚巨旋轉時工人或稍疏忽卽不免有性命之虞故在廠執工諸人髮辮均盤且必窄袖短衣以避不測乃昨有某甲爲工匠某乙替工不知如何疏虞遽被機器軋傷登時殞命機下聞者憐之（豫） 
[蘇州]  
　　福山鎭總兵徐傳隆總戎常鎭道郭月樓觀察均於十八日由任來省謁見撫憲幷賀任禧○邇來江震一帶及蘇杭交界之各鄕鎭有著名梟魁楊麻子趙老五等麕集黨寺販賣私　上憲因飭飛划左右二營迅往捕緝一面移知浙省緝私各營約期會拿○中路總察鍾堯堦明府蒞差後素以嚴禁賭博訪拿流氓爲事兹復訪有著名流氓小麻子阿三長毛阿松等十九人籖差分投密拿務獲究辦○金匱縣治華姓家於初四夜被盜行刧報經縣主 
 
 

Page 11

 
 
行文各營縣一體協緝旋經省中飛划左營在平望鎮緝獲盜首劉桂生賀錫全起出贓物解交徐統領訊實電知金匱縣派差來省提究倂派鎗船二號護解前往○飛划營某弁在雙塔寺前拿獲在陸慕鎮開賭之趙金玉一名解經蘇大令升堂研訊判笞毛板五百下釘鐿收監幷擬定監禁十年詳請許太守核示（隨） 
[盛宮保奏奬南洋公學各教習片]  
　　再臣於光緒十四年四月二十四日奏陳南洋公學開辦情形卽經聲明各教習不乏體用兼賅之選職在課徒調取不及施教至勞榮途轉隘擬請將此項教習援照新疆設立俄文館章程曁同文館學生大考前例章程三年期滿臣擇教誨有方造就最廣者分别保奬一摺五月十九日奉硃批該衙門知道單倂發欽此欽遵在案查公學創辦之初原派候選知府何嗣焜總理學務勤勩最深積勞身故已由臣奏奉諭旨宣付國史館立傳在案繼其任者如現任江西南昌府知府刑部郎中沈曾植吏部主事勞乃宜翰林院編修汪鳳蔡安徽試用道劉樹屛湖南試用道張鶴齡均經臣先後聘充該學堂總理但爲時甚暫或回京供職或到省服官旋卽辭去惟同知銜直隷候補知縣張美　受事稍久成勞較多表率有方諸生翕服前年上海革命自出諸黨紛紛煽惑公學近在咫尺該令尤能約束生徒不爲所誘貝心地誠篤學識淵深實不僅爲時務通才至歴年招延教習不下數十人内如中學教習候選直隷州知州陳伯涵等附屬高等小學　教習舉人陳懋治等大半届滿八年次亦五六年類皆盡心教育始終一致核其年限固已倍於原奏而於學務大臣奏定新章五年給奬期限亦復相符該學堂程度較高聲聞較著溯自督率開辦以來幸無貽悞者實賴羣策羣力之效不無微勞足錄該公學總理張美翊教習張天爵二員淡於榮利均聲稱不敢仰邀奬叙可否懇求聖明傳旨嘉奬以爲勵志講學者勸其餘中西學科教習各員合無仰乞天恩准予分别奬叙出自鴻施逾格除咨商部吏部兵部學務大臣外謹繕具擬奬南洋公學教習各員清單附片具陳伏乞聖鑒訓示謹奏奉硃批該部議奏單倂發欽此謹將擬奬南洋公學中西各科教習人員繕具清單恭呈御覽計開知縣用教諭舉人程一鶴擬請免選教諭以知縣選用附生趙玉森沈慶鴻林祖瀯均擬請以訓導選用候選直隷州知州陳伯涵擬請俟選缺後以知府用儘先補用守備馮琦擬請俟補缺後以都司用同知職銜監生胡詒榖擬請以縣丞選用擬選知縣舉人陳懋治擬請以知縣儘先選用奉硃批覽欽此 
[趙爾選鐵良奏遵　旨查明　景陵被災及從重懲辦情形摺]  
　　奏爲遵旨查勘謹將查叩及從重懲辦情形恭摺具陳仰祈聖鑒事光緒三十一年二月二十三日内閣奉上諭載澤等奏景陵隆恩殿被災一摺寢陵重地宜如何小心守護該大臣等疏於防範實屬咎有應得載澤壽全豐陞阿均著交該衙門嚴加議處其因何失火情形著派趙爾巽鐵良敬謹查勘並將承値之官弁兵役提同嚴訊從重懲辦欽此奴才等欽遵於二十六日跪請聖訓當卽束裝就道於二十九日馳抵差次敬謹謁陵後次日卽恭詣景陵敬謹查勘所有殿内神牌暫移東廡供奉玉盌五個雖經燻灼尙未缺損亦在東廡收藏均經該守護大臣等先後奏聞奴才等覆查無異外謹查得隆恩殿一座計五間上頂全行落架灰燼向未全行清理三面牆垣俱未傾圮牆内嵌柱俱焚盡殿内之柱頭十六件柱底俱未焚盡外面須彌座左右三面被燬情形較重前面石座未盡破壞周圍欄板石柱亦有稍完整者明間西間寳牀未經焚燬有烤焦處有壓裂處上鋪黄繡三層坐褥僅被燻灼邊際靈芝匣焦裂九龍冲天龍幔亦未全燬下截繡水俱存其餘雪縀圍幔桌套等亦未焚盡流蘇挂完整餘亦半存月台上銅爐石座尙可成用鶴莊石座俱已破碎東面銅莊左角稍損東西廡偏北二間額枋詹柱飛椽頭槅扁俱有焦黑之處東廡中間第三柱上有出火焦孔殿後神路磚石多被燼餘木植壓損琉璃花門下檻燒焦與中右兩間門扇檻振皆有燻黑痕迹勘畢復經周歴内外圍牆詳細查驗亦無形跡可疑之處當咨行該守護大臣等將承値之官弁兵役人等嚴傳到案去後旋據該大臣等將左右翼披甲常山等十名章京奎連等二名解送前來並傳到承値各員役來案環質奴才等督飭隨帶司員嚴加審訊緣常山瑞恒和凌托金常恒均係左翼披甲常山承璧多壽春秀春連均係右翼披甲奎連係左翼章京承緒係右翼章京景陵額設章京十六員甲兵八十名每月分作八班每班軍京二員甲兵十名由宮門以前至牌樓門以移玉羅圍牆向由該値班章京督率甲兵晝巡查該管之總營翼長亦應按日輪流稽查歷經遵辦在案内務府額設郎中一員員外郎二主事一員内管領一員副管領一員委副管一員尙茶正一員尙茶副一員尙膳正一員尙膳副一員筆帖式二員茶房拜唐阿七名膳房拜唐阿九名香燈拜唐阿二名領催二名閑散拜唐阿三十六名院行一名遇有祭祀分别進内當差並不値班看守光緒三十一年二月十八日輪應奎連承緒値班常同常山等前往接代奎連等各在屋内督催飭令該兵等畫則照章看守夜則傳籌巡更至二十日卯刻正値五更傳籌後突聞宮門内有震動聲響經値夏之瑞恒承璧等報知奎連承緒帶同常山等馳至宮門外由門縫瞥見隆恩殿簷際烟起隨有火光奎連等登卽分報各該管並知會内關防領取鑰匙開啓宮門適景陵關防衙門内務府郎中連璧員外郎慶齡内管領景星主事博爾莊武聞信馳至見火勢已熾赶卽開啓殿門郎中連璧首先冐烟衝入主事博爾莊武隨之連璧謹將聖主仁皇帝神牌一座孝誠仁皇后神牌一座孝昭仁皇后神牌一座孝懿仁皇后神牌一座孝恭仁皇后神牌一座博爾莊武謹將敬敏皇貴妃神牌一座竭力請出内管領景星員外郎慶齡亦隨同救護安奉東配殿内未完 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
奴才松壽跪奏爲籌建熱河陸軍武備學堂參照北洋規制增訂章程恭摺仰祈聖鑒事竊奴才前奉諭旨現在整頓兵制停止武科亟應於各省省會建立武備學堂以期培養將才練成勁旅查南北洋湖北所設武備學堂及山東所設隨營學堂均已辦有規模應卽酌量擴充認眞訓練一切規制章程務再悉心核議斟酌盡善奏請施行其餘各省卽著該督撫設法籌建一體倣照辦理等因欽此旋准北洋大臣將奏定四等學堂詳細章程咨行到熱復准練兵處將各等武備學堂辦法奏咨前來仰見朝廷振興武備凡在疆臣敢不竭力經營伏查熱河行宮本列聖講武蒐獼之地爲内外藩封供衞之邦口外民風素稱剛勁奴才所屬滿洲八旗兼轄園庭駐防官兵以及兩盟十七札薩克旗蒙古箭丁涵儒聖澤至深且久均具有國軍之資格亟宜振其尚武之精神今兵家新理蒐軍者以識字爲等差練將者以學校爲根柢其事平易而無奇其理實至精而不易奴才兩任此邦細心體察熱河旗丁比之南省駐防似尙樸實可用唯官弁通文者無多而兵丁識字者乃不及十分之二練軍綠營無論矣此雖天下之通病實戰力疲弱之原因以是言練縱得皮毛其餘臨陣之設施號令之轉變總難領會以致運掉不靈奴才每慨口外人民椎魯須多設普通學堂以爲教化之本源又因口外風氣尙武尤須有武備學堂以養成軍人之資格自接練兵處通行營制餉章奴才卽督同營務處司員道府等通盤籌畫擬將旗營先行改練新操熱河新練四營現因邊陲未靖大半分防驟難全改現正籌辦各屬巡警俟巡警辦齊防務稍鬆再行調集一處改練俾與旂營一律惟武備學堂在口外爲當務之急奴才設法舉辦曾於上年籌欵摺内聲明添設熱河武備學堂在案查前都統錫良裁兵節餉奏内聲明咨送弁目赴北洋就學以爲學堂基磁奴才到任卽經照案挑送現該將弁目兵等於上年畢業回熱優者得統帶帮帶執照其次亦具有規模唯兵　精微學期迫促與其爲急則治標之計莫如進而求蓄艾之謀經奴才咨商北洋大臣卽在保定將弁學堂選調教員來熱爲總教習卽以畢業學員之優者接續入學肄業兼副都員以資深造而廣傳授當於上年學員回熱時　地强勝中營内添建講學校舍操塲規制漸次就緒今春卽可開辦唯熱河邊瘠之區物力與内地懸殊所屬情形亦異奴才苦心經畫現在創始雖未便鋪張而將來規制宜預籌完備爲速化旗兵計不得不參仿隨營爲推廣公益計不得不兼收蒙部於參用北洋定章外特援照練兵處通行講武堂曁創設蒙古學堂體例另行增訂特别章程十條以昭通變而資遵守謹繕清單恭呈御覽其餘職掌及功課表仍循北洋奏章辦理惟熱河籌欵綦難旣無協餉可因又未便别創捐項只可督飭營務處就强勝營原有奏定額餉者裁兵節餉項下曁原奏截留四稅及新放圍地錢糧兩欵内通融湊撥並飭開辦之始格外撙節以俟擴充而昭核實合倂陳明除咨練兵處兵部查照外所有籌建熱河陸軍武備學堂緣由埋合專摺具陳伏乞皇太后皇上聖鑒訓示謹奏奉硃批練兵處兵部知道單倂發欽此謹將擬請開辦熱河武備學堂試辦章程敬繕清單恭呈御覽計開學堂辦法一此學堂名曰熱河陸軍武備中學堂内兼設小學堂之一部及講武堂事宜其堂中一切制度均仿照北洋武備學堂奏定章程開辦餘俟練兵處通行章程頒到時再行參酌　二現在北洋將弁學堂畢業之弁兵除擢充强勝各營教習差使外擬選其學業最優者入堂肄業授以中學堂高等功課以求精進且爲備送京師高等學堂之選名曰内班學員並兼充副教習中學課程照北洋表定級次三就强勝各營馬步額兵内挑選旗兵百名送入堂中練操名曰外班學兵分教馬步砲工各項速成科操法並授以初等普通兵學此次學兵學期以一年爲滿畢業時卽行下班歸伍再在各營挑選一百名爲二班接續入堂習操如此輪流就學以期各營遞加訓練速成新操普編一律四學兵每日習操卽以内班學員中之副教習充當排長帮同總教習指揮訓練分授各項課程以期遞杞傳授普及速成學兵課程仿北洋表定速成科級次稍從間省五此次學兵内有年輕識字資質較佳可望上進者將來由　調教習在看隨時挑入内班　爲内班小學生另授以小學堂初等功課加意造就以備遞次升補中學堂及續送大學堂之選小學課程照北洋表定級次六本堂中學生及小學生兩班名額俟後察看情形再行續定七熱河園庭所屬内務府旗人與轄内各府廳州縣民人均應考送入堂與旗營體造就兩盟所屬蒙古各旗下台吉搭布囊曁蒙員子弟如造有武備生資格者亦准其酌量送考又駐防八旗及各屬紳富子弟如有自備資斧情殷附學者考驗合格亦准其作爲半官費學生一倂附學應俟學堂規模大備再行定草通行以昭公普八遵照練兵處新章參用隨營學堂體制在學堂内設講武堂一所爲駐防練營官弁入堂觀覽遊學之處所有强勝各營官弁均飭遇星期前一到堂一次隨堂聽講看操並准其與總教習學員等接納請教普通兵學考究操　互相講貫以廣問學而開風氣照練兵處所頒末條章程辦理九常年額支活支曁開辦各經費擬請在强勝營務處奏案内儘原有各項的餉曁裁兵節餉内通融籌濟唯以後逐漸擴充經費不敷甚鉅應請查照前任都統色楞額裁留四稅圍課奏准成案在求治局稅項及道庫新放圍塲地丁項下專　存儲以便隨時請撥而符原奏卽毋庸另請籌欵十每月額支經費表開辦經費曁季課奬賞零用活支隨時核定不列表總辦現委營務處官員兼辦不克薪水駐堂提調一員月支薪水二十兩總教習一員月支薪水一百兩將來課程精進再行加增至一百二十兩以示鼓勵漢文策論算學教習一員月支薪水三十兩内班學員約二十八員名每名月支膏火六兩共一百六十八兩内班學員兼副教習約八員每員月支津貼二兩共十六兩外班學兵一百名每名月支津貼二兩五錢共二百五十兩其原有底營馬步月餉照舊支食又次年頭班學兵内挑拔内班小學堂留堂者除底餉仍舊支食外應月支膏火三兩此項應入次年增添駐堂書識一名月支工食六兩營務處經書仍督同兼辦不支薪水駐堂夫役四名廚役二名每名月支工食三两聽差二名每名月支工食二两共二十二兩駐堂總辦提調總教習官飯合一席每日八錢共二十四兩堂中上下曁講武堂茶水月支四兩統共現定月支經費約計六百三十兩額費旣經核定嗣後除表中附項外卽不得任意增减以重度支而資遵守以上十條係熱河開辦武備學堂辦法特别定章以後如有增改應隨時斟定此外堂中功課職司曁一切詳晰事宜均照北洋奏定武備中小學堂兩項章程曁速成課程參酌辦理另册咨明練兵處兵部備案合倂聲明奉硃批覽欽此 
 
 

Page 17

 
 
[催解京餉南昌]  
　　贑撫昨接戶部電謂上年借還磅虧解欵已電滬道提還各省現在部庫需欵甚急各省應解本上京餉籌備餉需邊防經費固本京餉及認籌練兵經費並各項解部雜欵希卽嚴飭司道監督等迅速分批趕解限於四月内到京以濟急需中丞立卽札行司道監督如期解京（晉） 
[錢店被累南昌]  
　　省城福裕亨錢店被南誠信欠累經護撫周中丞札飭首府縣嚴追略稱福裕亨錢店倒閉虧空官銀錢號及各縣公欵十餘萬金但前據該店主王慶榮具呈除南誠信外欠戶以候補人員爲多風聞所欠係屬私債多方推諉該府等谱礙於情面相率周旋殊不知欠債須還官民通理卽使並不牽涉公項被商民控告到官亦豈能置之不問况前批原令查明分别辦理並非限令即日全繳强以所難何得藉口遷延視如外事仰卽遵照督同兩首縣刻日查明各欠戶逐一清釐倘候補各員中有仍前抗玩延不到塲者並准指名具禀以憑分别核辦至該店主王慶榮及南誠信店主陳秀山仍提案嚴追云云可知該店倒閉半爲官欠所累 
　　按前記南誠信欠項事有前中丞之姪倒欠脫逃兹悉實係前中丞之壻合行更正（晉） 
[茶業敗象廣信]  
　　廣信府之河口鎮爲該郡七屬繁盛之區商業以茶爲大宗業茶者約有二三十家貧民賴採茶揀茶製茶謀生者不下數千人茶業日衰去年僅存一二家今春則竟至烏有以致附近貧民相率赴祁門福建等處傭工市面愈不堪言狀（晋） 
[茶商籌畫南昌]  
　　省屬各茶商因向來春間運銀洋來省兌錢往義寗辦茶錢店抑抵銀價官錢號勒買官票義寗又無官錢分號不能兌付事多窒礙去冬各茶商預與官錢號訂兌錢若干萬串今春設官錢分號於義寗任憑茶戶隨時兌錢茶商旣獲益甚大而官錢號但備官票兌入銀洋如此籌畫可謂两得其利矣（晉） 
[二品縣令蘇州]  
　　現任靑浦縣田大令寳榮曾捐道員歸部銓選邇又經護蘇撫效方伯奏保俟得道員加二品頂戴田大令因於日前晉省謁見新撫陸春帥兼於效方伯處禀謝保案官場咸稱之曰二品縣令蓋以知縣爲七品官而先得二品頂戴實罕見也（蠱） 
[汛弁被控松江]  
　　東門外汛楊鶴和把戎前因命案牽涉由正任華亭縣王大令得庚禀詳撤退未幾仍回原差近日又經婁學文生瞿公喜詣提轅指控昨日提憲楊軍門懸批云據禀已悉除飭中軍將該汛弁楊學林被控各節逐細查明申覆再行核辦外仰卽遵照（賞） 
[考童肇事松江]  
　　普照寺南張姓婦搔首弄姿素稱淫蕩前晚有考童數輩聚飲微醉結伴芳旋因誤叩門戶與賣酒釀之某甲口角繼以互扭甲父子三人扭一童人八仙樓茶肆鳴保評理逾時各童紏集同伴蜂擁而來興師問罪地保見機允令賠償對時表等物勸暫解散翌日考童數十人以表爲名擁入華署請追孫大令飛提甲父子一時人衆口雜箕踞呌呶大令懼若輩不能理喻立請七學廣文並中學堂監督謝君到署排解後經謝君苦口勸阻始息風粮（賞） 
[示諭呈繳軍器鎭江]  
　　丹徒縣郭子華大令訪聞本地有私鑄軍器之匠人卽有私藏軍器之菲類爰查照疉次省憲頒行禁令明白出示曉諭飭令將所鑄軍器一律　　免予　　（井） 
[抵制洋煤鎭江]  
　　鎭江各小輪船及兩繅絲廠所用煤炭均屬運自東洋兹有王某唐某韓某擬在鎭設廠專銷萍鄕礦煤以籌抵制而廣銷路（井） 
[擬設鍊焦廠漢口]  
　　每年漢口行銷萍鄕所製焦煤爲數甚巨而馬鞍山所産炭質亦頗合煉焦之用前數年間曾有人設立煉焦廠因辦理未善事遂中止兹又有人集就巨欵擬在彼處設廠另用新法以期改良倂擬就官商合辦章程在鐵政廠呈遞未識能否成議也（泰） 
[仕學院改章武昌]  
　　湖北仕學院現借裁缺糧署開辦學額二百五十名於正科外别設簡易科正科三年卒業簡易科兩年卒業所有教授管理諸規則皆與各學堂一律幷另設旁聽一門使有差各員亦得普及將來非經此中出身不得要差優缺惟年歲限在四十以内恐仕途中人不易合格耳（履） 
[亂首被獲湖南]  
　　去年華興票同仇會等著名匪目馬福益及副目文得元屬經地方嚴拿終　漏網昨由飛翰水師營勇訪獲解送省城撫憲端午帥發交臬司研訊期得確供再行擬罪（履） 
[痞棍逮案武昌]  
　　著名痞棍楊武前年在織布局門首强買民物將某甲毆斃經江夏縣拘獲監禁去年因萬壽恩詔釋出仍不改過多方敲詐平民受其害者不知凡幾日前武昌府附近小孩數人互結金蘭楊武謂結盟拜會厥罪甚重逼令出洋銀 
 
 

Page 18

 
 
十元不允則向魏慶源紙店私印牌票持往威嚇適爲警察所見當卽拿獲解官聽候照例懲辦（履） 
[治平道路武昌]  
　　省垣馬路雖已修有數處然尙未能遍及昨經督憲張制軍面諭向辦是差之王采臣千戎將省城各街巷一律勘驗能修馬路者修馬路不能修者亦須塡平俾便行車千戎遵諭估工約需萬金之譜擬先撥銀三千兩將大街修竣然後再治其餘各街制軍已允其請飭令善後局撥給矣（履） 
[禀辦電燈漢口]  
　　漢陽縣文代耕大令俊鐸近招得股分十四萬金擬辦漢口電燈日前具禀當道願開辦後以二成之利報効公家不知大憲能否批准也（履） 
[採辦磺斤爲難漢口]  
　　漢陽無烟火藥廠及湖北火藥庫需用磺斤爲數甚多無如建始楊旗等處所産之磺日漸衰耗不數所用洋務局遂派趙某赴興國州龍崗地方採辦無如勒定官價山民多不願出售故設局已有二月而購到之磺未滿四十擔坐耗巨欵而所得甚微殊非計也（泰） 
[代銷銅元禀批南京]  
　　制錢缺乏各處皆然幸賴銅元以資周轉兹有職商孫士彤等投商務局禀稱銅元雖補制錢之不足外府州縣惜未能暢行無阻擬在揚州府儀徴縣屬十二圩試設官錢局代莊一所視銷數之多寡陸續備銀請領銅元源源周轉上旣可爲省局疏通壅滯下亦可爲閭閻補救錢荒如蒙恩准當覔殷實保商備銀赴局領運銅元鈔票一切辦法並乞明晰批示等因當奉局批該商願於十二圩創設代莊覔保備銀來局領運銅元鈔票以濟市面事屬可行惟查本總局及揚州分局鎭江代莊月銷銅元爲數甚巨故添鈔票以輔不足該商領運銅元鈔票亦必相輔而行庶總局得以周轉至一切詳細章程俟發領時再行核定（豫） 
[車夫編號天津]  
　　天津東洋車夫良莠不齊往往竊取坐客物件無從查考甚爲行旅之害現奉巡警局出示令車夫須穿號衣編成號數以便稽查無號衣者由捕逐出境外不准充當車夫（升） 
[天阻塔工常熟]  
　　常熟紳士爭抽米捐以修方塔原爲通儒所哂本月十五日半夜狂風大作將方塔四面椿木悉數吹折聞木價需洋二三干元左右（臨） 
[漢陽官事]  
　　漢口警察第二局總辦洪蔭之大令告退後關道繼蓮溪觀察飭如大令麟暫行代理兹如大令又接南關差務勢難兼顧因又改委吳大令式彬接辦矣○漢陽鸚鵡洲竹木釐金局現已改收統捐事務之繁十倍於昔總辦劉仲章大令遂禀請上憲添委張大令价相助爲理（泰） 
[浙省官事杭州]  
　　日前藩轅牌示云烏程縣南潯巡檢缺委試用未入流郭家瑞署理歸安縣埭溪巡檢朱爲章與慶元縣典史孫效琛互相調署海寗州學正缺以恩貢就職教諭童詠春署理鎭海縣縣丞缺委試用縣丞汪炳森署理嘉善縣訓導缺委優貢教職傅典虞署理（復） 
[日總領事來滬]  
　　駐滬日總領事小田切君於今日乘安徽輪船由日本來滬（火） 
[神誕例志]  
　　昨日爲龍神誕期本邑文武各官均詣大東門外龍王廟拈香致祭○今日爲天后聖母誕辰南市各會館供奉聖母神像者咸雇梨園子弟登檯演劇以答神庥（土） 
[察出僞票續誌]  
　　應瑞生混用僞票被拘已紀昨報兹悉總巡朱明府提案研訊以應供詞狡展判還押候查明再訊（金） 
[初訊謀斃可疑案]  
　　粤人鄭贊臣爲人謀斃棄屍江灣鎭徽州義塚一案前晚襄理讞員孫耳三明府將吳傑臣提案訊供先據傭婦吳王氏供在吳姓帮工已有五載主人一向在外先住曰渡橋北仁智里自去年五月遷住北四川路厚德里第二弄第二家鄭賛臣於光緒二十九年九日起與主母蔡氏私下往來時常出外看戲遊玩家内諸人均知獨瞞主人去年八月主人回家陳來稍稀本年正月二十四夜十點鐘後鄭適在蔡氏房内主人從外飲酒歸兩人警惶無計鄭卽匿於老太太牀上以被覆蓋蔡氏隨囑二小姐開門主人上樓不多時卽將主母與二小姐毆打但不知何故老太太因此氣憤患病數日卽死從此鄭不來後於二月間主人查點衣飾缺少盤詰主母不肯吐實此次鄭爲何人謀死實不知悉質之吳傑臣供職員向在奉天經辦礦務去年八月歸家與鄭賛臣素不相識續娶蔡氏過門十八載從未知其與鄭通姦亦不知鄭爲何人謀斃孫明府得供當堂將起案之黑皮箱與吳驗看上有吳光遠堂封條明府謂此箱與裝屍之箱無二顯係爾家之物吳供此箱職員於昔年在廣東帶來五六隻東人家此項同樣箱子均有非止職員一家况該箱並無吳姓字樣求鑒明府遂著將吳傑臣與吳王氏分别還押候備文移解寳山縣歸案辦理（木） 
[上海官事]  
　　清丈局督辦梅觀察光遠管解金磚委員高明府士彬昨日先後命駕至馬路工程局拜會總辦翁子文太守飭家丁擋駕○卸任蘇州織造榮子衡尙衣銓前日由蘇乘舟來申庽於長發棧昨日命駕入城分至道縣两署拜會聞尙衣在滬小作勾留卽須進京復命云○前任震澤縣知縣夏輔咸大令昨日因公投道縣兩署拜謁○本城警察北局委員汪禹臣二尹昨詣道縣兩署禀銷病假○候補巡檢程啓孝少尉昨日因公投道禀請紿假赴寗公幹（金） 
[上海縣案]  
　　滬南陸家浜渭泉園浴堂主張金卿迭被控告兇賭訛詐仍不悛改紏結粥廠惡丐大毛等倚恃人衆欺詐良善近因聚黨多人將滬軍營親兵徐占鰲身畔銀洋攫去幷毆至遍身受傷該營管帶龍鎮戎得耗立飭弁勇往拿僅獲張黨彭洪寳及孫阿三遂令送縣幷函請將浴堂發封再嚴拿在逃諸犯縣尊汪大令前晚提訊彭供去秋在浴堂帮夥此事係大毛小豆腐阿根與滬軍營親兵賭博爭閙而起孫供在内地自來水廠做工與張等並不爲伍被彭挾嫌妄供大令喝責彭二百板判俱收押候緝拿諸犯到案訊奪○著名流氓湯更泉之羽黨余阿四林永生等因龍華住持僧壞慶抗違憲諭私設香會誘女入寺燒香等事藉端敲詐香客被控到 
 
 

Page 19

 
 
縣訊供枷示在案昨日余林枷期已滿由差帶案禀請訊核當奉汪大令判先開枷人仍還押候緝獲湯更泉到縣再核○唐俊卿投縣控女壻周阿根將女凌虐求請提究奉汪大令提案質訊唐供次女毛囡自幼憑媒朱海春嫁與周阿根爲妻近因時被毆打回家訴知送回勸導已非一次此次又被凌虐爲特控究質之周唐氏供年十八歲自幼童養過門常被凌辱昔楚難忍求鑒周阿投供妻不善操作性成懶惰呵斥有之並無毆打大令核供以兩造均有不合將周略加訓斥判具不再凌虐結呈案氏交夫領回完案（金） 
[馬路工程局紀事]  
　　南市水巡捕拘獲江友財一名解至馬路工程局禀稱江竊取　豐木行内木頭之犯經襄讞委員黄衡堂二尹訊供判着笞責枷號在案前日某木行函致局中聲稱江並非竊木之人請卽省釋太守當命黄二尹帶案復訊疏枷交該行保去○前晚八十二號華捕與四十二號二道頭巡捕不知因何口角昨日互訴於捕頭轉禀工程局總辦翁太守查明再核（土） 
[公共租界公廨早堂案]  
　　昨日禮拜三英副領事德爲門君蒞廨會同襄讞孫耳山大令訊案據晉隆洋行禀稱華人胡裕阮張阿花胡阿土售賣僞製品海香烟被華捕看見拘獲請究胡裕阮等三人同供所賣香煙係向虹口三和興店内買來因聽旁人言裝在小盒易於出售故用小盒裝賣非敢假冒孫大令商之英副領事判各責三百板押五月○某西醫控卞忠和抛工不做卞供因工價過小開銷不彀判罰洋十二元充公○工部局控鴻飛牛奶棚主周榮全將牛奶攙水出售判罰洋二十元○某洋人控趙阿桂竊取洋酒判責一百板釋放○某洋人控陳阿順圖竊鉛桶被人看見交捕送究判責二百板○裕康洋行前控華人馬阿榮竊洋一案當經屠司馬出票拘提今由捕房拘獲解案馬阿榮供小的與友人馬阿同同竊洋七十元今阿同不知在於何處求恩寛宥大令判責三百板押六月期滿釋放○朱廣才竊取李曹氏金鐲金戒圈簪各物約値洋七百元當卽報捕拘獲解案請究朱廣才供小的與李曹氏姘識已久租房合住首飾均是小的置辦近因李婦與小的不合故此攫取李曹氏供金飾乃小婦人自置因其近來另娶將金飾竊去大令商之英副領事以男女均非安分著逐出不理○張蓮生竊取董壽林水烟袋一只由捕解案判責一百板○沈鍾氏控被傭婦土吳氏竊去金鑲珊瑚筷由捕解案判戒責手心二百下○怡盛泰布號控沈葆衡私收帳洋一千五百五十元寄存英界某妓院訴知包探向妓院取回一千三百五十元尙少三百元由沈之親戚墊還了結昨日捕房將沈解案原告投案禀稱沈所收之洋理明收回請免予懲究孫明府與德君商酌判沈管押六個月○捕解拉客之流妓金寳珠至案金妓供稱實係貧無聊賴出此下策判罰洋五元○前報紀雉妓吳新寳之夫吳壽濤由包探送至醫生處驗得並無病症昨日將吳解辦德副領事以吳不應專靠婦過活實屬無恥欲管押六個月以儆明府訊吳向操何業供前在太和縣當差現在賦閒已久隨與德君商酌改判枷號一月○日前蔡春生藥材店火災焚斃店夥孫濠川兹悉實係貼鄰恊和祥京貨布店縱火圖賠保險銀四千後爲裕康保宏茂生等保險行查得確情投捕房控告昨由包探將顧湯拘獲解案請究裕康等保險行投案候質明府商之德君判將顧湯押候詳細訊供核辦○大純紗廠工人伍仁闌曹金堂周阿寳家楊元等與廠中洋人尋釁由洋人控捕究辦經捕房將伍等拘住昨日解究明府以原告未到不便訊理判押候原告到案再訊○白克路張錫三孫全寳陳立言等因多積柴薪被捕房傳案訊究判張孫各罰五元陳罰七元（木） 
[法租界公堂案]  
　　南市瑞記布號主朱子美在法界德順里萬榮記銷售靑藍色布被朱廷奎串同城内裕昌布店經手朱少雲詐稱代銷騙去靑藍各色花布五千疋値銀二千四百念八兩向恒德當質洋二千元爲號主知悉投報捕房將朱廷奎拘獲朱少雲已聞風避匿昨日傳同原告將朱解案請訊朱廷奎供前與子美股開布店另有糾葛大令著押候人銀並保限十天内將朱少雲交案復訊○良濟藥房倩李洪興包造房屋價銀一千另七十两李將工程轉包與葉鴻泰言定去年八月完工立有合同已收過造價銀九百十八兩嗣因停工不作房主另易木匠建造葉出爲霸阻因此具控公堂將葉拘案昨日傳同原告並原包之作頭李洪興解案請訊大令判將葉鴻泰管押著房主另易作頭完工○漢口黄陂街永泰昌雜賞號遣夥常星生坐莊滬上採辦各貨邇因虧欠洋商烏利文瑞記及華商徐永章等各戶銀一萬九千餘兩各債主得悉後將常扭送捕房昨日傳同原告解案請訊供東家共有四人小的在滬坐莊辦貨大令著押候備文至漢口關提號主到案訊追○鄕人蔡敬良之女許配龍包氏之子爲室去年正月完姻至六月接囘母家一去不返近知被小工何談生勾引匿跡羅家灣計家宅地方前日來滬獲將男女一倂拘入捕房昨日傳同原告龍包氏見証陳阿榮解案請訊龍蔡氏供行至西門外遇見何談生欵留至家另租房屋與小婦人居住大令判蔡氏責手心二百下交伊姑包氏領回何談生枷號二十天責四百板○新大馬車行馬夫徐小毛駕車至龍華路過新租界與他車調換照會爲巡街捕查悉拘入捕房昨日解案請示大令判罰洋三十元○張阿生沈玉卿行竊首善里某姓家錫事件衣服等物失主報捕查獲原贓已售與潘松奎銷毁當將收贓人一幷拘送捕房昨日解案請訊大令著潘賠贓洋二十元張枷號二月責五百板沈押捕房二十元責三百板（水） 
[美租界捕房事]  
　　甬人石江林扭胡明耀投捕房控稱被胡搶去洋銀二枚請爲究辦捕頭令包探前往查得實因胡之婦被石私通以致口角並非槍洋當卽斥釋不理○小販胡阿土以假品海及强盜牌香烟向俄兵兠售爲包探錢榮堂查見拘入捕房押候解堂訊辦○某捕在茂海路見無名孩屍一具卽報知捕頭令傳地保前往收殮○整容匠周良法在寗波江北岸某報關行内竊得洋銀若干元濳逃來滬匿於虹口某里昨爲包探倪順泉查知將周拘獲並吊到金戒數枚一倂帶入捕房押候解辦（火） 
 
 

Page 20

 
 
   
 
