# 1922 - 168 - 4917721

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[與虎謀皮（老）]  
　　今日各派意見紛歧論法則見解各别對人則毁譽無定獨不一事則意見相同即無論何派皆不肯裁兵是也但不肯裁兵雖同其態度語調又各不同曹錕一派大發牢騷旣不得副總統又欲裁兵奪其飯碗故有偺們拚命他們享福之語此派號稱冥頑其所部之兵實亦無多僅藉虚額以圖中飽是爲不肯裁兵之第一派吳佩孚裁兵須俟統一告成其實中國不能統一正由羣雄阻兵苟不阻兵即統一矣阻兵以俟統一不啻俟河之淸是爲不肯裁兵之第二派北伐諸人方招兵这不暇何暇裁兵是爲不肯裁兵之第三派廬永祥廢督而不裁兵其藉口則曰須俟合法政府張作霖收拾餘燼亦效其口吻然合法與否解釋不同吹毛求疵即永不裁兵之别保以安福國會爲合法亦非高明之論是爲不肯裁兵之第四派其他省分内訌方熾自相殘害之不暇更無暇言裁兵是爲不肯裁兵之第五派此五派果相持不下即永無裁兵之日而中華亦從此已矣 
 
 

Page 5

 
 
   
 
 

Page 6

 
 
[命令]  
　　六月二十日大總統令　朱克賡授爲陸軍步兵上校並加少將銜此令 
　　又令　倪道炯儲莘華鈞章均授爲陸軍步兵上校倪朝榮徐漣均加陸軍步兵上校銜此令 
　　又令　兼代敎育總長高恩洪呈秘書李光第吳鼎昌懇請辭職應照准此令 
　　又令　兼代敎育總長高恩洪呈兼任秘書陳延齡懇辭兼職應照准此令 
　　又令　署司法總長王　惠呈署山東濟南地方檢察廳檢察長林尊鼎因病懇請辭職應照准此令 
　　又令　參謀總長張懷芝呈請任命查燿兼陸軍第十八混成旅參謀長應照准此令 
　　又令　陸軍部呈請授蔣　　爲陸軍步兵少校並加中校銜應照准此令 
　　又令　邢端晋給二等實光嘉禾章徐世綱張景光均晉給二等大綬嘉禾章徐埴田文則均晉給四等嘉禾章此令 
　　又令　王豐鎬晉給二等大綬嘉禾章佟兆元晉給二等嘉禾章此令 
　　又令　沈鴻烈晋給二等嘉禾章此令 
　　六月二十一日大總統令　吳　孫給予二等寳光嘉禾章薛爾安給予三等寳光嘉禾章此令 
　　又令　劉文龍晋給二等嘉禾等此令 
　　又令　賀頎晋給二等嘉禾章潘光祖潘誦宏何孝涓晋給四等嘉禾章此令 
　　又令　李安靑給予三等嘉禾章陳　給予四等嘉禾章此令 
　　又令　吳器堂林述楝均晋給四等嘉禾章此令 
　　又令　祁彦樹給予四等嘉禾章此令 
　　六月二十二日大總統令　署財政總長兼幣制局督辦董康幣制局總裁徐佛蘇呈請任命馮驥駿兼陜西富秦銀行富秦錢局監理官應照准此令 
　　又令　劉彦鍾文耀均給予三等寳光嘉禾章徐東藩晉給三等嘉禾章金邦正給予四等嘉禾章此令 
[國内專電]  
　　北京電　今晨九時使團覲黎於懷仁堂顔引導如禮黎謝各國友誼謂中國當自奮黎眷今午抵京 
　　北京電　王寵惠語美記者蓋鐵現閣可維至八月一日届時國會開會然後組正式内閣 
　　北京電　熱河退兵張忽反汗要求另案商量張不舍熱爲捲土計又張此回和議提案頗有分量僉客卿主持保某帥諸事吃情對奉對其他均敷衍又某帥不耐因通電不干政遄返洛陽並於廢督裁兵非統一後不行官有定職政有常軌數語不啻爲巡閱使督軍保障（二十三日下午一鐘） 
　　北京電　趙恒惕代表周禮二十二日在保簽定岳州退兵條約 
（二十三日下午十鐘） 
　　北京電　王承斌長直保曹主更換財交（二十四日下午九鐘） 
　　北京電　本日令准直隷省長高凌霨辭職以王承斌繼（二十四日下午五鐘） 
　　北京電　日館息今日外務省公表日政府决定遲至本年十月底將沿海州西伯利亞駐兵全部撤退至保護僑民安寗則另籌適當辦法（二十四日下午五鐘） 
　　北京電　南苑飛機二十二又毁架陳泰耀梁國一傷（二十三日下午十鐘） 
　　北京電　黃陂勸曹吳不再派軍隊赴贛曹覆計劃已定且已命令出發不能中止（二十三日下午九鐘） 
　　北京電　曹汝霖對於三千萬之日本借欵如何用途將明白宣布 
　　北京電　吳佩孚定月初回洛再行練兵並將直鄂豫各省駐軍輪流整頓均成勁旅（二十三日下午九鐘） 
　　北京電　王廣圻介紹海牙鋼鐵公司願承造廣州與澳門鐵路長四十啓羅米達懇特許外部咨交部核辦（二十四日上午十二鐘） 
　　北京電　京漢局呈本路車輛移用京奉線二十餘輛已催騰還將空車裝鹽駛回以濟鹽務 
（二十四日上午十二鐘） 
　　北京電　王正廷咨部日本應交還公共産業俟靑島市政廳成立由該廳照約訂章交公司承辦（二十四日上午十二鐘） 
　　北京電　京漢局解吳軍費三十三萬（二十四日上午十二鐘） 
　　北京電　鄂公團反對湯薌銘長鄂保託蕭耀南疏通（二十三日下午九鐘） 
　　北京電　孫丹林兼院秘廳帮辦 
　　北京電　西安藥庫天熱暴炸（二十三日下午一鐘） 
　　漢口電　鄂督長柬邀日本撤退之將校於今午赴宴餞别 
　　漢口電　蕭電實行裁兵之第一步一不許募新兵二淘汰老兵三不許補缺額（以上二十四日下午五鐘） 
　　成都電　軍事會議將在成都公開各將領代表等昨又假偕行社開談話會聞楊森將派王纘緒來省列席劉斌現已由巴中到省（二十三日下午十一鐘） 
　　蘭州電　陸洪濤潘齡皐銑日在督署率文武官吏賀黎復任 
　　蘭州電　省議會及參事會聯合主張財政公開（以上十七日下午八鐘） 
　　南通電　張謇定七月一日就交行總理職各處賀電甚多 
　　南通電　吳佩孚代表敬（二）（十）（四）抵通祝壽兼銜使命與張氏父子密談甚久（以上二十四日下午四鐘） 
　　香港電　士蔑西報訪員昨赴黃埔永豐艦謁孫孫言吾已墜部下所設之陷阱予决不降服勢力海軍現仍忠於我南北戰爭六年北方知其錯誤故恢復國會制憲然彼輩實欲攫吾人之利益因吾人所戰無非爲此當晚陳部逐吾出城卽肆行搶殺吾此時亦甚危險因逃出不及數分鐘卽亂發吾對此不滿及爲維持正義故命海軍開砲現予决不辭職卽辭亦必向國會辭不向吾手下辭等語 
　　香港電　伍廷芳今日火葬 
　　香港電　工團會議决推代表赴惠勸陳炯明出山 
　　香港電　據永豐艦長言俟許崇智軍返粵海軍或再作戰又言孫不長駐一艦每日必另駐他艦 
　　香港電　魏邦平布告解除兵柄卽日離職所遺第三師職務由第五旅長陳章甫代行（以上二十四日下午六鐘） 
特約路透電 
[地北政局談]  
　　二十四日香港電　香港電聞報特别訪員在廣州登永豐艦謁見孫中山孫曰余爲部下及朋友所給墮入陷阱余信上星期五晨之轟擊乃出於陳炯明命令余斷不料舊友變爲仇敵余擬與敵爲抗若輩旣出余卽開始刦掠轟擊廣州乃表余反對前一夜之事變並表余之擁護正誼伍廷芳博士卽因變起肘腋憂憤成疾遂致逝世余並未引退不欲屈服於武力余僅能向選余爲大總統之國會辭職不能向余部下辭職也 
　　二十四日北京電　今晨内閣因伍廷芳博士逝世開會通過弔唁案午後國會議員開會擬電伍朝樞弔慰伍死之政治影響將令顔惠慶博士總任總理 
　　二十四日北京電　高凌　辭直省長任大約將改任王承斌湯薌銘有任鄂省長說 
　　二十四日北京電　奉直軍關於退兵日限小作爭論後今雙方已迅事撤退 
　　二十四日北京電　王景春報稱中東鐵路區域亂事全平該路現照常通車 
　　二十四日北京電　美海軍總長登白氏偕其夫人於七月十六日可抵山海關然後乘火車至京 
[英上將被剌案審問]  
　　二十三日倫敦電　威斯明期刑庭開審暗殺韋爾森上將案僅有關係者及報界訪員得入内行剌者康諾立與鄂白良二人警員押解到庭鄂白良經人認明係工部司　昨午出外未歸前曾執役於陸軍部渠與康諾立皆退伍兵士檢察員稱此案宜速辦結庶兇人得早正法凡到堂證人請堂上禁止宣布其姓氏住址並禁止拍照警務稽碍員稱被告在警署皆不答話惟康諾立曾詢及其他被　人之狀况嗣聞傷勢尙不險重二人皆謂如此甚好堂上判拘押一星期再審 
　　二十三日倫敦電　今日下院甚擁擠皆欲聞韋爾森上將暗殺案之消息首相喬治未出席議員間有責言張伯倫乃說明首相缺席之故謂首相正與警界要人商榷辦法在半小時内議員盤問不已張伯倫稍稍答覆當可驚異之事已略有披露張伯倫稱現施行種種方法以保護在愛爾蘭及在此英人生命星期一日可辯論愛爾蘭事件届時凡可公布之消息政府願舉以相告昨夜警察搜查乃首相内務大臣警務長與張伯倫會商之結果今晨又繼續集議據張伯倫稱一月前因愛爾蘭事已有進步遂從警廳之言撤回保護各要員之警士惟各部大臣之隨護警士迄未撤回至於政府已否照會南愛臨時政府請追究主謀兇徒並拘獲愛爾蘭共和同胞會領袖一節張伯倫不願置言警士之不持軍械係警士目己所請求今將再討論警士持械問題内務大臣夏爾特稱從未接到謀害韋爾森之消息議員阿志希氏稱渠會見警廳所接關於韋氏之信件内務大臣應辭職謝罪云云下院今日以各問題問政府咸有憤憤氣象蓋責當道疏忽也星期一日之辯論或將有政治關係 
　　二十三日倫敦電　張伯倫今日在下院稱昨夜警察搜查拘得男十五人女一人並查獲軍火與火藥管 
　　二十四日倫敦電　英皇函致韋爾森示人弔唁比皇亦有唁電致韋爾森夫人美法報紙皆有悼借論調 
　　二十四日倫敦電　韋爾森上將遺骸定星期一日葬於聖堡羅敎堂公塋在前陸軍大臣勞白資爵士墓旁護送軍隊除六大隊步兵外尙有六中隊騎兵各閣員現皆有警士隨時保護各報則警告閣員勿張皇而行擾人計畫目前愛爾蘭政策旣爲南愛選舉人所贊同不宜必更又謂警察調查至今迄未獲見行刺者與聞任何遠大陰謀之證據 
　　二十三日倫敦電　現悉警署共拘留男十七人女一人迄未釋放搜獲之文件極爲激烈足見暴徒結黨謀害要人並施行搗亂計畫 
[美礦工交鬨記]  
　　二十三日美國赫林電　某受傷礦工述及昨日非聯合會與聯合會礦工之戰鬭謂彼目覩有十五人頸繫巨石被投池中遇害人數殊難查明蓋死者多屬外處所夾破壞罷工之人也據礦工聲稱如礦主希圖開工則尙將發生騷亂又據受傷入醫院者聲稱非聯合會之礦工於戰鬭中無一受傷均於屈服後慘遭槍斃有破壞羆工人六名受傷臥於烈陽中旁聚男婦百餘名笑其乞水之哀切其仇恨之深可見一斑當道現已能控制大局 
　　二十四日赫林電　礦工工作於幽礦中者因受恫嚇紛紛抛棄工事現恐各礦將因水淹而成廢物 
[印度海員罷工失敗]  
　　二十三日喀爾喀特電　印度海員罷工現已失敗陸續上工六月二十二日有輪船五艘起椗 
　　二十四日喀爾喀特電　海員罷工已止各員役見均無條件上工 
[德國外交長被刺]  
　　二十四日柏林電　德國外交總長賴齊諾博士爲人暗殺 
[各國近事記]  
　　二十四日東京電　華會之四國公約已由攝政及樞密院批推 
　　二十三日東京電　據確實消息今日閣議决撤退西比利亞戌軍 
　　二十三日葡京電　前任内閣總理平杜大佐已被流至亞查爾斯島上年五月間葡京之和平革命平杜氏爲主謀人 
　　二十三日巴黎電　參院以三百四十票對二百五十三票决定軍役期限爲十八個月 
　　二十三日巴黎電　捷克斯拉夫國會已批准與波蘭所訂之商約 
　　二十四日南斐開浦敦電　國會因有議員多人患　症昨夜未能開會　症傳染甚速已延及半島　死者僅數人 
　　二十三日美國新新拉蒂電　戈泊士氏復被選爲美國勞工聯合會會長此爲第四十一次獲選 
　　二十四日倫敦電　白萊克少佐改乘新飛機繼續前進以作環繞世界之飛行昨已飛抵意國比塞 
　　二十三日倫敦電　高林士氏及白拉特萊氏均在柯克區獲選爲議員今日貝爾法斯特有槍擊案死三人安特里姆郡基萊加倫地方槍斃商人一名 
　　二十三日倫敦電　英國顔料公司開常年會議時由亞力山大爵士主席據稱該公司現正與政府及用顔料者進行談判其結果當與顔料業前途大有關係該公司且曾與德國顔料業代表開非正式之討論會以期訂滿意協作辦法而不損碍該公司建設之主義但德代表對於談判終止時英國提出之根本原則迄今無接受意 
　　二十三日倫敦電　一九二二年後六個月墨西哥　油公司共獲利墨西哥金洋二千六百八十萬元議定發紅利一分半以一百六十八萬二千元流入下期賬内此六個月所獲之利較諸一九二○年同一時期短少甚巨 
交通大學無線電 
[菲島獨立請願團之呈文]  
　華盛頓電　（續昨）威爾遜總統致國會文一曰國會所欲之穩固政府菲島已竟成立之是國會所認爲考慮菲島獨立請願之前提者菲島已實行之矣余願諸君注意於此再曰菲島旣已履行此條件則准其獨立以符吾人前諾固吾人之自由亦吾人之職責也由此文觀之穩固政府之業已成立於菲島美國會與總統皆已正式證明之矣尙有言者在現政府秉政以前菲島已在進化中瑍斯所謂美菲間神聖契約者本可實施菲島議會固聲明能維持穩固政府即駐菲美代表亦以爲然自新政府成立後迄今十五月菲島狀况依然未變穩固政府今猶存在縱穩固政府一語人或解釋不同然究不容有異義因此語實有沿用已久確切不移之意義五十年來美國之國際關係及其與美洲諸國之交涉早已說明其定例矣麥荆萊總統對古巴人民宣言釋穩固政府之義謂能維持秩序遵行國際義務保全人民安寗者謂爲穩固政府瓊斯案中所謂之穩固政府顯然直接採用麥荆萊總統之成語然則其意義不容前後岐異從可知已詳釋麥荆萊總統之言顯以爲穩固政府含有兩種要素第一有維持秩序保持國家安寗與國民安全之能力第二有遵行國際義務之能力國務卿羅特氏又爲古巴人民加以下述釋義謂穩固政府必以國民普通選舉權爲基礎且須有保護國人以免暴國侵害之構造凡茲解釋胥可於今日菲島得之伍德福碧斯團亦謂菲島適當維持其秩序警政辦理完善也全世界咸稱華會立和平之基礎美國若慮及外來之侵略而不允菲島獨立則雖欲謂爲非不信任華會亦不可得蓋美總統召集華會時曾有規定方法以保障人民權利凡非其所有者不得奪而有之庶人民可安居無擾等語也國家狀况爲瓊斯案所規定獨立前之必要條件菲人旣聞命矣今當華會成功世事因以刷新之際菲人不自菲薄請自菲島起獲此新時局之利益今日不獨國際空氣良好卽世界中殖民地最多之一國現且改變其從前政策昔之爲其臣僕供其驅策者今已得自由與平等之承認而獨立彼愛爾蘭人民已與英國立約而組織自由邦印度亦漸設立寛大制度矣凡此事實乃美國理想之逐漸勝利尤爲美國所唱根本原則之勝利此原則爲何即政府之權從受治者之同意而來是也吾人覩　勝利乃來美國深信美國之戕施諸吾人者必不較他國所已施諸其屬地者爲稍遜美國必不以其所創而爲他國所隨之原則獨不加諸吾人美國亦必不以其執政者戰時與議善後時所常發表之高尙主張與旨趣竟不實現於吾人且深信美國必使菲人感勉而增進美國與目前美旗下唯一屬國間之關係也是以吾人敢以忠信之忱瀝叙下情而無隱諱吾人爲代議制政府下議會所正當　出之代表故能代表菲島全境人民述菲人之需要及菲島之情形吾人敢一再聲明者今日已爲美國完全履行其對菲義務之時機菲人已在大陸踐行其對美之責任今以兩國人民間之同意而准斐島獨立則菲人對美之關係定永極友好而美國亦成就豪邁之舉動爲外人所共仰舉世戕再稱頌其實施民治與人類自由主義之事業其有益於世界和平也實多其增進美國聲望也尤無限量謹此上言 
[公電]  
　　馬聯甲請裁兵之通電　各報館均鑒並轉旅滬皖同鄕諸君均鑒頃上中央一電文曰北京大總統鈞鑒國務院陸軍部鈞鑒竊自我大總統魚電發出於廢督裁兵問題疾風草偃景動全國足見天心厭亂之機世連復享之象故浙督旣廢於前贛督踵行於後安徽張督軍且以杯酒釋權請自隗始於銑電聲明唯是各省廢督之遲速先後聯甲不在其位之訓未敢妄贊一詞而銑電所論本末後先洵屬至理蓋廢督旣以裁兵爲先而所先當以皖省爲急查皖省軍隊除列入省預算之安徽陸軍五旅外又有新安武軍之四十營此軍向隷中央如何裁編未敢越俎即論皖軍五旅有欠餉五閱月近則軍米無着旣無卷括作餉之欵又無負責籌欵之人險象迫於燃眉衆心危似累卵若不幸以保衞之天職而竟有糜爛之結果聯甲輩不唯無以對皖人又竟何以質方寸茲據安徽陸軍第二混成旅長李傅業第三混成旅長主普第四混成旅長高世讀第五混成旅長史俊玉艦隊統領五王世英等來電均以謂安徽危象其機在兵即不論廢督而欲弭皖禍亦以裁兵問題爲先其所急請由聯四代表電呈中央曁本省督軍早定裁兵辦法扰以弭禍亂而維治安等語據此是服膺魚電聯甲與各旅長等均有同情惟裁兵至如何兵額乃合安徽省度其一切籌備方法裁汰手續敢求中央速定主張俾有率循至帮辦安徽軍務一職督軍且在議廢之　皮之不存毛將焉附應請先將帮辦一缺明令取消爲皖省新政之嚆矢聯甲願以鎭守便名義督同各旅長奔走於裁兵事宜伏念聯甲以衰劣之軀領師干之重汲深綆短隕墜時虞請俟裁編事竣還我初服沐浴淸化以了餘年謹電陳明仰祈鑒察等語特聞希亮察馬聯甲漾印 
　　杭州張人傑等電　申報館轉太炎精衞辛齋慧僧先生鑒鄰省以鉅金賂羣小利用少數人團體謀納　嬖浙本不造何擇挺刃况廣州旣　舉國北降法統顚紊 
 
 

Page 7

 
 
奸回狼狽吾浙丁此尙忍死盼建合法政府者徒爲民國留將斬之一息耳今内奸外寇萌孽媾浙是仇浙也請持正義破此陰謀誓隨公等與仇同命張人傑顧乃斌沈定一漾 
國外要聞 
[法國通信（凱聲）]  
　　蔣夢　博士地里昻中法大學之演講 
　　國民代表蔣夢　博士自華府會議閉幕後由美來歐一觀世界之眞相五月十六號道經里昻該地留法學生於下午一時在中法大學禮堂開歡迎會適吳稚睴氏因該校創辦伊始諸待整理亦由英倫返校誠旅學海外之盛會也爰述蔣博士之演說辭如次 
　　蔣博士曰此次華府會議正若活動影戲五光雜色令人目眩斯會之目的即（一）限正軍備問題（二）解决遠東問題所謂限止軍備問題當然宜從海陸空三方入手而今所得之結果祇海軍而已此次减少海軍計畫之成功卽爲英國之成功蓋英自戰後財政竭絀决無力以擴充海軍然又恐美國海軍日復加增反致超出英或故太平洋會議中限止海軍之計畫實出於英國主宰此次華府會議除限止海軍有結果外其他毫無成績可觀當會議之時美嘗提議减少陸軍美國此種提議亦不過爲一種利己主義歐洲現負美債十一兆此欵太半用於軍費若能急謀减少陸軍則美債不難於歸還負美債最巨之國莫若法然法以德債停付决不願减少陸軍蓋恐一旦與德衝突復起爭戰亦未可知故結果祇能限止海軍其數目爲英與美同法與日同潛艇不攻中立國而已對於空中軍備事並未談及 
　　遠東問題卽（一）二十一條條件問題（二）關稅問題（三）山東問題此三種問題確非易解决美人對吾之言曰美人不能因華事而開戰可知國際與國際間之結合都非眞意須知此次山東問題確爲華府會議重要問題威爾遜爲民主黨首領因不克解决山東問題共和黨起而反對威爾遜遂退位哈定爲共和黨之首領若此次不能解决山東問題必受民主黨痛駡余嘗聞一二美人云山東問題不解决諸多問題皆不承認可見解决山東問題爲共和黨謀國人信用之第一要策無論如何不得不解决故余謂從美國政局中觀此次山東問題爲要軍備問題爲次我國代表如有眼光多得利益或未可知現今三千萬之贖路費至今仍未籌齊等到集齊贖路不知何時現今國内聽說又大戰突起須知開放門户是眞不侵犯中國是假以後要想外交得利還在國内自己整理 
　　余此次來歐爲察世界大勢今歐洲經濟頗呈危象據德國而論國内有一百四十兆紙幣祗不一兆金幣美想歐洲還錢實非易事英相云英國地方毁壞法總理言法國地方毁壞德如不出賠欵安有錢償美國現美國一金磅而贖德國一千三百馬克如馬克不提高决不能歸還美債英國國骨工作减少德國亦然故恢復歐洲經濟實爲各國听夕所祈禱者也余至奧國聞彼大學中有所謂社會黨帝國黨親德黨等要皆痛恨於戰勝之國有學生云戰爭雖非好事然縱要戰勝法國由此可知將來問題仍未解决德人云愛國爲最危險誠然歐洲各國之互相侵凌皆愛國之結果也奧國經濟之昻聞之令人寒心飲一杯茶需一萬八千佛郎吃次麫包需四千佛郎汽車需一千萬佛郎一架中等界級尙有嗷嗷待哺之象况下等界級科德國大學旁有飯店學生吃飯略爲廉價有一學生與余譚「飯都没吃何况購書」從此可知歐洲文化定要退步矣德國幼孩至十六歲者已極長大今則短小黃瘦或云當戰時缺乏麫包因此餓瘦法國人曰巴黎大學中少中級人家子弟法國自大戰以後謀生之不暇安有餘時求高等之學識乎英國希望解决德國經濟使德人向英國購貨即可日漸恢復其商業故對於德國暗中頗願帮助意大利人及歐洲人多云中或文化之高深而尙含敬仰之心美國人則望中國諸事仿傚美國近日美國新銀行團之組織賴此以開闢我國鐵道事成鐵道權又在美人手中矣總之中國一切事宜自己改造近年來歐西所傳入中國之文化且甚微現可分四種（一）英國洋行老板文化（二）法國敎會文化（三）德國　汽文化（四）美國宗敎文化此四種文化者皮毛之文化也所謂眞眞之文化確未得到故余歸國後還當創辦大學以興學術也（五月十六日） 
國内要闻 
[北京通信（靜觀）]  
　　大裁員令與甄用問題 
　　東海當國數年秕政百出而於倉皇下野之際忽發一大裁員命令一般依公爲活之官吏驟因飯碗打破莫不大駡此老之不情令中所規定者分析言之可得四項（一）除在官制以内及文官考試偠發人員外其餘一律停薪（二）不准兼差兼薪（三）不准長官自由調用（四）定出甄用辦法位置被裁各員在表面觀之未嘗非統一中央官署之一道也令發於六月二日距今將兩旬各官署奉行如何甄用辦法如何吾人不可不加以考察茲綜合各方面之所聞述之如下 
　　就各部分别言凡不在官制之行走任事辦事各員以財交兩部爲最多據聞其數各在五六百員以上次爲内務農商各在三百人左右陸軍部人員雖多但如差遣諮議等皆屬退職軍官情形不無特别外交海軍司法部最少敎育部有編審處一部分博攬兼收一堂濟濟惟其中確有專門人才不盡冗濫也最可異者近年以來凡一長官到部明知額外人員爲數已衆辦公房室擁擠難容欠薪纍纍部員飢不得食而仍今日一條明日一諭紛紛派人不稍顧慮其初被派人員尙有部令發表嗣後愈積愈多乃並部令委狀而無之僅僅由文書科發出一函達被派之人謂某月某日奉命派某某爲某某職相應函達同時並函達本部會計科謂某月某日奉令派某某爲某某職月薪若干元相應函達如此則手續已大完備從前照章官吏新金應從到部之日起算近則一紙令諭旣下文書會計有案可稽則不問到部與否皆可照領薪金蓋雖不到部或到部一次隨後不復再來而因有同鄕有朋友可以託其書條代領會計員不能拒也以愚所聞此項被命而不到部之員中有現任縣知事塲知事者有現任司法官者有現任稅關職務者有現尙在校讀書作學生者並有現操算命相面打卦事業未脫江湖生涯者有拉胡琴之曲師曾在某娼寮敎曲現在某公館作樂工者甚有未滿十齡之幼兒現尙在襁褓者色色形形不一而足此則最可歎息者也 
　　在大裁員令未發表前財交兩部已用大刀闊斧手段令不在官制及非考試分發各員一律停薪無庸到部迨令旣發表如司法一部此項人員僅有四十三人經一度部務會議即裁去二十三而此留部之二十人中由錄事提升者佔十二焉當國民攝政之際司法次長羅文幹曾在閣議席上力言各部非發部令不可以爲不發部令仍令停薪各員照常到部則六月份薪金勢將無從支給自此次閣議罷後内務海軍兩部均有部令發出内務則僅抄錄總統令文一通下綴以合亟布告四字海軍則有無庸到部之明文外交陸軍兩部情形較特别據聞已有相當辦法現在未有部令表示者只有農商敎育兩部農商部尤奇特平昔足不履部之員因無部令故近來到部甚辛勤並有從未到部今始報到辦公者當張乾若未到部時曾開部務會議一次由代理次長黃　以應否發部令付討論結果主張不發部令者佔多數此事遂作罷今張江（次長）兩氏到部已多日而部令則仍未頒布也 
　　關於甄用辦法前曾議定由各部各舉特點交由國務院彚交法制銓叙兩局擬定條欵據聞除財交兩部外大都皆取寛大主義就中以農商部所擬五項資格爲尤寛當法銓兩局未脫稿時有兩種極困難問題曾在閣議席上起過一番爭執結果解决其一而仍餘其一此兩項問題爲何即各部分發人員之資格否除外與各部究應留用若干員額是也留用員數業經議定繁部五十較繁三十簡部二十已無問題分發一層有主張應承認其與考試分發人員有同等資格者有主張不能承認者財政之董交通之高皆主後說其理由謂此項人員財交兩部最多如財部共五百餘人而已支津貼者一百餘今若承認其資格與考試分發者同科則彼未支津貼已分到部之四百餘人皆可向部要求支給津貼部内將無法拒絶豈非因裁員而反添員乎而在主前說者則以此項人員皆依甄用法令甄用合格分發到部萬不能與總長隨意令派之行走任事相提並論因之紛拿未决暫作懸案迨法銓兩局會擬之辦法出現對於簡薦委任職分發到部人員特别提出　與考試分發者視同一律聞董康初見此條即大不爲然原擬前星期四閣議解决適以是日黃陂出席交議裁兵廢督各問題各閣員對於此項議案僅一談及未遑詳加討論由顔駿人徵取閣員同意復交由各部就原案簽注俟簽注以後再交院議决自前星期五以至本星期二該案皆在各部參事室秘密簽注之中間亦有由部長召集重要部員開會議定者大約財交兩部仍取嚴格主義對於甄用合格分發一層並經嚴加駁議而在農商商則槪取寛大主義於員額則主張照官制所規定之總額折半或定爲六十於資格則主張將第三條在部五年以上改爲三年以上於錄事提升一項則主張特别提出改爲僱員不受甄用於津貼數則主張最高級可達二百元在敎育部對於保留編審處一層雖經法銓兩局議駁現仍持之甚堅大約日内閣議復開議及此事諒必有一番爭執也日前財政部已有公文分行各部院請將被停薪之員額與薪數逐一開單送部如農商敎育兩部對之則頗覺爲難日來農商部已將曾任　業廳長之參事上行走派出多員爲附屬機關塲所長以期减少競爭人數好在帶有奉系色采之重要職員近來頗有自請解職者故得有缺以安置此等部員焉 
　　至於甄别辦法擬在國務院内設一甄用委員會以平政院長爲委員長以各部次長爲委員昨日已有明令發表據聞其辦法次序第一步由各官署造送職員　歷表以便詳加審查第二步檢驗文件第三步則决定去取在表面固純以合議制之委員會爲决定去取之主體而實際則仍由各部内定若干人用委員會名義發表庶免被裁各員對於本部長官有所糾纏此亦避除麻煩之一法耶（二十一日） 
[顔主組南北統一内閣]  
　　北京新聞編譯社消息二十二日閣議例會畢後各閣員及黃陂間曾有一重要會談顔首先發表意見謂此次勉任閣揆不過以伍秩庸一時不能來就故暫行庖代數日（按顔氏曾有十日之約）現伍氏尙不能來京而南北統一日見接近必須組織一全國一致之内閣以便處理統一及善後重要事項當即推與舉唐紹儀岑春煊孫洪伊陳炯明等數人以供總統之考慮黃陂當以顔閣在此十日内勉支危局大可不必多事更張力勸顔氏再勉爲其難顔仍一味謙辭且申述组組織全國一致内閣之必要董高等亦多有意見發表結果决定即晚由院先行分電唐岑等請其來京磋商大計惟電中對於組閣一事並未述及黃陂亦提出王士珍等數人分電請其來京内閣問題旣將根本整理故内敎陸三部不另提人某某閣員等所希望局部改組充實之議亦已無形打消矣 
　　另一消息顔氏所以消極者不外下述之二種原因（一）即内閣本身之支離破碎譚黃不來吳辭不就只日日與二三總長相周旋殊不足以言總理庶政亦復不甚成體統故鬱鬱不樂居此（一）卽某某系之迫逼及四周形勢之險惡蓋某某系欲在徐倒黎　後之　局面有所發展乃新閣告成並一敎長亦不可得因之由不平而圖報復有此兩者皆顔所引爲不甘自危者故即現消極意態也 
[喧騰中之大借欵消息]  
　　連日外間關於大　内外債消息傳播極盛關於外債者即所謂二萬萬元中東路借欵由交部負責辦理關於内債者即變相的九六公債之發行是也但外債一節保定方面絶對不主張之高董前此赴保曹吳方面未允許吳使個日通電且有「絶對不借外債」之斬截語是此項大借大押之駭人舉動能否成爲事實或當有持也至變相的九六公債之發行一節因吳子玉方面對於九六公債復活一事極不主張故財部長漸欲實現其一萬四千萬元公債之計劃亦藉整理公債爲名另據一報告云昨日閣議財部提出整理額外債票一案討論結果以從前所擬增關財源辦法望梅止渴成功甚難鹽餘庫劵上次　期已招誹議刻下祇有從整理公債入手俾便掉出餘欵以資維持至於整理辦法據稱係根據九六公債計劃擴充爲一萬四千萬元明定用途俾期外間信用惟詳細結果則尙未聞 
　　張弧努力發行之九六公債因各方面反對迄未實行董康長財政之後點金無術乃不得不重走張弧曾受人反對過的那條路而且變本加厲改九千六百萬爲一萬一千萬元此事已在前報披露二十二日曾有人到財部詢問九六債額增加之原因據財部人云財政當局因九六公債係張弧所主張遭社會之反對久已不理於衆人之口九六二字幾成爲齷　不堪之名詞故擬　債額增加改爲一萬五千萬元或一萬一千萬元並將名稱改爲十一年八釐公債以避舊名云云 
[直奉撤兵與奉張之手段]  
　　直軍停戰撤兵協定見諸實行後當開始議和議和條件　結之點聞尙有三項卽（一）奉軍退出山海關直軍可進駐山海關惟和平後須劃關内外若干里爲中立地帶兩方皆不駐兵（二）奉軍要求二十七二十八二十九三師欠餇須照舊補發（三）張作霖要求東三省位置不得更動惟保定方面對此尙費斟酌大抵第一項如完全贊成第二項僅允取消賠償軍費第三項爲保存其體面計擬與以將軍府上將軍之榮銜 
　　據山海關消息奉軍已完全退出關外此地（指山海關）現已無奉軍踪跡直軍擬於一二日内將大部移關駐防此次奉軍撤退之速實出人意表想當不至再藉停戰之名以實行反攻而直奉戰事即此可告結束矣又政府方面聞已接王占元宋小濓來電報告一切宋電略云小濓二十日抵榆即與孫督軍在行管會晤關於撤兵事已開始辦理軍紀甚佳小濓卽駐榆監視撤兵完竣即返京復命云云王電略云宋督辦在榆關監視雙方撤兵占元卽隻身往綏中雨帥預在此間等候談及時局雨帥擁戴主座出於至誠自此次撤兵後一切願聽命辦理並贊成廢督三省願早實行雨帥並聲明撤兵完竣即行返省占元亦於是時偕同宋督辦歸京請釋厪注云云 
　　張作霖爲保存固有勢力起見特授意東三省省議會曁商工聯合會公舉爲東三省保安總司令孫烈臣吳俊陞爲副司令並通電聲明東三省原有軍隊一時　難遽裁又據某方面消息東三省軍官多主張聯省自治與西南相援應聞已促王永江於二十日電辭省長職實行自治想此亦係張作霖所授意也 
　　據山海關電訊此間奉軍已照撤兵協定陸續撤退惟近日雙方代表因熱河撤兵問題又生重大之爭執在直方主張彼此旣已議定停戰撤兵所有熱河方面之奉軍亦應一律撤退在奉方則認撤兵協定僅爲山海關方面之局部契約至熱河撤兵事宜應由奉天與熱都統另商辦法不受本協定之拘束因此磋議數次迄無結果現直方已通知王占元請其切實交涉并希望王氏赴熱河一行監視撤兵云 
[舊國會議員消息]  
　　法　容　足　　聲明不可遲 
　　國會議員截至二十二日止參院報到者八十餘人衆院二百四十四人依法常會人數參院只須一百三十八人衆院只須二百九十九人是兩院所差者不過四五十人現距開會日　尙有數十日届時當可足數惟憲法會議議員出席須在三分二以上頗難凑集聞兩院已復分電各省催促在籍議員迅速來京以便下月一日依期開會其電文云各省長公鑒兩院定於八月一日繼續開會依照院法議員應於十日前各自集會於本院特此奉告即希轉知貴省在籍議員尅期來京實紉公誼等語又聞兩院議員刻以粵亂已起南方已發生變化正宜乘時公推代表南下歡迎孫文伍廷芳譚延　諸人偕行北上以便共　辦法藉期統一之早日實現已定本星期六之茶話會提出討論此事 
　　據政界確息黎尤洪特派侍　武官羅俊之於二十二日早八時乘京漢專車赴鄂敦促鄂藉議員早日北上聞羅氏北行係携帶聯絡鄂贛皖蘇議員密諭擬先到本省聯絡就緒後再由漢乘江輪赴蘇並聞羅氏除聯絡議員外尙負有重大任務 
　　日前各報登載有人在中央公園來今雨軒開會以六年國會議員名義對於某某閣員爲特别的攻擊其主席者爲李載賡全國商會聯合會因此事曾致函李氏加以警告茲聞國會議員中亦有人以爲此事關係國會議員名譽而在就多數同人實亦未與聞此事應要求兩院議長定期召集談話會商議聲明方法其致王吳兩議長函云敬啓者連日各報登載關於議員事件於議會名譽事實均有妨碍同人等擬請兩院議長於日内開談話會商議聲明方法是爲至要此致幼山蓮伯議長台鑒杜成鎔李文熙王鳳翥王源瀚張益芳黃元操徐龢榮淸厚劉鳳慶李振鈞趙時欽萬鈞史澤咸謝翌元黃霄九邵長鎔歡陽成易宗　黃明新吳蓮炬 
[府秘書廳發出之陳籙電]  
　　爲黃陂出席閣議之根據 
　　昨由總統府秘書廳發出駐法公使陳籙十九日來電係電述法國國務會議之兩種性質意殆藉是爲總統出席國務會議作一根據者此例用之中國是否適宜姑勿論錄其原文如下以作討論此項問題時之參證焉其文云總理鈞鑒篠電悉法國或務會議分兩種甲Conseil　des　ministres閣員會議由大總統主席大總統有發言權無表决權總理及主管部總長負責每星期兩次在總統府舉行乙Conseil　des　Cobinet院議由總理主席所議皆次要案件已爲章程規則所規定者或甲部應行事件關涉乙部須經院令取决者會議無定在國務院舉行閣員會議制度列諸憲法法國府院意見向無隔閡之虞我國十年以來行政機關所受之經騐似應挅取此制益增融洽陳籙十九日 
[王正廷復山東團體電]  
　　對於用人之辯白 
　　二十二日王正廷督辦復山東魯案善後研究會外交協會電云接誦巧電具見諸公關懷魯案良深感佩調查一項確爲最要關鍵本署素極注意來電所舉各端殊與事實相違不得不爲剖白（一）山東交涉公署調查資料均經本署逐次調取以供參考魯省外交員司及有名士紳亦經引用多人藉資襄助（二）袁良擔任調查職務在本署未開辦前田督軍早經委任辦理本署繼續任用前後均有四五月之久實非於一二星期内倉猝從事其報告資料刻正詳加考核並未據爲定案貴會旣注意調查諒必有眞確材料可資考鏡如能賜寄俾供比較更所歡迎至袁某是否親日派及其個人素行如何自可聽之公論不加評議本署惟有就事論事鄭重辦理以表白於我國民之前而已王正廷 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[魯案協定細目交涉新訊]  
　　日本方面之魯案細目協定委員業已先後來京我國方而之委員亦經明令發表日來兩方往復協議已定於本月二十六日上午十鐘在外交部大樓舉行開會儀式届時列席者當有我國方面之委員長王正廷督辦及全體委員六人日本委員長小幡酉吉公使及全體委員三人外加以通譯數人其他人員槪不列席是日純爲一種委員會開會儀式毫不涉及交涉本身舉行開會式後兩方委員尙須休息數日正式開始交涉之期約在下月月初最早亦必不過本月二十九日交涉時將關係魯案各問題分爲兩部膠濟路問題爲第二部舍此以外均屬第一部即膠路沿線之日本官舍及無線電臺等亦均屬之我國委員六人平均分任兩部交涉現兩方已議定生逢星期一四議第一部事星期二五議第二部事我國委員六人平均分任兩部交涉事宜每部各有三人委員長則在兩部均須出席日本方面則任兩部交涉者可由委員小幡及委員三人全體列席交涉之期預料不過三四月之久蓋關於山東問題之一切大綱已在華盛頓規定此次交涉不過商議交還之詳細手續自可不至發生不可解决之爭持且按照條約之規定此項細目交涉須於條約批准交換後六個月内完了之現交換批准已及一月所餘祗五閱月則預料其於四個月内交涉完了自必不甚遠矣 
　　對此交涉中各問題最爲我人所懸懸者膠濟路曁鹽田以及其他各項公産官産之評價是已然據督辦公署傳出之消息則謂對於上述各項已有極詳明極精確之調查而局外各國亦有相當之估算日本方面自難提出過當之要求且平心而論日本當局鑒於國際間之趨勢已不復有佔據山東之野心對於評價一節自無爲額外要索之理日人雖愚斷不至爲些少金錢而失國際間同情及本國之榮譽焉至謂日本或藉過鉅之贖價以爲掯勒交還地則實際上我國並未預備鉅額現金將各項産業價格立卽付淸是掯勒之說亦可毌庸多慮此種論調或不免過於樂觀聞兩方委員非正式交換意見時對於評價一層相去並不甚遠吾人姑拭目觀之可耳 
[曹陸鍾交法庭矣]  
　　連日所傳之曹陸鍾問題經二十二日閣議之結果乃告一段落此事係根據董財長之呈文故二十二日只用指令發表董氏原係兩呈一請拿辦陸曹一請拿辦鍾世銘故二十二日指令亦分兩號其一云呈悉曹汝霖陸宗輿着交法庭依法辦理此令其一云呈悉鍾世銘着交法庭依法辦理此令兩令本無區别但以事實而言則曹陸兩氏能否俯首以就獄吏之尊尙屬疑問而鍾世銘則已於前夕七時送交警察廳 
　　開董氏原呈對於曹陸一事述及參戰借欵一萬四千餘萬二人均屬借欵經手之人不能不予以懲辦其貪劣各欵尚在偵查之中至對於鍾世銘則除一百五十九萬接濟奉軍並無正式收據外尙有派遣法官某某公同查賬其中公私不分弊　甚多云云 
[旅京浙同鄕電請裁兵]  
　　國聞通信社云旅京浙籍同鄕曾電盧督立希望廢督後即實行裁兵當經盧復電贊同茲將來往原電錄下孫寳琦汪大夑等來電云杭州盧子嘉先生台鑒廢督裁兵我公創議已久今本身作則爲全國倡曷勝欽佩但人民多數心理以爲目前大患在養兵太多疾痛在身急思湔洗不獨浙人然也况廢督以後善後之大者莫過谥裁兵之標凖本諸浙人公意亦當首先計畫務懇外審全國情形近察浙省狀况首定公平標準於六個月内切實施行旅京同人對此問題正在公同研究俟有具體辦法即當函送台端藉供參考造端甚大幸勿遲　佇候無旣孫寳琦汪大夑錢能訓蔡元培屈映光王家襄沈瑞麟邵章呂公望戴陳霖三多王式通朱彭壽錢錫寳壽騰飛葉頌淸汪希李卓培邵瑞彭袁榮叟金兆棪沈保儒徐象先張之　傳師說陳煥章陶昌善陳震福沈其昌王承吉屈　夏循塏樓思誦顧其中郁華沈炳儒張泰鎔吳源朱文柄胡懋勛孫全洋五任化錢鳳陳華張國俊張驥林頴和徐敏根王亮筒印 
　　盧永祥復電云北京孫慕韓汪伯唐蔡子民先生并轉貴同鄕諸公均鑒筒電敬悉浙省善後裁兵爲急人民心理鄙人本懷均視此爲趨向茲承電示公同研究具體辦法即當函寄尤爲歡迎特電布忱佇承明敎盧永祥漾印 
[陳楊離贛時之潯訊]  
　　日來此間軍界因餉項缺乏頗有不穩消息十五號鎭署爲籌餉問題召集軍政警紳商領袖會議第一團團長陳有齡當衆宣佈如再不發一月餉項鄙人卽不能負責傅道尹云此間軍餉原已指定湖口二套口龍開河三統稅局發給現二套口龍開河均值淡月無欵可收湖口尙有八千未解立可派人往催當經商議决定動放一個月薪餉計第一團應得一萬八千五百元砲營三千元警廳五千五百元共計二萬七千元擬即提用應解省欵軍用票項下一萬五千元一面派員往湖口稅局催繳八千元餘仍歸地方紳商向中交銀行挪借十七號鎭署春到陳光遠楊慶鋆免職及江西全省軍隊歸蔡成勳節制命令後旋接督署電話召吳使晉省吳辭不往是晚吳使召陳有齡團長至署當以明令出示陳閱畢謂伊與陳督郓同來卽與陳督軍同去當向吳使乞假請另委人接替吳云此事應由蔡總司令作主不能向我辭職且一時亦無妥人可以接替十八號晨陳即晋省鎭署召集軍政警法紳商各界會議治安問題所有營長均列席陳團長及砲營陳營長因晉省未到官廳與地方士紳晤面首稱恭喜恭喜贛人治贛八個大字地方人云如趙從蕃不去目的早已達到了吳使語各營長云汝等隨余多年諒能維持地方秩序斷不因督軍去贛致生疑貳各營長一一應命至餉項問題卽由商會繳洋二千元一面派鎭署參謀賴人瑞往二套口稅局副官長陳厚廷往湖口稅局催取稅欵龍開河稅局則隨時派人往追聞吳使之意如陳團長堅辭不幹擬委鎭署參謀長宋芳賓繼任官廳並拍電慰勞陳楊聲言地方責任所在不能來省叩謁而地方士紳則有人主張電請蔡總司令扣留陳楊嗣以此事恐難辦到遂卽中止其議故僅電賀蔡總司令云自公入贛人心已安今又恭讀明令敬諗榮膺特命節制贛軍疆寄得人歡躍萬狀謹伸賀忱伏維垂鑒九江自治籌備處總商會助理員辦公處敎育會農會勸學所同叩十七號省垣消息陳楊卽凖備離贛已知會路局預備車輛一面在江干預備船隻十八號早陳楊果率衞隊三百人（内有手槍隊八十八人）及隨從人員如財政廳長董平甫實業廳長高蔭昌軍法處長潘毓桂督署劉參謀長陳副官長岳統領等三十餘人乘車抵潯通城交武各官齊赴車站迎迓軍警荷槍實彈戒備森嚴其威風仍不減蒞贛時之盛惟紳商兩界無一人往迎者陳楊下車後卽乘輿往鎭署辭行吳使設宴　别楊韶九至二時卽偕傳道尹出城至招商局待船是時忽有傷兵百餘人擁至鎭署要求與陳督同行經吳使盡力宣慰每人由陳給洋三元始克散隊延至八時許江新輪到陳秀峯方偕吳使出城逕赴輪船所有送行人員均鵠候江干一一登輪送别如陳有齡團長等並偕往漢口聞楊韶九臨行以省長印信交豫章道尹何剛德保管陳秀峯則有電致九江各軍官勉其善事蔡司令謂三月份薪餉已飭財廳動放尙未撥出上五兩月則爲公家所欠應候蔡總司令籌畫云云至蔡成勳則尙未表示態度而援軍來贛如包頭鎭馮旅綏遠王麟慶旅仍絡繹不絶節制贛軍之名稱又與贛督名異實同贛民仍未可樂觀也 
[南昌尙未離恐怖景象]  
　　大陸報二十三日漢口電云據報贛省情形今日大有進步兵隊已重行編制統率有人外人多已不願避入英美砲艦南昌商會業經　交省長一萬四千元供維持治安之用但華民仍　　不絶 
　　星報十五日南昌通訊云戰事行將終止似已不復可疑吉安　耗南軍雖離城尙遠但北軍已自吉安撤退臨走時曾刦當舖五處吉安距南昌七十哩統將某氏業於今日下午抵此並聞來兵人數約共二千分乘民船二百艘順流而下沿途肆行搶刦以故南昌人心甚爲惶慮深　今夜或有騷亂發生此間戒備森嚴若謂當道便迭之際恐難保全和平實無理由可信但俗使南昌人民能信掠刦之事未必發生則極爲困難某華報謂城中居民徙出者業已過半雖屬夸言但力能遷徒者俱已離城則誠信而可徵也 
[贛粵之戰事譚]  
　　孫北代攻贛吳佩孚以直系地盤關係竭力援贛旅京贛人除驅陳外並拒蔡師各縣公　平日受北派之壓迫搜括忍氣吞聲無從發洩亦欲李烈鈞來贛盡逐北人因之紛紛響應南軍聞前星期南豐南城失守僅到南軍三人開大會逐知事當地防軍先已氣餒倉皇夜遯惟遂川萬安泰行及贛南十餘縣城土匪潰兵淫掠刦殺無所不至戰地村莊完成焦土屍骸山積坑葬萬人傷心慘目不忍卒述前敵步兵第二十三四及三九混成四旅殘餘之衆不足二旅中下級軍官多半陣亡想見贛州戰事之烈岳兆麟於十二晚退出贛城十五和抵吉安兵士苦戰半月手不釋槍飢而不眠不復有戰鬥力岳兆麟昨率殘兵數百來省謁蔡請罪第九混旅長王永貴·聞在萬自戕未知否所部損失最多殘部歸併張林第三混旅蔡師已開二旅赴吉惟昨日沈鴻英來電告捷謂已克遂川現攻上猶崇義蔡俟援軍齊集前敵撫州上猶泰和之路同時施總攻擊令沈鴻英志在入粵回桂所部　思歸心切必能死戰也何剛德已接護省長印謝遠涵現駐何處尙挜確訊（沈軍揭來遂川南軍布告謂黃大偉在上猶許崇在駐信豐李烈鈞在南雄朱培德彭程萬在大庾無賴世璜名）如謝能早來就職調停或有可望否則贛南又起劇戰商民重陷水火中矣（六月二十二日） 
[贛局變化後之人物譚]  
　　蔡成勳　蔡成勳奉命援贛到贛之後對於粵軍原定先禮後兵之計畫近因粵軍黃大偉仍力謀攻吉安蔡以吉安乃南昌屏障至關重要特派所部第一師一旅急赴吉安前缐將原有贛軍移至後方粵軍因粵局陡變利於速戰以太連日進攻甚急據聞業於二十日與蔡部開始激戰粵軍頗失利蔡軍乘勝進擊傳黃大偉已率部退往贛南矣惟蔡此次入贛僅率一師軍隊所有贛軍欠餉數月頗多不服節制日前傅說南昌有變駐漢英美日各派一艦赴潯蔡復電調常德盛所部入贛此資鎭攝贛省内部將來或不免有一次變化也 
　　陳光遠　陳光遠交卸贛督離贛北歸原定十八日過漢嗣因事躭擱直至二十日午始乘招商局江新輪到漢同行者有卸任贛省長楊慶鋆參謀長周蔭人軍務課長潘毓桂等軍署派副官長勞炯光代表歡迎陳登岸後寓生成里大同旅社派員持片赴軍省兩署拜謁蕭劉旋同行到漢至大同旅社相晤並假萬國春番菜館設筵歡宴請常德勝及本軍政要人作陪至午後三時許始散席蕭劉面挽陳在漢盤桓數日陳謝却即於行後五時乘京漢路專車北上蕭仍派勞炯光到站歡送 
　　常德盛　豫軍暫編第一師長常德盛率部駐孝感候令赴贛日前奉蔡成勳電調吳佩孚亦派諮議思秋　南下促常赴贛常因於十九日親率所部李楊高三團由孝感開至漢口駐紮劉家廟常寓大同旅社因與蕭督商撥軍械躭延二日嗣經蕭督撥給快槍百五十枝槍　　　　並軍裝多件該軍　於二十日開始　贛其尙留孝感之補充團亦於二十一日全部開到漢口隨即由劉家廟換輪運贛常谥是晚九時親率衛隊一營乘江安輪赴贛所有後方事宜已派員在金星里設該師駐漢　　處辦理一切矣（六月二十二日） 
[東三省通訊（）]  
　　延吉人反對天　鐵路 
　　請願吉林省議會議决挽救 
　　中日合辦之天圖輕便鐵路延邊士紳一再反對情形迭紀前報茲有延吉地方財務處主任曹錫齡及公民代表趙明芳等以該路揑稱中日合辦實係純粹外股特請願吉垣省議會依法提議設法挽救以維國權現在省議會已將此案列入議事日程日内即可討論如何議决容待再報今先將請願書探錄如下以供留心邊境實業主權者之參考文云爲蔑棄民意朦朧國家勾結外人斷送路權謹依法請願提案公决設法挽救而維國權事竊查天　輕便鐵路一事係於民國七年間經前已故吉紳文祿勾結日人飯田密訂私約暗貸日人之資本陽以合資爲名義虚揑事實朦朧立案考厥組設之目的及用意之所在一則只顧自私自利之貪一則隱施詭譎陰謀之計即讓一步言之亦無非爲一種私人營利之組合並非以公共之利益爲目的嗣於民國八年經前延吉道尹張令行延和兩縣及地方各機關遣派代表在道署開會議租地價投資認股各事旋以内容組織違法并国因改路線被部令駁禁在案是此案於三年之前已完全失效之明證一也乃忽於去年間該公司復活又積極進行竟揑稱此事確爲中日合辦延和地方已公認入股等情請部發照開辦曾於同年冬月間由部派鄒姓陳姓二部員來延調查此事之眞象究竟是否爲中日合辦有無地方人民認股當有延吉本縣奸民主銳靑現爲該公司經理先自行暗來向公民等通融勿再反對囑見部員時務要說明天圖鐵路確爲中日合辦已有地方人民認股即給予紅股五十個核日金五萬元公民等因事關重大未敢盲從遂對兩部員據實陳述並具情電達交通部請勿發照蒙篠日電復内開天圖鐵路本部並無發照開辦之事希轉告同人以免誤會等因在案是此案於上年間又已失效之明證二也旋又於本年春間該總公司因地方反搞部令禁阻知民意難違公理難犯非藉中日合辦地方承認之力難遂其朦朧領照陰謀復活之私遂决計以金錢之運動實施其朦朧之手段破壞我團體進行其奸計復派該總公司秘書許德洧代表來延運動此事竟謂此事除國權二字不提外其餘再無問題之可言惟勸公民等只要認股亦不必問此股欵由何而來似此喪心病狂之語實令人百索不解且素知延和地方眞正民意對於此事因痛關切膚無不否認現又發生金錢之運動公民等以少數之代表苟稍具良心略放眼光者何敢冒此不韙復因此中情事曖昧國土修關倘有失誤貽患無窮故始終未允仍一致反對並經具呈道尹陳明眞正民意否認此事以阻其進行乃越時未幾而吾延吉反對諸人中竟有喪心敗類吳劻程學洛韓壽山孫萬選武樹勳孫庚堂陳少卿七人均爲利動即擅自稱爲延吉全體代表對天圖路事均變其反對之主張而爲認許之表示除與和龍僞代表共得三百紅股核日金三十萬元而外復各得報酬金日洋各若干元數額多少不等且於得利之後恐事緩有變均積極進行復在農會開會以全體代表名義揑稱此路爲中日合辦延吉全體認可地方人民已認股若干電請交通部速發執照並由農會長吳劻以農會名義蓋用農會圖記揑稱代表各鄕農民全體認股若干呈請道署備案並轉部發照據此種種以觀則該公司之組合如非根本非法其内幕毫無曖昧情事可依照法定築路及用地程序呈請核准註册發照進行開辦又何必用此巨欵運動地方承認藉爲呈部領照之根據是此案於現在亦不能生效之明證三也綜上三端該敗類等置公共　益於不顧視國權民意若弁　旣朦朧國家復蔑棄地方禍國戕民莫此爲甚苟非冷血義憤同膺是以公民等仍本諸眞正民意代表發言據理搞爭始終反對至近數日間此事復爲延吉各校學生聞知大起公憤遂整隊到各敗類家聲明罪狀搜查證據搗毁器皿於先繼而各鄕農民又屢經開會呼籲挽救於後則公民等反對築路之主張究是否本諸眞正民意抑係少數人之私見已晤然若揭不待置辯矣乃該敗類等竟　嫌誣指學生　及農民團之動作均爲公民等所主使屢在法廳及鎭守使署揑詞具控以圖報復尙不知法律解决將來如何結果也惟公民等以築鐵路一事現在木將成船米將成粥恐大勢已去獨力難挽痛國權情急用呼將伯倘同舟同志庶保路權於不喪策羣力以期挽救於萬一是以將此事原委縷晰陳明請貴會即乞依法提起議案付請公决迅予設示挽救以重民意而維國權中國幸甚吉林幸甚爲此請願吉林省議會全體公鑒延吉縣地方財務處主任曹錫齡延吉縣尙義勇智等鄕路線經過地主公民代表趙明芳周享春王世延聶永魁唐錫文李明山温潤淸馬文海姜兆霖 
[湘直軍最近之交涉]  
　　平江接防問題 
　　沈鴻英所部旣已開赴江西趙總司令卽仍派第一混成旅二十五團之第一營前往平江接防該營即於本月十日開抵防地平江縣城以北之天岳關爲平江通城間之第一險峻該處原有寇英傑一旅駐紮於湘軍接防之頃固絶無異議也其後以湘省有請該旅退出平境之電該旅卽謂平江原屬沈軍防地沈軍旣去應即由該旅接防反以此與湘軍交涉請湘軍退出縣境湘軍以其無理取鬧嚴詞反駁交涉旣經破裂兩軍遂在天岳關附近發生衝突此事經過之後張福來忽致趙氏一電亦執寇說請湘軍退出平江並有不得許可即將進兵長沙之意趙得電後即於十七日傍晚召集各高級軍官在總部特開軍事會議先由趙氏就席報告此事原委並張氏原電畢即由各軍官發表意見討論良久大致皆主張由趙氏電吳切實交涉請即轉飭寇軍退出湘境當經趙氏表决通過即於是晚電達保定請飭寇旅退出天岳關以完湘省領土現在吳氏雖未電覆然寇旅則已退出原防可見趙電之已生效力亦可見此次交涉之全由寇張誤會也尙有一事應於此處附帶叙明即前此力主加入北伐之各高級軍官於昨次軍事會議席上對於此項交涉已無一主張以武力爲後盾者良以時局驟變孫陳且至於破裂此後情形如何愈難料定北伐之主張已至於完全失敗之地萬不能不急轉直下藉以維持其現有之地位質言之即親粤各軍官已一齊軟化是也按前此岳州方面之增兵名義上係爲防粵軍之由贛州以趨萍鄕由萍鄕以窺湘東各屬實際上則半爲防湘省親粵各軍官之或有劇變趙氏不能維持惟現在親粵各軍官雖已軟化然岳陽方面仍尙嚴防最近湘陰直軍之進至新市附近聞仍係爲此 
[長沙通信（華）]  
　　湘省最近之局面 
　　長沙自各軍官回防後非常冷落各要人對於時局絶無表示惟最近孫陳决裂省政府派莫不欣然相告蓋湘省最怕孫派得手危及湘局敢省議會方面前數日討論時局熱鬧無比近亦噤若寒蟬矣 
　　當軍官回防以前尙有一小小波折其事外間尙少傳聞某日第一師長宋鶴庚由總司令部退出後即請假數月忽忽往醴陵一行聞寳慶鎭守使吳劍學衡陽鎭守使謝國光亦均同往在醴開一小小會議其内容則未探悉當日謝吳均回湘鄕原藉宋則仍回省城據軍界中人傳說係與第二師改編事有關惟無結果而散 
　　第二師長魯滌平現已銷假視事惟新編第四旅長唐榮陽仍無確實改編之報告省當局已去電允其不移防地或不難俯首聽命前第四旅之第九團團長劉世濤仍駐湘潭劉已免職魯派營長唐希汴前往接任團長可無問題第十團團長汪磊仍駐湘鄕已改歸第一師節制前四旅旅長鄒序彬雖已奉委爲榷運局局長但無就職之意警務處長張輝贊自離省後亦無回任之意云 
　　近聞譚組庵被黎黃陂任爲内務總長如譚北上就職趙炎午可以統一全湘故趙派均甚欣悅惟近日譚氏自滬致函趙氏謂此項命令决不承受趙閱之甚爲喪聞將致電譚氏謂省憲公布民選省長在即懇其回湘主政云云借以試探譚之眞意不知譚氏如何答覆也 
　　譚派政客蕭仲部人極機警人目爲湘鄕派之軍師（湘鄕派軍人多擁譚氏蕭亦湘鄕人）趙擬任爲礦務局總理徵救議會同意（蕭氏曾任該職）但議會方面對於斯席極難通過近據政界觀察蕭必無望趙氏此舉不過藉結譚派歡心且表示絶無排除異己之態度而已蕭爲以前衡陽僵議重要人物目前又與宋師長同赴醴陵一次 
　　譚趙兩派暗鬭已久近日之勝利已屬趙氏各軍官回防後皆將觀望風勢不致有所動作惟張輝贊爲譚派要人失志去位太不合算趙氏尙欲勸其回湘共濟時艱故警務處長一職至今尙未委人接充此乃爲保全張氏面子計也 
[皖省礦砂捐風潮擴大]  
　　實業廳衛兵毆誣學生 
　　國聞通信社安慶通信云皖省自裕繁一礦經新監督查出鐵沙捐年收十餘萬始發覺實業廳長高炳麟歷年隱蝕之黑幕後各界人士羣起抗責發難已經多日風潮愈演愈烈敎實兩界四公團呈請省署撤換查辦於前實業界各機關公函高氏勸其自退於後不意高氏自蚌歸來仍無退志一面爲掩飾舉動於實業廳門首臨時添掛礦務調查所一牌並造具報銷三年年支一萬數千元一面又運動鄕人及私黨出而爲反對反對者之舉動羣情因之愈激至省長許世英一面四公團雖有呈請而連日有多數擁高之鄕人將許氏包圍乃令許氏欲不袒高而不能以致左右爲難遂將呈文擱置未加批示日昨（二十一日）下午四公團代表多人前往省署謁許許托病不出令人代見代表等陳述來意請省長卽將呈文批出係令行高審廳秉公查復核辦隨將批掛於門首代表等又詢電達中央一節代見人云省長亦允即行發電代表云省長旣允何不卽發某等在此坐守代見人遂一去不返代表比即在省署坐守其時省署中誠恐仍有代表續來遂於門首嚴加戒備來謁者槪行拒絶不得入公門一步九鐘餘果又來敎育會代表數人請見許氏當被拒絶代表又各出名剌堅請代爲通報須臾回云許病不能興仍不能接見代表遂憤憤而退至今日始聞昨晚之名剌並未達許氏之目也在内坐守之代表忍飢待至十一點餘鐘仍不得要領遂亦廢然出署各返不意此方在省署省守之時實業廳前正大演毆打學生之武劇緣學生界因鐵沙捐收入中央規定一部分充辦設礦務學校之用與敎育經費有關竟被主管者隱蝕經三年之久約計不下二十萬元致使礦校未能成立影　敎育實非微細是以亦憤激異常昨日下午乃有蕪湖學生五人往實業廳請見高氏高令科長代見旋復有該廳秘書曹某出與學生駁詰竟至謾駡學生自難忍受不免言語衝突高氏仍坐簽押房内發縱指示該廳衛兵及公役竟起而用武上前攢毆學生幸有巡警數人聞聲奔至見五學生蜷避屋角該廳兵役數十人包圍毆打遂亟前保護學生幸未受傷公役等見巡警保護學生遂舍去學生自將廳門及玻璃窗衝擊毁壞又將院牆推倒數尺圖賴學生謂彼等來有數十人行凶搗毁公物令巡警拘帶警署嚴辦巡警當謂我等眼見只有五人且並未動手毁壞物件皆係爾廳中兵役所自爲實廳中人謂有學生多人已從後門而走巡警復行查視見該廳並無後門遂不拘帶學生高氏仍不肯已隨即呈報地檢廳卒將五學生拘去看押而在塲之巡警亦歸而繕具報告將當時 
 
 

Page 11

 
 
所日實情詳細呈報警廳王警處長見報至夜兩點鐘時遂袖報告書往見許氏將書呈閱許氏閱之大驚謂高如此倒行逆施自　成刑事犯從此再難偏袒隨命王氏與張某同向四公團中人士婉言說項請至檢廳將學生保釋不必深追明日（二十一）下午二點後定有切實解决對於高氏揭參與撤任定即實行云云四公團人士當以省長旣許參撤高氏惟有靜候至明日兩點鐘再聽消息至學生被押决不保釋惟有候法律解决而已今日（二十一）聞學生聯合會特開會討論對待高氏誣控學生方法又聞池州同鄕會亦開會討論擁高方法並　與反對者挑戰至其他各方面亦無不嚴陣以待一俟兩鐘過後省署倘不能踐言卽須爲嚴厲的詰問且繼續對於高氏爲激烈之攻擊焉 
　　安徽實業廳長高炳麟依附倪系而得斯職任事數年毫無政續可言邇者實業界各機關赴省署控高者日必數起日昨許省長曾對高氏云每日均有控君者君何以自處至對各控告人云該廳長定然撤換惟許省長輕諾寡信所云定然撤換一語各控告人以爲係敷衍面子語并不認爲實在據聞所控各節如鑛沙捐截留一半按照定案係爲設立　物學校及鑛業關查所之用一事未辦遽行開支四萬八千餘元今見事急始懸掛一鑛業調查所招牌證據確鑿頗難掩飾許省長雖與高氏有舊至此恐亦無法維持　氏近日派其弟四處疏解并發表調查員數十人希冀減少反對者然亦無甚效力政界中咸知高氏斷難久於其任而一般具有簡任資格者現在莫不大施其運動手腕中以現代財廳長朱淸華氏呼聲最高朱氏日來辦事其最愜人意處即爲劃敎育經費爲獨立指定蕪湖米捐爲省蕪兩處各學校之基金各縣牲畜屠宰稅爲各縣學校基金分函敎育廳省敎育會學校聯合會請即討論協助進行現在阮忠植業已到皖朱淸華尙爲敎育界力謀根本計畫惟朱氏之别有用心明眼人早已窺之矣實業廳長一席能否爲朱氏所得尙看其最後之力量何如耳 
[皖學界請廢皖督電]  
　　北京國務院陸軍部裁兵委員會各報館轉旅外諸同鄕先生曁六十縣各學校各公團均鑒慨自武人　兵怙惡私鬥連年民瘁國危僥焉不可終日國人創鉅痛深益知非廢督不能裁兵非裁兵不能救亡對於北京政府駐防式之軍隊及與民治主義絶不相容之督軍制曁巡閱使軍務帮辦鎭守使等職久已根本否認其存在全國輿論同一主張近浙督旣自動廢除贛督亦奉令裁撤皖本腹地並非邊防要塞本無駐紥軍重兵之理由亦無設置督軍帮辦鎭守使等等駢枝軍職之必要况軍費浩繁財政已瀕破産搜刮日亟譁變時聞地方忍痛負擔猶不免於糜爛之慘刦而軍閥侵尅冒餉封殖自肥不戢自焚亦將與吾民同懼偕亡本會爰本全國厭兵心理特進此極忠實之呼號敦請政府曁軍事當道速照浙贛先例廢除督軍帮辦鎭守使各職並將新舊兩軍一律負責裁汰至最低限度爲皖人稍留此一線未絶之生機萬一當道仍貪權擁衆終無覺悟皖人救死途窮惟有竭盡知能集合各界以求最後之根本解决事關全省民命願吾父老兄弟諸姑姊妹共同奮起積極進行臨電屏營佇候明敎安徽全省學生聯合會總會叩 
[伍老博士之遺文]  
　　論中國女子之前途····女子參政座應限於寡 
　　婦及獨身女子 
　　世界新聞社云據粵訊伍老博士已於二十二日病殁於廣州醫院博士德高望重中外同欽其擁護民國始終不渝之志節精神尤足以博國民之一致愛戴當此信義毁滅法紀凌夷之際而博士突以溘逝聞吾人對此風雨　搖之民或追思我辛苦護持之伍老博士誠不能不放聲一慟也本社昨日曾發表博士論文一篇茲又見博士論中國女子解放一文亦載於英文日本廣知報特再譯布以作一最後紀念焉譯文如左 
　　民治精神之在中國已日見發皇其證據不遑枚舉如婦女界之向上運動亦其一證也於國民覺悟逐漸發展之際婦女對於國事之注意亦同時進展此誠極佳之現象彼等現正解脫舊時之種種限制自求自由在許多活動範圍之内從事於有益國家之工作於家庭及市政兩者彼等皆要求而得一種新位置與懇切之男子共同作事於民族之道德智慧及政治的向上皆有所貢獻 
　　彼等之能如是原不足怪因彼等多曾於丁方勢力之下吸收許多新智　今在美國一國有中國女學生二百餘人其前已畢業回國者爲數亦不少彼等皆抱熱誠欲以所研究西方民治主義而得之實際的利益携回中國所幸者今日之中國已爲一共和國與美國相同婦女亦有廣大之活動範圍 
　　當中華民國肇建之際國民第一度熱誠勃發而不可遏一般靑年進步之婦女皆呼號要求參政權此呼號之聲一時盛傳於許多大埠與西方各國之女子參政運動並無所異不過具體而微耳但此運動以後未嘗堅持求其原因據吾所信大半在中國婦女素有謹愼之美德凡事不肯以操切出之一國當新舊遞蛻之際激昻過度誠屬危險吾人默察中國許多理想之消長覺此等婦女愛國者實有見於『徐徐進行』之爲有利焉 
　　美英兩國之女子參政今亦尙在試騐中吾以爲中或於决定方針之前當先熟察上述兩國試騐之結果吾素信男女平等主義以爲任何婦女不當僅因其爲婦女而受辱罰但女子雖應與男子享同等權利而爲天禀所限自然有不同處吾以爲無論何種女子參政制度此參政權應限於寡婦及獨身之婦女至於成雙夫婦則應合享一權也 
　　中國聖人孔子雖以社會交際的理由不贊成女子與公衆混雜然亦信男女之當平等彼曾有一語紀於經籍者大旨謂墨守舊習終必爲害中國人今日得享社會上之自由亦與孔子此說之精義合符要之孔之生於二千六百年前彼之許多敎訓在當時極有價値而在今日新時代多不適用此已爲一般人所公認總之中國婦女今後必於國家生活上占一較重要地位此爲各進步國一致之趨勢中國不能獨異吾個人對此時代之新徵狀抱莫大之希望婦女之最良活動範圍終屬家庭但對於外界大事亦應予以較大之注意今中國婦女已向此途進行苟能保其正鵠則其結果必於國家有百利而無一害也 
[杭州快信]  
　　閩師長臧致平昨午車抵浙與某當道有所接洽 
　　自廢督後省公署與軍署便銜公牘旬日來絶少聞見惟密裏包封每日仍有往還 
　　司法界消息准七月一日起所有傳票拘票及搜索調查等票共七種一律將舊票式取消改用東三省特别區域票式已通令遵照 
　　吳興統捐局長吳繼彪業已因病出缺財政廳已委前壽昌知事金兆鵬接辦 
　　省垣中等以上校長會議凖七月八日仍在醫專開會經濟委員會十一年度須一律成立及聘任敎員委員會組織法均定是日提議 
　　省敎育會今日（二十四）續開新入會會員資格審查會審查員黃人望及各校長均蒞席結果合格會員計楊楊勃等二百六十二人 
　　由臨平達杭州官塘四十五里到處坍塌尤以王家　等處爲甚鄕民紛紛赴縣署呈請修築 
　　昨日（二十三）下午二時下城菜市橋聯橋一帶天降紅色粉塊狀類烟脂甚有大至七八寸者居民紛紛拾視咸以爲異有謂係他處胭脂廠被風捲激墮落此間理或云然 
[南京快信]  
　　皖張文生電告壽州兵變已派隊擊散秩序尙安 
　　王省長因魯分歡迎反對兩派赴魯與否躊躇未决昨特派陳某赴濟謁田探詢意見 
　　韓紫石省長昨由海安致省議會議員陶保晉等電云奉先後賜電無任惶悚鈞自引退衰病日增雖梓桑必敬應抱責無旁貨之思而蒲柳先零實有力不從心之慨擬辭新命以　鄕賢深負厚期謹此復謝 
　　馬玉仁電告兩長親率大隊赴泗陽剿匪 
　　敎育部昨日通電到蘇稱敎育行政講習會現展期至七月二日開會 
　　部令財廳應裁各稅（一）民國五年以前所無者（二）地方無指定用途者（三）收入於實際無大裨益者（四）重複苛捐最爲妨害民生者 
　　内部電警務處詢管理　士暫行規則曁實施手續現在實施期限轉瞬即届　省能否推行　利有無窒碍盼速詳復 
　　太倉商農會電省反對太倉知事强迫　契 
　　軍署副官董士珍等集股呈准官廳在下關組織淸潔所推前充張勳駐滬偵探長耿華堂（李前督因耿冒充副官販運烟土曾有令通緝）爲總經理所有下關店舖居民糞尿均由該淸潔所每日派人挑運用船裝往他處獲利甚厚下關附近菜　農民以無糞肥地生活將絶昨特糾集三四千人將該淸潔所搗毁並將該所總經理耿華堂用繩綑縛擲之厠所糞缸内滋擾終日警察見人衆不敢干涉聽其所爲至晚始各散去昨今兩日鄕民罷市不挑水菜上街售賣聲言官廳不將該淸潔所撤消誓不甘休 
[地方通信]  
　　蘇州 
　　整理絲織工場之條陳　　盤門内省立絲織模範工場年來腐敗異常雖經省署將前塲長仲漱蓉撤差另委鄧邦逖充任一時尙無良好效果現有婁江市民公社社長潘萃靑等提出整理工塲辦法前日呈請王省長核奪惟聞省長擬將絲織工塲與省立第二工場合併改歸官商合辦較爲妥善現在甫據省委督同實業廳委調查明確呈明規畫情形刻又據潘等呈附整理辦法究竟官辦商辦孰是孰否殊難定奪聞省署昨已將合併理由曁潘等整理辦法一併咨交省議會俟復到再行定奪 
　　翻造獅子林房屋之糾葛　齊門内潘儒巷獅子林爲蘇垣名勝之一前年爲鉅商貝某購置興工改建莊祠現在工程將次竣事忽有隣婦某氏出而阻止工作貝姓特函請吳縣公署澈究郭知事准函後聞已委派縣警佐那鶴年臨塲監視一面咨請蘇警廳李桂卿廳長派委會同監視矣 
　　崇道之發展　齊門外崇道女校自改組中學以來學生日形發達以致原有校舍不敷應用下學期擬添築校舍從事擴充茲於二十三日下午開高小部畢業會表演成績及游藝精神活潑成績斐然來賓甚多咸深贊美該校前途誠未可限量也 
　　預算審查便之第一日　前日（二十三）爲吳縣公署審查預算大會之第一日先期由郭知事柬邀各審查員於是日上午共同出席並備午膳以表欵待計是日到會者如宋錢姚三省議員潘振霄勸學所長各法團領袖及二十八市鄕董事等均先後蒞止當由郭知事一科科長郎嘯汗二科科長王鳳生等陪同列席先報告本年附稅項下可較去年多收二萬餘元旋即由各審查員公推孔康侯君主席將預算册籍實行審查乃以欵目叢雜手續繁重决從警費一項先行討論緣預算實在不敷此項警費支出不得不變更舊章多數决定以市鄕警額旣不能减警餉卽不能短縣署實無力擔任此後即歸各市鄕就地籌欵凡各該所在地之房捐茶捐以及警所内之罰金槪行撥充市鄕警餉如再不敷則由縣署補助市區按月一百元鄕區則按月六十元服裝費亦在内縣署警所如一二等警佐及助理文牘各員又衛隊警等則定爲按年不得過三千元偵緝隊隊長及書記隊士等則定爲按年不得過二千元以適合預算之數是日本擬續議敎育及内務實業又其他各費因爲時已晚昨日（二十四日）休息一日决於今日（二十五）再行續議惟前日當審查預算時省議員姚仲舫忽提議取銷縣立貧民習藝所一所擴充各市鄕貧民習藝所二十七所又議設圩工總局一處當因多數以爲審查會内不能議及他種議案暫將該兩案作爲保留他日再行討論云 
　　集議籌欵恢復普社　　門石路口基督敎普社因怡和衣莊失愼致遭波及房屋器具焚燬一空損失頗鉅現該社幹事等特設事務所於上津橋康福安處於日昨開會集議籌欵建築事宜到會者有龐天笙蘇稼秋劉正康袁孝谷季小松等二十餘人彼此討論擬將社所擴充預計約需一二萬金當場由惠更生醫生陶漱石女醫士齊門外某牧師曁吳某等均擔任五百元餘欵再行召集大會分組勸募 
　　城内發生巨刦案　城内天庫前五十六號門牌楊子英家於今（二十四）晨六時半突來盜匪五人以問姓爲由直入内室揚刀示威楊之　母起　格鬥無如寡不散衆卒被用棉花將口塞住用白布紥緊楊某之子亦被捆紥所有銀洋飾物均被搜刦携　而去聞楊某家中祗有嗣母及十一歲之幼子二人致有此　事後九時許倒糞人前來倒糞將白布代爲鬆去移時始能開口　明被盜情由轉報該管警區巡官到場勘騐見有白布兩疋金　市民公社社長宋友裴聞信亦到場查察一面著地保投縣保勘轉飭偵緝隊上緊緝拿務獲解究此次被刦各物約有五六百金詳細數目因事主精神尙未復元須待查考後始能得悉城内軍警林立而發生盜刧巨案殊屬駭人聽聞也 
[奉賢]  
　　國語指導員獲奬　奉賢縣賴知事前將本縣一年内辦理國語敎育進行狀况呈報敎育廳現奉敎育廳令開考核奉賢國語指導員袁以謙於國語敎育確係成績優 
良呈請敎育部特將指導員袁以謙頒給四等奬章以昭激勸 
[鎭江]  
　　麺粉最近市况　麵粉銷路非常冷淡鎭埠零銷日僅二三千包外埠則鑒於新麥豐收均不肯暢辦二十二日開盤貽成頭牌貨每袋已跌至二元八角左右惟江南北内地各處農民待澤孔殷若旬日間再無兩恐有患旱之虞則粉價亦當看漲也 
[揚州]  
　　電燈酌加燃費　振揚電燈公司近爲顧全成本起見特於陰曆閏月初一日起酌加燃費計分三項（一）十六枝光半夜燈每盞每月大洋一元二角六分（一）全夜燈每盞每月一元五角（一）火表每度二角五分已印刷傳單通知各燃户查照矣 
　　請給調查川費　南京高等師範江都籍工科畢業生胡爾康奉校長郭秉文派往廣州各地實習調查計期八週需川旅各費約百餘元無力籌措昨特函請縣署在敎費項下撥助俾資成行卽經江知事轉令勸學所酌量辦理矣 
[南京]  
　　馬議員電催韓省長蒞新各報館鈞鑒皓日致海安韓省長電文曰東山復出南國同忻前者公電中央果符民意伏望早日蒞任以慰喁喁知我公必不以對魯者對吾蘇也馬甲東 
[嘉興]  
　　最近米價又漲　嘉興向恃客米接濟刻下來源稀少存底不多故價較端節前已漲起三四角若日内再無大宗米石到禾勢必再漲茲將最近市價錄下冬米十元三角白尖十元五角白粳十元五角白元十元糙粳九元一角糙尖九元五角糙元九元蠶豆四元六角小麥六元黃豆八元 
　　衛生會定期成立　嘉興衛生會定二十五日假敎育講演廳開成立大會并請中國衛生會胡宣明君來嘉講演衛生事項晚間又試演衛生影片以期喚起士女之衛生觀念想届時必有一番熱鬧也 
　　二師畢業式預聞　浙江省立第二師範四年級生修業期滿特定二十五日午後舉行畢業典禮已　邀各界人届時前往觀禮並定二十四二十五兩日開成續展覽會將各級學生成績依次陳列歡迎來賓參觀云 
雜評一 
[南昌恐慌（默）]  
　　南昌之恐慌非恐北伐粵軍之來而懼地方軍隊之變也何以懼地方軍隊之變因陳離省軍隊易人統　恐搖動及於地方治安也由是可知督與兵这存在非特有互奪地盤發生戰禍之懼卽在平日一更易一調動之間在在足以危及地方治安其爲害之烈有如此也陳光遠在今日不能立足於贛省豈不自知則於離省之前應有以安慰軍心使無因一身之去而致有擾亂秩序之舉如是方足以示出處之坦白若一旦言去而即不負責任一似悻悻然爾贛人欲廢督宜受此廢督之驚恐者則其人尙有絲毫爲地方之心耶督非世襲物卽不廢亦終有去職之日乃今之口言廢督者一方言廢督一力又希望地方爲之挽留苟無人挽留卽置地方治安於不頋抑何所見之謬也贛人今日之恐慌卽食此種督軍之惡果耳 
 
 

Page 12

 
 
   
 
 

Page 13

 
 
本埠新聞 
[章太炎改革法制之新主張]  
　　（一）主聯省自治　　（二）主聯省參議院　　（三）主委員制 
　　章太炎氏昨撰一文對於現人物及現制度均有非難其文曰民國失叙於今五年矣邇者徐酋伏罪法統重光議者猶謂於法未合不知法雖密合終不足以弭亂欲定國本則必有大改革焉所改革省者云何曰現行約法現式國會現式元首是約法偏於集權國會頃於勢力元首定於一尊引生戰爭此三大物者三大物不變中國不可一日安也往者武漢倡義各省本自爲謀因而　之卽爲聯邦之局而現行約法務與此反天壇憲法雖經增訂微使地方權利擴大亦無聯邦之文其爲集權專制之護符彰彰可見逆於國情則桀　者生心而寡弱者致死勢使然也自民國九年湖南提倡自治西南各省聞風興起護法之名漸爲芻狗十年廣州國會非常會議曾糾駁湖南省憲湖南即有脫離約法之宣言此事光明俊偉允愜人意今宜先由各省自制憲法次定聯省憲法各省省憲已成則約法天壇憲法已可先行廢棄一省省憲已成則一省於憲法已可脫離不必遠俟聯省憲法之成也現式國會參衆兩院八百餘人文義未通僅能寫票者甚衆遑論餘事論者謂中國無共和之資格實由議員泰多遂成濫選賢愚雜沓紛呶一堂其間豈無聰明特達秉正不阿者而屈於多數義不得伸是以爲害多而爲利少也以近事觀之則又趨附勢力絶無操守大節逾閑者多矣民國四年袁氏以强力停閉國便中更帝制五年恢復國會而帝制請願之議員於全數四分居一竟不能除名也六年復被解散中更安福國會今十一年又恢復國會而曾在安福國會之議員於全數亦有什一竟不能除名也由　言之國會則藏垢納汚之數議員乃趨勢善變之人不可以國家大事付託較然明矣七年廣州開憲法會議又有兩院聯合會人數亦已過半於是推軍政府代國務院推代理國務院執行大總統職權固自謂法統所在也然徐世昌由非法國會選出篡竊顯然而軍政府乃與言和兩院毫無反對明文及議和總代表唐紹儀提出由和會承認徐世昌爲臨時大總統一條而兩院亦毫無彈劾查辦等案於是廣州國會趨勢善變之跡顯然大白於天下十年廣州又開非常會議選孫文爲非常總統固由對抗徐酋不得已而爲之然國會以立法機關而先違法選舉狐埋之而狐搰之趨勢善變之跡終亦無以自角是故以廣州國會而議今所恢復之國會猶以五十步誚百步也縱令廣州國國會今再恢復於北京其爲藏垢納汚之數如故也其爲趨勢善變之人如故也當知此輩自絶於民政府雖重行召集而人民實已棄之不認制憲選舉二大事更不可委之此輩制省憲法當由省議會或各法團任之聯省憲法當由省議會議員任之自此以後乃設聯省參議院而現式國會可永斷一省所選不過三五人旣無賢愚雜沓之病自少趨勢善變之人較之十年前舊制必有愈矣現式元首以大總統一人蒞政勢必孤注爲殉礶者所必爭民國十年之間亂事數起皆由攘奪此位致之如投骨然引狗以噬之縱令權歸内閣即民國六年之亂双自此起内閣專權與總統專權其害非有異也然則大位之召爭論實與帝王無異而五年改選必有喋血之爭則視帝王世襲者爲尤劇不去此職則豐自中起魚爛及於四方人民終無一幸矣且今之曾居元首者無過三種人材一者梟驇二者夸誕三者仁柔耳大總統之職不廢梟驇者處之則有威福自專之患而聯省或爲所破仁柔者處之則有將相上逼之慮而聯省不與分憂夸誕者處之勢稍强則或與梟驇者同勢稍弱則又與仁柔者同矣後之當選者不知誰屬然有梟驇者在則其餘自不能與爭也今擬廢去大總統一職以委員制行之員額旣多則欲得者自有餘地權力分散則梟驇者不得擅塲集思廣益則夸　　不容恣言仁柔者不憂寡助故當其選舉也則爭不至於甚劇及其處　也則亂不至於猝生自是而後兵禍其少弭矣如猶狃於現法不能毅然改革則此三大物者必爲　炭烝民之本一勝一負不過瞬時而亂終不可云云 
[省敎育會拒絶賭敎育廳長]  
　　鄧振灜可以不來　　政府未免太　突了 
　　北京大總統國務院敎育部鈞鑒頃見任命鄧振灜爲江蘇敎育廳長徧詢敎育界無人知其學行但見報載曾因犯賭褫職卽使並無證據而以敎育絶未知名行政毫無經驗之人來長江蘇敎育我蘇人萬難承認今全國方企新猷而正邪雜進毌乃蹈東海覆轍前途榛莽豈惟敎育是憂應請立卽收回成命以息疑憤無任企盼江蘇省敎育會敬 
[商民歡迎韓省長]  
　　聯合通信社云韓紫石長蘇張嗇老已去電歡迎昨漢口路商界亦去電云蘇社轉韓省長鈞鑒昨閱電抄知我公荷白宫特達之知出長江蘇民政召棠道愛時雨來蘇尙希福曜早移爲白門吳下換一片新空氣行見兒童竹馬夾道歡呼　　小民不勝歡躍專電速駕不盡欲言上海漢口路商界聯合會叩 
　　又云公民吳逸昨電韓省長云紫老省長鈞鑒我公長蘇萬民額慶眞正民治之發展應視吾蘇民程度如何六十縣治建設不齊萬難遽懸一高不可矢之鵠而射之舜舉咎　不仁者遠順輿情通民意道在淸白乃心無絲毫塵滓可耳語曰善用兵者無赫赫之功處士虚聲可羞可鄙年來擾擾紛紛幾陷吾蘇於萬刧不回之域或簧鼓奴隸敎育或煽導過激主義鳴鷄起舞拔劍痛心我公政治經濟冠絶等倫此次長蘇必能以國利民福爲前提而不爲怪雨妖風所刼惑羣情望公甚於望歲幸速蒞職綱維壹是敢布區區不任下情吳逸叩漾 
[韓國鈞復張南通電]  
　　自韓國鈞調長江蘇之令下南通張嗇公曾致電歡迎電文已見二十二日本報茲韓已有覆電其文如下張嗇公鑒巧電敬悉鈞前奉魯命已再電請辭嗣魯人一再迫促方在商榷中忽又移蘇吾蘇近年困難情形有逾於魯魯尙不勝蘇何能任故仍擬力辭鄕邦多賢奚必衰朽知公愛我敢掬腹心韓國鈞皓 
[突布戒嚴之大不便]  
　　滬地城内外及閘北華界等處自二十二日始奉令戒嚴以來每晚於十二時後斷絶交通行人車輛一律阻止通行迭紀前報茲聞此次軍警兩界對於地方戒備一事甚爲嚴厲每晚至十二時即由各區署所長警等將華租交界地點之車輛趕開用繩攔住不准出入民間如有延醫接穩等事必須預先報告允准後如果進出須携帶燈籠一般商界人士之在北市交際返南稍遲者甚爲不便其有通行證者尙可驗明放行 
　　住居閘北之商民對於此次戒嚴初未知曉故二十二晚間十二時後新閘橋新大橋等華洋交界之處阻止行人入境時由崗警通知暫准通過至前晚起一律不許通行居民等祗得退回租界假客庽度夜頗感困難云本埠華界水路中如南黃浦及新閘迤西蘇州河等處前日亦奉水巡隊諭令戒嚴於即晚八時後如白蓮涇龍華　夏家嘴及蘇州河之萬航渡北新涇野鷄墩等處禁止船隻夜行至次日天明後方可行駛云 
[吳淞口外並無中國軍艦]  
　　昨日本埠某機關特派探員二名至吳淞調查現在情形傍晚該偵探等回滬報告謂吳淞口外並無停泊中國軍艦祇有美國兵艦多艘日本兵艦三艘英艦二艘據海關人員傳出消息謂明後日有華艦二艘可抵吳淞云 
[姚慕蓮致總商會函]  
　　姚慕蓮昨致滬北總商會正副會長函云逕啓者頃閱報載貴　答復馮少山一函内有二十日之縣商會會　係鄙人臨時違約及發皓電貴　允子會同拍發等語閱之殊深該詫查縣商會二十日之會議先期由縣商會具名於前二日正式發單邀請所議又屬地方大局要事鄙人豈可以個人名義臨時邀約至所發皓電係十九日上午九時軍署以電話相邀及鄙人至署則二公已在署議論結果决定先由兩商會拍電至京詢間有無其事當由二公擔任主稿拍發並有傳筱菴先生在座可證事實如此尊函云云是何用意務望明白答復以免淆惑而昭實在至盼至盼 
[團體表揚伍廷芳]  
　　廣州海圻艦轉呈孫大總統鈞鑒伍總長頻年與公提挈始終護法動勞卓著艱險備嘗此爲民國正氣所寄不料因陳逆搆亂憂憤抑鬱溘然長逝噩耗傳播薄海同哀崇德酬庸佇候明令之頒銅像絲　願隨國人之後全國各界聯合會敬 
　　廣州海圻艦轉呈大總統鈞鑒竊思金書鐵券爲表功臣之績黼黻文章是彰賢者之能伍總長自與我大總統護法以來經幾許困苦艱難未嘗稍變更心志其爲一己勵貞操也事猶小其爲千秋維正氣也功實大吾民正慶幸撑天有木大局有望不意此次陳逆叛亂伍總長竟因憂憤辭世似此善人不可久在彼惡者便能長留誠不知天道云云者果何在耳同人痛感之餘尙乞我大總統本崇德褒賢之道將伍總長生平偉烈一面銘諸金石一面聲聞天下以慰亡勳而勵生者實爲德便江蘇江北自治協會駐滬理事嚴伯威曁會員張筱如薛祖昌等百三十餘人叩迥 
[在粵議員將陸續來滬]  
　　昨日又到十二人 
　　國聞通信社云粵垣變亂後在粵第一届國會議員紛紛離粵赴港候輪來滬聞前日港輪到埠又到議員十二人其餘在候輪者有二十餘人在粵者尙有九十餘人聞陳部軍隊已下令强迫其尅日離粵他往云 
[舊議員乘車免票之辦法]  
　　滬寗滬杭甬兩路管理局現以舊國會議員乘車赴京曾奉部令酌給免票以示優待茲經訂定辦法自即日起至七月底止凡議員乘坐兩路火車時須憑切實證明給予頭等免票一張僕役一名給予三等免票一張此項免票即用平常車客票代之由兩路起行站之站長將議員姓名來去地點開明報告本局備案以便彚報交通部議員持此項免票准予乘坐特别决車所帶行李重量按照定章免費裝載云 
[贛人對於江西省長之意見]  
　　旅滬江西同鄕會爲贛省長事發電云南昌各公團均鑒陳楊已去贛人素願乃符惟其在贛多年搜括民財無微不至凡其任内歷年賬項應請貴會淸算以重公欵旅滬江西同鄕會敬叩 
　　又函云敬虚省長鈞鑒吾贛不治久矣今　吾長贛命令敝會無任歡迎贛人自治從茲發軔造福鄕邦胥惟公賴即請速駕蒞省實行建設特此奉賀不盡馳忱旅滬江西同鄕會叩二十四日 
[今日之國民外交大會]  
　　爲澳門葡兵慘殺事 
　　國聞通信社云上海各團體所組織之國民外交大會爲澳門葡兵慘殺華工一事特定於今日（二十五）下午二時假北四川路底懷恩堂開國民大會聲明專對外交不涉内政其宣言如下民國十一年五月二十八日葡萄牙人在吾國澳門地方無故凌辱吾婦女殺戮吾勞動者至數十百人之多消息傳來羣情憤激查前淸光緒十三年中葡條約首稱「因願倍敦友誼俾永相安」又稱「訂六通商和好條約彼此遵守」等語今葡人旣不顧友誼不遵條約自應迅將所有中葡條約五十四欵中葡會議專約三欵中葡增改條約九欵等全部提議取消不准葡人「永居管理澳門」並永遠不與葡人通商凡吾同胞共起　之再上列主張實係根據條約精神絶非排外行動凡吾友邦均應鑒諒合並聲明謹此宣言又致各團體通告茲定於六月二十五日（即陰曆閏五月初一日星期日）下午二時在北四川路底懷恩堂（巡捕房對面）爲解决對付葡萄牙人在澳門無故殺戮吾國人民一案辦法特開上海國民外交大會凡我同胞届時務須到會吾國民族對外精神在此一舉 
　　又推定今日會塲佈置糾察各職員楊春綠周　光張文忠王吉人沈佩菽張工權黎光烈林仲餘虞植卿張益章許白昊董耡平趙醒儂徐錫麟陳國棟唐豪王化民陳家寳童理璋譚達三王光輝等二十四人預擬開會秩序（一）搖鈴開會（二）公推主席（三）報告澳門案經過情形（四）演講（五）提議案件（六）攝影散會聞該會已預請名流數人演講云 
[航業消息彙紀]  
　　香港一路客貨因各公司及日輪等之競爭水脚運費幾較前跌去四分之三故近來太平洋郵船如東洋汽社等等對於上海運港貨均拒絶不裝以輕虧累故每逢中美班輪南行時祗裝小呂宋貨昨中國公司之中國號輪赴港時亦停止裝貨僅乘上海動身这旅客及轉至港埠之大條銀三百零一條云 
　　日本郵船公司之日光丸向駛澳大利亞班從不至申此船有頭等艙位九十三間二等客位二十四間三等客可容一百五十八人現因吉野丸調駛澳線中日間之航業日盛故該社决定自七月九號起將該輪添入神户上海班内行駛聞此輪加入後卽於下月十一日起將小輪竹島丸撤班云 
　　英印公司之笛爾淮拉號原行上海孟買線内現聞印輪公司决將斯船售出其班次業由大英公司另派蘇登·及雪西利亞號二輪代航笛爾淮拉號造自一八九一年船身五千四百噸爲鋼質雙旋機輪現已改用摩托發動機此船在一九一四年歐洲大戰發生後卽經英政府調歸軍用在戰時頗爲出力極著聲譽云 
　　大英公司得倫敦來電五月六號由滬赴歐之撥雷賽號業於本月二十號六時安抵英京此間裝去之絲茶均皆卸淸矣又得孟買班輪蘇登號電准二十八號經過星加坡來華又英國來華郵船喀什格號明日可從星加坡開出船中載有英國條銀及上月二十六號以前之郵件來滬大約七月六號進口云 
　　怡和洋行之歐洲班貨輪現已添加中國航路内之漢口一埠凡由英國來華之商船一到上海卽須往漢以期中歐航業之勢力伸張至揚子江各埠云 
[商品陳列所近訊]  
　　（一）聶會長購到孟津紡紗機　聞總商會聶雲台會長·新近購到河南孟津縣裕源紗廠梁際昌所製之新式紡紗機器一部據其證明書所載該機旋轉輕靈出紗匀細能自由定奪撚數俾有適宜之强力合於織寛窄面各布及毛巾之經線足供社會家庭日用所必需云云現將此機送入陳列所陳列請中國鐵工廠技師前往裝置以備各界參考 
　　溫州李毓蒙彈花機器銷路暢旺　又浙江瑞安東山地方李毓蒙製造彈花機甲乙兩種陳列於該所機械部參觀者樂於購用聞已銷去五十餘部其機器之靈敏出花之迅速頗爲用户所稱道且引起一般研究之注意該機用人力或碼達均得自由配用聞每日到所考察輙用筆記錄其要點以去者猶絡繹於途蓋此中大好時機頗便於實業界所利用云 
　　（一）歡送美國絲業代表　又聞美國絲業代表道迪氏前爲徵集明年美國紐約絲業博覽會中國出品分赴京津廣州汕頭厦門蘇杭寗波南京各埠向各商會接洽一切日昨已由京回滬並聞該所定於本月二十七日晚七時半設宴歡讌道君柬請總商會各議董曁絲綢各公所董事陪席云 
　　（一）籌備蠶繭絲綢展覽會　上海總商會商品陳列所前經委員會議决於本年陽曆十月初舉行蠶繭絲綢展覽會業已規定章程及徵品規則函請各省實業廳商會展會絲綢各公所設法徵集其章程及徵品規則另刋　 
來件欄 
[約翰大學畢業典禮紀]  
　　受學位者六十三人 
　　約翰大學昨日午後四時在該校同門廳受學尊者有六十三人之我此次爲該校第四十三次之畢業典禮雖大雨傾盆到校觀禮者猶頗踴躍茲以記者見聞略紀於下 
　　受學位者之姓名　受名譽學位者三人嚴鶴齡及王籠惠受名譽法學博士伍連德受名譽譽理科博士受醫學博士學位有蕭智吉陳希佐·徐人傑·許剛良·林梁成·林樹模·陸兆璋·孫萊階·孫國壐·戴哲之·丁戍康·曹芳濤·曾憲武·王聲濤·十四人受文科碩士者有張原絜一人受神學學士者有樊光熙·吳元楨二人受理科學士者有陳忠蔭·陳六琯·朱文虎·朱蔭障·徐　湘·顧森柏·李文翔·林正霖·林全輝·凌誦益·汪以鏻·楊嘉賓·袁匯炳·榮寳澧·十四人受文科經濟學學士者有張鵬翼·張德與·趙紹鼎·盛承禊·鄭浩泉·周致恭·周明炎·周士傑·梁德昻·劉忠俊·陸以銘·沈惟楚·戴進修·道賢頌·董克仁·王君理·兪鴻潤·十七人受文科政治學學士者有邱培洵劉祖煇·劉樾生·劉雲舫·四人受文科學士者有張紹載·陳世達·陳守謨·錢保攽·徐騰輝·徐永發·洪興庠·李煥文·林良慶·崔順侯·吳保助·虞和興·十二人此外最足注意者則有盲人章文輝初在盲童學校畢業得該校校長特許得上課聽講如是五六年已畢讀該大學各課課程此届終業以校章不能授以學位故以特别證書給之 
　　畢業典禮之經過　未行典禮之前該校敎職員在圖書館以茶　欵待來賓至五時在同門廳行禮敎職員與畢業生及名譽來賓整隊入座由郭主敎祈禱以開始典禮繼則校長卜舫濟博士報告一年成績給贈奬品及文憑然後由受名譽者伍連德及嚴鶴齡博士演說演說畢羣唱國歌而散 
　　各界捐助之踴躍　卜校長報告中提及各界捐助一層可見該校近年發達之一日千里也各界捐助之最著者如柯達照相公司以價値二千美金之儀器捐助該校俾能於課程中專設照相一科據言若需專家敎授該公司願派人擔任此外如美國鋼鐵公司贈　鋼鐵模型以作土木工程科之儀器恒信公司則贈以化學用品以作化學科之儀器並有隱名善士捐美金四千元以作興築該校醫室之用 
　　嚴鶴齡與伍連德之演說　嚴博士於演說中宣言曰今日天下供吾人以正大之機會因觀察中國及世界之現狀知世界之歷史告一段落將更演歷史上之新時代也不見乎中國之推翻滿朝及洪憲科更不見二十一條及山東問題之風波及巴黎和會華盛頓會議乎中國過渡時代之終吾知其可得太會之益者正復不鮮英人之宣言歸還威海衛可以爲證博士又曰『進步』一事本人不能速得者即以本校爲例予於一八九六年進校時猶憶聞地理敎員曰地球乃圓體繞日而行而昨舌稱奇至今約翰已自書院而成大學矣 
　　伍連德博士本係醫生於沉說詞中告人曰中國四萬萬人祇有醫生五千人而歐美各國則每千人中有一醫生者如是則中國應有四十萬醫生惟吾中國人之惡習以醫爲輕故習醫少願國人以子女近性者使之習醫則中國對生命之保護庶幾有　 
 
 

Page 14

 
 
[輪船上之交誼會　　有種味意義之叙樂]  
　　昨乘中國郵船公司之中國號自美返國之留學生十有七人（姓氏履歷詳後）曾於月之十二號晚間八鐘在該船甲板上開『歸國途中交誼會』中西來賓被邀赴會者約百人之譜首由會長魯繼曾君致開會辭略謂吾國先聖孔子嘗曰『三人行必有我師焉』孔敎之敎主旣若此其好學不倦而不恥下問則吾輩於同舟者之前所當持之態度更當何如乎蓋按孔子之統計吾人各自能於同舟者之中覓獲百餘人以當師資焉緣吾生也有涯而知也無涯故學問之成功有若集衆腋以成輕裘滙羣流以成江漢也是以吾　今晚開交誼會之宗旨厥在『以文會友以友輔仁』···且夫吾人俯仰一世亦猶駕孤舟以渡重洋自航海之學大昌今日航海之船幾無損失之虞矣然而涉世而遭沉溺者之人數以今視言仍不少减抑又何哉詎非因關於人生道德行爲之科學被迷信執拗有損而無益的情感僞心理學及愚昧等退化的勢力所牽掣乎··且舟不可以無舵亦猶人不可以無志也所謂志者係極多情感與衝動（Ｉmpulses）被冷靜的智根據往昔的經騐而適合目前的境地所徵集所組織所驅駕以達到一愼思明辨的目的者也苟吾人具有若是之志操則學工程者不致見異思遷而投身銀行事業學敎育者亦不致插足昏濁的政海甚或充當洋行之買辦也繼有該船之庶務（Ｒurser）代表船長向中國學生全體致歡迎詞再有中西音樂幻術游戲茶點終乃全體起立高唱中國國歌到十時半賓主盡歡而散稱爲盛事云 
姓　名　籍　　貫　學　科　　　學　位　　　　　　　　　　在美何校　　　在美年數　自費或官費　 
莊正權　江蘇奉賢　無線電　　　Ｒ·Ｓ·Ｃ·Ｒ·Ｅ·　　　在工實習　　　一年　　　　　　官費 
楊彦棆　直隸遷字　化學工科　　Ｃh·Ｅ·　　　　　　　　塞拉庫斯大學　二年　　　　　　自費 
普繼曾　四川間中　敎育學心理學Ｂ·Ｓ·Ｍ·Ａ·　　　　　紐約哥倫比亞　三年　　　　　　自费 
周良南　江蘇無錫　商業　　　　　　　　　　　　　　　　　紐約實習　　　二年　　　　　　自費 
伍錦昌　江蘇崇明　無線電　　　Ｒ·Ｅ·　　　　　　　　　在工廠實習　　一年　　　　　　官费　　　　　　 
耿調元　安徽合肥　同上　　　　Ｒ·Ｅ·　　　　　　　　　同上　　　　　同上　　　　　　同上 
朱其淸　江蘇上海　同上　　　　Ｒ·Ｅ·　　　　　　　　　同上　　　　　同上　　　　　　同上 
黃　華　廣東廣州　法律　　　　Ａ·Ｂ·ＬＬ·Ｂ·　　　　哈佛　　　　　五年　　　　　　官費 
黃　準　同　　上　化學　　　　ph·Ｃ·Ｂ·Ｓ·Ｍ·Ｓ·華盛頓米西干　六年　　　　　　自費 
盧正持　同　　上　電學　　　　Ｅ·Ｅ·　　　　　　　　　理　　　　　　八年　　　　　　官費 
胡繼雄　廣東廣州　經濟　　　　Ｂ·Ａ·Ｍ·Ａ·　　　　　米西干　　　　四年　　　　　　自費 
謝頌羔　浙江寧波　敎育學社會學Ｍ·Ａ·　　　　　　　　　波斯頓大學　　四年　　　　　　自費 
林輔原　廣東台山　電學　　　　Ｂ·Ｓ·　　　　　　　　　堅沙業學　　　四年　　　　　　自費 
李　援　廣東惠州　造船　　　　Ｂ·Ｓ·　　　　　　　　　麻省工程大學　九年　　　　　　官費 
王　重　直隸慶雲　水産　　　　　　　　　　　　　　　　　華省大學　　　一年　　　　　　自費 
張景歐　江蘇金壇　昆虫　　　　Ｍ·Ｓ·　　　　　　　　　加省大學　　　二年　　　　　　自費 
　　沭　浙江湖洲　電話工程　　　　　　　　　　　　　　　工廠實習　　　二年　　　　　　官費 
[昨日之外幣市况]  
　　昨日（二十四日）外幣市面依然沉悶價格仍屬跌多漲少僅五百元羅卜票漲高五錢買價爲十二兩五元至二十五元票亦高五錢買價爲九兩其餘如馬克法郎坡元英金票等同趨疲落馬克跌二毫五買五釐半法郎縮一釐買價爲一角五分二坡元降五釐買八角七分半英金票跌五分買九角羅卜千元新票仍買三兩二百五十元票買一兩港票買一元零一分東京老頭票買八角四分半花旗票買一元七角五分半荷蘭票買六角四分半仍與前日市價相同云 
[友華銀行滙市報告]  
　　昨日友華銀行匯市報告云二十三日倫敦大條銀價即期遠期各長一二五紐約銀價跌至七菜零二五倫敦紐約間匯價爲四元四角零一二五今日此間各國滙價僅美金縮至七十八元日金長至六十一兩七錢五分佛郎長至九百二十枚今日市况堅定英鎊尤堅其成交價卽期至八月份在三先令六便士七五至三先令六便士八七五之間美金較昨日略鬆其成交價六七八月份在七十八元六角二分半至七十八元八角七分半之間上午投機家售出者多其價英鎊爲三先令六便士七五美金爲七十八元六角二分半至購進價則英鎊爲三先令六便士八七五美金爲七十八元八角一分二釐半今日佛郎匯票稍有出售但銀行團因法國匯率跌落對於購進四個月期票不願超過九百五十五枚昨日印度及中國俱在倫敦購銀倫敦市况堅定紐約市况亦堅卽期稍有售開 
[一週間之金融調查]  
　　進出口銀洋　本星期來現洋來源與裝去暑正可相當無錫裝來洋十萬元南京來三十四萬元嘉興來洋十萬元南通來洋五萬蘇州來洋五萬元麥加利匯豐華義等各銀行由外洋共來在條銀三千五百八十一條値元三百五十八萬一千兩裝往杭州洋五萬元係絲欵之用裝往香港四十萬元裝往雲南大條一百條廣帮裝去香港大條一百七十條付銀爐化　紋一千二百四十五條星期一二無進出茲將四日内進出細數抄錄如下 
　　（星期三）中國銀行由無錫來洋五萬元交通銀行由南京來洋十萬元（星期四）中國銀行由嘉興來洋十萬元又無錫來洋五萬元麥加利銀行由英公司來大條一千三百九十六條滙豐銀行來七百十六條又去雲南銀行大條一百條華義銀行亦由大英公司來大條八十七條（星期五）中國銀行由南京來洋十二萬元又南通來洋五萬元交通銀行由南京來洋十二萬元又去杭州洋五萬元華義銀行由日本公司來大條八十九條廣帮去香港大條一百七十條（星期六）花旗銀行由郵船公司來大條四十條滙豐銀行由花旗公司來大條一千○十三條正金銀行來二百四十條中國銀行蕪州來洋五萬元滙豐銀行裝香港洋四十萬元 
　　洋釐　本星期一洋釐收盤爲七錢一分六釐一毫二五昨日收盤爲七錢一分六釐七毫五銀幣供求相當故漲落有限惟毫數而已嗣後亦不致再小也 
　　銀拆　星期一以來午前二錢七分嗣後雖有上落最高至二錢九分大條銀連日　洋到者頗多除付給各銀爐化烊寳紋及裝往外埠外各銀行庫存尙有三千一百零一條比較上届多存二千零六十六條以是昨日銀拆漸鬆收盤市價祇一錢云 
　　各國匯兌　先令統計一週間無升降大條近期遠期均縮去一二五印度小一羅比二五法匯長十五法郎美滙縮半元東滙長七五嗬囒小半盾新加坡勿動俄滙大四萬五千羅卜德匯大五馬克銀行交易出入不少絲交易六百包値銀七十一萬二千六百六十五兩 
　　標金　近來亦殊平穩星期一先令縮半辦士金價最高售開二百九十九兩八錢因星期二先令改長半辦士人心趨小遂跌去四兩之外最小爲二百九十五兩五 
錢星期四五均至二百九十六兩八錢收盤上落無幾昨日上午半日市面收盤價二百九十六兩大勢無甚大變遷也 
[米價又繼漲增高]  
　　滬地米價近日又復步抬高考其原因緣節後回小之際各行家看高心切咸多少打包存棧是以暗中存底並不缺少惟未到其時不賣也由是之故人心遂向上又以前四五日河下各處米船到者略少所到之貨皆中關貨且宿多鮮少一般米客有貨者又乘機喊大昨日南市廠高機白粳開十二元八九角閘北方面某米客抬至十三元四角未曾售開交易各米行以長此增漲不已營業大有關碍故有人提議前次限價已與目下情形不同擬再改十三元限價不得再放以維市面 
[絲繭雜訊]  
　　滬上各絲廠轼法滙已見鬆長法商本週内頗有辦進廠經價亦隨之而堅挺昨有信孚洋行買進閘北某廠半人頭條紋三十包價每擔銀一千二百八十兩 
　　乾繭市面上週略爲見疲成交者不大暢旺惟常錫貨稍有售開每擔銀一百九十八元 
　　今日嘉興友人來滬述及該處夏繭謂南鄕最好西北鄕稍次大帮均在大眠開葉天時温度尙稱合宜預算再逾四五天可上山作繭惟葉價各處驟漲需要頗殷嘉興葉價每擔升至洋二元有零南鄕新　鳳橋沈蕩等處均是去梗葉每擔錢三千二三百文一般鄕人見此升貴合本較大似有爲難之態度此種二葉價據云歷年所罕有云 
[滬杭車運絲之新章]  
　　滬杭甬鐵路車運絲包前定公里計收運費現已取銷 
茲自本月二十三日起改爲由客車裝運之絲包按照普通包件運價加五成收費由貨車裝運之絲包按照貨章頭等貨品之定價加五成收費業於昨日通告全路員司曁各轉運公司查照辦理矣 
[飭查德人置産傳敎情形]  
　　上海縣知事公署昨日訓令各市鄕經董文云本年六月十九日奉省長公署第四○六號訓令内開案准外交部咨開案查德國在華領事裁判權業經取消凡在華德國敎會敎士及其附屬之一切財産均應按照中德協約第三條規定完全屬於地方官廳管轄之下悉受我國法律之支配所有在華德國敎會公産曁附屬敎會之學校病院自應飭令從新呈報地方官廳註册立案以備考核除通行外相應咨請查照辦理并飭查明德敎會敎産列表彚報並將歷年德敎會敎士在地方置産傳敎經過情形詳晰見復等因除分行外合行令仰該知事即便遵照查明境内有無德敎會敎産及置産傳敎經過情形尅日分别表報一面飭令呈報註册立案以備考核毌延切切此令等因奉此除分行外合行令仰該經董即便遵照來文事理尅日詳查分别列表呈報並轉飭呈報註册方案以憑核轉毌延切切此令 
[瑞典婦請與德人離婚案]  
　　在地方審判廳辯論終結 
　　瑞典國婦人愛乃凹而搿好論因與其丈夫德國人亨立惠而好論意見不洽偕律師在公共公堂具禀請求離婚等情當奉中西官訊供之下諭令自投内地法庭起訴愛乃凹而搿好論遂投上海地方審判廳具訴奉諭飭傳被告亨方惠而好論到案昨午由民一庭庭長王　裳開庭審理原告偕律師投案伸訴要求離婚被告亦同意離婚問官得供以原被旣經同意離婚卽宣告辯論終結聽候送達判决 
[巡捕職權問題與毆人問題]  
　　李筱洪被控案註銷 
　　公共租界泥城外某醫院經理曹筱波於本月十六號下午經過山東路福州路轉角適總巡捕房二百三十八號一千三百二十七號兩華捕偕西印各捕正在搜檢行人不知因何觸犯該華捕等致被二百三十八號華捕毆打爲行人李筱洪所見上前勸解亦被該捕兇毆當被一併帶入捕房經捕頭詢問一過將曹釋放以李阻止行使職務着令存洋保出曾經公堂一度傳訊後擬即判案註銷而李欲反訴因見證未到不願撤銷奉諭候再訊核在案昨晨復奉公廨傳訊李偕見證多人並延斐斯律師上堂聲稱本案上次訊明後應即註銷因李不欲註銷奉飭候再傳訊現見證多人均在案下請爲傳訊即據曹筱波投訴是日途經山東路四馬路口適遇二百三十八號華捕在彼搜檢行人其時我正在藏一皮夾該捕向我搜查我言略待被卽毆打告以我係體面商人不可行兇不由分說任意毆打而李筱洪其人與彼素不相識見而上前勸阻亦被毆打均被拘至捕房沿途且拖且打將我衣領緊扣致我氣塞呼吸不靈且李之鼻孔被捕打破一時流血不止且置人氣塞查照新刑律亦爲有罪等語並據陸錦山王天才等先後到堂證明當時目覩曹李二人遭華捕毆打是實又據李筱洪稱是日因見二百三十八號華捕將曹拖住毆打上前勸阻謂不可打人如有不合儘可將其帶入捕房彼卽將我毆跌地上尙不肯放鬆云云旋據斐斯律師起稱本案見證甚多與李等均不相識到堂所供衆口一詞不須逐一訊問查捕房濫使職權檢查行人照法律無搜查諭單不便搜查有礙人民身體自由似此恐租界居民移居他處今華捕無故毆人越出職權之外而捕房竟以一百五十三條刑律控告查該刑律應處四等有斯徒刑或三百元以下之罰金然考查華印巡捕兩方之口供各異被告並無阻止辦公之確證且查本案發源之曹姓當被拘入捕房因無證據可以控告將其釋放被告在租界經營二十餘年從未犯過刑事亦未到過公堂請爲察核末由總巡捕房捕頭黃投訴被告控告巡捕毆人係另一問題要知巡捕搜檢行人其職務尤爲重要且屬困難數年來搜獲私帶手槍之案已有多起此種辦法實與租界居民有益現報紙間有登載蜚語而商界聯合會亦時常致函公堂此種舉動實屬藐視云云經陸襄讞核供商之義副領事費君判令將案註銷被告開釋 
[小沙渡發生姑斃媳婦案]  
　　本月二十一號滬西小沙渡地方發生惡姑與其子毆斃弱媳案當時兇手均逃直至前晚始由該管戈登路捕房拿獲昨午經公共公廨張襄讞會同日副領事田中氏至虹口斐倫路驗屍所檢騐屍體因捕房請求以須再着西醫剖腹察驗故問官命將兇手收押候西醫剖驗明晰再訊至此案發生情形據捕房調查得死者婦人劉張氏現年二十二歲山東人嫁與劉訓寳爲妻二十一號晨訓寳之母劉孔氏着張氏炊膳張氏以正患頭痛未即如其姑之命孔氏遂逞惡姑手段與其子及劉雲才各執木柴將張氏痛毆而斃若輩見已釀成命案即將門户關閉相率逃亡左右隣居莫不憤恨當通知張氏之兄張弟川到來惟苦無法找尋兇手乃天網恢恢前晚夜半劉孔氏等男婦三人潛行回家携取衣服遂被隣人扭住一面由張弟川投戈登路捕房報告於是始得破獲云 
[紅十字會今日開全國大會]  
　　中國紅十安會上海總辦事處由常議會議决於今日在總商商開全國大會已誌本報茲悉大會尙須選舉常議員北京總會汪大爕會長頗不滿意日前通電各分便隱欲阻止分會代表來滬昨日常議會特發電詰之云北京東單牌褸二條胡同汪伯唐先生鑒尊處通電以本會常議員業已期滿此次應照章選舉嗣後常議會應設於總會所在地等語查民國二年統一大會議决紅十字會總辦事處設於上海常議會設於選辦事處所在地等因議案具在斷非非法之條例規則所得而變更之尊處之通電固藉條例規則以爲詞查此項所謂條例規則係於民國九年發現未經本議會常會通過即不爲本會同人所承認常議會員任職九年勉盡義務犧牲已多豈不願亟卸仔肩藉紓擔荷惟自二年後迭次議開大會迄因時局之故權宜輕重謀圖萬全頃甫經議决開全國大會通告中外開會有期尊處乃忽出此違衆悖章非法武斷之事或非先生之本意在同人何難故爲緘默乘此脫肩惟思本會爲全國人民公共慈善機關外關國家之體面内繫國民之人格中外注自詎容紊亂今謹以一言上質尊處是否蓄意變更本會性質推翻向來辦法不復募捐純以官欵收回官辦應請尅日明白示復俾便佈告中外請求公論本會旣以入萬國紅十字會本常議會設於上海又久爲萬國所公認所有措施更不能不出以愼重也冒昧陳詞迫切待命中國紅十字會常議會馬 
　　聞紅會全國會員大會今日下午在總商會開會因此問題將發生爭議北京總會曾連夜派人來滬分發印刷品鼓動各代表云前次湘鄂戰事漢口分會組織救護隊請求鄂督補助經費曾由部准鄂督咨請撥劃二十萬元交由北京總會滙解漢口分會乃分會迄未領到猶一再向鄂長官交涉及由財政廳出示案牘始悉已由北京總會經收此次代表來滬向總辦事處質訊總辦事處亦不悉有此欵電京訊追尙未得復云 
　　紅十字會總辦事處於昨日下午三時召集各省分會代表座大觀樓開茶話會討論今日大會所應議决諸問題由楊小川主席晚七時設備西餐宴待代表到者有一百三十餘人陪賓有王培元黃子靜方菊影等數十人席次有分會代表演說數起至九時半賓主盡歡而散 
[東南大學智慧測騐團離滬]  
　　東南大學智慧測騐團於上月二十九日來滬測騐下塌西門省敎育會四週來共測騐男女學校二十餘人數約達三百人計市區小學爲敬業·萬竹·　與西成·和安　貧民等六校均勸學所所長李宗鄴先日所指定者敎會學校由淸心中學敎務主任張石麟曁尙公小學幼稚園主任萬師母分頭介紹接洽計男校爲約翰·淸心尙德·等女校爲女淸心·晏摩氏·中西·啓秀·養眞·等此外如尙公小學·務本女學·裨文女學·神州女校·西區高小·育才小學·中華職業·及龍華孤兒院等統由該團自行接洽見已測騐完竣將於二十五日返甯據聞此次測騐共分三組（第一組江北一帶第二組錫蘇滬三地第三組杭嘉一帶）共測騐兒童二千人回校後統計整理造成測騐兒童智慧標準此舉不獨在中國心理學史上開一新紀元對於小學敎育前途亦復造福不淺也 
[復旦大學之本届畢業生]  
　　復旦大學本届大學部卒業禮定於本月二十八號在江　新校舍舉行已紀前報二十七號爲王戌級（即卒業班）開話别會（ＣlessDay）之期在校同學均邀請入座爲最後之握手並備茶點游藝以圖作竟日之歡古人以别爲傷神今學成歸去未成者奮勉歡然而散亦趣事也茲將本届卒業四十四人姓名錄後（文科）王賓秋江億平李炳煥吳蔭松房兆騤馬慶川郭預育徐宗鐸徐國奇涂駿聲許鳳聲章益湯泌楊祚璋劉寳堃錢慰宗（商科）丁立三尤　何本壽宋齊家沙子奇呂志鐸洪紹諗高雲梯高雲程陸宗義陸　璜孫錫麒韋伯勝唐　翁璜張冀成張德平黃沛庭黃積善馮樂之馮糙楊遵方楊導腴蒯振華劉雲慶錢明達薛一鶚瞿倜岡 
[童子軍會幹事員會紀]  
　　西門大吉路上海童子軍會前日（二十三）下午開臨時幹事員會到者沈同一王英超王壯飛兪元　樂秀榮陳廷禎徐鶴濂經乾林潘競民諸君議案如下　一件華童公學敎練員强永森君函報格致公學副敎練林德孚毆撀華童公學隊員葉仁儀情形議推請沈叔逵沈同一兩君定期邀集格致公學副敎練林德孚·華童公學敎練員强永森·隊員葉仁儀·及陳秉剛君等到會詳詢情形秉公判斷　一件紹興旅滬公學來函請變通承認童子軍國手續議覆以承認手續事經本會公决仍請查照前函辦理　一件交通大學附屬小學全團童子軍函稱敎練員吳樹功鄭潤燊熱心敎授功續卓著請頒給感謝章一枚以示感謝議函請區敎練員張玉麟君前往調查俟覆到後再行核辦 
[澄衷學校消息]  
　　虹口塘山路澄衷學校内設中學甲商高小國民四科學生達一千人該校昨日開始成續考查七月八日舉行畢業式預計可畢業者國民約一百人高小六十餘人中學三十餘人共有二百人之多中學畢業生中有一人已受某縣立高小之聘二人自費留學德美已託寰球學生會定購船票而該校校友建設之育英社亦已買就馬克二十萬擬於秋季選派高材生一人赴德留學以期養成專門人才甲種商業開辦僅有二年辦理認眞成績亦佳下半年添設銀行學已聘定校友某銀行副行長擔任敎授又下學期新添中學一年級二班甲種商科一班高小三班國民二班除該校畢業生升學外須收新生一百六十人招考日期分爲二次第一次七月二日招考高小國民第二次七月九日招考中學及甲種商業近日報名者已絡繹不絶云 
　　尙有本埠新聞等轉入後頁 
雜評二 
[賭敎育（旡用）]  
　　敎育不過庶政之一耳苟他項政治而循正軌者敎育淡淡視之亦可獨我國今日敎育未普及除少數都市外粗明時局參與政治者要屬敎育界人物故重視敎育爲過渡時代不可遽革之事初不第敎育爲增益智慧培養人才之關係而已焉奈何中央政府於此與民更始之頃而擇犯賭有案之人長一省敎育豈以今之政治原屬一種貪欲詐欺之政治犯賭不足爲病歟抑認在敎育經費困難非有手腕通天隨機應變長於賭博之人不足以主持一省之敎育改變竭蹶慘淡之敎育界而爲發揚蹈厲之敎育界歟默觀中央最近用人大刀闊斧裁汰冗員以示改革有志然所裁汰者亦恐僅爲推陳出新之故智耳如其然焉是非以嗜賭者長敎育直欲以敎育爲賭耳夫以敎育爲賭非直政府人民亦然虚設學校詐騙資金形式不同其與賭博之專用貪欲詐欺者若合符節上下各行其賭非迫全省敎育界陷溺於貪欲詐欺之一途不止吁可嘅也 
 
 

Page 15

 
 
本埠新聞二 
[不吸捲煙大運動續報]  
　　七月一日在慕爾堂舉行 
　　本埠少年宣講團發起不吸捲烟大運動會現在籌備已竣茲定陽曆七月一日（星期六）晚七時假三馬路慕爾堂舉行並已發函向各界各團體各個人徵求文字圖畫以資展覽茲將開會秩序錄後（一）報告（二）諷世戲（周世勳）（三音樂）（國語通遊藝）（四）演說（疊羅漢）（市西公學）（六）警世速寫畫（陳南蓀）（七雙簧（養性女學）（八）催眠術（唐豪）（九）化裝演講（辛酉社）（十演說）（十一）新劇（該團化裝演講部）等所有開會一切費用均由該團擔任入塲劵不取分文可致函（須蓋章附郵費寄本埠嵩山路該團）索取無券者槪不招待並聞自徵求文字圖畫後已有魯少飛擔任彩畫四幅孫南蓀五幅李澍生大字四幅云 
[准水爐業加水價之縣署布告]  
　　上海縣知事公署昨發布告云爲布告遵行事案據閘北水爐業全體代表陳志康方正記謝明和等聯名蓋章呈稱竊吾滬南閘北水爐同業前次議加水價一案業經遵諭取消仍照每杓售錢一文舊例辦理已經數月但求營業可以支持自當勉爲其難不敢再有妄凟惟近來銅元價値日落每元兌至一千七百文影響於吾業者至鉅緣我業收入槪照錢碼而支出多照洋碼折合之下暗虧至三分之一以上此外如房租之增加米糧之飛漲自來水之如價煤價及工價之增長凡營業上必要之費用物價已增一倍加以銅元之暗虧例如向來售價一文者在今日須售價二文以上方敷成本同業等俱係小本營生受此影響虧折過甚實有難以支持之勢若仍循舊例不改勢必至歇業或破産不止同業等焦慮萬分爰合滬南閘北各路推舉志康等爲代表於五月十五日開會議决先行將營業難以支持情形陳明請求准予酌加水價或同時放寛水量以資維持而照公允至水價增加若干水量每杓放寛若干未敢擅定應候核定公布後再行實行志康等受同業之委託合行據情陳請謹祈縣長鑒核俯念同業受錢價物價之影響實難支持准予酌加水價以謀抵補而安營業等情當以據稱該業受錢價物價之影響虧本過甚營業實難支持所請酌加水價同時放寛水量請求尚屬合理即經批示並飭水爐公所領袖查明近時營業實情具復並檢送現用水杓考騐以憑酌奪示遵旋據該業領袖杭國治呈復遵查近來同業因錢價日漲售水收入不外制錢銅元兩種制錢都係鵝眼小錢兌換銀元每元須錢二千文左右銅元市價每元兌錢一千七百文若以銅元換取銀元又須貼水其價尤甚而付出者俱照洋碼若房租若人工若米糧若煤斤自來水等價値無一不漲但就民國初元市情比較已增國一倍更加以錢價低落三分之二以上受此二者之影響成本幾增二倍約爲一與三之比例惟吾業水價仍守每杓一文之舊例虧耗實多殊有萬難支持之勢查無錫地方水爐業之加價已由一文一杓增爲三文一杓實行已近二月本埠同業感此時艱欲求營業之持久仍非酌加售價不足以資維持原呈據同業意見擬請酌加水價並同時放寛水量云云蓋爲用户利益起見故爲此兼籌並顧查現有水杓容水量爲天秤十四兩今如改用新杓究應如何考定之處應俟鈞裁迅賜核定水量水價批示祗遵等語並呈送現用水杓到署本縣酌核情形該同業此次陳請旣屬實在爲難自應量予維持考騐現用水杓原係容水十四兩售錢一文今爲業户雙方兼顧應核定加放水量爲二十一兩准予售錢二文以期兩劑其平經飭該公所領袖遵照改製水杓呈騐式樣嗣據遵送新製樣杓聲明杓柄上刻有水爐公所所製字樣以與舊杓有别當經較核水量相符應准使用惟以該業中平時於通用售錢一文之水杓外間有私用較小之杓朦混取巧此次改換新杓應將原售一文之舊榴及其他私製之杓一律由公所收回廢業以照劃一而杜弊混以後如有異樣水杓發現一經查出或被指控應由該領袖負責批飭去後茲據遵批出具切結呈核前來除批將結存查外合行佈告仰該水爐同業人等一體知悉此次本縣核准酌加水價放寛水量係爲維持該業兼顧用户持平酌劑之道自布告之日起由該公所領袖發用新製水杓每杓售開水二十一兩准收水價錢二文一面即將原售一文之水杓及其他私用之杓一律交由公所收回廢棄以昭劃一而杜弊混違干究罰其各遵照安業特此布告 
[驗關扛夫要求加資之昨訊]  
　　轉運公所今日開會 
　　上海各輪船公司碼頭三十三處騐關房各扛夫要求各工頭扛力改發洋碼經各工頭承認函懇北市轉運公所董事尤森庭南市報關公所董事徐菊池等商改去後茲該兩董以事屬非細亦應邀集各行家公同會議一致通過庶可實行故昨由轉運公所通告各報關行訂於閏五月初一日在北四川路轉運公所開會磋商各工頭方面亦因今日轉運公所開會應推代表列席昨日下午特在福佑門同樂樓邀集三十三處各工頭議决推舉林齊祥朱錫恩林祥生等六人爲代表届時赴會列席云 
[兩砲艦回滬修理]  
　　海防團磓艇海鴻海鳧兩艇前奉海軍總司令派令分駐蕪湖安慶兩處近因兩艇機械損壞業由兩艇艇長唐玉鑑沈奪懋電呈海軍總司令公署核准修理於前日由防地先後開駛到滬停泊高昌廟浦江兩艇長始入署稟明蔣總司令請即派員會同江南造船所派員勘估修理蔣總司令即飭課函致造船所估修矣 
[六誌楊樹浦鄕民械鬭互傷案]  
　　陳生發在華特路藥水廠因械　被人毆斃一案迭誌本報昨晨楊樹浦捕房包探張玉嶺復將在押之曹錫昌陳長生陳禮壽解至公共公廨稟稱曹錫昌已在捕房承認係伊毆斃陳生發不諱錄有供單呈察張襄讞向曹訊問而曹又支吾其詞因商之日副領事田中氏判各被告均仍還押候下禮拜六再訊 
[汽車碾斃小車夫之騐訊]  
　　江北人徐二現年五十歲推小車爲業前日推車經過滬西戈登路捕房轄境突有汽車一輛由後疾馳而來將徐撞倒碾斃司機人見已肇禍開足馬力飛逃後由徐之同伴洪昌裕奔報該管捕房派探將尸　入虹口斐倫路騐尸所昨午經公共公廨張襄讞會同日領事蒞所騐明尸體升座公位捕房將尸子徐學林帶案據稱伊父被撞斃命時伊在廠作工故當時情形不知云云而洪昌裕聲稱汽車肇禍後開快逃去號碼殊認不出惟見該汽車係屬黑色等語問官得供判曰騐得已死徐二委係生前被汽車撞傷身死着尸親領尸棺殮候調查汽車夫何人再行訊辦 
[軍署槍决犯案纍纍之五盜犯]  
　　王小弟傅倫堯楊芳正張金生陳阿堯 
　　松滬護軍使署於昨日午後二時槍斃盜犯五名茲將罪狀錄下爲布告事案據公共廨法公廨淞滬警察廳會同拿獲盜匪王小弟·傅倫堯·楊芳正·張金生·（即鍾金生·又名木匠金生·）陳阿堯等五名呈解到署查前次獲案懲辦之盜犯楊王寳·張根校·周企南等同供行刦東棋盤街高子淸家一案有王小弟傅倫堯木匠金生在内又行刦山西路天發園弄陳俊成家一案有王小弟張金生在内又行刦浙江路順興皮鞋店·福州路永祥瑞烟紙店·愛爾近路高壽里張李氏家·及又在興發旅館共同開槍·拒殺包探奚德安楊少亭二人身死·等案均有王小弟傅倫堯在内當經飭緝該犯王小弟等務獲解究在案茲旣拿獲該犯王小弟等呈解前來應發軍法科研訊並傳集偵探事主人證詳加訊據該犯王小弟供認先後結夥侵入浙江路順興皮鞋店東棋盤街高子淸家·山西路天發園弄陳俊成家·福州路永祥瑞烟紙店·愛爾近路高壽里張李氏家·自來火行東街及牛莊路某姓家·行刦得贓又結夥行刦山海關路某商店·並將其店夥擊斃又圖刦有恒路王是富家又將某華捕擊斃又先後夥刦霞飛路·西藏路·北京路·攔刦行人張周氏·孫裕如·及某姓並將事主擊斃又在昇平歌舞台共同開槍暗殺經理關子餘又在興發旅館共同開槍拒殺包探奚德安楊少亭等二人身死等語又據傅倫堯供認先後結夥侵入浙江路順興皮鞋店·東棋盤街高子淸家·福州路永祥瑞烟紙店·愛爾近路高壽里張李氏家·自來火行東街及牛莊路某姓家行刦得贓共有六次又先後結夥在西藏路北京路攔刦行人孫裕如·及某姓並將事主擊斃又在興發旅館共同開槍拒殺包探奚德安揚省亭二人身死又結夥侵入有恒路王是富家行刦並將某華捕擊斃等語又據楊芳正供認夥同行刦牛莊路得贓又先後在西藏路北京路攔刦行人孫裕如及某姓並將事主擊斃又侵入有恒路王是富家刦又擊斃某華捕等語又據張金生即木匠金生供認先後結夥侵入東棋盤街高子淸·山西路陳俊成·牛莊路某姓等家行刦得贓共三次等語又據陳阿堯供認結夥侵入有恒路王是富家行刦並將某華捕擊斃等語不諱查該犯王小弟一名供認先後結夥侵入民居持槍行刼或刼商店共有七次又强盜殺人五次又先後殺害關子餘奚德安楊省亭等三命實係觸犯七個刑律第三百七十三條第二二兩欵之强盜罪又犯五個刑律之强盜罪又三個刑律第三百十一條之殺人罪傅倫堯一名行刦得贓六次又强盜殺人罪三次又拒殺包探奚楊二人身死實係觸犯六個刑律第三百七十三條第一二兩欵之强盜罪又三個刑律第三百七十三條之强盜殺人罪又二個刑律第三百十一條之殺人罪楊芳正行刦得贓殺人三次觸犯刑律第三百七十三條第一二兩欵之强盜罪又三個刑律第三百七十六條之强盜殺人罪張鑫生即木匠金生行刦得贓三次觸犯三個刑律第三百七十三條第一二兩欵之强盜罪陳阿堯一名行刦並共同殺人觸犯第三百七十六條之强盜殺人罪均屬窮兇極惡罪不容誅該犯王小弟傅倫堯楊芳正張金生即木匠金生又名鍾金生陳阿堯等五名應照懲治盜匪法第三條第二五兩欵及刑律第三百十一條各處死刑並依刑律總則第二十三條之規定執行其一除飭提該五犯騐明正身押赴刑場依照軍法執行槍斃以昭炯戒外爲此佈告仰軍民人等一體知悉此布 
[靑年畫會開幕之第一天]  
　　昨日爲靑年畫會第二次展覽會開幕第一天雖霉雨時降而中外人士前往參觀者不下數百人會場佈置尤饒特别趣味鮮麗之畫幅襯託於暗紅之布上相映益美其作品中亦都能表現靑年熱烈之感情使觀者精神爲之一奮該會并備有中西文目錄小册分贈觀者云 
[民生女學消息一束]  
　　十週紀念册出版　該校出版部發刋之十周紀念册業已出版内容美備印刷精良内刋敎育一欄多經騐之談聞以三千份分送各界二千份任人購買每本售小洋四角 
　　添設中學班　該校高小畢業生每以添設中學爲請　於下期决計添設現正籌備一切 
　　舉行游藝會　該橠定於閏五月十五日　座法界商科大學舉行游藝會并行高初兩等畢業禮已請敎育家及各團體參觀 
　　辦署假補習科　該校署假補習科分國文英文美術三系章程業已訂定夏曆六月一日開始授課 
[篆筍業夥友同益會開會記]  
　　南方篆筍業夥友同益會於昨日下午三時開特别會議召集全體會員到者十餘人公推張望飛爲主席報告開會情形（一）近因米珠薪貴提議要求加薪當即起草函致各經理者仍置之不問函請各界援助（二）當推交涉員張望飛幹事員董德興等（三）通過要求加薪章程付評議部審定施行之（四）籌辦贖路儲金部議畢散會鐘鳴六下矣 
[同仁輔元堂開辦施診給藥]  
　　上海慈善團同仁輔元堂每届夏令例有開辦施醫給藥之舉今届仍由該團總協理循例舉行已聘内外各科醫士訂於陰曆閏五月初一日（今日）開診每日上午九時起至十二時止俾貧病者可就近求治云 
[張阿四對於殺斃小篷頭案註銷]  
　　前年八月十八號小蓬頭在浙江路八百九十四號門牌某烟紙店樓上之小　會内被人用刀戳斃當經捕房拿獲阿六老三等解由公共公廨懲辦上月間復由包探汪竹生將因是案出票飭緝之本地人喇叭阿四（原名張阿四）獲案諭候訂期訊核已誌前報昨晨關讞員會同美約副領事提審據捕房代表律師稱此案發生後被告即逃往廣東香港若其自問果無關係何不自投捕房聲明具其一九一六年曾因犯案逐出租界復回亦屬違章云云被告代表律師辯稱小蓬頭之死已由阿六承認係彼戳斃而被告近已悔過故復回租界應請免究云云又據汪包探稟稱在四馬路西薈芳弄口聞人呼喇叭阿四之名因知有牌票拘彼故當時將其拿人捕房至彼對於小蓬頭一案有何關係則不知悉云云中西官得供以被告對於殺傷案訊無證據應即註銷惟不應復回租界判着押滿三個月逐出 
[汽車碾傷行人雙足]  
　　裝貨汽車夫趙長根昨午滿裝貨物開足快車駛至新開河地方適有　瓜街義隆藥行學徒張廣金在彼行走被汽車碰撞碾傷雙足由警到來將趙拘送一區二分所連同傷者立解地檢廳下午由檢察官訊供一過判張自行醫治趙押候原告傷愈再核 
[少年投浦獲救]  
　　有一年約二十餘歲身着藍布衫褲赤足之少年於昨晨奔至浦灘投浦覔死當由水巡捕巡船查見設法救起梅捕頭諭送地檢廳安揷到廳後檢探官提案詰問詎其人良久不發一言形似有神經病者問官判發當醫治 
[胡順金曷爲投浦]  
　　昨有胡順金由十六舖江天碼頭乘渡船渡浦駛經中流胡忽投浦圖盡當經渡夫姜阿松將胡援救送往三區警署訊據胡供稱現住城内虹橋附近因失業難以度活不得已出此下策等語曾署長判將胡函送一區二分署就近傳屬收領 
[公司碼頭下之新鬼　上船宜留心]  
　　昨日上午十時漢口路外灘公司碼頭有年約三十餘歲身穿官紗長衫之某甲手携洋傘擬乘輪渡浦失足墮浦當經小輪船夥友及巡捕設法撈救無着諒已被浪激入碼頭底下故無從施救云 
[肇勤路之燕子窠]  
　　哈爾濱捕房包探管宗餘偵悉肇勤路一百十四號屋内有人開設燕子窠售賣燈吃洋烟有違禁令因前日往拿有王阿金出面承認係伊所開遂將王及男婦烟民金富元余金生童王氏連同烟具帶回捕房昨解公共公廨中日官逐一質訊之下判王阿金罰洋二十元金余二人各罰三元童王氏訊無證據着即開釋烟具銷燬 
[卡德路之燕子窠]  
　　唐金林因在卡德路八百四十三號屋内開設燕子窠前日被該管捕房查悉飭探前往將唐與烟客金正定沈益卿李志元王福林等連同烟具一併帶入捕房昨解公共公廨經中西官研訊屬實判唐罰洋三十元烟客各罰洋三元一併充公烟具銷燬 
[販賣煙土罰八百元]  
　　法捕房探目沈德福唐雲卿包探魯　臣等偵悉德順里五號門牌王長興家私藏烟土前日稟明西探同至該處抄出烟土十餘兩及烟膏兩缸一併帶入捕房諭令交保昨日傳至法公堂請究先由捕頭上堂稟明前情並將烟土呈鑒詰之王長興供認私藏烟土販賣不諱中西官判以查得被告前曾罰過此次不應復犯着罰洋八百元充公烟土没收 
[冒名騙欵案之和解]  
　　廣東路二十六號門牌滙信火油公司經理寗波人莊禮宗串同鄭達探假冒劉萬信公司名義向中國銀行騙洋一萬元案發被捕拘解公共公廨訊押後其父央人向原告懇求償還五千元奉諭莊開釋鄭押候再訊已誌本報昨經俞襄讞會同美丁副領事提審原告代表許理等律師上堂陳明被告所騙之欵由人調解吐還五千元已經原告收齊請求從寛免究而鄭之代表高露玲律師亦上堂作　　之聲請中西官以旣在和解判被告開釋 
[冒探敲詐之候究]  
　　賣粽子之通州人紀三家住浦東其昌棧有零星棉花二十餘斤價賣與陳吳氏當爲無賴姚其明偵知即糾合張濤全劉小毛等冒充偵探將紀及該氏軋住指棉花爲竊贓一再恐嚇並掌頰兇毆詐去鈔票洋一百元事後控由三區警署飭將姚張劉三人拘獲昨午連同紀三該氏函送地檢廳由檢察官訊供各執判紀三等交保姚其明等收押候查明實在情形再行核辦 
[探夥爲盜之嫌疑]  
　　江蘇水上警察一區五隊二分隊長馬春華屬下偵探前日在閘北拘獲垃圾船夥顧永金一名寄押四區據報本月十七日嘉定諸翟鎭萬如茂朱萬祥延壽堂三家同時被盜十餘人刦去銀洋衣飾等贓茲查得顧係案中從犯請暫收押聽候備文移提等情昨經顔署長提訊據供民素來安分去年在滬時有探夥阿坤金榮二人將來歷不明之花衣一包欲寄存船上民恐被累不允曾與二人口角互毆致成嫌隙此次無端誣指爲盜希圖報復云云奉判還押候傳該探夥到案質訊再核 
[劇盜落綱]  
　　搶刦浦東其昌棧碼頭花衣並拒捕擊傷巡丁頭目翁天標案内要犯東三一名業經警廳偵緝隊士温保鴻訪悉匿居十八間地方特於前日黎明四時會同三區長警前往拘拿詎陳頗有拳術登時躍上屋頂飛奔圖逃當經該探等狂吹警笛四面兜捕得以擒獲解由三區警署於昨押解警廳訊辦 
[索詐匪先招告三天]  
　　船户范林淸日前由鄉間裝載柴爿來滬售賣船泊浦東隆茂棧外灘不料前晚被碼頭匪徒莊金全唐阿二上船索詐未遂持刀恐嚇當經日華紗廠巡丁撞見帮同將莊唐二匪拘解三區警署曾署長判將該二匪押赴碼頭招告三天期滿再解警廳司法科訊辦 
[六俄賊送回海參崴]  
　　俄國人雅谷司給維司基阿龍徐立格·開考雲·石錫瓶·蘇達柯夫·阿抵亞克·六名於去年十月十三號在漢口路客利西飯店内行竊寓客法國人之大宗鑽石寳石近由法捕房獲解法公廨訊明按等科罪並定刑期滿後一併逐出法租界而公共租界捕房以此案發生地點係在公共租界且該俄人旣不見容於法租界則公共租界亦不能使其溷跡故將該六俄人於昨移提至公共公廨請亦判令驅逐經張襄讞會同俄員儀君同各犯質訊一過以第一被告在滬營有商業勢難即離爰從寛判限於一禮拜内自行離滬如違遞解海參崴其餘五名着即一併逐出遞解海參崴 
[旅館傭人索還押櫃之訟案]  
　　陳阿四阿二兩人昨投法公堂控稱民人等前在新大興旅館爲傭當付押櫃洋各一百元交與沈茂山取去立有憑據後因沈將該棧盤與陸文彪開設當時由陸允許將欵交還民人等迄今日久向索不付故此投案請求向陸追還等語詰之陸文彪供此項押櫃實係沈茂山所欠與商人無涉並未允許歸我交還之事中西官判以訊得被告陸文彪無關退去准予改提被告沈茂山到案訊追 
[不理抵單案註銷]  
　　　實甫延達商律師代表投法公堂控賈恒久不理擔保包筱北包少北抵押單據一案判登報限十四天内交出包等到案逾限着賈恒久負責在案昨又傳訊先由被告所延之逖百克律師聲稱包筱北等於民國六年將江都縣田産房屋立據向原告抵押而原告將産自由變賣並未知照保人被告曾於民國七年間在公共公廨報告有案今原告不能向被告控訴請察中西官判註銷 
[盜租地畝之敗露]  
　　商民洪介眉在閘北二十七保十一圖境内置有英册道契九九一四號地産去年五月被地販陸顯章（混名鎗花）串同馬興泰冒認地主出租與新業公司建造市房近爲業主得悉向陸馬等詰問置之不睬扭控四區經顔署長質訊之下判將被告攸押聽候調查核辦 
[司賬舞弊追究保人]  
　　韓有剛前投法公堂控司賬張再卿舞弊賬目共計六千餘元求請訊追等情被告供認私用判着張交人銀並保如數理淸在案現張交保無保管押不理昨又提訊先由原告巴和律師稱被告前至原告店内爲司賬時有某姓擔保應請堂上飭傳保人到案訊追中西讞員判被告還押着原告補詞到案再行核奪 
[公共公廨訊案彚錄]  
　　昨日公共公廨訊理之華洋民事訟案併紀如次（一）日商靑木萬吉訴凌雲生串同伊故父僞造假方單抵押請追損失案此案原告前已以刑事起訴尙未訊結茲被告代表朱斯芾律師請求減輕交保結果被告兩案併交五千元舖保候訊（二）張延鐘訴貝潤生不付造屋價銀案結果展期續訊（三）德國人司丁爾訴克拉因不理墊欵案結果兩造同意請求注銷照准 
[誌謝]  
　　昨承中華國書館惠贈第一六七期「禮拜六」兩册又中華書局惠贈第十二期「小朋友」第百六十三期「英文週報」各一册併此謝謝 
來件 
[上海總商會商品陳列所蠶繭絲綢專門展覽會章程]  
　　（第一條）本會定名爲全國蠶繭絲綢專門展覽會（第二條）本會以促進本國蠶繭絲綢各業之工藝改良飼養繅織之方法推廣營業之銷路並爲明年美國紐約絲業博覽會各商赴賽之準備爲宗旨（第三條）本會設於上海北河南路總商會商品陳列所（第四條）本會會期定本年陽曆十月六日即陰曆八月十六日舉行展覽會兩星期（第五條）本會設主任一人副主任一人會員無定額凡出品人均得爲本會會員名譽會員由主任聘任之（第六條）本會所有出品由會員公推品評員若干人組織品評會評定後由總商會給予證書以昭激勸（第七條）展覽時由各會員分别組織研會酌定開會日程或延請專家講演或邀集同業討論以圖改良而謀進步研究會畢即彚纂各種材料編刋報告（第八條）本會徵集研究品評各種規章另訂之（第九條）本章程由上海總商會商品陳列所委員會議决公布施行 
來函 
[江蘇省敎育會來函]  
　　前有人致函江蘇省敎育會報告南洋英文專修學校校長程覺元借辦學歛錢等情已將原函節登本報茲悉省敎育會接函後即委托上海縣勸學所實地調查嗣得李所長復告親往調查實情用將原函照錄如後 
　　李頌唐君復函　敬啓者展奉貴會函開以南洋英文專修學校學生張日泰等函告校長程覺元借辦學歛錢囑爲調查等因宗鄴當於今日上午九時先至小西門自來水公司隔壁新華女學校（門前尙有新華夜校招牌）晤王君仲華據云該校爲陳以莊及符月潤（原名近琛民立女中學國文專修科畢業）二女士創辦現有學生二十餘人高小程度不收學費經費即由陳符二女士墊校中不見一生云因籌備南洋署期學校於五月十九日停課校長云係陳女士但璧間職員表則列程南陽並云現在辦學不易程君熱心敎育緣管理學生用腋格主義致學生方面有意破壞殊爲可嘆詢以南洋英文專修學校情形則云日班有七十餘人夜班有八十餘人云云當即至滬杭南火車站前南面慈壽里南洋英文專修學校到校後敎職員並無一人祗有十餘學生羣聚一室詢以校長何在云不到已久問何以不見敎員云已於前二星期停課問平時如何云上課一天三小時如英文兼數學敎員蔣雲鶴法文兼三角幾何敎員何魯兩先生未曾到過英文數學敎員謝知勁先生曾到校授課爲時無多每學生半年學膳費六十六元運動費一元並無運動器械除飲食外終日幾無所事事學籍安徽江蘇山東山西湖南湖北四川廣東廣西浙江福建都有遠道求學乃入此騙局學校回家何以對父母自問何以對良心在問答間有會計蕭君玉書入室亦不置辯最可笑者壁間貼有現因商務中華修業證書售罄特展期署假時補給字樣校門左右牌子有南洋義務學校（開三月停閉）南洋書局南洋譒譯函授學校等等大約招牌極多實際極少此次貴會函囑方謂未奉官廳委任祗能就大槪調查無從逐一傳詢學生得其眞相不料入校時職員　無其人良久方有會計蕭君來校學生大呼拆白學校之聲猶未已此等情形實所罕覩校中學生現有二十八人七人係南洋書局茲將調查情形據實函復務希貴會速定辦法免致貽誤靑年無在企禱祗頌公安李宗鄴謹啓六月二十日 
　　附南洋校長告白　現因商務中華各肆修業證書均已售罄無從購覓特展期署假時補給其成續報告單則由校中逕寄各生家矣此佈校長白六月二十日 
[王臨鈞來函]  
　　本月十八日貴報載趙燕堂私鑄案涉及鄙人不勝駭異悉心查訪始知有人揑詞致函當事者希圖傾陷致有此種風說現經辨明實在毫無關係請將敝函登入貴報來函欄以明眞相無任感激順頌撰安蒲淞市敎育育會副會長王臨鈞啓六月二十四號 
公布欄 
[江蘇高等審判廳]  
　　民庭判决　李茂旺與趙張氏因田畝涉訟抗告一案（决定主文）本件抗告駁回抗告訟費由抗告人負擔▲蔡　亮與花載仁爲撤佃及租籽涉訟控訴一案（判决主文）原判關於租籽及訟費之部分變更所有粗籽自民國七年秋穫起關於一萬步部分每年應納十石共餘二千步仍依前淸光緒二十六年欖票所定數額完納均算至執行終了之日爲止控訴人其餘之控訴駁回本案訟費控訴人負擔十分之七餘由被控訴人負擔▲潘志誠與林甲甫爲欵項涉訟控訴一案（判决主文）本案控訴駁回本審訟費由控訴人負擔▲周怡臣與瞿樹霖債務涉訟上告一案（决定主文）本案上告駁回　（以上六月二十四號 
[江蘇高等檢察廳]  
　　批示　陶理堂狀悉此案已經同級廳依法判决並迭次明白批示在案一再來廳凟訴殊　刁健所請仍不准行此批▲李大庚狀悉所訴仍與再審條件不合碍難准理此批▲毛子坤呈憑請求錄用由　及　書均悉仰候聽予錄用證書發　此批▲顧龍奎狀悉候調卷核奪此批▲呂春和等狀悉姑候調卷核辦此批▲施順祥狀悉查本案上訴期間業已經過所請上告之處應毋庸議此批（以上六月二十四號） 
[上海地方審判廳]  
　　公示送　（全文在李廳揭示塲布）　第八四號（簡易庭）一件沈蔭　　宜廷榮因股欵糾葛一案茲本廳定於本月三十日上午十時爲公開　理日期仰該被傳人宜廷榮遵照依期來廳候訊毋　特示右仰被傳人宜廷榮遵照 
　　判决主文　（簡易庭）一件判决黃子斌與葛永淸欠欵涉訟一案（主文）葛永淸應償還鎰康錢莊本銀六百四十五兩九錢六分五厘利銀一百七十四兩五錢一分二厘其本年舊曆一月初一日以後之利息仍以本市通行利率計算付至淸償之日爲止訟費歸葛永淸負擔▲一件判决薛徐氏與薛炳生　扶養費糾葛一案（主文）原告人之請求駁回本案訴訟費用歸原告人負擔▲一件判决徐楊氏訴徐金發因墊付訟費糾葛一案（主文）徐金發應償還徐楊氏洋八元五角一分本案訴訟費用歸徐金發負擔　（民一庭）一件判决朱秋江與朱樹堂因田畝及租息糾葛控訴一案（主文）本案控訴駁回本審訟費歸朱秋江負擔▲一件决定沈榮堂與朱樹堂因租息及棉花糾葛控訴一案（主文）原告人之請求駁回訟費歸原告人負擔 
　　批示　一件張雨泉狀領田單等件由准領此批▲一件張雨泉請抄錄由准抄此批▲一件杜　恒狀請銷案由狀悉准予銷案此批▲一件張星堂狀請拍賣或暫緩執行由狀悉着即遵照判决履行毋得藉詞狡展致干未便此批▲一件　春山狀請銷案並將被告開釋由狀悉准予銷案此批▲一件董仲山狀請依判執行由准予執行此批以上六月二十三日 
[上海地方檢察廳]  
　　批示　羅金氏狀悉所請與易科條件不合應無庸議此批▲劉秀淸楊潤初狀悉所請與呈誰援用刑事訴訟律草案第四百四十六條規定之再審條件不合應毋庸議此批▲錢阿實狀悉案已起訴候送同級審判廳核辦此批▲　永昌狀悉候傳訊核奪此批▲王子居狀悉業於前狀批示矣仰即知照此批一陳福琴等狀悉仰即帶　爾子陳關生來廳候訊此批▲董道生狀悉旣　聲明上訴候呈送江蘇高等檢察廳核辦此批▲單曹德狀悉查本案前以係屬民事訴訟非本廳所應管轄應向該管上級審判衙具訴業予明白批示在案着即遵辦理至僧旭初等有無刑事嫌疑旣未經原縣判决遽行上訴於法亦屬不合碍雖核轉併即知照此批▲張蔣氏狀悉案已起訴嗯候同級審判廳核辦所請交保之處未便照准此批以上六月二十三日 
 
 

Page 16

 
 
   
 
 

Page 17

 
 
   
 
 

Page 18

 
 
自由談家庭週刋第四十三期 
[家庭觀察法] [  嵐光]  
　　語云入國問禁入境問俗吾　謂入一家庭即可知其家之隆替矣夫家庭者國家社會之鏡也社會之良　國家之强弱與家庭有密切之關繫故觀察家庭亦可知其社會之良　國家之强弱焉英美人之家庭整齊而活潑華而不　儉而不陋子女有敎治家有法此國之所以强也回顧吾國喧豗紛擾不可嚮邇詬誶之聲不絶於耳子女頑劣而無敎家政紛亂而無緒此國之所以弱也余入世三十年來嘿察各種家庭之狀况得臚述之如下以爲有志改革家庭者一商榷焉 
　　（一）明牕凈几融融洩洩家長蘍樸而愉快子女活潑而有禮此完美之家庭也 
　　（二）甲第連雲園榭列星婢僕　行立姬妆魚貫眠此富人之家庭也 
　　（三）破壁繩床牛衣對泣室如　磬貧無立錐此　窽之家庭也 
　　（四）三徑未荒穉子候門環堵蕭然妻孥皆怡然自喜此逸士之家庭也 
　　（五）荆釵布裙爛漫天眞早起于于夜夢　　此村野之家庭也 
　　（六）俾盡作夜神昏顚倒家務廢弛視同傳舍此都市之家庭也 
　　（七）塵垢堆積蛛網密布孩　號泣器物傾圮此惰人之家庭也 
　　（八）侫祀鬼神符籙滿璧焚香念佛喃喃終日此愚人之家庭也 
　　（九）藥鐺茶竈疾病侵尋行尸走肉如同墟墓此家庭如病院者也 
　　（十）姑嫜悍厲動輒得咎嬰嬰宛宛如同楚囚此家庭如囹圄者也 
　　（十一）禒餝冾裝狐媚惑人艶姬俊婢鬭妍爭寵此家庭如妓寮者也 
　　（十二）妯娌勃豁夫婦反目詬誶傾軋無日無之此家庭如寇仇者也 
　　（十三）家庭組織雅合科學蒙養旣有方法娛樂亦含敎育此家庭如學校者也 
　　（十四）夫倡婦隨鶼鶼　　子女玉雪可愛家政井然有序此家庭如天國者也 
[破家記（上）] [  張碧梧]  
　　柳省齋本魯省望族寄籍餘杭已歷數十載蓋其父自任潮州府尹致仕後慕六橋三竺風景天然即携眷卜居於此父名錫恩幼時家綦貧　餐幾不自給賴族人時加　贈方得勉强去持族中設有義塾子弟就學者可數十人錫思亦與焉焉刻苦讀書學業 
冠全塾年十八應試即入黌宮復習舉子業越二年亦中式嗣再入翰林院才名頗振於一時第翰林院甚淸苦膏火之資仍時虞匱乏幸不久卽分發粵省以知府任用粵中大吏聞其多才頗禮重之未一年被任爲某府尹地雖瘠苦然仰事俯畜差可温飽此後宦海浮沈東西靡定者約閱十年方拜潮州府尹之命潮州府素富饒俗有坐十萬之稱蓋謂淸絶賄賂安坐而食任期旣届囊中盈餘未有不逾十萬元之數者况錫恩以出身淸貧又嘗飽歷時艱遂不免重視金錢黑夜營私自所不免於是任滿之日宦囊所積纍可數十萬矣自思旣擁多金奚必再袍笏登塲事人色笑聞西子湖濱景物入畫遂購地若干畝營菟裘而居意欲終老斯鄕娛樂晚境日惟邀遊湖上探勝　奇或邀當地名流飲酒賦詩反其書生本色間嘗更尋花北里艶事亦頗有所聞焉是時錫恩已生五子俱已成人雖皆入塾受書顧以優游慈蔭之下率無上進靑矜且未領有一　也錫恩雖引以爲恥然亦無如之何嘗召諸兒來前諭之曰吾以苦讀故方博得一官又萃多年之心力始積如許家財諸兒果肖者當發奮爲雄克紹吾業詎料都如豚犬吾心之憤恨爲何如茲者吾諭諸兒爾等其諦聽之吾今出吾血汗之資爲爾等各納一官以爲職業前途命運之亨否願諸兒好自爲之諸兒不能繼吾之志發揚家聲而吾愛兒之心固未少減也兒乎其永誌吾言諸兒咸唯唯錫恩即日爲諸兒納粟入官各捐一縣丞職於是諸兒均補服輝煌矣嗚呼錫恩爲諸兒所謀亦云周至惜諸兒不能仰體親心少圖止進而反任情浮蕩力騖虚華馴致家業墮落是誠大可哀已猶幸届時錫恩已逝否則見田園易主家室飄零老懷悲切當更蔑以加矣 
　　此五子者固皆渾渾噩噩不善治生産者惟第三子字巽卿性少聰慧平日善侍父母頗得其歡秘當其父病篤時益復日夜不離其側然巽卿非眞能孝其親者蓋别有用意存焉每當諸兄弟他去輙坐病榻前向其父瑣瑣詢財産之種類及實數其父本愛之復不料其含有深意乃具告無遺於是家中所有之財産巽卿乃瞭然谥胸共父旣死諸兄弟果即倡析産之議巽卿首先贊同并出賬單一束謂爲財産之淸單係父病中口述命吾筆録再由父蓋章其上者諸兄弟視之果有父之私章遂不之疑即據此單析産爲五各得其一實則此單爲巽卿所私造大半精華爲其呑没矣五兄弟析産後仍共居於一遺傳之巨屋中第各自爲炊而已 
[夏令之家庭飲食談] [  曹文海]  
　　時値夏令酷日當空炎署蒸人家庭中對於夏令之飲食不可不愼偶一不愼易於患病如發生霍亂吐瀉急痧痢疾等病蓋不知飲食之將愼而視生命爲兒戲也 
　　語云病由口入實係閱歷之談人之飲食不愼實爲病之媒疾時當盛夏汗流如雨體内之水分大形减少人之需要飲料亦因之增加濃茶不宜多飲因濃茶之戟剌致減血液之溫度宜飲煑沸之開水如市上販售之汽水冰忌淋等物購食時務宜注意更有小販所售之冰切弗購食他如攤上剖開之瓜果蒼蠅滿集多沾灰塵尤不宜購食否則霍亂吐瀉等病日積而發馴至危及生命焉 
　　至日常菜肴一項亦宜少食魚肉暈腥油膩之物蓋夏令店舖中所售魚肉非久爲蠅蚊所攅集或卽售　而隔宿者最足爲患病之媒最上之策提倡素食更不宜過事節省而食隔宿之食物祇須按日察一家食指之多少酌量購辦自亦不致多所耗費也 
[育兒瑣言] [  姚均]  
　　舉抱小兒宜用兩手託於小兒腋下不可提其手臂　　小兒臥時不可哺以食物哺食時宜微舉其首　　未得醫生指示前任何簡單藥品不可給小兒服　　小兒滿六月或八月後即宜爲之種牛痘 
　　小兒滿一歲後大致能發一音或兩音之言語 
　　小兒之遺尿症大皆由於膀胱病食物失當等所致欲免此患在臨臥時不可給小兒以飲料并以就便桶爲臥前最後之一事如仍不止則急宜延醫診視 
　　小兒兩腿彎曲之故大都因小兒步行太早所致骨節患病故缺乏營養亦易致此凡患此者宜早請醫生診視施相當之治療蓋兒童年愈長治療愈難也　　小兒飲水在兩餐之間可以不加限止所飲之水須先煑沸待其冷却飲之能得濾過之水充飲料尤佳當夏天時小兒亦如成人須飲多量之水 
　　每一家庭均宜備有測騐體溫之寒署表 
　　訓兒以心志堅决胸懷仁慈爲主旨切勿閉小兒於暗室或述恐嚇之語爲責罰之方爲母者應知人生最緊要之時期爲幼年時代此時所受影嚮之良否即爲一生賢不肖之判故不可不三注意也 
　　苟爲小兒僱用乳母須擇其年在三十五歲以下身體健全無肺癆梅毒皮膚病喉鼻等病者始可至於外貌淸凈禀性善良作事勤愼亦爲要素小兒嘔吐之原因甚多但哺食過度殆爲主因腹瀉及便秘亦因食物不愼所致也 
　　小兒霍亂症爲小兒年易染爲母者宜善事預防症發甚驟瀉水狀之便食量銳减口奇渴而呈不安象此病甚險應急請醫生治療不可忽視 
[家庭談屑] [  頑]  
　　家庭中宜有讀書聲歌樂聲談笑聲不宜有一種悲泣聲詬駡聲叱咤聲與嗟嘆聲 
　　家庭中對於木偶·神佛·僧尼·道士·三姑·六婆·算命·卜易·等類與說風水·談陰陽·種種迷信之事宜永遠絶勿與近 
　　家庭内主婦對於烹飪洗濯縫紉各類屑事應負全責爲之若不得已僱傭婦庖代但其待遇傭婦毌濫加呵叱亦毌過於姑息 
　　家庭中父母子女宜相愛兄弟姊妹宜相睦夫婦妯娌宜相敬則家庭勃豁之事無形消滅矣 
　　家庭中衞生最宜注意除汚各物如痰孟拖把　拚箕塵拂等皆應置備一物不可缺少常使窗門潔亮檯櫈無塵跡地隅無積垢飲食器具廚溝各處尤應加意掃除淸潔毌使時疫發生 
　　家庭中對於服飾宜樸實勿染浮華之習 
　　家庭内宜戒絶烟酒賭此三者勿使入門庭一步 
　　家庭中一日三餐不必日求珍饈美味祗求其淸潔可口雖蔬菜藜　何異玉食膏粱 
　　家庭中無論老幼皆宜謙下勿暴戾勿矜誇勿誑語宜勤儉自守并養成喜儲蓄之美德 
[脫離家庭後的我（下）] [  恂齋]  
　　我想起十四歲以前没有出來學生意的時候我的母親一天到夜總是問我的飢噓我的寒到了夜裏我的睡品不好將那被兒掉在地上我的母親從夢裏驚醒爬起來替我蓋好假使到了秋時我的母親時時刻刻關心着我半夜裏發起風來我自己還没有覺着寒冷我身上的被兒却已蓋厚了一層至於我稍感了些寒那我的母親坐在我的床前愁容滿面連聲嘆息上服侍我到下下服侍我到上總待我痊愈後纔見他的笑容咧唉可是現在却不能了我今天發痧假使我没有備好痧藥和藥水自己知覺得早那麽明天此時差不要抬我的棺材了唉我的母親啊你可知道你的兒子一個人孤零零的病倒在一間陰氣森森的屋子裏對着那半明不滅的孤燈發出那天涯遊子的思懷思念你母親不知母親還思念我麽我想到這裏却有個半老的婦人立在我的床前一把眼淚一把鼻涕哭向着我說道兒啊自從你負氣出走了後我鎭日裏倚在門閻上望你望你知悔望你早早回來不料你一去不返永無音信唉可是我的一顆心却被你一粒粒的碎了啊唉兒啊你現在病倒了麽你現在冷淸淸地病倒在這裏可有人服侍你嗎唉你 
　　咦！奇了這明明是我的母親啊我的母親隔我有一千多里爲什麽到能夠尋到此地來找着我呢咦！奇了你看他滿面愁容愁眉不展和我十四歲以前生病時候坐在我床旁的母親一些没有差異那麽他一定是我的母親了 
　　我的母親你······ 
　　我這時從枕上躍起想抱住我的母親不料抱了一空却抱住我身上蓋的被兒 
　　咦！我的母親呢我的母親到什麽地方去呢　！我知道了 
　　我何嘗有我的母親立在眼前我原來做了一夢啊 
　　我寫這一篇的東西是我已經知過了是我已經知道從前的罪過了並且我知道從前立誓的大罪過了 
　　我現在懺悔了我懺悔我從前的罪過我要懺悔我從前立誓的大罪過 
　　唉那可殺的老天和那鄕下父老的議論好似鐵鉗般的鉗住我不許我懺悔唉 
　　誌謝　昨承鄭子褒君惠贈金少梅艶影集内有新影數幀頗可觀特此誌謝 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刋 
　　中華民國十一年六月二十五日　星期日　第一百四十二期 
[國内一週大事紀略] [  旡用]  
　　本星期中國内情形可謂爲由紛亂而歸於寗靜然亦可謂爲將預於寗靜之種籽中雜以紛亂之分子如欲樂觀殆未許焉試將此期中之槪要述之如次 
　　（一）統一問題　中國之不統一其最大點在廣東與北京各立政府各組國會爾餘各省稱兵軍閥把持皆扶助「不統一的特丹」之綠葉也今廣東實權已歸陳炯明派手陳與吳佩孚早經暗合近且處處以開明專制之法應付非常國會議員不能不北走請孫下野之空氣日益濃厚名望最高而政見較確之伍老博士忽於本月二十三日晨病故南方孫之認爲可恃者惟李烈鈞一人試問獨木果易支大厦耶故陳吳條件協定南北形式自然統一至奉張之爭雖屢失敗然東三獨立亦足爲不統一之兆幸和議協調兩軍齊撤而前駐岳州及在湘軍隊亦明令撤退以此觀察苟能早開國會納政於軌統一之幟不難高揭已 
　　（二）政府近狀　黃陂復職行政有主顔暫組閣不可謂非比較妥協然黃陂不知法優柔而不能制左右好用情而寡於斷如饒漢祥之赴津皆内部之不可告人者顔閣本屬臨時拾凑閣員有辭不應命者蓋以國會不諒府傾保定顔閣之運命早知其不能永况此風雨飄搖更覺其危險甚矣吳氏雖能表面不干政而曹則處處參加羊質虎皮之軍閥欲其不見草而悅不可得也 
　　（三）國會問題　吾人希望國會者爲法律上救國之國會而今之議員五光十色脚跟未曾立定先想肆意抨擊來今兩軒彈劾顔閣之集議價値幾何一味要錢可謂廉恥喪盡政府今日之招徠不過要用國會之一塊牌號如果議員本身不能淸白從大處着眼軍團逼散狼狽而遁之情事敢以預卜至非常國會表示異議恐亦幾輩最堅激者之所爲大多數議員恐未心能有此氣節則國會形式之成立尙非絶對不可能之事焉 
　　（四）廢督裁兵問題　廢督裁兵之聲調最爲熱鬧吾人向謂欲督軍贊成廢督奚啻與虎謀皮今竟應聲廢督裁兵者雲　集響應河南江西兩督因勢而消滅矣浙江自言廢督然變相之督辦其能異於督軍者幾何而曹錕以列名贊廢之人近漸露不願廢督之態庸劣而貪鄙個人之人格且不論共或將來由彼破壞廢督之政策歟裁兵之論無可置辯其法莫妙於先行點名本報駐京訪員電述所聞綦詳讀者可以參閱不螯祗須籌畫一部軍費卽不難實行也 
　　此外如財政則設全國財政討論委員會以顧維鈞爲長而董氏之計輩恐未足以眞正整理九六公債擴大範圍能否無反響不能預斷用人誠急要裁員而甄别理論固可通然甄别之是否能公允引用之是否能惟才此爲事實問題責諸今之政府不能無疑外團評我中央地方政府謂不能謂爲覺悟此種旁觀者淸之論往往億則屢中至聯省自治聲浪最高但欲自治之能聯省必先各省之能自治今果如何嚴懲曹陸不依法定程序雖人心無異議而程序不符難以折服况如潘復等同罪異伐則又不免阿其所私矣名流集會旣無法據又無實力政府有意虚衷採輿論不必集寡頭名流而假爲傀儡爲政不在聲音笑貌苟誠心去辦未有不洽者也 
[國外一週大事紀略] [  旡用]  
　　本星期中世界情形無甚可以紀述之事茲就所聞分别略紀之如后（一）海牙會議俄代表之主張激烈謂將討論西比利亞東部之海岸權利並反對美英日對於該處反過激黨之扶助至此次參與之國有二十五國法國已允加入而俄國事件華會意代表謂英美彼此取銷債務爲世界擾攘唯一解决方法似此慷人之慨之論殆可謂之一鳴驚人歟（二）愛爾蘭事件南蘭憲法北愛評爲優於理想而南愛則尊爲自大憲章其北愛票數之爭演成慘劇而運輸工人又復宣布罷工選舉結果和約派似已失敗憲法草案俟英皇公布後即予實行總之南愛大局今頗糾紛其要素變化不定而天主敎亦反對北愛仇視異敎之非云（三）菲列濱獨立運動以此届選舉之結果大有益於菲島民主黨獲利國會勢力平衡乃得更好之保障而個人權利與民治政體亦愈鞏固民主黨之勝利由於國人之覺悟與政治之新趨勢不僅因選舉無弊也（四）軍事問題美國驅逐艦已大加裁减英國亦規定嗣後非由海軍部特發准狀不得建造軍艦他如英國之今日生活程度較一九一四年高百之八十一或八十法國高百之二百十七日本因亢旱而佃户止種田主擬收回自種此種變化恐將引起日本國内之農界革命美國勞工聯合會因法庭判决勞工爭案多不利於勞工决提修正憲法蓋今之世界亦紛紛多事之秋也 
[中國之内國公債] [  通一譯]  
　　經濟討論處原稿 
　　前淸光緒二十四年政府發行昭信股票實爲中國内國公債之嚆矢債名昭信而所昭之信極微債額庫平銀一萬萬兩票分百兩五百兩及一千兩三種年利五釐以田賦鹽稅爲擔保應募一萬兩以上者酌給官銜以資鼓勵嗣因應募者不踴躍改歸富紳攤認略施强制然所集無多終歸失敗考其原因論者莫衷一是有二要端爲常人所不見及者茲請述之當時無適宜之經濟機關若銀行保險公司銀行團證券交易所信託公司等以營業手續羅致私人資財集諸中央此爲其失敗原因之一債券信用亦尙未普及旣不能售之於市復不能以之作抵押品人自不願以現金易此廢紙矣故昭信股票之失敗政府無咎人民亦不當責發行公債之時期尙未成熟耳 
　　宣統末年政府復發行愛國分債年利六釐以部庫入欵爲擔保時民軍已起義於武昌債以愛國名而淸政府隨之以倒名殊不副實也債額共三千萬募得之數祗爲一百六十四萬六千七百九十元此項債務後爲民國政府承擔至一九二一年全數歸淸 
　　除此二者之外淸政府亦嘗於宣統元年間發行一種有奬債劵名富籤實業公債債額一千萬元其百分之三十撥作奬金每年抽籤一次不得奬者獲年利二釐以六十年爲期股本永不歸遠此項債券實與彩票無異其失敗一如昭信股票富籤或有奬債劵按諸事實並不以上述者爲嚆矢各省前此亦嘗有行之者其風至今猶未息也 
　　民國以還人民對於内國公債之信仰漸厚在昔其所餘之資財不投之於壟畝間藉天之力取纖微之酬償或儲諸無法律保護之錢莊店舖博有限之利息卽犧牲利息理諸地下而死藏之今則漸見流入新途境矣對外貿易吸收其若干份國内之新實業吸收其若干份而政府藉公債亦吸收其若干份初期之公債其利息類皆八釐後者都爲六釐然名雖爲八釐或六釐實則不止此也每一公債有所謂折扣回佣預支利息若干期逐年或每半年抽籤還本等條例實在利息或竟有一分半或二分之鉅公債之得暢銷職是故也 
　　現財政部所頒發之公債共有十五種二爲淸理舊債者不得視之爲新公債二雖得政府之允准而未嘗暢銷二則已完全淸償故現在流通於市面者祗有九種軍需公債六釐整理公債三年公債四年公債五年公債七年短期公債七年長期公債七厘整理公債及九年整理金融公債是也凡此九項債券一九二二年初未還之總額爲二三七·三八二·六七四元 
　　南京政府發行之八釐軍需公債爲民國之第一公債規定總額爲一○○·○○○·○○○元應募之數僅爲七·○○○·○○○元當軸以爲年利八釐已足號召故規定照票面價格實收無折無扣惟債票多由各省都督預先領去或以賤價出售或以抵發軍餉實收之數僅五百萬元雖以錢糧擔保而復謂將來加稅後以所加之稅作抵抵押品不確定亦爲銷行之阻 
　　民國元年中央政府應付中國銀行債欵之期届各項短期債欵及各省紙幣亦須加以整理司農仰屋不能不再籌公債遂有元年六釐公債之制定定額二萬萬元至民國三年僅發出應付短期債欵之四百萬元其不能銷行之原因極爲複雜茲述其犖犖大者（一）期限太長人民對於公債之信用本未甚厚今以三十五年爲期自將懷欵而觀望（二）擔保品之不穩全國契稅及印花稅創設未久其收數漫尙無把握以爲擔保信用自難鞏固（三）利息不豐名以八釐起息而折扣不大難以動公民踴躍投資之心（四）定額太鉅民力未充不能銷納之有此四大原因自不能暢銷矣然數年之間陸續發出者爲數亦不小而以一九一五年袁氏謀創帝制時所銷之額最鉅至一九二一年該項債劵未償之數共有一三五· 
○○○·○○○元 
民國六年政府以元年公債難以足額遂另籌一六釐公債期限十二年第四年拔本先由財交兩部籌現欵九十六萬元存於可靠之外國銀行作第一年之保息復由交通部鐵路餘利中每月撥發五萬元京師左右翼商稅撥三萬元應付利息本銀則指定京漢路每年二百八十元餘利内支付 
　　承包此項債券者爲各省財政廳各銀行及各資本家人民直接購買者亦甚衆中交兩行爲票銀滙歸之所未及三月募集之欵竟超過原定額一千六百萬元後加廣債額八百萬元最後所收之數仍超過先後所定兩額總數一四三四四八○元此爲中國自發内國公債以來第一次之成功還本之法現已改訂然至今猶爲中央最良債券之一也 
　　圖爲今日全世界最大之海輪「莊嚴號」Ｍajestic·原名畢期麥克德船也現歸美國白星公司駛行於紐約及南安卜呑Ｓonthampton之間總噸數爲五萬六千每小時約可行三十英里長九百五十六英尺共有甲版面九搭客散步之處圓徑約一英里之四分之一各艙可容乘客四萬一千船員一千小城市之户口亦不過如許其巨大略可想見内部裝飾瑰麗設備完全戲園餐館跳舞廳遊戲室等莫不畢備全船隨處可通電話各艙房均置有水管使旅客雖身在重洋宛若家居晏處斯誠現代物質文明之一大結晶品也 
　　據民國三年預算國庫收入普通及特别項下可得三八二·五○一·一八八元全部支出爲三五七·○二四·○三○元兩相抵銷可餘二千五百五十萬元特别項下二四·○○○·○○○元之内債收入亦已算入然是項内債之收入超過預算一百五十萬元故一九一四年七月至一九一五年六月一年度預算之盈餘實過上述之數也 
　　民國三年當軸仍覺政費不敷遂創三年六釐公債以資應付發行二月後復有新華儲蓄票出現於市此項債票爲有奬債券每年發行一次每次一百萬張每張十元以三年爲期每年抽籤一次中彩者五千張頭奬十萬元最小之奬金祗數元開彩三次以奬金一·六七九·七三○元可銷債劵一萬五千張未中彩之九八五·○○○張第四年初照票而還本並不給息舉債一○·○○○·○○○元而每年祇須付五六○·○○○元至第四年卽可淸償通艦計算付年利五分六而本則不還也惟經辦費太大第一次雖全數售出次年卽未照章續辦 
　　民國四年雖無預算公布於大衆或提交於國會財部固亦嘗預計收支其不敷之數約在四○·○○○·○○○元左右而須應付之内外短期債欵六八·○○○·○○○尙未算入政府於是决復發一公債是爲四年公債定額二四·○○○·○○○元以八年爲期初二年祇付利息自第三年起分六次還本利息六釐而折扣有一分之鉅以未經抵押債欵之常關稅欵及山西全省釐金年約四·九○○·○○○元爲擔保第一年利息先由財政部籌足一·四四○·○○○元其成績之優美與三年公債相埓五月内應募之數達二六·一五九·七九○元逾原定額二百萬元 
　　五年三月間財政部復發行一種公債是爲五年六釐公債以全國烟酒公賣歲入一千一百六十八萬元爲擔保烟酒公賣創行未久其收入之確否未爲人民所信且其折扣低於四年公債而較三年公債亦不高定額二千萬元財政當軸鑑於前二次成績之優美以一千萬列入預算以爲此半數定可操左券也然其結果之不佳竟出意料之外發行三月後祇銷三十萬元至一九二一年猶未滿八·○○○·○○○元其餘後撥作淸理新華儲蓄票之用五年公債原定期限爲四年然僅於一九二○年三月間抽籤一次其餘還本之期之展至一九二六年矣 
　　五年公債之所以未見暢銷者實與政局有關是年袁氏創帝制未幾雲南起義大局騷然國信受貶公債以政府之信用爲基礎信用不固自難募集矣反之三年四年兩公債之所以得優募結果者因當時政府頗形穩固中央權力漸見恢復各省解亦源源而來否則亦不能有如此優美之成績也 
　　一九一八年之政府在段氏掌握之中段氏於時以强有力稱故政府得暫時穩固七年公債藉之以告成功且與德奧宣戰而後對該二國之債務全行取銷同時政府興各國商定（俄國除外）庚子賠欵停付五年因此種種原因政府窘况大見緩和同時能發行値九三·○○○·○○○元之公債兩種是爲七年短期七年長期公債兩債全由中交兩行承包轉售於公衆截至一九一八年三月政府欠兩行債欵約爲九三·○○○·○○○元而兩行所負之債務亦與此數相若其所發鈔票共値五五·○○○·○○○元存欵總數約有三五·○○○·○○○元兩行聞賠欵之一部將取銷一部將緩付乃要求政府以取銷及緩付之賠欵撥作應付其債務之用政府允如所請兩行即以關稅爲擔保發行公債總稅務司亦允爲擔保 
　　初祇定發一短期公債票價分一千一萬兩種全國商會聯會恐此項債券全爲少數大資本家或承包銀行所收購起而反對且聞購買此項債劵可用京鈔時京鈔約在六折左右購之者有大利可獲此債原爲收回折價鈔票及應付銀行存欵而舉不能使兩行藉此以做投機事業且定額紙四千八百萬元而折價鈔票之總値實不至此數債額未免太小財政部因有此反對遂於一九一八年四月間改變原定計劃發行債券二種一以五年爲期一以二十年爲期分十元百元兩種皆可以京鈔購買短期者以關稅爲擔保長期者以五十里外不受總稅務司節制之常關稅爲擔保購短期公債者亦須購同量之長期公債以免前者儘數銷罄而後者無人顧問二債發行後旋即完全爲銀行及公家所承購 
　　一九一九年政府因積債到期待付甚急政費軍費不敷亦甚鉅一九一八年終後兩項共須三千萬一九一九年安福雖大借日債而仍缺二千七百萬元茲列表以說明之 
（一）一九一八年之拖欠　　　　　　　　　　　三○·○○○·○○○元 
（二）一九一九年行政費之積欠　　　　　　　　一三·○○○·○○○元 
（三）一九一九年軍費之積欠　　　　　　　　　一七·○○○·○○○元 
（四）一九一九年四月至十二月特别軍費之積欠　三○·○○○·○○○元 
（五）欠本國銀債欵　　　　　　　　　　　　　五○·○○○·○○○元 
（六）已到期而未付之内外債　　　　　　　　一三○·○○○·○○○元 
　　共　　　　計　　　　　　　　　　　　　二七○·○○○·○○○元 
政府債務如此浩鉅斷非八年所發七釐五六·○○○·○○○之公債所能彌補該債賣價頗低而竟不能完全脫售實出於意料之外其擔保品爲未經抵押之釐金債期爲二十年 
　　安福倒後政府於一九二○年九月間發行一種金融整公債以收回四折左右之京鈔票額分一萬一千一百二元一元五種利息六釐發行後六年内淸償以關餘擔保定額爲六千萬元截至是年杪收購京鈔停止進行時共發出五八·七○九·二四二元二千四百萬元付前欠中交兩行整理京鈔之債劵餘皆用以直接收回流行之折價紙幣茲以一九二○年九月至十二月各月收購紙幣之數列表如次 
一九二○年　　　 
九月　　　　　三四·八八四·八六五元 
十月　　　　　一一·六四一·一六五元 
十一月　　　　　三·九四七·九三五元 
十二月　　　　　七·六○五·二七七元 
　　　　　　共五八·○七九·二四二元 
中行票　　　　二二·一○三·二二四元 
交行票　　　　一一·九七六·○一九元 
還債　　　　　二四·○○○·○○○元 
　　　　　　共五八·○七五·二四二元 
　　　　　　　　　　　（未完） 
[俄國上級社會之厄運] [  通一譯美國Ｊ·Ｄavis原著] 　　 
　　俄自革命以還其人民中失望最大受刦最鉅者莫若貴族資本家及知識界蒙難被殺者不計其數參加反革命運動被紅軍所敗流亡於他國者亦實繁有徒聞此等優秀俄民棲居異邦茹苦謀生者約有二百餘萬在君士坦丁堡妃嬪淪爲旅邸僕役貴族入廠當苦工軍官有以淸道渡日者多數婦女則被貧困所迫犧牲廉恥以偷生苟活 
　　優秀俄民甘受痛苦不出蘇俄境界者亦不少彼等大都反對過激黨然爲國家前途計不願抱消極觀念流亡外國寗受投入過激黨之嫌疑側身於其政府中以徐圖改造 
　　俄國貴族遭此浩刧亦天意循圜因果相乘之徵當其居高位享原祿之時對於農工之疾苦漠然視之毫不有動於中今身歷其境諒可有所覺悟彼等曰吾自今而知饑饉農民謀爲盜竊之原因矣蓋吾爲枵腹所迫亦有爲此之傾向也 
　　白露雪羅夫將軍Ｇeneral　Ｂrusiloff爲蘇俄最著名最孚人望軍界領袖之一而過激黨軍事委員會會員也彼常以外侮爲俄之大患圖所以防禦之者不遺餘力波軍不能逞志於俄彼與有功焉身居要職掌握大權如白氏諒可養尊處優不愁生計矣然其所得俸金及食料不能瞻養其家室家俱飾物業已售罄今棲息於斗室之中卓椅什物皆借自親友舊女僕除製中膳外不能役使之此項傭工之酬償爲供以飯膳過激俄國中極優沃之酬償也一切拖地板洗衣服之勞作須白夫人自爲之夫人平生習於安居慣於嬌養今其手已不復纖纖矣余嘗飯於白將軍家卓上極稀薄之菜湯黑麵包黃瓜及茶數事而已白氏爲政府特别優待之人物而所得食料乃僅此區區不足則售私物以濟之職位下於彼者其生活當更困也 
　　某王妃之困境 
　　戰前王妃Ｓ某深藏麗宮僕從如雲自置汽車有四輛之多其豪侈可想見革命起激黨握政宮室私産盡被充公其夫爲境遇所迫不得不低首下心服役於過激政府之某部夫婦及二孩共居於三平房中一九一九年夫得政府命令出使於開夫Ｋien嗣病死於該地妃未慣謀生不瀕於餓死者幾希戒指耳環等物售罄後不得已乃乞憐於其舊佃户佃户憫其困授田一方使其自耕以養妃乃躬自耕耘植番薯成熟後自掘而背負之送至車站搭三等車與農民雜處時届隆冬衆爭踞車内妃纖北不能捷足先登則祗能立於踏脚板上旣抵莫斯科仍背負番　步行至市鵠立以求售彼現棲一小室中隘狹不堪言狀一孩已不勝磨折而殤然尙有一待哺也 
　　富有政治領袖之妻 
　　某政治領袖雄於資革命後隻身逃諸異國財産藉没其妻孑然無以爲生乃投過激政府任譯務（女通曉俄德英法四國文字）初得月俸二千盧布後增至四千然四 
 
 

Page 22

 
 
千盧布祇可購麵包一磅耳服役於過激政府者不以俸金爲重要可貴者爲其發之食劵Ｐyok職務之優劣以食劵之大小而分翻譯爲美缺因其食劵大也其每月應得之食料爲糖一磅麵粉十八磅大麥三磅自來火二盒肥皂半磅萍果及番　之量則頗豐若有十六歲以下之家人則可按名多得麵粉十二磅此外每二日可得黑麵包一磅之四分之三此等優缺所得之食料僅足糊口而已豐則未也若以其月俸購食品祇可得黑麵包一磅以之購衣服則不能得一襲身居美缺者之生活類皆如是 
　　醫生 
　　醫生某極負盛名俄皇當位時歲入在百萬羅布以上激黨執政其私邸别墅悉被充公頓爲窮漢現服役於過激黨之某醫院所入尙足付三間房租内亂時被命服役於紅軍醫院老妻不克偕行留於家妻嗣患病某馳歸而婦已先死彼現仍受傭於某醫院月俸祗能購黑麵包與蔬菜耳潦倒極矣 
　　律師 
　　律師在蘇俄殊不得逞其伎倆今留國之律師大都已棄其故業各施其智能謀得一位置政府之各部中或管糧食或理商務黠者兼營投機其生活比較的較他人爲寛裕投機品以食料爲主賣空之利可操左劵蓋其價祗有漲而無跌也亦有收購舊政府所承認之財産契據者彼等以爲現政府不能持久一旦恢復原狀此等契據仍可有効某律師嘗以一極著名銀行所發値一·○○○·○○○羅布之支票示余彼以二英鎊得之他日如果有効彼可頓成鉅富矣復有一律師以其以廉價購得之莫斯科激黨會場契據示余彼謂激黨未必倒然此據終必有人謀之吾將待善價而脫售此輩之營業頗爲順利 
　　律師類都狡黠咸能施敏捷手段使過激政府爲其利藪某律師告余謂彼已集得足供用二年之麵糧其儲藏之所則秘不肯洩激黨現覺目前欲圖聚積麵糧以供應人民之需要勢有所不能即爲各部人員備足食糧亦不易爲故令各部各自竭力儲糧以自備律師乘此機會又可大施其伎倆矣某律師於二月間得致金錢盈握以之購麵粉飾居處誠綽乎有餘然亦有幸有不幸多數律師遭刦運而有謀生惟艱之憾所入不足自養售私物以度日者亦隨在可見 
　　敎員 
　　按照過激政府法令敎員在特别優待之例可得最優等之食劵然其生活亦頗艱難黠者多兼敎職以多獲食劵某著名敎授兼職有五六處之多年可得六百萬盧布照戰前匯兌率計算爲三百萬美金今則祇値二百二十美金耳然猶不能安然度日也彼每星期可得麵包四磅每月可得糖二磅半豆或麥七磅茶半磅猪油二磅彼有老母一穉子二及十六歲之女一按法可得某敎授應得食糧之二倍半彼復有一妹患結核病居住於醫院中乃兄日須以値二萬盧布之食物供給之故彼之生活狀况雖較其他敎員爲優仍難免拮据也 
　　普通有業人民之月薪祇數千盧布所得食料幾不能維持生活居處至多爲二室家徒四壁狹隘不堪言狀因起居食飲　劣而患結核病無力醫治以致死亡者甚衆 
　　某醫有未婚妻一因食料不豐罹結核症醫生所入頗有微乃使彼易地療養俄境火車不能按時駛行即行亦極遲緩搭客大半爲兵士與農民車中極爲擁擠醫生之情人中途染疫死於車次 
　　大抵一身兼數職者生計較常人爲寛裕某婦極能幹夜間八時至十二時爲無線電實驗助敎月得一萬七千五百盧布日間服役於無線工程處月得一萬七千六百盧布自下午四時至六時管一藏書室月得一萬八千盧布然各處薪俸不能按期發給藏書室之月薪常拖欠一三月惟彼持以爲生者非薪水也每職皆可得食券一三者之中藏書室之月券最優月可得糖二磅半麥四磅棉子油一磅魚干六磅此外每日可得麫包一磅半該婦雖有三項進益然用度仍覺不敷於星期日自製小麫餅兜售於市以其餘利購置衣履彼身兼三職得食劵三而猶若是常人之祇有一職得食劵一者其窘迫可知故俄民苟欲逸其身心則枵腹以終不然至少須兼二三職每日工作十二至十六小時以爭存職業之高下合法與否則可不問也 
　　大局之　敗 
　　某美民常被過激黨所拘禁被釋後服役於過激政府之某部所得食料不足以維持其生活乃以欺詐手叚得二食劵詐僞在蘇俄已習爲風氣蓋薪俸及食料旣若是其微有時不欺詐不能生存也職業之支配亦已混亂有職業之人都棄其原業而擇可得食料較豐者爲之例如某律師竟甘爲火車上之守門者因藉此可帶食物也學識界至此地步已成破産不能受困苦者逃亡於國外居留於境者咸改業以偷生政府有時需用此項人材而竟不可得欲圖整刷戞戞乎其難焉 
[棉業問題之重大及中國要植棉前途之希望（續）] [  華天祺來稿]  
　　我國今日最大之工業厥惟紗廠以歐戰之機會始可與列强相周旋經濟旋渦之中然而勢力薄弱資本不雄根基不固自關稅修正以來始稍有起色誰知外商以稅率之故大變方針銳意在華創辦紗廠據民國八年華商紗廠聯合會三月底之調查全國紗廠有一六七萬錠其中華商九十六萬佔百分之五十八日商四十　　俄國被災之老農 
五萬佔胆百分之二十七英商二十四萬佔百分之十五若華商與外商計之外商幾佔華商半數再觀本年二月之調查全國計有三百二十八萬錠較民國八年增百六十萬錠其中華商增百二十萬而外商竟增四十二萬佔華商增加數三分之一强以總數計之外商所有錠子佔華商二分之一强此後紗業必爲華商外商競爭之時代苟華商紗廠爲其戰敗則中國紗廠必爲外商所制伏中國紗業必爲外商所壟斷爾時也我國號稱最大之工業將何如耶國家之經濟社會之金融又將何如耶是以棉業與國家之關係非常重大進而可以富國退而可以自衛世人曰棉業救國誠哉言乎張南通之棉鐵主義良有以也 
　　棉業與民生 
　　棉與民生之關係可從成語上而研究之曰一婦不織或受其寒衣食足而後知榮辱意即無衣則寒寒則不顧榮辱不顧榮辱則破壞社會之安寗又曰衣食住意即三者爲生活之要件夫食之重要人盡知之蓋無食必餓死然無衣亦必凍死此古時凍餒并稱之所由來也或曰衣誠重要矣然衣之原料甚夥如絲·麻·葛·羊毛等未盡爲棉也按中國人民之積習用麻·葛·羊毛爲衣者其數極少即有用之者亦在特别情形至普通之原料爲絲爲棉絲之出産少價値昻質不及棉之耐久除富貴人家用少許外普通人用之者誠不多觀試顧吾等自身自頂至踵所着之衣由絲製成者幾何由棉製成者幾何除好奢侈之士間用絲織物外若中等人家其由絲製成之衣服僅鞋一帽一而已若勞工等謂其全身悉數用棉未爲不可况中國富貴人家幾何中下等人家又幾何世界用棉之人爲百分之九十吾國人民有　棉之特性則用棉之數當在百分之九十以上蓋歐西人之衣料羊毛佔重要地位中國用羊毛者尙未普及也 
　　若再推廣而言之棉爲植物由田中而生經農夫之栽培辛辛苦苦閱數月之久始得收穫收穫後共枝幹可充燃料葉可飼畜根可入藥種子可以榨油油可製造物品其所收之花衣賣於軋花廠軋花廠軋之經打包者之包裝儲之於堆棧或賣之於商人商人欲運其貨由運輸商之轉運乃至市場商人或投樣於交易所或買於紗廠紗廠紡之爲紗賣之與布廠布廠織之爲布賣之於布商由布商再從而販賣之且雙方之交易金錢之兌滙又經銀行家之手由棉至布所經之手續如此之多換言之賴其生活者不知若干萬人茲單就我國言之全國棉田共三千萬畝每一人以十畝計算有棉農三百萬人全國紗廠有三百二十八萬錠每一人以二十錠計算有紗工十六萬人其他布廠襪廠毛巾廠以及一切用紗之工廠合計之不知若干萬人再加銀行家交易所軋花廠油廠打包商堆棧商運輸商販賣商布商以及與棉有關之人合計之無慮億兆人每年棉産之豐歉則此若干萬人必因之飢飽其與民生之關係豈不在哉 
　　中國棉業需求之槪况 
　　棉業之地位旣言之矣但在中國之地位如何亦不可不研究之欲知在中國之地位莫若研究其需求之狀况中國需要錠子與原棉之多少向無確實統計不能斷定若干然從各方面之推測則所得槪數雖不中不遠矣 
　　原棉之需要 
　　（一）紗廠手紡手織雜用之推測　據本年二月底華商紗廠聯合會之調查全國共有三百二十八萬錠每錠年用棉二擔需棉六百五十六萬擔我國北方手紡手織之事業頗多試過北方之市鎭機杼之聲軋軋盈耳用棉之數雖不得確知據留心斯業者之推算每年至少需棉百萬擔吾人除用紗布外尙有其他之用途如被褥袍襖椅墊等之胎是也此種用途頗爲浩大每人每年以加增一斤計算則須四百萬擔三種用途合計之約需棉一千一百五十萬擔 
　　（二）進口棉貨棉紗之推測　棉貨棉紗之進口與以棉進口同據最近之統計棉貨約值二萬萬兩棉紗約値一萬萬兩據紗廠人員之推測以貨化紗與進口之紗合計之約値二萬四千萬兩其中以半爲三十二支細紗半爲十六支粗紗計有細紗四十萬包粗紗八十萬包共計百二十萬包加我國紗廠每年所出之紗百二十萬包共計二百四十萬包每包需棉三擔半則需棉八百四十萬擔再加前云手紡手織雜用之數五百萬擔共計一千三百四十萬擔至華棉出口之數作與洋棉進口相抵 
　　（三）各文明國人用棉比例之推測　科學家之計算世界文明國人每人每年用棉之數約六磅以我國四萬萬計之合二十四萬萬磅合一千八百萬擔 
　　合計以上三項平均之每年約需棉一千四百萬擔即我國人民儉樸風尙不如他文明國人用棉之數以前二項之平均亦需一千二百萬擔即以最小之數計之亦需一千一百萬擔總之我國需棉之數在一千萬擔上下確係無疑 
　　需棉之槪數旣得之矣至我國是否能可供給實一問題蓋棉花不能供給之危險於國際節内已詳言之欲知供給之足否須調查棉産之數目據華商紗廠聯合會之調查民國八年爲九·三三九·八一八擔民國九年爲六·六九六·六一二擔將此二數平均之爲八百萬擔與上述三項平均數比較之相差有六百萬擔之巨與前二項平均數相較相差四百萬擔與最小之數相較亦差三百萬撚即以民國八所所産之數與需要最少之數相較亦差二百萬擔况我國紗廠發達日甚一日人民號稱四萬萬人實不止此數苟長此因循歐洲棉花饑饉將復現於我國矣 
　　紗錠之需要 
　　（一）他國之推測　英國人口五千萬有錠子六千萬每人佔一錠强美國人口一萬萬有錠子三千萬每三人佔錠一枚日本人口六千萬有錠子六百萬每十人佔錠子一枚印度人口三萬萬有錠子六百七十萬每五 
 
 

Page 23

 
 
十人佔錠一枚若我國以英美比例計之未免過多以日本比例計之應有錠子四千萬即以亡國之印度計之則中國亦應有錠子八百萬枚 
　　（二）進口棉貨棉紗之推測　上云中國進口棉貨化紗與紗合計約百二十萬包若以錠子紡之至少年需二百萬錠再加中國實開錠子二百萬錠兩共四百萬錠世界文明日進手紡手織將來必歸淘汰則手紡手織用需棉一百萬擔必以錠子代之則需五十萬錠共計需錠子四百五十萬錠 
　　總之中國所需錠子至少非五百萬不能自給然現有之錠不過三百二十萬則缺百八十萬况三百二十萬中外商佔一百十萬則中國應缺二百九十萬按中國之資本家非不欲補充其數然而原棉不能供給危險頗大若謂購用外棉海外組織不如外商無銀行爲之匯兌無船隻爲之運輸佣費浩大軍費高昻採用洋棉速敗外商之道也故在今日欲紗廠之發達仍爲原棉問題 
　　中國植棉前途之希望 
　　總上云云在中國之今日欲拯國家舒民困發達紗廠必須解决原棉問題解决之方法旣不能採用洋棉則當發展中國自己之棉産然中國杆棉是否有發殿之希望則中國棉植之環境不可不研究之環境維何即銷路·面積·風土·人工是也 
　　（一）銷路　中國棉産供不及求每年缺三百萬之巨則中國振興棉産不過自給而已無海外銷售之必要即將來棉産十分增加亦無滯銷之虞蓋近來美國紡織業日漸發達國内用棉日漸增加供給世界之量因而減少而英日各國素賴供給者頗者缺棉之感苟中國乘機代之則英日必爲我之顧主何銷路停滯之憂哉 
　　（二）面積　中國現有棉田三千萬畝而實在宜棉之地請略言之考美棉之生長限度爲由南緯二十度至北緯三十七度但中棉在直隸北部奉天南部仍可栽培是中棉栽榈限度可達北緯四十一度揚子江流域宜於植棉毌庸置議黃河流域亦甚宜棉中國主要産棉省三黃河流域之直隸其一也而陜西之棉旣多且良在上海漢口之市場占重要地位至珠江流域氣候温熱土質肥沃尤適於棉之物性申言之中國本部莫不宜棉擁此百十方里宜棉之地而不知用毌怪外人有覬　之念也 
　　（三）風土　風土包氣候土質而言棉花不擇土壤植棉家之公認也氣候之原子有四曰氣温雨量日光·生長期中國地處溫熱二帶則前三者不成問題至生長期在中國南部中部亦無研究之必要惟中國北方生長期稍短按棉之生長期約須一百八十日上下據東南大學農科保定棉場之報告謂保定春霜停止甚早約四月一號秋霜開始在十月九日無霜時日約百六十餘日該地雖美國遲熟種較難生長然美國早熟種與中棉植之毫無妨碍至北方之雨量雖較南方爲少然棉在降雨三英尺之處生長繁盛并非好雨之作物也 
　　（四）人工　世界各國咸有工人缺乏之感而尤以農工爲最甚蓋世人有趨向城市之故美國爲農國農工缺乏最烈雖設法維持殊難有効於是各大商埠有農工團之組織卽各大商店攤派人數赴鄕間助農工作是也可知其農工缺乏之情形矣加之歐戰以後百物昻貴工資加增以致生産費加大常有舍田不種之勢若反顧吾國游民盈目工人盈野一呼百應工資低廉人工之缺乏毫無顧慮 
　　由上之環境觀之是中國棉業之發達毫無困難或曰現在世　上棉之代用品呼聲日高一日一旦成爲事實棉産必大受打擊不可不熟慮之查棉花代用品之發現僅德日二國德嘗用雜草木料擬製成棉惜至今尙未達到目的日本亦嘗用海藻製成棉花雖可製成但海藻供給是否源不絶尙屬疑問故在今日棉花重要之地位仍不得失去尤有進者民國九年美國南方銀行家棉商與植棉者在孟費司開聯合大會决定明年縮小植棉區域減少棉産百分之五十同年埃及政府應多數省議會之請决計減少下届棉田三分之一其減少之原因爲棉價之低落人工之缺乏害蟲之爲災後二者在中國毫無影響惟棉價之低落非與中國振興棉産相抵觸乎夫今日棉價之低落實歐戰才停各國紡廠多未完全恢復金融停滯人民購買力不旺所致完全超出常軌之外實一時之變像非永久之常規况一九二○年美國棉業大會有中品棉每磅四十仙每月增加一仙之規定則將來棉價只有提高之事而無貶落之虞今美國與埃及旣實行減棉則今後世界棉荒必較前尤甚我國地大物博風土佳良最適植棉拯救世界之棉荒舍我其誰願國人急起以圖之（完） 
[中華民國十年通商海關各口全年貿易總論]  
　　中國棉布及棉紗均見加多印度棉紗則覺减少猪鬃出口市面减縮山羊皮因美國銷場縮小出口亦隨之减少第於該季垂盡之時復呈佳象上游航行大足惹人注意往來重慶宜昌問輪船年有　置萬縣之出口貿易異常發達中以桐油曁藥材爲尤著宜昌一口年初三閱月稅收超越上年歲首五閱月之數殊堪鼓舞不幸好景靡常六月四日守兵譁變宜昌一鎭四處火起刧掠殆遍商會中國銀行工程局均在被搶之列加之九月間川軍襲擊如上文之所述者似此干戈擾攘之秋其與中國西部往來貿易殊難順利僅於入冬後略爲復原沙市一口以用兵川湘載客小輪船悉被收用貿易受其影響甚至外國船隻亦屢遭南軍轟擊岳州一口上半年安居樂歲嗣以湘鄂戰爭乃普通稱爲南軍北軍者鶴唳風聲不勝其擾况年成又復惡劣貿易因而大減然歲收之鉅却爲歷年所無推原其故係因向由民船裝載之貨物今爲安全起見改由外國船隻裝載而向海關納稅報運長沙一口本年貿易狀况殊不滿意查長沙迤北戰地逼近境内政局之亂理所當玉立者爲和平之神坐石上者代表歐國彼　平和神曰此槍爲維持平之利器歷來戰爭皆以此弭息之者也今仍當用之 
　　然而較其究竟仍無逾分之不靖但春初非常亢旱米價每擔漲至十元之多礦砂爲長沙大宗出口貨稅本年繼續跌落開採者幾於無利可圖純銻鉛礦砂鋅礦砂覺有增加惟生銻銻砂礦則見减少船隻進出尙達平均之數漢口貿易本年始終失意考其主因乃境内政局旣未能安靖如恒益以匯兌漲落無常洋貿易自無定軌此種情形非特漢口爲然即中國其他各處亦莫不如是而最大緣因由於秋季近地之軍事行動交通上受有嚴重窒礙故土産之通常經由漢口裝運出洋或國内各處者均爲之裹足不前六月七日武昌兵變糜爛之區甚廣遘難人民無家可歸者實繁有徒旋得慈善機關就地籌欵以資救援至船隻則因貿易停頓之影響雖然减收運費於事仍不克有濟其輪船正期駛行漢口上海者約有四十三艘漢口宜昌則有十艘往來長沙者亦有五艘洋貨疋頭年初不佳嗣後轉覺疎通出口土貨因國个市况不順銷行迂緩故爲數較微其首要情形係因潦水爲災五穀市面損抶綦重以及軍事騷擾曁上文所述之運輸率亂牛油·柏油·五倍子·猪鬃以及蛋産品之銷路頗爲不惡棉花亦差强人意其數平均可稱佳妙惟棉季光陰漸過價格亦相隨漸落桐油出口較遜上年大豆豌豆品質亦未及格芝蔴收成據稱優美近年茶市因存貨充斥大爲跌落銷場依舊不振九江一口雖然統稱滿意無如金融緊迫貿易深受其阻以致向上海定貨商人未能付欵此固由於出口米糧斷絶加以運出茶葉爲數有限故該處商家購買因而縮减小麥出口僅及去年半數之左右荳子·則收成豐稔棉花出口亦有特殊進境上年僅四百六十六擔本年增至四萬九千九百六十三擔鵭礦砂亦有可觀惟靛靑·菸葉·曁苧蔴均形减少紅茶一項爲脫銷底貨而計本年採摘極少其策畫頗著成效茶市呼聲因而轉高價格超出上年甚鉅綠茶得價亦覺稱心蕪湖貿易貨價退縮緣由盡在往國内米運减少之中本年雨量過盛安徽省内數處决堤膏粱受害禾造亦多被摧殘而菜子收成獨豐且有日本現成之銷路境内礦地所産之鐵礦砂運出之數本年至旺此項礦産全爲日本購去英國棉布與日俱增日本粗布·細布·市布·細斜紋布則减印度棉紗日本棉紗繼續跌落於是中國棉紗即起而代之中國火柴日興洋製之火柴行將被奪本年進口之洋貨减去二十五萬七千　南京貿易狀况感受不良影響如境内銀根緊迫銀行限制利便以及上述江蘇此部曁安徽農田之水患洋貨進口大都减少以各種棉而爲最印度棉紗日本棉紗亦减土貨出口貨價之總數不及上年遠甚荳子·荳産品·小麥·蛋·芝蔴等其减更甚上海一口以本年歐美各出産曁銷塲之中樞經濟旣屬紛亂大局又　未穩定影響所及其重大港口與夫貿易區域即如上海曁鄰近地方對於此種困難不能倖免者固爲理所黨然而匯價跌落旣已損及進口貨即出口土貨亦不能因而有利其於外洋則以存貨纍纍銷路稀少加以揚子江流域政局之現象又復如斯實於貿易之安然發殿大爲不利而銀根緊迫境遇之窘倍覺難堪本年開始各貨積存甚鉅五月間天氣欠和絲造短收約有四成至蠶繭品質及其成數顯見不佳當絲市開盤卽覺疲滯迨後更甚幸於十一月間歐美銷路頓强價格從而驟漲至年終時所存之貨僅有少數疋頭去年遇有重大危機本年交易大都意在銷售存貨觀於後列之進口洋貨表即可知各種大宗貨物均屬大减棉花收成因天時潮濕之故深受損毁致内地來貨較少年初棉紗貿易停滯價格低落印度與美國棉花價格不高紛紛購進本年進口由上年之五十五萬八千擔前年之二十萬六千擔增至一百四十三萬五千擔茶季尙可稱爲良好五金類之新交易現已降至少數由於存貨擁擠之故蘇州一口本年外國棉花曁五金類進口之數較上年爲多寗波一口本年政局晏然環境無驚其爲意料所不及者係於八月間　風經過猛烈異常鄉間受損不堪五穀及棉花均被摧折因此居民不獨遭難而且生命之喪失亦不勝其數然而出口棉花仍有增加由上年之二萬九千擔增至四萬九千擔尤有足滿人意之事事即平水茶因上海存貨銷盡景象之佳爲多年得未曾有杭州一口五月十一日蠶繭開市核有四成至五成之産量上年却有八成價亦不昻綠茶一季缺少銷塲毫無生趣禾造則爲秋潦損毁此種最要貨物於是價格高昻菜子之收穫尙未受天時不正之影響深賴日本銷路活動市面高强惟本年絲造異常不佳殊爲　惘福建有省内三都澳·福州·厦門三口無甚重大不幸事故發生省内政局亦無擾亂之象内地數處雖則盜風甚熾然於貿易常途尙無窒碍茶季開市約在四月中旬祇以銷場冷淡轉瞬價跌幸於將近交秋之時景况大佳價格顯見强硬據聞國外之大宗銷場迭次求過於供故一季中茶葉之脫售得値極優年終之際不過微有存貨情形旣然如此足稱愉快木材由福州出口之數有加無已厦門進口貿易生機之流露逈出尋常究其緣由因華僑滙欵歸來接濟市面受益殊多再加前數年種植罌粟人民富裕購買力於以增厚故進口洋貨疋頭顯有超前之槪内以英國市布細斜紋布洋標布爲尤甚各色染料外國麵粉亦甚優勝印度棉紗地位已爲上海棉紗佔而有之幾致銷路斷絶出口貨之應爲表及者係赤糖氷糖兩種汕頭一口據稱由蕪湖得來米糧其數减少而由曼谷·香港·輸入甚夥各色染料漸次恢復舊觀堪爲注意中國火柴由上海廣州運來之數由三十五萬一千羅漲至七十七萬八千羅日本火柴稍有减跌爲四萬八千羅澄海織造工業上年已有紀載本年繼續擴張足滿人意所出之貨品質均較前佳勝海峽殖民地曼谷等處自有銷路各種花邊貿易日形重要汕頭四鄉女界幾盡從事工業銷場之大有如是者廣東一口雖有内亂以爲貿易之梗仍臻興盛春間絲業頗佳美國銷路穩健里昻銷路又稍有進境以故絲價高漲本年結果可稱圓滿（未完） 
 
 

Page 24

 
 
   
 
