# 1908 - 128 - 4912675

 

Page 1

 
 
   
 
 

Page 2

 
 
論說 
[論滇省革命黨亂事原因]  
　　孫汶之持革命主義。欲揭竿起事也。固已久矣。自醴陵失敗而後。其百折不回之志願。更形壯烈。軍火之搜起。日有所聞。若廣西若廣晃若江蘇若浙江若京師。暗輸軍械。秘密預備。挾其破壞方針。以起圖大舉。司馬之心途人皆見。故朝廷亦以孫汶爲莫大之競敵。以爲孫汶一日尙存。則朝廷有一日不得安臥之勢。懸重賞。嚴緝捕。而終如黄鶴之不受繩繳。而果也。本館近日迭接雲南警電。孫汶率逆黨二千餘人。械精餉足。分三路進攻。徒黨響應。河口失守。與官軍對敵二晝夜官軍敗。會辦王鎭邦陣亡等事。則今日滇省革命黨起事。决非與潯欽諸匪可比。夫今日之主張立憲者有二派。曰君主。曰共和主張共和之說者曰。欲得共和立憲。非先行革命不可主張君主之說者曰。主張革命者。不惟不能得共和而反得專制此其問題之廣且博。記者寡陋。不足以。語此。惟默察孫黨此次之舉動。並非無藉而出此者可斷言矣。一原因於政府。之失人心。國家之存亡。全視乎民心之向背。古者草莽起事。莫不以民心之離異以爲緣。而近觀朝廷之舉措。其有不滿於民意之處實多。對於國民。則施其束握之手段。若報律之頒布。若會社之取締。對於内則施其媚順之手段。若滬杭甬之借欵。若二辰丸之軍火。江浙之人心未死。則此恨未肯遽没也粤。省抵制日貨之風潮。方且日見激烈。而各省誼屬同胞不免快望人民亦以。此次孫汶起事。安知不借此民情浮動之。時以圖大。舉内則結運欽潯之匪外則借援於某國之械。南洋之華僑。則借助其經費。乘時而起。緣機而動。良有以也一原因於滇省軍政之窳敗。國家之强弱係乎兵卒。而兵卒。之精窳係乎訓。練中國南北洋各軍。稍加整頓。而西北西南之師。窳敗猶昔。加以錫良素稱懦弱。無定亂制變之才。一日事出非常。則憒眩而莫知所措。故一舉而河口之險要失。雖遵旨督師通海。而於軍事上之智識絶無。恐亦未必有濟。是以有請派直隸陸軍來滇助勦之電。蓋孫汶起事。從桂滇人手。蓄意已久。桂未得志。改而犯滇則滇。之軍事窳敗可想矣。一原因於立憲之未能實行。今日一般國民期望立憲之成立者。固如大旱之望雨矣。然主張君主者多。而主張共和者少。倘政府而果能示以實行立憲之决心聽輿論之向背爲措施。而萬事不專斷於一已之私意。則係汶雖狡。終亦無從藉口。蓋彼之得以大聲疾呼。倡言起事者。皆由於政府之不能實行立憲。而彼得有詞以鼓動徒黨。是則孫汶之得以崛强於南洋各島間者。無莫非政府釀成之矣。以是推究其禍亂之原因。而策其。援救眉睫之危急者。對於第一之原因。則惟有將其從前專制之命令。而取消之。察國民之願欲而勉從之。不愚於少數。持重頽唐諸老之意見。不惑於數輩頑錮庸吏之讆言而已。對於第二之原因。則臨渴掘井。爲時已晚。亡羊補牢。其功在後。在今日之地位。惟有調集他省之師以爲恊勦之外别無救危之策矣。對於第三之原因。則今日一般國民心理上所最欲得者。曰開國會而。 
 
 
 

Page 3

 
 
已。則以開國會爲今日當務之急。若是則非特可以救滇省目前之危。而主張革命之。說將由是而漸息。革命之禍。自此可稍舒矣。否則記者非所敢知也。 
專電 
[電一（雲南）]  
　　革命黨近攻南溪鐵路防營兵大半潰散臨安府戒嚴 
[電二（雲南）]  
　　滇督錫清帥視師通海縣現已起節 
[電三（雲南）]  
　　革命軍進窺蒙自行旅不通關事停辦 
[電四（北京）]  
　　某公使請代平滇亂政府恐有枝節拒之 
[電五（北京）]  
　　貽榖到京擬向肅親王鹿中堂訴寃 
[電六（厦門）]  
　　馬巷大械鬭孫照口往辦被戕 
[電七（杭州）]  
　　衢匪劉嘉林擁衆五百餘人由閩省浦城縣境四竄騷擾江贛 
緊要新聞 
[錫督電奏雲南匪亂情形雲南]  
　　滇督錫清帥電奏據偵探員回省面稱王鎭邦在河口與孫黨血戰幾及三日官軍傷亡甚多王已陣亡河口被陷等因竊思孫汶蓄志已久窺犯滇桂逆黨衆多械精餉足非小醜跳梁僅踞偏隅者可比奴才到在後迭經布置防維奏明有案今果率衆來犯蒙河等處經官軍對壘兩晝夜究以兵單竟致失利蒙河爲愼之門戸蒙河危則滇危滇危則大局危奴才一身不足惜如大局何終夜傍皇莫知所措刻已遣省城防軍拔隊馳往會同增厚安速布置相機進攻惟滇中兵力太單合無懇恩俯念邊圉關繫大局速簡大軍來滇相助爲理奴才籌備無狀以致失敗應請飭部將奴才嚴加議處以爲各統將者戒（奉旨已錄昨報） 
[臨安道電請派軍勦匪雲南]  
　　臨安道增厚禀滇督電云孫汶黨率領多人自越來滇犯蒙自河口臨西等處當經飛檄王鎭邦丁毅等統率所部分頭防剿自河口至蒙自電線斷絶音信不通傳聞孫逆率黨二千餘人來犯河口經官軍接仗血戰兩晝夜竟致失利雖屬傳聞蒙河一帶究屬兵單速派遣大軍來援 
[越匪竄滇之影響廣東]  
　　越南匿匪前月水尾之役偷渡、 
欽邊曾被郭統領擊走現省垣得有竄人滇邊河口被陷消息秦提龔道恐匪用聲東擊西之計乘虚竄入欽廉已飭各營隊認眞防緝母稍鬆懈 
[自治會提議國會傳單廣東]  
　　公啓者前經議决由國民担任海軍捐以爲要求國會之代價查政府現籌海軍開辦費不過千萬昨期宣佈上海預備立憲公會函稱已决定設立國會研究所籌訂國會之次序定至短之期限作爲草案聨同各省閱定上書辦理最爲切實連旬函認海軍擝者日益加多海外華僑尤爲熱心愛國似應指定海軍開辦費一項速　認定函請立憲公會再行縮短期限俾國會可望速成此外各行改良土貨並請應公同研究兹定期初十日開大會議此佈 
[浙路集股繳欵之踴躍]  
[劉京卿認招鉅欵]  
　　浙路副總理劉澄如京節於浙路保存會來南潯開會時當衆宣布仍援前例自認代招合洋五十萬元自認之第一期股欵即經劃交湖屬集股處 
[虞西集股繳欵會]  
　　四月初八日下午二句鐘開虞西集股繳欵會到者二百餘人適浙路保存會特派演說員褚程二君亦與會先由珍歌員唱開會詞畢會長俞諤庭宣布開開宗旨及集股繳欵之利旋公推金佩丞爲臨時主席隨請褚程二君先後演說痛陳浙路之存亡視繳欵之多少此次以集爲拒仍足以還我完全商辦之舊說畢由金君報告去年股數并提議續認除去冬已認一萬一百六十股外當塲續認一千一百七十九股現繳二千數百元并議决四月廿五日以前如數繳到本會事務所五句鐘散會 
[蘭谿繳納路股]  
　　上年借欵事起蘭谿開會集股初認八萬元日前接到保存　函電催勸繳股因於初五日邀集大衆在育嬰堂商議照章分年遞繳現已繳至穗茂瑞茂兩錢莊 
 
 

Page 4

 
 
[西塘集收路股]  
　　嘉善西塘鎭拒欵會去年共認一千四百多股本月初二日又借求益兩等小學校開會收股先由王又嘉布告收股方法繼由程正奇金穗村趙珍林演說認股之利益是日繳股者不少又續認至四百餘股 
[滬寗鐵路用欵報告撮要]  
　　文匯報云滬寗路線經已告竣總機師高利森君昨在上海總機築師總會報告一切今撮其大要如下 
　　此路之約定於一八九八年五月十三號借欵數目不得過英金三百二十五萬磅一九零三年七月聘工程師一員零四年夏勘定路線秋間動工起築本年三月廿八號全路告竣兹運各項工費節開如下築造吳淞工場上海車站及麥根路堆貨場共用泥十二萬立方連將費雜用需洋十萬零六千二百十六元自第一里（英里下同）起至一百四十四里計開溝築堤用泥一百十七萬五千四百三十一立方車站塲用泥十一萬八千五百五十一立方移河用坭三萬八千五百零一立方舖路用坭二萬九千八百七十八立方又自一百四十四里起至一百九十三里南京終站計築地用坭九十六萬五千立方開溝用泥二十八萬五千立方共需洋七十萬元毎里合洋一萬五千二百元所有堤岸（高十尺至二十尺不等）河溝（深十五尺至六十十尺不等及機車運費種樹雜用等一切在内橋工費用自第一里至無錫第八十里雖無六十尺以上之大橋而一路共過大小河道一百六十四處平均毎里有橋二座自無錫至第一百四十四里平均毎里有橋一座惟河道稍寛工程較巨自第一百四十四里至南京有大橋五座小橋六十四座共築橋三百零三座長五千八百五十七尺計第一里至第五十六里需洋一萬九千三百三十二元二角一分第五十六里至第八十里需洋一萬六千八百九十四元一角一分第八十里至第一百四十四里需洋一萬零三百八十五元八角一分第一百四十四里至南京需洋一萬零九百元鐵軌用價計八十五磅平底载軌長三十六尺高五寸零四分之一凸邊闊四寸零八分之七連運築雜費及開車後平均六個月内修理費第一里至第五十六里毎里需洋三萬四千八百二十八元四角九分第五十六里至八十里毎里需洋二萬九千二百三十六元八角五分第八十里至第一百四十四里毎里需洋二萬六千六百零一元六角第一百四十四里至一百九十三里開車未久尙難定數大約毎里需洋二萬六千其間穿鑿山洞祗鎭江一處需洋三十七萬元此外興造房屋及職員辛水等另有細表不備述 
[台州敎案將次議結浙江]  
　　台州天主敎堂與印山學堂交涉一案迭紀前報現悉浙省洋務局總辦王省山觀察在滬與法國趙主敎磋議數次將次了結大致印山學堂准添設法文隨意科至辦理一切仍由台州學界主持敎士不出干涉惟敎堂前所建築學校經費須估價交還敎堂并中間添築圍牆一垜劃清界限以免日後再有轇轕如此結束亦可謂兩面和平者矣 
[三紀鎭江兵警衝突事鎭江]  
　　兩江督練公所總參議舒清阿遵奉江督委札至鎭查辦兵警衝突一案於十三日晨由寗到鎭假庽大觀樓偕來者有兵備處總辦許伯英觀察執法科提調丁相鈺及鎭司令部執法官吳忠信一等書記官茅春台諸人聞舒叅議定期十四日傳訊所有兵士巡警及妓院人等均須投案備質在鎭紳商學三界謁見舒參議面陳徵兵假期止有兩人閙娼僅毁茶杯二盞有妓院供詞在案不難調閱堅乞從寛辦理藉以調和兵警云 
京師近信 
[御史會議禁烟]  
　　都察院御史十有三人連日在松筠菴會議各部院堂司如有鴉片嗜好者須遵旨彈劾惟都御史陸總憲因病不與會 
[電派萬國行船會員]  
　　駐俄欽使薩蔭圖致外部電云奉沁電飭派萬國行船會員本擬派學生陳瀚范其光以未畢業力辭現擬派本署二等通譯鄭延禧仍屬兩生帮同考察除電郵傳部外蔭歌 
[議覆徐摺消息] 　 
日昨政務處與憲政館會議徐定超三摺所請進講時添講憲政該館大臣均以爲然應即照行至平均各部院廉俸津貼一摺該館王大臣未嘗不以爲然因慮各署未必肯和盤托出徒具平均之名而無平均之實准否尙難决定 
[政務處遷移朗潤園]  
　　會議政務處提調昨奉軍機交諭所有應行會議事件於十二日會議後一律移往京西朗潤園以備兩宫幸園時在彼開議一切要政聞該提調等已飭文案及供事人等檢查檔案以備遷移西報譯要 
[鴨綠江森林問題已結]  
　　字林西報十四日東京電云中日開採鴨綠江森林問題業已議結以渾河爲界定期二十五年並可隨意繼續開採資本共日洋三百萬元中日各半公司所用人員皆須華人惟總理及經理人皆須日員以所得凈利百分之五完納稅餉 
[法人不認暗助亂黨]  
　　字林西報十四日倫敦電云雲南股黨與法人潛通聲氣一節巴黎政界皆不承認並謂東京官塲皆不遺餘力協助中國遏制亂黨且嚴阻彼等之越　也 
[新法鐵路交涉現狀]  
　　字林西報十四日東京電云日本半官報載法庫門鐵路交涉現狀謂據最近消息中國一再申述前意日本並未知有撤銷坑議之舉惟中國政府若能停築新法鐵路則日本允於南滿洲鐵路接一支線云 
[英人注意中國水手增加]  
　　十五日文匯報倫敦電云英國商部大臣屈其爾君在下議院答維爾森君之問云英國各船邇來中國水手異常增加殊堪注意自英使朱爾典回抵北京後此事已置於重要之列矣 
[禁止鴉片大會開會有期]  
　　又十一日倫敦電云英美擬設萬國禁止鴉片大會詳情倫敦晨報業已載出經各國多數贊成大　秋間可在上海開會 
[英使要請禁止抵制日貨]  
　　又十一日倫敦電云據可靠消息謂駐京英使曾命廣東英領事向粤督要求速行禁止商民抵制日貨 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[蕪湖油池章程十四條]  
　　第一條無論何人欲在蕪湖地方設立油池必須將地段及擬建油池是否仿照上海浦東油池外築圍墻内設銅板製成圓桶下塡塞門汀泥名雖爲池實則形類如桶詳細繪圖貼說交由本國領事呈明關道核准方能興修倘關道不以所擬之地段等事爲宜即照復領事倘仍欲修造則各禀北京上憲聽候核議未議之先所有該地及油池均不得先行興工建設 
　　第二條倘因管理油池之人不愼或有不測之事及損害華人性命物産該地主或代理人須格外從優給予賠卹應賠數目由關道與領事議定 
　　第三條該油池主繕立保單並在領事及關道前邀同殷實保人立具保單擔承或獨或合共擔承保銀十萬兩以上所言賠欵及第十條所言之罰欵聲明届時如尙不敷若干仍須由該油池主補繳此項保單由領事官交存關道衙門或殷實保人遷途離蕪或未另換殷實保人之時適遇有意外之事所有應付賠卹各項銀兩仍由池主照繳 
　　第四條所有油池務須愼重建設免有損害隣近産業之虞其油池須由雨傘式瓦蓋週圍設有水槽可以注水以防日炙蓋熱之虞叧有引電鐵桿植於油池之旁以防電气猝觸油池四圍加築土堤堤内足敷所貯之油以免火患並免滲漏之弊關道可隨時延請有才幹之洋工程師以添掘一濠或加築一牆或他項工程爲妥愼該油池主應即照工程師所言立即興修費由池主自備不得任意宕違并即赶緊購買救火汽車兩具早日安置廠内速雇可靠更夫若干名按時週巡廠内地叚並仿上海油池於廠内屯積沙堆並木桶等件以備不虞所有該廠地圖及一切建造安置式樣應即繪具圖說送稅務司及關道衙門存查 
　　第五條油池係燃火毒物務須格外謹愼以免滲漏而防不測池主或代理人應極力設法以期平安關道可隨時委一熟悉洋工程師巡閱全廠如有滲漏立即修補所有修補工程應於限定期内修竣倘逾期尙未修完全廠油池須設法取出必俟滲漏修補完竣方能再貯入池　　第六條池主或其代理人須雇一洋人常川住宿油池廠 
　　第七條倘現在或他日油池鄰舍買保險而保險公司因其附近油池而索費較無油池處加多則所有多索之保險費應由池主或其代理　　人代鄰人補足 
　　第八條港内行船章程稅務司如有酌改之處裝油輪船應遵照辦理　　第九條倘日後油池換主其接辦池主仍照前主在關道曁稅務司處所照議定各條並擔保銀欵照樣叧繕辦理妥洽方能照准如有一項未能商妥領事官即會關道飭令停歇 
　　第十條輪船運油進口須由海關給予開艙准單方准卸入擔保油池之内該船主應即不載貨物駛船下江在吳淞口外大海將油船切實洗刷乾凈必須俟在大海洗凈之後該輪方准再入中國口岸搭載貨物油池油桶等物斷不准在吳淞以内長江洗刷以免貽毒江水各油船船主出口來蕪之時該行代理人應將此條規切實告知船主倘船主稍不恪遵此條應即由稅務司罰該船主蕪不銀不過一萬兩以後統艙火油船卽不准入口 
　　第十一條倘該油池將來大有滲漏人田内或溪澗之中以致居民稼植飲水受害或因雷擊或因火燭爆炸以致傷損鄰人性命産業則設立油池顯有確據係危險之事除向該行照所傷損取足賠償外關道會同該國領事可即立令池主將池拆下聲明不得再行建設 
　　第十二條該油池公司應照漢口章程於毎季按照海關册簿所載火油入池之數核算自第一載油之船進口起算計毎加倫繳銀七分半作爲報効捐欵 
　　第十三條以上條欵旣係試辦章程若增益防損未盡事宜應由彼此商准酌改以期永遠相安 
　　第十四條照此章程共列三份一存領事衙一存稅務司一存關道署分類新聞政界 
[省城先設自治研究所杭州]  
　　浙撫溤中丞頃接民政部咨開略謂上年奉旨妥議自治章程現在本部業已擬訂草案尙待詳核請　　旨頒行惟徒法不能自行非預爲養成自治知識能力之人難期推行盡利查各國於事之創始毎先設立預備機關以資研習應請貴撫體察情形先就省城設立自治研究所一處轉飭各府廳州縣選送品學較優富於經驗素孚衆望之士紳入所延聘通曉法政人員敎授各國自治制度及法理畢業後即派往本地分設傳習所廣爲講演先事預備務希於文到之日速爲籌畫咨復等因現已分札藩學臬三司立即會同妥籌詳辦 
[江夏縣開辦審判廳武昌]  
　　鄂省諮議自治調查各局業已次第開辦惟審判廳則尙未設立當經前任鄂督趙次帥飭江夏縣王令棠軒即在署内先行試辦兹已將二堂改建落成於初七日舉行開幕禮凡訴訟者無論紳民老少一概免跪兩旁置飛來椅橙數條原告坐左被告坐右各將情形訴畢然後據理裁判（生） 
[鹽法道委員代理南京]  
　　江南鹽法道榮心莊觀察奉江督端午帥札委查辦崑新要案遺缺已委王道爕暫行代理（眞） 
[蕪關設立統計處蕪湖]  
　　蕪關道文仲雲觀察現奉皖撫札飭設立統計處以便調查各欵當即札委候補知府李守永鎭兼充科長已于本月初三日開辦（儀） 
 
 

Page 11

 
 
[批准加給茶厘津貼安慶]  
　　督辦皖北茶厘蔣汝中近因開支短絀不堪賠累等情具禀皖撫請毎月加給若干以資津貼當奉馮中丞批謂據稱該局開支不敷情形果能辦事認眞自應優給辦公經費准毎月加給津貼二百串文以六個月計算共准開支一千二百串以爲實心任事者勸此係格外體量之處該督辦務宜竭力稽征嚴密督察剔盡中飽倘有舞弊情事定惟該督辦是問（乎） 
交涉 
[奏贈主敎寶星江西]  
　　護撫沈中丞因上年南贛敎案由法使派委副主敎柏泐史會同地方印委各員和平商辦議結迅速本年會同江督端制軍會奏該主敎遵守敎規深明大義請頒給三等第二寶星以表謝忱而敦睦誼奉旨俞允昨經轉行移知矣（四） 
[飭訊盜典房屋與敎堂案江西]  
　　江西卸署豐城縣孫令以盛姓盜典房屋與福音堂一案現經邀紳向敎士磋商請飭許令下縣會辦等情禀報撫轅現奉沈護院批查此案昨據洋務局以該令辦理不善請飭暫留辦結等情詳經批飭俟土令到任仍會同妥速辦理在案兹於局中指出各節並未遵照妥速訊曾專以添地爲請置盜典人犯於不問一若添置地基之外别無他法殊屬乖謬究應如何辦理洋務局查照案情迅即札飭拘到盛拐子等集訊究辦詳候核奪（四） 
軍界 
[練軍分紥之佈置寗波]  
　　甬郡練副中營前因嵊縣匪亂駐防該處現浙提吕軍門新調第十隊警察軍駐紥該處已將副中營調回寗波計鄞江橋駐前哨勇丁半哨由哨長成益福督帶奉化栅墟嶺駐副哨勇丁半哨由哨長俞得勝督帶慈谿三七市駐副哨勇丁半哨由哨長吕長起督帶奉化大橋駐後哨勇丁半哨由哨長叚興魁奉化陸詔鎭駐副哨勇丁半哨由哨長劉振海督帶左哨副哨各半哨仍駐紥新昌嵊縣中哨親兵等駐府城馮公祠軍裝局内（波） 
[標兵誘拐民婦被獲杭州]  
　　駐紥嘉湖兩屬之步隊一標第二營左隊某兵日前誘拐鄉間民婦一口挈逃來省該婦家屬聞信即追蹤訪緝突在省城大東門途遇當即扭控巡警分區轉解總局崔總辦擬禀明浙撫馮中丞從嚴究辦以肅軍紀（而） 
[江督咨催學兵經費南京]  
　　江督咨皖撫略云前准貴部院咨請工輜弁目五十名於二月初間入營充當學兵以資歷練查該弁等入堂除年假未足四十日所學無幾入營難資歷練若仍欲速成至早亦須四個月蓋學術兩課均係按六個月擬訂碍難過於减縮所有該弁目等未經入營以前在堂各項經費自應按月核計仍由皖承認滙寄咨請貴部院查照立案（安） 
[統領查勘砲台鎭江]  
　　駐鎭巡防隊統領周錦堂恊戎於初十日赴圌山焦山雩山各處查勘砲台以重防務（射） 
學務 
[聚衆毁學續誌常州]  
　　湖蕩橋安西學堂被鄉民聚衆焚燬等情已誌前報兹悉由學董鄉董具禀縣署適陳令在省勸學所即派書記奚君下鄉密查乃肇事鄉民恐干嚴辦揚言如果拿辦即將鄉董住宅燒燬並立議單將姓名圓轉排列以冀首從不分逮陳令下鄉履勘鄉民竟聚衆回繞人聲喧亂力詆各董侵吞公欵陳令毫無辦法僅諭董保到城聽審及至審時鄉民又聚衆湧入署中旋由陳令竭力勸導始各散歸（木） 
[飭查藉學私設釐局湖北]  
　　漢陽鸚鵡洲各木商近以監利縣紳士吳欽遲等藉設學爲名私設局卡苛稅病商特聨名具禀鄂督請爲查辦當奉陳小帥批仰提學司會同牙釐局查明核辦（今） 
[寺僧與學堂沙灘之爭執鎭江]  
　　焦山寺執業之沙灘經潤東學堂具禀郡守欲撥充敎育經費乃寺僧始終堅執以爲該權利理應歸寺獨享即從前與學堂均分之說亦至今不肯承認（金） 
[武陽公學運動便紀事常州]  
　　武陽公立小學日前開春季運動會城内外男女學生到者十餘校無錫竣實勉强等五校亦乘火車到常是日共計運動三十餘次一切皆由蘇州帥範學堂日木敎員高田九郎等爲指導（木） 
[咨飭推廣敎養各學堂鎭江]  
　　鎭江府承太守昨准江督札開准民政部咨通飭各屬於育嬰堂内附蒙養學堂棲流所養濟院清節堂等處附設工藝學堂以冀推廣而資敎養等因據此轉飭遵照辦理云云承太守奉札後已轉飭各屬一體遵辦矣（射） 
實業 
[銀根奇緊之原因湖南]  
　　湘潭縣爲商務繁盛之區近日因米商易開泰虧欠十餘萬金晉昌祥雜貨行亦虧欠鉅萬林三達炭行停賬三萬有奇吳鴻泰魚行倒欠亦近萬更有某爆竹客虧至十萬之譜以故各票號錢莊異常愼重均擬暫爲收入不復放出致市面銀根十分緊逼亦近年來未有之事也（胡） 
[潭邑商民反對加捐湖南]  
　　湘潭縣近日因加徵釐金事致合縣商民紛紛滋閙連日發佈傳單迭次在火官廟會議合謀抵制之策略謂如果實行加征則將一律罷市必須固結圑體云云昨經七幫紳董調停尙未了結恐將來不免有暴動之一日也（月） 
[商改展築鐵路事宜湖南]  
　　萍潭鐵路原議自安源礦界訖於湘潭縣迤東之昭山以便該礦煤焦易於轉運現因萍洙一叚早已告成洙昭一段尙未展築船載之煤須繞湘潭曲灣且有水淺舟擱之慮從前毎日出煤數百噸已不能源源載運現煤礦大槽已通毎日約出煤二三千噸而漢陽鐵廠又需用日多更須展築洙昭直綫以資利便前經督辦盛大臣與郵傳部妥議籌欵興築計洙昭相距四十餘里需欵五十餘萬兩已經據情奏明於三月初八日奉旨允准旋於日前札飭萍潭鐵路局 
 
 

Page 12

 
 
總辦薛觀察鴻年欽遵查照並調赴鄂漢籌商一切辦法矣（古） 
[航路之失權廣東]  
　　往來瓊州北海各處輪船皆係洋商創立公司生意頗盛且置有小輪專行臨高崖州各内河攬奪航權而華商不知集合公司誠可異也（耒） 
[創設農事演說會奉天]  
　　奉天勸業道黄觀察創設農事演說會已勘定地藏寺内爲會場前日觀察親臨該處齊集該道所屬各員會議立會宗旨及章程擬定毎禮拜日午前十時起至十二時止各演說員依次演說農事以便研究改良已舉定黄觀察爲正會長徐僉事廷爵爲副會長演說員爲保定農學專門學校畢業生趙君等其名譽演說員則爲陳振先陸定九張乾翼諸君（無） 
[回人請改廣九路綫廣東]  
　　大北門外里許有响墳者乃回人來粤之始祖也由唐迄今已及千年而墳之左右亦爲回人叢葬之處現在回敎紳耆商民等以廣九鐵路所經之軌與彼祖塋有碍具禀路局請將路綫改移奉批謂查由總車站向西北經燕塘大北門外等處接至粤漢路界上年經洋工程司查勘酌定軌綫將來是否建築宗旨尙在未定本局並無建築該路之權該回紳等所請改綫之處應俟將來何人興築届時再行禀請可也 
[贛省開便催繳路股江西]  
　　贛省官界因上年江浙鐵路借欵風潮開會勸股拒欵以保利權惟所認股欵雖多尙未盡繳當事迭據兩公司函催匯欵以致無以應對現於日前發刋傳單於四月十一日二點鐘在全浙會館開會勸股催欵而各界到者以官學居多數繳股者亦尙絡繹當給收條矣（工） 
雜記 
[鄉民對於大别山鑿洞之流言漢口]  
　　武漢風災情形迭紀本報兹悉漢上鄉民聞大别山鑿洞之說羣起流言謂漢陽大别山砥柱大江中流爲數千年山川靈氣所鍾於兩湖關係極大現議開洞隂陽决烈於風水大有不利故襄水災後不兩旬又見風災實造物主宰生此變故如不將鑿洞之議作罷恐難免大肇火災因特聨名公禀當道請停止鑿洞以安人心（生） 
[瓊州猪仔行之多廣東]  
　　瓊州奸商冒掛洋牌開設猪仔行計有二十餘家甚至拐　幼孩載往爪哇開礦而荷蘭人虐待華工素稱凶辣毎有逃命歸國者均鳩形菜色目不忍覩據述毎月薪工四五元而百物昻貴所入猶不足自給困如牛馬年來猪船出口雖屢經稅司截留其奈華官毫不關心致販賣猪仔者之無忌也（耒） 
[旅漢日人之調查漢口]  
　　漢口居留之日本人光緒二十八年調查男女僅一百一十人二十九年已增至二百零四人三十年三百五十八人三十一年五百七十人三十二年一千零零六十人三十三年二千四百三十七人（生） 
[請欵修築馬路漢口]  
　　漢口大智門一帶華界馬路年久失修以致商業均趨盛於租界現由巡警道馮觀察詳准鄂督在官錢局撥銀六萬兩將路旁天主堂地一百餘方備價贖回開拓道路以興市面（夫） 
[請增稽查軍火用欵浙江]  
　　浙省大吏訪聞有匪黨私運軍火由大緝洋等處分載民船潜入内地接濟各項匪徒行蹤詭秘緝捕不易特遴派候補縣鍾靈爲稽查軍火專員駐紥海口往來梭巡月給薪水局用等四十五元昨聞鍾令具禀藩轅撥給之數不敷開支請援照尖山查米員之例改給六十元以資開辦（元） 
[設立戒烟驗所長沙]  
　湘省禁烟問題已由撫帥分别派員查明各省同鄉官有無烟癮並限期戒斷等情業誌前報現經岑撫帥就省垣設立戒烟查驗所無論在任候補印委各員凡曾染嗜好者均應調赴所中查驗俟居住旬日察其果否戒斷如在所十日外全無烟病即令該所委員互具切結並發給執照准其照舊差委聞已擬定章程不日即行開辦（少） 
清談 
[鴉片事業中之大臣。]  
　　年來新政迭興。百事未舉。而某某大臣之新名詞。先後出現。如造鐵路。則有督辦鐵路大臣。如改官制。則有總核官制大臣。改法制。則有修訂法律大臣。議立憲。則有考察憲政大臣。諸如此類。大臣之名稱。已難悉數。而尤莫多於鴉片事業中之大臣。 
　　禁烟下詔以後。原有之土藥統稅大臣。議裁不裁。是爲第一個大臣。 
　　禁烟年餘。而官員吸食如故。特派辦理禁烟大臣。設所查驗。是爲第二個大臣。 
　　烟膏專賣。有其言未嘗有其行。而贛臬慶寛奏請特簡督辦膏政大臣。（自製一種銷烟票使人預購存之）駐紮　土兩藥薈萃之地。是爲第三個大臣。 
夫収稅則有土稅大臣。驗官則有禁烟大臣。賣膏則有膏政大臣。大臣之多。孰有多於此者乎。 
　　或曰。有土稅而無洋稅大臣。有騐官而無驗民大臣。有賣膏而無熬膏大臣。鴉片事業中之大臣。多哉猶有缺。 
[短篇小說說鬼]  
　　城牆坍塌。官府修復時。民間小兒女皆書免字縫右臂衣上。蓋俗說相沿。以爲不如是。則將爲隂司取作　城料也。 
　　一年。城又圯。閻王知有司已估工。即升座命鬼卒曰。速取人間童男女魂萬二千名口。預備支用勿悞乃公事。 
　　鬼卒退。集議於公共處所。爲首者曰。此差良苦。諸君尙憶往事否。不知誰關懷陽世。洩漏春光。陽世人人規避。致我輩大受敲朴。至今思之。猶有餘痛。 
　　一鬼曰。誰能忘耶。吾思此。人必與此間生人有葭莩　者。不爾寗。肯不愛其身而愛他人之子。 
　　於是鬼甲鬼乙鬼丙鬼丁等羣起辯曰。我輩皆異鄉游。魂　蕩至此。與世人渺不相識。夫何愛於彼而爲之偵探耶。爲首者曰。諸君坐。吾不疑諸君。諸君坐。 
　　鬼戊面赤。囁嚅言曰。小子名籍隸此間。實非土著。直王謝作江南寓公耳。如公等不信者試向桐鄉訪先子墓。即水落石出矣。且小子亦不左袒此間人。以取咎諸公。皦皦白日。實聞斯言。 
　　爲首者曰。君亦非自外者。吾方倚君。何疑之有所不能不防者特夫已氏耳語畢。睨座隅二人。二人者所謂土著與生人有葭莩戚者也。二人若弗知也者偶語不置。 
　　衆鬼會意因從爲首者至閻王所請以他事遣二人。閻王弗善也。然無如衆鬼何。從之二人遂辭去。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十五）] [  西泠悟癡生譯]  
　　時余（華生自謂）被囚室中。已閱三晝夜。不能吸受空氣。昏昏如醉。忽覺火光一灼。急睜目視之則見二人立於余前。方疑彼黨之來謀余也。又聞連呼余名。爲余解脫桎梏。因復凝神察視。見立余右側者。非他人。蓋腦筋中所深印之歇克洛福爾摩斯。不禁頓然開朗。遂急呼曰。福君福君。汝奚來。豈相見於夢中耶。口雖能言而身不能轉側。 
　　福急以手按之曰。君神氣未復。天幸未遭毒手。此非說話時。因欲與勞脫將其掖至書齋。奈全無着力處。欲連躺椅抬出。又弄窄不便轉折。正在無計可施。忽聞門外呼曰。密司忒福爾摩斯。華生何如。想在内無恙否。雷斯屈來君。想亦在此。天將暮矣。可速出矣。且呼且進。福急視之則警長李師德與花潑根二人。福喜曰。君等來此。華生可出矣。惟雷君並未進内。李曰咦予等在外。檢閱人數。知君與勞脫來救華生。一瞥眼雷君亦不見。予疑具至此。今果何處去耶。 
　　福曰君等曾見其入天井之側門否。李曰未暇留意。 
　　勞脫曰。使入此門。雷君其殆矣。正言間馬丁踵至。福急詢之曰。雷君出現否。馬曰徧覔不知何往。倘此内另有秘密室。誤入將奈何。 
福曰且將予友華生。共扶至書齋再議。於是七手八脚。共將華生掖出。取圍膝之綫毯。四圍將其蓋好。於皮袋内取出勃闌地酒。并牛脯一塊。緩緩哺送。約二刻鐘許。見其神氣稍復。因囑之曰君姑養息片時。余當與李君等尋探雷君所在。 
　　於是衆人。共來廳事前集議。時已夕陽在山。月光微上。福曰當老婦人戰敗時。即滾入天井側門内不見。矛即料此爲遁逃之所。其下必甚危險。故雷君欲入内探視。予力阻之。今衆皆在此。獨雷君不見。必入此側門無疑李曰倘欲探其虚實。非勞脫爲余等嚮導不可。 
本埠新聞要事 
[示諭興築華界馬路]  
　　閘北巡警局督辦蔡觀察總辦汪觀察昨日會銜出示略云上海北市一帶緊接租界界限易淆本道等勘度情形應於寶山路川虹浜楊樹浦三處修造馬路以清糾葛兹經禀奉督憲批飭勘估興工在案查寶山路即原築老鐵路近被居民造屋侵估原路益形窄狹經本道等派員丈勘釘界查照舊址寛闊以四十英尺爲度一面先行示諭嗣後無論何人沿路造屋不准再有佔越其已造房屋碍及路線者應俟翻造時一律收讓以期漸復舊路該路現已確實勘估不日興工其川虹浜楊樹浦馬路二條亦即分别勘界估工賡續舉辦合再出示曉諭自後凡在勘定各條馬路界線以内如有房屋坊墓阻碍要衝應須遷讓者均宜一律遵章辦理母得觀望梗撓云云 
[江督催辦戒煙局]  
　　江督端午帥以各屬應設戒煙局所曾經通飭設立在案迄已多日未據將遵辦情形報查爰又札行滬道飭屬迅即開辦仍將毎月戒除人數詳報查核 
[查禁私鑄銅圓]  
　　江督端午帥札行滬道略云准度支部咨近來各處銅元充斥皆由奸商私鑄所致請即飭查究辦等因仰即轉行各府州廳縣迅即密查拿究云云 
[滬道移商務總會文（爲禁阻華工出洋事）]  
　　奉督憲端札准民政部咨據出使日本國大臣咨稱轉據横濱吳總領事仲賢禀稱三十三年十二月初二日有廣東河源縣人江桂華到署禀稱被人誘騙下船至此後乘隙登岸請咨遣回籍二十日又有順天人梁海山到署禀稱爲人拐騙經此上岸懇咨送回籍等語查此後内地人民果有爲人所騙希圖出洋作工應請通咨各省飭所屬多方勸諭免致受騙等因據此查荷屬文島等處虐待華工前經本部咨行閩粤督撫查禁在案兹准前因再行咨行貴督轉飭各府州縣傳諭商會善堂認眞勸諭設法禁阻以重民生等因到本大臣准此除分行外札道遵照飭屬傳諭商會善堂認眞勸諭設法禁阻等因到道奉此除分行外合移貴總會請煩查照勸諭商民禁阻出洋以免受騙望切施行 
[租界禁閉烟館之愼重]  
　　租界禁閉烟館四分之一業已抽籤宣布昨捕房以開出各家號碼恐有不符乂飭某西捕協同中西包探按戸核對以昭鄭重 
[邀請醬業集議捐欵]  
　　昨日本縣李大令飭派公役持單至各醬園邀請費少安等十四人到縣集議知單錄下啓者竊維醬缸捐欵係奉督撫憲奏明辦理藉濟要需迭次嚴札飭催詞意極爲懇切蘇州等處類多認定照捐獨我上海衆論紛紜迄無定議查此項捐欵攸關奏案自應按年照繳豈容取巧推諉矧滬上營業較他處爲優尤難藉詞錮抗且此事疊奉上憲嚴札飛催急於星火事在必行而竟抗不遵辦致道縣委員等均大干譴呵本邑地當要衝各商多洞曉時事夙明大義諒不致始終堅執自蹈愆尤兹本縣訂期四月十八日二下鐘約集商董曁醬業東夥人等來署面議務祈諸君子届時惠臨集議萬勿延却是幸謹啓 
 
 

Page 19

 
 
瑣事城内 
[整頓貨捐]  
　　滬道蔡觀察昨日出示略謂本埠出口貨物向有捐款由貨捐籌防兩局抽收撥充巡防經費近來捐欵日絀均因奸商隠匿不報偷漏繞越甚且賄通巡丁串同作弊本道現在大加整頓爲此出示仰商業人等知悉除已經包認外以後如有貨物應照章繳捐者速赴貨捐局掛號報驗方准運銷如再偷漏繞越一經查出定卽究罰 
[追獲搶匪]  
　　搶匪許阿牛前日在三牌樓攫搶李鄔氏之金挖耳盡力奔逃由該處站崗巡士童子裘追至館驛橋獲住解請一路巡局訊究判責三百板發犯事處鎖示三天贓交該氏領回巡士記功一次 
[七年夫婦]  
　　浦東鄉婦吳沈氏之養媳吳李氏逃逸多年前日沈氏到申買物在小東門内大生弄遇見李氏訊知被鼎陞棧夥邱阿三引誘逃匿至城内租屋居住已有七年生有一子現又懷孕沈氏當即尋獲邱阿三扭至東局喊控適局員公出未予准理後由海防署門丁張全及號房張慶串通三舖地甲桂山將吳李氏私行看管希圖敲詐刻爲代理海防李喬生明府訪悉立將張慶張全斥革送請一路巡警分局究辦一面函致縣署請將地甲訊革其吳李氏邱阿三亦由該氏　局控訴昨經游正巡官審訊邱阿三供認誘姦屬實李氏俯首無詞張全張慶同供並不詐錢實與沈氏親戚帮同料理求宥判邱笞責三百板具結斥釋李氏掌頰一百下交沈氏領回管束張全等各責三百板收押再核其李氏所生之子因沈氏不願具領飭交邱阿三領回撫養完案 
[捉拿花蝴蝶]  
　　拒烟總會調查員顧不岩日前將四鄉違禁各烟戸開單報縣請爲提究昨李太令已飭差先至閔行鎭將最著名之花蝴蝶洙涇阿二蔣和尙等三人一併帶回看管候訊 
[官事]  
　　湖北候補道鄒凌翰候補道朱恩溍揀發叅將張屺廷昨均到道拜會 
巡警總局警事課員楊熙候補知縣嚴寶騏一路五區副巡官玉輝試用從九徐紹祖候補縣丞潘家馴徐燦璜李文彪巡檢潘翰章均到道禀見署理青浦縣知縣陳定遠專丁來滬禀知十三日接印縣丞羅鵬年禀謝德文董學堂差 
南市 
[保全水利]  
　　新北門外通源廣發源時利和廣鏞源等彩票店禀奉總工程局批示云查弔橋上擺設水菓攤有碍行路本局已飭令巡士驅除據禀前情所有河灘毎棄水菓渣皮即由本局路政處飭夫清理挑除可也 
[僞造銀票]  
　　永泰草貨店主袁榮標扭控皮鞋店主朱隆發將僞造銀票購皮由工程局孫明府提訊判朱戒責二百下押兩月 
[董事情面]  
　　裕源藥材行夥王友卿將四十二號巡士禁閉幽室肆行兇毆曾紀前報兹由藥業董事出爲調停經工程局孫裁判將王由押所提出判罰洋三十元從寛開釋 
[女子短見]  
　　高巷頭周邵氏家女子阿增前晚向比鄰曹寶生討取會欠互相口角阿增竟吞烟弊命昨由氏倩人將屍舁至曹處一面赴縣控理 
[姦拐敗露]  
　　南滙人倪少巖之妻陳氏被小工沈桂生誘拐來滬匿居馬路橋畔昨被倪弟阿五將沈尋獲偕同伊兄扭至南區解請工程局訊究沈供氏已回鄉判戒責二百下押候倪等將氏尋獲再核 
[屢戒不焌]  
　　賣水菓之楊大胖前被警務處訪獲究辦有案近又紏合何以誠之子承元專事賭博由何控奉工程局提楊到案判戒責二百下具結改過交保釋出 
[木生火]  
　　新昌營碼頭某木作昨午二點鐘失愼殃及比鄰周姓等平屋六間 
閘北 
[巡士經過租界]  
　　巡警局汪總辦昨日函致公共公廨寶讞員略謂閘北巡邏隊巡士三十名定於十六日整隊荷槍赴浦東一帶巡緝途逕租界請飭照會英總巡轉飭各捕房一體飭探照料 
英租界 
[伊誰暗算]  
　　江西路源茂洋行樓上之自來火管前晚被人折斷煤氣四佈幾兆焚如幸卽有人察覺赶緊修固詎次晚二層樓上門外又有竹片自來火等引火之物該行恐有歹人縱火即投捕房禀訴飭探查勘 
[西探游歷]  
　　英捕房西探頭目阿姆斯脫郎前日乘遊船至内地遊歷暫倩十五號西探代理差務 
[虧欠鉅欵]  
　　河南路悅生洋廣貨號主鄭葆舟虧欠瑞記信大洽餘鉅亭怡大鉅元鼎裕壽康八錢莊銀三萬一千六右七十八兩餘昨由公廨派差協探傳案諭候晚堂訊理 
[盜賣松柒]  
　　楊柳門控許川根馮福正等盜賣松柴昨由公堂提訊楊供被馮賣去松柴計價洋六百十四元求追訊之馮供詞推賴判與許川根一併押限十天交許阿德到案質明究辦 
[調戲女犯]  
　　無賴高永庭蔡杏生將女押所玻璃窗上木斗擊碎任情戲謔由探查獲解廨請究判各枷號一禮拜發犯事處示衆 
[娼婦互毆]  
　　張文卿之妻顧氏與秦國祥之妻邱氏偕往天津爲娼虧欠回滬前日因索欠口角互相毆打由探一併拘獲解廨請究判張文卿開釋張妻顧氏押一月秦國祥縱妻爲娼押三月邱氏發棲流所候秦押滿領回 
[婦捲逃]  
　　華捕邱星全控妍婦王蔡氏捲逃衣筱三隻由廨查明該氏另犯他案管押在案着期滿再押九月 
[火警]  
　　廣東路鴻昌申保關行前晚十點餘鐘失愼殃及鄰居源豐盛號協泰申洋貨號咸康洋貨顔料號天泰成保關行張克利成衣店等房屋多幢旋由捕房派探將鴻昌申經手沈子卿源豐盛經手陳芝詔拘入押候訊核 
[公堂瑣案]  
　　王式揚控姚子惠欠銀不理昨由包探傳姚到案判過堂訊追過犯董阿桂竊陳阿和衣物押西牢半年期滿驅逐出境流氓王金福搶取李謝氏銀鐲押一月丁阿二竊黄金生衣服押十天黄其江竊女尼潔明布被押兩禮拜陸阿東竊蔣泉生衣物押三禮拜 
美租界 
[死於非命]  
　　泥水作學徒金福林昨在武昌路新建房屋内被木匠肩木碰下磚瓦適中腦門登時血流倒地送至同仁醫院門首即已氣絶乃舁回作場備棺收殮 
[羣盜成擒]  
　　盜匪張紀求陳怡生陳阿順施阿四陳利生李余氏等由寗屬搶刦來滬匿跡提籃橋東首某屋由十四號西探偵知一併拿獲押候解訊 
[電車出軌]  
　　昨有四十八號電車在楊樹浦橋畔出軌幸未傷人 
[日人兇横]  
　　昨有甲乙二日人雇蔡川利小車運貨論價口角將蔡兇毆由捕拘入捕房申斥釋出 
法租界 
[商借刑具赴會]  
　　法捕房總捕頭前日飭探持片至縣向李大令商借斬刀一柄站籠一架挺棍鐐銬各一具以備送往本國賽會場藉資觀覽大令准如所請即將各具交探帶回 
[須由公堂主政]  
　　符永昌控萬雲記欠洋四百元圖賴不還經公堂判押日久迄未理明昨有某甲持保單赴捕房具保捕頭飭投公堂請示 
[密拿拐婦]  
　　徐世中王顧氏與蕩婦阿巧串拐董庭臣之七歲小孩經公堂判將徐顧收押限令交出阿巧在案兹由原告探悉阿巧匿跡之處密告包探拘入捕房押候訊究 
[挑濬城濠]  
　　老北門至西門一帶城河淤塞已久近由總工程局派小工一律挑濬並將灘岸凹凸處剷平從皮水道通暢與租界界限爲之一清 
國外新聞 
 
 

Page 20

 
 
[撤退克里脫島屯兵]  
　　十四日倫敦電云開里　稱各國因克里脫總守桑密司君誠信可倚擬於一年之内撤退該島屯兵 
　　按克里脫爲地中海羣島之一地處希臘東南小亞西亞西南本爲土爾其屬地一千八百九十六年島人叛土歸希一千八百九十八年始由法英意俄公簡總守掌之 
[俄國答覆馬其頓問題]  
　　十四日倫敦電云俄政府答覆英外務部大臣葛雷所問馬其頓問題惟答文中並無切實之言故他國政府皆在討論此文云 
[阿統兵大臣謀纂]  
　　初九日倫敦電云阿富汗統兵大臣内斯羅喇干謀簒消息現已傳至倫敦並聞由開内溪輸入之軍火亦已發現 
　　按　斯羅喇干爲前阿富汗王之子今王之幼弟現充阿富汗統兵大臣 
[坎拿大印度移民問題]  
　　初九日倫敦電云奥太樺電稱坎拿大印度移民問題與英政府協商後現已解决目下移民法律將次實行惟擬再訂限制之律云 
[意國自造魚雷艇]  
　　初九日倫敦電云意國斯闢工船廠所造之魚雷艇兹已試行自此意人能自營海軍船隻可免漏巵四分之一以上譯字林報 
[海軍大將之誡詞]  
　　十四日紐約電云美國退任海軍大將伊文斯已抵内勃拉斯省北迫内脫地方伊君演說之際一再申誡美國海軍軍艦務求其多國内政治家須求其减云 
[不願爲副總統]  
　　十四日紐約電云許和斯總督本爲候選總統嗣爲陸軍大臣塔虎脫戰勝有倡議舉許君充副總統者兹許君已力辭此舉 
[饗待總統]  
　　十四日紐約電云日本財政員坂谷男爵曾以官禮在華盛頓日本公使館中饗待美總統羅斯佛以上譯泰晤士報 
[日本鐘表業衰落]  
　　泰晤士報云日本近來市面蕭條加以中國南方抵制日貨故名古屋地方鐘表業大爲衰落現業此者均向官長訴苦云 
[日本暗巡被擊]  
　　泰晤士報云神戸日報載前月二十七日有日本警察一隊衣韓服自漢城啓程出巡後在雲北縣地方遇日兵一隊疑係高麗叛徒遂施攻擊迨後辨明警察擊斃及受傷者已有數人現已將死屍由火車運至漢城矣 
[保守國内原料大會]  
　　十五日紐約電云美總統羅斯佛近開各省總督代表大會討論保守國内原料之策美總統宣言若煤若礦質若油若木料等物任意縻費告盡在即今日於礦産諸物務須節用而於木料一物不特須保存之並須謀所以振興之管理諸務尤宜有秩序云 
[資助探險隊遠征]  
　　十四日柏林電云德國海姆堡地方擬鳩集補助金派遠征隊赴南海德國殖民地探險兩年爲限 
[著名製造家逝世]  
　　十四日柏林電云柏靈及罷乞姆著名製造家考迫爾君業已逝世 
[要請訂立憲法]  
　　十四日柏林電云有人呈議案於德國聨邦曼其倫堡議會要請訂立憲法以上譯文匯報 
來件 
[蘇州公立中學校長蔡俊鏞辭職之理由]  
　　俊鏞承乏公立中學校長年餘矣今者因學生反對理科敎員面起風潮風潮定而俊鏞於是有辭職之舉此中原因甚複雜非說明其理由無以釋公衆之疑竇謹詳述其顚末以俟公判校中學生分三級博物學科一律授植物學（二年三年兩級上學年均授礦物學今接講植物一年級新班改議先授植物）理科敎員吳帙書以理化而兼博物吳敎員在上海辦振華數理化專修科議由汽車往還任敎務理化（祗三年級有）編講義植物則用商務發行三好學原著亞泉館編根之中等植物敎科書正月間甫開學二年生蔣万增即運動全班不購此書一年生繼之經多方勸導始已至三月初十日值植物學試騐期二年生於上堂後不及十分鐘鬨然投繳白卷而散惟級長蔣仲璋及薛銘恭吳壽伯三人留敎室時正擾擾詢其故則但以做不出三字對餘無他語而首先繳白卷出敎室得則爲萬增祥於是議開除萬增祥記其餘各生大過一次通告家屬保證俾領回開導而以蔣仲璋等三人記功一次以寓懲勸迨通告書發出忽學生六七十人（一年生大半在其列）蜂擁至庶務室要求開復萬增祥聲言如不允則全班將告退是時秩序大亂語龎雜不甚可聽而二年生蔣方增蔣仁塏尤桀傲不可制歷一時之久要求不遂始退入自習室未幾而二年生三十三人告退之書至十一日二年生停課全年生爲請留二年級亦以罷課相挾制惟三年級始終守秩序上理化博物敎室如故不爲所動下午各家屬保證先後至議定暫時領回停課一星期謀善後再由學堂通知來校於簽明學生告退作爲無效者俊鏞言通知之權在學堂如眞不率敎者學堂亦可准其退學衆咸稱善然以家屬保證尙未到齊退學生之在校者多紛擾情形仍未少戢復由校中遍發通告自是而後一二年生家屬保證陸續來校挈學生以去風潮稍定此罷考後之紛亂情形也 
　　俊鏞以此事學生中必有主動者密詢職員及不與罷課之學生細按之以指蔣姓生所爲者居多學生家屬中亦有以此爲言者吳敎員且指名蔣方增蔣仁塏二人促俊鏞開除以肅校規俊鏞以格於蔣總理故允諷其自退不再懸牌爲顧全體而計（以學校法令言本不應有此曲筆然顧全體面即顧全大局故不得不然）一面電速王總理至十二日王總理到遂密商辦法先淘汰兩蔣及諸學生中不率敎者共十一人開課時不發通告作爲准其告退王總理亟贊成謂是正辦且允擔退蔣之責十三日晨即開列准退之十一人送王總理處幸蔣總理力持大體廓然無我至十四日而爲其子姪目請退學之書至（親筆）諸事悉定若從此無掣我肘者方將犧牲一切以赴之奚忍作决然舍去之計而不謂事竟有大不然者（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
