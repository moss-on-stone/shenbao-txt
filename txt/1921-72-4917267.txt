# 1921 - 72 - 4917267

 

Page 1

 
 
   
 
 

Page 2

 
 
   
 
 

Page 3

 
 
時評 
[棄國（冷）]  
　　蒙古非他猶是民國五族中之一也今當道對於此事一不措意使之陷庫倫而繼以叨林陷叨林而繼以烏得陷烏得而繼以恰克圖今恰克圖之陷又見告矣是非將全蒙而盡棄之不止也棄蒙非即棄國乎 
　　不特此也假使全蒙而盡棄則蒙之禍决不止於蒙北方之患無已日矣久而不息必將并北方之地而棄之其患豈有窮期哉昔之執政以權利抵於外人國人諡之曰賣國今之執政則以土地棄之外人能不正其罪曰棄國 
　　此其罪實在於居其位而不展一謀之政府與居其名而不出一兵之援庫軍國人其誌之 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月十九日大總統令署司法總長董康呈請將署湖北高等審判廳推事張啓鴻署山東高等審判廳推事胡登第署山東福山地方審判廳推事馬玉瑞署河南開封地方審判廳推事派署洛陽地方審判廳推事殷侃免去本職均照准此令 
[專電]  
　　北京電　恰克圖又陷赤塔下動員第一部三千已越境第二部七千由烏里源携砲十八門機關槍四十架剿舊黨（二十日下午一鐘） 
　　北京電　蒙事益緊催張景惠回任鎭懾仍盼奉直應援頃又分電張曹促其表示决心（二十日下午二鐘） 
　　北京電　陳毅電我軍退駐後地迭據報告已與敵匪接近毅赤手空拳無從接濟務懇迅派南路援軍以分其勢專員携欵由俄路來恰稍可補救（十九日下午七鐘） 
　　北京電　黑孫電派員赴恰探詢現狀原期親往襄助乃行經桑貝子旗被阻據報該旗受俄黨煽惑正調蒙民赴庫充兵院復電囑派少數軍隊往桑旗調查附亂證據（十九日下午七鐘） 
　　北京電　奉張薦吳佩孚督軍援蒙直推奉擔任徐無法電召曹張來京面商（二十日下午一鐘） 
　　北京電　靳因徐交諭確定援庫計畫昨下午召集參陸會議僉謂徵調各路援軍必須預備開拔費討論結果先行密函財部將籌欵問題解决後再議軍隊支配方法（二十日下午一鐘） 
　　北京電參陸會議預定援蒙各路開拔費極少需二百五十萬日來僅籌到二十萬（二十日下午三鐘） 
　　北京電　參陸處息奉黑始終未派一兵（二十日下午一鐘） 
　　北京電　謝派黨徒八百人赴崴均住日本兵營候令謝允助活佛二千名軍隊擁佛稱帝張口戒嚴後秩序照常（二十日下午一鐘） 
　　北京電　滿站電由庫來軍官王營長等五十二人難民一百五十四人刪（十五）已運赴哈埠（二十日下午四鐘） 
　　北京電　參陸處皓（十九）日發三電（一）致奉張景惠催速回察指揮攻守（二）致鄒芬務堅守博拉里治不得退至滂江（三）致孫烈臣速組密探隊由黑赴蒙（二十日下午一鐘） 
　　北京電　英俄通商徐靳均注意徐親檢電文交外部注意靳亦約顔氏到家研究昨外部電顧維鈞將克拉新與英政府談判情形詳報並電莫斯科陳廣平向列寗政府咨問究竟速覆連日交民巷議論僉謂英美已約定對俄先通貨後通使（二十日下午一鐘） 
　　北京電　莫斯科急電云美人樊德立電致美京稱列寗允許不宣傳激說至美並將俄欠美債問題除外另商因之美俄有通商必要請速裁决（二十日下午一鐘） 
　　北京電　外部電顧施兩使中央對無約國如俄波暹德决定收回裁判權至對英美日法意如何收回裁判權希詳擬辦法從速電告以憑採擇（二十日下午一鐘） 
　　北京電　張内長請周財長草定劃分中央地方財政計畫書提出地方行政會議（二十日下午二鐘） 
　　北京電　范敎長昨晚上呈改請病假十日（二十日下午二鐘） 
　　北京電　本日令鮑貴卿爲霆威將軍（二十日下午五鐘） 
　　北京電　連日軍警機關破獲某某俱樂部起出烟賭具連同人犯執送法庭某偉人因是上將某前次長係曾爲警廳長官故均得釋出（二十日下午五鐘） 
　　北京電部昨售出八年公債一百萬得現二十一萬元（二十日下午一鐘） 
　　北京電　贛陳楊電部發元年債售存一百萬請按巿價一九變賣撥還墊支軍費照准（二十日下午五鐘） 
　　北京電　蘇齊電贛省遣散張宗昌部自宥（二十六）至元（十三）續到浦口散兵大批共計一千六百餘名計魯籍六百餘皖籍五百餘蘇籍四百餘均已遣送原籍（二十日下午四鐘） 
　　北京電　院電孫烈臣奬嘉張奎武在海倫剿匪獲勝出力人員着開單呈保（二十日下午一鐘） 
　　北京電　沈繼武將任魯銀行監理官（二十日下午一鐘） 
　　北京電　清明種樹禮定派農王恭代（二十日下午一鐘） 
　　天津電　天津初選馬（二十一）日舉行 
　　天津電　丁乃揚定馬（二十一）南下就兩淮運使職 
　　天津電　日僑籌設銀錢交易所 
　　天津電　曹錕李馨合組大漁業公司（以上二十日下午十鐘） 
世界路透電 
[英俄通商之今後]  
　　十九日倫敦電俄國商務委員克拉新氏在倫敦語人希望下星期英國法庭可解除關於俄金一案及關於没收鐝與木料兩案蓋須俟法庭判决後所有合同方可實行否則慮被没收也與英國某廠所定關於修理俄國機車之合同亦須展緩今俄國機車在里俄爾或在德國修理又謂俄國缺煤故運輸困難但一般人之謂俄國無物可輸出者在夏季中自覺其言之不確云里俄爾電稱前赴英之勞農政府代表里維諾夫氏聲稱英俄商約簽字定可使俄國對外商業集中於倫敦但商約之效用繫於英政府之好意俄國現存麻皮貨木材石棉不少待運出口 
[俄波條約之簽定]  
　　十九日華沙電昨晚俄國與波蘭代表在里加簽定俄波最後條約此乃自上年十一月十二日起談判之結果約中規定俄國應於一年内付波蘭金盧布三千萬枚其他條欵多與上年十月間簽定之草約相同波蘭總代表杜姆斯基氏發表演說謂波蘭卒獲獨立希望今後與俄國和好相處波蘭已以自由給予境内各民族波蘭國會已通過新憲法 
　（註上年十月間俄波草約規定（一）俄國承認波蘭應得俄國準備金一大部分惟其數未定（二）俄波新界線自特文斯克稍東起南趨達摩洛台志諾於是東折至巴拉諾維斯薩爾尼羅夫諾鐵路卒乃南向抵美白魯資波蘭因此得新地十五萬方基羅邁當内有居民四百五十萬人） 
　　十九日巴黎電法國政界對於俄波新約之意以爲此約已切實規定波蘭東部界線波蘭從此可以其全力經營和平事業 
[愛爾蘭奮鬥近狀]  
　　十九日倫敦電今日愛爾蘭班登附近之克勞斯巴立地方發生亂事歷三小時之久有新芬黨三百人埋地雷於路襲擊載有軍警之摩托車人輛死軍警七平民四傷兵五警一及平民數人 
　　十八日華盛頓電主張愛爾蘭自由者發起在抱斯盾舉行大游行海陸軍官准許兵士加入哈定總統與國務卿及陸軍總長會議後已正式核准海陸軍官此項行爲 
[美總統修改聯盟計劃]  
　　二十日華盛頓電聞哈定總統與參議院外交股員會計論修改國際聯盟組織之計畫哈定總統不欲發農産入境之禁令已提議種種保護方法以阻農産入境商部總長霍佛氏於集議後聲稱舊禁令有種種困難渠主張採行一種稅則以代替之霍佛與全國商會會長等協商鼓勵出口貿易之方法顧問委員會將被舉出協同商部辦理 
[德國近事記]  
　　十九日巴黎電協約國國際委員會發表文告勸上西萊西亞居民以完全之自由盡其選舉職務一面當尊重他人之自由 
　　二十日紐約電柏林電稱衆院通過陸軍議案取銷强迫軍役並規定置陸軍十萬人海軍一萬五千人 
　　十九日巴黎電柏林今日來電所稱協約軍復占據德土數處一節據官塲宣稱協約軍並未擴張占領地區域昨日僅有兵隊由瞭望所兩處東進二基羅邁當因原駐地位不利便之故 
[美國近事記]  
　　十八日華盛頓電哈定總統决議由國務院與日本大使幣原等繼續會議聞英國外交大臣將由駐華盛頓英國大使提出關係美日兩國之國際草案數件 
　　二十日華盛頓電海軍總長鄧璧氏不欲取銷前總長所下禁止軍艦飲酒命令 
　　十九日舊金山電馬尼剌時報之發行人費楷爾氏在此發表意見主張菲列濱設立領土制政府並謂改良輸出巿場乃發達菲島之要圖但糖産增多爲改良狀態之𥏹矢費楷爾對於外間所傳費將任菲島總督一說不置一詞 
　　二十日美國譬資堡電陸軍總長維克斯氏向北間商會建議謂爲保護美國實業起見財政總長宜有權於匯率異常漲落時改動稅率 
[各國近事記]  
　　二十日紐約電據芬蘭京城消息克朗斯太難民或步行或乘電車紛抵芬蘭邊界特里約基地方邊界防兵已送受傷者及失助者入境美國紅十字會職員已允賑濟難民 
　　十九日巴黎電瑞典王今日在瑞典使署開茶會欵待法總統及其夫人 
　　二十日新加坡電日太子今日清晨倐出人意外離船登陸赴總督署歷一小時復歸原船 
　　二十日倫敦電前駐滬英總領事哲美遜氏因病逝世遺産值一萬二千鎊 
　　十九日巴黎電今日巴黎交易所英鎊收盤價爲佛郎五六四五 
　　二十日華盛頓電駐華美使克蘭氏之繼任者已提出數人福開森氏及中國公會會長勞白德氏均在其列 
[太平洋路透電]  
　　十九日神户電神户現舉行兩大紀念一爲該港與外人通商五十年紀念一爲興辦巿政之三十年紀念前一紀念本應於一九一八年舉行因戰事展緩全鎭滿懸旗幟今夜將點燈誌慶 
國内要聞 
[罷工中之北京敎育界]  
　　北京國立專門以上敎職員罷工已五日矣政府旣無解决誠意即各校自身亦一籌莫展昨日（十八日）下午一時半罷課各校敎職員代表又在美術學校開第三次聯席會議首由主席馬叙倫報告添派北大之外國敎員柯樂文擔任新聞股孟壽椿擔任文牘股與各校長京師學務局之覆函敎育次長王章祜之覆函學生聯合會之來函及法專派定姚恨吾徐吉安王宏賓胡可莊戴薰琴五君爲代表北大加派鄭壽仁陶履恭顧孟餘王紹瀛譚熙鴻何基鴻李大釗周象賢等八人爲代表報告畢討論左列各案（一）本會對於各校長及京師學務局寒日通電所言以所得稅作敎育基金一事並未根本反對不過以緩不濟急故要求鐵路郵電等項收入爲敎育費誠恐外間多所誤會决定仍致函校務討論會及京師學務局申明此意並希望該會該局設法表明寒電係該會局所發（二）覆函學生聯合會表明本會目的所在不達到目的决不上課（三）前次派定三代表决定於敎育總長未到部以前不暫與接洽仍逕謁總統總理質問其對於此事之態度旋以電話訽問國務院覆言由郭則澐秘書長代見乃定於明日（十九日）往見郭氏（四）馬叙倫提出「敎育基金案」經詳細討論結果全體一致主張由本會先行組織一「敎育基金委員會」諸如所得稅鐵路收入關餘鹽務印花稅等國家收入均擬撥定若干欵項作爲敎育基金並以社會的組織由人民自動的監視收支該委員會之組織主席一人委員十六人其中八人由各校代表各自推舉一人餘八人則由各校自由推定並即以本會主席爲委員會之主席旋即推定鄭壽仁（北大）姚憾（法專）李貽燕（女高師）朱其煇（醫學）經亨頤（高師）戴濟（工專）許漩（農專）徐瑾（美術）八代表爲委員其餘八人則俟各校另行推出後再定最後並由全塲一致决定於敎職員停止職務期間各校之圖書館圖書室及學期畢業等考試與夫春季旅行等事均一律暫時停止並定於下星期一（二十一日）再開大會散會時已下午四點矣 
　　北京國立各校敎職員昨呈府院文云查敎育爲國家根本重計古今中外衆論所同而在總統迭次明令曉示尤爲諄切乃近年以來即學校敎育一端不特無進步之可言且因經費不給而輟絃誦者京内京外此仆彼繼求之往史雖前代擾攘之中或不至此察諸外邦即歐戰劇烈之際未至於斯似此情形非坐視國本危絶宜即有以救援叙倫等身在學校目擊心驚徒懷摩頂放踵之心難遂被髮攖冠之願因於七八九年歷有攄陳當蒙洞鑒八年十二月京師小學以上各校經費艱絀叙倫等久嬰枵腹之困圖免涸轍之危自願停止職務待命進止然且身將遠於黌舍心猶懸於國本是以仍將籌集敎育基金及基金未曾籌足以前指撥確實欵項充敎育經費等項陳之鈞座九年一月八日伏承明令着主管各部籌辦敎育基金在京各校經費責成財政部妥爲籌辦等因時叙倫等復曾迭謁國務總理亦蒙許飭主管各部迅即籌議叙倫等以爲自此不獨京師學校可復舊觀全國敎育亦當遂呈生意乃至初冬始奉明令徵取所得稅以充敎育基金事屬創行難遽責效而於基金未曾籌足以前在京各校經費財政部訖今尚未籌定確實欵項比來國立北京專門以上各校因積欠經費過多委實無從支持而叙倫等仰事俯蓄亦難置之不顧迫不得已復行暫停職務公同集議僉以國立北京專門以上各校經費每月約止二十萬元國庫雖屬奇絀而政府所興不急之務月糜不止此數若遵上年妥籌各校經費明令區區之欵實非難辦惟是叙倫等越在草茅於國家收入的欵如關鹽等稅於外交關係若何未能詳悉所見鐵路郵電等項收入無不年增月長復係坐有收入雖云各該項收入屬於特别會計然此乃對財政部而言其隸於國家收入欵項斷無區别如在各該項收入欵内月撥國立北京專門以上各校經費銀二十萬元則各校不至停頓敎育得以維持爲此公呈大總統請予迅飭主管各部從速切實籌定敎育基金並祈准於基金未籌足以前先在鐵路郵電等收入項内月撥國立北京專門以上學校經費銀二十萬元並將本年三月以前應給經費掃數撥給庶以維持現狀而固國本幸甚 
　　昨有某君往訪北大代理校長莊夢麟氏詢以敎職員罷工情形及其進行狀况蔣君云敎職員罷工業已五日會議數次迄今則一籌莫展眉目毫無推舉代表進謁總理總理拒而不見敎育總長范靜生雖竭力維持然部空如洗借貸無門亦屬愛莫能助且范前曾因部務棘手决意去職今又遭此波瀾故求去益力范去則敎職員更呼籲無門矣某君又問各專門學校罷工職敎員共有若干是否爭得欠薪後即行上課蔣云京中罷工專門學校共八校敎職員共約七百餘人除去兼差外共約六百人此六百人中有五百人領得欠薪後可以上課其餘則堅持到底非達到得有敎育基金不止但只欠薪一層共須洋二十萬元范總長竭力挪借只得五萬元現分存各校尚水展放范云欠薪一層須五月後始能發齊則基金一項不問中知某君又問曾打電至蔡子民處否蔣云前日我想打去但校中空無一文電燈電話亦無法應付故就現狀觀之即敎職員不罷工各校亦將停辦云 
[烏叨失陷後之蒙事]  
　　烏得發生戰事及失守之說各方面喧傳甚盛但政府方面依然否認惟由叨退烏之軍隊現時退駐烏滂之間則係事實其退出原因據援庫司令部之報告並非被匪壓迫之結果且該處迄今亦未見匪蹤我軍所以遽行退出者係因烏得水草缺乏不敷大隊人馬之供給鄒副司令爲預防危險起見特將各支隊移駐烏得以南滂江以北之二連漢北猴頭廟水泉等處扼要固守免步庫叨被困之後塵此項計畫係鄒副司令召集各軍官在烏會議之結果决定後鄒先親赴上列各地點布置完妥即於十七日偕同王指揮等將司令部移駐滂江督率一切昨并有電抵京陳報辦理經過情形又據張家口歸客所談則援庫軍確已退出烏得現方退至茂明安旗北方集合兵力再圖返攻張家口以外秩序不甚整齊方退軍時道路上爲軍隊爭先微有齟齬 
　　又聞某軍事機關接前方探報此次我軍由叨退出時初尚齊整詎行抵距叨南二百餘里地方被敵軍大隊騎兵及汽車等跟蹤追及猛烈襲擊各支隊疲敝之餘只得且戰且走傷亡甚多所携軍需物品等件亦損失殆盡現敵人士氣極壯軍備尤整其先鋒隊計有山砲四尊野砲二尊機關槍六架其他利械不可數計乘勝追逐節節逼近大有進犯察區之勢我軍迭遭失敗怯於應戰加以察軍除編入援庫支隊外所餘無幾尤有不敷分布之苦 
　　據軍界方面電訊云此次佔據庫城者係謝氏反激派之舊部刻下赤塔政府及激派方面俱已派遣軍隊前往恰克圖預備攻擊佔庫之反激派但庫倫俄軍已派兵圍恰日内兩派軍隊將在恰城左右接觸由此電觀之則庫倫方面之俄軍自將决戰形勢愈亂矣 
　　新疆俄舊黨近因庫匪得勢蠢蠢欲動塔城方面已發見該黨軍官集衆謀擾之證據聞新督楊增新又來急電一則内容秘密僅聞科布多境内新省防軍業與俄舊黨發生戰事楊因砲械缺乏特電中央懇速設法撥濟餘情無由詳悉其舊黨首領係屬何人究因何事種突均不甚明瞭據理推之或係阿年闊夫所部不服繳械致以武力解决亦未可知 
　　又此次庫倫事變與外蒙車臣汗王頗有關係因俄匪蓄意攻庫時先至車臣汗旋即以該地爲根據一切攻庫設備如黨衆之召集糧械之籌措等均在該地秘密活動而車臣汗王公喇嘛等亦多與其事有所贊助現車臣汗王業由察區都统署設法誘獲暫行安置署内並派員嚴加監護一面電達中央請示處置方法 
　　自庫倫擾亂以來各國旅庫之僑民雖由我軍保護出境然損失亦不尠比時駐華各使亦曾開會討論此項問題因各軍長官咸主張取旁觀之態度深冀中政府派得力 
 
 
 

Page 7

 
 
軍隊往援雅不欲出以越俎之舉動不久庫叨相纰繼失陷各公使對此頗有不懌之意並間接諷示我政府應即派精銳之軍恢復所失萬勿等閒視之無奈政府毫無適宜之辦法今者烏得又非已有内蒙已告緊急外界方面咸有責言聞駐京各使有向我政府質問不肯出兵保護領土之原因及所謂某某聯合隂謀究屬有無此事之說刻正在醖釀中 
[王占元發起六省聯防說]  
　　自滇黔政變後西南局勢業已破裂故統一進行之關鍵不在廣州而在滇黔川湘諸省政府以鄂省形勢綰轂中樞且王占元久鎭鄂中勢力頗厚近與川省之熊劉（劉湘）滇黔之顧盧感情尤洽故關於各方面疏通均借重王氏以爲綫索因而武漢地位益臻重要近王氏因各省代表之請遂有鄂贛川湘滇黔六省聯防之發起聞該項聯約已由各省代表於三月一號在武昌督署簽字列席者有雲南代表韓鳳璣貴州代表袁祖銘湖南代表蕭光禮劉德裕劉琪熊克武劉湘代表（姓名未詳）江西代表岳世傑劉印昌此外尚有福建代表胡恩光廣西代表林虎浙江代表陳樂山等亦均先後到鄂列席與議王占元當塲被推爲聯防領袖以擁護中央維持地方爲標幟據政界中人云揚子江政治之中心今已移於武昌王占元之勢力將與直曹奉張鼎足而三是亦時局上可注意之事也 
[旅京蘇人之裁兵運動]  
　　江蘇旅京同鄕對本省裁兵問題曾於本月八日在江蘇會館開同鄕大會公决致函電於蘇督齊燮元同時上呈府院陸部請按裁汰白馬兩師之例將駐蘇各軍概裁四分之一以輕蘇人負擔聞蘇督已有覆電含糊其辭兹錄該同鄕會呈函原文如次（呈政府文）呈爲籲請推廣裁兵計畫速予實施以紓國困伏乞鈞鑒事窮維日中必彗操刀秘割兵之須裁出自政府宏庴寖爲國民輿論當此司農仰屋羅掘已窮捨此無以救大局之危非獨江蘇一省之殷殷企盼也所以略事遲回而不敢銳進者亦以時機未熟恐以操切貽譏耳若乃發剏已始只待推行失此少縱即逝之機徒爲玩歲愒日之計必致全國破産秩序蕩然利害所關不敢緘默江蘇以連年增兵軍隊如林歲需餉糈數逾千萬政府計畫裁汰本在第一期中督軍齊燮元就職之初亦誓以收支適合自許兹白寶山馬玉仁所統兩師承命奉行已各裁一團每年所節經費計三十餘萬已省歲出軍事費四十分之一督軍旣提倡於前師長等又步趨於後政府果乘此時會一例推行使江蘇全數軍隊悉减四分一則國家軍費所節良多在本省减一級之債台即民間留一分之元氣孟子云雖有智慧不如乘時因勢利導此其時矣查民國四年江蘇軍事費定爲四百八十萬至九年而倍之爲九百六十萬顧此九百六十萬之數尚爲國家核定之數實際則經臨兩項用至一千一百五十餘萬此一千一百五十餘萬者名爲國家軍事費其實則政府自顧不暇無不責成軍事長官就地自籌人民之膏血有窮而軍人之慾壑無限慨自民四以來遠則歐戰協約近則庫倫國防未嘗聞内地各軍有敵愾同仇之事而洪憲之役復辟之役定國軍之役甚至對浙對皖儼如敵國援湘援贛同類相殘無在不爲野心家籌餇添兵之資料就江蘇一省計以上年與前五年較之無故而加一倍有餘之軍餉以至釐稅田賦盡爲債權者所有之抵押品實業敎育交通水利百政停滯破産已成便政府與人民易地而觀其能忍氣吞聲長此終古乎然使上下隱忍而地方各以苟安尚可言也乃軍隊旣形複雜主客尤不平均昔袁項城練模範團而諸將離心段合肥創參戰軍而一朝解體前車之鑒可爲寒心夫兵亦人耳以欠餉之故被服不完給養不足非蹈衛州吁不戢自焚之戒即啓楚項籍可取而代之心彼軍事長官日厝火置諸積薪之上以爲擁兵自固高枕無虞則彼段芝貴曲同豐吳光新張敬堯高位疾顚又何說耶近者直隸十一師全體目兵之通電與湖北各屬之紛紛譁潰不絶於耳循是不改銅山西崩洛鐘東應江淮完善之地瘡痍未復喘息未定宜如何而紓南顧之憂也至裁兵善後諸事如道路工程運河工程屯墾森林工廠畜牧消納之方多矣一轉移間化不生産爲生産化擾亂分子爲治安是在軍民長官善爲措置非無術以處之也近聞國際最高機關方議限制軍備潮流所至順之者昌尤望總統總理總長推不忍人之心行不忍人之政非獨江蘇一省人民之幸而已伏祈飭下江蘇督軍切實施行無任屏營感激之至（致齊督函）撫萬督軍尾下庚日曾上一電以軍費之重仰承摩下與民休息之心請將全省各軍悉依白馬兩師成例各裁四分之一文詞簡略未罄所懷謹再以書達江蘇之地比諸他省幅員爲小其在全國之位置居江淮腹地非如奉吉黑新之爲邊徼也四圍各省皆隸中央非如閩贛鄂之接西南也以言國防無邊可戍以言守境無敵可禦然猶歲糜軍費一千一百五十餘萬回溯民國四年之預算相距不過五載驟增一倍有半此五載中江蘇絶未當軍事之衝也今者政府以裁兵爲國是輿論以裁兵爲要圖而江蘇以不必有重兵之地且值不必有重兵之時麾下毅然將白馬兩師各裁一團以爲提倡江蘇何幸而得此賢長官又何患軍費之不减然猶未聞後命者何耶如請防務之關重要也則省外無防已如前述且江蘇之民情瀕江文弱伏莽無多瀕淮則較强悍時有萑蒲之警今淮河流域之淮海旣裁去兩團一無他虞豈長江附近各地獨不可裁者此無可慮者一也如謂將領之待疏通也則人之欲善誰不如我白馬兩師長旣奉令維謹裁兵於前各師旅長豈肯讓人以獨爲君子是在麾下之一紙命令耳此無可慮者二也况以江蘇財政論之近來羅掘俱窮百政不舉甚至漕糧釐金全爲債務之抵押品皆軍費之巨有以致之長此不改必致抵無可抵而陷於破産之慘萬一杼柚已空餉需無着而如直隸第十一師江西暫編第一師之往事則蘇人固損失不堪即麾下亦威名有損與其焦頭爛額何如曲突徙薪今裁白馬之兩團似高明已慮及矣然依該軍編制每年止省三十餘萬佔軍費全額四十分之一如擴充此意將各軍皆裁四分之一則雖民國四年四百八十萬之數尚難恢復而破産之厄一時亦可稍紓况麾下旣惠愛蘇人日求兵額之減少軍費之省縮亦安見無較河間時代擔負尤輕之一日是麾下一舉而垂令名蘇人因此而釋重負又無待游移者也且督軍制度舉世訾議即麾下亦有將來必廢之言然所惡於督軍者以其擁兵自重不恤民隱耳麾下誠舉裁兵之實則爲當今督軍中之第一人將來敎育實業交通水利得有舉辦之資悉惟麾下之賜而不配之名且與淮水鍾山同其悠久語曰日中必慧操刀必割此其時矣抑敝會更有進者世風凉薄每不與人爲善如麾下裁白馬兩部輿論固多感佩而不諒者流不曰聊以搪塞即曰挾有成見敝會聞此頗爲不平然非迅將江蘇各軍以極公平極普徧之辦法加以裁汰讒慝之口何從間執是今兹之請不獨爲地方計亦爲麾下計語曰可與言而不與之言失人又曰惟善人能受盡言敝會不敢失人尤願麾下之受盡言也惟麾下裁之竚候大命並頌勲安江蘇旅京同鄕會謹啓 
　　又據京津泰晤士報消息云江蘇旅京同鄕會上星期大會曾以要求蘇省裁兵事電致蘇督齊撫萬氏請以已裁減之白馬兩師爲例著手裁減以經蘇民負擔電中於齊謂其能恤民艱採納公意頗致崇企不料昨日接到該督咸日覆電逕謂「裁兵節餉裕財係夙定計劃自能斟酌緩急相時進行初非應某方面之要求至來電所稱軍費一千餘萬並將漕稅抵押罄盡云云全非事實可詢財廳」云云老氣横秋大有「自有權衡」之能蘇同鄕覽之頗不以爲然但不願與之破臉乃於昨日（十八）公致快函繼續請願以盡人事據深知内暮者言齊氏所以毅然將白馬兩師各裁一團之原因係因蘇人提倡裁兵廢督時白馬二人首來電贊成且云「當勉爲同鄕盡力」齊氏聞而大怒遂先將二人所部裁削至其咸電所稱江蘇軍費並無千一百餘萬亦屬飾詞李純任内已爲九百六十萬後因直皖戰役將四個補充旅擴爲四個混成旅又添一衛隊旅加費二百萬恰成千一百六十萬之數佔蘇省歲收總額四分之三（總收千六百萬之譜）亦可見蘇人負擔之巨矣 
[蒙亂中之兩張大慶壽]  
　　當蒙事緊急之時援庫軍節節退讓不數日間竟由叨林烏得而退至滂江又將由滂江而退駐察區敗潰决裂不堪收拾而援庫總司令之張景惠氏不顧自已所負之責任回奉爲其太夫人祝嘏大張筵宴（已見昨報通信）奉天人士咸謂其親則顯矣其如國事何乃據奉天最近消息謂三省巡閱使張作霖氏此次誕辰亦欲大事鋪張表面雖不受餽送但送戲送送酒席者一概收受并聞將各項機關長官及各秋長薪水之數目由庶務處一併抄去以爲將來攤派酒席費之張本一般善於趨奉者則在京津邀請名坤各角色大演戲劇以博張使歡心昨日人機關之盛京時報對張此舉已有微言謂其對此災黎滿目庫亂頻聞之時局而獨能漠然無動於中其譏諷之意已可概見特不知我國人聞之感想又將何若也 
[東三省通訊隱]  
　　吉林督長發表之因果 
　　吉林督軍省長兩席自鮑貴卿氏赴奉往津表示辭職以來回任與否形勢旣屢有變更而關於繼任人物更傳說不一其故由於此次之更迭不特北京政府不能作主即張作霖氏亦失其完全自主之權今孫烈臣調吉令下吉林督軍省長之問題至是已告一段落然此中前因後果大可推究關心東省政治者不可不注意焉 
　　方鮑貴卿最初吐露辭意之頃奉軍中資格最老之吳俊陞卽向張作霖言廷九果辭吉督一席在大帥意如何從前主權在中央大帥未能置喙現在東省全局中央全賴大帥主張則大帥之政見必能爲中央所採取張作霖笑答之曰廷九如果辭職吉督一席當然推舉老哥吳遂稱謝曰敬感大帥栽培此一席話在一月以前事也旋鮑在津養病回任意益淡奉系中之各軍官咸思染指於是有所謂七軍官共奪吉督之說張作霖非常爲難不得已婉商於鮑仍暫回任以免各方之競爭然鮑辭意極堅力言病體未痊實難勝任張知不可挽乃電邀孫烈臣來奉孫爲張氏最親信之人到奉後與張作霖一席之密商以吉督與黑督較自覺略勝頗表示願調之意事爲吳俊陞所聞大爲焦急一日張氏召集會議即擬共商吉督事吳微有所聞詢商何事使署中人答以籌議援庫吳云庫事與我無涉無庸出席遂未去孫聞之不懌語人云吉督一席余非調得不可辭極决烈張作霖見事不佳復又各方疏通結果乃决定孫烈臣調吉而孫氏所騰出之黑龍江地盤則畀諸吳氏以緩和之此吉督長發表前之經過情形也 
　　在三月十日左右吉垣消息一日三變忽傳吳督吉而以齊耀珊爲吉林省長齊爲本省人故吉人極希望而悉力宣傳者也忽傳孫調吉忽傳張作相督吉兼省長忽傳鮑回吉種種傳說莫衷一是雖軍民兩署亦無的確之消息吉省各團體則深恐齊之不來將電京奉催促發表不知孫兼省長之命已於十二日發布矣 
　　省垣得信之最早爲十二日十三日則有命令到而十四日則全巿喧傳十五日則衆人皆知矣孫氏雖與鮑同屬奉系而兩人之性情適相反於是此令一下全城震驚軍署方面已多懷去志十三日午後軍署副官處已無人辦事據某方消息吉省各旅長中第一旅胡某已辭職蓋由對鮑個人關係而來者故鮑去亦隨之俱去五旅李夢秋奉省方面感情不佳七旅李慶榮亦未易决定惟二旅旅長張九卿原係張作霖派來自無問題三旅高鳳城已得奉張挽留電六旅旅長誠德堂係吉林人且與奉省素尚接洽亦不致更動據聞軍界方面以孫烈臣前次在黑龍江接鮑督任時頗多更動故不免惴惴現所有半價票已領發一空其情狀可想見已 
政界方面與鮑氏本無密切關係故對此次更調亦淡然處之各機關長官亦惟束手待命洗耳恭聽而已至地方人民以齊耀珊長吉不能如願頗形頽第此軍閥時代自亦無如之何據聞孫之手段甚爲嚴厲吉省今後政治必將一變且孫爲張作霖所信任則其調吉之後奉吉黑三省可稱爲完全統一矣 
[福州通訊（遂夫）]  
　　厦門又發生交涉案縣自治之動機 
　　　　省議員林晴孫之呼寃 
　　日人在厦門設警案交涉尚無結果日昨省議會又電部力爭並指出日人確在厦懷德保梧桐埕地方設日警出張所又與美南行吳老七締結契約將原買岐西保箭道舊屋重新建築爲日警辦公處並附設拘留所該會正在辦理間乃聞有厦門日籍民吳甘根者在街聚賭滋事厦警趨前制止該籍民不服提刀剌傷巡警當經鳴笛拿送交涉署旋將兇犯吳甘根送交日本領事署巡警則在工部局扣留一夜由會審公堂放回現警務處以此事有礙主權已呈請提出交涉 
　　各道自治講習所目下將次開課省議會日前開會又議决實行縣自治案咨省長查照辦理其文略謂本會於三月八日第二號會議提出實行縣自治案僉以各縣自治團體自民國三年停辦後迄今尚未恢復地方事業莫由發展邇來各省已有實行自治之籌備北京巿民亦有恢復自治之請求潮流所趨全國一致而我閩自戰事發生後瘡痍滿目生計蕭條尤應亟行自治從事於地方公共事業以謀補救應於地方制未定以前暫照民國八年九月中央頒布之縣自治法辦理此項法典旣係頒自中央推行必無窒碍應請省長通令各縣劃還自治經費將前項縣自治法儘三個月内實行以重自治云云前報曾載此案爲該會三大提案之一現以閩省善後案體大事繁無從提出而參事會草案又鑒於贛浙兩省之前車决不提議則此案實爲最注意者未知官廳如何答覆也 
　　省議會議員林晴孫詔安人也與同族之林友石素不相能閩粤未有戰事以前友石以全力巴結北軍頗得勢力凡屬林黨者抑之不遺餘力洎南軍入閩晴孫則奔走於方聲濤之左右以與之抗友石本爲商會會長晴孫得勢則將商會改組而與友石素密之縣立第一小學校長亦被晴孫運動撤換友石嗛之客歲陳炯明返粤時方敗晴孫亦失勢無何即被北軍張旅捕去繫於囹圄者累月並未宣布何等罪名省議會臨時會之未開也其母曾泣電該會請爲營救省議會會長林翰當爲照轉省長署以無案可稽答以查明咨覆本次開會省議員周道南請變更議事日程提議此案當即備文咨催省長查覆未知能達出獄之目的否也 
[杭州快信]  
　　二月份各機關經費業已次第撥發現又瞬屆三月份軍政各費動放之期省庫本月收入雖較多尚有不敷支配之慮財政廳刻已着手籌備冀免臨時竭蹶 
　　畢奎報丁母艱請假三星期俟假滿方可交卸蔣邦彦接篆說又將愆期 
　　杭州籌募北方旱災振欵會昨午後二時在總事務所開各分事務所聯席會議到者王擎柱陳雄飛阮其煜姚春臺許漢章等三十餘人經總主幹許緘甫報告一切逐層討論决定以二十人爲一區抽籤確定未成立各分所統限二十六日前一律補報晚間在省敎育會由西人費佩德君演說女校學生如宏道行素等十一校到五百餘人七時開幕費君以天堂地獄爲喻並演影片百餘張每張親加說明學生部分甚有墮涙者 
杭縣律師公會今日（二十日）開春季大會下午選舉正副會長仍以阮性存許壬當選提議事件（一）裁撤檢察廳即以原有經費人員擴充審判廳建議案（一）請變更法庭律師等席次並添證人及當事人坐位建議案（一）請將各級審檢廳批示或命令一併隨時抄送本地日報公布建議案（一）請援照上海審檢廳辦法將應行揭示文件指定審檢廳所在地日報一種作爲公布機關建議案（一）提議律師劃一印章案 
　　新巿鎭絲業公所皓（十九）電到省民國絲捐已比前清加重僅我鎭捐局比較增長二三萬元皆由絲業負擔已屬勉力難支况年來絲巿日形衰落困難情形早在洞鑒若再加振捐不啻挖肉補瘡置絲業於不顧請督長俯念商艱准予免加無任感戴立盼電覆 
　　上城倉橋今日（二十）上午三時某餛飩店失愼延燒巿屋八十餘幢焚斃益大烟店老嫗一口損失不下十餘萬金 
[南京快信]  
　　齊督復旅京蘇同鄕電有節餉裕財夙定計劃無待要求等語末聲明蘇省軍費一千一百萬非事實請向財廳查詢便知 
　　皖省形勢聞有變動張文生調動軍隊甚忙馬聯甲往來津保密謀擁倪復出 
　　東海縣知事陳世恩被控吸食鴉片經省署令飭徐海程道尹派委查明調省查騐遺缺委候補縣知事楊治善（蒲三山東人）代理又委翁燕翼兼代選舉事務所課長王金鎔張性涵許翰藻陳宗韓兼振務處辦事員財廳委俞文藹赴武進縣守催交伐 
　　王省長昨日（十九）黎明微服出署乘人力車至下關視察江岸一說係查勘惠民橋火塲至八時署内人員知覺乃派警備隊及馬車至下關迎接九時入城便道至軍署會晤齊督十一時返署 
　　省立學校第六次聯合運動會現改擬辦法除各機關發給優待劵外餘均須購票入塲參觀所售票資悉數捐助北賑 
　　敎育廳第四屆檢定小學敎員現定本年五月三十一日以前具報試驗日期尚未規定昨通令各縣知事遵照上屆成例填送表册以憑審核 
　　義源錢莊店東于浦泉因徐姓烟土案牽連拘押地方廳兹經檢廳將徐姓學徒拘案由寗總商會出名具結將于保釋 
　　蘇州朱鎭使王道尹呈報捐募急賑共計銀五千九百四十三元二角一分已交中國銀行解省 
　　内部咨稱核准續辦利濟有奬劵五期以資不清河工賑齊督王省長准此當即訓令各知事查照辦理 
　　東海知事陳世恩呈軍民兩署以據東海縣商會函船商郭海山請將義子李天成遺資於證明償欠徐捐充災振九千八百八十六千餘文並捐修橋路工程請示褒揚尚有要聞二及地方通信轉入後頁 
雜評一 
[風凉話（默）]  
　　張景惠言庫倫之敗皆北洋軍隊奉軍未嘗出即未嘗敗此張景惠之風凉話也張作霖言奉軍隨時可出但援庫之事不能專責奉軍此張作霖之風凉話也曹錕言裁兵祇須奉吉黑能照辦锟隨時可以實行趙倜言裁兵誠救國要圖祇須發清欠餉即可遵辦此曹趙之風凉話也此外若王占元之意見書於民生財政制憲黨派工商等項詳細敷陳非不娓娓動聽然隔靴搔癢無補於今日之急亦可謂爲王占元之風凉話 
　　袞袞諸公安踞穩固之地位對兹時局無異隔岸觀火固不妨說些風凉話政府中人雖極焦慮情急作伏地哀鳴之狀而彼輩視之亦無異放耳邊風也然而今日之政府亦已知急亦無益不妨同說些風凉話以自解吁亦可憐矣哉 
 
 
 

Page 8

 
 
國内要聞二 
[廣東通信（清）]  
　　唐繼堯已到粤但未决定留粤 
　　粤桂戰爭接近但軍餉尚無着落 
　　選舉總統議復活但僅出孫派主張 
　　軍府自得唐繼堯退出蒙自之信即由孫唐伍於支日特電請其來粤協商政務并派代表往港歡迎唐氏九日到港即於是日一時借其隨員四人曁各代表乘九龍專車來粤四時抵步孫唐伍三總裁陳總司令各高級長官及國會議長議員均到車站欵接分乘汽車逕入軍府沿途均有軍隊站立極爲嚴肅聞唐氏初意極欲往歐美遊歷無意在粤久留惟孫唐伍三人則欲其在粤共同執行總裁職務蓋以軍府政務會議法定人數至少須有總裁四人負責若唐氏去粤則缺其一影響甚大即或酌派代表駐粤行其職務亦覺未善已將此意向唐氏陳達故唐氏去粤與否尚未决定 
　　粤桂之戰日益接近蓋粤不征桂亦攻粤彼此固已躍躍欲試桂省邊境如横高南博（均與粤接壤）一帶近已厚增兵力此間當道時接告急文電而德慶各縣迭獲桂系之軍事偵探多人亦見桂系圖粤之着着進行矣粤省方面則鄧鏗魏邦平等部下之軍已有調動陳炯光（前傳被洪兆麟捕去未確）亦已出發進駐高州其所以未正式下征桂之令者則以餉項未充耳軍界慣例凡調赴前線必須先發欠餉現在軍餉未能照發故只能以調防之名義出之實則爲征桂之預備或謂陳炯光赴高州係防李福隆之攻擊蓋李雖非正式桂軍但爲陸所收買即足以爲粤桂戰爭之導線故未可輕視也又日來盛傳欽廉失守惟政界中人不認有此說想非事實 
　　軍餉奇窘司農仰屋各省皆然廣東何能獨異理財速效莫如借債財政廳長廖仲愷亦主此策發出善後公債五百萬元至善後公債之善後辦法則指定全省收入田賦爲公債擔保品自本月起每月由金庫在征得田賦項下撥出一十萬元交與廣東省銀行專欵存儲以爲將來給息及抽簽還本之用此已實行者其次則各軍官倡議復開賭禁以六個月爲期所收賭餉即充征桂軍費此說傳言甚盛但出爾反爾非特無以自全體面且亦無以自全其說故尚未見諸實行耳 
　　造幣廠鼓鑄二角銀幣本有利益乃近日相傳本年所鑄二角新弊僅得實銀四成其贏餘係以撥充軍餉以致港幣價值日增毫洋價值日落廖財政廳長因此着急呈請省長將此項銀幣化驗成色宣布週知但省長以該廠造幣仍須向外人購買生銀獲利無幾已飭令暫停鼓鑄矣 
　　選舉總統之說沉寂已久日來又稍稍提及傳聞仍係孫中山一力主張伍唐均不謂然汪兆銘（精衛）亦對孫言謂選舉總統尚非其時孫則謂母乃自視太卑在孫之意即欲於三星期内實行未審有無把握但此說之出確與唐繼堯之來粤初無關係也 
地方通信 
[松江]  
　　罷學風潮已結束全縣學校因奉金兩縣拉收學租勸學所長辭職離所釀成罷學風潮已失誌前報數日來各界人士奔走呼籲函電交馳十八日縣農會亦電省長云敝縣自勸學所長辭職後縣立各校相繼罷課似此絶大風波至今尚未解决究察原因起於學欵彼攘敎育頻危迫而走險去攘除爭須賴賢長官之持平處理云云十九日縣署接到省電大致謂松縣被拉學租准由省署派委前往奉金兩縣守提仍由省委帶回省署保管俟七縣爭管府有欵産案完全解决後再將此欵發還聞省署原意本欲令飭滬海道尹召集七縣知事會議調處松江罷學風潮嗣以如此辦法未免濡緩遂作罷論現縣署已將省電轉知勸學所飭轉各校趕速上課縣敎育會亦以青年學子失學多日於十八日函勸各校早日上課并謂對於拉租問題由本會竭誠敦請張所長到所合力挽救在各校方面見省電已有轉關餘地且因各方面敦促上課遂允於二十一日起照常授課業於十九日通告學生家屬令各生如期到校并謂此次罷課期内短授功課准節短暑假日期一律補授 
[蘇州]  
　　提議敎員加俸吳縣敎育研究會前日開會議定改良小學教員薪金問題辦法四條（一）教員第一年進校給予最低額月薪若干元嗣後每屆二年加給月薪若干元依次遞增至若干元爲止（二）嗣後各校預算案應記敎員任期年數與人數及退職或新聘者若干人不必每添一班增加敎員薪俸若干元（三）各校敎員中如有已連任至二年以上者即照本辦法加給薪俸（四）本辦法實行後甲校教員不得兼任乙校功課或其他之職務以專責成 
　　運副咨禁鹽號間門外南濠街久大鹽號前經松江運副咨請蘇州警察廳吳縣公署勒令停業尚未執行昨日縣署警廳又准運署咨催並派委胡某來蘇會同間區警署勒令遷移 
[無錫]  
　　鄕鎭裝設電燈縣屬北鄕青城巿前洲鎭地方有商人薛克勤唐詠螽等發起裝設電燈現已籌備就緒原定於本月中旬開機燃燈因機器尚未到鄕故須展緩旬日刻已發布傳單定名爲大明電氣會社兹將其定價四種如下（一）五支燭光每盞每月洋七角五分（二）十支光每盞每月洋九角五分（三）十六支光每盞每月洋一元二角（四）三十二支光每盞每月洋二元二角每盞裝費洋三角六分並裝料（即泡線等）成木洋三元六角四分均由燃户裝時預繳前日已由發起人赴各商號問明裝燈數若干並於昨日赴滬購置電燈線等一切材料大約本月底即可開機燃燈 
　　水利研究會開會本邑水利研究會於昨日下午四時在縣農會開會共到十五人孫鶴卿主席報告上年十二月二十五日與胡雨人華藝珊榮德生陪同江南水利局總辦羅樹森及袁科長查勘太湖長江間運河情形近又接羅總辦來函及計劃書現已派人將曹王涇至大溪港口一叚測量繪圖約計工價銀十萬元是項經費如何籌撥云云議决按照武進江隂兩縣辦法於忙漕項下帶征函請四鄕公所轉函縣署繼又宣布胡雨人由嘉興來函報告察看蘇州境内太湖水利情形及提議西吊橋放寛問題由華叔琴報告放寛西吊橋面已與巿公所作一度之接洽議决提前辦理至六時散會 
[奉賢]  
　　關於爭産之公電奉賢縣紳學各界爲松江府産事呈省長敎育廳長電云舊松府屬各縣共有欵産問題三月七日奉省令地方自决以期圓滿結果具佩尊重民意之卓見乃松江縣立各校藉罷課爲要挾險走極端殊背和平之旨夫松江縣自縣産自有縣附稅維持敎育若强以六縣共有之書院府學等欵産辦松江一縣之縣立學校顯與鈞令所開以原有欵産就原有地方辦原有事業之命意未能符合倘各縣相率效尤罷課要挾竊恐反無結果敬懇鈞長鑒察仍飭各縣遂照明令和平處理迫切電陳奉賢紳學界陶望侃陸渠等四十人同叩　又縣敎育會致省廳電云舊松江府屬慈善敎育欵産自府制廢除後爲松江一縣把持六縣據理力爭徐待和平解决讀三月七日鈞令地方自决本日正在召集全邑紳學會議公决辦法以期圓滿結束乃松江縣立各校突然罷課非特朦聳官廳實屬藉端要挾心貪計毒莫此爲甚設六縣學校相率效尤一律罷課則將如何處置特電肅陳奉賢縣敎育會長刁明一叩篠又縣立各校長呈省廳電云舊松府屬七縣共有欵産問題各縣士民自應遵照鈞令地方自决以期圓滿結果不京松江縣立各校藉端罷課以爲要挾地步實與和平解决之旨首先遠背雋等聞之殊深駭異如此越軌行動激成衆怒竊恐罷課風潮蔓延六縣不堪設想爲此電懇鈞長俯察下情迅飭各縣遵令和平處理曷勝迫切奉賢縣縣區立校長曹雋等篠 
[鎭江]  
　　憲兵調鎭駐紮蘇省原有憲兵三營自民國八年調集省垣改編五大隊在省敎練二年現在敎育期滿業由憲兵王司令呈請督軍酌派分防各屬齊督核批後發交該司令照行兹聞分遣一中隊常駐鎭江准於二十二日由寗到鎭 
　　油巿最近消息近日荳油巿面頗爲清淡交易甚屬寥寥大連豆油昨接電報價計九元二角生油久無交易本星期惟廣帮稍有辦去價尚平穩計徐淮生油八兩二錢較上星期稍疲 
[揚州]  
　　反對開放引岸本地依鹽務爲生活之各界爲反對鹽署開放引岸事日昨假某公益團内開窒急密議結果未悉 
　　要求免减餉薪警察所巡查周筠生偵緝汪慕舟書記張佩秋等所領月薪至多不過二十元近以所長命令一律於三月始以九折發放遂公具呈文請陳警佐面遞王所長懇予敢回減薪成命以示體卹 
[嘉興]  
　　省委催收田賦財政廳以嘉興九年份丁銀及抵補金徵收成色疲緩異常其歷年舊欠亦少完納特派羅委員蒞嘉會同汪知事督促催收以重國賦故近日秀字銀米兩櫃徵收欵項最旺時約八千餘元嘉字亦收五六千元所有向抱觀望之業户其應納銀糧均由縣飭警追收 
　　籌設育蠶塲所嘉興本爲育蠶之區奈飼蠶者多墨守舊習不知改良故所育之蠶不能十分出色現禾邑公民高立權（係蠶桑學校畢業）擬在本邑設立改良育蠶塲所俾鄕民入所參觀知所改良特於日前具呈縣署請於公益費内指撥若干充作開辦及經費汪知事據呈後以改良育蠶果屬要圖惟公益欵項向歸省令指定用途所請撥欵一節殊難照辦業已批令知照 
[海寗]  
　　城西發生盜案海寗城西離城四里二都七莊金湧泉家於本月十四日夜十句鐘時突來盜匪十餘人明火執械破門而入傾箱倒篋刦掠一空並連刦居鄰四家呼嘯窳逃計刦去衣飾值洋二千餘元並擊傷事主手臂旋於次日報請縣署派探目顧某下鄕查勘但迄未破案以離城值四里之遥而竟發生盜刦巨案其膽可謂大矣想惲知事必能嚴限跴緝以安閭閣也 
來函 
[郭泰祺君來函]  
　　敬啓者關於貴報本月十八日專電欄内所載黎前總統關於字林報祁爾德通訊之聲明一節兹特將致黎府秘書處一函送請登戰至紉公誼郭泰祺謹啓三月二十日（附致黎府秘書處函）敬啓者昨閱黎前總統關於字林報祁爾德通訊之聲明全篇語氣不啻明指鄙人爲造謡生事不信不義之徒貶損鄙人人格直使無復立身之地披讀之下莫名懷駭昨已呈黃陂一函申辯此事當可達覽請尊處將該函登報以全名譽而維正義否則鄙人當直接送登報章也專此敬頌著祺郭泰祺謹啓三月二十 
[北京中國鹽商總會來函]  
　　敬陳者我國鹽務緝私事宜向由華官辦理而緝私兵隊亦概歸華官統帶蓋軍權政權不能受外人于預載在條約由來久矣乃近有四川代理運使張英華者原係稽核分所經理受外人之指揮近藉川局不靖要求暫代運司此係國家不得已之辦法乃該張某來京運動當道提議設立全國緝私總監而以洋員巴爾穆爲副統轄全國緝私軍隊引誘外人千預我國軍權政權稽核總所竟欲乘此機會破壞成約侵我内政慨允辦理此案不日即可見諸明令本會爲保全國權起見特電尊前切望協力圖救出電反對倘能挽回實鹺政之福國家之幸也除函電各重要機關外特此布聞中國鹽商總會啓 
 
 
 

Page 9

 
 
   
 
 

Page 10

 
 
本埠新聞 
[羅卜票價格大漲]  
　　大陸報云英俄商約發表後羅卜票價大漲星期五晨錢店售出羅卜每千僅三元五角午前十時購買克倫斯基羅卜票者漸見增多價乃漲起一元此後購者仍多票價陸續騰貴每千須售洋十元星期六晨因華人藏有羅卜票者得此消息咸欲賣出巿上羅卜遂形擁擠價亦漸落午後每千售洋六元云 
[彚誌商巿狀况]  
　　繭連日繭巿稍爲活動皆緣北蘇州路新垃圾橋北堍焚去絲繭大洋棧所致前昨兩日協和絲廠買進紹興嵊縣乾繭二百擔每擔銀一百九十五兩又永慶絲廠進孝豐乾繭一百餘擔價一百六十八兩又泰豐絲號進上等蕭山乾繭七十餘擔價一百五十兩又中等繭百餘擔價一百四十二兩又聞無錫福綸絲廠買藉塘橋乾繭三百擔（錫地交貨）價一百五十兩惟以上各乾繭之折頭高低不一大約合繅絲成本在九百兩以上云 
　　蠟米心統占白蠟皆川省之特産上年因來源運輸水道不便上海存底短缺致巿價每擔漲至一百七十五兩之鉅且行家居爲奇貨本年以來已有陸續運到且洋莊因匯率之關係辦貨前往銷路棘手停滯不辦已有多時所靠國内燭皂等廠用途無幾以是近日開盤漸跌現價每擔元一百六十五兩較前盤小落十兩矣 
　　油本廠豆油爲本埠旗昌源和豐大有等本廠所出近來巿面極軟緣本地食銷被棉子油等所侵奪滬上各項食物油煎點心食品之類每用棉花子油煑煎緣其色嫩淡不若豆油之色多熬即老棉子油目下每擔七兩二錢豆油八兩四五錢以之比較便宜尚多故均樂用之惟棉子油係用石灰打清食之易染喉疾昔時曾經禁用現已不問現北方河凍已解牛莊等沙船源源而至豆油來源漸旺且大連油亦來路較前有加每逢輪船到滬必有若干運來以是本廠油殊受影響云又椰子油來自南洋各埠爲各肥皂廠原料中必要之品蓋洗物時垢膩能使之浮於水面其性亦同皂篋之去穢也近來此油巿上大缺每百斤向售元十七八兩現竟漲至三十餘兩尚無貨可購須俟輪舶運到然所來亦斷續不繼也 
　　糖東洋車糖該業進本向以洋碼交易近日東匯漲落不定時有數分之變遷如最近三日内由八錢二分至昨日上午跌至七錢九分五下午又小至七錢七分五一日之間巿價數改故一般抱穩健主義之定貨行家均願改用銀碼以免危險惟有膽量及好以匯水爲投機者偶遇覺倖則獲利優厚仍以角塊爲計算車糖巿價仍不能鬆實銷雖不多現貨久斷大里三温半仍劃十三兩三錢車粉亦跌東白有價無貨巿面亦難看小不致驟漲因有太古三二半貨價均與相等可被壓住也 
　　南北貨北貨中之黑棗博平廣府等貨所存將罄其價有升無降胡桃由浙江寗波客帮辦去南桃二千餘包價六兩現巿每擔漲元四錢大連瓜子長江一帶購辦不少陸續已辦去三萬餘件致巿價開至六兩一錢五分較前盤漲起二錢以外且存底日少故尚須看漲也 
[昨日滬寗車運來之絲]  
　　昨日（二十日）滬寗路車由無錫裝來華勝頭號絲十一擔乾豐頂號絲七擔又金麻頂號絲十二擔振藝金雙英牌頭號絲二十擔 
[最近出口之華絲]  
　　華絲近來洋莊漸有動辦故連日來頗有出口兹據出口行家報告云最近出口華絲計有運往海風野蠶絲三包聖依丁黃白絲二包里昻野蠶絲十五包共計黃白絲十包野蠶絲十八包又運往馬賽亂絲七十五包云 
[官商會議解决附加稅方法]  
松滬何護軍使以滬上各業商反對附加貨物稅一事堅持甚烈迄未解决經北京内務部財政部特派專員陸濚來滬調解爰令飭上海縣沈知事會同該專員曁俞稅所長邀集南北巿兩商會會長訂昨日午刻在縣公署特開會議磋商解决方法已紀昨報兹聞昨午開議時何使派代表陸達權到署列席與議由沈知事主席經官商磋商結果認滬商雖否認貨物稅而對於募賑頗爲踴躍擬作爲特别區域按全年加稅一成上海應派九萬元之數請政府取消加征令由滬商將此九萬元代價一次交足歸各業公同攤派於賑務前途旣無抵觸而便了解是案免損商家之感情云云末後請求何使與該專員會銜電呈大部及督辦賑務處核准所請即日將前令撤銷一面由商會訂於本星期三（二十三日）在北商會再開聯席大會邀集各業代表蒞會將辦理情形分别報告以俟公衆認定數目後凑集九萬元之總數以五萬元送至中國銀行四萬元送至華洋義賑會等彚解惟各商家已經大募集捐過者應行扣除抵銷云云直到下午兩時後始行散會 
[童子軍募振之結果]  
　　前日（十九日）上午九時起本埠各團童子軍出外大募　　童子軍所募賑欵檢點時攝影 
　　振捐出席者二十四團五百五十餘人分爲二十六區一百六十八組每組人數不等各携火油箱箱之四周貼以快救命之印刷品並有加以觸目驚心之字畫者捐欵自銅元一枚起不論多寡任捐者自由投入募者並給予憑證略似楷片上刋「謹代災民領謝上海縣童子軍」等字樣當晚七時假新舞臺議事室開箱檢數先期函請聯合急募振欵大會華洋義振會江蘇童子軍聯合會等派員監視屆時到者有華洋義振會項馨吾中國銀行張藻臣錢逸珍陳杏甫葉綏之上海縣第三科科長錢紳齋會長楊聘漁省聯合會代表顧拯來及總副敎練員姚麟書沈同一經乾林區敎練王英超等分别開箱檢視直至夜深三時始行告竣結果約計有四千四百餘元捐得在百元以上者共五組尤以工業專門附屬小學之童子軍爲最多該會擬照章分别給以振恤科微章以示褒奬現正從事結算收支一俟清結擬即送至江蘇童子軍聯合會請轉送募振機關云 
[檢點學生勸募之賑欵]  
　　上海聯合急募賑欵大會前日（十九日）由各校男女學生約五千人各負竹筒分往各馬路隨處勸募是日適逢天氣驟熱各學生均不辭勞苦直至晚間八時後始行陸續散歸以貯欵竹筒交於該會該會因保管爲難請各學生逕送中國銀行該行當擇定空室一間存儲封鎖經桑德斯君與學生代表屠君簽字其鎖匙則由桑德斯君收管該會曾於星期六下午五時開議事會由法領事主席公舉桑德斯余日章兩君監視開筒昨日（二十日）上午九時在該行經桑德斯余日章二君會同該行全體行員監視開筒而學生代表陳君炳章聖芳濟學生劉君同濟醫學校學生余君均臨塲參觀當開筒檢點時有亞東公學及三育大學學生均親送已貯欵之竹筒至該行當衆開檢核明數目即交該行計是日總共檢點得大洋七千八百四十六元小洋八萬一千六百二十二角銅元二十萬三千五十枚直至下午三時始克竣事此外尚有童子軍及聖約翰復日同濟等各學校所收捐欵尚不在内俟報告後再行加入總數結算（同濟定今日上午十時在威海衛路九十五號德文科當衆開筒昨已函邀各界前往監視） 
[澄衷學生注意蒙事]  
　　本埠澄衷中學學生分會昨致各地學生會函云逕啓者庫倫失守叨林烏得相繼淪陷蒙古全境恐非我有北庭漠不關心張作霖坐視不救情節顯然不言可喻惟滿蒙爲我國土地我同胞之生於斯長於斯者何止千萬我民一息尚存奚忍使彼淪於異族况我學生當風雲迫切之際曾有五四運動爲國權而奮鬭爲國土而力爭然青島之失猶係間接今蒙地之失顯屬棄讓均係國土奚分蒙魯同是國權何别先後寗有山東權利協力爭持而塞北屏藩甘心放棄者乎除函請總會尅日聯合各界通電各處喚醒國民迷夢責問北庭罪狀外希一體主持盡我學生天職爲荷 
[財部派員來滬借欵紀聞]  
　　聯合通信社云北京財政部近派泉幣司譚學錙携印花稅票一千萬元六年公債五百萬元來滬運動抵借現欵住四馬路振華旅館託蘇人曹伯英曹宋卿四出接洽刻有二百萬元日内可以成交譚氏又另向黃浦灘一號某洋行成交一百萬元由該行買辦汪姓經手條件極苛除用印花稅票作抵外由滬上某銀行出具代扣鹽稅餘欵償還本息之證據北京鹽務署亦出同樣憑證交付銀東償還期限一年月利一分二釐九折交現屆償還時每百萬連折扣已耗去二十四萬四千元矣 
[吳淞商埠局爲沙釣船案覆函]  
　　吳淞商埠局日前復吳淞商會函略云案准江蘇省長快郵代電開敬電悉沙釣船一案昨已會同督軍分電財政部稅務處速電江海關取銷布告以順商情並令由財廳電知江海關未奉部處電復以前應循舊辦理各在案特復並請轉告該商會等知照又准財部代電開吳淞分關查驗長江貿易釣船一事本部前據蓬萊公所董事等曁江蘇財政廳轉據沙釣船稽徵局之陳請先後電呈請免查驗等情業經令行江海關監督會同稅司召集各該公所董事妥議防弊便商辦法復候部處核奪矣特復各等因此案前准貴會函知到局當經分别轉行在案兹准前因相應彚案轉函貴會即希查照並轉行鈞船代表林瑞明曁延慶等號一體知照 
[查究運米出洋之院電]  
　　江海關監督公署近奉省公署轉來國務院眞電開准公府抄交大總統發下說帖一件内開據字林西報載浦口儲米已逾五千噸係由蕪湖上海一帶運來大部分將運赴日本每於夜間用火車裝運對於地方禁令毫無顧忌官吏亦多涉嫌應飭屬嚴行查究等因查今歲北方早災糧食奇昻倘再有奸商偷運出洋將何以維持民食應請迅飭查明嚴究以重禁令而杜漏巵是爲切禱 
[出洋茶磚派司寛限之部令]  
　　本埠茶業會館昨奉農商部第二六一號訓令内開准稅務處咨稱華茶出洋派司上年六月間曾經本處核准自運到上海由關發給派司之日起暫改爲限期二年報運出洋嗣復准將漢口所存之運銷外洋茶末茶磚派司限期援照上海成案一律照改先後行闕遵照各在案兹據江海關監督轉據上海茶業會館各商號呈稱俄亂未靖華茶銷路不通請再將出口派司期限展緩一年各節尚屬實在情形自應量予維持所有茶磚一項由關發給派司之日起已屆滿二年尚未出洋者准再展期一年以順商情咨請查照等因到部查該會館上年六月間呈請寛展出洋華茶派司限期等情業經本部咨准稅務處咨復准改爲限期二年已批示遵照在案兹准稅務處咨稱前因除分行外合亟令仰該會館轉知各茶商遵照此令 
　　勤業女子師範學校募振隊攝影 
[逆倫案開棺蒸騐紀（三）]  
　　朱潮生控張欣生商通醫生朱健臣用藥毒斃乃父張駕雲一案駕雲屍棺已奉地方檢察廳譚檢察長開棺蒸驗各情兩誌本報昨爲蒸骨檢驗之第三日清晨七時許譚廳長會同郭檢察官等同詣檢骨場時適天雨司法警長楊德出仍率同全體法警在場内外分投照料當據檢驗主任儀徵縣之顧新三及上海地檢廳檢驗員沈錫慶毛耀棠等禀稱今日天雨檢驗手續不克施行須俟天晴於日光下方可動手等語譚郭兩君准之乃步至已封骨箱旁查看封條灰印無恙遂諭令法警並十二圖地保等妥爲防護候次日天晴再驗至正犯張欣生前日已在公共租界逮獲其被獲原因則由此案中已獲西門外萬生橋北堍潤德米店主趙杏仁曾奉諭收押嗣譚廳長查得張欣生逃逸在外全由趙爲之庇獲且暗中接濟銀錢爰會同郭檢察官開庭命提趙至案一再開導諭令將欣生交案爾可脫累否則欣生不到案必須將爾嚴辦爾宜三思趙至是始供明張避匿虹口元芳路元芳里末家即董德林所設之長慶寺下院樓上等語譚君等據禀後立即備齊公文飭派司法警長楊德山法警顧其昌韓瑞生等於前日午後馳往虹口捕房禀明捕頭加派一百零九號西探並華探薛正昌等按址前往捕拿詎該警長等甫到該處張欣生與董德林等均已他往經楊警長再四探訪始知避在倍而克路某號洋房樓上傍晚時不動聲色至該號洋房登樓將欣生拘獲並在身畔抄出當日報紙一張並獲其十五歲之子大新又名尚文楊警長詰其妻在何處據欣生聲稱匿在東百老匯路某號門牌該警長先用汽車將欣生大新父子二人送入捕房收押一面又往百老匯路該屋中將張妻徐氏及二歲幼子老七一併拘獲立用馬車將其母子送入捕房收押當奉捕頭諭飭押候星期一（即二十一號）解送公堂着楊警長等屆時到堂聲請引渡楊警長等即返廳將情形據實報告奉譚君諭飭候示 
[浙江省道計劃之内容]  
　　浙省當道函本埠某機關述該省省道計劃云浙省因交通關係重要且本年災民衆多特定省道計劃由省議會議决由杭州開築直通浙西之長途馬路並其他各線路修築時分三項作法一部分由商人承辦一部分以兵代工照上海軍工路辦法另以一部分招集災民工作藉收賑濟之效此種辦法係因全路工程需費一百餘萬現時所籌賑欵附捐不敷尚鉅盧督意見以爲撥派軍隊分擔一部較之專集災民需費較少蓋災民工作力較弱於軍隊且純恃賑欵以爲生而軍隊則原有餉糈只移其戰鬭之力用諸工作而已云云 
[創辦滬太長途汽車之立案文]  
　　滬太長途汽車股分有限公司呈請吳淞商埠局轉咨交通部立案文云呈爲集資組織公司通行長途汽車仰祈據情咨部立案給照以利交通事竊惟地方事業之發展必藉交通爲樞紐交通之方法不一途而以汽車作長途之運輸實爲近今所需要南通一邑首先試辦成效大著交能部亦定有長途汽車公司條例以示提倡誠良法也文治等托處太寶兩邑地勢毗連湖濱羅店瀏河等處物産富庶商業夙稱繁盛祇以交通不便運輸阻滯致工商事業漸形衰落文治等鑒於兩邑之與上海互有聯絡之必要爲發展地方實業起見發起按照公司條例集資組織滬太長途汽車股分有限公司自滬北之寶邑閘北地方起經過大場劉行羅店至太邑之瀏河鎭暫以瀏河爲終止點計長華里七十二里通行長途汽車凡經過寶山縣境之處由公司承租寶山縣道辦理擬定股本總額國幣五十萬元共分一萬股每股五十元先集半數五千股共合二十五萬元現已認招足額擬即日築路興工兹值鈞局開辦之初路綫所經又均在鈞局範圍以内仰體督辦振興商業之盛意謹就交通一端略佐設施擬即懇鈞局據情轉咨交通部核准立案給照保護以利交通理合依據長途汽車公司條例第一條之規定分别擬繪創辦理由書假定章程實測路綫圖曁說明書車輛圖式及電力之强度創辦費用概算書營業收支概算書各具二份並按照條例第三條之規定檢齊創辦人承管股本總額十分之二以上之憑證一併備文呈送仰祈督辦核准迅賜施行實爲公便謹呈督辦吳淞商埠事宜張 
[上川交通公司之發起]  
　　浦東上川兩縣行駛長途汽車一事昨日上川兩縣紳商在本埠恒大紗廠批發所開會討論進行事宜議决名稱定爲上川交通股份有限公司由穆抒齋黃任之朱福田張伯初等五十人列名發起所有招股簡章照錄如下（一）本公司聯合上川兩縣人民招集股份共謀交通之便利定名爲上川交通股份有限公司惟投資者不以上川兩縣人民爲限（一）本公司與上川兩縣地方機關訂定修治道路辦法以行駛汽車爲營業暫定自上海浦東　甯寺起至川沙西門外止實測計長三十七里以後徐圖展長（一）本公司股份暫定爲國幣五十萬元爲一萬股每股五十元（一）本公司股份每股先收十份之四即每股二十元共計二十萬元收足此額時即照公司條例由發起人召集創立會（一）本公司全部股份由發起人認定六千股外其未足之股份應於公司成立前分投招募足額（一）本公司招收股欵隨發收據以收到之次日起息按足月九釐至收足第一期應收之股欵數目時即行停止（收股期以民國十年舊曆三月初一日起兩個月爲限）（一）本公司經收股欵處（一）在上海江西路三和里恒大紗廠批發處（一）在川沙城内恒和順號（一）本公司成立後塡發股票以中華民國國民爲限不得售與及移轉與非本國人 
[工部局減免行人危險]  
　　南京路浙江路口裝置木欄 
　　公共租界南京路（即英大馬路）浙江路口地居衝要其南面又爲湖北路口故電車軌道縱横汽車馬車黃包車脚踏車等亦往來如織該處交通之繁推爲全埠冠每日上午尚不擁擠一至午後二時至九時但聞車轔轔馬得得之聲不輟於耳而該處四面轉角之水門汀堦沿畔又恒有一種人喜於站立旁觀致行路之人旣不能從堦沿上行走且因被擠勢必履及馬路之中故偶不經心遂爲車馬所傷令人生行路難之歎日來工部局有見及此由工程處雇令木匠將該處四百轉角（即南京路浙江路口南面東西兩轉角與北面東西兩轉角）裝置約二尺餘高之木欄將次工竣嗣後行路之人際由南往北或由北往南必須横穿大馬路外餘者概循木欄内行走並知照該管老閘捕房諭令凡派往該處站崗之巡捕如再見有閒人聚立該轉角水門汀堦沿畔立即驅散以免爲行人之障碍而减少一切危險云 
[道尹交涉兩公署建築問題]  
　　滬海王道尹駐滬許交涉員擬在華界購買民地建築新公署曾經令行上海縣沈知事購覓相當地點在案兹悉此事經王許兩君將預算圖說呈請内務財政外交三部核辦並請撥欵等因聞部中會議之下以現在財政困難飭令從緩辦理云云昨王道尹許交涉員以現在租賃民房每年所費不資如將租費墊作建築之需按年計之實屬節省不少且觀瞻所繫實爲不得已之要圖昨已會銜詳陳未悉能邀允許否 
　　又函云滬海道尹並駐滬特派交涉員等兩公署近因所賃房屋不敷辦公爰特呈請省公署集資在本埠西門外肇周路地方購地建造新屋以資辦公兹聞業奉省公署批准故王許兩氏即日購地興工矣 
[鹽務署召集改編鹽警之會議]  
　　北京鹽務總署近因鑒於各省緝私營弊端百出特採某洋員建議將緝私鹽捕各營一律裁撤改編鹽務警察另在鹽署設緝私廳一所直接統轄惟因兹事體大自非集思廣益不足以圖久遠業已電令各省鹽運使遴派代表即日來京聽候定期開會解决一切聞本埠運副署已奉到此項電令矣 
[西藏路暗殺案四誌]  
　　黔軍司令貴州人王文華（號電輪）去冬解職來滬本月十六號下午至公共租界一品香旅館訪友雙止澄被人暗殺於該旅館門前兇手當塲脫逃此案發生後捕房即派中西包探分往南北兩火車站及各輪船碼頭嚴行盤查冀免被其逃出滬地直至次晨未覩兇徒踪影連日以來偵騎四出亦未得有線索現在捕房除將所出三萬金之賞格文告派探送請華法兩界官廳協緝外並將該賞格分函外埠通商口岸水陸軍警各機關請爲一體協助偵緝矣 
 
 
 

Page 11

 
 
[育仁里發生越貨傷人案]  
　　昨晚七時許有盜匪五人突至公共租界雲南路西新橋堍育仁里五百七十六號門牌敲門入内直至樓上夏某家適夏有事至南巿未歸祇有其妻與妻母譚氏在家兩盜袖出手槍恐嚇譚氏母女大聲呼喊一盜即出手槍擊中譚氏後肋尚有夏之同居何姓小孩何瑞寶亦被彈傷前左肩下面該盜等遂捋取夏妻臂上金手鐲一副携贓逃逸迨該管老閘捕房聞警立飭通班中四探捕馳往兜拿各匪已早遠遁當將受傷兩人車送仁濟醫院醫治聞譚氏受傷甚重且年已六十六歲恐有性命之虞業經該探等向夏妻問明該盜等年貌服式口音據情回訴捕頭轉稟麥警務長通飭各捕房中西探捕一體協緝務獲贓盜解究 
[法兵赴津調防]  
　　法國軍官三員法兵四十一名由法乘郵船直隸號到滬後於昨日（二十日）乘滬寗路車赴寗聞即轉車赴天津調防云 
[王寵惠抵滬]  
　　北京大理院院長王寵惠由京南下抵寗後前晚乘滬寗路夜車於昨日（二十日）晨抵滬聞王君稍作勾留即須搭輪赴法云 
[虎威艦奉令放洋捕盜]  
　　前日有數釣船自吳淞駛出至口外百數十里洞沙洋面突遇盜船數艘盜衆均持有槍械刀棍各船畏懼折回吳淞昨日航商集衆至蓬萊公所懇請董事林瑞明禀請官廳保護當由林子鶴鏞接洽旋即投赴水上警察第四區要求派艦出洋嚴行緝捕當由區長拍電蘇省總廳旋得趙廳長回電命飭虎威砲艦趕速放洋追捕昨日清晨九點鐘時林鶴鏞覔得是項盜船眼線一同登艦開放該處洋面緝盜務獲懲辦聞虎威砲艦奉令出洋捕盜後前日夜半該艦機房生火吳長元下登機房生火在艦艙面失足墮下不省人事當即扶起已氣絶身死矣 
[定海同鄕會開成立大會紀]  
　　定海旅滬同鄕會昨在法租界平濟利路定海會館開成立大會同鄕到者甚衆上午八時起開匭檢點選舉票午刻聚餐下午二句鐘開會正幹事丁紫垣君因事未到由副幹事錢達三君代表報告會員人數選舉票數及開會宗旨畢即舉定周金箴君爲臨時主席即由主席演說大致述其個人入籍原因及敦勸同鄕固結團體興辦本鄕實業而歸結於自治詼諧雜出衆皆鼓掌次由來賓趙晉卿君演說寗波人之團結力與定海人之特異處在得風氣之先云云再次由來賓陳良玉君演說希望定海同鄕格外團結爲寗波同鄕之保障云云另由同鄕施臯君演說希望同鄕時常團聚錢德潤君演說希望同鄕互助及整理地方事業云云末由主席報告選舉票今日不及檢齊俟明日通信報告散會時已六下鐘矣 
[烟酒聯合會常會紀事]  
　　中國烟酒聯合會昨日午後兩時開星期常會首由主席陳良玉報告近日西於業紹酒業等領袖紛紛到會詳述今年營業日見衰敗捐重貨少支持不易請同籌救濟方法提出討論俞葆康起言我西菸一業自去年陜甘地震後來貨已少自交冬後謡言日甚人心皇皇貨物更缺今年同業閉歇者多現已呈請菸酒分局核减捐稅尚未批准應請維持王聘三起言我紹釀酒一業自遭重稅後年减一年去年江蘇禁米出省釀業更受影響而捐稅則不能减少困難實甚請亦設法維持主席謂此兩種提議性質相同應併作一案提議衆無異議討論結果由本業呈請俟得批示允减與否再籌維持方法次沈子卿提議現在營業艱難而政府又欲實行所得稅與附加稅屢經各業否認尚不宣布取銷我烟酒兩業念應聯合各業一致進行衆皆贊成次金拜仁提議國家近來稅捐日煩專供軍餉及政費之用對於敎育用欵則全不顧及致成敎職員罷課之舉敎育爲立國根本豈可坐視不救似應公電政府要求迅速維持金印侯附議通過議畢時已五鐘乃散會 
[江浙絲綢機織聯合會常會紀]  
　　江浙絲綢機織聯合會昨日下午三時開第一屆第五次常會出席者爲會長王介安及蔣萊仙王浜夫徐枝春等十餘人由王會長主席將應議案逐一宣布經衆討論後分别表决如次（一）本月五日臨時會公舉旅京徐中如爲本會全體代表分謁大總統國務院農商部呈請從速批准絲綢會議在杭議决五條辦法明令公佈業經文牘處繕發呈女三件及公函一件五條辦法理由說明書一束去後迄今旬餘未接示復如何辦法公决現定速函徐代表請將請願情形詳細示復（二）嘉屬聯合會節略爲吳江嚴墓鎭愼昌繭行事請再電省催速飭縣銷證訴灶案公决照案通過（三）唐棲絲業公所函請電部取消附加賑捐一成案决定據情轉函浙江省長曁財政廳核辦 
　　該會昨致南京快郵代電云省長財政廳鈞鑒吳江嚴墓鎭愼昌繭行違令開設迭經絲綢商控奉飭屬吊證燬灶敝會於上年十一月間據嘉屬絲綢機織聯合會帖稱該行違令開設接近浙省吸收該處原料轉懇呈請鈞長飭縣吊證燬灶當蒙批示查前據財政廳呈復愼昌繭行業經由縣吊銷新證拆燬烘灶在案何以與來呈不符候令財政廳轉飭該縣查明具復核辦等因各在案刻下據該聯合會函稱該違令繭行牙證仍未吊銷繭灶亦未拆除玩視公令妨礙實業莫此爲甚轉瞬繭巿登場深恐仍然勾串洋商私收鮮繭特此電請鈞長嚴飭該縣派員勒限拆除繭灶吊銷憑證以維原料而保機織實爲德便江浙絲綢機織聯合會哿 
[浦東花邊公會開會紀]  
　　浦東花邊公會昨日午後二時在滬南浦東公所開會會員到者二十餘人公推會長陶少堂主席報告無錫徵稅雖達取消目的然考查棉織物手工品免稅條例至民國十年限期將屆深恐死灰復燃爲維持善後計曾經與無錫江北寗波等處同業商議擬組織一聯合公會呈請農商部註册特許免稅云云當經到會各人全體贊成公决各鄕鎭推舉幹事一人以便聯絡同業切實進行次推舉韓景庭陶籲門下鄕接洽各幹事再行定期開會兹將各鄕鎭幹事姓名列下顧庾梅顧亦絇周坤生顧鞠泉衛信臣奚墨林唐雲祥包研齋朱允全曾鑒堂高桂元陳文欽張文卿黃慶華陳安甫瞿南英沈安夫陶少堂朱友章李愼庭 
[上寶農工銀行之組織]  
　　本埠現有一上寶農工銀行之組織其資本爲三十萬元舉定毛雍祥爲總理暫賃河南路實波同鄕會舊址爲行址現正從事修理不日即可開幕將來該行尚須在吳淞開設分行其宗旨當在輔助農工兩業金融之不足云 
[華洋義賑會消息]  
　　華洋義賑會昨接河南衛輝道尹范壽銘君來電稱壽銘始於昨日回衛聞災重各縣饑弊日多義粟仁槳翹首以待謹特鳴謝并切呼籲云 
[各學校體育員會議紀]  
　　昨日午前十時許各學校體育員假座尚文路勸學所開會討論參與遠東運動會各項辦法到會者十四人議决案三件（一）議敎材三種一體操二疊羅漢三歡請吳君志青選定試騐（一）研究敎材日期自三月二十一日起每日下午四時半各校率領學生或隊長至中華路武術會演習（一）各學校認定人數和安一團計三十人養生一團第二師範附屬一團縣立第一高小二團第二高小通惠澄衷等各校未定至十二點而散 
[工藝傳習會定期舉行]  
　　江蘇省敎育會理科敎授研究會舉行第二屆工藝傳習會兹將該會致各校函錄下逕啓者敝會爲補充理科敎材提倡工藝敎育促進婦女生活起見定於三月二十七號（星期日）上午八時起舉行第二屆工藝傳習會請留學日本島津製作所葉公夐先生實授蠟製果實花木方法一日完畢注意實習並發講義以資參考如貴校敎師學生中有志來會研究者請於本月二十二號以前至本埠小西門外中華職業學校理科實騐室錢夢渭君處報名隨繳實騐傳習午膳費銀一元五角並領取入會證屆時憑證到會聽講專此上聞附上傳習要目（一）原料（二）製型方法（三）加工法（四）色彩法（五）實騐製作 
[新定鐵路人員之薪水]  
　　滬杭甬鐵路管理局前奉交通部令飭將全路各站規定等級共計劃分五等已於本月十六起將全路員司大爲調動已誌本報兹悉該路所定各級薪水計頭等站長每月自九十元以至一百二十元爲止二等站長自五十元以至九十元爲止三等站長自四十元以至　六十五元爲止四等站長自三十元以至四十五元爲止五等站長自二十元以至三十元爲止頭等站副長之月薪則照二等站長一律二等以至五等站有夜班站長而無副站長其站長之每年加薪計頭等每年加六元二等加五元三等加五元四等加三元五等加二元大概加至上列等限爲止至於站員（如司票員貨物員行李員電務員等）其月薪等級計頭等站員每員至多不過五十元二等站員每員至多不過四十元三等站員每員至多不過三十元不列四五等此項新訂之辦法係以各站營業櫌劣　比例云 
[華商電車撞斃男孩之相騐]  
　　華商電車一號路牌八號電車二十五號司機人姜泰山昨日上午十一時四十分鐘駛至大南門中華路由西往東開駛快車適有昨從西鈎玉弄五十號門牌遷在西白漾弄聚興里隔壁平屋中居住寡婦張陳氏之六歲男孩張桂寶在該處弄口戲嬉突然被撞倒地頓時殞命該處崗警趕來救護已經不及遂將姜拘送二區二分署申送警察廳發科訊押候送法庭訊辦該氏聞耗趕到撫屍大慟即將該屍置在原處因此電車交通斷絶聞該孩伯父現充某學校茶房該處二十七舖地甲陶愼忠奉該警署令赴地檢廳報請相騐下午三時許奉譯廳長委派許檢察官沈檢騐員等乘坐馬車蒞場相騐屍母張陳氏投案聲稱我子慘死全係該司機開駛快車又不踏鈴所致請求伸雪云云問官即騐明已死張桂寶太陽穴並腦後等處委係撞傷致命塡明屍格判令該氏自行棺殮候警廳將姜送案嚴辦並着該氏於次日來廳候示該氏唯唯而退 
[馬車撞斃老嫗]  
　　昨午後某姓家舉殯後面送喪馬車行至民國路老北鬥附近將行路某老嫗撞倒輾傷立時殞命當經崗警追上將馬夫拘送二區一分署收押一面調查該氏家屬再行核辦 
[續誌浦東御家橋之刦案]  
　　浦東御家橋富室張雪舟家於隂曆本月初六夜被盜搶刦金珠衣服等約值三千餘金一案已誌本報前日三林塘地方有楊阿二等四人不知因何互起扭毆由巡警到來將楊等拘入警所以其行跡可疑恐與盜案有關傳失主張朱氏到所指認認識楊阿二爲二月初六夜刦盜故於昨日午後飭將楊阿二派警押解上海縣警察所聽候南匯縣派警迎提歸案訊辦 
[星期兒童演講會記]  
　　閘北滿洲路青夜國民義務學校昨日（二十日）上午十時半舉行第十八屆星期兒童演講會當時除敎職員周平陶笑航蘇守恒余鵬姜維良卞毓英等蒞會外復有來賓朱昌利馮寄吾錢吉人李級仁等十餘人由校長孫道勝主席先請朱昌利演說「學生與社會」次馮寄吾演說「死書活人讀」錢吉人演說「孟子幼時之故事」次學生演說競爭由朱馮二君會同姜維良共同批評結果陳謂泉最佳末兒童自治會各隊隊長報告列席人數中以義勇隊人數爲最多得勝散會已十二時矣 
[閘北救火會改選職員]  
　　閘北三段救火會正副會長及查賬董會計董任期屆滿已於昨日舉行改選兹聞陳炳謙當選爲正會長黃季植鄧志揚當選爲副會長鮑咸昌當選爲查賬董鄧志揚當選爲會計董云 
[豫園開書畫展鑒會]  
　　邑廟豫園書畫善會訂今日舉行書畫展覽會假布業公所内大廳上爲會所陳列海上名人書畫甚多凡購有展覽會門劵者一經入會觀覽每劵可拈贈書畫一二件聞所得劵資提取半數充作夏季施藥冬季施米等用云 
[軍署通令協緝兇犯]  
　　松滬何護軍使昨日通傳所屬軍警各署文云頃據陸軍步兵第八旅第十五團團長王國棟庚代電稱竊職團一營二連連長常士德私寓被匪侵入搶刦並被盜匪戳斃其妻范氏一案業將大略情形具報在案兹於麻日緝獲邱世泰一名訊據供認行刦殺人不諱並供有共同犯徐實貴一名當經緝拿未獲理合先將邱世秦就獲訊供情節代電馳陳乞　　軍再徐犯旣已脫逃誠恐濳往他處用特附呈面貌表一紙叩求鈞使俯賜轉飭協緝實爲公便等情前來查此案前據該團長來函當經通傳飭緝在案據電前情合再粘貼面貌表傳仰該某等即便遵照轉飭所屬一體協緝務獲解辦切切此令 
[滬杭路發售莫干出聯運票]  
　　滬杭甬鐵路以本月二十五號係西國令節（俗呼外國清明）在此期内中外人士前赴莫干山遊歷者爲數必多故於二十三號起在各大站發售頭二三等至莫干山之車船聯運票其通用期係由二十三號起至四月三號止該路所備之拱宸至三橋埠之汽船二艘在二十三號至二十七號期内駐泊拱宸橋以迎遊客上山至二十八號以後則駐泊三橋埠以送遊客返拱所有上山後三橋埠各項辦事員司皆經該路先期派定馳往各該地點照料一切 
[師船調駐宗界廟]  
　　駐滬水警一區第三隊隊長王壽良君昨日選調師船二艘開往浦東宗界廟地方駐防並令每夜在於附近各河港認眞巡緝以維治安 
[兵工廠開工有期]  
　　上海兵工廠因經費支絀致自舊曆新年以來全廠尚未正式開工業由該廠謝總辦電由陸軍部允予撥欵接濟現聞部欵將次涵滬惟煤斤尚不敷用故由謝總辦派員就滬先行購用全廠開工約在本年四月一日云 
[郵務人員之歡送會]  
　　本埠郵務管理局華副郵務長吳翊清君奉調浙江副郵務長會計長薄圖君亦奉令升任廣東副郵務長二君不日成行前晚該局中外同人特在一品香爲二君錢别席間并有副郵務長西密司君等之演說及鐘鳴十下始各盡歡而散 
[巡工司之曉諭]  
　　各口巡工司額發出曉示云本巡工司查岳州關稅務司所屬界内長江岳州水道仙峯礁石地方所設仙峯鐙椿現爲指示水淺各處起見改正燈之方向合將其情形度勢開列於左計開一岳州仙峯礁石江之右岸直對礁石之處曾設鐙椿一座上置球式籃帽現爲指示該水道内有水淺各處特將該鐙改正方向所改情形應視本巡工司所印鐙塔浮椿圖第十八號爲準按照岳州關量水表水深逾過十八英尺之時即於該椿之上懸掛紅光常明鐙如按照量水表水深十八英尺至十英尺之時則另行暫設一椿於礁石之上即圖内註明之十九尺礁彼時即將該鐙移設是處如按照量水表水淺至十英尺以下之時則另行暫設一椿於礁石外邊即圖内註明有圈地點惟遇大風潮時礁石之上不能設鐙則仍設於江岸之標桿上爲此合即曉示各處船隻務宜留心詳記以免疎虞 
[影戲院之競爭]  
　　美國Ｕniversal影片公司上年曾延名女伶華珍（即前演紅手套者）曁男女演員數十人來中國及菲律演日本等處攝演新影片名曰ＴheWragonisNet即金蓮花一劇抵滬後假寓黃浦灘滙中西旅館曾在城内豫園龍華高昌廟黃浦灘跑馬廳城廂各處實地串演事畢復至北京如前清之皇宫頤和園萬壽山及今之總統府國務院萬里長城一一收入片中其劇情大畧以中國之老子所煉之金蓮花共計八瓣苟爲人所得可致長生不老美洲博古家願出重價收買歐美各國僅有五瓣尚有三瓣知在中國之萬里長城日本之古刹菲律濱之荒塔等處故不惜奔波萬里冒險搜求而隂謀家厚利所在思欲乘間刧奪以致演成種種慘劇今此項影片業經抵滬各影戲院咸欲重金購之兹爲虬江路上海戲院先得已定禮拜一晚開演矣 
[財廳特設所得稅專科之函告]  
　　本埠各公署昨接江蘇嚴財政廳長公函以所得稅一事現奉部令特設專科業於本廳附設組織成立函知查照云云 
[組設花邊行]  
　　花邊徵稅自取消後適值巿面銷路頗有起色該業中人多在預備擴充營業昨聞有周某等集資數萬金在公共租界六馬路組設綸華花邊行專營出口營業經理爲徐伯芹現定本月二十五號遷入開始營業云 
[築造利涉橋駁岸]  
　　南巿陸家浜河道向有多數江北　　船久泊不移以致開浚未滿六年依然淤塞貨船進出殊不便利且該河兩岸向無駁岸岸灘易於坍陷河南益形狹窄實與水利大有妨礙曾由滬南工巡捐局姚局長呈奉護軍使署批准開濬淤泥兩岸建築木駁以維水利惟該河自浦口迤西至利涉橋一段素爲稻柴窰貨商船停泊最多之處旣須濬深自當先從利涉橋之西至斜橋爲止動工開深一俟工竣再行開挑東段業在利涉橋河内築壩一道以資阻斷潮水現已由姚局長雇工將西段河底淤泥濬至三官堂木橋地方所有自利涉橋起往西至三官堂木橋一段之兩岸應築木駁亟宜尅日開工故已於前日由監挑河工委員購備木板材料動工築造矣 
[追究幼女蹤跡]  
　　住新閘路新康里之常州婦人張王氏有七歲女孩名丫頭去年正月領與閘北漢中路皮匠泰縣人莊有福爲義女近忽失蹤該氏向蔣詰問託稱已擇配鐵路北同鄕劉文燦爲養媳因往劉家探視無着由該氏鳴警將蔣劉一併拘入四區經顔署長研訊之下劉供蔣以義女許字民子童養過門不幸去年三月民子夭亡故將女另許同鄕張姓云云顔君以蔣劉二人頸有串寶情弊判解司法科澈究嚴辦 
[同居帮尋失妻]  
　　住居閘北姚家宅橋之秦興人張炳之拉車爲業其妻季氏日前失蹤張疑同居王有根拐逃前日扭王至四區告發經顔署長質訊之下因無確實證據判王交保帮同找尋 
[限交拐逃男女]  
　　當熟婦人般趙氏前日偕其壻李榮昌扭住閘北敦睦里之阜寗人徐錫施至四區控稱伊女李殷氏於去年秋間來滬與在麵粉廠做工之金生姘識賃居敦睦里秃辮子家日前由婦人偕壻同來上海債知下落被秃辮子通風致金生與女兒偕逃無踪婦人前往理論由徐出塲擔保限三日交人現在秃辮子亦已避匿是以扭徐來案請究等情經顔署長質訊之下判徐交妥保限交在逃男女三名口到案核辦 
[各被告交保候訊]  
　　美商新茂洋行在公共公廨呈訴新康盛號主榮雲漢不理損失洋三萬一千九百六十九元又美商聚豐洋行訴江直三定貨欠銀一萬五千兩又美商協隆洋行訴元大號經理毛農懷不理欠銀九千一百七十五兩又美商利達洋行訴鋆記號經理穆增銓欠銀五千兩並泰和利號經理歐鶴祥欠美金一千七百二十四元又周康成訴顧秉南將中國政府六釐公債票價賣向收息銀否認請追票價洋一千八百三十七元又蔣如雲訴平頡甫不理貨洋二千九百二十九元銀二百十三兩等案於上星期六由廨飭令探捕將被告各人先後傳至公堂禀奉中西官諭令分别交保候訊 
[房客限期遷讓]  
　　英商通和洋行在公共公廨呈訴新閘路租户干連生覇屋不讓請爲飭遷等倩上星期六由廨傳訊先由原告代表律師上堂譯訴原告欲將屋收回自用被告覇不遷讓請求押遷云云訊之被告亦延律師到呇辯稱被告向原告租屋時曾出小租洋三十元小費洋四元每月房金洋三十二元七角迨至去年十二月間原告知照加租亦未提及房屋收回自用但被告非但用去小費且屋内裝修費去三百餘元應請飭令原告償還等語經李襄讞核供商之英包副領事判限被告一個月遷讓如違未便 
[違犯烟禁案兩起]  
　　法捕房包探任水揚偵悉界内中和里某號門牌王四觀家有私賣烟土情事當即禀明西探阿而風西君於前晚帶同包探前往該處抄出福建烟槳十一包價值一千餘元連王一併帶人捕房又章又次私賣鴉片亦爲包探查悉禀明西探偕同前往抄出烟膏數缸拘入捕房諭着一併交保出外聽候傳至法公堂請究 
[雉妓院兩項違章]  
　　專查妓院之三十五號西捕與八百二十五號華捕於前日查悉廣西路四百十六號門牌雉妓院鴇婦王老三縱妓至馬路拉客並私設烟具容留狎客孫世榮吸食鴉片烟兩事均屬違章當將王鴇與孫一併帶入捕房經捕頭詢明令孫存洋五元作保王鴇轉送公共公廨拘留候究 
[河南副劵開奬紀]  
　　昨日爲第十四次河南救濟有奬副劵開奬之期仍在南巿久大碼頭利濟公司内舉行自上午九時半開始至午刻十二時止兹將開出之五大奬號碼及經銷票號錄下頭奬第三千六百四十六號（嘉興大利公司）二奬第二萬七千二百七十號（漢口義大利）三奬第三萬二千一百七十六號（杭州和記公司）四奬第八千二百六十二號（本埠善中）又四奬第八千八百三十四號（本埠廣萬元）五奬第四千六百十六號（杭州和記公司）又五奬第六千零十四號（漢口義大利）又五奬第三萬二千零七十九號（本埠大利元） 
雜證二 
[再論貨稅附捐（訥）]  
　　政府此次必欲實行貨稅附捐其爲名乎以令出而不能行有礙政府威信故必力與商民之公意抗縱使另募之捐數過於貨稅之捐數而亦必不能取消成命所謂名也然政府今日之威信所存者幾何政令之出能實行面不自消滅者幾何則此區區附捐又何威信之足言 
　　其附捐而爲實乎則是實心爲災民計耳然欲爲災民計必較量其孰與災民有利附捐之所得不過此數而商民一次之認捐亦有此數且容或過之則從商民之請非特無傷商民之感情抑更有利於災民故此次附捐當局苟非别有用意者當必不再堅持矣 
　　然則此問題無論爲名爲實皆無堅持之必要也 
公布欄 
[上海地方審判廳]  
　　批示一件陸榮彰聲請併案核辦由狀稱各節因兩案主體標的各不相同礙難照准此批一件陳增福等狀請鑑價拍費由狀悉候傳禀訊奪此批一件施華氏狀請覓保由狀悉候傳原告來案訊明定奪此批一件陳瑞林狀請執行由狀悉候傳案訊道此批一件何瑞堂狀領單據由准領此批一件鄭世賢狀請執行由狀愁業已派吏嚴厲執行矣此批一件周友珊具狀聲明由狀悉已分别票傳矣着即遵期來案聽候訊奪此批一件楊根林狀領單據由准領此批一件高桂香狀領單據由准領此批一件姚鳳岐狀領欵洋曁賬簿由准領此批以上三月十七日 
　　公示送達（全文在本廳揭示塲公布）（民一庭）一件吳盛發與李章生爲損塿私訴一案現本應續定於三月二十六日上午十時爲審理日期仰該原告人吳盛發依期到案候訊毋違特示右仰被傳人吳盛發准此 
　　判决主文（民一庭）一件决定錢質甫與劉懷清因掯物糾葛聲請　銷假扣押一案主文本廳民國九年十二月十五日之假扣押决定准予撤銷一件判决張仁清與陸雲清票欵糾葛一案主文陸雲清經理之晋成義記錢莊應償還張仁清經理之新華襪廠票欵銀七十兩正訴訟費用歸陸雲清負擔一件判决沈正芳與倪阿良等爲貨欵涉訟一案主文倪阿良倪楊氏應償運沈正芳洋二十四元三角本案訴訟費用歸倪阿良倪楊氏負擔（民二庭）一件判决王士忠與葉景雲貨欵涉訟控訴一案主文本件控訴駁回本審訟費歸控訴人負擔一件决定藥芝上聲明窒礙一案主文本件窒礙之聲明照准一件判决姜春翹訴薛德仁債務糾葛一案主文薛德仁應償還飛星公司洋九十三元六角四分繳由姜春翹具領訟費歸薛德仁負擔一件判决李如璋與黃惠春因貨欵涉訟一案主文黃惠春應償還李如環洋七十四元九角六分訟費歸黃惠春負擔一件判决姚梅訴曾雲鵬償務糾葛一案主文曾雲鵬應償還姚梅洋十五元姚梅其餘之請求駁回訟費姚　負擔四分之一曾雲鵬負擔四分之三 
　　批示一件吳維孝狀交欵洋由准交此批一件楊根林狀領男畝由准領此批一件徐勤安狀請拍賣由狀悉候傳案核辦此批一件陳馮氏狀請寛限由狀悉所請姑予照准此批一件張老太等狀委代理由准予委任代理此批一件徐德明呈請發還原卷由呈悉本案原卷已發還原縣核辦矣此批以上三月十八日 
　　判决主文（民一庭）一件判决張金標等與夏包氏因因房糾葛控訴一案主文原判除該田老界兩造俱照舊各守各界不准擅動及訟費部分外撤銷被控訴人第一審其餘之請求及控訴人其餘之控訴均予駁回本　訟費兩造各半負擔一件决定范雲卿等與楊文文因路地糾葛控訴一案主文本件上訴狀撤銷本審及前上告節訟費歸控訴人等負擔一件判决黃福與等與金安心欠欵涉訟控訴一案主文本件控訴駁回本審訟費歸控訴人負擔（民二庭）一件判决支長發訴顧松茂等因車租糾葛一案主文韋阿三應償遠支長發車租小洋九百六十三角三分支長發對於顧松茂之請求駁回訟費歸韋阿三負擔一件判决沈志尚與陳正記因賠償損失糾葛控訴一案主文本件控訴駁回原判關於令沈志尚賠償損失及駁回陳正記對沈志尚其餘請求部分變更之沈志尚經理之盈餘協記公司應賠償陳正記損失洋七百零二元零二分陳正記在第一審對沈志尚其餘之請求及其他之附帶控訴均駁回本審訟費歸沈志尚負擔一件判决吳嘉獻訴楊舒臣即楊書臣股欵糾葛一案主文楊舒臣應償還吳嘉獻洋二百元吳嘉獻共餘之請求駁回訟費歸楊舒臣負擔 
　擔　擔批示一件汪友倫具狀聲明異議由狀悉着即來應候諭此批一件陳全林狀請執行由狀悉候傳方張氏到案訊奪此批一件白玉記狀請傳案由狀悉候派吏將該債務人傳案訊奪此批一件楊鼎記狀請領欵並請追繳由狀悉候飭吏限令債務人將訟費利不关如數措交到　再行傳領此批一件周乾康等狀請給領囱狀悉候核辦此批一一件顧書卿狀請暫緩執行由狀悉准予暫緩執行此批一件黃安壽狀請改拆工作由狀悉候傳案訊奪此批一件喬理卿狀請銷案由狀悉仰即來廳候諭此批一件顧金標聲請抄錄由准抄此批一件余生初狀交欵洋由准交此批以上三月十九日 
[上海地方檢察廳]  
　　批示周開孝狀悉爾傷業經當庭騐明左手背僅有爪傷四條左脇肋係擦傷少許兩處傷痕均極輕微乃遽以刀砍石擊任意兇毆等阿來　告訴以圖聳聽顯見刁狡應依微傷不檢舉之例予以却下此批秦曰志狀悉仰即來應具領此批以上三月十八日 
　　批示金江樓等狀悉前狀已呈送高等柏勢廳核辦矣仰即知照此批一周徐氏狀悉候偵查明確再行核辦所請暫難照准此批沈衡狀悉沈鎭林欲立私塾故憲將爾已成立之小學校加以殘害殊　非是唯事應敎寶行政本應未便受理仰即呈請上海縣知事公署核辦可也此批以上三月十九日 
　　本館啓事本月九日接本埠署名張廣林之郵信一封内附鈔票二元細玩函中詞旨伊兄張玉停曾在某路充當工頭民國八年間被人謀殺含寃未雪要求登報宣布並言本人新從外國回來日内將赴津省親等語當以該函所述事無佐證未便登載而函中又無住址無法將原函連同鈔票寄回本人因登報限期招領迄今已逾十日本人並未來領除將所寄鈔票洋二元代送華洋義賑會捐充賑欵外特此聲明 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[花朝絮話] [  沈禹鐘]  
　　入春後風訊屢更芳時洊至倚樓獨笑又届花朝見窗外新柳抽絲杏花綻蕊知春意湧矣按花朝之期相傳皆以爲二月十二誠齋詩話載東京以二月十二日爲花朝爲撲蝶之會此外記載亦多類此惟提要錄載唐以二月十五日爲花朝又翰墨記載洛陽俗以二月二日爲花朝以上諸說不一大約當時各地習尚不同故節候亦不一致耳要之二月前半月正初暄之候凝滯之氣化爲和暖百卉乘時萌動皆有欣欣向榮之概故不論其「初二」「十二」「十五」均可爲花朝之期惟「初二」春光尚早春寒或未盡角「十五」則風信旣半花事已登終不若「十二」之適得其中正羣芳含苞欲放時也今以「二月十二日」爲花朝而不循「初二」「十五」者殆说本此意歟 
　　人謂三春多佳日不知舍花朝而外前旣有春寒之憾後又日趨於遲暮蝶痴花蕩無復心賞吾友靈園恒謂一到花明柳媚時則百光盡洩咀嚼轉無餘味允矣故吾人欲於春日求所謂良辰美景之一日厥惟花朝而已蓋花朝之日百卉競蕊盈盈露艶大類十八九好女兒待嫁閨中好景未來團　在望其情景正有耐人尋味者焉 
　　春之有花朝猶秋之有中秋秋月團　春花爛縵中秋之月圓而易缺花朝之花艶而初胎二者相較則月之孤潔不及花之娬媚秋之清瑟不及春之煦暖中秋之滿月不及花朝之初葩是以遍閱四時無有過於花朝者 
　　當花朝之日晨露未晞朝　初展挾美人扶瑶琴徙椅於春林之下於時好鳥弄晴嬌枝解語弦聲乍起清風徵拂斯亦極人生行樂之道可以無負芳時矣然此福不易得也噫 
[歸蒔記] [  朱鴛雛]  
　　往日每晨氣清麗時有女郎自籬門出臂挽籃籃内皆花也籬内即女郎家家小而圃大故全家直隱於繁英密葉之中籬下矮蜒繞小河門首有橋以通於隄而橋下柳絲似交結爲一重翠帘矣流水受日光蒸然生異馥則花氣隨在均是在水尤冽女郎出其家清客若麻雀鵲鴯婉轉弄屑以送之殆清景走盡則絶妙之賣花聲發於其吻矣巿之人日日見之譬如女郎猶未過則曰阿娥未過也阿娥着淡竹色衣天寒或加墨半臂偏髻或雙之而其發吻時之圓測與其相應之明眼爲一般人所樂道者男女皆喜向阿娥巿花阿娥雖和易而又嚴然拒少年之風情語有平等先生見而美之謂阿娥美術之勞工也渠於阿娥未敢通語偶出遊經其圃戀小橋流水如展名畫然今年元阿娥尚送蘭箭於所謂閨閣新歲得間游已忽亡去其母出尋痛呼無所獲巿人紛紛議謂必淫人盜之者顧莫得主名平等先生尤憤慨痛斥狂且蹂躪女德阿娥母失愛幾癎花亦不治幸平等先生輾轉周之花朝日平等先生獨行過阿娥居苦念去年今日亦曾經行過此見阿娥以綵條飾花榦若領袖行賞其部伍之態以爲儷景今則物是人非空餘蕭索而已喟然去不知阿娥接踵返家見母相抱大哭愬爲淫人盜於滬知將鬻已悟而逃歸母亦不責蓋天下惟父母最諒最恕其所生不若社會之惡過犯絶不許其改過也母累欷曰兒歸仍以花相活耳今日花朝當先活花少須阿娥含涙出於春隂舊　中花若告之曰我主人歸矣勿慊慊花開花落次年猶得爲花矧主之偶沾泥汙而早悟耶阿娥方寸爲花氣所滌洗覺空洞無復餘恨明日賣花於巿亦挺然不自爲羞遇平等先生誠意謝之平等先生語人則大惜其昔調謂失却自然之清脆矣 
[紫蘭小譜] [  周瘦鵑]  
　　紫蘭Ｖiolel爲三月花后盛開三月間原産歐葉圓蕚外突狀如小囊花小作紫色香靜而美脫以花喻美人則嬌小玲瓏四字足以當之今年花朝適西曆三月爰拾新知舊作彚爲一組曰紫蘭小譜 
　　希臘神話大神阿波羅暱仙童海沁瑟絲瓊宫珠闕中未嘗一日相離也司西風之神石夫勒司者妬之一日阿與海方作投環之戲石夫勒司吹其環中海胸立死阿波羅大慟嘔血血中有花燦發作紫色瓣上隱隱有字曰Ａi則悲歎聲也厥後此花散遍人間即紫羅蘭又一說紫羅蘭爲女神維納司）司美麗與愛情者）眼涙所化維有夫遠行相與把别涙珠入地忽生萌藥入春花發則紫羅蘭也 
　　紫羅蘭爲花中之薄命紅顔開後不二日花容已憔悴矣持久之法則於夜中以碟盛水置花其中覆以碗翌晨啓之則花又鮮艶如新植之瓶中似美人曉妝初竟時也 
　　英國大詩人華士華斯ＷWordsworth有詩曰「　珊」Ｌucy中有一節亦稱述紫羅蘭者某君以新體詩句譯之云一朶紫羅蘭生長在岩石的一邊一半兒却蒙着了苔蘇任誰也難瞧見但是見了伊的人却驚伊嬌艶似明星兒在半天合全詩觀之則信花喻人也莎翁戲曲中詠及此花凡十八次稱爲至情之花其他詩人如拜輪Ｂyron戴尼遜Ｔenneyson輩亦有紫羅蘭詩堪咨ＴＫents詩中則謂其　辦挺秀美於仙女琪奴之媚目云 
　　紫羅蘭在花中表示貞淑與高潔希臘取爲國花 
　　倫敦女郎梅白爾夜中夢擷紫羅蘭醒而異之作書叩某雜誌記者係主何兆記者復言夢擷紫蘭必能得一情人足爲終身之託者惟擷後花如枯萎則恐有落花有意流水無情之虞云 
　　前俄皇尼古拉司之后愛麗珊德拉Ａlexandra生平最愛紫羅蘭晨夕與之相對領其色香嘗謂宫闥之内惟此足爲膩友而已大革命起隧皇出走西比利亞卒遇害紫蘭有知其將爲之雪涕乎 
　　拿破崙有「紫羅蘭伍長」之稱殊藴藉可愛一八一二年法國大軍旣覆於俄羅斯拿翁被放之愛爾巴島臨行告部將曰爾曹誌之吾當與紫羅蘭同歸也於是部將等僉稱之曰「紫羅蘭蘭伍長」越數月拿復返法時值陽春三月紫羅蘭香籠大地至茀利極見賣花女郎無數均賣紫羅蘭拿大悅盡巿之歸爾時巴黎之人相逢道左必問曰爾愛紫羅蘭否苟答曰愛之則其人即爲拿破崙忠臣云 
[地方與花之比較] [  一影]  
　　北京苦寒而代作上都如梅花山東聖蹟古貴如紫薇花山西恬退能耐世亂如菊花河南雍容温穆如杏花江蘇柔脆而風物流麗如芍藥花浙江士女藴藉社會靜懿如蘭花安徽世出幹材民氣亦壯如桃花湖北臨江倡義人傑地震如芙蓉花湖南能擾世亦能馭世如蓮花江西民物殷阜團結尚堅如繡球花福建跨海爲邦自成風氣如水仙花廣東勁拔蓋世恒襲取歐風如唐花廣西雖僻亦熱帶之傑出者如石榴花陜西憑關遠眺稱雄今古如桂花甘肅之地據隴以自適如玉簪花四川天府自足時亦自亂如月季花貴州不惹風潮應景而已如夜合花雲南剛樸而惟務侵略如玫瑰花奉天顧盼自雄如雞冠花吉林物産之饒著稱於世如夾竹桃墨龍江之生活多在雪窖冰天中如耐冬花西藏番性至堅而復以佛敎名如鐵樹花蒙古寛廣無垠而混沌樸質如木棉花熱河幽茂嶔巘地足狩獵如山茶花察哈爾殖民散處微具生趣如楊花 
[花國紀事程] [  瞻廬]  
　　二月十二日之花紀念俗稱花朝又稱百花生日實則近數年來之花國何嘗有一絲朝氣與其謂爲花朝無甯謂爲花暮且又何嘗有一毫生趣與其謂爲百花生日無寗謂爲百花刧日花國之中閙得如落花流水不可收拾頃據巡花使者（見朱慶餘詩）之最近花信成花國紀事四則 
　　（一）姊妹枯枯而復活 
　　十姊妹者花中之奴隸也一蓓十花互相狼狽平日專賴醴泉灌溉遂得向榮醴泉旣涸十姊妹移植西籬之下忍辱苟活如含羞花朝不保暮如薄命花不祥名字居然列於十大花魁之内所謂魁者罪之魁非功之魁也比聞十姊妹不甘憔悴乞靈於金錢花四出運動希圖重返故土事若成熟則十姊妹枯而復活爲期當不違矣 
　　（二）唐棣花地位摇動 
　　逸詩云唐棣之華翩其反而豈不爾思室是遠而原注云翩反言華之摇動也不謂昔有是詩今竟成爲事實唐棣出走地位摇動回首西南得無有「其室則遠」之思耶 
　　（三）鼠姑花作祟 
　　山東道上之鼠姑花遽爾作祟花氣氤氲與瘴氣同遇之者如遇花粉祟往往不救說者謂鼠爲隂類姑爲女象花國之中　隂洹結妾婦專權鼠姑花之乘時作祟戾氣所感又奚足怪 
　　（四）紅花開壽宴 
　　紅花爲染料之一種染紅　者恒用之名不列於百花譜種不詳於花木考則是花之無價值可知顧獨先百花而作生日花國羣芳爭往祝壽所送之壽禮有金銀花若干斤珍珠蘭若干斛水晶花（見宋史錢俶傳）若干箱白玉花（見李商隱詩）若干雙○剪春羅翦秋羅若干疋紅花則廣開壽宴羅列諸珍張其花鬚不可一世儼然以羣芳領袖自命云 
[花語費] [  野鶴]  
　　西人最愛花恒互相贈送而男女之間亦輙用花傳語如某種花則表示何意兹特擇西書所見譯之如左 
　　天竺牡丹表示汝之魔力我實難以抵抗錢花表示我極願與汝共樂蒲公英表示汝之種種舉動均合我心墨西哥花表示我以眞心待汝黑色葵花表示許久不見汝我甚寂寞紫紅葵花表示我願以髮與眼與汝朱紅葵花表示汝來我甚快樂蒭蕘表示汝不甚俏麗蜀葵花表示汝志甚堅金銀花表示我欲使汝快樂玉簪共表示汝如此信實冰花表示汝何冷心至此長春籐表示我願與汝一人爲友紫丁香花表示汝乃我第一摯愛者百合花表示我與汝極表同情木蘭花表示我之愛汝在地球上無有第二人萬壽菊表示我甚惡汝木樨草表示我愛汝非因汝之美麗牽牛花表示愛我水仙花表示汝愛已較愛我更甚夾竹桃表示汝宜十分當心橘花表示二人甚險梨花表示我愛汝以後决不愛第二人薄荷花表示二人熱度之高淡紅色玫瑰花表示我怕羞玫瑰花表示分離白色玫瑰花蕊表示我年甚稚離嫁期尚遠朝陽花表示汝何故欺我鬱金香花表示汝可有我之愛情白色紫羅蘭表示天眞爛漫白色政瑰花表示我甚願嫁汝黃色石竹花表示我甚藐視汝 
[園裏一朶花] [  鮑忍傑]  
　　（一） 
　　暮春天氣温和的太陽剛從東方起來大地上統變做金黃的顔色園裏一朶豐美鮮明的花正吸收了一夜自然的滋養和那蒸溜水般明露的沾潤見了太陽便從伊綠蕚綻裂的蕊中吐出波紋似的芳氣流漾在空氣之中也許爲了要引那許多蜂兒來親伊的嘴 
　　太陽起來不多時候「護花生」也從床上抽將起來刷牙洗臉已畢立刻到那花園裏去他運用深呼吸去迎接新鮮愉爽的空氣那些花顔草色碧水假山大可寄托他的胸懷那種通例好像他做慣了的課程没有一天或間他新近在園裏認識了一位朋友他進園第一事就是去拜望他的朋友那一朶豐美鮮明的花也像在那兒含笑不語似的等他他對伊何等憐愛曾想和他做永久的良友那種濃摯的情緒藴儲在他的心坎深處要是一見了伊便會不自知的將身子磬折下去或是曲膝在綠茵般的草地上將雙手輕輕椿着花凝心斂氣地深深吻伊一下覺得一陣濃郁甜蜜的芳味很迅速地從鼻觀裏進去使得他的「靈」「肉」都到那極舒服的境地 
　　（二） 
　　太陽已在東邊高起來了園中這才有人進來賞玩那朶含苞半吐丰美鮮明的花依然放出伊一陣陣輕微的芬芳伊伊中容受了的露水眞像一顆顆的結晶體玫瑰的色澤在綻裂的綠蕚縫裡呈露出來怪美麗的怪自然的 
　　伊那神秘無窮的魄力使得經過伊身畔的人們誰也不貪看留戀依依難捨的樣子那些號稱不愛花的朋友到這時候總也免不了報伊一限大多數人的心理差不多個個都那麽想「最好把伊折下放在自已懷裏帶回家去」 
　　無奈他們一拾頭明明有一塊黑地白字的牌子掛在那裡上面寫道「園中一木一樹一花無論何人不准任意攀折」好害利將他當頭一棒便把那念頭打壓下去丨但是他那胸中似火一般熱的艶羨反正使他退一步想道等着丨等着待他們一個人也没有的時候好了我可偷偷的下手把伊折下藏在我的懹裡 
　　（三） 
　　一會兒財主「傖夫」來了他好容易也瞧見了那朶丰美的鮮花雲時直覺的衝動使他很喜歡着要伊他意思是「我有錢呢丨世界上可是再有什麽東西有了他不可以找到的道理」於是他便去喚那園丁他對那人用命令式的語氣對他說我要這朶花將出多少代價才可以賣給我園丁道唔先生隨你罷丨或者一塊錢也不算貴丨但是你瞧這花多麽好呵「傖夫」道你就給我把他剪下我要立刻帶回家去 
　　他們的交易成功了「傖夫」很有得色帶着伊回家去了 
　　可是五小時以後他已經把伊玩厭了遂把伊揷在磁瓶裡抛棄在一角生死由伊 
可憐這一朶丰美鮮明的花不能再重温伊在園中一樣的自然生活那和靄的太陽光和晶瑩的露珠兒也不能跟伊接吻了這樣不過幾天伊漸漸的消瘦了枯萎了死了 
　　（四） 
　　在綿綿無涯的時間裡伊的芳魂是永遠留着那個悲楚的痕跡伊彷彿在那裡呼籲并且對伊的花姊姊花妹妹花哥哥花弟弟告訴說「這個茫茫宇宙問無論一切什麽東西他們旣然能相知相愛的生活着我們一定要有相當的輿論去保護他使他不受任何暴力的侵殘努力呀努力丨我呢已經犧牲了我的生命幸福在這時間的生命裡不過一個可憐蟲罷了」 
[花朝談屑] [  周瘦鵑]  
　　三月花田紫蘭怒發如繁星嬝嬝欲笑幽馨所及蒸爲香霧玫瑰雖好婢蓄之可矣今日花朝爰　酒花前以爲花祝祝百年長春無憂風雨玉姿常葆芳香不脫即令彫落亦當得知已如林顰卿者葬之凈土沃以清涙萬花憑弔百鳥舉哀收局如斯庶乎其可此花朝特刊者姑祝爲惜花人之祝辭可也 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一投稿本增刊者其材料除衛生道德法制）經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
成功百訣五版沈有乾君成功百訣兹經本館五版每册仍收回印本銀五分合銅元七枚外埠函購加費一分售書處本館營業部處寄售中華職業敎育社 
常評 
[說了] [  漸]  
　　了篆作子　　子無臂子篆作許書云十一月陽氣動萬物滋人以爲稱子字本象艸木滋生形○象其所結之子　象艸之莖木之榦　象其枝葉人以爲稱者假借爲人之稱也旣假借爲人之稱而子與人遂通稱李陽冰以爲子在襁褓中足併也此專指父子之子并專指初生之子而其義狹矣子無臂猶言人無臂無右臂曰子無左臂曰孓兩臂均無曰了言人無臂則了也古左手之左本作篆作　右手之右本作又篆作　均象手形朋友之友篆作　義爲兩手相助手之爲用大矣無臂則無手可知無手則其人無用可知至無用而其人不已了乎古代重工故百官亦稱百工世界物質文明進化史皆工人演成之實則皆手之力也雖利用機器者亦仍不能全不用手工人所以占世界重要位置者以此今敎育之新法爲手腦並用最近則主幼年宜多用手少用腦至稍長而手腦並用正足與了从子無臂之意相發明夫野蠻時代人類相殘或至去人之臂以了其人之一生今之不良敎育奈何使有臂者若無臂有手者若無手致其人不了而了哉 
道德叢話 
[應酬朋友的惡習慣] [  曹逸民]  
　　現在人心不古道德墮落那嗜好嫖賭吸烟的人眞是恒河沙數似的我常常問那般愛嫖喜賭嗜烟的人「你們爲什麽歡喜這種不道德的事情呢」也說「我們不過是應酬朋友」唉應酬朋友豈是這樣應酬的叹難道應酬朋友的眞理是這樣嗎 
　　我如今要問那以賭應酬朋友的人設使你的朋友輸了錢你可對得朋友住嗎若你自已輸了錢心裏覺得什麽樣再要問那以嫖應酬朋友的人設使你的朋友生了梅毒或者你的朋友被你介紹了一個娼妓後就你戀我愛的把家鄕忘了家産蕩了你可對得住他及他的家庭嗎 
　　我還要問那以烟應酬朋友的人設使你的朋友被你應酬了後就成了一個烟癮漸漸的壞了身體耗了銀錢你可對得他住嗎 
　　以上所說的三件事是人人曉得有害無益的事旣然曉得這三件事是有害的何故呌朋友去受其害呢那不是應酬朋友反誘朋友幹不道德的事嗎（乙種酬） 
[西方格言（一一三）] [  謝介子選譯]  
　　光榮之隨德行如爲其影然（西漱蘿）（Ｃicero） 
　　實行與勇氣所以致榮（英吉利諺） 
　　醫生恒視其自製之丸藥爲最美（德意志諺） 
　　日短而事繁（英吉利諺） 
　　今日之一小時與明日之二小時相若（德意志諺） 
　　優劣生於比較（英吉利諺） 
　　希望爲人在憂患中之安慰者（臘丁諺） 
　　輕視學校者終爲愚人（英吉利諺） 
　　蜜雖甜而蜂螫（法蘭西與荷蘭諺） 
　　舊友爲最佳（余爾登）（Ｓelden） 
衛生 
[長生術] [  愼夫]  
　　今夫世人之所欲者莫甚於生故苟有可以得生之機莫不黽勉以從事然而求生愈急速死愈甚斯又何耶蓋南轅北轍求生之不得其道也 
　　張駕雲之遭毒斃王文華之被暗殺之二人者當其生也亦莫不自欲其壽心以爲促壽之源莫甚於貧賤方日求富貴以謀其壽而孰知致死之源即由於此我聞欣生之毒父利其多金也永安之殺王嫉其高貴也使駕雲而貧無利可圖亦不致於被毒文華而賤無嫉可言亦不致於被殺由此觀之張王之死懷璧之故也以此推之世人之求長生而終不得者未得其道也 
　　然則長生之術若何曰貧賤者母自戕其性母自賊其身安其命而保其眞樂天之樂毋妄毋貪則未有不延其年而益其壽也富貴者憂人之憂樂人之樂以互助爲前題博愛爲主旨不爲兒孫作馬牛以陷溺於罪惡散散資財以興學校設工廠謀利國福民之事業若此則雖不幸而天促其年然遺愛之留於人世當歷久而不泯後之人將欣然曰某也者我鄕之善士也某也者我國之偉人也名垂千載雖死猶生長生之術莫善於斯世亦有眞求長生者乎請三復思之 
[蒸溜水與健康之關係] [  玄甫]  
　　水是日用所不可少的但是水這樣東西狠易和别物相溶解故天然的水委實說是没有十分潔凈的諸君倘把自以爲極清的水請一位化學家來細細分析他便可見裡而有不少的化學原質如石灰食鹽等混合在内這就是水不潔凈的第一證據又如把一滴清水用顯微鏡來瞧他亦可見得内中有無數微生物寄生在内這就是水不潔凈的第二證據水旣這樣不潔又爲吾人日常不可少的東西那末吾人要講衛生究應該喝什麽水呢大概眞正純潔的水是清鮮澄澈無味無臭的喝之狠與健康有益不然即爲疾病之源危險得很蒸溜水便是一無雜質在化學上認爲極清潔的水他的製法是將水煑沸至法倫表二百十二度使水化爲蒸汽待到蒸汽的熱度降到二百十二度之下於是又變爲水這水便是蒸溜水蒸溜的妙處乃是生水經過了這兩重變化微生物當然燒死即其餘的不潔雜質亦沉澱在蒸溜器内與水分離如是便成眞正純潔的水了用蒸溜水來做飲料對於吾人實有却病延年之益因爲人身中的水分實占全體四分之三他能日日把體中的毒質和廢物排洩出外蒸溜水就是一種最合宜的水能將人體組織中的可以阻碍消化引起風濕釀成腎臟病等等的種種污質排洩到身體以外豈不是與健康大有關係的麽（乙種酬） 
法制 
[正女子不能承受遺産之誤] [  遂眞]  
　　閱十四日常識覺民君女子承受遺産與男子平等一則剴切沈痛惟「中國遺産制度是男子能承受遺産女子不能承受遣産」云云蓋指勝清沿襲之不良制度而言按之民國現行法例固不能認爲繼續盡效也查現行法例「婦人夫亡無子守志者合承夫分」之條是民國成立新法律已略採男女平權主義而予女子以承夫遺産之權利不過女子承父遺産尚無明文規定耳然則覺民君所謂「一種無丈夫無兒子的女子不得承受丈夫的遺産」者固由於不良習慣使然亦由於婦流不知法律甘爲無告之民放棄權利之故非民國法律所許也故援現行法例以正其誤點俾無子守志之女子受族人監視不能自由處分夫遣之田地房屋者可根據此條提訴訟受法律之保障云爾（乙種酬） 
科學常識 
[職業衛生採光法（四）] [  芍]  
　　第四光之選擇 
　　採光法中光度之關係旣如上述今當說明光線之關係按科學上所云光線乃謂直線進行之路非太陽燈火等所發之光條分縷晰如線狀也光之爲物散布於發光體外融洽無間如球形球之半徑方向即光直線進行之方向球體之半徑出於理想上所述之直線光線亦然不過就渾然無隙之光球中假定其半徑方向之一部而研究其性質而已語云光線充足已非就光之本體而言猶之路線乃車馬經行之路徑非車馬之本體也若云光線四射則誤矣光照萬物無不起反射作用物面照耀之光可分兩類從發光體直射而來者謂之直射光從物面反射而至者謂之反射光亦稱迴光此反射光又依物面之平滑與否分爲兩種物面平用滑反射光線互相平行依然稠集於一定方向者謂之整齊反射光物面頗而糙反射光線交义紊亂散布於各方向者謂之不整齊反射光又如直射之是光經雲霧等而變其方向亦散布於各處者謂之散光綜上列各種光線之關係凡光特濃而光線整齊者皆謂之直光光較淡而光線不整齊者皆可謂之瀰散光如太陽燈火射出之光及鏡面水面反射之光屬於前者如雲中或靡砂燈泡中射出之光及地面牆壁反射之光屬於後者 
然則吾人所採之光當有取於何種光線歟則宜知此二者之優劣凡光線之方向自上直下者較少從側面而至者較多直光之光度甚强旣易眩目且必於背光之一面現濃黑之隂影殊不便於作事　散光則不然光線之方向旣非整齊一致故其光較淡而各方面之光度均匀旣不傷目亦無黑影之妨礙故室内採光不論盡夜要以瀰散光爲貴（乙種酬） 
　　前登之採光法上中下應作一二三 
雜錄 
[投稿防弊的新法] [  高鴻鼎]  
　　謝一君是我的好朋友他在美國已經一年半了所以時常有信給我上月初旬又有寄來其中有一叚的意思是提及投稿防弊的他說世界上要尋出受眞敎育的成眞道德的人實在很少文明如美國報紙上常有失人格的事情發見譬如以出版界而說則對於投稿防弊法的徵求時常入我眼簾是可見在文墨塲中的人尚且這樣缺乏道德其他恐也難免的有一個老於投稿的人應了某種出版界的徵求他著作上的意思說投稿防弊無論簽字畫押（中國人蓋章）繕寫地址門牌總是防不勝防最完善的方法就是用二寸的照相凡爲初次投稿的人應該用本人的二寸相片書明通信地址及親手簽成花押和稿件一同寄去倘然是抄襲的那末他們要將他的照像發表出來以揭破他的僞君子倘然這張相片不是本人自已的是借用的那末遇着揭曉的辰光照相本人一定要和他辦交涉自從此法通行以來作弊的人絶無僅有謝君來了這封信我想這種法兒實在我國很時髦所以特地投稿本刋請我國出版界注意按謝君來意所用像片投稿並未有何種表示可以確定是本人的相片照鄙見還可以請投稿人所用像片上面曬成投稿人某某某等字樣臂如「投稿人高鴻鼎字立三」 
 
 
