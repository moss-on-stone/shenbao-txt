# 1887 - 206 - 4905134

 

Page 1

 
 
[敬印雍正　硃批諭旨告白] [  點石齋主人代啓]  
　　雍正　硃批諭旨一　凡百十有二册　武英殿刊　初印本民間向不多見自經兵燹尤細吉　片羽彌希彌珍而四海臣民轉無以竊莛極之　心而　郅治之謨不著今有友人出其家藏初印本付點石齋石印仿巾箱直行本大小　凡三擡双擡单擡诸欵式悉仍舊貫不敢輕易體裁致　功令敬印硃字赤墨分明絲毫無悞非比鉛板梨板之字跡模糊易於差謬本齋隨股附發　張明眼人自能辨別也現已開印定本年九月底出　預定每部價洋二十八元先交八元掣取書票成找洋二十元憑票取書一部其未經附股者　定四十元發售每部計六十册外加文本箱子一只提攀鎖匙悉用雲銅隸字顏蓋精緻絕倫凡在同志幸早　賜顧售股處上海點石齋南局帳房清遠里新泰絲棧杭省　橋街晋義莊蘇城各錢莊閶門外鄭義大布莊護龍街麗和衣莊鎮江鹽公棧京都源豐潤票號 
[石印增廣詩韻合璧後附檢韻成書] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腋典腋誠韻學之善本也厥後翻本迭出增補不一或文選解題賦彙錄要或虛字韻藪初學檢韻茲合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳校石印成書較之他本韻腳顛倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從廉請至千頃堂面議 
[添印小題宗海出書告白] [  點石齋代啓]  
　　文匯舘向本齋添印小題宗海刻己一律告竣紙張墨料較前更勝凡初印時字跡間有不勻稱者盡行重抄重校以期精益求精云爾價洋六元五角定於六月初九日仍由文匯舘發兌此佈 
[吳興三大害說] [  霅水老漁楇]  
　　晉周處嘗問鄉里父老曰今時和歲豐而人不樂何耶父老歎曰三害不除何樂之有處曰何謂也曰南山白額虎長橋蛟并子爲三矣曰止若此吾能除之乃射虎殺蛟折節受學三害並去今歲湖蠺大熟播種之禾艽艽滋茂可謂時和歲豐矣而吳興之人滋不樂者亦由三害不除也何謂三害曰一爲客民一爲賭博一爲佐雜汛弁之擅受詐贓客民之害何也占人熟田奪人農器掘人墳樹互鬥則動成人命行刧則莫得主名孤僻之村婦女或辱殷實之戶朝暮不安始猶墾種山鄉土著稀少之地近且遍及水鄉無村無里而無客民之草棚平時土著之受害者積爲仇怨一旦有水旱之災兵爭之事彼客民亂心久蓄事勢可乘小則爲刧掠大則爲逆謀豈不在意計中哉且吾湖地勢毗連徽寍杭嚴之間皆爲客民之聚處山嶺叢複道路四通寇盜一起尤足深慮愚嘗建議欲仿明季鄖陽巡撫之制於此數府增設巡道　兵彈壓豫折亂萌可以漸清理荒田稽查客匪施教養之政成百世之功惟事體重大未必施行其次則莫若責成府縣用林文忠不問漢回但問良莠之說不問土客但問良莠清其版籍平其爭訟勿使客耕而責土粮勿任彼強而欺此弱有盜必破案有殺必追抵有棍必遞解公正廉明風行雷厲亦可大止其害然得此府縣難府縣而力行此說尤非易也賭博之害何也湖以蠶桑爲利蠶事畢而賭場開矣前歲含山汛屬低橋平陸之賭余所目擊也主之者汛弁開之者縣胥明燈高懸舟船四集歡呼雜遝連畫及夜鎗匪未盛而打手雇矣花戲未唱而妓船出矣環數里田盡蕪傭耕者多逃去或傾其家或破其產一鐵工喪其資自縊死一農婦以夫賭負窮急投水死夫亦死而盜竊姦拐鬥傷之案時時出其間凡賭一塲或攤或寶日必費錢四五十千皆小民辛苦農桑所出其故由匪與胥役結而賄於印官之閽奴閽奴者庇焉則議規規有差自下而上至佐雜汛弁者凡七印官卽不過問或閽而知之彼得規者通風令罷至其地而一無見焉乃以人言爲不信卽有出一禁賭之示而差役佐雜汛弁又居爲奇貨去歲有汛弁某於蠶畢之後日乘一舟率汛兵匿橋洞下有貿絲而歸者過焉搜其舟或有賭具或竟無賭具皆硬指爲賭量其貿絲之多寡而出錢如是歷數月大獲巨資名曰奉札禁賭而市廟之賭山頭之賭乃實其所包攬嗚呼推此以言其害可勝道哉其策莫若由省派員嚴密訪查訪查得實則參處縱賭之官提辦開賭之棍而不以空言示禁爲了事官畏參則不敢縱賭而賭棍之著名者以重法誅之則其餘皆斂跡矣除暴安良是其效也佐雜汛弁擅受詐贓之害何也佐雜不許擅受呈詞武職不許干預民事此定制也蘇省自丁中丞時通飭遵行著爲省例今雖稍稍廢弛而官弁猶不敢大肆獨吾浙則不然巡司之缺歲入數千金者甚夥大率烟規賭規訟費也其顛倒曲直嚇詐取財有市賈所不忍爲者余所見一巡檢其屬有大市鎮長年豢賭爲其大宗出息而烟館等費更無論已毫毛之事苟許得規立予刑杖今歲有一客民毆死之案縣委代騐人言藉藉以得受貨賂檢騐不明案不能結高堂大廈居然建於服官之所徒以善事上官交結紳士歷年滋久未有發其惡者一汛弁某初似有緝捕之能久乃瞻益肆氣益橫名爲捕盜而真盜則舍之更蔓抄於盜之鄰里親戚取其蠶絲衣服器具子女而有之名爲捕賭而得受賭規如前所云日日升堂理事如州縣之排塲有刑杖有班房有火籖牌票無論何事一概收受一案之費十數元或數十元不等去秋釀成人命鄉懦無知竟不告發而尤可笑者派德政牌德政匾萬民傘萬民衣挨鄉村地保而索之不則且得禍且衣其衣以遊街市謁神廟　然不知廉恥爲何事此人皆歸安所屬嗚呼天理國法官箴至此而蕩然矣尚何止害之云哉其他卽不盡若此而所謂好缺者其入欵皆此類如照江蘇現行省例而以白簡隨其後更飭州縣常時下鄉多接紳士嚴禁訟費俾民情得通則蹊徑永塞其爲民益大矣方今大吏有如周孝侯者出清客民禁賭博明定佐雜汛弁不准擅受之制三害並去又以時和歲豐樂哉樂哉吾湖之民　可鼓腹而遊擊壤而歌矣敢爲此說以獻 
[都下委談] ○興隆木廠商人馬得春以　南海工程雖已規模粗具而殿庭以內尚未布置精詳乃稟請奉宸苑頒給護照往天津採買花梨紫檀等佳植以便雕鏤窗楹奉宸苑允之六月初該商由天津購取運至通州驀被坐糧廳巡役扣留盖該商雖持有護照呈騐於坐糧廳監督而該廳未接戶部免稅明文未敢遽爾放行也隨申文該部請示該商則孑身返京赴奉宸苑稟訴該苑咨請戶部轉飭卽釋放勿悞要工戶部堂官會議此事頗費踟躕謂該商採買物料雖係南苑工程但未奏明若令坐糧廳免稅放行恐嗣後藉此漏私無所底止故連日計議尚未擬定作何辦理云 
 
 

Page 2

 
 
○五城司坊各官升途向來最爲遲滯今春經文仲瀛侍御奏請疏通擬以正指揮俸滿後以同知升用副指揮以知縣通判州同升用吏目以　經縣丞升用當經吏部議准奏明在案刻下吏部恐仍阻滯擬令各員於俸滿後自行赴部聲明或就揀或候選或分發省分各從具便大約擬定章程不日卽須入奏矣○八旗置買民房應納房稅東四旂歸左翌收納西四旂歸右翼收納每值年終有翼造册詳報戶部此定例也刻戶部檢查客歲所收房稅册見有房屋多者價甚細微房屋少者或反昂貴此中顯有弊端將擬妥定章程以歸畫一云○赫總稅務司照會總理衙門略稱各處稅務司征收洋藥稅厘應如何提撥請卽酌定妥章以便照章辦理總署隨與戶部會議刻尚未聞定何章程也○總理衙門考取出洋遊歷之員計二十二人於本月初四日帶領引　見○朝鮮國王遺派陪臣伴官人等恭齎　萬壽賀表及各種貢品已於日內抵京暫寓正陽門內東城根四譯館中由陪臣投文禮部想須代爲奏　聞也○本月爲正藍旗赴倉領支弁兵甲米之期該旗滿洲印務參領進　內請示本都統擇期領米當經慶邸定於本月初六日辰刻赴北新倉支領正藍旗滿軍米並令備文知照戶部轉飭北新倉監督等是日赴倉預備鬮厫○詹事府出示本府供事懸缺業經出示招考在案誠恐不肖官役以及本堂家人等藉　卷爲名在外招搖需索爲此出示曉諭投考人等如遇前項弊端准應考人等指名呈訴扭赴本府從嚴懲治不貸○新　簡出使俄德奧和四國大臣洪文卿閣學鈞連日往拜各國駐京欽差促膝談心頗形懽洽各欽差亦擬擇期答拜云○內務府行文各衙門謂本年例應更換腰牌之期　應知照將　內廷各項蘇拉茶役人等籍貫年貌姓名歲數造册咨送本府以便飭交營造司製繕新牌並於一月內江各項舊製腰牌彙總呈繳本府換領新牌庶出入　禁門稽核較易○年例六月初一日爲中頂娘娘廟開廟之期廟在右安門外三里草橋北里許梵宇精深地勢宏敞誠勝景也届期京內各會莫不赴該廟進香計摃箱幢旛開路打路太獅少獅花磚石鈸杠子五虎棍少林棍大鼓戲法旱船竹馬高脚秧歌什不閑八角鼓花鎖跨鼓攢花献供爆竹檀香燈油各會共百數十起自未初挨次進香演唱之次晨天曙方畢在京老幼男婦往觀者約萬餘人間有樂而忘返徹夜流連者車如流水馬如龍不足喻其繁盛　○東直門外杷河地方李某家道小康宅畔建有二馬棚餵養騾馬時逢炎夏工人徐某夜宿棚內乘涼徐某日夜三更時馬突驚躍將棚柱拽坍徐被壓其中受傷甚重李聞轟然一聲赶爲出看呼人撥土救出則已血痕徧體氣息全無矣遂報官詣騐並追令死者之家屬前來備棺盛殮 
[探得礦苗] ○客有自山左來者言濟南府屬淄川縣礦備五金質佳苗旺昔年民間私挖頗獲厚利因釀成命案地方官始下令禁止現由大憲委員偕外國礦師前往踏堪當經礦師堪得淄川所屬槲木溝等處鉛礦甚多非僅質美而且礦線甚長擇定正脈挖開自必取之無盡適值各省鼓鑄製錢銅鉛均所亟需擬先雇用附近人夫挑挖百姓聞此莫不踴躍從公云 
[九峯晴翠] ○松郡城中各河淤淺蒙譚青崖軍門傳諭正副兩營派兵開浚現將一律工竣兹因楊愛吾參府奉檄調署江寍城守協卽日交卸中參府篆合城紳士受恩莫報緣於初九日先行恭送譚軍門德政匾額曰士庶飲和牌曰東南保障江海屏藩甲洗天河恩孚谷水楊參府萬民傘顏曰惠澤同沾牌曰功賚鵝黃恩覃孔翠五茸澤沛三泖風清一時儀仗執事壅塞道塗紳士到轅者耿君蒼齡朱君鐘　姚君肇瀛宋君承昭侯君增祥譚軍門設宴相待倍極撝謙楊參府亦於申刻備席溫語殷勤盡歡盡敬各紳士日暮方散一俟副營工竣新秋凉爽尚須備禮恭送鄭楨臣遊戎暨楊超亭邑尊稍抒蟻悃以誌不忘云○五茸人士往往惑於巫覡現因疫氣流行遂請於恩詩農太守擇期十五日起延羽士在城隍廟建醮祈禳并禁止屠宰五天客有過屠門而思大嚼者不覺誦蘇學士詩曰無肉令人瘦○婁金毗連之新浜地方賭風甚盛迷　設陣至有十餘起之多一時喜五木術者采烈興高大有一擲千金之概中人之產不知破耗幾多　民社之責者不知思高懸厲禁否也 
[揚河水勢] ○連日箕伯揚威江潮大漲揚州南門外新城地方至十二圩旱道現已爲水淹漫淺處沒膝深處齊股居民屋宇均在水中來往行人不能揭厲咸望洋而止倘有要事須以小舟代步又聞萬福橋一帶江潮亦大壁虎壩雖水勢仍未大落據農叟云今年大暑酷熱經數日刻交中伏如此涼爽秋來恐有大水云 
[接辦局務] ○嘉屬厘鹽總辦葉伯川太守前日帶其夫人靈輀回青浦原藉安葬後太守卽由原船用小火輪拖帶回禾至大西門登岸乘輿回局新委楊總辦鼎勳卽於是日接辦局務往來輿馬極爲熱閙亦一時盛事也 
[斃妻兩案] ○蘇州官太河橋某甲染匠也年已及狀中饋尚虛適有某乙落魄無聊欲將床頭人售去甲遂出洋三十元購歸結花燭焉已曾爲營勇妻本非明媒正娶自售去後遊蕩無歸益不齒於人類履向舊妻借貸妻碍於甲面厲聲拒之乙懷恨在心乘甲外出突入其家向舊妻拔刀猛戳妻急躲避手臂已被劃傷痛極狂呼復將其胸劃破妻與互扭乙復戳其頸深入寸餘遂倒仆於地鄰人聞聲趕至見乙手持利刃不敢近前遂被乘勢逸逃迨甲歸家妻已隕命卽呼地保看明恊同報請相騐及長洲縣王明府至甲復以妻既死于非命不忍使其赤身露體叩求免騐明府允之着卽備棺埋瘞一面勒限緝兇○姑蘇某甲諱其里居姓氏生性輕狂無異魏收驚蛺蝶常在外調戲人家妻女友人某乙規之曰天道報施昭昭不爽爾但知輕薄人家婦女亦知爾之妻被人輕薄乎某疑此言或有所指不覺以假爲真歸家以小刀剪刀各一柄給妻逼令自盡妻問其故曰爾在家作不端事尚望瞞却藁砧乎妻駭曰是何人所說甲曰人人知之何必細　主名妻曰此兩物吾皆不願爾當買阿芙蓉膏三錢與我甲曰諾竟向烟膏鋪如數購歸妻一吸而盡有頃毒發肚腹絞痛汗流痰湧命在頃刻甲見而不忍欲覔解毒物救之妻曰毋庸相救救亦不及惟此事由何人告爾當明告我我死方能瞑目甲仍不直說妻曰吾死之後知爾必將吾屍身舁至其　爲索詐地步但死後移屍罪有應得曷先乘未死舁往乎甲允之卽將垂危之妻移至乙家乙與甲相距不及半里纔入門卽殞命遂卽報官請騐後亦經甲攔止艸艸買棺成殮 
[章門雜誌] ○初伏前後十餘日炎熇異常人甚苦之而中暑發痧者所在皆有永和門外某農家雇工數人穫稻一日而斃一命初不知其爲痧症也眾方譁然無所歸咎屍親因而吵閙索去殮埋錢八十串米十石始得寢事未幾某農家雇工十三人一旦而斃七命眾始知其爲痧症無不疾首蹙額歸咎於天之虐民其屍親亦痛心抑氣每人僅索殮埋錢二千而去此皆城外之事也而城內之急症暴亡亦稱是先後三日內進賢門之出柩者共八十餘具哀哉小民何以堪此幸中伏前一日蒼蒼者若家矜恤細雨應時而降將炎威收拾殆盡從此痧症其稍殺乎○江省各丐向立丐頭強有力者始能爲之凡鋪戶之圖省事者一年三節給發丐錢使丐頭包攬散給各丐而丐頭往往私吞入己各丐雖忿恨日久苦於力不能敵惟有隱忍吞聲而已日前廣潤門外西瓜洮有一丐遇丐頭於途中因向丐頭領錢丐頭無以給丐不能復忍與之拼命丐頭卽將丐毆斃報縣相騐逮案究治查該丐頭之父昔年亦爲丐頭因某京　鋪爲其包攬有丐行乞其父將丐毆斃於鋪中致累該鋪花費千金始得免抵今該丐頭承父舊業蹈父覆轍而斃丐於途中亦可謂善承先志者矣○蕭公廟之左近有龜鴇焉嬌藏別墅洞啓迷香姹燕昵人嬌鶯喚客　春子弟喜入其中頻年以來所得纏頭錦無算早年買一女綺羅被體歌舞教成所費不下百金今妙年已有十五姿態曼麗見者魂銷龜鴇方倚爲錢樹子近日忽以其未能盡客之歡罄客之槖將妓痛毆斃命私用草蓆裹屍雇車運出埋以了事旋爲車夫走漏聲息經人控官帶同車夫往埋玉處檢出香軀騐明傷痕提龜鴇按例究治或謂該龜鴇傾人之家戕人之命不一而足今罪惡貫盈因而自傾其家自戕其命天道　還如是如是 
 
 

Page 3

 
 
[九江瑣記] ○月初某夜三更後突有梁上君子數人撬開西關外中和錢店後門闌入櫃內時店夥皆瞢然入睡鄉祗店主某甲　然枯坐賊黨以悶香卽如將死春蠶昏然不能蠕動賊遂揭開銀櫃公然搜刮一空至黎明時店主始遽然醒高呼失竊店夥皆紛然起分途追赶則賊已杳然如凌風黃鶴無跡可尋矣檢點店中失去寶紋兩錠洋銀一百四十餘元錢票一百二十八千卽皇然詣縣署報請緝查鐘明府聞報勃然大怒立委董捕　往勘並嚴飭捕役四處緝拿務使人贓兩獲○北岸　圩係黃梅縣所轄圩中田畝廣闊人烟稠密堤身亦堅固異常本月初二日北風大作如山雪浪漫溢過堤圩民驚駭非常四處鳴鑼集眾竭力搶築畚挶如雲至晚風聲愈勁力不能支堤忽崩坍數丈水卽滔滔汩汩灌入圩中如高屋建瓴不可抵禦居民紛紛逃命亂若棼絲號泣之聲達於遠近不知大吏聞之亦能量爲撫卹否也○某日元和輪船下水駛抵九江將傍躉船時有甲乙兩水手偶不經心墮入水內甲善泅隨卽登岸乙則浮沉波際划船援之不得致從素車白馬而去亦慘矣哉 
[船身粉碎] ○招商局之保大輪船在成山洋面觸礁一事　詳前報兹聞招商局接到電報言該　　　　碎爲　粉　 
[失竊甚鉅] ○招商局富順輪船於初十日晚自滬開往香港廣東有某大員附輪前往將行李箱籠下船之後查見其中有一箱被竊兒割開偷去珠玉翡翠金銀首飾等皆係貴重之物約值銀二三千兩之譜業經報各捕房請爲帮同查緝不知能珠還合浦否 
[拘獲水手] ○前報列招商總局函致英會審員蔡太守法會審員王司馬以保大輪船失事在船水手有攫物情事該水手等現趁招商局海昌輪船來滬請爲知照捕房會同拘拿等情海昌輪船於前日進口當夜十二點鐘時法捕房先拘到水手四人并紅白洋布十二疋暫押捕房尚未解案前晚海定輪船進口於夜半抵埠該船中有犯事水手十七人經海定船主將該水手等捆縛裝於小火輪船中抵小東門法捕房後面之小火船碼頭將十七人送入捕房并在該水手等身畔及行李中查到大小物件共四十七件如扇子鞋子等亦算一物法捕頭着將十七人暫押以候解案又前日海昌輪船抵浦時載有保大船帳房中人五名由英界水巡捕拘拿四人昨解英公堂請訊嚴少懷稱在保大船帳房經營貨物下船記數林安道稱在帳房帮忙陳子連稱是副買辦陶阿金稱在船爲茶房蔡太守問保大船如何失事水手人等搶刧搭客財物爾等見否陳子連供此次由滬往津於前月三十日夜間二點半鐘抵離烟臺二百里之成山洋面忽然觸礁船中人均慌亂在船水手及火夫搶刧搭客及帳房中之衣物其時船尾入水漸漸沉下俄有該　之山東人蜂擁上船搶刧物件未幾卽有拱北海昌兩船到來我等上海昌船開輪時見保大船尾已沉下船頭擱起現有拱北船在彼看守至保大水手等皆先上拱北船然後來滬我等不知何故被拘原差張福稟前日奉飭協同捕房中西包探及水巡捕守候海昌船抵滬時查拿水手及海昌船抵滬水巡捕卽將陳子連等拘拿交我時有四小包一包內有錢千餘文一包有衣服餘二包未看均存海昌船上陳以我不應拘伊向我索取四包然小的奉派恊捕往查既由水巡捕拘交小的不能擅釋且包在海昌船上太守向陳曰此係爾局總辦請本分府派差稽查差捕等初不知爾等不是水手今既訊明爾等是帳房中人則悞在爾局又問爾包中何物答稱乃替換之衣服太守謂海昌亦是招商局之船儘可往取隨飭差張福將嚴少懷林安道陳子連陶阿金等均送交招商局俟水手抵滬再行傳案質訊太守將情告知賈副領事賈君深以爲然 
[拐賣破案] ○包探秦少卿至英公堂稱從前當勇之揚州人韓殿元同蘇婦嚴張氏領同十三歲之女名金珠至現在小瑯環里作縀子生　之金陵人劉潤芝家價賣劉家有傭婦陳張氏盤詰金珠係隣家女被拐來申將情告劉劉又詰得金珠父母均歿憑媒配與楊某之子楊和尚爲童養媳翁姑亦已逝世夫因年幼在周錦全處學習織機生理金珠亦在周處被嚴張氏之女誘領交與韓帶到滬上同嚴張氏將金珠領到妓院花烟館看過不合又領至劉家劉家察得來歷不明報捕由我拘拿劉潤芝申訴前情并稱韓同嚴張氏領女來索價洋一百三十元還伊六十元伊已首肯幸未付價由我所雇傭婦陳張氏詰明女被拐賣卽行寫信到蘇知照其夫楊和尚與夫之師父周錦全到來原欲將女交彼領回了事不料韓殿元嚴張氏反來尋釁索女爲此報捕送案傭婦陳張氏供與同金珠卽楊嚴氏供亦相符并稱被嚴張氏之女誘同玩耍出外詎被交韓帶到滬上領至妓院索價百五十元我聞而啼哭遭韓毆打周錦全供開機坊學徒楊和尚父母早故所有養媳無人照顧我念師生之誼故爲留養詎被誘拐幸縀客劉潤芝與機坊相識關照前來同徒投案楊和尚供與嚴張氏確有親誼因其素不規矩不與來往豈知該氏唆女拐帶我妻圖賣嚴張氏供與金珠是親戚金珠自言患病欲到母舅家爲此託同韓殿元帶來病已全癒欲荐至人家爲大姐故託陳張氏韓殿元供小的不敢犯法的係金珠自懇嚴張氏轉託我帶交母舅不知陳張氏如何弄出此事來蔡太守謂既據嚴張氏韓殿元同供託領至母舅處如何將伊價賣幸逢劉潤芝及傭婦陳張氏盤詰來歷不明函招夫男來領韓反敢指陳張氏之不是可惡已極飭將嚴張氏發官媒看交女兒韓殿元管押金珠仍交劉潤芝暫爲留養周錦全楊和尚陳張氏斥退以候過堂再訊從嚴懲辦包探又稱查得嚴張氏之女係與韓殿元姘識云 
[巡局瑣紀] ○有王阿東者在松江府城內薙髪爲業其妻某氏住居滬城小南門外薙頭店內前月杪某氏被鄰近之顧楊氏誘去圖賣經薙頭店主信促王阿東於日前來申將蟻媒顧楊氏尋獲當卽着伊交出某氏扭赴該處巡防局喊求究辦經局員訊供後卽將原被飭局勇地甲解到城內巡防總局昨晚經馮蓮士直刺飭傳原被訊究王阿東伸訴前因求恩嚴辦某氏供實遭顧楊氏誘騙現在願隨丈夫阿東回家質諸顧楊氏供詞含混馮直刺怒其誘拐有夫婦女喝責藤條四百下押候明日遊街示眾後釋放着王阿東將妻領回管束○巡防東局於前晚巡查時獲到小竊蔡阿華一名係嘉興人局員帶回訊究蔡堅不認竊昨日將蔡片送上海縣署請卽遞回嘉興原籍 
[英界公堂瑣案] ○包探王阿二稱昨見張大英手持德律風所用之鐵綫至鐵店價賣索洋一元該店許伊半元向伊究詰來源言語支吾爲此拘案請究德律風洋行執事人林吉士稱雇用張大英修接鐵線將壞者換新今不應將舊綫價賣洋東囑爲請辦張大英供貪小原屬不合尚乞施恩又有工頭某稱張素來誠實此次之事求請寬宥蔡太守商之賈副領事問得張每月工洋七元罰其半月工資洋三元半以儆鐵線交林吉士領去○三十一號西捕稱今晨六點鐘時見孩子董仁紀手持蒲包內有洋瓶十个疑是竊贓今特送案董仁紀供在老　地方王仁義所開之洋瓶店爲徒逐日清晨　錢到洋行門口收買洋瓶今向麻面人收買洋瓶十个共出錢二百文王仁義亦上堂稱董仁紀確是我所用之徒今令其出外收買洋瓶是實蔡太守謂王仁義囑董仁紀收買洋瓶爲時太早致被西捕疑而拘拿既由王仁義申訴明白卽行開釋○包探秦少卿稱昨有巡捕在路見王賢奎啼哭聲言手持洋二十五元被流氓搶去由捕帶至捕房由捕頭問知前情命我查得王賢奎向爲茶館堂倌曾與花烟館妓女姘識因在妓房打翻淨桶濺及樓下之人怒　擾毆事固有之並無搶洋之說當我帶王同查時該妓到來說明情節又供實因打翻淨桶被流氓拆梢已被取去洋二元尚要找洋二十三元蔡太守謂搶洋重情豈容任意妄訴本當究誣姑念並非自投捕房係由巡捕帶同究詰起見從寬斥釋 
[法捕房瑣事] ○法捕房巡街西捕於前日下午在路巡緝見兩人似兵勇模樣打架爭執某甲被某乙將頭額戳破鮮血流出其爲何事起釁則不得而知捕頭着將某乙暫押候訊○租界之中近有一種乞丐強化硬索無所不爲如遇無人則不論何物隨手攫取真如俗語所謂順手牽羊也昨日有一乞兒至中八仙橋南首某姓家硬索見其家祗有婦女在內以爲可欺更肆兇橫某家不堪其擾正在無可如何適巡街捕至始將該乞丐拘進捕房諒今日當解案也 
 
 

Page 4

 
 
[惠藥鳴謝] ○粵東何君雲裳開　接元堂丸藥店於上海亦既四遠馳名矣其藥物之精修合之　人皆信之而又以好善爲心念及近日酷暑特製痧氣丸紅靈丹藿香正氣丸甘露午時茶見惠囑於出門之際分贈車夫舟子居心可謂仁矣邇日施少欽先生梁金池先生曁城內果育堂均以午時茶純陽正氣丸萬應丹及痧藥等見贈本館諸友人隨時代爲分送是皆好行其德之君子樂書數語以表揚之 
[敬送吉祥藥水贅談] ○上海二馬路信昌珠號敬送之吉祥藥水專治霍亂吐瀉一切寒痧腹痛等症已試用者均稱大有效騐惟此藥水非比尋常丸散人人皆知其服法須用白糖拌糊稍用開水送下切不可用開水沖服如洩氣則無用矣仿帖雖已詳言但恐病者未必人人識字再如日中奔走或田間作苦中暑等病均忌服此藥推望樂善仁人能將此情節口傳與不識字者實與送藥人同一功德兹故將吉祥藥水仿帖附載於左　一此藥水專治一切　重時痧每用一瓶傾在調羹內加潔白糖二錢拌乾作二三次吞下每次以熱水半小茶杯送之　一最重之霍亂子發午死故名子午痧其症吐瀉並作胸悶異常漸漸肢冷拘攣脉伏氣喘目陷汗流至元氣耗盡而脫治法急以藥水吞服需用瓶半外以熱麩皮二三升分數包遍體貼熨蓋被取暖或佐以雷公散此症治在初起無不奏效如過兩個時辰則恐難於挽回　一子午痧服藥水之後吐瀉雖止脈仍不起急服附子理中湯有吐瀉已止延至一周時仍胸悶脉　此因元氣大虧急進人參四逆湯凡男子奪精之後及女子月事適來并高年之體三者若染斯症均難治療　一心腹絞痛冷麻水瀉等症服一缾立愈痢疾忌服　一寒熱初起服半瓶甚效如身熱已有二三日者忌服　一小兒急驚服半缾卽愈慢驚忌服　一此水不能多服極重之症以兩瓶爲限然亦須慢慢吞服不可一氣吃盡如藥水亦被嘔出需當重服　一凡暑天熱悶驟然顛仆肢冷脉絕者斷斷不可誤服又大旱極熱之年夜半不凉病多熱症雖似霍亂切不可服　長洲徐寶之謹識并監製 
[題錢節婦黃孺人事略後] ○九峯高三泖碧黃氏女錢氏媳丁丑生年廿七賦子歸適奉邑嫺女箴盡婦職甫四年夫病卒有邁姑無弱息姑見婦長歲戚戚婦語姑勿悲悒奉旨甘有大伯兒也嫠心如石行當歸替母力弟啼飢姊進食弟欲眠姊拂席母或病尤謹飭侍湯藥弗離側迨終天頻泣血如椎心况折翼兹則那年七十册年中皆　櫱是宜旌孝且節　霧裏看花客稿 
[浙省撫轅抄] ○六月初三日候選縣舒體元由臺灣來浙稟到○初四日前署福建淡水縣徐錫祉稟安辭赴閩候補縣鄧履中稟奉厘捐局委辦銷海船貨局差稟謝○初五日巡檢沈桂榮由京騐看來省稟到○初六日運判沈三成稟銷嘉秀石桐查醬缸差候補縣王貽信稟奉藩司飭知請補新昌縣缺稟見叩謝○初七日定海廳教諭陸鐘愛稟辭赴任○初八日章甫稟知厘捐局委雙林厘局差稟見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[皖垣官報] ○本任當塗縣金　奎銷辦海防捐輸局提調准補渦陽義門司宋超銷海防捐輸局核對差典史劉兆藜辭委解頭批京棕臺灣催餉委員指發　用通判劉鴻漸辭典史張執恭交卸泥　口稅務　本任和州州同杜　丁父艱通判孔庚洋丁艱調署合肥典史　谷榮辭知縣　　輝直隸州同李乘時均奉撫憲委襄辦籌賑局所事務本任六安州劉宗海辭赴京候補縣張　厚奉撫憲委襄辦籌賑公所事務調辦中梅河厘務直隸州章敬交卸大通釐務回牌示太和縣教諭楊　鳳飭赴新　牌示新選宿松縣教諭蘇俊訓導朱錫均飭赴新任 
[邘江官報] ○初七日經知大巡共二十四員均辭押北鹽差初八日官塲探報彭宮保節麾尚在上游現已下駛將抵瓜州程都轉以次各員復駕小舟至江口迎迓初九日李鹺尹樹蕃委楚鹽查　差 
[來信照登] ○現交中伏凉風迭扇恍似深秋天氣病症日多兹敝局又特敦請名醫海昌王慕岐明經每日午前在局施診凡內外科各要症悉請酌核給方以昭慎重竊思設局施醫原爲軫念貧病起見尤當選擇良醫對症發藥庶幾事半功倍請登貴報以便周知　上洋西門外誠濟公局啓 
[贈金翠梧詞史和弢園叟1] ○掌上勻圓如意珠性情暖暖復姝姝風流合倩才人筆寫入吳閶百豔圖　嬌腕輕擡寫竹枝芳心脉脈念窮時　詞史念近日水災欲畫墨竹助賑　好將一管生花筆留作人間刻骨思○　金翠梧詞史畫蘭竹得五十六字　紙上雲烟墨雨霏輕擡嬌腕筆如飛瑤窗徙倚徐楦袖寶鈿琤瑽緩振衣竹影偏同人影瘦蘭香靜似粉香肥紅樓小坐渾忘倦深樹蟬聲夕照微[  薄福書生稿]  
[贈周枝詞友并引] 補枝姑胥人深通翰墨喜親風雅士余近從夢畹生齋頭一再相逢喜其胸襟灑落倜儻不群嘆爲不易才恨相見 
[晚口占一絕錄請意琴惜紅政和并乞夢畹賞刊] ○襟懷落落態翩[  翩顧曲家傳識管絃我欲從君天上去廣寒深處賦遊仙　丁亥先立秋五日小藍田懺情侍者田宜氏草]  
　　玉梅花館主棹返琴　已一月矣偶與意琴燈下談及回首舊游幻如春夢不覺今昔之感賦此誌感慨錄請高昌寒食生粲政并博意琴 
[懺情詞粲] ○碧梧庭院早凉延轉瞬秋風又一年別夢依依申浦月離愁黯黯尚湖烟情天縱可將雲補恨海終難仗石填此日玉梅花下過墨痕空認舊題箋[  惜紅生初稿]  
[謹步小樓飲圖元錄呈松堂四哥司馬大人教正並請霧裏看花客高昌寒食生點鐵] ○海上桃源何處尋小樓憑眺谿胸襟吟成佳句開樽飲飲到酣時展卷吟歷亂帆檣供悅目縱橫書史可盟心南園題徧詩三百此是承平雅頌音　丁亥荷夏泗濱舟子小洲弟陸鐘鵬草 
[上海北市絲業會舘籌賑公所施少欽經收山東順直賑捐六月初四至初七日第一千四百二十四至二十七次清單] ○花　啓洋二十元王蘭階由　豐潤票號來十元王山釋過氏中恆利莊來十元姚思補子代求病愈祈子學十元陳春廷完愿十元看竹齋得呂宋彩票一條移助由杭州永泰豐局來五元同里金小蘇募金祖澤三元宋小姐求病速愈一元王金壽錢一百八十文三戶由全盛局來洋四元錢一百八十文陳福卿求子病愈二元無名氏二元　江食力子爲女週歲麫資移助由順成局來一元無名氏一元○嘉　厘捐局張蓮伯求父母福壽修又全合家大小平安洋二元又募河南張亦爲長孫求平安二元葉清泉胡少廷吉月不留名朱　經　戶各一元王申生張玉泉宋竹安錢德夫四戶各五角共十戶由順成局來洋十元以上初四日曾記漕平銀二百兩批見規元二百十二兩八錢三分七厘端州景福洞主元李氏由寗國政大源局來洋十元金爲室人產後平完愿十元隱名氏求合家平安由浙省正源局來五元鏡海道人求子慶瀾感胃速痊五元汪國揀求痧氣病速癒四元延陵氏祈合宅平安三元程鶴斗由　裕船來二元保病痊一元嚴張氏求病愈有江灣德和局來一元無名氏二元錢二百文○無名氏六戶求身平安合洋三元詒　堂求合家平安二元無名氏求身安事順秀記求身體健旺合二元由蘇州恊源局來以上初五○高邑燮堂氏求妻傅氏患病速癒祈保清吉由漠口黃皮街褚茂興託永吉泰莊轉託立大莊來規五三十一兩一錢一分廣東潮州隱名氏求痰消氣平合家平安洋五十元杭省陳陳　廉爲繼室周氏周產身故將奩　洋以資冥福由浙寧全盛局來二十三元葉麥氏求姑身體康健疾病不十元又求夫病速癒十元蕉山書屋爲先慈朱太　人九旬嵩籌懺資移助由蘇州寶順局來五元古虞顧子珊日省烟資移助由上虞全盛局來四元祝親平安人完願求合家平安由揚州全泰洽局來四元福來康泰記由蘇州恊源局來四元倪永禮求病速癒三元許子文由鎮江全昌仁局來三元濟美典友二元知非子一二戶由江陰全盛局來徐俊元求妻病愈二元無名氏求病速癒由鎮江招商局附來一元武陵錦氏求保母安康合家平安由浙省老福潤局病一元○救命摺第一千一百九十八號足三堂安愚堂體仁堂宣忠堂友於堂五戶各錢一千文種德堂種　堂永思堂培簽堂綠堂無名氏茂才七戶各五百文無名氏三百文世德堂一百文三槐堂一百文又五十文聚德堂五十文共十七戶合洋九元以上初六日○救命摺第三千七百八十一號祝延齡募濟陽氏求萬順各二元保平安免悔各一元共四戶由西　全盛局來洋六元○淞陽求蔭子求叔病卽痊愈全盛局來洋一百元勉力子十元張岱華求外症速　十元李月記求保合家平安十吳子和募葉基琳求平安由惠泰莊求十元程清和一元又募程余氏求病速痊四元二戶由杭州恊興局來鄧倚韻爲二十初星官費移助二元紅藕花香舘求病速癒由月中桂家來二元以上初七日 
[上海北市絲業會舘籌賑公所施少欽經收山東順直賑捐六月初一至初三日第一千四百二十一至二十三次清單] ○現成功德莫要錯過機緣救命摺第五千九百十二號江西萬年縣石鎮街釐卡洪養吾募聽香舘鄭炘齋洋四元石鎮街分司李達堂余仁寶二元石鎮五　眾各戶四元梓埠鎮各戶四元石鎬街釐卡　惠民鄧耀先丁九齡局外胡耐庵貴蓮民五戶各一元夏望來洪養吾合一元共十一戶由森昌局來洋二十元○又六千三百零六號丁蘭生募江西東山堂謝爲妾陳氏求病速癒洋五元又保佑合家平安五元終　堂錢五百文王丁氏王楊氏周王氏王邊氏杜王氏五戶各一百文丁王氏王丁氏黃張氏三槐堂四戶各五十文王來臣三十文鐘女二十文共四戶由淮安城守營　府署寄政大源局來洋十一元○又三千三百九十七號德清仁豐醫園募無名氏洋七元安雅堂徐一元却餘堂五角葉德裕錢三百文余敦倫一百二十文夏德昌一百文共六戶由莊榖　兄交來洋九元○又五千四百四十一號江西廣信府廣豐縣署中劉叔良劉季　各洋四元李子　朱衡川許如山陳和軒陳星槎五戶各二元縣益齋王友三各一元共九戶由全泰盛典聲和寄來洋二十元○又三百零五號畢增記洋十元河間氏三元程覲宸高藎臣各五角合洋十四元○又七千零五十八號四知後裔昨非子樂一主人合洋六角○禮耕堂徐洋五十元海陽芳溪楊清　氏二十元朱李氏病　完　二十元嚴明　求女病愈二元徐興裕求保闔安由大　洋貨號來二十元洋貨公所孫華堂由大源永洋貨公所振華　由大源永洋貨號交來四十元零五角屈坤厚由常熟昌盛莊寄永義昶局來十元裕大藥行十元長沙聶紹　求病速　由清江　成新寄鎮江政大源局來十元吳淞口李垣求叔病痊由合盛寄潤生局來十元梁門唐氏完愿十元銅洋五元雙順經乎無名氏祈保雙親清吉移壽資助賑洋五元敬藝堂五元江姓二元孫祿介完愿二元徐子恭二元金孝　一元周秋泉求伏暑症速癒一元天和求平安銅洋一元以上初一日○杜笠安爲勸友釋嫌斷令酒戲和事將資移助由浙寗全盛局來洋五十元康　了愿由姑蘇鴻源局來十元頴川下士求　病速癒十元葉順安爲朱氏同孫俱病愈完愿十元李朱氏求次女病愈二元許穉笙十元黃溪孫姓除百病由黃渡孫宏裕布莊寄永義昶局來三元寗波郭梅嚴求目疾速癒二元無名氏求母免受虛驚二元盛蔭卿求病速癒二元祝壽一元得利二角二戶由陳萬源珠寶店來曹齒德堂續助由璜經致大局來一元李光烜求妻周氏病愈由陳古　　交來一元○救命摺第八千九百六十二號沈麟伯由蘇州老福興局來洋三元○裕泰公杭莊募悔退子五角無力人無名氏各二角平安氏一角共四戶合洋一元以上初二日○現成功德莫要錯過機緣救命摺第四千九百五十四號劉少　募同豐泰萬順恆榮同茂恆豐益許長寶五戶各洋一元泰祥公錢六百文勤慎泰公發義各五百文存心堂一百五十文又募福田册無名氏五戶合一元陳國瑞陳邦珍無名氏無名氏無名氏五戶合一元無名氏錢五百文　大文李春如　覲覲庭三戶各四百文無名氏三百文吳永盛崔濮銘車長庚吳學廣崔昌武無名氏六戶各二百文邱然　何文森何如槐三戶各一百文二摺共三十戶由揚州角斜塲劉寄全泰盛局合來洋十二元○又三千九百五十號　陽氏募居安思危洋三十元鄺祝封一元紫陽氏二元錢三十文朱仙槎九八錢二千文無名氏足錢二千文卜蘭生又一千文張煥卿又五百文無名氏九九錢一千文薇香閣無名氏各五百文江履祥四百文郭華庭宋迪菴無名氏黃虎卿何煥韋五戶各三百文共十六戶由揚州朱吉　寄全泰盛局來洋四十二元○　　佐祈管漏卽癒由蘇州吳子和記餘大　來洋四十元休寗余惠周爲先居資冥福十元龍水邨漁湘平足紋十兩合　元十兩零五錢二戶由漢口敦　善堂記胡紹庭翁來彭鳳儀病愈愿洋二十元陳詒　求平安唐鴻業求身健各二元三戶由嘉興陳寄老恊興局來表渭求病速癒由盤記棧交來十元浮　署官東麟由九江老福興局來十元靜記爲兒熄產後平安完愿十元程華記求平安五元保平安三元寗波不留名　保平安由江天輪船來三元四明馮秀涎求病速癒由廣興源號來三元泉唐江夏氏求病速癒由杭州永利局來二元子劉氏由枝州鹽庫　寄全盛局來二元沈小香求次子病速癒一元求妻產平安人一元以上初三日 
 
 
