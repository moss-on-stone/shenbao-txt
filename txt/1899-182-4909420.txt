# 1899 - 182 - 4909420

 

Page 1

 
 
[中澤哀鴻] [  申報館協振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻　爲懷謹續概　　欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍　餘生不免流爲盜賊言念及此可爲痛心所望諸君子節日用之資爲行善之舉慈暉所布自能感者天和他日福壽總長公侯萬代匪特百萬哀鴻所禱祀以求亦本協振所所馨香拜祝者也肅此布陳伏維　鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜　言天下大同此其左劵合括宏旨藉貽通才○新學彚編四卷裒西瀛旅客名篇開東十導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰酉新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[書英員論中國商務後]  
　　昨日本報譯倫敦太唔士報云兩月前侯爵卑利士佛氏環遊地球而返有叩以所見所聞者卑侯曰以僕愚見目今我英宜决計在中國大開互巿之門中國民人多至四百二十九兆其間商務之大幾於不可殫述祗以一省論之卽可比非洲全境今者日本德意志美利堅及我英皆甚喜獲中國經商之利然欲保其利之永久非以力爭不可愚意始終必有一戰不如早戰之爲愈早戰則後患可免嗟乎侯爵之論其自爲謀則得矣然中國率土之民亦何忍而聞此言哉夫英國以商務雄於地球五洲各大埠皆有英人蹤跡其在中國尤極意經營不肯稍居人後說者謂各國在中國商務百分中英人幾占七八十分此固由其貨物精良心計縝密亦以國勢雄强商人欲舉一事政府必用全力以輔佐之故能馳騖五洲無與抗衡然自甲午以後日本及德美諸國駸駸乎有與英爭勝之意蓋日本工值極賤用是製成之物價亦較廉運售他處頗易獲利其煤炭棉紗兩項每年輸出外洋者尤逐漸加多英國商人之見微知著者久已惴惴於心德人自占據膠州灣後東方商業亦日見推廣英國國會嘗委各員探悉其由報稱德國自産物之處至搭船之地鐵路運價甚低其由各埠運至香港較之自英國各埠運至香港船費亦頗賤德人又好習華語嘗簡派少壯代辦之人考查中國所需之物及其品質如何購者嗜好何物爲之極意研究設法招徠以是利源之開蒸蒸日上至美國商務尤爲英之勁敵倫敦中國報云一千八百九十六年美國出口貨運至中國者計值洋銀六百九十二萬一千九百三十三圓九十七年增至一千一百九十二萬四千四百三十三圓兩年中進境如此之速深可駭異故駐紥上海英國領事具報政府言一千八百九十五年以來除英國之外各國在上海商務約增百分之六十八分雖上海所有商務英據百分之七十九分美與各國祗據百分之二十一分然從前尙不滿二十一分今旣驟增如此日後英國反恐退居於後此雖英人自警之詞而美國商業之有加無已亦可概見矣竊謂中國雖土地膏腴出産豐盛然利之所在合之則見多分之則見少當道光之季英人以兵力偪令通商首先設巿貿易是時中國各省風氣未開驟見奇巧之物相率爭購英人遂得獨攬利權嗣是諸國相繼而起其利已不免稍爲所奪近則闢口愈廣獲利愈微蓋中國財力祗有此數不輸於此卽輪於彼盈虚消長此中具有深機試觀日本於議和後添索蘇杭沙巿重慶等處爲互巿之塲至今貿易亦未能繁盛故侯爵之論謂在中國大開互巿之門卽可獲益者猶但知其一不知其二也至謂欲保利之永久非出於一戰不可其將與中國戰乎則中國於金陵吳淞等處均已自闢口岸方欲與萬國通商何必更用兵威逼迫若欲與各國决勝疆塲則彼此均屬謀利苟無嫌隙亦安能輕啓兵端總之盛衰之勢雖曰人謀亦由天意從前英國商務之旺環地球中固當首屈一指然深識遠慮之士早已憂其不能持久今則勢易時移衰機漸伏爲英人者苟速去其驕矜之氣竭力整頓似尙不難挽回若徒恃其權勢凌轢一切則萬國和平之局卽恐因此决裂而商業亦日見　壞矣有謀國之責者其亦以此爲知言否乎 
[本館接奉電音]  
　　昨日午刻京師飛電傳來上諭四道硃筆一道旨一道敬謹譯登○五月二十七日奉上諭總管内務府大臣奏監生門定鼇禀請回旗據情代奏一摺門定鼇經前護理廣州將軍興廉保薦來京隨同太醫院請脈半年有餘現在朕躬尙待調理該監生何得遽請回旗所請著不准行總管内務府大臣率行代奏殊屬冐昧著傳旨申斥欽此同日奉上諭本日召見之道員林朝棟著發往南洋交劉坤一差遣委用並交軍機處存記欽此同日奉上諭已革記名提督孫萬林著加恩開復原官銜翎欽此同日奉旨鐵山慶恕榮華桂崇著賞給二等侍衛斌惠海秀存興寶俊著賞給三等侍衛志福定士連興富勒渾著賞給四等侍衛均著在大門上行走欽此○二十八日奉硃筆吕海寰補授通政使司通政使欽此同日奉上諭禮部具題萬壽禮儀一本所有本年六月萬壽著在勤政殿行禮停止筵宴如遇雨在德慶門門罩下行禮餘依議欽此 
[英圖築路]  
　　某西字報云英國使臣向總理衙門議築鐵路自山西太原府通至陜西省城約長四百英里須經過北京公司地址及山西礦苗極旺之處特不知俄人於此事作何計校以意楑之大約與中俄所立約章毫無違碍也 
[捷足先得]  
　　香港循環日報云日本在波連島東南之覔士島上高揭旭日徽章按此島又名馬加士日人　恐美國據爲已有故不惜捷足爭先也 
[德營煤埠]  
　　香港循環日報云德人擬在南洋亞甸埠與新嘉坡中間擇定合宜之地建一煤倉俾船舶東來藉供困乏 
[勘查義地]  
　　天津訪事人云中外通商華洋雜處此竹林海大道迤西一帶共先本荒烟蔓草之區今則盡雙爲繁華廛巿中西商人購地建屋者日多一日地價亦日昻一日每有奸徒盜賣他人塜地以致詞訟繁多本月十六日 
 
 

Page 2

 
 
天津縣新舊兩大令曁府經廳工程局委員至新馬路查勘義阡旋在海光寺附近查出吉字號公地一方已被某公司購去第不悉賣主爲誰十七日天津府復率同新舊兩大令及工程局委員往勘未知能澈底根查否 
[贛省振務]  
　　江西訪事友來函云吉安臨江上下游一帶蛟水爲災屋宇田廬半遭漂没郡紳華再雲侍御惻然憫之糾約同志諸君倡辦義振并禀由張筱船方伯札委幹員赴彼處詳細查勘南昌府江訒吾太守慨念災區甚廣恐一時未及兼顧禀明上憲照請紳士黄君子修曾君平齋前往巿汊徐君雲孫羅君文青前往臨江分頭查核令將日來諸善士所助欵項儘數携往隨地散給務使涓滴不遺災後餘生得此仁粟義漿當可生死肉骨矣又聞上月二十五六等日臨江府屬之新淦縣南門外圩隄决口水浸入城平地驟深一二丈居民皆拖泥帶水登樓避之閱四五日水退而田禾已損一時胼手胝足者深恐秋收無望相與仰屋吁嗟當水漲時鍾大令特派家丁雇船赴城廂内外散給洋火萬餘盒餅飷萬餘枚紳士王君台臣亦雇船駛赴鄉間每人振熟米一升共費三百餘石每家給洋火一盒共費一萬餘盒亦好行其德者也日來省垣官紳倡辦義振汲汲不遑吳斯玘女史素擅書法長於楷𨽻吳斯琇張文蕙兩女史則術擅丹青所繪花卉翎毛栩栩如生幾欲希蹤甌香館主因援近人書畫助振之例將潤筆悉拯災黎仁術慧心謂非巾幗中誠不可多得者哉 
[津沽好雨]  
　　天津訪事友人云自榴紅蒲緑以來赤日當空天氣炎熱農田待澤孔殷前經大憲關心民瘼飭縣宰原大令在城隍廟設壇祈禱自十九日起每日詣壇三次二十日清晨曜靈匿采細雨廉纎至午後六點鐘時廿霖大沛　流淙淙魚塍鳩隴間同歌沾足人皆謂爲至誠感格所致其或然歟 
[天津火警續述]  
　　本月十八日天津杏花村下輪船礦務局被火情形前已略誌本報兹又接訪事友續函云當失火之前一日是處已兆炎炎之勢幸卽撲滅不致成災不意次日午後祝融氏又飛揚跋扈而來局中所存落花生果草帽辫牛羊皮及木料皆易引火當初熾時火起自西屋故各水會均向西施救旣而東面落花生垛亦兆焚如一轉瞬間棧中烟霧四塞光燄熊熊救火者聲東擊西顧此失彼繼乃拆開火道始得將左右鄰保住免致延燒是役也共燬房屋三十餘間及堆積各貨猶幸南鄰招商局棧房所存之米不致殃及池魚其北鄰多係民居亦獲免此禍莫不額手相慶云 
[析津官塲紀事]  
　　天津訪事人云新授蘇松太道黄花農觀察行抵威海接奉電諭調補津海關道因卽回斾某日已由唐沽乘火車到津矣○升授錦州副都統綽勝亭統制哈布抵津後卽赴督轅拜謁本月十五日十一點鐘時乘火車入都陛見十點鐘時督憲裕壽帥率同文武各官赴火車站茶座寄請聖安○運憲牌示海豐塲大使郭以誠調署歸化塲大使遞遺海豐塲大使以署歸化塲大使壽祺調署○前者道憲委周稻孫太守監造駁船七十二號現已竣工本月十五日禀請道憲轉禀督憲赴獅子林騐收○某日朱淑梧觀察奉督憲委赴西沽騐收土隄工程刻已騐畢回津赴督轅禀覆矣 
[浙省官塲紀事]  
　　杭州訪事友人云浙江金華府繼太守前因捐過道班禀請開缺遺篆由藩憲惲菘耘方伯札委現充撫標管務處之候補府楊伯新太守葆銘接署○原任浙江臬憲丁潜生廉訪之靈柩於本月十四日由公子扶回江西原籍安葬其衙署現經仁和錢塘兩縣主雇工整理以便新任臬司李健齋爵廉訪查閱海口回省時遷人○本月二十日調署上縣汪夢蛟大令一麒由藩憲札飭回安吉本任所遺上虞縣缺委候補同知吳望春司馬世欽接署○去年海寍州李小池剌史計典被劾遺缺由前撫憲廖穀似中丞咨部扣留外補現經藩憲惲方伯詳請以候補知州汪剌史煦請補○委署奉化縣龔稼生明府向充讞局差現因赴任在卽禀請交卸局務旋由臬憲札委正任歸安縣朱逹甫大令接充 
[東瀛雜錄]  
　　日本長崎埠訪事友來函云福岡縣境内豐國煤礦煤氣鬱結猝然爆發致礦山傾倒壓斃人夫二百餘名此已紀諸前報兹者日皇聞而爲憫惻賜以銀貨五百圓以恤死者家屬亦垂念民生之至意也○前報所紀臺灣總督海軍中將兒玉男爵源次郎入覲一節兹悉兒玉君於上月二十四號午後由基隆乘臺中丸起程准於二十七號到長崎○日本前内務大臣板垣伯爵退助遊歴各處上月某日由茂木至長崎假迎陽亭暫憇行旌在崎憲政黨中人咸預備迎迓各紳商及俱樂部亦往迎板垣君途次感受風霜必須稍資靜養故諸客概行謝絶未及晤談○前報所紀德國亨利親王游歴日本兹接東京來信云日廷於亨利來游時特派有棲川宫小松若宫兩親王赴横濵遠迎及亨利進關日皇時日皇贈以菊花大綬章以表尊敬之意旣而亨利暫駐德國公使館日廷特派王宫警部官中田君平吉等二十餘員爲之護衛蓋藉以盡東道之誼也 
[漢水文鱗]  
　　漢口訪事友來函云湖北安陸府屬某縣附近官堤前因被水衝塌經大憲委員督工興修邇已工竣大憲委某員奉檄前往騐收○盛署將臨炎氛漸逼僑寓漢口之各西人咸赴廬山避署蓋因是山勢極崇高所建洋房尤四面玲瓏纎塵不染邀月招風洵可稱清凉世界也○漢陽府屬各鄉近來盜案疉出居民寢食不安某紳倡議籌集巨欵招募團丁若干名勤加訓練藉以保衛梓桑此舉若成則漢南一隅當可高枕而臥矣○朱小楠明府前奉上憲札飭監修漢口通濟門外至上關一帶鐵軌嗣悉此項工程須至新秋然後經始蓋因目前水勢甚大難於興工也○漢陽稅契房向設府署内嗣因某書吏舞弊事發遂歸江漢關兼理邇又因關務殷繁勢難兼顧有移歸商務局辦理之說未知確否○由漢逹鄂一水盈盈各划船來往其間幾如梭織惟舟子往往貪圖小利攬載多人倘遇風濤最易失事前由張香帥釐定章程分船身之大小定載客之多寡立法極爲周詳無奈日久弊生仍不免違章多載邇來江流盛漲且連日風雨不時江上划船屢遭覆溺有地方之責者亟宜申明舊章嚴加整頓也 
[潯陽絃索]  
　　九江訪事人云九江鎭總兵宋佩珍鎭軍札委白遊戎琨玲九江道明華亭觀察札委蕭鐵梅少尹修築岳師門外砲臺并擬在白水港添築砲臺一座二處相距十五里中間擬築馬路以便轉運砲彈往來○本月二十日江西督銷淮鹽總局逹右文觀察乘長龍船抵潯鹽棧委員某某諸君齊至江于迎接觀察登岸後於卽次日附輪船赴白下謁見制府劉峴帥禀商要公○關道明觀察札委王紫綬少尹管解餉銀三萬兩赴藩庫交兌本月十九日首途○距城三十里之沙河有葡商馬格思氏欲開煤礦禀請地方官出示以便興工本月十一夜被人將所蓋茅屋縱火焚之想又不能免於糾葛矣○月之十九日招商局碼頭某船攏岸時有四川候補縣某大令之女倚牕閒望牕忽入摧折以致墮入江心水手聞聲救援則已返魂無術矣 
[薇旌蒞滬]  
　　新授廣西藩司魁文農方伯元由京陛見出都前晚安抵滬江昨晨乘坐緑昵大轎命駕入　　赴道營廳縣各署投剌方伯在滬小作勾留卽赴粤西履新 
[上海官塲紀事]  
　　昨日新委滬城改過局員陳子香二尹鎬命駕詣道轅禀見道憲曾經郛觀察旋赴上海縣署拜謁王欣甫大令面陳一切○昨日江海南關委員左二尹念慈因有要公至縣署拜會王大令茗談良久而出 
[分記功過]  
　　江蘇巡撫德大中丞考核屬下各州縣所報命盜各案分記功過上月各州縣中有記大功一次者有記常功三次者有記 
 
 

Page 3

 
 
大過三次者有記常過二十四次者日内已知上海縣署及所屬各州縣矣 
[公署將成]  
　　新造英美租界會訊公廨業將工竣昨日亭午讞員翁笠漁直剌命駕往勘派定書吏公差辦公之處大約落成之後卽須詩賦喬遷矣 
[大令騐屍]  
　　命案報縣已紀昨報縣主王大令於昨日午後四點鐘時帶同刑仵差役前赴羅家灣蒞騐先期由地保沈阿多備設公案大令降輿升座先據沈阿多供稱此屍從何處浮來無從查訪亦無屍屬認領求請鑒核大令卽飭將屍舁至平地由仵作騐看該屍年約二十餘歲手足用繩縛住背上繫有巨石頸項有繩痕一道頭上套以單袴似係生前勒斃沈入水中者身畔有小布包一個中儲赤豆糯米各七粒餘無他物大令離坐親視無異卽飭將巨石繩索單袴均帶回儲庫飭差知照善堂給棺收殮標封交地保厝壇待屍屬投案認領并飭差保赶緊查明究竟因何而死限三日内禀復事畢回署已屆黄昏時候矣 
[勘騐盜案]  
　　盜案報縣已紀本報昨日午前上海縣王欣甫大令命駕登官舫帶以小火輪船親至虞姬墩閱禍一週見兩岸多係蘆葦地甚荒僻顯係盜匪出没淵藪地保張國卿船戶謝興祥復導大令至船見艙面等處均無損傷惟中艙大開船夥殷錦山禀稱是夜船行到此候潮見先有一船停泊此處遂與之同汨至半夜後彼船借挑動船索爲由乘勢躍登船頭正欲聲張卽被砍傷手指并將船中各物攫之而逸求請勘騐究追大令勘畢回署卽飭捕趕緊破案日内復移文各鄰縣請爲一體恊拿 
[傳訊犯母]  
　　上海縣監犯張茂康因毆斃邵金生經縣主王欣甫大令訊實後解省招勘擬定絞監候之罪旋以母老丁單求准留養撫臬二憲札飭上海縣查明確實情由申復候核大令奉文之下查得犯母張楊氏現居本境因卽飭差傳訊如果屬實自應援律施恩昨日差役已持票往傳矣 
[局員被竊]  
　　江南製造局工程提調王君與洋匠烏斯柯氏同居其屋甫經建造尙未竣工四面圍以竹笆以免匪人窺伺前晚忽有　小越笆而入竊取臥室中皮箱一口内儲金飾及人參洋銀等物共值二千餘金得贓後將箱抛棄荒地逃逸無蹤事後王君開單分投各衙門及各捕房報請緝查未知鴻飛冥冥能入弋人之手否 
[押交失婦]  
　　包探顧福其送柯阿狗鄔程氏兩人至英界公廨禀稱鄔程氏誘去柯妻毛氏請爲訊究讞員翁笠漁直剌諭令差役分别看管至前晚倩帮審委員張柄樞司馬提訊柯阿狗供小的係寍波人在治下作小負販以餬其口妻子毛氏忽於前年出外不歸至前日始在虹口鄔程氏家遇見因卽扭送捕房求恩究辦鄔程氏供柯毛氏前向小婦人借去洋銀三十元賃屋虹口賣娼小婦人在伊處帮傭並未誘拐求寛限兩日容小婦人將柯毛氏交案司馬飭押交柯毛氏到案復訊核辦 
[美界捕房紀事]  
　　昨晨小竊張阿金掩入篷路某里中竊取某姓家衣被甫經携出卽被包探金立生拘獲帶入捕房捕頭令押候解送英界公堂禀請讞員翁笠漁直剌訊辦○昨午偷兒陳毛毛至裏虹口漢璧禮路某姓家圖竊事主當塲拘獲扭入捕房捕頭令押候解送公堂禀請究辦 
[聲明]  
　　昨日本報巨棍宜懲一則内第二行捕頭遂於昨晨將范高頭等解案句被手民誤將遂於二字排在昨晨之下以致語氣隔閡用特聲明於此 
[說鐵]  
　　嗚呼伊古以來天地自然之利足以富强人之國家者夫孰有如礦産者乎礦産之中除煤之外當不外乎五金而五金中尤以鐵爲所用最繁而其利亦最溥何以言之試稽管子管子海王篇曰一女必有一鍼一刀若其事立耕者必爲一耒一耜一銚若其事立行服連　輂者必有一斤一鋸一錐一鑿若其事立鐵之利蓋如此其地數篇曰地之東西一萬八千里南北二萬六千里出銅之山四百六十七出鐵之山三千六百九若是乎以鐵與銅較其所出之數相去不啻掊蓰然歴歴可考者尙不僅若斯已也試更徵之漢唐宋明西漢之初鐵之利不在官而在民是以邯鄲郭縱以冶鐵成業蜀卓氏之先以冶鐵富魯人曹邴氏亦然武帝時乃以東郭咸陽孔僅爲大司農承領鹽鐵事於是鐵之利始復爲官有唐之時設有鹽鐵使以宰相領之職甚重也其時銀銅鐵錫之冶一時並設而鐵山有五元和初歲采鐵多　一百七萬斤開成元年以山澤之利歸州縣其利寖失至宣宗時乃復以歸鹽鐵使增鐵山七十一歲采鐵五十三萬二千斤焉宋史載鐵産徐兗相三州有四監河南鳳翎同　儀蘄黄袁英九州興國單有十二冶晉磁　澧道渠合梅陜耀坊虔汀吉十四州有二十塲信鄂連建劍南五州邵武軍有二十五塲而司其事者有提舉同管幹之職或併於轉運或領於虞部或以漕司兼領之其所采鐵數皇佑中歲得七百二十四萬一千斤厥後山澤興廢不常至治平中諸州坑冶總一百七十一而鐵之冶七十七元豐元年諸坑冶總收鐵五百五十萬一千九十七斤明洪武六年置鐵冶所江西進賢新喻分宜湖廣興國黄海山東萊蕪廣東陽山陜西鞏昌山西吉州二太平澤潞各一凡十三所歲輸鐵七百四十六萬餘斤河南四川亦有鐵冶十四年益以茶陵十八年罷各布政使鐵冶旣而以工部言山西交城産雲子鐵繕治兵器他處無有乃漸次復設至末年而盡開正德十四年廣州置鐵廠嘉靖三十四年開建寍延平諸府坑冶此大略也漢代坑冶以及出鐵之數書傳不詳姑置弗論合觀唐宋明三代所開坑冶大率以産鐵者爲最多而歲采之數與金銀銅鉛錫相較亦以鐵爲最多是則鐵之爲利與所産之當不已大可知乎然而徵之古不若徵之今也證諸中並可證諸外也則試更觀泰西諸國按泰西各國鐵礦甚多並有鐵養光點鐵色黄色鐵養炭養之别所産之地英則如海登步里知阿司登蘇格蘭等處法則如圖納省矛司省色拉省等處美則如牛英倫牛折西牛約克等處其餘若瑞若奥若德亦多著名鐵礦若是鐵不可謂不多矣而采之之法尤邁於中國遠甚鍊鐵鎔鐵銲鐵則各有鑪打鐵壓鐵翦鐵則各有器而打鐵又有汽椎以及車鐵之軸鍊　之鑪鑄鋼之范莫不至精且備極礦學家之能事是以礦産之多雖不及中國而鐵質之精美則過之嗚呼鑒諸古而如彼攷諸西又如此然則今日之中國其可不以鐵爲重乎溯自管子之策富强以官山府每爲之綱而以鹽與鐵爲之目自時厥後均鹽鐵並重宋明以來乃始輕鐵而重鹽越及我朝則專重鹽矣故自鹽政以下設官甚多其利亦網羅無失而鐵則無聞焉夫鹽之利誠中國所獨擅然所得者不過民間之利方今鐵路所用軌道以及並槍砲船械在在需鐵將來需用之處甚繁外人之歆羡而仰望我者與煤同有奢願而我之鐵礦已開者甚屬寥寥至於冶鍊僅鄂省鐵政局一處余謂宜仿古之鹽鐵使就各行省設鐵官以董之又仿宋時提舉同管幹及今鹽運司所屬各職分設屬吏以爲之佐并設礦務學堂以造就人才延外國礦師以教之如此則中國旣得鐵之用而絲茶之業雖日漸彫敝鐵與煤或又可爲之替以抵制外人乎時乎時乎不再來講經濟之學者尙其注意於鐵而　令盡爲他人有也則幸矣見廣州博聞報 
[開局施醫]  
　　本局歴年於夏秋間延請内外諸科醫士施　給樂今仍循舊例於六月初一日開局期逢單日午前局中自備飮片照方給藥其有重症不能就診者可卽到局報明請醫往冶車輿之資由局酌給不取病家分文敝局僻處城南因之西南各鄉貧病者不遠一二十里紛至沓來至城南貧戶甚多需費尤鉅奈敝局素無恒産放生義塾恤嫠施棺一切善舉全賴同志諸善士踴躍樂輸俾得衆擎易舉爲敢瀆請以期共解　金源源接濟庶壽人無非壽已疎財卽是生財行見富貴壽考天之報施有不期然而然者矣滬南放生局司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[狡謀難逞]  
　　寍波訪事友人云東南鄉下張漁販張某等人以本年漁汛不旺虧累難堪先後駕舟回鄉　極計　探知各處花會盛行獲利非淺遂於某日糾集多人扮作賭客至定橋某甲家佯爲猜壓旋卽入内搜括不意冥索移時一無所得不得已將甲刦去勒令備銀取贖甲倔强不依張遂送交地保令送縣請懲未知縣主何以處之 
[幸未成災]  
　　滬南高昌廟東畔空地上每有鄉民支蓋茅屋設肆營生其中同興小酒店平時兼　煤油前日傍晚時比鄰甲乙兩小孩不知如何遺火煤油桶内幸店中人覺察尙早急卽設法救熄不致釀成巨災 
[上海縣瑣案]  
　　前者王春根投八仙橋巡防局控妹壻馬兆基誘姦其妻由局員函送至縣縣主王欣甫大令訊悉王將馬妻藏匿周浦因限十日内交案迄今逾限已久前日倩帮審委員馬清渠明府提訊王供稱前者妹壻馬兆基以胞妹歸寗後久不回家適小的由周浦挈妻子來此購物遂令妻子留宿其家浼小的回里領妹小的未及動身馬卽將妻子誘姦小的忿甚是以來案控陳蒙恩斷將小的交差看管限期交妹無如母親堅留不放求大老爺恩准交人保出得以領妹交王明府不准飭仍交差看管　限三日將妹交案違干血比○孫長發控姊夫姚玉堂欠債不還馬明府提訊之下孫供小的係本邑人與　夫姚玉堂同操魯班業上年姚包造某姓樓房旣已買齊木料某姓忽欲改造平房姚因將料轉售與小的當時小的卽付給洋　二百元由蔡香林夏加秀爲中証今春往取木料已被姚移作别用小的錢貨兩空情急控案叩乞究追蔡夏同供稱小的等均係泥水匠此事確知其細孫所供自是實情姚供並無此事且伊由小的教育成人不思報德反敢誣控尙乞究懲孫父妙妙投案禀稱女壻姚玉堂並無欠欵兒子素性刁猾無端誣控是以小的來案辯明明府將兩造交妙妙帶回秉公理處 
[上海巡局紀事]  
　　前日小南門外海潮寺僧崑明爲某檀越作佛事金鐃法鼓熱閙非常觀者如雲擁至樓上一轉瞬而壁間所懸雕翎扇已不翼而飛急尋至門外見有李友三者形狀慌張盤詰之餘認竊不諱因解送二十三七鋪巡防局局員邱友齡二尹升座提訊判責二百板飭捕驅逐出境扇給僧領去○前日撫標滬軍營管帶龍游戎拿獲流氓陸扣解送二十三七鋪巡防局局員邱二尹訊知陸慣向良懦之民肆行訛詐爰判令鞭責竹梢三百下著具改過切結然後交人保釋○董家渡某肉店主許雲亭之子桂鈎年逾弱冠不務正業任情揮霍專事嬉游前日許略加訓斥桂鈎竟敢反唇相稽許怒甚扭至二十三七鋪巡防局請辦局員邱二尹提案研訊訊鈎一味求恩因判令責手心一百下命地甲帶至伊父處服禮○前日楊家渡駁船戶楊掌生承鼎昌米行之雇裝米數十石同業朱某知之與之爭奪掌生之弟楊某忿甚將朱喚至某荼肆肆毆朱不甘辱侮訴知十六鋪巡防南局局員曾熙照二尹飭地甲爲之調處 
[英界公堂瑣案] 　　 
　　包探趙銀河偕法界包探嚴頌眉禀稱前獲竊取法教士衣服之金文復解經大老爺硏訊後供出同黨王義卿王金卿楊金法業由小的等在寳善街登豐棧將二王　獲解請核奪二王供楊確與劉鄭諸賊同黨小的等惟與之有一面之緣而已叩求明察讞員翁笠漁直剌商之白繙譯著交嚴探帶回聽候訊辦○包探劉阿丙禀稱昨日歹人桂　生持假銀押　　一枝至某押店押錢被押店中人扭入捕房由小　搜出僞銀簪數枝詰間來歴知由唐友慶製就　伊出外押錢今特一併拘　請究唐供向爲銀樓生理失業已久製此以覓蠅頭求恩明察桂供與略同直剌判將唐管押三日桂管押二月以儆○包探唐　榮解送拐騙徐王氏田單衣飾之周仲餘請究徐王氏申訴前情並稱周保釋後避匿南巿希圖延宕周供　員　面　　求恩寛宥直剌判罰洋銀七十元○包探趙銀河禀稱匪人陳金法迭經犯案送懲多次近又竊取童意德家　衣報時鐘零物報捕後經小的緝獲人贓送案請究童投案領贓陳認竊不諱直剌判責二百板管押一月○包探劉阿丙禀稱流氓啞子阿林卽陳阿林　因屢次攫物送懲仍復不知悛改前晚在石路攬取行路人金桂生所携水烟袋報捕後經小的拘獲送鑒金投案領贓陳指天劃地無　可取直剌判押半年○包探顧阿六禀稱昨日女郎沈海英沈教貞李德英携手同行忽有流氓胡阿金向之調戲並攫取釵環經小的所見拘送請究沈海英等三女郎投案申訴情由胡供係寗波府屬某邑人互相碰撞以致口角並未調戲攫物直　判責三百板枷號一月 
[法界公堂瑣案]  
　　上期陳小寳遞禀控稱李桂泉欠銀二百兩逃避揚州今已來滬求提追綸讞　朱　庭明府准詞飭包探提李管押昨日與何繙譯官會訊陳訴稱家住升和里向爲銅錫掮客去年有票銀二百兩向李桂泉所關洪　土行購土未及交貨行卽關閉所有票銀已由小的照數賠付今李由揚州來滬求恩追給李桂泉供與陳小寶素不相識明府謂旣不相識何致涉訟著押候人銀並保限五日内歸還延則押追○葉洪升禀稱前有洋銀二百元托友人屠福興携至滬上辦貨詎料一去不回屢次找尋始得尋獲今特扭案請追屠福興供此係父親之事求准交保出外理還明府著押候覆訊核奪○上期季咸春遞禀控天仙茶園按目畢福壽積欠會項洋銀四百十六元明府提畢研訊畢供此欵係小的代人擔保求鑒明府飭交的實人保出限五日内理楚○陳大令彦鵬原籍福建補授河南淮寗縣知縣領憑赴任前日附大通輪船上駛先將行李運至輪船家丁偶不經心被賊竊去枕箱一口内有文憑及洋銀等物遂分赴英法兩界公堂及縣署報失旣而船上水手在上艙拾得文憑一紙交與茶房轉交買辦查得大令由元亨船局薦來爰將文憑交還元亨轉交大令收領昨日堂期明府飭傳元亨船局執事人李友芝到堂研訊李供陳大老爺倩小的買票附大通輪船被賊竊去忱相内有文憑一紙遺落艙中經水手拾獲交與茶房轉交買辦由買辦交還小的轉交陳大老爺明府著將李友芝交保出外候傳大通輪船買辦到案質訊核奪○陳金和禀稱在南翔開設鼎和洽烟紙店托車夫金榮泉來滬裝貨金私刊本店圖章向各店冐取貨物值銀數十兩今在滬尋獲送案請追金供現住小南門一時偶萌貪念倩北巿望平街刻字店刻得圖章希圖騙取貨物今圖章已經銷　冒取之連泗紙十五刀賣與千頃堂書坊得洋銀八元東洋皮紙則賣與抛球塲天寶泰明府著押候嚴比一面諭令陳補具禀詞○陳張氏禀稱寄居公館馬路源太槽坊樓上去年十一月十八日盤夫柩回寍波原籍將衣箱物件托邵雲懷照管上月來滬箱鎖已開檢點之下所有綢縐衣服及貴重物件均已翼而飛向論支吾扭案請究明府著將邵雲懷押候交人保出一面飭包探查明禀復核辦○劉士新被吕明美欠洋銀十餘元向索不還　遭毆擊因之投訴捕房捕頭遣人舁劉至某醫院醫治將吕解案請辦吕供小的祗欠洋銀八元明府著押繳○上期徐錦如遞禀控永泰絲線店主彭友甫結欠貨價二百零七元明府飭提研訊彭供在棋盤街開設永泰絲線店邇因虧木歇業擬將貨物分償各戶　不允求鑒明府著押候交的實人保出限五日内理還如延押追○上期潘壽生遞票控陳松林欠洋銀一百九十二元　府飭提　訊陳松林供曾欠洋銀一百元有票爲憑潘稱另有會項一并求追票據呈　明府飭將陳交的人保出限十日内理明紙　押追○包探禀稱前日沈阿寳張阿大掩入某老虎竈竊取水烟袋一枝當塲拘　　　　　明府判　一百板 
 
 

Page 10

 
 
[醫院瑣紀]  
　　甬人蔣阿四在美界百老匯路新順記執工役昨日忽被鐵板壓傷左足血肉模糊經人舁送同仁醫院求治○同日楊　浦某紡紗廠工人吳阿寳被機器軋傷其臂經廠中人舁往同仁醫院求治未知能免殘廢否 
[光緒二十五年五月分缺單]  
　　知府四川保寍邵世恩浙江嚴州劉篤康俱修墓同知江西建昌鄭克昌病知州四川會理徐起蕃修墓知縣四川彰明聶延祜丁安徽頴上馮繼昌年老湖南桂陽祁恩元直𨽻平鄉程恩溥俱修墓江蘇昭文李鵬飛山東日照吕内元昌邑張驤四川璧山羅振漢俱革直𨽻威縣張聯恩降陜西高陵張晉丁澄城吳叔培以教職銓選府經歴江西南康沈逢龍升湖南沅州王朝襄逾限吏目陜西華州楊惠泉勒休巡檢安徽寗國祝楨不謹湖北漢陽崔瑞麟近陜西南鄭張鳳丹革湖南興寗蔡德涵病典史江西彭澤茹德霖甘肅清水劉希彦廣東廣寗馬朝覲浙江桐廬馬朝選俱近 
[時症仙丹]  
　　啓者青帝司風甫别延春之館黄人捧日亦尋消署莫救者連日以保固已時有所聞矣日昨蒙松滬捐釐總局憲撥助虔製之太乙丹一四四十塊時症茶四十塊紅靈丹八十瓶純陽正氣丸二十包如意丹二百瓶臥龍丹一百瓶飛龍奪命丹十五瓶通利散一簡補傷丹一塊發交敝所代爲濟衆又承周辛濤善士樂助惠濟大藥房秘製急救霍亂藥水大小共計三十瓶又陳謹齋善士樂助洋四十元正屆此時痧漸盛起居惕驟病之虞幸逢救急多方呼吸得回生之喜此眞度登之寳筏濟衆之慈航也錄請登報藉彰大德此啓滬北棲流公所司董謹啓 
 
 
 

Page 11

 
 
   
 
 

Page 12

 
 
   
 
