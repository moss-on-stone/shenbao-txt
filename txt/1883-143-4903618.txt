# 1883 - 143 - 4903618

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論西兵登岸事]  
　　泰西各國凡在通商之處皆有兵船駐泊以咨保護以壯聲威初非藉此以欺壓隣邦也或者果有不平之事橫逆之來非口舌所能爭則亦出於勢之無可如何而遂至以干戈從事此則不得已而爲之然歐美各國到處通商到處有兵船停泊而卒未聞動輒發兵登岸以勢力相壓制者此無他萬國公法固有不可輕易棄置者也中國自與各西國通商以來於今相安無事中國之待歐米各國亦皆極盡仁愛推心置腹初無猜忌之心偶有齟齬亦但以大度包容絕不過爲刻覈故各國之於中國亦多尊而敬之然而中國之寬容非眞懦弱無能甘受他人之狎侮也持以持盈保泰不宜輕啓釁端以致中外人民同爲塗炭寍人負我無我負人此意當亦各國之所共諒而孰意近來時勢則竟有不然者前有汕頭地方因德克洋行之買辦有地曾與行東而契未稅過契尾無印海關以爲地須屬已該行則以爲有契可憑因是相持不下而汕頭領事禀諸駐粤德總領事領事遣繙譯官至汕謁見華官而未曾先發照會遂使繙譯官至汕華官以未見明文不便與議至第三次方與粵督關會又不待回文卽與汕頭地方官商辦此事卒未能成功德公使知之卽遣本署繙譯官與總理衙門商議請速爲料理并言不從速辦理則當自行辦理云云未幾而卽發兵上岸據守其地此事屢登於報是爲西兵上岸之第一次不數日廈門因鑄造鐵鍋德商在廈門開設冶坊自行造買以至內地之鍋運出者少釐金大爲减色華人止之不得乃將其鍋盡行取去不准該商再行鑄造而德人遽又發兵登岸以勢力挾制仍將鍋取回而後已該處本尚有他國人開設鍋廠亦經華人將鍋取去其人向遵英國律法不過與華官理論曲直未嘗用强而德人則居然以兵力相制此西兵登岸之第二次也目下煙台地方滋大洋行小艇上之舟人與人爭毆持篙傷人致死懼罪遠颺凶手無獲縣令乃責令英領事官交出凶身繼而又至該行經衆人紛紛畢集圍繞不散而英兵船卽發兵登岸前赴該行繼見人雖衆多並無擾亂隨亦將兵撤回此則西兵登岸之第三次也夫論者謂汕頭之事曲在德人廈關之事曲在華人烟臺之事則雖有兵登岸而前未用强兩無曲直然曲直且置勿論而西兵之登岸則其不爲中國之福也可知各國之兵船各處皆有停泊顧他處未聞有發兵登岸之舉而於中國則數月之間業已三次此而曰西人之逞强乎然中國地大物博亦非可以蔑視者况中國自興泰西通商所最輯睦者厥惟英與德英則爲歐洲首盟之國中國有事往往與英相商英國亦凡事協力襄助爲理未嘗自外故至今而和好無間德國則雖與諸邦同列而與中國尤爲敦睦購船製砲類托德國主持兩國交情初無間言今何故而忽有逞强之意豈中國之寬柔有示弱於鄰國者乎廈門之事業經了結烟台之兵雖登岸而未曾動手汕頭一節則近來德國外務大臣已大發雷霆謂汕頭領事官曁該兵艦均有不是之處現聞駐京巴公使已奉德廷召之回國大約必以該公使未能督率有方以致擅開釁隙蓋此事雖由於總理衙門不卽早爲剖斷但汕頭去京甚遠總理衙門當巴公使遣繙譯官相詢之時答以三禮拜方可清理斯言亦屬近情而議尚末成遽以兵脅制則固無怪德國外務大臣謂爲輕舉妄動也當其洶洶之際設華官一不能忍亦以干戈從事則兩國數年來輯睦之諠將因此區區數尺之地而遂致棄好尋仇不特德廷有所不願卽各國公論亦不能無說焉今德廷因此事而深斥公使領事等之不應可見中德之好不難和睦如舊絕無芥蒂之留惟外國兵船停泊於中國者當亦不乏設皆相率效尤動輒發兵相向不亦顯違公法耶此則中國所官早爲籌及以防患於未然者也 
[諭旨恭錄]  
　　○三月二十五日奉　上諭順天府府尹周家楣奏左右翼宗室覺羅各官學請飭會議整頓一摺着寶鋆等歸入會議八旗等官學各摺一併妥議具奏欽此 
[俄人叵測]  
　　○字林西字報言聞得北京傳言現有俄國將軍吉奈也夫統兵在戈堪地方其兵全係精銳華兵之在伊犁者類多庸劣之衆且該處民人頗苦華官苛政恐俄兵至時該處之民倒戈相向則伊犂一境俄將唾手取之中國駐防各官則亦不得其人云云按中國經營伊犁殊費心力左侯相雖已入關度必有重兵良將留彼防禦西報此言或不免故事張皇然俄人眈眈虎視其心叵測旣有此說不可不防之於早也 
[越事岌岌]  
　　○法公使寶君已奉法廷之命仍留中國此已列報北京西人聞之殊爲欣喜蓋以寶公使熟知越南情事辦理自能妥便也華人聞法人有兼併安南之意人心不無動搖並聞法國已有兵一萬二千人將次可到安南東京尚有一軍則亦已預備可以一呼卽至然則法人之於安南其視爲砧上之肉乎 
[遠迎使節]  
　　○前日英國水師提督衛立師乘坐亞代西約司兵船來滬停泊吳淞威奇能輪船則於昨日下午一點鐘時出口聞係往東洋迎巴公使來華云 
[盜案駭聞]  
　　○蘭陵盜案已兩登於報刻得其詳用再錄聞據云元妙觀案發之次日縣中比捕甚嚴適有鼠竊在某處橋洞下空地容身是處向爲乞丐棲息之所該竊未將髪辮盤起遽被捕役拿住謂爲是案盜犯縣中提案後嚴刑之下卽讐扳沈姓學徒立命擒到用天平大刑一手折斷人亦暈絕繼而衆紳激憤訴于府署謂該徒祖父均登乙榜此子亦曾業儒何得率聽仇扳遽用極刑邑尊此時自知鹵莽不得已將徒送至府署太尊以人本無罪業已成廢無可發落不准收納繼又傳該徒堂叔某飭令領回叔供姪如有不法情事則疾中斷難容此不肖卽聽候重懲處死亦不爲過如其毫無証據刑廢至此是沈寃未白而公道無存也人其謂我何亦堅不肯領歸邑尊無奈好言勸慰并賞給洋蚨百元俾爲養傷之費再四撫諭始勉强收留然肱折傷殘清白良民已半生斷送矣詎是案贓犯均未就獲而該郡巨案更有駭人聽聞者上月二十八日黃昏時居民多未睡歇忽聞鎗聲絡繹如連珠繼而鑼聲由遠而近急往探之始知西 
 
 

Page 2

 
 
門外弔橋堍寶泰錢舖被劇盜圍劫計盜匪約五六十人均各執洋槍在街頭巷口密密圍佈任意燃槍示威該舖搜括一空計所失銀洋錢串約二千金席捲而去并刃傷事主三人是時闔城騷動水龍紛紛奔赴始知該處並無火患武陽兩邑宰率役馳往甫出城門盜匪連放洋槍以人衆未敢　拿而返是夜盜雖呼嘯而走闔城內外居家幾如劇宼犯城通宵不寐夫郡城重地盜匪猖厥至此有守士之責者其何以謝斯民耶又據蘭陵來信云該處盜刼之案不一而足如二月杪有某邑驛夫背負包對公文行至城外卽被盜刼去并遭斫傷數處現聞是案業已破獲矣又上月二十三日郡西呂城鎭地方有安清道友不知緣何與土民鬨鬥兩造各有數百人刀鎗林立火砲轟鳴儼如對壘廝殺半夜各有夷傷有更夫驚喊被該黨斫成數聲拋置河于次日晨起鎭上店舖皆不寒而慄該鎭本有當舖一家大小行店均甚𤍠鬧是日竟罷市次早探無動靜始敢開門貿易云查安清道友係湖北游民近乎會匪常鎭一帶時有若輩潜蹤與土民日久相習而獷悍之徒乃得乘隙勾結動肆不軌該郡盜賊之多未必不由於此時際承平而强梁頻擾使民間咸有戒心夫豈地力之福哉 
[乘騎趺斃]  
　　○古云安步當車誠以車行之險不如步行之適也無如近來紈袴子每以角逐馳聘爲豪立夏日蘇馬醫科巷中有少年三五各控駿騎攬轡臨風固皆顧影翩翩者但見鞭線帽影方嘶十里之風詎知走馬行船竟蹈三分之險正在奔馳得意間一馬忽不肯向前持鞭痛撾馬便躍起作人立竟將少年掀落地上隆然有聲御者急往攙扶頭已跌破鮮血噴射人則目暝口噤不能作一語馬亦一往無前窮追不及立命輿夫至則身似微僵不能轉折乃用門板一扇舁之歸聞是晚卽已斃命云 
[米行失火]  
　　○上月二十九日蘇婁門內王源泰米棧失火聞係疱人傾倒火灰餘燼復燃致肇此災計焚去房屋十餘間囤米八百餘石幸時在下午水龍馳救較速取水亦甚近便得以撲滅不致延及隣右然數日間火災疉見居人多惴惴焉 
[漢上續信]  
　　○昨得三月念九日漢口來信謂日內謠言雖已略靜然省垣各城門𥡳察仍嚴聞陸續獲到造言有六七十人有八人當卽梟示云 
[鄂省官報]  
　　○三月十六日藩憲牌示黃梅縣缺委試用州鍾穀黃岡縣縣丞缺以試用縣丞江楚良應城縣典史缺以試用州吏目王駿宇俱署理十九日牌示隨州州同准補之鄧乃溥着卽赴任通山縣典史丁元熙回任高學憲考試德安府畢二十三日午前憲駕到省當日下學講書閱墻放告二十四日開考二十四日藩憲示江夏縣缺委江陵縣柳正笏調補前報黃𣳻憲由襄到省聞十七日業已北上矣 
[荊沙近信]  
　　○荊州駐防營馬本不多附郭之種疏者必以茅竹爲闌亦非漫然無備今歲菜價甚貴一畦之値約十餘千未經刈賣而遽遭馬食及蹂踐者幾於無日無之圍主若欲逐馬必窺牧馬者不在而後敢逐前月南門外西堤有驅牧馬數匹回城者二人同騎搶背矣謔適逢吳姓僮今十餘歲避於道旁而馬被驅急竟撞僮倒地跳裂腎囊驅馬者仍呼哨而去僮經人抬回養傷卽使醫愈已不復能人道矣傷哉○江陵所屬之長湖東西六十里內包三海太白湖諸水湖面空闊無風亦瀾間適洲址有民居數十戶夜渡者或寄泊待曙焉前月有外六台舟子由丫角廟載米客至沙市賣米得價一百數十千仍回至外六台天色漸晚卽繋纜待朝而發適逢客之債戶某向客索通客告以錢不甚佳姑俟異日某不允揭開艙板負錢二十餘千而去而不知在旁耽耽者之有人也是晚舟子歸宿其家途遇刺船者爲其鄰人某間何往曰載錢三十千赴丫角買被水之屋料也請以明日同往不應而去然隣固非有錢者翼晨舟子至河干不見其船招人蹤跡之在附近港汊中見水手及客皆受重傷死錢亦烏有因憶昨晚之刺船者其情可疑乃率人縶之於丫角廟付縣研鞫聞今已承招矣○三月初七日涇太會館演劇宴會會中數十人忽有一素不相識者入席大嚼衆問何姓曰無姓問何寶號曰無寶號問何以入席混吃曰汝等吃得我亦吃得適巡查街道委員陳君在座俟席畢呼之至前曰汝醉飽乎曰醉飽矣陳曰旣飽汝腹當笞汝股某懼始言姓名爲某老大叩首乞宥陳不允笞之二百板始逐去人爲之語曰旣醉旣飽老大稽首神爲飲食使君受拷亦謔矣哉○郡城西南隅城上向少行人住來雖有官堆卡房承平旣久營兵並不住宿某日卸甲山城上卡房忽有一屍用紅羽毛棉被盖住兩足在外着青縀鞋藍布帮底廣襪爲城守營外委石君尋馬至此見之因令人報縣一時鬨傳額上及胸前均有傷痕及邑尊臨騐因無屍主未塡屍格登時飭地保殮理留下辮髪繩一股待人認識閱數日聞沙市有曹吉升布店之子日前賣去房屋得價錢五百千帶票錢二百餘千入城尋其舅數日未歸曹之母往認辮線似其子物因請開棺認屍則眞其子也第屍用被裹顯係死後移至城上邑尊素有明察之譽此案當無難破獲也○荊門州屬之后港鎭土人挖堰蓄水忽掘出一古墓屍棺俱腐不可辨識亦無碑碣惟全用磚砌每磚上俱有太始四年篆文計千餘塊獻之州尊令人夫盡數擔回官署寶若連城聞將雇良工琢爲硯式澆以白蠟卽堅硬如石可以合用從此博古多識之士於未央鉜雀而外又多一番賞鑑矣○世俗嚴男女之判佳會非至戚不得入內閫是以琉璃屏後認玉貌以依稀翡翠簾中軃金釵而彷彿常鍾文士之𨓜情乃生浪子之巧計如郡城某甲者無志雄飛不羞雌伏自恨具此鬚眉未獲長親薌澤爰製髢舃冒充巾幗顧影弄姿居然絕代或有壽筵初開某乃肩輿溷至女伴延入燕笑爲歡致足樂矣不料花中蛺蝶秀色貪餐海底毒龍慾𦦨頓燬未援琴而譜鳳忽感帨而驚厖縶畀秋官痛遭夏楚其岳家某聞之以已女幽靜之姿不可以事浪子具詞於官蒙批允卽於上月另爲其女論嫁某則犴狴久羈鳳樓無望日在禁中徒歎奈何而已○上月初沙市三義殿搭台演劇戲方開唱而台忽坍塌有童子聞聲趨避適奔至塌處壓碎其顱遂致斃命伶人亦傷數人童之母病啞聞信而至見童死狀之慘目睛突出腦髓流溢哀甚欲哭則不能聲惟嘔血而已嗣經街隣之好善者爲之醵費埋殮而以餘貲恤其母焉○三月初七夜大雷電以風驟雨如注子刻風狂似虎大樹都被吹折小木有連根拔起者南湖陳某屋墻被風吹倒壓斃三人二爲同居羅氏夫婦一爲彭姓老嫗傭食於陳者也 
[治劇有聲]  
　　○某大令家居時以五陵豪富雄視一鄕幾幾乎以俠稱蓋其風氣使然旣入貲爲郎謁選得令某縣縣有大宦田舍遍境內皆子弟與其豪奴掌之每有事必先使長鬣者持剌通欵曲惟恐不得其當以誤乃公事而鄕民遂爲魚肉矣否則必持官之長短或且反弓以射盖官之賢否惟視其家之尺一書書之行也速於置郵故愛惜功名者無不吞聲忍氣就其範圍某到官卽先謁其秉鈞者以兄禮事之果委曲而盡得其上下之歡心由是遂以治劇著聲未幾以憂去服闋忽來江左近署某邑事其操縱一如前治劇時邑有巨室已中替矣而當日之所謂赫厥聲而濯厥靈者其人尚在因被議杜門已久某視之如弁髦過其門未嘗入於其謁也必遲遲而後出見見時寒暄畧具不待其言之畢已舉茶送客有所託輙以挾太山超北海對視事一年亦有聲聞近日行將以賢能長衆令尹矣 
[路不拾遺]  
　　○周浦同和泰錢店司帳人毛子簡浙江餘姚人也素以廉介自持鄕人早翕然稱之前日偶見路旁有青布袋拾而視之內有英洋倆元毛以爲取之不義謹守待以還原人詎久候仍無人查問適有一白髪女丐向手求名毛以囊中不名一錢遂以此二洋元與之并告以故丐乃喜出望外云 
 
 

Page 3

 
 
[新店滋事]  
　　○杭垣之薦橋直街市廛鱗集爲城中閙市之最上月二十二日高橋巷口地方新開一薰貨熟食店號爲頤順齋盖仿蘇州陸稿薦規模店中專賣醬雞熏鴨燒鵝滷肉等件凡熏貨醬貨無不齊備盖烹飪旣精而工料亦甚講究是以色香味三者俱臻絕頂第一日開店半日賣錢七十餘千於是備貨富足次日賣至一百七十餘千文至第三四日更倍之終日自朝至暮門常如市且有持錢高喚半日而不得嘗其味者至念七日有一客以久待不耐高聲大呼而店夥復以惡聲答之遂致扭結將其器具打碎店主因扭至局中局員薄責之卽爲釋放不料其人得釋後重至該店尋事大加辱駡復經人解勸始各罷手云 
[免繳門厘]  
　　○皖垣爲八省通衢往來商貨絡釋不絕是以同治初年設胡坐賈門厘局以助餉需城內外各舖戶按資本之多寡生意之大小酌量抽助門厘並立舖董按月三旬挨店收繳去夏各屬有蛟水之災省垣內各生意漸次清淡本年更甚現在各鋪戶𤁋情具禀環懇上憲將城內外各舖戶門厘槪行停止以恤民艱聞上憲業已批准並示知各舖於三月望後一律免繳而民氣爲之一蘇云 
[工局議事]  
　　○本埠英工部局於三月十七日議事有總巡捕頭禀諸董事言現在路上無主之狗逐日捕捉置諸湖北路狗監內數日後再送至南門放生局刻下租界內業經捕捉淨盡惟早晨五點鐘時尚有鄕間之狗來至上海者請董事照准兩禮拜內當可一律盡絕也董事諭以獲到無主之狗三日內如無人認領當加烙記送至南門放生局收養不得再爲人領出其外來鄕間無主之狗亦富一體辦理云此一事也又有電燈公司之合同底稿業已送到局董畧爲攺削仍發還該公司令於西歴本年六月一號核定合同卽自是日起試點電燈一年云此二事也其餘尚有數事因無甚關要故畧之 
[奇戯觀止]  
　　○前晚夏思美奇戯仍在圓明園路外國戯園開演觀者較前演時頗加𤍠閙園中正座上幾無空隙其第三層樓上亦約有百餘人本館友人往觀時已開演一二齣至則憂君方演旋盤之戲先於臺中桌上安設一板揩拭清淨乃手一磁盤出登於板上用手旋之由緩而疾如是者起落數四盤色淨白遠望如蛺蝶穿花欵欵不定繼又携一稍大之盤亦旋之半晌而止此齣旣畢接演取水夏君周歴臺上身空倚傍每展一巾則於巾內取水一玻璃盞凡於袖內取出七八巾水亦七八盞此不奇於能取而奇在取之多也已而夏君邀座客兩人上臺拉其婦出蹲於臺中鎖其雙手而以玻璃木罩覆於其內仍令二客坐視臺頂本懸緑帳翻然落下冐於罩上不一瞬間而其婦已自帳後出矣是時十一點鐘座客畧散少頃西樂又作夏君復出鳥籠十數一一搬演均如人意已而又演紅白水分并亙換之戲未又取出緑紗绷糊之長罩一具提向座客示以空洞無物乃於臺右拖其婦出欲罩之於其內其婦佯懼三逃而三拽之罩甫加上夏君提鎗至臺前砰然擊臺上揭罩而人已杳然於時復垂幔少停自來火漸隱無光夏君乃出電氣器具在黑暗中施放各色光彩方圓大小無不異樣燦爛有如燈者有如花者有排成英字者其字義取祈天永命之意座客注目凝視聲息寂然而樂工奏技亦覺抑揚頓挫細碎清婉嬝嬝可聽忽然地火一明衆客皆起而散細數鐘聲則已十二下矣是晚演過不復再演故夏君藉此留別所呈諸技雖前已經見而興高采烈白是不凡衆客鳴掌之聲喧聞四座其意興亦復不淺云并聞前次延請夏君在中國三雅園演戯之人以夏君所演戲法甚屬奇妙遂以憑據贈夏君以禮物贈夏君之婦藉以誌感云 
[雷殛訛傳]  
　　○前晚十點餘鐘時電光閃閃雷聲隆隆至夜半三四點鐘風雨驟至霹靂大震昨日清晨喧傳中八仙橋西首爲路之傍有擊斃毒蛇一條於是往觀者實繁有徒見路傍所斃之蛇不過四尺長人皆以爲雷所擊有一老人路經是處亦駐足審視謂此非雷擊諸君勿信訛言雷擊者其體必焦此蛇不焦而首裂此必經人打死也衆乃一鬨而散氓之蚩蚩抑何可笑乃爾 
[堅執前供]  
　　○僞洋一案昨晨翁太守臨捕房時將在押之崔廣順詰問崔仍照前供太守旋喝掌頰崔仍不認詰其退洋時曾在茶坊酒肆就擱否則稱並未躭擱太守謂洋封在爾手中旣未躭擱豈有變爲銅洋之理旋據法包探稱有人至押所窗口與崔絮語見人𨓜去太守卽問崔廣順此人爲誰與辭有何言語崔稱並無人來與我言語太守以其狡展復喝掌責至一百八十下崔仍不認太守着仍管押 
[索欠續聞]  
　　○前報列索欠轇轕一案兹悉司副領事以旣由陳大守諭令同甡錢莊止付銀兩將銀繳到公堂俟訊明給付在案而該錢莊抗不遵諭竟將銀票付與義記行殊屬藐視公堂遂禀明許正領事照會關道憲請究罰同甡庄是以邵觀察札飭英會審員陳太守立傳該庄執事人洪三林於昨晨到案太守謂爾不應先付票銀然後禀覆致多周折洪稱曾二次投案意欲禀覆因是案未奉傳訊故未先覆滬上貿易金憑注票票早經照實若至期不付何能取信於人耶倘因有牽涉之事而票卽可止付則將來奸猾之徒安保不花樣百出太守謂此係正領事照會道憲札行查辦者姑將洪押候禀明道憲核辦 
[英界公堂瑣案]  
　　○蜀人魏玉椿頭戴藍頂花翎至英公堂禀稱在治下開設義興源古玩舖曾有表兄劉子芳寓居老椿記棧我時往探看見該棧主劉瀛洲係同鄕人叙談甚洽致被借去洋百元昨因我次子美之賈鷹毛扇需洋六元向劉處支取劉非但不付反遭毒打受傷甚重尚有許德明帮同行凶爲此鳴捕拘劉許二人送請究辦魏美之亦舁以到案其頭顱頸項均用布紥請爲騐傷惠捕頭禀魏美之由其父舁至捕房似傷重將斃及騐其傷處則惟左眼傍略有青腫顯係裝傷劉瀛洲供與魏原是同鄕昨日伊子來欲支洋六元與我爭執竟被毆傷右臂左脚等遼我啦未毆伊濟未借伊纓洋劉子芳尖在我餐如釆我有借魏叔鋒之事情騵加倍還譯許德明供並無啊兇之事求恩開擇領頭又令魏俟之將所紥之布解下請騐有無傷痕陳太守騐得魏美之左眼稍有青腫別無傷痕劉瀛洲亦有微傷姑將劉許二人押候過堂覆訊司副領事申斥魏玉椿曰爾頭戴翎頂固係體面之人如何令子裝傷毋論所控之是眞是假已屬不合而魏尚嘵嘵置辨云○平和洋行東雇工頭屠包之在楊樹浦地方起造玻璃公司房房屠則轉雇工頭陸狗郎在該處墊泥該處鄕民徐炳災爭奪墊泥糾衆將徐名下之工人毆傷六名等情已列前報兹由陳太守傳該處十二圖地保查交徐炳炎旋據地保覆稱徐已投縣控告陸狗郎等太守備函請黎邑尊派差將徐移案核辦昨已解到徐炳炎候訉平和洋東屠包之陸狗郎等均投案申訴徐供並非奪伊墊泥實被伊工人踏壞我田中小麥蠶荳等物我故阻伊不得由我田間行走伊等竟肆毆打我惟邀人與論屠包之又稱徐實係爭奪工程起見太守謂爾現雖爲作頭然亦鄕間農戶也爾當知鄕民耕種之難豈可肆意蹂躝本分府秉公發落爾不得多凟且是案初由爾爲原告繼則平和出首後又有陸狗郎具呈究不知原告是誰隨商之司副領事諭徐嗣後不得阻撓墊泥具結斥釋陸狗郎亦具不再踐踏鄕人田畆結兩造均遵諭而退○二百另六號華捕稱昨在洋涇浜邊見嚴渭羣之小車裝運磚塊查無照會令向捕房領照嚴竟敢逞兇將我推落河中衣服盡濕及由傍人喚別捕到來帮同拖起拘嚴送案濕衣早閱陳大守判押嚴半月○粵婦梁氏稱昨晚九點鐘時出外買物途遇二人先來碰我繼被拔簪我亂喊捕獲人簪已無着特請訊究張阿六嚴阿蘭同供浦東人均爲縫工昨夜在路偶碰粵婦並未拔簪陳太守謂該氏所控拔簪無憑不准張嚴二人亦屬輕浮判各押七天○蘇婦陸氏同李氏訴稱昨日午後在路被寍人碰我與論被毆并各失翡翠苿莉簪荷花板等各一只由捕拘案請究毛劉生供爲木匠昨因行路偶爾碰伊卽被辱駡並無失簪之事陳太守判 
 
 

Page 4

 
 
毛管押七天 
[竹幽山歙硯乞詩]  
　　○歙溪之水清且漣歙溪之石貞且堅粼粼汨汨潄蒼烟不知誰從闢硯田墨池有龍夜上天甘霖一滴遍大千抱硯之人喜欲顚耕之耨之無惡年君不見海上滄桑幾變遷人皆枵腹我醉眠又不見紅羊浩刼血流川人荷于戈我獨閒我將歸老飲溪邊秋燈夜雨草太玄不謁王侯不慕仙日月常新翰墨緣 
　　新安胡鐵梅稿 
[日本養老山瀑布故事一首]  
　　○我聞南陽有菊水飲之壽可三百歲又聞青城山下水淙淙山中常多百歲翁風塵不難抽身早難得林泉養我老我究靈泉必有源恨無山靈對我言到處尋源源不見海內名山幾游遍人傳海外多奇峯雖隔仙凡有路通我便乘風來瑤島金碧樓台燦雲表砉然一笑春風生難道神仙猶世人神仙何殊人壽考壽考神仙能事了借問何述廷我年豈僅菊水青城泉山靈哂我眼界蹙此地有瀑可鼎足君不見谷風習習雲蓬蓬突而青天挂白虹又不見五丁持斧劈山骨骨坼髓流山觳觫天工人事旦漫窮至誠可擅天之功瀑布之麓樵夫宅樵者有父杖於國父老嗜泗貧莫沽孝子仰天聲鳴鳴谷鳴山應天變色天恐孝子心不得上帝哀矜錫醴泉濕布化酒父醉眠孝子之前自瀑布終古潺潺無人顧孝子之後醴泉無人指瀑布猶相呼天子下問邀睿賞敕名養老孝聲朗至今居人飲其旁老者能康少者强我来瀑下饮一勺不延我年滌我濁醴泉易竭我莫求尋源忽忽今可休更欲從仙摘芝草芝草無根人易老吁嗟乎芝草無根人易老 
　　新安胡鐵梅稿 
[舟中雜述]  
　　○六朝自古繁華地海角天涯到已遲昨夜畫樓歌舞散狂風吹折杏花枝　草將心血寫悲酸一點芳華只自看吹徹玉簫人不見月明庭院有輕寒何人獨向堦前立聽徹花陰笑語聲樓上殘更經幾度牀頭輾轉夢雖成　莫論翠竹與蒼松更莫携筇上碧蜂買盡胭脂傾盡水牧丹畫過畫芙蓉　碧天萬里凈無雲海上吹笙入耳聞欲共王喬同隱去世間俗事太紛紛　江干蕩漾送輕舟雪影低迷水急流東指青山南盡海滿城花柳過蘇州　吳淞夢後聽春雨深巷年年賣杏花樓上玉人沉醉罷夕陽庭館緑陰斜　少年騎馬入京華帶笑長來賣酒家游子漫誇金作轡美人端合錦爲車　世上英雄久莫逢三更風雪五更鐘崎嶇關塞辛勤甚歸倚南山石上松　水國朝陰復曉晴凉雲吹遍峭寒生青衫獨對間鷗臥一夢醒來過古城　迷離心緒亂雪中倚棹愁看落日紅湖上春波平似鏡船頭垂鈞坐漁翁 
　　舒亭氏拜稿 
[王君鶴笙東吳名士也與余爲莫逆交書擅眞草姓愛絲桐數載前曾同航海爲日本之游今來滬上僑寓芝蘭室扇肆晨夕往還頗得舊雨重逢之喜爰賦七律一首以希郢正并請藜床舊主海上忘機客松華吟館主人賜和]  
　　○鐵畫銀鈎信足誇書名終古讓君家揮毫應盡千山兎航海同浮八月查附驥游蹤叨閱歴籠鵝妙蹟擅清華重逢喜領琴中趣室有芝蘭正着花 
　　二梅胡琪待定草 
[蘇省撫轅抄]  
　　○四月初一日候補道朱福清奉委洋務局差　候補同知陸家棹禀知奉委洞庭山絲捐差　候補縣兪德炤禀知奉委赴江北公幹　楊鑑禀銷蘇城義倉田租差　徒九汪鳴鈞銷長元義倉差禀知奉委幫辦錫金絲捐差　新署藩憲許於四月初三日卯時在𣳻署接後　新署𣳻憲郜亦謚初三日巳時在滄浪亭行臺接後　○初二日護理漕憲　於四月初三日交卸蘇藩司篆後有於是日起程赴任之信　新署藩憲許改於四月初三日巳時接篆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百十號]  
[光緒九年三月二十五日京報全錄]  
　　宮門抄○上諭　道錄前○選單○侍講陳　奏請　飭查書板校理厘正片○御史俊　奏爲遵　旨據實覆奏摺○河督梅　奏爲遵　旨陳明緣由摺○豫撫李　奏審明循例正法摺○黔撫林　奏委署知縣片○滇撫杜　奏循例奏　聞摺子○三月二十五日工部鴻臚寺廂黃旗値日兵部引　見十三名○恭王假滿請　安○內閣奏派騐放之王大臣　泒出怡王靈中堂徐用儀周德潤○棍公回籍請　安○召見軍機○○光緒九年三月分選單郎中禮部精膳林步青湖北署正光祿寺珍饈署邢乃濬順天小京官刑部司務馬慶臻安徽知縣福建漳平顧芝順天附湖北南漳張鵬舉甘肅甲直𨽻容城李向陽奉天甲河南鎭平許成忠江蘇監甘肅平羅黃誦芬江西甲貴州永從白希李直𨽻舉江西宜春孫祿增浙江甲江西興安張世祿安徽人典史廣東普寗高庭蔡順天附　○○侍講陳學棻片　再各省軍務甫竣卽設書局亦以詩書爲教化之原鼓舞人才之具並非不急之需也現在武英殿正版存者闕失尚少卽今修補似易爲力寖久殘蝕更多則成功難而需費必鉅　皇上春秋鼎盛　聖學日勤必須徧覽經史可否　飭管理　武英殿王大臣查明現存書版擇其尤關緊要者先着在館諸臣校理厘正俟　穆宗毅皇帝　聖訓告成後卽行補刊完全以備　一鑒似亦　聖學之一助謹附片具陳伏乞　皇太后　皇上聖鑒謹奏奉　旨已錄　○○陝西道監察御史奴才俊乂跪　奏爲遵　旨據實覆奏恭摺仰祈　聖鑒事本月初九日內閣奉　上諭前因御史俊乂奏叅內務府銀庫郎中齊克森布取巧夤緑把持公事等欵當諭令總管內務府大臣查明具奏兹據奏稱內務府銀庫差使緊要齊克森布由縀庫郎申調補銀庫係援照例案辦理庫掌文林經前任該管大臣派管各作差使嗣升員外郎仍留造辦處當差旋經廣壽將庫作差使全行開去均非齊克森布所能干預並原參夤緣營謀一語究竟夤緣何人及何人受其夤緣請飭指實以憑查辦等語卽着俊乂將所叅齊克森布夤緣營謀一節指實具奏欽此奴才聞　命之下不勝惶悚竊維夤緣營謀之事蹤跡詭密自非外人所能得其底蕴查薺克森布於光緒四年正月補授實缺郎中歴派廣儲司帮印會計司掌印掌儀司兼行造辦處總管七年轉補縀庫郎中八年保列　京察一等九年正月調補銀庫如果才具出衆爲司員中不可多得之人尚難免物議况伊才本平庸資俸又淺而優缺要差莫不兼攝是以人言嘖嘖僉謂其夤緣營謀似不爲無因奴才所言卽以衆口所言爲據也且光緒四年三月間　奉上諭內務府官員分𨽻諸司承辦一切差使各有職守舊制未便更張惟夤綠奔競之風斷不可長嗣後該衙門各項差使必須擇操守廉潔之員秉公遴泒不得稍涉瞻徇並不准有帮辦名目以杜倖進亦不准一人兼行數司轉致顧此失彼等因欽此　聖諭煌煌永宜恪遵今齊克森布復以一人兼管數處其是否夤緣營謀諒難逃　聖明洞鑒之中况御史例得風聞言事倘聞人言而不言是謂溺職　國家又安用此尸素御史爲耶奴才與齊克森布素末謀面毫無嫌怨使非衆論譁然何敢無故糾彈所有奴才遵　旨據實覆奏緣由謹恭摺具奏伏乞　皇太后　皇上聖鑒謹　奏奉　旨已錄　○○頭品頂戴河東河道總督臣梅啓照跪　奏爲遵　旨陳明恭摺仰祈　聖鑒事竊巨於光緒九年二月初一日准河南撫臣李鶴年咨接准刑部咨會審盜犯呼冤一案大挑知縣張亨嘉在都察院呈控奏請　飭下臣等查明係何員主稿具詳某員隨同畫押分別具奏臣查東河大挑知縣張亨嘉係在臣署中辦理文案兼充隨員如京官出差之隨帶司員也去年四月派審此案八月二十八日奏摺繕就之後忽接該員禀請除名臣當卽商之撫臣原欲允許乃檢閱兩詳稿均經該員畫押末敢率准及奉　旨提部該員又復具禀曾令其借印以作公牘而通省無肯借印者臣以信函亦可黏卷仍卽批准正核咨間開封府知府王兆蘭因該員禀內有開封守未嘗以詳稿見商等語於十月十三日叙具印禀覆稱實以詳稿與之相商臣於十月十五日起程赴瀋寍州閱兵將王兆蘭張亨嘉互禀各件如何不符札飭署開歸道王文錦查明禀覆再行核咨在案十月二十八日經濟寍州復飛札開歸道將此案始末詳叙應否咨部令其就近禀請撫臣示遵臣於十一月初四日回汴人証卷宗均已於十月杪解部矣嗣詢之王文錦未經禀覆尚未附卷復經札催本年二月十七日據王文錦禀覆查訊王兆蘭所禀係實在情形張亨嘉回稱當定案時未能深悉詳稿原委隨同畫押等情前來除將禀詞札稿咨送刑部核辦外至何員主稿具詳某員隨同畫押詳文詳稿均已令行咨部職名可以查取所有遵　旨陳明緣由護會同河南撫臣李鶴年據實恭摺具陳伏乞　皇太后　皇上聖鑒訓示謹奏軍機大臣奉　旨該部知道欽此○○頭品頂戴河南巡撫臣李鶴年跪　奏爲審明殺死一家五命兇犯循例恭請　王命先行正法繕摺具奏仰祈　聖鑒事竊據沈邱縣詳報民人龎自殺死龎亂等一家五命一案並據甘陽縣禀獲逃兒龎自解回沈邱縣歸案審辦等情經臣因案情重大批司行提人証卷宗来省飭發開封府審辦去後兹據開封府王兆蘭審明拟議解經𣳻司豫山覆審解勘前來臣親提研鞫缘龎自籍隸沈邱縣與無服族叔龎亂素好無嫌龎自並無妻子向在染房傭工營生因無家可歸卽在龎亂家中借住龎亂種地度日光緒四年龎亂聘娶項城縣民人韓丑之女韓氏爲妻嗣因龎亂患病韓丑　婦韓氏領同幼子韓火頭搬至龎亂家中同居共炊照料家務地畆龎自時相往來習見不避七年十二月間韓丑向龎自借錢度歲龎巨支取染房工錢借與制錢六千文言明二分行息八年間不記日期龎目赴龎亂家見韓丑出外向韓氏調戯成姦經龎亂之妻龎韓氏看破姦情龎自亦與龎韓氏姦好韓丑並不知情龎亂因重勞症隱忍不能禁止四月二十日午後韓丑邀同龎目赴地割麥龎自先行走回食飯與龎韓氏在房內談笑正欲續舊適韓丑回家撞見當向斥駡龎自避出聲言仍回染房立逼索討欠錢韓丑不依自攏撲毆龎自扭住韓丑髪辮揪落一綹韓丑挣脫拔刀撲扎龎自順取切瓜刀　刀恪落乘勢砍傷韓丑左顋頰右血盆骨韓丑攔頭龎自頓起殺機用刀連砍傷韓丑偏左顖門相連額顱倒地龎亂喊同韓氏龎韓氏上前拚命龎自用刀亂砍致連砍傷龎亂右腮𣍰相連右耳右耳根右頷頰項頸左右手腕侄地韓氏龎韓氏扭住龎自衣襟大聲喊救龎自忿爲起意致死復用刀狠砍致砍傷韓氏顖門偏左左額角龎韓氏咽喉相連項頸均鬆手倒地維時龎火頭哭喊救人龎自起意一併殺死滅口卽用刀砍傷韓火頭右肩中胸膛腦後倒地經隣佑龎喜元聞聲趨至龎自當時逃𨓜龎喜元之于龎大海前往查看龎亂等均已殞命邀同地保魯邦太追拿龎自無蹤報經前署縣張顧棻詣騐詳報龎自逃避經汝陽縣車鴻遠訪聞差拿適張祖棻曁現任沈邱縣宋鼎派出丁役踵　將龎自拿獲解由沈邱縣訊供詳報臣因案情重大批司行提人証卷宗到省飭發開封府審辦兹據該府土兆蘭審明擬議解司覆審解勘經臣親提研鞫據供前情不諱再一究詰實係龎自一人下手殺死一家五命別無帮兇矢口不移案無遁飭查律截殺一家非死罪三人凌遲處死又例載一家三命以上兇犯審明後依律定罪一面奏　聞一面恭請　王命先行正法各等語此案龎自因被韓丑撞破姦情亙相爭毆該犯頓起殺機先後被韓丑韓氏龎韓民韓火頭等四命復砍殺龎亂一命查已死龎亂係龎自無服族叔應同凡諭韓丑夫姜父子三人均依其婿龎亂夫婦同居共財應以一家論龎自除與韓氏等通姦及鬥殺龎亂一命各輕罪不議外合依殺　家非死罪三人凌遲處死律擬以淩遲處死臣於審明後照例恭請　王命札飭𣳻司豫山臣標中軍叅將穆特布將該犯龎自綁赴市曹凌遲處死仍梟首解赴犯事地方懸竿示衆飭查該犯並無妻子亦無財產應毋庸議凶刀供棄免追各屍棺由縣飭埋首先拿獲隣境凌遲人犯一名係汝陽縣知縣車鴻遠隨案聲請吏部照例議叙除供招咨部外所有審擬緣由理合恭摺具　奏伏乞　皇太后　皇上聖鑒勅部核覆施行謹奏軍機大臣奉　倉刑部知道欽此　○○頭品頂載貴州巡撫臣林肇元跪　奏再貴筑縣知縣曹昌祺准補普安直隸同知應行赴部引　見所遺員缺查有署緩陽縣興義縣知縣林品南亷明素著煩劇能勝堪以調署據藩𣳻兩司會詳前來除檄飭遵照外謹會同署雲貴總督臣岑毓英合詞附片陳明伏乞　聖鑒謹　奏軍機大臣奉　旨知道了欽此　○○雲南巡撫臣杜瑞聨跪　奏爲查明學政閱文幕友循例恭摺具陳仰祈　聖鑒事恭照乾隆三十八年欽奉　上諭各省學政務須多擇閱文幕友卽極小省分亦不得不及五六人其人數籍貫該督撫查明奏聞仍不時留心𥡳查如有惜費誤公辦理周章者隨時入告毋稍徇隱等因欽此欽遵在案茲新任雲南學政臣丁立幹於光緒八年十二月十八日接篆將所延幕友章壽嵩等四人係籍湖南四川貴州江蘇等省均在定例五百里以外開單咨送前來臣逐加防察均属文行俱優之士雲南省分較小襄校已有四人辦理當能妥恊除俟該學政開棚考試再當隨時留心𥡳查不敢稍事徇隱並咨部查照外謹將該幕友姓名籍貫另繕清單恭呈　御覽理合會同署雲貴總督臣岑毓英恭摺具陳伏乞　皇太后　皇上聖鑒謹　奏軍機大臣奉　旨知道了欽此 
 
