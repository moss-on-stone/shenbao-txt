# 1889 - 193 - 4905835

 

Page 1

 
 
[精印三層本佩文韻府准六月初一日書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見揷架案累宜居不宜行船唇馬腹之提掏終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校警加工精印每頁領行字無論多少書鐘中備械無遺檢之卽得分本從薄書腦從寛分裝廿四本分四套定碼洋廿元准六月初一日出書加欲　購格外從亷想海内文人需用此書者必以先韻爲快也特此佈聞伏惟雅鑒 
[發售廿四史預啓] [  圖書集成局主人啓]  
本局開印古今圖書集成一書早巳排印齊全紙以卷帙繁重加以去年訂匠忙迫　常致第三批出書之舉稍遲然至臘底已將第三批書發出全書完畢矣續於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此佈 
[格致源流説]  
　　格致之學由來尙巳凡散見於詩書發明於經傳者皆是大學一書所云致知在格物直抉千古之奥顧大學雖載其名而已亡其實於是漸失格致之眞傳朱子補傳一篇言欲致我乞知在卽物而窮其理然而物無盡時卽理無盡境於實踐之功終有所歉因是遂謂西人格致之學殫精竭思造乎其極制器尙象窮探精微似若中學專尙空談不如西學之深求實騐不知溯厥源流中西固有出於一致者西人初論天文嘗分天有九重之位其實中國早有此説載在屈原天間云圜則九重孰管度之有可考也西人謂地體爲圓則如周髀算法云地形四隤如覆槃大戴禮曾子曰如誠天圓而地方則是四角之不揜也注云圓者必不能揜方之四角今地爲天所揜明地在天中天體圓地體亦圓也西人謂日轉地球一周由東左旋中國天文家亦有左旋右旋之説春秋元氏云地右轉以迎天張横渠謂天左旋處其中者稍遲則反右其義亦同西人近言地動環日而行而倉頡亦云地日行一度風輪扶之尙書考靈曜曰地恒動不止而人不知河圖括地象曰地右動起於畢凡則皆與西人合者也墨子云化徵易若　爲鶉五合水火土離估鑠金腐水離木此卽啓化學之緒也亢倉子云蜕地之謂水蜕水之謂氣此卽闡化汽學之黴也墨子云均髮均懸輕重而髮絶不均也均其絶也莫絶此卽重學之説也臨鑑立景二光夾一光足被下光故成景於上首被下光故成景於下鑑者近中則所鑑大景亦大遠中則所鑑小景亦小此卽光學之説也經云地載神氣神氣風霆風霆流形百物露生關尹子曰石擊火生光雷電緣氣而生可以爲之淮南子曰隂陽相薄爲雷激揚爲電鍊土生木鍊木生火鍊火生雲鍊雲生水鍊水反土其言電氣甚詳西國之講求電氣者亦不能脱此範圍豈但磁石引針琥珀拾芥爲述電學者所祖哉至於周易之數理堯典之歴象洪範之物性何一非格致之開其端西人格致之學本乎算法而中國自隸首立法商高授書掌於保氏散爲疇人由來已久西人名借根方爲東來法可見中西秝數同出一源卽如堯典所載四仲中星之次今以歴法證之恰合四千年前之星度則古時歴法已精已可槪見若夫針製指南鼓能記里開鐘表之端井綆桔橰其機器之先聲乎土圭度影斯測量之古法也成湯作飛車送奇肱氏歸國斯卽氣毬之權輿歟前乎此者若燧人氏之鑽木取火神農氏之嘗樂辨性作耒耜興陶冶伏羲氏之畫八卦造書契軒轅氏之作甲胄舟車金天氏之作弧失網　皆能深明物理創立制度以强國而利民卽虞廷之璇璣玉衡用以測大周官之銅壺晝漏用以紀時何一非由格致而來降至夏商遞相祖述逮周公作周禮考工之記可補冬官猶可想見古聖人制作之精心此中國格致學之最古者自孔門設教弟子三千身通六藝者七十二人而冉有爲之首論語雖未嘗有格致之言而尼山之論學志道據德依仁之外終以游藝可知考察名物象數以爲世用者實學者當務之急然則格致之學可棄而不講哉三代而下如公輪子之削木爲鳶可以升天削木爲御可以駕車墨子亦能削鵲而飛偃飾傀儡手足運動無異生人孫武之梯衝用以攻城諸葛武侯之木牛流馬藉以運糧朱買臣之樓船祖冲之之千里船不因風水施機自運王彦恢之飛虎輪艦楊么之輪船專恃人力行駛水面其捷如飛元順帝之龍舟宮漏此其奇技妙搆巧思獨絶何異西人特當時作者旣亡繼起無人遺制淪亡遂至不可考耳火器一端今日西人稱雄於海外而不知功由中國流入西洋中國於南宋金元之際漸已流行虞允文釆石之戰發霹靈砲敗敵火砲之制已肇其端金人守汴城中名震天雷者用鐵罐盛藥以火點之砲起火發其聲如雷此近代用火砲之始阿里海牙攻樊城時元世祖得回回亦思馬因所獻新砲法侖遂軍前以之攻樊樊破遂　攻襄陽一砲中譙欜聲　震雷世所調襄陽砲也火砲之制至是而益精然元代僅一用之而造法不傳泰西於此時製造火器尙未有所聞也由是觀之舉凡西人今日之絶技莫非中國往哲之遺傳惟相沿至今巧拙遂判此固無庸爲中國諱也然則格致之學溯具本實事事胚胎於中土或變其名目或加以變通中國爲其創而西人爲其因中國肇其端而西人竟其緖中國信以傳信數世轉失其傳西人精益求精專門竟成絶詣此固中西學問消長之機亦卽國勢盛衰强弱之所由判留心世道者默審其幾慨然興歎務欲中國棄虚文而尙實學講求格致胥出於一途人人思創新法以利國而便民將見不出百年中國兵無不精國無不富安知不能駕地球各國而上哉 
[漢皋茶巿]  
　　漢口紅茶自四月初十日開辦以來迄今已將三閒月其中兩湖頭春共來一千一百三十五字計五十六萬三千餘箱售去九百七十六字計四十八萬二千餘箱運至申江出售者計三萬二千餘箱核算尙存四萬九千餘箱寍祁頭春共來一千五百零三字計三十四萬五千餘箱售出一千一百七十三字計二十八萬四千餘箱運至申江出售者計一萬三千餘箱核算尙存四萬八千餘箱綜計兩湖寍祁頭春來數較上年增至九萬餘箱所售反短絀三萬餘箱説者耐本届頭春因天時隂雨漸數好茶出數不多所旺者惟粗茶耳俄商辦茶專喜細且佳者英商兄俄 
 
 

Page 2

 
 
人不用粗茶故意眨價所　湘潭茶軧許回兩二錢五分合計本届茶巿總須虧銀一百八十萬兩然二春尙不在内也二春兩湖共到二百六十八字九萬六千餘箱售出一百五十六字計五萬九千餘箱寗祁共來一百七十二字計四萬六千餘箱售出一百零五字計三萬一千餘箱初時子茶開盤約有十餘字略沾微和每担司赢銀一二兩今亦因折閲受虧矣目下此項茶尙存五萬餘箱英美各國茶師已十夫其九運茶輪船共放過十二艘英七俄五傳者謂俄船尙有三艘來漢由漢運至申江之茶共有十萬箱之譜祁河兩處子茶素不來漢不在其内而申江所售出售淮河口寍張需潭之貨其數在一萬箱左右價高者每担八兩俄商素辦之花香亦甚告疲且不照向規由花香行家自輿俄商議價不用馬尖馬尖妒之入以讒言謂行家於花香攙利草末俄領事照會道憲稽查行家　將存貨面騐假則甘心科罰如俄商揑造謠言亦請罰鍰以儆有此轇轕致現在猶未開盤三春茶卽荷花約六月杪或七月初可到以前所存粗貨尙有十五六萬箱晋商辦茶運消俄境　往年有一百五六十家　困俄人自赴漢臯採辦晋商現止存二三十家據云盡消俄境東口按年每號定有額數不增一箱俄人疾視晉商增收關税每箱六十三斤須納税銀十二兩視往　倍之思獲利亦甚微末矣西口茶運消内外蒙古頗守成規以茶換貨俄人亦信寶　孚伏望南省茶商仿晋人成規按年辦茶有額漢口銷售嚴定章程庶將來不致受虧乎 
[鷺島睛巒]  
　　邇來亢熱異常亭午時寒暑表升至一百零四五分行人觸受暑氣發痧倒斃者時有所聞石碼湴州須多疫症攝生者所宣及早留意也廈門五方雜處客棧之中良莠不齊奸宄因而潛匿日前提道憲飭差在三仙館棧房訪拘二人聞係　老會之黨及提案訊供則係過路商民而眞正哥老會匪已聞信先逸矣○和義北郊夥林郁被美國人在英國夾板船上行兇打死一案經英刑司到厦會訊判以該美人係悞傷科以心禁之非厦民咸不　然擬禀道憲照會辯論未知道憲如何核辦　○蘇門達拉日里荷國種烟十二公司董事因山東水災捐助洋銀二千元寄厦交荷國高委員轉送興泉永道署請轉寄山東賑局散放吳道憲接收後卽擬具禀詳請上憲察核施行聞該公司另有洋銀二千元逕寄廣東呈請大憲轉寄奉東兩省作爲賑濟之需○天氣炎熱異常民間房屋低小一至夜間男婦多在屋頂乘凉泰山口似英樓酒館夥某甲用板一片支架馬樓欄杆外挺身酣臥夢中轉側翻跌在地腦漿逬出名登鬼錄此司爲履險者戒○洋行街招商局前爲租界往夾大道近　光時苦熱　中人役皆在街中納凉竟將兩旁過街圈門關閉凡往來之人須繞出海後里許方能達港仔口島美路之街人皆以爲不便以官街而視爲私地禁人往來想局董聞知必當有以處之也○厦門租界海灘光緒七年春間孫師竹觀察分巡厦門時籌洋數萬元遴委保甲局員會同紳董購　機器督工塡築至光緒九年冬季始克完工禀明各上憲以該海灘之地作爲租界公地上回種植樹木以爲行人休息之處無論何國商民不得私出起盖房棧數載以來樹巳長大濃隂如幄生意滿前本年春間老旗昌洋房對面曠地不知何人以短竹編籬引靑籐依附而上栽高粱粟米並蒔各色花草宛然園林風景矣○泉漳汀州龍岩永春各處士子凡遇大比之年省憲體卹寒畯特派官輪　厦載送晉省以免多費誠善　也但官船載送雖不付船價而飯食錢以及茶水酒錢每人至少須一二元不等士子在船大都住宿艙面一遇隂雨衣服盡濕船中水手又將衣箱　李任意抛擲有負上憲之美意而士子遂視爲畏途矣得忌利士輪船來往省城厦門搭客向倒每人七元兹　恩科鄕試恐别行與之爭利現由旗昌洋行刷印告曰貼在街衢謂本行敬重文士體卹寒儒凡搭船赴省鄕試者購買往返船單每位僅收價銀四元五角自七月初一日起至八月初一日止有海壇海龍南澳科麽沙四輪船往來載送試畢回廈則自八月十六日起至九月十六日止以一月爲期過期仍照舊價似此誠兩有裨益矣○鼓浪嶼有洋税關扦手德國人名賀司者忽於初八日染患熱症延西醫診治無效竟於初十日斃命醫生不知致死之由　禀明德國領事官剖腹檢騐彼固以爲實事求是也 
[京東雨雹]  
　　上月二十一日以後京東密雲等數邑連降甘雨可慶秋成玉田縣迤南十數里於二十五日陡下冰雹其大如碗屋宇多被擊傾圮甡畜八口亦傷斃甚多間有行人砸倒途間田禾倒偃無一存者猶幸立時卽止其被災處寛十餘里長五六十里地方官聞知親臨踏勘隨　詳報遵化州據情上申京兆尹 
[北通州試事]  
　　六月初二日周大宗師考試涿州房山大城保定昌平順義三河寶坻寍河文童初四日考試大興宛平平谷密雲衛懷柔武清通州薊州文童初六日考試良鄕涿州房山固安永淸東安文安懷柔平谷文生是日委提調官查司馬閲視順屬武生外塲初八日考試府學覇州保定順義密雲縣密雲衛大城香河八處文生初十日考試通州三河武淸寶坻薊州寍河昌平文生○上月廿九日考試文童拿獲固安縣槍昌甯文錦一名當　提調官笞責枷號貢院大門示衆聞甯某素有文名此次爲人槍昌毋亦爲飢寒所迫耶○初八日考試二塲文生午後濃雲密布俄而大雨傾盆諸生出塲時無不拖泥帶水備極狼狽○大城縣文童某姓年僅十二縣府試均列前茅院試亦高擷芹香都人士莫不嘖嘖稱羡 
[南昌試事]  
　　江西學政龍芝生宗師歲試南昌府屬適逢天氣炎熇因示期經古正塲皆於亥正二刻點名一日考試豐城進賢奉新三縣文童有某童乎携考籃滿載洋板小本籃外又手携一大包肩負一大袋提調南昌府崔太守見之喝令留下禀呈宗師飭照例嚴行搜檢於是夾帶之弊爲之一淸眞才自　脱穎而出矣次日考南昌新建二縣因人數過多恐悞晷刻是以搜檢稍寛然諸童有鑒於前尙無敢私行夾帶者旋於場内拿獲槍手二名宗師不予深責飭逐出塲殆所謂寛嚴並濟者歟 
[瀋陽雜記]  
　　昨得營口魚函云黑龍江將軍恭留守鏜升任浙江理應交卸晉京陛見日前秉上河槽子船到營本埠道廳以下各員及各營官弁均率隊恭迓於河干湄雲兵輪京升砲三門致敬留守襜帷晉駐卽秉利運輪船往天津○奉天旗籍　運小米黑豆高梁諸額糧改由輪船海運已歴四年矣常年四月初起運今則遲至目今始由利運輪船駁運兩次云○初八日淸晨有北洋之致遠鎭遠超勇揚威南洋之南瑞南琛保民鐵甲兵輪船六艘同時駛至口門外聞之船上人云由旅順口至海參嵗山海關一帶巡緝而回翌晨卽一齊駛歸旅順○初八九日連下大雨田　旣沾旣足高梁苗勃然而興糧價自此日廉不致憂臣朔飢欲死矣○後河沿公順號有一學徒年方十有九歲因患傷寒之症汗閉不出以致發狂初十夜四鼓時防守稍疎潛出後栅門不知去向次晨偵騎四出蹝跡杳然至下午四下鐘時有人報稱徒在十里外之大水蕩丁家小店中號中人急派人前去舁回詢之蓋初出時不自知其抱疾奔跑十餘里天微明矣倒仆於丁家店前隣有老嫗見之謂是傷寒症雖上了猴子然事尙可爲遂出針剌之徒頓醒問知居處是以專人至號告知上猴子者營巿洽談大約卽發狂之謂也○初十日下午東營官碼頭有一婦人投河覓死經水雷營勇救起詢其因何自盡則含泪而言曰丈夫趙某不務生理嫖賭逍遙未及數年一貧徹骨昨日强拔奴頭上釵作飲博資奴自怨實命不猶生不如死是以躍赴淸流爲葬身之地也言已復　聞者相與嗟嘆共勸之歸 
[東報述西事]  
　　上月十二號美人哥留魯乘坐氣球由美國那感灑可洲上行至哈鳥司叨地方忽然墮落大凡氣球下降時手中必持一物彷彿如傘以免顚墜此人所持之物距地五百尺誤離其手遂至墮地遠近人見空中飄下一物奔走來觀有數千人但見體己碎爲　粉慘不忍覩○法國　開之新割引銀行募集股份四千萬佛郎應募人在二萬以上照舊時資本約多三倍其中三分之二仍係舊銀行股東所出云 
 
 

Page 3

 
 
[使星照滬]  
　　出使美日秘三國大臣崔惠人星使於前日下午乘江永輪船蒞滬甫下椗卽大雨淋漓幾如銀河倒瀉關道憲以下各員咸乘輿行泥淖中次第詣碼頭　迓星使一一接見旋秉節入行轅 
[英界火災]  
　　前夜將及一點鐘時英大馬路對面菜巿西首沙遜洋行新建之九江第一里失愼里内共有石庫門五計共樓房十幢里底另有石庫門樓房二幢刻尙空閉無人租住不知如何起火延燒左右共焚去五幢房屋旣付刼灰而石庫門仍復屼然毫不焦灼是屋早　保險須由保險行認賠當火起時英法美各洋龍次第臨塲噴沬成珠祝融氏爲之退避三舍少選蔡太守亦鳴騶而至彈壓匪徒麥捕頭更督率捕探多人分投巡緝是以乘火行刦之事槪未有聞元 
[碾傷慘斃]  
　　浦東人許阿木年約三十餘向習木工度之以繩斵之以斧尺長寸短罔不得手應心十七夜八點餘鐘行經英大馬頭石路口突有地火行西人高坐馬車由東而下　之　面相撞跌仆街心西人正在加鞭疾馳車輪從身上碾過以致受傷沉重以地不能動彈西人見釀事端急停車抶起載送仁濟醫院醫治至前日死於院中醫生報知捕房傳三圖地保召屍屬到來其妻以死甚慘傷不願報官請騐隨至捕房聲訴麥捕頭傳西人詰問西人願給撫卹銀百兩屍妻允之遂卽領銀　棺成殮 
[小孩候領]  
　　有一小孩自稱浦東高行鎭人年十四歲欲至紫來街某漆匠處學業旣到不見該匠沿街啼哭其聲甚哀巡捕見之送入捕房候領 
[碰船涉訟]  
　　本月十七日淸晨南巿增祥義荳行雇船裝荳餅數白件開往得勝鎭纔至生義的頭浦面悞將渡船碰翻渡夫墮入水中經隣舟救起隨稱船中有洋銀二百餘元盡行漂没欲向荳餅船索償當將該船扣住昨日荳餅船上人扭渡夫赴縣喊控裴邑尊着候質訊酌斷 
[上海縣署瑣案]  
　　陸大川等控堂兄毓文呑没祖墓田單向索逞强叩求提究裴邑尊於前晚升堂質訊大川伸訴前情毓文供稱墓出數畝原係公産小的恐大川將田單抵押故不交出並非意圖呑没邑尊着立合同各執一紙以免日後爭執兩造遵斷具結而出○孫華詮訴稱大和豐大德生生泰成三店自楊阿丕死後均由其族人經管店中欠欵仍須楊姓料理邑尊謂三店旣有楊姓族人經管爾何不及早禀明且支票上有華記字樣揆諸淸理爾亦不能置身事外姑候傳同原呈集訊核辦可也○周富仁控王錫榮覇佔小妻陸氏經裴邑尊移提該氏之叔益三到案於前晚升堂集訊王稱小的憑益三將氏價買爲妾計出身價洋銀一百六十元實不知其尙有本夫益三供稱姪壻不務生業虧欠纍纍親託小的挈姪女來申另行擇配其身價洋銀仍交姪婿還債周稱小的並未託益三售妻求恩明鑒邑尊謂爾等江北人慣放白鴿爾旣不將妻托售何以事在正月不卽來尋故意遲延且又一尋卽見設該氏不願隨王則爾早已領回故里矣今從寛典姑免深求着爾繳出洋一百六十元方可領妻回夫○洪俞氏控譚廷賛悔婚求提訊究裴邑尊准詞提案質訊着邀同親戚秉公理處毋　涉訟兩造遵斷而退○昨報紀流氓范高頭之弟毛毛經縣差拘獲送縣請訊等情前晚裴邑尊凡堂提訊毛毛供稱小的求賜恩寛以後不敢滋事邑尊判令笞臀二白板荷校三月押令游街示衆○陸炳榮訴稱小的在某輸船上作工妻子借住嚴阿四家本月初十日回家不見問之嚴妻據云被阿雙阿鳥二人領去所有衣服席捲一空兹訪悉妻子同妻母住偷鷄橋向領不肯回家叩求提究裴邑尊飭交値日差帶候訊究○前月　八仙橋巡防局員飭送竊犯顧阿二請辦裴邑尊判令笞責荷枷發交四圖地保張阿奔看管該犯旋卽扭斷鎖練脱逃邑尊以該保疎忽司惡笞責之下更令荷以巨枷前日復提該保至案命將枷開去限十日内將該逃犯緝獲解案如違嚴比○二十四保十六圖鄕人奚仁幅訴稱小的務農爲業鄕圖牧人顧掌生時將所牧之馬放至小的田内作踐不堪小的喝令牽回顧卽揑稱馬被小的嚇傷糾人將小的毆擊裴邑尊飭差帶候訊供核辦 
[英界公堂瑣案]  
　　包探王阿二陸阿祥張松樵江阿三等訪知元昌路有人聚賭害人遂相約前往拘獲賭匪陳阿寍陳元發嚴谷興李阿祥等八名連賭具解送公堂請辦蔡太守訊供之下均不承招因飭將二陳交捕房帶回管押其餘槪行交保俟查明究竟何人爲首再行核辦以上情節已列報章昨日覆訊陸包探禀稱小的查得元發等皆係粤人原業鐵匠平日藉打天九以拐錢前日阿寍欲推牌九以洋銀三元作孤注正在興高釆烈卽經小的等往拘與懸共有若于人並未訪悉太守一再究詰阿寍堅不吐實太守問賭具是向人之物該包探禀稱桌子向對門惠記雜貨店借來問之該店婦人惟以不知對太守判罰阿寍洋銀十元餘均開釋所有物件分别給還賭具存候銷毁○前有細崽龔阿根控龔錫祥行竊刀义并邀林金金爲見証錫祥不認行竊供稱阿根借去棉被向索不還反被誣控蔡太守飭包探土阿二帶錫祥回捕房查明實在情由再行研訊昨日該包探禀稱小的查問阿根之主婦言偶倚樓窗見阿　一手拄住錫祥一手拾取刀义阿根仍執定前詞林供除小的得見外尙有鄰家細崽亦可爲証人惟今日無暇故未到堂耳錫祥稱一百九十二號華捕與小的同鄕素知小的係規矩人包探禀稱該華捕是崇明人確言及與錫祥同鄕其人誠實可靠太守判錫祥管押十天刀义交阿根領去錫祥極口呼寃太守謂爾旣是規矩人可有人來具保答稱兄弟在致和堂痧藥鋪習業肯來具保太守謂今姑從寛飭差送交該鋪保去嗣後須格外謹愼倘再犯事定當加等治罪○一百二十號華捕禀稱小的子巡街時見陳阿紀所駕馬車有碍道路是以送請罰鍰乂有華捕拘送王紀生禀稱因將傷馬駕車有違定例陳供因候主人囑小馬夫在車上守候捕來驅逐小的適値他往及返卽被拘來王供小的駕車之馬本無傷痕因馬蹄踢夫鐵殻以致兩肩磨擦微傷蔡太守判罰陳洋銀一元撥充西醫院經　王馬發公一馬房喂養醫治俟傷痊給償醫料資始准領去 
[法界捕房瑣案]  
　　新街德春棧主李得春二次藏匿逃婦趙陳氏一案前曾屢紀報端昨晨葛同轉臨捕房讞案時保人將得春交案同轉間帳簿何在答稱棧中並無帳簿同轉怒謂爾前願繳呈今又云無明係逞刁定當重責答稱前次心慌意亂是以誤供同轉喝合掌頰四十下問究竟趙陳氏有無洋銀寄存爾處答稱並無洋銀寄下同轉着帶趙陳氏質對該氏供稱小婦人自三月十六日起任在棧中日給棧資七十文至今分文不欠曾五次被李借去洋銀二十三元七角第一次計六元第二次搖得小會計錢六千二百文被李借去五元第三次借去三元據云伊子在寶山縣被控借此以便開銷使費第四次不記日期借去二元第五次五月廿四日借去四元小婦人如有虚　雖逃天譴况有同棧之常州婦人深知細底包探王榮培禀稱常州婦在德春棧上臺基被本夫捉奸送至捕房後在三河樓茶館講明未經解訊同轉向李覆詰李仍然狡展不承同轉着再掌頰一百下押候繳出洋銀再辦○十八號西捕之姘婦盛小福失去金表疑係細崽李秀齋所竊送案研訊李供出車夫石阿金前曾竊物昨日包探將馬褂紡綢褲各一向押鋪吊出並傳該妓質訊先據十六號西捕之細崽錢錦全供稱前數日盛妓囑小的偕石前去私語小的不可指石行竊並言表可不追石不認竊表李供石與盛妓有暧昧事時由小的撞破盛妓懷恨於心是以株連小的同轉問該妓曰表欲追還否如欲追還須將石嚴比否則交爾帶回該妓稱情願不追同轉着將馬褂交錢具領令石繳洋銀一元一角歸償押本紡綢褲旣稱已物仍交押鋪領回李稱小的不能再　該西捕執役請將工値斷還同轉允之○著名流氓牛臯等向花烟館訛詐一案由葛同轉訊出同黨孔大張二兩人旣逮案訊無干涉飭令交人保出昨有　振興號船埠頭姚錦全投案具保同轉准之○專放印子錢牟利之山西人梁正興擅搬祥發棧生財以致倒閉涉訟前報已紀之不一紀矣葛同轉訊供之下令自願盤頂該棧之汪其桂與原告及項錫三出外調停昨日一干人投案候質汪呈 
 
 

Page 4

 
 
上鷹洋一百五十元胡少堂稱此事刻已料理明白求恩銷案債主王得林稱小的本應收洋四十二元現只三十三元扇子客人及林連生等俱稱並未收到洋銀亦未向小的等料理同轉怒謂汪曰本分府准爾保出滿擬由爾料理淸楚何仍如是飭卽管押並諭令各債主亦須體惜棧主不必苛求胡稱現在汪央人調處情願加洋數十元爲小的料理債務同轉着將汪交原　具　須於下期交案復訊○吉祥街粥店及醬園弄一帶房屋俱係和記洋行　産免因積欠租値經收租人控詺堂葛同轉訊供之下將各人交保出外限日付租昨日和記收租人周翰淇投案訴稱張楊氏付過洋銀二元一角王徐氏傅顧氏各付過四元今俱到案餘已脱逃吉祥街粥店主婦張陸氏欠租最鉅求賜押追張陸氏繳呈洋銀十元叩求寛限同轉不准着卽押追王徐氏張楊氏限三天内照數繳呈如違押遷傅顧氏稱丈夫在輪船執業日内將次歸家同轉着俟其夫回來一併繳楚 
[上海文報局東賑收解處接到盛杏蓀觀察六月十一日烟臺來函]  
　　少欽詠南蕃甫心如蓮山子萱仁兄大人閣下初九回烟奉初二日公　敬悉一一承寄　第八批庫平銀三萬兩又安節局收贖子女經費規銀一千兩又前運糧食五百石甘露茶八箱以及此次寄來藥丸三十二箱又宇宙丸三瓶均已一一收到分别轉解弟五月十在由烟臺坐兵船至羊角溝上岸靑州所屬卽於十四得雨親歴壽光益都樂安博興高苑五州縣目覩被災各村主房屋坍卸老弱骨立村村皆有逃亡之戸人人以賑糧拌草而食其全食糠粞者卽爲中上戸尤可奇者數百里不聞鷄犬之聲至博興縣邑宰覓一豕以餉我只重二十觔食之皮骨而已據馨吾少逸綬卿少雲諸君謂兩月以來糧錢兼施已少餓死者亦鮮鬻妻女者景象漸好幾分然以弟觀之救人尙未救澈也祗以捐欵竭蹶只好購買紅梁萬餘石設局平　使不致絶糧　已以上數縣自光緒八年至今秋禾無歲不被淹除十三年分中稔此外皆歉故已筋疲力盡實非開濬小淸河使水順流出海方不爲患禀商朗帥鉅欵難籌徒成虚願而已弟到濟南禀商一切初三日卽由省起身沿黄河歴章邱齊凍濟踼惠民濱州靑城利津初九仍坐兵船回烟目覩武定各灟堤舛埝内水深數尺民　　羕　地全淹南岸奏定只守大堤不守民埝其民埝破碎零星卽使修築亦難當大溜小民所以效死勿去者皆因失此田廬飄流何靠而甘　塗炭飢溺交　苟狂汛冲擊暮夜逃走不及民其魚矣弟等秉承朗帥熟商佑之諸公皆以爲非優給銀錢聽其自行遷徙或有親友可靠則携錢前往依附成家或一無去路則在堤内購隙地盖土屋逃死謀主約計每戸通扯非給二十金不能逃出水中俾謀生路現將南北義捐之欵請嚴佑翁試辦青城請津紳李功翁試辦利津如再能勸集數萬金擬請潘振翁謝佩翁試辦濵州經培翁試辦齊東其至苦非救不生者卽以三萬戸計之需欵六十萬兩再折半先辦亦需三十萬兩明知奢願難償但見死不救人孰忍之旣蒙諸公倡義各省各郡縣見義勇爲弟與佑翁諸人只得辦一日是一日救一人是一人大抵義捐如能救得一半辦出規模或可奏請撥欵續辦一半此三萬戸大小數十萬口倒懸之苦皆賴諸公急起而拯之一俟辦有就緒當由敝處彚集各路同人刊刻徵信綠朗帥並擬摹勒於泰山之巖與天地同不朽也近日黄水盛漲下游堤埝難保無患是以此舉未便太遲已催培卿放完濰縣卽赴齊東振聲佩孜放完惠民卽赴濵州而接濟之欵已窮奚殊軍務當吃緊之時各路有將飾而無餉需奈何請再速寄三五萬兩以應急藥料巳敷分派請勿配合矣復請台安愚弟盛宣懷頓首 
[滬北文昌惜字會勸募經蒙各塾一文緣啓]  
　　竊以一畫開天造字肇同文之化一生好善惜字享及第之柴故秘册藏書無一不深其愛護卽殘編斷簡何一可任其委遺苟一善之可名胡一文之不捨滬北之創設文昌惜字會也一字必搜一心是惜雇人拾去一路尋殘分擔挑來一肩任重縱一官一集或偶遭刧　之災而一字一縑胡可等弁髦之棄爰邀集同人彚議謂斯文未喪責在一身獨力難持功基一簀猶之搆厦非一木所能支若使營裘豈一狐所易集且爲一籌之展先從一處而推請以滬北經蒙各塾爲始夫一介書生縱糧乏饋貧何至吝一倍學徒之數一羣子弟卽囊無聚畜不妨省一錢果餌之資南阮富北阮貧事同一律父勉子兄勉弟念出一誠允宜接月徵收一點無私取信惟憑乎一諾或者聞風興起一隅已舉觀光不限乎一方由是一生二二生三豈曰一之已甚一而十十而百尤期一以貫之固知解槖揮金一例捐輪當藉吾儒爲首倡壯見聚沙合塔一朝建造羣欣斯會之落成文帝隂隲文有曰百福駢臻千祥雲集豈非從一文緣中得來者哉光緒十五年歲次已丑夏月同會友謹啓 
 
 
 

Page 5

 
 
　　美國佛羅斯製貢邦補益藥水 
　　專治肝勞肺癰瘵癆飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱隂損陽虧宗筋不舉氣血衰敗路晋隆洋行寳善街晋隆分行曁良濟藥房在酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原箱十二瓶價目格外公道批拆另議惚傷寒症初愈軟弱以及五旁七傷等患服此皆效美國佛羅斯醫生謹啓 
　　人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門 
人參鹿茸三貴丸○益氣之品人參爲最補血之物鹿茸爲速此丸重用之以爲君丹遇氣血虧損隂陽失陷精不化氣血不歸經酒色過傷腎冷精寒心煩香燥跂體怠倦上能慣充血海下可温煖丹田中則健脾益精補先天不足之元氣培後天已定之精神增壽延綿潤顔益嗣每兩洋一元四角○參茸衛生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病者服之亦能生精神耐勞誠碌醫生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誔育月事不時經來腹痛經聞血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精　不固洩後餘滴及年久白濁等症此丸有如金鎖固守玉門功效每速每兩洋一角○舒筋活絡丸○專治風邪氣寒壅塞經絡胸脹彭痛半身不遂口眼歪斜手足疼痛等症每丸洋五分雙料一角○小兒回春丹○統治小兒驚風氣喘咳嗽吐乳多略發寒發熱水瀉不止一切萬病立可回春每丸洋一角 
　　廣百宋齋信記書莊 
　　聖祖仁皇帝庭訓格言一册洋二角大版綱鑑易知錄十六册四元八角玉罕皆四書本義匯纂十二册四元閱微草堂筆記五種洋一元四角大版讀本四書八册外國紙者洋一元四角套印壅正硃批諭旨五十六本洋四十八元通商約章成案彙編附五彩石印各國旗幟寳星寳帶共十二册八元九朝東華錄七十六本洋二十八元大版讀本四書六册毛邊紙者洋一元大版讀本四書八册外國紙者洋一元四角套印雍正硃批諭旨五十六本洋四十八元通商約章成案彚編附五彩石印各國旗幟寶星寶帶共十二册八元洪經略奏對筆記一册洋二角歴代名臣言行錄十二册四元論語旁證四册洋一元皇朝開國方略六册洋三元國朝先正事略十册洋三元諧譯二本洋六角三字經注解備要實洋八分韻史讀本實洋六分御製避暑山莊圓明園圖詠洋一元四角大字石印管韞山文稿四册洋八角石印五經合纂大成二十本洋十元石印增廣小題味新八本洋四元石印事類統編十二本洋四元全像封神榜十册洋五元繪圖增像西遊記十本洋五元留青新集十二册洋四元本齋在上海二馬路禮拜堂北首承印書籍精鑄銅版發兑各種銅版石印書籍併分莊廣東山西廣西陜西河南湖南湖北四川山東江西福建南京杭州等處均有發兑廣東廣百宋齋信記漢口廣百宋齋上海二馬路中廣百宋齋信記書莊啓 
.　天仙茶園 
　　六月廿一日演 
　　楊波巡宫潼臺搶親九世同居另宫祭江捉曹放曹湖樓受吐後曾頭市茶店招親盗令殺舟三報連捷 
　　六月廿一夜演 
　　雙龍宴會新排文武新戲宋十回拷打拾柴節義亷明 
　　留春園 
　　六月廿一夜演 
　　打金枝獨虎營一棒雪廟中會天水關脈里村長板坡孝義節打豆窰 
　　新丹桂　　 
　　六月念一日演 
　　藥王卷祭寳塔柴桑口南天門金沙灘百草山獨木關 
　　六月念一夜演 
　　大賜福新戰排割宛前髮城後代盗全首雙本戟舉鼎觀畫新排全本火燒沈萬三 
　　昇平茶園 
　　六月廿一夜演 
　　上關借頭樊城長亭混過昭關忠孝節義除去三害大廟中會三矮奇聞五花大洞十美出局五音大鼓連臺十番蘇廣詞曲　　 
　　禮拜四拍賣 
　　啓者禮拜四卽本月廿一日十點半鐘拍賣路燈船牌九老羽毛人鎗小呢船牌九老羽綾　嗶嘰十一磅彩三元十磅十二彩人鎗十磅紅萬壽红四美紅三元紅人鎗藍人鎗十二磅人鎗九獅路路通市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採連原布八磅彩三元眞飛鳥藍獅七磅紅三元彩人鎗藍獅挻市洋標八磅松鼠細斜紋十五磅老人頭十四磅雲獅九獅粗布十四磅老人頭人鎗劉軍十五磅砲鹿斜紋綠三元白竹布紅金星白三元七十二線紅二美紅雙路燈六十四金三元藍雙路燈藍跑鹿金四美洋房毛光市漂布等貨特此佈聞六月十六元元芳行啓 
　　禮拜四拍賣 
　　啓者於念一日十十點鐘在本行拍賣英土文青鈴念五墩各寶號欲買者請至本行面拍可也此佈倍發行啓 
　　禮拜四拍賣 
　　廿一兩點鐘拍賣大小燈筒各式要貨咈布洋羅掛鐘成衣機器東洋畫鏡水箱火爐牛没洋漆什物此佈晉泰啓 
　　禮拜四拍賣 
　　啓者准於廿一日兩點半鐘在本棧拍賣水漬八四五子紅角鹿銀山水原布七磅綠角鹿布 
一另八金星星市布十二磅雙鶴細布等貨共數十包此佈仁記洋行啓 
　　禮拜五拍賣 
　　念二日十點鐘在虹口兆豐路第四號住宅内拍賣客堂大菜間房間廚房一應木器什物不計此佈魯意師摩 
　　江海關啓 
　　啓者本關現有充公茶叶茶梗絲線皮蛋棉線絨帶面巾牙刷土布銅器兎皮米等貨訂於本月二十二日兩點鐘由魯意師摩洋行在本關棧房代爲拍賣貴客有欲購者屆期赴關面拍可也再者買貨之人必須自行酌帶銀洋若干以便拍定時隨卽交付不得於拍定定後以未帶銀洋借詞推諉至嘱至嘱此佈光緒十五年六月十八日 
　　禮拜五拍賣 
　　茲於廿二日十點一刻鐘在浦東旗昌棧拍賣車邊鐵八百餘担後在公和祥拍賣車邊鐵禮拜鐵等各貴商欲意者十點鐘前早至碼頭趁小火輪仝往可也新茂行啓 
　　禮拜五拍賣 
　　啓者於廿二日十點半鐘在本行拍賣各色顔料油絲鐘閙鐘馬車燭鼻烟漆油白漆絲毯魚膠洋酒另物不計此佈倍發行啓 
　　禮拜六拍賣 
　　啓者於廿三日十一點鐘在禪臣棧内拍賣稍有水漬哈喇呢數包各寳號欲辦者請至該棧面拍可也此佈永發行啓 
　　聲明 
　　大東門外王家碼頭明順園老虎灶慶武將生財一切盤於莊姓爲業前張姓所有欠欵及會項往來速向張姓自理與得主莊姓不涉預特詳告莊少卿白 
　　呈視三脚蛤蚆 
　　今在浦東川沙廳境東北鄉數里欽工護有傍下合慶碼頭是小市鎭也有鎭内開設源昌雜貨水菓細物店姓陳名硯香者店已二十餘年近來兼帶浙山毛竹分售在鄉前於五月十七日自往河邊徑檢所進之竹此時大雨雷震忽然竹牌内跳出蛤蚆一隻向前近身仔細視之祇竟三脚掬之歸養於甕迄今一月有餘不見其食亦不覺其瘦 
　　尋親還產 
　　杭州羅玉田向住武林門外羊衖口並無子嗣祗生一女贅于慶章之子爲婿去年羅夫婦相繼病故臨終時囑繼贅婿于慶章之子爲嗣孫名曰德鏞頂承香火茲忽有嘉樂宫無恥道士蔡嘉林冐認羅氏戚屬希圖串詐遺產已蒙錢 
邑尊訊斷仍令德鏞承管惟慶章自立有餘不願以親子頂承外姓冀沾外姓餘潤倘羅氏有近支親房在外者望速回杭承認查無訛錯卽日交還產業以正羅氏宗祧如有串揑冐認等情定卽禀請縣尊嚴行訊究于慶章特白 
　　鳴謝良醫 
　　余患眩暈手足不仁勢属中風之象延醫診詒未見有效偶閱報中嘉定韓壽華先生精理内外方脈兼有秘針善治時疫諸症由姑蘇來申月初請視蒙針藥兼施果得漸次霍然頗有再造之功先生現寓寳善街同春棧南市同昌愼帽莊特此登報鳴謝庶幾病者知而請診方信余言不謬也浦左黄遲彰啓 
　　遺失派司 
　　今遺失公平派司　２５３１４１７洋標十三包　１９３９８５２２羽綾十二箱　５２６０５７４八四原布廿包又１９２７３１４洋標十包又２４８１２８３八四原布廿五包又８１９５６８７３八四原布三十五包又６８７３８１９５八四原布十九包又２９３４２８３又９１６１５５３提花四箱己向新關説明作爲廢紙此佈 
　　聲明 
　　正大源汪某於二月十一定買二四銀壽爿標有十五包日久屢催不出亦不料理市價漸疲若不速售虧本更鉅因爲准於本月廿三日爲始逐期代發拍賣結虧若干須該號補還日後莫謂言之不先特此佈告慶裕號啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報述朝鮮事]  
　　前報載鮮京城内華商德興號被盗放火搶刦云云兹又接韓京信此案德興號已據實禀清清公使追究當蒙袁觀察出示懸賞　照會各國欽　領事不　何國人能知風報信者賞銀五百元拿獲解到者賞洋一千元○朝鮮鑄錢局因察出弊端奉命停止後所有局員應得處分前報尙有未盡兹聞韓政　至華歴五月十三日始將局員夫役等處分一律判定吳慶然着流全羅道靑山島千業配流流古今島又外衙門主事韓喆　初次處分不當又因未科督辦之罪遂生誹議國王復判該主事流金甲島趙督辦亦因此獲譴矣○華商在朝鮮國平安道平壤等處私行贸易前次已將大槪情形略有今據派出之江浪平山兩人及林副領事柴山大尉　該地視察實情回報時稱平安黄海各岸停泊華商船船每處約有二三十艘狀似昔年　艦大銃小砲軍器畢備每日燃砲三四次以示威官吏不敢過問且有無數漁船往來自由亦無人禁止也○大旱將及半載今冬朝鮮棉花片菸當無收成○韓商見華商來米甚多無不减價而售○自德興行失火後衆洋行生意無不保險 
[袁江雜錄]  
　　隂雨過多田疇淹没秋稼恐减收成麥價遂逐漸昻　米亦因之每石加錢二百文○甲乙兩人均喜鳬水偶一不愼沈溺波心洎兩家聞信打撈已無　矣○僧會司因奉淸河縣申飭遂遍張告示曉諭過往僧人不得仍行崛强并親帶公役隨時巡緝街頭○某湘勇與小本營生之某甲論價不諧互相毆擊甲衣被勇撕破頭面亦受傷遂將勇扭住入呼旁人詢悉情形勸勇酬以布衣一件甲猶未允定欲投縣控呈勇又給錢數白文事始了結○湖水盛漲灌入運河遂亦拍岸平隄舟行咸有戒心不敢貿焉飛駛倘再有加無已下河堤埂勢必可虞矣 
[屍産]  
　　屍産之事見於小説者不一而足盖一生一死均在須臾瓜熟而蒂落固在情理之中天津城西蔡氏婦染患時疫於月初暴卒停靈待險　夫某傭　巿　持籌握算未受言歸家中悉係女流夜間倩仵作二人守屍於翌晨人木郉蓮漏三下婦似格格有聲　作酧酒焚香淸毋惡作劇俄而該屍一手屈伸一足蜷曲仵作一人驚逸門外而牀下微　滴水聲門外仵作奔報家　詎女流胆怯反將室門緊閉入巿覓某備述其異及某歸而靈床下水滴如前時婦已懷孕九月某知有異當飭仵作廻避而與家人扶屍　坐剛緩結束而呱呱者己墮褌中矣胞衣亦下謂婦當有生機詎四肢己僵而死者不可復生邇遐駭傳以爲異事第　知所生之孩能無恙否也 
[彚錄輓陳竹坪先生聨語]  
　　籌振仰風高作萬家生佛爲一代偉人名動　重不獨寰區咸景慕訃音驚電　剛駕莅滬江遽紳遊瑤島悲深半子從今甥館倍凄凉子婿徐煥奎拜輓○誼聨姻婭恩賴提携方欣改鷁里來壽慶七旬依愛日膝繞孫曾懷深飢溺忽聽哀鴻感泣心傷一旦失慈雲姻姪侯堂拜輓○金榜荷天題四十年善舉靡遺竊比太邱生再世黄江驚電訃三百里歸裝甫卸慘教老母哭同胞 
甥邵文璠仝弟拜輓○十餘年療飢拯溺果證菩进欣看蘭桂齊芳畢竟善人能裕後億萬姓頌德歌功恩同鞠育况復絲羅託庇頓令小草亦含悲寄男蔣錫銘拜輓○潮求災千里而遙浹髓淪肌蟻命慣叨仁者粟後浴佛一旬而逝功完行滿龍華應是再來人烟愚弟王慶昌拜輓○大雅云亡痛音容之頓渺老成凋謝溯典則其奚尋方嘉審拜輓○在我當年蒙厚一嗟公此日忽游仙李鵬飛拜輓○天降奇殎馮夷迭患萬頃田疇芻蕘　獲幸應求捍禦俾億兆　民　樂和親一勞永逸民未報德佛子云亡一鄕黎庶痛哭齊聲歎受惠高深惟塑裝神像馨香俎豆千古流芳徐德佑月輓○一片婆心四立被澤萬家生佛千古流芳張錫濴拜輓○以己飢己溺爲懷救災卹隣憂樂關天下　　具同胞同與之彚疎財仗義利濟　民生朱培恩押輓○子舍紹嘉某聲雋一黌司馬文章華國重申江懷遺愛澤周四海元龍功業活人多蔣其宗拜輓○耆舊倐凋零撤手四　縹緲魂歸滄海月親朋同悵仄側身東望凄凉日斷滬江雲徐良佐拜輓○道蔭仰高松助賑十年慷慨如君眞可敬向蔡憐小草讀書萬卷　零似我更誰扶施郁文拜輓○數年念切鞠人共仰寰嶽降千百輩恩銘榖　何堪天上神遊錢福基拜輓○孝友睦婣任恤衆善奉行共仰入名傳滬北奉直晉豫皖蘇羣生感戴豈徒遺愛頌江南高鏞拜輓○功徧華夏澤徧民生頻年濟億萬殘黎數省　豈獨海濵霑捍衛頽　泰山壞其梁木此日嘆葠苓難返一朝永訣不惟滬瀆劇民悲秦　幹陳雲龍拜輓○食報在子孫轉瞬龍章邀寵錫推恩及婦竪傷心鶴馬去逍遙洪肇基拜輓○德澤猶仔從知施粟三齊吹到薤歌啼萬戸音容已矣那忍　芻一束滴將絮酒慰重泉徐楗拜輓○數年來賑務操勞豈僅惠普黎元兼具活人醫國　幾日間沉疴莫挽詎料　慳樂石空懷壽世濟時心顧大立拜輓○　壽古來稀世餘　異地相交碩望久聨中个誼善人必有後十數省災黎戴德悲歌齊祝子孫賢美商士米德衛祿拜輓○義問震寰補天地君相之窮捍患救災勞　劃善緣登佛界自晉豫燕齊而外淮堧江表共悲思陳彝拜輓○七　年名重華夷惟君識量非常佑啓後人綿善果五千　宦遊嶺表愧我循良未譜竟虚前席薦主芻沈春暉拜輓 
[上海文報局東賑收解處接到惠民謝佩孜先生六月初三日來函]  
　　籌各所諸善長大人公鑒四月廿六日曾上一函　仝陸編電報情形想已早邀公覽何壽　於上月初七日來惠經子翁松上月十三日始到帶來京平銀五千兩焑曹平銀五千兩共以惠民庫平平見祗有九千六百六十三兩四錢八厘芝于十五日將綱　兩約查放竣事十六回城隨卽會商邑尊仍照前價攤派各鋪而該鋪以本短無力賠償且省城銀價驟跌鄰近各縣均爲賑銀擁擠無處換錢爲詞堅不允從正在爲難之際適潘帳　　惠遂與相商方始議定每兩換大錢九八串一千五百廿五文嗣後續來銀兩均照此價振翁因帶來三萬七千金　匯票故于十八日進省領銀順道先赴商河查放被水之二十餘莊此間沙壓各莊計有一萬七千餘戸約計每戸四口共百七萬餘口囑芝先行開查將來放錢時以半歸南賑半歸京師賑票上亦蓋有京師江蘇圖戳事竣各歸各報辦事則　合爲一不致兩岐此乃賑翁之意只能公辦惠民極重之七十一莊望莊各戸口放維細數業己造就清册寄呈察核此爲一批次重之九十餘莊係何壽翁經子翁衛守翁張魯翁四君所查於上月口一日告竣月底將錢放竣淸册巳在核造容再寄上此爲二　批俟沙壓各莊查竣並將總收總付四柱淸册一併造報此爲三批如此辦理旣淸眉目卽將來核造徵信錄爲省事其沙區於初一日分三路開查芝與周樹森爲一路何壽明經子愉張魯孫爲一路衛守亷及苕師派來之沙守備玉堂爲一路大約半　藏事惟沙窩較廣戸口　多存銀不及三萬父要兼辦商河所短尙巨務求諸善長從速設法接濟現己開查斷難停賑若儘數攤派一人所得幾何仍無活命千萬赶緊匯寄以便從速散放東南各鄕前曾出有南　芝商諸賑　卽請沙玉堂僱天百餘名掘濠掩捕邑尊又出示收買刻巳搜捕殆盡如此看來只要人能實事求是未始不能挽回天意各處春麥業巳收割四野於上月下旬亦得逶雨活足　粱豆菽近甚生氣蓬勃惟沙區最苦未知向年始有生機此次祇能格外寛給究不知後來欵項尙有若干耳芝此番來惠辦賑無非代諸善長廣種福田凡事無論巨細莫不親裁而同來諸人亦甚和衷共濟見善勇爲查戸時從不擾人一茶一飯以免藉端攤派放錢時巖禁地方首事與人代領以杜尅扣逃亡之弊如遇有老幼婺婦殘廢疾除倍瑛數外每大口加給大錢四百文遇有寒士亦倍鎭口數再酌助考費遇有逃荒貧民除壯　不給外餘　酌給盤費沿途乞丐亦一體酌給錢文如探聽有拐販人口者查實則將拐　送縣嚴懲人則　家屬領回故仰叨諸善長福庇下賴同人之力不致隕越貽羞惠邑合屬人民莫不頌聲載道僉稱自衆賑以來未有如此次之均霑實惠此雖灌未　之詞亦可明區區之若　亚非芝之故有跨　諸善長亦可蜜爲察訪者也肅此謹請均安○世譜姪謝庭之叩上○外呈網便宜四約　十一莊戸口放賑淸册總數○綱字約十六莊共二子四百二十戸大口七千九百九十九口内再貧者一千七伯十口小口三千五伯十四口内再貧八百五十四口○便字約十一莊共一千一百戸大口四千三百九十三口内再貧一千二百七十二口小口二千另三十四口内再貧六百三十四口○平字約十五莊共八百十七口大口二千四百十一口内再貧一千四百口小口一千四百廿六口内再貧八百另四口○直字約二十九莊總一千五百三十戸大口四千七百十一口内再貧三千另六十四口小口二千二伯八十七口内最貧一千四百七十口○以上綱便平直四約總七十一莊五千八百六十七戸大口一萬九千五伯十四口每給大錢六百文總放錢一萬一千七百另八千四百文小口九千三伯六十一口各給錢三伯文總放錢二千八百另八千三百文加給最貧大口七千四百四十六口　加給四百文總放錢二千九百七十八千四百文加給最貧小口三千七百六十二口各加發二百文總計錢七百五十二千四百文○四共總放出大錢一萬八千二百四十七千五百文合併聲明 
[上海南巿祝其公所蔣立權萬慶鴻經收贛徐祝字册賑捐第三次清單六月初一至初十日]  
　　六月初一日山東日照曾惠庵先生經募四十一號册合盛魚行三省堂恆諸魚行馬隆順恆　餘慶堂六戸各一元保太茶號義泰號豐泰馬小坡四戸各五角又葉汝堂經募四百廿號册日字號三元葉福盛船葉增盛船莊新發船合順行長源行萃豐行思永堂須七戸各一元靑帮經募五　册恭泰三　元　恭泰經募義泰土行德順仁二戸各六元合盛公永泰土行二戸各四元順興昌二元○本日共收洋七十元○初二日聚興經募十四號册和盛元　　二元恆泰裕森義記恊　四戸各乙元　裕昌源泰茂民記江增茂源泰宏昇大盛施增福大有楊源興金大和　興裕泰十二戸各五角瑞昌　記四角戴子琴經莫三十八號　戴　琴四元五角恆源泰四元　德堂保和堂葛　元隆協三戸各二員曹恆茂趙同源周萬春楊隆　繩店震升久記五戸各乙員順興五角○本日共收洋三十二員四角○初三日靑帮經募九號册萬風銅號四　頭　信經募十八號册泰記近希老人二戸各十員無各氏力不足隠名氏勉力子味　書屋五戸各四員范春田上海珊順記三戸各二員蔣子堅　芙卿張笛　靜寄東軒江秋記金記六人各一元○本日共收洋五十六元○初四日常熟問心居經募九十二號册無名氏四元陳順德問心居二人各二元馬允升周三讓金仁壽無名宋仁　王孝友顧福口周朱氏八人各一元不留名元文鄧德高姚煥章陳少每義源坊顧招昌杜義明八戸各五角本日共收洋二十元初五日裕祥經募一百三十三號册浦左江夏氏子湯餅筵席費移賑十二元不具名四元動業堂　城氏寧記二人各一元本日共收二十元初七日絲業公所交來瀏河履冰氏經募七十四號册甬江人氏延記二戸各一元五角保平氏不書名無名氏薛氏源金裕順陳隂順邱長順七戸各一元又七十五號册瀏河捐局延陵氏二戸各元陳福記陳紫廷似記東記四戸各一員顧得順蔣永俊　　豐平樂代四戸各五角本日共收洋二十員初八日廷泰莊四員顧錦亭先生經募二百廿號恆大源六員樂善堂十員恆大源斛司洪盛米號三戸各三圓　同盛米號二圓藝蘭室萬元衆友通裕三戸各一圓泰昌經四號册盛忍得堂經懺資冥移賑五圓本日共收洋三十九圓初九日仁濟善堂交來滸浦潘公茂經募五十九號潘琴如二圓朱宴　戴德源劉文山張　與陳文　雲和曹叙章陳秀山羅敬甬陳叙庭十文各一圓張蘊生袁隆與金昌頴川堂劉萬與徐長生六戸各五角隆茂七角程鴻泰三角憶風德大姚天生張厚得道生　盛曾萬生綬臣八戸各二角五分又六十號何星橋五元孟繼生二元何憶琴陸有年卲燕冀堂思無邪齋曹發順奚聿太陳恆順顧寶發金同順左長增夏子賢周得興奂雲　嚴與順浦正英徐敬甬卲秋節孝堂許仁錦十九戸各一元許良疇吳幼山二戸各五角本日共收洋四十伍元初十日允章十　張玉記永　坊日新景順太坊四人各一元沈爾康金學仁徐豈山艶濵榮四戸各五角　日異收洋十六元 
 
 

Page 10

 
 
　　良藥濟世 
　　謹啓者粤東陳李濟蠟丸膏丹馳名海内今其嗣孫於上海北市老巡捕房對面開設廣福林字號發售各種丸散膏丹署藥午時茶精選藥料家傳秘方遵照法製非圖射利心存利濟今蒙樂助敝堂痧氣丸一千瓶紅靈丹三百瓶如意茶五百包囑代分送急症施治奇效無匹誠濟世之良藥回生之妙品也足見仁心仁術利物利人駿業鴻圖雲蒸霞蔚可操劵焉爰綴數語藉誌盛德仁濟善堂董事施善昌啓 
　石印傳選　會墨輠四編 
　　傳子　先生所選戊子直墨海内奉爲　臬究嫌字蹟太小不耐久觀今訪得全本並加會墨眉評總批悉如其舊字樣放大校　極精每　一頁足備案頭翻閱不傷目力每部定價一元諸君　顧須認明有綾套分訂陸本者庶不致悞現寄上洋抱芳閣及各書鋪發兌躉售從邊長　　　在人謹啓 
　　輪船往東洋等埠 
　　啓者本行托局麥魯輪船船主名允於禮拜六卽六月卅早十點鐘開往長崎西門舍革神户横濱等埠小包收至廿九正午十二點鐘爲止搭客票出至廿九下午七點鐘爲止在船買票須照定價加十分之一如各寳號欲裝貨搭客者請至本行訂定可也此佈六月廿三日三菱公司啓 
　專退汗斑藥 
　　凡人身及面所生斑點大不雅觀此藥擦之一宿立卽退清永不復發每包洋兩角○轉老還童藥專治面生雀斑酒剌粉剌油光黑氣面黄等每包洋一角○神效光明眼藥專治一切目疾應效如神每大瓶洋五角小瓶洋二角半粤東譚立善堂分設上海英大馬路中市 
　　聨發土棧 
本號開設上洋賽　街口坐東綢西門面自運大小洋藥照箱批發法製清膏每洋一兩二陳膏還灰二兩二公膏二兩五冷籠三兩熱籠三兩三小膏三兩平頭比前格己仕商光顧請認 
　　英八月票 
　　全張六元半張三元分條七角指明　　上洋抛球塲大富貴萬利生 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冒藥另有狐騷臭藥每料一元三日除根雀斑藥半元十日退清髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　誌謝詹誠德寶堂靈藥 
　　余吸鴉片十餘年曾子數年前蒙親友力勸余戒且以上等丸藥相送奈何烟癮太深兼一且去　終日無所事是以致精神恍惚不思飲食不得已仍然吸食今聞上洋四馬路中和里内詹誠德寶堂有三香戒烟膏發兌戒烟仍在鎗上呼吸能陰心癮眞合鄙意謹具英洋二十元托川帮票號匯去往購八兩一錢照仿單每烟一兩和　香二錢調匀燈吸僅十餘天烟已大减至一月累然消患於無有之鄉眞稀世之靈登諸日報以誌微　此佈四川　州府候補　陳公舘幕中何梅伯啓 
　　皇淸經解續編石印縮本出書 
　　本舘開設之後所印書籍類皆宏編鉅帙爲講求經史學家所必需之書間有一二小種亦皆簡括可貴之作早己陸續登報去冬以來接印經解續編本欲四月底告成因是書卷帙浩繁　校均非易易誠恐草草了事未免貽悞特展期一月以期精細刻已裝訂成帙共計三十二本價洋三十元准于本月十二日出書賜顧者請至本舘及四馬路分局各省蜚英晉記購取此外及掃葉山房江左書林醉六堂文瑞樓各坊均有發兌上海蜚英舘告白 
　　姜衍澤堂發記聲明 
　　兹因假膏冐名業蒙裴邑尊諭禁在案惟發記爲姜衍澤堂起首老店只有小南門外裏倉橋堍下一家並無分店至北市打狗橋北首大街新開並非發配老店所分凡紳商欲買發記膏者須向南市買之庶無貽誤特此申明望爲垂鑒 
　　麝香痧氣丸 
　　無洋一百廿五瓶 
　　本閣揀選廣東藥料精工　製加足射香痧氣丸大瓶洋一角小瓶每洋一百廿五瓶○諸葛行軍散○　效白痧散○射香臥龍丹大瓶洋一角半小瓶每洋一百瓶○萬應午時茶每洋八盒○神效辟　丹每塊洋一角諸尊賜　請　老招牌庶不致悮廣東延春閣蠟丸號分設上洋棋盤街北首 
　　每元回用錢五十文 
　　名利就廣同信瑞昌永誠信富而貴名成利託本號代寄闈姓今日爲始每元付回用錢五十文無論至親好友一概現銀棋盤北首梁愷悌内喜得信啓 
　　頭彩四萬元 
　　英八月票出售全張六元半張三元分條七角信購原班回件上洋棋盤街恊記天源仝啓　　 
　　痧氣丸紅靈丹 
　　本號痧氣丸紅靈丹每洋一百　瓶新到洋廣水龍保險懸燈卓燈洋琴奇巧玩物　綢雲紗夏貨俱全諸　光顧其價格外克已此佈二馬路口全亨洋廣貨號啓 
　　必得成功 
　　英八月票全張六元半張三元分條六元紅票申足信購指明棋盤街中必得成啓 
　　藥到病除 
　　楊梅爲毒瘡之總名受毒有重輕故立　　楊梅爲毒瘡之總名受毒有重輕故立名亦不一祗因病者急於速愈醫者亟見功妄投輕粉沈毒之品雖自前略效而毒流髓海受累無窮鄙人因將歴年所治極驗諸方配成丹丸以便遠近購取一還造醒迷丹專治楊梅下疳兼治一切外症一飛龍奪命丹專治久遠楊梅以及誤服輕粉周身潰爛等症另有詳細仿單載明諸病緣起在上海棋盤街葉啓源茶葉鋪及四馬路更上一層樓寄售老北門典當街本寓亦售金陵陳馨山啓 
 
 

Page 11

 
 
   
 
 

Page 12

 
 
   
 
