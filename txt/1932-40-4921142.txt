# 1932 - 40 - 4921142

 

Page 1

 
 
時評 
[請軍縮會議代表遙聆上海炮聲彬]  
　　自去年九一八日本突然實力發動攻取我東北而後。和平寗寂之太平洋上。即頓時爲恐怖之陰霾所籠罩。國際聯盟高揭維護和平與正義之旗幟。前後四次集會。終無以制止日人之暴行。其徒爲欺騙弱國之糖果。蓋早已爲國際人士所灼知目前上海禍變爆發。深重之恐怖。且日向悲慘之前途。推移擴大。際此嚴重之時期。而列强乃復依據國際聯盟之規約。舉行軍縮會議於日内瓦。集議裁縮軍備。上海方面。正砲火連天顯然正積極進行極盡人寰慘事之屠戮。而日内瓦方面軍縮會議之代表。則正雍容集會。典雅發言。苦慮焦思進行其所謂軍備之裁縮。上海日軍之砲聲。炸彈聲。與日内瓦會議集上之發言。遙相應和。世間之滑稽事。寗尚朋逾於此者。 
　　蘇聯代表李維諾夫在會議上曾有言。「當大會開幕之時。適値兩國砲聲隆隆。而此兩國者皆受國聯會章與巴黎非戰公約之約束。近五月來已有實在的戰爭狀態存在。一國之廣大土地。已爲另一國之軍隊佔據戰事現尚在 
進行中。且用及各種武器。死傷者已達數千人。誰能言因此開始之軍事活動。僅限於此兩國或一大陸乎。」李氏之言。蓋已將軍縮會議之虚僞與列國代表之賣弄其手段。揭露無遺。在此無情之揭露下。世界人士應可灼知彼出席軍縮會議之列國代表。其所鈎心鬥角焦慮苦思者。非爲軍縮而實爲求勢力之均等。暫時彌縫其相互間之矛盾與裂痕。質言之。即恰爲準備并醖釀將來更殘酷更廣大之屠殺耳。 
　　日本一手撕碎國際盟約。一手破壞世界和平。暴戾恣睢。目無世界。而其出席軍縮會議之代表。則多至九十人。此九十人者。固爲維護和平而出席耶。抑别有用意耶。 
　　吾人認爲世界列國。如有維護和平之誠意。則請不作高論。第一即應以緊急有效之方法。制止日軍暴行。并維護中國行政領土主權之完整。次乃足以言縮軍。乃足以言維護和平。否則繼此滑稽喜劇最後一幕而呈現於世人眼前者。必爲一幕絕世之悲劇。此悲劇今已在遠東開始其序幕矣。吾人敢聲請軍縮會議代表。其速從我顔代表言。暫停滔滔之雄辯。而一遙聆上海轟轟之砲聲。 
上海事件 
[蕰藻浜血戰我軍大捷]  
　　敵軍偷渡曹家橋全覆没虹口日軍兩司令部均中彈我軍士氣奮發陣線更穩固 
[偷渡敵軍盡殲]  
　　昨晨敵千餘偷渡被圍雙方血戰達十二小時敵全部殲滅無一生還　　本報今晨最后消息、昨日上午十時許、敵陸軍千餘人、第三次藉烟幕彈之掩護、竟被偷渡蕰藻浜、在北岸曹家橋登陸、當時情勢異常緊張、敵軍抱必死之心、努力向我防線衝擊、我軍奮勇應戰、並急調後方援軍、全部参加作戰、取大包圍形勢、敵頑强抵禦、不稍示弱、我軍以此戰爲吳淞之生死關頭、竭全力搏擊、敵突圍凡十餘次、均不得逞、雙方肉搏、喊殺之聲、遠近震動、敵軍復在隔河以重砲轟擊援助、然砲彈所及、無損於我軍毫末、戰至下午四時後、敵死亡枕藉、已力竭聲嘶、然猶作困獸之鬭、延至昨晚九時四十分、始全部解决、無一生還、是役也、雙方混戰肉搏達十二小時、實開吳淞中、日劇戰之新紀元、我軍亦有傷亡、卒賴我軍將士用命、士氣奮發、始博得最后之勝利、殲此頑敵、 
　　龍華警備司令部昨晚捷報云、 
限即刻到、市政府各機關各報館均鑒、今晨起、敵約二三千人、在曹家橋紀家橋一帶偷渡、經我毛師派部迎頭痛擊、激戰終日、迄晚間九時四十分、卒爲我擊退、敵傷亡千餘人、謹此捷報、淞滬警備司令部參謀處叩元亥印、 
[敵偷渡蕰藻浜]  
　　放烟幕彈白霧漫天敵千餘人偷渡登陸　　昨晨二時、我吳淞方面之防軍、乘敵軍疲乏之際、在蕰藻浜黃浦江口、向敵軍艦及附近陸軍猛攻、敵出不備、忽促應付、損失奇重、至蕰藻浜正面之敵、昨竟施放烟幕彈、架搭浮橋、偷渡三次、均被我軍擊退、詳情分誌如次、 
[襲攻敵大本營昨晨二時、我]  
　　吳淞防軍及便衣隊、乘敵不備、在蕰藻浜黃浦江口、向敵軍艦夕張號、及附近陸軍猛攻、該處係敵之大隊部宿營處、敵措手不及、怱促應戰、被我軍擊斃數百名、敵艦亦受重創、損失奇重、敵方亦驚嘆我軍作戰之勇敢、 
[初次偷渡失敗]  
　　昨日、敵三次架搭浮橋竹筏、希圖偷渡蕰藻浜、及南泗塘河、第一次在昨晨四時半許、天方破曉之際、敵兵二百餘名、在黑橋之東偷渡、當被我防軍覺察、即用機關槍迫擊砲掃射、敵遺屍十餘具、棄筏而逸、 
[敵施放烟幕彈第二次在昨]  
　　晨七時許、有敵兵三四百名、各手持刀鈎鋸斧等、在南草菴前偷渡、敵軍並發烟幕彈、至我軍陣地、一時蕰藻浜上白烟迷漫、我軍察知奸計、即向依周塘角、用機關槍數架掃射、及至白烟消散、則已無敵踪、第三次在上午十時許、時方雪花紛飛、敵一千餘人、仍藉烟幕彈之掩護、又圖偷渡、當被我軍步哨發覺時、當即飛報後方、調大隊應戰、同時敵以極迅速之進行、全部偷渡登陸、我軍遂與激戰、一時肉搏甚烈、戰至十二時我援軍趕到、遂將敵全部大包圍、至昨日下午四時止、仍在包圍中、當曹家橋兩軍激戰敵正擬後退時、敵軍另派支隊約三百餘人、攻擊紀家橋、我軍即出而應戰、雙方相持、約一小時之久、敵軍不支而退、至十時許、日又以五百餘人、用手提機關槍等猛衝、我軍以機關槍及排槍等應戰、敵軍因雨雪、不能用鐵甲車爲前導、故死傷頗多、至十時十五分即退、繼敵軍以少數步隊、攻侯家木橋、我軍沉着應戰、敵軍以爲有機可乘、遂增兵力前進、我軍乃以機關槍掃射、敵知中計、乃倉皇退却云、 
[敵增兵張華浜]  
　　昨日下午二 
時、敵軍在張華浜兩路工廠附近、用重砲向我軍陣地轟擊、彈均落吳淞市河兩岸及同濟路泰興路一帶、我軍殊少損傷、雖敵砲亂轟、我軍異常鎭靜、絕不還擊、昨據張華浜對江防疫醫院附近之鄉民稱、前日自晨至暮、瞥見有小輪拖帶大鐵壳駁船四艘、滿載敵兵、自滬駛至張華浜登岸、輪駁待敵兵起岸後、即向滬駛回、復裝載敵兵來淞、如是者有四次之多、最後一次、曾見有大砲數門、駁運上岸、復見軍工路上卡車、來往頗忙、均滿載敵兵、及軍火而來、空車而去、照此情形觀察、現在張華浜之敵軍人數、已較前大增、 
[戰區實地視察字林報云、]  
　　昨（十二）日上午八時至十二時間、記者往張華浜以北一帶實地視察、見吳淞全鎭、蕩爲瓦礫、同濟大學内亦有三大厦毀於砲火、無可修復、其餘敎職房屋九所中、現八所爲兵士駐守、該校敎職員昨日午前曾往取出珍貴儀器若干、惟吳淞並未在停戰區域、記者周覽鎭内、兵燹各處時、槍聲未絕、嗣以砲火太猛、安全可虞、擬取道往砲臺飯店、乃子彈直向記者飛來、不得已遂急離戰區而歸、目下吳淞一鎭、已爲砲彈與大火、燬去大半、由市鎭往 
砲臺之大道中、亦復斷垣殘壁、遍地瓦礫、行人須攀越而過、公私房屋、其倖存者、莫不彈孔纍纍、有若蜂窠、沿江大道、則有駐兵堆積沙袋及防禦物、在彼扼守、就記者所確知者、此時吳淞砲臺、仍在中國軍隊之守、屹然無恙、而砲臺飯店旗桿上亦仍有英國旗懸掛、同濟校舍損害最甚、大砲彈横貫解剖室、所過處無不摧毀、即窗户亦罕有存者、其儀器及記錄之損失、無價可估、工程館與科學館亦損壞殊甚、又有一飛機所擲炸彈、爆發於校内曠塲中央、某敎授至其藏書室、目擊珍貴書籍與價値五千餘元之儀器破殘不堪、竟爲之埀涙、其寓所在數百碼外、亦爲另一砲彈所毀、此次在刧灰中所檢得者、祗足供其重起爐竈之資而已、當諸西人離校後、校役扃門時、德國旗固猶招颭於旗凱旋路上英國軍官（李尊庸攝） 
　　桿之上也、自瀏河至吳淞一帶、記者昨日沿途所見、中國兵土已不若四日前之衆、大約皆隱藏於可以障身地方、即所見兵土、亦多在工作、絕少空閒者、因此記者可獲見數百碼新掘之新式濠溝、僅距眞茹路工哩内、有橋四座、皆見有兵士多人駐守、至於曠野地方、絕少兵士踪跡、橋端除安設機關槍外、兵士手中有携自働來復槍、及手霰彈者亦、有携米爾式炸彈者、其他兵士防守地方、則外面皆以他物掩飾、絕不易爲人覺察、大路之外、亦可在遠處見有同樣濠溝、惟中國軍隊似恃河浜池澤等天險扼守、未曾再以人力設法鞏固此天然防禦物、蓋其地易於扼守、無論何種軍隊、欲圖進佔、必將受重大損失也、 
[閘北激戰狀况]  
　　擊落敵機一架　　彈落日司令部　　敵軍死傷極衆　　昨天（十三日）閘北方面、日軍因前晚（十二日）進攻失利、乃重調生力軍、至前線補充、於昨晨八時許下令、續向我軍防線總攻、於是虬江路·天通庵路·新民路·青雲路·又復先後發生激戰、同時日飛機八架、飛行天空助戰、並擲巨量炸彈五枚、落在麥根路區及湖州會館内、較輕炸彈、約有五十餘枚、間以大砲、我軍奮勇還擊、並用高射砲轟擊日機、在相距二十碼處即炸裂、因此日機紛紛逃避、折向眞茹投彈、約十餘起、未得逞、又被我軍用高射砲擊回、中有一機、被我軍擊落、前日下午六時、我軍砲隊開砲、擊中北四川路底日兵陸戰隊本部、轟燬房屋數座、並斃敵軍少校參謀一人、敵兵數人、昨晨六時許、我軍砲隊又擊中日童公學内日兵第二司令部·茲將各情紀述如次、 
[日兵總攻閘北昨晨八時許、]  
　　日兵千餘名、利用飛機擲彈·大砲掩護·及後方生力軍之補充、又向虬江路·新民路·天通庵路·青雲路等處我軍前哨綫總攻、當時雨雪紛飛、我軍即在雪中奮起抵禦、雙方各用野戰砲·鋼砲·機關槍·掩護掃射、日飛機亦出助戰、希圖擾亂我軍後方、未幾即被我軍高射砲擊退、我前綫各將士、在敵陣中衝入殺出者數次、至十時許、敵軍不支潰退、我軍防綫、堅如鐵壁、僅二十餘人受傷、日兵傷亡甚鉅、嗣後晤及該師某旅參謀長、據談日軍今晨（即昨晨）之戰、意圖擾亂我軍陣線、惟若輩均甚怕死、向我作戰時、士氣甚餒、且多藉利器掩護、結果均被我軍擊退、現我軍對於最前線防務、甚爲鞏固、日軍殊難越雷池一步云云、 
[彈落日司令部昨晨劇戰時]  
　　、雙方砲轟之烈、爲發生戰事後之第一次、自晨八時至晚九時、未曾間斷、日兵以轟炸閘北一帶民房爲目標、但均中途墮落、或在租界内爆炸、我軍砲隊則發砲準確、百無一失、北四川路底日海軍陸戰隊司令部、曾於前日）十二日（下午六時、被我軍砲隊開砲擊中、燬去房屋一座、斃日兵少校參謀一人、傷敵兵數人、昨晨）十三日（日兵設在北四川路横浜橋日童公學内之第二司令部、又被我軍擊中爆裂、死傷纍纍地上血跡甚多得逃生者無幾、嗣後日兵砲轟漸稀、至晚九時後始息 
[大批日屍運回昨日下午兩]  
　　時許、訪員行經北市外白渡橋、目睹有卡車九輛、均滿載日軍屍身、約計一千餘具、俱盛以蔴袋、鮮紅血液、從蔴袋縫中汨汨流出、由北四川路方面馳來、至該處日本領事館門首停駐、即由押運之日軍、手携手提機關槍、迫令華人、將此項蔴袋、逐一從卡車上般下、分别扛運、至該處附近堆棧内堆存、聞扛運之華人、純係虹口一帶居民、陸續爲日軍擄去者、充作是項苦工、訪員目睹若輩精神衰頽、形容憔悴、其内不少智識階級中人、當扛運此種日軍屍首時、有日軍執槍在旁、監視甚嚴、中有一人、因稍爲倔强、輙遭日軍槍殺、日軍此種舉動實屬慘無人道、 
[湖州會館被毀昨日上午七]  
　　時起、日兵又用重砲、向我閘北會文路湖州會館猛轟、該館房屋、前曾被飛機擲彈炸燬極多、所存僅丙舍一部分、尚未燬壞、不料昨日、敵軍復用巨砲轟擊、砲彈橫飛、結果、所有丙房、盡被轟毀、柩内屍體、中彈後、有斷頭·缺臂·破腹·裂背·者、均骸骨橫飛、所有紅綠殮衣、盡成砲灰、其餘各處、爲流彈炸毁者亦甚夥、蓋目下敵軍、所用砲彈皆係開花彈、故凡經着彈之處、莫不毁壞殆盡云 
[天通菴之激戰]  
　　記者昨十三日）在醫院中晤及傷兵蔣桂林、據述前晚（十二日）在天通菴抵抗敵軍一幕、略謂、予湘省人、一月前在贛從戎、投效六十師、甫經匝月、充副班長職、昨晚余等正扼守天通菴路、我軍派有步哨、我等均抱定敵不來則已、來則必與抵抗、不料至七時、敵即開砲向我猛轟、我軍毫不理睬、聽其消耗子彈、然敵竟越轟越密、經兩小時之久、並不停止、當且派出二百餘敵軍、向我防地衝來、在下午七時一刻、先與我哨兵衝突、將近我防禦物時、我軍突起還擊、並用槍掃射、撲殺敵人約五十餘名、連戰約一刻鐘、我等見敵已餒、且露有不支欲退之勢、因又想及敵來係越浜前進、退時亦須過浜、較諸平原退兵、總屬不易、於是即竭全力衝出、與之應戰、手溜彈炸裂聲不絕於耳、迨敵完全退過浜南、似已大爲狼狽、且此時擊斃於浜中敵人、又增二十餘名、余乃於衝出之時、足部受傷、即由救護者舁至團部、（時正十一時半、俟至天明、（即昨晨）始轉投醫院療治、當午夜十二時、余在團部、聞得報告、敵軍二百餘生還僅及半數、因敵主攻我主守、故敵傷亡甚大、我方僅傷亡十餘人、至當晚十二以後、槍砲聲始逐漸稀落云、 
[我軍人格高尚]  
　　據自前綫視察歸來者談、前日敵軍偷襲吳淞時、被我軍士兵截獲、中有日兵數人繳械後、伏地求釋、我方士兵、見其已失戰鬥能力、且卑劣可憐、即予放回、並向之云、「你去拿了槍再來受死吧、」日兵即狼狽鼠竄而去、我軍之正直剛强、於此可見一斑、而日軍對於我方士兵、一被截獲、即加屠戳、每遇傷兵呻吟地上者、亦必以槍刺猛戳數下、令其宛轉以斃、其慘酷行爲、實爲人道所不許、外人對此、莫不憤憤不平、而稱道我軍人格不置云、 
[昨日日本炸彈肆虐]  
　　專害平民　　擾及租界日宼犯滬、無戰不敗、其唯一洩憤之伎倆、在用飛機及便衣隊、向我無戰鬭力之平民抛擲炸彈、名之日擾亂後方、究不知其效用於戰事者幾何、徒見其慘酷無人道耳、其最可注意者、對於租界區内、亦頻擲炸彈、似故意與租界當局爲難者、茲將昨日關於炸彈之情形、分錄如左、 
[眞茹方面]  
　　昨晨七時許、敵飛機六架、由楊樹浦方面日人開闢之臨時飛機塲中起飛、直趨閘北、在空中環繞數匝、然後飛向眞茹而去、意欲炸毀國際無線電台、向下抛擲炸彈十餘枚、但均落於曁南大學南面空地上、當時吾軍用高射砲轟擊、敵不能逞、乃即逃逸、 
[閘北方面]  
　　敵機自眞茹逃退、途過閘北、即在麥根路車站·共和新路·及青雲路等處接連擲彈、亦有十餘枚之多、至九時半左右、日軍用大砲向江灣方面遙擊、敵機聞聲、亦向該方飛去、至蕰藻浜方面偵察、並施轟炸、逾一小時、始向楊樹浦機塲而返、㈠據新聲社調查、日機在共和新路擲彈二枚、在四區一分所附近擲二枚、永興路擲二枚、永興支路擲二枚、惟僅有一彈爆發、燬屋頗多、未傷人、中興路亦擲二彈、傷憲兵一人、苦力一人、又一訪函云、昨日下午三時許中山路水門汀橋北、日飛機擲下炸彈十餘顆、其一彈爆裂、炸斃三人、一係該處鄉民陸阿桃之子名小桃、年十三歲、一係阜寗人、業苦力之張小獅子、一爲孕婦鹽城人王老漢之妻季氏、年二十八歲、懷有七八個月身孕、又訊昨晨日飛機一架、在新垃圾橋北面蒙古路左近、被我軍擊落、㈡共和新路中興路南北一帶、昨日上午九時許、有日飛機三架、擲彈十餘枚、均未炸裂、惟一彈落該處共和新路東邊、轟然一聲、屋宇皆動、馬路成一大穴、深及二丈餘、周圍約有丈餘、磚石四飛、同時該處中興路北、亦有兩彈下落、皆未爆發、㈢昨日上午九時許、日方有軍用飛機多架、向閘北區同抛擲炸彈、天通菴路中華新路口、廣東醫院、不幸爲日飛機投中炸彈及硫磺彈、先後凡四顆、一時該院烟霧漫天、火勢彌漫、自晨九時半肇焚、直至十二時半、始告熄滅、聞該院院舍東北隅、焚燬五六間、㈣國民社記者昨（十三日）晨八時半左右、因事至閘北、見天空有飛機二架翺翔、旋在永興路會文路一帶亂擲炸彈、約十餘枚、當將湖州會館舍炸倒二十餘間、原厝棺材都被炸碎、新厝者屍體狼藉、慘不忍睹、禍及枯骨、日軍之所謂勇者如此、 
[公共租界]  
　　昨日上午九時許、滬西舢舨廠浜北蘇州河畔、被日飛機擲下炸彈一枚、炸毀某雜貨舖房屋一角、 
[法租界]  
　　㈠昨日上午八點半、日本飛機至法租界貝禘鏖路天空中、擲下炸彈一枚、落於九十一·九十三號門前馬路中、該處北首巨籟達路口爲菜市塲、正在上市之際、致炸傷男女八人、計高林祥三十五歲、傷右腿、許阿裕十八、歲傷兩腿、二人均本地人菜販、因傷重、由捕房車送馬斯南路一四一號世界紅十字會醫治、傷男女六人、以傷輕未投醫院、各自回家療治、㈡昨晨八時許天空落下一彈、擊在法租界東新橋十八號萬順醬園屋頂、炸成一穴、幸未傷人、㈢昨晨九時十分法租界火輪磨坊街十一號居民楊炳元屋上、落下一彈、爆炸力殊微、未傷人、㈣法租界拉格納路四十五號新泰南貨號門口、於昨晨九時三十分、一彈堕落路中、亦未傷人、㈤昨日清晨八時許、法租界殺牛公司後面黃河路四十五號、新祥泰南貨店門口、被暴日便衣隊擲一炸彈、轟然一聲、附近居民於驚擾中均未注意擲彈之便衣隊、致被逃脫、遠東社記者在此人衆圍觀中、見該店外櫃台柱炸一大孔、地上石條亦被炸一孔、該店店員均在店内、幸免於殃、惟住居三十號前樓之徐姓家女工、適在該店購物、傷及股腿十餘處、又四十九號三星馬車行王桂氏、五十歲、師王氏、廿二歲、均寗波人、傷左腿等處、又安納金路十九號前樓朱阿根、十歲、傷頭面等處、頸被炸穿、口吐鮮血、均送時疫醫治、又十號大餅店魏朋之女孩、八歲、傷頭腿手、並炸穿肚皮、送仁濟醫院、據醫生云、應開刀取彈、有無傷及腸肚、須開刀後方可斷定、 
[滬南方面]  
　　昨日上午十時許日軍便衣隊、喬扮華人、潛往城内硝皮弄及小北門等處抛擲炸彈、計小北門同慶街口乾大染坊隔壁街口、抛擲炸彈一枚、其聲不大、幸未傷人、擲彈之人兎脫、硝皮弄内所擲之彈、亦未傷人、 
[黃浦江中]  
　　在新北京輪船爲茶房之丁聲林、年四十二歲、昨晨九時一刻許、往浦東爛泥渡、雇就本地人徐心順之舢板船正在浦江中駛去時、忍有流彈飛來、一彈射傷丁之右腿、一彈傷徐之足部、均自投仁濟醫院療治、 
[外報記載]  
　　大美晚報云、今晨（十三日）七時四十五分左右、閘北陣線槍砲之聲又作、但不甚劇烈、九時甫過、聲乃寂然、惟偶有臼砲之聲而已、今晨有砲彈數枚、落於法租界共傷十二人、至北區狄極司非而路英兵出巡（李尊庸攝） 
　　思威路竇樂安路施高塔路一帶、所受損失、尙未能詳細查明、今晨日飛機以重炸彈轟擊麥根路鐵路區時、華軍之高射砲手、用重砲擊之  據目覩者稱、華兵發砲頗有準力、有數彈在距日飛機不足二十碼之天空炸裂、今晨閘北與虹口公園區之雙方陣線、絕無變動、晨間八時三十分左右、有一小砲彈擊中北四川路日海軍司令部對面工部局西童公學之牆、震碎玻璃數方、今日侵晨、北四川路日童公學之前、亦落下臼砲砲彈一枚、該校設有日海軍第二司令部、該彈炸裂時、傷水兵數人、其數不詳、惟路中流血成渠、足證受傷者必有多人也、靶子路東施高塔路背後之房屋、今晨因中砲彈、曾起大火、竇樂安路區、晨間亦落下砲彈數枚、一彈在該路二百六十五號門前爆裂、玻璃窗多成　粉、今晨七八時間、南京路匯中旅館後面、亦落下小砲彈一枚、因中牆之前已炸、故未有所損、法租界方面晨八時十分、有一砲彈落於火輪磨坊街十一號屋面、未傷一人、又一彈落於貝禘鏖路九十七號、微傷華人八名、又一彈落於老永安街四十五號、炸傷華人四名、又一彈落於新橋街未傷人云、星期六晨八時左右、有日飛機八架、飛於閘北天空、擲下炸彈十五枚、内有六枚乃重炸彈、其聲之巨震動上海全埠、殆爲閘北開戰以來日飛機所擲最大之炸彈、聞寳山路有運送茶葉之小車六輛中彈、傷乘車之女子一人、 
日方重要消息 
 [P野村司令發表談話字林 
　　報云、昨日（十二）日司令野村語本報記者、渠不過暫時兼轄在滬海陸軍、一俟陸軍師團完全開到上海後、陸地作戰、將歸填田少將指揮、　僅統率海軍、故關於今 
 
 

Page 2

 
 
後陸地作戰一層、無甚可述、此時所可告者、渠與填田同受日政府切實訓令、對於施行保衛日僑生命財產方案、務須極端審愼、 
[日本陸軍加入前線字林]  
　　報云、目下蕰藻浜前線日本已將新到陸軍加入增援、閘北方面仍由海軍陸戰隊作戰、但日内亦將以陸軍代替海軍陸戰隊、 
[日便衣隊干涉西捕字林]  
　　報云、狄思威路捕房巡捕自星期二撤回後、昨日（十二）星期五復得在該區行使一部份職務、各西捕雖未能回復原職、而自上午七時至下午五時三十分間、已在該區巡邏地方、但據正式報告、星期三夜間及星期四、日本便衣隊非常活動、昨日該捕房雖開始辦公、亦幾無事可辦警官時受干涉、某西捕在西童公學空塲上監督移去一死屍時、突有日便衣隊五十人 
前來阻撓、最後不得已派一日捕前往辦理、秩序始復、又昨日下午四時許、哈爾濱捕房西捕羅賓生、乘一自用汽車、行經北四川路、至靶子路口南首約二十碼處、忽有一日便衣隊出而攔阻、詢往何處、該捕答以往哈爾濱捕房上差、該日人操英語極流利、竟稱、不能前往、該捕詰問理由、答稱、不要上差、該捕告以當此緊急期内、無時不上差、看此制服可知、但日人仍堅不放行、該捕不得已、下車步行而北、詎日人緊隨於後、即向該捕後背猛擊一拳、該捕轉身時、又向面部擊一拳、該捕時已憤不可遏、回拳報復、即有一日本陸戰隊兵士前來横槍相阻、事後該捕報告虹口捕房、提出交涉、旋有一日海軍軍官到捕房道歉、諉謂海軍陸戰隊絕少拘束日本平民之力、但當肇事時、該日軍官即站在附近云、 
[日人盛稱我軍勇敢]  
　　砲彈意外正確　　戰術非常奇妙　　日中隊長自殺　　大阪每日　聞六日載戰事消息云、敵（指我軍下同）之野砲隊之射擊、意外正確（照日文直譯）我（指日軍下同）陸戰隊本部、數日來中敵方砲彈十餘發、而我軍因不慣於巷戰、遂遭極大的犧牲、且敵嘗以機關槍向我軍裝甲車之前衝鋒、我若亂射則敵軍沉默、而我軍以爲可放心前進、敵乃乘機衝出、又中其計、此種奇妙戰術、不敵戰法、我軍嘗出大部分之死傷者、（均照日文直譯由此足徵敵膽已寒直供不諱記者又查此次戰爭日軍中之死傷者如水雷長航海長隊長艦長等不下四五十人而我方下級軍官受傷者不過一二人）又時事新聞云、最可驚者、我陸戰隊本部指揮官室内屋頂、突然落下敵之八珊砲彈、徼幸萬分、彈竟不炸、否則、我陸戰隊　首腦部長官、必遭全滅、此亦天佑我軍、然而各長官、已驚駭失色、呆若木雞矣、 
又六日大阪每日新聞載上海岡田特派員報告云、我軍（指日軍下同）在上海互於全線之苦戰、而蔡廷楷軍爲中國之鐵軍、其兵之强可知、故我軍戰况、絲毫不能進展、目下租界刻刻危險、照現在之情勢、徒然遷延時日、增加我軍之犧牲者云、 
東京報知新聞接長春池田特派員電云、日軍長谷部旅團長、於一日晚在雙城堡驛内東華俱樂部席上、報告戰爭之感想、其冒頭即稱「中國兵實不可侮」、繼謂余（指長谷下同）此次戰爭中、頗有極深刻的感想而爲我國人（日本）所意料不及者、中國兵之作戰、實不懦弱是也、（照日文直譯）當余目擊濟南戰爭時、敵　跳越屍身衝進我陣地、此次雙城堡之激戰、敵（我軍）又向我軍（日軍）夜襲且敵不畏砲火、積極的向我（日軍）出攻勢其勇猛實不可當當時我軍（日軍）部隊不多、乃將兵站部衛生部以及附屬於其他旅團之部隊、集中車站原爲縮短戰線、而敵軍竟不顧生命、在砲彈如雨中、蜂擁而來、使我軍（日軍）氣爲之餒云、 
　　日文報又載電通上海二日專電云、中隊長米丸大尉、於今晨三時、以軍刀刺胸自戕、留下遺書一封、内有促鹽澤司令决斷與猛省、挽回失敗之名譽」云云、此所以有鹽澤自殺之誤傳也、 
[時局和戰並進]  
　　英美法使提出調解方案　　吳鐵城宴蔣光鼐等要人　　駐滬中央委員昨開會議日軍犯境、我十九路軍將士、爲自衛計奮勇抵抗、相持於吳淞閘北前綫已半閱月、近頃英公使藍溥森·美公使詹森·及法公使韋理德·聯袂蒞滬、調和之說、遂甚囂塵上、本報記者、昨得確息、英美法三國公使、曾有調解方案、徵求中日當局意見、現正在進行中、 
[四國公使會議]  
　　英藍使·美詹使·法韋使·抵滬後、曾於前晚邀同意代辦齊亞諾、一度會議、交換弭戰意見、英美法駐滬總領事·及海軍司令·亦均列席、聞調和方案、以英美法意四國政府前向日本政府所提出和平辦法爲根據、尤注重於中日兩軍間、設立中立區一點、四國公使、已分别向中日當局、徵求意見、昨日情形、稍有進步、惟尚未具體化耳、 
[調和繼續進行]  
　　法使韋理德、昨訪外交次長郭泰祺、法使表示、上海爲和平商埠、今聞砲聲隆隆、實屬不祥、英使藍溥森·美使詹森·昨亦分别答訪郭次長、聞財政部長宋子文、奔走各使之間、甚形忙碌、美詹使昨訪宋財長、晤談頗久、日使重光葵、昨亦分訪意代辦齊亞諾及英美法三國公使、談各一小時、並聞日政府訓令重光三事如次、㈠會同英美法意四使、協力研究停戰及設立中立區域問題、㈡排日問題、與上海事件、爲另一問題解决、不容第三者加入、㈢唯以此二點爲原則、然仍當視四使之提案、而不堅持應有一定限度云、 
[郭泰祺之談話]  
　　本報記者、昨訪 
外交次長郭泰祺、詢問和戰方針、郭次長答稱、我政府所决定之外交方針、在不屈辱原則下、謀外交方法解决、如外交無辦法、惟有繼續自衛抵抗、 
[駐滬中委會議]  
　　駐滬中央委員、鑒此時局和戰關鍵、亟應决方針、特於昨日下午四時、在邁而西愛路胡漢民原宅舉行會議、到孫科·吳鐵城·孔祥熙·郭泰祺·賀耀組·傳汝森·劉蘆隱·何世楨·褚民誼·薛篤弼·梁寒操·陳慶雲·熊克武·甘乃光·黄季陸·方振武·馬超俊·桂崇基·孫鏡亞·楊庶堪·程潛·楊虎·張知本·范予遂·丁超五·孫鏡亞·等人、公推孫科主席、討論和戰問題、兩小時之久、主抵抗者居多數、議决致電洛陽、表示意見、 
[吳鐵城昨宴客]  
　　上海市長吳鐵城、昨晚在海格路寓邸、宴請軍政界要人、交換時局意見、計到財政部長宋子文·外交吹長郭泰祺等人、十九路軍總指揮蔣光鼐亦列席、 
　　昨日、上海各公團代表王曉籟·虞洽卿·徐新六·秦潤卿·穆藕初·等、昨日晋謁法意兩使明日將續訪英美兩使、表示各公團對於上述主張云、 
[日機炸彈險中英使座艦]  
　　英美兩使目擊吳淞戰况字林報云、十二日下午、英公使藍溥森乘英艦白列治瓦德號、自京來滬、駛過吳淞口時、險中日機炸彈、當時有日飛機一架、在天空轟擊吳淞砲台、一彈落於浦江、與英艦相距已不遠、未幾、美使詹森、亦乘辛博森號過淞、兩使俱目擊吳淞戰事情形云、 
[日軍燬滅持志學校]  
　　市府昨提抗議市政府昨爲日軍一再焚燬持志學院大中學部房屋、殺傷校役門警、向日本總領事提出抗議、茲覓錄原函如下、逕啓者、本月四日、據報、昨日下午四時江灣路持志學院中學部、忽被日軍衝入、用刺刀殘殺門警茶役、女茶房逃避不及、亦被擊死、並將該中學部一切建築物縱火焚燬等語、正核辦間復據報稱、十日下午五時、日兵機關槍、隊又衝入水電路持志學院大學部、先用機關槍向門警掃射、繼即縱火焚燒、將新建築可容千餘人之四層樓大宿舍二層樓敎室大禮堂圖書館膳廳標本儀器室原動室水塔各一塵、全部燬滅等語前來、查貴國軍隊、一再燬滅本國文化機關、殘殺無抵抗民衆、似此無理摧殘殊爲公理所不許、除保留要求條件外、相應函達、即煩查照爲荷云云 
[日人偷拆吳淞警標河筒]  
　　被拆兩個交與日艦昨日日軍將吳淞口外海關指示航行警標燈、潛行竊毀、使上海海道交通、全行阻　斷、其設計之毒、將使吳淞航路、無形封鎖、往來商輪、大爲危險矣、茲將所得確息、詳查如下、 
[吳淞警燈]  
　　吳淞口、外爲江海各路航道總樞紐、無論近海遠洋、以及長江各輪、均須經過、該處航行路綫、祗有一條、所有暗礁及淺水沙灘、足以妨碍輪行者、統由江海關測量船勘定後、特置警標河筒、上設紅色旗燈、以便指示商船趨避、 
[日人偷拆]  
　　昨日下午、日人用小火輪兩隻、開往吳淞口外、將江海關所置河筒兩隻、潛行拆去、並將所連錨練數十丈、一併撤除、日人偷移警標河筒、顯爲破壞海道交通、使商輪不能進出、儼然將淞口爲無形之封鎖、 
[竊交軍艦]  
　　當兩小輪潛移此兩河筒後、下午三時半、將該兩河筒、用輪拖載來滬、帶到新開河江面抛泊日本第一外遣隊旗艦安宅號畔、由日人交與安宅艦保管、 
[海關澈究]  
　　江海關接到警報後、當以事關本埠海道交通、與商輪安危、急派河泊司所屬管理抛錨事務之日本職員、馳赴日艦安宅號調查矣、 
[中英公司代表向日方提抗議]  
　　公司投資甚巨　　反對日軍破壞大陸報云、淞滬杭京滬三鐵路、中英公司投資甚巨、昨日該公司之代表蒲士璧、已向駐滬日總領事與日軍事當局提出抗議、反對日軍佔據英國投資之鐵路產業、並促請日軍事當局、勿毀壞鐵路工廠車站房屋及機車棚等、日方覆文、略謂、日軍事當局、固不欲毀壞鐵路產業、但因戰事受有損害、日軍不能負責云、按蒲氏近甫由東三省抵滬、該處北寗鐵路、亦有英國之投資、蒲氏曾在瀋陽向日當已局提出抗議、反對日軍佔據該路一叚、 
[永安三廠案移交美京辦理]  
　　目擊者謂並非偶然大陸報云、日飛機轟擊永安第三紗廠案、昨聞已移交華盛頓國務院辦理、美國亞洲艦隊總司令台納提督、已查明該案詳情、電達國務院、日海軍司令野村少將、雖謂飛機之炸彈、因不愼滑落、致肇此禍、但目擊者皆信乃有意轟擊、蓋當時有偵察機一架引導、先在該紗廠飛行數匝、察清地位、轟炸飛機乃投下炸彈、彈落後、即高騰環燒、以避爲炸力波及、老於航空者、皆知此技倆、繼又投下一彈、向眞茹飛去、决非出於偶然云、 
[孫科彚送代募十萬鉅欵犒軍]  
　　昨派余銘陳君樸　　送十九路軍點收滬戰發生以來、國人感十九路軍英勇抗敵、紛紛匯欵慰勞、中委孫哲生氏昨將經手收到各地及海外華僑慰勞鉅欵約十萬元、特派余銘·陳君樸·二君、携函親送十九路軍辦事處點收、茲錄其原函及各地捐欵團體數量於後、聞孫氏尙接到海外僑胞及港粤僑商電多通報告、即將有鉅欵匯來、不日即可收到、足見海内外同胞之同仇敵愾、 
[孫氏原函]  
　　十九路軍蔣總指揮憬然兄、蔡軍長賢初兄均鑒、茲將科經手收到各地匯來慰勞貴軍欵項、列表連同現金美金五千元、規元三萬六千兩、大洋一萬八千一百七十元、一併由余銘陳君樸兩君、親送貴軍、祈爲點收、逕行分别電復　欵人、并希分具收據寄復、嗣後科如續有收到上項匯欵、仍當隨時轉送貴軍查收、專泐並頌勛祺、孫科、二月十二日、　　捐欵一覽二月五日收紐約永和昌大洋二、六二零元、二月五日收紐約東方雜碎樓大洋一、五五零元二月十日收北寧路局高紀毅等大洋五、零零零元、二月十日收紐約李步美女士大洋一、零零零元、二月十日收三藩市總支部美金五、零零零元、二月十一日收廣州市長程天固規元三六、零零零兩、二月十二收擅香山中山公園募捐會鍾宇等大洋八、零零零元、以上合計大洋一八、一七零元、美金五、零零零元、規元三六、零零零兩、 
[日海軍因嫌英艦妨碍砲線]  
　　公然商請移開上海泰晤士報云、英巡艦白維克號、現下椗寳山砲臺之外、頗碍日軍艦之砲線、日艦隊總司令野村少將之參謀長島田、昨（十二）請該艦移開、特不知將否允從也、 
[馮大義勇軍抵滬]  
　　馮大義勇軍遴選膽識兼備之士、共編三中隊、啓程來滬、五日抵徐、八日抵京、一切均已接洽就緒、昨扺眞茹、午後雖雨雪紛飛、馮在防區内、奔走指揮、精神頗爲奮發云、 
梵王渡車站北首英兵營幕（李尊庸攝） 
無線電台之榮譽 
[紐約司機員會長穆勒氏來電致敬]  
　　大美晚報云、此次閘北開戰後、上海中國無線電臺、仍照常收發無線電報、絕未因危險而停頓、且在戰區修理總線數次、昨（十二日）紐約老練無線電司機員協會會長穆勒、特致電國民政府線電報管理處云、請轉達上海國際與内國無線電臺各職員、世界無線電員皆欽佩君等在滬不顧死影之照臨、而秉一視同仁之遺訓、以盡服務人類之責任、在和平與戰爭中、交通同爲藉無限以太相通之人類的要具、君等忠勇服職、維持各民族間迅速之交通、足爲同志之圭臬、各民族終有一日能使世界自由、敝會茲致敬君等、並將君等台銜錄入榮譽册内、特以敝會之證書電達云云、按老練無線電司機員協會之總會、設於紐約、須有資格之司機員及服務十年以上者、始有入會資格、昨夜該會舉行年會時、到者八百餘人、當宣讀上海各職員姓氏時、歡呼之聲雷動、歷一分鐘許 
[華捕愛國從軍]  
　　自倭宼進犯淞滬、各界人士以逮婦女孺子、販夫走卒、莫不惟力是視、爲我英勇殺賊之十九路軍後盾、而租界捕房之華捕、尤多敵愾同仇、連日以來、紛紛自請　退職、投効軍前者、實繁有徒、此輩華捕有曾經入伍者、對於作戰甚有經騐、即向未服兵役者、而經租界捕房數年之訓練、槍術亦極嫺熟、况此番俱係志願報國、班生此行、破虜必矣、 
[公共租界被難人會表示]  
　　所受直接損失　　要求充分賠償　　宣言上海公共租界被難人聯合會宣言云、查此次暴日强啓戰端、蹂躪東北、今復興戎滬濱、恣意轟擊、殺我居、民焚我市塵、而租界當局、事前竟未爲適當之準備、制止其暴動、事變已出、又不以寳力制裁、以贖已往疏忽之咎、奈徒空言、告示略稱、本局現下竭其全力、以維持治内之安寗秩序及生命產之安全、仰界内居民一體週知、各安生業云云、遂致暴日更無顧忌、慘禍日益擴大、吾民財產蕩盡、死亡枕藉、其尚得脫離虎口者、亦皆流離失所、飢寒交迫、坐以待斃而已、竊查租界成立以來、當局對於界内居民、莫不按時徵各項稅捐、是吾民對於市民應負之責、可謂盡矣、當局對於居民之生命財產應爲實力之保障、庸何疑義、今不獨並未保障於事變之際、又未警告遷移於慘禍之前其、爲未盡職責、誠屬百喙莫辯、同人等災難餘生、若不迅圖救濟、前途奚堪設想爲特邀集被難人等、組織上海公共租界被難人聯合會、彚集所有界内被難人等所受直接損失、請求界内工部局爲充分之賠償、並請其同時担保制止暴日行爲、俾未受直接損害各處人民、不致再蹈覆轍、除另函工部局嚴重交涉外、特此宣言、 
[公函]  
　　又致公共租界工部局麥總董函云、逕啓者、此次暴日背信、蔑視國際條約、妄啓戰端貴局昧於情勢、對於東北兩區、並無適當保護、遂致暴日橫行無忌、演成人類未有之慘酷、租界居民、生命財產、無端被其槍殺焚刦、爲不容諱辯之事實、查租界居民、旣盡納稅之義務、應由貴局負維持治安保障生命財產之責、而此次事變之前、貴局曾有皇皇佈告、内云、本局現下竭其全力、以維持治内之安寗秩序·及生命財產之安全、仰界内居民、一體週知、各安生業云云、豈知佈告揭露未久、而所謂安寗秩序生命財產者、全被暴日蹂躪摧殘、破壞無餘、貴局旣未爲實力之制止、又未事前通知居民以遷避、故此次居民所受之損失、自應全由貴局負其完全賠償責任、否則平日收取居民種種捐稅、一旦發生事變、則又袖手旁觀、絕不切實保障居民之生命財產、寗有是理、除登報調查彚集被難人之生命財產、開具清單、以備請求賠償外、合先具書、嚴重聲明、並請一面担保制止暴日行爲、俾未受直接損害各區、不致再蹈該兩區之覆轍、以安生業而重職守、並希迅予見復爲荷、 
慰勞始終不懈 
[菲僑續匯七萬餘金]  
　　十九路軍忠勇　敵連戰暴日、菲島華僑匯欵接濟慰勞者、不絕於途、截至前日止、由中興銀行匯來者、已達十萬餘元、又二萬餘兩、昨（十二日）又續由中興銀行匯到七萬五千二百八餘元、計粤僑救國會二萬元、　智華僑救國會二萬元、南甘馬　華僑救國會一萬元、拉牛板華僑救國會一萬一百八十元、中華米商會四千元、北依老哥華僑救國會三千元、三巴洛華僑救國會二千四百元、羅沙禮示華僑救國會二千元、其他各地華僑救國會三千七百餘元、已由該行當日照爲送交、 
[婦女捐助服裝會昨送背心]  
　　婦女捐助軍用服裝會、爲前方武裝同志急待禦寒擬捐製背心、至少萬件、已見眞日各報、該會於十三日晨將已製就之棉背心六百二十件、（内有爲國難救濟會代製二百七十餘件）及捐來之絲棉背心八十件、共計七百件借用各團體救國聯合會之卡車、運交眞茹第十九路軍總指揮部、現仍力向各方勸募、以便趕製而應急需、今日仍有大批運送、該會所製背心、均印有紅色勝字、以預祝勝利、其中有多件、爲難民所製、酌予工錢、藉資救濟、誠一舉而兩得也、 
[前方需要白布褂褲]  
　　昨日有人來云、前方將士、苦鬥旬餘、置身戰壕、污垢不堪、而無褂褲更換、殊堪憫惻、望我熱心同胞速爲製贈、以慰我忠勇將士願各界本毀爱紓難之忱、爲解衣推食之舉、庶足以對我前方將士也、 
[市臨時救濟會代收之現金物品]  
　　上海市臨時救濟會、昨日收至慰勞物品現金、有人和醫院張相救曁王嫻太太·鴻盛號·虞張湘湄·虞鴻鈞·張潞德·等、捐助絲綿背心二百件、合記絲綿背心一百三十餘件、樂恩堂絲綿背心十四件、某聯合會擔架五十副、國光人造象牙廠張尚愷套鞋一百雙、勤裕五金號蔴袋一百六十只、生活週刋社經募跑鞋二十雙、德國乾電六十打、白燭三十三箱、閙鐘茶葉等現金有趙步氏五元、李媽二元、奚籘女士五元、魏筱圃二十元、潘仰堯經募五十六元等 
[外人慰勞我軍]  
　　據電局中人云、自中日戰端開始後、我軍抗日勝利、局中接到由歐美拍來各國人民用私人名義祝賀十九軍之電報甚多、且有不少匯欵捐助者、足見我軍衛國禦侮之精神、能獲世界人類正義之同情云、 
[甬同鄉會之犒勞金]  
　　務滋堂洋一千元、方叢軒洋一千元、振康洋雜貨號洋一百元、陳星記余葆三洋一百元、顔同德藥號一百元、長德號洋一百五十元、張銘記五十元、徐美記五十元、震源號五十元、順昌號五十元長豐號五十元、同昌祥號五十元、惠源號五十元、東源號五十元源康號五十元高宋記公司 
 
 

Page 3

 
 
   
 
 

Page 4

 
 
   
 
 

Page 5

 
 
[接上海事件]  
　　五十元、高宋記公司同人五十元虹橋路二百號、同人洋二十元、鄭秀坤三十元、王善濤十元、余全槐十元顧少雲十元、忻元禧十元、金舜卿十元、孫澤甫十元、余仁甫五元、謝文華五元、徐筱生·程春發·王星有·周濱生·順餘公司、各洋一元、又振康洋雜貨號别針八羅合記棗子二袋、藥棉四十包、綳布二十三包、黃國華毛巾十打、衛生衫五打、馬杰仁衛生衫一打、馬秀英女士毛巾十打、手套一打、葉許氏羢襪六雙、王葉氏羢襪六雙、國强公司三輪脚車一輛渭康新五金號同人絲棉馬甲七十件、跑鞋三十六雙、 
[紹興同鄉會之慰勞]  
　　紹興七縣旅滬同鄉會徵集慰勞將士及拯救被難同鄉欵項及物品如下頥廬·立裕油行·各五十元、周世德三十元、大豐燭號·馮泰和酒號·各二十五元、義生紙號同人及田蓮洲各二十元、無名氏·陳國光、同昶綢莊·各十元、史久鰲·潘德民·曹善慶·宋美揚·各八元、經潤石六元、李松泉五元史國卿·黃士珍·各四元、陳家曜·陳家器·陳家椿·陳家懋·陳慕賢女士·陳寳琪女士·趙允慈女士·陸克靜女士·張美英女士·浦實玉女士·各二元、共計徵集洋三百二十一元、高玉珊毛線衫三十四件、羅松帽五十頂、鄭文同絨線衫大中小號三種、共計九十六件、 
[民智中小學捐助軍需]  
　　民智中小學全體師生、曾於上月二十九日提撥救國儲金兩百元、託銀行公會慰勞十九路軍、　茲又在校内集得國幣五百元、童子軍熱水瓶十二只、德國軍用望遠鏡一具、永備大電筒一個、女敎員女生等趕製絲綿背心、已成三十件、已於昨日雪中送至前方、此外家屬虞夫人捐助絨線由女生趕結衣襪、該校師生、尙未到齊、嗣後當續有捐助 `又該校半月來收容難民一百三四十人、日供二餐現因校舍需用截止收容、擬請善團另行安挿、 
P>皖同鄉會之慰勞　 
　　安徽同鄉會昨特慰勞十九路軍函云、敬者者、倭寇犯境日肆披猖、佔我東省、燬我滬北、慘殺同胞舉世痛心、幸賴貴軍特起奮勇抵抗、發揚國威、民族增光、義聲所播、全國景從敝會同人、分屬國民、未能執戟、勉竭棉薄、謹派王君竹如賚函代表慰勞、並附大洋五百元、敬請惠收、代辦牛酒、聊盡區區、諸希查照爲荷、 
[本館代收慰勞品與現金]  
　　「現金項下」紐約華僑、由本埠二馬路大通銀行匯助前方將士洋一萬元、天津庸報、昨日由浙江興業銀行匯來助前方將士洋二千元、杭州麻瘋院男女病友、共捐洋三十一元五角六分、據伊等來函、病中不能生產、全恃他人資助、但爲國心切、在每日節省伙食費中、捐助云云、徐忍寒君送來英租界慕爾鳴路民智中小學校全體師生捐助洋五百元、該師生前曾捐過巨欵、今又捐贈、可謂愛國心重、熱腸俠骨矣、 
　　朱嘉福君一百元、三友社工廠職員洋六十一元、陸文卿·陸東福·二君、各助洋三十元、陳東生君洋念一元張子鶴·林太太·曹素貞女士·陸太太·各助洋十元、夏輔才·無名氏·許關興·胡羣珍·胡怡華·胡秀娣·國民一份子·邢林發·馬耀泉·莫少南·何達文·王應祖·卓鏡澄·佘惠材·洪法宗·葉震昌·君等、各助洋五元、陶啟湘·陸雅英·梁衍祥·黃枚源·卓玉霞·何琴軒·戚德潤·莫天祥·蘇文鎏·何伯樹·宋夢熊·唐昌民·李邦道·李邦賢·金紹香·小學生「糕餅費」黃子光·君等各助洋二元·歐記·賢記·吳克倭·景根竇·陸桂生·陸三林·佘振光·卓爾羣·梁先生·俞品佳·梁嵩先·黃卓氏·鄭文吉·陳煥基·吳炳南·陸姈美·陸姈娣·君等各助洋一元、陸盛林·李金林·譚金煥· 
·三君共捐洋一元四角、以上現欵一萬二千九百四十五元九角六分、交國華銀行轉、「物品項下」鴻儀堂經募絲棉背心一百念六件、景根寳君經捐絲棉背心十八件、魯省三君捐絨線馬甲一件、領圈一只、手套一副、以上物品、送棉布業公會轉西人P君捐舊大小西衣褲鞋等三十二件、又洋二元、交紅十字會分送災民、「更正」昨日李少鈴君捐洋念八元、誤登念六元、 
[救濟工作社會局輸送難民離滬]  
　　市社會局於昨日下午三時、又有輪船一艘、拖船二隻、裝難民五百餘人、開赴蘇州、因人多船少、留在碼頭未獲離滬者尚有多人、該局爲難民請求離滬者日夥、特與泰昌·老公茂·協興·瑞生祥·等各局、商定辦法、嗣後各公司每日開往之輪班、均預爲留出拖船兩艘、備該局運輸難民之用、俾便源源而去、各得其所、今日（十四）當値者爲泰昌班、 
[紅卍字會免費遣送難民]  
　　據市社會局報告、世界紅卍字會（該會在河南路寗波路口）已定有遣送難民辦法、凡蘇州·無錫·常州·江陰·鎭江·南京·寗波·杭州·紹興·等地難民之無力回籍者、可至該會登記、一槪免費送回、内河輪船、逐日開至無錫、再由無錫送往各處、若能自行購票者、請向老閘橋南堍協興内河輪船購買可也、 
[無錫難民遣送回籍]  
　　旅滬無錫同鄉會連日收容被災難民、已達千餘人、急待同籍者、已逾半數、該會派馮雲初君設法、僱定協興·招商·兩輪、於昨日載錫一千七百餘人、派周曦·董伯新·隨同照料、並電請無錫商會·紅卍字會收容、至於留滬一部難民、日内仍繼續遣送、聞該會所費、已屬不貲、特向樂善同鄉量力募集救濟金、繳欵處江西路四百二十一號二樓茂新總公司、收欵時間、每日上午十時起下午三時止、 
 [P粤同鄉會資送難民 
　　粤同鄉救濟會現已租定輪船一艘、可裝難民一千五百人、約十八日左右啟行回粤、如有粤難民願回籍者、應於三日内速向該會或附設之收容所報名、編定次序、以便遣送、 
[六百餘難民遣送回籍]  
　　暴日自侵犯我閘北以來、已屆半月、住民痛苦萬狀、流離失所者、不知凡幾、其間有一部分難民、皆逃向滬太長途汽道暫避、昨據劉河鎭保衛團團長黃頌聲君稱、該鎭難民收容所設於明德學校、即前劉河女子小學内、是項難民、皆崇明·啟東常熟·太倉·崑山·等縣居多、自開始收容至今先後給資遣送回籍者、已有六百餘人在所則每 
天供膳兩餐所有經費目下由紳商等暫墊、 
[洞庭東山同鄉會遣送難民]  
　　洞庭東山同鄉會、近因時局緊張、特於昨日召集緊急會議、公推嚴譜南主席、錢立羣紀錄、議决、如避難同鄉願回籍者、每日上午九時至十一時、下午二時至四時、至愛多亞路惠然里該 
會辦事處、領取船票、於翌日上午九時、在南市外關橋滬張碼頭免費乘坐通源輪船、由申駛往蘇州、然後再行設法、遄返東山原籍、現該會已與通源輪船局接洽妥當、於每日上午十時、準時開駛、 
[維持會撥欵遣送難民]  
　　上海市民地方維持會、鑒於此次戰事發生後、戰區難民、避難租界者甚衆、對租界内糧食衛生、不無影響、故救濟股對於難民避居租界者、盡力遣回、以資疏通、昨日、特撥欵五千元、函送戰區難民臨時救濟會、專供辦理遣送事宜之用、救濟會准函、已將該欵另立簿據、由潘公展專責辦理云 
[戰區難民救濟會消息]  
　　上海戰區難民臨時救濟會、昨日派救護車八輛、由陳文奎至羅店大塲、救出四十七人、江尚青至大統路、救出五十三人、吳思源至羅店大塲、救出四十四、魏中至大塲、救出三十三人、又至大統路、救二十四人、殷慶福至大統路、救二十八人、並在吳淞·劉行·楊行·一帶、救出七十餘人、其中之無親屬可投者、均分送各收容所寄居、或轉送外埠收容、近因戰事延長、租界内難民、愈聚愈衆、雖經戰區難民救濟會等團體遣送一部份出境、難民寄宿各所、仍擁擠不堪、本埠聞人黃金榮先生惻然傷之、特將所辦之大世界及齊天舞台開放、收容難民、每處可容五百餘人、又國府主計長陳靄士先生、昨日至仁濟堂難民救濟會視察、聞悉難民寄宿所擁擠情形、特商之旅滬湖州同鄉沈田莘·潘公展·諸君、將湖社全部開放、收容難民、約可容三四百人、以上三處、、均委託難民救濟會辦理、該會並自賃拉都路雷米坊、新屋爲第十五收容所、又劉靈記女士前經將自置亞爾培路大厦、借給難民救濟會寄宿所、現復與蔣百里夫人共同出資、在小沙渡路租洋房二宅、作爲難民隔離病院、熱心慈善、尤足欽佩、戰區難民救濟會八仙橋國恩寺第一收容所收容之難民、有親屬離散者、昨續調查、有離民馮居子等十三人、望其親屬前往認領、其姓名如次、馮居子、女、一歲、住共和路安祥里三十八號、二月三日救出、張玲香女、二十歳、紹興人、住閘北中興路、二月一日救出、周浦氏、女、三十八歲、杭州人、住閘北中興路、二月一日救出、張施氏、女二十九歲紹興人、住閘北中興路、二月三日救出、徐奚氏、女、六十歲、寗波人、住閘北、陸愛寳、女、十六歲、蘇州人、住七浦路、過孫氏、女、二十六歲、鎭江人、住閘北香山路中餘里一零七號、韓小三子、男十一歲、韓小四子、女、八歲、安徽人、住北火車站一號、林良才、男五十二歲、定海人、住閘北芷園路八業里二號、朱薛氏、女、五十六歲、南京人、住北車站旱橋王家宅、劉馮氏、女、四十一歲、楊州人、住吳淞路、以上七人、均二月三日救出、黃小毛子、男、十二歲、安徽人、住閘北中興路、一月二十九日救出周美英、女、十四歲、杭州人、住閘北中興路、一月二十九日救出、彭五台、男、十三歲、丹陽人住閘北王家屯、二月三日救出、高懷哥子、同上、四歲、鹽城人住閘北新民路、同上、姜李氏、女、三十歲、松江人、住閘北西寳興路、同上、張俞氏、女、三十五歲、紹興人、住閘北大統路發祥里二號、同上、無名小孩、男、四歲、住閘北、一月三十一日救出、黃蔣氏、女、五十八歲、安徽人、住太陽廟新汽車站後十六號、二月三日救出、張美容、女、十五歲、住閘北寳山路仁存里四十九號、同上、王祝氏、女、五十七歲、寗波人、住閘北王家宅、同上、徐薛氏、女、五十歲、江北人、住閘北青雲路草房、同上、李劉氏、女、四十六歲、常州人、住虹口路九如里九號、同上、吉朱氏、女、三十一歲、無錫人、住閘北庫倫路、同上、 
[大學女生看護傷兵]  
　　本市大夏·復旦·中法藥科·等校女生左鈞·左鑑·簡小湄·殷蜀秀·董淑儀·董志生·董佩瓊·翁輝蘭·李蓮·葉胥寳·黃峻峰·等十一人、自九一八東北事變後、即在各該校實習看護工作、此次暴日圖佔上海、我十九路軍奮勇自動抗日、該生等尤爲感憤、昨經上海市婦女界慰勞護國將士會介紹、入同德醫院服務、專事看護受傷將士、 
[香港東華醫院助捐]  
　　香港東華醫院來電云、南洋公司轉英甫·直方·兄、電悉、至佩熱誠、滬災經由敝院發起籌振、弟捐一萬元、另由同人捐二萬元、經匯廣肇公所代振、後仍續籌匯、陳廉伯、 
[煤業公會救護車被毀]  
　　煤業公會、昨（十三日）晨派救護員俞榮飛·諸秋生·等五人、率卡車三輛、分赴寳山等處救護、當在寳山救得難民四十餘人、正擬送往新閘大生廟收容所、不料行經愛文義路小沙渡路口、與一美兵新駕之汽車相撞、救護車立被撞倒、機件已毀壞、救護員俞榮飛、因與司機並坐、故祇受微傷、難民受傷者十餘人、内有二人傷勢甚重、即送紅會醫院療治、美兵亦跌出車外、所駕之車、亦略 
損傷、惟無大碍、 
[市童軍昨募三千元]  
　　慕爾堂童子軍戰地服務團、因難民衣食不敷故每日派童軍向外募捐、藉以維持、聞昨日（十三日）又派童軍二十人勸募、據云成續甚佳、共已募得約有三千元之譜、 
[失蹤者之尋訪]  
　　袁逸波夫婦　闔府安全否念念、如已脫險、請函示、如有知其下落者、亦請函示漢口武漢日報社李庶咸、　　 
　　朱璠邱瑞英　你倆曾否已經出險、至爲系念、我已挈眷避寓嘉定縣政府西首西清鏡橋郁宅、　　倪雪梅女士　女士現寓何處、望祈見報賜覆爲盼、鮑明章、 
　　章嘉璉女士　女士是否仍在校、二位令郎、現居何處寄居、是否在戰區、請來函通知、俊德、　　吳家容女士　聞眞如遭難、頗爲懸念、見報請即至法界大自鳴鐘對過長沙商棧、五二三號景明號一晤、並有要事相告、吳惠君、 
　　益陽李五太太淑逑　五太太向住大塲鎭東南方塘北、如已出險請通函環龍路美樂坊十號張府、有知其卜落者、亦請函告爲吩、 
　　陳笑菱女士　幼妹陳笑菱、一就讀於閘北西寳興路啟秀女塾自上月二十九日事變、迄今信息杳然聞該校現已被砲火所燬、未知渠得脫險否、如有知其下落者、請通知外灘十七號美亞公司賬房間、電話一一一四四不勝感激之至、陳靜竹、 
　　鮑鳳慶女士　尊寓在戰區、諒早已安全出險、急甚、但不知現居何處、希即示知、余等暫寓南京路大慶里九十九號、江麗卿、 
　　朱六妹年三十歲、在施高塔路新房子一弄六號汪宅、不知下落、如有此人、即通信民衆烟公司、姐瓊啟、 
　　嚴勤文　兄眷與徐姓全家、自開戰後、存亡未卜如有下落、祈通函徐家匯謹記橋北首燕平會館轉交爲荷、游蘭階、 
　　鄭俊　中山縣人、於本月二日、由吳淞路住宅外出、一去不回其母懸望至切有知其下落者請通知南京路德裕里十八號二樓爲幸、 
　　梁改霞　廣東人、女性、四十四歲、家住北四川路白保羅路廣吉里門牌二百二十三號、旬日來四處訪尋無踪、不知下落、生死莫卜、如有大慈善機關留養所、如有此人、或原人見報、請通知河南路天妃橋堍民衆烟草公司羅柏祥轉知便妥、 
　　陳月和　廣東人、住施高塔路大陸新邨二十二號、滬友安否、見報請給我一信、王靖、 
　　王澤卿　廣東人、住閘北來安里二百十六號、見報請到五馬路五十號大中華公司（電話一四八六六）或如有親友知其住處者、亦請代爲通知爲盼、李德煊、 
　　盧耀士　余在新嘉路新瑞康里三十四號江北人家中、見報祈速來、唐善芬、 
　　楊伯仁　曁南大學初中二年級學生、事變倉猝、探詢不及不知現在避難伺處、有知其音耗者、乞通知上海郵政管理局洋文文牘處楊碧琅、　　趙錫禹吳承枋　滬亂後、你們全家避居何處、殊以爲念、請函法租界聖母院路高福里三百十號吳曙天、 
　　張育才　年三十左右　江蘇籍、住居虹鎭、自日寇犯境後、踪跡杳然、如有人知其下落者、請通函本埠新龍華惠靈中學、丁德釗、 
　　張季和等　北四川路奥迪安隔璧同裕祥布店、於戰事起後、走失夥友五人、計張季和、四十一歲、蘇州東山人、陳日瑞、二十七歲、浙江鎭海人、何耀鵬、三十歲、鎭江大港人、孫耀甫、三十歲、寗波人、毛兆曾、十九歲、南京句容人、如有人知其下落者、請通知法租界黃河路六合里十八號陳祖發、　　 
　　李文思　吳淞中國公學學生奎文思、見報速至法租界貝勒路永裕里四號、順麟、 
　　黃木立　自戰事發生後、尊處適在戰區、久無消息、念極、弟等寓法租界巨潑來斯路美華里二十二號、見字請來一叙爲感、關　之、　 
　　周士禮　見報務望來赫德路嘉禾里一四七六號一晤爲盼韓林生、 
　　石藴璐　中華公學校長、啟秀女學敎員住閘北鴻興坊、茲因無錫倪姓寄來快信、在雲南路仁濟堂沈丹忱處望、即來閱看、沈丹忱、 
　　趙汝培　家居閘北宋公園路、自閘北戰事發生後、已十餘日、尙未見其人、如有知其下落者、請通知太古洋行棧賬房蔡保、 
　　吳人麒等　吳人麒·李黼廷·李儉甫·朱貽謀鈞鑒、閘北·吳淞·二處、適當戰區中心、君等已出險否、現各無恙否、希即示知、以釋遠念、徐家匯明德學校胡恬安胡恬安、 
　　田龍　字現之、湖北人、肄業東吳法學院、現在何處、知其下落者、請函知上海　法租界霞飛路和合坊五十九號、張耀先、 
　　林善煊　年二十歲廣東人、男性、在持志中學讀書　陳鳳之、年約三十歲、廣東人　女性、又名 
呌阿三、女性、以上兩人、如有知其下落、得有確實音訊、通知大馬路石路口廣生行林煒南者、當即重謝、 
　　程松聲松齡　兄等何日出險現寓何處殊念、見報請函知麥特赫司脫路永寗巷十九號鈺瑋、　　盧葆華　現寓何地有家信來望速來取、顧馨白、 
　　林作友　廣東潮州人、復旦實中學生、住寳山路底、自戰事起後即不知去向、設已離險境、請乘海格路福開森路口現代中學一會切切、陳英獨、　 
　　蔡北泉等　虬江路廣東街口純德夜校校長蔡北泉·敎員高心梅·曁學生胡菊娥·沈青頥·馮秀英·陳世根·等、均居火線、未悉脫險否、請打電話一一一四四美亞公司賬房間、夕陽·杜宇·陳靜竹、 
　　陸鍾琦　原在商務印書館印刷所華文活版部服務、南京人、家中僅妻女二人、居住北四川路阿瑞里、自滬變發生後、此間久未接得消息、甚爲罣念、如陸君安全在滬、或其友人有知陸君最近狀况者、務請賜函南京頭道高井八號、 
　　陳端濤　聞弟已脫險、現在何處、望來馬立師小菜塲隔壁潤泰昌三樓一唔兄敬超、　 
　　許竇宗　又名阿壽、紹興人、現年二十八歲、住香山路仁餘里四十一號、供職商務印書館、如有知其下落者、請通函浦東陸家渡路四百五十五號、許通珍、 
　　蔡阿六等　閘北體育塲東路華明火柴廠職員蔡阿六·蔡沛倫·蔡有亨·蔡憲忠·王永祐簡保來·於上月二十八日、中日軍衝突後失踪、如有知其下落者、請通訊南京路泰豐公司、 
　　張坤賢蕭汝韞　兄等險否、念念、戚友有知其下落者、請函示漢口日報社林元龍、 
　　金永庭　年四十歲、鎭海人、向住楊樹浦八埭頭、自戰事發生後、至今影踪全無、如有人知其下落者、務請通知四馬路望平街東現代書局洪祖泉、電話九二一三○、 
　　吳西園家屬　刻住何處、請立即通知韋伯和或徐紹棠爲盼、 
　　金星同人　金星美術品工廠同人注意、請將現住地址、通知南京路五十六號三和公司、 
　　何榮桂　鎭江人、住岳州路底臨平路陶家灣福安里内、自該地開戰後、爾夫婦不知何往、見報後、望速至本埠三馬路兆福里四百零九號慶豐祥接洽、或來電話九一二六四爲要、陳雨霖、　　鄭兆宗　中山縣人、在天通庵車站充收票司事、見字即到福煦路多福里三五四號、鄭敬宗、　　項俊卿　見報即至辣斐德路桃源邨六十號金府一叙、至要、 
　　包遐齡　見報即至慕爾鳴路昇平街永青里二弄二一六號、或將所在地、函達徐家匯復旦中學轉大學部爲要 
　　駱雲驤　復旦化學系生駱聽濤有電詢問所在、望即復並將通信地址告知徐家匯復旦中學轉大學部、如有知其下落者、亦希函告復旦爲荷、 
　　汪德忠、寗波定海人、年三十三歲、於十二月二十九日午刻、在寳山路西寳興路口失踪、至今不知下落、如有消息、請通知圓明園路二十九號光裕洋行汪德寳、 
　　黃中廣　事變十餘日、仍未探得兄之下落、念甚、見報希即函知、親友知者、亦希函示其住址爲盼、法租界福履理路三百六十號葉健、行 
　　曾憲章　現寓何處家人至念、經電貴校查詢、希見報急將近狀函告府上、有暇亦盼過我一叙、王敬雲、 
　　嚴文權　貴親石英亞女士電詢先生及尊夫人下落、見報祈將近况速電汕頭貴親處、並請函示法租界福履理路三百六十號爲盼、謝文雋、 
　　張榮生　向在陣大弄銅器店爲銅匠、其店東係吳姓、閘北難發　雋其子阿華　雋妻秀仁　雋均逃至跑馬廳愛壽里七十一號湯富泰洗衣店樓上、妻泣子啼、甚爲凄慘、望見報速來、有知者亦煩轉知、功德無量、 
　　易大厂　近狀平安否、極以爲念、現寓何所、乞示「幼炯」、 
　　鮑汝爲黃愼之　現寓何處、務乞賜告「幼炯」羅德裕　弟三十日逃出、現寓霞飛路和合坊八十號聞中公已被砲毀、想兄已來滬、現住何處、希即來信是盼、黎書楚、 
[劉穗九等勸房東助餉]  
　　數千萬元不難立致劉穗九等敬告上海全市房東捐租助餉云、自一二八滬案爆裂後、我英勇之十九路軍崛起以鐵血自衛、與殺人放火絕無公理人道之日兵抗戰、十餘日來、遽能屢摧賊鋒、爲我民族爭生存、國家爭人格、惟欲制强敵之死命、博最後之勝利、舉東北問題與滬案等而並解决之、非作持久戰之準備不可、聞敵方已有發四千萬元公債作戰費之决議、戰事延長、無待再言、軍需浩繁、寗可預算、在我政府方面、如何籌謀付、自有當局諸公負責、凡我同胞、其不能荷槍投彈、共死前綫者、亦當輸粟轉餉、效命後方、近來市民熱心輸將者、固不乏人、惟單食壺漿、祇見慰勞之誠、而補充給養、預備持久、端賴富有者之慷慨捐助、此次戰事發生以來、百業俱形凋疲、惟有房產出租之房東、則仍坐收其利如常、思義量力、丁此國難、爲房東者、自當憑良心而拔一毛、或捐助一月之租、或捐助月租之幾、房東本皆富有、出此區區、尙不致毀家、而積流成渠、以捐助滬市一月房租計算、則二三千萬元之巨欵、不難立致、其有補於國家之經濟軍用、功莫大焉、夫國亡則家亦破、我擁有巨資之滬市房東、似宜借鑑韓民、有所覺悟、競效卜式之爲人、即我各路各里之房客、亦宜盡匹夫救國之忱、竭力督促其房東、以經濟實力援助我前綫英勇之將士、挽救我被辱埀危之民族、而各區市民聯合會執事諸公亦當負責促成之也、劉穗九·鄭午昌·錢承緒·程演生·謹啓、 
[防毒瓦斯簡易方法]  
　　葱頭與大蒜頭　　滬案發生、難免敵軍不用毒瓦斯、雖經國民救國會發表預防法、但覺過於麻煩、今有濟生會宋國偉醫生發表簡易急救法僅須買葱頭·或大蒜頭、與水和泥搗爛、置放衣袋、倘覺有此等毒氣發見、可即時塞入鼻孔内、即免大禍、 
[國府水災會經費問題]  
　　滬案影響收放據國府救濟水災委員會副委員長兼總辦辛普生爵士稱、水災委員會欵項來源、可區爲四種、㈠私人與團體捐欵、㈡關稅附加、㈢鐵路客票附加、㈣賑災公債本息基金、各界捐欵、近已銳减、水災委員會、雖日有收進、但近旬以來、日軍侵滬各界犒軍、極爲踴躍、水災捐欵、遂受間接影響、關稅附加、原預計每月可收二百十四萬元、去年十二月份、僅收半數、本年一月收入計二百萬元、顧現在時局未寗、此項收入、殊難達到預算之數也、至於鐵路客票附加、開徵至今、鐵道當局尚未報解、從賑災公債基金項下、水災委員會本年一月收入一百五十萬元、預計二月可入一百二十萬元、照水災委員會之工作、切實之需要、每月至少需三百萬元、揆諸時局而測三月之收入、當超出一百萬元不遠、惟修堤工程、苟因欵絀停頓、不能於夏前完竣、則今歲亦將有洪水之虞也、 
[日廠華工要求救濟]  
　　地方維持會已請市府設法昨日下午四時、日本内外紗廠失業工友二萬零八百人、推舉代表、至四川路六十六號上海市民地方維持會救濟股、請求設法維持生活、當由該股負責委員答以地方維持會、本係臨時組織、而救濟一股、專爲戰區難民而設、一切開支、皆恃捐欵、其任務至戰事告終爲止、且捐得欵項、僅數目前數日之用、如果移作他用、二萬難民、勢必餓死、萬難兼顧、聞該股委員已向市政府及社會局磋商、籌一妥善辦法、以期二萬餘工友、得維生計云、 
[花紗業義勇軍佈防浦東]  
　　上海市花紗同業義勇軍、由花紗同業組織成立、注重軍紀風紀、制式敎練、已有四月之久、自一月二十八日、閘北開釁後、該軍即於廿九日由中隊長楊習賢率領佈防於浦東滬南路線恊同楊思橋保衛團、晝夜出防、萬分盡力、現在中隊部設於楊思橋、專以協同該處警察、保衛團防、輔助地方治安云、 
[寗興輪已安抵甬埠]  
　　三北公司寗波班寗興輪、于前日下午二時許、由滬開甬、航途平安、已于昨晨抵甬、准于當日下午開回上海、昨日外傳該輪在吳淞口遇險等情、查無根據云、 
[游伯麓案續審]  
　　游伯麓案、由上海地方法院拘押審訊、已四月矣、在上海戰事發生後、各證人上次傳審未到、茲已定明日續審、惟本案人證均在閘北、現在不知所在、多數無從傳到 
[碼頭小工之愛國]  
　　餓死不願替日人搬軍火據一馮姓江北人報告云、有三井棧小工頭目張嘉德、江北人、家住鴨綠路、妻係日人前日（十二日）日軍裝大批軍火來滬、待人起卸、送遂由張某預僱小工三十餘人、擬用小火輪駁運至匯山碼頭、初各工人不知内幕、故欣然前往、及見大木箱笨重無比、定係軍火、各工人均表示不願、雖由張某允每人先發酒資一元、卸竣每人再給工資十元、各工人仍不充、且有一二工人云、餓死亦不願幹、正在爭論之際、旋有日便衣隊到來、將工人攅毆、内有數人被拘去、餘均逃散、 
[汽車夫因公受傷]  
　　途中覆車一手已鉤去　　同車之童子軍無恙向在山東路大中華染廠開車之汽車夫羅阿泉、素有胆略、對于此次暴日橫行、更形憤恨、故自閘北開火以來、即自願舍身救國、曾駕車爲市商會運送物品、市童軍理事會運送災民等工作、出入戰地、毫無懼色、昨日因中日雙方停戰、特由市商會童子軍團副團長徐國治童子軍周梀勳等、由羅阿泉借得大昌煉坊車子一輛、開往閘北柳營路前上海災民收容所内救護難民、計上下午二次、共救出湖北籍難民六十餘人、均送仁濟堂留養、第三次復往、已在下午四時、因車係借來、未免生手、故至中山路三號橋以北、因避一小車、致汽車翻身、該車夫手骨折斷、當經同車之市商會童子軍團徐國治·周棟勳·施以包紥、隨送海格路紅十字會總醫院、並經醫生將手銁去、現已變成廢人、惟家屬大小、　以生活、故已由徐國治等發起募捐、一以維持該車夫生活、一以獎勵因公服務者之精神、如有本市同胞對該車夫因公成廢、而願捐助者、請送寗波路三三四號徐國治君收轉、 
[遺失期票者注意]  
　　周則剛來函云、鄙人於得日十一日晚、在清凉寺門首拾得期票一紙、値一百五十元、其票主係李地麟者、鄙人以人面不識、無法送還、故特函懇貴館載諸報端、使失主見後可向新閘路清涼寺收容所與本人接洽、有相當證據、即行發還可也、難中難民周則剛、 
[工程師學會滬會開會預誌]  
　　中國工程師學會、本埠分會、定於本月十七日（星期三）正午十二時、假座三馬路西藏路一品香開本月常會、聞關於會務方面、有所討論 
[租界食品供給日誌]  
　　二月十三日工部局調查云、昨日有大宗鮮血及鮮菜、運入西區中央及東區各菜塲、各菜塲營業均甚盛北區菜塲情形亦見進步、虹口菜塲出攤者又見增多、樓上菜攤、又有擺設者、此爲事變發生後之第一次、福州路菜塲、有獵獲品及桂魚等多種出售、　 
[滬西續到白粳米]  
　　近日内地米船到滬不多、惟滬西曹家渡續有到來、昨斛開高白粳十五元、中關貨十四元稍零、惟市上洋米尙存不少、足資應市、昨開出一號西貢米十二元四角、小絞米十元零八角、 
[厘拆尚在未穩中] 　 
　　時値砲聲隆隆人心焉得安定、故金融市况仍在恍愡迷離之中、除常例開做各種行市外、實鮮良好成續、早市洋厘價爲七錢三分二厘半、午市仍至七錢三分五厘、做出交易早市匯劃票欵五十七萬五千、午市三十八萬八千、銀行買賣略有三四十萬、銀拆早午市仍爲三錢、與前日一式、銀行掛牌亦仍一錢二分、劃頭加水二錢左右、銀行因値星期六下午例假、大都無市可紀、錢莊收解有限、江南小洋早市爲六錢七分、午市爲六錢六分、交易早市四千五百角、午市三千角、廣東小洋早市七錢一分五厘、午市爲六錢九分、兩市計差二分五厘、交易早市十二萬五千角、午市九萬角、銅元爲三百七十七千、較前日又長十千文、衣牌早市每元兌二千七百六十一文、下午二千七百七十一文、角坯早市二百六十九文、下午二百六十文、貼水上午七文下午十七文、 
[天氣報告]  
　　徐家匯天文臺昨日午後四時三十分氣象預報云、揚子流域天曇、沿海一帶天陰、本埠有雨或霧、中國海濱一帶有和緩無定向之風、又昨日午後三時湔二十四小時内、本埠氣温、最高四三·二最低三九·二、去年同日、最高三九·六、最低三五·一、 
國内外要電 
[召集國聯特别會須由我國負責]  
　　行政會决不自行發動 
　　（日内瓦）國聯行政會今日討論兩小時後、决定不自發動召集國聯議會之特别會議、以考慮因中日間爭執而起之問題是以中國代表團現須負召集議會特會之責任、以上决議、係行政會十二理事所議定者、中日代表皆不與會、至於實行行政會此項决議之議案文、尚未擬就、故已派特别股員會商酌議案文字、行政會之全體大會將於二月十五日舉行、屆時將公開 
 
 

Page 6

 
 
　　討論此事、按照中國總代表顔惠慶博士致國聯秘書處之函、中政府已正式請求將中日間爭執提交國聯議會、如行政會自行發動召集、則中政府方準備撤回其請求、(十二日路透電) 
　　（日内瓦）十二日電、今日此間觀察時事者、料星期一理事會召集公開會議時、大約可由中國之單獨申請、宣布召集國聯議會特别大會、考慮中日爭執、聞今日十二理事舉行秘密會議時、關於召集議會特别大會計劃、因英代表西門等若干理事竭力反對、由理事會依據中國所請自動召集、故决定於星期一再開公開會議討論、冀屆時對於召集議會方式、究由理事會自動、抑由中國獨立申請、或可商得同意、頃據中代表團胡世澤方言、中國今日逕請理事會召集議會、倘理事會未便召集、則中國將正式自行申請召集、因此現信倘至星期一各理事間、倘仍未能同意於一種召集方式、則中國將被迫自行獨立申請云、（十二日國民社電） 
　　（巴黎）　巴黎各報對中國要求召集國聯議會、皆不作好評、巴黎迥聲報謂此舉將迫令日本作嚴酷之軍事行動、以恢復其威望、又斐迦羅報謂中國在國聯議會所 
得、不致多於國聯行政會、雖能將其主義、大事宣傳然因此將大大减弱國聯之能力云、（十三日路透社電） 
[英國聯同志會維持和平建議]  
　　主張國聯應與美國合作 
　　倫敦　英國國聯同志會理事會今日通過一議案、主張召集國聯議會、國聯應與美國合作、以行使爲恢復遠東和平所必要之外交上與經濟上任何壓力、據國聯同志會所擬之建議、内有禁止軍火出口、對於繼續拒絕英美解决中日爭執五條辦法之任何方面、世界口岸應拒絕其貨物輸入、並拒絕財政上之便利、及撤回外交代表、同志會希望國聨諸國照會中日兩國政府、重提一月七日美國務院送出之公文、查此公文請中日兩國注意於九國公約、並聲明美國不承認任何成爲事實的局勢之合法、或承認中日間用與巴黎非戰公約相左的方法造成之任何條約、國聯同志請國聯行政會贊同美國此種言論、並聲明行政會對於此事採取與美國同樣之態度、（十二日路透電） 
　　倫敦　英國國聯同志會所通過决議 
案、已在倫敦發生良好之反響、孟却斯德指導報謂日本已表示國聯會章極易使之成爲廢紙矣、如吾人擬用該會章爲維持世界和平之工具、則當堅决履行其規定、如其他國際義務然云、每日紀事報謂同志會之决議案、如舍而不用、則唯有接受日本之要求、任其以武力蹂躪一切國際條約、而代以自已的無覊意志、以成東方之覇王、該報又論及英國之風度、謂日本此種要求所及於印度之反響、必極可異、澳大利亞與加拿大猶不必論也云云、（十 
三日路透電） 
[汪蔣在徐會晤]  
　　討論時局各項要點　　外交委員紛往會商　　蔣專車南下抵浦口　　浦口昨開重要會議　　（徐州）　汪蔣約定在徐會商、蔣專車十一晚十時由汴到徐、王均在東站迎接、蔣車抵北站、悉汪車甫於九時四十五分離浦上駛、因即停止北站、王派部隊一連赴北站警戒、汪車於十二晨九時十分到徐東站、王均等在站迎接、錢宗澤亦由鄭來徐迎謁、當由錢以電話報蔣、决在北站會商、汪車即駛往北站王均等均隨行、汪蔣馮李朱五人在車上會商一切、（十三日專電） 
　　（徐州）　汪精衛在東站車次語記者、在京措置時局事務、尚稱順手、國際上對我均表同情、英美法等公使昨已赴滬、對日交涉停戰、我方本已具長期抵抗之决心與準備、外交上似亦較易爲力此次與蔣先生約定在徐會商、即係討論時局上之各項要點云云、當汪談話時、馮李朱均在座、未發言汪並對馮介紹王均、馮連稱王爲熟人云、（十三日專電） 
　　（徐州）　記者十三晨赴北站汪專車訪問、汪車已增設無線電台、俾與蔣車通消息、據曾仲鳴談、汪蔣等昨會商後、擬在徐召集關於外交之會議、汪在徐尚有三二日躭延、各外交委員是否即行來徐、尚未定、會議暫無定期、（十三日尃電） 
　　（徐州）　錢宗澤談、汪蔣等昨上午會商 
後、上午復有一度洽商、外交會議是否繼續舉行、大約俟蔣視察情形而定、本人來徐、爲照料各專車、日内即將返鄭、（十三日專電） 
　　（徐州）　軍訊、汪蔣電京外交委員來徐會議外交事務、汪專車現停北站汪以無相當地點、與朱培德仍在車上辦公馮患感冒、偕李濟琛下榻花園飯店、外交委員集徐後、再會議解决外交問題十三日專電）　 
　　（徐州）　汪專車息、陳濟棠電請出兵援滬、連日接各將領請出兵電甚多、（十三日專電） 
　　（徐州）　路訊、駐海我軍爲鞏固國防、已成立對空監視所、並分設諜報處、嚴密偵察、海防空防、均極完密、（十三日專電） 
　　（南京）　聞徐州十二有重要會議、對軍事外交、有具體商榷、各方要人十二前已分道會集徐州、（十三日專電） 
　　（北平）　洛陽電、蔣汪馮定一週内到洛、將舉行重要會議、）十三日專電（ 
　　（南京）　蔣介石今晨十時後抵浦口、昨過徐州時、曾與汪精衛馮玉祥開重要軍事會議、軍政部長何應欽交通部長陳銘樞今晨均渡江至浦口、候蔣會商政府諸重要領袖先後突由洛陽返此、此間人士極注重之、下關已掘壕築砂袋防禦物、但 
此種動作、純爲自衛起見、（十三日路透電） 
　　（南京）　今夜浦口將開重要會議、各院長及各部長均將渡江與蔣討論中日問題、蔣寓浦、暫時不欲渡江來寗、（十三日路透電） 
[駐美使館發表滬局宣言]  
　　（華盛頓）　中國公使館今日向各報記者發表宣言稱、各國調停已歸無效、日本已拒絕各種和議、中國使館並已送致同樣之報告於美國國務院、該宣言稱、中國方面雖願接受合理之和平條件、但日本已將各國代表提出之條件拒絕、因此中國不得不堅持到底、以抵禦日本之侵略、該宣言末謂、中國人民自日俄戰後、即深悉日本有侵略中國東三省之企圖云云、據報載、上海消息、並已經非正式證實、謂英使藍浦森氏之調停已屬失望因日本堅持中國軍隊非撤退至租界外安全之距離不、能開始談判、而中國方面則稱此項條件、萬不能容納也、（十二日國民社電） 
[外交委會開會]  
　　（南京）　外交委員會今日午後開會、聞討論顔惠慶博士自日内瓦發來之電報、謂列强現切願斡旋和解滬案、而將滿洲問題留待接到調查委員團之報告後、再行討論、與會者除外長羅文幹外、有陳公博·邵元冲·陳紹寛·居正諸人、（十三日路透電） 
　　（南京）　外交委員會主席蔣作賓今晨抵此、即赴浦口以與列强代表討論滬案之情形報告蔣介石、（十三日路透電） 
[營口日人恐慌]  
　　（北平）　榆關電、營口河北發現義勇軍二百餘名、左臂纏黃章、匿葦塘内擬襲擊營埠、本地居民多備酒肉歡迎、或携槍加入、日人甚驚慌、（十三日專電） 
[沈鴻烈談魯省沿海安謐]  
　　（濟南）　葛光庭·沈鴻烈·今到濟、沈談、青島及本少沿海均安謐、青日領近取締浪人頗嚴、駐青日海軍司令津田對山東治安甚表滿意、日艦担任華北沿海一帶者計大艦兩、小驅逐艦七、以青島爲根據地、現一大艦開滬、青島只一球磨旗艦、有兵六七百人、驅逐艦每艦不過兵百十人、能上陸者只四五十人、現每次開動、均通知我方、確無軍事準備、驅逐艦游弋烟臺龍口塘沽一帶、常住旅順、葛光庭定十四赴平謁張、沈同日返青坐鎭、（十三日專電） 
　　（濟南）　馬福祥今赴平、韓·沈·葛·石友三等各要人均到站歡送、馬云、魯省衝要、當此外侮緊張、竟能政平人和、安謐爲全國冠、韓向方功不可没、中央軍區蔣不過總其成、事實上須韓指揮、我們希望强敵勿過於壓迫、相安無事、魯豫精兵二十餘萬、韓能與之周旋、青島有沈司令海軍水陸防務、均有把握、韓沈極表謙讓、並謂决服命令、共赴國難、（十三日專電） 
[冀南豫北民衆組救國軍]  
　　各地婦女組救護隊　　（北平）　冀南豫北民衆三萬餘人、組織救國軍、有槍械三萬餘支、電蔣請抗日、（十三日專電） 
　　（北平）　華北婦女抗日救護隊今開會到石砳磊·何肇葆等四十餘人、議决、招集隊員白名訓練、兩週後出發、并電慰各地抗日將士、（十三日專電） 
　　（杭州）　婦女救護隊六十餘人、今晨由王蘇香率領赴滬工作、（十三日專電） 
[汕頭形勢和緩]  
　　（汕頭）　日艦行號十二傍晚離汕、形勢已和緩、（十三日專電） 
　　（汕頭）　李揚敬十五在潮安中園就東區綏靖委長、（十三日專電） 
[孫科暫不返粤]  
　　（香港）　蕭佛成談粤無組政府意、孫决暫緩來粤、（十三日專電） 
[汪精衛之演詞]  
　　（南京）　行政院長汪精衛演說一面抵抗一面交涉之要旨、略謂此次中國不屈於日本之暴力、而出於正當防衛、必須有最大之决心、極巨之犧牲、乃能得最後之結果、過於畏葸、固爲不可、圖作壯語、更爲不可、須知數十年來、中國軍事經濟、在物質下着着後人、固不待言、即組織上亦幼稚不完備、吾人認清此點、即須從舉國一致着手、以廣土衆民之中國、對富國强兵之日本、縱使有一二城鎭不幸而落彼手中、而中國之内、人人皆抵抗、處處皆抵抗、日本雖有二三百萬精兵、亦不能遍布也、世界上有可敗之軍隊、無可亡之國民、切須牢牢記住此二語、苟行之不怠、日本必有力竭之一日、而列强終必羣起而共踣之矣、至於外交方面、中國此次有 
十分理由、可要求國際聯盟華盛頓九國公約凱洛格非戰公約簽字各國干涉日本、中國旣有此理由、在外交上决不可放棄、切勿以爲外交無用、而决然置之不顧、不但對各國如此、對日本亦如此、日本所希望於我者、簽字於喪權辱國之條件耳、然自去歲九月十八日以來、南京政府隨時可以簽字、而終不肯簽字、最近寗可遷都洛陽、以作長期抵抗之計、而終不肯簽字、則中國之决心、亦可槪見、日本 
終必放棄此不可得之希望、而後乃有中日交涉之可言也、（十三日中央社電 
[軍縮大會顔惠慶之演說]  
　　吾國不欲乞憐或求援 
　　唯要求條約各簽字國　　 
　　履行其所担負之義務 
　　（日内瓦）　中國總代表顔惠慶博士今日在軍縮大會演說、略謂吾國與國民在今日存亡危急之秋、不欲向他國乞憐、亦不欲向他國求援、吾人唯要求簽字於莊嚴條約之各國履行其所担負之義務耳、中國有二（？）千餘年之歷史、經歷多次風濤、輙能化險爲夷故敢信此次仍能渡登彼岸也、中國願贊同一九卅年十一月七日國聯議會所提出以軍備休戰爲軍縮大會初步之建議、惟中政府之意見、以爲此議與軍縮大會本身之命運、皆擊於遼案之結局、今日中國人民之痛心於軍備問題、視在會之任何各國爲切、此次抵禦外來極殘刻侵略之奮鬥、其結果必能决定中國將來所擬進行之軍備政策、吾人在原則上贊成各種方式之軍縮、西門爵士會提出二原則、一爲縮减與限制軍隊、一爲分别軍器、其原意供侵略之用者、應加廢除、中國贊成此二原則、巨太戰爭機械之危險、已昭然若揭、一九一四年歐洲因此產生帝國主義、面貽大禍於世人、今日亞洲復因此產生帝國主義、近數月來、痛苦之經騐、已表明新時代戰爭之引　、使攻擊佔完全之優勢、尤其爲突然與不宣而戰之攻擊、大戰艦·坦克車·重砲隊轟炸飛機·吾人於戰爭中已　見之、保障會員國免除戰爭、與保障會員國免除其土地完整或政治獨立受有侵略之國聯高尙目的、已爲所敗矣、顔博士又贊助秦狄歐所發僅軍縮不足保障和平之宣言、繼又略述遠東之地位、謂中國曾嚴厲遏仰人民之憤懣、故在四個月緊張中、中國自轄之土地内、未嘗發生滋擾一個日人之案件、吾人曾聞東三省有土匪爲患之說、敢請公正之觀察員舉事實以明之、近者日軍復攻擊上海、吾人曾請國聯加以干涉、今非俟民衆深信國聯不特僅具一機關、且具有權力、而於事實昭彰時復有施用權力之勇氣、則决無安寗之可言、顔博士於其結論沉着言曰、諸夫人與紳士、君等對此擬何所爲乎、其國聯會章與巴黎公約任其作片片碎乎、君等其將維護諸條約之尊嚴乎、抑和平機關將令破壞而十年前推倒之野蠻勢力將令復其舊位乎、軍縮大會之成功、全賴諸君對此數問題之 
回答、）十三日路透社電（ 
[集中賓縣軍隊整理後卽反攻]  
　　（北平）　海倫電、丁超李杜各軍、集中賓縣後、約共三萬餘人、器械齊全、正由馬占山設法收容、稍事整理、即圖反攻、現哈有吉軍兩團、與日軍共維治安、該兩團兵士、非馬直接統轄、外傳馬與日軍成立妥協說不確、刻馬正整理所部、準備反攻、（十三日專電） 
[日人宣傳之滿蒙建國會議]  
　　（北平）　日人傳長春之滿蒙建國會議、定十八日起舉行、臧已向張景惠·馬占山等發出請柬、并派奉天省府秘書長赴吉林着手準備、（十三日專電） 
[俄日否認締結密約]  
　　（莫斯科　）每日快報所載俄日密約之說、已由此間當局加以否認（十三日路透電） 
　　（東京）　倫敦每日快報所載俄日已締結密約之說、外務省今日切實否認、謂此說毫無根據云、（十三日路透電） 
　　（倫敦）　每日快報今晨載一獨有新聞、謂莫斯科内部會議對於遠東和戰問題、衝突頗烈、結果日本勝利、俄日已締結重要密約、蘇俄承認日本在滿洲全部及蒙古一大部份有無可爭辯之統治權、密約載明日本收買俄國在中東鐵路上利益、及俄國擔任不爲中國干涉關於太平洋海岸之任何事件云、）十三日路透電（ 
[美敎授數人指責波拉]  
　　法雷德維爾　（美國）美國亞干薩斯大學敎授數人、由歷史敎授陽木士領袖、今日致一公開函與參院外交委員會主席波拉、及參議員李德、指兩人應間接負中日危局之責任、因其反對美國加入國聯及國際法庭之故、此外又切責波拉之宣言、反對涉及對日經濟絕交之任何計劃、（十二日國民社電） 
[葡政府調兵來滬]  
　　（里斯本）　今晨葡海軍部正式發表、葡政府業於葡屬東斐洲防兵内、調撥土人軍隊二百五十名開往上海、（十三日國民社電） 
[法國會否决共黨提案]  
　　（巴黎）　法國會内共黨、提出政府給予 
國會討論遠東時局便利、業於今日爲大多數所否决、此案否决後、共黨議員杜里奥聲稱、政府所以堵塞國會之口者、在欲隱蔽法銀行以金錢接濟法帝國主義者冒險事業之事實故也、杜氏最後要求現駐上海法兵、立即撤回、因此項軍隊、其作用在助日本之侵略行動故、（十三日國民） 
社電 
[賠欵會議展期舉行]  
　　（柏林）　今日正式發表、傳法英比意日現已正式商定、將國際賠欵會議展期至六月内開幕（十三日國民社電） 
　　（倫敦）　據當局宣稱英法意德比日政府會商後、决議將賠欵會議延至本年六月間舉行、該會議原定本月一日在洛桑召集、因種種原因而延緩、該會議之目的、乃欲商定賠欵問題之永久解决法、並籌商必要計畫、解决釀成目下批界恐慌 
之經濟上與財政上一切困難、至各政府决議展期開會、蓋希望安定國際局勢云、 
（十三日路透社電） 
[美國緊急聯邦儲備案]  
　　（華盛頓）　參議院銀行委員會今日通過緊急聯邦儲備案此案、現名債欵擴張案、准聯邦儲備銀行用其四成準金以上之所有資產、爲商業票據之擔保、以期恢復公共對於銀行之信任、參議員邁益爾今日聲稱、依照此案、聯邦儲備銀行可放出價値七萬五千萬元之現金云、（十二日路透電） 
[京市各界代表大會]  
　　（南京）　京市黨部十三日晨假國民戲院召開各界代表大會、到五百餘人、周伯敏主席致辭、居正等演說、决、㈠請中央令國府速調大軍援滬、並收復東失地、㈡飭沿海各要地對日嚴防、㈢通電全國民衆速準備對日自衛、㈣令國聯我代表提實施盟約十五十六兩條制裁暴日、㈤通電全國募欵慰勞抗日將士及義勇軍、㈥電慰十九路軍、㈦電慰東北義勇軍、㈧促港粤滬各中委速來京、共商大計、㈨請全國各縣市籌集救國基金各十萬元、㈩本市速組義勇軍、㈩㈠請中國央撥欵優䘏爲國捐軀陣亡將士等項、末呼口號散會、（十三日專電） 
[日軍艦日月號抵京]  
　　（南京）　京中某軍事機關接南通電報告有日兵輪二艘、過通開京、又日軍艦日月號十二下午五時抵京、停泊下關江面、（十三日專電） 
[商震部一旅調新鄉]  
　　（北平）　商發部之一九八旅由順德調新鄉、（十三日專電） 
[陳興亞將赴晋綏視察]  
　　（北平）　陳興亞定一二日内赴晋綏視察憲兵、（十三日專電） 
[美武官訪謁陳繼承]  
　　（北平）　洛陽電美使館武官韋門十三午謁陳繼承表示親善、（十三日專電） 
[北大聘定文學院長]  
　　（北平）　北大聘胡適爲文學院長、（十三 
日專電） 
[張宗昌邀宴吳佩孚]  
　　（北平）　張宗昌昨晚宴吳佩孚、并邀平市要人及各界來賓共數百人、并約余叔岩梅蘭芳等演舊劇助興、今晨始散、（十三日專電） 
[北寗全綫通車事宜]  
　　（北平）　北寗路全線通車事、日方堅持在榆關換車關、外收入、仍由奉山路支配、北寗路對此尚難承認、已電鐵部請示、）十三日專電（ 
[魯大昌部移駐隴西]  
　　（北平）　蘭州電、魯大昌率部由狄移駐隴西、川軍已潰竄定西、通渭股匪遠颺、 
）十三日專電（ 
[凉州發現紅色怪霧]  
　　（北平）　十日午凉州忽起怪霧、初爲白色、旋變黃色、嗣成紅色、天黑地暗、咫尺不見、三時餘轉睛、（十三日專電） 
[張學良宴平銀行界]  
　　（天津）　張學良今晚宴平銀行界、討論平市金融問題、（十三日專電） 
[駐津日兵演習野戰]  
　　（天津）　駐津日兵五百餘名、全武裝、携機槍六架、十三晨由日界出發、昨曾通知市府、謂在東局子打靶、今乃變計到大直沽顧家莊張貴桂一帶演習野戰、經過村莊、均被搜索（十三日專電） 
[津浦工會組義勇軍]  
　　（天津）　津浦路工會拒運仇貨迄今未懈、十三晨開會議决、組織義勇軍、簽名入伍者、已千餘名、即呈請備案、並聘軍事敎官加緊訓練、每日下班後操練兩小時（十三日專電） 
[哈俄人藏軍火被拘]  
　　（哈爾濱）　今日此間拘獲俄人十五名、聞係共產黨、藏有來復槍、手槍炸藥、據俄人自稱、此物係華兵退走後、彼等在華兵營内拾得者、（十三日路透電） 
[青市府成立情報室]  
　　（青島）　市府爲靈通消息計、特設情報堅、委張劍初爲正主任、崔寳瑛副主任、 
十二日成立、（十三日專電） 
[湘鄂路交通之維護]  
　　（漢口）　何成濬電何鍵、請派兵維護湘鄂路交通、何鍵派李國鈞部前往李十二電漢、所部已動員、司令部設雲溪、（十二日專電） 
[武漢災民遷地容納]  
　　（漢口）　武漢災民遷蔡甸横店金目新賑地點、尚有嚇山一部未遷、警部定十三日强制執行、（十二日專電） 
[江陰設難民收容所]  
　　（江隂）　基督敎安息會與南外通運鎭設收容所、救濟戰區難民、（十三日專電） 
[澄錫電族話尚未接通]  
　　（江隂）　澄錫電話祇裝一對講機、與各户不能轉接、現尚未通話、（十三日專電） 
[杭市存米足敷兩月]  
　　（杭州）　米業改用市斗、每石减價六角、調查存米、足敷兩月、（十二日專電） 
[魯滌平電軍會請纓]  
　　（杭州）　浙主席魯滌平十一電洛陽軍委會、所部第九路軍、願自贛參加前線、與日作殊死戰、（十二日專電） 
[杭垣實行檢查新聞]  
　　（杭州）　浙戒嚴司令部十二晚實行檢查各報新聞、（十二日專電） 
　　（杭州）　戒嚴司令部召各通訊社記者談話、十五起檢查新聞稿件、（十三日專電） 
[浙省籌解鹽烟酒稅]  
　　（杭州）　浙籌解財部鹽稅八十萬、烟酒稅三十萬、（十二日專電） 
[命令]  
　　國民政府十二日令、中央銀行理事徐寄廎·葉琢堂·張嘉璈·陳輝德·吳鼎昌·錢永銘·榮宗敬·周宗良·夏鵬·監事李銘·虞和德·貝祖詒·王敬禮·秦潤卿·胡祖同·唐壽民·副總裁兼代總裁徐寄廎·業務局總經理朱博泉·發行局總發行王寳崙·另候任用、均予免職、此令、又令、特派宋子文·陳行·葉琢堂·王寳崙·唐壽民·錢永銘·陳輝德·榮宗敬·周宗良·爲中央銀行理事並指定宋子文·陳行·葉琢堂·王 
寳崙·唐壽民·爲常務理事、此令、又令、特任宋子文爲中央銀行總裁、此令、又令任命陳行爲中央銀行副總裁、唐壽民爲中央銀行業務局總經理、李覺爲中央銀行發行局總發行、此令、又令、特派李銘虞和德·貝祖詒·林康侯·徐陳免·王敬禮·秦潤卿·爲中央銀行監事、此令、 
[公電]  
　　南寗來電　各報館各法　均鑒、我十九路軍抵抗暴日、保全領土、豐功偉烈、中外同欽、惟孤軍鏖戰、難免兵疲、近聞日增重兵援滬、意在佔領吳淞、懇請中央迅予增援、以厚聲威、並乞早頒抗日大計、俾全國袍澤、有所遵循、我四軍將士請纓援黑、早抵全州、曾經迭請中央命令、以利軍行、迄未奉覆命、淞滬形勢嚴重中央若准四軍援黑懇早頒明令、或權其遠近緩急、請先令援滬、至四集國軍其餘各部、經枕戈待命、謹電奉陳、敬乞鑒察、白崇禧叩歌、 
要聞 
[滬變後日本國内狀况]  
　　（彚譯日文報）（續（ 
　　　　　自滬事發生、日本財界、受極大的衝動、陷於大混亂之境、茲節譯大阪每日新聞·東京報知新聞·東京時事新聞·所載關於經濟方面之消息如下、此次我國（日本）財界之演成大混亂狀態、不獨對華關係、即對美對英與國際聯盟、均受重大的影響、今後形勢之推移、難以預斷、而在經濟界不安氣象之增加、日甚一日、自本月一日以來股票國債生絲綿絲各市塲、完全大暴落、其最險惡者爲賣方之紛亂、幾至無法收抬、匯兌行市、對美激漲、加以美國誤解我國（日本）之立塲、深可憂慮、以致金融業痛苦萬分、而美國銀行界謂中日兩國在東洋戰爭、勢必向紐約倫敦金融界募債、美國已表示拒絕、將來國内外資金之需要供給、恐發生阻碍、加以一月份之輸入額、超過四千五百萬元、輸出七千餘萬元、輸人一億千餘萬元及上海事變後、產業界已陷於危險萬分境、將來趨勢、尤不堪設想、上海郵船之戰時保險、已爲保險、會社所拒絕在華紡織事業、恐長期閉銷、一時决無再開之可能性、米穀一項、六年度之日本内地產量、爲未曾有之歉收、竟减少一千二百萬石、近來因上海事變、米價高漲不已、普通生活品、亦隨之暴騰、因消費者之苦痛增加、社會上遂呈不安氣象、目法國對日本之輸入品、增設附加稅對外貿易、又受影響最可慮者中國南部排日氣𦦨甚熾、如廣州·汕頭·厦門·以及新加坡長江流域各埠、突聞滬變、驟增排日熱度、雖最近變更輸入口、經由青島而散售於各地、但天津北平、反日形勢惡化、貨物之轉運、大感困難從前每當廢歷年關、中國與我邦（日本）貿易商、交易最爲繁盛今完全停滯、是以經濟界前途慘澹、足抱無窮之悲觀、　　財政　自滬變突發、大角海相於本月一日午後、與高橋藏相會商經費之調濟、結果、由大藏海軍兩省事務官、着手預算需要費連同外務陸軍兩省之關係費、追加二千萬元、但爲應目前之急需、照第二次之緊急處分、以公債財源塡捕之、其後復經各閣員之討論、突增加至四千萬元、查目下急迫待用者、爲總選舉之責任支出額、計三百三十萬元、（内務一·八六二、司法五六三、遞信九六二、）其他再加司法遞信之費用、共需　總選舉費四百二十七萬六千元、聞滿洲事變費三百五十萬、亦包括在内、然自金輸出解禁以來、現金之流出、財政上已深感周轉不靈、六年度預算編制、本已拮据、七年度實行預算編定方針、於本月二日提出閣議决定、今突然增加此項鉅額臨時支出、羅掘旣空、不得不在公債方面　盡、但國民對於國債、咸感無力負擔、故未來之難關、實不可思議矣、 
　　生產　據報知新聞載稱、日本去年因遭荒旱、全國各地、收穫大減、米穀產額、減收二千萬石、加以經濟恐慌、失業增加、頻于飢餓者、日有所聞、茲據岩手縣衛生課之報告、農民之死亡率、單就二户·九户·岩手·和賀等四郡而言、自去年十月至十二月、在三個月之間、因飢餓而死者達千四百五十四名、每日平均約十六七名、其病死之大原因、皆爲貧血·乏食·消化不良·榮養不良等所致云、 
[若槻被暴徒痛毆]  
　　大阪每日新聞云、五日午後一時、前内閣總理民政黨總裁若槻禮交郎、在大阪市中央公會堂演說時、突有暴漢躍登演說壇上、痛毆若槻、若槻欲遁不得、全塲大譁、幸在塲之天滿署員、立將犯人扭住、帶入警所研鞫、據稱住阪市東成區森小路北清水町三三二、名上原清、年二十七歲、因不滿民政黨、故出此手段、若槻受其毆打、左腕已脫臼云、 
[九江形勢頗嚴重]  
　　日人向南潯路索債極急　　日艦到潯居民紛紛搬家　　南昌通信、九江爲長江重鎭、有日僑頗多、故潯埠江中、近到日艦多艘、以致形勢嚴重、而日債團向鐵道部及南潯路局索債、較前亦較積極、大有如不還欵即行管路之勢、查南潯路長凡三百餘里、所欠日債本息金合計、竟達日幣千萬元以上、日方債權人羅迭聲言收管該路、今因日人在我國各埠肆意挑釁、該債團以旣有詞可藉、遂亦乘機逞其所謀、但潯路爲贛省咽喉、九江爲長江要塞、關係重要、當滬變發生之際、綏靖主任朱紹良經飭令九江警備司令郭觫、督率水陸軍警、加意保護外僑、鞏固地方治安、中央並派一師兵力、駐防沿江及各要隘、周密布置、以資防範、頃據綏署消息、朱主任昨得郭警備司令江戍電、報告九江情形、略謂潯埠三日到日艦三艘、是否停泊此地、或聞赴别處、尚未得悉、今日又得郭司令發來一電、略稱日艦三艘、已離潯他駛、但日僑則將行李交由日清公司躉船、準備離潯、我軍對保土護僑、均有準備、故沿江尚　異狀、潯市亦尚安謐云、又據九江歸客　、潯埠表面上頗鎭靜、但居民搬家者、爲 
數頗多、實則徒自擾耳、 
 
