# 1919 - 103 - 4916583

 

Page 1

 
 
   
 
 

Page 2

 
 
   
 
 

Page 3

 
 
時評 
[新舊議員（冷）]  
　　新舊議員有協議之說余以爲當無此事也何也其協議之目的决無可以相同者也若因恐同被犧牲而圖自固則無論若何卑鄙之人亦决不出此 
　　夫世間之名實雖可假借也然而一經舉動之暴露則若者爲名若者爲實人未有不能辨之者若今日而有新舊議員協議之事則是自暴露其舉動也人卽至愚何至於此 
　　或曰一二人假議員之名以自謀耳 
是或近似 
命令 
　　四月十八日大總統令齊莫特凌慶胡爾羅瓦晋封貝子並加貝勒銜此令 
　　又令國務院存記馬夏吉着分發湖北程道存楊宗漢着分發江蘇交各該省長酌量任用此令 
　　又令陳鐙衡授爲陸軍砲兵上校此令 
　　又令陸軍總長靳雲鵬呈請授劉之元爲陸軍步兵中校吳保恕爲陸軍砲兵中校施從梧爲陸軍步兵少校均照准此令 
　　又令逹尼瑪給予二等嘉禾章佈彦圖給予三等嘉禾章此令 
　　四月十九日大總統令派陸宗輿爲龍烟鐵礦公司督辦丁士源爲會辦此令 
　　又令内務總長錢能訓呈准江西省長戚揚咨請將九江警察廳試署警正程展雲免去本職應照准此令 
　　又令内務總長錢能訓呈准江西省長戚揚咨請任命吳炳試署江西九江警察廳警正應照准此令 
　　又令吳翯臯給予三等嘉禾章此令 
　　又令黄治坤給予三等嘉禾章此令 
　　又令劉温玉給予三等嘉禾章張濂曹鈞齊耀城于振宗步以莊均給予四等嘉禾章此令 
專電 
　　北京電舊議員郭同王乃昌等與新議員光雲錦吳文翰等日來秘密結合仍以擁段爲主旨（二十日下午三鐘） 
　　北京電舊議員何雯郭人漳景耀月韓玉辰等與新議員王印川黄雲鵬鄭萬瞻克希克圖等連日協議極形親密其主要目的在合南北國會之舊議員自行集會制憲至新舊國會仍各存其現狀（二十日下午三鐘） 
　　北京電新舊議員最近之協議舊方面約分數派但對外聲明祗作個人活動不關團體意思（二十日下午七鐘） 
　　北京電政府電滬朱總代表指示議題中要點（一）省區仍採三級制惟加重道尹權限縮小省區事務（一）軍費至少限度僅能縮至歲入百分之三十三事實上方能辦到（二十日下午三鐘） 
　　北京電南代表繆嘉壽等提議籌辦滇川黔粤桂湘鐵路附大致概則如下（一）設督辦一員由大總統特派（二）督辦下設會辦六由督辦呈請簡派（三）督辦權限（甲）督辦六省境内已訂約未築成之國有各線路（乙）籌辦六省應建設之線路（丙）建築各路得向各國締結借欵契約但須經中央批准（丁）會辦輔助督辦辦理（二十日下午六鐘） 
　　北京電徐頃邀某派要人到府談話新國會與現内閣發生意見辦事上多所隔閡應請分任疏通總以維大局爲前提（二十日下午三鐘） 
　　北京電國院與議會新發生之意見已由調人疏通彈錢案不再提總辭職亦取消（二十日下午七鐘） 
　　北京電報載南北兩方所提出和會各案現經施愚潛携來京提示於外交團聞某某兩使已表示意見（二十日下午三鐘） 
　　北京電滬朱電陳章士釗發表意見法律問題中之憲法國會等項爲西南護法所必爭無論如何阻碍未便退讓等語但唐少川對國會擬有變通辦法與我中央所定者似覺相近（二十日下午三鐘） 
　　北京電張瑞璣電告日内卽赴漢中與劉鍾商劃界事（二十日下午三鐘） 
　　北京電陳樹藩電陳陜省東大道各隊分防布置情形（二十日下午六鐘） 
　　北京電外蒙王公開會議决母爲謝運動母與中政府分離並照會俄使令謝解散所招蒙兵陳毅來電謂謝迭次運動未成仇視外蒙擬四月間暗襲蒙所許撥兵兩旅望速出發俾資預防（二十日下午四鐘） 
　　北京電庫倫電外蒙官府照會表明不贊成日謝舉動又布魯雅特人謁活佛未接見又布魯人派員携帶巨資赴車臣汗及墨爾根王旗運動獨立（二十日下午六鐘） 
　　北京電中東路護路軍隊崴埠會議英美代表贊成完全由我國負責現日人又要求歸大谷指揮（二十日下午六鐘） 
各通信社電 
　　香港電香港總督梅氏說明其辭職之理由謂因右腿有病之故梅氏之醫士謂如政務紛繁梅氏尤不可復職云（十九日）路透電 
　　烟台電今夜烟台各鐘須撥快一小時採用上海現行之節省光隂辦法（十九日）大陸報 
　　北京電院電張瑞璣陳樹藩許蘭洲允將乾縣作爲中立區域以許蘭洲監視兩方軍隊不許擅動 
　　北京電中美協進社電平和會議願作後援 
　　北京電聞此間當局擬俟和局成立後所有軍政府頒布各法令概作無效但允擇尤另行公布 
　　北京電王芝祥奉東海命定敬日赴廣西 
　　北京電張作霖請撤關内奉軍以防東北 
　　北京電某要人云上海和會雙方關於法律案意見確尚未妥洽（以上二十日）以上平和通信社電 
　　北京電楊增新電俄邊新舊當開戰互有勝負新屬沿邊國防安靜 
　　北京電奉督電韓事暴動不止情勢日急東邊道轄地已格外預防 
　　北京電張廣建電藏番謀據稱多已嚴重交涉（以上十九日） 
　　北京電張瑞璣將赴漢中與劉存厚鍾體道等接洽 
　　北京電政府任命朱獻文爲京師高審廳長 
　　北京電中央電朱唐裁兵非借妥欵項難預定期 
　　北京電導淮入海案已交財内農三部照辦 
　　北京電李厚基電擬由新墟洪瀨等處劃界以免衝突（以上二十日）以上中華通信社電 
　　北京電張瑞璣電告將赴漢中擬將劃界事趕辦完竣卽回京是非付之公論 
　　北京電外委會主統一鐵路案照原議縮小範圍第就未成未開工各路另謀統一辦法交通當局亦贊成現正聯合協商 
　　北京電張文生剿匪有功有晉勳說 
　　北京電幣制局以各省官銀錢號發行各種紙幣及有價證券每由各印刷局私相訂印流幣滋多呈請明令嚴加限制 
　　北京電舊國會新議員之來來者與新會中人往來甚密聞有互商之條件 
　　北京電陸徵祥電政府南北無論如何解决對外總須一致主張已商定王正廷將此意電軍政府（以上十九日） 
　　北京電參陸處將劉存厚陜南界畫意見電張瑞璣臨時察酌商訂 
　　北京電政府聞阿富汗印度皆受過激主義影響於西北省區防範之法種極籌議 
　　北京電王芝祥定二十四日南下擬先在寗滬與李純朱唐等接洽再赴武鳴 
　　北京電裁兵委員會擬下月組織院昨將擬定會章電告蘇李滬朱囑轉南方知照 
　　北京電王懋賞電吕丹書已與黎天才唐克明宣戰如侵入防線擬卽痛剿（以上二十日） 
　　開封電熱河姜都統來電擬調回毅軍常翼長防邊（十九日） 
　　香港電謠傳陳炳焜秘密北上與更換粤督有關係當道力闢此說（二十日）以上中孚通訊社電 
　　北京電據與總統府國務院方面有關係而非安福派之某議員云政府已有犧牲新國會之覺悟前日錢總理在議會中之答詞不過對於安福派之質問爲暫時搪塞之計耳固毫無依照答詞實行之意也但北方雖犧牲新國會然究將出於如何之方法目下正在苦慮具體的辦法（二十日） 
　　北京電徐樹錚昨日到京卽訪段祺瑞本日自王揖唐以至安徽奉天兩省議員等皆羣集於徐私宅中　　北京電目下農商部與美國資本家商議之三種實業借款共計美金一千三百萬元一種實業係再採掘陜西煤油礦如仍失敗則再採掘其附近之煤礦其餘二種均係採掘山西煤礦聞與周自齊等有關係 
　　廣東電十七日軍政府開政務會議决議廢在南京召集舊國會之說電致上海南方代表囑努力恢復國會職權之自由（十九日） 
　　廣東電據軍政府派往廣西勸陸榮廷取消辭職之專使回粤後之報告云陸榮廷精神極健旺對於取消辭職之勸告置之不答軍政府將再派秘書魏明袁（譯音）赴桂疏通（十九日） 
　　廣東電據消息靈通之某君之談話云陸榮廷俟和議解决後擬設法收拾廣東之政局其預定之策欲恢復民國七年末之狀態以陳炳焜爲廣東督軍李耀漢爲省長謀粤桂兩派之融洽因此須驅逐現在粤省之某派之勢力於必要上亟欲收得軍事財政權目下正在積極進行如近日兵工廠督辦之更迭及更迭督軍與財政廳長之風說大致皆原因於此某派抵禦此種計劃正在運動留莫督軍及以李根源爲省長以爲自衞之策其勢力頗不可輕視此次省議會選舉議長某派與李耀漢派競爭甚烈其結果李耀漢派獲勝現在選舉副議長兩方暗鬬正方興未艾此種現象直可目之爲將來省長民選之準備戰陸榮廷之所以有此計劃有因着眼於下列二事其一因逐李耀漢出廣東實某派爲主動故李耀漢與某派仇視甚深其二因各國人對於李耀漢比較的有好感情也（十九日） 
　　廣東電十六日軍政府通電國會及有關係之各方面曰十四日唐紹儀來電謂和平會議目下正在審議西南各省軍費補充問題地方善後問題軍政府國會費用等要求收集關於是等問題之詳細報告寄至上海務望迅速查明電復（十九日） 
　　東京電日本政府定於本月二十一日開外交調查會（十九日） 
　　東京電據確實消息云所有對德媾和諸問題已於十四日幾盡行解决以美國大總統威爾遜名義發表之又公表定於四月二十五日招致德國媾和全權委員（十九日） 
　　東京電伊爾庫斯克以東之鐵路現已决定由中日美三國分擔守備之責任卽尼哥里斯克與巴斯哥安問後貝加爾與伊母斯喀雅間滿洲里與威爾弗納間爲日本分擔區域海參崴與尼哥里斯克間斯巴斯哥安與烏蘇里問威爾弗納與貝加爾間爲美國分擔區域烏蘇里與古倍羅間尼哥里斯克與滿洲里間哈爾濱與長春間爲中國分擔區域（十九日） 
　　東京電前任警保局長永田秀次郎定於二十三日啓程視察滿洲朝鮮及中國地方（二十日） 
　　東京電今晨正在工作時兩國國技館之鐵柱盡行倒壞死傷甚多（二十日）以上東方通訊社電 
　　東京電横濱正金銀行於昨日開重役會决議於五月十日臨時總會提出增添資本金爲一億圓案又於各地分行及出張所將大加擴張業務其出張所之大部分有改爲分行之計劃（二十日） 
　　東京電日德密約說視爲出於妒日本在東亞勢力者之離間在東京無以此爲問題者（二十日） 
　　以上共同通信社電 
公電 
　　成都熊克武通電（銜略）頃奉軍政府佳電轉唐總代表陽庚兩電知陜戰已停滬會續開和平曙光得重睹於今日至爲欣慰月來和會停頓幾致决裂賴蘇贛鄂三督曁吳子玉師長及當世諸賢豪居間調停之力歷幾許波折重能掃除和戰混蒙之象則此一線和平曙光宜如何愛惜維護而益發皇光大之期垂於永久無窮此克武所爲不憚辯煩願爲諸公更陳其愚慮也此次西南興師本爲萬不得已之正當防衞而血戰全年所堅持不讓之護法改制兩大主義已爲全國人民所贊同繼自今非有違反民意破壞法律阻撓改革至萬不得已時决無再戰之必要亦西南决無再戰之企圖而今日樞機惟在和會議决各案能否有效而已武雖愚昧不自量亦嘗默察大勢廣稽與情確信今日和會爲國求國家國民公益之機關而非僅爲雙方當局者情感聯絡之機關爲解决時局及一切根本問題之機關而非僅爲雙方當局者意思疏通之機關爲合法和平之統一政府所由産生之機關而非僅爲雙方當局者對等組合之機關故今後無論何人皆當尊重和會尊重議和代表對於其議决各案必須遵守履行而不容非難異議否則和議一再無效和平永遠無成斯豈爲居間調停所願望者乎謹佈腹心諸維亮察熊克武叩篠印 
　　郴州林修梅通電孫總裁唐總裁及南方各代表均鑒和會續　大局解决有望西南於陜事不加深究且將各種條件一次提出凡此可窺見各代表之用意矣一表示南方讓步二要求從速以解决也修梅之愚以爲此處條件他事皆可仲縮遷就然有三事爲南方所必爭者謹陳管見如下一裁兵問題南北雙方自應有公允辦法斟酌地積人口財政地勢及其他特殊情形同時裁减勿徒顧目前其參戰軍絶對不可使之存在蓋對内則違法對外則賈禍也二國會問題舊國會雖早期滿然法定手續因障礙而延期毫無違法之嫌如英國之會因此次大戰延期至五年之久是也北之新國會爲少數人違法私造吾人决不能承認故舊國會此後延期非至依法選舉之未來國會成立之日不可解散因此事一則爲護法之最大標的二則和會所議條件不得此爲監督之機關無以督促其履行也三制憲問題民國憲法當使具民主之精神也如謂舊國會有制憲權其事庶幾近之民國八年大亂四見雖其原因複雜不可盡舉而約法在事實上盡不能完備國家根本法之資格實其最大原因如經和議確定舊國會司制憲之任且限以相當之期間必有成效可覩夫如是者名正言順且不予北庭以難堪又此等重要條件一經確立卽其他局部問題皆可爲適當之應付務望兩公貫澈初衷力爭此點卽令和議不成而至於再戰勝負固所不計而吾人亦有詞以謝天下也謹獻愚情以備採擇林修梅叩眞 
　　辰谿公民　來電唐朱總代表曁各代表湖南善後協會各報館鈞鑒頃閱報載程頌雲司令不敢苟同唐蓂公贊成組公督湘元電呶呶數百言或抄襲法政講義朽濫之名詞或使用八股文章庸腐之文筆無價至此不值一噱而程公搗亂之心躍然紙上公民等亦期期以爲不可蓋組公兩次督湘自有公論唐公元電實先得湘人心理程公先於丙辰年間自稱都督二小時已成笑話復於傳良佐出逃後自稱省長冒總師干不日又自行取消並電阻組公冋湘只知權利不顧大局岳陽之役一退千里軍實焚燒損失百萬人言通敵事有可疑以致吾民永淪苦海萬刧不復平情論事程公對於湘事甯復有發言權公民等以程同是湘人不忍露布其罪亦望其有自覺之日乃彼驕横猶昔思圖破壞湖南尚堪再擾耶萬乞諸公勸其痛改前非力圖補救君子成人古有明訓謹此電陳伏希垂鑒湖南公民團叩效 
 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
　　十八日巴黎電星期三日下午對德宣戰之十八國代表（五大國不在内）往法國外交部見五大國之代表討論多種問題 
　　十九日華盛頓電署理國務卿撲克氏今日發表一通告云美國與日本之問並無危險問題再從前因西北利亞事情及最近之天津案件以及和會種種間題日美之間雖有小不滿意處然今已和平解决决不到害及兩國之交際也云云 
[十九日華盛頓電]  
　　美國鐵路總管增加鐵路轉運公司之職事員薪水每月平均約十五元 
　　十九日紐約電駐歐美國海軍總司令西門氏今日演說略云德潛艇之沉於海洋者共二百五十艘云路透電 
[歐洲議和近記]  
　　十四日倫敦電威爾遜總統宣稱今已請德國代表於四月二十五日至凡爾塞 
　　十五日巴黎電現已以正式請書致德政府請派代表於二十五日抵凡爾塞豫料德國代表團共有二百人和會准德國派員以和約全文責至柏林限八日來回並再寛限八日簽約現望和約可於五月十五日以前簽定 
　　十五日巴黎電叙利亞問題解决辦法爲由國際聯盟會委託法國管理大馬斯克亞里波丶亞力山特里太三地皆在内現信美國亦願受託管理阿米尼亞　　十五日巴黎電法國輿情質問法國新東陲將如何擔保之英法均反對和局成後然留軍佔據德疆法比兩國現願於來因何屯駐軍隊由英美兩國以重要之擔保承認法國之安甯與世界共同之和局有至要之關係薩爾煤區獨立國之政務處以法員與當地之員各一人並國際聯盟會所派之委員三人組成之和會各界現信媾和草約可望於五月十日簽定是日爲佛蘭克福條約之紀念日 
　　十五日巴黎電四代表會議議决丹齊爲自由城波蘭授通海之地一隅使波蘭内地與丹齊相接 
　　十五日巴黎電聞喬治慕友某氏語巴黎日報代表謂喬治主張德國除臨時應付之佛郎一千二百五十億至一千五百億外且須十足賠償戰爭損失與軍人之養老費財政專家關於德國於三十五年内兩付之數意見分歧喬治則主張增大數額分五十年付淸 
[歐洲過激派近情]  
　　十五日柏林電政府軍與斯巴逹團大戰於末尼克以爭火車站政府軍完全敗北末尼克與柏林間之鐵路交通業已停阻 
　　十五日柏林電末尼克最近消息謂末尼克已全人斯巴逹團之手政府軍得援後現正轟擊斯巴逹團火車站之要防其他巴伐尼亞援兵紛紛向末尼克進發中央議會人員多爲斯巴逹團所拘巷戰更烈平民死者頗多 
　　十五日丹京電柏林轉來維也納消息謂匈牙利國民委員皮那根氏已抵維也納據稱約瑟大公及其眷屬並前任首相維克　氏前任商務大臣史特倫伊氏均在匈京獄中並未遇害 
　　十四日柏林電聞匈京共産黨治理者已將約瑟大公前首相維克爾氏前商務大臣史特倫伊氏戕害獄中 
　　十五日倫敦電烏克蘭過激黨無線電報聲稱羅軍激戰後開始向比薩拉比亞退走 
[各國近事記]  
　　十四日倫敦電公報局宣稱四月六日印人照例遵行（屈辱日）並未引起嚴重之騷亂但甘希氏與賴維杜夫人在孟買向回教徒大會演說述及埃及事變時曾用易起激刺之語於是羣衆大譁孟買法蘭西橋曾　會議到者之多爲從來所未有甘希氏勸衆勿行暴舉十三日印督報稱台爾面　本加白兩處情勢嚴重甘希氏有破壞某種法律之狀態故禁令前往甘希氏不從已經送回孟買 
　　十三日倫敦電下院開議時議員克羅夫特氏請注意香港德教士仍在暗損英國利益消息並促請將若輩遣送回國亞米里氏答稱香港德教士僅有女子八人管理慈善機關今已在遣送中其餘德人久已移離留居者僅有三人其中二人僅因特殊原因而在德籍餘一人素表同情於英國經軍事當道特許免遣云　　十五日巴黎電美軍司令裴興將軍陸軍總長巴克氏及新任駐法美國大使華萊斯氏均已抵此 
　　十六日倫敦電昨晚喬治氏入覲英皇 
　　十六日倫敦電鑛工投票之結果贊成桑基氏報告者六十九萬三千零八十四票反對者七萬六千九百九十二票 
　　十六日倫敦電鑛工大會一致接受政府之條件　　十五日巴黎電每日郵報懸奬英金萬鎊以求飛渡大西洋者各國飛行家皆躍躍欲試法國各報亦甚注意之謂法國不僅作旁觀人法國有頭等飛行家甚多必能於天空競爭優勢云 
國外要聞 
[世界和會之難題（路透社）]  
　　英首相喬治之演說 
　　十六日倫敦電云今日首相喬治在下院演說巴黎和會責任之艱難略謂如此紛繁錯綜宏大重要之難題世界和會從未前有距此會時日最近者爲維也納和會費時十一日始得告成而其難題以較諸此次和會所有者則難易懸殊今新國之成立者其數有十内有獨立者半獨立者或亦有受保護者凡此新邦之彊界必須畫淸計各國邊疆之待釐整者共十四國卽此亦可想見其困難然此僅爲純粹土地問題耳其他國題同一重要者尚有多種苟鑄一錯卽足妨礙世界和平與人類前途試舉其例如軍備經濟萬國水道鐵路與賠欵是已卽以賠欵問題而言亦大非易事矣首相旋言及萬國工制此爲從前世人所未擬及者首相盛稱巴恩斯之勞績及國會工黨議員與工業聯合黨之襄助世界大計畫得由此而成立首相又謂此外尚有一大事爲全球和平所繫者乃國際聯盟會凡此種種無一不需若干月之籌議稍有錯誤難免又釀成世界大戰局集地球上各國從事討論之其需時日也亦固其宜苟非設立機關力能糾正或有之過失者則種種問題定將耗費更多時日此國際聯盟會之所以省時而不廢時也和會諸人於方謀建設之際見各處之社會會礎多自傾覆故不得不兼程急進以結束其事業其經營之艱苦辦理之和洽與困難之鉅大殆無其他團體可與倫比今進行之路程尚未終畢前途尤多危險各國家與各人民咸有關焉國人對於現方盡力於和會者宜任其放手進取勿掣其肘如不信任之則更易他人可也首相又言及許多國家利益各異應付此問題内部輒多棘手之情形謂此困難固可解决但非　事蓋和會不乏爲人所未前聞幾致破壞歐洲和平之問題及戰局前人所未知幾使兩協約國間彼此衝突之問題曩者巴爾幹之困難釀成不寗靜之空氣此次戰局遂因以發生今中歐因大帝國瓦解化爲若干小國與巴爾幹相若此爲目前時局中特點之一必愼重處之以防目前之解决或成將來擾亂之因也俄國現狀亦任何團體從未前遇極複雜難題之一所不易着手者在今日已無俄國之存在其全境紊亂法紀蕩然無人能承認管轄中央俄羅斯之機關謂爲全俄已成事實之政府也俄國時局如火山今猶在爆發中吾人對之惟有使居於最遠山坡爲吾人力所能及之人得獲安全一面阻止火石之横流使不灼傷他處而已舍此無善策也今無所謂承認問題旣從未提及亦從未討論其故因俄國現無代表全國之政府且因過激黨政府對於協約國人民曾有種種罪行無論如何礙難承認並因過激黨雖在今日猶攻擊境内之協約國人民也首相言及出兵俄國之提議謂英國對外政策有一甚穩健之根本主義焉他國内政無論治理如何不善英國從不干涉之且在目前遣派大軍趨入俄國事實上之困難亦殊匪細俄國雖屢爲外敵所侵入然從未爲人征服今縱謂軍事勝利可操左劵然政治上與事實上之困難仍存在也過激黨之教旨殊可震駭若出兵俄境適爲將過激黨主義傳入英國之捷徑故余寗願使俄國爲過烈黨所有以待俄國自覺而不願見英國大舉出兵以致破産也如果出兵俄境斯大謬矣英政府所以贊助柯爾恰克將軍與台尼金將軍者以其從吾人之計謀用吾人之經費反抗過激黨政府而保全俄國利源不容德人據有之致破壞封鎖行動也如吾人棄之使聽命於過激黨則豈大國所應爲彼等所求於吾人者厥爲軍械余竊以爲此事與英國之根本政策不相違反吾人以防阻過激黨撲入協約國國境爲政策故整頓協約國海於由波羅的海至黑海之邊境者之軍隊苟過激黨來侵則吾人當以防衞其地爲己責焉俄國内亂一日不息世界一日不可抱消極觀念吾人政策在誘導俄國各敵黨聚首一堂互相討論以組織俄人所可服從協約國所可承認之政府今尚有若干良好要素解决尚非絶望據可恃消息云過激黨軍隊雖覺增多然過激主義之本身因受經濟的壓力已逐漸潰散今俄國自振之氣象確已呈露俟俄國知覺復明趨入常軌時吾人卽可奠定俄國之和平矣首相答覆克萊恩斯氏之質問謂俄國過激黨政府從未向英政府有所提議亦未聞他國政府得此提議之眞確消息和會中從未有人交出何種提議故和會亦從未討論之首相繼言及公共和約之條件謂列强代表對於與德議和有關之各大根本問題已得完全之同意業已編定各項要求下星期抄想可交與德國國務總理言至此痛斥挑撥協約國間意見之舉動謂歐洲爭國家之存亡歷時旣久受苦亦深念及前事别具感覺威爾遜總統應付歐洲特殊感覺辦理奇異難題具有同情欲覔抱更大之同情甚於威爾遜總統者邈不可得焉受苦最甚犧牲最多者厥爲英武之法國和會諸人從未忘之而法國抱有一種預防將來戰事復作之感想乃事理所應然此亦和會所不忘者凡各問題爲吾人所討論者吾人已一致議决之維也納會議之前事已告吾人以同心同德之重要矣和會一致决定以爲和約條件未與敵人討論之前遽卽發表乃莫大之錯誤此次和會公布共議事情形不若從前和會之守秘密但與其有一好報紙母寗有一好和約故和會將採行各種必要之方法以防止時機未熟時之披露蓋披露過早適以使敵人增其抵抗力也英政府所已允許國民者皆已列入協約國要求之中未嘗稍有删除英政府以爲其所要求者皆甚公允故不稍退讓吾人欲得嚴正之和約以時局不可無此也但其趨向不在報復而在表明公道和約中逐條逐欵皆必以此爲根據尤扼要者吾人欲保障將來以免戰禍之復作也國會如欲余復往巴黎則余卽將啓行凡往巴黎者將與敵國代表相會故必得國會之完全信任和約簽定後國會固可否認之但其事甚難故於代表復赴巴黎之前國會必自覺赴巴黎者能盡其能力所及以實行前所允諸國民之言也首相斥責報章擬在協約國間散布異見之言論並說明從速恢復工商業自由之必要及減輕軍費之意見後乃言及取締德國軍備事謂歐陸軍備危害之取銷乃和局結果之一德國陸軍將減至一軍團以適足警衞城邑保護商業爲限此舉裨益歐人實非淺鮮此後德國雖維持八萬武裝兵士以保治安且覺不易故危險之點今不在德國之復興而在世界之日趨於分裂與夫饑饉兇象之遍於　境耳首相末謂勿放恣於憤怒之情以汚及公理之戰勝但供獻其犧牲救出人類於戰爭苦楚之中此乃政治家國會議員與言論家之責也 
[日德密約之續聞]  
　　北京報略云當此世界平和會議進行之際忽發現日本與德國曾經商訂密約之說而日人在京之機關報仍謂爲謠言茲復查得該密約之發生實在於一九一八年十月下旬日本所派之特别委員織田氏行抵瑞典京城與德國駐瑞大使諾吉斯氏秘密商訂大體旣定織田氏卽赴德京柏林訂立草約及解釋書綜觀該約大意爲日德兩國以兵力扶助俄國使恢復帝制後卽由日德俄三國組織同盟而此項同盟實以日德兩國爲主體草約旣定德國政界對於此事分爲贊否兩派其贊成者以社會多數黨領袖謝德孟氏（現任）總理）爲中心其反對者以外交大臣握斯俾加氏爲中心政界正在暗爭而革命之軍已起於是該密約遂暴露於國中彼時漢堡之紅旗報曾將該約原文揭載之惟與政府有關係之報紙則亦力辯其誣又據報載外人報告某西人自俄都莫斯科來其人久與該處過激派接近因而探得日德密約之詳情據稱該密約先後締結於瑞（士）丹（麥）京城並已取得密約全文與報載無異且當美蘭辛與日石井訂約時日人卽有此種動機英美各國當時甚爲驚異誠以俄旣有親德之嫌若再有日德之聯絡則東亞方面已將全爲德人勢力範圍甚非協約方面之利故英國勸美國與日本換約而承認日本在中國獲得特殊地位卽所以緩和其形勢並非美國之甘於低首茲復有日德密約之事發生故在京各公使大爲注意並已電逹巴黎和會云 
[美國通訊（任堅）]  
　　法德兩國財政觀 
　　此次歐戰所費浩大爲亘古所未有而以德法爲最據上月十六日巴黎電法國戰費總數須逹一八二○億法郎尚短二四○億法郎現所有者僅一五八○億法郎係包括稅入一八○億法郎戰時内閣公債五四○億法郎幷其他法蘭西銀行所經手及諸協助國所協濟之國外公債二○○億法郎等此外尚有特别費用如補償戰時人民損失遣散軍隊付還公債等約計達二六○億法郎故一九二○年預算歲出須逹一八五億法郎而歲入僅八○億法郎除德國賠償費外該地人民頗望諸協約國重新平攤戰費不致使法國負此重債也 
　　同日萬馬電德國財政大臣雪弗博士在國民議會宣言曰德國人民對於政府財政狀况漠然不以爲意太抱樂觀不知此次戰時所費統計逹一六一○億馬克上年十月羅掘無方政府建議募債一五○億馬克乃遭拒絶不得已暫發銀行紙幣以救燃眉時至今日開誠布公乃爲政古不得不告急於人民之前目前須募内國公債二五三億馬克刻不容緩是固吾國所募歷年未有之鉅額也歷年用途分配一九一四年爲七五○億馬克一九一五年爲二三○億馬克一九一六年爲二六六億馬克一九一七年爲三九五億馬克一九一八年爲四八五億馬克以及政府所發出銀券六○億馬克與貸與聯盟國九五○億馬克總計約一六一○億馬克不足之數甚鉅至戰時每日用費最少在一九一四年爲四九○○萬馬克最多在一九一八年爲二三五○○萬馬克惟自休戰以後有逐日低减之勢雪弗又曰國家命脈在乎財政政府改變人民態度亦須隨之改變每年利息一項須一九○億馬克是現政府不得不希望人民共擔責任如政府變賣現存軍貨尚可得三○億馬克然杯水車薪何濟於事將來財政解决半須觀協約國之態度今吾國一敗塗地亦不得不耐心以待耳至對於一班人民之營私舞弊紊亂國家財政者宜絶對誅罰不遺餘力蓋吾德財政之至於如此非僅由於窘迫半亦管理方法不善之故致公欵盡入私囊國家流於破産亨騰波葛之浪費軍用罷工之騷擾搗亂又爲財政紊亂之大原因也云云 
　　然法爲戰勝國縱一時損失整理而恢復之勢固甚易若德則一敗塗地且國内擾攘未已恐將無從收拾也 
[歐戰損失之統計]  
　　法國無線電社巴黎特别通信云紐約加倫蒂公司統計專家惠脫勒善氏近發表一極詳盡之報告讀之足以窺見此次歐戰損失之重大及負戰事責任者之罪無可　據惠氏之報告七大交戰國之戰費計逹七十七萬兆佛郎約等於七大交戰國國家富力三分之一蓋戰前估計七大交戰國之富力五大協約國佔二百零三萬兆中央國佔五十二萬六千兆也統計交戰四載每日戰費計爲五百三十七兆零五十萬佛郎每小時戰費計爲二十二兆零三十九萬五千佛郎交戰國之國債逹六十四萬五千兆約十倍於戰前縱以五釐利息計算年需償還三萬二千兆其餘如德軍在法比工藝區域所毁城市三千所之損失潛艇戰爭中協約國及中立國失去戰去商船總噸數三分之一之損失及其他因戰事間接影響而所受經濟上之損失因無詳確報告殊難草定統計表戰事中死者計逹八百五十萬零九千人殘廢者七百十七萬五千人合計爲一千五百六十八萬四千人社會上之損失計爲二十二萬五千兆佛郎云 
[法國空中决鬬之豪舉]  
　　法國無線電社巴黎通信云法國飛行家華提拉氏斯來勃氏有乘飛機行空中决鬬之舉巴黎警署起而干涉之其所持之理由因决鬬一事爲法律所不許而空中决鬬尤危及地面之居民故此舉或將移在海面行之雙方公正人曾開會集議因目前戰爭狀態尚未告終無論何種决鬬皆爲國家法律所不許故此舉須俟和約簽定後舉行 
國内要聞 
[協商國家參威會議之結果]  
　　中東路由我國警備 
　　此次協商各國因西比利亞及中東兩路問題特在海參威開聯合會議内分高等委員會技術委員會軍事委員會三部業於月初議畢（軍事部甫於前日議畢）高等技術兩部對於管理運輸各問題業經議决由預會各國公同分任各派委員常駐辦事高等部主席會員推定俄人技術部推定美人均如原議當場並决定由預會各國墊借二千萬元整理路政着手修治分枝各線中國亦擔任墊借欵項並在會場提議各問題均經採用（詹天佑回京歷謁當局謂將來威埠會議重）開之時我國須將應攤之四百萬元如期措繳庶於列席發言深有裨益政府頗韙其說惟以庫欵奇絀不能不仰資外債聞已由財政部以中東鐵路管理費名義向某國資本家磋商此項小借欵）至軍事部議决軍隊護路辦法南自長春北至滿洲里所有中東路全線均歸中國軍隊保護至雙城以東滿洲里以西則由聯軍分任保護現在全會已告畢吾國列席代表詹天佑君已自威回京昨晚取道京漢路出發回漢將來應派常駐委員尚在商選中未經確定又聞關於護路問題日本方面現向我國當局要求將我國該項護路警察聽彼駐紥該處軍隊司令指揮當局已嚴爲拒絶而吉督孟恩遠電逹政府亦謂據高師長呈報護路事刻經議决頃日本武宫代表等要求將護路事宜歸中日聯軍互相辦理業經喻司令嚴詞駁詰倘日使致電中央要求務乞嚴行拒絶以保路權 
[政府干涉專使發言之聲辯]  
　　中央政聞社消息云昨日中美通信社發布消息謂政府三月二十五日左右曾電致陸使屬其對於靑島問題不必堅持等語本社訽之政界要人則力辯其非謂政府對於陸使幷未發有此種訓電且靑島問題業經顧王兩使在和會提出必無自行取消之理查顧王兩使對於山東問題之建議亦經陸使贊成各使主張並未有絶對歧異之表示至辦事委員長以地位論當然屬於陸使旣無何等用意亦無壓抑各使之事實本不成爲問題又日本代表牧野男爵之宣言業由中國代表答覆此件已由路透社公布當然爲中國專使全體之意思該社所謂爲顧王兩使之文章亦屬不符此等訛傳悉非事實又自巴黎會議以來各專便對於各項問題之主張或略有温和激進之不同而結果並不相背卽局外之梁任公實際亦係一致的援助而北京政界亦未有何等標奇領異之主張云 
　　又據新聞編譯社消息云昨日本京各報登載某外人通信社消息謂政府曾於三月間致電陸專使屬其對於靑島問題切勿堅持云云本社特以此向政府當局詢問據某當局有責任之答覆言政府並未發有此種電報元首對於赴歐專使旣畀以全權向不主張干涉且直接交還靑島之希　業由顧王兩使在大會宣言亦無撤回之理該社所述絶非事實至陸專使爲辦事委員長一事以陸使之地位及謀辦公上之便利而言當然如此别無何等作用至四月六日路透電所宣布中國代表對於牧野宣言之答覆當然由專使全體負責該社稱爲顧王兩使之文章亦於事理不符且顧王兩使之主張固爲陸使所贊成也云云按上列兩通信社消息似皆爲政府方面一種非正式之表示其措詞徵信與否今尚未能言也 
[新衆院十八日之一幕]  
　　昨日（十八）下午一時新衆院開常會請全體閣員出席報告和會情形議員要求開秘密會是日除曹劉兩長及陳代長外餘均出席聞錢總理報告上海和平會議所有軍事財政問題業付審查法律問題尚未議及外間傳聞異詞皆非事實吳文瀚克希克圖諸人聲色俱厲大聲疾呼表示無論如何政府不得主張犧牲新國會朱代表不得自專解决法律問題並不得主張犧牲新國會云云主和派議員默無一言錢總理無正確之答覆飽受教訓一次最後又提出質問中交票及八年公債已未派集矢於財政總長安福派又愛護龔心湛而攻擊總理雙方言論上衝突大起幾至紊亂秩序無結果而散 
　　另一消息昨日衆議院請全體閣員出席開秘密式之會議事前由安福議員用公函致國務院但安福系以外之政團並未得有此項通告是日會議内容安福系主要目的係請内閣總理對於國會問題表示態度錢總理當宣言據現在時局之形勢政府對於國會問題决不受違法之嫌疑錢氏旣有此答覆則會場中之主要事件已告一段落加以開議之先王印川（秘書長）發表意見謂閣員向來對於出席國會視爲畏途今日請大家如有發言措詞不妨和緩勿與人以難堪云云王印川出此冠冕之言是恐有人再提起八年公債與龔心湛過不去也錢總理答復國會問題畢後議員陸才甫關於中交鈔票問題質問閣員謂前以七年公債維持中交鈔票此項計畫今已失敗此後有無其他維持辦法請財政總長出席答復於是龔心湛出席約略支吾數語不得要領安福議員克希克圖康士鐸徐文瀚等相繼發言謂請錢總理出席錢出席後克希克圖等問政府何爲而發行八年公債錢總理答稱政費支絀有不能不發行八年短期公債之苦衷徐議員等又問何以不經國會通過而遽爲發行錢答當時在國會閉會期間是以先用教令發表政府並擬日内將八年預算案及八年公債兩事交國會要求諸君追認時彼等口中喃喃猶有所質問錢當謂諸君如仍有不明瞭之處現主管總長在此諸君不妨請出盡情質問如以此事爲不合法職權所在諸君儘可行使固有之職權云云言已拂衣退去諸議員至此亦再不使請龔氏出席皆隨排逐隊而去 
　　又據大同通信社云衆院昨日開會國務員全體出席之後由某議員動議開秘密會聞其内容係由安福派某議員等質問上海和會情形及新國會之命運錢總理答覆畢安福派議員對此答覆尚爲滿意此問題旣終忽然又將八年公債案重新提起安福派議員欲質問錢總理己未俱樂部欲質問龔財長隨有某議員出而調停謂發行八年公債之理由可以質問龔財長不交院議之責任可以質問錢總理大衆對此提議皆無異議嗣卽先由龔氏述明財政困難所以不能不發行公債之理由搪塞旣畢衆又請錢幹丞聲明不交院議藐視國會之理由錢之答覆極爲簡單謂發行八年公債鄙人與財政總長負運帶責任諸君若認爲違法可提起彈劾案云云聲明畢立卽退席安福派議員對錢氏此種聲明皆有憤懣不平之色光雲錦登臺演說衆不耐久聽各自奪門而出遂無結果而散 
[政府關於軍事政治提案（續）]  
　　在前僅不過裁去三十師需欵已將及三千萬元今若假定酌裁五十師以上之人數以前例推之至少須五千萬元（現在陸部結欠餉需至十二月底已逹二千）九百六十萬元西南各省尚不在内）此僅裁遣之費而在未裁以前之餉仍須按月照給故裁遣時期之遲速尤與需費之多寡有關一預估一年内裁竣應需之餉平時軍費每師月須十五萬元現在假定於一年以内分期裁遣五十師而在未裁之前之軍隊仍須按月照給餉項裁遣之期旣有先後平均以六個月計算應需之餉爲四千五百萬元連同前例裁遺費及欠餉五千萬元共計九千五百萬元一預估一年半内裁畢應需之餉平時軍費每師亦以月須十五萬元計算現在假定於一年半内分期裁遣五十師此在未裁以前之軍隊仍須按月照給餉項裁遣之期旣有先後平均須給九個月之餉爲六千七百五十萬元連同裁遣費及斛餉五千萬元共計一萬一千七百五十萬元統計裁遣費及欠餉與夫以後未全數裁盡前應需之餉期長計須一萬一千七百五十萬元期短計須九千五百萬元此外撤防經費南北合計現在動員之數約二 
 
 
 

Page 7

 
 
十萬人每名遠近平均連同輸送之費以四十元計八百萬元安插經費須視安插方法以定經費之多寡姑擬撥三千萬元爲辦理安插各事之需至善後借欵未成立以前每月預算約虧一千萬元爲數尤鉅將來商借外債似當以前列裁遣費欠餉及未裁前應需之餉撤防費安插費與夫預算不足之費之總額爲準而共借債之條件一在以新增可加整理之入款作抵一在償期宜遠每年分償之數較少以免與預算有妨一在借欵應嚴厲實行裁兵及整理軍事並增收入計畫討内對外昭示信用國家基礎方可賴以鞏固茲將概算臨時應需各欵如下臨時善後經費概算（以逹到）預算上收支適合爲標準）第一表（以一年内爲分）期實行整理軍事之期（一）裁遣軍隊費及欠餉與夫未全數裁盡前應需之餉計九千九百萬元（二）撤防費計八百萬元（二）安揷費計三千萬元（四）善後借款未成立前預算不足之費（現在各銀行墊）發軍政費約三千萬元以上商議借欵假定三月亦須虧三千萬元）計六千萬元總計一萬九千三百萬元第二表（以一年半内爲分期實行整理軍事之期）（一）裁遣軍隊費及欠餉與夫以後未全數裁盡前應需之餉計一萬一千七百五十萬元（二）撤防費計八百萬元（三）安插費計三千萬元（四）善後借欵未成前預算不足之費計六千萬元總計二萬一千五百五十萬元 
　　（二）政治問題自民國成立已歷七稔經營締造粗具楷模惟以政變頻仍日益廢弛是以居今日而言改革當以整理國家行政實行地方自治發展國民經濟爲其要務惟此三事須本諸財政情形參以歷史沿革博徵各國成例從長擇善按切事情未可徒事摹擬致蹈削足適屢之弊也茲就應興應革諸端臚列於左（一）軍民分治今日言改革者動以軍民分治爲言不知軍事民政本爲兩事自無兼治之理秦時罷侯置守以守治民以尉掌兵是軍民各有專掌自古已然以軍事長官兼攝民政本非舊制然昔日警察制度尚未發逹故於各地方兼設軍政長官駐兵屯守其制遠遜歐美之完善惟就今日地方之情形而言自民國成立以來迭經政變閭閻屢驚地方長吏旣無維持秩序之實力不得不借助於軍隊駐軍腹地本縣權宜若不以軍隊保護則盜匪愈熾欲求一日之安而不可得兵數之增餉糈之鉅良非得已此亦改革之初所必經之階級也　欲言軍民分治非可徒託空言必須切實整頓民政推行警察使地方不藉軍隊之力而自有鎭懾之法然後以軍隊實邊對外則民政自不受其牽制矣（二）釐定地方官制（甲）省之改革古無省名拓拔魏起自朔方平幷州縣始建臺省隋大業三年頒行新令設三臺五省唐制有三省尚書省統會衆務門下省侍從獻替中書省獻納制書尚書曰都省門下爲左省中書爲右省宋初亦設三省六曹然則唐宋所謂省者乃中央官署之名稱也元於諸路設中書行省於是地方官署始有省名考元之地方區域曰路曰府曰州縣亦不以省爲地方區域名稱迨明洪武十三年廢中書行省改爲十三布政司易省之名爲司例如湖廣等處布政司之類亦不加省字其所謂地方區域僅府廳州縣四種前淸因襲明制名爲直省巡撫之設以考察布按諸道及府州縣之稱職不稱職舉劾而黜陟之爲其專職是自元以後省之一級久爲察吏而設蓋地方官吏責在親民其區域旣不能過廣而中國幅員遼闊州縣以千計勢不得不於中央地方之間設此承轉監察之樞紐此因於我國統一之歷史及領土之形勢有非歐美各國所能比擬者也何者歐美稍大之國尚不及我數省之地區域旣小故其親民之官可與政府銜接設我國亦仿其例不特失之繁碎且無統馭之方至英美誠大國矣然英之殖民地其方里數十倍於本土各有自治政府而繫屬於母國其情形旣與我國不同而美以聯邦立國亦有特别之歷史蓋先有各州而後聯成一國幷非先爲統一之國而後析爲聯邦此不特美國如是凡歐州所謂邦國者非成於國家之團結卽成於自由市府之集合皆非我國所能仿效今欲改革省制當兼採中外之長力求官制之統一與自治之發逹第就官制而言當以省爲察吏區域而省長職權則以宣達中央政令監督轄境行政糾舉所屬官吏等事爲主旣無尾大不掉之嫌可收臂指相使之效若欲仿德美憲法之規定以分劃中央地方之權限是不啻暗以聯邦之制强植於吾國也（未完） 
[京華短簡]  
　　據日人消息日前王揖唐宴請舊國會議員多人於太平湖關於國會及制憲問題頗有討論據聞何雯以國會問題應由國會議員自身解决韓玉辰贊成其說景耀月主張憲法問題應由國民大會解决王揖唐贊成之郭人漳以解决制憲問題須得兩國會之同意免生衝突王揖唐王印川等皆贊同其說嗣因討論多時尚無確切辦法故又訂於今日假廣和居約集新舊議員作第一步之談話磋商進行方法惟南京開會一節兩方多不贊成又據某方消息吳鼎昌此次北來與王揖唐亦已數次交換意見大約（一）不令新國會處於違法地位（二）不恢復原形或變形之舊國會（三）不主張總統須經再選或追認之手續此數層業已决定故吳氏一二日内卽將回滬 
　　内蒙古東西六盟整飭軍防事件政府已擬具草案聞大致由中央派往各盟軍隊每盟以一混成團爲限爲各盟編練蒙軍之模範並責成奉吉熱察緩五省區長官召集各該盟長籌商一切辦法以固蒙防　 
　　川粤漢鐵路横亘五省本由英法美德四國借欵承造借欵總數共爲六百萬鎊每國各出一百五十萬鎊德國承築之線爲由武昌至宜昌一段號爲湖廣線業已開工起造並將擔任之欵分期交出歐戰期内工事停歇近日英法美要求將湖廣線改歸三國繼續開工吾國主張由中國自行收回彼此磋商尚未决定外傳已允三國繼承之說並非事實 
　　交通曹總長以京奉路已完全收現津浦未便獨異昨電令津浦路徐局長所有客貨票及各項收入自本月二十五日起一律改收現欵 
　　本月十六日中英協會開本届年會於晚八鐘假外交部大樓舉行讌宴涖會六十餘人宴後開會更選職員由會長汪伯唐君主席選舉結果主任幹事爲耿布君副主任幹事爲金紹城君會計幹事啓王常君書記幹事盧克斯君葉景莘君幹事藍普森君畢文君婁斯君王寵惠君刁作謙君陳祀邦君選舉畢請研究拳術專家演中國武術中英會員皆深加讚美散會已十二鐘 
[哈埠金融機關之消長觀]  
　　一埠之興衰全視全融之活潑與停滯爲斷哈爾濱金融之權向係操於俄人之手其操縱金融之機關有四（一）道勝銀行（二）俄蒙銀行（三）第一借欵公司（四）第二借欵公司市面行情之漲落全由各該機關爲政華商於經濟方面亦均須仰其鼻息及民國成立中交兩行來設分行我國於金融始稍見活動然又因該兩行總管理處限制過嚴致該分行不能自由營業故該兩分行在哈於我國商業上幷無十分益處及民國三四年間殖邊儲蓄兩行相繼成立華商經濟方面略有接濟乃又苦於資本太少及歐戰發生之後羗洋一落千丈而農産農商工商商業輔商等行紛紛成立我國之金融界遂大爲活潑試將各行之資本詳細調查如下中國銀行大洋七十萬元交通銀行大洋五十萬元殖邊銀行大洋三十萬元儲蓄銀行大洋二十五萬元農産銀行大洋一百萬元農商銀行羗洋一百萬元工商銀行羗洋一百萬元商業銀行羗洋二百萬元輔商銀行羗洋一百萬元裕商銀行羗洋一百萬元實業銀行羗洋一百萬元三信銀行羗洋一百萬元重慶銀行大洋五十萬元 
　　我國之銀行現在已有十三家之多然無一家足敷周轉者其絶大原因卽在市面交易以羗洋爲本位也當民國四五年各銀行設立之初大洋一元只値羗洋九角之數現在大洋換羗洋十五元有奇各行將欵放出一律改成羗洋今若按數而論似無一銀行不大發財然一計算當日之銀價則已賠累不少矣刻日本銀行正擬乘此機會取俄銀行原有之勢力而代之查日銀行有三（一）正金銀行（二）朝鮮銀行（三）松花銀行該三行所放之欵亦盡係紙幣惟均以金票爲本位故不受羗洋跌落之損失現在被羗洋之價格所迫市面上銀根奇緊不第各商家皆赴日銀行息借金票卽我國銀行亦多有向日銀行借欵以資活動者將來哈埠金融權必將落於日人之手矣 
　　哈埠中俄道勝銀行日前接到沃穆斯克政府來電令其收買小票以五月一號爲限逾期作廢於是市面大小帖之兌換價格又非常毛荒各商皆受影響現經商會開會共議抵制辦法聞已向俄人交涉此信旣出小票立見起色前每千元必加百元有奇者今只加八十餘元 
[武鳴會議之傳聞]  
　　日前廣西軍政界各要人在武鳴會議爲對粤問題而起外間多已知之惟内容究竟如何則尚未詳悉頃據政界某要人所述則稱當日議决問題有四交莫督軍照辦（一）兵工廠易人問題（二）財政廳易人問題（三）北江督辦易人問題（四）鹽運使易人問題幷謂最末一條緩辦或不實行亦可餘三條則决須實行云云聞議决後由桂系軍政府要人聯名用密函派人到東謁見莫督陳述此種意見及辦法大約莫督如能照此辦去則督軍易人一問題陸尚無成見可以暗中打消查第一條現已見實行第二條近又傳有財廳易人消息其言亦似可信也 
[馬濟所轄之工廠與軍隊]  
　　馬濟接辦石井兵工廠情形已紀前報茲聞該廠於前數日已佈告停開夜工據該廠内人言實因一切製造原料缺乏之故蓋自港政府禁止軍用品出境已無原料可用又製造用品以硝磺爲大宗當歐戰時該廠改向雲南貴州購辦土硝由桂運粤每擔約需二十餘元又向淸遠購用碗磺等暫爲接濟及歐戰停息已有洋硝出口每擔祗需三元該廠乃急電雲貴止辦土硝及土磺各項詎洋硝洋磺到港後又禁出口而土磺土硝又已止辦遂致停開夜工云云又查該廠内係分三部分（一）製彈廠工人約二百餘名每日可製（六八）（七九）彈子共四萬顆（一）製槍廠工人約百餘名每月可造六咪里八槍二十枝左右（一）機關槍廠工人約五六十名每月可造機關槍七八枝若加開夜工則槍彈各項均可多造一倍之數近因原料不敷之故現時每日所造彈子仍是翻裝舊壳而已 
　　馬濟所部援湘粤軍旅長王得慶日前電告因病呈請辭職經馬核准呈報督軍察照頃據傳說馬准王辭職後查悉王有侵吞軍餉情事交代時被人告發且侵吞甚鉅故馬復電飭將王扣留勒限交代淸楚故王現尚滯留在湘南 
[蘇商會與米禁（重公）]  
　　蘇省二次商會聯合會海安商會會長韓天序等聯名提出議案對於米禁問題有所建白經議决後由蘇省事務所咨請省議會覆議其咨文云爲咨請覆議事案因本月二日敝商會聯合會開會由海安商會會長韓天序等提出請議穀食内地流通恤商救災一案其提案大旨謂省議會議决重申米禁一案依據約章之規定堅拒日使之要求重申禁令並通令各重要口岸稅所曁地方官紳嚴密查察以杜偷漏杜漸防微無所不至省會之維持吾蘇民食固爲吾蘇民所共感戴顧因防止國外之輸運而兼以禁及國内之流通因噎廢餐在議會諸公自有其精確之卓見决非貿然爲此閉關拒糴之舉而在人民一方面則又不能無言者也蓋禁米出洋已成鐵案非惟議會堅持卽各商會何嘗不函電紛馳預防開放惟普通申禁而國内國外之界限不分則一有運輸卽觸法網推其流弊遂令本省之米不能運銷隣省甲縣之米不能運銷乙縣甚而至於城鎭鄉村亦復疆界自分不敢越雷池一步長此相持産米之區將有粟朽於倉之慮而待糶之處又恐飢者載道也查揚屬七縣淮屬鹽阜淮安三縣均爲産米之地現在核計存米約餘數百萬石而江南無錫鎭江之屯積其數亦復相等現距二麥登場不及兩月擁此餘粟何處推銷此亦議會諸公所不能不兼籌幷顧者也况廣東乞糴於先湘省告饑於後共和國家之人民對於同胞之呼籲忍聽其嗷嗷遍野而不肯推有餘以相協助似亦非情理之當者也代表等擬由本聯合會議决呈請省長咨交議會覆議或逕行請願議會覆議一面仍行嚴禁出洋一百議准内地流通以濟盈虛而蘇民困等語經敝聯合會詳加討論僉謂禁止國内流通固爲因噎廢餐之舉然使流通國内而漫無限制則奸商米蠧未必不乘機影射議會諸公之主持兼禁國内流通者其注意何嘗不在此點但立法之意偏於一方則其他方發生之困難與此方亦復相等此次禁米之案防弊不謂不嚴而就該代表等之所陳則傷農病商窒碍亦復不少敝聯合會之意擬請於議准國内流通時另定限制辦法三條俾事防維而免流弊一曰限地限地之法分産地銷地兩層産地則須在素稱産米之區經該區商農兩會查實除去本區食米確有盈餘者方准購運銷地則須確係饑荒之省或縣其地方行政長官或地方法定團體有正式文書請糴經産地行政長官或地方法定團體騐明允准者方許採運二曰限價國外流通爲條約所限苟定期未滿則雖價值增至倍蓰而無權可以驟禁若國内流通則不受條約之束縛有隨時禁止之權若先將歷年米價平均計算擬一適中價格標爲限度在此限度以下者准其流通逾此限度者卽可立時申禁三曰限時麥穀未經薦熟之時本歲之豐歉尚不可知萬一流通之後陳者旣去而新者毫無其危險尚何可言喻若在夏時三四月之間秋時七八月之季預料麥穀之必可成熟則推陳出新於民食似亦不至發生危害以上三條經敝聯合會討論之結果如以此辦理雖不敢遽謂弊絶風淸然决不至爲奸商米蠧所影射似可據此函請省議會迅予覆議由主席宣付表决多數起立通過交由敝事務所具書請願等因理合備函陳請貴議會查照希卽提前覆議决定後咨請公布施行云云未知省議會諸公如何核覆也 
[南京快信]  
　　盛傳將以舊國會在南京制憲昨據李督語人此說全屬子虛 
　　安福派要人紛集徐州徐樹錚　弔事畢日内卽北上陳調元旅長已由徐來省 
　　省議會昨日大會足法定人數開議通過多案今日星期休會一日二十一日接開大會 
　　省議員朱德恒提出浦口扣留私運米石案再質問書薛議員文奎提出前鹽城縣知事交代不淸是否依照部頒條例辦理質問書昨均由會咨請省署於三日内答復 
　　南京日領事署今日（二十）開園游會李督齊省長均因病初愈派何參謀長蔡警務廳長代表蒞會參觀 
　　軍署駐京代表韓德銘昨來密電報告某派近日在京運動反對和會情形 
　　陸榮廷代表王世淸蔡樹由京接洽事畢今晨抵寗聞鈕傳善今晚仍須由滬返寗 
　　徐東海將於日内再派王芝祥赴南寗晤陸接洽和局前日過寗轉車入京之胡銘槃（引之浙江人）聞實係陳炳焜代表昨已抵京 
　　吳鼎昌今日可抵寗李督派本署副官趙瑞祺赴浦口車站迎接 
　　蘇菸酒公賣各分局支棧奉菸酒事務署令裁撤 
　　安慶兵變倪督派馬聯甲查辦今晨過寗轉輪赴皖 
　　奉天省議會昨電蘇議會請協爭修改各項不平等條約順直省議會來電請協爭停止國防公債等之進行皖教育廳長董嘉會昨由蚌來寗略事勾當今晨卽轉輪回安慶省城 
　　日艦須磨號水兵二百餘人今日全數入城游覽名勝 
[杭州快信]  
　　杭縣自治公所開會集議後昨已函請蔣運使將省城忠義祠恢復原狀保存古蹟 
　　今日（二十）爲道一銀行開幕期齊省長派第四科科長吳憲奎代表往致訓詞 
　　上海英法各廨會審員李修梅王嘉熙聶宗義前日因公來杭昨已聯袂返滬 
　　北京全國商會聯合會昨函浙省事務所將第三次大會經費計算及本年經費概數分配等級數目希照攤認級數迅予賜繳 
　　杭縣公署今日（二十）午後開杭紹金融評議會景王兩知事俱列席省城各錢業多數主張匯水不能消滅尚無結果 
　　荐任職郭會甄（號若鈞福建人）昨奉委充淸湖統捐局長 
　　省議會今日（二十）下午開茶話會商定開會日期 
地方通信 
[松江育嬰幼稚園之開會]  
　　育嬰堂於　白池内附設幼稚園爲堂内男女嬰教養之所去歲該堂曾開幼稚園　親會成績甚佳現又定期本月二十七日開二次懇親會凡曾向該堂請領男女嬰孩作爲兒女者均奉該堂函知於是日率同到會以便調查堂外各嬰之狀况並聞該堂已函約上海幼推教育研究主任朱吳女士於是日來會演說 
[中學校員生之晋省]  
　　省立第三中學校校長楊子侁爲參加省立學校成績展覽會事遴選學生成績數千餘件裝成五箱於昨日親自押運晉省又該校各級運動員選手四十餘人定於二十日早車由該校體育教員蔡張二人率同赴省加入省立學校聯合運動會 
[蘇州銅錫店砲彈炸裂之詳情]  
　　閭門内桃花塢西街徐立昶銅錫器舖向來專收廢銅舊鐵各件鎔化銷售本月十七日上午該舖内作鎔化舊鐵其中有大砲中所用之開花吕一枚外面已經鐵銹該舖學徒楊姓等二人不識其爲何物見彈上有一螺絲釘旋轉不動遂川鐵棰打擊登時炸裂將楊姓學徒二人炸斃血肉横飛又將屋頂炸穿並帶傷店夥數人其中一人傷及天靈蓋傷勢頗重卽經北區警署得悉特派巡官長警等到塲看明先將受傷之人送醫院醫治一面報告吳縣公署派員前往騐屍矣 
[破毁鹽缸]  
　　藩關所屬獅子山地方爲駐蘇緝私第六營第三隊汛地向有鹽缸一百餘隻由山塘醬園將醬渣運至該處曯賣上年曾經楊紹文隊長破獲擊壞鹽缸數十隻其後仍在私賣營長蔡漢臣於前日（十七）督帶師船前往指揮各官兵將私鹽缸一律擊碎鹽販等已聞風潛逃 
[蠶汛消息]  
　　蘇屬各鄉日前因天氣温暖春蠶種子都不窩自孵最早者於五日前業已收花發育頗速各地桑葉亦因天熱提早放葉得以採飼惟近三日天氣忽又暴冷與前五日至少高差一個月節訊蠶花前途大受妨礙云 
[電燈公司調停無效]  
　　振興電燈公司以出售查燈致招反對各商舖之剪線停燃者已有十之四五該公司老股董祝蘭芳頗受外股方面之詰責前日老股董洪少圃山京返蘇均同毛子堅趙杳孫（吳訥士之代表）姚某何某出任調停先赴各路市民公社及市公益事務所與各社長各市董等分投晤商一時不得要領乃假閭門外金星保險分公司内邀集各公社人員會議是日到者僅間門馬路金間四隅胥江道義等社十餘人先由毛洪二人提出情願暗償各店損失及懲辦查燈人改良將來燃法取消五盞以上裝火表之限制等條商董劉某宋某吳某言市民反對振興之起點爲其暗售與外人故該公司之是否售與外人爲先决問題查市公所前日電致内務農商部文内已叙明欵由日商大倉洋行交付云云（原電登四）月三日本報）迄今多日未見有聲辯之舉且悉該公司中之總管日人（名花崗）已到公司辦事其爲轉售與外人無疑毛子堅云洋股雖有然主權仍歸華人大衆聞之譁然以旣有洋股則收歸市辦名正言順遂一閧而散 
[教會學校之聯合運動會]  
　　今日天賜莊東吳大學校開聯合運動會滬江大學因人少未到故祗有金陵之江東吳三校男女來賓約二千餘人操塲寬闊尚不覺十分擁擠運動各節頗見精神茲記其秩序如下（一）百碼賽跑（第一金陵第二）之江第三東吳）時間十一秒（二）擲鐵　（第一第三金陵第）二東吳）遠三十三尺十寸（三）半英里賽跑（第一第三東吳）第二之江）時間二分十五秒五分之三（四）跳高（第一東吳）第二第三之江）高五尺半寸（五）二百二碼賽跑（第一東）吳第二第三之江）時間二十五秒五分之三（六）擲鐵餅（第）一第二金陵第三東吳）遠七十九尺九寸（七）商欄賽跑（第）一第二第三東吳）時間十八秒五分之三（八）跳遠（第一第）二之江第三東吳）遠十九尺五寸（九）四百四十碼賽跑（第）一東吳第二第三之江）時間五十七秒五分之四（十）投槍標（第一金陵第二第三東吳）遠一百另七尺九寸半（十一）低樣賽跑（第一金陵第二第三東吳）時間三十一秒（十二）一英里賽跑（第一之江第二第三東吳）時間五分二十五秒五分之二（十三）撑篙跳（第一第二東吳第三之江）高九尺五寸（十四）半英里輪流賽跑（第一之江第二東吳）時間未詳（十五）給奬散會時已四句半鐘此次運動分數計算法第一五分第二二分第三一分而以東吳得數爲最多云 
[無錫勸剪髮辮之公牘]  
　　日昨縣知事咨縣警察所文略云案奉省長寒代電開蓄髮垂辮不適衞生迭經通令各屬切實勸誡在案乃本屆淸明節本省長赴鄉躬行植樹典禮目覩鄉民間有留辮者可見勸諭不力嗣後仍責成各該警廳長縣知事妥謠方法認眞辦理並將調查剪髮報告表式發交該廳縣照式查塡　稍違延切切等因附報告表式一紙到署奉此相應咨請貴所查照轉飭各分所分駐所切實調查見有髮辮者立卽勸告剪除以歸一致附去表式一紙查塡咨縣轉報是爲至盼 
[荳市近訊]  
　　前教日内荳餅消路淸寥　廠停工停止辦貨黄荳滯消　各油廠駐蚌埠採辦員電告蚌埠大火焚去房屋數千幢車站亦付一炬站上堆置黄荳小麥雜糧三四百噸亦成灰燼云云此信一傳黄荳來源斷絶昨日荳市己有步漲之勢荳餌價亦日緊各汕廠可照常工作矣 
[鎭江挖取運河淤泥]  
　　江北運河淤淺日甚冬春水　行船困難尤在界首六　　馬棚灣一帶爲最淸時雖有浚河之舉未收效果現江北運河工程總局已派挖泥　船數艘駛往各該處挖取淤泥以利舟行云 
[知事檢騐命案]  
　　鎭郡西南鄉上蕩村談有才之妻年逾三　　　與憎人龍海有染前晚該僧又往尋歡不料被本夫察覺持厨刀向該僧亂砍遍體鱗傷血流滿地登時殞命經地保報請丹徒縣倪知事臨塲檢騐並將兇手等帶回訊辦 
[揚州湘岸請辦輪運]  
　　湘岸屢患岸銷不濟現商人提議僱輪直接濟南塲運鹽到岸濟銷較在十二圩轉運爲敏捷業呈准運署轉一　務署核奪矣 
[案犯解省消息]  
　　駐揚　軍第一混成旅部拿獲之藉端詐擾案犯李駟等人迭經審理尚未判决茲聞李督　將該案犯等提省訊究 
[杭州杭紹金融評議會]  
　　杭紹兩縣因金融評議會事先後呈報紹縣錢業謂杭市滙水增加若遽行開市與所訂莊規抵觸須待杭州紹滙去水除盡方可開市而杭縣則謂日前滙水稍高因紹莊尚未開市紹莊如能卽日　市滙水自可減輕財政張廳長以彼此所持理由適相反對復令杭紹兩縣妥爲協議現紹縣王知事呈復定十八日偕評議會各會員晋省請令杭縣訂期開會公决杭縣景知事奉廳令定於二十日特開杭紹金融評議會並於十九日下午先召各會員開討論會徵求意見 
[絡經加工之布告]  
　　絡經加工問題業經解决警廳布告云觀成堂綢業董事略稱竊絡經一項每對計一百二十戈向給工錢二千四百文今春改爲二元四角增加已在一成以上閱時未久本無再加之理茲爲格外體恤起見邀集同業公同議定自本年舊歷四月初一日起絡經工價每對加洋六角計川元一對每戈加洋五釐計二分五釐一戈並議加絡經工作所給夥友之工資每四十八戈計洋一元此外絡合經工價原係每戈二分現加二釐每戈二分二釐絡合　工價原係每兩二分四釐現加六釐每兩三分自此次加價之後舉凡上油及做潮換　並以五金物品嵌入絨經或　内抵充絨經分兩諸弊端慨應永遠革除請飭各絡經工作照常開工警廳據此布告云嗣後絡經工資均照所議給付倘有不法之徒藉端欽錢事實准予稟控懲辦但不准挾嫌誣陷致干反坐特此布告 
[奉天張使赴津中止說]  
　　日人方面消息云張使本擬赴津協商某某要件因昨晚接錢幹臣總理來電謂現在滬會大有進步不可輕舉致貽口實而生枝節執事洞悉時局定諒衷曲云云張使接電後亦頗不願爲南方之矢的赴津之說殆將打銷另一消息則云張使並非停止赴津因張欲與中央面議之事甚多惟其接洽期略爲展緩大約在和局進行略有眉目之後云 
[韓人懸旗之干涉]  
　　此間得琿春函云上月二十日韓人祝賀獨立埠内韓國商民正在懸掛太極國旗時日本警察出而干涉幷行搜索撕毁韓國舊國旗韓商敢怒而不敢言惟琿埠爲我國國境韓民如有不合自當知照我國警察爲之取締斷不能自行撕毁不知我國當局亦將提出與日領交涉否也 
[電請内蒙速建行省]  
　　蒙古改建行省張使曾向政府電陳茲據確訊張使於眞日又致電政府催促速將内蒙改建行省藉以鞏固主權收拾外蒙並聞張使對於内蒙改省後之設施亦已有所條陳矣 
雜評一 
[新舊之親密（默）]  
　　因新舊意見之不相容而交爭者常情也因和會提議法律問題而國會議員開會抗議發電攻擊亦勢所必然者也因新舊之交爭而由第三者疏通和解情勢不稍緩和亦恒有之事也乃不意新舊交爭之端甫見而卽不煩第三者之疏通和解竟能直接密議自商辦法如電所謂狀至親密者則出於例外 
　　新舊爲國會而交爭非佳息新舊爲國會而親密尤非佳息所謂交爭其常而親密則不可測非歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十二日]  
　　星期休息一日　　形勢又陷悲觀 
[平和通信社消息]  
　　昨日星期休息一日現觀察和議形勢又陷悲觀之境北方新國會議員堅執和會無權解决國會問題雙方意見相去太遠苟長此相持無法容讓和議或再有第二次停頓亦未可知云 
[聯合通信社消息]  
　　昨日（二十）星期兩方代表僅開局部審查會結果亦無所聞惟會外人頗有和議將二次停頓之預擬者因國會案北代表因吳鼎昌未到不願開議遂生種種揣想謂國會問題南代表因絶對堅持北代表亦無讓步之意將來開議兩方意見必難接近勢必有二次停頓之結果且有謂北代表因安福俱樂部之示威運動將拒絶國會案不敢開議者果爾則二次停頓爲期更速云云吾思兩方代表旣負有全權解决時局之職責當不能因一部分人外强中乾之示威遂失却開議本案之勇氣再陷時局於糾紛也姑與國人刮目俟之 
[國民通訊社消息]  
　　二十號星期日代表團照例休息連日聞法律問題雙方主張有不甚接近之點今日（二十）據某君云目前和會最感因難者北代表每事必請命政府卽如將來法律問題内含憲法國會總統三端必欲秉承政府而定趨向解决殊難而國會自由行使職權爲南代表唯一使命有不能苟且遷就之勢故和局前途難抱樂觀云 
　　北京中美協進社來電朱唐總代表各代表均鑒自公理戰勝强權世界和平實現貴會議乘此時機謀全國人民幸福渴望同深前因陜事稽延不勝惋惜今聞續開會議中外騰歡本會同人僉謂貴會議爲和平統一之代表其地位早經駐華外交團所承認所有貴會公平永久主張自得列邦贊助種種孹畫實爲萬國視線所集注亟盼議案刻日告成實行統一善後萬端於焉是賴謹以至誠爲公等視中美協進社熊希齡等叩銑 
[于右任張鈁轉來王玨郭英父二支隊長書]  
　　百萬急唐總代表李龍門先生鑒英密今接乾縣王郭二司令帛書其文曰總司令鈞鑒乾縣以彈丸之地與二十倍之敵兵血戰數月之久其戰爭之激烈形勢之危險爲我軍起義以來所僅有玨等自思無論對於陜西對於西南似均可告無罪而鈞部屢云援助俱託空言誠令人百思不得其故竊維乾城一隅關係甚大前奉鈞函亦有以守乾縣者守陜西以守陜西者守西北等語我總司令獨具熱心關懷大局若無特别原因决不至漠視若此前得謠傳謂有某某兩路現已高懸奉旗惟此間自接戰以來交通隔絶除與鈞部數函外其餘鳳盩等處並未往來一字莫由得其眞象前日忽有奉軍副官來信謂現在南北和議將成全國均已停戰並携有方剛之信故玨等准其入城及閱其信謂渠因鳳乾之圍甚急故與許蘭洲相約退讓岐山換解乾鳳之圍此外並無何種表示玨等思之方剛爲陜首義之人屢蹶屢起壯志未嘗少衰何至有此等舉動惟伊左右之人流品甚雜眼小如鼠性狡於狼專以升官發財爲念甘言重利多方引誘遂致中其奸計亦未可知鈞部必能得其眞象若方剛有投奉之事請卽通知玨等卽當與渠脫離係並請一面以玨等名義通告各方面一面電逹唐總代表嚴重交涉速解乾圍聲明乾縣絶對爲靖國軍之佔有地玨等所部絶對爲靖國軍之軍隊玨等犧牲一切死守乾城總司令爲大局謀安全幷非爲私人謀利益雖失至無一人一卒亦絶無反悔之理天日在上共鑒此心敵人於十日稍形退却然僅城外戰壕退至附近各堡距城一二里數日以來又已暗襲數次是停戰之事此間幷未實行務祈尊處速派大兵來援爲要蓋此後不惟城外敵人須防卽奉軍亦應防之也趙三前日冋乾冋信被敵人截去知念附聞專此敬請鈞安伏乞垂鑒王玨郭英父同上四月十五日據此則乾圍未解乾戰未停陳樹藩于北庭命令亦直弁髦視之務希嚴重交涉以全正義禱切盼切于右任張鈁筱印 
[四川善後協會宴會紀]  
　　昨日（卽二十日）午後一時四川善後協會讌集南北代表及秦湘善後協會諸人於一品香飯店到會者五十餘人首由潘立三詳述四川善後之必要與該協會之宗旨及辦法大致謂該省有數種現象爲各省所無者（一）戰期之長久（二）戰地之廣闊（三）軍隊之複雜（四）西藏之叛亂（五）被災之重大其他各事頗爲詳盡次由朱君說明四川災情重大逾於各省而以地勢之障碍每爲政府輿論及一般社會所不注意又次由代表施鶴雛以個人資格說明本日開會不僅關於四川一部乃爲社會人道計應當協助進行又次由劉笠靑說明四川地位邊荒遼闊善後事宜應以安插退伍軍隊振興實業爲最要藉可發展社會經濟不僅關於一省之疾苦也次由章行嚴說明百年大計須從第一年起首此第一年之效力或較後之九十九年爲重亦未可知川湘秦各省均應注重目前之善後卽爲將來之謀始云次由彭允彝說明今日協會請願譬如病夫而和平會議乃爲醫士甚願業醫者勿以此病爲輕置之腦後幷願川湘秦三省協會合力協謀善後尤爲有力次由馬彦冲說明南北各代表注意社會人道維持四川卽同時維持陜西次由葉楚儈說明將來善後所領欵項應注意生産事業幷注意金錢以外之善後厥爲法律問題次由謝惠生說明今日善後之研究乃平和會議解决以後之辦法尚須注重於先决之問題次潘立三贊同彭君之議三省協會幷他省協會聯絡進行云云散會時已六鐘矣 
[粤僑籌議梓鄉善後事宜]  
　　昨日粤僑商業聯合會因廣東善後事特開茶會歡迎廣東善後協會主席董事徐固卿南代表胡漢民粤東報界代表吳鐵城等到會者徐胡吳三君外有廣東中華新報天聲報代表吳永生七十二行商報代表汪書城域多利亞新民國報代表陳匡一雷梨埠民國報代表鄭漢宜羊城平民報代表唐夢蘭小吕宋民號報代表吳惕民新民國報代表汪瘦岑天民報代表甄亮甫汕頭大嶺東報代表鄧竹靑潮州會館黄少岩李少庚柳傑士李楚南嘉應同鄉會温佐才謝復初謝碧田大埔同鄉會楊富臣曁易次乾盧信公等二百餘人下午九時開會首由該會長陳炳謙佈告開會宗旨次由黄式如讀歡迎詞略稱今日之歡迎歡迎吾粤福星也吾粤報界代表諸公與徐固卿先生發起廣東善後協會宣逹眞正民意消除粤民痛苦不涉政派黨見法良意美而胡漢民先生爲南方代表於粤民痛苦知之最詳必有以造福吾粤可爲粤民賀也善後協會所定禁賭治河裁兵賠償粤省損失諸大綱皆根本之圖諸公論之綦詳無庸贅述溯西南護法以來以數省之軍需責諸一粤之擔負民窮財盡達於極點欲籌善後必先復元氣欲復元氣必先興商業此敝會同人所由以實行保商政策加入善後大綱爲請也吾粤軍興以來稅捐之繁全球未有膏竭髓盡恐商困而地方與之俱困故不除苛細雜捐無以振興商業者一也盜賊遍地勒收行水刦掠貨物商販絶跡輸運不通各屬田禾多遭搶割莫敢耕耨廣田坐荒再不維持生機將絶故不嚴治盜匪無以振興商業者二也政令所布罔恤商艱商辦公司時遭干涉以致華商不得不銜痛轉掛洋旗叢雀淵魚言之滋痛富商巨賈多避港澳無敢投資内地興辦實業市面日益蕭條故不消除苛政無以振興實業者三也舊日外洋粤籍華僑每歲運資歸國者爲吾粤金融輸入一大宗旋以國家對於歸國華僑保護不力官廳胥吏更或從而魚肉之致雖有愛國之心咸成裹足之勢以舊日華僑運資歸國之際與現在比較歲短不下數千萬外商僑商旣無資運入祖國内地富商挾資托庇外宇欲不窮且困也得乎故不保護華僑無以振興實業者四也諸公皆吾粤英賢報界秦斗知必有以代表吾粤三千萬同胞之眞正民意造粤民無疆之幸福所謂歡迎吾粤福星者此也云云次胡漢民演說略稱此次粤東米荒粤僑商業聯合會諸君以至短促之時間籌集巨欵辦理平糶熱心義譽令人敬佩惟吾粤民現在水深火熱之中尚有種種痛苦較米荒尤甚者所望以救米荒之熱心救粤民一切痛苦云云次徐固卿起立佈告組織廣東善後協會情形並云吾粤民所受種種痛苦及損失請諸父老詳查報告以便由善後協會請願南北和會云云次吳鐵城演說略稱聞和平會四星期内卽須結束至廣東人民一切損失痛苦調查手續已請粤籍國會議員謝良睦君電倩粤省議員列表分發各屬各縣詳查月内當可寄到編列總表要求南北和平會解决云云次吳永生演說略謂鄙人前以采訪戰地新聞於粤民所受痛苦耳聞目擊當龍軍入恩平時鄙人由北門到公益埠見大家商號多爲軍隊占住至恩平城家家門口貼四次被刦貨物一空字樣蓋該地得而復失失而復得者四次也其打門門不開者放火焚之村邊見一婦負小孩携衣包遇軍隊奪其衣包由後放槍彈由小孩背洞穿婦胸母子俱死有一家三子二女三子則勒作挑夫二女被輪姦羞愧自盡此外之姦淫擄掠不勝枚舉直接之害在兵戈間接之害在軍餉云云聞者爲之泣下次唐夢蘭汪書城黄少岩温佐才謝復初許岑西謝碧田許奏雲相繼演說末由吳鐵城代表粤民致謝該會平糶茶話至十一時而散 
[寗紹商輪公司股東會紀事]  
　　本埠寗紹商輪股分有限公司昨日假總商會開第十届股東常會到會股東五百餘人於午後三時開會原定秩序如下（一）搖鈴開會（二）推舉議長（三）推舉糾儀員（四）簽留舊董（五）推舉監察員（六）投票（七）開票（八）報告賬略及營業狀况（九）報告發息及分派紅利（十）提議維持會墊欵事（十一）股東建議事件（十二）搖鈴散會開會後公推孫梅棠爲臨時主席次公推韓孝先洪承祁徐忠信朱桐宸爲糾儀員次簽留舊董股東顧錦章起問按照公司章程董事二年一任任期未滿何以改選股東陳良下主張舊董事旣係任期未滿此次選舉應作無效馮芝汀代表童詩聞主張董事選舉不照章程認爲違背洪承祁主張監察人選舉應作有效董事選舉應作無效衆贊成秦聯奎主張董事登報更選董事一事已登報抛棄權利應行更選洪承祁主張董事辭職當另有表示此次更選與辭職不同此時秩序大亂馮芝汀代表童詩聞請議長糾儀員維持秩序洪承祁聲言辭退糾儀員馮芝汀代表主張變更開會秩序其理由謂應報告賬略等在前選舉在後李商山附議贊成至此秩序又亂王心賈主張開會秩序將第八條報告營業狀况及賬略提前付議議長付表决贊成當由經理石運乾登臺報告營業狀况略謂上年老寗紹因水脚跌後稍受影響新寗紹則營業照舊甬興照常出租云云次謝蓮卿報告賬略戊午年終止結盈餘洋三十八萬三千九百四十元零三角六分除公積（二十之一）洋二萬元優待券換股洋一萬一千九百七十元暫記八千元外結餘洋三十四萬三千九百七十元三角六分八釐又除各輪折舊八萬元甬躉船四千元申新棧房折舊八千四百三十四元六角二分二釐未換優待券一萬元外凈餘二十四萬一千五百三十五元七角四分六釐應派股東官利洋七萬三千五百元應派紅利五釐五萬二千五百元提存公積股分八萬元公司董事監察人照章十五分之一洋一萬一千元公司職員照章十五分之二應派洋二萬二千元除過淨餘洋二千五百三十五元七角四分六釐某股東質問公司所置鎭江碼頭情形由經理石運乾答復當時經董事會議决出價銀八萬二千兩購入以作本公司輪船行駛長江停泊之用有股東馮芝汀代表童詩聞請董事會會長樂振葆及監察人出席以備股東詢問當詢問本公司所發賬略格式與公司計算法不符監察人謝蓮卿答復此賬本公司十餘年來均照此列表分發各股東查核今旣有新定三公司計算法俟下次更正童又詢問購買鎭江碼頭謂利息不上算會長樂振葆答復謂碼頭爲將來推廣輪船之預備購買時經全體董事屢次開會議决通過現在長江一帶碼頭正在設法購買然非一時所能購入必須遇有時機方可進行前因鎭江有碼頭可購故先購入次提議三北公司租金甯紹公司租金若干請股東免利各股東贊成免利至今年年底爲目顧錦華提議公司創辦董事及維持董事應立紀念碑如贊成請舉手當經全體贊成所有分派紅利及留存公積股分問題經多數股東之爭論應如何表决經馮芝汀代表童詩聞及田樹霖先後登臺發表意見互相討論爲時甚久因已傍晚尚有選舉及未决問題甚多經全體股東議决重行定期召集股東會所有已議决之事作爲有效未議事件及未開之票均作無效六時散會 
[華商電氣公司股東會紀事]  
　　上海華商電氣公司定於十九日開股東會報告賬略並選舉監察員已紀昨報昨日屆期下午三時開會各股東到者共三萬五千五百三十一股公推莫子經爲臨時主席先由經理陸伯鴻報告去年營業狀况略謂本公司上年營業爲電燈電車兩公司合倂後之第一年其賬略業經刋佈至整理内部各電燈總以直流改變交流爲最要之事前購之新機已到鍋爐亦不日可來各處方脈間正次第佈置此項設備工程約計在十萬元以外其電車營業近更發達乘客多而車輛少添備車輛亦需六七萬元此兩種營業將來獲益甚大不得不勉力爲之惟本公司股額木定一百萬元尚未滿額望各股東注意招足云云次卽選舉監察人葉鴻英得三萬四千○○二權李詠裳得三萬二千三百三十二權朱魯異得二萬九千九百七十一權均當選又提發息日期决定隂曆四月初一日起發息迨散會時已薄暮矣 
[烟酒聯合會常會紀事]  
　　中國烟酒聯合會昨開星期常會首由主席陳良玉報告本會對於煙酒改良稅則一案業經分據國會通過之原案提出請願書於和議兩代表請求列議咨逹政府頒佈施行對於烟酒借欵問題亦請政府阻止次報告臨沂分會來函内稱該縣公賣病商一案現已在總局將朱局員撤差次報告土酒業敦厚堂來函内開現在承包牌照稅之陳商額外苛求勒令重捐牌照洪少楚起言此事業經土酒公所邀集同業對於作場另捐牌照一案全體不認應由本會函請公賣局長向該包商詰問以免擾累客烟業宓啓峯報告近來該包商亦屢到敝業作場囑令重捐執照應請一倂列入全體贊成通過次陳祝三提出意見書條陳陜西淸鄉辦法公决由會轉送商業公團列議次報告公賣局又有令商加增認數之舉查各業認稅原案一年之内不得增減今中途加認不獨違反原案且現在市面凋敝實屬萬難擔任查八年分訟案於去年十二月核定各分棧均有批准公文爲時已及四月份至今忽有京署駁斥之語公家信用何在殊屬令人莫測云云議畢散會 
[調查美商酒廠之公函]  
　　江蘇淞滬警察廳徐廳長昨致南市縣商會公函云逕啓者頃准江蘇交涉公署函開奉外交部十七日電開聞美國酒商在上海内地開設酒廠已否擇定地點開工希詳查速復等因卽希台端迅飭詳查從速見示以便報部等因准此查美商在内地開設酒廠一事報紙曾經載過惟廠址設在何處何日實行未據叙明敝廳亦未據各區呈報事關商業想貴會必有見聞用特函詢卽祈迅賜查明見復以憑轉復濡筆以待幸勿稍延至紉公誼 
[磋議新茶開價之劃一辦法]  
　　民國路茶行公所業董翁長岐等以新茶將次到申本年接到山客郵來茶樣貨品參差不齊恐開盤價格不能一致昨特通告同業於三日内到會磋議開價劃一辦法俾有益於同業云云 
[工商研究會常會紀事]  
　　中華工商研究會昨日午後二時開職員常會會議事件如下（一）王漢强徐春榮提議徵求下期會報材料幷請會員助力附刋告白藉資維持（二）蒙城商會及鐵嶺官署來函索閱會章及新刋之會報之照寄（三）郭建侯提議會中經費事俟下期常會討論（四）馬樹同沈卓吾提議實行研究國産貨品實行改良其入手之準備約分爲二（甲）徵求貨品（乙）徵求人材已定辦法下次常會當可提出討議是日幷有高昌織襪機　廠經理熊仲方偕趙如春到會持有一種礦質會衆公同研究 
[古意兩公使今日北上]  
　　駐京古巴意大利公使曾定本月二十日起程北上蒞任本埠交涉公署昨派交際科長陳世光到站恭送茲因該兩公使尚有事勾留一天聞於今日（二十一日）早車北上云 
[美艦隊司令抵滬續紀]  
美國亞細亞艦隊司令羅傑士於前日抵滬晉謁松滬護軍使等情已誌昨報昨日慮護軍使致美國海軍艦隊司令函訂於本月二十一日上午十時答拜卽希查照云云 
[復活節之紀念]  
　　昨日爲耶穌復活紀念日各洋行多休業懸旗誌慶監理會教友曁中西女塾全體師生於上午十時齊集雲南路慕爾堂舉行復活禮拜到會男女約計八百餘人講臺上滿飾鮮花與女學生華裝相映優美異常靑年會總幹曹雪賡主席廣學會編輯厲厚德牧師操中爾甬語演講耶穌復活之原理中西女塾學生唱歌慕　堂唱詩班唱讚美詩全體教友禱告十二時乃散昨晨五時虹口聖公會救主堂亦行祈禱禮信徒到者甚衆先由區牧朱葆元率領全體禮樂社魚貫而入至聖所由朱麗娣女士奏琴霍伯陽君奏軍樂畢朱牧祈禱唱詩鮑俊德讀馬太福音朱葆元博士說教末祝福散會今日星期一公共公廨訟案輪應英副領事卓包兩君到堂陪審惟因昨日（二十號）星期又爲耶穌受難復活之辰故西人曁洋務機關以例逢禮拜應行休息而節期尚須續假一天關正會審官接卓包兩副領事函咨前因爰特諭令檢察西員史賓斐通告各捕房於本日停解瑣案一天並飭知署内各科人員停止辦公一體休息 
[熊希齡致錢能訓書]  
　　平和期成會會長熊希齡致錢能訓書云幹丞總理大鑒頃閱上海報四月十日登有和平期成會派遣代表之飭查一則内載江蘇滬海道王道尹昨致上海總商會公函云逕啓者本年四月四日奉督軍李省長齊江代電開頃准國務院有電開聞上海和平期成會召全國省會教育會商會各舉代表赴會意在聯全國之力壓服中央如中央不允南代表條件卽指爲破壞和平令全國罷市抗稅逼其屈服查此次滬議肇始本爲中央發議經屢次商促而成固期促進和平以減少商民疾苦若相率罷市抗稅必至破壞社會秩序揆諸和平初指相去逾遠現陜省確已停戰張瑞璣到陜正爲各方接洽會商劃界永息糾紛務希曉導省會教育會商會等各持鎭靜以俟解决萬勿派遣代表致紊步驟是爲至要等因除分行外仰卽遵照辦理一面隨時注意偵查具報等因奉此除分行外相應函逹卽希貴會查照辦理爲荷等因查期成會由弟等發起卽北代表中王君克敏汪君有齡徐君佛蘇等均爲發起人之一弟兩次赴滬爲南北雙方代表接洽介紹以期大局又安且迭次聲明本會係以友誼的勸告幷無代表民意乃第三者仲裁之資格何至有召集全國省會教育會商會各舉代表赴會之事此等捕風捉影之談本不値與之辨白惟以貴院係全國視線所集未知有電所引據何種報告近日幸災福禍含沙射人之事所在多有或貴院幷無此電面係報紙揑造弟等擬卽通電李督軍齊省長飭下滬道函致報紙更正以息訛言希飭查見覆爲幸專此祇頌勛安熊希齡謹啓 
[民議聯合會一再遷移]  
　　民議聯合會自遷事務所於錢莊會館隔壁懷安巷内後交通頗爲不便故該會於昨日開職員常會時經各戰員互相磋議决定另行搬遷並由陳副會長提議遷赴武昌路仁德里協和公司内經衆贊成遂擇定於二十二號實行遷往並先期通告本外埠會員查照 
[縣商會會長就職之通函]  
　　此次上海縣商會改選正副會長顧履桂蘇本炎仍被舉連任當卽呈報上海縣沈知事轉詳省公署咨呈北京農商部備案各情迭紀前報茲聞該會昨又函致滬上各機關並各埠商會公函云逕啓者敝會遵照商會法改組業於本年三月二十二日依法投票選舉會董復於二十五日互選會長以顧履桂當選爲會長蘇本炎當選爲副會長均經就職任事除函縣分别呈報外相應函請查照爲荷 
[教育參觀團晉謁道尹]  
　　滬海道屬教育行政人員會組繼參觀團先往浙江參觀教育狀况已誌前報昨日各縣團員已會集滬上卽赴道署晋謁道尹先山道教育行政會會長余沅分别延入客廳旋道尹出見勗以參觀宗旨當採擇優點補我不足並謂社會現狀道德堕落將來回各屬後尤應注重此點挽救頽風等語次由余會長陳述此次赴杭分五組參觀每組推定紀錄一人客庽但求淸潔均定次等房間謝絶酬應往返以十日爲期參觀竣事略至名勝處游覽卽束裝返滬談話畢遂合攝一影茶點而散現定今日晨早車由余會長率同出發 
[體育研究會國技部開會紀]  
　　江蘇省教育會體育研究會　技部昨日開第八次研究會加入者有浙江體育學校校長王卓夫等數人是日主任唐豪周啓明提議將該部範圍擴充聞議决事件如下凡稍習武術及有志研究者均可報名入會除唐周二君擔任教授心意六合門武術外並請倉聖大學國技教員任子敖擔任八卦門武術教授浦東中學國技教員蘇錫三及前浙江體育學校國技教員夏之英擔任太祖門潭腿門武術教授公共體育場國技指導劉德生擔任周同派武術教授入會者可任擇一門或數門練習云 
[神州女學生參與聯合運動]  
　　神州女學校中學生選手三十人定今日（二十一）由教務長江照揚管理員陳鴻璧率領往寗參預聯合運動會 
[禁烟調查員有得賄嫌疑]  
　　普益禁烟會調查員沈祥生帶同譚四海計阿毛陳吾梅等前往浦東高橋等鄉調查烟戸被該管淞滬警察第六區分駐所將沈等四人拘送警廳司法科等情已誌前報茲悉此案昨由警廳司法科劉科長審訊之下以沈等冒充調查且受有得賄嫌疑當卽備文將沈祥生譚四海計阿毛陳吾梅等四人備文解送上海地方檢察廳訊辦並聲明案關刑事請從嚴起訴云云當由該廳預審據沈等供稱因調查遭恨被人栽誣等語檢廳以案情重大當飭將四人收押聽候調查核辦 
[軍工路落成禮改期舉行]  
　　滬北工巡捐局曹局長呈准松滬盧護軍使撥派軍士築造依周塘馬路（卽名軍工路）業已全路告竣迭誌前報茲悉曹局長本定四月二十二日柬請本埠官紳商學各界行落成禮建立軍工路記念碑先期將碑記拓印數百份以便是日分贈到場各界碑係局長曹有成譔文上海縣知事沈寳昌書用硃砂拓印刻因爲期已促趕拓不及故擬改期出月初旬行禮云 
[浦東造橋開河之近訊]  
　　浦東塘工善後局近在縣苗圃附近建築橋樑及開挑一盤兩灣河工其工作狀况錄下 
[橋樑]  
　　建築於縣苗圃之東南角架於大將浦之上是處爲高陸行往來東溝等處要道建築材料均以水門汀及鐵組成之橋脚樁駁刻已打就工作正在進行聞建築經費約計六七千金之譜云 
[河工]  
　　該局規劃　挑之河工爲沿大將浦之一盤兩灣均先期呈准上海縣公署出示佈告雇工開挑前次沈知事　勘之界路灣一段已於前日開浚是處開通之後舟楫往來更形便利　莊家灣盤灣二段亦將尅日開工云 
[趙家溝河道開濬先聲]  
　　浦東東溝附近之趙家溝河道南通奉南等縣境北達川寳爲該處二十二保一大幹河前光緒初年由故紳朱其蒓黄彬等呈縣核准開浚迄今日久漸次淤塞農田水利商旅交通均感不便茲由該處紳士黄如珪等呈請上海縣公署出示佈告籌備一切擬於秋後實行開濬云 
[號夥赴魯被擄勒贖之消息]  
法華民國路宏豐雜貨號於本年正月問由經理張某派夥何姓携欵八千兩前往山東省採辦雜糧去後數月以來音信杳然號中正在察訪之際日前忽由郵局遞到匿名姓函一封内稱何行至魯省交界豐沛地方被匪徒擄去限期勒贖現尚在期票時代須二萬金代價等語該號接信後以事之虛實均應澈究遂於昨日遣派夥友等六人乘火車起行前往調查蹤跡 
[浦東吳家廳出會肇禍六紀]  
 
 
 

Page 11

 
 
浦東吳家廳賽會纯淞滬三區巡警前往禁阻開鎗擊傷鄉民江阿二楊金生張唐生潘毛毛等四人詳情已五誌本報茲悉此案目下雙方均無何等舉動惟靜候該四人傷愈再行籌商解决聞楊張潘三人傷勢漸平大約一星期後卽可出院而江河二傷勢較重昨其家人往探據稱因發寒熱故剖鉗鎗珠一層尚未實行云 
[緝私兵士查騐漁船之章程]  
　　蘇屬緝私統領宋明善以現屆漁汛之期恐有漁船夾販私鹽自應規定查騐辦法以資遵守業經規定查騐漁船章程十二條除呈請督軍省長曁咨請松江運副核准外昨特佈告各漁船戸遵照茲將查騐章程照抄於後（一）凡採捕魚船非執有浙淮魯運使署曁他處鹽務機關所給執照者一律不准出入蘇五屬沿江海一帶各口岸（二）鹽船帶鹽多寡須視船身之大小凡船樑在一丈以上者准帶鹽三十擔船樑在七尺以上者二十擔五尺以上者十擔每擔連包索司馬秤以一百零五斤爲限逾額卽一應充公現由稽核總所規定辦法可按每醃魚百擔者需鹽四十擔之數爲標準如漁船每船能載二百八十擔每次准領最多鹽數八十擔船小者按數遞減（三）漁船於初汛入港時由緝私員弁查明該船内所帶鹽斤並未過數應卽封艙蓋印編號列册並塡給騐單載明船戸姓名鹽片數目俟漁銷竣出口再行騐封放洋二汛載魚入港其辦法一如初汛如有夾私情事鹽船充公船戸懲辦（四）三汛期畢各船内如有素鹽應卽扣留送交附近官鹽棧葷鹽滷水應均潑入水之深處防有粗粒鹽質銷融不盡者則水之淺處易於撈取惟當潑滷之際必須多派妥員到船監潑方免透漏之虞且恐痞棍流氓爭奪滷水以資彈壓（五）冰鮮魚船或因滯銷帶鹽備用所帶之鹽亦以船只之大小爲斷至多不過三百斤逾數卽行没收（六）漁船之外載有醃腦鮝蜇　乾瓜丁一切醃貨者每百斤准帶護鹽五斤多則亦以私論（七）販運漁貨祗准有腥羶泥雜之鹽不准有潔淨未用之鹽以防影射（八）魚船進口均應到魚行報明由該行編查造册送由就近辦理漁汛緝私營轉報查考如該行通同舞弊於收貨時有魚鹽倂卸希圖偷售等情查出分别嚴辦（九）各船到埠應俟緝私營派員騐訖塡給騐單然後開行起卸如有不服查騐恃衆抗拒者應卽拘解懲辦以敬效尤（十）查出私鹽不及五十斤者但將私鹽解繳多則鹽貨一倂充公（十）（一）魚船下椗口外未經入港時緝私營士兵卽須乘船往查以杜駁運洒賣之弊（十）（二）查騐漁船各弁兵必須勤愼從公不得徇情受賄違法者科以相當之罪誣告者應干反坐之條 
[吳江旅滬同鄉會成立]  
　　吳江旅滬同鄉會自上年發起推定調查員後凡開談話會五次會員已逹七百餘人昨日（二十號）下午二時假盆湯弄絲業會館開成立會到者如施子英錢慈念洪藩生任筱珊周中浩王克雄徐寳琪邵仲輝周心梅等二百零二人内有女賓七人至時搖鈴開會首由籌備副主任錢慈念主席報告開會宗旨及述經過情形臨時經濟幹事徐寳琪報告籌備期内收支欵項畢卽討論會章公决增幹事爲四十二人除選舉外有特别能力而未與選者得由幹事部公推之但不得逾二十人各會員對於此條討論最久其餘僅修改字句而已會章通過後開始投票選舉施子英當選爲正會長錢慈念洪藩生當選爲副會長幹事當選者如徐寳琪周心梅邵仲輝等四十二人並定下星期日在貽德里本會開餘事會各自認定分部辦事另定辦事細則六時宣告散會 
[中華公義會准予備案]  
　　上海縣知事公署布告云案據組織中華公義會會長周廷弼陶冠緯徐維繪等呈稱竊敝會於民國五年六月間由公民周廷弼徐維繪陶冠緯陳炳謙輩召南陳懷安兪國楨徐克儉尹鵬徐織等爲鑒於治下閘北地方工廠林立戸口衆多貧苦食力者在在皆是平時手腁足胝謀升斗之不遑一旦身罹疾病醫藥無資往往束手坐視貧病堪憐就近雖有慈善機關然而施醫給藥一層尚付缺如廷弼等惻然憫之爰糾合同志組織閘北公義會假閘北慈善團内開辦施診給藥迨至十月底因該團房屋收回自用不得已暫行停止總計治愈病人約逹四千以外嗣悉苦力抱病者登門求治紛至畓來往返徒勞心多負疚復於民國六年五月賃閘北新民路協志里二十號民房賡續開辦卽於六月朔日起逐日施醫給藥一如向例迄今已逹二萬餘號又於是年七月間附設義務國民學校概不取費幷擬推廣範圍擴充善舉更名中華公義會釐訂章程組織董事部所有按月開支悉由董事擔任籌畫幷不派人在外募捐六年八月舉定廷弼等爲會長事關地方公益不得不勉任其難惟滬上人類複雜良莠不齊每有藉端滋擾等情爲此具呈請求伏乞鈞縣俯賜察核准予備案給示保護幷懇轉呈省署咨部一倂備案以維善舉不勝翹企待命之至等情幷附節章職員表到署據此除批准外合行布告仰各色人等一體遵照特此布告 
[南車站路火警之誤傳]  
　　昨報紀十九傍晚南車站路審判廳署對面某姓房屋失愼一則茲悉係該處江西會館面前　塲有余姓焚燬紙房一時火光燭天救火聯合會鐘樓瞭望台疑係發生火患當卽鳴鐘告警迨各區所駕車馳往行至半途得悉原委俱中道折回 
[不還漢冶萍股單案之傳訊]  
　　本埠已　貿易銀行經理陳廷孚被孫楚卿延律師在公共公堂控其不將託爲保存之漢冶萍鑛局股份五百五十四股之股單交還等情業經派探將陳傳至公堂着交舖保候訊在案前日由王襄讞與美丁副領事傳訊卽據原告代表律師上堂譯稱被告所進訴禀旣已承認原告所控並認已將該項股份抵押得銀六千五百兩用去應請訊追被告所延之律師到堂略辯之下中西官判改期再訊 
[賽馬日期之防範]  
　　南京路跑馬廳内定於本日（二十一號）舉行賽馬公共捕房總巡麥高雲氏以届時中西人士往觀者勢必擁擠誠恐莠民溷入人叢乘間　竊爰於昨日諭令新老閘兩捕房捕頭加派中西探捕多名届時分赴跑馬廳一帶嚴密梭巡以資防範 
[請賣敵産抵欠]  
　　某銀行昨延巴仁律師爲代表至法公堂控德人廳愛爾虧欠行中欵項甚巨現該德人已經回國所有財産係某銀行管理應請堂上將該産拍賣以抵欠欵等語中西官判聽候再核 
[限期遷墳交地]  
　　姚金隆在公共公廨呈控鄉民趙妙全售地不交一案前日經中西官集兩訊造均延律師到堂各據理由互辯良久間官核供判原告得直着被告限日遷墳交地違干未便　 
[承發吏額外需索之諭禁]  
　　上海地方審判廳庭丁查德根因向當事人需索銀洋被執行庭陶推事官查見面禀張廳長將查斥革並出示布告禁止需索等情已誌前報茲悉張廳長又於前日召集本廳各承發吏在辦公室分别面諭曉以司法界民事案牘承發吏承辦案件如送逹傳票判决書等例有一定公費額外不得需索分文如果藉詞勒索一經訪聞或被告發定干究懲云 
[冒探索詐之懲儆]  
　　汪大毛前因冒充淞滬警廳偵探先後向新北門内陳聚興銅絲店主兪家楨詞庭山會館附近織帶作主鮑壽良與李阿榮等以其收受來歷不明之貨索詐去洋數十元嗣爲探警查獲傳到被詐各家移送上海地方檢察廳訊辦在案茲悉此案曾經檢察官提案研訊兪鮑李投案伸訴被詐情形並稱汪大毛將他處營造執照僞充收銀證據交給今將僞據呈閱質之汪俯首無詞檢察官遂起訴審判廳前日下午經堵沈推檢兩官開庭飭提汪大毛到案略詰一過以其迭次冒探索詐詐欺取財罪業已成立判决監禁一年零八個月以倣 
[汽車傷人兩則]  
　　前日傍晚時有滬北義大汽車公司第五百七十二號汽車一輛載客由北市往南行經大碼頭適有王家碼頭某姓理髮店學徒揚州人王小全（年十八歲）從浦東渡浦上岸往西行走誤被汽車撞倒該車夫郭子良不及停　以致車輸從該徒腹部碾過受傷頗重當山崗警查見立卽上前將車彌扣住連同汽車夫拘住將傷者車送第一區警署由趙署長問明後着將該傷徒送至紅十字會南市醫院請爲救治旋據醫生云尚無性命之虞惟須醫院醫治旣而由程裕和茶葉店赴署將郭保出候該徒傷愈再行核奪又昨日午後滬北太古保險公司第一千六百九十號汽車載送女眷至南市半淞園游覽該車駛經新碼頭誤將江北男子王鳳林撞跌受傷當爲崗警查見阻止汽車將車夫蔡運生拘住連同傷者一倂帶至第一區警署趙署長問明前情旋山王鳳林投稱家貧無力醫治等語趙署長飭蔡給予養傷費兩元外因其無照行車飭補領捐照另再罰洋三元並行駛快車有違警章着罰洋十元一倂充公 
[救濟會留養院男孩病斃]  
　　江灣鎭救濟婦孺會所設留養院中近有八歲男孩胡阿根在院患病醫治無效延至昨晨斃命由院報告該會以電話通知地方檢察廳請爲派員蒞院相騐林檢察長立委沈錫慶檢騐員前往騐看 
[水巡隊查獲船中烟土]  
　　某輪船茶房胡秀淸近從外洋私購烟土八十兩於昨午抵埠後雇舟載運往南當被眼線報告水巡隊巡警返往將胡與證物並獲押送到隊轉送警廳立卽函送地檢廳訊辦 
[買賣鴉片煙膏之抄獲]  
　　浦東人馮寳生前日下午至華記路二百十四號門牌潮州婦人吳陳氏處購得鴉片烟膏十小盒行經東西華德路適　行路捕房派令一千三百三十六號一千一百三十五號等華印各捕搜檢行人致被抄獲烟膏帶回捕房捕頭詰悉前情立飭一百十三號西探使密司率同包探薛正昌周耀庭往將陳氏與學徒兪英良及烟膏烟盒器具銀洋簿據帶回捕房分别拘留候解公堂訊懲 
[洋燈擲破頭顱]  
　　某姓十五歲男孩前晚持洋燈往康腦脫路淸江人談正華開設之雜貨店内購買洋油忽起衝突遽將洋燈擲破談正華頭顱血出如注當喚戈登路捕房一千四百二十六號華捕到來拘該男孩入捕房捕頭諭送談正華往醫院療治候傷痊再核 
[六馬路破屋預備修葺]  
　　公共工部局打樣間西人查得公共租界湖北路北海路轉角一帶房屋建築有年頽垣敗壁觸目皆是殊易發生意外茲爲預防起見爰於前日傳諭該房主英商公平洋行通知承租之舖戸擇地遷移以便着手修葺現已擬定不日興工故該項房屋租戸現皆預備搬場頗形忙碌 
[茶館演唱花鼓戲]  
　　閘北曹家渡有王全根所開之海外和年棋茶館每晚邀集一般游民演唱花鼓戲經四區四分所李警佐查悉以其敗壞風化違犯警章昨飭長警傳該茶館主到案懲辦 
[衣莊主扭控對買賊]  
　　閘北寳山路衣莊主黄必成前日扭對買賊徐永慶至五區警署控稱徐與在逃之某甲來店購買衣服乘間竊取短衫褲一套圖逸當經覺　在徐身畔搜出原　請究經王警正質訊一過命解司法科核辦 
[坐客毆打車夫]  
　　人力車夫高祿祥前日扭陶信吉張三弟二人至閘北四區四分所控被陶等毆打刀傷手臂等情經李署員研訊據陶供稱業鞋匠因雁坐高之人力車到家言明車資詎高額外訛索因此衝突起釁云云李署員諭一倂轉解司法科核辦 
[車夫扯碎西人衣服]  
　　黄包車夫張大在虹口有恒路向乘客西人索加車資不遂遽起行兇將該西人之衣服扯碎致被鳴由一千四百二十三號華捕將張拘入捕房押候解究 
[汽車夫毆傷木器店夥]  
　　汽車夫某甲昨日下午四時許往南京路虹廟弄朱協記木器店購物因爭價口角縱以用武揮拳毆傷木器店夥瞿阿任右眼痛倒於地當喚老閘捕房三百六十七號印捕到來拘某甲入捕房由捕頭訊問一過着押候送瞿阿任往醫院治傷再核 
[脚踏車不點燈火]  
　　王雲生前晚在新閘路乘坐脚踏車不點車燈被一百零二號印捕查見以其違章將王帶入捕房諭飭存洋保出着自赴公堂候訊 
[欠欵如數判還]  
　　洋人愛德華尼興及愛什拉同延巴和律師爲代表至法公堂控美最時輪船公司虧欠欵銀甚巨請求訊追經法公堂傳訊被告供認欠欵屬實判候下堂諭飭遵在案昨又傳訊中西官宣判此案已經本廳訊明着被告照原告控數如數淸還此判 
[不付票銀之辯論]  
　　公共租界河南路裕豐榨油廠經理陳炳衡在公共公廨呈控恒裕號經理樊家出一付票銀一千三百八十四兩等情上星期六由李襄讞與英包副領事升座民庭傳訊據原告供稱被告於去冬向我承定花籽九百擔交來正月二十五期票一紙到期經收已被恒裕號止付應請追償並延律師上堂代表請追訊之被告亦延律師到堂代辦中西官核供判樊家田交保候再復訊 
[雉妓强曳狎客]  
　　雉妓高小寳前晚在西藏路强曳狎客被一千四百三十一號華捕查見以其違章當將高妓拘入捕房稟明捕頭諭令存洋五元保出着自赴公堂候示 
[婦人途遇前姘夫]  
　　韋金福前日午後偕同姘婦某氏至本邑西鄉潽河涇附近某廟内燒香祈福詎該氏之前姘夫胡某適在彼處販賣水菓見氏大聲喊呌氏置之不聞促令車夫拖車疾行旁人莫名其故帮同追趕韋遂下車將胡扭住毆打經胡訴由崗警將韋與胡一倂帶至分駐所經區員研詰一過着將韋拘留昨日將韋與胡一倂押解淞滬警察廳請爲訊奪 
[竊賊借宿竊被]  
　　竊賊王文龍日前晚間至法租界愛多亞路某客棧以借宿爲由迨至天明竊取單被一條希圖逃逸當爲該棧夥兪長山察悉出外喚捕將王人贓並獲帶入捕房昨解法公堂請究先據該棧夥兪長山上堂稟明被竊情形詰之王供認行竊不諱中西官判押三禮拜以儆贓給原告領去 
[張家弄口之竊案]  
　　前晚本城張家弄口朱姓家被賊掘門入内竊去皮箱内綢緞衣服等物値洋一百數十元次日由失主開單投報一區二分所由王警佐飭派巡長詣勘一周允飭長警嚴緝贓匪解究 
[攫取金挖耳]  
　　王巧三前日午後在福州路攫取婦人葉王氏金挖耳圖逃經氏之同伴葉昌林喚捕將王追獲帶入捕房押候解廨訊究 
來函 
[三新紗廠來函]  
　　敬啓者閱本月十九日貴報本埠新聞所登三新紗廠男女罷工紀一則内云日夜班工作每日每人祗得工資洋一角七分乃要求加給工資洋二分不遂以致全體罷工等因此係傳聞之　殊失眞相蓋三新廠待男女工人向極寬厚按工作之輕重定工資之多寡每工二角七八分　居多數毫無苛刻於其間此次在十二夜上工後北粗紗間忽然無端哄閙累及全廠一同罷工在事前並無要求加工資之說實被好事者捕風捉影煽惑人心而起繼於翌日本廠卽貼通告如爲工資問題儘可由工頭來廠申說理由現在本廠已議定由下禮拜一起每日每人連做二禮拜者申出一工以資鼓勵各廠工人亦漸公允均可陸續上式矣茲將眞相布　免得傳聞失實乞登入來函一門更正爲禱三新紗廠啓 
雜評二 
[期成會之不平（庸）]  
　　平和期成會之組織與北方不無關係者也卽其南遷之目的據外人所傳消息實係銜北京政府之密命促成和議是期成會之行動縱與北京政府未必盡出一致亦何至顯相背馳而立於對抗地位此固國人所夙知而亦當爲北京政府所深信者乃國務院之有電竟疑該會有召集各省團體倡議壓迫北方之舉動以素所接近之人而有此猜疑之表示亦何怪期成會之不平也 
熊秉三君致錢内閣書於有電之根據斷斷詰問而又疑政府當局似不至不信該會至於此極有電之發或非事實其體諒袞袞諸公可謂無徵不至特據吾人所聞各省當十日以前似多已有覆電或稱教商兩會並無派遣代表之舉或稱業已遵飭曉道各團體尚能默喻中央意旨然則有電之有無自可不言而喻不知錢内閣得熊氏之書亦自悔孟浪致抺煞期成會之苦心否 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十七）] [  一之]  
　　與前說黑金曜遙遙相對者厥爲星期一日之藍金曜ＢlueMonday因在西國淸明前四十日各耶教國有四句齋Leob之稱四旬齋始於火曜其前一日之月曜恰在淸明前四十一日德國Bararia　禮拜堂一切陳置均用藍色此又足爲詩詞中一種新典故也 
　　美民　西曆淸明爲始之一星期爲淸明星期EasterWe 
ak或復活是期淸明星期中之第二日爲淸明月曜FasterMonday關於淸明月曜之　　　有兩事最堪回憶一在西曆一千三百六十年四月十四日淸明月曜英王愛德華第三抵巴黎城外時天色昏黑飛雹揚塵從騎因苦寒而凍斃者甚衆歐　諸歷史家迄今尚有黑月曜之餘影留映於腦海間也我國古時以每十二日中之若干日爲黄道日以其餘若干日爲黑道日雖屬人民一時迷信然其以黑主凶頗與西國不約而同 
　　其弟二事卽美國在數十年前格南將軍ＧeneralGrant爲總統時特創一例定每年西國淸明節後之星期一日開放白堊宫（美國大總統府）後園任令住民之兒童入園爲溜蛋ＥggHalling之嬉遊也是日上午八時起卽有兒童無數携蛋盈筐聯翩集於白宫後之草塲其蛋均用彩色煊染鮮艶處頗類西國淸明之花若以彩蛋與鮮花並繪爲一圖尤足令人感念春光明媚中佳節良辰之可喜也彩蛋而外復有人工製造之小雞小兔等物用小雞尚不足奇而用小兎甚可異其用小兎之由因美國童話常　兎能孵卵之說抵美後見淸明兎嘗聯想而及我國舊時之淸明狗二物同爲兒臺所深好似亦可謂無獨而有偶者美國在承平時白堊宫後溜蛋美總統常親行蒞觀總統府之庭園至是忽變爲平民家子女自由歡聚之塲更令人感美國朝野上下無隔閡無畛域無恐怖之可艶羨也 
　　見童留蛋時亦隱庽會賽比勝意　如甲兒之蛋向乙兒之蛋溜去若乙兒之蛋破者則甲兒爲勝矣美國尋常爲婦女世界一切權利婦女常占優勢惟至此淸明月曜日白堊宫後園竟一變而爲兒童世界婦女之權力尚居其次因是日之婦女苟無兒童之引導不能入圍也美民事事有法律思想其思想係本天性與我國法律家摭拾東籍割裂條文徒災梨棗復孜孜爲稻粱謀者不可同日而語民國五年之春茂漪曾得宫門外某兒童導入宫後噴水池側一觀蓋全園之最勝處也次年四月美國對德宣戰盛期良會遂不可復得矣其詠兒童溜蛋詩有云 
　　白堊宫前草色鮮格南遺愛幾經年兒心活似淸明兎溜蛋歸來想月圓 
老申報 
[敝俗宜革（見光緒二年二月十六日）]  
　　吳越間人每遇疾病不就醫治而輙事禱禳或名保福或名借壽更有所謂拜大利市者尤爲荒誔此風惟湖州最盛不特爲祈病卽遇婚嫁事亦必先舉行之或設十數席或數十席不等肴饌極豐幷須竭盡誠敬每席令一生人居末座作陪客狀餘則皆虛座姆戰猜枚喧囂逹旦神其說者謂神能吸烟故每座必有一旱烟袋倚側計每次所費約在百元光景是以貧民每囚此而艱於娶婦以爲係宗祖相傳之舊例不如是必殃及其身也其實妖由人興亦有騐有不騐耳若蘇州葑婁兩門外鄉民又惑於五聖之說婦女　疾許願則必擇一凈室供奉神位及紙馬香燭等名之曰妝臺朔望夫婦不同宿若特虛左以待神之式憑者行之旣久往往從而爲巫覡藉以牟利地方官以其習俗相沿且無甚劣跡故不之禁乃昨聞婁門外南五里村某氏婦之事則尤爲怪誕矣傳得該婦家中素來設有妝臺奉事極謹今正月婦偶念及　　不轉瞬而已羅列几筵又見釘鞋釘自空墮落婦謂如能變作靑蚨我何至仰屋而嗟耶言未畢錢已如雨下因盡稱爲神之默佑云予以爲從古巫者每好造言以聳人聽南五村之婦亦猶是耳鳥足以欺有識之人哉 
 
[長安都督府（古蹟圖六十七）]  
新拾遺 
[法兵濠溝生活紀（下）] [  俊時]  
　　余居濠中半月近處軍事略無變更忽某夜空中胡胡之聲大作全營　起見有飛機二艘自西北飛來離地約三千餘尺我軍射擊隊爭先射擊發四槍不中未幾聞五六里外轟然一聲遠見火起蓋飛機欲炸攻我軍而誤擲於某村也後飛機復往返旋轉於空中我軍射擊隊奮力射攻中其一墜於離濠二里之地餘一艘旋卽逃回我軍未及射擊矣射下之機内共二人一司駕駛一司擲彈余等於射下之後往視二人皆血肉糢糊面目已不能辯識其衣知一則爲奥人一則德人也次晨至某村（余初至此不知其名）察視則全村被焚方炸轟時居民皆在夢中無一免焉 
　　三日後魯克司君傷已愈告余次日將復往前敵作戰幷談論後日協約作戰計畫及德奥疲弱情形魯君於此中情形熟諳異常幼時卽喜習兵事及長雖置身學界然於暇時每閱讀兵書此次大戰開始魯君卽慨然投効至今三年立功無算頗得政府嘉奬歷得勳章此次受傷政府派員護視以示優禮魯君今己傷愈而復往作戰吾惟謹祝吾友立功建業爲祖國光魯君亦以此勉余遂别 
　　吾儕所居之濠溝蜿蜒長至十餘里之　深　一丈　闊亦如之内有軍官臥室數間佈置甚佳有醫藥室病房數問甚寛敞可容二百人之夥餘則厨室等亦有數處有電話有電燈有無線電報皆以便探聽濠外之軍情者也平常掘地至丈餘必潮濕異常於濠中居住亦有此弊身體弱者往往易病故近已漸加注意地上皆鋪以石灰及他種吸水之物以防疾病誠　中不可缺之事也 
　　到此三星期後始得家書一通吾父吾母均鄭重命余留心國事力自奮勉臨陣萬勿退却畏體須知爲國而死不特邦　之福亦一家門庭之榮吩咐備至猶有吾妻一箋囑余勿必系念家事須以國爲前提吾妻在家極形安適求余釋慮吾父母妻子俱以此勉余余安敢不自振拔爲吾法一　前日之恥哉余同營兵士亦有接得家書感觸不一或喜或　或憂或樂自以其家中所處境地之不同及忠勇氣之强弱故有此異焉余則自接家書後欣快倍前蓋有不期　而　者也 
　　敵飛機自前日來犯後越兩日復來侵擾不已幸吾軍射擊隊射藝甚熟連中兩艘後數日始絶跡焉 
　　自余至濠後吾軍無日不勝敵人已退至五十里之遙他處亦時有捷報王此自美加入協約後德奥驚惶無已國内革命黨復從事聳動吾知彼威廉第二雖凶　終必爲我軍所擒　同僚中常以此爲談助或痛駡威廉之殘暴或假想他日勝後處置此　之方法或研究勝後法國應向德要求之條件皆津津有味事雖未來然　儕深望其成爲事實也濠中壁上有威廉像無數或作囚犯狀或畫就刑狀類皆爲兵土所繪旁皆有註語醜詆其人格道德此事雖不足經意亦濠中兵士愛國心之表示也 
　　居濠及二十七日奉長官命　往前敵作戰先一日各預備行裝余畢事後欲此以此一月中所經歷之事告之國人遂作此名　（一月之濠溝生活）投郵　家如上天佑我不卽死他日作戰情形或能記之爲閱者告也（完） 
小說 
[嗚呼爲情覔死（）] [  雄倡]  
　　總理見郤芬士無請益意慰甚卽又言曰凡忠於所事者吾恒欽重持此精神乃可相維於不敝俟禮拜四李君行後爾卽受代今茲事畢矣郤芬士遂趣步出復歸其治事之所亟欲令其同輩他書記生妒李墨兒忽曰郤芬士君茲外間有一僮厮將一牋至與君郤芬士出觀此僮辨爲卽對宇密勒公司中人又觀來書爲　人手筆遂啓視之書云親愛之密司忒郤芬士鑒我乃甚歉以昨夕母氏忽爾患作我身乃不得前或此禮拜中他夕當能晤君也爾誠篤之毛德伊微黎上郤芬士讀旣急草一短札約於次日晚中會晤付僮將去後乃廻顧其同輩作意得狀曰適得毛德一牋言其母氏昨適患作乃改期將於明晚與我晤聚白爾其聞而妒形於色郤芬士觀之滋樂復言曰諸君聽之實相告彼李墨兒君行將代曼東爲駐外總司理總理擬以不才補克李君遺缺第增益十先零薪資而已吾儕平日交期敦篤仍希無　其故語出於是羣爲稱賀上頌詞旣已則退而私議總理之顚倒錯謬謂胡以舉一肆中人偏取此最惰　躁妄者升　而超擢之時郤芬士據案危坐治事意氣發舒陡憶及服毒事乃喘且呼曰噫諸同事吾忽覺體滋不適須出而市藥言已飛奔置下樓級而去白爾其妒極乃出評語曰此往覔醉去矣肆中事將不可復問是中乃無英雄用武之地時郤芬士狂奔出於市衢直造費氏化學肆之門喘且呼曰噫吾服毒矣趣以解毒藥見授吾勢漸沈頓刻不容緩矣費氏加眼鏡自眼鏡中注視郤芬士曰吾知君購吾此藥爲君所畜之牛芬蘭種龐也胡以君自服之曰吾誤服耳趣予我以解毒之藥勿待我僵仆爾肆中則晚矣此化學家微拊櫃上一小瓶加簽署曰肝胃氣丸極有靈效每瓶價一先令一辨士有半因正色言曰足下購去者卽屬是類中之一吾肆向不售毒藥不爾一禮拜中吾須身蒞屍騐之場至十許度矣郤芬士聞言微息慰甚尚曰君言確耶曰果使愚騃之少年人就我求購毒藥人皆售與句郤芬士憤然曰汝聽之一丸之藥汝乃索價一先令六辨士今汝一瓶共五十丸爲價乃僅一先令一辨士有半此復何理此化學家見詰色未一動夷然曰毒藥固恒特殊增價　也郤芬士見此市人無恥之狀心滋厭惡遂廻身自行此化學家尚曰我頗冀爾之牛芬蘭老狗無復苦　時出而郤芬士已闔其肆門磞然有聲川力乃甚巨甫出肆外忽有人附其背廻視則見爲摯友綠亞夫乃稱曰嘻老友吾正欲晤君吾適已升遷每禮拜增益薪資十先令行充肆中總書記之職例應開會以誌慶　費從胡出但有向君假資十先令則明夕卽可開會吾明晚且尚有小小豔遇其人乃甚詭譎面綽約如仙者也綠亞夫曰咦汝得佳運之乞兒哉遂出半金元授之郤芬士曰儒子聽之汝第假資於我足矣吾固百無乖忤時化學家費德雷露半面於門中作　　笑似　似嘲 
[自由談之自由談] [  不冷]  
兩存 
　　新舊國會有兩廢之說於是乎彈劾質問通電宣言等紛紛起矣或曰何不兩存之則一切障礙無不盡去所謂有飯大家吃也况乎國家多養此數百議員雖云費鉅以視交戰而費之軍餉損失等豈非彼善於此乎中國之共和旣非常軌則一　而有兩種國會亦常事耳言雖謔却近人情 
 
 
 

Page 15

 
 
   
 
 

Page 16

 
 
   
 
