# 1890 - 282 - 4906282

 

Page 1

 
 
[賑物求] [  申報館協振所啓]  
　　本舘開辦賑捐以來　海内舘同仁捐助各種貴物隨時變價彚解災區兹又承助下文刻圖章一方歴代服制考原三十部每部二角五分　　　兩隻花翎　翎各一支　有五十部每部六　石印小耕石齋晝諸廿部疫痧草六十本每本洋八分倭刻和漢三才　圖一部咸應裁要廿本每本一角豹皮一張白象牙笏一方玳瑁邊墨品眼鏡一付碧玉三聨扣帶一付眞磠砂二粒宮式白玉鐲一付白玉墜兩個法帖兩册前朝近時名人字晝中堂對聨扇面另物繁多不及細載現當順直山左水吳汪洋數千里飢民朝不保暮待哺嗷嗷諸君子有情殷匡救者速臨本舘選購庶幾　　　腋實惠早沾手 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閲如瞻列聖鴻謨乎 
[論中國宜另設藝塾]  
　　古者國無遊民雖瘖聾跛躃斷者侏儒莫不各有恒業以自食其力無一人得虚糜廪祿者自後世教法漸失而後人之廢棄者遂日多雖五官俱備四體無福而飽食愋衣一無所事反不若殘廢之人猶有一長可取不亦可愧之甚乎盖古人爲學原不拘以一格德成而上藝　而下分門别類各就所長而策之則天下可使無棄材瞽者善聽使之審音以定樂瘖者善悟使之作繪以傳神古人原有此等教法自後人悞會教字之意以爲除讀書而外别無所謂教於是幼年子弟除　書而外别無所謂業不知人各有能有不能小知大受譬諸草木區以别矣今乃一概强使讀書質鈍者無兩進益必致成廢此安得不誤其妇弟哉天人生斯世厥有四民士居其一農工商居其三可知教育之才原不僅使爲士苟能於三者之中學成一端何　不可以爲桓業而三者之中又條分縷析名目繁多通一事卽可得一事之用執一業卽可食一業之力雖有小大之分而其所以謀食則一也今之人其稍獲温飽者莫不送其子弟入塾讀書以博科名　貧不能從師省有義學之處亦可送入而卒之游瀉無藉者多能執技以餬口者少此其故何哉繤讀書之虚名忘蒙養之至道恥於學藝而安於縱容少時而氣未定旣不能讀書以明理復不屑學藝以謀生日事嬉遊成羣聚黨穿街度巷目所見者皆浮靡之習耳所聞者皆虚矯之言其有不漸爲浸瀆習與性成者乎然廢棄雖多而藝塾之設終無人起而興之雖日工之肆未嘗不有師有徒而人之視之也輕非若外洋之執　者得以名重一時夫華人非無巧思非無精藝特以素非所尙故無人焉究心耳近日水師武備電報製造等處學徒日漸增多是亦猶之藝塾然諸處皆係官事所製之器無非備國家之用製而隹國家受这製而不隹亦國家受之此外又無銷售如是則於民間仍無所益卽技藝亦難望　精　奇巧之製所以多出於西人者非西人之心思果盡靈也利之所在人爭趨之西人凡製一物必先求其可以暢行卽使軍械槍砲等物西人窮思極想製而成之原不僅恃以爲防禦之具而欲私爲擉得之秘必也求善價而沽諸旣欲爲求沽之計則貸色必更求精妙製作必洛外加工而謂技藝有不日進乎今中國所製但有國家一路爲之暢銷無論物之美惡皆以歸於朝廷雖曰朝廷有賞罰以爲之區别然畢竟賞多罰少且朝廷賞罰有督理之官得之與工匠毫無所與在局一日則賺一日之工資又誰肯窮思極想以求製作之精且所製有限用人無多又安能使天下遊蕩無業之人皆歸有用昨閲東報知日本有格致博物學塾其中講求化學與製造百貨等事其塾創立未及十年而近口機　房各生已能自造橋梁水磨印書各機器以售於人化學堂之講求顔料染布等學更覺光彩煊爛洗濯不離貨精者且遠售諸德美等國其挑選學徒亦與中國電報水師等學堂相彷彿惟所學何業則聽生徒自擇性之所迈而學之初未嘗有所勉强此眞得造就人才之法矣夫人一能之已百之人十能之已千之工夫旣至萬事可成然因材器使實可以收事半功倍之效人性之不齊非特讀書學藝顯然兩歧卽藝事之中裘冶箕弓苟能視各人之所近而教之則教易施而業易成否則方柄圓鑿未有不扞格而難入者雖該學所教皆係西學然卽非西學何嘗不可用此法猶憶前者天津曾有廣仁堂之設子弟之年幼而無人管束者收入堂中量其資質而施以教倘其不能讀書於農工商之中使自擇其一而認眞督課詳加考騐必使無棄材而後已惜其後未聞有繼起者噫妥得天下皆有此等學堂以嘉惠後學哉 
[鎭江火警]  
　　招商局之江裕輪船於八月二十九日由鎭煤開行來滬時望見城内大火未知以後如何俟接到該處訪事人函報再行登錄 
[玉蝀秋雯]  
　　軍機處漢二班軍機章京記名御史刑部郎中陳邦瑞現在派辦督修本處檔册遇有御史缺出擬請暫緩一年帶領引見以收臂助等情經禮邸等於上月十八日具奏奉旨依議欽此當卽抄錄原片咨交吏部查照辦理○吏部爲曉諭事據都察院咨請揀發委用兵馬司吏目一員查吏目上次揀發捐納止此次應揀應補在部投供應補兵馬司吏目無人按照定例應於應補正從九品内廪增附生出身及應補正從九品各項人員揀選爲此出示曉諭前項人員如有情願赴揀者限十日内取具同鄉京官印結親身赴部呈明以憑列入揀選○睿親王之姑五格格許字御前侍衛正藍滿副都統希統制朗阿六禮已備詹吉上月二十日迎娶十九日午刻睿邸備具妝奩八十餘抬導以鼓樂送往東直門副都統第宅副都統亦用鼓吹迎接沿途觀者擠擁異常○神機管爲咨行事案查年例仰山窪八旗合操於同治十年間經本營籌議入操官兵冿貼奏准每官一員放錢四千每兵一名放錢二千本營仔公項下動支先期咨取入操官兵數目核明彚由各旗營預領届期簡放等因歴辦在案今本年仰山窪合操伊邇應咨各旗營卽將本年仰山窪合操共官若干員共兵若干名共領津貼錢若干文務於卽日咨覆本營以憑核放○吉林將軍長軍師順奏補吉省現値　辦防務練兵屯墾在在需員查有告假來吉之工部候補員外郎鄂齡精明穩重擬請留在防營差委以收臂助奉旨着吏部議奏欽此○宣武門内堂子胡同居人田某之女年方五歲乳名金子上月十八日紅日西沈由田妻　觀送聖一轉瞬間失女所在徧覓無迹回家告田連覓三天查無蹤跡未卜能珠還合浦否也○烏里雅蘇台托左副將軍克湍近於烏城貢馬廠内遴選騙馬二十四匹毛色雖未純一行走尙能合式均堪上備天閑之選遂妥員領解並咨明沿途各地方妥爲喂養外一面先行繕具馬匹數目毛色口齒步驟淸單進呈御覽○倉　馬 
 
 

Page 2

 
 
春山一案先後拿得四犯經刑部當堂簽掣河南司訊辦是日値班之皂役書差莫不色舞眉飛喜出望外不期堂憲以該可承審案　較繁　將馬等攺派廣東司承審皂役等聞之咸疾首蹙額嘆科神之不佑云○會典館考試測繪界畫兩門謄錄官總裁各堂憲率同提調官逐卷披閲詳加品評計測繪正取勝林等十五名界畫止取王樹銘等三十名測繪　取王肇後等三名界畫備取王賡廷等三十名已於會典館内出榜宣示矣○上月二十日辰刻忽由海内傳旨命駕立往醕王府看視各該衙門聞此赶卽飛傳官弁人等躬往備差步營墊道官兵赶就路旁取黃土以備洒墊及遮擋巷口籌傳蹕路照例攔禁車馬往來其隨駕之侍衛等員紛紛奔往執差甫有就緖俄由内傳知上不往看視矣 
[潞郡雜言]  
　　李子中别駕由江蘇押運金磚到通交納八月初十日有工部委員來通騐收運交北關金磚廠收存以備上用山東撥運東陵粟米屯積北關兵米廠聽　委員騐兌八月初十日由文止郎夾通會同滿漢坐糧廳解收隨卽雇車運陵以充兵食○被災各州縣蒙恩截漕以振日前江北河運到壩倉憲騐訖卽兌交楊藝芳觀察郝近垣司馬何際雲邑尊及委員周剌史暫存堆米號房及浙江外局派兵看守以便傳　各州縣委員領取刻　某夜有匪人從號房後穴墻而入意圖行偷幸有巡兵知覺戒遂脫逃查視倉中稍有遺失云○新補通州孫眉生剌史經尹憲委署固安縣事大約須緩日履新矣○節届秋分百花凋謝桃杏梅李海棠等樹忽又放花淺白深紅鮮妍可愛其殆因天氣和煦之故耶○中秋佳節鼓樓前鮮菓月餅攤棋布星羅任人購取惜鄉民被災之後謀食維艱因之生意異常淸寥不無折閱矣○楊觀察見邇來雜症盛行死亡相繼因捐廉俸在北門内塔庵設立道福社每晨施醫給藥不取分文遇有極貧者復量與錢文以備薪柴之用亦可謂好行其德矣○深秋時節薄寒中諸善士捐助棉衣多以數千件計貧民旣堪果腹又足禦寒卒歲有資當不致塡於溝壑矣○民間日食以玉米麫爲大宗今年五月玉米每石祗通錢三千八百文現已增至八千八九百文度日之艱已可槪見○回回胡同居民某甲出外謀生家中只一妻一子及僕婦一人某夜黃昏時有匪人潜入臥房躱諸錢櫃泪夜半母子酣睡匪遂從櫃中出席捲所有幾於靡有孑遺次晨見之徒喚奈何而已○入秋以來亢旱不雨八月十八日忽狂風大作走石飛沙行人目眯難開幾不辦東西南北入夜寒威驟緊旣衣棉絮猶雙聳鷺鷥肩杜少陵命僕安排新煖閣呼童熨帖舊寒衣頗切此時風景○寳坻縣難民紛紛離散困苦顚連通永道楊觀察給資遣送者已非一次新任寳坻縣張邑尊接任後卽分設本城黃庄方庄黑狼口新安鎭林亭鎭八門城大白庄大口屯粥廠九處俾得就近充飢锡致死於道路現復在各巴大　曉諭招集難民令早日　　以免流離失所云 
[析津叢話]  
　　北洋大臣於内戌年曾由外洋購到大小汽球兩具置於武備學堂每値秋高氣爽輒放數日以資歴練而免𡮦朽今年於上月二十日起廿二日止演放如前球以綢爲之大者圍約二三十丈小亦十餘丈演放之日舁至武備堂前銷化强水灌以輕气約略滿足球卽扶搖直上高至百餘文或一百丈球形上圓下銳繫以長繩以免隨風飄去球下拽竹筐長逾四尺闊三尺許如定勝籃式中有鋪墊容坐三人附之而上翺翔雲絵俯視山川城郭歴歴在巨列禦宼御風而行見此當爽然自失矣聞此球價値鉅萬年中演放一次所用强水亦逾千金如或閒置經年球卽受潮摺疉或被蝕　穿便不能用曾記今年春夏之間有某西人託某輪船附寄汽球一具到津球圍約數丈用寸板疎釘成櫝裝球其中詎在船時被鼠噬穿到津後經某西人騐明不肯收受又在球内搜獲死鼠索價三千金然輪船所收水脚僅白金不肯如數賠償嗣在上海成訟久而未結附記之以見汽球之宜鄭重相將常年演放爲不容或緩之舉也○秋間癘疫盛行粥廠難民屯聚一隅易於傳染籌賑司道痌瘝在抱因將西沽北倉各廠一律撤去以消疹癘而免災祲現在災民陸續回鄉天氣漸冷無食者又歎無衣天津道胡觀察遴派賢員分投各鄉詳查戶口以便賑撫又聞某處粥廠日前　粥散放時委員失察間有攙用白礬情事其是否屬實不得而知然事關賑舉不容稍有弊混現奉籌賑司道確查如果屬實當以吞賑論嚴行叅處以重振務而儆貪邪○旅順船隝大工告成北洋大臣李傅相當委龔魯卿觀察騐收經列前報兹聞該隝卽以觀察到差之後通盤籌畫槪從樽節汰冗員省糜費卽員紳工匠薪水工資亦從核减勞怨不辭期於大局有裨工匠不察悞聽浮言曾於初三日停工半日嗣經曉以時事艱難帑項支絀不得已而出此以期經久各匠一聞開導業已照常工作不敢辜負憲恩矣 
[估修閘工]  
　　距邵伯鎭數里有石閘一座名曰六閘爲南北鹽縏往來要道此處河水激溜非常閘旁設有絞關亭以備風狂浪激時鹽船挽絞上駛本年伏汛上游來源過旺洪濤駭浪晝夜奔騰閘臺被其激撞石皆欹側勢將傾圯岌岌可危經該處員紳赶急馳禀鹺署鹺憲於八月二十日檄委丁鹺尹兑孚前往核實勘估一俟估定卽當開工修築也 
[整飭戎行]  
　　傳得兩江總督曾爵帥將按臨江北閲兵揚州營曁兩淮鹽捕營逐日在校軍塲操演各項陣式離奇變化頗有可觀前日淸晨牛叅戎親臨校塲閲視洋槍打靶弁兵馬步射以及籐牌等陣極爲認眞弁兵槍箭中的者十居七八間有一二手法生疎叅戎必面加申斥勒限下期校視如再不能命中弁則記過兵則黜革見者咸曰似此認眞訓練賞罰嚴明何患不成勁旅哉 
[皖垣府考]  
　　安慶府聨仙蘅太守示期八月二十日考試闔屬文童十九日己刻卽帶印乘輿入試院至天將破曉升座點名是日先考懷甯至二十三日考桐城二十六日考濳山二十九日考太湖九月初二日考宿松初六日考望江先期六邑士子紛紛雲集省垣附近試院各街店鋪如林頗爲熱閙點名之際諸童多有衣冠不全者太守念其孤寒並不過責蓋以全其體面也 
[水火二厄]  
　　長河頭離寗波郡中百里之遙爲鄞縣象山交界處中隔一水極闊無涯來往行人必須於此問渡一日有渡客七十餘人一葦杭之己有載沈載浮之慮且更裝草子種八十餘袋駛至蛤巴嘴不隄防船忽滲漏水卽汨汨而來船重下沈諸人悉數入水適他船見而施救僅得援起二十餘人日來陸續撈獲屍身置之岸畔無人認領漸致臭腐不堪鳴呼慘哉○八月二十七日之夜五更將盡鼓起蝦蟆寍波江東包家道頭廣和木行後阜泰紙棧忽然失火蓬蓬勃勃光燭層霄警鑼旣鳴各水龍卽聞聲而至汲水澆灌無如濺玉跳珠約焚一點鐘時燬去平屋十餘椽始　撲滅 
[鷺島晴巒]  
　　厦門自入秋以來雨水甚少天時又寒煖不一以致釀成時疫附近四鄉疫癘尤甚將軍祠溪岸碼頭鄉曾厝按等鄉村社每日死亡相繼一村大約病斃數人至十餘不等何厝鄉有張姓一村自七月迄今共死一百餘人棺材店售賣一空日不暇紿所幸厦門此症尙少自鎭南關一帶埋厝纍纍滿目臭惡之氣聞於遠近觸之易生疾病所望天降甘雨或起颶風以蕩滌而掃除之庶免疫氣沾染也○厦防分府署事一年半調省另有差委現署是缺者爲雲霄同知秋露軒司馬聞秋司馬已交卸雲霄廳篆務不日卽當蒞厦厦門商民盼望秋司馬之履任者較大旱之望雲霓其意尤切緣秋司馬在雲霄時素有淸廉之譽爲合厦仕民所深知此次捧檄而來必能爲地方除夙弊爲黎庶溥恩膏宜乎雲霄士庶方繫去思而厦地商民又歌來暮也○前報二十四崎脚店舖閉門罷巿一節事經稅釐局提調會同厦防同知張司馬將情形縷禀道憲吳春泉觀察馭下最嚴以釁由勇丁而起命將前往滋事之勇丁四人杖責並用三連大枷發廿四崎一帶示衆並擬裁撤砲船以節經費 
[失孩覓死]  
　　蘇州人某甲向居本邑西門其子年已七齡愛如拱璧昨晨偶至門前玩耍忽然失去無蹤其母赶急鳴鉦四下尋緝至下 
 
 

Page 3

 
 
午尙未尋獲甲欲投河覓死經旁人再三諄勸始得回家 
[示禁攫花]  
　　現届秋收之際各鄉無業游民攫取田中吉貝名曰作落花此風已久鄉人患之現由鄉民孫慶芬等投縣禀請示禁陸邑尊以農夫終歲辛勤所獲無幾豈容若輩任意攫取此等惡習自應嚴禁遂於前日出示禁止矣 
[具領屍棺]  
　　周春永周春煊具報伊弟春土身死不明由陸邑尊相騐訊供並補提黃兆仲已列報章前晚飭提覆訊二周訴稱查得春土實係發痧身死現願領棺回籍常錦方供稱春土實患急痧並無爭毆情事邑尊俯如所請將常交差看管黃夥林興生交保并諭令兩造各具切結屍棺給二周具領 
[捕獲逃犯]  
　　金陵人馬裕林久在申江行蹤詭秘嗣有人出首指馬爲行刼有利銀行案中盜犯包探顧阿六遂拘馬解英公廨蔡太守訊不承認然知其並非善類備文遞解回籍後一再來滬經包探拘案笞責仍行遞解又在輪船僞充搭客　竊同船某旗丁之銀洋旣送案太守訊供之下判發捕房管押無多幾日卽起意通同押犯脫逃二十九名先後由探捕及公廨捕役頭目趙金緝獲過半送案笞責仍行管押嗣麥捕頭以馬起意脫逃尙未就獲飭該包探赶緊緝拿酌給賞銀當　趙金通知各處眼線隨處留神兹接揚州甘泉縣中人信云已獲馬暫解甘泉縣署管押遂禀明朱明府備文給趙派夥前去移提日内當可解滬矣 
[報請騐屍]  
　　顧雲記木作工人王長壽　金林拖拽貨車裝載磚瓦等物有某甲在後扶送行過英租界盆湯弄新大橋下橋時勢如箭激足不能留滴鄉人王阿江在橋堍閒行被車撞倒碾傷當由某華捕及包探顧阿六拘獲王邵甲則乘間脫逃旋送阿江至仁濟醫院醫治而解王邵至公堂朱明府訊悉情由飭押候受傷人能否醫痊再行訊辦在案事起於上月二十九日下午五點鐘時旋於三十日淸晨解訊豈知阿江傷勢頗重醫治無功卽於三十夜間身死醫院主告知捕房禀明明府飭傳三圖地保查得阿江之父名阿連當卽帶同報縣昨晨該包探又禀稱甲逃去後無從查拿現經小的提到工頭王勝發送案請示明府飭將勝發管押着交甲到案以便移縣訊究上海縣陸邑尊定於今晨到院騐屍又江海新關副打樣西人某甲家住居蘇州河畔所用出店之寗波人王銀喜於前日淸晨提凈桶下樓偶不小心以致跌仆身受重傷西人遂知照捕房將王送入仁醫院治旋卽身死朱明府據禀飭傳三圖地保查得王並無親屬在滬遂報請上海縣於今晨一併騐視 
[法界公堂瑣案]  
　　住居虹口魏家宅地方之寗波人周家緑遞禀聲稱數年前因妻去世遺下子女五人無人照料經人作伐在家鄉娶再醮婦張氏爲繼室嗣因兩孩早殤僅存兩子一女在家鄉學業素來安分不料張氏常有口舌小的疑其别有私情恐以家醜不可外揚又無憑証隱忍已久前年正月間伊携女出外據云往伊胞姊姚張氏家拜年後經小的尋至坭城外見妻由龍飛馬房樓上走下追問情由伊姊姚張氏代爲求饒當將其妹掌頰兩下依然回家張氏不思　悔常有外染日前小的事畢歸家見女孩被其逐出在外面啼哭及小的上樓妻聞聲而出阻住房門不令入内小的知有變故闖進臥房遇見居住隔壁向爲猪棕生意之廣東人某甲端坐床沿驚惶失色小的尙未啓口妻不問情由將物仰面擲來任甲乘間兎脫未幾妻忽捲物逃逸前日在法界八仙橋附近尋見扭至巡防局由局轉送到案請爲嚴究旋據某西人至案聲稱周張氏向在我家爲傭婦並無錯處今遭伊夫誣控恐有不實爲此來案伸訴同轉命包探將周張氏之胞姊姚張氏傳案詰問爾妹前年正月間在龍飛馬房中被其夫尋見當塲吵閙由爾求饒究竟爲何而起姚張氏稱此種言語均屬子虚間周家緑與爾妹素來相安爲何近來常占反目供稱周家緑因前妻遺下子女我妹不甚善待以致口角並無别樣轇轕周稱此種情節近隣均能知悉同轉商之祁繙譯官將周張氏暫押着周於下期邀到鄰人再行質訊○華捕曾阿五投案禀　前晚二點鐘時行經吉祥街見王福成所開小烟館尙未閉門有違工部局章程當將手中之棍在門上略擊數下令其閉門不料該烟館主王福成並其婦王鍾氏另有樓上所居安淸道友三人下樓將我拖進屋中痛加毆打幸有十七號捕與二十七號西捕前來當將王夫婦兩人拘押今　究辦王一味抵賴同轉着將王夫婦管押待查明情節再訊○向開小飯店之金陵人張馬氏偕同江北人常瑞堂禀稱飯店中乏人照料故將生財轉租與常瑞堂經開兒子張生藏約同無賴李德子等身帶連環短棍向常滋詐爲此鳴捕拘案請辦同轉問張生藏曰爾年紀不小爲何胡作妄爲供稱爲子者不談母過言畢俯首泣下同轉問李德子曰爾係何人爲何帮同張生藏行兇連環棍何來李供張生藏是我外甥張馬氏卽李氏係我之妹目下因與江北人常瑞堂情投意合欲將其子逐出昨日我往勸解不料我妹不認親人誣爲拆梢求請查察今有我之弟兄二人在外面候訊同轉着傳進詰問爾等是否姓李據李長興供張生藏是我嫡親外甥李四發供張生藏是我堂房外甥我姊實姓李不知如何更攺同轉謂爾等各執一詞隨商之祁君着將該氏暫押李德子先行交保餘人一併飭退下期來案候核○飯店主婦趙陳氏控稱金榮生約同流氓將我誘出聲稱其妻走脫誣我藏匿藉端滋詐爲此拘案請究金供有英界某包探之夥計唆使尋釁求請恩宥同轉着笞責一百板以儆○營口萬仁義字號坐庄人王耀亭因虧欠庄銀一萬六千七百餘兩私將存貨運出意欲避匿經各錢庄偵知前日將王扭入捕房管押昨經解案旋據愼源錢庄夥戴浩元大亨庄夥葉丹亭安裕庄夥丁惠臣正大庄夥陳逸亭晋豐庄夥陳錦堂等投案各遞禀詞同轉問王耀亭曰爾虧空如許銀兩若何料理答稱棧中尙有磁器値銀六千餘兩可以抵欵其餘銀兩須往營口向東家說知必可料理謂各錢庄與爾往來信爾誠實並非與爾東家往來供小的本係寒苦之人錢庄往來無非信我主人問爾在上海幾時供萬仁義開設日久以前有張李兩姓經手今春小的來申經手問如許銀兩放在何處供此欸均辦成貨寄至牛庄問如何貨去不匯銀來供屢次寫信去尙無回信同轉謂爾先將棧中磁器檢交各錢庄再行交保限期理還王稱交貨甚屬容易惟交保一節恐無人担此巨欵謂若不交保如何出去着押候先將劃貨情節繕具切結其餘銀兩仍候交保理處○洗衣作主馮阿新禀控被夥周金生私將主顧囑洗之衣押去將周送捕旋由包探王榮培將原贓吊到周金生供因馮欠工錢七千餘文屢索不付致將衣服當押且與馮本屬親戚同轉謂馮曰據周所供尙有工資未算今須給償押本一半衣服在捕房俟爾備錢取領判周掌責一百下枷號一個月示衆○捕拘鄭家木橋賭徒馮子雲解案請究馮供向在蘇州爲扇業來申尋徒弟悞被拘案同轉謂賭具已獲不必祗賴着押候笞責二百板枷號一個月示衆○流氓王連生屢次犯竊前經包探夥蔡桂堂拘獲訊押期滿開釋不思攺悔反敢報仇前月間約同黨羽將夥蔡桂堂毆打受傷醫治月餘始得痊愈前日經蔡等將王拘獲解案請究同轉着押候笞責三百板遞回浦東不得再來上海○中西大藥房洋人穆師亨偕經手人顧松泉至案禀追茂源洋貨店主李洪虧欠荷蘭水洋二十元零二角五分同轉問顧曰李所欠之帳據云早經付過究竟如何顧稱我店中未曾收到貨洋且前據李禀於五六月間付過洋數元惟我收之帳乃七月間所欠之欵並非前欠本有洋瓶數打尙未收回同轉謂高富貴己用客帳避匿不面其餘尙有别人知其詳細否答稱有吳姓向在藥房爲夥可知其細但吳自下有事往金陵約遲十天可到同轉商之祁君展限十天待吳來案面質當可核定顧等遵諭而退 
[正悞]  
　　八月廿四日記鄭邸胞弟樂泰近由冰人説定後泥窪戶部四川司員外嵩月川之女詹事府右贊善嵩祝三之堂姪女爲夫人云云女字悞作妹例應更正 
 
 

Page 4

 
 
[縣案止悞]  
　　前報紀李河初被酆海刃斃陸邑尊以差役辦公勤愼賞給洋銀兹悉實係傳聞之悞合亟更正 
[銀表助賑]  
　　昨承苕溪望來居士以各式對時表六枚函交本館協振所并惠書云今秋直隷水災流離情狀眞令人耳不忍聞轉瞬寒冬凍餓交侵何以存活閲報見四方善士多有以物件變價助賑者兹將先年所購亨達利新表六枚開明淸單並發票寄呈貴館售價以充振捐計華字表一枚價洋三十二元中號表一對價洋三十二元小號表一對價洋三十四元悶表一枚價洋十六元其表殼一律鍍金且細鏨花紋法藍點翠陸離光怪可玩可珍閨閣中用以懸諸襟頭益增嬌艶較之尋常所用實有天壤之殊敬請好善諸君及早惠臨購取旣可以娛心目益足以拯飢寒庶無負居士樂善好施之意乎 
[上海城内老峯勸辦閨閣順直賑捐收解處謹啓]  
　　敬啓者從來慷慨樂善急公尙義之舉多出於鬚眉豪傑而閫闈不與焉然而拔釵佐施損膳賙饑其事比比詎非秉彝淑美地不限人固足揚彤管之芳起式閭之敬也往歲秦晉大饑籌賑者設缿桶於衝途金錢釵釧日有所投且復隱其名氏閨幃好施可見一斑厥後諸君子推廣此意創爲閨閣賑捐用輯鉅欵以贍災黎具見扶輿間氣聖化涵濡坤德所鍾至深且遠實有亘古莫及者本年順直各處又告鉅災洪水流千里民生蕩析離居其苦萬狀雖國家頒帑截漕大吏議賑議卹而災廣人稠猶苦鞭長莫及所賴各處協賑以兾源源接濟鳴呼誰非父母誰無子女死生離異愛莫能恃而况天氣漸寒衣不蔽體數十萬飢寒待盡之輩延頸跂息以望籌賑者多勸一分之捐卽多延一人之命特是籌賑於今日已如强弩之末談何容易爰輯同志仿照閨閣捐成例倡自家庭由近及遠隨緣勸助人不限乎貧富數不拘乎多寡庶幾得尺則尺稍輔大賑之不逮尙望告身命婦中幗英豪仰踵前徽共成集腋矧邇來時疫流行旦夕禍福甚有舉家率染挽救無方諸内壼辛獲安全同居樂士又當體上天好生之德譬移一醮之資可飽多人之腹至於女紅銖積損已濟人人則尤功德無量求子得子求壽得壽富貴功名皆能可祈噫鳻形鵠面何非宇宙生民林下閨中同被朝廷化育誰謂急公尙義慷慨樂善者之必出於善男子哉此啓[  上海賑捐總局沈能虎任錫汾翁秉鈞顧壽喬陳福勳經募]  
[閨閣首捐]  
　　敬啓者竊維金捨給孤善女與善男並重德微徵餘慶資生與資始同功旣殷當厄之仁施洵足增煒於懿壼本年順直鉅災民生蕩析嗷嗷持振急等燃眉現届設局籌辦閨閣捐伊始首承善媛烏札庫瓜爾隹氏慨捐洋一百元類川孔氏慨捐洋六十元吳興陸氏慨捐銀一百兩吳興章氏慨捐洋六十元吳興劉氏慨捐洋五十元樂安吳氏慨捐洋三百元樂安徐氏慨捐洋二百元樂安陳氏慨捐銀一百兩樂安周氏徐氏合捐金鐲一對重六兩零二分樂安伍氏慨捐洋五十元各到局除分掣收單卽日彚解災區　投簪脫珥感義舉之從心朝饔夕飱俾飢民之果腹欽仰之下列報宣揚想見福報駢膺迓　祥於内梱仁聲遠播資觀感於淑人矣此啓上海城内五老峯勸募閨閣順直賑捐收解處啓 
[求拯災黎]  
　　順直山東災　疉見報章滬上各賑所竭力籌捐終難遍及加以賑捐日弱無力拯湲正深焦慮荷蒙蔚長厚寳號交來　光裕堂等戶善士賑洋七十三元萬聚昌寳號新開棉花行蒙諸親友致賀理宜備筵申謝因念災民孔亟卽將筵費移賑爲親友種福來洋三十元泰亨源寳號交來山東羊角口稅局何君舊　等各善士紋銀廿三兩三錢四分邗江心記寳號洋二十元諸君好義垂救災黎功德奚極惟是災區太廣兼顧殊難伏望義士仁人推誠力助則災民千萬殘喘復延不勝叩盼之至上海四馬路高易籌賑同人陳德薰等敬識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　貴州人周鳳飛行至四馬路被毛物士所駕馬車撞倒受傷甚重巡捕拘毛送訊供稱坐客范和尙朱阿和自已拉韁以致誤撞麥捕頭以坐客雖欲拉韁馬夫難辭其咎朱明府遂飭將毛管押俟提范朱訊辦此已列入報章矣昨日包探提范送案禀稱朱尙未獲捕頭稱周傷勢略痊尙不能投質毛執定前詞范供稱小的雖自已拉韁馬夫亦在旁照料明府問爾是否與朱同坐馬車答稱是明府隨商諸易副領事判毛范各罰洋銀廿元着范自向朱分認一經繳案卽給周爲養傷費○安徽人李藴玉暫住大亨客棧因西薈芳里妓鴇姚雅仙家失火棧房近在咫尺慌張之際失去衣服及小箱内銀洋三百十一圓由包探顧阿六查明物由該棧茶房沈阿金搬取圖吞因獲沈吊贓解至案下朱明府訊供之下易副領事以棧主雇用茶房胆敢乘火圖吞衣物幸得該包探拘獲否則應責令棧主賠償請先將衣服洋銀給李領去沈押候補傳棧主科罰並酌賞包探以酬其勞明府允之昨日該包探偕某公差禀稱小的等往傳棧主不到因將司帳人周秀田解案周供稱主人原籍松江因事回鄉棧事皆由小的經管明府商諸易副領事判令將沈發捕房管押半年棧主罰洋廿元着周代繳○包探秦少卿禀稱刷染店主張惠卿報失人家託染之縐紗夾衫由小的查獲竊犯姚福興交出押票巳被押洋四元今特吊贓送案張訴稱是夜姚福興來店適小的因事出外祇母親在店看守以致被竊姚供稱小的與張作葉子戯被欠錢文向索不還將衣交小的付質張稱小的從無此事押鋪夥呈票請追押本朱明府問張曰爾與姚是否相識答稱是相識遂判令將姚笞責二十板着張給償押本一半始准領贓○包探秦少卿禀稱小的見竊賊范恭園手持綢布衣　詰得在十六鋪某姓家竊來解奉訊供飭將人贓帶回查明失主再核隨有義記洋行出店人方洪旺開列失單投捕房報案核與范贓符合今特送案請懲方申訴前情范俯首求恩朱明府問義記洋行開設何處該包探禀稱小的查得義記在老巡捕房附近明府謂范因竊被獲猶敢妄稱失主在十六鋪情殊可惡判發捕房管押兩月贓給方領去○包探黃四福禀稱昨日小的見積竊王阿三手持掁鳴鐘一架拘而究詰稱在西門外會捕局綫勇嚴頌眉家竊得傳嚴認贓屬實送案請辦嚴遺友投案禀請領贓土認竊求恩朱明府判令笞責二百板發捕房管押三月贓給失主之友領去○龍泉園茶博士王友星投捕房報稱髹工江如生等打架傷人被毁檯凳盌盞由包探顧阿六拿獲江顧送案該包探禀稱江等因索會錢以致打架甚且持刃逞兇及小的與中西捕往拿見有百餘人奔逸更有跳窓脱逃者友星申訴前情並稱被毁之物約値洋銀二十餘元阿三及李阿金同稱小的等啜茗時忽有江等前來者架致被斧傷王之頭顱李之手臂江供稱小的與同業人因會欵口角不敢行兇顧供小的自當馬夫事不相干惟聞阿三與江因索會洋以致口角友星又稱江爲首紏人顧亦與聞其如何起釁實情確不知道朱明府謂吃講茶本于例禁今旣因吃講茶爭閙卽使毁物决不至値洋二十餘元友星稱江等時時啜茗不知伊等吃講茶及見人多喝之不散所毁物件實有如許之多包探禀稱小的見毁物果然不少明府謂江等聚衆鬥毆本應懲辦姑念手藝中人從寛不究着江顧合賠毁物洋十元違則各押一月阿三及李咎由自取着各自醫傷友星稱大老爺折斷十元小的受虧太甚明府不准○西包探瓊禀稱昨見馬夫金阿寳停車中路在車中打盹深恐溜韁肇禍送請罰鍰金俯首求恩車主亦投案代求恩典朱明府判罰車主洋二元撥充某西醫院經費○某西人訴稱偶爾出行適有馬車迎面而來正在避讓又有東洋車橫冲直撞以致我跌仆當由巡捕拘東洋車夫送案巡捕禀稱東洋車夫李根桃不知拉車規矩致撞西人朱明府以李旣不知拉車規矩如何可以拉車車主某氏投案訴請領車明府飭將車照扣除李卽行關釋諭令此後不許拉車○甯波人王子卿訴稱有信及洋銀二元交同鄉人莊仁華帶回甯波家中日用不料被莊將信拆去吞没洋銀尋見之餘交捕送案莊全元訴稱有信洋五元交仁華寄至家中也被用去仁華供稱小的因有急需將洋用去現已商懇緩遲措辦伊等不依致被交捕送案朱明府謂私拆家信吞用洋銀殊屬不是姑飭押令分别歸還再行候示○包探陳阿九禀稱某西人雇坐李根沛東洋車遺下西孩衣服一件李卽遁不知所之西人憶及此車係一千四百零一號報明捕房經小的往法租界獲李衣已被匿今特吊送案下西人申訴前情李供稱小的並非行竊衣係西人自己遺忘朱明府謂該西人亦屬自悞然李總不應將衣藏匿易副領事請令管押十天明府允之衣給西人領去 
[上海虹口寶順里元濟善堂經收施醫給藥局捐第三次淸單]  
　　陳鄭氏求合家平安洋五元黃振蒃張明之王依仁三户各洋十元梁唐氏五元梁其光隱名氏二户各洋二元陳源盛寳號代募温州輪船衆善姓三十元陳廣昌德茂號二戶各十元林相軒餘慶堂二戶名五元南順泰六元林宅四元鄭世德堂洋二元林戴氏洋一元○以上共收洋一百六十二元合併聲明 
[上海四馬路文報局内恊賑公所經收順直山東賑捐八月中旬淸單]  
　　十一日起二十日止申報舘恊賑公所彚解直隸第二批賑規元一千兩又彚解第三批山東賑規元一千兩古黟江觀照翁募江胡氏洋四十元古黟守樸齊善士英洋十四元本洋一元又募李修德舒東記二日各洋五元項富光本洋三元載福軒英洋二元謝簡翁來東京使署劉子貞翁募寅恭會三戶各洋一元五角高易賑所彚解東賑第十七批直隸第二批規元二千兩絲業賑所彚解東賑第二十批直賑第二批規元一千五百兩仁濟善堂賑所彚解東賑第七批直賑第二批規元一千五百兩廣東黎炳然善士洋廿七元二角無錫輔仁莊交來潘佩霞善士酧愿洋六元○蘇城電報局王旭丹司馬經募第十一批賑駿惠堂徐病愈完顧無錫廣昌代無名氏二户各洋三十元又廣昌代平安氏全記二氏各洋二十元張靑士先生手程王氏因病求愈壽安居姚三户各洋十元許小泉求母病安洋五元程月保久病求愈平　司文星遠捐席敬兩户各洋四元○本埠寶和莊交來鎭江恊賑所經募規元六百兩細户容到另登報章金揚夙根善士來第二批周夕寅善士募陳嘉德堂洋三十元常熟凝善堂來衛善士募施徐氏施陳氏二户各洋二元　城富仁坊苍朱公舘交來七奇居士洋五元揚州賛化宮賑所余少書善士交來陳雨芹主政募柏翰芬翁洋四堂百忍堂洋三元不書名二元又來姚石樵鹺尹募有心無力客洋四元無名氏洋三元泰記糖行月餅資移賑洋一元蕪湖　商局李炳賢翁募隱名氏洋六元不書名洋一元仙鎭藩銀堂翁爲求小孩肚疾速愈洋二元金匱榻風根善士來第三次周文溶善士募泰梅修洋五元華鈞千周心存陳經　堂三戶各二元陳兆榮秦篤慶許恆慶陳益謙泰西五戶各一元本埠裕德號代厦門成記號經交安海梅鶴山房林洋廿元揚州賑所余少書善士募吳松坡手不書名錢四百文吳晋晨手吳祖蔭八齡童子節省點心錢六百文吳呂氏吳旺姑鍾吳氏延　堂求病愈　吳氏王徐氏覺悟師昌立師徐退思九各錢二百省吾居士錢七十四文以上實收洋三元景　鎭無力　洋一元○申報舘恊賑所彚解順賑第二批規元一千五百兩高易賑所彚解第二批順賑規元一千五百兩仁濟善堂賑所彚解第二批順賑規元一千兩無名氏求女病速痊洋兩元○絲業賑所彚解順賑第二批規元二千兩本埠丁嫩卿善士規元十三兩七錢八分申餘爲友增福洋十元南通州通海橋胡寳之善士洋四元劉蘭翁募交　　五洋十元又郭龍川四元陳周氏陳恆豐鄭恆發三戶各二元有名氏銅洋一元安徽籌賑總局經募第八次塔捐欵曹平銀一千一百廿三兩七錢七分四厘合申規元一千二百另七兩另一分三厘又募東賑曹平銀六百五十二兩八錢二分三厘合申規元七百另一兩一錢七分二厘以上兩戶細戶早經另登報章矣仙鎭瘦珊居士爲慈親身體求康健並求七五兩小孩患病速愈洋八元○○本旬共規元一萬五千五百廿一兩九錢六分五厘英洋四百十五元計規元三百零二兩五錢三分五厘毛本洋四元計規元三兩四錢銅洋一元洋計規元二錢一分八厘小洋七角計規元五錢一分○五項共合規元一萬五千八百念八兩六錢二分八厘○連前共收規元一百零八萬三千七百五十七兩三錢二分八厘○○本旬解東海關道署東賑第念三批規元五千兩又解直隸第二批賑欵化　銀五千兩申合規元五千二百五十　又解順天第二批賑欵松江銀八千兩申合規元八千一百念兩○連前共解規元一百十一萬九千八百三十四兩二錢五分六厘○○實凈墊解規元三萬六千另七十六兩九錢二分八厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月廿一日京報全錄]  
　　宮門抄○諭旨兩道錄前○分缺單○發抄硃批四道○江督曾奏旌表壽婦摺○又奏爲已故大臣捐建專祠片○又奏補守備片○又奏請准建坊片○閩督卞奏總兵請入都陛見片○滇撫譚奏查勘災區籌辦賑撫情形片○又奏委署各缺片○八月二十一日理藩院鑾儀衛光祿寺正藍旂値日無引見○銘公假請滿請安○瀅貝勒續假二十日○巴克坦布耆齡各請假十日○召見軍機恩棠福森布○光緒十六年八月分缺單主事吏部文選司孫承烈丁直牧四川忠州玉振故知縣河南林縣陳源潾丁安徽含山蕭仁丙丁四川彭山趙廷淸近山西岳陽舒淸阿革　府經雲南順寗敖春仁故湖南長水于翼華故廣西潯州夏克承近縣丞廣東東莞王懿山丁巡檢江西南康韓大廷已中式典史四川新都何金鑑革同知江西九江克什布病○發抄劉秉璋奏儒紳曾紹時篤學純行請優獎奉硃批曾紹時着交議叙欽此○又孀婦張王氏捐助卷價請旨建坊奉硃批着照所請禮部知道欽此○又劍州知州方德堃調署合州牧奉硃批吏部知道欽此○又候補守趙恩祐署龍安守等缺奉硃批吏部知道欽此○○太子太保兩江總督一等威毅伯臣曾國荃跪奏爲壽婦年届百齡五世同堂籲懇天恩勅部照例旌表恭摺具陳仰祈聖鑒事竊據江蘇候補道凌蔭廷等禀稱同鄉江蘇候補縣丞彭鴻年之祖母彭張氏籍隷湖南長沙府善化縣生於乾隆五十六年於嘉慶十八年于歸已故捐職從九品彭之沛爲室生子二人孫四人曾孫七人元孫一人現已壽届百歲五世同堂禀懇奏請照例旌表等情前來臣查該壽婦彭張氏性秉柔嘉儀昭淑愼事夫能敬舉鴻案以相莊訓子成名和熊丸以立教樂解推而無吝戚黨垂型慶蕃衍之克昌曾元衍緖親見五世同堂之盛已届百齡上壽之期仰維聖朝澤溥仁民恩推錫類天行日健欣逢壽寓之宏開地道能貞上協熙朝之瑞應旣符年例宜荷旌揚合無仰懇天恩俯准將該壽彭張氏勅部照例旌表出自聖主鴻慈除將宗圖事實册結咨移部科查核外理合恭摺具奏伏乞皇上聖鑒訓示謹奏奉硃批禮部議奏欽此○○曾國荃片再前兵部尙書彭玉麟於本年三月間在籍病故仰蒙聖恩賜卹並准於立功地方建立專祠朝廷　念藎臣節終之典至渥極優凡在臣工同聲感激兹准長江水師提督李成謀咨據提標中軍副將謝濬畬等禀稱該尙書彭玉麟功德在民輿情愛戴請於安徽太平府當塗縣屬采石磯地方建立專祠並聲明祠由捐建請免造報等情呈請具奏前來臣查彭玉麟於咸豐初年隨同前大學士曾國藩創立水師削平巨憝艱難辛苦卒底於成迨江面肅淸以後曾國藩彭玉麟等以長江關繫五省東南鎖鑰防範宜嚴奏設長江水歸以前募水勇攺爲經制之水師意美法良足垂久遠彭玉麟每年巡閲營伍往來江界殫竭血忱雖至衰病侵尋猶復力疾出巡不辭勞瘁沿江一帶士庶至今感誦不忘其忠愛性成勳勤卓著久在聖慈洞鑒之中現據副將謝濬畬等以沿江各省均爲彭玉麟立功之地禀請於安徽采石磯地方建立專祠自係出於至誠合無仰懇天恩俯准勅部列入祀典由地方官春秋致祭以彰藎績而順輿情此項專祠係屬捐建並請免造報謹會同安徽巡撫臣沈秉成長江水師提督臣李成謀附片陳請伏乞聖鑒訓示謹奏奉硃批着照所請該部知道欽此○○曾國荃片再准部咨長江水師陰營守備升補岳州營都司喻祝元帶領引見准其升補其所遺長江水師江陰營前哨守備員缺前經該督等奏請以儘先遊擊胡裕興借補當因喻貺元升補都司尙未赴部底缺例不應開議覆在案今喻祝元升補都司赴部所遺守備底缺自應查照前案辦理惟查胡裕興業經奏攺俟補守備後再按續保儘先遊擊序補前請借補之處碍難核辦行令另行奏明辦理等因臣查胡裕興安徽人由軍功歴保儘先都司於剿平張總愚捻逆案内經調任湖廣總督李鴻章保奏同治八年七月初七日奉上諭着以遊擊儘先補用欽此旋經到標咨准部覆胡裕興前於同治七年任賴捻股一律肅淸案内經調任湖廣總督李鴻章保奏以都司留于兩江補用檢查此案業經奏攺俟補守備後以都司留于兩江補用胡裕興應俟補守備後再按續保以遊擊補用等因是胡裕興本班尙係守　自應歸入守備班内序補該員差操勤奮熟悉水師以之請補江陰營前哨守備洵堪勝任合無仰懇天恩俯准仍以儘先補用守備胡裕興補授長江水師江陰營前哨守備員缺以收人地相宜之效如蒙俞允俟部覆至日卽行給咨送部引見恭候欽定除再飭取該員履歴印結咨部查核外謹會同江蘇巡撫臣剛毅長江水師提督臣李成謀附片具奏伏乞聖鑒訓示謹奏奉硃批兵部議奏欽此○○曾國荃片再上年江蘇浙江兩省水災較重賑撫極煩各紳富捐助棉衣及棉衣價銀經臣援照成案奏請建坊欽奉恩旨允准在案嗣據同知銜前長蘆越支塲鹽大使許恩漙江蘇陽湖縣人遵故父三品封職許黼堂故母三品命婦許朱氏遺命捐棉衣價銀一千兩又前江蘇候補道朱澂浙江仁和人捐棉衣二千件旋卽病故據朱澂之子監生朱樹楷禀請爲其故祖父原任大理寺卿朱學勤祖母一品命婦朱馬氏合建一坊又五品藍翎候選知縣馮廷驤廣東歸善縣人奉故父五品封職馮官常故母五品命婦馮朱氏遺命捐棉衣一千件又浙江稅課大使王兆隆江蘇金壇縣人遵故父五品封職王慶增故母五品命婦王范氏王周氏遺命故妻王徐氏李氏遺囑捐棉衣一千件又同知職銜朱鈞安徽涇縣人奉四品命婦朱鄭氏母命捐棉衣一千件禀經勸捐各員請奏前來臣查各該紳捐助棉衣洵屬善承先志有裨荒政核與建坊定例亦屬相符除將棉衣撥解災區散放銀兩湊濟賑需外相應請旨俯准已故三品封職許黼堂已故三品命婦許朱氏已故原任大理寺卿朱學勤一品命婦朱馬氏已故五品封職馮官常已故五品命婦馮朱氏已故五品封職王慶增已故五品命婦王范氏王周氏王兆隆故妻王徐氏李氏四品命婦朱鄭氏各在原籍自行建坊給予樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○卞寳第片再據福建漳州鎭總兵侯名貴禀稱光緒十二年十一月十七日欽奉諭旨補授福建漳州鎭總兵員缺由前閩浙總督楊昌濬據情代奏叩謝天恩並懇陛見時因漳州地方緊要民間械門未戢附片奏准暫緩入都先令赴任以咨鎭懾等因於光緖十三年四月到漳任事計今履任已届三年地方尙稱靜謐惟是戀主之心久而彌切禀請據情轉乞天恩俯准入都陛見等情前來臣查侯名貴履任三年例應請覲理合據情代奏伏乞聖鑒訓示謹奏奉硃批着來見欽此○○譚鈞培片再據署尋甸州知州光進德禀報本年五月初五日州屬納家箐陡發蛟水冲壤民房二十餘間及興隆滄溪石窩等村田地約三百餘畝又據代理該州知州晏端溶禀報劉家下壩等處六月十二日大雨如注畫夜不息河水陡漲冲塌河堤數丈淹没田地約二百餘畝不能補種成災較重均請委員勘賑各等情當經臣先後行司籌款委員馳往並責成該管道府督飭印委各員逐一查勘妥爲賑撫毋令一夫失所並令督飭農民赶將河隄决口及時修築疏消積水赶種來年春季雜糧藉資接濟錢糧應否蠲緩分别村莊區圖造册核辦兹據署布政使湯聘珍會同糧儲道松林具詳前來臣覆核無異所有尋甸州屬被水成災委勘籌賑大概情形謹會同雲貴總督臣王文韶附片具陳伏乞聖鑒謹奏奉硃批知道了卽着飭屬妥爲撫恤毋任災民失所欽此○○譚鈞培片再麗江府知府黃金銜撤省遺缺查有補用知府吳保輔老成穩練堪以署理東川府知府舒之翹撤省遺缺查有巧家同知易爲霖堪以署理遞遺巧家同知缺查有補用知縣王德中心細才長堪以署理鎭邊直隸同知李應榮撤省遺缺查有試用通判李登漢明爽有爲堪以署理委署中甸同知承保因病撤委遺缺查有試用同知何兆齡辦事明穩堪以署理姚州知州曾楫撤任遺缺查有麗江縣知縣陳守淑堪以調署遞遺麗江縣缺查有署雲龍州知州試用知縣劉宇元堪以調署遞遺雲龍州缺飭新選該州知州張德沛赴任據藩臬兩司先後會詳前來並聲明易爲霖陳守淑各任内並無三叅限滿已届四叅之案除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此 
 
