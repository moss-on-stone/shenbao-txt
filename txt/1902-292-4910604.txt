# 1902 - 292 - 4910604

 

Page 1

 
 
[江南闈藝出售] [  圖書集成局啓]  
　　本届直省鄉試爲奉詔攺試策論之第一科闈藝傳來莫不爭先快覩江南爲入文淵藪莫才俊彦較他省尤多本局預倩白門友人於榜發後將衡鑒堂原刻飛速遞來其中論策經義類皆精心結撰各隨勝塲爰用本局新　鉛字赶緊排印已於今日告成每册價洋一角六分躉批另議欲購者請臨申報館及各書坊選取可也此佈 
[江西圖墨出售] [  圖書集成局啓]  
　　江右文風素稱極盛科舉攺章後魁碩之士尤接踵而興此次榜發預倩友人將闈中原刻飛速遞到急卽付諸鉛印已於昨日告成每册價洋一角二分躉售格外克已肅此布逹諸維雅鑒 
[觀俄韓交涉事有感而書]  
　　本月二十日申報譯登日本某日報云韓王將舉行踐阼後二十年慶賀典禮俄廷簡烏愛須君爲專使前往致祝啓行後甫八日俄廷忽電逹韓政府以數事相要一烏愛須慶賀事畢卽簡爲駐韓使臣二在仁川釜山二埠分設中俄銀行三准俄國太平洋艦隊下淀馬山浦并在其地剏設將校士卒休憩所四准俄廷派員赴平壤仁川元山馬浦四處巡視工商執筆人閱至此不禁慨焉以歎日韓其岌岌乎殆哉夫俄與日之不相能久矣自中爲日敗日割遼東彼中人咸趾高氣揚幾至目無餘子初不料俄人横梗其際力阻狡謀日之志遂不得逞然猶自相慰藉日我之於韓陽以保護爲名陰實據其利藪亦尙差强人意耳而俄復起而干涉訂立兩國互保約章至此而日之計乃立窮日之怨遂日甚然其不遽以戎衣相見者則以俄之土地數十倍於日俄之財賦數十倍於日俄之水陸兵士更多而且雄勁非日所能望其項背以故日終吞聲忍氣未敢與爭而俄亦以西伯利亞鐵路未成陸軍旣不克長驅直逹水師更海程過遠不若日之朝發本境夕抵彼都以故兩　皆虎視眈眈迄未輕於一試也顧日人之意若曰今者中國已落入之後矣其執牛耳以臨盟亞洲者非俄卽日俄苟據有中國形勝而又挾韓以自雄則我日卽以全力赴之恐亦不給於是迫韓以卑禮厚幣聘日人爲顧問官豈貪此每歳數千金俸錢哉亦欲藉以聳動韓王使不附俄以拒日耳俄則以爲我何愛於蕞爾韓而致與日生釁特以日苟得逞於東亞則我俄必深東顧之憂更何能通鐵道於藏中漸漸與英爭印度之利而兵艦之西出黑海口更徒托諸空言泰西利權益不可得是俄之於韓如奕者然一著旣鐠卽滿盤盡輪兹之必以四事相要者蓋爲此也雖然韓誠苦矣夫俄與日交兵必在韓之境上觀俄人欲將太平洋艦隧下椗馬山浦而就其地設將校士卒休憩所非明明欲以馬山浦爲俄兵駐足地俾可攻可守進退得以自如乎就仁川釜山二埠分設銀行非明明恐兵端一開俄之盧卜不能行於韓地故設此以便購糧購棷不致有掣肘之虞乎其派員赴平壤仁川元山馬山浦巡視工商非明明欲擇地設船塢製造局以便修兵艦製軍製乎嗚呼韓其危矣然韓亦無法以弭其禍也前者韓旣卵翼於我中國宇下一朝難作中國猶可出作調人今者名雖自立稱皇實則事事聽命於日俄欲左則左之欲右則右之一惟日俄之命是聽使當兩國交爭之際稍一袒日則俄人卽不難移師討之稍一袒俄日人亦决不肯置之不問欲中立而兩不偏袒而倉皇戎馬蹂躪四郊亦必致民不聊生而國以不國是俄日之勝負未可卜而韓已無力可以支持矣不知韓人曾豫籌及此否然則中國亦有所不利乎曰中國何利之有日而得志則中國益被其藐視而凡事讓曰向前俄而得勝日人則始而遼東徐而西藏終而直省之與俄毗連者俄亦必虎噬鯨吞肆其侵食我恐俄日旣不能和洽則韓必顯被其禍而中國亦漸至陰受其侵凌也陰雨撤桑宜防於豫所願中國執政者觀此而亟起綢繆焉 
[本館接奉電音]  
　　昨日午後京師飛電傳來上諭三道敬謹譯登○九月二十一日内閣抄奉上諭御史黄昌年奏請申明舊章嚴督程限一摺向來刑部秋審例有看語招分送各衙門悉心校勘近來積漸因循往往遲至會議前一二日始行分送殊屬稽延嗣後著照道光五年議定成案所有依限辦理之各衙門公事並諭旨特交之任亦有一定章程著各該堂官及各省督撫認眞稱核隨時奏如有晝吏延櫊從中舞弊等情卽著嚴行究辦以儆效尤而懲玩泄欽此同日奉上諭袁世凱奏已故大員至行可風懇請旌獎一摺已故承襲一等俟候補四品京堂李經述生有至性操履端嚴前居母喪哀痛毁瘠伊故父大學士李鴻章前年奉命來京積勞致疾該員跬步不離勞瘁備至李鴻章殁後哀慟尤深未及二旬竟以不起實屬天性純篤孝行可嘉奉經述著准其列入國史館孝友傳以示旌獎欽此同日奉上諭本日召見之記名道徐賡陞著仍以道員發往江蘇補用欽此 
[宮門抄]  
　　九月十三日吏部翰林院止黄旗値日無引見張英麟假滿請安鹿傳霖因伊子得保獎謝恩崑中堂因伊子得保獎謝恩橚具子請假五日召見軍機及秦夔揚○十四日户部正白旗　日無引見希璋請假十日召見軍機及郭曾炘 
[俄艦東徂]  
　　英京來電云俄國水師艦隊將於數日問由忌倫士達埠馳赴亞東其中鐵甲戰艦兩艘鋼中巡艦三艘水雷船四艘現歸任太平洋水師提督史德基路伯管駕兩鐵甲一名普擺打册訂一萬二千六百七十四墩機器可抵一萬四千五百匹馬力船身鐵甲厚九寸半配置十寸口大砲四尊六寸口大砲十一尊三寸口快砲十六尊一寸八分口快砲十尊寸四分口快砲十七尊輕砲兩尊水雷六門每一點鐘時能行十八海里一名列威臣册註一萬二千七百墩機器可抵一萬六千匹馬力每一點鐘時能行十八海里鐵甲厚九寸配置十二寸口大砲四尊六寸口快砲十二尊三寸口快砲二十尊容三磅彈藥之快砲二十尊容一磅彈藥之快砲六尊至於鋼甲巡艦每艘册訨六千六百三十墩機器可抵萬一千六百一十匹馬力每一點鐘時能行二十海里 
 
 

Page 2

 
 
[湖北鄉試題全錄]  
王噦鸞江夏左樹楨應山傅獄棻江夏張國溶蒲圻陳曾矩圻水陳曾壽圻水王寳璜江夏陳曾德圻水劉邦驥漢川胡鈞沔陽雷豫釗蒲圻張則川黄陂呂聨奎江夏湯化龍圻水夏逢時通山程朋超黄州劉佑騏黄安陳寳書江夏邱東愓棗陽關炯漢陽高建堮沔陽劉遠駒黄安田吳炤江陵張國淦蒲圻周兆元圻水陳武安陸羅良徑漢陽覃壽堃蒲圻杜光佑江夏夏昀廣濟王寶善黄安王楚喬羅田甘鵬漢潛江胡賢耀江陵周煜薰黄岡黎　芬黄陂濮鉅南江夏張仁勳漢陽曹履貞江陵班吉本駐防周恒翔黄陂陳鎭瀛黄州賀昇中沔陽楊熊祥江夏馬龢嗚黄岡鄭悳華江陵彭守正漢陽諶紱苶沔陽於樹棠黄州童序壎黄陂汪珮聲黄岡殷紹章黄岡朱澤霖大冶覃壽恭武昌朱國楨大冶胡錫謙黄岡王陽濱江夏薛瑞華黄州何煥典廣濟湯文化圻水馬文炳江陵余澤麻城梅鴻曾黄梅李啓琛孝感李世勛漢陽劉家佺漢陽鄒永鈳公安葉陵漢羅田謝鳳孫漢川姚汝說江夏曾紀亨漢陽嚴用琛黄岡胡端中武昌劉鼎芬黄陂陳倫江陵張孔修漢陽程騏驥黄岡覃壽彭蒲圻李文藻江夏恩崇駐防魯國斌武昌盧靜遠竹谿林仲鏞武昌詹翰藻大冶萬廷献武昌司克熙江陵徐桂林蒲圻袁再安漢陽熊蔭芳漢川喻嘉淦漢川李愛恩黄陂徐沐三荊州南壽丙圻水夏道炳江夏林安駐防何景新黄陂李楚珩襄陽朱琣根武昌何振翮黄陂鄭　耆江陵饒鳳璜恩施趙晉州黄岡杜銳黄岡孔憲中京山呂學楷武昌黄顯榮隨州宗　漢陽張少芬武昌額哲本駐防樊樹勳當陽鄧嵩壽荊州迎喜駐防王斯林江夏劉澄漢川梁祚昌孝感徐大煜咸豐張鼎鍾祥陳善安陸 
[副榜]  
沈頌康漢陽汪炳麟房縣戚逢摳沔陽阮毓崧黄州陳寶璠武昌屈德澤東湖王慶豐漢陽易十楨漢陽鄧元禧黄海張天榮鍾祥路黎元江夏彭方傅應城吳龍光漢陽隗文雲棗陽王家賓南漳邱喦黄岡干澤潤漢川林彭熙黄岡 
[科名盛事]  
　　武昌訪事人云本省解元汪君噦鸞年僅十九去歳始游泮水由學憲蔣大宗師送入兩湖書院肄業此次捷報泥金裒然居首信乎文章有價賞識固自不虚也○此次中式之第五名陳會炬第六名陳曾壽第八名陳曾德均爲陳秋舫殿元曾孫壎篪競爽同掇巍科祖德清芬留貽可謂綿遠矣○兩湖書院今科中式者有二十餘人之多濟濟人才可稱極盛惟經心書院聞只中正榜三名副榜三名較之前數科未免稍形减色 
[京師管學大臣張大冡宰奏定小學堂程章]  
　　第一章全學綱領第一節小學堂之宗旨在授以道德知識及一切有益身體之事第二節京師大學堂堂章程第二章之第一節第二節第三節小學堂一律遵守第三節今定州縣所立學堂爲小學堂中小學原不以府縣而分如州縣治亦可立中學堂府治亦可立小學堂但目前官立諸學先就府治設一中學堂州縣治設一小學堂以爲紳民設立之模範第四節小學堂分爲高等尋常二級其修業各限三年第五節高等小學堂尋常小學堂得設於處第六節兒童自六歳起受蒙學四年十歳入尋常小學堂修業三年俟各處學堂一律辦齊後無論何色人等皆應受此七年教肓然後聽其爲各項事業第七節小學堂之學生額數應得各容三百人以上滿五百人則增立一所第八節地方紳商得依小學堂章程立尋常小學堂高等小學堂謂之民立尋常高等小學堂軍業出身應與官立者一律辦理並由官力代爲保護均得借用地方公所祠廟以省經費第九節於高等小學堂之外得廣設簡易之農工商實業學堂俾尋常小學堂畢業者亦得入此以就實業第十節尋常小學堂及高等小學堂所有官立學堂五年之内暫不徵收朿修以後徵收尋常小學堂每月每人不得過銀錢三角高等小學堂每月每人不得過銀錢五角其民立者不拘此例第十一節小學堂應將每歳總理教習員數並學生入學及畢業人數於年終散學後詳該管省分之官立高等學堂轉咨京師大學堂以資考覆其民立者一併遵辦第十二節小學堂各項課本均照高等學堂章程之第一章第十二節辦理第二章功課教法第節尋常小學堂課程門目表修身第一讀經第二作文第三習字第四史學第五輿地第六算學第七體操第八第二節尋常小學堂課程分年表第一年學科階級修身註取曲禮朱子小學諸書之平近切實者教之讀經註詩經作文註教以口語四五句使聯屬之習字註今體楷書史學註上古三代之大略與地註地毬大勢算學註加減乘除體操註柔軟操第二年學科階級修身註同上學年讀經註詩經禮記作文註授口語七八句使聨屬之習字註向上學年史學註秦漢之大略輿地註本鄉各境本縣各境算學註加减乘除繁數體操註同上學年第三年學科階級修身註同上學年讀經註禮記作文註作記事文七八句習字能同上學年兼晉行書史學註兩晉南北朝之大略輿地註本府各境算學註同上學年體操註同上學年章程甚長容俟排由賡續 
[軍門入蜀]  
　　宜昌訪事人云馬介堂軍門入川履任初擬從水路前往後恐舟行遲緩攺由陸路已於某日過江從河西至施南府經萬縣再行定議如何馳往成都其後路軍弁則已於上月二十七日由水路馳往矣 
[鄂省官塲紀事]  
　　武昌訪事人云日前荊宜施道濮紫泉觀察因公晉省命輿至兩院禀見張香濤宮端午橋中丞坸延入花廳晤商要公良久始出○候補知縣章大令慶栢日前奉督憲張香濤宮保委辦督署鹽務文案差昨日已赴兩院禀謝矣○日昨藩轅牌示安陸府知府員缺詳請以補用知府趙毓楠奏補夏口廳同知要缺詳請以補用同知馮啓鈞補授安陸府同知飭准補之鄭葆琛赴任漢陽府通判飭新選之宋鼎勳赴汪棗陽縣平林店主簿飭新選之楊岳芬赴任武昌府通判詳請以試用通判曹受詔署理布政司庫大使飭本任之書鳳回任 
[温郡官塲紀事]  
　　　温州訪事人云永嘉縣秦鹿坪大令晉省公畢已於十五日申刻附趁招商局普濟輪船回郡○試用同知吳耘靑司清高現已加捐道員指分江西來温接眷赴省○前署平陽縣胡克之大令爲和交卸後於初十日携眷晉郡在東陽春暫駐擬於十七日附普濟輪船由申省○磐石管守備姚瑞亭守戎因病出缺遺缺經上憲委徐輔卿千戎守欽陞署○招商局總辦謝仲笙司馬之太夫人六旬榮慶正在重陽因假四明公所宴客一時文武官紳之祝壽者冠盖盈門殊形熱閙也 
[沙渚雁書]  
　　沙巿訪事人云荊州府科歳併試業已報竣學憲胡大宗師於上月十四日乘怏利輪船回武昌節署○新米上巿湘省米 
 
 

Page 3

 
 
舶銜尾而來高者每石錢三千五六百文次三千左右又次二千四五百文惟麻油松柴價未少减○去歳長湖劫土一案事主被傷旋經拿獲首犯陳安汰訊供監禁七月二十六日夜陳串同禁犯一人越獄脫逃當經江陵縣張芸生大令立飭幹役兠拿未獲移請荆江沙防二營協同追捕旋出賞格云照得監禁盜犯陳安汰串同曾匪案内二犯脫逃無論軍民兵役人等如有能拿獲陳安汰者賞銀三百兩有能拿獲會匪案内二名者亦從優給賞此銀封存在庫犯到卽賞决不食言後又加批有指引陳安汰蹝跡因而拿獲者加賞銀一百兩無論牌甲鄉農帮同圍捉者於正賞外加賞銀一百兩有能拿獲同逃會匪一名王子香一名魏和尙者加賞銀五十兩想重賞之下必有勇夫若輩必不能倖逃法網也○江陵縣張芸生大令蒞任後以烟燈捐殊形短絀鋪户捐又大半未繳當卽出示曉諭并委巡查街道委員高壽山少尹在各烟館查勘如有燈捐與鋪捐多少懸殊者立卽查封又飭地保向各鋪户挨户催繳毋得遲延○晏公廟左近某姓房屋年久失修甚形朽壤小本營生者貪其租價之廉爭爲一厘之寄前後二進約住六七家詎料某日晚間忽然倒塌壓斃房客一人居停祖孫二人斷臂折足者十有一人幸爲時尙早大半奔逃未致盡罹斯難○本巿油坊舂碾工人向例隔年訂定時先給錢三千文迨新麻上巿呼之卽來不能延緩今夏有某甲者在同福和油坊領錢三千文又荐某乙亦領錢三千刻値新麻上巿甲乙均跡蹝查然嗣聞已赴别家同福和乃將甲扭交地保看守甲乘間逃逸地保追至大賽巷内適有賣牛肉之丙丁二人在彼門毆地保大呼拘盜丙聞之卽舍丁追甲砍之以刀應手而斃當經地保將丙獲住告知同福和不知如何了結也 
[浣紗豔蹟]  
　　紹興訪事人云前署諸曁縣主李志柏大令炳堃夏間交卸篆務繼其任者爲張子厚明府刻下核算交代李大令任内短解之欵尙未繳庫曾迭奉上憲札催内有諸曁縣留備糓價銀兩雖非正供而係備荒要欵亦未便稍延現奉藩憲誠果泉方伯委候補縣王大令嵩年來紹嚴催不識李大令果能措繳否○紹郡風俗多惑於靑烏家之說往往停柩不葬邇來鄉野僻處時有刨棺之事是雖匪人之不法然亦自貽伊戚也曷不旦謀窀穸之爲愈乎 
[上海官塲紀事]  
　　蘇州府　子振太守因公來滬舟泊觀音閣碼頭昨晨命駕入城先赴道轅拜會袁觀察繼至縣署投刺汪大令延入花廳茗談片刻而别○貴州大吏近委遇缺補用知府潘樵孫太守及州吏目王幼明二尹督解京鉛數萬斤入都交納昨日造出滬江潘太守王二尹偕至縣署拜會汪大令請撥民壯照料大令殷勤延入晤談兩時太守等始興辭而出○籌防局委員朱霞林明府昨日詣縣署拜會縣主汪大令晤商要公○閔行釐卡委員趙嶼秋刺史昨日來滬詣淞滬釐捐局謁見朱銑伯觀察面陳要公繼至縣署拜謁縣主汪大令 
[川督抵申]  
　　昨日上午八點鐘時卸任四川總督奎樂峯制軍乘某兵輪船抵埠滬上交武印委各官均詣金利源碼頭迎迓 
[法廨停讞]  
　　昨日爲法界捕房各案發落之期讞員孫建臣大令以卸任四川總督奎制軍節鉞蒞申須詣碼頭迎迓是以咨照捕頭將所有各案暫停讞政一期 
[議加花捐]  
　　本邑花落地捐前由花業公所董事程吟園禀准籌餉貨捐局每年認繳銀二萬四千兩歸伊承辦數年來習以爲常近日局中總辦文幼峯太守以本年棉花收成甚旺飭程加捐一萬二千兩程遂邀集同業妥爲籌商 
[南極星沈]  
　　盛旭人封翁年届九秩就養滬北斜橋畔行轅内精神矍鑠人咸羡之今年夏秋間偶攖小極經杏蓀宮保屢延名醫調理無如血衰年邁非參术所能挽回延至晚三點半鐘時竟卽跨鶴西歸當由宮保定於本日大殮 
[小工跌斃]  
　　昨日英界厦門路某冰廠内小工某甲正當工作時偶不經忽爾從高墜下旋卽斃命當由廠中司事報明捕房派包探傳彼處池保查明有無屍屬再行棺殮 
[續訊革探嗚寃]  
　　　王清仁前控陳玉生許少卿周阿才等訛詐洋銀一百七十五元牽涉包探李四春解經英美租界公代理讞員魏蒓隖大令會同英總領事署繙譯官迪比南君訊明口供然後判令連李探各責三百板發押捕房一年在案旣而李探自以寃不能伸延律師博克投案聲辯經大令提案略訊押候再核昨日捕頭派人將李解案博律師訴稱當日李探奉公傅入並無不合請爲訊究旋有邱明齋者投案訴稱八月二十八日午後見此探持單來傅主人適主人外出由主婦將情回告彼時約在五點鐘邱氏供是曰傳單到來時人數過多李探却亦在塲許少卿供王清仁積欠小的洋銀二十五元是日前往索取適見烟槍故向查問李探以未報捕房不肯經管實未串同索詐陳玉生供烟槍之事在茶館内查問並未報捕故李不理嗣到妓院約已十點餘鐘並未向之索取洋銀周阿才供向開烟紙店與王素識前因寗波會館後某烟館有失槍之事見而向論並未言及行賄情事大令以此案情節甚多商之迪君者將李還押訂於下禮拜一午前九點鐘復訊察奪 
[上海縣署瑣案]  
　　法界公堂移送徐阿滿王永生到縣請訊前晚縣主瑤庭大令提案研究徐供在法界樂意樓茶館爲堂倌某日之晚因有男婦兩茶客爭奪坐位互相扭毆小的解勸不散後由巡捕到來與小的一併拘入捕房適有某包探挾索取茶資之恨乘間將小的解送公堂妄禀小的向女茶客訛詐致被孫老爺訊責移案求賜恩鑒王永生供小的本邑人家住老北門内前因貧苦曾在鄰家攘雞一尾致被包探拘案訊責釋出後小的痛攺前非習小貿易爲生前日途遇包探向小的訛索洋銀一元不遂其欲時適馬路上有匪人訛詐之事卽誣小的同黨拘入捕房解送公堂妄禀詐取洋銀已奉訊責移案叩求明察大令判徐王均發攺過局覊押兩月○前日周德福扶母徐氏至縣喊求騐傷亦經汪大令提訊周供小的在洋涇港網船捕魚爲生前日有同業之徐寳榮强來爭奪母親喝阻被徐用刀將網割斷並將母親毆傷求騐徐氏供與相同大令飭仵騐得周徐氏腰際略有傷痕判候提訊核奪○縣捕拘獲行竊之徐金榮並起出原贓當票及本鑿小刀等物解案請究大令提訊之下徐供本邑三林塘人近遷居本城西門外以泥水匠爲業邇因足疾不能工作前月至叔父金發處告貸詎料嚴行拒絶不給分文小的受於八月十三日探悉叔父闔家出外遂私往扭斷門上之鎖入内竊取首飾衣服等物迨叔父回家查知卽投巡防局禀報誣指失去洋銀百元至呈案之木鑿係工作所用叩求施恩大令命責四百板判收押候究一面飭捕役傳失主領贓 
[申報館協振所經收順直江西長江振捐九月初一日至九月初十日九月十一日至九月二十日止第二十三二十四兩次清單]  
　　九月初一日隱名氏求平安小洋五十五角○初三日無名氏求三官關煞開通洋一元沈樹庭小洋五角○初六日招商北棧銅洋一元沈樹　洋一　○十一日遺德堂汪門余氏求頭痛諸病速愈洋世五元慈東穆炳求小孩等合家平安洋十元黄千盤根洋四元薛大洋二元隱名氏求弟病速愈洋一百元○十四日松江協源届來李仲生爲至人病念洋十元古吳朱求女兒病速愈洋二元○十五日大衍主人洋十元○十六日沈樹庭洋一元○十七盧脩𥭤爲三子文田瘧病速愈洋十元○十八日吳宅洋一元壽水玍洋四元○二十日謝榮林洋二元長安全盛局來陳敬之病愈還願洋二元金子先求諸友平安洋一元以上總共收洋二百另二元銅洋元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[騙銀被控]  
　　姑蘇訪事友人云伶人霍春详前因犯案被逮訊實後科以監禁十年之罪其父霍某遍處央求終苦無門可入有自稱職造署承差之呂某謂與臬司效述棠廉訪爲莫逆交可以設法霍信之遂以五百金央其轉圜不料事隔多時查無影響霍知受騙向之理論呂猶 
强詞不服霍遂繕禀投長洲縣署控告未識若何了結也 
[甌江雙鯉]  
　　温州訪事人云新委平陽釐局浙江候補縣吳問潮大令曾濤於本月初五日附招商局普濟輪船來温就東陽春客邸暫 
駐擇吉十一日進局視事至前辦平陽釐局之茹雪樵大令震模交卸後大約卽須赴省○城守營都司王敬廷閫戎因軍政之期在邇於本月初五日附招商局普濟輪船遄回甌郡 
[上海巡局紀事]  
　　浦東爛泥渡訊捕張忠近因勒緝竊案日久未破經總巡謝岳松明府提案比責限期跴緝張苦不能應忽赴縣署禀請退卯另以王松赴局承値明府不允提張到案限令將前案破獲後方准易人承充○浦東總巡局謝明府訪悉撞内流氓衆多爲患良善飭差楊九等嚴密查拿務獲究辦前日楊等投局禀稱小的等查得各流氓均身帶器械恐遭毒手無可兠捕請爲設法明府諭令靜候核辦 
[南巿捕房紀事]  
　　湖北興化縣人李長慶以妻胡氏逃逸無蹝來滬尋原昨日遇諸南巿新太平弄立卽扭交巡街捕帶入捕房捕頭令押候解送馬路工程局禀請總辦翁子文守訊究○昨日無頼任阿五徐雲祥在新馬路金鳳茶樓圍坐賭博適爲巡街捕所見遂一併拘入捕房捕頭令押候解送工程局禀請訊究 
[英美租界公堂瑣案]  
　　包探竇如海解陳福太到案禀稱此人行竊某洋人棉紗三十二包報經小的拘獲詰悉原贓售與陸叔萬處爲此傳陸一併解請訊究陸供商人實未收買此贓今將帳簿呈請察核或者贓被現開仁大號之王秋生收去亦未可知求察代理讞員魏蒓塢大令商之英總領事署迪繙譯諭將陸押候交人保出陳還押候補提王到案吊到帳簿復訊核辦○包探倪順泉解侯福林到案禀稱此人行竊某洋人油衣帽子售與王紹甫轉售於人報經小的僅查到油衣請爲訊究大令判各責三百板贓給還失主○包探竇如海解頑童周才寶陳榮炳等至案禀稱此二童由蘇州來滬謀業不得乘間竊取棧内皮鞋衣服等物由小的拿獲送請究辦大令判各責手心二百下贓給還失主○包探陳雲忠解王阿常到案禀稱此人專竊西入宅内花盆多至五枚報由小的解請訊究大令判責五百板遞解回籍○包探顧阿六解朱恒吉到案禀稱此人行竊張明峯所開烟館内烟槍一支報由小的拘獲送請究懲大令判責二百板贓給還失主 
[美租界捕房紀事]  
　　前日傍晚時楊樹浦某紗廠散工時女工某氏乘間竊取棉花若干携之而出被司閶之印度搜獲扭送捕房捕頭令押解公廨禀請代理讞員魏蒓塢大令訊究昨晨鄔阿林至西華德路提籃橋左近新設菜巿購物與小販某甲一言不合互相扭毆適爲某號華捕所見立卽拘入捕房捕頭詰知釁起細微令押乞丐牢半日○昨晨跑灘賊陳阿方混入蘇州河畔某姓駁船上行竊布衣携至北河南路某押店質錢某號巡街捕見之連贓入捕房捕頭令押候解送公堂禀請訊辦 
[蘇垣官報]  
　　九月十五日候補道朱錕朱承昌均由甯回通判吳光煜由太鎭公幹回知縣翁宗彝禀辭赴甯張學鴻由常昭海口厘局專丁來省禀謝飭知三季速盈蒙記功一次溤步衡禀知由京引見領照回省布庫大事謝鈞由滬專丁來省禀知奉蘇松太道憲委上海浦東保甲差縣丞姚恭寅禀知丁繼母憂十六日潘轅牌示照　常熟縣知縣楊家騵病故遺缺查有金壇縣知縣鄭鍾祥堪以調補江蘇候補班補用道曾廣祚湖南人由甯來知府頼豐熙禀辭赴江甘儀泰等州縣抽查保甲差潘宜經由盛澤厘局專丁來省禀謝飭知四季連盈蒙記大功一次錢逢吉禀知丁父憂都司朱大斌禀謝奉委太湖水師兼飛划營總巡差十七日候補道松峻由甯來同知恆垣禀知交缷鎭江府理事廳印務回省知縣鍾鴻鈞由吳淞沙釣船捐局來禀謝飭知拿獲太宗偷漏蒙記功一次查亮采許文濬劉歌雅應德完均禀知奉儲憲傳閱課卷 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年九月初七日京報全錄]  
　　宮門抄諭旨均已錄前○雲貴總督魏奏爲滇省土藥釐金仍請訓撥摺○江蘇巡撫恩奏爲審明誘拐人犯定擬摺○雲責總督魏奏爲緩辦軍政片○都統奎奏爲帶印出口摺○廣西巡撫丁奏爲從優獎叙片○都統松奏請調員差遺片 
　　雲貴總督臣魏光燾跪奏爲滇省土藥釐金請仍照案劃撥恭摺仰祈聖鑒事竊臣准户部咨據湖南省片奏劃撥解部恊滇餉銀萬難撥解請仍由滇省自行籌解等因當經轉行去後兹據總理雲南匣金局司道署布政使劉春霖等詳稱查滇省土藥厘金從前報部　每千兩抽銀六兩解司充餉光緖十七年奉飭將藥釐照各省通章按年解交海軍衙門支用當以滇省饟項奇絀各省恊撥勢難源源解濟全頼藥厘隨時支發以應急需實難提解經前督臣王文韶奏准將土藥釐金自光緖十七年起攺年造報查明各省欠滇餉數開單送部酌金欠餉之省照數劃撥嗣於二十三年奉文加重土藥釐金又經奉明每土藥一擔抽釐銀十九兩二錢仍以六兩留滇支用照案由各省欠餉撥解餘銀十三兩二錢全數解部奉准照辦迨二十五年因奉文加給文武津貼及股票息銀無著復奏准由解部十三兩二錢數内先後劃留七成支放咨在案上年奉文將藥釐再加三成備償賠欵經司局議准每土藥一擔酌加釐銀四兩八錢藉資彌補但滇省以藥釐爲大宗一再遞加恐商力難支辦無成效探暫行試辦尙未奏咨立案兹湘省於欠餉項下奉部指撥滇省應解二十五年分藥釐銀三萬兩奏請由滇自行籌解上各省欠錢之餉不獨不能籌濟轉使受恊之滇省變而爲解部之欠欵滇力寶屬難支竊念土藥釐金迭次加增計每擔現抽提一十四兩除新加之四兩八錢專供賠欵萬難挪動卽解部之十三兩三錢雖准劃留七成以作津貼票息現因賠欵無湊業將加給津貼全數提補是截留之七成均非滇用計留充餉糈者不過四分之一此時綜核常年支欵不敷甚鉅竭力搜羅計無所出益以賠欵三十萬已屬萬分難支且復奉文振興庶務在在需費均屬刻不容緩之圖正不知從何籌備應請將此項土藥釐金仍由部核飭湘省照數撥解並請以後仍照舊案留滇備用以支困局等情群請具奏前來臣查滇省素稱邊瘠歴頼恊濟近以時艱同際各省皆然恊撥久虚早成畫餅現値粤匪潛滋添兵防剿加以創修鐵路攺建學堂講求工商維新庶政一切需欵爲數不貲目前搜剔無遺計窮力竭正擬呈請部臣設法籌措俾濟急需何能將此照案指撥之欠餉責滇自解合無仰懇天恩飭部將溟省二十八年以前應解之六兩藥釐仍由欠恊各省劃數指撥以符原案其自二十八年起仍舊留溟支用無庸由部劃解以免往返藉遲徒繁文牘出自逾格鴻施除咨部查照外謹恭摺具陳伏乞皇太后皇上聖鑒訓示再雲南巡撫係臣兼署毋庸列銜合併聲明謹奏奉硃批户部知道欽此 
　　頭品頂戴江蘇巡撫奴才恩壽跪奏爲審明誘拐幼孩人犯按例定擬恭摺仰祈聖鑒事竊准刑部咨奏請嗣後各省命盜死罪案件無論凌遲斬絞立决監候舊例應會題者一律攺爲專摺具奏仍備錄供招咨部查核等因奉旨依議欽此咨行到蘇自應遵照辦理兹據按察使效曾審解江寗縣客民吳富城誘拐幼孩李五八子已成一案奴才親提研鞫緣吳富城籍隷丹徒縣剃頭手藝歇業游荡李張氏之五歳幼孫李五八子常令吳富城剃頭認識光緖二十六年十月間吳富城一時因貧難度憶欠李五八子平時素識常在門前頑耍起意拐賣行錢花用是月十二日嚮午時候吳富城前往李張氏門首適見李五八子獨在門前吳富城四顧無人前誘稱領去買食花生五八子信與應允吳富城即將李五八子抱走將及下關地方經李張氏跟蹝追至喊捕吳富城慮恐被獲將李五八子撩棄逃逸李張氏將李五八子帶回控縣飭緝獲犯訊詳批　　飭審解兹據審擬解勘供據前情不諱查例載誘拐子女不分已賣但取者被誘之人若不知情擬絞監候等語此案吳富城獨自起意誘拐幼孩李五八子已成查李五八子年止五齡亦不知情自應按例問擬吳富城合依誘拐子女不分已賣未賣但誘取者被誘之人若不知情擬絞監候秋後處决餘訊無另犯不法别案及在逃行情容留之人李五八子已據李張氏領回完聚均毋庸議除將供招咨部外謹會同兩江總督臣劉坤一恭摺具陳付乞皇太后皇上聖鑒飭部核覆施行謹奏奉硃批刑部議奏欽此 
　　魏光霖片再臣接准兵部咨光緖二十八年軍政之期奏明通行内外各衙門遵照定例畫一辦理雲南省軍務肅清多年應考軍政併令照例舉行以肅戎政等因當經通飭各標鎮恊營遵照辦理在案臣查五年軍政黜陟攸關理應按期舉行以符定制惟滇省軍務雖肅清多年而綠營員弁未盡歸伍與他省情形不同各營制兵疉經裁撤較原額不及十成之二現練之軍仍分布沿邊各要隘雖營啃各員弁不盡原營實缺而官隨兵轉出防在外者正復不少若令紛紛調考必致有誤邊防現在西南界鄰絗越交涉日繁粤邊游匪尙未殲除較之從前邊務防務尤爲吃緊實有萬難調考之勢兹准提督及各鎮先後呈請奏明展緩前來臣覆加查核係屬實在情形合無仰懇天恩俯念雲南邊防緊要將本届軍政展至下届再行酌量辦理各營員弁如有衰庸不職臣仍當隨時查看據實糾叅以期仰副朝廷整飭戎行澄叙官方之至意所有軍政届期懇請展緩舉辦緣由謹據情附片具陳伏乞聖鑒訓示再雲南巡撫係臣兼署毋庸列銜合併聲明謹奏奉硃批著照所請兵部知道欽此 
　　奴才奎順跪奏爲前往白塔山會同覆勘分界擬請援案携帶印信關防出口恭摺具陳仰祈聖鑒事竊奴才於光緖二十八年八月二十七日准墾務大臣貽榖咨開勘分直晉界址業經附片具奏陳明會同奴才馳赴白塔山劃分處所親往覆勘以期妥速卽定期前往覆勘等因前來查察哈爾歴任都統遇有出口事件將印信關防移交副都統接管如副都統出差卽由都統帶印前往曾經奏明在案現値副都統魁福前往察哈爾左翼四旗查勘邊界尙未旋回奴才俟該副都統回口再行交接起程恐遲時日於劃分界址致有耽延奴才再四思維謹遵歴届奏明成案恭携印信關防出口伏候命下之日遵卽起程所有前往白塔山會同覆勘分界擬請援案携帶印信關防出口緣由理合恭摺具陳伏乞皇太后皇上聖鑒謹奏奉硃批者照所請欽此 
　　丁振鐸片再二品頂戴左江道瑞霖回任以後適値軍務吃緊南寗土匪崑崙關以下三四寺六塘等處最鉅股多且悍該道就地籌欵添募雁字軍一營會同已故署左江鎮馬盛治率隧兠剿旋攻克留宵村蒙姓匪巢櫼渠散脅各塘道路始通現管飭寶化縣周頌聲馳赴各村舉辦保甲以清内奸南寗所屬地方漸臻綏緝該道寛嚴互用調度有方擬懇天恩飭部從懮獎叙以彰勞勘謹附片具陳伏乞聖鑒謹奏奉硃批該部核議具奏欽此 
　　松壽片再查熱河邊防緊要事務日繁剿捕賊匪戎機迅速各處征調防營電檄文報在在均關重要所以一切文案事件非添員辦理不足以應機宜經奴才到任後與奴才錫良往復函商查有攺分山西開缺河南衛輝府知府曾培祺前隨奴才豫撫任時辦理文案甚屬得力又河南拔貢知縣戴廷諤均堪襄辦文案藉資臂助以上二員擬懇思准交奴才差遺委用除分咨查照外理合附片具陳伏乞聖鑒訓示謹奏奉硃批著照所請吏部知道欽此 
 
