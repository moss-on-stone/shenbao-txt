# 1924 - 227 - 4918493

 

Page 1

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 2

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 3

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 4

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 5

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 6

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *時評 
[江浙前途（冷）]  
　　江浙情勢以消息言之紛雜殊甚以兩方通電言之又甚安閑蓋以電中所言皆以平和爲念似未忘前者之所言也 
　　民無信不立故古人寗去兵去食而不肯去信者昔者所言而今日背之已至不信若今日所言而明日即背之則人之憤其不信也必更甚於今日故以理測之苟有背信之决心無論若何出言之巧斷不願更復前言以示人無信至於此極者 
[國内專電]  
　　北京電　使團對揚子江下游不靖將質問政府何法消弭列國損失有何保證日内英使使館召集使團會議討論辦法（二十一日下午八鐘） 
　　北京電　江浙同鄉紛電呼籲和平院擬發電闢謡閣員等以難措詞不主即發反託議員電詢江浙長官外交團得滬領事電謂雙方皆以保境爲言當無先動者苟華洋人士有力之奔走或不致實現列國尚未到調艦護 
僑之時機（二十一日下午九鐘） 
　　北京電　本屆軍政費支配數如前電仍靠德欵倫敦中央銀行電告匯豐之十五萬鎊及道勝之八萬已由本行收入中交鹽金四行匯欵賬上財部覆請即日匯華大約三日内即到王克敏與四行磋商一將前墊之欵緩還即以第一次所收者發放軍政費或即以先還前撥則再借一次使銀行多得息金四行已允預定星期六發地方軍警支票下星期一發行政費但昨今銀根風潮四行欲以現欵救濟巿面恐政費不能如願但軍警費已允無論如何先墊（二十一日下午九鐘） 
　　北京電　審計院要求財部將此次解决德國戰後賠償交涉文件曁收欵詳數抄送過院查考財部取延宕辦法應付先將公布部分抄送 
　　北京電　芳澤又將加拉罕退回代美聲明附件還於加拉罕謂本人已卸任領袖公使無權承收加將再送英使館（二十一日下午九鐘） 
　　北京電　某方主張顏閣難產要政漸多擬改代閣爲署如顧不願另有人顧如願署須負責辦事不能推諉 
　　北京電　馬（二十一）午英使麻克類介紹駐日英使伊理溢參贊俾德本見曹於居仁堂曹笑迎伊氏握手未談何語禮官代致渴慕辭伊答謝依原擬即日赴奉因事改變行期請政府不必備車（二十一日下午八鐘） 
　　北京電　使團得奉天電錦榆防務無變化（二十一日下午九鐘） 
　　北京電　洛吴電招葉夏聲住洛葉待羅文斌師長到京後赴洛 
　　北京電　奉俄交涉第四次定二十一舉行聞爲討論中東路問題 
　　北京電　八校馬（二十一）招待新聞界請贊助庚賠興學（二十一日下午九鐘） 
　　北京電　稅務處函財部將劃一機製洋式貨物免稅事件及特免釐稅等細目會同商定一併公布以免紊亂 
　　北京電　津浦路委温徐兩員在津出售七年長期公債數十萬 
　　北京電　蚌埠電皖軍開三列車到浦口聞將赴皖南實邊（二十一日下午九鐘） 
　　北京電　外部再致駐日代辦奢侈稅外務省固執不肯展期仍希據理力爭嚴加駁覆（二十一日下午九鐘） 
　　北京電　部電漢交涉員德僑柏司等在美界被捕該德人是否被控希查復　　 
　　北京電　外部覆法代辦滇越路工程師克利司被匪掠架槍斃查無其事克氏現在璧風寨未被害 
　　北京電　中日電信借欵合同展期二年即提閣議通過簽字財交兩部已會稿蓋印（二十一日下午九鐘） 
　　北京電　皖軍多集皖南皖北空虚明光張八嶺等處匪又出没路警督辦電馬聯甲嚴爲戒備（二十一日下午八鐘） 
　　北京電　京漢路在鄂境内查獲貼用印花烟土（二十一日下午八鐘） 
　　北京電　徐州電局將加添員生升一等甲級（二十一日下午八鐘） 
　　北京電　洛吴保岑任誠香港電局長交部准委（二十一日下午八鐘） 
　　北京電　交部令巡線總管嚴密巡護京滬直達線（二十一日下午八鐘） 
　　北京電　内財農會擬導淮委員會章程養（二十二）提閣議連同水利局即組委員會（二十一日下午八鐘） 
　　北京電　莫干山准設立警局 
　　北京電　公債賠累者結合主張由交易所斷一公平巿價追付保證金每萬照章四百元今賠二千餘元應按保證金之四百元外再找四百元或二百元作爲清結有某議員以保證金五千購六釐四十萬銀號早已代爲割去託言未割向彼索七萬元彼大惱聽憑處分此類事京滬正多財部債司某科長等共保證金三萬餘在恒豐停賠到二十九萬銀號向索均以無欵對其他散户類此甚多 
　　北京電　維持金融會同人發公啓以公債暴落有人操縱擬請願國會修正條例並請政府查封交易所緩交證金友求法律解决此項傳單爲冠冕人散發主腦自出議員尚定養（二十 
二）午召集國民大會又馬（二十一）午内部集議决定㈠令警廳隨時查考維持地面治安㈡督促各銀行號招集買賣公債者會商結束再由政府體察情形爲必要處置㈢善後辦法會商財農兩部再决此外經紀人方面亦有增證金查基金請宣抽籤維持各同業等（二十一日下午八鐘） 
　　天津電　奉代表張九卿送賑欵百萬交府曹畢皓（十九）晚過津反奉此行頗蒙府曹優待厚贈聞有關和議 
　　天津電　世界紅萬字會刻准備案警廳飭區保護該會救災船隻 
　　天津電　造幣廠員司工人薪槪發銅元 
　　天津電　京奉局警務處編制修改完竣 
　　天津電　皓（十九）奉交部令准公府軍事處派宋恩波温葆勳充豐台京奉漢綏三路軍運照料員 
　　天津電　號（二十）直王警楊曁各領團中外官紳齊赴河北焚土爐將海關各路局檢獲烟土當衆監視置爐燒燬觀者如堵 
　　天津電　河水落津危轉安 
　　天津電　據晚報載日船河南丸抵埠時有運輸軍火嗎啡嫌日警署派探星夜往查（以上二十一日上午十鐘） 
　　天津電　各團體鑒日本增加進口奢侈品稅連日討論與滬取一致行動 
　　天津電　南運曁西河今日漲寸許餘仍落惟鹹水沿海河今暴漲二尺一茶食商連日趕製餅乾麵包紛送車站裝運（以上二十一日下午八鐘） 
　　天津電　商會擬加房捐作防水費經房公司反對中止 
　　天津電　段將日賑餘欵萬元商撥日界防水會備濟災黎 
　　天津電　水災救濟會成立兼旬收欵四萬元當局甚焦灼警廳防堤築埝欵悉借墊已呈財窮力盡象如再水漲可慮 
　　天津電　路警總局副長王賡兼充敎練總所長昨就職（以上二十一日下午六鐘） 
　　奉天電　趙爾巽派代表張柏勤來奉疏通奉直問題 
　　奉天電　朱慶瀾辭特區政局將變化 
　　奉天電　法飛行家巴喀甯氏得奉補助在大西邊門外設飛機製造廠製各種飛機供給東省現派技師回國辦運一切材料 
　　奉天電　英太古輪在安東撞壞漁業局懷遠砲艦經與英領交涉承認賠償 
　　奉天電　兵工廠督辦楊宇霆以各廠購外國木器不適用特在廠内設木工廠（以上二十一日下午四鐘） 
　　濟南電　鄭以洛吴遇險特派張諮議代表入洛慰問並附帶請示解决五七兩旅旅團長任務 
 
 

Page 7

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *　　濟南電　財廳積欠各銀行債欵償還無期現各銀行假銀行公會討論辦法定分别限日一律償還龔廳長聞悉甚爲焦灼（以上二十一日下午六鐘） 
　　漢口電　津浦路青靜鎭海間雖水路浸基無碍例車照常通行 
　　漢口電　部派周澤春前偕重慶日領貴布根赴合决與湯子謨接洽宜陽丸案約定以十萬元贖回被擄日人嗣因貴布根未履行遂停頓現部復派周皓（十九）由漢乘武陵丸赴長沙經辰州赴銅仁與湯再商貴布根已携十萬元兌條在辰州候周同往 
　　漢口電　敎育基金委員會呈蕭否認財部以官地抵充米釐息金請電部切實籌還本息 
　　漢口電　皖馬派余華仁來鄂商會剿皖匪蕭派陳團担任陳已電省業由三角山進發另訊陳團明營前由麻城宋埠進駐羅田九資河防堵皖匪現因匪竄太湖已開回麻城 
　　漢口電　兩湖巡署决九月一日正式成 
立蕭已令秘書處辦就任命狀多起 
　　漢口電　駐岳二十五師砲兵一連皓日（十九）開回鄂省（以上二十一日下午八鐘） 
　　重慶電　敎廳長賀孝鈐今日由渝晋省組織敎育廳 
　　重慶電　財廳長宋光勳得楊森到省即將省財廳結束移交之覆電即親往接收宋抵省後聞被十六師某團逮捕（以上十七日下午七鐘） 
　　重慶電　順慶防地洛吴令交鄧錫侯部接收將何光烈他調楊森以何部無地可佔電商三督辦及鄧鄂要人 
　　重慶電　國軍陳國棟師長以治川當從裁兵入手願自併始已將其部隊分併他部並令部内結束一切聞當局仍將畀以要職（以上十八日下午六鐘） 
　　香港電　省署哿（二十）佈告勸商店勿罷 
巿言倘風潮擴大則商塲糜爛必在西關繁富之區商民資財損失破產立在目前皓日夕省署財廳均戒嚴 
　　香港電　廣州巿民哿益驚慌各街閘提前關閉天明始開一半僅容一人來往購備米糧益衆米價每元漲一斤 
　　香港電　工聯會皓日通電攻擊陳廉伯 
　　香港電　南海縣長李寳祥哿（二十）電所屬商鄉團飭勿干涉扣械案制止來省請願 
　　香港電　善界哿（二十）會議决請孫發還團槍調解工商界意見 
　　香港電　商團皓（十九）夕會議關防極嚴聞未議决辦法哿（二十）早派員携孫函來港與陳廉伯商 
　　香港電　孫派定胡漢民伍朝樞廖仲愷盧興原爲團槍審查委員 
　　香港電　哿（二十）在省署傳訊哈活船員 
　　香港電　内河船户决聯向政府及湘滇桂軍請願停辦船隻捐 
　　香港電　香港商店馬日停付貨物土省 
　　香港電　林俊廷派張邵芳來省謁孫要求八屬督辦給彈六十萬欵六萬 
　　香港電　哿（二十）有陸軍軍官校生三百餘人在長堤游行示威派傳單攻擊陳廉伯 
　　香港電　許崇浩現仍未釋許崇智每日均前往探問 
　　香港電　吴鐵城因何署長被軍隊扣留事認爲大辱向孫辭職孫慰留 
　　香港電　許崇智連日在總部開軍事會議各師旅長均列席梁鴻楷皓日由港回省亦參與風聞與排客事有關 
　　香港電　豫軍三營哿（二十）由北江回駐西門之槳欄街沙基十七甫楊巷一帶商團亦荷槍實彈築沙包如臨大敵有人發起巿民聯請政府商團勿走極端銀號紛將現銀運沙面存貯當局派警在沙面東西橋制止哿（二十）有十餘宗被制止搬回現警察日夜在橋口把守（以上二十一日下午七鐘） 
　　厦門電　馬（二十一）午二時警廳清道夫在二十四崎觸路遺炸彈附近台匪誤爲軍警掩捕開槍互應内外街均閉巿（二十一日下午十一鐘） 
　　厦門電　皓（十九）省軍周蔭人部乘輪續到泉州約二營高義部團牌陳慶雲及師部人員十餘號（二十）來鼓浪嶼傳高亦來但高家屬否認 
　　厦門電　泉州商會擬撥楊漢烈之軍費爲省軍團長蘇埏提去蘇禁楊在泉城派餉 
　　厦門電　省軍蘇團劉團向泉州商各繳月餉二萬商會長以無力令付提出辭職 
　　厦門電　南安埔頭鄉人向泉州省軍控陳國輝蹂躪該鄉聞省軍擬派兵制止（以上二十一日下午九鐘） 
　　福州電　通匪賄官唆殺學生之仙遊劣紳傅瑛箇（二十一）早在西關外槍决 
　　福州電　孫部眷屬本班寗興去者頗夥或云孫擬宥（二十六）日行 
　　（以上二十一日下午四鐘） 
　　福州電　楊樹莊皓（十九）日午後二時到馬江楚同哿（二十）日可到海容及普安兩艦準備即日行 
　　福州電　王獻臣電洛以旅長李鳳翔兼第三師長或謂王已瀕險境 
　　福州電　内部派閩人邱功夔調查水災 
　　福州電　惠安崇武鎭因高義所部抽收百貨罷海罷巿電省呼援 
　　福州電　孫攻浙說日盛且有九月十日以内必行說（以上二十日下午六鐘） 
　　蚌埠電　箇（二十一）辰刻蘇航空隊長尉遲良駕飛艇一到蚌停落陸軍醫院前隙地 
　　蚌埠電　郎溪警備隊長胡學章來蚌領步槍四十子彈六千手槍子子彈三千合肥知事袁勵震領步槍四十子彈一萬靈璧知事領子彈一萬均運回備用（以上二十一日下午七鐘） 
　　南京電　齊督覆張黄等電云江蘇省敎育會轉張仲仁黄伯雨兩先生鑒並請轉沈袁方錢黄史陳諸先生均鑒皓電敬悉諸公關懷時局愛護梓桑莊誦迴環敬佩靡極此間隊伍均駐原防並無軍事動作值此人心未靖流言孔多道路訛傳詎堪置信燮元疆圻忝領職在保安耿耿夙懷始終弗易尊電所示各節燮元不敏竊不敢有所論列也復佈悃欵諸希鑒察齊燮元哿 
　　南京電　齊督續電張仲仁黄人伯雨先生並轉沈袁方錢黄史陳諸先生均鑒皓電謹悉蘇浙和平公約本省始終遵守自臧楊入浙各方謡諑紛乘查公約第三條載明兩省以外客軍如有侵入兩省或通過等情當事之省負防止之責任等語浙省不能防止又收容之於公約有否遵守當有公論鄙人默未發言誠以一經責難引起地方恐慌惟鄙人迭次宣言皆以保境安民爲職志蘇浙壤地相接設有意外境何以保民何以安縱有戒備實具苦心總之浙不獲蘇蘇不犯浙耿耿此心始終無二諸公仗義執言盛意可感并賜諒察俾安人心齊燮元箇印（二十一日下午八鐘） 
[國外專電]  
　　丹麥京城電　下午大會正式通過各議案並議决下屆大會定於一九二六年在瑞士舉行而一九二八年會操地點即在下屆大會中决定包威爾爵士演說全世界之友愛·快樂·健康·互助·及公民職責最後丹王代表卡斯吞生少將演說童子軍之重要並與各國代表握手祝童子軍事業之進行與成功（二十日） 
特約路透電 
[中國時聞]  
　　二十日沙面電　罷工人全上工 
　　二十一日香港電　昨夜英船滿載貨物開往廣州廣州亦有絲與其他貴重物品運至香港 
　　二十一日天津電　桑尼少佐之代表末菲氏原擬赴威海衞日本佈置飛行事務現奉桑尼之命直接赴日俾將存於該處之飛機運至河内末菲氏已於今日赴日 
　　二十一日北京電　昨日華俄通訊社發表之談片乃加拉罕氏隨員所作非加氏親發聞日使芳澤昨派其秘書促請加氏撤回關於美使照會之牒文加氏初曾拒絶旋謁見芳澤辯論多時乃商定由加氏另具修正之牒文致日使轉達辛丑條約簽字各國加氏十九日之牒文今仍在日使之手駐京英使麻克類爵士回京後日使將不復爲領袖公使 
[倫敦會議後之各國]  
　　二十一日巴黎電　前法總統米勒蘭對新聞記者稱倫敦會議未曾涉及甚得要之安全問題此層殊可扼腕英國海軍之會操足見英相麥克唐納爾置本國安全於各種問題之冠目前所賴以擔保歐洲安全者唯法國陸軍故法國决不可减削其兵力英政府現拒絶担保公約今欲在國際聯盟會覓獲任何大希望蓋亦難已至於對俄談判渠覺此種交涉不徒無益且有害焉云 
　　二十日柏林電　德政府已在國會提出承認倫敦議定書准財政部籌募八萬萬金馬克大借欵並授權政府交出共値一百十萬萬金馬克國有鐵路股票及值五百萬萬馬克實業稅作抵債劵之議案 
　　二十日柏林電　德國各聯邦總理今日集議聽取馬克斯倫敦會議之報告旋决定以時間忽促議定書内容一時未克詳悉暫不能有何决議在國會開始考慮爲實施專家計畫所必要之法案以前聯邦政府暫不下斷語德國各政黨除巴伐利亞民黨及經濟同盟會現仍考慮外皆已在大綱上贊同議定書可投票通過實施專家計畫之提案故馬克斯可望得二百七十同意票國民黨現已四分五裂故馬克斯黨可得國會三分二之多數 
　　二十日巴黎電　赫里歐將於明日在兩院宣讀倫敦會議報告書此後衆院將從事討論 
[英太子將赴美]  
　　二十日華盛頓電　國務部宣布歡迎英太子之籌備謂英太子將於八月二十九日抵紐約即赴長島晚乘火車赴華盛頓次晨抵埠謁見柯立芝總統後即日回長島留居至九月十三日聞英太子之至華盛頓類似正式蓋此行乃爲尊重總統計也 
[各國近事]  
　　二十日阿眞廷京城電　此間人民現醵資以供桑尼少佐另備飛機續作環繞世界之飛行 
　　二十日阿眞廷電　巴西政府軍今日在巴拉那河擊沉載運叛黨之輪船一艘溺斃者頗多 
　　二十日馬尼剌電　菲例濱偵察兵二百零九名已於今日由軍法裁判所審畢内有二百零三人犯叛變罪一律斥革並取銷其俸金與津貼每人監禁五年餘六人無罪開釋 
　　二十日黎電　今年七個月法國輸入共三千三百萬噸値二百二十九萬七千三百萬佛郎同時輸出共一千六百萬噸值二百四十二萬九千六百萬佛郎 
　　二十日東京電　門司消息國際郵船會社之Ｒｙｕｆｕｋｕ丸九在後島外遇風行將沉没現有一船駛往援救 
[公電]  
　　北京通電　各省衙門鈞鑒本日令胡景翼著頒給九獅軍刀一柄此令楊清臣着頒給七獅軍刀一柄此令張治公靳雲鶚王爲蔚張席珍馬志敏孫積孚孫耀齊丁香玲段國璋張萬信簡元林李勝魁郭振才陳開第均著頌給五獅軍刀一柄此令舒賡勳石春熹均加陸軍中將銜劉漢民授爲陸軍少將李華授爲陸軍步兵上校傅長民加陸軍軍法總監銜孫以　和陸軍軍法監銜此令陸軍總長陸錦呈請授王文泰袁世緒爲陸軍步兵少校均照准此令陸軍總長陸錦呈請任命李尚林爲陸軍第二十三師正軍械官應照准此令暫行代理部務司法次長薛篤弼呈請任命徐曜西爲黑龍江呼蘭地方審判廳推事盧文鉅爲山東高等審判廳庭長孫振魁爲安徽蕪湖地方審判廳廳長程尚豐爲湖北夏口地方檢察廳檢察官均照准此令京哿（二十）印 
　　海門來電　南關稅務司申報均鑒台輪新寳華發虎疫染我人斃二命乞令消毒免患乘客王爰斯馬 
國内要聞 
[北京特約通信（直道）]  
　　今日太平湖協商會又告失敗 
　　吴景濂回京運動漸見具體 
　　衆議院因撤消違憲代閣案所惹起之紛爭不能解决者之月有半矣自吴毓麟萬鈞之調停相繼失敗而衆院大會塲之協商會亦一鬨而散一般人遂覺調停二字已無再提之餘地在非政府黨方面現時已有騎虎難下之勢内心雖不願理事紛擾然以面子攸闢亦不能不堅持原有主張在政府黨方面雖已疲於走命極願乘機收塲然撤消違法代閣案旣不能任反對黨先行討議而非政府黨又非先討議該案不可則兩方必得一調停一法然後可以收手此政府黨司徒穎劉鴻慶等所以有行政委員協商會之發起也 
　　司徒頴等發起該協商會之目的在先調解行政委員會中之政府派與非政府派再由彼等疏通其同派議員使明日行政委員會將同意案與撤消違憲代閣案並列議事日程本禮拜五大會先投同意票投票完畢將票櫃封鎖暫不開票即議代閣案俟該案通過然後開票如此一方代閣固將被撤消（該案尚須咨送參院通過方能成立）而正式内閣亦已產出可不致陷於無政府地位故本日正午太平湖飯店協商會開會後司徒等即將此意向大衆宣布主張明日行政委員會將同意代閣兩案並列惟以同意案係白宮提出應列在第一當擬推舉王蔭棠范殿棟疏通非政府黨贊成此種折衷辦法而政府黨方面則由司徒頴劉鴻慶自己擔任疏通惟因在場之非政府黨反對故本日之會遂又無結果而散此種折衷辦法旣歸失敗預料明日衆院行政委員會（政府黨佔多數）政府黨當仍照此種計畫將同意代閣兩案並列而以同意案列第一惟非政府黨方面對於行政委員會之行動大有不聞不問之慨不論其單列同意案或同意代閣兩案並列亦决於開大會時提議變更議事日程先議閣案故雙方旣未能事先妥協則本禮拜五之大會亦必一鬨而散已可預料也 
　　衆院之紛糾旣不能調解而非政府黨方面鑑於政府黨之容易支配行政委員會並獲得主席秘書長之地位故摷吴景濂回京之議因之而起此議醖釀已久至近來始漸變爲具體迄本日止之情形非政府黨方面已擬就歡迎吴景濂回京書全書約三百餘字大致略謂自兄出京後院内事務諸般廢弛會塲秩序不能維持致一議案而數月不能决長此不必殊使國會喪失威信故同人等希望我兄回京照前主持院務國會幸甚云云此書由各議員個人簽名現簽名者已達八十餘人俟簽至二百人以上（即現在出席議員之過半數）即派代表往津歡迎此種種動予政府以極大威嚇自不待言然能否成功尚係疑問蓋吴之回京有兩問題一爲政府之反對一爲吴自身是否有此决心蓋吴此次若能回京對於現政府必無好意現政府旣不願其回必以種種方法撓之如以在議塲毆打撤換院内警衛相威嚇自屬意中事而以生命危險相恐嚇使吴不敢回京亦所難料而在吴之自身此次回京必與政府爲難如此則生命之危險自亦不能不顧及吴現在暮氣已深是否敢冒危險回京亦係疑問惟有一部分人謂吴若回京可絶對無危險蓋衆院警衛内務部旣已更換一次經該院議决要求撤通交由該院自行編制指揮以後當不能再行更換吴景濂旣有此警衛供其指揮則對於會塲之秩序自能維持不致被政府黨之毆打至生命危險一層政府尚無此膽量云云若使吴景濂回京果能成爲事實則政局當有重大變化自可預料也（十九日） 
[醖釀中之兩大經略使（尊庸）]  
　　鮑貴卿與王懷慶 
　　中俄和約簽定關於收回中東路及蒙古問題顧維鈞曾派外部司長王廷璋赴奉與張作霖接洽王與張素無關係惟王曾受過王乃斌之提挈近王乃斌之子王又爲之汲引在外部充科員王之赴奉所恃僅王乃斌一人而已詎到奉後奉張以政府不派大員認爲有意輕藐故與王同去之周夢賢皆併拒未來見毫無結果幸經鮑貴卿從中斡旋政府遂一切改託鮑與奉張接洽鮑往來京奉之間接洽成績頗良政府爲酬鮑兼聯奉張欲以督辦中東路及收蒙兩事併令鮑辦理接收外蒙政府原擬馮玉祥故有西北邊防督辦之設即係爲收蒙計劃惟奉張對馮入蒙反對極爲激烈宣言馮如入蒙奉必出兵邀擊且馮要求入蒙兵費開價太高政府亦無能力籌措故近對收蒙計劃復大變更即擬以鮑貴卿爲東北經略使兼督辦中東路事宜使由滿洲里出兵又慮蒙爲奉所全得復擬加入一直系之王懷慶爲西北經略使由張家口出兵分兩路入蒙如是直奉在蒙仍得平分勢力鮑貴卿之東路督辦洛吴前有表示本謂可於鮑貴卿靳雲鵬王懷慶三人中擇一奉張對鮑亦决可贊同自不成問題惟經略一奉張能否同意尚不可知鮑氏前日出京赴奉即係銜有政府密命對經略使問題前往與奉張接洽刻下鮑之舊部已紛集京師俱寓鮑私宅不論官階高下鮑一律皆月津貼二十元王懷慶近亦大爲留心熟悉蒙古情形人才兩大經略使似俱醖釀已在成熟中如無特别故障大槪可成事實也（八月十八日） 
[江浙問題之北京消息]  
　　各吴之調停說　英文正報載稱洛吴爲調停江浙問題起見曾致電盧永祥勸其將臧致平楊化昭兩部從速解散以維平和但浙盧能否受此調停尚屬疑問據一般人觀察若非浙盧稍變態度則江浙終恐不免衝突但目下决不至發生危險蓋無論何方不過虚張聲勢藉以示威耳 
　　使團照會外部　江浙問題轟傳有日究意眞相如何當局諱莫如深令人難測兹據外交界消息上海英美法日四國僑民以江浙用兵影響僑商因特籲請各該國駐滬領事請駐京公使照會政府詢問江浙兩省究竟有無用兵之意聞四公使接電後已於上星期六日聯銜照會我外部大致謂有約國在江浙上海及附近外人之生命財產貴國政府應負保護責任但至不能保護時敝國惟有自衛之一道並請切實依期答覆等語國務院外交部遂於日昨用新密電碼致電南京齊督軍韓省長曁杭州盧督辦（電稱盧子嘉先生）張省長請速電復以憑照覆四國公使 
　　奉張目前之態度　奉天十九日東方電奉直再戰說最近喧傳甚盛奉直間風雲忽現多少之緊張但奉天派尚在觀望形勢中未曾調動一兵張作霖日來召集東三省各軍事長官協議對應策結果决定奉天派目下暫靜觀江浙關係如齊爕元實行攻浙則奉天亦即開始攻直此種方針大槪已定故江浙無事奉天派必按兵不動云云 
 
 

Page 8

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *自由談 
[餐櫻廡漫筆] [  蕙風]  
　　某年余客金陵偶閱坊肆得寫本長隨論奇書也關係掌故之書也繆氏藝風堂徐氏積學軒並假錄副本珍弆甚至是書又名仕途軌範著者莊姓廣東人名未詳書凡七十餘棄密行細字不分卷前有同治戊辰北平劉炳麟序附識云莊公諱友恭乾隆己未狀元未第時父爲蘇州府署司閽公及第父職司如故太守勸之不肯歸其後公督學江蘇太守親送乃翁蒞江陰節轅始爲封君事亦奇矣其自序有云宋太祖雪夜訪趙普見有堂候官一人隨侍左右恭敬至誠上嘉許之賜名曰長隨後爲指揮之職不知何所本也又云凡我同人宜格外謹愼有始有終不可因一時苟且隳平生操守須知官塲中事何者當先何者當後何者有裨於民何者有礙於官凡憲綱輿圖水陸路程民情土產驛遞差徭宜壹是洞悉隨問隨答至上憲飭行明文辦案緩急限期州縣治下額徵錢粳倉穀地丁實存未解該數若干如何報銷如何接收交代凡經手事件宜出入大明先公後私以稱職潔己高尚其志勿奴顏婢膝相習成風其著書大旨如是卷端有長隨三等三宗十要十不可次司門總論司稿案司錢漕司差門司執帖司簽押司倉門司坐省管馬號管人號司外監管廚跟班管花廳司紅衣差等論論之後各有子目如簽押則有送刑名核辦送錢穀核辦稿案簽押發審簽押值堂用印號件書禀各簽押之不同錢漕則有收漕漕總之不同綱提領挈條分縷析根據則例臚具形式實事求是皆閱歷有得之言其或白屋之士佔畢之儒仕版甫登未諳治體得此亦周行之示矣矧世易步改舊章弁髦不惜金科玉律委之蔓草荒烟存什一於千百是書不無可采如或稍加潤色刻入叢書後有四庫存目史部政書之末可也寫本難期保存藝風移鈔之本即已無從蹤跡矣 
[甲子暑游南京記（六）] [  徐龔冰]  
　　再西行里許即爲三台洞觀音泉水會於石池清澄如鏡左有洞名曰小有天有白光一綫上透絶頂右有神仙府洞須命守者啓扃上石級十餘再登木梯二梯狹僅尺左傍崖壁右則憑虚步登其半偶一俯視不覺心寒股戰再上又有一梯較闊易登梯盡又循石級上達其巔則有玉皇閣憑窗遠眺别有一番景色少頃循故　下啜茗於觀音池畔拾級偶坐相與談笑不覺歷時二下乃相率離坐而我心又依依不忍去也循山麓行崖壁矗立雄壯可觀後復至燕子磯攝影兩幀以留紀念旋忽烏雲密佈大風陡起急趨茶樓憇息羣慮其暴雨矣孰知移時天即豁然開朗且益凉爽遂乘車進神策門逕向南行凉風送爽快何如之回校沉思覺今日之遊最爲愉快而不能忘也二十八日夜應南京暑校之請至貢院參觀該校第三次娛樂會初則因同學友陳女士于兹跳舞代爲凖備未得觀覽後蒙該校娛樂部主任黄竹銘先生盛意代爲設座於演講台前時適警廳消防隊表演武藝得窺全豹覺其藝精氣勇果堪稱佩厥後燃放燄火四架爆竹聲聲花洞競放大有鬧元宵景象亦足見斯會之興高彩烈矣迨返校已十一時許二十九日下午二時步行至通俗敎育館納銅元一枚而入得見其中關於歷史地理博物理化生理衞生以及音樂等類俱分别陳列頗足增人常識惜指導乏人亦徒使來者走馬看花耳後攝影三幀即返校三十日上午十時敎　聯合會調查委員黄竹銘先生來校約於後日晚上游泰淮河並悉同遊者都係母校同學可藉此聯舊誼乃應其招下午四時與學友六人同至鑑園爲攝影四幀即返三十一日事冗未出游覽八月一日午承劉學志汪亞達二學友之招與王女士倫慧等同至桃葉渡綠柳居午膳此館惟具素肴甚精潔鮮蓮羹尤可口夏日便酌頗宜竊謂倘有酒家如西子湖邊之杏花村者點綴其間則因名稱上之相映成趣加以歷史上之艷蹟文人雅士必爭趨之晚七時踐黄竹銘先生之約驅車至貢院移時舊同學張君靜亦至乃與黄先生及楊師衛玉等叙談片時即出徑抵船埠相率登秦淮第一舟遂解纜向復成橋進俄聞鄰舟作樂簫笙絲竹以及侍女之嚶嚶而歌雖能動一般人之聽賞顧予則爲之興感漢息雅不欲再聞此靡靡之聲也後錨抛中流舟摇摇兮輕揚風飄飄而吹衣此時之心神爽適洵無有過之者矣時至十一捨舟返校而遊興猶未盡也 
　　氷此次旅寗以七月三日往而以八月六日返計時逾月雖名勝文化之處游觀殆遍顧以學識譾陋見聞不廣加以毛錐遲鈍未能暢達故多老生常談女流淺見抑因本刋篇幅寳貴其他社會巿政等不合體例者槪從闕略維閱者諒之（完） 
 
[回首之過去觀]  
[稱呼之疑問] [  矯矯]  
　　仁兄　友人平行書信之尊稱而或以稱乞丐與　三同何故 
　　先生　父兄之尊稱而乃或以稱妓女凡未接客之清倌曰小先生已留客過宿之紅倌曰大先生不知何所取義 
　　老二　其人在老兄弟行爲第二稱之曰老二而今人稱帮中人亦曰老二不知老大老三何在 
　　老總　總統總理總長總辦總管似可稱爲老總而人呼大兵亦必尊稱曰老總何故 
　　阿三　父母之於子不呼其名因其行次爲第三往往以阿三呼之而滬人通稱印度巡捕爲紅頭阿三何故 
　　娘姨　母之姊妹曰娘姨亦稱姨母而堂子内梳頭等婦等亦稱娘姨何故 
　　姑娘　稱已娶婦之壻曰姑爺似不應稱未出閣之女子曰姑娘况父之姊妹亦稱姑娘而北人通稱閨女曰姑娘何故 
　　大夫　古以稱有官守者北人稱醫生亦曰大夫猶南省稱醫生曰郎中彼無官職而乃有是稱其考據何在 
[滑稽問答] [  曹文海]  
　　問那的特種當着大庭廣衆不穿衣有而不知恥羞的　答美術學校中的模特兒 
　　問甚麽山人不能上去游逛畫家又不畫的　答筆架山問甚麽水旣不能飮名目又難聽而反有利於人的　答臭藥水　 
　　問甚麽船不在水上行駛不用帆不用錨的　答飛船 
　　問甚麽田不能夠種稻麥而可以隨身帶的　答心田 
　　問甚麽熱只熱二人而不熱他人一年四季的熱度時常很高的　答男女間的情熱 
[海上蜃樓（八五）] [  釧影]  
　　第九回　煮繭香中蠶桑開女學　持螯影裡蟹菊叙朋歡 
　你道此人是誰便是祖書城從小敎導他讀書作文的那位沈姑丈的哥哥這是沈姑丈已經故世了連他的那位很熱心很懇摯的表兄沈選青也已作古原來這沈選青天性純孝自從他父親死了已經哀毁越恒不到兩年蘇州地方又起了一種疾疫喚做白喉因爲蘇州飮水不潔人民於衛生又不注意可以時時有那種傳染病流行沈選青的母親不想由沈選青一個最小女兒身上傳染了白喉沈選青却是朝夕侍奉人家便勸他說這白喉是很激烈的傳染病老太太的意思也不願你再傳染了請你暫時避避罷沈選青却憤然作色道安有父母生了病人子怕着傳染就不來看護果然如此這還成個世界嗎連這一點天性也没有尚說什麽博愛救人的欺誑話嗎他還是朝夕侍奉可恨那兇惡的病菌他竟没有眼睛没有理性不認得這是個孝子及至祖書城的姑母沈選青的母親斷氣以後沈選青的喉間立時就發作起來滿布了白點雖然急忙請醫生看視可是醫生只横點頭因爲他們沈家幾個人的病象經過都是一樣結果都是不佳醫生只得勉盡人事而已不到幾天沈選青一個天性醇厚才氣英發的青年竟與世長辭了祖書城這時正奔走衣食回來到靈前哭了他幾塲輓聯上記得有什麽『傷哉僕僕』『去矣哥哥』的話頭記者一時也記不清楚了今天在敎育總會裏來的便是沈選青的一位伯父喚作沈遂庵也是蘇州一位孝廉公沈家本是素封這位沈遂庵又是吳中重望所有地方上公益事宜他極肯盡力擔任今年已經六十多歲了却是精神　鑠步履如常祖書城雖然應該要呼他一聲姻伯可是因爲祖書城有位表姑嫁與沈遂庵做夫人因此改呼爲表姑丈這一次爲着蘇州敎育經費的事他以學董的資格和敎育總會有所商量的雲和笙這時見了便道省得尋别人了就請遂老做個介紹人了沈遂庵道可以可以便提筆在入會證書上署了一個名又向祖書城道上回你到舍間來失迎得很祖書城道表姑丈住在那裏沈遂庵道我還是住在城河浜敝行裏幾時有空可以來談談這時只見會裏一個執事握了一個小摇鈴丁當丁當的搖了幾聲知道是開會了大家都擁到西面一間屋子裏去 
三言兩語[  鵑]  
　　唉江蘇啊浙江啊你們不都是花團錦簇的好去處麽你們不是一向和上面的天堂作比的麽然而如今却有非江非浙的人打算來蹂躪你們了你們那錦繡似的山啊水啊到那時可要塗滿了生人的眼淚死人的血了江浙的人民啊快快打起精神合夥兒來保全這花團錦簇一向和天堂作比的江浙 
　　杭州胡亞光啓事　鄙人徵求十二年六月九日之自由談一張現已由本埠伍敬修君寄來除將薄酬寄奉外特此誌謝并祈諸君自即日起勿再惠下爲荷 
 
 

Page 9

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *國内要聞二 
[京四部會議庚欵築路案（景文）]  
　　交通部之說明書内容 
　　自吳佩孚迭電主張將各國退還之庚子賠欵作爲修築鐵略之用而以鐵路餘利興辦敎育同時京中八校敎職員及各省學界團體亦復紛紛宣言通電力爭此欵須專用爲敎育基金於是此項尚在可望而不可即中之退還賠欵遂成敎育與交通兩界相持之的上星期二（十二日）之　議因洛吳眞電之催促曾議决交由交通部會同外交財政敎育三部擬一具體辦法再行核議交部因本此旨特於日前通函外財敎三部請其派員於本星期二（今日）在交部開一聯席會議决定辦法今日（十九）上午十時各部代表先後蒞止計有外部代表周傳經財部代表王章祜敎部代表雷國能交部代表技監顏德慶及秘書張毓書此上並有洛吳代表勞之常即在路政司大客廳開會首由張毓書發言一略謂庚欵築路一事前經閣議議决交由本部會同外財敎各部核議政府對於此事目前雖因意見尚不一致未能爲最後之决定然旣經閣議交下各部自不能不加以愼密之研究今日之請諸公來此即欲擬一具體方案以備復交閣議採擇惟兹事體大甚盼諸公盡量發表意見以便從長計議云云旋各代表相繼發表意見畢張復謂諸公所言均有詳細討論之必要今日時間怱促且係第一次成立會不妨僅就交換意見爲止容下星期再行邀請來部開會討論云云遂散會 
　　交通部對於庚欵築路一事曾擬有詳細說明書尚未公布原文甚長計分三大部分兹撮錄其大要如下（甲）築路之利益（一）中國幅員遼闊交通不便南北隔閡輒有分裂之虞若多築鐵路則交通便利中央旣易於統馭人民之情感亦自覺其交孚促成統一莫便於此（二）中國地大物博因交通不便之故一切實業均難發達若多築鐵路則工商各業旣有開展之望人民生計自無　乏之　（三）兵工政策倡者雖力行之實難若多築鐵路則化兵爲工其勢甚易（四）多築鐵路不唯專門人才有容納之所而實業商務由此發達所需人才更不可勝計國家社會均受其益（五）鐵路成後可以開通巿塲增進對外貿易中外均蒙其利（乙）移用退欵築路兼以興學之辦法由交通部向管理賠欵基金委員會借用退還賠欵發行築路公債每年應付本息均逐年由所借退還賠欵内撥付對於賠欵内所撥之欵由政府另與管理賠欵基金委員會一種借劵附有相當利息並載明還本時期以所築鐵路之資產及收入爲擔保在築路期内其利息照各路向例由公債收入内撥付路成後所有應付本息由新路收入内撥付如尚不敷由政府在其他國有鐵路餘利内撥付（丙）路線國内亟應修築之重要幹路或經測估工費或曾設局施工歷來籌備均有端緒此項移欵築路辦法果能實行自不難就各路工程之緩急支配用欵審定詳細計畫尅期進行 
[庚欵問題之兩面觀]  
　　洛吳電催辦築路興學案　吳佩孚最近致電顧維鈞與吳毓麟催辦修路興學案電文中對於（一）中俄協下（二）提欵期限（三）敎育界三層皆有明確之主張兹揭其原文如下庚欵修路興學旣荷贊同亟宜分别進行俾早定案俄欵旣有聲明尤宜於協定範圍内早籌折中辦法以期修路主張與協定所指兩相吻合並行不悖本此一旨爰抒鄙見（一）確定以俄欵展長張垣至庫倫鐵路或興修綏新鐵路卽以該路財產備充敎育基金之擔保較之協定所規定之銀行生意辦法尤爲鞏固雖運用生息之法取徑不同然與協定所指之用途毫無違背（二）查俄欵提用之期須在擔保清償債權之後計期尚有九年今於不能提用之期間内備足擔保暫時運用發行債票以修路至期已告成即以鐵路收入撥充學欵非但於指定用途毫無變更且以協定期限並相符合如此辦理修路正爲鞏固基金而基金仍用於興學始終尊重協定初未軼出範圍又查協定俄欵係指作提倡中國敎育之欵項繹其辭意乃爲更謀進增發展敎育之用非指移充現有敎育經費而言將來並應鄭得聲明以免名實混淆相去愈遠至於修費如何核實保障如何確定不妨組委員會公同計議嚴密規定敎育界自可選人加入但期於事有濟此間毫無成見惟是時不再來稍縱即逝允宜從速商定以免貽誤特電奉達即希察酌進行無任盼禱吳佩孚 
　　八校代表往訪義代使　敎育界消息國立八校代表許繩祖等四人以上星期六兩次往訪義國代理公使未得相見再約期於本星期一上午十時接見乃於前日（十八日）上午十時一刻聯袂前往當由漢文秘書羅斯氏接見代表陳述來意希望義國亦與各國一律將庚子賠欵退還中國直接辦理敎育事業或以輸入古羅馬王朝以來之義大利藝術於中國以敦中義間睦誼羅斯氏答言略謂諸位代表之言甚善自當團陳公使速爲轉達本國政府惟查三四年前義國國内名流亦曾主張退還庚欵充作中國敎育文化事業發展之用嗣後義國庚欵大部分均撥給中國粤贛湘鄂豫陜等省義國敎堂辦理慈善事業及學校經費事實上已用於中國諸君主張以爲發展羅馬藝術本人亦極贊成但望諸位提出詳紙意見以書面表示俾得速爲轉達本國於討論時有所根據云云各表認爲滿意至十一時許始興辭而去云 
[國務會議中之三大問題]  
　　（一）蘇俄問題（二）永豐河問題（三）江浙問題 
　　昨日（十九日）星期二國務會議外交總長顧維鈞以下各閣員均出席十時三刻開議顧代揆主席首由顧報告外交部於十八日下午五時接到領袖公使日本芳澤公使領銜之照會内稱關係辛丑條約之各國公使决定將前此所代保管之前俄使館及鑰匙交還俄大使並派定荷蘭代理公使蔣克爾代表各國完成交還事宜云云俄大使並已派定斯克瓦薩倫氏爲代表與使團代表蔣克爾氏辦理接收此問題縱算有具體解决俄大使素顧全國際信用中俄會議正式開幕之期自不能再行延緩云云次内程報告永定河水勢上星期本已逐漸下落不意星期一（十八日）上午因上游山洪暴發之故𨺗然增漲七尺有奇來勢洶洶幾不可遏黄土坡之新堤被冲决八丈之長馮軍在前綫冒險搶護實已精疲力竭本日仍陰雨連綿尚無晴象京畿是否能免除危險此一二日内實係萬分　緊關頭惟搶護河堤經費如各種材料及兵士民夫火食需欵甚鉅財政部前雖撥兩次而京兆河務局防河經費實亦在内開支杯水車薪不敷分配馮軍受傷抱病者將近千人且治河之工兵民夫亦將絶食務望財政部寬籌經費交馮軍具領俾資搶護而利進行云云財王謂關於馮軍搶險所需經費財政部自應竭力籌撥惟查財政部前已撥過五萬元當此國庫空虚之時中央力難兼顧此後關於京兆河務局之河工經費擬由京兆地方自行籌借准由交通關稅各項振捐項下劃撥抵還庶使本部專爲馮軍寬籌經費免致顧此失彼云云當議决（一）由財政部即日迅撥五萬元交馮軍具領專爲搶險材料及兵工火食之用（二）京兆河務局防河經費責成京兆財政廳潘承業迅速設法籌撥十萬元准作正當開銷由各項振捐内扣抵（三）責成京兆河務局迅速詳擬防河具體辦法呈候核辦於水勢稍退之後即當着手施行次財王報告上月份軍政經費業已籌足總數爲二百九十萬擬按照六月份支配單辦理如財政部今日能接到四銀行支欵通知書則星期三可開發支票云云衆無異議次顧代揆又報告江浙問題外間喧傳甚盛惟國務院確未接有任何方面之正式文電且吳齊二使均酷愛和平蘇紳張一麐等申請維持江浙和平公約各方面聞已有相當之諒解想决不致如報紙所載竟成事實云云衆以此案關係軍事應全聽總統主持遂公推敎張農顏入府報告時京詢總統意見並請示消弭謡言方法最後議例案數起十一時三刻散會 
[加拉罕退回使團照會附件]  
　　因附件表示不含美國承認蘇俄統治之意 
　　華俄社云日前日使芳澤將使團交還俄使館照會交加拉罕時附有附文一件内容係代美使聲明美國承認交還俄使館之行動並無含有美政府承認蘇聯統治之意加拉罕旋於次日將該附件退還並答覆芳澤如左八月十八日貴使因美使之請致敝使之照會敝使認爲不能收受當此日本欲恢復日俄兩國政府關係而進行交涉之際貴使未能拒絶美國之託敝使對此殊覺遺憾敝使亟望若蘇聯承認日本政府及日本承認蘇聯政府之時不至解作含有蘇聯政府將承認日本資產階級之資本主義統治或日本將承認無產階級專政之社會主義統治之意義敝使尤望貴使對於進行之日俄交涉深知其爲日本與蘇聯兩國政府間之交涉而非兩種統治間之交涉此旨或可使貴使易向貴使之美國同僚解釋禮儀之界限越此範圍則徒示其恐慌而已且交還第三國首都中之使館於他國遂認此爲本國與他國恢復外交關係之方法國際法及國際習慣中皆未曾見此層亦須通知貴使之美國同僚乃彼或尚無暇而將效美使表示焦慮之他國同僚兹隨照會退還貴使八月十八日之照會加拉罕 
[中俄會議開會無期]  
　　外部照會俄使促開會議　加拉罕仍欲先妥奉張 
　　中俄會議因種種關係遷延至今猶無舉行之確期據外交方面消息我國以協定大綱中所規定中政府應辦之事如交還使館領等現均已履行依照協定第二條自應早日舉行中俄正式會議因於昨日又照會蘇俄駐京大使加拉罕催促早日開議未審俄方如何答復也關於中俄會議會期問題一再遷延殊非辦法俄大使加拉罕前曾向我國切實表示謂遷入俄使館以後即當開始辦理遂致我外交當局不能不向使團努力疏通以解决此前提現俄使館問題已經解决會議自當速開惟據外交界消息則仍恐尚有波折因日前奉張派委員楊卓來京對加拉罕曾有表示謂關於東三省問題若不先得奉天同意而先舉化京解决則東三省長官爲三省利害關係不能承認請爲注意等語加拉罕對於楊所云似以爲然頗欲與奉先行妥協而事後僅與中央作一形式上之結束故近來加對中央一面謂專門委員未到一面力促其在奉代表與奉張接洽非在奉接洽略有頭緒俄方恐不能確定會期也 
[俄大使在使團地位問題]  
　　刻下俄使館問題可謂已經解决加拉罕氏移入東交民巷當爲時不遠因加氏戴大使頭銜蘇俄又未爲各國所承認故使團對於加氏入東交民巷後使團領袖地位頗視爲問題目前外間盛傳使團曾經决定推舉年長者爲使團領袖但經探詢公使間會議散後雖有此種隨便之談話惟在會議中並未有此種討論亦未有任何决定至一般公使之意見以使團全體除國際典禮外會集之時甚省若遇國際間舉行會集即加拉罕位列首席亦無甚關係此於美使之談話中已可見及之矣 
[實業代表會議議事規則（芝）]  
　　農商部以實業會議代表陸續到齊昨特頌布實業會議議事細則十二條原文照錄如下（一）本會議依照實業 
代表會議章程第五條規定之各項人員及關係各機關特派人員組織之（二）本會議設議長一人副議長二人（三）本會議例行事務依照本會議章程第六條由幹事長及幹事處理之（四）會員提議事件應先具議案依照本會議章程第四條應有五人以上之聯署提出于議長商由幹事長編入議事日程（五）農商總長所交議案應儘先討論（六）本會議事件應由議長分類組織委員會分别討論（七）各委員會各設主席一人由議長指定之（八）無論大會及各委員會會議事件須按議事日程所列先後依次討論但農商總長認爲應提前討論者不在此限（九）委員會討論各案完畢後應由主席繕具報告書提請議長交付大會公决（十）大會及委員會均須得會員過增數之到會方得開會並須到會會員過半數之同意方得表决（十一）議案經大會表决後應彙案呈報農商總長核辦（十二）本規則未盡事宜得由議長商同幹事長臨時酌定之 
[張家口平巿官錢局續訊（屏）]  
　　開始限制兌現每日二百元 
　　張家口平巿官錢局因濫發鈔票停兌該局經理伍某將局投降察哈爾長官接收改爲平巿銀號由興業銀行增發鈔票代爲兌現曾誌本月四日本報兹悉察區長官派員會同伍某清理該局賬目始悉發票過多現金過少尚有其他虧空整理頗爲不易而財部對平巿銀號之組織又批駁不准察區長官無法着手只得囑該區財政廳呈請財政部設法維持財部又飭平巿總管理處設法刻總處已决定由京局代籌欵項每日只兌收二百元俟籌得鉅欵再無限制兌現並擬將伍某撤換另委他人伍某聞訊知獻圖計畫已不成功總局一旦清理必致將黑幕揭穿恐將不了已於前日電京請病假不俟總局批准即携眷潛行回京矣 
[東三省發展航業先聲（粢花）]  
　　東三省各江流岸綫平直水流平穩行輪行舟莫不便適實爲發展航業最良之憑藉惜東省人士缺乏航業知識一槪放棄不講以致東南境航業爲日本人所壟斷東北境航業爲俄人所把持以致航業衰敗主權日去奉直戰後東三省宣布自治各地設防不遺餘力而洛吳又時有取海路進攻之宣傳當軸乃由此注意三省海防在總司令部添設航警處委沈鴻烈爲處長籌備葫蘆島·營口·大連·等處海防購軍艦編海軍二年以來頗有成績本月初張召沈鴻烈毛鍾才等討論擴充三省海軍計劃並籌發展航業辦法因中日俄三國會議終了後三省航業情勢亦將一變於主權收回伊始對於航業必須亟謀改良方足與外人競爭沈處長乃有東三省水運調查會之發起張甚韙之命沈着手進行現在此項章程業已擬妥呈由總司令部核准不日即將通令各關係機關實行兹將規則錄下第一條本會以調查東三省沿海及境内各江流水運情形講求改良方法發達航業鞏固國權爲目的第二條本會附設於東三省保安總司令部航警處置調查員於下列機關海軍吉黑江防司令辦公處奉天漁業商船保護總局鴨渾兩江水上警察總局東三省沿海沿江各商會航海公會海關監督公署華商航業公司第三條本會員司除錄事外以航警處員司兼任之第四條本會設理事長一員編輯主任調查主任各一員編輯調查各若干員錄事若干人（一）理事長總理會内一切事務並監督各職員進行事件（二）編輯主任審核所編一切文件呈報理事長核辦（三）調查主任審核調查各機關水運報告之不齊全隨時彙集商由編輯主任核定（四）編輯調查各員商承主任分任調查及編輯事項並辦理文牘（五）錄事掌管繕寫印刷及保存卷宗並收發事項第五條理事長由總司令指派其他本會職員及雇員由理事長呈請總司令核定第六條本會各職員俱係名譽職不支津貼第七條本會常年文具曁印刷印花零星用欵應呈請總部發給第八條各關係機關調查報告直陳總司令倘無逕呈之必要者即公函本會商辦第九條各關係機關調查報告確有成績者按照奉公勤愼一律辦理第十條各關係機關調查員由機關酌量派遣給以憑照並由各該機關酌給車馬費但至多不得逾三十元如有辦事勤奮成績卓著者得由本會據呈總司令給奬以資鼓勵第十一條各機關調查報告應由本會分類編纂酌量印刷分交各該機關參考如有應行宣布之件得呈請總司令公布之第十二條本會應行公布之普通事項暫送精神週刋發表俟將來辦爲頭緒材料豐富時再行呈請籌辦東三省水運雜誌第十三條本會應呈請總司令刋發木質鈐記一顆文曰東三省水運調查會之章以昭信守第十四條本規則如有未盡事宜得隨時修正以臻完善 
[吉林金融界近况（隱）]  
　　張作相蒞任之初即以整頓圜法爲職志同時奉天且有畫一東三省金融之大計畫即以東三省銀行·奉天興業銀行·東三省官銀號合併爲東三省官銀號專發奉大洋票作三省金融之夲位維時奉大洋票價值比吉省永衡官銀號發行之吉大洋票爲略高經省署勒令將吉票提高與奉大票等以爲畫一三省金融之初步第吉大洋票一元漲至八角三分爲從來未有之佳况商民均抱樂觀以爲奉省銀行合併後奉大洋票價值尚有提高之望則吉大洋票亦當隨之轉移詎意事有大謬不然者奉銀行自上月中實行合併後奉吉兩大洋票同時漸次低落刻竟跌至七角一分一時尚難起色金融界人亦都不知緣故頃據某方面傳出秘息奉票邇來日見軟弱二三日來尤急遽低落聞係當局向美德等國購買武器前日已有一部分手槍不槍彈等運到奉天據說向美國訂購軍火約二百萬元此項鉅欵均須交付現金奉當局密令在開原巿塲收買現鈔票一千萬元因之現金提高奉票跌落而奉張之不惜放棄維持金融原議者乃因洛吳方面對奉充分凖備奉方亦不得不籌積極預防之法又云奉張探知美國供給吳佩孚武器以其有違國際規約曾向美公使提出抗議刻駐奉美領事轉達美使答覆對於美人供給吳佩孚武器事今後當充分取締如有現品亦即次第没收同時並准東三省派飛行生六名渡美研究飛行術一切費用且由美國擔任云云當局對此嚴守秘密無從證明但上說頗近情理似屬可靠也 
　　當此奉吉大洋票跌落之時而永衡官銀號發行之毛帖 
反大漲而特漲上月每現洋一元據官帖一百七十餘吊者今僅一百四十餘吊每吉票一元換官帖一百三十餘吊者今僅一百零一吊小民生計益臻艱窘蓋鄉間以官帖爲本位者農作尚未登場日用所城並不因官帖漲而落價巿民所受影響尤多此則全由官銀號操縱牟利有以致之故當局之日言整頓而紊亂如故余謂確欲爲商民除害祇須將各種洋票規定帖價不准漲落官銀號失其操縱之勢則不整頓而錢法自好當局明知癥結所在苦難毅力辦理據聞官帖價須漲至每吉票一元換官帖九十吊爲止自此小民益將呌苦連天矣 
　　東省向患紙幣充斥之病乃前日哈爾濱交通行長謝蔭昌到省請予增發國幣劵二百五十萬元當經晋謁王代長樹翰陳述救濟金融活動巿面等增發必要原理並恐一時發出不免有紊亂充斥之弊决用存出券法逐漸發行即存户提欵時付以新劵如是則旣可疏通巿面復無流弊王代長以所陳各節尚屬可行面允照辦現謝行長已返哈預備具正式公文呈請批准實行不久哈埠將有是項新券出現惟謂其有利無弊則吾人殊難探信也 
[川蔡兩軍退回銅仁（李萍）]  
　　譚延闓沈鴻英致蔡密函 
　　此次蔡鉅猷糾合川軍之一部由銅仁入湘西芷江人皆知爲招收舊部第十七旅而不知另有目標也蔡氏駐黔寄人籬下唐繼虞雖予以一席地亦不肯接濟其彈餉且唐以銅仁爲客軍之逋逃藪凡熊克武但懋辛之川軍與蔡軍悉駐此邑餉竭彈盡置之不問而猶以仁至義盡自詡蔡昔獨據其間尚得從容布置川軍旣至乃 
 
 

Page 10

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *覺無地自容故遣人赴粤言於譚組庵俗設法赴粤譚正與桂軍沈鴻英勾結遂命蔡氏衝破湘西重圍取道入桂援助沈軍蔡果挺而走險惟慮兵力太單不足有爲欲邀熊但爲輔熊但不欲開罪鄰封拒之而川軍湯子謨軍長及其部將賀龍旅長欲挾衆歸湘未得（湯賀均湘人）憤而與蔡聯合大舉以入芷晃矣卒以兵士未經調練子彈告罄被湘軍葉開鑫賀耀祖田應詔諸軍擊退葉等電告入芷江克晃縣川蔡各軍退入銅仁且原電稱惜伊等退去太速否則大舉包圍不難悉數繳械遣散亦足見其豪矣而湯子謨忽於是時深悔前舉之孟浪迭電解釋派員聯絡詞意甚恭是又知川軍之未足爲患湘邊也兹將湘軍在洪江郵局破獲之譚延闓沈鴻英呂苾籌（湘軍駐粤總部秘書長）致蔡各函及湯氏致湘政府自白電附錄於下（譚延闓緘）鑄人先生左右曙汀兄來奉書並詢悉一切左右馭下有方困處重圍不撓不屈有此精神何事勿濟沈冠南奉令入桂連克十餘縣直薄桂林僅此未下望即率部來桂與沈軍會合惟此可以脫險亦惟此可以圖存幸審處之彈餉兩項已函總司令設法此間亦當另籌接濟也敬問勛安近情詳通報不一（沈鴻英緘）鑄人先生勳鑒月前曾肅一函想塵英察頃聞畏公總司令專使過平得悉前向尊處特請雄師共襄大事從此西南多一重鎭非特大局之福英亦藉助不少矣此後協同動作休戚相關左提右挈曷勝幸慰何日起節師抵何處并盼隨時見示以便歡迎至深切禱（呂苾籌函）鑄人先生閣下久闊音書每念崎嶇輟增感仰時從次峯兄詢知近狀稍釋憂懸大軍客寄孤懸黔以瘠不能久支粤以遠不能爲助自非别開生面向外發展無以自救救人援桂仰公忠竊謂乘此沈薄桂林黄入南寗陸勢窮蹙之時急起直追尤易爲力聞由黔入柳如以大部隊鼓行而前困難尚少沿途徵發亦尚可設法一至桂邊則與梧肇聲氣旣通接濟亦易大局變化當此斯行又聞熊部在遵義者已有聯絡石部及公舊有關係之人號召偕行軍威尤壯楊滄伯先生有書寄石囑請轉寄保桂固粤復湘在此一舉切望劍及　及以慰延喁至此間能爲公助者總座必不遺餘力次峯兄在此一切足紓藎慮弟意居與行勞費正等與其坐待時機不若移師就餉進可戡定大局退可以占地盤實力和公與昻軒諸君子籌畫已周矣總座近赴東江視師此間情形次兄必已詳陳不更覼縷專叩勳安弟呂苾籌啓六月二十八日（湯子謨電）長沙趙省長鈞鑒冬電奉悉芷江事公遠在省垣未悉眞相自鈞座代表熊貢青議員到銅即商有具體辦法謨已飛令賀旅長停止待命並咨請蔡軍長飛令前方部隊勿進矣日内貢青兄回湘返命模特派副官長劉是庵隨行謁公而陳下情幸釋厪系湯子謨叩齊印 
[魯省籌備九七紀念會]  
　　濟南通信我國自辛丑約成主權損失殆盡現雖經人民呼號奔走然所爭回者甚微故有廢約運動以及反對帝國同盟前胡鄂公等在北京發起反對帝國同盟大運動後天津長沙各處皆相繼籌備訂九月七日開紀念大會並定爲永久紀念日山東方面受創最深故對於九七紀念各界皆踴躍籌備特於今日（二十日）下午二句鐘在商埠國貨研究會開會到者甚衆當推徐雲亭主席遂有李郁亭報告開會宗旨略謂現在甚囂塵上之庚欵退還領判收回皆爲吾人國恥之紀念故吾人當於是日舉行紀念以誌不忘現京津旣有反對帝國聯盟運動吾人當取一致行動云云遂當議决三事（一）推李郁亭徐雲亭董雨三劉梅齋等四人爲我表與各界接洽說明原委（二）推谷祝三爲起草員致函各界及各團體（三）定本月二十四下午二時再開各界聯席會議討論一切進行事宜時已五點遂散會 
[陜劉修造兵工廠]  
　　劉鎭華近日外遭洛陽之疑内有憨玉琨威逼地位忽呈不穩之象劉除一面向洛方彌縫外一面力謀鞏固箇人勢力衛戌司令兼衛隊旅長韓鳳樓一部近已完全變爲十七八歲之新兵老兵一律淘汰蓋惟恐其與憨張有關不利於己連日以來迭在軍署開緊急會議研究憨玉琨澎漲問題結果表面上先飭人婉勸憨仍就範不必背道而馳并請憨即將其眷屬移歸西安以安人心除　决計改造鎭嵩軍所有憨張柴之老三路鎭嵩軍一律均在淘汰之中决定由韓鳳樓另成新軍劉此種計畫規定後即將督軍署北門到北城牆與東門至城牆之滿城陸建章地劃爲陸軍操塲原日墾荒佃户七八千家一律限期遷移其銅元局即兵工廠之變相自經胡景翼察覺後劉惟恐胡在洛陽設法阻止其進行遂對兵工廠之建築近來忽然積極猛進將省城附近之磚瓦窰場一律號就長安縣每日支官車六七十輛皆爲供拉磚瓦之用兵工場地址約有五十餘畝即西關大營盤前清駐砲隊一帶舊址至其機器原分三期運陜第一期爲陽曆七月底以前第二期爲九月底以前第三期爲十一月底以前業於上月派省道局局長劉夢錫前往漢口接運第一批機器詎至今尚未抵陜劉因胡有電反對本人辦兵工廠疑胡已將其機器扣留惟尚未見正式報告耳 
[皖省鹽斤加價之經過]  
　　胡思義所上條陳　馬聯甲事在必行 
　　安慶通信馬聯甲爲擴充軍備擬辦鹽斤加價旅外皖人士已提出反對并經部駁在案詳情曾誌報端現在馬并不以皖人反對部咨未准打銷原議刻仍積極進行大通榷運局長王學曾現仍在省終日與政務廳長余誼密·財政廳長胡思義·會商辦法已屬事在必行予昨晤政界某要人據稱鹽斤加價完全爲胡思義之主張實行之後尚有其他各種新稅繼起實行發生原因由於馬聯甲擬募新軍一旅并補充隊一團召胡思義到署籌畫餉糈胡初對馬氏云皖省固定軍費三十一萬五千元按月籌借已屬精疲力竭倘再月加五六萬元實屬無法籌借馬謂能否特别設法胡即答稱特别方法固有如督理能負責任安徽雖窮每年尚能搜羅得四百四五十萬元不僅添募軍隊餉糈有著且别項開支亦可充裕馬問如何籌借胡遂稱鹽斤加價上而江西下而江蘇均已實行皖省食淮鹽二百五十萬担每担增加洋五角每年總計可得一百二十五萬元除鹽務署稽核所榷運局七分銷應用若干花費再經手商人之回扣設局之辦公費每年統共開銷五十餘萬元外淨得七十萬元確有把握此爲第一項也丁漕一三加征係屬通案各省大都照辦惟皖省尚未舉行以皖省額征數計之每年可得六十萬元此第二項也糧米出口捐江蘇已有成案在先除在境内流行者不計外如輸運出省必須請發特别護照即和尚港設卡之辦法每年可得五六十萬元此第三項也整頓釐金將各厘局比較酌量加增每年可得三十萬元此第四項也烟酒印花兩稅雖屬中央若略加整頓每年亦可得五六十萬元此第五項也五項辦法果能一一施行每年四百五十萬元定能有望馬聞胡說出種種計畫良久乃曰君所擬計畫固屬甚佳同時并舉恐不易辦到不如先擇一輕而易舉者實行於是討論多時决定先辦鹽斤加價胡回廳即派員赴江西調查辦法馬即電召王學曾到省似此利益均沾之舉王當然滿口應允一面派科長方端丞偕前軍需處長范育才與鹽商接洽嗣鹽商方面及各分銷均表贊同是加價已無患阻力但收集須時則亦緩不濟急於是胡又條陳辦法先向中國銀行借欵即以鹽斤加價作抵押此鹽餘押欵之由來也中間皖紳龔心湛曾專函胡思義責以不應辦此間接人丁稅之鹽斤加價胡持函見馬告以龔反對情形馬囑胡速將加價情形詳細函覆現胡已向馬說明謂江西舉辦鹽斤加價並未請示鹽務署皖省亦可仿照辨理直接加價馬甚表同情實行之期當不速矣 
[安徽捲烟特捐新消息（明叔）]  
　　安徽捲烟特捐試辦以來人民早負特捐義務而敎育經費未得絲毫挹助久有改零捐爲整捐之議前英美公司向政府提出抗議無如此爲内政範圍非對外國烟公司如此辦理即中國南洋烟草公司等亦同樣徵收就皖省而論英美公司每年銷數有六百餘萬元之鉅日前英美公司特派沈昆三君由滬來皖就商化零爲整辦 
法與財敎兩廳接洽多次敎育界推劉石庵李協丞等代表表示意見兹聞已擬定草約每年繳捐四十萬元沈君已於昨日（十九）携約返滬不日即可解决至南洋公司出品紙烟在皖銷數頗巨亦將另訂繳捐辦法 
[閩周决募短期借欵（禹衡）]  
　　六十萬兩個月收清 
　　福州通信孫傳芳督理任内借欵六十萬元後并發行善後借欵證券一百二十萬元現雖升任閩粤邊防督辦多日而以水災徧告此項借欵尚難結束乃周蔭人督理近亦以軍需緊急决募短期借欵八十萬元限兩個月收清週年息一釐期内繳者九五實收證券分五十元十元五元一元四等三年還清并准予抵納本縣丁糧還本時當衆在商會抽籖惟嗣後周氏觀察各方情勢又允减爲六十萬元不分配各縣但請福州總商會設法匀攤即仿孫氏第一次募集六十萬元法子而與孫第二次募集百二十萬之分攤各縣者不同聞總商會對此擬仿照前此百貨捐辦法請由各商帮照額匀攤十四日先行召集各商帮來會報告到會者僅十餘帮尚無何種表示而各商帮臨時辦事處亦已函知各帮於十五日在商業研究所開緊急會議届時各商帮到者頗夥僉以省政府向商帮借欵一節始於許崇智入閩時代其時許軍回粤各商民爲維持地方治安起見不得已勉籌五十萬元厥後孫爲驅王善後費又負擔六十萬元現在此欵各帮尚未交清仍資商會籌墊最近午節又負擔六萬元之借欵民力有限借欵無窮其何以堪且據最近財政統一會議報告每月收支對抵所短不外二十餘萬元而鹽政收入二十萬元尚未列算目下並無何種軍事黄臺之瓜何忍屢摘仍請軍事當局俯念商艱體卹民力云云十六日聞又續開會議未知結果如何也 
[閩海軍魚捐局近况（禹衡）]  
　　抽捐與備案均擱淺 
　　海軍魚捐局爲杜錫珪堅持之結果而誕生對於省當局呈請備案冀免蹈指官詐財之嫌而對於漁團則拿獲代表王宣猷拘於馬江司令部意欲科以鉅金乃開辦迄已兼旬尚無甚收入而局長沈家淦且欲以六十萬元轉包非愚則狠至備案一節周薩亦甚注意周先致函省長署略謂該魚捐處押收魚捐對於商情有無妨礙可否准予設立之處希即見覆云云薩省長當即覆函略謂此案據海軍總司令部函致到署經本署函覆以所抽漁捐與財政廳抽收之漁牙捐稅是否相同有無妨礙應如何區分以清權限候令行財政廳查明再行函達究竟此項魚捐處可否設立應請貴督理酌核辦理并希見覆云云是此項魚捐周薩均不欲其成立惟事實上亦不能阻止其成立故復兩相查復至昨日財廳呈覆省署謂魚捐本屬職廳管轄自軍興後悉被海軍佔領應請函轉海軍總司令部凡職廳所屬各縣沿海沿江所抽之漁牙捐稅均劃職廳辦理至海軍所抽之魚捐應另定辦法庶與職廳所抽之漁牙捐稅不致混淆云云其意亦欲靳以備案留爲分潤餘地自不待言省長署已據情函請海軍總司令查照即行轉飭支應避遵照辦理夫魚捐備案雖非海軍之必要條件然未備案則此後正多糾紛也 
[粤政府扣留軍械案擴大（毅廬）]  
　　商團搭購槍械之内幕談 
　　政府宣佈扣留理由與商團請願 
　　粤政府扣留商團所購軍械案其情形已詳前報惟近日政府對於商團要求發還槍械態度口頭上雖謂將來必如數發回但須俟將案澈底清查始能照辦蓋現時政府視此大帮槍械認爲其中有絶大黑幕并且疑内裏有其他作用故甚鄭得視之據某方面消息則爲此次商團所購之槍械於手續上固有未妥而其内幕則涉及商團名義兼辦額外槍枝甚多商團中人甚有集資搭購以轉賣牟利者蓋在外國訂購每步槍一桿不過六十餘元一入内地每桿售價一百二十元左右一轉移間每槍一桿可獲利六十金其獲利之厚與私販鴉片烟無異故此次用商團名義向外國購械一般巿儈式之商人遂視爲千載一時之機爭相搭購而不知一旦被政府發覺遂致疑竇叢生而出以扣留之手段此次挪威輪哈佛號由德國運來槍械之數目據政府派人調查槍數溢出護照定額甚鉅政府遂不覺黨惶失措疑商團此次購械涉於私運販賣之嫌猶小某機關且疑商團購入此帮軍械係受敵人運動代運來省有政治上之關係故必俟澈底清查乃有判决辦法商團總長陳廉伯以政府疑彼私販槍械及受敵運動兩罪名當於十二日隻身逃往香港暫避當政府將挪威軍械船扣留後已於前日將該船軍械由兵艦押運往黄埔起卸將該項槍械盡數存於黄埔陸軍軍官學校并派該校校長蔣介石負責保管此案未解决以前無論何人均不准起卸當檢查該軍械後步槍短槍共八千餘桿子彈五百餘發係與商團所領軍政府發給之護照槍額符合此外尚有步槍若干及機關槍四十梃除商團認購十四梃外尚有三十餘梃護照所未載據云此項額外之機關槍及步槍顯係商團中人藉名搭購者政府發覺此驚人之兇器視爲内幕有重大嫌疑而商團長陳廉伯遂不得不 
急於逃走矣商團中人日昨曾由商團總所名義發出傳單爲陳廉伯辯明無私運槍枝及政治意味之行爲願以各行商爲陳擔保但政府以陳事發後即逃離省城實係畏罪潛逃仍主通緝陳氏究辦省署方面十四日復發出一嚴厲之佈告宣佈政府扣留軍械之理由原文如下（爲佈告事案照挪威哈輔商輪私運大帮軍械進口前據粤海關監督署佈告本署亦詳晰佈告在案但恐各處商團於本案原委仍有未盡明瞭亟應再行剖告藉杜熒惑查槍械子彈爲軍用品按照定章必須將購用理由數目先期呈奉核准方能訂購輸運入口又必須先期請領護照方能起運定章具在無可逾越本署爲管轄全省最高民政機關團軍購槍該商團公所始終無隻字呈報到署　私販軍火罪等謀亂此應查究者一各團軍領槍查該商團公所存根不過五千餘桿挪威哈輔商船現運槍枝將及萬桿兩相比較相差四千餘桿之多此項逾額槍枝究係何人訂購將作何用此應查究者二八月三日陳團長廉伯致許崇浩轉呈軍政部函聲明此項槍枝爲本公所訂購三個月内准可由歐洲起運而商團團友許崇浩受陳團長之囑托致軍政部函又謂商團請購槍枝外人須得大部護照始肯簽約查軍政部係於八月四日核發護照倘陳許兩函所述是實則八月四日以前商團購械尚未簽約歐洲距粤程途萬里豈能頃刻立至是就陳許兩函嚴格解釋挪威哈輔商輪所載槍械不得指爲商團訂購事理至明不容混飾若謂確爲商團所購則按之時日必訂約於數月以前陳廉伯身爲團長當必瞭然何以託許崇浩轉報軍部有領照後外人始肯簽約之語而該團長原函且謂三個月内准可由歐起運迷離變幻莫可究詰訂槍九千餘桿關係至重豈能兒戲出之果屬爲公何所用其欺飾此應查究者三槍械運到政府正在澈查如確係商團所購事實縱有未符苟事出有因陳廉伯身任團長儘可來署陳明本省長自必樂予維持何必密商李軍長（李福林）代任起卸許以駁壳槍二百桿酬勞李軍長拒約不允乃轉而密請於滇軍差幸各軍隊深明大義不爲所惑否則因此驟生變故咎將誰司此應查究者四查陳團長所收團友槍價核與原定槍價貴賤相差甚遠苟爲公共防衛計何以有販賤賣貴之弊此事後發覺又應查究者五在承平時代一槍一彈來歷不明猶待跟究現值軍事期間東南兩路逆氛尚熾今運槍及萬桿子彈三百餘萬顆且有機關槍四十梃疑竇百出黑幕重重萬一爲敵人利用莊嚴都巿何難立變戰塲粤人生命財產所關若用坐視不理釀成意外何以對我粤人此爲維持治安計尤不能不查究者六哈輔商輪懸掛挪威國旗按照國際慣例運載大帮軍火必須先期呈報所在政府軍事期内尤須愼重今竟直運至省并不遵章報明實屬蔑視我國爲國家威信計不能不將該輪扣留具此七項理由故禀承大元帥飭將挪威哈輔商輪及所載軍械移泊黄埔以待查究現爲解釋商民疑團起見合再鄭重宣言各商民務宜安份營業靜候查明處置萬勿受人煽惑自生紛擾掬誠開示其各凛遵此佈　 
　　省署發出佈告後商團方面連日尚迭開會議籌謀對付并議决最後當以大罷巿爲要求發還槍枝之後盾昨十五日復由商團聯防參事會發出上省長請願書詞意堅决有（商團認爲械存與存械亡與亡）之决絶語倘政府若將械没收則大罷巿之舉或將立見而商團之得視爭還槍械者亦因近日省中工團忽乘械起而與商團作對日昨曾上書政府要求政府將扣留商團之械撥與工團組織工團軍之議故商團有與械存亡之語也此次政府若萬一應付不妥則將由政府與商人之惡感而釀成勞資衝突之結果亦未可知故此次風潮關係粤省前途至爲得大兹將商團駁覆省署之請願書併錄如下 
　　（爲請願事竊查此次商團聯防係就原有合法機關聯合辦事當時各屬代表列席議决一致遵行當該部未及呈報之先曾將辦法面請鈞示當荷面諭准行曁趕將情形呈報各在案凡屬商民方慶自治初基財產有託不意將届成立突奉鈞諭未准立案不禁悚然伏讀責備各條嚴厲備至惟當日事機緊迫九江之風潮甫告水災之急賑尤殷該團長等見義勇爲竟不暇顧及小節致貽口實深爲可惜至商團選舉歷十四年均由公舉官廳向不干涉各代表根據前例以爲事同一律當邀鑒原至呈文命令一節各代表亦謂商團性質應有督率指揮之責非此不足以服從區區稱謂之微受者旣甘稱者亦難違衆意事由衆議并非一己之私若謂團友揭攻查祇江門代表略有微言然所爭者祇庳手續問題與聯防無涉觀其照繳團費已表示服從自餘列席三百餘人確皆一致未聞絲毫反對總之事關公意取决必以多數爲憑大勢所趨似不宜過於遏抑况聯防辦法純爲保護公安固與政府扶植自治之旨并無背馳最近因應時艱舍此似無别法即有小疵大醇何掩况查急賑時期鈞署函牘往還亦嘗見稱聯防總部矣何期今日竟生誤會舉港僑數十萬金之信託團體一百零八處之推崇根本推翻不特籌賑前途恐生影響而聯團一日未能立案商界即受一日恐慌昨廉伯亦經力辭而代表大會一致挽留亦同此意尤有進者槍械爲辦團命脈中外具瞻惟此護照信用一失國體攸關護照可以命令取消尚何依據即鈞示所指應查各點亦係未發護照前之手續旣發以後似無問題時日寬塡不過防沿埠之稽延詎能取巧但求早到一刻即早一刻得享公安一般心理惟憂該械到達之遲豈料反以爲累查該那威輪途經某國亦奉扣留嗣查確係粤省商團所購即立放行可見公意所關外人亦知尊得况在本國但問此械是否商團所購商團是否有購械必要政府是否不准民治實行現所指爲手續不完應如何具備乃准起卸全粤商團認爲械存與存械亡與亡迫逼待命不期而合具書請願除呈大元帥外此上廣東省長廖廣東全省商團軍聯防代表大會全體同叩（八月十六日發） 
[徐州西境兵匪大激戰]  
　　官兵死傷十餘人 
　　徐州土匪今歲以西境爲最猖獗匪分兩股一在碭山東之李莊·雜户地·等處一在蕭縣北之曲里舖·王千 
集·等處蕭北一股有二百餘人匪首爲孫洪亮·金秀山·杜二皮臉等旬日前曾在王千集屬之杜行與民團激戰民團被其擊傷二人旣又在曲里舖西之彭莊與民團激戰民團被匪擊傷三人擊斃四人失槍三枝民團隊長朱鴻文幾遭不測徐州西境人民劉彥昭等以土匪如此猖獗僅恃民團捕剿實屬力有不逮特向徐海鎭守使陳調元請兵援救陳即令蘇軍駐黄口之蘇連駐山城集之楊營會同剿辦於是蘇連楊營於本月九日起命地方民團警備營作爲嚮導從事搜索前日（十六日）於王千集西之孔樓與大股土匪相遇匪徒均佔據民房官兵由外面攻擊匪徒發槍極稀官兵欺匪徒勢弱遂鼓勇闖入拒匪徒均在屋角牆隙挺槍相待見官兵攻入卽連續發放官兵乃爲此項砲火擊下蕭縣警備隊兵士馬賢劉德中槍倒地排長劉德功肘間受傷連長李振海見倒斃兵士槍落地下前往拾取被匪擊去左手三指左股亦被彈洞穿自晨至酉激戰終日匪仍安然退去此役計傷連排長各一人死兵士二受傷者十餘均舁送徐州某督醫院醫治經查此股匪徒現在并未遠去依舊盤踞曲里舖王千集左近 
[尚有要聞及地方通信轉入後頁]  
 
 

Page 11

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *國内要聞三 
[浙省自治法選舉審查長]  
　　浙江省自治法會議於二十一日休會由全體審查員依照議事細則第二十九條之規定互選審查長一人出席凡四十四人莊景仲爲主席潘豪請主席指定檢票員李惠人云但由秘書開票毌庸指定檢票員衆然其說開票結果周繼濚得三十三票高爾登得五票莊景仲得二票王侃陳訓正潘忠甲韓寳華各得一票周繼濚得票過半數當選爲審查長定於二十二日上午八時續開大會討論起草委員會提出各重要議題下午三時在省敎育會與在杭省議員開茶話會昨已由辦事處分别通告知照矣 
[杭州快信]  
　　探聞江浙紳商對於和平問題預擬步驟（一）分電兩省當軸宣布宗旨（二）奔走各方籲請和平（三）聯絡外交團監視軍事行動（四）推舉代表數人赴京洛要求和平 
　　浙江盧督辦據縣議會聯合會電云伏讀保境恤鄰之電深仰寗人息事之誠惟是旬日以來商巿浮動人心恐懼俶擾之象不戰已呈我公與浙人情若父子當不忍使水旱災黎再罹浩刼伏望保障和平始終不渝爲浙人留發言餘地則我浙三千萬人自當一德一心起爲後盾疇甘戎首疇服上刑民力雖微公道尚存臨電無任依回之至 
　　昨午浙商沈田莘由滬到杭謁晤各紳商報告江浙紳商在滬運動和平經過情形蘇齊今日必有復電表示宗旨形勢已趨和緩 
　　此間錢巿連日受時局影響現洋缺軋昨（二十）晚開巿現水每百元七角五分今（二十一）日仍開晚巿并要求中行撥現接濟 
　　某方消息駐常山等處臧楊軍隊將移駐衢州即以駐衢浙軍調駐常山尚待徵實 
　　温防司令一旅旅長郝國璽·衢防司令四旅旅長汪鎬基·均因要公晋省昨日上午十時張省長柬邀一師潘師長郝汪兩司令警務夏處長等在署會議歷時甚久頗與時局有關 
　　四師師長陳樂山·衛戍司令馬鴻烈·昨聯袂赴滬與何護軍使有所接洽 
[南京快信]  
　　蘇紳張一麐黄以霖准今（二十一）日上午九時由滬動身下午四時到寗進行和平運動 
　　旅京蘇同鄉辛漢等電齊詢江浙謡言日亟空穴來風應請通電表明態度取信蘇人 
　　此間政紳商學各界擬聯合加入五省弭兵會 
　　寗垣近日銀根奇緊各種證劵價格均大跌 
　　連日軍隊輸忙碌謠言日熾軍警盤查格外嚴密 
　　皖馬派副官高寳珍在蚌埠軍械局領子彈四十萬粒由津浦車裝載來寗即轉輪改運安慶 
　　省立各校長因六七兩月份經費尚未領到特通告在未發以前暫緩開學 
　　財廳奉省署令速匯丹京蘇省童子軍旅費四千元 
　　財政委駱路赴滬海道屬各縣催撥敎育經費 
　　敎育廳奉部令定十月一日召集中等學校會議通告各省立學校查照 
　　徐州第三女師收用公地案省委王奎成與官紳各方面接洽發給遷移費七千餘元以示體恤現手續業經辦畢該委已回省銷差 
　　被日人慘害之楊家壽屍身已於昨晚運寗今（二十一）日上午十一日由江寗地檢廳會同江寗交涉員在下關澄平碼頭相騐 
　　財廳因牙稅改用新章各縣紛紛反對且辦理困難特通令暫時仍舊換帖緩改新章俾易集欵濟用 
　　財廳委各縣提欵委員十數人赴蘇屬縣各催提解欵統限二十六日銷差 
　　韓省長昨將蘇省災情電告内部及賑務處 
　　徐州商埠督辦自段少滄逝世後齊原保韓兼而省議會正社復主浦口商埠督辦吴鴻昌兼故迄今尚未發表 
　　内財兩部通咨來省核准以後凡兵工廠造幣廠等購運原料一律免稅刻已通令各屬查照 
　　韓省長委胡樹桐赴宜興留縣催辦户籍 
[京敎育團體聯合大會紀（專）]  
　　北京敎育會中華敎育改進社京都巿平民敎育會京兆敎育會中華平民敎育促進會等十六團體於日昨（十七日）假西城帝王廟内開京師敎育團體聯合會並柬請敎育行政人員及學界全體並基督敎地方服務團同仁下午一時蒞會者九百四十七人公推京師學務局長祝椿年爲臨時主席報告開會宗旨繼由京都巿平民敎育會委員長張抱一講演題爲平民敎育二時北京敎育會代表評議股主任金庚緒提議謂此次京師敎育團體聯席會到會者人數過多議事頗難是否由各會代表及來賓推出數十人以便列席會議當一致通過均以每會推責任代表二人計三十二人敎育行政機關十人學界全體互推與議者二十八人服務理五人來爾五人共與議代表八十人重復開會文牘股發會議錄代表等逐件討論如義務敎育章子軍敎育學校衛生圖書館敎育國語敎育各議案均表决惟公民敎育一件衆咸謂欲敎育普及須先圖公民敎育之普及欲公民敎育之普及宜於城鎭鄉多行通俗講演并設通俗書報閱覽所其理由則爲凡屬公民宜求明達設備必週訓迪斯易實施之道在使聽講以新其耳目閱書報以資其奔究且講演與書報相輔而行書報之未明瞭者賴講演解析乃詳講演之未盡致者藉閱覽考慮乃精欲利進行通俗是尚公民敎育普及之效收於兹矣比年以還各地講演所閱報室未嘗不立無如設備太少致成績未能大著亟宜推廣進行蘄其發展一致議决並擬定辦法七條照錄如後（一）講演及書報之施設均應敎育行政官廳及敎育會或縣敎育局設法舉辦或提倡之（二）講演命意書報取材宜以易知易行爲主（三）講演内容宜預備講稿經敎育行政官廳會商敎育會或各縣敎育局認定置備書報亦須經上列機關審察（四）聽講及閱覽書報均屬公開不必收費但須分别男女座次以得秩序城鎭較開通鄉曲樸陋至不可忽（五）講演時間閱覽時間可因地因時定之不必泥守（六）講演地點不固定或學校或廟宇以及其他隙地均可施行以省組織之煩且謀普及之益書報所則擇適當地點設立亦可在書報所内閱覽餘暇舉行講演（七講演及書報事業所需經費可酌量各地情形分别决下聞此項議决事件准於日内建議敎育當局請通令辦理以期敎育發展該大會閉會時惟時已五句矣 
[各省敎育界雜訊]  
　　敎部通令各省選學國語人員　敎育界消息國語統一會日前開幹事會僉以國語師資在在缺乏此項國語講習所急應如期開辦以宏造就當將學員資格名額·修業期·課程·開課日期·收費等項參照第二届成案議定辦法另開清單呈請敎育部迅予行文各省區考送學員務令各省學員於十月十五日以前到京藉免延誤並請聲明如得口耳靈敏並通音韻者尤佳等語開敎育部接得此項呈文後已於十四日發二一三號訓令令行各省區敎育行政機關遵照歷届成案選派合格人員來部傳習（風） 
　　敎部組織全國學校行政系統組織討論會　京敎育部查各省各學校内部行政向無系統組織敎職員各個孤立渺不相涉事雜言龐意見紛歧僅求爲消極之維持已屬不易欲圖改進其何可能爰擬開一學校行政系統組織會議共求一適當之辦法以資統一而利進行（專） 
　　廣州署校之興盛　廣州興辦署校已有數年要以今年爲較盛時代軍事聲中有此現象殊屬難得據記者調查所得計有巿敎育局設立之敎員講習會一巿立男女高小設立之署校七各中等學校及高專大學設立者亦二十有餘其在以屬於廣東大學者爲最多兹彙紀於下（一）廣大署校由該校當局主持分數理英三科學生三百餘人多預備投考該校者（二）知用夏期學校爲廣大學生自由組合之知用學社所創辦分高級·中級·選科三班學生約二百人（三）英文補習班計有二所一爲英文學社所辦分高中二級一爲英語部畢業同人所設僅一級學生共五十人（四）數理化研究班主辦者爲廣大師範學院數理部同人分二班學生七十人（五）夏令館由全校學生會服務部辦理專收高小畢業生補助投考中學者之升學能力學科分國文英文算術三種所收學費完全用以維持廣大之四所平民學校（六）附中署由附屬中學職敎員主辦學生百餘人（七）附屬署校由附屬初級師範敎員主辦分升學講習二級（八）附小夏令館爲該校附屬小學所辦學生最多有三百餘人（九）平民學校所設四所均照常授課平民工廠亦繼續作工（十）其他尚有數校姑從略（令紅） 
　　湘平民大學在鄂招生　湖南平民大學校長熊希齡提倡平民敎育不遺餘力現在湘省組織平民大學并特函請湖北敎育廳代招鄂籍學生以達普及平民敎育聯絡兩湖敎育人士促進敎育進步之目的計該大學本科政治系一班預科一班（二級揷班）中學二班（三級揷班）均許鄂籍學生投考並對於鄂生從寬取錄只須自量程度與該校各班入學資格相當者皆可以錄倘程度欠缺者可暫作旁聽生俟再試及格即改爲正科生（屏） 
　　鄂醫商兩大爭分米釐息金　武昌醫科大學商科大學經費向均由米釐公股息金項下開支嗣醫大校長陳雨蒼以米厘息金不能按時接濟以致影響校務進行曾請將該校經費列入省預算去歲六月醫大陳校長爲坐索米釐息金親身入京交涉數月交通財政兩部始允設法籌發以維敎育本年五月交財兩部發下息金萬元商大一校單獨領訖醫大致被向隅於是醫大以該項米釐息金原係去歲欠發之項應與商大爭執分用而該欵旣已領訖爭執徒傷感情故另派員入京坐索本月始領到現洋四千五百元由京直匯醫大商大校長屈心存·以醫大經費旣列入省預算此項米厘息金應由商大領用醫大不得侵佔該校欵項致函蕭督請飭令醫大將該欵交出醫大方面以去歲該校開支負欠甚多以後經費雖列入省預算而無遡及旣往之效矧米釐息金爲湖北公欵并非中央所有商大名爲國立經費當由國庫支給不得再用省欵已據理駁覆矣（屏） 
　　寗波四中添辦高中案將成事實　寗波第四中學校下半年擬添辦高中被省會將預算删除各界紛紛電呈省道請提交覆議維持原案預算兹悉又有寗屬代表莊崧甫·傅有隣等特爲此事晋謁省長省署業已允准惟此刻省會未開覆議尚須時日惟因情形緊急高中准先添辦學生除原有改組外另招新生二班校務方面因校長經亨頣就省自治法會議之職不能兼顧特委戴應觀鄭萼材二君暫行維持 
　　蘇敎廳函知官費生領取留學證書　敎育蔣廳長函知本省錄取赴美官費生常道直等云本屆考取赴美官費生留學證書業經本廳擬定式樣呈奉省令核准刋繕送印在案兹奉指令内開呈及證書均悉應准蓋印轉給此令等因並發還證書六紙奉此查錄取官費各生應遵照省令由親屬或關係人具書保證在留學期内一切行爲兹檢寄空白保證書一紙即希查照塡就帶廳領取留學證書並繳印花稅五角幸勿延誤專此布達 
　　蘇省立第二農校改訂學則之省令　蘇省長訓令敎育廳云案據省立第二農業學校校長呈爲改訂學則請鑒核備案等由並附學則前來據已分呈該廳除指令仰候令行敎育廳核明飭知具報備查外合行令仰該廳遵照蔣廳長奉令後察閱該校改訂學則第一章分科編制第二章入學資格之規定核與省立學校今後五年間槪畫尚無不合其餘各章亦屬妥愜自可准予備案聞已訓令該校知照並呈復省長鑒核備案矣 
　　蘇省乙種實業校長會議　蘇省長訓令敎育廳云案准江蘇敎實聯合會函開本會於七月二十九日開第一次職員會職業敎育委員會提議召集全省乙種實業校長會議業經議决通過會議規程當塲修正經費規定四百元函省署令行敎廳照辦兹依據議决相應檢同原案請鈞署查照辦理等因並附件到署准此除函復外合行抄發原件令仰該廳查照辦理 
　　南通石港公决設立女子小學　南通石港巿敎育界鑒於初級女生升學爲難特於日前就巿敎育會開籌備會議到者四十餘人公决設立女子小學校并擬定辦法如下（一）校名暫定爲女子小學校（二）校址暫借劉氏校餘屋（三敎員由巿中各小學敎員熱心者擔任純盡義務槪不支薪（四）經費所有雜費全由熱心者捐助（五）敎具向各校及各同志商借（六）職員設校長敎務事務訓育主任各一人另組委員會處理之并聘請校董若干人藉以維持校務所有未决定事項統由籌備委員討論進行 
　　松江義務學校相繼開學　松江縣實施義務敎育本學年先辦二十四級校名另定爲某巿鄉某城義務學校師資槪以新畢業之甲種師範生充任業均布置就緒已於十八·二十等日相繼開學 
[地方通信]  
　　松江 
　　警費另挪交縣覆議之省電　松江温知事覽蕭代電悉此案前據巿總董閔瓛等省議員盛元音等縣議會議長張芝等先後電陳到署正核辦間又據省議員朱世瑾等縣議員周樸等張澤鄉議長楊子凡等紛紛代表反對前來查該縣議會因維持警費起見議暫提借義倉振餘本年息金一萬四千餘元雖據聲稱於本欵曁歷年積存租息絲毫並未侵及惟事關通案恐此例一開將來援案請求不僅難以制止轉有膜視荒政之嫌辦法實未妥協仰仍由縣另挪别欵暫行維持此兩月經費該縣議會開會後再行咨交復議以維成案而重倉儲并分别轉致知照省長韓文印 
　　新兵練習實彈射擊　縣公署接准松防司令部公函略稱現届秋凉所有駐松各隊新補兵士於本月二十二日起更迭赴本城南門外大敎塲練習實彈射擊恐居民人等或有誤會相應函達查照即希布告商民週知届時聞聲勿得妄自驚惶並不得向危險地帶通過免有性命之虞實紉公誼等因聞縣署准函後趕於昨（二十一）晚印發布告張貼城内外一體週知 
　　兩鄉議會定期選舉鄉董佐　山陽鄉董佐懸缺已久現該鄉議事會盛之驥議長已定期二十四日召集各議員開會選舉又小崑山鄉鄉佐袁士清因病出缺議會方面已定明日（二十三）在鄉公所選舉 
 
 

Page 12

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *[蘇州]  
　　招添兩隊保安警察　蘇警廳長趙金城以原有保安隊一隊遇事不敷分派現特再行添招二隊共一百六十人已分配槍械編製成隊昨日委派本廳職員楊某趙某爲隊長 
　　省署忽然令縣修城　吳縣知事郭曾基昨奉鎭守使轉到省令飭將蘇城城垣之坍壞處即日籌欵僱工修理 
　　罷工潮或將擴大　鐵機絲工人要求加工全體罷工一節已誌昨報兹悉工人方面態度堅决大有不達目的不上工之勢惟廠主方面昨日於公會中又開會議僉謂當此原料昻貴工價甚高而銷路異常呆滯之際各工廠以維持工人生計虧耗頗大今工人方面提出之加工辦法廠家非不能容納特現在情形爲難故各廠祇有暫行停工兩月至夏曆九月再行開工屆時照加工資事爲工人方面所知以廠家此等設辭認爲毫無誠意故確有一部分工人聯絡木機職工要求亦同時罷工以爲聲援已有受其誘惑表示同意者再小木作工昨日亦有要求加工之說王天井巷一帶且有一羣該業工人令已上工者停工至公所會議 
　　大旱聲中喜獲甘霖　蘇地已兩月餘未雨各鄉農田不但苦旱且田禾中已有發現螟蟲至城巿居民以河水淺濁井水枯涸亦咸以旱荒爲慮官廳已一再斷屠求雨前昨兩日且秋陽驕烈悶熱異常至昨日下午四時許忽起大風繼即大雨傾盆一般人咸色然而喜以爲大旱聲中之甘霖彌覺可珍至記者此信發郵時（下午六時）雨尚未止 
　　縣參會議决抽調鄉警充衛隊　吳縣警察所昨（二十）准吳縣知事公署轉准吳縣參事會函開准吳縣議事會函知據議員汪克俊提議縣屬各鄉警所向有抽調警士一名撥充縣署附設之縣警所衛隊警士查此種辦法雖限於經費支絀出於不得已惟各鄉警所管轄遼遠警力已慮單薄近來宵小横行緝捕匪易爲地方保衛計擬將抽調向例暫予停止况衛隊僅供兼警所長差遣及公出時保衛之用徒壯觀瞻無裨地方殊非正當辦法應請表决函縣照辦云云到會各議員均極端贊成付以表决該會即據以轉函縣警所查照 
　　無錫 
　　無賴村民大决鬭之駭聞　青城巿前州鎭西塘憲武浜等處之無業遊民結合遠近無賴設立機關名謂千人黨横行鄉里已非一次前（二十）夜逞東平王坐夜唸佛之時該黨又與柘塘浜人尋釁各以武力對待酣戰三小時將該鎭東巿之夜巿盡行吵去交通亦斷絶二小時佛檯打倒小攤跌翻商店中之櫈具雜物損壞甚多嚇得全巿商民均掩户閉門暫避其鋒至十句半鐘始行平靜 
　　昨日槍斃盜匪三名　夥刦天下巿吳鹿萍南延巿蔡榮溪沈耀根方惠生等家案中盜匪袁炳臣·徐老毛·王阿佩等三名奉督省兩長電令依法就地處决昨日（二十一日）上午在監將袁等提出押赴南校場槍斃以昭炯戒 
　　常州 
　　巿議會續開常會　武邑巿議會於二十日下午三時續開常會到議員二十二人縣署派四科陳文化爲監督議長沈子萱主席討論事項（一）董事會交議開濬城河特别預算案議决組織特别審查會詳細審查（二）董事會交議組織分科委員會案通過（三）郭議員同提議編排全巿民房門號案通過（四）惠商公司請議第一小菜場歸巿公所收回自辦案付審查（五）錢蘊濟請將鼓樓建設時計亭並置警鐘案僉以董事會徇救火會之請呈請撥用鼓樓有案本案應無庸議議長付表决多數起立（六）審查薛議員提議整頓武進巿各坊廂區董案及董事會交議任用區董規則將第九條各加修改照案通過至七時許散會 
　　四鄉公所大會紀　武邑四鄉公所二十日下午四時召集大會到各鄉董佐三十餘人討論事項（一）募集監獄費問題議决且俟秋收後再商辦法（二）提議本年秋旱成災各鄉應否報明以便彙報案公决照辦（三）提議湘省災振案公决地方災象將成自顧尚屬不暇即欲援手恐有鞭長不及之虞（四）改選職員議决以二年爲一任開票結果白鶴鳴·何少敏·趙頌平·趙仲禾·朱幼竹·薛少卿·許子慶·謝博周·陸文卿九人當選散會後接開幹事會互選幹事長白鶴鳴當選 
　　宜興 
　　拒絶警佐接任之怪劇　宜興縣警察所一等警佐徐棟墀近因另候任用省警務處委派張澤霖（植平南通人）接充張奉委後於月初在省禀辭赴宜不料到宜後前任延不交代並串出劣紳出而爲難張即電省請示日因有派委到宜查辦張直至十七日始遷入警所預備接任詎十九日忽有周某徐某王某等率領無賴路彬等十餘人擁入縣署自稱公民代表將警所搗損嗣經公正紳董出任調解若輩始得散去張睹此怪劇二十日預備返省請示經各紳董赴河干留下現有定今日（二十一日）由地方公正士紳歡迎張警佐接任但不知能否可免去枝節也 
　　鎭江 
　　縣議會電致江浙兩督　鎭江商會效日代電江浙當局請保和平已誌昨報今日（二十一）又得縣議會致兩督電一則文曰南京齊巡閱使杭州盧督辦鈞鑒頃閱報載江浙風雲日緊謠言滋盛人心惶惑若大劫之將臨竊以江浙爲唇齒之邦商業交通攸關命脈往者和平公約幸賴兩省賢長官酷愛和平公同簽字昭誓 
天日地方人民靡不同聲感戴乃言猶在耳風鶴又驚雖好事者有心煽惑而兩省人民則驚駭萬狀萬一金融受其影響必致牽動大局不得不思患預防務乞兩省賢長官仍本保境安民之德意重申公約以息謠言而安人心臨電毌任悚惶待命之至丹徒縣議事會議長梁鴻卓副議長戴同爵丹徒縣參事員吳宇慶李壽籛趙宣之殷尚謙仲光國魏在德楊廷傑丹徒縣城廂巿議事長于樹深董事會總董王振文同叩箇 
　　鄉間發生爭水案兩起　鎭江南鄉竇家村之竇富林因爭車塘水與竇常明致起交涉竇常明之父聞知即將所戽之水開缺放去富林前往阻止兩相爭執不下繼而用武致將竇常明之父推跌受傷而竇常明遂率領村人至竇富林家將所畜肥猪兩口宰殺分食遂由竇富林來城向檢廳起訴詎常明之父忽然因傷作古業於日昨（二十）報請地檢廳相騐又育成鄉民朱毓麟與朱發兒因爭放田水打傷朱毓麟頭部當將朱發兒扭解來城赴檢廳請騐朱發兒收押朱毓麟自行醫治刻聞承審本案之管推事已定八月二十三日上午十時開庭訊問已經票傳原告朱毓麟來廳候訊 
　　揚州 
　　軍隊紛紛調防　駐揚憲兵係孫分隊長所帶現奉司令部命令於十九日開往鎭江駐紮聞揚地不另派憲兵又駐揚陸軍二旅一團一營四連前次開拔高郵剿匪現奉上官命令於十九日開回揚地駐防又前次開防陳家集之三營十二連亦開回揚城駐防矣 
　　委員會勘淹消　湘岸運商長裕川運鹽船在途遇險淹消鹽斤經該商呈報運使即經委員沈鰲會同揚分所委員前往肇事地點履勘核辦矣 
　　省議員呈控省委　省議員朱幹臣以省委整理牙帖委員任重違章苛收特臚叙事實致函省廳呈控矣 
　　清江 
　　漣泗匪訊近錄　去漣水縣城九十餘里大口地方有匪首顏萬成·率領股袱在彼搶刦其碼子大都使用手槍及盒子砲兩種日前（二日）抬搶當地富户顧竹林家竹林之子被抬一時顧姓族人鳴鑼趕救追至本邑北境三條溝地方與匪開火結果被抬財神並未救出反被匪人擊斃顧竹元·徐常耀·徐常輝·薛喜棠·吳玉藻·杜啓朗六人擊傷陳育善·吳開山·徐開立·黄燦煥·張信夫五人失去鋼槍八枝土槍二十餘枝嗣後顧姓即四出託人向匪說贖閱時半月毫無影響第據傳說已被匪人殺害亦云慘矣前月十四日泗匪首尤貫宗在泗陳圩一帶滋擾第三師曾將十團二營及砲隊一排機關槍一連開泗協助原有防營剿滅十六日由二營王兆武營長砲隊胡排長機關槍孟連長等率領前往本月十三日起前項軍隊已陸續開回詎至十六日晨泗陽小刀會匪又起連在泗南攻破韓圩呂圩等處致王營駐紮陳圩一連一時不能拔回原駐地點（淤黄河灘）十六日午後三時半已派騎兵一人由泗來淮報告一切矣 
　　徐州 
　　鎭署開軍事會議之所聞　據徐州來客云前（十八）日鎭守使署召集第五旅在徐軍官開軍事會議於江海問題極有關係但國防甚嚴内容不易探悉 
　　議員請縣勒令　　典減息　省議　　懋鄉爲　豐典延不减息面晤崔知事請照先後省令勒令該典早日實行崔允照辦 
　　嘉興 
　　衣業公會開會紀　嘉興衣業公會於二十日下午借座中街商聯會召集各會董開秋季董事會議到者趙安甫等十餘人由總董陸端臣主席提議事項（一）報告 
收支計收入二百五十七元支出建築會所材料六百十八元（二）追認在縣商會認購省公債一百元（三）建築會所問題公决即行規劃以期早日建築（四）外來出莊應繳納會費三十元會員出莊應繳納會費十元又東栅口森大出莊應徵其入會並勸其遵守會章及一切規則（五）本會區域内之同業開設或閉巿均須到會報告議畢散會 
　　電報田禾受災　嘉興不雨已有兩月河水乾涸田禾枯槁鄉民雖日夜戽救亦屬難收效果加之蟲災頗劇今歲秋收勢必减色連日鄉民已赴縣告荒而地方公民亦均電請省吏派委勘災核减糧賦而紓民困 
　　平湖 
　　互助救火團籌欵演劇　平湖自去年秋間救火聯合會因缺少經費開演賣戲盈餘一千數百元後演劇籌欵者接踵而起時有所聞現有互助救火團又因經費支絀定於本月三十起開演賣戲十晝夜以資籌欵聞 
除雇更新舞台演唱京劇三天外餘係邀請本邑崑劇團體南社清串崑戲三天當湖劇社清串新劇四天云 
　　水警巡船調防王港涇　張省長快郵指令駐平水警隊方旭初君迅調巡船四艘駐防嘉屬王港涇方君奉令後即派第九號等四船馳往駐防聞該各巡船已於今晨開拔矣 
　　寗波 
　　商會長定期就職　甬總商會於十六日召集會董改選會長孔馥初以二十五票當選一節業誌本報兹聞該商會已函請孔君就職孔君覆函云逕啓者展誦大會備阾一是馥初猥以樗材忝荷諸會董公舉汲深綆短隕越堪虞旣蒙不棄自當勉効馳驅肩兹巨任兹定本月二十一日下午一時就職用特專函具聞云云 
　　紹興 
　　尖刀黨首領被拘　城區東街尖刀黨首領金寳裕平日糾黨行兇索詐財物曾被紹興戒嚴司令部·及縣公署·警察所·嚴令通緝在案金遂遁赴滬上本月十五日金忽由滬潛回紹興在大保佑橋河埠被警局探警張乃武所見當即拘獲送局究辦經薛局長訊問該犯竟供稱在東街一帶屢次糾同黨馭背阿大·順林·寳元·等共同詐財不諱昨日（十九）已由警局備文移送地方分庭核辦矣 
　　縣公署勸理暴露棺柩　紹興公署昨訓令各鄉區户口登記主任文云案奉會稽道尹訓令第四百九十五號内開（上略）查執迷風水停柩不葬最爲惡習現在正値編查户口證記之時調查較爲容易自應隨時勸禁以敦風俗除分令外爲特令仰該知事即便出示勸告一面令各該區户口登記主任於編查户口登記時如遇有停柩之家即應勸令限日安葬無主棺木並應責令就地設法募欵檢埋勿使暴露爲要此令等因奉此除布告並分行外令仰該區主任遵照隨時勸禁並就地設法募欵掩埋以敦風俗仍將遵辦情形隨時具報　　清鄕董事會召集會議　紹興清鄉處董事會於本月二十日函知各董事謂於午後召集特别會議 
　　當塗 
　　縣署焚燬烟土烟具　黨塗縣公署昨日函請本埠各機關於今日（十八）下午四時蒞署參觀因日前北鄉慈湖警察分駐所滕巡官呈送在該鎭民船艙内查獲烟土一件計重三百六十八兩正外鄉城各區歷送所獲之烟具多件一併在縣署照壁前當衆用煤油食鹽乾柴等焚燬葉葒漁知事及各公團領袖均在場監視 
　　和縣 
　　招兵案由蕪解和　日前縣署拿獲秘密招兵官葛德林一案奉令解蕪經蕪鎭守使署審蕃訊判决各情已四誌本報現蕪鎭守使署奉省令又於昨日（十九日）將該招兵官葛德林押解來和交縣署執行判决期滿開釋 
 
 

Page 13

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *本埠新聞 
[關於江浙戰謠之各項函電]  
　　總商會又致蘇浙當道電　總商會昨致蘇浙當道電云南京分送齊督軍韓省長·杭州分送盧督辦張省長·龍華何護軍使鈞鑒哿電諒達輿論呼號不爲不切而雙方均未有息爭之切實表示以致危機四佈商塲益加吃緊今日錢莊續倒者三家證劵停滯錢巿迄下午三時尚未收巿爲歷年從未有之險象戰雲方佈已釀成如此惡劇若有舉動滬巿將付刦灰輿論其謂公等何事急矣江浙安危繫於公等最後一言請速宣示上海總商會叩箇 
　　銀錢兩公會致蘇浙當局之兩電　本埠銀行公會·錢業公會·因時局問題牽動巿面特於前昨兩日發出兩電致蘇浙當局呼籲和平電文錄下（一）南京齊巡帥杭州盧督辦鈞鑒全國擾攘生民塗炭江浙賴我公抱保境安民之旨兩省五千萬人民猶得安居樂業宏施厚賜久感高深邇者道路謠傳江浙局勢不穩釐拆驟增公債暴跌運輸停滯商賈裹足金融尤岌岌不可終日加以北潦南旱災禍洊臻如再箕豆相煎商民何以存活且公約之信誓難渝外交之變化莫測伏乞我公俯念江浙爲全國精華所萃中外大局所關力弭禍患拯民水火江浙幸甚大局幸甚上海銀行公會錢業公會同叩號（二）南京齊巡帥·杭州盧督辦鈞鑒號電計達未荷賜復昨今謠言更盛巿面萬分緊急連日有錢莊三家竟被擠停業公債一落千丈交易所亦已停巿人心惶惑草木皆兵長此不息誠恐金融牽動大局不堪設想吾公素以恤商爲懷今商巿緊迫如此務懇矜憐體察迅予宣布宗旨以息謠言而平巿面無任戴德將命之至上海銀行公會錢業公會叩馬 
　　浙省紳耆之三電　浙省内外紳耆高雲麟等十四人籲求和平電公錄於下（一）洛陽吳巡閱使南京齊巡閱使南昌蔡督理安慶馬督理福州孫督辦鑒自上年江浙謠言紛起兩省人士奔走呼號幸蒙當軸雙方諒解簽定和平公約皖贛士紳又復繼續請求先後簽約謠言頓息一載以來商民安業地方被福實拜各省長官之賜乃近時報紙紛傳謠諑又起咸謂有四省同謀攻浙之舉避破壞公約之名將藉臧楊問題由閩發難蘇皖贛作環境之逼視以制浙死命數日以來言者愈衆證以報載近日蘇閩軍事調動則外間傳播幾至聽者亂眞於是滬杭銀根驟緊人心惶懼十倍於上年蘇皖贛諸帥愛護人民保守公約决不至棄信滅誓塗炭生靈而以閩爲戎首閩當災祲之餘方將撫恤斯民必不暇以一省發此大難可爲斷言特恐各方傳言或有誤會即如臧楊之事頃見報載浙帥復盛徐諸君電歷述經過情形是設法措置仍係委曲求全免得挺而走險諸公如有傳聞疑誤之處似可開誠揭示則尊重和平保全民命各方所同黨無不可諒解現在各處盜風日熾伏莽潛滋而國内被災省區尤衆倘戰端一起内而伏匪四起外而變亂紛乘則謠傳所謂四省謀浙者其禍患將不僅在浙一髮千鈞可爲深慮即以浙論果相煎太急則鼓其全力專禦一隅恐糜爛亦未必全在浙境雲麟等同屬浙民相安耕鑿旣不忍桑梓之邦横遭蹂躪尤不欲唇齒之境慘被無辜更不願全國風雲由兹而起用敢不避父鑕瀝情上陳諸公當代人豪國家柱石尚祈哀此孑遺保全完善明賜宣示俾息謠言不勝屏營待命之至高雲麟·金蓉鏡·朱祖謀·陳邦瑞·喻長霖·吳品珩·盛炳緯·程良馭·沈銘昌·王廷揚·徐宗溥·吳士鑑·杜師預·呂渭英·叩（二）杭州盧督辦張省長鈞鑒自上年江浙謠言紛起幸蒙我公博采輿論與蘇皖贛諸省先後簽定和平公約謠言頓息商民安業一載以來實拜厚惠乃自臧楊入浙後外間疑意明興近且有四省同謀攻浙之謡民心又復惶擾夫以我公愛護浙民保守公約其不致自背信誓固可共知然心跡未昭三人成虎疑議之來或亦有自昨見報載我公復盛徐諸君電始知處置臧楊仍本保境安民之旨又令縮小勢力恪守劃地範圍委曲求全神人共鑒雲麟等利害切膚不得不再事呼籲深願我公一本此旨終始不渝以至誠感格不以口給禦人則疑議自可潛消謠言自當漸息浙民被福四境蒙庥夫豈浙人感頌已哉臨電悚惶無任企禱（署名同）（三）龍華何護軍使鈞鑒近日報紙紛傳有四省同謀攻浙之謠人心惶惑一夕數驚雲麟等害切身家尤深怖頃分電洛寗皖贛諸帥曁浙省軍民兩長瀝情籲懇共保上年公約我公愛護和平夙以保境安民爲宗旨誠信所著欽仰同深尚祈終始不渝堅持成約俾謠言漸息商民獲安不勝咸禱電稿錄呈諸維明敎（署名同） 
　　福建路商聯會致商總聯會函　福建路商界聯合會昨致各路商界總聯合會函云各路商界總聯合會公鑒逕啓者自四省攻浙消息揭載報章後初猶以爲紙上空談孰料邇來滬寗道上調兵運械朝夕不遑一若大禍即在目前以致影響所及商塲首蒙其害洋釐暴漲金融界紛呈恐慌之象巿價暴落百貨商俱有停頓之憂數日以來舉凡從事商業者莫不備受劇烈之苦痛設果不幸而至於開戰更不知釀成如何景象伏念去歲謠言盛時江浙兩省當局均揭櫫保境安民四字昭示于入皇天后土寳式憑之今言猶在耳而商界已首現不安之象不知我商人何負於軍閥且彼軍閥之餉糈芻糧又無一非取諸我商人供給之釐金要之商業停頓捐從何來且兵兇戰危自古爲戒對外不能開疆拓土對内豈可自相殘殺况公約具在即有委曲亦應由公正人出爲仲裁不效則毁其約由兩方親自出馬一决雌雄方是丈夫豪傑之所爲若徒犧牲國家兵力餉械以逞一己私見勝之不武不勝爲笑良以不獨師出無名抑具蔑視公論太甚綜計數日間商界損失已屬可觀將來何方啓釁即由何人負責賠償對外發生交涉亦應如此不得禍及國家增重人民負擔貴會爲商界領袖應請代表商人警告各方從速制止豈獨商界之幸亦國之福也 
　　南京總商會致史量才電　量才先生大鑒報載江浙形勢日益緊張不幸成爲事實不惟比較完善之區將遭糜爛設因此而牽及其他方面之戰事兵連禍結全國更成不可收拾之局瞻念前途不寒而慄敝處同人雖力懇此間軍事當局保境息爭而片面之疏通終不足以盡調和之能事因念我公爲上年斡旋和平公約最力之人此次險象頓生急待調解務請我公速邀去歲同志根據公約辛苦維持弭戰禍而止殺機將惟公等是賴矣臨電迫切立盼福音甘鋐蘇民生哿 
　　何護軍使覆兩團體電　（一）（復上海總商會代電）上海 
總商會鑒哿代電悉具徵貴會關懷大局企望和平曷勝欽佩鄙人護軍松滬已逾五年平日惟以保境安民爲職志自上年和平公約簽訂以來對於地方治安尤屬隨時加意維持信誓旦旦初終如一方期閭閻安堵匕鬯無驚以慰民望不料日來謠言突起人心恐慌推其原因實由於報紙登載有四省攻浙之消息警耗傳來相驚巿虎鄙人爲安定人心起見仍復力持鎭靜决未稍事張皇事實昭然人所共見總之鄙人旣負有地方之責但求境能保·民能安以盡我軍人之天職至於尊重公約蘄嚮和平責在雙方尤須共守辱承垂敎特電奉復何豐林箇印（二）「復滬南東區商業聯合會代電」滬南東區商會聯合會鑒哿代電悉具徵關懷大局企望和平至深欽佩鄙人護軍松滬已逾五年平日唯以保境安民爲職志自上年和平公約簽訂以來對於地方之安寗秩序更隨時加意維持方期閭閻安堵匕鬯不驚以慰羣望不料日來謠言突起人心恐慌推其原因實由於報紙登載有四省攻浙之消息警耗傳來相驚伯有鄙人爲安定人心起見仍力持鎭靜態度决不敢稍事張皇事實昭然中外共鑒總之鄙人負有地方重任但求境能保·民能安以盡我軍人之職責至於尊重公約蘄嚮和平區區此心始終不渝辱承垂注特電奉復諸維亮察何豐林箇印 
[昨日又有兩錢莊擱淺　裕豐　隆裕]  
　　江浙風雲險惡金融界緊急亦日甚一日銀拆洋釐騰漲至於極點錢業之因此風潮而倒閉者已有永春·永昶·等未入園錢莊兩家昨日又有天津路五百二十二號之裕豐錢莊亦因周轉不靈致難支持共計倒欠同業有二十餘萬兩聞其原因爲受公債頻跌之影響該莊創設以來已及三載爲富紳蔣孟平·劉石蓀·金仲廉等所股開經理林蓮琛亦爲錢莊老手無法彌縫可見巿面之困難又隆裕錢莊（未入園）於本年上巿所放賬面有四十餘萬昨日亦因擠軋不能維持致成擱淺國聞通信社云天津路五百二十五號裕豐匯劃莊爲錢業公會會員北巿大同行之一上巿已久資本頗巨平日信用素孚近日因受巿面擠軋週轉不靈於昨日上午倒閉宣布清理賬目該莊營業範圍極廣放賬亦巨倒欠約一百數十萬金惟詳細數目已由該莊會同錢業公會委託律師清理將來人欠欠人細數尚須開會公布兹錄該莊通告於下啓者本莊停業清理兹會同錢業公會委託潘士敦律師馮炳南君爲理賬員俟賬目查明後召集債權人會議一有日期再行登報公告云云昨日北巿大匯劃莊裕豐倒閉後隆裕錢莊亦受擠擱淺因之銀根更形緊急洋釐飛漲早巿漲至七錢四分午巿尤高一星期前平均常在七錢一分五六之間每千元相差三十餘兩如此速率爲歷來不常見之現象雖由錢業公會竭力設法維持然因巿面搖動過甚均有畏心故收現等均極困難又昨日標金價亦大跌已降至二百七十兩零三云 
[錢銀兩公會維持巿面金融]  
　　錢業公會全體會員議决通力合作　滬巿金融界因感受外界軍事謠傳人心恐慌遂致前日發生永春·永昶·兩小錢莊之擱淺由是而波及大同行裕豐莊昨亦周轉不靈經錢業會長派員督同清理一面於上午十時在錢業公會開全體緊急會議會長田祈原·秦潤卿·詳察此次風潮與辛亥年截然不同且入會同業資本公積較彼時雄厚十倍猜忌之來全屬無中生有特提補救辦法爰擬全體入會同業通力合作凡同業中有軋缺銀單可報告會長經會長察其底藴非虚者所缺之銀由全體入會同業公共分拆云云業經一致贊成即日實行由是人心大定巿面亦可望恢復云 
　　銀行放欵暫不收取　自戰謠頻傳巿面頓現恐慌面而金融方面尤受影響致發生擱淺之現象因果相循人心益覺不寗本埠銀行公會有鑒於此於昨日舉行例會時對於維持巿面金融辦法有所討論據該會會長盛竹書云公會因念金融爲社會命脈之所繫亟宜加以維持故對於已經放出之欵確信莊家殷實可靠者暫時不向收取以資維持而社會人心亦得藉此安定云云 
[昨日電報局之擁擠]  
　　商行紛紛發電停貨止滙 
　　本埠昨日金融界因錢莊倒閉多家銀拆飛漲外埠滙劃不通各行商界大起恐慌紛紛電京津魯川各地行家停貨止劃自上午十時起各行家持電赴局拍發者絡繹於途電局因應接不暇及屋内人滿已不能容因臨時在門外粘有通告凡拍電者須俟室内拍發完竣出去後再行放進而局門四面環立以待者人數甚衆至下午五時後稍好云 
[時局緊張中之海軍消息]  
　　國聞通信社云本社昨從上海各方面探得有關時局之海軍消息今分誌如下 
　　駐滬艦隊之要電　駐滬艦隊昨以閩海軍將來滬參加攻浙特電忠告其文云（銜略）疊據報載四省聯合攻浙之傳蘇浙人士奔走駭汗求踐和平公約當在鑒中滬隊舉義以來堅抱和平宗旨向以保境安民爲職志比聞閩隊受軍閥指使將率艦來滬會合助攻破壞和平甘爲戎首恐爲國人所共棄中原錦繡河山祗剩蘇浙區區再遭爢爛於心忍乎况外交團衆目睽睽時有警告我海軍何苦代人受過前車可鑒望三思之忝同袍澤忠告陳言佇候明敎駐滬艦隊同人公叩號 
　　運動海籌之失敗　南京海軍密派多人運動海籌艦經艦長許建廷察覺昨午將與事之魚雷副何天宇·正電官薛大璋等數人解送領袖處究辦經林領袖訊明收押槍砲副蔣元俊事前先逃已奉通令嚴緝並飭海籌各艦艇加意防範云 
[章太炎告江浙人無恐]  
　　章太炎昨發表一文題爲告江浙人無恐原文如下四省攻浙之說甚囂塵上而商民遂爲所愚其實閩之孫周方自相攻贛之蔡成勳自保不暇其有餘力以攻浙否耶江皖兩省今皆在齊爕元掌握夫兩倔强人有相攻之事吳佩孚與段祺瑞·熊克武與吳佩孚是也兩油滑人斷無相攻之事試觀齊爕元與盧永祥爲倔强人耶爲油滑人耶不待深識而知之也且以利害言之江皖之兵固未必能破浙江一擊不勝其後患無窮則齊必不爲也假令引吳佩孚各部軍隊以攻浙是敵未受創而己先損勢齊亦不必爲也以是觀之焉有攻浙之事哉然而謠諑蠭起如眞有此事者安知非盧齊自造此說以欺人耶盧之納臧楊浙人所不願也又令其黄口小子廣招軍隊以當一面其部下諸將亦不願也夫然則不得不造四省進攻之說以自解此其情之可見者也齊處江南與昔日馮國璋李純之勢無異利於南北相爭則己得從中操縱而浙固逼處江南左右其挾以自重更易夫然則不得不虚陳攻浙之計以釣北方此亦其情之可見者也兩虚相會遂若眞情而商民墮其術中惴惴自苦斯眞杞人之憂天耶吾今指明其詐是與諸君以一服安眠藥也 
[蘇齊派員來祝何母壽]  
　　今日爲何護軍使之太夫人誕辰江蘇督軍署特派參議陳廷謨君來滬祝壽昨陳君已抵滬 
[昨晨閘北之架人斃警案]  
　　被架者鮑咸昌···匪徒一逸一自戕···警士閻玉山捕盜遇害···鮑咸昌左臂略受槍傷···汽車及汽車夫當塲就獲 
　　昨晨七時四十分左右寳山路商務書館經理鮑咸昌由其寳通路居宅赴廠時突被二匪架去擊傷左臂肌層幸得脫險槍死巡警閻玉山一名一匪因無路可遁開槍自戕一匪則乘機逃逸當塲拘獲六九二九號汽車一輛汽車夫趙國士一名自稱在馬立師成都路福星汽車公司供職又勃朗林手槍二支至該汽車夫是否同謀須俟開審時方能明白兹將各方面情形彙記於下 
　　匪徒勒架鮑君之情形　昨晨七時四十分寳山路商務印書館總經理鮑咸昌在其寳通路　所前突遇二匪一穿白夏布長衫一穿黑香雲紗短衫褲穿長衫之匪先上前向鮑君商借三千元授以名片一張謂缺乏兵餉須　接濟鮑君謂我身邊無錢汝等要錢可隨我至廠領取二匪允之惟要鮑君上車鮑不肯於是此匪出槍威逼鮑用力抵拒且握其執槍之手匪乃撥機開放而鮑君仍極力攫奪故此槍並未擊中時穿短衣之匪亦上前助勢力將鮑君擁上汽車蓋事前二匪已雇備六九二九號汽車一輛停在鮑宅附近之長老會堂門前二匪挾鮑上車後一匪坐鮑君旁緊握其雙手一匪則坐於汽車夫旁當時鮑君似聞坐在前面之一匪對汽車夫道倘你不肯向彼處開駛我當送你性命車開後鮑君即大聲喊救於是前坐之一匪即轉背出手槍嚇禁鮑 
 [ > 
[自戕盜匪死後之攝影（商務印書館本館製版）]  
拼命掙脫一手力握其手向上舉匪乃開放一響鮑躱避不及幸轉身快捷僅中左臂槍珠由肌膚穿過一時流血如注衣袖盡赤匪恐路人察見乃命其脫外衣時車已行近天通庵中國公立醫院門口鮑君即借脫衣爲由反手暗將車門啓開縱身躍下其時車行亦緩鮑君躍下之處適爲一小浜故並未受傷穿短衣之匪亦隨之躍下意欲拖鮑返車但此時聞風來觀者愈聚愈多匪見勢不佳即乘機逃逸車上之匪亦逼令汽車夫向青島路急駛時寳興路二十六守望巡警閻玉山亦聞警趕至且雇乘黄包車一輛命二孩童在後推之追至八字橋地方因前爲煤屑路汽車不能前進匪乃由車躍下反身向閻警開一槍適中要害立時氣絶倒斃此時 
 
[警士閻玉山捕盜被害後之攝影（商務印書館攝本館製版）]  
青雲路五區第二派出所與寳山路五區巡警亦聞警趕到匪見勢不佳知無路可遁乃扳槍機自戕旋由各警當塲拘獲六九二九號汽車一輛並汽車夫趙國士一名連同匪徒棄下之勃朗林手槍二支一大一小大者尚有子彈一粒小者有三粒一併押入五區警署云 
　　商務書館方面之消息　昨晨八時左右閘北寳山路商務印書館總經理鮑咸昌由寳通路寓所赴廠突遇匪徒二人備就六九二九號汽車一輛在其寓所左近守候一匪袖出手槍上前向鮑君强借銀三千元鮑君不許匪徒欲將鮑君曳入車中鮑君用力掙拒匪出槍擊之鮑伸手奪槍故未中要害槍子穿左臂而出其槍　由鮑君奪擲地上二匪徒乃曳鮑君登車車至寳通路天通菴路轉角處駛行略緩鮑君以脫卸長衫爲由乘機躍入路旁浜内一匪随下欲捉鮑君上車但其時旁觀及追趕之人甚多躍下之一匪乘間逸去汽車即轉輪載他匪向青島路方面圖逸當由閘北五區警察多人窮追至八字橋始及匪車一警奮勇上前捕匪匪即出槍擊之警當塲斃命匪見警察衆多無法逃脫亦以槍自戕僅將汽車及汽車夫拘獲隨即押至五區分署鮑君經人由浜中救起車送返庽神志清明當由牛惠生醫生蒞診據云無礙現鮑君已移往醫院大槪兩星期後傷口即可復原兩匪一御長衫即開槍擊傷鮑君而於中途逸去者一匪未着長衫即擊斃巡警後以槍自戕者據汽車夫云今晨彼正整理汽車時該匪徒二人前往僱車惟是否知情同謀須俟開審時方能明白云 
　　鮑咸昌之履歷及其傷狀　鮑氏現年六十一歲浙江人向奉耶敎身體微胖近視眼在商務書館執業三十餘年自夏瑞芳去世後擢升經理輔助總理高鳳池辦理館事平日自奉儉樸寓居寳通路離館甚近每日上午八時由家步行至館下午六時返寓習以爲常昨被匪擊中一槍彈中左臂當時在小浜内由張某扶起後滿身淋漓即雇黄包車回家換去濕衣改乘汽車送至徐家滙海格路紅十字會醫院經西醫設法診治後用藥敷好因精神疲乏故令安睡病房停止見客以資靜養聞傷勢甚輕可無大礙大約二三星期即可復元云 
　　警匪死傷狀况　被匪擊斃之警士名　玉山直隸滄縣人係五等巡警現年二十五歲家有父母是日派駐西寳興路口並未携帶槍械僅持警根遭匪擊中兩槍一槍彈從口中擊入由後腦穿出一槍彈中胸腋當塲斃命死時警棍尚執手中自行擊斃之匪徒年約三十四五歲穿白洋布短衫褲面有麻子胸部自擊四槍 
　　法官騐屍情形　事後五區署長李玉庭立傳地保投報地槍廳檢察官偕醫生歐本海帶同檢騐吏及法警等於午後二時餘乘車先至五區警署會同李署長先至八字橋將閻警屍身如法相騐塡明屍格屍由警署備棺收殮繼至寳興橋檢騐匪屍騐明諭令地保報堂領棺收殮暫厝義塜當塲在匪屍衣袋搜出時表一隻手中所携之夏布長前一件手槍則抛在屍旁一併帶回檢廳呈報車廳長通飭通班法警一體協緝逃匪當時警廳偵緝隊員周根瑞曾在八字橋方面拾獲匪徒所遣下之手槍兩支（一支即遺在匪屍旁者）一係九響一係七響均係勃郎令式及子彈四粒均帶回五區警署存案　　汽車夫之口述　拘獲之汽車夫趙國士自云年三十七歲揚州人向在仁記路二號仁記洋行任事月薪三十元大班爲曰麥開近大班因事往香港故至馬立司成都路福星汽車公司帮忙因彼大班返滬時允其仍得復職在此假其中且月給十五元作爲津貼入福星公司時約在上月二十八號迄今尚不過一月且我（趙國士自稱）亦該公司之股東曾付股欵八百元入公司後言定月支二十元作爲工資今晨七時左右我尚未起聞下手謂有人來租汽車乃起視之見有二人一身穿白夏布長衫面略麻一穿黑香雲紗短衫褲年紀多在三十左右穿短衣者脣略蹺操紹興口音聲言欲雇一汽車須携帶中國照會至閘北寳山路接客詢問每點鐘幾元我答以四元彼謂三元可否又云只要接送我想祇要接送三元亦可乃以六九二九號汽車開出當時上車者似祇有穿短衣之一人車至寳山路寳通路口即命我停在一洋房（大約即長老會）前當時彷彿看見已有二人在彼守候後盜挾人登車後即出槍逼我向西開駛當時聞槍聲一響車行時又聞二響最後二盜逸去後我載一警至青雲路五區二分所據云要去拿傢生後見該警局内有八人上車命我向匪徒竄處開去 
　　福星汽車公司之陳述　五區警署在汽車夫趙國士口中供出之福興汽車公司即福星汽車公司之誤該公司在馬立司成都路口經理爲張桂良據說趙國士開出六九二九號汽車時除下手小和尚與阿奇外皆未聞見惟知趙國士在發生此事之上晚適爲夜班共出駛四次皆曾記於賬簿第一次下午七點一刻出七點三十五分返第二次八點二十分出九點二十分返第三次九點五十分出十點二十分返次晨一點一刻出二點四十五分返趙之開車照會爲二九八二當二匪徒來租車時趙尚睡在六九三○號汽車内又據下手小和尚云是晨來租車者共有二人一穿白夏布長衫面略麻上海口音一穿黑香雲紗短衫褲口音未聽清講定租價後穿長衫者望東而行穿短衣者則坐六九二九號汽車而去去 
　　廳委籌商善後　淞滬警廳陸廳長據李署長報告出事後即派保安隊隊長劉德鴻（字梅枕）於午後三時半至五區警署會晤李署長籌商死警善後除調查死警家屬以備撫卹外並令該署巡官范忠良親往購辦全綢衣衾及棺木等從豐棺殮並將屍棺暫停會館由陸廳長定期通令各區署長警等偕至靈前致祭並開會追悼以慰幽魂 
　　軍警長官奬卹警察　何使因警察閣玉山捕盜勇敢當命賞洋一百元撫恤陸警廳長亦恤洋百元至首先拾槍報警之警察何使亦賞洋百元以資奬勵死警閻玉山係直隸滄州人年二十五歲充當警察不過一年家有母妻滬上有親戚朋友棺由五區警官長警醵資應用 
[粤人再請粤當局還商團槍械]  
　　廣肇公所等粤人團體昨開聯席會發出公電致廣州孫中山電云廣州公送孫大元帥廖省長鈞鑒前上一電亮荷垂察頃接粤訊據稱扣械尚未發還不勝惶駭頻年以來吾粤犧牲不爲不巨所以茹苦忍痛轉相勸慰者無非信仰我公與省長民治主張初終一貫商團爲純粹商民所組合民治精神藉以表現豈有反加摧折之理况吾粤商團久經訓練從未有越軌行動夙爲我公與省長所嘉狀者若謂其間分子難保不受人煽惑不知各地商團爲羣衆所監視少數人即欲胡爲商民以身家所繫烏能任其盲從豈以數年來地方糜爛之不足復甘蹈政治漩渦以自取覆巢之禍且同人雖身覊省外而關係桑梓未肯後人使商團果有萬一之嫌同人稍有見聞亦必羣起攻擊何至輕舉親族廬墓以爲孤注一擲總之吾粤劫後餘生今日賴以自衛者厥惟商團槍械爲商團所必需槍械得失商民死生以之我公與省長愛鄉之心未减於愛國安忍坐視此孑遺同胞始终以徒手空拳任人殘害務望即日將所扣槍械悉數發還以安衆心面張民意掬誠布達伏祈鑒納毋任惶迫待命之至上海廣肇公所·粤僑商業聯合會·肇慶同鄉會·嘉應五屬同鄉會·大埔同鄉會·順德會館·愼守堂·香山同鄉會·寳安同鄉會·四會同鄉會·鶴山同鄉會叩嗎 
 
 

Page 14

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *[總商會選出正副會長]  
　　虞洽卿當選正會長　方椒伯當選副會長 
　　本埠總商會昨日下午三時繼續選舉第五届會長預請滬海王道尹蒞會監視到新會董方椒伯·陳良玉·陸維鏞·榮宗敬·袁履登·戴耕莘·沈燮臣（戴耕莘代）·石運乾·吴洽卿（石運乾代）·孫梅堂·馮少山·李詠裳·樓恂如·薛文泰（樓恂如代）·謝仲笙·聞蘭亭·葉惠鈞·張樂君（葉惠鈞代）·王曉籟·嚴成德（王曉籟代）·顧子槃·樂振葆·項如松·田時霖·徐乾麟·沈聯芳·傅筱庵（方椒伯代）·宋漢章·顧馨一·謝弢甫（沈聯芳代）·徐慶雲·謝蘅牕（徐慶雲代）·祝蘭舫·趙晋卿等三十五人主席宋漢章致詞謂今日係本會第五屆選舉會長繼續投票開匭請道尹復騐票匭原封道尹復騐訖總務主任徐可陞報告到會會董人數謂本會全體會董三十五人内代表八人實到二十七人袁履登請先舉定檢票四人祝蘭舫石運乾附議遂公舉陳良玉·樓恂如·徐慶雲·葉惠鈞四人爲檢票當由未投票會董一一塡名分投正副兩匭畢由道尹將保管票匭鑰匙遞交徐可陞開匭經檢票員檢正會長票共報到三十五票計虞洽卿得十九票當選爲正會長次多數宋漢章得十五票顧馨一得一票副會長票亦共報到三十五票計方椒伯得三十三票當選爲副會長次多數袁履登得二票一致鼓掌所有正副選舉票由王道尹簽封兩束存會備案石運乾報告謂新會長虞洽卿君現在天津不日蒞滬遂由在座會董公定九月一日爲新舊交替日期旋即散會 
[今日大批學生啓程赴美]  
　　共一百二十四人　下午二時放洋 
　　約弗遜總統號船准於今日下午二時在虹口外虹橋堍招商局中棧啓椗於九月七日抵美凡赴美中國留學生須將行李於今晨十時前搬運上船上海銀行旅行部特派制服招待員照料一切查乘該船赴美之中國留學生共計一百二十四人内北京清華學校學生六十三人敎職員四人其性名及擬習之科目與擬入學校早載七月三日本報其他學生共計五十七人内中三十人姓名等等已詳載昨報餘二十七人其船票亦均於昨日深夜由上海銀行許兆豐君等辦理完畢其他學生之不及啓程者約有一百餘人可待至九月三日乘克萊德號船赴美兹將昨日學生購買船票定奪於今日赴美者二十七人之性名等等詳錄於左 
　　姓名　母校　擬習之科目　擬入之學校 
　　袁丕烈　南洋　機械　康乃爾 
　　童凱　雅禮　電機　依利諾愛 
　　鈕因梁　南洋　機械　康乃爾 
　　林崇眞　大同　農科　依利諾 
　　朱天秉　直隸工專　機械　威士康心 
　　高君韋　滬江　自然科學　康乃爾 
　　何棠蓮　中西　自然科學　衛脫華司 
　　汪麗芳　中西　音樂　衛脫華司 
　　程本臧　南洋　機械　依利諾 
　　程本厚　南洋　機械　依利諾 
　　高仲洽　復旦　經濟　哥倫比亞 
　　柴志明　南洋　機械　依利諾 
　　曹鳳山　南洋　電機　麻省理工 
　　殷文友　南洋　機械　康乃爾 
　　郭瓊瑤　未詳　神學　握勃納 
　　陳琸　　未詳　未詳　威司康新 
　　黎智長　南洋　未詳　麻省理工 
　　吴錫源　復旦　政治經濟　哥倫比亞 
　　衛寳昭　約翰　商科　紐約 
　　盧祖詒　南洋　電機　麻省理工 
　　陳淑璘　厦門　未詳　北田 
　　丁彝馨　大同　敎育　愛德 
　　胡子純　北京青年會幹事　未詳　未詳 
　　吴耀曾　北京青年會幹事　未詳　未詳 
　　王世貴　滙文　醫學　米愛米 
　　五世明　南開　商業　米愛米 
　　王會賓　南洋　電機　麻省理工 
[兩團體歡送清華學生紀]  
　　美國大學同學會與留美同學會於前晚九時半在愛多亞路聯華總會開會歡送清華學生到者除清華學生外尚有自費生若干人先由美國大學同學會副會長許建屏演說略謂近年來世界風雲集中於太平洋其西岸之美國及東岸之中國大受影響而所負責任亦甚大吾國國情雖與美國不盡同然可互採倣效赴美學生應採取他人之長以補我之短　亦應宣傳我之長處於西方近來人民對於美國留學生則謂學生太美國化且所學者過於膚淺是以余望諸君美國化則不妨但不可遺忘祖國且當求高深之學問次留美同學會會長牛惠生演說略謂諸君勿望享赴美之權利到美後多讀書多得經騐所學者須爲中國所需要者又次美童學校校長白登博士演說略謂諸君赴美後須將中西文化溝通俾太平洋可保和平云云繼清華學生代表夏屏芳答謝未開跳舞會而散時已午夜矣 
　　昨日下午二時清華學生會集於上海青年會由何林一發給學生護照船票及講赴美禮節云 
[今日赴美學生中四人之略歷]  
 
[戴志騫君]  
　　戴志騫係北京清華學校圖書館主任定於今日　其瑙威籍夫人與學生一同放洋往歐美調查各大學圖書館之内部管理云 
 
[魏艮聲君]  
　　魏艮聲古田羅峯人畢業於聖約翰大學一九一八年得文學學士一九二○年得政治科碩士後充厦門大學敎授現自備資斧赴美留學入約翰霍根大學專攻政治及國際法今日與清華生同時出發 
 
[黎智長君]  
　　黎智長年二十四歲河南正陽人於一九一六年入南洋大學附屬中學四年卒業入大學肄業電氣機械工程科共四年今夏畢業得電科學士學位今日赴美入麻省理工大學研究院 
 
[勞啓祥君]  
　　勞啓祥於一九一七年畢業於長沙雅禮大學得學士位在母校擔任敎職迄已七年現赴美國耶魯大學專攻醫學云 
[赴美學生團成立]  
　　寰球中國學生會於昨日下午五時邀集乘約斐遜號赴美之官私費學生在卡德路九十五號該會所内開會討論組織赴美學生團到會者有高君韋·高仲洽·林崇眞·曹鳳山·殷文友·王元傑·程本藏·張祖森·王梓年·鄭光榮·單基乾·童凱·袁丕烈·鈕因梁·沈同庚·邵有廉·等數十人先合攝一影次由朱少屏君述明游美學生組織團體之方法到會諸君均贊成當即推舉袁丕烈爲團長鈕因梁爲書記沈同庚爲會計邵幼廉爲娱樂主任一律通過又聞約斐遜號今日下午二時在招商局碼頭中棧啓椗各生行李須於上午十二時前送至碼頭云 
[芬蘭運動家赴日比賽之消息]  
　　昨有芬蘭人Ｍｒ　Ｈ　Ｋｅｉｊｏｌａ投函本館云渠昨日得芬蘭寄來報紙多種所載運動消息極其詳細據云芬蘭著名運動家Ｍｒ　Ｎｕｒｍｉ及Ｍｒ　Ｍｙｙｒａ二人近得日本大阪等地電邀赴東比賽競走·擲球·擲槍·等運動此兩人曾於最近巴黎萬國運動會Ｏｌｙｐｉｃ　Ｊａｍｅｓ　Ｐａｒｉｓｋ中得有第一多次世界各國莫不知有其人將來赴日後尚擬乘便來華云 
[外部駁復日使二次請免糖稅]  
　　關於日使二次要求日商明華糖廠與馬玉山公司享受同等免稅待遇一事外部接到此項照會後即據以分函財農兩部及稅務處核復兹闻已先後接准各機關咨復仍以日使此項要求對於中日公立文憑及馬關條約曁通商行船條約殊多誤解政府豁免中華國民製糖公司曁溥益製糖公司稅釐均爲奬勵國内創辦事業之特權不惟外商不能援以爲例即國内華商亦難一律辦理等情咨復查照聞外部業經根據條約及部處所復理由函復日使查照請加諒解矣 
[上海縣議會第三年常會紀]  
　　電江浙當局呼籲和平 
　　昨日爲上海縣議事會開第一屆第三年常會之期議員之到會者二十六人上海縣沈知事親自到會監督參事員之列席者爲姚文枬·周文熾·吳履平等來賓到會者有上海巿議事會副議長賈季英·北橋鄉公所孫世本·塘工局董朱福田·塘灣鄉議會丁及成·陸行鄉公所李鴻勳·陸行鄉議會張秋來·漕河涇鄉議會張學濂上海醫院代表方友琴等鐘鳴二下振鈴開會議員來賓魚貫入議塲由議長莫錫綸主席行開會式向國旗行三鞠躬次議長議員相向立行相見禮一鞠躬禮成議長議員行政長官來賓均各就席 
　　首由主席致開會詞略謂本會依據縣制第二十條之規定自今日起開常年大會一個月恭行典禮以昭鄭重惟縣制第十三條 
載有議員及議長副議長均以三年爲任期錫綸等應選就任於元二年間開常會二次本屆爲第三次常會中經非法制止不能行使職權遂使地方興革事宜人民無從顧問十年一瞬缺額議員已過三分之一同舟風雨深慨飄零天職尊嚴每慚曠廢誠不圖恢復之尚有期矣然而人心未死呼籲有靈天日重光甦生可慶恢復之令下舉我國民固有之權利還之國民則代表民意如議員益直爭自濯磨互相砥礪兼收喉舌之效本會恢復後補選足額召集臨時會四次良以久臥思起久悶思嚏勢所宜然但成績如何效果如何地方父老所共見要非錫綸個人所敢知即以財政論爲地方自治之命脈亦即爲本會議案重要問題十二年十三年度地方預算案經本會全體議員斟情酌理量入爲出討論不厭求詳支配務歸允當小心翼翼不敢告勞業經次第　進至惟統計議决案數十件其已見諸實行者有幾此則無以告慰地方父老者也本届常會期内重要條件持議孔殷本會同人責職所在　隕越以貽羞益奉法之推謹此心此志顧與共鑒之 
　　次沈知事致祝詞云惟兹上邑介處海側文物之盛冠於全國梯航所集重　而通於焉觀光於焉采風我漸固陋十年效職治理無方表率無德自治恢復議會　光網羅賢俊萃於一堂發攄偉論各抒所得造福桑梓爲我準則大正不頗至公無私發揚光大視此祝詞云云 
　　次來寳賈季英致頌詞畢議長答致謝詞略謂今日爲本會第一届第三年常會之第一日荷蒙高軒惠然蒞會並聆敎言無任榮幸同人等忝列議席無善足述但冀率由正軌以代宣民意爲職志以造福地方爲歸東勉副地方父老之望謹謝云云 
　　詞畢主席又報告江浙時事風雲日緊本會爲地方民意機關亟應分電江浙兩省軍民長官呼籲和平以安地方全體通過當即擬就電稿即日分别拍發議畢散會已五時矣兹將電稿照錄如左 
　　江蘇齊督軍·韓省長·浙江盧督辦·張省長·龍華何護軍使·鈞鑒江浙爲富庶之區唇齒之邦吾邑尤爲通商巨埠近日報紙喧傳鶴淚風聲日益加緊巿面震動人民惶急若果言之非虚禍患何堪設想我兩省軍民長官愛護地方之誠意寗異疇昔本會爲地方人民生命財產起見爲特專電呼籲務祈迅賜宣示以息謠諑而靖人心無任急切待命之至上海縣議事會叩馬 
[寳山縣參事會開會紀]  
　　寳山縣參事會於前日開臨時會到會者馮會長·參事員李宗道·張乾三·黄均衡·錢衡壽等兹將議决各案錄下 
　　（一）縣署函送縣議會議復户籍費案議决由縣署將契價帶收一釐内撥歸户籍經費是否全行繳縣並總事務所提用十分之二係指何項節目倘有不足應如何設法救濟諮詢縣議會函復再行審查（一）縣署函送縣議事會議復水利費案議决照案通過其執行次序應俟前浚各河經費悉數還清外再定分配期間惟各鄉帶收水利之欵應併存欵產處俟浚河時領取以昭劃一（一）縣署函送縣議事會復議議决交通局撙節糜費案議决照案通過（一）縣署函送縣議事會議决實行貸金制以興人才敎育案議决照案行知敎育局辦理（一）縣署函送審查十三年度縣地方費預算案議决照案送交縣議會議决 
[航業消息]  
　　法國郵船公司布爾介號郵船由法開來昨日已抵上海來華旅客中有駐法領事及副領事等又有歸國之留法學生陳經洲·林有因等二十一人而華商之返華者亦有周天民等九名法政府更於西貢調來大批海軍士兵一百五十七名係調駐中國者亦乘該輪到滬 
　　日輪隆福丸（六千噸）係國際汽船公司之船隻此次由該公司特派至馬來島載運大批礦砂回航返東行至五島洋面忽遇狂風暴雨大受窒碍已失航行之能力昨日滬亦得其乞援電報聞該公司業已派船往救云 
　　又聞日輪宇和島丸在五島洋船已失踪輪内有旅客七十餘名刻下尚無查見該輪之消息云 
　　招商局長江班輪兹因江新號入廠修理本星期班已改調應於今日出口之江裕輪代接班次另更以温州專班輪飛鯨號抽出代行本日之長江班云 
　　日本郵船公司之長崎丸本應二十一號到滬詎該輪由長崎開出時忽遇大風雨竟不能開航昨日該社接得長崎丸來電報告已展期二十二號到滬因延期之故當日下午三時即須返日在滬勾留僅數小時也 
　　提督公司之約菲遜總統輪昨日午後五時船已到申船泊招商局中棧現定本日午後二時放洋清華學生往者六十七名（連護送員）自費生往者六十六名云 
　　舟山公司之舟山輪刻已修竣准今日復行定海石浦海門班云 
[取締赴法經商之部令]  
　　江蘇特派交涉員許沅近奉外交部訓令云據駐法使館電稱近來華人來法經商貿易大都小本經紀每有資力不足流落海外者實繁有徒自此次經法當道嚴重取締之後仍恐有國人不察轉由他國入法者務希嚴令各省交涉員於簽發護照時嚴行審查是爲至要云云聞交署奉令後業已諭飭承辦出洋護照人員愼密取締云 
[閘北十一路商聯會緊急會議]  
　　閘北十一路商界聯合會（昨日）下午三時開緊急會議評職各員到者甚衆正會長余錫品主席議决各案如下（一）正議長張秉鑫提議江浙風雲日趨嚴重人心恐慌銀根頓緊我商界因此受重大之影響查江浙和平公約出自人民公意兩省長官信誓旦旦一以保境安民科主旨豈可遽爾違背應如何籲請當局再行開誠布公表示眞相以冀永保和平請討論錢德才附議結果分電蘇浙請雙方互守公約維持和平（二）章榮成報告昨晨（二十一日）商務印書館總理鮑咸昌被兩匪徒用一汽車擬架票勒贖經五區警士閻玉山（直隸人）聞警後即手持指揮棍跟踪追趕該匪開放手槍該警并不畏懼追至八字橋鮑君脫險一匪見遁逃無路連放手槍該警登時中彈殞命該匪遂亦自戕近來閘北盜 
風漸熾該警追拿凶暴毫不畏葸且能奮不顧身克盡厥職其忠勇至爲可　該警區平日請求保衛方略良足欽佩本會應否代表商民仲謝請討論俞靜波張秉盒沈思儉均有意見發表大致以閘北五方雜處游情甚多今五區警士保護人民能盡職責誠令人欽感該區訓練有方吾商人安居樂業即可於此事决之討論結果致函五區仲　（三）吴仲立報告義務日校改於本月二十四日開學簡章業經文牘員修正字句擬即付印分送　贊成五時散會 
[國民拒毒會昨開選舉會紀]  
　　選定董事十三人 
　　國民拒毒會昨日下午三時在總商會舉行選舉職員會到有二十二團體兹將開會情形曁秩序分錄如下（一）公推徐季龍爲臨時主席（二）公推江蘇省敎育會代表蔣倜卿與羅運炎爲臨時書記（三）臨時幹事部代表鍾可託報告略謂拒毒會發起之原因分遠近兩種因在籌備出席日内瓦世界拒毒大會近因在中華敎育改進社在南京開會時曾提議發起此會并當即由江蘇省敎育會等六團體發起組織至籌備之經費甚爲困難幸各辦事員均是盡義務者故今日得籌備就緒至拒毒方面非一時可以拒約的惟是在日内瓦會議以前本會須竭力進行以俾挽回中國之國體並謂今日（二十一日）士密西報載有北京通訊云謂日内瓦此次會議中國如不能有具體辦法則中國將無面目見世界各國矣故鄙人甚希本會會員在此數月中積極籌備具體辦法以便届時出席云（四）由羅運炎宣讀簡章經衆議决簡章已經大會通過可不必討論如有文字修改時隨後再行修改（五）由蔣倜卿代表張督良宣讀到會各團體名單（六）選舉董事十三人其辦法經衆討論甚久結果按照臨時幹事會提出組織董事部建案辦理但被選舉爲董事者以加入團體爲限（選出董事之名單另錄於後）（七）討論二十四日巿民拒毒大會之籌備甲·會長宣布開會宗旨乙·報告籌備經過情形丙·演說林炎夫·孔祥熙·王培元丁·來賓演說子·長官丑·領事寅·各界人士戊·發表中英文宣言己·九月二十八日拒毒日之籌備（八）辦事處及費（九）國民代表（十）公函致（十）中國出席日内瓦代表（二）北京萬國拒土會（三）山西全省禁烟會以上三項經衆討論通過交董事部辦理（十一）下次會期交董事部另訂（十二）議决由臨時幹事會致函加入團體下次須一律到會六時散會 
　　選出董事　宋漢章·袁希濤·鍾可託·徐季龍·黄任之·郭秉文·吴山·羅運炎·丁淑貞·馬湘伯·石美玉·張一鵬·胡宣明 
[余伯氏演講生絲改良與檢騐]  
　　上海美國檢騐所遠東經理余伯氏昨午應扶輪學會之招在　查飯店演講生絲之改良及檢騐已誌昨報余氏演講略謂欲求絲業改良之便利首在改良之育蠶作成無病蠶種據專家所言中國之蠶苟無疾病以現有桑葉所產之絲可四倍於今日而繅絲所獲之效果更可驚人蓋繭身佳良揀選剝衣繅絲等工作大可簡省生產費因之减輕且目下每擔生絲需用乾繭六擔倘有佳繭則祗用四擔可矣若是則中國出口之絲旣可增加數倍而國内銷費亦可不虞缺乏今無病蠶種在中國絲業上之重要旣如前述欲求蠶種之無病須在雌蛾產子後將其奔成細末和以清水少許取一滴置於顯微鏡下察之苟發見病菌則將該蛾所產之種悉數毁滅僅擇無病蠶蛾所產種子留備明年飼育庶病種可以盡絶中國現有學校及試騐所多處專製無病蠶種而萬國蠶桑改良會最爲著名該會設製種塲七所每年可產無病蠶種一百萬張一面復向歐洲輸入良種數百萬張該會經費係由中政府供給其次爲烟臺蠶絲改良會該會事業側重於野蠶種子惟中國製種之所雖多而其所產猶不逮全國需要之百分之一故必須仿效他國將製種視爲一種商業而經營之並採用新式育蠶法而後可至檢騐生絲有兩大方法一爲重量一爲品質生絲所含濕氣照其本身重量百分之一至二十爲限歐洲購絲久已有一規定重量即以絶對乾燥之生絲加上繅絲時必需之濕度（即百分之十一）作爲眞確量量再生絲染色時須置入肥皂水煮過去其膠質膠質多寡視絲質之良窳而異其數量約當生絲原重百分之十五至二十五藉此便可確定生絲之品質故膠質多寡亦爲檢騐之一法而其標準亦已由萬國公定此外將一綹生絲疾搖成線視一小時中斷頭之多寡而區其品質再次爲大小之檢騐國際所定之標準大小爲四百五十米突生絲束之成團重二十分之一格蘭目下各國於試騐生絲是否匀純及有無缺點之機器試造者頗多但能得國際公認者頗鮮余氏並舉成績最良者數種說明其構造大槪焉 
[江浙絲綢機織聯合會大會紀]  
　　通過反對日本加稅案 
　　江浙絲綢機織聯合會於昨日下午三時開全體大會到會者蘇州雲錦公所代表施筠清·杭州觀雲公所代表徐吉生·及各業代表黄惠伍·王介安·費叔歡·宋遵猷·等十餘人公推副會長徐吉生主席致開會詞其議决案如次（甲）擬就提議案一件交由工表提議全國實業會議公决施行請爲研究案全體通過（乙）討論日本加稅案公决對付辦法（一）通告江浙絲綢業團體勿購日貨（二）通告江浙絲綢業團體對日經濟絶交（三）通告江浙絲綢業團體勿供給原料於日本（四）聯絡各省團體一致進行（丙）江蘇實業廳函請調查官有營業表案公决函催各業公所塡報彙寄（丁）會長王介安函辭不應選請另舉賢能案公决一致挽留由副會長委託代表襄理會務（戊）蘇州雲錦公所報告青陽地繭行交涉請爲援助案由該公所代表施符清報告來往函件公决由該公所擬就提議案由本會出席失業會議代表提議（已）擬就警告勿用入造絲之傳單及登報稿請公决案公决由會印發傳單聲明以僞亂眞切勿受愚議至五時遂在會 
[杭紹綢業聯合會評議會紀]  
　　討論日本加稅事 
　　前晚八時杭紹綢業聯合會中在三馬路西畫錦里四百十三號開評議會到者十餘人張鴻蓀主席略謂日本值百抽百苛稅實行以來滬上各公團積極反對誓不承認函電往返迄無效果且絲麻織品爲日用所必需豈能在奢侈品之列應請列席諸君討論辦法以爲抵制云云邵懋章謂日本苛稅予各國以三個月之延緩我國無特殊情形何以獨異此種不平等之待遇萬難忍受張鳴蓀報告列席國貨維持會情形並在是日議决由各公團合組國貨救亡大會本會應否加入亦請討論云云遂即議决（一）加入國貨救亡大會冀促國民之覺悟（二）並在是日會塲分發白話傳單抵制劣貨（三）警告綢業同人勿購劣貨並另定罰則其罰欵細則容召集各莊號開會另訂然後通告同人遵守云云 
[請維持麥禁之廳覆]  
　　上海總商會前接機器麵粉公會來函以順直會館請驰麥禁奉省署令交財廳核議請主張公道予以協助曾將粉業困難情形函請財廳察核去後兹接財廳將議復省署呈稿抄送到會其原呈大致以仍請禁至新穀登塲爲止一面由省署先行訂定開禁日期出示布告以安人心故該會即將此項呈稿抄錄一份送請機器麫粉公會察閱查照矣 
[淞江水利會舉行工程股員會]  
　　吴淞江水利協會昨發通告與工程股職員請明日（星期六）到會文曰逕啓者八月十五日本會開工程會議時尹邨夫君提議現當開工之際工程股職員應定有常會日期以便隨時討論等語當經議决每星期六爲常會期即在會中午脱膳等語本月二十三日中午十二時半照案舉行工程股職員第一期常會應請台駕準時惠臨嗣後每星期六中午並請按時到會以便討論是荷 
[輪船撞壞碼頭壓沉糖駁船]  
　　糖號函總商會轉函索償損失 
　　本埠元益糖號因雇駁船至三菱公司碼頭駁運白糖時遇太平洋郵船公司總統號經過掉頭將三菱碼頭撞壞浮橋鐵練折斷浮橋壓下將駁船壓沉所裝之糖七十三包隨潮冲去所存之二十七包亦受水浸無用損失血本規元一千三百五十兩修理駁船費銀三百兩昨特函請上海總商會轉函向太平洋公司索償以維血本云 
[旅滬桂人乞賑函]  
　　廣西旅滬同鄉昨致華洋義賑會函云華洋義賑會列位先生鈞鑒敬啓者近閱報載敬稔貴會爲各省被水災區域籌賑仁心慈懷實深景仰惟細查之下敝省似未蒙列入發賑之内頗用忐忑蓋敝省連年以來罹於戰禍受創之深已不忍言乃今夏復被洪水爲災泛濫全省過半田園人畜損失不可勝計統自南甯以迄貴縣潯州平南藤縣容縣梧州平樂等處罔不盡成澤國人民蕩析柝嗷嗷待哺情勢之急不可宣言内中則尤以梧州平南受禍最慘現雖各有籌賑處之設立然際兹大亂未已集欵無由故仍未有把握同人等迭接鄉函於焉痛憫爰向各處奔走兹貴會爲各省籌賑水災之發起用特肅函奉達左右敬祈加入敝省使百萬同鄉受沾救惠即同人等在外亦感拜無旣也專此奉懇敬叩籌安順盼賜覆不盡廣西旅滬同鄉徐玉峯盧漢光蘇松芬梁鴻鳴彭咸榮李駒光李超基蘇裕貴等三百餘人同叩八月二十一日 
 
 

Page 15

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *本埠新聞二 
[上寳區煙公會緊急會紀]  
　　議决九月一日起實行分級認稅 
　　上寳區捲烟業公會昨日午後三時在肇嘉路本公會特開緊急會議到者六十餘人公推張炳元爲主席略謂本公會所擬分認稅則已奉稅局批准後於本月十八日曾由本會推舉之評定員會同稅局所派之調查員在滬南城内等處逐日詳細調查至今日止認定稅額者共有一百五十餘家統計滬南方面有十分之七惟實行之期應請到會諸君討論後再行决定各會員互相討論之下議决辦法如下（一）定於九月一日實行分級認稅（二）認定稅額之各同業所存憑證於八月二十五日起將所存原有印花由稅局蓋章以作認稅憑證（三）即日將議决案通告各同業俾免誤會議至六時遂即散會 
[財内農三部議禁奬券之京訊]  
　　北京國務會議通過之禁止奬券証劵案係交農商部會同財内兩部會核辦理經農長顏惠慶派工商司司長王治昌·第三科科長楊華在部中開會并先期函請財内兩部各派代表席討論上星期六開會因財内兩部代表未到致無結果昨（星期一）又開會財部代表已到而内部代表仍未到乃先開議兩部主張均趨一致凡奬劵証劵無論已經政府核准與否均一律禁止但正在發出尚未開彩者限本期爲止一律停止以後不得再發現已將議决案送請内部代表簽字後即可會呈各關係部核辦再由農部與財内兩部會稿提出國務會議通過後呈請府曹明令發表云 
[昨日王家碼頭外灘之火警]  
　　前晚十一時許滬南王家碼頭外灘第一百二十二號門牌大通輪船公司賬房外面附設之永濟棧陳桂記運力經辦處灶間内突然失愼頃刻冒穿屋頂延及該賬房石庫門三層樓房屋並隣居同潤泰柴爿店·成衣店·等共燬房屋十餘幢當場由各區救火會均驅消防器具前往施救當時由警將該賬房内司事張鳳岐帶入一區一分駐所訊得該棧由朱姓經管現適外出惟棧内承保火險請求交保經劉署員准予覓保候傳朱姓來所質訊 
[南區救火會籌募月捐布告]  
　　本埠南區救火會成立以來經常經費全持本區内各舖户月捐爲之挹注前經該會行政會議决定於本月分起派員勸募業已函請救火聯合會轉呈縣公署備案揭示昨由縣署發出第一百三 
十號布告云爲布告事案據上海救火聯合會會長毛經疇·副會長姚福同·穆湘瑤呈稱據敝會南區救火會會長王震·副會長姚福同·朱得傳函開竊查敝會係援照從前劃定七區範圍遵照重定之東南西北四區辦法分别籌欵積極進行現雖東西北三區均已先後次第改組成立而敝會各區操演會員·訓練雇員·修繕機車·整理皮帶·等集合之所規模不得不略求宏大而一切設施亦自較他區爲繁重所以籌備手續進行較遲即經禀承貴會商請滬杭甬鐵路局呈准交通部劃租南車站東省餘地四畝雇匠衛桂記承造會所房屋五幢以下層儲置消防器具上層爲辦公室並餘屋三幢以及廠居圍墻水門汀地面廚房等一應工料約計銀二萬七千餘兩又由英商祥與洋行經理向倫敦賚倫廠定購最新式每分鐘出水五百茄倫之四輪馬特救火機一部馬特扶梯車皮帶車各一輛並出水皮帶等件約計銀二萬二千餘兩兩共合計銀四萬九千餘兩曾將籌備建築情形函請轉呈行政官廳核准備案在案現今會所工程業已告竣定購外洋器具亦均到滬特於六月二十二日開會成立惟查開辦經費雖承各善士踴躍捐助無如需欵浩繁僅及其半不敷甚多尚待籌募而經常各費如電燈·電話·汽油·並雇用機匠·開車夫役·備警專員·茶房等工資書記·收捐·等薪給以及一切修理費用每月約需五百餘元雖有貴聯合會彙總規盡支配然而不有來源何從措手是以不得不於界内各舖户就地籌募月捐俾資挹注而維永久竊查敝區界線北至董家渡南至高昌廟東沿黄浦西抵車站路地方遼闊舖户繁密原有救火月捐向由界内各救火會名義分别收取現在敝會旣經成立則凡南區境内原有之公立各救火會如高昌廟·水神閣等均已照章歸併敝區範團之内所有界内各舖户應交之救火月捐自宜援照各區成案一律併入敝會彙總征收兹定於本年七月分起槪用上海救火聯合會名義蓋用南區圖章分别收取以照統一至區内一切對内外事宜均以南區名義行之誠恐各舖户不察情由或有誤會阻碍捐務非請官廳給示布告不足以昭愼重而利進行爲亟瀝叙緣由援案請求貴會俯賜轉呈行政公署備案給示布告以資統一而維火政等因到會准此查本會改良火政規畫併區係化散爲聚迭經呈報有案此次該會因規模較宏成立較遲係爲完全火政起見所請取消界内公立各救火會名稱統一收捐劃一辦法係依據各區成案辦法自應據情呈乞縣長電鑒俯賜准予備案並發給布告俾衆週知實爲公便等情據此除指令外合行布告仰商民諸色人等一體遵照特此布告云云聞該會已定即日分叚張掛矣 
[拘獲哈爾演命案之俄人]  
　　民國十一年十二月十三號下午五時哈爾濱新買賣街南頭地方發生僑居該處之俄國人烏力佛肥赤被人用手槍擊斃案懸迄今兹經東省特别區域地方審判檢察所偵悉僑居上海公共租界漢璧禮路八百八十八號屋内之俄國人沙披特里克與此案有關函請公共公廨簽發傳單飭令特别機關昨晨由西探長壳羅香·華探長鍾足南往將沙披特里克傳至公廨第一刑庭即據該探長等上堂禀明前情經陸襄讞會同美雅副領事得禀向被告訊供之下（供詞未譯）奉判被告具結出外候將所供情形寄往東省特别區域地方審判廳俟復到再行訊核 
[浦東花園石僑火警]  
　　涷東花園石橋吳張氏所開之棺木店忽於前日傍晚失愼焚去平房二間及木料什物等件旋經救火會驅車到場救息幸未波及鄰户吳張氏疑係鄰人吳小四子挾嫌縱放所致於昨將吳扭控三區警署轉解警廳云 
[菜總會選出董事及各科主任]  
　　菜場總聯會昨日下午三時開選舉會屠元良主席當場選出董事四十一人名單錄下姚根祥·許桂渡·蕭大茅·沈德福·陶長根·郭寳楚·陸章·劉安德等調查科主任正樂蓀副旋萬金文牘科主任正黄申甫副梁耕孫文牘葉冠千·周厄瑞·張金水會計科主任正陳金海副閔寳生會計夏兀金·王翼鈞庶務科主任正劉來發副根寳交際科主任正唐筱寳副施子剛徵求科主任正季東生副朱渭生等次議經費問題公决趕收各會員四五六月月費會中添置傢具由特捐項下購辦並南議各菜場公秤一律問題公决二十四日再開大會俟多數同意再事進行云 
[汽車撞傷行人]  
　　江北人楊金山昨日下午三時許行經黄浦灘被汽車撞倒跌傷頭部由捕抄錄汽車號碼另雇車送受傷人往仁濟醫院醫治一面歸報捕頭候示 
[印人刀傷婦女]  
　　大晚報云怡和紗廠看門印人麥興辛夫氏昨用剃刀擊女子莊王氏割去右耳大半隻旋爲某華捕所見將兩人帶入捕房隨將莊王氏車送仁濟醫院並將該印人收押於今晨解往英警務公堂略訊一過並由仁濟醫院西醫證明莊王氏病狀後諭令該印人押候明晨續審 
[假冒美紅會募捐之拘捕]  
　　大晚報云美人倍克氏Ｃａｒｌ　ＣＢａｋｅｒ因假冒美紅十會名義在外募捐並假美國某書局名義在外兜　廣告昨已由美按察使署出票拘捕矣 
[正泰錢莊不付支票案之昨訊]  
　　意商寳克洋行在公共公廨呈控已經倒閉之正泰錢莊不付支票欵項一案該莊主楊采庭逃避無踪業將其子漢丞逮案訊明判决着還銀六千餘兩洋一萬餘元兀並由原告查得被告在閘北置有產業故狀請發封而被告以該產業已抵押與益豐錢莊故原告請求飭益豐莊將受抵道契權柄單及該莊賬簿繳案核昨經陸襄讞會同意領來君集訊即由原告代表楊凛知律師述明前情以益豐莊今已派人到案請爲訊問旋由朱肇宣上堂供稱在益豐莊爲經理民國九年楊漢丞將閘北房產抵押與益豐計押價銀一萬兩至十一年又加押三萬兩嗣還過五千兩缺三萬五千兩現已向内地審判廳所追奉判該項抵押品歸益豐執管云云並延律師代辯又將各種證據呈案中西官察核之下判益豐莊之聲請候會商堂諭宣布再傳楊虎臣到案訊核 
[吊打贖身妓女罰洋五十元]  
　　妓女張桂英前在法租界陸三子所開妓院内爲娼旋張贖身出外又買得女子朱老二爲妓寄與陸三子處迎客日前陸向張追問贖身欵從何得來竟將桂英吊打爲法捕房包探程富查悉將以上各人一併帶入捕房昨解法公堂請訊先由張桂英投案申訴被歐情形又據見證二房東唐高氏及同居之楊喜子朱老二等上堂証明陸三子行兇狀况詰之陸三子供因張桂英欠吾身價找洋三十元是日向索無着吵閙有之不敢行兇餘供支吾聶讞員商之法馬代副領事判陸罰洋五十元充公以儆 
[抗傳不到罰五十元]  
　　戴愼之前被楊贊元等在法公堂控告不理　土票欵四萬元一案奉訊註銷聽候刑事公堂訊理在案嗣經刑庭傳訊楊抗不到案昨又傳訊楊仍不到戴由農復律師代表投案辯護一切中西讞員判將案注銷惟楊不應迭次抗傳到着罰洋五十元充公以儆 
[積竊禁押有差]  
　　僑居虹口北太和路·密勒路·崑出山路·乍浦路·等處之西人安德來·白立脫·亞克大·吉根·美達·愛脫來·七户先後失竊衣服皮鞋各物報告捕房請爲查緝兹由探目陸連奎偵悉係郭才榮糾同湯心發所偷禀明捕頭協同西探美倫將郭湯兩名拘獲吊出原贓傳同失主昨解公共公廨訊明屬實郭被判押西牢一年半湯押一年贓物交失主認領 
[僞鈔票騙洋之押儆]  
　　常州人戴梅生不知何來匯豐銀行五十元之假鈔票一紙於本月四號向北成都路五十號門牌居人羅金　換去現洋五十元逃逸經羅察悉報告捕房於前日由探將戴拘獲昨解公共公廨經中西官訊實判戴押西牢一月示儆假票塗銷 
[攫取金飾押三月]  
　　匪入朱阿四前日因在漢口路攫取婦人楊周氏挖耳一支圖逃經氏鳴捕帮同追獲人贓一併帶入捕房昨解公共公堂經中西官訊實判朱押西牢三月挖耳交氏領回 
[私帶鴉片之發落]  
　　江灣人談振元·常熟人周銀海前晚均因私帶鴉片烟土分别行至北浙江路·北福建路被一千四百二十一號·一百二十七號·中西兩捕先後搜獲昨解公共公廨中西官質訊之下判談罰洋五元無力改押三天周罰洋三元無力改押兩天烟土銷燬 
[私售洋烟分别懲罰]  
　　婦人張顧氏與陸仁華同在華德路一千二百三十五號屋内私售燈吃洋烟爲一千二百四十三號華捕查悉前日協同副捕頭鮑永順往將氏及陸曁烟客沈阿康·沈林氏·等拘獲抄出烟具昨解公共公廨由李襄讞會同美領貝君質訊之下售烟人被判各押十四天吸户着各罰洋三元充公烟具銷燬 
[公共公廨訊案彙錄]  
　　昨日公共公廨訊理之民事訟案併誌於下（一）張咸生诉沈雅卓等不還道契案原告代表樊克令·克威·兩律師與被告代表高露玲·阿爾門·兩律師互辯之下堂諭准被告律師請求傳美大公司隨帶張錦高道契一紙　堂　核改期續訊（一）孫建華延露　臣律師訴姚錫臣欠欵案堂諭准予移被告姚錫臣到案執行（一）協記興號訴徐潤州租屋糾葛案堂諭仍照原判履行所請復審駁回再限被告十五天出屋（一）沈悅良訴管子生不理擔保陳金田欠欵案堂諭限被告十日先還原告洋五十元其餘二百元着按月一年償清完案（一）王子彝延律師訴陳值提不理貨欵案堂諭不准復審仍照七月七日原判辦理倘於十四天不能清算賬目應即諭派本廨理賬算明具報核實（一）比商隆興洋行訴武萬記欠鑽石價洋案堂諭限原告於一個月内查明彼告有無履行判决之資力倘實無財產即着被告出具興隆票出外料理勿庸再到堂聲請此諭 
商業巿况 
[北京專電　（二十一日下午三鐘）]  
　　午前各債限制僅開做八月期一項延至十二時始開巿 
　　整陸捌月期六十一元開盤高至六十四元三角收盤爲六十二元五角 
　　金融捌月期七十七元五角開盤高至七十八元收盤爲七十六元五角 
　　柒長捌月期五十八元開盤高至五十八元三角收盤爲五十七元七角 
　　玖陸二十七元八角開盤高至二十九元三角收盤爲二十八元四角午後無巿 
[洋厘飛漲]  
　　昨日洋厘早午巿突開七錢四分較前日飛漲二分一厘二毫半眞乃破天荒之巿情中國銀行早午兩巿極力維持售出現洋數十萬以平巿面但人心過於浮動一時亦難壓小其他銀行爲顧全大局亦無買進此次巿况驟變之原因一爲江浙風雲做　線重大原因則以寳由永春擱淺牽動巿面人心恐慌成此不堪收拾之現象大勢非一朝一日可以復原也 
[銀拆奇緊]  
　　昨日銀拆早午巿仍掛七錢多者自多缺者自缺巿場上無拆進拆出之交易前夜大小錢業擱淺二家計滙劃莊裕豐未入園隆裕金融以致混亂異常外銀行又索還拆票如大通六十萬中法四十萬住友二十萬東方三十萬三井三十五萬午巿劃頭無家不缺雖出七錢加水亦難劃進此種巿况實所罕見錢業已開緊急會議議决維持辦法通力合作譬如某莊缺銀以七十餘家公共拆與每家攤派似屬輕而易舉且於外間人心亦可稍戢照此辦法頗覺穩妥中國等亦有押欵做出以維持巿面但不知更有何變動容後再詳 
[上海銀行國内匯兌行巿報告]  
　　昨日京津漢來電銀滙均驟趨緊而漢尤甚京津各跌二兩計京爲一千零四十六兩五錢津爲一千零五十兩五錢漢跌去三兩計爲一千零十七兩二錢五分洋滙京津之内盤與前巿相同漢則絶對趨漲昨日來電行巿爲七錢零三七五較前日漲起四釐緣申洋釐暴漲無序故京津漢滙雖亦趨漲仍無生氣昨巿每千各貼費一元如欵項較大或可平滙蘇州補水鎭江二七寳均跌去十兩以上計補水每千兩合規元爲一千零十二兩二七寳每千兩合規元爲一千零三十七兩又杭州甯波等處之洋滙因當地現升均漲大亦各提至每千元貼水五六元不等綜觀昨日内匯狀况各處多銀跌洋漲可見銀根緊急各處之互相影響也 
[英美日匯巿]  
　　倫敦　昨倫敦大條銀價近遠期均長二五辦士計掛三十四辦士三一二五滙兌價英美跌一分二五計四元四角九分日英勿動計一先令十辦士 
　　紐約　紐約銀價勿動計六角八分半滙先巿美英跌一分計四元四角八分八七五日美跌一二五計四十一元一二五 
　　神户　神户電訊日美賣價四十一元一八七五較前日漲○六二五買價四十一元二五勿動日英滙價均不動計賣價一先令九辦士九三七五買價一先令十辦士云 
[外匯行巿續堅]  
　　昨日星期四先令揭曉又長二五餘有印匯大半羅比美滙大二五東匯小二五荷滙大一盾新滙小二五初時各滙巿况均較前日收盤爲堅計銀行賣出十一月份先令價三先令三辦士六二五買進三先令三辦士七五又賣出十一月份美匯價七十四元買進七十四元一二五又賣出十一月份東匯價五錢五分三七五買進五錢五分二五移時由某銀行買進先令價較前略疲爲三先令三辦士六二五嗣後先令又轉與初開盤相等美東滙尤形堅硬計銀行賣出十一月份先令價三先令三辦士六二五買進三先令三辦士七五又賣出十一月份美滙價七十四元一二五買進七十四元二五又賣出十一月份東滙價五錢五分二五至五錢五分一二五買進五錢五分一二五至五錢五分旋至收盤稍均回平計銀行賣出十一月份先令價三先令三辦士五六二五買進三先令三辦士六八七五又賣出十一月份美匯價七十四元一二五買進七十四元二五又賣出十一月份東滙價五錢五分二五買進五錢五分一二五午後先令弗動初時巿况仍與午前收盤同價嗣後先令美匯並無變化惟東匯則轉緊計銀行賣出十一月份東滙價五錢五分三七五至五錢五分半買進五錢五分二五至五錢五分三一二五云 
[標金漲跌不定]  
　　昨日星期四大條銀近遠期又各長二五晨間日美滙兌小一二五日英滙兌弗動十月份標金開盤二百七十兩零三錢較前日收盤小去七錢毛盤時人心頗疲以致跌至二百六十九兩二錢後則回高至二百七十兩先令揭曉亦長二五其時標金爲二百六十九錢七八錢嗣因滙巿開價較硬以致乃漸跌至二百六十八兩九錢移時因先令價略平所以又回升至二百六十九兩四錢十時許日美滙兌又小一二五日英小○六二五以後滙巿亦更趨硬是以標金遂盤小至二百六十八兩七錢（全巿最小價）嗣後巿况又復回緊買户亦較衆多所以標金價又陸續漲至二百七十兩零三錢後乃小至二百六十九兩七錢收盤八月份登賬價格二百七十二兩九月份二百七十一兩十月份二百七十兩補水二百七十五兩烚赤做過三百三十四兩午後日美大○六二五日英弗動標金開盤二百六十九兩六錢人心仍弱故即跌至二百六十八兩九錢先令揭曉時又高至二百六十九兩三錢滙巿各價初與　午相等旋因東滙轉緊所以標金漲至二百七十兩零一錢後又略小至二百六十九兩八錢以後東滙更緊兼之大連帮買進標金以致又頓漲至二百七十四兩零九錢（全巿最高價）後爲二百七十兩零七錢收盤補水二百七十六兩綜計全巿最高低相差爲二兩其收盤價較之上日跌去祇三錢云 
[外幣巿况清靜]  
　　昨日各種外幣巿况又趨清靜揆其原因蓋本埠金融恐慌異常故中外各商大都心存觀望巿况因以復見蕭條惟各票現存尚薄人心尚穩計英金票成交買價爲八元六角半日票計七角九分五花旗票售一元八角九分半較之前日行巿無一上落餘票進出益鮮價格則亦能立定云 
[公債暫停營業]  
　　昨日華商證劵交易所因鑒於金融界發生恐慌致公債巿面一蹶不振該所爲顧全大局起見特開董事理事及經紀人聯席會議决依據業務規則第四條辦理暫行停止營業一俟戰謠平息巿面穩定後即當照常交易云 
[紗花跌風大熾]  
　　現紗　昨星期四現貨人心益見恐慌加以錢莊業中又有二家倒閉銀根仍屬奇緊客帮俱不欲有所交易即有來電採購者亦多暗盤做開一二以致本廠紗全日未有巿面各帮所進者僅英日紗六七十包行情小至二兩 
　　期紗　昨日期紗巿場全受時局惡化及本埠人心恐慌之影響致國外紗花之漲跌並無絲毫之關係也紗布交易所人鐘標準前巿人心之虚達於極點賣方勢盛價格逐盤跌落有但求脫貨不計價格之勢近期跌三兩八九錢遠期跌二兩六七錢後巿開盤疲勢未减又跌一兩有餘二盤再跌一兩蓋因多頭方面忍痛了結之所致惟傾跌過巨易生反動空頭方面一日間每包已有六七兩之餘利可獲莫不喜溢眉宇穩健者即行了結穩獲餘利以去及補進者多價乃回堅人不之察以爲有他項消息以致巿價抬高隨即順勢盲從買進價格乃益見上漲故至收盤時已將後巿所跌之數全行回上惟此種盲從式之回漲終難持久恐今日巿價仍當趨下也人鐘標準各月期最高價爲八月期之一右七十六兩五錢較上日高峯小三兩最低價爲一月期之一百五十八兩九錢較上日低價小四兩七錢惟價格變動之巨賣勢之盛末後回漲之勁價足助投機者賣買投機之興故全日成交之旺盛爲自有交易所以來未有之奇觀也二所共成交十萬○五千五百二十包較上日多五萬五千三百七十五包計紗布交易所成交九萬三千八百五十包物品交易所成交一萬一千六百七十包 
　　現花　巿上現花未有交易公會上做開期貨火機花一千包價四十一兩七錢五分十月份棧交日信洋行買進又做開姚花二千包價四十三兩九月中旬送廠統益紗廠買進寳豐出 
　　期花　期花亦因謠言四起銀拆加高而疲惟跌勢尚不若期紗之烈因通帮空頭乘機了結及日商進意仍未全衰所致紗布交易所通花標準前巿跌七八錢後巿開二盤價連軟收盤稍回故近期跌三錢遠期回漲一二錢各月期最高價爲八月期之五十兩○三錢五分較上日高峯小一錢五分最低價爲一月期之三十八兩六錢較上日低價小九錢五分成交亦格外加多二所共做開十四萬六千九百担較上日多七萬五千担計紗布交易所成交十四萬一千担棉業交易所成交五千九百担 
[英美日印棉巿]  
　　昨晨紐約來電謂該處原棉巿况先因現貨巿面堅穩而漲後以外國商人出賣而跌但終以天氣不佳而復漲計現貨價爲二角八分二釐金洋漲一釐五毫十于月期價爲二角六分一釐五毫金洋漲四釐十二月期價爲二角五分七釐五毫金洋漲五釐五毫一月期價爲二角五分七釐二毫金洋漲五釐六毫三月期價爲二角六分零一毫金洋漲五釐六毫五月期價爲二角六分二釐四毫金洋漲五釐九毫十月期最高價爲二角六分二釐四毫金洋漲三釐一毫十月期最低價爲二角五分七釐金洋漲一釐五毫同時利物浦棉電亦見高漲計米得林現貨價爲十五便士又八十五與上日同十月期價爲十四便士又七十一漲百分之十九便士一月期價爲十四便士又四十九漲百分之二十一同時孟買來電謂該處原棉巿况以見於利物浦棉巿開盤價格高漲而趨堅計漲二三羅比孟加拉十二月期及一月期價爲四百三十九羅比漲二羅比奥姆拉十二月期及一月期價爲四百九十二羅比漲三羅比白羅溪四五月期價爲五百十四羅比漲二羅比同時大阪現紗電訊仍見高漲計二十支藍魚價爲三百四十四元漲三元二十支紅財神價爲三百三十二元漲三元十六支福島價爲三百十二元漲一元十六支三馬價爲三百零七元漲二元三品期紗近期小二元左右遠期小一元一二角惟開盤時仍見高漲後則逐盤傾跌其或感於我國紗巿之疲勢歟計各月期最高價爲八月期之三百三十九元九角較上日高峯大二元八角最低價爲二月期之二百九十九元六角較上日低價小四角 
[三品將突破四十元關門（二十一日大阪電）]  
　　近因美棉產地天候忽又不良行情看漲三品巿場人氣益呈堅俏之狀兼以近期貨賣方大户買回益力漲風愈厲大有突破四十元關門之勢雖至二盤因買方獲利轉賣趨勢稍疲然巿况仍堅近期貨尤爲世所重視 
[大阪紗巿停頓（二十一日大阪電）]  
　　棉紗現貨巿况並不因期紗趨漲而堅反呈混沌之狀巿中交易非常閑散中等二十支現貨叫價爲三百三十八元次月期爲三百三十一元成交數僅川口帮買進少許餘無交易 
　　金魚　二十支　次月期　三三一○○ 
[大阪布巿堅定（二十一日大阪電）]  
　　棉巿巿况因原棉騰貴人氣不惡惟買方大户並不踴躍今晨毫無交易行情輸出貨不動　輻及三輻漲起一角 
[元芳呌莊]  
　　昨日星期四　輪值英商元芳洋行第二千四百九十六次不限價拍賣排列泰西緞尺六元絨羽綢元細斜紅布巿布原布竹布漂細布漂布等各項疋頭四百零三件計一萬六千八百三十五疋此較上次多一百五十九疋件數則相同巿况因戰謠朱未息疋貨亦同受影響况乎銀拆漲至七錢客帮咸束手不辦安能望其起色哉計泰西緞三十九件一千零七十疋跌去二釐五至一分七厘五内有數種稍漲二厘五元絨六件計一百二十疋九芳漲二厘五丸九日跌二分羽綢一百三十三件計四千四百十疋降落五分至四錢二分五亦有漲二分半至四錢者元斜十一件計四百四十疋　飛跌去一錢海潮寺跌五分五子漲二分半紅布二件計一百二十疋六磅佛手減五分八磅五子加一錢五巿布五十九件計二千九百五十疋跌去四分至三錢六分將軍圖略加三分原布五件計三百七十五疋價減一分竹布一件計五十疋八士跌一錢五漂細布四件計二百疋五花洞跌二錢三分敎子跌一錢九分漂布一百四十二件計七千一百疋跌去四分至五錢不一内有漲自六分起至二錢二分不等者 
[粉巿近遠期均小]  
　　昨日星期四粉巿旋又回跌緣江浙風雲日益緊迫銀根奇緊各客帮均甚觀望加之天津近日大雨輪船裝往之麵粉不能起艙津帮不動巿場方面因粉價步小交割期近紛紛追取證金昨日銀拆上午開至七錢四分投機家實力不充粉巿之復跌自在意中昨日交易所上午開盤價現粉即跌一分餘二盤中因客帮稍動更兼某廠收進本牌現期粉棧單數萬包巿價好起一分收盤價尚能穩定下午開盤因銀拆又漲二分巿氣益形不振南北兩帮均無進意巿塲人數寥落巿價步落二三四五盤及收盤幾成一蹶不振之狀結果現期價爲一兩八錢二七五較前日收盤價計跌二分七釐半八月份價爲一兩八錢九分二五亦跌二分半九月份價爲一兩九錢四分計跌一分半十月份價爲一兩九錢六七五跌一分二釐半交易所期粉交易亦較前日爲少計上午成交四十九萬九千包下午五十三萬八千包收盤二十六萬包共計一百零三萬七千包較前日少做四十餘萬包昨日某洋行傳出消息洋粉本埠漲二兩香港漲四兩法郵船雪利亞號裝出洋粉一萬五千包係往南洋羣島際兹銀根緊急謠言蠭起人心益形虚軟雖洋粉報漲加之月底期近亦難振作巿氣耳 
[絲巿依然閑散]  
　　昨日洋莊絲巿仍極閑散蓋歐美各莊　以海外銷路稍清滬巿銀根奇緊絲滙加長以致對於華絲交易希望賤價始進然本埠各絲商均以成本攸關不允調價以故成交雖清行巿仍挺廠絲灰經仍以論價未合交易無聞七里白經計由法莊購成下等大紅十包價仍堅挺四川搖經昨由印莊進現貨五包價尚堅定沔陽粗絲則由法莊購去二號絲十包絲價亦仍平定 
　　昨日星期四洋莊進胃仍淡廠絲灰經交易未成七里大經略有去路價尚堅挺川黄絲經稍有談就價亦堅定今將成交　　列下 
　　篤嗎洋行進公記媽司牌頭號七里新大經十包價爲八百十五兩祥記洋行進八卦牌頭二十八至三十條份四川　搖經五担價爲八百兩抬和洋行進ＳＴ牌二號沔陽黄粗絲十包價爲五百五十兩 
[横濱絲巿暢達（二十一日横濱電）]  
　　生絲巿况昨日漲起二三十元成交四十三萬斤今晨日棉高田商會百八十三號等買氣依然繼續暢達因產地製品無多人氣益俏行情一氣又漲起四五十元最優等貨叫價爲一千九百元八王子牌爲一千八百元必有相當數目成交云 
　　絲屑巿况現因生蠶良好益趨穩定賣方態度益形堅硬三館帮嫌價太貴不敢動辦然趨勢愈堅大有看漲餘地 
[茶巿趨勢仍佳]  
　　昨日星期四本埠洋莊茶巿仍趨暢達產地來源已告缺乏英美各莊來電對於珍眉大帮等貨尚多需求人心堅定趨勢仍呈佳 
象昨日全巿祿茶總計成交一千二百九十箱仍以珍眉秀眉等項交易爲最旺殄眉售盤自三十四兩五錢至七十兩秀眉售盤自十五兩至二十九兩貢熙售盤自二十六兩至四十六兩巿價均頗爲 
堅硬紅茶總計成交五百零九箱祁紅售盤四十四兩武紅售盤二十九兩温紅售盤三十二兩巿價均無漲跌 
[木巿平淡]  
　　昨日星期四各木巿况均趨平淡美松到源踴躍存貨豐富本埠營造木器二帮銷路仍未暢盛客帮來滬採辦者頗覺稀少巿塲上交易大有明堅暗鬆之勢聞下週又有大批到滬勢恐難望起色茶會氣象頓抱清淡態度柳安日木二種木匠作略有去胃人心尚穩柚木杉木俄松等貨各方面交易寥寥巿况仍趨平定新加坡板源來炳昌二家在公和祥碼頭到貨四千餘塊聞昨日已開盤成交云 
[煤巿]  
　　昨日星期四商場巿况驟見清淡棧單交易寥若晨星原因銀根奇緊各方都不敢多進現貨故也加之客路各帮近日採辦俱觀望不前小輪船煤裝出亦稍站定致成交大减全巿總賣出不滿千噸形勢比前數日更惡也 
 
 

Page 16

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 17

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 18

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *常識 
常談 
[匈奴故事（四）] [  老圃]  
　　今世歐洲及中華之回紇皆非純種若考其原種則在西北比利亞西比利亞有回紇種三一曰三莫奚特Ｓａｍｏｙｅｄｅ二曰哇司替約Ｏｓｔｉａｋ三曰伏古兒Ｖｏｇｕｌ三莫奚特者居於西比利亞之西北世稱烏拉爾阿爾泰種亦稱芬蘭回紇種回紇Ｕｇｒｉａ本烏拉爾山左右一帶之地名其所居之人曰回紇人Ｕｇｒｉａｎ今其人遊行無定所自阿爾泰山沿奥比Ｏｂｉ及延尼綏Ｙｅｎｉｓｅｉ灌域又自加坦茄河Ｋｈａｔａｎｇａ至白海Ｗｈｉｔｅ　Ｓｅａ皆有其人之踨跡此種蓋向由阿爾泰北徙今亦如是三莫奚特之生活猶在石器時代考其文字則頗似芬蘭也哇司替約者居於奥比灌域以捕魚爲業常驅鹿車生活於冰天雪窖之中至今猶用弓矢食鳥獸之肉其人形貌與匈牙利人同有一樂器其形似弓而五絃長如人身略似彈棉之長弓土語名曰覃勃拉Ｄｏｍｂｒａ而匈牙利人亦有此樂器名曰Ｊｏｍｂｏｒａ此實兩種相同之確證盖皆匈奴先祖之所遺也伏古兒者居於烏拉山一帶以狩獵爲生文身剃鬚髮終古淡食不知鹽味身披大裘其形蒙茸左右垂獸耳自遠望之儼然獸也然其面貌酷似匈牙利之麥耶爾殆麥耶爾之本宗矣 
衛行 
[性育實施之我見] [  叔雄]  
　　我國各種習俗均墨守舊規不加改革如關於性慾方面之智識鮮有言及者如有言之者皆以恥斥之身體上之發育一任其暗中發展鮮有明言其利弊者是以一般青年均不明其所以不得不從暗中摸索以考其究竟然而盲人瞎馬其危險也孰甚甚者有因手淫而夭折者輕者亦必至身體羸弱青年犯此病者幾十之八九試觀學校中一般學生面黄肌瘦面無血色大都均犯此病今欲免去此病莫善於性育實施作積極之導示使青年知其利弊納於正軌庶幾能救一般青年之夭死兹將性育實施及訓導之方述之如左 
　　（一）學校方面應增加性育一科使青年得性慾上有清晰之了解適當之衛生 
　　（二）家庭内家長對於子女鮮有言及性慾者今欲使子女有健全之身體爲父母者應詳細解釋此種利害使子女能澈底了解知所儆戒 
　　（三）應實行通俗演講使一般未入學之青年亦能了解 
　　（四）凡事愈秘奇之者必多男女隔閡愈甚則背道德而趨向罪惡者必多是以宜實行社交公開則罪惡自滅 
　　（五）都巿中宜多設公園使一般青年有美術之思想養成正當娱樂以減少青年情慾之衝動 
　　上述數條皆實施性育之方法甚願國人起而提倡之（乙種酬） 
經濟 
[戒烟助賑之模範] [  良]  
　　友人王君服務無錫某紗廠爲人急公好義謙和明理惟喜吸紙烟每日非兩小包不能過癮也某日偶與閑談談及閩粤奉贛直隸湖南等省水災瀰漫待賑孔急王君擊掌嘆息深以無力助賑爲憾並謂數千萬同胞不幸罹此大水可憐災黎人亡家破國人苟有惻隱心腸者理宜慷慨解囊以資救援恨我無錢力不從心奈何予曰如吾輩者終年碌碌衣食之外所餘無幾要亦各盡力量撙節種種糜費捐金助賑聊盡國民一份子之責任耳王君聞言憬然若有所悟隨匆匆道别而去一月後忽手持一紙條喜告予曰君識之吾今得盡國民一份子之責任矣予取視之乃捐助水災銀六元之收據也王君曰吾自聞君言撙節種種糜費捐金助賑水災之語後陡憶吾所吸食之紙烟豈非糜費之一種耶每日耗小銀元兩角結果有損無益吾何其愚將此有用金錢擲諸虚牝奚勿戒絶節資移賑水災旣能屏除嗜好又可救濟災黎一舉兩善何樂不爲也回家後即立志不吸將烟資儲蓄撲滿中一月取出得銀六元今捐助某賬濟會欵數雖微然我盡我心於嗷嗷待哺之災民不無小補也予曰不惟此也君因賑災而戒除紙烟一月節省六元一年則省七十二元十年七百餘元四五十年後詎不成爲富翁耶吾國嗜吸紙烟者苟能人人如君不獨目前災民受惠匪淺卽每年一萬七千萬元亦不外溢國强民富可操左劵君之此舉可作國人之模範予當執筆記之投刋當識（乙種酬） 
道德 
[見財不苟取之小工] [  朱痴鴛]  
　　吾鎭有鄭阿墨者本農家子耕作之餘恒受僱於水木工頭爲小工遇有建築工程時任搬運泥土磚石及一切雜役以其體强力健故工作極忙上年余家購得趙巷舊房基地皮一處將爲建造本鎭地方育嬰堂之用今年五月鳩工庇材拆卸營造小工中阿墨與焉緣該房有小屋兩掾在勢宜拆毁翻新而阿墨適任是日拆屋瓦中小工之一迨簷瓦翻開乃忽於樑間承塵中發見小木匣一中貯老鷹蚨三十元銀飾物數事其時同在屋面之小工見之咸攘臂爭奪并私議均分碎其匣而滅其迹獨阿墨不許以爲物各有主雖此屋幾經易主究不知藏者爲誰然固非無主之物可比理應呈交新主聽其處分吾輩工人萬不可痴心妄想發財致累聲名且負小失大吾亦見之屢矣卒由伊立即呈明余父并請點視余父亦以是屋幾經變遷藏銀者爲誰無從查詢無從歸璧所以宣布暫代收存俟工竣無人來認領應仍由汝等取去以作酬勞可也而當時外間盛傳余家獲有藏金即屬此事之誤惟阿墨一小工耳能見財不苟如此其心地志趣實有足多賢於今之貪利忘義之士大夫者遠矣迺知田夫埜竪之中正大有操守純潔光明磊落之人在正不得因其未嘗學問身操賤役而少之余禀承父命故錄其事之本末投諸常識以告閱者（乙種酬） 
法制 
[法律上之人格問題] [  徐壽齡]  
　　民律上之人格大别爲二（一）自然人（二）法人（一）自然人　凡爲國民私權之享有一律平等故具人類之形體而出生且得生存者皆得爲私權之主體即得主張私法上之權利或負擔其義務因人亦爲自然物之一故稱爲自然人惟分爲有行爲能力與無行爲能力及限制行爲能力三種凡滿二十歲者爲成年人視爲有行爲能力者即有享有及行使其權利之權能也惟心神喪失人須宣告禁治產視爲無行爲能力者未滿七歲者亦無行爲能力其心神耗弱人聾啞盲人及浪費人須宣告準禁治產其行爲能力有限制滿七歲之未成年人其行爲能力亦有限制爲人妻者亦然凡無行爲能力者應置保護人未成年人無親權可服從者亦同限制行爲能力者應置保佐人以輔之 
　　（二）法人　法人者由人或財產所集合而成之無形團體非自然人而法律上假定其爲權利義務之主體蓋實無其人而以法律之力與以人之資格故稱爲無形人又稱爲擬制人法人在法律上雖視爲有人之資格但原來本非人故權利義務皆有限制 
　　法人有公法人與私法人之别前者由公法上所規定者如國家及自治團體是爲行政組織之一部後者由私法上所規定者又分爲公益法人與營利法人公益法人如學校敎堂養濟院等營利法人如商業公司等是（乙種酬） 
科學 
[燃燒之眞義與其現象] [  耿光]  
　　最初之燃燒說　關於燃燒之現象爲正當之說明者自垃瓦謝Ｌａｖｏｉｓｉｅｒ氏始氏以前則皆主佛羅吉斯屯Ｐｈｌｏｇｉｓｔｏｎ說此說爲十七世紀末司達爾Ｓｔａｈｌ之所倡大旨謂凡屬可燃體皆含有稱爲佛羅吉斯屯之微粒一經燃燒則此佛羅吉斯屯飛散硫黄炭素與燐之所以易於燃燒者以其含有多量之佛羅吉斯屯也從此說則由然燒而放出某種物質於空氣中其殘餘之灰燼重量不可不减少而實際物體燃燒反有增加重量之事十八世紀之末拉瓦謝始注意及之而舊說乃全失其根抵 
　　燃燒之眞義　薪恢油等普通可燃物燃燒時其物質似乎全行消失或殘餘少量之灰燼然試以天秤之一方懸銅網上載少量之鐵粉他方載分碼使重量平均乃以火燄爇銅網使鐵粉燃燒爲黑塊則天秤失其平均而載銅網之一方下降足證鐵粉由燃燒而增重又試於玻璃罩之下端揷入木栓栓上穿數小孔使空氣得流入更以燭直立於栓之中央玻璃罩上部則籠以銅網中置苛性曹達之小片此全部載於天秤之一方他方載分碼使平均然後燃火於燭則見燃燭之一方略爲下降由是知燃燒之際組成蠟燭之物質乃由空氣中攝取某物而與之化合因以增加重量此攝取之物質即氱氣是也故可燃物與氱氣化合而發光熱之現象是爲燃燒之眞義 
　　氱氣中燃燒之試騐　空氣由氯氱二氣而成而助物質之燃燒者惟氱氣故在純粹氱氣中物質燃燒較在空氣中爲尤易欲實騐之以鹽素酸加里與二氱化錳之混合物入瓶中熱之使發生氱氣更收集之於廣口瓶内則可行左之實騐 
　　（一）以火柴燃火吹熄之入於氱氣中則能再發火　　（二）以燐之小片入氱氣中則燐自然發火放白光而燃燒 
　　（三）以鐵線一端附着易燃之物燃火而入於氱氣中則火移於鐵線放烈熖而燃燒 
　　由右之試騐更可見燃燒者爲可燃物與氱氣化合而發光熱之現象也（乙種酬） 
 
 

Page 19

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 20

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 21

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *   
 
 

Page 22

 
 
1;第一萬八千四百九十三號;中華民國十三年 西曆一千九百二十四年八月二十二號
星期五 * *[學務叢載]  
　　藝術師範擴張校舍　上海藝術師範大學暑期學校已告結束日來正在佈置第一院第二院校舍氣象煥然一新兹悉該校敎室大部分在第一院光線充足甚合研究藝術之用校長吳夢非君擬延聘外埠藝術界重要人物爲講師定期到校演講該校現正招考師範大學科·圖畫音樂系·圖畫手工系·西洋畫系·及高級師範科·初級師範科·各級新生及揷班生云 
　　北京女師大續招新生　國立北京女子師範大學爲便利南方投考生起見曾於上月間在滬招考新生兹因上届錄取者尙未足額特定於陽曆九月一號至三號在京滬兩處續行招生北京在石駙馬大街該校上海仍在西門外辣斐德路口（即羊尾橋）上海藝術師範大學内報名期定於本月底截止招生簡章可逕函藝術師範索取云 
　　立羣女學校新聘敎員　垃圾橋北堍阿拉白司脫路立羣女學本届英語師範科畢業生由張士一敎授最新敎學方法頗爲社會所信任該校本學期除仍請東南大學敎授張士一敎授英文外又聘定前南洋大學理化敎員李石林及李式如戴鼎新兩君敎授數理化曁南大學敎員陳夢漁中國公學商科大學殷壽光及夏壬生敎授國文史地等課已定於本月二十三日開學小學科即日上課中學科九月一日上課云 
　　上海職業中學之擴充　民國路東自來火行街口上海職業中學本學期除原有敎員外添聘美國碩士美倫女士及聖約翰大學經濟學士楊德壽聖約翰大學理科學士顧森柏君滬江大學文學士姚士宣君·姜子風君及曹恂卿等君擔任各科敎授現於昨日招考定於九月一日開學尙擬再招考一次云 
　　辛酉商專校定期招考　公平路一號洋房辛酉學社商業專門學校開辦以來成績甚佳現定於本月二十五日起至九月五日止招收商科正科一年級·預科一二年級·英文專修科一二三年級·及特别生凡舊制中學畢業可揷入正科一年級無庸考試云 
　　南方大學校增聘敎授　南方大學下期已聘定敎授三十五位昨又增聘前中國公學商科大學敎務主任陳德恒碩士充任商科主任兼敎授李石岑君充任文科哲學及近代思潮敎授又該校前所租定麥根路四十七洋號房仍關爲宿舍暑期住校學生已遷入云 
　　中華公學自建新校舍　閘北寳通路中華公學於月之十八號行秋季始業禮後小學部已於二十一號正式上課中學部定於二十五號上課該校在止園路自行建築之新校舍已於八月十號開工預定四個月完工云　　上海公學附設晨夜校　白克路上海公學爲便利商人求學起見曾於去秋附設英文晨夜校敎授英文商業常識等入學者不下百餘人本届特增加科目數種如簿記打字等並添聘敎員數位開學定於陽曆八月二十五日云 
　　儉德會義校今日開學　儉德儲蓄會創辦之第一小學係完全義務學校學費不收書籍亦由校中供給開辦以來成績頗佳今歲上學期已畢業一班該校校長胡樸安現聘任高振武江克霈二君爲敎員定於本月二十二日開學校址在北火車站對面界路承德里云 
　　覺民學校將行始業式　東塘山路底覺民學校暑期補習業已結束秋季始業式定於新曆八月二十四日舉行該校本届主要課程悉由校長侯春暉君親行敎授又聘　君田仁專授經史詞章又該校初級小學餘額尙多入學者學費照例不收云 
　　嘉定啓良校之校友會　嘉定私立啓良學校創辦以來已十有二載歷届畢業生達百數十人近爲各校友聯絡感情起見特由該校發起組織校友會業已發出通知定於八月二十四日下午一時在該校公共演講廳開成立大會是日校中並略備茶點歡迎到會校友云 
　　二十日載上海大學楊杏佛君爲敎授兹悉楊君因服務中國科學社秋後仍居南京爲上大所聘一節非事實云 
[藝苑清音]  
　　畫家江龍渠君萬平工山水學古入化每臨宋元以來名蹟神形畢肖古法如吹雲彈雪没骨白描無不並臻神妙間作佛像尤超古雅秀著有無盡藏齋談畫曾刋入小說新報藝苑欄譬論精審曲中竅要近歲踵索者日繁已由曾農髯代訂潤例行世云 
　　女畫家江道樊女士龍渠君妹也工詩能文尤長書法兼擅篆隷分楷與乃兄並爲書畫家清道人曾農髯之得意弟子已早定例行世篆隸分書並皆超古楷尤健秀得錢南園神體海上之得女士書者無不珍如至寳藝林風雅萃於一門洵佳話也 
[耶敎新聞]  
　　本埠愛文義路聖彼得堂於本星期日特請諸聖堂汪孝奎牧師蒞堂講經聞汪牧師爲該敎先進深得宗敎精髓云 
[團體近訊]  
　　六路商聯會　滬北六路商界聯合會前晚舉行十三年度第七届聚餐會由徐鴻嘉主席餐畢討論組織特别巡捕案及徵求會員案與裝設警燈警鈴案議决積極進行昨日由成燮春顧九如徐鴻嘉陸文韶方秉衡戚雲岳郭叔亮等向本路各商號挨次接洽頗得圓滿之結果云 
　　南滿旅行團　上海南滿旅行團於日前乘大連汽船株式會社之西京丸出發同行者有陳景新·傅彥長·江季子·仲子通·韓宗道·徐松石·公素勤·吳蕙文等十六人擬赴大連奉天長春等埠考察敎育實業准於兩星期回滬云 
　　培立游藝團　培立游藝團前晚開委員會討論進行方針於九月一號起會員分特别普通十五號起每晚五時至七時敎授京劇七時至九時敎授英文夜課九時至十時半練習新劇歌劇等各種藝術本屆選舉章鑫寳郎根昇正副游藝主任秦少章會計周鵑紅文牘龔志培閔處拾交際員朱渭濃謝鴻生京劇主任章塵俠姚基福丘曉民琴員陳芹香夜校主任聞該團於秋季將開游藝大會云 
[醫訊二則]  
　　張醫竺生　四明醫院醫生張竺生君醫學淵源向設診所於九畝地富潤里三弄五家除每日上午擔任四明醫院醫務外刻因下午門診日繁出診以上午九時前及晚間七時後餘時不應診云 
　　張醫德懿　紹興名醫張德懿爲十四代傷外科專家去秋來滬任閘北慈善團·及粤商醫院等醫務其夫人鄭英女士亦爲女科專家現擬合辦紹興醫院院址暫假閘北海寗路西永和坊一百零二號云 
[球戰歡聲]  
　　乒乓聯合會消息種種 
　　乒乓聯合會將有各團體乒乓聯賽及個人比賽日人方面由三菱公司經理贈一大銀杯與中日兩隊優勝者故該會歡迎各團體加入庶可組織一中國乒乓隊爲國爭光也各團體如有詢問可通函本埠北四川路ＹＣ一百十四號林澤蒼接洽云 
　　又上海乒乓聯合會著乒乓一書現已出版暫託南京路二十號四層樓三和公司公售云 
　　又本星期一下午七時上海華一乒乓會與横浜橋精武體育會比賽結果爲九與○之比勝利屬諸華一華一隊員列下三伯洪顧永平陳揚芬張永礽林澤人翁致祥沈金圯金震林澤民 
[說書小評（四十一）]  
　　上海光裕社成立以後社員之加入新社者以飯碗問題故日來頗多今已經有二百餘名矣恐一年以後或將與蘇社分庭抗禮此亦蘇道說書業中之一大變遷也朱耀庭朱耀笙之雙珠鳳甚爲著名蓋耀庭本業攤簧以改說書則串挿打諢自較他人爲熟而多故聽客頗歡迎其趣談也而耀笙之下手向以善製新唱篇名於時心思敏捷隨時隨地可以脫口成句雖則旬語不免粗俗然而已覺無人可與比擬矣蓋以耀笙之起旦角發音旣佳身段之描摹尤能刻劃入微故名亦日著蘇人一聞朱雙擋則婦女咸喜聽之然而兩人之藝在合擋時果屬相得益彰也詎知近日已經拆擋拆擋之原因簡言之亦不外窩裏反蓋耀笙言聽衆之所以歡迎者純粹喜聞其下手之新詞開篇與嚦嚦鶯聲而其兄耀庭則又謂無吾之上手恐爾之下手書亦無人要聽矣因此之故兩人乃决裂拆擋各自單獨登塲矣耀庭做慣上手不能扮女性之角色乃挈其子朱三多以代下手矣然而較之耀笙下手正不可以道里計也（思湖） 
[美亞廠工餘游藝會紀]  
　　月之十六日西門斜橋美亞織綢廠同人開工餘游藝會余由友人處得入塲劵一紙乃相約偕往參觀及至廠門首見棉綴對聯一副其聯云「忙裏偷閒樂其應樂工餘尋趣爲所願爲」余觀此聯頗覺瀟洒如然入門見戲臺高築兩旁懸玻璃方匣各一内置該廠出品如華絲葛美亞縐等類皆潔白而美麗鐘鳴二下游藝會開幕矣先由俱樂部長報告開會宗旨次由該廠經理蔡聲白君演說其演詞微旨謂凡人當工作之時不可隨意嬉戲當游戲之時儘可盡興作樂因長日工作令人生厭一旦得一興趣之事則精神爲之振發而對於工作上亦同時興起百倍矣此本廠之所以設有俱樂部亦即今日工餘游藝會之所以發起也 
　　繼由該廠新劇團表演新劇第一劇名青年鏡編者沈非沈君導演者童志伊君劇情係表演年青子弟賴祖傳遺產受父母寵愛自幼不受敎育及長不治生計專以嫖賭爲事至後身敗名裂家產蕩盡悔之晚矣劇員均能描摹盡致誠有心世道之作也第二劇名好姊妹編者魏利茂君導演者亦爲童君此劇形容近今女子學得皮毛即醉心歐化自己毫無見識致被浪子所引誘嫁後三月即產私孩自身幾不能生存於世幸賴其妹代任其罪終得成全但老父不察將妹痛責而驅逐之險遭不測忽其妹之情人探得彼一番苦心救姊深贊其情義之重乃與之偕遁而訂婚焉劇遂告終 
　　總觀二劇寓意高尙表情細膩初次試演得此成績誠非易事也晚膳後尙有絲竹雙簧京調中國電影等余因時晚不及窺全豹即返焉是日天氣炎熱而余觀乎該廠無論職員工人皆興致勃勃精神煥發聞次日仍照常開工毫無倦意云（川眉女士） 
[紀笑舞台之香艷親王]  
　　笑舞台連演香艷親王其劇旨在表演資本階級之玩弄女性平民階級之天性敦厚於新舊道德均能顧到各藝員演來亦多可取兹特評述如下 
　　劇中以天人飾香艷親王扮相身段足當艷字惟是劇雖以香艷名實則香艷於劇中極少表演地位且旁有毓秀之蔣媽劇情相同更難盡其所長然天人之描摹現代時髦姨太太嬌態妖形維妙維肖雖多隨班進退之幕數亦爲劇中生色不少也 
　　正秋飾李天毅抱平民主義爲爭戀人敢與資本家憑奮鬭精神以講公理演來處處細靜句句深刻大足使現代青年假戀愛而行獸慾者一受感觸也志遠飾俠士王堅武仗化裝之力偵奸人之密謀忽而廠工裝忽而病夫裝忽而神怪裝忽而棧夥裝志遠化來一一逼肖其化裝之技神矣 
　　愁紅飾劉小香爲絲廠女工事母至考割股療親對天默祝演來貞靜可敬悲苦可憐及後逼債被押不屈於小藩更不屈於吉人不卑不亢恰到好處大公飾錢吉人爲劇中反面主角媚楊翁私香艷逼小香不成而計害之很惡心腸莫此爲甚大公以陰賊險狠之情狀時流露眉間爲正面襯托不少方朔飾楊福居楊氏勢利家庭中而能獨具好心腸一再抱不平處處揭吉人之陰謀劇中地位果亦獨佳再加方朔天賦嗓音滑稽腔調宜乎一舉一動每使台下掌聲不絶 
冶兒飾小香之弟小二傻雖傻而天性獨厚至楊家訪姊憤駡吉人寓莊於諧宛然出諸傻孩子口吻誠不易易化魂之楊女楚蓀之楊妻因少開口地位均無由獻其特長他如旡能與覺因飾許氏夫妻爲虎作倀均能體貼入微一也因雍容病假而代演楊小藩紈袴神情恰合身分其餘配角均無大疵 
　　佈景有多幕可取如月夜天星運用電光大有美術意味末幕炸礦此種佈景無論如何萬不能像眞然能鬨然一聲紅光四起山石紛落礦穴炸裂亦足見煞費研究矣（葉子） 
[新舞臺將重演濟公活佛]  
　　新舞台自歇夏以來大加修飾停鑼期内該台即積極籌備續演二十二本濟公活佛以資號召就中佈景串插刻已次第臻妥佈景有活佛伏虎·逼眞爆布·鍘刀除奸·落頭栅欄等等至劇情方面亦甚緊趣有忠考有歡諧有悲慘演員配置亦復得當鳳文治雲之一對優兄弟演出笑料不少優游之鴇母輕描淡寫恰似七十鳥神情至月珊之獨步濟公演來更能出神此劇開演後之成績預料當在（徽欽二帝）以上云（窺豹） 
[集會表]  
　　陽曆本月時間　地點　召集者　事由 
二十二日至三十一日　大世界　厦門厦现學校　建築校舍發行大世界贈彩門劵 
廿二日下午一時　太平洋菜社　中國沿海漁業恊會　成立會 
廿四日　南京路　南京路商聯會　改選議員 
廿四日　海寗路南林里　京劇京胡游藝會　交誼會 
廿四日　安徽同鄉會　安徽同鄉會　聯席會議 
廿四日　總商會　國民拒毒會　大會 
廿四日下午三時　總商會　中華國民拒毒會　大會 
廿五日至九月廿三日　城内　上海巿議會　當會 
廿七日　吳淞　吳淞商會　複選 
卅一日　諸曁同鄕會　諸曁同鄕會　臨時會 
[天汽報告]  
　　徐家滙天文台昨日下午四時三十分氣象預報云天晴而熱揚子流域有雷聲馬鞍島以南有夏季時令風日本海上天氣惡劣山東海濱風無定向間有無風地方又昨日下午三時前二十四小時内本埠氣温最高九八·二最低七六·八去年同日最高九四·五最低七四二 
 
