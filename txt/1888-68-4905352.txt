# 1888 - 68 - 4905352

 

Page 1

 
 
[恭印光緒十三年諭旨] [  本館謹啓]  
　　本館每將歴年諭旨恭印成書傳薄海臣民共仰兹已將光緒十三年邸抄中所有諭旨敬謹排印告成卽日出書計一本收回工本洋一角五分售處仍照曩例 
[新出四書味根錄出售] [  點石齋代啓]  
　　四書味根錄一書與題鏡合編成書錄中絺章櫛句銓解詳明俾閲者嘹如指掌題鏡更將題之章旨命脉推闡盡致洞澈無遺誠作文之枕中秘也每部定價洋二元六角印訂精工便於携帶在三馬路逢源里愼記書庄發售如欲躉購當格外從亷也此佈 
[硃批雍正上諭全書印成發兑告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之屬精圖治之心則本天心之仁　一天道之　成庶　而已　本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通　　　　人重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠　愛　之心焉分裝六十册外加文木箱子定價四十元准於本月十五日由本齋帳房三馬路申晨書盡室清遠里新泰絲　發兑至於　張之　白字　之湛精　爲此書餘事有目共賞不　目也已此佈 
[時醫論]  
　　醫之爲道微矣哉自黄帝問於廣成子著爲訓垂爲經而和緩倉鵲輩踵而習之皆能生死人肉白骨卓然爲後世法歴秦漢魏晉唐宋元明一脉相傳不絶如縷迨姑蘇葉天池出而此道遂如廣陵散寂然無聞焉今之所謂時醫者何如哉其　高明者固有之餘則讀藥性賦一章誦湯頭歌幾首繙閲醫學正宗明醫指掌等書不解浮沉遲　爲何如脉不知寒熱温凉爲何如症不辨虚實强弱爲何如體不記攻補升降爲何如劑襲難　素問中語高談闊論於大廷廣衆之間靦顔而不以爲恥聞者謂其知醫也姑就診焉一病之偶瘳一方之適效遂不覺侈然自大居之不疑案頭置本草綱目景岳全書以張門面借當世之有聞望者爲之立招牌求當出之有抉勢者爲之懸匾額居然操醫業售醫　提燈搶　飛行街衢皇皇然入而診脉皇皇然出而開方謂名下士固當如是而後張皇病勢而令其驚隱約説詞而令其疑鋪張脉案而今其敬躊躇治法而令其知有所難反覆藥味而令其終無所效迨夫時運忽來名譽頓起則又深居簡出以爲身分之高也冷語微詞以爲品第之貴也診脉則席不暇煖以爲生意之忙也開方則筆不容停以爲手叚之熟也屢之有效治之有瘳則立案著論自欺欺人以爲本領之强也究之不學無術旣無眞知灼見之識又無奇技異能之才惟遵奉望聞問切一言爲醫家之秘訣望者望其家之貧與富耳聞者聞其人之貴與賤耳問者問其藥本之多與寡耳切者切其酬儀之輕與重耳至於疾病若何性命若何未嘗一置諸胸懷此其殺人直與劊子等且吾尤有深嫉瘽恨　邇來時醫習氣雖附近之家必繞道而至雖燕閒之日必傍晚而來當夫危急存亡間不容髮之際猶泄泄然曰遲遲吾行也是醫國手之道也甚至至親好友漢然不加欣戚於其中非富家貴人而延之者逆料其嗇於藥本各於酬儀竟掉頭不顧裏足不前聽其患之加增任其勢之中變以致延宕蹉跎而不可救藥嗚呼我雖不殺伯仁伯仁田我而死况乎存心延宕立意蹉跎其殺人之罪尤甚於劊子雖國法所不及豈天理所能容乎比有青溪及人寓居滬上因患喉症邀其同里相識之某醫生引領而望之翹足而待之冀其可以起死回生也不意金玉爾音寂然空谷見優游而容與復姗姗來遲遂致更患傷寒變而加厲急延他醫而勢已不救由此遂亡余睹具事揣具情不禁憤恨嗔怒髮上衝冠姑無論桑梓之誼縞紵之情不當以秦越相視卽素無半面之緣同是天涯之客亦當推海内兄弟之懷動亦子入井之念以濟人之急而盡已之情又安得逞其貪志狥其私心聽其溺而不之援視其死而不之救耶且吾友雖非富家貴人安知其藥本之不豐安和其酬儀之不厚假令不俟駕而行猶可以轉危爲安藥之有喜吾友方且感其情懷其德終身佩之而不能忘區區之藥本酬儀又豈在所愛惜耶果其醫道大行就診者多無隙可乘無間可出則旁觀者猶可代爲之解以明其姗姗來遲之故乃某醫生方優游容與無所事事謂非私心貪志之所致乎卽以私心貪志而論曷不麾其使而拒之還其儀而卻之俾别請高明無誤性命論者不過斥其心之私鄙其志之貪吾友雖死於某醫生無與焉今乃延宕之蹉跎之例以故殺之罪其又奚辭吾知死者必爲之怨恫生者必爲之憤怒將見門前冷落車馬都稀斯亦自作之孽自取之咎也昔紀文逹公用唐人詩轉捩一字以調醫生云不明財主棄多故病人疏以之移贈某醫生可謂確當不磨親切有味余之受害於醫生者屢矣故於吾友之事而慨乎其言之 
[倫敦電音]  
　　本月初一日倫敦發來電報云德國新皇踐祚之後出有諭旨謂一切政事悉仍先皇之舊并擇於初四日奉先皇靈輀安葬以是知德皇付託得人生榮死哀雖死猶不死矣 
[奇案駭聞]  
　　由甘泉縣調署六合縣之舒大令名進士也在甘泉政績頗以誠實著上游曾以悃愊無華比爲漢循良吏前日六合忽出一命案駭人聽聞據稱有猪販三人腰纒數百金從五河一路迤邐而來途次忽爲虬髯各所竊視乃尾其後比至六合後贅已九人矣猪販不知其急于燃眉也從容抵某店店主人舍之於後繼九人者亦至開口問有三人投宿否主人漫應曰是而濳致信於猪販令早爲計猪販乃長跽乞命主人躊躇冉四謂止有武孝廉某其人好身手能以慷慨救人危急子往依之當可免禍遂引至其家泣訴狀孝廉卽金之一邊與弟計曰若然則盜必于盍伺之於門俟其入一一殺之殺盜律當無罪况我不殺盜盜必殺我二人計已决盜果來撞門孝廉乃拔鍵開其半呼曰門啓矣入可也果一人揮刃入孝廉殺之如是者四黑暗中在後者尚不悟諸人之已爲斷頭將軍也大聲喝曰是何爲者胡不分我一杯羹也孝廉乃持頭遙擲於外曰分爾一杯羹詎盜得頭卽馳詣縣署撏報伊等係猪販有重金同夥已爲某孝廉誘至伊家圖財害命時孝廉亦投案自陳殺盜狀不料舒大令以先入之言爲主反謂某孝廉素以武斷聞於鄉曲今所謂殺盜者僞也命收禁考廉曰收禁無害但須與此五人者同收禁否則某當受滅門之慘大令不聽時報案之五盜聞孝廉求同收禁卽詭云須往看屍縣首肯遂一同徑入孝廉宅將其家大小十二口盡行屠戮顧天未曉各自散 
 
 

Page 2

 
 
逸少頃猪販痛孝廉之爲已受禍也泣而訴諸縣縣謂决無此理嚴拒不納猪販不得已急過江投江寍府呈報由府札飭縣始往騐現在某孝廉不肯出禁必求舒大老爺爲之伸雪方始甘心前日舒大令已來金陵設法緝捕又移知各營縣一體跴緝正不知海底撈月何時始得此白玉盤也或曰某孝廉之全家被戮此爲世上不經見之事豈疏而不漏之天網能容此無法無天者游行掉臂乎吾知必有以速快人心者然而亡羊補牢此不得謂之未晚矣可慘也哉 
[京圻紀事]  
　　兩廣總督張香濤制軍查得前任粤海關監督增榷使潤曾捐賑銀甚鉅應得奬叙奏請移奬其子弟奉旨交户部核議欽此○正月二十四日盛京將軍委員入貢鹿皮萬餘張分裝大車四輛由崇文門税課司騐明詳報内務府未悉該府定於何日騐收也○户部堂官因目下市面當十大錢異常挑剔擬欲照上年設立平　局專收二路三路官鑄錢文以舒民困不日將具摺入陳矣○前報紀兩廣總督張香濤制軍以兩廣産鐵奏請大開海禁其經過關卡暫免税厘云云刻工户兩部准如制軍所請惟令經過關卡隨時詳報兩部迨試辦一二年核計所報之數酌定章程以便榷税已於正月中旬會同覆奏奉旨依議欽比刻已飛咨各關一體遵照矣○正月二十左右貴州巡撫潘蔚如中丞奏稱查得黔省邊隅瘠苦征收丁糧一事若照部所頒徽信册辦理恐一時驟難足額應請量爲變通以舒民力奉旨交户部核欽此○又查得前奉户部頒發徵信册式樣令各州縣將某年征收錢糧按欵開列詳送督撫轉咨户部以便考核並定以限期逾限嚴叅等語刻黔省應造十二年徵信册而各州縣均因事屬創舉辦理頗非易易未能遵限一律造齊奏請展限半年一俟該册彚齊卽行送部奉旨　行○又前經奏撥各省解黔賑欵由司道核計除發放外所餘尚鉅奏今春賑務毋須再撥於各省矣○吏部通咨京師各衙門稱所有保送京察一等人員定於正月二十七日黎明各衣補褂來吏部聽候過堂點名其實缺及候補之二等者自内閣衙門起至兵部止亦於是日過堂惟刑部等衙門則定於次日云○京師大小各衙門均有月領公費向由户部錢庫支放刻户部堂官以錢庫存儲當十大錢其數甚鉅崇文門税課　左右兩翼四季交庫税錢亦於客冬議令仍舊交納當十大錢放公費一項暫時仍放當十大錢一俟庫存無幾再搭制錢○東至齊化門外東壩西至海淀南至馬家橋北至清河向皆行使當十大錢客臘户部奏准以制錢搭放兵餉二成該四處陡然將當十大錢槪不使行雖經地方官出示開導市中竟不恪遵官亦莫可如何惟有聽其自然而已户部俸餉處議定兵丁月餉每銀三錢三分作制錢一千文每月所領若干均按所定之數計算云○正月二十二日薄暮時有廓爾喀貢使二員到京皆乘緑呢大轎僕從甚多其貢物分裝三十餘大車均以牛皮包裏當經崇文門税課司官役人等按單查騐按什鈐蓋印花旋入西城至會同四譯館投宿次日貢使赴内務府投遞表章 
[營口叢談]  
　　營地去冬少雪今春見雪數次積至三四寸七八寸不等農田可無燥烈之患惟南金州一帶去臘得雪甚厚行人皆不便往來○魏忠祥所領戯班有武旦三人技藝頗佳觀者爲之喝采去冬三人因事遞解回籍魏又另邀武旦二陣風魏連福等來營於元宵節在盖州三江會館開演一時觀者聞風而來不下數萬人一曲登塲萬目爭眺伶人聲價固自不賤○蓋州燈市向稱熱閙今春爲雪所阻遂不及往年之盛正月十四日下午因出秧歌高蹻等會口角閙事悮將某秀才毆辱後經挽人調處始寢其事○豆油價值疲軟已有兩年之久去臘驟然漲價豆餅價亦昻貿易之家當有奇贏可獲○海城縣奭明府於去臘祀灶日缷事接任之陶明府孫紹興人僕從祇三四輩瀛眷衣服亦尚樸素人皆以爲僅見○新任海關道誠觀察於正月十八日接印仍住平原棧俟開印後再行擇吉進署前任廷觀察現已出署矣 
[通試事]  
　　何少京兆來文定於正月十五日由京起馬按試通州年内赶考者已麕集貢院前書坊尤夥二十四屬文童亦襥被來通聽候示期考試○正月十五日丞憲按臨十六日行香放告十七日考試古學十八日考試通州覇州東安固安永清五邑文童二十日考試香河三河寳坻大城保定五邑文童二十二日考試涿州武清寍河順義懷柔昌平六邑文童二十四日考試薊州文安良鄉房山密雲密雲衞平谷七邑文童○每遇正塲四鼓一點放三砲點名散卷丞憲終日端坐公堂塲規極肅先期牌示酉刻交卷不准繼燭三令五申言之諄切無如諸童等爲積習所誤竟有延至三四鼓始出塲者丞憲惡其不遵牌示雖有佳卷亦均抑置榜末香河縣文童蔡希顔周相程繩武張延俊董繼曾五名文詩並佳已取定前五名後因繼燭抑置案尾○近來各省考生往往聚衆滋閙借事罷考希圖挾制官長前年湖南沅州府芷江縣某童閙考竟有毆傷知府事情由湖南巡撫卞中丞奏明將該童止法復由禮部頒發雍止年上諭各省生童如有與地方官爭競齟齬相率罷考者卽將罷考之人停其考試若合邑合學俱罷者亦卽全停考試等語通行各督撫轉行所屬各州縣各學出示曉諭兹值科試之期提調張剌史恭錄上諭懸掛貢院照壁俾應試者觸目警心恪遵功令○覇州某童年逾七旬鬚髮蒼曰正塲點名時因人多擁擠跌仆於地幸經扶起尙不大傷仍得入塲完卷○丞憲定於二月初十日起馬許宗師來文定於十四日按臨 
　　上海陳家木橋電報總局豫皖賑所接汴梁電局急電○汴梁電局來電云尉氏中牟水圍亟亟可危尉更難保奈何請潘振翁速來等語春水已發聞之股栗除電催振翁外急登報章以告籌賑諸君子 
[鳩江紀略]  
　　訪事人自蕪湖來信云献歲以來賭風大熾河沿二街城隍廟等處呼盧喝雉昕夕無休引誘良民爲害無底事爲保甲督捕局查悉出示諭禁略言新年已過禁止賭博倘敢故違提案重責并飭役四處巡緝以免陽奉隂違世有與劉盤能同好者尙其匿跡銷聲毋再以身試法也○正月二十六日北門外某姓家七齡之子出外頑耍一去不回某花甲已周祇此一子依依膝下愛若掌中珠一旦失去不覺搶地呼天哀慟欲絶連日鳴鑼查訪行遷城廂不識能珠還合浦否也○雨雪連綿泥泞寒濕雙觀察憫飢民之顚連困苦也許其就食粥廠不計客民土著一例給以雙弓米俾免凍餒之憂各處飢民聞風感德襁負而至相屬於途咸就廠之四圍支搭蘆棚於焉棲止若觀察者其功德豈有限量哉○正月二十五日晚有一老嫗衣服完善不類飢寒交迫者亍彳至粥廠中向之乞食莫都戎見之怒其太不自愛判罰白米三石六斗○水師營陳月樵游戎涓吉正月二十五日開操一時旗翻月掩砲響霆轟荼火軍容令人望而生畏自辰至午始操畢回船二十七日又操人皆謂其訓練之精有非他營所可及者 
[冷店凶横]  
　　新北門外河浜盡是舊貨店名曰冷店開冷店者大率凶横無比魚肉鄉愚人皆莫敢櫻其鋒昨日上午有某甲貿貿然向購水烟袋一枝冷店討價一元半甲還以六角冷店主某寗人卽出言詈駡甲曰千金討價一文還爾何出言不遜不料該寍人更横於前舉手一揮黨羽畢集欲得甲而甘心甲是時寡不敵衆幾乎困在垓心旁觀者不服欲代爲鳴捕該寍人等始歛兵而退冷店凶横如此向之購物者有不聞而寒心耶 
[憲節將回]  
　　本埠准於二月初五日丁祭聞關道憲龔觀察今日可以回滬道署各役業已排齊執事到新閘鎭預備迎接矣 
[屍子具呈]  
　　茶客輕生一案報經上海縣裴邑尊臨騐求免等情迭登前報前日屍子汪四平由原籍聞訃來申撫棺大慟不肯領回於昨日午後具詞呈縣棧主江幹滎亦具詞呈求鑒核裴邑尊諭令靜候批示 
[批解人証]  
　　法華鎭人王雲龍命案已紀報章昨日午後裴邑尊升坐大堂收閲呈詞畢將全案人証點明批解該差卽於晚間押解起 
 
 

Page 3

 
 
[穆解省候訊]  
[縣案彚錄]  
　　前報列南市吉祥弄延昌錢莊竊案前日經縣署傳判該弄栅夫張阿七臾夫王阿毛并十六鋪副中李福由帮審委員陳伯葵明府訊究張稱弄内房屋均係久大號李姓之産小的由久大僱充栅夫當晚於十下鐘關栅及三更時有弄中人回來喚令開栅一次不知竊　於何時混進王稱小的亦由房東雇用謹愼巡更當晚在三鼓後偶因疲倦假寐片刻不料被竊賊所乘李稱延昌莊在弄内旣有栅門後有庫門不知該賊從何進弄在莊門口掘一壁洞竊洋後不知從何而去明府　爾等旣當各役均宜小心防範何致被竊疎忽之咎無可惟諉着各笞三百板並子枷號俟　該竊獲案釋放○前報列私藏硝磺之徐阿寳挑夫陳阿和并徐陸氏曁起出之硝磺由英公堂訊供送縣請辦云云前晚經陳伯葵明府升堂訊究徐稱小的安分營生並不販運硝磺此貨由山東人陳阿林寄存陳稱小的藉扛挑度日實不知販賣硝磺情事明府謂私販軍火罪有應得着各笞三百板並枷號兩月期滿交保發虹口地方示衆徐陸氏姑念婦女無知從寛斥釋○前年有拐犯張阿福因誘拐　被人王復泰之小孩由英公堂訊供送縣訊押着交在案迄今案懸兩載小孩仍無着落阿晚經陳伯葵明府飭差將張帶案訊究該犯一再來恩明府謂拐人子女罪不容誅照例必須站斃飭令還押候商請裴邑尊核辦 
[英界公堂瑣案]  
　　包探秦少卿禀稱正月初妓女范翠雅失竊銀茶壺曾報捕房今由小的查得係學習清音之孩子姜阿寳王該妓處賀年乘間竊取交與同學陸阿根賣與教習李金寳計洋八元姜得五元陸得三元後又有潘天生將茶晶翠盖金鑲鼻烟壺售與李祗得洋五角季隨質洋六元五角今在李處起到銀茶壺所有鼻烟壺亦一併吊贓送案尤朱氏供稱小婦人傭于范妓處當失銀茶　時雖知姜來賀年然並未疑其行竊後因潘賣鼻烟壺與李口角始經包探訪知破案該包探禀稱鼻烟壺尚未查明失主姜俯首求恩陸供姜竊銀茶壺小的原曾阻止姜不聽價賣與李小的確得洋三元潘供鼻烟壺係拾來交與李看言不值錢價賣與伊得洋五角後知伊押得洋六元五角故與爭論李供價買銀茶壺鼻烟壺並不知是竊鹹巡捕頭稱價值十餘元之銀茶壺給價人元鼻烟壺可押如許出價五角豈不知來歴不明蔡太守謂姜年紀尚幼竟敢犯竊判責手心一百五十下陸分用贓洋責一百下李收贓管押十四天再着繳還押本洋六元五角給還押鋪潘旣稱拾遺姑寛開釋銀茶壺交妓傭領去鼻烟壺存俟失主認領○二百三十一號華捕禀稱昨夜巡行石路久安棧弄内見烟妓李金梅拉客王金生爲此拘拿送案王供曾至弄中被妓拉住摸去小洋四角適逢巡捕拘妓爲此投案申明該妓供蘇州府長洲縣人丈夫失業流落爲娼不敢違禁拉客更無摸取小洋之事蔡太守問此弄盡花烟館乎該捕禀稱是易繙譯謂然則王深夜至此其事太守謂王亦有不是之處判該妓掌頰百下發交官媒俟備文遞解回籍○三百廿四號華捕禀稱昨見積竊張柏爾手持脚桶盤詰來源支吾莫對顯係竊贓爲此拘案張供山東濟南府人向爲東洋車夫患病流落欲思返里苦無引川資不得已而犯竊蔡太守判押候文移送縣署遞解回　贓存捕房○瞿顯林訴稱在同文書局爲馬夫昨日駕車山外被東洋車夫袁興寳撞碎玻璃窓索償無着交捕送究袁供江北人租同鄉不識姓名人之車左目有疾視物不明以致誤撞無力賠償叩求恩恕蔡太守飭袁偕瞿至車主人處認償玻璃了事 
[法界公堂瑣案]  
　　寗人馮一眉稱昨日棧内上貢有本耳等件被蔣桂全管人心用刀挖包鳴捕送究將桂全等均稱江北人路過立看被伊拘獲蔣髮辫用刀割去一半馮供伊之髮辫係欲逃逸自行割下者司馬問爾今年幾歲答稱十五歲在報關行爲夥司馬謂旣至公堂應知禮法爾長揖不跪卽此一端該賊之髮辫被爾割去不問可知喝令下跪又謂馮曰蔣竊爾貨固當笞責爾旣獲賊自應送官究辦方是正理何能擅將該賊辫髮割去商之祁繙譯官判令蔣桂全笞二百板馮一眉押候罰洋十元充公以儆將來○包探王榮培緝獲竊賊王阿三解案王司馬訊問之下王阿三供水烟袋在城内觀音閣左近竊來銅燈臺香爐燭臺銅吊於前夜一點　在殺猪弄竊來王司馬判將王還押俟吊贓訊辦○蘇婦周沈氏稱有徐保生昨日至我所開烟館吸烟無錢欲遁及至拘獲同欲行兇請爲究辦質之徐保生供以成衣爲業吸烟後會錢該氏見我有四開洋一個意圖煽誘不遂其欲是以懷恨王司馬得供之下以兩造均非安分之人將徐保生從寛交保○包探王榮培禀稱殷　正由蘇乘航來滬失去烟鎗一枝訪悉在戴玉泉烟館内請訊殷福正稱呈案之烟鎗實係已物訪悉係阿隆所竊寄在戴處王司馬以竊物之人未到判令贓先給殷具領烟鎗旣係阿隆所竊從寛將戴交保將阿隆交案復訊察辦○包探舉沈有榮係撑杉板船又有撑駁船之錢錦泉欲泊杉板碼頭而沈不肯彼此口嘝爭毆扭進捕房請訊沈有榮稱被伊用竹篙將我門牙搗去四個呈騐錢稱不敢行兇王司馬謂沈曰察核情形爾齒如用竹篙搗落則嘴頰必然破碎流血今皮未紅腫想係與錢打架時失　跌落所致今辦錢爭奪碼頭之釁判責二百板示儆沈叩謝而退○陳懷卿在又新園浴堂失去衣履約植洋十八元陳將該管堂棺劉阿生拘押捕房昨日解訊陳供訴前情劉則俯首求恩質之富有生供在該堂管事亦求恩斷司馬謂陳在浴堂失竊爾等有疎忽之咎應賠十八元限三日繳齊給領劉等交保遵繳○陸榮牛偕母顧氏禀稱母親租朱榮全竹箱店樓面一間按月出洋一元半去歲十一月母親赴金陵由我付伊兩月租洋三元今母親來滬查檢物件失去不少因將朱榮全並夥顧阿大交捕送究朱供尙少一月房租向索圖賴反敢誣指求恩鑒察司馬謂陸曰爾去歲在公堂自案否答稱因姊丈之事又謂爾姐家與該店相隔幾許答稱十數門面司馬曰爾旣有物母親不在家無人出頭應將衣物寄存姐處何得來案朦控其中隱情不聞可知判令陸榮生將姐丈劉榮安邀到復訊核奪朱榮全顧阿大暫退○前報載胡開甫被陳星甫收帳賭負密采里洋東請繳帳洋令胡陳算帳云云昨早胡開甫到案供稱此數日與陳星甫逄帳陳應找還洋六百元並無現洋將伊手據期票呈閲王司馬以陳刁猾已極非質對不足折服判將胡開甫押候明早捕房訊奪 
[書英文舉隅後]  
　　談洋務者西學尚已顧學西國之語言而未學西國之文字猶僅得其皮毛也年來以西書譯成華文計不下百數十種誠足爲後學之津梁然僅知其當然而不知其所以然所謂囫圇吞棗仍格格不相入識者憾焉湘鄉龔侯曾特囑汪芝房太史取喀爾氏之文法書删繁就簡以華文逐條譯山顔曰英文舉隅是書出凡習英文者庶不致捫燭叩槃循其塗而引伸之向之沉悶而不可解者至此乃豁然貫通心目爲之一爽昨承蒔香居士以一帙持贈披誦之餘如食益智綜領佩無已爰書數語以附紙尾兼致謝忱并知此書現託本館帳房出售每部定價洋一元 
　　更正○敝所上年十一月初三清單本埠三菱公司誤刊一員實係一百元又實收誤刊百員實係洋一百十元招商誤刊招唐合併聲明[  上海四馬路文報局協賑公所啓]  
　　上海四馬路文報局内協賑公所瑣記○上年鄭州告災後各州縣好義之士紛紛以救溺爲已任而寳應諸善士設公所於通源莊刊册告募尤爲不遺餘力汛舟相繼轉輸不窮頃承續寄英洋四百元係午領代永怡怡堂二户求消災霞蔚堂程竹坪午領氏徐諸善士所助計前後六批止共收英洋二千五百元有奇諸君子勸募多方積德累仁固爲可仰而安宜一邑慕義信從輸將恐後尤足激揚末俗以爲之勸○東京蹇君印念咸客臘承募英洋一百元當卽掣給總分票去海外仁風嘘及殘黎至爲感仰兹於正月廿七日補寄來英洋五十一元捐户細數業已載入清單○如耳鳴道人來函云高魏某太史之太夫人染重病百藥無效脱簪珥以助賑病獲漸愈一念之誠感應如是之速 
 
 

Page 4

 
 
　　上海四馬路文報局内協賑公所會同電報總局起解豫皖賑銀啓○敬啓者敝所籌辦直東賑欵已歴年所計前後解過三十九萬四千兩有奇自上年九月間兼籌豫賑後先後解交電報總局一萬六千兩有奇業將會同解往豫皖被災情形登明報章兹於正月三十日又續解交規元二千兩會同起解以備春賑之用惟念桃汛卽在目前萬一黄水下駛災區不堪設想伏求大君子垂念災民力籌恊濟敝所承流宣惠敢辭轉輸之勞瞻盼慈雲無任叩禱再敝所前此墊借欵項業已如數償還合併陳明謹布區區伏維德鑒 
[春酒移助醫藥經費]  
　　謹啓者兹有立大寳莊每當歲時伏臘之候春日融和之時常年備椒洒嘉餚欵待賓朋今閲敝堂醫藥一文願捐册憐念貧病之苦卽將春酒筵宴之資計洋三十二元移助敝堂醫藥經費以培貴賓朋厚福不勝欽佩之至而敝堂惟有撙卽經費實心辦理貧病者咸沾實惠也先此登報鳴謝伏祈德鑒 
[晝潤助賑]  
　　江蘇候補縣丞陸韻樵二尹琪浙江蕭山人與前工部尙書陸文恭公一家也二尹爲人老成練逹又雅樸勤於繪事無不精工素有顧長康三絶之譽今聞由蘇赴江寗謁制憲在申暫作勾留願以畫潤助賑半月以二月二日爲始紙到落筆神妙出羣至人物出水花鳥各隨所好由抛毬塲戯鴻堂主人經手現寓四馬路西大興里扇面半元六尺堂幅五元餘件另議類皆减取惟以推廣爲心是亦好行其德之一端也 
[贈徐介玉詞友並請鏡中花史粲正]  
　　崑山片玉重兼金城北相逢愜素心記得杏花樓上坐哀絲豪竹吐清吟氈毺隊裏已超倫温雅無譁迥出塵最好胖姑與寄子女兒身叚演來眞婉轉珠喉分外清嬌姿逸態復横生登塲看比下塲好絶勝秦腔殺伐聲可人相對眼常清每到良宵入座聽從此鳳笙調玉律風流蕴藉到旗亭[  種榆山人醉稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年正月十六十七日京報全錄]  
　　宫門抄○諭旨四道錄前○發抄旨十道○晋撫剛奏甄别試用知縣片○直督李奏天津海運員弁照章奬叙摺○又奏海運解津經費照案核辦片○又奏廣藩司等捐賑請封典片○將軍錫奏吐爾扈特盟長漢請假赴藏熬茶摺○浙學政瞿奏報科試金處温台情形摺○閩督楊奏福州舊湖暫緩疏治片○大臣國奏雲密地方得雪片○台撫劉奏總兵在營病故議恤片○又奏提督銜等員弁在營病故彚奏議恤片○正月十六日○承蔭宗佑東黄寺聽經完竣覆命○德慶續假五日○召見軍機祁世長土文錦○十七日紹祺假滿請安○載瀛由西陵回京請安○怡王續假十日○那公續假二十日○尚宗瑞請假十日○崇禮德福各請假五日○召見軍機福中堂潘祖蔭○發抄張之洞奏舉人延交匪首請飭暫革勒交奉硃批防師彦着暫行斥革餘依議該部知道欽此○又請以方敬補南韶連鎭遊擊奉硃批兵部議奏欽此○又請以劉泮升補崖州協都司奉硃批兵部議奏欽此○又監督增潤捐助豫賑請奬奉硃批着照所請該部知道欽此○又監督長有捐助豫賑擬奬奉硃批户部議奏欽此○劉秉璋奏連解制錢開行日期奉硃批户部知道欽此○又上年錢糧比較分數奉硃批户部知道單併發欽此○崧駿奏鎭江關一百八結税數奉硃批該衙門知道單併發欽此○又鎭海衞守備完欵開復原官奉硃批劉振鐸着准其開復原官頂戴歸部銓選該部知道欽此○又侍讀陸潤庠具報服闋奉硃批知道了欽此○○剛毅片再孝廉方正知縣分發各省試用例應於到省二年後照例甄别按班序補歴經遵辦在案兹查有孝廉方正試用知縣趙業南到省二年期滿自應詳加甄别據藩臬兩司造具履歴考語清册曾詳前來臣查該員趙業南安詳穩練吏治留心面加考試尚能通曉例義堪以歸入知縣本班照例補用除履歴清册送部外理合附陳伏乞聖監謹奏奉硃批吏部知道欽此○○大學士直隸總督一等伯臣李鴻章跪奏爲查明光緒十三年天津辦理海運出力員弁照享酌擬奬叙繕單仰祈聖鑒事竊查天津通州兩處辦理蘇浙海運漕糧委員每處奏保以六十五員爲度歴經循辦在案兹據天津道胡粫棻註稱平屇辦理蘇浙海運漕糧由津派委及蘇浙粮道借調直省各員均能勤愼將事妥速無誤自應照單給奬訂共請奬文武員弁書吏六十五員名具詳前來臣核與定額無浮謹繕清單恭呈御覽仰懇天恩俯准飭部給奬以示鼓勵其各員履歴已照章開册送部再向例督辦道員應另請奬大屇係二品頂戴天津道胡燏棻督辦擬請飭部從優議敘理台恭摺具陳伏乞皇太后皇上聖鑒訓示謹奏奉硃批該部議奏單併發欽此○○李鴻章片再據天津道胡燏棻　報本年直隸應辦蘇浙海運事宜仍照章設立官剥總局南北委員會同經理並派員油修剥船連海河應需迎護導引沙船弁兵口粮塘撥兵馬津貼文武委員書役兵丁薪水飯食船價外國扜手經費紙張油燭等欵共用京平銀一萬一千一百二十八兩六錢内蘇省應攤銀六千四百二十一兩零已准解銀六千四百兩浙省應攤銀四千七百七兩零已准解銀四千七百兩其不敷銀兩由道墊辦詳請照案免其造册報部仍分項造册咨送各該省彚核辦理前來臣查歴屇蘇浙海運解津經費向由漕項内動撥將清册咨送蘇浙核辦此次仍照案分送各該省核辦理合附片陳明伏乞聖鑒謹奏奉硃批户部知道欽此○○李鴻章片再前因直賑需欵據頭品頂戴廣東藩司高崇基捐助銀七百兩廣西思恩府知府劉恩濬捐助銀五百兩鹽運使銜河南候補知府馮光元捐助棉衣一千二百件照章合銀一千二百兩洵能不分畛域克已爲民馮光元又在南省設法集捐巨欵尤堪喜計查賑捐請奬章程一品官捐請一品封興例銀一千兩按海防八成實銀迭减二成折合實銀六百四十兩今高崇基頭品頂戴捐銀七百兩擬請給予曾祖父母父母一品封典並將本身妻室應得之封貤封本生曾祖父母核其銀數有盈無絀劉恩濬馮光元均擬請交部按其捐數議叙據賑局可道具許前來理合附片具陳伏乞聖鑒飭部照擬給奬以昭激勸謹奏奉硃批户部議奏欽此○○奴才錫綸跪奏爲吐爾扈特盟長漢請假赴藏熬茶各等因謹恭摺陳明請旨施行事竊奴才本年七月初一日准烏訥恩素珠克圖舊吐爾扈特南部落盟長札薩兄卓哩克圖漢布彦綽克圖呈稱布彦綽克圖現擬請假二年隨帶本旗管章京揖肯等官弁並屬下人役七十三員名自備資斧前赴西藏熬荼禱祝延壽懇請准行一面專摺具奏一面發給赴藏護照若照請辦理擬於本年十月内由本游牧起身取道哈密沙州青海一帶小路赴藏熬茶事畢二年限内旋回游牧所有本漢現管盟長印信擬仍援舊案交本漢生母福晉鞥克巴圖護理其札薩克之印交恊理台吉蒙庫那遜護理各等因前來奴才伏查各部蒙古向有赴藏熬茶之例該漢布彦绰克圖爵任較大是否一律准行伊　新定無案可稽未便遽行發給護照除備文咨令該漢暫緩起程恭候代奏奉到諭旨欽遵辦理並將奏稿抄錄知照外理合據實陳請是否准照該漢所請之處伏乞皇上訓示謹奏奉株批着照所請該衙門知道欽此○○翰林院侍講學士浙江學政臣瞿鴻禨跪奏爲陳報科試金處温台四府情形恭摺仰祈聖鑒事竊本年歲試完竣接辦寗紹杭嘉湖等府科考情形前經具摺奏陳在案於八月十八日出棚按試金華處州温州台州四府十月二十三日事畢回省各屬塲規尙屬安靜整齊臣仍終日監視愼密關防幸無弊竇文風與歲試大槪相同其講求根柢者必加奬雍維士以敦品爲先學以通經爲務惟能志趣不苟庶幾文行父修期爲異日致用之材以副聖主作人之典臣雖愚昧常與庠序諸生互相勖勵而已所有科試金處温台各府情形謹恭摺陳報伏乞皇太后皇上聖鑒再臣經過地方收成中稔惟入冬晴久望雨頗殷民情尚均安謐足以仰慰宸厪理合附陳謹奏奉硃批知道了欽此○○楊昌濬片再福州城西舊湖年久失修逐漸湮塞擬籌欵修濬期復舊觀經臣將查辦大槪情形恭摺奏陳奉旨該部知道欽此欽遵轉行勘估辦理在案兹據閩省善後局司道詳稱西湖爲省垣形勢所關地方利病攸繫如能通湖疏濬規復舊制誠爲美舉惟全湖修濬勘估約需銀三萬兩左右能否敷用尙難懸揣刻值鄭工緊要提欵甚鉅司局各庫摒擋已窮擬請暫從緩辦一俟經費稍可騰挪再將全湖逐漸疏治等情前來臣覆查無異除咨部外謹附片具陳伏乞聖鑒訓示謹奏奉硃批該部知道欽此○○國俊片再奴才所屬之密雲地方於本年十二月十二日子時起至已時止得雪五寸餘密雲地方一律均霑今正在望雪之際卽得此大雪實於明年麥禾百榖均屬大有裨益堪以仰慰聖厪謹附片奏聞奉硃批知道欽此○○劉銘傳片再統領昌字等營總兵銜留閩補用副將余德昌原任江南狼山中營遊擊經臣奏調來台統帶昌軍三營歴在内山剿撫番社六月間調駐基隆督修鐵路工程於本年八月初八日在營病故據統帶昌字等營五品銜教諭俞應璜禀報前來臣查已故副將余德昌忠勇襆實久歴戎行隨剿髮捻黝績卓著　特奏調來台統領昌軍方期造就其才爲國家干城之選不料屢在内山染受瘴氣兼受基隆暑濕勞傷舉發猝然病故殊堪悍惜可否仰懇天恩飭部將總兵銜補用副將余德昌照總兵軍營立功後病故例從優議卹以勵忠勤之處出自逾格鴻施除將該故員履歴清册咨送兵部備查外謹附片具陳伏乞聖鑒訓示謹奏奉硃批余德昌着交部照總兵軍營立功後病故例從優議卹欽此○○劉銘傳片再台　自本年八月以前所　各營病故員弁均經臣隨時奏明蒙恩賜卹在案查自本年九月以後據各營陸續禀報提督銜雲南補用總兵李嘉榖兩江補用副將李允廷副將伍子南副將銜叅將譚鳳林叅將劉南華花翎遊擊易豫俊都司銜千總林登鰲舉人龔佐中分省縣氶宋鍾杰未入流姚壽生生員陳炳煌從九品林錦波監生湯正德先後在營病故臣查該故員等俱係剥撫生番　營出力久受瘴疫積勞病故理合彚案奏陳仰懇天恩俯將李嘉榖等一十三名一併交部從優議卹出自逾格鴻慈謹兩片具陳伏乞聖鑒謹奏奉硃批着照所請該部知道欽此 
 
 

Page 10

 
 
[光緒十四年正月十八十九日京報全錄]  
[宫門抄]  
　　諭旨二道錄前○發抄音五道○閩督楊奏厦門火藥庫失愼查辦賑撫情形摺○江督曾等奏遵旨妥籌應挑洪湖引河地勢繪圖貼説摺○漕督廬奏遵旨祀謝河神禮成摺○將軍錫奏更正守備名字片○正月十八日志彭謝授廣西遺缺知府恩○八額駙　岡各請假十日○召見軍機志彭續昌○皇上明日未正至紫光閣看烟火○正月十九日長順志元各請假十日○掌儀司奏二十一二十三日祭奉先殿停王慶王行禮○召見軍機曹鴻勛希朗阿○發抄劉秉璋奏守備王恩良留川補用奉硃批着照所請兵部知道欽此○又川陜楚三省會哨情形奉硃批知道了欽此○又候補令王紹勲照例甄别奉硃批吏部知道欽此○又鹽茶道等飭赴各本任奉硃批吏部知道欽此○張之洞奏通判談恩錫等期滿甄别奉硃批吏部知道欽此○○頭品頂戴降四級留任閩浙總督兼管福建巡撫事臣楊昌濬跪奏爲厦門火藥庫失愼查辦賑撫情形請旨勅部分别議處議卹恭摺仰祈聖鑒事竊照福建厦門標練各營所需操防軍火向在城内北箭道設庫存儲因該處居民稠密恐涉疏虞於光緒五年間移建厦門港碧山巖之麓所儲軍火向由各營輪流派員管理每年於秋冬之交搬出火藥曬晾一次以免潮濕本年輪係靖海左營派令儘先叅將易鏡海帶同兵丁四名在該樂庫住宿看守各營約共餘存藥硝一萬餘斤十月初五日辰刻照章添派兵丁十五名將火藥搬出曬晾詎至木刻轟然一聲庫屋軍火被燬無存易鏡海與兵丁劉冉興等十九名亦被轟斃無蹤震塌附近衙署民房及傷斃人口甚多該管文武立時督帶兵役並會同各路水龍分投撲救至戍刻烟火始熄當將災民設法安揷醫養兼施經水師提督彭楚漢興泉永道奎俊厦防同知唐寳鑑署同安縣知縣俞秉焜先後咨禀請予籌欵撫恤臣與在省司道以該處百姓驟罹奇災仰體朝廷救民水火之意不敢稍事拘泥隨飭善後局籌撥銀一萬兩解交奎俊酌量賑撫並飭委候補知府唐贊袞馳赴查勘去後兹據覆稱除庫屋軍火及專管弁官被轟無存外水師右營遊擊石潯巡檢各衙署及厦防廳署紫陽書院均被燬塌民房全燬者四百五十八問牆坍楝折者九百七十九間門窓到瓦破損者一千五百九十二間石潯巡檢署中傷斃婦女二口居民傷斃者四十六名受傷男婦約共四百餘名輕重不等經印委各員一律查竣災民已設廠棲止煮粥散賑受傷者廣購樂餌延醫調治燒斃人口每名給卹銀二十圓燒燬民房每間給卹銀一十圓坍折及破損者以次遞减民情漸就安帖至火藥因何被轟傳聞不一而看守弁兵無一存者委實無從究詰等語由閩省善後局司道核詳並彭楚漢陳懇奏議處前來臣查火藥收存之地攤晒之時巡防向宜愼軍今厦門火藥庫突被轟燬疎忽之咎難辭旣係按年輪歸靖海右營派管則該營官儘先補用副將許振湘卽爲兼統官又水師提督彭楚漢防範不　相應請旨交部照例分别議處其奉派專管之儘先叅將易鏡海及兵丁劉再興等十九名因公遇害體骨全銷情殊可憫應請飭部照例議卹所有動撥賑銀一萬兩委因急拯災黎起見合無仰懇天恩俯准據實造銷邀免援例比較如賑欵尙有不敷應飭就地捐辦不敢再請動撥被燬衙署書院應分别緩急次第辦理至火藥軍裝實在被轟數目並飭確查具覆另行核辦是否有當除咨部查照外理合恭摺具陳伏乞呈上聖鑒訓示謹奏奉硃批許振湘彭楚漢着照例分别議處易鏡海劉再興等均着照例議卹餘依議該部知道欽此○○兩江總督臣曾國荃漕運總督臣盧士杰江蘇巡撫臣崧駿跪奏爲遵旨安籌應挑洪湖引河地勢情形繪圖貼説恭摺覆陳仰祈聖鑒事竊臣等欽奉光緒十三年九月十七日寄諭本日據侍郎徐郙奏通籌黄河全局一摺等因欽此臣等查該侍郎原摺内稱淮揚實無位置黄河之處先宜籌宣洩之方再力求堵合之法洵屬確中肯綮臣等一聞鄭州决口之信深知淮黄合溜南趨漕堤吃緊爲裏下河田廬民命所關卽經奏請興挑成子碎石兩河實係急務如何能擇之勢嗣經委員履勘成子河在洪湖上海與舊黄河不相連貫非生開新河不能引水入黄河該侍郎原摺是以有刷開舊堤之説測量該處地勢高仰路遠費繁誠不易闢卽闢之竊恐未必有效未敢虚擲巨欵已飭停止至原奏　挑天然引河張福口引河與碎石河毗連本係由淮入黄之咽喉昔人建導淮之議皆從各引河入手祗以張福口河底淤墊太高挑不得法非徒無益且恐沂泗之水例灌而入又順清河爲清江三閘來源曩時築壩堵閉以咨保衞自黄河北徙此壩久廢今旣引淮入黄仍須將順清河壩築堵如式庶三閘可保無虞而趺塘甚深水溜甚急亦有不易施工之慮經臣等飭派熟悉河工道員黄祖絡徐文逹會同署淮揚海道劉鍾靈詳加審度河底雖北高南低加工深挑尙可配平順清河雖水深溜急多備料土亦可設法堵築又經臣士杰另勘得陳家集窰頭地方可開引河上接張福口下逹吳城七堡與碎石河功用相同而施工較易遂反復函商决計興挑已於十月二十一日開工自張福口内窰河起至順清河止分爲三十八叚揀派員弁按叚承挑向來挑河開深不過數尺挑至一丈内外工費已形煩重此次須開深至一丈四五尺及二丈有奇不等實爲從來所未有連分挑楊莊以下至雲梯關一帶舊黄河工費核實估計約共需銀四五十萬兩明知籌欵維艱然關係生靈財賦不得不以全力赴之以冀上游多洩一分之水卽下河少受一分之災至高郵五壩已損者二可開者三湖水滔滔下注截至十月三十日止按高郵汎誌椿已存水一丈二尺二寸較之本年伏秋盛漲時已多二寸據堤工局司道禀請酌量啓壩臣等查冬令西北風猛堤工吃重保堤卽所以衞民且下河方在水涸之時車邏壩洩水較緩開放無碍臣士杰雖奏明以誌樁一丈四尺爲準然事機緊迫未敢拘泥已批令先啓車邏壩餘仍察看水勢得守且守本年運河通江各壩軍門洞開以便宣暢入江其工叚中叚舊黄河等處可以就近酌調營勇協助者亦間調哨勇帮同挑濬酌給津貼賞號以補民夫之不足以上辦法核與該侍郎所奏江南數條均屬不謀而合惟河工積習弊竇滋深必須一律掃除庶幾工歸實濟臣等惟有嚴督承辦各員按照估定土力如式興挑尅期蕆事工無草率偷减费則涓滴歸公以仰副○聖天子愼重要工之至意謹繪圖貼説恭呈御鑒所有遵旨妥籌挑洪湖引河地勢緣由理合合同由驛恭摺覆奏伏乞皇太后皇上聖鑒訓示謹奏奉硃批覽奏均悉卽着該督等嚴飭承辦各員認眞挑濬務於春汎前尅期蕆事以資宣洩圖留覽欽此○○頭品頂戴漕運總督臣盧士杰跪奏爲遵旨祀謝河神禮成專摺覆陳仰祈聖鑒事竊臣欽奉光緒十三年十月二十三日奉上諭盧士杰奏湖河各工防守平穩一摺本年伏秋大汎水勢增長洪河運河險工迭見經盧士杰督率在工各員及時儧辦現在防守一律平穩實深寅感看發去大藏香十五枝交該漕督祗領虔詣河神廟敬謹祀謝以答神庥餘着照所議辦理欽此臣謹擇於十一月初四日恭齎欽頒藏香十五枝虔詣河神廟敬謹祭告默陳聖主報祀之誠伏願靈貺屢臻河流順執江北士庶感沐皇仁無任歡忭頌禱之至所有遵旨祀謝緣由理合恭摺覆陳伏乞皇太后皇上聖鑒謹奏奉硃批知道了欽此○○錫綸片再據花翎留甘補用叅將汪友元禀稱該員前隨多隆阿穆圖善大營轉戰吳楚秦隴斬要擒渠薦保今職均奉行知在案伏查咸豐十一年於克復廣濟黄梅宿松桐城等縣城池出力案内由武童奏保以把總儘先拔補行知内友元友字書作有字同治二年楚軍回援湖北襄河迤北肅清案内由千總奏保免補千總以守備儘先卽補並換花翎行知内友字亦書有字維時朝夕隨陳剿賊又以字音相同不及檢查旋投効出關年來馳驅於冰天雪地之中亦未暇更正現在友字誤書有字音同義異且與祖諱犯重懇請詳奏更正等情由行營營務處騐明實係字音相同致誤委無假冒等弊詳請奏咨前來覆查無異合無仰懇天恩飭部檢查更正註册以免歧異除飭聚該員履歴咨部查照外謹附片具陳伏乞聖鑒再該員現在並無被叅處分情事合併聲明謹奏奉硃批兵部知道欽此 
 
 

Page 11

 
 
[光緒十四年正月二十二十一日京報全錄]  
[宫門抄]  
　　諭旨五道錄前○發抄旨五道○缺單○豫撫倪奏揀補要缺知縣摺○晉撫剛奏遴補煩缺直隸州摺○閩督楊奏訊明已革守備被控情由片○廣西撫李奏調署知縣缺片○將軍希等奏吉字營長夫等項未便再議裁撤片○豫撫倪奏提督就近在工起復片○正月二十日明秀德慶各假滿請安○召見軍機海緒富陞○正月二十一日○莊王請假十日○豐公續假一個月○鄧承修奏請開缺○關防衙門奏初一日大光明殿拜表瀅貝勒行禮○召見軍機清安榮和○現換白風毛掛○發抄陳彛奏安省各屬大雪情形奉硃批知道了欽此○劉秉璋奏墊江縣疏脱解犯案審擬奉硃批刑部知道欽此○又請以黄毓恩升補建昌道奉硃批吏部議奏欽此○又故員王恩沛查銷勒追處分奉硃批着照所請户部知道欽此○又請將遊擊徐錦堂等留川差遣奉硃批兵部知道欽此○光緒十四年正月分缺單知縣山東清平楊思贊降典史山東長清劉蓬居革河南遂平葉恩昌革○○河南巡撫臣倪文蔚跪奏爲揀員調補要缺知縣以裨地方恭摺仰祈聖鑒事竊查南陽縣知縣陳履忠題補浙川廳同知奉准部覆坐光緒十三年九月初五日行文按照限减半計算扣至九月十九日作爲開缺日期歸入是月分截缺查例載保題升調人員疏内須將該員任内有無積案及欠解錢糧承緝未獲盜案詳細聲明如承審案件並承緝盜案徵解錢糧已起降革叅限者槪不准其升調其有缺係緊要人地實在相需爲地擇人亦應據實陳明照例辦理又嚴查交代新章凡州縣交缷交代未清者不准調署他缺各等語兹查南陽縣缺係附郭冲繁難兼三題補要缺且時有發審及中外交涉案件在在關重非精明幹練之員難期勝任臣與藩臬兩司在於通省現任候補及應升人員内逐加遴選非現居要缺卽人地未宜查有涉縣知縣黄源現年四十八歳湖北咸寍縣人庚午科優貢朝考二等奉旨以知縣用欽此遵例呈請分發指省河南同治十三年二月由吏部帶領引見奉旨照例發往欽此是年四月到省遵例報捐本班儘先加捐分缺問補用免試用又在京銅局銀捐新班分缺先前補用並加同知銜題補涉縣知縣歴俸已滿三年曾調署湯隂縣知縣嗣復飭囘本任歴任交代均皆清結本任内並無積案承緝未獲盜案及欠解錢糧已起降革叅限該員穩練安詳以之調補是缺洵堪勝任惟南陽本屬題缺今請調補與例稍有未符但旣人地相需例得據實陳明專摺請調據藩司劉瑞祺臬司賈致恩會詳請奏前來相應請旨俯念員缺緊要准以黄源調補南陽縣知縣以資治理如蒙俞允該員係　任知縣揀調知縣銜缺相當毋庸送部引見且係調人員一切任内因公罰俸處分例免核計至所遺涉縣知縣選缺豫省現有應補人員容俟奉文後揀員請補理合恭摺具陳伏乞皇太后皇上聖鑒訓示謹奏奉硃批吏部議奏欽此○○山西巡撫臣剛毅跪奏爲遴員請補煩缺直隸州知州以重地方仰祈聖鑒事竊絳州直隸州知州錢榮增病故業經臣具題開缺並咨部截缺留外揀補在案所遺絳州係屬煩難中缺例應在外揀選請補查該州管轄五縣事務殷煩所屬濵臨大河界連秦豫弭盜奸部關緊要非精明幹練政聲夙著之員弗克勝任臣督同藩臬兩可逐加遴選晋省雖有記名分發候補勞績候補班前候補本班曁現任州縣勞績保舉以直隸州知州在任候補候升並應調應升各員均於斯缺不甚相宜未便稍涉遷就惟查有候補直隸州知州錫良現年三十五歲係蒙古鑲藍旂麟昌佐領下人由廪生中式同治十二年癸酉科舉人甲戍科進士引見奉旨以知縣卽用簽掣山西是年八月到省光緒五年補授汾西縣知縣六年調補平遙縣知縣八年調補陽曲縣知縣十年升補代州直隸州知州交缷請咨引見回省十一年正月委辦大同府屬賑務二月十八日在差次聞計丁本生母憂開缺請咨回旂治喪一年服滿起復遵奉新章呈請分發原省歸候補直隸州知州班内補用光緒十二年四月初十日經欽派王大臣騐放堪以發往十一日覆奏奉旨依議欽此四月二十一日領照五月十一日到省八月十二日准吏部咨准其起復在案該員潔已愛民實心任事以之請補絳州直隸州知州實堪勝任與例亦屬相符合無仰懇天恩俯念員缺緊要准以候補直隸州知州錫良補授絳州直隸州知州洵於地方有裨如蒙俞允該員係候補直隸州知州請補直隸州知州銜缺相當毋庸送部引見該員亦無叅罰案件合併聲明據藩臬兩司會詳前來理合繕摺具奏伏乞皇太后皇上聖鑒謹奏奉硃批吏部議奏欽此○○楊昌濬片再署浙江磐石營守備方以德因專管砲台砲眼被人釘塞當經該鎭恊禀詳撤任嗣據樂清協副將秦懷亮禀該台各什長曁革兵王勝標楊明銓等先後呈控該守備縱兵請假圖吞津貼並挾嫌誣革兵丁藉端需索等情經臣附片奏叅奉旨方以德着先行革職嚴提訊究餘依議欽此欽遵飭道會鎭提集訊究據實詳辦去後兹據浙江温處道苑枀池署温州鎭總兵劉興邦詳稱原控縱兵請假一節訊據方以德供該處砲台兵多本地人因事請假每日祗准一名假期以三日爲限逾期卽禀革名糧等語查給假旣有定限尚非故縱又控圖吞津貼一節訊據方以德供光緒十二年十一月間該台第一尊砲眼被人釘塞雇匠起通墊給洋銀十餘圓冬季津貼領到本擬將墊欵攤扣歸還因兵丁不願仍照當散放取有各什長領狀等語調查四季領狀各什長筆跡花押均屬相符無虞掩飾又控挾嫌誣革兵丁一節訊據方以德供釘塞之砲係兵丁王勝標高步升趙連魁方土元並未到之倪鳳標專管當將王勝標等禀准開單另有方振得等十一名係輪流支更之人本擬一併斥革經該兵等呈懇寛免至楊明銓游發忠二名皆誤差議革後因楊明銓實係誤差游發忠由於患病是以一去一留等語核其或革或留均尙公允似非誣枉並無所謂挾嫌又藉端需索一節卽楊明銓所控洋收粮仍報帶之語訊據方以德楊明銓均供並無其事楊明銓目不識丁係過路人作呈添砌且一兵僅值二圓受而仍革亦屬不近情理可信其無以上各節質之什長黄有恩等曁各兵丁供無異詞分别議擬具詳前來臣查此案旣據該鎭道提集訊明已革守俻方以德尙無縱兵請假誣革兵丁及尅扣需索各情弊惟專管砲台不能策勵兵丁嚴加防範以致礮眼被釘犯無弋獲寔属咎有應得業經革職應毋庸議革兵王勝標等革由自取什長黄有恩等曁砲兵方振標等控出有因亦毋庸議楊明銓控詞失實已斥革在先寛免置議該處砲台事宜已飭接管之員破除積習認眞整頓並查拿釘塞砲眼之人務獲懲辦是否有當臣謹曾同浙江巡撫臣衞榮光浙江提臣歡陽利見合詞附片具奏伏乞聖鑒謹奏奉硃批該部知道欽此○○李秉衡片再署興業縣知縣鄭紹堯調省差委所遺員缺查有新選武緣縣知縣雷培株年富才穩辦事勤能堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○希元等片再查吉林吉字營現已撤半換練因撤退練熟西丹生計維艱經原任欽差大臣將軍穆圖善酌籌養瞻奏請將各營應領搬運夫長夫火夫月支銀兩一併提作撤退西丹津貼每名每月發給月支養廉銀兩以備調營查操業蒙俞允自換練之日起照辦在案兹准部咨議裁各省防營長夫騰出餉銀專作河工之用奏奉諭旨允准行令欽遵前來查吉字營長夫等項銀兩前旣奏明提作津貼撤練西丹俾資養瞻未便再議裁撤除咨海軍衙門户部查照外謹附片陳明伏乞聖鑒謹奏奉硃批該衙門知道欽此○○倪文蔚片再記名提督勵勇巴圖魯董明禮前在廣西右江鎭署任内是丁母憂回籍守制措資來豫時值鄭工漫决招募附近災黎編立夫營以工代賑經臣具摺奏明在案當以該提督能耐勞苦辦事血誠會商前河督臣成孚委令統帶工賑營查該提督自光緒十一年七月十八日聞訃丁母憂之日起不計閏扣至十三年十月十八日服滿現方統率營夫助挑引河晝夜在工夫便更易生手合無仰懇天恩俯准該提督管明禮就近在工起復以資臂助除供結先經咨部外理合附片陳明伏乞聖鑒訓示謹奏奉硃批着照所請兵部知道欽此 
 
 

Page 12

 
 
   
 
