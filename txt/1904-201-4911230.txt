# 1904 - 201 - 4911230

 

Page 1

 
 
[重印明季稗史發售] 　　[  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賣官　　奄宦之納賄擅權舉凡勝國之　聞皆是爲　　盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照　例海内士大夫之欲研究明季遺事者請臨申報館及各書坊購取可也續編葺華尤廣不日可以出書　此佈陳諸維　雅鑒 
[石印明通鑑出售] [  點石齋啓]  
　　論世之書莫善於通鑑　自司馬温公正集而後至我　朝畢　　尙書作續集又祗及宋元明代尙付　如讀史者每以爲憾當塗夏明府　有見於此爰將有明三百餘年之專跡本之正史　之稗野以至諸家紀述凡可以訂典故之得失　史傅之是非老　紹旁搜　衷至當　成明通鑑一書非　　正　二鑑　所當　聯而下卽彼究心明史者亦不可不以此爲老　之資也　　　　田潔白　史紙不印告成每部裝釘十二本定價洋兩元卽日出售此佈 
[商部外務部奏遵　旨會議湘省紳商請設鐵道支路總公司先將常辰一路集股試辦摺]  
　　爲遵　　旨會議具奏事光緒三十年三月二十五日湖南巡撫趙爾巽奏湘省紳商請設湖南鐵道枝路總公司先將常辰一路集股試辦一摺奉　　旨外務部議奏欽此欽遵由軍機處抄交到部查原奏内稱湖南全省紳商呈稱湘省西南兩路水則險灘林立陸則山徑崎嶇以致物產壅積滯銷五金煤鐵每以轉運維艱無從開采是鐵路之在湘省尤爲刻不容緩現擬集股辦理枝路兩條一以通蜀一以通黔具通蜀一路擬自長沙一路分枝上達常德由常德達辰州直入川境與川漢幹路相接其通黔一路擬自衡州分枝寶慶出武岡黔陽晃州入黔省惟通盤籌畫工費甚繁勢難同時並舉現擬先由長沙修至常德而達辰州計程不過七百里所需約八九百萬兩先就本地紳商集股再勸募滬漢南洋各埠如有不敷或酌借洋欵俾資周轉懇照湖南礦務總公司成案在長沙省設立湖南鐵道枝路總公司除粤漢幹路由美商承辦萍醴一路由萍鄉礦局自辦外其餘粤漢枝路均附屬川黔兩大枝悉歸總公司經理等情伏乞　　敕部立案各等語臣等伏查路礦兩項互相表裹湘省地人物博山川葱鬱藴蓄素宏徒以轉運維艱不免貸於藏地是該省之鐵路誠爲刻不容緩兹據該撫趙爾巽奏請設立湘南鐵道枝路總公司先將常辰一路集股試辦係爲自保利權起見擬請准如所奏先辦通蜀一路其通黔一路亦卽接續辦理應令一面延訪工程師馳往逐段測量道里繪具詳圖一面遴派員紳详擬　股章程限期開辦所有一切辦法隨時詳細咨報外務部商部核奪總須實事求是迅速興作不得稍事延緩至原奏内稱如有不敷酌借洋欵一節查商部奏定鐵路章程第六條載集股總以華股獲占多數爲主不得已而附搭洋股則以不逾華股之數爲限並不准於附搭洋股外另借洋欵又第十條載開辦路工後若因工艱費鉅集股時意計不到致有不敷應准以機器房屋抵借洋欵槪不准以地作抵並須候部核准方可議借各等語蓋以集股則零星授受勢散權分借欵則事歸專屬易啓太阿倒持之弊故雖以股欵並列而借欵一條實指開辦路工以後意計不到致有不敷而設今該撫請辦當辰枝路意在自保利權且路工尙未興築與開辦後意計不到者有别所請酌借洋欵應無庸議又奏内稱粤漢枝路均附屬川黔兩大枝悉歸總公司經理等語查枝路附屬幹路應俟幹路築成後統籌全局分别緩急次第奏明請辦未便先准立案以昭核實如蒙　　兪允應由臣等行知該撫遵照辦理所有臣等會議緣由理合恭摺覆陳伏乞　　　皇太后　　皇上聖鑒再此摺係商部主稿會同外務部辦理合併聲明謹奏 
[電傳　宮門抄]  
　　昨日午後二點鐘時京師友人專電告知本館云六月初九日　　皇上召見軍機大臣是日並無明降　　上諭 
[俄日小戰]  
　　昨日承駐滬俄國辦理軍務大臣德希諾君以華歴六月初七日下午一點二十七分鐘時盛京來電見示内開初六日我軍所駐之地並無更動惟派出偵察之兵時與日兵相遇小有戰爭 
[英索拘船]  
　　華歴六月初九日英京倫敦來電云英國郵船公司麥拉夾輪船被俄人拘住現已帶至殺以鐵地方所載之客令登英公司理馬辣輪船水手人等則盡行登岸船主取道不靈低西以返英京至麥拉夾在殺以鐵地方應用煤水等物彼處官員均不允給刻下英政府已致書俄京索此舟甚急略稱舟内確載軍裝然欲載至中國供英軍之用故箱上均有箭式以爲記號英國人民大以此船之拘謂俄人不合於理頗與國家有同心心也 
[俄籌防海]  
　　俄國衣部寗岳薄司托報云日前俄皇降旨飭苛司他秃水師營統領移駐波羅的海之畔兼轄列部矮羅　司皮簿羅夫利哈矮三要隘及波羅的海水師名之日波羅的海艦隊總統俾事權歸一不致調度紛歧窺其意殆以刻方與日爭持故欲將婆羅的海兵防益加嚴密歟 
[日擬設官]  
　　日本東京某日報云日廷擬於奉天省會及安東縣添設領事官刻方體察情形大局尙未决定外務省則以中日貿易日漸擴充擬遣官吏若干員分駐日前攻占之各地此項官吏歸軍政署管轄大約日來已將議訂章程矣 
[俄賃運船]  
　　俄文哈爾賓日報云報我俄自與日本搆兵卽賃定輪船三艘帆船二艘在貝加爾湖供載兵運物之用近以不敷調遣又添賃一小輪船惟運費甚昻所載之砂每七立方尺需俄銀之名盧而者八十枚 
[日通電綫]  
　　高麗漢京來電云日前日本駐韓使臣林權助奉召回朝卽由代理使事之某君入　韓王奏稱 
 
 

Page 2

 
 
我日當於貴國境内創設電綫以期消息流通請准假以事權俾得任意轉運材料并通飭沿途各觀察使轉行各郡守無任匪人阻撓 
[俄占名城]  
　　高麗元山來電云俄國可殺克騎兵闌入鏡城之内後派令三十名占據電報局二十四名占據米倉七十名占據監察使府第此外尙有三十名合計約一百五六十名往往攫取人家屋上所蓋稻草以飼戰馬一至霪霖竟日則牀牀屋漏困憊　堪大有敢怒不敢言之勢聞此項可殺克兵並未携帶輜重及大砲蓋偵騎也 
[日譽敵艦]  
　　日本佐世堡來電云我艦隊進攻旅順之際俄艦輙爭先駛出以與我滅水雷艦及魚雷艇交鋒中有名諾烏衣科者一見我滅水雷艦及魚雷艇之影卽增其速率每小時行至二十海里之外猛然發砲遙轟觀其靈捷情形我艦隊中咸驚爲勅敵大約艦中統帶必係錚錚佼佼人物實足令人贊嘆稱楊云 
[巡視工塲]  
　　日本下關來電云東歴七月十二日前内閣總理大臣伊藤春畝侯由東京抵下關終日兀坐旅館中絶不聞有何舉動入夜散步門外觀漁舟二十餘號在海上打魚舉網嗚榔意頗自得翌日午前鐘嗚十下挈同栗野筑都二氏及製鐵所總理中村氏山由縣知事渡邊氏隨員室田氏經水巡捕船鴻興札由小門鼓輪出玄海勘視若松築港工程興築港公司總理人高橋氏互談一切迨十一下鐘越二十分時船　製鐵所　旣傍岸工師今泉氏率同各執事及九州鐵道公司總理仙石氏福岡縣議員某氏出迎中村氏先導入銑鐵部縱覽製造火甎處燒煉焦炭處鍛工場試冶礦金鑪鎔銑鑪煉　廠每至一處中村氏必令工師緬述情形當伊侯在煉　廠時將點鑪閉　鎔　種種枝術詳加攷察日過午始入相携官舍午餐 
[窺伺中亞]  
　　京師來電云有客游歴中亞細亞歸而向人述及俄人所築中亞細亞鐵路經波斯國之苦臘司諾烏啞麥司苦及美路何至拔米羅高原之夫愛路額拿東北方以抵鏗奇奇陽繞出中國甘肅之肅州蘭州陜西之西安透迤達揚子江水道　計畫之大而且深有如此者目下萬鍤齊施似有迅速成功之意說者俄人之經營東亞已非一朝如满州之旅順波斯之苦希田土耳其之鏗奇奇陽其併吞中亞細亞之心未嘗一日或懈今者天山南北路一帶平野高原俄人勢力之堅牢已確乎不可拔旋復出其長技將古蒙喇嘛僧曲意懷柔來援漸且撫綏天方教徒俾本國行商得漸而冞入其阻兹者卡希由額路已分設俄華銀行寗希耶亦派駐俄之事務官運用巧思使其權得與領事等且令俄之金幣及通行錢布流行於天山南北路不誠足見其勢力之日進無疆哉 
[俄廷懋賞]  
　　俄文哈爾賓日報云俄帥矮列幾息夫以俄歴二月九號至四月十五號鎮守旅順之西伯利亞東部遊擊師第十五第二十六第二十七第二十八諸隊及鎮守關東各要塞之砲兵工兵蘇衣烏愛夫乃輕司幾兵可殺克兵第四隊西伯利亞東部游擊師第九隊第十一隊沙場喋血卓苦勤勞奏請俄錫之懋賞刻已擇尤賜給寳星矣 
[俄人債]  
　　英京倫敦來電云頃閱德國某日報短伯林某銀行爲俄政府經借公債計德銀五千萬馬克周年利息五釐當三禮拜前已在俄京聖彼得羅堡立劵畫諾矣 
[外務部奏議定英屬南斐洲招工章程請　　旨派員畫押摺後附章程]  
　　奏爲英國屬地招工訂立工章請　　旨簡派大員畫押恭摺仰祈　　聖鑒事竊臣部迭准出使英國大臣張德彝函稱英於南斐洲新屬亟欲招工開礦以期振興其招募華工一舉旣於該處礦利大有關繫自可乘此機會立一專約將華工到洋後當如何與各國工人一律看待之處詳切訂明以免受其苛虐查咸豐十年條約亦謂該省大吏當查照各口地方情形會定章程保全華工是會定章程係屬照約辦理現當彼急需華工之際執約以爭或當有濟又華工出洋不外閩廣兩省應今該省督撫出示扼定約中會定章程之語所有工人俟有定章再行應募前往等語當經臣部按照咸豐十年中英約章第五欵所載招募華工應由兩國會　專章照會英國使臣薩道義轉達該國外部與出使英國大臣張德彝議定章程俾資循守並行知南北洋大臣查照曁函復張德彝妥速商議各在案兹准張德彝電稱招工事會議多次詳與辯論共議章程十六條其第五欵所粘係運工瑣章將來附各欵後送部並將約章全文電達到部經臣等將來電恭錄呈　　覽在案臣部復准張德彝電稱英外部文稱約欵奉行年限似須載及第十六欵擬攺此次所定約欵卽於畫押日奉行以四年爲期期满以後兩國如有欲廢棄本約者無論何時均可先期十二個月通知届期卽行作廢等語查華人應募出洋充當工人原爲貧民　一生路無如各國苛例繁興出洋工人往往受其苛虐現當英屬南斐洲招工之際自應照約妥訂專章以資保護兹出使英國大臣張德彝與英外部所訂工章十五欵臣等逐欵查核該章第六欵所載訂約之兩國船隻均可雇以載運華工等語查尃用兩國船隻載運華工誠恐不無窒礙當經臣部電令張德彝將該欵删除其餘各欵於保護工人尙屬周密相應請　　旨飭下出使英國大臣張德彝與英外部定期畫押以昭信守所有議定工章請　　旨派員畫押緣由理合恭摺具陳伏乞　　　皇太后　　皇上聖鑒訓示謹奏　附錄章程　第一欵　按照上開之中英續增條約第五欵所載其應議之保工章程所載旣須籠統不得專指一處現兩國訂明自後凡英屬各處或歸英保護之地如須招用立約爲憑之華工當隨時由大英國駐京欽差大臣將該英屬或歸英保護之地名以及將來招載華工出洋之通商口岸招雇條欵擬給之工價一一照會中國政府中國政府當毋須别項照會立飭指明之通商口岸地方官竭力設法俾招工事宜得以迅速辦理每英屬或歸英保護之地前來招工止須按照本欵所言照請一次若該英屬或歸英保護之地照請在某通商口岸招工後停招至三年者則再來招時當另行照會　第二欵　通商口岸之關道接奉上開之飭文後當卽委派一員名日稽查保工事宜委員會同該口英國領事官員或其委派之員將華工須行畫押之合同以及一切細情凡關涉該工前赴之地方之情形該處之法律而稽查保工事宜委員以爲該華工所不可不知者一一出示曉諭並刊入報章以便周知　第三欵　下列各欵内所稱之招工所及一切須用之房屋應在何處曁如何設立之處均由該口之英國領事官員或其委派之員與稽查保工事宜委員商辦該所及房屋等或建造或攺造俾得辦理招運華工事宜費用均由英國國家支給所中須備有房屋以便稽查保工事宜委員等在内辦公 
[英阻榷膏]  
　　廣州訪事人云粤東膏捐官局前經詳定章程擬於四月初一日開辦嗣各洋藥行以其有碍銷場禀由英領事照會督憲岑制軍再三辯論遂將此案咨請外務部與駐京英使妥商聞英人之所以出而與聞者實緣去年三月前署督德制軍曾向聲明以後如辦膏捐當先通知以致此次另生枝節也 
 
 

Page 3

 
 
[漢臯火警]  
　　漢口采訪友人云六月初五日之夜十點鐘時一　新月斜掛柳梢居人正在披襟納凉驀聞鉦聲鏜然由遠而近詢之知鎮上柳家巷口河街某廣貨店忽肇祝融之災回回熊熊銳若燧牛之衝敵陣迨水龍雲集而昆連四十餘户已悉化昆池劫後之灰矣迨翌晚天寳巷口河街某姓家亦兆焚如之禍延及比鄰六家幸尙無傷人之事 
[鄂省官場紀事]  
　　漢口訪事人云湖北漢陽操防營屋興工已久刻甫落成大憲札委張大令南墐前往騐收工程○湖北警察總局文案一差　中鍾直刺熊祥辦理兹者直刺已准補興國州缺行將赴任所遺差務經上憲札委蔣大令寶瑊辦理○湖北候補府經歴吳大令斌楷奉善後局憲委赴襄陽採訪硝價日前已束裝就道矣○○新委漢口淮鹽局總辦曾嶽崧觀察定於六月初二目鶯遷入局前總辦兪觀察已在洋街租屋避暑俟秋涼後始赴江寗銷差 
[上海官場紀事]  
　　洋商租地會丈局委員兪夔拊明府騐花局委員何吉生明府藥王廟施醫局委員黎鳳詹二尹均於昨日至縣署分别拜會謁見○昨日淞滬釐捐總局督辦陳六漁觀察之瀛眷由蘇來滬泊舟大碼頭隨飭家丁迎迓入局 
[一釐局批詞]  
　　昨日淞滬釐捐總局督辦陳六漁觀察發出批示一道懸掛局前其文曰批黃方盛等禀三河口漏捐一案前由委貝揭守會同太倉州訊明議詳酌子補捐旣不責令加罰又未究追歴年漏捐之花僅於本年換結飭令認捐内每年酌加錢三千千文已屬從寛該商董不知感激輸將率以萬難加認爲詞來局混凟殊屬狡猾要知加捐數目業已詳報萬不能希冀倖免所請斷難照准仰崇明縣尅日傳集各商董按照三千千文之數酌量認攤並飭　尅日來滬出具切結毋任諉延切速此批 
[移緝匪黨]  
　　南匯縣境四圑墩武生姚守香倚勢横行素爲鄉里側目日前生子彌月筵開湯餅賀者數百人向業棉花之周士達與姚有葭莩親近因虧欠孟炎堂欵項被孟强取棉花若干包是日亦至姚家賀喜乘便訴知其事姚遂嗾令梟黨爲周將棉花取回梟黨允諾立卽擁至孟家適孟不在遂將孟子刼回勒贖洎孟歸家察知其事卽投南匯縣署嗚寃適邑宰張大令因　在滬由典史某少尉出差將姚拘獲訊知平時武新鄉曲控案纍纍因之出示招告一時被害者紛紛具呈多至七十餘起姚知事不得了陰使羽黨將孟子釋歸惟是頌繫迄今費無所出遂縱令羽黨至陳家橋鎭將某藥肆主擄劫至家以圖訛詐鎭上各家急嗚鑼聚衆會同圑練窮追當場格殺三匪禽獲二匪得將藥肆主奪回隨商請鎮董將所獲之匪解送縣署時大令已公畢回南立卽升堂研訊命將姚釘鐐收禁一面移咨鄰邑緝拿漏網匪人昨日上海縣主汪瑤庭大令接到來文已飭差下鄉嚴行查緝矣 
[工局類志]  
　　昨日本邑清道局委員陳召亭二尹飭南市各鋪地甲將每家所繳垃圾捐數造册呈報並柬請各叚董事到局籌議要公又南市薛家浜迤西至小閘橋一帶官河淤塞不通閱時已久各董籌議疏濬禀由蘇松太兵備道袁海觀觀察批准迄今尙未興工邇來各叚董以天氣炎蒸居民汲飲不便商諸同仁輔元堂董事設法開鑿以興水利而衛民生 
[遺罰鍰]  
　　日前英界西棋盤街金隆里裕盛和皮貨店被火時適包探李星福偕西探道經彼處喚令工人竭力救熄嗣鄰人疑係縱火嘖有煩言捕頭爰將裕盛和司帳人楊洪記拘解英美等國租界公廨昨日午前十一點鐘時司馬升堂研訊裕盛和主延律師丹威生聲辯司馬諭楊日爾店前次失火後本分府曾與德副領事熟商且會同往勘情形此係格外體恤商民實爲向來未有之舉此次之火雖無有心故縱實據惟縱今店中人抹牌置店事於不顧爾之疏忽咎無可辭遂判罰洋銀二百元撥充紅十字會經費丹律師尙欲陳詞司馬不悅曰如此判斷公允已極何用多言丹律師遂默然而退 
[劫匪宜懲]  
　　昨晨包探徐阿華投英美等國租界公堂禀稱前日小的在卡得路七百四十八號門牌賣臭豆腐乾之駱各生家搜出單刀三柄鐵棍一條詰其何用云由張阿方與其叔張桂生寄存并稱　張擬分持此項凶器行刼龔談氏之女爰卽訴知捕頭偕西探前往將二張拘獲今特邀龔談氏來案禀陳讞員黃耀宿司馬與英總領事署繙譯官德爲門君研訊之下龔談氏供稱小婦人年老無依只生二女因撫張阿方爲善子未及一月阿方卽野性難馴在外生事自五月二十一日出門後迄今未歸求恩明鑒徐探禀稱小的曾訪諸彼處鄰人僉謂龔談氏本將其女淡英許嫁阿方後見阿方作事不端因之翻悔阿方知之遂欲糾人行劫前夜有匪類若干人在氏門外徘徊不去司馬商之德君判令將二張各責一百板管押一月駱管押一禮拜凶器銷毁 
[五月分教職單]  
　　教授　福建福州吳掄元邵武歲湖南衡州涂景濂長沙甲　正諭　山西猗氏董猶龍平陽江西豐城顧沛泉廣信湖北均州吳桂華黃州四川冕寗湯必治潼川雲南安寗張舜笙臨安俱舉　訓導　奉天康平賈完璞奉天優直𨽻武强江志澄大名挨直𨽻行唐張奉先順天江蘇桃源葉夢熊蘇州安徽肝胎查兼鈞寗國俱舉山西五臺王爾申汾州挨江西武寗蔡嘉謀饒州湖北枝江劉煥奎黃州四川通江張錫祺成都南川唐培齡嘉定彭縣王湘叙州廣東封川陳植渠廣州樂昌宗澍勛廣州和平葉樹楷肇慶俱舉　復諭　江蘇贑榆陸壽　蘇州恩河　商水高錚衛輝浙江青田孫兆麟杭州俱附江西龍泉張學滋南昌上猶許宗泰南昌廣東臨高陳天叙雷州俱舉廣西興業馮載賡潯州隆安陽壽祺桂林懷遠傅樹疇桂林俱廪　復訓　直隸遵化王守倫易州廪山西潞安楊敏　平陽附絳州史隨登蒲州河南附州師麗南陜州湖南清泉余宗岱長沙俱廪湖南長沙彭德樹岳州舉江西龍南丁應松南昌增廣東潮陽潘昭翰廣州附東莞馮祖禧肇慶四川潼川羅琨順慶俱廪雲南昆陽吳崇烈臨安副 
[萬國紅十字會來函]  
　　啓者本會昨承江蘇學政唐大宗師交來經募第三批龍銀八百四十五元鷹銀一百零五元小洋銀五百角新疆撫憲潘中丞匯到新湘平銀二千兩合規元二千一百兩新任漕運總督前江蘇撫憲恩交來代募耕心堂志等二十六户龍銀鷹銀七十六元二角浙江運憲許交來浙西鹽商鷹銀一千元錢清場大使徐鷹銀五十元石堰塲大使胡鷹銀四十一元紹興批騐所大使汪鷹銀二十元蘇松太道袁交來出使駐俄大臣胡庫平銀一千兩合規元一千零九十六兩安徽鳳潁六泗道張捐助鷹銀八百元江西南安府文交來南康崇義二縣官紳捐洋銀三百五十元合凈光鷹銀三百三十六元一角八分除分掣收照並函復外謹抄乞登報伏希公鑒再本會承奉天李聘之觀察函致溝帮子分會張丹榮别駕并開示奉省捐欵銜名單一紙計奉天軍督部堂增助銀一萬兩奉天府府尹廷助銀二千兩署奉天驛巡道王助銀一百兩奉天督轅文案處助銀三百兩奉天交涉總局助銀一千兩商人紀鳳臺助銀二百兩奉天銀圓局助銀五百兩　　　上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紅橋笛語]  
　　楊州訪事人云兩淮鹽捕營自攺爲練軍後每年春秋兩季應由運司校閱一次本屇春季運憲恩新甫都轉以公務倥偬遲遲未果五月杪始示期六月初一日補閱當由鹽捕營管帶彭都戎預備一切並聞是日巡警營管帶蕭都戎亦請都轉至西門外大校場校閱警兵以分優劣○仲夏以來晴多雨少目下新秧甫插四鄉望澤尤殷而西北一帶山田其勢尤亟亟不可終日至前數日南鄉始得大雨城内則僅廉纎數點西北各處竟涓滴全無諺云十里不同天其是之謂歟 
[蘇臺近事]  
　　蘇州訪事人云本月初一日胥門外五龍橋附近鄉民某甲在田間工作不知因何與鄰人某乙口角互毆遍體鱗傷奄奄一息家中人遂偕地保舁至吳縣署控請伸寃初二日清晨縣主李紫璈大令升坐公堂飭仵作細心察騐隨諭令舁歸自行醫治一面　差提乙到案從嚴究懲○元和縣知縣金苕青大令訪聞谷巷鎭近有私梟匪開場聚賭因於本月初三日飭緝捕頭目孔老四帶同差捕馳往禽拿 
[上海縣署案]  
　　西門外保甲巡防局委員李浩然二尹函解陳舫泉撫蔡毛郎倪順才一案至縣前晚縣主汪瑤庭大令升堂研訊陳供小的在大南門外桂墅里訓蒙蔡郎曾將田單向林姓抵借洋銀十元後林轉抵與談土生旣而蔡央小的作保向談取出意欲　中塗攺小的不允送還與談蔡因此狹嫌喝令倪兇毆受傷求卽騐明究辦蔡供此單前由小的母親托陳向談抵押洋銀二十元後知被陳吞没五元以故扭至談處質證不敢行兇倪供蔡係跛者當日與陳互扭事行仆地小的惟解勸而已並無别情大令飭爲陳交差看管倪交人保出令蔡邀談到案聽候質訊核斷 
[上海保甲巡防局案]  
　　江北某邑人張順甫之妻江氏前被蘇大五所誘挾之來滬賣與大東門外德順硝皮作主李某爲室前日來滬尋見向李理論李喚同蟻媒張王氏與之相爭事爲汛弁楊某所知遣人拘送十六鋪保甲巡防中局局員黃衡堂二尹研訊之下命轉送保甲總巡局請總巡朱森庭明府訊懲 
[英美租界公廨晚堂案]  
　　談張氏者自言家在胥臺花月中曾以洋銀二千元寄存龜棍林鶴亭處被林贅壻林佑之用去向之力索抵賴不還因具禀控諸公廨讞員黃耀宿司馬升堂集訊著鶴亭佑之措償迄未清楚前晚飭提至案謂鶴亭曰日前爾呈繳洋銀四百元所缺尙人難了事現在惟有將爾交原保人保出赶緊籌措延于押追鶴亭供稱小的賠累不堪尙求鑒原氏供稱小婦人實將洋銀寄與鶴林務求追足佑之供稱小的取用洋銀時並不知係氏所寄且用以贖還母親金飾並非在外花消現在小的無力歸還求恩格外成全容小的先繳百元其餘立票拔付司馬著管押候繳洋○前報紀蘇州青陽地蕭潘氏之女秀珍被著名蟻棍李阿五誘拐來申串同王姓老嫗曁董陳氏賣與粤婦甘王氏得洋銀六十五元後因患羊癲瘋由陳雲卿以洋銀六十元爲嚴姓買爲義女有王子洪者挾向李借錢不遂之嫌報知蕭潘氏氏卽奔至上海將情訴知虹口捕房捕頭派某包探拘獲一千人解送公廨襄讞委員王松丞刺史訊鞫之下陳願將秀珍交案因飭暫行管押前日秀珍由陳交到司馬向之質訊李堅稱王姓老媼得受身價若干目下在逃未獲司馬隨飭將李責二百板其餘一併開釋秀珍交蕭潘氏具領○前者蕩婦蔡戴氏控私夫陸榮生藏匿伊女巧雲等情前晚司馬提案質訊蔡戴氏供　小婦人與陸姘識歴十一年向在洋人處爲傭曾隨往英德法等國近居虹口陸另與紹興蕩婦楊氏有染本年五月二十日將小婦人前夫所生之女巧雲領去求賜比追王供小的向在禮查當細崽曾與戴氏私後因迭次勃谿誓絶來往近忽以小的誘領其女爲詞糾同小流氓爲難實則並無其事司馬著各具安分切結斥令退去○同餘錢莊主李厚祐呈控莊夥鄭宏甫監守自盜等情前晚司馬升堂研訊李遣傭人王升投案候質鄭供稱小的在莊經管洋銀虧空銀三千七百餘兩現可收得千餘兩其餘陸續歸還求交人保出理處司馬著赶緊清理 
[英美等國租界公堂瑣案]  
　　包探顧阿六解李沈氏至案禀稱小的目見此婦至某烟館吸烟爲特拘案請辦李沈氏供小婦人初至上海無知誤犯尙乞恩寛讞員黃耀宿司馬從寛斥釋不予深求○包探徐少蘭解流氓沈仁福李阿二朱详福至案禀稱前晚伊等借端向周阿金許去金戒指一枚及對時表等物意猶未足復勒索洋銀八元周不得已同至某鐵店借貸始由小的拘獲叩乞究懲周供小的在新馬路某鴨毛行執業前晚出外綸茗倚於樹上納凉沈等卽不問情田肆行毆擊以致失去　物並被索詐洋銀八元今已拿案求恩究懲司馬判令將沈李各責四百板管押六月朱責一百板管押三月 
[法租界公堂瑣案]  
　　某信局雇車裝運信包衣物途中被遇流氓王阿二孫阿福蘇阿五及丐子陳阿六胡叔培所劫失去洋銀八十元綢衣服二件報捕後經某包探查獲詰知所攫洋銀除各人俵分外尙餘十四元昨日解案請訊王等供稱小的等人與同黨阿春及高友榮行劫分贓刻已伊等已逃往浦東避匿讞員陳楚生大令先與法總領事署魏繙譯官會商然後判令將王孫蘇三犯各責三百板陳胡二犯各責手心二百下統發捕房管押一年○葉硯香訴稱雇包明中之車運一香爐至某店付給車資包乘隙携香爐而逸幸卽追獲送請訊懲大令判包責二百板香爐給葉領去○偷兒吳阿毛竊得鄉间某姓家皮箱一口來滬銷售被包探拿獲解案請懲大令判押捕房半月期满之後責三百板○某鞋店主劉金元訴稱偷兒陳阿三掩入室中竊去鞋二十五雙報捕查獲送案請辦大令判枷號一月責五百板○王晉德訴稱歹人張阿金誘得小的學徒藏匿家中經小的扭案請追張知事不　浼人將學徒送交伊父務請嚴懲大令判枷號二十日責四百板○孫煥章繆阿三張子雲三轉人輾保薦某甲至某處管碼頭西人家充當細崽旣而甲竊物而逃西人遂將孫繆張送案請究大令與魏繙譯詰知西人籍𨽻英國飭送英界捕房辦理○前晚偷兒韓阿四掩入新拓租界中某姓家圖竊當場拘獲送案請懲大令著禁押捕房五日○有高友生者忽發瘋狂沿途胡閙經巡　街捕拘入捕房昨日解案請示大令著發普育堂留養醫治 
[美租界捕房紀事]  
　　昨日某西醫乘馬車至黃浦路悮將王阿生所拉東洋車撞壞遂與王同至捕房細訴情由給以洋銀二元爲修治之費○昨日某姓家所雇車夫曹阿大在順泰馬頭拾得不知姓名人所遺匯豐銀行支票一紙計支洋銀一千元因卽持赴捕房訴知始末捕頭令存候失主認領 
 
 
 

Page 10

 
 
   
 
 

Page 11

 
 
   
 
 

Page 12

 
 
每道交銀六錢京引每道交銀三錢自六月初一日起飭商於領引時呈交當時按出奏引數最多之年約可收銀二十三萬餘兩丙除每年籌提直振銀二萬兩外又應付鹽商昭信股票息銀二萬兩又奉飭由運庫代藩庫籌解英德俄法四國洋欵銀九萬兩因自光緖二十一年加價案内直岸加價約歲收銀十萬及十一萬餘兩内運庫每年應解四國洋欵銀八萬兩僅餘銀二三萬兩按代藩庫籌解銀九萬兩計不敷銀六七萬兩連年羅掘俱窮均請於此項歸公加價内凑撥尙餘銀十二三萬兩悉數報撥旋於是年九月間經前督臣裕祿奏請添撥北洋海防經費案内經户部核覆准將此項歸公加價餘欵儘數撥補防費各在案兹查昭信股票業經各商禀請獎叙其息銀二萬兩本應停發另行造報惟自二十八年九月開綱以來銷滯商累領引較少所收此項歸公加價除湊　洋欵外應撥防費所短尙鉅實無餘欵可以報撥現計自光緖二十五年六月起至本年五月底止五年限满若據停止加收當此庫儲奇絀之時應解洋欵防費等項實無所出深恐有誤要需請將此項直省加價自本年六月起再予展限五年仍以七成提歸公用三成津貼商人俟限满查看情形再行核辦等情具詳請　奏前來臣覆加查核委係實情應請照辦除咨部查照外理合恭摺具陳伏乞　　　皇太后　　皇上聖鑒謹　奏奉　　硃批户部知道欽此 
[直𨽻總督袁　奏請　　旨俯准該貢生范鳳儀在於原籍自行建坊給予樂善好施字樣俾昭激勸片廿一日]  
　　袁世凱片　再據藩司楊士驤詳稱邢臺縣龍化村貢生范鳳儀自高曾以至曾元元世同居耕讀傅家孝弟成性其兄鳳嗚已丑進士其弟鳳瑞鳳來庚午辛卯舉人其伯叔弟姪入邑庠郡庠者十餘人現存男女大小百餘口一門輯睦均無間言光緖二十六年間拳匪肇亂天旱成災鄉民靡所得食困苦異常該貢生捐榖一千二百石散給貧民村中西百餘户賴以存活由該村民人等聯名禀縣取造宗圖册結詳司轉請核奏前來臣查士民捐銀助賑至千兩以上者例得請　　旨建坊今該貢生范鳳儀散榖濟貧嘉惠桑梓洵屬好義可風查有捐榖一千二百石核計值銀在千兩以上相應請　　旨俯准該貢生范鳳儀在於原籍自行建坊給予樂善好施字樣俾昭激勸至該貢生九世同居世所罕有惟例無准其　　旌表明文可否量予　　恩施以示嘉獎出自　　鴻施逾格除宗圖册結咨部外理合附片具陳伏乞　　聖鑒訓示謹　奏奉　　硃批著准其旌表依議欽此 
[盛京將軍增　奏爲旗員被控索財未遂濫刑致死民命請　旨先行革職歸案審訊摺廿一日]  
　　奴才增祺廷杰跪　奏爲旗員被控索財未遂濫刑致死民命請　　旨先行革職歸案審訊恭摺仰祈　　聖鑒事竊據署義州知州瑞安詳報光緒三十年二月二十七日據州民李世增呈稱　兄李世昌被僧人源海旗人李詳等勾串强欲撤地揑詞在廂紅旗界官處控告經該界官佐領象新傳訊索財未遂勒逼退地喝令不知姓名旗兵五六名擅用濫刑致傷李世昌頭顱右腿等處越日在官廳内因傷抽風身死等情當經該州驗明傷痕拘集被告源海等質訊供均狡展佐領象新係屬職官亦未便聽審據情詳報前來奴才等查該界官佐領象新輙敢擅受詞訟已屬不合被控索財未遂濫刑致斃李世昌各節是否盡實亟應澈訊明確分别辦理以成信讞除咨將軍衙門卽將該界官撤任調省一面札委驛巡道提同一干人証質訊外相應請　　旨將義州廂紅旗界官佐領象新先行革職以便歸案審辦理合恭摺具陳伏乞　　　皇太后　　皇上聖鑒訓示謹　奏奉　　硃批著照所請該部知道欽此 
[山東巡撫周　奏爲懇　　恩俯念山東工需緊要准將雙月班次並分發指省援照部章片廿二日]  
　　周馥片　再前因惠民利津等縣黃河漫溢工用浩繁經臣奏奉部議准將常例七項捐按例定十成銀數由山東收捐專作黃河辦工之需聲明此係山東河工重要是以准其捐收他省不准援以爲例等因於光緒二十八年九月十九日具奏本日奉　　旨依議欽此欽遵辦理在案無如例定銀數較鉅捐生無力報捐每多裹足且廣西四川等省援案接准開辦捐生祗有此數彼盈此細勢所必然是以一年有餘山東所收七項常捐未能暢旺查前准户部咨議覆政務處酌擬變通捐輸定章内稱凡報捐雙月班次花樣等項四品以上按五成收捐五品以下按四成收捐又由新海防例實職人員如在部庫加捐分發指省自應按照减成章程核收至各省代收七項捐輸案内所收分發指省仍應查照奏准例定十成銀數收捐等因卽經轉行遵照辦理惟自部定减成新章以後山東應收之雙月班次並分發指省竟成盧設山東頻遭河患欵絀用繁挪墊甚鉅全賴勸捐彌補迭據勸捐各員禀請查照部章奏定减收以期踴躍現廣西撫臣柯逢時亦奏請减收可見部庫旣經核减外省勢難獨異自應按照部章一律辦理據工欵局司道詳請奏咨前來合無仰懇　　天恩俯念山東工需緊要准將雙月班次並分發指省援照部章四品以上按五成核收五品以下按四成核收以廣招徠而資接濟出自　　逾格恩施除咨明户部查照外理合附片具　奏伏乞　　聖鑒訓示謹　奏奉　　硃批户部議奏欽此 
[山東巡撫周　奏爲報効之欵懇　　恩准由山東兌收濟用仍照光緖二十八年部議由臣請　　旨獎勵片廿二日]  
　　周馥片　再前准户部咨報効鉅欵在數萬以上者應請　　特旨給獎僅萬餘金者如係正途出身應准獎給正印實官或本係正印實官亦准獎給正印實官升階其非正途出身亦非正印實官只准給予銜封貢監等因於光緖二十八年七月十九日具奏本日奉　　旨依議欽此本年又准部咨報効鉅欵應歸部庫核收等因均經分行司局遵辦在案兹據司道詳稱山東各府州縣中學堂現雖次第興辦苦於經費支絀驟難大舉加以河工振撫待用尤殷官欵旣難遍及而地方瘠苦風氣未開零星湊捐難集鉅欵其有本籍紳富或雖非本籍曾在山東服官經商寄居山東已久者關懷地方意在興學助工施振襄助善舉未便拂其志願應由山東兌收免其交金解部仍照章請奬以順民情而資觀感等情臣查紳民報効鉅欵部臣議令交金解部係爲豫籌金幣地步原指赴部報捐而言其紳富捐助本省學堂工振等項未便拒郤且山東工振情形尤爲窘迫若併此紳富捐助之路阻遏不行勢將來年更難展布近年報効學堂經費者如湖北省經該督撫奏奉　　恩旨優獎報効山東工振者亦經臣奏准獎勵有案各紳富關懷時局不惜 
 
