# 1882 - 207 - 4903323

 

Page 1

 
 
[康熙字典出售] [  點名齋主人啓]  
　　本齋用石印照相法縮印康熙字典每部或釘成一本或釘作四本其封面均用五色綢綾而外以紅木夾版作套上鐫隷字裝潢工巧式樣玲瓏久爲　林珍賞計共印過三次悉數賣完現在第四次重印業經竣工卽日發兌價仍照舊而字之點　墨色愈覺清晰匀稱欲購者祈來價買此布 
[精印詩句題解五編出售] [  申報舘主啓]  
　　詩句題解初二三集坊間業經彚刻行世但古人詩集浩繁其時句之可以命題者要不止中是以南匯倪壬雲先生博采旁搜　成四集向年由本舘印售早蒙閱者許可先生邃於韻學凡名家大集靡不披麾日積月累近復輯成五集仍由本舘仿巾箱本印成計每部八本價洋四角惟於六月十一日　書是書刷印之墨新從外洋購來係極上上品刷印在紙字之四周可保永無黃色油蹟至題解四集現亦重刋工竣不日裝訂齊全卽可出售合之初二三集版口一律便於舟車携帶洵爲善本如承價購祈至申昌　畵室購取各外埠賣申報人亦有發兑也 
[閱同仁醫館公啓書後]  
　　創設醫館以濟貧病善舉也然旣稱善舉則必使規模全備毫髮無憾而後爲痒之心始爲之大快昨閱同仁醫館公啓一紙而歎善舉之成固有不容易言者矣同仁醫館設於本埠虹口自創始以來迄今十有餘年貧病之受惠　已不勝屈指第以經費不足舍宇湫隘就診者不能留館養疴司其事者於心終惟爲歉旋得司董教師悉心籌　並有美國喜而姑娘慨助銀三百五十餘磅加以館中所積餘貲三年前於虹橋西購得房屋一所較前益加宏敞然尚未　　用也李君秋坪深嘉設舘之意而又歘爲之擴充乃勸集銀一千餘兩自已復墊銀一千餘兩共合計三千兩續購舘後洋房兩所以便男女養病之所此外翻造房屋增益舊觀尚非再加銀數千兩不可李君願獨力墊款從速營繕然後捐募以彌其闕是誠仁人之用心而深知先務之急者已夫爲善之人必心力交盡心有餘而力不足不可以爲善然一人之心或可以深思遠慮而一人之力斷不能篇惠周施博施濟衆堯舜猶病非堯舜之心有難盡實堯舜之力有未逮也李君以施濟之心廣兹義舉以冀舉前人所創之善緣而遠爲推曁其心固良苦矣然爲善者必有其資而後可以集事李君雖力能墊發倘必取給於李君一人則又非公義之道此所以亟欲捐募以彌其缺所謂斟酌先後量劑緩急而適得其平者也人之欲善誰不如我惻隐之心人皆有之上海善堂林立冬則施衣夏則施藥凡所以濟貧病而行其仁術者全頼衆擎易舉集狐腋以成裘西醫之術雖精而藥本等類斷非空空妙手所能備而况病人赴舘就診夏則恐受暑熱轉致增劇冬則恐受寒氣益復感邪莫妙於留之在館就近診治庶不至時常變更不僅爲病人省費省力起見實以廣醫術而成善願若屋宇湫隘地方逼窄不足以容不幾枹爲善不卒之歉乎西人之言曰醫院爲病人調養之所屋必取其高朗軒敞使其性得以舒暢地必取其乾净清潔使其氣不致薰蒸斯言也實深得治病之原足以補靈樞素問所不及本埠如仁濟體仁等各醫院莫不棟宇軒爽屋舍寛曠病人居其中不啻與在家無異或反較家内爲適意故居院養疴不數日而沈疴立起此不特西醫之術妙亦由於處之得其宜也今同仁醫院雖亦漸加擴充不若從前之狹隘然較之現在本埠各醫院則究似規模略遜苟因陋就簡而不力爲開拓將何以副創始者之期望而宏此善願也哉今得李君急所先務慨然解囊墊發銀若干以成義舉而此後建造需資購藥需資鳩工庀材一切皆須經費是安得不廣爲勸募以終其事竊思上海一隅中外巨商大買薈萃其間上年各處賑捐尚且捐貲助藥不以道遠而視同秦越今同仁醫館近在本埠尤屬痛癢相關亟當各發婆心共襄善舉隨其力之厚薄以勉結善緣吾知積銖累寸益寡裒多以有限之貲財廣無窮之恩惠當必有踴躍樂輸者該醫館當必有無難擴充者矣爰樂書數語於其後 
[倫敦電報]  
　　本月十四日倫敦發來電報言英國向有額外兵丁平時不在營籍有事然後調集刻以埃事孔急故將額外兵均行調集以備發往埃及土耳其亦預備兵士欲以辦理埃事也 
[鎗斃親夫]  
　　香港西字報載有新金山信息云新金山庽居之華人名阿友者在彼多年積有微資擬欲聚某氏女爲妻女係英人不願嫁華人爲室經女母再三敦勸始得首肯結褵之後女仍無日不回母家阿友疑之至華四月十八日女復歸寜阿友尾而隨之先後抵岳家阿友忽與妻母角口數語女卽出手鎗開放中阿友之額蹶然而踣經鄰人報知捕房前來騐視則見阿友臥血泊中業經氣絶問女何故致死其夫則云其夫持刀欲殺我母故我開鎗撃而斃之現已拘解捕房想當訊鞫定擬也 
[日人防疫]  
　　前報列日本近來有霍亂之症患者甚多兹得日本消息云日本秉政之臣近於明治十五年六月二十三日定有規條大略言有疫之處倘有船隻行至無病之處不准立時進口須俟醫生騐過船中果無病人始准上岸倘有病人卽將該病人送至醫院調治全愈始許將人貨搬上若船中曾經死過人口則必令該船出口寄椗數日俟醫生驗過始可人内云云惟此係擬定規條言如有不遵此條者必須得罰將來再出告示定於何日爲始容俟續聞 
[議增茶價]  
　　前報所載由漢載茶出洋之輪船麥司哥福留司葢斯德里尚未駛抵外洋一節迄今究不知其下落中國茶商聞此消息議欲每担茶加價銀二兩而西人則未見如願以償也 
[京都近信]  
　　北京西人來信言京都目獲甘霖小米已有轉機天氣亦稍凉快不若前此之燠熱矣又云英高和約目下亦經訂定約中所載名條欵大略與美高和約相似高人聞此消息頗爲欣喜其高人之爲教習者皆言英人來高通商則當以高麗語言文字教之於通商之事大有裨益也又聞德高和約亦經訂成德國使臣之赴高者刻已偕其從人一同回京矣惟法國和約尚未定局葢以傳教一節高人不能相通故現在法領事又將赴高以商議此事也又云寓居北京之西人近以天熱城中又多穢氣故咸至山中避暑乃避暑諸人之言曰城中多穢是以避跡山中而山居又多賊盗頻遭鼠竊殊有兩難之勢按近來北京盜賊實多道路之穢或者不便湔除而肢篋縱横則本地方之責何以置之不問以致貽誚於西人耶又云日本公使署中向來有日人在彼學習中國語言文字故署中人數甚多目下則盡囘日本署中不過服役數人而已殊不解其何意或以爲因經費不足故暫回國或以爲因琉球一事與中國齟齬均不 
 
 

Page 2

 
 
可以臆度也 
[火警詳述]  
　　漢口洋街失火昨已登報兹得詳細情形爰再述之據傳月之初八晚十二點鐘後漢鎭洋街俄商順豐洋行後面卽俄商之恒寳順磚茶棧房失愼此棧皆堆積斗料與壓磚之器素來乏人進出不知如何致火從舊木器堆焚起當時冒穿屋頂不可收拾比捕房鳴鐘集救旋經本坊廵司以及廵街委員曁武營弁勇等先後馳到彈壓華街各龍局廣式水龍共六七架相繼前來護救約焚一點半鐘火勢方殺然尚有餘火直至二點鐘始滅幸此棧四面落空故不致延及他家云 
[鄂省官報]  
　　六月初三日藩憲牌示京山縣宋河巡檢缺以試用從九汪瑛署理初四日又示棗陽縣缺委候補班前補用縣徐蔭溥光化縣缺委候補班前先補用縣鍾桐山廣濟縣缺委補用州張茂時京山縣缺委遇缺卽補縣羅登汝俱代理 
[夫妻同斃]  
　　漢皋後湖東嶽廟一帶城上近年來皆有貧民搭篷而居或種湖地或盪划子或以小本經紀爲業現因湖水漸漲由湖墩遷住於此者較前愈多聞有該處居民某甲者夫妻均年逾不惑子女多人長子已及冠而甲婦素有外好忽於上月望後甲與婦反目爭市不休不意一夕竟被姦夫淫婦將甲抑勒致死次日其子將夜來父死之由告知諸人隣舍咸抱不平當將该婦痛打一頓然後用索綁縛聲言卽要送官究治詎衆人方離左右讠婦在地哭滚墜落城湖水甚大須臾淹斃及經人知覺撈救已無及矣 
[茶店騐屍]  
　　杭垣官巷口大街有青雲樓茶舘店主係一孀婦年三十許其夥友名廿六人旣忠勤而性尤誠實在店七八年從未與婦戯言婦甚敬重而信任之嗣因店中生意不佳房租時有蒂欠房主欺其女流遂以欠租控官飭差保封鎖房屋婦與夥等空身走出一物不携經原中調處許歸十元了事因得至店屋搬取生財及家用等物不意樓上房門只存一扇而房中臥榻上質票十餘帋英洋兩元及桌上之煙灰一缸盡皆失去及檢視箱籠則所藏之印子錢三十元并零星衣服亦付烏有衆人俱爲詫異旋經查出樓門係隣居某甲携去打鋪由後進矮墻踰垣而入及詢失物則諉爲不知婦力不能爭遂據情控官求辦官以事無証據不得直婦旣遭封店之羞又受穿窬之厄生機盡絶痛不欲生廿六旣在一處不能坐視爰竭力向各親友處稱貸得洋十餘元於炭橋畔租一小屋重理舊業幸茶店之傢伙俱在不甚費力乃六月初四晚婦以細故與廿六口角兩相爭執聲色俱厲閙至更餘竟致互相扭結各以性命相撲幸旁人竭力解散婦恐廿六竊負而逃因在店　内坐而嚴守卄六一人上樓私將婦榻上所置之煙膏一缸盡情吞服後乃至已榻上仰身而臥次日日高不起人爭喚之亦不答察其神色有異知必服毒忙舁至知守堂醫治堂中以爲時過久不可救藥復舁至上城某名醫處亦以過遲不及服藥爲言延至午後毒發而殞廿六家本紹郡上有老母下有子女三人得信後一齊趕到然已兩日之久矣至初七日報縣請騐錢塘趙邑尊帶同刑書仵作等至塲檢騐而該屍已上半身　腐不堪肌肉狼藉騐係吞煙自盡着卽收殮傳該婦當塲訊問數語卽令帶回再訊云 
[津門地貴]  
　　天津房屋租價本昂而近來紫竹林爲尤甚該處附近小庄郭庄之民居一百三十餘家現被法國擴充租界盡買其屋價旣領清搬費又經發訖賣屋之民苦無居處爭就近處購地蓋屋以致地價驟貴較前三倍版築之聲不絶於耳飽心門角幾無隙地又有租住媧寮賭館者則比之尋常貴更十倍荒烟衰草之塲忽變爲歌無繁華之藪殆地氣之轉移歟 
[開溝宜緩]  
　　南昌溝道之塞半由於煤車往來半由於傾乘煤渣培圾今日久益甚各家鑒於日前之積水難行乃有集貲開潘者雖皆以隣爲壑然實亦力有所限也惟其極不合宜者則際此時方炎熱起出穢泥兩旁堆積烈日魚之臭氣觸鼻竟有經旬而尚不募人挑除者更不可耐本有載糞鄉車可以裝運近因收穫罕有來城是以無可設法然何不行於冬令非但可藉運於糞車彼車糞者亦可取以壅田較諸下水撈泥省工免凍誠屬一舉兩得何必於此時急急豈以至冬又忘夏患必見兎而顧犬耶 
[妬姦兇毆]  
　　甯郡南門内梅園橋下某姓婦與南社壇橋革兵某甲有私近又與近處之某乙拚識棄舊憐新甲妒之日前遇乙於大廟前兩相爭門乙力弱被毆倒地甲又以足踏其腹當經旁人勸阻乙已受傷沉重其家聞知卽舁傷人至甲家吵閙打毁旋由地保理處令甲出費養傷無如甲本奇窮無物可變不得已將其祖母之壽材質洋五元付給舁歸傷人始得息事云 
[電徒溺死]  
　　本埠中國電報局有電報學生管人蟬姓田尖藝粹曾在美國學習數年回華現爲電局最得力之生日前偕洋電師盈生赴滬蘇交界巡察電缐十四日晚在黃渡相近地方卓生以鬱熱難忍聳身人河洗澡詎該處溜急不見冒起洋電師熟諳水性卽投河挽救遲之許久始行撈獲則已氣絶而僵矣當由途中發電至滬由局員喚其胞兄備辦棺衾用小火輪赶赴該處盛殮并立刻電知各局無不同聲惋惜也 
[續送牌額]  
　　本邑紳士公送莫大令德政牌額已列於報兹悉昨晨本邑書院各生童等亦恭送匾額一方係望殷竹馬四字又德政牌兩對亦可見大令之深得士心已 
[病斃客寓]  
　　本埠打狗橋西首小橋堍德豐客寓有一老者年已六十餘係濷北人投寓未滿數日卽一病不起於昨晨斃命報由保安堂給棺收殮並無親族認領暮年客斃旅櫬無歸亦可憫矣 
[瘋婦投河]  
　　昨晚小東門外有瘋婦年約四十餘雇坐東洋車住北直推至泥城橋堍下車卽趨河干聳身跳下車夫着急代呼救命經衆撈起詢其緣何自盡以及姓名住址則語無倫次知係瘋婦衆人乃湊給車資一百文囑車夫仍將該婦推往小東門原處適遇婦之家人找尋撞見復給車錢領回聞該婦係江北人住居集水街夫死無嗣痛悶成瘋耳 
[浮屍可疑]  
　　本埠外洋涇橋南首李明碼頭於昨晨八點鐘落潮時輕巡街捕見氽起浮屍一口報由善堂給棺收殮將屍起水見手足用繩綑縛脚上墜有鼓墩石一个約重七八十斤顯係被人謀死故善堂不敢遽收轉報上海縣莫邑尊相騐經邑尊騐得該屍身穿藍布短衫褲髮辫脫落頭面腐爛約略檢驗將繩石帶回存庫飭將屍　棺交同仁輔元堂發壇收領標記候查 
[醫傷類誌]  
　　昨日午後三點鐘時法工部局垃圾馬車上之馬　韁在彩視街西首撞倒做自來水之工人輪從腰脅碾過該工人卽暈倒在地經仝伴將其舁至法捕房捕頭令送仁濟醫館據醫生云外面尚可而内傷實重卽令吞服藥水并云必須住在醫院診視豈其人不願外國治法一定要回家中藥水亦不願吞服故仍由原車送轉也又寜人吴長根係工部局洒水小工昨日午後在白大橋堍灑水適有拖本地包車之車夫江北人路過時因風大將灑出之水吹在江北人身上以致爭毆吳長根受傷頗重當經巡街捕拉人捕房騐明當將受傷者送至同仁醫舘調治又前夜十點鐘時外虹橋北堍某鋪門前有乘凉之杌子兩隻未收寜人某成衣借坐其間另有一江北人徐扣保亦來借坐不知因何啓畔成衣匠將徐之右眼角打傷血流不止鳴捕拘人騐明亦送同仁醫舘醫治云 
[英界公堂瑣案]  
　　日昨英界公堂會審各案均無甚緊要事爰薈萃照錄如左粤妓王氏投稱同鄉盧阿桂鄭阿虎俞可桂三人於前夜 
 
 

Page 3

 
 
來囑開燈擺酒因稍遲盧等卽在袖中抽出鐵尺毁壞物件及欲毆傭婦急報捕房及捕前來祗獲鄭姓甫出門口盧俞二人又隨在捕後及指交續獲盧姓俞則遁逃今送案請辦捕禀盧等係粤省流氓專在同鄉妓院擾衅兹因到王氏家吃酒不遂又复持械訛嚇所獲盧鄭二人鐵尺二柄呈閱盧供在高昌廟製造局做鐵匠曾到該妓家尋友並未逞兇鄭供爲西國皮鞋店生理餘供與盧同陳太守謂持械尋衅實于例禁判發捕房各押六個月再行補提俞姓究辦鐵尺毁○劉福林禀稱昨夜在南畫錦里彈子房嬉戲我妻邱氏來喚回家豈被二人調戲致妻氏喊呌我卽出外喝阻豈二人尚敢持蠻爲此交捕送究邱氏供與相同王才希供在怡和洋行做茶房昨夜路過南晝錦里此婦人無端將我辱駡爲此與論爭執並未調戲李阿六供係王之友人因王與婦人爭論我爲之解勸陳太守問邱氏調戲汝者二人中誰先起意該氏答王先調戲我故辱駡而彼卽肆毆李則帮手也隨判王押一月李押半月以儆○仁濟醫院管門人投稱昨日有舁送吞服洋烟尋死之婦人到院請救斯時觀者甚夥我故攔阻豈李松順堅欲進來又向力阻卽被拳毆打傷右頰致牙關流血爲特告知醫生將其交捕送究李供到醫院觀看救治吞烟者非我一人管門人推我出來我亦回推並未毆打陳太守謂醫院管門禁阻閒人入内係應分之事豈容恃蠻逞横隨判將李松順押候過堂責懲○包探康阿順稱昨見白萬卿携帶單夾綢布衣十八件到押舖質錢我見其情形可疑向之船問支吾再四詰其來歴始吐實情認竊坭城外英正按察司署中厨司之衣服及關照該厨司趙阿安認明失𧷢無錯惟尚少綢帶二條今將人𧷢送案失主亦投案候質趙供與仝該竊犯供前曾在是處做下灶今則犯竊是實太守判押四個月𧷢交趙領○寜人陳晉行稱撐駁船爲業昨因停泊碼頭有朱阿關陸阿桂之二船欲爭先泊岸與之辨論轉被持篙亂打致我同船夥李阿大受傷訴捕拘朱陸二人送案受傷人請騐朱陸二人同供我先到碼頭彼欲爭前與論爭執並未逞兇陳太守騐得李阿大受傷屬實隨判朱陸各罰洋一元給予養傷○華捕稱啞子在茶館誣指金保生行竊短衫爭毆並有王新茂韋中鶴二人爲啞子包庇然啞子屢經拆梢犯案者爲此一併拘案請究金供平空被誣行竊短衫欲我賠其錢文啞子惟做手勢王韋同供與彼均不相識惟見爭毆爲之解勸是實陳太守隨將金保生先行開釋哑子暫押判罰王韋二人洋一元以作將啞子遞籍之川資云 
[照錄來信]  
　　滬上諸善長大人閣下前由鎭奉布一函諒投台電辰維籌祉吉祥爲頌初八至金陵謁見左侯相將諸君子籌墊助賑之意逹諸憲聽以爲將來籌欵地步侯相深佩執事之樂善不倦初九附輪至安慶但見沿江一帶波浪滔天洲圩房屋如浮漚之在江中是夜大雨傾盆雷電交作直至初十已刻稍止登岸謁裕中丞盧方伯询悉安慶六屬有五屬被災潜山太湖爲最望江宿松次之懷寜又其次也六安之英山更甚於潜太皖南則有婺源寜國等處中丞已發銀四萬兩據云灾黎不下十萬人弟以賑欵無多祗得辦一處是一處擬明日先至濳山惟山路舟車不通運錢諸多不便訪問山裏通行本洋將來祗好相機辦理莊子翁現不在撫署住江蘇會館嗣後信件或由安慶沈太尊處轉遞或託春和錢莊轉交是夕風雨交加逹旦不止不卜沿江洲圩有無冲潰可慮之至江浙水勢若何念念俟到濳山後再爲奉聞專此布逹卽請善安 
愚弟靳文泰嚴作霖同頓首 
[原辦桃花塢賑捐公所同人啓]  
　　謹啓者疊荷惠書垂詢災狀具徵厪懷飢溺一視同仁望風人拜手感佩良多分應將灾區情狀隨時抄函奉覽祗以此間協賑皆由電報局兼辦局中僅一二同事並無書識凡收解掣票酬應諸事已懼不周此外抄寄函牘稿件勢難兼及萬不得已將災區來信及探詢情形隨時寄懇報舘刊登以期遐邇或知凡我同仁幸祈亮察至從前桃花塢同仁現以分司蘇鎭兩處電局桃塢已閴寂無人如蒙賜函惠款務乞逕寄局中勿再寄至桃塢以免輾延閣謹此聲明伏乞公鑒蘇州謝家福等鎭江張世祁等同啓 
[書官話指南後]  
　　昨由西友送來官話指南一書披讀一過知係日本人吳君啓太鄭君永邦所合輯書分四類曰應對須知曰官商吐屬曰使令通話曰官話問答雖皆質直無文而口吻畢肖手此一編循誦宛如身人春明城與北人晤對名曰官話指南洵非虚也學者苟晨夕揣摩再得一京師人口授何患無成讀竟爰附識數語以多吳鄭二君之勤敏云 
[善書助賑]  
　　最樂山房主人范君吾師素存警覺斯民之念家藏善書板甚夥因今歳適逢大比特印就數種託合興永登報出售以公同志擬以盈餘書資爲另刊善書之計刻下本資已經售出而善書尚存二千餘本售去可有英洋百元之譜現范君念各處水災頻仍擬以餘欵改充協賑公所賑需聞已於隔昨交去書資洋九元矣務望樂善諸君早去購取旣救災民兼援敝俗誠一舉兩得也其書共有十餘種曾於是月初二六兩日於報後詳細登明兹不復贅其寄售處怨北市人不便至南另又寄在棋盤街文瑞樓書坊内而南市則仍在大東門外合興永也 
[更正]  
　　前報莊票轇轕一則其費有章誤作黃姓又着安仁莊東費有章繳銀二百兩誤作着陳清泉具結繳銀合卽更正又前報南市生源米行夥友金姓因病回家先則失足落河繼則用轎抬回旋卽身故云云兹聞此金姓客非生源夥友實生元夥友合併附註 
[浙省撫轅抄]  
　　六月初十日正任嘉興縣王晉玉回任準補桐鄉縣周銳赴任俱禀謝藩司飭知禀安補用縣周雲章瑞安束允泰鎭稱謝仁樹新城鄧暹爕餘姚俱禀謝藩司札委代理各縣禀安薛拱宸由京騐看來省禀到叩見典史薛毓份交缷樂清興史回省稟到叩見○十一日童叶庚禀辭回紹郡厘届文案差巡檢黃守初由京騐着來省禀到十二日代理東陽縣羅焱孝豐縣胡培元俱禀謝藩委代理禀見准補布經歴張溥東禀知厘捐局委代辦收支差叩見 
[蘇省撫轅抄]  
　　六月十四日知縣王椿蔭謝委代理南匯縣事琑發審局駐局並侍質公所差直州判宋恆坊禀知奉委查騐華亭倉厫檳穀差縣丞王槐臬委赴江北緝捕差從九孫鑑儕奉臬憲飭解使女赴京辭試用典史劉振祿順天人到○十五日知縣錢保衡綃假謝飭知准補常熟縣缺並奉委簾差李慶誥服滿回省范壽棠辭赴常州會算交代牌示丹陽縣包港司巡檢劉桂林病故缺以補用從九吳德耀靖江縣新港司汪文藻病故缺以試用從九葉承福署理 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[六安英山婺源貴池報灾禀略]  
　　六安州於四月二十日後隂雨連綿初五日又復傾盆大雨直至初六日午後始見稍衰蔴埠離後前兩街濱臨山河之前街房屋蕩焉無存計共冲没草屋三百數十間州城北鄉渒河下游順河集濱河街道先被水淹水後崩塌及半共街草屋八九十閬人均走避無傷黃夾洲夾新漲沙灘之處被淹十餘家計倒草房三十餘間溺死五六人聞已於下游撈屍掩理○英山於四月三十日起連日大雨不止初六日辰刻濤頭陡高數尺奔流直下從西門倒衝而入頃刻閬東門水將平城濤頭噴過垜口遂將東城衝倒貫城直過南城以次崩塌城中大街及居民房屋一掃而空居民鋪戶陡遭水患遷避不及後乃鳬水而逃或攀挂樹枝聚棲屋脊逃出難民孑然一身羣聚　　此城中被水大略情形而沿溪一帶鄉閒又不知如何慘烈惟有俟水勢稍緩人力可施卽分遣確查具報○婺源於五月初二初三兩日迭池　雨初四日又復日夜滂沱山洪陡發溪河漫溢洪水陡漲丈餘二三丈不等感屋半被冲漂半被倒塌受災極重南鄉之方村新屋西鄉之盤山　村等處洪水陡漲丈餘數尺不等房屋間被冲倒墻壁亦多坍缷東鄉之一二都亦稍被水統計此次被災之處荆大小村庄一百餘處長約八九十里廣約三四十里淹斃男婦名口冲漂房屋與倒塌者甚多田園被水淹沙積石壓者尤多一時均難計數各鄉民忽被水災倉卒逃生惟保性命所有家計糧食頃刻閴水洗成空顛沛飢寒情形實在堪憫○貴池縣於五月初一初二初四初五等日晝夜大雨墊若建瓴山洪陡發江潮頂漲以致低窪田地蘆洲閒被漫淹近洪處所房屋多被冲坍居民蕩析離居殊堪憫惻 
[照錄惲畹香盛杏蓀兩公書]  
　　綏翁仁兄大人閣下魚箋往復藉罄渴忱前承頒到徵信錄全部業經拜領就諗履祉雙清潭祺萃豫並知東山霖雨出而濟時伏願宏此遠猷以永終譽欣頌奚如弟蒲柳之姿日形衰邁跪拜需人扶掖步履漸覺蹒跚無足告慰雅懷連閱中以並接皖省舊部來信得悉懷濳英太一帶蛟水爲灾昏墊情形傷心慘目幸得嚴佑翁命駕前往災民可慶更生惟籌款較上屇爲難不禁爲之槎手兹於親友處湊集制錢五百千由電報局寄呈卽祈檢收付給收票公議以承蔭堂書捐并希鑒核爲盼肅此順請升安鄉愚弟惲光業頓首○綏翁仁兄大人閣下弟在津接蘇局電知皖中發蛟請賑昨又知嚴佑翁已携銀前往並由我局代爲收捐足見諸公樂善不倦再接再厲洵足爲吾吳造無窮之福事旣仍歸諸公經理卽請閣下斟酌如災係眞確而欵難驟集望卽持弟憑條劃墊銀五各兩歸於急賑辦理此閴山水絶佳席扇可捐足以忘暑手布敬請台安小弟宣懷頓首 
　　吳中歴年助賑實已水盡山窮此次協籌捐賑捐欵尚不絶如縷苟非賢士大夫提倡於上其孰能慷慨解囊蒸爲風氣乎謹登來函兩通以見大凡蘇電局桃塢同人附識 
[照錄皖南未讀書人來函] 　　 
　　諸善長大人閣下僕皖人也家貧不能讀書側身於市賈之中雖懷賈之中雖懷天下之憂每有楊枝之歎頃閱中朝知吾皖潜太一帶之災重而且烈也想昔晉豫告災幸有義士倡捐鉅欵故衆人不肯讓美貧如鄙人亦曾質衣相助今災地雖小於晉豫然蛟水之害烈於旱灾諒亦人所共知雖然嚴善人已許慈雲呵護而所携之欵恐難徧給吾皖不乏富買奈何不聞倡捐耶此鄙人所以不能止於鳴矣鄙人赤手空拳天實知之敢以一元爲備工小夥倡之於先願慷慨義士以千金爲富賈倡俾速解災民倒懸之厄至於東南善士鄙人敢以此書當作秦庭之哭伏祈查收並將此函抄登申報肅函并叩善安皖雨未讀書人頓首拜 
　　此書并洋一元由崑山寄來披讀之餘良深欽佩惟今年蛟思皖南北並受其災本地官糾早已慷慨倡捐力籌賑卹卽敝處籌捐亦承安徽會館諸公多方募勸始得集事吳中頻年協賑早已悉索敝賦此次心餘力絀殊恐有虧麟誼尚乞皖者寓公鑒亮爲幸蘇電局桃塢同人附識 
[解救闈中誤欽水毒方]  
　　本屇值各省大比之年闈中食水最宜清潔否則卽染時疾兹特將太疾兹特將太上感應篇中神方錄出伏祈登報方用明礬雄黃等分共研爲細末帶入塲中量水之多少酌下明礬雄黃末幾許將水攪過撇去水面浮沫澄清飲之自無他思此方萬無一失須早備之旣利已而兼以利人也[  愼飲食生拜啓]  
 
 
 

Page 10

 
 
   
 
 

Page 11

 
 
[光緒八年六月初八日京報全錄]  
　　宫門抄○上諭兩道錄前○發抄旨五道○侍講陳奏叅辦通判另委放賑夾片○又奏請飭下認眞甄刖各員夾片○川督丁奏揀員請補道員摺子○大臣麟奏爲請旨摺子○大臣載奏爲奏聞片○六月初八日工部鴻臚寺正白旗值無引見○怡王瑞興各請假十日○工部奏派接管溝渠河道之大臣泒出敬信召見軍機○皇上明日夘正至奉先殿壽皇殿行禮○發抄彭祖賢奏審明興山縣民鍾大偷京椌案定擬奉旨刑部議齊欽此○又解第三批京餉奉旨戶部知道欽此○又江漢關八十六結徵收輪船稅鈔銀數率一旨戶部知道欽此○又解淮軍月餉奉旨知道了欽此○又審明桂陽令鄭錫庚桂陽營叅將劉啓富互訐　定繩奉旨該部議奏欽此□□陳寳琛片再近日岑毓英奏潮澎湖風災甚　續撥倉穀賑飢得旨卽着督飭地方官妥爲賑濟毋任失所欽此仰見我皇上怙暖海　子惠元元至意臣惟島民業漁　藏本鮮此次恩膏迭沛必得地方官認眞施給方能實惠均霑臣聞該廳通判鮑復康由已革武弁改名朦捐歴署漳浦黹田等縣著名貪酷前在莆田任内辦理鄉民鬥案濫　婪索檀請發兵會勦經知府梁景先稟揭並有酗酒濫刑袒庇勇丁以都司作隨晨僭設　箭等　督撫亦恕其任意妄爲有此等檀酷　員本應直登白簡之語不知何故久未奏叅查澎湖爲海中片島去臺窵遠稽查難周原奏　飢民有八萬餘千之多自係　該願廪報以鮑復康之貪殘成性重以通判缺本瘠苦難保不浮開口數侵蝕　糧必俟劣蹟播聞則雖繩之以法亦何救於灾黎之命可　　　下該督撫迅將該員撤回查明各欵嚴叅徵辦另委賢能會同委員放　以儆官邪　杜流弊謹附片止陳伏乞聖鑒施行謹奏○○陳　深片再近日福建興化府知府員缺該督撫奏利例應常捐候補先知府蔣鳳藻序補惟其資望較輕未曾一任煩　　之斯　人地未宜請以候補知府沈定均酌補嗣經部駁常捐候補先旣有蔣鳳藻一員自　按班序補該督撫遂德奏稱蔣鳳藻年力正壯才具精明洵堪勝任請補斯缺顯係遷就部章敝前後措詞自相矛盾如此臣惟部臣掌銓　知守　　臣選吏重在得人故人地實在相　　雖不合例之員不妨聲明以補要缺則人地實在不宜者雖甚合例之員亦豈能遷就以悮地方臣問蔣鳳藻家資鉅萬捐納東　鑽營海運躐保知府到閩以後日以狎娼聚賭爲事僚列揶揄士民誚薄至有孩兒太守之谣光緒初年曾委署福防同知大吏旋知其文理不通並在外　摇亟行撒委尋又密呈莊票一千兩於前撫臣丁日昌處意在夤綠嘗試經丁日昌參辦在案其猥瑣輕浮聲名狼藉如此該督撫特以甄别出考在先未便臨事論劾故但謂其資望較輕未任煩劇而已夫知府爲州縣表率興化尤海疆要區必如吏部之條說到任後人地實係未宜再行撤調則地方貽害已深部臣疆臣誰執其咎總之興化府知府一缺沈定均旣不合例蔣鳳藻斷非其人本班旣無可補之員可否請旨扣歸部選總期得人以重地方海濱幸　至各省試用人員期滿甄别久成具文及輪補到班雖明知其不勝任而不免爲部中所挾持近日銘安於鍾彦一事爭執而已遲何璟等於蔣鳳藻一事遷就而又失應請 
飭下各督撫將候補試用各員無論已否出具考語均着認眞询考從嚴甄别冗濫旣除才賢斯奮實澄清吏治之要圖也伏乞聖鑒施行謹奏○○太子少保頭品頂戴四川總督臣丁寳槙跪奏爲揀員請補邊要煩缺道員以資治理而昭愼重恭摺仰祈聖鑒事　照建昌道唐烱奉旨補授雲南布政使所遺建昌道缺係衝煩難要缺例應在外揀員調補以重職守查例載各省知縣以上官員如遇例應提調缺出俱准升調兼行又各省道府如係奉旨發往或經廵撫題明留於該　候補者無論應題應調應選之缺令該督撫酌量才具先儘補用各等語伏查建昌道管轄三府二直隷州兼轄土司部落二百七十餘處南連滇省西界藏衛漢夷雜處地廣政煩控制廵防極關緊要非精明廉幹熟悉情形之員弗克勝任臣等督同藩臬兩司於通省實道員及應升各員内逐加遴選非現居要缺卽人地未宜均無堪以題　之員惟查有遇缺卽補道寳森年五十四歳廂白旗滿洲特通額佐領下人由實任筆帖式改捐知縣指省分發河南因廻避改省直隸保歸候補班題補饒陽縣知縣加捐知府在任候選因拿獲逆犯多名保奏以道員仍留直隷補用前戴花翎奉旨依議欽此捐離直隷指省分發四川同治八年十一月十一日由吏部帶領引見奉旨着發往四川以道員歸軍功候補班補用欽此九年四月二十二日領照到省十三年二月委署建昌道八月初七日交缷邊防案内保加按察使銜光緒元年六月委署成緜龍茂道十一月初二日交缷三年正月委署建昌道八月初一日交缷因歴次辦理地方事務出力保奏奉旨寳森着送部引見欽此領咨赴部四年九月初二日引見奉旨着遇有四川道員缺出卽行補用欽此領照起程五年六月十六日到省該員心地明爽才具强幹以之請補建昌道要缺洵堪勝任且前經兩署斯缺於地方情形極爲熟悉例應請補又查有補用道丁士彬年四十四歳河南光州固始縣人由廪貢生中式咸豐五年乙卯科順天鄉試舉人同治元年考中内閣中書奉旨記名到閣行走二年補授中書歴充本衙門撰文三年十月保送總理各國事務衙門章京引見記名五年三月丁父憂開缺是年十二月文宗顯皇帝實錄全書慶成奉旨以本衙門應之缺升用並加侍讀銜欽此二年十一月文宗顯皇帝本紀告成奉旨作爲候補侍讀遇缺卽補並加四品銜欽此七年七月服闋八年八月傳補總理各國事務衙門章京旋充總辦章京九年十月調往天津辦理案件十一月差竣回京補授内閣侍讀十一年六月經總理各國事務衙門王大臣擇尤保奏奉旨着仍以道員用俟得缺後加按察使銜欽此九月恭辦大婚禮成奉旨賞花翎十二年京察一等奉旨記名以道府用十三年四月復經總理各國事務衙門王大臣擇尤保奏奉旨俟得知府後以道員歸候補班前儘先補用並加布政使銜欽此八月奉旨記名以御史用十一月奉旨補授安徽鳳陽　知府光緒元年六月到任七月經湖廣總督奏調赴雲南查辦事件十月奉旨補授霽南迤東道二年二月奉旨調補四川建昌道十一月到省十二月委署戚綿龍茂道四年七月奉旨調川東道十月交缷成綿龍茂道篆務旋因督修堰工於江水盛漲時人字堤一　間被水冲刷部議革職賠修完固奏請開復原官並給還銜翎當經給咨送部引見七年正月二十五日經王大臣騐放具奏奉旨准其開復原官仍發原省照例用欽此領照起程七月二十日到省查該員才具練逹遇事有爲以之請補建昌道要缺亦屬　任且係曾任實缺知府陞調繁缺道員例不甄别查該員等俱係應補人員與例相符而建昌道員缺人地尤屬相宜臣等未敢擅專謹據寔聲明請旨仰懇勅部議覆施行以重邊要除咨部查照外所有揀員請補邊要繁缺道員緣由理合合同成都將軍宗室岐元合詞恭摺具奏伏乞皇太后皇上聖鑒再查寳森丁士彬均係引見回省未滿三年此次補缺應請毋庸送部引見合併陳明謹奏軍機大臣奉旨吏部議奏欽此○○奴才宗室麟書等謹奏爲請旨事據湖北建始縣民廖錫嘏以李友濤等買欠挾嫌將伊父廖星平毆傷後越日殞命等詞控訴前來奴才等督飭司員詳加審訉據廖錫嘏供我係湖北施南府建始縣民年三十歳在本縣馬下中地方居住種田度日原光緒五年十月問我將我家青馬一匹川參二百兩赴四川巫山縣賣給該縣民李友濤等議定馬價五十串川參每兩價錢三百文係李友濤親寫欠票討要不給我赴巫山縣控告未究適值縣主赴河工局我父親廖星平攔輿控告縣主飭交李友濤族人局首李友源帶人將我父親毆傷並將我毆打延至十七日我父親因傷身死我又赴巫山縣控告被李友源等朦弊未究我赴本縣控告移行巫山縣後李友濤同姓李世陸赶騾赴建始縣駝貨我將伊等騾子兩頭扣留我赴建始縣呈明有李友濤胞兄李友清來建堂訉令我繳還騾頭被本縣差役蘇錦春受賄將我鎖押勒索錢四十串始釋我在本縣喊訴被蘇錦春等將我毆打我赴本府控告批回本縣至今案懸我情急來京赴案呈告的等語查廖錫嘏控因四川巫山縣民李友濤等欠伊川參馬價錢文討要不給經伊父廖星平在巫山縣控告飭令局首李友源調處未結翻被李友源率衆毆傷廖星平越日因傷斃命伊隨赴巫山縣報明又在本府本縣控訴後經李友濤等由建邑駝貨伊將騾頭扣留呈明本縣候訉又被縣差蘇錦春賄串鎖押詐錢始放伊實情急來京瀝訴等情如果屬實亟應究辦以儆兇玩而重民命謹抄錄原呈恭呈御覽伏候訓示遵行再遵照奏定章程取具該原告廖錫嘏結稱並未在四川曁本省督撫衙門控告合併聲明爲此謹奏請旨奉旨已錄○○載燦等片再恭查陵寢遇由茶膳上人缺出例應奏補今慕東陵内務府出有膳上人一缺奴才等公同揀選得領催德智食錢糧二十年年五十歳堪以充補理合附片奏聞謹奏軍機大臣奉旨知道了欽此 
 
 

Page 12

 
 
   
 
