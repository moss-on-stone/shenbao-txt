# 1881 - 88 - 4902846

 

Page 1

 
 
[論因疑逼斃養媳事]  
　　兄弟姊妹皆骨肉至親根於天性者也夫婦則聮以情情之所至更甚於性獨至於妯娌則旣不根於性復無所謂情惟以名分相聮而已故天下骨肉之變往往起於妯娌之間昔人有兄弟搆訟者官爲判其牘尾曰祗緣花底　聲巧遂致天邉鴈影分誠有慨　其言之盖婦人之情性既多近於陰柔而識見又每出以狹隘而口舌之間播弄反覆乃其慣常以此處人骨肉之間其有不致傷殘者幾希矣夫妯娌之情由兄弟而聮之其在友于之兄弟閨中或感其化而亦視妯娌如手足門以内雝雝肅肅無間言然若是者世上庸有幾人設兄弟之間稍有微嫌一經婦人播　其害卽自兹而起甚至有一家本皆和順而但以一人播弄之卒致家門鼎沸者則甚矣讒人之言固不在大亦不在多也本報載松江某姓養媳爲拾一房客某童遺帕爲妯娌所見遽告其姑謂其與考童戲致激其姑之怒遽加掌責該養媳不勝羞忿服阿芙蓉膏以死閱之不禁令人切齒人生不幸作女子身又不幸而家貧爲人作童養媳是亦可憫者已而近人之待養媳住往視之若婢驅使策遣繼以鞭笞美其名曰教訓而實則有意作踐盖以禮娶媳親迎廟見禮意綦重其舅姑亦重以視之至於養媳則雖有姑媳之名而尙未具姑媳之禮又以其父母不能養赡幼年爲人領養其夫家更視之蔑如小姑妯娌皆輕而玩之故養媳之苦莫可告愬然其家至於領養童媳則亦必非巨家世族又烏知禮法但知養媳旣爲我家所領養應聽我之驅策不任則應施以鞭箠卽無妯娌挑唆而其姑之相待已有令人難堪者而况授人以隙讒口乘之而欲免於害也難矣該養媳年已及笄見考童遺帕拾而取之原屬不合然小家兒女眼孔素淺遺帕於地見而恰之問而不承意欲私爲已有此亦婦女貪小利之常事至於贈帕遺巾之事則固未必知之也乃自其娌娌一經點綴一若拾之也有意匿之也有情一語萋菲遂成莫須有之獄其姑苟稍有識見亦當暗與查察果有可疑然後從而責詈而村嫗有何見識一聽讒言勃然怒發不問其情之眞僞事之有無而遽以掌責從事該養媳旣自知拾帕之非是又不能自白其寃以貪取小利之故致受大辱且隳清名未免愧悔交集羞憤不勝婦人見短欲辨無路欲訴無門則惟有一死以自明其無他而已夫婦女卽曰無知而名節之大生死之闗諒亦非盡不知者當其告姑之時豈不知此事所闗匪細而無端饒舌頓使孽海生波致該養媳不得其死若經官按律定擬則不特其姑不免威逼致死之罪卽其進讒肇禍之妯娌亦有應得之咎雖悔庸可追乎竊謂養媳一事最爲無理有女而不能自養而爲人領養受人家之凌賤此則與賣女作婢者何異與其以已之生女爲人家所虐轉不如聽其在家忍飢受凍之爲愈且不如送入善堂藉以苟活之爲愈乃向聞浙省有數處州縣其俗尙領養童媳並云童養之媳每多起家發福者此則誠不解其何故矣或者彼處旣有此風俗則養媳必爲人所重斷無虐待之弊而得之傳聞則虐待者亦往往而有是則尤不可解矣古云聘則爲妻奔則爲妾釋者謂奔非淫奔之謂但不具聘禮則與妻不能同年語耳然則養媳實與奔妾無異爲父母者奈何忍令其女被領養之名更受他人之虐以至於無辜而死也哉 
[恭錄諭旨]  
　　二十九日奉上諭吏部奏遵議處分一摺通政使司叅議劉錫鴻着照部議卽行革職欽此同日奉上諭湖南衡州府知府員缺着翁曾桂補授欽此同日奉上諭前因京師入春以來雨澤稀少業經設壇祈禱迭次親詣大高殿拈香並派惇親王奕誴等分詣時應宫等處拈香現在節近清明尙未甘霖渥沛農田待澤尤殷朕心實深焦盼允宜再申虔禱以迓和甘朕於三月初二日親詣大高殿拈香着仍派肅親王隆懃詣覺生寺拈香時應官著仍泒惇親王奕誴昭顯廟著仍派恭親王奕訢宣仁廟着派惠郡王奕詳凝和廟着派貝勒載澂拈香仍泒豫親王本格詣黑龍潭拈香並派員勒載瀅詣清漪園龍神祠克勤郡王晉祺詣靜明園 
龍神祠拈香所有大高殿覺生寺常川住宿並輪班住宿上香行禮仍着原派之王大臣等敬譁將事欽此同日奉旨伯彦訥謨祜現在請假所管武備院事務着奕劻署理欽此 
[俄使回國]  
　　俄國駐日欽使聞將啓節回國想新皇嗣位之初當行入觐之禮且恐有政務應與商確也 
[日錢愈壞]  
　　三菱公司輪船名秃格蕯約唛魯由横濵來滬言日本錢務頗形竭蹶鈔票之價日漸扣折前禮拜有電音至滬亦言日本錢事愈變愈壞云云按日本錢事之壞若此設或民間爲此激變日廷又將何以禦之聞刻下日商所望者前曾有議設官銀號之說深願此事之成功也至中日交涉之事前使臣　户返國日廷殊以該使臣爲不合而究竟若何尙無的信惟日本新聞紙言及此事云日廷已另派使臣至華　户不能再任中國之使也 
[高麗近信]  
　　高麗來信云釜山地方通商情形今年與去年大有不同去年西歴三四月　報載日人之居於釜山者一千二百人房屋二百間今年則房屋增至四百三十間人數則有二千四百人其中亦有貧苦之人其房屋之開設行鋪者計四十間其一百五十間則係擯客所居經理辦　之行家計有六十問其餘則酒舘各店及貧户所居自去冬以來生意頗有减色然該處生意每月總約有日本銀二十萬之數高麗之銀名鋼門者元時僅可兌日 
 
 

Page 2

 
 
第二章 
本銀一元一解五分至兩元之數刻下則可兌日本銀三元輪船往來之數近來亦有減少商人頗爲不便以致貨物時有短缺而洋布爲尢甚前有繩山縣之各商人請該處官憲增籌轉輸良法而官憲尙未有以應之故釜山商人紏集股份銀五千作百股每股五十用以購辦帆船以便來往倘得辦有成效當再購輪船以資利運也 
[暫緩查口]  
　　俄國前聞有泒人至高麗查取口岸之信刻下尙無舉動想係新君嗣服政務必有更動而目下内事未定故暫時從緩而俄國於高麗來閘里夫之地恐終不免有歆羨之意也 
[茶樹凍傷]  
　　楚省土産茶葉向來新茶茁芽往往有老茶在内係舊歳未盡而復發者今春風雪奇寒茶樹凍傷老葉全落竟成秃枝觀此情形不但新茶之出稍遲更恐收成將減色也 
[鄂垣官報]  
　　藩憲牌示鄖陽府通判缺着請補是缺之補用通判龔葆中先行接署黄州府通判缺着試用同知孫廷樾署理按察司經歴缺以補用按察司經歴方朝佐咨補鄖陽府白河同知以先前補用同知直隸州趙錫光咨補糧道庫大使着准補之陸顯仁赴任武昌府陳丁艱出缺委漢陽府嚴調署所遺漢陽府缺委前署德安府陳汝藩署理漢川縣缺委黄陂縣瞿元燦調署黄陂縣缺委本任漢陽縣林瑞枝署理 
[藥材整規]  
　　漢鎭藥材行中向有一老經紀未領行帖另作賣買人謂之撮末此二字不知是何取義大約謂撮其毫末耳此老撮末竟名不稱實在漢鎭各客號交易甚大雖較牙行少佔便宜但牙行買賣現銀有限欠押居多撮末則均係現兌故近來生意歸行者日少而由撮末經手者日多刻下各行公議禀請地方官出示仍憑部帖貿易一切生意照例歸行恐此老難與爭衡也 
[章江氣候]  
　　江垣於二月十三晚又見雪一次屋瓦約鋪二三寸許是夜旋爲大雨洗盡十四日晴稍乾爽以後連日大晴惟寒氣尙重迨十九二十兩日又雨念一復霽而氣候亦漸和煦矣 
[整頓風俗]  
　　寍郡串客之惡俗業經府憲拏辦此外尚有斗會名目日間假託諷經夜間歌唱淫詞博利花前月下摹擬盡情實於風俗人心大有闗係是以宗太守復傳陰陽生王某到案詢問據稱郡城釘打橋有琅瑶社係李慶寳爲首城西行宫後有同仁會係張秋狗張顯揚爲首高橋有包得勝會係包正福爲首太守聞言卽飭鄞縣差提李慶寳張秋狗張顯揚包正福及該圖地保到案當堂諭禁取具永禁斗會切結如敢陽奉陰違從重懲辦云太守之於成俗化民可謂不遺餘力矣 
[差役被誣]  
　　近聞寍城有搢紳子弟四人夜在某妓家作馬吊之戲適府署兩差經過聞聲排闥直入四人見之公然無忌反大聲呵斥驅逐使去差亦恃勢恫嚇不意反被捆縛誣以黑夜踰牆情同無賴連夜送府請辦次日郡尊將該差責革枷發大門外示衆云 
[挑河述異]  
　　揚州分新舊二城城門十二舊城大小東門之外爲新城皆有河道貫通其水南洩於江北洩於湖兹以城河淤淺開工挑濬聞近日挑至小東門外之小紅橋口將及丈許忽鋤觸物有聲衆知有異緩緩鬆開旁土則見二尺許高青花墰一三尺許高紫黑鐔一墰上蓋有木板錫澆其口花鐔蓋畫太極八卦圖左書雷聲普化天尊六字右書劉基薰沐志五字中儲木蛋形如鷄子紫黑鐔蓋畫旣濟卦上火下水左蛇右龜中儲鷄鴨骨尙帶零星毛血觀者如堵莫能知從何而來是何用意如謂眞青田所造則此河已　挑多次咸豐十年亦曾深濬何以絶不一見且毛血宛在字畫如新决非明初之物如謂非青田所造則又誰氏子如此不憚煩作僞欺人耶衆無可推究仍深掘而埋之云按此節奇而無謂殊近荒唐惟友人言之鑿鑿姑照錄之不致辨也 
[鴈知戀偶]  
　　蘇金匱縣　口鎭某生於去臘間步河干見漁船捕有生鴈者將就割烹生鬻之歸與雞騖同畜恐逸去也以線編其兩翅鴈亦飲啄依人安之如素惟每　空際鴈聲輒復鳴噪不已上月初間春雨迷濛雲間鴈陣絡繹不絶鴈仰首一鳴忽行間一鴈自落屋簷兩鴈相顧一俯一仰引吭奮翮如舊相識俯者肅肅如招之上仰者嗸嗸如促之下生會其故爲之裂缐釋縳無如該鴈藩籬久困不能奮飛作勢高翔再舉再躓相持竟日上者自屋而降彼此交頸樸翅頃刻俱斃生義之爲之就地掩埋并立鴈塚云噫世多棄鴛偶逐野驚者其愧此鴈也多矣 
[控追墊欵]  
　　公和祥碼頭小工頭目朱德和具呈英公堂控稱公和祥買辦李選之將伊生意停歇所有墊給之工資錢八百餘千文無付今將帳簿呈閱求爲訉迫陳太守准詞於昨午前傳到李選之庭訊朱申訴前情並稱歴來在買辦處取洋憑一孚摺前將手摺交彼據云已經失去李供並未取伊手摺　工資祇欠伊八十千光景太守閱朱某呈詞稱在公和祥爲工頭係工部局中潘姓爲保今兩造所供錢數相去懸殊飭邀原保潘姓投案再行核斷 
[折柳送官]  
　　租界中所有樹木不准攀折違例科罰然時有無知悮折者昨係清明節華人俗例攀折楊柳插於門前或洗眼目謂可致明因被巡捕獲住折柳之小孩吳阿八等六名皆手持柳條解送公堂請官判斷陳太守謂違禁本當照罰但皆垂髫無識情屬可原賈副領事請各罰四開洋一枚太守從寛以年歳稍長之吳阿八罰四開一枚其餘各罰錢百文均充醫院經費並令退去 
[飭繳水脚]  
　　控迫水脚一案昨又經英昨又經英公堂集訊太古洋行帳房卓堯豐將提貨單呈案稱信昌行夥徐橒自於提貨單上填寫應交水脚洋四十六元二角並有信昌圖章徐仍執如前並稱提貨單所註之水脚洋數係厦門寄來時所寫並非我之筆跡陳太守察係卓堯豐誤未收洋方其以升昌二字登簿徐卽含糊答應乃有心將錯就錯隨令徐繳洋四十六元二角給還太古又訓斥卓某嗣後凡事總須謹慎不得疏忽貽誤卓叩謝而退徐尙嘵嘵不服太守謂本府已訓斥卓某爾尙不服乎喝令押繳云 
 
 

Page 3

 
 
第三章 
[減賠完案]  
　　前述四人蕩立生控絀崽吳阿金卽吳金魁於英公堂稱伊自辭生意尙少大餐所用之刀又等件應償　十三員半吳稱被欠工洋七員無着曾控在英按察署陳太守令吳將物件點交明白再爲核繼兹悉兩造又投英按察署奉斷工洋應給至物件少否着投公堂請理昨又經公堂會訊西人禀稱奉斷令吳點交物件伊不遵斷所缺刀又四副值洋十三員半除去工洋七員應請迫交五員半云吳禀在此西人處做細崽時被毆駡故不願做物件早欲點交伊不肯收着我招尋接替之人柰人皆不願到伊處向索工洋無付始行控　他豈伊妄稱缺物至奉斷點交非敢不遵第恐其另生枝節况我老東家之照會二紙被伊將筆塗抺隨卽呈閱太守謂吳控迫工洋在先及英按察提訊該西人始控缺物並無証據工洋自應追付今吳不將物件點交卽將工洋抵作賠欵了事買副領事總謂須著吳賠洋五元半太守再四辯論令吳賠洋兩元完結 
[清穢防疫]  
　　法界八仙橋浜名周涇河其河西卽非租界近經法公董局查得該處居民有擺設瘟牛肉攤臭味薰蒸而河中又傾倒牛羊糞並硝皮作内之棄水以致河水變色實屬有防汲飲聞者亦易染病禀請領事官函致道憲飭禁劉觀察接信後札飭上海縣辦理莫邑尊卽傳該圖地保令傳諭各家嗣後不准再蹈舊轍並訪知有巳拆重造之坑厠兩處亦令拆去現俱遵行矣因思城内虹橋浜魚行橋浜等處堆積垃圾高與人齊穢氣不堪轉瞬夏令誠如西人所云易染疫癘句垃圾局早爲認眞禁止則方便居民不淺矣 
[光緒七年二月十七日京報全錄]  
　　宫門抄○發抄旨五道○上諭一道錄前○御史鍾奏條陳科塲積弊請飭申明定章摺○又奏酌擬科場章程片○黔學政林奏援案留取學額片○將軍岐奏裁減馬隊添練步軍緣由摺○黔學政林奏上游歳試事竣摺○將軍岐奏修築營盤動用銀兩數目片○大臣金奏同知由營起程北上片○二月十七日禮部宗人府欽天監廂紅旂值日無引見○純公由西陵回京請安並請假二十日○王家璧謝授鴻臚寺少卿恩○儘先副將張錦亭謝恩○德福托倫布祁世長各假滿請安○穆騰阿續假二十日○誠端續假十日○掌儀司奏二十日祭奉先殿劻貝勒行禮○召見軍機張錦亭○發抄何璟奏請停分發奉旨吏部知道欽此○又福州守延楷因病請假奉旨知道了欽此○又短交銀米之通判金相等分别革職摘頂奉旨着照所請該部知道欽此○又同知賴恩銓請給還頂戴奉旨着照所請該部知道欽此○又知縣韓毓午因公淹斃請卹奉旨該部議奏欽此○○掌福建道監察御史臣鍾孟鴻跪奏爲條陳廣東科塲積獘請飭申明定章認眞整頓以公選舉事竊科塲大典條例本極周詳惟日久玩生遂至百獘叢起臣本省科塲弊竇愈出愈奇以致下第者議論譁然雖科名得失科生當以義命自安而官之杜弊亦實有未至謹舉其亟應整頓者覼縷陳之一簾官宜嚴設防也廣東調簾各官晉省之初公舘可以隨意租賃門首雖有闗防字樣其實盡屬虚文科生因訪其素有名望者夤緣拜認師生預通闗節一經派入内簾彼此綫索分明無難按圖索驥故不薦則已薦則十有九中應請嗣後簾官未入闈時照依主考到省之例嚴密闗防以　　節不到一巡官宜嚴查傳遞也枵腹科生向恃藍本而藍本每敗於雷同則變而傳遞先期商邀同黨湊集鉅資以闗通内外官役至期則作文者成一人一藝或兩人四藝迅速乘隙傳入二三場皆然非無槍手充號軍居號舍者也而欲買之人未必卽遇所賣之文未必卽工惟此可以百發百中無科無之且近來闈姓之賭徒至澳門每不惜代出巨資爲僻姓科生謀榜花以成其博局奪標之勝此皆若輩積慣長技内外巡察者不可不加意隄防一謄錄宜永禁賄買也謄錄書手皆應差之人自有賄買之弊遂先向彌封買取紅號而分爲花卷草卷繕以洋紅薫以沈水閱之覺意爽神清者花卷也草卷則語句任意遺漏字畫半屬偏旁且有脫寫至一二股者同考官何暇爲之尋行數墨乎對讀則自來大意更不究心於此也而其中兼有積慣槍手往往倚之改竄點鐵成金居然中式中後或慮硃墨不符則有備用餘卷可供抽換甚又有取草卷之隹文謄入彼卷者中式而未發刊亦無從究詰人從落　中見非已文付之一嘆已耳此尢屢見不一見者也近又有草上花花上花之稱價十倍於花卷弊亦十倍於花　多財者矜爲先得寒士益無能爲力厄又甚於往時焉應請將賄買花卷之弊查革淨盡嚴飭謄錄對讀悉心謄對一試卷宜出堂公閱也京師鄉會試進卷後主司同考監試俱在堂環坐隨閱隨薦約十日後首塲閱畢始歸房閱二三塲廣東鄉試無在堂閱卷者於是簾官有性耽安逸或嗜好素深之人輒邀訂幕友改易服色相隨入塲代閱而幕友亦預行招攬闗節一入内簾則惟所欲爲若闗節之卷不在本房卽可在各房互相尋覔互相囑託此弊又本簾官所不及防者也應請嗣後鄉試皆出堂閱卷首塲閱畢始准撒堂以上皆例禁所已及而不免違禁埋合仰懇飭部申明定章咨行該監臨官認眞整頓庶弊絶風清而土心奮躍矣愚昧之見謹恭摺具陳伏乞皇太后皇上聖鑒謹奏奉旨已錄○○鍾孟鴻片再上年禮部議覆御史李振南條陳一摺内一條嗣後各直省鄉試受卷畢由監臨等官掣籖某府在先卽將某府試卷編號發謄先行送進奏奉諭旨在案查各省鄉試人數大府最多有一府已居一省之半者若遇籖掣在先則後府之向隅如故科塲立法不嫌過周臣愚擬令受卷官收卷畢按各府州原數多寡配搭公平註明某府若干某州若干共湊一百本歸爲一東彚呈監臨查騐發交彌封而彌封官卽分編各府州紅號仍歸各原束彚呈監臨發交謄錄以至送進内簾卽將註明之單撤去是每一束之中每府州俱有卷在先則均先後則均後更無毫髮偏枯而彌封編紅號亦仍按各府州原數滿一百本卽換一號於舊法亦無窒碍紛更之處惟掣簽甫經議准應否勅部再行核議恭候宸裁理合附片陳明伏乞聖鑒謹奏奉旨己錄○○林國柱片再黔省雖戡定有年而兵燹之餘士多廢業其敦崇實學者每一學中指不多屈臣於收卷以後悉心衡校或文義未明而詞意太涉荒謬或鈔錄成作而前後逈不相符再四思維與其濫行錄取啓諸儒僥倖之風何如留額數名爲激勸將來之地查同治十三年陜甘學臣吳大澂奏留延安　學額二十三名請俟下届佳卷稍多再行補取足額奉硃批着照所請禮部知道欽此欽遵在案此次安順府學謹援　留取歳試學額一名興義府學謹援 
 
 

Page 4

 
 
第四章 
案留取歳試學額二名仰懇天恩准俟下届科試時佳卷稍多再行補取足額除咨明禮部外理合附片謹陳伏乞聖鑒謹奏軍機大臣奉旨着照所請禮部知道欽此○○奴才岐元富陞跪奏爲減裁馬隊客　添　步軍以節餉糈而厚兵力恭摺仰祈聖鑒事竊奴才等前懇另籌的餉添練陸軍並請將奉省歴年欠餉撥補足額先由户部指歀借撥卽作添練防兵新餉等因具奏奉旨户部議奏欽此嗣准户部議覆現在部庫支絀無欵借撥莫若將積欠之餉嚴切催提以異有著請飭下各該省督撫監督等卽狀欠解奉省餉銀陸續如數籌解一俟餉項解到再由奴才等酌量時局情形奏明辦理等因部議覆奏奉旨依議欽此欽遵抄錄原奏咨行前來奴才等捧讀之下不勝焦灼當卽分别飛咨欠餉省分赶緊籌解在案伏思各省欠餉雖經咨催恐難刻期解到且待欠餉練兵亦必不能十分多練自是時局所迫無可如何奴才等悉心籌商於欠餉未到之先就奉省現在馬步各軍中變通辦理爲節餉添兵之計查陸軍以步隊爲主核計奉省目前兵數馬隊稍嫌其多擬酌裁馬隊添練步軍前練奉字前後營馬隊五百名旂營洋槍馬隊五十名請卽概行裁撤再將留防蒙古馬隊客兵一百九十九員名内裁撤九十九員名吉林馬隊三起共三百零八員名酌留三百員名改分兩起黑龍江馬隊兩起共二百二十九員名酌留二百員名改併一起以上裁減各隊分别資遣回籍歸伍即將節省馬隊薪水馬乾銀兩另募步隊一千五百名揀南中將官管帶另立營壘勤加訓練俾成勁旅如此量爲變通目前可期稍厚兵力一俟各省欠餉催解到日再視餉數之多少酌量添練其餘各營馬步隊容奴才等察看情形隨時奏明辦理謹將裁減馬隊添練步軍緣由恭摺由驛馳陳伏乞皇太后皇上聖鑒謹奏軍機大臣奉旨知道了欽此○○貴州學政臣林國柱跪奏爲恭報黔省上游歳試事竣仰祈聖鑒事竊臣荷蒙恩命視學黔中於光緒五年十二月十九日接印視事當經奏明在案臣查照向章卽檄飭該府等彚集生童隨於四月初八日出省先試安順次興義府附考普安廳次大定府次遵義府附考仁懷廳於十月初八日回省考貴陽府屬業巳完竣查黔省地勢　花易於歧昌臣　臨以後卽嚴飭該府分别清厘並於正揚覆試挨號稽查於安順一棚拿獲槍替三名交提調官照例懲辦其濫保之廪生亦均降革示懲文風則以貴陽遵義爲優而大定安順次之興義又次之武則大定遵義人數較多技勇可觀餘亦均能如額臣惟學校之設所以培植人才不清釐弊竇則易汩眞才不黜劣衿則莫端士習黔省民苗雜處風氣不齊臣於按臨伊始宣讀臥碑並將例禁各條剴切曉示間有不安本分藉端滋事之人飭地方官切實訪查俾知敵惕上以副聖朝之作育下以昌邉徼之儒風所有臣歳試上游完竣情形理合恭摺具陳再臣經過地方昜雨當時閭閻亦均安　桐梓縣雖有蠢動業經輯定合併附陳伏乞皇太后皇上聖鑒謹奏軍機大臣奉旨知道了欽此○○岐元等片再查旂綠練軍各營除分駐各城及隨時派出巡緝外常川在省訓練者現有三千餘名官房不敷分住租賃　房於商民諸多不便奴才等悉心商酌擬在省城外四面修築　盤五座分駐馬步各　俾約束易周操　便捷並免騷擾商民　營伍地方俱有裨益每座營盤應用官房八間每間需銀六十兩軍械庫房十間每間需銀六十兩兵房一百間每間需銀四十兩砲棚十間每間需銀三十八兩築營一座計需銀五千四百六十兩共需銀二萬七千三百兩請由練餉項下動用開凍後赶卽興修此項工作人夫半資兵力購紏雇匠等費俱按時價實銀核實估計並懇恩准　其造册報銷以歸簡易理合附片具陳伏乞聖鑒謹奏軍機大臣奉旨着照所請該部知道欽此○○金順片再奴才於光緒六年五月初一日附片具奏請將署伊犁理事同知糧餉章京錫昌俟新授伊犁理事同知霍順武到任後卽行送部引見恭候諭旨錄用等因奉旨錫昌着俟送部引見再降諭旨欽此欽遵在案兹新授伊犁理事同知霍順武於本年七月初三日到任錫昌卽於是日交缷同知事務當由奴才給咨送部引見以符定制謹將該員　營起程並新授伊犁理事同知霍順武到任日期附片陳明伏乞聖鑒謹 
奏軍機大臣奉旨知道了欽此 
[光緒七年二月十八日京報全錄]  
　　宫門抄○發抄旨五道○侍講張奏總兵濫膺異數請飭部撤銷摺○湘撫李奏請補知府摺○鄂撫彭奏爲奏銷案内續完職名請扣除免議摺○廣西撫慶奏請留武員差遣片○滇撫杜奏調署同知知縣片○大臣漙奏請充補茶上人缺片○二月十八日兵部太常寺太僕寺正藍旗值日無引見○鐵祺請假五日○懷塔布續假十日○召見軍機○發抄何璟奏台北新設各官擬給俸廉奉旨該部　道欽此○又同知張露培等期滿甄别奉旨吏部知道欽此○又欠解交代之同知額孟蘭等分别革職勒追奉旨着照所請該部知道欽此○涂宗瀛奏祥符令潘鍾瀚調署新鄉令奉旨知道了欽此○又河南守莊咸仰委署開封守奉旨知道了欽此○日講起居注官翰林院侍講臣張楷跪奏爲已故總兵濫膺異數應行請旨飭部撤銷薛摺仰祈聖鑒事本月二十三日内閣奉上諭李瀚章奏總兵積勞病故請旨優卹一摺等因欽此仰見皇上憫惜武臣有加無已之至意臣竊維褒譏者萬世之公評禋祀者一時之盛典要必名實相副乃足信今傳後動人觀感之思查故鄖陽鎭總兵周有全前後戰功皆非昭昭在人耳目者卽如管帶水師分防蘄黄廓清江面蘄黄係臣本籍未嘗有所見聞其保全樊城據原奏亦止斃賊目一名傷悍賊多人非眞撲滅大股也其餘打仗出力分所應爾士卒皆同夫以從九職銜荐升專閫自非久歴戎行迭邀奬叙何以至此軍興以來如此類者何可勝數其或一經遣撤雖荐保提鎭且艱於衣食之資而該故總兵自肅清以來二十年坐握兵柄優游襄樊名爲拿匪緝私寳則爲休息之地上年復蒙簡授斯缺已至優至渥矣其人品則自保至道銜知府之日卽挂彈章始以對品武職改用督銷川鹽怨聲載道廷臣劾之老河口查禁私錢一案濫殺無罪幾釀事端此鄂中人士所共見共聞者武員不涉地方公事苟非大不滿於人意何至再登白簡羣議其後是其爲人可概見矣夫人當旣殁之後原不妨仰邀寛典善善從長然而功有大小則報有等差亦何可漫無區别乖直道之公也國家眷念勤勞飾終之文至宣付史舘建立專祠而已極旂常竹帛之書爼豆馨香之奉將以昭示天下後世其鄭重爲何如設以聲名平常者濫厠其間則有非常之功更何以示寵異而酬庸之典窮矣况乎褒旣往者所以勸將來該故總兵之生平終難欺軍民之耳目今見如彼其人尙膺曠典則凡從事營伍者無論有無戰績皆將褻視殊施更何所恃以奬勵人才乎擬請飭部但將該故總兵照例議卹其宣付史舘建立專祠之處宜奉明諭飭部撤銷庶免褻瀆特恩天下益知勸矣抑臣更有請焉朝廷政岸寛厚凡督撫臣陳請無不立沛恩施然而異數所加冥出自朝廷不宜出自督撫擬請旨飭嗣後凡建祠立傳與子諡同非寳有偉績豐功及死事甚烈者督撫概不得擅請其尋常勞勩必俟積久論定追叙及之則幽光克闡公論益昭不至滋冒濫之弊臣爲慎壐特旨起見是否有當伏乞皇太后皇上聖鑒謹奏奉旨已錄○○湖南巡撫臣李明墀跪奏爲知府員缺遴員請補恭摺仰祈聖鑒事 
 
 

Page 5

 
 
竊照湖南永州府知府廷桂於光緒六年九月十六日病故遺缺應歸部選聲請扣留外補應以病故本日作爲開缺日期歸九月三十日截缺咨部在案查定例各省道府如係奉旨命往或督撫題明留於該省候補者無論應題應調應選之缺准先儘酌量補用又道府以至未入流遇有缺出先用新班遇缺先三人次用新班遇缺一人再用各項班次一人又道府同知直隸州通判知州遇輪補升調病故休選缺先儘候補班前酌補一人次將候補正班酌補一人於酌補候補班前時先用銀捐候補班前銀捐無人酌補常捐候補班前各等因湖南省知府病故休遺缺前出有寳慶府知府缺補過候補知府侯晟在案今永州府知府缺新捐遇缺先新班遇缺均無人輪用候補班前銀捐候補班前無人應用常捐候補班前人員臣與藩司崇福臬司孫翹澤逐加遴選查有常例候補本班儘先補用知府劉鳳儀年五十三歳江西南城縣人由廪生考取道光已酉科拔貢咸豐内辰科考取八旂官學教習補廂黄旗教習期滿以知縣用挑取謄録指發湖南試用引見奉旨看照例發往欽此咸豐九年到省辦理衡清土匪出力保俟補缺後以直隸州知州補用並戴藍翎剿辦粤匪出力保奏同治六年十一月初三日奉旨著俟補缺後以知府留於湖南歸候補班前遇缺補用並賞戴藍翎欽此准補臨武縣知縣九年六月到任十年奉部咨開缺免補直隸州十一年三月初三日引見奉旨以知府仍留湖南歸候補班前遇缺補用並賞換花翎欽此是年四月初六日到省期滿甄别留省補用歴年勦辦潭益龍瀏會匪出力保奏十二年十月十五日奉上諭看賞加道銜欽此嗣在直隸捐銀請以本班儘先補用光緒五年二月十八日奉准吏部行文知照籌辦山西賑捐出力保俟補缺後以道員儘先補用該員精明諳練以之請補永州府知府與例相符據藩臬兩司會詳前來相應奏懇天恩俯准以候補本班儘先補用知府劉鳳儀補授湖南承州府知府如蒙俞允該員係候補知府請補知府銜缺相當毋庸送部引 
見亦毋庸列叙叅罰冉此係九月分之缺應於十月初一日起限扣至十二月初十日揀補七十日限滿司中依限出詳並未遲逾合併陳明謹會同湖廣總督臣李瀚章恭摺具奏伏乞皇太后皇上聖鑒訓示謹奏軍機大臣奉旨吏部議奏欽此[  此本未完]  
[浙省撫轅抄]  
　　二月二十八日林志仁禀知厘捐局委　辦湖郡稽查洋藥差叩謝○二十九日丁憂二品銜湖南候補道李鎬自湖南來浙進見○三十日試用府向人冠由京騐放來省差人禀到知縣徐先　由京騐放冋省禀到並銷管解京餉差未入流許澍禀知臬司委上城保甲公所稽查差春榮禀知藩司委解減平銀兩並各　飯食　兩差 
[蘇省撫轅抄]  
　　三月初三日調署寳山縣主簿李弼謝委並交　吳江縣主簿事回縣　李嘉榮禀知首府委代理蘇州府照磨事補用守備吳天祥銷　橋口稽查漕船過境差○初四日布庫大事楊文柄禀知奉委赴吳震寳提遭項差從九殷煥謨禀知換蘇差委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
