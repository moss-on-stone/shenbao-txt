# 1913 - 267 - 4914585

 

Page 1

 
 
通信 
[和蘭下院選舉及政黨之情勢游歐客]  
　　和蘭下院於上月十七行新選舉頃已告竣右黨失十四席不能再占多數政府已全體辭職新内閣組織至今未就因各黨皆無過半之數而反對政府之自由黨及社會黨勢難水乳交融政局摇曳不定各報均主張暫組織一事務内閣處分照例公事一切大政計畫足以引起黨爭者暫爲擱置惟此項事務内閣必須各黨混合社會黨非先有决不反對社會政策之保障不願入閣右黨中之反對革命黨則不願與左黨共事或者歷史敎黨及加特力黨有一二人入閣亦未可定其機關報待德極以事務内閣爲最好之解决法蓋避上院衝突實惟此法最善右黨在上院占大多數政府復無解散上院之權倘全以左黨執政上院出與爲難非待三年之後上院有新選舉即有下院多數固無以相抗也在左黨中以民主自由黨最爲活動或能與社會當提携组織一自由社會黨之連合政府此則視舊自由黨與純粹自由黨所徇於社會黨之政見多寡爲斷耳兹將和蘭下院各黨及選舉前後議席變動列表如下 
和蘭下院共計一百議席在選舉前右黨五十九席已占過半多數左黨中自由系之三黨連合一致共占三十四席社會黨占七席新選舉後右黨失十四席降爲四十五席左黨中自由系之三黨多失三席變爲三十七席社會黨多得十七席變爲十八席倘自由社會兩係連合則左黨較右黨可多五席也未完 
 
 
 

Page 2

 
 
時評 
[敢問兩院議員默]  
張勳旣不能保護江蘇人民政府又不能約束張勳以　護江蘇則江蘇人民所以自保之道不能不有待於兩院議員兩院議員爲保障國民生命財産計當亦不待江蘇人民之呼籲而後始議及此且前此議員對於國務員彈劾案未嘗不奮然興起義形於色則此次江蘇人民被張勳蹂𨈆至此自必仗義而起乃至今寂寂無聞者何耶豈政府無法對付張勳而議員亦無法對付政府耶抑江蘇人民不能見諒於政府者并不能見諒於議員耶如皆不然議員即不爲江蘇人民計獨不爲國家大局計耶更不然則今日之議員已非昔日之議員耶而江蘇之議員又何往耶議員旣置江蘇於不問則人民惟有讓空城於張勳而已尙有何術嗚呼 
命令 
九月十日臨時大總統命令據王鎭守使懐慶電稱蒙匪僞二將軍泌拉瑪及僞先鋒忙乃巴圖兩股爲著名巨逆上月三十號我軍行至藍旗屬力不胡圖格地方該匪來襲我軍抵禦匪退三十一號整隊行至哈噶踢拉地方遇該匪大股約計有五千餘名均分踞山頭當由淮軍縱隊司令李際春等帶隊與禇思榮及陸軍騎兵縱隊司令陳文運同時力戰更番抄襲至午後三鐘時匪住各廟火自燒糧秣輜重時已天黑風雹交加匪軍乘勢猛撃李際春等親冒彈雨揮兵力闕匪勢挫奶我軍連搶山頭數十座追剿三十餘里至藍旗印上猴頭廟匪軍傷亡過半餘匪往大王廟方向逃竄我軍獲勝後整隊旋多於本月一號宿營於奎素地方二號早七鐘過抄我軍後路悍匪約八百名匪首兇悍我軍併力痛攻匪勢敗退我軍追四十里將悍匪等殲斃殆盡等語該軍與蒙匪在哈拉踢噶及奎素地方接仗均獲大捷殄匪極多各將士涉歷山險零雨苦戰晝夜不倦實屬勞勇異常殊堪嘉念該鎭守使王懹慶到防未久迭獲勝捷調度有方謀勇兼備應特授勳五位以奬殊勩兵士應賞給銀二萬元傷亡 
官兵從優給卹其所請出力之司令李際春以次各員均從優給奬仰候另令用勵邊勞此令李欽特授以勳五位此令會辦江蘇通如崇海清鄉事宜張詧電請辭職應照准此令 
任命張亮元會辦江蘇通如崇海清鄉事宜此令任命屈映光署浙江民政長此令任命孫世偉署浙江内務司長此令任命施作霖爲駐英海軍留學生監督此令吳慶桐授爲陸軍中將此令伍祥楨加陸軍中將銜此令榮道一授爲陸軍少將此令國務總理熊希齡呈稱司法部秘書童益臨左防姜可欽呈請辭職童益臨左防姜可欽均准免本官此令國務理熊希齡呈據浙江都督兼署民政長朱瑞呈稱秘書宋蘄璋呈請辭職宋蘄璋准免本官此令國務總環熊希齡呈請任命沈保儒彭繼昌署財政部僉事應照准此令國務總理熊希齡呈據廣西都督兼署民政長陸榮廷呈稱柳江觀察使李獅靈呈請任命梁石蓀爲秘書李唐爲内務科長陳逹先爲財政科科長張蘄瑞爲實業科科長應照准此令 
國務總理熊希齡呈請據廣西都督兼署民政長陸榮廷呈稱灘江觀察使金開祺呈請任命楊文清爲秘書夏元滋爲内務科科長姚傳驥爲財政科科長張德昕爲敎育科科長唐士龍爲實業科科長應照准此令 
　　陸軍總長段祺瑞呈請授張中和爲陸軍步兵上校王其鳳爲陸軍礮兵上校朱明超畢鈞劉玉崑爲陸軍步兵中校趙景忠陳澤寛爲陸軍步兵少校劉玉廷李希賢爲陸軍步兵上尉並加少校銜汪樹信爲陸軍步兵上尉應照准此令 
陸軍總長段祺瑞呈請授叚德華爲陸軍步兵中校廳照准此令 
　　陸軍總長段祺瑞呈核覆步軍統領擬以傅鳳奎補協尉請予准補等語應照准此令 
國務總理熊希齡呈據蒙藏事務局呈稱擘昭烏逹盟盟長巴咱爾濟哩第呈請任命廷噶瓦桑爲阿魯科爾沁旗協理台吉應照准此令 
陸軍總長叚祺瑞呈核覆護理黑龍江都督擬以綱通額爾登布庫補佐領興吉善補驍騎校請予准補等語應照准此令國務總理熊理希齡呈據蒙藏事務局呈稱西藏駐京代表羅卜桑車珠爾効忠民國請予奬勵等語羅卜桑車珠爾應給予輔國公銜用昭激勸此令 
警信 
南京快信張勳下令准城内居民携帶行李物件出城以三日爲限過此不准帶物出城故自九號起馬車人力車以及肩挑背負者自城内三牌樓至下關十餘里絡繹不絶紛紛出走其中贓物甚多往往有三五軍人押送馬車一輛或一人押送人力車五六輛不等　裝者皮質衣箱極多間有貴重木器最異者一手挾一衣包外裹紅緑花包袱爲喜事中所用之物一手提一鏡箱左顧右盻旁若無人張勳蓋借此爲名將使部下刧得之贜消滅於無形也南京快信下關燬屋十去其九瓦礫中猶有餘燼未熄草房存者尙多各兵擄得婦人白晝在彼宣淫夜間於此姦宿行路者隠隠聞泣聲南京快信南京近日謡言極甚僉謂日本調兵二千名來寜與張勳開戰等云故無知愚民當此驚魂未定之時紛紛離家遠適日凡二三千人兹調查得日本兵艦派兵二百餘名入城專事保護領事府而來然默觀日兵之態度確有憤憤不平之色南京快信馮軍於初九日退至浦鎭暫駐馮使仍駐節城内海軍學堂南京快信雷使　借住津浦南段局内暫作辦公之所 
南京快信聞雷軍日内開往皖省駐紮南京快信津浦鐵路兖州站長邱某張勳現特派充甯省鐵路總辦南京快信張勳又委任許星璧爲電燈廠總辦裘楚材爲江寗鐵路局總辦唐忠元爲馬路工程處總辦 
南京快信馮張已撥倉榖一萬石現洋一萬元飭商曾分派米業雜貨兩商先行開市以維現狀南京快信善後賑撫局現正妥定章程不日發表 
南京快信張勳現派軍隊赴各要塞以資鎭守 
南京快信昨馮張及西醫馬林曁商會會議善後各項事宜南京快信張勳示諭人民凡拾遺軍械限五日内呈繳來轅酌價給領南京快信此間敎會學堂定於十六日開學 
專電 
北京電新閣員昨日在參議院均通過 
北京電外報稱英所要求由粤西江出梧州桂江桂林入湖南過靖州沅州赴貴州思南入重慶之廣重鐵道交通部已與訂約此路將爲延長至缅甸鐵道之基礎特約路透電 
北京電日本之要求共引四案一八月十一日日本軍官在漢口爲華兵所拘剥其軍服並反縳雙手懸之梁上二日本軍官因公赴魯雖携護照仍被拘禁兩日三南京日僑三人之遇害四十涉南京日本領事署之送信員復於大街之上撕碎日本國旗日本要求之各欵如下一分别充公道歉二分别懲辦有罪之人三賠償死者家屬共數後定外交部於下午接文後卽咨送國務院國務院旋卽召集物别會議日使又稱各項要求均屬輕至無可再輕當速承認不得延宕且謂各項要求均在情理之中各國公使皆以爲是 
北京電日本對於南京諸案要求諸欵約略如下一中政府應致文日政府道歉南京官軍戕害日民三人二張勳應至南京日領事署親自道歉三張軍應列隊至該領事署表示對於日民遇害之悲忱聞漢口山東兩案其要求亦與此相同惟較寛耳 
東京電有少年名山本者聞曾與岡田同謀行剌阿部君今在赴大連之某船拘獲尙有同謀犯一人已自投警署同謀之嫌疑犯非就逮卽自裁云 
北京電連日據可靠各界盛傳中政府擬聘用德國陸軍中將一員軍官六員繙譯一員在京任職並聘德國軍官二百員分布全國此舉將次就緒共需經費馬克四百萬元由克虜伯砲廠供給馬克一百萬元此説雖無確鑿之証據而衆皆信以爲實各使署之意此舉極關重要預料必羣起嚴加反對北京電路透代表今日謁見比國銀行家伏斯君據謂大同至成都府之鐵路合同已於八月十四日就極完全之格式簽定内有詳則數條須由與此有關之歐洲各公司總機關承認該合同對於雙方面約束頗固伏斯君又謂今無論如何未便稱之爲草合同一年之前伏斯君曾創想及此因山西公司主山西省獲有優先權故以此議商諸法公司卒乃議妥伏斯君應爲比國承造中國鐵路會社及法國閒拓中國鐵路會社之代表二公司旋贊同該鐵路合同之各條欵如經中國國會通過則卽將儘速於明年二月二號之後發售股票該合同於簽押之前曾呈法政府批准伏斯君力言俄人並未與聞此事中政府或有築造大同府至歸化城鐵路之意惟彼之合同中並未提及此節比法公司殊不欲涉及該段云云 
哈爾濱電新生活報載聖彼得堡消息俄國外務部曾同特會議討論中日現局蓋聞倫敦極恐日本在華之舉動引起牽涉各國之事端故也 
哈爾濱電聖彼得堡電社换庫倫消息俄國女醫士里佛斯基前與數人在庫倫設立臨時眼科醫院蒙民就診者頗多該醫士營今已回抵聖彼得堡庫倫活佛曾命外務大臣向各員表示感謝之忱並親語俄總領事順在蒙古設一永久之眼科醫院 
哈爾濱電庫儘俄總領事末納君現復兼任駐蒙外務辦事大臣 
貴陽電本省政府中之某員今日通告路透訪事謂北京政府已解銀二十萬兩協濟黔省行政經費當道現正向各商救繳付急債之欵丙人已付銀一萬三千兩其不肯付者均遭拘押貴陽電據當道宜稱黔軍近在川邊與反抗之軍見戰兩次已將反抗之軍撃退顏師長率兵約二千名定於九月十日啓程開往前敵唐督行止未定川亂如不即平　督唐將赴本省西北之畢節縣指揮軍務 
雲南府電前傳有英人之首級一顆携至維西廳一節該首級大約乃在太洛江溺斃之英人泊里却特隊長之屍割下者其屍身卒未覔獲雲南府電中央政府已允接濟滇省洋四十萬元 
大理府電滇省西部之陸軍已開往雲南府現除信函外其他郵件均被躭擱一月之久大約周軍隊需用牲口運需各物之故此問諸均安靜譯電 
北京電昨晚日本使署接東京政府關於南京諸案應向中政府要求各欵之調令此項要求撫於今日下午或明日致與中政府須恃已致之楚始行宣布予訪事自稱由該使署道告要求之中並無割地及以兵力臧逼等欵其内容約略如如下一道歉二賠償所失之生命財産三懲辦負責任之官員中政府如能照行日政府即可滿意至南京日民遇害一案不得以懲辦兵士了事日政府要求須懲辦高級軍官漢口日本軍官受辱及兖州張勳兵士拘押日本軍官二案均經列入文内或料張勳之軍旣存排日之心恐尙要求取銷張勳都督之任云中政府如不即允日本之條欵則日本不復提出其他要求其意顯謂如不全行承認則日本將以武力對待也據華字報載稱張勳已電辭江蘇都督之任袁總統以漢語慰勞並勸其不得固辭北京電日政府之要求已於今日下午致與中政府内容之性質尙未有所宣布予由中國一方面探悉日政府之要求内有中政府應向日本道歉南京軍隊戕害日民張勳須至南京日領事署道歉張勳之軍應列隊至日領事署前表示對於日民遇害之悲意並懲辦行兇兵士及怠懈保護日民之官員以上所述之要求雖未完全予極信以爲實 
北京電新内閣人員已由袁總統下令公布各部次長如下外交曹汝霖敎育董鴻褘交通葉恭綽内務王芝祥財政張弧司法徐謙陸海軍次長照舊 
北京電參衆兩院聯合審查關於國會法特别條欵之報告今日呈入參議院遂條通過内有議員公費每年定五千元議長每年加應酬費五千元副議長則加三千元 
北京電參議院股員不主取消陳其美謝持張繼之議員籍衆允可因陳雖被選迄未到院謝之罪狀迄未證明張繼則已告退議長之故　　重慶電　此間接有消息重慶之軍已爲成都官軍撃敗官軍目下顯向重慶進發熊克武之地位極爲窘困現復在此集合二千人以圖負嵎北京電廣西都督電稱鎭安府近遭水患袁總統已撥洋五萬元賑濟灾黎 
北京電姜桂題之兵三千名已由湖南開回北京 
柏林電奥國芒法孔船廠爲中國代造之巡洋快艦内有三艘將於一千九百十五年告成餘艦隨後亦均可告成 
公電 
總統府致南京張馮劉雷電閲路透電稱南京城内住宅商店茅舍草屋無不被搶婦女老少貧富多被奸淫其餘均入外人家避難各軍皆然而張部藍衣兵實佔多數各官長目覩不理所謂不傷一人不驚一户之宣告完全背棄日本民居亦多被害有自日領 
 
 
 

Page 3

 
 
署出者被兵鎗斃三人受傷一人云云此次大兵南下伐罪救民似此强暴行爲如果盡確則是喪盡名譽大干軍律查各國軍人素尙文明即俘虜亦無凌虐吾國削平内亂自殘同類已屬可矜况無辜良民久困匪中日望援救聞者堕涙見者痛心若以盗賊之行爲尤而效之各國傳布報紙目爲野蠻於立國大勢所關非細且亂黨乘間抵隙執爲口實更足以煽動人心東南大局何時可定各弁目等誰無身有妻子入伍爲兵退伍卽民易地以觀忍乎不認民納税以給糧兵出力以衛民不能衛之而反擾之天良何在爲之官長者目覩何忍本大總統治軍數十載素以保民爲宗旨聞此情形不禁泣下仰即傳集各該官長剴切誥誡並明查暗訪得有奸搶實據立按軍法嚴辦以期湔洗於萬一至保護外人生命財産更屬文明通例尤應格外留意勿因細故敗壞大局大總統魚印 
江蘇憲兵營茅司令電北京大總統鈞鑒删電陳離職情形諒蒙鑒及現金陵已克全城騷然官兵以挨户淫掠爲能傷殺日僑辱及國體封職司糾察旣不能於寜軍之變力遏亂萌復不能在寗維持紀綱與寜民同盡溺職負國咎戾滋深應請迅予免官從嚴治罪以肅軍政而謝寜民幸甚江蘇憲兵總司令茅迺封叩灰 
陳則民致衆議院電北京衆議院陶保晉諸先生鑒第二師保衛蘇屬甚力以致未見亂事公等遠旅京師見聞難確請卽更正陳則民叩文 
又致國務院電北京國務院陸軍部參謀處均鑒此次亂事蘇罔未曾波及全恃第二師之力陶議員等遠旅京師見聞難確除電陶議員更正外謹此電聞陳朗民叩 
要聞一 
[南京破城記八]  
字林報云寳琅醫士數月以來在寜辦理内外科醫務頗爲出力兹在甯城與賑濟會幹事部會商寗城善後辦法據稱寗無衣無食無炊器無臥具者約在二十萬人至三十萬人之間向日富民今避難至滬僅衣尋常苦力之短衫星期三日南京有專車四輛開往上海三車之乘客共五千餘人目下偏僻之區仍在刦掠兵士之贓物均用船運出有人曾在南京以外之江中見有大民船十十雙滿載贓物駛往他處目下辦賑最難之一事則爲如以錢物分給難民恐落搶匪之手南京發賑處現議定辦法數條一爲之工代賑之法招難民修築道路一爲設立賑濟局招婦女縫製衣被用布旣多則當有布商設立布廠各女工之工資一家之生計要以恃之所製衣被照本或减價發售而民人可無號寒之虞尙有救濟店主之一法凡失具在財而無力復置者貸以購置少數生財應用之欵俾理重理舊業所借之欵陸續拔還以充後辦理他瑣賑之用今所急需者乃係糧食以工代賑之法急宣實行也連日奔走各處五色國旗及陸軍旗未嘗一見各公署皆懸舊式之三角旗及張字之紅色大旗旗人復乘機恢權力光復後改用漢名者今皆仍用旗名且有多人回至旗城索回地産權張軍刦掠之時彼等亦附和其中 
數日之前張勳曾允將部下軍隊夢駐城外惟留五千人在城維治安而近兩日内反由城外調入軍隊約近三萬人馮國璋已率兵渡江而北雷震春日内亦將離寗商民皆信馮國璋必能恊助阻止兵士再行刦掠馮氏去後商民失望之情態殊爲可悲據各方面之消息張勳現有抗拒總之權力故政治現局之困難較人民現處之境遇有過之無不及南京如卽能組織正當之行政處則人民之瘡痍得中外人士之濟助尙可逐漸平復現望政府設法調回張勳或另任較有仁心及幹略之員督蘇則實人民之幸也 
據本月十日南京馬林醫士來函陳述南京最近之情形觀之衆覺各國至輕嘗遍令袁世凱卽在南京設立正當之行政處面收回政權於亂人之手北京政府且應救濟此遭殃之城各訪事之意欲望張勳施行利民之政已難乎其難馬林醫士之函云予頃晤張勳義賑事務現已着手辦理寗民紛紛遷避一如避疫北街仍有兵士從事刦掠避難人民且有在各城門及火車站爲兵士搶刧者糧食各店開市之後兵士即來强賒現局誠可恐怖各國政府設不出而干涉則寜城似無重見天日之望昨夜城内復起大火予恐此城將逐漸焚燬吾人如以現欵散賑則人民必難實受其惠 
南京賑濟會幹事部十日致上海本會函云寗民似極恐慌離城者成千累百所携行李多在各城門爲兵士奪下下關南門尤屢見不鮮張勳之有辮兵士連日入城者共有數千聞新增之兵其數不下二萬名人民忖度此項新兵必亦分得贓物今晨張勳語馬林君及予謂將築新路以利人民不日將築一馬路通過太平門並允保護及恊助紅十字會事務背街威逼搶刧之案仍未全停 
[浙江之危機]  
文匯報云本報前載浙省亂機之謡言似漸見諸事實今日下午抵滬之杭州火車所載避難人民極爲擁擠近數日來該省人民遷居滬地者爲數頗衆惟觀今日之情狀可徽人民皆知亂事行將發作也據避難人民聲稱安徽江西福建三省均有亂軍向浙省進發浙督亦豫有聞故將滬亂時派出之軍隊悉行調向數約二千名上海鄭鎭守使今日上午接報有人曾見南軍約四百名由浦東一方面向浙省進發聞内有若干係吳淞逃至嘉定之南軍現復回滬鄭鎭守使卽傳令派兵前往追截下午一點鐘時有兵一隊數約三百名渡江緊追南軍聞南軍領袖前曾揚言謂將攻浙省今三路進發之兵如容其聯合則將令當道棘手也 
[湘省消弭最近風潮之通電]  
湖南都督譚延　於八號通電各省都督云各營嚴防密緝本月六日據第一團代理團長王邦合查獲該團兵士陳海清羅伯琪張齋三名確係受匪運動並拿獲匪首劉崧瓊魏伯益鍾剡秋任重黎逹等一併正法該匪等因機關破獲遂運動省防守備隊二六營少數兵士於本日午後八時蜂擁出營集合敎育會開議倡謀内亂當經下令戒嚴傳諭守城及保護外人各營隊嚴守勿動一面飛飭趙旅長余董兩司令及王代理團長督率所部分投圍撃當時拿獲通匪之排長龔安仁並首要多名悉行駢誅其餘勒令繳械解散地方秩序均無驚擾查湘省取消獨立以來人心安定而包藏禍心之徒藉裁减軍隊之詞希圖勾結亂　煽亂軍心以冀一逞幸預爲防範敗露尙早渠魁就殲不致藴孼生心釀成巨變現在省城内外地方安稱如常特聞 
[先舉總統聲中之參議院]  
選舉正式總統問題日前衆議院開會議決咨請參議院請求同意定期會合兩院公開國民會議決定兹將衆議院咨文及參議院通告録誌如左一衆議院之咨文本院本日會議僉以現在内憂外患日迫選舉中華民國正式總統不能俟諸全部憲法制定之後應先行選舉業經多數議决咨請貴院同意惟選舉總統關係憲法之一部貴院議决同意後請定期會合兩院議定關於選舉方法卽請貴院開會議决見覆可也此咨參議院二參議院通告敬啓者本日准衆議院來咨以先行議定關於選舉正式總統方法求同意到院查來咨所稱各節關係緊要應於本月八日星期一常會開議之先提出諮詢全院决定同意與否除將原咨繕印附塵台閲外謹此通告卽希公鑒 
雜評一無名 
不如去張勳一政府而果愛張勳也者不如速使之去南京日本要張勳及張軍道歉不如去張勳而使人代張勳與張軍道歉爲事較易日本不要求去張勳而我自去張勳以謝之亦足以謝日本况更有其他諸多之利益耶不如去張勳二據西報通信馬林醫生有謂請各國政府相助以救甯人之困假使其説旣行政府始去張勳中國政府將有何地以立國耶然而張勳不去南京之人又何以生命然則政府何勿於各國未有言時先去張勳也耶政府而里愛張勳也者不如速使之去南京 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京收復後之揚州現狀]  
徐浩然力辭優奬代理第四師長徐浩然即光志徐實山次子接張勳來電謂將代請優奬徐復電略稱國家名器以待有功光志幼稚敢叨非分請我公以勵光志之曠典移讓前敵有功將士云 
揚軍紛紛回城揚軍砲隊第三營向駐府署已於初九日由寗開回其陳兆陳兆豐團長所部兵士聞亦於日内起程回揚徐師長亦於節前回揚發給軍餉犒賞有功兵士 
收回私家鎗械辦法江都縣署奉江蘇會辦軍務應省長來電將潰兵所携鎗械或人民拾遺鎗者限一月内至縣署呈繳照章每桿給予銀圓四元等因現李知事已遵令辦理 
知事赴省求差江都李都事鴻扶日前力求交缷謀充雷軍營長未遂轉又於九號輕車減從隨同張勳派所之駐揚趙總辦貽書馳赴寗垣意在要求軍界位置聞李此次已挾有張之親信者書函當可逹共目的矣 
贛省解散國民黨之文告江西警視廳監閻恩榮於九月七日佈告云照得九月四日奉代行都督事兼理民政長護軍使李公函内斌前准中央國務院齊電内開都督民政長鑒八月七日臨時大總統合查近日匪徒每藉政黨名義迫脅官吏魚肉鄉愚殊足以妨碍政務擾害治安甚且蓄意煽亂潛謀不軌全國人士無不疾首躉額深以爲憂兹據京師天津等處呈報破獲社會黨秘密機關搜出種種犯内亂證據井查有勾結外國虚無黨妨礙國際和平情事顯係倡亂行勳適非歐洲各邦所稱社會黨研究學術者可比若不從嚴禁止必致釀成巨患被壞大局着各省都督民政長及各軍司令官將所有社會黨本部支部一律嚴行查禁此外一切黨會如有優害煽亂與該黨相類似者亦准由各該都督民長及各司令官勒令解散分别懲治以難持秩序而保治安此令國務院齊嗣復准會議軍事處馬電内開北京來電段宣撫命李護軍使拱密江西此次背叛純係國民黨員爲主動應援據八月七日命令中此外一切黨會所有擾害煽亂與該社會黨相類似者亦准勒令解散分别懲治等語將國民黨勒令實行行解散其其最暴烈分子謀叛有據者查獲即行鎗斃不必往返請命致稽時日至解散國民黨辦法續行詳細奉告會議軍事處馬查兩電係屬同一事由相應照鈔函逹貴廳希即查照電開各節撰擬布告印刷多份通　全省分别張貼俾衆週知是爲至要等因奉此合函布告爲此布仰全省各色人等一體知照 
[江西近聞片片]  
行公署辦事記李護軍使昨致函行政公署云現因軍事倥偬不克親赴行署物派李君廷玉代表前規定每日下午三句鐘至五句鐘由李君過署辦事期間並委張景溓會同舊有監印官妥愼辦理云云聞李廷玉君核閲文件只蓋盡我義務四字圖蓋繕發并令辦事入員俟積存數十件則送護軍使劃行存案云云現已照辦 
警視廳預防會黨連日聞洪江會匪向各鐵店製造小刀聞逹萬把之數迭經衞戍司令及警廳出示嚴禁三號警視廳又布告云照得小刀一項製造大干例禁匪徒利此逞兇銷患先宜有備此等違禁物扁平時尙嚴取締况此戒嚴時期清查尤當一致諭爾鐵店商民毋再貪圖小利如敢任意犯違定即嚴拿問罪本廳言出法隨切勿以身嘗試 
黄訄將荼毒建昌黄訄督率潰兵盤踞撫州各情迭誌本報今日聞該縣知事電禀行政公署略云前黄訄迫令各公團拍電認爲衞戍地方之軍隊請取消請兵之電而黄又要求要月有發餉一萬一千元憲兵單薄無力抵抗各商閉市居民遷徙現黄聞官軍將到黄即勒索鉅欵陸續開赴建昌並分路入東鄉此間並無餘兵務請派兵來此鎭懾云云視此則建昌一帶又將蹂躪也� 
廣信兵民之攻撃廣信息游撃營兵前在河口與憲兵衝突現已由該營各長官將其兵士繳鎗解散該營兵士冀挾重資由小路逃往福建詎石塘一帶游手之民思欲奪之約集數百人持械潛藏深林中俟該營兵士行經其處突出撃之斃其兵士八十餘人其生逃者不過二十餘人財物鎗彈盡爲所獲惟財物由該民等分去鎗彈悉已呈繳於鉛山縣云 
[孫督電告懲治黨人辦法]  
　　福建孫都督日前致電北京聲稱奉國務院皓電飭將福建民報羣報共和報封禁嚴拿主筆蘇郁文黄光弼陳羣懲辦并嚴拿著匪林斯琛鄭祖蔭彭蔭祥黄展雲劉通等一併懲辦并亂黨機關部及國民黨查明封禁等因當經一面函知前代民政長一面密派孫旅長葆榕率帶弁兵會同巡警同時分往封禁查拿其鄭祖蔭劉通二名現在本府供差並飭司法課長沈珂密傳看管頃據孫旅長最報告分遣兵警於是夜一點半鐘將該三報館一律封禁並查拿獲黄展雲陳羣二名又於共和報館内拿獲祝茂邨一名查獲林斯琛黄光弼二名早赴香港現時均不在閩蘇郁文係羣報主筆兩日前曾作數次狂言畏罪潛逃琯頭連江一帶已會同水巡警前往該處訪拿尙未回報又兩廣會館由張祖漢等借充討袁會塲及國民黨同盟會兩支部是否與令指亂黨機關部相符一律標封其已就獲之三人如何處置統請示遵各等情當以兩廣會館本係公産安知張祖漢等不有强兩逼借情事且解散以後卽已消滅未便實行封禁即國民黨同盟會兩支部尙無造亂跡象似不能卽指爲該黨機關仍當暫緩標封等情又據司法課長珂沈報告遵令分别飭傳鄭祖蔭立卽投到已令值日官監視看管劉通一名飭傳數次因不在家尙未到課據該家屬聲稱當卽遵送課長謹察鄭祖蔭自充本處課員勒愼辦公前次許崇智强迫獨立該員日在課未嘗擅離可知並無預謀情事並另文聯名呈請聲剖前來道仁竊維明刑所以弼敎國法重不赦之條解脅卽以擒渠盛世有維輕之典閩省人心浮動少年好事之徒醉心歐美之革命競渦尙野蠻之由風氣流傳黨徒甚衆究之毫無學觀無異妖魔小醜此次仰蒙訪拿爲正本清源之計道仁成佩良深黄陳旣已就獲應交檢察嚴按律懲辦鄭祖蔭劉通二名光復前本係橋南社人員自光復後入政界供差尙無劣跡上月許崇智迫脅獨立未見該二員鼓脅鄭祖蔭於上年護閩社一案事前曾向道仁密告足見尙知輕重且此次旣已自行投案又據課長沈珂聯名力保可否卽交該課長嚴加審看暫緩嚴處劉通尙未到案俟到案再行查訊核辦蘇郁文係羣報主筆其論説荒膠目無政府較民報共和報尤甚據稱逃往琯頭連江一帶距省匪遥仍應嚴緝務獲究辦林斯琛黄光弼彭蔭祥早已他往應仍隨時偵探如敢潛回立卽拿獲具報至祝茂邨一名係原電無名之人旣在共和報館拿獲是否主筆有無與亂黨交通情事擬一併發交檢察廳訊明分别辦理所有奉電拿辦緣由是否有當合行電請示遵云云 
閩民政長遞嬗之小史 
一張元奇張氏本實缺民政長下車伊始闔省人民望治之殷渴若時雨張氏雖滿清舊官僚長閩數月成績未著然用舍頗公名譽尙好奈炸彈發現致鬱鬱不欲居此託病要而去閩省現象日非一日矣 
二江畬經江氏一浙江候補知事光復後閑居滬上值岑使南來厠於隨員之班與以景福首先到閩與孫督接洽孫以江爲某所信冀傳其歡值前民政司高登鯉告病乃特電中央保江爲民政司遂一攫而獵得高位矣顧江氏本中材張元奇告假後以内務司護理民政長贛省事起知閩贛相連影響必大乃亦託病求去而内務司劉瀛出現矣 
三劉瀛劉氏滿清時曾任山西某府光復後回閩鬱鬱不得志乃出爲内務司秘書時張元奇氏告病江畬經護理省長劉遂以秘書代理内務司事贛事起江遞劉以内務司代拆代行民政長事蓋是時京電護理民政長爲福建審計分處處長劉次源氏劉未到閩一切公事以内務司代拆代行詎劉瀛濫用職權以私嫌撤建甌知事江古懷任江不服帶印來省控劉瀛及其弟國税廳長劉鴻壽於審判廳聞已受理劉氏心甚慙愧近乃託病請假而科長陳崇魯氏出現矣 
四陳崇魯陳氏本一滿清拔貢以留學日本得爲法政校敎員平日以守舊稱光復後曾無一噉飯處張元奇蒞任以有族人函薦得任科長乃圖想不到竟以科長代行代拆民政長事云右所述福建民政長統系計共五人除劉次源未到外以八個月期間發現遞選情形如此其中張元奇氏任事較久辦事尙有實心至江氏之賣缺人言嘖嘖亦非必盡屬虚言若劉氏之僨事則小人得志情景活現矣陳氏初政鑑於劉氏覆轍或尙不至覆餗貽譏也 
[閩省軍政界之消息]  
杜持寔任師長自許崇智逃遞福建師長一缺由旅長蔣國斌代理不數日而孫葆榕署理師長之京命下孫接差經旬而本任師長杜持氏忽又來閩杜之到閩原欲探聽各軍官之意向而定進止初六日各級軍官果全體開會歡迎故杜氏欣欣於初八日到師正式實行受職矣聞缷任之孫葆榕云我將出洋留學云 
大值探被殺之風説閩省獨立後中央即有電到閩着以保全治安爲緊要其時京中又密派大偵探數人搭在北洋兵艦到滬統由陸道而來以爲暗查之用閩中人皆未之知惟警備之偵探隊時常在各處偵探風聞北京有此等人到閩存匿處所無從查訪凡行走時有形迹可疑口操北音者疑其即是前月初六夜萬壽橋上有五人殺斃一屍抛橋下聞五即偵探隊被殺者卽北京派來之大偵探也 
　　减政主義之實行兹據政界中人云内務司實業司及法籌備處亦有裁併消秘現三署中人員得此信息已紛紛運動求入他署云前月三十一號行政公署各員會議以中央來電着卽裁去保甲縣丞巡檢各缺伹各縣有地方遼闊者非有行政官恐不足以資懾服現已議留某某等數缺已電請中央照准矣 
[亂軍平後之廣東]  
　　龍督弭謡之法粤都督佈告云照得近日省城謡言紛起固由亂黨餘孽造謡煽惑亦由遣散軍人逗遛省城三五成羣麕聚不散商民不察致啓驚猜查此項已經遣散之軍人自應速回原籍各安本業豈可留滯城市以可疑之行跡啓人民之惶恐飄流日久失業無歸仍不免蹈於犯法地位尤爲該軍人等不取也爲此佈告已經遣散軍人知悉務各回鄉安業不得在省逗遛倘敢故違不遵定卽嚴加干涉至商民人等亦須安心營業勿得輕聽謡言自爲驚擾切切此佈 
　　黨人之謡言未息自取消獨立後各黨人均逃匿港澳近竟揑造謡言多方恐嚇希圖擾亂大局實屬有礙治安昨龍督特擬選派精幹偵探數員分赴港澳嚴密偵查該黨舉動隨時報告並飭軍警四由巡選保護地方如查有造謡滋事匪徒卽行緝拿以軍法懲辦云　　查緝黨人辦法龍都督布告云粤省亂事初平人心未定奸宄之徒遂乘機佈散謡言淆亂觀聽以致羣情惶恐一若亂事將復發生雖無稽之談極不足信而普通人民最乏判别之能力終不免將信將疑是宜認眞稽查嚴密防範使人民以官廳爲可恃而無所恐怖庶幾謡諑不禁自消除令行水陸警察廳長嚴飭各警察區署督飭巡士及偵探隨時嚴密偵察有能查獲亂徒秘密聚集處所或私藏軍火地方一經破獲定當從優奬賞惟不准藉端滋擾或意圖陷害稍累良民有敢犯此必予盡法懲治决不稍貸其或心有顧忌意存敷衍熟視無睹放棄職權將來一經發覺係某區某署該管地方定將該官長從嚴懲處以驚其餘外爲此布告諸色人等一體知悉有能查獲亂徒秘密處所或私藏軍火地方准其即行密報官署一經破獲定當從優奬賞倘有藉端陷害所報不實亦必從嚴反坐决寛貸各宜凛遵母得輕於嘗試自取罪戾切切此布 
　　李準留京之電陸軍中將李準前奉中央命令任爲廣東宣慰使李以粤亂敉平母庸來粤昨已請准袁總統收回成命今特電告龍都督知照兹將來電録下廣州龍都督鑒湈電諒逹粤亂經公戢定地方已就安謐儘可免此一行昨已堅將宣慰使收回成命已奉大總統面允仍令留京嶺雲在望良晤當有後期知注特告準勘印 
　　拿獲黨人類誌昨四日都督府電飭警察第五區在長堤地方拿獲開涉謡言機關人朱壽一名聞此人係某女志士班班主已押解都督府軍法局審究矣昨有警察多人以一竹籮内盛鎗枝并大夾必袋一個扛之行經西關晚景園傳聞係在觀瀾街某宅搜獲者昨日龍都督布告云爲宣布事現據查獲甘心從逆尅扣兵餉之龍福保及謡言惑衆之梁萬成並私賣鎗枝之易榮光共三名均於九月四號一律槍斃以昭炯戒此布據論者調龍督蒞任後宣布犯人以死刑者以此次爲第一云　　居民遷居旗界省垣自三月之役後居民以旗界爲險地多不敢居卽先居於此者亦紛紛他徙幾至十室九空反正後已稍增住戶惟滿洲界一帶仍甚寥落乃近日謡言四起又轉以謂漢街危險不如旗街穏固其由港澳携眷回來者紛往旗街覓屋遷居故連日之由漢街遷往旗街者亦復有之庸人自擾於此可見一斑 
　　吳皮泰投降誌聞吳皮泰東江緑林迭經懸賞購緝未獲者昨竟爲盧伯彭陳日升所勸導毅然來降且矢誓不復爲馮婦盡力整頓地方恢復最後之名譽當由盧陳二君介紹見顏啓漢於一日帶領謁見龍督大加奬勵面給命令飭先回東莞編列舊部故連日東增一帶已無騷擾情事此事若確東江商民可以安枕矣 
[黄士龍赴滬前消息]  
　　離港前之情形前護軍使黄士龍自辭職抵港後經龍都督函電交馳並派代表楊南楊卓峯二君到港挽留勸駕使襄辦廣東善後黄君以旣辭職又迭奉大總統參謀陸軍兩部電促進京且黎副總統宋卿君亦有電邀睛黄到武昌一遊故不得不從速起行至粤省現有龍督鎭攝自可無容淹留惟抵港後赴滬船隻極少卽由勿者士洋行布連士路域輪船赴滬該輪已於四號早啓輪開行隨行赴京者不過數人云　　報銷上之注意黄士龍於三號晚附輪往滬隨行者爲霍公實霍礪銘李燿池等諸人黄决定抵滬後不多作勾留卽行轉輪北上聞黄此次北上注重報銷日前在港運動軍隊一切欵項手續昨有人在香港與黄晤談據云此次在港運動水陸軍電各費共計尙不滿十五萬元交通分行處有數可查現已列具清册晉赴北京呈核報銷以清手續至日前各報所載謂此次報銷至五百餘萬之多實係傳聞之誤云 
　　護軍使署之數尾粤護軍使業已裁撤黄已將任内一切收支處交代數目列報現據廣州電報局請領自八月十日至二十二日止代軍使交東北洋電公司遞發過水線電報共應給港紙一千二百一十七元六毫四仙函請龍都督照發又黄中將中軍使任内時因軍隊需用服裝經與先施公司訂造軍服五項共銀二萬七千三百七十四元四毫尙未給價特函請龍都督照給並將未交各件賡續收用計原訂西裝紫花布軍衣褲五千五百套全未交唐裝紫花布軍衣褲三千五百套欠交一千五百套紫花軍帽四千零零五頂欠交二千五百十一頂紫花脚絆三千九百對欠交二千九百對紅帆布鞋四千一百對欠交二千七百對云 
[黔省自借法欵之轇轕]  
　　黔省以烟酒印花税作抵向法商某洋行借欵一千萬元曾經黔督唐繼堯報告財政部部中因其已經簽字并未置議迺此事忽被銀行團探悉以其與善後借欵條件有碍當經駐京法使致電該商停止交欵此中情節黔省尙未得悉以爲法商不交欵原因係由部中阻撓黔議會特電致財政部稱黔省公私兩竭斷非杯水車薪所能濟事請仍將此項借欵核准毋生阻力當輕部中於昨日答復黔督及黔議會大致謂此項借欵業經簽字本部并未阻撓惟此事法使頗不贊成故合同訂立以後法商并未按期交欵實與本部無涉現旣經簽字可由黔直接向該商交涉或卽照原議按期交欵或取銷合同其如何解决卽行報部以憑查核云 
[鐵路借欵傷心史一束]  
　　歸成路與五國團交通部有向比公司借欵以建歸成鐵路消息此欵之成比欵居其半俄欵亦居其半俄人於此路告竣後東可延其庫哈線以至歸化西可延其俄領士耳其斯坦線以接蘭州中國北部數千里悉歸掌握俄人所享權利獨厚均勢成局大有破壞之虞五國團初尙以爲比借欵不過私人企業與外交無關嗣知借欵發動俄人實爲之主張事涉外交關係重大遂於日前會議討論辦法擬提出反對案於政府竭力交涉如比借欵實行取銷不再提議五國團自不便干涉若該欵重提商借則五國團務使歸入大借欵作大借欵之一部分非逹其目的不止云 
　　滇桂路與法國雲南至百色鐵道前有由德國借欵之説其規畫之路線係由雲南府經曲靖羅平入貴州興義境以逹廣西百色者路程約二干里蔡督前已聘美國工程師逹賴霍克斯二氏測量一周因雲南鐵道交通權久爲法人所掌握故物色他國資本以爲抵制之計適禮和洋行洋商有貨欵之意故卽與之提議尙未成立聞債欵利息係五釐築路材料向德國購買沿路礦山並許德商有開採權云云此事爲法人所聞頗滋不悦蓋法國費務林公司於戊戍年即攫得雲貴廣西三省之築路開礦兩權故以一萬六千法郎之巨資築雲南通越南之鐵路然以其成績不佳越南總督政策一變法國勢力一時未能發展且該路運賃過昂故雲南貨物可由滇越鐵路運輸者現有十分之八仍在香港交易而由廣西運輸出入一旦滇桂新路告成雲南客貨益趨新路顯然可見以故法國對於此事頗示反對云 
　　錦愛路與俄國錦愛鐵路從前曾有借美欵建築之議大爲俄日兩國所反對又以國事多故遂爾中止現聞俄人已向政府要求將齊齊哈爾至愛琿路線建築權讓與俄國計路程約長一千里此路一成則阿穆爾省之西伯利線可由布拉郭威什臣斯克逹齊齊哈爾以與東清鐵道相連絡云 
 
 
 

Page 7

 
 
地方通信 
[杭州]  
密令捕拿著匪本月六日軍警各機福奉部督府訓令内開案據中路左翼六師巡防隊統領陳步棠呈稱據第二營趙管帶子和密報於潛著名帮匪徐炳桂平時私賣票布收集徒衆冒充官長擾害地方種種罪狀不堪枚舉前由於潛清鄉委員余贊衡知事方從矩呈經前清鄉督辦指令嚴拿在案祗以該匪機警異常行蹤詭秘未能尅期就獲管帶此次駐防於潛飭探秘密訪查該匪蹤跡據報徐匪炳桂近以本邑不能棲身出没於新城昌化臨安餘杭等處特爲逋逃淵藪並聞現已潛赴寗國等晤伏思現届徽寜多故我營防範加嚴徐匪炳桂好亂性成倘再勾通亂黨暗遞消息其患何堪設想除飭本營探兵嚴密兜拿外合亟呈懇鈞處據情轉呈通令昌新臨餘四縣營警一體嚴拿務獲以除地方巨害爲此備文呈請核轉施行等情據此竊查著名幫匪徐炳桂種種不法非緝拿究辦不足以寒匪胆而靖地方除飭各營哨一體嚴密緝拿務獲究辦外理合備文呈請通令一鹽緝拿等情到府除分行外合亟令仰該廳長轉飭所屬迅將匪犯徐炳桂一名嚴密查拿務獲究辦無稍縱延 
[山東]  
化騐金礦成分東省潘司長爲捉進實業開拓利源起見特派礦師李楓岑前往著名産金之寜海招遠一帶查勘將各種磺石帶回在東厲化驗處詳細化騐計招遠羅山金礦每石百斤約出金四分甯海茅山銅錫山石每石百斤可出金三分有奇至桂山金沙脈苗尤美刻聞有烟台某商鳩集鉅欵開採羅山及銅錫山金礦矣 
水晶礦笛出現鄒平公民高偉臣日昨具呈行政公署略稱鄒平長山毗連之印台山北而窪處近忽發現一種礦石小者如拳大者似盤色白晶瑩但多含精彩究竟莫知底藴曾由該縣土人集衆開挖深至丈許試以雕琢質頗跪軟然亦絶非礬石粗俗之比兹經民等特邀留學美國化學畢業生許宗漢君勘騐該處礦質實與水晶無甚懸殊特恐奸商牟利之徒乘間竊發藉事阻撓有害民安而棄地利特此呈請委員查勘再行籌畫開採云 
[奉賢]  
奉賢審檢所之批詞可異奉賢縣東一鄉蟛蜞廟西吳家蕩地方於四月廿二日黄昏時發現徐應春被人勒洋戮斃一案腹背連刃七刀裂腸割勢聞者酸鼻由審檢所委員詣驗之後初時尙飭警緝拿旣則屢催問廳事隔數月并獲案之帮兇唐騃生亦被脱逃至最後投催狀詞則竟批之云緝兇已單移請南滙縣辦理矣若緝亡捕逸本爲軍警之責何得藉詞妄瀆特斥心若所云則被冤者呼訴無門矣 
雜評二默 
嗚呼南京之百姓大陸報昨述甯人之語謂今日惟有希望外人佔據南京斯言也記者初以爲寜人憤極而發耳不料今竟有南京百姓上各國大皇帝大總統一書勿論其有無是書勿論其果爲南京百姓所作抑爲他人所僞造總之中國之國體與國民之面子均被張勳掃地盡矣嗚呼余又何言 
日人不二價之要求據西報述日人要求道歉懲兇賠償之法欲令張勳及其部下兵士排隊赴日領事館道歉並將肇事兵士之軍官懲辦然後再言賠償第二三兩欵姑勿論其欲張勳率隊親自道歉一欵張勳其肯俯首承認乎然而日人此言固自以爲不二價則張勳其必購此不二價之東洋貨矣我國人忍見之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鎭守使分布防軍之計畫]  
防堵黨人潛竄鄭鎭守使因浙省黨人機關自被朱都督搜抄之後恐其潛竄蘇省特關寜垣陸軍第四師第八旅所轄之第十五十六兩團步砲各營於十一號抵滬防堵已誌昨報兹悉鄭上將以松江迤西之楓涇鎭地跨江浙兩省又爲由浙來滬必由之道而原駐楓涇之浙軍已由浙督闊回杭省亟應調兵填駐以責防禦爰令第八旅何茂如旅長迅將由寜來滬之第十五團團長吳長植所部之步兵三營開赴楓涇再將該旅第十六團團長劉啓垣所部之步兵三營曁砲兵一營機關槍隊兩連分駐松江沿鐵路至龍華兩處以防黨人乘車往來聞何旅長嘗於今明分别調派出發防守云 
更調龍華防兵鎭守使鄭汝成君以龍華鎭所駐保護滬杭鐵路之海軍陸戰隊混成第一旅第一團第二營營長趙漢章所部步兵全營廳即飭調來滬駐紥西門外徽寗會館附近之三十七團新營房内協防製造局所有龍華鎭應需保護鐵路軍隊卽令新調來滬之第八旅第十六團步兵各營開往駐防 
城内亦有駐兵鄭鎭守使現查城内尙無軍隊駐防恐有疎虞故於昨日令飭現駐製造局炮隊營内之海軍陸戰隊第一團第一營營長馬步雲迅將所部一營遷往城内舊道署駐紥卽在城内各街道嚴查匪類以保治安 
派員搬運軍裝鄭鎭守使以本埠製造局旣奉袁總統任令兼管則此次統率來滬之海軍警衛隊曁海軍陸戰隊各營自應留駐淞兩處以資防範惟查該二軍隊口時係在馬廠防地因奉緊急命令飭調來滬以致匆促開差未將軍官士兵需用服裝等物携帶來滬刻已秋凉轉瞬冬令所需禦寒衣被以及軍隊需用一切軍械均須搬運來滬爰於前日令委海軍警衞隊第三營　　　　　　　　　　 
副官辛桂芳速回馬廠地方將應用各物即日運滬以濟軍需 
[製造局遷移不易]  
江蘇製造局因鑒于此次戰事擬照前清江督張之洞之議移至無湖已由上海鎭守使鄭汝成君呈請中央核奪在案兹悉政府接到鄭君呈文後以該局爲製造軍械地關係重大且遷移經費非數百萬不可該局移局存欵旣未照案提存歷年積儲爲數無多現值財政支絀亦非倉猝可以定議擬先派員來滬調查後再陸海參謀財政各部開國務會議公共解决聞鄭鎭守使昨已接奉政府覆電飭知矣 
[南京難民紛來滬]  
日來滬驚火車由滬至南京之搭客甚爲寥寥加寗垣開滬之車則無　　擠詢諸車站中人據云馮雷所部軍隊已紛紛調往北方而張軍尙有二萬餘名分駐寗城内外當地居民畏之如虎故連日扶老携幼遷避他處是此不已恐旬日間南京將爲空城云 
[强盜刧奪同黨續誌]  
本邑西鄉北新涇鎭附近王滿泗橋地方某姓家日前被盗匪吳烈勳等撞門搶刧嘗由該處守望團竭力捕拿獲盜四名押解北新涇鎭巡警區究辦不料甫到區門又來盜匪數十名將所獲同黨四名刦去當場由各巡警及各鄉民四面兜拿拘獲盜匪六名惟警區偵探章金泉被盜拒捕開鎗撃斃由該區函請地方檢察廳派員下鄉相騐一面由該區將吳等六匪申解警　司法科訊辦在案兹由穆廳長於前日委派潘科員將盗匪吳烈勳等六名研訊之下判將抄獲槍彈六顆洋夾一個手槍子彈一顆併解地方檢察廳昨經陸檢察官命提吳烈勳張大有季治平姚善吉劉萬全季玉有等六犯到案逐一研訊吳犯供認爲首張犯等供認附和搶刧並認撃斃章金泉不諱陸君詰問羽黨現匿何處吳等供均含糊陸君以吳烈勳等盗刦殺人罪均已成立判令吳烈勳張大有季治平釘鐐收禁姚善吉劉萬全季玉有等收押候起訴審判廳判决軍器暫存 
[薩督辦利用舊道署]  
淞滬水陸警察督辦薩鎭冰君於九月一號起在滬北洋務局组設辦公處開始辦事已紀前報兹悉薩君以該辦公處尙嫌偏僻往返諸多不便特於前日雇匠至城内舊道署大加修葺一俟修竣卽遷入城内辦公 
[發封劉阿四産業]  
上海鎭守使鄭汝成君近據偵探報告吳淞鎭劉裕隆沙船號東劉元俊即劉阿四素不安分此次陳其美居正等佔據淞鎭礮台時劉受居正委在在僞司令部充當副官時至各艇船通遞信息採辯物件事敗在逃等語經鄭君復查屬實除通飭各營警一體嚴緝解究外並飭該鎭劉警長先將劉之金福生沙船發封派警看守其在宅一所亦令會同寳山縣知事檢查發封聽候核辦昨據劉警長等呈復業已遵辦矣 
[種菜人掘獲屍身製造局西栅外一帶曾有陣亡兵士人等卽就附近田中掘土埋葬惟不甚深故日來鄉民墾種菜蔬輙將屍身扒出聞已有三四口之多皆未腐爛鄉民深爲驚駭業由崗巡報告三區警局諭令地保報堂備棺重行收殮發壇埋葬矣 
[復查兵災損失]  
製造局附近及迤西至龍華一帶鄉民房屋計被炮火轟燬者有四百餘户之多曾由兵灾事務所派員前赴十二十四十五等圖詳細調查被燬房產財物估價報告在案茲悉經辦此事之公民陸伯鴻朱志堯二君以各調查員所開數目是否核實自行復查俾免虚糜國庫故已於十一號由陸君擔任前赴十二圖逐一復估其十四十五兩圖則歸朱君再往估勘一俟查竣卽嘗造册報請縣知事呈部撥欵賠償云 
[木商請求撫恤]  
滬南正大震昌祥泰等木行前雇同孚鎭康等木頭船三艘至漢口載運廣木附裝石羔煤炭等貨來申經過浦口地方適值南北兩軍開戰三船俱遭流彈撃毁沉没並斃舵工六人事後經木商公所董事函致紅十字會電致該處分會查明屍首備棺收殮各情經紀前報刻經該商等派人赴浦口查得同孚一船沉没後横截江中阻礙船只進出已由官軍轟去其餘兩船均設法撈起惟已損失頗鉅且已死舵工家屬請求撫卹情殊可憫是以由公所董事分别開列表册呈請鄭鎭守使查核被難情狀量予撫卹 
[劃分閘北區域]  
閘北區域問題由省公署派員勘劃曾誌前報兹悉省公署所派之羅季員現已到滬將該處區域詳細會勘繪圖貼説劃分明確昨已回蘇禀復聽候省長核定飭遵 
[地方廳減半發薪]  
上海地方審檢兩廳自亂事平定重行组織以來所有司法經費殊形支絀前向縣知事署商借税欵而復未允故兹兩廳八月分薪水目廳長以下一律先發一半餘俟省欵領到再行補給 
[穆警長賞識俞巡官]  
淞滬警察穆廳長以上海地方檢察廳司法巡官俞幼伯辦公認眞除地方廳及第一第四初級廳内司法巡警歸俞巡宜調遣外昨日命將閘北第二初級廳及浦東第三初級廳各司法長警統歸兪巡官指揮又地方廳模範監獄並第一看守所守衛隊巡警數十名亦歸俞巡官就近調遣 
[大逹碼頭添派偵探]  
淞滬警察廳長穆杼齋查得南市大逹碼頭僅由該公司雇一巡長尙無偵探專司巡察以致竊匪肆擾爲害行旅爰特令知第一區警察署龍署長撥派偵探趙升祺前往該處隨時偵查以懾匪胆 
[紅十字會紀事]  
南京自破城後居民疊遭搶刧甚有多至四十次者十室九空其慘苦情形爲從來所未有甯滬慈善家组織救濟會爭先救護尤以紅十字爲最先該會理事長江趨丹君特於本月十一號偕同醫士王培元黄子靜蘇荔裳諸君並隨帶糧食赴甯後聞已斟酌緩急從事散放是以二馬路總辦事處日來座客盈門凡有親友眷屬之在寜者莫不紛來問訊爭解仁囊捐欵益見發逹紅十字會於昨日接江君由寜電稱全隊人員均平安抵寜現正分往各機關慰勞並會同寗分會實地調查寗民困苦情形隨卽散放米糧餅乾等物 
本埠紗業公所前經董事聞蘭亭田資民君等借爲紅十字會第二留養院並供給難民飯食電燈茶水等事槪不取費兹復捐助資遣難民費洋四百元樂善不倦令人欽佩無已 
天津分會駐寜醫隊派員龔雲波君於昨日來申添辯藥材並報告救護情形該醫隊借用陸軍第一八兩師醫隊除陸續治愈出院外尙有受傷軍民約三百人 
天津分會致上海紅十字總會總辦事處電云佳電悉本分會理事副長孫君子文今早乘津浦車赴寜查視醫院畢即往謁貴總會商請各事到時希接洽天津紅十字分會青 
[劉河鄉議長自明心跡]  
劉河鄉議事會議長兼商團敎練長吳仲裔于前此滬事緊急之時深慮伏莽蠢動商團力薄曾發傳單敬告商界速謀自保言詞不無激烈近據外間傳言有人將該傳單呈送省長藉圖傾陷吳得悉後卽將議長敎練自行辭職一面呈文應省長請其飭縣查核以息浮言而明心跡茲將省批錄下據呈藉端傾陷請飭縣查核等情已悉候訓令太倉縣知事查核可也此批 
[正巡官代理總巡職務]  
英美總巡卜羅斯君任期届滿日來辦理交缷事宜頗形忙碌日行公務不及兼顧而副總巡麥高雲則又適抱清恙現在總巡應辦各事均由管理華捕之張正巡官暫爲代庖云 
[敎養兼施]  
婦孺救濟會在江灣玉佛寺所設之留養院前因劃入戰線由紅十字會將院中男女小孩一百餘人送至美租界紗業公所暫住嗣因戰事平定該會董事等仍將各孩送回該寺留養曾誌前報兹悉該院現又添造課堂浴室開辦學校聘請周延慶女士敎授各種手工並帮同前在該院之時女士管理各孩以資造就聞周女士素精女紅久在浙省某女校充手工敎員兼辦庶務于外洋縫軔機器尤爲諳練云 
[演説旅澳華僑之情狀]  
前晚寰球中國學生會請前澳洲總領事黄子誠君演説旅澳華僑之情狀先由主席伍廷芳君介紹旅請黄君登壇演講略謂余先爲中國駐英公使繼爲紐絲綸領事任滿調往澳洲駐有五年之久查澳洲本一大島從前與紐絲綸統一政治皆隷於英國於一千八百餘年間改爲分治另設澳洲政府有總理一人各省皆有議院凡海陸軍及税務郵政等權皆屬於中央政府如礦務工作實業等歸之各地議院而吾華人散居澳洲内部所有交涉事件亦歸議院直接惟華人在澳聚族而居不與該處土人往來所有營業皆係工作居多終日蓬首垢面不究衛生故爲該處土人所嫉惡不寗惟是按澳洲一地本係英國殖民之處凡英國所有貧不自给之人皆遷居於此而英政府特爲此輩另設公堂於澳專招旅澳英人並貸以薄資爲其擇地使之開墾度日每日爲人工作極少需英金八先令约合華洋四元惟獨華人工作每日祗需五先令工價旣廉工作較勤因此澳人設種種苟例虐待華人蓋澳人權利思想極專凡外人有妨害彼等之處必羣起而攻之不逹目的不已先時議院定例限制華工僅不過縮短工作時間劃一工價而已詎知華人並不介意置之不問第二次議院又定一例謂凡華人所作器具須烙以印花方准出售甚至每器烙有十數處印頗不雅觀雖陳列於市終無顧問於是華工大受影響然亦敢怒而不敢言匪直此也澳人復定苛例凡係華人非有英金一百磅不許入境白斯吾華人赴澳者漸少近年來卽有一百磅之華人亦不准登岸愈定愈苛言之慘然鄙人到澳任事即向澳政府交涉乃將苛例稍稍減輕總之吾國人赴澳者均係貧苦之民旣到彼處又不從事改良咸守舊法故每爲外人所凌辱凡有知識之人及大資本商家皆裹足不前因此種種虐待不能與彼抗爭顧現時大局非注重民生不可中國曠地甚夥工作不興盍不仿英國殖民政策遷貧民於各處曠地貸以薄資督之種植開墾勤事工作並設法保護其利益吾國民有不樂從而必欲運鉅金渡萬里甘心處於海外虐待政策之下乎吾知其必無是理也又從前中國政府所派使臣毫無直接自主之權全不負責每重要事件發生電告本國政府竟有隻字不回束之高擱外交失敗半由於新在外使臣雖由政府選派而任之不專故皆因循苟安深可嘆也更有甚者選派使臣不量其人之能否勝任卽凡不知彼國語言文字風土人情者亦濫膺重任何怪喪失國體爲人侮辱兹姑不論再言澳洲情形自中國赴澳洲沿途經過六大埠每埠凡遇船到船開須檢查二次卽遇大風雨亦不准避入内艙又定華人一槪不准登岸若萬不得已上陸須先領照加蓋掌印事畢回舟又須驗看掌印否則拘之空屋使人看守種種苛例不勝枚舉然吾人何以忍其所爲從不與之力爭實因國勢衰弱動輒招侮爲顧大局計固不能不容忍之耳吾旅澳同胞營業雖微而篤於愛國當民國成立之時合埠華民集會演説咸盼祖國自强不吝捐欵竟得二百六十多鎊滙至中國政府可見其赤忱矣在座諸君他日或入政界首當着重公家利益置自已利益於腦後則中國不難自强也詞畢由伍廷芳君演説謂黄君所述旅澳同胞情形正觸鄙懷蓋余在美洲之時親見吾華商處美亦皆守舊不與外人聯絡此爲一大惡習罔知痛改憶前年余赴巴合瑪時聞有華商一團爲該國關員所阻不准登岸余卽詢之該國總統曰華商在貴國如何彼曰甚善華商有益於貴國否彼曰良受其惠然則關員何意不准華商登陸彼無辭以對旣而復曰關員以華商所售貨價較廉轉使敝國商人無以爲生故阻止之耳余曰美國祗有限制華工之例未聞禁阻商人何貴國獨異彼無理可言乃首肯之並曰現在華商在敝境有三千人當以此數爲限此後或有不足再請補入余又要求在彼設學校及中國領事皆允所請余卽電告政府實行其事按吾國與全球各小國未曾訂約者甚多華商在彼因此受外人之欺無可伸訴未聞中國政府派人往各小國調查其事及與之訂約補設領事大爲失算今民國成立亟宜注意於此母再忽略凡吾人圖自强而不妨害外人利益彼亦樂爲贊助丁此時艱吾國人不注意於僑商外交用自相殘殺不禁爲之痛哭流涙云云滿座皆鼓掌稱道僉謂語語動魄驚心凡我華人皆當驀然發深省也 
[演講婆羅門敎之原埋]  
法租界寳昌路尙賢堂近月來演説各敎革命之見解頗爲各界人士所歡迎明日星期下午五時聞該堂李佳白君又擬演説印度婆羅門敎原理對於革命之見解蓋以婆羅門敎爲佛敎之所自出也欲擴聞見者曷弗一往聆之 
[僞造行車執照]  
上海市政廳捐務　查得南市地方自華商電車開行以後曾經市議會議决於今届秋季爲始將人力車捐照减少五百份並取締舊車槪不給照不料近有不肖之徒僞造九月分車照在市混用前日已經查獲黄包車夫趙大僞照一纸將車扣住送至第一區警察署訊問趙代與同業人王狗連仔向滙芳公司内之袁金生租來合拉生意車照係在法租界某茶肆内向某甲出小洋七角購來當將王袁傳到詰明一併移送司法科訊究 
[醫生收押候查]  
江湖醫生鄧壽山前日被婦人羅熊氏扭人三區驚署控稱鄧與杜玉山串通誑稱能以符咒代人治病被用麻醉藥迷倒攫去金環一對請爲究辦經署長張桂榮預訊鄧供實因向索醫金四元該氏夫婦圖賴不付以致衝突尙被氏夫搶去金戒一只判解送警廳轉移檢察廳押候查明究辦 
[公路歟私産歟]  
陳文華偕陳耕生同控程謹記經租帳房季省三造屋佔地等情當經公廨訊明給諭原告竪立界石後忽據德和洋行西人來斯德以該地係該洋商之産禀奉該管領事照會公廨訂期復訊在案前日午後由王襄讞會同英德兩副領事康裴兩君升座復訊兩造均延律師上堂代辯並據原告西人投稱該地本屬出入公路並非原告之私産未便給諭原告竪立界石管業中西官磋商之下以該地是否公路抑係私産非會勘不能明白判各退去候訂期會勘再行判决 
[兇徒逮捕續誌]  
流氓潘小九即滑頭小九曾於西曆一千九百十一年十二月二十三號在廣西路糾黨用刀戳傷馬老四逃逸已久業經包探查獲解送公堂訊供管押在案昨晨由廨復訊兩造均延律師上堂代辯堂上以人証未齊判潘仍還押候傳見証沈翔雲到堂於下禮拜五再訊 
[包車夫之看戲熱]  
新新舞台入場之華履雲控沈阿卿王阿福硬看白戲並毆打四百九十一號華捕等情昨由捕房將兩人拘解公共公堂請究先由華與該華捕上堂証明前情並稱被扯破號衣領口訊之二人同供爲虞洽卿拉包車主人因家内發現炸彈因雇兩人拉車以備不虞前晚主人在該舞台看東洋戲時將停鑼故入内找尋主人並不硬看白戲亦不行兇乞鑒關讞員商之英領康君以該被告等不應行兇毆捕姑寛判各罰洋三元充公無洋各押五天 
[馬車撞傷行人]  
昨有馬夫陳士興駕馬車至揚子路撞跌行人劉奎元碾傷足骨由一百六十六號華捕拘送捕房候核 
[畜生知好意]  
船户禇坤全前月停泊揚子碼頭見浦中浮來一犬當卽救起被犬咬傷手臂並傷四歳女孩該犬逃去近禇在途胡閙形似瘋狂由捕送人捕房飭送工部醫院驗明再核 
[革警拐匿婦女再紀]  
郁阿小之妻小妹被已革巡士朱金生拐逃藏匿華興路廣安客棧内由偵探緝獲解押檢察廳屢詳前報兹悉此案業經許檢察官預訊確鑿已於前日解送地方檢察廳懲辦矣 
[雉妓院逼良爲娼]  
常州女子朱阿珍被匪誘拐來滬寄與廣西路一百零五號孫正桂所設之雉妓院内逼令爲娼前晚女在南京路被其母朱周氏撞見控由捕房於昨日派探將孫與女一併拘解公堂訊悉前情判孫押兩月女交其母領回管束 
[窮兇極惡]  
前日有顏文高邀王玉堂爲証人投四區警署控魯同富冋伊借貸不遂持刀尋仇等情署長張光烈將魯逮案移送檢察廳訊究 
[店夥竊取銅元]  
吳森昇昨投四區警署控新閘橋某飯店夥强乾天行竊銅元十八千九百五十文請爲究追張署長飭提該被告到案判移檢察廳查明訊究 
[再誌調錯棧貨之糾葛]  
羅大生前至法公堂控稱有上等皮絲烟存在太古三號棧房適同業戴茂生亦有次貨上在該棧出貨時被將商人之皮絲掉去請求追究等情讞員因訊供抵賴故傳管棧人楊洪軒到案質証楊稱戴將貨掉換後始行察知故當時未曾扣留羅投稱商人之貨被掉不止一次查羅售出之貨均係商人店中之貨求請澈究賠償戴供祇有此次出錯從前並無掉换之事判戴還押候查明再核 
[美按察使回滬]  
駐滬美署按察使蔡協爾君前曾請假往日本避署昨已乘美國郵船回滬到署視事 
[西探總目赴東考察]  
老巡捕房五十號西探總目安姆斯脱郎擬赴日本游歷並考察警政業已禀准工部局總董給假一月定於星期六即今日乘輪尙往 
[公堂循例停訊]  
陽曆本月十五號即舊曆中秋節公共公廨仍循曩例停理刑民昨已由關讞員飭知駐廨檢察西員條示公堂門首届時停理讞政一天並照會輪應陪審之英副領事康君查照矣 
[地方檢察廳批示]  
姚秉中呈訴張龍升事實被冤請求調查批狀閲張龍升之犯罪事實早經確定爾充梱保事前旣無正當之証言事後胆敢鼓簧淆聽巧爲嘗試顯見非奉公守法之流不准特斥 
錢林寳請提顧六六等到案嚴究批狀悉殷掌富玩忽業務溺斃多人雖與故意殺人逈然有别然圖利貪裝用遭不測過失殺人罪當然成立候傳該被告來廳按廳律嚴懲以爲疏忽從事者戒 
韓周氏請提韓大三等到案嚴追批狀悉嘗避難之時苟有物品往往隨身携帶豈有漫不經心仍儲原處所訴各節誠難憑信惟知子莫若親諒無揑詞訛詐之理姑准傳訊可也王士籛再請緝獲汪金生等批狀閲本案早經起訴嗣因該犯等乘機脱逃以致無從公判現正嚴行通緝應俟獲到逸逸方可按律懲治仰即返家靜候可也 
[公共公堂瑣案]  
英商威麟洋行控吳經耜担保董茂文欠銀五百五十四兩不理等情昨由捕房將吳傳案訊據供稱董現在外埠收帳未回中西官以吳應負担保之責判押候繳銀開釋 
董劉氏控流氓陳桃星在福建路攫取綢褲等情昨晨由捕將陳拘解公堂訊實判押一月示儆 
北四川路一千九百八十號洗衣作主夏生昌因將洗淨之衣噴水被衞生處西人查見以其有碍衞生訴知捕房昨將夏傳案訊明違章屬實判罰洋十元充公 
昨晨捕解迷途女子梁桂香到廨請示據供年十六歳壽州人近隨關姓主人由籍來滬避難寓居榮華棧因遭女主人凌虐是以走出判暫留本廨候示 
過犯蔣阿人在押西牢二年期滿前日已送回經辦之滙四捕房釋放詎該犯復誣四百十四號右没鈔票洋五元被西捕查悉昨復將該犯解廨訊實判再押一月以儆 
流氓卞阿二前日在北四川路攫取張沈氏金環由捕追獲昨解公堂訊實判卞押西牢半年期滿逐出租界 
[法公堂瑣案]  
愼大祥號主控股東兼經理人沈可庭及號移沈之胞弟沈新根均舞弊用空號中洋銀先後逃逸今將新根尋見求請着交伊兄到案訊究奉判交保限交尙未保出昨又提訊沈供商人與胞兄分居胞兄匿在何處實不得知商人名下祇用空洋五百元聶讞員判仍交保限一月還洋五百元 
李秋庭前將田單向吳少卿抵借洋銀逾期不贖共欠本利洋八百元控經公堂交保不理重復押追在案兹吳又投案請追李供實情無力措贖祇能出外等覓得主售去歸還問官以不應迭次抗違着仍還押將田單拍賣作抵 
捕房禀稱挑膏店主王桂生在密室私設烟榻售賣燈吸有犯禁令今查獲烟具解案請訊王供實係自已吸食並非售賣求宥判罰洋十元充公 
協和米店主徐新根控稱錢逹耕前來交易虧欠洋一百八十八元付來票洋向收無着求請訊追錢供此票係某姓付下可否向某姓追交判各清各欵着交保限十四天交清 
[更正]  
九月八日本報要聞二欄載四川熊克武缺乏軍火飛電夏之時在滬購運夏不擔任等情係據四川訪員來函登載兹悉夏君自交缷蜀督卽往東瀛游歷此次回國後勾留滬上於川中情狀久不聞問亦未與熊克武彼此通訊前報所載不無失實惟或係熊克武另託他人訪員誤爲夏君亦未可知除致函該訪員復查外特先更正 
 
 
 
] 

Page 11

 
 
雜評三 
買櫝還珠之尊孔今日吾國竸言尊孔矣然亦知孔氏之眞理果何在乎子輿氏曰夫子之道忠恕而已子思氏述祖德以告人曰忠恕違道不遠施諸已而不願亦勿施於人斯語者孔氏立身之大德卽吾人涉世之要道也 
今試問用人行政之軌道果遵斯旨以行之乎救民伐罪之軍人果遵斯旨以行之乎而設以今日南方所身受之前苦一一施之於北方願乎不乎 
起者竊恐今日之尊孔類於買櫝而還珠也 
取快目前之善後今日善後之要道首在於解釋南北之嫌疑而開誠布公以撫理之否則大軍之移駐機關之解散皆表面上之善後耳於國本無與也 
溯自民國成立以來清帝退位南方各行省拱手而會歸於北　以成統一之觀方喁喁於國利民福之有日矣卒之因疑生嫌因嫌生忌未及一年即釀破斧缺戕之慘劇今雖長江浪靜嶺海風平二次革命之風雲已類烟銷火滅矣然立記者痛定思痛猶若有無限之隠憂在其後者則以政府取快一時之政策實不足以維繋垂絶之人心爾 
專件 
[陸軍部訂定鎭守使署條例]  
第一條鎭守使以將官充之由大總統簡任第二條鎭守使署設人員如左參謀官一員至三員上校一中少桃一上尉一副官一員至三員中校一少校一上中尉一軍需官一員三等軍需正軍爵官一員三等軍醫正法官一員書記二員員 
參謀副官各以最高級者爲之長參謀長由參謀本部薦任其餘槪由部委任 
第三條參謀長輔佐鎭守使監督全署人員並參贊切事宜第四條參謀承參謀長之命令辦理一切計畫並人事敎育事宜 
第五條副官承鎭守使命令及參謀長指導辦理一切軍務事宜 
第六條軍需官承鎭守使命令及參謀長指導辦理一切軍需事宜 
第七條軍醫官承鎭守使命令及參謀長指導辦理一切醫務及衛生事宜 
第八條法官承鎭守使命令及參謀長指導辦理一切軍法事宜 
第九條書記承上官之命辦理文牘事宜 
第十條鎭守使署因繕寫文牘及辦理庶務得酌用雇員第十一條鎭守使署因地方情形不同有兼管民政外交及其他事件者得酌量添設人員但須報部核准 
附則 
一本章程自公布日實行 
二將來地方秩序大定鎭守使署變更或廢止時本條例同時失其效力 
來件 
[答客問南市房生問題]  
客有自南市來者談次述及近日城廂一帶房租問題頗費研究其故因房捐地方捐减免兩月房客相率觀望而在房東亦莫知所從四處探聽有無明文規定何不訂定一條邊辦法即日宣布俾主客均有所依據省去一切葛藤余曰客言誠有所見矣然此等問題關係人民營業之自由决非行政界所能代爲主張且萬無一條邊之辦法客曰所以不能代爲主張之故安在余曰動産不動産均是營業房租與商舗之貨帳借欵之利息同一性質建屋修理乃房東之義務即應得收租之權利反言之房客之權利議務亦復相等欲免除房客之義務非享有權利人自已主張不可客曰然則由各房東集議訂定一條邊辦法可乎余曰集議則可一條邊則萬做不到房東房客之處境彼此種種不同地叚之繁簡租價之高下尤大有區别而况租地造屋抵押轉貸與錢債問題節節牽涉仍非享有權利之各個人自已主張不可總之此次滬城遷徙十室九空臨時花費各有損失而失業者支撑尤難莫若由各房東自行逐户調查其貧無聊賴者酌予減免若干作爲慈善之名義最爲正當在房客一面如實有以上情形應向房東妥商能減與否應取房東之同意不能掯抑如其各不相謀欲靜候公家之解决是主客均放棄其義務權利而授權於第三人是兩失之也至公家對於人民有維護治安之責兵事旣興失維護之効力减捐兩月免除義務與房東之對於房客地位逈殊純爲兩事客曰旣聞命矣惟外間恐有誤會可否筆録大息以示同人應之曰作個人之意見書則可爰記問答語如右吳懷疚識來函 
[何篤臣等來函]  
大主筆先生大鑒頃閲貴報八號本埠新聞欄内載有敝營營長所給七八月兩月薪餉不甚符合而留營各兵嘖有煩言敝營以今九月四號下午四時鎭守使鄭派辛范二副官來營諭令我全營站隊問及七月份餉項發給未發當時全體報告七月餉已發又問八月份餉項如何各稱在營長處借二三元不等是實兹無别情比及又問此刻經濟困難不得已要將此營解散如何敝營官兵只得遵命解散當時辛范二君按名點發餉關完畢至此情我等不知此項情形究竟何人投稿此由不得不辯自負責任而敝營歷在滬分防多年平日並未在各汛地有無粗語雖則敝營遵命遣散聲名仍在於此損失务譽天理何存有聞必録特請照登貴報本埠來函欄内不勝盻禱專此敬請文安滬軍營前留又解一連何篤臣二連陳鐘海及官佐等同啓 
[王佑之函]  
日前報紀十九二十舘商團軍裝未繳經鄭鎭守使查知論令吳知事轉飭速繳一節查十九二十舗商團前奉吳知事函知飭繳鎗械當將所有鎗八十餘支連同子彈已於陽歷八月二十八日照繳騐收領有縣公署收據爲憑前報所紀實係得誤 
[杭垣趙任選來函]  
敬啓者閲貴報本月初十日杭垣近事紀欄内登載杭垣又獲問　内有鄙人姓名不禁駭然鄙人自入浙省官立法政專門學校肄業迄本年六月間畢業即應分水縣丁知舉函邀到署帮同辦公月餘署事稍閒卽辭回杭轉到嘉禾第六師司令部派充差遣於本月初九日因病辭差來杭調養鑿鑿可証貴報云云定係探訪失實此事與鄙人名譽攸關理合從速更正以色傳聞失悮爲躊趙任選謹啓 
 
 
 

Page 12

 
 
   
 
 

Page 13

 
 
自由談 
游戲文章 
[初等小學新國文敎科書仿夏至諺] [  天一]  
一九至二九鎗砲不離手三九二十七難民多如鮣四九三十六血流如也浴五九四十五流彈空中舞六九五十四良民中彈死七九六十三破獲暗機關八九七十二國民眞不利九九八十一家家被搶刧狗 
[咬吕洞賓詞] [  滌]  
吕洞賓活仙人存心救世苦口常諄諄一旦辭洞府飄然下紅塵欲運廣長舌化導諸愚氓異哉道路一羣狗先狺狺麋牙思吮血桀鷔不可馴洞賓雖然有仙法猝遇變端亦嚇嚇叱聲孽畜太無良差幸即將寳劍拔吁嗟乎仙人之心原極好無如惡狗不知曉當世出來此輩多逢最要防他咬 
尊聞閣詞選 
[秣春秋] [  紹彭]  
爲尋孫楚古時樓此地江南第一州垓豆埏瓜華國懼天荆地棘杞人憂三年兩見紅羊刧二水平分白鷺洲陶侃未來蘇峻叛臨江重唱秣陵秋桃花扇傳奇有秣陵秋 
黄葉西風江上村禍延林木楚亡猿月明白下獨心色潮張青溪戰血痕秋水芙蓉王儉府疎烟楊柳謝公墩等閒莫作羊曇醉哭遇西州西日門 
誰將濁酒進長星潑入秦淮水氣腥光掣金蛇飛電火聲鳴玉虎走雷霆平湖浩渺蘋知白古埭荒涼蔓艸青滿眼瘡痍看不忍幾人灑涙到秋亭 
一自南朝動鼓鼙哀蛩只管向人啼四郊戰壘騰狼燧幾處空梁落燕泥畫舸不歸淮浦北紅旗屢掛冶城函找軍曉發孝陵衛山路崎嶇立復低 
戎首黄陳李柏何金錢注意諱言和雪深夜立程門誤風起麝汚謝　訛紛竄難防鴉點亂哀嗷倍覺雁聲多積薪厝火心如熾安樂徒思邵子窩 
潰兵退守雨花台彈雨鎗林鬱不開燕子有礫千仞聳猧兒亂局一抨推石城門自金川入幕府山多鐵艦來多少啼鴉我少血六朝金粉總成灰 
一聲口響大刀環咫尺雲開見蔣山叛黨只知囊括去官兵齊唱凱歌還黄沙白草秋江畔碧瓦青苔夕照問認取賊巢盤踞地諸軍燒斷穆陵關 
漫隨竪子説英雄螳臂當車力易窮夢冷吳王桐葉碧魂招楚客警花紅里同寥浇干戈後城闕摧殘炮火中一枕燭窗眼未得可堪四壁泣沙蟲 
[和楊中將紹彭秣陵秋用杜少陵秋興韵] [  東園]  
花信無端遞桂林冶城刦後氣蕭森鳳皇　圯空陳迹獅子山倾淡夕隂望遠放開千里自悲秋攬亂幾人心軍中頓覺征衫薄滿地月明何處砧 
驚寒陣雁數行斜秋去秋來感歳華桃渡燈明歸客舫梗河斗貫使臣槎風天不步頻吹留雨夜孤悽且拍笳行近酒家拚一醉吳娘低唱筱庭花 
烏衣門巷剩斜暉瑣尾流雖賦式微動地炮雷驚野戰隔江彈雨挾山飛青溪蘇峻身先殨朱桁王敦願又違弱肉任憑强者食秦人消瘦越人肥 
螺青幾點蔣家山軍紥吳頭楚尾間緑水紅蓮文憲府白雲黄葉秣陵關霓族高掷鋪兵氣露布分飛展笑顏楊僕謂楊中將瑞文紹彭馬拔謂馬少將玉仁伯良眞戰將策勳當冠虎臣班一片降旙出石頭共和新史補陽秋六朝往事渾如夢兩字湖名尙莫愁全副精神獅摶兎羣生飄泊鷺隨鷗赤眉銅馬今安在错鐵徒然聚六州 
千古河山一局棋勝無須喜敗無悲章程草草皆新政世界花花異舊時直北燕金今日市平南雉檄昨宵馳超羣將帥知多少鼙鼓聲中繋我思 
將軍倚樹不言功像畫雲臺列宿中壯志逐回夸父日雄心奮發大王風蕭樓柳掩圖書緑微洞花迎劍珮紅蒼狗白衣容易變對天莫問碧翁翁 
白門東望路逶迤野草芊眼鴨緑陂楓葉纔凋前代樹菊花將發去年枝嘲因南岳不須獻文到北山無待移書否平吳曹武惠汗青當此大名垂 
遺聞軼事 
[沈將軍] [  儂]  
將軍字雲英明末蕭山縣長巷里人昭武將軍沈玉緒之女也生於華閥長在名閨弱體僅足以勝衣薄力殆難於舉臼女紅則蜘蛛遜巧貌素而芙蓉失色道藴多才世傳柳絮衞氏工楷時號簪花乃翁玉緒於莊烈帝崇禎四年中武進士嗣以守備出守湖廣道州因携眷之任時當崇禎末年流寇肇亂遍地豺狼滿目烽火天步艱難王室板蕩州伯掛冠潛遁戰事投戈遠引惟翁以雄才大略矢志忠貞臥薪嘗胆誓匡社稷率一旅之師作睢陽之守泣血厲衆同甘共苦士卒感翁忠誠無不勇氣百倍以一當十賊兵雖悍然聞道州之威未嘗不相顧惶駭莫敢輕攖其鋒也賊魁以道州爲往來要途不得道州終弗能肆其淫掠於是召聚徒黨并力環攻翁堅守數月内絶粮草外乏救援日惟羅掘雀鼠以供軍食敷陳忠義以鼓士氣部下疲卒一經鼓勵無不振臂大呼張空拳奮白挺爭赴前敵賊之精鋭因此喪其大半翁每戰必躬冒矢石身先士卒一日兩軍相合短兵交接復以匹馬冲入賊軍意在擒其渠帥左馳右突所嚮披靡殺興正醋幾忘其身與本軍距離已遠矣賊魁知爲主將亦率其驍悍重重圍裹愈殺愈多勢不得出外援復無自入自辰至午未稍休憩馬以困乏忽失前蹄翁目鞍墜地賊軍四合矢石如雨翁遂以身殉難翁旣陣亡賊氣頓增復糾衆力戰是時軍中以元戎已殉無所統率勢將奔潰噩耗傳入城中萬衆驚泣惶迫失措於是將軍雲英解羅綺着甲胄棄書史仗弋矛下粧樓跨戰馬朱旗拭涙誓龐效娥馬革裏尸甘同曹女隨身只十餘騎開城奮呼突過弔橋出其不意直摀賊墨撓海翻瀾胭脂虎所向無前撼山摧樹娘子軍逢者皆潰賊衆目瞪神癡幾疑飛將軍自天而下又不知來軍幾何自相恐駭陣勢大亂於是將軍手刃巨寇三十賊軍逃亡踐踏死者甚衆遂偕十餘騎在車上奪得父尸於帳中拔獲賊幟從容凱旋部下萬衆歡呼感泣羣推繼翁統領其軍還守道州是役也將軍以少勝衆於巨萬軍中衝突馳驟如入無人之境未喪一卒未受一矢使賊人聞風膽戰望塵股慓自是遠遁不敢復言戰解倒懸之危報殺父之仇雖鬚眉男子有所弗及寜非伊古以來唯一之巾帼英雄乎事後湘撫王君聚奎以其事聞於朝莊烈帝乃下詔嘉美贈玉緒昭武將軍賜祠麻灘驛春秋亭祀授雲英游撃將軍仍代其爲父湖廣道州守備領其軍當是時將軍之威震乎遐邇聞將軍之風慕將軍之義不遠千里扶老携幼以來道州求庇蔭者蓋不可數計將軍皆能妥爲安撫俾各得其所將軍之部卒敬受约東亦無有違法犯科者於此更足見將軍之才德爲不可及也將軍之夫賈萬策四川人官都司奉史閣部命鎭守荆州南門賊陷荆州賈亦遇害將軍得耗悲悼欲絶遂力辭軍事馳收骸骨扶柩還鄉親營原阡返其初服不復問世事然以誤亂之餘四壁蕭條幾無以爲黌於是傭書族里課塾閭門伏女傳經自安淡泊班姬續史渾謝榮華誠不愧善刀而藏高尙其志者矣將軍殁時年三十有八葬於龕山名士沈兆陽曾從將軍受春秋胡氏傳蓋將軍之族人也 
[素芸素琴] [  愛蘭]  
金陵爲自古繁華地板橋舊跡蕪草皆香而驚花十里金粉三千酒绿燈紅金迷纸醉尤令士大夫心曠神怡也有校書素芸者年已花信風韵嫣然僦屋於莫愁湖畔編竹爲籬蒔花種樹泊然雅素洗硯撫琴晏如也初未知名吳中名下士某生過江訪豔一見傾心贈之以詩云醉倚朱欄帶異香嬌羞欲語對斜陽人間第一風流種不讓西施巧様粧蕙蘭心性玉丰姿獨占春風第一枝修到幾生香夢裏不敎輕薄蝶蜂知天然顏色女兒粧羅綺叢中玉骨香百種柔情千種恨憐才偏熱美人腸書于冷金箋黏於圍屏以碧紗籠之一經品題聲價十倍于是名傾白下車馬盈門而芸性極高傲偶不當意雖富商大賈不納也時江左章台就尙華颺芸雖負盛名而閒情逸性非文酒之讌不預以故知名士咸重之一妹曰素琴姿容慧麗較芸尤豔善爲酒糾並喜詼諧洞意之間翩翩有致兼工簫笛發聲清越明窗凈几間一奏其曲一聆其音覺風情嫋嫋尤足助人雅興也是以姊妹花益艷傳於北里而問柳章台品花吳市者無不欲一造其粧閣一親其芳其惟芸性喜嫻靜琴則風流自喜瀟洒不羣禀性雖異而文雅則一以視煙花俗妓眞有天壤之别矣後芸歸芙公子寵之專房愛畫梅花頃刻談幅老幹紛披問作媚態琴年二十誤適匪人河事獅子日吼駁聲未一年而死一則藏之金屋一竟玉碎香消姊妹花雖有幸有不幸而廣陵散亦遂從此絶響矣豈黌花一現遽爾歸眞不能共享人間艷福耶抑小文琴韵頓老琵琶祇廢天上有耶兵燹後烽火疊遭而鶯鶯燕燕已如雲散風流花事亦零落殆蓋無復曩時風景美人飄泊冷落湖山滄海桑由殊令人不勝今昔盛衰之感耳 
自由談話會 
南京居民先受孤城困守流彈中傷之苦後受破城淫掠之慘鳴呼良民何罪遭此荼毒吾不禁爲戰地人民悲 
海上一班富家子弟花天酒地千金買笑而對於極慘苦之難民一毛不拔吾不禁爲老幼婦孺之難民悲 
昔卜式輸財助邊子文毁家紓難當今能有幾人黄君實目覘時局憂心如擣舊病復發不禁目眦欲裂聲涙俱下南京之兵姦戮搶刦無所不爲視人民知草菅嗚呼人道主義嗚呼人道主義[  石痴]  
 
[投稿者慕俠] 郁從周號慕俠别署格非報癖木牛二十六歲江蘇青浦縣籍寄居上海北山西路德安里一百八十九號 
醫話 
[人類死亡之比較] [  余伯陶]  
人類之生存及死亡之關係實爲近時歐美統計學上之一大原則據倫敦醫學雜誌所載有足供吾人參考者兹録於下一每歳對於産出百人而死亡者有八十一人之比例二男子之産出較女子多每女子百人男子有百六人之多三幼年中男子之死亡較女子多四由青年以迄五十歳女子之死亡較男子多五十歲以上則反是五由全體言之男子之死亡較女子多六孤身之死亡較匹配者多七夏季之死亡較冬季多八熱帶及寒帶地方之死亡較温帶多九都會人之死亡較田舍多十災難及罪人之死亡較無故死者多十一貪者之死亡較富者多十二凶歳之死亡較豐年者多 
[科學家發明人身凍死時之狀况]  
美人史可德氏探險南極與同人凍死於途因惹起泰西一般科學家之研究據彼理想所推測謂其凍死時之狀况當未死以前始則僵臥思睡繼則體温轉増長眠不起似絶無痛苦者然曾取畜類試之以畜類所處之温度降至零點以下一百二十五至一百五十度之間即見其呼吸急促脉浪迅疾熱度大增一若全身機體竭力抵禦以保其固有之體温須臾力盡而斃斃則體温驟降至法倫表七十一度推求所以熱度反增之故大抵物理學之所謂反應也 
小説 
寫情小說 
[黄金祟（七十八）] [  天虛我生]  
仲冬之月素卿乃舉一雄因夢玉麒麟而誕吾母賜名曰琪孕凡十有二月産兩畫夜始分娩其危險貫至萬分時予製有玉麒麟慢詞兩闋紀其事曰 
搗麝成塵燃犀代蠟銀籠繡褓薰香透流蘇帳背最憐他擁被深更微聞嬌喘朝來已見眉山皺悔當日癡情忒甚累伊如此消受蒲團初稽首乍激發如天太願瓣香禱罷從新跪予素不侫鬼神時至如何乃有此希冀萬一之呼籲挨殘銅漏要除非選取良辰黎明時候黄雞再唱晨光逗是何處鴉鳴鵲噪錯敎忙問安否 
瓦竈留香銀釭接蕊惱人兒女侵晨志時仲嫂已有二女癡憨小婢照常注滿銀盆要儂梳洗廻腸九轉渾無計我宗祖神靈倘在此身情願相替是誰新法紀鎭不許和伊見面生敎熱煞鍋邊蟻予家慣例凡臨娩勿許夫婦相見予尤善哭足以亂人心曲故吾母禁予尤嚴蘭湯百沸耳根邊一陣喧嘈道聲恭喜生我本尋常事喜的是個儂無恙但儂眞已愁死 
右詞實於當時情景言之綦詳足抵吾書一章故吾書遂不復述彌月之日親朋麕至從兄及兩嫂咸集仲兄季弟亦與焉予家自析居而後弟兄幾如賓客惟此一日團聚極歡自是而後從兄遂赴閩服官長兄乃往吳門聽鼓仲兄季弟依然各往就業予在家中旣久轉復自覺無聊素卿則玩弄小兒以娱吾母其視小兒之可愛殆有甚於我也雖有乳媪保姆專弄此見而素卿猶爲瑣屑躬親直欲擎之掌上嵌之心頭雖使奇珍羅前異寳人握亦必不舍此而取彼也入夜必令乳媪抱置衾中俟已睡熟方許棒之而去其在曩時素卿之心目中惟有我耳今則我如憎此兒者素卿必爲此兒之代表還以憎我故我嘗作步蟾宫小詞以調之曰 
歡嗔颦笑由他慣看不厭枕邊燈畔是誰敎你太娉婷怎怨得阿儂厮纒輕離暫别還牽絆儘耳鬢厮磨休遠不該生個粉孩兒便分與恩情一半 
且不弟此自有此兒以來素卿以曾經虧離遂引前車爲鑒其待我者有如孔子之待鬼神　惜素卿故權衡苦樂亦不敢蹈前轉而於是天婦之間亦無異於世弟間矣二 
文字因緣 
[祝葉三妹三旬設帨之作] [  陳姜映清]  
寳鼎沉香透碧霄壽筵開　會蟠桃羣仙爭進麻姑酒妙樂同聽玉女簫潔比寒梅甘淡泊清如冰雪遠塵囂欣看道德常珍重天　何難姓氏標三妹係貞女而茹素者 
[題我夢園十二金傳] [  亦夢生石頑]  
憶昨夢游天之涯夢痕縷縷黏雲霞一夜秋風捲夢去横吹夢堕落君家君家我夢園新築阿嬌多少藏金屋得意頻銷愁萬緑賞心應散廛千斛嬉紅謔翠饒清致點纂秘辛成雜誌龍門體格莊周情評環較燕排鱗次主人獨自潛深院鯫生那得窥眞面豈知墜夢不及收闖入名園來相見見君曠逹殊庸碌文字因緣如骨肉名士風華錦様新美人月旦花團簇鼓掌大笑復大譟直登堂室探奇奥歷指高唐神女峯要求豔福公同好交情贈妾古所有明珠百排酬深厚祇恐貪迷割愛難甜鄉未許儂消受勸君一言君莫妒卽今移夢君家住勸君一言君莫癡斷無醒夢君家時 
[續題我夢園十二金傳] [  浙西諒遊]  
數典徴詞絶擅場筆歌墨舞自平章點睛妙手添豪頰爲喚眞眞侍兩行金谷邱墟梓澤遥齊奴空自詡魂消書生亦有黄金屋意匠經營貯阿嬌莊周蝴蝶兩無猜雲雨襄王奈乍來一枕相思春睡足黄鶯啼罷紫雲迴 
[題我夢園十二傳後] [  樵寳]  
（梧桐樹寗爲我夢奴莫作俗人婦聽説濃隂緑遍邯鄲路鬢痕淡欲無馨氣螁前吐燕痕瘦鶯肥畢竟誰爲顧把名兒好排入羣芳譜 
南樓月憶濫醋闌幾度扶簇芳卿親手護喚儂更有紅鸚鵡向案前挽箇小鳥雛唱曲莊周歌 
解三酲也這般飄篷逐絮也這般曳綺披羅也這般終宵備歷逢迎苦也這般捧甌提壺也這般深情密意低聲訴也這般狂客嬌郎細語呼花深處全仗箇管氏詩姬解得吟哦 
前腔有的是齊齊楚楚有的是落落疏疏有的是海棠紅艷纔經雨有的是盻轉秋波有的是面如滿月偏流露有的是態若奏雲自卷舒從頭數試看那僧儒續現十二姮娥 
尾聲縱描成金圖這様百媚千嬌畫不如叮囑那薄倖東君須好生持護 
[題我夢園十二金傳] [  有吾]  
疑幻疑眞我夢園幾乎誤認武陵源問他何故營金屋道欲藏嬌避世喧 
金十二儼成行筆底春生長樂鄉亭閣樓憂都宛在分明一枕熟黄梁 
羅浮清福幾生修栩栩傭飛咏臥游讀到莊周齊物論令人神往倦凝眸 
鈿羅列伴浮生偕老温柔證夙盟粉腻脂香聯雅句風流媲美鄭康成 
 
 

Page 14

 
 
   
 
