# 1916 - 342 - 4915746

 

Page 1

 
 
要件 
[游戲敎育（二）（十）（三）（婺州廢民譯芬來專遜女史原著）]  
彼等不久即見其學力能及於迭更司Ｄｉｃｋｅｎｓ之著作自然之勢也夫每年誦讀基督誕節之聖歌及其軼事適在基督誕節之前久爲吾儕之成例而始演吾儕之敎課自以基督誕節之聖歌爲適宜較長之男女學生始演克來契脫之聖餐Ｃｈｒｉｔｅｃｈｉｔｔｓ　ＣｈｒｉｓｔｒｎａｓＤｉｎｎｅｒ精神勃勃描畫盡致所服之衣裳頗較歷史之游戲爲簡易以其時不甚遠也克來契脫御長而白之肩巾垂過無袖裏衣之下若演納耳遜則須衣黑尾之外衣以爲官服矣冬日午後陰雨濛濛黑雲四佈生意幾絶彼等則於校中環爐而坐恣爲詼諧之談詞赤誠之親愛遂覺生氣洋溢焉此皆有得於迭更司之敎海者也 
余知年復一年東鱗西爪遺詞卑鄙之敎課遺忘已久敝屣棄之而此等冬日午後彼等自修運敎課則中心藏之無日忘之也 
使莎士比亞之著作可以增進英文學則迭更司之著作乃家庭之良敎科書也凡愛讀迭氏之書者必知彼爲吾曹造一新天地其奇妙至不可思議有似琳琅之珠玉貫以金針旣激動吾曹之感情復能從而串聯之功效誠大矣哉余校較幼之學子亦然每逢基督誕節以單簡之形式演誕節之聖歌皆覺此種形式爲較善焉且於微細之鐵姆ＴｉｎｙＴｉｍ則知憐恤萎弱與殘傷之物也於克來契脫則知滿足與順從也於斯克露傑之猶子弗里得ＦＲＥＤ則知愉快與善念弗里得者雖基督誕節未置些須金銀於其囊略無愠色欣祝上帝降福始終勿懈者也即斯克露傑之自身亦與演習者以敎訓使厭惡卑鄙與自私之行爲仁以接物以聖誕節爲掃除一切嫉忌與競爭而奮身自拔於罪惡之時旣須遷善必勿憚完全之刷新而慮他人之非笑則其敎訓之尤要者焉蓋在尋常之學校文學一科覺學子每覺其枯燥無味而吾輩游戲之文學乃爲眞確之文學字裏行間均有生氣灌注之並能起其同感夫此種感情特隱而不彰實非學子所固缺也 
　　近世文學之敎育以能作成篇之文書法純潔綴字正確即爲美滿之結果不知其僅可顯示少許明晣之觀念專持凝思而無活潑之精神以形容之則能表明四分之眞理結構雅致已蔑以加若是之敎育欲其養成高尚之人物而適於生存之競爭余誠知其毫無當於事理也評論家或謂兒童之宗敎與道德每日浸潤於宗敎之敎訓久而成習豈其包含活潑之精神然使宗敎而非日用必須之原則則以之敎授其兒童不惟無益且將受其害焉灌注道德於人心旣不可廢故應隨時顯然散佈於思想之全體以目浸潤之耳 
 
 
 

Page 2

 
 
時評 
[國民之自覺（冷）]  
　　嗟乎國民今日亦知所謂我國民之代表者亦曾一代表我國民之意思否耶　　我國民之代表非他所謂議會是也議會者共和國精神之所在也曷謂共和國精神所在以共和國主體在民議會乃國民之代表也 
　　雖然今之議會之舉動果爲代表我國民也耶我國民豈以是萎靡不振横暴無禮之氣象托彼議會代表之耶如其然也我復何言如其不然則以家國生命之重任委託之聽其破敗滅裂而不顧是豈我國民委託之本心哉 
　　政府未必有賢於議會不必論也政府以外更無有可以轉移議會之人亦不必論也今之責任全在我國民國民其自覺否 
[命令]  
　　十一月八日大總統令任命　文動爲陸軍第十四混成旅步兵第二團團長此令 
又令司法總長張耀曾呈請任命陳克正爲吉林高等審判廳推事裘黼章爲吉林吉林地方審判廳長王銘紳爲吉林延吉地方審判廳長易新吳月潭龔謙義爲山東濟南地方審判廳推事李苃張珩高棠恩爲河南高等審判廳推事應照准此令 
又令陸軍總長段祺瑞呈請任命康進廉爲陸軍第十四混成旅步兵第二團團附易兆雯爲第一團第三營營長田德潤爲第二團第一營營長趙玉魁爲第二營營長劉長勝爲第三營營長冉繁瑞爲炮兵營營長應照准此令 
又令參謀總長王士珍呈請任命張耀庭爲陜西督軍公署中校參謀汪鍾漢馮祝萬爲少校參謀潘彪署少校參謀原志迴署陜北鎭守使署中校參謀楊文彦爲少校參謀查麟署陜西陸軍第一混成旅參謀長鄭坦爲第二混成旅參謀長應照准此令 
又令陸軍總長叚祺瑞呈准鑲紅旗滿洲都統定成咨請以玉森卾紳廣壽榮樸補驍騎校應照准此令 
又令陸軍總長叚祺瑞呈准鑲紅旗滿洲都統定成咨請以伊克欽承襲佐領應照准此令 
十二月九日大總統令王崇文晋給三等嘉禾章陳復陳紹寛均給予四等嘉禾章此令 
又令黄倫蘇給予三等文虎章此令 
又令内務部呈請任命張長植李權曹經沅胡存忠劉駒賢試署僉事應照准此令 
又令内務部呈廣東水上警察　廳長蔡春恒呈請辭職蔡春恒准免本職此令 
又令内務部呈請任命葉震東試署福建省會警察廳警正應照准此令 
又令陸軍總長段祺瑞呈准鑲黄旗漢軍都統載瀛咨請以增恩補參領何裕書補副參領玉　補印務章京高寳泉補公中佐領金湧補　騎校應照准此令 
專電 
[北京電]  
　　憲法研究會通電各省一方提起訴訟及提出懲罰條又議全會議員辭職或不出席其反對派指爲意圖解散國會且云起訴不受理前英文京報某記者投稿公言報鼓吹解散國會並追念袁氏不置益友社主張（一）提出懲戒審議長及毆人議員（二）議事進行仍出席（三）認爲院内之事不訴之於院外 
[北京電]  
　　籍劉陳張起訴文謂傷害罪無論會員非會員同在國法之下即應同受國法制裁檢廳據狀立派員赴北京醫院覆向原告驗傷并取其診斷書益友社以法廷對議員除内亂罪外患罪及現行犯外不能輕易受理研究派謂此舉屬法外行動可置不理又王廷弼以陳策等蔑視規則恃强毆人致籍等身受毆傷提出懲罰案連署多至百餘人 
[北京電]  
　　議場鬭毆案檢廳昨派檢官王維翰實地勘察將毁具作罪證封好帶回即傳被告劉成禺等質訊 
[北京電]  
　　益友派葉夏聲等接檢廳傳票當即封還謂未便接受 
[北京電]  
　　昨參院不能開會查係因各派偶有多人請假並無他意不關於一派之動作 
[北京電]  
　　昨衆院外財交三股聯合開審查吉長鐵道借欵案 
[北京電]  
　　平社發起與各派接洽每團體派代表二人調停昨事據云可望和平仍開憲會 
[北京電]  
　　老西開案數次談判兩方皆堅持法使固望某公使出爲與前次同樣之調停 
[北京電]  
　　鄭家屯案日使屢催尚未正式開議 
[北京電]  
　　國務院照谷總長呈文令財部與興亞代表另議前借欵擔保品一面咨國會聲明 
[北京電]  
　　興亞代表野田力催履約陳主廢而無欵作償與谷意左至起衝突閣議照農部原呈取銷前抵品飭財部另提開議 
[北京電]  
　　聞政府對於大借欵之希望條件（一）利息五釐以下（二）實收八五以上（三）擔保以鹽欵爲限 
[北京電]  
　　熊希齡赴日事本已得其承諾但國内反對仍烈日政府方面囑章使就商又未獲覆故熊派報仍否認之 
[北京電]  
　　改約期近擬派專使與列國協商元首屬意唐紹儀任命不久可下 
[北京電]  
　　英於西藏問題又提出十條新要求（一）自印度至西藏之路權（二）中國整頓藏政須向英借欵（三）須認英藏締約（四）開發西藏實業須請英人襄助（五）中政府有償還藏借英欵義務（六）中國無故不得進兵西藏（七）任命西藏官吏應先與商（八）行郵電制度（九）藏利權永不割讓他國（十）採礦須英合辦 
[北京電]  
　　昨國務會議（一）總統府新官制案原案秘書廳職權有審議法令之語决删去又原案軍事處長得列席於海陸軍會議改增奉大總統命令字樣於其上即通過提交國會（二）國務院新官制及各部官制通則案經衆院退還者議即改爲修正案名義仍交衆院（三）奉省幣制統一及金融維持案内容未悉（四）聘請日青木爲軍事顧問審議案仍用舊合同原稿畧加討論聞不日實行 
[北京電]  
　　中央年内經費財部已作成預算内務九十六萬外部三十五萬陸部三百八十七萬海部百二十萬交部三十八萬法部十五萬敎育二十一萬農商八萬參部二萬國院國會議員月俸皇室費等共二百五十萬有奇 
[北京電]  
　　政府電召高爾謙來京帮辦外交事 
[北京電]  
　　公言報比蔡松坡爲梁任公背後周倉 
外電 
[廣州電]  
　　賭商運動陸督軍朱省長設立特别籌餉委員會其眞正目的乃欲廣開賭禁議會反對此舉但議會會期不久將滿大約年底即須閉會昨日籌餉會舉行秘密會議一次（八日） 
[廣州電]  
　　桂督陳炳焜刻至廣州（八日）以上路透電 
[東京電]  
　　四國借欵團預定於十一日在倫敦開大會議因法國委員未到延期（十日） 
[北京電]  
　　擬派熊希齡爲捧呈勳章使節赴日已得熊氏承諾業於八日之晚入京議員中多以熊氏嘗爲袁政府時代内閣總理曾力破壞議會年前熱河行宮失竊寳物一案又有關係惡評甚多故力指斥聲言派遣如斯人物與派曹汝霖實無以異故果得議會之同意與否大爲疑問云（十日） 
[北京電]  
　　段總理擬命吳光新爲長江上游警備總司令黎總統以現該　地方平靜突然有　任命反致人心摇動故拒不准（十日） 
[北京電]  
　　十一月份鹽稅收入四百九十萬兩海關收入三百四十一萬兩常關收入三十四萬兩（十日） 
[北京電]  
　　四國銀行團已將鹽稅餘欵五百五十萬兩交與中國政府（十日） 
[南京電]  
　　張一　昨夕乘自動車訪問齊省長至數時問之久有所密議（十日） 
[南京電]  
　　李烈鈞岑春煊兩氏昨電馮副總統謂俟病愈即行入京襄助國政届時當順道來甯進謁請敎等語（十日） 
[漢口電]  
　　王督軍以參衆兩院提出現内閣彈劾案内閣運命恐難維持故建議聯合十三省督軍省長公呈大總統設法融和兩院維持現狀（十日） 
[漢口電]  
　　漢口商會鑒於該處内外貿易日漸興盛擬設國際貿易事務處以圖疏通内外商人之意志目下正在計畫（十日） 
[漢口電]  
　　河南鞏縣之兵工廠分廠已於本月八號舉行落成禮擬於明年一日開工製造（十日） 
[東京電]  
　　大山公爵病陷危篤於今日午前十一時四十五分薨逝天皇爲酬公維新以來之勳進位一級並賜國葬 
　　按公天保十三年（西曆千八百四十二年）生於鹿兒島壯年置身陸軍留學法國普法戰爭之際奉派爲觀戰武官視察巴黎攻　軍之實况歸國之後歷任熊本鎭台（師團）東京鎭台司令長官明治十年西南之亂以陸軍少將奉命出征奮勇有名戰後歷任旅團長士官學校長内務卿大警視陸軍大臣樞密院顧問中日戰爭充第二軍司令長官後曾兩任參謀總長日俄戰役爲滿洲軍總司令官現官陸軍大將元帥任内大臣位公爵（十日） 
[東京電]  
　　大山公爵九日之夜以來嘔吐痙鸞頻發呼吸緊促脈息細微病態漸變陷於刻刻危險之狀至今晨九時遂成昏睡狀態鷹司侍從長奉勅命詣大山邸恭傳聖旨（十日） 
[東京電]  
　　文學博士夏目漱石氏忠胃潰瘍於九日逝世（十日）以上東方通信社電 
戰電 
[巴黎電]  
　　今日下午公報宣稱本月六日佔據末斯河左岸三○四山北坡法軍戰壕一段之敵兵已經逐出今晚公報宣稱松末河境波俠凡斯萊與比亞歇前砲隊戰事頗活動敵軍佔據亞泊勒芒森林之戰壕數段卽經法軍奮勇回攻逐出（八日） 
[倫敦電]  
　　英帥海格將軍今晚戰報云敵軍砲轟安克河圭特柯爾與　隆爾之英軍陣線英軍亦砲轟敵軍陣線後數處以報復之亞美蒂愛爾東南面英軍戰壕白砲頗形活動（八日） 
[雅典電]  
　　大局甚危協約國已開始封鎖各口岸俄塞意僑民均已離境希政府通告協約國謟軍事行動今已停止（八日） 
[雅典電]  
　　美國西班牙荷蘭之外交代表同請希政府表述不以本月一日二日希臘常備軍將士所行暴舉爲然且謂此種暴動已使外人生痛苦之感覺（八日） 
[倫敦電]  
　　德國公報宣稱德奥軍乘勝疾進越過布加萊斯至泊洛斯蒂之盛路故得在泊里台爾與亞爾特斯旭斯境截斷並俘獲羅兵之大半刻正追敵於山脉與多瑙河之間德國第九軍昨日一日俘敵萬人之多（八日） 
[羅馬電]  
　　公報宣稱加沙高原雖大雨滂沛而砲火較前更烈敵軍在波斯柯瑪洛進攻爲意軍所敗（八日） 
[倫敦電]  
　　塞國公報云全陣線戰事甚烈敵軍得援後屢次進攻希國奪回所失格魯尼斯特北面之陣地均未得利且負重創戰事進行未已（八日） 
[公電]  
　　殷承瓛報告康定新津兵變電北京國務院參謀部陸軍部内務部蒙藏院各報館各省督軍並轉各報館上海中華新報並轉各報均鑒康定本年八月三十一日兵變搶刧一案商民損失數逾百萬承瓛蒞任後卽據各商民紛紛呈訴前來隨卽嚴密查訪實係邊軍第一營營長傳青雲該營右隊長傳華成等首先倡亂獨立營和之陸軍旅部少數士兵又和之刦後竟敢攜　回營安座售食迨承瓛由省起行又屢謀蠢動及事不成方暗運贓物出外銷售其售運不及者則投諸水火以銷滅之玷辱軍人資格墮落神聖令名閧動全川騰笑中外若不從嚴懲處何以肅軍紀而固國防然操之過蹙復恐挺而走險再四審慎當即親身按營點名集衆演說立將該叛亂官兵等所佩鎗彈如數收繳計共得鎗三百零四支并按陸軍審判條例第四十二條軍法會審在軍中或警備接戰之地得不依三十九條之例等語組織臨時軍法會審指派軍事檢察官將該叛兵等按名逮捕到案遂即搜獲贓物零星一百七十餘件發由審判長等逐一分别嚴訊録供擬罪呈由承瓛覆加研鞫無異直下宣告判决之飭知已於十一月十九號分别執行計應照陸軍刑事條例第七十七條及七十四條將縱兵掠奪之營長傳青雲隊長張紇倫二名曁掠奪駐紥地之官兵趙占春楊心輝黄榮陛徐樹華等四十一名均處以死刑其訊無搶刦實据或被逼隨往或事後分贓之士兵楊貴廷譚洪順等三十九名均從寛罰充苦工解交建昌道杜道尹分發屬縣執口軍口其餘訊無實據而情有可原之官兵李熙華曹樹雲徐萬方等九十七名亦派兵押赴雅州分别領遣去訖所獲各贓查傳失主認領其守護各機關在事出力之獨立營排長熊兆口副周承平士兵羅先信等三十八員名亦分别奬勵行予編制各在案又前劉使上省時隨帶川邊獨立營士兵二連爲護衛行至新津被人刦誘每名得大洋四十五元口槍兩口投歸駐防新津之馮旅迨聞康定亂耗該士兵等利慾薰心於九月二十七日又倡亂叛變將新津　城搶刧一空携贓逃逸承瓛隨卽由省行抵新津查屬確實逆料該叛兵等必經過瀘定一面電知川邊陳旅派兵下扼承瓛亦簡率輕騎星夜上追果於瀘定地方將該叛兵等口十五名全數圍捕勒繳槍彈飭　營副楊鳴遠瀘定縣知事牛恩錫會同審訊承瓛隨即西行頃　陳　口知事等按名訊供擬罪呈　前來當經復核無異井卽實告判决飭令於十一月二十五日執行計供認叛亂搶劫不諱之士兵何安邦等三十二名均處以極刑又同搶應 
 
 
 

Page 3

 
 
决之吳占標一名因要案待質暫緩處决其餘被脅隨往之士兵關平之等二十三名均併入前案罰充苦工又兩案先後在逃之官兵傳華成趙春雲等六十一員名已通飭查緝獲日受辦案情重外特恐傳聞失實致滋疑異除遵例鈔録全案報告四川督軍外謹先電聞川邊鎭守使殷承瓛叩麻 
要聞一 
[八日之憲法審議會（愁鸞）]  
　　票數多於名刺數自有議院以來空前之大劇戰今日之審議會爲省制問題之末日小小風波在記者早逆料其難免初不料自有議院以來空前之大劇戰乃活現於今日之舞台也夫兩院之武劇在癸丑則有曹與張　毆之役吕復陳策以墨盒抛擊陳國祥之役在今年則有陳時鈴劉鴻慶等爭鬭之役然以視今日曾不翅蝸爭之與龍戰雖然議院餉記者以魚龍曼衍之好材料甯非記者之幸然以憲法爲名而以私鬭先之黨爭日烈禍至無日甯非我國人之所痛心疾首者歟今紀述議場上之經過爲行文之便利計爰分爲三時期 
（一）投票時期一點五十五分開會副審議長陳國祥主席宣告前次表决投票因在場人數與票數不符認爲與表决有關係今依規則重行投票惟聲明依規則四十一條表决時封閉議場凡封閉以後議員不得再入議場且依規則第四十六條以出席員三分二之同意决之則須以出席總數爲準不能以得票之數爲準云云而宋淵源馬驤等駁之謂規則上未曾規定放棄投票者在事實上須以票數爲準且第四十條第三項明明有票數與議員數不符之說可知旣有人放棄投票須以票數爲準云云而陳光　劉景熙秦廣禮唐寳鍔亦各有討論宋淵源旋上演壇經衆阻止始下於是簽定兩院檢票員龔煥辰秦錫圭陳銘鑑彭介石王文富曹玉德王澤沛劉鴻慶胡翔青等十六人遂散票而演壇上所懸之表决間題與前次已有微異蓋前次爲省長由大總統自由任命加入憲法地方制度大綱今日則曰地方制度大綱加入憲法并規定省長由大總統自由任命至三時投票始完而議場上之翹足引領盼望開票者不啻如青袍鵠立之秀才望榜矣檢票畢已三點五十分主席宣告結果略謂今日共散票六百三十八張開票結果計得白票四百二十二張藍票二百十四張共計六百三十六張而名刺僅得六百三十五張比票數少一張且有二人未投票者依規則須四百二十六票方足法定票數今尚差四票認爲與結果無關係下次表决第四問題可也 
（二）劇戰時期報告畢吕志伊張我華陳策等紛紛發言均謂名刺少於票數則必有一人而投兩票者應行提起異議而郭涵李國珍亦厲聲相駁是時議場上人聲喧囂秩序零亂有高呼狂呌者有後先奔走者有彼此謾罵者如馬陵道上萬弩齊發又如瞿塘灔澦怒濤倒瀉適劉崇佑擁至演壇前欲發言而劉成禺張我華葉夏聲王乃昌等　起大呼議場上惟聞打┊打┊之聲不知如何劉成禺訇然倒地有人舉足踏之者劉崇佑亦身中數拳嗣是有數人將演壇前速記生之坐椅高舉爲武器　似戲劇中之鄭恩搶親怱演壇上有墨盒抛下勢如砲彈落地有擊　褚輔成之左額受有微痕而張我華之中指已流血濺濺矣籍忠寅方上台鄧天一隨手一揮幾墮下演壇是時之情景雖有寫生妙手如仇十洲超等名角如楊小樓七歲紅亦不能摹寫其萬一也議長湯化龍雖宣告維持秩序宣告散會衆人洶洶置鈴聲於不聞但云須審議長說明重行表决方肯散會是時陳副審議長已從後門出湯副議長旋亦退席議場上祗有國民派孫伯蘭派及討論會之一部份議員而已（三）談話會時期武劇旣完時已四點十五分衆人未散者推全院委賆長彭允彝爲主席開談話會彭氏日前在益友社時曾受困於馬君武張我華輩驚弓之鳥未敢鼓翼衆人促之乃始上台覃振主張將今日情形通電全國劉彦反對之而吳景濂謂今日乃審議長舞弊違法問題非表决異議問題宜提懲戒案於是舉覃振張我華克希克圖等爲起草員陳策忽出一紙謂係陳國祥親筆寫明所發票數與名刺數顯有不符可爲舞弊之證云云而各議員餘勇可賈尚紛紛發言至四時半始行退席云 
[審議會大閧之别報]  
　　昨日（八日）審議會對於省制八憲問題中地方制度大綱加入憲法並規定省長由大總統自由任命之表决舉行再投票投票結果以白票去三分二之法數尚差四票未能通過於是爭議以起而用武繼之一時墨盒飛去椅子飛來議場之上竟紛亂莫可究詰事後報告言人人殊兹略舉兩方報告之大概摘述如下先是開議之初審議長陳國祥君曾聲明照憲法會議規則第四十六條審議會决時以出席員三分二之同意决之場中稍有爭論未幾卽定主席又聲明投票開始時實行封閉議場議員不得再自由出入衆無異議發票旣畢主席報告計發出票紙六百三十八份依出席員六百三十八人以三分二計算須得四百二十六票方爲通過及開票結果檢得白票（贊成票）四百二十二張藍票（反對票）二百十四張白票去法數尚差四票不能通過當檢票員檢票時忽聞票數較名刺數多一張之信息卽有吳宗慈首在演台高呼審議長舞弊其所據之理由卽謂審議長多發票紙於是一場閧閙遂以開始一部分議員聚集台前咆哮呌駡紛亂不可名狀劉崇佑自休息室中來行經演台前劉成禺飛一拳中劉之肩劉未及開口分辨陳時銓張我華蒙經　一擁而上向劉攢敺劉退入臺下速記席團欄之内陷入地勢甚危急旁人奮前救護僅乃脫險避上演　若輩尚欲追毆經籍忠寅等攔住扶梯向其勸阻於是陳　一躍而上將籍忠寅一脚踢開並舉桌上藍票憤擲於地同時葉夏聲焦易堂等攢敺陳　燾而謝良牧則舉台前速記生坐椅擲上演臺並打傷張金鑑秩序大亂且有釀成人命之勢遂由副議長湯化龍復席宣告延會而閧閧者猶羣聚不散圍住議長逼其取消表决湯君答以余僅有宣告延會之權無取消表决之權遂自退席於是吳景濂馬驤彭允彝等高踞演台拍桌大呌謂非將審議長除名將議長提付懲戒不可褚輔成等又紛閙之頃又特地聲述謂聲言地下之墨盒係由臺上速記席搬下此爲保護議長之人向下所擲云云是役劉崇佑傷臂籍忠寅傷足陳光燾傷頭部張金鑑亦受重傷聞各人已繕就刑事訴狀預備今晨即向地方檢察廳起訴憲法研究會慮其相手方或有通電全國之舉昨晚擬就通電備述表决規則及暴亂情狀訴諸國人以憑判斷據研究會派人此一方面之報告也 
另一方所言則原因結果與上述　然相反　以審議長陳國祥堅執不關係於表决不能再投票無疑義參議員謝良牧張我華等均謂旣有人提出擬義即應諮詢院議議長不能武斷有某議員欲登台發言劉崇佑立演臺旁之臺階上擠之使下洶洶有欲打之勢於是議席中不平之聲四起而陳國祥劉崇佑同系之人多對於發不平之聲者爲示威狀態秩序遂以紊亂陳國祥乘秩序紊亂時逃席而去副議長湯化龍復席宣告散會衆謂法定時問未届應請副審議長復席再行投票湯化龍復有爲陳辯護語且迭呼延會散會未幾亦逃席而去當陳國祥未去席前劉崇佑已立演台之側未幾而籍忠寅陳光燾林長民等二三十人一湧上演台禁人登臺發言爲陳國祥湯化龍助當湯化龍復席時議場中疑義之爭論未已李國珍爲陳國祥辯護自言不能再行投票其聲勢極横劉成禺至李國珍側勸李勿爲規則外之言論劉崇佑即從後追至以一脚踢劉成禺撲地數人攢毆之於是秩序大亂喝駡呼打之聲四起演臺旁速記席之墨合蓋議長席之墨合蓋抛擲而下議場之中又舉坐椅相擲有人見郭涵亦一舉椅者此時秩序大亂擲椅者擲墨合蓋者已不能一一悉辨其名但見議場化爲决鬭場而已聞劉成禺被毆受傷張我華之手受傷褚輔成之額亦被墨盒蓋所中秩序亂後議員紛紛退席議長審議長皆逃席議員亦不足法定人數於是改爲談話會由張我華吳景濂等推衆議院全院委員彭允彝主席覃振謂應發電布告天下此次之大衝突乃爲表决省長任命時非爲表决省長民選乃因副審議長違法而起非因爭省制而起劉彦林森等皆謂不必發電但審議長違法舞弊擅自逃席應提出懲戒案陳策謂得有陳國祥舞弊證據將攝影以宣示大衆旋推定吕志伊張我華宋淵源克希克圖等爲起草員草副審議長懲戒案提出憲法議會此兩方報告當場用武之情形也 
[曹汝霖赴日問題（飄萍）]  
　　語云天下本無事庸人自擾之然哉然哉近日因元首有贈勳日皇陛下之舉乃又生曹汝霖赴日問題當此政海暗潮激烈之秋添下一段新聞不失爲推波助瀾之資料余亦遂取之以實通信矣 
　　此問題發生以後各方議論絶對不同最初　載此種新聞者僅言國務會議議决以曹某赴日啣有某項重大之使命云云辨之者始爲聲明係贈動章於日皇此外不帶何種之任務然平起輿論之注意與兩院之懷疑則半由於反對現内閣者無所不用其反對半由自前清以來曹汝霖三字人每對之不肯尊崇而信任之故也 
　　參院之質問旣見於昨日之報紙而衆議院亦請總理出席今日政府乃命委員伍朝樞氏赴會開會形式付之秘密誠不知其何意記者詢諸政府中人則力辨决無他種之任務言政府之外交方針今固尚在未定之中可由而與日本有所商議此言似有可信之理由然反對政府者則曰合辦銀行也割讓某地也　行某年條約也經濟同盟也駭人聽聞想政府對於政務雖不能積極進行然亦何至積極取亡如此其速也 
　　余又曾問諸政府中人曹氏此行旣無他項使命然則政府何以非曹汝霖不可政府中人則曰此非政府之意實因日本外部中人與曹相識者多故似以曹去爲便然如國人之反對何哉 
昨今以來反對最烈者爲東省之議員則因有割棄某省之風說故也此外因是而往謁總統總理者不乏其人且送往書翰總統有未蓋印之說而另覓一人之說亦盛然他方消息財政部對於曹某允給二萬元使之有所活動而曹亦將於十三日取道朝鮮東去果可以去否乎尚疑問也 
　　議會中人對於曹氏赴日應否同意之爭論迄無一定標凖蓋約法所定惟駐外大使公使須求同意此種送勳章之一人（此語爲總理答議員之言）大使乎公使乎故議員馬驤即提議應派大使蓋大使必經同意而曹汝霖决不在同意之列也此又反對之一積極方法也 
國際社會有此種酬贈之行爲曰所以圖親善然國内先因此而啓紛議則兩國民皆有懷疑親善亦僅矣竊願政府有以善其後 
[東省公民代表進謁伍總長述鄭家屯交涉]  
　　十二月三日東三省公民代表曁兩院議員五十餘人到外交部迎賓館晋謁伍秩庸總長據陳所依抱之兩項宗旨（一）表示東三省人民曁兩院議員等歡迎總長懇摯誠意（一）談述鄭家屯交涉之發生眞實　節並請求伍君勿輕許日人要求當由伍總長接見面談首由衆議院議員吳蓮伯致敬伸詞曰先生學業操行寰宇欽仰尤爲外交家之泰斗此次不忍坐視國步艱　毅然出山發展神力解决久滯之外交困難問題全國人士同深慶幸而東省以强鄰環逼關係尤較他省不同對於先生出長外交頗爲感激歡頌且並藉先生對於此次鄭家屯交涉有堅卓主持不使喪失主權當將鄭家屯案交涉發生之始末詳述一遍並以警權與軍事顧問兩事囑伍君注意次由公民代表李君香齋陳述東省公民意見略云此次交涉發　以後東省人民已公議决心注視政府此項交涉結束宣告之時爲公民自爲對待之日若政府以東省爲甌脫淡漠視之於日人要求輕忽許東省人民心性樸僿習俗强悍知生命已促絶不曉籌其他委婉方法用以對待矣心所謂危不敢安默務請總長先生注意云云總長答曰中日邦交向稱親善將來無論如何日本當軸深明大義絶不能以小小交涉釀成意外此爲予所深信並深望諸君對於東省人民妥爲安慰勿使浮動則予亦必能負完全責任不敢絲毫放棄主權云云各代表議員等遂致敬而退 
[八日之蘇省預算二讀會（芝香）]  
　　蘇省議會七日未讀完之敎育預算案報告於八日午後一時開大會由秘書長接讀第一件第一農業學校農林主任由審查會删去者衆議仍照原案前此打銷之育蠶試驗場議决附設於蘇州之第二農業學校惟將常年經費全行删除而臨時費減去一半由陳議員伯盟所主張也第三農業學校將報告中删去之牧場籌備員恢復秘書長接讀水産學校女子蠶桑學校第一工業第二工業無甚討論均通過至商業學校秘書長讀畢後由宋議員銘動動議謂說明内該校本預科共三級原列每週三十四小時今改爲四十小時因此增加敎員薪水他校則減而此校獨增究竟有何理由審查長李議員荃起而抗議謂該校預算案已讀畢不能再就讀過之條討論本席不便答覆實則先例雖就遂欵逐目讀過即行討論然以議事細則第二十七條逐條朗讀公决可否解釋則商業學校全體本爲預算案中之一條讀畢後就内容討論未爲違法李議員拒絶答覆别有深意由是沈議員周陳議員大猷等起而抗辨而商業學校敎員陳議員　盟朱議員紹文等起而回護一時議場頗形熱閙王議員景常說明改爲四十小時乃合本預科合併平均計算應於報告中說明主席以修正報告付表决多數然如何修正迄未說明於是議場又復紛然卒無結果主席復聲明以王議員之說修正遂接讀補助私立學校案省敎育會案江甯縣敎育會費案北京大學專門生補助費案第一第二圖書館案通俗敎育館案該案原報告將巡迴講演團附入某議員主張獨立卒以獨立付表决多數接讀敎育公有林案留學生費案陳伯盟請行政委員注意嗣後留學經費應儘數派遣由是敎育支出經常門已畢接讀師範學校臨時門無甚討論讀畢王議員景常動議第九師範審查報告雖未成立然前此大會中議决將開辦費列入預算請將此欵列入甯屬議員起而抗議審查長李荃主張敎育預算讀畢後加入討論結果王議員撰曾主張第三讀會前提出討論主席以王議員之說付表决多數秘書長接讀中學臨時門自第一至第九無甚討論至第十中學地點指定徐州開辦費原案一萬元而報告中說明又增一萬五千元謂原擬擇公共房屋修建今徐州無此等房屋故工程費不敷增加此數陳議員大猷動議請行政委員出席說明交議時擬擇公屋改建何以忽稱無此種房屋委員說明據徐州紳士報告無此等房屋馮議員士奇等亦附議無此等房屋是時已至六鐘議員紛紛退席不足法定人數遂散會 
[南京快信]  
　　馮副總統昨條舉解决政局各種難題意見電復黎大總統以備採擇 
　　聞伍外交總長對於老西開交涉案已定方針昨電馮副總統商求同意 
　　何副官長紹賢因組織副總統駐京辦事處事昨出京回甯卽謁馮副總統禀承一切 
副總統府官制實仍未頒佈報傳不確 
中央復電馮副總統允將駐京辦事處經費改由財政部就近撥付 
聞中央定本月中旬召集省區會議已電甯派代表與會 
補選參議員沈某唐某均懸鉅價購票暗爭甚烈聞改選參議員辛漢有連任希望 
十八日改選參議員齊監督耀琳定是日親蒞省會監視以示鄭重 
浦口商埠借欵聞已有成議 
財廳昨又通飭各徵收機關迅將各項徵收稅欵解省以濟急需 
本月二十六號爲雲南省義之日各機關各學校均擬是日舉行提燈大會共伸慶祝 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[赴日特使之爭辨與别報]  
　　曹汝霖使日一節參議院方面旣要求段總理出席質問昨日衆議院亦先期有同樣之要求惟段總理因有他項公務不能親自來院特委國務院參議兼外交部參事伍朝樞出席答覆伍君聲言此次政府派曹汝霖赴日贈送勳章外間頗有種種誤會今乘答覆質問之機會擬將此事之起源及其經過詳細報告一遍應請改開秘密會於是議長遂令旁聽人退席聞秘密會中質問最久者爲葉夏聲根據外交事例伍君答覆之要點（一）此次擬定命令爲特派曹汝霖前往日本贈送大勳章並無大使公使名目故國務院認爲不在約法三十四條範圍之内（二）例如海牙和平會專使即非大使亦非公使而爲對於一特定事件之專使可見外交界上除大使公使代理大使代辦公使之外非無他項使節（三）此事發動以後日本外務省中人曾向章公使提及曹汝霖表示希望其往之意在政府方面原不必定徇其意惟此舉旣全爲親善起見自亦不妨即令曹往故决定派曹（四）此去僅帶大總統書函並無國書（五）日本外交當局雖曾向我外部詢問對於贈勳專使如何待遇當經商定以公使待遇然所謂公使待遇並非就是公使云云辨難互一時半之久議員尚以爲不得要領要求須請總理親自出席伍遂退去在國會一方面認此項特使爲一種特派有大使資格及體制故有議員多人提出一議案請政府鄭重其事派一大使前往以逹親善之目的此議案已連署完畢明日即提出於衆議院或竟變更議事日程先將此案通過亦未可知又一消息言政府因國會反對已有改派徐東海之說但東海欲在京休養尚無表示遠行意故政府現在又有改派熊鳳凰之說曹汝霖之使日問題日文新支那報昨特著論評之其文首論中日親善之必要及特派使節之必當慎重繼乃歷述中國今日用人之難以爲若曹汝霖者亦當勉予同意最後乃力闢中日兩内閣有所勾結之說此其全篇之論旨其述吾國用人之難有曰今日之民國所謂南北妥協新舊調和運時也用南則北怨用新則舊怨用不偏不黨之人則兩者皆怨同是怨也特能取之民黨事或較妥此則政府不能無過顧民黨之中亦不一致取之甲派則乙派怨矣取之乙派則丙派怨矣外交總長之累次提出累遭否决可證也天以選用使節之故而使中日親善之進行爲之遷延而停頓此果可爲得計否乎不可不察也　闢中日兩内閣有所勾結之說有曰日本雖對於中國國家及國民主張親善然初無擇某内閣某要人而親善之之意擇某内閣某要人而親善之此非親善也私合也中日親善爲中日兩國家之公策非一内閣私用之資也寺内内閣其果能永久耶段内閣其果能長久耶内閣起倒無常中日親善之大策决不隨之而消長意者寺内内閣汲汲於親善之實現段内閣適與意見一致外間遂有此訛傳耳叚内閣旣倒而後苟能力求中日親善者則任何内閣皆將爲日本國民所歡迎此非外交上之套語而日本國民之眞正態度也云云 
[條約研究會與修改條約]  
　　伍秩庸自就外交總長之職以來對於部務决意力圖整頓並以我國與各國所締結之條約其中不完善之點甚多此後應次第加以適當修改藉期挽救唯各該條約之修改若到期再行辦理不免有所貽誤應研究於平日然後再主持於臨時方有把握關於此節聞議定在部特組織一條約研究委員員選派各重要部員兼請外交界名宿爲該會委員專從事各條約之研究藉爲將來修改之預備其關於該委員會組織規程已飭員起草不久卽當實行又聞伍總長對於修改條約擬定除辛亥以前者不計外自民國成立後各條約應行修改辦法有三（一）袁前總統與各國所訂條約期限在五年之内應即取消接續照辦不必改訂（二）袁前總統與各國所訂一切私約無關民國大局者則須一律取消即無庸改訂（三）袁前總統與各國所訂條約有隨時可修改字樣即行提出分别辦理 
[七日交通會議紀事]  
　　昨（七日）下午一時半交通會議開會會長陸夢熊主席書記長報告新到會員伍璧琛一人即抽定席次畢議長宣告開議第一案鐵路人員三年考績法建議案四鄭鐵路工程局提出由代表廉君繩先登台說明提案要旨李承翼任傳榜夏昌熾相間發言結果以類於此項議案尚有多件俟以後合併研究此時不必討論遂告本案討論終結第二案爲擬訂鐵路借欵大綱建議案由提案人權量說明理由後任傳榜曾鯤化張競立王淮琛駱通何竣業鮑庚朱成章朱庭祺曾子模蔣尊褘程家穎孫多鈺葉瑞棻等相繼發言論辯滔滔競爭極劇會長即宣告休息十分鐘至四點二十分會員再行入席於是有謂可提出修正案請付表决者有謂須將此案應否成立先付表决者又有謂應以二種表决爲表决之表决者最後終以第二說用投票法付表决時已五鐘會長宣告展會投票者共計五十三人贊成成立者二十七票反對者二十三票廢票三紙遂多數通過成立付總務及路政兩股審查計此案爭議至四小時之久時已過五鐘其餘各案皆不及議遂宣告散會 
[黄河流域之猶太殖民]  
　　英文京報載稱某美報云前次曾在日本中部發見耶穌敎徒二萬人此輩之信仰係於三百年前傳自耶穌敎徒私下恪守保存至今刻在中國中部又發見猶太殖民可謂無獨有偶此輩係於耶穌降生後數十年間逃至中國竟能保存其宗敎與特性經一千九百年直至今日人種學家研究世界人民種族遷徙變更之歷史當以此爲最奇矣蓋當第一世紀時梯逹斯率羅馬人征服耶路撒冷該城之猶太人即四散其中約五千人爲避亂計卽遷至中國黄河沿岸之開封府去北京約四百五十英里時中國之皇帝頗善遇之並給以土地該猶太人等曾築一偉大美麗之猶太敎堂當十四世紀意大利人馬哥孛羅來華曾至該敎堂見其禮衣儀式音樂及一切言動皆與古猶太敎無異即至一六四四年以後滿清入主中國該猶太殖民等之後裔亦多有讀書顯達之人其敎堂名清眞寺近年該猶太人等所居之村鄉及敎堂考古家及東方學者多往游觀該處之猶太人多已遷往他處所餘者僅四五百人雖仍保守其特點然已窮困不堪自其祖父以來已將其敎堂中之石料撤毁出售惟其遺蹟中尚有殘碑斷碣其文多經人抄寫譯出有一碑銘係誌一四八九年重修清眞寺之事該猶太殖民在中國中部異敎之人環處於四境與外界同族之人交通斷絶者一千四百餘里而竟能保存其宗敎亦可異矣馬丁博士十年前曾往訪之見該碑已殘缺只剩遺蹟云 
　　按日本中部之耶敎徒中國中部之猶大殖民皆經數百年之轉徙與一種特質之保存直至今日碑殘跡剩始爲世界有心人所　覓而發現誠宗敎史中與人種學上之大好研究資料也顧吾思之中國人之越重洋而僑寓各國者其數不爲不衆所營事業與所獲資財不爲不多而考之各國之對於華僑則定規條以取締者有之偶遇意外而呼　無從者有之欲求覓其爲外人所特具隻眼以相看待者蓋戞戞乎難之矣此其故固與國力不無關係然無特殊之審美流傳而問有特殊惹人厭惡之習慣（如吸鴉片與居處不潔等）乃其唯一之主因嗟我華僑誠能有以自去其所短而增益人之所長安知數百年後不有華人精美之紀念物發現於海外萬里外也 
[山西之模範縣與道德團]  
　　山西孫省長到晋以來考求治理不遺餘力其所籌整頓辦法以榆次縣爲全晉模範縣於本月三號委分發道尹佘司禮爲該縣知事並飭該知事多帶隨員以期爲模範基礎榆次縣爲山西一等缺富户較多商務較盛竭力籌欵一切官治自治機關尚可勉强辦到惟山右瘠苦之縣最占多數若以榆次爲模範作自治基礎恐不易辦到佘某雖爲道班而官僚習氣猶多人皆謂揚厲鋪張有餘程功或尚難能也又據晋函云此次山西議會改選參議院議員金錢團雖竭力運動謀選某某二氏而最近又有一派議員自相團结名曰道德團其所持主義乃極端反對金錢團者議長杜子誠素主公道亦以金錢團爲可鄙擬與道德團取默應一致之主義果爾則選舉之結果或有轉機也 
　　按以道尹爲知事模　以道德爲金錢反對要不可謂非今日官吏議員中之所稱佼佼者惟叩諸實際與其特標一幟於宦途中專注意一二繁富之區域以矯枉而過正無甯舉一般親民之官胥景地勤求使之有以明其責而課其績之較爲有序矧地理人情財力習慣等地各有别安能以一特别之情况而强使其他一概從同至於議員選舉運動者結團抵制者又結團是多數議員皆日日勞心於　結竭力以謀人議員職分内之事務得無有慮於荒廢乎其實選舉行賄檢舉自有專官正可不必日營心力以出此爲人之行動也 
[奉天公民會之近况]  
　　日昨（五號）午前九時公民會假省會開會預先以電話通知各界聲明爲報告謁見督軍情形十時各界代表到齊佟主席報告云前日代表等入見督軍督軍招待極爲誠懇並言物不得其平則嗚利害相關殊無二致惟須從長計議不可徇一時客氣輕舉暴動代表等隨將公民所具意見一一陳述督軍稱爲平和穩健深表贊同代表乃興辭而退佟議長旣報告畢復以此事有涉秘要僅可由代表討論故即散會俟研究得有結果後再由代表開會報告 
　　省議會前接到伍秩庸總長公函首叙抵京受事情形並感謝奉省歡迎厚意至鄭家屯交涉事則謂余受人民委託必當力持公理嚴厲折衝并已電致張督軍籌商辦法公民等熱心毅力亦極欽佩云云聞公民等得函後除函告在京代表並專函馳謝外仍盼望伍總長始終力持正理勿稍讓步云云 
　　公民會雖已開會三次尚無確定地點刻聞决定會所設於長安寺演說團則假城隍廟於本日（六日）開會將各界原有幹事及新推舉職員一一支配俾令各負責任並將提議之辦理公民報集欵學校一律兵操各縣籌設公民分會由保衛團辦理等案討論進行手續並定於年假前將組織演說團各事次第舉行 
　　旅京議員同鄉因遼源交涉事奉人極力抵抗特委參議院議員龔玉崑李紹白二人來奉解釋此中眞象並謀進行方法於五日晚八鐘到站紳學農工商各界公民代表皆往車站迎迓並於是日晚在公民會演述一切 
[奉天發行大銀圓紙幣]  
　　奉省自東三省官銀號成立以來卽發行小洋元紙幣以代現貨流通巿面於是省垣各物價值曁借貸往來向以東錢幾百吊幾十吊稱者一律改爲幾百元幾十元而小錢元亦復充足票到卽付商民稱便詎料該銀號濫發紙幣而小銀元又因其他關係以致流行於巿面者爲數無幾卒釀成外商兌現風實爲當年改用小銀元時所不料今年兌現極盛時各銀行號以小洋來源缺乏卽使趕鑄亦屬不能濟急因議改用大洋並以現大洋折合付兌以期收回小洋紙幣外商亦贊成是舉故數月問若非興業行執事自行破壞兌現之事當可平穩日來外商兌現已定有辦法而華商手中之小洋紙幣按照前議亦應收回聞該行從前議改大洋時曾以現貨携帶不便且徵之各國銀行通例均發行紙幣調劑其間遂擬發行大銀元紙幣以補助現貨當時禀經張督軍批准並由該銀號與北京財政部附屬之印刷局訂定合同代製大洋紙幣若干萬元係分一元五元百元十元等種該所按照合同所定時期業將第一第二兩期製成之紙 
幣派員運解到奉由該號照數點收無誤其餘之票月内定可製成該號劉總辦昨與財政廳長王樹翰會商行使與折合方法且大洋紙幣各收支機關均應收用應如何作價在交通不靈便之地方斷難聽從省垣巿價經王廳長將此問題於本星期三提出於省公署政治會議當由列席各員議决每大洋紙幣一元概作小洋十二角或倒換小洋紙幣或繳納各項稅釐均照此例辦理該銀號即抄録議案呈請張督軍核示實行現聞已於十二月一日開始發行矣 
[公賣中之粤酒商罷工者]  
　　粤垣酒業商人近因公賣局袒庇承商苛抽牌費遂有聯行罷巿風潮兹將關於此事電文彚録如下省河酒稅局長呈財政廳文竊局長自本年三月間開辦省河酒稅計至五月分比較有長獲邀奬勵在案迨六七月戰事發生稅源漸短八九月戰事劇烈江河梗塞米薪騰貴多數停蒸稅收愈短十月粤局敉平各家始復開蒸方期稅項有長上慰憲　乃不料本月二十七日據省河甑户紛紛到局報停煮飯經局長再三勸導均無聽者查省河甑户原有二百四十家今報停煮飯者二百三十七家幾至全數停歇局長不勝駭異爲詰其原因僉謂土酒營業日難若再加公賣抽費不獨負擔太重而且條例亦繁甯願犧牲營業等語查各店旣報停煮酒飯二十日後則停蒸歇業省河稅項即已枯竭局長忝司收入不敢壅於上聞理合具呈申請察核伏候鈞裁 
　　酒業研究所陳錫福等電府院文北京大總　　統國務院財政部全國烟酒署鈞鑒魚電計早逹鈞座迄未獲命現公賣局竟以變本加厲苛章袒庇承商任意横勒商不堪業激動公憤省河全部已於儉日全體罷工羣情洶湧禍變無極迫再電乞維持 
　　朱省長電北京烟酒事務處文元電請將酒稅交公賣局接管籌畫統一利便商民名目自屬正當惟於粤省商情尚多未洽本省公賣迭經商禀窒碍各情嗣後變通辦理由商　繳十五萬元由現商加至二十萬元各酒户概未承認並設酒業研究會多方抵制幾至傳甑影響酒稅牽累堪虞是公賣之收入無多而辦法幾經折閱酒稅預算歲列二百萬有奇現甫經歸併財政規復舊章實行整頓以期漸有起色於今屢易機關難免商民疑慮復望阻攬恐少數之公　尚未開辦而原有多數稅收轉致銳減本省財政困難已極未便紛更失此鉅欵擬請俟公賣辦有成效再行歸併較爲妥善 
[朱陸去粤之打消說]  
　　陸督軍入覲問題陸督軍因軍餉無着辦事棘手曾屢電中央請予辭職均奉中央覆電堅留旋因軍務要政非文電往返所能詳舉又電請晋京面陳一切一面並將此意分電副總統請予助力馮副總統曾爲轉電中央請准陸督赴京面述原電云賡密國璋前聞廣東陸督軍因辦事困難自請辭職當經去電勸慰頃接微電略云榮廷駑鈍重任難勝量力乞休敢云高蹈辱承慰勉感奮交縈粤事紏紛文電難罄榮廷電請入覲面求方略如蒙俞允卽入謁鈞座密陳一切敬祈婉致中樞代逹意悃此行往返不過一月粤事部署粗定暫飭師長譚浩明護理當無他虞等語竊謂粤事關係大局必應早日規畫而内容旣極複雜自非文電所能詳悉由陸督軍入都面陳得與政府酌商一切善後較易着手似可俯允所請免致遲緩而誤事機特電陳聞伏候鑒核國璋叩聞中央得電仍以粤省地方重要陸督軍與朱省長同負重任均不能一刻遽　覆電不允現聞陸督軍以政府旣不許遽離自未便逕行直遂有負中央盛意故亦將進京之議暫爲擱置又據某方面傳說則謂陸督軍入京一事現因迭電中央已蒙允准决於日間離粤取道北上指定保民兵艦乘駕赴滬昨已飭梅艦長預備　遣所有軍署應行事件業委師長譚浩明代拆代行至外傳朱陸異同之說當道均不承認日前陸督軍曾因此事通飭各機關云現聞外間傳說謂本督與朱省長略有微嫌以致各處函電紛詢不勝駭異查本督軍入粤以來不時與朱省長圖謀治理何有意見但其說傳來必有主謀希冀離間以亂治安除派探查緝外特此飭仰該口一體協力查禁以杜謡諑而保治安 
　　朱省長已無去志朱省長自蒞粤後一切設施粤人尚表滿意朱省長亦極願爲粤人謀逹安全地位故凡所計畫皆已次第舉行嗣因經費支絀辦事棘手中間雖六次辭職均奉大總統温語慰留朱省長以政府責任旣專粤人期望亦摯已將去志打消日前覆康長素一電已可窺見一班原電略云長素先生鑒宥電敬悉幹卿蒞粤以來初未因事齟龉近則益臻欵洽所云去粤固涉揣則道遠傳聞尤多失實尚希鑒及 
　　按朱陸兩氏之去粤與否當以粤省財政之能否解决爲前提外傳雙方因龃龉而有求去之說殆匪眞相觀陸幹卿在軍署所宣言（詳八日本報）已可知其梗概吾國官場積習一遇困難境况殆無不以求去爲言何况粤省承龍氏擾攘之後省庫搜括一空而軍隊林立主客雜　善後之難倍於各省當道財政上所擬種種計劃如賭餉田捐沙捐等等又不爲議會所同意憤而言去猶是人情今則各處借欵已次第成立選舉等捐亦議有眉目而中國銀行復有不久兌現消息金融情形已視前稍見活動意者議會方面亦鑒於兩氏之去志而易於疏通財政上旣無掣肘之虞則從容佈置事尚可爲固無拂衣欲去之必要耳 
[福建三敎育團體之聯合大會與省議會爭裁費問題]  
　　日昨（二號）省縣敎育會福州小學研究會爲省議會議員提議中小學裁費事特假東街省敎育會開三團體聯合大會討論挽救方法與會者約三百餘人會場幾無隙地午後四時開會推舉林月犀君爲臨時主席宣告聯合會主旨繼由三會會長報告前日討論情形請與會者各抒意見陳祖誨（專門工業學校敎員）主張組織公民團以爲最後對待敎育會評議員翁福章極力反對謂凡事務主和平且有一定之步驟斷不可孟浪從事裁費問題現時不過根據傳聞未見事實須用感情聯絡挽救且省議會議員對於全省敎育當然應負責任吾儕爲維持省垣敎育計故有此會之討論省議曾議員萬不能漠視敎育致使处垣已成之學校有不能維持之勢不過因此根本問題大家或未見到且以學界中人而有公民團之舉殊失敎育家態度鄙人今特介紹黄魯貽先生指示方　衆鼓掌歡迎黄魯貽演說云吾閩 
 
 
 

Page 7

 
 
財政未始不充按滿清時代福建全省歲入僅三百餘萬元地方稅則七十萬元迨入民國稅率遞增現今歲入爲一千二百萬元而地方稅則仍不過八十萬元致地方敎育實業事項左支右絀原因實在於此且辦理敎育事業眼光須視及全省而不宜囿於一隅倘使省會敎育發逹而外府縣風氣日益閉塞則後此産出之代議士反不如今其爲害吾民誡非淺鮮故就此次議會主張減費而言蓋亦爲敎育前途計不得已而出此挹注之策斷非其有所私也吾閩養官有費養兵有費而獨於敎育無費是宜質問財政廳而與省議會協同從根本上解决庶幾地方稅劃清而全省敎育費必不至無着落矣（衆鼓掌）時已届六時省議會議員鄭作樞鄭蘄先後蒞會主席致謝意並詢二君對於裁費問題辦法鄭作樞云鄙人係法制科主任而非財政科至財政科審查預算案結果如何不得而知鄭蘄亦謂議會距閉會期間僅十七天諸君要於此點從速注意並謂須舉代表往見議長詢其詳情如何遂經衆表决推舉三會會長於四號上午逕赴議會訪問議長即於是日下午四時續開大會將訪問情形報告衆再行討論辦法時已届七時遂摇鈴閉會 
[皖議會之趣聞敎員請逐議長]  
　　皖省議會自開幕以來其現狀嶁屬差强人意乃不料當此延會期内突發一種趣聞紀述如後 
　　昨日省議會開第三十七次常會柳議長未到會因日前爲母做壽請假謝客由副議長王樹功代攝主席議員宋苃出席動議現有公民吳德暄對於本會柳議長汝士之行爲列舉數端刋布本會議員亦多有收到此物者今日吳德暄到鄙人寓處請介紹爲議案鄙人因公民請願故書名介紹此書業已帶來請大家討論究竟柳議長有無其事一方面自行檢舉一方面恢復名譽遂逐條展讀有主張守秘密者張文海云若以守秘密論在會内發生則可今此事由會外發生街談巷議無人不知焉能秘密但事實有無關於議長個人與本會議員無涉請議長在法庭起訴劉鳳南云此事本會不能受理儲春浦云吳旣當敎員（係六邑中學敎員）即不能干預外事此案請願取消議長我即要取消他的敎員胡仲山云可將原案交柳議長查閱如默認則由本會提出質問否則請議長自行設法恢復名譽不能交審查宋苃則云當然交審查儲春浦云不能交審查崔翔青云旣有公民請議又有議員介紹手續完全當然交審查崔翔青云旣誠云此案成立不成立請付表决再交審查李迺璟宋苃韓興瑞等均主張付審查於是主張與不主張之兩派議員大興舌戰兩時之久後主張付審查者佔優勝乃付審查論者謂柳議長本是圓滑派人物此次爲其母做壽藉爲運動參議院議員及皖省敎育廳長職故近日社會上之輿論頗爲攻擊而吳敎員之請願亦由是而生也今日審查會審查已有結果謂此案第六八九十十一十二各條均關於個人私德究竟有無其事本會無討論必要第一二三四五各條多屬揑造與事實不符惟第七第十三兩條有關於本會全體名譽應咨請省長提訴法庭嚴行根究以重法權而保名譽云云不知將來如何解决也 
　　按吳敎員之請願書係將柳汝士不法罪狀逐條列舉請省議會提議按條查核執法懲辦將柳汝士議長資格取消驅逐出會罪狀列下（一）輕視民命之罪議會爲立法機關即人民託命之所議長爲議會領率對於一切議案應有編次宣布之職責乃柳汝士任職以來案件參雜不理未曾宣布其罪一（一）曠時溺職之罪議會决算應由議長按期編次宣布自柳汝士任職以來决算無稽其罪二（一）招摇納賄之罪柳汝士前娶妓女新茶花價格甚鉅半由柳自挼囊槖半由某某等凑價賄柳遂許以釐差酬報其罪三（一）廢弛校務之罪柳汝士自任鳳陽中學校長以來曾未住校一日一切學務毫不關心其罪四（一）虚擲校欵之罪凡官立各校長月俸一律八十元而柳則每月自取三百元以供淫樂之用其罪五（一）重婚之罪民國憲法厲禁重婚柳汝士重娶妓女七人之多其罪六（一）在會内專權之罪（甲）會章副議長有校閱案件之權柳則違章專擅（乙）凡人民公文請願書有關於柳黨弊害者概秘而不宣其罪七（一）　瀆公案之罪柳汝士終日狂嫖托足妓院公文案件大半携入妓院批閱其罪八（一）辱使衛兵之罪柳汝士每在居宅呌局時留滯深夜即着議會衛兵護送回班其罪九（一）藉母做壽大肆招摇之罪柳汝士之母七十七歲大開壽筵聚歛饋禮數千金藉名受賄其罪十（一）違警之罪柳汝士前在一家春大開筵席招妓數十直至深夜親送回班警士盤詰柳則恃威横毆其罪十一（一）敎人以不孝之罪柳母壽日呌局甚多内有妓女因母喪未特裝飾柳責其不換吉服送官懲辦其罪十二（一）辱言戲謔之罪柳常戲弄曰正議長所帶之妓女爲副議長副議長所帶者爲議員議員所帶者爲初選當選人初選當選人所帶乾爲老百姓老百姓所帶者爲妓女自辱辱人其罪十三以上所舉各條彰彰在人耳目其餘不法行爲不勝枚舉 
[地方通信松江]  
　　盜匪伏辜盜犯趙二和王龍生二名於本年夏六月二十日夥刧楓六圖徐汝龍家當場拒傷事主獲案訊實後照治盜律詳請軍民兩長准將趙王二犯正法本日奉到批回即於下午由獄提二盜至縣公署驗明正身綁赴北内左營校場槍斃 
　　報求驗緝浦南歡九圖吳金榮家被盜曾誌本報本日吳來松報案據聞吳已七十九歲是夜盜匪入劫獲吳知爲主人即用洋燭焚灼其兩腿逼令言明儲洋之處故吳兩足均傷不良於行 
 [P鎭江 
　　都天廟派兵駐防駐鎭陸軍第十九師楊春圃師長以鎭郡對江都天廟地方爲南北要道匪徒易於混跡現届冬令防務尤宜嚴緊昨特派撥兵士一隊前往駐紮以資查緝 
　　連刦十四家巨案聞江北鹽城縣屬二蕩地方爲一大鄉鎭前晚六點鐘突有盜匪多人蜂擁而來分頭搶刦計鄉民被刦十有四家王成二富户損失尤鉅聞該匪均携帶快鎗聲勢洶洶鄉民莫敢抵禦任其飽掠而去現聞各事主已禀請地方官勘緝矣 
　　南鄉籌辦鄉團鎭郡南鄉天王寺鎭各董耆等以匪類横行曾擬籌辦鄉團以資自衛並禀准地方官出示遇有悍匪拒捕者准予格殺勿論一切經費均由各商董自行妥籌刻已成立矣 
[揚州]  
　　兵士閙娼風潮又見揚城妓館不下千家前因兵士遊娼閙成閉歇風潮雖由軍政長官嚴行禁止然不免仍有一二軍士往來其間今晚（八號）八時許又有辮子兵三人便服一人在丁家灣韓二家冶遊該妓女應酬不善至遭衝打不料該妓家人數頗多竟將辮子兵三人拖送花捐局經局長朱彦斌向兵士温語招陪並慰以將該妓家嚴辦而該兵士猶忿憤未息竟將該局辦事房之門簾撕去聲言非將該妓自帶回營不可該局不得已乃報告憲兵營連長戴禹聲面晅蕭營長報告情形並請由蕭處派人將三兵士帶回蕭誤會其意一時賭氣聲言欲削三人之耳爲戒並令隨送賠償損失費至花捐局該局當即壁還謂母庸賠償復由戴連長與朱局長集議謂該妓家好生亜故非重辦不足以儆將來於是由朱局長帶同韓二等人親赴縣署面陳一切立將韓二等收押復由朱戴致函蕭營長謂明日上午十時縣署定辦該妓家之罪並封閉其門云云以後若何結局睿探續誌 
　　捲逃知事回籍湖南大庸縣代理知事石　前因軍變　　捲欵棄　潛逃來揚現江都周知事奉省令飭開准湖南省長咨令知事趕速將石　拘解到省以便轉解湖南歸案懲戒聞石竟抗傳不到 
[甯波]  
　　鄉　拆屋築路之義舉定海縣北鄉白泉莊十字路中街向有笆衕一道爲該鄉衆至萬金湖廟水井汲水要道前被王少甫將該衕兩端支牆堵塞於水道火政咸感不便現經該鄉董王行讓王行鎬王仁體王彭年等願將貼衕已屋三問拆卸另築公衕一道雙方議妥定名德行衕以便公衆通行建築費由中街商民負擔已於陰曆十一月十五日興工並禀請縣知事備案矣 
[杭州]  
　　省議會談話會紀聞省議會於前日（八號）大會之後續開談話會一次兹悉所討論者係公費問題聞各議員以議會未解散以前公費自不能停給至自治問題經各該員决定地方自治章程係單行法可以自行召集公推沈劍侯議長卽日謁見省長要求仍照前議依法召集待院部明令並限於年内示期（陽曆）一律成立以慰人民渴望 
[廣州]  
　　督軍省長同宴議員陸督軍朱省長因籌商本省財政計畫二日下午特在公署洋花廳設筵邀請省會全體議員叙話是日議員列席者共約九十人政界列席者有治河督辦譚學衡廣惠鎭守使莫榮新陸督軍代表陳香鄰財政廳長嚴家熾警察廳長王順存等多人席次由陳君香鄰對衆陳述以陸督軍刻因咯血復發故不果來惟陸督咯血係屬常病休養數日自可不藥而愈云云聞是日籌商各事多屬財政範圍賓主極形歡洽 
　　旅粤湘人追悼先烈三號旅粤湘人全體在濠畔街湖南會館開會追悼黄克强蔡松坡曁在粤死義湘省諸先烈士會場佈置齊整門口排列生花盆景高懸國旗復用藍白布結球點綴兩旁中掛生花彩門伴以生花聯云（衡雲離合自來去香草榮枯無死生）場内高搭牌樓縣掛生花横額題欵湘水無情兩旁又綴一生花聯云（屈子招魂原爲楚魯生蹈海不帝秦）餘則密掛輓聯環繞生花甚多正中懸掛黄克强蔡松坡態蓮舫鄧承昉陳馥秋劉鉞胡燦七人遺像餘用白布書列在粤殉義湘烈士姓名計共二百三十四人是日旅粤湘人及男女各界來賓逾數千人極爲熱閙 
來函瓜州王贊臣來函 
　　敬啓者鄙人并未在江蘇財政廳具呈認辦屠宰稅是財廳亦無批駁之理頃閱貴報揚州通信　内所載（承辦屠稅未准）云云的係公民華榮昌請認之批示以訛傳訛敬乞更正爲荷王贊臣謹啓十二月八日 
[雜評一不祥之言（一子）]  
　　上海商民聞漢章等以國會開幕四月尚無成績可言而至有電請總統勸戒並以解散重組爲言嗚呼何來此不祥之言也 
　　自袁氏專政解散國會吾人痛心疾首於共和國之無民意機關實世界自來所未有而憂心如焚引領以望何幸而共和恢復議會重開議員諸君痛定思痛生平毫氣當亦稍自歛抑而不復如元二兩年之一味孤行矣奈何始以制憲爲唯一職責揭　者未幾而又支支節節亂出風頭今日講作用明日閙意見大好光陰擲諸虚牝而憲法上重要問題曾未有絲毫之解决今且以神聖莊嚴之地變成暴戾决鬭之場墨盒横飛血濺頭破而涉訟公庭而通電全國議員諸君縱不自愛惜獨不爲國家與議會稍留一分體面耶 
雖然投鼠忌器鼠固不足惜其如器　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商電請勸戒國會議員]  
　　滬商聞漢章畢雲程昨致北京電云大總統鈞鑒我公繼任召集國會原所以尊重民意開會迄今時逾四月徒有意氣之爭未聞福國之謀際兹建設伊始百端待治國會如此國事奚賴應請大總統明令勸戒以維國事我兩院議員受國民付託之重從今以後自應力除意氣造福國家倘再有不顧大局但爭意氣等事發生應請大總統即將國會解散從新選舉組織新國會以保邦本而重民意吾民誠愛國會然决不愛無益於國之國會披瀝上陳至希鑒核上海商民聞漢章畢雲程叩諫 
[一星期間之商情報告]  
　　銀巿一本星期内由日本運到大條銀七百三十三條又由香港運到銀九十五萬兩運往漢口銀一百十萬兩青島銀二十萬兩天津十五萬兩查上海刻共存大條銀八百九十九條又銀二千一百五十九萬九千兩洋一千四百五十萬元内有華人銀行銀二百九十六兩洋四百二十一萬元較諸一星期前多銀三十七萬五千兩本星期銀價爲三十六便士又八分之一巿面頗穩較上星期已漲高一便士之十六分之三銀拆近日逐漸低落銀巿現象如此誠可喜也 
　　疋頭銀巿旣不緊急商情卽呈鬆動之象然猶未可謂爲活動也疋頭拍賣價格略見漲起銷數仍少大約須至夏曆年關前始克有起色之望也本星期内公平呌莊售去三百五十件元芳呌莊售去六百件各貨價漲起少至數分多至二錢惟某種黑布價值獨跌平均計之低落五錢而　客買進後轉賣客帮則價格不獨不較前稍低且較前略昂其故則以掮客每届冬令有捐助施米之義舉今歲同行相約彼此　横故意擇定此貨貶價拍入而以較高之價格售諸客帮俾可將所得之盈餘撥作善舉也又老公茂洋行本星期疋頭行巿報告云本星期疋頭交易不大但頗堅穩呌莊各貨價格皆起蓋以存貨漸見稀少而歐戰未已外國來貨非出重價不能辦來也近日銀根鬆動雖上海存銀爲數仍少然現銀已逐漸輸入内地以供購辦出口貨之用是以漢口今已復購入洋貨矣 
　　棉花中國各紡織廠所紡細綢原料均須搭用美國花衣緑美花質地堅細而長較華産之棉爲合用是以美國之棉價逐日電傳至滬前日星其六遠期貨已跌至一八九二以致本花之價亦逐步跌落今調查舊曆十四日至昨日止之棉花情形計太倉半墨核花售與恒昌源廠者五百擔價二十三兩七錢横濱帮南巿沈隆興牌四百擔價二十二兩二錢又大東升牌花六百包價二十二兩六錢三井行買進太倉白核花五百包價二十三兩二錢鴻源廠買進南巿本花四百包價二十二兩無錫振新廠購進四牌子及統牌花六百餘包價二十二兩三錢南路籽花由北巿雲龍花廠申新花廠共進六十砠八九千包價每擔洋十一元七角至十一元八角五分（送廠）包衣三十六斤惟南北巿各花行之門莊收價亦跌至二十九元上下觀此情形年内之花價難以升提也 
　　棉紗此一星期内本埠之棉紗巿面除四川天津兩帮辦去二十支水月漁翁五福牧羊十四支雲龍聚寳盆雙象寳鼎十六支水月雙虎等牌約有五千餘元之外其江西帮青島帮均係零星交易惟價因東洋三品紗價已增至一百八十九元之譜所以紗價堅固各廠底貨共有四五萬包至印紗東紗存貨不出二萬包之外而印度棉紗因孟買巿價有增無減故巿况頗穩固也 
[慶祝雲南首義期預紀（二）]  
　　本月二十六號爲去年雲南首義之日由國會議决總統公布是日爲國慶日本埠各公共機關將於是日慶祝等情已誌前報兹悉商團籌備處於昨適逢常會之期當由公衆議决除於是晚舉行提燈會外並擬預發通告勸令南北各商號於是日一體懸旗掛燈以示不忘恢復共和之紀念 
[甯杭通車之紀念]  
　　滬甯滬杭兩路通車曾於前日舉行通車典禮並請蘇浙軍警紳各界參觀等情已誌昨報兹悉路局鍾局長於昨日上午令飭南站又備頭等客車三輛懸旗紥彩諭寧杭兩路南北各站站長督率各職員司事乘車在新築支路遊行故昨日午前九點三刻時先由南站各職員司登車開往北站再由北站各職員同乘車輛開往新路上游行一週旋在梵皇渡站由鍾局長督同各站長等合攝一影以誌紀念事畢時已鐘鳴十二下矣 
　　前日行通車禮時尚有楊護軍使祝詞兹爲補録於後詞云昔日傳郵惟憑一紙今人乘航瞬息千里鐵道繼成其捷如矢交通四方咸歎觀止惟我宗國吳淞滬甯創辦十載富國利民有條不紊因人而興歐美並駕爲日蒸蒸滬杭接軌吳越一家輸運貨殖如話桑麻濟濟多士來觀斯車吁嗟盛禮中外同嘉松滬護軍使楊善德謹撰中華民國五年十二月九日 
[總商會之議决案]  
　　上海總商會常會提議籌募本會建築經費案原案謂本會建築議副廳及辦公房舍現已次第落成是項建築經費陸續捐募不敷尚鉅悉由會長會董酌量籌墊現在爲日已久亟須籌欵歸墊再籌辦商品陳列所一案迭經常會交議一致主張建築惟建築經費如何籌備迄未議决除將决算概算紙報告外以上兩欵從何籌畫應請公議又提議籌辦本會公債案原案謂上期常會議决籌辦本會公債以便組織商品陳列所一案惟念售賣公債之後將來會費又加三成則以前本會建築費所欠規銀四萬二千兩之譜更從何處籌補應否統籌全局籌辦公債八萬兩以一半爲彌補以前議事廳建築之費以一半爲興辦商品陳列所之用兹按照張君知笙所擬辦法擬定八萬兩表格應請公决旋經各議董公决議事廳建築經費不敷之欵及籌備商品陳列所經費擬籌辦公債票若干萬所有公債還欵擬於每年會費項下按户照原認數目酌加三成分作十年攤還擬定籌辦公債細則提交公議核定施行 
[商團籌備處常會紀事]  
　　昨（十五日）爲上海商團籌備處常會之期晚間七時開會商訂籌備處簡章分任幹事並議决加入上海各團體追悼蔡公於十四號下午各會友自行到新舞臺會場又議黄公出殯時團友送喪及雲南首義紀念日慶祝各事均由會友分别辦理九時散會其餘事件訂於下期二十日常會時再行提議 
[五團體追悼盛杏蓀]  
　　昨日（十號）紅十字會漢冶萍公司招商總局通商銀行三新公司等假天津路紅十字會時疫醫院爲盛宣懷開追悼會會場滿紥素彩中供盛之遺像陳設演說檯分列來賓席四壁懸輓聯誄詞馮副總統齊省長亦送素幛文曰中外咸欽是日與會者爲沈仲禮楊杏城李伯行邵子瑜謝綸輝唐鳳墀顧詠銓及松滬護軍使代表趙參謀長尚賢堂美博士李佳白及其他中外來賓頗衆均由招待員趙芹波等引導簽名入席其開會秩序（一）振鈴開會（二）來賓入席（三）家屬入席（四）奏樂（五）行追悼禮（來賓起立三鞠躬）（六）奏樂（七）來賓演說（八）家屬答謝詞（九）奏樂（十）散會開會行追悼禮畢後先由沈仲禮演說歷叙盛之創辦輪電路鑛及捐助各處水旱兵災資助學校等事蹟謂盛係大實業家而兼大慈善家且舉其所與有關係者謂前清日俄之戰東三省客民數百萬衆紅十字會尚未與萬國紅十字會締盟盛公貽書贊成而中國紅十字會遂以成立云云繼由尚賢堂李佳白博士及楊杏域演說末由家屬答謝而散 
[紀烟酒聯合會之常會]  
　　昨（十日）爲全國烟酒聯合會例開常會之期烟酒兩業代表職員紛紛到會午後二時許開會一報告農商部特派調查紹酒委員孫吉人於昨日到會當經金拜宸接待並臨時邀集紹酒業駐滬代表陳越屏等在中華樓宴飮詳述紹業困難情形欲求提倡先除苛稅并經本會具函介紹紹興酒業章楠庭等俾孫委員赴紹時得以實地調查與商融洽旋公决俟孫委員回京時由本會擬具說明書詳叙苛稅病商酒業減衰之眞相轉呈農商部 
一宣布各埠所來函電一宣布京師代表團所來各函一宣布上大總統陳請書稿件一報告近日續繳會費情形 
[爲馮副總統鑄像問題]  
　　滬甯各商會發起爲馮副總統鑄像一事曾紀前報兹悉水警第二廳長趙會鵬前日分咨全省水陸各警廳長略謂江蘇紳商學界發起爲馮副總統建祠鑄像問題已在地方公會開議到者甚衆發起者爲全省商界贊成者爲軍政警三界全場一致主張决定合力進行我警界五廳長均已簽名贊成惟各廳所屬官警咸有愛戴副總統之誠意如其贊同亦可列名以便公同籌議建祠鑄像進行辦法相應咨請迅飭所屬官警一體知照倘若贊用者應即列名開單送核云云 
上海總商會上次常會議决爲馮副總統鑄造銅像與建築公園分爲兩種問題鑄像關乎大局應公共負擔造園屬於地方應自行籌募經函復南京總商會兹接復函以銅像建置之處若無林園點缀任人游覽無以繫一般人民敬仰之忱是造園與鑄像一而二二而一允助經費若干自應聽便其與滬會向來聯合者仍請提倡多寡不計等語現由滬總商會提出議案請各議董討論矣 
[康副領事之政績]  
　　駐滬英副領事兼公共公廨陪審官康斯定君近奉駐京英公使來電轉奉英政府命令調回本國任事行將去滬滬上各商以康君蒞滬十載對於華洋交涉事宜悉根據前清所訂洋涇兵設官章程秉公辦理凡受理民刑訴訟各案無論中外貧富貴賤一視同仁絶無偏袒偶遇疑難尤不惜精神反覆研究且又體恤罪犯曲予憐恤前見西牢釋出之罪犯無計謀生每致重罹法網曾經提議於該犯等在獄工作時酌提工資俾出獄後可藉作營業之資本又以未判决罪犯由捕解送公堂訊理時每值天雨衣服淋漓殊堪憫惜擬商請工部局製備雨具此兩事雖皆不果行而其心術之仁慈已可概見至體恤貧苦失業客民更無微不至深恐流落異鄉屢曾資遣回籍並慨將廉俸捐助習藝所經費惟於元惡大憨則無不執法以繩並不姑息寛猛相濟造福地方一朝解組去滬滬上又少一賢長官獨惜無力挽留故擬聯絡官紳定期設筵公餞以誌去思 
[救火會函覆調查新記棧起火情形（續）]  
　　詳查該棧堆貨者似分别投保火險其保險金額有謂七萬三千兩有謂八萬兩實數若干非敝區職權所能查確但爲切實調查起見不得不實地查詢因至法界菜巿街新民旅館二十四號該棧所設之臨時辦事處詢有陸姓之甯波人祗稱此地不過設一機關以備客家接洽該棧有經理羅姓並不到此亦未悉住在何處叩以有無客人前來亦謂並無來過然則此種機關本屬虚設而羅姓經理又始終避匿其中顯有别情爰於本月十六日至閘北慈善團始見該經理羅星友即羅興友一再詰以該棧起火情由渠皆諉爲不知僅出節略清單各一紙措詞又極含混復告以此案始末緣由及調查各方面情形均有可疑囑其無須隱瞞彼始認該棧雖我經理從中一切行動另有甲乙丙丁等四人作主各項存貨客人我祗認識四五人其餘均彼等聯絡而來至於放火另有其人非我所做保險金額大致八萬有餘但其中有一部份大家聲氣相通尚有一部份並不通氣倘若澈究株連應須分别注意現在自知受愚追悔莫及祗求貴會帮忙了事萬一興獄要拖累一百餘人尚有性命之慮等語其甲乙丙丁四人是何姓氏能否會面終未允許正擬具復間忽據舒景喬田永春二人來會舒稱住居閘北共和路爲木匠頭係羅星友所托田稱住居三馬路做鑲牙業兼做顔料自認爲甲乙丙丁代表　云此案現在保險行已說好八折買辦扣除五釐呌貨行已接洽化驗之外國人亦運動被累者亦已講妥大致各方面均可無慮可否請往北巿西餐館與甲乙丙丁四人接洽等語敝區以所約地點不甚正當且事涉嫌疑均經謝絶細查新記房屋係普通街房計共二間並無披屋地位極小約祗六方餘基地於本年四月間始由新記租借即將門面樓底原有牌叫拆改磚牆以爲招堆客貨之所而查勘火場其樓上係嘉泰所堆茶葉四十餘件且並不保險餘無他物迨樓板燒穿茶葉盡行倒下事後檢出尚有二十餘　其樓底地位除去扶梯帳房外所餘有限而貨物大致火柴照相鏡架碎玻璃雜物等類大半均未燬及現已搬存呌貨行訪諸貼鄰均謂不甚可靠證諸以上情形其縱火圖　　賠實無疑義此敝區調查所得情形據實復請轉報前來查羅興友前因私販烟土被閘北初級廳判處徒刑三月有案似非素來安份之人此案發生後母怪外間人言嘖嘖就房屋論祗有二間又無披屋地位極小設立洋棧似不相宜就堆貨論如果貨物貴重何不寄存可靠之洋棧且保險費價額每千兩至多不過五六兩之數現在所堆存該棧之貨因該屋並非洋棧其保險費每千兩至少以三十餘兩計舍少取多用意何居就貨物論除樓上嘉泰所堆四十餘件並未保險之茶葉外其餘破碎物件亦復無幾乃分投保險至七八萬之多至該棧棧東雖稱有甲乙丙丁四人何以身充該棧經理之羅姓亦不允露其姓氏而居然有田永春自認爲代表此中情節顯然可見以上各項事實可供裁判上之采用者自屬不少而羅興友田永春兩人於本案似更有密切之關係若不將羅興友傳提到案勒令交出各關係人訊明按律嚴辦何以維治安而儆將來函准前因相應據情奉復即希貴廳長查照上開調查情形按照法定程序嚴厲進行以保公安而維地方實　公誼云云 
[緝匪注意客棧]  
　　法捕房總巡施美德君前以時届冬防應加意注重捕務故擬增加華捕越捕名額並再添包探分往新租界僻靜地方查緝曾紀前報現又以匪類匿跡多在客棧查界内所開客棧不下數十餘家故諭各包探每於深晚時前往各客棧詳細查察有無匪徒匿跡在内寓客中有形跡可疑者詳詢姓氏執業如遇言語支吾卽行拘　並諭　棧主若有來路不明之人到來借宿立即報告捕房派探盤問倘故意容留匪類住宿一捕房查出搶刦實據提同棧主究辦不貸 
[取消水警游緝隊]  
　　水警署每一專署各抽師船三十艘共得九十艘分編爲三支隊三專署每一專署各抽師船三十艘共得九十艘分編爲三支隊各設支隊長一員編爲臨時游緝隊以備分路搜剿現各處大帮梟匪業經分别擊散匪氛亦已撲滅所編之游緝隊自應撤銷所調各師船亦應各歸原汛故於前日令飭隊長沈兆榮等將游緝隊取消各船一律回汛駐防矣 
[游巡艦出巡之路綫]  
　　鈞和遊巡艦長董伸發以上海黄浦江流域通逹浙省爲船隻往來繁盛之航路因恐水盜刦掠商船故以規定每月由滬駛出梭巡兩次昨日（十號親率該艦備齊軍械舉行第二次出巡預定自滬南白蓮涇港起椗經過塘口閘港閔行杜家行竹港松江之豆腐浜而逹浙境之茆港爲止水程計一百四十餘里沿浦嚴加巡邏以緝水盜約一星期内卽可往返昨經董艦長將出巡日期呈楊護軍便齊省長查核矣 
[斃盜犯之布告]  
　　松滬護軍使署昨發布告云爲布告事案於本年十月十九日下午四時半公共租界北河南路同康錢莊破盜强刧巨贓並開槍拒傷行人及探夥三人當場追獲袁得江張榮生張魁元等五盜解送公廨預審袁得江張榮生張魁元同供聽糾夥劫同康錢莊開鎗拒捕並供於九月九日十月十日先後聽　夥劫九江路季吾氏烟膏店孟納拉　居民郁幅義家得贓并開鎗拒傷行人各不諱又本年三月二十九日南成都路居民鍾榮甫家被盜强刦贓值五百餘元并開鎗拒傷華捕身死一案事後拿獲原充華捕是夜私逃之焦大佑一名訊供狡展飭傳事主見證指證焦天佑確爲持鎗搶刦之盜並經袁得江等質證搶刦九江路烟膏店有焦天佑持鎗把門等語由廨將袁得江張榮生張魁元焦天佑解送來署飭課訊明袁得江張榮生張魁元三犯實爲迭劫九江路孟納拉路北河南路二案開鎗拒捕傷人之正盜焦天佑一犯確爲搶刧南成都路拒殺華捕及夥刧九江路兩案之正盜供證確鑿毫無可疑查袁得江張榮生張魁元三次持鎗行刦並敢白日夥搶拒傷三人以上均屬罪不容誅焦天佑迭刦兩案并有拒殺華捕身死行爲亦屬兇惡昭著法無可逭應按照懲治盜匪法第 
 
 
 

Page 11

 
 
三條一五兩欵判處死刑以昭烱戒兹已電奉副總統兼領江蘇督軍馮核復照辦應將袁得江張榮生張魁元焦天佑四犯依照軍法執行槍斃爲此布告軍民人等一體知悉此布 
[省視學視察各校之評語（續）]  
　　上海巿立巽與國民學校是校校長高壽基君學生男子部有乙種商業三年二年一年各一級初等四年級甲乙兩組三年一級二年一級一年一級共三百三十七人女子部有初等三四年之合級一二年之合級共一百十四人視察時已署假考試完畢尚在補課各級温理國文及算術均見認眞惟乙商二年級選讀國文有詞藻太多者初二年級逐人輪讀有聲響震耳者女子部女敎員提出生字復習有筆誤者尚宜注意 
上海巿立西成國民學校是校男子部有補習級有四年級甲乙兩組三年級甲組均一組一敎室又有三年級乙組與二年級合爲一敎室二年乙組與一年級合爲一敎室此外女子部有四年級有二三年合級有一年級所有敎授均見認眞是校校舍以歷年各敎員之薪俸建築而成可以該校舍爲歷年各義務敎員之紀念物至可佩仰核其課程略如部定而缺手工唱歌圖畫三門所以減少其科目者意欲使學生腦力有所專注也 
上海巿立崇正國民學校是校學生二百餘人有兩操場學生遊息時注意監護成績之優者亦揭示以資觀摩上課時均認眞三四年級合授習字課練寫大楷學生均懸腕尤見敎法不苟 
　　上海巿立農壇國民學校是校學生有一百三十餘人四年三年各爲一級二年一年合爲一級上課均認眞三年級王敎員授圖畫一茶杯註明以　圓形長方形合成巡視指導爲基本之練習敎員爲第二師範畢業生故其敎法具有淵源矣（未完） 
[嘉興硤石米巿消息]  
　　昨日本埠米商接嘉興快信略謂近日米巿穩定今日（十六日）早巿售開糙壬尖每石洋四元七角糙梗四元五角糙羅尖四元四角糙扁元四元八角糙陰元四元四角由杭帮辦去糙壬尖七百石價四元七角三分糙梗由菱湖燒酒帮辦去一千餘石價四元五角八分至四元四角二分嘉興黄　高四元八角臼子價大跌一元之外現售四元五角尚看跌皆因皮油頓跌之故云云又接硤石米商快信謂近日銷場平淡價亦逐步見小今日售開楓雙頂粳每石五元一角四分嘉善機頂粳五元一角機頂壬種扁白五元七角五分至五元四角陰糙四元四角七分至四元三角扁糙高貨無到西塘高機粳五元　三分至四元七角五分機頂陰白五元二角七分惟銀很甚緊杭現水仍須每百元貼現水洋八元七角五分云至昨日滬南閘北米價平定然銷場仍不見旺 
[菜場捐務所落成]  
　　美租界蓬路菜場建造捐務所一處以便各攤户到所納捐已誌前報兹悉是項捐務所業已完全工竣於本月六號起開辦除上午辦理捐務外每日下午二時有工部局西醫在該所施種牛痘 
[沙船公司請追被搶布件之公函]  
　　上海縣商會接南巿沙船業新記公司函云敬啓者敝公司新增盛船在洋失風布件被搶前查有金合順即沈合順船耆民沈錫隆搶掠沙布一百五六十件在石島私售回南懇請貴會函致海門商會將該舟扣留在案嗣經敝公司派友至　門請該處警所將沈錫隆拘獲據沈供認私掠沙布九十五件售與石島同春號是實當蒙警所飭沈償還現洋二百五十元交出滙票洋二千五百元及存同春銀三百五十二兩零二　並所裝帶魚海蟄等貨具結暫行釋放結内聲明如有餘布藏匿願甘倍罰等語敝公司當派友人至石島領取沈錫隆存同春銀兩同春以沈尚欠有嫖妓等欵不允照付正擬向沈追索續據有人報告沈錫隆當　實搶有布二百餘件除售同春九十五件外尚有餘布藏匿同伙分贓不匀口角打架言沈曾將贓布託蔣長發吳長盛等船代售並將餘布公然出賣確實有據云云敝公司得悉之下復派友至海門將沈錫隆指交警所並函報商會移縣押追伏查敝舟遇風船貨被搶損人在三十萬之鉅今旣查明沈錫隆尚有多數布件　匿應澈底查追惟知沈氏父子兄弟兇横如虎莫敢　鋒故將報告人姓名暫守秘密又恐沈恃蠻抗匿爲特函懇貴會轉請　門縣知事從嚴懲處責令沈錫隆將已售布價未售布件悉數交出並飭沈補繳同春存銀給領藉彌血本不勝感禱之至 
[催竣築路工程]  
　　滬城喬家浜奉諭填平改築馬路工程已將過半有碍路線之房屋等亦已一律拆除現正填鋪瓦筒陰溝東由永興橋西由陳篐桶橋兩面雙方進行故來往東輛均須繞道而行兹工巡捐局朱局長以該處一帶爲南半城進出要道是以派員督促進行外復諭令承辦工頭趕緊　築俾得早日告成以便交通 
[紀國貨維持會之評議常會]  
　　國貨維持會於前晚（即舊曆十一月十四日）七時半開評議常會首由議長汪星一主席報告本届常會議事日程畢遂相繼討論表决如下（一）會員程幹卿提議民興社每晚贈彩納品衆多擬請該社一律均贈國貨經出席評議員一致贊成决議備函并公推汪星一親詣該社面商一切（一）准交涉公署函開進出口洋文日報擬改到華洋文合璧兹據稅務司復華商每年須定購三百份方可照辦云云當經詳細討論僉謂此項日報關係商務信息情形至爲重要决議印發傳單通告本會全體及本埠各商號竭力認購並設法勸導定購以期足額並定如有熱心商號訂購者即至該會接洽（一）高昌工場自動織襪機據王漢强婁鳳詔兩君函復調查情形確係該工場自行製造與外間尋常襪機絶然不同且多優異之點次議由會備函證明藉以表揚而資提倡（一）大陸藥房函送呈請農商部標備案免稅及商品註册並請交涉公署禁止假冒等情文件囑爲轉呈等情議　備函卽日分别轉送（一）吉林總商會來函報告擬即設立國貨維持會并索取章程等情議决照寄 
[工商研究會評議會之議案]  
　　工商研究會於昨晚特開評議會兹將議案兩則録下（一）徵求會友擬就會員中之熱心會事者組織一徵求隊設置總隊長一人副者一人隊長十人副者十人隊員每隊就會員中平均任之隊長十人組一隊　隊名候公决定之其期限由徵求成立起至古曆年終止額數暫擬一千人由十隊分任徵求徵求期滿核計何隊徵求人數最多由本會將該隊隊長隊員姓名鐫求期滿核計縣會以彰勞績此案經各議員討論後有謂以一人徵二人易於多集有謂一人介紹一人依次推徵以期速而徵求易兩說各有理由遂决延至下届議會再定一設商品陳列學校擬就該會議事空室餘處另闢一方爲開辦工商夜校額設四十人不收學費限制每號選送一二人其課程敎授商號對於購客之酬應學及商品陳列學（日人謂之窓飾）議决照辦 
[廣倉學會研究古物]  
　　昨日午後二時廣倉學會開古物研究大會會員蒞會者各贈三十六峯圖及鄧頑伯銘詞並長聯各一分共到百五十餘人會中陳列者以廉南湖所藏最占多數三代銅器玉玩宋元古磁秦瓦六朝經都罕見之物至若書畫卷軸自唐宋以及明清無美不備扇面萃珍扇而大觀固精華所萃也他如黄夫人之佛象經卷畫册鄒適廬之謝時臣文伯仁畫幅胡右蓀之馬和之惲南田董玄宰眞蹟程松卿之雪窻蘭竹卞子沐之顚道人李士逹畫幅伊峻齋之文敏墨蹟田黄大章陸叔同徐電發吳漁山手卷陳印若之文衡山扇面沈石田山水蔣庵之張靖之石濤山水奚蕚録之文伯仁文徵明直幅哈少甫之沈南蘋改七薌眞蹟朱起莘之王東莊山水六舟臂閣沈期仲之張大風山壬酉室花卉都百有九件皆無上神品而以三十六峯爲奇特尤以寒雲之宋板蓮花經公羊傳八經爲得未曾有云 
[富華醫校定期行給憑禮]  
　　梵航渡附近勞勃生路之富華上海醫學校開辦已十二年今届第五年級醫學生及理産專科生畢業之期定於陽曆十二月十六號午後二時舉行給憑禮業已由該校長張竹君監督克禮保羅發起人李平書具東邀請各界前往參觀矣兹將領憑生名姓録左領憑生（醫學生）李黄芬廣東南海胡兆瑞江蘇南通州（理産專科生）陳士昭廣東香山周璉浙江鎭海查卾瑛直隷宛平開會秩序一奏樂二布告開會理由三給醫學生憑四賀歌五給産科生憑六賀歌七勉詞八奏樂九謝詞十茶點十一散會 
[發起音樂研究會]  
　　近來滬上競尚西樂凡婚喪諸事莫不延聘奏技提倡西樂者在八九年前首推滬北商團組織振華會得學生四十人皆一時之秀次則救濟婦孺會留養學生四十人亦已學成應聘至如惠兒院普益習藝所貧兒院棲流公所等處西樂莫不抑揚中節娓娓可聽兹聞有人發起音樂研究會召集各團體西樂學生定期借新世界互相研究並由該會置備銀杯銀牌綢旗各種奬品當衆分贈以示優待想届期必有一番熱閙也 
[火會會長整頓消防]  
　　閘北二段救火會會長陶子權現爲救火利便起見獨購電鈴數十只由會中通至各會友家一遇火警按鈴通報各會員得以立刻齊集迅速出救並籌備電話機數架分置各救火會用以專報警事閘北消防經此整頓該區居民獲益非淺也 
[再誌飛花廠火災後之控案]  
　　張預記飛花廠失火一案鄰居以其縱火圖賠險銀曾由陸夏民等具呈四區警署傳訊在案兹又由徐秀華等具禀淞滬警廳昨由徐廳長批示云據禀張預記自行縱火如果非虚則實屬損人利已殘忍已極查本案已據第四區呈報到廳業經指令確查起火原因在案兹據前情究竟該張預記在何公司保險共計保銀若干來未據　白聲叙似非　切查明不足以示折服仰候區澈查一面票傳張預記到案再行訊明察奪可也此批 
[慈善家出殯紀]  
　　閘北慈善團總董救火會會長吳君子敬因病逝世一節已記前報兹悉閘北救火會前次關聯合會時吳君創議建造鐘樓所需經費歸伊一人擔任兹因吳君　歸道山此議暫輟現聞衆會員擬定期開會集議籌欵興築以竟吳君之志昨爲吳君出殯之期一二三段救火會員曁巿立學校學生惠兒院寄養所婦孺均往送殯以表哀忱 
[三誌胡家木橋倒斃之男屍]  
　　前日有年約三十餘歲之無名男子倒斃於胡家木橋五區三分所境内由地保報請地方檢察廳蒞驗得身有槍傷三處等情已記昨報兹據閘北偵緝隊查得死者係江北人俞六從租界方面逃入華界倒地身死至因何受傷有無屍屬正在偵查之中 
[過犯祇有三人]  
　　過犯王阿四蔣阿巧楊桂生因與謝紀生彭和尚蔣阿根張阿林楊長生金阿根張壽根李長生楊炳海李根生無錫桂朱錫卿周子芝陸春元曹三山余阿卿李阿明陳文明張惠生陳永康朱阿三五阿元等二十五人同在雲南路萬福樓飯店内果腹被老閘捕房中西包探查見以其形跡可疑一併拘解公共公廨訊判王阿四蔣阿巧楊桂生三人還押餘人各交五十元人洋並保在案上星期六由廨復訊卽據中西包探上堂禀稱除土阿四蔣阿巧楊桂生等三人曾經犯案外餘人租界内均未犯事等語中西官得禀判王阿四押西牢一年蔣阿巧楊桂生各押半年分别示儆餘人姑念在押多日從寛一併斥釋 
[帶土虚心之被捕]  
　　昨日蕭根林行經法馬路遇見巡捕時飛步奔逃該捕以其形跡可疑當即追獲解入捕房在身畔抄出料子烟土四五磅經捕頭詰訊據稱有劉子桂將烟土托送至某烟膏店内囑令在途須當謹慎不可使探捕查問一見巡捕恐被拘拿故此飛步逃是實諭令交八百元銀兩保出外限交劉子桂到案解堂訊辦 
[私吸鴉片之被獲]  
　　南巿第一區警察署巡長顧恩祥於前晚在金德興小客棧内查見向爲米業之眞茹人李菊生將洋烟泡在洋烟上燻燒當將烟盒等證物連同李及該棧茶房楊祥發帶至該署問明違禁私吸鴉片飭一併移送地方檢察廳審核 
[公共公廨運錢債案]  
　　德商實豐洋行控式拉夫蔡雨成私用賬洋一百七十元一案上星期六由廨復訊中西官以曾經判限兩禮拜繳洋業已逾限判蔡再押限七天繳洋再違未便 
　　意商愛理其在公共公　呈控李仲鈺欠銀二萬五千兩一案於上星期六由捕將被告傳至公堂請示奉中西官諭李交保候訂期會訊 
　　正大號在公共公廨具控江蘇銀行張芝笙不賠誤提顔料損失銀二千二百八十兩又戚桐芬控蔡岳祥不理貨銀一千七百二十八兩又朱盡卿控朱子文吞没公欵銀二千零七十三兩又馬協順控劉少棠不付滙票銀一千五百兩又何春元控沈雲鵬擅用賬欵洋三百八十元又夏國梁控李逹卿不還借洋三百元又楊傳氏控魏其昌不還借洋二百六十元又徐壽山控吳和林不還貨洋一百四十四元又吳林生控老大房主江信友不還貨洋六十一元等案業經捕房將被告各人傳至公堂奉中西官諭令分别交保過堂候訊 
[請追定貨不交之損失]  
　　漁業代表陳秉衡李廷琛延穆　素律師投法公堂控稱漁業三十八家前向索梅克公司　購青川魚若干萬件定下後轉定與人到期定貨不交無奈另　别處購得五千五百九十五件轉交定出各户照原定之價受虧銀三萬三千一百餘兩此項損失銀兩請向該公司追償索梅克亦延賚美律師代表一切判候下期俟賚美律師辯論後再行核斷 
[黄包車撞出眼珠]  
　　黄包車夫王有良於昨拉車行至南巿龍德橋附近飛奔致將十二歲小孩葉子祥之左眼珠撞出血流如注頓時倒臥於地當由巡警到來將王拘獲連同傷者解入一區警署立送地方檢察廳經檢察官預審一過驗得該孩受傷甚重傳令伊父葉仁榮領回自醫王有良收押候原告傷勢若何再行核辦 
[雜評二上海之危險物（庸）]  
　　數月以來滬上冒名索詐之風盛行始而鉅商殷富爲一般不得志之徒所垂涎於是危險之物品恐嚇之函件紛紛投遞以肆行其索詐今則此風愈演愈烈且施之於公衆遊息之場或發現炸彈或投置書信極恐嚇要索之手段如近日所傳聞者其足以引起社會之恐慌而影響及於地方之安寧秩序所關匪淺細也 
　　歲將暮矣無聊賴之人生計日迫則暴戾这富日多有維持地方之責者其當注意自不待言而所謂黨人者似亦不宜不聞不問而一任若輩之假借名義以擾亂治安大之損社會對於民黨之感情小之亦淆亂觀聽礙一身之名譽蚩蚩何知易惑難曉諸君子儻不河漢斯言乎 
[氣候報告（上海徐家滙天文臺）]  
　　已過者之報告十二月九日反旋風集中於長江與黄河之間北方氣壓減輕北海道低度頗深海濱一帶冬季信風頗勁上海天氣晦暗而寒十日夜間小雨天氣寒晦有偏北之西北風氣壓徐徐低落是日午後四時前二十四小時内上海温度至高四五　六至低三八　二去年同日至高四九　八至低三七　二　　未來者之推測十二月十日午後四時三十分預測蒙古低度將至中國北部山東以北刻有旋風冬季信風續起於北方 
[來件金山縣公民黄端履上江蘇省議會書]  
　　省議會諸先生公鑒歲云暮矣賢勞如何吾蘇六十邑人民胥託命於諸先生之手而諸先生秃筆敝舌日爲蘇民造幸福望風傾倒　可言宣比者參院改選蘇省得舉三員究應以何等人物堪膺斯席想諸先生行使選權時自具公平正直之眼光原無容他人喋喋祗以獵夫逐鹿實繁有徒聞有某某等數人輦金鉅萬奔走石頭城下冀邀當選雖報章紀載道路謡傳不盡成爲信史而推想現今國民程度未敢謂必無之事實夫選舉運動本文明國人所不諱歐美政治家常發表其個人政見求合多數人民心理而選舉人即視其政見之是否適用以爲舉舍之標準如以金錢爲餌是議員進身之途已非正當欲具謀國利民福庸有濟乎共和回復民氣昭蘇久病乍痊宜加愛護一般帝制遺孽與夫　垢無恥之舊官僚乘此參院更選之際昕夕蠢動思　入最高之立法機關破壞我中華民國以諸先生之明睿果毅决弗　其彀而予之隙然神聖尊嚴之省議會若輩苟巧爲嘗試微特狎玩諸先生抑蹂躪我江蘇全體人民也選期在邇凡直接間接以求逹被選之目的者務懇諸先生厲行拒却倘逕以金錢之說進應請就檢察廳告發俾依新刑律分則第八章科以相當之罪不佞亦蘇民一份子旣有所聞竊願共圖防禦但使有裨夫選政遑顧出位之貽譏惟諸先生垂　焉幸其專此順頌公綏 
[來函凌伯華來函]  
　　敬啓者本邑大東門街因收讓路缐一事由各業户公禀工巡捐局請求體恤在伯華不過以圖董地位曾由該業户函囑轉逹苦衷昨日新聞欄登載悮爲業户代表合特聲明應請登入來函門内以免悮會凌伯華謹啓十二月九日 
[魏佈俊來函]  
　　昨閱報載老恒吉失火不即喊救云云殊於事實不符小號與朱高陞所居祗有一板之隔初七黎明時突然火起自何而來不敢臆斷警廳傳訊亦因兩造均無起火實據交保候究是日之火所以不可收拾者係救火車遲到之故救火車之遲到誤於電話局無人　線之故火勢蔓延之際兩面樓梯燒斷故大半從樓窗　下高陞之妻及其幼子均因傷重越日身死高陞則受傷而不致命小號亦一室蕩然僅以身免此事因種種貽悮而遭此慘境只能諉諸天命高陞亦並無與小號交涉之事請貴報登入來函門爲荷老恒吉號魏佈俊啓十二月九號 
[郵便儲金期成會通告]  
　　各省府州縣提倡郵　儲金諸君子公鑒郵便儲金事業已在交通部郵電大　議議場開議由國會議員姚國楨先生提出建議案說明籌辦郵便儲金理由得多數通過本議案表决後已付郵政股審查此項利民福國國家社會互相維繫之經濟政策行將舉辦凡我各省府州縣贊成提倡之諸君子急應乘此時機就各地方設立郵　儲金宣講部公舉熱心此項公益之士分赴城鄉村鎭宣講郵便儲金種種實益務求家喻户曉以捷推行並附設簽名處於各團體機關内以便各界有　就近題名根　大計幸勿緩視國家榮翠責在吾人廣東佛山宣講團當仁不讓僅費數次演講之勞遠近響應踴　留名者驟得數千人人心未死卽國家社會前途有望之徵卒迅圖之母任馨祝再者本會再版之黄金世界又將告罄渴望海内同志就近復印以便廣贈藉代勸勗郵便儲金期成會謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[競賣議員解] [  孫劍華]  
　　或有問於予曰議員何爲而選也曰爲國民代議國政也一國之國民甚衆其政事勢不能人人而盡議之又不能置之而不議因以少數人代議之焉然國政至重非與妯娌相駡小兒打架片言可决之事相等代議之者苟非學識充裕德望素著爲衆人所共信者將莫能勝任而愉快故必須由人民選舉所以示大公也曰選舉之理已聞命矣然則今者吾國改選議員之期已届矣何不聞人才是取而乃懸價競賣若巿儈之交易貨物奸民之販賣猪仔是豈多財者必多才抑何舉動之謬且妄也是誠吾所不能解者余笑應曰愚哉子之問也吾頃所言者他國之選舉也而子乃以之例吾國耶吾國有名無實之　多矣於選舉之事亦保尤且夫議員者乃今日吾國最尊榮之地位進則可以任部長退則可以作富翁先例具在甯不可羡使已而能當選則亦如願以償無如自量才力有所不能已旣不能當選而反投票以舉别人豈其能甘故此一票之投不得求相當之權利此競賣之所以爲必要者一也議員諸公類皆具知人之明而一邱之貉亦幾選無可選與其違心選舉母甯率性競賣庶從前運動血本亦得有着此後衣食之費亦可無憂利已利人一舉兩得此競賣之所以爲必要者二也議員頭銜雖足眩人然如一旦歸田則依然窶人子耳得錢則雖不能爲總長猶可以運動一官雖不能爲富翁而猶可以免爲乞丐天下以權利讓人者固無取償不可不得已而求其次此競賣之所以爲必要者三也凡此三端皆爲人情之常又何不可昭示於人何謬妄之有哉或唯唯而退因記是語作競賣議員解（四） 
笑話 
　　吾友陸君巿廛巨子也家於鄉而巿於城一日由城旋鄉於途中欲吸雪茄惜朔風狂鳴屢試無效及以背背風乃得燃焉適遇友人遂與旦行且談忘轉其身乃復入城（一） 
某丐乞於巿懸說帖於壁上書吾瞽且聾云云某甲過其側見而憐之欲給以錢乙曰子安知此丐眞瞽且聾者丐曰君不見此說帖乎[  力學子] （二） 
　　小販携幼稚恩物登某小學校之門振鈴求售學生聞的零之聲因相率退出課堂敎員力阻曰時尚未至何遂散諸生同聲曰我等遵鈴聲尤甚於先生之命令也（二） 
　　畫師爲其友繪一像手携一犬畫成因題其上以戲之曰此卽君之寫照友得圖竟懸之壁間設筵晏客見者無不笑畫師意大得及細視之則已添一（者）字矣（一）[  碧波]  
聯話 
　　某太守知揚州府事驕横不法屬員銜之一日與江都縣詣郡廟祭祀太守云吾欲撰一聯以獻於城隍苦無語意縣令云卑職有一上聯頗可警醒世人讀之云任憑爾無法無天到此孽鏡台前還有膽否太守知其借言以刺已者乃對之云須知我能寛能恕且把屠刀放下掉過頭來可謂針鋒相對後有滑稽者改易數字寫貼於烟間室内曰任憑爾有精有神到此大癮來時還有力否須知我不賒不欠且把長鎗丢下數過錢來亦足發　[  戚戚] （二） 
 
[誰是放言高論者敢宣秘密咎修歸]  
小說 
[言情小說妍媸鏡] [  常覺小蝶合譯天虚我生潤文]  
第十六章（一） 
　　午餐以後予登樓小憇重將亞琪來書反覆再四而後納之懷中及下樓則應接室中已有二客門外尚停有菲雪馬車此車吾習見久且厭之矣不特乘車者可厭即其駕車之馬與夫肥碩之鄉人吾亦厭見亞琪嘗謂此車殆即菲雪之第二性命即其睡時亦必停於寢室之外此言良足嗢噱其時室中方有三人對語濁而重者爲菲雪而嬌婉如出谷雛鶯且時作巧笑者則不問已知爲曼睞更有一人則因曼睞之笑聲知爲塔賓登也予　塔賓登亦在則踟蹰不欲遽進但聞菲雪言曰密斯柰梨實足值此數塔賓登當知我苟有語從不自食其言矧對於女子而其所對之人又爲密斯曼睞耶言次聞有曼睞低笑聲不知何語又聞菲雪言曰 
　　天下之事實唯金錢足以成功塔賓侠汝與密斯曼睞亦均無庸焦灼但視吾力所能者當無不効其棉曼睞曰嗟乎吾親愛之妹倩吾儕乃重累汝一人誠將何以爲情菲雪曰此無礙吾但視票梨之面固無事不可爲也予至此不願再聽且竊聽私語亦非吾人所慣遂逕掀帘而入而室内之人乃立默但見塔寅登倚身沙發闔其目假入睡眼鏡已墜則以手向褥茵上摸之曼睞俏立窗次精神頗健適與其情人相反而菲雪則仍蹣跚　故首先與予握手爲禮曼睞微笑瞋曰柰梨汝殆鬼耶行乃無聲塔賓登張目曰吾則以爲安琪兒不然安有此仙態曼睞不答仍向予曰汝下梯幾時矣予曰纔一分鐘耳然君等適間何語曼睞曰菲雪欲購愛理皇后式桌椅吾以爲太奢故方與塔賓登勸之而渠竟不見聽菲雪笑曰此何足云奢吾意不如與密斯柰梨同往一觀果合意者而後購之言次適姑母嘉蓓亦進鮮衣盛飾直同十八女郎而殷勤之態尤不下於曼睞與菲雪諸人一一握手笑問將於何時往視家具曼睞曰吾意即往亦佳菲雪與塔賓登可暫至花房散步予則當偕柰梨登樓易衣行卽來也 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
短篇小說 
[短篇嗟乎賊（天屢我生）]  
　　羣鴉歸樹呀呀而爭其巢小學校生乃應聲而出跳　一如樹上之鴉海倫衣黑色衣歷久乃變爲黄諸生圍海倫三匝羣謂其酷類不祥之鴉海倫不服謂吾衣雖敝何得類鴉羣兒笑曰凡人之衣安得無紐惟羽毛之　乃如是耳海倫視之果然其實衣紐固在以小兒好玩弄故不紐於胸而紐於背海倫不察　哭訴其母誓不復衣此衣其母方爲可憐夫補綴舊衣蓋其夫固一文人窮於遇而家境亦窮當其盛時社會中人固無不知亨利其人今則人聞其名且嗤以鼻雖諳理財術亦無有禮聘者人蓋謂其一人之財且不能理矧商賈出入之繁哉亨利惟嘆　遇之否亦不求謀於人所屬望者惟其七齡幼子將來能昌大其門耳故視海倫實至賓貴於時方自外歸推門而入則見其妻置針黹於案抱海倫而泣問之乃知彼母子者方爲無衣而泣也因撫海倫曰汝母泣吾有大衣一襲但穿其袖改而短之適稱汝身海倫喜曰所謂大衣者非有金紐燦然者耶亨利曰然是猶當日吾爲軍人時所御今無用矣汝愛金紐耶特惜已殘缺不全祗賸其四而其質非金實爲銅言次欷嘘意謂使此紐果金吾人亦不窮困至此而明日之房金亦且有備而無患矣念及此乃復返身出門自往友人處稱貨以備明日催租人來有以應付海倫旣得新製之舊衣一襲意大滿翌日赴校朝陽映射其身金　乃煥奇彩羣兒目光俱爲所吸師傳於黑板上授課文曰『富人』『窮人』『乞丐』『賊』羣兒無注目者鈴聲旣振一一跳跟而出復圍海倫三匝嘖嘖贊美曰美哉海倫黄金之鈕燦如明星爾誠儼然富人矣一兒曰否海倫之紐足爲今日課又之符號吾試數之乃以小手一一指其金紐而數之曰『富人』『窮人』『乞丐』『賊』數至第四字而纽數適盡羣兒乃譁笑曰賊丨賊曰海倫大恚掩泣而歸則催租人方出門其父背立室門之次廻頸與催租人爲别面色至爲不甯而其足似僵見海倫歸第側身以讓其入而仍目送催租之人海倫一入即投母懷而哭母大異詢何爲哭則自指其鈕而數之曰『富人』『窮人』『乞丐』『　』嗟乎吾母兒柰何爲人指爲賊耶兒尚何顔以面師傅亨利聞語大驚則立變其色以手自撫其躬摇首曰噫吾豈孺子之不若耶乃故墮其手衣俯而拾之則并足底所踐之物亦入手中卽自返身出門追催租人之踵直至經租公司則催租人方以紙幣一一點交司事詎竟失其百元之支票一紙催租人大　自抓其耳額汗下如雨咀嚅曰是必落之途　矣奈何言次亨利適至以支票授之曰元生頃者枉　乃遺此於寒舍特追蹤至以返先生催租人曰　汝　於我囊中攫之去乎亨利曰妄哉汝也汝於囊中探　票示我時乃遺此紙於地彼時吾方　求於汝乞緩數日再繳租金而汝不可謂必鳴捕釘封吾宅悻悻而去我方惶悚故未之見及返身扃門始反見之若　攫之者我又何必追蹤而至司事贊曰先生君子人也此傖處事每每不慎已非一次且復以怨報德厚誣先生吾必斥退　人因詢亨利家世備詳即以亨利代催租人職踰年司事以老病且死遺囑以亨利爲替而亨利遂成富人海　乃於同學之前翹　指以數其鈕自下而上曰『賊』『乞丏』『窮人』『富人』噫吾父今爲富人矣享利曰慚愧苟非吾兒則吾　窮人而乞与而賊嗟乎賊 
┊┊（完） 
[家庭當識]  
　　染色家常欲染色可取池塘浮泥或柳樹旁濕土遍塗衣料堆置數日然後洗净可日久不黄 
火爐時届冬令家家圍爐惟爐上宜置水鍋一不獨茶水稱便一舉兩得且室中空氣必甚乾燥正可藉其蒸散之水　調劑得平善求養生者幸母忽諸 
　　補裂磁器底盤久用生裂可盛牛乳少許煎熬半小時徐待自凝再將牛乳洗去裂處堅同膠漆矣（元元）（二） 
[譯叢孟德斯鳩之軼事（續昨）（寒風）]  
　　月影模糊燈光明滅親乎友乎不及細認聽其言曰何燈之暗也噫嘻異哉此吾父之聲也是耶非耶眞耶夢耶胡爲乎來哉細問其由來知已脫奴籍挾放費而回骨肉四人驚喜欲狂共道别後苦况喜極而泣忽忽數日羅菩曰然則救余者誰哉少年對曰噫我父兒前　載客納凉救我父者殆此人也兒時爲母言其事噫何日得　逢此恩人以表兒骨肉重逢之喜謝彼山海之恩乎羅菩不料爲不相識人所救歸後探問親故得其資助復營商業家計漸裕爾後竟得大富一家安康以卒歲年然而少年求恩人之心固不能一日忘也大邑通都冷街辭巷處搜求忽於日曜之朝六逹之衢遇之少年驚喜疾奔其前長跪而請曰噫恩人是時也以喜極故胸中種稱謝忱呐呐若不能出口其人　嘻　哉爾所　恩人者何所謂而然也少年對曰先生何爲其然也先生豈忘之乎先生因贖吾父歸來而使吾一家得安康以卒歲之大恩人也其人復曰嗚呼吾友何所見而以此事爲余所爲天下之慈善人多矣苟救君父豈有不欲使人懷其惠知其名何竟默默無一言乎君誤矣扶少年起放手遁入人叢中忽不見自後亦不復見究不知爲誰氏所爲孟德斯鳩當時爲葡萄府公　議長辭職後以二十年之心力殫精竭慮著萬法精理一書名震世　殁後人得其片紙隻宇珍若　璧乃有得其手籍者内載以一千五百元送與　人　氏而其故不詳當時蒙　爲康奇　地方銀行司出納作書問之得其復函曰此金奉葡萄府公會議長孟德斯鳩之命　與　盎之海盜贖一馬蘆　商人歸來之金也於是　人始知此事爲孟德斯鳩所爲（完）（二） 
 
 
 

Page 18

 
 
   
 
