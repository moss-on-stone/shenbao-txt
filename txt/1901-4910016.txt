# 1901 - 61 - 4910016

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[三通考輯要出書] [  圖書集成代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山陰湯墊先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良　心苦一時通人咸推有用之書售校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[論議員交閧]  
　　泰西名國之有議院本中國古制也書曰詢謀僉同又曰謀及卿士謀及庶人孟子曰國人皆曰賢然後察之國人皆曰不可然後察之國人皆曰可殺然後殺之蓋中國古先哲王知上下之情隔閡甚遠氓庶之志趨向各殊非徧詢衆人博采輿論不足以知事之可否理之從違成萬衆一心之功收集思廣益之效故上而國政丁而民事無不取决於衆人折衷於至當從不敢孤行已意致事或窒碍而不能行雖無議院之名而有議院之實至後世而堂高廉遠事無大小壹惟斷之於上而下不得叅其謀狡黠者遂蠢然思動而有悖逆犯上之情夫悖逆犯上之情原屬在下者之不法世無論治亂皆爲律之所必誅然人情屈而不伸則不免有越禮非分之事一人之越禮非分猶可謂此乃一人之罪而可以法治之也若衆人皆越禮非分則雖仍可謂此係衆人之罪而法則或爲所窮泰西各國知其如此故皆設議院以通上下之情以伸衆人之意使通國中人心志齊一無有所違而大事小事乃無不可以舉攷英國議院之制有二一曰上議院舉世爵及教會牧師等處之一曰下議院舉庶民中之有才識者處之國有大事君諭相相告上議院集衆同議叅决可否然後諮之下議院必輿情悉洽乃見施行否則寢而弗論民欲興利除弊必先陳於下議院酌核旣定然後呈之上議院以爲可行卽上之相而聞於君否則止此英國上下議院大略之章程也顧其所謂議員者必學識兼備通逹事情方爲克稱厥職否亦彬彬然秩秩然出言有章陳其所見合則依之從之不合則辯之駁之以求有益於國事不拂乎衆情如是方爲無忝從無有飛揚浮躁出之以意氣者此不學無術之徒何足厠諸議員之列乃觀於英國議員交閧一事而深有異焉日前英京倫敦來電略謂英國議院中人集議時忽然大爲喧嚷其間有議員九人意見與衆不合以致被衆斥逐九人竪不肯去遂呼巡捕力扶之出旣而來電又云被捕扶出之人刻已不能重入議院矣噫此九人者何其不知自重若是竟以議員之貴而爲巡捕所扶出乎夫事當君國决大疑定大計箝口結舌互相諉推固議員之失職也或首鼠兩端意存觀望隨衆附和退有後言此亦爲議員之失職然要不能矯其所失而於發言盈廷時喧譁擾攘肆其呌囂卒之身被斥逐之恥不能再列諸議院人員如九人者固無足責而吾獨於英之議院殆所謂美哉猶有憾歟嘗攷德國議院章程本有會内人亂規諸例其一云會内人有違規則者首領呼其姓而誠止之其人如自以爲是司祥叙其意俟下次復集時由會衆定斷本其不必多議其二云會内如有多人喧譁亂規首領可請會衆暫散片時或竟散一日亂規者仍不降心首領可戴上禮冠則此一點鐘之内諸人所言不以爲據夫德國於議院亂規之人處之極爲和平而犯者目然息緣辱之以驅逐無乃英制之不如德乎雖然英國議院規制吾旣未能盡知烏敢遽定其優劣第思此九人者意爲巡捕所扶出則當時爭閙情形知非情遣理喩可以寢其議者曾議院諸人所願出此乎然而吾知各國已咥咥然笑於其後矣 
[賠欵宜輕]  
　　法國某報載京師訪事人來信云總稅務司赫德氏曾言中國各海關稅金業已抵償洋債此次籌撥賠欵惟有撙節國用及另徵新稅之法然此事恐不能行卽行之而欲得洋銀五億圓殊非易易予意各國政府宜細心審慮以定償限及如何措辦之法切不可過於躁急也至於美國某報則謂美政府之意此次賠欵决不宜過鉅總計以洋銀四億圓爲度 
[妄言獲咎]  
　　香港循環日報云俄國基輔城某學堂中有學生一百五十名妄議國事摇動人心勢將激成禍變被官拘拿訊斷發往旅順軍營中服役另有學生三十名在俄京拿獲所犯之案大略相同不久將亦解往旅順矣 
[印度商情]  
　　廣州商務報云印度本係務農之國人民以農業爲生計若一旦禾麥失收必致飢饉洊臻束手待斃當西歴一千八百九十七八兩年皆以飢饉之故銀根緊急工作皆停降至一千八百九十九年各項貿易始得大進總計入口之欵多至印銀九千六百二十六萬四千二百九十八萬留比出口之欵多至一億二千零十二萬九千六百五十四留比 
[秋闈併試]  
　　廣州訪事人云去歲庚子恩科各省鄉試例於八月舉行嗣因拳匪肇亂中外失和經兩江湖廣四川諸督臣奏請將庚子辛丑恩正兩科歸併光緒二十七年八月舉行會試則遞推至光緒二十八年三月業蒙兪允日前廣東藩憲丁方伯出有示諭云光緒二十六年十二月十一日奉廣東巡撫部院德札開光緒十二年十二月初九日承准行在軍機處電開奉旨昨據劉坤一等合詞籲請將兩江兩湖四川庚子辛丑恩正兩科鄉試歸併於二十七年八月舉行恩正兩科會試歸併於二十八年三月舉行業經照准此外各省文武鄉試卽著一律展緩併將此電諭知之應卽欽遵辦理除恭錄咨札合就札知札司卽便飛速移行文武各衙門一體欽遵查照外并卽恭錄出示曉諭遵照毋違等因奉此除移行欽遵查照外合就恭錄出示曉諭爲此示諭闔省士庶人等卽便遵照毋違特示 
[滇督過鄂]  
　　武昌訪事友人云正任陜甘總督調補雲貴總督魏午莊制軍由行在請訓南下本月某日道出卾垣官塲中接得電音先期飭辦差人在皇華館預備供張敬謹郊迎迨憲舟戾止湖廣總督張香濤制軍湖北巡撫景月汀中丞率同闔城文武各員齊詣舟次跪請聖安禮畢與午帥茗詁片時然後分道回署少選午帥乘輿入城赴督撫署報謁旋復徧詣司道各署投剌大約小駐襜帷卽當秉節履任也 
 
 

Page 2

 
 
[蘇撫鶯遷]  
　　蘇州訪事友人云護理江蘇巡撫聶伸芳中丞前奉電傳上諭升授湖北巡撫本擬卽日束裝赴鄂擇吉履新乃本月十四日之夜又接奉行在電諭調補江蘇巡撫遂筮吉十七日遷入撫署是日辰刻屬下文武各官咸詣藩轅伺候迨已刻中丞排導出轅逕至撫署行拜門禮然後升坐大堂受各員叅見旋延藩臬兩司至花廳茗談片刻而出至中丞瀛眷則擬於二十七日進署以便藩司陸春江方伯擇吉鶯遷 
[示禁毁電]  
　　南昌采訪友人云去歲江西各屬頑民謡言大起不特釀成閙教之案甚且毁滅中國所設電線電竿電報督辦盛杏蓀丞憲聞之札飭各州縣查案出示嚴禁其萍鄕縣顧勵堂大令所出告示大致謂案奉各憲行奉部奏匪徒竊拔電報杆線請明定治罪專條一摺奉旨依議欽此計原奏内開近來拔毁杆線之案層見疉出若非明定治罪專條不足以示懲創而資整頓嗣後如有匪徒竊毁電報杆線不論官電商電是竊是毁不計贓數但經折斷均請比依驛站馬夫遞交公文事干軍情機密沈匿者杖六十徒一年例擬杖六十徒一年如竊盜仍盡本法刺盜官物三字棄毁者照例免刺誤毁者於杖六十徒一年罪上减三等擬杖八十竊毁杆線均照估追賠以上各節但指尋常竊毁杆線而言倘有地方奸民造謡聚衆拔毁杆線至數十里外逞兇拒捕致傷官兵情節重大者仍隨時察酌情形分别首從比照土匪滋事從嚴懲辦不得復拘常例其失察竊毁杆線之地保擬杖責革等因通行到縣奉此查電報關係機密軍情國政商務殊方萬里呼吸可通實於公私大有裨益萍邑自設電報以來迄今三載地方均各平安亦罕有損失電線之事足見民氣馴良深明大義奉飭前因除將電杆號數分圖諭飭保正外合就嚴禁爲此示仰紳商士庶軍民人等知悉竊毁電竿電線現已定有治罪專條嗣後務各父誡其子兄勉其弟切勿妄生疑慮無故毁竊自取罪戾自示之後倘敢故違一經訪聞或被獲送定卽盡法懲辦本縣言出法隨决不稍從寛貸各宜凛遵毋違特示 
[鶯粟禍人]  
　　太原友人來信云自光緒五年户部奏定土藥納稅章程之後山西土人卽相約栽植鶯粟蓋以其利數倍於五榖也邇者尤而效之者日盛一日因之禾田愈少妖卉盈阡惟平度州種者寥寥居民迥異他縣之貧困蓋由州中紳士苦口勸戒之效云 
[金鋔刮目]  
　　安慶友人貽書本館云安徽臬司聨星樵廉訪魁久患目疾去臘聞法水師部醫術因浼總司鐸費君介紹禮延至皖悉心療治德君請廉訪暫居東門内天主堂將翳用刀割去閉塞室中窓竇靜養經旬刻已雙目大明依舊瞳神點水一時省中之患目疾者聞風而至次第求醫德君允之未嘗取值 
[武林火警]  
　　杭州訪事友人云本月十四日午後一點鐘時下城仁和倉橋之東横街北首李姓家忽肇火災警鉦旣鳴城守署洋龍首先馳至少焉各義集洋龍亦整隊而來相與吸水噴薄省城文武各員俱帶同差役勇丁到塲彈壓約歴一點鐘許始熄計焚去房屋十二間其肇禍之由聞因午炊遺火所致也 
[甌江火警]  
　　温州訪事友人云永嘉縣南門外離城五里許小八節地方有崇福寺焉與某尼寮毘連新正十三日未刻菴中忽然失火殃及寺屋先一日之晚瑞安縣城南門内亦兆焚如迨經樸滅已焚燬店鋪十餘楹矣 
[良人不良]  
　　蘇州訪事友人云胥門内某姓家昆季三人皆已授室妯娌之間頗稱和睦顧其葉砧皆日事游蕩致失翁姑歡心冷語冰言時相譏刺三婦不勝鬱結遂相謂曰我三人遇人不淑翁姑又不諒於心生遭　過之傷不若死遂登仙之樂遂於去臘之杪某日濳購阿芙蓉膏誓之曰我三人雖非同生今願同死如爽此約必爲厲鬼以崇之誓畢長次兩婦先一飲而盡次及季婦則遲疑不决兩婦詢以故則曰人言呑服洋烟者必受腸斷之苦我將效四婦之自經焉言已卽解帶自縊不料誤勒頸際痛不可耐大聲而呼家中人聞之急爲解救旣而詢悉其故始知二婦亦已服毒輕生立卽設法救之而長婦以受毒過深返魂無術矣 
[甌郡官塲紀事]  
　　温州訪事友人云甌江水師管帶易衡樵大令任事以來甫經匝月省憲忽委彭子臣恊戎在中前來接帶現已到差視事矣○温州通判李歌庾别駕濱訪聞賭棍某甲等稔惡多端簽差拘案申斥一番著具安分切結交保開釋不意甲等不知感恩斂跡反於去臘某日邀同劣衿曾某等以别駕縱差需索爲詞聨名投探道轅道憲王觀察批仰温州府提集全案人証察訊詳辦○新正初八日温州府林少筠太守忽接一函外署郡紳余太史之名内具合郡紳士公啓詳陳李别駕訪賭一案求免訊究等情知係贋本河豚立飭拘回送信之某中詰問何人指使甲堅不吐實太守因在封篆期内未便刑求喝令枷號頭門示衆俟滿月後再行責番不意未及兩日甲卽乘間　逃吁抑何狡獪乃爾耶 
[五羊淑景]  
　　廣州訪事人云新正某日兩廣督憲陶制軍牌示曰照得本部堂訪聞向來檄委武營員弁各缺閽役人等遞送委札往往要挾需索殊屬不成事體本部堂現不派用丁役所有牌委各缺均著於牌示後聽候傳諭來轅面領委札以杜需索延擱情弊凛遵特示○粤省自去臘至今天久無雨井泉多涸惟於新正初二日略有小雨旋卽暢晴幸春水已漲不至如前之乾涸矣○去臘二十六日有拖渡輪船由江門來省行至順德縣境黄連大海地方突有盗匪駕小輪船迎面駛來一擁而上開槍指嚇將櫃上及各客所携銀兩搜掠一空鼓輪而去聞所失不下十萬金○去歲城内馬鞍街謙益官銀號被匪行劫事爲陶制軍所聞嚴飭營弁限日破獲旋拘獲馬仔尤一名發交南海縣刑訊不肯承認隨由裴邑尊懸賞一千元廣州協某鎭軍懸賞五百元臘月二十八日武弁區某憑線人指引在西樵大岡墟拿獲正犯蘇亞琼一名解交協署轉發南海縣訊供直認不諱所有賞銀由協縣如數發給○去臘二十七八日南海縣裴邑尊迭奉大憲批示由内監提出劫匪黄錦江老亞發林亞章黄亞靈四名當堂騐明正身押往城西長壽寺前以木籠站斃同日又提出陳亞志孔亞則黄亞添梁亞暢梁幅技吳喪朋蘇亞潮梁亞穩廖亞魁廖亞年廖亞洪關亞根崔亞巨吳癩滋十四名分别押往犯事地方及天字碼頭梟首示衆 
[鷺島祥雲]  
　　厦門訪事友人云前者米升巷林陳家被劫一案贓犯日久未獲當經厦防廳同知張司馬懸賞購拿始於去臘某日由捕役在甕菜河畔拘獲林某等數人研訊之下直認不諱並供出同黨多人司馬卽飭按名嚴密拘拿以便歸案訊辦○臺灣銀行被竊洋銀一萬二千餘元前經廳尊張司馬先後拘獲賊犯七名起出原贓洋銀六千餘元尚有六千餘元查無蹤跡司馬慮有窩頓之所遂發出示諭一道黏貼署前略謂爾等或從前不知情由或情面難却暫時受寄如能卽將所窩贓銀自行投繳無論犯屬外人本分府一槪免究决不連累若仍玩匿不繳一經查出照窩家律從重治罪斷不寛宥未知若輩見之果能觸目警心否○去歲臘月十四日爲英先皇維多利亞梓宫奉安之期寄椗厦港之各國兵艦皆放大砲八十一響以誌敬忱○去臘十六日上午十一點鐘時水仙宫左近建祥洋行不戒於火幸經各水龍夫馳往灌救登時熄滅不致成災 
[黄陵春色]  
　　宜昌訪事友人云船户某中由下游至宜聲稱當日行經郝穴瞥見一船被匪截刼戕害數人抛屍河中而逸有聞其語者謂似卯家沱人船上載錢二百數十千然則行路者可不知所戒哉○宜昌鎭所屬外四營内四營弁兵所需薪水口糧皆向省垣關領去歲臘月之杪此欵始經解到除將外四營及内四營中之駐紥較遠者歸各營官自行發給外其在本城之弁兵由某守戎一一分派一時三軍之士歡聲若雷○前者瑞生輪船駛至宜昌忽爾失事幸經鎭憲所設救生紅船駛往施救得卽援起二百餘人事後瑞生西人深感其德禀知駐宜領事官 
 
 

Page 3

 
 
飭瑞記洋行主從豐酬謝瑞記行主遂犒以白銀數百兩由領事官轉咨鎭憲到四紅船上水手舵工給銀二百兩其餘送入鎭署俾令添設紅船以資普救 
[開篆盛儀]  
　　昨日已時爲各衙門開篆之期滬上文武印委各員咸詣蘇松太兵備道轅伺候道轅親兵營督禁奇兵營提標右營撫標滬軍營安字防營各兵勇咸執長槍旗幟由管帶官督率鵠立庭前届時轅外砲聲大作鼓樂齊鳴大堂恭設香案道憲袁海觀觀察朝衣而出望闕三跪九叩首旋行拜印禮隨更公服升座書吏將關防開用口誦吉語各員弁排班恭賀本署書吏差役亦叩賀如儀上海縣汪瑶庭大令則以政躬小有弗豫並未詣轅縣署開篆亦無舉動惟書差人等呈遞手版而已 
[愼重正供]  
　　江蘇海運漕糧定於今春照常起運至各屬白糧已在招商局總辦翁緝甫觀察定期本月二十日開兌飭知辦理各員預爲佈置前日　局總辦鄧心茂太守出示曉諭略謂諭仰解米丁胥人等知悉照得現在開辦漕糧米粒務須乾潔尤宜加意照料嚴密防範勿使船户沿途偷漏滲水舞弊爾等督解漕曰糧米一經抵滬先將文批米樣投送來局並將船户花名裝米實數開摺呈送聽候委員逐一查騐如果米色純白乾圓潔凈立卽派船兌收倘敢扶同駁船沿途舞弊卽將押解船户人等嚴行重懲枷示河干駁船照章鋸截决不寛貸各宜凛遵毋違特示 
[批飭發落]  
　　前者姚小仰祝才秀等四偷兒串竊浦江燈塔内所儲煤油七箱經江海新關稅務司查獲函送道轅上海縣署訊供押候懲辦祝旋患病送某善堂醫治無效而斃縣主汪瑶庭大令派差監同收殮厝諸荒阡一面禀明蘇松太兵備道袁海觀觀察轉發觀察批示云祝才秀旣已身故餘犯著卽責枷發落函覆稅務司查照可也 
[司馬謁客]  
　　昨日午前松海防同知劉乙笙司馬因有要公命駕至上海縣署拜會縣主汪瑶庭大令時適大令清恙未痊立飭家丁擋駕 
[更夫獲賊]  
　　去秋本城西門内二十二鋪尤姓家被竊投上海縣署報請緝查迄今日久未獲前晚三鼓時更夫某甲擊柝至彼處見一小偷伏處墻隅執而搜之則身畔藏有小刀及賊具甚多遂協同地甲解送巡防局禀請訊究 
[飭逐騾夫]  
　　近有韓大三者購得騾數十頭在本邑小南門大東門一帶城下賃人騎坐藉覓蠅頭二十三七鋪巡防局員邱友林二尹知之深恐肇事派勇驅逐韓奉諭後仍不悛改前日某省解餉武弁楊某道經是處不知因何觸怒遽將騾夫忿毆旋經城汛周千戎所知飭哨弁前往將韓驅逐出境不准逗留 
[冐收捐欵]  
　　本邑南市浦江中運柴等船九項捐輸前由民人陸樹勳禀請馬路工程局總辦葉孟糺司馬給發諭單按月包收彚解邇來時有歹人冐稱陸夥向各貨船户任意勒收前日水巡丁查見某甲向蘆墟載羊毛船私收小洋銀二角因卽禀經司馬判罰小洋銀四角以示薄懲 
[欵叚呈能]  
　　近有某某等西商來自香港各擅罄控縱送之技欲就英界大馬路迤西泥城外賽馬塲一試其能爰於昨日午後各駕駿馬至塲中互爭捷足冀奪錦標賽畢復作馮河之戯新巡捕房捕頭恐滋事端多派巡捕若干名前往彈壓滬人士之往觀者因先無所聞尚未十分熱閙也 
[移提窩主]  
　　前者姜阿才濳至西人士再禮屋上竊　鉛皮經包探倪順兒拘獲解送英美租界公廨讞員張柄樞司馬研訊之下諭令　　 
發回捕房查明收贓人覆訊核辦旣而姜在押所供出原贓售在法界王隆興店内捕頭遂據情禀請司馬照會法界公堂移提王隆興主王明德到案訊核 
[南市捕房紀事]  
　　前日駁船户楊阿炳等承裝南市正義隆米行白米數十石至某輪船交卸在途竊取一石行夥查知扭解捕房捕頭令押候轉解馬路工程局禀請總辦葉孟紀司馬訊懲○前日虹口人王阿土行經南市新馬路忽見其妻陸氏與袁金生同行心甚惡之卽喚令某號巡街捕拘袁至捕房捕頭詰得事有可疑著押候轉解工程局禀請總辦葉孟紀司馬訊斷 
[英租界捕房紀事]  
　　湖南人朱惠堂操整容業薄有積蓄與寳和里雉妓小寳結不解緣嗣以朱金盡牀頭時遭白眼朱忿甚前晚往續舊歡比及天明忽聞室中呼救之聲鴇婦阿金娘急入審視見小寳頸上刀傷數處朱頸亦有傷痕均仰臥血泊中因喚令六百十一號巡捕一併舁送仁濟醫館調治候傷愈再送英美租界公廨禀請讞員張柄樞司馬訊究○松江路舊貨攤主衛炳如曾收買某賊所竊玻璃兩方由包探趙銀河查悉拘入捕房捕頭令押候解送公堂禀請核辦○前日泥城河内有無名孩屍一具五百三十八號巡街捕見之回告捕頭令地保報請某善堂給棺收殮 
[美租界捕房紀事] 　　 
　　前晚梁上君子王阿六混入百老匯路某洋貨店竊取油衣携之而出適爲包探何阿春所見拘入捕房捕頭令押候解送公堂禀請讞員張柄樞司馬訊辦○前晚江北人余大郎潛至外虹口某馬頭貨棧中竊取洋紗數包　爲包探劉阿炳所見拘入捕房捕頭令押候解送公堂禀請訊究○前晚竊賊某甲混入北四川路青雲里第十四號門牌粤人某姓家竊取金銀首飾及綢皮衣服等物約值銀一千餘兩昨由失主開單投捕房請緝捕頭允之○昨晨甬人王裕生投捕房訴稱卜居頭壩第五十五號門牌房屋偶以事行經吳淞路望月樓茶肆門前突遇流氓名阿木林者强借洋銀不遂膽敢持刃行兇傷及肩背請爲拘辦捕頭騐得王傷勢屬實令送同仁醫院醫治隨令包探何阿春將阿木林拘入捕房押候解送公堂禀請究辦○昨日午前甬婦翁張氏扭其弟張阿華至捕房訴稱屢被借端滋擾今又手持利刃强借洋銀是以扭請究辦捕頭以張持刃行兇殊爲不法令押候解送公堂禀請嚴辦 
[自天降康]  
　　施紫茗善士行年五十有四正月二十日爲攬揆之辰兹適届期追維劬勞鞠育之恩不忘父憂母難之日捐助陜振洋銀一百元爲令先尊誥封榮祿大夫少欽公令先慈誥封一品夫人楊倪兩太夫人求資冥福善士向患肝疾并求速痊介弟紫英觀察亦以值此時艱不便稱觴奉慶移助陜振洋銀五十元虔求善圵康强逢吉夙疾全瘳本館協振所祗領之日旣歎善士之孝思不匱復欽觀察之誼篤友于廣先澤而解私囊九原亦應含笑易壽尊而爲義粟萬民齊祝長生敬綴數言藉鳴謝悃 
[上海六馬路仁濟善堂施醫給藥啓]  
　　謹啓者敝堂常年施醫給藥延請内外大小方脈自設藥局選辦各種道地藥材專濟貧病本年仍於正月二十一日開診特請内科徐子才徐澍生姚品驊倪頌兼劉卓如錢培生李佑之居紹文于芑蓀鈕靜山王賡伯諸位先生外科李瑞林錢廣甫方希曾王履吉四位先生在本堂施診又延專診育嬰堂幼科顧雨田耿湘波陸省吾黄文卿四位先生仍按單日早上七點鐘掛號八點鐘開診午後一點鐘至四點鐘照方由本堂自設藥局給藥倘遇疑難雜症就巢　山費訪壺二位先生診視後由本堂給藥每逢雙日特請錢秉荃先生施種牛痘專爲無告貧民而設事歸實濟以副諸大善士憫憐貧病慨助藥捐之至意謹將開診之期請登報章布照公鑒上海六馬路仁濟善堂董事嚴信厚楊廷果黄宗憲朱佩珍施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁賽登]  
　　欽加同知銜　賞戴花翎署理江西德化縣正堂議叙加二級紀錄四次沙爲出示嚴禁事照得元宵佳節民間俗尚迎燈慶賀豐年原爲例所不禁惟德化多由無業游民借圖歛費漁利每向鋪户强勒訛索稍不遂欲卽恃蠻兇閙潯郡當長江上下游之衝會匪出没靡常防範亟宜嚴密迎燈觀看人衆擁擠喧閙不特易滋事端尤恐匪徒溷跡其間乘機滋擾兹奉府憲面諭嚴行禁止等因合亟出示嚴禁爲此示仰闔邑諸色人等知悉爾等須知地方近年歉收物力艱難矧值江防多事玩耍龍燈易惹火患且男婦結隊往看萬人空巷竊　因而生心勞民傷財有損無益現奉府憲飭令禁止係爲綏靖地方起見今正應不准迎舞龍燈如敢故違仍前歛費勒索兇閙許該店主隨時扭送空懲如敢恃蠻卽指名具禀定卽差拘到案從重懲辦决不寛貸本縣言出法隨爾等愼勿輕身嘗試自貽伊戚其各凛遵毋違特示光緒二十六年正月日 
[馬路工程局紀事]  
　　本邑南市浦江一帶無桅駁船前由丁振邦禀准馬路工程局包收月捐近日不知因何結怨於衆船户羣投工程局以丁任意勒索爲詞禀請提究總辦葉孟紀司馬飭水巡丁往查屬實遂諭令退去聽候傳訊核奪○近日本邑南市浦江各沙船户聚衆賭博昨經馬路工程局總辦葉司馬訪悉飭水巡丁查明稟覆以便拘提究懲 
[南市捕房紀事]  
　　英租界盆湯弄某花烟館烟妓陸氏被狎客丁蘭保誘出昨日午前挈至南市董家渡裏街德華樓麫館附近荳腐店夥湮榮生向之圖詐旋互扭至新馬路由某號巡街捕拘入捕房捕頭令押候解送馬路工程局禀請總辦葉孟紀司馬訊究○崇明人某甲之妻某氏傭於滬北某姓家甲時往索擾昨因不遂所欲指爲私逃倩同鄉人某乙扭令回里行經新馬路被一號巡街捕拘入捕房捕頭令押候解送馬路工程局禀請訊辦 
[金陵官報]  
　　正月十二日江南提憲李軍門到會長江厘捐總巡知府吳炳仁湖口船廠通判李士彥句容縣黃傳祁如臯縣秦炳禮桃源縣舒霈寳應厘捐知縣徐承諫均辭知縣黃應鼎見新授湖北荆宜施道蘇州府濮子潼清丈沙洲事宜候補道黃承暄中書科中書郭慶　均到見代理太湖縣子普源投文騐看帮帶自强軍步隊六營劉恩進又砲隊哨官劉國勝江西浮梁營都司宋桂林安徽知縣萬祖恕河口分銷鹽大使席信芳均到見福山鎭王幼山辭知府彭家禀騏知赴揚勸捐籌餉同知宋振麟請假赴江北措資又陳祖煊禀知赴蘇見撫憲直隸州際安奉委襄辦漕糧差使禀辭一品廕生安徽留營差遣選用郎中李傳芳上海城内保甲總巡請補海州直隸州傳呁章太倉直隸州蔣體梅均到見大挑韱分江蘇試用知縣趙宗獻四川人禀知回省六合厘捐知縣張鎔萬均到督左營遊擊王友田叩謝調署常州遊擊狼中營守備何復勝辭巡檢鍾　元江軍水師長能守備周春臺均辭回江西十三日藩轅牌示海州州判吳紀勳病故遺缺查有縣丞彭世濟署理新授湖北荆宜施道蘇州府濮子潼辭太倉直隸州蔣體梅六合厘捐知縣張　萬知縣汪如瀚正白旗恊領錫齡奉軍憲委赴京口守提滋事旗兵統領護軍安字營顔瓊林辭十四日洋務局　　道任見英國領事孫德雅會繙　鑒　　　　　　　　　　　　年辭委署常州營千總傳立章叩謝十五日署淮揚道李維瀚總統兵輪蘇松鎭陳旭安慶　王　　　　　　　　　　　城營參將彭　　　　　　　　　　　　　　　　　　　　鎭江回　北督翁候補　李光瑜宜昌鹽厘候補道馬先松沙漫洲緝私候補遺凌　遠楚西掣　　　　　　　　　掣　　　　　　　　　　　　　　　　　　　　　　　奉　同飭知請用期滿加考留省補用　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　五二无　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　前功　　　　啓者　　歴年春冬　季開　施粥今年正月十一日開廠以來食粥貧黎三子緣人每日霜米六石有奇　　　　　可槪見現蒙蓮成善士助洋六十元朱葆三何瑞棠兩善士募集捐洋一百三十一元七角徐石士善士爲文孫惟善種福　六元　　　　　　洋五十元仰蒙解囊佽助實在眼前功德惟望各埠大善士俯念敝堂施粥經費浩繁量輸義粟再挹仁漿俾數千飢　得免　腹丸頓叩謝請　報章藉資觀感[  上海六馬路仁濟善堂董事嚴信厚楊廷杲黄宗憲朱佩施劉謹誌]  
[蘭州官報]  
　　光緒二十六年十二月初一日藩憲牌示署鎭番縣知縣黄家慔調省遺缺委候補知州潘力謀署理實任靜甯州知州李駕慶飭回本任洮州廳敎　　　　　　　　　以儘先選用訓導陳炳新酌署試用知府鈺進省華亭縣知縣楊鼎新委總辦粥廠差補用都司牟憲委帶志强旗馬隊差 
[皖垣官報]  
　　光緒二十六年十二月三十日至二月初四日湖南督銷局席匯湘委辦鳳凰頸厘卡知縣馬文錦辭管帶吉安輪船知縣彭鴻年到赴湖北公幹回天長　　　　　　　縣黄兆岷到並謝飭知調補宣城縣候補知縣鄧瑜知奉委辦籌餉捐輸局文案初五日委辦海河厘卡知州黄建簃蕪湖保甲通判許濟均委辦蕪湖關差知縣李榮墀到初六七日委辦蕪湖關差知縣李榮墀辭三埠管厘卡知縣盧忠麒署鳳陽府王詠霓含山縣沈策名和州童寳善桐城縣王從禮均到管帶吉安輪船知縣彭鴻年辭赴湖北公幹初八日太平縣梁濤觀署廬州府同知崇安均到委辦石牌厘卡府經黄應珂辭初九日代理太湖縣于普源到謝奉詳調靈璧縣卽赴金陵投騐署青陽縣謝維階到委辦烏溪厘卡知州譚祖綸辭候補知縣王懋清到解甘肅餉回初十日委辦華陽厘卡知府林載亨東門渡厘卡直隸州吳則藩和州厘卡直隸州左承伯署壽州王懋勳舒　縣蕭二丙均到署蕪湖縣陳先覲到謝奉行知請補六安州天長縣黄兆岷桐城縣王從禮均辭 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　山西巡撫奴才錫良跪奏爲揀員請補選缺知府以裨地方而資治理恭摺仰祈聖鑒事竊照澤州府知府陶家騶於光緒二十六年七月二十一日因病出缺業經具摺奏報應以該員病故本日作爲開缺日期歸七月分截缺是月選缺知府祗此一缺毋庸掣簽已將截缺日期報部查照並聲請扣留外補在案所遺澤州府知府係衝繁中缺應遵例章按班序補查该俯管轄五縣政務殷繁且近接豫疆爲東南入晉門户表率稽查均關緊要非爲守兼優之員弗克勝任查吏部通行新章内開知府部選缺出本省留補二次卽咨部銓選一次以三缺爲一輪周而復始上次寍武府澤州府兩次出缺均經扣留外補續出澤州府知府缺已送部選一次此次缺出自應扣留外補復查定例道府同通直隸州知州出有病故休選缺先儘候補班前酌補一人次將候補正班酌補一人如酌補候補班前時先儘銀捐候補班前等語又查知府病故休選缺一項上次澤州府知府告病一缺已用銀捐儘先候補人員續出有澤州府知府病故一缺已用候補正班人員今所出澤州府一缺雖有坐補原缺之周天麟一員尚未引見回省例應扣補此外裁缺卽用廻避卽用留省另補以及鄭工遇缺先新海防遇缺先舊海防新班先新班卽舊例銀捐遇缺先遇缺卽補均無人按班輪用應以銀捐儘先候補班前人員請補查有在任儘先候補知府沁州直隸州知州孚仁現年五十二歲係滿洲廂藍旗福蘇哩佐領下人由監生報捐通判投効甘肅軍營因防守省垣出力保奏奉旨賞戴藍翎欽此光緒五年正月加捐指分山西試用並加鹽提舉銜六年三月赴部引見八月到省因前在甘肅辦理協振出力保加同知升銜復因收復伊犂全疆底定案内保奏免補本班以直隸州知州仍留原省歸軍功候補班補用十一年三月十四日奉旨依議欽此十一月赴部引見十二年三月到省期滿甄别留省補用因辦理河工振務出力保俟補缺後以知府用十六年四月十一日奉旨依議欽此十九年十二月補授沁州直隸州知州遵新海防例由在任候補知府捐歸本班儘先仍在任補用經部核准二十三年二月遵照指升人員之例請咨赴部九月初五日引見奉旨著照例用欽此二十四年正月二十日回省閏三月十七日到任調署潞安府同知兼理潞安府知府奴才與署布政使許涵度均到任未及三月例不加考惟據署按察使恩銘查看得該員識練才穩爲守俱優所歴各任措置裕如係曾任實缺保舉應升之階照例毋庸甄别以之請補澤州府知府實堪勝任與例亦符合無仰懇天恩俯念員缺緊要准以在任儘先候補知府孚仁補授澤州府知府洵于治理有裨如蒙俞允該員係在任儘先候補知府請補知府銜缺相當無庸送部引見該員任内亦無叅罰案件仍照例試俸三年期滿再請銷去試俸字樣所遺沁州直隸州係屬選缺晉省現有應補人員應請扣留俟奉准後再行遴員酌補據藩臬兩司會詳請奏前來理合繕摺具陳伏乞皇太后皇上聖鑒訓示謹奏奉硃批吏部議奏欽此 
商務大臣大學士兩廣總督一等伯臣李鴻章頭品頂戴廣東巡撫臣德尋跪奏爲知縣迦避五百里以内揀員對調恭摺仰祈聖鑒事竊照准補四會縣知縣張經年係廣州駐防漢軍四會縣距廣州駐防在五百里以内例應廻避先經請以饒平縣知縣黄恩對調嗣准吏部咨覆以該員黄恩任内有經征光緒二十四年分地丁錢糧初叅未完一分以上例關展參將來展叅到部例關降調核與對調之例不符應另揀合例　員對調等因臣等督同兩司於相當各缺内詳加遴選查有會同縣知縣方朝槪年五十三歲湖南岳州府巴陸縣人由　　生　　通判雙日選用光緒五年在湖北晉捐局改捐知縣指分湖北分缺先補用免試並加同知銜七年二月二十三日到湖北省二十二年十二月在湖北　　　防例加捐歸遇缺先選用二十三年正月領咨赴部投供候選四月到部二十四年五月選授會同縣知縣奉給文　是年十一月　十日　　　　　　二月十三日　　　員聽斷勤能盡心民事　内　　叅罰案　　　調補　曾縣知縣所遺會同縣知縣缺　　在　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　維惟有　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　尚有轉機則　　　　　　　　　　　　　　　　　　　　　　　　　　　　　　　　　　　　　　　　　　　　皇太后皇上聖鑒訓示謹　鑒　　硃　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　抄本年閏八月初三日奉上諭張曾敭著調補湖南布政使福建布政使　周蓮補授吳重　著補　　　　　　　因欽　堂經轉　　遵兹據福建藩司張曾敭呈稱奉旨調補湘藩例應籲懇陛見惟日久未奉部咨請委員先行接數　　　摺　上等情現值　務緊要籌餉孔艱藩司職總度支必須得人而理查新授藩司本任臬司周蓮在閩多年情形熟悉應卽先飭赴任以重職守所遺臬司篆務因吳重　到閩需時查有鹽法道楊文鼎才猷練逹辦事勤能堪以兼署除分檄飭遵外理合附片陳明伏乞聖鑒謹奏奉硃批知道了欽此 
都察院左都御史臣瞿鴻禨跪奏爲恭謝天恩仰祈聖鑒事竊臣接准部咨光緒二十六年九月初九日行在内閣奉上諭都察院左都御史著瞿鴻禨補授未到任以前著葛寳華署理欽此又初十日奉上諭瞿鴻禨現已補授都察院左都御史著回京供職欽此當卽恭設香案望闕叩頭謝恩伏念臣以庸才久蒙殊眷秩宗忝佐常無一日之趨公文柄叨持已及三年之報滿涓埃未效悚惕方深兹復渥荷恩綸驟遷峻秩實覺階貲之逾分彌驚寵遇之非常風憲攸司何以副紀綱之肅時艱方棘尤當攄獻替之誠臣惟有益矢忠貞力圖整飭凛夙夜靖共之義戒燕安而共濟憂危沐生成高厚之施策駑鈍而勉圖報答所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
署山西布政使冀甯道臣許涵度跪奏爲恭報微臣接署藩篆日期叩謝天恩仰祈聖鑒事竊臣接奉山西撫臣錫良行知以布政使李廷簫現蒙諭旨與新授甘肅布政司升允互相調補應卽交卸起程所有藩司篆務委臣署理等因兹於閏八月十一日准調任布政使李廷簫將藩司印信文卷派員齎送前來臣當卽恭設香案望闕叩頭祗領任事伏念臣質本庸愚愧無報稱荷隆施之稠疉方兢惕以彌　兹復簡命榮膺藩條暫綰受恩愈車圖報益難查山右當秦隴之衝藩司有承宣之責理財必先節用端資出納之持平察吏始可　民尤貴激提之克當况值事棘時艱之會宜思懲前毖後之方檮昧如臣奚能勝任惟有勤求治理整頓地方遇事禀商撫臣認眞妥辦不敢以　　攝篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺具陳伏乞皇太后皇上聖鑒謹　奉硃批知道了欽此 
自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於逐日添印附張一俟皇上回鑾邸抄刊布本館當仍循曩例每日付刊也閱者鑒之 
 
