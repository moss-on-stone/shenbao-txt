# 1905 - 91 - 4911482

 

Page 1

 
 
[電傳上諭]  
　　三月初二日内閣抄奉上諭慶福奏假期届滿病仍未痊懇請開缺一摺泰寗鎭總兵兼總管内務府大臣慶福著准其開缺欽此 
[諭旨恭錄]  
　　二月二十三日奉旨内閣中書著文陞補授分發江淮道李國璠廣東道周學淵直隸道引鎭芳江蘇道殷應庚浙江道雷心仁浙江知府楊毓璋江西知府錢崑湖南知府周壽祺雲南知府謝宇俊吉林同知謝汝梅直隸直隸州知州厲藻青山東直隸州知州吳篔孫河南知州莊懋熙奉天知州忠林浙江通判張祖陶江蘇通判黃熾祥安徽通判麟厚直隸知縣銘彝姚晉中山東知縣承蔭山東知縣王承業陳珩昻山西知縣戎良翰兀愷河南知縣金治良王程鵬江西知縣土善來鄭式岐湖北知縣郭寶珩湖南知縣董昌逹馬瑞蘭四川知縣秦祖烈鄒鼎祺俱照例發往廕生魁瑩著以文職用麒瑞著以文員用惠芸著以旗員用瑞祥著以街衛用截取刑部郎中丁體晉内閣中書馬士杰俱照例用特用直隸直隸州知州葉嗣高著照例用擬補黑龍江通肯驛站官景昌著准其補授擬補長蘆批驗所大使陳應綍著照例用開復湖北試用知縣麟瑞著准其開復原官仍發原省照例用户部員外郎著慶奎補授盛京户部主事著麟翰補授盛京刑部主事著多倫布補授翰林院孔目著耆崑補授奏留吏部額外主事石雲星著准其留部擬補吏部筆帖式文良清貴俱准其補授欽此 
[硃筆恭錄]  
　　二月二十六日奉硃筆圈出御史黃昌年補授協理京畿道事務欽此 
[論學校亟宜注重國文（續昨稿）]  
　　不近觀夫日本乎前年癸卯日本開内國博覽會吾邦之赴東遊覽者不乏才藝之士歸而記述莫不豔稱其工藝館農業館林業館水産館機械館美術館之如何美備及畜牧塲植物塲之如何茁 
 
 
 

Page 2

 
 
　　壯而肥腯予獨微觀沈思以爲日本之所以立於今日世界由免亡而躋於列强者其本皆不在是盍不觀其所謂教育館乎中列文部省檢定之册籍種種教育用品及各種新學術之圖書無非自泰四輸入者而無非用其本國文字以發揮之者無論其學術技藝進步之速令人駭走卽其文字由翻譯時代而進於著作時代自成一國之精神上自士夫以至豎賈走卒其愛國心固已胎孕於腦中日本誠善保國粹也哉卽遠而觀乎泰西自小學校以至於專門大學人生需用學科無門不備而皆統屬於本國文字且除工業商業之外凡文科及内籕之各學科必上溯拉丁希臘之古文歡洲各國文字所自出不通古文者不能讀博粤之古書及深湛之學說卽不能入於作者之林蓋一國文字之進化常與國勢相爲比例回視吾國其現象有大可異者前此文字思想遞變而遞退亦無暇臚言近來新智識輸入教育必要之條件旣繁多各種之教科書率皆取材日本又坐不講國文之病譯筆疲茶膠泥不化顚倒無紀律詰屈無意義國文一科反致欠缺卽有一二講求國文文法之教科書自出心裁亦至淺極陋僅僅爲識字綴句而止其程度梢高卽無以爲應若馬氏之文通固今日文法唯一之善本託術固高而不適於用或則以近時之論說詞勝理疏之文字又無教習爲之指示偶逢考試堂上懸題堂下操觚東塗西抺潦草塞責以爲文宇無憑不如致思於他學科之問答也四方有志之士編述教科書者又以國文之題目旣不新銷塲必不廣加以國粹舊學毫無把握因之中餒而祖國高等文學之精神遂將自此墜地乎抑歐洲文字居優勝之勢而支那文字居劣敗之地乎吾不得不攘臂大呼曰不然不然 
約而言之學校者將以教育國民也非所以培選人材也泰西分敎育爲三大别曰道德教育曰精神教育曰科學教育曰道德曰精神吾祖國四千年歴史之特色也然而澌没將盡澌没將盡力求恢復可也棄而他顧不可也東家之兒乳養於西家雖不至死長而不識其父母矣中國自立學堂以來其成蹟最著者爲北洋學堂普通非不完全也或榷稅務或襄郵事上者寄使命握學校教　權率皆足以自立而與之言祖國大專茫然多不省漠然不足動其感情者非直此也文字之性質高者奥曲卑者淺率又各國所同也本國文字不能得要領者於外國文字亦不能知其奥曲此所以通洋學者幾百輩而能言譯書者但侯官嚴先生一人而已吾意以爲西文之精深博奥必與吾國不相徑庭則欲通其學術輸運其眞精神者又非淺嘗者所得夢見則必賴乎國文者尤非淺鮮也 
嗚呼國力衰頽民智閼塞學術幼穉而欲革除舊時之惡思想以輸運文明之新空氣洗心革面以圖更始胡能執途人而語之也是其鼓舞而鞭策之者仍當收功於文字嚴先生嘗曰學校之立三十年矣遊學外洋亦不乏人而上者爲象胥次且匠帥工頭其折衝樽俎之任固不我予也先和此言若有所憾然亦知此輩之無足重任者卽得重任而於國仍無補也吾恐今日竭各省無數之財力阱各省無數之青年以廣立學堂其宗旨不過曰培人材則他日所收之效果仍不出乎嚴先生所言可不惜哉可不惜哉已完 
[美報論日俄和欵]  
　　三月初一日倫敦來電云英京太晤士報論及日俄和欵時謂俄應許將庫頁島及太平洋沿岸之捕魚利益讓與日本俄并須承認滿洲及高麗在日本之勢力範圍較俄爲盛日之要索中必有重大之賠欵無此决不滿意日本得此賠欵最爲便易之法係將中國於拳匪亂後須付與俄國之賠款讓於日本而日本必須占據海參威哈爾濱及滿州之鐵路作爲賠欵之保狀 
[法報論俄續戰之無益]  
　　三月初一日倫敦來電云法京馬當報責俄政府之不能定見或和或戰並謂續行戰局與俄毫無所益卽至末後可以戰勝亦屬徒然况戰勝之望向渺渺無期也 
[法外部宣言法摩交涉之辦法]  
　　三月初一日倫敦來電云法外部突爾揩思君在元老院宣言謂摩洛哥之問題及交涉法政府辦理此事願從衆人之意斷不稍有退也譯太晤士報 
[德皇遊厯摩洛哥有礙德法交涉]  
　　三月初一日日本大阪來電云奥京維也納電稱歐州各國外交家於德皇遊歴摩格哥國在地中海問題之上頗礙德法之交涉 
[日軍擊退俄兵]  
　　三月初一日日本東京來電云據官塲宣告滿州昌圖日軍之一子隊於二月三十日將俄人逐出蘇魯邱卽占據其地四面城日軍之一子隊於昨日由暄馬拖子抵山道子用砲力攻鐵路東向北逃退之俄馬兵五百人 
[俄設法抵敵日軍]  
　　三月初一日日本本東京來電云本處衆人之意皆謂俄人未退至松花江以前將在吉林及昌城間一帶之地設法抵敵日軍在此兩地現有經便鐵路可以往來 
[俄人沿黑龍江建築木砲台]  
　　三月初一日日本東京來電云據聞俄人在海參威卽沿黑龍江兩岸建築木砲台多所故黑籠江上遊所斫樹木之運至他處者已少三分之一 
[俄在本國募債計數]  
　　三月初一日本大阪來電云今日接倫敦電音謂俄在本國所募之債已逾原定之額又日本神户黑爾特報所刊此事之電謂俄在本國擬募國債其一切詳情據俄京官報所述共數三百兆盧布周年息五釐於四十九年内還清十二年内並不攤還出售之價每一百盧布作九十六此等股票可免納稅其債劵一半之數由本國各銀行所購其餘一半集於公家官報并竭力勸人發忠義之心應募此國債 
[俄慮大疫]  
　　三月初一日倫敦來電云俄中央地忒浮及扶蘭迭麥兩省霍亂症盛行此病於去冬已經蔓延現届矢暖恐不免有大疫也 
[美紐約城患癘]  
　　三月初一日倫敦來電云美國紐 
 
 

Page 3

 
 
[第三版]  
　　約城有極危險之瘦癘在四月一號以前七日之内共死一百四十八人各城鎭已派驗疫官前往各家考察染疫故 
[印度地震]  
　　三月初一日倫敦來電云印度由阿格拉向北至新姆拉三百英里一帶之地昨日有猛烈之地震地方受極之損礙人民傷亡甚多在勒哈阿爲更甚此處有房屋多所均已坍塌著名之回教堂亦受損壞 
[俄海軍除去芬蘭人]  
　　三月初一日大阪來電云俄現設法將海軍内之芬蘭境人撤去但俄海軍中執役者大半係芬蘭之人去之頗爲難也 
[普親王抵俄京]  
　　三月初一日倫敦來電云德聯邦普魯士亨利親王及其夫人已往俄京謁見俄皇蓋以叙親誼也 
[俄公爵夫人入修道院]  
　　三月初一日倫敦來電云俄搜奇盍思大公爵之夫人現已决議入婦人修道院按公爵近被人所擊斃故其夫人决計入修道院如中國婦女之救懴悔來生也 
[俄員辭職]  
　　三月初一日日大阪來電云俄海軍大臣阿佛倫副海軍副提督業已辭職譯字林報 
[英皇將與法總統會晤]  
　　三月初二日倫敦來電云英皇過法國登英后遊船時將與法總統會晤法報著論頗爲歡慰聞法總統于明日出巴黎城數里待英皇所乘火車經過時登車偕行至最後之車而止譯文匯報 
[預計德皇行程]  
　　二月三十日德京栢林來電云德皇將於三月初三日在意大利南普盍思海口乘由東亞回歐之德國哈包巡艦德皇之第三子亦在此船上執役次日擬赴末新拿此及韜爾密拿在彼處德后與其二子擬住十日德皇則於初七日赴敵甫在此與希臘王眷屬會晤初九日回末新拿此再抵拍勒姆然後登御船出海遊歴 
[普親皇抵京]  
　　三月初一日北京來電云德聯邦普魯士非時列勤伍普兒親王于今日下午抵塘沽關道梁洋務局蔡爲袁慰帥之代表人格爾此男爵爲駐華德使代表人駐北中國俄國陸軍經理人皆在碼頭迎接親王登岸後乘專車往北京于五點鐘道經天津駐直隸德軍統領及其屬員與駐津領事皆在車站迎接火車僅停數分鐘又電云親王於今晚九點鐘到京中國各大臣及德欽使與其隨員以及德使署防軍之武員皆在車站迎迓譯德文報 
[電召登萊青道入都]  
　　三月初二日烟台來電云登萊青道現奉北京政府之命進京與外務部大臣會晤已于昨日起程盖政府因德人在山東築造鐵路事頗爲憂慮故召觀察到京詢問并聞將詢及德法兩海軍隨員在旅順口外被戕之事 
[外部咨商部請查廣埔鐵路事文]  
　　外務部爲咨行事光緒二十一年二月二十日准美康使照稱據合興公司呈稱現有督辦閩廣農工路礦大臣張振勲欲由廣州府至黃埔口建築鐵路擬派人測量地叚本公司按照原約第三欵載載嗣後有由粤城續路到海濵之權在西歴一千九百零三年九月該公司已於圖式内表明將來續修鐵路係繞越廣州府城直逹黃博海濱當本公司會辦監督等均願照辦祇有盛宫保以繞越廣州城甚爲費難如由廣州城外續修至黃埔尚無不可今本公司之意因前爲此路已費盡極多之籌畫現不應令别項公司興修是以轉請飭知張大臣暫免開工俟本合興公司一切利權交涉清楚後再酌議等語本大深望貴親王迅速分别行飭農工路礦督辦暫免開工等因前來此事本部查無案據相應咨行貴部迅卽查明見復以便轉復該使可也須至咨者光緒三十一年三月二十六日（震） 
商部調查新疆各礦表京師續二月初一日稿（震） 
[拜城縣銅廠]  
公可名目　　　　　無坐落某屬　　　　　屬阿克蘇道温宿府拜城縣距治方向里數　　　河色爾距縣東二百三十里濟水距縣西二百 
　　　　　　　　　里托和奈丹距縣西二百二十里温巴什距縣 
　　　　　　　　　西南百二十里曲木克距縣東南百八十里 
四至界限　　　　　均係官山未分界限占地若干方里　　　山勢蔓衍難以里計官民地若干畝　　　概係官地無須丈量畝數礦線道幾處　　　　此堙彼開遷徙無定礦質若何　　　　　專辦生銅外有鐵鉛煤炭并無銷路借供本地之用官商辦姓名　　　　拜城縣知縣兼理何時由何衙門奏開　相沿辦理礦師何人　　　　　土人沿習用何法開採　　　　土法官欵幾何　　　　　間有借領官本者爲數無多均隨時繳銅扣還華洋股幾何　　　　官督民辦繳銅領價向未集股每股銀數股息若士　無集股銀數卽無股息借欵幾何　　　　　借欵無息金幾何　　　　　無借欵即無息金餘利分法　　　　　貧民應募藉營生計無利可分報効成數　　　　　官督官銷無可報効有無自備輪船鐵路　均無五項比較表　　　　邀免編造　　　　　　未　完 
[倡辦新甯鐵路廣州]  
　　新寗陳宜禧日前倡辦新寗縣鐵路由新昌埠逹甯城沖簍三夾等處出洋招股先到砵崙嗣到舊金山埠卽於二月十四日晚在寗陽會館聚集以爲提倡隨定期請集中華會館發簿招股查擬辦之鐵路計長二十七英里度以英尺一十四萬零四百尺擬集股本中國通用銀一百萬元分十萬股 
 
 

Page 4

 
 
　　每股十元先收五成俟該路告成後次第添設支路通逹各處（來） 
[唐星使電述商改藏約事京師]  
　　政府接唐京卿西藏來電大略言英已派大臣到藏京會議藏約惟英欲照有泰原議我國不能允許另擬一約稿送英英又駁辯故刻下尚未定局我國要求英國必須認藏地爲中國藩屬英人言英本不欲奪人土地此亦未嘗不可以允許惟須中國能自治西藏保其地之治安英人之通商于藏者俾獲安全并担任西藏境上不爲别國所窺伺方可日前唐少川星使又有電到京略言西藏新約現已重行擬就十二條與英官磋商更改俟大致粗定卽行寄呈（盈） 
[外部力拒請開北京商埠京師]  
　　聞日前駐京某某公使均照會外部請開北京商埠外部力拒之（盈） 
[中國接收滿洲之計畫京師]  
　　二月二十五日 
政府密商南滿洲事宜日軍若允永久歸還中國須派兵前往接領聞擬派之兵隊卽以北洋常備軍前往駐紥又聞張香帥日前有電奏到京係遵旨議覆收回奉省事聞香帥之奏係主收回地面自行接管（月） 
[浙署臬出缺杭州]  
　　浙省自正任臬司李廉訪遵召入都奉撫聶中丞飭調金衢嚴道郭榖齋觀察式昌來省升署適值歲闌雨雪滂沱以致途中受寒新正初二受事已有微恙迭延中西名醫診治均以觀察年逾古稀氣血衰弱殊難奏效延至二月二十九日溘然長逝當由府縣等邦同料理喪務因杭俗雙日不能成殮謂之重喪故于是夜十一句鐘大殮停棺于行轅其公子名重光者方握江蘇元和縣篆接電來杭遵制成服所遺臬篆聞聶中丞擬實缺道員中升署尅日卽有明文矣（復） 
[孫相國决議乞休京師]  
　　大學士孫相國家鼐素性不喜新政兼之病執紏纒屢經請假延醫調治迄未奏功是以奏請開缺奉旨賞假兩個月近聞相國之意自以久病之軀未敢當兹得任决議乞休擬俟此次假滿仍欲奏請開缺訟 
[崇相國亦擬乞休京師]  
　　崇受之相國前因患病屢次請假至今未見大痊因又續假二十日以冀漸次痊可惟聞相國近日頗有乞休之意（訟） 
[留學生條陳行用金幣京師]  
　　留美學生章宗元現有　用金幣條陳寄京遍送各逹官處語極詳盡聞趙大司農極以爲然（盈） 
[國家銀行將次開巿京師]  
　　據户部中人云近日已與財政處商定國家銀行開巿之期大約竣工須在三月初機器於中旬始得安置齊備三月杪四月初卽可開巿所印之鈔票不日亦將運到（月） 
[條陳公估局利弊京師]  
　　聞有某侍御具摺條陳略謂近因私錢充溢有碍小民生計嗣經順天府奏設公估官局徇爲體恤商民法良意美兹已見諸實行無不同聲稱便惟恐辦理不洽日久弊生小民未沾其利益而復滋其煩擾致隱忍而不能言是不得不先慮其情而預防其漸也擬請飭下順天府遴派妥員到局認眞稽查持平交易勿得自恃官局放性驕矜押平短找任意作苛總期有益無弊方便於民務使人民頌德以廣皇仁云云訟 
[鎭道認解勘礦經費鎭江]  
　　鎭道郭月樓觀察奉江督周玉帥札開現委陳道查勘所屬礦産以備開採約計查勘經費需銀十萬兩核定由寗蘇皖三省各關分認籌解札到該道卽便查照在鎮關閒欵項卜籌解若干藉濟要需（井） 
[甯省城崩金陵]  
　　二月二十八日天將曉時省垣南城外東首城墻忽然崩裂自上至下約有十丈自東至西約五六丈磚石卸落積地成邱城下有居民十三家老幼一百餘人悉被覆壓無一逃出天明後城守營及府縣齊往踏勘咸慮續有坍塌不敢逼視勘畢同禀江督請撥營兵搬運碍石城墻本極堅固驟然崩屺殊出意料有新兵營房一所適當其衝若再進二三尺則營房亦不能免矣（豫） 
[兩江洋務總局咨江海關道文（爲稽查私運銅元事）]  
　　爲移知事奉署督憲周札開光緒三十年十二月十六日准外務部咨光緒三十年十二月初二日准出使日本楊大臣函稱准滬道電滬上奸商用日本銅餅及手揺機器僞造銅元朦銷請日本外部嚴禁出口等因當卽照會小村大臣并往面商兹據小村復稱查此項銅餅若確係用資私鑄貨幣則應遵照本年第一百七十七號敕令内第四條之明文辦理惟是中國各省官府往往有與商人直接訂購貨幣材料之事以致在日本製造銅餅或裝運出口者日本政府又不得畫視爲僞造貨幣之資故辦理甚屬爲難此等情形亦當見諒等語本大臣查訂購日本貨幣材料并不知照日官但與日商直接原非正辦近日旣有流弊似應行知各省嗣後遇有訂購日本貨幣材料之事務必先咨明外務部或出使大臣以憑照會日本外部轉飭所屬查驗放行如無照會者卽屬私運應由日官遵照該國敕令辦理并隨時嚴禁出口不得寛縱似此明定界限庶免日官有所藉口等因前來本部查訂購日本貨幣材料徑與該國商人直接以致漫無稽查出有僞造銅元等弊該出使大臣所稱嗣後遇有訂購之件以先咨明外務部或出使該國大臣照會該外部查騐自係爲防弊起見相應咨行貴督查照備案俟有訂購外國製造貨幣材料時先行知照辦理可也等因到本大臣承准此合行札飭札到該局卽便分移一體遵照毋違等因到局奉此除分移外合亟備文移知貴關道請煩查照希卽移行一體遵照施行 
[飭查俄艦圖逃]  
　　上海道袁觀察近接日總領事函稱查俄艦粤斯科有添裝煤斤圖逃等事除函請新關稅務司好君確查復核一面先行函復該領事外昨特飭新委稽查俄艦委員陳叅軍庚嚴爲查察如有前弊應准隨時禀報察辦（金） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[沈京兆奏選兵管餉片]  
　　再兵忌暮氣忌烏合三代澤宫選士取其少年精銳也寓兵於農以其有田可耕者皆有籍可稽也德國日本無人不兵兵有一定年限方其當兵年分本無室家妻孥之累除衣食由官備給外其餘零費月給其菲蓋人人知當兵爲本身應盡之義務不因受雇而始爲之故逃無所歸死爲定分無所用其趨避也本朝開國以來兵制亦屢變矣八旗舊制亦無人不兵後定地方綠營亦用土著有籍貴之人充之髮捻事起綠營暮氣湘淮團練起而承乏在當時亦來自田間土著之民逮出省剿匪立功後遂　駐防之營久役不歸緣事被革以及遣散失伍流落江湖者遂成游勇會匪蔓延天下大受惡名矣當時勇營初起若不痛除緣營積習則湘淮無朝氣今日所定之常備軍若帶勇之統領營官當初以書生充選若不痛除綠營積習則練軍亦不能有朝氣四時之運功成者退其勢然也規制本屬倉本草創兵勇按月除食用之外餘錢皆存官長處俟將來事定遺散資作歸計免其浪費藉以鉗朿用意不可謂不厚然而不肖官長遂有利其犯事而侵没其存項此缺額扣餉之所由來也臣歴考古書所載將帥流弊多端有抄掠有騷擾有暴戾不愛惜士卒者從不言及缺額扣餉之事有之實肇自湘淮之獨被此名者皆統兵統餉之說誤之也當時將帥爲一時救急之計初不料其流弊之至於此極後人以其當時用此立功遂欲沿之以爲大經大法廷旨懲前毖後嚴切曉諭不啻三令五申而犯者如故將領之不肖者固不免以身試法卽其賢者亦日處嫌欵之地憂讒畏譏之不暇何暇講求訓練有錢在手朋好之責望者亦多稍不如願謡論四起是非亦因之混淆管兵以嚴爲主若終日自處疑殆嚴將不行待兵以恩爲主若終日與較錙銖恩亦將不洽且古來名將能衝鋒陷陣者貪財好色是爲小疵負攻城略地之長者必不能持籌握算資糧扉屨取備於臨時與先儲於平日其值百倍馬匹草料則更甚焉往往一人購辦之而不足者全軍合辦之而有餘此則又管　伸縮之有專長而非麤才之所能兼顧者矣嘗見有統營數十左支右絀吞聲忍氣終其身爲債帥家亦不名一錢者不必皆坐擁厚資者也外國輜重糧食隊名有專官不使營官統領兼任之豈不以此之故哉我朝定制督撫雖兼理糧餉而出入管籥則專之藩司綠營欲開革一兵非知照藩司不可亦可知最初之命意矣今之選兵欲去暮氣去烏合非劃清界限由各省自選土著之少年則無往而非所謂哥老會及青帮紅帮斷無能脫於向來之積習者欲去扣餇缺額之弊非分管兵管餉爲兩事則將領斷無能免爲貪婪而申其忠憤者以介取所與之嚴責之踲弛不覊之士無異欲南轅者而北其轍綜理糧餇軍火其繁重更難於前敵亦非專學者不辦無半年訓練不成之兵無十年可成學識兼到之將日本此次之立功皆由於小兵官之得力則皆武備學堂初辜業之學生也此項學生非過萬人亦不堪在戰非前敵與後路分頭並辦亦難於一人之身求全而責備此亦求艾之刻不可緩者以上各節如蒙飭下練兵處王大臣妥晣籌議通飭遵行於兵事未必無萬一之助臣愚昧之見是否有當伏乞皇太后皇上聖鑒訓示施行 
[二月分缺單]  
　　小京官國子監監衣倪學寛故知府浙江台州徐承禮降陜四延安劉樹德修墓直牧四川茂州福蘇禮不謹知州山東平度張漢降甘肅岷州黃翰章不及通判安徽太平丁汝霖罷軟知縣福建尤溪宋時雍革歸安馮紹斌終養河南林縣葉惟　陜西縣羅天榜安徽五河楊汭浙江永康楊家賢廣東茂名俞人鏡俱不及山西石樓劉錦榮甘肅古浪董雲標俱不謹山西臨縣趙宗汴丁府經廣西潯州沈炳垣不謹縣丞浙江山隂許之鼎有疾湖北蒲圻史從燦不謹同知照磨甘肅鞏昌邱雲有疾吏目順天通州程家俊甘肅固原周宗濂俱浮躁巡檢廣東從化廖鵬飛調廣西融縣劉蔭琛湖南臨湘嚴治俱革直隸懷來喬登瀛浙江烏程蘇應培湖北竹山喬蔭樾廣西昭平梁鴻恩蒼梧容國華俱不謹直隸靜海何福豫湖北利川郭燦章俱年老江西廣　藍康陞浮躁典史安徽休寗貝彤恩故直隸饒陽康瑞桐廣東新安俞輸元俱罷軟直隸南宫潘家麟河南南陽魯恩鏔山西汾陽熊金章俱有疾直隸南和丁毓玢清河土浚　俱不及順天三河祝懷謙河南中牟潘維勤陜西扶風黃樹炎山西聞喜李鼎華四川夾江馮鶴年俱浮躁河南泌陽孫學莊陜西大荔吳松齡安徽英山王之香浙江富陽徐方裕四川永寗張壽仁俱不謹湖南安仁顔鴻才黔陽曹齊震俱丁四川長壽楊克昌年老 
 
 

Page 10

 
 
　　長官司吏目貴州銅仁劉紫綸不謹 
[馮觀察出京赴任京師]  
　　新授湖北鹽法道馮觀察汝騤日内在各當道處辭行定於二月二十四五日出都赴任（乾） 
[加委學務文案江甯]  
　　督轅文案名目繁多各有一定之職江督周玉帥因學堂廣設學務繁興遇有公文到轅核稿無人易滋貽誤是非遴選熟諳學務者派爲專司學務之又案不足以資治理兹聞沈大令兆提昔充派辦新政處某科掌稿夙負文名已奉委爲督轅學務文案矣（豫） 
[陸師學生之衝突江甯]  
　　江南陸師學堂自開辦以迄今日閙學罷學之事已成數見不鮮日前總辦羅申田觀察因議改章不愜衆心全堂學生竟累日不上講堂且有並不告假出堂不返者（豫） 
[調考水師江甯]  
　　署督周玉帥曾商直督袁慰帥將使南北海軍聯合一氣南洋艦隊卽歸北洋海軍統領兼管刻下北洋海軍漸就規復而南洋則甫事經營玉帥擬令江南水師學堂畢業學生前往北洋海軍當差藉資練習慰帥已經允許惟未悉南洋水師學生程度若何特派北洋海軍遊擊蔣遊戎超英來甯考驗遴選學業較精之人調赴北洋肄習海軍俟南洋海軍辦成再令南旋並派北洋學生同來分任管輪駕駛各項職務遊戎頃二月二十三日捧檄抵寗晉謁玉帥後卽假水師學堂小住日内卽將舉行考試（豫） 
[師範學堂添蓋齋舍蘇州]  
　　當端午帥在蘇撫任時以師範學堂房屋過於狹隘飭將北局基地建造齋舍俾師範生入内肄業旋以經費不敷遂中止焉現蘇撫效述帥飭就紫陽校士館餘地起造房屋一所俾師範生分等肄業現已破土興工矣（隨） 
[蘇省學務蘇州]  
　　常州府屬河南廂冠英義塾現經紳士張賛宸等詣學務處禀請改爲公立小學堂當經批准略謂奏定章程内開高等小學堂之教科與初等小學堂之教科並置於一所名爲兩等小學堂該紳等議將河南廂冠英義塾改爲公立冠英小學堂旣將學額分尋常高等二級即兩等小學堂之辦法察閱所呈草程尚屬妥洽應准如禀立案惟該義塾原有經費若干未據聲叙仰常州府飭縣照會該紳等將不敷經費趕緊設法籌足以期持久一面遵照本處所訂小學堂暫用章程切實籌辦毋稍歧異○崑山新陽二縣紳士朱文銓等議將城内義倉公屋創辦初等小學堂聯名禀請學務處准將義倉存息田産一併撥入學堂經費當經批飭崑新二縣查明酌核詳覆（隨） 
[盜賈學地蘇州]  
　　蘇州府學基地共有五百畝學宫西首隙地甚多現農務局派員協同董保清丈荒地詎該處學地竟被船門路某董盜賣與報國寺僧人管業現經府學教諭查悉備文移請吳縣李紫璈大令提訊究辦（隨） 
[熱心蒙養福州]  
　　螺洲陳弢庵閣學退居林下熱心教育現在山兠尾設幼穉園專課幼童延紳士家婦女爲女師如保每之意每一師領三童訓課之外兼事撫育洵學界中能言培本者矣（萃） 
[學堂嚴禁需索安慶]  
　　去歲皖省高等學堂號房需索曾經出示嚴禁日前該堂招攷時號房等於投文及新生進堂索取諸費自小銀錢數角至大銀圓一二枚不等堂中監督洪太史之僕某甲卽向號房索借未遂所欲因將種種弊竇和船托出太史及學務處惲太守察知屬實卽將號房江某二人送縣重笞數百板並收押勒繳所得諸費其餘亦一律革除另行更換旋又牌示再三申戒嚴禁需索云（咸） 
記者曰學堂每以昔日衙役充當各職無怪其需索敲詐固行其素也各省官學何處非安慶之相若學生爲此區區微費不妨巿惠於小人而身膺監督學堂之事者不當反觀自鑒先事豫防毋使虎冠而躉毒者得带其志况學生閱歴不深罔識世故切齒其僕從幾將移怨其主人熱心教育者往往不諒於學生格格不相入者非若輩階之厲耶 
[鐵路公司設局遷墓鎮江]  
　　滬寗鐵路指日開工鎮江至金陵軌道經行之處墳墓錯雜有主者由墳裔領價遷移無主者須設局代移刻經鐵路分委陳直剌文藻移請署丹徒縣張大令照曾各善堂董事辦理（觀） 
[不便設局廣州]  
　　英人招華工往南非洲原定約准在中國通商馬頭由華官設局稽查如招一工收洋銀三元爲局費近英人又欲在香港招工粤督恐難於稽查擬在黃埔設局英人因黃埔水淺大船難入可在黃埔下船到香港再換大船仍准華官到港稽查用費照三圓之例現由張星使謂港非中國通商馬頭原約不符堅持不許故迄今尚未定局也（暌） 
[湘撫派員督遊開埠京師]  
　　聞湘撫端中丞有電到商部係爲長沙湘潭開埠事宜已派長岳澧道爲督辦免致再派他員以節經費（盈） 
[擾民兩紀福州]  
　　近有長門南校塲各營裁兵約二三百人資遣回籍路經建寗一帶營官不善約束以致冋鋪户民居任意需索甚則肄行搶掠地方官事權不屬無可如何又有採辦馬四之差弁此次押帶官馬四十餘騎由上府一路回省亦極形騷擾所過地方勒令鄕民津貼差費一十八元挨鄕需索倘不遂其意卽將馬縱放田園踐食禾稼百姓鳴之於官惟有善言撫慰而已（萃） 
[盜刼僧寺蘇州]  
　　蘇鄕光福鎮靈慧寺僧頗有積蓄前夜突來强徒十餘人用巨石撞門將寺僧綑縳任意搜索劫去洋銀四五百元及僧衣法器等事後投巡檢署報案某少尹履勘詳報吳縣李大令飭差於翌日拘獲王錦芳朱阿四二犯解回候訊（隨） 
[作僞破案湖北]  
　　交代局總辦鄧太守鶴鳴訪聞孝感縣地方有人造湖北藩台僞印當派人查實卽一面禀明李方伯一面在督左王仙舟遊戎處備緝捕線勇陳才發土順等往拿已將造僞印之楊銀匠胡嘉網况新伢等拿獲並搜出湖北布政使司僞印　顆善後局僞關防　官錢局僞圖章各一顆銀銅木官錢票板四塊均 
 
 

Page 11

 
 
　　一併解赴藩轅方伯驗明後卽發交江夏縣審訊該犯供認不諱想須按律定罪（往） 
[公子入水松江]  
　　婁縣黎大令之公子前日至甯謀考實業學堂月抄某日回松帶一家丁同乘滬松小輪船行抵大張涇急欲登岸見旁泊一砲船思躍上渡岸不料一失足間遽墮於水家丁急援以手亦被公子拖入水中旋經舟人竭力救起未有性命之虞然亦險矣（　） 
[漢口]  
　　江漢關署收支一差係胡彦和大令承辦兹已改委帮辦文案而以張大令廷梅繼之至總文案仍係章鶴汀大令接辦電報繙譯官董君仁伯亦照常辦公惟警察局及稅關各委稍有更動云○去冬湘水枯落太古公司之沙巿輪船怡和公司之昌和輪船大阪公司之湘江丸一律停止改駛他埠而運貨不便商務亦因之减色刻下湘流漸漲　輪均已由漢關班暢行無阻併聞招商局及美最時兩家日内亦復添開湘漢兩埠以爭航利○漢陽中學前後兩堂業已歸併前堂改爲府師範學堂後堂改爲夏漢高等小學堂聞前堂學生不合程度爲多擬於日内出示招考新生○襄陽會匪王漢清近在武漢地方散放飄布勾人入會爲臬司岑馥莊觀察訪悉特飭文武員弁一體恊拿毋任漏網（泰） 
[江甯]  
　　署督周玉帥前在東撫任内於山東候補道員中賞識沈觀察桐蒞任後具摺奏請調甯以資臂助旋得俞允玉帥卽札調觀察迅速前來兹聞觀察已於二月二十三日由魯抵甯矣○前任江寗藩司李薌垣方伯在任之日頗多善政今猶有口皆碑昔年奉旨開缺卽回江西珂里倐已數年頃由江西將次赴京日前道出寧垣襜帷小住白門人士感懷舊德咸往一覩光儀（豫） 
[江淮]  
　　蘇臬司禀遵飭將秋審人犯俟下届再行分省提勘已奉恩中丞批准並札行淮揚道兼按察司銜及江甯巡道一體遵照○江淮改設行省添設工程局巿面較前稍旺商業以客棧爲最獲利因官塲晉謁撫軍絡繹不絶幾於應接不暇生涯趐盛云○調補福建興泉永道李觀察經楚交卸徐州道篆務後現已行抵清江晉謁大吏聞須小作勾留始赴閩中云○銅元局因起卸機器特就局門對面購得地基一方直逹河岸興築碼頭俾使起卸現運到石塊百餘方命工斧鑿備作石級○豐和輪船現已徧出招帖略謂清江新設江淮巡撫甯淮往來日益繁盛特備堅快小輪專開南京以便來往日前已經開班○江淮提塘辦公紙墨工食銀兩向由八糧道分解今改設巡撫未便再飭各道解給此項銀兩又爲辦公不可少之需故恩藝帥卽札江寗布政司將單開各項按數籌解以資給領辦公矣○新任淮徐揚海道徐觀察樹鈞已於二十四日到浦假遊府街劉姓房屋暫作行轅於本日酉時接印○阜寗縣貢生陳小琴因田事涉訟久未清結兹又赴淮撫部院呈控撫轅批示略謂案懸兩年枝節業生殊屬延宕札阜甯縣澈底根究該貢生回縣侯質毋許逗留多瀆（夬） 
[揚州]  
　　揚郡書院經費向由各鹽商捐助前因書院改爲校士館擬將銀釐改捐錢釐飭由淮南局員諭商籌議各商未允局員據情禀覆兹奉運憲批云查商捐書院經費係爲培植士林起見固以多多益善爲貴而近來銀賤錢貴該運商等售鹽以銀買鹽以錢不無受虧據稱書院經費未能改捐錢釐亦屬實情應准循舊辦理○揚州巡警局提調委員日前巡行至逹士巷一帶查獲台基一處訊係清江某甲所開卽移送江都朱邑宰訊辦邑宰先令荷校遊每街巿一周然後從嚴責懲驅逐出境並出示諭禁○調補淮揚通揚兵備道兼按察使銜徐廉訪樹鈞捧覈履新於二月二十二日抵行府尊張太守以下均至碼頭迎謁接見後廉訪卽啓碇北上○運司恩都轉因西岸加價事在省逗留兼旬兹已公畢於二月二十二日京辭旋揚（剥剝） 
[甯波]  
　　某日之夜北門胡姓家突有匪徒多人擁人内室刼去銀洋衣服等物事後檢點所失約值洋銀數百元循例赴鄞縣署報案請緝○鄞邑朱桑地方有賭棍土和尚專在各處關塲聚賭誘害鄕民日前經紳士扭送縣署邑尊高于勛大令笞責後飭發押刑房候究○甬江北設有洋工程局一所日前各西人在局中會議各事良久始散聞所議一係修築馬路一因後街路旁墳探林立時届夏令不免穢氣蒸人致染疾病擬將新厝墳塚一律遷移大約須商准寗紹台道出示辦理其餘所議木詳（坎） 
[蘇州]  
　　蘇省私錢充斥巿上行用者無非鵝眼鈔殻現經署藩憲陸申甫方伯而諭長元吳三首縣將私錢概行禁用自三月初一日起除官銅錢外概用當十銅元及當伍銅錢復飭銅元局添鑄當二銅錢發巿行用○西路警察總巡楊明府於二十二日緝獲販運私錢之匪徒甲乙丙三人及私船一艘當在艙中搜出私鑄當五銅錢及沙殻小錢各數十千提訊之下三匪供詞閃爍因飭移送吳縣署究辦○東興縣某鄕農婦徐姜氏稍有姿首與同里孫某私識於上年九月某夜通同奸夫將本夫徐某刃斃爲縣主訪得驗實錄供申由蘇州府許子元太守示期提勘○烏鵲橋附近生泰錢鋪候補知縣高大令之子高某所開於本月初懸版交易二十二夜被梁上君于所算竊去洋銀六百元想須設法緝捕也○司前街某銀樓學徒李某於二十二日晨起竊取值數十金之洋銀貨物逃至盤門外乘輪船赴滬當經鋪中人尋至輪船李無可避匿卽踴身躍入波心幸經船上水手入水撈救得免斃命○吳縣李紫璈大令訪得治下光福横涇等各鄕鎭時有客帮梟匪船踞聚賭併有擄人勒贖等事因禀知上憲於二十四日帶同通班差捕下鄕密拿不知能弋獲否（隨） 
[松江]  
　　西門外新設一洋貨店牌號華盛已賃定玩月樓西偏房屋預備卽日開張○嶽廟西偏經某某諸紳富延　姜君望溪爲經理開設德裕錢莊目下所賃沈姓之屋正雇匠改建石庫門並添建旁舍一楹一俟落成卽定於三月望前後開巿○日前營兵 
 
 

Page 12

 
 
　　阿福牽馬至西門外放青道出日暉橋適有益源布店棧司阿全者俯倚石欄評隲舟行婦女阿福呼令避讓阿全非但不採復揮之以肱馬驚躍踢以足中阿全肩際顚墮水中經人扶還布店逾時斃命布店主因飛促其家屬到塲棺殮了事○西門外闊街臨福菴有大樹一株數百年古物也基旁尚有四小樹近經吳某併售於教民某甲得價洋七十二元越日雇人前往斫伐有福全者正以斧斤從事忽一木栅飛墮中額仆地迨經扶起已口鼻流血而斃矣（賁） 
[江蘇官報]  
　　二月初十日督轅牌示狼山鎭李定明奉旨革職遺缺查有江甯城守協吳繼培堪以委署遞遺江甯城守協篆查有詣補狼中營游擊何復勝堪以委署又安撫中軍叅將尹嗣與撤任調省察看所遺參將以六安營參將瑞恆調署遞遺六安營參將卽以濳山營游擎陸鴻慶升署正任太湖同知程良馭禀謝奉飭廿五年分冬季海運案内蒙保以知府在任候補直隸州張弨禀知本日到銅元局新廠總文案差調補江甯縣葉葆慶奉辭赴任倪文范禀銷崑山鐵路並辭赴海運京沽局差東山司巡檢鄧光煦禀謝奉飭赴新任巡檢陳輝昻汪景龍禀謝奉飭派蘇差委何維鏘禀辭赴海運京沽局差十一日辦理瀏河厘捐總局知縣吳樹楷禀謝奉飭廿五年分海運案内蒙保補缺後以直隸州用辦理吳淞貨捐局知縣王元輔專丁來省禀謝未飭三季連盈蒙記大功一次並謝酌委署事一次儘先拔補把總李瑞　禀謝奉委管帶常備第二營差十二日藩轅牌示照得署丹陽縣主簿葉承霂耶滿遺缺查有試用縣丞姚霆又金匱縣典史王銘沂丁憂遺缺查有分缺先巡檢殷煥謨又江隂縣典史姚紫宇册滿遺缺查有試用巡檢姚祖詒又委署丹徒縣謂導倪家鳳丁憂繳札所遺員缺查有委用訓導吳光奇又吳江縣敎諭趙蒔禾病故遺缺查有請用訓導傅成霖均堪以輸委署理又實山縣縣丞唐正祥期滿遺缺查有試用縣丞孫鏐又署理青浦縣　山司巡檢賈孝璆期滿　缺查有試用府照磨舒家騄均堪以酌委署理知縣孫寶瑞禀謝奉委管解京餉差知縣韓葆仁巡檢吳爾鴻均禀辭赴海運京沽局差十三日藩轅牌示照得陽湖縣知縣翁延年參革遺缺前以運功候補知縣汪壽年請補未奉核准該員病故仍以原出缺查有軍功候補知縣陸清臣堪以請補又宜興縣知縣張仲儒病故遺缺查有遇缺先知縣郭曾程堪以輪補江甯藩轅牌示照得通州吕東司巡檢丁均平期滿遺缺掣得本班儘先前補用巡檢楊保申又沛縣典史盛朝泰期滿遺缺掣得從九趙經綬均堪署理辦理學務處參議候補道郭平謀通知接辦寶蘇銅元局新廠總辦差知府姚繩武禀謝奉委銅元局新廠總稽查兼管物料庫差付經歴鮑秉忠禀謝奉委初等小學堂稽查差寶山縣縣丞孫鏐金匱縣典史殷煥謨均禀謝牌示委署記名總兵黃定貴奉委帮帶親兵中營差湖廣卽補都司何豐裕禀謝　撫憲委常後軍統領撫轅武巡捕卽補都司朱大斌禀謝奉委飛划左營十四日撫轅牌示二月十五日各廟行香文廟藩憲武廟撫憲文昌臬憲太陽風龍神均沈道天后風雲雷雨神均吳道成允火神猛將均道府吕祖總捕都城隍府城隍都土地均三首縣分詣行香元和縣郭禀謝牌示請補宜興縣缺李寶田禀謝奉委海運京沽局差辦　仙鎭厘捐准補海州直隸州恩芳禀謝委署通州直隸州事新選布理間朱善詒禀謝奉飭赴任 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[三續美洲留學生收回粤漢路權條陳接二月二十一日稿]  
　　奏請特簡督理粤漢鐵路專員設立官辦粤漢鐵路公司於武昌由鄂湘粤三省籌欵三百萬作爲股本中國紳商願附股者聽一面請明降諭旨飭出使美英比法等國大臣於各該國通商巨埠登報聲明所有中國政府業已頒出之粤漢鐵路金錢小票仍歸中國政府承認不票面註明之條欵一切照舊仍以五十年爲償本之期歸新設之官辦粤漢鐵路公司担承仍以鐵路爲抵保自合興之約作廢之日起以後應付之五釐年息准持小票人按期就近向該出使大臣衙門或領事署照數收取一面由新設之官辦粤漢鐵路公司公期撥欵解存該出使大臣處以備付息並由出使大臣照會各該國外部廣爲宣諭以固債主信任之心二卽用未頒出之小票自行散售與中外商民務使鉅欵可集而債主不握路權謹案泰西大鐵道公司之資本皆分爲股本借本二項借本之鉅往往倍於股本甚或數倍出股本者希冀豐厚之利而擔任虧折之險出借本者祇享一定之息而不擔任虧折之險此卽持股票者與持小票者之區别也凡設大公司者其股本罕有逾乎公司經業所需之半者其大半必出於借本卽如合興公司除股東分認抵借外原股僅六千每股百金共美金六十萬耳而擔承爲我代借之債其總數乃至四千萬之鉅田此觀之收回路權所需股本不必其鉅若用第一條之策令從前已借之債一切照舊則今日接辦無須另籌贖路之欵所籌股本專爲以下三項之用一籌付前公司已出小票之息二爲新公司開辦之費三爲以後借欵付息及第一叚建造路工之需然以後造路欵項仍必恃乎借本若用第一條之策信義立而借債亦易所有餘存在紐約受托公司之三千四百萬金錢小票仍可分批出售售票之要義有三層一曰權必操自我二曰散售與各國商民三日多售於本國商民除第三層不須申論外第一層所以留操縱之地第二層所以殺債主之勢而散售二字尤爲題中之主腦凡頒鐵路債票非惟不可令握路權者兼握債權亦斷不可將全數售與一外國公司以致債權因專而重因聚而大或謂合興謂我承售小票購者信任合興故願以錢易紙今我自售小票恐購者不信中國弗願購取曰是大不然合興雖爲經售小票人未嘗爲中國代擔償債之任購小票者之信任心仍在出票之主而不在經售之主也且財政家有恒言曰强國之借外債難弱國之借外債易何則强國毁債而不償逼之償甚難故債主之信任心少弱國毁債而不償逼之償甚易故債主之信任心多今歐美資本外溢以力不能毁債之中國就之其歡迎可知是故今日中國欲資外債以辦鐵路其大患不在債之難集而在誤用集債之術今我國之借外債者非由通商口岸之洋行承接卽由使臣托外國公司代籌包借立一令同得一鉅欵當事者以爲毫不費力不知國際上之後患卽生於此於是議者懼外債如虎遂欲因噎而廢食夫苟去其中間承接之洋行包借之公司自立公司妙選通知外情之幹員分駐外洋商埠散售債票於商民則旣無債權總一之勢何來債主干涉之患彼承接之洋行代籌之公司非有神異之勢力不過出其投機相利家之慣技轉輾以愚我耳雖然籌借外債其要诀固在去中間之集權而其眞原則在立商界之大信財政家釋此信字譬以至纎至弱之根芽稍受摧挫永不復長故財政家有恒言曰信者國庫内無價之寶也斯言也加諸國内之公債而確推諸國外之公債而尤確然則今日粤漢之事苟紳民憤怒合興遷及債主合興股東雖大半係持小票之債主然合興當以合興視債主當以債主視不可併爲一談也毁　債劵輕失大信則匪惟空喪名義仍受逼償抑且信義一虧以後非授債主以抵押産業之權不復可以籌借外債反而觀之苟川第一條之策匪惟目前購路之欵可以移緩抑且自此立信於歡美巿塲爲以後自售小票之基礎一得一失正相反對不可以不思也本以上之理由謹擬辦法第二條如下由特簡之粤漢鐵路　辦選派明幹委員三人一駐紐約一駐倫敦一駐上　前二員專理在歐美售押小票之事後一員專理在本國售押小票之事請旨飭下各出使大臣督同各該委員經理　票付息收欵一切事宜一俟工程師將接辦後擬造某叚估價需欵之數開呈督辦核准轉咨駐美出使大臣照各該委員禀接各處情可售或可押小票之數隨時向受托公司提出小票分交各　委員但每叚工程未完及次叚估單未開之前所提小票不得逾該叚需欵之數每批所發小票不得躉售或躉押與一外國公司或洋行凡售與或押與公司洋行者每一行或每一公司所購押之小票不得任令逾美金一百萬元未完 
 
 

Page 18

 
 
[札知採辦銅餅辦法]  
　　　前上海道袁觀察奉江督周玉帥札知商准户外兩部及各省督撫憲嗣後派委來滬採辦銅餅務須塡數先咨後辦並不得購用印成銅餅如無咨明文憑應照私運查禁等因現已飭書繕文將情轉請稅務司照辦矣（金） 
[日親王來滬]  
　　日本有栖宫親王於昨晨乘德國郵船抵吳淞口親王並不登岸祗令其隨員及伊籐侯之子乘小輪船來滬在虹口日本郵船株式會碼頭起岸後卽乘馬車至泥城外日本領事小田切君住宅暫駐行旌（火） 
[前駐漢領事來申]  
　　法國駐漢口領事費亨祿君現因署理期滿須回本國因於上月將各事交卸與代理之葢君乘輪來甲再換乘公司船囘國（水） 
[電催警察教習]  
　　湘撫端中丞日前發電來中催本本城警察學堂教習劉鏡圻速往湖南訓練警察（金） 
[試行江輪]  
　　本埠招商總局近冋船廠製有專駛長江之江新輪船一艘定于初四日赴吳淞試行故于昨日函請滬上各當道前往試驗（金） 
[飭查控案]  
　　已經站斃之惡棍雕花阿三羽黨朱小郎奉上海縣拘案訊供判枷號示衆昨日縣主汪瑶庭大令又查得朱棍平時作惡多端故又諭飭各房書吏稽查有無該犯控案著查明呈核（金） 
[請示轎捐]  
　　本邑七城門轎夫頭目因英工部局新辦轎捐後大憲往來上海必有差轎如爲往租界勢必受累不堪因于昨日邀衆聯名投上海縣禀請汪大令核示（金） 
[限裝垃圾]  
　　馬路工程局總辦翁子文太守查得馬路一帶垃圾向由攤船牙派人承裝邇來屢屢延悮以致垃圾堆甚多爰飭傳船牙顧某來局限令派船承運（土） 
[暫准醫治]  
　　上年爲沈根福林慶全案内行賄之王佑廷經中西官訊明判押捕房十個月並作苦工兹悉王在押患脚腫之病是以禀知捕頭暫發仁濟醫院療治（木） 
[警鐘報案結]  
　　警鐘日報一案迭次公堂研訊未結昨日上午十點鐘英副領事德爲門君蒞廨會同屠興之司馬將此案重行提訊捕房將戴普鹤朱存仁胡少卿徐如芬等四人解案汪新生亦投案候質屠司馬詳訊各人供詞大略與前堂相同司馬謂朱存仁曰爾將機器租與該局每月得租金若干朱供每月三十元正月初四租起至今分文未収合同亦未訂定司馬遂與德君商議良久判將發報之戴普鶴管押一年校對之胡少卿管押六月租機之朱存仁交保開釋機器充公排字人徐如芬交保候質汪新生交保開釋均交捕房帶囘覔保（木） 
[買良爲娼]  
　　昨晨美繙譯官安立德君蒞廨會同襄讞委員孫耳三明府升座訊案有許之浦者投案控伊妾胡阿囝被妾母胡沈氏誘拐捲逃今已拘案請究胡沈氏供杭州人去年九月初六憑媒將女　與沈仲英爲妾卽於是月初七日娶去同至申江當時言沈係宦途中人曾在天津供職小婦人於上月十八日到滬至德女里沈姓處並不與女會面至明晨不知由何處喚來小婦人以情節不符故同至客棧居住胡阿囝供與沈姓婦來申住小花園内第二家威偪爲娼改名白玉霜今知被騙故隨母至庽現在堂上原告卽鴇母沈姓婦之夫弟明府訊得其情以許之浦買良爲娼又敢揑詞誣告更屬大胆喝令長跪許猶嘵嘵置辦謂實在北京路十七號穆安素律師處辦理文案明府著一併拘押俟查明再訊（木） 
[控子違忤]  
　　昨有年約五十餘歲之某甲乘保甲總巡朱明府乘輿經過廟前突然攔輿控子違忤明府令自行投縣控究（金） 
[收贓無憑]  
　　上年永豐利報關行被駁船户沈生發范掌生陸毛囝沈金生等竊去洋布兩件值洋二百三十元報捕後由包探劉銘芝將沈等獲案供出所竊之布銷售於浦東南匯縣魯家匯孫啓盛徐宏興等家因於上月間將孫啓盛之孫愼齋提案押候質訊昨日捕房將沈等四竊解案孫延博文律師投案聲稱敝律師查孫啓盛關設彼處已七十餘年店主孫益亭年高有德疾惡如　此次實被沈竊等誣攀不然何以包探到店未將原誠搜出今將該店帳簿呈電有收買此種贓物否沈范陸沈四竊堅稱售於該店永豐利報關行夥某甲禀稱失竊後已如數賠出洋二百三十元捕頭禀稱沈竊等初次拘入捕房時曾供稱售於徐宏興號兹又執定孫啓盛似覺兩岐碍難憑信司馬與德君商酌之下判曰訊得此案並無眞實贜據未便將竊賊之供據爲佐証著將孫啓盛等開釋以免拖累四竊仍著捕房帶去管押（木） 
[火警]  
　　昨夜八下鐘新關路一百六十四號陳姓繩索棧房忽然失愼燒去竹屋二間（木） 
[上海官事]  
　　法界會審委員陳楚生明府近奉撫憲委令兼辦本城厘捐總局管庫差已于昨日到局接事矣○試用知縣張大守壽鏞昨日詣道禀知由滬赴蘇由東候補道途益齋觀察思詒因公抵滬兹已事畢昨乘某輪船前赴山東（金） 
[上海縣案]  
　　前晚本縣汪大令提張祝林掯田加價一案至案研訊地保吳阿桃供已至會丈局將張兩田道契批出　　二分歸高易管業一畝歸張執業當由高易加貼洋一百元　　　允現由小的勸解允洽于月内可了張祝林供小的因地甲　　　願了案求鑒大令判張交保○胡兆熙控胡金山挑唆母子　　　經汪大令提訊胡兆熙供年十七父名應奎早已病故母親張　　居城外小的由祖母陳氏撫養長大二月念五日祖母亦因病故往接母歸被金山從中挑唆求究質之胡張氏供夫故後因姑聽從女婿之言與小婦人不洽故住母家今祖姑病故回家金山並無挑畯之事訊之胡金山供開京貨店並不敢從中唆使大令判兆熙同母居住金山不准干預交保了案（金） 
[巡局紀事]  
　　昨日南巿董家渡天主堂司帳王贊臣赴二十三七鋪巡防局謁見局員汪二尹聲稱有施姓者圖誘伊子請爲提究二尹立飭勇甲拘案候訊○南巿馬家廠養心園恭家浜渭園兩 
 
 

Page 19

 
 
　　茶肆每招無賴賭博時有口角之事二十三七鋪巡防避員汪二尹知之特派勇丁前往禁止○二十三七鋪巡防局員姚二尹奉警察總巡朱明府諭飭嚴查賭攤困派勇甲查得公義萬裕兩馬頭每日午後有人存彼設攤誘賭禀明二伊諭令留心查拿務獲解究（土） 
[會訊]  
　　美國克明洋行主控華人傳長林不遵合同一案昨晨九點鐘美繙譯安君蒞廨會同襄讞孫耳三明府研訊被告所延博易律師向傅長林訊問傳供本年正月間吳敬仲來言德興洋行欲招買辦一人且能爲之說項因卽同去會晤越晨九點鐘又于草議上簽字言明每月墊銀五百兩每月辛俸洋百元所墊之銀三個月内結清後將合回簽字小的欲將合同取出囑人繙譯吳再三阻止迨後向洋東索取貨樣則云六七禮拜後可以寄到小的用夥四人每日到行並無生意旣而洋東欲取銀三百兩復又欲取一百兩小的以其並非貿易所用故不付小的本在福源洋行至是見勢不佳故仍往福源經理且洋東曾言輪船兩艘亦托小的經辦然均屬子虚實被吳敬仲所愚弄故合同迄未譯悉于是博文律師亦向傅訊數語兩律師遂將供申明明府商諸安君判暫退俟下禮拜四再行下諭○英界捕房五十四號西探頭目馬克濤飭華探李星福在南巿拘獲惡棍范高頭之妻弟沈根福並范之羽黨林慶全疉經研訊十四堂昨日午後英副領事德爲門君又蒞廨會同讞員屠興之司馬覆訊捕房延高易律師到案被告沈林仍延愛禮司律師到堂聲稱敝律師爲沈林到堂申說兹有一端請問堂上前任黃讞員詳道之文曾登于某報未知與署中詳文究竟對同否現在敝律師願將此文詳述一遍請堂上俯准高易律師謂此項公文不必再說中西會審官當自行酌議愛律師稱此案關鍵全在此詳文之内公堂若公正無私當可允從屠司馬謂愛律師曰沈係惡棍范高頭之黨羽滬上商家公廪道憲請爲重辦現在貴律師代沈林到堂聲辯此案　分府實不佩服律師稱公堂旣不允敝律師申說詳文一節明明隱寓被告上控之機旣如此請堂上將此案擱起　上控之後再審于是德君與屠司馬斟酌移時謂前次遺失范與沈等來往信件七紙後經黃讞員據情照擬節略備存於案現在愛律師旣不申說卽以此紙代愛律師爲申說之據愛律師允之然後將沈林並不犯　之事逐起申說一過高易律師又言被告沈林兩人旣爲范之羽黨而范爲中國罪人理當從重懲辦况從前所拿羽黨已經分别定罪今沈林兩人與范更覺親密且英國陪審官與前任會審官在捕房文書上親律寫明今特呈驗又范係罪人沈林爲范經理人旣公堂以范罪尚有可原則何以先後拘案之小輪船等物一一充公通州船上抄出各据實爲范物且能抵賴况沈林前欲行賄案中証人如果寃抑何意並無一人到堂剖辨前陳倪氏到堂直供後被范黨得悉將其鄕間裝花之船搶去現公堂亦欲牌提此皆明證司馬以爲時已晚商諸德君著均退去俟商議後再行訂訊（木） 
[公共公廨早堂案]  
　　孫阿成控江北人朱寶進誘拐男孩兩口長七齡幼六齡尋至北　當場拘獲送入捕房昨晨解辦判責五百板押西牢兩年○鄕人錢德桂被流氓陸春泉王金根藉端訛詐攫去洋紗質洋分用由探顧阿六解究判各責三百板押六個月○拐匪周大福串同過犯陳甫堂誘拐顧張氏之四齡幼子名阿毛者寄於單之順小客棧内由某烟室主婦戴宋氏經手賣於廣東人林陳氏又由陳轉賣廣東於昨晨由探將各人一併解辦判陳甫堂責五百板押丁牢十八個月周責二百板戴宋氏戒責二百下單之順從寛開釋○雉妓王小寶控押客李茂林竊取洋銀由探解　王妓供此人於前晚來院住宿至半夜時私將箱内英洋竊取欲遁　翁拘住搜出原贓求究判押候禮拜五再訊○美署古太太前控　　斌爲中借與徐貴祥銀一千五百兩向索不還昨晨田徐貴　　所延律師陸舌儒投稱徐欠美署之欵已托史子斌還過五白元現有租地契抵押因之代爲聲明徐供稱此銀月内可以歸楚明府商之安君著徐仍交原保限三禮拜内如數繳清并具限狀○楊公館傭婦錢宋氏控王寶福王金根攫取衣服由探解辦判各責一百板押兩月○包一桂控張寶金攫錢行兇持刀威嚇由捕拘案判責五百板枷一個月○周少山控陸伯侯圖竊衣服由探解辦判押捕房六個月（木） 
[法捕房暫停發落]  
　　昨日爲法捕房發落案犯堂期因上期停訊無判責之犯故暫停發落一期 
[法界捕房事]  
　　西門外鄕間淡井廟定於昨日賽會由各會首禀准捕房給予照會准在新租界游行昨日法捕房特派包探數名前往新租界一帶嚴行强壓○昨有寓居小東門外某客棧之張某扭韓顧氏至捕房控稱因事向同寓某甲理論反被甲毆傷頭面正欲鳴捕拘拿爲顧氏將甲縱去故將氏扭請訊究捕頭判氏管押限交行兇人到案訊辦○三十六個黨流氓甲乙等四人在某碼頭行竊考籃各物爲包探拘入捕房捕頭飭令一併管押解堂訊辦○某氏婦行竊木盆一隻在途銷贜爲巡捕所見當將人贓拘入捕房捕頭飭令解廨訊究（水） 
[美界捕房事]  
　　前晚僑居華特路某號洋房内某西人函致捕房聲稱所生之女在途遊玩被歹人將女手上所籠之銀釧臂强行攫去請爲查辦捕頭已允派包探前往查究矣○前晚戴松茂王阿德在西華德路因行路碰撞起釁互相兇毆爲巡捕一併抱入捕房捕頭姑念事起細微從寛斥釋○前晚某西人乘機器車行經北蘇州路適有西人某乙乘包車迎面而來不及讓避致被撞仆乙手指亦被碾傷由西捕拘送捕房捕頭令將乙送公濟醫院俟醫愈目投該管領事署控訴○崇明縣人施木根前日由原籍拐得王姓女來滬携至虹口意圖販賣女不允與之爭閙旋卽扭入捕房捕頭令將女交其表兄王扣仔領回施從寛釋放粤妓梁大喜在司考脫路鴇婦王走弟處賣娼前晚酒醉後誤將火油燈潑翻以致火勢上炎不可收拾幸卽設法救熄未肇巨禍旣而梁又乘醉闖至崑山路二號洋房將門上玻璃擊碎經巡街捕拘入捕房押解公堂禀請訊辦（火） 
 
 

Page 20

 
 
   
 
