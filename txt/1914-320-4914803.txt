# 1914 - 320 - 4914803

 

Page 1

 
 
   
 
 

Page 2

 
 
時評 
[外人言論（冷）]  
　　外人言論其爲中國近日之一種潛勢力乎張鎭芳長財政英文京報反對之而徐卽否認梁卽更正徐世昌不用留學生路透　誤傳之而其親近者卽謂徐之主張多用有經驗之留學生何其重視外人之言論與輕蔑國人之言論適相反也 
夫外人之言論類多的中事理之奥竅當此國人言論衰疲之際重視之亦係政府之良友我固無所非議也特以所以重視之者爲其言論而重之乎抑爲其外人而重之乎如爲言論而重之則不當問其爲外人爲國人也如爲外人而重之則外人之於中國堅甲利兵赤金白銀而外又得一莫大之勢力矣一顰一笑間皆將聞聲而承意也偉哉 
命令 
四月二十五日大總統命令蕭良臣特授以勲五位此令又令董崇仁給予二等文虎章南桂馨給予四等文虎章馬駿才給予六等文虎章劉澐給予七等文虎章此令又令危道豐給予三等文虎章此令 
又令党仲昭給予三等文虎章范立逹金遇陽均給予四等文虎章張鍾鼎給予五等文虎章此令 
又令吳樹滋周圭璋均給予六等文虎章萬人傑给予等文虎章此令 
又令任命朱啓鈐督辦京都市政事宜此令又令派汪大燮充第二期知事試驗主試委員長此令 
又令派汪鳳瀛江瀚充第二期知事試騐主試委員此令 
又令派王本張名振饒孟任王黻煒蔡寳善王揚賓田潛蕭方駿王得庚王振先雷光宇闞鐸充第二期知事試騐襄校委員此令 
又令派熊兆周吳家駒胡國洸周慶雯充第二期知事試驗監試委員此令 
又令整理鹽務係屬國家財政應如何籌畫進行自有政府主持飭由各省主管官吏秉承辦理豈一二私人所能干涉兹據財政總長周自齊星據四川鹽運司晏安瀾電稱四川鹽業維持會呈報立案可否照准呈請示遵等語似此非法組織顯係藉口維持希圖阻撓若不立予撤銷何以肅鹽政而清權責著四川民政長迅將該會勒令解散母許稍事藉延以後各省如有似此事項均責成各該長官嚴行禁止以維政紀此令又令署財政總長周自齊呈據永七榷運局局長吳景毓呈請辭職吳景毓准免本官此令 
又令司法總長章宗祥呈請任命袁士鑑署湖北高等檢察廳檢察官應照准此令 
又令司法總長章宗祥呈請任命吳榮丙署直隷高等審判廳推事應照准此令 
又令司法總長章宗祥呈據京師地方檢察廳檢察官馬爲珖呈請辭職馬爲珖准免本官此令 
又令司法總長章宗祥呈據署浙江高等審判廳推事姜孚電睛辭職姜孚准免本官此令 
又令代理國務總陳孫寳琦呈據蒙藏事務局呈核烏蘭察布盟烏喇特中旗扎薩克鎭國公巴寳多爾濟呈報其長子林沁僧格年歳預保承襲世職曁將其及歳之弟珠莫爾特多爾濟懇並授職請予分别核給等語林沁僧格應授爲二等台吉球莫爾特多爾濟應授爲三等台吉此令 
專電 
　　北京電徐世昌己準備組織政事堂惟勢與總統府秘書廳不無交互頗隠用公府人員最難者爲承宣廳長即秘書長錢能訓對袁總統信用不及張國淦而錢張資望均不足在公府諸秘書上此節不無問題 
　　北京電徐世昌之親近言徐並主張多用有經驗之留學生前路透電登其宣言不用留學生太無根據 
　　北京電張鎭芳長財政本係謡傳而外人己反對英尤力昨有人見徐談及此事徐雖於新任閣員爲誰尚守秘密惟於張絶對否認英文京報連登反對論梁士詒特函更正 
　　北京電總統府定初四大讌外賓據外人意以爲待至初四約法及國務員必己發表此讌特爲披露 
　　北京電約法中特删去總統總攬統治權一語聞係袁所主張　　北京電知事試驗本定法政資格以該畢業學校經教育部立案者爲限而主試事者以非通融不可忽發通告有云無論曾在教育部立案與否教育部因行文詰問現在談判中 
　　西安電省垣紛傳各路匪蹤於近日内不擊而散現己平靖如常 
　　哈爾濱電庫倫活佛雙目不明己久日間惟任左右之人利用其名以愚弄一般無智識之蒙氏自去年至今常住圖拉河邊小花園藉以休養亦不做舖燈（念經）日前忽傳活佛死耗一時人心非常驚慌其實活佛並未死惟聞患心藏病终日呻吟床褥不思飲食與人語聲音不出有時喜怒無常現有俄領署醫官代爲診治各喇嘛日在大廟念經爲活佛求福大約死期不遠矣如活佛死執主權者目前惟額爾德尼（活佛之妻俗稱菩薩）聞己議定俄領亦己承認額爾德尼現年四十歳人頗靈慧至中俄會議遲緩之原因與活佛患病亦有關係現蒙人向俄領要求活佛有病一時不能派出代表與議俄本欲拖延會議另有所圖蒙人旣有請求俄人遂藉此以搪塞 
　　廣東電省中得羅定知事顔輅養（二十二日）電昨晚亂黨分四路猛撲營縣攻入縣署奪去公欵槍彈統領率兵巷戰亂黨乘夜逃去又接商會敬（二十四日）電亂匪圍署縣長逃城閉市罷乞急救 
　　廣東電紙幣低折益甚維持會議决設焚燬紙幣會其内容仍仿千益會辦法 
特約路透電 
　　北京電齊齊哈爾亂事顯頗重大當道己遷就叛兵允用開除之軍官數員大局今稍安靜俄國目下尚未提議增兵事宜　　北京電自四月三日後五國銀行圑員均未會晤財政總長目下靜候歐洲覆示預料數日之後可以到京則卽擬定期開會談判云　　漢口電　楚報載十八日西安府訪函謂洋文電報均受檢閱二十日起書信亦須檢閱西安府己頒行戒嚴令 
　　東京電據官中宣稱日本决議參與巴拿馬博覽會 
譯電 
　　北京電約法案二讀會有議員數人主予國會彈劾總統之權旋經取消此議或謂議員反對該案乃政府預先授意以示議員並非唯政府之命是從且有多數議員贊成恢復公侯伯子男爵位 
　　北京電孫寳琦上書辭國務總陳及外交總長二任袁總統猶未作决大約孫將暫代國務總理候修正之約法於五月初旬宣布後再行告退而此後仍將留任外交總長因梁敦彦於交際一層夙尚疏略故恐不能盡外交之責大約梁將主持修改稅則事宜 
　　北京電國權報豫料新内閣之人員如下國務卿徐世昌外交梁敦彦内務錢能訓教育李家駒財政張鎭芳司法湯化龍農商章宗祥交通梁士詒或楊士琦 
　　北京電袁總統擬於五月四日大宴外交圑及旅京外人 
　　北京電嚴修辭就教育總長之任將由湯化龍繼之 
　　北京電　進步公民爲最後之兩大政黨决議合併中國政黨生活將由此告终 
　　北京電據北京各報載稱何海鳴等手下之黨人近在東京議决集太原西安兩處之叛軍以取西安作爲根據地然後進規川黔叛軍所取之地准隨意刧掠並准勒令各鎭輸助軍餉 
　　華盛頓電國務部宣稱墨京當道因悞會維拉克羅慈美員覊留墨民之願入内地者故將美僑覊留爲質蒙英國大使剖白理由悞會始釋預料墨京美僑今可得准遷居海濱云維拉克羅慈今己抵有墨京外僑四百名内有美僑五十名駐墨西哥之巴西阿廷根智利三國代表己告烏爾太總統叛軍領袖卡蘭柴將軍維拉將軍願居間調和 
　　華盛顿電美國國務卿白乃安君照會英國大使賴愛士君謂聞哇利柴巴有外僑二十人爲墨兵所拘中有英人一名餘悉美人白乃安君謂諸人尚未被害己懇該埠巴西領事設法轉請墨員釋之 
　　華盛頓電白洛斯維爾之馬步炮隊均奉命出守邊界 
　　維拉克羅慈電海軍大將費蘭巨己宣布戒嚴令擾亂治安者嚴懲擅携鎭械者鎗斃此間現頗安靜費蘭巨估計維拉克羅慈一役墨兵死者一百二十六人傷者一百九十五人墨京曾覊留美人爲質美領事己載墨西哥難民一火車往易之聞墨軍司令瑪斯將軍曾鎗斃美僑三人指爲亂黨尚有七人將受死刑 
　　維拉克羅慈電駐墨美國大使哇氏己由墨京行抵此間台諾白郎戈有美僑七人爲墨西哥官兵所拘聞中有四人己受死刑據此間某報載稱墨京亂民戕害美僑四人三人　街車中爲衆拖下毆斃道上其一則爲球隊中人爲隊員毆斃靑年會中惟此說尚無確聞　　洛葛爾士電墨兵政入美國南亞利沙拉州焚掠民居 
　　亞爾白克克電卡蘭柴將軍被拘下獄之說實係訛傳 
　　巴拿馬電運河區域内各軍均己備戰沿岸炮隊己分佈運河兩端炮臺之間 
　　倫敦電昨夜有來福槍七萬枝運登曷爾斯特州之岸卽以汽車二百輛運入内地以供義勇隊之用昨夜僅貝爾法斯特一處徴集義勇隊蓋當時番利輪船正在以來福槍移置小船故借徴集義勇隊之舉令人注意於此而失察於彼據曷爾斯特黨人聲稱該船並運下子彈五百萬粒黨人以貨車多輛澈夜往來以誘警察及海關人員紛至各船渠至則僅見煤堆而己番利輪船曾由萊姆拉墟外海之艦隊中駛過首相愛斯奎士君曾赴鄉間小游忽被召乘汽車回抵倫敦卽於府中開會與會者有愛爾蘭事務大臣藩部大臣及其他各員愛君復於夜間回鄉 
公電 
　　齊齊哈爾電局電此問軍隊己調處妥協人心大定請登報週知 
要聞一 
[汗聲玲陳情之始末（談處客）]  
福建民政長一再陳請給張回籍省視其電文中並叙其乃父之詩句情詞悱惻幾於聲涙俱下以視近日遠遊作宦服絰爲官戀棧情殷靦不爲怪者誠不可以同日語也因覓得其屢次原電照錄報端以爲世之爲人子者風焉 
第一次來電係上月三十一日到京文曰聲玲之父衰年思子去冬過揚一宿即行老親至河干含涙望船開行自值家難家書迭聞歸期寄時有黄昏夕陽樂共天倫之句爲人爲子旁皇不安祗因閩事待理不得　勉 
 
 
 

Page 3

 
 
力支持今幸裁兵就緖財政己立範圍軍政亦歸統一興化教案印藥案均完結矣其令查烟苗肅清閩局乂安叩懇大總統格外鑒原准假三月迅賜派員代理俾歸省老親且三子贊煌夫婦殉難六安浮柩他鄉（按汪省長之三公子贊煌原任黑龍江法官本年因赴皖招贅適白匪陷六安贊煌爲匪所執命其相隨贊煌大駡遂及於難新婦聞耗隨亦自盡以殉其夫噫亦云烈矣故電文云及）此家庭痛心之事應及早遷葬旌德祖籍一俟假滿卽供驅策斷不肯自外鈞知瀝情上陳伏乞鑒准不勝懇切待命之至云云 
大總統接電後如何電復惜其原文余未得見但聞復電係由國務院發出並詢閩省就近有無可以代理之人觀汪省長四月十日來電謂冬電傳奉鈞令敬悉代理民政長此間官吏資望經騐未敢深信惟鎭守使李厚基暫行兼代　爲得宣呈懇電劉總長緩北行尤資鎭攝伏乞乖鑒汪聲玲叩蒸印云云則余所聞自爲可信然蒸電到後大總統又令國務院覆電謂須俟接替有人方能請假國務院照復一電云奉令電悉民政繁重俟接替有人再行給假可也等因合逹國務院元印等語 
然汪省長歸省情切急欲交卸接國務院元電當日卽電請由内務司黄悠愈暫行代理電日大總統鈞鑒國務院内務部均鑒院密聲玲　情乞假三十日己　陳在案客冬過揚聲玲之父諄諄命之日余年邁矣爾其知之（任　勿任諄）此句電碼疑有誤盼爾早歸來也聲玲禀慰父日數月差畢卽歸决不戀戀一官也及抵閩奉令以軍事關係義不容辭協力裁兵共安閩局上陳以答鈞知及此乞假陳情庶可以慰吾父近父寄詩盼歸曰黄昏夕陽好法共天倫長又曰能願回相見應餘哀未　則以聲玲昔年治軍粤西母氏終天不及見也（父示及此恐痛如之每治罷官書深宵就寢涙浮枕簟而人不知事親日短報國日長切盼大總統鈞院部鑒憐愚忱俯准乞假歸省暫令内務司長黄悠愈護理並懇迅簡替員以重地方揮涙上請不勝迫切待命之至汪聲玲叩元 
此電到時大總統本即可以俯如所請以遂其孝思不料黨人惡作劇以福建與某國取得未久之某地接壤易資其臂助遂欲由閩擾亂南中事爲某偵探所知報告政府於是閩防吃緊設省長易人難免不有意外之虞政府於十五日又覆電云黨人現在圖閩須俟接替有人方能交卸請由内務司代理碍難照准云云 
[字林報對於中國二年度修正預算案之懷疑]  
　　字林報載北京訪函云財政部近刋布民國二年度修正預算案其目的何在不可知上年十月間刊布之預算原案凡鶉悉華務之人無一注意者蓋因其中所載各項之額數與實際無關故也然若能依時勢之所宜表眞確之狀况則一經修正自可作準詎意此次之修正案雖經財政部審愼籌畫國務院會議核准而前案之紕繆仍未删除額數之虚浮轉覺昭著其中尤以鹽課一項最足注意蓋此事詳情己人人知之也修正預算案乃自民國二年七月一日起至　國三年六月三十日止查民國二年後六個月内約入鹽課洋一千五百萬元民國三年前三個月約入鹽課洋一千二百萬元九個月合計之共洋二千七百萬元而修　預算案内於此會計年度列明可入洋七千七百萬元則後此三個月内必須入洋五千萬元方符定數是必無之事也且丁恩於數月前己言本年鹽課僅能淨入洋二千四百萬元將來收入或能超逾　額然謂本年四五六三個月内可入洋五千萬元則斷　此理也雖前九個月所入之總額乃依整頓庶政借欵合同付入外國銀行之實數而各省當道所入鹽課或曾超逾此額亦未可知惟旣不解交中央政府卽不應列入國家預算也 
地丁一項預計可入洋七千九百萬元然須知全國所入之地丁無論具爲數幾何而解交中央政府者僅屬全部之細屑耳政府今如每年能入地丁洋七千九百萬元則大可　除財政之厄其實政府去年下半年於地丁一項全無所入財政部嘗屢言之矣本年三個月内己收各省解到地丁洋數百萬元後此三個月内當可續收若干惟綜計自民國二年七月起至民國三年六月止所入之數大約祗滿一千萬元而修正預算案乃　明七千九百萬元不知其目的果何在耶雖各省或能收足此額然實未解至中央政府也各省旣自留用則亦不應刋入國家預算案也其雜入項内共列四大入項一釐金洋三千二百萬元一零星雜入洋二千七百萬元然皆非徒存虚名之政府可望收入者必曰欲之惟政府由虚名而轉爲實際庶有望耳 
綜計尋常入欵連上所論各項共洋三萬一千八百萬元另加特别入欵洋二萬三千九百萬元内債外債入項實佔十分之九支出項内計尋常用欵洋四萬二千三百萬元另　特别用欵洋二萬一千八百萬元多係償還外國借欵本利者收支相抵不足洋八千五百萬元然其數己不爲不巨且若細加察核則尚不止此數也夫一國財政之盈虧必以尋常之收支比較定之外債有礙收支平均可置弗論今尋常入款共洋三萬一千八百萬元而查其尋常出欵不下四萬二千三百萬元是則實在不足之數乃洋一萬零五百萬元非八千五百萬元也况入欵三萬一千八百萬元中尚浮報甚巨耶 
[京華塵障中之奔忙來云者]  
　　出京者（一）陸建章西路勦匪督辦陸建章前因抱有微恙及辦理各項未盡事宜以是遲遲其行兹於前昨兩晚京漢路見有軍人整隊搭車南下據聞係陸督辦之前站衞隊而陸則定於後天二十六號卽亦起節出京（一）王小宋此次王之考察各省幣制回京後條列報告極爲明晰對於粤省紙幣危險情狀及救濟方法極有條理梁幣制總裁甚爲欽佩故特呈請總統派王小宋到粤整頓紙幣兹聞王己定五月三號出京前往廣東整頓一切云　　來京者（一）何王二軍長察哈爾都統何宗蓮與多倫鎭守使王懷慶昨日連電總統呈請來京覲見探其内容確係爲察多兩處現值兵氛暫息應速籌劃行政區域事宜以開民智而闢地利往返電商恐多不能明悉故請來京面陳一切聞總統己批令目前正籌劃中央地方　官制俟稍有頭緒再行來京曾商一切惟該處應行逐漸改良籌備事件請速電明以備參考云（一）周樹模徐東海將次出台一切配角必須先爲預備庶免開幕時手忙脚亂前在東三省任内所用兩參三司三道皆號爲徐氏夾袋人材如現擬政事堂秘書長錢能訓及前黑龍江巡撫周樹模當時卽居參事之列而尤爲東海所極信任惟周現未在京聞東海日昨己去電邀之不日可至（一）梁敦彦自閣制變更之局定同時總統電召梁敦彦趕速回國而一般之揣測者多謂　來新内閣外交總長一席必屬之梁無疑現外交總長將轉任駐英公使兹詳加探詢總統之電召梁氏回國自派梁爲政治會議議員時己然不自今日始也將來新内閣之外交總長聞徐東海仍請孫總長擔任總統己首肯并業得孫之同意梁之此次到京另有位　决非以外交總長一席相屬也據聞總統將派梁爲辦理改正關稅交涉專員同時兼任稅務處督辦己略有定議云 
雜評一（無名） 
　　心目中試問中國之所以爲中國者其主體安在乎曰在中國之人民其言約法承之公例認之無或可改也又問主體如此以今日形勢論主權誰屬曰屬於統治中國之政府其事又爲各國所承認世界所共知無或可改也然而我每濳心體察之各國心目中對於中國祗知有士地祗知有土地上之權利不知有政府也何則如取如携如入無人之　也政府心目中對於中國祗知有中國以外之外人不知有中國以　之人民也何則一舉一動僅窺外人之意旨也然則中國之主體土地而己中國之主權外人而己於人民政府何有哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二次大借欵之最近進行談]  
　於借欵事宜己迭誌本報近日政府對於此事正在分别　行兹爲探誌各方面之最近消息如下 
　　禁令各省再借外欵政府財政困難　欵支绌該法　入外資本爲一種救濟辦法原未可恃爲長久之計無如自軍興以來各省長官狃於一時之習惯往往於財源滯澀之時卽擬請准中央商借外欵以圖目前之便利總統對於此事頗不謂然日昨曾飭秘書廳電告各省都督民政長等大致以各省　費軍政均須極力核減倘再不敷亦須於各該省固有財源竭力整頓萬不可再事借欵引入外資損失權利致蹈將來破産之虞 
　　電告二次借欵近情第二次借欵自周總長與五國圑會議之後外間傳說不一因無交涉情形人各異詞即關於借欵之用途及其額數亦多有不明其眞相者總統恐各省長官對於此事有所誤會爰於日昨通電各省都督民政長及鎭守使等說明關於第二次借欵交涉之近狀及用途數目之規定並謂此項借欵旣己指定用途將來成立之後决不能移之於行政經費該各省亦不得仰恃此項借欵以爲政費之接濟聞日昨己飭秘書廳拍發矣 
　　研究外債合同利弊中國借債自前清時代以迄今兹往往合同内容條件不甚研究每至合同成立之後面方履行時損失權利莫能挽救周總長對於此事極爲注意以歷來借欵其合同中失敗之點非詳加研究不明其利鈍之所在特於日前命公債股股員將從前各項外債合同逐類造成表册詳列抵押利息各條件以資研究而免將來之再蹈覆轍　　銀圑最近提出條件自二次大借欵復活後我國政府方面因屢受意外激頗持冷靜態度而在銀行圑方面則尚未從事調查惟恐抵押品之不足恃所最奇者該圑日本代表小田切氏忽有文致我政府請飭財政部將民國二年中央及各省預算表册送閱全份以資參考此等舉動未悉政府將何辭以對之又一消息續議第二次大借欵事銀行圑一面己提出新要求二條件（一）須由中政府與銀行圑各派人員組織一董事會（此說己略見前報）凡關於借欵成立後關於用欵之重要問題均由此會議定（一）用途如幣制改革需欵若干國家銀行需欵若干須事前指定旣指定後不得挪移别用 
　　决定借欵進行方針第二次大借欵日内卽爲第二次會見此次會見當可議及借欵之各項條件爲積極之磋商關於借欵總額　國圑所擬之借欵草案略定爲二千五百萬磅頃聞政府對於此次借欵密爲研究己决定進行之方針略以五國代表對於本借　若認爲擔保充分免除一切嚴奇條件時總額仍　二千五百萬磅以期改革幣制收回紙幣並償　短期内外債等可以完全進行若五國代表四　係品　薄另要請附加擔保品或特設嚴苛之　件時所有借欵總額可成至二千萬磅以此欵額　用之改革幣制收回紙幣並償還短期之外債而短内債另籌國内公債以整理之蓋收回紙幣及改革幣制約需一千四百萬磅償還短期外債約需二百九十萬磅餘與二千萬磅之實扣數略相當云 
[研究裁釐加稅案之要點]  
　　改正關稅提議歷經英美德俄等多數友邦之同意孫代理總理頗主張利用此時機直爲裁撤釐金增加關稅之交涉以免將來又費一番手續總統對於此主張亦極爲首肯昨日（二十三）特向財政會議提出裁釐加稅案並記其應研究之要點如左（一）關稅增加百分之七半足以抵補釐金之收入否（二）曾以釐金充擔保品之借欵共有幾宗釐金裁撤後應如何抵補（三）各省所收之釐金附加稅釐金裁撤後各省財政受如何影響其彌補之法若何（四）釐金裁撤與關稅增加能否同時併行若釐金裁撤後再議增加關稅因交涉非一時所能就緒所受捐失必巨有無妥善之辦法 
[煤油鑛問題之籌辦近情]  
　　辦事之界限熊秉三氏籌辦全國煤油礦事宜經費的欵尚須輸入外國資本方能活動乃聞礦商之不察事情往往請求補助又有辦煉锑油礦之商人自以所爲營業與煤油礦性質相同懇請合辦聞籌辦事宜處特因是宣布其辦事界限以開井採取煤油爲宗旨其煉銻取油及其他物質之煉取燃料油類者槪不在此限内云 
　　外間之傳說陜直煤油礦以條約關係中美合資開採詳情屢誌前報昨據外交界報告最近由某國方面傳出一種消息謂美國美孚公司之允中美合資其用意别有所在非僅如外間所揣測者蓋美之富於煤油爲中外所共知其足以與之抗者惟中國使中國煤油開採如法則其所出産者或且駕美國而過之故欲保美國煤油之銷場非先行抵制中國煤油不可欲抵制中國煤油則莫如以中國煤油開採權歸己有此卽美國要求合資之本旨云云其　此種傳說當中美訂約時卽己有之論者謂此係某國素反對中美合資故造此說云 
[鹽務叢談]  
　　調查鹽稅之報告鹽政顧問丁恩氏往南方各省視察各鹽場己於日前調查完竣　京其視察之結果雖未詳細宣佈然據丁恩氏所談本年度鹽稅之收入約在四千萬元左右五國資本圑代表得此收入確數之報告後咸謂以此爲第二次大借欵之擔保品尚有餘裕惟民國二年度預算表内預計鹽稅收入爲七千七百萬元預算收入與實際收入相差三千七百萬元由此推測則二年度民國之預算收支相抵不敷額约在一億一千餘萬元中國政府將以何策彌縫此不足之數固非局外者所能預期也　　維持鹽政之被駁四川鹽運使晏安瀾日昨有電致政府稱抵川之後即從事整理該省鹽務惟川省鹽政腐敗己　頗難着手現在該省鹽商公呈請由本省紳商先行組織一鹽政維持會　商整頓本省鹽務辦法以期贊助進行等語前來謹特電聞是否應行照允之處請飭部校議電復以便遵循聞政府以鹽務整理事宜純屬行政他人未便干涉該運使電呈各節　難照准昨己據情電駁矣 
　　請提鹽欵之未准徐淮海清鄉局爲經費支絀日前呈由江蘇民政長電請中央擬將淮商年捐餘鹽二十萬包歸海屬清鄉提用以充作的欵一節聞經財政部核議以該項收入業經定爲抵補政費之用所請提用充作清鄉的欵礙難照准 
[英日兩國之庫倫觀]  
　　活佛病大作四月十九日東文遼東新報載稱吉林長官據所派庫倫密探報告逆佛近來呻吟床褥病日危篤距死不遠矣至其發病原因則係遣使俄國以急於借欵之故悉允俄之要求如聘用陸軍教官承認財政監督等條件近來俄國每以與該使所訂之約爲種種藉口大掣庫倫政府之肘所有司法警察商權悉歸俄人掌握逆佛憤概己極數日前又值督促支付陸軍教練官之俸給煩悶之餘將欲遁至西藏嗣爲俄人所阻而不果病遂大發按此說己由訪員報告錄前報 
　　英人游庫倫英人葛爾氏有游歷蒙古之志前擬自張家口起程經戈壁逹庫倫而游外蒙後以内蒙多亂行旅不便乃改乘火車至西比利亞沿斜連戞而至恰克圖而後至庫倫葛氏在庫倫頗有紀述今節錄其在庫倫之視察如下庫倫城中喇嘛勢力絶鉅故於城之一部另闢一處以居之名曰喇嘛城其地稍高於衆梵宇琳宫莊嚴異常僧人披袈裟或黄或紅顔色鮮明奪目喇嘛城下卽爲馬市每日自十時起馬販　集其地各種馬匹不可數計凡講馬者以富户居多咸騎骏馬翎頂輝煌其衣服則黄紅綠等種種不一購者或圍觀一馬或　　往來或勒馬横行馬販則百計承媚以求售至午後四時始紛紛而散庫倫俄使館等皆甚草率庫倫之南托拉河環之河滚活佛之宫殿在焉其宫殿則高於雲霄建築之精罕有倫比誠庫倫之大觀也庫倫自與俄人訂立條約後權利盡失而蒙人尚茫然未覺也蒙人每年逢佛節則皆游戲慶賀其禮節則半涉宗教半爲運動届日人民則羣集競射角力演習武藝由是可知蒙人雖愚然成吉思汗之遺風猶有存者與華人之優柔文弱不可同日語矣 
[關於滿蒙回藏之一席話]  
　　寳熈之建議案政治會議議員寳熈及貢桑諾爾布諸君最近提出一種建議案己經多數議員連署請由李議長轉呈總統鑒核兹探其内容係以民國之肇興本出清帝之揖讓與歷代之成迹不同卽袁總統當清帝退位之時亦曾受全權組織臨時政府之付託是民國之成立純然由於前清隆裕太后退讓之美德崇德報本中外所同乃民國成立之後反正光覆以及亡清勝國種種字樣變爲普通應用之名詞肆言無忌殊非敬禮優待之宣尤非崇德報本之意擬請總統頒布明令昕有一切光復反正等名詞一律禁止通用以彰清帝揖讓之盛德云云聞此案己經請由議長備案轉　總統矣 
　　複性之禮制會内務部新組織禮制編訂會己聘定趙惟熈江瀚　爲會員該會曾經討論一次以民國通禮前者内務部會同教育部己經訂有草案但民國爲五族聨合而成與前代單一制度逈不相同事貴寳能通行必須調查蒙藏回族風俗民情折衷至當日昨己函請蒙藏局參與聞該局己派參事二人加入會員之列云 
　　旗民之生計難財政部核復江蘇都督請將八卦洲等處地畝就地籌辦旗民生計一案查八卦洲等處係國家公地己列入歳入預算未便輕易更張惟旗民二百餘年來仰食公家目前當養成其謀生能力爲主要云云 
[宦海最近之波瀾]  
　　限制人才辦法共和告成以後對於行政用人一事不曰破除資格即曰量材任用而其中爲一般官僚諸公所認爲方便之門者在有權勢之長官則有保薦之一法在有權衡人才之政府則有存記之一法制度復古一般之作官思想亦復古而蹌蹌躋躋此爲不可得之人才彼亦爲不可得之人才人才太多中央轉無法任用無法任用之結果而有保薦權者之途徑亦愈益增加蓋近日凡係民政長以及護軍使皆可保薦人員總統卽以察觀使或司長候補批交國務院記名但缺額有限而此項記名人員日益增多據國務院消息以察觀使或司長記名人員此三五星期之内己有數十人之多卽或請簡亦不過一二員而陸續存記者又不知浮過幾倍長此以往倘不設法限制恐蹈前清運動傾軋之獘孫總理頗以此事爲懷擬謁見總統時便中請示意旨以便編訂限制辦法云 
　　政界交换條件昨日北京英文報載有政界之交换條件一則略云現聞某某一一要人之交换條件旣己成就卽某要人以張鎭芳如肯爲財政總長則彼亦允就交通之任此外仍有特權與其固有之地位無異所謂張鎭芳者即前剿匪之河南都督河南人與總統有戚誼者也張雖爲河南人然在皖派豫派中特標異幟而自附於粤派其將任財政總長傳說己久本月二十日又蒙總統二等動章之賜與似其剿匪成績政府己遺忘之矣但此傳聞若果見之於事實則中國之財政及其政府之威權可知矣云云 
[教育前途之消極觀]  
　　蔡懦楷反對裁司裁併各省實業教育兩司之議去歳奉督張錫鑾首先提起後因反對者多未能見諸實行最近各省民政長以財政支絀厲行減政此議又行復活廣西一省業己見諸實行刻得政界確息總統對於此舉頗不以爲然而裁撤教育司一事署教育總長蔡儒楷反對尤力日並蔡氏謁見總統己將此事陳明只可縮小範圍節減經費萬無名爲裁併實歸消滅之理總統己决定辦法由中央通電各省民政長詳陳意見以爲取决大約各省四司之局將來必有變更又據一消息日昨國務院通令各省除湖北直隷江蘇廣東民政長其内容係以現在財政支绌不得不酌量裁併機關以紓財力應將教育實業兩司裁撤教育事項併入務司實業事項併入財政司仰卽遵照辦理云 
　　教育部核對文憑教育部前因光復時案卷不無遺失各學校以及各領事報告之畢業生名册無從查考登政府公報凡宣統二年以後之畢業文憑本部不負責任不意一般文官因甄别起見遂有買假文憑之發生被文官甄别會查出者甚多現擬通電駐外各領事及各省學校將二年後畢業人姓名報部以便核對聞日本明治大學文憑僅賣百元云 
[鄂省軍事彚紀]  
　　六師赴陜軍出發北洋第六師十一旅旅長張敬堯奉政府命令調赴陜西潼關助勦白匪日前己率所部二十三混成圑由赣省開抵漢口駐紥劉家廟一帶迄今旬日未能赴陜外間有謂該軍己不赴陜暫行留駐漢口者兹悉寳因陜豫一帶擾亂過甚人馬糧草無所取給而又霪雨爲災道路汙泥行李輜重車輛進行諸多困難故留漢上製備輕車並購辦餉糧衣服等物以致躭延半月未能前進現在己赶辦就緒張君物催二十二混成圑由潯續開來漢准定二十六七兩日全部出發赴陜 
　　第一旅移駐新堤漢陽兵工鋼藥兩廠原係留鄂寗軍駐紥前因寗軍開赴襄樊叚都督特令鄂軍第一旅塡駐兹該旅長朱兆熊君奉都督令以新堤地方現奸民王佐才煽衆反抗禁烟雖經拿獲懲辦謡言甚熾飭將所部開往駐防所有兵工鋼藥兩廠防務令北洋第二師第七圑接管 
　　取消軍醫研究所鄂省軍醫研究所其學員係前在鄂軍三師中選出開辦年餘學業頗有可觀兹段都督因鄂軍己裁去二師即將來畢業勢難人人有事且中央軍醫學校員額衆多足敷各師之需要特開軍事會議議决令行該所長李克森迅速取消以節軍費所有學員各给薪餉兩月解散聞該所尚有一年卽可卒業功虧一簣殊可惜也 
[川邊軍事之現狀]  
　　四川邊界鄉城戰况各報時有登載惟戰事期間交通梗塞皆屬略而不詳現覓得稻城知事最近呈報鎭守使署公文摘要錄後 
稻城被圍鄉城戰事己逾二月知事己呈報五次交通梗塞均未奉批危急存亡間不容髮再將現狀臚陳於左 
（一）敵情敵氛漸衰具述前呈近旬日中其衰彌甚火竹鄉及下鄉城悍匪俱爲我軍攻潰下鄉各碉俱實柴薪再戰不勝舉火遠遁其附近之丙八村於二月二十三日逃遁三十賊由稻城繞赴藏霸助逆因此浮說賊衆氣懼圍稻不克大有歸志貢喝夷酋赤土本持之甚嚴尚未成行朱圑長森林卽於二十六七兩日親率精銳率三磅砲前往下雜仲賊營遍攻惜此炮力微彈少雖能連中賊碉终未轟塌然攻此之時其莪託及哈松冲所駐悍匪乘隙逃回貢噶約百餘人餘衆將有千餘之譜仍守下雜冲堅碉我軍砲彈用盡不能再攻暫輿對峙至後方藏霸仍被賊據梗塞如故 
（二）民情稻城順民完糧供差前被鄉逆焚掠後爲潰兵刧殺寃氣塡胸憤憤不平屢請路票赴鑪申訴知事傳案曉以大義朱圑長懲辦禍首允賠所失近日民氣稍靖茹布等七村接續完納本年減半糧賦雖不及以前踴躍現在軍食賴以稍濟 
（三）軍情　久援絶路斷音疏十一圑八個月無餉護衞圑三月未發久困蠻荒窮極無聊稻城氣寒又值嚴冬攝氏表計常在零度以下軍士皆無棉衣鶉服百結捉襟見肘巡夜守卡面裂足蹇藏壩失守運道斷絶月餘以來粒米俱無專食𥻀粑專飲無油無鹽無茶葉之白水十一圑出關日久尚能下咽護衞圍初嘗風味作哽作噎子彈爲軍隊之膽戰守數月現將用罄平均計之每人不過六十發而己如何不懼幸朱圑長老於戎行隨時稽查知事復購毛牛細磨　粑犒勞軍士現在稍安 
[揚州迭獲黨人]  
　　揚州陸軍一百五十一圑偵探胡玉田及七十六混成旅部密探王廷臣前在送駕橋捕獲高際（卽高文虎）一名曾誌本報嗣於二十三日審訊高供曾由黨人委任未曾接受至二十四日胡偵探復獲到石子卿一名及客棧主夏奶奶等報由旅長張仁奎一併送至縣署并委顧參謀長劉執法長會同駐揚軍政執法處長方君縣知事謝元洪重復提訊高石兩人己供出接受黨人委任狀高爲圑長石爲營長惟前經正法之蔡金山供出高文虎以二千數百元至滬購買捆在蘆柴内進城之機關槍兩架及高文虎供出石子卿陸續收買之五嚮快槍二百桿未有實在下落尚須重加研訊云 
地方通信 
[山東]  
　　烟台織業聨合會之動議烟埠近年以來織業日漸發逹所織各種布疋頗爲事處商人所歡迎惟工廠設立旣廣難免無奸商减省工料希圖漁利破壞銷路致有外貨乘機而入之獘兹聞該埠乾豐華興經業各工廠爲鼓勵同業推廣銷路起見特發起一織業聨合會其進行之手續先在該埠組織公共發行所俟有成效再赴各埠組織分發行所此辦法果能持久東省織業之發逹可預計矣 
　　藉端生事之被斥歷城縣人李鳳林近日具呈行政公署請求將前任歷城縣知事劉嘉幹等四人列入名宦祠以示優待循吏至意當奉批云查崇禮名宦事關典禮雖政績可徴於輿情採訪必合乎體例所稱劉嘉幹等四人應否列入名宦一體崇祀自有士紳公議鄉老口碑本民政長搜羅題舉權衡俱任煌煌巨典豈一二編氓所能干預况丁文誠公業在本省建有專祠廟貌方新祀典如故該民等亦竟一例並舉尤屬不知輕重至所稱義務勸學所義務衞生局各種名稱稽查擋案並無此類機關顯係揑詞聳聽藉端生事實屬合特斥 
 
 
 

Page 7

 
 
一　川小學之發逹　川縣各小學校二年以來共計成立四十二處各校形式精神頗有可觀其最優者爲城立第一初等及三區第二初等兩處學生各四十餘人其教授管理等法均適合單級定章各學生亦極肅靜無譁秩序井然堪作全縣之模範現視學員己呈報縣署令飭改組模範高等小學以資提倡云 
[湖北]  
　　審計處長辭差湖北審計分處從前月支約三千金現經部　減發六成月祗支用千餘元己由部令行省長轉讼該處自五月起照核減數開支查該處職員不下三十餘人自減費消息到後卽行改組辦事職員合處只留十四員計處長一總核一分核二核算四書記六聞該處長吕耀卿决計亂職業奉中央任命調充汴省黄河河工局長擬於月内卸差其遺缺有以浙人汪某承乏之說 
　演說圑員之失敗鄂省演說圑開辦以來成效頗著其講員原有駐圑與義務之分駐圑者母月薪水三十六元義務者則每講一點鐘給夫馬費五角近教育司長以該駐圑講員多至十餘人需欵甚巨擬於日内舉行甄别以定去留乃該圑員余華清等竟先辭職意欲藉此要挾教育司遂卽照准一律取消不另委員即派義務講員擔任仍以鐘點計算其義務講員游行講演一項今因不暇兼顧己暫停止現余華清等大爲懊喪又具禀行政公署請示矣 
[安徽]  
　　派兵彈壓茶市皖南徽州各屬素爲産茶之區每當暮春之時以採茶爲生活者動輒以數萬計近日往徽採茶者又途爲之塞當道以值此烽烟不靖之時恐有匪徒混入生事特派駐通一圑第三營十二連於二十四號出發前往該處彈壓 
　　查收議會存儲軍械皖省議會早經取消惟該會内尚有存儲軍械當經倪都督指令懷寗縣徐茗樵知事速將該議會所存軍械清查呈解旋由徐君到會啓封查明卽將所存之馬蹄泥鎗九桿剌刀九把子彈二百數十顆逐一解交軍械局並將呈解件數覆請都督詳核備案 
[鎭江]  
　　建築自來水亭鎭江内地開辦自來水由朱君中孚集資提倡丈量地叚以備安置水管己紀前報近日己在北固山下濱江空地興工建築自來水亭一座裝置洩沙盆並　裝地中水管一俟工程告竣卽行通水以便各户取用云 
　　查土須奉命令鎭郡警察事務所向設稽查烟土員往往濫用無賴爲爪牙致所獲報公烟土十不得其二三非處勢不得己即行私匿朋分兹爲張警察長訪悉前日特諭各稽查員此後拿獲烟土非奉命令不准擅便如訪悉大宗烟土須隨時報告由總所派出長警前往恊拿不得濫用私人云 
　　鳴鑼收受公文鎭屬丹陽縣知事署收發處援前清積習收到來文視其事之輕重定納費之多寡大率每件須取洋一元有奇刻爲王知事察知特誥誡科員令卽傳止並懸鑼一面令投文者鳴鑼以除弊資亦晚近之善政也 
　　觀音粉出現近日爭傳南鄉薛村地方有農民在山下掘塘蓄水下士尺餘卽有蓬蓬勃勃如釜上熱氣屬出察其土色黑而質細遠近鄉民往觀者君知爲觀音粉出現云 
　　賑救無告旗民鎭郡光復後設立旗民生計所凡丁壯男婦均由該所代籌生計俾各自食其力至老弱孤寡殘廢之人衣食不能自給仍難存活兹聞有鎭城慈善家籌募常年捐賑集有成數日前逐户調查分别極苦次苦兩等計月給賑己定極苦者月給洋三元次苦者月給洋二元 
[揚州]  
　　實行清查蓬户江都謝知事元洪前以城内外各蓬户疊次藏匿黨人匪徒及軍火等物特令各警區清查蓬户以清隠患昨各區區長己會同查核計有蓬户三百餘家現己分别去留呈報縣署矣 
　　知事接收審檢廳謝知事元洪昨奉高等審檢　　　司法部禡電令其接收地初兩級司法機關處理訴訟當門會商審檢兩廳楊朱二廳長准於陽曆五月一號接收己通告各市鄉人民知悉矣 
[松江]  
　　碾藥釀禍之眞相浦南烟墩頭鎭顧姓家碾藥釀禍己誌昨報兹悉該鎭人殷君石生曾充松軍步隊第一營管帶彼時將火藥搬移回家前日其弟鐵生因餘藥受潮結成巨塊遂托顧阿火就顧屋中用石春碾詎藥性猛烈猝然炸裂房屋燬燼顧阿火立被轟斃鐵生及旁一人亦均受傷現送上海醫治該圖地保陳甲聞耗立投知事署禀報時楊鎭守使亦有所聞派偵探四員前往調查李警務長亦派幹員督警馳往將殷之父號勉齋者拘住一面向其住屋及鄰近各家查抄並傳鄰右研訊二十五號帶殷來局訊據併稱火藥　此一塊係　備獵鳥之用警長得供即備文送殷全知事署請予訊核勉齋向充醫生兼該鎭董事讓禍後己倩人調停餽顧姓家屬洋二百五十元了事詎爲地保報告遂仍到案云 
　　富家子驚魂己定阮巷鎭富家子馮某近被徐愚亭指爲暗殺黨報告拘獲解歸金山縣署訊治馮到縣受訊數次以罪狀不能成立僅判拘留迄今多時始得釋出至同拘之金某尚被覊留云 
雜評二（步陶） 
　　英日之庫倫觀日報謂活佛之病爲不堪俄虐所致英人游　者謂庫人猶有成吉思汗之遺風二者所言雖各有其主指而庫人恥爲人下亟思所以振作之情態固己躍躍紙上矣 
然一則事前不自審擇至受制於俄而始自追恨　追恨而不求所以補救徒自戕賊以助敵快謂之非溝瀆之智蓋不可也一則狃於習俗角力競鬥以愉娱小己而世界商學工農一切物質文明之競爭曾懵焉而一無所覩謂之非匹夫之勇又不可也 
　　處二十世紀之優勝劣敗之漩　而欲賴溝瀆之智與匹夫之勇以自保其族姓於永永不替寗爲事理之所可能雖然猶知自恨猶求角勝彼侁侁俔俔徒以睡面自乾爲苟延殘喘之計者對此倔强未己之民族固尚不能無所慚汗也然則活佛之病不病庫倫之强不强我又何暇爲之多慮焉　　寳熙之建議案寳熙等最近建議欲將光復反正等一切於清室有關之名詞概行禁用其意以爲民國之成乃清室之所與而非民國所自成其口吻與所交議之優待清室案大相類雖將來能否見諸實施尚不可必然旣己逹之總統或者其亦以之交議與 
　　民國成立外人目爲口頭革命又曰意思革命光復反正等名詞之實際我民族對之雅不能無所愧色時僅兩載而所新創之種種形式概揭去而一復其未光復之初此無怪寳熙等之振振有詞也雖然清室且仰人優待旗族且賴人生活曾是區區三五名詞之去留而謂其足以掩盡天下後世耳目有是理耶嗚呼亦何不思之甚也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[嚴查販運烟土]  
　　滬南閘北兩警察分廳長崔徐兩君昨奉江蘇韓省長訓令云内務司案呈前准全國禁烟聨合曾丁義華君電稱得上海報告英商躉積未報入口烟土有一萬二千餘箱之多其己報入口存土尚不知確數等因當經函致江海關施監督查復去後旋准復稱上海入口烟土結算至本年三月三十一日止實存七千七百三十一箱又三十三小箱等因前來查中央續约印土入口以一千九百十七年爲全國實行禁絶之期並允如不到七年能有確實憑據凡土藥概行絶種則印度出口運華之烟亦同時停止惟言明廣州上海兩口爲最後之結朿等語按照條約所訂是己經禁絶土藥之處可以不令印土入口現在上海所存印藥旣如此之多而内地上藥旣絶洋藥必昂貴上海存土勢必亟思外運以圖厚利况滬地爲商埠極盛之區車輪往來日必數起交通最便私販偷運尤易作奸亟應認眞搜查以免流毒無窮爲此令仰該廳長隨時嚴密搜查倘查有私行夾帶販運當時不及截留即行電告運往地點於車到及卸載時搜查截留並電呈本公署核辦事關要政如果查獲大宗販運准予隨時請賞務當認眞從事母稍玩忍 
[召變海運局及海神廟地畝房産之布告]  
上海縣知事昨日發出布告一道云照得本邑二十五保十六圖南市馬家廠地方有江蘇海運局及海神廟各一所前奉江蘇民政長韓派委查勘丈見海運局實地七畝八分七釐五毫上建房屋九十五間又海神廟丈見地六分八釐二毫殿台兩廊屋宇完全局旁餘地丈見六畝六分八毫并有海運局另建房屋十間共計地十五畝一分六釐五毫房一百五間當卽按照時值估價呈報在案兹奉韓民政長指令以海運局舊址餘地及海神廟本係省款購置現因漕運久停廢曠不用核與審計處檢查官有財産暫行規程第九條第一欵規定變賣條件相符應卽定期召變規定地價每畆以規銀三千二百五十兩爲最低價格之標準所有局房廟屋價值以規銀四千二百兩爲最低價格用競賣法擇定陽曆五月十五號止（卽舊曆四月二十一日起至四月二十五日止）下午二時至本公署花廳投標擇定五月二十日下午一時當衆開標并由江蘇審計分處派員來滬監視查該局地位適當南北要道馬路寛闊市面繁盛水陸交通極爲便利以之改建市房廠棧住户均極相宜如有願得此項地産者届時來署投標并備定銀六千兩俟房屋交清如數繳訖由本公署出給印諭管業别無絲毫浮費倘欲閱看圖樣並海運局房屋者得於陽曆五月十一日起十三日止下午一時到本公署接洽領看特此布告 
[芝罘路又出刧案]  
　　當場獲盜兩名 
　　匪徒張榮慶張根全於前晚八句餘鐘偕同在逃五人至公共租界芝罘路四號門牌入西洋籍之華人奚蘭卿家撞門入内各出手鎗利刃嚇禁聲張任意肆劫奚扒窗越入隣家走出飛報老閘捕房立飭通班中西探捕前往兜拿適該匪等刦得值洋三百餘元之金飾各物奪門而出一匪開鎗拒捕致被逃脫五人當將兩張拿獲並在原告家中洋檯樓梯等處尋獲該匪等所棄手鎗三支一併帶入捕房在張根全身畔搜出原贜商學俱樂部之銀牌一方現洋二十三元一併押至昨晨解送公共公廨請究原告延律師上堂代表請究副捕頭密而司及一號西探考爾華探王梅生等先後上堂禀明前情並稱當時盜匪張根全從洋檯跳下圖逃以致跌破頭額就獲張榮慶當時尤敢拒捕脚踢西探派脫生小腹圖逃并將尋獲手鎗三支呈案請究訊之張根全供稱在法租界嵩山路火龍間内爲西崽行經是處被盜匪强曳至原告家内我因喊救致被抛擲在地磕破頭額等語張榮慶供拉黄包車度日昨晚適經該處亦被匪見而拖入其家並不爲盜乞鑒關讞員得供會商英領康君以該盜等堅不承認且原告係西洋商遂判兩盜還押候照會西洋領事訂期會審 
[保護藥廠之愼密]  
　　第四師補充兵第六圑龔團長以龍華子藥廠儲藏藥彈甚夥現當謡言蠭起之時亟應嚴加防護除每夜派兵輪流保護外並督率衞兵於晚間赴外日輝橋一帶愼加梭巡所有浦東南碼頭之火藥庫亦經該圑派兵前往駐防 
[取締住户容留外人]  
　　駐滬製造局步兵第七旅臧旅長查得高昌廟四周住户甚爲複雜品類不齊值此黨人潛匿之際恐有賄結貧户姑代隠藏情事故於昨日令飭參軍王殿魁知照各住户不得容留外人住宿如果來有親戚眷屬必須住居者務於晚間八時以前親投海陸軍警察隊内報明以便派員往查是否正當營業之人一面由該參軍於九時以後親率士兵前往各居户嚴密抽查倘或所居之人多於户册所塡之數卽行拘詢如有容留來歷不明及形跡可疑者着卽訊明究辦以杜隠藏匪類而遏亂萌云云王參軍奉令後昨己通告各居户遵照矣 
[指拘之管鵬緩期審訊]  
　　長江緝私營偵探劉海鳴偵知黨人管鵬匿居虹口元芳路三百六十七號門牌内報請總巡捕房派探協同拘獲解奉公共公堂訊供不認並稱伊名應明判押候復核並由鄭鎭守使電致安徽倪都督調查管鵬犯案証據派員來申一面覓取管鵬照片以免偵探悞會各情己紀本報兹悉此案本擬定昨日午後開庭預審祗因皖督所派之員尚未到申不克開庭証明故由公廨關讞員照會陪審西官英領康君另行訂期再訊矣 
[是學生而非軍人]  
　　滬西徐家匯地方近由軍界訪有某國軍隊在彼駐紮因特派員前往偵查昨據查復並非軍隊乃係東洋學生在該處隙地抛球玩要云 
[私帶手鎗子彈]  
　　滬寗車站二區警署派出所崗巡於前晚搜查私帶烟土時查獲姜阿九一名藏有手鎗一支子彈十五粒昨解司法科研訊據姜供係友人託伊帶往吳淞銷售當解鎭守使署歸軍法處訊明核辦 
阜寗人張成和前晚身帶子彈十五粒與在逃一人行經廣東路湖北路轉角被七百三十二號華捕查見以其形跡可疑上前盤詰因同伴一人飛逃該捕卽將張拘住當在張身呌搜出子彈因即帶入捕房詎張行至三馬路忽爾狂奔圖遁幸由一百四十三號印捕見而帮同將張拘入捕房昨解公共公堂請究張供近由鎭江來滬此項鎗彈係在火車站拾得奉判押候查明禮拜五再行訊核 
[車夫與刦案之關係]  
前晚一點時法新租界芝蘭里西十一號門牌沈姓家突來匪徒四五人打門入内各出手鎗嚇禁聲張並不搜刧物件祗將藏洋四百餘元之木箱一只搶而逃逸事後沈投捕房報稱所用包車夫某甲於晚上托稱有事出外後回來未滿一小時卽有匪徒來刧且該匪等似預知箱中藏有洋銀故祗搶木箱未搶他物其情形似與某甲串同行劫求請訊追捕頭立飭包探前往勘明被刦情形並將該車夫拘入捕房訊供支吾着卽管押候究並飭各探嚴緝逸犯到案訊辦 
[監犯圖逃之又一說]  
滬城西門内舊普育堂原址自改建上海地方檢察廳模範分監之後迄今收禁判决人犯爲數極多前晚有判决監禁四年之監犯夏大成子等五人發起於是晚越牆而逸當經守衞巡警察悉報告所長立飭守衞並看守巡警分投追赶拘拏該犯等足上俱釘脚鐐行走稍遲故由該警等在分監附近拘獲三犯又在西門地方追獲夏等二犯詎該犯猶敢行兇拒捕卽經該警等一併拘送分監由所長據情投報地方廳昨日午後汪檢察長備文飭派司法巡長梅南枝率同法警詣該分監將夏等並同號之各監犯總共十六名一併提解到廳訊辦 
[協緝盜匪之訓令]  
閘北警察分廳長徐君國樑昨日訓令各署云案查第二百四十四期省公報内載江蘇省行政公署第二千二百四十四號訓令内開内務司案呈據淮隂縣知事呈稱縣屬三柯樹民人王華山呈報伊家於隂曆三月初三夜被匪三十餘人各執槍刀蜂擁入室將其子王萬選綑紮劫去牛驢洋元衣物而逸當經往勘嚴緝並移請鄉分局及防軍鄰縣一體恊緝外理合具文呈報仰祈鑒核飭屬一體恊緝等情（中略）爲此令仰該署長飭警嚴緝此案眞贜正犯務獲解究並仰轉飭所屬各分署一體遵照恊 
[規定建築工程之照費]  
上海工巡捐總局朱局長昨日通告云查塡發營造房屋修理築笆凉棚等執照本局接辦之始暫照舊章辦理並未規定照費而閘北分局塡發前項執照除修理拆卸外均己分别定有額費較之租界章程尚屬减輕本總局爲謀統一辦法並須籌欵補助各項地方公益用欵起見兹自五月一號爲始按照閘北分局定章除修理拆卸等照仍不取費外所造房屋建築竹笆凉棚等執照一律按照後開價額收取照費應由各居民舖户等來局領照時照章繳納爲此通告居户店舖一體遵照此告 
計抄工程處所定各項照費價目表 
華式樓房自一幢起至五幢止繳照費洋五元五幢以外至二十幢每幢加費洋五角二十幢以外每幢加費洋二角五分 
華式平房一間至五間繳照費洋三元五間以外每間加洋三角洋房及廠屋等估造價銀一千兩至五千兩者每千兩繳照費洋二元五千兩以外每千兩加照費洋一元 
半式洋房估造價銀一千兩至五千兩每千兩繳照費洋一元五角如五千兩以外每千兩加洋七角五分 
房屋門面改建兩間以内繳照費洋一元如兩間以外每間加洋二角五分 
砌築牆垣十丈以内缴照費洋三元十丈以外每十丈加洋一元五角 
碍礟十丈以内繳照費洋三元如十丈以外每十丈加洋一元 
本頭水泥石塊如礟十丈以内繳照費洋四元如十丈以外每十丈加照費洋二元 
木竹棚木竹棚十方以内木竹棚繳照費洋二一元如十方以外木竹棚加洋 
一半元 
木竹笆木竹笆十丈以内木竹笆繳照費洋木竹笆一元半元如十丈以外木竹笆 
加洋五二角五分 
涼棚兩問以内繳照費洋半元如兩間以外每間加洋二角五分塡泥十方以内繳照費洋五角十方以外每十方加洋五角如五十方以外每十方加洋一角发五百方爲限如五百方以外免加照費 
門面房屋修理及裝修等免費如不遵章領照究罰 
拆卸房屋免費如不遵章領照究罰 
[崔廳長保護繭商]  
滬南崔分廳長查得新繭又將上市寓滬各西商多有携帶銀兩分赴西鄉各埠購買繭子者恐有無賴之徒乘間肆擾或盜匪從而肆刼業己令知所屬各警區及各分署如逢繭商過境或在境内分設莊口應卽隨時呈報備查一面派探警等隨地保護以昭愼重 
[又是一道催促契之布告]  
上海縣知事公署昨接江蘇韓民政長署江蘇國稅廳籌備處蔣處長會銜布告一道發貼揭示場其文如下爲布告事照得騐契嚴禁浮收積壓節經通令各縣遵辦在案兹查泗陽鹽城東台三縣浮收一二角不等殊堪駭異當此財政奇絀之時本民政長本處長本忍多方取盈以竭民力僅祗騐契一事可以保護人民財産委托地方官承辦乃泗陽等縣猶敢故違禁令藉公漁利實屬太無心肝除將泗陽等縣知事分别記過撤懲委員申斥並勒令將浮收實數追繳具報外合併布告各業户一體知悉須知本公署本處對於驗契革除弊病體卹民艱無微不至現在限期將届務必踴躍呈騐母得匿延致干補罰其各凛遵特此布告 
[律師被控移提]  
　　松江人張某係前清候補人員近因欲入宦途托某律師爲之運動該律師曾在松郡華亭縣審廳出庭辦公此次受張之囑托曾取運動費洋數百元嗣因日久無音張知受愚向索不還張據情禀控法公堂經聶讞員備文於昨日下午飭派包探至上海地方廳禀請移提汪檢察長立飭法警協同偵探赴西門外林蔭路地方將該律師解廳卽交來探帶回公堂歸案訊辦 
[意公使回滬]  
駐京意大利公使沙福瑞君日前抵滬後卽往長江等處游歷曾記前報兹聞業經游畢於前晚搭坐該國炮艦回滬暫庽意領事署不日即須返京云 
[警署又獲販烟犯]  
　　閘北二區警署前日查獲販土犯王裕慶王長生王寳寳三名搜出烟土三十八兩移送第二初級檢察廳押候核辦 
[烟犯瘐斃]  
陸關金前因私食洋烟爲警拘送地方廳訊供收押聽候訊辦在案邇來該犯在押患病禀奉汪檢察長發送新普育堂醫治無效延至昨晨斃命由堂董陸君以電話報告到廳汪廳長於午後委派蕭檢察官帶同沈檢騐員蒞堂騐明陸關金委係因病身死因無家屬判善堂棺殮發封厝壇候屬認領 
[舉定燻業代表]  
　　錫金旅滬燻業中人遵依二月十九日錫金公所董事議决各業自舉代表於五月十三日共同商議當於隂曆四月初二日午後二句鐘先在公所内議事廳開會到者約有一百餘人先由張源生報告開會宗旨次公推劉菊初爲代表當時卽由劉演說略謂該業中人貧苦者多擬要求公所董事添建四等丙舍云云衆皆贊成振鈴散會 
[恫嚇索詐]  
滬南豐記碼頭雜貨店主章義軒投第一區第一分署報告有前當探夥之王敬思偕同三五人來家指爲私收軍械皮件恫嚇索詐當場不敢與較遂給以大洋三元小洋二十七角請爲查究等語當經該署員派探傳到王敬思詰問供詞含混並牽涉某區署副探當即一併移解分廳司法科預審擬究 
[銅作主聲訴納賄原因]  
西門外開設銅作之唐鴻羣因將前清制錢入爐鎔毁被二區警察署訪悉派探前往查抄唐卽將洋銀五十元贿給該探懇其庇護該探不受遂將人贜拘解到區解送分廳司法科核得此案係屬刑事因即將唐及賄洋五十元轉送第一初級檢察廳預審唐供紹興人此項小錢同業鎔毁者甚多該探先來索賄洋一百元實因無力僅凑給洋五十元詎該探不能滿意致被解案求宥判繳呈保證金二百五十元保出候示一面派令法警調查虚實再行起訴同級審判廳判决賄洋五十元附存 
[包醫天花之失敗]  
江北婦人王楊氏偕姪王文彬扭醫生夏漢卿至二區三分署控稱因四歳之子偶患天花由夏包醫服藥後病反增劇邀夏覆診尚稱無妨旋即身死請爲究辦云云當將兩造並呈案藥方移送檢察廳請辦 
[驅逐艒艒船]  
　　上海救火聨合曾前經議定在南市久大碼頭外灘興造第六區救火會洋龍間及事務所經前市政廳議會議决實行有案刻又禀明工巡捐總局長於前日開工建築惟因是處有江北艒艒船羣相擠泊阻碍工程是以函請滬南警察分廳長崔君曁水巡隊等務將各船一併赶逐昨崔分廳長己飭知第一區張署長派令警探會同水巡隊知照各船户迅即移泊空曠處所不得再事停留致干提究云 
[搶親被拘]  
愛而近路六百八十七號居婦唐吳氏之長女阿明憑媒許與某米店夥楊阿標爲妻因氏昻索聘金楊家貧無力故尚未完姻前日楊雇姚阿林之馬車乘女與其妹唐小妹至某書作領取工資楊遽將女抱入馬車希圖搶回成親當被八百六十七號華捕查見一併攔入捕房昨解公堂請究經中西官訊悉前情以楊不應舉動野蠻姑寛開釋着邀請原媒熟商迎娶 
[淫棍不認原物]  
曹鍾湖前因姦拐無錫人陸子雲之妻高氏匿居法租界經陸控由公共公堂將曹與高氏逮案訊實因高氏供稱自願隨曹故判氏押女所三月曹罰洋一百元充公陸將曹所置房内木器等物交還被告嗣曹以陸所交各件均非原物復具禀公廨起訴業經傳訊在案昨日孫襄讞會同奥副領事克君升座特别公堂研訊原告訴稱奉諭飭陸交還各件因非原物是以控究訊之陸供所有物件係由法捕房檢交由我轉交與原告並未移動請爲明察而曹堅稱並非原物孫君諭謂曹曰爾姦佔人妻實係淫棍尚敢饒舌如查出前項木器是爾原物有意不認定當重辦諭畢商之克君以兩造供詞各執孰是孰非仰候檢察處用西文信函請法捕房將是日檢交陸子雲物件之細賑抄送并令經手之原差到堂作證並諭曹鍾湖於七天内開具實在清單呈候與法捕房細賑核對以判核斷 
[虐待養媳之受罰]  
邵阿全携帶十二歳之女兒順佳投法公堂控稱前因家貧曾將順佳於五歳時許配與柴王氏爲養媳時被責打小民隠忍不言詎王氏見小民愚懦可欺將女兒百般凌虐頭面脚上均有傷痕實在忍無可忍故將女兒領回報捕拘案求請訊究王氏供因順佳不聽教訓將其略加訓責至脚上之傷係自己跌破並非婦人凌虐判傷痕確鑿着罰洋二十元充公順佳交伊父領回俟年歳及笄正式迎娶 
[山東孩迷途招領]  
　　男孩石二身穿藍布棉襖靑布開襠棉袴頭戴瓜皮小帽紅結帽上並圈金線一條雙樑布鞋並不着襪在法租界迷途啼哭爲捕帶至法公堂請訊據供年八歳山東人隨父來申在途失散餘事不知聶讞員察得該孩患有疾病判送醫院醫治並候伊父來案具領 
[南潯人得返家鄉]  
南海人張左全前因來滬找尋伊妻不遇在寗波路某客棧内吞烟圖盡由捕查見拘送公共公堂判留棲流所候飭捕房尋到伊妻再核在案前日張因欲回籍飼蠶禀知所董於昨將張送回公堂請示經中西官詰悉當堂賞給川資洋兩元着速行回籍張稱謝而退 
[矮子復來租界]  
南潯人吳啓林身不滿三尺素無恒業终日在租界各馬路以要猴拳度日引人聚觀被捕查見以其違章曾經拘解公堂訊判逐出租界在案近因復來使其故技由捕查獲昨解公共公堂請究經中西官訊明判吳押送上海縣知事署遞回原籍 
[扯破包探油衣]  
包探投法公堂禀稱昨晚三點時見應永生在途行走形迹可疑向其盤問非但不服反敢行兇並將油衣扯破故送案請辦應供不知包探故與之口角但並未行兇求宥判押七天賠償油衣費洋兩元 
[公共公堂瑣案]  
　　毛咬嚌因與陳阿四宋阿喜邵金發串竊海寗路一百四十號門牌伊姊鄧毛氏家綢衣質洋分用被控捕房於昨將各人拘解公堂訊供屬實判各押西牢半年以儆 
　　朱琴香控楊秀卿抵單不贖等情昨由捕房將被告傳案請示判交保候訊 
　　虹口狄思威路居人楊魏氏章榮寳等同控無賴王阿根冐騙衣服等情昨由捕房將王連同原贜一併拘解公堂請究經王襄讞會同英哲副領事訊供不諱判王押西牢四月示儆 
　　賭徒徐瑞寳陶德堂葉元炳尤子士王子堂徐少卿劉年毛等前日在北蘇州路五百三十五號門牌祥豐厚號内聚賭抽頭被匯四捕房西探祁文司查獲一併拘入捕房准各存洋保出昨經公堂傳訊中西官以各人保出未到着將保洋充公並着補傳祥豐厚號主訊究 
　　又梧州路三百十七號居人趙桂虎因糾同楊錦堂錢阿毛顧錦桃等十一人在家聚賭亦經捕房查獲昨將各人一併解案訊實奉判各罰洋三元充公無洋改押三天賭具銷燬 
雜評三（宇） 
[偵探亦人也其心安在哉]  
　　生計愈艱難道德愈墮落此普通人之慣例也然生計艱難之人所亟亟者祗求一時之得免凍餒故至爲盜爲竊而止其患亦僅及於地方也而今之侦探則往往利用此種生計艱難之人或設𨹗以誘之或栽贜以害之彼爲一時衣食計� 
何暇加察及至逮捕則表面上固己情眞罪當遂博得黨人之虚名而冤沉海底矣而偵探事前交結之資卽什百取償於此日嗚呼尚有人心哉此實國家之大患也 
專件 
[陸軍大學校條例（續）]  
　　第二十七條再審試騐每年槩定在十一月中旬於陸軍大學校施行之試騐委員長督同試騐委員考查再審試騐各員成績調製名册密呈參謀本部參謀本部據試騐委員長所呈名册分别决定再審去取員數及入學日期移知陸軍部曁各省都督并傳知試騐及第各員届期入校遵章肄業 
[學員待遇]  
　　第二十八條學員入校後所有原俸仍照當支給其原差由直屬長官派員兼理或署理 
　　第二十九條學員入校後遇本職推升之時仍照常推升但須畢業後方能就職 
[學期試騐]  
　　第三十條學員入校滿一學期（每年分爲二學期）時由校長呈請參謀本部派員會同施行學期試騐其平均成績在六成以上者留校肄業不及六成者由校長體察情形詳呈參謀本部轉咨陸軍部酌令退學仍回原差此外各學期試騐均凖此辦理 
[畢業試騐]  
　第三十一條學員入校滿三年時由參謀本部呈請大總統委任上等軍官臨校施行畢業試驗並查核平日成績調製學員順次名册呈請大總統親臨（或派員恭代）發給畢業證書及徽章學員畢業試騐其平均成績在八成以上者除發給畢業證書外呈由大總統給與優等名譽獎品不及六成者由校長體察情形呈請參謀本部留校補習或發給修業證書轉咨陸軍部飭回原差 
[懲賞]  
　　第三十二條校長於諸學員中有確認其品性行爲不適爲軍官者應隨時詳呈參謀本部由部查實轉咨陸軍部飭令退學學員確因疾病缺課雖多其平常成績尚有畢業之希望者校長得詳呈參謀本部請求留校補習 
[隊附勤務]  
　　第三十三條每年由八月至十月間校長得呈請參謀本部轉咨陸軍部派遺本校學員赴各兵種之軍隊中練習隊附勤務 
 
 
 

Page 11

 
 
　　隊附勤務通常以秋季演習完竣時爲限但如因學校授業上認爲必要時校長得先其期呈請參謀本部召還學員回校在練習隊附勤務中當該隊長對於學員與待部下軍官同有指揮命令懲罰學員之權 
　　第三十四條學員隊附勤務完竣時當該隊長應將該學員成績概况密具表册經階級之次序轉逹參謀本部曁陸軍大學校 
[野外教育]  
　　第三十五條因教育上之關係校長可於適當之時機呈請參謀本部令學員舉行戰術實施參謀旅行及見學旅行（例如參觀重炮兵射繫及炮台軍艦軍港飛艇與其他兵器製造廠等） 
[各學期成績表之調製]  
　　第三十六條校長於各期之终會集教育長高等兵學教官曁專任各教官審查各學員成績及特殊之技能調製第一（二）（三）等各學期學員成績表册並特殊技能證明書詳呈參謀本部 
[雜規]  
　　第三十七條每年當暑期時校長得呈由參謀本部與學員三星期以内之暑期休假但非暑期時凡學員請假在一星期以上者須經參謀本部之許可 
　　第三十八條兵學教官在校務無妨碍時得呈由參謀本部令練習隊附勤務及參與機動演習 
　　第三十九條學員所用之圖書器具及消耗品得由校分别貸與或支給之 
　　第四十條本校現因房舍窄小學員暫不住校然因受課之關係所有午膳均由校供給 
[經費]  
　　第四十一條本校經費分額支活支兩項凡薪津餉乾等項爲額支額支概算詳第二表凡修建房屋購置器物儲備藥品及舉辦野外戰術實施參謀見學旅行一切消耗品雜支等項均爲活支活支概算詳第三表 
第四十二條前條額支活支由校長隨時按章具呈參謀本部核准批發 
　　第四十三條物價隨時低昻糧秣雜費前後或有不同兹之所定概係適中數目如有應行增减之處由校長隨時呈請参謀本部核辦所有支欵軍　應隨時將收發欵目分别額支活支兩項繕造四柱清册先將各項憑單領據發票收條核對明晰連同原簿呈由校長查核簽名申報參謀本部核銷 
　　第四十四條關於校内各項細則由校長隨時體察情形擬呈參謀本部核准施行 
第四十五條本條例自公布日施行 
來件 
[孫復瑞調查沭陽東海兩縣災情報告上海廣仁堂義振會書]  
　　謹告者復瑞蒞沭陽東海兩縣確切調查被災大略自光復以後江北土匪　起各縣均遭蹂躏而以沭陽東海兩縣爲最甚沭東兩縣西鄉巨匪之巢穴在焉千百成股負圩自固分遣黨羽四出搶刧二年以來民無寗日無論數十家一邨或一二百家一邨惡匪一至全邨爲墟所有邨莊或被搶數次或被搶十數次初搶祗搜牲畜銀錢再搶並將農具用物一掃而空焚殺之酷記不勝記有將全家殺盡者有僅存婦女數人者有僅存一二幼孩者奇慘情形耳不忍聞目不忍覩被搶被害之家不敢到官呈控控必尋殺各邨莊旣己被搶猶復典賣田産以供匪黨之保方費地方良民棄田地房産而逃者不知凡幾從前捻匪入境一掠即竄兹沭東人民被匪蹂　二年之久豺虎坐噬膏血全枯又遇上年旱災旣苦無食且無衣物徃畜可以售賣飢民挖草根而食遍地皆是求一粒不可得不死何待自隂曆正月仲匪復變沭邑塔山左近各邨圩毀成平地流離失所者難以數計其餘賢官亭高流隂平桑墟董冲等處與東海西南境之興谷鎭陀佛溝南場頭馬家湖孫徽墩陳家湖等邨災情尤重刻下仲匪繫散逃亡各户陸續歸來不下數萬人有室皆空無人不涙竟有得振則生無振則死之慘業己而禀韓省長盛馮魏三會長籌欵振撫維是去冬振南京今春振徐州之銅山沛縣皖省六安霍山定遠等處賑欵羅掘一空惟有懇求諸大善士發菩提心迅賜拯濟如蒙解囊慨助請送上海成都路廣仁善堂當給收條俟集有成數卽行登報奉揚仁風俾沭東兩縣刦後遺黎得以早慶更生功德浩大實無涯量謹代數十萬災黎九頓以俟 
來函 
[上海縣知事公署函]  
　　逕啓者本公署徴收房捐向由莊君辦理現因改委調查烟酒牌照事務未遑兼顧是以自五月起另委范君接辦並以市鄉教育經費不敷尚須加意整頓藉資挹注昨閱貴報有房捐包辦之說恐係傳聞失眞之故尚希更正以昭實在 
[上海地方審判廳典簿所函]  
　　逕啓者閱貴報新聞欄内載有張廳長銷假後之清理案牘一則全屬失實按本廳廳長於前星期内因事請假祇有三日並無一星期之久於請假期内亦委推事代理所有公文案件隨到隨辦何來檢廳起訴八十餘案擱置典簿所之事卽查此三日内檢廳訴案僅有二十餘起亦無八十餘件之多應請更正以昭核實 
[上海地方檢察廳第一看守所函]  
　　逕啓者讀貴報四月二十七日本埠新聞欄内載革警金寳山家屬托所役設法將烟泡土皮夾帶在食物衣服之内私自遞進一則閱悉之下不勝詫異查該革警自奉押後旋奉廳長面諭停止接見該家屬雖曾送遞衣服一次當經本所官詳細檢查並無夾帶違禁物品想貴報傳聞失實希卽更正爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬全國人民上清慶王書] [  太和]  
中華民國全國人民謹上書於亡清慶老親王閣下溯自清季幼主庸愚閣下以滿洲之親貴握機要之政權開賣官　爵之門爲　黨　私之計外交諳練無非以路礦送人財政精明只解以脂膏肥己借　回扣則視爲當然川省鐵路欲收歸國有固己成績昭彰口碑載道革命之醖釀清室之覆亡胥閣下方也民國成立二載於兹風雨漂摇不絶如縷内閣數易貽短命之譏政事紛更等幻泡之影比來黨員議　次第解散祭孔祀天案經表决凡百設施無不汲汲以恢復舊制爲事新人物悉歸淘汰舊官僚漸肆鴟張任用官吏之例重經騐而不重學識取資格而不取才能宦海茫茫風氣一變新式致府行將組織某大老方於大總統前力保閣下資格之老經騐之富有發逹經濟之材具折衝樽俎之力對内對外能弱能强挨笑挨駡任勞任怨倘使畀以要職必能大有表見竊思閣下在亡國大夫之中固應推爲領袖果使惠然肯來出其禍清之方略不難亡我民國乃側聞出山之心猶豫未决萬衆驚走相告僉謂斯人不出如蒼生何政府相需之殷人民相期之切幾如大旱雲霓閣下奈何竟恝然置之耶假使我國以閣下不出故得苟延殘喘於旦夕而外交孱弱財政竭蹶黨派紛爭匪盜徧地國利民福之目的终不能逹與其破産於將來曷若滅亡於今日斷送於閣下之手爲快也務求閣下憫人民之顚連無告志在速亡勿負某大老保薦之誠勉徇大總統徴辟之雅卽日出山供職以失民望而削國權民國幸甚國民幸甚肅此勸駕敬頌勛安（三） 
[戲擬滬商致申報館書] [  瘦蝶]  
大主筆先生著席敬啓者頃讀四月二十三日貴報本埠新聞欄内謡言愈傳愈盛之原因一則中有（亦由於一般無知商人遽將舊曆端節之貨帳開單收取）等語閱之不脫悚異竊念民國勃興適用陽曆我商界以狃於舊習因循未改雖經報界竭力鼓吹督促迄今猶未實行比因全國商會聨合會提議表决遵用陽曆卽以五月五號定爲端節乃於節前數日開單收取貨帳不爲謬妄而貴報指爲與謡言有連帶之關係豈因謡言故而商界遂不能收帳耶抑商界不收貨帳謡言自能消滅耶若謂謡言之愈傳愈盛由於商界之收帳然則商界未收帳之前數月何以謡言亦無日無之耶由此推之則謡言之盛必有所由與商界之改用陽曆開單收帳殊覺絲毫無涉也貴報不揣其本而疑擬商界且加商人以無知之美　幾如公文告示中之硬砌奸商市儈字樣同一蔑視商界奸商市儈固不甘受而無知商人四字顧肯忍受之乎　因未遵陽曆恒爲各報所鄙斥今毅然改用則又被指爲助長謡言出爾反爾使商界莫明其妙爲特具函奉質如有誤會之處務乞聲明以免淆惑盼切禱切此上滬商全體公啓（三） 
自由談話會 
　　居今日而言中國貧極矣推其所以致貧之由洋貨充斥利權外溢實爲太原因也鄙人素疾洋貨喜用國貨一衣一食凡可以不用洋貨而有國貨代之者雖其質較劣亦愛用之蓋多一人不用洋貨卽多一份利權不致外溢耳惟我國如欲洋貨漸減國貨漸興各種實業不可不悉心研究舍己之短從人之長務使與外來之貨並駕齊驅則熱心愛國者不乏其人誰謂商業之終不能蒸蒸日上耶鄙人日前曾購硤石襪半打係最上等之火車牌自其表面觀之光彩奪目織機極細竊以爲我國實業大有進步己足與洋貨抗衡豈期一經試穿卽有小洞數處發現或因織匠不愼而有跳針或緣棉質不固而致破裂試之第二雙亦得同一之結果噫無怪人之藉口國貨不若洋貨也寄語經理諸君材料工作二者愼勿等閒視之攷察改良精益求精以塞漏巵斯得之矣嫖害身喪財者也賭勞身喪財者也去此二者卽不喪財又能保身百物雖昻生計雖蹙豈遂致流離無告奉勸諸君速入儉德會速入實事求是之儉德會不可入口是心非之儉德　[  屯溪英美烟公司陳子久]  
儉德會規則一不狎邪二不賭博三不必以酒食結交四不必華服五不輕寒素 
入會者嘉善屠綬年菱湖童不華蘇州潘志熙姚東伯　硤石查濟賢陳宗湖俞澄三丹徒李錚海鹽李幼琴　丹徒李鏡仁仇範李錫三張吉生任冶秋史少甫　江都朱友芝儀徴卞育之丹陽賀振華金壇于鈞于鎭邗江法杏村 
劇談 
[誌新民社第一夜之空谷蘭] [  瘦鵑]  
空谷蘭說部爲天笑先生傑作前夕新民社演之觀者滿座幾無隙地後來者不得駐足嗒然而退春申江畔各劇場從無如此盛况 
第一二幕以觀客紛紛入座人聲龐雜演劇者作何語竟不能辨但見其唇吻翕張而己魂飾勇少年陶時介第二幕臨終數語頗極悲惻表情亦周到此幕本當有一卡鼐將軍而乃無之怪甚）詢屬新民社中一　名英雄 
旡恐之蘭蓀子爵做得游刃有餘了無弱點求婚一幕時而嚙唇斂矣時而羞報低頭神情妙絶說話支支吾吾吞吞吐吐臨去時屢屢回頭視　珠描摹得甚妙其餘各幕亦絲絲入扣不軼軌範藥風之老律師陶正毅甚佳老二幕聞子死耗一席話說得悽惻之至令人潛然涙下到底胸有所學說話自然入妙别女時頻頻回頭拭涙表情頗到家 
　　憐影之紉珠果然不同凡艶哭兄别父别子掩袂涙零低徊欲絶極悱惻纒綿之致失禮公宴二幕舉止呆呆木木神情羞羞澀澀活畫出鄉下姑娘初入貴族人家初入交際社會情景憐影解人令吾心折 
優游之柔雲自能盡其所長將一个有城府有心計刁鑚促獗隂險奸詐之女子活活畫出表情說血俱臻上上乘 
石痴之靑柳夫人神情口吻宛然一个耳朶根極軟的積世老婆婆 
明玉之良彦如依人小鳥說話亦流利之至的是可兒 
鏡花之貴夫人航燕之春海夫人撚酸一幕冷淡柔雲做得酣暢淋漓極矣 
小說 
[搜奇小說海島記室（四）] [  天樂]  
生問黑奴何以知我入警署獄黑奴曰固也吾卽詢此船步之值役者恰興吾意中所知事相類非被捕而何被捕必入獄自然之理無待言也生問何謂意中事黑奴曰吾聞有暗殺案發生頗與黨人有關係君所與　之友皆受嫌疑者也君终席出不數武餘留客卽被檢捕持三人去君尚末知豈不大幸哉生問天津河往否黑娭曰聞此數日間亦戒嚴吾等雖無黨人憑證然蹤跡恐少露輙生轇　殊不值得也生曰然則安往黑奴曰且往靑島一游聞此間逹官貴人甚多　　日繁盛外國法律頗嚴被保獲者大受利益吾等可訪某君彼與領事署中相稔得其指導當可自由飽覽也語畢出主人函示之生始知主人爲謀極周至凡所詣處必有紹介函一或至二三黑奴囊中緘札如朿筍也越日果至靑島旣登陸徧歷各名勝要區果極自由第荒島新聞止覩建築物之壯麗而天然美景絶尠殊不洽生意甫三日卽與黑奴乘汽車抵濟南略過大明湖跑突泉諸勝批間本生故鄉舊游地飲於某酒樓忽逢故人詢以何事生舉就館越中對故人頗有矜色語言意氣張甚生微詢之則都督之佐戎友也謂生何一寒至此乃與噲等伍意指黑奴爲賤役耳生述此館僮薄有勇力因長途孤行不無畏怯向主人乞之以壯行色故人殊莞爾蓋薄生無臧獲乞憐他人然者生素懷落落毫不芥蒂故人因涙生共飲又引羣少年相見或爲某科長或爲某軍校或爲某所長或爲某部員或爲某校長或爲出洋留學生新返祖國者類皆趾高氣揚盛談國事目中如無生生亦漠然無所可否一軍校睥睍言曰古人謂識時務者爲俊傑斯言誠不謬凡人博取功名富貴當隨時局爲轉移斷不可固執成見軍事勝負尤妙在知機孟子言天時地利人和缺一不可倘若違背天時苦爭一日之意見此事斷無不敗鄙人前此不更事幾致逞小忿而亂大謀今幸懸崖勒馬方得擁護中央共保幸福苟非知機安得與諸君揖讓於共和之盛世哉語未畢諸人交口譽不日聰明卽曰漂亮某科長歎曰英雄所見略同果有眞才卓見不得不令人敬佩卽如吾鄉某知事自命不凡幾於附和亂黨當時弟位不過科員而科長某先生者深通世故兼長法政彼常從容語吾知事公必致敗鄙意甚以爲然因此水乳相期共謀斡旋未幾知事果以嫌疑罷官而某先生始蒙都督特别賞識卽與以知事公之原職矣弟以菲才竟爲今知事所賞亦得遞升代某位豈非皆由先見之功哉彼亂黨不知進退何異自戕語己猶津津有得意衆鼓掌和之生不能堪遂假眺覽爲名出立檻旁徙倚逾晷彼等猶剌剌不休生乃托言腹痛須急歸寓所衆亦不甚挽留時雜談與酣歌之聲競作并招營妓參錯其間生呼黑奴逃席去主人未暇問也 
生旣倦於歷下游乃挈黑奴乘商行汽車至泰山登天門訪唐槐漢伯觀日出又抵孔林謁聖墓低徊車服禮器有孔氏裔者亦生　紵交也爲生言孔教復明之理先聖己升上祀民國共和中儒道斷無廢墜之患方今禮教修明效祀禘嘗大義將揭日月同慶中天未始非吾國之福也生唯唯不敢置辨旣别黑奴私詢所語生慨然太息謂之曰吾三年不歸國則新聞現象有山隂道上應接不暇之勢彼初亦新聞之一耳黑奴仍不解所謂生曰彼云孔聖衆所當尊天神衆所當祭故當世提倡之耳黑奴曰果能有益於民俗此亦大是佳事惟文明新國不應迷信鬼神奈何提倡及此生急摇手曰關汝口吾輩非議員也黑奴頗慧黠含笑面止旋乘車至津生大喜謂黑奴曰十年不見風光更勝矣惜北里故知零落無可復問新花嬌蕊不知可供採折否是夕卽飲於妓家妓曰金玉蘭色藝噪輦下檀板一聲登場粉墨犇走胭脂坡者將奉若天神也而性尤倜儻平時仗俠急人之急黨人多隂受其庇生未至前數日有黨人某君宴於其家固舊好也爲偵探所覺急索之某君預得消息　遁東島偵探遂欲捕玉蘭爲質有法官　玉蘭許上下營救必　脫脫後當以金屋相貯玉蘭佯諾之旣而洶洶責言其家玉蘭以爲獷俗不洽己意遷地以避之至今忽爲所謀悉諷其黨告密謂玉蘭容留亂黨且匿軍火於是搜索者兩日夜騷擾不得寗居玉蘭幾以嫌疑犯斷絶生路生聞之頗爲不平擬爲玉蘭作文請求有力者爲之昭雪會某部長知玉蘭者多方開脫玉蘭得無恙而忌之者頗夥一夕生挈黑奴及友人三五在玉蘭室中縱飲時己夜分生興方豪殊無倦意忽帘開風動彷彿有人影一瞥生驚起作怪諤狀四顧不見黑奴大疑旋又不見玉蘭怖絶欲遁一黑衣人逡巡入砰訇一聲鎗彈出生之右餘音未畢復有蚃横出其間則黑衣人倒地口中尚呼老黑害我我不與共戴天喃喃方續而胸己洞然血漬地作殷碧色矣生嘡視問黑奴徐步入神色自若生問曰子何閒暇至此吾輩性命可存耶黑奴指地上曰此非閒暇足以制其死命乎生知有異急燭席前尸軀幹偉岸背負一鎗手鎗己落地須臾玉蘭亦入則知方鏖戰時玉蘭亟閃入他室墨奴旣斃剌客又從而救護之也諦視尸身知爲法官黨生命黑奴棄尸於野乃挈奴欲行玉蘭惶急曰將焉置妾生絶裾而去黑奴獨戀戀謂玉蘭事殊未了能發能收吾輩慣事生未答黑奴入語玉蘭良久期於停車場遂至京城 
[寫情小說俠女花彈詞（六）] [  東埜]  
　　第三回歸計 
　　光隂如剪日月如梭轉瞬又是黄梅時節風風雨雨愁煞行人暮暮朝朝難爲思婦素珠小姐自從那日聞得吳振亞噩耗之後心中便爽然若有所失在母親面前還强爲歡笑一到晚上寂寂深閨遲遲夜漏錦衾角枕斑斑者滿貯涙痕好不悽慘唐人詩云可憐無定河邊骨猶是春閨夢裏人聞者尚覺黯然教他身受者又將何以爲情也 
　女兒家性格總温柔你看他二八初過便春意含老下羞　看雙蛺蝶樑間私聽燕呢喃湔裙鬭草渾閒事但視那　連理芍頭花並開好事圑　天作合夭桃聲裏賦于歸　烟籠芍藥朝匀黛帳煖芙蓉夜並頭怕只怕逝水年華成　老大悔教夫壻覓封侯標梅猶自傷遲暮更堪那年少　共姜賦柏舟夜月孤鸞成獨往曉風殘柳不凝暉依依　半子猶難靠想起了白髮高堂更自悲這叫做兩人愁并　作一人愁 
　　列位聽說那素珠小姐也算得是情痴的了前日桂香勸解之言實在不差你想嫠婦再醮新刑律並無禁止的規定况他未出閨門和那未婚夫又不曾會過一面流水行雲脫然無累何必一往情深做出那弔夢歌離的勾當自尋苦喫呢照現在社會情形而論那些血氣未定的女學生初出茅廬拾得幾句平等自由的口頭禪一遇浪子勾引便認他是個意中人深恨家庭專制怎麽從小兒就被父母許與家不能遂他的志願就把他的未婚夫當做可厭之物甚至率意孤行借着自由平等的大題目不待父母之命媒妁之言别抱琵琶難收覆水的也狠不少不過素珠小姐的見解並不如此他以爲女子擇人不但　貌尤須衡才且不但衡才更須尚德他未婚夫的才學是在京津報紙上領教過的了至於他的貌他的德又聽得母親常常稱道父母决無謊騙子女之理可算得是個極妥當的保証人總而言之他未婚夫旣合了母親之意他就仰體慈衷情深一往博得老人家歡喜也是報答劬勞之一法所以他們南口兒雖未　面一朝却己神交千里素珠小姐旣懷着這種觀念一朝遽聞得喪其所天那得不魂消腸斷呢 
 
 
 

Page 15

 
 
   
 
 

Page 16

 
 
   
 
