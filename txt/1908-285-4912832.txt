# 1908 - 285 - 4912832

 

Page 1

 
 
   
 
 

Page 2

 
 
[今日本報目次]  
第一張　上諭　宫門抄　論說　專電　緊要新聞 
第二張　接緊要新聞　分類新聞　新三笑　說叢 
第三張　各省籌辦諮議局　本埠新聞 
第四張　小說　國外新聞 
上諭 
[九月二十七日奉]  
　　上諭莊山奏因病懇請開缺一摺廂白旗漢軍副都統總管內務府大臣莊山著准其開缺加恩賞食二品俸欽此 
 
 
 

Page 3

 
 
上諭景澧着補授總管內務府大臣欽此 
上諭四川建昌道員缺着黄丙焜補授欽此 
宫門抄 
九月二十七日召見軍機茹泰常順 
論說 
[書吳禄貞調查延吉邊務報告書後]  
　　記者讀是書竟而慨然有感曰。我國政府之昧於地勢。懵　邊情。而闇於外交。竟一至於此乎。夫圖們江北明明爲吉林南部延吉廳所轄之屬地。而外人乃竟揑造間島之新名詞。以與我强爭硬索。交涉至三四年而不决者蓋。一誤於光緒二十年前用懷柔遠人之策。弛吉韓界禁。致韓民得以越境墾種。再誤於三十年間中韓兩國派員會勘界務之舉。遷延中止。三誤於間島交涉旣起。中國外交家。猶未知圖們江北之果有間島與否間島之果屬我領土與否。不能攷查確實。强硬以與日人談判。遂致。此案交涉。延宕至今。而卒不得判定之結果。嗚呼。誰柄國政至今爲梗。論者追原禍始。不能不太息痛恨於朝廷之無人也。試言其故。 
我朝定鼎之初。吉韓界禁極嚴。兩國人民。私越圖們江一步者。處以死罪。迨同治九年。朝鮮以雨雹奇荒故。遂有冒禁渡江。買妻　子。乞爲傭僕者。然是時雖有寄食爲奴之韓人。而尚無越境墾地之韓人也。至光緒初元。敦化縣放荒。清查地畝。朝鮮茂山對岸如外六道溝等處。遂間有韓民濳入。私墾地畆矣。然是時雖有冒禁盜墾之韓民。而尚無領荒租種之韓人也。至光緒七年。吉林將軍銘安。督辦邊防大臣吳大澂等。奏准將朝鮮流民。查明户籍。分歸琿春敦化縣管轄。於是乃給田耕種矣。然是時雖有領荒租種之韓民。而尚無据有土地主權之韓人也。至光緒十六年。總理衙門奏准將越墾之地。編甲升科。領照納租。歸地方官管轄。於是韓人之越墾者。悉皆編甲升科。而得有主權矣。然是時雖有据有土地主權之韓民。而尚未徧布於海蘭河布爾哈通河嘠呀河等處也。蓋韓民越墾之地。其初不過在茂山對岸之外六道溝等處。自設立越墾局。畫圖們江沿岸爲韓民專墾之區。而其佔地已廣。迨至收韓人爲土著。而其蹤跡。遂自和龍峪等處。漸推漸遠。而幾徧延吉全境矣。韓人越墾旣多。出產旣豐。朝鮮六鎭之民。轉仰給於圖們江北之供億。於是韓人覬覦佔侵延吉之念起。釁隙日尋。而遂有爭圖們江中假江爲間島之舉。此爲間島名稱發現之原始。亦即今日間島交涉之起點也。故記者曰一誤於輕弛吉韓之界禁也。 
夫假江間島之爭。何爲而起哉。自韓人於光緒七年私掘圖們江北岸一溝後。其灘地介在江中。故有假江之稱。韓人耕種其間。久佔爲已有。至光緒二十九年。韓官李範允行文越墾局。妄指假江之地爲間島。稱爲韓領。而假江間島之爭以起。然斯時之以假江爲間島者。尚不過李範允一人之私言而已。自光緒二十九年。韓民滋釁後。由延吉廳丞陳作彥等與韓官金命煥訂立邊界善後章程十二條。其第八條云。古間島卽光霽峪假江地。中國官吏貿然據韓人一面之詞。不辯間島之有無而竟形之於條約之上。誠可發噱。然斯時之以假江爲間島者。尚不過兩國邊吏私訂之章程而已。自光緒三十年間。日使內田康哉致外部節略。謂圖們江間島。介在清韓交界。於是間島名稱始見於中日兩國外交上之文牘。而中日之交涉。亦即由此而發現。然其時中韓兩國以邊境屢次尋釁。於三十年間。俱欲派員會勘界務。以兾永息爭端。使其時得此兩政府之同意。界務苟早日勘定。則間島交涉。亦可不起。不料日人乃以日俄戰役爲詞百端撓阻。以隱行其侵佔吉林南部之計。我國政府又不催逼韓政府。從速會勘遷延觀望。墮其術中而不自知。於是勘界之議遂罷。而中日問島之交涉。乃從此發生矣。故記者曰再悞於中韓會勘界務之中止也。（未完）專電 
[電一（北京）]  
　　昨日（二十六）慈宫坐船幸萬生園遊畢用膳甚爲嘉奬賞銀六千兩五句鐘回海 
[電二（北京）]  
　　徐紹楨奏預備立憲期限迫促請飭速行徵兵又奉請速設軍諮府立最高機關均奉硃批交政務處議奏 
[電三（廈門）]  
　　厦門官塲得政府密電美國艦隊將到觀者必衆應嚴查革命黨混入以防不測 
[電四（漢口）]  
 
 

Page 4

 
 
漢口紳商昨日（二十六）開會議拒借欵修路爭回商辦當場集股約四百萬元 
緊要新聞 
[十誌逹賴喇嘛在京情形北京]  
　　逹賴喇嘛在京情形迭經詳紀本報現聞請旨加封逹賴崇號政府確已定議葢因駐藏大臣趙爾豐曾有電致政府謂藏民迷信宗敎改革藏事務宜參以神權云云故政府欲假尊崇宗敎之虛名使之壓服藏衆并使逹賴身爲敎主則於政治上更不得舒其阻力但逹賴對於此事頗不願意現政府擬倩理藩部壽尚書外部張蔭棠先往探其口氣俟其認可然後謂旨加封 
日本代理公使阿部氏日前率帶隨員數人赴黄寺謁見逹賴會談甚久辭出後滿面喜色不知何意 
俄國駐京大主敎日前亦往黄寺謁見逹賴約談一點餘鐘惟應對均用俄文故所談何事外間不得面知 
逹賴徒衆計有堪布正角色七十五名衛兵五十名跟役二百零四名內札薩喇一名管理庶務噶拉堪布一名管應用什物羅堪布謝堪布二名管在旁傳話唐坡本文坡本二名管理錢粮凡平民以及蒙古王公均准謁一惟須通知堪布寫定佈施自八兩三千兩萬兩不等方能聽候帶領入見 
[英提督覲見詳紀北京]  
　　英國水師提督藍伯敦入京覲見曾紀前報現聞十八日已初由駐京英使朱邇典帶同該提督曁參贊繙譯官等先到外部駐園公所少息旋由外部堂官帶領入園在仁壽殿覲見約十一點三十分復由外部大臣帶領到部在新建接待室飲宴互致祝詞席間英史極讚新銀幣用兩用錢之有益商務藍提督頌詞則謂深盼貴國速即重建海軍與各國共立於高上之地位並謂英政府極願贊成斯舉云云午後二時始罷宴 
[滇邊練兵大臣定期起程北京]  
　　滇邊督練新軍大臣崔祥奎已將一切應辦事宜與陸軍部籌議妥恊聞已定於十月二十一日一准起程赴滇俟萬壽節後即行請訓 
[鼓鑄一兩銀幣之先聲北京]  
　　度支部澤尙書以一兩銀幣業經奏請降旨并已議定統歸中央鼓鑄惟從前鑄造七錢二分之舊機器萬難合用昨與造幣廠監督瑞學士豐商派該廠齊辦熙鈺赴漢購辦鑄造兩錢各種銀幣機器運津裝配庶明春即可開爐鼓鑄頒發各省行使 
[于使考察普魯士憲法清單北京]  
　　考察憲政大臣于式枚奏陳考察普德憲法原摺已録昨報今將于使附呈普魯士憲法成立前歷史及締造時情形清單照録於下 
普魯士之興始以布郎登堡之地稱侯繼兼襲普魯士公後稱普魯士王又以普魯士王兼德意志皇帝布郎登堡者宫中國束晋時爲日耳曼人繁殖之地西元千四百十五年（明成祖永樂十三年）今王族火亨磋倫之祖腓立第一以巴言之旅恩堡鎭將以兵定布亂德帝命爲選帝侯爲七大選侯之一征服諸部地日以廣時沿佛蘭克古帝國舊制分封諸子殁而國分於衆建第三子阿布列士嗣侯乃定家法傳長予禁分封至於今日歷世相承皆其裔也始改制火藥及刷印術武事文藝於斯啟焉千百八十六年（明憲宗成化二十三年）子約翰瑟羅嗣位聚族定都柏林普魯士者莫詳所自始其先蓋屬於波蘭舊尊海敦敎而仇天主敎千二百二十四五年（當宋寗宗理宗之間）大擯斥天主敎毁其敎堂敎徒乞救於德意志之阿敦阿敦者俠民武騎盟約相結爲義社者也阿敦入普大屠殺舊族幾盡德之諸豪族相踵移住於普以塡之互相團結立地方自治行政農工商漁諸業任人自經營無束縳以次漸盛迎布侯宗人安巴黑鎭將阿布列士阿喜爲部長即自稱普魯士侯波蘭王進其位爲公旣殁子腓立嗣殁無嗣以布侯兼襲之布與普遂合爲一國千三百七十一年（康熙四十一年）以兵助德帝戰勝法蘭西進號爲王於名義爲德意志之一部實同完全獨立之國諸大征伐無役不預强武著於歐洲矣自阿希列士以來賢侯相繼約翰瑟羅之子約喜母第一以千四百九十九年（明孝宗宏治十二年）嗣立建大學設高等會議參判所已樹今日講學司法獨立之先聲其弟約喜母第二以千五百三十五年（明世宗嘉靖十四年）繼立崇播路德新敎近功則收普魯士遠效則排奥大利尤尊重議會特權雖其後經大庫非司提及大腓立兩世之專制剥奪殆盡而不能掘其萌芽卽今日立憲代議制所託始也（議會在立憲以前皆等族制也等族制其淵源最古皆隨帝國統治權之勢而趨之主權尊則官吏爲議員封建成則强侯專决議市府立則團體有代表西元十六世紀以來（起明孝宗宏治十四年）諸侯市府以外帝國官吏猶不得在三部議員之列他無論矣故普國議會亦不能出等族制之範圍而議會權力則全視君權爲消長予奪惟命約喜母第二時非得議會同意不徵稅不改法此非議會能目造勢力也君予之也）約阿喜母腓立以 
 
 

Page 5

 
 
千五百九十八年（明神宗萬歷二十六年）嗣立理財政講科學及商業取得諸法制置國家秘密顧問大庫非司提以千六百四十年（明莊烈帝崇禎十三年）繼立遂舉約喜母第二議會百年以來之特權一切摧折之而攬集於一身自是以來歷世相承益務撲滅議會特權尊專制矣千七百十七年（康熙五十二年）腓立威廉第一引見議士昌言排盡議士勢力宣告於衆曰我必鞏固我主權如旂局鑄青銅作護王城矣後十年置統督府特爲訓曰我爲主我爲王我所爲惟我所欲耳而於議會特權則特標題一名稱曰此久忘物也惟有一事不可忘者則每度召集議所立盡忠之誓也（彼時議會非民選議會而等族議會也非代表國民之議會而把持行政之議會也聚一國之貴族大地主僧人以爲議員與平民全無干涉安有利民之政不撲滅此種議會求爲三級選舉而不可得苟得之矣必平民暴起爭閧矣）於是普眞爲專制國矣王之意思即法律也人民之權利義務悉歸國王國王最切要之議務在維持內外之安全防止將來之禍亂而非興發民人之智能則無以藉爲保衛於是首規畫民間生計以裕其食用而啟發其智識練逹其材幹健壯其氣力督促奬進相保相助而國王躬任萬機握全權圖成功外之則設國防也宣戰也媾和也聯與國結契約也惟王　內之則法律也警察命令也發之惟王　發之復取而廢之惟王也復以法律從而解釋之惟王也而法律之特許之免除官吏之進位之賜地之授爵以及大赦特赦减刑定泉幣權量尺度凡已成者初創者諸公共設備王一切統督之而民之取得之生產之消費皆稅課焉王之專制若此矣獨至法庭宣告王則拱默焉意以爲必當如是非獨民人權利爭訟不可以主權干涉之卽王之權利亦不可不取决於裁判所以定予奪蓋司法分離獨立已成於專制時代矣（未完） 
[厦門接待美艦最近聞厦門]  
　　閩督松制軍以地方緊要并有感冒電請政府改派福州將軍接待美艦曾紀前報現制軍以發電後迄今未得回電大約政府不允改派故仍擬於初一日親往厦門接待聞厦門俟制軍進口後即於初一日封港不准各船無端港以杜混雜至此次起造行宫使館操塲小鐵路及修葺廟宇名勝各項工程浩大油漆一切至今尚未竣工且操塲棚廠被風吹折尚須重蓋屈指美艦來厦爲日無多現已不舍晝夜鳩工赶辦 
[彌補滬杭甬折耗要電]  
[郵傳部致湘撫電]  
　　浙省每年認攤滬杭甬借欵補耗庫平足銀二萬兩奏明四月撥交迄今未見報解現届交息期近希迅將該欵涇滙上海交通銀行查收掣取收條另備文批咨部並先電覆郵傳部印 
[浙撫覆郵傳部電]  
　　郵傳部鈞鑒電敬悉滬杭甬借欵補耗銀三萬兩早飭司道籌解茲又飭查此欵已由義善源滙滬交付交通銀行兌收俟收條取到另行咨報增韞銃叩　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
 [P贛撫札司通飭各屬密拿會匪文> 
　　　札發事匪徒糾結夥黨私立會名搶刦財物甚或散放票布分受僞職僞號乘機煽惑實爲地方隱憂如有犯者無分首從罪應重辟定例何等森嚴乃本部院移節是邦沿江訪查聞有會匪潜匿省城內外及外屬僻處地方茲准南洋大臣兩江總督部堂端會同本部院派委將弁率領偵探拿獲洪江會匪楊洪早華登和尚蘇福臣梁玉春等四名並據彭木香自首投案　經督飭臬司南昌府提犯分别研訊首是著名首要起獲戳記號簿多件業將罪無可逭之楊洪早華登和尚蘇福臣梁玉春四名照章正法其彭木香一犯罪雖從同惟其聞拿投首尚有悔罪之心酌予監禁察看以爲悔過者勸除由本部院撰就切勿入會爲匪告示分發十四府州外仰該司即便轉飭各屬一體遵照將前項告示張貼曉諭並飭會同營汛警察等官隨時嚴密查拿究辦務使匪徒絶迹閭閻安謐是爲至要 
[京師近事]  
軍機大臣日前面奏兩宫略稱奏修昭忠祠工程尚未告竣欵項已多不敷應請展緩截止祠捐並請變通章程俾得踴躍輸納以濟要工至不敷之欵現在工程未便中止請由度支部暫爲挪借一俟捐欵收入卽行補還聞已奉旨俞允 
軍機處王大臣以長江防務關繫緊要日前在園會議擬派熟習水師大員一二人前往沿江一帶調查船隻並考查武職水師各員於沙線風濤駕駛是否得力以重軍政不日當見明文 
西藏辦事大臣聯豫昨日電致軍機處謂趙爾豐業經至藏一俟交代清楚卽行回京並擬順道考查中俄交界情形以資設防 
新任皖撫朱經帥昨有電致政府探其內容係陳皖省吏治軍備學務警察四大要政均應整頓并擬奏調各項人才赴皖襄辦一切 
度支部日前咨行直督略謂貴督咨報直豫火車貨捐所徵數目大相懸殊且核計開支局用比直隷釐捐局又加數倍似此收數之少糜費之多實屬非是未必非局員以多報少之弊應請貴督速飭承辦人員詳細查明造具清册限十月內送部核辦勿任稽延 
郵傳部陳尚書前據職商陳念新禀催開辦由定州至曲陽運煤小鐵路即經電飭京漢路局查明與京漢路綫有無窒碍禀復候核日前復由直督來文催詢可否准其修築故尚書又於日昨札飭京漢路局迅速查明情形覆部以便准駁 
分類新聞 
政界 
[浙省禁烟公所之規模杭州]  
　　日前臬司會同各司道局以浙省設立禁烟公所並派員調查塡表情形詳請撫憲核示奉增中丞批略云禁烟公所注重查驗各官無論文武以及現任候補該公所均有察看查驗之權來詳擬以警察總辦兼充禁烟公所總辦本屬可行惟該總辦權限不足以統屬全省各官應派臬司爲督辦仍派警察局王道爲總辦並派奎牧保爲提調其餘司道可免列銜以期各專責成其原設市立禁烟局及紳董所設之調查社擬請全行裁撤一節查禁烟大臣頒發調查各府廳州縣戒烟局所會社表式官立民立均應一併調查則禁烟公所雖已成立而官民所設之戒烟局所會社仍應照舊辦理未可遽議裁撤至禁烟公所開辦經費及月支各欵究需若干應俟查明確數再行詳奪所請木質關防應准刋刻取用以資信守 
[稅務司注重皖省禁烟安慶]  
　　蕪湖新關稅務司湛參君前日接奉總稅務司札飭調查皖省禁烟情形其應調查各件録左（一）安徽省每年所產土藥若干别有土藥運來若干（二）安省吃洋烟本省人若干外省人若干（三）安省每年所銷土藥洋藥共有若干（四）安省吃洋烟人或增抑减（五）安省自奉禁烟上諭之後民間所辦禁烟如何情形官塲如何情形（六）安省所種鶯粟質如何佔價若干獲利若干（七）安省何等舖商出賣嗎啡（八）安省種鶯粟田畝或减抑增（九）安省自奉禁烟上諭之後本省官府告示一一抄録 
[新皖撫接任視事安慶]  
　　調署皖省朱經甸中丞業於二十三日九句鐘抵皖當由沈護院率同文武各員在躉船恭接如儀茲於二十四日已刻接篆視事 
[籌設官吏方言疑習所奉天]  
　　奉省各廳司道及各衙門局所人員每於散值後嬉游度日東督特議於公署左近籌設方言肄習所專令在官人員每夕於七鐘後入堂肄習各國語言文字旣可增長學問又可節省糜費現聞已由徐欽帥派定諮議廳議員陳部郎誾充當該所提調經理全堂事務其開辦章程容俟探登 
[遴委官錢局提調安慶]  
　　皖省官錢局提調向委任守廷枚專司其事茲因任守現已委署和州行將赴任該局爲全省財政攸關自非精明嚴幹之員不足以勝其責現經護撫沈中丞遴委候補知府英華接充斯差俾專責成 
[贛撫裁汰冗員江西]  
　　贛撫馮星帥以本省財政困難將各局所人員大加裁汰以圖撙節聞調查局人員原有四十四員今已裁去四十員九江新關繙譯一員亦已裁去督練公所提調科官等六十餘人現擬裁去三分之二云 
[商捐支出之調查漢口]  
　　漢口九九商捐未經設局以前每年約徵銀十三萬兩茲將該捐項下劃撥支出之欵調查列下一月繳善後 
 
 

Page 11

 
 
局銀七千兩一月繳警察學堂經費銀二千兩一月繳漢口警察用欵銀一千兩一月繳漢陽府中學堂及陽夏高等小學堂銀一千兩 
交涉 
[續詳日商私運背約擾卡情形浙江]  
　　餘姚竹山港釐卡委員岑兆鴻禀各憲文云竊職卡爲華商隱戤洋牌抗捐抗提各情業經禀陳在案本月初七日奉署寗關道憲李電飭赴甬會商史星農一案遵於初八日到甬禀謁關道憲命與日員中烟接見知縣一再辭以不便而關道憲已令日員人座當即照案與之辨論於影射捐票不呈聯單各節均已辨明並無異議詎該日員函告關道憲以知縣所稱各節日商多不承認須赴實地履勘經關道憲函約初十日赴卡該日員並不俟期乘知縣在甬倏於初九日帶同律師福岡繙譯某某又史星農等赴卡强索將捐簿據擅行擇抄司事向阻不理史星農旋即出與船户交接多時該日員擅敢傳令司事與船户面質史星農手執三聯單給與船户閱看問是否呈驗此單該船户答以並未見過此單日員即不再追問司事從旁抵質史星農其勢洶洶不容置詞此等情形不特該日員親見聞即在卡之司巡曁旁觀人等亦所共見共聞旋又至總卡閱看一周而去此該日員等來餘恃强滋擾之實在情形也嗣該日員由餘回甬十一日復在道署親對關道憲言與船户面質並未見過聯單等語伏查釐卡爲辦公之地中國權限所在豈容外人强行干涉卽欲調查亦應由領事照會關道憲派員同往方是正辦乃該日員逞其刁蠻手叚乘知縣離卡之際竟敢攪亂厘務任意妄爲實屬大違公理業將大略情形飛電禀請轉電日領事以憑交涉至前次五十包之花因不呈騐聯單遵奉釐餉局憲電飭扣留經委員唐令繼勛查明禀復該商亦自認未呈驗聯單復經前關道憲喻據理力爭日領事曾有函復已飭令補呈聯單今該日員又親問船户亦稱並未見過是當日未呈聯單自屬毫無疑義乃該商任意狡混旣不遵飭補呈聯單又復串同日員到卡恃强滋擾種種不合令人髮指並聞該商復四處向船户收買職卡已捐之廢票意圖影射翻案借掩內地私售棉花之跡其居心狡譎尤屬顯而易見若再遷延時日必致叢生枝節理合據實禀陳仰祈憲台鑒核俯賜迅將全案提省訊辦直接交涉一面飭提隱戤洋牌之吳亨堂即胡元湘來省究辦以儆效尤 
[日本公使抵京北京]  
　　日本駐京公使伊集院彥吉君於二十一日早晨抵塘沽日使館代理公使阿部君及其他日本官紳數十名均到塘沽恭迎欽使旋即搭坐晚車抵京日本官紳至東車站歡迎者頗極一時之盛刻由日本婦人會發起於二十三日開欽　歡迎會旅京日本青年會亦訂下月初一日開運動會於六條胡同之本願寺以表敬意 
[電飭逐年清查敎民北京]  
　　外務部前曾通咨各省以目下交涉事繁所有各種敎案尤宜先事預防應卽派員查明各府州縣敎民若干其姓名藉貫及生業家產均須逐一查清彚册送部存案以備考查昨聞外部又有電致各督撫以敎民每年增加僅據一次報部不足以昭核實請即每年查明咨報以爲常例 
軍界 
[蘇撫定期預閱秋操蘇州]  
　　本年秋操蘇省應派第四十六標會同寗軍赴皖合操該標統劉錫鈞先期將該軍勤加訓練業已一律嫻熟禀請撫憲陳伯帥定期二十七日午前親詣寳帶橋校閱秋操形式聞該軍定期上月初八日拔隊啟程 
[秋操夫馬費之調度安]  
　　秋操綜理司致皖省督練公所函云頃准大移囑備駐石牌馬二百匹所食草料及人夫所需稑穫等因查秋操章程每馬一匹日給麥麩六斤草十二斤已照章預備惟馬夫所用稑穫係隨時酌定敝司已於九月初六日商准貴省秋操照料處總辦玉藩司移知馬夫轎夫每名每月七千文伙食一併包在其內請照此數目逕向貴省秋操照料處支用再由敝司彚還可也 
[敎練新章尚須核議蘇州]  
　　蘇省飛划敎練所業已開辦所訂章程經統領陳得龍禀請撫憲核示陳中丞以所擬各章是否妥洽批飭督辦瑞藩司會同巡防營務處會商核奪 
學務 
[安徽敎育總會開會三誌安慶]  
　　二十三日爲安徽敎育總會開會之第三日是日赴會者約百餘人十二句鐘搖鈴開會宣佈第二日所選舉各府之職員經衆認決者茲將被選舉職員名姓録左 
（徽州府屬）幹事方振民招待胡元吉評議吳棣汪開安汪叔潜（安慶府屬）幹事徐靜白招待劉季威評議鄧執孫洪潤千姚仲實（寗國府屬）幹事方日新招待吕志貞評議汪壽臣周培之徐愼初（池州府屬）幹事高炳麟招待高道源評議徐鉄華王惠連（太平府屬）幹事吳雲招待鮑實評議鮑植謝師程陶冠禹（廬州府屬）幹事李克賢招待查甄甫評議張宇澄何讀青楊鶴齡（鳳陽府屬）幹事方佐良招待塗少由評議孫陶儀李孟平朱鏡波（頴州府屬）幹事管笠招待鄧愚山評議白雲漢竇宣甫高標（滁州府屬）幹事吳述庵招待桓朝東評議黄伯甫黄潤華（和州府屬）暫時幹事阿仿山招待（無）評議高攀桂（廣德州屬）暫時幹事蔣秋評招待評議均無（六安州屬）幹事楊雲慶招待陳幹臣評議藍晋琦桂丹墀（泗州府屬）幹事吳奎士招待陶成評議王韶九劉鶴舫宣佈畢各屬報告學務情形事件復由洪太史朗齋宣佈路礦公會開會臨時選舉職員之辦法繼由吳太守季伯以路礦爲全省人之命脈應由敎育界諸君擔任後由陳君重甫演說略謂敎育總會之辦法應由學務公所之改良庶辦理較易云云劉君季威謂應公舉議長議員方可會議事件演說畢始將全體會員撮影閉會 
[高等學堂運動會詳記杭州]  
　　九月廿四日浙江高等學堂聯合附屬之高等小學及各所蒙學在該校操塲開秋季運動會自上午八時開幕至下午五時始閉會是日來賓優待席約到二百餘人普通席多至千餘人各學校列隊前往參觀者計皖學附設之商餘補習科公益學堂杭州高等小學仁和小學錢唐小學木業鹽務等七八校行列整齊布置 
 
 

Page 12

 
 
嚴蕭優待各賓兼備午餐並分贈記念杯各一具每運動一次照章發給奬品內有最重要者爲八百碼賽跑競走並有來賓如師範監督中學監督諸君附給奬品是日會塲出有臨時新聞一種用眞筆版刷印瞬息一紙凡報告决勝點及爭勝名次以及來賓一舉一動備載無遺所謂廣告論說新聞插畫等皆有精神僅僅數小時間出版至十五六號可謂學界之特色云 
[公立中學議添寄宿舍蘇州]  
　　蘇垣學務總滙處紳董以草橋公立中學擬明年添招豫科生班惟該校寄宿舍不敷居住爰議擴充建築計所需約三四千金聞該所因經費短絀一時尚難定議云 
[實業]  
[劃分津浦北叚界限山東]  
　　津浦鐵路北叚總辦李子元觀察隨吕大臣同時來濟查勘橋上路線已兩見本報茲悉李觀察日昨在分局中與汪瑤庭觀察將承修北叚之各路工業已丈量明白分劃清楚以黄河鐵橋爲界限橋工歸工程師德浦彌勒監修由橋以北至德州接北叚路線之處統歸李觀察承修由橋以南至　縣接南叚路線之處統歸汪觀察承修現在已　界限分明兩觀察各負責任不致臨時紊亂以便分途辦公 
[農工商同添委課員科長蘇州]  
　　蘇省農工商局前遵憲諭將辦事人員改易名稱等情曾志前報茲復經總辦熊觀察禀請中丞添委候選通判洪仲康爲會計課員候選訓導費恩湛爲總務科文牘課員日本畢業生何國璽爲機要課員兼修纂課員候補縣丞諸以壯爲工藝考察課員丁憂奉天通判趙廷　爲總務科科長各員均已到差矣 
雜記 
[蘇藩飭府提審龜棍蘇州]  
　　蘇垣瑞方伯以龜棍王阿松及妓女二人前經巡緝隊走後拿獲分别看管留養在案現楊紳已詳參革職該棍王阿松迄未定罪昨特札飭蘇府提審詳辦 
[蘇撫奏革劣紳州]  
　　蘇省海門廳職婦沙邱氏赴轅呈控三品銜前兵部車駕　郎中沙玉沼率子祖培搶物拆屋等情已奉左廉訪飭發蘇州府督同讞員秉公訊理茲悉沙邵氏夫故撫子玉汝成立娶陳氏未久玉汝又故因議以夫從弟玉沼之子祖培爲嗣陳氏旋卒時祖培尚留學日本忽一日玉沼率領無賴一百餘人撞入沙邱氏家中將銀錢田單及重要物件搶掠一空倉內屯　黄豆百數十石亦經搶凈正由親族理處祖培自東京歸來又帶領多人至陳氏臥房盡括所餘之金珠衣飾而去控由海門廳飭差傳訊玉沼竟屢次抗傳不到且有毆傷差役拆毁該氏住房情事現經同知章維鈞詳請將沙玉沼奏參革職歸案辦理前來除人證　經發交讞局外一面已由陳中丞具奏請旨革拿嚴懲 
[拿獲大宗偷緞貨蘇州]  
　　蘇垣崑山釐局日前經緝私巡丁拿獲蘇城各紗緞莊　宗偷漏緞貨約計三百餘疋爲數頗鉅該局委員現擬照章懲罰以戒將來 
[會黨蓋建大廠廣東]  
　　粤省東門外榕樹頭等處會黨極形猖獗將局紳逐出盤踞同和昇平兩局開賭等情已紀前報茲聞燕堂上舊有福軍營盤一座因無勇駐紮所存磚瓦木料已被拆去又黄京塘附近所搭山廠均被拆取材料往某山塲蓋一大廠現由該處紳士及黄京塘等處鄉人紛紛來省禀控矣 
[入祀鄉賢交部議奏蘇州]  
　　蘇撫陳中丞前據司詳太倉州紳士已故原任湖北巡撫錢寳琛請祀鄉賢曾會同督部堂恭摺具奏在案茲因差弁賚回原摺奉硃批禮部議奏欽此欽遵等因業經陳中丞行司轉飭遵照矣 
[控追田單續聞松江]  
　　夏琢甫前與吳錦川股開米行將田單一百數十畝交吳抵欵作本吳從中作弊米行遂倒田單抵在允康莊者僅廿七畝其餘一百餘畝不知去向近允康以欵久不歸向吳催索由吳出據暫令收租作息琢甫至是始知被愚控縣請追各情略誌前報本月二十三日復詣府署控告吳借單圖吞戚太守允爲札縣提集訊追 
[新三笑（三十八）]  
　　寳琴拍掌道。我也猜這個老頭兒。吳紳笑嘻嘻不做聲。寳琴月仙齊問道。我們猜的是不是。你爲何不響。吳紳道。被你們猜著了。還說甚麽。恐怕有人先對你們說了。寳琴笑道。你的朋友就昨日同來。今天又没有人來過。有那一個好人說給我們聽呢。吳紳又問道。你們何以曉得。寳琴把二個指頭向吳紳一點道。鄉野人不識天如何種田我們看不出。人的風雲氣色。也不必吃這碗飯了。吳紳道。旣經被你猜着。我也不必說了。我要問你。兩位願意不願意。寳琴道。願意是願意的。不知這樣老頭兒要討我們去則甚。寳琴說到此間。就以手中絲巾掩在嘴上而笑。吳紳笑道。他旣經要討你們。必有做頭。自古說道。甘蔗老頭甜。恐怕比小夫子討去還有做頭些。你到他家裏。不患没有做頭就是了。寳琴月仙被吳紳夾七夾八說了幾句。不好說下去。乃把手向吳紳肩上拍了一下道。你這種說話。眞該拔去幾根鬍鬚。吳紳道。我不是瞎說。你看這老頭子有做頭没有做頭。他本來是常熟人。現在住在蘇州。你不看見他現在造的房屋麽。十分氣概。這樣主顧。眞是你所說的夏至難逢端午日百年難遇歲朝春呢。寳琴本來是乖巧的。聽見吳紳一番說話。就轉口道。吳老爺所做的。那有這不過的事情。任憑吳大老爺作主就是了。但但。 
[說叢]  
[說圓（選）]  
　　有甲乙二少年。以治游邂逅相遇。遂論交焉。自此交誼益相得形影未嘗一日離。時人皆呼之爲風流二少年。名大震於花叢樂户。時中秋夜半。甲乙登樓快飲。以爲賞月計。酒半酣。甲曰。天下之事業。莫大乎情。人而無情。狗彘不似。自古英雄豪傑。多出情種。是情之云者。爲人生第一天性。製造人類之元素也。然情不能圓。不足以爲情之至。今夜爲月圓之期。故世人對此月之感情。若有無限之悲喜者。故曰。花好月圓人壽。爲千古之佳話。人生之樂趣。汝以鄙說爲然乎。 
乙曰否。日盈則昃。月圓則虧。情不宜圓。圓必無趣。故曰。花未全開月未圓。當夫情之未圓也。則有無窮之希望。伏之於後。迨其果圓也。則感情漸淡。將索然無味矣。今夜之月固圓也。明夜則將缺其邊。此後竟至消磨以盡。而人對於此月之感情。亦日趨於烏何有之鄉。大不若　此之濃厚也。知此則子言謬矣。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[第三張第二版]  
各省籌辦諮議局 
[士民實行調查]  
[江蘇（常州武陽）]  
　　蘇省諮議局籌辦處批武陽籌辦諮議局事務所呈請立案文云查憲政館奏定諮議局章程諭旨限一年成立辦理選舉時日迫促且事屬創始行之維艱本處甫於九月十六日將原有諮議局改爲籌辦處已屬後時現正籌議辦法相行各屬從速赶辦深虞遲悞今貴紳等急起直追已就商會設立籌辦事務所實行調查由城而鄉次第舉辦力爭先着以輔地方官之所以不及殊爲慰所定辦事簡章及調查須知調查手續選舉人原簿條坤秩然尤爲欽佩雖各處辦法勢須因地制宜不能盡同而大致不外乎是但能調查力求其精確斯選舉不至於舛悞希即會同紳商學界妥愼辦理以期完善至本處爲籌備諮議局成立而設故遵憲政館咨行名爲籌辦處各府縣應各以本衙門爲辦理選舉事務之所現當創辦之際所有調查等事頭緒紛繁亟應由本地紳士帮同經理本處現正通飭各州縣邀集士紳另設選舉調查事務所將造册事宜尅期告竣以爲選舉監督之補助機關所有武陽籌辦諮議局事務所並希改爲武陽選舉調查事務所以歸一律此批章程各件均存 
武陽事務所城中所查合格之一千數百名刻由該所將人名册依姓編次彚抄重複者剔去遺漏者補入其客居各地者無從悉其履歷擬登報廣告或由所直接函訊以便列入名册但一處告成而他處未竣則督撫仍不能分配複選當選人日前特函致蘇州王鄒王蔣總會辦及常府錫金宜荆江靖下六縣促其從速籌辦以免彼此牽掣致稽時日 
[士民動議]  
[安徽]  
　　皖省敎育總會第三日開會時許恩藻君宣布諮議局籌辦處研究會簡章旋由潘君偉人演說云諮議局籌辦處現已數月尚無影響竊恐朝廷藉口謂吾人民程度不足試問我等肯承認否乎且明年九月籌辦不成官固有罪紳咎亦屬難辭若現在迅速辦理尚爲可及倘再遲延則將貽笑於各省前次要求國會吾皖爲先導今籌辦諮議局反在人後良用自慚夫籌辦之權雖在官然官不認眞辦理不能禁我輩不催辦也且籌辦之法自以調查爲首惟調查不能全委於官紳界當亟起分任之現在官塲雖已設立一諮議局籌辦處然彼等實不知諮議局如何辦法不然何籌辦多時尚未發表一簡章耶 
[官長設立]  
[江蘇寗屬（續昨報）]  
　　九月十九日寗屬同人集寗垣事務所籌議組織辦法是日到會者約一百三十餘人 
一議决寗六屬寓首諸君各擔任敦促本籍籌辦諮議局事宜俟散會後各屬自行公推擔任人數當塲報告 
一議決籌辦處暫借察院諮議局請撥督練公所 
一議决目前所需經濟暫由敎育總會代墊將來籌辦撥還 
一議職務公法制選舉（附調查）文牘庶務附會計四科員數再訂 
一議籌辦處草章公推楊冷仙楊漱春徐馥孫陸蓮蓀竇田萊鐘叔進陳續生夏藹如汪彝伯崔聘臣十人主稿七日脫草 
揚屬當塲票舉担任員汪彝伯梁公約凌文淵楊冰徐庭麟徐聯芳楊永 
淮屬公推人員喬伯起童樂齋龐罄吾劉冠今黄伯堅陳福頤陳福成吳凁楊潤 
通屬公推人員崔聘臣季鈞君黄韓五嚴篤裁 
公訂二十六日續行開會 
九月二十日府屬同人集江寗府屬敎育會議案 
顧君配巵報告所有府屬籌辦諮議局經費現有于君少彰特助龍洋一百元又銀業公所全體捐助龍洋三百元共四百元 
一提議擔任催促組織外五縣事務所江浦公推夏君揖顏夏君意伯六合公推朱君竹君巴君蘅　句容公推劉君伯升路君寄海溧水公推陳君伯埜蕭君一鵬均已當塲承認 
另由府敎育會出函告以諮議局事務所即日成立請各縣赴緊推舉數人來省集議以便回縣組織事務所 
一提議每逢星期上午九時星期三十午三時集大王廟府敎育會內講釋諮議局章程講釋員公推竇君田萊鐘君叔進陸君蓮蓀盧君善之善君亞通艾君亭之 
一提議研究選舉調查實行方法公推巴君蘅濱龔君銘三程君一夔孫君紹筠 
張君曾璧顧君花岩 
一提議諮議局事體繁重非合力組織難望成立擬於紳商學三界中聲望較著者由同人互相介紹以收集思廣益之效到會諸君均已當塲承認 
[浙江]  
　　撫憲增中丞以浙省諮議局籌辦處章程業經擬定應卽遵照籌辦茲特刋就木質關防一顆文曰浙江諮議局籌辦處關防發給該處啟用仍飭將啟用日期及開辦日期報查外所有開辦經費銀三千兩應先由藩司妥籌迅速移撥籌辦處轉給至各員銜名曁應支薪水數目應一件抄單行知藩司以憑稽核未派各員俟派定隨時札飭知照現計諮議局成立之期時間孔迫應行籌辦各事刻不容緩所需各欵責成藩司赶緊提撥俾濟要需現經中丞分别札行查照辦理茲將派定各員銜名及開支薪水數目開録於左 
督辦藩司不支薪水總辦董道元亮月支薪水洋三百元會辦陳紳敬第月支薪水洋二百五十元總叅議沈鈞儒月支薪水洋二百元又梁建章月支薪水洋二百元法制科科長阮性存月支薪水洋一百二十元司選科科長邵羲月支薪水洋一百二十元編制所科員陳簠月支薪水洋八十元審查所科員許　月支薪水八十元調查所科員張善裕月支薪水洋八十元調查所科員樓金鑑月支薪水洋八十元檢察所科員方壯猷月支薪水洋八十元憸察所科員高桐月支薪水洋八十元文牘所科員胡遠芬月支薪水洋六十元收發所科員蕭濬月支薪水洋六十元會計所科員林迪民月支薪水洋三十元印刷所正科員錫嘏月支薪水洋五十元印刷所副科員梁秉書月支薪水洋三十元 
[直隷]  
凌大京兆近日又以順屬興辦新政每與直隷不分畛域此次應設之諮議局需用浩繁順屬財政支絀似亦應歸併直隷辦理以免延緩聞昨已咨行直督矣 
[吉林]  
 
 

Page 19

 
 
吉撫陳劍帥因吉省諮議局尚未成立近與民政司及自治會紳董磋商組織之法其客籍政界人員祗爲該局之顧問故吉林士紳擬推舉松秀濤觀察爲諮議局局長 
[專件]  
[嘉定籌備諮議局事務所章程]  
　　一宗旨本所以補助初選監督籌備嘉定縣選舉事務迅速赶辦不誤初選複選日期爲宗旨至複選監督給與議員執照訖即行撤銷 
二塲所事務所設嘉定商務分會其投票開票處所另由初選監督籌定宣布 
三職員總幹事一員主持會中一切事務副幹事一員補助總幹事執行事宜書記兼庶務一員（常川駐所）調查員六人 
投票開票應設之管理員監察員另由初選監督保荐 
四辦法（一）本所以調查人手先用調查草簿調查明白後謄入選舉人名册（二）調查員由總副幹事訂請先將諮議局章程中關於調查各項事宜詳細講明以十日畢事開始調查以二十日畢事（三）分送諮議局章程及提要等以供邑人之研究 
五辦事日程豫定如左 
（一）九月二十一日至十月初五日調查員講習期 
（二）十月初六日至十月二十五日調查造册期 
（三）十月二十六日至十一月初十日宣示人名册期 
（四）十一月十一日至十一月十五日初選監督判定更正人名册呈請期 
（五）十一月十六日至十一月二十五日複選監督判定不服者呈訴之期 
（六）十一月二十六日至十一月二十九日確定名册之期 
（七）十二月初一日以後爲申報名册於督撫以後分配議員於複選區及複選監督分配初選當選額數等事均從速宣布 
六經費由官支給但未得官欵之前依九月十七日公議先請在城各機關担任籌墊 
七附則章程有未盡事宜隨時按照奏定章程斟酌改良 
嘉定籌備諮議局事務所演說要義 
第一諮議局者何謂也 
諮議局一省之議會也中國廿二省一省有一諮議局江蘇諮議局者江蘇省之議會也議會者卽聚許多有才學有品行之人聚於一處商量我江蘇全省之要事者也向來成例吾等小百姓不准與聞公事一切完糧納稅之應增應減應存應廢吾民雖有心思不准計較雖有計較不准開口又如官吏使用所收之粮稅欵項用之得當與否亦不准吾民開口又如本省各項章程大抵定於官吏一二人之手每有不能恰合之處却亦不許吾民開口以至吾民一日窮一日一日苦一日幸虧皇帝聖明於本年六月二十四日特降諭旨令各省設立諮議局令各處人民舉出地方上熱心辦事公正之人爲議員於每年九月初一日開始到省城會議本省一切重大事務自此以後每年會議一次凡吾民所不便之事所欲興之事均可託本地議員到省城聲明不比從前之不准開口故此次諮議局於吾民實係大有益處也 
第二何謂選舉 
選舉之意義從衆中揀選也向來地方董事大抵由官派充各廠廠董由城董保舉此法甚爲不合因地方官及城董於各處情形未能十分明白所舉之人未必十分的當也故現在改用選舉由吾民以自已之意思想定合宜之人投票公舉以得票最多之人當選照此辦法自能選出爲吾民出力之人矣（未完） 
本埠新聞 
[青陽港賽船交涉之結局]  
蘇撫致崑新兩縣電青陽港西商賽船事已飭據滬道四次照會領袖領事切實阻止該縣務宜曉諭紳民靜候商辦不得憤激生事撫院 
滬道禀督撫憲電青陽港事力阻四次今日復與領袖及英領切商均未就範已嚴諭崑新兩令不准紳民生事然彼旣恐硬來人心不服乞電飭就近防營前往保護切禱 
[接待美艦大臣改期赴厦]  
　　欽派赴厦接待美艦大臣毓朗梁敦彥本定二十八日起節嗣因公務紛繁改期二十九日赴廈昨日午後兩欽使與隨員同乘汽車赴徐家滙商部高等實業學堂游覽 
[函復輪船搭客落水原因]  
　　安徽巡警局前以某輪船駛至安慶並不停輪以致上下搭客失足下水移請滬道照會該管領事飭將該輪議罰並令以後遵章停輪去後現該領事函復謂據該輪船主禀稱前在安慶落水之客並非因未停輪所致實因渡船裝　搭客過多適在輪船之前以致撞翻當田船中水手人等立將救命圈等放下施救俱已救起幸未溺斃實無不合等情請爲轉復該處巡警局知照云 
[商請提訊德艦水手]  
　　粤人陳利水前在德國義勇艦隊船上充當木匠被該船水手德人呵夫牙推落浦中旋由海關水巡救起送至醫院斃命一案茲屍兄陳會泉屢禀滬道求爲伸雪昨已由蔡觀察照會德總領事飭傳該水手到案訂期會訊秉公商辦 
[救火聯合會紀事]  
　　二十四日救火聯合會特將本縣李大令發出之限止存儲火油告示多張倩調查庶務各員偕同各舖地甲至寄售各舖户按户分貼另抄門牌店號送會存查計共城內寄儲零售店舖共二百三十餘家二十五日該會又傳各舖地甲至果育堂事務所諭令另造清册以免遺漏並擬定於星期五即二十九晚七時遍邀各社領袖至公益會開明各社經董及贊成員名號以備分送徽章 
[工程局脫逃押犯]  
　　南市總工程局覊押所各犯於前晚十句鐘時乘隙挖洞逃去陳黎生王長高邱阿來王根福等四名尚有奚蔭林一名因手戴鐵銬在洞口卡住旋由管所巡士查知立即拘住禀知警務處解請陳參軍研訊判奚戒責三百下並提該號同押犯人十一名研訊內有陸祥茂嚴掌春孫阿元周彩官等四名亦知情圖逃判均戒責二百下還押一面移請英法公廨閘北浦東各巡警局一體協緝在逃各犯其疏防之管所巡士朱玉成黄升榮劉惠官楊文坤等四名均由警務處將卯 
 
 

Page 20

 
 
名斥革另行選充 
[印人自殘同種六誌]  
　　新閘成都路波彌文雞毛棧看門印人乃克生被人誘至閘北藥水廠附近謀斃後經老閘捕房九號西探查獲兇手印人兩名解奉英臬司署訊押在案昨日復訊由捕房傳到見證江北工人王小五子及伊女王珍賢等到案質訊據供是日目見該兩印人與雞毛棧看門印人在藥水廠後隙地上互毆訊之兩印人供詞含糊判仍還押候再復訊 
[捉狗夫不甘受罰]  
　　美捕房捉狗夫陸阿文回禀捕頭云在吳淞路邊界被華界三路二區落差巡士拔往警局罰洋三角始釋捕頭當即飭探查明虛實再行核辦 
[謝劵]  
　　虹口塘山路澄衷學堂定於十月初一日下午舉行學藝會蒙贈入塲劵一紙書此誌謝 
[城內]  
[復審盜犯]  
　　滬道牌示略云太倉州詳解夥劫錢泰盛代步及同居吳天順燭號案犯劉本山一名本道定於二十八日早堂復審仰批差書役及刑杖人等屆時一體來轅伺候堂事 
[有何便利]  
　　一路巡警分局昨出牌示略云城廂街道狹窄照章不准行駛車輛茲據孤兒院張敬予函稱因辦公之便自備東洋車一輛置放城外諸多不便擬存放城內本院每日出入一次陳請立案准其出人等情本局體察情形實有爲難自應准其存放城內惟祇准空車出人不得乘人違則仍照向例示罰 
[縣批三則]  
　　胡文煒禀批該職價買賈姓地六尺安葬女柩曾否立據未據聲叙本難准理惟賈小坤因何將女柩掘起墓石抛在柩上似此蠻横殊堪詫異候提訊察究孫桂泰禀批俞張氏之孫女年齡若干是何名字究竟已被姦污否均未據明白聲叙詞殊含混惟强姦情罪甚重候提崇明三囡到案澈究爾等亦卽投案備質王阿榮禀批前項田單如果爾未受抵張禄村何得平空誣指案已分别飭弔諭查姑候原差及該圖册書復到核尊 
[官事]  
　　京日駐防新軍馬隊督練官正紅旗驍騎校致光補用知縣丁有庠貨捐局查驗員何訥昨日到道拜謁駐川辦理江南賑捐局指分四川試用知府羅述稷現奉川督給咨赴部引見昨日過滙到道稟見浙江候補知縣劉燿解餉入都泊舟觀音閣碼頭昨日到道稟知道憲蔡觀察昨傳公共公廨襄讞李修梅到轅問話 
[南市]  
[注意月捐]  
　　總工程局各董以地方各户漏繳月捐甚多昨特知照捐務處迅卽調查責令補繳其已釘門牌未經繳捐各户着帶地甲指查勸令照繳如違拘罰 
[學徒被拐]  
　　徐晉順之子寳生年十五歲向在虹口成衣店習業日前私行逃出被流氓胡永海楊和尚拐去串同陸張氏王張氏賣於鹹瓜街桂圓店主方榮生爲子帶回福建茲由徐報知捕房將季提回昨經公共公廨提訊當即派差至工程局移提方榮生帶回質訊 
[限交存欵]  
　　成興米店主嚴金福圖夻女尼月寛存款一案昨由工程局孫明府復訊判限下月初七先將該尼自存洋二百元繳案給領其代存之陳姓洋五百元再行限交 
[分别責罰]  
　　鍾儒生前將徐榮桂帶來之高郵婦人吳趙氏送至工程局控被陳梅峯之妻誘騙嫁與趙和尚一案昨由工程局復訊判趙戒責一百下陳罰洋五十元著鍾追氏夫吳同文來案將氏領回 
[閘北]  
[探長匿贜扣貲]  
　　巡警局八號偵探榮香蘭等控告探長莊芝泉藏匿竊贓尅扣飯食等情裁判員孫大令准予查明澈究 
[告誡偵探巡士]  
　　巡警總局裁判員孫大令昨日出示略謂偵探巡士辦公均已核定鐘點倘有陽奉陰違一經查出即記大過一次罰洋五角如有派差不遵以致貽誤者亦記大過一次分别罰洋其各凜遵勿違 
[英租界]  
[限期出貨]  
　　德商地亞士洋行控梁伯華定購洋布逾期不出昨由公廨會訊原告洋人投案求究梁供因市面清淡是以未出判梁交原保限兩禮拜出貨 
[人証未齊]  
　　英商裕泰公司控葉某不認股票昨由公堂會訊原告延邁逹律師被告延哈華托律師到堂互辯中西官以人証未齊判各退去候禮拜三再訊 
[定貨倒閉]  
　　德商逹來洋行控傅伯生定貨倒閉昨晨由探將傅傳至公廨判留廨候照會德領訂期會訊 
[責成保人]  
　　英商屈臣氏藥房控郭晴湖担保郭子恒欠洋一百零四元迄未交還昨由公堂傳訊判郭交保限一月　清 
[先還一半]  
　　曹阿咸欠印人花林治貨洋不還昨由捕房解廨判押捕房在案昨日復訊判改押本廨着先還一半再行交保 
[收捐被罰]  
　　徐子芳自稱貨捐局巡丁在租界私收酒捐由探查獲解奉公堂訊押在案昨日復訊判罰洋三十元開釋 
[不認紏搶]  
　　金尚榮偕車夫徐阿炳控包阿三紏搶包車昨由公堂提訊據供由伊弟阿四向徐索欠將車拖回並非搶取判押候伊弟到案再核 
[是否串竊]  
　　明昌號控吳云生朱琪亮吳錦源串竊寄存太古棧內之白木耳等物昨由公堂提訊原被各延律師到堂互辯判吳錦源還押吳云生朱琪亮各交妥保候下禮拜一再訊 
[控告媳婦]  
　　張文逹控媳王氏吞没金飾衣服一案昨由捕房將張王氏與二房東楊張氏楊沈氏並見証俞掌桂一併解請公堂訊究判王張沈三氏一併押候禮拜五再訊 
[拐匿女孩]  
　　丁寳榮拐匿國方氏之五歲女孩翠娥由探查獲昨解公堂請究判押限一禮拜將翠娥交出再核 
[姦佔婦女]  
　　陳怡生姦佔金胡氏之媳張氏昨晨由探將陳與張氏提獲解廨訊究判分别還押候禮拜五原告到案再訊 
[拐案破獲]  
　　陸張氏王張氏與閩人方芸記串拐小孩葉關桃楊寳牙金生寳生等四孩載赴寗波輪船碼頭春和客棧內藏匿寳生已經回滬前日復由廨差至寗波將三孩查獲帶回昨解公堂訊究楊寳牙供漢口人來滬找兄被福建人拐往寗波是實判兩氏分别還押候補提人證再訊 
[拐匪收禁]  
　　陳金林因拐陶福鴻之小孩由探查獲昨解公堂訊究判押西牢半年孩交陶領回 
[價賣髮妻]  
　　王阿秋串同方子卿將妻沈氏價賣於人爲其岳父沈樂順控奉公堂訊押在案昨日復訊判王押西牢半年方從寛開釋 
[美租界]  
[監犯病斃]  
　　提藍橋西牢押紀周順法前晚患病斃命由管獄西人知照捕房飭探查傳家屬收殮 
[領回逃馬]  
　　西華得路信大馬車行在門前裝配馬車馬忽驚逸由捕扣住帶回捕房捕頭以並未肇禍准由該行領回 
[法租界]  
[挾嫌誣控]  
　　王趙氏王鮑氏同至公廨訴稱氏夫與陳雙桂等在小菜場演唱花鼓攤簧業奉禁止惟事前由春心樓主婦顧馬氏朦騙伊云已與捕頭說通工部局將次發出照會索去酬金迨案發後又來向索運動等費求爲追究中西官當傳顧馬氏到案據供婦人並不干預實被挾嫌誣控聶司馬以原告所控無憑惟顧馬氏向不安分申斥釋出 
[咎由自取]  
　　吳春林之子耀南前日在途適遇五十八號及五號兩電車由東西兩面馳來該孩性急衝過軌道致被兩車軋在中間幸司機入任阿三迅即停機備傷頭額昨由捕房一併傳至公堂請訊中西官以該孩咎由自取判各開釋完案 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
偵探小說 
[意外之奇案（四）]  
　　克倫旣入。室舉其洶洶然之目光。以視此男女二人。怒氣奔湧若。不可遏。大聲謂蘇克生曰。若何人。敢擅入女子之室。作此無禮之舉動。速去。不則將逐汝。蘇克生驟聞克倫之語。亦大怒。厲聲答之曰。吾乃蘇克生。爲脫而斯女郎之友。今日。至此由脫而斯女郎相招而來。汝何人。敢作如是之狀態。克倫聞此。微哂不語。有頃。乃謂之曰。汝旣爲女郎之友。何以入室之時。即强與女郎接吻。語至吐。麗亞克紅漲於面。遽起立。大奔。而出此室中。克倫見麗亞克旣去。又謂蘇克生曰。吾爲克倫勃雷。即爲脫而斯女郎之保護人例得干涉女郎之舉動。今請汝速出此室。不爾者。吾必加汝以暴動之手叚。天下庸有如是之惡客。乃强人女郎以接吻。此何。理耶。蘇克生聞克倫之語。遽張目謂之曰。汝傖勿無禮。汝亦知吾與脫而斯女郎有結婚之約乎。即接吻亦何傷。此語一出。直貫克倫之耳膜。心房中如受鎗彈之貫入。大怒而顫。怒極至。於無可。自解。立趨蘇克生之前。舉手力引其袂。口中大聲曰。速去速去。後此敢更來者。汝必無倖。蘇克生見此。乃引手立提克倫之胸。克倫應手而蹶蘇克生遽出門去。 
麗亞克者。一婉妙之好女子。自爾日見蘇克生與克倫二人。出此决製之舉動。乃大愧赧。蘇克生亦不復來。麗亞克兩日不見蘇克生之面。覺意至不懌。似於已一身之靈魂中。乃遺失一最要之物。恍恍然不知其極。乃密令女侍巴德。送柬於蘇克生。約於晚間九時。至宅旁之花圃。麗亞克乃徘徊於花圃草地之上。以俟蘇克生。蘇克生旣至。欲與麗亞克明訂婚約。麗亞克立允其請。蘇克生喜甚。乃抱持麗亞克於懷中。連接其吻。此男女二人者。在此花圃之中。携手密語。不知二十步之外。有一男子。悄立於棕欄樹影之中。竊聽二人之語。且切齒頓足。握拳作遙擊狀。口中喃喃自語曰。此無恥之女子。此無恥之傖。我必力雪此恨。我必力雪此恨。語已。躡足遽去。在此一杪鐘之時間。乃又有第二之人。影出現於花圃之中。怒目遙視麗亞克與蘇克生之舉動。一轉瞬一舉目之頃。其人忽越此花圃之鐵欄。瞥然逕去舉武至迅。口中亦悄然自語曰。吾今日恨不携一手鎗。吾今日恨不携一手鎗。 
國外新聞 
[近東大變局十四誌]  
　　二十六日倫敦電云歐洲股票市面近因布勒嘠利亞有力主和平之言並聞土國已撤回徵軍軍令故業已復原（以上譯字林報）二十七日倫敦電云普魯士國會開會之日德皇傳詔宣告謂德國於近東變局雖較他國關係略輕然亦未可漠視德國須以誠意與聯盟各國合力辦理必使歸於和平公正而後已現有土爾其青年黨二人已抵布京蘇菲亞擬與布政府和商各問題其中以羅馬尼貢稅問題最關重要盖布政府前曾不允付交土政府也奥大利亞現與土爾其直接開議各問題二十六日柏靈電云土爾其內閣現正討論俄英法三國開會綱要大約對於保全土爾其完全一案必樂賛成 
塞爾維亞京城排奥之舉日漸激烈就其外　觀之顯經官長承認始敢出此奥政府業已行文詰責（以上譯文滙報） 
[日本歡迎美艦隊三誌]  
　　二十六日東京電云美艦隊總司令官史潑萊將軍少將維恩拉愛脫君愛穆萊君斯歇洛特君並其他各員於今晨入覲日皇留宫賜宴海軍部大臣定於今晚　筵歡迎泰晤士報同日鈕約電云美國各報皆謂横濱歡迎美艦隊之禮實爲最優鈕約樸斯脫報謂美日今日之友誼可使横說侬無從臆測 
[法國海軍大臣職]  
　　二十六日倫敦電云法國議院近日投票內有五百六十票皆謂海軍腐敗實由海軍大臣懈怠所致不主此說者僅有一票故海軍部大臣托松業已辭職 
[駐韓日兵之横暴]  
　　二十六日東京電云據聞近有韓人三十四名擬赴某廟進香啟程之前先向日本憲兵告明意旨而日本兵隊則認爲前刦某旅館之亂匪遽行殺斃二十一人日本日日新聞謂該兵殺害民人横暴殊甚要求派員往勘並撫卹死者家屬現日本兵部大臣已派員往查矣以上譯字林報 
[美國戰艦回國]  
　　二十六日鈕約電云美艦隊先鋒曼恩號及阿拉排買號近已先後駛抵樸資茅與勃洛克兩處 
[森林餘燼復燃]  
　　二十六日鈕約電云米其干省森林餘燼復燃焚斃約四十人以上譯泰晤士報 
[德與巴西結約]  
　　二十六日柏林電云德國與南美巴西締結安置海線條約現已議結 
[德皇改革選舉律]  
　　二十六日柏林電云普魯士國會開議之日德皇傳詔宣布改革普魯士選舉律議案 
[奥國亂民騷擾]  
　　二十六日柏林電云奥國布希米與巴拉師兩處近有亂民騷擾非派兵鎭壓恐難安謐以上譯文滙報 
 
 
 

Page 27

 
 
   
 
 

Page 28

 
 
   
 
