# 1902 - 272 - 4910584

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科凖繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論中國宜重圖表之學]  
　　圖表之學極開緊要蓋文人紀載之筆縱極曲折詳盡明白易曉而究不若圖與表之尤爲明顯也有　有表則凡國家之疆索財政之出納與夫一切諸細事之可以繪圖可以列表者無不以圖與表出之而後可展卷瞭如不煩思索此不徒於文學之士可免旁搜曲證極深研幾之力而彼庸夫俗子得此淺顯易知之圖表時時瀏覽亦可以熟習當今之故實以及諸凡政要之大綱苟人人能熟習當今之故實以及諸凡政要之大綱則雖不足爲盡人皆才而已可謂無人不學國家之所以衰弱者患無人才先患人不知學旣人人知學則於國家顧不大有益耶攷周禮司書大司徒遂人土訓職方氏諸職均掌天下土地之圖是卽圖學之始也瞽朦世奠繫小史掌邦國之志奠繫世所謂世奠繫及掌邦國之志奠繫世者謂帝繫諸侯卿大夫世本之屬是卽表學之始也中國儒先皆知此意故太史公作史記有世表年表月表班固作漢書有古今人表所惜其表不備而於圖又未詳後世更視圖表爲無甚足重之物故典籍中之有圖有表者甚尟於是學人考察形法綜核會要辦隱智而理紛互乃茫乎不得畔岸矣輿地家雖間有流傳之圖本而以向不考究疏舛甚多卽如庫頁島本我三姓屬疆而嘉慶間内外諸臣均不深悉任其輾轉於日俄兩國遂致隱没而不彰者百年帕米爾本我依犂邊地而嘉慶會典圖忽劃之卡倫之外俄人藉爲口實得遂其要求之謀緬越之亡英法定界而誤割内地土司以畀法英索滇邊之野人山而我政府不知其所在轉問之彼國外部此皆由於圖學之不講以故如行於黑暗中不知歧途正軌也至如歲計出入則稽核成案簿册如汗牛充棟而糾紛錯雜眯目不知其實絶無表譜之屬俾其所紀得以朗若列眉黠吏遂得因緣爲姦　成弊竇之窟庸者固茫昧不覺能者亦梳剔爲難此皆由於表學之不講以致隱形匿影諸事不能弊絶風淸也泰西各國均重圖表之學微特測地步天精究圖象卽章稚初入小學堂時教習亦必授以　　　　　　　無十不能　　　　　至必先　其山川形勢營　要隘以應敵製造工藝必允繪器物之圖形而後按　仿造此所以於事無勿濟而於國大有利也表則如榖數户版官祿兵籍以及賦稅之要會關市之比較藝器之良楛政刑之等級無不列表以明之故凡百隱匿影射之弊均無所試其爲富强未始不因於此今中國事事以泰西爲法則此圖表之學師泰西卽以復中國之古制朝廷宜飭令中外各衙門將輿地器械糧餉賦稅之屬分别　表進呈御覽並准印售民間以便查考至於大學堂有教習繪圖之學而中小學堂亦當以此義教不得視爲無足重輕而暫付缺典似此則綜覈綱要董理凌雜文牘省而圖表多庶條理雖極繁賾而經畫可無處瑣碎乎質之當軸其亦不河漢斯言否 
[諭旨恭錄]  
　　八月二十日奉旨崇林聨綬麟趾豐陞額祥麟崇祿瑞文俱著記名以國子監蒙古司業用工部屯田司新設宗室郎中員缺著薄寛補授刑部雲南司新設宗室員外郎員缺著溥春補授盛京户部主事員缺著吉陞補授工部主事員缺著定昌補授翰林院待詔員缺著裕謙補授工科給事中員缺著張兆蘭補授俸滿刑部員外郎宗室溥來兵部郎中宗室毓照員外郎宗室玉構俱照例用截收刑部郎中沈錫珪户部郎中淦國盛都察院都事陳壽平裴缺通政司知事章樹昌俱照例用明保分省遇缺補用道余思詒著於二十一日預備召見擬補福建惠安塲鹽大使王家楨著照例用開復分省補用知府袁世敦著准其開復原官仍發原省照例用吏部文選司郎中員缺著明堃補授遺員缺著毓錡補授遞遺主事員缺著瑞淸補授分發江西試用知縣張覲宸馮汝梅福建試用知縣金炳南湖北試用知縣呂諧弼譚日森汪元秉姚銘閣張柄張長祐謝煃郭維楷四川試用知縣阮閒銓歐陽霖顔紹澤梁昌高方河廖振聲鄺國光倪樹勳范煃徐文傑劉文增劉景福羅毅威廣東試用知縣劉慶鏜柳鏊陳繼會孫士鼎葉在琯廣西試用知縣胡遠模陳善濬曾能交潘泰亨雲南試用知縣傅丹張文焯貴州試用知縣唐萬靑劉憲拜曾慶人雲南補用鹽大使蒲榮嵩兩淮試用鹽大使吳保疇福建試用鹽大使何端衡馬鑑廣東試用鹽使陳炳勳山東補用批騐所大使方家鈺俱照例發往欽此 
[宮門抄]  
　　八月十九日兵部太常寺太僕寺廂藍旗值日吏部引見七十九員王垿世榮由河南錄科回京請安明安請假十日掌儀司奏二十三日祭奉先殿醕王行禮召見軍機及王垿世榮張百熙○二十日刑部都察院大理寺八旗兩翼值日無引見前熱河都統色楞額到京請安復州城守尉德裕請訓海公請假十日錫公續假二十日召見軍機及德裕色楞額○工部鴻臚寺侍衛處值日無引見志公百日孝滿請安出使法國大臣孫寳琦請訓並請假二十日補用知府袁世敦謝恩桂公續假十日余思詒沈錫珪涂國盛預備召見召見軍機及孫寳琦余思詒○二十二日内務府國子監廂黄旗值日無引見信恪謝賞方略恩朱侯假滿請安並報前往明陵起程日期普公假滿請安山東卽滿道余思詒謝恩希廉王垿謝賞三品頂戴恩内務府奏派致祭凝和廟派出成端又奏派致祭黄木神派出英瑞 
 
 

Page 2

 
 
召見軍機 
[車站已還]  
　　天津直報云關外鐵路製造廠俄人定谥八月二十三日交還迨二十四日復交還所管火車站當經鐵路總辦楊觀察一一收受隨於二十五日午後四點鐘時改懸中國龍旗 
[辰案已結]  
　　西字報云辰州教案刻已經湖南巡撫俞廙軒大中丞派莊俞兩觀察與英國所派之漢口副領事嘉禮士君會商了結尚有未了各事由莊觀察留辰酌辦嘉禮士君遂於上月某日仍回漢口俞觀察則遄回長沙禀承方略然後會同洋務局總辦蔡觀察往漢口互議償欵數目及獲咎各員弁罪名當嘉君在辰時議有十欵如下一被殺之兩教士已經地方官殯葬如儀二被拆之教堂業已修復與未毁時相等三敎民受傷者業已醫治痊愈四禍首張白狗張永泰已就獲正法另犯六人亦已正法五宋長發因鳴鑼聚衆滋事已經辰州道審訊候卽嚴辦六丁紀圭現在雖已就獲惟尚未認供俟地方官審訊明白再行酌懲上此次殺戮教士之渠魁業經就獲正法已無一事遺漏至本地匪從隨衆滋事者雖未犯有大罪將來亦必懲辦八教會及教民被傷之財産將來必應酌賠至數目若干則由嘉君與洋務局員商定九郵政分局所失財産由辰州府會同岳州關道與郵政總局商議調停此事與教案無涉十所有辰州地方官應辦之事已經照辦此案可作爲了結其餘應辦各節則由洋務局員與領事在漢口商定至在逃各犯仍由辰州地方官嚴緝究辦 
[保案新章]  
　　聞之京師友人云吏兵二部刻經奏定新章以後各省防營除親臨大敵及剿辦巨股叛匪外凡掃平匪邨或翦除土匪等案概不得列爲異常勞績蓋以防濫殺邀功之弊也 
[貽少司馬奏設墾務公司並經辦情形摺]  
　　督辦墾務兵部左侍郎奴才貽榖跪奏爲設立墾務公司並擬調派各員經辦情形恭摺仰祈聖鑒事竊奴才此次奉命督墾數月以來循行邊地博訪周諮其間利弊所關亟宜妥籌良法晉直盟旗各地宜於樹藝且生計在耕而不在牧歴任將軍撫臣及奴才前奏言之已詳向來私放私開從未能行官墾以致蒙員受賄授柄地商地商包攬假手地户攘取官地據爲已有卽如察哈爾左右翼已墾地畝甚多其繳押荒報升科者不過十之一二前經奴才於籌辦察哈爾右翼墾務摺内奏明禁止地商户總名目此後放地招墾自當舉可耕之地零星租放卽無從前諸弊而領地之人或因無力退繳及蒂欠押荒銀兩者亦難保其必無迨至撤地另放已多紛擾宵如未放之先設法預籌則弊不禁而自革查近年各省辦理路礦及工藝局廠事務率多招集股本設立公司施之今日辦墾情形尤爲有益人情於利之所在罔不爭趨以蒙旗地多膏腴邊地富商久所歆羡一經公司招致入股必多則鉅欵無難遽集且公司旣立事有統宗有以簡馭繁之權無户總地商之獘升任山西撫臣岑春煊原奏淸單内曾經議及招商奴才前在太原亦與岑春煊往復熟籌計無逾此嗣據在籍紳士直隸試用知府曹潤堂候選教諭武洋禀請創設墾務公司奴才以該紳等好義急公深堪嘉許當卽商之岑春煊擬准該紳所請先由山西商務局騰存項下撥給官本六萬兩並由該紳等自行籌集銀六萬兩共湊成銀十二萬兩計成本官商各半先行試辦查西盟逹拉特旗曾因教案以地租抵償賠欵教士欲得現資該旗亦欲地仍歸晉疉經前將軍信恪與岑春煊商令代爲設法又經緩遠辦理敎案賠欵外部户部催交甚急經岑春煊商由奴才飭晉商先從股本内籌借應用奴才思逹拉特賠教之地如由公司贖回放墾誠爲藉徑而入之計卽緩遠需欵亦義應就近兼顧是公司尚未開辦或須代認賠欵或須墊付要需已均欲於公司取給加以墾務一切經費需用正繁晉庫旣支絀萬分他處又無從挹注若公司能漸推廣庶不至爲無米之炊第該紳等以西蒙未能就議觀望不前且其所陳僅就西盟而言東四事同一律奴才擬擴充辦法西路各盟旗及八旗牧廠在包頭鎭地方東路兩翼各旗在張家口地方各設立墾務公司招集股分凡入股者卽准核照荒價領地承墾原入股者卽准援照荒價領地承墾原入股本將來應分餘利均照該公司初立章程官商各半總使官商均沾利益不至畸重畸輕查知府曹潤堂等家道殷實鄉望素孚西路墾務公司擬卽派曹潤堂武洋承辦添調晉紳内閣中書曹中成寄居晉省户部學習主事姚世儀該二員熟暗商務肆應多才堪以委用會同辦理其東路墾務公司查有前由奴才會同岑春煊奏調之分省試用道曹受培爲守兼擾素講信義自調委以來派充各差均能綜理精密措置裕如且籍隸粤東于官商籌欵情形尤稱熟悉又刑部候補主事宋乃鵬分省補用通判左樹珍分省補用通判李年慶該員等才具開展在通商口岸有年素爲商情所信服均擬調赴晉邊委令與曹受培會同承辦如蒙俞允再由奴才叅訪各省礦務鐵路公司集股章程悉心妥議再中書曹中成主事姚世儀宋乃鵬均係京職候補人員可否援照前次奴才調委差遣成案免扣資俸出自逾格鴻慈所有擬請設立墾務公司並派員經辦緣由理合恭摺具陳伏乞皇太后皇上聖鑒訓示再豐寗墾務業已開辦綏遠城八旗牧廠亦經派員履　漸次開辦合併聲明謹奏奉硃批著照所請該部知道欽此 
[枝江置郵]  
　　宜昌訪事人云自郵政局設立以來海内商民同聲稱便近日主持郵務者以荆州府枝江縣屬江口董市二鎮夙稱繁盛特在江口設一分局而於董市設一信櫃以資推廣是亦挽回利權之一端也 
[輪船釀禍]  
　　鎭江采訪友人云小輪船名長安者由瑞豐洋行出名往返鎭江及仙女廟一帶八月二十七日午後自鎮開行客之携襆被附載者多至八十餘人船中實不能容遂另雇巨艦帶之而往甫至焦山之麓江濤湍急力不能支司機者擬駛至沙頭另行設法不料船纜中斷以致巨艦覆入江心長安見肇禍端急展輪逃避幸焦山救生局派船分投援救至二十九日已救起四十四人并撈獲屍骸三具尚有三十餘人迄今尚存亡未卜連日各親屬均向瑞豐行喧閙常鎭通海道長久山觀察得悉飛飭周錦堂遊戎帶勇前往彈壓一面照會駐鎭英領事官竊恐人命太多一時未易就緖也 
[英員詣杭]  
　　杭州訪事人云上月某日英員許君立德由滬來杭轉赴衢州公幹至二十八日回杭省中武備小隊統帶某君撥出勇丁四十名並護軍營勇二十名在江干排隊迎迓許君隨乘輿赴撫轅拜會任筱沅大中丞互談一切未幾復詣司道處投刺並拜會日本駐杭領事然後至拱宸橋公館小駐征驂次日午後日領事設筵署中柬請赴宴許君欣然從之直至日墮崦嵫始散 
[鄂省官塲紀事]  
　　武昌訪事人云湖北第六批京餉經湖廣總督張香濤宮保札委候補知縣江大令秉乾陳大令鵬管解至京○試用知縣楊大令濬泉奉督憲張宮保委赴安徽一帶採訪榖價○候補道趙渭卿觀察奉督憲張宮保行知賞加二品頂戴當卽趨轅禀謝○上月某日候補知縣謝采葑大令元祖病故由家屬赴兩院禀知○江夏縣陳介菴大令因病禀請藩憲瞿賡甫方伯委員代理方伯准之已檄委試用知縣李石泉大令代攝縣篆矣○藩轅牌示天門縣岳口縣丞以試用府經歴吳績凝署理襄陽府通判以新選黄州府岐亭同知陳爲鏞署理 
 
 

Page 3

 
 
嘉魚縣知縣以試用知縣曾廣敷署理江夏縣知縣以試用知縣李堅代理施南府知府以試用知府文麟署理○分發試用道馮觀察駿譽由京領憑到鄂上月某日詣兩院禀到○湖北候補縣胡大令若霖奉上憲札委辦理漢陽保甲事務刻已謝委到差矣 
[定期課士]  
　　昨日蘇松太兵備道憲袁海觀觀察牌示道轅定於本月初十日清晨考試肄業蘂珠書院之本邑舉貢生員月課蓋遵向章也 
[大令騐屍]  
　　請騐浮屍已紀昨報昨日亭午時上海縣主汪瑶庭大令帶同刑仵書差蒞往十六鋪集水碼頭屍塲地保查亮卿禀稱此屍由陸家嘴北首隨潮浮至經水巡捕巡船查見帶至小的圖内查得死者並無屍屬在此求恩明鑒大令飭仵役悉心察騐旋唱報死者年約四十餘項間繫有麻繩右頷及胸前肚腹右足踝等處共有刀傷七處腹剖腸流委係被戕後墮入河中淹斃大令親視無誤遂飭刑房書吏塡明屍格請某善堂給棺收殮厝諸義塜至屍身帶有洋銀五元錢百餘文及麻繩一條一併帶回儲庫聽候飭差緝兇究辦 
[命案送縣]  
　　法租界吉祥街大成甌綢店主李鐘記前倩傅阿芳袁小寳施阿寳購物被袁吞没洋銀四十元前日李約傅等至南市馬路旁滬南中華茶樓向之詰究袁諉咎與施以致互相口角旣而各奮老拳兇毆不釋致施受傷踣地經三十號三畫巡捕查見將李傅袁一併以至捕房捕頭令令暫行管押施則舁送仁濟醫館求治甫行至鐵錨弄已氣絶身死遂浼十六鋪地甲裘鎮投報上海縣署屍妻施陳氏亦投縣鳴冤縣主汪瑶庭大令諭令靜候核示昨日捕頭禀知馬路工程局總辦翁子文太守將李等三人函送上海縣署歸案訊辦 
[夜航被劫]  
　　前晚浦東魯家匯航船由滬駛回行至龍華嘴時已夜半突有匪徒十餘人各持刀械駕舟追上將搭客禁閉艙内刼去銀洋大土貨物約值一千餘元昨日午後船主羅錫堂開單投上海縣報請飭查大令准之立卽飭捕嚴行跴緝 
[誘逃移縣]  
　　蘇州人潘志清卽潘七之妾沈氏卽沈月春席捲珍珠首飾逃逸無蹤疑被奚學年所誘據情投報英界捕房旋經包探倪順泉將沈氏與奚解送公堂襄讞委員魏蒓塢大令訊理之下兩造各延律師聲訴大令以原被均華人毋庸律師到案商諸英總領事署繙譯官迪比南君諭令一併暫行管押至晚重復提訊沈氏供稱小婦人籍隸蘇州府屬某邑年二十有一三年前被匪所誘墮落烟花幸遇潘大少納入側室近者潘忽欲出洋肄業將小婦人置之不顧嗣被伊友張某唆使來滬與奚並不相干惟奚妻某氏與小婦人係姊妹行今潘旣將小婦人棄之如遺忽又誣控捲逃叩求明察大令提訊周羅氏供稱八月二十五日在蘇州經人薦至沈月春小姐處服役次日卽隨之來滬迄今並未得過分文伊等如何糾葛概不知情潘供三年前十二月某日偶在蘇州妓院與沈月春定情旋由友人張士卿說合約用去洋銀二千元納作小星至上月二十五日伊遽將室中所有貴重飾物捲取一空與奚同逃至此今得拘案叩乞嚴懲大令謂爾安見沈氏與奚同來答稱張士卿曰覩情形奚供監生在蘇時雖與沈月春相識素無往來安能唆使捲物而逃且沈月春本爲王姓棄妾未幾復與潘訂嚙臂盟當在蘇時潘曾攔路攫取沈月春鈔票鑽戒控經吳縣主提訊潘懼逃至上海誣指監生有串逃情事心實不甘求恩伸雪大令以此案情節支離無從訊斷著移送上海縣署請縣主汪瑶庭大令訊核 
[案涉包探]  
　　王清仁卽王振之前因欠西婦某氏洋銀若干被控於英美租界公廨讞員張柄樞司馬飭提未獲前日王忽以包探李四春藉端訛詐等情投捕房聲訴捕頭派包探竇如海往查隨由竇探將王黨周阿才陳玉生許少卿拘押昨晨解送公堂禀稱尚有沈少海蕭仁山已聞風避匿今先將伊等二人解請訊究襄讞委員魏蒓隖大令以人證未齊商之德總領事署佛繙譯官一併押候禮拜一訊核 
[法租界公堂瑣案]  
　　陳光有前至張壽福鞋底作執業曾浼沈阿生作保後透支洋銀十五元三角避匿不見上月二十八日始經沈同諸公館馬路向之索取被陳糾同作夥任金壽等人毆傷頭顱腿足適爲巡街捕所見拘入捕房一面將沈送至某醫院醫治昨日解案請訊沈投案聲訴前情張邀同見證楊元金候示陳供沈自將剪刀刺傷兩腿意圖挾制小的實未行兇讞員孫建臣大令商之代理繙譯事務之法員聶君著將張楊交人保出陳任押候復訊核奪○廣東醫生嚴秀培遣同鄉人梁培至法界貼招未納捐欵被巡街捕一并拘入捕房捕頭著罰洋銀五元嚴梁挺押不繳昨日解送至案大令著將梁先行釋出候措繳罰欵將再嚴開釋○殺猪作夥王生清將瘟猪入市混售被包探拘入捕房捕頭著罰洋銀五元猪作主抗不遵繳昨日將王解案王供作主名掌生在南市十六鋪開設森和猪作大令著押候補提到案訊核○已革六十七號華捕嚴福金前向烟鴇沈俞氏冐收罰欵被西捕所見告知捕頭斥革候辦嚴畏罪逃避致保人大受其累前日在途扭獲送案請懲沈俞氏投案聲訴前情大令判責嚴二百板沈俞氏無干斥退○前日甯波人周阿六徘徊浦畔投水覓死經巡街捕援起送案請訊周供小的實因酒醉幾喪厥軀並無他意大令申斥一番著卽回籍○蔣金氏有車一輛被車夫張全勤私行售出旋在途中尋獲扭案請究張供稱此車輪軸已壞以致被南市馬路工程局所雇巡捕拉入局中欲罰洋銀二元小的無力措繳遂被扣留蔡金氏稱小婦人已查明並無其事大令判賠洋銀六元押候交保措繳○朱阿福道經三茅閣橋畔野鷄馬車夫王阿四强令附車稱致被毆傷經巡街捕頭拘入捕房送往某醫院醫治昨日解案請訊大令判將王枷號一禮拜發犯事地方示衆期滿再責四百板○唐阿春因向吳長春索取會欵資致被擊破頭顱昨日扭案請辦大令著當堂向唐服禮不復深求○億康錢莊執事人夏少堂被周子姜欠銀三千餘兩因將周妻吳氏扭案旋得交人保出限　淸理迄今日久案懸未結昨日大令傳到作保之瑞豐泰茶葉店主許味軒押候將周交案候核○偷兒徐棟生在徐家匯左近行竊水烟袋衣服等物來滬求售經某包探緝獲解案請辦大令判責二百板押改過所　個月期滿遞解回籍○偷兒王根生由江灣鄉間竊得衣服數件携之來滬經包探拘獲解案請辦大令判責二百板贓存捕房待失主認領○積竊李云才前因犯案驅遂出境兹又改名王桂庭至法界行竊被獲送案大令判枷一禮拜責二百板送改過所監禁三月○太古棧工頭徐子仁因所用小工何行小冐名玉晉和糖行及新裕記帳房收取力錢五千文有奇扭案請究何供此事係四人所爲小的止得錢一千五百文大令著押交同黨三人再訊○余東昇遺抱告張星福控木作頭秋堂包造房屋工料不足以致不久損傷秋堂供實因地勢低窪八月問適遇風潮傷壞墻脚大令著交人保出自向余理明禀復核奪 
[正悞]  
　　前報紀蘇州寒山寺盜案業於横塘鎮破獲云云兹得采訪友人續函悉此事得自傳聞其實日來仍由吳縣田大令飭捕嚴緝也 
[善欵彚登]  
　　頃蒙倪善士林求室人病速愈助振洋銀一百元徐鍾黻求大小平安助洋銀四十元孫德蔭堂助洋銀二十元譚楊氏求病愈助洋銀二十元彭城後人各求合宅平安合助洋銀四十元徐成良求妻病愈助洋銀七元嘘枯吹朽具徵惻隱爲懷積德累仁定獲康强如願乞登報尾藉逹頌忱[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[坍屋傷人]  
　　本無西新橋北首西興茶樓房屋係程謹記之産近甫翻造告竣不知如何忽於前晚七點鐘時頽然倒下以致壓傷大小男婦七八名口内有一生甫四月之小孩傷勢尤重事爲英界捕頭查知立派包探方長華張寳榮前往查明著房主喚到承造之工頭向之理論刻下尚未知如何核辦也 
[上海縣署瑣案]  
　　前者蕭許氏控其媳葉氏背夫圖遁等情經縣主汪瑶庭大令訊明將葉氏發堂留養迄今已逾一年前晚提案復訊蕭許氏供媳婦自奉大老爺發堂後小婦人時往控視見其故熊依然恐目下遽難領回管束且伊母伊兄皆異常凶横小婦人萬難與爭求恩斷回母家另嫁惟小婦人送聘禮須求如數追還葉氏供小婦人不願隨蕭許氏度日求恩另行擇配大令飭葉氏仍回善堂由董事擇配蕭許氏所出財禮俟有人欲娶時酌償洋銀一百元○前日姚丁氏偕族長姚祺三控朱茂和毁物傷人當晚大令升堂研訊姚丁氏供上月某日丈夫病故至昨日係五七之期請倩族長姚祺三經理喪務不料村鄰朱茂和忽糾衆至家擊毁雜物攫去衣箱兩口祺三出而喝阻竟被毆傷叩求騐明訊究祺三所供與姚丁氏相同大令飭仵役騐得祺三略受微傷諭令回去候飭差查明起釁情由禀復核奪 
[上海巡局紀事]  
　　日前餘大米行夥某甲扭船户張四海至十六鋪巡防中局控稱被伊盜賣白米若干局員黄衡堂二尹訊安之下判令張賠洋銀若干昨日張已呈繳洋銀十四元二尹令具結開釋○前晚南市沙塲街奚姓家被賊潛至臥室竊去衣服十餘件昨日開具失單投十六鋪巡防中局禀請查緝局員黄二尹允之 
[馬路工程局瑣案]  
　　前日猪販朱義新携行李數件附某小輪船回籍中途被八個黨匪徒陳阿三攫取棉被一條内有洋銀一百三十九元小洋銀一百餘角適爲包探黄量海所見拘解捕房捕頭令轉解工程局總辦翁子文太守倩襄讞委員黄衡堂二尹研訊朱供小的係江北某縣人現住張源順猪行向以販豬爲業是晚携帶行李擬附某小輪船同籍各物在馬頭上被匪徒陳阿二攫去旣由包探查獲求恩給領陳供稱小的係本邑人向業操舟是以在馬頭畔見有棉被無人看守貪小拾取求恩寛宥二尹判責一百板枷號半月示衆贓給失主具領○劉泰元誘匿陶周氏之幼子順仔前日被氏尋獲控經黄二尹研訊氏供稱小婦人係揚州府屬某邑人夫死多年曾在小東門外某花烟館爲娼與劉相識現僑居八仙橋附近兒子順仔上街買物一去不歸遍處　尋始悉被劉誘匿是以扭請訊追劉供稱小的娶陶周氏爲室已歴四年現忽與陳姓有染私自出外小的尋覓之下適見順子是以領回並非誘拐求鑒二尹向氏復詰供稱並未與劉爲夫婦二尹向劉申斥一番諭令交人保出無得再生事端順仔給氏領去○小流氓蔡義生向曹阿榮訛詐洋銀一元經曹扭控工程局黄二尹訊究之下諭令地甲查明蔡是否捕夥昨日帶案復訊判責五十板取具改過切結然後交人保出 
[英美租界公堂瑣案]  
　　包探劉森堂解徐文全到案禀稱前者瑞鎔鐵廠報失去鐵板一方曾由小的將賊拘獲解奉張大老爺訊供管押兹經小的查得此贓係徐收買爲此拘案請究徐供此項鐵板實係金金生持來兜售小的出小銀錢二枚購之無知誤犯叩乞恩寛金金生認竊不諱襄讞委員魏蒓塢大令商之德總領事署繙譯官佛爾克君判責金二百板徐管押捕房三日○包探顧阿六解黄瑞生到案禀稱此人行竊德兵營内洋燈洋刀等物報由小的緝獲人贓解請訊究大令判責一百板○包探趙銀河解王三王四到案禀稱此二人前將紥猪毛之工頭任萬有腎囊抓傷報經小的拘獲解案張大老爺著押候訊核今任傷已略痊爲此傳案請究任供小的在高林洋棧當紥猪毛工頭日前由友薦湖北人四名至小的處工作不意樓上工頭王三王四弟兄不問情由竟將小的扭毆以致抓破腎囊今尚未能全愈王三王四供伊處新用之四人均欠小的工資是以向之阻止因伊不聽致相楸扭不敢下此毒手大令判各押捕房半年任俟醫痊後酌給養傷費○包探何阿春解林漢有到案禀稱此人被騙子某甲所惑持僞洋銀一包至恒利永衣莊購衣五件計洋銀六十餘元聲稱欲赴大方棧倩李先生估看乘間兎脫兹由物主將林拘獲交小的解請訊追林供小的係江甯某邑人向業篾工此次由蘇州隨自稱胡老三者來滬聲稱　有匯票銀三百兩迨抵埠先在某烟館開燈後囑小的同往購衣隨將洋銀一百元交小的收藏不料伊竟持衣而去蹤影全無察看洋銀均屬贋鼎小的實爲伊所惑並非同黨叩乞恩寛大令判令荷校一月期滿押捕房二月一面仍嚴緝騙子究辦○包探何阿春解王福卿到案禀稱此人至裘天寳銀樓佯購銀簪一枝乘間行竊報由小的拘獲送請訊懲王認竊求恩大令判責三百板荷校一月○包探趙銀河解陳明超到案禀稱此人持銅質僞洋銀至王芝山所開錢店兌換報由小的拘獲在其身畔搜出僞洋銀十四元今特解請究辦陳供小的係湖北人從漢口來此洋銀係某書院所得膏火不知銅質求賜鑒原大令判押捕房三個月僞洋銀鎔毁 
[英租界捕房紀事]  
　　前晚忽有人將大小棺木九具抛棄北長浜左近某號巡街捕見之回報捕房捕頭派包探張寳成方長華前往查明隨令地保移厝他處○某姓家所雇車夫王三前因竊得功牌自稱有職人員在外招摇撞騙經某包探解送公堂讞員張柄樞司馬訊明判令遞解回籍近日又潛來滬上在福州路一帶徘徊審顧適爲包探方長華所見拘入捕房捕頭著押候解送公堂禀請襄讞委員魏蒓隖大令訊供辦理 
[美租界捕房紀事]  
　　前晚崑山路四號洋房内某西人所雇庖丁宋芝山忽被鄰近某西人持石擊破其面心不甘服投訴捕房捕頭見傷勢甚重令投同仁醫院求治一面派包探查明實在情由然後酌奪○昨日跑灘賊凌小福混入蘇州河畔某姓船上行竊衣物適爲某號華捕所見連贓帶入捕房捕頭令押候解送公堂禀請代理讞員魏蒓隖大令訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
