# 1884 - 146 - 4903999

 

Page 1

 
 
[第三號畵報出售] [  申報館主啓]  
啓者本舘印行畵報兩次蒙海內君子同聲許可購閱者踵趾相接應接不睱茲於月之初四日出售第三號其中繒有李傳相與法使福尼兒議立和約圖並曾襲侯小像閱者定以先覩爲快焉再外國典禮華人罕有見聞今者馬達加斯加國女主舉行冠禮一時儀衞盛陳萬民瞻仰茍一寓目不啻身遊其國爰亦繒以成圖編入下次第四號畵報出售此布 
[法國經營阿墨亞三洲說]  
亞墨利加一土自古不通中國至前明始爲歐人探得之緣其遠在大西洋之西前三四百年歐人舟楫之利未極其精西望汪洋浩無涯涘而東來中國海面又未能卽越日本而廢太平洋以至墨洲西境因之墨與阿非兩洲地脈雖判肥磽同一荒莫而歐人志勤遠略僅能於二千年前與阿洲北境治亂興　相爲嬗代而墨洲則闇秘於兩大之間　後發洩也盖阿北諸國與歐洲止隔地中海兩岸相望不若墨之重洋萬里無可問津歐人巧思軼出人寰然地勢所限通道之後先亦有氣運存焉非可以人力爭矣顧阿歐通道最早阿之治蹟宜亦若歐乃夏后氏之世阿之非尼西亞立國强盛能越海而括歐秦漢以來轉爲羅馬大一統所屬歐又括阿而自此阿遂不振昏蒙晦冥數百年之後文明之俗盡變腥羶迄於今且不如墨洲之後通他國者尙有華盛頓其人傑出民間戡亂致治以成天下爲公之局也盖　觀四洲之大勢阿墨兩洲皆賴歐人經營第時勢變遷理亂異致目前之局墨洲自華盛頓開創後已非歐人所有迤北荒寒英法屬地而廣漠無垠末由墾治若南洲地氣炎熱番人部落分畫已久海隅設埠之外腹地無所經營然華盛頓已統諸部其先大半英人之南遷者而南墨之巴西卽爲葡萄亞分國其餘近海各部亦有歐人爲之政者雖非歐人治之而亦不啻歐人治之惟歷年旣多至今日而可以開闢之地殊亦不多故近年歐人之治他洲者獨亟亟於阿非利加也　觀法人之謀攻馬達加斯加與埃及亂事本爲英人之責任而法人亦欲與聞可以知其意向矣夫法人於墨洲非無屬地從前米利堅未立合衆國其地英法皆有之互相錯壤致啓兵爭旋卽爲英所并法僅有北境荒地數處美興而英失地於是英亦僅存北境荒地與法相錯土脈瘠薄性又奇寒不堪開墾兩洲相接之海灣除古巴海地大島之外法亦得有小島數十然土宇褊淺不禁墾治獲利無多英人近百餘年尙有印度數千里之地足資　注而法則無之各口通商英人所沾之利百分之八十而法僅百之二三倫國勢則兩雄並峙足以頡頑若論國本法固遠不逮英是以英人保泰持盈欲常守四洲通道貿易往來之局而法人專以開疆拓地爲事不嫌黷武而窮兵也其取越南也盖　擅利權於亞洲而與英之撫有印度並稱富强今用兵兩年而中國不輕啓釁端以越地相讓且許通商於滇粵邊界法人旣如願以償矣 
握利權於亞洲不得不更思分利於阿洲故越事甫定不及旬餘已汲汲焉攻馬達加斯加且欲與聞埃亂也嘗以地勢觀之歐人本來自蘇彝士河開通以後皆取道於紅海而埃及實爲蘇彝士河之本境國立已固歐興以來埃日衰弱歐人議開蘇彝士河以通東來之路先則各國共助爲理繼以英國商船經過獨多而埃及舊爲土耳其之屬土人政令漸乖埃亂不靖英人乃出而調護之法之欲與聞也亦因埃有此河實爲各國商務之要地倘奪得英人之權則是各國往來舉聽命於法人而法從此獨雄於歐洲矣若馬達加斯加適當紅海南之口外商船雖不停泊而地勢天然位置亦足以控制江海倘爭得埃及而又踞有馬島則北旣可扼新河之咽喉南亦可司紅海之關鍵豈非歐洲商務法人得而獨攬其權乎然則法人之志更有大於謀攻越南闢亞洲之屬地者矣法國舊俗本喜用兵拿破崙前後代興威震四海非不强盛然爲各國所惡及身敗亡自後改爲民主之國宜舉前事爲殷鑒而不復蹈其覆轍矣乃二十年來休養生息元氣未振商務綦微兵雖强過他國而國家與民間財力尙未充裕奈何欲恃其强而數啓釁端於他國也夫越事仍歸於和法驟增出越南北圻之地此惟越之舊所屬者爲中國則然耳今埃及之事英人其肯相讓而令掌蘇彝河之鎖鑰也耶卽馬達加斯加全島周圍數千里各國埠頭所在多有亦安肯坐視法人之逞志而其女主對衆宣言又鳥可謂其必無防備而故爲大言也耶吾以是知法人之得志於亞洲未必卽得志於阿洲也 
[英國地震]  
　　美國新聞紙言英國東邊地方於三月廿七早九點半鐘地震其最甚者爲伊發蘇依出所有鐘鐸均錚然作響人竟不能作事多有暫停者有一處名戈吉思德亦甚爲震蕩初聞地下作聲俄而知爲地動禮拜堂之鐘鏗然有聲烟囪有震倒者房屋被壓及傾倒甚多大禮拜堂有塔高十五丈突然傾塌壞物極多人家房屋門窓盆　俱鳴婦孺啼哭倉惶逃至街上去倫敦六十里之遙猶覺震撼不定門窓烟囪桌椅及一切物件莫不播蕩無定大衙署亦搖搖不止倫敦諸人亦皆停工多有奔出街上以避覆壓之禍者戈吉思德地方則一孩被震而死一婦人頭被壓扁受傷者甚衆大禮拜堂亦碎成虀粉　在該處盡成瓦礫塲直與遭開花砲攻炸無異所壞財物其數尙不能計算計其震盪之勢由南而北是亦非常之灾也 
[海防信息]  
　　香港西字報載有海防信息云法兵官料東京一帶地方不能遽就敉平緣該處海盜甚多出沒無常勦滅殊非易易必街十八個月之後或可底定目前法兵斷不能離東京也 
[法將行程]  
　　法國水師提督利士卑士到津及晉京日期經列前報其未起程之先早已電致北京署法公使公使卽耑人在通州　迓公使前以打獵久出未歸現已京旋照常駐節矣 
[俄使赴日]  
　　俄國公使韋貝現在天津充俄國正領事官約在初十前後將赴東洋隨到高麗辦理通商立約之事俄日皆與高麗毗連其約中大槪與英法普美同而犬牙相錯之區當以東洋和約爲藍本此次先赴東洋殆爲體察日高商務情形及來往地輿出產貨物求其和約參攷互訂爲到高立約地步也 
[刦獄巨案]  
　　杭友來信云本月初二日夜間餘杭縣中喧傳有劫牢之事傳聞匪徒共一在是餘人劫去獄中要犯六人捕㕔與管獄之人皆受重傷且拒傷官兵數人昨日城守署中已得報文而外面則尙無風聲云 
 
 

Page 2

 
 
[茶商自縊]  
　　漢口今年自茶汛旣開聞各路之茶商有勝者有負者賺折不齊惟安化瀏陽等處實無一家得利大抵因地氣使然前月杪安化某號茶客將茶一字付棧召賣西商初看已出價目待成交後起箱過磅西商言其與樣不符遂割價數兩致虧成本過鉅該客回號見東人叙其所由而東人似言其何得相懸若此殊爲辦理不善該客含忿抱愧旋卽如厠自經而死該東覓夥晚餐到處無蹤追思其有如厠之言果得尸於厠所該東懊喪不已旣虧資本又遭人命是所謂禍不單行歟 
[穗垣近事]  
　　現因陰雨過多地勢潮濕各兵勇團紥於黃埔等處不甚相宜疾病時作多染濕腫之症擬於日間調回省城紥於東北兩路○署南海縣危明府欽憲隨員也平日才猷穩練素爲欽憲賞識到粵後請署斯缺以資佐理聞本月初旬審結一案係何某兄弟爭產業已搆訟三年莫能了結危明府提審二次曉以大義明以利害何某兄弟卽情願罷訟和樂如初鄉中父老深爲感戴前日敬送萬民傘一柄以頌揚德政云○潮州府屬附城某鄉落有徐莫兩姓平日素爲不睦時常鬥毆現值舉辦團練各姓招有練勇數十名徐姓於前月下旬竟率練勇向莫姓尋仇莫姓亦率練勇相與對壘彼此旌旗同耀金鼓齊鳴如逢大敵鄉隣見之不勝驚駭報知地方官刻卽到來解散隨令撤去練勇繳回軍裝以免滋事云○省城生意均甚平淡惟科考試期將屇各鄉士子雲集書坊獨形暢旺總計小題文字每日可銷百餘本之多亦足見各士子之切於揣摩矣○靖遠街有一虎寘之鐵籠中招人觀看每人收錢十文前月廿十日有某甲往看見虎仰臥以爲可作兒戲遂以一指入籠內欲捋虎鬚不料虎忽張口嚙其指指立斷鮮血淋漓呼痛不已噫虎口也而可嘗試耶○雙門底某書坊於廿五日被棍徒騙去縮板韻府一部該棍徒託言搆買訂明價銀十八元送貨到門收銀該店卽着伴携書同去行至紙行街突有旗人三五成羣不由分說將該店伴亂肆毆辱韻府乘機奪去該店伴見寡不敵衆而且該處皆係旂民居住無人帮助莫可奈何只得回店告知然白日之中敢行稱亂旂民之凶橫於此可見矣 
[通州近聞]  
　　江安粮道張觀察進京道經通州借宿江蘇海運總局於四月二十二日入都○誠坐糧廳丁憂回旂穿孝曾經列報兹百日假滿已於四月二十四日銷假回任署坐糧廳麟已回西倉監督本任矣○學憲於二十一二十二二十三等日較射各屬步箭二十四二十五等日看技勇二十六日默寫武經二十七日黎明發武童長案隨卽拜客於二十八日起馬回京○學憲考試內塲認真較射有鼓夫舞弊當堂重責四十板枷號示衆○學憲於四月二十六日自宣化府起馬接到傳牌五月初一日按臨通邑刻下各屬文武生員來通應歲試者絡繹不絕○某縣某甲帶門人來通應歲試借寓廟宇用功其徒聰穎異常頗堪造就詎意忽出天花醫治罔效不幸短命死矣時年二十有一其師痛哭欲絕聞者莫不嘆惜○某縣武童在西海子試演步箭適有幼童約七八歲由此經過恰中左耳血流滿面當卽覔藥敷治幸尙無大害也○四月二十四日提騐浙江漕糧正在風颺之際有男子假作掃米潜從米堆竊米被船戶撞見攔阻伊不但不還反將米亂颺徧地經浙局委員飭令兵役扭任送交石壩懲辦矣○四月念二日提驗江蘇三十七起漕粮二十三日提驗山東第二帮粟米二十票二十四日提驗浙江二十二起漕糧二十五日提驗江蘇三十八起漕糧二十六日提驗江蘇三十九起漕糧二十七日提驗江蘇四十起漕糧二十八日提驗江蘇四十一起漕糧二十九日提驗山東第三帮濟右粟米十五票三十日提騐粟米十五票米色較朝下地風颺者居多近日未能加起提驗蓋因大通橋閘板被水冲刷　裂所有上游水皆下注以致轉運較遲耳聞江蘇浙江津局漕糧掃數兌竣連檣北上浙江糧道廖觀察督運已於四月二十九日抵通矣○時逾小滿久未渥沛甘霖農田苦旱禾稼頗不暢茂正在盼澤孔殷忽於四月二十八日午後五㸃餘鐘濃雲密布雷聲殷殷大雨傾盆水雹滿地大若棗栗至六㸃半鐘而止雲散天晴斜陽晚　雖田地潤　而禾苗則受雹傷不少矣 
[命案彚誌]  
　　金陵坊口大街某錢莊有出店王姓者在同業徐姓店中挪洋五十元原其挪洋之由實爲賭空所致上月杪該錢庄向徐姓結帳始悉此事該錢莊卽者王夥自行淸理否卽辭歇王不得已潛服洋烟向徐姓借宿夜半毒發身死人不及知次早王夥之兄恐官臨騐遽以發痧爲詞攔騐不及迨江寍縣騐後見呈詞不符疑有別情立將屍親重責四百板交所管押旋兩造情願和息始作罷論此一事也又水西　有某剃店其婦性悍以死詐夫者屢矣前日自以剃刀作刎頸狀擬以左手提頸皮而薄割之不料皮未起而刀已下致絕喉管立卽殞命由其母家請驗涉訟此又一事也又城北有妒姦者婦先私於甲後私於乙一日婦與乙正在興高采烈之時忽被甲撞見卽肆口罵詈婦以戀姦情熱且與甲交情　不絕者如縷聞是語不服反唇相稽甲卽以菜刀自刎此又一事也數日之間命案迭見何輕生者之多也 
[拒捕續聞]  
　　京師正陽門內修城工人拒傷左翼捕盜官人已列前報兹悉官人非因捕盜實爲緝兇緣該工所於前月杪毆斃一劉姓工人廠主懼禍賄通該處看街人役轉賄陰陽生朱某補書殃榜購棺殮屍雇人抬至東便門內雷震口方姓亂塟地瘞埋現此案業經屍叔屍弟具控經提督衙門傳提廠主屍親兩造各執一詞而屍親惟求開棺檢騐若非被傷斃命情甘反坐廠主堅稱因病身死有傷亦願領罪問官得供之下當各飭具甘結並飭五城司官於上月二十五日下午三㸃鐘帶領仵作及一干人證同詣葬處開棺檢驗先令地主方姓並抬埋人夫指明坆頭各具切結及發掘見棺飭材舖主具認明棺木結並訊明殮屍之衣身著藍布棉襖一件白布單褲兩條足下無襪穿雙梁布鞋遂飭屍親親啓其棺見屍俯臥舁之出棺去其原衣屍雖　浮猶未潰敗惟浮皮盡脫以泉水遍冲屍身騐得該屍瞠目扣齒右眼眶及右額角紅赤相連處肉已離骨腎囊後紅赤堅硬連及腎囊驗屬　傷致命腦後有揪脫辮髪數分驗明會詳案交刑部聞兇手田某趙某及說事人徐某早已在逃現禁收刑部者有木廠工頭及看街正副兩役陰陽朱某該處廳官聞亦被是案波及云 
[機器傷人]  
　　香港某糖廠有工人某於本月初一晚九㸃鐘時正在持木棒攪糖忽焉機器上之鍋旋轉甚速一杪時旋至七八轉突旋於棒上激棒而飛擊該工人之胸前立卽斃命此眞无妄之灾現已禀官相驗矣 
[港中有虎]  
　　香港西字報言四月三十日大灣地方有虎該處有某婦以豢猪爲業是日有二豕爲虎啣去婦報知巡捕比捕來而虎已去見虎跡儼然大如人掌不知將以何法捕之也按馬戲士車利尼曾於香港失去一虎今該處之虎豈卽其所失者歟 
[歸途遇騙]  
　　港報言有華人某甲向在新加坡頗有積蓄一日言旋途中遇某乙向甲操鄉音甲信以爲同鄉也稍與攀談乙言爾之父與母皆在港中爾母有疾現住某處爾父則寓於我家甲信之從之歸問父則云適他出當遣人并母招之來囑中稍待時乙家有數人共賭翻攤甲不與焉俄而有人向甲借洋三元八角云卽交還待之許久父母則俱不至而借洋亦一去不返心知有異大聲呼喊巡捕聞聲而至乙等倉皇欲遁捕急將乙及同賭者一人拘獲送官訊問官以其洋係借與不能作拐騙科罪遂釋二人以去該二人亦云幸矣 
[灾處又灾]  
　　漢臯堤街於去年臘月十二日晚間失愼延燒百十家以來該處皆一片焦土各業主數月中鳩工庀材陸續經營造作平鋪街路至四月底十分中已草創八九再閱一二月或可一律完竣詎四月二十九深夜四㸃鐘堤口正街老岸仙山堂藥鋪突又火警正值晴　多時烈日乾風百物枯燥一經起火立刻蔓延左右對面亂竄諸龍局雖聞警赴救而水口　遠緩不濟急比文武官至彈壓督責灌救水龍多架 
 
 

Page 3

 
 
射住堤外上街口下首在錦春醬園前駐龍施救奈其火刺斜燎灼折向西南遂延燒堤街新屋節節滋蔓上延至龍家巷背面之水池對出新房未造之缺處爲止此番正街堤街災地形似曲尺計災正街堤口鼓樓卡房與錦春隔壁之錢紙絲線⽦頭藥店豆絲　舘對門之茶館槽坊飯舖水烟茶室烟間糧食堤街之燈籠店刻字店鐵店釘店外水烟袋店約十多家以及洋銅鐵鎖角貨銅絲帽花銅貨等店內外共約七八十家正街下首係錦春墻　爲止對面東成烟店墻爲止上首堤口轉角爲止肇釁者卽係仙山堂諸夥四月念八日做藥王會酒後乘興賭博負者定欲翻本纏之不休所以二十九晚間復賭至雞聲疉唱人皆連日賭博困倦思睡不料火油燈炸裂一聲響喨到處是火已覺不可收拾幸尙不致傷人耳 
[蠶繭開稱]  
　　�蘇鄉新絲皆已采繭光福香山一帶均繅車軋軋矣聞今屇山絲有六七分年歲惟絲捐尙未定奪向來各行至遲於五月初一開巿今歲尙無開張者木瀆橫涇一帶已開秤收價係三元半一秤計繭十四觔云 
[連殺二命]  
　　杭垣武林門外之三墩地方有木匠某甲者於前月念八日大醉歸來赤身露臂其婦偶姗笑之大加辱罵婦略辨卽性起將婦殺死首級割下置於桌上貼隣有老寡婦者卽其妻之媒人也聞聲急來解勸某見之兇心愈熾併將寡婦亦一刀戳死隣近聞聲奔集卽將某甲　捆定送交地保押送錢塘縣署歸案辦理矣 
[魚行强覇]  
　　杭垣菜巿橋河埠前日到有乍浦漁船一只滿載鳥鲗魚販賣突有棍徒趙阿升强以銅洋小錢自秤自買繼則强賒白取半盜半竊頃刻之間滿船俱盡該漁戶以無面還家泣欲自盡幸經該處紳董目覩細將情節密禀仁邑趙澹如縣尊飭差拿辦以儆兇暴所呈節略備錄于下謹略者竊前匪棍糾黨强奪詐擾城巿自經各憲訪拿嚴懲之後　來斂跡閭閣靜謐民頌覆幬實無涯涘本月二十七日辰刻有乍浦船　只內裝鳥鲗魚在仁邑菜巿橋南首河下泊賣價較行巿稍廉售至已刻突有地棍銅匠阿升卽趙阿升本純佑橋開行夏德林之夥糾黨數十人先用銅洋小錢自秤魚斤旣則强賒白取行同竊盜頃刻之間將此船貨奪運淨盡其夥肩担街賣亦被伊等黨羽强奪一空詢之船戶邱姓名和尙者係由乍浦販運至杭口稱血本一百餘千遭此毒害祗存辰刻所賣之錢廿餘千難回故里痛泣情不欲生查城中向無魚行名目該棍業就魚行之夥此次邱漁戶因不願落行欲自零賣伊等有意朋串取害藉作威以立聲勢若不亟請查究非特船販寃苦莫伸深恐該匪等故智復萌仍前糾聚奪詐實爲閭閻之竇仰乞　鑒　查獲案嚴懲俾儆凶橫而安良懦德便謹略 
[夏姬再世]  
　　山右人某富翁在京貿易有家頗充裕其妻孥均在原籍翁以縫紉需人且苦岑寂因挽媒媼代謀覓一巨室之妾妾因夫故遵太夫人命而改適者旣曁於姿復饒於財翁乃百計得之旣入　伉儷甚相得甫半載卽舉一子聰俊異常衆咸知非翁之血脉也亦不敢明言迨翁遘疾始托人寄宿於家妻子聞知星夜來京翁見之曰吾無憂矣乃卒嫡妻乃統計翁之店肆貲財以一酒肆一茶付妾曰汝母子好爲之著不盡也嫡妻及子將餘業派人經理乃扶翁柩歸晉焉翁在日妾卽　牌賭至是益無忌憚有約之者卽忻然而往往往徹夜連宵流連忘退子亦染繞　習不學無術有規之者卽貲眥詈母不堪其苦常啜泣告其嫡曰子雖典質已空尙不難珠還合浦早晚有遠行汝其秘之　留之不聽一日妾又他出竟逾月不返子大惶恐各處尋覓閱三月始蹤跡得之於內城已爲山左某富賈做主婦矣子欲控之官經人勸阻妾聞之乃使人慰之且遺以白金二百曰不須急急予不日卽　刀頭矣子不得已乃聽之一日妾忽歸大車二轎車三囊槖充盈子見之始而泣旣而悲妾曰已遺矣何泣爲詢之歴述　末先是妾出門悵悵無所歸乃徒步至其素識之李媼家媼亦非守分者流常勾　市肆少年賭博其家頗有所獲有山左某寶亦嘗與賭見妾頗傾心焉懇媼宛爲致詞媼陰與妾謀羨賈之雄於財也卽允之定期成禮妾操理家事井井有條且善持籌握算錙銖無差賈益䁥之俾令司筦鑰稱主婦焉於是妾與媼謀暗令子媳前來僞爲親屬也者往來旣煩必有所遺又私行挪移若干寄媼處年終賈有急需開　取銀已所存無幾矣乃向妾詰問妾不服反以言語相抵且欲控官賈已知卞莊之所爲願出百金息事一切女衣咸令携去妾立索其手書滿載而歸雖年逾五旬而善修飾秋娘已老而豐致儼然不减少年時也且能以就木之質衰朽之軀能令入我彀中而博多金亦女中翹楚也哉 
[墮水遇救]  
　　昨日三菱公司碼頭前有一駁船忽然沈溺船內有兩人經水巡捕見而援救得以不死云 
[入塢修船]  
　　招商局大輪船日前由天津回滬駛入虹口耶松船塢重加油漆云 
[臬憲過滬]  
　　江蘇臬憲許廉　因往寳山閱看塘工道出申江晚晚在廣肇公所駐節聞卽欲啓行回轅云 
[祝嘏稱觴]  
　　昨日關道憲邵觀察在天后宮演戯爲太夫人祝壽稱觴恐閒人嘈雜故派西捕管門松江府博雨薌太守曁本埠文武各員均來拜賀英會審員黃太守亦往故於昨晨知照捕房停解公事一日云 
[押差餘聞]  
　　前報捕押官差一節兹聞此事並不由西包探查問緣西包探適有公事往鎭江現始返滬查究此事者實係新巡捕房之好捕頭也 
[捉姦訊結]  
　　前報捉姦獲案一節兹悉當獲姦時不但剪去姦夫髪辮并將姦婦頭髪剪云前晚由黃太守庭訊本夫供在原籍爲裁縫妻氏來滬帮傭已有多年初尙寄工資囘家近三年則無錢寄歸爲特前來訪尋不料妻藉帮妓院爲名已與開妓院之余田谷軿識我欲領歸　蠻不依且不承認有私故行捉姦之舉且我與妻已生子女三口其妻王氏供捉姦者不是我丈夫我與余同處已有四年生子女三口今彼前來因借擾起見妄行捉姦供與王氏略同太守廉得其情以該氏無恥已極喝掌四十又喝責余田谷百板着本夫領妻歸家王氏又稱隨去恐難過活太守大怒喝再掌頰該氏稱船同去得免掌頰斥退 
[要犯病斃]  
　　上年四月間英捕房包探徐少亭在鐵路大橋堍江北划船獲住喊救之婦人王陳氏並女王翠珠及拐犯陳窘淋等解送英會審公廨陳太守訊據王陳氏稱後夫徐京山由江北來滬途遇陳窘淋邀之同船詎陳心懷不良謀佔我母女致將徐景山於黑夜推落在珠涇相近河中身死等情陳太守將犯証送縣經黎邑尊訊悉前情並查知珠涇相近地方係婁縣金山上海三縣交界之處黎邑尊卽帶該犯陳窘淋等並會同婁縣金山兩邑尊會勘當經陳窘淋　出將徐景山推落河中之處似係金山縣所　因此金山縣與上海縣　齬未决打撈徐景山尸身未獲卽經松江府博太守委員復勘並將該犯訊實供招等情疉列前報兹悉該犯陳窘淋於前日解省經臬司勘訊暫發吳縣監禁詎該犯因病已於四月二十九日在監病斃經吳邑尊詳委鄰封元和縣相騐的係的病身故發堂棺殮至王陳氏王翠珠仍押在上海縣官媒處想俟蘇州移覆後再行發落也 
[瀆控不准]  
　　前報庸醫殺人一節王姓棺殮後該醫生張石谷不肯出洋三百元由死者之父王瑞林赴上海縣具控奉黎邑尊批斥批詞錄後庸醫殺人律有專條然必辨認明白果出錯悮方可照例坐罪爾子究竟身患何症張石谷如何診療當時未經別醫辨騐事後輙以空 
 
 

Page 4

 
 
言具控試問憑何核究更何以折服張石谷之心實屬任意妄訟不准 
[限遷菜市]  
　　虹口小菜街擺設菜攤前日經西包探協同華包探諭令遷移至頭壩後街限今日爲始 
[火不成災]  
　　英租界大馬路北首坭城新街地方某姓家於前夜遺火於帳延燒被褥烟霧迷漫幾穿屋頂幸某姓家大聲呼喊隣人帮同灌救不致成災亦不幸中之幸矣 
[中山醉侯以詩辭宴步韻奉酬]  
　　琵琶慢撥酒温遲惠我新吟佩巧思座上無君豪氣减醉鄉慚愧蝶魂痴論交亂忝列社中朋君自才華百倍增只號將軍應未足封侯今又讓先登[  三十六江外史求是草]  
[贈皮市街金獅子橋女校醫張愛娥]  
　　要呈半面偏含暈學畵雙眉只喜長不惜羅衣風處立怕郎邂逅未聞香○香雪搓成玉一團繡球花裏褪春寒兒家標格知誰似周昉圖中子細看○玉奴標格占春風多少深情不語中故把燕支多一㸃眉心贏得可憐紅○嫋嫋娉娉玉一梭雙了小髻帶花多笑障香口羞障面忙煞懷中小帕羅○卽事題贈愛娥○梔子繅香雪蘭英媚曉風生成瑣子骨越細越玲瓏○舞罷大垂手兠來小抹胸紅雲不解事遮掩玉芙蓉○夢醒碧油幕香殘紅紙牕殷勤呼阿母替綰有喜丫雙○欹枕閒眠候埀簾小病時檀郎喚何事情重不能辭[  乞巧樓主太痴生高悮軒稿]  
[輪船來申電音]  
　　招商局之日新輪船初七早繞灣燕台法公司薩格禮恩輪船昨日十二點鐘由香港怡和洋行廣生輪船初五日由天津又新南陞輪船初五日由天津均開行來申 
[浙省撫轅抄]  
　　五月初一日杭府吳銷龍風倉聖行香差並稟知初二日扃試旗籍仁昌九州縣文童二覆知縣侯康田吳忠炳俱稟知藩委嚴查夫役需索節包差準補海鹽縣顧稟辭赴乍浦西工主簿虞仲汶寗波府委解鎭海厘局隱捐案內人證提省審辦禀到○初二日學台祁拜會前江西鹽法道吳進見正任温州府單稟知藩司委署嚴州府事禀見叩謝候補府楊叔懌禀見謝步大挑縣劉靖禀奉藩委管解雲南軍餉及黔省鉛本銀兩差候補縣汪肇敏奉委勘騐小山圩各塘工差府照磨宋毓英禀謝藩司委署德淸縣主簿禀見叩辭世職王允恭禀見候騐看新選海寗訓導吳金生禀候考騐給憑牌示仰新選松陽訓導葛麟寗海壽慶慈知悉于本月初三日來轅聽候本部院考騐給憑赴任毋違特示 
[蘇省撫轅抄]  
　　初四日候補道李慶雲辭行赴上海寶山等處勘海塘懽授中國副將頴勇巴圖魯麥士尼爲能英國人由雲南至廣東來蘇候補直隷州叚學歐稟知奉委淸松查太兩屬樍穀錢　差○初五日管帶撫標親兵副前營儘先叅將張興元黃渡來卽辭行候補同知湯紀尙金陵囘候補直隷州叚學歐稟　奉委淸查松太兩屬樍穀錢糧差提舉銜兩淮試用運判梁佩年福建人由揚州來卽辭赴杭州長洲縣金禀謝飭知請調武進縣缺候補縣凌焯稟謝飭知請補丹陽縣缺管帶利川輪船侯補都司袁致恭禀辭隨伺　憲勘海塘長洲縣縣丞陳叔謙稟銷府試內巡綽差縣丞　曾鍳禀知奉善後局委員滬領運硝磺差○初六日臬憲許起行赴上海寶山等處　海塘候補縣馮際春禀知奉藩憲札委管解京餉差直州判楊傳薪禀辭奉悉領解揚州淮餉差李士超江北措資囘縣丞吳秉衡禀知奉委提淮徐海蘇松太各厲批差口糧並分送溧水等處刑條例書差卽辭主簿葉葆齡禀知辭奉首府委解首級赴靖江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[題畵蘭花]  
　　硯田磨出暗香來空谷幽蘭信手栽雨露不沾花不落四時常向畫堂開○題聽琴圖秋風捲盡碧天雲金　香消斷篆紋一曲求凰來隔院卿卿也效卓文君○自題三餘吟草集句數竿修竹是吾廬緑滿窓前艸不除何用別尋方外去此生有味在三餘[  南匯補拙居主人穎川氏樹逸史稿]  
[上海北市盆湯弄絲業會舘主施少欽經收順直山東江浙等處賑捐四月廿八廿九三十日第二百九十九十一九十二次淸單]  
　　安素主人正氣丸資一千服由怡春茶棧來十二元定海邵傳壽求　速愈十元寓滬湖籍周善士服兒糕資移助救災十元第三號善士藥丸資五元善蔭堂朱求胞弟病速痊二元梁盧氏求孫女金意病速痊二元滬城王安仁求母病速痊一元○九江招商局孫君楚卿代募捐册輪船裝帶煤油自來火等物例行禁止本月有某信局信袋內私帶自來火經船上查出送究該信局願罰充賑以儆將來十元由滬局文報處來○平望鎭查君吉人代募捐册並自助一元鮑積善堂一元倪綬伯倪寶森應善昌育德堂朱復和吳子吉六戶各半元李菊卿四角李　吳兆螽周松泉無名氏四戶各三角吳錫齡張菊香壽介生朱耳順沈廣文沈趾祥顧潤堂徐星甫姚叙記范恆隆光　堂陳東生十二戶各二角凌文奎陸少卿鄭傳椿徐馥儒陸松甫沈桂生吳芝齋汗慶麟潘愼之世德堂十戶各一角合共洋十元由永和局來○海鹽徐古春先生賢喬梓出門醫封全助計三號一元虛對開一元○餘姚翁已蘭先生書潤助本籍代收四開二元八開四元錢一百三十五文○吳門周君錦堂法繪蘭花屏條十堂嘉定金君敏之法繪蘆　屏條十堂均由徐古春先生交來歸併助賑彩票册內以上二十七日○介農氏爲慈親介壽奉命移宴資助賑由常州趙映泉兄寄通裕局來十元鋤經書屋鄭第四次續助求合家平安由鄭協大布號來十元安徽吳氏由滬城吳祥順漆號來藥丸資十元福建同邑楊淸水求母喉脾目　疾均愈十元滋茂號了舊愿移賑由浙寗和泰局來五元潯溪米氏求子病愈六元隴西醉吟逸史求病速痊由金利源來四元吳興眠琴主人因體虛　病節醫藥費移助自氣丸資由鳥　永泰豐局來三元莫釐安定氏求次子病速痊由安定公和典來二元金筑綿力子由張堰協源局來藥丸資二元雲間節半筒由協源局來藥丸資一元福建三　山祈安氏正氣丸資一元四開一元上海淸河求保平安人正氣丸資一元四開一元淸河詒庭氏靑浦不留名求平安靑浦老宅求病速愈三戶由全盛局來正氣丸資各一元錢二百二十文求父病愈人寶玉平安人由江陰寳順局來二戶各一元幸愈子由源昌永來有心無力人二戶各一元○太倉繆君季豐代募捐册顧淸輝堂求子病愈二元由永義昶局來○第一百四日出售助賑彩票　許合七百五十一册一張何姓七百五十二號一張詒庭氏七百五十三號一張何記七百五十四號一張共售四張計洋八元以上二十八日○沈潤寳病愈完愿十元常州李金茂爲兒錫庚病移禳禱資求愈以慰親心由寶順局來八元無名氏由森元絲棧來四元靑溪外史同友湊集正氣丸資由全盛局來二元虛對開一元廣東譚氏二元錫山無名氏一元淸芬書屋省看戲資願同人共襄善舉一元但求服藥有效人續助高臥百尺樓上人由蘇城繆寄全盛局來二戶藥丸資各一元又各四開一元申餘氏錢一百五十文○神戶招商局麥君旭初代募捐册香山無名氏三十元香山不留名三水麥無名二戶各二十元蔡志仁堂鮑敦厚堂同孚泰行三戶各十元香山不肖子求老親病速愈十五元日本大阪商松添卯兵衞樣神戶同茂泰大阪廣同生祥隆號廣昌隆裕貞祥　月湖翁七戶各五元知不足子三元南海潘無名新會黃無名神戶兩替商厚生社丸三銀行大阪日璧平七樣石田庄兵衞　田助七樣黃煜南翁陳發兄九戶各二元大阪小西茂七樣香山盧無名義和泰三戶各一元另募行道有福册無名氏五十戶各一百文錢洋合併共來一百七十八元由滬局文報處來○南巿順元莊楊君桂生代募捐册承則堂陳以席酒移助錢八千文合來洋七元錢三百文○第一百五日出售助賑彩票沈二記七百五十五號一張計洋二元以上三十日合併聲明 
[上海北市盆湯弄絲業會舘主施少欽經收順直山東江浙等處賑捐五月初一初二初三日第二百九十三九十四九十五次淸單]  
　　壽頤草堂主人求病速愈由邢恆順絲號來二百元亦善所由泰亨源銀爐號來念元吉林採運局新遷騰鳳里移助謝酒筵費由蘇籍王君叔蕃來十元代解寃人資冥福由邢恆順絲號來十元糖捐總局節省端節酒資八元寄雲室汪爲妻病求速愈助正氣丸資六元滬城德大布號衆友節省端節酒資六元麥業卿由全亨洋廣貨號來六元又廣東痧藥五百瓶浙寗怒邑凌氏爲長子久病助藥資求痊由老福興局來五元信女無名氏消宿　由浙杭全盛局來四元感愧子健親丸資求親健四元滬城王大有銅錫號衆友節省端節酒資三元慈東半笠居陳求妻痰喘病速愈由五康庄來二元梅花書屋二元席晉記一元○雙林梁君泳裳經　祝同心先生富貴源頭册五千八百四十三號雙林崇善堂十元西豐受一元又經募五千八百四十四號册徐宗　錢發胡廷幹孫興張梓周復梁塤　發八戶錢各一百文又陳君辰田經募三千六百五十八號册愼思齋二元由祝同心先生寄蘇老正大局來○招商漢局張君寅賓代募捐册不忍氏爲妻求病愈三十元又轉募隆記求人人發仁慈心十元彭信甫雷星卿徐浥軒三戶各二元周月波劉瑞廷蔡瑞芝張起盛毛洪賓楊宜裕六戶各一元由滬局文報處來○領南吳應梅助廣東痧藥一匣計一百三十八瓶○第一百六十日出售助賑彩票台州友七百五十六號一張沈記七百五十七號一張共售二張計洋四元以上初一日○湖南石門縣水南司江右籍種福堂　由太古洋行上海輪船來錢三十千文脩省氏保佑慈親康健十元有心無力人爲次子病危助藥丸資求愈由海寗全盛局來十元錢唐周文蓮爲兒痘後續助由淸江政大源局來六元楊益記洋貨號省端節酒資五元吳氏友由豐泰棧來健親丸資求親健五元金顧氏求病愈三元崇德堂陳正氣丸資二元四開二元楊月溪爲幼子多病求保安痊二元張錫　求病速愈一元澉川祝蘇記求安健一元本會舘同人節移端節酒資錢三千五百文○第一百七日出售助賑彩票德昌參號七百五十八號一張計洋二元以上初二日○江蘇耕心堂正氣丸資一千服由全盛局來十二元無名氏由嘉定秦第寄全盛局來十元松江力不足齋爲女孩求病愈由協源局來十元范蓮生求父病轉危爲安速愈十元寒友寸心湊集月規由惠泰沈子衡兄來七元旅居元邑天水氏爲妻求產平安由蘇老正大局來五元姚春波　下主人六如童子三戶由塘妻汪合興號寄永泰豐局來正氣丸資各四元陳同春號省端節　資二元武林紀王氏藥丸資由協興局來二元不留名由新泰絲棧來錢九百文○浙紹楊君叔琳代募捐冊第三次王人瑞潘子記彭城氏栦○彭城氏祈兒淸吉續捐四戶各二元李靜記李吉記課郁記三戶各一元彭城氏正氣丸資三元由廣大局來○第一百八日出售助賑彩票汪本芳言馬氏合由京都連　肅內翰來此票囑留存七百五十九號一張計洋二元以上初三日合併聲明 
[]  
 
 

Page 10

 
 
[光緒十年五月初一日京報全錄]  
　　宮門抄○諭旨四道錄前○晋撫張奏恭報交卸起程日期摺○護晉撫奎奏恭報護理日期摺○兼署晉藩高奏恭報兼署日期摺○晉撫張奏請開復各員處分片○又奏委員兼署藩司片○浙撫劉奏請改獎片○東撫陳奏堵築决口合龍追壓穩固摺○浙　劉奏委解京餉銀兩片○直督李奏留員學習片○粵督張奏飭知州赴任片○東撫陳奏飭都司各回防所並堵築桃汛情形片○五月初一日戶部通政司詹事府正藍旂值日宗人府引見八名值年旗十名理藩院一名○內閣奏派騐放之大臣派出廣壽景善畢道遠童華○吏部呈進月官卷○召見軍機○皇上明日夘正至大高殿拈香○○山西巡撫臣張之洞跪奏爲恭報微臣交卸撫篆遵旨入覲起程日期仰祈聖鑒事光緒十年四月初一日准吏部咨三月十七日內閣奉上諭張之洞着來京陛見山西巡撫着奎斌護理欽此竊臣晉疆承乏瞬逾兩年夢寐一觚棱無時稍間况值待事多艱上勞宵旰瞻戀尤深兹聞恩命獲覲天顏曷勝欣幸當將任內經手緊要事件略爲淸理於四月初八日將山西巡撫關防提　鹽政各印信並王命旂牌文卷書籍等項飭委署中軍叅將烏爾棍泰太原府知府馬丕瑤齎交布政使奎斌接收護理臣卽於是日起程北上趨詣闕廷惟臣比年以來苦於才鈍事繁勞頓過度心血日虧鬚髪多白本年自入二月諸病交作心忡氣喘舌燥咽痛日食一餐仍復不能運化言語稍多卽覺舌本枯强蹇澀力疾從公未敢請假至三月中旬甫覺略减兹卒展覲有期深覺奮飛念切謹當星馳就道惟有於沿途稍用藥餌調理不敢稽延所有微臣交卸起程日期理合繕其奏伏乞皇太后皇上聖鑒謹奏軍機大臣奉旨知道了欽此○○護理山西巡撫布政使奴才奎斌跪奏爲恭報奴才護理撫篆日期叩謝天恩仰祈聖鑒事竊奴才於光緒十年四月初一日接撫臣行知三月十七日內閣奉上諭張之洞着來京陛見山西巡撫着　斌護理欽此旋於初八日經撫臣張之洞將巡撫關防提督鹽政印信並王命旗牌文卷等件派委太原府知府馬丕瑤撫標中軍叅將烏爾棍泰齎送前來奴才遵卽恭設香案望闕叩頭謝恩祗領任事伏念奴才蒙古世業出任監司歷年而晋臬存膺未効涓　之報期歲而藩條遞綰叨隆厚之施兹　渥荷温綸護理撫篆自天聞命伏地悚惶查　右民氣甫蘇吏治最關緊要加以改營制理　務墾荒地禁　粟諸大政悉須圖維顧駕深虞蚊負幸撫臣頻年整頓綱舉目張當成法之可　期謹守而弗替萬不敢以暫時權攝稍涉因循惟有實事求是殫竭愚誠以兾仰答高厚鴻慈於萬一除將到任日期另行恭疏題報外所有奴才感激下忱理合恭摺叩謝天恩伏祈皇太后皇上聖鑒謹奏軍機大臣奉旨知道了欽此○○兼署山西布政使按察使臣高崇基跪奏爲恭報微臣兼署藩篆日期叩謝天恩仰祈聖鑒事竊臣接奉撫臣張之洞行知接准部咨欽奉上諭張之洞着來京陛見山西巡　撫着奎斌護理欽此所遺藩篆委臣兼署等因兹於光緒十年四月初八日准藩司奎斌委員將印信文卷移交前來臣當卽恭設香案望闕叩頭祗領任事伏念臣一介庸愚渥承恩命臬司甫授未伸入覲之誠藩篆兼襄復攝承宣之政如臣懤昧深懼弗勝矧山西當　飭之秋所有理財用人安民察吏諸大端在在均關緊要惟有益加勤勉殫竭愚忱遇事禀商護撫臣悉心辦理不敢稍涉因循以冀仰答高厚鴻慈於萬一所有微臣感激下忱並兼署藩篆日期理合繕摺叩謝天恩伏乞皇太后皇上聖鍳謹奏軍機大臣奉旨知道了欽此○○張之洞片再臣前因晉省州縣交代積習相沿延不淸結於光緒八年十二月二十日奏叅奉旨銀沆等均着摘去頂戴勒限淸結等因欽此兹查太義同知銀沆將虧短鳳臺徐溝兩縣任內雜欵銀四千六百餘兩分別淸解候補知縣方家駒將虧短汾陽縣任內正雜欵銀七千三百餘兩分別抵解淸楚學習知縣王家坊將虧短潞城榆社兩縣任內雜欵銀一千八百餘兩分別淸解其潞城任內應交榖價銀七百餘兩已先期解存潞安府存儲據淸源局道查明具詳前來臣查銀沆方家駒王家坊等三員欠解交代銀兩爲數較鉅委因時值辦理兵差賑務之際不無因公虧累自被叅後卽能竭力完解尙知愧奮除將原叅未交各員嚴催淸結外合無仰懇天恩俯准將銀沆方家駒王家坊三員前叅摘　處分悉予開和昨以昭激勸理合附陳伏乞聖鑒謹奏軍機大臣奉旨照所請該部知道了欽此○○張之洞片再布改使奎斌欽奉諭旨護理山西巡撫所遺布政使篆務杳有按察使高崇基曾權藩篆精詳熟悉該司現辦秋審堪以委令兼署除檄飭遵照外理合附片具奏伏祈聖鑒謹奏軍機大臣奉旨知道了欽此○○劉秉璋片再案查調任撫臣陳士杰任內奏保辦理浙海關洋稅在事出力各員內現署天台縣知縣前署　縣事候補知縣石玉麒請俟補缺後以應升之缺升用候選州同李圭請俟選缺後以同知升用四明驛丞兼巡檢劉恩福請以縣主簿在任候　旋准吏部核覆請將石玉麒照准補缺後以應升之缺升用李圭改爲侯選缺後以應升之缺　用劉恩福改以應升之缺在任候升等因奏奉諭旨咨行到浙當經行關分飭遵照在案兹據護理浙海關甯紹台道瑞璋詳稱據該員石玉麒稟稱前在新昌縣署任時剿　黨匪出力案內經前撫臣楊昌濬奏保俟補缺後以同知用光緒元年六月二十五日吏部核准覆奏奉旨允准在案現保以應卄之缺　用係屬重複擬請改獎俟得同知後加知府銜又據李圭劉恩福均以原保旣蒙部議改獎惟州同及驛丞應升之階不止此項李圭擬請俟選缺後以知州補用劉恩福請以巡檢在任補用葛起桐一員業已據報病故應請毋庸置議等情核明詳請奏咨前來臣覆查無異合無仰懇天恩俯准分別改獎用昭激勸理合附片具陳伏乞聖鑒核覆施行再此案係任定章以前奉准給獎今係遵駁改獎合併陳明謹奏軍機大臣奉旨吏部議奏欽此○○山東巡撫臣陳士杰跪奏爲利津十四戶及小李家莊决口一併堵築合龍追壓穩固恭摺馳陳仲慰聖懷事竊臣到工後催辦料物連日進　業將大槪情形奏明在案拜摺後連日天氣晴朗臣督催兩　畫夜兼營一面進占一面將土柩後戧追壓堅實旋於廿二三兩日西北風大作巨浪猛撲西岸邊壩及挑水壩蟄陷四五尺土夫奔走不及落水者六名死傷各一當經撫䘏餘皆救護蟄陷之處亦隨經塡廂完好趕緊搶進而金門愈窄溜勢愈急測量水底深至二丈七八尺及二丈一二尺不等幸文武　弁力和衷不辭况瘁已於四月初二日卯時合龍百萬土包一齊墜壓土車土筐雲屯蜂擁直至酉刻始行閉氣大溜已全歸正河小李家莊未堵口門二處亦先後堵合追壓告竣查十四戶决口之大奪溜幾至八分臣去冬查勘時一片汪洋茫無畔岸而地居海濵需用料物人夫均須自　游購雇臣念民情困苦未敢科派民間一草一木前所估工請欵僅及三十萬聞者咸爲臣危臣竊不自量祗得激勵員弁同心協力以備報稱仰仗朝廷鴻福神祇效靈各員弁亦感激思奮克奏放功臣之始願實不及此伏念侯林賈莊桃園各工均邀兪允從優獎勵此次堵築十四戶及小李家莊出力官紳可否俟卞家莊决口堵合由臣分別核　實照異常勞績保獎之處出自逾洛天恩除飭　工官紳趕將卞家莊决口堵築並將十四戶後戧土柩再行加築堅固外謹將十四戶及小李家莊各口合龍緣由恭摺由驛五百里馳陳仰紓　　伏乞皇太后皇上聖鑒訓示謹奏奉旨已錄○○劉秉璋片再前准部咨胡通裕卽阜康商號閉　匯解浙海關第二批京餉銀五萬兩全未交納京餉緊要行令先行補解等因卽經轉行遵辦在案茲據布政使德馨護理浙海關署寧紹台　馬　良會詳稱查胡光　商號閉歇虧欠承匯戶部未交各省關京餉前據請將所開各典架本備抵現在典架本民間陸續取贖收繳現錢已有成數自應易銀將欠繳浙海關光緒九年二批京餉銀五萬兩先行委員解部查有候補同知顧璜堪以委令管解並令循案管解至滬由滬附搭輪船運津解京交納至該號欠繳江閩二關京餉曁福建省邊防經費　俟續收架本積有成數卽當分批解由江閩二省自行解部等情詳請奏咨前來臣覆核無異除分咨查照外理合附片陳明伏乞聖鑒謹奏軍機大臣奉旨戶部知道欽此○○李鴻章片再據藩司崧駿臬司松椿詳稱新選南宮縣知縣李謹儀現已來省該員於地方情形未熟且年逾六旬精力是否强健尙須察看應請暫行留省讞局當差藉資學習等情前來除將文憑咨部查銷外理合附片具陳伏乞聖鑒謹奏軍機大臣奉旨吏部知道欽此○○張樹聲等片再新選連州直　州知州文魁於光緒九年六月十六日到省因連州爲海疆要素稱難治該員自到粵省於地方一切事宜未能諳悉經前撫臣裕寛會同前署督臣曾國荃附片奏明將文魁暫行留省差委以資學習在案茲查該員文魁差委以來講求吏治歴練有成應卽飭令前　連州直直隸州知州本任以專　成據廣東布政使剛毅具詳前來臣等覆查無異除咨明吏部外謹附片陳明伏乞聖鑒謹奏軍機大臣奉旨知道欽此○○陳士杰片再臣前調分防萊州之都司陳厚受三哨勇于留　赴駐防烟臺一帶范世欽全營在工帮築茲十一戶口門旣已堵合該都司自應飭令各囘防所勤加操練以期有備無患其卞家莊决口四處前次合計僅七十餘丈今因挑汎冲刷併成三處丈量寬至百丈有奇深處約一丈四五尺不等所幸五六尺至七八尺地段較多工料早經籌備辦理當不至十分費手現分飭在工員弁督率勇夫前往築堵務須尅期竣工並令將十四戶小李家莊谷工隨時加修俾臻穩固臣拜摺後卽起程由樂安博興高苑長山鄒平齊東等處沰途察看小淸河工程回省淸理積件謹附片陳明伏乞聖鑒謹奏奉旨知道了欽此 
 
