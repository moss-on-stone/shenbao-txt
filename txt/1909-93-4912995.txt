# 1909 - 93 - 4912995

 

Page 1

 
 
[南京路集圖書公司印刷西今因擴充房舍遷移原址西首泥城橋堍三百六十六號門牌特此佈告]  
[安徽鐡路公司發息廣告]  
本公司向於每年三月初一日起發給官利自上年三月起付至本年二月底止現經改行招股新章自本年正月爲始所有舊股官利均改爲長年八釐若仍照向章給發則去年十個月算五釐今年二個月算八厘未免牽混不淸今擬本届息銀發至上年十二月底止以淸界限此後每届息銀即自正月起算至十二月止爲一年仍以三爲發息之期務望遠近各股東迅將息摺寄赴本公司照發特此佈聞統希公鑒 
[廉價召租]  
四馬路望平街三層洋房祥園舊址分租金租均可合意者問東首盤記帳房訂價從亷 
[翡翠弹簧金圈每對拾元起碼]  
專造洋鑲金銀首飾金銀絲眼鏡格外新巧金銀包退回換劃一不二紅藍翠寳石洋鑲金戒每只八元半金挖耳每支三元倘來樣定造無有不能自來珠翠鑽石均可代鑲修舊見新電鍍金銀格外已二馬路跑馬廳全日金鋼鑽號 
[議據作廢]  
茲僕於光緒三十二年股開上海南市　和源記錢莊僕得兩股半計資本銀一萬兩祇因僕别作營業已於光緒三十四年除夕止將該股拆讓與朱姓承受不料於二月初七日晚携帶該議據由蘇來申舟中被竊無從根究當向該莊及各股東聲明作爲廢紙至於光緒三十四年除夕截止以前帳務上落及盈虧等情仍歸僕自行照股承認以後宣統元年起　僕無涉已在長洲縣備案恐未周知用再登報聲明永遠作廢　吳志和啓 
[中國通商銀行給發股息廣告]  
本銀行今將光緒三十四年七月至十二月底止第念三届官利照章於本年三月初一日起給發届時有股諸君祈持摺向本銀行收取股息特此佈告 
[御醫陳蓮舫廣告]  
小徒鑑淸去年到滬行醫寓居集益里所治病症均能應手足 
見所學功深近來移居三馬路西鼎新里凡患恙者可就診之方知余言不謬焉 
[唐邨君鑒]  
延茂帳目棼亂如麻非足下對算不能明白今由某等商會提議勸各財翁和平了結已蒙慨諾見報即請速歸毋庸遠避有某等居間調停自可保足下無事也戴譜笙　沈渠汀　邱韻仙　姚經如　唐鈺升仝啓 
[遺失莊票]  
今遺失鴻餘莊第四十八號二月初六日期票一紙計規元一千九百五十兩已向該莊說明作爲廢紙望　各寳莊行號切勿收用特此布告　道署啓 
[上海中興麫粉公司開派戊申年官利]  
啓者本公司已將戊申年帳略結出請本外埠各股東持息摺於閏二月念一日起至二馬路泰和里本司批發所支取官利特此佈啓 
[大阪商船會社廣告]  
啓者本公司航行太平洋各船已於香港上海門司神户横濱及太孤瑪之間將航路接通並與美國之西卡哥米魯哇克伊及聖保羅鐡路公司之路線在美國華盛頓之太孤瑪地方接通今定於本年初六日以新造成之太孤瑪丸（排水量一萬二千噸）開行該船於西六月十八號即華五月初一日由香港開西六月二十二號即華五月初五日由上海開其餘每隔一月内本公司他船繼開今於西歷四月一號起以上航路派瑞記洋行經理用特佈聞大阪商船會社謹啓 
[瑞記洋行廣告]  
啓者本行由西歷四月一號起已代大阪商船會社經理右開之航路特此佈聞瑞記洋行謹啓 
[開會廣告]  
啓者公共工部局蓄謀推廣租界不獨圖侵上寳兩邑土地且覬觎滬寗車站入其界内此事於蘇寗常鎭四屬族滬紳商俱有密切關係現定二十一日一時在上海西門内明倫堂開會籌集文明抵制之法切戒愚民暴動之舉凡上寳兩邑曁蘇寗常鎭四屬旅滬紳商務祈　賁臨集議爲盼同人公啓 
[請看新舞台好戲]  
敝會准是月二十日全包南市新舞臺座位點定妻黨同惡報大少爺拉東洋車等劇十二時開演此數劇係最新改良之好戲句不肯同日排演今承夏潘二君熱心贊助特别許可率仝全體文武藝員登台奏技不特離合悲懽形容盡致抑且大轉舞臺電光佈景花樣翻新際此春光明媚及時行樂在諸君博視聽之娱而敝會獲維持之力諒亦藥于贊成也届時務請　绅商學界光顧爲幸戲資除照夜戲收價外不另募捐欲包全間者須向新舞臺預定入座券預購爲妙遲恐不及詳細戲目登入本報後幅　售券處英大馬路楊慶和久記二馬路老介福四馬路品物陳列所南市信成銀行城内大東門内南城根本　會臨時新舞臺門售羣學會謹啓 
[蘇路股東公鑒]  
上年臨時會股東要求將開會時應議事件先期函告奈股東衆多勢難普及現將應議事件開列如下（一）董事監查員分駐南北綫事（二）股本保息事（三）研究滬杭甬存欵事（四）珠家角擬築支綫事 
[欽定大淸會典及事例再版廣告]  
全書共一百六十册定價念元郵費外加伏讀外務部本年二月初三日進呈石印　大淸會典奏摺内稱上海商務印書館移設京師所印各種圖書均屬精美飭令妥辦現將全書刷印完竣裝潢成帙運送到部詳細檢查印造精工謹將全書二十部恭呈　御覽等語又按頒賞頒發淸單在京各部侍郎在外藩司以下均不護預是此書之珍貴臣民不易快覩已可槪見本館前次謹遵進呈樣本縮印成書初版業經售罄今知政府頒發每省不過二部然各省官紳商學各界稽考成憲實舍是書莫由不免需用愈亟得書愈難用特趕印再版紙張印訂與初版絲毫無異合併聲明伏維公鑒　 
上海商務印書館謹啓 
 
 

Page 2

 
 
[今日本報目錄]  
　　第一張上諭宫門抄交旨論說來稿專電緊要新聞　　第二張接緊要新聞分類新聞清談 
　　第三張各省籌辦路議局本埠新聞 
　　第四張專件國外新聞小說 
 
 
 

Page 3

 
 
上諭 
[監國攝政王鈐章閏二月十九日内閣奉]  
　　上諭徐世昌奏特參謬妄庸劣及素有嗜好各員請分别懲處一摺卸署吉林濱江關道杜學瀛頺靡自私罔知政體吉林候補道宋春鰲假公濟私前辦吉長鐵路靡欵甚多黑龍江呼雷府知府李鴻栩引援求進志趣卑污吉林候補道松毓淆惑衆聽把持學務破壞政權奉天安東縣知縣吳光國玩視學務不洽輿情署奉天開原縣知縣吳清心地糊塗擅用刑訊准補開原縣典史許鴻藻派充帮審聽斷粗率均著即行革職花翎知府銜綸昌串結匪類到處招摇著革職銜盤山廳通刦柴樸馭下不嚴難期振作寗遠州知州馬鴻階庸葸無能不勝衝要海城縣知縣曹祖培辦事草率難膺繁劇廣寗縣知縣宋廷標才具平庸不諳新政寛甸縣知縣秋桐孚才欠開展人地不宜柳河縣知縣張晋辦事竭蹶聲名平常均著開缺另補正紅旗滿洲佐領問承恩鑲黄旗漢軍佐領承恩鑲黄旗漢軍驍騎校洪福祥正藍旗漢軍驍騎校楊春和錦州正紅旗驍騎校展麟鳳凰城驍騎校緒彬復州驍騎校純謙陽鑲黄旗防禦兆麟候補防禦號喜宗室營筆帖式寳崑均屬嗜好甚深有意規避著一併即行革職餘着照所議辦理該部知道欽此 
　　上諭吉林交涉使着鄧邦述補授度支使着陳玉麟補授勸業道着徐鼎康補授欽此 
　　上諭黑龍江提法使着秋桐豫補授民政使着倪嗣冲補授度支使著談國揖補授欽此軍機大臣署名奕劻世續張之洞鹿傳霖那桐假 
　　宫門抄○閏二月十九日召見軍機洵貝勒倫貝子澤公鹿中堂王璋 
交旨 
[閏二月十三日奉]  
　　旨沈秉堃電奏悉王正雅著准其暫留雲南充當邊防統領欽此又奉 
　　諭旨民政部奏遵擬自治研究所章程繕單呈覽一摺著憲政編查館覈覆具奏單併發欽此又奉 
　　論旨都察院奏降選府經縣丞前廣東試用知府徐書祥呈稱被參寃仰當經咨查兩廣總督張人駿覆稱經前督岑春煊委令該員勸加潮商報効該　以商情力難包認請歸官辦岑春煊遂以該員巧滑敷衍叅處現查此項報效仍由官設局抽收該員從前請歸官辦尚非敷衍搪塞被叅實係寃抑等語徐書祥著准其開復欽此 
論說 
[論御史奏叅廣西李鎭沈道事]  
　　官吏腐敗。爲中國特點。而廣西官吏腐敗。尤爲中國特點。 
　　某御史奏沈秉炎。於國恤期内演戲。縱役擾民。李國治烟疾甚深。縱役聚賭收受陋規寄諭張鳴岐查辦。夫廣西西接雲貴。東連粤省。北毘湖南。南濱大海。地廣人稀。山多隰少。既爲海濱之要塞。又爲南徼屏蔽。匪盜所穴居。亂黨所嘯聚。入犯易竄處便也。官斯土者。其責務既若何任重。措施既若何困難。精神宜若何奮發而不意乃以演戲聚賭縱役擾民聞也。異哉其爲廣西之官吏。 
　　違制演劇。幸災樂禍。此係悖逆無類之徒所爲。豈居官食祿者所應出此。閩省嗎甘保。於國恤期内。違制演劇。致成交涉。嗎雖華産。已入西籍。喪心病狂。固不足道。沈則華人。未出國籍。身爲道員。秩品厚矣。其犯法亂紀。竟同於出籍恃勢之嗎甘保。其心已不可問。違制演戲。律有明條。而該道竟視若無覩。其藐玩更爲可駭。 
　　至縱役擾民。最爲中國官吏之惡習。官所以保民。而反以病民。役所以佐治。而反以攪治。衙署之差役吏胥昔人往往比之猛虎厲鬼。今當預備立憲之際。而該道不能仰體朝廷圖治之意。以慰攝政王監國以來諄諄誥誡之心。而乃縱役滋擾豈以民困之不甚。而更欲縱猛虎厲鬼以蹂躙之。沈道之罪。既何能辭。 
　　嗜煙犯癮。已失人格。况當禁烟嚴密之際。耽安逸樂。不見不聞。非特國家之禁令。視若弁毛。國民之强弱。置之不顧。而上行下效。萬一烟禁不行。十年之期。瞬目即是。外人。藉口於貿易之虧損將起而索我之賠償。國弱矣。民翠矣。何以堪此。且禁烟之嚴。首重軍界。而該鎭李國治。身爲提倡。則其部屬尤而效之犯此消極資格者必更不堪問。 
　　開塲聚賭。惡棍行爲。李某身爲鎭軍。縱役聚賭。收受規費。以鎭軍之品格。爲惡棍之行爲。提倡賭風。貪財忘恥。江浙梟匪往往聚賭抽頭。以爲生活。迭經大吏嚴緝。此風得以稍息。而不意江浙嚴緝之。惟恐不盡而廣西提倡之。不遺餘力。該鎭先自處於梟匪惡棍地步。尚安能禁人之不梟匪不惡。棍耶。以梟匪惡棍之官吏。而欲其治軍有效。戞乎難矣。 
總之今日官吏之腐敗。固不第沈道李鎭爲然。今沈道李鎭既爲某御史所參其事必非子虚烏有可知。特是查辦一事大抵敷衍塞責者多。認眞澈究者少。貽穀一案。經鹿中堂認眞澈查。迄今將届一年。而法部又爲之運動。圖爲翻案。狡者且視爲殷鑒。由是查復案件者。往往以事出有因查無實據了之。今朝廷既廷寄張撫查辦張撫必委諸司道或府縣查辦。輾轉委託。即輾轉徇隱。其事必化爲烏有。是侍御受妄言之誹。而若輩有磐石之固。事外逍遥。絕無顧忌。中國腐敗之端。於斯爲甚。夫國恤期内演戲忘也。縱役擾民賊也。烟癮甚深昏也。聚賭收規貪也。貪賊昏妄之官吏。若竟以八字敷衍過去。該鎭道尚不足責。嗟哉我國。其可懼矣。 
此後。廣西官。吏之能否整飭。我將以沈李卜之。 
來稿 
[南洋勸業會說畧（七續）]  
 
 

Page 4

 
 
[四機關]  
　　各國大賽會。其總裁多係皇族或。其地方之大官巨紳。而政府議院。及督撫以下之行政官。至於商會學會。及各實業團體。均以竭力協贊爲第一義。兹舉其組織機關之大概列左 
　　名譽總裁名譽議員 
　　會長副會長 
　　常務委員文牘科建築科陳列科會計科 
　　庶務科通信搬運科法律顧問等 
　　臨時委員 
　　若閉會時。關於審查事件。則另置有審查部與事務部對立而。關於點綴會塲增進盛况則。有協贊會及各項協會分任之。 
[五經費]  
　　賽會爲奬勵實業發達之最要機關。故各國政府。及地方。常以公帑補助。之其會塲之收入則有租地賃屋費。來觀者之入塲費。售物者之印花稅等。其收費以最輕爲原則。小賽會亦有不收者。若閉會後獲有餘利。在歐美富强諸國即。將其租地賃物等費减數成徵收。以其爲公。益事業也。 
[六陳賽]  
　　世界逾進步。則出品之分類。及陳列。益趨於專門。每經過一次則。各商店公司之陳列裝飾等法亦必。進步一次。其分類第一則宜便於觀者。者二則宜合於學理。 
[七交通]  
　　賽會之第一問題。交通問題也。凡觀客及搬運貨。物者必使無不便之感覺。會塲則以廣大爲主。若臨時增設火車站於塲外則更便矣。其費用則因賽會增加之旅客費及運物費必多。所得决可償其所失。亦有於塲外設電車公車鐵路馬車者。（未完） 
專電 
[電一（北京）]  
　　度支部奏定幣制以銀爲主幣分二種一元者凈銀六錢五分一元半者淨銀九錢七分五釐適合一兩之數庶可兩可元推行盡利銅幣定以十進每銀一元合錢千文 
[電二（北京）]  
　　粤漢鐵路借欵英德兩國初議合借英欲援照一千九百五年之約德意稍從寛讓英國不願遂作罷論現德國決計獨借已電德京備欵 
[電三（北京）]  
　榮中堂係患中風不能言語勢頗沉重 
緊要新聞 
[王京卿電辭監理財政蘇州]  
　　前直隸臬司王清穆昨上江督蘇撫電云頃接京電十四日奉上諭王清穆賞加三品卿銜派充浙江清理財政正監理官着迅速來京預備召見欽此聞命之下惶悚莫名伏責本月初四日奉上諭服制一事倫紀攸關内外丁憂人員無論滿漢一律離任終制等因仰見朝廷體恤至意清穆尚未服闋監理財政責任重大自省檮昧亦恐不勝理合籲懇天恩收回成命另簡賢員以符禮制而重要差敬乞大帥據情代奏不勝感激待命之至 
[張督辦電示粤路查賑辦法廣東]  
　　日昨張督辦電致署水師提督李軍門胡藩台駐粤分局王道台云聞粤路股東擬於閏月十五日公舉查賑届期煩李軍門偕胡方伯王道前往公司内會同總協理監視清查務須曉諭各代表紳商事關公益查時必須和平靜細如有不明之處簽令經手董事聲復并將查明各賬速繕副册禀候本閣大臣代爲主持核奪斷不令其稍涉含混切勿鹵莽粗率貽人口實是爲至要仍將會查情形隨時電告切盼督辦大臣張軫印 
[江督蘇撫整頓吏治之通飭蘇州]  
　　江督蘇撫日前札寗蘇二藩司文云宣統元年閏二月初一日軍機大臣字寄二月十九日奉上諭御史李浚奏禁止苛捐苛罰責成府州考察所屬及門丁報捐官職作爲委員一摺（原摺已節錄前報）着各省督撫按照所陳各節認眞整頓分别考核查禁原摺着抄給閱看欽此欽遵寄信前來承准此查苛捐苛罰朘削商民本應嚴禁雖近來因辦理新政如警察學堂等事地方官無欵可指不得不就地籌捐然必出自商民樂輸經本地紳董公同定議並須禀由本部堂部院等核明批准始准開收仍不得過涉苛細以重商艱而益民困倘敢巧立名目藉詞搜括或假名公益徒飽私囊均當從嚴參辦罰欵一節除笞杖罪名折繳罰金係遵照部行新章辦理不討外餘本不應妄罰間有商民訟案罪無可科而情不可恕地方官酌量示罰以充地方公用均應隨時專案禀報該管上司及本部堂部院查考若一味苛罰並不通報繳公所罰之欵自肥其私甚至枉法株連以貪濟酷此等蠧民之賊豈可一日姑容至如知府直隸州皆有察屬之責倘所屬州縣中果有以上及種種不法情事均應據實揭參若毫無覺察或有心徇庇一經發覺定將該府州一體嚴參其門丁名目早經通飭革除改用收發委員專司收廢文件蘇省各衙門所用收發委員除係就本省曾經禀到之候補佐雜内遴選禀請者母庸置議外其有自行任用名爲 
 
 

Page 5

 
 
　　職官實既不可信出身即不可知倘敢將門丁報捐官職作爲委員欺朦上官玷辱名器不但該門丁應斥革嚴辨即任用之員亦應從嚴參處欽奉前因應即飭由寗蘇藩司臬司分别認眞　頓考核查禁分札通飭一體欽遵 
[江督皖撫奏報皖省兵變一律肅清（二續）]  
　　臣端方於太湖差次陡聞皖警一面輯撫江鄂各軍示以鎭定一面籌撥勁旅尅期馳　秋操甫竣即行就道於二十九日午刻馳抵安慶省垣晤會臣家寳遵將欽奉勘電諭旨詳細籌商並周巡城廂慰勞將士至臣端方前在太湖業經派出之寗軍第三十四標全標由標統艾忠琦督率江北步隊第二十五標江北馬隊第七標之第一營由協統徐占鳳督率均於是日先後抵省前在太湖電商湖廣督臣陳夔龍所調鄂軍一標亦經協統王得勝由太湖開拔前來軍裝甚壯民心愈安查安慶省會爲沿江重要地點恊標破碎後地方頓形空虚自應將艾忠琦一軍暫駐省垣塡紥以固本根維時各叛兵黨夥以省城剿捕綦嚴由集賢關一帶北竄舒桐勢將擾及廬壽臣等會商飭派江北馬隊第七標之第一營步隊第二十五標之第三營跟蹤追剿會委記名總兵田中玉督率前進惟叛兵狂奔不止官軍開拔較後終恐勢成尾追復由臣端方電飭提督程允和迅派得力將弁帶領浦口巡防軍步隊一營由蕪湖對岸之裕溪口乘輪上駛並派該軍馬隊一營由江浦遵陸進發均勒限馳抵廬州又調徐防馬隊一營馳抵鳳陽迎頭截擊以期盡數殲除惟沿江伏奔素多人心浮動江防尤重於陸防皖省向無兵輪緩急無恃商由湖廣督臣陳夔龍續派楚謙兵輪湘鄂魚雷艇並寗省續派江利兵輪張字列字魚雷艇均經先後駛到長江水師提督臣程文炳亦躬率師船不時來皖梭巡偵緝皖省布置略定而金陵地方尤關重要臣端方即於十一月初一日遄返江寗以資鎭撫此臣端方聞警調遣援軍並抵皖省會商水陸留防追剿各兵之實在情形也叛兵之竄往桐城舒城也於楝潭天寗莊等處頗肆搶掠仍晝夜北趨且潰且逃過舒城後即分三股前向廬州壽州六安州竄逸每股約二三百人經臣等飛飭派出各營嚴定賞罰上緊跟追沿途電桿多被叛兵砍伐軍情阻滯經臣等抽調馬隊由省垣至桐城舒城六安廬州一帶按站安設馬撥以速調遣所有援皖江鄂各軍暫歸田中玉調遣以一事權並將匪情隨時電牘飛達鄂豫兩省及徐州鎭道一體嚴備以防竄擾鄰境惟皖北民氣强悍盜風素熾深慮各路叛兵勾結十匪蔓延爲患一面飛飭皖北鎭道調集巡防營馬隊嚴密堵截一面刋刻簡明諭示張貼各屬除首要罪在不赦外其餘裏脅自兵如能悔罪繳械驗明實係脅從應由所在地方官給予印票聽歸原籍安度藉以離其黨羽臣家寳復以各路援軍齊集兵力不爲不厚惟是主客勢殊於皖北民俗地形未能即行諳悉能截擊成股抗拒之匪而不能搜捕零星竄匿之匪終恐兵來則匪暫伏兵去則匪又起亦屬非策惟時城防已臻穩固因就省垣巡防隊抽撥二百五十人暫編五隊將皖北各屬分爲五路每日限行四五十里嚴密搜查藉以絕其根株隨據各路禀報竄往廬州一股經浦軍馬步隊於十一月初三日在廬州東北先後接仗壽詶一股經總兵田中玉帶領江北馬步隊於十一月初四日在州境三覺寺董家舖等地方接仗均陣斬匪目並生擒多名奪獲鎗枝子彈多件匪衆登時大潰改裝育械四散潜逃六安州一股經鄂軍步隊營官何錫蕃由舒城星夜窮追直抵州境查詢沿途居民始知各叛兵亦已改裝棄械潛　原籍節經各路統領管帶及道府州縣先後禀報皖北一律肅清臣家寳以正值冬防緊要之時百密終恐一疏復嚴飭各該軍並地方官仍須加意嚴防不得稍涉鬆勁現在爲時已歷三月地方安堵本届冬防告竣皖北各紳商因事赴省者臣家寳不時接見詢問客冬情形與營縣禀報相符此派出援軍分途追勦叛兵潰滅並皖北又安實在情形也（未完） 
東三省通信 
[吉江剿匪近狀]  
　　著名蒙匪陶什陶聚衆滋擾索倫山綽爾河一帶江省已派巡防孔統領會同奉軍進勦今聞該匪勢甚狂熾公署已加派衛步隊二哨馬隊一哨星夜馳往聞日前陸軍二標二營管帶穆納英率領全標兵士急到綏化再分别派遺駐紥寗古塔三堡河等處緣以上各地胡匪均甚猖獗故也 
[東邊清丈風潮未艾]  
　　去冬安鳳各城因反抗清丈聚衆滋事疊詳本報兹聞鳳城鄉民一再聚衆入城要求地方官府因辦理棘手暫不置問乃日内該民人忽自行解散回鄉撥即公舉代表醵資赴都呈控以求達其目的該處居民大半皆來自登萊一帶者 
[琿春官鹽風潮已平]  
　　琿屬鄉民因官鹽問題糾衆赴訴都署已誌前報兹經郭都護牌示云昨據爾等來轅環訴當經勸諭並以官鹽尚未定價何得羣相驚惶定有從中唆使之人各鄉屯達爲一鄉之長帶領多人嘵嘵陳瀆尤屬不合並各記大過頃准撫部院覆電以官鹽本無三百一斤之價張委員因辦理不善先經撤差另委妥員接辦至前次藉口鹽斤加價聚衆數千人尤爲目無法紀亦應查辦 
[吉林度支之窘絀]  
　　吉省財政困難創行各種新政需欵浩繁上年統計度支計虧一百餘萬兩經陳司使呈請督撫憲通飭闔屬造貝昨年决 
 
 

Page 6

 
 
算及本年預算統計各表送司綜核以免臨時竭蹶現經陳司使通盤籌算除軍事路政諸要需曁衙署司處學堂額支薪金餉項均有的欵相抵外餘如各處列人預算活支凡建造工築費及一切開辦用欵等實有百餘萬兩無可着落昨該司因將籌定相抵各欵刷印若干份函送各處請於無可相抵之欵一律暫緩請領以便分别緩急徐圖另籌免致挪動額支欵項礙及大局 
[大連交通問題]  
　　老虎灘爲水産會社根據地與大連市相距頗遠運輸不便去歳有大谷高寛氏擬由該處山脊開通小路安設輕便軌道直達連市旋作罷論日前又復提議以未便視爲緩圖已禀商都督府專候批准即行興工又貔子窩方面年來商務頗振每届夏期貿易額一月總在十萬元以上惟該港由海達岸盡皆淺瀨不下三日里起卸貨物甚形不便去歳曾經議設浮橋因需欵孔多不易着手迄今卒難成議云 
[密查巡官自戕案]  
　　營口探訪隊長胡國恩在廳署自戕案經廳尊朱司馬電禀道憲復電請海城縣高大令蒞營檢驗後着屍屬領葬徐欽帥接道憲電禀恐内中尚有别情昨又特派毛觀察祖模前來查辦所遺探防隊長差已委該局探長董作振代理 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[財政統計表式舉要（續）]  
　　周官幣餘之賦馬氏通考謂如官物營運之類可見官業收入實較西國爲先中國船廠製造局等創辦最初經營頗苦至今工藝實業諸廠亦多由公家提倡而成然官帑以不權子母爲常積習以坐領薪工爲務鉅欵半縻於局用盛舉或輟於半途至或空懸官物之名藉貿私人之利寖成失陷莫可爬梳祇聞參追抄没之文終付延宕銷沈之數自非亟加鈎考安能漸次清釐此統計之所宜注意者七也 
　　秩祿必常其官而餼廪各稱其事國家深維重祿勸士之意屢有賜廉加俸之恩至於公費津貼等名並仿餐錢職錢諸例雖未必視泰西爲厚而實己較日本爲優若論减成扣平之間則固出於不得已之爲亦近於所得稅之意惟是規則未能畫一官衙復有參差厚與薄之相形新與舊之互判或兼差轉逾於本給或散秩乃倍於穹官非合公私而酌其均平安能統内外而頒爲典制此統計之所宜注意者八也 
　　泰西國債愈多民心愈固下助商情之活潑上贊政務之振興古之善計所未有也日本自明治四年即赴歐洲募集國債故其整理内政支持强敵取用不竭舉重若輕中國習於出納之常昧於變通之妙信用既失証劵不行歷年外債之增加動涉國家之權利扣多而息重期廹而磅虧致成利不勝害之形且有子倍於母之勢近年直隸一省始開募集内債之端碩果之生關係非淺至於商號之挪移偶有短期之借墊性質雖别而本息則同有如大國之附庸亦屬臨時所當計此統計之所宜注意者九也 
　　令人動言西稅最重中稅最輕而不知稅則之重輕悉視乎民力之厚薄中國田值既低人工復减生殖之數既少負擔之力遂微况於定例之正供每有加收之規費北則差徭爲重南則漕賦爲煩苟并計夫公私或倍增於正耗非破積久相沿之弊殊無别求取盈之方此統計之所宜注意者十也 
　　銀行者財政之血脈而商業之樞機故銀行之發達愈多事業之廓張愈遠非僅以匯兌取利而已中國向有票號錢莊等舖其性質本與銀行相異其習慣又不與官府相通間有虧倒之時相率遁於法律之外遂使富民則爲筐篋自保之謀而外人坐收叢淵相敺之利近今國家銀行敷設漸廣競爭方興交通儲蓄既踵事而增官局銀鈔復繼軌而起果能積以公誠昭其信用自可收累土層臺之效成跬步千里之功此統計之所宜注意者十一也 
　　地方公欵公産爲自治成立之基日本謂之基本財産愛護保存較之私産尤爲重要中國州縣城鄉等處公共貲財則有如考試賓興諸費慈善事業則有如育嬰普濟諸堂或帶征於賦稅之中或捐集於任恤之手即至賽會焚香迎神演劇雖或本迷信之俗要皆求幸福之心而鉤稽既忽於平時監督不出乎公衆或欺隱散落於積年之久或把持盤踞於一人之私遂令錙銖不易得之財竟付恍忽不可知之數此統計之所宜注意者十二也 
以上各條舉其犖犖大者其詳並見諸表解說之中西儒所謂統計學者不過理財學歸納之器具而今之表式又不過爲統計學搜羅之材料而已亞丹原富之篇夔研求乎故實蘇轍元祐之錄必謹守乎節文是在本以制節謹度之心出以極深研幾之理綜核由於主計而小廉大法各司並任其難經濟號爲專科而温故知新數典勿忘其祖别縱横於經緯如治絲而勿棼耀闇昧於光明乃盛水而不漏豫算成立固準此爲權輿年鑑刋行即視斯爲嚆矢 
西報譯要 
[美更駐京公使預聞]  
　　字林報載十八日倫敦電云美總統塔孚脫擬簡前任上議院議員福爾登君爲駐華美國公使大臣 
[吉林華官禁售日本紙烟]  
　　又載同日東京電云大連電稱吉林華官突然禁止售賣日本紙烟 
[粤督查閱九廣鐵路]  
　　又載同日香港電云粤督張人駿昨日查閱廣九鐵路工程並舉行廣東車站安置基石之禮香港總督羅茄特及本地中國大員多人皆臨塲觀禮先由該路中國總理舉杯祝頌英國一叚路工之告成旋由港督答謝謂中英兩叚之路當互相倚助始能獲聯絡辦事之利益粤督乃起讚港督之演說爲政治家之名言旋英總領事福克司亦舉杯祝頌中國一叚路工之告成復由該叚總理魏君及中英公司代表怡和洋行羅斯君起而答謝總工程司葛洛符君（前滬寗鐵路無錫至常州一叚之總工程司）亦起述答辭並稱自廣至九全路工程預期於一千九百十一年七月間可以告竣 
分類新聞 
政界 
 
 

Page 11

 
 
[警費車捐之消長山東]  
　　海豐寗波南北號商甬泰號等以車捐苛厲遠商受累禀懇裁免以體商艱而維商業當奉撫憲批示查此項車捐前據巡警道勸業道籌欵總局會詳轉據海豐縣楊令禀復及舉人張守龍等公禀以此項車捐並不累商病民一經停止則巡警網須别事羅掘殊難籌撥應仍抽收留爲巡警經費等語當經批飭如詳　理並轉飭遵照在案兹據該商號瀝禀受累情形並稱埕子街係海豐大鎭並無站崗之警兵不知所謂巡警究在何處所謂巡警費究用於何處等語質之原議之該道等又何以自解總之以車捐作巡警經費各處均已仿行東省並非創見難於圖始易與樂成本部院籌之已熟但如來禀於繁盛市鎭竟無一人站崗則其餘可想他州縣更可想圖始者如此樂成者何在無怪嘖有煩言也楊令辦理車捐前訪聞其委派官親並有酒食徵逐等事經飭府查明已批飭藩司記大過二次今則愈見其於地方警察漠不經心奉查之員但知助其籌欵而不知促其進行不免蹈官場相護之惡習本部院深爲不取仰巡警道勸業道籌欵局按照該商號等來禀切實詳細查核並飭該縣巡警竭力整頓以免出捐之人有所藉口海豐縣楊令辦事颟頇徒滋怨讟是否人地相宜并札行布政司隨時加意察看禀候本部院核辦 
[挾嫌通禀之無效福建]  
　　汀州府來太尊秀以連城釐金係其所屬有督征之責該局利弊自不得不據實上陳該局委員金明府秉南遂挾　通禀各憲揑陳太守得贓劣跡同寅見之極力勸阻尚方伯閱禀亦謂既　同舟將來當有見面之日何必如此决裂况事之虚實猶不可知一經澈查難保不自貽伊戚詎金明府决意呈遞松帥察閱以禀詞均屬空中樓閣洞燭其奸嚴加批斥矣 
[清鄉又獲櫝匪蘇州]  
　　徐州道奭觀察等電禀蘇撫云據清鄉副提調銅山縣藍令捕獲積匪馬連文即馬二頭訊認夥刦周朝清家得贓並架殺銅境五叚練丁孔慶耀身死等案罪千斬决擬請電飭正法蘇撫當即復電准其先行正法並電達督院矣 
交涉 
[公主嶺命案交涉奉天]  
　　懷德縣屬公主嶺地方向有日本警察署去秋日人毆斃華人案發屍屬報由該處交涉分局轉呈交涉司照會日領事派員前往開棺檢驗確係受傷斃命照請日領緝凶在案乃此案懸岩至今正凶仍未緝獲與千金寨毆斃吳秀貞案彷彿屢經交涉司嚴詞照催日領一味推託延宕昨聞日領事照覆交涉司云此案無法破獲應請銷案 
[日人經營大連之狀况奉天]  
　　大連稅關前年五月開辦其時每月徵稅不過萬餘兩嗣後漸次增多計自去年陽歷十月起迄今六閱月已收至五十萬兩餘一月平均總在九萬兩左右至往來申連定期船貨客俱臻繁盛一週間平均貨物五百　乘客百名内以歐美人居多大概由連搭儎火車前往西歐者其貨則直接北滿各埠在連市購辦者尚不及十分之二惜輸出貨甚稀每次不過百餘噸 
軍界 
[海軍學生實習魚雷術武昌]  
　　湖北陸軍特别學堂海軍班學生開辦未久成績頗隹昨魚雷科敎員唐惠民特督率各生齊至文昌門外魚雷廠演試拆卸裝配等法復於晚間登楚泰楚安兩兵艦演放電光探敵術并作假設想鼓輪以逐敵艦直至青山江面始返 
[清查裁缺武員軍械武昌]  
　　湖北綠營員弁官缺刻經鄂督奏請酌裁参遊以下四十餘缺所有各該員弁承管之軍械房産應列入交代造報者俱宜交出不得隱匿昨特札知各營俟諭旨到日即須逐一點交兼併員弁接管具報以重官物 
[派兵保護茶商安徽]  
　　皖南茶商前因沿途多盜請兵保護業經江督飭派弁兵分道巡防務保無虞兹届皖南道郭觀察以該茶商每於春夏之際裝載洋銀入山收買當此匪氛不靖似非二十名弁勇可以防患爰詳朱撫帥請即札飭大通中路巡防營迅派弁兵在太平石埭涇縣等處分途駐紥並飭會同各該地方文武一體派撥兵役妥爲保護實力梭巡俾免搶刦以安行旅 
學務 
[通飭敎員檢定敎科書揚州]  
　　江寗提學司使以本年學務會議議案第一條决議寗屬中學堂以下將曾經用過之各種敎科書每種由各敎員分别提要有不合處一一簽出準一月内檢定送交學務公所圖書科核定其各敎員所論中肯者將來刋登雜誌并酌加奬　亟應照議通行各府州縣飭所屬中小各學堂一體迅即遴選各員分别檢定送司飭發辦理現揚州嵩太守奉札後轉飭州縣各學堂一體知照 
[半日學堂成立揚州]  
　　江甘袁萬兩大令奉趙都轉批飭該縣等會督江甘敎育會紳士擬定半日學堂章程先從附郭辦起不爲無見其敎授學額課程鐘點畢業年限以及借設公所祠廟但求樸素調查一切由勸學所擔任另立日記各條尚屬核實應准照辦開辦經費本司撥庫平銀一萬兩恐有不敷另再撥洋四百元由該縣等具領轉發俾學堂八處一律齊開各學堂敎員每月支錢十千文僕役四千文歸入學期報銷派委敎員照會正紳主任一節應即由該縣照會敎育會公議推舉該縣加扎派委務期各敎員勤愼敎導所舉之紳士認眞管理將該敎員等姓名開摺具報查考所領銀一萬兩該縣發商生息取具各商領據送司備案仍將此項息銀送司由該縣等按期轉發主任紳士領用仍請將四百元發縣生息以濟學費 
[留學生請給研究費之移查浙江]  
　　浙藩顔方伯移提學司文云案奉撫憲批留東金澤專門醫學校畢業生韓清泉禀請給研究調查費行司酌核籌議詳復飭遵等因查該生援案請給研究調查費似可照准惟該生留東學醫是否優等畢業向來日本醫科畢業是否均給研究調查費用僅據該生一面之詞無憑核實似應詳請咨明欽差出使日本國 
 
 

Page 12

 
 
大臣查明復浙以便籌給 
實業 
[京漢路站改地之計畫漢口]  
　　漢口大智門京漢鐵路車站地居各國租界之下游自全路開車以來租界市面日漸繁盛現此路已贖回自管郵傳部擬將該站移於後城馬路新闢之歆生街後俾商務移盛於華界已飭鐵路南局總辦王道孝繩會同漢關道議妥并擬由後城馬路接修一支路以通江岸之招商局輪船碼頭使船車聯成一氣但支路經過之區須拆讓民房數百間所費甚鉅聞擬發給官價勒遷 
[倡辦森林公司之計畫四川]  
　　川省幅員既廣而山深林密隨在皆是現值鐵路開辦枕木一切需用正多特由趙次帥札行勸業道招集紳民組設一大森林公司基本金一百萬兩以百金爲一整股十金爲一小股官商各半限日成立以免借材異地利權外溢仍屬營業性質並不沿襲官督商辦舊習藉收實效而省浮費 
[飭查鹽井聘用洋匠湖北]  
　　鄂省勸業道鄒觀察履和據鄖縣鹽南豐厚等禀稱該處鹽井持人力鑿取鹽膏工拙費鉅近擬添集資本購置機噐土人不明用法已聘請洋匠敎授實因改良擴充起見并無私借洋欵及攙入洋股情弊鄒觀察以該商等改良鹽務深堪嘉許惟所聘洋匠曾否訂立合同年限未據聲明札飭鄖陽府轉飭鄖縣查明禀復核辦 
雜記 
[官膏開辦之先聲山東]  
　　臨清州李恂伯刺史辦理禁烟極爲認眞擬飭全屬一律禁設土店俾得切實禁賣以絕來源而收實效日前具禀省台奉撫院批據禀己悉查前由巡警道籌欵局詳請飭屬籌設官土行原係按照部章寓禁於征亦使按年遞减有所稽考與從前官膏局宗旨不同並不以銷數多寡爲各牧令考成業經札飭籌欵局通飭遵辦在案仰仍分飭所屬善體此意分别情形斟酌辦理母得但圖省事爲要 
[水面烟館之責成漢口]  
　　漢口外江至荆州内河至襄陽各埠江面向有一種民船開燈售賣鴉烟現值實行禁烟此項私開烟館地方官頗難查禁昨經鄂督責成荆襄水師統領轉飭各員弁帮同查禁 
[革員援恩乞釋江西]  
　　江西候補縣丞蔡濟良因辦捐時行用假收照誆騙財物發覺後斥革擬流交罪犯習藝所監禁十年經該所管理委員派令監製洋皂頗有進步現特具禀撫轅援恩乞釋奉馮中丞批示蔡濟良案關舞弊得贓可否援恩查辦仰按察司會同賑捐局核明條約造册詳辦 
[商民私佔官街蘇州]  
　　蘇垣婁齊葑門外巡長倪克標查見齊門外東匯五十四號門牌張姓門前添砌磚墻一垜佔出官街一尺有餘張姓向爲洋作頭現在鎭江逢星期來蘇一次此間託金桂林經理巡長即向金桂林說明令其停工金抗不遵允據情禀明巡官金承熙大令候本月初七日星期張姓來蘇大令即邀同董事往告令其停工仍張姓答以地係置買並非官地如有侵佔自應由縣飭拆金大令一時無可如何業已具禀上憲核示辦理 
[盜賣畫像石犯之嚴辦山東]  
　　嘉祥縣民人張福田王占蔡廣含郭西屏等盜賣畫像石一節業奉憲飭嘉祥縣記過委總務科員姚令鵬圖前往查訊在案現王占蔡廣含均已遠颺惟拿獲張福田一名於十一日解省飭將該犯發押候審公所俟人證獲齊會同嚴訊 
[調騐督署人員武昌]  
　　陳小帥以現在各屬文武員弁均經禁烟公所分别調驗有無烟疾惟本署各科文案以及一切辦公人員該公所尚未指調昨特諭飭該所提調廖正華將本署各員自十二日起分爲兩班無論有無嗜好一律調所查騐五日至書吏聽差雜役入等則由文武巡捕查考如染烟疾均即驅逐革除 
清談 
[青浦縣初選瑣談四則]  
　　松江青浦縣選舉瑣談。前報曾錄兩則。兹又得四。則并錄之以供辦理選舉者之研究。 
[白鶴江區]  
　　此次初選舉重選。松江闔屬籌辦處僅發白票千紙。青浦縣攤得一百餘紙。不敷甚巨。初選監督以重選期廹。不及向籌辦處請領。即以此百餘紙合之　一次所餘之白票。按照初次實到人數之多寡。匀給各區。不料重選之日。白鶴江區投票人。較初選反多。日未及午。票已發馨。來者猶络繹。乃專足進城領票。然該區距城數十里。約計領票遠鄉。時必榜晚。由次多數之許氏弟兄。倡議仿造數十紙式樣絕似。令鄉人書名而散。惟此項仿造之票紙。當時並未投入匭中。由該區辦事人。即許氏兄弟）送至初選監督。翌日開票。而仿造之票紙。已在　中。於是各監察員議論此事。該區中人。謂當時若不自造。則以無票之故。剥奪鄉人之選舉權。倘因此鬧事。何人擔其責任。某監察員。謂當時即使不得已而仿造。則權宜之計。今日應令此項選舉人到場。另給白票。當場重冩。以証　前次不得已之苦衷。不然。焉能令人信其無弊。紛議良久。乃由初選監督决定將此項票紙作廢。該區中人又謂倘開票後。有一人於當選票額祗缺一票。而此項自造票中。適有一票。當選與否。將如何處置。監察員謂既已議濯作爲廢票。自然無效。乃開　。先檢出自造之廢票。然後唱名宣布。後聞此項自造票中。大半皆係某某二人之名姓云。 
　　按此項目造票。先在　外。後何以忽在匭中。此一疑問也。 
[陳坊橋區]  
　　第二次重選。初選監督派某君爲陳坊橋區監察員。該區鄉人問曰。有選舉權而前次未及投票者。此次准投票否。監蔡員曰。自然准投。鄉人又曰。今既准投。何以第一次重選不准鄉人投票。監察員曰。此次准投。前次當亦准投。斯言何自而來。鄉人曰。第一次重選日。鄉人之有選舉權因有事而初選未及往投者。管理員一概不准入内冩票。鄉人曾詢　理由。管理員曰。照章惟原投票人。重選可以投票。今爾等第一次不來。是非原投票人矣。理應剥奪選舉權。故不准投票。鄉人不識局章。管理員所言。當必無誤。因廢然而返。今君既言可以投票。則前次之剥奪爲不合。自不能含糊了事。監察員曰。前此之不准投票。自有前次之管理員擔其責任。今日且投票。事後再講。鄉人遂投票而散。 
　　按此事如果申訴。初選監督應如何判斷。亦一疑問也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行第三次初選舉開票 
[江蘇蘇屬（常州江陰）]  
　　江陰第一第二兩次當選人名單已錄前報兹悉第三次重行選舉當選二人計薜舍章得九十七票黄鳳輝得八十七票 
舉行初選舉開票 
[江蘇寗屬（江寗上元）]  
　　上元縣初選當選人昨報僅列仇繼恒陶保晋二人兹續接寗垣來函知該縣共投一千八百五十三票除查出廢票三百三十九張外實得一千六百十四票以該縣應得初選當選人二十名計之每名以四十票爲當選兹將當選人及次多數列左 
　　（當選八名）唐慶昇九十四票仇繼恒七十九票陶保晋七十九票陳蔭槐六十四票馮德志六十一票王守誠五十七票秦達四十八票黄靖海四十一票 
　　（次多數二十四名）潘遠志　孫啓椿　朱鍾萱　陳坤鏞　華鎔　王鼎晋　劉啓龍胡嘉棟　洪　昺　周　庠　陳大林　高錦江　劉保元　王文畿　徐宗績　王嗣文李　誠　陳金才　凌玉成　劉東陽　李　華　盧重慶　趙宗沂　周方國 
[又（揚州寳應）]  
　　寳應投票區凡八區計城鄉各區有選舉權者共一千七百六十九人實投一各一百三十七票照章折算應得五十七票爲當選應出當選人十名兹將當選人及次多數列左 
　　（當選二名）吳錫英六十一票王鼎彝五十八票 
次多數十六名刁宗周　朱莘生　朱崧生　盧守愚　朱蓮生　王慶保　朱勵志　劉綬曾　王羲仲　徐善卿　劉啓彭　朱荃生　鄭　尚　刁士驤　吉鼐昌　相惟馨　定十八日重選二十一日開票 
[又（揚州儀徵）]  
　　儀徵初選投票選出當選人八名照錄如左 
　　馬愼修一百五十八票　陶其質八十八票　汪秉忠七十五票　周恩均七十二票　吳蓉鏡六十五票　黄金綬五十六票　鮑浚明五十票　吳在文五十票　除馬君堅辭外缺額十名應以次多數二十人重選次多數人名列後 
　　周恩堡　孫崇祖　汪一德　李寳琛　汪廷傑　李廷棻　蔣聯沅　鮑貴藻　張亮采張允顗　鮑貴蓉　劉榮椿　卜長清　李振英　黄山正　曹晋廷　劉長札　鮑長明何家泰　樊德馨 
初選舉區成立 
[浙江（寗波合屬）]  
寗波複選監督陳太守以寗波一府計分初選舉區六處共應發給選舉票三萬張惟合計各廳縣造送選舉人名正册共八千三百餘人人數多寡既已懸殊將來選舉次數多少亦必未能預定自應酌量情形分撥應用爰於日昨分飭各廳縣將現在册定之數以六處總數相除計每一百入約留票紙三百三十張即有重選應亦足用其餘票紙即繳由本府撥歸人數較多之縣以資應用其票紙不敷之縣即照加派之額具文請撥如各廳縣尚有更正及查復事項亦即星夜赶辦專差送府并逕報籌辦處查核 
官長設立 
[湖北]  
　　鄂督陳小帥以建築諮議局一事關係重要現查派委赴日考查議院圖式規模之劉部郎佐清約計月内當可返鄂即須預備興工建築經費應先規畫但此項工程浩大需欵不資公家雖財政困難勉力籌之尚堪挹注特事關全省大局此邦人士無不注目觀成鄂省號稱殷富往日遇有公益事件紳商慨輸巨資賛成盛舉者久著聲稱此次建築議院尤有密切關係昨特札飭籌辦處司道會同藩司及監修議院專員高道松如黄道以霖妥商應如何籌備公欵及酌量勸集之法若有紳商捐助巨欵者即照助資興學例奏請從優奬勵 
　　又聞籌辦處刻擬在大貢院空地改造諮議局業經繪就圖式呈請督院核定昨日陳小帥率同藩學臬三司曁諮議局坐辦周世臣觀察親詣貢院勘估工程計需銀十二萬金當即札委官錢局總辦高道松如武昌府黄守以霖爲建修諮議局監督日内即須招人投標動工興建 
[江西]  
　　萍鄉縣致籌辦處電南昌諮議局憲鑒現在憲局辦事人在本籍有被選當選資格否辦義倉育嬰保甲能合公益資格否均乞電示焜文印 
　　籌辦處覆電萍鄉縣楊令文電悉本局辦事人員及辦義倉育嬰保甲均合格諮議局元印 
　　江西進賢縣沙令禀遵飭設立初選事務編造底册並分區設匭情形奉撫憲批云該縣係首府所屬距省不過一百二十里欽限新政關係重要乃遲至二月二十九日始到申報玩延已極並未將紳士銜名開報如何分區亦未聲叙所稱宣講員每日一句鐘在所講習又云以四小時爲度似爲鐘點時刻亦未甚清楚現在省派司選員不日到境仰諮議局籌辦處飭即切實督同辦理速將辦事銜名分區調查辦法先行具報母得假手幕吏更以一申模糊了事 
　　江西臨江府李守詳報參議裴紳固辭改選丁憂在籍之聶紳充當奉馮中丞批據詳裴紳汝欽固辭參議赴閩清理捐務改選清江縣丁憂在籍湖北即用知縣聶紳傳曾爲該府駐籍參議以備諮詢等情應行照准立案仰諮議局籌辦處轉飭知照務使與議各事恪守規則依限辦理是爲至要 
[安徽]  
　　皖撫朱中丞批建德縣呈選舉人名册禀云前據該縣禀報調查事宜於 
 
 

Page 19

 
 
上年十二月完竣且查該令迭次辦法皆有秩序可觀應俟正册送到核定無訛存記大功一次由籌辦處轉飭在案兹閱名册各項塡註均屬詳明周妥准予記大功一次以示鼓勵所陳各保董事有兼理保甲團練之責核其資勞不在經辦積穀善堂之下請比照列入等情查公益事務本不拘於一格館章不指明某某等項而以其他二字概之凡屬有益地方之事原括在内既稱擇其熱心公正任事多年確能保衛地方者方爲塡入否則概行汰除以示限制核與館定章程尚無違碍之處應即照准至該縣東路第四區投票所改設南安塡地方係爲便利起見事屬可行仰籌辦處移司註册并轉飭知照 
　　皖撫批徽州府屬申送初選調查人名册禀云據彙申該管六縣選舉人名正册共得合格者五千八百零九名並縷呈核正情形現當創辦選舉之際官民俱非素習所論遷就遺漏錯誤三端均屬切中弊病該守逐加釐剔並將重複及未合格者二百二十八名另造清册具見愼重選政力杜冒濫任事實心良深嘉慰惟尚有待商榷者局章籍貫與住所並重故寄居人得於寄居地方行使選舉權如册開本籍人入外省籍貫中式入學者以籍貫論固當剔除然使其人仍住居於本籍似可準寄居人之例自行呈明願在本籍行使選舉權者仍當一律入册此節俟分别查明再奪至公益事項本無一定界限且有無成績全在地方官就近訪察册内剔除各人有無屈抑仍希飭縣詳查另單申復現姑暫緩剥奪又據黟縣查調各事係該縣訓導陳嘉澍會紳妥辦本部院深爲嘉許並希傳諭奬勵 
士民實行調查 
[貴州（遵義縣）]  
　　黔省遵義府之遵義縣地方富庶紳士皆極熱心現在選舉調查完竣已將名册申送計合格者有二千三百餘人調查亦甚迅速即貴筑首善之區當亦瞠乎其後云 
初選舉訴訟 
[江蘇蘇屬（蘇州元和）]  
　　元和縣附生張一澧禀蘇州複選監督云爲選舉初選無效遵章依限訴訟懇請提前審判事竊謹按諮議局章程第一章第六條左列八項有一者不得有選舉權及被選舉權又按諮議局議員選舉章程第四章第二節第八十一條被選舉資格不符爲當選無效第五章第八十八條選舉人倘確認當選人被選舉資格不符得向該管衙門呈控第九十條凡呈控應自選舉之日起三十日以内爲限第九十二條凡選舉訴訟事件應於各種訴訟事件内提前審判不得稽延第六章第九十五條以詐術獲登選舉人名册者處十元以上一百元以下之罰金第一百三條於處罰後二年以上十年以下不得爲選舉人及被選舉人各等語查有吳縣當選人姜文蔚向充木瀆鎭董魚肉鄉民夜郎自大羣以牛大叔呼之且烟癮甚深調查時詐稱烟已戒凈初選期前大開宴會以運動當選爲事充其鬼蜮伎倆萬一複選當選恐擾害一鎭者將以擾害全省關係甚巨利害甚明爲特懇請大公祖大人提前審判照章辦理實爲公便謹禀 
本埠新聞 
[阻止設立無線電報]  
　　上海寳山沿海灘等處現有引港公司擬設無綫電報經郵部查悉電致江督轉飭查禁已誌前報昨滬道蔡觀察已飭上海寳山兩縣赶速阻止切勿准予設立以免侵奪主權 
[供訴招摇撞騙情形]  
　　工人安阿福等控告江西候補知縣王少山及閘北巡警總局醫生龔澤之程輝廷等串騙銀洋一案前日由滬道蔡觀察傳諭發審委員即新任代理上海縣李萼仙司馬到轅訊鞫原告安阿福王財發奚榮生章必悅等同供巡警局醫生龔澤之及自稱候補知縣王少山去年向小的等兜攬謂現在局中推廣馬路招人工作此事係局内姚課員管理願荐小的等爲工頭小的等信以爲眞當即糾合股分十五股與龔王等請吃花酒大菜已有多次十二月間付去義泰莊支票一紙計洋五百元二十天爲期王等不收定要匯劃錢莊因於翌日另換大慶錢莊十天期莊票一紙計洋二百五十元在番菜館當塲點交與王龔兩人收去莊票到期之日龔付下包工章程單一紙小的等向索諭單憑據支吾以對及到局詢問始知被騙計共用去洋六七百元求追王少山供職員係江西候補知縣向在雲貴督轅爲幕友與龔澤之相識安阿福等請吃番菜曾經去過惟並無收受銀洋之事訊之龔澤之供詞支吾程輝廷亦不供認判王龔二人交保程還押總局安阿福等四人斥退 
[批斥掯留彩票根册]  
　　卸辦安徽鐵路勸股票局候補通判程埏禀控皖路公司朱雲錦等營私串害奉江督批云查集股築路借助彩票原屬不得已之舉經理其事者宜如何實心任事力顧公益豈容任意把持視爲利藪該倅管理勸股票局既係皖路公司所委任自應聽總協理之調查何得藉口串害掯留根册不交况查州縣交代凡經征錢糧串根紅簿無不移交後任乃竟混行援引設詞抵制尤屬謬妄此案前據皖路總協理周道等電禀已電上海道飭縣將該票局帳房傳訊押交在案仰上海道嚴飭該倅速將經手帳據票根底册等件全數交出澈底清查倘再飾延即由道據實　揭定予參究仍一面行知上海縣勒限催追勿任延宕至稱前手洪冀昌經手帳簿票根底册亦未交出是否屬實併即由道移知該公司一併澈查清交以重股欵切切仍候郵傳部曁安蘇撫院批示繳 
[查詢斥革廨差日期]  
　　席裕麒被控案内牽涉之廨差趙祥曾奉滬道飭廨斥革在案兹蔡觀察因該廨未將除卯日期具禀申復爰於前日札催寳讞員查明該差己否革除尅日禀復母再延緩 
[漢口錢號請追欠欵]  
　　漢口鼎亨錢號被蔣樸生結欠借欵錢二百七十餘串久未歸還兹經該錢號查悉蔣在滬上大清銀行爲夥因於日前禀由滬道蔡觀察函請該行黎部郎飭蔣赶速清理 
[加具屬員戒烟切結]  
　　滬上有差各員前奉滬道飭具有無烟癮切結業已遵式具結送道由蔡觀察加結轉送蘇省禁烟局彙核調查 
[懲辦行兇淫棍]  
　　閘北公益里周公館家丁李貴成衣匠尤三等調戲繅絲女子夏阿四朱阿巧並毆傷阿四之兄夏開富撕破巡士號衣 
 
 

Page 20

 
 
經巡警局汪裁判訊供收押在案前日下午復經滬道蔡觀察巡警總辦汪觀察傳巡士陶聚康江樹藩童文福等到案訊據禀稱被該家丁等拖入門内見夏開富己被吊打童巡士手指亦被毆傷請爲究辦旋提李等質訊初尚狡賴再三駁詰始一一供認判尤責三百板枷號一月李責二百板枷號半月發犯事處示衆張玉山訊未干涉交保開釋夏朱等亦具結交保完案 
城内 
[催繳漕糧]  
　　代理縣令李司馬咋傳十二總頭及各差到縣諭話所有去年徵存　粮尾找於即日起卯限至三月十五日一律征齊結帳如延嚴比 
[兇手供詞]  
　　法界公廨昨解兇手蔡印三到縣經李司馬審訊蔡供年三十二歳福建侯官縣人與死者陳三弟即陳楨穆同鄉小的在寰泰兵輪爲水手陳同在該船爲火夫後一同調至開濟兵輪現均辭退同寓成發小客棧内前日向陳索討銅圓六枚陳兇横圖賴小的一時氣憤將棧内之刮漿刀向陳胸前力戳不知如何身死求恩超豁判釘鐐收禁外監候禀詳上台擬罪懲辦 
[罰究竊賊]  
　　一路巡警分局牌示云據南三區函稱十六日夜兩點鐘西城脚劉秀發家被賊挖牆而入竊去衣物多件正值巡邏長警經過聞喊拿賊見有一人奔上城垣長警亦即跟蹤上城適西四區巡邏隊亦至併力合追登時捕　顧錦生一名並搜出鐵鑿一柄尖刀一把解請訊辦前來當經訊供祇伊一人挖墻入室復稱衣物係他賊竊逃已係在彼游玩　言刁狡著先責五百板押候再訊 
[分别責罰]  
　　陸友亭與張占奎在路互毆巡士喝阻不服遂拘解一路巡局　究陸供見張在路擅吹警笛小的謂警笛不可亂吹即被毆打訊之張供詞支吾判陸罰洋三元張責二百板一併斥釋 
南市 
[致祭先農]  
　　昨日爲致祭先農之期代理上海縣李司馬於清晨八點鐘時率同東廳水利廳捕廳无行蒞壇俄而滬道蔡觀察曁海防學師提右營守府城汎等先後戾止敬謹致祭 
[姘夫受累]  
　　葆泰碼頭划船婦八妹向與樂某有染近忽被樂所棄八妹戀戀不舍於前日託稱吞服金圈至樂處尋釁旋即互扭至總工程局判樂罰洋一元一面令八妹自至仁濟醫院醫治詎八妹不允仍復料同流氓和尚及某女棍等舁至樂處索詐洋一百四十元事爲局中訪悉即飭偵探查提究辦 
[船户兇狠]  
　　柴船户徐子喬被猪船户馬坤泉用篙刺傷腰部由蓰薪公所喚同巡士將馬拘至南區轉解工程局訊究公所司事蔣雨生禀稱徐因傷重未及到案判馬押候徐傷痊再核 
[補提棧主]  
　　陳才欣在生義弄同福公客棧聚賭麻省被范彬文黄新寳等攫去鈔票五元現洋一元已紀前報前日由陳偕同賭之周錫林及落差巡士陳洪喬在南碼頭將黄及沈金林尋獲扭至南區轉解工程局訊究判沈黄押候補提棧主及范等到案再訊陳周交保候 
[竊取洋布]  
　　顧阿根在西門外方板橋柴船上竊取洋布一疋昨由法公堂解至工程局訊供屬實判戒責二百下押三天期滿拍照逐出 
閘北 
[是否拾獲]  
　　張桂林嚴阿全前夜在鐵路上行走騎巡隊巡士見張持有西人手棒一根内藏刺刀一柄恐其肇事拘解警局訊究據供同在禮查飯店爲侍者刀棒均在路上拾來判各罰洋二元交保開釋刀棒留局 
[不認誘拐]  
　　張九連偕子松林及見証顔生林控告沈玉寳沈朱氏誘拐其媳丁氏經巡警局訊供不認判沈朱氏掌頰二百下鞭背二百五十下一併還押候解縣署訊辦 
英租界 
[僅獲兩人]  
　　虹口提籃橋西牢押犯王連生（即周桂生）張阿四（即田田根）朱阿四等八人出外做工乘間逃逸已詳前報兹朱阿四已由閘北逕警局拘拿王連生亦於前日在泥城外被靜安寺捕房包探緝獲解入捕房押候嚴究昨英總巡卜君特將其餘六犯照片送請上海縣及閘北巡警總局浦東總巡局滬南工程局又英法兩廨一體協緝 
[告誡巡捕]  
　　英美捕房張正巡官昨出示諭云嗣後各華捕拘獲犯事之人母須查問該犯事人身畔有無保洋並不准犯事人回家或到嗢處挪取保洋一經獲住即行直送捕房母許私行逗遛致干未便又諭云本捕房以三月爲一季稽查功過凡華捕接連兩季辦公不力概不容留又論云嗣後華捕出差在路不准兩手籠入袖内仰各遵守母違 
[巨竊就獲]  
　　巨竊陳子貞（即張子貞）係己誅武弁方壽山之羽黨　匿跡滬北分庽兩處一在後馬路開泰客棧九號房内一在北海路十六號新登豐各棧前晚張在新登豐棧内竊取同棧吳馬氏之衣飾銀洋希圖潛遁他埠適被老閘捕房包探沈阿岳查獲並抄獲珠飾各贓一併解入捕房押候究辦 
[白晝搶刦]  
　　法界鎰康錢莊學徒朱清泰於昨日午後持票至英大馬路某錢莊兌洋八十元行經山東路福州路口被流氓史錦文將朱之面部猛擊一下搶洋奔逃旋經三百五十八號一百四十九號兩華捕跟蹤追獲解入捕房押候解廨嚴辦 
[失火即熄]  
　　前晚一句半鐘勞合路德裕里宋紀生家披屋内起火幸捕房近在咫尺即行救息事後由探查悉宋在錦隆險行保有火險銀一千兩當即回訴捕頭請爲核奪 
[窩匿木噐]  
　　周生甫竊取福州路柴榮華之外國木噐藏於昇平樓煤間内昨被包探蔣文彬查獲人贓一併解入捕房押候究辦 
[雉妓拉客]  
　　雉妓薛老二王瑞寳楊四寳前晚在途拉客由捕查見拘入捕房經捕頭詰明住址暫行開釋昨飭包探查明請廨飭傳究罰 
美租界 
[電車傷人]  
　　前晚六時五十二號電車在西華得路撞倒五歳女孩一口跌傷頭額由捕送入同仁醫院醫治並傳孩母劉氏候核 
[工頭尋釁]  
　　邱大寳子向在漢璧禮路雞毛棧充當工頭近已斥退由洋東另雇他人接充詎邱不服昨往尋釁當由該洋東拘入捕房押候解辦 
[印捕行竊]  
　　楊樹浦捕房四百五十八號印捕因竊取某印捕皮鞋被捕頭查悉押候解送英暑訊辦 
[挾嫌誣指]  
　　二百八十一號印捕昨將北四川路某鐘表店夥李金卿拘入捕房揑稱李站立街中阻碍行旅李稱該印捕日前來店修表議價不合而去因此挾嫌捕頭諭李退去聽候查核 
法租界 
[首要逃逸]  
　　大成押店主林藴初昨至公廨控被流氓同奎唆使本店學徒顧金生行竊金銀銅時表十三枚金戒三只及衣服耳環手釧等件交由同黨張阿寳携去質當現同奎業已逃避顧張二人由捕拘案請究訊之顧供　已吊案餘贓被同奎携去張供分得洋三元判張　押各一月　押一月贜給林領回 
[追繳房租]  
　　新沙遜取租人控鴻記小烟間朱杜氏丁李氏陳方氏王顧氏等虧欠房金前日由廨傳訊張松濤供在鴻記爲夥房錢早已交於二房東阿桂姊處因收租人不肯往收是以被控陳方氏王顧氏俱當堂付清丁李氏求請寛限旋又有陳士卿投案禀稱丁李氏之夫丁洪發虧欠紙貨洋十元向收行兇請爲追還丁供與陳並不相識判丁及杜氏一併交保料理其餘各人開　 
[串竊白米]  
　　褚家橋公興盛米棧房前晚被車夫陸德成串同黨羽竊去白米二石旋由包探在車庽中抄出原贓三袋并將庽主劉懷德一併送廨請究劉供並不知情判陸枷號一月再押一年劉從寛開釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
法律館調查商習慣問題（續） 
[第二章組合及公司]  
　　第一節總則一詳查二人以上共同營商業之情形二若有外國人共同營商業之際則詳查之三區别各種共同商業詳查左列諸事項（一）官吏之干涉（關於設立營業組織之變更合併解散等之監督及罰則）（二）設立（三）規約（定欵）（四）名稱（五）廣告之方法（六）營業年歳（七）資本及其增减（八）公積金（九）借入金（十）事務之執行及其代表（十一）事務之監督（十二）盈虧之分配及設立後至開業時要展緩之際所處之之方法（十三）共同員决議之方法及其有總會之共同商業詳言其總會之制度（十四）各員之出資（十五）各員之責任（十六）禁止各員爲同一營業否（十七）各員之加入及退資解約（十八）各員所有權利之讓與（十九）自已商業變爲共同商業之情形又共同商業變爲自已商業之情形（二十一）共同商業情形之變更（二十一）一共同商業與他共同商業之合併又共同商業之讓與（二十二）破産（二十三）解散及清算 
　　第二節股份一有二人以上共同有一股者否若有之則詳言其關係二詳查股份帳簿或股東名簿三股份銀數有不均一者否若有宜詳言之四股份銀數之最多數目最少數目及最普通數目如何五股份銀數與發行銀數有差異者否若有宜詳言之六詳查股東是否概係有同等之權利義務七詳查是否以股份銀數爲股東責任之界限八股銀繳納之方法如何九股份銀數公司有消却之者否十對於股份是否必發行股票若係發行則須列舉殷票中記載事項之最普通者十一股票是否必須記載股東之姓名或有無記名者否試詳查之十二是否依股銀繳納之先後異其記載十三詳查股票遺失時所用之方法十四股票得自由出頂否出頂有方式否又有禁止出頂之時否試詳查之十五股份出頂後原股東對於公司尚負責任否十六公司有讓受或質入本公司之股票者否 
[第三章票據]  
　　一有匯兌票據定期票據及支銀票據三種否試詳查其區别二有止許持往購買物品之銀票否三詳查銀行劵四有貨物匯票否五作成票據或讓與之原因無可考或被批消或爲不法時則其票據是否無用六票面是否無論爲何記載皆可作成後之記入如何七代理人使其票據時要以其事記入票據否八詳查票據遺失時所處之之方法九關於匯兌票據詳查左列諸事項（一）作成（二）僞造變造（三）副本謄本補箋（四）流通（五）保證（六）擔任（七）證明無擔任之方法（八）因無擔任之救濟方法（九）因無擔任而第三者爲擔任（十）支付（十一）證明無支付之方法（十二）因無支付之救濟方法（十三）因無支付而第三者爲支付（十四）前記以外之顯著事項十關於定期票據詳言左列諸事項（一）作成（二）僞造變造（三）流通（四）保證（五）支付（六）證明無支付之方法（七）因無支付之救濟方法（八）因無支付而第三者爲支付（九）前記以外之顯著事項十一關於支銀票據詳言左之事項（一）作成（二）僞造變造（三）保證（四）流通（五）擔任（六）證明無擔任之方法（七）因無擔任之救濟方法（八）因無擔任而第三者爲擔任（九）支付（十）證明無支付之方法（十一）因無支付之救濟方法（十二）因無支付而第三者爲支付（十三）前記以外之顯著事項 
[第四章各種營業]  
　　一就左列各營業詳言其營業之開始交易之情形與對手者之關係及出頂閉歇等（一）買賣業（二）賃貸業（三）製造業（四）銀行業（其他貸金業）（五）銀錢業（六）代理業（七）發行業（八）居間業（九）保險業（十）寄託業（十一）運送業（十二）營造承辦業（十三）勞務承辦業（十四）小客店（十五）客棧（十六）勸工場業（十七）公共歡樂場業（十八）浴塲業（十九）飲食店業（二十）電燈及其他供給電氣業（二十一）煤氣業（二十二）出版業（二十三）印刷業（二十四）照像業（二十五）前記以外顯著之營業 
[第五章船舶]  
　　一詳言船舶之種類二詳言數人共有船舶時之關係　三關於船舶之債務其所有者有以其船舶爲限度之責任者否四以船舶營利者固常爲其所有者然亦有爲賃借人者若爲賃借人則對於其交易之人與船舶所有者自爲交易相同否若有差異則詳旨其差異五詳　船舶之質入抵當六詳言船長及船員之雇用辭退權限　任等七以船舶運送貨物及旅客各有如何情形試詳言之八就運送貨物詳言左列各事項（一）寄貨人與運送者之關係（二）寄貨人與收貨人之關係（三）運送入與收貨人之關係（四）代表貨物之單據九就運送旅客詳言左列諸事項（一）旅客與運送者之關係（二）證明乘船之票　十詳言船舶之保險十一航行危險有冒險貸與金錢者否若有則詳言之十三船舶及貨物因免於共同危險所生之損害費用等如何使船舶所有者（船舶賃借人）及貨物所有者分擔試詳言之十三詳言船舶危險遇救時救之者與船舶所有者（船舶賃借人）之關係十四詳言因船舶衝突所生兩船舶間之關係 
[蘇撫咨憲政館籤注新訂刑律草案文（十六續）]  
　　第一百二十五條凡除前二條所揭之外依其餘行爲以軍事上之利益與敵國或釀軍事上之不利益於中國者處二等或三等有期徒刑按本條依其餘行爲五字似欠明晰惟注意謂例如以新聞紙故意傳布不實之報告以阻喪本國土氣或洩露軍費不足與敵人以繼續之動機等云云似較之前兩條利敵國害本國之行爲及擔任軍事供給之義務而因用僞計者情稍有間定以處二等或三等有期徒刑似尚可行 
　　第一百二十六條本章之未遂罪罰之按本章各候關於外患之罪既屬未遂處以罰金似尚可行 
　　第一百二十七條凡豫備或陰謀犯第一百二十條第一百二十一條或一百二十四條之罪者處四等以下有期徒划拘留或一千元以下罰金其係第一百二十二條或弟一百二十三條之罪處三等以上有期徒刑按本條所指各條僅止豫備或陰謀事未實行分别按其原條情節之輕重處以四等以下三等以上有期徒刑似尚可行 
 
 

Page 27

 
 
　　第一百二十八條中國之臣民犯本章之　　褫奪公　其餘得褫奪公權全部或一部按犯本章各條關於外患之罪固應褫奪公權罹未聲明宣告何等以上之刑褫奪公權似其餘得褫奪公權全部或一等句無所依歸是否漏脫字句請再攷正 
　　第一百二十九條犯第一百二十七條之罪於未着乎實行前自首者免除其刑按一百二十七條所指各條之罪既僅豫備或陰謀能於未著手實行前目首自應免除其刑 
　　第一百三十條本章之規定對於戰時同盟國之行爲亦適用之按本條自可遵行 
　　第一百三十一條凡關於中國之内治或外交應秘密之政務而漏洩者處三等或四等有期徒刑若暗通於外國時處二等或三等有期徒刑因犯前項之罪至與外國生紛議或戰爭者處無期徒刑或一等有期徒刑按本條規定係關於漏洩　務之罪查現行律聞知機密大事漏洩於敵人者　應斬候近侍官員漏洩機密重事亦斬候誠以機密要務一經漏洩關繫匪輕故法令不得不嚴即攷諸日本刑法漏洩本國及同盟國之軍情機密於敵國或通知兵隊屯集之要地及道路之險夷於敵國者處無期徒刑亦愼重之也竊以本餘所訂第一項僅止無心漏洩酌處二三等有期徒刑尚屬可行第二項暗通於外國者即屬姦黨應即處以無期徒刑第三項因犯前項之罪至與外國生紛議或戰爭者似應處以死刑請再釐訂 
　　第一百三十二條凡知爲軍事上秘密事項或圖書物件而刺探收集者處三等以下有期徒刑或五百圓以下五十圓以上罰金按本條所犯與漏洩國家内治外交秘密之政務於敵人者情稍有間處以三等以下有期徒刑或五百圓以下五十圓以上罰金似尚可行 
　　第一百三十三條凡因職務知悉或收領軍事上秘密之事項或圖書物件漏洩於他人者或公表者處二等以上有期徒刑按本條既身膺職務知悉或收領軍事上秘密之事項或圖書物件輙漏洩於他人或公表者較之上條情節爲重自應明定處以一等有期徒刑請再釐訂 
　　第一百三十四條凡偶然知悉或收領軍事上秘密之事項或圖書物件漏洩於他人或公表者處二等或三等有期徒刑按本條係偶然知悉或收領軍事上秘密之事項或圖書物件漏洩於他人或公表者較之上條身膺職務者之所犯情稍有間處以二等或三等有期徒刑似尚可行 
　　第一百三十五條凡未得許可將軍港要港防禦港或堡壘礮台水雷衛所其他因防禦而建設之各項營造物测旧模冩撮影或錄取其形狀者處三等以下有期徒刑或五百圓以下五十圓以上罰金未得許可或用僞計而得許可入於堡壘礮台水雷衛所其他因防禦而建設之各項營造物内者亦同按本條所犯私將軍港要港防禦港或堡壘礮台水雷衛所其他因防禦而建設之各項營造物測量模冩撮影或錄取其形狀與第二項用僞計入於堡壘礮台水雷衛所及因防禦而建設之各項營造物内核其情節雖未明言爲敵人所使而其意何爲實近姦細僅處以三等有期徒刑或五百圓以下五十圓以上罰金似尚嫌其輕應請妥議略予加重並罰金是否附加一併聲明 
國外新聞 
[日本風雨爲患]  
　　十八日東京電云日本全國近遭烈風暴雨北部一帶因結凍驟融河水汜濫鐵路交通因而停阻者已有多處 
[美國稅則議案]  
　　十八日倫敦電云華盛頓電稱美國下議院已將改良稅則議案核准茶葉一項已可免稅咖啡一項將徵以相當之稅 
[英國貿易報告]  
　　十八日倫敦電云西三月英國入口貨僅少英金八萬一千三百十六磅而出口貨則少一百萬零六千九百八十七磅 
[英國滅魚雷艇撞沉]  
　　十八日倫敦電云英國滅魚雷艇黑水號與膝其萊斯汽船互撞即遭沉没艇上員役悉經救起 
[英國海軍問題近聞]  
　　十八日倫敦電云據栢靈宣稱奥國現已决議興建奪雷諾脫式戰艦三艘英人聞此於海軍問題爭辯益力同日又電云澳洲聯邦首相台京聲言澳洲國防非恃英國海軍不能安全故應與新西蘭協力貢助奪雷諾脫式戰艦云 
小說 
譏彈小說滑稽魂（四十） 
[第八回假殷勤小竊騙烟鎗眞俏皮堂倌欺幕府]  
　　且說包松濤見堂倌拿過一盒陳膏來。便高聲說道快。些裝烟。快些裝烟。那曉得這個堂倌。理也不來理他。只把兩手又著腰。立在包松濤面前。眼睜睜的看他。包松濤等了多時。見他動也不動一動。只得口中叫道。你今天爲什麽不來和我燒幾口烟。原來那堂倌也看著包松濤的樣兒。十分土氣。所以細細的打量他身上的衣服。覺得狠有些看他不起的樣兒。忽然聽見叫他。燒起烟來。暗想你這樣的土老碼子。要我來和你燒烟。只怕。翻過來你來和我燒烟。我還有些不高興呢。想著。便圓睜兩眼。冷笑了一聲道。你叫那一個給你燒烟。包松濤不知風色。口裡還在答應道。呌你和我燒烟。那堂倌又冷笑道。我吃了自已的清水白米飯。爲什麽要和你燒烟。我勸你不要混擺你的架子罷。老實說像你這個樣兒。也不是叫人燒烟的人。原來上海地方的風氣。十分惡薄。一班下流社會的人。見了個外路的曲辮子。一定要死命的欺負他。千方百計的想着法兒。出他的醜。只圖自已的一時爽快。却不管别人的受得住受不住。你就是不去招惹他。他尚且要想着法兒來欺你。何况包松濤又自己先去招惹了他。怎麽不要受他的奚落。閒話休提。只說包松濤受了他一番搶白。氣得他一個發昏。一時倒也發不出什麽話來。呆了一回。方才對那堂倌說道。你不要這般放肆。我叫你燒烟。又不是不給錢。爲什麽要這個樣兒。那堂倌聽了。還是挺胸凸肚的對他說道。没有什麽給錢不給錢。你到這裡來開一只燈。連小帳三角洋錢。少一個不行。也不多要你一個。你就是另外給錢。我們也不在乎的。包松濤聽了。雖然動氣。却也無可如何。只得口中自言自語的道。怎麽上海地方的堂倌。都是這般可惡。正一個人說着。不料那堂倌睜起了一雙眼睛對他說道。什麽堂倌不堂倌。可惡不可惡。我們做堂倌的。也是和你一樣的人。又不是什麽烏龜王八。難道做堂倌的。是該應和你燒烟的麽。包松濤聽了。不覺心中大怒。正要和他爭論。只見旁邊走過一個人來。把那堂倌拉了一把道。你們做生意的人。和氣爲本。怎麽這樣的出口傷人。你就是不肯和他燒烟。只要好好的和他講就是了。何必倣出這種惡狠狠的樣兒。那堂倌聽了那個人的話兒。瞅了他一眼。也不言語。便走開去。那人便向包松濤道。他們小人。說話粗鹵得狠。老先生不要動氣。老先生要人燒烟。待我來代燒就是了。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
