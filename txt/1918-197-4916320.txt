# 1918 - 197 - 4916320

 

Page 1

 
 
   
 
 

Page 2

 
 
   
 
 

Page 3

 
 
時評 
[顧忌（一）（冷）]  
　　嗟乎官吏至於今日可謂全無顧忌之時代矣無論世界若何腐敗之國古來若何昏亂之朝未有若中國今日之甚者天下至醜至惡之名而有所不避至狠至劣之事而冥然自承然則尙有何法可以範圍其行動乎手握重兵世上遂無不可爲之事耶 
　　嗚呼我曾一按近來之事矣有爲前清末代所不敢爲者而今竟公然爲之有爲袁氏時代所不敢爲者而今又公然爲之有爲一二年前所不敢爲者而今亦公然爲之此非我之誣言也有實事可以取證者也其所以然者以前或尙有顧忌或稍有顧忌而今則全無顧忌故也 
[命令]  
　　七月二十二日大總統令劉貽遠孫輝垣均授爲海軍輪機上校此令 
　　又令任命朱澤黄爲陸軍第五混成旅旅長此令 
　　又令經亨咸授爲海軍軍醫大監此令 
　　又令海軍總長劉冠雄呈海軍輪機中監林獻炳請改授爲海軍中校應照准此令 
　　又令海軍總長劉冠雄呈請授王壽廷林宗慶李孟斌爲海軍中校應照准此令 
　　又令海軍總長劉冠雄呈請授李崇先爲海軍軍醫中監梁承藻張廷翰林蘭森爲海軍軍醫少監向國華陳藻藩袁晉馬德驥爲海軍造艦少監均照准此令 
　　又令參謀總長蔭昌呈請任命陳韜爲陸軍第五師二等參謀官徐基爲陸軍第八師二等參謀官均照准此令 
　　又令瀨上恕治給予四等嘉禾章此令 
　　又令德斯泰給予一等大綬嘉禾章此令 
　　又令勒猛給予口等文虎章此令 
[專電]  
　　北京電龍濟光昨夜乘車赴津聞係簡閱新軍並約曹錕南下（二十三日上午十二鐘） 
　　北京電參陸會議結果先與協商國共同以駐京禁衛之某師某圑合一混成旅開赴海參崴已派員前往布置（二十三日下午五鐘）　　北京電政府主張以京畿兵開往海參崴論者謂與國内政治問題有關（二十三日下午五鐘） 
　　北京電某方面揣測徐就總統王士珍將爲轉變時局之過渡内閣（二十三日下午五鐘） 
　　北京電南潯路延長借欵昨某日人偕方某訪葉次長商解决法不日即簽字（二十三日下午五鐘） 
　　北京電外内財農四部共合組二開商埠委員會 
　　（二十三日上午十二鐘） 
　　北京電日使因常德案提出警告（二十三日下午五鐘） 
　　北京電敎部集全國高專校長到京定明日舉行聯合會議 
　　（二十三日上午十二鐘） 
　　北京電農部戰時糧食出口籌備處通行各省區調查上忙收穫成數（二十三日上午十二鐘） 
　　北京電中行擬將錢舖做滙辦法取消任一般商民自由往該行滙兌以免錢舖操縱票價輿論一致贊成（二十三日下午五鐘） 
　　北京電日委員齋藤向參謀部條陳蒙古掘井取泉方法已準備採用（二十三日上午十二鐘） 
　　香港電岑春煊昨晨赴桂晤陸榮廷（二十三日下午二鐘） 
　　香港電粤國會開茶會宣布月内可足法定人數（二十一日下午二鐘） 
　　香港電程璧光暗殺案嫌疑犯某已經保釋（二十一日下午二鐘） 
[外電]  
　　北京電北京言論界於出兵問題現分兩派一爲對内主和派一爲對内主戰派主和派竭力鼓吹宜賴出兵問題以變換政府之方針主戰派對於出兵問題態度較爲冷淡但因近日武力政策之遭頓挫與協商國之現狀及政府方針業已决定故最近亦集中其勢力於出兵問題現北京各報之記事關於出兵問題者佔其大半蓋各報均已承認在大勢上出兵實爲不得已之舉動也（二十三日） 
　　北京電據國務院方面消息云政府决定派兵一二千人赴海參崴已於二十一日致電駐日英美法諸國之中國公使囑探聽各駐在國政府之意見擬俟各使覆電到京後即着手實行出兵（二十三日） 
　　北京電昨日參陸辦公處開臨時會議參照最近駐日章公使之電報討議出兵事項多數之意見先以少數兵出向海參崴又關於西比利亞之出兵俟日本通告後再行决定 
　　（二十二日） 
　　北京電哈爾濱來電謝米納諾夫軍於十六日日以來漸次傾於不利已於十八日越國境退却二十日其左翼陷於敵之包圍滿洲里頻於危險之境現在敵之勢力德奥俘虜及過激派七千人又於東部之却克軍在斯帕斯卡耶南方爲七千餘之敵軍阻止已有不振之情態（二十二日） 
　　北京電中國對於海參崴出兵之事政府内部已决定至於出兵若干以徐樹錚會見張作霖之結果方可决定云（二十二日） 
　　北京電在北戴河之外交總長陸徵祥今日來辭職之電報而政府亦覆電爲最後之慰留倘留之無效選定繼任者有汪大燮曹汝霖之說而劉鏡人最有希望也（二十二日） 
　　北京電政府對於吳佩孚戰爭不可能之五理由電報求曹錕慰撫曹覆電謂吳之電報係其部下一般之主張勸吳一人何能有效余亦想將彼軍隊調後休養云（二十二日） 
　　北京電湖南督軍張敬堯及其部下對於日本人無好感情且北兵中無智之徒亦多對於日本人極其傲慢横暴因之事故瀕發僑居日人多欲遷歸者日本公使館關於取締之法今日午後對於外交部已有嚴重之警告矣（二十二日） 
　　漢口電張懷芝因湖南前敵各將卒大多數厭倦戰爭南軍將乘機來襲於援粤之前途頗抱悲觀曩曾請中央准其北上勸曹錕南下未蒙許可現因不能單獨負責特於二十日電段總理請任徐樹錚爲四省經略副使命其南下協力進行 
　　（二十二日） 
　　漢口電馮玉祥於二十日電王督軍云現有黔軍五營到辰州勢將與田應詔周則范之湘軍聯合圍攻常德然常德絶無何等防禦施設請速示機宜辦法王督軍知馮已無戰意當即電致中央請依馮之希望准其改編爲師圑以資鼓勵 
　　（二十二日） 
　　奉天電聞徐樹錚此次來奉天係由於張作霖之電召徐自辯白招募新兵五混成旅實將用以補充奉天軍並非爲已起見張作霖因現若排斥徐樹錚則恐軍費無着又恐現已出征之奉天軍將無法處置故對於徐之已事不復深究似仍與徐妥協共事又聞徐樹錚此次來奉天與張作霖面議海參崴方面出兵事件（二十三日） 
　　東京電據斯哈斯卡發行之過激派新聞云却克軍已經佔領伊爾庫斯克過激派退至烏愛爾夫内丁斯克該地之勢力德奥人一萬砲十二尊外又有無武裝之俘虜一萬七千爲預備軍云（二十二日） 
　　東京電東亞興業公司今日開第十一次定期總會增加董事已任荒井賢太郎小野英治郎鈴木馬左也江口定條諸氏爲取締役喜多又之氏爲監役云（二十二日） 
　　東京電山縣公爵於今日入覲日兵恭請聖安之後又奉答種種勅問後藤外務大臣入覲日皇面奏外交重要事項旋與山縣公爵在别室會談後始退出（二十三日） 
　　東京電據紐約新聞報載華盛頓電報云美國大總統威爾遜氏已承認送實業圑赴俄之計畫由譚尼安耳密勒德氏爲圑長紐約國立銀行行長巴代大烈潑氏亦將同往 
（二十三日） 
　　以上東方通信社電 
戰電 
　　二十二日上海消息顧家宅無線電報局接電謂法軍已克復蘇瓦松鎭 
　　巴黎電今日下午公報云今晨法軍攻入夏陀蒂愛里鎭哇克河南北兩岸及瑪恩河與萊姆間均有劇烈之戰事德軍雖竭力抵禦我軍仍在前進今晚公報云瑪恩河與愛恩河間全陣線之大戰進行甚爲順利我軍於哇克河北岸逐退敵軍敵軍現正力阻我軍進路我軍且於維勒芒土瓦勒境得有進步我軍於稍南巴爾細尼與比萊須哇克東面正在前進哇克河南岸之我軍大獲進步今已抵勒葉聖陣線之外佔據拉克羅瓦與格里沙萊東面之高地（二十一日） 
　　巴黎電法軍旣下夏陀蒂愛里則敵軍於瑪恩河與愛恩河間陣線失一要點其他要點爲蘇瓦松已不可保特旭蒂將軍之軍於今日拂曉入夏陀蒂愛里鎭德軍已於先一夜退走以避被圍法軍向西北直進已入安特勒比斯萊（二十一日）　　巴黎電德軍嘗於瑪恩河北嘖射煤氣發砲猛轟以掩護其軍隊之渡河而退法軍回轟甚烈砲彈機關鎗彈密如雨點且有飛械抛擲炸彈以毁河上之橋敵軍退至南岸旣畢折其軍力之半（二十一日） 
　　華盛頓電美國陸軍參謀總長瑪區將軍之星期報告謂愛恩河與瑪恩河間法美軍之目的乃在奪取蘇瓦松至夏陀蒂愛里之鐵路管理權以妨礙德軍由瑪恩河南岸之退走瑪區將軍現信德軍曾擬於七月十五日同時進攻法陣線北面之英軍惟因事故未成事實蘇瓦松之陷落當在目前此次戰事之關係不在協約軍之敗敵得地而在今已反守爲攻此大有精神上之價值云（二十一日） 
　　倫敦電法軍大本營路透訪員今日下午來電論及德軍攻勢失敗之原因謂德皇太子進攻之戰線過廣其誤一所料兵力過於其實有之數其誤二德軍計畫復密且能善行之德人知協約軍所預料者不外德軍或仍從事分裂英法軍之舊謀或進窺巴黎二端德軍今所擇定之計劃乃欲於實質上及精神上大有所獲且可大有助於下次之攻擊巴黎故不向西進而改向東南二面取攻勢魯登杜夫將軍預計他日德軍廻首以向巴黎時吾人必不及抵禦之不意竟遭失敗云 
　　（二十一日） 
　　羅馬電意國公報云阿爾巴尼亞之意軍已佔據瑪萊細洛夫斯山之一○七一峯俘虜若干人法軍在台伏爾河兩岸前進者曾參與是役意軍至七月十八日止共俘虜二千一百六十七人獲中號口徑之砲十尊野戰砲過山砲十六尊法國砲四尊戰壕臼砲兩尊機關鎗三十八架飛機六架其他戰品甚夥且救出意俄俘虜數百人（二十一日） 
　　亞姆斯特丹電十七日有命令宣布前皇室中人之産業連同存於國内外銀行之欵項悉爲俄羅斯民國之産業 
　　（二十一日） 
　　倫敦電俄國無線電報云廢皇之鎗斃曾由中央行政會許可前后與其子均將送往安寗之處關於羅瑪洛夫皇室之重要公文及廢皇與其妻兒之日記並拉斯布汀僧致廢帝之函件不日均將宣布（二十日） 
　　亞姆斯特丹電柏林轉來莫斯科消息却克軍已佔據烏發之白斯克鎭勞兵會之軍現正退走萊恩施日報柏林訪員謂俄政府不允德國派兵一營至莫斯科保護德大使署而允用衣便服之德兵數百名（二十日） 
　　倫敦電俄國無線電報云莫斯科有虎列刺疫症二百二十四起尙有疑似者七百八十四起彼得格勒亦有一百二十起（二十日） 
　　華盛頓電美國裝甲巡艦桑狄哥號（一三六八○噸）沉於長島南之火島外其地附近覓見德國製之水雷數枚惟未見有潛艇亦未接他船被攻消息今登陸者共有一千一百八十三人失四十八人（二十一日） 
　　華盛頓電羅斯福君幼子陣亡消息已由德國某飛行家徵實威爾遜總統已致文弔慰羅斯福君（二十日） 
　　倫敦電毎日郵報紀述外間所傳南美某飛行家擬於本年飛渡大西洋一節懸賞英金萬鎊以奬第一飛渡之人　 
要聞一 
[北京特别通信（一七六）（飄萍）]  
　　時局益形混沌 
　　南潯路借欵詳情 
　　政府對於出兵問題之準備當主戰派堅持攻粤政策之時愚在本報通信即預料定期得粤之必無其事（通信一七四）至於今日張懷芝徘徊歧路曹錕又觀望於天津以兵力解决時局之理想已可决其完全失敗再進而言其内容則主戰者亦非注全力於西南也但求持續主戰之狀態以苟延内閣之命乘此時機在北方準備種種對於已派之作戰計畫而已曹錕副總統之夢似漸蘇醒其不肯南下之眞因非簡單欲求必得副總統之保障蓋於對待已派之作戰計畫上有不能離去北方之苦衷故旣暗昧其態度以俟時機之來又多方索欵以爲備戰之費所以如此之故則段氏所倚爲左右手之徐樹錚其種種行動總示人以可疑可懼張懷芝忠厚特甚上此大當令亦知之而無可如何矣此主戰派方面之最近情形也其與之對抗之河間方面雖屢就總統問題在談話中登載特别聲明之廣告然與段不肯兩立之活動今仍秘密進行而未已彼派亦知選舉競爭已不可與段派相抗乃暫舍對於國會之布置先從各省軍人方面入手若軍人能使多數主張不戰則段閣命運即可令恢復至於如傅周遁逃王范休戰之日此種計畫最近方在猛烈進行一遇時機局或呈急遽之變化今則爲混沌醞釀之時代總言之時局不决非南北問題乃馮段問題也 
　　愚在一月以前曾略紀森林大借欵之消息（通信一百七十二）彼此當局極端否認後果成爲事實且釀成極鉅之風潮以愚所聞則南潯路延長至三都澳之借欵又木已成舟除簽字得回扣而外無其他變態矣但此項借欵之動機與他種借欵有别今以關係重大特記其詳情按曹汝霖表面上握財政交通之大權似借欵之事非曹莫屬而此次主持南灣路之借欵者却爲交通部次長最初進行不令曹氏與聞至曹知之則借欵已大體决定兩三日以前始將草約授曹閱看蓋簽字尙須假手於曹也據外人方面之消息草約内容有如左紀（一）欵額日幣五千萬元（二）許日人以南潯延長至三都澳之路權（三）利息八釐（四）還期十年（五）回扣取售出債劵實價百分之五 
　　日人方面之承攬者爲東亞興業會社之某氏我國方面之掮客則葉氏而外尙有方某其初以南潯路經費無着請部中收回自辦部中密向日人借欵日人乃以延長至三都澳爲借欵之前提 
　　國内之情狀如此外交風雲又方興未艾如萬丈波濤之欲捲我國以俱去關於出兵問題今尙無詳細記載之自由外報所方與愚歷訪各使館所得情形大體相若至我國政府安有心於此種不相干之問題然爲敷衍面子起見亦不得謂爲毫無預備今錄某當局與北京某通信社之談話並附以愚之所聞 
　　某當局言此項問題關於外交軍事尙有未可明告之點現在所可言者須先認明此次之出兵問題係協商國聯合派兵以至海參崴與前次所提之出兵問題性性質大異是也至對於此事進行之程席各國尙在各自爲内部之準備時代未與我政府有何具體之交涉在京之各公使館亦示接有其政府令與我國協議之訓電惟旣屢接駐外公使之報告我國爲在遠東之地位國家之體面並與協約國有共同一致之必要黨然亦應酌撥軍隊以履行我國在國際上之權利與義務其人數約先定一師左右抽調之方法今尙未定有主張由該處附近省分派遣者惟段總理之意以此項軍對外而派遣則無論精神形式兩方面皆須比較取其可觀者故或從别方派出亦未可知現尙未逹具體明言之機會云云 
　　以愚所聞政府之意頗着眼於曹銀之軍隊徐樹錚之先晤林日使齋藤少將而赴奉天似先與日本接洽後再與張作霖磋商以免將來有所誤會此則與業内問題亦有重大之關係者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞4二 
[中國與戰後國際同盟]  
　　前英國外相葛雷氏著有一書討論戰後聯合各國組織國際同盟此書近頗膾炙人口葛氏之意關係此項同盟之組織其要素有三（一）各國當局對於同盟須有完全之信仰心（二）各國政府及人民欲組織此項同盟須具灼見了悟同盟之組織殊可限制國個各家之行動或不利益之義務拘束之（三）欲使此項同盟獲有良好之結果中歐帝國（指德奥）亦須加入按國際同盟之目的在於保障將來永久之平和必受世人之歡迎殆無疑義惟前次所發起保持世界平和之計劃業已失敗今次之提議或能告成亦未可知戰前限軍備之說吾人尙能憶及之具結果則無論何國對於鄰邦之猜疑更甚惟恐鄰邦之軍備完美而遭其襲擊者其後復有國際仲裁裁判之說一般人士羣望一理國際仲裁裁判所成立則國際間之 
　　國際間有强制力之仲裁裁判旣無告成之望於是乃有設立國際調查委員會之提議惟各國亦未盡表贊同且海牙條約第九欵復將仲裁裁判之强制力暗行取消其後各國有互相訂立特别條約者其中有數國且約定兩國間如起爭執概歸仲裁裁判所裁决中國與荷蘭及美國亦訂存同樣之條約焉海牙條約旣未能使仲裁裁判發生一種强制力實爲此次歐戰間接之原因職是之故將來之國際同盟必爲全世界人類所歡迎列國鑒於此次流血之慘殺人之衆戰事因科學發逹之故愈爲可畏必覔一趨避之法使各國當局者對於國際仲裁裁判不敢公然拒絶是則舍將來之國際同盟莫屬此項同盟一旦成立後則强國對於弱國有所舉動在未經公斷之前不能任意行動不特此也凡在同盟中之國家負有一種義務設有一國而不遵約限制軍備舍和平而尙武力則其他各國羣以經濟勢力或兵力壓迫之 
　　國際同盟之計劃旣如上述惟欲使之見諸事實絶不容有一二國如中歐帝國之類擯棄於圑體之外蓋國際同盟之目的厥在掃除有害世界平和之毒菌設有一二國擯棄於圑體之外將引起其懷恨之心使中歐帝國而果有贊成戰事之心則此項國際同盟將成泡影世界將受彼國之支配惟吾人以爲正義必戰勝强權故吾人深望將來之國際同盟必使彼國插足其間焉 
　　中國對於此項同盟必爲贊成者之一絶無疑義日本法學家有賀博士曾言之中國政治哲理恒以此項原則爲前提數年前一般平和家所提倡者僅爲一種虚想自經此次悲慘之戰爭後凡以維持人道主義爲職志者當奉此爲圭臬矣 
[我國出兵問題]  
　　出兵計畫中央至近日已有籌備之議而尙無進行之方日本方面前次口頭催促係希望中日兩國携手之運動至前數日出兵論驟有變化蓋世界趨勢已由中日共同防敵轉而爲聯令國共同防敵之傾向首由英法名義要求日本政府故最近英美法日之共同出兵與日本所希望之中日共同出兵截然兩事昨日聞吾國當局以海參威華僑最多仍擬派兵保護兵數以千人爲度餘留在他處應用現正　商榷中别一消息謂政府對於海參威出兵已决定與英法日闰美取一致之行動惟對於西北出兵具體辦法則須俟諸日本政府决定後始行籌備現已將海參威與西北出兵分别先後劃爲兩事而日本面消息謂日本已决定出兵中國早晚亦勢必至出兵據一般之觀察關於此項問題中日間不久即將開始具體交涉矣 
我國决定出兵究竟將以何種軍隊派出國外固一疑問也據所聞參戰處前以庫恰運電請兵曾有電致姜桂題田中玉酌派援兵此事發生尙在前數天與出兵問題不過少有連帶近田有巧電來京謂已派出兩營一抵豐鎭一抵綏遠至吳定一之招蒙兵駐蒙古一節亦含有幾分之關係然皆純粹國防討畫非因出兵而有此舉也奉軍副司食徐樹錚因出兵問題於前往日使館後當晚赴奉二十日聞奉天來電云張奉督近以出兵問題本有入京之請現經徐氏赴奉商定由奉派兵兩圑入京之舉張已面告徐氏即行作罷云云此與出兵問題或有多少關係也據某使館員傳出消息云駐京協約國各公使以德俄兩國侵謀東亞不遺餘力日木方面現旣出兵外交風雲日趨緊急特擬於下星期内開重要會議一次惟又據外交當局云各國軍隊之出動係由奉本國政府訓電不問其爲駐華守備隊與否均屬直接關係與各國公使無關且此次出兵日美雖爲協商之結果然英法等國純係單獨行動由此觀之其聯合國有重要會議之說恐非事實也 
　　西比利亞出兵問題協商國方面現已决定完派兵海參崴助乞克政府規復濱海各省加入者除英日美法四國外意大利臨時加入尙有由西比利亞取道中土預備回國從征之塞爾維亞陸軍亦擬參加兵數預計爲七千人日本古四分之二美占四分之一英法意塞諸國合占四分之一總指揮官爲何國人尙在未定吾國與西比利亞接壤不能不酌景出兵惟是否參加協商國抑與日本會同進行現尙在交涉中昨日昨期外交部重要職員仍臨時到部參陸處亦以此事特加班會議以贊成與聯合國慑一取一致行動者爲多中有某君代述某要人言東方國家在本洲應有優越地位不能反附於歐美之末似宜與日本一致云云（外傳日本不赞优我國出兵者蓋以此）磋商結果擬先預備少數之兵赴崴至具體西北出兵須俟日本正式通告來時再行辦理 
　　至邊防布置與出兵本爲兩事然亦不無多少關係據聞西北方面新疆由中央决議接濟餉械責成楊增新備防外蒙由察熱兩區分派軍隊趕速馳往近更派吳某前赴蒙地募集蒙兵當亦係爲蒙地防務之準備東北一帶又與蒙新沿邊不以數月以前雖經政府飭令吉黑兩督分别佈置黑河滿洲里各處已有大軍駐守惟兵力單薄尙慮疏虞日前遂又令吉督派該省新成痗五旅直開五站防禦奉省聞近亦派陳錫五一旅由東蒙開拔赴墨鮑督意見暫令奉軍全旅進駐索倫山以防俄黨南竄至於將來佈置則俟之中央决定如何出兵以後再作計議又聞中央日前派往北滿之國防調查委員車陳諸氏刻已事竣回京覆命矣 
[英文滬報之出兵觀]  
　　英文滬報二十日北京通訊云出兵問題中政府迄未决定切實辦法初聞擬派兵一師赴海參崴但日本反對之實則日本不贊成中國之參與協約國共同出兵一舉也日人之言曰協約國兵力足以應付目前事態無須中國助力而中國之意見則以海參崴華僑甚衆中國允宜派兵若于藉以何護其生命財産是以中國今有出兵千人之議察日本反對之理由題而易見蓋中國在世界國家中佔一優惠地位實非日本之願推日本之意殆以中國不出兵則已苟欲出兵則必以日本保護國之地位而行之也中日共同出兵之約其主要點乃在一旦履行條約日本即可得種種讓與權今之出兵則性質逈異此爲協約國共同動作如中日條約果須實行則協約國當共享同一之利益不容日本獨得權利且係共同動作他日戰後協約國撤兵時日兵亦不使獨留凡皆日本視爲大不利於已者也職是之故日本欲將出兵海參崴與中日條約分爲兩事至於中政府之態度較易察知其反對中日條約者見有可阻條約實行之計畫無一贊成在若輩觀之不出兵即爲不實行條約之謂是以日本勸中國勿出兵之議頗爲歡迎而專力國内戰爭不睱他顧者亦極贊成日本之說彼等心目中祗知對南作戰不許國際問題稍碍其進行北京政府亟欲征服南方苟有能保其成功者則北京政府雖割東三省全境以爲酬殆亦無所不願設令出兵俄境則南征之兵勢必減少而南北戰爭或將因此全停矣南潯路線延長之借欵聞爲日洋五千萬圓日人代表爲興業銀行而代表中國者則爲曹汝霖雙方磋商進行頗順已得一種同意此事可謂解决雖日使署亦不諱言之傳說合同刻已擬就準備簽字云 
[中美往來之國電]  
　　致美國大總統電頃由顧公使電報貴大總統國慶日演說全文貴大總統之演說能令舉世共和美國國慶日不僅爲美國一國人民自由之表示亦即爲世界全體人類自由之表示本大總統不勝欣賀貴大總統所宣示之四原則與我國民期望世界長久和平之心理若合符節本大總統敬代表中華民國政府人民表示極端贊成且深冀不久可見諸實行（大總統署名） 
　　美國大總統來電中華民國馮大總統閣下頃奉貴大總統賜電關於美國共和紀念日本大總統在勿浪山演說一節備承奬傭至爲欣感所有美國人民對於中國之友誼如何誠實不變曁美國政府如何熱心謀所以表示此種友誼之機知已無庸贅述是以本大總統棒讀賜電具見友好之相示及宗旨之贊仙不禁深表愉快也威爾遜 
[天津蝇交票謡言之經過]  
　　近日北京中交票價異常跌落市面頗現恐慌景象因之發生一種謡言謂天津之中交票亦將停兌於是二十日遂有多人持天津鈔票到各兌換所兌現中交兩行門首亦甚形擁擠天津亦有同檬情形現聞北京中交兩行及天津兩分行均已宣布星期日亦不休息持津張兩處紙票仍可往兌以維信用而息謡言想此種風潮當不難即日平靜也是日之晚京師警察廳布告云爲布告事據外一區内右二區報告本日午後前門大街春華藏西戰牌樓益大等兌換所忽有多人持天津中交兩行紙幣擁擠對現考其原因係聞有天津中交兩行停止兌現之風號當經加派長警彈壓解散等情本廳當以京津地方接近市面金融關係密切有無其事應即詳查當即電詢中交兩行各經理據稱近日北京鈔價日跌謡言日多誠恐影響津行已經多籌現金以爲準備北京代兌各錢莊亦經撥付巨欵以便應付决無停兌之事等語查天津中交兩行紙幣旣係照舊兌現而京城忽有此種謡傳難保無奸人造作散布希圖破壤金融擾亂市面除通飭各區隊切實查禁並偵察造謡之人嚴拿送廳懲辦外爲此布告商民人等一體知悉所有天津等處中交兩行現在兌現之紙幣均仍照常兌現務宜照常行使勿得輕聽謡言自滋紛擾切切特此布告 
[北京所聞之内戰消息]  
　　湘南南軍趙恒惕林修梅馬濟等與北軍吳佩孚互約暫時停戰用紓軍力最近聞譚延闓由粤入湘有指揮湘桂各軍返守爲攻之勢外人電訊亦稱譚延闓現以督師名義散發露將於日内向衡寶方面實行總攻擊以期恢復湘桂軍之名譽與勢力二十日政府接攸縣某旅長來電報告謂譚浩明此時確在全州而譚延闓已於十六日抵永州指、 
揮西南前路各軍仍依唐繼堯之主張有反攻長沙之計畫云云張敬堯於十七日急電王占元及張懷芝謂南軍現將大舉襲擊寶慶祁陽耒陽安仁等處雖已令寶慶鎭守便力籌防禦方策尙須轉電曹經略使令吳佩孚邀擊並須請徐樹錚速行加派奉軍前往至范國璋之篠也謂　張旅長電稱僞營長楊勝保率匪盤踞臨泚茶壺潭地方經我軍兩面夾攻匪乃搶船渡江圖逃幸將船擊沉匪衆多爲淹没並將楊尸撈獲梟首示衆張敬堯之巧電謂長寶鎭守使田樹勳所部近在寶慶屬境與匪軍接戲擊斃僞司令周保林一名餘黨退竄又在觀音菴等處地面擊敗土匪甚夥等詞皆係局部小戰耳又鄢縣茶陵戰事已誌前報據某軍官云該兩處南北軍交戰地點茶陵境内爲樟橋枝嶺　縣境内爲將軍山花港等處 
　　湘西第十六混成旅旅長　玉祥十八日由常德來急電云篠（十七）電呈報衡　及辰州一帶敵軍近復謁力增兵山砲機鎗軍械品甚夥希圖包圍常德等因諒蒙鑒察惟桃源德山急當嚴密防禦以固要隘苗圑遠在津市似難兼顧所有補充隊鎗械不甚合用尤須趕速換給適用之械以禦敵氛應如何增援添械之處伏候鈞示以便遵循無任迫切待命之至又一消息曹經略使效日電政府略謂頃據馮旅長電辰州一帶周則范等集合黔軍四千餘人並鎗械砲彈甚夥希圖反攻常德臨澧職旅軍隊半駐桃源德山等處其由安化進常德之衝要各地必須速派駐軍以資扼要業已逕電張湘督速行酌撥勁旅兼程前來各等語除電請張督派隊急進外謹此上陳又聞馮玉祥之代表朱殿奎前日抵京擬　内謁見總統總理復再赴津謁曹使表白該旅傾向中央之意旨該旅餉項按月由曹經略使轉發至其應用軍械則由湖北王鄂督照撥兹據陸軍部消息該旅七月分餉械亦已照單擬發十九日張敬堯致中央電稱朱旅（即朱澤質）所部艾漢萌之步兵三營於本日開回南縣駐防其餘陸續開拔 
　　湘東攸縣張宗昌旅長十七日電云頃接吳總司令（佩孚）） 
銑電稱頃奉張總司令諭援粤計畫整備完善正宜開始運動前線軍隊分路出發奉軍孫總指揮烈臣銑日已由醴陵馳抵攸防會歸開拔爲援粤之凖備各等因宗昌謹當協助進行嗣又接張宗昌萬急電云湘東軍事緊急請轉令援粤孫總指揮迅來攸縣（按孫烈臣已由衡陽赴攸縣矣此電之發當在孫未起行時也）以資進行翌日又由攸縣來統密特急電計二百四十九字略悉内容係報告湘東形勢較三日前尤爲緊急究應如何維持務懇迅速電示云云可知湘東方面依賴奉軍之急切矣蚌埠倪嗣冲來電云頃承王使廷楨蒞蚌傳述鈞諭並蒙温慰感激莫名冲恙近幸見愈祈弗厪注職部馬使全旅各圑遵於銑日概抵樟樹鎭　師援粤聽候張總事令指揮謹此叩謝不盡依馳云云則馬聯甲所部當在贛省不能救湘東之急也而援粤總司令張懷芝皓日來一急電云懷芝本日由漢口返武昌曹使究竟意見如何二十日午後又由武昌來統密火急電催發軍費五十萬元欵到即行赴湘是張僅催曹催欵而已他無所舉動也 
[邊防新消息]  
　　陳毅電告駐兵辦法庫倫辦事大員陳毅二十日致政府華密急電云哲布尊丹巴僅允華兵增駐外蒙以一營爲限熱察綏三區續派軍隊暫駐外蒙邊境一俟有警立即關進此事已得哲佛同意并已電逹姜田蔡三都統查照 
　　馮占元騎兵出塞第七師騎兵圑長馮占元前日來京領到餉械携帶出京聞係奉命開赴恰邊駐防二十日馮有電報逹參陸辦公處據稱准於馬日由綏遠開拔赴庫恰 
　　蔡成勳派兵出防政府責成熱河察哈爾派兵防邊刻已積極進行聞蔡虎臣都統電覆政府允抽派步砲兵共兩營開往圖古里克圖台哩克特博奈井等處擇要扼守 
　　舉辦内蒙圑練政府因蒙境匪患過衆特准内蒙古六盟王公自行舉辦圑練現已呈報政府者爲伊克昭盟旗十一處烏藍察佈盟旗十五處昭烏遠盟旗八處哲里木盟旗九處共計一萬三千五百人其餘兩盟旗尙未呈報所有經費均歸自籌 
　　烏梁海軍火問題政界消息蒙藏院於二十日咨覆陸軍部謂烏梁　左翼四旗訂購軍火貴部擬留歸部用一節業由本院轉電該旗總管飭派代表來京卽赴貴部接洽一切 
　　印兵尙未入境印兵將入新邊各節曾經詳見報端兹聞新疆楊增新督軍頃來巧軍分呈府院探其内容係報告印兵一隊共四十三名行抵新邊並未入境頃奉明令已通知駐防軍隊鎭靜防視旅得覆電印兵極守紀律兩軍相安請釋厪念云云 
　　陸興祺請駐兵川邊西藏辦事長官陸興祺由印度電致國務院及蒙藏院略謂藏事棘手中央派使調停固屬善策惟藏奸凶暴異常專恃調停似難奏效一面應請以得力軍隊屯駐川邊以爲後盾等語聞此事政府尙需愼重商議然後復電 
[二十日之府院情形]  
　　昨二十日上午八時三十分大總統蒞辦公室九時與方立之秘書長談話片刻方即赴國務院元首披閱各項重要文電十餘件至十一時年始歸内室午餐下午二時二十分復至辦公室延見報告閣議之海軍總長劉冠雄司法總長朱深談話約一小時劉朱嫁出後又與師軍事處長密商要件至五時十分始退入内宅休息是日國務會議段總理首先到院各總長除外交仍由陳次長代理出席内務亦缺席交通兼財政遲到外其他閣員均於上午十時許先後到院十時半左右即行開議是日例案中之較緊要者（一）爲海軍總司令部編制法與官制案討論結果照原案通過並决即行以部令公布（一）爲陸軍被服氈呢廠增加經費案結果交部核議具復（一）魯南水災賑欵案已經熊督辦核覆討論結果准撥兩萬元交財政部查照（一）任命官吏案通過六七起（一）請奬案分别准駁（一）軍費案討論分别緩急交財政部籌撥此外尙有臨時提出之西比利亞出兵案由外交次長報告與協商國交涉經過情形雖加討論未有結果又有吉林森林借押日欵之風潮案由農商財政兩總長報告接見吉林七代表時各代表所哀懇之情形極爲詳盡各閣員對於此案討論綦爲精密似已略有辦法據聞多與段總理接見吉林代表時之譚話相彷彿也至一時餘曹總長因故即行離席各閣員尋即散議其時不過下午二時三十餘分又一訊云昨日所議密案一爲森林借欵善後意見由田文烈提出一爲某項借欵劉冠雄亦有意見陳述曹潤田因小有不適請先退席餘續議出兵籌備因及解决時局方法雖有一種討論亦不過討論一番而已又一訊除前述外所議要案爲密商湘閩兩省重要軍事方略及某項緊要外交案其他議案中又有熱河察哈爾軍區劃分案惟仍無結果 
[吉省借欵風潮七誌]  
　　吉林圑體聯合會進行各事迭誌前報昨日（十七）又開報告會上午十鐘許該會院内集聚公民千餘人十一鐘振鈴開會地點仍在大議場門外首由主席于慕忱君報告前日陳文運所宣布之言允向中央代爲請命取消合同并報告該會昨日所接之各處函電一奉天張督軍來電對於吉省反對政府以吉江兩省森林鑛産借欵一事甚表同意二黑龍江鮑督軍致孟督軍郭省長電對於政府以吉江兩省林鑛借欵萬難承認全力反對正在開會報告之間天忽隂雨而一般公民仍不顧衣履之濕鵠立靜聽氨不稍動直至報告畢始各散去是日該會接赴江代表張韓二君由江省來函云聯合會同胞公鑒翰等十日早由長起程晚抵哈埠十二日到江省城寓嫩江春翰等各找熟人進行江紳聞吉省此舉十分贊成對於政府擅將我吉江兩省人民依爲養命之林礦押借外欵一事深怨政府專制事前秘而不宣均慷慨憤激誓與我吉人民從此永聯一氣一致反對必期逹到取消此項林礦欵合同之目的而後已現已分頭聯絡十四日開公民大會報告此次政府以吉江兩省林礦借欵之非法及與兩省人民之關係并討論一切進行辦法再江省紳士聞翰等報告吉民感戴孟督之誠溢於言表均謂可見作官要得民心也該會又接奉天來函云張雨亭督軍對於政府以吉江兩省森林礦産押借外債一事深惜政府作事之專横事前旣不通知事後又復堅持實屬目無省對於政府此舉大不滿意遂極力反對連電中央從速取消合同不逹目的不止云云昨日該會致赴京代表電云北京賢良祠成祝三轉吉林代表鑒頃得鮑督軍致孟督軍電鮑督反對林礦借欵甚力吉江一致效果可期諸君努力勿餒吉林省議會等叩霰印該會又覆赴江代表張韓二君電云江省嫩江春吉林代表鑒十五號鮑督軍致孟督軍急電於林鑛借欵一事力爲反對奉督軍亦表同意省議會等叩霰印該會又電北京滙業銀行聲明吉江兩省全體不能承認此項林鑛借欵請勿交欵於敝國政府云云又聞政府代表陳文運中將來叶宣撫公民及接洽軍政兩長諸事已畢遂於昨（十七）晨乘吉長早車去吉聞途中并至奉天小作勾留與張督軍面商一切然後返京 
　　額穆縣商會會長趙樹南君昨日到該會報告該縣舉伊爲代表加入省城圑體聯合會並携有該縣舉代表之電其文云復成店趙樹南君鑒本縣救亡推舉我公就近代表赴會與議除電請中央並軍民兩長圑體聯合會外謹電聞圑體聯合會删印又聞額穆縣各界自迭接省議會函電後當即漏夜招集縣屬紳商各界在保衛圑公開大會約集三千餘人全體譁然羣以此種借欵與吾民有生死關頭且額境山林之富甲於全省綜之全縣平坦地畝僅居十分之二三故我一般人民羣賴此些許山林藉以生活倘一旦付諸他人是置吾民於死地與其坐以待斃曷 
 
 

Page 7

 
 
　總謀死　求生爲今之計祇得先　請縣長死力爭抗倘不發生效力則吾民定有最後之對待遂即全體表决率商民數千人羣赴縣署立經毛知事當場官言此次林鑛借欵全縣商民旣誓死不承認本縣極表同情候由本縣電懇賓憲轉請極峯迅予取消務逹到圓滿目的而後已各商民鼓掌如雷遂紛紛退去聞縣署已擬具電稿於日昨由縣署拍出矣 
北京方面消息吉林代表初兆聲祝華如伊鏗額馮成全韓乃賡王福安安福起等於昨日上午九時赴國務院謁見段總理代表等痛陳利害堅請取消林礦借欵合同段總理謂如果與地方主權有妨余即當首先反對無待諸君陳情此事深知其無礙主權有利地方地方人民何得横加干涉取消之說决辦不到又謂外間所傳殊不可信内容决不如此請諸君放心云云又聞各代表現因雖曾謁見財農兩部總長然與借欵問題毫無裨益特擬晋見總統陳訴一切聞已赴公府報到聽候傳見矣該代表昨接吉林省議會來電云頃得鮑督軍致孟督軍電對林礦借欵務取一致行動冀收圓滿效果諸君須努力勿餒 
[熊督辦因病請假電]  
　　京畿災振督辦熊希齡上大總統國務院電云北京大總統國務院鈞鑒希齡上月感患風濕筋骨掣痛飲食減少身體虚弱久而未愈卽擬請假調養適以春振春工正在吃緊不得不力疾從公以期藏事而病根亦以此益深現延醫生診治據稱心血甚虧亟宜節勞靜養服藥方能有效等語查工賑現漸告竣本處亦正結束事務稍鬆擬於本月十七日起請假十日以資調養所有本處公事均由坐辦陳漢第張弧代拆代行謹電陳明伏乞鑒核飭遵熊希齡叩篠 
[天津省會初選大擾亂]  
　　省議會議員初選舉於二十日在縣公署舉行投票選舉場一律搭蓋凉棚在大門左爲東區票棚右爲西區票棚大門内左爲南區右爲北區二門内左爲中區右爲各租界派由各區警察保護各區票棚在大堂前設書票處二堂設票匭十個並有特置大票箱十個由預備隊保安隊在場保護至早五時投票人已成千累萬麕集於會場内外各門爲之堵塞至六時餘尙未發票又延至七時票仍未發出投票人紛紛質問至七點一刻始行宣布發票人聲鼎沸擁擠異常場内秩序已經大亂繼則呌駡聲毆打聲呼救聲同時並作旣而拆棚翻桌適有投票者由南區票棚内書手腰中尋出選票若干張以致激動衆怒將該書手大打特打頭破血出幸經警察彈壓得力未致有性命之虞該書手出險後即將小褂　下堵塞傷處抱頭鼠竄而遁該區票已因而停止移時他棚又有羣毆發現是以各棚至十點半統共發褂選票計一萬一千餘張已一律停止發票是時投票者人山入海意欲蜂擁而入呌號之聲震動遐邇幸賴警察竭力彈壓始歸安靜齊監督目擊此種現相一面集合監察員等令議辦法一面謁見省長面陳會場情形請示善後辦法挨至午後二時尙未開場投票以後結果如何再行續誌 
　　天津縣知事兼省議會議員初選舉監督齊耀城昨出通告云案查前次衆議院投票之時無論競爭之手段如何其變態所極竟有在選舉場内信曰謾駡任意滋鬧甚至對於書記查票竟動野蠻對於管理勸導報以惡聲等法律於弁髦視選場如兒戲本監督不認不敎而誅督飭各員極力維持始免事端然以至高尙之公民而有此最不法之舉動殊非本監督意料所及現届省會投票關係至爲重大天津爲通商鉅埠外人囑目如此現狀殊不足以肅觀瞻而固國本特與各公民約現在省會投票如能恪遵法律以公平誠實之心求眞知灼見之選本監督當敬禮之優待之倘仍如前不守範圍妨害選舉則自棄公民之資格即如犯法之罪人本監督職責所在惟有飭警嚴拿懲辦無論何人决不稍予寛假爲此剴切布告願各公民以尊重人格爲念熟思而愼行之切切特告然而今日會場之現象仍舊如此且加甚焉則監督之通告毫無效力可見矣 
[西南之軍府與國會]  
　　軍府消息自政務總裁岑春煊抵粤就職後陸榮廷孫中山已派定代表來粤贊勷唐紹儀亦經電催不日當可回國軍政府之成立當在旬日之内惟主席總裁尙未决定日前擬舉伍廷芳任之係以伍氏歷聘各　於友邦外交各要人均深有感情將來於外交上必能得手之意頃聞伍氏已决辭不就仍請改推西林主席至　交方面則自當竭力接洽務期得手而西林對於主席總裁一席亦尙遲徊未就擬仍推舉伍氏或孫氏想必俟係陸各代表抵粤始能確定也 
　　軍政府職權前經國會妥商核定各總裁已一律表示同意現軍府進行辦法即依照規定職權而行其大綱六項略誌如下（一）關於和戰事件（二）辦理共同外交訂定契約（三）監督共同財政辦理内外公債之募集（四）裁决省與省之爭議事件（五）關於承認護法省區軍隊之加入事件（六）關於籌備軍器之補充事件但關於人民有負擔之契約内外公債之募集及和平條件之提出須經國會同意或追認 
　　參衆兩院議員除名標凖一節曾紀前報兹據國會方面消息云該項標準自經表决後參衆兩院即經著手分别認眞詳細調查一切並繕造各種表册以故連日以來甚形忙碌昨聞此項表册業已一律分别繕造完竣特公同推由衆議院議員金瀠熙親帶赴滬向駐上海國會議員通訊處褚輔成接洽後再行發表以昭審愼而臻周妥其佈告内容大致謂查議院法第七條議員於開會後滿一個月尙未到院者應解其職但有不得已故障報告到院者得以院議展期延至兩個月爲限本院於六月十二日業經開會至七月十二日爲止已逾法定期間除已經聲明故障議員應依法辦理外所有應予解職議員合行佈告云云 
　　雲南來電云參衆兩院鈞鑒案查前准非常國會號皓兩電當即電令遵照去後兹據各縣知事先後覆稱國會議員王宣劉楚湘孫光庭已起程沈河清經商在外李正陽赴任就職俞之昆行蹤靡定陳善現在北京王人文何畏均在上海由宗龍現居何地不得其蹤跡李文治劉炳蔚趙誠楊開源等均在粤張聯芳現在廣東羅定知事嚴天駿係充總統府顧問官余樹瓊充江蘇督軍署顧問官崔品樞因病不能遠行各等情並據劉盛垣面稱因病遽難到會請轉電給假一月等語除尙未據覆及在外議員已電各縣速電各該家屬電催到會外特將辦理情形電請查明滇督署艶印 
[魯省新招龍軍之聲勢]  
　　龍濟光派員多名來東分投各屬招募新振武軍刻已招足一千七百餘名均係運至津浦站陸續向小站開去昨晨有在曹州一帶新招之龍軍由南開至濟南站與在濟新軍會齊向濟站要車因車輛不敷該軍官以有悞軍機立時大怒欲加羣毆站長見勢不好遂告以掛車之權操於段長龍軍遂乘怒闖入劉段長住宅内由臥室拖出痛毆一頓方乘車而去劉被打後不知禍所從來當即電禀天津總局請求核辦矣 
　　張懷斌參謀長於十七號乘專車赴兗州聞其原因係張護督以近日各路之招兵員均集於兗濟一帶招收匪股特令張參謀長馳往實地調查各匪是否眞意投誠及招撫後地方上之善後應如何辦理一說謂錢錫麟招兵員與龍派之范委員因招匪已起衝突特馳往調和 
　　現兗州鎭守使收撫之各股桿匪已有一旅之衆原定編練正式軍隊無奈一省財政困難編此軍隊必需大宗欵項實難籌措中央已無欵可撥現聞擬將招撫之匪撥歸龍濟光編成新振武軍開赴廣東前敵 
[南章通信]  
　　陳督由潯回省 
　　商會協爭借欵 
　　陳光遠督軍前赴廬山牯嶺避署半月之久近以軍務倥偬未便久覊山林特於十八日早十時由牯嶺啓節下山乘汽車至潯城吳鎭守使署小憇是日二時即乘專車回省陳督在牯嶺未啓節之先一日已電話通知吳鎭守使由吳轉電督署李竟蓉參謀長即將陳督旌節回省之期通告各機關又飭南潯路站趕備花車並派十二圑圑長高文貴赴潯迎接至十八日一時軍警列隊河干軍樂鵠候車站各機關領袖各廳長均渡江親至牛行車站恭迎戚省長何道尹等皆在滕王閣水巡廳佇候陳督專車於五時始抵牛站由戒嚴司令副官長岳世傑率各軍官登車問候起居各長官排班車站鞠躬歡迎陳督下車逐一答禮即乘水巡紅船用長壽小輪拖帶渡江入滕王閣與戚省長會晤遂乘輿入城進署陳督進署後即通電中央報告已於嘯日由廬山牯嶺返潯安抵南昌矣 
　　吉黑兩省林礦借欵起後該省人民曾通電各省請其一致力爭祈爲他山之助總商會會長龔士材當即召集會董研究辦法經衆議决發電力爭又前農商部顧問前廬山森林局督辦新選衆議院議員劉樹棠去年在京備員顧問時山農部派委親赴吉黑調查森林狀况曾條陳辦法極言其利聞此次借欵之事亦極憤激已函詰農商部今又以個人名義電京反對兹將商會劉君電文如下北京大總統國務院農商部財政部鈞鑒吉江森林礦抵借日債損害國土喪失權利徒顧目前無裨國事下民咨急當軸不聞伏乞俯念土地人民毅然廢約息爭杜禍以慰民情南昌抵粤始能確定也 
　　軍政府職權前經國會妥商核定各總裁已一律表示同意現軍府進行辦法即依照規定職權而行其大綱六項略誌如下（一）關於和戰事件（二）辦理共同外交訂定契約（三）監督共同財政辦理内外公債之募集（四）裁决省與省之爭議事件（五）關於承認護法省區軍隊之加入事件（六）關於籌備軍器之補充事件但關於人民有負擔之契約内外公債之募集及和平條件之提出須經國會同意或追認 
　　參衆兩院議員除名標凖一節曾紀前報兹據國會方面消息云該項標準自經表决後參衆兩院即經著手分别認眞詳細調查一切並繕造各種表册以故連日以來甚形忙碌昨聞此項表册業已一律分别繕造完竣特公同推由衆議院議員金瀠熙親帶赴滬向駐上海國會議員通訊處褚輔成接洽後再行發表以昭審愼而臻周妥其佈告内容大致謂查議院法第七條議員於開會後滿一個月尙未到院者應解其職但有不得已故障報告到院者得以院議展期延至兩個月爲限本院於六月十二日業經開會至七月十二日爲止已逾法定期間除已經聲明故障議員應依法辦理外所有應予解職議員合行佈告云云 
　　雲南來電云參衆兩院鈞鑒案查前准非常國會號皓兩電當即電令遵照去後兹據各縣知事先後覆稱國會議員王宣劉楚湘孫光庭已起程沈河清經商在外李正陽赴任就職俞之昆行蹤靡定陳善現在北京王人文何畏均在上海由宗龍現居何地不得其蹤跡李文治劉炳蔚趙誠楊開源等均在粤張聯芳現在廣東羅定知事嚴天駿係充總統府碝問官余樹瓊充江蘇督軍署顧問官崔品樞因病不能遠行各等情並據劉盛垣面稱因病遽難到會請轉電給假一月等語除尙未據覆及在外議員已電各縣速電各該家屬電催到會外特將辦理情形電請查明滇督署艶印 
[魯省新招龍軍之聲勢]  
　　龍濟光派員多名來東分投各屬招募新振武軍刻已招足一千七百餘名均係運至津浦站陸續向小站開去昨晨有在曹州一帶新招之龍軍由南開至濟南站與在濟新軍會齊向濟站要車因車輛不敷該軍官以有悞軍機立時大怒欲加羣毆站長見勢不好遂告以掛車之權操於段長龍軍遂乘怒闖入劉段長住宅内由臥室拖出痛毆一頓方乘車而去劉被打後不知禍所從來當即電禀天津總局請求核辦矣 
　　張懷斌參謀長於十七號乘專車赴兗州聞其原因係張護督以近日各路之招兵員均集於兗濟一帶招收匪股特令張參謀長馳往實地調查各匪是否眞意投誠及招撫後地方上之善後應如何辦理一說謂錢錫麟招兵員與龍派之范委員因招匪已起衝突特馳往調和 
　　現兗州鎭守使收撫之各股桿匪已有一旅之衆原定編練正式軍隊無奈本省財政困難編此軍隊必需大宗欵項實難籌措中央已無欵可撥現聞擬將招撫之匪撥歸龍濟光編成新振武軍開赴廣東前敵 
[南昌通信]  
　　陳督由潯回省 
　　商會協爭借欵 
　　陳光遠督軍前赴廬山牯嶺避署半月之久近以軍務倥偬未便久覊山林特於十八日早十時由牯嶺啓節下山乘汽車至潯城吳鎭守使署小憇是日二時即乘專車回省陳督在牯嶺未啓節之先一日已電話通知吳鎭守使由吳轉電督署李竟蓉參謀長即將陳督旌節回省之期通告各機關又飭南潯路站趕備花車並派十三圑圑長高文貴赴潯迎接至十八日一時軍警列隊河干軍樂鵠候車站各機關領袖各廳長均渡江親至牛行車站恭迎戚省長何道尹等皆在滕王閣水巡廳佇候陳督專車於五時始抵牛站由戒嚴司令副官長岳世傑率各軍官登車問候起居各長官排班車站鞠躬歡迎陳督下車逐一答禮即乘水巡紅船用長壽小輪拖帶淓江入滕王閣與戚省長會晤遂乘輿入城進署陳督進署後即通電中央報告已於嘯日由廬山牯嶺反潯安抵南昌矣 
　　吉黑兩省林礦借欵起後該省人民曾通電各省請其一致力爭祈爲他山之助總商會會長龔士材當即召集會董研究辦法經衆議决發電力爭又前農商部顧問前廬山森林局督辦新選衆議院議員劉樹棠去年在京備員顧問時山農部派委親赴吉黑調查森林狀况曾條陳辦法極言其利聞此次借欵之事亦極憤激已函詰農商部今又以個人名義電京反對兹將商會劉君電文如下北京大總統國務院農商部財政部鈞鑒吉江森林礦抵借日債損害國土喪失權利徒碝目前無裨國事下民咨怨當軸不聞伏乞俯念土地人民毅然廢約息爭杜禍以慰民情南昌總商會叩洽北京農商部總次長約鑒前面　　東三省森林棠原擬辦法於國於民均有大利務盼本部拒絶簽字以保利權餘容面罄劉樹棠洽 
[蕪湖快信]  
　　皖南鎭守使署接贛電知安武軍前敵總指揮馬聯甲已抵樟樹鎭 
　　安微公益維持會前次承辦參衆兩皖選舉事宜安慶蕪湖鳳陽等選舉區域共用去招待費二萬餘元聞該會共收安福俱樂部補助費共十三萬元 
　　吳光新刻派副官來皖在合肥等處招募輸送隊十營 
　　黄省長新募警備隊十營計二千四百名三道尹爲司令省長爲總司令現擬撥欵十二萬購雙筒快鎗二千枝 
　　江浙繭業公所本年在皖南一帶收買蠶繭由大通蕪湖兩處報關出口運滬者共計六千包聞進價開盤毎石三十七八元後漲至五十元 
　　李經芳在蕪之房産擬悉數售與段芝貴開價一百三十萬介紹人李經榘前日已赴都接洽 
　　采石寶興鐵礦公司刻又售鐵砂三萬　與東亞實業公司毎噸定價十五元七角聞合同載明至船邊交貨 
　　陳傑民月前曾將涇縣柴煤礦八處私售與慶新公司得價二萬八千元現該礦已發封由該縣紳民潘鍾英集股組織公益煤礦公司自行開採已呈報實業廳立案刻廬新公司又赴蕪湖商會誩册意在恢復 
　　蕪湖有人組織明逹電話公司集股四萬元作八百股發起人即商會正副會長湯鈺泉邵正言等 
　　蕪湖警廳前次捕獲前年搶刦大通榷運局之盜犯吳長得一名已接蚌埠回電於二十日由祦道尹執行鎗斃 
[徐州快信]  
　　第七師潘玉田圑長昨早七時帶同所有駐徐第七師排尾由隴海車前往湘省 
　　第一百七十四圑馬二營之兩連一排於今早九時由邱營長率領赴蕭縣駐防並帶大砲兩尊 
　　今午四時官紳公讌第七十四旅官佐席設商會賓主共到五十餘人七十四旅上級官佐全數列席頗稱歡恰　 
　　東關外土城門内某兩客棧住有自稱奉軍兵士四十餘人各携手砲並無睚式軍裝午間有鎭守使署官長向其查問據云係禀明陳旅長而來者 
[杭州快信]  
　　二師第二圑續擬添微新兵現聞規定在寗紹金衢嚴處六屬開徵不日派員出發 
　　小學敎員檢定委員會呈擬分行檢定區域業奉省長核准錢塘道屬杭縣會稽道屬鄞縣金華道屬蘭谿甌海道屬永嘉分别舉行 
　　司法部訓令浙高等審檢兩廳嗣後各廳添建房屋及建造房屋其經費在三千元者應呈本部備案核准後方可建築 
　　本年度蕭山繭捐弊竇百出財政廳特委知事祝履中馳往密查昨已旋省據實呈復 
　　吏治研究所第一届試騐成績昨甫發表計列甲等知事談長康等十名乙等陶棟等三十八名丙等王敬培等十名又縣佐甲等兩名乙等九名 
　　高檢廳陶廳長昨委康業中充第一監獄署第二科科員 
[南京快信]  
　　川粤黔桂滇五省議會通電各省否認在津互選新國會議員詞極嚴厲 
　　奉張作霖吉孟恩遠電李督聯電中央請赦張勳開已有十三省督軍允列名 
　　前浙督吕公望昨過寗乘車赴滬 
　　第七十四旅長陳調元電軍署報告職旅移駐徐州後已旬日無刦案發現 
　　魯督張樹元電李督齊省長請協振魯省水災 
　　江寗省議會初選聞地方公民提起選舉舞弊訴訟向地方廳控訴者已有十數起 
　　省議會已閉會查辦財廳長擅募公債違法案省署延未咨復　　財廳長胡翔林昨已銷假視事 
　　浙財廳長張道生昨乘津浦車抵寗旋即轉車赴滬 
　　溧陽盛澤句容等懸水災甚重省署令行財廳酌撥賑欵派員散濟以拯災黎 
地方通信 
[松江]  
　　抽查螟災區域實業廳所組之螟蟲考查圑先委各災區具有農業知識之人爲普通圑員就近考察災情隨時具報别委農業冒家爲特别圑員以理派往各災區從事抽查以昭切實本邑去秋被災極重經實業廳委任縣農會長吳步蟾莘莊鄉自治委員順吟香爲普通圑員先後由吳顧二君將全縣劃分兩區分頭考查現實業廳又續派特别圑員自本月二十一號起舉行第一次抽查松江方面由閔行農業學校校長尹叔平擔任尹奉委後已將公費概算及行程預計表造送廳署一面即與吳顧二君聯絡進行現聞尹君定二十二號出發先向災情較重之楓涇王厙亭林等處抽查云 
　　檢定敎員告竣第一届檢定小學敎員事宜先由敎育廳將應受試驗檢定各員在滬召集試驗其未經廳署令飭赴試者均作爲無試驗檢定等情業志前報現此項無試驗敎員續經廳署詳細審查後分别爲高等國民兩類毎類又分爲正敎員助敎員專科敎員三種分别開具名單寄縣轉送各學校查照惟此中有現任高等小學敎員之人而廳署竟列入國民學校正敎員者基中不無疑義故本邑某某等校擬向縣署請求解釋矣 
[蘇州]  
　　水警捕盜誤傷船婦日前水警第十五隊平望丁隊長電呈王家灘有匪船出没等情已誌前報兹聞丁隊長於日昨仍飭分隊長李蔭庭率帶師船前往該處搜查行經蘆墟東港突見有形跡可疑之江北船數隻如飛駕駛當經喝令停船不應遂開放空鎗恫嚇不期子未脫落擊斃該船民婦一名以遂大起風潮已由蘇州淮揚公所會長禀請水警趙廳長核辦矣 
　　崑山行人不愼被禍本日黎明五時由西向東夜車行經崑站適有一不識姓名之客邊人在軌道觀望扳道夫上前飭其速避正游移間車頭驟至碾爲兩截腦漿迸流事後經站長檢驗屍身係穿白洋紗褂褲手提一小包内有襪子一雙大洋十二元小洋銅元數枚已報由崑山縣前往檢驗矣 
[儀徵]  
　　省會初選揭曉後之訴訟儀徵縣省議會初選舉於隂曆六月初六七兩日已將束南西北中五區被選人唱名榜示内有被選之楊晉侯册名誤寫楊晋候而榜名與投票者均寫楊晋侯縣知事欲將其名取銷另將候補之熊致祥補充而楊晋侯不服前日已至省公署起訴又儀徵一班未當選者在縣署控告各區初選當選人内有十三人尙染嗜好請爲宣布當選無效聞縣知事擬令將該十三人調驗云 
[寗波]  
　　規元進出異價之爭議甬江規元自去年禀准官廳改做平盤以來進出劃一羹無二價行之已久各業相安無異此次省令平現由中國銀行運銀來甬託恒孚照洋釐平價出售以維市面自本月初九日起進出規元毎日照洋釐揭價多歸恒孚賣買詎祗平價三天昨日忽然進出二價買進作價一百三十八元二角三分賣出作價一百三十八元五角三分查甬市規元向例進出毎萬元祗加二元律費今進出各須加一角半各業賣買規元凖前例較之毎萬須吃虧洋十三元聞錢業昨日因此集議暫行停市以待解决云 
[嘉興]  
　　論禁私藏鎗械嘉興鎗械軍火散藏於民間者頗多嘉屬戒嚴司令部夏司令官疊據函報派員查實遂於日昨出示佈告凡民間有藏匿馬鎗快鎗及軍火等件尅日繳呈司令部斷不追究旣往如隠匿不報一經覺察即當治以私藏軍火之罪决不寛貸　　盜刧絲船嘉興新篁鎭附近農民某近日開有絲船一艘該處一帶鄉民均趁船售絲前日該船開至王江涇售絲得洋一千三百餘元由嘉興駛過餘賢鎭至劍涇橋附近岸上勿來客民四人以查烟爲名喝令停船該船停岸後該四人即跳躍登船手出利刃將船夥某甲戳傷船中鄉民咸不敢聲張聽其將銀洋刦奪而逸嗣經船主報告餘賢警所經該管警佐飭令長警追緝現悉已緝獲嫌疑盜匪二人解縣研訊矣 
[漢口]  
　　江寛撞沉餘聞江寛遇難溺斃多命後漢口慈善會深爲憫惻派人撈獲尸身共一百餘具業經分别棺殮其有屍親認領者悉予領回無屍親認領者悉行淺厝丹水池後官地兹因日久尙無人起回原籍安葬昨特建立一公碑名曰江寛輪船被兵艦撞沉遇難遺骸之公墓以誌不忘 
　　屠夫殺姦續聞周家巷楊洪大木廠樓上居住之屠戸尙某因其妻與雇夥王某通姦於十六號清晨在姦所捉　將男婦一併殺斃赴檢察廳自首已誌本報兹聞該氏母家以伊女罪有應得不肯赴法慮　　事　王　　　亦將衛鄰從中　　　報　殮齋應綢和寢事大約可以和平解决云惟又一說謂初八日尙義發捉姦殺　　　狗其妻一案經地方廳派員檢驗後又接　之家屬禀控尙義發妄殺無辜請予提訊禀中所持理由以尙捉姦因何未將二人殺在床上或房中乃一死房中一受傷在戸外死在醫院云云業經廳長批示准於明日提訊云 
　　覆舟慘聞日昨有人在大水巷用駁船裝豆運至下新河將貨起在禮和堆棧内於三點鐘時搭原船回來不料行至江心被風浪摧翻同舟六人均葬魚腹乂是日四點鐘時有駁船一隻上載地黄行至小河口遇風吹翻同舟八人遇救者七人餘一人係管廠段某隨浪流去亦云慘矣 
[杭州]  
　　常山縣之弑父案縣屬西鄉沙安農民王興全者家頗小康生有三子長名採華次名採新小曰採荷興全爲人秉性愚儒其妻毛氏向與同村劉春林姘識有年子輩又均順母仇父姦夫淫婦遂得暢所欲爲復以親夫爲障碍有示子除父之意於是轟天動地之殺父案以起五月六日晚第二子採新視父酒醉脅兄其同將父連戳三刀頓時斃命潛將屍身畀棄田間翌日以父開掘田水被村鄰嚴家父子曾姓兄弟截住戳斃等詢向縣狀訴縣知事接到訴狀後即飭承審員陳聞禮率同警吏馳往檢驗照例塡格陳以屍衣臥處均無血痕又以就地輿論有異頗起疑心然以人證諸無難以定讞不得已據片面之辭將被告嚴牛崽帶署曾姓兄弟早已聞風逃去此案遂不得不暫行高擱適城區二等警佐包毓棠請假回籍期滿歸所知事遂將此案委諸警佐調查警佐包君旣負其責隨派長警六名親自率領易服分頭密查閱時三日將王採華家牧童名姜奉川者用術誘所密訊并派長警注意採華兄弟行動此幼稚無知年僅十二齡之牧童遂將實情盡數吐告王採新乘父酒酣用刀如何戳死在家採華如何帮同殺父如何經屍移棄田間採新如何箝制衆口不許聲張種種實情無不畢訴警左旣獲眞情連夜率警將王姓兄弟三人並王毛氏一併拘所即提王採荷預訊初供被田鄰所害繼質以牧童之言遂直供乃兄採新殺父不諱嚴曾兩姓係兄夙仇誣告藉圖洩恨等語於是提王毛氏王採華採新訊供始不承認後以供實之人相質方俯首無言乃將一干人證備文解縣知事接閱警佐呈文知案已破立即開庭供詞與警佐所報無異遂將王採華採新釘鐐下獄前被寃押之嚴姓文保省釋聞此案業報高等廳一俟部文到後卽處死刑 
[天津]  
　　鎭守使來津遇匪大名鎭守使王帮辦日前由大名來津行至成安縣屬之北漳堡地方突遇土匪四五十人當即飭隨行兵隊剿擊時成安縣林知事聞信亦帶同警備隊前往合同剿捕賊據一古廟内負嵎抗拒王帮辦令鄉民搜集燃料將該廟焚燒被燒斃者數名餘賊四出逃竄復被兵隊追轚當場鎗斃十餘名生擒四五名由縣知事帶回縣署嚴訊懲辦 
　　遷安縣發現敎匪遷安縣屬之新集滙地方日前有秘密敎匪多人圖謀不軌當被該處警圑偵知急往剿捕當場拿獲十餘人並搜出鎗砲哨笛符籙等件已解送縣署訊辦該縣知事已電奉省長　各縣一體嚴拿矣 
　　軍務辦公處成立四省經略便曹仲珊現在天津設立四川湖南江西廣東四省經略使公署總軍務辦公處業在河北省公署後完全成立矣 
　　招募新兵過津湖南督軍張敬堯現委第七帥師長錢氏在直隷天津青縣東光等處添募新軍十五營現已足額於昨乘火車由津開往湘省以便訓練 
雜評一 
[政府之難關（默）]  
　　今日之主和派欲鼓吹出兵以冀變換對内作戰之方針主戰派欲延緩出兵以冀貫澈對内作戰之計劃然而各國之大勢已集中於出兵問題斷難抗大勢而獨持異議對外旣不能不出兵則又難舍内顧而專力對外若出兵是出兵征南是征南二者並舉又無若是之能力故此第一先决問題政府已覺甚難况乎出兵　兵難調費難集軍械難籌征南則彼索餉此索械將領觀望對付其一已難措置而乃欲外戰與内戰同時並舉耶是則今日誠政府棘手之時代矣 
雖然當局之手段又豈人所能窺測哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省議會反對省公債之原咨]  
　　上海總商會曁南市縣商會接江蘇省議會咨行江蘇齊省長否認江蘇胡財廳長募集江蘇短期公債原文一通照錄如下江蘇省議會爲咨行事查議决省債之募集爲省議會職權此次財政廳於本會開會期内不由省議會議决而有發行短期公債一百五十萬元之舉經本會議員錢崇固等提出質問嗣准貴公署咨復據財政廳呈稱此項公債以國家收入之冬漕爲備償的欵又以專歸江蘇一省抵補國家歲出項下不敷要需故不得不用蘇省字樣等語本會於本月十七日提出會議僉以募集公債係增加人民負擔而國債與地方債之區别在人民負擔範圍之廣獗不在擔保品之爲國稅與否此次發行短期公債標明蘇省字樣即表示其與七年度國債不同而完全屬於地方性質如謂因蘇省國家歲出要需專就一省募集則一道國用不足可以道名義發行一縣國用不足可以縣名義發行國家者以各省區集合而成國家之有國債以國家係統一體財務行政以全國爲名義即以全國爲發行區域若聽各省分立名目各自募集尙何統一之可言况蘇省近年來百貨停滯商業凋零匪盜縱横災祲迭見即有殷富搜括旣盡所孑遺者歷年承購之債劵及路股折價之京鈔耳縱欲敲骨吸髓其如無骨可敲無髓可吸何財廳果能整理財政則蘇省六十縣交代欠欵不下數十百萬欠解帶納罰金又不下數十萬各稅所長虧短稅欵又不下數十萬但使逐項嚴追百數十萬之現金不難尅期搜集此之不圖而專就商民垂盡之脂膏肆行剥削於名不正於法不合於情不平本會代表人民萬難緘默大多數决議應請省長令行財政廳將前項短期公債停止發行以卹民艱而維政體此咨江蘇省長齊 
[中國郵船公司新船來滬]  
　　英文滬報云中國郵船公司上海經理員彼得塞里君接到海電謂該公司新船南京號昨晨上午八時由横濱起椗直赴上海該船將下椗虹口碼頭豫料二十四日黎明可以抵埠彼得塞里君將爲公司在該船開歡迎會已柬邀本埠官員及與公司有往來之人與會蓋以該船第一次駛抵東方遵照航行古禮須有此舉也該船載客甚多且尙載有運滬之雜貨一千六百五十噸星五日即將開往香港與小吕宋 
[實行加稅之訓令]  
　　上海稅務所陳所長奉江蘇財政廳胡第一三六四號訓令云案查江南各稅所修訂各貨稅章曾據上海稅所高所長代滬商要求暫緩二月俟各貨時價調查清楚再予實行當經本廳派員赴滬會查兹據委員會同上海稅所陳所長復稱已由商會邀集各業商董公同討論除茶末茶梗芝蔴因貨價時有上下舊章已合值百抽二請免加增外其他各貨分别遵加酌加列表呈請核示前來除通令外合行令行該所長轉行各分所一體遵照徵收并於稅章内註明更正母違此令陳所長業已轉行各分稅所一體遵照并函致商會轉致各商知照矣 
[銀行人員從軍預誌]  
　　文滙報云中法實業銀行行員二人行將加入赴西比利亞之法軍 
[美副領事之更替]  
　　英文滬報云美國駐滬管理華人赴美護照事宜之副領事韋白君不日將回美國仍就舊金山移民局華人部分之舊職其遺缺將由沙葉君補充沙君今乘南京號郵船來滬日内卽可抵埠 
[三誌虹口方面激鬭後之聞見]  
　　居留虹口吳淞蓬路等處之日本人與虹口捕房華捕激鬭一事日人方面又於前日午後假民圑機關集議要求辦法惟聞有多數日商從中解勸當不致再有激烈之事發生 
　　駐滬日本總領事有吉明君與公共工部局及虹口捕房現已分别派員調查當時起釁實情以便磋商解决辦法　　閔行路捕房夜差各華捕自聞一百零一號華捕釋放後前日午後均相率到差禀奉捕頭諭自入晚七句鐘起至翌晨十一時止之兩班華捕仍與滙山滙司哈爾濱北四川路各印捕對調出差 
　　閔行路捕房之防範前晚仍未稍懈美國商圑與蘇格蘭商圑均仍擔任保衛之責捕房前滅火汽車自來水皮帶等件亦均佈置如前捕頭盤克亦仍通宵逹旦督率中西包探西印各捕實力巡邏直至昨晨七時始返 
　　所有日僑與華捕互閧時流彈擊斃之三號日警屍體由工部局醫院舁往乍浦路日本眞宗本願寺棺殮暫行停柩寺内業已數日經各日僑於前晚會議後决定於昨日午後二時出殯至閘北天通庵左近日本殯房（俗呼東洋墳山）依日本例用法火化然後携回該國交由家屬埋葬各日僑以該捕因公捐軀實深悼惜遂由衆議於出殯時舁往日本俱樂部開會追悼致祭然後由各日僑恭送至閘北殯房以表哀忱並先期通告總巡捕房轉知該管捕房届時派捕照料是以昨午二時由麥總巡飭派印度馬巡兩名及荷鎗印捕八名馳赴閔行路捕房復經該捕頭派印捕四五十人華捕數十人及日警全體會同西捕前往本願寺取齊未幾工部局馬柩車亦到寺候待送殯日僑約百數十人首由該寺日僧將柩舁至中廳誦經禱告畢始扶柩登車時已二時三十分首有兩馬差開導次印捕荷鎗者八名次印度巡捕再次華捕及日警後即柩車末爲日僑執紼者共乘馬車四五十輛迨行抵蓬路日本俱樂部後由衆將柩舁入中間所設禮堂重由日僧經師等誦經禱告以表哀悼日領及著名各日商與英美總巡麥高雲氏等皆預焉及誦禱畢復由衆舁柩出外扶入柩車中遂折回向西以行惟日領與麥氏等均分别散去所有開導馬巡及護送印華各捕日警等直送至北四川路交界始各散回故入華界後祗柩車一輛及送殯馬車四五十輛直逹天通庵日本殯房時已三時五十分鐘送殯各日僑俟柩抬入並由經師誦畢禱告亦分别散回聞六時即須火化至晚間四時告終然後儲藏罎中俟有輪船携帶回國云 
　　陳交涉員昨奉齊省長電令調查虹口案件飭即查報等因陳交涉員現已分投調查以憑呈報矣 
　　文滙報云二十二夜日人俱樂部附近有日人圑練隊駐守黄昏後虹口境内華捕皆未上差而以印捕代之晚間日人開大會議到者千五百人議决事件如下（一）向工部局交涉死傷者應予賠償而死者家屬應得贍養金並須向工部局要求道歉（二）採行充分辦法以促工部局多用日捕（三）十九夜肇禍及與亂事有關之華捕應有適當之處分（四）華捕以後不得携帶武器其他事件雖亦提出然未通過須留待特殊委員會解决云 
　　字林報云二十二日謡言四佈謂日本暴烈分子仍將在虹口尋釁故租界圑練隊及馬巡在虹口菜市與吳淞路附近梭巡仍甚認眞終夜安靜雖成羣之華人然一經關照即各走散毫無惡聲日人具樂部五時開議十時始散所議各事交委員會辦理聞此會係日商召集 
　　英文滬報云二十二夜虹口各街行人稀少寂然無聲與前數日街狹人多之情形逈異惟圑練隊偶來梭巡稍破寂寥而已二十二日午後五時日人數百集議於日人俱樂部討論四小時之久通過議案後始各散去聞其議案如下（一）對日總領事投信任票（二）增多虹口日捕人數（三）日捕全歸日警長大串氏指揮惟二十三日日文報所載之决議案與此不同據謂（一）工部局撫卹亂中遇害及受傷之日捕（二）與亂之華捕一概予以處分（三）此後華捕不得携械（四）虹口多用日捕（五）日總領事辭職云云聞與會者日商居多而主席者亦一商人二十二夜虹口捕房仍駐有英人圑練隊與機關鎗隊偶出巡邏迨至夜半地方安靜毫無亂象圑練兵遂撤散半數救火車仍燃汽準備以防不虞正副總巡皆在虹口捕房滬報訪員赴虹口捕房詢以星期六夜日本圑練隊之出巡是否由工部局召集突魯門少佐答稱此非報館事該員告以外間頗有此種傳言欲證明此號之顚僞故來詢問突少佐以不應向余詢問此種消息爲答印席騎巡與圑練兵終夜出巡未遇變端俟風潮平息後華捕仍將在漢璧禮路吳淞路蓬路乍浦路照舊上差星期五夜被擊殞命之日捕於二十三日午後一時半由虹口捕房出殯外國捕探若干華捕印捕及日捕送至北四川路然後將遺屍抬往閘北日人塜地以但火葬云 
[石路小錢莊被刦]  
　　公共租界福建路（即石路）九十五日門牌德康永記小錢莊於昨晚八句半鐘突來盜匪三人躍入店堂各出手鎗向店夥學徒十餘人嚇禁聲張並阻止該店中人出入當在賬檯上搜刦小洋六百八十餘角携贓向南石路逃逸迨福州路（即四馬路）站崗華印各捕聞警到來匪已遠遁後經該錢莊經理投報老閘捕房捕頭開立根立飭通班中西包探四出兜拿已無蹤影遂向該店夥詢明各盜面貎服式歸禀捕頭轉禀麥總巡通飭各捕房中西探捕一體跴緝務獲究辦 
　　又據友人來言昨夜八點二十分四馬路石路南首九十五號門牌德康小錢莊突來匪徒三人頭戴草帽身穿長短衣不等跳入櫃内二匪各出手鎗嚇禁聲張搶去小洋數百角幸未傷人所有大洋鈔票因已存入鐵箱未被搶去後由店夥大呌救命乃有華印各捕趕來追拿惟各匪已朝南轉灣竄入普慶里逃去矣 
[命盜案犯還押待審]  
　　匪徒左如純（即左玉成）前曾糾同現已伏法之羽黨曹正祥王六彭招川等於一月一號及十五號先後持械夥刦梧州路二百零二號門牌章守之家及四百八十六號門牌張周氏家等衣飾現洋分贓逃逸近復濳來租界於本月十一號夜糾黨彭小四仔彭小雙仔在塘山路華洋交界處空地上將黄包車夫揚州人張阿二用斧砍斃棄屍浜内由捕查見屍身回禀捕頭派探將屍舁入驗屍所報請公共公廨中西官蒞所驗明因無屍屬到場飭保報堂棺殮並諭捕房緝兇究辦旋經六十二號西探目柏生與華探目蔣榮生偵知左與兩彭匿跡之處會同前往一併緝獲解送公廨訊判押候查究在案昨晨又由捕房將左等解廨請襄讞員王君會同美副領事德君復訊中西探目相繼上堂禀明前情王德二君以此案曾由張襄讞與美副領事思君承審判左與兩彭還押捕房候下禮拜二解請原審官訊奪 
[嫌疑犯尙待調查]  
　　寓居法租界之山東人郭鳳標因被老閘捕房特别機開中西探查與公共租界某刦案有關拘解公共公廨訊知郭於去年在内地運動軍隊圖謀起事判令押候查明核辦在案昨晨又由捕房將郭解廨經李襄讞會同美副領事德君復訊據西探目壳羅香上堂禀明一切後判郭還押候函致山東地方官調查被告平日行爲復到再核 
[偵緝隊士緝獲攔刦匪徒]  
　　民國路福佑門外正大海味行内商客湖南人李樹元於本月初七日清晨由寗波乘輪至滬起岸後行經新開河附近突來匪徒多人攔住去路任意搜括將身畔所帶大洋一百四十元小洋八十角並白生絲一疋一併攫取後經失主報由商會函致該管警所詳請警廳令飭偵緝隊上緊緝拿在案兹由隊士朱仁全周根壽在南車站附近緝獲高桂生陸阿弟兩名均口操淮音帶至一分駐所陳明前情然後帶回該隊盤詰該兩人供認同搶不諱旋在西門外林蔭路某押店起出生絲原贓帶回後經隊長復詰始供出同黨薛阿二阿根小無錫等現均逃逸此事由阿根爲首我等附從帮搶事後毎人分得洋若干元即行走散等語當即暫爲看守候補緝在逃同黨申解司法科審辦 
[巡長截獲搶匪續誌]  
　　搶刦法租界八仙橋恒康煙膏店之匪徒山東人張金生因深夜在南市商船會館弄内飛奔逃逸形跡可疑爲一區一分駐所巡長許澤民查獲搜出假手鎗帶所詰明解由敬廳司法科訊究在案兹經法捕房捕頭得悉昨特派探持函投廳聲明犯案情形請即交伊帶回歸案訊辦 
[招募新兵就地考驗]  
　　閩省迭次所招新兵皆在津魯淮徐等處招募惟應募投充者品類不齊是以先在龍華考驗已將淘汰者押令各回原籍遣散在案北悉閩省李督軍以招募新兵運至上海始行考驗其不能合格者設法遣回未免多費手續嗣後考驗一層應於招募之時即行查詢其已未充過士兵並考驗體質是否强壯堪以編制者取乏不合者去之庶軍欵不致糜費而免往返之勞昨日特將此項辦法電令駐徐招兵副官何恩溥遵照一面電飭駐滬考驗新兵之副官杜舫舟等迅赴徐州先行調驗 
[新濟輪船載送新兵赴閩]  
　　現駐龍華新操場之閩省新兵已經考驗合格者計有五百餘名兹因閩督軍急於編練電催王副官趕速送閩現經覔定新濟商輪准於昨日（二十三號）將考驗合格之新兵一併儎送赴閩以便編練 
[法國注意運輸貿易（五）]  
　　（六）法國整頓對華貿易之方法列强經營中國商業之成例各逹極高之比例（就中德國商業猛進爲狀尤著）此本文以前諸篇之結論也吾法遠東商業幼弱之原因由於吾國領事組織之失當者一由於吾國商界缺乏營業上圑結力者二由於吾國商界缺乏營業上之開拓力者三由於吾國航運公司甚少運費隨而增高者四凡斯種種前亦縷爲論列兹於完結本論以前尙當續加討論者即吾國如何利用此次戰事機會能於中國市場奪取相當之位置是也歐戰結局而後列國經濟競爭之激烈無俟深論然中國地大物博商業前途至無涯岸所有友好諸國固不難覓一展舒之地也雖然欲於歐戰解决以後佔取優勢不得不於戰前力圖整飭預爲戰後立一活動之根據然則整飭之術何若第一吾國領事人員之更調頻仍亟須力爲補救補救之法可於吾國領事署内增設一種商業調查機關之職務所裨於吾國貿易者必無限也第二吾國政府對於吾國航運公司所徵各　足令吾國運費高於英德日諸國者倘能一律豁免其影響於吾國國外貿易者自有極好之效果以上所述不過政府一面之責任而已兹進而論商界實業界自身整頓之方法諺云圑體者勢力也吾人經營中國市場尤須崇奉此諺爲圭臬英人熟見及此因以圑體活動爲個人活動之前驅而有英國工程師總會之設各種營業問題涉及該會利益者率由該會駐紥北京之專員經理主持其間此外各項商業其所消售貨品並無外方競爭之虞者亦復組織圑體聯爲一氣所獲效果極形優美若此之類均屬吾國商界實業界亟宜摹倣者也最近倫敦商務總會期刋中著有一文申論對於中國市場開闢新營業之最良方法如左（吾國商店欲在中國銷售一種新貨須將樣貨由蘇彝士河或西比利亞送往中國該店駐上海之經理或其代表妥爲陳列或分送於主顧不出數星期卽可使上海全市之人皆知矣上海陳列旣畢即可持往天津北京漢口及其次要商埠）各種重要商品之足爲中國市場所吸收者已於本報千九百十六年首刋詳爲論列毋庸深贅兹所論者僅以各項營業之利於吾國人者爲限查據美國某種報告各種公司之以燃火機械及各種衛生人裝置品輸入中國北方都市或承辦此項事業於其間者將有大獲勝利之望蓋中國現正吸收歐洲各種文明所有最新最切實用之機械行將大受中國之歡迎故也北京一城尙無溝渠可以消滌污穢各大棧房及二三新式洋房之爲西人所居住者雖有新式衛生設備其餘衛生組織仍然腐敗不堪然北京自來水之設備甚良欲圖新式衛生之擴充第須誘起當地人之要求建設上之手續固無十分困難之點也河南山西之煤鑛由一種英法會社著手開採以該地鑛苗之豐富前途成績大有良果之可期且鐵路工廠日形發逹銷納該地煤炭之的確市場並已增加無已矣其次中國輸出歐洲之各種獸皮爲額甚巨倘於天津芝罘廣東或上海開辦造皮廠前途勝利可樂觀也中國步日本之故武亦已練成一種正當之新軍此項新軍兵士之衣服不能不用毛布故毛布一項亦爲中國急需之一現時中國政府業已就地購取毛氈以供軍用如能就地開辦毛布廠毛布價值亦能與之投合則彼必極歡迎也不特此也中國無騎兵之組織（此說不甚確）以故特馬場練馬學校亦中國政府所急需然則吾國人之精練騎術者其不能藉吾國政府之力代中國組織騎兵耶法國對於中國商業所不能忽視者尙有一種特别原因蓋法領之印度支那與中國密邇爲鄰異日該地經濟發展對於中國方面之輸入輸出爲額决然甚鉅故也若據白利歐B　ENER君所稱述吾國本國實業界對於中國市場未能佔領之地點印度支那之實業界轉有佔領之勢其故何在（一）由於該殖民地與中國商埠及波特阿（英荷殖民地）菲利賓東印度及日本等處均甚接近海運費及海上保險費較輕（二）由於該殖民地人工較歐洲爲賤總之吾人倘具開拓商業之實力整頓商業之决心吾法遠東貿易信有無疆之業儲以相待也繼今以往吾人對於營業上之各種勝利愼勿漫不經心恬然放棄舉凡報紙廣告街市告白影戲園之演述標本貨之贈送中文貨目表之印行均屬中國營業界極形重要之方術吾人亦應竭力仿行繼續勿懈一面並須力與本地人士相聯絡俾彼此衝突之事無從發生如此進行吾國國徽行將高耀於中國市場也（完） 
[憲兵連部附設海軍稽查處]  
海軍藍總司令以高昌廟地方爲軍艦聚泊之處時有兵士給假登岸深恐與陸軍兵士或因言語不通致起爭執或至私售鴉片及土娼等處遨遊嬉戲亟應派員稽查以重軍紀除派委廖幹卿爲海軍稽查外並函致駐滬憲兵營第一連吳連長金亭襄助辦理稽查事宜並設立辦公處以資會商辦公吳連長接函後即與廖稽查員商妥就憲兵連部附設海軍稽查處一所昨已成立報告藍總司令查照矣 
[協緝天津中國銀行逃員]  
　　滬海道尹淞滬警　長上海縣知事均接江蘇省長公署訓令云案准北京中國銀行函開據天津分行陳報營業股股員戴光目在行辦事有年向無不妥行爲本年四月二十九日該員忽不到行初謂其偶因事故或染患疾病未能前來不料候至兩日旣未來函聲明亦未託人請假音訊查然乃派人至萬海樓後四條胡同該員寓所探視則已不知遷往何處當將該員經管之存放各銀行往來存欵票據暫時存欵暫記欠欵等賬逐缳查對竟發見有僞開票據朦混簽字及以京劵倒換現洋種種弊端所虧公欵共計五千一百二十八元七角五分其爲情虚逃匿無欵實堪痛恨除已覓得該員照片函送警廳請其迅速嚴拿務獲究辦並一面責令該員原保張黻章設法賠償等情查戴光熙係湖南人向住長沙北門外翁家莊此次劇欵脫逃安知不潛回原籍或避匿他省案關重大未便任其漏網除由本行將該員立予開除並函請財政部咨明内務部通咨各省區飭爲嚴緝外合將該革員像片一張函送貴署即祈迅賜飭行所屬設法偵查一體嚴拿本行懸賞以待務期緝獲歸案訊辦以重行欵實爲公便等因准此合亟通令仰速一體協拿該逃員戴光熙務獲解究此令 
 
 
 

Page 11

 
 
[調查銀銅幣流通狀况]  
　　上海縣知事昨致南北兩商會亟云案奉省長公署訓令内開准財政挪咨稱查整理金融以調查各種貨幣流通狀况爲入手要著貨幣調查業經本部另案辦理兹特製就生銀及銀銅幣流通狀况調查表式咨請查照轉令所屬迅速塡送彙咨本部以備查考整理金融之入手等因准此查表内所列生銀者卽是本國銀元外國銀元銀角銅幣制錢皆流通於市上與生銀相輔而行者七省雖係通商大埠以上各幣流行活潑然進口出口之數目究屬不能詳盡准咨前因除分行外合行令仰即便遵照轉行各商會迅速依表查塡具報勿延此令等因奉此相應檢奉表式四份函逹貴會即希查照塡送到縣至紉公誼 
[保護水果行瓜市]  
　　滬南大碼頭等處水菓行同業因毎届夏令西瓜上市各路客船裝瓜來滬泊船浦灘時毎有三十六個黨匪徒結黨上船肆行搶奪瓜菓爲害匪淺曾經呈請淞滬警察廳布告並令浦江水巡隊查拿保護在案今届仍由該業公所時行堂具呈警廳請爲查案令飭水巡隊長實力保衛 
[殖邊債權人訂期會議]  
　　昨日殖邊銀行債主聯合會及催兌殖邊商困事務所同發通告云啓者上海殖邊銀行停業兩載對於上海債務約一百五十餘萬一無辦法現奉天分行又被官廳封庫鈔票停兌影響所至前途益多危險上海殖邊債權人如不自籌辦法將來所執之票據毫無着落今特發起此會請殖邊銀行前總理汪彭年先生到會發表殖邊内容經過情形俾吾人有所依據届時務祈在滬所有債權人惠臨共商辦法是爲至要期訂陽曆本月二十六號即禮拜五下午三時會所仍假城内西姚家弄思敬學校内商楞事務所 
[航船在途遇盜]  
　　行駛嘉興上海之航船戸郭阿松前日由申裝載貨物駛至氽來2 
廟地方突來盜匪十餘人共駕划船四五艘攔路喝停各匪即一躍登舟郭雖有夥四五人不敢與較盜黨各持手鎗利刃刦去現洋四十餘元連衣服及託帶包件計值一百餘元盜黨皆操江北口音臨行時開放手鎗兩響呼嘯而去郭無奈於昨日繕具失單投報水陸警廳請爲查緝 
[江華里發生命案]  
　　住居虹口梧州路江華里六百三十三號門牌之江北婦人殷胡氏（即小甲子）向與同鄉人孔三仔往來甚熟近又與某甲親　孔頗妒忌乃於前晚突然入室將氏胸前等處連戳三刀而逸迨二房東等聞聲往視該氏已不能言語旋經巡街捕雇車將氏送院醫治業已不及中途氣絶捕房得報立飭包探將尸舁入驗尸所昨日午後禀請公共公廨關讞員會同英卓副領事蒞所驗明卽飭該圖地保棺殮厝壇聽候緝兇訊究 
[請究勒索行兇之渡夫]  
　　浦東商民吳忠泰昨呈工巡捐局文云呈爲渡夫勒索不遂行兇損失請求傳案訊究以儆兇暴事竊民於本月二十日由鄉赴滬事畢回里其時約在下午二點時至董家渡搭乘渡船當給渡資五文經該渡夫混名烟鬼大王即計大毛毛堅索毎人十文民見報載鈞局取締渡夫收取渡資布告規定仍照向章毎人五文民將情答之計大毛毛將船停駛出言兇駡將民扭毆批頰險遭落浦之際幸有停在同處之利航輪船乘客閔子孝等趕來施救始得出險扭毆時失去洋傘一頂查無着落民隨趁利航輪船回里竊思乘渡遭此兇暴幾致生命危險心實難甘爲此情迫備陳伏乞局長鑒核賜准飭傳計大毛毛到案訊究宣布令將洋傘追償給領以儆不法而保商旅實爲德便 
[鎗决兵士誌聞]  
　　龍華大操場昨日鎗决罪犯一名其人似係軍人並無罪狀布告嗣據人言死者確爲兵士惟因犯何罪致死無從探悉云 
[弔回發監禁錮之軍官]  
　　前松滬護軍使署周副官因私帶烟土案發將盧使查明屬實本擬重懲嗣以同僚一再代求始從寛以抗違命令擅離職守判處永遠監禁早經發交陸軍監獄執行在案昨日盧使又向陸軍監獄將周副官吊回聞尙須從輕發落云 
[委这市鄉勸學員]  
　　上海縣知事昨日訓令各市鄉經董云案查學務委員兼勸學員照章由勸學所所長呈請委任兹據所長吳馨開單呈請委任前來除指令照准並呈報敎育廳備案外合行開單令仰該經董知照此令計開第一學區學務委員兼臨時勸學員賈豐芸 
　　第二區何煥其第三區陸培榮第四區朱文傑第五區胡健第六區陳昌鳳又聞南滙勸學所長秦怡始川沙勸學所長張伯初奉賢勸學所長朱友青亦均已接任視事矣 
[三學校之消息]  
　　江灣鎭寶山縣立第三高等小學校前日（二十日）舉行第三届畢業式及夏季休業式來實及各校學生蒞會者約二百人上午十時開會首由校長吳孟覃報告宗旨繼請縣知事代表勸學所所長印湘蓀給授畢業證書并致訓詞略謂近今高小學生畢業後除笱學外大都不肯習工商各業甚有賦閒在家者因此學校之信用日替願諸生畢業後勿蹈此習云云又次學生代表鄭汝翼姜顯祥西并女高學生代表周佩璣致祝詞畢業生代表談學詩致答詞後請來賓嚴穗秋演說學生愛國當先愛校董春蓀演說社會生活之要旨旣畢攝影以留紀念畢業生名次如下談學詩鍾祿嚴恩楓馬家駿蔡鵬程唐文浩孫得三 
　　小南門内初級小學校於昨日（十六）舉行第六届畢業禮首校歌次校長報告再次各學生表成績計凡二十餘節三四年生合演留日學生歸國記頗有可觀來賓中有張樂君黄恢權相繼演說畢學生致謝詞校董葉鴻英授憑給奬校長程穎女士致訓詞學生答謝如禮畢業生姓名如下甲等一名王裕濤（男上海）乙等四名蔡致通（男寶山）葉元鉌（男上海）徐綠琴（女上海）姜榮全（男上海）丙等六名張薇琴（女浙江鄞縣）徐杏榮（女上海）凌堯珍（女浙江吳興）徐承烈（男四川隆昌）李宗洪（男上海）王鏡清（男上海） 
　　中華同義義務學校鑒於近來由普通學校畢業者往往不適社會需用特設生活一科注重敎授實用科學寓設施職業敎育之本旨以便學生出校即可在社會服務今年更將畢業年限增加二年分預科二年正科二年共四年毎年仍分兩學期其編制用意欲使預科畢業生有服務社會之能力且便有力升學者於正科畢業後可直接入大學預科現先辦一二年級其科目如次（一年級）國文英文法文算學歷史地理新商業珠算尺牘簿記（二年級）國文英文法文算學歷史地理新商業選讀西報繙譯尺牘簿記聞該校義務生升入生活科者亦概免費兹一二年級中尙有資助生額十餘名在志於實用科學者可於七月初十以前毎日上午赴該校報名隨到隨考以憑去取 
[上海小學敎員之檢定]  
　　上海縣知事公署布告云案奉江蘇敎育廳第六七八號訓令内開檢定小學敎員委員會案呈本届檢定小學敎員業將無試驗檢定與試驗檢定之應行手續一律辦竣兹將檢定合格者之無試驗與受試驗分别開單除依照檢定小學敎員規程第二十七條之規定送登江蘇省公報及江蘇敎育公報宣布外合亟令仰該知事分别轉飭知照此項檢定合格之敎員應自本令公布之日起以滿五年爲有效期間除現充敎員仍照常任事外其無職業者應依照施行檢定小學敎員辦法第九條之規定由該知事將各員姓名資格通知各學校儘先聘用查檢定小學敎員規程第二十五條凡經檢定委員會檢伫合格者授與敎員許可狀又第二十八條凡經檢定合格領受敎員許可狀時應納費一元等語此項許可狀除未將檢定費繳楚及列入無試驗檢定未將身體檢查表呈送者暫不塡發外應由該知事將單開檢定合格敎員應繳之許可狀費一併呈解到廳再行彙齊塡發至受試驗檢定未能合格而關於某科目成績滿六十分以上者及試驗不及格而平均分數在四十分以上者當依照檢定小學敎員規程第二十六條及施行檢定小學敎員辦法第七條之規定辦理仰候另案核辦此令等因並發小學敎員無試驗檢定合格者一覽表一分受試驗檢定合格者一覽表一分到署奉此合行抄表布告仰小學敎員無試驗檢定合格及受試驗檢定合格者一體知悉並將應繳之許可狀費即日送交本公署以理彙解特此布告計抄黏檢定小學敎員無試驗檢定合格者一覽表受試驗檢定合格者一覽表各一分 
　　上海縣小學敎員無試騐檢定合格者 
　　高等小學校本科正敎員　陸松蔭　朱鴻富　金麒章　鄧景熙　余文厚　王良寵　徐中行　朱應衡　毛顯謨　王臻善　李廷翰　朱開乾　潘寶書　顧鈞　劉曾佑　湯國勳張紀鶴　曾鈞　楊洪鈞　陸衍文　張兆圻　姚應鑫　周佐時　朱昌齡　沈祖鎬　程廷寀　葉昌陛　施舍　毛恒遇祁祖雄　王鎭圻　張槱　胡奎　陳天鴻　林青　沈伯均奚敬垚　鄭德柔　王維尹　潘曾棚　張宗銜　周福保　林克明　黄守邵 
　　高等小學校本科助敎員　朱光熊　陳鏡珩　汪錫增　朱煥　張秀峯　秦以炎　潘堃　潘樹元　趙徽麟　曹儒剛虞廷璋　顯良　徐震民　孫同甲　金鉞　曹浩　陳昌善方存純　范海揚　蔡景濱　朱禮儉　朱廷撰　張益年　黄振聲　曹棅　馬孟元　李淇馥　朱翔　黄文照　唐頤壽顧乾元　張文瀚　瞿慶普　孫啓麟 
　　高等小學校專科正敎員　張麒　韓斌　孫惟雄　俞伯怡　　周文烱　周光侯　胡毓台　鄭毅　陸學煥　孫綬紳　楊春霖　戴仁　劉種德　費德基　張文耀　張謙受　龔贊堯劉青熙　梅開萼　甘紀蘭　許寶銘　汪福源　倪鍾濠張克昌 
　　國民學校正敎員　袁順年　吳傑　火炳彰　蔡錫勳　吳宗玠　秦汝礪　吳嘉賢　張學海　邵敬上　施炳聲　陸培恩　趙純熙　裴邦藩　鳳鉅德　朱愛人　葛尙祀　葛元增陳師羲　高維嶽　丁伯琴　武維祺　瞿震　蔣頌堯　陳德清　馬錦　朱瑞基　曹鴻　單鑅　馬逢樂　蔣鏡清　陸福基　周競　朱孔長　孫錫熊　張書笏　包揚清　楊傑施衡生　陸澂宇　唐敬熙　顧文鈞　陳鑫生　唐璠　胡儼李潤章　方存愼　瞿誌旭　朱錫麟　顧昕　陸鑫　潘如樑　方存廉　賈宗誼　嚴濟容　王暉　瞿慶鴻　胡心兢余承廉　沈永賡　蔡經世　錢京兆　吳如珪　倪明禮　朱允元　張子瀛　彭慶同　孫康祖　石襄鏞 
　　國民學校助敎員　高國幹　皇甫杰　宋葆元　沈世求奚憲章　何東　王宗鍔　高樹榮　顧培福　陸涵秋　樊書文　樊書瑞　黄增祚　吳俊　瞿慶聯　顧侃　王佩玉朱煒基　吳祖澄　王民福　田毓華　鄒維超　周鴻騫　張祖蔭　陶鴻翔　江維明　朱偉　朱寶璜　王思誠　施其祥　　國民學校專科敎員　汪鑑榮　張國仁　仲和奎　戴元良陳世銘　葉振宣　沈善琴　曹永荃　張昭誠　羅載灝高壽基 
　　女敎員（高等小學校本科正敎員）賈豐媖　李廷慧　凌其瑞　沈有瑶　徐亞韋　劉良璧　瞿慶安　袁希澔　唐章徽　沈詢　（高等小學校專科正敎員）俞逸秀　曾式羣嚴紀勛　葛存惠國民學校正敎員　陸世蘋國民學校助敎員范熙煐同上　鄭培英同上（國民學校專科敎員）王沈逸芳 
　　以上統計男敎員二百十二人女敎員十八人 
　　上海縣小學敎員受試驗檢定合各者 
　　高等小學校本科正敎員鮑晉馨 
　　高等小學校專科正敎員嚴寛 
　　國民學校正敎員　張汝修　孫　龍　陳挺芳　張增禧郁鴻治　劉柏堃　阮青視　李蔭萱　陸吕年　徐尙賢　萬應樑 
　　國民學校助敎員潘昻雲 
　　國民學校正敎員　唐祖烈　程顯洽　洪濤　郁芬　吳時芳　朱善長 
　　國民學校專科敎員　鄭賢昌　徐顯焜 
　　以上二十二名列乙等者十人列丙等者十二人 
[四川旅滬同鄉會之進行]  
　　四川旅滬同鄉會組織徵求部徵求同鄉會會員已於陽曆七月二十日開幕徵求人數以二千人爲目的期限暫定一月擔任徵求人員共分七部以四川旅滬同鄉會七字分配毎部部長一人部員若干人會員計分四項捐洋五十元以上者爲名譽贊助會員十元以上者特别先助會員五元以上者贊助會員一元以上者普通會員卽以所得捐欵爲建築會館購買義地儲備基金之用聞開幕之第一日同字部已得會員十餘人會字部已得會員五十餘人其餘各部均逐日報告人數聞八會同鄉甚爲踴躍云 
[山東絲頭之價值]  
　　山東之大二挽（絲頭）業外貿易本不暢旺毎擔祗售規銀三四十兩自今年春間英法兩國政府囑託駐滬永興等洋行各買五千擔以後價值飛漲至一百十五兩上下目下又因各國暫時止辦價又跌至一百兩左右且滬上存貨尙多假使一時不能脫銷價恐再跌業此者莫不憂慮云 
[解萭正卸任赴浙]  
浦東三區警正解恩桂前晚接浙江督軍公署來電略謂該省緝私營第一營營長一職虚左以待迅即前往接任等語解君即於昨晨投廳禀辭警正職務起程赴浙所遺警正一缺由徐廳長飭委勤務督察長曾永奎往接替昨已到差視事 
[米占元往京]  
　　長江下游總稽查米占元近奉北京某要人電召已於昨日晚車赴甯轉乘津浦火車北上 
[巡官調差續紀]  
　　南市一區一分駐所署員張際平奉淞滬警察廳長徐國標令飭升爲本廰督察長遺缺由一區總署一等巡官王桐調升已紀昨報兹悉各員昨均奉到明文已分别交替所遺一區總署巡官一職以保安隊巡官羅錦堂調往亦於昨日到差 
[車夫自縊斃命]  
　　二十七舖地甲陶愼忠昨至地檢廳報稱小南門外糖坊弄口南興里居民江北人張甫子年五十一歲向推小車今晨不知如何在家自縊而死查無親屬報請相驗等情午後該所委派檢察官沈檢驗員等前往驗明實係自縊而死判令由堂棺殮 
[貧病交困之憤恨]  
　　住居法新租界愛多亞路六百八十一號門牌之胡某向爲京貨生理近因患病已届二月貧不陶生遽於前晚手持利刃自向腹部猛戳一下血流如注事爲二房東得悉將刀奪下報告捕房飭探魏志餘前往將胡車至捕房經捕頭察得傷在腹旁飭送醫院醫治詎已不及未幾因傷斃命即醫院報知總巡捕房飭堂收殮 
[發現路斃尸體]  
　　閘北烏鎭路旁昨晨發現不知姓名之男屍一具衣衫襤褸狀類工人由四區崗警查見歸報余署長諭飭十圖地保速往地方檢察廳報請相驗 
[相驗路斃男尸]  
　　二十二舖地保金啓仁昨晨至地方檢察廳報稱女子中學學宫路口倒斃田尸一口請求相驗該廳即委夏檢察官毛檢驗員等前往騐明該尸年約四十左右身穿白布褲赤足無鞋委係病斃判由善堂棺殮 
[小孩爭吵之釁端]  
　　住居湖州會館之江北人紀寶元昨至閘北五區二分所控稱與鄰居朱文奎因彼此小孩爭呼起釁朱竟用斧將民人頭部砍傷請爲提究云云牛警佐准即飭警將朱拘案略加詰問解送司法科請爲訊核 
[豆腐店藝徒迷路]  
　　公共租界池浜橋陳貴興所開豆腐店内藝徒王阿福年十六歲前日在閘北引翔港迷路由該管五區四分所巡警查見帶至該所昨解閘北司法科段科員諭令暫留候查傳店主到來認領 
[供訴行兇原因]  
　　張子卿等日前糾合多人在南陽橋地方將某皮坊夥友朱小毛周子正馮阿奎苗福生等毆傷逃逸後由包探李榮卿扣獲張子卿及嫌疑人劉廣順紀阿狗等帶入捕房昨解法公堂請究先由朱小毛等同稱日前民人等出外購物詎張等不問情由上前行兇致被毆傷請求驗究詰之張少卿供因朱等調戲民人之妻故糾人行兇劉廣順紀阿狗同供民人等與原被均不相識亦無行兇情事求察判劉紀兩人無干開釋張罰洋五元充公以儆 
[枝枝節節之訟案]  
　　黄明前在地方審判廳控被楊全倫將田單抵借去銀一千元由住在福田庵中之婦人馬素貞爲中保查楊即楊慶熙化名請求提追等情當經該廳將楊慶熙與楊妻馬氏提案研訊楊不認借洋反稱田單爲福田菴住持僧仰西串同馬素貞在我妻處騙去等語以致發生刑事移付地方檢察廳訊明黄明所控證據不足將案駁回在案此案發生之初在去年夏秋之交迄今年餘雙方尙未罷休黄明以當時被借銀洋全憑馬素貞一人之慫恿是以迭次向馬交涉馬不得已將楊全倫在途尋獲扭控西門二區警署當以審判廳前經有案飭將楊全倫送往該廳歸案訊究經推事官審訊之下判楊全倫收押候示嗣據楊全倫具詞聲稱我是湯昌林並非楊全倫當時楊等借洋成交之日央我頂替全倫到場簽字至此方知受愚實則民人立於代筆地位請求省釋云云旋經該廳飭吏往傳馬素貞黄明楊慶熙等到案於昨日上午提同在押之楊全倫即湯昌林開庭審理黄明未到馬素貞楊慶熙等均投案候示問官曰今日黄明旣不到案不便開始辯論判楊全倫卽湯昌林還押馬素貞楊慶熙退去一面飭吏往傳黄明到案再行辯論 
[索賠牙粉價之衝突]  
　　法國牙醫生金逹來向在法租界南陽橋附近營業上月間有趙雲琪之外甥某甲向金逹來賒去牙粉價洋七八十元當時由趙擔保詎甲取貨後一去無蹤金乃向趙追還牙粉價趙推諉不付前日金在途與趙相遇向索前欵頓起衝突由警將兩造帶入二區一分所轉送地檢廳經檢察官預審一過判趙暫留金逹來退去候示 
[挾帶烟二被拘]  
　　住居城南平陽弄茶商徽州人程慶齋於前晚八時半挾帶烟土四小包曁小匣烟膏數盒行至小東門外爲該處守望警陳昭見其形色倉皇止住盤詰在其身畔搜出烟證帶至一區二分駐所經王警佐略詰一過諭解警廳司法科訊核 
[吊銷公暇總會執照]  
　　公共租界靜安寺路九十一號門牌公暇總會因聚賭抽頭被總巡麥高雲氏訪悉密飭老閘捕房特别機關中西探前往將賭具帶入捕房禀請公共公廨出單昨將該總會經理人傳案先由西探目壳羅香華探目李星福上堂禀稱本月三號夜十二句鐘至該總會查察時見前門關閉在外呌門久待不開乃從居仁里抄至該總會後門叩門十餘分鐘之久仍未有人開啓旋見該總會三層樓上有人在窗口探首窺看未幾有一茶房啓門送客我等即行入内至三層樓查看詎房門緊閉不肯開啓迨大聲呌喚始見此門突開有二十餘人手捧摇缸等蜂擁而出我等不及拘捕遂入内察看見檯上鋪有漆布並有鉛筆二直餘支以及書寫青龍白虎之摇攤碼紙數十張因即帶入捕房禀明捕頭請廨出單將被告傳案請究被告延朱斯芾律師上堂代辯旋經中西官會商之下以聚賭抽頭向干例禁本應按律處治姑念被告體面有關從寛免究判將該總會報照吊銷不准再開 
[被訴人交保過堂]  
　　日商安部洋行在公共公廨控楊蔭初違背合同請追損失銀三萬二千六百五十七兩又五安卿控楊彬甫不理欠欵銀一千九百餘兩又王庭山孫文炳陸生照控蔡德漢欠欵圖賴等情昨將各被告傳案由中西官諭令交保過堂候訊 
[欠欵判决清償]  
　　王松堂延代表律師在公共公廨控告楊實之不理欠欵銀九千零七十九兩一錢三分前日午後經李襄讞會同美博副領事訊據原告代表律師譯訴案情並稱是案已奉堂上預訊明晰敝律師種種陳訴手續亦已完全請求判决中西官磋商之下判着被告楊實之照數償還以清糾葛 
[碼頭竊賊逮捕]  
　　竊賊姚金生前在法租界外灘某輪船上竊取搭客秦嘉美之紅皮箱一只内有衣服數十件携贓而逸經失主報告捕房請爲查緝在案現由包探楊仁生王德勝等將姚拘獲抄出原贓帶入捕房昨解法公堂先由失主禀訴前情請究詰之姚供實係在逃之王金山所竊餘語支吾判押西牢二月贓給失主領去 
[公廨訊究搶刦偷竊案類誌]  
　　劣孩余星福在虹口東西華德路弄内乘隙攫取小販崔永之香雲紗一疋圖遁被捕追獲拘入捕房昨解公共公廨經中西官訊實判余孩發改良所習藝半年 
　　過犯陸阿泉（卽戴金生）復來租界在西華德路徘徊圖竊被捕查獲將陸拘入捕房昨解公堂經中西官訊明判陸押西牢一年半期滿仍逐出租界 
　　張和尙前晚在山東路攫取胡姓女子金挖耳一支圖逃被胡女喚捕追獲昨解公堂經李襄讞與美副領事德君訊供屬實判張押西牢一年期滿逐出租界 
　　崇明僧人沈逸正前日至廣西路四百三十五號門牌妓女李阿巧房内以募化爲由乘間竊取值洋一百元之金手表一隻逃出被探顧阿根查見即將人贓帶入捕房昨解公堂經中西官訊供明確判押西牢四個月贓給李妓領去 
　　愛多亞路六百七十四號門牌王福壽指控婦人徐商氏借貸不遂乘間竊取值洋一百五十元之金飾質洋化用等情昨晨由捕將氏解案經中西官復訊之下判押女所三月贓給原告領去 
[振勝紙烟廠之新出品]  
　甬商王佐卿所設振勝紙烟廠發行之黄包車牌金鼎牌鵲橋牌撲克牌各種紙烟價廉物美早經膾炙人口近又新出一種中國牌尤爲上等社會所歡迎聞其毎日行銷應接不暇亦吾國實業界之好消息也 
雜評二 
[行員（訥）]  
　　立身於世界之上第一轟轟烈烈做一番極榮譽之事業即不能亦當安分守已對於所負應盡之職務毫無虧缺此蓋人格問題以此爲界限上之爲人格完全再等而下之卽失其爲人之資格矣 
　　吾於此有一事感觸焉中法實業銀行之行員將告奮勇加入西比利亞法軍作戰而我之天津中國銀行行員有虧欵舞弊而逃者同一銀行行員試問其人格之高下相去幾何耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[選舉竹枝詞] [  溱湖寄客]  
　　浮開選册任增加趙李張王莫調查若按劵戰挨戸給難尋何里住何家 
　　不散憑單不示期金錢勢力兩相資任他有學無財力只合家居抱小兒 
　　選舉惟推有貝才而今時事實堪哀雖然投票盈千萬不見公民一個來 
　　朋分票紙自書名先日投成免競爭不待匭箱開騐後是誰當選已分明 
　　經營復選又仍然票價增高賞重懸到底議員聲價重虚銜兩字二千圓 
　　人民代表仗諸公立法機關氣象雄問爾何才酬衆庶一般聾啞做家翁（却贈） 
家庭常識 
[一捻酥] [  塵俠]  
　　購乾麵（即麵粉）一斤白糖六兩猪油四兩（多做則類推）先以乾麵炒熟研細篩過猪油熬溶將乾麵與白糖拌和置釜中取猪油傾下任意加入胡桃肉松子肉棗子屑黑芝麻屑等同炒令和（炒時須留意勿使焦）乘勢急捻成拳形食之芳香甘鬆味殊佳絶 
[洗短袖汗衫] [  獨一]  
　　浸濕後先塗以肥皂用沸水沖之輕加洗浣然後徐徐壓乾曝之日中不如此則將擴大而不收縮 
[高梁酒] [  離垢室主]  
　　夏日飲高梁酒少許可以却暑清心若將鮮荷葉一片浸入酒内數分鐘後即成碧綠色清香美觀亦消夏佳品也（却酬） 
工業須知 
[吸墨紙之製法（三）] [  孤舟]  
　　（七）漉紙將已經調和之紙料用銅絲簾（銅絲簾之形式與尋常漉紙之竹簾無異其下有鐵絲簾以便載重）漉成三分厚之紙如欲將製造所之字號商標印於紙内可取一絹簾用絲盤成字及商標綴於簾上用器壓平加於銅絲簾上而漉之（印成之字及商標非對光照之不能見洋紙中多有之）紙旣漉成將簾移覆板上輕輕掀起紙即附於板上乃取小草蓆鋪於紙上然後再將紙漉成貼於蓆上再鋪草蓆而貼紙於其上至疊至二三尺高然後另換一板 
　　（八）壓榨先將漉出之紙放置一夜使水分稍去然後置於螺旋壓榨器中徐徐壓之至水分盡去取出自草蓆及板上揭下如太乾不能揭可噴水微濕之 
　　（九）曬乾將已經壓榨之紙用漿湖塗於其四邊（須塗於極邊）貼於板上置日光下曬乾 
　　（十）修飾將已經曬乾之紙用刀切去塗有漿糊之邊更切之使大小無參差而製吸墨紙之手續於是告終矣（完） 
詞話[  祖靖亞]  
　　陽湖劉醇甫太史以相門子績學能文早歲落拓不偶後官編修亦不顯然著述宏富自足名世有筝船詞幽雋絶塵不涉凡豔清平樂舟宿水仙墩云鐙涼如畫繫纜叢祠下水佩風裳魂欲化碧月迢迢殘夜曉來零落明璫鏡中生怕思量手把一絲烟柳不知秋恨多長 
　　平湖張湘任先生幼擅才名長立行誼廓然有當世之志奈荏苒文場中年後始得一第又以母老不赴春官息影家居摧頽終老讀滿江紅一闋蒼涼激楚可以感其遇矣今錄其詞云素鬢飄　歸去也雄心盡歇回首望帝京縹紗長歌激烈十六年來餘舊夢三千里外看明月趁此時早作下場詩休凄切想前事鴻泥雪從今後都消滅擁殘書也當兎營三窟濁酒千鍾澆塊壘名山萬卷留心血算吾儕草野出經綸酬金闕自序云乙未四三十夜敖陽店中作用岳忠武韵 
　　曲阜孔荃溪方伯有繪聲琴雅詞幽秀婉約塵障一空毎誦一過如身在綠隂芳草間也踏莎美人云奩鳳銷香鬢蟬凋翠樓東花共人顦顇疎英已過早春時春在沈香亭北牡丹枝長信詞工玉階怨古豈無人解相如賦君王枉自費恩波一斛珍珠那抵涙珠多 
集益錄 
[　續答九十八問] [  左丹]  
　（二）植物海藻中之曹逹生長於海岸或海中之植物其中含有硫酸或有機所結合之曹逹鹽故植物燒灰後灰中常含有多少之炭酸曹逹將此灰灼熱而溶融之冷却時即爲固塊所謂粗製曹逹或稱曹逹灰者是也浸漬其灰濾取其汁再行蒸發即得炭酸曹逹然因植物之不同製法之互異而其炭酸曹逹之含量亦自不一例如産於西班牙海岸之排利刺（BAIRLLA）所得之排利刺曹逹含有炭酸曹逹百分之二十五至三十而産於奈朋地方之SABCORDA植物中者則含明曹逹百分之十四也 
　　（三）化學的曹逹製法化學製造炭酸曹逹之法有四種除阿莫尼亞氷製法外尙有食鹽與硫酸之製法冰晶石曹逹法硫酸曹逹法之三種兹分述如下 
　　（甲）硫酸食鹽法此法在一千七百九十一年爲法人LEBNALC所發明用硫酸加入食鹽中先製成硫酸曹逹及鹽酸然後再加石灰石及石灰而灼熱之卽成炭酸曹逹故富有此等原料時製造炭酸曹逹本法極爲適當且可得曹逹灰及苛性曹逹鹽酸等種種極有用之副産物也其詳細之製法卽首將食鹽投入張銅之鐵鍋中設食鹽爲百分即可用硫酸百十一分自側口注入便之作用而生硫酸曹逹（即曰芒硝）其時所生之鹽酸通過土管逹於氣體凝收器中而所生之硫酸曹逹再加食鹽移置於强熱之火床上遂成爲中性硫酸曹逹其初步之作用有如下式NACL+H2SO4=NAHSO4+HCL 
　　食鹽硫酸酸性硫酸鈉鹽酸 
　　NAHSO4+NACL=NA2SO4+HCL 
　　中性硫酸鈉（未完） 
短篇小說 
[社會短篇童衣（續）] [  旼子]  
　　翌日陽光透此窗間玻片入照室中馬利亞已挈製就之衣赴肆臨行笑吻其母且謂苟得工資當購甜餅歸耳其母斜倚榻間白髮被顙微笑向女唇吻屢屢噏闢似曰吾儕苟獲温飽皆此仁惠肆主兄弟之所賜也吾今爲之祝福矣馬利亞旣出以晨興尙未進食腦重似鉛而舉足如御冰鞋踽旅寒威凛冽中若不自勝旣履康衢見一傭婦御新浣之圍裳倚帚門前與賣牛乳者笑語爲狀至樂而售報之童子屢以乾麵包擲諸口中且嚼且行力咽不已若懼爲街犬奪食者以上種種馬利亞咸意若未屬雖經餅肆以囊空如洗亦但頫首而過以爲手中縫紉之衣肆主當不更靳其仠則歸途正多希望兹宜事畢速返勿使老母忍饑久盼也已而馬利亞歸矣顧哆口張目狀忽大變途中顚頓乃至失其鞋鈕亦不自覺迨入窒驚定遂伏身紉機之側而泣而其母之呻吟亦若斷若續悲恒凄凉境乃絶慘噫此何事者蓋肆主兄弟評量馬利亞所紉藍白二色之衣意左忽致爭鬩雜物横飛伯傷顱而仲傷髁而此屢經改製之童衣幾於奮鬭之中　撦而分裂馬利亞覩狀乃大驚遁歸第工貲旣無所着則是日飲食之需遂同畫餅於是啜泣稍已手撫紉機徐舉涙眼注視其母思及其家困苦顚連悲深眼眩若有藍白二色之物飛舞目前耳畔又似聞肆主兄弟爭鬭之聲惝恍迷離如入　夢而室中陽光已過寒氣砭骨即樓窗小塊之玻片亦薄暈氷花儼加愁幕至其食橱中所儲者僅餘苦茗一杯紉機之　則尙有裁製童衣之布屑藍白交雜若留爲悲劇之紀念吾書至此馬利亞母女未來之慘境亦不忍更述突（一） 
 
 
 

Page 15

 
 
   
 
 

Page 16

 
 
   
 
