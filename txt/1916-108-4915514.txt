# 1916 - 108 - 4915514

 

Page 1

 
 
   
 
 

Page 2

 
 
時評 
[組織内閣（默）]  
　　退位之說方暄傳而忽有組織内閣令之發表意果何在耶 
　　此次之組織内閣謂爲調和之結果耶然南軍方面方在否認協商之條件何來有此結果謂爲與調和無關係耶則何以政府方面先傳協商之允協而即繼以實行組織之令誠令人無從索解矣 
　　我人所略可測度一二者在政府不過表示一窮策在南方不過再增一反抗所裨益於時局者如此而已嗚呼 
[專電]  
　　北京電今日下令組織責任内閣 
　　北京電段祺瑞已允任内閣總理兼陸軍總長新内閣人物擇定如下外交陸徵祥財政張弧内務王揖唐海軍劉冠雄交通曹汝霖或尚有更動 
　　北京電政界聞叚允組織内閣咸有喜色以爲大局可定項城亦不復再言退位 
　　北京電軍處遵議杜絶各省獨立辦法㈠旣阻客軍入境能否擔任後無變更㈠駐防南戰線北軍遇軍逸出停戰規則自應抵制 
　　北京電項城手定臨時防務五 
項要案（甲）海防計五綱十一目（乙）江防二綱八目（丙）陸防草章十二（丁）要塞章六圖一（戊）邊防說明書一飭軍處加班核議請段主席 
　　北京電將有恢復第一約法令頒布 
　　北京電前議恢復參衆兩院現决實行 
　　北京電李仲軒定即日赴滬作調人 
　　北京電定在滬設總司令責令楊善德兼 
　　北京電公府新組國事評判會昨將草案電滬徵某要人政見 
　　北京電王總長訂呈奉吉黑三省及直魯豫奉四省臨時聨防兩案目的在保全魯奉鞏固畿疆 
　　北京電派馬中將王内史赴魯查看現狀 
　　北洋電段芝貴昨到京准以張作霖督奉 
　　香港電粤省大局似有轉機龍濟光固請陸梁入省討論大局允澈查海珠變案 
[譯電]  
　　廣州電省垣有戰事之說不確城中今頗安靜梁啟超陸榮廷有信頼龍濟光之意南方各省不日或將在廣州舉行會議城中商業停頓水道什九不能通航（二十日） 
　　香港電十九日龍濟光派砲船四艘小輪六艘運兵千人至江門與革命軍千人六戰革命軍後雖增至四千卒以龍軍有機關鎗等利器力不能敵龍軍於激戰後奪回東砲臺聞江門三水均有爲龍軍復佔之說但因電報中斷故江門究竟誰屬尙無確報（二十一日）　　 
　　成都電馮軍之一部分已由叙府調至成都紳商代表曾謁各要員力勸宣布獨立陳將軍主守調和政策未允所請（二十日）以上路透電 
　　北京電袁總統下令組織責任内閣叚祺瑞已允任内閣總理現任各部員均將辭職周自齊已任爲中國銀行總裁（二十二日） 
　　廣州電廣東大局殊爲緊急聞獨立各省合請龍濟光離任龍不允致彼此意見大相參差恐難繼續談判（二十二日）以上德文電 
[東方通信社電（日本人組織）]  
　　北京電廣州電云廣東之形勢先極紛擾其後廣西方面與龍濟光之協議已有進步現龍正就廣西提出之條件加以考慮龍氏近且將與岑陸兩氏會見是以兩者之妥恊極爲有望因此二十一日夜以來市面已稍鎭靜又一說謂廣西方面與龍濟光之協商成立決定舉岑春煊爲廣東都督龍陸二氏則組織北伐軍從事出征惟尚未接詳報（二十二日） 
　　濟南電山東革命黨以當茲山東獨立機運急逼之際靳將軍猶作觀望的獨立之計畫故甚不平決計力迫當局降服將濟南交與該黨已由中華革命軍山東總司令居正發電向靳將軍並商務總會作激烈宣戰的布告靳將軍接到革命黨之通牒文中有以毒瓦斯直撲之威嚇恐怖非常即集重要官民講求善後之策 
（二十二日） 
　　東京電東京革命黨對於袁氏使在各省彼之部下獨立並利用叚祺瑞之有野心冀覓活路之窮策極爲注意並力戒曖昧之獨立已通電各地同志矣（二十二日） 
　　東京電據入長崎港之某外國輪船報稱曾見中國軍艦海圻號於十九日正午率同運船二艘由北方經揚子江口駛向南方惟其行蹤不明大約駛向福建（二十二日） 
　　北京電責任内閣設立之申令及政府組 
織令已於二十一日公布段祺瑞　已允任國務卿惟梁士詒之財政總長承諾與否刻尚未定故閣員之任命未能發表此卽南方主張之一部袁氏自進實行者續再將議員及各省議會復舊以示潔身引退之意彼時時勎若佳 
仍據現在地位此其深謀也（二十二日） 
戰電 
[其一（英人路透電）]  
　　巴黎電今日下公報云法軍仍在末爾化末境進攻俘敵多人薄暮德軍猛轟後在錫哇芒田莊與伏村池間廣二基洛邁當之陣線取猛烈之攻勢敵軍在池北杜哇芒砲台南面得一立足地爲法軍夜問回攻逐出法軍獲有機關槍及俘敵兵若干人法軍在杜哇芒西面得有進步救出受傷之法兵多人今晚公　云法軍佔據亞貢二八五山德軍地雷陷穴之北邊德軍轟擊末斯河西面摩爾化末法軍新陣地甚爲猛烈末斯河東面伏村砲台東面敵砲隊甚爲活動華愛佛砲火甚厲是日無步兵戰事（二十一日） 
　　巴黎電德軍昨終日進攻愛巴爾巨此爲凡 
爾登大戰五十八日内該陣線第一次戰事今步軍戰線廣五十基洛邁當德軍由公白萊村分三隊進撲每隊相距十邁當圖登峻阪第一二兩隊均未得利第三隊僅在戰壕得一立足地卽爲法軍逐出敵軍死亡甚衆是役歷五小時之久法軍陣線毫未移動俟戰地乾燥後德軍大約將續行進攻（二十日） 
　　彼得格勒電今日公報云高加索俄軍在海濱追擊敵軍之際有哨兵一隊設伏虜獲屬於由德員指揮來自君士坦丁之聨隊之兵二百人土軍在特里比崇所獲之戰利品内有六寸口徑之砲數尊該鎭並未受損居民曾出歡迎俄軍土軍所守比特里斯南面之山地爲俄軍佔據俄軍現向塞爾特進發（二十日） 
　　亞姆斯特丹電蘇菲亞官電謂二十一日飛機一架由西南來擲炸彈兩枚於蘇菲亞之鄉又擲下紙片謂歐士魯姆與特里比崇均陷落（二十二日） 
　　倫敦電海格將軍報稱前二十四小時内佛里柯爾等處有地雷戰事德兵一隊夜離聖台洛瓦附近戰壕爲英軍擊散今日亞拉南面有戰壕臼砲戰事沙歇與拉巴塞運河間各地及伊泊爾附近兩軍交轟甚烈（二十一日） 
　　倫敦電十七日土軍在底格里陣線回攻死三千餘人内有德軍官數員英軍死傷者較少救援湯興特將軍之舉今仍爲大水所阻（二十一日） 
　　亞姆斯特丹電駐德美國大使已於星期四日以美總統威爾遜關於潛艇戰事之牒文遞交德政府（二十二日） 
　　華盛頓電駐美德使已發長電回國請速設法以免邦交决裂（十九日） 
　　其二（德人德文報專電） 
　　柏林電德軍大本營宣布公報如下十九日昨傳在末斯河東面獲勝之德軍今復佔據化特洛芒田莊南面之石山刺斃守兵多人俘敵百餘人獲機關鎗數枝法軍回攻錫哇芒田莊西北新德軍陣線失敗而止尚有敵步兵小隊圖於陣線各處進抵德軍戰壕亦爲德軍擊退德哨兵攻入公白萊高原之敵陣地俘軍官一員兵七十六人而回（西境戰况）陣線北叚砲隊及哨兵戰事頗活動（東境戰况） 
二十日德哨兵隊在數地點攻入　巨瑪克與伊泊爾間大路之英軍戰壕佔據敵陣地約六百邁當敵軍回攻數次均未得利德軍俘英軍官一員兵一百零八人他處戰地無事可報（西境戰况） 
[公電]  
　　北京楊度來電亞細亞報神州日報中華新報時事新報新聞報申報時報均鑒度持君主立憲主義十有餘年自共和建設以來每常獨居深思夜以繼日知他日元首交替之際即全國糜爛之時常若大禍在前不可終日仰天咄咄憂思如焚妄以救國之愚忠不自量其微薄聚徒開會發憤著書思以文字覺悟吾民求君憲之久安避共和之大亂誠以君憲則元首定於一共和則元首不定於一定則息全國之爭不定則啓羣雄之奪數年一舉即數年一亂被選者之勢力不能普及全國必不能爲一日之安政府之政策人民之事業無敢爲十年之計畫者惟有年年防饑夜夜防盜而已以此定亂亂烏能定以此求治治烏可求故非君主不足以定亂非立憲不足以求治度於此義信之甚堅持之甚篤明知君憲不利於競爭主張者又必爲嫌疑所集然爲國家謀治安在義無可避忌當其集會討論之際舉國上下羣以爲宜方幸主義獲伸吾民有慶不意西南數省羣起稱兵旣以擁護共和爲因遂得帝制取消之果度實太息痛恨不以政府舉措爲然且以爲國民不聽吾言他日必以共和亡國不僅永無求治之望並且永無定亂之機即目前現象所呈已與墨西哥相近不知何術可得苟安思之痛心言之流涕今者帝制亦旣已矣乃復又有要求元首退位之事君憲旣不可期並苟安之共和亦將無倖國中數年以來秩序所以維持共和之禍不至立見二次革命禍已見而復滅者皆今元首之力也今不策萬全而但言退位旣無統一之雄才以繼其後全局紛亂或如今日之廣東即求苟安又何可得若因帝制歸咎元首則不知君憲救國人心所同發起討論實由於度平生主義甚堅非他人所能與奪君憲有罪罪在度身且中國必亡於共和度至今猶懷此懼覆舟大海無術獨全自念憂患餘生罔知死所苟藴孽一身而有裨國事刀鋸鼎鑊其甘如飴以諸公謀國之忠救時之略必能權衡輕重分别安危求大局之瓦全幸罪人之斯得敢求明察諒此愚忱臨電悽惶伏維裁省楊度哿 
　　杭垣軍警界全體來電上海申報館轉各報館並杜士珍兪鳳韶許　殷汝驪杜師業徐象先周珏諸先生均鑒賜電悉諸公關心桑梓深足欽佩浙省獨立爲大局非爲個人屈督事前曾預籌畫事後同人一致議决推爲都督闔省治安賴以保全外間種種猜議全屬子虚同人等敢以身家擔保决無他虞幸勿墮袁氏反間之計自肇閱牆之禍大局幸甚浙江幸甚呂公望張載陽周鳳岐童保暄夏超王桂林趙乃斌兪煒徐則恂曁軍警全體同叩 
要聞一 
[馮將軍與中央最近之要電]  
　　馮將軍去電加急北京大總統鈞鑒專用華密竊自滇事發生以迄今日潮流浸灌及於數省　衡時局岌岌可危國� 
璋屢思有所陳説輒以干冒尊嚴懼被遣責茲者禍機四伏已迫然眉茹鯾在喉難安緘默謹就管蠡所及爲鈞座披瀝陳之比年以來樞府采用集權政策無論兵力財力均歸中央　制疆吏或有施設動爲權限所扼不能切實進行即以軍隊言各省自有之兵一律裁減至再至二旣欲節省餉需不免削足適嚴防務得力與否無暇並顧兼籌無事之時尚可勉敷分布一旦發見事變統系不一調遣爲難於是將軍巡按使之實權幾至限於一城不能更及省外觀於此次粤省之變潮汕欽廉相繼獨立而省垣無力鎭壓卒至受其脅迫併爲一談是左右即駐有重兵能否以毅力堅持仍復茫無把握前車借鑒可爲寒心究其原因莫非中央集權之流弊有以致之也蘇省秩序雖稱寗謐然初聞浙耗全部震驚謠諑紛耘人心浮動國璋力持鎭靜防遏横流虎尾春冰險難言喻倘國是久不解决則星火或竟燎原不幸奸宄潛滋盜匪　起軍隊將疲於奔命黨人且伺隙相乘縱發端極微而禍不旋踵國璋即欲盡守土之責亦恐力不從心瞻望前途惄焉如檮夫以一省之現狀若此維持應付已覺煞費周章我大總統幹運中樞統馭全國而西南抗命桂粤風從民鮮安居軍無鬭志文告旣無從感格武力尤不易挽回其處置之難影響之鉅更當何如杞人之憂又不僅在一隅而在全局矣以鈞座睿略雄姿何難奠安區宇迺國體甫改刧運忽開致亂之由可思其故良以内政建設屢易方針舊日政界耆賢莫肯出擔艱鉅盈廷半屬新進祗知上蔽聰明至　時偏裨都躋將帥爵賞普及希望易饜怠弛漸萌鼓舞無術加之阿諛者取悅戇直者見猜人抱憂讒畏譏之思咸以粉飾補苴相尚偶遇軍國大計下問芻蕘大抵一致從同紛然唯諾求合意恉詎出本心以故朝聞勸進之書夕作誓師之舉責以反覆彼且有辭羣工苟藴疑懷中情易涉回惑則効忠勿貳能有幾人即使近畿北軍渥蒙恩澤以及京外統兵官長與中央有密切關係者尚能聨合翊衛敵愾同仇而勢力較孤優絀易判矧此一部分人之心理究竟有無歧異猶未敢知况始者征討滇黔因其反對帝制大張撻伐師出有名帝制旣經取消彼此當成一致若再相持不决是以共和而讎視共和於事爲不情於理爲不順使軍隊皆了然澈悟急難之頃必有不肯用命之虞再四研求益深惴惴若不亟從根本著手爲除舊布新之謀竊慮天下靡然相率解體分崩離析即在目前行見號令不出國門舟中皆成勅敵强鄰環伺吾側必實行干涉羣起而顚覆之我大總統以淸室授受之國家聽其奄忽以盡傳之靑史責備奚辭此實國璋所萬不忍言而又國璋所不得不言者也爲今之計惟有懇請大總統念付托之重以補救爲先已失之威信難追未來之修名可立及此尊重名義推讓治權開誠布公昭告中外對於未變各省者不必抽派軍隊致啓猜嫌前敵戰事已停亦宜規畫收縮毌庸加增兵備務示以天下無煩金革共保和平我大總統安富尊榮當無殊於疇昔如承采納祈賜施行國璋仰荷恩知追隨最久思不出位夙所服　縱叢謗招尤而素懷不改鈞座 
 
 
 

Page 3

 
 
任職一日誓竭一日之孤忠設事與願違則私誼拳拳亦終不忘於畢世不避斧鑕謹貢愚忱聲與淚俱伏乞鑒　國璋叩銑印 
　　中央覆電南京馮上將軍賡密奉諭統電悉該上將軍憂心大局切實陳詞披覽再三莫名嘉佩集權之說採自東鄰法律專家言之成理顧以施行未善利少害多誠有如該上將軍所言者琴瑟不調則攺弦更張自當審喩國情微救衆論别定　治保邦之計該上將軍如有辦法尚望詳細指陳以備採用至如登進老成愼重爵賞黜諛奬直開誠布公凡此嘉言銘諸座右現命國務卿徐世昌參謀總長叚祺瑞與各部院長官逐日會議制定政府組織令委任國務卿組織政府以爲責任内閣之初基他如國會省會以及中央地方政治分權亦正討論方法竭力進行所謂根本著手除舊布新當無過於此該上將軍思慮所及望將應興應革各端列舉以聞蘇省人心浮動賴該上將軍力持鎭靜防遏横流功烈之鉅匪僅關一省之治亂實繫夫全局之安危現在停戰期内亟應早日解决息事寗人倘時日久稽必生外患該上將軍謀國眞誠誼同休戚務望會商各省迅籌調停之法以救　危之時局至此惟有内外同心羣紓急難庶中國不至立亡至於引咎已往補過將來予雖不德敢忘忠告等因合達堂巧印 
[英報論要求退位之理由]  
　　二十日京津泰晤士報社論曰中國今日時局恍惚迷離極難知其眞相政府方面傳佈種種樂觀消息謂陳宦與蔡鍔之談判進行順利蔡允袁氏留任云云而他方面傳來消息則謂南方諸領袖（蔡鍔亦在其列）要求袁氏退位仍極堅决非袁辭職無調停之餘地雙方消息互相牴觸有如是者縱讓一步而謂政府之說爲確然蔡鍔僅代表滇省其他獨立各省並未有委蔡代表磋商和局之事故蔡之所視爲滿意者未必即爲解决時局之最後辦法况官報之言未可輕信而陸蔡唐諸要人近且有要求袁氏速行宣告退位之電乎吾人苟從蔡鍔等觀察點而研究大局則知蔡等必不致有允袁留任之事實方帝制陰謀發生之初蔡鍔適在京師爲保全自由免遭暗殺計不得已佯示贊成乃得脫離北京潛赴雲南十二月二十五日遂有要求取消帝制懲辦罪魁之哀的美敦書傳至北京限期旣滿滇省乃獨立政府以爲滇省起事爲癬疥之疾大兵所指即足蕩平調兵赴川以武力答之迨黔桂繼起延及南方政府始撤消帝制然對於發起帝制製造民意者絶無加罪之意帝制雖除他省猶相繼脫離中央關係足見南方一舉顯在反對袁氏不獨反對帝制已也今南軍之勢力日見加增苟不立即解决則一二星期揚子江南岸諸省將盡非中央所有矣今之袁氏志在保全地位其餘條件悉願依從袁黨日以保全國家留袁在位以免崩裂之况哀告南方而多數外國亦願早覩根據此意之調和要知南方領袖之態度爲自全觀念所决定使袁氏在位則今日起義者能保將來不喪失其生命或喪失其應有之地位否乎此南方領袖所必自問者也袁氏縱有種種擔保之言終難見信於人前事可爲殷鑒故南方領袖之不輕信袁言不改其要求袁氏退位之主張實有理由吾人不可以此爲南方領袖罪也外人多以袁氏爲統治中國之唯一人物但若易地而處使外人而君於南方領袖之境則亦肖貿易輕信袁氏保障之言乎吾知其必不然也此誠時局全問題中之眞正關鍵歟外人徒見袁氏政績之皮毛而未嘗深究其内容彼以袁氏留任爲然者不過謂帝制未發生之前袁氏確能維持全國治安今若再予以執政之機會則本其從前經驗當可得維持治安之成績耳至於袁氏求此治安成績之手續則固與外人漠不相關蓋中國安靖則外人於願已足若政府大權是否操於卑陋齷齪者之手袁氏後援是否不爲國民而爲狂妄無識之軍人與夫表面上安靖之氣象是否由於摧殘異已者所致則與外人無切已之關係外人對之可漠然而不動心然通達時務熱心進化之華人旣已目覩武人政治之惡果身受專制之淫咸詎肯甘心再蹈覆轍乎袁氏不知任用賢才共謀國福是其大誤否則何致釀成今日之危局今見四面楚歌國内穩健派激烈派皆羣起而攻始欲遷就然辛亥以還之往事在人耳目詎能有見信於人之希望乎彼反對者　肯低首下心復託身於其權力之下乎推求外人願袁留任之理由不外乎袁留則旅行政事易收駕輕就熟之效袁去則政治機械或致停滯而已但此純爲中國内事當由中國人自解决之勿庸外人干涉吾人當從華人方面觀察而不可訾議南方起義之人蓋吾外人之遭遇若與華人今所遭逢者同則吾外人之舉動亦必與華人今所行者同也苟吾外人處於蔡鍔等之地位而遇留袁在位調和時局之問題則自必改變吾人所抱留袁之態度矣記者於帝制發生之初卽斥帝制運動爲荒謬且願雙方調和以免政府機關失其運用之力但記者雅不欲指斥南方拒絶袁氏留任一舉爲不當蓋留袁在位則南方領袖自蹈危機其拒絶也誰曰不宜　　 
[京官之主張勸退者]  
　　自帝制取消而總統地位問題遂以發生南方首領各地知名人物以及國外華僑等多文電相馳請速退位惟在職人員公然以退位問題呈諸公牘以爲請求者則尚未有其人茲於某京報中見有内務部主事吳劍豐勸袁總統退位呈文一則誠京官中勸退之着先鞭者也其呈文略云竊維進退不能兩立利害尤貴通籌自國體提議以來舉國上下聚諭紛紜始以學說爲鼓吹終得政界之贊成一意進行遂成事實雖有異議其說莫伸劍豐備員下位竊滋疑懼及帝制垂成而蔡鍔唐繼堯等根據約法舉兵反對震動全國滇黔倡始桂粤應之兵戎旣見慘及川湘帝制取消而反對者卒不相容至謂官意由於製造總統仍其自主廉恥所關尋常之士猶當顧惜何况一國元首乎嫌疑未釋威信難立此不可留者一也高位乃其虚榮安適不如氓庶尚何貪戀之有人之不諒何至如斯此不可留者二也事至今日南方獨立之勢日漸高張而重要爭點則在進退二字進則和解難成日即危殆倘至勢窮山盡雖欲求退而不可得爹亞士之夜逃可爲殷鑒此不可留者三也求退之計倘再遲疑審顧豆剖瓜分勢所必至以數千年黄帝子孫一旦淪爲　蘭印度推原禍始無可解免千秋萬世誰爲諒其心迹寛其責　者此不可留者四也蓋世英雄及其成功有慚明德能無惜乎此不可留者五也國之禍富家實相因如以此次至於破裂仇怨山積爲的衆矢則大總統一身一家尚安所託此不可留者六也以上危言論劍豐之分則在所不必論劍豐之勢則有所不敢且明知言之無效轉足獲禍而若有不能不言不忍不言者良以天賦愚質薄具血誠滄念時艱實難緘默竊歎都中在職諸人或素荷恩知或　膺顯秩而皆寒蟬自噤不發一聲或則畏憚尊嚴無敢可否而退有後言者有之或則巧於迎合以便私圖而變本加厲者有之至若腹誹心謗肆口滑稽則無在而不有以此存亡所關千鈞一髮尚不正式陳言一旦大局瓦解雖流淚痛哭無補也爲今之計惟有毅然决然堅主退讓力圖善後掬誠布公與天下相見以心屏絶顧慮專以國事爲前提一言之出大局立定至臨時組織則有副總統當然之責任一俟召集國會組織健全政府融消意見一致進行未始不可轉弱爲强國家之福若旣酌定辦法保持現狀自此潔身告退心迹昭然不求諒於天下天下自能相諒至其他條件尚有十數省主持保護優待决無他慮利民福國在此一舉險象已成進則百害而無一利退則百利而無一害得失之數無待　龜儻尚有一意勸進者實未深計國家之大勢與尊重大總統之人格是姑息而未明大道所失甚矣國家安危匹夫有責憂憤煎迫自同狂　如蒙俯採微言有裨國家即置身於法雖死猶榮云云 
[關於退位問題之浙江通電]  
　　浙江近日之情形頗惹國人注意屈映光氏前有將宣布通電以明心迹　之傳聞今果於十八日發表一電惟措詞乃似中立口吻署名處並無都督字樣電文中只言正式就任所就何任亦未述及且於退位一層轉爲項城委曲解說希冀先行商議再定去留此亦從前宣布獨立各省所未有之異聞也十九日呂公望等乃又以全浙軍民名義發一通電要求項城退位聲明屈氏已作都督一措詞較屈電似爲得體茲爲彙誌兩電如左以供國人觀覽 
　　㈠屈映光致北京政事堂統率辦事處各部院雲貴桂三省及各省將軍巡按使等通電云浙省於眞日宣布獨立全屬一致映光連日以軍政各長官曁紳商學各界　敦　國事鄉事公誼私情不容推諉自維薄材諒德恐不足　我父老昆弟殷殷屬望之盛意惟以利害之危迫勉於本日上午正式就任浙省此次獨立全出於各界人士之公意其宗旨實爲顧念國家大局期減少前途之危難與　弭國内之戰爭絶無權利野心亦非囂張妄逞故事集以後道義諸人咸各退居舊職軍歸原伍民復故業　　　　市井　然吾浙軍民士庶大公爲國之心固已昭然足以共白於天下友邦僚省諒共鑒之惟是海内紛紛獨立已成土崩瓦解之勢必由獨立而仍歸於統一乃始達圓滿之目的蓋建設不得不有破壞而破壞尤在急國建設延一日則蒙一日之損害早一刻即得一則之福利如久病之夫雜以内傷外感久延不治立見夭喪此則無論已獨立未獨立各省固人人同抱此心即亦人人代負此責者也爲今之計宜縮短戰事期限速求爭點之解決爭點維何即兩方所持退位與不退位之問題各趨極端而於如何退位之辦法尚未及加之研究坐令兵禍蔓延生靈塗炭而人民無寗息之日默察現在情態人心所嚮大勢可知項城旣肯撤銷帝制敝屣皇冠自萬不至戀此虚名貽患百姓矧現在國基危弱大總統一職負全國之重任一方旣須受法律之裁制又非若席邦家全盛之勢可以安榮尊富高拱清娛舍薪膽氷蘖之焦勞而就漁釣山林之暇逸權其進退義有所從惟迫之過深則轉成騎虎難下之勢擁之已甚亦有欲愛反害之虞以映光愚見一面先應暫停戰事蘇息人民趕於雙方各派代表組織團體將退位辦法趕速提出研究一面即將建設大題次第詳晣討論無論已未獨立各省本公平之心理根正當之法律察世界之趨勢權現在之事機并心一圖以謀民國前途之福利或逕公推數省爲領袖酌定辦法公布施行尤爲敏捷映光　率全省將吏申飭疆圻環甲待命海内賢哲諒荷贊同掬血陳詞竚候明敎屈映光巧印　　㈡浙省軍民呂公望等致北京政事堂統率辦事處各部院長各省軍民長官軍警商學各界電云滇黔首義舉國　從公理眞誠皎如天日公望等徇吾浙軍民各界之切望全體一致於眞日宣布獨立公推屈映光爲都督士氣　發秩序晏然　以奉告溯自辛亥發難共和告成海内喁喁　首待治項城以國民付託之重忘天下爲公之心背棄誓言破壞約法籍塞與論劫制正人外債崇於邱山苛政猛如虓虎致閭閻無樂生之氣道路多吁嗟之人猶復託名　安希　帝號詭密之電　笑於友邦警告之聲皇皇於五國不知惟信可以立國惟德可以服人　公之術旣窮土崩之局乃見公望等於國事豈敢輕試於項城非有私仇此次仗義興師枕戈待命理無反顧義無還心實欲將順衆情鞏固民國蓋以飄搖風雨國勢已屬可危如其朝四暮三魯難伊於何底欲減除時局之危難消弭國内之戰禍則不得不鑒天下之大勢示亡秦之决心權利本無可言危險更非所計夫天下非一人之天下中國豈袁家之中國項城果尚有愛民惜已之心宜速爲潔身避賢之計庶足示光明之度猶不失退讓之情淸室尚能以組織全權授諸項城項城豈不能效法舊君授諸馮叚馮公在南段公在北布置旣較周於前禍患自無憂於後况乎約法具存條文可據代理旣久經規定爭議自無從發生方今四海分崩衆心離渙川湘北旅挫敗相尋各省風雲日益緊迫項城亦當知大勢之旣去覆水之難收佳兵不祥　情可見當不爲旦夕之延以重其殃民之咎矧威信旣失將何以臨民果擁兵負嵎則敗亡可待公望等謹整飭軍旅嚴陣以 
待庶幾海内君子鑑此微忱掬血陳詞佇候明敎呂公望張載陽周鳳岐童保暄王桂林夏超兪偉顧乃斌徐則恂董紹基王萼施承志李煒章吳鍾鎔傳其永來偉良李全義伍文淵韓紹基汪鎬基王文慶莫永貞張翅裘紹葛敬恩等皓印 
[吳江獨立後之狀况]  
　　蘇屬吳江縣獨立情形已誌前報茲悉縣知事周葆甫回城後何嘉祿等仍推周任縣知事楊玉貴仍任水警署長何嘉祿則遷住舊震澤縣署充護國軍第一支隊司令兼任遊擊隊長季仲英仍充警務長殷培六仍爲水巡隊長惟縣署科長科員皆已走避所存經費僅止學欵等項約萬元之譜恐難以爲繼故周當時含糊應允因是時全城閉市由何嘉祿約同周知事步行全城勸令商民開市營業回署後即散發軍餉一個月以安軍心至次日（十九號）商舖大半開市詎有兵士等將破被舊衣紛紛至當典當去洋八百餘元該典至下午仍行關閉周知事即於二十號淸晨詭託赴南庫看河工即乘本縣代馬船出走不知去向其眷屬日前早已遷滬直至晚間不回何嘉祿等始悉周已避去目下城内商舖雖有開張警察亦有站崗然學校則仍然閉門居民大率不敢回城故一時尚不能回復原狀也 
　　震澤鎭人徐撲人（山東隨營學校畢業生前在蘇警廳充騎巡隊長）前悉何嘉祿有截取吳江之舉即同時發難約同嚴墓鎭水巡顧鼎魁等及平素知　數十人又招集舊部數十人（　徐係承另一黨首之命）駕船 
十餘號扯起中華民國革命軍第二支隊徐旗號先至震澤鎭向商學團借得洋槍三十　及子彈等物（徐本擬即在震澤鎭爲起點因在桑梓不便故未　事而去即於四月十九號至平望鎭先至水警第三專署第二署長余森茂辦公處（余部下在鎭有師船七號）要求宣布獨立余部下巡士不服兩相開鎗轟擊幸未傷人余署長出爲阻住旋即邀同本鎭商會總理吳卓仁董事黄頌王凌竹雲王叔　諸君與徐再三商議徐以平望鎭與浙之王江涇聨界此間若不獨立則浙軍必來攻擊故吾人已與浙軍接洽先在本鎭宣布獨立以保治安然後再圖進取吳江各處惟軍餉必須地方籌備紳商等遂允公同凑付洋五千元以應急需於是平望鎭之宣布獨立完全告成當時遍竪革命軍第二支隊旗號暫以此爲根據地然後派人四出招募兵士並派船至北㘮梅堰嚴墓盛澤黎里各處把守以期陸續宣布獨立一面派人至吳江縣城通知何嘉祿以吳江城應歸吾吳江人據守若不讓出定即率隊攻打何嘉祿商之本城士紳旋由紳董錢某等多人至平望與徐談判當經議决以舊吳江縣境各鄕鎭（除盛澤平望）均歸何嘉祿所轄舊震澤縣境及盛澤平望均歸徐所轄以期各不相擾事遂和平解决矣 
[南京快信]  
　　中央昨電示長江防務要項三則㈠軍艦之配置長江一帶各要地除現有軍艦外審核形勢迅速加派軍艦駐泊以資協防㈡軍隊之加派尅日於各扼要地點一事律加派軍隊嚴密設防㈢要塞砲台之整頓尅日將各要塞炮臺之炮位彈藥充分整備並護以相當軍隊藉防萬一事變之發生 
　　聞大通戰事非純係黨人運動獨立且駐該處之安武軍（倪嗣冲所部）定武軍（張動所部）亦互起衝突某要人派徐某來寗勸馮寗爲無形之中立勿爲有形之獨立俾大局易於解决云云 
　　楚謙江利兩艦昨亦奉調開赴蕪湖停泊警廳長王桂林辭職未准 
　　黨人魏介之賀廣等十餘人在揚州被捕馮將軍電飭從寛發落 
編輯餘談 
[責任内閣（飄萍）]  
　　取消帝制曰維持共和也然論者每議爲對付民黨之一種政策組織所謂責任内閣曰實行憲政也然論者又議爲對付民黨之一種政策 
　　第一種維持共和之政策旣已無效第二種實行憲　　政策恐亦未見其有效也然而今後對付民黨又少一種政策而與不得已之最後政策乃愈行愈近矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘鄂皖川魯之形勢日迫]  
　　倪軍入湘之電拒十九日天津日報云長江巡閱副使倪嗣冲派其部下安武軍赴湘第五路統領邱昌錦部下三營已於月之七日乘輪離蕪第三路統領高振善部下三營亦於八日乘江裕號經過蕪湖然湖南將軍湯鄕銘恐安武軍入境擾亂秩序因電北京政府阻其入湘謂政府苟不容所請必行辭職其態度甚强硬若安武軍入湘或促湘省之獨立亦未可料也又云倪嗣冲奉命爲征兩廣之總司令率安武軍全部由湘省南下已誌前報茲聞其先發隊已於十二日經漢口開向岳州由招商局之江永江寛江裕三船輸送云　　鄂省風雲之緊急湖北情形近來甚爲吃緊政府屢次籌議對待方法終不可得昨曾給與石星川劉佐龍傅人傑等文虎章藉以牢籠然該第一師軍官現多數欲動恐三四人亦難爲力昨特傳見石師長乃弟石龍川進府面諭云汝兄之忠已深知須請其保衛鄂省治安勿受某某之欺將來榮莫大焉聞龍川已秘函將項城之一片話告知乃兄矣又據順天時報十九日漢口專電云日昨在武昌開官民大會議討論某項要件巡按使以下一律贊成惟王將軍主張出與南京一致之行動未能决定而散 
　　倪氏入京之兩說倪嗣冲自調任長江巡閱副使後頗有悔失安徽地位之意因之該省紳商陳澹然等亦有電到京挽留略謂皖省爲長江之要鎭張將軍駐紥徐州勢難兼顧特電請政府勿使倪將軍離皖云云前日倪將軍到京或係對於離皖與否之籌商又聞倪於昨日入見籌商防務事宜詳談至二句鐘之久退後又赴徐國務卿之東城寓次詳陳一切又據某京報云倪氏此次來京係報告南省（大約係蘇贛）某某兩上將軍議决聨袂宣佈獨立與袁政府脫離關係種種辦法是以倪氏與袁總統秘密交談時幾有相對而泣之狀不知確否 
　　四川獨立之醖釀近自南方風雲日緊中央與各省要電來往如梭其中尤以兩湖四川爲最日前據某處消息謂四川近三兩日來已無來電大約該省情形必係甚惡業有宣布中立之說以是政府異常焦急可知川省三日並未來電固屬的確然於日昨忽有電到京陳報蔡鍔否認和議事旋又到有長電一通詳述重慶最近戰事情形並請示南軍要求元首退位祈即密示宗旨各節又聞京中某機關接成都電云曩者圍攻叙州之馮玉祥旅長現已遄歸省城面謁成武將軍陳宦密勸宣布獨立陳將軍亦鑒於南北妥協終難希望今後欲維持四川治安除獨立以外實無善策已經决意舉行大約今明兩日間即將有宣言獨立之勢云云 
　　山東獨立之密查近日外報喧傳山東又將宣布獨立之耗惟山東與直隸毗連爲中央南下之要道又爲津浦路之樞紐德州兵工廠所製軍械足供北方軍隊所需關係甚要更須注意者該省東部如靑島等處含有外人關係稍有不愼即足釀成極大交涉而霑化各屬之海盜曹兗一帶之巨匪尤爲該省隱患有此種種關係政府對於山東獨立之謠非常注意除一面密令某某省嚴加防範一面密電靳將軍蔡巡按張歸長等詢問實情並嚴防黨人外前日並傳見陸軍中將馬龍標内史王壽彭密談頗久據聞擬派馬王二氏即日赴魯察看一切 
[徐勤佈告海珠事變眞相]  
　　海珠變後徐勤已至梧州昨來函通佈各界云勤以袁氏背誓竊國殃民爰組義師誓淸禍原原定本月七日會師羊城光復嶺表於時龍氏旣經佈告獨立各團體復出調停勤獨何心龍誠能革面洗心改過不吝寗必糜爛吾粤始快孰知夫和平獨立聲中竟演此慘殺大案哉原夫海珠會議一事初由譚君典虞代龍氏催勤上省繼省城警察廳長王叶吉及各團體復再三敦促其主旨蓋在疏通意見維持大局使護國軍與原有軍隊不致有悞會致滋衝突其言甚公其心尤甚苦至是日慘變情形已略見各報惟其中仍有不實不盡者敢爲邦人諸友陳之查是日開議後先由王君叶吉宣佈謂今日諸統領到此係商量保護本省治安各事等語寥寥數語後遂請湯覺頓君發表意見湯君即起立演說略謂某奉陸梁二公委託來粤籌商獨立事宜今粤已獨立是某責任已盡惟望諸君一致討袁竟此大功某實無意見之可發表等語旋由勤起立大致謂欲保全民國當先倒袁而欲倒袁又當先保全廣東今粤省旣宣佈獨立復得各統領擔任保護治安之責鄙人實深歡忭但各屬現正紛擾往往兵匪不分護國軍與警衛軍應如何聨絡如何支配似宜籌一妥善辦法等語時賀文彪等搶說謂各屬賊匪當由某某等帶兵剿平至軍隊如何聨絡如何支配一層自當以護國軍改編警衛軍云云於是各統領議論紛起顏啓漢拉勤入内室祗說得某等不打護國軍專打某某二點形色極倉皇勤知有變即奪門出顏一手仍握予臂一手舉高一揮僅喊一殺字賀文彪與各衛隊即亂鎗轟擊幸顏忽放鬆想是受傷予得爭脫即僞倒地上旋有二屍緊壓我身重不能舉遂閉目佯死約半小時張目微視已無人在乃將二尸極力搴起潛身入房暫匿牀下至人聲已寂始從容出此當日海珠慘變及勤出險之實在情形也嗚呼項莊舞劍固屬意在沛公晉靈伏甲詎僅欲圖趙盾是役也戕殺我良士破壞我粤局勤事後思維幾於痛不欲生而社會傳聞仍有謂由於雙方衝突者抑知當日在座諸君尚多生存究竟當時實情若何眞相若何龍氏是否確有維持和平之决心海珠殺人是否確無先事之凖備人心未死直道猶存誰是誰非寗無公論勤以身許國生死禍福早置度外今幸頭顱尚在行當會合桂軍指日東下痛飲黄龍一杯酒願與諸君共勉之嗚呼有賊不討何以生爲勤去矣邦人諸友匡予不逮有厚望焉 
[陸榮廷梁啓超抵粤紀]  
　　陸梁之行和據高州船員抵港者云陸都督偕同梁任公於月之十晚兩點鐘由南寗抵長洲（梧州地界）斯時江大江鞏寳璧三兵艦由總司令魏邦屏君督率前往歡迓後由純一商船前往迎陸都督下船與三艘兵艦一同駛至梧州時約九點鐘翌早陸都督先令莫榮新修理學宮與統領李耀漢同寓商民亦照常安居且極端表示歡迎迨至十二晚半夜前巡按使張鳴岐偕同譚學衡同乘廣威兵輪到梧州與陸都督相會有船員親見張鳴岐到梧隨員極少不過兩三人陸都督先令莫榮新乘坐寳璧兵輪帶同桂軍千餘名分乘電船與廣西巡洋艦於十二日啓行先來廣東同日下午莫榮新已抵肇慶海面并不埋岸一直駛來省城迨寶璧兵船由梧州開行駛到雞籠洲砲台時（離梧州約三海里）香港各商船均親　之且眼見有（寶璧）二字可見省傳謂寶璧於十三號被海珠砲台轟沉之無稽實則其時寳璧仍未由梧州啓行也又云莫榮新應於昨日下午抵省惟陸都督係另與梁任公别乘電船當梧州十三下午開行來港時仍未見陸都督之電船動輪尚泊在大灣海面若果同日啓行則應於昨日下午抵省矣 
　　行營之寒電陸都督榮廷與梁任公行赴廣東之際曾於十四日在廣西行營發一電報來粤其文云萬急譚督辦岑伯著先生並轉總商會報界公會均鑒昨日驚聞海珠之變哀痛欲絶天道夢夢喪此良士邦人諸友想同感傷惟念死事諸賢實以顧全大局爲職志王廳長之遺言譚督辦之哀啓人非木石讀之無不感動榮廷啓超對於粤事以維持秩序戮力北伐爲宗旨堅持此志始終不渝明日即由梧首途星夜東下自信竭其精誠必可以爲鄕邦挽此浩刧望我父老昆弟力持鎭靜勿懷憂疑數日之内當親承敎共圖善後再者頃讀各報知省中軍政商學各界凖備歡迎無任惶愧今公敵未去大難未平榮廷啓超方自咎不暇且到省伊始肩責最繁尤恐不能分出晷刻徧爲酬應反增罪戾謹此堅辭相愛厚意中心藏之陸榮廷梁啓超叩寒 
　　領事之電詢陸都督梁任公鑒於海珠慘劇到粤之先乃特分致粤垣各國總領事一電文云連日接龍都督來電請率重兵東下維持粤局以免糜爛榮廷啓超爲顧全大局起見不能不即日率兵赴粤助保治安所部桂軍自能完全擔任約束自信龍都督推誠相見决無疑忌請即通告貴國商民敎士萬勿驚惶但粤軍種類複雜且有主客形跡萬一由粤軍或有誤會致生衝突驚動地方 
影響外人龍都督能否擔任此責應請貴總領事貴領事代爲詢問迅賜電覆不勝感盼榮廷此行但爲維持地方决不爭奪權利貴總領事貴領事想能代爲證明也陸榮廷梁啓超叩 
　　歡迎之布置粤省獨立後諸事均待陸梁二分解决故粤人渴望陸梁二公東來同出一致聞昨得桂電陸梁二公節駕已抵梧州即可抵省惟當道以日昨海珠事變桂省代表湯君不幸中槍逝世誠恐謠言散播陸梁二公或有疑惑擬定由張前巡按使譚督辦學衡二人以粤省代表名義前往梧州迎迓以表誠意一面又擇定舊按署爲招待地點所有佈置歡迎事務連日已籌備完全其置外東西轅門則掛生花軟彩花藍布紅擺列盆景生花四座頭門則懸生花横額結砌歡迎二字横竪國旗二面及週番旗幟擺列盆景生花十六座直入二門甬道沿途擺列盆景生花大堂則懸生花串及以電燈結砌歡迎兩字陳設各式唐洋傢私極爲華麗午後即派軍隊甚多分佈守衛頭二門均搭槍棚宜門更設機關槍兩架備極森嚴並派鄭榮楊覲東沈尚善等爲招待員率帶第一師一旅二團軍隊一營及軍樂隊前往天字碼頭佇候而天字碼頭之佈置前晚星夜趕辦亦復從新搭蓋牌樓由碼頭門口達大馬路直至二馬路邊平蓋花笪向南門口派警守衛並懸生花砌成二字二門懸生花彩門兩旁設招待所沿途擺列盆景生花甚多此則昨日十五號佈置之大略情形也至於各界因聞其抵粤亦多懸掛旗幟表示歡迎而永漢門則懸紅布大書歡迎兩字其餘各商店敎會亦頗熱鬧蓋因龍都督已預先電知各報轉告商民人等籌備歡迎之故 
　　陸梁之主張陸榮廷梁任公於四月十六號午刻已到省城現約有七百桂兵隨行聞陸續尚有兵到二君到省後各界多有未悉其事者現陸梁二君已由某國領事保護而徐勤亦同時由梧州返省徐君因前在海珠會議事爲鎗㣲傷故抵省後由某國醫生調治據稱約一星期内即可全愈此次陸梁二君由某領事保護之原由係因某國領　見前次海珠會議事演出慘劇故出而維持免使下次叙會時再演此等慘無人道之活劇也聞陸梁二君之意仍主張和平解决以免糜爛全粤倘確有不得已之舉始以武力對待 
[大通事變後之消息]  
　　此次大通起事黨人聞管鵬凌樵菴等所派先期運動警察及划船帮是以起事時集聚千餘人之多黨人因恐水陸進攻大通又無要塞可守兼知寡衆懸殊是以紛往徽寗山裏而去蕪湖官廳二十日上午接建威兵艦來電謂該艦抵大通黨人已去地方安靜 
　　定武軍第三十三營軍官郭秀峯二十日晚十時由浦口乘鎭蘇差輪拖帶民船兩隻運兵二百餘名遄赴大通駐防 
　　定武軍第六路統領吳吉臣（起恒）於十九日午後三時乘江安輪來蕪閱四小時即往大通又營務處處長吳桂森（兼善）亦乘差輪抵蕪後即偕赴大通 
蕪湖自大通告警後各公司小輪皆暫停開往上游二十日已照常開班並有招商某輪聞警於上水過通時擬不靠岸後經躉船一再招呼始停建安兵艦許艦長二十日由大通致電本埠官廳略謂觀安兩艦業已進口收回地方黨人竄逃兵艦已停於督銷局門首並與商會接商善後事宜云云 
　　有謂此次之變大通市面頗形糜爛和悅州則僅銀行鹽局現欵被損其餘尚未大傷元氣 
　　定武軍吳統領二十日來電云道尹知事警察局商會三十六營李營長安武軍統部均鑒今早抵通已將大通和悅州秩序完全恢復所存機關槍已派鎭蘇來拖吳起恒吳兼善哿 
　　蕪湖何道尹昨發六言示諭云頃得大通來電黨人業已潰散海陸軍隊屯駐地方秩序安全諭爾商民人等勿得自相驚擾如有造謠惑衆拿辦决不姑寛 
[江陰獨立之常州影響]  
　　常州濱湖多盜自庚申兵變迨至光復豐年甚少尚未復原而商務近復受歐戰滇警之影響四民均不聊生近自澄耗傳來常邑相距不過八十餘里居民益形驚皇旅長方更生日前分兵一營携帶大砲兩尊到常駐紥北門外天地壇内人心惶惶大有坐臥不安之象此近日戒嚴令頒布之所由來也 
　　常州黨人運動已久數日前已有人至縣署團部要求獨立之風傳當時聞經翁縣長與張團長婉言拒絕謂常州非用武之地無獨立之必要武進態度之表示當視馮宣武爲轉移云云日昨縣署奉到蘇常殷鎭守使示諭一道略謂照得本兼使訪聞蘇常一帶近有少數暴徒煽惑密謀起事並敢私自開會搖動人心聞之實深痛恨昨經派員嚴密偵查武進地方亦有此等舉動並有遣人潛赴上海勾引接洽之說該知事身任地方何竟毫無察覺除嚴飭該縣全營查拿嚴究外如再有此等舉動一經查明立即盡法嚴懲本兼使職守所在祗知保護地方凡意圖擾亂者决不能稍事姑容也云云 
　　近日風鶴頻驚居民預備遷移商店提早收市地方大有不安之象本地士紳特電禀馮將軍派駐重兵以資鎭攝茲聞業已添派第十九師部兵第七十四團於前日上午五句鐘由寗開到一千名駐紥東門外天寗寺内聞翁縣長昨日曾特備肥牛一頭壯猪八隻美酒十罎白米十石親往勞軍日内尚有滬軍到常協防 
　　商團公會以防兵稀少特於日前通知各團員一律到會每日下午五時荷鎗實彈出巡以助防兵之不及城門提早於六時關閉 
　　本城各商店淸閑狀態實爲從來所未有附近之鄉鎭因恐匪徒乘機擾亂相率閉門罷市各當舖質多贖少日前北門外久大當舖被兵士持破舊衣物强當（甚至一條破肚帶當一元小布衫當五元）當出一千餘金近聞該業已籌備抵制方法無論價値貴賤之衣物酌量減當且提早關門止當而金融之緊急鈔票之止用亦與各地情形相同學校亦多停課學生多有回里者 
　　江陰某營長原在旅長方更生部下此次澄江之變某營長態度不明後又來常誑誘方旅長回澄經方旅長察悉詭謀即行看管聞業已於昨日解赴寗垣訊究矣 
[殷鴻壽離蘇後情勢一變]  
　　蘇常鎭守使殷鴻壽十九號淸晨密赴南京知者絕鮮即知者猶謂赴省面謁馮將軍請示機宜萬不計其如黄鶴之一去而不復返也當殷使怱怱赴寗時署中職務即交副官參謀代理直至昨（二十）日下午五時省電飛來（係委朱師長暫兼鎭守使崔鳳舞暫兼軍政執法處長）衆始恍然於殷之决不還任羣相驚愕至其相隨來蘇之藍衣親兵今日亦已奉將軍電調赴寗垣矣 
　　第二師師長朱熙昨接省電加兼蘇常鎭守使職務後即合同崔兼軍法處長召集重要人員在署會議首先報告奉委兼職事次言蘇州一隅祗能力籌自保斷難獨立當場即通知各軍警官長轉諭所屬如果再有黨人代表來蘇槪行捕拿送候本署核辦斷不能如殷使之優待各軍警長官聞之皆默然允許而已 
　　前日第二師之砲隊已發現圖謀起事之動機朱亦深知之今以兼任鎭守使後即首先表示反對獨立下令嚴拿黨人惟恐其變生肘腋即將使署餘存欵項洋一萬元奬賞駐蘇各軍隊士兵又在馬路工和局餘欵項下提出若干奬賞水陸警察每名大洋五角藉以收拾軍心此項奬賞頃方給發今日親赴各營演述獨立之不利於蘇民不利於地方不利於軍警等種種之誥誡冀各軍士傾心從之也然說者謂以金錢收買兵心不若以至誠之可格云至殷之離蘇原因據一部分人傳說謂殷主張以嚴法對付黨人（即如昨報所載欲以兵力征討吳江獨立軍是）然另一說則謂當吳江獨立江陰變兵後蘇垣各界之要求獨立者紛至沓來殷使旣不忍拂黨人之心又不敢獨行其事種種難題集於一身雖經迭開會議諮詢衆見然與會議者大抵默無主張殊屬左右爲難特於昨日密赴南京面謁將軍巡按請示機宜並面懇開缺云云又有人謂殷對於屬下向來暴戾軍警各屬員早恨之刺骨此次屢開會議竟皆置之不理殷見情勢不妙將不利於已乃遂借名逃寗數說未知孰是 
[緊急戒備中之蘇州]  
　　連日蘇城景象日趨於獨立之一端當道得黨人紳民要求獨立軍兵圖謀獨立之急報幾乎手足無措惟有防範嚴密四字以應付之然其内幕之醖釀人心之驚恐日見危急爰特詳細訪錄以覘吳門之現象 
　　此次防守之嚴密係别有原因在前夜使署之最後會議即屬籌商此特别情形圭角旣露恐有事變故以防範黨人爲名以防範他事爲實遂於十八號以後有緊急戒備之設施焉 
　　此次緊急戒備之注重在於夜間每日一至七時市面即絕然無聲凡在橋梁叉口崗警密佈至六七名之多（不常時祗一名）各執鎗械實彈　立軍隊巡查 
 
 
 

Page 7

 
 
通宵不輟各茶坊之夜市說書者警察廳於前夜通告停止故夜市一槪停止矣 
　　吳縣孫知事昨日特令本署衛隊添派衛兵嚴守公署禁止閒雜人等至公署二門出入以重公地並飭承審員周慶稿迅將關於已經判决之犯核卷送監執行計判决犯十六名昨已派警押送司前街吳縣地方監獄分别收禁執行 
憲兵於戒嚴期内職務最多責任最巨駐蘇憲兵第三營長王少珍君以維持軍紀風紀處理軍民交涉其專責在於憲兵且於此等軍隊蠢動之信息事先應設法防止特在營本部召集所屬各軍官會議種種維持現狀消弭隱患之方法因憲兵一部分之編制與步隊不同蘇州又祇兩連實力異常單弱現在暫就駐蘇各連中各派幹練士兵若干實行軍事偵探之任務其應行之梭巡稽查各仍照常執行庶幾消息靈通卽可預籌防範不致有臨事侷促之慮 
　　各軍隊於下令戒嚴後官長士兵即有不准請假外出停止會客之命令近日在特别期内各軍隊仍有士兵假出情事第二師師長朱琛甫君今日已下命令無論官兵人等槪不准擅出營門越雷池一步上午九時偕同參謀長彭錫範親往第六團及馬炮隊等處點名並於集合隊伍時反覆曉諭各士兵總以服從長官命令萬勿爲浮言所惑云云 
　　蘇州商團公會奉道尹公函復組織成立補助軍警一案業由鄒蘇兩會長通告各支部開會議商各節已詳載本報其未經解散之第三支部第一五七部業經支部長葉柳生劉正康司令程平芍等徵集各團員到部發領軍械服裝子彈先在養育巷閶門外馬路等處各該支部範圍内於昨（十九號）實行出防其已經解散者遲至本月月底一律可以成立昨日一三五七各部已將擔任出巡日期地點分函軍警各機關知照矣 
[地方通信松江]  
　　述松江近狀松江一隅前夜聞砲聲後大起恐慌嗣知係浦江中淺水兵輪對付鹽梟所放之砲始稍寗靜然一般社會心理終以大局尚未解决爲恐閔行秘密招兵之說久喧人口現知所招千餘名人給快槍一支子彈二百顆洋銀一元後經要求乃人各加給二元旋知護軍使將往查究乃從呂港一帶至珠涇初擬屯駐金山縣署後假宿廟宇擬繞道平湖轉至嘉定會師於嘉興或謂一方由吳江出來一方由閔行迎上會合云云不知確否 
　　逆子宜懲松江西門外有著名浮蕩子弟胡呂傳因家業揮霍殆盡吸用俱窮與伊妻設計詐稱欲到親串家賀喜托送親阮嫗向城内王家租得珠掛花一只即在恒和典典得洋五十元又在某土行某銀樓内騙去烟土二包銀鐲一對及某家被頭四條事後王姓等到門坐索事爲伊母所知家中日日抄鬧一日呂傳　夜還家伊母怨恨其子開門稍遲呂傳夫婦竟大肆咆哮以刃入挖房門欲殺其母伊母情急聲救鄰人奔　始得免事風敎日衰逆倫害理可歎也 
[江陰]  
　　　兵騷擾后塍鎭江陰兵變消息迭見報端二十號午後有兵數十名擁至后塍鎭進德成典刧掠銀洋首飾有鄕人被兵彈斃先日有吳排長堯卿到后預告情形刧掠後該兵强迫吳某同行至一里許即將吳排長彈斃又數里外吳之隨兵二名亦被彈斃地方報署尚未有如何處置現商民驚駭未能一律開市離后塍西二十里三官鎭地方有兵數十人日逼銀洋夜刧十七家又離西十餘里倉廪橋亦有鎗嚇富户銀洋情事現江陰東鄕人民不堪其累 
[鎭江]  
　　各商民双起恐慌鎭郡於本月十四號發見暗殺案後謠言蠭起市面大爲震動殷實大户紛紛遷住租界地方上頗覺不寗旋經縣公署發出通告載有馮將軍電示要求政府八大條件勸慰諄諄人心爲之稍定詎頃又聞江陰要塞已高懸白幟大通亦有獨立消息本埠街市亦見揭貼共和軍總司令之示文城内外舖户居民因此復起恐慌此兩日間遷徙出城者又絡繹於道 
　　掩護隊司令易人駐鎭要塞掩護隊司令龔靑雲旅長决計辭職已經馮將軍核准特委將軍府參議葛應龍接充昨已抵鎭不日即蒞　視事 
[江西]  
　　注重省邊防務自取消帝制後江西省城謠言仍多地方居同異常恐慌兵警戒嚴晝夜無懈市面蕭條金融枮竭軍政兩界之家眷大多遷移出境官廳取締報紙最嚴緊要新聞登載頗鮮近來傳說勢將獨立但李將軍並未表示如何態度不過注意九江及贛州（連粤）萍鄕（連湘）三處防務已調重兵前往駐紥即巡按使所屬之警備隊五營除駐省兩營景德鎭一營外其餘兩營亦於本月十七日開往吉安袁州兩處駐紥以厚邊防兵力現省城僅留陸軍第九旅一旅及警備隊並水陸警察維持地方 
　　軍署大開會議李將軍得浙江獨立消息後即密商巡按使於十七日在將軍行署召集軍政警紳商學各界領袖到署開會徵求意見是日各界先在商會開預備會决定到署僅言請求軍民兩長保衛地方不及他事李將軍戚巡按因各界到齊亦同出席首由李將軍發言以帝制取消仍爲民國鄙人等即屬公僕人民仍是主人現在時局緊急官民聲氣自應聨絡一氣以免隔閡但鄙人宗旨以擁護中央保衛地方爲目的並非擁護個人諸君意見務希表示以待公决云云各界均請求保衛地方生命財產李將軍允爲負責復以布置軍隊保衛地方及省城無論如何决無戰事情形當衆演說後始行散會 
[湖北]  
　　屢告火警中之湖北情形鄂省將軍署附近大都司巷火警係起於楊義興煤炭行之空屋内聞該煤行原設此屋内近因喪事之後遷移鄰近未久此屋正在招租内未住人其如何起火不得而知大約係黨人所縱現警務處以該煤行主不能辭責已拿案訊究聞該巷焚燒之際貼近將軍署後牆之把總巷亦有人放火經水龍羣集立刻撲滅只燒所居之室一間放火者係住於該巷之一小户新搬來未久祗夫婦二人屋中有煤油一箱火柴數十盒油捻一朿該户放火後委棄衣箱雜物逃去未曾捕獲而房主及同居者則大受牽累當夜省垣戒嚴極緊獲有縱火犯數起十八日省垣黄土坡復有火警夜間漢陽門建亭街之吊樓巷又由居民拿獲以棉絮浸入洋油之縱火犯一名解訊而十七夜省垣火後漢口鄰近警察廳地方亦肇焚如燒二十餘家不知係無意失愼抑爲有心故縱須俟續查惟王將軍以黨人縱火而不起事殊屬可異已飭軍警仍須嚴緊戒備不可稍懈並以黨人近來極力運動軍隊誠恐爲其搖惑特令各軍隊連排長以上各官於前日集合在省城蛇山抱冰堂開會研究時局自由發表意見聞各級軍官均主張服從命令保衛地方王將軍意始釋然但各軍營之取締軍人仍不稍鬆且每團須日派一營輪流巡夜皆全副武裝若臨敵者現外報所傳湖北襄樊不靖消息已由將軍署辯正惟聞舊施南府屬於上月杪曾有滇黔軍七千餘人因佔據四川酉陽縣之便乘勢攻入施屬來鳳縣焚燒四關一面撲城經駐施北洋二師第八團長協同黎天才所部戍施之第九師軍隊擊退出境二師八團之營長張允明率隊跟蹤追擊於一日克復酉陽刻已電禀將軍署請功惟不知所報戰情有無粉飾耳施屬距省窵遠交通不便電信早停非官廳不能得戰事消息故官電外旁無參證實不知其情形如何或云革軍之由鄂退川係因停戰議和回守舊日戰線此說恐亦不確又隨縣地方近日又有白狼餘黨數百人在東鄕搶刧燒殺受害者約百餘户經駐防德安鄂軍第二旅長劉佐龍派隊往擊該黨徒分途竄散截獲五人土鎗數支其餘各地尚稱安謐現各衝要地方駐紥盡係北軍鄂軍第一師武力極薄弱實際若巡防隊黎天才之第九師其力雖稍强亦處不能用武之地惟武漢黨人近日圖謀甚烈觀其屢次縱火已可槪見聞日本政府深恐湖北動亂現已加派陸軍一營來戍漢口又命砲艦一隻由長江下游來鄂泊於日租界江岸十六日該艦長官曾偕日領事至省拜訪將軍將軍留讌欵待優禮異常刻武漢商民對於日艦之來尚不驚異惟有識者深爲吾國前途危懼又聞近日王將軍段巡按均贊成和議除總統退位外凡百皆可讓步業已會派巡署秘書查爾崇爲北京和議研究會湖北代表赴都詳陳意見 
[廣東]  
　　何海鳴遣散部下之電告何海鳴由汕頭致廣州電云廣州陸都督梁任公徐君勉兩先生公鑒海鳴曩率所部會同汕頭軍隊宣布獨立後由紳商舉莫團長擎宇爲潮梅司令海鳴由港抵汕當即將所部同志自行設法勸慰遣散亚分發閩贛各路進行絶未累及地方茲聞大駕均蒞粤垣不勝距躍擬即日晉省待命以供鞭策倘蒙賜敎請電知汕頭戲釐局内爲禱何海鳴删叩 
雜評一 
[離間（一子）]  
　　離間之策施於兩國交戰間已非正大光明况用之於國内乎 
　　雖然我有隙彼始能離而間之故欲不中人離間之策者第一須先消弭我之内釁不予人以可乘之機第二須詳察周圍情勢不逞一時之意氣不惑一時之人言其三須熟審彼對手者之言動事雖萬變而情理則一苟貿然應付而不研究其由來則未有不墮其術中者也 
[顧慮]  
　　天下事不可太無顧慮草率鹵莽敗事之道也又不可顧慮太多因循畏葸致禍之由也 
　　雖然其間亦有辨爲個人計爲私計愈顧慮愈窒礙愈不敢放手做事爲國家計爲公計愈顧慮愈周密愈有把握以應付世變是故今日之擔當大事者能福民乎抑禍民乎盡在此公私一念中分之而不能專責其顧慮之多也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇州大開會議之疑惑]  
　　昨日（二十二號）下午四時許本埠得蘇州消息謂本日下午二時蘇州官商各界就某署大開會議維持地方治安一時商民未悉内容多有誤會故四點三十分蘇滬客車抵滬尤擁擠不堪云 
[探報黨人由滬往蘇之路徑]  
　　聞蘇省軍巡二使近據探報謂由滬赴蘇之水道計有二路一從南黄浦經松江澱山湖周莊鎭金鷄河抵蘇一從吳淞江經黄渡崑山以達蘇州刻下在滬黨人機關部已有襲蘇之議並有船隻從兩路分投輸運等語軍巡兩使以水路各要隘應由水警各師船擔任梭巡業已飭由水警二廳趙廳長轉飭所屬一體防範矣 
[殷獻臣來滬誌聞]  
　　蘇常道尹兼鎭守使殷獻臣倉猝辭職已經馮上將軍齊巡按使照准委任水警第二廳廳長趙會鵬兼署蘇常道尹陸軍第二師師長朱煕兼署鎭守使業已分别接任聞殷氏此次去職係親至南京禀見軍巡兩使面辭現已於前日附滬寗火車自寗來滬假寓三馬路某旅館有見之者謂其意興異常闌珊云 
[楓涇兩軍均退]  
　　江浙交界之楓涇地方原有浙軍駐於界橋之西北軍第四師所部步　一營則駐於該鎭蘇界自浙省獨立滬杭火車梗阻以來兩省互相防堵所有該鎭所駐之北軍浙軍彼此防守較前尤爲嚴密該處商民因恐兩軍或有意見特分别懇求兩方面各　防軍略退以免商民懷疑恐懼刻經松滬護軍使楊善德君允將駐紥楓涇之步兵退至距離松江二十餘里之石湖蕩浙省屈都督亦已允准飭將浙軍退至嘉善防守所有楓涇地方僅由該二軍各派步兵一排駐鎭放哨因此楓涇商 
民近日已稍能安枕昨楊護軍使已將所部步兵於十八號退至石湖蕩防守各情報告馮上將軍查核矣 
[商量南通獨立之函稿]  
　　周應時徐濤張澤霖致南通官紳函敬　　啓者不與左右周旋者數載矣中原多難由民主而君憲以致革命風潮日益蓬勃滇黔桂粤姑不論與蘇唇齒相依之浙亦竟宣布獨立引起我蘇激烈分子亟謀發動時迫勢促大有不可終日之勢迫於私仇公義而欲謀我通海者尤有十數起之多應時等志在四方通海蕞爾已得諸鄕先生雍容坐鎭固無庸應時等越爼代謀惟誼屬桑梓誰無身家性命寄託於此安忍知而不言坐視糜爛且諸鄕先生資望隆重一旦事權旁落彼存心破壞者豈猶能顧全建設之不易哉是以應時等不避嫌怨亟欲陳言左右耿耿愚誠無非欲於破壞之中别求保全之意耳茲特懸擬辦法四端列下能否承認均乞電復承認固應時等千求不得者不承認則應時等忠告之義務已盡惟有聽任彼等如何動作雖身家性命不無損失然諸鄕先生必且倍於　時等是更何敢有所怨懟也除已電報情形合再條函奉凟臨頴匆匆無任企禱祗叩道安並盼覆電辦法四端如下（一）爲保護諸鄕先生生命資望起見由應時等歸通組織獨立（一）秩序稍定即當公推三先生爲首領主持一切（一）編練軍隊以便保衛地方（一）新政府未成立以前軍餉由當地捐稅項下撥充如有特别條件及待商之處請派員來滬接洽以臻完善接洽處法界喇格納路祥瑞里十四號 
　　南通官紳復周應時徐濤張澤霖函頃 
奉台敎敬已傳觀通海蕞爾一隅汗血所凝實力尚薄乃爲彼激烈分子專注物甚媿甚媿諸君不忍見鄕里糜爛之慘亟思設法保全往復丁寗具徵關懷桑梓無任欽佩惟示擬辦法四條而注重先由諸君回通組織獨立則與前旨大背百思不得其理由諸君非欲擁護共和乎通海人心理始終未忘共和即省垣之愛惜共和亦曾有所表示以表面言不必禁幟獨立以内容言實已無異獨立即曰獨立軍警一心籌備已熟不待更有組織便可獨立若當軍隊喻命之日秩序本定之時諸君另擬組織獨立是欲安之而實擾之質之諸君何以自解諸君旣宣言志在四海則立功之地正多奚必沾沾於鄕里已成之局轉自失其並無權利之心今試問諸君對於通海係主維持抑主破壞如主維持也諸君堂堂一函警告熱誠已足表示鄕里所有前此誤會不根之毁即憑此紙刷消異日公評諸君譽望自在若主破壞則顯與通海爲讐僕等對於諸君自無商量之餘地即請爲諸君正告之曰通海者非三數人所能搏噬之通海乃二百萬生靈所共託命之通海也累二十年艱苦經營竭百十輩心思財力構成敎育實業自治慈善各公益始具雛形稍博海内外虚譽外人參觀所及尚不至詬國内無人全國自治亦尚引爲模範而在平昔未嘗敢費諸君一錢未嘗勞及諸君寸力今若有心破壞口德心仇彼激烈分子固全國之公敵即諸君亦恐無以自免爲鄕里之罪人雲臣等有守土之責詧等有鄕土之情内問良心外憑公道敢懷畏茶誤我地方幸諸君圖之復請公安管雲臣張鼎勛盧鴻鈞　　張　丁勤略于振聲孫儆　　慈同啓 
[温州士紳關心桑梓]  
　　温州旅滬士紳陳華黄維城易睡鷗程彊黄解王斌陳鶴年等前日致本籍長官一電照錄如下温州陳道尹戴司令冒監督宋督銷曁各縣知事諸公鑒省垣獨立未見光明詰電頻聞羣情惶惑同人等志在保全桑梓安謐鄕閭際此省政紛紜危機隱伏吾温爲浙東繁盛之區自衛在所必圖所有温屬一切設施應籌善策如有不當省令切望諸公妥籌對付同人等必爲後盾若徒保地位不顧後日禍及地方責在諸公（下略） 
[調查聨鯨甘泉二艦之近狀]  
　　海軍部所轄之聨鯨甘泉二軍艦曾於浙省未告獨立之先奉命派派赴鎭海口外游巡茲自該處獨立後聨鯨甘泉二艦是否爲浙歸去尚未明晰北京政府刻正電致劉總長密飭輪機處詳細查復云 
[閘北華界之現狀]  
　　閘北軍警戒嚴日來仍未鬆動惟阻止交通一層已於前晚起改爲九時爲始各居户因經過數日未見動靜人心漸定故遷移家室者已漸漸減少而寗蘇吳淞各埠來滬之火車搭客則甚爲擁擠探警在車站施行檢查十分認眞緣黨人起事之謠仍未稍息也 
[戒嚴期内之稽查]  
　　淞滬警察廳徐廳長以現値戒嚴期内特於前日諭飭城廂内外並浦東閘北等處所屬各區所警正警佐轉飭各長警傳諭境内旅館客棧着於每日午後九時以前各將環循簿呈繳該管警署轉送到廳聽候派員調查如遇形跡可疑前來投宿且無人具保者應立時拒却如敢違犯一經發覺有非分之事惟該棧主是問云云至各處庵觀寺院等亦於前日起由各警署派遣長警不時前往密查蓋恐有容留匪類情事也 
[取締房東與小店]  
　　淞滬第一區警察署董警正昨出布告一則錄其原文如下照得本埠近月以來謠諑繁興人心惶恐因之遷徙者日多警察有保護之責自當和平勸阻數日以來謠言已息人心已定前之遷移者今又多已搬回似此自相驚擾咎將誰屬當此地方吃緊匪人窺伺百計營謀以軍警防範周詳無隙可以擾亂所有空屋小店難保無匪人混入其間貽害殊非淺鮮本署爲保護公安預防危害起見爲此布告各房東小店嗣後無論何人借屋須有妥實店保方可居住倘由二房東轉借亦須責令轉取妥保一面由大房東隨時堅察如有可疑者或不照章取保准由該房東扭署罰辦該房東財產攸關亦不得擅自通融致干咎戾小店所指係烟紙店老虎灶等類資本無多未必盡屬可靠限三日内責令取具殷實店保方可照常開設如無妥保惟有勒令歇業倘有不遵定行拘罰不貸 
[防線内毌許夜渡]  
　　製造局南首之江邊碼頭對岸係浦東周家渡爲往來三林塘周浦一帶之要道鄕民來滬皆從該碼頭渡浦登岸茲値戒嚴期内且在軍廠之旁防範尤宜愼密故由高昌廟所駐軍警於昨日傳諭各渡船每晚七點鐘以後不准渡客並將渡船移泊防線以外違干嚴究云 
[搜獲勃郎林鎗珠]  
　　製造局防軍巡邏隊前日傍晚六時巡至小西門外見江北人劉扣子手持槍彈匣子經過當即上前拘住檢視彈匣共有四個内儲勃郎林槍珠一百粒並字條一紙詰據劉扣子聲稱伊在英租界二馬路郭姓家爲車夫此項鎗珠係松江西門外某姓家託伊主人所辦今東家令伊送至日暉港松江内河航船上交馬阿三帶往松江某姓家交付等語該隊以私帶軍火有違禁令將之人一併解送松滬護軍使署訊明發落 
[法總巡研究炸彈實力]  
　　法捕房石總巡因皮少耐路奥禮和路東新橋寗波路等處連日發現炸彈已飭各探嚴密查察在案現又由石君將在出事地點檢獲之已炸彈壳及零星碎片並未炸之餘彈設法將彈内炸藥取出尚有炸力猛烈之彈則用藥水浸過然後拆開與各彈壳彙存一處察其實在炸力俟研究明白再行銷燬 
[停止無足重輕之考試]  
　　上海縣沈知事昨奉齊巡按使　電以現有軍事倥偬所有各縣甄錄試着暫行停止各道道試亦一律暫緩除分電各道縣外合電遵照等因聞縣署行將出示曉諭云 
[本年茶市之悲觀]  
　　茶葉爲出口土貨之大宗向與蠶絲相提並論其貨計分紅綠兩種紅茶市面向在漢口綠茶則以上海爲聚集之處每年行銷歐美各國者所値不下六七百萬調查上海茶棧向分徽紹兩帮徽帮茶棧十一家專做皖省等處所產之茶紹帮七八家專做平水等貨每年春間產地摘茶之際向有接客承領棧家資本前往產地向茶客收買現在皖浙兩省茶葉均已上市各茶棧因時局不靖金融奇緊發給接客之欵比較往年莫不減少（往年發十萬者今止發六萬）以此觀之今年茶市當不及上年之發達矣 
[莊票免貼印花之被駁]  
　　上海縣知事沈寶昌君昨致上海商會函云案照民國五年四月十八日奉財政廳飭奉財政部批本廳詳爲奉飭查復上海錢業莊票卽計數單與期票性質不同應否准予免貼印花請核示由奉批據詳已悉此次該廳轉據商會聲復莊票與期票不同其誤會之點在强　期票係貸借欵項訂期歸還憑票索取之一種證劵與借欵字據併爲一說輾轉傅會遂以莊票一項亦在免貼印花之列前據全國商會聨合會禀送印花稅議案審查報告到部當以期票即銀號錢莊所出之銀條有即期長期之分稅法内内本與借欵字據分别兩種等因飭知該廳長轉行遵照在案旣明期票之非借欵字據而此項莊票又據商會聲復係屬代表現銀以憑互相劃抵是即稅法所列之期票毫無疑義錢業爲各商之冠且據原禀聲明印花稅奉行以來首先提倡足徵好義急公嗣後該業所出莊票務應依法貼用勿稍隱漏是爲至要仰即轉飭一體遵照此批等因奉此查此案前據該縣轉據上海總商會詳復並請將莊票免貼印花等情到廳當經轉詳財政部核示並批候部示飭遵在案茲奉前因合亟轉飭該知事即便轉行該總商會傳知各錢業一體遵照毌違切切此飭等因奉此除函致總商會外相應函請貴商會查照辦理 
[緝獲攔刦拒捕之嫌疑人]  
　　匪徒楊炳坤於本月二號夜在漢口路（即三馬路）老永保棧門首與在逃同黨二人持械搶刦福州路滙中旅館寓客揚州婦人劉張氏値洋二百七十元之金鐲一副並沿途拒捕開鎗逃至福州路山東路轉角被總巡捕房三十一號三道頭西捕開鎗擊斃業經公共公廨中西官驗明棺殮飭捕房嚴緝同黨解究在案茲經總巡捕房華探目李星福包探周志仁查得匪類郁阿珠與此案有關於前日將郁緝獲昨晨押解公共公廨即由該探等上堂禀明前情請爲澈究王襄讞商之德師副領事判被告押候查明於下禮拜六解訊 
[織布廠同業開會]  
　　本埠織布廠同業代表陸崧侯等昨假南市上海商會開會同業到者共有二十餘家午後四時開會由該代表等宣告開會宗旨略謂棉紗一業與我廠家有連帶關係所以紗稅一項早經同業紛紛認定現認稅機關有重行取締之布置當此地方不靖金融恐慌我同業已有不堪支持之勢設再取締必更岌岌可危是以邀集同行會議妥善方法應速聨絡要求商會轉致該認稅機關設法通融免予取締以資維持云云衆皆贊成至傍晚始行散會 
[採辦西菸之公共機關]  
　　本埠西菸業南北兩市計有一林豐協和成義源厚永生瑞德隆彰天成德義興東金成永義信豐晉泰昌等十家所銷靑條烟均向甘肅省之蘭州等處採辦近該業因政府迭次加重捐稅現更創爲公賣加以鉅捐每烟一擔計自甘肅運滬須完稅捐銀二十一兩印花稅三兩捐稅之重無逾於此且行家各自購辦漫無稽攷特在法租界民國路公同籌設一進貨公司命名裕通資本由同業公攤此後各行家購辦貨物統歸該公司一手經理以期一致現該公司已告成立矣 
[賽會監督回國後之措施]  
　　巴拿馬賽會監督陳蘭薫已於本月上旬回國抵申設總機關於總商會二層樓上辦理各省出品之結朿並考察美國行銷中國貨之種種關係所得貨樣及說明書預備在總商會每星期邀集各商開會一次以便報告討論進行尚有美國五大織綢廠總經理某君亦偕同陳君到滬設立機關將火電織綢方法并携其機器來華講求製造爲將來中美合資設廠之預備陳君前日（二十一）午後邀在滬出品勸導員十四人及商會董事開會表决全國出品除賣去値洋四萬元之譜其餘各物一律發還下星期五（二十八）茶業會館開會邀陳君到會報告茶業行銷情形 
[寰球中國學生會夜校增設國語科]  
　　寰球中國學生會夜校現於每星期六晚六時三刻至七時半添設國語一科特請金君醒吾擔任敎授凡夜校學生一律到班並不另取學費又於課餘之暇組織國文練習演講會及英文文學研究會其培植英年增進學識獲益良非淺鮮也 
[修志局之商榷]  
　　上海縣修志局分纂各稿現已齊集所有疆域建置水道田賦物產五門均經主纂姚子讓君先後定稿惟其間尚有諮訽之處爰推定採訪主任員二十五人定於二十三日開會討論業經該局主任李佑之君通告各採訪員及各分纂員屆時蒞會集議茲將通告及姓名錄列後 
　　致採訪主任員函本局修志分纂稿本陸續編竣業經主纂筆削所有疆域建置水道田賦物產五門已經定本惟其中採訪情形頗有商榷之處苟非灼見眞知諳嫻當地掌故者不足以昭信實爲特公推執事爲某市鄕採訪主任員並謹訂於本月二十三日即陰曆三月二十一日上午九時開採訪討論會盡一日之長閱看以上各門定本各抒意見悉心研究事關志乘進行務懇台駕届時撥冗蒞臨佇聆明敎曷勝盻禱 
　　致分纂員函本月二十三日即陰曆三月二十一日上午九時開分纂員常會敬請駕臨爲荷再前兩次開會到者甚少此次兼開採訪主任討論會商榷之事必多務懇撥冗蒞止曷　盼禱 
　　修志局推定採訪主任員上海市四人姚文枬子讓（舊城廂區）陸文麓崧侯（舊老閘區）錢福田廣甫（舊新閘區）曾澤民麗苑（舊江境廟區）蒲淞市四人顧大綱賓谷（舊江橋區）沈寶寅肇綱（舊新涇區）沈俊協予（舊諸翟區）顧境淸肖岩（舊虹橋區）閘北市一人錢允利貴三洋涇市劉至濤頡雲顓橋卿施其光安生北橋鄕陳珍友儒馬橋鄕王廷奎子雲閔行鄕李祖佑蕉軒漕河涇鄕唐祖灜步洲曹行鄕劉鍾福東海塘灣鄕錢椒蔭庭三林鄕趙履福子熙陳行鄕蔡錫祺壽儂楊思鄕周兆芝侶雲陸行鄕陶錫年叔延高行鄕談壽基恭甫塘橋鄕盛麟書茂祥法華鄕胡人鳳笠甫引翔港鄕王銓運際享 
[新任檢察官蒞滬]  
　　江蘇高等廳王檢察長委任劉含章仲鑽爲上海地方廳檢察官等劉已來滬謁見林檢察長定於明日即星期一蒞廳視事 
[將錯就錯之婚姻]  
　　兪楊氏至法公堂控稱曾於前年出洋一百元購女孩阿鳳爲女詎於前月被挑售布疋之張阿毛拐逃並被捲去衣飾値洋二十餘元業已報捕拘獲如張能償還身價不妨許張爲室訊之阿鳳供女子自願隨張私逃並非被拐求恩成全張供民人小本營生祗能措洋五十元餘俟後來設法拔還判阿鳳還押張交一百元人洋兩保出外限十四天先繳洋五十元尚少五十元分五個月拔淸繳洋後准將阿鳳領去成婚 
[誘拐並無憑證]  
　　派克路二百五十號門牌高洪芝控張王氏誘伊家十八歲发兒阿彩由捕將氏拘解公共公廨訊供不認管押候查在案昨經中 
西官復訊無憑判令被告開釋 
[婦女自認賣淫]  
　　婦人杜顧氏顧金氏帶同女子顧春囡顧寶寶金湘雲金湘鳳蔣秀林林四寳等於前日同乘湖南輪船起程當爲水巡捕房探捕查見以其形迹可疑一併拘送地方廳經檢察官審訊該氏等同稱欲往他埠賣淫並無别情判分别交保開釋 
[男女雙雙就獲]  
　　浦東人柯庭子之妻姜氏近忽逃逸無蹤茲經柯查悉爲徐子文引誘姦佔住居朱家橋地方當於前日前往將男婦雙雙拘送地方警察區轉送縣警察廳當以案關刑事送請上海地方檢察廳訊辦 
[木匠扭控媒人]  
　　住居西鄕徐家滙之木工姚琴堂去年憑張木生及江北婦人謝張氏無錫婦人陸顧氏等爲媒娶陳姓女爲室曾付禮洋一百三十元過門後初尚相安至今正忽然私逃無蹤當向原媒根究互相推託昨日姚將張等男女三人扭控一分駐所詰據陸顧氏供稱女母向在西門外打鐵浜某姓家爲傭不知有無串逃情事諭飭移送警廳司法科訊究 
[認領被拐婦人]  
　　江都人郭金標向當目兵自裁汰後即携妻沈氏前赴江寗找尋胞弟無着詎該氏即被匪人誘拐來滬賣入小東門外花烟間逼令賣娼該氏不願乘隙逃出由警查獲解送警察廳司法科訊發普育堂留養候屬認領在案茲經郭查悉乘輪到申昨日誤投上海地方檢察廳請求將妻給領該廳着往警察廳禀請具領 
[揚州女孩迷路]  
　　女孩郭生才身穿藍布短衫黑羽綢棉袄澆花布襯衫格子布袴秃頭梳辮赤足穿靑布鞋子在法租界迷途啼哭爲捕查見帶至法公堂詰問據供揚州人年十三歲父名見功此次由原籍隨姊來申在途失散判送善堂留養俟家屬認領 
[妓女自求超拔]  
　　濟良所昨解不願爲娼之妓女李蘭花至公共公廨訊據李妓供稱年二十歲原籍安徽現在福州路一百六十三號門牌妓院内賣娼因不堪其苦是以投所求援中西官判李妓發濟良所留養 
[女孩被水燙傷]  
　　住居美租界武昌路之江北女孩王阿三昨在某絲廠工作不愼被滾水燙傷左手營送同仁醫院爲之醫治 
[划船撈獲屍身]  
　　昨日午前有划船户某甲在浦東爛泥渡撈獲無名男屍一具年約三十餘歲身穿西裝足上有襪無鞋當即報告同仁輔元堂救生局將屍帶至老白渡檢查身畔有黑皮夾一個内儲大洋七元並佩金表一枚金練一條藍色藥水筆一支銅鈕銅軋等物因無家屬到場由堂照章給棺收殮厝壇召認 
[合販私土之衝突]  
　　專在外洋合股販運私土來滬之劉義生楊厚夫祝銀壽三人前日在虹口天通路地方結算餘利互相衝突由巡街捕一併拘送虹口捕房經捕頭送至水巡捕房轉解地方檢察廳訊辦 
[搜查烟土之詐僞]  
　　已革華捕陳德龍前日與趙小快子冒充暗差向某輪船用人陳求新以搜查私土爲由希圖搶取財物被捕查見一併拘入捕房昨解公共公廨經中西官訊明判陳德龍押西牢半年期滿逐出租界趙押三月又匪徒王三朱海生陳裕隆前日冒充禁烟局調查員在虹口攔住某輪船用人任季廉陳剳子勒令解衣檢搜私土被捕查見拘入捕房昨解公廨經中西官訊期判王等三人各押西牢三月分别示儆 
[違犯戒嚴條例]  
　　住居閘北大統路祥升昌京貨店樓上之某姓前晚因事燃放高陞鞭砲違犯戒嚴條例被四區崗警查見歸報姚警正昨傳該店夥徐學鑫到案候訊核辦 
[寡婦控告董事之無效]  
　　滬海道尹據靑浦縣寡婦盛陳氏禀爲劣董肆横托名公益　佔 
 
 
 

Page 11

 
 
民產迫求派員查訊留地給領等情當於昨日發出批示云　悉失火事主應受處分即文前知事批示具呈十家應取蓋章爾亦未辦到可見鄰居盛順昌等請將爾地充公改建洋龍公所事關公益槪所贊同所請派員查訊留地給領應毌庸議 
[錢莊倒欠公欵案近聞]  
　　上海金山兩縣知事在公共公廨呈控滬北已閉同元莊股東兼經理袁楚香及股東陸泰記蔡兩記田永祥兪品記等倒欠公欵業經公廨訊判該股東等將應繳銀兩繳案迄未繳淸故又於昨日上午由聶襄讞會同英卓副領事在民庭復訊原告代表律師請將被告所繳銀兩先行給領中西官准之判將存案之銀先交原告具領 
[並無承攬憑證]  
　　陳友堂至法公堂控稱前有張新友雇商人修理房屋其工價除收過外結欠洋二十九元六角工程已竣向索不付請求訊追張供共計工價洋九十五元均已付淸有賬可憑聶讞員問原告有無承攬憑證陳答並無憑據判將案註銷 
[夥友私收客賬]  
　　北京路榮吉昌號控夥王維增私收客賬洋九十元昨由捕房將王拘解公共公廨經中西官訊實判王押西牢四月如能還洋改押一月 
[攔路搶刦之懲治]  
　　匪徒殷長生陸阿卿李才喜前日在九江路浙江路王家庫等處先後搶取張李氏之金押髮朱錢氏之金耳環及某西婦之皮夾現洋均經包探查獲昨晨併解公共公廨經中西官逐一訊明判殷押西牢半年陸押三月李押九月分别示儆又匪徒衛德貴蕭時高先後在北京路老朱家宅等處攔刧兪永森董文卿等之皮衣銀表令衛許氏消臧於吉祥銀樓余慶生協隆押店汪麗生由探將衛等男女三人併拘解公共公廨分别管押在案昨由捕房傳同收贓之余汪二人將衛等解至公廨經兪代襄讞會同德副領事密君復訊屬實判衛押西牢四年蕭押三年衛許氏押女所一年期滿均逐出租界余罰洋三十元充公再賠償原告損失洋十五元汪之當本不追從寛開釋又顧錦山前日在某輪船上收得値洋一千零六十四元之金鎊行至公和祥碼頭被匪徒多人攔住出刀恐嚇將金鎊刧去顧即報告捕房飭探緝獲張二孫鉅曹餘靑黄金坤等四人昨解公共公廨經中西官訊知孫曹黄無干一併省釋張二實非安分之徒判押西牢九月示儆 
[買客乘間行竊]  
　　九江人葉友芳葉竹書前日上午至河南路老九章綢號内以購物爲由乘間竊取値洋六十元之雲霞緞一疋當被號夥陳祥生等瞥見鳴捕將二人拘押捕房昨解公共公廨經中西官質訊屬實判兩葉各押西牢半年示儆 
[印人獲住竊賊]  
　　竊賊鄔大成昨日混至浦東亞細亞火油公司竊得火油十四桶當爲司閣印人人贓並獲送交水巡捕房移送地方檢察廳訊辦 
[美租界捕房瑣事]  
　　顧阿林孫金松等昨在漢璧體路不知因何互相鬫毆由捕查見併解捕房押候訊辦又小工高義生陳阿才陳阿五等三人在西華得路因分派工資不匀扭至捕房捕頭斥退不理 
[介紹新箸]  
　　中國科學社印行之科學雜誌第二卷第三期又經出版其内容有饒育泰之科學範圍與方法陳藩之鑛業國有私議高崇德之磁場對於遊電之影響任鴻雋之新鮮空氣之研究又近世化學家列傳嚴莊之鑛物鑑定法絜要胡先　之說文植物古名今證錢治瀾之中國固有之機器孵卵張　之一一 
九一六年萬國通行原子量表諸篇均係名作餘如調查雜組答問附錄社記等亦皆言之有物羅羅淸疏昨承惠贈二册書此介紹其寄售處在本外埠商務印書館及中華書局 
氣候報告 
[（上海徐家滙天文臺天氣測候報告）]  
　　已過者之報告四月二十一日中國及日本間氣壓相等惟反旋風在東京漸見撗張太平洋之漩渦已在琉球之南隱沒不見有數處雨二十二日天陰而温氣壓頗高空氣寗靜八時許微雨二十二日下午四時前二十四小時内上海氣候温度至高六八·七至低五三·二去年同日至高六一·四至抵四八·二　　未來者之推測二十二日下午四時三十分豫測天有晴意海滾凉風無定向 
雜評二 
[尚有餘望耶（訥）]  
　　今日未獨立各省之徘徊中途者有一爲中央計而徘徊者乎無有也其所以徘徊焉者皆僅爲保持地方秩序而已獨立之布置未周地方或受糜爛踐踏之苦姑稍容忍焉而已各地士紳之所籌商各級官長之所會議皆以此故而謀所以獨立之平安豈眞有終於不獨立之意耶然則人民與中央之感情可知矣 
　　奈何中央誤會尚以爲有轉圜之餘望也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雜銘] [  泗濱野鶴]  
　　困躓傾覆非汝之咎野有迷陽汝將終守不攀峻嶺乃老北　與我若斯與人或否君子君子兮籍汝以遁走（鞋銘） 
奸佞可忠逆子可孝汚吏可淸愚庸可效善瞀人睼亦肖厥貌烏乎汝克幻人形汝終不克幻人心維黑維白可得而尋（假面具銘） 
　　粤賴汝以抬舉乃干雲而直上儼氣類其驕矜營塵心之攘攘一朝失足匪汝之咎也人自誘汝之誘也（鞦　銘） 
曄豐城之實氣壯槐里之英圖未獲觀於杜老倘邀獎於　胡劍乎劍乎願我與汝遂所志庶幾無負此萬丈之奇彩與夫七尺之頭顱（寳劍銘） 
[自由女子贈姚鵷雛詩] [  胡寄塵代筆]  
　　相印靈犀一點微愛郎文字故郎依洛陽紙價如金貴也典裾　供汝揮 
　　文思潮湧筆之端倚馬揮毫事不難儂願化身千百萬傳郎文與萬人看 
塵餘觚剩 
[天涯客話尼姑妹] [  胡寄塵]  
　　尼姑妹者福建之泉州人也閩之俗往往以尼姑等字爲名竟見之於名剌書牘中相習不以爲忤尼姑妹者外財而貌陋兩足參差不齊故其履厚薄不一然猶不能掩其足之長短終不良於行而少已讀書不甚了解以買替入庠益自驕人咸稱之爲尼姑秀才其邑有故家何氏某者祖父皆顯宦某亦以副貢居家爲紳士性迂腐少習五行占卜之術其所謂文王八卦者尤自負有一女及笄矣姿態明媚亦頗聰頴某爲之卜婿初占曰當爲秀才婦旣而曰當爲釋氏夫人某悶悶無以自解問字者來輒曰爲縣學生乎或曰然或曰否必又問曰頭秃者乎蓋自謂髮稀或爲釋氏之隱語也聞者瞠目不知所對怏怏而去旣而聞尼姑秀才之名則大喜躍曰文王之言不我欺矣遂央媒妁以女歸之何之婢微諷於女女曰休矣吾聞庸庸者多福君幾見福慧雙修者乎旣嫁伉儷甚篤而何女尤撫弄其夫如嬰兒尼姑妹甚畏之事事必請命而後行女私謂其婢曰女願爲才子婦孰若爲愚夫母耶聞者笑之或曰福慧自古難雙修彼世爲才子婦又欲如何女之福者徒自苦其不自足耳或曰爲之母愚夫何忠 
[綠沉沉館筆記技擊類標局比武] [  燕子]  
　　譜伯莊恕一孝廉每於酒酣耳熱時演述所見技擊聚精會神聲振屋瓦滔滔不竭一夕宴於外家湛虚草望談次同人央其說往事莊　髯笑曰曩應春官試赴都長途跋涉殊苦岑寂比抵都行裝甫卸至友章君來訪談及北方風氣剛勁沿途盜如蝟集七十有標局代人保標庶可無事余曰標局可參觀乎章曰可乃喚騾車往約半時許車止標局門首携手下車登門投束而入規模宏敞類衙署由司事者導入演武場忽聽鈴聲琅琅見兩人騎赤馬馳戰前行一淸瘦少年執紫纓槍尾追者一蚪髯大漢雙手捧大刀雄槪無兩一若欲滅此而朝食者少年忽兕馬回鎗接戰數合復敗走大漢不肯輕捨急雙手舉刀作朝天一炷香式吼呌如雷　見少年鎗桿一横回身從肋下連放三標悉中刀口火光亂迸合場彩聲如雷四起大漢面赤耳紅勒騎跳下持刃入内少年亦抛槍下翩然而入余等爲之咋舌不已歎技之精云 
海外摭奇 
[法國之酒家] [  蓮]  
　　法國三十年前調查人口百人中約得酒店一家今則大爲增加竟得四十與一之比例即以巴黎而論賣酒之店已有三萬八千餘家之譜至法國全境内酒店之數則　達一百三十八萬四千餘家之多而各地方以酒精爲飲料水者每人每日平均計之約得六合云 
[自記寒暑表] [  蓮]  
　　歐洲北地有名辣波蘭者在俄之東北挪威之西北即出曳車大鹿之處地氣極冷有人於此處造一自記寒暑表置於最高之雪山上其表能自記一年内之氣候度數記法乃係用針穿紙紙長六七尺一年後取出考之分毫不爽較之火車之自記路平表頗爲相似蓋自記路平表置於車軌中間而通線於查驗路平線者之居路有凹凸堅鬆之不齊則其機自記於紙上一覽無不顯然亦一奇物也 
自由談屑[  鵷雛]  
　　奇花初胎無形也春芽怒生則有形矣故無形者醖釀有形者勃發試問有形無形之間能不一氣相生乎奈何世乃有以有形與無形務别事之誠僞者 
　　天下無積誠不感之物即無不可爲之事願力無窮我人勉旃 
小說一 
[賴自述日記（一）（續）] [  新]  
　　夫四百法郎　實不得爲多或且尚不及予所欲得之半然當此時世艱難百物騰貴能得此數亦不無小補讀者當知一八一五年之法蘭西得錢固甚不易也乃推予文件於一邊以身伏案向客曰試請言其事查理士伸其頸曰汝識外部卿泰萊乎予曰識之曰然則汝亦知瑪生之私室歟其人即泰萊之秘書長也予曰弗知但吾有法探而得之查理士曰無須吾固知其室在署中第一層樓上其門乃在甬道之次爲僕役往來所必經過者予曰知之矣但其事奈何查理士曰日者彼方繕一公牘今日午刻當竣事此牘即予所欲得者今當煩爾往盜十二句鐘時樓下將有一繁噪之聲雜起彼聞聲必出往觀則汝即可掩入其室盜之而行予曰其事不甚險耶查理土微聳其鬭肩曰不險吾亦不勞汝矣予曰此豈僅僅勞煩已耶吾恐其事一敗吾且立失其畢生之幸福御柳條之衣徒步往佳爾東尼矣其人復冷聲曰朋友事敗汝固不幸然事成則四百法郎固汝有也予不答心中則自躊躇棄取乃莫得所可第一　則拒其人之詣而以其謀報告警察　者逕至外交署中報告　生則吾亦可得獎否則　　吾念至　吾乃不及處思蓋其人之鎗已　　　而一手則仍拈二百法郎之錢帖予至此大悟念吾固報警察初不過半魯意之獎金若告　生彼或能以一法郎賜予然與查理士所允者較固僅四百分之一耳乃决然曰麥歇蘇意吾允汝矣查理士悅立以錢帖授予且納鎗於囊納予晚間再相見於派司其地蓋爲予寓所也 
小說 
[俠情小說紅蘩蕗别傳] [  天虚我生]  
　　第三十二章（續） 
　　吾於此時惜無丹靑之筆以形二人之美否則當成一幅絶好之美人相對圖矣蓋馬克格尼爾長身玉立蔚藍之目微帶愁容黄金之髮低覆額際有如嬌花之受朝犧白浪琪年事未及花信其一種天眞之態尤足令人憐愛柔荑之手方爲馬克格尼爾所握雙瞳凝淥似欲有語彼其心中蓋念亞猛又感夫人故無意之中不禁現爲此態吾書初不必繪此景狀因此景狀實爲當時亞猛眼中所見也時亞猛已入室目覩此絶世雙妹一爲已所欽愛之女郎而一則爲其最親最愛視若慈母之姊氏不禁悔愧之心立時頓起失聲而呼曰噫　馬克格尼爾聞聲亦驚彼雖已從白浪琪口中知亞猛狼狽之狀然亦萬不料其偃蹇至此身瘦肩削目　似塗深墨眸子眊而無光一望即知爲其長夜未得睡者而衣服尤復檻褸皺褶乃不稱體馬克格尼爾至此又不禁念及白拉根内被雖覊囚黑獄已至一禮拜之久而其精神尚能自振絶不似亞猛之倉皇也顧又自悔不應深恨亞猛今以景狀卜之則其辛苦大勝白拉根内十倍也白浪琪見二人互相諦視必有一番衷曲之言互相訴慰因乘二人不覺遂自引退而亞猛已不能自持直投於夫人之懷淚眥熒熒錯落衣袂不辨其爲愧爲悔爲喜悅也馬克格尼爾猶力自矜持以手撫亞猛曰吾弟苦汝矣茲有一函乃柏爾西令我付汝者今在白浪琪姑娘處吾意此函必能助汝脫險汝其毌憂亞猛見馬克格尼爾不責己則不禁現爲感激之容曰姊已見吾領袖耶夫人點首旣而曰弟得書後可即謹如其言而行萬勿再有乖誤吾今當與弟别言次遂起立欲行亞猛此時似醉目注其姊初無一語頃之始曰阿姊行耶馬克格尼爾曰行矣汝欲見我可至鐵闌干路鞋肆中吾與安特魯均在彼也言次遂與亞猛親額姗姗自去 
 
 

Page 15

 
 
   
 
 

Page 16

 
 
   
 
