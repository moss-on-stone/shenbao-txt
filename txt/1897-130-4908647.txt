# 1934 - 130 - 4908647

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會　中東戰紀本末八卷本忠爱这忱　治安之策除售罄重印價仍一圓五角外森蔡二君　輯　編四卷取價七角内如東征電報京外諸公密摺俄日各國條約西報籌説等類皆萬金不換之秘本百思不到之具詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋　　實蹟歐洲光涉近情臚列無遺今禮部　准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡違戰紀初續編文學策同購者每套二圓專購文學興國策二角時事新論六角 
[正續名醫類案出售] [  圖書集成局代啓]  
　　名醫類案一書爲有明嘉　時江氏父子所輯面我朝乾隆中浙江魏玉衡先生爲之研搜考訂并補　集六十卷其中條析病狀援据万書　列治法斧藻羣合足稱黃岐之功臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈　 
[論徽婦楊陳氏情迫自縊事]  
　　人生不幸作女子身更不幸而遇人不淑食貧居賤甚至爲夫貽累計窮迫自謂非一死無以對人遂致抱恨　愁　繯而死此其人詎不可憫歟比年日報所載凡婦女捐軀明志非死於節卽死於烈身死而其名長留則雖死而如不死乃有非節非烈雖死而人卒無以名之如楊陳氏者事見本月初三日本報所記龍眠畫意之第一節略云徽人楊姓旅居安慶年三十餘遊蕩不務正業兼有烟霞　幼聘陳氏女因女母見楊日習下流靳不遣嫁女性素賢孝勤針黹積三百餘金將爲自贍計以故年符列宿尙處閨中幸由楊姊歸某氏者再三介紹始於前年得成眷屬夫婦頗相得氏以良言勸楊减除烟癮并出已資佐其設肆貿雜貨於皖城呂八街稱小康焉去秋生一子後楊忽思意外財將肆閉歇携百五十金隨某佐雜赴任旣以不法事爲主人黜逐楊逗遛客邸四閲月始歸皖則金盡囊空烟癮愈大坐食婦資漸至貧迫恃氏每日爲人漿洗衣服得錢以供餐霞資一日癮發向氏取錢無所得乃潛取未洗之衣付長生庫婦旣知覺自思無以對人遂萌死志先抱子至夫嫂處佯言將爲某姓乳母不能携帶暫託乳哺嫂允之氏乃含淚而歸卽於夜分自縊執筆人閲此喟然歎曰如楊某之　茸無丈夫氣殊不足掛齒頰特如氏之賢而令其抱恨以死詎不深可痛惜或者謂古人有言死或重於泰山或輕於鴻毛若楊陳氏非節非烈死出無名得毋鴻毛之類耶意爲此言者奈何不思之甚也假令氏以姑婦勃谿妯娌詬誶夫妻反目輕生而死則死誠輕於鴻毛今氏之死則固以禮義廉恥死也曷言之當兹世運泯棼人心放　堂堂六尺男子　　利味義忍恥偷生氏固巾　而非　眉且生本小家無詩書之澤保姆之教而乃知從夫之義守安　之　自食　　　　　　　　其生而不負人此　夫性之費淑以禮義廉　自維其身者而能若是乎氏以禮義廉恥死　　死　死烈又何多讓且以氏之明度其夫棄禮𫉶義寡廉鮮恥將來難保無齷齪之行迫脅之爲此身終爲玉碎不爲瓦全與其至此而死致令其夫不可爲人則何如死於先幾守此小節以一死冀其夫或悔悟於萬一此卽史魚尸誎之意不然區區呈衣何難措置以償而必窘迫至死哉然則氏之死雖不死於節不死於烈實無異死於節死於烈而又不得以節烈名之此氏之所以更爲可憫也旣而思之海内之大遭逢不幸抑塞以死如氏者何可勝道氏得訪事人采及錄諸報章一紙風行遐邇知其姓氏猶屬不幸中之幸事其他風塵理没非得有心人表　出之大率與草木同腐曩聞某榜人言數年前雲間某氏婦一事非其類歟氏爲某甲妻軼其姓字第知家於松郡城内高家沿之南凈土橋之東甲因嗜賭赤貧至載氏至滬而鬻於粤人某老者以爲婦當其至滬也泊舟城西日睴港實與某榜人之舟爲比鄰某榜人午夜夢回潮生夜語第聞鄰舟氏與夫依依話别淚隨聲下囑其得金後勿復往迷　陣裏可再娶一妻爲門户計又囑所遺二子託於某某親串家及平居縫級炊爨事悉與處分竟夕語未已洎天明後某老者以鼓吹彩輿來迎氏揮淚登輿去迨越夕而老者踉蹌至河干云氏已投繯死袁其志遇業爲殯殮將以棺畀某甲携回而甲則已於當日得鬻妻金後赴虹口豪賭頃刻盡其貲返舟回故里矣此婦之死亦死於節烈而亦不得名之以節烈非楊陳氏之流亞歟兹故因論此事而連類及之或謂如楊陳氏者宜標以賢婦奈何靳此一字之褒則未知氏之死也固有萬不得已之苦心而不知有名也名之以賢轉傷氏心故將直書其事而是非自見竊附於春秋这義云爾 
[諭旨恭錄]  
　　四月初四日奉旨刑部浙江司主事著莊壽榮補授國子監丞著黃惠孚補授湖北宜昌府通判著黃玉森補授四川什邡縣知縣著陳錫霈補授湖北蒲圻縣知縣著梁亨吉補授雲南河西縣知縣著劉墪補授甘肅文縣知縣著舒翎補授浙江富陽縣知縣著汪文炳補授甘肅會寗縣知縣著恩端補授順天文安縣知縣著王舒　補授四川雲陽縣知縣著徐鍾祜補授廣西來賓縣知縣著王章祺補授俸滿教職鈕福安著以知縣用太常寺筆帖式著銘麟錫佩英厚補授太僕寺筆帖式著峻華補授都察院筆帖式著穆圖布補授廕生晉興著以文職用内閣中書著斌術補授擬補内閣中書楊溰著准其補授升補順天大興縣京縣知縣謝錫芬著淮其升補保送分發知府陳昌言直隷州知州葆平李紹勳俱照例發往保舉河南候補知縣鍾曾著照例用實授北河北岸同知陳汝勳北河北岸通判蔣廷皋俱准其實授江蘇海州直隷州州判著吳紀勛補授欽此同日奉旨巡視中城事務著　均隆去欽此同日奉旨西城兵馬司副指揮著王兆霖補授欽此 
[本館接奉電音]  
　　昨日上午京師飛電傳來上諭二道敬謹譯登○四月十二日奉上諭陝西延綏鎭總兵蔣雲龍新疆阿克蘇鎭總兵黃萬鵬均著開缺送部引見欽此同日奉上諭山西蒲州府知府淸樸甘肅平凉府知府知府龐璽湖南衡州府知府景煥均著開缺送部引見欽此 
[調停戰事]  
　　本月十一日倫敦來電云土耳其與希臘戰事經德國出爲調停令希人將駐克賴答之兵退去任克賴答有自主之權希廷允之願一切皆不自專悉聽各大國之調度是以駐土京之各大國欽使已請土廷停戰議和而土國民人依然有躍躍欲試之意至日内駐克賴答之希臘軍士已漸漸退至司巴搭地方矣 
[提憲行程]  
　　湖北訪事友人來函云長江水師提督黃芍巖軍門起節後向田家鎭閲視砲臺於上月廿七日節麾抵鄂漢陽水師提督周軍門曁水師中軍王叅戎宗高等躬親迎迓軍門一一接見廿八廿九等日軍門親詣督轅兩司道府各處以及漢陽漢口諸署投剌其哲嗣應周剌史已在鄂中聽鼓因得昕夕侍候起居月之初三日又謂謂署辭行啓節 
 
 

Page 2

 
 
[五馬重臨]  
　　蘇州訪事友人來函云正任松江府知府恩詩農太守興前因赴都述職交卸北上兹已事畢言旋於本月初某日回省當詣各憲轅禀到旋經藩憲聶仲芳方伯於十二日懸牌飭太守回松江府本任 
[火警續述]  
　　金陵訪事人云日前水西門城外火警已列前報兹悉是處本有草房數間棲息其中者悉係外來流民藉此以蔽風雨是日因炊飯剰有餘火遂兆焚如旋卽冒穿屋頂延及某號之雜木行嗣由各水龍吸水狂噴已經撲滅繼又爲封家姨所扇遂致死灰復燃由河東燒至河西祝融氏大肆淫威勢如破竹各水龍因風勢猖獗相顧無策計燒燬七十餘塚房屋二百餘間如此火災亦數年來所未有也 
[建造學堂]  
　　湖北訪事友人來函云湖北武備學堂地址業已購就保安門内皇殿左近形勢寛廣値銀約一萬五千餘兩現已庀材鳩工匠役如雲踴躍從事想全工完竣之後羣才樂育當可免杜陵廣厦之嘆矣 
[自强開考]  
　　湖北訪事友人來函云鄂省自强學堂經督憲張香帥出示招考各情已登前報刻聞逐日之報名投考者計有二千九百五十七名編定三十牌每牌五十名分本月初五初七兩日開考併聞前所先到之學生十七名於初四日在本學堂由錢太守恂豫太守聨面試有不取者二名 
[舉辦秋審]  
　　湖北訪事友人來函云刻下鄂省將次舉辦秋審蓋恐在禁人犯内有寃抑等情仰見朝廷刑期無刑之至意聞瞿　甫廉訪已委楊二尹康伍二尹本熾解押人犯聽候大審 
[立正典刑]  
　　金陵訪事友人來函云漢西門外白鷺洲地方有業柴之某甲因事出外家中僅留少婦守户於初三日二鼓時忽有强徒八人破扉而入見婦頗具姿色遂以次姦淫并各處窮搜僅得番佛十餘尊曁某甲布履一雙始各出門而去次日某甲歸知此事遂至附近之某卡報案并云有履可憑無難拿獲該卡某守戎卽派健勇十餘名同甲四出偵尋及至一茶肆中見同座八人内一人所着之履頗肖甲物甲以目視勇各勇遂將八人圍住四人乘勢逸去其餘均被拿獲旋卽捆送至縣大令卽時升堂訊鞫該犯供認不諱大令喝令釘镣收禁禀知督憲督憲令將所獲四人卽行斬决因於初九日已刻向禁中將該犯提出當堂捆縛大令卽乘肩輿隨城守營兵百餘人押至水西門外斬决但聞槍聲　時該犯已身首異處矣 
[鐵甕濤聲]  
　　鎭江訪事人函云常鎭道呂鏡宇觀察奉召入都卽於本月初六日下午排導出西門詣官碼頭乘滿江紅船用小火輪船拖帶溯江上駛逕赴金陵面謁兩江督憲劉峴帥禀商要公鎭城文武印委各員均命駕出城赴江干恭送新兵前營健兒在碼頭站隊旌旗耀目槍砲聲喧亦官塲例舉也○鄉野人家每當蠶桑方興必養犬以爲守望之助旣以犬　桑而又必養貓以捕鼠蓋鼠喜以馬頭娘果腹也南門外某姓家素以育蠶爲業詎料本月初五日忽失去狸奴一頭彼畫伏夜動者遂向蠶箔中川流不息饘於斯粥於斯不啻過屠門而大嚼某姓四處尋貓杳無蹤迹疑爲左鄰豆腐店某甲所竊前往查問店主以其無端尋釁舌劍唇槍兩不相下口角之後繼以攘臂並擬赴訴糧捕廳爲雀鼠之爭旋經旁人出勸其事始寢○南郊九老峯下有封使君出而爲患鄉人栗栗危懼不敢輕捋其鬚月初某日虎忽覓食下山被獵户數人擒住置諸鐵籠舁至城中人有欲觀其環眼之威者各納靑蚨數翼　者踵趾相接獵户獲利甚豐噫昔日山由大逞虥貓之武祇今柙内忽同尺蠖之蜷大下之得勢則驕矜矢勢則卑謟者比比皆是寍獨是虎也哉○皖人孫某不詳其名向在某公館服役喜作狎邪游與某烟妓有嚙臂盟遂携其所積同居於新河左近交頸鴛鴦儼然伉儷人初不知其以野鶩爲家雞也近忽將妓所積𫏎騙取一空遄回故里復娶某氏女爲妻上月間携之來鎭妓知之向之理論詎某氏娘子軍威素稱無敵一聲獅吼扭毆隨之妓怨忿交加無從申訴竟於初五日取一盞紫霞膏背人呑服幸經鄰右偵知急爲施救得慶更生日來一息奄奄鬱憤交集延至初八日竟爾玉殞香消孫亦不念前情慳囊吝破竟至某善堂具領施棺爲之收殮噫如孫者是眞忍心害理之至矣○邇來瓜洲内河水勢甚急本月初六日上午有進口船正在溯流上駛不料有一湖廣划船順風下水如飛而來進口船躲閃不及船首及窓　俱被撞傷船主之子甫數齡趺坐船蓬上頑耍倉猝間亦被碰落水中幸爲岸上人瞥見急卽喊救得以卽時撈起然已體似蠶僵腹如瓠大矣幸心頭尙覺温暖聞有人調處令划船延醫療治不識能無碍否○京幾嶺地方王四之妻趙氏稍有委色平日調脂敷粉顧影自憐有李大者登徒子也目成眉語遂與有私似漆投膠醜聲漸播王四亦稍稍聞之不甘以一頂緑頭巾壓倒鬚眉七尺乃日懷利刃以伺其隙本月初四日王在外間悄入已室微聞略有聲王四心懷疑慮疾趨視之則見李與婦正欲作神女巫山之會不覺忿氣塡膺卽出利刃向李迎面砍去婦抱住其手以致被李脱逃向外追赶已無及反身入室持刀向婦亂砍婦出門呼救行至中途王搶步上前婦遂畢命於白刃之下鮮血滿地觀者如堵地甲以事閲人命恐王遠逸卽將王扭交馬快看管一面入城至縣署禀報王伯芳大令遂於下午親帶仵作書差人等臨場相騐並將王四帶回縣署研訊○統領新湘五營陳宇山軍門前奉南洋大臣劉峴帥檄飭每營裁减四成五營計共撤勇二千人以節糧餉已詳前報月之初一日督憲派保民輪船到鎭停泊八濠江中以備裝載各撤勇送回故里軍門善爲開導諭令散歸各安恒業毋許逗遛致遭嚴讉臨撤時除月餉外每名又優給兩月餉銀並飭各勇詣軍械局呈繳軍裝號衣委員點收畢卽由水陸總巡周錦堂都戎雇駁船下餘艘將撤勇點名均由官碼頭登舟載往八濠再上輪船斯時周都戎曁新湘各營官保甲員咸在江干彈壓頗爲安靖軍門復派委員哨弁隨輪船送之回籍似此辦理妥善弭患無形都人士莫不頌軍門恩德於不置云 
[鄂省官塲紀事]  
　　湖北訪事人來函云湖北荆州滿城米折銀兩上年係由繙譯官筆帖式依克式坦解行現在該員已告假回荆今届夏季解銀督憲張香濤制軍因攺委候補通判恩玉前往○辦理漢陽鸚鵡洲竹木厘金局李剌史華傑兹奉藩憲王芍棠方伯札委攺權均州篆務遺差著兩湖書院提調張太守孝謙代理至提調一差統歸廣東候補道王觀察獨辦矣○湖北武昌分縣藩憲王芍棠方伯以候補縣丞文二尹丕顯咨補於本月初二日二尹已禀辭赴任旋卽發出紅諭　於初六日接篆視事 
[裁汰淮軍]  
　　揚州訪事友人函云淮揚營務處兩淮鹽運司江蓉舫都轉日前奉到兩江總督劉峴帥排單檄飭行知淮軍一帶防營由四月起攺營爲旗每營勇丁裁四留六以節餉糈都轉接奉札文遵卽轉行並傳請各營管帶會商一切以昭鄭重刻聞五台山駐防南字中營天寍門外南字左營西門外南字右營均經各管帶認眞挑選留强汰弱計每營裁撤兩哨聞被裁各勇均恪遵功令照例呈繳　裝號褂聽候資遣回籍　 
[亂民正法]  
　　沙巿訪事友人函云夔府唐皋因飢作亂投誠後夔州太守卽電禀川督鹿制軍委華觀察至夔與太守會審錄取口供三月下旬在夔城西門外江干將唐皋等十七人梟首示衆蓋詳禀後奉川督電著就地正法者也餘匪寄諸監内尙未科以罪名 
[南海珠光]  
　　廣東訪事人云廣西梧州新開洋關碼頭非精明强幹之員未易當斯重任新選梧州府知府劉桂文太守四川人丁丑翰林久在淸班旋遷侍御經綸素裕簡在帝心業已抵省至督轅禀到行旌少住想卽當取道西行榮履新任也○闈姓新充商人宏豐公司日前繳到百萬銀單業已電達香港查詢情由據覆該銀可以隨時起用本當卽行發札開辦所議尙有未妥因今年已少二塲宏豐欲於下届補足大憲以有紊舊章不能允准又有云誠信敬直二堂遞禀於日間銀可繳到又云尙有二家爭充大憲愼重其事不敢擅專擬發電至部俟覆到後定奪 
 
 

Page 3

 
 
○梧州新開通商口岸三水肇慶等處均設洋關聞總税務司赫德業已行文到粤三水洋關已委范國桐韓成禮兩税務司辦理開關徵收税項事兩税司業已起程前往悟州税關則委毛錫九何歧森兩税司會辦税事○球師士邊沙泰西某國人在省小東門外老龍橋邊演放氣球上月十六日擬卽試演適以大雨遂攺翌日是日天氣晴明四方來觀者人以萬計其球周圍約有二丈先以煤火燒三四點鐘放氣入球膨脝滿漲卽有飛騰之勢球師命勇士十數人用力挽住其繩使不卽上俄而烟氣充足繩脱球升球下懸有一傘球師隨之而上右手執帽作與稠人揖别狀計一分鐘久卽升至二千餘尺是日北風頗大吹往河南一邊球師恐吹離太遠將繩一扭卽有白烟放出卽漸漸而下球師手持傘乘風落於海中杉板船上載回原處其球則落在河南沈塘村人家屋上毁壞屋瓦賠洋銀二十元將球贖回選日再演當球升至高處時人小如雞幾不能辨見者無不稱異咸歎爲目所未見獲利頗厚收洋銀約在五百元之左云 
[祖餞俄使]  
　　招商局總辦沈子梅觀察昨日假法界密采里西國酒館恭設盛筵柬請俄國親王吳克氏赴宴並邀駐滬俄國正副兩領事及蔡和甫觀察法界讞員鄭景溪大令陪座鐘鳴十一點二刻親王偕隨員繙譯曁俄領事各乘馬車先後蒞止由沈觀察鄭大令迎入内廳茗談片刻旣而烹龍炙鳳肴核紛陳賓主極形歡洽頟十二點入座至二點三刻宴畢俄親王卽登招商局海宴輪船北上臨行　本埠印委各員及各防營管帶督率營兵咸至碼頭恭送法捕房包探會同會捕局線勇各帶副役在沿途照料 
[法廨停讞] 　 
　　昨禮拜五爲法捕房發落之期緣鄭大令陪座俄親王飲讌不暇駕臨飭丁咨照捕房暫停讞政一期統俟下禮拜一并發落　 
[幸未致命]  
　　寗波人某甲向在滬爲木匠雲斤月斧藝頗高超前晚有大馬路迤北香粉弄中某姓家喚令修理木器甲欣然而往比至則某姓家忽辭以緩日甲以爲有意侮弄遂與爭論旋忽自將巨斧向喉際用力一刎幸經人從旁奪住未曾深入然已血液模糊不可逼視矣後爲某號巡街華捕所見立卽將某姓及甲送入捕房捕頭飭將甲舁送仁濟醫院醫治據言並未傷及氣管尙可醫治因小故而竟欲自戕甲其别有苦衷耶 
[誘女被捉]  
　　本邑人朱秀卿在虹口下海浦某牛奶棚服役某日引誘楊樹浦織布局女工至劉根桃家詎事機不密被鄰右張海坤邀集十餘人破扉入内將男女雙雙捉獲並欲剪其髮辮旋經旁人解勸令將金戒指一枚及洋十三元爲酬始釋之去事後朱訴諸張仁堂於前日午後糾集黨羽陳錦山趙愛愛金皮阿囡等十餘人將張海坤軋至某茶肆内逼令將所取朱秀卿之金戒洋元悉數交出張以所得已酬諸與事諸人無從交出於是互相爭論以致毆擊十六圖地保董金寳聞信到來竭力排解擔保翌晨調停衆始暫行歇手然尙未知若何了結也 
[醫院二則]  
　　寗波人木工蔣召林在外虹口耶松船廠修造房屋昨日上午在屋頂做工支搭之木板忽然中斷蔣從空墜下受傷頗重同伴舁送同仁醫院求療據醫生云受傷過重恐藥石未能奏效難保無性命之虞云○楊樹浦華順紡織局雇用寗波人朱阿寳司理機器昨日上午正在工作之際偶一不愼致被機器軋傷左右足舁至同仁醫院求治未知能免殘廢否 
[上海縣署瑣案]  
　　去年有寳山人甘義生控稱張綏之欠銀不還經黃大令訊得甘實欠張之銀架詞誣控著甘交銀在案前晚由蔣剌史升堂覆訊甘供監生奉斷之洋實因生理虧本無力繳案求寛限五天措齊繳案張綏之供稱甘將欠銀有意延宕逾限不繳求請訊比剌史得供以甘實屬可惡著發捕廳限五旧如數繳案如再延宕定當嚴比○許仁福冒差索詐前經訊供枷比現許忽患病由看役據情禀明蔣剌史飭仵騐明屬實從寛疎枷斥釋論令卽回無錫原籍如敢逗留提案重辦○前由英公堂移送受傷人陳少四等至縣經將剌史升堂訊供俟補提馬阿榮到案覆訊前晚剌史將是案人証提齊訊問陳少四訴稱江北人在軋花局當小工前受傷痕業已平復小的在虹口賭抬上贏得洋一元餘途中被馬等數人扭住蜂毆致被用刀戳傷事後聞人傳説尙有陳阿玉亦在其内剌史命提陳阿玉至案供稱潮州人住居虹口以賣香烟度日並設有賭檯一只計十三股每股洋一百元小的與兄各出一股馬阿榮及葛來寳亦是一股尙有王姓等數股是日馬阿榮將洋箱携去向之理論互相扭毆以致誤傷陳少四叩求寛宥馬供年十六潮州人陳阿玉在沈家灣擺設賭檯有鄭木興亦欲開賭與陳阿玉葛來寳吵閙小的向之排解不料誣指私取洋箱後拉至船中關閉二日出洋二百元尚不肯釋放嗣被包探獲送公堂轉送案下求開恩典剌史訊得陳阿四踓無開賭情事然犯賭亦有不是姑念受傷著扣候回籍陳阿玉著責六百板交保俟提齊人証再行照設賭檯之例重辦○葉義釧控葉義釗盤踞房屋前經蔣剌史集訊著葉義釧交銀在案嗣義釧病故由其妻葉馬氏投請讓交銀兩前晚剌史升堂覆訊葉馬氏訴稱丈夫於去年病故翁姑在日曾言明將婦人之子嘉興立與夫弟爲嗣現實因丈夫故後苦度無資求恩將限交之銀折讓戴德無旣葉慶勳供年十六歲現讀外國書父親於去年故世無資交銀叩求减讓馬佔浩供是馬氏之兄妹夫去年病故後奉斷銀兩一時無措曾向義釗説明俟後商議嗣由小的邀同義釗理勸歸還銀一千兩無奈不允求恩公斷葉義釗供監生前已遵斷奈嫂嫂不肯將銀付下求爲追給衛葉氏供與義釗是姊弟去年義釧故世奉斷銀兩有親戚出爲相勸現求公斷剌史得供衡情酌斷著葉馬氏給銀一千二百兩分三期付下限一個半月如數繳淸各具遵斷切結了案 
[上海巡局紀事]  
　　金阿大者鑄錢局之庖丁也前日淸晨時在街頭置備采蔬以供午膳向鄉人胡阿海購取靑菜若干觔應需錢一百十文金給以八十八文胡不允互相爭閙金一時性起卽持扁担向胡亂毆致被擊傷手臂因互扭至高晶廟巡防局中控訴局員魯介彭二尹提訊之下判令金給胡洋銀二元作爲養傷費各具遵斷切結完案○本邑人某氏婦前日午後在高昌廟地方雇東洋車三輛欲携女伴往靜安寺遊玩言定每輛車資洋銀三角詎另有拉東洋車之陶阿六與之爭奪主顧中有大局子者係陶之叔同業人顔某以其爭奪叔之生意殊屬非是擁至附近茶肆一評曲直陶無理可辯潜投巡防局中控訴當由局勇詢明原委禀知局員魯二尹以事屬細微斥不准理○有江西人某甲狀貌猙　似游勇模樣前日行經小東門外途遇乙丙等諸無賴以爲形跡可疑上前盤詰甲稱因有喜事來滬購物乙丙不信軋至城内某烟館中在甲身畔搜出洋蚨三十元乙等喜出望外以爲此儻來之物遂他給烟館洋十元餘考十元諸人瓜分而散并將甲釋之使去甲以遭此拆梢心不甘服旋赴總巡局控告鍾明府升堂訊問甲訴稱因有喜事携有洋蚨若干元來滬購買物件餘洋三十元藏諸身畔前日行經小東門外突被流氓乙丙等拆梢是以來案叩請究辦明府得供飭差往提未獲旣而將烟館主某丁傳案據供並無分洋之事明府又命將甲所居之客棧主傳案供稱甲時來時往常住小的所開之客棧中至此次拆梢一事不知底細明府訊得流氓等旣在丁之焑館中拆梢諒丁必與流氓同黨著將丁責二十下交出流氓等到案再行核奪 
[法界捕房紀事]  
　　本城四牌樓福壽隆烟館主陸蘭廷倩妻弟黃順昌作中以寄存麥邊洋行桐油五十件之棧單一紙托楊雲章經手借洋三日元旋卽至棧掛失將桐油盡數出去楊查知後據情控之法界公堂經鄭大令准詞提訊因陸避不到案先將黃順昌拘入捕房大令復出信票至城内恊提頭鋪地甲陸耀福至案訊問則以陸蘭廷住宅在九鋪藉詞推諉復經大令函致總巡鍾明府請提九鋪地甲則以福壽隆開設頭鋪爲詞互相推託案懸未結陸以爲有恃無恐前日午後三點鐘時至小東門新協成烟館開燈過癮爲原告偵知立卽咨照包探將陸拘獲送入捕房捕頭命押候堂期解請訊究○前日江天輪船抵埠時有偷兒某甲混入人叢中竊取某氏婦之衣服三件當塲拿獲爰將人　　併送 
 
 

Page 4

 
 
入捕房押候堂期解訊 
[美界捕房紀事]  
　　本邑人張某赁屋虹口伯賴路第八十四號門牌開設德大生紙烟店去歲春間因崇明人朱春郎與該店夥認識就店住宿數日巨朱居心不良臨行時竊取店内英洋三十元張偵尋無著投報捕房至今爲日已久朱復又濳來昨日包探石金榮緝獲拘入捕房押候送廨訊究○積竊羅和尙前曾犯案曾經遞解南匯縣原籍兹又匿跡虹口地方前晚經包探石金榮查獲拘入捕房押候解送英公堂訊辦○前日傍晚裏虹橋堍財神殿内有病斃丐兒一名年約四十歲左右旋經四百九十九號華捕報知捕房捕頭飭地保報諸某善堂給棺收殮○昨晨華記路永富里内亦有病斃男屍一具經走街華捕告知捕頭亦傳地保爲之報殮舁諸義塚掩埋○昨日上午十點鐘時虹口漢璧禮路小菜塲散巿後遺有女孩一口年約五六歲無人認領經一百八十九號華捕送至捕房據孩云隨其母到此購菜因之失散詢其姓氏住扯則一槪不知捕頭令留候家屬認領 
[施醫開局]  
　　謹啓者本堂施醫給藥向有定章今准於四月十八日循章開辦先請内科五位徐玉山唐志伊李祐之唐子耘沈少庚諸位先生外科一位郭善卿先生兒科兩位徐薪蓀唐君牧先生每逢雙日淸晨八點鐘起至十二點鐘止悉尽診治以期著手成春如有重病不能到堂就診者准著人來掛號邀請醫生往診至於醫金車費例由堂中開銷不取病家分文再本堂給藥除貴重藥品見方卽付外其餘藥劑仍在廣東街潤德堂樂店憑票照給惟經費不敷尙祈諸善士濟困扶危隨緣樂助仗慈航之普渡俾苦海其同超造福無涯感恩曷旣兹將開局日期并募捐緣起謹誌報章犬維均鑒[  上海虹口元濟善堂董事唐廷桂嚴信厚施則敬等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　趙銀河孔　才同解竊賊趙榮三到案禀稱此係積竊曾經遞解今又潛來連竊王成法等三家衣服什物爲數甚多報捕後由小的等緝獲起到原贓送案請究王成法等各失主投案請領失贓趙榮三供浙江寗波府屬之鎭海縣人行竊是實叩求恩典别駕以趙係過犯行竊多贓未便從寛乃商之薩副領事判將趙榮三笞責二百板管押捕房六個月滿日遞解回籍○趙銀河禀稱積竊衛阿培據言係捕役之夥此次竊取洋人灘朋之大衣一件經小的緝獲起到原贓送究洋人灘朋投案領贓衛阿培供蘇州府屬之某邑人却在某捕役處爲夥此衣實是拾得並非竊取尙求明鑒别駕判令笞責一百板交捕管押四月後遞籍○包探黃四福禀稱賊犯李金榮竊取陳阿三家布衣什物經小的緝獲送案請訊失主陳阿三投案領贓李金榮供本地人實是初犯叩求寛宥則定攺過矣别駕以行竊有贓判責五十板以　包探顧阿六拘解前曾犯案遞解回籍之李廣成到案禀稱此人遞籍未幾今又來滬行竊經小的查獲送案請究李廣成供鎭江府屬之句容縣人來滬尋親不敢久留别駕判責一百板管押一月仍行遞籍○包探徐榮珊解王錦生到案禀稱此人專在又袋角黃家庫等處竊取陳恊順等各店食米火油等物經小的拘獲送究陳恊順等各失主投案領贓王錦生供本地人一味求恩别駕判責一百板驅逐出境○包探倪順泉張阿五同禀稱董文叔與吳榮梅酆文和秦桂宣等出資在虹口篷路合開米鋪前日吳等私取店中洋二百廿六元報捕後經小的拘獲起出洋五十二元今特送案請訊董文叔投案申訴前情吳榮梅等同供與董文叔股開米店不料董私將店號出名向南巿斛得白米數十石留在家中顯有私专别　以其中尙多糾葛著將吳榮梅等留候過堂訊斷○包探竇如海禀稱崇明人周益三在籍誘拐小孩倪江郎來滬適爲孩之親戚龔阿朗所見報捕後由小的拘獲送究龔阿朗供倪江郎是親戚被拐來滬叩求給領倪江郎供年十一歲被周拐出今幸遇見親戚質之周益三供因見該孩迷路故携帶來滬求鑒别駕判將周留候究辦○包探張阿五禀稱竊犯吳阿道竊取洋人家刀　銀物等件經小的緝獲人贓傳同失主送案請究洋人惠士巨投案領贓吳阿道供廣東番禺縣人在滬爲洋人廚子目下賦閒無奈行竊如蒙恩宥則感戴不盡别駕判責一百板交捕房遞籍贓還失主○包探洪阿寳禀稱戎琴堂向在虹口張桂堂所開之雜貨店内爲夥此次竊取店中洋一百餘元在外花用報捕後經小的拘獲送案請究張桂堂投案供稱戎係小的親戚竊洋本有不合今經親友相勸可否求恩免辦以全體面戎琴堂俯首無詞惟求恩典别駕以旣經原告求免卽將戎交原告領去○包探倪順泉禀稱王寳生竊取周福觀家布衣兩件經小的緝獲起到原贓送究周福觀投案領贓王寳生供浦東人行竊該死如今只求恩典别駕以行竊有贓判責五十板贓還失主○包探何瑞福禀稱張阿全係屢犯積竊懲辦已經數次今又竊取徐少亭家衣服什物約共十餘件報捕後經小的查獲起到贓物送究徐少亭投案領贓張阿全供浙江寗波府屬之鄞縣人行竊自知不合如今只求恩典别駕以行竊屬實判責一百板由捕房遞籍贓還失主 
[江寗官報]  
　　四月初八日常鎭道呂海寰進京統領留防太湖水師候補道杜俞鈞和輪船徐長順帮　護軍中營叅將趙雲龍知州李孟康知縣禹崧齡均見海門營左哨都司左茂勝辭世職吳增吉奉示騐看知縣賀筠銷南門外保甲局○初九日丁憂候補道劉秉楨叩謝前四川龍安府　德鈞上海來南河候補同知景啓驥淸江來　水縣殷以恕海州營守備陳治尙請咨赴都引見江防同知恩彥禀知試用知縣　楨接電訃丁外艱知縣張壯彩戴光楊覲生陳仕揚均禀知在府署閲卷畢 
[江蘇官報]  
　　四月初十日常州府有禀辭正任松江府恩禀辭赴寗見制憲同知莫葆辰請假修墓卽辭通判陳鴻材禀知奉委管解鑫陵餉差知縣葉光祖禀知奉委　同蔡道淸理官醫局差又楊萬選由吳淞貨捐局專丁來省禀謝初次年滿比較盈七成以上奉飭給予酌委署理一次循舊供差又都守仁禀銷催提常昭漕項差府經歴吳　禀謝奉委蘇城絲捐差縣丞張祖業楊滬瀾巡檢許德輔均禀銷押解秋審人犯差又陳其瑞禀知交缷署甘草司巡檢任事回省典史汪懷禀謝委署荆溪張渚司巡檢事 
本號今遷移棋盤街北首四馬路口中西大藥房隔壁先行交易擇吉於四月十八日開張精選蘇杭京湖盛澤各種眞正頭號綢縐紗緞以及一切加工顧繡等貨發客貨品純良花色新鮮如有參差包退回換凡蒙諸君光顧價値格外公道以廣招徠遠省恐未週知特此佈聞 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月初三日京報全錄]  
　　宮門抄○諭旨一道錄前○皖撫鄧奏爲蕪湖開常税收數摺○直督王奏爲張家　駐防兵米仍按半本半折採買支放摺○漕督松奏爲守備侵呑公欵請旨革職審辦片○皖撫鄧奏爲輪操練軍片○又奏查明安省徵解地丁正耗錢糧各數摺○閩督　○奏請補陸路守備摺○四月初三日吏部翰林院正黃旂値日吏部引見三十二名○都察院三名國子監三名廂紅滿六名正藍滿二名○謨貝子因過繼載濤爲嗣謝恩○德公裕興啓泰良培各請假十日○許應騤請假五日○福森布續假五日○謝文翹端方預備召見○召見軍機謝文翹端方○○頭品頂戴安徽巡撫臣鄧華　跪奏爲蕪湖關常税一年期滿核明收數恭摺具報仰祈聖鑒事竊據委管蕪湖關税寗池太廣道袁昶詳稱蕪湖關税户工兼收每年例定户關正額銀一十五萬六千九百一十九兩七分五釐盈餘銀七萬三千兩工關正額　萬一百四十六兩一錢五分五厘盈餘銀四萬七千共應徵户工正額盈餘銀三十四萬七千六十五兩二錢三分内正額銀兩例分兩季解盈餘一項則係年滿彚解歴經照辦前自光緖二十一年十一月初一日起至二十二年四月底止　二兩季徵收户税銀三萬七千二百兩分工税銀三萬二千四百八十兩六錢一分業經詳奉附片奏報在案兹查自光緖二十二年五月初一日起至十月底止三四兩季又徵户税銀　萬八千二百二十一兩五錢九分工税銀三萬一千九百六十六兩三分綜計自光緖二十一年十一月初一日起至二十二年十退止一年期滿共徵收户税銀七萬五千四百二十一兩六錢五分工税銀六萬四千四百四十六兩六錢四分二共徵收户工税銀一十二萬千八百六十八兩二錢九分查本届所徵户工税銀較之上届收數雖屬有增無减而比較原定額數仍屬短收甚鉅惟有督率員吏設法招　眞經理以期商賈暢行税課復額不敢稍事鬆懈除將逐日徵收數目曁額支例銷各欵分造細册檢同紅單另行遵限詳送外合將無湖　税一年期滿收税數目詳請分别奏咨等情前來臣察核無異除咨户工二部查照外謹恭摺具陳伏乞皇上聖鑒謹奏奉硃批該知道欽此○○直隷總督臣王文韶跪奏爲張家口駐防兵米請仍按半本半折採買支放恭摺仰祈聖鑒事竊查前准察哈爾都統咨具奏張家口駐防官兵困苦應文米石請規復舊制全放本色一摺奉硃批户部核議具奏欽此等因當經臣轉行在案兹據口北道覽羅鍾禀稱張家口駐防兵丁每歲需米一萬二千五百餘石遇閏　增一千餘石向派張家口保安宣化萬全懷安五廳州縣代爲採買運交廳倉支每米一石例給價銀一兩遲脚銀二錢五分由各廳州縣先行墊辦事竣領欵歸墊從前價脚均發實銀嗣因咸豐四年行用鈔票僅發五成　各屬因賠累難堪均各不領不解同治四年經前督臣劉長佑奏准將米價給發七成實銀運脚仍循舊例按　成實銀給發各屬仍因採買　不敷甚鉅多不領欵買運歴年積欠截至同治五年冬季止核計各屬共欠兵米至二萬餘石之多幾爲積重難返之勢經前察哈爾都統目情形不得不設法變通奏准將所欠之米統行攺變折色自同治六年三月起准按一本三折搭解其自同治十三年春季起又經前察哈爾都飭令攺按一本二折解　　此一成之米各屬愈形苦累光緖元年經前督臣李鴻章奏部議米價按八成運脚按六成實銀給發稍資彌補光　匹　　　　　哈爾都統又令攺放半本半折迄今二十年均係勉力採辦從無蒂欠日久相安亦無異議今一旦驟議更張各屬勢難遵辦查張家口一帶自光緖十八年大灾以後元氣已虧近近年收成未見豐稔户鮮蓋藏買不易况宣屬地處關外環繞皆山兼爲洋河桑乾等河阻隔陟山渡水挽運維艱　山路　　不　糧米用驢一頭不過馱米一石雇脚昻貴所領運脚不敷甚多賠累更甚此項兵米若遽行全放本色委實窒碍難行各該廳州縣瀝陳苦情謂仍半本半折採買支放庶各屬賠累租輕而兵糈亦無虞延誤禀由該道核明詳請具奏前來臣查此項兵米係各該廳州縣領欵代　與緑營兵米之經徵經解者不同該道所禀各節委係實在情形合無仰懇天恩俯准仍按半本半折採買支放以示體恤理合恭摺具陳伏乞皇上聖鑒訓示謹奏奉硃批着照所請該部知道欽此○○松椿片再據滁州衛守備詳稱調補武昌衛守備馮國棟前在滁州衛任内歴年經收曹家營等處公租結算交代時共計虧欠英洋五百元面懇伍丁張秉鑀等爲之承認允俟到武昌後如數解繳於光緖二十一年正月十五日立有限字迨赴武昌後延不解繳張秉　等疉次交往索取該守備意在誆騙始則設詞延宕　則加以恐嚇揑禀狡賴等情經奴才曁督撫臣批飭江安糧道委員守提該守備竟敢謂假　將印文扣留出言不遜種種謬妄殊出情理之外兹准兩江督臣劉坤一咨請撤叅並據江安糧道禀揭前來奴才復查守備馮國棟侵梛公欵舉動乖張實屬貪劣顯著除已先行撤任外相應請旨將武昌衛守備馮國棟卽行革職責成該省司道督同武昌府勒令將交代赶緊算淸派委幹員押解江寗江安糧道提案訊追照例擬辦一面查取前領補授滁州武昌兩衛劄付呈送咨銷理合　片奏叅伏乞聖鑒訓示再所遺武昌衛守備係屬繁缺容奴才另行揀員調補合併聲明謹奏奉硃批著照所請兵部知道欽此○○鄧華熙片再安徽省城練軍步隊原係四營每營兵丁五百名嗣在該四營内各抽撥一百名編立礮隊一營分爲五營月操原有定章日久恐其蔬懈軍而不練與無軍同練而不勤與不練同臣到任後檄飭該軍五營每日調兵一哨來臣署箭道親自校閲令各操演打靶以騐其準頭跳越豪溝以練其贍氣　跑奪標以觀其勇往按營輪操周而復始不任間斷有此練習各營士氣爲之一振其中技藝嫻熟奮勇超羣者若不酌予獎　不足以示區别而資鼓勵查安省從前調營閲操本有獎賞章程近年經費支絀無款可籌調操之舉因而中止兹省城練軍經臣認眞校閲各該營兵丁尙有應須汰換者擬每哨留額五名暫緩募補卽以扣存糧餉之數作爲月操獎賞之需庶兵心激勵有資於營務可期裨益飭據營務處司道會議具詳請奏前來除飭該軍仍照舊章在營按期勤操外理合附片奏明伏乞聖鑒謹奏奉○硃批該部知道欽此○○頭品頂戴安徽巡撫臣鄧華熙跪奏爲查明安徽省光緖二十二年分各屬徵解地丁正耗錢糧截至歲底比較上届完解各數繕具淸單具陳仰祈聖鑒事竊查同治八年二月初五日奉上諭户部奏請飭各直省整頓丁漕按限奏報並著自同治八年爲始督飭藩司將全省一年上下兩忙徵收丁漕各實數及上届徵收總數開具比較淸單統限各該年年底出奏等因欽此當經恭錄行司遵辦嗣於同治十一年二月户部奏准通行展至次年正月辦理二月出奏以歸畫一亦經遵照在案兹據署布政使于陰霖將司庫經收各屬完解光緖二十二年分地丁正耗收數開具比較淸摺具詳請奏並據聲明各屬應完光緖二十二年分地丁正耗錢糧各數統計比較二十一年增完銀二萬四千三百餘兩等情前來臣覆核無異謹繕淸單會同兩江總督臣劉坤一恭摺具陳伏乞皇上聖鑒謹奏奉硃批户部知道單併發欽此○○頭品頂戴閩浙總督臣邊寳泉跪奏爲遴員請補陸路守備恭摺仰祈聖鑒事竊照福建桐山營守備甘憲超准　都司候補所　該守備員缺係陸路部推之缺准到部咨應用儘先人員臣於閩省陸路儘先守備内詳加遴選如名次在前之方定國給假回籍迄未歸票劉三俊於是缺人地不宜未便遷就請補恇查有留閩儘先補用陸路守備范木年六十二歲廣東淸遠縣人由軍功遞保藍翎補用千總於克復廣東鎭平嘉定等城一律　淸案内保准以守備儘先補用續經留閩光緖九年二月十二日奉　允准考騐收標咨部　涖註册序補該員營務諳練於閩省崠土民情較爲熟悉儘兟名次亦屬在　以之請補是缺守備堪期勝任合無　懇天恩俯准以范木補授拘山　守備營伍地方均有裨益如蒙俞允俟部覆到日給咨送部引見除飭取　歴另行咨部外謹會同福建陸路提督臣程文炳合詞恭摺具陳伏乞皇上聖鑒敕部　　　行謹奏奉硃批兵部議奏欽此　 
 
