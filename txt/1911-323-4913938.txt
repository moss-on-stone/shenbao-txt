# 1911 - 323 - 4913938

 

Page 1

 
 
   
 
 

Page 2

 
 
[閣電]  
　　初四日宮門抄本日召見内閣總理大臣段祺瑞 
　　北京内閣奉上諭内閣奏聞陜西匪徒擾亂治安肆意殘殺並有傷害洋人情事實屬慘無人理殊堪痛惜着升允及姜桂題所派將領迅速帶隊將此項土匪立即勦除所有在境洋人務認眞保護並約束官軍嚴守紀律毌稍騒擾着將洋人被害情形先行查明具奏欽此同日奉上諭内閣奏世續現已銷假其原充之文華殿大學士實錄館監修總裁文淵閣領閣事國史館總裁均著照舊補充欽此同日奉上諭内閣代遞署印鑄局局長副局長黄瑞麟奏請開去差缺一摺黄瑞麟著准其開去差缺欽此同日奉上諭内閣奏請簡署山東布政使一缺張廣建著署理山東布政使欽此同日奉上諭内閣奏請簡署山東巡警道一缺吳炳湘著署理山東巡警道欽此同日奉諭旨内閣代遞熙彥奏請准開去進講差使一摺熙彥著准其開去進講差使欽此同日奉諭旨内閣奏請飭山西巡撫張錫鑾迅赴新任山西地方緊要張錫鑾着迅速赴任毌稍延緩欽此監國攝政王鈐章袁世凱署名 
評論 
[論各省宜結攻守同盟組織聯邦政府（野民投稿）]  
　　昔華盛頓之興也。孤軍馳突波士頓府及費拉特費府間。勢有類於黎督之起義武漢。十三州聞戰事。羣起獨立。以絕祖國。勢有類於今各省之宣告獨立。然天下事。創始固難。而持成尤難。獨立不易。而統一尤不易。華盛頓慮各州之獨立勢分而難支也。遂有千七百七十五年之會議。令十三州各舉代議士。締結防守同盟。修好各邦。因而建國豎旗。以示獨立。審今時勢。亦莫如先使各省。締結攻守同盟。夫列强雖暫守中立。然南北京未下。戰事未已。各省勢分力弱。稍或不愼。列强籍口干涉亂事。將何以辭。縱樽爼間有折衝御侮之才。而無大多數之軍隊。以作外交之後盾。亦奚能支。苟同盟旣成。則大江珠江流域。穩如磐石。集二江流域之軍力財力。直搗幽燕。何愁不克。而列强覩此强大之同盟。自無生命則產之虞。更無從啟其干涉之機矣。此一舉也。勢爲之壯。軍力爲之厚。財力爲之衆。而即以同盟爲組織聯邦之基礎。則較之貿貿焉。組織臨時政府。人各一議。省各一見。或相持而不决。或分裂而。解體者爲何如也。或問曰。於同盟間若何而能組織政府。曰如美千七百八十三年費拉特費之　議。開大會議於武昌。組織聯邦制度。由同盟中公舉一人爲議長。（時美舉華盛頓爲議長）不必亟亟乎選舉總統也。（美至千七百八十九年開紐約大會始舉總統）其所以必先建聯邦者。各行省分建已久。由風俗地理歷史之關係。往往議論各一。思想名。一殆猶若美之十三州然。然國民無統一之思想。不可以成統一之國。欲謀思想之統一。當於國民公共思想而統一之。吾於是不得不稱美千七百八十三年之會議。於思想之統一。有極大之偉力焉。其提議宣布之條件。不過二端。一爲各州皆自定憲法。設政府及議員。組織一州事務。二爲設中央政府。制定合衆國憲法。以統一各州行政司法立法三大機關。（立法部中分上下兩議院上院議員由各州公舉下院議員計人口選舉）今獨立各省已立軍政府。即以此爲各省聯邦政府。府設於省會。其一省有數軍政府者。皆起義時權設。宜歸併於省會軍政府。其中央政府。即以前所論。由同盟公舉議長組織之。以統一各省行政立法司法三大機關。案今日之勢。最宜如此。使各省得自定憲法。旣可因時而制宜。無窒礙難行之困難。亦可免各省意見之纷爭。而唯共促中央政府之速立。以保守其聯邦之權利。又奚患國民思想之不統一乎。政府旣立。修好各邦。豎大漢獨立之旗。固儼然一東亞之美利堅也。嗚呼。前事不忘。後世之師。當危急存亡之際。人人激於義起。同死生。共肩臂。以殲賊寇。及事稍定。則往往志驕氣盈。議論横生。評判甲乙。因之歧散崩潰者。此華盛頓所以於甲胃甫解之秋。見議會冰消瓦解。遽嗒然若喪。而退與齊氓伍也。美之獨立猶如此。况今日之擾擾乎。嗚呼。可以鑒矣。 
[專電]  
　　攻寗滬浙聯軍合力戰退張軍初四日佔領烏龍山初五日佔領幕府山 
　　民軍預定先攻孝陵衛以占形勢 
　　程都督親詣高資犒軍軍氣大振現已行過龍潭蘇滬浙三軍卽日會師攻寗（以上鎭江） 
　　漢口俄領袖領事照會鄂軍政府謂據北京外交圑來電各國外交圑代表對於清政府感情甚惡因其殘殺無辜致令各國憤怒現各國代表擬請軍政府擔負漢口涉全權並將向清政府要求重大頭 
 
 
 

Page 3

 
 
之賠償 
　　漢口又有大戰歷三十六小時始各收隊自初三日晨始至初四日午止民軍大獲勝仗惟步兵死傷不少而以北軍爲尤多 
　　鄂軍都督分電各省軍政府謂初四日兩軍開戰民軍大勝 
　　武昌砲台連發巨砲轟擊七里河鐵路橋北軍頗受損失 
　　北軍在襄河上游暗搭浮橋意欲冒險偷渡政擊漢陽已被民軍擊回（以上漢口） 
　　清政府張大其詞謂北軍已克復漢陽以安人心　　清政府得馮國璋急電謂漢民圑體甚堅軍鋒極銳且各處援兵已至我軍餉竭漸次逃散乞速救濟 
　　清政府寄諭張勳相機停戰惟仍須嚴密布置阻止民軍北上 
　　袁世凱與各國務大臣定初五日起開閣議三日解决種種改革困難問題因恐上海開會組織臨時政府更難挽救之故 
　　袁世凱密運大軍南下阻截民軍北代隊並派多人改穿洋服分投各省偵探秘消息 
　　袁世凱運動資政院議員分電各省紳士設法游說破壞獨立 
　　袁世凱命資政院孟議員赴滬運動報界贊成其所持君主立憲之說以冀保存满洲政府 
　　袁世凱昨邀資政院各議員到閣商議君主民主問題 
　　袁世凱因事機急迫屢催叚祺瑞出京赴鄂 
　　袁世凱懼爲滿人暗殺日由姜桂題派兵保護 
　　清内閣承宣廳移至袁世凱寓所辦事以後每五日由清監國召見一次 
　　清廷議向法比銀行商借英金六百萬榜事已失敗 
　　清政府電調奉天九營南下援助趙爾巽堅拒不允 
　　清政府電飭大同鎭總兵速調綏城兵丁四營克復山西 
山西宣慰使渠本翹接晋紳覆電要求多款始尤受撫 
　　北京外交圑因僑居陜西之各國商民被變兵戕殺屢向袁世凱交涉袁與廕昌商議良久未决 
　　北京外交圑照會清外部將由英美法德日五國分叚派兵保護京奉鐵路并聲明此舉毫無干涉意思全爲利便交通 
　　載濤仍欲盡殺在京漢人奕劻力爭不可 
　　聞清廷電囑袁海觀（前粤督）在滬向某國人秘密購買軍火接濟北軍（以上北京） 
[譯電]  
　　四國銀公司將與清政府開議借欵事宜惟須清政府證明有借債之能力始能照允 
　　俄京各報皆謂北京公使館之衛隊必宜加增而俄國使館尤爲重要（初五日柏林電） 
　　薩鎭氷從英水師提督之勸告於前晨乘怡和公司廣生輪船前往香港臨行曾與某英人至匯豐銀行小作勾當薩有一子寓於廣州尙有一女留寓上海 
　　據西報載徐世昌朱家寳均已抵滬行蹝極爲秘密（初四日香港電） 
　　港澳輪船公司之瑞安輪船在西江被盜後即擱淺於某鳥查海盜先在岸上放鎗一排旋有三十人乘杉板艇登船當由船主擊死二人大副某氏亦擊死四人後大副因腹部受彈倒地而卒船中華人受傷兩人被劫物件約値洋九千圓該船已拖往香港現有魚雷艇四艘開往遇盜之地本星期内輪船被却此爲第三次故西江已暫停駛輪 
　　小村壽太郎侯爵今日因病逝世（初四日東京電） 
　　駐京各國公使近開會議决各增使館衛隊若干 
 
 

Page 4

 
 
　　清郵傳大臣唐紹怡謂清政府並不欲與民軍爲敵但若民軍攻之則清軍亦必須爲自衛之計且謂張勳在南京之行動乃擅專行事并非出於清廷命令云 
新近組織之國事共濟會並不欲力逼清帝遜位然使調濟無成恐亦不得不出此舉 
　　北京外交圑現方計議保護由京通至海濱鐵路之豫防策此舉係照一千九百零一年之和約辦理現議該路由英法德美日五國軍隊保護沿路各車站均派兵駐紥擬將該路分爲五叚各守一叚其詳細辦法業已議定一遇危急卽當實行大約小呂宋將有步兵一聯隊運至北清且外交圑已聲明此舉專爲豫防起見外間切勿悞會此事到有外國干涉或侵逼之謠言蓋各國專以保護鐵路利便交通爲宗旨云 
　　陜西復有敎士抵京據稱民軍由亂民之手光復西这府後卽實行保護外人至海恩君之死實係墮馬所致 
　　近來外間謠言盛起謂满人之狂躁者不願棄去大權擬先殺漢人以洩憤以故民間復行驚亂袁世凱之友人恐袁被害現已嚴爲防備 
　　清政府特派員現由山東回京據稱山東陸軍頗願扶助政府豫料獨立之舉或將無效 
　　據美國砲艇希里那報告謂於南昌曾見貼有排外示文他處亦有此類之公告其措詞甚爲無理該艇已取得數份寄呈美國公使并謂據此足見現有匪徒希圖煽動民人排外惟不能知爲何等人主使耳且謂中國民軍報章亦多發見排外之意 
　　按民軍起義以來即以保護外人引爲已任而各報章亦皆主張優待外人以免惹起干涉該砲艇之報告不免影響之談 
　　清廷昨日降諭表示悼惜陜晋外人被害之忱並謂將派兵赴陜恢復治安據敎士傳言西安府民軍殺死满人甚衆（以上初四日北京電） 
美國步兵第十五隊整備冬季從戰應需物件擬由小呂宋出發惟開往何地未經官塲宣布（初四日紐約電） 
　　美國國務部告余謂斐列賓調兵一聯隊開往中國一節現猶未决至日後另有軍隊在秦皇島登岸則專以保護美人生命財產爲責以符一千九百零一年之和約云（初四日華盛頓電） 
　　長春第三鎭陸軍已向北京進發聞奉天民軍有紅鬍子及軍隊等三萬五千名現尙猶豫未行因所定之計畫對於日本之外交尙未妥定也 
　　奉天陸軍官員仍紛逃逸（以上初四日東京電） 
[公電]  
　　蘇軍都督程電湯陳都督鑒全昨到鎭會林接洽外間誤會大可解釋隨即赴高資犒席並與固卿面籌一切各軍踴躍向前甚爲嘉慰昨日滬浙兩軍已進領烏龍幕府兩山今日蘇浙軍前敵愈近全已電屬固守穏攻毌示輕忽並慰注念全微（丹陽） 
　　黎統帶電都督陳鑒我軍今午已佔受烏龍山特報捷請 
宣布天才支（龍潭） 
　　旅滬寗人電鎭江總司令部徐鑒南京遺黎日居塗炭佇望新軍如解倒懸請速解救拯民水火江寗旅滬同人叩支 
　　鎭軍都督電各報館鑒滬浙軍隊昨已佔領烏龍山即當進據幕府且水路已有軍艦多艘協同攻取烏龍幕府爲金陵門户我軍佔此旣獲優勢金陵早晚可下鎭軍都督林述慶（鎭江） 
　　梁啓超致袁世凱電袁宮保鑒閱東報見新内閣員以超濫竽且疑且駭超庸愚何足贊鴻業備員伴食於國於公兩無所裨謹堅辭深負雅意無任慚悚顧竊欲進一言者禍變至此今後戡難圖治必須視全國民多數意嚮雖有非常之才苟拂輿情終無善果傳聞諸道路謂新政府尙主戰議同胞塗炭豈有未極何忍更加薙獮况欲備戰力勢且不得不有所仰於外險象之乘詎堪設想公之忠誠明察當不出此今惟有於北京武昌兩地之外别擇要區如上海之類速開國民議會合全國人民代表以解决聯邦國體單一國體立君政體共和政體之各大問題及其統一組織之方條理會議法結果絕對服從庶幾交讓精神得發生分裂之禍可免超一月以來殷憂深念從各方面窮思國家前途安危悲喜參半頗有所懹别容函布辱承雅意聊貢愚誠梁啟超叩勘 
 
 

Page 5

 
 
要聞中國光復史 
[武漢聞聞見見（漢口歸客談）]  
　　黃興勇敢善戰上月初七日午刻抵武昌後當夜卽率湘軍三千人渡江與北軍大戰竟夕直至初八日午正始停戰午餐因此軍士異常敬服黎都督以其能得軍心卽以軍事全權付託之而黎則專理民政焉 
現民政部在武昌由黎元洪主任軍政府在漢陽由黄興主任權限分明條理并然各事大有進步外間所傳武漢民軍有意見不和之說實屬不確 
　　黄興又善夜戰二十七晚之役黄用划船運兵過江向車站間北軍衝陣而前其氣甚銳不意北軍一部潛往江邊將划船擊散意欲阻其歸路黄得報急發命令命前隊六百人抵死衝陣輾轉而前黄則領兵若干自往江邊擊退北軍仍將划船聯至對江而此六百人節節進逼北軍見勢不敵又開放機關砲彈如雨下民軍仍抵死不退然死者居其大半黄興乃急發令退回漢陽而北軍又乘勢衝下倉卒渡江溺斃者確有數十人然是役北軍死者亦不少且其勇敢之氣亦遠不如民軍乃北軍軍官竟張大其詞揑電告捷殊可恥也 
　　北軍野蠻無人道戰後見有民兵傷臥必拔佩刀刺死之卽有未刺死者亦不許紅十字隊前往援救聽其傷斃道左而已是故紅十字醫院自初七八間抬救數十兵士後迄今幾無進院之人而北軍之傷者則皆由火車運往北方不知何意 
　　又民軍陣亡者北軍亦不許有人前往埋葬聞劉家廟一帶至今尙有民軍尸身二千餘具聽其暴露紅十字會屢欲派人掩埋皆被北軍嚇阻其殘忍殊可殺也 
　　北軍常匿輪局躉船上襲擊行人似習練鎗靶者然其無辜被殺者日有所聞一日有划船過一人持篙一人搖槳僅三槍持篙者已掩撲搶中搖槳者大懼伏於船尾急划其槳尙圖脫逃詎又連發數槍而槳停矣美兵籃見狀不忍急放小輪前往援救則二人倶已擊死但見流血滿艙而已 
　　連日戰事以海容砲擊諶家磯一役最爲爽快北軍原在江岸築有砲台排列砲兵三行礮門左右向中復問以步隊方海容自武昌開下時離江岸尙遠故兩面發炮皆罕中者未幾愈駛愈近北軍步隊即放排鎗轟擊海容傷十一人内一人最重立斃各艦兵大怒連發十餘砲而江岸砲台與步砲兵一時俱盡北軍計死四百餘人於是海容復以砲口上仰向劉家廟車站直轟霎時火光燭天站即被毀相近之三道橋亦被擊斷此役大喪北軍之膽現北軍方在修理接軌尙未竣事也 
　　是日海容戰勝後有一民軍在紅十字會醫傷聞之一躍而起謂余傷勢已痊明日將往協助海軍再打一勝仗言畢舞蹈不止適對面臥一受傷之北軍因羞生怒亦大聲謂我們兵船尙多（請問在何處）明日當來决一死戰於是兩人相持不下幾至用武幸有他兵從中調和謂我輩在戰塲上則係仇敵此時對臥醫院何妨結一朋友乃各息憤而罷 
　　前日紅十字會醫員王培元君乘萍發小輪過江上岸方至武勝門外對江旗兵忽向之放槍王即高舉十字旗使之辯認詎該旗兵不理又發大砲一彈掠面而過相隔僅五寸許後該會向北軍本部交涉據言因王君身穿軍服與革命軍一色致有誤會云云然則革軍亦持紅十字旗耶其爲遁詞可知矣 
　　北軍十四標與第七標紥營相近某夜一句鐘時有六七人結隊而 
去適遇民兵偵探放炸彈轟之該兵等亦放手槍還轟不意驚動兩標營兵兩面衝出黑暗之中不辯誰何互相轟打直至三小時始知自相殘殺急即停手則已受傷二百餘人矣此一戰爭史上一笑柄也 
[某君勸降一夕談]  
　　張勳舊鄰某君赴寗說降未成故民軍欲不流血而收復南京已屬無望 
　　某君與張勳素有交誼現亦爲民黨中人物其意以爲張之固守南京實由昧於大局所致故自願赴寗以利害動之冀其或能醒悟以全城獻於民軍也 
某君抵寗後卽約鐵良之傳令官楊某於下午六時相會五點三十分鐘張勳派車接某君至署晚膳後乃委宛進詞與之縱談竟夕不 
 
 

Page 6

 
 
意張勳秉性頑固毫不爲動嗣後磋議再三張始提出要求四款民軍若能照行始允息兵議和（一）仍用陰歷及宣統國號（二）彼所治下各地之白旗一律收去（三）民軍現時佔領諸地均須退讓（四）民軍抱戰志者不得入其境内 
　　張又自謂有大軍二萬人皆萬衆一心忠實可用故絕不畏民軍之進取且謂武昌已由官軍克復云云大類夢囈令人失笑 
　　張并大駡伍廷芳爲中國之叛徒對於清廷太無良心而我則係正直之人必當盡忠清廷出死力以與民軍一戰 
　　其餘種種誇大之詞尙多某君知其非理可喻而提出之四欵又大有獨覇一方之意故遂不復與言和事翌晨即告辭而出 
　　且聞張勳乂謂張人駿現在署内若非奉有彼之命令斷斷不能出城鐵良雖係將軍如果抗不從命私願退讓亦當殺之以報清帝云 
[劇宼負嵎記]  
　　張勳現於江北浦口增加防兵趕築砲台並於紫金山上安放十二生的密逹大砲四尊 
　　張軍現雇沙船十六艘上置快砲時時準備以爲調運軍隊之用 
　　張勳又於獅子山上安放新式大炮一尊以拒民軍 
前日張勳出示凡非清軍一方面之人如其藏有軍械均限於 
二十日内繳出蓋恐有民軍密謀内應也 
現在城内店舖恐被防軍擾累仍未開市昨日張勳又出示勒令開門願爲保護并擔保西人平安 
　　開抵南京之民軍不下一萬三千人蘇軍都督程則親率軍隊二千人前往戰地督陣 
　　民軍大隊已開出龍潭以外駐紥於南京以南之各小山 
　　民軍刻尙按兵不動大約須待上海製造局預備之大砲運抵該處然後進攻 
　　現停泊鎭江之各兵船亦在預備向上游駛行與陸地軍隊協力進攻 
　　據南京陸軍中人謂此間亂事起後凡事皆聽命於袁世凱某標統亦謂彼等均在袁之部下上海李佳白若游說袁世凱勸令息戰南京戰事自可消弭至如張勳則非其人也 
　　前夜七點十五分鐘上海復有軍一批由滬寗鐵路開往鎭江開車之時爆竹聲不絕於耳民軍衞兵列隊月台每一車過輙向之歡呼並有人脫帽揮巾以志敬禮者該軍係吳淞砲臺之常備軍數約五百人第一輛車爲客車載士官及傳令兵具餘兵士皆乘貨車内餔稻草共車二十四輛中有九輛滿載軍火尙有數車載有煤斤預備接濟鎭江軍艦者（該處現泊有大小軍艦十二艘）迨路過蘇州時復有軍一批登車同往計攻寗軍隊現共有一萬八千人之多 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接在聞 
[閩省光復記詳]  
福建光復情形已詳前報茲又接閩友函寄有爲前所未詳者再補述之　　福州福州將軍樸壽自湖北起義後對於該省新軍卽加意防範藥庫子彈悉行搬入旗界凡旗人十三歲以上男子均發給洋鎗一桿子彈三百顆婦女則發給小刀一柄以備與漢民决戰且於旗界内安放大砲埋伏地雷宣言必使全城漢民同歸於盡又有文楷等組織殺漢黨居民聞之無不惶惶由是均遷徙城外十七日復喧傳旗兵議將圍攻第十鎭統制孫道仁公館搶奪陸軍小學堂軍械焚燒各處民居爲先發制人之舉至十八晚果有旗兵數百名擁入漢界放火其放火方法係用水龍灌以煤油散潑屋頂故火勢甚烈因此軍民愈憤即推舉二十協統領許崇智爲總司令官督師與旗營宣戰勢若拉枯旗兵知勢不敵十九晚遂高掛白旗乞和總督松壽自盡詎二十早又有旗兵百餘名向漢界攻擊幸經民軍擊退該旗兵始相率來降將軍樸壽都統勝恩亦均先後被擒旗兵一切軍械悉數繳出所有俘虜拘留數點鐘卽放令回家每人給以銀一元米一斗以爲安家之用又許以每日酌給糧食至負傷各旗兵概由赤十字會舁入醫院療治其死亡者亦復分别掩埋都統勝恩及藩司尙其亨亦經派人護送出境將軍樸壽以其旣降復叛卽予誅戮由是人心始安遂公舉孫道仁爲大都督於二十二日入署視事沿途均懸掛民國軍旗而大局遂定矣 
　　廈門廈門商會洪總理陳協理施坐辦等二十二日接孫都督宣告獨立電後新廈追章拱北及廈廳王子章均逃匿無蹤乃由商會自治會各紳公議設立保安會公舉六人分部辦事地方頗安靖二十日晨新加坡輪到埠來革黨四十餘人舉楊黄王三君爲代表與廈門紳商學界聯絡運動即將砲台營警名册送與楊代表點騐楊君允卽發餉一面樹旗招兵一面組織敢死隊數十人每名月餉六十元每兵月餉八兩三日内卽已招足民兵三千餘人是日即佔領漳州府城二十三日又佔領泉州府城即請該府管太守任事管以年老力辭乃請晋江縣黄韵生照舊辦事所有地方鹽釐各捐一律裁撤海關另舉黄仲訓君掌管二十四日下午厦門各商界以布置已妥遂一律懸樹白旗大書漢旗萬歲燃砲慶祝頗極一時之盛 
[江北兵匪交訌記]  
　　鹽城縣九月十八九等日有兩淮定字水師二百餘名進城索餉錢莊妓館無不恣意閧閙居民因而遷徙者途爲之塞後經紳士婉商袁管帶願助餉項并轉請該營保衞地方議即照國民軍八兩四錢月餉給發管帶允准當令各兵出城歸艇而附近之水師亦紛至沓來誅求無厭翌日本城提標又閙餉兵變聲勢洶洶紳士又照水師一例給餉地方始稍安靜 
　　屬伍祐之南舍地方離塲十餘里九月二十一夜　駐紥本塲水師營兵九人明火執仗至陳姓家搶劫兩相格鬭　未擒獲多贓陳姓共受傷六人事主刀傷頭部甚重旋即殞命賊兵共傷五人當塲擊斃朱姓一人捆縛張姓一人送場究辦塲員置之不問隨將劫犯釋放查該營已歸降民軍似此舉動恐損民軍名譽也 
　　近海之鬭龍新洋兩港口屢有潮河黄河各處海寇不時登岸劫殺航海商船麕集三四百艘至縣城請撥磯關砲三尊以資防守特不行果能抵禦否也 
　　沙溝鎭有昌充民軍五六十名至該鎭借餉萬元紳士察知其僞佯許借洋千餘元隨向各舖户分凑暗行布置團練水師於送餉鳴槍致敬時排而擊之并放機關大砲一响共擊斃廿七八名餘均逃逸　　湖　鎭有賊匪千餘名大肆搶刧挨户搜掠席捲一空復佔據該鎭附近不即星散二十五早晨紳士商請在城水師用輪船拖送舢板數隻兵二百餘名至湖　先行守禦相機勦滅似此兵匪交訌恐非地 
方之福新政府宜速籌敉平之策也可 
[廣東新紀事]  
　　總商會集議行政綱要九月二十七日總商會因接到軍政府函傳一 
知各界集議行政綱要胡都督派出代表杜貢石葉兢生兩君到會各界團體代表咸集會商洗謝兩坐辦主席杜葉兩代表提出議案三條（一）宣佈擬舉臨時副都督參都督說明理由現當軍政府時代臨時正都督業經人民舉定照章副參兩都督仍須宣佈承認乃能任車經各圑體代表再三討論咸以惠軍司令部長陳炯明高州新軍參謀黃十龍久著人望堪以推舉坐歡呼贊成遂决議（二）宣佈軍政府分部辦事現擬委任蔣尊簋爲軍政部長魏邦平爲副財政部李郁堂廖仲凱民政部黎國廉伍藉槃司法部王寵惠汪祖澤外交部伍廷芳陳少白交通部梁如浩（副未定）實業 
 
 

Page 11

 
 
部王寵祐利寅敎育部丘倉海（即邱仙根）總顧問官何啓韋玉樞密處（不設長）朱執信李君佩李杷堂廖仲凱黄世仲陳少白李茂之杜應坤陳協之李海雲劉古香胡毅生謝魯倩姚雨平謝良牧謝適羣毛文明宣畢各團體代表咸以都督選用人員多孚人望應請尅日蒞臯安定大局至此次推舉均係臨時所定統俟將來各事已妥再行定期正式選舉衆極贊成遂决議（三）宣佈安置現成民軍截止續招民軍由各界獻議列出條文十條呈由杜葉兩代表轉呈都督採擇施行衆均贊成各團體提出廣東省城籌餉局辦理公債現已成立羣情踴躍惟勸募册須有章程請代表杜葉兩君要求都督即日核定發交到局經兩代表力允旋有鹽商致函各界提請整頓鹽務衆議由鹽務各行預備條議趕速與軍政府直接又南海縣邱令宣佈徵糧要件討論移時乃散 
　　港商决議担任籌欵及通行紙幣港商於二十六日晚集議紙幣及籌款議案主度楊西岩司理余斌臣宣佈是日傳單宣佈都督告示宣佈都督照會宣佈都督來函主度云今日之會係兩問題一議紙幣一議續籌捐欵辦法軍政府派來香港委員蘇稜諷宣佈省總商會議案並詳說情形主度起言今日極謝蘇先生所說情形蓋紙幣踓由舊政府所製今已由新政府擔任抵償足昭信用甚願各毌疑慮使市面流通請大衆取决伍于簪倡議將舊有紙幣五百萬元加蓋新印已出者補印蘇稜諷言旣由港局倡議加印可即取决議案交由鄙人帶回宣佈俾即實行伍于簪倡加印卽一律通用紙幣譚煥堂和議衆贊成譚煥堂倡自畫印日起過十日外卽將該印由商會當衆毀銷歐彬倡每日蓋印紙若干即登號碼部以憑核騐以上議案均經主席楊西岩簽字承認 
[揚州最近聞見錄]  
附和張勳之王有宏現已率其部下預備從六合東竄經徐分府寳山率兵堵截初三日復添調新軍三營駐紥城外甘泉山天 
寗寺等處遙爲聲援 
　　此間接奉江蘇鹽政處章君告示稱奉程都督委爲江蘇總鹽政處近因寗垣張勳未平是以暫在蘇州辦公如有塲運各商及與鹽政有關係之事件可以先赴該處接洽云云現在兩淮人員已紛紛馳赴蘇垣以期捷足先得 
　　初二日漢奸龍振仁冒充民軍混入敢死隊營闖邊指揮振新臥房意圖行刺幸即捕獲卽由新軍姚統領證實該漢奸確爲張勳兵士當由邊指揮傳令押赴校塲正法並標以數語甘心爲賊死擅垂 
入指揮房云云 
　　保衞練習團自開辦以來遇有盜賊等　各團員靡不奮往赴救登高履險視爲常事頗爲民政部長李君石泉所激賞初三日派有阮汪君至團中調查當由在團各員公推李君爲團長李已慨然承認矣 
[新浙江締造種種]  
　　財政部長高子白君查得海關稅欵以寗紹台三府最爲重要刻已札派委員經徹前往三府詳細調查所存稅欵　飭該委提解來省以資應用經君奉札後昨已治裝往三府調查矣　　昨日湯都督又出示曉諭云照得自本年九月十五日起裁撤釐金業經明白示諭在案惟前示已經　明所有正用及地方公用雜捐仍照常完納所謂正用者係指各項常捐如鹽綢絲茶 
酒烟煻等類而言仍應照常征収以重餉項誠恐民間或有誤會疑此各項常捐亦在裁撤之列爲此不憚煩言再行出示曉諭所有各項常捐如鹽綢絲茶酒烟煻等欵仍應照常完納不得以釐卡已撤有所藉口特此通諭知悉毌違特示 
　　嘉興軍政分府方青箱君恐煙民誤會弛禁特出示曉諭云照得禁烟之令雖清政府所定但事關外人條約已經武昌軍政府宣布繼續有效烟禁一弛將來賠償外欵我同胞勢必竭盡脂膏坐以待斃自應重申禁令以期早除蠱毒爲此示仰紳商名界一體遵照務體本分府救民水火之旨意共相贊助斷勸戒仍以今年十二月未日爲止膏店一律閉歇吸户一律戒盡免罹法網並希勿背約章同亨太平幸褔切切特示云 
　　日昨褚部長照會杭州府民事長云查杭城内外原有官米平價局兩區又官督紳辦之倉米平糶廠六處急應照舊開辦以安衆心相應照會貴民一事長迅將從前杭州府經辦之上下城官米平價局存米存洋曁中城福建會館之存米存洋等件一并查明接收開辦一面照會三倉紳董趕將倉榖碾糶循舊發賣以資普及爲此備文照會請煩查照迅速辦理無任企盼至各米舖現亦已由商務總會照會更行從廉减售以濟貧民故省垣於初四日起碼米價每石又低至五元最上等白米每石已低價至六元六角日内來源如多猶可希冀米價之再减也 
 
 

Page 12

 
 
　　蘇城前自治公所曾與本城各租棧業主開議田業收租事宜擬予剔荒征熟其應完糧賦如果豁免則酌提數成以充軍餉惟默察蘇屬情形必須設立追租局方可開收聞已開具說帖送交臨時省議會請爲議决公布以便辦理 
　　蘇省提學司一缺業已裁撤學司樊介軒已將署内公款理就緖卽行携眷回杭州珂里而學務公所及敎育會因各項經費無著已將各項學堂無論官立公立一律停辦該二團體亦卽解散因卽使籌有的款亦須先儘軍費故也惟法政學堂本爲造就司法人才而設且該堂本有存款尚可敷衍故不日即須開課矣至各學堂敎員均以學堂停辦無可糊口羣向舊日敎育會饒舌該會人員答以此時經費無着各敎員願盡義務者即往開課亦無不可各敎員無可如何現已公具說帖呈送臨時省議會聽候提議矣 
各埠通信[  廣東]  
[法學界之大會議]  
　　日昨廣東法學界同人爲維持司法組織法司團體假座大馬站克復書院集議法學界蒞會者數百人一點鐘搖鈴開會公推孫君崇泰爲臨時主席梁君璧泉甘君六持爲書記由陳君伸君香宣佈開會理由并宣佈法政團簡章（一）宗旨本團組織以改良法律政治監督新政府進行爲宗旨（二）名稱本團由法政界組織即名爲法政團（三）資格凡有法政智識曾經年半以上畢業者皆得爲會員（四）地址本團暫定大馬站克復書院爲辦事所（五）基本金凡入會者每人助基本金一元（六幹事員現暫舉定幹事員二十人宣佈後衆均贊成隨提出議案如下（一）請新政府即召集臨時國會（衆贊成）隨舉定梁璧泉甘六持担任意見書起草員（二）請新政府速行編定各種法典三組織日報爲監　機關隨舉定陳覺是甘六持梁璧泉担任組織（四）請新政府速行編定民主國憲法草案（五）新政府所派司法各員非經本團體認爲有法律智識者決不公認（六）新舊司法各員踓由法政畢業而聲名狼藉者應喪失資將（七）司法部正副會長要具備法律政治之知識及經瞼旣被舉後要得本國公詔以上各條經衆贊成後隨提議司法部已定明日考試新舊法官應如何對待請公同研究衆以舊法旣廢止新法未發生考試一層暫難舉行我輩無論新舊法官决不應考全場鼓掌贊面又提議現在部長委任非人應請要求新政府立即撤換（衆均贊成）并舉陳覺是擔任意見書起草員議畢即舉定臨時幹事員陳鳴談甘礽昌梁琮陸壽晟趙宗壇趙現光張必毅孫崇泰李振武崔衍鏖陳應　譚思準龍衍統陳桂湛馬鏡清陳衍棠葉汝坤陳飛渡　兆雲黄騰烜等二十人即分科辦事復由衆議定十月初一日爲第二期會議乃搖鈴散會 
廣西 
[搶匪報復慘殺]  
　　薈梧潯陽鄉大秤村黄某家九月二十三夜被匪破門入室將該姓家六人剖腹斃命并擄去媳婦女童共三口只存三歲小孩一人聞該匪等前與黄某亦係夥同搶刦者因黄某近忽領紅充綫致被拿獲數人該匪等恨之刺骨故特來報復以洩忿云 
[須防僞國民軍]  
蒼梧仁和城向駐有巡防勇數十人管带係容縣章寳奇九月二十五早忽來數十八自稱革命黨勒令繳驗槍械各兵士疑信垒半不意竟被强行奪去適江梧火船由上遊下駛該黨喝令停車該輪船不允遂開鎗轟擊幸未傷人聞防勇所失之鎗約三十桿云 
浙江 
[高等審判廳遭刦]  
高等審判廳於初三夜被游民搗毁拆下木料紛紛搬運經巡警竭力彈壓始散不意初四午後双紏集無數貧民紛紛往該廳毁拆房屋搬刦木柱門窗板壁等件該區警察得悉即趨往彈壓復因人衆難以理喻竟拔刀亂砍計傷男女多人廳内一片血痕旋經軍政府派標兵數十名又往該廳彈壓又傷數人并悞擊傷標兵二人當由紅十字會抬去醫治 
[下忙带徵民欠錢糧]  
　　寗波鄞縣錢糧向有民欠所有前滑光緒三十四年及宣統元二年未徵銀八千三百九十兩三錢八分二釐米一千七百四石四斗二升六合二勺聞查此项錢糧負欠之數由於民欠者少由於不肖胥吏匿欠者多業經議决所有光緒三十四年曁宣統元二年以上所欠錢糧自應歸入本年下忙带徴以儆刁頑而清財政 
[西湖壩又有搶米案]  
　　前晚武林門外西湖埧地方有駁運入城之米船一艘停泊其間忽來匪棍百餘人一哄上船肆行槍刦一時人聲鼎沸團警雲集當塲獲到嚴阿蘭阿多弟兄二人於次日由區解送軍政府訊辦當由軍法科科員訊得阿多向係撐船爲業實因一時糊塗貪得小利以隨聲附和並非爲首之人阿蘭見弟阿多背米回家不過在半途接取實未親自搶刦務祈格外開恩以救窮黎云云當由科員判决嚴阿多監禁三年嚴阿蘭監禁一年以示薄懲其餘各犯候訪拿到案再行重究 
松江 
[劇盜刃傷事主]  
　　沙九圖董事徐采亭光容家初三夜忽來盜匪三十餘名口操本地土音洋帽白襪毁門入刦徐君聞聲起捕被盜用刀斫傷右足　被縳住並用布帕蒙首棄置屋隅然後該盜黨入房搜刦計失賊物約逾二千金現已遣人來城投司法　禀報一面請華亭沈大令馳往勘視追緝贓匪 
[嚴查車站奸宄]  
　　初四凌晨軍政命長鈕君應程都督之招乘車前往蘇垣午後軍政府派講武社員一隊戎裝荷鎗至西車站守候杭車抵站即登車檢柦形迹可疑之人以便拿辦盖　有杭省秘密消息也 
[行旅注意竊賊]  
　　九月三下午杭省快車至西車站張堰錢紳擬附之赴滬怱促間所带大洋夾不翼飛去内儲鈔票銀元約逾百金事後有人稱見两匪一穿藍花緞新馬甲一穿黑馬甲戴洋帽年均三十許口操滬音若輩並不儘褸旅八每易疏防有緝捕之責者盍亦加之意哉蘇州 
[組織民黨進行社]  
蘇民汪順年黄强張偉陸志恢等擬組織民黨進行社遍發公啓布告同志凡願入本會者請至顏家巷内十八號門牌内本社事務所簽名另行定期開會共同研究進行辦法聞往簽名者頗不乏人云 
[清談] [  東吳]  
　　張勳之盤踞南京也。自謂盡忠清廷。因得借此蠱惑一般蠢如鹿豕之魯軍。而與我民軍爲敵。 
　　今觀其要求民軍之四欵。明明獨覇一方也。明明帝制自爲也盡忠清廷云乎哉。而猶欲以沿用宣統國號一語。愚三尺之童子。其計亦誠狡矣。 
　　民軍若不一戰殲之。將來爲李闖。爲張獻忠。未可知也。凡我民軍宜急急進行。勿因今日持不流血主義。而轉釀成他日流血之巨禍。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[伍廷芳致清慶邸書]  
　　王爺殿下比者武漢變亂天下響應旬月之間大江南北相繼獨立其志在乎掃除專制積弊而建共和政體時局岌岌不可終日朝廷不得已乃下罪已之詔開黨人之禁以爲今之革命實基於政治舉凡吾民向所叩閽呼籲捐棄頂踵求之而不得者盡見於近日之上諭夫年來假立憲之美名行專制之虐政上下中外罔不周知朝廷之大信已漓雖復家諭户曉其誰信之上月中旬廷芳計無復之思欲以保皇室之尊榮免生靈之塗炭電請皇上及監國遜位同贊共和以應時機區區之忱未蒙見諒或將責廷芳以不忠然此非廷芳之辜恩實由忠言不聽於前至於今日舍此别無良策也庚子之變乘輿播遷舉朝束手無措端王矯詔召回使臣以絶外交維時廷芳駐美首不奉詔商請美國布告列强保全中國領土进以得免瓜分之禍迨及返國待罪京師文嘗竭千慮之一累陳改革之策使其言聽計從則中興尚有可期不幸未蒙採納以致今日土崩瓦解之勢夫諫不行言不聽孟子且謂爲寇讎矣廷芳之於朝廷讎則何敢顧亦嘗諫之言之自覺已盡臣職矣若殿下鑒察此心採及蒭蕘致君於堯舜之揖讓與民享共和之幸福則皇室不失其尊榮后靈得免於塗炭猶是廷芳報恩於萬一者也抑更有進者比聞濤邸及良弼等重募死士暗殺漢人懸賞三等廷芳亦在應殺之列道路傳聞必非無因而至竊謂若此野蠻舉動原非親貴所宜爲且漢人百倍於滿果使挺刃尋仇互相報復爲滿旗計後患何堪設想利害安危之機惟殿下審度而圖維之天下幸甚不勝翹企之至 
[都督府電書一束]  
　　武昌黎都督來電各省都督鑒海軍興義應謀統一除已由滬軍政府電商會同程都督派吳君應科用總司令官外敝軍政府兼謀各部長曁各艦長以一事權而專責成業經照准暫委黄君锺瑛爲海軍司令部長兼海籌艦長湯君薌銘爲海軍第二艦隊司令官林君頌莊爲飛鷹驅逐艦長宋君文翽爲鏡清練船艦長葛君保炎爲通濟練船艦長曾君兆麟爲南琛運船艦長甘君聯璈爲保民運船艦長杜君逢時爲登瀛洲運船艦長許君建廷爲聯鯨艦長王君傳炰爲舞鳳艦長林君振鏞爲湖隼魚雷艇艦長陸君倫坤爲湖鵬魚雷艇艦長楊君樹莊爲湖鷹魚雷艇艦長吳君廷光爲辰字魚雷艇艦長林君建章爲宿官魚雷艇艦長薛君啟華爲列官魚雷艇艦長郝君邦彥爲張字魚雷艇艦長湯君廷光爲海圻巡洋艦長杜君錫珪爲海容巡洋艦長林君承謀爲海琛巡洋艦長鄭君綸爲建威砲船艦長饒君懷文爲建安砲船艦長何君廣成爲楚同礮船艦長朱君聲岡爲楚　砲船艦長王君光熊爲楚謙砲船艦長方君佑生爲楚豫砲船艦長馬君鈺爲楚泰砲船艦長吳君振南爲楚觀砲船艦長鄧君家驊爲江元砲船艦長沈君繼芳爲涽亨砲船艦長宋君天森爲江利砲船艦長周君兆瑞爲江貞砲船艦長特以奉聞元洪支 
　　汴諮議局來電都督府鑒頃接直隸諮議局電謂君主民主應付之國民會議取决多數敝處贊成民主已先電項城内閣請其力爲主持共付和平汴諮議局叩 
　　廣西陸都督來電現承桂省人民公舉榮廷爲全省都督自慚德薄能鮮惟顧念大局保持治安不得不勉肩其責務望聯絡匡助共興人漢族以光歷史此後彼此應商之事甚多望隨時以文電相告陸榮廷叩 
　　吳淞姜國梁來電寳亨船載軍火向長江上駛派登瀛洲飛霆開輪追趕以無尊處命令不肯遵行現祗得請電江陰鎭江各路截留或由尊處派一雷艇攔截乞奪姜國梁叩歌 
　　滬都督致江陰九江鎭江軍政分府電寳亨輪船么運大批軍火由滬上駛速即截留電復滬軍都督陳歌　 
　　皖都督李來電來電悉派員接洽須先電告并携正式公文敝處業已照辦特復皖都督李烈鈞　　青口自治分所來電日照縣近海村鎭被潮河海寇殺掠極慘請派兵輪救援日照縣自治公所叩復青口自治分所 
[陳都督嚴防奸細]  
　　滬軍政府陳都督以各營官長以及各處敎練辦事人員已將髮辮剪除惟服役人等尙未剪去爰於飭令管門兵土並衞隊等各員以後均須留意凡有辮之人及未領本管官長印信標記者詳細稽查以免漢奸混入茲聞滬軍訓練處已遵卽出示曉諭矣 
[軍政府徵收關稅]  
 
 

Page 19

 
 
　　滬　都督以蘇省上海自民軍光復後各省響應南京亦將次規復所有江海關應徵新常兩關稅銀自應劃歸本軍政府徵收以濟餉糈而裨實行新關徵稅事宜除已照會墨稅務司請將所徵之銀代爲存儲勿再解道外所有常關及内地各口亦已由都督札飭照常徵收彙解本軍政府已於昨日印刷告示數十張分發各口岸張貼俾衆周知 
[吳淞軍政府紀事]  
　　李司令遇險詳情吳淞軍政府李爕和總司令自光復上海以來即爲滿政府所忌近又由司令派兵三千名赴寗與蘇杭各軍會攻金陵程雪樓都督又密電司令請速親赴金陵會攻於是益爲駐滬滿洲暗殺團所注意初三日司令由上海坐頭等車赴吳淞行至中途路旁槍聲驟發槍子直穿軍窗而入由司令左額飛去幸未中額當時同車者皆驚仆不能仰視惟司令目光炯炯穏坐車中毫無驚恐之色觀者無不稱其勇略云　　女子敢死隊出發李爕和總司令又於前日派出吳淞軍政府中女子敢死隊五十名馳赴金陵助戰聞此隊女子勇猛異常一洗柔弱之習又聞該隊以攻取金陵爲目的故又稱爲蕩寗隊云 
　　烏龍山報捷電文李司令接到龍潭來電三則照錄如下（一）吳淞光復軍令日午（初四）子佔取烏龍山特報捷請宣布黎天才支（二）初四午後三時浙淞光復軍已佔取烏龍山砲台未傷一人即夜進取幕府山砲台南京卽日可破謹聞楨支（三）浙淞光復軍令午（初四）已佔取烏龍山浙軍支隊長朱 
[製造局紀事]  
　　製造局李總理前接陳都督命令以金陵刻下仍未攻復需用攻城大砲飭即較準解往濟用李總理爰就砲廠檢取大砲四尊即於昨日午前十一點時在西砲台試放較準配齊砲彈擬於令明派員解寗以濟軍需 
　　製造局寄存江陰藥棧之火藥現須撥濟軍用已由李總理飭派小輪一艘前往提取於前日運回二十餘箱存儲局内 
　　李總理以製造局収歸以來時有洋人來局參觀設不禁阻恐有奸儈之徒假裝混入致生不測故於本月初一日爲始特請義務譯員蘇德褔駐守局門如遇洋人來局參觀婉勸免進所有暫駐局内各客兵進出局門如有行李亦須逐件查騐以防夾帶並定章程凡兵士由局出外無論刀槍祗許携帶一件多即扣留卽局中員司工匠人等出入局門亦須執有腰牌及特别記號方許行走其辦事人員之記號係在袖口纒白色印布一條蓋有中華民國軍製造局關防之印夜則更爲嚴密 
浦東火藥棧向爲製造局存儲軍火之處曾派胡委員駐棧管理前日忽有薛某乘坐小輪駛至該藥棧稱係民軍派來查點存儲火藥胡委員因其並無文憑却之而去一面卽由胡委員渡浦來局報告李總理查究 
[閘北種種]  
　　前日由光漢軍在火車站查獲王之東毛遇風兩名自稱係東京回滬之留學生迨解總局後查係陳都督所派之暗探已擬開釋嗣孫科長接得都督府斠語以王毛二人不無可疑之處飭暫留局候查明再核 
前日又有東京回滬之留學生甲乙二人至城内都督府投効後被同學某丙密禀陳都督謂甲乙實受滿政府之委任來滬偵探我軍動靜等情昨奉都督命令將甲乙二人送交總局司法科經孫科長秘密研訉供詞若何容再探錄閘北民政總局總務科長黄蟄民君日前擬赴南京謀劃光復事宜被各區隊攀留未果惟黄君去志已决復於前晚邀集各區隊長及科員等在某棧房内茶話述明已志各員臨别贈言均仍戀戀聞黄君已於昨日下午動身先往浙江商議一切 
[搜查張勳眷屬三誌]  
　　滬軍都督府執法科長蔡君昨將劉鴻恩等三人訉明釋放判詞錄下案准湖北軍政府特派居代表員報告坐美大輪船由鄂出發過南京下關見有以黄旗前導官眷一羣下船頗似張勳家人因是偵守至滬就中劉鴻恩等三人在浦僱划船至新舞台前上岸遂被本代表護兵扭獲請卽嚴訉等由准此當經分别密訉訉得劉供稱天津人年三十二向在河南充當排長去年正月由河南到南京二月充餉械局差遺委員係傅總辦所委現在尙充此差本月初一日由南京乘美大船至申同伴男子三人一爲薛如江江蘇人充南京餉械局差遺委員一係車夫一係長隨女子五人一妻一嫂二女傭一爲薛姓妻小孩三人一係薛姓餘已出現除被拘到案外皆住三洋涇橋鴻安棧此來擬回家鄉并不做何事惟出城時爲搬運行李便當起見故請得張勳旗子不料因此被疑拘禁等情復傅葛亮奎馬金成詳細研鞫葛供拉車爲業馬供充當長隨惟以劉已被逮之故不敢認劉爲主後復經劉證明是 
 
 

Page 20

 
 
實各等供再據謋報科吳科員調查報告鴻安棧之庽客經素與張勳熟識之周鳳林認明張勳之眷屬無一在内等語復飭傳美大船水手頭目干姓前來查問當時一干人證在南京下船情形據稱僅有兵士四五名手執黄旗一面簇擁出城送至船上受賞叩謝而去是亦不足爲張勳眷屬出城之證正研訉間據本埠久大軍服公司經理陳國淇等到案均稱劉鴻恩榷係挈眷回籍并無别情願具切實保結云云復據本府顧問官統領淞滬巡防營梁來府辯明劉姓眷屬願作證人等語總核以上情形該案内男女各人旣無張勳家眷在内又無爲張勳偵探軍情之證僅係避難員挈眷回籍本都督府因體卹同胞起見未便苛求酷責寃累無辜劉等着一併交保釋放行李各件如數給還 
 [P鄉鎭辦團領鎗之批詞> 
司法署昨日發出批示二則照錄如下曹行鎭衆商潘源興等禀批據禀在曹行鎭組織商團保衞治安洵屬當今急務准給示通告一切辦法須與本鄉自治公所接洽方昭周妥至請領槍械一層應即自行籌欵繳由本署代辦可也此復三林鄉董龐允諧等禀批來牘閱悉所請繳價領槍希候函致民政司長核示另行知照此復 
[商團會暫定賃屋妥章]  
民政長以城廂内外各商團體育部均向民間借用空屋設立事務所事甚重要爰請商團聯合會暫定妥章如設立事務所應先禀明滬軍政府核准方可辦理至於賃屋應與房主妥商照給租金所有已設之處應毌庸議其未經設定之事務所應再妥擇相當地段禀商軍政府裁示 
[批准翻印步兵操法]  
　　陳都督批商人朱海珊禀云據呈步兵操法一册覧悉該書早經清陸軍部頒行與該商所訂專書毫無歧異惟其中誤字較多經本府訓練科逐條校正准即翻印發行印就仍由該商檢齊十本呈送訓練科存案原書發還此批 
[救火會覓獲操塲]  
　　城厢内外救火聯合會以該會未有操塲查有小東門内營房弄之空地堪以合用惟該地建有平屋十餘間爰特報告會長商准民政長每間給洋五元傳令兵士程子塘等具領拆去嗣由該兵士禀請寛限並聲明係是自行建造暫資居住昨奉批示姑准暫緩過年俟明正一律遷拆 
[薩鎭冰赴港]  
　　清海軍提督薩鎭冰前在九江被民軍擊退後卽至滬上住居北京路某號洋房内茲於昨日乘廣生輪船前往香港未知何事 
[議定公廨公費]  
　　公共公廨正副讞員月俸及一應開支經外交團議由公堂罰欵項下抵劃如不敷用由工部局提　等情已誌前報茲悉此事已經關讞員商准領事團一應開支除由罰欵項下動用外不敷若干即在劉道交存領事公會欵内提撥以資辦公 
[公廨丁役之齟齬]  
公共公廨自經捕房管理後所有傳提事宜已由包探經辦交保站堂等事亦由華捕承値茲又由捕房添派中西探捕到廨辦公昨日該探捕等囑將接帖房讓與彼等駐宿接帖家丁因無住所擬令差役班房讓出居隹各差役以現未裁汰堅執不允致起齟齬遂至關讞員處互訴情由不識讞員如何處置也 
[江准公所開會]  
　　江淮旅滬同鄉因桑梓警電紛來不忍坐視急籌援救之法現定於初六日下午二時在江淮公所開臨時特别大會提議一切進行方法昨已分送傳單知照矣 
[復訉票欵糾葛案]  
　　英商永年人壽保險公司控寳康洋貨號主戴嘉寳並正元等三莊股東經理陳逸卿陸逹生戚雅芳何兆政等不理票欵一案前日午後由廨飭將一干人証帶案經關讞員會同英康副領事復訉中西官諭曰此案曾由匯豐大班等到堂証吸該票與尋常票面無異自應照付前經寳前分府聲明現在堂上亦表同情俟訉明後與三莊之案同時宣佈堂諭即據原告代表郝門律師譯稱堂上旣與寳前分府意見相同請即宣佈堂諭繼由慱易律師代表戴嘉寳上堂辯稱查原告控戴不理票欵五十餘萬兩何以折至二十七萬兩應請將折減綠由聲明郝律師接稱所有折减情形已由見証到堂証明如堂上要問仍可再倩証人上堂旋由三莊代表爱理司律師投稱堂上如擬令被告承認此項票欵惟有預備上控中西官會商之下判戴等還押候下禮拜四見証到堂質明再行核奪 
[陳逸卿還押]  
　　美商花旗銀行控已閉正元莊股東即慶餘洋貨號主陳逸卿不理抵欵一案前日午後由廨會訉原告代表費信惇律師上堂譯稱被告曾將橡皮股票向原告抵去璨銀二十一萬二千九百兩延不取牘請追本利訉之逸卿供認不諱惟求寛限料理聶襄讞商之美海副領事判陳還押諭令原告將股票變價不敷干仍着照償 
[規定傳提人証之時間]  
司法長昨諭各採丁云以後奉票傳提除凡熏大案件及防避逸之被告等應不拘時刻帶署外其他原告中延及不至避逸之被告須於上午九點鐘下午二點鐘前後帶到倘爲時已遲當往喚時即向說明令於下堂投質俾免往返守候虚費時間 
瑣聞 
[城内]  
　　添淚巡長○一路一區陳區長巡官昨出條云云本區現須添派巡長一名查代理巡長周孝譜辦事勤能堪以升充一排巡長所有一排巡長菜鴻賓派充當值處着理排巡長督率該排巡警認眞辦公所遺二排巡長一缺查有襄辦書記傅辛庚文理明通老成可靠堪以派令代理仍着該代巡長帮同書記員辦理文牘事宜每逢值班務須輪沈出巡 
　　愼重防務○本城警務長穆君因近來各 
 
 

Page 21

 
 
處人民避至滬上者聯絡不絶恐有匪人混入城内特至一區警局面諭巡士曾連彬吳紹文殷文芳郭坤田等四人着即連同原有第一崗按班持鎗對站所有看守拘留所一差着劉應淇專管並派當值處巡士屠在萬鄒玉鳴互相兼理所有門差站巡自本月初四日起自早六時至晚十時輪派巡士雨名荷鎗带匣刀等件站門所用鎗子由當值處點交以四點鐘爲限挨班更替諭飭東南西北各區一例照辦又出條諭云本區長警現分班次住宿除當值處巡長另住外其餘三班巡長六名巡士四十八名分住六排每排八人另行派定派定人數開單飭遵自諭之後着各排巡長轉知各警如有不住區内者一律飭令歸排如有不遵准即查明開革此諭 
　　提訊盜犯○搶刦小木張箴石家之盜匪陳壽山等四名昨晨經湯裁判提訊據陳壽山供通州人前在吳淞吃糧毛寅昌供推小車此次搶刦張姓由在逃之孫雲濤與王根榮來喚小的等前去並不說明行刦及至事主家小的等亦不入内行刦後各分得大洋一元銅元二千文兩衫一袴綢衣一件王根榮供亦通州人九月同來上海在匯山碼頭看施榜山托尋生意由素不相識之孫雲濤紏合施榜山轉合小的等同往亦分得洋一元揭元二千文衣服二件行刦後自知不了赴偵探李登么處自首報告求宥施榜山供與王耕榮等均同鄉來滬已八年在匯山碼頭搖泥船此事實由孫雲濤與王耕榮榮意小的誤從湯議判謂施曰各犯中惟爾贓物最多爾諉之與王然則王耕榮到申尚未幾日必定由爾轉合復問陳壽山等爾等入門行刦時手執何物皆云施榜三手執鐵棍撬門小的等均空手至此施犯不能狡賴着即一併釘　收禁擬辦旋由失主張箴石到堂認明贓物衣服拾三件存候恊保具領一面飭探緝拿在逃之孫雲濤等務獲究辦 
[南市]  
　　頗費同折○賃居公共租界哈爾濱路之沈三因其妻劉氏被人拐賣於嘉定地方某姓爲室控經公堂飭探備函往提該處民政長以非備正式公文萬難承認致未提獲由捕房報由滬軍都督陳英士君以此事係是民政爰移民政長轉咨市政廳由裁判所派探前往協提歸案 
　　巡士訛詐○江北人陳雨輝因探親不遇在滬落魄將其妻某氏托夏小玥轉央蟻媒彭老頭子徐奶奶等賣於小東門外某花烟館爲娼議定身價洋一百元除去媒金二十元並被彭等串攫二十元僅餘六十元又被徐奶奶之婿即西區預備班巡士徐永年紏同流氓劉二冐稱探夥將陳軋住訛詐陳即喚同三百十五號巡士拘解西區將徐斥革昨解裁判所訊所明判徐戒責三白押一月劉戒責二百下押半月陳旣自願賣妻姑着與夏覓保領洋完案 
[閘北]  
　　不認拐賣○邊金寳控張盤生拐賣其妻曹氏一案由北叚一區解至總局昨經孫科長提訊邊供妻子由張引薦爲乳傭敗過洋五元後被誘往山陽鎭逼勒盡押因不應允將妻刦去賣洋一百五十元請究張供邊妻由小的與張順全薦往山陽實被計紹琴價賣判張交保限三天交到張順全再行訊究　　禁錮地痞○十區解演唱花鼓淫戲之地痞吳阿和至總局已記昨報昨經司法長孫君訊實判吳禁錮三月以儆 
　　盜犯收禁○偵探隊遣獲盜犯施榜山毛實昌王根榮陳濤山四名已記前報茲經司法科訊供不諱昨已解送城内司法署收禁候辦矣 
　　民政總局批示○鐵路全體長警禀批已先由局行知調回原差矣仰即知照○北四區巡長朱國文巡警楊振鏞禀批該區區長現已派沈海觀代理龔區長之去留仰候再行定奪○前總局差遣員楊光柟禀批該員由浙江警察畢業歷經實地見習並應蘇州區官考試已經籌取等情可謂警察中有用之才惟本局人浮於事實難位置希即别圖效用可也 
[英租界]  
　　訊究串騙○嚴寳順（即嚴漢章）因在四川路虚設寳裕保險公司串騙華洋各商銀兩經捕房查悉將嚴拘解公堂押候吊取賬據再核在案昨員由廨復訊捕房代表侃克律師投稱查嚴用寳裕名義專在外埠串騙保險費察其賬上保險銀數有三百萬左右已收三萬兩現有見証到堂請爲訊究據見証謝岳樓投訴前在京口開設帽店由嚴之同黨趙姓兜保險銀一千二百兩當付二十六兩火後索賠不付求追又據某綠廠經埋張星元投稱去年六月間嚴以紏股爲由被騙銀一百二十七兩並據二十七號西探禀稱嚴在捕房供明該公司股東尙有張小廷張松泉胡加祿等數人請爲查究訊之嚴供多狡滑關讞員商之德師副領事判仍押候下禮拜五訊明核辦 
　　承認誤殺○虹口東嘉興路柴炭店主魯怡標因將髮妻吳氏謀斃由廨判將魯興其堂兌魯阿大嫂王氏分别訊押在案昨晨由廨復訊先由魯阿大與王氏供明當時見魯怡標將吳氏毆打旋即斃命訊之魯怡標供稱因吳氏不守婦道不服管束是以毆打悞傷要害叩來恩典關讞員商之德師副領事判將魯店啓封准交其胞弟魯阿二覓保接管魯子丫頭亦着代爲撫養魯怡標押候核辦魯阿大與王氏均交保開釋 
　　尚須復訊○山東路望平街川帮和記機小主周三因誘拐高清濤之妾徐藴玉由廨判將周與高妾並大姐余林寳分别收押在案昨奉王襄讞會同德裴繙譯官復訊原告代表穆安素律師上堂譯訴前情並請飭旬被捲值洋一千餘元之金飾各物訊之周與徐婦延律師費信惇辯護中西官會商之下判周等仍分别押候下禮拜六再訊核辦　　是否捲逃○劉海福將妻王凌氏價賣與孔姓言定身價洋二百元詎被蟻媒吳仁　王小妹偵知串同訟棍王步蟾冐充包探將身價洋呑沒劉心不能甘即以凌氏捲逃值洋五百餘元之田單等情控請捕房於昨日將氏拘解公堂訊究判氏交妥保候補提人証到案再訊 
[法租界]  
　　大閙荼館○劉紅子與唐公春因索討會錢起釁各邀同類在大馬路一枝春茶館内評理一言不合大起衝突後有巡街捕到來當將劉唐及帮兇之朱龍三汪大王嚴之喜等拘捕解廨請訊該茶館代表濮端卿即偕值堂人投案禀訴情形聶讞員判唐劉各罰洋三元充公並合賠損失碗碟各物洋十七元餘人從寛免究 
　　强搶箱籠○前日鄱陽輪船抵埠時因碼頭停有奉天輪船故即在奉天船旁得泊其時有復昌恆機寓客崔督和由大通運來箱籠一口内有元寳三隻並現洋四百元因被三十六個黨匪徒勒索不遂將箱搶去旋將寳銀兌於城内鳳祥銀匠店分贓逃散崔即報由捕房拿獲王阿四王阿二有三仔張昌園陸阿福陸阿泉等八人解廨訊究王朱等直認不諱旋傭銀樓夥供係照市價兌換不知是贓判王阿二王阿四各枷一月各押二年期滿驅逐出境朱三仔張昌園陸阿福陸阿泉各押一年逐出唐阿五李雙喜訊無干涉當堂開釋 
[海上閒談]  
　　方今軍事緊急。需餉浩繁。滬上油荳米麥等業。已先後捐助矣。國民之深明大義者。亦已爭相報効。即八齡童席彭年君。亦能以積存糕餅之資。爲軍事緩急之助。是實我大漢族民之榮耀也。但一般守財虜。仍是一文不捨。不知多財適以賈禍。何愚昧之甚耶。雖然亦無足怪。蓋其視錢如命之頑性質。皆爲專制時代所養成。欲其一朝變化。固非易事也。嗚呼可恨。 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[算命瞎子論下（仿司馬季主論卜）] [  愛]  
　　袁世凱旣敗過算命瞎子而卜焉瞎子曰功狗何卜也袁世凱曰久敗者思避久困者思騙久臣者思帝吾聞之怕極則哭羞極則怒恨極則兇怨極則攻一鄉一鎭靡地不沉一兵一卒無往不覆僕竊有疑願受敎焉瞎子曰若是則功狗已喻之矣又何卜爲袁世凱曰僕未究其奥也願先生卒敎之瞎子乃言曰嗚呼滿族何親惟漢是親專制何靈共和乃靈夫帝毒物也王蟊賊也滿也漢衆於滿者也何不自主而主於滿乎且功狗何不思昔者也有昔者必有今日是故逋臣逐客。昔日之部臣疆吏也。胡虜韃囚。昔日之至尊極品也。沙礫荆。棘昔日之紅頂花翎也。荒館空城。昔日之鳳閣龍樓也。奔女淫娼。昔日之命婦宮娥也。求和乞命。昔日之至威極顯也。昔日之所無。今日有之不爲過。昔日之所有。今日無之不爲不足。是故一朝一暮。月盈者昃。一漢一滿。屈極者伸。言論之下。必有事實。專制之下。必有革命。功狗亦知之矣。何以卜爲。 
海外奇談 
[結婚先訂合同] [  欽]  
美國抱司登省有名西亞司小姐者。與范特維爾脫君訂立一年結婚合同。一年後若兩人各無異言。再行正式結婚禮。此事於美國中下等社會中。不足爲異。但於鈕約上等社會四百名中。此爲第一次。故民人頗注意焉。 
[多福多壽多男子]  
　　紐西蘭有一年最長之居民。名亨利勃林君。年一百十一歲。仙逝於偉令登。勃林君身體甚健。十八個月之前。曾勝踢球一次。當其一百零九歲之生日。兒女孫曾之來祝賀者。共計有六百人之多。此誠世界所罕有者也。 
聞閣詞選 
[革命] [  梁溪蔣萬里]  
　　文字收功日。中原革命年。共和光九復。𤇺燧� 
徹。三邊。漢族雄無敵。胡兒。餒不前。黃龍期痛飲。齊着祖生鞭。 
[潯陽謁岳王詞] [  前人]  
漢幟。飄峙馬當。江流九派溯濤陽。黃龍痛飲時機敦。爲具椒漿拜岳王。 
[送萬里從軍] [  獨立山人]  
　　漢上旌旗夢裹過。　凉橫槊大風歌。一燈午夜聞雞起。誰識詩人舊枕戈。 
　　功名肯向馬前休。一劍霜寒第幾州。四萬萬人齊仰音。才人那得不封侯。 
豁廬雜誌 
　　偶檢書篋。得殘箋半幅。載有坡公軼事一則云。子瞻謫黄州。蔣運使餞之。子瞻命愛婢春娘勸酒。蔣問春娘去否。子瞻曰。欲還父母家。蔣云。公行必須馬。乞以馬易春娘可乎。坡老允之。蔣口占一絕云。（不惜霜毛雨雪蹄。等閒分付贖蛾眉雖無金。勒嘶明月。却有佳人捧玉巵。）東坡答詩云。（春娘别去太匆匆。無限離情此夜中。只爲山行多險阻。故將紅粉換追風）。春娘亦有詩云。）爲人莫作婦人身。苦樂無端總屬人。今日始知人賤畜。君前碎首又何瞋）。下堦觸蒐而死。按三詩本紀未載。此篇殆裨官野史歟。昔鄭家婢。以能誦詩經。遂得詩婢之　。坡　有婢如此。而不獲名。其亦有幸有不幸歟。特錄之。俾免湮没。 
心直口快 
[十不可和] [  愛]  
　　自武昌起義以來。其目的在於共和。今若改其宗旨。頓使萬衆灰心。其不可和者一也。 
　　當此萬衆一心。卽嗣後無進步。亦可堅持到底。况日有進步乎。其不可和者二也。 
克復之地。已有十五省。指日之間。功將圓滿。九仞之山。豈可虧之一簣。其不可和者三也。 
最難得者。人心合一也。此次之人心。如同堅城。有此難得之人心。安忍拂之。其不可和者四也。 
 
 

Page 25

 
 
此次起義以來不知傷亡多少英雄豪傑之生命倘一議和何以對之其不可和者五也 
　　糜千萬人之血肉𥛍千萬人之財產以成袁世凱一人之功名富貴誰其願之其不可和者六也 
　　滿政府横暴專制爲萬國所無旣堪出之層氷安忍再投之烈𦦨其不可和者七也 
　　滿政府現若落水之狗百依百順迨其政權一復加吾民以桎梏慘殺誰其禦之其不可和者八也滿政府屢次失信於吾民此次甘言苦求切不可爲婦人喣喣之仁致貽後來莫大之禍其不可和者九也 
　　當此共和專制不與同中國之時豈可爲分寸之讓而自壤其長城其不可和者十也 
　　總之此次之事於情於理均在千不可和萬不可和之中幸願吾四萬萬漢族之同胞均堅持共和之目的到底莫使胸中有毫忽之搖動而致前功於盡棄也 
千金一笑 
[不剃頭二則] [  怪竹]  
薙髮乃清朝之勒令余自九月以來已養髮不雍蓋預備剪辮子也有某甲問余曰君何不剃頭余素知某甲反對革命乃紿之曰光緖國喪人皆養髮今清已亡如何不養髮乎某甲點首曰有理有理亦因之而不剃頭 
　　又有某乙者問余如前余知其頑固不可化已自忘其爲漢人因僞答以朋友母喪故乙曰朋友之母喪干君何事余曰我不剃頭干君何事 
戲攷[  吳下健兒]  
　　雙冠誥一名忠孝牌坊薛廣在鎭江營業數載棄賈應試竟得及第以勤勞王事故不遑一省廬墓後解組歸田甫入門三娘薛包見之以爲鬼也驚愕無措廣亦驚訝不已彼此細詰始悉前情悲喜交集問及張劉已下堂而去矣不勝憤恨舉家顚沛勞燕分飛悉爲鄉人所誤遂以鄉人送縣嚴究之張劉聞廣富貴還鄉深悔前日之孟浪失節匍匐入門求收覆水廣叱之出忽聞鑼聲喧闐呼殿入門則倚哥已第一人及第衣錦還鄉矣倚哥見廣欲逐之經三娘詳細說明方知是交乃跪　謝罪焉後朝廷勅賜忠孝節義之牌以嘉奬之此劇各園多以綁子青衫演之四盞燈以此劇爲拿手戲做工殊勝於崔靈芝而尤以白口中之（薛包你隨我來）六字神情周到最爲得神 
小說 
[愛情小說周利亞（五] [  閩縣超西子譯著青浦鈍根人潤辭]  
　　光陰迅速陳生與施利亞相約逃遁之期至矣陳部署行裝旣畢怱怱入總統署總統見其神情皇遽袖中纍纍然意必繩梯也然佯爲不知者沈著其顏色而謂陳生曰小女施利亞不孝余意將嫁之金君而彼不從非惟倣慢金君且藐視父命此其自大之習實奞我愛彼之情今我將續娶而任女自嫁情人至於妝奩則惟其品貎而已嗟夫陳君彼旣不知有我我又何必以財產屬之哉 
　　陳聞語大異面色立赭心中驚喜慚懼一時交并急欲覔一答詞以掩飾其驚慌之狀乃突然謂總統曰小生不才不足爲總統物色佳麗效力不周之罪尙祈亮之 
總統笑曰否否余意已有所屬余之情人乃一美而羞之少女雖有從余之意而志未决余年老乂拙於口才敢請先生敎我將用何術以堅其愛情 
陳斯時心神略定始知總統實爲愛情所覊縻故有此反常之言論然則以總統如許之高年猶專心壹志爲情界之奴僕我輩少年正當爲情史生色耳今彼旣以通情手叚埀詢於我則我何可不盡所知以答平時之知遇 
於是陳生眉飛色舞而言曰凡結歡美人之初入手不外拜見與餽送耳總統笑曰此事余固知之然此女常却余餽而其父又約束頗嚴日中甚難通見陳曰然則以深夜耳總統又笑曰深夜則彼之雙關嚴扃奈何陳曰然則賄通其閽者耳總統又笑曰彼阍者年老而迂且極忠於所主不可以私意干也陳不禁狂笑曰愚哉總統然則袖携繩梯踰牆而入可耳總統亦大笑曰藏梯於袖衣必寛大今君之衣廣博異常假余可耳 
嗚呼閱者當知陳生秉性質直不及林生之機警故胸中秘密每爲人所探破前旣以施比亞之愛情洩於林生今且洩於總統嗚呼陳生何其疎哉 
斯時陳生追悔無及爲狀大窘總統徑前脫其衣繩梯墜地繼之以情書總統亟攫取觀之則其女親筆所書約陳同奔者也 
 
 

Page 26

 
 
   
 
 

Page 27

 
 
   
 
 

Page 28

 
 
   
 
