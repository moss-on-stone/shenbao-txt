# 1891 - 279 - 4906638

 

Page 1

 
 
[新甲續小五義出售] [  申報館啓]  
　　本舘　　小五義一書早已不脛而走寰宇風行兹又覓得續小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好譞異書者自必以先覩爲快也卷帙之繁過於初集共計一百二十四回訂成十本已於六月二十一日出書定價每部碼洋五角五分請向申報舘申昌書至外埠申昌及經售申報人購閱可也此佈 
[論頂名替考]  
　　前報載鳳侍郎等奏生員孫學文倩人頂替一摺孫學文以頭塲後感患瘧疾遂倩欠歲除名之楊悅山替身入塲代爲完卷而楊抄錄自作頭塲文與禀詞公文等一并置諸明遠樓卜致爲監臨所知據情入奏夫頂替之弊固例所當除然近來試塲中頂替之風實爲最甚猶憶昔居京邸時聞有粤人某者謁國子監某助教自言携有數萬金請覓一人爲代考某助教笑而却之至次歲新正某粤人又往謁詢其何久滯不歸則云某已中矣今方欲覓人代爲覆試耳此事雖未知確否然倩人代考之弊除之實非容易粤人之赴北闈者新章未出以前每科約不下二千餘人人數旣衆中者自多此亦勢之必然者特粤東富庶甲於天下日用飲食每不肯作寒儉相故獨被王叅元之謗耳其實頂替之弊豈止粤人亦豈止北闈各試塲中何處蔑有當事者未嘗不欲除而立法愈嚴弊竇愈甚科條旣備僞態愈多頂替之弊生塲猶少監塲獨多故近來學憲録遺獨嚴俊秀然録取旣嚴頂替轉甚彼監生知録取之難安敢親身赴試勢必求老斵輪者而代之而受代者遂得乘此而漲其價故前者代考錄遺每名不過五六元或十餘元今歲則貴至三十餘元是錄遺之獨嚴俊秀直不啻爲頂替者廣生財之道也學使者將憑册中之年貌以杜頂替乎而册中年貌久不足憑矣且替之　亦必年歲相若之人是年貌不能杜此弊將謂考試但憑文字文字固佳自當錄送則頂替者固屬文壇健將刻意經營豈無佳搆吾知其文當十倍於生塲苟俊秀錄遺必憑文字則被貼者必一二監生之正身耳是適以張頂替者之幟而堅求代者之心也將謂圓熟流麗者必非監生之本色閱卷者庶反其道而行專取清枯艱澀之文以杜頂替之弊然又安知監生中無一二眞才或不利於小試或不便於小試而納監應試者以成見黜之以私意裁之非大公之道矣故頂替之弊當事者非不欲除實不能除之也至入闈以後則人人皆自爲功名當不致再爲人作嫁然亦有懷抱利器出手如鎗苟遇重酬不難舍　從人者又有錄科被黜而志切觀塲者親朋中或有科舉或已錄送而有故未列者彼乃自請爲代以一嘗此中况味不中則亦云終塲倖中則更邀重謝此種風氣各處皆有試問當事將何術以除之乎或謂與考諸生恃其人衆每欲逞强雖主試監臨亦所不畏然未有不畏學憲者故院試之弊不若省試之甚苟責成於學憲當必有術以除此然録遺之際非猶是學使乎而何以一任人之頂替而漫毋覺察也蓋院試之際人數無多易於稽核又有廪保以爲之率領欲爲頂替諸多未便若在省試則雖有學憲亦無能爲力矣或謂頂替之弊有不必除者夫例禁頂替不過惡其欺罔而欲拔取眞才耳然自文章取士早已成一欺罔之局孰爲眞才乎子弟入塾讀書稍解字義爲父師者卽以時文爲教自破承以至全篇則欣欣然謂時文已有心得旁人觀其所作則亦有書有筆有情有文以此掇芹香叨萍宴洵不愧也然觀其爲人則迂闊陳腐而不適於用設一旦聨翩直上雲路高騫求其取所作之時文而略爲展布則無有也是與頂替者同一無實用耳朝廷重掄才之典放主試　總裁典試使者四出使之爲國求賢闢門籲俊此何等重事也而所謂賢也俊也者不過就時文而取之是卽玉尺量才冰壺鑑士門盡桃李路掃荆榛　過賞其本言爲國家收一羣迂闊陳腐之人已耳頂替獲雋者其人患在空疎帖括見長者其人患在陳腐二者之患得無相同則又何必獨嚴於頂替然此言也究近乎玩世不恭不可以爲正論當事苟能謹愼從事則試大典何難使弊絶風清哉 
[本舘奉電音]  
　　昨由京友電傳上諭一道敬謹譯登○九月初九日李鴻章奏遵保歴年辦理海軍出力員弁開單請奬各摺片北洋海軍自光緒十上年創立迄今已歴三年所有戰守練軍各船沿海操巡旅順等口操練臺砲築造壘隝各處船廠機器等局營務糧餉軍械局所學堂文武各員始終勤奮著有功效自應分别給予奬叙以示鼓勵海軍提督丁汝昌總理水陸營務處直隷臬司周馥均着交部從優議叙總兵鄧内昌着賞換噶爾薩巴圖魯名號副將方伯謙着賞給捷勇巴圖魯名號葉祖珪着賞換訥欽巴圖魯名號林永升着賞換奇穆欽巴圖魯名號鄰寳仁着賞換喀勒崇依巴圖魯名號開復總兵吳安康着賞還勇號餘均着照所議奬勵該衙門知道欽此 
[証人簽字]  
　　英國副按察司哲君提訊美生一案疉詳前報昨日又提美生到案副按察司令各見証人之尚未簽字者將供詞覆述一徧或加入或仍舊一一簽字畢謂各見証人曰此案已申詳當歸正按察司審問各見証人中有隷英國籍者屆時應須到案問美生有何言語答稱現無言語俟正按察司審問時再說未晚副按察司曰各見証人口供當抄給汝閱看至訊案之期俟擇定後亦當告汝汝所有衣箱物件前聞汝將放在泰興洋行內是否答稱現在未知誰家肯爲我收存副按察司曰我可爲汝訪問答稱如能代爲訪問感謝不盡副按察司曰甚好當爲汝訪問美生再三致謝遂命仍入監中 
[金鰲退食記]  
　　倉塲大通橋漢監督邢署正乃濬因事撤差神許兩倉帥委南新倉監督刑部候補郎中龔彥緒先行試署迄今將屆半載漕務頗能認眞自應照例奏補遂於日前具奏奉旨依議欽此○黑龍江　字營馬步練兵總乾清門侍衛正藍旗護軍統領倭恒額前由營次請假回旂料理已故伊犁將軍胞兄色楞額安葬事宜現已事竣回營仍行接管齊字營馬步練兵總統事務并稟請東三省練兵大臣定大帥行文海軍衙門查照○帥繼瞻少司馬之三公子文正郎聘定熙大司空　侄女熙觀察之女公子爲室諏吉八月二十六日過門二十五日過妝察備其妝奩一切鼓樂導送至豆腐池胡同少司馬宅內少司馬亦備鼓吹迎之○吏部爲咨行事文選司案呈本部議覆直隷總督李奏以直隷武邑縣知縣程熙請調長垣縣知縣等因查武邑縣係疲　二字中缺長垣縣係繁疲難三字要缺所請調補之處核與例案相符應隹調補一本於光緒十七年八月二十二日具題奉旨程熙着依議調補餘依　欽此欽遵 
 
 

Page 2

 
 
到部合將原題黏抄行知直隷總督查照辦理○原任大學士寳文靖公招喇嘛僧及羽士各建醮三棚唪經九日擇於九月初八日伴宿初九日奉入佳城公子景敦甫少司膳敬立文靖公栗主擇吉二十六日午時舉行奉安之禮先期恭延徐蔭軒大協揆點主崑少峰大宗伯榮仲華都統制副以襄禮○廂黄旗蒙古都統爲咨報事本旂現有補放驍騎校一排二人於八月二十七日加班帶領引見應將排單先行咨報奏事處查照○前定邊督軍托軍憲克湍在烏城遴得騙馬八匹雖不能毛色純一而馳驟頗覺合度性亦馴良堪入天閑之選循例派委驍校格爾洪圖管解入京呈進業經咨明上駟院查照矣兹馬已到京報明上駟院禀明御前大臣於散值時在西苑門先行騐看當飭阿敦將馬逐一試騎以便詰朝口奏請旨賞收○邇來黑龍江訟案倍多於昔所有應禁人犯數竟倍蓰自應添建監房及值班公所各十餘所已由黑省籌撥興修惟監房旣多犯人自宜分禁非改設專員不足以資防範擬照吉林章程改設獄官以專責成卽在本省佐領中遴派以期周密所有監獄巡察防範一切事宜責成該獄官經管設有疎虞照例叅辦刻已由依車帥入奏奉旨該部議奏矣○內廣儲司銀庫於八月二十八日午刻開庫放給三旗侍衛盤費一千兩內廷各門各項值班官兵一個月口分銀六百六十餘兩○吏部爲示傳事所有八月分月官知州岳在文黄玉方知縣梁宗灝周秉彝江南金沈繼焱李之藩等務於八月二十八日黎明赴上諭館預備考試畢赴午門前伺候騐看毋得違悞爲此示傳 
[土匪就擒]  
　　温郡土匪素稱猖獗近由黄綺亭鎭軍駐甌勦捕勢已瓦解各匪目先後拿獲明正典刑者已有六七人惟匪首毛炳一等尚在山深林密之處東奔西竄迄未成擒卲譜棠明府面諭吕文溪孝廉隨時設法緝拿孝廉以除惡爲已任自備資斧商之陳聨參世職各出重資購線探訪旋知毛匿跡大　山僻處恐匪黨鴟張未敢輕動密禀鎭轅請派弁兵前往恊拿上月廿五夜在東坑地方拿獲葉錫龍一名聞葉善用洋槍百發百中身軀强壯猛逾賁育是夜被陳世職奪去洋槍拚死扭捆錫龍尚取佩刀格相陳眼明手快復將刀奪下始得成擒蓋亦天奪其魄也初四晚解送鎭轅周鎭軍命發交永嘉縣訊辦葉本係渠魁屢刼台郡及虹橋倪姓家控案山積解訊後一一供認不諱國法森嚴當不能稍從末减也 
[電傳河南鄉試題名全録]  
　　吕慰曾林縣喬景濓南陽梅芬孟津郭信之武陟王應堂懷慶饒佩蘅固始顧畿祥符石彥杜林縣李錫彤商邱 
徐起藩光山王榮甲郾城宋芝芸固始王文炳固始任學椿同陽曹光瀑固始丁其忱永城王潯榮澤陳偉勛郾城 
王德懋祥符高林超鎭平倉祐中牟丁其恂永城陳庭藻西平周青祺商城齊泰封陜州徐祐曾鹿邑賀善霖桐栢 
曾述棨固始張賢培商城吳銘恭固始張瀛光山杜治甫信陽常培緒安陽陳允升李青黎武陟胡保頤光山 
張庭隆河南賈祖蔚　符張守基汝寍夏仲貞祥符榮燾浦州秦燮聲固始吕遐澤汝寗黄鴻中商城陳庭慶正陽 
吳之緒固始曾壬剛光山金憲樞安陽焦岐靈寳豐雲路羅山劉振鐸羅山程宗伊開封劉瑞璘州周潤廣祥符 
李培之汜水周國均祥符慶袚正白旗楊育春臨漳黎淦汝寗孫凝鞏縣楊敬遠商城珠恩沛光州李鐘毓信陽 
馬忠輔項城張翰光汜水章燾祥符孟永昌安陽萬永清商城曹卓然汝州鄧鴻藻安陽謝安明孟津楊堃郾城 
馬鴻恩許州會文滿洲張如燕祥符胡夔璋安陽錢逢辰南陽周相唐汜水謝檣瀛商邱江先聲商城李漢光光州 
牛東藩開封 
[副榜]  
　　李友栢商邱李培文杞縣韓廷桂嵩縣裴維信光山王錫名郾城張九高固始張嘉徵李壽理商邱李成彬固始 
趙一揆新安吳慶祺商邱張曾瑋商城熊賓商邱 
[電傳四川鄉試題名全録]  
　　凌開運雲陽廪聶培蔭屏山增藍光第資陽增陳秉文江津附韓乾學宜賓廪蕭銓遂寗附黄金綬叙永附萬正常犍爲廪 
林秉鈞新都附陸愼言華陽廪邱交泰隆昌附鄧興仁仁壽廪蔣光魯仁壽歲閃彥藻內江廪彭士霖廪王璋什邡增 
鄧昶緜州教謝如賓巴縣廪周炳奎成都附周鳳翔彭山廪張肇文恩山拔秉英正藍滿尹廷璧廣元拔王秉乾廣元廪 
楊汝洲崇寗附陳光照酉陽廪周訪疇威遠廪蕭德驥富順附鄒增福涪州廪辛作霖成都附王湘富順廪蕭岳崧巴縣附 
松陞鑲紅滿趙錫璜蒼溪拔賀煒榮縣廪洪子祁成都增金棣枝安岳附居道再瀘州廪劉焯廷郫縣廪袁驀叙州增 
黄行簡瀘州廪吳燦英江津附官懋猷華陽全福正白滿程鍾德陽增陳先沅筠連廪黄桂榮石泉廪湯銘榮榮昌恩 
吳嘉謨井研拔胡從簡新津附曹桂馥內江附白清琦華陽附李士麟遂寗增葉明楨成都附護重倫樂山廪盛復初郫縣附 
張鴻恩南充附馬愼修永川廪李德昭新津增蒲明發南充廪何炳森遂寍廪沈文炳成都附李作楫郫縣附涂元榮昌附 
陰旅平郫縣廪汪世杰犍爲廪鄧子樞岳池增陳倬江油附和鳴盛峨眉附劉彝江安副冉壽祺定遠增吕曙文郫縣附 
黄開第叙州廪賀作鐻崇慶附徐成章綏定增馮譽驤什邡附奭爾謐華陽廪黄書榮縣附李友梁巫山廪鄒爲瓊華陽附 
劉文煥資州增陶明澧海定廪胡峻成都附傅文莊南汀廪馮秉經保寗附范溶華陽優廖振宗邛州賀龍驤井研附 
謝培述成都廪劉高典德陽廪鄧代儒大竹貢李聨魁名山廪章道吉簡州廪龔廼吉安岳增蕭德驥富順廪廖德華富順廪 
張如軒涪州廪王紹準華陽附 
[副榜]  
　　徐斌漢川附尹紹忠彭縣附易維焯酉陽附胡德棻重慶附馮貞漢叙州附陳元釗簡州附廖廷瑞逹縣增鄭國樑雙流附 
魏代三城口增汪世芳巴縣拔萬人先三臺廪楊紹堯瀘州附 
[䢴江官報]  
　　九月初一日慧鹺尹麟銷鹽城北閘差初二日陳分轉維翰委赴海屬查災初三日胡鹺尹國均委淮北龍溝卡李鹺尹棨委解南京餉差 
[嶺南雜識]  
　　黄埔水陸師學堂刻屆秋季考課之期經大憲派委候補府聨太守會同該學堂總辦提調前往考校名學生日就月將學術益進各憲考閱之餘不禁喜形於色聞擬擇其尤者派往外國學習俾得精益求精以備異日干城之用云○文闈三塲試卷經各書手謄寫完竣監臨劉大中丞於八月廿五日出闈回署辦公○風火神廟載在祀典靈應昭然但代遠年湮丹青剥落日前舉行秋祭大憲見廟貎無光殊不足以安神靈而昭誠敬爰諭令雇匠興修業已委員估勘工程想鳩工庀材定在指顧間矣○現有商人湊集資本開設垃圾公司所有城廂內外街道上垃圾俱由伊掃存販賣日前具禀大憲情願報効餉銀數千兩求請給諭開辦伏憲見餉源支絀得此巨欵不無小補遂俯如所請已飭下 
 
 

Page 3

 
 
善後局核議按省中街道垃圾任由貧民打掃藉資餬口今旣爲商民所包攬則貧民之欲自食其力者亦不可得吁可慨也夫○某二尹浙江人自幼隨其父宦遊來粤及父殁復納貲爲官隨班聽鼓宦况艱難近因債臺百級窮苦難堪竟以洋烟吞服自盡身後蕭條幾致無以爲殮吁慘哉○時屆秋令風高物燥火燭堪虞南番兩大令傳諭鋪民修明火政以期有備無患至篷簝板片及一切引火之物飭令概行拆毁是亦未雨綢繆之善政也 
[沸油斃命]  
　　某巨族僑寓金陵月牙巷妻某氏亦開府之閨媛也生一女年甫四五愛如掌珠一日女思啖猪脂炒米氏呼廚役不應念區區之物不若小試調羹手何必借重庖丁哉遂携女俱往時小姑在側亦隨而觀之錦繡中人忽操井臼群以爲奇故家人董連袂而來趾相接也不意爇薪太旺鐵釜生烟氏駭然恐星星之火上炎急取曲突旁一盂水潑之甫經灌下卽見烈燄上騰聲如爆豆氏面目焦黑昏絶於地旁觀者亦遭池魚之殃而傷不甚重經僕婦將火撲滅始知所潑者非水也油也氏至夜間毒氣攻心而殁夫以千金之體而畢　竈下亦奇矣 
[北通近聞]  
　　土壩州同李牧村司馬昌第因病呈請開缺道憲札委候補縣丞陳引生别駕學沺代理○通永道楊藝芳觀察奉尹憲札委親往涿州提審要案○江蘇河運回空船隻景月汀觀察札委松江通判孫治安帶同隨漕委員葉紫綬唐樹棠徐振常李德植催押回南以備新漕選用○城西南四十里于家圍地方爲回教人住址盜賊多匿跡其間內有巨盜名大皮袄者屢犯巨案林邑尊密派幹捕會營購買眼線設計兠拿詎因路遠兵役至于家圍日已東升赶緊上前緝捕適大皮袄早起上街秤肉未歸大皮袄之子與伊婿出外拒捕當被兵役獲住渠魁漏網未識何時能弋獲也○今年春耕之際赤地千里農民苦無籽種未能及時耕耨在籍紳士江蘇候補道張燕謀觀察翼惄焉憂之慨出巨資按村散給籽種値銀五六萬兩言定俟秋成後再爲償還今秋禾稼雖稱中稔但去歲被災極重元氣未復慨然將借出籽種全行豁免顆粒無庸償還以甦民困觀察眞好行其德哉○山海關慶都戎張家灣許巡檢奉道憲札委由藩庫領出秋季兵餉解存道庫以備散放○浮橋北小埠地方某甲務農爲業人極長厚妻則不安於室每日調脂抺粉自炫風流鄰居某乙登徒子也月下星前目成眉語久之遂與有染雖野鶩而不啻家鷄焉前月因戀姦情熱遂作宵征之舉妻之胞兄以妹忽失所在向甲索人並訟諸琴堂於今數月昨甲由香河縣將妻尋回當堂完案但妻仍百般刁難未識甲將何以處此○私設賭局有關風化疉經官憲三令五申嚴禁在案乃羅家橋東仍有寳棚一座每日招人聚賭局主頗獲厚利八月三十夜蘆棚頂上忽見火起紅光燭天縱横空際頃刻間房屋蘆棚桌椅寳具付之一炬殆所謂天奪其魄也○西門外八里橋南舊有寳宅坆爲進京通行大道頃聞寳相國靈柩定於九月九日出殯出齊化門順石路過八里橋至塋地安葬想屆時當有一番熱鬧也 
[武生用武]  
　　武闈期近凡雄赳赳氣昻昻者現已雲集金陵城北小營旁居民相與掃除敝廬暫作元寓一榻之地收番餅二三枚並需荒園爲喂馬之地雖獲小利亦頗難於照料也有皖北生四人寓大引壁吳姓家吳孀居膝前一子甫十二齡早入書塾薄暮始歸以此應門無童凡事皆須某氏經理皖北生日不舉火寄食於吳氏更手忙足亂不暇計及其他一日生等挾弓騎馬而出返寓後失去衣服七八件洋銀三元向氏追問氏在灶下執炊茫然不知生等謂氏有意隱藏行竊肥已遂各持木棍將堂前桌椅窓櫺盡行打碎聲言再不交出卽當毁此巢穴氏泣訴於四隣求人援手有排難解紛者向各生婉轉說項令氏賠洋五元始各憤憤而罷計所毁物件已吃虧不小矣㷀㷀嫠婦孤苦堪憐彼獨何心而使之負屈含冤若此哉噫 
[覆查災户]  
　　寗西鄞江橋章村上陳地方前遭火災業經道府縣慨捐鶴俸賑濟災民此已録報兹聞浙撫崧振帥聞報之下卽委紹興南塘通判劉舜年别駕於本月初二日到寗馳往被災之處覆勘情形而代理鄞縣楊荻階大令於次日由省回署亦往災處協同劉别駕詳細覆勘查其中未賑之户尚有一百零八户極貧者二十餘户查明後於初六晚回郡大約俟禀明大憲後再行辦理也 
[汨濵途說]  
　　駐紥日睴港忠字營統領陳軍門經大憲調往江陰防衛擇於昨日啓行前道有頂馬洋鎗隊刀隊鼓手等人頗爲熱閙○有某甲者年約三十餘身衣偏衣頂上如牛山濯濯手携大包袱行至法租界四明公所後將包袱攤地上並足而立信口喃喃行人圍而觀之爭相詢問甲如痴如醉一味胡言旁人皆鼓掌稱奇途爲之塞少頃巡街捕至逐甲使去觀者乃漸散歸 
[拘拿賭棍]  
　　常州職員盛姓被局賭棍徒甲乙丙等糾同賭博先後二次輸去洋銀七千餘元已付某錢庄存票二千元及房契等物盛父聞之細心盤詰盛無可隱匿直訴情由旋投上海縣控告袁邑尊准之備文飭差投英公廨請拘甲乙內三賭棍歸案訊究大約須請值年領事官簽字盖印始可往提也 
[未能視事]  
　　英廨讞員蔡二源太守因病體支離禀請聶觀察賞假調治觀察札委宋莘樂二尹代理一月邇者假期已滿病未告痊因禀請仍委二尹代辦三月觀察准之太守遂得安心調養無須案牘勞形矣 
[縣案彚錄]  
　　姚馮氏誣控姊丈蔡松茂覇呑房產當經蔡投案訴稱該氏不守婦道與孫二卽孫二泉私識等情袁大令集訊之下判將姚馮氏發堂孫二泉掌責枷號一月發頭門示衆已列前報前日枷期已滿大令提孫至案問曰爾幹此種不端事已知悔否答稱小的業已知悔惟求開恩大令着笞一百板具改過結斥釋○蟻棍周阿美因販賣婦女被人告發經袁大令逮案訊供飭將周懲責枷號一月發署前示衆前晚大令升堂研結喝令拖下笞責二百板問可有保人周答稱有王姓現住城中開設燈店可以來案作保大令謂現雖父保日後如奉傳喚務須立卽到案周遵諭而退○陸如梅投縣控稱堂弟蘭生病故嗣續尚虚長房春裕福琴二人亦無後嗣以我子熙元立爲蘭生後嗣不料春裕等出塲覇阻不准我子承立並將蘭生所遺什物搬運一空房租等亦被强收取求恩提究袁大令准提到案於前晚集訊陸如梅投案伸訴前情並據陸培章投案訴稱如梅係小的之胞弟涉訟後曾由小的理勸無如兩造各執一詞難以理喻叩求明鑒陸春裕陸福琴同供我等係同胞昆弟父親名洙元蘭生係小的胞兄現已病故應歸長房承立小的等現雖無子他日生有當爲蘭生立後如梅並非同胞且屬次房蘭生之女現年十二歲由姑母撫養房租等欵亦由姑母經管求請明察大令得供以陸春裕等旣無子嗣卽着陸如梅之子兼祧如春裕等日後生育當再撥立一人家資均分着兩造各具遵結完案 
[英界公堂瑣案]  
　　包探沈金隆禀稱竊賊湯國正夜宿戎王氏烟館乘間竊取金約指金耳環金壓髮簪銀飾綢布衣等物開單曾報捕房隨由小的獲湯搜出質劵除戎王氏所失外尚有李日照洪三榜吳會雲諸家失贓並洋銀五十餘元又詰得另竊表一枚現付某鐘表鋪修理曾往吊贓適已打開不能取到須出修工一元三角妨綢長衫一件則質票已失問之質鋪云被人贖去矣戎王氏訴稱小婦人不知湯是竊賊是以容留不料被竊金飾衣物約值洋銀一百六十餘元今尚少衣數件李洪吳皆投案請領贓物湯供稱小的係揚州府某泉縣人疉次犯　自知該死當質押諸鋪夥皆呈票請追質本宋二尹判令將洪笞責二百板押候備文遞回原籍起案之贓給各失主分别認領洋銀除付當本外攤償質本表着失主自向鐘表鋪付清修理費始得取回○副捕頭禀稱紹興孩子沈德要年祗七歲手持一碗迷失路途某華捕盤問由來據言出外買荳腐漿並不能指明住所因送請安揷朱二尹向之訊問孩默無一語遂飭差暫行看管俟查明父母何人傳案具領○包探徐雲湘稟稱張爲 
 
 

Page 4

 
 
明失去布衣二件經小的查知陳全寳所竊拘獲人贓送案張請領贓陳供稱小的係無錫人流落滬江苦無回里川資以致犯竊宋二尹諭令張將贓領去陳資遣回籍○韓阿大訴稱小的在某洋人處當侍者昨日雇坐王瑞卿東　　言明車力五十文及下庫竟索百文以致口角有施慶雲者助王作惡將小的兇毆因之報捕拘案王供稱韓坐小的之車言明車力錢五十文及到祗給三十五文向論遭毆傷足小的不敢毆伊施供稱小的在賽馬塲工作見王被韓所毆向之解勸並不帮兇宋二尹謂兩造雖各執一詞然本委揆度情形均有不是之處况釁起細微何須涉訟着一併開釋諭以如再肇釁定干究辦○寗波人陳香發包造耶松船塢內洋房紅帮木匠柱首等人以爲塢內房屋應歸紅帮承造爭執之下爲耶松西人所聞以建造房屋任憑主人招雇豈容恃衆把持遂報請捕房拘案宋二尹訊供之下諭令著柱首具結不得再往肇釁此皆前報所述登者也後香發積欠某木行銀兩被木行申人扭控管押昨日耶松西人訴稱香發工程中止祗得另雇他人二尹飭帶香發詰問供稱小的因遭訟累無人經管業已函致寗波邀親戚到來接辦大約明日可以抵滬矣二尹謂然則爾可火速央人接辦如再延宕祗能憑耶松西人另雇他人○包探何瑞福顧阿六禀稱昨夜小的目見野雞妓女王桂寳李桂仙妓傭楊阿其拉拽客人入室是以拘案請懲王李二野雞同供稱小婦人等皆籍隷松江貧苦無依在治下賣娼爲活昨夜在某烟館遇熟客信口呼其姓名並不拉拽至家中求鑒有楊供稱小婦人籍隷蘇州昨夜侍小姐出外餘供與二妓相同宋二尹謂該妓及傭隨路拉客實爲無恥之尤飭一併交官媒看管俟分别備文遞解回籍不許再來滬上夫野雞入烟舘久已禁令高懸二妓竟視若弁髦自稱在某烟館遇熟客然則妓固有應得之咎而烟館亦有意違章矣二尹不予深求眞烟館之幸哉○包探秦少卿禀稱昨日小的見王永林小車所裝之鐵形跡可疑盤問來由云在平和洋行棧房裝出及問平和棧並不得知顯係竊贓解送案下平和西人麥德生申訴前情王供稱有名長發者雇小的之車裝鐵小的並不知是竊贓包探又禀稱小的曾押王指交長發適長發不在家中宋二尹飭將王押候補提長發質訊核辦○西人某甲訴稱細崽陳富生作事不肯依令反敢辱駡不休與論逞蠻報捕拘案陳供稱小的在甲處祗十二日昨日甲嫌小的作事不善卽肆兇毆小的决不敢辱駡更未逞蠻現請追給工資俾得另圖他業甲堅執前詞并稱願給工資務求懲辦采二尹商諸滿副領事然後判令將陳工資充公否則管押五日 
[法界捕房紀事]  
　　成衣匠某甲癖嗜烟霞性成貪懶前日至彩視街蔣阿大小烟館內開燈吸烟乘堂棺有事出門携鎗潛遁適堂倌由外入覷出破綻扭送捕房○東洋車夫某乙拉車不愼悞撞小孩孩父聞知　乙理說甲非但不自任咎反磨拳擦掌聲勢洶洶經某號巡街捕拘入捕房昨晨備捕頭略詰情形令再管押一日蓋以事甚微細不須解送公廨重勞朱明府訊供矣○某內由金利源碼頭雇某丁東洋車往八仙橋旣至給以車資三十文丁少之內靳而不與正在紛爭擾攘適某號華　走至令內加給錢十餘文不料丁尚不足於心行過八仙橋遙立戟指而駡捕怒而追上扭押捕房捕頭着押至昨午刻開釋 
[贈牌鳴謝]  
　　字林報館昨以所製英一千八百九十二年月分牌見惠每日揭取一張置之案頭一覽了然亦日用必需之物也拜登之下因書此以鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
　　購書得子 
　　夫婦偕老生子長成得子而殘疾怪貌中道夭亡不知交媾日期冲犯諸神○陳希洟公曾留仙書傳授求嗣各種秘言調養保胎逐月胎形胎前產後保要催生符呪諸授秘傳仙法靈驗異常一讀而知一試而得子依法女可轉　各法無不備載每置一部可作家寶遺留子孫每見乏嗣之苦特刋行世每部四本四角南市文楨堂法界萬選樓各書坊發售 
[粵東廣福林丸藥]  
　　參茸衛生丸 
○衛生丸為養生聖藥但藥品貴重茍存心射利則同一藥而功效懸殊本號俱係選用上等參茸不惜工本務求實效男子服之能大補元氣婦人能調和血脈每洋四丸雙料二丸加料一丸 
　　參茸白鳳丸 
○白鳳丸為婦科聖藥最能培補坤元滋養眞陰調經種子保產安胎血崩帶下諸般虛損等症每洋十丸加參茸四丸雙料二丸小丸每兩洋五角鋪在上洋老巡捕房對門 
[上海中西大藥房]  
　　傷風立愈药 
氣弱感風邪遂鼻塞頭痛咳嗽畏寒發熱胃呆便少俗名傷風也此藥服之立愈價五角小三角 
[廣東梁愷悌藥丸略列]  
　　小兒回春丹治小兒驚風發搐天吊增寒吐熱嘔吐泄瀉實痰等症五粒頭每丸一百二十文三粒頭每丸八十六文參茸戒烟丸一服此丸立能將烟具藏起戒時毫無難過戒後不生病每兩三百文雙料一千二百文龍涎哮喘丸凡患哮喘每服十四粒數瓶斷根每瓶錢三百文外有雙料洋金花作烟呼吸喘卽立止每包百文 
追風如意膏專治一切風濕骨節作痛手足麻木寒熱瘧疾小兒吐瀉臍風等症大帖錢百文小帖五十文入塲定志寗神丸此丸專爲讀書人而設大科小試帶進塲中用口含化雖作文至終宵精神不倦每盒十丸六百文經期腹痛丸專治婦人臨經肚痛或經前肚痛或經後肚痛甚至經閉不通悉皆取效如神每丸洋一角拘杞桑椹淸補酒此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
頭風止痛太陽膏專治風氣上攻頭痛法捋此膏一對用自己口津舐濕貼兩太陽穴應驗如神每封錢七文四鞭壯陽丸鹿腎鱸腎海狗腎名爲三鞭善能壯陽種子加入馬腎共爲四鞭馬畜屬火功效尤速每兩洋二角小兒疳積散小兒孱弱飲食少進或食而不肥揉眉擦鼻此疳積也將散拌粥與食自能全愈每瓶二百四十文外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹喉散琥拍抱龍丸婦人白帶丸如意油薄荷油艾油發兌上海棋盤北首梁悌愷啓一分枝蘇閶中市此外九江廣泰源漢口集稼嘴點石齊長沙省城府正街點石齋江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌均寄售 
[看書卽知戒烟法]  
　　此書蒙克王爺賜章鑒定倉塲督憲宗室鐘暨上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顏冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冐藥另有狐騷臭藥每料一元三日除根雀斑藥半元十日退淸髮癬藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分舖上海北門外吉祥街如意衖金陵城內土街口生生堂同啓 
[公道批發]  
汪恆春堂中國大藥房善製藥酒海內馳名味美氣吞效速功多百歲酒每瓶四角○虎骨木瓜酒每洋六瓶○五茄皮酒每洋七瓶向無折扣刻下高粱價賤于本月起批發一元九扣五元起八折上海棋盤街四馬路口面西一顆印庫門內 
[王春芳]  
先生浙寗人深明課理推算極準今移至大新街二馬路口坐西朝東門　如欲問卜算命盍請往試便知靈應　周智甫白 
[廣東仙壽窩]  
　　包戒洋煙丸 
夫戒烟之方不一所以有騐有不騐者皆緣配製藥性未能悉除烟積未能補其元氣之故予得秘方志存濟世不惜工本加以參茸使服之者固可斷癮日却百病而壯神氣也有志戒烟者請購試之每瓶取回藥本洋六角中瓶三角小瓶角半兼有三日愈白濁白帶丸每瓶五角立刻愈心胃氣痛散每瓶洋一元中瓶六角乾健大造丸每兩洋一元此外膏丹丸散名目太多難於備錄鋪分上海英界興讓街開張老鋪向在佛山鎭公正市大街 
[赤脚大仙魚鰾丸]  
　　廣東鹿芝館　赤脚大仙丸 
赤脚大仙丸者誠為廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髪黑果有水火旣濟之功陰陽兩益之妙久服連生數子專治腎元虧損身體虛寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减　　每兩洋八分　廣東鹿芝舘分設上海三馬路巡捕房對門 
 
 

Page 8

 
 
上洋老北門外河邊提選大小洋藥照箱批發精製清膏每洋兩五陳膏還灰二兩五公膏二兩九冷籠三兩二新增廣膏三兩烟灰奉送比衆格外克已四海點名貴客光顧認明圖記不換 
[七折八扣眞不二價]  
　　晋裕衣荘 
　　本荘揀選原典估衣專辦各色綢緞時式新衣自運粗細皮貨加工重料本荘向舊七角應今庚存貨頗多於八月初一日起格外减價倘蒙賜顧請棋盤街北首 
[大東惠通銀行]  
　　啓者本銀行集本英金二百萬磅又公積英金二十二萬五千磅外國總董係怡和行之開錫惠恩利行之恩利么平行之愛未生匯豐銀行之麥格林前沙遜行之沙遜都阿行之都阿共六位滬董係怡格行之司密沙遜行之馬士美最時行之國夫公平行之百露斯脫共四位所設分行在香港孟買格刺吉打新加坡檳榔嶼長崎神戶橫濱厦門福州天津等處凡各種房產貨物等皆可向本銀行作押欵并各種銀錢來往此布　光緒十七年六月初四日經理本銀行事務之陶耳薄啓 
[東洋軋花機器發售]  
本行自運日本大阪淺川製造局精製脚踏大小軋花機器及機上應用之皮軸皮帶輪盤零星等一應俱全該局開設多年工堅料實久為上海各廠局所推許倘蒙諸商局賜購者其價格外克已兼有巧匠代人裝設修理一切無不周妥並售另件祈向法租界洋涇浜泠河首善里口第五十二號門牌面議可也謹佈光緒十七年九月上海增森軋花機器行啓 
[新出吳門風土記]  
是書紀其土風歲時瑣事故中雜引　俗為最繁蘇松滬瀆日益變新街談巷議農諺山謠以　　鬱劇談各體咸備衆妙悉臻彬彬風雅各宜按置備覽刻印精較每部價洋五角向老巡捕房對門樂善堂書局購取 
[新到]  
本號刻有各種洋針印花帳洽賽珍洋珠象鼻眼滴珠其　較前更好價亦相宜賜顧者請向小東門內振大昌號購取可也 
[彭誠濟戒烟人參片發兌]  
　　彭氏參茸定神戒煙丸藥 
　　本堂創製極貞戒烟人參藥片歴年已久四海馳名參片高下計分七種頂高補益參片每洋七塊筏濟參片每洋八塊回生參片每洋十塊立命參片每洋十五塊定心參片每洋廿五塊安神參片每洋三十塊保安參片每洋三十七塊烟癮一錢服參片一塊五日逐减參茸定神戒烟丸每洋二瓶保安丸每洋三兩七錢各種戒烟參片丸藥服法載明仿單倘蒙客商代售批發起碼五百塊並認明兩店招牌老鋪蘇州閶門內宋仙洲巷朝南墻門內廳交易一分鋪上海棋盤街北老巡捕房對門外並無分出 
[自印常貨發售]  
　　合大衣莊 
　　　　開設上洋四馬路盤記棧對面精置四季袍褂定做時樣新衣選織綢緞顧繡各色俱全其價格外克已以圖久違倘有不合包退回換　 
[城濟堂啓]  
　　戒烟呬噶草 
戒烟呬噶草靈騐異常服此戒脫皆稱仙草每服錢廿一文近來假冒甚多認明包內有達醫士小像為記　上洋棋盤街北四馬路口 
[募脩茅山大路]  
計約一百里用蘇石二尺寬三寸厚連　工每丈英洋三元六角每里二百丈需英洋七百二十元敬祈樂善君子慨助緣欵寄交鎭江打索街集泰和烟號柳鶴脩收當取收條為憑工竣刻徵售錄以昭信實 
[拍賣牛奶房]  
准於九月二十九日卽英十月三十一號十一點鐘在本行拍賣百老為　提籃　對面所有牛奶棚一座房屋機器應用雜物一應俱全又外國頂大奶牛三十八只地皮計三十二畝如貴客合意先要觀看者至本行取信向看可也此折　躉常不拆如　之下或自做或轉租聽憑自便此佈　瑞和行具 
[上海織布局告白]  
本局自去年　　　　以來已見　效查老股　摺禀定每股加繳銀三十兩或以三折一均換給新股一股屢登報章沿未盡效繳換以致在外禀摺未　一律今因重　　式票摺請　老股或加銀或折票及已換之新股票與招商保隊函局所出布股憑　　來繳換並再推廣的招徠如欲　股者誌卽交銀掛號以本年年底為上謹啓　 
[神符治病]  
余姓何名子監患頭痛嘔吐不醒人事醫院罔效卽往跑馬廳吳韋氏處求神是特則有王太師太白金星醫靈大帝華光太帝關聖帝君　音菩薩九天元女在焉求畫符化服病卽必愈可見心誠求之無不靈應贈　金不受故登報以謝神恩 
[昌質]  
本質滿衣各色俱全格外克已减價　售每兩七角現洋交易照碼劃一童叟無欺倘或不合當日可退麥家圈尚仁里口 
[增茂洋行]  
新到各種金奶　表大小八音打黃金表　〧鏡修表器具一應俱全並有各種仿古老式表批發請至英大馬路老德記　門一號門牌便是 
　　英國財披柯此棉線廠精造六股紗二百碼木轆線久已馳名天下用戶久已洞悉乃是第一高貨近有別行向他國仿造此線來華意圖將次貨混充為此特將本廠之紅綠金紙之牌面聲明以別眞偽賜顧者須要認明此記勿悮專托上海禮和洋行經售此佈　英國財披柯此廠啓 
　　為曉諭事照得揚子江各通商口岸及各內地時有土匪肇事以致產業毀壞民人傷斃深恐本租界及附近諸處或有歹人隱匿若不留意難保不糾黨煽禍本工部局因欲保護本租界民人產業是以通行曉諭如有滋鬧等情定當設法立時遏止倘滋同時巡捕不敷調遺則放礟四聲為號并鳴火警鐘使　　兵及各項兵丁聞聲齋集租界各色人等　各自知　此號一出所有安分守已者務須各自回家俾巡捕　　兵等出力攻擊否則如有傷斃實由自不小心也 
工部局首董巴敦參贊韜朋啓 
[遺失票根]  
遺失廣昌代投瑞其昌文鄉科一元蹤卷宮字　字盤票根三條已向前途聲明別人拾得作為廢紙楊般謹啓 
[九月初十日錢洋並匯銀票行情列左]  
析匯劃收市　七錢二分九 
銀　　　拆　一錢八 
洋　找　頭　七錢二分九 
錢　找　頭　九百七十文 
市　　　錢　一百三十八千文 
卡　　　錢　一百三十七千文 
衣　　　牌　一千零二十文 
銀行電匯銀票四先令四辨士 
銀行現銀票　四先令四辨士二五 
銀行三十天期票四先令四辨士三八 
銀行四個月期票四先令四辨士七五 
[九月初八日上善各縣行情列左]  
怡和行○雙鎗山東十包二百九十七角五○新時昌行○白沔易十包二百十三兩七五○瑞記行○綿州三十包二　三十二兩五○公平行○綿州三十包二百三十五兩○二百三十兩○禮和行○綺溶八　二百十五兩 
[九月初十日進口船禮拜一]  
愛未內雪的輪船　由東洋　壳件行 
西渡有西　又　　由東洋　三井行 
連陞　　　又　　由天津　怡和行 
福和　　　又　　由長江　怡和行 
[十一日出口船禮拜二]  
怡生　輪船　晚往烟臺牛莊　怡和行 
大通　又　　晚往長江　　太古公司 
駕時　又　晚往漢水基　　壳件行 
亞利運又　晚往牛莊　　　壳件行 
普濟　又　晚往天津　　　招商局 
江天　又　下午往寗波　　招商局 
連陞　又　晚往　　天津　怡和行 
海南　又　晚往　　　　　壳件行 
舟山　又　晚往　庄　　　招商局 
[十二日出口船禮拜三]  
萃利　輪船　晚往長江　麥邊行 
福和　又　　晚往長江　怡和行 
富順　又　　晚往香港省城招商局 
士他利雲又　晚往神戶　濱天祥行 
宜昌　又　　下午往寗波太古公司 
高陞　又　　下午往寗波　怡和行 
[十三日出口船禮拜四]  
海昌　又　晚往寗波溫州　招商局 
福建　又　晚往淡水鷄籠　怡和行 
利佛　又　晚往牛莊　　　壳件行 
[十四日出口船禮拜五]  
升濟　木輪下午二點鐘往蘇州利濟局 
[十五日出口船禮拜六]  
賽局麥魯輪船早十點鐘往東洋釜山仁　烟台天津埠日本公司 
 
 

Page 9

 
 
[胥城宦轍]  
　　九月初三日候補道吳承潞知照在院上銷假崇明總鎭朱淮森由崇明來　北營副將　長春由松江來同知翁慶龍禀銷崇明釐揭局差並奉委提解浙絲滬捐差同知熊良瑞知縣黄章雲均展假龔齊　章紹曾均銷假曹日新請感冒假五天湯曜禀知交卸金匱縣事並赴鎭江議結教案回府經歴劉祥瑞因病繳武闈執事札巡檢李善邦禀知奉委帮辦城內河工差又王文煥禀銷文闈執事差 
[湯餅資移賑]  
　　接奉謝綸輝善士來示得悉仲秋之吉喜弄文孫渥承尊長親友寵錫隆儀兹逢彌月理合恭備湯餅以伸敬忱回思災區需振孔殷爰集英洋五十元撥充賑欵願遂含飴具見家庭之樂情逾飲酒益聨戚友之　當此需　孔殷而能權厥重輕毅然救世不知幾經籌畫而後出此良圖也才裕象賢謀開燕翼可爲善士賀亦可爲戚友頌願世之修德者具賡同調耳上海北市絲業會舘籌賑公所施善昌謹誌 
[美國佛羅斯製貢邦補益藥水]  
　　專治　肝勞　肺癰　癆瘵　飲食停積　胃口呆滞　心悸多驚　四肢酸軟　身虚體弱陰損陽虧　宗筋不舉　氣血衰敗酒色過度　水土不服　小兒不長成　小兒血不强壯病後元氣未復　精神委頓　吸烟人身體瘦弱　烟癮新斷精神恍惚　傷寒症初愈軟癱以及五勞七傷等患服此皆效 
　　諸君賜顧請向上海四馬路中西大藥房大馬路晉隆洋行寶善街晉隆分行曁良濟藥房等四家購辦大瓶一元五角中瓶一元起碼小瓶五角原箱十二瓶價目格外公道批折另議美国佛羅斯醫生謹啓　　 
[黑龍江礦務總局第一届總結帳略計開]  
　　一該股本二萬九千三百兩正　一該官商借欵十二萬九千六百四十兩　一該預提備還各項發千六百九十一兩六錢二分九厘七毫三絲二忽肆微　一該第一屆結餘銀三萬七千七百十四兩三錢一分六厘八毫七忽一微提三萬兩作爲第一屆二十成軍餉及各股友花紅其餘七千七百十四兩三錢一分六厘八毫七忽一微作爲保險公積　一該本局局票抵欵四萬六千九百六十六兩六錢六分六厘六絲　以上伍注共該銀二十五萬三千三百十二兩六錢一分三厘一毫九絲九忽五微　一存局房機器馬匹船磨軍械八成銀二萬八百十九兩七錢一分七厘六毫四絲六忽七微　一存金沙作價銀三萬五千一百八十六兩九錢七厘二毫　一存各廠存九折貨價銀六萬七千一百八十七兩二錢九分九厘四毫九絲六忽一存各把頭欠欵一萬六千三百三十四兩七錢七分五厘六毫六絲一存各廠局結存銀十一萬三千七百八十三兩九錢一分三厘一毫九絲六忽八微　以上伍注共存銀二十五萬三千三百十一兩六錢一分三厘一毫九絲九忽伍微　謹啓者本公司光緒十五年第一屆結餘銀提三萬兩照章作二十成分派股友餘利拾成江省兵餉陸成員可花紅肆成惟查入股之友先後不一如十五年前礦務茫無把握各股友槪入鉅欵分利應多至十五年內入股者漸見成效宜加區別若在十六年分利則不計先後均歸一律以昭平允茲將第一屆股利分爲三等十四年入股者作爲頭等每股分利銀七十兩十五年上半年入股者作爲二等每股分利銀四十二兩下半年入股者作爲三等每股分利銀二十三兩均經禀准在案望各股友按照入股年月等次持摺於九月十五日就近向各分局如數取銀可也所有本公司第一屆總結帳略摘要附登申報外刋本分送至詳細報銷及逐日收金細帳各分局皆有存本以便各股友親往查閱藉昭徵信此啓督理黑龍江等處礦務袁大化謹啓 
[上海管可壽肥兒糕各種藥品]  
肥兒糕二百八十　大孩出尿藥洋角 
小兒驅寒丹三角　小兒慢驚丸五角 
小兒淸熱丸三角　小兒急驚丸五角 
小兒赤游丹二角　小兒造命丹二角 
消食飯灰十四文　聰明丸每兩二角 
畫眉斷乳散二角　痦子粉四十二文 
立退汗斑藥二角　正氣四時茶十四 
開竅黑龍廿一文　痧氣蟾酥丸廿一 
紅白痢疾散角半　治癬萬應藥三角 
立收外痔藥三角　南晝錦內櫃發兌 
[招租告白]  
啓者今有坐落浙江嘉善縣東門外車房一所又在西塘鎭北市車房生財全副急欲出租出賣無均可或搭做公司之法亦無不可其價格外公道此佈 
[外國平菓]  
本號以到美國鮮平菓批發零拆亦可並有外國銅鐵器具漆油等貨如蒙光顧格外克已此佈棋盤街永生利謹啓 
[新到藥料]  
生毛黑驢皮分兩如重黑碌股皮雙單小線儿黑條白板京羊定價劃一格外公道店設上洋滿庭芳南首　萬聚謹白 
[外國新到]  
啓者本號新到外國新式花　各色細巧　綢花緞顏色絲絨頂好襪衫小襪花紗咈蘭絨此佈新衙門西門首仁昌祥啓　 
[新表出售]  
本行又有時辰表新到其貨較前更好每只售洋二元五角來貨無多如合意望卽來購取可也此佈元亨洋行帳房啓 
[易中票行]  
　　附送彩票　 
英十一月全張六元附送一張半張照送分條六角附送兩條遠處信購指明三馬路 
[九月頭彩早已聲明]  
　　同得利 
英十一月票全張六元分條六角批拆公道函購當班回件 
[全張五元四]  
　　天來福　源源來 
英十一月票分條五角五批發公道函購上海棋盤街 
[新開大隆土棧]  
本號開設上洋三馬路鼎新里自往豐𥓘� 
[出租衣服]  
本號出租鳳冠霞珮男女蟒袍四季袍套裙襖披風素披袍套一應俱全租價克已倘蒙貴客賜顧請至小東門內天官牌樓北首便是　可壽定啓 
[鐵筆潤格並移寓]  
日本圓山大迂先生石章每字二角竹木象牙加半水日每字陽文一元二角陰文八角玉加倍現寓棋盤街北平和里王紫詮陳吉甫黃夢畹同訂 
[杭州德記號]  
　　本號照申批發老德記各種外國藥水丸粉戒烟糖片兼拆逐月呂宋大票只此一家歴有年所頗蒙信任並不經理别業近有影戤牌號冲冐故特申明惠顧函購務須認明指定杭城大井巷元元銀樓間豐石庫門内照不致誤杭州德記號　 
[附送新開畫形圖]  
　　萬倍利　必定中 
英十一月票全張六元送二本分條六角半送一本遠處信購棋盤街北 
[京縀另剪]  
本號專售南京貢緞兼剪門市元色斜訓天青衣着馬褂被套等料照碼劃一賜顧者興聖街京江棧對衖內莊黃慶泰 
[寄售初印舊書]  
殿板初印五色批古文淵鑑等四十五部如有欲購者請至上海四馬路東首吉羊樓箋扇店取閱可也白業齋啓 
[全張五元三半]  
　　萬得利　連連中 
本行按月公道今售十一月票分條五角四信購上海四馬路 
[通源拆票]  
本號新創卽獲頭彩紅票兌回遠近咸知今英十一月票預定現拆均照大市克已分條格外公道賜顧者認明緣色圖記中彩卽兌現洋新到鷄牌烟批發呂商白蘭閣分行通源號啓 
　 
[靈效如神]  
　　予平生不喜服藥且亦無甚疾病惟近來年逾耳順精力日衰步履艱難不得 
不借參苓之力以補虛弱之身耳敝友程元鑄太守年屆八旬精神無異少年 
據云昔其五十餘歲時膝下尙虛身弱多病兼有烟癖奉檄調粵蒙至好指示 
購詹誠德堂鎗上戒烟三香膏和入烟中呼吸竟脫烟患並服該堂眞正人參 
補血生精丸月餘轉弱爲强百病若失服至數月妻妾俱幸受孕今巳五男二 
女長孫亦有十齡可見斯藥之功效大矣承程兄相勸並悉上洋巳有該堂分 
店姑函託同源莊代購三香戒烟膏十兩眞正人參補血生精丸八兩依法用 
之果然奇效不可不誌功效以告窮鄕僻壤俾同病者共渡迷津登高壽予心之所願也　駐成都額里克布頓首 
[比衆公道只登一天]  
英十一月份呂宋大票全張五元三角半分條五角四分因前月票價立漲今議外埠函購自後價目一律漲者决不增價跌價餘錢并奉本埠隨時定價大票來源一路紅票各處可收上海三馬路范財記第八十五號門牌錢運來八十六號門牌大家有八十七號門牌執事陳啓天寶賚八十八號門牌執事吳仝啓 
[告白]  
　　本廠精製牛乳膏暢流海內前在法京城賽會蒙仕商賞識寵贈金牌 
價亷而味美用開水或熱茶調服能潤顏益腎建脾養心長飲更 
佳諸君光顧請認鵲巢招牌爲記庶不致悞　英國雅士杜魯謹識　上海威厘洋行經理 
　　欽定古今國書集成現已開工所需描手自應招募凡向在本局描潤熟手以及別局曾經描過并遠方願來者儘可到局描字幸勿觀望自悮同文書局啓 
[張園園景照相]  
本館精求新法照相分外酷肖實為近時獨擅之秘磁片亦可映印巨備有古裝女身服色更覺風雅着色鮮艷歷久不退現假張氏味莼園設館開印園中各景任便擇照價極克已以廣主顧倘蒙紳商賜顧幸請移玉為盼　柳風閣照相館謹啓 
[信班被盜]  
本月初一日由九江開往江西雕省七十里在磁古地方被盜刼去信包內有匯票恒愼昌抬頭揚州蔚豐厚記支右本叼鹽庫銀二千兩計二紙又裕和永抬頭蔚豐厚支右本號計銀一千兩已向前途說明作為廢紙特此聲明銓昌祥信局啓 
[上海中華匯理銀行告白]  
　　一本銀行現備股本銀五十萬磅日後可增至一百萬磅爲額　一本銀行以香港爲總寫字樓本港總理人未士機利士　未士希士　未士活頓　陳傑臣翁　周東生翁　關愷川翁　署總司理人未士麥堅　一英京本銀行總理人未士加蔑佐　未士專嗶打厘　未士仕卒屈厘　總司理人未士卑厘啡　一上海本銀行總理人　馬眉叔翁　許福緣翁　劉貫經翁　徐茗香翁　湯癸生翁　署司理人未士陶本　一本銀行准於本日開張交易○諸君如有銀兩付貯或有存棧貨物欲按揭銀兩者請移玉到本銀行面議此佈　英一千八百九十一年十月一號　光緒十七年八月廿九日謹啓 
[京都初次新到名角]  
本園不惜重資親往京都聘請內城眞正第一等名角賽月樓蘇處係在京清客玩友演唱名播內城基音韻之清爽工技之合拍一登台時衆口同誇妙極一時采聲滿座故小園不吝厚聘邀請出京以供海上　高雅共賞悅目現已到滬清養擇吉登台並請頭等名角姚祿芬景德甫鄭蕙芳葉梅卿等均皆出色初次到申陸續擇期演唱惟祈　貴紳士商惠臨光顧早降四馬路原處便是謹此佈請　新開丹桂園主佈訂 
[號筒戰皷出售]  
　　本行今新到各色大小號筒及戰皷洋笛洋箫八音琴匣手拉長方及六角風琴等一切外國樂器各色俱全其價格外從亷凡貴官紳富賜顧者請駕英大馬路第三號便是　謀得利琴行 
[醫有仙靈]  
產下一兒三朝忽患驚風赤遊風病重驚過三關蒙本城內太平街中傳氏女先生診脈極細小心有藥到回春之術延醫數天霍延而　駇特登報鳴謝　老太古卓墉甫謹 
 
 

Page 10

 
 
   
 
