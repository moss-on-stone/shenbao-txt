# 1895 - 140 - 4907934

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福　豐朝東華錄實洋一元三角○王益吾歲豐朝東華續錄實洋二元五角○左文襄公奏疏碼洋四元○繪　三國演義碼洋一元五角○駁案彚　碼洋二元○明季稗史碼洋七角○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫憲碼洋一元六角○大清會典碼洋一元六角○何典碼洋一角五分○六科準純六套寳洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[破格用人說]  
　　此次中日二國議和立約初主割地後僅賠費遼東一帶歸我故物臺灣一隅尚未定局一時論者蠭起咸欲爲賈長沙之痛哭流涕而西國之與我爲鄰者或仗義執言有以折么魔兇悍之氣或聲勢相倚期成捭闔之功或熟視無覩佯若弗聞雖趨向不同然其中各有深謀密計以各行其是前聞有某國欲爲中國經理賠償兵費一事但欲中國任其在華地闢築鐵路以盡酬勞之意此事便可舉行中國狃於成見以爲國中鐵路等大工萬萬不可授權於他人前曾有人欲爲中國包造皆格於衆論而止此次之不允某國之請者蓋仍守舊習也夫已有可辦之事而無辦事之人自不得不借才於異地試以關稅論每年進出口稅項刊成清册各項出入各種數目罔不鉅細兼賅瞭如指掌苟以華人任此事試問能歴久無弊乎自總稅務司赫德經理以來分派各西人在各關辦事從嚴稽察覈實報銷不特西人之運貨往來到關查騐者羣情翕服相與習而安之卽華人亦信其辦事之公平嘖嘖焉稱道之不暇西人辦事力求實際從不解籠絡人心爲要求名譽之計觀赫總稅務司之有以得此於人而益信其辦事之切實矣宜乎仰邀宸眷特命經理賠償日本兵費一事已諭知各省大吏所有捐集之銀悉數交與總稅務司凡已捐集者與夫將來續收者約可得銀六千萬皇太后宮中節省銀約一千數百萬均交總稅務司收存彚付照此情形賠欵不難早日付楚本報曾紀其事藉以仰見皇上之知人善任并以知總稅務司之奉公稱職簡在帝心洵非倖致也華人墨守舊習每當坐論時抵掌掀髯張目四顧輒自謂管樂再生良平復出一旦任之以事則張皇失措面目全非舉平日所謂忠君愛國奮武揆文者悉付諸無何有之鄉其心孜孜焉惟知以侵吞公欵圖飽私囊爲至計雖有忠言謹論爲之提撕而警覺之而彼之痼疾已深不至水盡山窮終不知失路之非舉世一轍遂使營營於仕路者氣節功名無一可取而君國之事因以敗壞一蹶而不可復振　其受病之由虚憍之氣中之粉節之弊誤之因循苟且之習錮之而實由於營私癈公嗜利忘義之一念害之中國人才豈盡無可用者患在有才而不知造就之法然苟知造就之法而任之以事卽不免爲積習所中此無他由於本原之地未清也上之人誠欲使熙熙攘攘者痛懲積習而返求之本原之地非旦夕所能奏效酌量辦理惟有借才異地以爲之倡海關各稅歸赫總稅務司辦理愈久而其效愈彰此次賠償日本兵費一以委之自可杜中飽之弊堅外人之信舉一以槪其餘則凡中國有大興作如開礦產築鐵路闢商務重農政設郵局諸大政無一不可以西人之諳練樸誠者分任其事旣已量能分職則當推誠相予勿爲浮言所中而奪其權勿爲奸佞所傷而掣其柄每辦一事自始至終信任勿疑務使告厥成功而後已並遺華人之聰頴敦樸者當學業有成之後在西人辦事處時時體察處處研求得其所以任事之法歴年旣久則華人亦可於相觀而善之餘漸得其本領因端竟委由流溯源安見行事得力之終不能及西人哉譬之墾田者有芟闢之工有種植之工有培養之工有刈穫之工必隨主伯亞旅從事於此然後能各事其事此言雖小可以喻大治國之道正有相爲表裏者此中緊要關鍵豈有他哉惟視乎任事者之爲公爲私出以精勤不參怠惰焉耳中國每遇削平内變朝野上下爲亡羊補牢之計　輙曰籌辦善後事宜今與日本議和鄰國也敵國也非内地宼賊作亂比此後布置一切皆須大爲整頓固不得仍襲善後之名不求甚解一味以虚憍從事自古以來殷憂啓聖中國此時正困極思亨剝極將復時也亦視乎用人者之操縱何如耳 
[本館接奉電音]  
　　昨日午前京師飛電傳來上諭四道敬謹譯登○四月二十八日奉上諭福潤奏校閱營伍情形請將各員弁分别勸懲一摺安徽壽州汛把總張余慶著遇有千總缺出儘先補授署毫州營龍德寺汛外委朱佩元著遇有把總缺出儘先補授以示鼓勵壽州營候補守備顧發科年力衰老壽中營丁家集汛外委劉青雲宿州營世襲雲騎尉周際昌趙克槎射均無准均著卽行革職壽中營効力武舉安殿魁許錦春弓馬生疎著不准留營以肅戎行餘著照所議辦理該部知道欽此同日奉上諭直隸按察使著朱靖旬補授欽此同日奉上諭李鴻藻裕德著教習庶吉士欽此同日奉上諭此次散館之修撰吴魯編修尹銘壽鄭沅業經授職二甲庶吉士吴筠孫朱習動委舒密關冕毓隆朱家駒齊忠用徐仁鏡梁士詔李灼華程友琦余堃夏啓瑜汪洵朱錫恩葉大年沈鵬沈衛王廷式劉廷琛毛壽吴敬修馮恩琨梁文燦王會釐俱著授爲編修三甲庶吉士桂坫江春霖吴式釗張林焱俱著授爲檢討陳昭常翟化鵬李清琦景祓余晉芳郭育才胡繼瑗王照譚文鳴耆齡俱著以部屬用鄒毅儲英翰范溶黎承灃伍文琯張其淦黄秉湘尹春元池伯煒張崑陸世奎張懷信夏樹焜裝汝欽張一元田寳容李祖年譚紹裘張祥齡洪錦標于春源王瑚郭曾準孫齊皋蔡琛林鉞陳君翿吴家俊陳兆豐葉大可江衡張琴袁桐俱著以知縣卽用繙譯庶吉士崇山著授爲編修全林著以知縣卽用欽此 
[英電譯登]  
　　二十七日輪敦來電云俄德法三國問日廷云究竟貴國欲得中國銀若干俾將遼東之地讓還不知日廷如何覆答也 
[美員來滬]  
　　昨日天津來電云美員福司透君已由天津來滬蓋欲會司李伯行觀察赴臺灣也 
[京塵雜錄]  
　　京師訪事人云户部自今正迄今應得外省飯銀一項僅解到正二兩月者向來外省飯銀如解部稽遲至節底年底户部照來文數目先由大庫墊發刻因軍需緊急大庫不墊此欵端節只得將解到　瓜分而各直省亦因餉需浩繁此欵更緩於解部司員書吏拮据萬分○傳聞今年秋季京官俸銀外官養廉擬於已扣三成之外再多扣三成果如此言則只剩四成矣京官向來清苦不知將何以聊生○汪姓家本小康四月中至京西妙峯山燒香騶從甚都十四日遄回憇於北道山下之西崔家店一更向盡汪旣睡熟從人亦　息如雷所携服飾資財槪　梁上君子 
 
 

Page 2

 
 
取去所失約三百餘金襆被之外長物無存比睡醒呼店主詰之店主無可柰何只應代爲尋覓汪乃借衣袴穿之而返○今年近畿災歉海疆告警四月間京西妙峯山碧霞元君聞香火較往年少至十分之五賽會者少至十之六七○四月中前門外東荷包巷景泰荷包鋪夥某甲忽服阿芙蓉膏而死已由中城送交刑部審辦矣 
[海東觀日]  
　　本館常寓烟臺訪事人來函云廣仁堂諸善舉前因欵項支絀除中西醫局外餘皆暫時裁减旋於四月間仍復開局種痘恤嫠一項亦相繼舉行礪節保嬰誠爲善舉也○自四月十四日中倭換約以來民間仍疑信相叅有謂和局已成者有謂仍須另議者以故行商坐賈俱徘徊觀望巿面依舊蕭疏○我中國向與英國交際最厚此次割地之議俄法德皆仗義執言獨英人未與其議且前數年間亞洲有事英人必派兵艦來觀乃此次反將各兵艦相繼調回誠不知共何故也○當倭人侵擾時各海口埋伏水雷今戎事已平當事者遂下令撤去以防　濕而免疏虞○客民之流寓烟臺者大都遊手好閒日在娼寮索許關道以化莠安良爲事出示查拿標注姓氏混名懸　街巿綜其數約有六七十名從此禹鼎鑄成魑魅不能或遁矣○西府有一種莠民每購良家子女名爲妻室實則偪令賣娼其暴虐兇殘較勾欄中惡鴇爲尤甚近竟有以買良爲賤逼　爲倡之事公然瀆訴琴堂者是亦可謂目無法紀矣○客有自威海來者言及此處倭人防範漸弛兵船亦已他往蓋知中國子不我毒也 
[厦門雜錄]  
　　洋藥進口例由洋關棧存俟稅厘完竣然後領貨售賣安記洋行買辦薛某與裕記洋行買辦薛三昆仲也近因薛三之姪薛福虧倒安記行被欠數千元幾不能支福卽做假洋藥三箱向某票號押借三千元又私做洋關棧房提貨憑單向某洋行抵借銀欵某行不知眞僞卽將單往洋關提貨當被查出單係假造將人扣留送由海關委員照會領事官飭令洋行追究押貨揑造僞單之薛福到案究辦聞福已早逃去外洋不知所往矣恐此案難免累及乃叔等賠償矣○奸商走漏稅厘弊端百出防不勝防港仔口上海某雜貨店乃四川浙江湖南甲乙丙三人股開寄售上海零剪顧繡鞋帽衣料雜色等貨慣藉官塲信局夾帶偷漏日前該雜貨店不知如何乞得提署封條數張固封衣箱進口被洋海關扦仔手查出箱内盡裝衣料貨件乃係走漏關稅之貨禀由海關詳請提憲察出假冐情弊飭令照例充公并欲追究竊條之人嚴辦奸商貪利累人而反失其利是亦可爲偷漏者戒矣○江西流娼檔子班寄寓客館賣娼引誘子弟而害客旅實爲陷阱檔子班之龜頭名爲先生曲師者皆與匪類爲伍日前因海滄難民爲首者串竊衛隊號衣在鄉假冐官塲經委員查出破案其匪首卽流娼某甲一黨道憲立卽飭保甲局員驅逐嚴拿孰料保甲局向收陋規每月洋六元或八元以妓女之多少以定規費自去秋議定迄今按月收取故每次地方官示禁若輩不過暫停一二日不開唱而已四月十六日保甲局甫將各家月規收去十七日局員親帶局丁差役將某班等三家妓女拿回局中罰辦各班龜首會集與之辯論謂雖奉道憲面諭驅逐何以昨日收錢今日拿人心實不甘業經各班聨名赴道臺衙門控告想此番局員恐難免不受龜奴之氣矣未識道憲批示若何耳○食物最宜小心檢視恐其中或有暗毒偶一入腹爲害良多厦門乃海邊島嶼海味滋生無不俱備如鮮鮑魚蟶乾海蟄魚翅等物四時皆有近日有見鮮蟶乾内有小長虫一條形如小蛇紅頭長身咸謂時疫之疾或卽食此而生一時互傳竟有煮熟而倒棄不敢食者○稅厘分卡局員司事巡丁以及三卡總查聨絡一氣串合奸商賣放厘金藉口中日戰事北洋牛莊烟臺來貨不旺所以每月比較短征至數千兩之多省中大憲爲其朦溷不加稽查聽其中飽故近日分卡委員司巡等無不人人充槖嫖賭者揮金如土熱中者捐升加級不一而足但省中祗知北洋兵端有碍商務而南洋新加坡西貢呂宋十三港埠各處入口之輪舟每日數隻貨物如山查洋關船隻進口册卽可曉然矣乃關稅不减而厘金獨少其中情弊可想而知近年省中定例三分卡司巡由分局委員自雇任用雖提調督辦道憲未便派薦司巡恐有挾制之弊是以分卡之員在省一奉差委卽招賣司巡之缺司事總查值價五七百金巡丁亦值價一二百或三四百元巡丁與總查聨成一氣如報完百件之貨須巡丁押送迨貨運八棧中再赴分卡換出百件報單而以十件貨單送呈總局塡給三聨大票俟月底商人照票完繳其外九成應完厘金若干奸商分二成分卡委員三成總查三卡委員二成司巡三成厘金萬萬不能有比較加增之一日者職是故也○近來時疫之流行厦民又恐不免刻下時交夏令四鄉時症又復增多厦門道署前石路一帶近日患時疫死者一街之内已數十人矣何天災之末已 
[觀燈釀命]  
　　平湖於上月十八日起懸掛大王燈三日適值天時晴暖裙屐往來較往年更盛二十日有南門外近鄉甲乙兩人各駕一舟命儔嘯侶至東門外一擴眼界舟泊木排之旁至傍晚回船甲乙邂逅相遇兩人本有夙仇狹路相逢卽圖報復當卽振臂直前旁人勸解不散不料甲偶一失手擊中乙之頭頂頃刻斃命甲乃棄屍河内意欲逸去經鄰船目覩當將甲拘住投縣禀報吴邑尊於翌日帶同書差刑仵撈屍騐視果係要害受傷塡明屍格飭卽收殮一面將兇手帶回收禁以待研訊 
[荔灣選勝]  
　　廣州訪事人云糧道魁文農觀察擇吉四月初八日午時接兼署運司篆務吉時旣届英都轉將印信文卷送至道轅觀察恭設香案望闕行禮謝恩接受視事在城文武各官均往賀喜○上月初八日舉行秋審大典李宮保因交卸事繁未遑兼顧由撫憲督同司道逐一審訊訊畢每犯賞給銅錢一百文並葵扇食物○大憲見附城各鄉村盜賊横行刦案迭出因札委前定安縣李芷香大令會同營縣親往清查○已革遊擊鄧某冐稱奉兩江督憲札委招募勇丁到處招謡騙人財物事經大憲訪聞飭勇跴緝某日巡防營卓勇憑線在某客棧將鄧緝獲押赴憲轅大憲飭交營務處管押候訊○上月初九日午刻東北風大作江中浪湧如山有一貨船行至白鵝潭遂遭沈没船中人紛紛落水幸有救生船撈起得以無恙而貨物則盡付東流矣○黄沙尾有屋數椽類皆漁户棲止之所某夜不知因何失愼竟兆焚如幸臨近河干取水便易立時撲滅不至成災有一婦人當走避時失足墮河淹死○船户某甲藉載運糞草以謀生某日忽被人謀死鮮血满體躺臥船中其幼子年甫六齡亦遭殺斃船則流至半塘海口始經某巡船扣留赴縣禀報聞甲曾作眼線引拿海盜多名今之遇害想係盜黨復仇也○某日有一人赴愛育堂求診診畢而出半途倒臥身冷如冰待至日暮無人認領遂由善堂施棺收殮 
[牛山濯濯]  
　　某日五點鐘金陵某寺僧人扮作俗家模樣頭戴小帽身穿洋縐夾衫上套醬色寍綢皮馬褂足踏四鑲紥花鞋摇摇擺擺自石壩街至東花園某士倡家青皮某甲見之隨之而入掀其帽則葫蘆一个露出原形於是同黨數人隨聲附各頓將馬褂褫下並欲褪其小衣旋有人勸令僧出番佛五尊並揭三日期憑條　餅三十枚甲允之將馬褂取以爲信須俟付清銀餅始得交還 
[流妓吞烟]  
　　漢口訪事人云林貴寳　擋子班中之歌妓也貌僅中人而善修飾珠喉一串頗能遏雲繞樑近因避考僦居於大沙家巷穩築香巢俾免童天王之囉唣祗以纒　不給龜奴鴇母時以冷語剌之妓自怨紅顔命薄覔得阿芙蓉膏一盞吞服以圖畢命及至龜鴇知覺業已玉碎珠殘祗得痛哭一塲倩人埋諸荒塚平日與之契合者類皆臨歧執拂珠淚瑩瑩吁亦可謂痴情矣 
[宜昌近事]  
　　本年值學院來宜歲科兩試之年府縣當先行考較近日縣試業已開考頭塲歲試題　樂罷而悅於仁義也爲人臣者越日卽行科試頭塲文題周雖舊邦其命爲新前日覆試之期兼官課六一書院題爲故人樂有賢父兄也○某甲以大挑知縣分發直隸河間府聽鼓有年去歲始行肅寗縣缺乃接篆未及旬日遽赴道山家人得信後正在欣喜之時而訃音遽至所謂賀者在門弔者在室人生如朝露其信然也○黄陵廟地方近來有種不安本分之人私鑄小錢地方官飭差往拘及至該處略無形跡搜得某甲宅中小罐甚多正待搜尋忽該處多 
 
 

Page 3

 
 
人將該差毆打旋有人出爲解勸任差搜尋不拘大小錢若得多少皆歸於差以作傷費於是各處搜求只收得小錢百餘串又經人勸助大錢百餘串差始歸去未知其如何消差也聞該處以小罐鑄錢官捕則散捕去則聚私鑄如此充斥錢法何能起色也○前有西國官員同數西人及稅司之扦手西人雇船往川後查悉該西官是往重慶領事府接事者餘西人或爲稅司署調換之人云○昨昌和輪船下漢有貨客以藥材百餘件由駁船上輪不料風急浪高正在攏攬之時該駁船被風簸翻各藥材皆落水中隨水分流該客赶雇小划撈救雖無失落然均被水浸濕不免晒晾費事○某甲邀友數人往酒館小飲新穿縀鞋脫在凳下正喝五喊六之　不料被隔桌之人將鞋鈎去及甲飲畢穿鞋而雙鞋已化鳬飛去出館找尋已杳如黄鶴矣 
[甌城宦轍]  
　　永嘉縣沈子穀大令因公晉省已綴前報兹於四月二十二日已刻附坐招商局普濟輪船公旋矣○温州左營遊擊李西遠遊戎培霖現於十九日辰刻乘坐富海小火輪來甌在潭前守府衙門暫駐襜帷筮吉二十六日履新任事云○温州中營守備布兼山守戎國材陞署海寗都司已於十六日交卸兹筮二十五日搭趁招商局普濟輪船起程麾下健兒咸列隊江干恭送上輪沿途祖餞　繫去思○前任左營遊府閻儀韶遊戎麟趾於二十六日交卸仍回瑞安都司本任矣○前署瑞安都閫府林蓮波閫戎世濤現於廿六日交卸回温左營守備本任矣○新任瑞安雙穗塲大使莊雲巢鹺尹映衢已於十三日抵甌筮吉二十日履新任事云○右旗　隊親兵某甲於廿二日在楊大王廟看戲因戲塲口角致與徐茂才爲難擅將摺扇擊毆茂才一時旁觀不平齊將勇丁扭住禀訴統領謂其辱侮斯文劉軍門大發雷霆立將該哨官笞責軍棍本擬將勇丁插箭示衆嗣經徐茂才代爲求饒卽當校塲笞責二千板開革名糧仰見軍門之軍令嚴肅不愧節制之師也 
[擬設電車]  
　　美國人欲在上海行駛電氣車築路兩條一由小東門外迄下海浦一由河南路經大馬路迄靜安寺刻已禀陳工部局不知局董准行否也 
[瞻禮停訊]  
　　昨日禮拜四爲天主教中四大瞻禮之一法租界大自鳴鐘工部局高揭彩旗以伸慶賀祁繙譯官先期咨照讞員鄭大令停訊一期 
[薤露聲悲]  
　　某甲年逾不惑前晚在外虹口老街莊源大油棧附近倒斃至二點鐘時經華捕投報捕房昨晨捕頭傳令二圖地保奚坤寳查明並無屍屬遂備棺爲之收殮舁至義塚暫厝 
[失火兩誌]  
　　美界元昌路某荳腐店後面有茅屋一椽中置廢物甚夥遺火於中至夜深四下鐘時濃烟直冐幸經某號華捕瞥見卽號召他捕帮同撲滅其時東方已白卽回告捕房捕頭謂尚須飭探查明可係匪徒所縱○北河南路餘慶里某姓屋内前晚八點半鐘因晚炊遺火以致烈𦦨飛騰某姓家手忙脚亂紛紛至樓後曬臺欲避其厄二幼孩不善奔走竟致失足墮地受傷頗重幸爲時尚早易於施救當卽灌息然左右鄰已受驚不淺矣迨二百二十八號三道華捕聞聲而至則已烟消火滅告明捕頭遣包探往查某姓不認捕頭命細查再核 
[倡寮命案]  
　　前晚十一點鐘時一百六十五號華捕解鴇婦陳王氏龜奴蔡沈氏至英公廨禀稱陳王氏在普慶里開設倡院夥倡吴佩香忽於今晨斃命捕頭訪知懷孕後鴇婦偪令至穩婆周氏處打胎致死故遣包探秦少卿拘入捕房轉解案下陳王氏供稱吴倡係借房間賣淫一切均由生母作主邇來患傷寒十餘日旋致小產而亡是否打胎並不知悉宋通剌著一併交官媒管押聞秦探往拘穩婆周氏時已避入法租界隨經法包探拘押捕房想須歸案訊究也 
[紅粉飄零]  
　　昨日下午廿五保三圖地保曹福卿投縣報稱據英捕房稱普慶里鴇婦陳王氏所開妓院内有妓女吴佩香因身懷六甲鴇婦以其有碍皮肉生涯誓欲拔去孽根乃於昨日雇收生婦周氏爲之奏手不料技甚粗疏未能起死回生轉致摧花斫柳現將鴇婦娻王氏並傭婦蔡沈氏拘送公堂候訊理合報請詣騐黄大令飭候升案訊明情節再行核騐 
[嚴比捕甲]  
　　本城三鋪地方某姓家於上月二十日被賊行竊銀洋對時表等物爲數不少某姓浼同仁輔元堂董函報本縣典史請爲飭　恊甲上緊嚴緝蔡季卿少尉接函後立卽飭捕徐福恊同三鋪地甲瞿愼速緝原贓立限破獲至昨日尚未見解犯到案蔡少尉升坐本署二堂提捕甲訊比徐福瞿愼同供小的等奉飭後四處跴緝並無蹤跡叩求寛限容當緝獲蔡少尉嚴諭再三展限五日期於必獲如再玩延定于嚴比捕甲等遵諭而退 
[枷犯籲恩]  
　　溧水縣人王雙喜乃著名賭棍也前曾邀同賭徒王焦生朱桂生在本城道前十九鋪地方某氏家設檯聚賭經巡防南局委員張二尹訪悉當塲拿獲解送保甲總局經前總巡翁笠漁明府轉送縣署提訊據供雙喜爲賭徒頭目王朱兩人附和隨聲明府姑念王焦生朱桂生一再叩求具攺過切結從寛發落王雙喜出言挺撞重笞一千板枷號發交十九鋪犯事地方示衆期满備文遞解回籍昨日本縣黄大令鳴騶詣道轅謁見劉觀察面禀要公經過此處王雙喜跪在道旁禀稱枷期將满乞恩開釋黄大令略訊數語飭差帶至縣署候覆訊核斷 
[派差丈地]  
　　縣署後面向有某姓家平房一所現雇工匠攺造樓房正在興工之際經縣署中人指爲有佔署中公地禀知黄大令昨日飭差薛貴會同亭耆前往丈勘究竟是否侵佔公地禀復核奪 
[押候解訊]  
　　董漢松阮玉堂二人與袁仲英購買棉花子銀兩不符前日在四馬路某茶寮爭論旋扭袁至英公堂控訴旣而各邀人保出袁以董阮不應在四馬路扭人且拖拉時有自稱英廨差役者相助旣係差役何以並無公文遂投老巡捕房控各捕頭遣包探秦少卿將董阮並董之叔父蘭卿等及英公廨差役某甲帶至捕房詢問情由袁稱當拖拉時董阮及蘭卿等曾言有英公廨差役在内至究竟如何不能指實甲稱董阮等自行扭案吾並不前往且向無如此規例捕頭著將董阮及蘭卿押候解往公堂會訊 
[法界捕房紀事]  
　　某號華捕巡至四明公所左近見有營勇數人在彼大便向之呵斥勇卽羣起爲難將捕攢毆以致傷損旋經他捕拘獲甲乙丙丁四勇解入捕房捕頭騐明華捕傷痕遣人送至仁濟醫館求治四勇押候解送公堂請鄭讞員訊究○南巿所泊網船上有漁婦某氏挈其二女雇坐東洋車至租界探親言明車力六十四文及至囑車夫在門外守候並將洋傘一頂交其照管及事畢而出則車夫已帶傘濳逃尋至永安街與車夫相遇　索洋傘默默無言遂扭送捕房請爲追究捕頭令將車停放捕房俟交到洋傘始准領回 
[美捕房瑣事]  
　　江北人王小四曾國慶　次犯竊早經究懲遞解回籍今春又至滬上仍蹈故轍昨晨經包探張阿五在華記路復興客棧查獲解入捕房捕頭命押候查辦○偷兒邵　　由鄉間竊得茶盃四十八隻售與北河南路某舊貨店前晚經包探竇如海查悉當將邵拿獲並將收買賊贓之舊貨店主一併拿解捕房捕頭　押候解送英公廨究辦○寗波人某氏住居美界北山西路前日下午投捕房控稱夫某甲向爲洋行出店因眈游蕩以致失業而揮霍如常致氏無以餬口回至母家度日夫甘習下流日與流氓爲伍尋至岳家連日吵閙請爲究辦捕頭謂此爾家務非捕房所應理令自投英公堂求請宋老爺辦理 
[施當其急]  
　　昨日本館恊振所承電報總局季冠山交來經捐盛府碧筠館助順直賑捐洋銀六十圓當此存亡危急之秋義粟仁漿傾囊以佽生死人而肉白骨其感德當更無涯矣又昨報紀朱少梅續省醫藥資悮排續募合併聲明 
 
 

Page 4

 
 
[賑函連登]  
　　天津廣仁堂董事盛星杉先生禀津海關盛道憲第四函云鍾岐初一夜曾肅一禀初二黎明交車站遞寄未知當日卽邀鈞鑒否發信後鍾岐卽坐車至東南一路小集鎭一帶飢民沿作哀號求食拆毁房屋及樹剝去皮而塗以泥著到處皆有小集一帶以十字沽孫唐莊等處爲最慘日有死人鍾岐初到小集鎭南二十里外一帶見田中間有麥苗面有飢争看不過十中之二三以爲此處放賑是救貧而非救命深怪繆陳陸三公查放太寛及親歴各村方知有麥者皆上中户之田並未查放其給賑者皆田無麥苗者也蓋有飢色者數日卽死再隔數日向之無飢色者亦漸有飢色矣又隔數日又自無飢色而有飢色矣自去年至今死一批又是一批並非死在一時皆逐漸而來也鍾岐誤以爲無飢色者皆可不查不放此臆說耳今所見有飢色者十中之二三卽使速給錢文已恐不能全活繆陸陳所查給之人除有飢色外餘皆將有飢色者然後知其非救貧而實皆救命矣凡事非親見不知底細卽親見矣而未深考亦不能全知底細辦事之難如此繆陳陸分班而查尚恐遲誤是以初三日添仲愚同馮弁又分一班查户仲愚心熱而性急查急賑最宜雖身體略有小病而一往直前實可匡繆陳陸之不及鍾岐念西南王蘭莊一路雖有查户三人尚無放錢之人知蕭莊王三公初二可到不勝欣喜是以初三冐雨而回以便佈置孰知今已初四而三公尚不見到儗明日鍾岐同諸竹卿載錢而往迫不及待矣昨夜至今日大風大雨沿途飢民無屋可避淋漓盡致在泥水中打滾而死者不知凡幾小民何辜旣遭飢饉而又遭此風雨蒼天蒼天何不仁一至於斯初三周弁帶回公文兩　拐匪兩名難女兩名難童四十六人諒已早到兹因親兵回津之便附呈飢民所食各種怱怱肅禀敬請崇安四月初四午刻又第五函云鍾岐於初四午刻曾肅一禀交馮吉和帶津諒已邀電鍾岐與諸丞本擬初五同往西南路王蘭莊一帶放錢奈連日風雨車路水淹鐵道不通擬俟火車通後卽行趕往蕭文軒三位何日來唐不勝盻切若蕭莊不克速來請先請王子壽趕緊來唐緣此間換錢轉運等事詠韶一人分身不開耳昨接高啓雲來函催鍾岐等去放錢並云鄉間瘟疫甚重求發辟瘟丹痧氣丸臥龍丹白平安散並乞籌賑局發純陽正氣丸各若干可否賜飭備辦寄下再天津乾糧謾頭窩頭等如再有請賜發若干此物鄉間甚用得著因未及查放以前可先救急也再頃聞唐坊車道剛通擬卽登事矣肅禀敬請崇安統祈垂鑒盛鍾岐謹禀四月初六午刻上海北巿絲業會館　賑公所施則敬子英甫鈔登 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[限期出地]  
　　本邑人瞿梅生住居裏虹口文昌閣附近有基地若干在朱家木橋相近向租與寍人李某搭蓋芽屋五六椽操製竹器爲生兹因此地售與廣豐洋行李不肯遷徙洋東必欲遷地方肯將地價交出瞿屢將李驅逐倔强不依遂於前日下午投圓通寺巡防局控告局員　壽華二尹准詞立傳二圖地保嚴桂卿諭令限期遷徙不然定于拿究 
[英界公堂瑣案]  
　　沈榮甫在浦灘兠售呂宋票經二百四十六號華捕拘入捕房昨晨解案沈供稱小的係紹興人昨持呂宋票在浦灘行走並未向洋人兠售通剌判令罰洋銀十圓如數充某醫院公費○吴瑞生前因犯事解回嘉興原籍今又潛來經某號西包探拘解公堂吴供稱小的自蒙老爺遞籍後卽經友人薦至吴淞貿易昨日來此收帳可否求恩免遞通剌諭令遠離滬上不得逗留○包探沈金隆禀稱西洋婦人某氏家失去啤酒一瓶小的查係細崽李杏金所竊賣與黄阿生舊貨店是以一併拘解請究某氏訴稱家中前曾失物不少尚未查出諒亦李竊請卽訊　李供稱啤酒一瓶確係小的所竊餘物實不知情黄供稱小的不知竊贓是以收買通剌判令將李管押一禮拜黄罰洋銀五角○三百九十五號華捕解王胡氏至案禀稱此婦在某龜花烟館内爲傭昨日周錫榮行經門外卽强曳之入將手中洋傘烟槍奪去適爲小的所見拘送　　通剌判令胡王氏具結開釋○小孩金生竊取竺聽鴻家水烟袋女衣等物經竺拘獲扭至公堂金生供稱小的與竺鄰居並未竊物通剌判　　結開釋○包探顧　六解馬夫徐萬全到案禀稱此人於本月十四晚持刀至世泰里左近將同業季阿福連戳四刀昨日小的將徐拘獲請訊懲季尚在醫院敷治徐供稱小的並非與季爲難實因黑暗中辨認不清以致悮戳通剌著押候季傷痊再核○馬夫沈阿根專慣駕車飛駛疉經巡捕追拿均未獲案前日又在泥城橋外與他車爭先經某號巡捕拿獲送究捕頭禀稱此人務須枷號以儆通剌曰諾卽判令枷號十日發泥城橋外犯事處示衆 
[金陵官報]  
　　四月二十一日湖北知府朱滋澤謝委營務處提調知縣王以宷銷採辦積谷差○二十二日緃九胡子　禀辭回湘瀋轅牌示署　州惠澤司巡檢　書　期满遺缺查有試用巡檢王擇田堪以署理○二十三日指分安懲補用府龔鎭湘候選同知吴堪稽查通泰鹽色運判丁士年到廣束知州何亮采仙鎭釐捐兼太州東臺如皋　捐知縣陳紹唐知縣周懋謙湖北知縣寳豐各位均見廣東水師學堂駕駛學生王孝鴻張光煦陳思澄沈正　陳慶清陳壽銘崔元韻鄭碩簡鄭勤成九位均禀謝辭赴鎭江 
[計開法公堂自一千八百九十四年正月起至十二月底止罰欵收付清單]  
　　正月二十三日收王阿三收臟罰洋三元○二十五日收秦馮氏繳還伊身價充公洋二十五元○三十一日收粱國良代陳王氏繳充公洋七十元又收姜阿土冐探素費洋十八元五角又收蔡仁記收寄臟綢罰洋十元○二月初一日收秦馮氏補繳身價充公洋七　○初三日收吴寳富毆打罰洋一元四收王阿大違章開告化客寓罰洋二元○二十七收趙王氏匿贜罰洋三十五元○三月十三日收張成山身畔搜出贜罰洋二元○五月　五日收陸子卿販　錢罰洋十六元○六月初二日收沈阿根等打落門牙罰洋二元以上共洋一百九十一元五角○七月初一日收上半年除付餘洋一百四十七元七角○　七收唐　順　　傾　垃圾入浦罰洋四元○八月初六日收孫龍保窩賭罰洋十元○初九日收三河軒聚賭罰洋六元○初十日收　咸泰等失火罰洋二十元○九月初六日收湯榮壽傾妻　洋三十元内銅一元○十四元沈杏生咬傷小工手指罰洋二元○十月初四收蔡中平犯賭罰洋一元五角○初九日收洪夢全收押號衣罰洋二元○十六日收　順元　票訊洋二十五元又收張孟炳攺押爲保罰洋二元○二十七日收柯瑞芝原告不到罰洋二元又收俞阿四扭捕罯洋五角○十一月十五日收恊盛　一大失愼　洋二百元○十二月初六日收紀阿泰買贓罰洋四元○二十八日收馬繁苞被控誆騙繳充公洋一百五十元内四　一百九十六個八開三百三十八個○二十九日收陸　　陶阿繳得賭充公洋四元三元以上共收洋八百十三元七角内銅洋一元○正月初四日付仁濟醫舘治張阿北等飯資洋三元七角五分○初六日付徐洵工食洋四元○　八日付　案卷各件　力洋二元二角○三十一日付彚成煤柴洋二元八角又付案卷木箱洋八角○一月初二日付徐工食洋四元○三月初六日付宋升工食洋二元○四月初五日　彚　煤洋十元又付宋升工食洋二元又付赴會審處正二月　車力洋五角五分○五月初四日付宋升工食洋二元○六月初三日付宋升工食洋二元○初五日付　順　案田賈洋五元五角○二十日付赴會審處三四月份車力洋四角○二十一日付季五寳川資洋一元○三十日付周阿全川資洋八角以上共付洋四十三元八角　付餘洋一百四十七元七角○七月初二日付周秋生拉風工洋六元○三十一日付赴會審處五月份車力洋五角又付周秋生拉風工洋六元○八月初十日付發　䖍搭凉　洋四元○三十日付周秋生　風工洋六元○九月十四日付會審處茶水洋一元○二十八日付周秋生拉風工洋六元又付會瀋處七八月份車力洋五角○十月十九日付　　幸川資洋三元　付包探送案車力洋一　○二十五日付馬顧氏等車洋　碰壞給洋三元○十一月初十日付郭阿大川資洋一元○二十二日付黄子　川貨洋一元○二十六　赴僵　處九十月份車力洋五角○十二月二十付陞昌修公堂火爐洋四元五角○二十七日付周　生做捕房棉被五十　工料洋七十元○三十一日付仁濟醫舘　舉洋二百元又付普南堂善舉洋二百元又付放生局善舉洋六十元又付輔元分局善舉洋二百四十元六角内銅洋一元四開一百九十六個八開三百三二八個以上共付洋八百十三元七角 
[上海六馬路仁濟善堂籌賑公所施少欽經收山東順直賑捐三月初一至三十日清單]  
　　胡孫蟾大善士助洋一百元南通州徐正心堂朱葆三翁交來劉慈堂二户答助洋六十元裘　宸洋五十元葉瞻青三十元許意寳痰𤻤求速痊助洋廿五元無名氏病愈完愿古鄞徐艸園保產平安孫杲穰榻謙齋壽　主人彭祥翁交來朱謂記六户各洋廿元陳得三助洋十八元　繩霞次女脚　求痊十五元朱秋平爲灄山服符完愿潘大吉保產母子平安金仰孫保子平安楊宋氏各病愈常熟顧　潤天津賈潤生廣東金子剛徐小　宋　保祝頤年白　　吏金陵景行堂集慶堂恭壽堂學　　隱名氏鎭海雙梅書屋劉十七户各助洋十元平吉室主八元王福生六元銅洋二元　李氏六元席貽穀堂保產平安無名氏無名氏三户各洋五元廣和　行交來金寳虁　　一户洋二元錢四百八十文又陳富田等十八户二元劉培山等十四一元王喬壽等三十二户五元四角忍菴主人　　　疾求痊　單氏唐海樹武　馬隱名鄭　瑞生五户各洋四元李壽根三元尹無名求咳嗽速愈浙寗安不忘危人忍庵主人寳定谷氏鴛湖釣徒　　氏無名氏七户各洋二元天　　保平安朱子衣　襄士吟秋書屋主人隱名氏無名氏六户各洋一元北海漁二角吴生記一角恆孚桶内另户一角銅洋七元寳應恊賑所交　鹽邑西　　王莊同人經　　　號六十户合助錢七千九百五十文十一號四十三户錢六千文九號三十九户四千一百文福字念號四十一户三千六百廿五文十號三十一户三千文七號十七户一千五百文六號八户一千文十二號六户五百四十文王景龍徐叙興楊德符王春園四户各五百文王鎭鑫四百文朱　春金萬鎰徐德興　明理王　三王鳳嗚天壽堂無名户八户各三百大王保常王瑞譚王殿棲王才全王益三王　辭姚印綬胥文生譚慶生宋雲珍楊嘉穀馮寳元徐立太顧正宗　正　李如璋張王　李　齡王　　王小　王許氏　昌號馮　　韓棟材揚福　楊　林周桂　王楊氏王保國王保慈王成謀王成宗范鼎臣王萬選范致文王象坤吴芳春王克和　愼餘姚印　秦　　　　三奶奶王文伯僧地呂四十四户各二　祁鳳來一百五十文姜文秀陶坤宇荀懷珍徐德良孫以興鄒執三鄒厲金楊乃理邢同生方　金潘長錦　　發顧乘時　　春　　香姚寳珠車正訓車平棠　　　車上林周履齋周桂　王象明范之臣洪錦亭張得祿邵愛堂張步珍張步蟾劉永興夏候甫王春方張必餘張庚餘張之餘戚開鰲孫　　　　　李金元楊德寳劉安慶金芙蓉王　　戴珠玉范成茂王保恆車加和等二百五十六户各助錢一百文振源永銅洋六元雙木主人銅洋二元以上共收洋七百三十四元八角　洋十七元錢六十七千五百四十五文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
