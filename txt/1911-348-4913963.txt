# 1911 - 348 - 4913963

 

Page 1

 
 
   
 
 

Page 2

 
 
評論 
[論今日當以援鄂爲先（聿溪投稿]  
　　溯自韃虜入關以來。垂二百六十。餘年。其間起義之師。前仆後繼者。不知凡幾矣。幸而天佑黃裔。篤生。偉人。黎公起義於武漢。同胞響應。於四方。不兩月間。光復者十四省。 
義旗所指。枕戈歡迎。目下南京光。 
復。東南大局已定。惟虜廷未。覆袁賊狡詐。乘議和息戰之機。以全師。攻秦晉。圖大舉南下。彼其耽耽注。目者。在覬覦我武漢。以溯江而東。夫武漢爲民軍發祥之區。根據所。係。萬不容賊寇稍事侵越。連日報。章所載。莫不以援鄂爲目前唯一。之急務。可見關係之鉅。衆議僉同。固無庸鄙人饒舌矣。顧今之論者。以爲燕京未下。賊巢未破。操莾之。徒。堅持君主政策。破壞共和。我民。軍誓死决不承認。議和之説。終成。畫餅。故一方面宜援鄂。而一方面。宜北伐。俱爲刻不待緩之舉。其言。似也。第就管見所及。援鄂尤較北。伐爲急。以地利言。武漢雖爲民軍。根據地。然地當孔道。利戰不利守。不能藉武昌一隅。視爲完全重鎭。故援鄂當在北。伐之先。以人心言。武漢未定。民心易搖。北軍伺隙南。下。賊燄洶洶。非援鄂不能進北伐。之兵。以天時言。目下序交冬至。北河封凍已久。陸軍樅不畏風雪之。阻。而海軍恐失其游弋之功。不如。先定武漢。俟京漢鐵路全部交通。入我掌中。然後統兵北上。疾捲黃。龍。則奄奄埀斃之虜賊。不難一鼓。下之。大局可以不勞而定也。竊願。與愛國健兒一商權之。 
 
 
 

Page 3

 
 
[專電]  
　　漢陽淸軍現索六十萬元允卽歸降民軍黎元帥恐其有詐且需欵太鉅拒之 
　　漢陽連日運出軍火甚多皆由火車轉運北上聞因淸軍多數密謀反正故叚芝貴急將軍械運出免 
僞民軍所得（以上漢口） 
　　袁世凱在淸太后宫中邀集慶澤洵濤那桐等集議民軍要求公决政體一事洵濤澤反對甚力慶那默不作一語袁乃怏怏而出 
　　淸太后擬在天津或北京兩處召集國會公决政體問題 
　　前昨兩日京師盛傳載濤將殺袁世凱袁之衛兵戒備益嚴（以上北京） 
　　駐寗各軍預備北伐事宜甚爲忙迫並擬將寗省鐵路車輛運至浦口鐵路開行以便進取（兩路軌道闊皆英尺四尺八寸半） 
　　南京各軍隊大半已往浦口 
　　蘇浙輔三軍聞程雪樓都督因有病擬退均甚系念每日必有電致滬慰問（按程都督已於前日來滬現住某醫院）（以上南京） 
　　日本善隣會今日（初九）開會决議事項如下（一）善隣會對於支那應保持誠實之友誼（二）革命黨須貫澈精神以期成功之迅速且希望列國之不干涉 
　　志村源太郎受命爲日本勸業銀行總裁（以上東京） 
[公電]  
　　福州黃乃裳君來電局譯轉孫君中山鑒老友黃乃裳歡迎我君歡祝我君并勸我君勉爲泰東第一華盛頓庚 
　　南京北伐總司令徐紹楨君來電陳都督轉孫中山先生鑒聞公蒞滬無任歡忭東南略定民國新成我公艱難締造三十年如一日黃帝降鑒日月重光公志大酬公氣復活水源木本全國鐫恩惟北虜未殲庶政無主人自樹兵各思專閫不謀統一必至攫餉無得濅成流宼神州前途可懼孰甚我公雄略蓋世爲華盛頓替人祖國明燈非公莫屬當有善策以靖橫流楨擬抽暇晉謁明旌藉親閎論謹掬悦服之誠先表歡迎之意希賜亮察楨陽 
　　星加坡同盟會來電敝同人議决公舉孫君逸仙爲中華民國大總統星加坡同盟會張永福陳楚楠 
　　南京各省代表會來電本會决定本月初十日上午九時開臨時大總統選舉會事關重典届時請派員與席各省代表會　　本埠國民協會電北京慶親王鑒天禍吾國當路非人十餘年來 
政以賄成民怨已極近復外假立憲虚名陰用專制手段叩閽見逐爭路被拘致吾民不得已而訴之武力現在萬衆一心爲一勞永逸計必須淸帝遜位重建新國聞袁總理已將此意上奏勸效堯舜此舉若成戰端立息爲吾民少傷一分元氣卽爲皇室多留一點愛根王爲皇族領袖爲國家計更自爲計亟當下率諸王公會同弼德院員上勸太后早頒遜位諭旨民軍抱人道主義滿漢毫無歧視皇室且必受特别待遇倘仍執迷不悟結怨益深則全國解體豈復有王等立足地乎敬忠告國民協會叩 
　　南洋華僑全體公電總機關得各埠來電均贊成孫爲大總統南洋全體叩 
　　湘桂聯軍總司令電南京黃元帥武昌黎元帥各民省都督各聯軍總司令各軍政分府各省代表均鑒黎元帥陽電敬悉秉堃謬荷公推爲湘桂聯軍總司令事機迫切何敢固辭請爲前驅惟力是視初六已接關防日内組織本部確定擬於初十出發逕往前敵督師惟望諸公隨時指示機宜俾匡不逮左提右挈同濟大功不勝企盻秉堃彤 
　　又電急武昌黎部督南京程都督上海陳都督九江馬都督鈞鑒前閲電報北伐總司令公舉徐紹楨嗣又有通電援鄂總司令公舉 
 
 

Page 4

 
 
林述慶君是否先舉徐而後推林抑有兩總司令一專任北伐一專任援鄂徐林兩君現駐何處乞速電示以便逕行會商作戰計畧至海軍艦隊調度節制是否另有總司令現駐何處亦望電示湘桂聯軍總司令秉堃庚印 
　　安慶孫都督電滬軍陳都督鑒頃電上海電政總局文曰皖北軍情緊急消息必須靈通現在六安壽廬穎毫鳳陽正陽關電綫不通修理刻不容緩皖局人才材料均乏務望由滬分派得力人員携帶材料由蕪赴廬由寗赴臨淮星夜趕修此事關係極重務求速辦並候示覆等語皖北軍情緊急關係極重此事務懇商電局照辦並懇示復爲要毓筠庚印 
　　又電上海外交總長南京政府各民省都督均鑒譚都督通電論外債極是請速决定實行爲幸毓筠庚印 
　　南京輔軍統制電滬陳都督鑒楊楚同在滬募兵一隊現缺車費乞墊支令速來寗黎天才叩庚印 
橫濱來電滬都督陳鑒橫神二埠募銀二萬餘何 
　　浦口來電滬軍政府陳都督鈞鑒齊電敬悉機關砲子砲衣蒙已製就感甚敝處現已派軍械局長劉德裕及參謀劉健前來領取文蔚叩齊印 
　　福建孫都督電滬軍陳都督鑒陽電敬悉鄙意極表贊同已將此意電黎都督矣閩都督孫道仁庚 
[譯電]  
　　昨日上午本埠有接漢口黎元洪都督之長電者内謂淸軍現在均願降伏民軍惟每人索洋二十圓淸軍共約三萬名此欵甚巨又謂曾接袁世凱來電請准北軍退至黃河以北然此事非由淸軍繳納軍械不能允准業已發電拒絶其請 
　　日本元老院議員及内閣人員曾於初五日開會集議外間咸謂日本因民軍之態度益强唐紹怡之態度益弱殊出外務省豫料之外加以英國之態度亦非確如日本之所料故將重行討論對華政策然日本仍願與英國協力進行並願依英日在華協力行事之宗旨重定政策云 
　　日本日日新聞載稱日本仍守不干涉主義僅望中國從速恢復和平並不注意何種政體今日日皇召集國會之宣言對於重修日本商約及英日聯盟條約極表欣慰之意日政府對於中國之亂事頗爲關心庚子圍攻京城之名將某氏不日將赴上海 
　　陽歷十二月二十七日頭山滿杉田定一河野廣中及根津一等發起組織支那善友協會已開始行同情之活動 
　　多數有聲望之日本公人内有學士新聞記者辯護士等（三宅雄次郎浮田和民鵜澤總辦等皆在其内）亦組織支那問題研究會已於陽歷十二月二十六日在日比谷公園開第一次會議决議以下二項（一）保全支那領土（二）不干涉政治問題而誠實尊重支那之輿論（以上東京） 
[七紀議和問題]  
　　本館特别訪函云淸廷議和專使唐紹怡君來滬已有旬餘雖與民國交涉總長伍廷芳君兩次會議尙未解决原訂禮拜三（初八日）續議詎袁世凱心計狠詐借議和爲緩兵之計竟於停戰期内調兵遣將先佔娘子關早經民軍電詰袁始終掩節不認詎意近日双陷太原伍總長得信後以袁違背條約無理已極立向唐使詰責唐無詞以對允卽電致北京詳詢情形須候電覆到後始可定期再議民黨要求先在南京組織國會解决政體一事聞唐使已得袁世凱電覆略謂旣稱民主共和應合滿蒙回藏爲一體各派代表到會方稱完全而蒙藏遼遠交通不便非待數月不能齊集且相持旣久受損尤多應再咨商别籌良策並非有意反對至欲推爲總統亦不願任受云云聞唐已據電轉覆伍總代表矣 
 
 

Page 5

 
 
粤省北伐軍步兵第一二三三營茲由一營管帶吳慶恩等率領於前晚由滬分乘江輪及滬寗火車前赴金陵駐紥蓋因淸使來滬議和尙未解决如果一旦决裂卽可由陸出發免墮敵人緩兵之計 
　　字林報云民淸兩方代表自上次會議之後上海與北京函電交馳今已漸有確實之結果 
唐紹怡君主張在南京召集國會公决中國應行何種政體其會員由各省諮議局或都督選派旋唐以此議進袁並電政駐京各國公使請其運動袁世凱承認此議現各公使已遵電實行將來該會如果召集并將由袁世凱宣布淸帝諭旨設能勸令滿人承認此舉想上海民軍亦必能承認也 
　　民軍今不允遷延解决此事蓋恐袁世凱利用時日籌借外債以固淸軍之地位也是故下星期日停戰期滿或不致再行展期惟國會則可展期召集云 
　　唐紹怡君昨日（初八日）曾與伍廷芳博士私會討論一切惟内容未經宣布 
　　大陸報載初八日北京電云聞袁世凱頗願以中國應行何種政體委决於國會惟國會須代表全國必合漢滿蒙回藏爲一致現袁並擬勸喩皇族及宫廷承允此舉如將來國會贊成共和則淸廷卽應撤去政權論其實不啻卽爲遜位也并聞皇族中人已允從袁之請且甚以此議爲然 
　　袁世凱已致電唐紹怡答覆民軍要求召集國會公决政體之議袁謂選舉之法應先籌議選舉代表赴會以前必先設法恢復和平故該會决不能按民軍所定之期召集因遠地之藩屬不能如期趕到則對於國會議决之案將持異議此事手續須需數月之豫備云云電内並飭唐紹怡如議定選舉代表合宜之法卽行電告聞此電係袁與皇族會議之後始發出者 
　　文匯報載初九日北京電云袁世凱以上海民軍要求解决政體之議呈交載澧載濤載洵奕劻溥倫載澤核議後卽邀集諸人於初九日在淸太后宫中開會討論對論對付方法現外間謠傳宫廷討論之事一爲南北分疆一爲接續開戰擬於二者之中擇一行之且謂袁世凱目下仍主張君主立憲云 
　　袁世凱擬令親貴輸助巨欵之舉似已失敗袁之左右皆詆唐紹怡背畔淸廷至民軍要求召集國會一舉此間議以天津或北京爲開會之地每省各舉本地人或富人三員以充代表一面仍在設法籌借巨債蓋葛地男爵之借欵已完全失敗也 
[從孫中山而來者]  
　　大陸報記者昨向日本領事署詢問偕孫逸仙君抵滬之日人爲民軍辦事是否合乎法律旋得以下之言論按之萬國公法凡人民以個人名義協助交戰團國家不能阻之日政府雖未正式宣布承認中國民軍爲交戰團而美英德法日俄六國呈遞同式文書與伍唐二君力勸媾和一事已足爲非正式承認之證據且淸政府簡派專使赴滬與民軍議和則已明認之爲交戰團矣查各國近當照會寓華本國人民戒其不可違背中立然吾人遵依此旨但可阻止日人執戈臨戰而不能阻止個人非臨戰之協助且不能阻止各公司以軍械售與淸軍或民軍惟裝載軍火之輪船爲一交戰團拘獲可以將其貨物充公故彼等不免自蹈危險耳總而言之日本各團體如欲來此爲一方面執戈從戰吾人可以阻之如非臨戰則未便加以干涉也 
　　與孫逸仙君同來之日人共二十餘人皆新中日會（譯音）之會員此會近由池君在日組織以增進中日友誼爲宗旨中村博士亦爲該會有名會員聞今亦偕孫逸仙君來滬尙有前充日本海軍士官之某員因演説改革日本海軍辭職今亦來此并聞有多數之日人贊成中國革命主義現皆聚集滬上云 
　　大陸報記者昨訪郝未里君不肯有所宣言惟謂彼與美政府並無關係將軍之銜係外人所加之譯號並謂彼曾在海外組織中國陸軍兩鎭故美國及他國之華僑均稱之爲郝末里將軍此次來華係爲盡個人之人道起見云 
　　當時郝末里君又曰今中國數萬萬人爲求自由而戰設余能稍爲効力則較之逗遛歐洲無善可爲不亦美乎余之來此係應華人之請將視余力之所及而助之惟目下與彼等尙無關係若彼等有求於余則無人有權可阻余爲善也譬諸君見有人將溺於水 
 
 

Page 6

 
 
豈可袖手旁觀而不躍水救之乎余處斯世職當盡力爲善亦猶是也 
郝未里君又稱彼於墨西哥革命之時嘗至卡洛那杜海濱（距墨西哥邊界約十五英里）寓於某逆旅中墨西哥革命黨謁之者實繁有徒其中美國國民約占十分之九美政府殊不能阻止彼等豫聞戰事也郝末里君并引證美國國民協助交戰團從戰之事頗多皆不得謂爲違背法律云 
[孫中山之一刻千金]  
孫逸仙先生抵滬後中外人士皆以望見顏色爲快投刺相訪者絡繹不絶孫君原定晤客時間自下午二時至五時爲止蓋不敢以無謂之應酬致誤辦事之晷刻也惟來訪者衆不能不一一接洽故常自晨至暮無稍休息云 
　　按孫君歸國吾人欲其進而爲國民負最大之責任當此危急存亡　　之秋誠有一刻千金之槪天下事待商榷者雖多然不可以論事而　　靡辦事之時間故孫君所定見客時刻誠屬兩利之道彼仰瞻豐采　　者宜於此留意焉 
[吉省最近之潮流]  
　　軍界吉林軍界防營爲多孟統制思遠尤屬老大人物無新思想統領誠明則係旗人兵丁中旗人十之七漢人十之三故初時曾有人運動獨立卒不果行旣而駐吉新軍又被調往最春各地故吉林無兵變之象 
　　紳界吉林紳民程度實不如内省諮議局自鄂省起事之初終日提議尋常議案各地來電均置緩議旣而緩無可緩但設一保安會該局則藉口要事將議會置諸不開至初十日忽以四十日會期已滿宣言閉會此亦可見紳民之程度矣諮議局議長慶康出言必兩可紳士松毓稍有主見因屢受官塲摧仆灰心已甚慶山嘗舉爲資政院議員恆懓縮不肯出此種人物爲旗人中之鳳毛麟角然且如此餘可想見矣及此次排滿之議起學生之旗籍者紛紛冠以漢姓世家之有協領等匾額者急爲卸下他若婦女改裝男子改姓者尤不一而足 
　　政界吉林旗人不及十之二三餘皆直隷山東人也故滿漢之見不甚深而政界尤多粤湘鄂浙蘇諸省人士此次事起紛紛歸去或投身民軍或自保家室以致各署局所科員走避一空而有家眷者尤急於南下上朋杪日約有騾車百輛出城現勢已稍殺矣 
[嗚呼可憐之京師]  
　　淸欽天監准内閣來文據資政院提議請改陽歷一節已奉旨著内閣飭交該監辦理等因昨經該監各堂會議如在十一月十三日實行所有應行赶辦各事誠恐不及辦妥爰卽禀明内閣暫緩實行按照本月十三日推算至四年底爲實行之期約於日内可以覆奏 
　　自清廷自由剪髮之僞諭宣布後北京各部堂司剪去辮髮者甚夥外務部自堂以下全體二百餘人一律剪去其他如陸軍部郵傳部内外城總廳剪髮者亦居大多數雖素稱頑固之度支部司員中聞亦剪去數十人云 
　　自川鄂事起理南各省紛紛獨立應解交部庫之欵均被扣留中央財政因之大受恐慌各部衙門太有不以支持之勢農工商部困難尤工甚前月曾將賞牌銀鎔化得銀萬餘兩勉强支持惟陸軍部司員則毫無恐慌之色因陸軍部尙存有現銀二百數十餘萬兩聞此欵係當日建造陸軍部時由地窖中掘出除建造費外尙存二百數十餘萬兩爲該部私欵迄今尙未動用 
　　自武漢事起聲勢赫赫之載洵膽小如鼷驚恐異常故於月前卽請假匿居每日派兵在其所住房屋周圍晝夜梭巡其驚恐之狀令人失笑後經某勸乃上至其居常怏怏者固由於剝奪政權亦因其平日納賄過多而代人謀事又復不忠現一般曾經行賄之人均欲向其索償渠本視財如命故益形恐慌云 
　　那晋本一齷齪不塂之人前曾移家鄉間所有財物盡行被搶而那晉常往來於京津之間以爲避禍之計渠本淸貴胄陸軍學堂監督前月因欲脱此職務避居天津遂邀同載潤同時辭職潤以某班學生再遲一日卽行畢業不允渠無法竟乘潤未到堂之際告衆學生曰北京危在旦夕你們還在此上學則甚衆學生聞監督之言卽紛紛散去而那晉遂得往津而去事後全堂大憤潤不得已故近又召集學生照常上課矣 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[贛軍都督誓師之典禮]  
　　贛軍馬都督於十月二十六日赴順化門外行誓師典禮 
是日早九鐘憲兵陸軍步砲各隊軍樂隊模範營陸軍學生民團保安軍保安會各軍陸續整隊出順化門至大校塲分東西排列步軍三標及砲隊全隊爲西列民團保安軍憲兵陸軍學生模範營保安會軍樂隊爲東列商界學界女界爲後列中設將壇十二點鐘都督出城進演武廳稍憇軍樂九奏都督登壇鳴較二十一響都督剑　天地由某君立案旁讀祭文行三鞠躬禮畢歃與盟誓復由某君宣讀誓師詞曁都督訓詞讀畢各界高呼中華民國萬歲都督萬歲各界萬歲政界致祝詞參謀部以次各致祝詞都督行閲兵式由東階下壇沿各隊步行一匝軍樂隨行復由西階登壇仍下壇與各部局長立壇前順天應人旗下拍影後因照相人帶片太少民團未得拍影當由都督傳諭次日在民團局補照都督與各部長立譚良久由方司令乘馬至都督前請升座復奏樂九番響砲二十一都督跨馬各隊振旅隨行計是日軍隊共到八千餘人軍容雄壯秩序井然各高原及平地參觀之人不下萬餘極爲肅靜實爲興漢之大觀馬都督回府後卽備錢六百串交西園館備辦酒席一百桌分送軍隊各處以示奬勵 
[給還盛氏財產之異聞]  
　　盛宣懷在蘇財產前經軍政府飭令發封充公後經其子及其庶母盛許氏（卽妓女張巧珠）四出運動願助餉銀十萬請將財產給還詳情已記前報近聞竟將以三萬元了事矣茲將都督府指令錄下盛許氏禀奉都督府指令云盛氏產業前據五屬代表呈請封該氏所管之產已由蘇州巡警總監於查封復文内聲明請示應否分别給還今復據該氏一再籲懇揭封並呈明已籌備銀二萬元報効餉糈姑念該氏與嫡子盛宣懷久已拆居分產該氏所管產業如同賜茂南貨店並棧房盛家弄毘連馬路之市房濟大典當並分棧同福利洋布店百花巷地基中市住宅訪諸輿論尙屬可信應卽從寛給還惟現在軍務未竣需餉甚繁果能籌足三萬元就近呈解駐蘇軍政府財政司兑收即予揭封發還並將此次所呈之濟大當司帖給領否則一律充公决不寛貸仰卽知照 
[廣東臨時議會開幕]  
　　十一月初一日廣東臨時會議塲簡則當衆表决（一）代議士席次以抽簽定之（二）星期日休會倘緊急事件可由議長之意見或會議之决議臨時開會（三）議事時各稱其職名惟代議士須兼稱席次（四）議案及報告書等議長當先一日令該人員印刷以備分送代議士但緊急議案不在此限（五）發言無論國語廣语儘可自由唯以國語發言言畢須由書記譯爲廣語以廣語發言言畢須由書記譯爲國語總以簡要爲主如有錯漏要旨代議士於譯時得使書記更止之（六）通常會議自午後一時起至五時止不得遲誤但得由議長之意見或會議之决議臨時更變其時間（七）會議開始時議長臨席報告出席人數及一切書函然後宣告開議（八）記載於議事日表之事件議終無論鐘數何時均可散會倘事未議終已至午後五時得以延會唯緊急事件不在此限（九）議事爭執至於騷動時議長當搖鈴制息無效則暫行宣告中止（十）議事未終不得退席但遇緊急事當告知議長乃可退席（十一）開會散會延會中止均由議長宣告之其開會以鈴爲號（十二代議士出席按照定額未及半數應由議長宣告延會（十三議長未宣告開會以前及宣告散會延會中止之後無論何人不得有關於議事之發言（十四）欲發言須向議長報明席次職名議長按報名之先後爲發言之 
先後如同時報名者由議長决其發言之先後（十五）提議駁議甲説未終乙説不得攙雜尤不許互相嘲笑（十六）議塲内地非有襟章不許擅進入塲者一律免冠母得吸食烟草及涕唾於地 
　　十一月初二日一點鐘議長搖鈴開會出席代議士六十六人書記長宣佈本日提議撰議各種規則一旁聽規則二議長權限三審查分股辦事章程四書記辦事章程五警察守衛章程及補議議塲條規宣佈畢議長發言本日代議士所到人數未及過半按照簡章不能開議請衆表决應否開議十一號唐資向起言以鄙見而論本日所議各事不過關於内部組織似宜開議爲是三十四號楊永五十二號周孔博均程議隨議决先行派定擔任起草人五位爲起草員衆贊成議長請定起草期限由衆議决初三日上午十一時即將草案議定發交全體研究表决一俟議决通過各審查員分股辦事後卽於初四日開議交議 
 
 

Page 11

 
 
提議請議各案時已三刻因人數未及過半卽搖鈴散會 
[皖省刦後新氣象]  
　　皖省維持統一機關處現已宣告取銷前所組織之北伐隊尅日卽當出發胡君萬泰已先於初七日帶隊開赴前敵以便會師皖北早奏膚功 
　　地棍馬保安自潯軍滋擾後尤爲不法前因冒充湖北三營排長身　短刀擅入金少圃家訛詐婦女勒索銀錢當被軍政府查獲初七日經孫都督親自提訊供證確鑿當卽槍斃并宣告馬之罪狀以昭炯戒而免效尤 
[浙省第九次臨時議會紀]  
　　浙省第八次臨時議會日前因議員不及半數停議茲於初八日下午開第九次正式會議員到者三十五人其議事日程如下一全省財政收支統一辦法草案二財政審查股第二次報告暫行不動產登記法草案三財政審查股第三次報告統税暫行法四改革浙省電局覆議案都督提出五約法施行法草案討論良久對於第一第二第三議案皆可成立惟條文略有修改當討論第二項之時（卽不動產登記法）内有契據粮串一條爭執良久决議添入户册一項又關於不動產登記之收入以契價爲標準一層大衆又紛紛爭執良久政務委員許養頤君稍事論范賢方卽起而駁詰幾至决裂幸議長極力主持謂財政事屬急迫關於題外之爭執諸君可無庸過於辨論 
云云始克通過至正議長莫君因得湖州安吉人士之報告該地匪徒充斥地方糜爛莫君籍隸安吉桑梓關懷特於初八日下午會同就地士紳面謁軍統籌商辦法以顧大局故開議時仍由副議長張君主席云 
[湘省軍界近狀]  
　　攸縣兵士暴動日前衡山趙令派勇一隊赴衡攸交界地方巡查甫抵衡屬龍王橋地方突被攸縣來兵數百指爲會徒不由分説遽行槍斃民兵多人拘去縣委鄭藻訓練員柳吉梧哨弁湯得勝追至長嶽渡奪去馬匹槍械多件事在白晝號衣顯明該兵隊如此暴動實不可解已由該府知事電禀都請予核奪矣 
　　湘潭拿獲漢奸駐紥湘潭縣之第十三標吳統帶於日昨拿獲漢奸一名供稱袁金岳係屬張彪偵探來湘探聽軍情並相機採辦軍米並謂同來者共有李生鴻等八人均帶有槍彈路銀日間以口號晚間以銅錢爲暗記等語當經會同湘潭縣余令左路巡防隊謝統領覆訊明確卽電禀都督就地斬决示衆並由都督通電各省各屬一體嚴行防範 
[鎭江新紀事]  
　　處置旗營產業鎭城臨時代議會日昨會議處置旗營產業間題所有請議人林曉初郭釆之意見書已大半釆用今將意見書摘要錄下鎭郡光復後四民避居在外者已陸續歸來其未歸來者惟旗人及向居旗營内之漢人旗人畏漢人之仇視漢人畏獨居之蕭索以致觀望猜疑寢食不安但際此共和時代自當一視同仁萬難膜視今不揣冒昧畧辦法六條一將旗營各衙門留作辦事所及巡警局等用一馬棚十六所留作善後增糶等局及藝徒學堂工藝廠等用一協佐防校筆帖式等署共五十所計房七百六十間一律招漢人居住如向有漢人承租者一律換民國租帖擱租仍舊如有遷徙不住者所有擱租俟有新户擱租再退舊户凡未有漢人承租者一律招租所得擱租可充公用新舊各租户每月行租可得三四百元以充善舉或學堂經費一旗人私置房屋念其歸順槪給原人執業一律完納地丁聽其變價或典或租以資津貼欲自行居住者非有妥實漢人担保不得私自居住如向有漢人承典或租者仍由執業人自行淸理一五神廟下營房均歸民軍居住 
張勳潛運軍餉聞張勳籌有軍餉數十萬不日由上海運往徐州是否由輪船裝運抑由民船裝運未經探悉現駐鎭諜報科及各防營正在嚴密稽查 
　　商會勸募軍需丹陽商會董事王某等以興師北伐急等軍需特於日昨在商會邀集各界開會勸募當經紳商踴躍捐助已達千餘元之譜惟聞該邑富紳當日竟無一人到會 
 
 

Page 12

 
 
　　衛生隊員過境赤十字會男會員唐瑤靑等女會員黃炳寰等以南京各軍均將拔隊北伐擬組織衞生隊專事救護民軍柏統制極爲嘉許担任用款聞該會員等現已將應用各件赴滬籌備於昨今兩日陸續過鎭馳赴寗垣計男女會員僕役等一百數十人該隊隊長俟會員齊集後再行推舉 
　　撫慰受傷浙軍浙軍將校王君前日到鎭江城外大馬路南首紅十字會撫慰浙軍受傷各兵士傷重者賞給洋七十元次五十元次二十元各兵士感激萬分咸冀早日就痊隨同北伐 
　　冒充炸彈隊弁鎭郡諜報科探事員昨在江邊泰安客棧查見查忠湘袖紥白布身帶鎭軍炸彈隊特符號查鎭軍並無炸彈隊伍顯係冒充圖騙當由諜報科員拘送執法部訊問 
[雲間軍事彙聞]  
　　學生募餉松城景賢女校員生等自組織女子協贊會後華婁高等小學男學生亦聞風興起組織募餉隊乘冬至節假之暇分隊出發刊有小啟其文曰松江自光復後秩序井然匪盜歛跡皆由軍政分府及各部機關盡心保護故得安堵如常惟餉糈浩繁金融支絀默窺時局深用杞憂近因城區設立籌餉局同人等以課餘之暇組織學生募餉團分途勸募願我父老伯叔兄弟姊妹不拘多寡量力捐輸曷勝叩禱 
　　徵兵足額松江軍政分府前擬招足一混成協曾派員在浙省温合等處招募聞現已將次足額不日卽需開拔求松 
　　鹽營易員鹽捕前營水陸各軍向在漕涇鎭駐紥現因張管帶上禀辭差上台擬委現統松江水師各軍沈葆義君兼攝不日將有明文矣 
　　武弁厚葬前淸已故城守曾鏡亭積產極豐以致養子嗣子爭產互訟嗣經人排解議定將在松田產歸養子執管嗣子則給四千金回湖南原籍兩子均已允洽卽於本月初八日出殯安葬頗形熱鬧云 
[蘇州新談片]  
　　蘇省巡警總局長以蘇省禁烟定章凡烟膏店均須領有執照方可營業如有無照私開及遷移頂替等事即行封閉並將貨物充公等情現奉都督府以禁烟事宜委本局辦理本應由局換給新照茲當接辦伊始姑且通融辦理統由本局騐照一次辊蓋戳記方准營業示諭各膏等一體知悉務於十一月初六起至二十日止來局呈騐執照聽候騐明加戳並無公文費用如二十日以後查有未經呈騐執照之店卽作爲私開論照章封閉提究 
　　蘇省選鋒隊第二營向王頤吉賒米滋鬧各情已記前報茲悉此事業經該隊第二營管帶王鳴鶴以本營派勇前往該店挑米不應如此蠻橫幾釀事端當將該擾事各勇内之某什長一名責以軍棍六十聊示薄懲一面派人至王頤吉點燭放炮服禮了事矣 
　　太平縣民政長何恩璜迭次被該縣民人控告業經江蘇程都督派員查實飭將何恩璜斥退在案茲經太平縣地方議會特開臨時會公舉徐植之爲民政長當卽繕具公呈請加総給委任狀並請酌派兵隊到署以資護衛等情現奉程都督指令云呈悉旣據該議事會開臨時議會公舉民政長等情應准派委徐植之暫代該縣民政長並派兵二十名開往該縣民政署以資守衛仍俟該民政長接事後趕緊招集原有巡警卽將派往之兵撤回仰卽知照此令等情並頒給委任狀隨批附發矣 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[慶賀選舉大總統]  
　　商務總長王君昨出通告云頃奉滬軍都督函轉接南京各省代表來電本月初十日上午九時在寗在會選舉臨時大總統電飭各屬届時一律懸掛國旗同祝盛典爲此通告各商號届時一體懸旌共伸慶賀切禱 
[滬濱義師之舉動]  
　　近數日内上海民軍因和議遷延勢不足恃已將各軍隊開赴南京致製造局及周圍之營内均已空虚二日前有招商局輪船數艘滿載兵士開離止海復有輪船一艘滿載大砲軍火隨後開出前日又有大軍二千行過租界前往火車站内有廣東及寗波兵並杭州第八十一八十三兩標兵士新招之兵僅有百名其隊伍甚長自首至尾約行一刻鐘之久其軍械用小船三十六隻運抵某處搬至車上 
　　數日前有魯人五十名由烟台抵此附入民軍彼等携有巨欵係由山東内地紳商處捐集抵滬後已交與管埋財政之人并謂尙有魯人一千名或一千五百名亦將來此爲民軍効力此五十人力勸民軍興帥北伐彼等均熟悉北方地理願爲嚮導云 
　　聞招商局尙有輪船數艘赴粤運兵下星期可以抵此其兵數約五千名一俟駛抵吳淞卽將奉命開往南京或漢口云 
[處置盛氏地產]  
　　上海都督府連日會議擬以盛宣懷之地產抵押借欵聞盛有地六百畝坐落寳山境内民軍將以之抵借銀八十萬兩以充軍需并聞某外國銀行與此項借欵頗有關係云 
[民軍必不出此]  
　　昨日各西報載稱朝鮮某親王自由國中放逐後向寓上海密釆里旅館近爲民軍以導至城内購買古玩爲由騙入某處屋内勒令出據助欵若干該親王不允後被拘禁二十四小時仍簽據而出云云按此事如果確實必係冒充民軍之人所爲不可不澈底查究以保民軍名譽如查無其事亦須令西報更正 
[租界食鹽問題]  
昨日工部局議事報告中載有籌辦公共租界食鹽專賣之函牘華人某某禀請工部局以專賣租界食鹽之權予之組織公司名曰上海租界衛生鹽公司並定章程九欵第一款專賣三年第二欵按年繳捐洋四萬元預先繳付並以公司產業之契紙存於工部局以爲信質該公司常存足供個月需用之貨並遵照衛生處章程由醫生騐看其取價則廉於租界外之官鹽云云工部局以迹近苛徵並未批准 
[留此胡尾何用]  
　　前日有形似兵士者多人在本邑西門外斜橋等處遇有往來行人拖垂髮辮者當塲剪除剪下之辮仍行交還昨日傍晚又至十六舖二十三舖等處爲人剪紊其有堅執不允者仍聽其便並不强迫滬軍陳都督於初十日出示曉諭云照得結髮爲辮乃胡虜之殊俗固地球　大洲　無之怪狀亦歷史數千年未有之先例滿淸入關肆强迫之淫威使和同於胡俗試披髮史凡我同胞之乃祖乃宗因此而受慘殺屠戮者不可勝數固吾同胞二百六十餘年所痛心疾首忍垢含辱欲復斯仇而不得其機遇者　今幸天福中國漢土重光凡有血氣者追念祖宗之餘痛固莫不恐後爭先剪去辮髮除此數寸之胡尾還我大好之頭顱而一般下流社會無智識之輩猶復狃於積習意存觀望迭據各團體或個人來府禀請嚴申禁令本都督深不願以强迫之命令干涉個人身體之自由但長此因循殊非政體且不足以表示萬衆一心渴望共和　至意爲此出示曉　仰各團體苦口實力輾轉相勸務使豚尾悉捐不惹胡兒膻臭衆心合一還我上國衣冠本都督實有厚望諸同胞其各勉旃 
[劉福彪謁見孫中山]  
　　滬軍福字敢死隊司令劉福彪於前日午後二時親詣孫中山先生行轅面陳本埠光復情形並將攻復製造局時彈傷右足之照片呈覽又擬陳節略謂敢死隊現祇一營將來北伐不敷調遣現擬再行添募以厚兵力云云孫先生頗爲嘉納 
[更調兵艦管駕]  
　　海軍司令部前日飭將宿字魚雷艦長卓文蔚調赴甘泉兵艦接管所有甘泉艦長温樹德飭駕江元砲艦尙有競淸兵艦之大副吳山雲則委令管駕安豐兵船現均到差任事 
[游擊隊習練野戰]  
　　駐紥閘北總局路之滬軍游擊隊第一團第一營管帶曾振卿君於前日上午督率行長彭竹林等帶領合營兵士旅行至江灣習練封戰操演槍法至下午四時半操畢回營當經曾管帶捐廉洋八十元分别奬賞各軍士以示鼓勵 
[赤十字社普濟部之成績]  
　　赤十字社普濟部長陸蒓伯君聞南京被難人衆籌備棉衣餅乾運往施放連日在皇城一帶及難民生計所查得大小人口近四千名類皆啼飢號寒慘不忍覩先就最苦皆發去衣褲一千套餘亦按名給票分日領取又上海貧兒院亦正派員往救收回孤兒百餘名皆無衣履因向該社領去數十奕代爲分給嚴寒得此咸欣欣然有更生之慶云 
[剪髮易服之緩急]  
　　通俗宣講社定於本月十二日午後二時聯合東南城地方會於大東門内火神廟第十一期宣講會淸人演講剪髮緩易服之要素並分贈章程特設剪髮處代人剪辮 
 
 

Page 19

 
 
[剪髮隊躍躍欲試]  
　　北伐先鋒隊黃陳二君禀奉林總司令核准於前晩假新舞臺演劇籌餉至九點鐘時怱有光復剪髮隊十餘人各執剪刀八内擬將看客中之垂有髮辮者一律剪除該臺　理潘月樵因恐人衆擾事勸令暫緩旋向各人開導勸令自行剪除人咸允之 
[孫團誥誠商人]  
　　滬軍游擊隊第二團團長孫君昨出簡示照錄如下照得市廛之設原以利便軍民貨價雖有漲落總之不外公平滬上義師起後紳商頗具熱忱各團編練成立市上交易更增保無奸商壟斷藉此漁利是侵本團營隊軍士前已三令五申交易不得賒欠各令交付現銀惟爾各商人等亦應克已存心貨物公平沽售推誠自能服人茲恐居奇　價特此剴切示遵 
[都督府批示]  
　　民婦夏王氏呈批據禀被爾夫夏明山盼驅逼逐等情純以民刑訴訟不在本府執法所當受理範圍之内着逕向上海縣司法署投訴可也 
　　民婦江萬氏呈批禀悉准其尋覓妥保來府聽領核辦 
[都督府間諜科批示]  
　　社會義務偵探員呈批所陳各節足見熱心倘　能設法跴緝到案訊實立當重奬 
　　袁訓衛呈批該商之史袁虞甘爲鄒殿書代表則平普狼狽爲奸可知應靜候復查訊辦不能率請保釋 
瑣聞 
[城内]  
　　縣司法批詞○施韓氏禀批據稱陸榮生約定三十三年十二月十六日將妹送到及至數年以來尙未送回猶不控告恐無如此忍德迄今九月來信僞稱伊妹病亡該氏聞信已到金匯橋竟不往城中一視延至月餘以後始行具禀顯有藉端圖訛情事不准并斥杜柯氏禀批該氏於收到周老大交洋之後並不將三毛身後一切料理輒行遠出已屬非是據稱周老大盜責房屋又不告明何月何日何人作中叙入禀内尤難憑信不准　 
　　司法裁判案○錢夏氏控張長慶誘拐幼女秀金等情前羅提到張長慶供在張朱氏家又經補提張朱氏及秀金到案訊據張朱氏供秀金實係阿六娘子領來尙被借去洋十元錢夏氏供秀金所穿之棉襖已被剝去　將秀金　夏氏　回張朱氏暫留疾補提阿六娘子到案再行訊究裘文泉控裘阿鰲唐和尙佔地盜賣等情業經丈勘屬實昨日提訊判裘阿鰲繳洋三十元唐和尙繳洋六十元給裘文泉具領完案顧陞花園遣丁毛晉發控播少樓將出路賣與花園取去洋一百八十二元藉無收拋忽將竹笆拆毁等情經司法長飭探查明確實傳訊潘少樓不認收洋出賣問官以潘藉無憑據圖賴　實判將原價交還其路仍歸原主 
[南市]  
　　追交　戒○浦東大團鎭流氓王長生姚素芬因在該處匯擾被滬　左營管帶拘獲發押市政廳已紀前報茲悉王長生因當塲拒捕以致脚踩上受有槍傷現送上海醫院醫治姚則押候訊究尙於該處紳士邵某之姪孫名福生者亦被牽涉逮捕現已查明誣累當即釋回所有隨帶之鑽戒及金絲眼鏡各物當時寄在某藥店主徐雲程處茲被呑没鑽戒一只値洋四百餘元當即偕同見証即該處偵探張嘉生在白玉樓茶館内尋見扭控裁判所研訊抵賴判交保限令交還鑽戒如違照賠張亦交保候查 
　　庖丁胡鬧○滬軍都督府庖丁金元良何楨友二人不守規則無端打架被陳都督查知拿交執法科長訊明轉發市政廳拘禁三天期滿釋放 
　　呑没捐欵○市政廳長查得廿五保九　十　地保朱　喜所收本年五六月及閏六月份之房捐抗不繳楚約被呑蝕洋三四百元昨日特派偵探恊同西區偵探拘獲解　發交裁判所收押候究 
[閘北]  
　　訛詐宜究○前報記自稱吳淞探目之　漠明（即何益三）向吳華堂索詐不遂扭控總局誣吳串騙丁姓洋二千餘元一案經司法科長孫君訊判一併看管着邀丁姓到案再核乃事逾旬日原告未到昨由科長　訊以該探顯係訛詐判吳先行保釋何押候再核 
　　實銀充公○趙金衛等三人上月由南京乘火車來滬帶有來歷不明之寳銀六只由光復軍拘　總局收押在案昨經孫科長提訊判各賞川資二十元開釋勒令回籍起案之寳銀一併充公 
　　免收　捐○民政部長李君出示曉諭云照得各項車輛行駛馬路最易損壞是以酌議收捐以爲補助修理馬路之費現在察看本境往來車輛情形困苦無力新購暫行免捐以示體恤爲此示仰各車行一體知悉 
[英租界]  
　　焚斃小孩○前晚六句餘鐘雲南路第一百六十八號門牌日豐烟紙店内起火延及比鄰某老虎灶並空屋共燬樓房四幛並悉該煙紙店樓上尙焚斃八歲小孩一口事後捕房恐有保險縱火情事即飭中西包探前往查勘 
　　補傳人誣○英商羅折臣控地販葉薇生將僞單抵押金磅一案前日午後由廨復訊先由地保莫阿炳証明此事係已故二十五保九圖地保王阿狗經手現有其子王阿毛可以傳訊又據原告投訴前情請爲追究訊之葉供仍推諉關讞員會商美海副領事判仍帶回捕房候補傳人証於下禮拜二再訊　　重人樊籠○金懷邦控吳顧氏陳劉氏串拐伊家養媳金小東子價賣與湖州一案昨晨由廨復訊明白以金將女凌虐逃出致被誘匿姑寛判陳劉兩氏各押女所三朋女交原告具結領回完案 
　　含寃莫白○西人某　因失竊鈔票洋二千零二十八元並大灰等物疑係侍者吳阿榮出店毛金堂串竊報由捕房將二人解送公堂訊供收押在案昨奉關讞員會同美海副領事復訊仍不吐實判各押三月失竊案仍飭查究 
　　何苦造兇○屔義雲因將沈貴生敺傷被捕拘獲昨解公堂訊明判邱罰洋五元充公再貼原告醫費洋十元 
　　巡捕串詐○王金蘭控四百六十一號華捕崔國有紏同王阿三藉端拆梢等情昨由捕房將崔捕與王　解公堂訊明判崔押兩月王押兩禮拜 
　　得馬非福○鄉人周土金李泉英在虹口拾取　徐氏所遺之鈔票洋三十元不還被控昨由捕房解至公堂經聶襄讞會同美蓋副領事訊明判李押兩禮拜周押三天票還原告 
　　混用銅洋○范小福前日持銅洋四元至四川路利源順洋貨店内混用當被察破喝捕拘入捕房昨解公堂訊明判押兩禮拜銅洋銷燬 
　　押交原贓○吳蘭溪控小車夫周桃如石元扣車失値洋一百元之繭子等惰昨由捕房將周石　解公堂訊供一過判一併押限七天交出原贓再核 
　　婦人被毆○王胡氏控被　德章王張氏爭取自來水毆傷等情昨經公堂傳訊原告偕見証王通祥投案求究中西官以被告未到判候飭探傳究 
　　毋再纏訟○韓榮坤陳履昌均在實善衛開設宏茂昌襪店因同行嫉妬在廨涉訟頻年不結昨晨復由公廨王襄讞會同英康副領事集訊兩造均延律師上堂辯護中西官會商之下以陳實有不合判罰洋一百元充公嗣後各安生業毋再肇訟兩造遵論而退 
[美租界]  
　　突遇最客○徐實福前晚行經江西路橋北堍突被徒四人拔刀欄路搶去金表金練値洋二百餘元當報捕房請緝 
　　幸未嫽原○昨晨密動路八百六十三　陸阿榮家忽然失火當即撲滅幸未成災 
　　丐兒瘦斃○有年約十餘歲之乞丐被押美捕房於昨晨病斃捕頭節地保查明收殮　　艦兵酗酒○日本艦兵某甲昨因酒醉在鴨綠路滋鬧並擊損陳阿林之東洋車被捕拘禀捕頭飭令償洋一元 
　　車夫互毆○小車夫趙阿岩曹阿金江阿四王阿三杜洪子等五名昨在百老匯路互毆被捕併送捕房各押二時以儆 
 
 

Page 20

 
 
[第二張第四版]  
[法租界]  
　　領回小孩○本縣司法長昨飭所丁丁鐵生投廨聲稱有人在縣具控失去女孩秀奎一口藏匿治下居民曹老炳處現已協仝捕房包探將秀奎老炳一併送捕解案請予移回訊辦聶讞員訊據曹供秀奎有人領來價賣當先付法洋十元聶讞員判　該孩交丁帶去曹交保候核 
　　折償米價○嚴瑞生控飯店主陳炳生不還米洋一百三十一元經公堂中西官提訊判令兩造將賬目對算候再　斷在安茲捕房已飭探將兩造賬據算明無訛惟被告付洋之賬寫在後面似係添寫不能爲憑昨經中西官互商判折還洋一百零五元限一月� 
交原保還淸 
　　養媳可憐○女孩張桂英年十二歲許與虹鎭金姓家爲養媳茲因被姑凌　乘匯逃出在法界徘徊由巡街捕詰悉原委送入捕房轉請公堂核示判仍留捕房飭傳家屬到安訊核 
　　祇得寛免○徐順來虧欠許文奎房金四月計洋二十四元控經公堂提訊判令交保理還嗣因貧迫無力無人作保昨日復又提安從寛開釋了事 
　　來函更正○報裁商餘學會乘光復時强佔浙江海運局等情本會並無其事諒係貴報訪員所誤請即更正爲荷商餘學會啓 
要件 
[民刑訴訟權限及各廳審級管轄章程]  
　　民事刑事之區别一　几關於房婚田土錢債契約買賣料　　葛但分理之曲直者爲民事 
二　凡關於命盜雜案及一切違犯法律　　行爲定罪之轉重者爲刑事 
　　審判之權限甲　初級審判廳事物管轄　　民事 
一　因金額或價額涉訟其數在三百元　　以下者 
二　業主與租户因接收房屋或遷讀使　　用修繕或因業主留置租户之家具　　物品涉訟者 
三　雇主與雇人因雇傳契約涉訟其期　　限在一年以下者 
四　旅客與旅館酒飯館主人運送人船　　舶所有人或船長因寄放行李等項　　物品涉訟者 
五　旅客與旅館酒飯館主人運送人船　　舶所有人或船長因房飯運送費涉　　訟者 
六　因占有　涉訟者 
七　因不動產經界涉訟者 
　　刑事 
一　三百元以下罰金之罪 
二　四等以下有期徒刑或拘役之罪 
三　刑律第三百六十六條第三百七址　　六條之竊盜罪及其贓物之澤 
乙　地方審判廳事物管轄 
　　民事 
一　關於婚姻之案件 
二　關於親族之案件 
三　關於嗣族之案件 
四　困金額或價額涉訟其數在三百元 
　　以上者 
五　雇主與雇人因雇傭契約涉訟其期　　限在一年以上者 
　　刑事 
一　三百元以上罰金之罪 
二四等以上有期徒刑或死刑 
　　按以上兩條係不　初級審判廳權限　　内之案件爲　一審至不服初級審判　　廳判决而控訴之案件及不有初級審　　判廰之决定或其命令按照法令而抗　　告之案件爲第二審 
丙　京第審判廰之管轄 
一　不服地方審判廳第一審判决而控　　訴之案件 
二　不服地方審判廰第二審判决而上　　告之案件 
三　不服地方審判廳之决定或其命令　　接照法令而控告之案件 
丁　上訴之限期 
一　民事十天 
二　刑事五天 
　　按以上兩條均自判决宣布之日起　　算凡在法定期間以内准其上訴如　　有特别事故因而隊擬者照律得以　　據實申訴 
戊　上訴之方法 
一　無論民事刑事几不服初級審判廳　　之判决者得依前定限期申明不服　　之理由逕赴原檢察鹽呈請核明轉　　送地方檢察廳提起上訴 
二　無論第一審第二審之民事刑事凡　　不服地方審判廳之判决者得以前　　定限期申明不服之理由逕赴檢察　　廳呈請核明轉送　等檢察廳　起　　上訴 
　　按如爲妆級審判廳第一審案件至　　高等審判廰爲終審 
三　無論民事刑事几不服高等審判廳　　第二審判决者得依前定期限申明　　不望之理由逕赴原檢案聽呈請核　　明轉送總檢察廳提起上訴 
　　按如爲地方審判廳第一審之案件　　得以大審院爲終審大審院未成立　　以前如有此等案件臨時組織以符　　四紙三審之制度 
來件 
[靑浦地方政論會簡章]  
一　定名　本會定名爲靑浦地方政論會 
二　宗旨　代表人民意見督促民政進行務　　求改革完善寳獲共和幸福 
三　組織　聯合全邑人民恊力組織呈請都　　督府立案 
四　會所　以本邑正學署爲事務所 
五　資格　凡有公民權者皆得由會員二人　　以上介紹隨時入會 
六　　員　會長一人副會長一人由議員選　　舉之議員無定額（準會員五分之一）由　　會員選舉之文贖員一人庶務員二人由　　會長委任經會員認可（以上　　均一　　年一任任滿後連舉者得連任）調查屬　　無定額遇有事件發生時由會員公推七　權限　（甲）會長　理一切會務（乙）　　副會長襄理一切會務若正會長缺席　　時得代理其職　（丙）　員對於地方　　一切政務皆得於職員會中提議并有决　　議之權（丁）文牘掌本會一切文牘并　　開會時任會塲速記員（戊）庶務管理　　本會雜務及會計（已）調查員調查應　　查之各項事件（庚）會員對於地方民　　政之進行無論何項事件皆得提出意見　　由會長交職員會提　并開常會臨時會　　時有决諸之　（辛）會外人如有請議事　　件陳意見書者須由會員介紹應　與否　　由職員會取决 
八　會期　議每月開職員會一次每　開常會　　一次（會期由會長酌訂）遇有緊要事件　　由會長召　全體會員開臨時會公决之九　决議　几提議事件職員會取决於議員　　之多數常會臨時會取决於會員之多數　　若可否同數由會長决之會長缺席由　　　會長決定 
十　事務　（甲）凡提　事件　决後即由文　　牘員詳叙議案理由知會縣職員及四　　　各團體并知會民政長覆按施行（乙）對　　於本邑各團體如有妨碍共和之進行者　　應聯絡各團體設法紏正之（丙）將本　　邑舊時之靑浦報爲本會發表言論　　　　（章程另訂）　 
十一經費　本會經費由會員入會時每人　　繳人會捐五角每年納常年捐一元（於　　每年第一次常會時繳）特别捐無定額　　由會員自由捐助但會員一年以上未繳　　常年捐並不通告理由者當即除名 
十二附則　以上各則如有未　事宜當隨　　時修改　（細則另訂） 
　　發起人　方存純　莊　堃　李　　 
　　葉其鑒　沈樹敏　徐正常　倪光　 
　　錢學乾　方仁復　徐重民　宋　理 
　　葉　春　胡善繼　吳昌　　　昌陛 
　　徐正權　朱聯杰　錢學　　　文　 
　　徐　　　支　　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[辮子訃聞] [  醒時]  
　　不孝眉毛等罪孽深重不自殞滅　　禍延 
　　顯考　 
亡淸誥授長毛大夫 
　　晉封豚尾大夫胡醜府君痛於辛亥年　　八月十九日壽終正寢距生於甲申　　年五月某日享年二百六十八歲不　　孝等親視含殮卽日尊 
　　制成服茲擇某月某日匍匐扶櫬回籍　　叨在 
　　鄉世烟年友 
　　誼哀此訃 
[聞]  
　　孤　哀　子眉毛睫毛泣血稽顙 
　　齊衰期服孫脇毛泣稽首 
　　期　服　姪汗毛拔涙稽首 
　　功　服　弟胡鬚拭涙稽首 
　　功　服　姪鼻毛拭涙稽首　 
　　袒　免　姪陰毛拭　涙　拜 
[讀唐紹怡傳] [  警時]  
　　　（伤王安石讀孟嘗君傳） 
　　世皆稱唐紹怡能議和。民以故望。之。而卒賴其力以得享共和之福。嗟乎唐紹怡特有名無權之使耳。豈足以慰民望。不然旣爲代表來。 
此議和。宜乎有自由之權力。尙欲。聽命於猿世凱哉。徙有其名而無。其實。此和之所以難成也。　　閲自由談言　同上　（　時） 
世皆稱自由談能徵文。文以故多。之。而卒賴其力以得名震於環球。嗟乎。自由談登警時淺陋之作耳。豈足以言文多。不然。文旣多矣。鈍 
君達。士宜可以黜陋而不登。尙取。警時淺陋之作哉。淺陋之作之登。於上。可以知文之不多也。 
海外奇談 
[唖子滑稽] [  頌斌]  
　　巴黎愛恩德路。有一乞兒。假作唖子。日在市上乞錢彼乞錢時。常以手指木碗及其口。曰唖唖。故行路人莫不認爲眞唖子也。相與竊笑。 
與以錢者頗多。一日携所得錢至飯店買飯。時適店空無人。惟一瞎子在内。唖子初以手指木碗。瞎子不見唖子腹餓不可耐。急呌曰。我腹痛。需飯。旁觀聞之問曰。汝向不解話。今何能言乞兒曰。向日無錢。故不敢言。今有錢。何得無發言權。耶 
尊聞閣詞選 
　　獨立山人之如君姜鳳章夙號文明兼通象譯近以神州光復在廣州演説痛斥保皇黨宗旨之謬今來申浦有從戎之志詩以美之（萬里） 
家住珠江不採珠。星分牛妇媚川都。人間不。少支機石。合使仙槎泛女湖。 
擺脱胭脂剩淺紅。須知巾幗有英雄。二南若。引姬姜倒。敵愾風詩詠水戎。 
南海昔沈半夜潮。越王臺圯霸圖消。陰符讀。罷雄心起。氣壓江東大小喬。 
[讀世界臺傑傳感而作此] [  六合公民]  
　　辛苦年年血　中。造成時勢仗英雄。軍民愛。戴如慈母。銅像魏墮履同。（美總統華盛頓） 
居喪深墨痛終身。　馬共和志未伸。第二故。　非故里。傷心家國兩沉瀹。（義大利秘密黨魁瑪志尼） 
獨立方興抗奥師。戈操同室勢難支。將軍一片降帆出。古魯家原賣同兒。（匈牙利奇傑噶蘇士） 
黨結虚無志未伸。目蒿社會不平均。恥爲貴。族爲亡命。今古。如公第一人。（俄虚無黨魁巴枯寗） 
目蒿國事亂如麻。椎鐵空嗟博浪沙。若使忠。魂未全死。千年碧血化梅花。（日本烈士吉田松陰） 
何堪志士老空門。葬骨洪波勁飾存。水面靑。燐誰作伴。汩羅江上一忠魂。（日本奇僧月照） 
進取力爭諫以兵。沙塲骨化恨難平試看銅像公園立彷彿當年叱咤聲。（日本大將西鄉隆盛 
銅駝荆棘痛依然。末路英雄徒自憐。滄海空。塡精衞石。山河再造又何年。（非律賓志士阿軍鴉度） 
瞎費心思 
[代作初三日袁世凱何苦答案] [  林蓮葊]  
　　爲滿　之功狗。可以肆己意作惡。爲共和之。功臣事事必從人願。袁世凱何苦舍已而從。人。 
滿族之尊榮不保。世凱之祿位即失。袁世凱。何苦舍已之祿位而保人之生命。 
大丈夫不能流芳百世。亦當遺　　年。前日。之袁世凱。旣不能流芳。今日之袁世凱何苦。不遺臭。 
媚滿族一人易。順萬衆之心難。袁世凱何苦。舍易而就難。 
滿廷之内閣。現任也。民國之總統。候選也。袁世凱何苦舍現任而就候選。 
救民之志士。必捨身。害民之好賊能肥身。袁世凱何苦捨身而求民。 
銘勵巍銅。遇錢荒或受敲剝。跪墓　鐵。遭。兵 
革亦不消磨。袁世凱何苦受人之敲剝。 
雖然。袁世凱自有權衡。童愛樓何苦問之。袁世凱自有口舌。林蓮　何苦爲之代答。 
[俗語對] [  虞哲夫]  
　　見幾而作無所不爲七合身兒八合命 
　　　五花腸子六花心　畫　畫皮難畫骨 
　　知人知面不知心　拾　芝麻湊斗　儘蠟燭 
　　念經　天高皇帝遠　客散主人寛　倚住 
　　草鞋戳脚　用着菩薩燒香　不上不下 
　　忽東忽西　見風使舵　順水推舟　有利 
　　不爲拖欠　有據不爲誆騙　好心强如吃 
　　齋　好命强如學乖　舅舅理　奶奶經 
　　孤拐點燈亮脚　屋脊　磑冲家　外眼不 
　　知裹眼事　有心算計没心人　奴奴睡蓋 
　　花被　舅舅歸扒草堆　醜　難見公婆面 
　　　媒人狠似親家翁　行船走馬三分命 
　　烘火乘凉無厭時　除的死法想活法　丢 
　　去今朝有明朝 
 
 

Page 27

 
 
舊紙簏 
[聯語滑稽] [  醉墨]  
　　庚子之亂。淸帝后逃至西安。行在中有大臣三人。一跛足。一歪頭。一重聽。共入軍機議事。頗形難看。而歪頭者後亦重聽。故三人之言。僅一人聽得而己。跛者指手畫脚。高聲呌喊。務使二人聽見。故尤屬費力。重聽者祇能拱手不語。絶似戲場中並無白口之一劇也。善謔者撰一聯以贈之云。儼然鐵拐仙臨凡。對影相憐。祇是扭頭擺脚。何怕克　伯發響。膛目不語。竟化灰成烟。按此係指榮祿王文韶鹿傳霖而言也。 
廣東城内有批杷小隱者。津妓眉月所居也。眉月通詞翰。其廳事額云。藕鄰堂。其妝閣有一聯云。畫眉模樣輸時世。拜月情懷任缺圓。盖其自題也。一日有甲乙二生同往訪之。各具戀戀。因口占塞。守寡窗空寂寞。七字請對。如對能工切。則留宿。甲猶思索未得。乙已口占曰偶偕仙侣伴伶仃。眉月大喜。即留乙而送甲蓋　　　字俱　字頭。對句七字俱人字旁也。 
廬州之巢湖。汪洋百二十里。四無邊岸。湖心一山。名曰姥山。北岸數里。有村落焉。如遇風暴。非此處不可泊。上有土地祠。兩旁對聯。殊屬可笑。詢諸村老姑。始知久有此謔。蓋昔日有四人各求所願。祝以三牲。土地恐得此失彼。詢之土地婆曰。你可有甚法兒。今有行人求晴。農夫求雨。來船求東南風。去船求西北風。你可有甚法兒使他們都如願以償。婆曰夜裹下雨日裹晴。東西南北早晚分。來往均。得如心願。。二老日日吃三牲。因之有此聯語也。聯云莫笑我老朽無能。許個願試試。那怕。你多財善賈。不燒香瞧瞧。 
何淡如先生天眞爛漫。才華發越。每以俗語入文。一經點鐵成金。人皆樂於傳詠。其子年過冠矣。家貧不能早娶。迨及完昏之日。賀客滿堂。淡如自製一聯懸大堂曰。數十年剩得。兩撇爛鬍鬚。唉點算好。廿多歲　埋一舖跼。　氣。　隨　。無上聯切自已。下聯即爲其子説法。純以廣州城土音俗語串綴而成。妙不可階。見者皆爲喝采不置。又賀年家子某十一月新婚。楹聯云。雪裹梅花。昨夜不知五六。出。灰飛葭管。新陽僅入二三分。蓋某氏子猶　。故以是戲之也。聞者咸歡爲妙語變關。得未曾有。至今傳爲談柄焉。 
某烟室懸有一聯云。此地有雲霞窟宅。其人。皆烟火成仙。精緻殊甚。 
開篇曲 
[曹操] [  桂鴻]  
　　奸雄千古説曹暪。臣子能專天子。權。曾舉孝廉才具好。三墳五典不。時觀。號召諸侯十八路。欲誅董卓。大權奸。各懷私意竟徒然。寗我負。人言一句。陳宫不别返家園。驚心。如見其肺肝然。許昌獻帝遷都定。許褚張遼將幾員。雄兵坐鎭在中。原。害　承。斬伏完。衣帶曾將血詔。傳。誘馬。騰伐絲權。百萬雄兵一炬。完。竊比文王嘗目負。魏文終受漢。家禪。銅雀高臺娛晚歲。山林城市。起花園。賣屢分香兒女態。頭瘋疾。篤不能痊。疑塜安排七十二。大都。有塜盡無棺。鞭尸掘墓前車鑒。天下。無人不被寃。無如三馬同槽夢。天意難違不易占。曾註握奇書一。部。深明兵法豈其然。孟德新書惜。未傳。 
[小説]  
　　（劍光寒暫停三天） 
[短篇小説字樂窩歟黑暗鄕歟] [  嘉定二我]  
時。夜半。星斗佈。燈火稀路人寂。明月如晝。一碧無際。鐘鳴瞠瞠鷄聲喔喔。萬籟。無動。靜天地如死。去。恍恍惚惚。如到太虚夢境。瀟瀟灑灑如入。玻璃世界噫傷心人在此我知其必不禁憂。從不來。我知其必爲之長嘆息者。我知其必别。有懷抱也。 
某街街之中小巷之畔。出現破落泥。 
墻一。墻壁久不修理。似傾似圯。墻頭有一寸許長之草。半萎半。茁墻内有陋室一間。若隱若。現墻邊有。門。門上有牌。牌中有字。字書（太乙救苦膏總發行所） 
未幾墻邊之門。搖搖動。一男子啟。扉出。其枯黑之面貌。其僵直之身。軀。其高聳之雙肩。其深。眶之兩目。如活骷。髏然不及一覩。而毛骨已。悚然豎。起望之大可畏。大可畏。 
男子甫立定。咯咯𠻳聲不止。乃出。� 
溲溺。仰首望。天上僵然呼曰。好天。氣久之。續呼曰。好明月。其聲。渥滯低澀。言竟。咯咯又𠻳呵欠連。起。似不耐佇立。者似未過足烟癮。者。溲畢急返。身入室。男子進室。就地搨臥下。連呼再添一。錢來。再添一錢來 
室中。無别物。有破榻七八張。橫斜。排列。其間有似人。似鬼之男子十。數人。對面橫臥。呼呼作吹簫乞食。聲。榻上陳。設有破席。有燐火。有甘。蔗槍。有朱雲斗。有廣汬扦。有膠州。燈。有陳膏淸膏。種種器具。無一不。備 
未幾一少婦推扉入。髮飛蓬。面憔。悴。兩目紅。腫涙痕滿面。手握小磁。管。授櫃旁。向室主人云先生今日。可賒我三錢否。？室主人云阿四。哥今日因何不來歟。少婦俯首飲涙。不發一聲。久之。徵徵曰。一言。難盡。他因終日無烟過　。臥床不得起。勢甚危險。故特來先生處賒三錢。望先生賒我。 
室主人連連掉頭曰。不能。不能。現今禁烟嚴厲。私賣均現錢。一槪。不賒欠。前所賒出之債。至今無處。可索。况阿四哥所賒去者。亦屬不。少。將來此帳。如何還法。請往别家。去。 
少婦下氣呑聲再曰先生賒我。我明日必來還訖室主人不之顧。亦不答一。語少婦此時雙。頰微。赤呆立少時。不得已轉身走。出門。去 
少婦且行且涙。過一家二家不得。過三。家四家。仍不得。末後至某巷中段一破落門户内第二進。櫃旁。坐一如夢如醒。之老婆少。婦向之求賒曰。東鄰阿母。幸賒我三錢老。婆不接一　。肯否未卜。久之。不應。如前數家。 
少婦無奈。乃將伊外罩破布衫。向老婆質得一錢。阿芙蓉膏歸少婦走路上。時時拭涙不止。 
此時。仰視天空。曙色微明。雄雞唱。天下白。 
[編輯餘談] [  鈍根]  
　　善不居名。固是盛德。然如今日之捐助軍餉者。多書無名氏。轉使經理人之登報布。告收數者。仍不能示核實於天下。旁觀者且從而疑謗之。此大不可也。吾願後之助餉者。勿書無名氏。 
 
 

Page 28

 
 
   
 
