# 1885 - 108 - 4904320

 

Page 1

 
 
[三十六號畵報出售] [  申報舘主人謹啓]  
　　輕年二月間内庭挑選宫女以備上用曾於去臘見諸日報茲倩名手撫繪是圖以供衆覧其書譜兩圖　爲沙君山春所繒一爲管君劬安所繒筆致本倩宜古宜今列入此次三十六號畵報之首准於初六日出售畵報仍然九圖後附淞隠漫錄圖說一則　者鑒之此布 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業巳登諸報章現巳選峻共得佳文一萬五千篇製局則無縫天衣設色則翻新花樣典麗商皇精　畢巢可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中山書分訂十二本外加夾板其價格外從　如有躉售者速來面議遲則恐捷足者先得也此佈 
[請繳第二批古今圖書集成殷銀] [  申報舘點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披鑒惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悮工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠隹且此書亦身本重大遂仍印一千五百部以符原議合併附聞 
[嚴懲局賭說]  
　　租界之中以賭爲生者不下數千人然有有形之賭亦有無形之賭無形者其禍必甚於有形往往本人所不及覺卽官憲亦無由而知故近來欲以賭取人者皆託於無形其有形之賭不過地攤本地之木盌場與廣東人之四粒骰子所謂摇攤者而已夫木盌與摇灘迹雖近似而賭法不同然輸赢亦無甚區别此等賭塲明目張胆往往徹晝徹夜不暇休息其所以不畏拘拿者以衙門陋規設有常額内外上下無不貫通卽捕房包探亦不能無顧於情面其能久張旗鼓者職此之由間或捉拿到案如前者木碗塲之被捕房偵知出其不意掩執多人以及虹口廣帮摇寳者或停止不賭或移遠鄉間未始非秉公懲辦之效然此二等賭徒實終年　業於此旋捉旋賭不少斂跡也盖此等賭塲雖有千百人無賴生涯而每日所出或不足於開銷則爲首者墊錢給發所用開配望風盤錢管廠以及一切奔走之人日行辛資不以輸赢之故判其盈絀緣首事皆出巨資以爲行本賺錢折閱公攤滾算如合股開店者然故其所利者在乎設局常久積少成多不在一日之暴富終歳營營及結帳而虧耗數千金時或聞之惟其如此則其賭不必有妙訣但硬拚輸赢可也洋塲周圍十里除大街里巷之外或湫隘近巿之處或曠闊僻靜之區賭場不下十數處趨之者恆若騖焉以其陋惡之人猶知有公平之道也顧此皆有形之賭挾資以往者有十五六敗歸亦有十三四勝返其害猶易見卽其非若可寛至于無形之賭則直是局騙而己其引人賭也先窺其資若干及入局務使罄盡而後巳不若有形之賭輸者半赢者亦半也甚而名爲賭實則非賭或實是赌名固未賭十數人之伎倆貫串聮絡幾若洋塲之上盡人之財無不可以爲己有者其術神矣然害甚於有形罪又重於有形而有禁賭捉賭之權者轉若計無可施因其無有主名非經人控告官亦窮于術也近年以來此等賭案乃時有破獲英法兩公堂盡法懲治如顧姓兄弟可爲罪魁矣次則朱兆謙案内諸人以及上海縣署被控之胡開良等亦皆著名之反帮卽俗稱脫倒靴者是也昨日黄太守又將李雲卿判令枷示游街再加拘押一年此人卽去年冬間被人告局賭而大守將原被四人同判荷校者也而其實卽爲顧姓兄弟之一本鎭江産産久居上海以是爲業者也如此重懲吾知其同業諸人庶可歛跡矣而孰知辦者自辦做者自做不因是而少殺也蓋此輩之操術千蠻萬化眞有神妙莫測手叚墮其彀中初不自覺迨機闗已破資斧盡喪事屬無益徒玷聲名弱者忍而不發卽强者亦聊以吐氣而已洋場如李雲卿者凡幾被李雲卿之害者又凡幾有幸有不幸不得不以李爲榜樣故重懲之然吾謂初至洋場之人不知若輩伎倆一與周旋輒爲所算莫妙於告誡商旅勿輕與若輩晉接使之無隙可乘然後其風漸戢而無如勢有不能也盖若輩羽翼衆多又句通客棧妓舘爲牢籠於是投無不利不必專以賭也假如客小喜賭曾於酒闌茶罷用言試餂知其不喜絶口不及賭字但日日導之游宴陰令朋輩遞相引進旬日之間所與共游者無非個中人其或同鄉親舊偶與欵洽窺其無礙乃公事則不防閑苟其人靈活或世故已深居滬日久則陰使一人隨之出入觀其舉動一若立監佐史者然如有知此事作用之人時常在座慮其破法或暗中招致之否則設計讒間之人旣齊集情誼稔熟聚話之時傾吐肝膽投其所好闢其所疑俾多金漸入已手大局已定頃刻成功然後借杯酒以解憂佯作驚疑喬裝唾罵以示闗切甚者代籌歸計資助川金伴送還鄉然後分贜遠避迨事閱數月風聲寂然則故智復萌如齊人之乞祭餘又顧而之他矣凡若此者客　爲多次則生意中人賦性忠厚畏事好名萬不至於速訟者則亦隨機應變而爲之古語有之大盜不操戈矛信然至於以他事爲媒而結局於賭一著占盡者則猶有形也　聞箇中人道其設局之妙直令人思之三日不得破　噫具此材力心思苟非誤用聰明而從事於正道皆濟變之才也旅人無家不得不住客棧人地生疏不得不偶交游閒居寂寞不得不入妓館而若輩布置周匝張網設羅取不禁而用不竭較之有形之賭雖願人輸亦肯使人赢者其居心之險毒相去天淵安得太守胥洋塲之凡爲李雲卿者痛冶之而使其黨從此絶跡歟 
[本館接奉電音]  
　　昨得京友來電有三月初四日上諭一道敬謹譯登○三月初四日奉上諭張之洞奏特絫不職文武各員請旨懲處一摺江蘇候補道温子紹總辦廣東機器局料價旣　不實工匠亦不足額着先行革職澈底查辦勒令賠繳試用通判張光裕委辦前峙厘局緝私勇丁缺額太多公項亦多含糊試用知縣丁墉委辦河口厘 
 
 

Page 2

 
 
局於中飽　射等獘縱容不究均着以府經縣丞降補仍勒令如數賠繳試用知縣吕椿培委辦四會厘局挪移欵項浮開公用惟前數年於厘務尙能整頓着暫行革　勒令如數賠繳再行奏明辦理順德協副將利輝　情近滑委帶艇船操防懈弛勇丁亦有缺額署水師提標後營遊擊陽江鎭中軍遊擊黄增勳所部勇丁多不足額派守砲臺並不講求操練惟利輝於省河情形尙熟黄增勳年力正强均着革職曹留本任以觀後效記名總兵張殿雄委帶輪船勇丁不足且有縱容子弟情事着以叅將降補記名總兵張忠鰲承修輪船扣减價值着卽行革職仍留廣西軍營効力候補遊擊方恭身弱多病難勝將領着以守備降補候補遊擊梁肇騤候補都司陳良傑委帶師船並不　求操防惟梁肇騤人尙明幹陳良傑尙諳砲法均着摘去頂戴拔去翎枝如再不能振作卽行嚴叅餘着照所議辦理該省吏治營規積弊已久嗣後文武大吏務各精白乃心整己率　認眞督察叅劾力挽頽風以副澄叙官方至意欽此 
[西報照譯]  
　　字林西字報接倫敦電信云英國有人問於　臣潑里邈曰俄人在本堆開仗之事究竟如何首相答曰據駐絮阿富汗之英官所報情形與俄將康姆洛夫之言逈　又云英國相臣格藍斯通令議院籌撥英金一千一百萬磅作爲埃及印度兩處兵費又支英兵之征埃及者現不復向可哀敦進發惟據守蘇愛金地方又云法國現送哀的美敦書於埃及限四十八點鐘内回覆因埃及有一法報館爲地方官封閉故也 
[兵端伊始]  
　　昨日本埠西商接有倫敦電信云英俄戰事現已開端其如何開戰一切則電音簡而不詳且此信各西商傳說者頗多然則前數日所傳謂英俄和局可有端倪者殆傳之非其眞歟抑軍情瞬息千變至㠯下而利局忽化爲戰局耶 
[大言炎炎]  
　　晉源報館訪事人至英國兵船上見其兵官問英俄兩國如竟出於戰英國有何長策兵官答曰以鄙見言之英國當及早奪取琿春一埠以爲屯泊兵艦之處并可乘隙而動以絶俄兵船之往來且長崎洋面泊有俄國兵船英國亦當調撥兵船泊在該處便可隨時察其蹤跡也該兵官之言如此可謂高瞻遠矚自命不凡 
[短長互用]  
　　有客自劉淵亭軍門營中回粤言軍門之兵每與敵人相待以藤牌數十面當前其牌高　隠人兩人共持一面以檯　百數相附而進其後隊用短闊大刀身畔各懷火鼠遠攻則用擡鎗近則用火鼠遥擲着地則烟燄迷目敵陣必亂我軍卽用短刀亂斫敵自披靡軍門之屬勝法人率用此法戚繼光之鴛鴦陣不得專美於前矣 
[嚴查舞弊]  
　　粤東大憲因惠州科試滋事近日迫究闈姓舞弊之人甚爲嚴厲南海縣飭差在大巷口娼寮拿獲一人提訊尙無確供督撫憲及善後局先後出示嚴禁彚錄如左○督撫憲示爲嚴拿舞弊棍徒事照得闈姓奉旨暫行弛禁旣塞漏巵又可濟餉且免擾民原奏曾經聲明如有流弊卽行停止乃近日謡傳紛紛難保無根徒包鎗舞弊射利除由學院業經隨棚扣除并飭南番兩縣密速查拿外合行示諭仰士商軍民人等知悉務宜安分守法本部堂部院雖當防餉緊急凡有妨政事者亦斷不能遷就學院向來闗防嚴密爾等皆知如有作弊桹徒爾等訪其姓名得其憑據無論何衙門及何項人役作弊卽據實密稟并扭送來轅盡法懲辦闈姓館看其形迹可疑而不舉發者同罪獲匪者賞花紅銀一千元密稟得實者五百元由善後局發廣州府給領特示○善後局示爲剴切曉諭事昭得闈姓起自嘉慶年間省城小民在外猜卜原于闈塲院試并無干涉經前督撫憲瑞郭李體察實情由内地至外洋遍難禁绝惟有奏明抽繳罰欵充繳軍餉免銀兩漏出外洋本權宜之至計也嗣因内地奉禁奸民遷往澳門開設出洋投買者日盛漏巵日大謡言迭出歳科考爲尤甚時有禁蟹扛雞等名目屢經歴任學院曁言官奏請查辦卽現任學院葉光緒八年十二月十六日奉旨查覆廣東考試弊端百出案内奏稱查禁蟹扛雞等名目或將未買之姓設法抑遏或將已買之姓多方求售又於光緒九年十月奏明歴年以來每屆試期乘機射利設局養鎗分雇多人等爲僻姓作鎗隨棚動輙　百眞僞雜投　可究詰分肥無算各等因良由闈姓設立澳門離省窵遠碍難隨時密查上年經各官紳會議截緝往澳門闈姓與其不能禁絶勢成漏巵曷若仍前在内地截抽易於稽查詳請督撫憲奏奉諭旨弛禁允行此次科考惠州府歸善博羅塲前前經本司道飭府縣隨時查訪務期獘絶風清邇來風聞有棍徒多養鎗手隨棚赴考專禁鍾王廖三姓扛文彭田等姓向省外各廠投買自應嚴行查辦以儆效尤除飭府縣嚴密拿究並諭商人誠信堂敬忠堂傳知省外各廠按卷查明凡有禁　鍾王三姓扛文彭田等姓倖得頭二三名之票所有應得彩銀不得憑票給發全數提繳撥充海防經費倘有持此等票據到各廠强索或恃衆滋擾者許各廠送縣究辦以肅功令其有廖鍾王三姓或二姓一姓不扛文彭田等者仍准其照常辦理以昭折服爲此示諭闔省軍民人等知悉爾等須知科場舞獘功令姦嚴此次棍徒禁蟹　雞已出風聞自應及時查辦免致流弊滋事經府縣明查暗訪有各棍徒名姓住址另行嚴拿究辦斷不任其漏網爾等其各凛遵毋得違諭干咎切切特示 
[戲園命案]  
　　𥞊陵彩　街儀鳳戲園自前年開演以來今兩閱春秋獲利頗厚今年自交正月觀者益多大有座上客常滿之概本月初二日照常演唱座中有旂人數桌見是日戲目内有黑風帊一齣屬伶人改換掌班以業經出標又不在禁戲之内未肯允從以致互相爭論始猶舌劍唇槍繼則拳脚交下究因旂人勢衆戲園不能相敵當被毆傷多人内有兩名傷極沉重恐有性命之虞業經報縣請騐　現在戲園暫行停演大約須俟訟事了結方能開演也 
[禾中近事]  
　　前只有湖南人某姓病斃嘉興縣倉内旋經收殮標紀待領○秀水縣漕倉前已停收自初二日起又復開兌裝運赴滬○近日四鄉農人紛紛結伴往杭州燒香舟尾皆插黄旗或書朝山進香或書天竺進香男的女的老的少的擠坐船中喃喃宣佛號若不勝其虔敬者噫心頭自有佛豈必燒香哉且鄉村老婦終歳勤劬積得青蛈數百翼一旦爲諸秃奴誘騙以去此亦大可憐矣 
[榕城碎語]  
　　待詔王光就家在省垣東門外除店中雇夥應酬外日挑担至各營爲之整容薙髮同業徐四四以其攘奪生涯始而口角繼卽爭毆事經控縣閩邑尊直王曲徐將徐嚴加申斥諭令各安生理毋再尋衅紛爭○城東楊某家有一牛放青走失同里林某獲而豢之楊疑其有心攘竊也送楊至縣請懲閩邑尊以林無罪懲楊之横斷令出洋二元向林取贖此案遂結○聞月初馮仲翥學使當可按臨福省榕垣髦士拔幟有期諒無不欣然色喜也○上月二十二日楊石泉制軍在貢院中甄别鰲峯鳳池兩書院貢監生童有文童某先未報名屆期預考闯至至公堂後爲制軍親勇所攔爭執之餘親勇竟以竹片毆破姚之頭顱血流被面土子咸抱不平幾至鬧事幸經首府張太守再三撫慰衆始解散當點名畢糧道劉觀察由貢院回署時傳見閩人陳某囑持領卷時所給糕品來驗則匣中皆零星小塊不堪入口不覺怒形於色擬將尅扣之書役重懲云○劉利景方賽茂二人均以染紙爲生前因爭雇夥友王天書彼此挾嫌互相毆鬥遂卽控諸有司問官以二人爭奪逞兇均屬非是申斥一番揮之門外○南闗外福泰隆布店主吳天觀向布客陸膺琛議買布疋應付銀四百三十八兩立有該店期票屆期向收祗付一百七十四兩有奇其餘屢索無着以致涉訟琴堂閩邑尊判令王卽日理清兩造各無言而退片詞折獄其眞古之賢令尹歟 
 
 

Page 3

 
 
[石城閒話]  
　　去冬亢晴日久秦淮水涸幾於淺不容舠邇來積雨兼旬加以上游山水勢如建瓴直下比日以來河水陡漲數尺漸覺高與岸平一片春流臨風縐碧讀昔人春水緑波之句不覺又到銷魂時節矣○大橋釐局在揚州迤東四十里爲船入内河必由之路現大憲已委瞿伯臬别駕接辦局務别駕籍隸湘中爲瞿學士鴻璣之弟在甯候補有年索爲當道所器重今得有所藉手捐務必日有起色矣○夏但英侍郎家鎬籍隸江甯由部曹起家洊升卿貳平生經濟以洋務爲最長故在總署多年凡遇交涉事件一經定議西人無不折服後因目疾乞歸優游林下巋然如靈光獨存侍郎舊宅亂後盡付刼灰去歳僦居　南實輝巷或有以該宅不吉告者侍郎不信坦然居之至今春精神較前尤矍鑠每逢談讌輙至夜分不休見者羨爲神仙中人不意上月二十四日晚二鼓後忽覺微有不適一俯仰間業已玉筯雙　　然長逝矣老成彫謝遽失典型彼都人士莫不同聲浩歎云○薛慰農觀察仙逝後於二月廿五日開吊自督憲以下無不枉駕親臨車馬如雲填塞街巷輓聮祭軸　列滿堂廿七日起柩回全椒原籍各官均步行送至水西門外著弟子藉者約數百人别爲一隊有親送至墳次者千里會葬猶有昔賢之風而觀察教澤入人之深亦於此可見矣○仲春天氣陰雨兼旬至廿四日陽烏早臨浮雲盡掃人情爲之一快乃傍晚又宿霧漫天濃陰如墨入夜雨聲潺潺仍　前數日無異現在峭寒如水陰霾之象較甚於前鄉間二麥業已受傷若再數日不晴則蔀屋農民不免無麥之歎矣○江浦人某甲向寓金陵以耕種爲業犁雲耡雨固農家者流也歴年積有餘貲遂欲假裝體面雇邳州人某乙爲長工乙本因逃荒而出無家可歸爰依甲爲餬口計去春因病物故甲備棺盛殮代爲掩埋詎至冬間忽來侉子數人自稱爲乙戚屬因乙日久不歸尋蹤至此甲告以前事衆以爲乙死不明必須經官方能了結遂各悻悻而去甲俞到官雖可無事而一切花費必多又須廢時失業因託保長往說許給回里盤費來人之意本在阿堵物聞之無不首肯即憑保董書不再滋擾切據各鳥獸散甲雖不致興雀角之災然數年銖積早己悉索一空矣噫 
[虎林瑣談]  
　　松木塲香巿近日稍形熱鬧兩岸香船停泊殆徧上月廿四日傍晚有一賣粉餌之越人醉語模糊聽之莫辨行至該處蕩邉臨流躑躅自言自語大有瘦影自憐春水照卿須憐我我憐卿光景徘徊良久忽將食担抛擲路隅聳身躍入清流遽占滅頂比香船上人爭先橯救奈已偕屈大夫把臂而去矣哀哉○日前紫陽山麓瑞石亭寳成禪院之側突有無名男夙一口是處地本幽僻人跡罕至地保本欲報堂收殮因屍身有青紫痕顯係服毒遂卽報縣請騐唐邑侯帶同刑書仵作人等前赴屍場驗得實係服毒自盡當卽着保棺殮填明屍格并將該屍衣服年貌開明另招屍屬承領云○旗營藥局失事一節兹經軍憲確切查明所失火藥僅數百斤局後圍墻及藥房現巳動工修造所云暫革之兩佐領兹悉並無其事云○前月廿七日晚二鼓時南板巷某姓樓屋一椽忽爲謝仙火所擊中柱擊爲三叚屋内二人正在連床横臥呼吸烟霞皆提至街心一僅存一息一尙能言語據云當雷電交作時第見一黑圑竄入中庭倐忽不見卽有電光隨入照耀滿室其時我二人僅聞霹靂一聲卽不省人事自問已遭雷刼不意出死入生竟蒙神佑言畢風雨已止銀漢星懸周圍查看尙有一米缸亦提至房旁安然無恙噫天有顯道觀於此不益歎雷之爲用甚神耶○杭城荐橋直街有廳屋一所向開茶肆評花品茗讀畫論棋士大夫多駐足焉旋因生意清淡遂于去歳閉歇有黠者徘徊其間以爲得此開一烟室可獲利十倍因卽各處夤緣上下其手上月間竟得奉諭開張其陳設之奢華伺應之周到較之滬上南誠信諸家殆有過之樓上下烟榻約計有五六十張夥友則自司帳以至跑堂非數十人不能照料竊意杭垣自創辦保甲以來定例烟舘一業有减無增今乃顯違定制特地增添其或暪官不暪私耶抑或官憲已弛其禁耶我不得而知矣○某茂才杭之名士也上月二十九日飲於親串家薄暮乘醉而散道經三官巷口突有一人導之前行倐忽不見自知有異當向身上查檢而所佩表袋一只表一具錢票一紙已如黄鶴一去不復返矣匪類若此之多有保甲之責者宜如何設法禁絶耶 
[滬事雜誌3]  
　　上海縣莫邑尊接到蘇藩憲譚方伯札遵卽出示嚴禁烟館限於三月廿九日爲止一律閉歇違則照章懲辦○江北人阿四向在虹口公和祥碼頭做小工前日下午在藍烟囱輪船做工跌傷頭額手指當經在船醫生救治諒可無恙○旂昌洋行之保大輪船由天津回滬遲延兩日之久因捲水鐵葉損壞所致抵滬後卽駛至耶松分廠修理○外虹口東首外國酒店主毆傷中國小兒一口當經巡捕將該西人並小兒一併解入捕房捕頭飭將小兒送同仁醫院調治○前日虹口捕房派捕押解各犯至英界大馬路拖石日中方回經過致遠街内有經公堂判押二年之竊犯王阿大一名忽然脫逃及巡捕追赶已不知去向矣 
[輕重得宜]  
　　前日浦東金家橋汎地王弁函送賭棍陸錦夫毛春餘兩人至上海縣署據稱該處二十四保四十四圖地方有開設茶肆之陸錦夫每晚聚賭實爲地方之害因將與賭之毛春餘一併送案請辦莫邑尊飭卽收押於前日午堂提訊先據陸錦夫供稱小的開設茶肆素來本分並未有聚賭情事王之將我送案係前次向我借錢未允挾嫌誣指求請明察毛春餘供在高家巷南貨店爲夥前日因事回家在陸姓茶肆吃茶誤被扭案邑尊卽詰該處地保顧大寳謂陸姓茶舘有無賭博情事答稱雖有賭然輸赢無幾邑尊謂陸毛兩人曰抽頭聚賭例干嚴禁姑念爾初次違犯不子深究着一併交保以後再犯定干提究陸等唯唯而退 
[具限繳銀]  
　　呵咖喇銀行控開寶源公古玩舖之束萬成托執事人于星源向借銀四千兩係由裕昌洋行買辦陳湧朝保銀二千五百兩馬瑞和號主馬日紳保銀一千五百兩除將寳源公運銷外洋之古玩售見銀一千三百餘兩除已扣外尙應向保道銀二千六百餘兩由黄太守着陳湧潮賠繳銀一千六百餘兩着馬日紳賠繳銀九百餘兩分别保限等因已列並報嗣悉陳湧潮如數墊繳銀兩請給還保　而馬日紳遺弟馬書紳到堂未經覓保具限管押在案續訴稱于星源係寳源公股東當向呵咖喇借銀後于自已名下亦有古玩四箱托呵咖喇寄販先向借銀八百兩呵咖喇以須俟前項了結始肯借銀故古玩雖己運去竟被抵在該行今呵咖喇旣控道保人賠銀應請將此八百兩抵作賠欵則我祗须繳銀百餘兩等語太守卽照會翟副領事請傳呵咖喇西人於作晨會訊呵咖喇西人投案候示太守問該西人曰于星源托寄古玩四箱存銀八百兩之事有否稱此事固有惟當時于欲托寄古玩四箱至外洋銷售先借銀八百兩初以前事未了不允繼因我行不願做　墊銀之事巳經回絶古玩四箱仍爲寄運且此古玩于已另抵他欵馬不能藉此抗違于亦上堂稱寳源公係拚股開張者一切往來各歸經手人辦理至四千兩一欵陳保二千五百兩係由我托陳現雖由陳賠繳然須歸我理償至馬保銀一千五百兩另有人托馬與我無干况我因寳源公之事賠累無窮卽我自巳托寄之古玩四箱並未向該行抵銀確已另抵他欵馬書紳供訴前因太守謂于星源旣無存銀爾富趕緊賠繳馬又求父保由外寛限七日以便措銀繳案西人則堅請摆道太守商之翟副領事着馬覓的保具限三日如數繳銀至賠銀係爲寳源公作保受累盡　另行呈請察奪 
[英界公堂瑣案]  
　　粤人潘鶴卿稱開洋廣貨舖用梁鶴冲經管銀錢鐵箱鎖匙由　收管惟管帳之施壽春與梁同住一室且鎖匙亦常令代管并有夥友葉正才時與梁施同處鐵箱内存現洋千五百元前日忽報稱失去銀洋四百餘元當盤查管門人翁正甫據言當日梁出外逾一點鐘時回來始言失洋且外面門上之鐵鎖亦己被開查得葉正才先向管門人取匙開門再四盤詰梁施葉三人均稱小知爲特交捕拘案管 
 
 

Page 4

 
 
門人翁正甫供訴前因梁則堅稱不知施葉同稱毫無頭緒黄太守謂潘雖疑竊然無証據推梁係經管銀錢之人旣遭失竊理合賠償梁稱情願賠銀再至神前立誓施葉同稱亦願同去立誓太守隨飭一併暫押俟梁賠銀再行核辦○探包康阿順稱有寳山縣人陸子根來滬寓元發客棧遇同鄉人陸雲莊騙令陸子根開錢莊先交伊洋二十元陸雲莊得洋卽購辦華麗衣服時辰表等件陸子根始知遭騙報捕往拘陸雲莊并搜出用存洋八元及鞋帽衣服均已起案陸子根申訴前因陸雲莊供伊令我同開錢莊我本說不好伊交我之洋不敢用完擬俟湊　還伊黄太守飭將洋八元及衣帽鞋襪一併給陸子根具領趕緊回里陸雲莊情同誆騙判發捕房管押一月○包探孔長生稱緝獲竊賊王阿三搜出押票吊得時辰表七只及金戒指等件内有時辰表一只已有失主認贜餘尙無人承認王阿三俯首無詞黄太守判王阿三發捕房管押三月承認之表先准給還餘存捕房待領○華捕稱查得洪阿順處有驢一頭頸項有傷痕尙在工作詢洪則稱驢向阮利增租來祗二天先已有傷爲將洪阮一併拘案驢亦牽到堂下請騐洪則申訴前因阮供租驢與洪不料洪竟有心累我乞爲明察黄太守謂洪租阮驢祗有二天早有傷痕何謂有心波累隨判罰阮洋四元洪洋一元以作養驢之用須俟傷痊再使做工○津人馬文奎稱擺設小書攤用王月明　夥因貪懶辭歇伊竟懷恨持刀戮傷我右手報捕拘案請爲騐傷王月明供帮伊做夥常被打罵爲此自行停歇向索工資不付反欲持刀戮死我經人抱住伊腰致自巳割傷右手我不敢行兇黄太守騐得馬文奎受傷屬寔判笞王月明五十板○祥生船廠西人稱常失竊銅鐵查無蹤跡昨由管門人張和松見工人宋阿狗竊藏紫銅三塊卽獲住人贜告知我卽行喚捕將人贜解案請爲懲辦張和松供訴前因宋阿狗認竊求恩黄太守隨判宋阿狗管押七天贜交失主領去 
[分發人員騐看名單]  
　　籌餉例掣籖分發主事員外郎升銜馮麟溎河南○海防例指省分發知縣文濓　州直隸鹽大使鄭觀保順天兩淮巡檢吳曾逹江蘇廣東謝瓈浙江直隸典史嚴　正安徽江蘇閘官原月樵河南東河籌餉例　省分發 
鹽運司運判劉繼曾江西兩淮鹽運司經歴陳祖惠浙江兩淮府經歴張鹿鳴河南湖北六　銜沈振綵浙江江蘇縣丞何權河南北河州吏目朱肇文浙江雲南府照磨夏濟安安徽江西道庫大使陸積潤浙江江蘇巡檢孫丕業直隸湖北王彭年順天浙江沈國琛江蘇浙江張錫亮安徽江西從九品李鴻飛山東直隸顧廷棟浙江福建徐文煥湖北湖南典史江宗海廣東河南鄒洪訓江蘇安徽黄鼒浙江甘肅○勞績擊籖分發縣丞陳兼善湖南從九品黄榮基湖南○勞績指省分發知府花翎三品銜李光琳奉天河南同知藍翎劉宗培貴州雲南花翎許錫霖安徽江蘇通判沈天錫浙江四川知縣五品銜李景晟江蘇河南江雲龍四川雲南花翎知州銜黄增益浙江貴州巡檢孔繁錫山東河南從九品陳瀚浙江貴州○應補呈請分發知縣徐樹釗湖南江蘇藍翎明邦忠四川甘肅府經歴孫桂叢直隸山東從九品魯述舜浙江廣東六品銜張開珍湖北湖南未入流王慶瀾順天河南葉昌煃江蘇河南 
[俚句奉贈翔甫仁兄郢政並乞和]  
　　隨園孫子接風流滬凟徜徉壺嶠侔十萬海程恢祖武百千才士訪詩樓珍珠采徧外洋島花蕚輝聮前邑侯甚欲尋君折楊柳羣賢論定孰千秋[  天壤杮叟徐進城稿]  
[翔甫先生見惠談瀛錄賦此鳴謝卽希斧政]  
　　惠我奇書勝異珍紛披老筆見精神殊方風俗從頭記絶域山川到眼新宏論千言欽卓識問情一卷見天眞近來應更詩懷遠　海曾經勝古人[  吳中戴漁湘呈稿]  
[輪船來滬日期]  
　　由外洋來華之阿夫漢輪船作早由香港怡和洋行高陞輪船前日黎明由天津開行來滬 
[浙省撫轅抄]  
　　○三月初三日張濬萬禀知釐捐局飭知奉憲批　會辦杭属牙帖差卽用縣高　飛禀辭回籍守制羅嘉穱禀知臬委兼辦湖堂保甲總巡差新選象山縣典史劉廷全出京領憑來省禀到改指浙江補用主簿裘贊治領咨來省禀到○三月初五日委泰化典史汪廷越禀謝委叩見 
 
 
 

Page 5

 
 
   
 
 

Page 6

 
 
［G>　　大呂宋公司英五月票加號增彩新章 
　　英五月份呂宋票新定增號章程加設五千張共計三萬號全張六元半張三元頭彩四萬元二彩一萬五千元三彩五千元其餘彩額未便繁錄另刊仿單隨票附送開期華歷三月廿七日在呂宋開彩卽晚三大彩有電音到申遠處局寄指明牌號投送並祈騐明各號回件信式圖記是幸大呂宋公司分設各洋行列左 
　　天　祥 
　　立　發 
　　盈　利 
　　廣　和 
　　天　成 
　　必　得 
　　協　記 
　　萬有利 
　　同得利 
　　貧病送診 
　　上洋朱寶書精理中西男婦方豚專治兒科眼科傷科及疑難雜症善醫楊梅結毒下疳白濁限日痊愈上午局設南市泉漳曾舘碼頭美華藥房午後常庽四馬路望平街 
　　名醫留扈 
　　萬玉田先生年老旋蘇不復作客遊計去冬南倉陸君專請赴滬以歲暮卽返今春復遇朱君函請來申雅意欵留由是延請紛粉不獲遽返因暫寓石路小瑯環里門診出診皆可應求此佈 
　　藥房白 
　　東洋五彩洋巴肥皂 
　　治面上油光黑氣及晦滯之色擦之肌膚滑潤奇香觸鼻實閨中妙用乃東洋最著名之香皂每盒五塊一百四十在上洋丁狗橋堍恆泰布號寶善街順泰義鞋店出售 
　　新書出售 
　　三敎問答錄係蘇東坡學士與佛印禪師叅元說理妙悟神通幷坡妹與夫少游詩歌往來獨出心裁各製圖式因彙成一編以供文人欣賞若於茶熱酒濃展玩一過詢足開識解而破睡魔每部洋一角半又續刻上海竹枝詞洋一角此二種各書坊寄售另有書籍克己批發貴客賜顧者請至上洋大東門外務本堂書坊發兌 
　　新出大淸神鑒禀啓錦囊 
　　大淸神鑒一書以其至大至明形無不鑒至清至瑩象無不分較前著之相書別開生面每部洋三角又禀啓錦囊是書分門別類編成四六之詞贈答往來寫出知已之概每部洋一角半寄上海各書坊發售 
　　告白 
　　今年賽設花會在於何地現未定奪大約英國五月十五號定於何處何日何價等屆時再行聲明一時遠近誠恐未及周知故今先行布告 
　　曾德豐女主人啓 
　　順氣化痰丸 
　　痰屬濕熱乃津液所化百病所有多因起居飮食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虛火妄動痰隨氣上升壅肺咳嗽甚至痰中帶血精神短少四肢困倦　膈不利飮食無味一切咳嗽之症並能治之每早晚用淡薑湯送下三錢服後利氣開鬱化痰咳嗽自止耳每瓶大洋二角另有綠水甜油玉桂發兌價面議上海茶巡捕房對門廣東接元堂何均年謹識 
　　仙傳延壽丹 
　　此方得自大明徐春甫太醫所傳昔日兩川有一大人名陳轉運到于靑城山下見一婦人在高山上望南行走如飛約年三十餘歲手執棒一條赶一百歲老兒轉運問婦人日因何打老兒婦人答日是女之孫我乃五百餘歲老兒一百十一歲是老兒不肯修煉服藥所以打之轉運下馬跪拜日願求此方傳留救濟世人因取名焉能治五勞七傷陽氣不舉具氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門　廣東接元堂何均年選料監製 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在姻筒作姻呼吸喘則立止每包錢一百文一分寄九江廣泰源洋貨店○江西省城磨子巷羅春臺發兌 
　　棋盤街北首梁愷悌啓 
　　保德蘭四門町坭出售 
　　才培齊利惠脫唵勃勤特四之四門町較別種均高久已馳名今運銷中國如欲購或定辨者請移玉來行面議可也 
　　經手中國各處義記洋行啓 
　　尋子 
　　胡桂初吾兒知悉汝於咸豐庚申年四月初一日同王二出城逃至潘墅鎭後又避居焦墊鎭北鄉河墩基與汝嬸母等合居一處至四月十四日賊兵又至汝同嬸母等奔逃至舜桐山正遇賊兵卽被擄去是年十四歲刻下不知汝在何方至今二十餘年音信全無我所生汝一子目前香姻無接吾所愉生在世者望汝回家情切否則我早可逝世矣倘汝無力回家可先寄信至常州成全巷口南首何宅或湖北漢口鎭泉隆巷內胡公舘內胡高生大哥處亦可我年逾七旬耳目昏花苦不勝言存日恐無多矣汝作速回家侍養以慰我望是所至囑如有同鄉仁人君子知音者通信吾兒氏則啣恩感激無涯矣 
　　乙酉年二月日　原籍新安現居常州胡孫氏啟 
　　着彩斷不登報　發記 
　　貿易一道切忌招謠而况運售呂宋票更宜愼密各行不識利害一經着彩輙將姓名住趾顯登報章以圖招徠其害何可勝言本行現定新章凡得巨彩者除密電通知後所有臺篆以及寓居悉皆隱去受實惠面免物議此本行愼重之至意識者鑒焉惟願得彩諸君電知後速來本行照彩兌現格外公道今售五月份票分裁均可價照大市紳商賜顧信至上洋棋盤街北首立速回件 
　　發記行啓 
　　PUSTAU&CO 
　　啓者本行向在四馬路老巡捕房之側開張今遷至五馬路二洋涇橋爲改換外國牌子名曰布士兜公司行在香港開設有年專辨各種花色棉線羽緞布疋顏料雜貨運銷中國各處碼頭久已馳名講將改換外國牌子字樣以供衆覽如　各寶號欲購或定辨者請至本帳房面議可也 
　　二洋徑橋福隆洋行告白 
　　撫卹福星船難員及家人 
　　福星碰船案斷澳順船撫卹一欵前已匯存上海銀行候各家属親自來領具呈領紙由本局代向英領事署騐給業經登報尚有未來領者本已滿限茲商准英領事展限三個月再不來領卽行註銷用特佈告毋自遲悞　二月十五日招商總局啓 
　　始創龍涎香戒姻丸　龍涎香戒煙丸 
　　原夫洋姻之悞人也初時吸食藉爲叙談消遣之資漸而流入五經日久欲成痼癮因虛受病百弊叢生於是有戒烟一法紛紛擬方以售於世而往往配入姻膏姻灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏姻灰等物配藥服食渣滓留存勢必日積月累停滯胸中至於隨經發病無論弱者固傷氣質即壯實者亦損精神無怪乎世之為戒烟者旋戒旋食癮亦旋增終入於迷途而莫之悟也本齋得有家傳秘方絕不用烟膏烟灰以助藥之困只選上藥配製爲丸服後不思吸烟亦無痛戒口自然斷癮身體強健飲食勝常卽吃回再戒亦隨其便永遠無弊幸而遠方播傳仍恐異鄕外客採買維艱特將原方開列於左務使人人週知以公諸世並非專爲圖利秘而不傳方內用牛黃胆星川貝陳皮以除痰玉桂洋參沉香木香丁香白扣仁温寒固氣北芪於朮衛生丸以寧神開胃補血加蘇合丸以袪風用能涎香以統除烟之積患矣每癮一錢吞丸三分每瓶價大洋五角　諸君恐難戒斷卽到本齋包戒斷癮後謝亦無不可本齋原為方便　諸君起見並非有心圖利也丸之妙處並非徒托空言若有煙膏煙灰攙入製丸　皇天不祐此丸不獨為戒煙之用並治一切心氣肚痛癮疸癐瘍筋骨疼痛諸痛即止如神　原方　正龍涎有二類　正母丁香五錢　上廣木香五錢　正西牛璜兩半　紅肉洋參三兩　鮮白扣仁一兩　九轉胆星三兩　加料衛生丸卅個　天生於朮二兩　去白陳皮一兩　正好沉香五錢　加料蘇合丸廿個　米炒北著二兩正川貝母二兩　上甜桂心二兩　共未蜜為小丸　廣東邇遐齋分設工洋英界老巡捕房對門開張另有正龍涎香發售 
　　英五月票已到　天源 
　　前得大彩早經列報今售英　月票全張半張分條價照市信購原局回件棋盤街 
　　萬利票行發財票　一本萬利 
　　本行自運逐月呂宋票出售全張洋六元半張分條照市遠客函購祈指明棋盤街北首原局寄奉不悞 
　　英五月票出售　萬勝祥 
　　全張六元半張三元如蒙○賜顧祈認明本號招牌幷有招財童子爲記庶免沿街拆信者魚目混珠也 
　　萬勝祥啓 
　　呂宋票出售　同奮榮 
　　英五月份票全張六元半張三元分條七角各處函購原局寄奉上洋四馬路 
　　藥良而法善 
　　啓者今有滬江英界四馬路中和里內詹誠德寶堂發兌戒烟靈丹其名三香者我曾購之果能將姻戒淨甚爲妥當毫無弊病具可謂藥良而法善也 
　　淞口買稼堂識 
　　活人無算　閔氏中外第一靈丹 
　　此丹耑治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律 
　　局設盆湯衖閔小槎醫寓 
　　梁豈悌始創　窩巴肥兒藥 
　　此糕作點心常食大人開冑健脾小兒能去五疳積滯有病治病無病肥兒每包錢一百念文一分寄九江廣泰源洋貨店○江西省城磨子巷羅春臺發兌棋盤街廣東梁愷悌啓 
　　新到上貨 
　　墨晶二元茶晶一元翡翠玉鐲三元一只戒指如假包退金利源馬頭昌順隆 
　　專科回扈滬 
　　金陵張秉衡先生善門包醫痔瘡痔漏全仗藥力限日除根永不復發儒理內外方豚寓仁濟醫舘斜對門榮興鐘表鋪 
　　新開大德祥洋貨號 
　　在上海大英大馬路中市坐北朝南自運東西洋貨大呢羽毛哈喇嗶嘰回絨花素咈布倘蒙光顧格外克己先行交易擇吉開張此佈 
 

Page 7

 
 
   
 
 

Page 8

 
 
   
 
 

Page 9

 
 
[賭負呑烟]  
　　揚城某氏婦詼諧善謔放蕩不覊竟忘其身爲巾幗也尤好與羣小年作葉子戲卜晝卜夜不負止邇來陰雨無聊遂至彩衣街某姓店内聚賭將簪珥等飾盡行輸去婦遂自尋短見於上月二十七夜服阿芙蓉膏斃命聞氏母家業已控官牽涉同賭者二十餘人不識賢有司如何審斷也 
[憲示照錄]  
　　近來邦水時有外方僧道沿街惡化爲患居民事爲保甲總巡曁江甘兩大令訪悉特會銜示禁榜列通衢昨經友人抄錄郵來爰卽照登如左照得揚城時有遊友僧道三五成羣向各舖户强討惡化稍不遂欲輙滋生事端查各僧道如果出外朝山進香應赴寺院掛單食宿何得横行無忌擾害閭閻難保無匪徒溷跡其中乘間窺伺除札飭僧道兩司查明驅逐外合行出示諭禁爲此示仰各坊地保及舖户人等知悉自示之後如有前項不法僧道仍向街巿强討惡化卽行扭禀赴縣以憑從嚴究辦坊保徇隠察出併究其各凛遵毋違特示 
[賭棍拒捕]  
　　海城縣之東四十里有某堡甲乙二人素以聚賭爲事黨羽衆多威福自擅鄉里爲之側目差役不敢往拘上月初又因賭博搆衅各率其黨數十人持械相鬥致斃一人經屍親赴縣報案　飭捕役往拿凶手捕役知該賭棍結黨甚多未易拿獲因禀請縣主派袁鳳山把戎帶捕盜勞勇二十人前往協拿該賭棍得信卽糾其黨五十餘人持械拒捕差役望風逃避營勇上前格鬥因寡不敵衆受傷六人狼狽遁回投縣哭訴張邑尊聞報大駭卽訴道轅請撥防勇往擒道憲恐有意外之事尙未允准不知如何了結也 
[捕役獲匪]  
　　前日京口工部局巡捕途遇過客五人肩負被囊行色怱怱頗有黄鶴凌空狡兎脫罦之勢心竊疑之遂呼集同人向之詰問詎五人言語支吾早已不寒而慄因卽獲解縣中邑尊略訊數言無不盡情吐露爰飭各責數百板先收外禁以待覆訊聞被囊内有川綢皮袍洋縐夾襖各衣至所犯何案須俟訪明續報也 
[彚錄甄别觀風題]  
　　甯波月湖書院經陳太守於上月二十七日甄别點名給題並不扄試投卷者有一千四五百名生題子曰伯夷叔齊二章童題先之勞之至先有司詩題將軍且莫破愁顔得顔字○本月初三日觀風生題子貢問曰孔文子三章童題暮春者詩題班固封燕然山銘蛾子時術賦以喻積學而成大道爲韵偹夷策甯波風俗利弊說招寳山望海歌春日感事不拘體不拘韵 
[美醫施治]  
　　朝鮮政府准美國醫生亞林之請將漢城中逆臣洪英植故居改爲病院醫治國内人民業已修葺將竣擇日開診矣查亞林君前在中國設院施醫歴有年所去夏就美國駐韓公使之職兼施醫藥救人洎韓亂閔泳翌被匪剌傷延請亞林診治奏效甚神閔氏深感其恩具禮致謝且轉請國王准其就都城設立西法醫院自備資斧施醫兼教韓人習西國醫法並親往美國添招醫官二三員前往助理云 
[三月朔日袁翔甫大令偕游味蒓園贈主人]  
　　細逕入幽處緑陰如水凉芳郊雙目迥繡谷萬花藏才識園林主劇談意味長此中看不厭一片好波光[  南湖外史稿]  
[朱篠汀鑑湖漁隠圖]  
　　青山斷續水連漪晴果宜人雨亦奇劇愛鑑湖風景好更堪漁父解吟詩風流繼起小長蘆重寫扁舟入書圖我欲棄官偕母隠一竿烟雨夢南湖[  南湖外史稿]  
三月五日偕李芋仙袁翔甫兩大令王　園廣文錢昕伯何桂笙蔡子茀朱岳生四明經集於張氏味蒓園竽老首成二律依韻奉和乞諸 
[吟政之]  
　　㶑灔晴波映碧灘暮春天氣足游觀主賓脫略胸襟豁花木扶疏眼界寛難得古懽四美具渾忘時事百憂攢此間大好吟詩處分付園丁筆硯安　今日當杯盡名宿分明雅集繼西園大家都入畫圖裏此會聊堪姓氏存觴政嚴如孫子將酒酣狂露阮郎褌晚來更上高樓望一抺斜陽挂遠村[  南湖外史楊伯潤初稿]  
[鑑湖漁隠圖爲朱君篠艇題卽正]  
　　鑑湖之水清且漣鑑湖之漁肥且鮮烟波萬派艇一箇置身其際幾神仙妙哉吾友紫陽子生長湖濵樂湖水朅來海上幾經年回首釣游心獨喜喜將陳迹付丹青身世飄蓬醉亦醒揮盡黄金不復顧逸情還繫曰蘋汀自來志士漁樵伍蔑視飄纓與曳組江湖滿地别無人一笠一簑足千古我亦雙湖舊釣徒册年前事未模糊願君更　傳神筆添我閑身入畵圖　倉山舊主倚醉稿 
 
 
