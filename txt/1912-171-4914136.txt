# 1912 - 171 - 4914136

 

Page 1

 
 
評論 
[中國用人制度宜從選舉不宜從委任（續）（芙）]  
　　吾國用人行政昔皆權操於政府地方行政之人由中央政府委任中央行政之人則由專制君主特簡人民不得參預也官吏虐民失職雖准人民上訴然善於作弊者恒工於彌縫且所委任之人必先得上官之信用下民上訴不能冀上官之必究適足以自危其身家故非至無可如何之際必不用其上訴之權相承旣久則人第知國爲少數人之家產决不以國家爲公衆所共有於是人民視國家之治亂興亡一若秦人視越人之肥癢處今日弱肉强食之世而吾國人不知國家爲何物者居十之七八是可憂也欲救此弊莫若促人民愛國心之發達然爲促進人民愛國心計則吾國任用行政者之法更宜尙選舉矣 
　　邇自民國成立主張民權一切用人之法皆以伸民權爲主於中央行政員則由參議院推舉而總統特任之於地方行政員則由民選而都督委任之是於選舉之中寓防弊之意法至善也而一班主張委任者每調國民程度太低一日假以選舉之權流弊必不能或免要知天下之事有一利必有一弊選舉有弊委任亦豈無弊選舉開奔競之門而委任之失亦在此二者皆有弊則取弊之易防者選舉時之鑽營須鑽營多數之人委任時之鑽營祇須鑽營一二有勢力者向多數人鑽營難故防之也易向少數人鑽營易故防之也難且人當任事之先旣請託多數之人則其視事之後鮮有敢肆無忌憚損公衆以利一己惟彼恃一二豪强以爲長城者乃敢違背公理侵犯人權是選舉較之委任爲可取也縱二者之弊皆不易防則宜擇法之可以補救人民缺點者吾國人民向不知民權爲何物救此弊者莫若假以選舉之權是選舉較之委任爲合宜也雖在法德咸以委任之法任用地方自治員然法德之人民能不辭勞怨而監督行政之人吾國人民恒視公事爲不足重輕罔云監督法德之人民有圑體有學識行政者難以欺之吾國之人民無圑體無學識易爲行政者所欺故在法德尙委任也可尚選舉也亦可獨在吾國宜尙選舉不宜尙委任使吾今日而仍以委任之法用人則異日賄賂公行於上剝削習見於下人民之困苦可預料其甚於今日而人民程度之增進恐不必能轉勝於今日蓋委任本吾國舊制也世道日衰人心不古利用委任之制而微倖登進者日益衆近數十年中比之百年以前何如百年以前比之數百年前又何如更不觀近數月中所委任乎騙棍蕩子目不識丁者皆相率而入仕途矣嗟乎若輩而任行政之職則國事之改良其俟何日 
使地方行政之人由都督委任則選擇之權操諸都督一人監督之權亦操諸都督一人此無論其果有心爲地方謀得人否也然一人之耳目有限則賢者未必能進不肖者未必能盡去一人之心思亦有限則監督必有所不周而流弊必甚况地方行政者爲都督委任之人地方議事者則爲公民選舉之人所議未必所行所行未必所議圑體旣分無甚關係之意見難免於地方行政之前途大有碍也嗚呼地方政治爲内政根本内政又爲立國根本故余不憚煩而自抒所見非好辯也余之主張選舉非謂選舉無弊也特以惟選舉爲足伸吾民權伸吾民權爲足以救吾病耳今之所患者祇在人民未曾深知選舉之必要使吾投票者不分德怨而惟選擇一二急公好義明白大局能辦事而持躬淸潔者使被選舉者羣知不圖虚名不辭勞怨不爭私意見則吾國之轉弱爲强可指日而待矣彼投票者被選舉者其亦念時勢艱難而自勉焉斯可耳　　（完） 
來稿無錫許西龔 
[查前淸内帑以濟國用議]  
　　不換紙幣之多害（　　） 
　　愛國公債之不易 
　　愛國公債殊勝於不換紙幣雖現在不爲生利之用苟可免列强要挾固不妨對國民爲將伯之呼然公債之能否成功一恃國民能力中國人口之 
 
 
 

Page 2

 
 
繁爲各國冠而生利者寡蝕財者衆故貧乏者實居多數加以近歲　片之毒幣制之紊滿吏之剝削賦稅之苛擾以小　之家而變爲赤貧者不可勝數其號稱茂富者尙不足比日本富豪更何論歐美之密林奈爾Minichaire南洋華僑雖負富名然非家有鄧山一再應募其力亦竭試觀路債風潮如何激烈路股利益如何優厚而購者不能足額則國民之能力可知今政府預算不敷至二萬八千有五十二萬兩之鉅（据財政總長熊氏言）力何能及卽照現儗一億萬元之債額能否成功實一疑問也一視政府信用自新政府成立以來殊多失望之事中央與地方呼吸不通國民惘然莫識玫權之所在不知何法之當從而國費之豫算在負有責任者復彼此剌謬雖國民抱毀家之願恐當局乏舒難之忱此公債之能否滿志又一疑問也一須金融機關各國募債均由銀行經理而以郵局輔佐之我無中央銀行爲募債之機關又乏私家銀行之可託内地郵局頗染官衙習氣郵遞尙未合法如委以募債之事誰則信之且募債之要有三一收欵之地必使於應募之人一儲債之所須免侵挪竊盜之慮一募債之數毌使市面起恐慌之害今機關全缺則前兩端難得妥當辦法如任聽私人勸募雖眞心愛國者不乏而强暴借端欺騙擾累閭閻者所在皆有恐政府未得募債之益國民先受募債之害此淺而易見者也以言第三端政府應知通國現需實幣幾何方足周轉約有見金若干足資收吸乃酌定債額總以不擾金融爲斷使茫無成算輕率從事即在富裕之國尙起恐慌貧困如中國其何以堪今聞愛國公債額定一億萬元不知政府果確有把握而爲此耶抑明知其難而姑爲是以息一時之口耶此亦一疑問也噫不換紙幣之爲害旣如彼愛國公債之不易又若此將不免仍仰外人之鼻息乎彼借欵之必代爲監督英外務大臣已於國會一再富布德華銀行總理亦在栢林開會聲明故無論我如何辦論如何對付彼决不退讓多數國民旣以此爲大辱而政府究不能爲無米之炊將何術以解此厄吾不能不思及前淸之内帑矣前淸内帑素裕自那拉后執政大開賄賂之門效忠者載寳而朝希竉者輦金而往海内脂膏收吸迨盡上年西十二月十一日倫敦太晤士報駐亦訪員述淸室内庫情形頗詳謂庚子拳亂西兵首入淸宮監守者爲美統將蔡黻Chaffee於禁城在北隅一宮發見藏金約值九百萬鎊美軍交替時英軍入宮接管統將爲葛瑞禮gayclec均妥爲保護以原物交還中國老佛爺還自西安不謝外人守護之勞而反託辭守者無人寳藏盡失索報效於臣民除所得之新貢獻不計但以舊有帑藏論足償七八年一切外債云云（憶前淸光緒帝逝世時太晤士報載有此事）据此則九百萬鎊之藏金實外人所目覩非臆度之詞卽攝政昏庸帑藏不免有所竊盜剩存之數當亦可觀足濟國家目前之急　時英國之變政近年突厥之革命雖行君主立憲而王室私財悉歸政府管理若法蘭西葡萄牙之革命舊君或死或亡其私財之歸公更不待言我國體旣更尙優給歲費按之法理前淸内帑之應歸國有實屬至公至平爲際此民窮財盡之秋通國呼號而無有提議及之者豈袞袞諸公偶爾遺忘耶吾切盼當局者毌輕發滅國不流血之不換紙幣毌奢望毫無把握之愛國公債而注意於前淸内帑善爲處置毌任肥私人之囊則國家之大幸矣 
命令 
[二十七日臨時大總統命令]  
　　國務總理唐紹儀因病呈請解職唐紹儀准免國務總理本官此令 
　　交通總長施肇基呈請辭職施肇基准免交通總長本官此令 
　　任命海軍總長劉冠雄代理交通總長此令 
　　任命治格爲廂紅旗蒙古都統福壽爲正藍旗漢軍副都統此令 
　　任命袁德亮爲右翼總兵此令 
　　署登州鎭總兵鄧際昌著調省另候委用任命杜憲藩署登州鎭總兵此令 
[專電]  
　　北京電　袁總統咨參議院文云前據國務總理唐紹儀呈稱因病請假赴津調治當經本大總統給假五日並任命外交總長陸徴祥暫行代理國務總理事務在案茲復據該總理呈稱連日延醫診視舊病轉劇懼膏肓之漸入捐頂踵而何裨 
懇請准免國務總理本官迅簡賢能接任以維大局俾獲乞靈藥石退處淸閒等語本大總統迭次派員赴津診視勉留據各該員回稱該總理一再固辭情詞懇切毫無回京就職之意等語民國肇興百端待舉邊方騷動尙未綏靖友邦承認尙無正式總理一職有保持行政統一之責關係重要未便久懸除批准該總理辭職外自應速行遴員任命庶一切政務得以進行現在 
國基初定締造維艱必須富有經騐中外翕服之人始堪勝任本大總統一再遴選查有現任外交總長陸徴祥宅心正大識見宏通歷充參隨專使公使十有餘年於外交情形知之最稔各國政治源流尤能洞見本末實爲中外信仰匡時濟變之才擬任命爲國務總理茲特照約法三十四條請貴院同意 
　　北京電　繼任總理巳於昨日提出參議院開特别會議决 
　　北京電　今日（二十九）上午參議院投票選舉總理准旁聽陸徴祥當選國務員均辭職 
　　北京電　今日（二十九）參議院特别會表决袁總統交議陸徴祥任國務總理案得七十四票 
　　北京電　國務員將有更動外交伍廷芳或王寵惠司法汪兆銘財政應德閎或王淸穆周自齊工商唐文治交通陳錦濤或湯壽濳其餘不動 
　　北京電　徐世昌自有繼任總理之議即大受攻擊决計出洋 
　　北京電　内務部人口册廣東湖北江寗新疆廣西未報院己通電催令速報以便分配衆議院議員名額 
　　北京電　參議院續議國會員額以人口無確數擬照諮議局員額之三成爲標準 
　　北京電　銀行圑提出大借欵條件四項（一）五年内包售債票（二）資本圑派一代表在稽核處與財政部之間（三）審計院之預算委員須用外人（四）收鹽稅照海關辦法熊總長力拒謂各項皆無商量之餘地專言墊欵毌庸續借大欵 
　　北京電　黎副總統電致政府詳陳國民捐勒派爲害日内將發嚴禁勒捐命 
　　北京電　黎副總統以事繁不克到京請派人代任叅謀長袁總統屬意憑國璋 
　　北京電　胡瑛以代理都督張學濟與師長李炯衝突將開戰擬返煙調停 
　　北京電　前晚駐京一鎭兵將起事經軍官跪求始己 
　　北京電　天津近有天良會謀爲不軌袁總統飭即嚴查 
　　北京電　參議院因趙秉鈞拘豫代表凌鉞钑曾廣爲要求出席質問 
　　北京電　京中共和黨各報館上書袁總統攻訐陳其美 
　　北京電　袁總統致書鐵良勸速來京免啓嫌疑 
　　北京電　劉　雄定七月一號到交通總長任 
　　南昌電　李都督嚴申烟禁駐潯英領不允禁阻印土入口 
特約路透電 
　　北京電　參議院開會討論陸徴祥爲總理經全體贊成同盟會員亦表同意 
　　北京電　參議院第三讀會關於國會章程之議案己能過其討論最關重要者爲各省代表人數應否視户口之多寡或注重納稅之資格或如前政府之注重學識資格又第一讀會通過關於東三省都督均權之議案 
　　北京電　銀行圑函詰熊總長謂頃據顧問員質問交付之墊欵中政府不照訂約動用 
　　北京電　政府擬派那彥圖爲代表前往蒙古商議聯合那謂蒙古不宜民主政體不如推崇活佛管理徐圖取銷獨立有某西人謂近日俄國售於蒙古之軍械係日俄戰時所用現在蒙古邊境民人旣懼俄人侵入又慮民軍聲討甚屬非常驚恐云 
　　北京電　交通部會議京奉鐵路餘利向例將二成交付省財政司現議决停付 
　　北京電　黎元洪電請組織調查各省財政機關部國務員大半贊成此舉 
　　北京電　聞同盟會員面晤滿清舊皇族招之入會 
　　北京電　馮國璋定期明日邀請國務員及滿蒙親貴在海淀卽衛兵司令部集宴 
　　北京電　政府命稽勳處稽查爲國死難後裔入學讀書一槪免費并囑令訂立章程 
[譯電]  
　　北京電　借欵交涉顯已中阻銀行團須俟中國承認條件始允續交墊欵條件中最重要之點爲銀行圑須作爲政府之財政處及照海關辦法整頓鹽課中政府料參議院必起反對不願承認將續與銀行圑磋議 
　　北京電　熊總長因借欵交涉重起波折故復有辭職之說上次國務院會議並未詣會其墊款用途之中國稽核員徐恩源業巳辭職 
　　北京電　參議院審查滿洲問題之股員報告謂東三省軍政將來不歸奉天都督管轄惟外交重大事務則悉由該都督直接辦理 
　　北京電　袁總統己派教育次長范源濂赴南京與江蘇都督程德全討論遣散軍隊事務 
　　北京電　徐世昌奉袁總統命赴兗州與張勳磋商歸從民國事宜按張仍於山東南部擁兵萬人奉戴滿淸說者謂徐世昌此行必能稍收效果 
　　倫敦電　要求叅政權之女子搗毀玻璃之風現己蔓延各處倫敦各省郵政局之玻窗多爲擊碎即蘇格蘭北部亦有此風愛恩皇后開歡迎會時首相愛斯奎士亦詣會有要求參政權女子向之宣言繼乃拽其衣巾而搖之該女子即被人逐出據訴出會時投之下樓幾殞其生且失鑽石針一枚所佩金錶亦爲撞碎主張女子參政權之勞倫斯君今己由獄釋出 
　　倫敦電　土意兩軍近在蒲却曼附近天戰意軍輔以砲隊於黎明時攻擊埋伏西堤賽特之土軍六千即逐之出壕遺有屍首五百具同時意軍包攻土軍大本營以砲毀之是役意軍死二十人傷一百十二人阿爾巴利亞大局君士坦丁頗爲憂慮逃軍歸附阿爾巴利亞亂黨者大都皆阿爾巴利亞人顯爲政治之爭所鼓動近今統一進步黨干涉選舉一事彼等挾恨尤深現要求開除某大臣極力已組織秘密黨會分布君士坦丁瑪拉斯的及薩洛里卡等處如一九零八年之靑年黨然 
[公電]  
　　津浦南段陶局長電　袁大總統曁津浦鐵路局鑒固鎭兵變遜得信到浦鎭與第一軍司令部籌商又到臨與第四師司令部商定鎭撫辦法第四師當派彭長營带兵一中隊連夜到蚌埠己將變兵之快鎗收回數十枝陸續遣去百餘人尚餘數百人不難就範在蚌交貨之貨車己安全分配幸無意外蚌埠情形可以無虞惟固鎭兵心尙未安靖遜偕營長即赴固鎭相機辦理擬用三寸不爛之舌不用五响之毛瑟快槍也至該散兵起釁之由係因欠餉兩三月與官長有誤會之處並無他意尙顧名譽故可以口舌解散之遜宥 
　　國務院電　開封張都督各省都督鑒奉大總統令准參議院咨稱准河南都督張鎭芳眞　内開案准河南臨時省議會咨送議决河南文官考試暫行法按考試分高等普通二種當經審查以原案高等文官考試關係重大議定條件恐與中央法令抵觸考取資格及効力悉准確定移送省議會覆議茲准咨覆仍執前議自應照行惟有疑義兩端隨舉如下（一）高等文官與普通文官依現行官制如何解釋即以何官屬高等何官屬普通其界限以何爲標準（二）考試法係暫行中央法令頒布時當口失其効力第依法取得資格是否同時消滅抑仍繼續存在卽河南文官考試可循資所在將來文官任用法上應有何等効力此二問題須先解决然後文官考試法乃能執行無碍除照復省議會外謹電請貴院核議迅示俾便祇遵等因到院查文官考試章程現尙未經中央制定頒布則高等文官與普通文官界限如何劃分暫時無可擬爲標準且文官考試章程及文官任用法亦均須由臨時大總統提交本院議决方能有效各省不能自定致涉紛歧除電復河南都督外應請大總統通行各省一體遵照以期統一等語特此通令各該都督遵照此令特達國務院敬印 
　　廣東胡都督電　各省都督鑒敝省圖書館告成欲得貴省財政說明書收藏全部以備欲周知郡國利病者有所省覽望惠寄一份爲股粤都督胡漢民叩敬 
　　華僑聯合會電　袁大總統及國務院外交部總次長鈞鑒據舊金山美洲中華民國公會函稱美國和滿省上議員爹令謙及嘉缽寛省下議員勒架所條陳專禁華人入境之新例苛待更甚於前現上議院通過候下議院同意决議卽送美總統簽押陽曆七月一號頒行請電政府作速與美使交涉等因其新例條欵想張公使在美應有嚴駁具報無俟再呈乞商美使速電美加將該新例取銷勿傷中美感情爲幸特呈候覆華橋聯合會正會長汪兆銘副會長陳楚楠叩感　 
　　華僑聯合會電　北京永光寺西街國光新聞社轉莊君嘯國呈袁大總統及國務院外交部總次長鈞鑒接泗水函書報社長蔣君報和六月支日忽被關都下逐客 
 
 
 

Page 3

 
 
　　令限八日内出埠詢其理由謂停坡字期滿不能復住蔣言字雖滿期尙有王字彼云有此亦當出境祇得要求展限以便回國彼云且待辦法荷人越法背道爲世罕覯蔣君昆仲爲爪哇大商輸財助餉數達巨萬提倡公益不遺餘力此次泗案發生蔣君担任社長不能不　電呼救遂招荷忌虐待情形言之堪憤乞政府迅速設法保護以安僑商華橋聯合會叩儉 
　　浙江旅滬學會電　杭州蔣都督禇司長鑒會員沈祖緜治虞有方有民翕服頃聞上虞劣紳冐竊旅杭夏鑄等名揑詞禀訐不勝駭異務乞秉公查明免使循吏灰心奸人得志全浙蒙福浙江旅滬學會朱福詵等豓 
　　紹興旅滬同鄉電　杭州蔣都督褚司長鑒上虞沈知事治虞政績爲浙中第二循吏早有公論今聞該邑劣紳揑詞朦禀陰圖陷害光復以來人心險惡甚於亡淸此風萬不可長應請迅予澈查以儆刁風而彰公道幸甚盼甚紹興旅滬同人孫廷獻張鳴等叩豓 
總理出京之政海潮 
[唐後陸前之過渡時代]  
　　唐紹儀濳逃出京本報對於改組内閣己屢誌不一誌茲承另一訪員見示近日情形照錄如左 
　　一外國人之觀察英國某君日前謁見大總統以唐紹儀此次濳逃中外訕笑以爲中華民國成立伊始第一次總理如此不負責任大失外交界之信用唐氏不去信用不易恢復至請倣美國制度不設總理由大總統擔任國事總統不以爲然頷之而巳 
　　二東南各省之觀察東南各省對於唐氏濳逃異常激憤有南方與論均不直唐氏之舉動等語惟上海陳其美則極力爲唐辯護日昨又急電國務院爲唐氏抱不平並有逼之者何心繼之者何人等語大總統見之大爲不然聞已發電辨誣矣茲將兩方原電付錄於後 
　　陳其美來電　袁大總統國務院參議院武昌黎副總統各省都督鑒臨時政府甫成立忽傅有逼退總理之惡耗丁茲時艱　堪演此惡劇唐總理固受逼而退矣試問逼之者何心繼之者何人果於大局無害而有益卽更舉總統可也何但是不然　母躁鄙見止此竊與大界諸君子亟起　之其美哿印 
　　袁總統覆電　總統致武昌黎副總統上海陳總長各省都督電陳總長哿電悉唐總理奔走國事積勞成疾匆促赴津　洽連日再三派員慰問勸其回京信使往來不絶於道來電謂有逼退總理之惡耗殊堪駭詫參議院爲各省代表機關衆集都下衆　昭彰詎能聽人逼退卽鄙人亦何能坐視此必幸災樂禍之徒先作謠言挑撥惡　敗壞大局人心至此恐中國不亡於前淸時代而亡於此等簧　是非者之手陳總長素明大局乃竟誤聽浮言殊出意外鄙人受國民付託之重一日未經卸責一日不能爲壁上觀苟更舉有人得輕負荷爲個人計樂　大焉副總統與各都督俱以愛國爲前提决不爲浮言所惑幸各剖晳以釋　疑是所厚望大總統碼印 
　　三政黨之觀察共和黨統一黨統一共和黨對於唐氏均以其蔑視職守私自濳逃有負國民委任决不能再令回任至於同盟會則分兩派優秀者羣以唐氏濳逃有損同盟會名譽決不能令其靦然回任一般無意識者因與唐氏有私人關係則力主維持恐失其攀附之地云 
　　四報界之觀察報界則對於唐氏之觀察分三種（一）激烈派無偏無黨主張公論者多歸此派（二）穏健派共和黨機關報多屬此派（三）辯護派唐氏機關報及同盟派之一部分是也尙有一派對於唐氏此次濳逃不著一字同盟派報大都如此識者以寒蟬派目之 
[共和黨本部大會情形]  
　　共和黨於二十三日下午一時在湖廣會館開本部大會到會者三百餘人頗極一時之盛首由主席孫武報告合併情形及進行辦法並演說本黨對於政府實行監督對於支部須　集人材等語演說畢幹事周大烈報告本黨進行辦法及各省支部分部成立情形聞者感動報告後理事那彥圖登台演說並出演說辭請黄爲基代爲發表政見略謂政黨有三要素第一要有研究心須研究政策之爲何物不可徒以意見相持對於他黨尤須以政策爲前提不可徒圖黨見第二要有自警心黨員須時時互相警策尊重人格不可貽人口實以招他黨之攻擊第三要爲政治上之活動不可爲權利上之競爭黨員對於自己之黨尤須有愛護之心愛他即是愛黨愛黨即是愛國云云後熊希齡登台演說略謂本黨自成立以來對於國事主持穏健主義是天下人所共和知者惟政黨第一最要者以國家爲前提中華民國成立伊始對外對内艱難萬狀絶非政黨互相爭持之時即如日本政黨競爭頗烈至中日日俄二戰爭時各政黨則化除私見合衷共濟爲一致之活動是我們所宜引爲師資者至對於他黨之競爭譬如戲園只要角色出衆自然勝利况國家事業甚多尤不能任一黨專制是故政黨亦不能有一而無二只要以政策爲前提則愈競爭則眞理愈顯也後又謂希齡承乏財政千縷萬端智慮不足尙望黨員鞭策其後云云范源廉繼起演說黨員有三要件（一）有政黨之知識（二）政黨之道德（三）有政黨之能力極爲透澈演說畢遂振鈴散會合拍一影而散 
[副總統維持黔事之苦心]  
　　貴州楊唐兩都督互爭雄長將以戎衣相見副總統日前派參議趙鈞騰會同湘都督委員危道豐赴洪江與楊盡誠唐繼堯所派代表會商調和辦法楊督雖顧潔身而退其部兵則須回黔駐黔滇軍則須回滇以免釀成衝突但代表等雖如此議决唐督一方面恐未必服從昨有前黔軍參謀長郭光燾謁見副總統呈述黔省糜亂情形黎公答以弭平黔亂非將唐楊二人一併罷斥委任第三者爲都督不爲功然遽行委任又恐唐繼堯抗不遵命反損中央威信昨特電請大總統以黔軍斷無在外解散之理應以前黔省督練公所總辦趙南山爲該省安撫使率黔軍回省迨抵黔境唐必自請辭職再更任資望適宜之員爲都督庶免競爭之禍致有流血之慘 
[淸談（萍桴）]  
　　甚矣虚橋之習之深中於人心牢固而不可拔雖當共和時代百度維新獨此人心之痼洗疾猶右如醉如痴而殊途一轍 
　　以明明微服濳行之人而飾之曰因病請假吾不知其所因者何病豈病在竊婦而逃歟抑亦以個人之風義有逾全國之委手因病友之賣遂不憚爲國之負歟 
　　說者曰唐氏今日辭國務之仔肩而尋衾枕之歡娱津門當夕樂也融融咄咄少川效相如之故事締鴛耦於歐西推其所謂膏肓之漸入者或者以晨昏之燕爾遂成床第之纏綿果爾則所謂捐頂踵而何裨者殆亦唐氏自道焉耳 
　　鳴呼如唐氏者同爲國民黜其籍可也同爲黨員除其名亦可也乃大總統尙優容之不遑同盟會亦矜惜而靡己豈皆中於虚僑之積習乎是殆非所測矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[第六版]  
要聞二 
[袁鴻祐被戕之原因]  
　　喀什噶爾（即疏勒府）電云伊犂廣都督懇　　轉北京大總統鈞鑒去冬伊犂光復後淸撫　　大化污民軍爲匪徒興師反對是役兩方均傷　亡四千餘人袁撫因屢戰不利電告喀道袁鴻祐擬從南路進兵勦伊今正袁道遂迫令焦提督撥馬步隊五百餘人大砲二尊開赴焉者阿克蘇一带適阿城事起不獲進行袁撫募兵缺餉密商袁道該道因庫儲無多禀請加抽鹽稅卽於徴糧内第石加銀四錢應徴本色之糧加價双改爲折色於民間旣已重歛於各營糧價又復加多如此搜括無餘以多報少以致軍心舍怨民不聊生查前後共解去六十餘萬金四月初旬又湊解二十餘萬兩幸阿克蘇鎭道截留存庫袁撫知餉源巳斷始决計與伊議和若使袁道稍知大義何忍以萬民之膏血爲殘殺同胞之資袁撫自想赤手招兵自易解决袁道乃竭力籌餉致死多人是袁撫興戎之罪尙輕而袁道助餉之過甚重蓋袁撫之罪係袁道釀成之也淸帝退位後五月天山南北婦孺皆知豈撫道猶不知耶旣己共和定必爲反對共和之舉緣該道與袁撫友誼與鄉族誼交深又眼見袁撫招兵已成騎虎之勢以故不顧茶毒生靈甘爲民國之賊子袁道仕喀十載善政少而虐政多其專制毒處至不可向邇頃聞袁撫尙要舉之爲替人縱不爲西域土地人民計又視天下現任之都督爲何如人復請問今日之民軍孰能容忍爲集同志軍民於五月初七日一時憤起將袁道夫婦並疏附縣貪污尤令槍斃各界同聲稱快此外絲毫無犯地方安堵如常租界教堂亦未擾亂因公舉前疏勒府知府王炳堃暫護道篆要推焦提督爲都督維持現狀保全公安焦督守此十餘秋與各界均有感情茲推讓再三仍不肯就惟有仰懇大總統俯順　情惠顧邊庭早頒命令勸諭慰留俾得有主不致擾害治安啓英俄之覬觎免遭浩刦則頂祝靡涯無任盻企再袁撫又必污爲匪徒口詞惑衆乞將此電發交承宣廳宣布天下俾共知曉是所盻禱如蒙賜電懇由伊轉寄庶免袁撫截存軍民紳商全體 
同叩文 
[地不愛寳之湖南]  
　　中央交通部特派員張君通典自三月由部回湘曾將湘省路礦情形調查明晰前經電部在案昨又電陳大總統唐總理曁交通工商部長云湘路股東决議完全商辦己由譚都督詳電通典調查粗畢因湘人公舉總辦礦務現與都督計　用開放主義聽商開採先設銀行將來卽爲大部與業分行湘中金礦甚多並求飭部選派商等礦師來湘查勘擇尤先辦以爲金本位籌備通典專注錫鉛睹礦現赴上海香港爲路礦招股未能來部供職請開叅事缺以避賢路 
[湘省茶稅調查錄]  
　　中央財政部據浙商朱濤等呈稱現聯合同志發明改良機器製茶公司請通行浙皖贛湘卾五省除内地行銷各項茶捐仍由各該省捐卡照章徴收外所有出洋茶葉内地一律免釐槪歸上海茶稅總局及各分局落地統徴等語旋即由部電湘令將湘省每年徴收茶釐總額及行銷内地運銷出洋花葉各若干一槪查明電復等因昨由湘都督復電以浙商朱濤等發起各節湘省極表同情至湘省茶釐因本年茶商失利收數多寡不能預定惟查前年收數釐稅共四十萬兩銅元十五萬五千餘串運銷出洋者近三十萬担行銷各省者約一萬二千餘担請爲查核 
[陜都督除暴安良]  
　　渭南縣蘆董村徐氏一案風聞此案前由高陵教堂致函都督府云徐審言等價僱程黑虎五六十人各持快砲擁至蘆董村謀殺教士幸教士出外該匪竟焚燒堂房并將李會長家搶掠一空請即勦辦等情軍府卽派外交司員王太和馬隧二標一營管带馬玉山带隊前往渭南會同王大令少蘭查辦西安府亦派員調查先後至渭均查得確情　都督自　旋渭各委員面呈此案起釁之由因教民黨百祿與徐知言之妹通姦知言恃爲護符任性妄爲徐審言徐益心以忤逆不孝控知言於渭南縣黨百祿恃教庇護知言抗不到案黨百祿又牽領多人日夜至徐審言徐益心徐益明三家滋鬧不休并將徐審言之伯母及僱工捆縛辱打慘無人理又傅集村人勒令揑造徐審言等之過惡否則鞭朴立至聲勢洶洶村人莫敢如何至教堂被焚騐其形跡火由内起是日黎明堂夫早起磨麵見耳房火起往看附近無人當即鳴鐘傅集村人村火救滅并未見有持炮之程黑虎等人至李會長亦並未遺失一物所稱程黑虎等五六十人擁至該村燒燬堂房搶李會長家全屬子虚顯係挾嫌陷害藉端訛詐等情都督卽傅集蘆董村合村人等質問一切咸稱此案黨百祿實爲罪魁伊以教民姦通徐知言之妹醜聲四播淪棄教規其罪一也旣姦其妹又唆使其家人伯叔弟兄不睦相爲尋仇其罪二也以教民而干預詞訟挾持民長使徐氏健訟不休其罪三也無端率領多人擅入徐審言等家滋鬧捆縛其婦女僱工私刑辱打牽人馬匹行同强盜其罪四也勒令村人揑造徐審言等過罪否則鞭打立至民不聊生其罪五也自焚教堂形跡顯然欲嫁禍徐氏引起交涉其罪六也誣告程黑虎搶刧李會長財物其罪七也蒙惑洋教士使之請兵剿辦村人其罪八也村人均奉教爲善彼獨教之爲惡敗壞教中名譽其罪九也都督以保教爲宗旨彼獨擺殘教民使村内人人自危其罪十也種種不法教會之所不容民國之所共棄若不及早圖之後患不堪設想等語張都督見村人所供與各委員所查無異即提 
黨百祿到案訊明就地正法村人鼓掌稱快以爲都督除暴安良不惟秦中生佛抑亦教會干城云 
[貴州近聞錄]  
　　貴州深居腹地而又交通不便故當滿淸時代官吏文件往返動以年月計殊足爲新政之累現當民國初建萬端待理一切文告何可依舊稽延該省都督有見於此特令省垣各機關將前撫署改爲統一辦公處以省往復而免躭延不日即將實行云 
　　黔省自二次改革後實業司長黄君幹夫爲開發人民之普通觀念起見特禀唐都督以前淸臬署後山建築公園該處地勢甚高池沼寛廣古樹參天頗佔天然之優勝而復施以人工規模遂更宏遠園外爲長牆約計七十餘丈内則佳木葱蘢亭臺雅潔正中復建一光復樓籍作紀念高約四五丈崇宏瓌偉頗壯觀瞻現在將次竣工約須建築費七千餘金之譜聞該地在前淸時爲官吏所獨有今以公之大衆人民大爲歡悅云 
[黔人不允以鎭銅居楊軍]  
　　黔人電湘督云長沙譚都督鈞鑒楊蕃誠軍隊回黔事黔軍府與省隨會派代表赴洪江與鄂湘及楊軍各代表會議又得大總統命令飭楊軍繳械回黔給餉編置等因方齒和平解决免啓　端乃忽有將愼兵調回貴陽以鎭還銅仁爲楊軍駐地之嚴令聞唐都督已定與撤隊回滇羣情震駭萬難遵從有不得不冐死謹陳者楊軍亦黔子弟何忍令其久役暴露於外重勞鈞紓鄉父老所惴惴者懼其携有利器足以禍我地方鎭銅當楊蓋誠出巡時所部廣開公口到處騷擾兩郡受害嫉之若仇前聞楊回黔已相　遠徙避鋒並迭電軍府設法禁止陳開釗本楊叛弁盤啹淸平凱重一带刦掠客商殘殺苗民二百餘命經鎭　鎭胡錦堂招撫旋爲楊軍勾煽竄擾銅仁燒掳官錢局礦稅局曁紳富陳書培等　滇軍馳救陳始挾衆走湘楊復委以二標二營督隊官似此兵隊斷難冀其與民相安况爲感情極惡之地設鎭銅以居楊軍該軍對於黔督是否尙受節制作何編練疆域旣分軍政不一稍加干涉又必肆口污　黔餉至窘對此不寳不主之驕兵如何收束大總統副總統殆以此策爲旅泥黔人所主張而遂謂計出萬全乎泥上同鄉離黔日久不識近况僅得諸道路訛傅不無誤會今昔安危實在現象何若在籍黔人之目擊身受者爲確滇軍徒平黔難不支黔餉數月來勞苦實多不謂功所在卽罪所歸能勿寒心而　黔者輙以一　字蔽之現唐都督已向省議會宣告電請大總統派員接辦黔事定於陽曆七月内妥任撤師郭重光戴調周杭劉顯世任可澄均向省議會辭職要求　賢另組已陷於無政府地步岌岌不可終日無　目前伏莽潜滋土匪伺隙冀得　　　遠在在需兵力鎭攝黔反正後　卒招募多　　徒槍枝散失殆盡卽趕急　　尤苦餉械無出亦非三數月所能　事中央　另　都督亦必得有大支軍隊駐黔仍非借用客兵不可是滇兵去留　爲吾黔省存亡　題不得不拼死挽回天下　有眞是非而後有眞公理楊軍條件無理取鬧在洪江已無可議之價餘何能就範惟有仰乞大總統迅派廣正威望能議黔情大員星馳來黔實地認眞查辦黔軍府諸人有如楊軍的布罪狀者即請從重治罪當未解决前並懇電唐都督責以維持現狀不准稍萌去志以固人心並飭其爲正當之防衛楊軍仍駐辰常不得移前一步如不遵大總統令繳械來黔聽候編置妥爲安插而徒恃武力相見只有出於一戰似此則滇之寃可雪黔之忠可紓楊軍亦不至久無歸期若　楊軍釋械回黔恐遭殘害省議會及春霖等均願以身命擔保必無他虞否則慘禍之來卽在眉睫死生呼吸哀我邊民一髮全身尤恐貽憂民國大局以重黔罪北望涕泣罔知所云不勝屏營待命之至黔紳商學界代表劉春霖嚴　熙等同叩 
[安慶劉警長宣布警規]  
　　皖垣警察廳長劉芳彬自蒞任以來因名望不孚屢遭與論攻擊由是進退維谷常存五日京兆之心以致警政日益廢弛昨經柏都督嚴加申斥有倘再不知自奮振作精神從新整理定將該縣長　各區警員分别撤換以重警政等語該廳長春令之後殊形惶悚遂督飭各區勤加巡緝并訂治安規則數條照錄於下（一）各區長區員管带隊官須盡夜　班带領警長分段巡查再由本廳隨時選派稽查微服暗探相助爲理（一）夜間行人及賣飲食物者每遇十二點半鐘卽應一律禁止如有要事必須在街行走者亦應盤問其人自何處去所因何事對答明白方准放行（一）客棧學舍及其他寓客處所須一律嚴查遇有形跡可疑及携带逮警物者得以拘送本廳究辦（一）客棧學舍須各該管區將該棧舍主人傅至區所取具切結如有窩莊匪類或知情不報者一經查出定行從嚴懲辦（一）客棧學舍匪徒最易　跡寺廟民宅當民亦多應嚴行取締如查有違犯警章立拿送本廳究辦該事主及僧道一併懲處（一）各城門地衛須認眞檢查出入行人如有違禁物品得以强行扣留（一）夜間城門關閉後非有本廳對牌証劵不得准其出入（一）水巡各員凡遇上下水輪船須多带長警加意偵查如形跡詭異或所带物品有可疑之處詳細盤詰倘有破資卽行扣留送廳訊辦（一）各　體遇有開會之事須先期報告本廳派員警視并轉呈都督查考 
[李都督籌畫鹽政要電]  
　　贛省李協和都督對於鹽政統一問題不甚賛成以故不許張總理派委來江接辦淮鹽總局之夏敬觀等到差仍飭省委之黄君緝熙認眞整頓冀絶弊端而收效力茲將李都督通電錄下副總統銑電以擁護中央財政維持統一各省淮鹽督銷應歸張總理派員接辦贛省極表同情惟鹽政一端中央尙未宣布統一辦法若仍照舊制敝省有尙待籌商者贛省向歸兩江兼轄鹽政每由南京遙制故鹽稅所入截留本省撥用者爲數較少商民因之觖望卽如每年銷小引十萬計稅厘加價約入一百七十萬本省不過分撥三十餘萬以視鄂省川鹽越銷淮界歲征百餘萬兩截留數目甚鉅湘省厘捐加價每歲分得幾及百分之三十枯菀廻殊且金陵淮揚之鉅南昌遠隔二千里外督銷總辦旣派自兩淮上官之監察難周贛省之督責未便以致營私舞弊節制全無分消緝私各差非出賄求即缘囑托百弊叢生商民熟視每致憤激俟變端已生又須爲之調后緝犯光復以後本省所派總理（前往歐陽霖現任黄緝熙）極力整頓鹽價每觔巳較賤二十文　者多主張破除引界自抽稅厘烈鈞持重未允蓋亦爲維持現狀免碍更章地步惟贛省庫欵支絀萬分現在全恃鹽欵稍資挹注如暫照舊制應將所收稅釐雜稅加價等欵分别劃定大約留贛須十之六解淮須十之四其鹽局總辦及派委分銷緝私各員贛督應有節制商撤之欋倘奉贊同敝省鹽政自易商酌卽希示復再前准財政部電籌辦公債擬鹽觔加價二文贛省現已籌辦並另加三文以資本省籌辦要政之用此項應由贛省自理不入舊欵計算 
[贛都督派兵出防]  
　　贛省新編陸軍第四旅長蔡森督隊赴贛州南安一带地方駐紮行至中途吉安府城士兵忽要挾發給雙餉不肯前進情形甚危以致逃兵還省謠言軍變人民頗形　恐衆經軍警不分　夜荷槍　巡省會　以鎭靜惟外府縣匪亂之案層見迭出現經李督諭令軍務司派警衛隊二連二排長徐光輝君督率士兵一排開往義寗州駐紮又派順休鬥外大校厰砲隊左隊胡隊長率兵於廿號携带槍砲闰往建昌府屬查拿鹽　又派炮營中隊開赴建昌縣屬彈壓土匪滋事以保安寗又興安縣屬藍張兩姓械　之案業經兵警馳往解散　成地方族紳　處詎爲時不入忽於十八號又有大股匪徒頭紮紅巾荷槍持械入城刦獄開放空槍該縣知事桂林誠恐大變挖墻遁避而兵警數名前往彈壓反被捆挷以致縣獄被匪刦空商民警惶嗚鑼停市現桂林逃至河口電報都督當經李督急電駐紮廣信巡防右路統領歐陽豪君就近飛調河口防營星夜馳往剿辦矣 
[蘇垣近事彚聞]  
　　吳縣地方審判廳推事楊光憲與律師楊蔭杭因細故爭執一事業經該廳推事蘇宗軾薛雪史棠夏敬履王炎武等依法律控訴楊律師違法侮辱等情而楊律師則私訴於省議會議長張季直君即由張君函致程都督囑爲開導法官勿小題大做等語而袁大總統亦有電至都督府其中有責備鄭提法司不能善爲處置之語現聞程都督巳令提法司先將該推事楊光憲撤任一面善爲開導以期和平了結 
　　南通縣公民李達等具呈都督府以通縣地方光復後並未設立審判廳卽舉前淸州牧張有埰充司法長乃張有埰種種枉法行私劣跡多端應請澈查辦理並另行派委法官來通組織正式審判機關等情經程都督以南通縣司法機關業於本年正月間派委孫枝楊傑二員爲該縣審檢各長前往組織旋據該審判長來省瀝陳爲難情形堅請辭職當卽照准俟遴有合格妥員再行籌設在案至稱該縣司法長張有埰枉法行私且有違背赦令故意覊押情事應候訓令民政長逐一澈查具復核辦 
　　蘇垣道養市民公社各員日前開會公議以養育巷内太平橋東西河道淤塞水淺污穢不堪亟宜設法籌欵以便即行開濬至臨河駁岸年久失修一經開動必多坍塌應由各户自行加釘木椿以防牽動當經議定將公社内所存公欵應用卽日雇匠開濬日昨禀明巡警總局請飭巡警隨時照料外并請由局通告各該處房主各自於臨河駁岸加釘木椿等情業奉巡警局核准矣 
　　泰興縣勞務畢業生葉鑑淸具呈都督府以各界公舉生爲黄橋鎭巡警區長乃民政長延不發表應請指示以定去留等情經程都督指令云該縣黄橋鎭警務迭令查辦迄未具復據呈前情應候指令泰興縣民政長迅速查明具復察　並　該生知照 
[浙屬請兵𠞰匪]  
　　上海旅滬學會會長朱紳福銑等聯名電致第五軍長朱瑞君　都督各司長略稱光復以來餘姚上鎭各　匪盜焚刦巨案多至二百餘起養　滋蔓民不聊生仰懇諸公迅賜酌派軍隊會同帮統王國治合力勦洗免致地方　爛事　迫切乞加施行等情卽經司令部函送都督當於二十七日上午由軍政府嚴電左路當統領略謂餘上各縣匪盜猖狂刦案多至二百餘件殊堪詫異巡防責在緝匪保安而地方仍多滋擾雖負其各仰該統領迅防王帮統带派得力兵隊通知紹河水師带船協助一面會商兩縣知事勒限嚴緝俾靖匪踪而衛問國勿令蔓延干各都督蔣儉印又軍政司致姚防營電云頃　該邑阮紳函報前數日臨山衛城内一夜連刧十八處匪黨數百人防營駐城遠不救近等語聞耗驚詫查姚邑東鄉釜山西鄉臨山地居要隘急應　隊分駐以痓靖匪亂至要勿延軍政司陳印 
　　遂安新知事吳星　馳禀都督請兵云（一）西北鄉悍匪飢民料黨滋擾迭　械鬥巨案無兵萬難鎭　（二）各前任知事注目金錢對於地方但求敷衍無事致有土匪鄭某剿匪聞署無兵萬難挽救（三）花會盛行遍及窮鄉僻鎭（四）煙苗豊取價值巨萬悍民　利秋來復稱必盛無兵萬難禁阻知事到任未久捕獲花會匪一名群匪胆敢在署後荒山開放空槍數十響立　刧獄幸知事督警戒備匪始解散日前在鄉捕一利事犯匪黨多人竟敢負槍昆迫半途經地紳保去種種凶頑無兵萬難行政現在征收改章抗糧鬧　在在可盧而會黨林立　輙滋事徴兵退伍未能盡守紀律種種爲難不僅掣肘應請迅派重兵下縣免致釀成巨變不可收抬等語現奉都督核准電飭劉忠　統領迅卽　隊馳赴該邑勦撫矣 
[共和黨奉天支部成立]  
　　奉天前己組有民社統一黨各政圑現均實行併合改爲共和黨奉天支部特於六月二十三日開成立大大所有選定部長及各幹事名單錄左正部長陳琪副部長周肇祥幹事員二十員廣輪傅士鋆壽鵬飛金永李碩夫李際春梁載熊劉文馥莊璟珂董淸峻習觀樞支可宗史紀常壽　黄成霖王則心李中刁慶祥薛永來彭錫瓚候補幹事十二員徐霖余崙光梁壽相宜純韓棠王鑒田福昌謝元李藩德林布榮綸王永泰 
[共和黨南匯分部成立]  
　　共和黨南匯分部於六月二十四日在城中習藝所開成立大會是日黨員共到五十餘人來賓二十餘人當由各員公推李君祖怡爲臨時主席宣布黨義其大旨謂現時救世之道當以政黨爲前提而政黨之圑體卽爲實行黨義之主要等語繼由宋君寳仁宣布規則共十四條逐條通過後卽投票選舉分部長徐君守淸十七票當選次援寳山成例添舉副長李君祖怡二十二票當選又舉幹事十二人陸君以鈞馬君戴仁陳君檄陸君望降黄君報廷宋君寳仁潘君光澤陶君學　潘君鍔陶君元斗徐君功黄吳君光宇均當選選畢徐部長守淸及莊君炎陸君以鈞相繼登檯演說均極痛快淋漓一時場中拍掌聲不絶於耳是日又設有招待書記幹事紏儀各員且入黨諸君均議事會及各鄉董並學界案有名譽之人故自開會至散會雖曆時甚入而秩序始終不亂其整齊肅之象殆近今所僅見云 
 
 
 

Page 7

 
 
本埠新聞 
[執法科愼重生命]  
　　滬軍都督府執法科禀軍法司長蔡君文云案據陸軍第二混成旅旅長陳漢欽呈請槍斃衛隊滋事犯兵劉雲勝劉石林一案當經本科提案研訊據稱十九日合謀槍擊隊長一節並無其事且當時亦無閙餉情事惟隊長曾傅令兵士等前往輜　營領餉而兵士並未前往等語本科鞫訊再三　不承認且該犯兵等供詞與偵探科之報仍告尙屬符合惟報告中有衛隊兵士不願減餉當舉正目朱福林懇求本衛隊周連長一層則與該犯兵等所稱隊長傅令兵士前往領餉等語不合查陳旅長呈稱該犯兵等合謀不軌屢次滋事等情均未確實呈明殊不便即行定罪本科爲鄭重案情起見特將該犯兵等供詞並偵探科報告及該旅長兩次呈文一併送呈司法長察閱務乞轉飭偵探科再照供詞詳細查明見復並請轉禀都督令飭該旅長迅將該犯兵等平日屢次生事之罪狀並當時合謀不軌之證據及證人等一併搜案送科以成信讞是否有當伏乞司長裁奪施行 
[解决淸潔所問題]  
　　西門外園地帮糞夫將西區中區淸潔所門窗等物打毁並毆傷多人曾經西城商圑會長出爲調停經紀前報茲悉市政廳長業己交由議事會議定善後辦法十條由西城商圑會另行公舉人一人接辦淸潔事宜俾得聯絡鄉民無礙生計至現在承辦之宋如玉應卽撤退以平衆忿聞不日卽當實行 
[關於選舉事宜之調查]  
　　各縣選舉議員章程應視各縣城市區域所征忙糟房捐牙典各稅之多寡以定應選議員之名數如該縣所征各稅在二十萬元以下者共可選舉議員二十五名（以二十萬元可選議員二十五名合算則每名扯洋一萬三千九百八十四元六角五分七釐五毫可得議員一名若能餘多稅洋三萬元照章應再加選議員一名茲查上海縣城市及所轄各區域每年共可征收各稅約得洋四十七萬五千四百七十餘元是以共選議員三十四名惟調查市政廳所收地方捐欵可得洋七萬七千四百餘元尙未列入若將此欵併計在内則本縣議員尙可增出二名今將本城所征各稅及所轄各鄉區域收稅數目曁選得議員名數調查於後 
　　上海城市收數　上下忙九千七百七十餘元有另　　　三萬 
一千九百六十餘元有另　房捐六萬三千八百元有另　牙稅四千四百十餘元有另　　稅二千七百七十餘元有另　　蕩四百六十餘元有另　以上共收約洋十萬零三千一百二十餘元有另 
地名　　收稅洋數　　　　　　　廳　議員名數 
上海　　十萬三千一百二十餘元　　　　　七名引翔　　二萬九千八百三十餘元另　　　　二名蒲淞　　三萬一千零八十餘元另　　　　　二名漕河　　二萬八千九百元有另　　　　　　二名曹行　　二萬一千八百四十餘元另　　　　一名塘　　　二萬零七百四十餘元另　　　　　一名閔行　　三萬八千九百九十餘元另　　　　三名　　　　二萬一千二百元有另　　　　　　一名北橋　　一萬五千二百四十餘元有另　　　一名高行　　二萬四千零四十餘元另　　　　　二名陸行　　二萬二千五百三十餘元另　　　　二名洋涇　　二萬五千六百十餘元另　　　　　二名三林　　二萬三千七百元有另　　　　　　二名楊思橋　一萬七千三百七十餘元另　　　　一名陳家行　一萬六千八百三十餘元另　　　　一名法華　　五千七百二十餘元另　　　　　　一名　橋　　九千六百五十餘元另　　　　　　一名塘橋　　一萬二千九百四十餘元另　　　　一名閘北　　六千零六十元另　　　　　　　　一名以上各處共收各稅約得洋四十七萬五千四百七十餘元合計選得議員三十四名（内除二十萬元應選額定議員二十五名外其餘二十七萬五千元有另照章每多三萬元加選議員一名是以加選九名合成三十四名） 
[提倡國貨之函稿]  
　　民生國計會提倡土布國旗分送各行政署及總商會等一律懸挂並函請轉勸各商厅用國貨己誌前報茲將總商會等覆函錄後 
　　總商會函　查此事業經貴會通告衆己周知敝會可不必再發傅單欲求事實上效果不如各業各勸較爲切實現擬於敝會常會時布告各董請各担任勸導不獨國旗應用國貨即一切日用所需無一不應保存總以利不外溢爲主要諸君子以爲如何 
　　民政長函　貴會以土布製造國旗洵足爲提倡國貨之一道候卽分行各商會轉知各商號可也 
　　滬軍政府函　頃承惠助國旗一方具徴貴會名實相副良深欽佩惟是玄色宜先染藍再蓋玄色庶較烏黑除已飭懸揚外用再提倡 
[組織署假藝術補習會]  
　　南市城東女學於本届署假期内擬設藝術補習會請專家教授書畫及手工兩科書法教字學源流及正草𨽻篆各種字體畫法專教毛筆畫花鳥人物山水寫意工筆穿插教授手工科專教各種教育玩具及化學的製造品 
[農業促進會成立有期]  
　　本埠農業促進會發起以來頗受社會歡迎奉天安徽福建南京揚州淸江紹興崑山華亭及日本東京等處通都大邑熱心志士通函組織支會分會者紛至沓來該會主任丁辛垞君以會事日繁急需舉定臨時正副會長並添舉幹事以資辦事而促進行昨在棋盤街泗涇路議事處開特别談話會當場舉定高澤畬君爲臨時正會長程定夷黄涵之兩君爲副會長丁辛垞君爲幹事長並舉文牘會計交際庶務十餘人分科辦事聞該會會員已達五百人以上現訂陽曆七月十四號開成立大會届時必有一悉熱閙也 
[裁撤華洋裁判所之手續]  
　　南市華洋裁判所業巳由江蘇都督轉禀司法部命令撤除該所所有案卷共計九十餘起己一併移交地方審判廳收管其寄柙市政廳内之竊盜命案犯人三十餘名商請警法理事員暫行拘留候再備文提回柳辦 
[道士盜賣廟基續誌]  
　　拱宸門城上大境廟住持羽士蔣慶榮盜賣關帝廟基地被市政廳訪提巳紀前報明由偵探將蔣及其徒李金生傅案由陳裁判研訊蔣供願將單據交案請騐奉判暫留旋派偵探带李出外責令檢交方單候騐 
[再紀貧民暴富之疑竇]  
　　向居閘北之貧民朱賢生因暴富可疑經偵探隊解送裁判所訊供各節曾誌前報茲悉捕房以朱供在三馬路拾得金條卽禀請公共公廨出票於前日呈請陳交涉司簽字移文閘北市政廳請爲提歸會審公堂訊辦當經錢市長會同孫裁判蔣警務長呈復陳交涉使以朱賢生係屬刑事照章應以發生地點爲主歸閘北裁判所審理且據朱母周氏呈稱朱由三馬路回來在閘北總局口拾得查核前後供呈不符不能據爲　　尙待詳查覆訊核奪 
業已呈請陳交涉使咨移公廨轉知捕房查照 
[警捕又起齟齬]  
　　閘北四路二區二十一號巡士金殿華前日在海寗路華洋交界處阻止病丐入境致與　四捕房一百七十四號西捕衝突當被拘入捕房昨晨解送公共公堂請究先由該西捕禀稱奉諭車送病丐出界迨至海寗路南林里附近卽被該巡士阻止向諭被毆是以拘究並由一百七十八號印捕投訴目覩巡士行兇各節　由一百二十一號華捕禀稱因見該巡士在租界内是以帮同拘案訊據金巡士供稱在二區充當巡警甫及七天因見西捕等車送病丐及所墊之蓆爿穢物至華界因而詰問致被指爲越界違章拘送案下惟該處馬路中間於前年鼠疫風潮時隔有鉛皮彼此毌許侵佔巡士站於本境範圍之内並不越界于涉亦無毆打西捕之事請爲明察旋據該捕房捕頭投稱該巡士站於工部局管轄地内殊違定章應請究懲關讞員商之德裴副領事以該病丐等係奉公堂命令驅逐該巡士不應干預姑念新充不明界限從寛判金拘留六天以示薄懲 
[再誌串詐案之關係]  
　　西洋籍商陳少春之妻劉氏在公共公廨控告鄒雲甫張王氏串詐洋五十元業經中西讞員訊判鄒與王氏各存捕房洋一百元交保候訊在案昨晨被告代表赫雷司律師带同被告投廨聲稱此案己延多日請速訊斷關讞員商之德裴副領事以此事與僞造軍用鈔票案頗涉嫌疑諭飭鄒與王氏仍各存洋交保訂期下禮拜六集訊核奪 
[錢佩珂與沈鴻翥糾葛]  
　　嘉定人錢佩珂前向靑浦人沈鴻翥（卽沈小春）私收華安人者保險公司保費洋四百二十元經該公司經理張書壽查悉控請公共公廨提訊其時因沈到堂作証由錢挽友人载軼凡等向沈理勸廳允歸債迨後公司控案巳因証據不足判令註銷而錢私收之欵及前向沈商借之六十元亦不歸還是以沈一再控奉公廨傅案於前晚集訊原告沈鴻竊偕証戴軼凡孫景福上堂証明前情質之錢延律師到堂代辯聶襄讞以尙有証人未到因與觀審西这民奥領克君判交原保候補傅人証於下禮拜四再訊 
[南洋大學舉行畢業式]  
　　七月十號卽舊曆五月二十六日南洋大學堂鐵路電機兩專科曁附属中學附属小學各班生行畢業給憑式該校監督唐蔚芝君昨已柬柬邀中外教育家届時前往觀禮 
[辨别是否竊贓]  
　　船户丁四福日前承裝日商日信洋行之棉花在浦東焵泥渡地方停泊候潮失去花衣一大包當報浦東警局請爲緝究嗣經該洋東與船户探悉係住居焵泥渡東贜塘之陳新華偷竊立報警局派探前往陳之家内搜出原贓解由浦東裁判所訊判將人贓併送上海地方檢察廳豫審陳稱花衣係屬巳物張廳長遂函致該洋東商情棉花驗水局員於昨日到廳察驗因該洋商之花衣係售與漢口帮與鄉人自用之棉花大有區别故一經察驗定可水落石出也 
[湖北旅滬公學放假]  
　　湖州旅滬公學於昨日三句鐘暑假先由男女學生一百餘人在該旅學齊集斷由中西教習率領學生排隊至湖州會館之正　分左右排列教習凌銀之君等宣布全體學生成績並依次訓合假後功課須在家温習全體學生致頌行三鞠躬禮畢攝影排隊回學 
[法律顧問員入京]  
　　順天輪船昨日由滬赴津前任香港按察司關高特君已附之北上聞關君係由中國政聘之爲法律顧問云 
瑣聞 
[城内]  
　　民政長批示○典商晉昌禀批請　　前淸光緒三十四看李縣令任内禀准給示在諸翟鎭開設代步何以禀叙宣統二年間設殊不可解旣稱近來金融恐慌難以維持定於陽曆六月三十號起止當　贖候卽出示曉諭以免鄉敢誤會致生事端至　叙去冬爲地保糾葛巳在檢察廳起訴判斷有案如再發生翻探違斷等事仍應呈請檢察廳接續核辦不得拉雜牽引致蹈侵越并着知照　德泰莊學生禀批據禀該莊學生在途遺失安裕莊票一紙計洋四百元業已登報作廢恐有意外紏葛禀請存案查學生是何姓名遣失時問地段均未切實聲明巳　無憑察核且正式禀牘須該莊東姓名具呈僅用牌號又屬違式不准惟旣據　叙巳向安裕莊止付掛失姑候照會商會查明有無别項情弊仍候復到再奪報紙附 
　　地方審判廳民庭批示○蘆福生等訴私賣公所批案經判决該民等仍以少數簽子謬謂衆皆贊成殊屬憤憤此次來狀稱同衆共祇三十餘家與前供不符無論同業究有若干家總須邀衆結算帳目有無虧欠公議進行方爲正當辦法該民等竟謂公所之事彼等本無管理之權是爾等直視公所爲私有物惟所欲爲恣無顧忌顯有擅專舞弊情事殊不思該民等己具有不得擅賣公所切結如敢違異一經有人告發本廳惟有依法移送同級檢寨廳起訴到庭按律懲處毌謂言之不預也至所稱施春榮另行立摺收取房租如果屬實施春榮　屬不合候卽嚴飭停止并命承發吏諭知租户遵照可也 
　　地方檢察廳批示○陳阿狗訴　　　訓毆傷未愈請求提起公訴由批此案前經本廳豫審該民供稱當時眼目昏花寔未看明似係周彜訓推跌致傷而不能指實當以該民年老昏瞆所告不實且前受之跌磕微傷痴已脫落毫無痕跡准予免訴在案今又以周彜訓挾嫌糾人兇毆傷未痊愈並粘呈上海醫院醫方所　爲治眼之眼藥與此案有何關涉砌詞朦控顯見意圖拖累特斥不准 
[南市]  
　　民政總長批示○耆民徐大鑫禀批禀悉此案前據來禀當經批候照會川沙民政長查明核辦在案茲據禀請提案究治等情本總長不操司法之權無從飭辦仰卽自赴該廳禀催或赴高級審判廳控告毌須凟訴　寡婦龍　氏禀批來禀閱悉此案經本總長兩次照會川沙民政長提追拋禀仍無動靜等情本總長職非司法無提押之權如該氏心不甘服卽自赴高級審判廳控訴可也　南匯縣市民唐侃卽唐斯盛禀批察核來禀殊多糾葛旣經南匯民政長迭次批斥何尙不知自反所請特行提訊未便照准 
　　拖欠巳久○蔣楊氏控夏蘭生賴借銀一案已經前淸上海縣訊據夏供認虧欠本利銀八百兩限令理處有案茲經該氏具控審判廳由廳長指令南市裁判員傅案催交昨已傅夏到案訊供游移判令赶　理處 
[閘北]  
　　事不干巳○地保龔書齋因奸估北新涇鄊民喬新祥之妻徐氏業經裁判長孫君訊實判令收押在案嗣由龔妻王氏呈請改罰當奉批斥不准詎昨有錢玉如至所代龔遞禀並令收呈處速呈錢市長察閱因收呈處不能錢卽忿忿而去 
　　交還鳥籠○蔡伯生馬根　徐悅生因串搶唐森火之鳥籠由七區將馬徐二人解經警務公所預審處訊實押辦蔡則被逃未獲前日復倩吳隆順油坊等具禀辯護卽經蔣警務長將蔡逮案昨由凌司法長傅集列名各店舗質訊一過判蔡將鳥籠交還馬徐二人交保開釋完案 
[英租界]  
　　移花接木○永豐錢莊經理郭永蘭因婦人孟阿囡（卽孟氏（前以方單央中凌東甫（卽凌夢周）何桂春等抵借銀一千五百兩言明如逾期一年本利不付卽行照單管業並經中人凌東甫領往指看且由地保宋瑞周蓋戳茲因逾期不理郭擬託英商愛爾德掛號榑換契據詎經會丈局往丈已非前次領看之地是以不愿管業控奉公廨將孟氏及地保宋瑞周傅案於前晚集訊原告代表律師偕原告郭永蘭上堂証明前情並稱單地不符顯係中保通同串騙應請訊究質之孟氏供認借銀屬實並稱實因無力回贖祇能歸原告管業餘供支吾聶襄讞以單地不符中舍均應負責判孟氏交原保候函致會丈局查明並傅人証於下禮拜一再訊地保宋瑞周臨訊不到應飭着交候訊 
　　兄弟分產○王妙春王妙榮王春榮同控胞弟王紀生匿單不 
分一案前晚由廨復訊被告延律師上堂辯稱被告方單已經繳案原告所有方單亦應飭令交出匀分聶襄讞與觀審西官克君 
判交原保候補傅親族長到案訊明再核 
　　當夥捲逃○石門鎭　成當夥徐宜樵因捲吞現洋六千八百三十元及錢三千三百四十八千餘文逃匿滬上經該當經理徐倉粟偵知來滬控奉公廨傅案於前晚訊供不諱求恩寛限覔保料理判押限一個月先繳銀一千兩餘准交保出外理處 
　　票欵料纏○巳閉正元謙餘兩錢莊股東陳子範因不付程思萬衞子山方鼎甫等票欵銀兩被控前晚由廨復訊　造仍各延律師到堂代表經中西官研訊良久判令退去候下禮拜三再訊 
　　傅訊見証○陳玉祺因不理結欠茅鈞鴻貨洋一百九十一元前晚由廨傅訊供詞各執判交原何候傅見証於下禮拜五質訊再核 
　　不服判斷○木作頭吳壽桂控被朱香李阿三毆傷等情曾經公堂訊明因吳巳成殘廢判朱李各押兩月所有存洋一百元除醫費外悉給原告爲養傷費完案詎朱等不服昨延哈華托律師上堂聲請復訊中西　員諭候訂期再行訊核 
　　傭婦被疑○北四川路八號住户洋人　脫來司因失竊金表等物疑係傭婦王徐氏張竺氏所竊控由捕房昨經由　將　氏拘解公堂訊供互推判徐氏押女所兩月竺氏押一月示儆 
　　匪黨待質○長江積匪劉永順（即劉麻子）之同黨王友生前日在北四川路被探周小弟拿獲昨解公堂請究據該探禀稱王匪曾與獲案之張桂生同在鎭江串竊民軍手鎗聶襄讞商之德巴副領事判王押候與劉匪等質明併究 
　　聚賭賣煙○粤人鄧阿卿黄阿三在北四川路一千八百四十三號屋内私設總會聚賭售烟又吳淞路三百八十九號李阿四家私傅燈吃又北河南路四百七十號門牌小客棧主何江泉聚衆賭博均違租界章程由捕查獲昨解公廨訊明判鄧黄李三人各罰洋二十元何罰洋十五元一併充公烟賭各具銷燬 
　　竹匠逞兇○尤榮海控竹匠黄德明將伊母金氏毆傷致死一案昨由捕房將黄拘解公堂押候下禮拜六訊核 
　　負債櫐櫐○徐大寳控沈阿榮不還借洋五百元並房飯洋九十元昨由捕房將沈傅至公堂交保過堂候訊 
　　女孩迷路○女孩沈成德前日在馬路上徘徊啼哭由捕查見詢係迷途卽送公廨暫留昨由官媒解案請示據供年十一歲山東人家有哥哥餘語不淸判留候懸牌召領 
　　傅問　子○揚州女子王江仙曾於父死後由其母價賣與貴州路一號雉妓院鴇婦胡王氏旋經捕房查悉以胡　不應買良爲娼將女與鴇併解公堂於去年五月二十日定案判胡鴇押女所三月女發濟良所留養在案茲女在所吵閙昨晨由所送案請示據供家住揚州卦子街尙有姨夫周啞子在原籍判改留本廨候移傅周啞子到案再核 
　　竊案待訊○張阿四因竊新閘陶洪章家值洋八百元之綢縐消　與吳四寳錢栎齊被控昨由包探將三人一併拘解公堂訊供一過判均押候查明於下禮拜六訊辦 
　　乘問拾物○前晚十一點餘鐘愛而近路耀祥里附近某姓家起火時有沈阿通乘問混入該處葉雨生家搬取值洋二百餘元之衣箱圖逃被探拿獲昨解公堂訊供屬實判沈押三月以儆 
　　過犯復來○過犯杜阿三復來租界由探查獲昨解公堂訊實判押西牢七月期滿逐出租界 
[美租界]  
　　小兒跌暈○前日傍晚有童子楊念祖在西華得路搭乘五十七號電車失足跌下暈倒於地由捕車送醫院療治 
　　同行嫉妒○鍾紀生沈西江二人同在嘉興路開設飯店昨因同行嫉妒互相扭毆沈傷頭而由捕拼送捕房將鍾暫押沈送同仁醫院醫治 
　　撕毁帳單○煤炭店主沈某昨向斐倫路德發西酒店收取帳欵店主婦以沈所開之帳浮冐不實將帳單撕毁致起衝突扭控捕房飭赴該管領事署起訴 
[法租界]  
　　考驗學生○新租界法文書館因交夏令將次放假休息故於昨晨由監院滿篷君禀請法總領事喇伯第君在大自鳴鐘正廳都試來西男女各生徒功課以憑獎賞品物 
　　並非拐販○淸江婦人費張氏前日带領女子胡小蘭由原籍來滬當爲包探撞見以其形跡可疑拘入捕房轉解公堂請究張氏稱在原籍出錢四千文購爲養女並無别故質之小蘭供詞相同並稱情願跟氏爲女判當堂開釋 
　　深夜賭博○徐生卿林生榮唐桂言等深夜聚賭爲捕查知一併拘解公廨訊究林徐等同稱實是又麻雀牌消遣判各罰洋兩元以爲違章者儆 
　　故態復萌○周長根顧阿喬曾由公堂辦過數次逐出界外近又匿跡租界肆其偷竊故技當爲包探查知一併拘解公堂訊究判顧押年半周押三月滿期仍驅逐出境 
中華律師大學校專章 
[第一章總綱]  
　　第一條　本大學宗旨爲養成民國律師專門人才 
　　第二條　本大學分設正科别科校外科三項　正科三年畢業别科校外科均三學期哲足一年畢業後得升入正科校外科參觀本章程第十八條　 
　　第三條　凡在本大學畢業者均由本大學授以畢業文憑甲在大學正科畢業者得稱學士律師之位　乙在大學别科畢業者得稱業二律師之位　丙在大學别科校外科畢業試驗時未得充分者得稱大學　業士准下次重行試驗 
　　第四條　本大學先辦别科校外科續辦正科 
　　第五條　本大學信照外國法官資格必須從律師出身中國尙無是項專門人才本校辦此專爲養成律師及法官資格起見 
[第二章學額及資格]  
　　第六條　别科學額暫定三百名校外科無定額　　第七條　别科入學資格分四項　甲中學畢業及與中學程度相當者 
　　已曾在法官法政自治審判講習所等畢或肄業一學期以上者 
　　丙在二十五歲以上合公民資格者 
　　丁以上資格除中學畢業生不經試驗得以入學外其他各生資格必須由各省各縣教育會民政司法署及自洽圑體保送入校始得免入學試驗校外科必須得有各項法政或講習所在三學期以上畢業證書爲合格 
[第三章學科]  
　　第八條　正科學科俟增設時規定 
　　第九條　别科及校外科課程表如左 
　　學期 
學科　　　　　　　第一學期　　　　　　　　第二學期　　　　　　第三學期公　法　　　　　比較憲法民主憲法　　　　行政法總論　　　　　　行政法各論法學通論及法理學　法學通論　　　　　　　　法理學　　　　　　　仝上民　法　　　　　民法總則　　　物權　　　親屬法相續法　　　　　債權法商　法　　　　　商法總則　　　商行爲　　公司法保險法　　　　　手形法海商法破產法　　　　　　　　　　　　　　　　　　　　　　　　　　　　破產法法院編制法　　　　　　　　　　　　　　　法院編制法　　　　　　仝上訴訟法　　　　　　　　　　　　　　　　　刑事訴訟法　　　　　　民事訴訟法國際法　　　　　　　　　　　　　　　　　平時國際法戰時國際法　國際私法羅馬法　　　　　　　　　　　　　　　　　羅馬法　　　　　　　　同上英美法　　　　　　　　　　　　　　　　　英美法　　　　　　　　同上法學實業訴訟實業　法學實習　　　　　　　訴訟實業　　　　　　　同上經濟學　　　　　　經濟學　　　　　　　　經濟學　　　　　　　　同上外國語　　　　　　英德日各擇一門　　　　同上　　　　　　　　　同上　　第十條　校外科免外國語一科 
[第四章入學及退學]  
　　第十一條　入學時須具入學志願書其式知左學生某某係某省縣某處畢業茲承貴大學錄取願入某科　業遵守校章今具願書爲証謹請中華律師大學校長　中華民國　　年　　　月　　　日學生　　簽印 
　　第十二條　學生疾病或有不得已事故而退學須具理由書品校長俟查明實在方可照准 
　　第十三條　學生如有左列各項情事者由校長令其退學一不守本校規則者　二有心疾或染嗜好者　三學期考試不能合格者 
 
[第五章試騐]  
　　第十四條　試驗分兩種　一學期試驗　二畢業試驗 
　　第十五條　學期考試由本校教員試驗畢業考試由本校請司法部派員試驗 
　　第十六條　正科畢業後充各省最高等律師或公家大律師 
　　第十七條　别科及校外科畢業後充各省各屬律師之職 
　　第十八條　畢業試驗時不及格者補習一學期後再受試驗不　者聽 
[第六章學費]  
　　第十九條　别科生與校外生均扣足一年畢業三學期每人納費八十四元均於第一學期開學前預繳 
　　第二十條　中途退學者學費槪不退還 
[第七章校外科]  
　　第二十一條　本大學所設之校外自脩科者爲公民有職或寒畯之士具有法律知識限於經濟不能親自來學者准其自行研究如有疑問可仿萬國函授法隨時通函質問每届一學期來本校與别科生同時面試三學期試驗成績合格除畢業時給以文憑外得入本大學正科如僅領講義考試不到　試而不及格者本校祇給以脩業証書 
　　又校外生入校時如無各項法政畢業文憑呈驗者必扣足兩年畢業以示區别 
[第八章附則]  
　　第二十二條　本校學生一槪不膳宿 
　　第二十三條　本校自别科校外科畢業卽繼辦正科 
　　第二十四條　本大學正科章程迨開辦時續編 
　　第二十五條　本章程如有未善之處由校長隨時更正 
　　第二十六條　本大學由中華律師聯合會所組織報名處卽在英界卡德路本會事務所如有遷移登報告知索閱章程　　自寄 
本會現遷在美界海　路匯四捕房西首新造洋房 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新論語] [  冰]  
　　子曰捐而時勸之不亦多乎 
有欵自外洋來不亦樂乎人不勸而不捐不亦小人乎公民曰其爲國也借債而能自强者鮮矣不能自强而能救亡者未之有也志士愛國國富而民强救亡也者其國民之責與 
[新論語] [  匹志]  
　　陳子於都督戀戀如也似不肯去者子曰棄之而可惜者其都督與子曰富而可求也雖喪心之論吾亦爲不如不可求從吾所好子曰寫滑稽游戲自由而出之樂亦在其中矣不義而黨與會於我如浮雲 
[新孟子] [  珂]  
　　某國承認中華民國總統曰子亦來承認乎曰總統何爲出此言也曰民國成立幾日矣曰三月曰三月則我出此言也不亦宜乎曰國事未定曰子聞之也國事定然後承認民國乎 
[改良大藥房最新廣告] [  何立三]  
　　啓者人生世上只須顏厚心黑萬事能做發財不難本藥房有鑒於此特悉心研究發明藥水兩種一曰厚顏水服之能使極脆軟之面皮變成老厚雖經萬人唾駡而面不紅一曰黑心水服之能將心臟染作黑色歷久不退顏厚如鐵心黑如墨雙方並進功效立見誠今日必需之要藥也欲發財致富者請嘗試之方知言之非謬也 
海外奇談 
[行乞致富]  
　　意大利人潘那利善彈琴常周流於英美坎拿大等處彈琴行乞於路今年五十餘矣自謂年老不能操勞乃於上月三十一日附船回原籍詎知行囊甚潤常日匯歸美金五萬圓餘或先時匯去或隨身夾带者尙未知有若干也 
尊聞閣詞選 
[蝶麟酬唱集（六續）]  
　　十三疊韵 
　　桃花夾岸古深長世紀追懷晋太康若許個中分一席歸與快賦理書囊　變幻風雲莫認眞阿誰能保百年身試看郭外高低塜塟偏前人復後人 
　　十四疊韵 
　　金貌香暖篆烟長虔禱萱花壽且康願博慈幃開口笑兒歸負得米盈囊　萬緣虚寂葆天眞肯向泥塗辱此身多恐狂談易招禍三緘吾口學金人 
　　十五疊韵 
　　睡難入夢覺宵長擁被孤吟且樂康好句都從枕上得枕囊便算是詩囊　　　滋味最淸眞爭奈慶繼　此身獨對西風倍惆悵天涯有個未歸人 
　　十六疊韵 
　　休問靑天路短長休傷世變盻時康携尊且自登高去野菊茱　采滿囊　秋盡江村景物眞蕭蕭落葉滿岡身登臨忽憶阮公語惆悵予生後古人 
　　十七疊韵 
　　覃精研思計深長同父才名震永康留得中興五論在千秋傅寫逼行囊　潇洒襟懷抑法眞肯從宦海妄投身北山幽竊南山秀　個茅庵避世人 
　　十八疊韵 
　　山自廻環水自長塵心滌凈夢都康怡情漫道無餘物鎖得閒雲 
一二囊　懺我　狂守我眞招將猿鶴伴吟身芒鞋布襪饒天趣做個　遙物外人 
　　十九疊韵 
　　愧我才如襪線長知君文思壓三康願從同調分邱錦數尺頒來貯繡囊　分　鬥韵樂吾眞心煞天涯著作身好向閒憲編一集郵傅海内質同人 
試硯齋隨筆[  率公]  
　　五代宮開濁亂巳甚后妃之賢淑者幾於鳳毛麟角不意得之於後唐太妃劉夫人太妃本太祖正室初封秦國夫人賢而無子　言於太祖謂次妃曹氏相當生貴子宜善待之次妃遂得竉幸乃生莊宗夫人力也厥後莊宗繼統母以子貴曹妃遂晋位皇爲太后而封劉夫人爲皇太妃夫人往謝曹太后太后頗有慙色夫人曰　吾兒享國無窮使吾獲没　地下以從先君幸矣然曹太后與夫人固相得夫人亦能下太后始終交驩世兩美也史稱夫人明敏多智略習兵機常教其侍妾騎射以佐太祖自太祖起兵代北夫人常從征伐云森蘭之習軍事良玉之　韜略得諸宮　固爲歷史所僅見况乎秉性賢明力持大體又夙裕鷄嗚戒旦之德也視彼利用幼主藉口垂廉乘間以竊大權而廷臣謟　盛以女中堯舜稱之者又當何如故特表而暴之 
心直口快 
　　某都督遲遲我行不就某總長之任專門替某鹽棧發電報何勿請他去做鹽此總理　　　[  自由]  
　　人心日偷幾有一瀉千里之勢非法律宗教相輔而行不爲功知　而不知國吾不知國亡後黨能獨存否 
　　聞某都督有辭某某總長消息目的何在洵我同胞心腹之憂堂堂民國之總理受我四萬萬同胞之委　而敢黑夜遁逃　諸原理我同胞自有公同捉拿逃僕之主權　　[  林星甫]  
　　文明國之政黨黨政而不黨粉野蠻國之政黨黨人而不黨政有道德之政黨足以興國無道德之政黨足以亡國我政府諸公心中目中惟有一黨字 
　　蒙藏之危險内政之　亂殆非我政府諸公之意中物我不禁大聲一哭 
　　滬軍之餉糈甚竭惟花酒費汽車費至充一千兩之軍餉支單出於妓女之手我肉爲之一痛堂堂民國之偉人而京有侵蝕公欵之事我心爲之一跳止謗莫如自修願我改府諸公三讀斯言 
 
 

Page 11

 
 
作自由談者不宜稍越道德之範圍星甫前喜作民立報之東西南北今喜作心直口快不知何故　　[  林星甫]  
　　吾商界中人稍有勢力就一味顧自已的發財門路多不念國家之强弱與同胞之生計傷心 
　　吾商界中人若有了幾個臭錢就嬌妻美妾窮奢極欲再不想着那些無衣無食的同胞傷心 
　　吾商界中人若　得些不仁不義的臭錢就說這些小小生意非 
我輩所做的傷心 
　　怪不得我中國之商業愈趨愈下若求商業之發達須去以上之積弊方可然而今口米價如此昂貴奸商壟斷如故教肩挑貿易之人如何度日傷心　　　[  病夫]  
戲劇指地[  健兒]  
　　翠屏山一劇飾潘巧雲迎兒者多穿鮮衣華服炫耀於人甚有指带鑽戒者大類富貴家氣象想楊雄此時不過作一都頭自己明明穿一黑色褶子家内主婢何至煊赫如此 
　　健兒謂巧雲衣飾以稍事樸素爲宜若迎兒則尤應穿素淨之衣方合實情 
　　黑水國一劇鄧伯道携子侄逃難時途中不能兼顧舍侄負子忽見侄悶倒地下急棄其子趨前撫侄鬚生演至此多作勢而翻一觔斗按之戲情似係急欲救侄不暇細審足爲他物所絆而跌者 
　　健兒謂卽使心急情切他無所顧無意中一跌可耳乃作勢而翻一觔斗反覺支離突兀甚無謂也 
戲評[  健兒]  
　　慶貴前晚楊四立又演拾黄金楊多才多藝尤擅此劇每逢演唱座客趨之若騖八時客巳滿後至者俱坐立於演台之側　亦可見其名重一時矣劇中共唱雙獅　彩樓配草　關黄金台丁甲山南天門拜壽算糧广山府八義圖貴妃醉酒落馬潮殺四門硃痧痣金刀陣等數齣中又雜唱廣東調大沽調全劇唱西皮二　秦腔崑曲文武各劇純仿南北諸名家派頭（再接再厲一絲不苟）而尤以鬚生之調門爲最動聽至殺四門時以竹代刀盤飛舞嫻熟之至又带翻觔斗唱做熨貼身叚娉婷悉合刀馬旦身分拾金時擬作嫖賭吃着之用借題發揮含刺　諷藴藉自然迴異濫用戒勸語而窮兇極惡者直是楊四駡人嬉笑怒駡皆成文章矣惜人太擁擠座客時起齟齬聲浪嘈雑致聽者不得悉心領會又外場關節生疎預備不及鐶鼓屢屢脫節殊爲憾事宜四立之時怒以目也演至終劇有一點三刻之久洵生平之傑作而冠絶儕輩者矣 
小說 
[詼諧短篇新人物自述] [  黨員]  
哈哈哈哈　呵呵呵呵　說起區區　眞眞笑話　從前景况　野算話把　大家曉得　吾也弗瞞　衣食弗全　當頭當完　親眷朋友　錢債欠滿　窮思極想　無路可攅　人人料我　弗入下流　定是候補呌化 
哈哈哈哈　呵呵呵呵　落裏曉得　革命事起　就是我個　救命星官　假裝熱心　苟且圖安　跟仔會黨　東奔西攅　糊裏糊塗　算我一個黨員　民國元勳　弗必多謙　擺擺搖搖　何等顯煥　從前債户　對我看看　耍想開口　有點勿敢　一身爛債　就此賴完　看官看官　格種前淸陳債　阿是理應弗算 
哈哈哈哈　呵呵呵呵　大膽老臉　瞎說瞎話　吹出牛皮　人都嚇怕　開口總統　閉口都督暗裏敲詐　嘸人敢話　認道我個來頭　大得野朶　鈔票洋錢　趁格勢裏擄進多化　花酒吃吃　麻雀叉叉　汔車時常坐坐　外國飯店踱踱　究竟國民悔氣　野算區區造化　嘸啥說頭　總是我個祖宗積福 
哈哈哈哈　呵呵呵呵　開會開議　外黨爛駡　抱此宗旨　大差弗差　一片亂聲　拍檯頓足　喊脫兩聲同胞同胞　專想人家交（搿凹切）落　國基未定　何妨推覆　外未承認　瓜分弗怕　生平素抱大志　願效外人犬馬　啥呌國家前提啥呌共和建築　有人問我盤駁　區區性命告託 
[短篇小說毒蟲大會] [  靜]  
　　舊曆端陽上午衆毒聚會於潮濕公所到者如蛇蟲百脚等各類代表不下數十種當時舉定　蝦　爲臨時主席遂由主席宣佈宗旨略謂吾等混跡大地巳久布毒是吾等故技此雖大不利於人族然幸吾　藏身處頗多人族　恨吾等亦無如何惟每届端午人族喜焚降香蒼术之類正氣所佈無𨻶不至此一時之難實所難忍今日應請諸君各舒意見預謀抵抗之法尤願羣策羣力期達此最終之目的一時鼓掌之聲頓起蝦蟆卽一　下臺 
次赤連蛇演說赤連固毒類中勢力最大者故高其洪大之聲乃謂某幸有一身斑爛人多以紅客目之故平時蟠踞夏津或横阻當道人皆不敢少忤甚至有老成者見余輙以杯水撮米供給之或崇拜之可見我魔力之大矣惟端節一關不能自由逃過故今日之議極表贊成言已亦直射而下　　（未完） 
 
 
 

Page 12

 
 
   
 
