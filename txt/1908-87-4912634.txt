# 1908 - 87 - 4912634

 

Page 1

 
 
   
 
 

Page 2

 
 
代論 
[蘇路開會後對於各股東之解釋（來稿一續）]  
　　乙之言曰從前明奉諭旨商辦尙不能拘束草合同今郵部章程其對於正合同之拘束力又何如政府實誑人民近如收回電報之風聞則人民已得之權利且百計以剝奪之况又有外人借欵以爲之倀耶即解之曰論章程對於合同拘束力之有無就章程與合同歧異者言也若合同所載則固雙方均受拘束者查合同第六欵　由借欵之日起十年後無論何時中國國家欲將未到期之借欵全數清還或欲還無論若干均可照辦　由是觀之我股東所痛心疾首於此項借款但俟第十一年即有解除合同之望解除之要何在曰全數清還而已我股東思之設届第十一年不能全數清還則一日有合同即一日自受縳於合同之拘束於外郵兩部何尤於中英公司何尤於現訂之合同章程亦何尤此猶就十年後還欵時言之也若十年以前造路期内尚有一種之危險諸君亦嘗研究之乎查合同第十五欵　設若建造鐵路時借欵所進凈數並生發之利息不敷造至完備以及裝配所需其不敷之數先由中國可提之欵提付以免延誤建造工程如仍有不敷之數則向公司續借洋欵其利息並條欵仍照現時之合同辦理　是何言與二十四欵條文吾讀至此面發赤而手爲之顫夫造路而竟至借欵不敷然則此滬杭甬一綫吾蘇浙人將心灰意冷依賴此一宗一百五十萬磅借欵而無所事事耶不然何竟不名一錢煩彼中英公司爲借箸耶至曰不敷之數先由中國可提之欵提付而明其理由曰以免延誤建造工程此工程者誰路之工程誰建築之又誰延誤之所謂可提之欵官欵耶商股耶商股商辦無所謂不敷其不敷而提者爲官欵無疑然則收回官辦此不敷二字即階之吾猶以爲非官實收回因不敷而提付官欵則雖謂人民斷送官辦可也下文更曰如有不敷則續借洋欵吾知將來不敷之結果必此續借洋欵四字了之而彼尚高晲大譚曰以免延誤建築工程也吾泚筆至此吾爲吾蘇浙同胞面益發赤而手益顫何也吾兩省股東固號稱一二月間而認股或一千餘萬或二千餘萬者也此次借欵咎外郵部咎銀公司咎誠無可辭然則不敷之時而提官欵而續借洋欵其咎將誰屬吾蘇浙兩省人民將負此延誤建造工程六字之爰書猶且照現在合同種種之虧耗續借洋欵僅乃獲免於延誤之罪此與外郵兩部何尤與中英公司何尤與現訂之合同及章程更何尤故吾謂今日死中求生即於無合同拘束處奮起直追已亟亟焉如恐不及造路期内如何而可以不再借欵十年以後如何而可以一次清還人皆曰部借部還我則曰莫如部欵還部我滬杭甬路線絲毫不挪用此項存欵如是則合同第六欵固决可實行第十五欵直决爲無效與其就間接拘束之章程中討生活孰若於雙方拘束之合同中占地步乎至於滬杭甬以外之線蘇則尙有完全之鎭徐浙則由嚴衢以接贛由常江以接閩由湖州以接皖之廣德由嚴淳以接屯溪皆有偉大之利益我股東乎設預存一政府將剝奪人民權利之成見一路不辦一錢不名恐將來之失敗尙十倍於滬杭甬因噎而廢食則必饑再不食則且死吾謂不如平其噎且徐徐食之也此應解釋者二也（未完） 
專電 
[電一（北京）]  
　　東省擬借外債二千萬又經唐紹儀面奏慈宫諭飭與樞臣商議現樞臣意見相同即日出奏 
 
 

Page 3

 
 
[電二（北京）]  
　　民政部以陶顧案牽涉某警官因將警官嚴行甄别擬裁汰大半 
[電三（北京）]  
　　徐督以東省事繁電催唐紹儀從速回奉以資臂助 
[電四（北京）]  
　　鹿傳霖電告政府已由太原起程赴綏 
[電五（天津）]  
　　趙州隆平縣土匪現己平靜馬鎭軍將回正定 
[電六（廣州）]  
　　樞府昨日又有密電致粤詢問粤商近日聚議情形張督即以民情業己安靜詞等電覆 
緊要新聞 
[密飭查拿革命黨之廷寄]  
　　探聞日前軍機處密電各省　上諭一道指示查拿革命黨辦法照錄於左　近來匪徒謀逆往往藉革命名詞煽惑人心奷狡情形實堪痛恨雖隨時破獲而地方已被其擾害後患不可勝言惟有破其詭謀直揭其叛逆之罪不使藉詞革命巧爲煽惑著各省督撫妥酌情形處以鎭定務須設法解散勿任勾串固結凡屬不法之徒尤當嚴密查拿至獲犯應得罪名叛逆即以叛逆論盜匪即以盜匪論各科各罪隨時宣佈勿任信口妄供致使遁而之他果係著名首惡或竟甘心從逆仍予盡法懲治弗稍輕縱其被威脅勢迫及家屬之不知情者均爲網寛一面槪免株連俾釋疑懼咸與相安似此以靜制動以寛濟猛庶可漸化人心之不靖消逆跡於無形該督撫其各悉心籌畫加意防維總不使奸民有詞可藉亂黨有機可乘稍抒　朝廷宵旰之憂即默造天下臣民之福將此各諭令知之欽此 
[密審要案近聞]  
　　兩翼翼尉拿獲陶顧等提署奏派大員審訊早記前報茲悉此案前後共獲十四人上月二十四日春壽二君於午前十時復親赴承恩寺内嚴行推鞫分别審明惟聞供出之人大半聞風脫逃現飭兩翼官嚴密訪拿 
二十三日那相曾上一封奏奉　旨留中聞即係此案各人供詞並案内供出多人皆係顯官未便擅傳對質應否送交法部或大理院之處請 
旨辦理 
外間又傳言此案早經審明分别擬定監禁發遣遞解回籍等罪名奏准辦理或謂此案牽涉甚多一時未能定案奏定之說或即那相請　旨應否交大理院法部一摺誤傳亦未可知然究未能確知消息也 
[三省認購津浦路債數目天津]  
　　郵傳部准呂總辦咨轉詢山東直隸江蘇等省能認購津浦鐵路借劵若干等情曾紀前報茲接天津來電云山東認購津浦路債票銀一百萬兩直蘇兩省各認五十萬兩 
[查復印山學堂交涉情形浙江]  
　　日昨臨海縣潘令崇桂通禀省憲文略云奉本府面諭海門印山學堂被李敎士塗毁匾額拆通後墻無理估據飭令前往查辦等因並奉加派寗海縣江令文光候補知縣李令陶朱邀同紳董前往海門先至印山學堂勘得該堂有坐北朝南洋房一所向東所開大門緊閉南首敎堂相隔其間拆開一門通入敎堂查看門首有印山初等商業學堂字樣已被李敎士用石灰塗抹改作毓才字樣堂門緊閉無從查看所有門户一切尚無搗毁痕跡勘畢隨即會同委員紳董轉至天主堂接晤李敎士詳加詢詰初時竟置不理知縣等當以貴敎士去年已將育才學堂退歸海門紳士自辦現復收管是何竟見據云學堂房屋是伊所造雖退歸紳士凡事須與伊商量現在不與伊說即改印山後伊將法敎習薦與印山學堂又未承允所以函致主敎初三曉主敎來電令伊將學堂收回自管等語知縣當以印山基址本係地方公山當時改建學堂亦係由地方殷富捐集經費貴敎士係屬外人何能擅造房屋即使亦有經費助人應於退還時說明何人當時並不議及即須劃清亦儘可照數算還何得仍然佔據至於改作印山學堂未曾通知則中國自辦學堂自有主權所薦法文敎習因小學堂無兼課法文章程無須聘用貴敎士亦不必出爲干預再三磋商堅執不允殊屬强蠻無理惟該堂造屋經費該敎士旣有助入自應澈底查明劃清權限與之據理直爭收回自辦除隨同本府會紳磋商禀陳外禀祈察核 
[餘邑鄕民閙學後情形杭州]  
　　餘杭縣離城二十一里之曹橋鎭地方設有育才學堂一所現因抽收炭捐於本月十六日被山户糾集二百餘人欲與學堂爲難已將該堂董潘士邦家搗毁一空當經該縣李令酌帶兵役商同營汛撥兵馳往彈壓隨由該董面禀各山户雖暫退去然尚聚集一隅難保不復來肆擾李令據禀後即輕輿減從親往潘坂橋查看情形甫抵該處各山户即有二百餘人閧擁而來羣稱度日維艱請免炭捐詰以何人爲首糾衆咸稱不知人衆言龐愈聚愈譁李 
 
 

Page 4

 
 
令不得已允予免捐再三開導始漸退去現在學堂雖已照常開課惟該處山民本極蠻悍且無營汛駐紥李令深恐復行滋閙因特禀請杭州府於武林軍内酌撥親兵二棚馳赴駐紥山俟貨落市即行撤回一面緝拿爲首之人從重嚴辦 
江浙防匪彚聞 
[密飭統制查辦要案]  
　　端午帥聞某標獲匪有誣陷良民情事又匪首余孟亭家資三十餘萬而某標前往查抄時報繳贜物寥寥傳說均爲某標統曁某管帶與所屬之馬弁護兵隱匿均分特於二十六晚間十二時傳見徐固卿統制飭即日前往蘇州密查徐統制遂於二十七日早乘輪至鎭再由火車赴蘇隨往者爲陳參謀官懋修聞此次查辦務極秘密云 
[蘇藩造報緝捕經費]  
　　瑞方伯現將到差後所用緝捕及辦理清鄕等一切經費共計銀七十萬兩業已造具清册禀呈江督及浙蘇二撫咨部報銷 
[縣令會訊匪犯]  
　　二十八日之晚松江華婁張劉兩大令在華署會審各縣陸續拿獲解府之犯其中何朋山趙雲生侯阿星已認爲梟得贜不諱當堂蓋印指模陸傳根張阿榮均認被擄入帮張阿和呼冤不承倪發益認楓涇戰塲上拾獲梟遺銀飾一包質得銀洋四十餘元爲徵兵窺見連贓扭解至案王掌生供歇馬橋人因紳富趙姓之子名永嘉者被梟匪夏竹林江北阿四擄去勒贖洋三千元趙促小人關說適隣家喜事鳴砲梟黨驚竄小人即挾事主逃脫不知何人反謂小人蝐梟詐趙爲營中拿案現趙紳家已具禀來保兩大令乃飭將各犯分起還禁 
[又獲匪黨]  
　　初一日鹽捕左營姜哨弁解到匪徒王阿五陳榮生兩名並馬蹄土川餅十九件及刀械三件據稱廿七夜在三林塘左近塘口地方泊有商船一艘該匪等遂濳向偷取土兩包迨進港時適被鹽捕左營巡哨呼令停舟查艙該黨頭目係南匯人著名要犯陳虎全聞知即偕阿火登岸脫逃故僅獲王陳兩人駐閔行兩日至今日始解送府署戚太守飭發華亭縣收禁 
[電查隱匿梟贓]  
　　梟魁夏竹林之婦夏李氏解寗後由江督派員訊究並將金山縣太平寺地方差役搜獲之贓綸予點視該婦供認不止此數午帥遂於二十七日電致松江府戚守飭令密查有無隱匿梟贓之人查出後不論官紳兵役一槪正法太守奉電後即派幹差往查 
[鹽營管帶撤差]  
　　鹽捕副中營管帶彭桂林現奉瑞方伯檄令撤差所遺該營管帶即委安瀾小火輪管帶詹國貞接替 
[松守巡閱浦江]  
[松守巡閱浦江]  
　　松府戚升淮太守本月初一日晨乘安瀾小火輪赴浦濱驗發所部鹽捕中營月餉旋赴閔行等處查哨並需週巡浦江勘視扼要處所以便派兵駐紮 
[鎭軍注重下游]  
　　瓜洲鎭總兵李鎭軍上月二十九日乘輪往圖山三江營下游一帶查閱梟匪蹤跡並在各處察看應行設防之處擬撥水師杉板若干艘分往防堵 
就師近信 
[條陳化除滿漢畛域]  
　　陜甘總督升制軍代奏寗夏府知府趙惟熙化除滿漢畛域條陳一摺大致謂滿漢各缺互相參用不分滿漢但别賢愚爲總旨前奉上諭飭將各省馬廠莊田責令旗丁耕種等語獨是廠莊間地西北或多有之東南則少而旗丁皆係久慣坐食之人忽令其手鋤犁而躬　　亦恐事多窒碍莫如預給恩餉十年由國家爲之生利查每年旗丁餉項約一千萬兩十年則百兆此欵不必給予旗丁即用以在西北立一大鐵路公司於東南立一大郵船公司分派大臣督理其應得之餉改作股票一紙以官息紅利並計當能綽乎有餘又另片奏陜甘軍務商務關係緊要四條約數百言而尤以修西北鐵路爲整頓新政之關鍵已由軍機處交憲政編查館議奏矣 
[三外使呈遞圖書]  
　　新授意大利瑞西葡萄牙三國欽使前後晋京日内呈遞國書 
[津浦鐵路公司辦事章程]  
　　督辦津浦鐵路吕大臣已奏准在京設立津浦鐵路總公司曾記前報現吕大臣已與南北段總帮辦李觀察商議組織辦事章程業已議妥聞於日内人奏請旨照辦 
[奏留聨豫暫緩入京]  
　　日前有旨著西藏大臣聨豫來京後趙爾豐即電致政府請暫允聨豫展緩晋京一俟臣到拉薩將經手事件交代清楚再行起程 
[肅邸復赴蒙古消息]  
　　理藩部與蒙古各王公會商新政事宜現已略定而蒙古外交及各王提倡事宜諸多棘手故兩宫日前召見肅邸時垂詢蒙古辦法肅邸奏陳頗詳慈宫以民政部現在除議商内外城總廳合併外别無他事故試刻復有派肅邸再赴蒙考查之說 
[粤省鑄小銀元之交涉]  
　　駐京英使近照會外務部據稱現在粤省銀元局鑄造三錢六分及七分二釐之小銀元該項角銀行使與香港市面頗有妨礙請切囑粤督與香港總督和衷商辦等語部中當即電知張安帥查核辦理 
 
 

Page 5

 
 
[飭查私運炸藥之蹤跡]  
　　上月十八日進口之招商局火輪船到津海關洋員查獲十四箱悉藏炸藥嚴查各人均無住址只記有廣東人姓馬隨速通知天津探訪總局及北洋營務南北段巡警廳密查尚未查明政府已經飭令民政部步軍統領派員偵探矣 
[飭查報律是否實行]  
　　憲政編查館覆奏報律奉旨依議後即日由館移行民政部通飭限兩個月遵辦聞該部各堂以預交保押費一事深恐不能確實施行甚爲籌躇現已飭廳調查内外城各白話報舘是否實係開通民智之報詳請核議辦理 
西報譯要 
[日使對於粤人之恫嚇]  
　　字林報北京函云北京日使林權助照會外部略謂廣東商民欲抵制日貨若果實行所有一切結果當惟中政府是問外部答復云己飭粤督保持治安并解散抵制日貨之開會並派華兵保護日領事署所有運動抵制各人亦已諭誡勿得妄動傷免兩國感情聞外部又有公文遞交粤督大致謂抵制之舉亦屬無効深望地方人民勿再主張此議 
[通州商埠築建情形]  
　　字林報北京函云江督曾奏請將南通州一埠改爲通商口岸業已奉旨批准此舉不過准華洋輪船在天生港裝卸貨物載運搭客並非爲立約通商之口岸也該港設立江海分關一所由上海稅司轄理所有泊船碼頭等一切建築事宜自去歲冬間興工歸江浙漁業公司總理張鶱監督興辦一二月後當可竣工所需經費約計二十萬兩由政府及通州紳商匀攤支撥 
[美洲華僑近况]  
　　字林報初一日倫敦電云坎拿大温戈華島華僑現方組立一禁烟會訂立條例以限制鴉片之貿易又近有華人三百名抵温戈華埠後均由地方官吏一律驅逐出境 
[美領事對於哈爾賓之意見]  
　　字林報初一日倫敦電云據華盛頓來消息稱哈爾賓美領事仍堅持其態度謂渠奉使來華祇負對于中政府之委任俄國曾以此事之意見向美政府陳述矣說者謂美領事乃實行其國務部之政策使得承認中國領土之完全獨立云 
[英議院論日本阻撓新法鐵路]  
　　文匯報初二日倫敦電云英議員連德爾登在下議院中發問日牛莊西商商會對於日本阻撓中國新法鐵路之舉曾有反抗之决議政府果注决及之否再日本于條約内所得禁阻此舉之權究竟政府有此項條約否如果有此條約則此約文果於何時接到其間果有一千九百零五年條約上各全權大臣之劃押否外部大臣葛雷答稱牛莊西商商會之抗議誠然有之而英政府確有該項條約内載日本得有禁阻之權云云葛雷當將該條欵宣讀後復謂此約文於一千九百零六年西四月中通知英政府且英政府曾察得此約確有中國代表官之印押其爲確實有効可無疑義云 
浙路第一二次股東會增改章程 
[改定公司章程]  
　　第三十四節股東會有本公司已集股本四分之一以上並股東人數二百人以上到會者　得議決事件 
第三十六節凡有本公司一整股者會議時得一議決權但以十股爲限其一人有十一整股至一百整股者每二股遞加一權百零一整股以上至五百整股者每三股遞加一權五百零一整股以上至一千整股者每四股遞加一權一千零零一整股以上者每五股遞加一權至無限數 
第三十七節有公司一整股者均有選舉他股東爲董事查賬人之權其一人有十一整股以上者准議決權數計算 
第三十八節凡一整股以上之股東因有事故不能到會者可發表意見委託一整股以上之他股東到會代表其委託書須會議前三日交本公司 
附說路程較遠之股東其委託書務須格外從早郵寄勿臨期始交受託之股東免致局促貽誤 
第三十九節聨合十零股爲一整股者亦有一議決權及一選舉權但須委託一整股以上之股東爲代表其聨合至一百十一零股者所有議決權選舉權之數仍照第三十六三十七兩節辦理 
第四十節有一整股以上之股東而并受他股之委託其合并股數逾十一整股以上者亦照第三十六三十七兩節辦理 
第四十二節股東會有未及議決事件議授得延長會期以三日爲限其三日後仍未及議決者總副理得以已意别擇可否經由董事會議決施行於下届開會股東報告股東追認第五十節本公司由股東會舉定董事十一人查帳五人 
第五十八節董事查帳人任期均限一年查帳人並不得兼本公司之職員 
第五十九節董事任滿續舉時用記名投票法預留前任董事四人 
第六十一節董事缺員未逾四人查帳止缺二人可緩至下届定期會補舉 
第八十一節三成作爲在事人員之勞金及創業人之報酬 
附說以贏餘作創業人報酬係衆股東合意報湯劉總副理勤勞者其三成作三十分算以三十分之四作永遠報酬至公司解散之日爲止他總副理繼任者不得援此爲例至三十分之四湯劉二公如何分派由董事會決議 
[增訂章程]  
自股用堂記字樣加姓或不加姓人股者須在公司股東名册登記眞姓名方得有被選舉權 
用公共資本所設商店牌號入股者須在公司股東名册登記代表人姓名方　有被選舉權 
用地方公欵人股者在公司股東名册登記代表人姓名僅有選與權不得有被選舉權　婦女及未成丁與有痼疾者其所附股須在公司名册登記代表人姓名方得有被選舉權　凡股東各備圖記一方作爲委託代表及各項事件之用其圖記字樣須用股東票上塡寫之姓名及堂記等類并將字樣送呈公司以備查核 
總理薪水每月五百圓副理薪水每月四百圓此外夫馬費由公司開支 
總副理之任期以四年爲限得連舉連任至兩任爲度 
董事薪水每月六十圓查賬人同 
本公司續招股份定爲每股五圓分作五期匀繳丁未十月滬上特别會所定附列於此右九條爲當時股東全體所認因時定制容有變更故未編入本章别錄於此以備查核 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏設統計處并請飭下内外衙門迅速辦理摺]  
　　奏爲遵設統計處恭摺奏聞並請飭下内外各衙門迅速辦理事光緒三十三年九月十六日内閣奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本日憲政編查館奏請飭各省設立調查局各部院設立統計處各摺片統計一項宜由各部院行總其成著各部院設立統計處由該管堂官派定專員照該館所定表式詳細臚列按期咨報以備刊成統計年鑑之用等因欽此欽遵到部臣等竊維統計之法綱紀庶務彌綸萬有而施之財政尤爲經國之要圖預算决算之始基恭承明昭應卽欽遵設立統計處遴派司員經理其事惟是財政統計必須總括全國全年一切出入欵目勒爲一編而後名實乃可相符盈虚乃可具見今臣部纂輯財政統計擬自光緒三十三年爲始而各省例定各項奏銷有限次年到部者有限又次年到部乾有臨時展限者且每届奏銷又非必均自正月初一日起至年底止也於此而欲就其現在報部之案零星湊集則年限不能截清勢必參差錯雜不合體裁其難一也又各省出入欵目有正項有外銷外銷之欵向不報部即正項奏銷亦有多年不報任催罔應者光緒二十九年政務處定内外錢粮格式經臣部將出入欵目開單飛咨各省限一個月查覆至今亦尚未覆齊三十二年臣部議覆御史趙　麟奏製定預算决算表摺内請飭各督撫據實開報先之以公牘繼之以函電現計咨覆到部者仍寥寥無幾蓋内外隔閡久成習慣不獨各省收支實數不可得而周知即其欵目亦不可得而盡聞其難二也綜此二難而欲編纂財政統計年鑑是非嚴定期限内外通力合作不能早蕆厥事擬飭下各省將軍督撫等恪遵諭旨速設調查局各將該省光緒三十三年全年出入款目迅速查明除按照例限奏銷外所有該年該省一切收支欵項數目無論正項外銷均即分門别類逐一造具表册並於表册内加以凡例申明各種欵項案件事由限文到三個月内送部至遲不過五個月母得延誤並將所派調查局員職名送部存案凡關於財政事項臣部即可逕行劄飭該局調查如有逾違即將承辦之員移咨吏部照欽部事件遲延例議處以儆玩泄如咨報之件仍循從前舊習不實不盡臣部惟有請旨派得力司員分往調查並請飭下在京各衙門各將該衙門光緒三十三年全年經費及所管一切出入款目迅速造具表册隨時送部編輯至部中現有案牘臣等即督飭司員先行分類甄錄以資考覈所有臣部設立統計處緣由謹恭摺具陳伏乞皇太后皇上聖鑒訓示謹奏光緒三十四年二月十七日奉旨依議欽此 
[順天府奏改編巡警步隊辦法摺]  
　　奏爲順天巡警馬隊前經改編現擬改編巡警步隊辦法恭摺具陳仰祈聖鑒事竊維警察爲行政之機關保安之要術迭奉　諭旨通飭各省籌辦特設民政部理而董之比年以來各省通都大邑均已次第舉行而京師天津成效尤著順天原有捕盜營分駐五路亦於光緒二十八年奏改巡警軍募足馬步四百七十六名敎練新操三十一年八月復將分駐各路馬隊一百零六名調回增募五十四名改爲巡緝馬隊三十二年二月前尹臣陳璧復將所有巡緝馬隊一律改編巡警舊設武弁悉數遣散調委天津得力警官一員巡官四員額外巡官三員分隊敎練購換新式槍械按照新定餉額開支試辦兩年己有進步秋冬分派各屬巡緝亦尚 
 
 

Page 11

 
 
稱得力惟是所屬五路向有馬隊駐防其步隊之駐防者但供差遣自馬隊調回改編之後祗能供調遣巡緝之用各路僅有差遣之步隊旣乖駐防之本義亦非巡警之定章前署尹臣裴維侒曾經改訂名額加給餉需並指定的欵奏明在案特以選擇員弁斟酌警章一時未及實行臣到任以來考察各屬情形搶切之案時有所聞近畿一帶亦嘗有匪徒出入雖經檄飭各州縣嚴定功過勒限緝捕然各州縣捕役久不足恃巡警馬隊亦不敷調遣非將巡警步隊切實舉辦不足以安靖地方顧原奏所擬改編巡警步隊辦法尚有未盡完備者復經臣等督飭辦理警務各員詳加研究查原奏只將各路原有步隊改編巡警正兵及另設各路差遣隊名額而於督率敎練之責任未能分别詳定現擬於中路設警務總局一所四路各設分局即以治中及四路同知爲各局局長以一事權而便呼應設步隊警官一員五路巡警均歸管理以候選通判陸壽昌委充各局内添設敎練所督練官一員即以陸壽昌兼之另設敎練官五員責令認眞督司敎練一洗從前積習其原有之千把外委有素日緝捕充差得力諳習警章者仍留充補仍留原官升階不得力者即行撤去官弁缺出酌量揀選舊日得力員弁曁臣署前設巡警傳習所畢業最優等生及得力巡長分别試署拔補至各隊巡長以優等生及平日當差得力現習警章之巡兵分别補充此改編巡警步隊添設督率敎練員之辦法也（未完） 
分類新聞 
政界 
[張督籌辦地方自治之次序廣東]  
　　粤省迭奉部咨促開辦地方自治經張督以此事必須人民咸知此中利益及義務辦理方易措手現擬先設研究所以研求得失再設期成會以立基礎然後開議事等會以立執行機關而期循序漸進等情復部查照矣（有） 
[限令知縣戒煙湖南]  
　　湘撫岑堯帥日前查悉桑植縣雷令以動 
永定縣王令樹人烟癖未除難資治理特飭藩司將該兩令一併撤省仍勒限期戒斷期滿後察看情形再予差委（敏） 
[南洲廳被控撤任湖南]  
　　署南洲直隸廳陶令福增近被士紳以玩弄烟具授權典史等詞控奉湘撫岑堯帥札飭臬司莊廉訪委員赴該廳查明確實即將陶令及某典史一併撤任分别究辦（敏） 
交涉 
[示諭商人赴美觀會安慶]  
　　皖撫准外務部次開美國漁業會定一千九百零八年九月廿二號起在華盛頓京城開第四次賽會其中關係實業尤爲緊要相應咨行飭屬曉諭各商民届時赴會研究等因馮中丞當即轉飭各屬一體遵照（盛） 
軍界 
[中國之第一海軍港廣東]  
　　粤省榆林港鄰近瓊州海口地方最佔洋面形勢並歐洲由南洋來中國之扼要孔道近陸軍部已將設港情形訪查明晰定爲中國第一海軍港昨電來粤請速派員將該港地形水線再行逐一詳細查勘繪列精圖咨覆以便籌議興闢各事宜（又） 
[電陳欽軍最近勦匪情形廣東]  
　　聞粤督張安帥奉政府電詢欽廉近情當即電復以近自欽匪多竄欽西大菉等處經郭人漳派營分投探勦匪勢已衰并據文武探報匪由欽西意圖西竄大菉一股被官軍勦擊竄匿於西省交界目下各營分扼要隘以堵爲剿俾免竄聚冀圖殱除并以廉靈之那思久隆各地方日前復有匪竄擾東軍夏文炳等先後搜剿斬獲甚多云（於） 
[欽匪自製碼子廣東]  
　　欽廉匪黨爲官軍嚴堵不特無由竄進卽一切器械子碼無從接濟聞近來各匪遂暗匿欽靈之猪山嶺及防東之那良等處私自製造碼子等件旋爲官軍探悉聞已密飭孔馮廖黄各營 
跟蹤嚴行搜捕矣（無） 
[軍界鄭重肩章南京]  
　　徐固卿軍門奉使日本閱操現已回寗銷差面禀督憲云日本軍界肩章頗爲重要所以别等威辨上下平日行於街市一見而爲何官令人起敬今江南軍界因購價不貲往往於平居卸去殊不足以彰軍人資格而振尚武精神可否飭軍界肩章不准或去端帥韙之立飭督練公所轉飭軍界一體遵照（十） 
學務 
[平湖學界之墮落浙江]  
　　平湖縣張令出示略謂平湖學務荆棘叢生明人逹士望而却步勸學所王總董見機高舉於前今顧堂長言行又復再三告退勢難挽留本縣原擬邀集紳學兩界投票公舉惟被選人之資格易定選舉人之資格難定苟嚴爲限制旣迹近不公倘槪與包容則市儈編氓皆得濫竽充數况人心不古運動爲能將多數之是從則人非公正將正人之是取則得票非多倘致再起風潮互相攻訐甚或效野蠻人之舉動演成無意識之競爭則培植人材之地幾等於爭權競利之塲不特失本縣調停整頓之苦心殊負朝廷興學育材之至意查奏定高等小學堂章程地方官有監督學務之責有選派紳士襄辦學務之權委任非人有失舉之過責無旁貸道貴變通堂長一時未得其人暫由本縣兼攝擇敎員中之品敦學粹老成持重者由本縣委任兼充管理員似此無權利之可爭庶幾風波之不起迨試辦三月别無流弊然後選舉堂長接辦即勸學所敎育會各事宜亦可次第興舉（乎） 
[旅寗第一女學之傾軋南京]  
　　旅寗第一女學改爲粹敏不收學費故學生甚多監督彭君乃别聘向女士分任敎務向故師範女學敎習遂兼任兩校事乃由旅寗女監學呂姓唆使全堂學生力擠向敎習不遂誘使罷課且使衆生以向某不合師資控諸學憲監督彭君極力調處不允即據情禀於督憲立將呂姓開除並將爲首學生革斥數名仍請向爲敎員風潮始息（小） 
 
 

Page 12

 
 
[創辦圖館之計劃南京]  
　　兩江師範學堂李觀察瑞清擬撙節開支按季購置書籍創辦一圖書館洋請江督立案奉批謂查東西各國師範學堂多附設有圖書館敎育博物館羅列宏富足備參稽所以敎育發達日有新知其事本非一朝一夕所能驟成該道請於該堂活支項下加予節省按季購置中學書籍或東西文以二百元爲定例積累便可成一圖書館能於經濟困難之時預爲集腋成裘之計至堪嘉許應准照辦惟所用書籍應在學堂應用敎科之外按季購置何種得若千卷并應隨時具文開列名目申報備查庶可行之永久（商） 
[小學添招客籍湖南]  
　　湘潭縣高等小學堂現由該縣勸學所紳董與該學堂堂長會商添設客籍學生二十名惟學膳費須較本籍酌加每名歲收洋五十元業已廣告招生矣（亦） 
[添設漢文夜習班福州]  
　　福州保粹學堂開辦以來頗著成效現擬擴充校舍添招漢文夜習班敎授尺牘記帳等學凡舖戶生徒均准入堂疑習以期敎育普及云（孔） 
實業 
[萍鄉煤洞大火江西]  
　　萍鄉縣安源官煤礦八方井於本月初十日忽然起火洞内數千人迫不及逃盡被燒斃其時洞口之外亦烟霧迷離迨至二十日有由萍鄉乘醴陵火車至湘潭改乘汽船行抵湘省者述及是日各并口烟尙未絕亦非常巨災也（也） 
[森林公所分科治事武昌]  
　　卾省森林公所已在蛇山開辦所有應辦名事當由總辦王曾俊觀察擬分六科（一）種植科（二）養林科（三）育苗科（四）保護科（五）勸業科（六）編輯科所需科長均派農業學堂敎員兼充槪不另支薪水（音） 
[滬寗鐵路行開罡禮鎭江]  
　　滬寗鐵路工程告竣定於三月初一日開車全路通行鎭道劉觀察親至京幾嶺下總車站舉行開車禮式中西官紳到者甚多頗極一時之盛（而） 
[漳州擬設植物園招股廈門]  
　　漳州爲閩著名膏腴之地產物豐饒土宜植物近有某堂敎士西人在漳開設大植物公司招人入投以便購地研究種植各物聞入股者不甚踴躍（也） 
[禀設農事試驗所安慶]  
　　蕪湖縣具禀皖撫略謂境内荒地甚多宜於種植擬設立農事試驗所以便改良農業懇請批示立案等情馮中丞已批飭照辦矣（孔） 
[造紙廠訂購機件湖北]  
　　鄂省造紙廠總辦程觀察頌萬現將廠址修築工竣禀准鄂督赴滬採購造紙各機器聞已向比商某洋行訂購完備日内即當分批運鄂（音） 
雜記 
[瘋人殺母駭聞長沙]  
　　　省宜　縣鄕氏某甲素患瘋疾上月某日竟將其生母殺斃計傷十三處當由親屬團鄰報縣詳奉湘撫飭將該逆子解省日前經岑撫帥親自鞫訊據供不諱業已以瘋癲忤逆據情電奏一俟部覆即當擬抵 
[新郎失蹤南京]  
　　寗垣嚴家椥居安里朱某於月初與某姓結婚合　日親朋畢集演劇以賀晚間歸房後新郎忽發瘋狂持刀砍新婦連傷三處復自割其腕幾斷新婦大呼救命迨家人入房早已血殷床席新郎即狂奔出外數日以來杳無音信現延西醫診視新婦不致有性命之憂聞是日演劇將終戲曲頗涉狎褻迷信者咸謂得罪喜神所致殊爲可笑（小） 
[輪船水手之强横蘇州]  
　　上月二十九清晨閶門外有逃荒饑民四百餘人向各店鋪索錢經吳縣金苕青大令知悉立飭本署巡勇協同地甲雇船將該饑民載送出境勇等在太子馬頭覔得渡船一艘揮衆登舟詎有行駛常熟之某小輪船水手出爲硬覇不許裝載爭論之下竟將巡勇兩人及饑民數人拉至輪船毆打兩勇身受重傷饑民亦傷及數人勇等乃將情回禀大令立飭捕廳某少尉驗傷後賞給受傷饑民每名洋四元遣令出境然後將是案移送長洲縣署請宗介眉大令訊辦（魚） 
清談 
[虚聲]  
　　官場之事尙有是非哉尙有眞僞哉一言蔽之曰虚聲而已矣今以某提學請保某道之事觀之益信無已請將監督各處學校均能殷殷化導一語證之 
[證一]  
　　某道爲某省高等學堂監督數年而到堂者僅數月所謂殷殷化導者何在 
[證二]  
　　某道又爲某學校監督年餘而到堂者僅數次所謂殷殷化導者何在 
以是觀之無非由於某監督之虚聲純盜某提學又從而阿和之而不知其措詞之失實也曷不以兩學校之風潮而一一證之當亦自笑其言之失當耶 
雜著（來稿）（二）（續） 
[美目盻兮]  
　　有目疾者飲 
[體胖]  
　　體肥者飲 
[截長補短]  
　　身長者飲半杯身 
短者飲杯半 
[人見其濯濯也]  
　　髮秃者飲 
[没齒]  
　　齒豁者飲 
[摩頂]  
　　新剃頭者飲 
[草木暢茂]  
　　鬚髮長乾飲 
[不受命而貨殖焉]  
　　經營商業者飲 
[而未嘗有顯者來]  
　　交結官場者飲 
[有朋自遠方來]  
　　好客者飲客之住 
址較遠者陪飲 
[其次致曲]  
　　善戱曲者飲 
[出納之吝]  
　　曾充帳席者飲 
[觀其色赧赧然]  
　　酒後面紅者飲 
[三十而立]  
　　三十歲以下立而 
　　行呌三十令 
[四十而不惑]  
　　四十歲以下行猜 
枚令 
[五十非肉不飽]  
　　五十歲支上吃肉 
　　代飲 
[六十非帛不暖]  
　　六十歲以上不穿 
　　綢緞衣服者飲 
[年已七十矣]  
　　七十歲驉飲合 
席陪飲一杯 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（七）]  
雪蘭之目光至銳見此少年之鹵莽心至不懌欲立回其首背此少年而立乃不知何故無意之間驟引其妙曼之目以視少年適當少年之立處成一直線且立舉其柔荑之手引而就此少年若雪蘭之一身乃爲機器之吸動力所迫至於不能自主其肢體此少年男子見雪蘭之狀態則大喜力奔而前堅握雪蘭之手斯時之雪蘭如中例酒之迷性心經之中至覺怪詫不讅已之舉動何以如是念及此立頓其足紅被其靨如玟瑰花之吸受日光迎風欲顫力脫此少年之手奔入别室中去 
雪蘭旣入别室悄然獨坐心經之跳盪不已念此少年者豈即他人所謂絕可愛之少年耶吾乃不知此可愛之二字當作何解雪蘭正自念之頃驟覺視線之光芒一閃此可愛之少年已接踵而入立於雪蘭之前笑被其頰狀至和靄傴僂以告雪蘭曰密司海倫吾有一不揣冒昧之陳謂密司其許吾否少年之一語乍出雪蘭已不期而立闢其吻答此少年之語曰君何人何事而有所陳請少年見雪蘭立答其語覺心至愉悅如膺最高之名譽即答之曰僕名安息姓約尼倫敦中偵探家之一今欲有所陳請於密司乞密司與僕同作跳無之戲或者密司其不棄僕之賤業而慨然允可乎語主此立上欲覘雪蘭之當作何語雪蘭聞安息約尼之語心中自念此素不相之产年男子吾何故與之同跳吾何故而偕此素不相識之少年跳舞念至此方欲出一答復之語乃俯仰之頃又不期而立頷其首似此少年男子之體中蓄有至烈之電氣與雪蘭體中之熱電互相磨擦彼此之呼吸相應以較此男女二人之情狀乃絕無毫髮之謬此少年見雪蘭之許可狂喜至於矯手頓足不能自制鞠躬以謝雪蘭歘然遽出 
噫雪蘭無故而遇此少年今日之雪蘭非復如往日之雪蘭矣往日之雪蘭心中目中無一毫之渣滓如電光石火流行於天空之中去來一瞬不能有影响之捉摸今日之雪蘭心中目中乃念念有此安息約尼之一人輾轉而不能舍去如鐵針之遇磁石有天然之吸力不能自制其舉動即在雪蘭自念亦覺今日之事至爲可怪須臾之頃安息約尼與雪蘭海倫爲第一次之跳舞矣 
本埠新聞 
要事 
[工部局與總領事往來文彚譯（爲界外造路事）]  
　　租界領袖領事比總領事薛福至工部局函云頃奉滬道來函論上寳兩縣交界之河浜事宜并請限制該處之警察權事茲特譯呈請郰查照核復（正月十七日） 
　　附錄滬道致領袖比總領事薛函謹啓者敝處疊接巡警總局來函稱閘北華界天實里外與寳山路盡端之馬路接近租界向來有川虹濱間隔爲界近來工部局漸將該濱墊塞改爲馬路由是租界與華界之分界殊難確定等語查來函所稱之地係歸三路四路巡警分局所管轄近日有四路北二區巡局之巡士派至華界邊天寳里外之馬路站岡乃不料該處有租界巡警前來干涉謂華界巡士袛能站於天寳里門口不得來至馬路等語復據三路分巡局黄警官前來面述寳山路之盡處乃在租界之邊界上而該分巡局所遣出之巡士乃站於華界之邊界確照從前川虹濱之地址並無不合等語而本月十五日是處租界警察又來干涉謂華界警察祇能站於河濱界線之北不能站於界線之中云云此事頗爲詫異按川虹濱乃上寳兩縣之境界租界外立有界石爲記前當工部局墊河築路之時該處知縣曾將情形禀告本道請即照會停工且謂工部局與鐵路公司訂有合同之事該衙門亦無案牘可據是以未便承認云云此事亦會通知貴總領事頃又奉南洋大臣電飭商議此事自當遵諭辦理鄙意洋人租借地皮當首先察勘有無阻碍情形等語更有應　問者該地曾否投請給發文契如何售買且該地爲中國公地則工部局所付地價若干文契號數若干何日給發所稱鐵路公司合同如何訂法均希一一詳查示復是盻（十二月二十七日） 
滬道再致領袖領事比總領事函前奉一函述工部局擅自在上寳交界之川虹浜築路一事諒登記室茲者鄙意擬於本月中旬偕同巡警總辦汪觀察及上實兩縣前往該處察勘一過用特邀請貴總領事邀同工部局員同往測勘未知尊處何日得暇希即擇定日期示知俾得一同前往討議此事至爲盻禱（十二月廿七日） 
工部局復領袖總領事薛福函頃奉十七日尊函并附來滬道函牘二通述租界北邊河浜墊塞事及該處警察之舉動均已聆悉讀滬道函開端據華界黄警官所報稱述海寧路西端在北川虹浜地方警察之舉動結未評論邊界路浜不相關之問題其第二函則欲邀隨尊處於正月中旬至北川虹浜鄰近一帶察勘亦可見華官心中之混亂矣蓋此二河浜絕然分隔彼此相距甚遠尊函指所墊塞邊界河浜一事敢請將去年西三月十二號本局答覆尊處西二月十九號之信牘一加覆按即可知本局此舉所據之理由矣本局欲使華官確知租界邊近之界石決無有所移動今旣確證此說即無須有討論之事矣至於海寧路警察之舉動其事極爲微細故當時警察亦未報告所言地叚亦殊不明所說之河浜圼於數年前墊塞並未有所契據該馬路爲工部局所管之路果顯然者也滬道所責問之端均極瑣細敢請滬道後此勿再有此種無結果之函牘當知工部局旣未有所侵佔凡　於工部局警察之事當格外注意以免將來一切衝突云（二月二十三日） 
[新道兿印示諭]  
　　新滬道蔡伯浩觀察昨日發出紅示咯謂本道擇於三月初四日已時接印任事仰道屬書吏人員届時一體謁見 
[官輪亦當遵照棄煤章程]  
　　内河小輪傾棄煤渣章程曾由江督札行滬道示禁並請稅司轉諭各小輪遵照辦理在案茲悉新關稅司查得商輪尙不敢公然違章惟各官輪及瑞督辦之緝梟小輪仍將煤渣任意傾入河道迭次諭飭官輪抗不遵章聞日前復由滬道梁觀察分别轉 
 
 

Page 19

 
 
諭各官輪及緝梟各輪一體遵章將燒剩煤渣置入洋鐵桶内至關交卸不得違背章程（順） 
[江督札飭保護洋人遊歷]  
　　江督端午帥前札行滬總道以近來各處梟匪充斥如遇敎士洋人赴内地各處遊歷務須派差沿途護送仍將入境出境日期通報查考 
[禁止偷運米石]  
　　滬道梁觀察以近來米價雖平仍有奸商勾串洋商打成米包偷販出洋日前函請新關稅司嚴查出口各輪禁止私運米石（信） 
[地方公益會常會紀事]  
　　初一日下午七時半城内地方公益會開第二年第五次常會延請陸菊裳先生演說略謂研究公益須從政治敎育上入手蓋知識乃政治之根理論爲事實之母社會上開通者少故每遇改良之事阻力横生急宜廣設法政宣講所使人人有政治思想庶政治易於改良云（圓） 
[槍斃西人]  
　　前晚有一酒醉德人在南潯路一百三十一號西酒店内與查閱電燈西人口角突放手鎗擊中腰間立時倒斃報由捕房派探多名將該德人拿住並將兇器一併帶入捕房一面將尸車送驗尸所俟西醫及領事等驗明棺殮 
瑣事 
[城内]  
[菜場布置]  
　　城内登雲橋及廟西各處南市每日早上擁擠現在已於蓬萊路建造小菜場前昨两日由一路一區游正巡官知照東西南北四副巡官派令巡士傳諭各小販限日搬遷不得沿街攤賣 
[划船約束]  
　　上海縣李大令以黄浦各碼頭之江北盪槳划船近來每每將渡客載至浦中任意要索甚有奪物情事特移文水利廳孫少尹飭傳該帮首領到署諭話責成約束母許勒詐等弊 
[逃妻控媒人]  
　　楊家渡巡防局函送寗波人王阿多禀稱憑媟張玉洪胡德標爲媒曾取某氏爲妻未滿一月席捲而逃今將該媒張胡二人到縣扭請究追李大令諭飭交差候訊 
[佔妻控地保]  
　　梵航渡巡防局函送原告蔡阿毛禀控憑媒聘定張福妹爲妻尙未完姻竟被種花園之諸錦華於光緒三十二年四月間已將福妹姦佔直至前月始悉扭到巡局忽有已革地保王明揚到局誑保諸錦章逃脫今將蔡阿毛張福妹送縣請提已革地保王明揚到案一併嚴辦等情奉李大令諭蔡阿毛補詞候訊 
[審搶犯]  
　　匪徒張新時專在三十保四圖等處持械搶刦刻奉本縣李大令訪悉飭差下鄕拘拿前日獲案並將搜出手槍三支鐵尺刀械等物一併解縣張供詞支吾大令判收押候提餘黨再核 
[審竊賊]  
　　硝皮弄口陳永興料貨店上月被賊竊去飾匣衣物等件計值洋一千餘元前日該店學徒陳廣生始說徐少寳同孟河人四人撬門偷物等情已到巡警局禀報同時又有徐之鄰居陸顧氏侯阿毛等亦因竊案請局附追經游正巡官一併移送到縣前晚經李大令提訊店主陳起發供訴失竊情由學徒陳廣生供年十七歲是夜四點餘鐘見徐等五人上樓拕撬房門小的睡在門口徐用刀恐嚇不許聲張小的只得任徐偷竊眼見携籃出門並囑不許告訴師父求鑒陸顧氏侯阿毛同供與張姓敎書先生同居徐即在張處燒飯正月二十四日搬來至三十日失竊牀上衣物求究徐供無錫人近在張先生處燒飯並不犯竊實遭誣指大令判徐收押候查提同黨嚴辦 
[戳傷]  
　　火腿弄烟店夥陸寳生前日到鄕掃墓回至西門外斜橋遇有匪徒攔住用刀猛戳腿際旋搶去金戒两隻飛奔而逸陸受傷後用車推至該巡捕房禀報請緝 
[驗傷]  
　　鄕民孫德平與薛德龍爭奪田地薛德龍夫婦將孫毆傷頭額由德平之兄孫瑞良抬第到縣求驗當晚李大令飭仵驗得孫德平頭額毆破屬實當堂給發傷藥判瑞良將弟抬回自行醫治一面飭提被告到案再訊 
[官事]  
　　候補知府羅恩綬補用同知候補知縣李茂堂指分新疆試用知縣王世杰民立中學堂校長倪兆春試用縣丞葛兆蘭昨日到道禀見城汎周鑒之干戎昨日到道禀知赴松請假五天 
南巾 
[紀念]  
　　滬道梁觀察因南市商團公會以會友恭送軟匾到轅爰特製就銀牌分贈各爲記念業已函請總工程局查明各友名姓開呈核給 
[難民]  
　　前日午後有江西難民百餘名擁至南市江西會館囉唣經司閽人阻止不聽强欲取物報經南區派巡士前往紛紛散去嗣聞在西門外某尼菴詐去洋八十餘元 
[會洋紏葛]  
　　某木行司賬張岑在總工程局呈控木工沈漢文欠去會欵借洋三十一元經孫明府提訊判先理借欵沈遵繳洋十 
五元張並不具領反指控所丁蔡榮爲沈運謀賄朦欺官等詞明府傳齊與蔡質訊張供傳聞所改沈供會欵早已折還並傳首會王唐氏訊明判氏保出幫理沈押候交保着張交到見証人再行投質澈訊 
[兌錢打架]  
　　實豐土行伙秦春先在同泰小錢店兌洋口角與店伙鄭梅棠互拱致鄭失去鈔票洋百元扭控到案經孫明府判秦交保候查 
[短交價洋]  
　　榮盛水菓行控嚴大生前店主嚴子良代保方東海往來購買茂生短交價洋八十元八厘置之不理經明府　訊方因逃避由嚴扭到方妻毛氏謂訊判嚴將保欵理明氏押交伊失理追 
[定貨不出]  
　　朱禮和扭控楊茂之定買日本芊乾三百餘担付來定洋五十元延不出貨陳叅軍訊判先出一百五十担餘限交保理清 
[冐名借貸]  
　　南區老虎灶主高喝王控同業曹金宏冐名向洪二借洋十五元近因洪洪患病由祖母氏索討經陳叅軍訊判交該行頭保出理處 
閘北 
[江北老無心失火]  
　　閘北藥水廠後係江北貧民　集之處昨晨十一點鐘該草棚内忽然起火延燒草棚二十餘間當經消防隊前往救息 
[警察長有惡難恕]  
　　閘北三路一區警局巡長賀振雄因誣禀局長經總辦汪觀察查明飭參事官查辦詎賀反敢任情妄爲經總 
辦查知本應嚴究姑寛判送上海縣遞回原籍管束旋由巡弁袁作霖等具禀環求釋放批飭不准 
[誣耶非誣耶]  
　　小工蘇阿二之妻王氏被閘北四路一區巡土魏嘉林奸佔經蘇控訴該局巡官訊無實據斥釋各情已詳昨報詎蘇妻回家後即捲物與該巡士偕逃旋經蘇友顏二瞥見氏與該巡士在鐵路同行報蘇偕往追獲復投四路一區警局控訴經巡官傳到該巡士並提見証人顏二到案巡官謂魏巡士現尙在局母得妄指喝責顏四百板以蘇誣人亦命笞責將蘇與見証顏二及氏一併收押昨經蘇之叔父蘇寳駒以姪被寃投控總局激究奉孫裁判允爲查明案情澈究按此事情節支離容訪否續報 
英租界 
[欠租錢]  
　　張和尙向林達臣租開眞一軒烟間不付租金携帶生財逃避被控一案前晚奉寳讞員提訊張供租林房屋烟間每月繳租洋三十六元當付押租一百元去年不開向張索取押租故將生財作抵並不逃避判張交保限二禮拜交還生財將賬明白算楚 
[呑店賬]  
　　同順洋貨店主葉雙全控夥顧少亭用空賬洋四百餘元一案前晚奉寳讞員提訊葉供被顧私收賬洋四百餘元求追顧供認欠洋三十餘元大令以供詞各執判顧交保算明賬目再行訊斷 
[想賴債]  
　　侯慶齋控黄洽記欠銀一案奉 
 
 

Page 20

 
 
寳讞員提訊因原告不到判候原告到案再訊 
[佛法竟是無邊]  
　　印人多信佛敎現由滬上各印捕在美租界迤北寳山縣境購地建造廟宇一所裝飾甚嚴擇於本月十二日即西歷四月十二號迎神入廟游行租界經各印人禀奉英總巡卜君允准迎賽 
[酒鬼居然免驗]  
　　河南路三勝樓麫館歇夥張阿毛酒醉斃命一案昨日上海縣李大令蒞院相驗由屍兄張永發求免當蒙李大令准如所請　即自行棺殮 
[騙貨銀]  
　　韓商崔信永控沈炳南騙取貨銀一案昨午後奉王襄讞松丞會同日本領事村山君研訊崔遣方寅山投案代表中西官以崔現往高麗代人不悉詳情判沈還押候崔到案再訊 
[呑欵]  
　　沈德泰控李專記呑没造屋銀两一案昨由公廨提訊讞員寳大令商之美白副領事判交差歸晚堂訊理 
[串竊一]  
　　吳連安控沈根寳串同馬夫陳阿桂行竊珍珠金飾一案昨由控李星福解究判押候禮拜六德領堂期訊究 
[串竊二]  
　　田香芝控陳明松劉連山串竊洋元由探張天林解訊判押候下禮拜二復訊 
[串竊三]  
　　劉文標劉榮蘭串竊銀表由探錢盈堂緝獲解究判劉榮蘭交保劉文標押二禮拜 
[串竊四]  
　　陸長卿潘子培串竊胡森大木板由探查獲解究判各枷示七天期滿再押三禮拜 
[呑没金飾]  
　　王阿妹因呑没金銀河金飾田單等物控奉上海縣移廨提訊在案昨又解究判王押候晚堂訊追 
[搗毁妓物]  
　　甬人唐畏生至雉妓王寳玉處住宿因論價口角唐將妓之什物搗毁由捕解究判唐賠洋五元另罰洋一元 
[延宕定貨]  
　　孫祺申向錦隆洋行定貨不出控奉公廨屢傳不到昨奉中西官諭飭再傳　 
[人贓並獲]  
　　陳阿寳竊華界贓物由探查獲人贓昨解復訊判人贓一併解送閘北巡警總局訊辦 
[搶銅元]  
　　徐重良控金益堂搶取銅元由探李星福解究訊供不諱判押三月 
[竊布衣]  
　　朱松林竊布衣由探獲解判押捕房二禮拜 
[疑竊茶壼]  
　　洋人失竊銀茶壼等物疑王榮卿曹阿生二人所竊報捕解究判押候禮拜六再訊 
[小妓女]  
　　濟良所昨解幼女唐彩子到廨請訊判交其父母具以後不再爲娼切結交保領回并罰洋二十元充公 
[大拆梢]  
　　劉瑞卿等控項阿金陳玉堂串騙縐紗十二疋除已追獲六疋外尙少六疋昨解請追判陳交保項押限七天交齊贓物如違嚴究 
[醫病騾]  
　　曹根福因將病騾駕磨由西人查獲解廨訊究判罰洋五元病騾送畜牲會醫治 
[吊烟照]  
　　虹口陳阿毛烟間聚賭由探解究判陳罰洋五元將烟間照會吊銷不准再開 
[公堂瑣案]  
　　過犯李阿桂竊徐同興鞋店鐵件判押四月過犯江大寳向妓院拆梢由探查獲判押西牢半年李阿榮陸全成深夜在途行走由探查見拘入捕房昨解訊究判一併斥釋過犯陸阿毛由探米順解案請究判押捕房一月氓流陳榮生竊吳春山金飾昨解訊究判押西牢三年期滿逐出租界婦人陳張氏等控潘天忠搶取金圈由探解訊判押改良所半年 
美租界 
[日人酗酒行兇]  
　　前晚有甲乙丙三日人在百老滙路恃醉滋閙由西捕查見一併拘獲押候酒醒核奪 
[硬借不遂]  
　　新記浜婦人鍾郁氏報捕房稱昨晚有流氓小土來家硬借不遂行兇搶去首飾求究捕頭著途遇時交捕送究 
[失竊衣箱]  
　　青雲里一百六十號衛兆南前晚被竊衣箱一口内有鈔票等物報由捕房飭中西包探往勘查緝 
[髮妻捲逃]  
　　捕房狗夫蔡兆根妻林氏前晚將銀洋衣飾捲逃蔡即報請捕頭飭探查緝 
[行竊青鉛]  
　　李小松在碼頭上竊得青鉛若干塊由捕查見當將人贓一併帶回押候解訊 
法租界 
[九訊鈞昌洋棧縱火案]  
　　鈞昌洋棧失火案第八次會訊詳情已誌前報昨聶司馬又會同費繙譯蒞廨先傳問沈國祥曰爾在何行答在泰源東洋莊又問祥記是何人所開答是小的自做之牌號問祥記有若干貨寄存鈞昌答有十四件於七月二十一保險二十二日出去十一件二十三日即遭火災二十四日旋退保火險又問李宏賓日祥記貨是何人送棧稱是棧司所送旋謂鄭子云曰爲何爾開之總帳並無詳記字様答是李宏賓所開故小的不知李稱因簿子已交與鄭不能記清故此混寫又問福安保險公司經理人曰祥記棧單是何人送來稱是劉某餘語與沈供同司馬又傳李宏賓之母到案間曰爾遞之禀詞中有鄭子云詭謀等語歷訊數堂你子並無供出寳在憑據今爾苟有所知不妨直說李母復稱兒子禁押半年須求超豁中西官又傳藥材貨客家甡記行童云生洽記行袁品章正茂李松濤復成福記東昇源三家經理陳建山等請訊旋問鄭子云曰各藥材行之貨是否爾經手兜來答是問有幾家未保火險稱祗有中和裕源等三家未保司馬批閱各單謂各客家曰保險行雖任憑客家要保多少然爾等所保之數於貨之價值相去太遠旋據龍仁律師稱洽記等行之進本貨價帳簿已存在保險行中又據各險行代表必得生稱公平保險行已在洋關查過東昇源所保之一萬五千两之貨之棧單於派司日子不符且因價不值已去過加增保費復由鄭子云所延之達貝拿律師駁稱公平險行先去看過棉花價值六两半後要加二两半迨被災後公平在巡捕房即稱價錢不值大凡保險行宗旨初保時保數愈多愈妙迨遇災後則越少越好但此案旣經訊無放火實據則保險若干應賠若干訊至此遂退堂訂期禮拜二再訊見証周耀廷准予交保餘人仍照原判 
國外新聞 
[英國議院延長會期]  
　　初一倫敦電云英國議院因逢復活聖節自本月十五日起至二十七日停止會議 
[英國去年之歲入]  
　　初一日倫敦電云英國一千九百零七年至八年歲入之欵計達英金一百五十六兆五十三萬七千六百九十磅而前年歲入之欵則一百五十五兆零三萬六千四百八十六磅相較之下入欵已爲增多 
[日本之外國貿易額]  
　　初一日東京電云據一千九百零七年日本外國貿易報告所載是年之外國貿易額計共日洋九百二十六兆圓其間美洲之貿易額計日洋二百十一兆圓此數實爲各國之冠英國之貿易額日洋一百三十八兆圓列在中國之後日本典印度之貿易現今進步甚速已有日洋八十七兆圓之數德法兩國又次之 
[法軍在摩攻戰情形]  
　　初一日倫敦電云駐摩洛哥國法將達梅特現方與尼達克拉土族戰法國馬隊又復紛亂戰死者八人傷者十二人 
[美國櫎工解散]  
　　初一日倫敦電云美國亞海霞西冰雪文尼等省及他處之各礦局因礦工爭執薪工事將解除二人工萬五千人之衆以上譯字林報 
[俄國欲設遠東無線電]  
　　初一日柏林電云俄政府命於聖彼得堡與海參威兩處置設無線電其電局則一在烏拉嶺一在阿爾泰山 
[糖業大會展期]  
　　初一日柏林電云萬國糖業大會將廷長至一千九百十三年 
[俄國預算案通過]  
　　初一日柏林電云俄國預算案及國家財政管理案均經議院通過 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[短篇小說譎術（來稿）]  
一千八百七十五年某月禮拜六倫敦飛爾登戲園演某名人新編之戲是劇係演英古時某名人故事往觀者衆後至之客幾不得坐至十一下鐘戲畢客散聲如轟雷時馬車嗔咽富翁格侖之女名阿嬌者與友數人同自戲園出友别去阿嬌覓已車久始得之已而視御者則非是方怪愕間御者白曰汝覓麥來都乎渠適患暑疾急往就醫囑余暫爲執鞭請姑娘勿置慮女遂登車過摩得薩街御者忽停車白事曰有一事忘告姑娘前麥來都去時謂余曰適間府中遣人持一書來言文得姑娘有書來言著名善彈琴之女子名斐立者適來自巴黎今夜在滿得爾堂奏技故約姑娘往聽姑娘如欲往則此處轉灣即是言已從懷中取出授女女素好在此稍歇然恐家中相念宜作一信付家中方可言已即將墨水及筆付女女喜其相愛之意乃勉强搦筆作函其人曰汝太倦不能執筆可由我輩代汝作函汝自簽押並寫明函係託人代作可也女如其言封函授人即倒臥榻上比醒則見已非昨日景象已所居屋甚卑狹屋頂有數窗光色慘變不可耐視昨同坐之人皆不見（未完） 
譯件 
[萬國度量衡公會條約（駐德商務隨員水鈞韶譯]  
　　按一千八百七十五年法國政府提議開萬國度量衡公會延請各國派員會議訂約在法京設立萬國度量衡制度局並設常置委員會以督察之是役也來會者二十餘國訂約者爲德奥比法義丹馬美葡萄牙西班牙希臘瑞士瑞典腦威等國茲將該會條約十四欵章程二十二條譯錄如下 
[條約]  
　　第一欵同盟各國今訂約設立萬國度量衡制度局於巴黎公認經費以期持久並按科學研究度量衡法制 
第二欵法國政府應照本約後附章程擔任設局並維持一切緊要事宜俾無阻礙易於告成 
第三欵制度局應歸常置委員會督察該會由度量衡公會之會員組織成之 
第四款萬國度量衡公會會長即以巴黎科學文學院院長充之 
第五欵所有萬國度量衡制度局之組織常置委員會之職任員額度量衡公會應盡之義務均載後附章程 
第六欵制度局應辦事宜　一比較考驗新度量衡之模範 
　二儲藏各國度量衡之模範 
　三隨時以外國度量衡之模範標識與本國所存原器比較 
　四以新度量衡之模範與各國科學舊用之原器比較 
　五司理度量衡模範蓋戳及比較地理測算法 
　六應隨時應各國政府或學會之請代爲考驗度量衡原器及準度表　並詳加比較 
第七欵制度局設總辦一員帮辦二員及應用局員數人俟新度量衡模範比較事畢分送入會各國後應將局中員額酌量裁減至局中人員一經選派應由常置委員會立時禀報人會各政府 
第八欵各國度量衡模範及標識均存制度局内除常置委員會人員外他人不得入觀 
第九欵制度局創辦經費常年經費及常置委員會經費均由入會各 
國按本國戶口之多少列表匀攤 
第十欵各國應攤之欵每年歲首交法國外部大臣轉交巴黎國家廣儲銀行收存制度局需欵時由該局總辦簽押隨時提取 
第十一欵以後如有他國政府願入公會應令先納攤欵其分派法由常置委員會按照第九欵辦理所納之欵存備改良局中科學儀器之用第十二欵將來入會各國如由閱歷而得善法於公會有益儘可公同商酌隨時改良 
第十三欵公會條約以十二年爲期如届期滿之時在會各國有願出會者聽 
入會各國如因新法制於該本國實有不便之處未能通行亦可出會惟須一年前預告本會 
凡出會者所有萬國度量衡模範及萬國度量衡制度局一切業權全行撤銷（未完） 
 
 

Page 27

 
 
   
 
 

Page 28

 
 
   
 
