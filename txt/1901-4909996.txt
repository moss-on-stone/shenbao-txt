# 1901 - 41 - 4909996

 

Page 1

 
 
[灶神模出售] [  申報館協振所敬啓]  
　　歲律將終黃羊薦灶禮崇五祀數典敢忘本館協振所承某善士以舒君萍橋所繪全紅泥金灶神模售貲助振每張洋銀二分旣可用以敬神復得藉之行善當亦諸君所不吝解囊也 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[興農學議]  
韓詩外傳曰石田千里謂之無地愚民百萬謂之無民痛哉言乎我中國今日何以異此哉僕昔者嘗讀周禮矣草人掌土化之法知中國三代時固非不講農學也養土膏儲肥料非學不能明其理留水澤引陽光非學不知神其用考子種除害蟲非學不易求其形質性體利病損益則禮經所載耕三餘一耕九餘三之說豈易言哉夫中國自商務大興漏巵外溢歲常八九千萬利源漸竭民用將窮而猶得與斯民含飴而嬉鼓腹而遊自樂其出入作息而免於窮匱者賴有此二千萬方里膏腴之地耳然而水利不知脩土脈不知辨菑畬不知勤災害凶荒不知備昧所用力聽命於天偷生目前計不及遠則今日之農家者流亦不過胼手胝足以服先人之　畝冀自免於飢饉已耳烏覩所謂與國爲輕重哉間嘗縱觀東西各國莫不專設學校以授農事並附設莊田用術以試騐物產故民數日增而農　亦與之俱進不惟故有之物生植視前爲豐更博采新物之產自域外者以時布種小民日用飲食得以資爲利賴大率以此也考德　農　各術多列於實學館蒙館之别課其設專門學堂以教國人者亦多至百五十處均附　莊田於古汀浦一邦　自使中一千八百五十二年始開學堂課農迄今在學堂肄習此業者已有一萬八千人法國農政館有上中下三等之分下者置有莊田數十頃館設提調一員教習五六人或三四人不等所課之學以種　　釀　載　育　爲要務　法國以絲酒爲貿易之大宗也當彼中一千八百三十年有好事者私設農學堂行之數載　著　　至一千八百四十八年　時知與民間有益集議推廣行之今通國已有農學堂五十餘處嗚呼洵皆極一時之　　　　今日中　之　　　　　　亟哉興農學之要如何曰設專官開學堂關荒地三者而已法宜特簡農部大　一員稽　國内農務興廢利病之事各省由藩司札飭勤幹樸誠之候補同通州縣每縣一員爲農官以四時巡行鄉邑召集鄉老講解新理　　利弊每歲造具事實申報農部農民有知新理推行有效者會同印官奬勵之巨細有不便於民者會同印官更除之以董勸之勤惰論官司之功過如是而農民咸盡其力矣　地有高下瘠厚故土性各有所宜欲識何土與何物相宜必先從事於化學如此土宜壅以石灰木灰彼此土宜糞以泥沙馬勃鳥矢燐養非愚民所能驟解也宜於各省先設學堂外府州縣各舉家世業農姿質聰頴之子弟一二人送入學堂肄業並采各鄉土產送入學堂考騐尋其新理究其新法於各州縣紳士富室首倡行之使民間目覩其效如是而農民咸樂其利矣名省荒田無處蔑有有荒於水旱者儲防之可也有荒於兵　者招徠之可也且積荒之區往往地廣千百頃不能驟施以耕耘灌漑之力則以西國汽機爲尤宜民間不能任其力官府獨不可開其利乎至於磽土宜畜牧下隰宜桑麻更施無不可而利有可興者也故今日中國欲行西法以通西學爲根本而興農學尤爲中國根本中之根本西人嘗謂一畝之植能養三人若中國一畝所產能食一人已爲至富况地土適居温帶之下氣候和平爲海外各國所不及哉方今陜西大饑道殣稍望餓莩相食籌荒之詔迭下於九重乞振之書且馳於域外更大開捐例减奬實官不惜朝廷名器冀以補救目前嗚呼中國之不興農學其害一至於此不誠恫哉聞南皮張制軍已於湖北開農學堂規制周備璧畫精勤其造福兩湖蒼生功誠不在禹稷下使政府能以制軍之心爲心飭下各省起而倣行之中國雖曰貧也弱也富强之效劵於此矣 
[撤兵電語]  
　　英京倫敦來電云聨軍統領華爾得西氏已將撤兵之策分咨各國使臣一俟訂妥約章中朝將各禍首嚴行懲辦及允賠軍餉若干卽由京師及保定府將兵撤退 
[不留餘孽]  
　　京師來電云西歴二月一號卽華歴本月十三日駐京聨軍統帥飭德國副統帶多薩氏往京西某村落鵰剿拳匪因聞邇日仍有拳匪餘孽攻擊教民也當啓行時督率步隊一營馬隊二十五名海軍一哨携帶行營砲數尊 
[日船記數]  
　　香港循環日報云日本自維新以來海陸諸軍極力整頓迨甲午一役之後尤留意海軍近日添製各船已經竣事目下統計大小戰艦除水雷艇不計外共有二十三萬墩之多雖未足與英國爭雄海上然較之俄德等國亦不難並駕齊驅矣 
[日路漸通]  
　　日本長崎埠訪事友人云當彼國明治二十六年創設九州鐵路時原擬招集股本洋銀六千萬元由八王寺名古屋鹿兒島八代通火車至姬路一帶迨後各地以次推廣經費日漸不支至三十二年約需經費九千七百餘萬元嗣後仍不敷用陸續籌增至一萬萬五千萬元大都廣邑曁各名勝火車始得往還所未達者惟幽僻村野耳 
[韓日經商]  
　　日本長崎埠訪事友人云日人向在釜山設有商業會議所爲經商者集思廣益之塲近者　中人與朝鮮商務會社中人互相聨絡訂立合同其條例曰一務除損害專就利益以經營殖產興業爲事一商業上遇有交涉事件必須和衷協商宜以營業興旺爲念事一種種有害貿易之弊端速宜更攺並嚴禁將來事一慶祥相賀患難相恤互爲聲援共宜一體務以苦樂均匀事一商務會社及商業會議所之間須常設議員五人遇有要事互相議妥然後施行事一此議員須於兩處各會中人選擇倘有更調須各通知事一議員如有小事自便開發大事須邀集會中人約期集議事一本約條内　欲增减須邀集日韓兩會中人互商訂正之事一本約條經兩面議定後禀明日本領事及韓國本港監理官批准施行事一此條約二通記名調印後各執一紙经昭憑信列名者韓國爲玄映運金星汝張斗　李和玉金永圭金泰孝日本爲荒井榮藏迫間房太郎蓋皆兩所會長也 
 
 

Page 2

 
 
[集思廣益]  
　　武昌訪事友人云邇來湖廣總督張香濤制軍疉接京師議和王大臣來電知和議將次告成惟詳細條目尙屬紛煩自宜豫爲籌畫以免臨時貽悞事機因通飭司道各官將通商約章悉心查核何者應興何者應革務各直抒所見以便采擇施行是亦集思廣益之至意也 
[奏陳陝省奇災摺片]  
　　頭品頂戴陝西巡撫臣岑春煊跪奏爲陝省飢民衆多振欵甚絀籲懇天恩續發鉅帑迅圖救濟薛摺仰祈聖鑒事竊照陝省今歲大饑庫儲告匱前經臣奏請飭撥專欵以濟要需仰蒙皇太后皇上軫念民依准將前護撫臣端方奏經户部議撥四川等省餉銀三十萬兩在於解到項下借撥動用沐此殊恩當令藩司迅速勻撥所屬赶辦振濟並令將災區輕重飢民大數　覆籌度兹據署布政使馮光遹詳稱本年亢旱日久災區甚廣且大半連年無收絶少蓋藏情形十分困苦綜核等次以高陵三原涇陽醴泉咸陽富平　荔韓城蒲城白水岐山扶風膚施安塞甘泉安定延長延川定邊靖邊府谷神木邠州三水湻化長武鄜州宜君洛川中部乾州武功永壽綏德米脂淸澗吳堡等三十七州縣爲最重咸寗長安興平州臨潼渭南耀州藍田朝邑鄧陽澄城華州鳳翔麟遊保安宜川榆林葭州懷遠等十九州縣次之統計飢民一百數十萬續派委員往查猶未禀覆者尙不知凡幾先已撥發銀兩或准動倉榖公欵令各散放糶借又由司陸續挪墊銀兩分投採糧辦振在司道各庫雖已羅掘皆窮而在災區竟同杯水車薪仍無所濟兹蒙聖恩准撥京餉三十萬除歸還挪墊十三萬兩以少七萬兩勻撥各屬迅速接濟各屬飢民户口參差不一酌量　間每處多不過發銀四五千兩少止一二千兩災情過董飢黎過多平原種麥僅一二成北山苦寒春作本無可種必須振至來歲秋成方可望其自給歲月綿長需費甚鉅就地勸借振捐雖不乏慷慨之士究其富室有限不能如本省之踴躍各省協墊振捐爲數無多且亦緩難濟急外省漕糧振米急切挽運不至又須先供俸餉午夜焦思一籌莫展惟有詳請再懇飭撥巨欵拯此孑遺等情前來臣查目今災區至五十六屬之廣飢民至百數十萬之多就以百萬人日給五合通振半年計之需糧十九萬石以踊貴之價加之運費非銀八九百萬不辦救荒本無善法又値時局艱難故公家竭力經營而百姓早已流離轉徙臣之眷屬昨自　　來陝一路見老幼皇皇逃荒求食及邠乾間殘黎尤夥咯一施予車不得行問之皆數日不得一飽糲粗者枯焦羸瘠去死一間語述於臣實堪憫惻近日各屬文報攫金奪食之輩不一而足轉瞬嚴冬樹皮草根且盡不至於人相食不止臣才短識庸適丁此厄中心如擣呼籲難忘明知朝廷事機重要部帑用處甚多然舍此無以爲謀實不忍坐視其斃而不爲請益用敢瀆懇天恩再行賞發巨帑迅圖救濟至於數目臣不敢擬惟思多活一人卽多留一分元氣臣實不勝徬徨迫切之至所有災重欵絀請讀撥巨帑迅圖救濟緣緣由理合恭摺具陳伏乞皇太后皇上聖鑒訓示謹奏光緒二十六年十月十四日奉硃批另有旨欽此○岑春煊片再本年陝省災情以北山及渭河以北爲尤重始而以野菜和粥旣而剝食馬騾又旣而託命於樹皮草根草木旣盡人且相食臣非敢以危辭屢　聖聰蓋大祲已成其勢有所必然　惟是振救之法散銀不如散糧故臣在途中兩次具摺　請仰荷皇仁軫恤部臣規畫將江南漕米湖北河南採買各糧石催䟎挽運所以拯此飢溺者實已周至目下漢口轉運局採買糧石據惲祖祁來電已兌至十批由襄河　續挽運臣已檄飭候補道吳樹棻前往　駒寨代爲設局集騾改　陸路起運惟龍駒寨至省一路多係山徑崎嶇偪仄卽以騾一百頭計算每騾駄就斗米一石六斗日無間斷每月僅能運四千八百石惲祖　採買米之數十萬石是此一路專運此項米石已需數月始能運竣江浙等省之漕糧何能再運而陝省待食者衆卽此一月四千餘石專　　駕官員及各項人役之用已覺不支况復澤雁嗷嗷待食者固尤衆乎臣午夜焦思惟有分路並運之一法查通陝大路除龍駒寨一路外尙有三途一由樊城起旱十八站至西安一由周家口起旱十五站至西安一由亳州起旱二十站至西安樊城一路雖多山徑不如周家口亳州之平穩然皆可以通車較龍駒寨已爲坦蕩各處雖非臣所親歴然訪之衆論大約相同極知陸運費重事艱無如　此奇荒待食者多米糧太　省城爲薈萃之區較勝外屬以臣臆度今冬或猶能敷衍開春以後恐斗金斗米採買無從關輔現爲鑾輿所臨何敢不預爲籌備大局所關固不僅爲全陝災黎請命至運費如何籌提是否别有可以分運之路較此三途爲便應請特飭樞臣並電諭有漕各督撫迅速籌商及早辦理臣一面督飭吳樹棻竭力䟎運龍駒寨一路米石並嚴飭各屬力搜屯户以應急需臣憂怕交迫敢陳其一得之愚恭候聖明採　是否有當謹附片具陳伏乞聖鑒訓示謹奏光緒二十六年十月十四日奉旨另有旨欽此 
[粤督行程]  
　　廣州訪事友人云新任兩廣總督陶子方制軍於本月十一日由韶關起節督轅文武巡捕官先斯至交江迎迓大約蟾圓時節憲旌當抵羊城矣 
[浙撫行程]  
　　嘉興采訪友人云郡中文武各官探聞升署浙江巡撫余晉帥已由申江起節因於本月十八日乘舟往蘇州塘迎迓嘉協兩營各汛弁則督率兵丁會同駐防禾郡之水陸親兵及乍協水師至杉靑閘站隊迨翌日淸晨鐘鳴九下憲舟始鼓浪而來各官投遞手版禀安各營兵丁更鳴槍致敬晉帥小駐片刻就舟中傳見各官旋解維赴省垣各　恭送如禮至杭州采訪友人則謂本月十九日省垣官塲接奉晉帥紅諭定於二十一日卯刻受篆先是丁憂浙江巡撫惲菘耘中丞將行裝整頓俟帥節戾止卽當回籍奔喪是以晉帥無須另設行轅履新後卽可挈眷入署矣 
[委辦督]  
　　金陵訪事友人云本月十二日江南陸師學堂總辦席沅生觀察匯湘奉兩江總督兼南洋通商大臣劉峴莊制軍札飭另候差委遺差委兪觀察明震接辦傳聞峴帥以席觀察於堂中一切事宜未能辦　妥洽適湖南督銷局總辦某觀察瓜期已及遂札調觀察前往接辦俾一轉移間各收人地相宜之効也 
[蘇省官塲紀事]  
　　姑蘇訪事友人云大倉直隷州同知鄭直刺逢時於本月某日因病出缺十八日藩憲陸春江方伯牌示以臧刺史毓麒署理○蘇州府知府濮紫泉太守子潼欽奉諭旨　授湖北荆宜施道所遺員缺現經藩司陸春江方伯於本月十八日牌示以前署松江府准補徐州府知府張子虞太守預署理○新任江西吉南贑寗道賀觀察元彬於上月某日交卸太湖水師各營統領差旋於二十三四等日遍詣各大憲衙門辭别至本月某日乘舟就道 
[鳩水冰花]  
　　蕪湖訪事友人云蕪湖内河利涉洋橋爲徽寗池太廣兵備道吳季卿觀察所建橋下水勢湍急舟行者恒苦之本月初五日有一船滿載米糧由上游順流而下擬在江口登岸風利不得泊行至橋下遽爾傾欹艙中人紛紛墮入水中救生各船水手見之爭先撈救僅將甲乙二人援起餘均隨波逐流深入九淵之下慘哉○石埭匪人沈德修素與天主教中人有隙本年八月某日糾集醜類數百人擁至教堂將窓檽雜物擊毁無遺縣主某大令聞之立飭捕役嚴緝沈聞風遠遁迄今事隔數月以爲瓦解氷消矣本月初旬某日由某處附輪船回里舟中向人歴述前事如數有珍適爲傳教西人所聞立時拘獲縶送蕪湖縣縣主陳雲湘大令飭暫管押聽候訊懲○前月某日徽寗池太廣兵備道兼蕪湖關監督吳季卿觀察奉到督撫兩憲札文諭令通飭所屬　府一州二十二　正雜各官以及分府候補人員造具履歴淸册兩分一咨吏部一咨吏科蓋以憑查覈而淸仕途也○前月二十七日夜大雪之後陰雨連綿數日以來猶未晴光大放城外長河約長十餘里宣涇之水皆匯於此邇日陡增三尺有餘南門外浮橋竟被衝斷本月初一日午後有一空船駛至上流被衝至寗淵觀鐵橋遽爾碎如虀　舟子經他船援救得　受 
 
 

Page 3

 
 
傷亦云幸矣○入冬以後天氣和煦幾似三春至上月二十六日午後忽然彤雲密布山色蒼寒夜半六出奇花從空飛舞翌日晨起墻　屋角已積雪三寸有奇玉琢粉裝彷第瓊瑤世界說者謂臘中得此祥霙明歲豐穰不難操劵以卜矣○上月某日有甲乙丙三人至高陞客棧借宿棧主見其語言親密似係素識卽令同住一房實則萍水相逢曾未緣留一面也到棧未久甲客先赴南順記洋油棧探聽市情約歷一點鐘時始回棧而行囊業已更動洋蚨三百翼不翼而飛因據情投報保甲總局局員許少卿别駕飭傳棧主及乙丙研訊彼此推諉不承大約已失之珠未必能重還合浦矣 
[印綬花封]  
　　臘鼓聲中歲聿云暮策名筮仕者例得於此數日内優游卒歲暫停案牘之勞本邑自蘇松太兵備道以下大小各衙門一律於昨日將金印銅符用黄綾封裹各官憲均循例望闕行禮畢受書吏排班叩賀英美租界公廨讞員張柄樞司馬先期知照捕房停理讞政一日 
[觀察來申]  
　　昨日江南銀圓局總辦劉西庚觀察因公來滬命駕詣蘇松太兵備道轅拜會道憲袁海觀觀察旋又至上海縣署投刺縣主汪瑤庭大令迎八蓊廳茗談片刻而别 
[督辦讌賓]  
　　昨日淞滬釐捐總局督辦錢怡甫觀察就局中肆筵設席柬請蘇松太兵備道袁海觀觀察上海縣主汪瑤庭大令讌飲午後二點鐘時觀察大令先後戾止觥籌交錯歡洽逾恒 
[卹銀移助]  
　　前者招商局飛渡輪船撞沈申湖小輪船所帶無錫快船致溺斃陸仲翔等六人控由上海縣汪瑤庭大令商請招商局給發卹銀六百兩除出示曉諭外並派差傳諭各屍屬到案具領救濟善會董事陸純伯部郎聞之以仲翔係其介弟函致大令請將此欵移助會中以振北方被難士民是亦錫類推仁之道也 
[惡婦毒手]  
　　前者蕭許氏投上海縣署控葉盛氏之女翠娟不願與其子完姻縣主汪瑤庭大令訊取口供憐蕭貧窘賞給洋銀四元著於本月初八日賃署前某客棧成親並借官轎迎娶賢父母玉成好事可謂體恤入微矣不意翠娟竟懹異志乘間將蕭要害揢傷蕭痛恨交加爰於昨日扭案據實聲訴大令著赶緊延醫調治翠娟交官媒看管俟蕭傷痊訊究 
[勒限繳捐]  
　　前日本邑南市馬路工程局總辦葉孟紀司馬傳集水巡頭目及地甲人等著將各項捐欵迅卽收齊彚解以本月二十五日爲限務須一律繳淸 
[米未成災]  
　　前日本邑小南門外大街蔡源記舊貨店内晚炊遺火延及積薪霎時烈燄上騰幾釀燎原之禍幸經鄰人取水澆滅不致成災 
[雉罹於網]  
　　英界四馬路胡家宅一帶爲野雞流妓翔集之所每當蓮漏三商霜寒露冷猶復羣雌粥粥　倚門前甚至强拽途人同赴襄王之會事爲捕頭查知以敗俗傷風莫此爲甚爰於前晚遺五百十九號巡捕拘獲阿珠張三寶王蘭卿陸小寳陳三寳等十二口一併解送英美租界公堂禀請讞員張柄樞司馬訊懲 
[上海縣署瑣案]  
　　本城新北門内同行利及瞿寳元江南義振票店私售普益同利等彩票經縣主汪瑤庭大令訪悉飭差提到兩店主乜善之朱潤珊前晚升堂研訊乜朱同供各票均係店夥所售無知誤犯求恩寛宥大令判令各罰洋銀十元充陜西義振並具呈改過切結存案○葉松憲控許雲亭圖賴會欵前晚縣主汪大令研訊之下葉供前者計糾合小的登會陸續付去洋銀二百七十元迨會散去許將盛合泰會欵一百三十元作抵至今分文無著此外尙有一百四十元亦延不淸理求卽嚴追許供小的係會首葉處會欵祇欠一百三十元已將合泰會欵抵劃大令限十日内先還一百三十元其餘著兩造各邀公正人理處○兪鼎貴控沈紹堂欠銀不還前經縣主汪大令研訊因供詞各執諭候傳同經理人莊杏林訊核　晚復訊兪供沈所付之欵逐月均註明憑摺迄今並未淸還求恩追究沈供尙有代還帳欵兪並不註明是以不付莊供沈所付之欵均由小的經手現在祗欠洋銀九十七元沈欲將帳欵劃付兪不允以致涉訟大令謂沈所欠者係借欵不應將帳欵劃付限本月二十八日以前將餘欠歸還並具呈切結 
[英美租公廨紀事]  
　　前者嚴懷卿控徐連生等串賴借欵經讞員張柄樞司馬研訊押繳迄今已三月有餘置之不理嚴遂投案求催司馬飭差著保人將徐交案押候訊追○陸稿薦肉店主王春芳浼曹一桂介紹向王步高借洋銀一百元以花　樓會欵作抵旣而王春芳患病王步高遂屢向其妻索取其妻一味枝梧近忽串出店中執事人陸阿虎意圖霸賴王步高遂投案控追讞員張柄樞司馬准詞飭提陸阿虎到案押候集訊察奪 
[英租界捕房紀事]  
　　積賊陳印山冐稱某洋行　崽至某姓家竊衣服銀飾銅器之類適爲包探趙銀河陳根寶所見拘入捕房捕頭令押候解送公堂禀請讞員張柄樞司馬究辦○前日朝鮮人某甲僵臥路旁呻吟不絶五百四十六號巡街捕知係患病送入捕房捕頭令送仁濟醫館醫治 
[籌辦陜振三十三誌]  
　　啓者頃奉高湻縣李肖鶴大令函開前承惠示秦省灾區函囑敝處紳代爲勸募奉諭之下當卽邀集紳董　議勸籌第敝邑僻處偏隅旣乏來往殷商又無著名富户思维再四籌措頗難然善舉所關又重以婆心苦口不得不極力以圖兹先由敝署官　及同城寅僚節省年關酒席合捐英洋一百元又由保嬰局董先行籌墊一百元共二百元交局寄呈尊處以便彚解現又設法先在城關置備木桶旁列勸募節省年費公啟並繪圖貼說凡人市鬻子樹皮草棍骸骨滿壑等類分爲六頁以冀觀者觸目動心或可槖囊易解總期多多益善推廣仁慈兹將同人公啓抄呈台覽如蒙採納可否送登報章俾各州縣仿照行之或亦愚蒙之助再昨有藩委保地山剌史催解錢糧到此詢及　本有盤查水西門之差當將圖繪及募啓出視并另繪一套交其帶回請在該門設桶勸募並可回明藩憲於各門及通衢地方設法推廣如能集有成數卽逕交尊處彚解究未旘能否有成耳容俟敝處續募如何再行奉布等因計附湻邑勸振同人公啓内開北地生靈塗炭南方幸保安全有人推原其故良由廣種福田上海諸多善士振捐累萬盈千濟急劉爲公會官商被難得旋現又勸籌陝振旱荒情狀堪憐樹皮草根吃盡賣兒只顧眼前人市大開難禁骨骸溝壑滿堪求救繪圖分寄傳觀莫不涙漣天下聞風響應吾湻何獨不然我邑人情純厚每逢佳節新年菓盒糖　雞子米團爆竹酒筵核計此來彼往一家奚止千錢勸振同人公議何如浮費盡蠲節省此錢助振豈非功德無邊桶設城鄉各處聽人隨意樂捐另則槖囊慨解女能助以鈿勝似燒香拜　定邀福壽綿延奉告吾鄉親友何妨共結善緣彚寄上洋解陝且請登報廣傳如有從中巡蝕火焚雷殛惟天則敬展誦再三莫名感佩謹抄乞登報叩謝仁施并求各省官紳仿照施行隨緣勸助爲善最樂不禁禱祀祈之上海六馬路仁濟善堂盆湯弄絲業會館奏辦陝西義振總局施則敬錄 
[遙助春振]  
　　四川學憲吳子修文宗代募救濟會春振捐欵規元一千四百九十七兩已於昨日如數匯到祗領之餘仰見慈悲菩薩　念莟生憑善氣以弭災奇郵筒而救命吾知載道飢黎自必歡呼頌德天心降鑒福祿無疆固不難操劵以俟也謹書數語遙謝鴻施上海慶順里救濟善會陸樹藩潘炳南等廑誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日船户曹阿林由某處運米來滬貨捐局巡丁何長林以其未報落地捐向之詰問曹非惟不服反與爲難因卽拘送捕房捕頭令轉解馬路工程局總辦葉孟紀司馬研訊之下著備函送請貨捐局員核辦○前日流氓張大毛在萬裕馬頭左近攫取何予蕃所携橘若干某花衣行夥陳宏生見之代爲追獲張惡其多事竟將陳衣撕破幸何踵至喚同三十一號巡街捕拘入捕房解送工程局葉司馬略加研訊判責一百板著具呈攺過　結然後交人保去 
[英美租界晚堂瑣案]  
　　本年七月粤人陳愷居由同鄉婦韋阿五説合納王阿本之養女阿妹爲簉室曾出身價洋銀八百餘元阿妹入門未久卽捲物而逃陳查知被王阿本誘藏遂投案具控讞員張柄樞司馬飭提集兩造前晚升堂質訊陳愷居歴訴前情王阿本韋阿五堅不承認司馬以事關放鴿亟應嚴究以儆刁風著一併送請上海縣汪瑤廷大令訊明嚴辦○某店主周仲甫扭控其夥王延生欠銀逃避前晚司馬升堂集訊周仲甫訴稱小的開設源興絲線店雇王延生爲跑街夥被吞客帳乾沒貨包約計洋銀九百餘元當卽辭歇由中人羅　林調處繕立五十元期票三紙餘欠叧出興隆票不料至今未付分文叩求究辦羅寳林所供相同並稱王尙欠小的洋銀十元叩乞附追王一味狡展司馬判責手心二百下押令於年内先繳洋銀一百元違于嚴比 
[法租界公堂瑣案]  
　　法蘭西輪船公司買辦湯蓮生控捷元建行主李秀松倩元昌行主葉洪英擔保訂立合同　　棧房以九年爲期今祇二年有半忽然悔議求追繳租銀入百二十五兩等情昨日讞員杜枝園大令飭提會訊湯伸訴前情葉洪英供曾爲捷元擔保今忽悔議求卽究追李供此事由執事人葉洛賓經手現在已回福建叩求鑒核大令與費繙譯會商謂洪英旣擔保在前不得置身事外著與李一并交保出外勒限交葉洛賓到案覆訊核奪○金蘭譜凌夢周控宼福田圖賴借欵迭經大令研訊押追昨日投案求催宼求准交保出外收帳歸還金凌同稱宼收得帳銀均入已槖不付分文大令以年關在卽著覓的實人保出限本月二十五日歸楚延干押比○前日陳和卿投案訴稱車夫陳三郭四竊取烟槍三枚報捕後由包探吊到一枝餘求追給陳三及郭同供烟槍係陳子阿桂所竊托小的等質錢昨日和卿挈子投案訴稱兒子豈肯竊取已物求恩明鑒大令以陳郭信口誣攀殊屬可惡著押候各責一百板○前者鄉人唐桂芬被船户倪掌郎擠入水中經人援起衣服已淋漓盡致爰向郭士榮借穿棉襖久不歸還郭以唐藉端訛詐偕倪投訴馬路工程局局員葉司馬飭差提案押候訊核事爲法界捕頭知悉派包探前往將一干人帶回解案請訊倪供此事由船主周全郎報局與小的無干大令飭將郭倪押候提周到案質訊○沈陳氏由寗波乘某輪船來滬雇車裝行李中途失去衣箱一口疑係車夫行竊扭送捕房旋經包探拘獲竊賊趙金生金阿阿王阿四解請大令訊供吊到鍍金臂釧一副昨日氏投案求追趙金王同供此事係同黨謝桂芝所爲所有當票早已抛棄於途無從交出亘豐當鋪夥姚以江許錄園呈閲帳簿大令商之費繙譯謂當鋪不應收贓判罰洋銀三十元押候繳到方准開釋○包探禀稱甬人陳佳香流落滬江呑烟圖盡幸爲棧主覺察報知捕頭舁送某盡院救治得生今特送請安插大令賞給川資洋銀兩元諭令遄回故里○包探禀稱輪船積竊彭子卿張榮生屢次犯案近日故態復萌經小的拘獲解案請辦大令判各加號一月笞責三百板 
[美租界捕房紀事]  
　　昨晨鄉民侯炳榮貧病交迫携五齡小孩至頭壩路倩姪媳侯張氏售與某粤人家爲螟蛉子得洋銀三十元事爲各流棍所知誣以販賣人口羣擁至張王氏家借端滋閙氏奔投捕房據情聲訴捕頭遣某包探前往查明以便將各流棍拘解公堂禀請讞員張柄樞司馬訊辦○昨日黎明時偷兒李林松乘機溷至天潼路第一百三十五號門牌陳永興成衣店竊取綢衣數件正欲携之而逸不虞被事主所見扭送捕房捕頭著押候解送公堂禀請究辦○前晚積竊張阿福掩入吳淞路某姓機器廠中圖竊被事主扭入捕房捕頭令押候轉解公堂禀請訊究○甬人李阿洪賃居北江西路第二百十六號門牌房屋前夜其妻葉氏行經乍浦路忽失去金約指一枚昨晨李投捕房訴請查緝捕頭允之 
[源源樂助]  
　　金陵本分會交來中鎭府趙大善士經募洋銀九十元小銀錢九百五十枚張叙定大善士經募洋銀三十元開平礦務局經募洋銀三十七元銅質僞洋銀一元太倉本分會父來香塘漁　經募洋銀一百十元零六角銀質對時表一枚小願心人助洋銀十元蓬達居士五元勉力子五元會稽金三益十元吳陽春三元隱名女士三元壽康莊一元費屺　太史潤資移助洋銀二元沈硯裔　資移助小銀錢三枚張貞竹潤資移助小銀錢五枚汪益壽助畫二幅硤石知愧氏助大銅爐一隻閒書三種救災恤鄰解仁囊而恐後扶危濟因植陰德於無窮請誌報章藉伸謝悃[  上海慶順里救濟善會陸檯藩炳南丁紹芬等謹誌]  
[蘇垣官報]  
　　十二月二二日正任太倉州蔣禀謝奉飭回任卽辭知縣朱　淸禀知奉藩憲委赴昭文公幹卽辭周慶賢由震澤公幹回巡檢李福鴻由江北回把總値傳斌請假回籍前任吳縣知縣凌焯於十二月十一日卯時壽終吳殿直巷本寓十三日藩轅牌示照得昭文縣主簿孫文　撤任遺缺查有候補縣主簿葉煒勘以酌委署理　知左念慈由滬專丁來省禀謝委辦上海糖捐局卽到差李念典由常屬各縣公幹回並禀知奉儲憲委提南匯川沙漕項差卽辭知縣姚詩聲禀謝奉委車坊厘局差賴豐熙禀知奉儲憲委提江陰漕項差卽辭李瑞懋禀辭解餉赴陜西蕭策　禀謝奉飭留蘇差委呂慶堂辭赴江北措資縣丞體賢禀銷荊溪縣保甲差黃頌廉禀銷下游釐局司員差章作楫禀謝奉委靑浦縣保甲差請補靑浦縣縣丞丁光燧巡檢林先植均由滬見道憲回府照　兪簡禀銷震澤淸擠田糧差州吏目馬家桐禀銷金山縣保甲差五品銜候選縣丞陳壽春由監城籍來十四日奏調直隸差遣鹽運使銜丁憂候選知府汪昀綬由山東來通判鄧琦禀知奉委勸辦陜西賑捐差知縣鍾　禀辭赴滬郭曾程長洲靑浦直州判　振海常熟　禀知奉儲憲委提漕項差蘇州府照磨姚定信禀知奉　委府試外塲彈壓差典史畢承積海運津局回省十五日通判兪鳳琴禀辭赴滬見道憲知縣劉照靑禀知前署陽湖任内交代於初限内算結尹佑湯禀知會算寳山任内交代回省舒昭爵禀知奉飭分寗差委周慶賢禀辭赴常熟直州判王寳基禀謝奉飭派蘇差委檢孫鑑儕禀知交缷署丹徒縣高家司巡檢任事回省從九蔣育棻禀知奉委勸辦　西義賑差鹽運使銜丁憂分省前先補用知府刑部郎中王宗壽由滬來都司沈春山由滬解餉來卽辭同知鄧文堉由松滬局巡卡來知縣楊溥禀知奉儲憲委提元和吳江漕項差梁毅仁由滬來禀銷解京餉差典史胡廷珍禀辭赴下游釐局司員差十六日督辦蘇省督銷鹽局浙江候補道張雲逵通知由瀏河公幹回知府勞乃寛禀　奉撫憲委松滬局總巡差同知許鑫禀辭赴上海公幹巡檢張恩瑞由常州專丁來省禀謝奉飭廿五年分押解秋審人犯並冬防案内蒙給予記大功二次果廷燎由甯來從九蔣育棻禀辭赴太倉保甲差統領太湖水師全軍正任太湖協鎭歐陽成松辭赴江震一帶巡湖管帶太湖水師左營總兵陳正珀由無錫來管帶太湖水師右營提督鄧漢南由平　來 
[維揚官報]  
　　十二月初八日黎鹺尹淦禀知赴省尹鹺尹政平辭赴差分發巡檢呂鹺尉傳鑑禀到杜分轉際辰由淮北公幹回初九日新興塲瞿鹺尹到揚吳鹺尉振鴻銷力乏橋卡石鹺尹點辭赴三　河卡初十日廿分轉樹勛委　　王陳鹺尉保昌程鹺尉文瀚同銷北鹽新　塲瞿鹺尹禀辭　署 
 
[同利公司大彩得主姓名]  
啓者本公司第一次頭彩四千七百零四號由松江生財道行轉拆與陳源興孫天寶兩家售出其得主係渭生昶參行姜杏汀李源興衣莊渭生合得五條許仁元紙號宛春得一條符姓孫姓各得二條二彩一萬零一百三十七號係本埠電報局金姓新關徐姓打狗橋水菓店崔姓金利源棧代交售得四馬路王姓機器匠閩人分得三彩一萬零六百三十八號係同和里王姓老旗昌粵人二馬路粵人分得特此聲明 
[上海恒泰藥號仍遷囬鹹瓜街原處開張]  
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴四川總督奴才奎俊跪奏爲川東重慶關第一百五十八結期滿徵收各項稅銀開具淸單仰祈聖鑒事案據監督重慶開稅務川東道夏峕詳稱前奉户部咨抄奏内開重慶關月支經費請如所奏辦理仍將徵收各項洋稅銀兩遵照定章按結開單奏報不得以收支數目串入原摺以致混雜不淸一面造具收支細數淸册咨送總理各國事務衙門曁户部户科覈銷奉旨依議欽此歴經遵辦在案查重慶關徵收正半各稅及另徵土藥稅銀曁罰欵前已截至光緒二十五年十一月二十九日第本百五十七結止分别造其單册奏咨在案兹自光緒二十五年十二月初一日起至二十六年三月初一日止第一百五十八結期滿所徵　半各稅及另徵土藥稅銀曁罰欵除照章開支外餘存實銀仍循舊章歸入四結期滿另行報解所有第一百五十八結徵收正半各稅及徵土藥稅銀曁罰欵並支銷經費銀數分别開具單册詳請奏咨前來奴才覆查無異除收淸册分送總理各國事務衙門並户部户科南北洋大臣查照外謹繕具淸單恭呈　覽再洋商雇用華船現由常關徵稅無憑造報合併聲明理合會同成都將軍臣綽哈佈合詞恭薛摺具陳伏乞皇太后皇上聖覽謹奏奉硃批該衙門知道發併單欽此 
山東巡撫臣袁世凱跪奏爲職官報効鉅欵裨益餉需謹據實陳明請旨恩施以昭激勸薛摺仰祈聖覽事竊臣前據花翎同知銜新泰縣知縣田寳蓉禀稱頃聞畿輔擾亂大局危急籌戰籌防均關緊要凡爲臣子豈忍坐視情願報効庫平銀一萬一千兩毁家紓難如蒙俯允卽逕解司庫兌收並懇免邀議叙等情當經臣以時局艱難需欵正亟該員報効鉅欵其志堪嘉批飭如數解司兌收具報以憑奏奬並行司查照在案兹據藩司詳報新泰縣田寳蓉報効銀一萬一千兩批解到司詳請奏咨給奬前來臣查該員田寳蓉學富才優素勵忠義兹以餉需緊要報効鉅欵實屬慷慨急公並可振興薄俗雖據禀懇免邀議叙究未便没其微忱相應據實奏聞應如何量予恩施以昭激勸之處出自聖裁所有職官報曾鉅欵請旨恩施緣由謹恭摺具陳伏乞皇太后皇上聖鑒訓示謹奏奉硃批田寳蓉著户部核　　　　　　　　　 
給奬叙欽此 
頭品頂戴新授浙江巡撫兼管鹽政臣惲祖翼跪奏爲恭報微臣接受撫篆日期叩謝天恩並籲請陛見仰祈聖鑒事竊臣於光緖二十六年十月初四日承准軍機處電開本日奉旨浙江巡撫著惲祖翼補授欽此卽將接印日期迅速電覆等因旋於初九日准前撫臣劉樹堂委員將浙江巡撫關防曁兩浙鹽政印信並王命旗牌文卷齎送前來當卽薛設香案望闕叩頭謝恩祗領任事伏念臣賦性庸愚慚無學識備員楚北歴陟監司筦榷務而臬事遂陳移之江而藩條忝綰惟官箴於夙夜幸邀日月之照臨課政績於旬宣未有涓埃之報稱兹復渥承宸眷簡任越圻聞命自天悚惶伏地查浙省爲江海巖疆巡撫兼文武材用吏事與軍政並重在整率之自躬弭釁尤靖内爲先貴標本之兼治時艱孔亟交涉滋多檮昧如臣深懼弗克勝任惟有勉策駑駘之効力戒欺飾之萌遇有要事隨時督同司道　心經理以期仰答高厚鴻慈於萬一臣負戴愈重瞻就彌虔念九重備歴諸艱實愚誠之莫釋况三載曾殷述職原兪允之冀邀倘得入覲天顔跪聆聖訓庶幾遵循有自稍伸依戀之私所有微臣接篆日期與感激下忱理合薛摺叩謝天恩並將籲懇陛見緣由具陳伏乞皇太后皇上聖鑒再現因行在不進題本故不另行薛疏具奏奉硃批毋庸來見欽此　　　　　 
袁世凱片再花翎四品銜在任候選同知調補諸城縣知縣莊洪烈報効軍餉庫平銀一千兩禀請飭收等情亦經批飭藩司兌收在案查該員莊洪烈竭誠報効稍裨餉需雖據稱爲數甚微不敢邀奬亦未便壅於上聞理合一并請旨恩施以歸一律謹附片具陳伏乞聖鑒訓示謹奏奉硃批莊洪烈著户部核給奬叙欽此 
邵積誠片再光緒二十六年七月分收過各省解黔軍餉銀數業經臣奏報在案兹查八月分收到廣東省協餉銀二萬兩又收四川省鹽釐鹽稅恊餉抵捐等銀四萬兩共收銀六萬兩據署布政使林紹年申報前來除咨部查照外謹附片具陳伏乞聖鑒謹奏奉硃批户部知道欽此 
四川總督兼署成都將軍奴才奎俊跪奏爲恭報接署將軍印務叩謝天恩仰祈聖鑒事竊奴才恭閱電傳邸抄光緒二十六年九月初六日奉上諭黑龍江將軍著綽哈佈調補成都將軍著奎俊兼署欽此欽遵隨准綽哈佈於十月初二日飭委印房協領廣善署中軍副將穆德沛將成都將軍印信一顆及勅書等件並兼署副都統事務一併移交前來奴才當卽恭設香案望闕叩頭謝恩祗領任事伏念奴才謬以庸材濫膺疆寄當此時艱孔亟宵旰憂勤方以不克稱職惶悚滋深乃復渥荷温綸俾權軍篆兼持兩節洵爲生平未有之榮循省五中殊切竭蹶不遑之慮奴才惟有勉竭駑駘力矢勤愼以期仰答高厚鴻慈於萬一合將感激下沈並接篆日期專摺其泰恭謝　　　　　 
天恩伏乞皇太后皇上聖 鑒謹奏奉硃批知道了欽此　 
奎俊片再准行在户部咨稱光緒二十六年閏八月初七日議覆護理山西巡撫奏晉庫支絀請撥欵協濟並先行借撥開單奏明一摺本日奉旨依議欽此行令四川協濟銀四萬兩准其作正開銷速籌解晉俾早歸還借欵等因遵查川省近本奉撥京協各餉愈擬愈多司道各庫早經搜索無遺本年加撥各項及增給征勇薪糧運費寒衣並本省添募練軍驟增百餘萬兩萬難撑持委實無欵籌解第念晉省旣有偏災又恭値乘輿西幸蹕路所經供支緊要自應勉力籌撥以濟要需兹於土税項下動撥庫平銀四萬兩飭委拔　知縣陳啓昌於光緒二十六年九月初五日自省起程解赴山西藩庫交收據布政使周馥具詳前來除分咨查照外理合附片具陳伏乞聖鍳謹奏奉硃批户部知道欽此 
河南學政翰林院編修臣林開謩跪天爲恭報微臣接印日其叩謝天恩仰祈聖鑒事竊臣恭承恩命簡放河南學政請　　　　 
訓時仰荷慈恩優渥温諭周詳聖訓隆施俯加悔示下忱欽感莫可言宣臣於十月二十四日馳抵河南省城二十七日准前任河南學政臣朱福詵委開封府學訓導任光斗將河南學政關防及案卷册籍等項齎送前來臣當卽恭設香案望闕叩頭謝恩祗領任事伏念臣世受國恩忝居淸秩庸愚一介未報涓埃兹復非分濫膺視學矟省材輇任重兢惕彌深中州爲理學名區士習佉修夙稱純樸守前賢之矩矱固當崇實黜華防末俗之虚浮尤在矯輕警惰臣惟有恪遵聖訓嚴密關防以根柢之學教人冀其勿安淺　以中正之趨訓士期其弗蹈奇　庶仰副朝廷作育人才之至意除將微臣到任接印日期另行恭疏題報外所有感激下忱謹繕摺叩謝天恩伏乞皇太后皇上聖鑒謹奏奉硃批知道子欽此　　 
自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於今日添印附張一俟皇上回鑾邸抄刊布本館當仍循曩例每日付刊也閱者鑒之　　　　　 
 
