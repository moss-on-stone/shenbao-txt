# 1881 - 82 - 4902840

 

Page 1

 
 
[書皖撫裕中丞奏停分發摺後]  
　　近年以來以仕途人數太多紛紛奏請停止分發雖在雲貴等省爲向來候補中之畏途而亦有人滿之患請停分發則江浙湖廣等處更無論矣夫國家儲材正如醫家之儲藥多多益善不必其爲參苓桂术皆取珍品也牛溲馬勃敗鼓之皮　一不收諸藥籠以供取用用人者不必皆取千人之俊百人之傑苟有一長可取亦當收之以備因材噐使之資故禮云用人之智去其詐用人之勇去其貪誡以全才難得不能不節而取之也顧近今各省候補人員則不啻新開樂材之行珍貴之品固取之左右皆逢其原而下至五榖之虫百草之霜亦莫不自負其一得以求自効師師濟濟攘攘熙熙無省不盈無處不擠人材不勝其用向隅者益多加以源源而來先路未開後塵競步各直省督撫苦無位置斯人之地不得已而請停分發或期後至無人庶幾疏通有道然停止分發多不過三年爲限其有再請展限三年者部臣且駁之矣不知此省旣已停分則他省愈形擁擠至擁擠不堪而亦欲奏停分發則前此停分之省三年期滿又復紛至沓來如是而欲求仕路之疏通戞戞乎難之夫揣各督撫奏請停分之意以爲捐例旣停捐生日少一經停止分發三年之後繼至者必可减少或不至如前時之壅滯而孰知以前捐納之員仍可趕早投到則此三年中先到之員尙不能淘汰而去後來之員勢又將接踵而前雖停而亦與不停者無異前此不過江蘇浙江等大省覬覦者多至有擁滯之患漸而中省亦然又漸而小省亦莫不皆然蓋至滇黔各省亦復有人滿之慮則各直省之候補者當無不擁擠者矣安徽一省額設之缺本屬無多除道員三缺均係請旨簡放外其餘外補之缺自知府直隸州同知通判知州知縣通共合計不過七十餘缺佐雜各缺額設不過一百六十六缺而乃候補者自知府以至州縣已積至二百數十員佐雜候補已逾七百餘員卽定爲輪委等章程亦且患其無可安置不特序補無期抑且差委　難周轉故不得已而亦援案請停分發以爲疏通之計觀裕中丞摺中所言自道府以至未入流每月併計到省總有一二十員之數然則一年所到卽有一二百員停止三年可少七八百員或於仕途不無疏通之處然而卽現在已經到省之員言之此三年中仍苦未能安頓也摺中又言爲政首在得人居官尤重植品品不端則其才其學適足以佐其貪酷而售其欺罔自捐例旣開賑務繼起捐員旣多仕品愈雜市儈之流均厠冠裳之列流品混淆人數旣多坐困省垣艱於旋食典質告竭稱貸無門於是横生怨謗妄事鑽營仕途習尙之壞皆由於此斯語也實有慨乎其言之顧欲隨事補救正本清源實亦别無良法說者或謂到省人員如有庸劣者不妨嚴行甄汰而去之然捐員到省其先亦報効若干若朝廷旣准其捐納而到省不久尙在未經試用而督撫遽以淘汰冗員之故屏而去之究亦無此政體如任其到省之後坐食日久資斧告罄使飢餓於吾之土地亦覺有所不忍且恐其爲貧所迫作奸犯科罹於罪辟雖由於該員之自取而督撫之心究亦有所不安則於無可設法之中强爲設法尙以請停分發爲應急之着不能卽已至者而汰之猶可於未到者而阻之也嗚呼仕途之難至於如此而天下之熱中者猶時盼捐例之重開其已捐者尙欲趕早赴部投到仰何不思之甚耶 
[恭錄諭旨]  
　　二月十九日奉上諭給事中戈靖奏捐納人員取巧規避請明定章程等語著吏部議奏欽此同日奉上諭給事中戈靖奏油行經紀假公擾累請飭順天府另立章程並飭崇文門嚴禁包稅等語著順天府崇文門監督查明辦理欽此同日奉上諭周恒祺奏臬司因病懇請開缺一摺靈杰著准其開缺曲東按察使著潘駿文補授欽此同日奉上諭給事中戈靖奏開放八旗甲米請仍照舊章辦理等語著户部議奏欽此同日奉上諭刑部奏秋審緩决三次以上人犯可否援照歴届成案准予查辦一摺各省緩决人犯自同治十一年及光緒元年遇赦援免後至今又逾數年較之咸豐六年及同治七年查辦人數及緩决次數大略相同自應照例查辦以示矜恤卽著刑部查照歴届減等發配章程繕具條欵請旨辦理欽此同日奉上諭京師入春以來雨澤稀少業經設壇祈禱三次親詣大高殿拈香並派惇親王奕誴等分詣時應宫等處拈香現在節近春分尙未甘霖渥沛農田待澤尤殷允宜再申虔疇朕於本月二十二日親詣大高殿拈香着仍派肅親王隆懃詣覺生寺拈香時應宫着仍派惇親王奕誴昭顯廟着仍派恭親王奕訢宣仁廟着仍派貝勒載瀅凝和廟着仍派鎭國公奕謨拈香並派豫親王本格詣黑龍潭拈香所有大高殿覺生寺常川住宿並輪班住宿上香行禮仍着原派之王大臣等敬謹將事欽此○二十日奉上諭山東兗沂曹濟道員缺著黃大鶴補授欽此○二十一日奉上諭山東濟南府知府員缺緊要著該撫於通省知府内揀員調補所遺員缺著全志補授欽此同日奉旨熙拉布所管左翼前鋒統領着常星阿署理奕佩所管正白旂護軍統領着錫珍署理岳林所管廂紅旗護軍統領着奎潤署理托倫布所管廂藍旂護軍統領着鍾泰署理欽此同日奉旨明秀雙印所管廂紅旂漢軍副都統着符珍文秀署理欽此同日奉上諭護軍統領承恩公照祥由委散秩大臣御前侍衛歴任副都統旋經補授正藍旗護軍統領宣力有年克勤厥職前因 
 
 

Page 2

 
 
第二章 
感冒賞假方兾調理就痊長承恩眷兹聞溘逝悼惜殊深着加恩賞給陀羅經被泒貝勒載澂帶領侍衛十員卽日前往奠醊賞銀二千兩經理喪事由廣儲司給發照都統例賜卹任仙一切處分悉予開復應得卹典該衙門查例具奏伊子德善着俟百日孝滿後承襲公爵欽此○二十二日奉　廂白旗滿洲副都統著容貴調補載鶴着賞給三品頂戴署理正藍旂蒙古副都統欽此同日奉旨正藍旂護軍統領着德福補授欽此同日奉上諭通政使司叅議劉錫鴻奏疆臣不堪倚任臚欵叅劾各摺片披覽所奏各節殊堪詫異各省大吏如有辦事乖方或不勝任者有言責諸臣自應據實叅奏李鴻章久任封圻深資倚畀其平日辦事原不能一無過失朝廷隨時訓誡亦未嘗稍有寛假兹據劉錫鴻所陳各款如奏留藩司任道鎔入覲爲蔑視綱紀覆奏籌備餉需一疏爲藐抗朝廷腹非諭旨優保委員黃惠和等爲妄言欺謾等情深文周内已屬支離至謂其跋扈不臣儼然帝　並以荒誕不經之詞登諸奏牘肆意傾陷尤屬謬妄糊塗朝廷於馭下聽言一秉至公似此言口誣衊不可不予以　處劉錫鴻着交部嚴加議處欽此○二十三日奉旨德福所管正藍旗護軍統領着惪銘署理欽此同日奉上諭貝勒銜固山貝子載容由　秩大臣歴任宗人府左宗人正黃旗蒙古都統内大臣克勤厥職嗣於光緒三年因病准其開缺賞食全俸兹聞溘　軫惜殊深着賞給陀羅經被派載瀾帶領侍衞十員卽日前往奠醊任内一切處分悉予開復其餘飾終典禮該衙門查例具奏欽此○二十四日軍機大臣面奉諭旨此次京察一等復帶交軍機處記名各員着自三月初一日起按照名次先後每日二員於寅刻赴乾清門伺候召見如本日未經召見仍於次日預備俟召見後其次應行召見之員再行接續預備其餘各員以次遞推欽此○二十五日奉旨貴恒補授詹事府詹事欽此同日奉上諭雲南提督着黃武賢補授欽此 
[電音彚錄]  
　　本月二十七日英京傳來電音言法國地方名尼思者有一戯館近遭回祿悉付一炬焚斃者約有百人同日電音又云英國與好望角亂黨所定和約前曾　以十四日核定乃近日住居該處之英人皆以爲所定條約不能愜意云又有電音言土耳其與希臘爭界一節就近日情形觀之頗有以兵戈從事之意云 
[開行近聞]  
　　西報言華人欲在倫敦開設一行家以便中國往彼貿易創其議者爲福建船政大臣黎欽使其在英經理一切者名陳麗琴陳君曾經到過奥國所有章程皆照中國辦理云然則華人之至英懋遷者自是當益見生色矣 
[猺匪猖獗]  
　　皖垣懷寍令尹仙坡明府上月下旬連接到上站州縣公函内開准上站州縣遞程照會稱湖南零陵縣離城數十里猺人結隊剽掠立寨禦捕大爲猖獗湘撫遣兵前往堵剿連接數陣官軍頗有傷損兹又由湘撫調撥提鎭兩標兵前往助勦所有下路各州縣發遣遞籍人犯須請暫行停止截留一俟軍務完竣再行照常遞解以免途中稽延疎失等情准此應請查騐並照會前途一律辦理等語尹明府接閱之下隨卽具函轉遞矣至零陵官兵剿辦細情容探知再錄 
[杭城縣試]  
　　杭之仁和錢塘兩縣試期本請展至三月朔日開考兹因朔日正值春耕大典故改於初二日扃試現已移學諭各廪保及童生等知悉先期塡册書押毋得自悮并移知杭紹嘉松兩分司同於是日考試商童以免跨考之弊商籍四所甲商現已知照各廪保於上月二十二日在薦橋鹽公所内帶領本童塡册書押但現在商童寥寥無幾恐今歲亦未必能出色也 
[南匯縣試題目]  
　　初覆文題猶芻豢之悅我口孟子曰牛山之木經題爲絺爲綌服之無斁詩賦得籜龍迅奮風雨際得龍字五言六韻補考題公輸子之巧不以規矩詩題同○二覆文題今魯詩赋得蜂爭粉蘂蝶分香得分字五言六韻孝經示之好惡而民知敬性理水陰根陽火陽根陰 
[開課名次]  
　　本埠龍門書院鮑山長開課論題前經列報兹已發案前列名次錄後超等八名朱昌鼎汪人驥沈祥龍夏曰琖哀康凌和鈞玉廷材姜昌鼎特等十二名一等四十名不備錄 
[委勘沙洲]  
　　沿海各賓之沙轼時有漲灘歴由上憲委員設局清理上海自咸豐末年間查辦後今已多年現聞藩憲已委前海防廳吳司馬不日來滬設局勘辦云 
[水手行兇]  
　　本埠馬立師洋行之夾板船現爲華商所賃日前裝貨開往福州等處甫經出口而船上所用之外國水手四名因各酒醉不能工作船主怒問大副以爲若是形狀有壞行船規矩大副未及回答水手四人已將船主毆辱殊形狼狽船主以前路茫茫恐必悮事不得已立卽折回吳淞口男搭小船將此水手四人交領事官審辦惟船已裝貨不及候質隨别雇水手放洋云 
[草房失愼]  
　　英租界老閘大橋浜北里許之川洪浜地方某姓家草屋前夜失愼延及隣右鞋底作幸諸隣合力灌救兼該處近河取水甚便旋卽撲滅計燒去房屋五間云 
[具結遷料]  
　　前述英公堂據惠捕頭禀請禁止洋涇浜沿灘堆積木石等料兹悉昨早公堂傳到法租界之堃記豐記木行及治興石作并虹口之豐泰木行等執事人陳太守諭限兩日搬移着各具遵諭切結均各遵諭具結而退 
[積薪違禁]  
　　薛捕頭赴英公堂禀稱虹口一帶向禁屋旁堆積柴薪防有匪人縱火也今王阿二積薪違禁是以送案請究王阿二供以後遵禁其柴薪卽當遷徙尙求施恩陳太守諭令具結搬移如再違禁定不寛恕云 
[小工竊銅]  
　　昨太古洋行小工頭蘇金山赴法公堂禀稱前月二十六日芝罘輪船開往牛莊汕頭等處船中代客裝有白銅餅今船已出口四五天而查得小工陳士寛朱桂興二人當抬銅時偷竊銅餅急向盤問該二人並不推諉據云銅已賣與新北門内某銅店是以報明捕房拘送請辦贓亦吊到陳士寛朱桂興供稱當日竊銅二塊後因同伴分贓不均故欲送還工頭豈工頭早已知覺求恩寛恕復據蘇金山供 
 
 

Page 3

 
 
第三章 
船中所裝白銅究不知被偷若干而該船回滬總須月餘刻下難知失銅實數問官得供後飭將起到之銅先交蘇金山領去一面着包探至該銅店詢問其銅究有若干再行核辦陳朱二人管押候訊云 
[借貸阻歸]  
　　海晏輪船管燈之寍人郁長生控天津人張二於法公堂聲稱上年娶妻張氏亦天津籍娶後旋有張二來家稱張氏爲妹而張氏亦認伊爲兄是以常來借住屢次假洋已有二十餘元近又欲借洋我因手中拮据不能如願詎動輒尋衅不堪其擾欲將張氏送往寍波張二卽謂如欲領妹回去須與爲難并以廚刀恐嚇情極鳴捕送案請爲究訊問官問張二因何尋釁答稱我本在天津去年十月間我妹有信招我來滬尋業故到此投奔妹處今仍然無業而郁又欲挈妹回寍我恐流落在申故向借貸至恐嚇一節並無其事問官謂爾妹嫁與郁長生理宜聽其携去何得覇阻復據郁供張二並非投奔我一人滬地鄉誼甚夥問官飭將張二暫行管押而囑郁携妻回寗張二俟郁動身後再行釋放 
[賭輸控告]  
　　法公堂據巡捕解送錢某請訊並禀稱錢某於前日來捕房訴稱在城河浜賭錢輸罄脫馬褂質錢又輸去除鞋帽纊錢仍復輸去忿甚故將骰子攫取前來控告問官質之錢某供蘇州人年二十一歲曾在丹桂戯園充當茶房現今失業前日賭塲之骰子係兩面一樣者故賭負後甚爲不平問官謂溺賭輸錢咎由自取尙不知罪還來控告本當懲辦姑念年輕無知從寛斥退 
[妓請入堂案送縣]  
　　妓請入堂一案昨捕房又將沈氏解案徐二沈羅氏亦投到候質沈羅氏復上禀詞不知如何陳說翁太守閱畢飭將兩造送縣辦理白繙譯官謂訪知徐二實係販賣人口之流沈羅氏爲其所惑倘若一并送縣又恐徐二及沈羅氏播弄神通所謀仍遂或請先將沈氏送縣發善堂收管再將徐二沈羅氏送縣請爲嚴辦太守如言辦理將兩造先後解送矣 
[玩禁傳諭]  
　　冋年烟舘之用女堂倌應客引誘少年子弟入彀爲害匪淺自嚴禁後雖不敢公然違犯仍不免取巧玩法租界中殊有似是而非避名蹈實者而小東門一帶則另是一法雇者稱爲傭人經官查及報稱洗衣煮飯實卽以應酬烟客法會審員翁太守早有所聞兹飭包探徧查各煙舘如有婦女者一併傳來諭禁經包探等查得小東門有萬成豐源記清心閣同源陳福記聚蘭閣天源祥安生太松江樓松盛大豐祥福記榮記成裕昌月來祥悅來祥生生太義成興添順祥永恒祥月園新復興等城河浜天一樓弄有福順隆萬雲閣財利許老八等馬路安樂里有廣義隆彩視街有同發祥等多家逐一知照而昨日到案者祇十二三人翁太守遂爲詰問開導再三諭以今日起不准復蹈舊轍今姑寛恕再犯定予重辦并着轉相傳述一律遵守具結呈案各人遵諭而退 
[戯園奉諭]  
　　英租界各戲園遵公堂諭逢國忌停演一日而法界小東門外禧春茶園因未奉法公堂諭禁故照常演劇昨翁太守傳到該戲舘主孫文明諭以國忌日一律停演并令具結存案孫文明遵諭當堂具結而退 
[光緒七年二月初九日京報全錄]  
　　宫門抄○發抄旨三道○江督劉奏揀員酌補泰州分司運判摺子○　撫涂奏爲升補知州摺子○江督劉等奏爲揀員調補首縣摺子○豫撫涂奏爲察看期滿照章甄别道員夾片○二月初九日禮部宗人府欽天監廂藍旗值日無引見○恩明前往口外賜奠請訓○召見軍機醇王○發抄周恒祺奏起運漕糧數目奉旨户部知道欽此○又候補令恭曾等期滿奉旨吏部知道欽此○岑毓英奏節次出力人員請奬奉旨楊熙瑞等均着照所請奬勵唐發榮着賞給靖勇巴圖魯名號李正着賞給卓勇巴圖魯名號李向陽着賞給固勇巴圖魯名號牛世清着賞給壯勇巴圖魯名號何秀峯著賞給莫爾賡額巴圖魯名號曹名聲着賞給喀勒崇依巴圖魯名號餘依議該部知道欽此○○頭品頂戴兩江總督管理兩淮鹽政臣劉坤一跪奏爲揀員酌補泰州分司運判要缺恭摺仰祈聖鑒事竊泰州分司運判許寳書於光緒六年八月初二日在任丁母憂開缺卽據詳報分咨聲請扣留外補歸八月分截缺是月出有海州分司運判一缺照例簽掣得海州分司第一缺泰州分司第二缺業將掣定次序造册分咨一面將海州分司員缺奏補在案所有泰州分司運判一缺自應接續揀員請補查定例内開各省鹽運司運判缺出先儘著有勞績卽用先用人員補用如卽用無人將分發人員按一應補一委用一捐納三班輪流補用又條奏内開各項著有勞績奉旨以何項官員升用補用者均歸於候補班内酌量補用各等語上次通分司缺出用至特用遇缺卽補運判吉昌其在先之海州分司運判員缺用勞績名次在先儘先補用運判張元愷止此次泰州分司運判一缺仍應先儘著有勞績人員請補伏查泰州分司管轄十一塲鹽多灶廣歴年講求鹽包創辦重淋督產嚴則垣無虧堆稽煎勤則色臻上乘分司責任綦重與海州分司缺同一緊要非歴經署缺熟悉塲務之員不足以資整頓查有勞績候補酌量先補運判項晉蕃係浙江附貢生由候選教諭報捐通判並加鹽提舉　同治元年十月在江北糧臺捐米案内由候選通判改捐鹽經歴嗣在江北糧臺改捐鹽運判三年十月在京銅局報捐指省分發兩淮試用並補交監生四成銀兩仍留鹽提舉銜十二月請咨引見蒙欽泒王大臣騐放奉旨着照例發往欽此四年三月十七日到淮續於清水潭大工出力請奬案内保加四品銜嗣於籌餉出力案内彚保七年三月十二日奉上諭兩淮試用運判項晉蕃着歸候補班酌量儘先補用欽此十二年十一月甄别留淮補用歴署通泰分司篆務臣察看該員諳習鹺政辦事愼勤現又委署斯缺就熟駕輕商情翕服鹽務以塲爲根本岸爲籓籬分司稱職則塲務日起有功卽爲他日規復引地開拓銷路張本前次蕭彥甫許寳書均以人地相宜奏請酌補今項晉蕃事同一律與例亦屬相符據江寗布政使梁肇邊署兩淮鹽運使徐文逹會詳請奏前來合無仰懇天恩俯念員缺緊要准以勞績候補班酌量先補運判項晉蕃捕授泰州分司運判要缺洵於塲灶有裨如蒙俞允該員係勞績運判請補運判銜缺相當毋庸送部引見除將履歴册咨移吏　科查核外謹會同江蘇巡撫臣吳元炳恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○河南巡撫臣 
 
 

Page 4

 
 
第四章 
涂宗瀛跪奏爲升補要缺知州以資治理恭摺具陳仰祈聖鑒事竊照信陽州知州張嗣麒調補鄭州知州於光緒六年八月初五日奉旨照例坐第五日行文按照限减半計算應扣至六年八月二十四日接到部文之日爲開缺日期業經歸入光緒六年八月分截缺造報在案查例載應題缺出俱先儘候補正途題補如候補正途無人方准以應升人員題升又題升知縣以上官員必歴俸三年以上方准揀選題升又題升知縣以上官員俱令送部引見又州縣以上應升缺出先儘各項著有勞績應升人員揀選升用如實因人地未宜亦必須於摺内聲明方准於合例各員内照例請升又道府直隸州知州遇應用候補時先儘科甲出身人員補用如科甲出身人員不合例或人地不宜應令詳細聲明方准以各項出身候補人員請補又保題升調人員於疏内將該員任内有無積案及欠解錢糧承緝未獲盜案詳細聲叙如承審察件並承緝盜案徵解錢糧已起降革叅限者槪不准其升調各缺其缺係緊要人地實在相需爲地擇人亦應據實陳明照例辦理又現奉嚴查州縣交代新章内開凡州縣卸事交代未清者實任人員不准到任調署候補人員不准委署他缺各等語今信陽州知州係衝煩難兼三要缺例應在外揀選題補該州幅員遼闊民刁俗悍政務殷繁自迭被匪擾以來地方更形凋敝催科撫字緝捕巡防在在均關緊要實非初任人員所能勝任臣與藩臬兩司在於通省正途應補應調各項應升人員内逐加遴選非現居要缺卽人地未宜惟查有孟縣知縣戴文海現年五十八歲安徽鳳陽縣人由廪生中式江南丙午科舉人揀選知縣因鳳陽府縣兩城解圍出力奉上諭着以知縣分發省分歸候補班補用欽此又因淮河南北兩岸勦賊出力保奏奉旨着賞加同知銜欽此又因克復定縣城並因防剿出力保奏同治元年三月奉上諭着賞戴藍翎欽此又因克復廬州府城出力保奏奉上諭着賞換花翎欽此請咨赴部分發簽掣河南引見奉旨着照例發往欽此領照到省題署確山縣奉准部覆五年三月十七日到任請准實授調署上蔡縣印務十三年四月十九日到任嗣於光緒二年二月十二日回確山縣本任調補孟縣知縣奉准部覆於五年九月十二日到任同治十三年大計及光緒四年補行三年大計兩次保荐卓異奉旨以　升之缺升用欽此歴俸早滿三年前在上蔡確山等縣任内交代均由後任出結該員精明穩練實心任事核計孟縣本任内並無積案止有承緝黨合順　舖被盜一案疏防已起辰叅並接徵光緒五年錢粮原叅未完一分以上處分惟信陽州缺係煩要自當爲地擇人以之升補斯缺實堪勝任雖題缺請升與例稍有未符第八地實在相需例得專摺奏請據藩臬兩司會詳呈請具奏前來合無仰懇天恩俯准以孟縣知縣戴文海升補信陽州知州實於要缺有裨如蒙俞允該員兩次大計卓異保荐尙未赴部俟奉到此次部覆併案赴部引見再該員係初升人員任内罰俸銀兩另册咨部所遺孟縣知縣員缺豫省現有應補人員容俟按月截缺後另行請補合併陳明相應恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○頭口頂戴兩江總督臣劉坤一江蘇巡撫臣吳元炳跪奏爲省會首縣要缺揀員調補恭摺仰祈聖鑒事竊上元縣知縣沈國翰革職遺缺應以光緒六年九月十二日奉旨後五日行文按照限减半計算扣至十月十二日作爲開缺日期歸十月分截缺查上元縣一缺係冲煩難兼三要缺例應在外揀員調補該絲爲省會首邑政務殷煩且時有中外交涉事件非精明幹練之員不足以資治理臣等於通省現任知縣内逐加遴選非現居要缺卽人地未宜實無令例堪調之員惟查有沐陽縣知縣楊鳳朝年四十五歲雲南拔貢以軍營勞績得保儘先選用敎諭並戴藍翎同治八年選授永平縣敎諭庚午科補行戊午正科已未恩科本省鄉試舉人嗣因歴辦軍務出力保舉開缺以知縣分發遇缺儘先前補用並如同知銜光緒丙子　恩科會試中式進士殿試三甲奉旨以知縣卽用欽此簽掣江蘇六月十九日到省請補泍陽縣知縣五年四月奉旨准補六年調署銅山縣篆該員學識優長政事勤敏在本任及銅山縣署任均辦理裕如以之調補上元錄洵堪勝任據藩　兩司會詳前來臣等住返函商意見相同該員在任歴俸未滿與例稍有未符但人地實在相需例得專摺奏請並飭令赴部捐免歴俸以符例案合無仰懇天恩俯念員缺緊要一時誠難其選准以泍陽縣知縣楊鳳朝調補上元縣知縣實於地方有裨如蒙俞允該員係現任知縣請調知縣一切因公處分例免核計銜缺相當毋庸送部引見亦無須資造叅罰謹令詞恭摺具陳伏乞皇太后皇上聖鑒訓示再所遺沭陽縣知縣員缺江蘇省現有應補人員應請扣留外補令併陳明謹奏軍機大臣奉旨吏部議奏欽此○○河南巡撫臣涂宗瀛跪奏爲候補道員察着期滿照章甄别恭摺仰祈聖鑒事竊查吏部奏定章程嗣後道府州縣無論何項勞績保歸候補班人員以到省之日起予限一年詳加察看認眞考核奏明分别煩簡補用等因通行遵照在案茲據署布政使像山署按察使麟椿將到省已滿一年之候補班前先補用道穆奇先候補班補用道樓汝逹照章甄别詳請具奏前來臣查候補班前先補用道穆奇先樸實穩練候補班補用道樓汝逹年壯才明均堪勝道員之任應留省照例無論應題應調應選缺出酌量請補臣仍隨時留心查看如果先後易轍卽當據實叅劾斷不敢以甄别在先稍存廻護除履歴送部外理合恭摺具陳伏乞皇太后皇上聖鑒謹奏軍機大臣奉旨吏部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
