# 1915 - 341 - 4915390

 

Page 1

 
 
   
 
 

Page 2

 
 
時評 
[成算（冷）]  
　　世未有無算而能成者故算者成事之初步也以有算與無算較無算者敗以有算與有算較無成算者敗以有存算與有成算者較則勝敗之數未知誰屬也 
　　從來中國之内政與外交未有所算者更未有成算故内政外交成者什一而敗者什九故今日而有算且有成算是中國之進步唯此有成算彼未必無成算兩成不能並立則所謂算者如奕棋然視其手段之高下何如矣孫子有云少算　無算多算勝少算然則今後其較量多寡之間歟 
[命令]  
　　十二月十一日大總統申令准代行立法院咨開本院前據國民請願改變國體議定由國民代表大會解决議具法案咨請大總統公布施行茲先後接准各省區國民代表大會監督文電報稱依法組織國民代表大會又據國民代表大會文電報送决定國體票數并公同委託本院爲國民代表大會總代表前來本院於十二月十一日開會彚查全國國民代表共一千九百九十三人得主張君主立憲票一千九百九十三張是全國民意業經决定君主立憲國體所有民國各法令除與國體抵獨不適用各條欵外仍應存其效力又接各省區國民代表大會文電一致推戴今大總統爲皇帝伏查皇室典章當代均有通例其選舉大總統法亦當然廢除茲謹將國民代表大會决定國體票數彚開總單又國民代表大會總代表推戴書及各省區國民代表推戴書又各界推戴文電附咨齎送應請大總統查照施行等因并收到國民代表大會决定國體票數總單及國民代表大會總代表推戴書各省區國民代表推戴書等件准此查約法内載民國之主權本於國民之全體旣經國民代表大會全體表决改用君主立憲本大總統自無討論之餘地惟推戴一舉無任惶駭天生民而立之君天命不易惟有豐功盛德者始足以居之本大總統從政垂三十年迭經事變初無建樹改造民國已歷四稔憂患紛乘愆尤叢集救過不贍圖治未遑豈有功業足以稱述前此隱跡洹上本已無志問世遭遇時變謬爲衆論所推不得不勉出維持捨身救國然辛亥之冬曾居政要上無裨於國計下無濟於民生追懷故君已多慙疚今若　躋大位於心何安此於道德不能無慙者也致治保邦首重大信民國初建本大總統曾向參議院宣誓願竭能力發揚共和今若帝制自爲則是背棄誓詞此於信義無可自解者也本大總統於正式被舉就職時固嘗掬誠宣言此心但知救伹 
國救民成敗利鈍不敢知勞逸毁譽不敢計是本大總統旣以救國救民爲重固不惜犧牲一切以赴之但自問功業旣未足言而關於道德信義諸大端又何可付之不顧在愛我之國民代表當亦不忍强以所難也尙望國民代表大會總代表等熟籌審慮另行推戴以固國基本大總統處此時期仍以原有之名義及現行之各職權維持全國之現狀除咨復代行立法院并將國民代表大會總代表推戴書及各省區國民代表推戴書等件送還代行立法院外合行宣示俾衆周知此令 
[專電]  
　　北京電今日中央各官均一體赴宮慶祝分班朝見以賀國慶 
　　北京電内史監從事編輯一書計分四類（一）中立（二）亂黨（三）國體（四）外蒙每類均詳細解釋現在國體決定値此過渡時間仍從舊貫凡百改更尤須俟登極以後 
　　北京電梁任公昨在津呈請出洋就醫日間已束裝矣 
　　北京電海軍總長自請失察處分爲羣僚之儆戒 
　　北京電政事堂日昨通飭各省一律添設吏治研究所 
[特約路透電]  
　　北京電袁總統答覆立法院第二次呈文已允接受帝位惟須延至來年改革國體聞中政府已照會協約國聲明决不於本年恢復帝制（十二日） 
　　紐約電北京美訪員電稱袁總統已接受帝位參政院於票决國體改革問題後上書推戴袁始則不允繼因參政院二次勸進乃首肯惟謂仍以總統名義行其職務以待登極之適當時機（十二日） 
　　北京電袁總統允登帝位諭令俟各種必要籌備詳細辦妥再行正式宣告改爲帝國昨有命令大旨謂兆民推戴責任綦重民福如何增進國勢如何振興政治如何刷新文化如何躋進在在皆關重大非涼德鮮能如余者所能肩負其責上次宣言出於至誠非好爲謙讓余警惕交集不能自已乃國民屬望以自解且無以諉避第宏基肇造事件重大非可怱促而成應飭各部院就本管事務會同詳細籌備一俟完畢再行呈報施行云云袁總統於命　中諭令國民安居營業文武官吏恪畫其職維待地方秩序以副總統爲念民生之意（十三日） 
　　北京電今日各大員赴總統府慶賀總統答稱余接受國民推戴或不利於家屬此節余深知之但爲愛國起見縱爲國犧牲亦所甘心故余勉從民意云云衆信目下暫不正式宣布改革國體今後擬改呈爲奏改稱大總統爲皇帝惟袁仍居大總統任故袁有皇帝與大總統兩種名稱立法院本定十五日總開票今忽提前辦理蓋恐日本復有舉動也（十三日） 
　　北京電各大員在中央公園開會議决在北京設立國家醫院一所以爲全國模範當場捐集二十萬元將舉伍連德醫士主持院務（十三日） 
[譯電]  
　　北京電十一日晨間參政院上勸進表於袁總統請速登帝位袁總統謙讓不受並發還原文參政院旋於下午開會議决上二次勸進表聞表總統閱二次表文後即下令聲明願俯順輿情接受帝位但謂事體繁重不可急遽舉行一切手續應詳細籌備文武官吏尤當各安厥位力保治安云云政府通電各省巡按使命將此事布告國民並諄勸國民安心營業勿信邪說京中人民因國體旣决人心可定從此可以安居樂業惟亦承認黨人仍將覓機圖逞政府則自信苟有亂事發作力能即平之（十二日） 
戰電 
[其一（英人路透電）]  
　　倫敦電戰事公報稱敵軍人數較多進攻甚猛英軍愛爾蘭兵第十師得援軍之翼助由杜伊蘭湖西向伐爾達河流域而退以守與聯軍相接處之要地聞此師以寡敵衆接戰甚勇賴其精悍始克安然退出山境險惡以致退軍之際前在山上裝置之野戰砲八尊以鞏固防務者不克收回統計英兵死傷迷失共一千五百人（十二日） 
　　倫敦電馬其頓來電謂聨軍抵禦多至四倍之敵軍極爲勇武布軍分四股一由北面一由西面施撃二由東面進攻英軍英軍頼炮隊强韌故人數雖寡仍得與敵軍對抗杜伊蘭小鎭爲戰爭之焦點英軍於此役獨當要衝斯特魯尼柴與伐蘭杜伏間山中戰事大爲劇烈布軍希圖截斷英法軍衝破法軍第一道陣線法軍修繕第二道防線者從事回攻匪特奪回所失陣地且逼令敵軍退走敵軍之目的顯圖包圍英軍陣地攻入希臘境内賴英軍奮勇防守故布軍遂不能逞志（十一日） 
巴黎電公報謂星期五日法軍陣線幾全爲布軍所攻布軍尤注意法軍左翼但均未得效果星期二三四三日達達納爾土軍砲火較前益烈各種口徑之砲猛轟法軍第一道陣線而尤注重右翼極端雙方地雷戰事更形活動星期三日土飛機以炸彈擲撃塞杜爾巴法營無所損傷（十一日） 
　　巴黎電公報謂聨軍仍在巴爾幹退走十一十二兩日布軍進攻數次均受挫而退（十二日） 
　　蕯洛尼加電星期五日續有英軍登岸連日有濃霧（十二日） 
　　倫敦電路透電社得悉聨軍决不退離蕯洛尼加已無可疑（十二日） 
　　米蘭電聞法國蕯萊爾將軍刻往雅典以　直接與希皇及其參謀部商酌蕯洛尼加聯軍辦事便利之方法聨軍已在該處設立電線電話但其行動尙需更大之自由（十一日） 
　　雅典電據半官消息謂協約國與希臘之談判已切實解决（十二日） 
　　雅典電各報宣稱希臘政府刻正籌議解除一部分之動員大約將減少備戰之兵一半（十二日） 
　　雅典電大局漸有轉機協約國之要求除某某數欵尙須續議餘均承認（十二日） 
　　羅馬電意公報謂意軍佔據奇底加里亞與康細兩山谷中間之高原可以控制比齊巨流域並以鎗刺衝撃奪取諾伊約洛附近之戰壕數道及砲壘（十二日） 
　　巴黎電今晚公報謂比境及亞土瓦有劇烈之砲戰亞貢及亞爾蕯斯有間斷之砲火末斯河高地之法砲重損敵軍防禦工程（十一日） 
　　巴黎電今日下午公報謂前敵無事可報今晚公報謂比境兩軍以壕砲互轟甚烈敵砲繼乃沉寂無聲英貨船一艘在比海濱觸礁德國海面飛機三架擲炸彈撃之英法飛機數架急往援救驅走敵機且有法國驅逐艦數艘於德軍砲火下拖該艦出險（十二日） 
　　彼得格勒電今日公報謂西部陣線未有變動俄國驅逐艦三艘星期五日在博斯福魯斯海峽東克夫康島附近與土耳其砲船兩艘戰而沉之並毁大帆船一艘（十一日） 
　　雅典電希臘商船柯倫特里斯號開赴英倫距亞歷山得里亞一百五十英里處爲德潛艇以魚雷撃沉水夫避入救生艇中由德潛艇拖行若干里嗣後水夫由英商船救起不意該商船亦爲德潛艇撃沉於是兩船水夫咸乘救生艇逃生旋又遇一英船乃得抵亞歷山得里亞（十一日） 
　　巴黎電官中宣稱霞飛元帥已任加斯台爾洛將軍爲其總參謀加氏以軍長而兼充此職（十二日） 
[其二（德人德文報專電）]  
　　電　駐美奥國大使署宣布十二月十一日維也納公報云孟軍已由泊里夫里東南高地潰散孟軍左翼之在比拉恩北面邊境者已受逼退走奥軍仍在進攻孟軍左翼　爲得手塞軍後衛已在伊貝克西　高地　退奥軍俘軍官兩員兵千名（巴爾幹戰况（意軍繼續進攻哇斯萊維亞桑米琪爾山　桑瑪蒂洛未獲效果奥軍奪獲土爾滿西北杜爾泊附近之敵軍陣地故奥軍處境更隹意炮隊轟撃拉拉杜及里伐附近奥軍固防之陣地（奥意戰况） 
又十日維也納公報云海濱陣地僅有砲戰拉拉杜及里伐附近意軍甚爲活動意步軍攻撃維斯山奥軍陣地但爲奥軍撃敗（奥意戰况） 
　　又十一日維也納公報云巨狄加里亞之砲戰已展至支蕯山谷西面境内奥軍於優勢敵軍前奪回維斯山前鋒哨營意軍在杜洛米特進攻西夫嶺在戈爾士境進攻桑米琪爾殊易敗之（奥意戰况）俄軍偵察隊在恰土爾里斯克附近受挫而退（奥俄戰况）孟國領土軍後衛與奥軍交戰被俘者四百人（巴爾幹戰况）（十一日） 
　　柏林電土軍大本營公報云土軍已行近庫台爾亞瑪拉附近之英軍陣地逼令英兵枝隊由第格里斯河右岸退至庫鎭且占據庫鎭東面第格里斯河上之橋梁一座並驅走英兵枝隊敵軍砲船已逃逸據君士坦丁私家消息謂庫台爾亞瑪拉附近有英兵三大隊爲土軍所圍投降在即英軍更向庫鎭南面退走因後哨有爲土軍截斷之虞也（十二日） 
　　柏林電十二月八日布軍大本營公報云布軍占據貝特洛伏及米洛夫加法軍陣地法軍在伐爾達河退走法兵之被俘者乃屬於第四十五一百八十八二百七十四步兵聨隊法軍退走時僅逃出小枝隊布軍現穿伐爾達河流域在克里蘇拉撃退法軍後衛追至達維杜伐俘兵百人獲機關槍兩枝法兵於山中潰走者爲數甚衆布軍刻在伐爾達河左岸前進布軍占據杜爾拉伏達河口要地後追敵至格拉台資兩軍旋於該處巷戰甚烈法軍乃由格台資紛亂向恩杜伏退走被俘者甚衆布軍曾於戰時兩次以鎗刺衝鋒故法軍所受損失甚爲重大法兵之死傷被俘者乃屬於第三百四十四三·百七十一·三百七十二步兵聨隊布軍繼續向伐蘭杜伏及拉白洛伏基里方面追撃敵軍布軍已占據泊萊土夫附近英法軍固防之陣地俘英兵百名獲砲十尊法兵於是處死傷被俘者乃屬於第一百七十五·一百七十六步兵聯隊（十二日） 
[東方通信社電（日本人組織）]  
　　北京電袁總統於受第二次推戴後即承認即皇帝位但對各國公使曾有聲明不即實行之意目下正在極力探知日本之意向對於其他各國則擬婉轉懇求惟冀其事之妥協似已有成算云（十三日） 
　　　北京電政府現力收買天津之新聞（十三日） 
　　　東京電日本海軍大更動於本日發表其主要者如次海軍中將（前海軍大臣）八代六郎任第二艦隊司令長官海軍中將（前第二艦隊司令長官）名和又八郎任舞鶴鎭守府司令長官海軍中將（前艦政本部長）村上恪一任第三艦隊司令長官海軍中將（前旅順要港部司令官）川島令次郎任海軍將官會議員海軍中將山屋他人任海軍令部次長海軍中將（前第三艦隊司令長官）財部彪任旅順要港部司令官海軍中將前橫須賀海軍工廠長）黑井悌二郎任馬公要港部司令官（十三日） 
　　東京電日本外務省因中國之國體變更業已斷行故開協議關於第二次警告問題（十三日）　　東京電政府彈劾案因犬養氏歸省兄病告假至十七日故須十八日提出（十三日） 
　　東京電今日之豫算委員會大隈首相及岡陸相均蒞會大隈首相論及中日兩國之親善於兩國之政治與經濟上有最大之關係故除親善之外無他法也雖不免有一部或一局利害相反致現感情疏隔之象此事要在兩國之有識者一致講求融和之道云云並列舉貿易之發達與政治關係以爲例證（十三日） 
要聞一 
[德國國會開會紀（續）]  
 
 

Page 3

 
 
　　首相詞畢社會黨議員施德滿氏起立演說詞懇意顯略謂開戰之初社會黨即贊成德政府之態度今試展閱地圖德之兵力及其勝利已爲天下所共曉德國縱於今日討論和局世人亦不致誤會德國意旨而視爲志弱氣餒至於夢想割據土地者固屬不合而妄稱日耳曼分裂之敵人尤爲荒謬再敵國肆意運動以期破壞所謂普魯斯武力主義者此節亦屬狂妄蓋普魯斯武力主義之名詞旣非事之眞相且此爲日耳曼自己之事與他人無關也法國有割據亞爾蕯斯與勞蘭二省之意吾人極端反對之德國陸軍之功績可謂豐烈而各國之犧牲亦極鉅大時至今日各國皆以和局爲重要問題但執政者不知所以開始議和之道彼此不肯輕易發言蓋恐一啟齒則他人將視此爲國力衰弱之表徵也英人柯特尼貴爵安特拉西伯爵及意國社會黨皆謂據私人可恃消息法國亟盼和局本議員之和局談與柯特尼貴爵之言皆不視爲力衰之符象不遇因目下戰局已使歐洲瀕於滅亡之境而發耳敵國所持德國絶糧之說不値一笑據　近調查德國境内有豕二千萬頭甘芋五千五百萬基羅格萊姆可見民食尙裕德皇曾謂此次戰爭决非敵國克服德國之戰爭因德國邊界處處防衛甚嚴之故凡此皆足徵明德國内力之不衰也施氏言至此乃請首相宣佈議和條件又謂德國無獨握覇權之意德國人民應得與他國人民同樣之待遇德國如於今日首倡和議而得榮譽則今日可爲歷史上紀念之日云云首相乃於大衆歡呼之際以懇切明白之言解釋政府對於和局問題之觀念以答覆施議員之質問其言曰敵國執政者之狂妄愚昧與其輿情之紊亂互相混合淆惑聽聞苟一日如是則德國一日不能提出議和條件蓋此舉不能縮短戰期反足延長之也德國苟昧然出此寗非大愚敵國當先揭去其假面具今敵國方謂此戰爲殲滅德國之戰爭吾德人其各察之當知宣佈條件斷不足促戰局之速了此德國之所以不能對於和局討論其理想或宣佈其條件之理由也如敵國提出和議與德國尊嚴安寗不相違反者則德國極願討論之德國兵力不可撼動爲吾人所深悉然吾人不負延長戰禍害及全歐及全世界者之責任試執途人而問之有謂德國希圖獲勝以致延長戰局者乎此固德國所可以質諸世人者也當首相發言答覆之初全院肅然絶無聲息迨首相縱論及此時鼓掌聲喝采聲歡呼聲轟動全院而首相之演說詞乃暫時間斷焉（未完） 
編輯餘談 
[失敗與成功（無名）]  
　　失敗者成功之母也成功者失敗之原也此其言似甚矛盾而實有至理何謂矛盾旣曰失敗何云成功旣曰成功何云失敗成功失敗其事相反而謂相連豈非矛盾不知失敗必困苦困苦必盡力而他日成功倍之成功必驕盈驕盈必暇忽而他日失敗係之千古以來無大無小無中無外不能逃此例也此世界之所以有興廢存亡也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滬警影響與帝制進行]  
　　法公使之函請近來京中報紙間有登載不滿意於租界制度之論調大抵皆稱述某法學家之談話此次滬警傳至北京又有一派報紙於記述亂事之餘對於租界亦頗有所勸告茲聞駐京法公使昨已爲此事致函外交部以爲此等言論非特有碍邦交抑且毫無效果於是政府遂有母得率意登載之禁令發表矣茲錄警察廳示知各報社之文如左京師警察廳爲示知事案奉内務部飭開准外交部咨開准法國公使來函以邇來中國報紙甚爲攻撃外國租界制度北京使館界亦有華報迭次刋載有云中國所聘某洋武員管下之軍隊不久即代各使館衛隊任差又各交戰國盡將遠東軍隊調回以致使館衛隊大爲減少云云此等論說不但毫無效果反於中國一面及中法交誼均有至大妨碍等語相應將原函鈔送貴部查照卽希轉飭警察廳嚴飭各報館注意嗣後勿得以無稽之言率意登載并見復等因並鈔件到部除將法使函内所云報紙登載事項均經政府檢查擔承責任等語於咨復外交部文内聲明辯正外合亟鈔錄原件飭知該廳轉示各報館嗣後關於餐交事項毌得率意登載仰即遵照等因奉此合行通示各該報社一體遵照 
　　徐相國之關心徐國務卿現在請假養疴自聞上海黨人肇事後對於東南治安頗爲關心前昨兩日令其左右向公府探問消息總統以徐相關心國事特於前日起每日派員往相國府第報告一切並徵求徐相意見　　戒備案之規定國體聲中關於戒備之件政府巴從嚴規定通飭遵行茲聞戒備案中尙有所謂特别辦法者亦經詳細規畫其大略係對於粤川奉魯等省防務即按照此項特别計畫認眞實行并聞有添雇國外偵探之舉將以偵查各處黨人之動靜而保内地之安寗 
　　國體票之投訖此次中央代表參與投票之事者滿蒙八旗二十四名全國商會及華僑六十名有勳勞於國家者三十名碩學通儒二十名合而計之有一百三十四名之夥事務局恐其衣服上不劃一難免於會場秩序上生出紛亂不整飭之弊特爲規定所有當時選舉場中之職員皆　大禮服投票之中央代表則一律衣常禮服故昨日中央各代表於午後一時到會投票解决國體外表尙稱整肅開會時先由監督朱内務總長報告代表人數並宣告决定國體投票標題及寫票方法各代表乃依次投票五時開匭揭示全體一致贊成君憲當由淸皇室代表溥倫提議全體代表一致勸進推舉起草員關冕鈞等即席擬就中央國民代表勸進表公推今大總統袁公世凱爲中華帝國大皇帝並聞此項勸進表翌日即遞呈代行立法院 
　　總開票之時期各省國民代表大會開票後中途忽經停頓據當時局中者之理由謂法律手續繁重各省票匭均須解運到京方可有總開票之定期近日不知何故進行忽又十分急迫爲之鼓吹者則謂各處國民代表大會均陸續來電致代行立法院催促早日總開票故該院亦决意不待票匭只據各省所報告之結果行開票手續遂定於中央表决國體後一二日内舉行之至遞本月十二號代行立法院必能總開票云云以個中進行之狀態觀之十二號舉行總開票定成事實也 
　　籌備處之進行前此程崇信肅政以請復拜跪禮去官一時傅爲笑柄今聞又有某參政提議國體變更帝制實現後非規復拜跪禮不足以示尊嚴云云茲據大典籌備處内儀股某君言此次創建帝國非取復古主義一切體制擬酌採英日德各國前例恐拜跪之禮一時尙未必規復將來則不知如何國旗一節或傅係改用五色中間加一大星茲悉此事已經大典籌備處共同討論並由公府重人物再三參酌擬改以五色國旗上加紅日一輪取五族推戴一君之象外間所稱加一大星者或傅聞之誤大典籌備處辦事員長朱桂莘總長每日早晨七時到總統府九時到内務部辦理部務檢閱卷稿午後一時即到處辦事對於各項議案接洽後於翌早到公府面請總統訓示按日依規定時刻辦事云 
[巴匪擾蒙經過之詳報]  
　　官軍進剿蒙匪概情官中消息所傅出者前報曾略述及旋見滿洲日日新聞所載大體亦略相同惟此次蒙匪之所由起則皆不之詳茲據英文京報最近所述之政府消息於巴匪作亂之原起較爲詳盡爰　譯之其文云聞政府已接得剿平内蒙鬍匪之消息矣該處鬍匪最初不過數百人後漸嘯聚至數千人其所蹂躝地方雖以限於内蒙者爲多但亦蔓延甚廣蒙人及蒙古之行旅殆畏之有甚於水火也其首領爲著名之蒙古鬍匪名巴蒲嘉蒲（譯音）屬於内蒙卓索圖盟當庫倫呼圖克圖宣布獨立之時巴匪曾與活佛開議爲擁護活佛者之一人惟極力反對六月前所訂取消庫倫獨立之中俄蒙條约遂於締結該約之時舉兵反叛蹂躪内蒙錫林和爾郭哲達諸盟及外蒙某地方遂與活佛分離率領匪目二十餘人蒙匪二三百人攻撃遊各吉（譯音）廟占奪之刧去快槍約一千枝火藥子彈七牛車並傅知該廟喇嘛謂庫倫旣無權力何以從前宣布獨立并謂因庫倫人民不能維持獨立彼擬征服庫人云云此外又有屬秋林（譯音）盟之匪目一人名紀龍德申（譯音）部下亦在鬍匪百餘該匪爲巴匪所誘加入一夥本年六月巴匪又勸誘他匪目名嘉挪（譯音）以七百餘人入夥於是東烏朱木齊盟旗内之大喇嘛廟六座皆相繼爲巴匪所刦又在該地方搶掠民户一百餘家嗣後外蒙政府按照恰克圖條約傳諭該匪首解散匪衆或赴庫倫報告以盡職守乃巴匪將庫倫公文扯碎遂以喀羅斯（譯音）之巴音哥納地方爲其總司令部凡庫倫遣散軍隊之經過該地方者皆相邀入夥又强迫雅路哥爾罄及巴林等十三旗與該匪等聨合巴匪將該旗等編成十三營自號爲將軍每旗約有二百餘人以原有部下匪目一人統帶之每人置馬三四匹該匪在右喀齊（譯音）喇嘛廟左近刦奪武庫中快槍八百桿及軍火多車於是猖獗之風聲遂遍於遐邇又派游騎四出以期有所刧獲於是西巴邇泰以北搶案時聞而搶刦與擄人勒贖之事竟無日不發現矣本年九月黑龍江將軍朱慶瀾遣派委員郭文田嚴宜謙寳儒三人招撫巴匪巴匪即將該委員等囚禁外蒙自治政府又派其陸軍次長達樹汀蘇漢（譯音）勸諭巴匪毌得再行搶刧令其投降中央政府但巴匪不遵勸告反要求外蒙政府封給伊以特别爵位使其得在所占據之地方建設都邑當時巴音哥納喀羅斯右喀齊喇嘛廟及其四周地方皆在巴匪權力之下伊即秘密從某國購置軍械軍火又擬以海拉爾爲總機關部以期四出刦掠厥後各種招撫方法旣不能奏效於是中政府遂命崑源統兵出征現蒙　爲官軍所敗　伏右喀齊喇嘛廟官軍追蹤而至將喇嘛廟匪巢焚去匪衆遂四散竄往洮南府巴爾湖及各地方官軍恐巴匪及其餘孽仍行集合再出搶刧現已在内外蒙交界各地方遍紥軍隊以防其死灰之復燃云云 
[紀修正新刑法案之二讀會]  
　　參政院代行立法院於十二月十日下午二時十五分搖鈴開會參政列席者三十九人政府特派委員列席者一人黎院長請假未到由副院長汪大燮代理主席宣告現已足法定人數按照議事日程開議修正新刑法案二讀（延前會）首由秘書登演壇朗讀草案條文自第二百零三條起至第三百條挨次朗讀主席逐次付表决一一經諸參政舉手贊成通過惟第二十一章之標題僞造文書罪劉若曾主張改爲僞造文書印文罪五人附議主席付表決通過第二百五十八條僞造大總統公文汪有齡主張改大總統爲元首五人附議主席付表决通過第二十二章之標題褻瀆祀典罪劉若曾主張照暫行新刑律之例改爲褻瀆祀典曁發掘墳塚罪五人附議主席付表決通過第二百九十九條劉若曾謂合本條與第三百條觀之前爲對於未滿十二歲之男女爲猥褻行爲後爲對於已滿十二歲者爲猥褻行爲草案處罰一樣殊屬不平應加重陳懋鼎請删去易科罪金汪有齡力駁陳懋鼎之說亟贊成劉若曾所主張主席以陳懋鼎之說付表决請贊成者舉手全場無一人舉手乃以劉若曾汪有齡之主張付表决多數贊成通過三時五十分人　不足主席宣告散會 
[丁義華之切音新字解釋]  
　　萬國改良會丁義華君以中國文字深奥異常繁難欲求普通國民咸能識字音解字意殊屬不易曾經幾番研究創出一種切音新字母共三十六字母合併成音筆畫旣簡而記誦亦易於日昨函達敎育部求其核酌選用嗣得該部答覆云頃承惠示得悉一切即請台從於本月八日下午三時來部會晤藉聆敎言丁君乃於昨日赴敎育部與商一切該部以丁之提議甚善中國文字煩難前曾與總統商酌商酌改良方法與丁君所見略同擬由部分飭各屬責成地方官擇其英異者學習成後分敎國民且於敎課書每課中國舊字一旁注明新字以便國民誦讀更擬由部出報一份兼用新舊文字以便誦習而資提倡 
　　附切音新字解義一命名此字名中華民國切音新字二來由此字均從漢文字體筆畫發生不用他國文法因中國漢文冠於全球惟字數繁多不易普及現在編此新字者欲易於敎授也三切音自古以來中國本用切音原分前後兩音前音即母音後音即喉音如東字打中切乍字之阿切靈字剌丁切張字之昻切以上切音兩字一爲前音一爲後音現編新字如萬字午安切再由安字亦可分兩音阿南切即爲安字音尙有官字各萬切江字之羊切再由羊字亦可分兩音衣昻切即爲羊字音以上略舉數字即可瞭然如果通用此字民國國民非但能分兩音練習久之所有各音均能分淸不至如從前只識字不知音之弊四國語此切音新字資助民國將來言語統一先用北方國語將來進行全國易如反掌惟領先學白話後亦可用文理五敎育普及切音新字輔助敎育普及起見望四萬萬同胞不論貧富從速念書如讀此切音新字用兩月功夫即可看各種白話書籍兩年内即得小學完全資格因此字旣易於敎授亦易於學習六新舊合參切音新字不能離開漢文因此字均由漢文字畫發生使人不致忘本能識字者即看漢文如不識字者即認旁列筆畫七敎課書此切音新字編成國文敎課書及白話報家庭敎育等書請敎育部發給各學校使一切國民無論貧富均受敎育此字輔助民國豈淺鮮哉八學校如蒙部中採用此項切音新字須在北京先立切音新字師範學校只費三月之期即能造成多數敎授切音新字之敎習將來分赴各處小學校敎授不出二年通國無不識字之人此乃速成國民識字最妙之法九分聲中國國語各處不同先用北方之聲分爲四音法則惟上平不用圈下平用在新字下左角上聲用在新字上中去聲用在新字下右角易於分别十實音用切新法每字有漢文原音發生一視漢文即知新字之音十一字數切音新字有十二字母爲前音十一喉音爲後音十二聨音切音新字因喉音有一音者有二音者如喉音之衣字阿字聨合衣阿即成另外的喉音成爲牙字並作爲安字喉音餘仿此十三讀法讀切音新字須先認十二漢文字母合巴之打字私各法剌麻拿日這爲前字原音二後讀十一喉音阿愛煤北軛敖衣臥午予 
[靑島埠頭局之拍賣記（懷瑾通信）]  
　　靑島埠頭局准於十二月十日及十三十六兩日三大内將自去冬佔領靑島日起至十一月三十日爲止　所有截留之戰利品及稅關充公物品德人官有物充公物品一併盡數拍賣現均羅列埠頭局之倉庫編爲六號儘人觀覽聞有日本鉅商五十餘名從大阪神户航海來靑冀圖包拍於十二月一日申請埠頭局核准於三日會同檢閱將各種充公物品解開包裝存細觀察内容聞是日驗得衣服米糧食物等品均未朽壞現均預備競賣茲將物品内容及拍賣日期詳誌於下 
　　十二月十日午前十時開始拍賣第一號庫飲食物類及第二號庫衣服品類 
　　十三日午前十時拍賣第三號庫五金物類及四號庫磁器物類 
　　十六日午前十時拍賣第五號庫肥料物類及第六號庫之雜物品類 
　　第一號庫飲食物類落花生二百九十三包計重三萬七千磅紅茶及各種茶葉一百七十七箱計重一萬零八百八十二磅中國鹽及德國岩鹽四千九百八十一包計重五十三萬二千八百五十一磅麵粉一百二十九袋計重一萬六千二百磅蠶豆菜子白胡麻小麥芝蔴黃豆豌豆小麥粉胡桃白米珈琲豆及雜穀等共計一千二百十二包計重八萬一千零八十七磅罐頭食物計六十七箱其他雜品共計三百七十五箱 
　　第二號衣服品類帽子船上帆布羽毛織物絲絹綿毛等布疋棉花紐扣草帽邊三十二捆計重六千二百四十五磅麻二十五捆 
　　第三號五金物類小舟鐵描八個鐵空罐空酒筒空油筒鐵板瓦斯管鐵鍋馬口鐵鐵牀用鐵柱計三噸銅鐵所製物件計四百六十三件 
　　第四號磁器類計磁器十二箱雜品十五件第五號肥料類魚油二千百七百二十筒計重四十七萬四千四百二十磅　 
　　第六號雜品類雜貨六箱計重一千六百二十磅玩具類一箱竹木器七十四件雜貨七十七包雜品七十三件 
　　以上各號以第一號庫中之物銀數爲最鉅其餘各號均不過値銀十萬以内合計約値二百餘萬元凡願拍進者以投最高價爲凖拍獲後當場書寫契約繳納保證金百分之五以上期限至十二月二十七日午後四時爲止須一概將貨出淸倘不履行出貨則將保證金没收收歸次多數之人繳價承領不再付第二次拍賣以免煩瑣過限遲不出淸則須附繳相當之棧租及輸入稅手數料云 
[奉省最近之外交]  
　　東三省處特殊地位内政外交甚形重要然整理内政之時往往牽涉外交如近來日警因分道行走致生衝突是其例也特派員馬拱臣氏於此案發生時卽令親信之員密往調查後與日領談判時據理力爭始得日領同意我警崔某兩名受傷頗重業由警廳延醫診治惟照我延壽堂案之成例不用賠償名義而酌給養傷料案已議結此外已由日總領事傳諭彼國居留人民按照我警所定規則遵行毌得逾越範圍聞馬署長乘此時機提出城内日本警署一律撤退之議謂日商在城内居住營業當然由我警保護所有責任亦應歸我警擔負此次起事甚㣲本一二言可以解决忽來日警多名又不詳詢理由曲直即從事鎗撃倘使日警不駐城内决無此次衝突可知此即要求撤退之理由也現此事正在磋商之中又聞溥豐公司　案現已决計收回此案前經田伏侯氏飭令藩陽縣趙知事與神原磋議故表面上仍歸趙知事辦理其實馬署長與日領及此事有關係人會商多次擬分兩層辦理先將該農場現定之區域用價悉數收回聞已議定其價爲二十二萬元俟收回之後將日人已耕種之水稻田丈最畝數劃定區域插立標椿再租與前途仍前種植水稻惟不得仍用警兵及租欵等條件尙未協議妥當大約此積案年内亦當解决云 
[東三省之烟酒]  
　　自奉吉江三省各燒商反對公賣後官府屢爲調停並允轉請政府設法變通惟迄今兩月之久尙無相當辦法聞長春各燒鍋於舊曆二十三日有停燒消息雙城於二十五日止燒江省呼綏各縣燒鍋亦已停業并將所有糟糧如數由窖内啓出飼猪藉免賠累 
　　吉林第三區烟酒公賣局開辦後濱江酒商全體反對行將停業經縣知事允爲轉請財政廳核辦昨奉批回謂烟酒公賣係部飭通行辦理未便中止仰該知事協同公賣局飭令各酒商按賣價每元徵收公賣費一角二分倘敢故違着即重懲母寛等因當經張知事會同陳局長佈告週知矣 
　　哈埠附近各燒鍋均已止燒各酒局存酒無多故於日昨每酒一斤由二角四漲價一角二計每斤三角六分究其暴漲原因不獨居奇壟斷且因俄幣跌價所致將來勢須漲至四角以外云 
[外人擬在奉設立大學說]  
　　日人在南滿鐵道沿線設立各種學校一節已早見各報茲報日人之外又有外人擬在省垣設立學校者其人蓋即法國之單主敎也緣從前庚子之役奉天省城南門外天主敎堂有紀主敎龍者係法國人在奉傳敎多年不幸遭砲火殞命迨我國賠償損失奉省於大賠欵外又償該主敎洋欵甚鉅繼任之蘇主敎將其私財並賠欵代爲存放於香港英國銀行十數年來本息已存有九十餘萬元之多該銀行催令提取而現在辦理奉天全省敎務之單主敎擬將其欵爲慈善之用又以奉省敎民子弟之失學者爲數甚多本擬在省會及通商大埠各設小學一所以補公家之不足嗣與我秉敎育權者接洽謂國民小學固不嫌其多伹省會商埠公立私立之小學對於就學之兒童已遵中央敎令迫令入學况就地方財力而論將來尙不難擴張 
 
 

Page 7

 
 
　　以期普及現在省垣所缺者分科大學耳紀主敎之存欵如果裕餘何妨併入公家創辦大學校以爲中學畢業各生之升階單主敎甚贊成此議聞渠擬赴津滬等處一行回奉即當着手進行云 
[紀湖南之廣言筒]  
　　湖南武陵余道尹現以求治之道首忌隔閡乃會商職員議設廣言筒二分懸署門一爲投收對於道署之陳告一爲投收對於各縣及所屬各機關之陳告准人民各抒意見投入櫃内余道尹親自開視分别納辦刻已擬訂章程布告所屬於本月一日實行矣余道尹並將設筒章程具詳公署沈使披閱後甚爲嘉許准予備案並飭將實行後辦理情形隨時詳報備查 
　　廣言筒投入陳告辦法其第二筒除專陳告各縣及各縣所屬各機關事件與官幕及丁役紳董職員營私舞弊等情事外餘皆適用第一筒茲將辦法錄下一廣言筒一係專爲决除本署壅塞而設凡陳告本署及本署直轄各機關事件者投入此筒内一凡關於本署直轄各機關一切應典應革事宜如有懷抱意見者皆得陳告一本署及各直轄機關無論何人如有在外招搖訛詐及關於舞弊情事者皆得陳告一凡關於公衆事件皆得陳告但左列各項不得陳告（一）個人之營求（二）淆亂之論說（三侮） 
慢之言詞（四）訐發陰私毁人名譽（五）挾有嫌怨藉端傾害一陳告書不合格式總以據事直書罄言無隱爲貴一本道尹對於陳告事件概不批發如有查辦或施行時决不提出陳告人作證致涉牽累一廣言筒之啓閉皆由本道尹親手無論何人無從擅行開視一凡訴訟事件照章應至收發處　投茲爲便利起見亦准酌量投入此筒一凡詞訟事件非陳告可比一切格式應照規定辦理不得　章一凡詞訟事件仍照向章辦理惟查有不應准理亦毌庸宣示者即不批發原詞作　 
[湖北政海中之情刦]  
　　武昌新街某號李某爲前清督院稿書頗有餘積其子媳胡氏係靑山人名門閨女產子後鴛鏡忽折胡媳矢志柏舟守節撫孤侍奉翁姑五載以來並無他意現胡氏年將三九孤兒亦已成童去夏因房屋寛大招佃分住時有川人廖益三者與其友文珉（文亦川人歷充政界佐治員）合同租住不知如何勾引文竟與胡氏結不解緣愛情最厚適有分發來鄂候補知事張增堯由京到省與文交成莫逆亦同住一處八月張奉委代理建始縣篆務委文爲科長摒　赴任竟將李姓孀婦及其子并婢女一名年將及　一同誘拐履新廖太太遂遷居四川會館李姓老夫婦以爲媳孫歸寗毫無疑慮久後着人至胡家接迎彼此驚惶始知胡媳携子帶婢潛逃他去仍不知爲文所誘拐也再三偵查毫無消息胡李均係書香醜聲從未揭播及張知事三月京兆交卸謀得宜昌禁烟查緝處委員文亦得　調查之職在某鎭同租公館居住而文儼　夫婦父子主僕成家矣殊好事磨天緣有數胡氏於本年七月初　產　　　　　　埋後即將婢女出賣妓館獲洋二百元其子送塾讀書往來友人仍無知其内容者不料九月間李姓之戚赴省作賈途遇此子詢悉其故急拍電來省李老夫婦馳往宜昌至禁烟處扭文某喊控宜昌知事公署惟文之奥援甚多兼有某委員代爲運動故初審法庭僅處五等有期徒刑五月李老夫婦不服謂文姦拐孀媳斬宗絶祀罪無可　當在宜昌高等分廳提起控告復由分廳查察明確以文姦拐罪成立以人妻爲妻以人子爲子按新刑律二百十四條處斷改爲四等有期徒刑二年剝奪公權全部十年李仍不服昨已將該孫領帶回省再行抗告大理院矣 
地方通信 
[蘇州]  
　　嚴防黨人之通飭蘇垣軍警各機關接參謀廳公函略云宣武上將軍交下探報一件據稱近日海外黨首孫文陳其美等在某處與某國　人資本家訂立合同將南滿洲抵押借欵數百萬元匯入内地作爲發難費之用故近日上海亂黨均紛紛製買衣履頗有精神再查該黨之組織分爲十八部進行每省派爲一部江蘇爲第三部現在激急進行派人往來蘇滬鎭寗暗中運動各處之水陸軍警並勾結帮匪無賴意圖聨絡發亂視隙舉動等語相應函達即希查照嚴密防範爲要 
　　禀控不交定貨無錫業勤紗廠經理楊壽楣具禀蘇常道尹署控南通縣日升恒不交定貨經殷道尹批示云該廠派夥秦鳳鳴在南通日升恒永順恒二號定購花衣四百件花款旣經付訖其所短花衣一百四十件自應早日交淸日升恒管事蔣楨廷何得先圖暗運申江迨經查知交涉復敢將巳裝該廠船上之花衣糾衆搶回如此存心詐騙蠻不講理實屬刁橫已極候即飭行南通縣知事查明確情秉公集訊究辦可也此批 
　　道署裁減職員蘇常道署奉部令裁減經費現定按月裁减五百元故殷道尹將參谋秘書二缺减去現參謀官劉玉書秘書繆　山均另有差委所有一切職務歸併副官處接辦 
[松江]  
　　鹽兵擅自拘人北鄕泗涇鎭於數日前有川沙船一艘向申販糠道出該鎭停泊恒記竹行對河時適有董艙長所帶之鹽捕巡船經過疑該糠船夾帶私鹽上船檢搜毫無所獲而巡兵謂該糠船係屬夾底定欲拆開查看一時岸上觀者頗發不平之聲該巡兵啣恨而去旋於八號晨突有巡兵數人來鎭謂奉營官縣長命拘拏阻止檢查之人遂將恒記竹行司賬兪蓮舟拘去沿路拳足交加下船後加以雙銬隨即開船解松午後該竹行主姜夢之亦即雇船至松訪問情形則知兪拘於鹽捕管帶張淵泉私宅内並未解送縣署翌晨張即將兪釋出謂係被巡兵悮拘欲拿者並非兪某云云刻聞該鎭人以營兵來鎭拘人並不協同地保巡警且拘拿安分商人如捕大盜沿路加以私刑殊屬騒擾地方故已函禀縣署請爲移知營長澈底根究矣 
[鎭江]  
　　破獲秘密烟窟住居姚一灣小營盤左近之兪某私售燈吃生意頗爲發達昨晚爲警備隊蕭隊長所偵悉前往破獲當場拘住烟犯張子意　　　周王等五人並烟膏烟具解送總所訊辦　　兵士拿獲黨人駐鎭要塞掩護隊龔靑雲旅長於昨夜飭令軍警在城内堰頭街後四拘拿羅某一名謂係黨人當即解旅部研訊未知如何發落也 
　　區員解案訊辦日前　魚套竊賊自刎身死該屍親控告嚴區員鳳廷酷刑威逼一案已紀前報茲悉王警務長於十一號飭將嚴區員解送縣公署歸案訊辦 
[杭州]  
　　商務分會改組之棘手浙省各縣商務分會近多奉縣知事函催轉奉省飭從速改組而商會法未經修正公布改組手續無所依據乃紛紛函詢杭總商會請示辦法聞總商會頃已函復略云現在應否依限改組辱承見詢　　政院代行立法院修正商會法尙未將施行細則公布近日各分會先後來函均以限期雖近未見條文則改組手　洵屬暫難確定想此事旣關一致即使縣署文催似不妨據實以對云云 
　　杭路快車時刻之續改杭滬鐵路自七號四等車改定時刻後即日起在莘莊站暫停二分鐘以便客貨起卸祇售三等車票以期迅速茲聞又將九號特别快車各站開到時刻重爲釐定於昨日通告各旅客云近因上海地方戒嚴本路暫將自閘口至申九號特别快車時刻更改如下閘口站開下午一點二十五分杭州站開下午一點四十六分上海站到下午五點三十五分滬杭甬鐵路營業所啓民國四年十二月十二日 
[江西]  
　　現銀救濟市面之消息聞新財政廳長羅述稷此次到贛蒂有現銀七十萬元救濟市面其原因緣戚巡按使對於現在市面金融急欲救濟迭函羅廳長囑其在京提出維持方法向財部商懇流通如得允許即携銀出京以爲新舊年關活動市面之用羅遂向財部再三要求得以如願相償云云如果確實則贛省臘鼓聲中無慮周轉不靈矣 
[武昌]  
　　尹忠瀆職案之判决前鄖西縣知事尹忠在任内違法瀆職一案經審判廳成廳長公開刑庭審理數次認定事實有三（一）關於强暴凌虐之部分（二）關於濫用職權之部分（三）關於收賣鎗械之部分依以上三項事實當庭公判以尹忠强暴凌虐寡婦魏湯氏之所爲情節較重處徒刑三年凌虐蔡氏致死之所爲處徒刑三年凌虐李正發袁富有徐大發三人之所爲處徒刑各一年又凌虐江魁藻十二齡之嗣子之所爲情節最重處徒刑三年又濫用職權苛罰保人之所爲處徒刑五月又濫用職權使將存榖充公之所爲處徒刑三月收買槍彈之所爲處徒刑三月係觸犯俱發罪併案執行徒刑四年日昨（八日）宣示俟確定後即詳高等廳送監執行矣 
雜評一 
[情刦（默）]  
　　娶寡婦尋常事耳方今堂堂之美總統猶以寡婦諧伉儷世界且傳爲美談則鍾情寡婦固亦無傷所不可者以引誘欺騙而得旣拐人之婦并匿人之子與婢使彼年老雙親歷盡淒涼苦况幾有絶嗣之憂試問道德法律能宥之乎如湖北文某之情場秘案一朝發覺人所大快而其事實非特爲官場中增一風流孽債并可爲新劇中添一好資料蓋自守節撫孤起其中若誘孀拐逃上任賣婢驚耗遇戚告狀審文認孫等種種節目甚爲熱鬧也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（九）]  
　　自本月五號晚肇和兵艦被脅開砲後所有黨人之舉動軍警之防備商民之痛苦種種情形迭紀前報現在事已平靜因謠言尙未盡息故軍警仍一律嚴防茲將昨日各訪員報告情形分誌於後　　續訊黨人之供詞法捕房探目沈德福包探韓邦達魏志餘周玉生等曾於八號晚間在法新租界敏體尼蔭路二百七十一號門牌李永興客棧内拘獲携帶炸彈大旗證書之吳金山鄢漢卿兩人解送法公堂訊供判押在案昨日又經聶讞員會同法副領事德君升坐特别公堂研訊因吳金山前堂已經訊過故略詰數語即飭帶下繼向鄢漢卿訊問據供湖北漢陽人來申已歷八載前在上海爲古玩生意現住法租界外國墳山附近以醫度日與吳金山相識已有三載七號日間在茶肆中與周德厚遇見周給我委任狀一紙囑令前往棧中會唔楊金山在棧等候聽見製造局開砲之聲着即前往接應我於八號下午至棧與吳見面後吳言有人交伊炸彈六枚藏在棧中恐有危險問我有無妥當之處安放我言並無妥當之處可藏正在商量即被包探到來拘獲惟炸彈並未目見是實中西官判一併還押候商明核斷 
　　黨人名單之開送楊護軍使以此次圖攻製造局及警署之人以苦力居多係由匿居租界口口旅館内之黨魁利誘幸賴軍警恊力維持不致紊亂秩序惟黨人雖已失敗或仍匿跡租界因特開列名單函請周道尹移行公共公廨簽票請外交團轉飭捕房協緝 
　　團練撤防之暫緩英美捕房麥總巡以滬南方面雖已安靜如常謠言則仍未息入晚依舊斷絶交通故華租交界處各要隘仍請萬國團練兵戎服佩械徹夜駐防 
　　保衛地方之會議松滬護軍使楊君因據探報滬上餘黨未淸深恐再圖一逞故於昨日午後一時許特飭第七旅王旅長傳集十三團各營長官曁各副官各連長等至旅本部會議保衛地方辦法當以現値防務吃緊無論如何未可鬆懈應由各長官振刷精神督率各兵士勤奮嚴防晝夜分段梭巡並於製造局附近各要隘架設防堵物特派隊輪流管理至每次所頒口令嚴飭各兵秘密　記遇有梭巡軍隊經過該管防地須將口令詰明以防朦混旋又演說其他問題始各回營 
　　借用公所之商酌淞滬警察廳長徐輔洲君以滬南方面亂事雖已平定而謠言尙未盡息不得不從嚴防備故擬組合警備隊四隊分駐各要隘專司防範茲查本廳祇有一百名堪以編成一隊尙有三隊俟派員赴津招募來滬編制所有現有之一隊議以五十名駐紥老北門内九畝地梨園公所尙有五十名擬借福佑路煤炭公所駐紥昨已飭知第一區署蜚警正親赴南商會面商總協理顧韾一蘇筠尙等請轉向煤炭業董事商借聞董警正奉飭後遵即前往就商 
　　會議防務之更改本邑各區警察署所警正警佐等曾於防務吃緊之時奉徐廳長面諭於本月七日起每日齊集廳署會議一次其路途稍遠各區署隊則間一天赴廳會議茲因防務稍鬆故各警正警佐等每日赴廳會議一節改爲逢雙日赴議昨巳飭知各區署所隊等一體知照 
　　船塢開工之審愼江南造船所以各項工作浩繁亟須開工惟在戒嚴期内所發各工匠人等出入製造局大門之通行證劵均應懸掛左襟以便守門兵士稽查昨特出示布告嗣後如將證劵藏入袋内定即扣除工籌不准入塢作工並特派船塢稽查員路慶祺嚴愼查察以防奸徒混入 
　　防務商情之並顧南商會因自肇和變起軍警戒嚴入晚禁阻行人初以六時起嗣展至八時商民進出不能自由特禀松滬護軍使請將戒嚴時間展遲至晚十二時聞楊護軍使以南商會所陳各節是係實情惟當此黨徒擾亂之後防務商情自應兼顧當飭工巡捐局悉心籌議會商具復朱局長奉飭後因此事前據該商會來函即經函復逕商淞滬警察廳核辦奉飭前因昨又轉咨該廳請即體察情形尅日核示以便詳復核辦 
　　通行證劵之核發南市方面於每晚八句鐘斷絶交通無可展緩故由錢業函請南商會轉稟淞滬警廳長塡給通行證劵茲經徐廳長核准頒給通行劵二十四份交南商會轉給該業董事領取分發同業各執事執證惟此劵應於解嚴後如數缴呈以便塗銷聞尙有花米油荳參藥等業亦相繼禀請給發證劵以便通行云 
　　深夜行走之被拘南市一分駐所第三崗警察前夜在蔡陽弄口查見犯夜之某肉莊夥袁湏庚袁增桂因其不服盤詰帶至該所經宋警佐問明姑念生意中人從寛罰洋五元充公又巡邏隊在蘆蓆街地方查見成衣匠戚桂卿犯夜搜其身畔帶有鴉片烟及烟盒等物當即帶至該所拘留昨送警廳司法科訊究 
　　戒嚴境内之小竊駐紥滬杭車站之巡邏兵士前夜查見數人潛伏車站附近菜園内一當即拘獲馬德芳馬德勝二名搜其身畔藏有偷割之白菜多顆因時在深夜且任戒嚴區域以内恐有别情一併解送護軍使署訊係竊賊當發高昌廟警區昨經楊巡官解請警廳訊辦 
　　工廠商店之便利連日閘北地方安謐軍警防堵雖仍嚴密對於阻止交通檢查行旅已漸鬆動各絲廠女工當風聲緊急時曾由警區傳諭各廠主一律提早於下午四句半鐘放工現因謠言已息於前日起仍照向例於六時半放工各店舖均限十時後收市 
　　獎勵憲兵之賞欵駐滬憲兵營第一連兵士於本月五號晚肇和軍艦被脅開砲之時由營長張輔漢連長吳玉璞率領各憲兵協同步砲各軍在製造局内外一帶布置防務甚爲勤勞茲經松滬護軍使楊君查悉以該憲兵等深爲出力自應犒賞故於昨日每一兵士賞給銀洋七角火夫差兵減半給發以示鼓勵所有步砲各軍之犒賞候再核發 
　　支配賞欵之一斟酌松滬警廳長以本月五六兩日夜間黨人圖攻警署幸由各區署警察正佐巡官長警督飭各巡士奮勇抵禦未釀巨禍所有此次奉發之賞銀自應擇其尤爲出力者從優犒賞查此次出力者爲第二區警署及浦東第三區三分駐所閘北第四區一分駐所派遣所各長警巡士均應優獎所有浦東三區三分駐所派站董家渡口之崗警王書淸及閘北四區一分駐所派遣所之巡士李仁興均爲黨人槍傷殞命現擬每名賞洋五百元以爲撫卹刻下正在商議支配辦法 
[巡閱使電告黨人舉動]  
　　松滬護軍使楊君接長江巡閱使來電謂近在泰興縣境偵獲黨人十餘名起獲黨魁何海鳴委任狀訊由何海鳴委任洪祖光等爲先鋒隊司令等官分赴長江一帶及浙省杭嘉湖等處招集徒黨有來滬擾亂情事囑即嚴爲偵緝云云 
昨楊護軍使已飭令本署巡緝員在上海各輪埠車站等處嚴密巡查務獲解究 
[改設松滬防守司令之通飭]  
　　松滬護軍使楊君通飭松滬兩地各官廳文云案准陸軍部咨開准統率辦事處封交奉大元帥令任命楊善德爲松滬護軍使駐紥龍華所有上海松江兩鎭守使即行裁撤改設松滬兩處防守司令派旅長王賓何豐林兼充應由該使隨時查看情形分别委任呈請查核等因除分咨宣武上將軍外相應咨行貴將軍遵照辦理可也等因承准此查本使奉令駐紮龍華所有松滬兩處防守司令業經委任步七旅旅長王賓兼充上海防守司令步八旅旅長何豐林兼充松江防守司令步兵第三十七團團長陳照春暫充吳淞要塞司令官飭令分别尅日前往組織認眞辦理除飭委並咨陳外合亟飭知仰即遵照 
[蘇旅長查勘沿海要隘]  
　　陸軍第二師第四旅旅長蘇謙奉飭移駐南匯曾誌前報茲聞蘇旅長自抵防次連日查勘沿海各要隘以便督率所部扼要設防當經查得欽公堤塘绵長五百餘里西達浙省東通上海吳淞海口該堤經過之南匯縣境之某處最爲扼要因該處係南北洋往來航線必由之道且地處海灘恐有潛運軍火中途上落情事亟應扼要撥兵駐防以昭愼密昨已將查勘地勢情形呈報朱師長及楊護軍使請示遵辦 
[狠心辣手之命案]  
　　浦東高橋吳家弄王家祠堂附近發現被人殺斃之無名男屍一具當經該處二十二保二十五圖地保查無家屬至上海地方廳禀請相驗前日下午由林廳長委派樓檢察官毛檢驗員等蒞場驗得該屍面皮自頸項起向上至頭額止悉被剝去難辨年歲其雙耳亦被割去胸前臀上頭頂三處各受刀傷委係致命而死樓君親視一周似係仇殺遂即塡明屍格判由善堂棺殮發封交地保妥爲收管返廳禀復昨日林檢察長以此案兇犯狠心辣手斷非一二人所能爲除本廳全體法警四出緝兇外並移請淞滬警廳飭屬一體協緝 
[江蘇暫行徵收中資捐]  
　　滬海道尹奉江蘇巡按使飭開查本公署飭文第五千五百八十九號通飭各縣酌收各項特捐以充學費一案其中資捐一項曾經文内聲明俟咨請四川巡按使鈔寄川省現行辦法參酌施行在案茲准咨復並將章程鈔寄到署特察酌蘇省地方情形制定暫行徵收中資捐規程六條本公署深知各縣向來辦理民間買賣交易事項風俗習慣等之關係辦法至不齊一故此次規程各條之所規定祇舉大綱至徵收捐欵自應由縣公署負其責任毌庸别設機關以節糜費所有徵收辦法應即查照規程第五條於施行日期妥爲擬定詳候飭遵除飭財政廳各道尹外合飭該道尹轉飭各縣知事遵照計發暫行徵收中資捐規程六條第一條本省爲　張各縣地方敎育經費起見舉辦中資捐收入捐欵專供各市鄕敎育之用第二條凡產業買賣交易後對於中證人之酬勞費謂之中資於資中總數内抽取若干之費爲中資捐每三條中資總數内所抽取之中資捐以十分之二爲限（例如中資總數爲一百元中資捐應抽取二十元各該中證所得者爲八十元）不得超過或減縮第四條各市鄕所抽取之中資捐應撥爲各本地方辦理敎育費用但縣行政長官視地方敎育有特别情形時得合各市鄕變通支配之第五條各縣辦理徵收中資捐應審察本地方向來情形妥訂細則及說明書詳覆巡按使查核第六條本規程自五年一月一日施行 
[初選當選人先期赴寗]  
　　本邑國民會議曁代行立法院議員初選當選人姚文枬等十四名由沈知事照章發給證書赴寧複選已詳前報茲悉蘇省複選現經複選監督齊巡按使擇定於本月十四日在省垣舉行本邑初選當選人除喬念椿一名因病不能赴省外其餘十三人均已先期赴寗 
[電囑懸旗慶賀]  
　　松滬護軍使昨接北京大典籌備處電開眞日早九鐘代行立法院總代表開會檢齊全國國民代表總票數贊成君憲連同各處推戴文電一併上呈並由立法院公遞勸進表聖懷謙讓辭而不居午後由立法院二次上表勸進明日當有命令公布可冀邀允所有大典籌備事宜自應赶速進行頃北京商會已傳知各商舖於明日一律懸旗結綵表示慶賀之忱此間旣由商民發動各省亦應由紳商出而提倡懸旗歡慶以昭民意希即查照辦理等因楊護軍使當即行文本埠各官廳轉知商會傅知各商舗於明日起一律懸旗結綵三日 
[圖書館應照現行規程辦理]  
　　上海縣公署昨奉道尹公署飭開奉巡按使第六六八三號飭開准敎育部咨開查圖書館規程業由本部於社會敎育各項規程内併咨在案近年各省設立之圖書館所訂各項規則書目種類雖經先後報部惟創置伊始辦法各殊皆由規制未能齊一嗣後不論巳設新設各圖書館均應遵照現行規程辦理以照劃一相應咨行查照飭屬遵將本年情形按照規程迅速報部以資考核等因准此合行飭仰該道尹轉飭所屬限文到半月内詳復到省以憑轉咨等因奉此合就飭仰該知事即便如限詳復到道以憑轉詳 
[電車推廣路線]  
　　本邑南半城城濠刻已將馬路築造工竣行人車輛無不稱便茲又由華商電車公司在該處道路自小東門至小南門鋪設鋼軌　限定陰曆年底告竣即須通行電車以便行旅云 
[屠夫罷工續誌]  
　　城廂内外各屠夫因要求店主將已宰猪隻之聚毛歸伊等所有不遂一律罷工已誌昨報茲沓城廂内外大小各肉莊除閘北外共有一百二三十家其中滬帮居其半其餘爲蘇寗各帮至屠夫全體共有六七十人向章所有鬃毛於每年冬至節前三日起至來年淸明節後四日止歸各屠夫所有其餘均歸店主數年以來相安無事茲各屠夫因不敷開支集衆要求各店主將所有鬃毛自本年陰曆十一月朔日爲始全歸屠夫查鬃毛一項每猪一只可售小洋一角其餘猪毛每只亦値三四分不等各店主一再會商因出入頗鉅堅拒不允於是各屠夫即同盟罷工日來各肉店所售鮮肉均由各店主與店夥等自行屠宰一面禀請　廳飭探拘獲爲首罷工之小阿三陳金生王炳卿等八名解廳收押昨晨雙方各舉代表籌商辦法尙不知如何結局也 
　　另一訪函云南市寗滬蘇三帮宰猪公作各屠夫此次罷工要挾其被拘之華慶瑞（即華淸如混名小寗波）及小炳卿李阿三陸全生等八人昨由一分駐所宋警佐派警護解警廳司法科訊明屬實拘留在案茲由該業董事具禀警廳陳明被華慶瑞等爲首誘脅各屠夫於陰曆本月初五日同盟罷工又糾集數十人到處竊議更查華等均奉查辦有案此次乘亂事初平膽敢唆衆罷工以致市間無貨可出各肉莊與公作均受影響請爲嚴行懲儆以免效尤等情刻徐廳長已派偵緝隊士前往南市調查罷工眞相禀候核辦並飭傳諭未受唆使各屠夫務各照常工作不得聚衆滋事如違提究 
[同族爭執之禍端]  
　　西鄕北橋附近有朱金林者素無恒業近已流爲竊賊同族咸痛恨之舊曆本月初三夜朱又竊得伊叔祖朱炳忠所豢之羊一頭次日炳忠與子小榮囝等將金林尋獲向詰不認當場由炳忠父子與之爭執而散不料當晚金林歸家即氣絶而死屍妻朱陸氏即以被毆斃命等詞投報地方第二警區飭警將炳忠父子拘獲昨解縣警察所即經該所景警佐領袖函致地方廳委派宗檢察官沈檢驗員等下鄕相驗 
[依舊招搖撞騙]  
　　私立萬民商會並自稱開辦墾荒團總理之萬國樑前經前江蘇民政長訪悉以其招搖撞騙令飭上海地方審檢廳將萬拘獲訊確判决監禁十一個月至本年舊曆三月初十日期滿開釋後萬又改名萬振仍自稱墾荒局員假閘北公益里爲事務所嗣由曹耀仁介紹崇明人施林相石允祥陸子榮三人先後與萬接洽九月初六七兩日被取去洋三十六元四角又四十七元又二百元萬允許彼等他日有多數田畝給與耕種嗣萬又向索洋數百元施等知其欺騙控經某署將萬獲案解送淞滬警廳訊究徐廳長以案涉刑事已於昨日午後轉送地方檢察廳將萬收押候究 
[查究私販手鎗]  
　　美捕房西探目劉四前日偵知西華德路某號屋内成衣匠兪某有私販手槍情事禀報捕頭飭派華探石金榮前往查明　候核奪 
[電車撞傷老婦]  
　　老嫗某氏前日傍晚時行經北四川路被某號電撞傷頭部等處由一百五十四號巡捕到來將氏帶入捕房轉送同仁醫院醫治候查 
[相驗路斃]  
　　十六舖地甲喬忠昨至地方廳報稱大東門外龍德橋三陽樓茶肆門前倒斃無名男屍一具查無家屬禀請本驗當經鍾檢察官毛檢驗員等蒞場驗得該屍年約三十左右形似船户實係因病而死判由善堂棺殮發封厝壇 
[小米店被匪搶刦]  
　　淞滬警廳保安隊第三隊隊士前晚巡邏至鐵路旁聞有喊聲各隊士趕往查詢知該處小米店被匪徒數人手持木棍撞門入内搶去白米十餘袋當由隊士分投追趕拿獲孔肇啓一名詰問據稱與朱四朱五陳富源等夥竊贓存朱四家内遂帶孔至朱四家起出米七袋又一桶並將陳朱等一併逮獲解送司法科押候究辦 
[硬剝小孩衣服]  
　　流氓林寳寳前晚七時在閘北公益里硬剝小孩雲和尙之棉袍被四區一分所巡邏警查見將林追獲傳同該孩姑母張雲氏到所經李警佐訊問一過判解司法科押候訊明究辦 
[復訊呑用關稅案]  
　　南京路英商榮彰洋行在公共公廨控告用人沈廷棠揑造關單呑用稅餉銀五十八元五菜由廨訊供押候查核在案昨晨復訊先由原告西人上堂訴明被告迭次舞獘情形繼據西探投訴現經海關查得被告於本年四月及十月間兩次舞獘呑用稅銀五千兩零六錢又洋一百零九元一角三分請爲訊究質之沈供在關單上私簽洋東姓名係祝某所爲求察關讞員商之英領康君判沈還押候再訂訊 
[烟土來歷不明]  
　　粤人顧三前日帶有來歷不明之烟土兩包被捕查見向詰支吾當被帶入捕房昨解公共公堂經中西官訊供一過判領押候查明於禮拜三訊核 
[崗警查獲烟犯]  
　　李文朝身帶烟膏一盒行經五區一分所境内被崗警查獲解所由許警佐訊問之下判解司法科押候核辦 
[古巴領事署將次遷移]  
　　駐滬古巴領事署向設在南京路二號茲因該處房屋窄小不敷辦　前日由領事白君在廣東路擇定高大洋房一所擬於日内遷移 
[女子東訴苦况]  
　　新閘大沽路二百七十五號門牌江北婦人孫李氏因將十一歲養媳巧雲用熱水燙傷面部經鄰人訴知衛生局西人報告捕房將氏與女拘解公共公堂訊供收押在案昨由捕房傳同氏夫孫泰來到案經中西官訊據女供於四年前被賣於被告家内時遭凌虐用繩縛於木櫈上執棍毒打並被燙傷等語訊之孫泰來夫婦均不承認中西官判孫夫婦與女仍分别拘留候補傳鄰證到堂再行訊核 
[婦人串拐女孩]  
　　南京婦人王蔡氏前日在閘北寳興路串同在逃之某甲誘拐十四歲女孩如意寄匿愛而近路四百五十七號門牌兪長順家希圖販賣被女乘隙逃出訴知父母報告閘北警區派警帶同該女報由滙四捕房加派中西包探協往將王蔡氏及二房主蔣某之妻蔣吳氏一併拘押昨晨解送公共公廨請究先由中西包探上堂禀明前情繼由來警偕女投訴被拐情形並證明由在逃之某甲領至兪家鎖閉空房並由二房主蔣某到堂供稱該處房屋是伊所租樓上轉租於兪長順居住現兪已避匿請爲明察訊之王蔡氏供不承認又據蔣吳氏供稱此事係在樓上故不知悉兪代襄讞商之英領卓君以蔣吳氏無干開釋王蔡氏交來警帶回歸案訊辦 
[註銷不明不白之拐案]  
　　張揚記前日誘拐海寗路四百九十號門牌董銀恩家五歲女孩來鳳帶至滬寗車站希圖販賣經董妻章氏趕往尋獲扭控捕房昨解公共公廨經中西官訊供不認且原告所供情形不甚明白判將案註銷被告開釋 
[大房獨佔便宜]  
　　鄭洽記土棧主鄭幹卿偕二三房胞姪同至法公堂控稱前有購存大土　干箱盈虧歸四房公攤今被大房胞兄鄭正記私自售去向論不理具控後奉諭飭傳聞風逃逸今偵知匿在廣東原籍求請關提到案訊追判着補詞候再備文關提到案訊核　 
[調查被告產業]  
　　精益廠前在法公堂控錢旺慶陸金和等不交牛皮定貨損失銀二千餘兩請向保人王秋江訊追後由王向原告商懇折賠洋一千八百元了結王亦將錢等具控請追賠欵判將錢等押追在案昨王因迄今未繳續請追還錢供有洋三百元陸供有洋一百元　繳存捕房餘求寛限料理判均還押着原告查明被告有無家產禀覆候核 
[債權人請求關提]  
　　利興成利順成大隆祥正順文興裕宗川王振成德記恒豫慶源隆福生源久和仁記愛工社華昌高昌豐順公等各莊行號主至法公堂控稱前有在法租界開設益豐錦章兩字號之何介卿與商人等往來共被虧欠貨欵銀二萬餘兩例閉逃逸今在寗波將正副經理董蓮堂沈文明兩人控經該處警局訊供管押請求堂上關提訊追聶讞員准予備文飭探協同各債權之代表前往寗波移提董沈到案訊明核辦 
[日人起訴之竊案]  
 
 

Page 11

 
 
　　　居乍浦路一百七十四號門牌之日本人某甲控陳阿三串同在逃之人竊取値洋四十元之翡翠玉石等情昨由捕房將陳拘解公共公堂訊供不認判押候查明再訊 
[流氓設攤誘賭]  
　　流氓葉騒前日在虹口密勒路弄内擺設三四賭攤誘人賭博被捕查見將葉與賭具帶入捕房昨解公共公廨經中西官研訊不諱判葉押兩禮拜賭具銷燬 
[過犯不認攫物]  
　　過犯甬人鍾金奎前日下午在三馬路攫取包車夫施阿二之絨毯當被巡捕追獲昨解公共公廨經中西官訊供不認判押候查明於下禮拜一再行訊辦 
[收字紙人行竊]  
　　吳福成冒充收字紙人前日至四馬路某書局内以收字紙爲由聞入店堂乘間竊取皮鞋一雙當被飯司韋子明瞥見扭捕房昨解公共公堂經中西官訊實判吳押十天示儆 
[踼傷腎囊]  
　　卲炳炎前日在勞勃生路與周茂生互毆被周踢傷腎囊經邵妻鳴捕將周拘押昨解公共公堂請究中西官諭着押候原告傷愈再核 
[過犯禁錮西牢]  
　　過犯王金山因復來租界由捕拘解公共公堂訊據供稱與其老母王徐氏久居平湖東門外府地因父病來滬告貸判王押候函詢平湖縣知事查明復核在案茲據該縣知事函復東門外並無府地亦無王徐氏故昨又由捕將王解案請示中西官判王押西牢半年期滿帶堂再核 
[旅滬寗波實業團開會]  
　　前日（十二）下午二時旅滬寗波實業團歡迎赴京代表到者四十餘人由陳厚載君主席致歡迎詞畢由洪善長君報告此次國貨展　會之成績並該團衛生軟席立案情形次由楊學賚君演說靑年與實業之關係末由嚴忱熱君演說能得人者昌之大旨慷慨激昻掌聲　動當由童愛樓君記述散會時已鐘鳴五下矣並聞該團已聘定西醫張道中君爲團醫云 
[共和影戲園照常開演]  
　　西門外共和影戲園於今晚起照常開演第一次開幕在六點四十五分至八點半第二次八點四十分至十點半止聞今晚所演係一九一一年巴爾幹爭單影片 
[氣候報告（上海徐家滙天文臺天氣測候報告）]  
　　已過者之報告十二月十二日有二低度中心一在遼東一在江西浙江間反旋風減小其力在揚子江中游江蘇凉風無定向上海晴聖盤爾腦那第腦海腰及斐利濱附近有中心頗顯十三日上海天晴而寒有霧甚濃約三十密達之高氣壓下降甚速十三日下午四時前二十四小時内上海氣候温度至高五八·二至低三二去年同日至高四三八至低二六 
　　未來者之推測十三日下午四時三十分豫測山東之北有北狂風上海及南海有西北狂風尾從低度呂宋東有颶風向東北偏北進發上海天氣晴朗復將大冷 
雜評二 
[中資捐（訥）]  
　　中資捐爲四川學欵一大宗學校之賴以維持者不少今將推行於江蘇矣吾於此有感 
　　敎育以地方財政爲命根江蘇敎育現象所以衰敗至此者以當道祇爲政府搜括而不暇爲地方學務計也今籌此捐則稍稍顧及學務矣 
　　籌欵之道以有益不騒擾爲主而當道之籌欵則未有不騒擾者也今中資捐僅就中資中取一部分而於地方事業有益苟辦理得法則與籌欵之正義近矣 
吾故願當道推此一念以興學 
來函 
[唐寳廷來函]  
　　日前即九號閱貴報本埠新聞欄内載有蔭餘里十八號捕獲蕭姓黨人查此案並不在十八號内所獲諒必貴報訪事未經探實應請迅予更正以昭事實不勝盼切之至寓蔭餘里十八九號唐寳廷啓 
 
 

Page 12

 
 
   
 
 

Page 13

 
 
   
 
 

Page 14

 
 
[第十四版]  
自由談 
游戲文章 
[做官秘訣仿朱柏廬治家格言體] [  語溪蠖屈]  
　　黃昏卽起整衣肅冠要趨奉上司三更始息悉心籌劃以運動昇遷一官一職當思來處不易獨　獨來須念名利攸關宜耐性以從容勿任情而躁急自待必須省　孝敬切弗輕微說話卑而賤聽之不討厭上下交征利實惠免虚文勿染時習勿懷忠心吮癰舐痔捧長官之臀磕頭拜揖承上峯之色夫人勿預外事姨太須討時髦國體變更贊成不可不先帝制恢復逢迎不可不早竹槓務須敲足花費要有常經勿貪淸廉之名勿效公正之行與紳士接見須擺架子遇百姓呼寃署諸度外險詐存心自多出息直躬處世必　昇騰民刑訴訟須一案一敲公益事件宜隨批隨駁鑽狗洞　　　即是全才吹牛皮拍馬屁便成絶技貪贓須秘密自少猜疑枉法須欺瞞徐圖脫卸見闊老而生謟容者最可貴對貴人而作驕態者莫可訓聽鼓戒使氣使氣終凶禀見戒多言多言必失毌恃骨骾而藐視祿位母倚多財而傲慢大員鑽營精練差使必多作事糊塗聲名無碍任用私人久必受其益委任牙爪永不受其欺苞苴不來安知非我之粗疎須到處索詐地皮括破安知非已之能幹宜格外搜羅狐羣宜近狗黨須親上場莫顧下場得意休防失意人有好缺總要生擠軋心人遭落職不可生憐惜心事事見好方能全好日日謀差或有優差背人而弄金錢富在目前見人而驕白畫名留日後彼此一體雖朝夕相親毌說眞言同在仕路即素不相識一樣周旋莫云宦海無邊畢竟頭尖多福封侯在望勳位頻加果能若此庶乎近焉 
譯叢 
[聖城遊記（英國希波斯冬著）（續）] [  甦]  
　　一歲之中各國旅行家之至派來司丁者無慮千萬而派來司丁之鐵道馬路俱已建設交通已屬便利然派來司丁社會之閉塞一如上古時代斯亦奇矣耕種之法仍用人工播種復用數千年前舊式之農具至於派來司丁之婦女則於晨間盛蔬菜之類於筐中沿途呌賣途中設遇潮濕之地則去其屢跣足而行其屢即置筐中而筐每頂於頭上一至洗衣之日一般婦女大起忙碌是日諸婦女羣聚於井畔或近泉之處洗衣之時用木灰或黃泥探其衣服復用木錘打撃而賣肉者則擔其肉類沿街呌賣設吾國衛生檢查見之者必且大駭蓋其汚穢實不可以言語形容也派來司丁人服裝之最奇者莫如一般漁人牧人搿理理海所產魚類有極佳者幾種魚類僅產於熱帶者而搿理理海亦產之漁人捕魚之法有二種一用漁船一用網罟船至簡陋一如上古時代之式樣一至夕陽下山四五漁人共登一船揚帆向目的地而去及至天明則纍纍然滿載而歸至於牧人實可謂爲派來司丁之遺民蓋此輩俱爲猶太人未征服以前之苗裔也此輩生活至今仍守其祖先成規其衣服色取鮮艷而履之製法至簡陋不堪故視其服裝即知爲牧人手中恆携一杖杖之式樣又至古樸杖乃用以防衛其羊羣者蓋此輩無槍所恃者僅此杖耳然其防衛初不僅爲狼豹之類蓋遊行不定之阿拉伯人往往攫其羊羣以去故牧人抵抗此輩而犧牲其生命者不知凡幾派來司丁之牧人初非驅逐其羊羣實爲羊羣之嚮導故牧時牧人在前羊羣在後隨牧人而行牧人能識己所蓄牧之羊羊羣亦能辨其嚮導之聲音故牧人互遇之時聚而談話而數羣之羊雖混一起臨别之時牧人但須呼嘯羊必各歸其羣即相混之時牧人亦能認出己羊美國農夫嘗至派來司丁考驗使二三十頭之羊羣驅至荒野以與别羣之羊相混令各牧人認其羊竟無錯誤云（完） 
詞選 
[念奴嬌依蘇東坡體韻] [  東園]  
　　玉杯珠柱算除郤琴書别無長物七尺靑氈都坐破做了達摩面璧芋火工夫梅香消息夜夜風和雪吳山越水地靈何翅人傑誰說時局如棋正橘中戲罷花前思發郤軌年來門閉久袖刺字都磨滅知命無憂養生有術兒齒餘黃髪吳剛老去桂宮能否修月 
小說 
[家庭小說嫣紅刦] [  常覺小蝶合譯天虚我生潤文]  
　　第八十章 
杜芳莊上春光如笑萬緑展其油碧之幕以受東風之嘘拂野花無名嬌媚如十三女兒搴裳而舞中有馬車一輛分花而來蹄聲得得與雛鶯之聲相和如拍檀板車中之人乃各展笑蓋威廉與梅麗也時車已行近杜芳莊牧師住宅門次威廉因探首外望適見安娜獨立門外似有所待梅麗自安娜嫁後尙未一晤因曰威廉止而車吾當與安娜一談君可先行言次即牽裙而下與安娜握手威廉躊躇曰然則吾先歸歟梅麗曰亦佳但勿以吾衣箱置入廐房威廉曰吾知之乃含笑向安娜點首揚鞭自去梅麗問安娜曰君立此何爲已見吾姑密昔司好禮倍登乎安娜曰却爾斯適往鎭北有事故吾待此密昔斯好禮倍登頃適見之今已爲道柏斯促赴厨下解紛梅麗曰吾聞道柏斯御新來之傭頗嚴然乎安娜點首笑曰他人之勤殊無久道柏斯者故他人稍偷閒道柏斯必斥之言次已行入花圃梅麗信手摘花爲安娜綴之襟際且笑曰汝近來爲新嫁娘矣但新嫁娘之趣味果如何安娜笑曰却爾斯甚愛我幾如一人且許我不冠梅麗曰然乎但配新司聞之必不悅安娜曰彼亦無可奈何數日前彼來吾所吾方早餐未冠彼乃大不爲然且戒却爾斯令勿許我如此梅麗汝思之却爾斯乃作何答言至此忽笑曰吾不告汝矣梅麗曰汝必告我否則吾即行安娜曰彼蓋謂吾愛安娜作如此裝束也故配新司亦即無言而去梅麗曰由是言之汝夫婦當甚敦睦安娜點首曰汝不見却爾斯來耶梅麗隨其所指而望果有馬車一輛馳騁以至而威廉亦從間道步行至梅麗乃與安娜分手威廉自與梅麗入杜芳莊來見安西來則亨利已在門次恨聲曰汝二人乃何往令人久待又顧梅麗曰威廉我所愛汝何得獨有梅麗把其臂笑曰倘汝愛之吾固不妨暫假於汝亨利曰可羞哉女兒家乃作是言然吾亦不與汝較頃者阿母方覓汝因今夕吾父將宴維廉利達諸人汝亦宜與坐威廉曰吾幾忘之但汝何爲尙不易衣亨利　　　不往蓋易衣殊煩碎令人不耐威廉曰汝果不從密斯特安　來必不歡亨利曰巳而汝夫婦至此刻始來巳足令我不歡　　　人威廉笑撫之曰吾知罪矣今當同入汝寢室助汝易衣往與否則仍在汝亨利無語乃從威廉入室梅麗亦往見其母密昔司安西來曰孺子來何晏也梅麗曰頃在牧師住宅與安娜閒談耳密昔司安西來曰安娜近狀佳乎梅麗曰佳且較未嫁時爲豐澤矣密昔司安西來笑頷其首曰然則吾當爲安娜賀唯今時已將暮汝可歸室更衣吾當令女侍撒那來侍汝梅麗更衣旣畢威廉適入笑曰美哉化乎吾誠當膜拜矣梅麗曰作如是裝束佳乎曰佳甚但有一事欠缺梅麗曰尙有所缺乎威廉不對抱其頭吻曰吾愛所欠缺者此也 
[奇情小說秘密汽車] [  東埜譯]  
　　第十四章 
勃立南等主僕三人旣到倫敦之後在賽雪旅館裏度遇一宵明天上午滕達率領柳仙到亞拉夫公爵邸第中去交付他姑母里芙手中里芙見他外甥領了一個粉裝玉琢的美人兒來心中大喜笑得眼晴都没有縫兒向滕達說道耳聞不如目見姪兒同勃立南子爵前次向我稱贊的話果然不虚古語說培塿無松柏如今看來這句話並不確實世界上絶色佳人多有生長在　落茅舍間的呢我還記得和勃立南子爵的意中人茉莉兒在街中　逅相遇被他容光所逼令我目眩神迷回家後在你姑父前極聲贊嘆說他是個天仙化人天上再没有謫降的安琪兒人間再尋不出第二個美人來了那知天地生才無獨有偶像密司柳仙這一般身材這一種容貎置在萬花叢襄跳舞場中就可以和茉莉兒爭霸豈不是一件奇事里芙稱贊一回索性戴上眼鏡執着柳仙玉腕向着他橫看竪看像婆婆察看新過門的媳婦一般弄得柳仙面紅耳赤倒有點不好意思起來了作書的把柳仙交代遇了然後提回筆尖再寫昨天夜裏滕達初到賽雪旅館和他老友滕達以及巡查員杜崙叙談的事情滕達曾經說遇那一輛秘密汽車被他在無意之中查見并且那汽車貯藏的地方他探窺一個明白了勃立南聽得這個信息又驚又喜請他說一個詳細杜崙也立在旁邊靜待他發表據滕達演述他從滕肯公司裏回到寓所天色已經黑暗途中又遇着一個朋友叙談多時所以回寓時越發晚了一踏進門口斯德就迎出來告訴他不多幾時從電局送來一個電報說是巴黎打得來的他聽了一嚇巴黎没有熟人一定是勃立南長途旅行中拍發的有事儘可信扎往來何必用電報難道途中出了甚麽岔子嗎忙走到書室裏翻出密碼一查曉得事情雖甚緊急人口尙屬平安并且以前失去的一粒如意珠將要重還合浦在十一點鐘以後可以親近章臺柳色心頭就覺爽快了許多便依着電報上的說話命車夫備好他自用的汽車向賽雪旅館去預定房間那時街道上電燈齊放汽車經行之處如入不夜城中後來繞過曲而法園轉角駛入司脫倫街　達眼光銳利猝見前面相離二三十碼以外有一輛灰色汽車心頭小鹿不覺撞了一撞還恐有誤把輪掣一轉使汽車駛行加快行近一此再看時從斜剌裏認出那灰色汽車座位三邊的護身板較平常車子上的加高尺許駕車的不是别人便是以前在議院前廳中看見的那個少年工人另有一個中年紳士靠身在座位裏吸着雪茄悠悠然甚是得意滕達斜窺半面就認出是多財善舞在歐洲大陸　作怪的挨周了 
 
 

Page 15

 
 
   
 
 

Page 16

 
 
   
 
