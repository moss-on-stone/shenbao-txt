# 1915 - 199 - 4915249

 

Page 1

 
 
譯述 
[歐西報業舉要（三十八）]  
（譯輯者朱世　） 
聾啞　　　　六　　　　瘋人　　　　　　四 
教育　　二○三　　　　大學　　　　　二七 
工業學校　　二　　　　口　　學校　　三四 
學校雜誌　九五　　　　學章　　　　　三二 
學術評論　三○　　　　文學　　　　　　九 
科學　　　三二　　　美術　　　　　　二二 
古代文學　　五　　　神學　　　　　　　五 
哲學　　　一一　　　心理學　　　　　　六 
心學　　　　一　　　倫理學　　　　　　三 
語言學　　　四　　　歷史學　　　　　　八 
地理學　　　八　　　地質學　　　　　　九 
博物學　　三九　　　礦學　　　　　　　一 
動物學　　　六　　　植物學　　　　　　七 
介類學　　　二　　　昆蟲學　　　　　　六 
算學　　　　八　　　化學　　　　　　一一 
天文學　　　十　　　星象學　　　　　　　　三 
氣象學　　　七　　　考古學　　　　　　　六五 
收集貨幣　　二　　　收集郵花　　　　　　二六 
宗教　　　四二八　　　　教務　　　　　一二○ 
傳教　　　一二五　　　靑年會　　　　　　一三 
神秘　　　　二三　　思想自由　　　　　　　二 
醫學　　　一四二　　　　牙醫　　　　　　一一 
眼科　　　　　五　　　　産科　　　　　　　三 
牛痘　　　　　一　　　　獸醫　　　　　　　三 
看護　　　　一三　　　骨相　　　　　　　　一 
 
 
 

Page 2

 
 
時評 
[模範國民（五冷）]  
　　模範國民之職業 
人之職業第一須不背於人道者此盡人所宜知也故稍有良心者皆有此條例唯模範國民更須不背國家之利益故有利於國家之職業則可爲之有害於國家之職業不可爲之若無益無害於萬不得己時爲謀生計偶一爲之不能視終生職業也此選擇職業之道也 
選擇旣定對於職業盡心盡力當視如己之第二生命蓋職業發逹己之生計自能日增而社會國家亦能間接受其利益故我嘗有言今之愛國者第一先愛其職業各業繁盛而國自興隆此言實眞實而無妄也 
命令 
　　補錄二十三日大總統策令内務部呈稱本任四川重慶警察廳廳長余司禮交部任用請予免去本職等語余司禮准免本職此令 
又令國務卿並據銓叙局詳稱遵核司法教育兩部秘書僉事視學技正各員資格請予分别叙官等語潘元敉朱麟藻段母怠張寅駿陳任中吳震春陳問咸柯興昌范鴻泰王孝緝汪森寳白振民常福元均授爲中大夫錢泰胡祥麟沙亮功劉定宇劉遠駒吳承仕廖維勝吳昆吾王惠康劉文炳楊奎儒陳懋治李賣圭王嘉榘張繼煦林錫光均授爲少大夫朱紹濂楊志洵黄孝覺周培懋熊元襄吳源曹壽麟張伯楨李泰三滕驥賀紹章鄧文瑗嚴保誠張邦華談錫恩謝冰張謹淇逵朱炎積錫銘馮承鈞劉元驥周樹人沈彭年徐協貞黄中塏張渲虞銘新楊乃康錢家治張宗祥王家駒齊宗頣錢稼孫許亭楊天驥金殿動高魯蔣炳然均授爲上士此令 
特約路透電 
　　北京電華報之一部分現信張壽齡此次出差調查蘇鄂皖贛等省財政後不致回任因其改革財政辦法與周學熙不能同意之故周主將一切財政權集於財政部路透電社接二十四日舊金山來電巴拿馬博覽會中國賽品得獎千餘中有大獎五十優獎五十金牌二百五十政府館建築亦得大獎聞總稅務司安格聨與日使日置易會商接收靑島稅關事宜後商定將大連稅務司日人某君移調靑島另以日人補其遺缺又聞曰人在靑島稅關所用之人員均不更動一九○五年中德條約中日均須遵守靑島副稅務司大約將以英人或歐洲他國之人任之程德全應德閎均因南京八釐公債票案被參袁總統己命大理院覆審西門子洋行亦牽涉在内（三十五日） 
戰電 
（英人路透電） 
　　倫敦電　米地蘭來電謂英軍在加里波里用裝甲汽車衝擊敵軍極有良果英軍奪獲戰壕數道全賴汽車之力汽車衝至障碍網前以鐵鈎鈎著鐵絲鈎有短練繫於車後至是汽車開足速率向後退走障碍網遂被拖開一百五十碼步隊隨即湧入隙處（二十三日） 
　　倫敦電伊森沙陣線之戰事在意軍境内刻甚劇烈奥公報僅認敗走而意公報則謂奥軍力攻己被驅退戰事進行至奥軍潰散而後止云云意炮隊頗爲出力亞爾泊兵在尼洛山境内沿懸崖而進不顧奥軍之力拒竟奪陣前要地數處並俘兵一百人星期三日自晨至暮奥軍屢攻加沙高原皆被擊退星期四晨敵援軍大至砲戰之後敵步隊密集前進專注於意軍之左翼防守第一道壕線之兵雖久戰力乏猶能保其地位以待援軍迨援軍陸續馳至意軍遂從戰壕湧出衝擊敵軍敵不能支潰散而走意炮隊旣將敵兵擊倒步隊復緊追逃兵俘獲奥兵一千五百人内有軍官七十六人陣前遍地死屍奥軍損失之鉅己可概見（二十四日） 
　　倫敦電昨日奥公報詳叙伊森沙河戰事之激烈謂意軍十聨隊輪流攻擊波特戈拉等處之戰壕及戈里西亞之橋端兩軍肉搏頗久奥公報自認奥軍戰壕己被擊破 
（二十三日） 
　　羅馬電公報謂伊森沙全陣線戰事仍繼續進行意軍之勝利更爲顯著意軍在戈里西亞附近續獲戰壕星期三夜星期四晨奥軍在加沙高原屢次回攻皆被擊退奥軍損失甚衆被俘者一千五百人（二十三日）　　烏狄尼電自奥意開戰以來意軍所俘之奥兵由烏狄尼經過解送内地者己有兩萬餘人（二十四日） 
　　彼得格勒電據公報宣稱維斯土拉河左岸之敵軍二十二日襲擊伊凡哥洛砲台前部之防禦工程破鐵條障礙物一處惟經俄軍回攻後即負重創而退敵軍中央數師戰於魯白林之南者於星期三日進攻大受損失維泊里士河左岸之德國大軍於星期四晨間獲戰壕數道向北而進惟夜間在叢林激戰後處處敗退損失甚大被俘者五百人且失砲六尊（二十三日） 
　　亞姆斯特丹電德國公報謂德軍曾轟擊羅商及浦爾土斯克二砲台且在二砲台中間渡過拉里夫河維斯土拉河與布格河間之惡戰仍在進行（二十四日） 
　　倫敦電公報局宣稱英軍於二十一日奪回阿典附近之希克哇斯滿今己固守之英軍追逐土軍五英里之遥英軍死傷二十五人土軍刻仍占據拉希其聞軍中患病者甚多（二十四日） 
　　雅典電俄濳艇己阻敵船駛行黑海故森古爾逹克煤礦己與君士坦丁隔絶（二十三日） 
　　紐約電美國軍火之輸出計十一個月至五月三十一日爲止僅共值美金二千四百萬元美報謂觀此可知德人所發美國輸出軍火致使德國不能奪勝之言爲不確（二十三日） 
　　倫敦電白皮書謂英國國債在三月底共爲英金一千一百六十一兆九十五萬一千七百零二　 
（二十四日） 
　　亞姆斯特丹電德報謂布國財政委員刻至德奥兩國京城遊歷（二十四日） 
　　華盛頓電美國致德之牒謂觀於近來德潛艇之戰事而知德國未嘗不可依據公法之原則以指揮潛艇之戰爭擊沉魯西台里亞號負責任之艇長所行不合法不人道之行爲德國宜棄絶之並加以在事實上可行之限制如德國海軍艇長再有妨碍中立國人權利之舉動致使美國人民受其影響則美國將視此爲德國故意不友好之行爲（二十三日） 
　　鈕約電美國各報皆謂美國對於潛艇之爭端己發最後之言致德牒文之旨趣爲全國所稱許無論發生何事國民皆願扶助威爾遜總統（二十四日） 
　　紐約電美人輿情對於前總統羅斯佛之演說詞近有重要之改變從前美報將羅氏演說詞載於後頁今忽改登前頁極顯要地位以使閱者注意昨夜羅斯佛在舊金山演說謂比國所遭之命運如發生於美國則不獨不能起世人憐惜之情且將爲萬國所恥笑云云（二十三日） 
　　倫敦電芝加哥覆輪船一艘溺斃三百人（二十四日） 
　　芝加哥電　輪船失事處己撈起死屍五百具現恐溺斃者逾一千二百人該船覆時共載二千五百人船中辦事人員均己被捕（二十四日） 
　　哈爾濱電彼得格勒電社雅典訪員謂據報稱希政府己照會土政府如再虐待希民則擬取銷希土協約羅京電稱君士坦丁意領事己出境意人一隊奉命入伍於啓程回國時被捕彼得格勒電社雅典訪員謂希王己下諭定八月三日召集國會布京來電謂米爾報電稱郝漢洛希親王奉特别使命行抵布京據言布國可在歐戰占一大部分奥國非俟布國切實表明意志不能服塞該親王並游說羅政府如布國出兵攻塞則勿干涉之（二十五日） 
　　紐約電巴榮美孚火油廠工人攻擊衞兵致被擊死二名傷八名受傷者中有一人乃退伍之奥兵（二十三日） 
　　巴黎電法政府在下議院提出國民註册案以期利用工廠製造軍械（二十三日） 
東方通信社電（日本人組織） 
　　東京電前代理沙市領事橋口氏現己歸國據言目下中國中部之排日殆歸平穏沙市方面中國官場均知日本好意士民之有排日思想者或賴新聞或以演說極力鎭撫而湖北第一師長石星川氏亦能了解日本誠意有此等人排日之運動可期漸次鎭靜云云（二十五日） 
　　東京電靑島海關目下在職之日本人可期留任交涉己漸進行不久當可解决云 
（二十五日） 
　　東京電日來大雨以致北海道之旭川洪水爲災情形極慘房屋之被冲毁者有數百家之多人畜損害不計其數鐵道線路及鐵橋堤岸陸路田畝之被損害亦甚大云 
（二十五日） 
　　東京電陸軍人員將有更動大約八月内可發表（二十五日） 
　　北京電據某外國人傳言因各鐵道當事有不正之行爲故各鐵道之債權者將派委員從事調查聞己通知交通部云（二十五日） 
要聞一 
[各陣地軍隊之行動]  
　　大陸報六月二十五日瑞士蘇里克電稱云據可恃方面消息德國能於七月底前後續遣新兵十八軍團約七十五萬人分赴各陣地此項新兵乃今方訓練未與戰之國民軍及在國内休養之預備隊但加里加亞之軍隊久經惡戰精力己疲其須調回休養者殆亦有十八軍團之衆故從實際言之德國在加里西亞之軍力未必果能大增也德兵從加里西亞回國者爲國内預備隊藉資休養云又一消息云加里西亞境内德奥聨軍力戰兼旬出入於夏日炎威之下奔馳於山川險惡之郊士氣疲乏己至極點故　有戰士五軍團約二十萬人奉命從加里西亞開回上星期杪行抵奥京内有巴維利亞兵兩軍團普魯士兵兩軍團奥兵一軍團巴維利亞兵於星期六日及星期日至巴蕯形容枯槁令人想見戰事之烈陸軍醫士語人曰兩月之内斷不能復往陣地亦可見戰士所任之困苦爲如何矣德奥己調新兵往補其乏以實兵力云二十五日洛特丹消息云比國邊界今日又爲德人封閉不許行人往來大約本星期中將有大批兵士由東境開往比法陣地也愛克斯夏泊爾來電謂一至夜間德軍輒向里愛巨前進未嘗間斷惟至日間則不見德軍之行動聞德國刻方調遣東歐兵士以援西境云二十四日羅馬消息云從特里斯特逃出避兵難者謂有奥兵二十萬人在特里斯特前後安置重砲據守要塞二十五日基愛沙消息云上星期二日加杜爾境内德意兩軍初次交戰德軍在山谷間力戰良久卒被擊退陣前死四十一人被俘四人内有一少年兵年方二十從柏林來據稱有麥克倫堡兵士三萬人於五月二十九日由亞拉抵此云 
 [P英人之德國必勝談 
　　華德日報日英倫哇尼提非爾報及星期公論報之出版人哈里斯氏近遊美國有狄斯巴赤郵報者叩其歐洲戰局如何哈里斯發表其對於各交戰國之意見日據余觀之德人於今戰局縱不得全勝亦必善果美報曰哈里斯之豫見並非空談乃有兩種事實爲據也第一件德人之機關完備制度良善非特一協約國即諸協約國之機關亦非其匹第二件即大不列顚無慮無識之衰弱言之無人相信也據哈里斯稱吉靑納氏語彼其所練百萬新軍僅能當第一次所派出小遠征軍之用而今年春季俄國調赴前敵之新軍多爲訓練未熟之新兵若與第一次之俄軍相較亦遠有不及而德國則不然蓋嗣後德國即再派出六百萬或八百萬大軍依然如前第一次所發四五百萬大軍完全可用足能擔負向來之戰爭責任也哈里斯曰現在戰局難以權其輕重之要素爲大不列顚無人相信之弱如謂英國當初苟稍勉力而行則至少不過亦能買得土耳其之中立此固無人不信者苟曾請其國以足金之蛙則今日殆又能派遣第二百萬大軍至法國矣而能遣往哇斯丹或更善焉德國於機關制度及戰鬭力所佔之優勢乃其道德與國民熱心所佔優勢之徴兆當此危急之際若求勝於德人之愛國精神與熱心則勢有難能也 
法俄兩國方面據哈里斯稱法國甚形悔恨爲英國取栗子於火中自燒其手即深恨爲英國所犧牲也苟非英國用恐嚇手段謂法若求 
 
 
 

Page 3

 
 
和英將視法爲仇敵並迫訂不得單獨媾和之約則去歳九月間恐己媾和矣然協約者不過一空談之廢紙也一旦俄國視媾和於己有利則將不顧其事宜於英法否卽獨行之矣而英國則望戰事以迄於底蓋惟有如此可望德國之商業一敗於塗地再者縱令戰事至於苦不堪言而己英國亦實無所損害乃其協約國擔負戰爭之重任也 
[俄國之軍火]  
　　華德日報日英國伊克斯普勒斯日報載有英國陸軍倍克中校反對所謂俄軍之敗以缺乏軍火之說據該中校稱開戰之始俄軍所有一八九二至九三年式之鎗枝足敷應用而俄軍砲兵廠於一千九百至零四年問旣得有一種新砲類似法國七十五米粒密逹之大砲此項亦無缺乏之虞 
日俄戰後俄國立有軍械製造廠多處且皆屬國有産業此如里台尼哇伯周夫勒斯特洛勒兹克杜拉哇克大以及其他各處國立製造廠是己以上各製造廠創設之初其規模本小但近數年間業己推廣改良再者國之如俄者旣富有各種金屬與礦石亦絶不能短絀軍火而且自開戰以來俄國各製造廠凡夙冶五金業者均己改爲軍火及軍械廠此外若俄國各海口旣未被封禁大有輸入軍火之路而與日美兩國假道西伯利亞亦有便利之交通云 
觀該中校所發表之意見志在證明俄國與世界交通便利足可籌備作戰之材料以供軍需詎知人所共悉每届冬令俄國除西伯利亞一路外全被封禁而西伯利亞一線又路途遥遠不能　　　給俄軍　足用之作戰材　　南參　一　　置　備尚不至有遲滯之患　薄　　港　　備多宜難勝交通繁劇之任 
若論俄國各地所設之軍械軍火等製造廠而爲世人所共知者殊不多見縱令俄國有如該中校所言之製造廠開戰伊始時亦曾擴充之若謂其所出作戰之材料足敷俄國數百萬大軍之需則吾人實不敢信何也以英國實業之巨軍隊之少而又不足以自赡一切軍火與軍需等物又必須仰賴美國爲之接濟况龐大之俄實業未興軍隊最多者乎於是可知俄軍之敗不能不歸咎於軍火之短絀矣 
爾今英人不欲言俄國之敗因軍火缺乏者以英與其事確有責任也苟英國能早攻開逹逹納爾海峽則俄國購求軍火斷不致於若今日之困難此在俄國人所共知而對於英國且屢有責言者故英國報界亦屢國聲明俄國所儲軍械軍火等足敷應用以卸其責也 
[日本將校之評論英軍]  
　　華德日報日日本某少佐於一千九百十年在倫敦日本大使署充當武隨員今年三月中浣得英官廳之允許携日本軍官五人俄國軍官一人隨從英國將校至比利時英軍前敵參觀一切今該少佐方歸來日本即將其在英國及比境前敵所見之情形著爲論說登錄日本泰晤士報然觀其所言絶非獎勵英國也據稱其到比利時前敵時適其地大雨連綿多日不止故第一道戰壕皆在水中每日必須有抽水機二百部從事汲去壕中之水而德軍則在附近孜孜矻矻開鑿戰壕非常忙碌往往雖亦聞有彈聲飛鳴空中而該少佐觀戰於比境時則終未見有如日俄戰時急烈之戰况該少佐深責英人不以誠相見而隠匿其兵力之舉動致日本將校備能見其少有重要或絶無關要之瑣事 
嗣該少佐又曰當日俄戰時尚惟子彈是賴爾今則視煤油發動機大有勢力於戰局矣故現在歐洲戰地所放棄之發動機與機器可以千計飛行機上不僅備有機關砲與炸彈亦且步槍刺刀等物以便航空者作戰之需 
該少佐論在英國所見之情形日英國領袖報紙如倫敦泰晤士新聞日報等多非難工人之不事其業同盟罷工與營業家之貪心不足各爲其私並言戰局鮮有滿意之進步當共體時艱云而工人與製造家方面亦反唇相譏先以閉塞該報之銷路號召其同人爾後則併政府委辦軍火之事亦相繼謝絶故英政府不得不改組混合内閣以保軍械軍火有足用之供給也平時英軍只有六師今則當有四十師（華德日報曰卽吉靑納氏所稱之三百萬大軍方有一百二十萬人）是此大軍所需之軍火若求供給無缺殆甚困難英軍之道德大約不甚高尚然現在前敵之軍隊大約己隨其意外之望爾後戰局苟再如今則英國於戰局必無僥倖之結果可得也該少佐諭靑島之交涉曰當靑島陷後日本初提講與中國交涉時英國唯唯諾諾共表同情及日本將條件提交中國時英國商人卽惟自利是　政擊日本不遺餘力而謂有損其在中國之勢利迨日本致中國最後之通牒發表英國輿論譁然而攻擊日本者且更激烈凡此種情形吾日人不可不牢記於心云 
雜評一 
[自殺（無名）]  
　　人非自殺無有能殺之者余所謂自殺者非以刀自刎以槍自彈以繩自縊以藥自毒之謂也凡己不自取殺生之道則即人無殺之之方也唯國亦然己不自亡人無有能亡之者然而今之中國則法令自亂財政自紊人心自驅臧信自滅去自殺之時近矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[葉恭綽到案開審]  
　　交通次長葉恭綽　以路案之牽涉奉令停職均誌前報兹悉平政院於昨日（二十一）上午八時由評事邵章曾述　兩氏開庭審訊傳葉到案是日詢問時間極長至十二時始行閉庭聞是日對於葉氏所詢者僅與葉氏有關係之兩欵一爲涉及滙通公司者一卽其愛妾陳蘭香私掛專車也二十三日上午八時續行傳訊聞以某欵内容該院未能明澈昨特咨請交通部轉飭路政司司長届時到院備問此案所調案卷有不屬於交通部者平政院調取時當由部轉飭路局檢送公文往返　時故該案應調卷宗目下尚未一律檢齊且路局案卷交通　亦有不能接洽之處電函詢問又恐不無延誤聞該局擬嗣後每調一卷承辦人員即當隨同來京以便解釋一切微聞葉氏日前曾上一長書於總統全文累萬言備述歷年路欵與政費之關係内容甚秘總統僅面交楊士琦左丞一閱即收回留中而前日平政院訊葉之結果則僅令具一簡明節略候核 
　京漢路　尚在搜查證據聞關賡麟氏人傳其取保歸家後當日即赴寒山社詩鐘會云京張路案亦尚在派員調查中局長關冕鈞爲衆所指恐不僅受撤差處分也 
[陳廷傑被看管詳情]  
　　四川前巡按使陳廷傑被看管一節己誌昨報兹將陳氏被看管之原因及其情形誌之如下陳氏前在四川巡按使任内曾有肅政史紏參其受賄枉法各欵曾由政府派蔡寳善赴川查辦及蔡氏查復之後總統以案情甚重又另交陳二菴將軍據實查復日前陳二菴亦有呈復到京所有陳氏被參各欵均己分别查明總統遂將此案片交平政院審理陳氏來京雖知任内被參而不知查復之結果如何故於到京之　即卜居於西城闢才胡同之小胡同内車馬往來頗不寂寞初不料參案發作如此之速也此案自大總統發交平政院之後即分在第三庭審理平政院以特交之案不容遲誤遂於前日派人到陳氏寓所提傳到案陳氏自知不妙然亦無計可施因即到案候訊當經訊問一遍即備文發交步軍統領衙門看管候訊此案條欵甚重案内人證甚多其一切人證仍在四川陳氏雖己被看管而關於調傳人證各手續非一時所能辦理聞平政院現己電致四川巡按使調傳一切人證到京候訊又聞案内牽涉四川菜道尹及縣知事多人又以此案於四川財政事極有關係現政府以非俟劉瑩澤到京質訊下　水落石出據政界中人云中樞己電川巡按使陳二庵君將劉押解來京 
[吳鈁長浙財政之因果]  
　　新任浙江財政廳長吳鈁氏爲江西宜黄人其人在前清爲奉天提法使與徐相國有師生之誼此次之任命外間多謂出於徐之力保以吳君在奉時頗爲徐所信任也惟吳現方爲南潯路事來京昨聞其親友某君謂吳於覲見總統時乃僅爲路事詳陳一切至吳之行期聞不出十日内外以財政部頗促吳急往云云又聞浙江定解中央年約四百五十萬元中央有令其添解一倍即年額九百萬元之意而屈使頗以爲難至吳前往任財政廳内中實亦帶有清查浙江財政之意將來果能擔任中央規定之解欵則其位置聞尚不止廳長而己也 
[張壽齡出差前之傳說]  
　　財政次長張壽齡氏於出差之前喧傳因病請假之說謂張氏因天氣隂混過甚舊病重發面目肢體均發浮腫艱於伸屈中西醫者僉稱須靜攝服藥因於前日繕一手摺歷陳病假懇求給假並稱值此時事多艱財政尤爲國家命脈若以病軀戀棧深恐有所貽誤務乞簡員接代聞總統己加以慰留又謂張氏求去不自今日始此次張於日前先以病狀函告某要人屬爲先向政府陳明某要人疑其託病乃令某名醫往診嗣據醫言係患水腫某要人乃允爲代白俾其暫事休息又有人謂張氏近頗鬱鬱不自得所以發生請假云云外間正在揣測之際乃突有出差調查某項財政之命或　病己痊可也 
[丁恩不贊成官運政策]  
　　鹽務署長龔心湛氏前由東三省調查場産歸京曾上一條陳於財政總長主張將奉天商運改爲官運財政總長周學熙氏極爲贊許因張弧極力反對乃於條陳上改批再候核議四字事遂擱置龔旣代張爲署長此項政策自謂可見實行不意丁恩於前日以稽核會辦名義上書總長謂中國各種事業官營之弊更甚於商辦以後各岸萬勿擴張官運其己改官運者並須逐漸取消當局許之己爲通飭各運使矣 
[孫少侯討論提倡佛教方法]  
　　孫少侯參政於昨日午後六時召集在京名流約六十餘人於中央公園之來今雨軒討論提倡佛教方法席間孫君曾起而演說大旨謂吾國自六朝以來佛教極盛至趙宋而始衰至今己成末法之世最近始因歐洲哲學輸入之故士夫研究佛教者漸多如席間諸君即多係信仰佛教之人適會此時有南方領袖之法師諦閑顯珠兩公飛錫北來吾人似宜與以極端之歡迎俾社會知所趨向且於發揚國光之處所關尤大諦閑顯珠兩師在南方講經多年教義至所深悉擬卽請其於京開講楞嚴經以五十日爲限一期講畢俾北方人士共聆得未曾有之妙義惟楞嚴經本文印刷須時非至十日以後不能辦妥故講經之期一時尚未能遽定又講經法筵非得一能坐二千人之場所不足以容四衆此亦頗費選擇至歡迎會如何發起方法則請大家討論云云嗣輕大衆公議於孫君此舉極表贊成惟一切歡迎辦法仍推孫君籌辦以便易與兩大師接洽至講經地點或主卽在中央公園或主於先農壇尚未得確當之解决其歡迎會之公啓則由劉申叔擔任起草云又聞諦閑顯珠二法師抵京後於昨日（二十一日）拜訪觀音寺方丈覺先和尚除寒暄外便痛言佛教衰敗之原因大致謂方令世界大通所在奮鬥非然者必居劣敗之地我國佛教不能發楊即昧于時勢之所致也言之厥端有二一守舊派蓋佛入震旦以來信奉者多行二乘道不與衆生結緣惟獨善其身以寂靜爲賢演成一種腐敗之氣息雖有一二開明之僧主張設學校開學會創辦慈善機關組合佈教團體則彼輩極力反對所有財産把持之惟恐不堅事事遂無發展之望衆生亦莫由領受觀摩之益烏能使其實地奉行耶二討單派此派實大中華雜誌所揭載中國之贅民之一種大抵爲社會中無賴者入教討一時之生活或無能爲之僧人要皆怠惰性成不肯奮勉不求學問蠕蠕蠢蠢惟仰给於人苟活世間因之佛教財産受損失者甚鉅夫以有用之金錢養無用之贅民於實際上亦無怪乎其謬戾也總之居今日而欲振興教務創辦新事業非光明舊道德整治衆僧侣不能爲功今士大夫渴望甚切當以大乘菩薩道宏闡優揚使其咸有扶持法教助理慈善事業之精神則佛教幸甚民國幸甚二法師均甚韙其言云 
[紀江蘇屯田（七月二十四日岐逸）]  
　　清理官産之方針 
　　清理江蘇官産自元年由財政廳飭令各縣查報以來率多零落不齊本年以財政不敷中央决定清理官産藉爲增加收入之一種辦法卽以江蘇沙田局會辦曾樸充任清理事宜六月間分派各縣委員會縣清查所謂官産意義極廣漠曾樸主張專辦屯田及湖灘屯田一項完全爲國有湖灘涸漲新地亦屬國有己詳奉財政部核定飭知各委悉本此旨積極進行前有江北某委調查時涉及他事曾即重申辦法母使誤會以期融洽地方感情俾収速效 
　　江北湖灘涸漲情形時有變遷故清理屯田爲第一步湖灘次之江蘇屯田極多凡三十餘縣共計一百四十萬畝此數係照原屯册所載者如寗屬之六合鎭屬之丹陽丹徒揚屬之泰興泰縣及蘇屬之松太等處屯田極多皆無確實憑證率以遺傳户名爲轉移只能典押不能買賣前清張文襄在兩湖卽奏准改屯爲民而辦法紛歧吏胥把持致起纒訟愈爲紛糾其不能收效之故（一）田於繳價太貴原案爲二四六兩三等（二）田於等則太疎難於分配（三）田於上下泄沓敷衍無功自入民國屯田糾訟案仍然互控不休此清理之不容己也 
清理屯田爲清理官産之一部份事務一面卽爲國家籌欵在搜括政策中尚爲正當當局對於清理官産持二種目的一即爲籌欵又一則調查全省官産分爲三類（甲）屬國家性質能卽時變賣者則登記而報告之（乙）屬地方性質縱能變賣而爲將來地方財政之前途計則查明存記以爲地方自治之綦礎（丙）屬於特别情形者如營産或官業等亦列一表以明統系屯田則爲申類變賣屯田方法第一搜尋屯册及調取原有糧户清册則畝數確實繳價辦法先宜注意者有三（一）爲定價標凖以收益爲主或以時價爲主如松太屯少而　貴徐海屯多而　賤似此情形不得不多分等級以便支配現定每畝最低一元最高六元等級俟查清再定（一）爲農業金融我國素無農業銀行及農業組合則繳價之時當切合現有之金融狀况而維持之例如屯田最多縣爲六合五十七萬畝占全額三之一縱即全以最低價計應爲五十七萬元六合一縣之金融果否能擔負此巨額尚屬疑問故補救之法或分期繳納發行支票以濟其窮（三）爲幣制統一部章全收大元各縣農民應用正貨極形複雜如銅元制錢小洋等統一辦法應比較各地情形規定一確實比價而以市面狀况伸縮之以上三者俱爲繳價實行之先决問題詳細章程己在核擬此種籌欵己關聨於國家根本之田賦問題可謂政府漸知返本或亦搜括政策之易於窮困耶 
[贛州水災記]  
　　贛省自本月一日起天降霪雨六七兩日大雨滂沱河流暴漲洪水泛濫東北一望汪洋己成澤國探其來源係由雩都會昌上游暴發初八夜三更時分濱河低處城東水滲口城垣崩決頃刻平地水深數丈城北糞草塢水高於城舟行任意出入此次水災因高阜之處不爲防備故成此浩刧也自水浸灌入城東北隅居民舖户避水登樓迨水己上樓祇有高踞屋頂又聞四面頽垣倒屋之聲不絶於耳皆危險萬狀其甚者城東北隅顚菜塘鯉灣塘皆成巨浸均須僱船施救而街衢曲折舍編成竹筏外别無可以渡人之具而起視東西兩河一片横流茫無涯涘江中漂流房屋盡入旋渦積尸浮江順流而下城内城外之溺死壓斃者非葬於魚腹即亡於覆巢被災之區田廬漂泊人命淹没露宿荒郊不舉火者億萬家無棲宿者數百里哀鴻遍野滿地　瘐城内惟商界損失爲最鉅東北地勢近河商務繁盛全城菁華畢萃於此 
　　初九日城内地方官親自履勘吴鎭守使邵道尹僱船搭救施給粥餅許知事派警察編筏渡人放賑米粥水巡亦以砲船往來載救邵道尹并諭許知事從正欵項下先撥英洋一千元速辦急賑會紳籌設水災調查處派員星夜分往查報災情再由縣示禁飛漲米價禁售淹猪并購備棺木瘞埋死尸製散丸藥以辟疫癘先由官電報災情紳商再聨名禀請撥欵辦賑連日官紳商在保衞團局籌議計畫並聞競明學校師生數十人亦均盡力施救救生船所救磁器街樟樹街米市街災民不少各衙署未雇船救生時聞耶穌堂某牧帥親督一船救出人命不下百餘人 
此番水災城廂内外被水之屋約倒十分之七以姚衙前靈山廟水滲口爲最多東西城外近可居民一掃而空聞此損失最巨者以永和祥京果舖爲最永和隆藥舖次之恆孚綢緞舖及源生糖行又次之其餘醬油糕餅豆麥米穀各行　損失以數萬計至於城外各舖更毫末未存呼乞無門可謂慘矣 
[湖北財政界之鱗爪]  
　　新廳長之設施新任財政廳長張詠霓蒞任之始舊有廳員即撤换四分之三現委陳君穆爲徴槯科長莫亮爲制用科長其總務科長一席尚留以有俟權委徐某代理聞張廳長每日晨八時蒞辦　廳批閱公牘昨聞其到廳時各員俱尚未到立即飭役分傅面加訓斥謂若以後如此怠惰定干未便故各員之在外住宿者現皆於黎明即起往廳不敢如從卽之遲緩矣 
　　公賣處之開辦湖北烟酒公賣經財政部委派前清湖北候補道員王元常來鄂籌辦迭與巡按使財政廳江漢道武漢縣知事商會總協理籌商進行手續王　舊曾在大朝街置有公館現即於該屋設立籌辦處爲省城辦公總機關所用員司並無多人聞以仿照江蘇辦法畫爲七區以武漢夏三埠爲第一區首先辦理所有公賣辦法大致參照部章酌定武漢須設烟酒公棧三處所有本地製造與外省運來各種烟酒一概入棧然後批銷現在初辦擬按照成本值十抽三其舊有牌照釐稅公益捐仍須照收聞酒業要求入棧之日即由公家墊發成本而烟業則以本地　　之白建紫建貢條原條各絲烟皆現刨現賣入棧批銷輾轉延擱恐乾枯糜爛不可吸食因之不願承認入棧磋商多次未決然　籌辦員以事在必行有定八月一日實施之說　　公債票之信用湖北勸募四年公債極爲疲滯大不如三年之踴躍查其原因乃由各縣知事將三年債票掯擱至今多未轉發債權者其意不知何居各鄉民於募債之始本皆視爲捐輸之一種亦無敢向縣署索票者遑問領取息金昨段巡按據某查牙帖委員回省面述此情大爲駭異當卽飭行財政廳查辦原文略云國家舉辦公債全賴地方長官維持信用我國政府所發本省三年公債票轉發各縣距今己逾半年之久本年又續辦四年公債各縣知事宜如何清白乃心顧全信用趕將前發債票散給以爲徴信之資乃昨有委員回省面稱三年債票多有扣存縣署未曾散發民間僅持財政廳收據等語聞之殊堪詫異似此玩視要公損害國家信用非嚴予究懲實不足以爲溺職者戒惟三年公債各縣收入之數均經財政廳給有收據究竟前項收據各縣中業己繳還財政廳者共有若干特飭財政廳查明詳復一面通飭各縣迅將扣存縣署三年債票限文到十日内一律發給勿再稽延致干嚴譴 
[四川槍斃縱匪殃民之知事]  
　　四川陳巡按使於七月九日宣布前金堂縣知事陳錫罪狀略云案據金堂縣各法團曁受刑人家屬疉控前金堂縣知事陳錫一案當以案情重大電請提審奉大總統令陳錫著先　戮所有獎章一併褫奪訊明後开卽按照軍法嚴予懲辦等因在案當即委提人卷發交承審處審訊兹據訊明詳覆前來查核被控各案以開城縱匪情節最重本年三月陳錫在金堂縣知事任内當陳逆步三叛兵竄據之前一日驚報迭至陳錫初尚函致警佐戒嚴然未力籌防禦次早叛兵距城己近紳商赴縣告急置之不理警佐况福全因團衆之請求扃閉城門陳錫聞知赴所詈駡督令開城移時叛兵直入全城失陷公欵俱報損失商舖慘遭蹂躪證據確鑿無可置辯此外案情較重者則枉法濫殺多命如殺王伯瑶等案或並未詳報或毫無供證或任意塗改而尤以縣民梁光華因放牛誤吃楊海臣地内花生籐口角爭毆遽將梁光華綁殺之尤屬視同兒戲又訊據陳錫供認虧用公質店營業稅軍票一千五百元朦報財政廳核駁責賠有案又訊據陳錫之財政課員陳謨供認陳錫虧用驗契費及趙家渡新民鎭繳槍枝項下硬銀一千一百元朦報損失屬實以上各案均應分别按律科罪本署使己奉大總統電令在先因原案關涉刑事復經電呈應否即照軍法懲辦抑或提交法庭辦理請示遵行兹奉到大總統電令前金堂縣知事陳錫旣據訊明草菅人命縱匪殃民應卽處以死刑等因遵於本月九日處陳錫以死刑除依法執行並追繳侵佔繳項外特此宣告 
地方通信 
[松江]  
　　續訊刧輪案之嫌疑犯寗興公司公格湖班小輪在五庫浦面被盜刧失巨贜後經水警員弁先後捕獲嫌疑犯朱富田等七人其中除衞象高一名訊明無辜保釋外餘因未得確供并未起獲贜證均禁押候訊其王阿毛指拿之曹阿寳一名則稱聽從王糾與高阿二等曾夥搶崑山塘陸家灣蘇州班船分得洋六十九元此次公裕拖船事實不與聞等語昨日水警又解來王少雲胡全根兩名經承審員升座訊鞫王供各吃賭飯公裕小輪刧案大抵皆摇船帮所爲我平時舉彼中阿毛阿根等同在小茶館鬭麻雀彼此手頭艱窘故輸贏祗三四百文之微嗣後兩三日不見彼等而適聞刧輪案轟傳以後若輦陸續出現賭興旣豪揮霍亦鉅我心頗疑之後知彼等欲乘船他往因即跟蹤至十六舖輪船碼頭同倚鐵欄上向之借貸阿根隨在身畔取鈔票四張給我初　祇四元後見係四十元心益駭詫根問來源則以販賣婦人對阿毛在旁瞪目日爾但得錢何必苦相詰故我祗得洋四十元至於刧掠之事實不參預胡全根供是夜有二十二人同刧惟均非素識祗記我船獲洋十七袋事後分得洋二百元逃至無錫聞風聲緊急思欲投營　告不料受人桐嚇該洋爲彼取去云云後經問官提先後獲案之朱富田吳少雲王老二曹阿寳曹福生沈陳氏等至案使王胡二犯指認面目均稱不　相識遂飭令退候再訊 
[蘇州]  
　　攔刧小輪盜犯之詳供寗興局公裕小輪船在塔港地方被盜攔搶刦去洋三萬七千五百元一案日前經蘇州警察廳偵探隊長潘國俊購線至常熟縣屬莫城鄉緝　王阿二一名起獲贜洋一千八百餘元解蘇經警廳孫廳長發交司法科提訊據王阿二棋出盜黨各姓各又經潘隊長督同各探長探士購線分投頣緝即在吳縣屬湘城鄉緝獲首盜顧阿全一名並起獲洋鎗一捍贜洋八百餘元又至崑山巴城鄉緝獲季金生一名起獲贜洋一千四百餘元又至常熟彭家橋鄉緝獲　福保一名起獲贜洋七 
 
 
 

Page 7

 
 
百餘元先後解蘇經警廳司法科迭提顧阿金季金生龔　保三犯　王阿一質訊　　答犯供認明晰供詞略云五月初九日有前曾充輪船老大之某姓與老灣張如坤顧阿全等七八人在上海　界小菜　地方小茶館内談論是姓說及某小輪裝連絲號鉅欵開往南灣不日開行老灣顧阿全即起意擔刧得贜分用遂約定某姓趁該輪同行老灣等即赴崑山一帶糾人乘船在塔港地方勁手届時山某姓爲内應初十日老灣等卽赴崑山糾　多人並約同摇船之季金生言明乘伊之船　往松　又另　　船（如收帳船式）一只在崑山西　外會集共計同夥十八人摇船者三人老灣帶手槍鳥鎗各一顧阿全帶一洋鎗其餘各人帶有　棍等十二晚開行十三早至龍王廟候至十四日晚九時始見有小輪拖船行駛前來老灣等即令兩船前迎輪船老灣即用燈一照並打　呌一聲該輪上亦放氣筒一聲老灣顧阿全各開放二鎗喝令　船該輪老大心慌即時停輪兩船均靠近輪船遂紛紛上船即有某姓指引至第二船（即歸阿八之船）上艙内搶取　錢包紛紛搬運至季金生船上計有二十餘包當時並有同夥等用月棍拒傷一二人隨即呼哨一聲開船逃走至澱山湖己是十五日當時即在該處分誠是時有舊夥等二十餘人相率趕來欲圖分贜當即派分上盜之十八人或分二千或分一千元不等其餘二　餘人　每人數百元數十元不等迨後又開行至崑山鐵路橋地方散帮或上火車或覆船或乘輪四面逃散云云 
　　僞票驅洋案近聞蘇垣僞造支票騙洋一案迭誌報端兹悉核案要犯程彤甫汪志英袁贊臣田季賢等陸續均被警廳拘拿惟陸榮齋脫逃未獲該案之證物尚少騎縫六角式圖章一方日前程汪等家　在警廳繳洋二千元希圖贖罪孫廳長將原呈稟請道尹核奪經殷道尹批飭將洋及全案證物人犯移送吳縣知事署公開審判現經孫知事查得該案證據未全共同犯陸榮齋尚未弋獲故己派署警吊取證物緝獲陸榮齋到案再行研訊 
　救火聨合會開會前日（二十三號救火聊合會在元妙觀方丈開會討論救火時預防觸電問題經衆議决援照常熟辦法電線更换雙線外面包纒橡皮桿木改爲水門汀以避危險是日到會共有千餘人由金閶市民公社宣佈議案後衆皆鼓掌贊成當即表　具呈警廳及道尹公署申詳巡按使備案查核 
[鎭江]  
　　鎭紳電　使節鎭江施鎭守使調任兗州一節己誌昨報兹悉鎭紳張金門吳澤民等以施君駐鎭以來約束軍士嘉惠人民久爲地方所悅服現聞有升調明令頗覺依戀難捨特於昨日代表民意電懇中央免予讕任以重地方未知能邀允准否 
　　機工風潮未息　鎭郡機工要求各節經章知事訊明詳情將莊樹銓釋放并飭令雙方核算賬目以憑核解詳情曾誌前報兹聞該工人所舉代表會於日昨在范公橋守候安康公所經理及工頭等核算賬目並經施鎭守使派人到場催促算賬詎該經理以手續未清謂須明日方可核算嗣忽於二十四號赴各號收取工釐事爲該工人等知覺以交涉未定該經理忽又收釐殊覺不合故羣擬即赴縣署喊控云 
　　升學不容躐等某校學生劉學華在校三年尚未届畢業之期刻因中校試驗新生該生有志進取苦無畢業文憑呈驗恐不收錄適其兄劉學榮甫在某校畢業該生遂以兄名投考經試験合格該生頗欣然自得詎爲某校校長所知以躐等而進學者大病該生雖志趣高超然與升學章程不合未便聽其半途升學　往晤中校校長將該生之名取消矣 
[揚州]  
　　改派聽講學員江蘇省教育會於暑假期内開小學教授講習會由省公署飭縣酌派小學教員前往聽講前由周知事派定兩淮第六小學校長李祖蔭江都第五小學校長沈繼慶兩君并飭由欵産經理處各給川資十二元業誌本報刻李君因母病不能前往昨特函請縣署另行派員故己改派江都第十小學校長陳紹棠不知陳君願去否 
　　雜貨舖又被盜刧　東鄉磚橋鎭附近孔家莊開雜貨舖之李某家前清末季曾被搶刦損失一空近數年來苦力經營稍有積蓄尚未復原詎於前夜又遭多數盜匪毁牆成洞進内强刦衣履皆被搶盡昨日李來城報告聞己由周知事批准委員勘辦矣 
[杭州]  
　　大風雨串之損失日昨（二十三號）下午四時狂風暴雨勢極猛聨巡按使署對面一帶電桿被風吹折多株新宫橋河下拔去梧欄樹一株倒入河内宗陽宫有大木兩株亦被拔去大井巷慶餘堂藥店玻璃窗全被擊碎新巿場戲館前永屋竟有坍例　當風雨猛不可遏之際望仙橋河下有某孩不知因何失足落水致遭溺斃又新市瑒迎紫延齡兩路交界之處有　茶肆之篷廠係上年夏間搭蓋今届一週雨淋日晒繩索本己靈爛遭此風雨遽爾吹坍某茶夥因躲避稍遲頭額己受打傷所有器皿汽油燈等件悉被壓壤損失之數约在二三百金並聞左近有極大梧桐樹此次又拔起數侏又艮山門外火車站側有某甲草舍一間亦被狂風吹坍壓傷男女數人現在某甲以屋旣吹坍居住失所祗得露宿風餐亦云慘己 
　　酒業會議加價省垣上下城各酒肆近奉財政廳明文自八月一日起實有增加印花每酒五　加貼印花三角業由酒捐局出示布告在案兹聞酒業同行以捐旣增加而售價照舊未免於成本月虧昨日邀集同行各舉代表在吳山酒仙廟會議加價每斤加錢十文准於下月初開始 
雜評一 
[官界風潮損失一覽表（默）]  
　　各省水災之起起於風潮也生命　産損失於此風潮中者不知凡幾此國人之所爲驚心動魄者也然而今日官界之風潮亦正不小其重要人物被此風潮牽連而遭停職褫職或查辦之損失者數己非細兹爰調查水災損失之例而列官界風潮損失一覧表如左 
路員之損失趙慶華葉恭綽關賡麟關冕鈞唐士清湯富禮 
財員之損失張弧劉瑩澤胡文藻蔣懋熙陳廷傑 
按以上僅舉關於路財兩界被災最重之户己發表明白者而言其他或尚在風潮顚簸中損失未定者或被風潮影響較小損失無幾者或損失在無形者或損失在路財兩界外者均不列入而損失之大己如此此誠宫界從來未有之奇災也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美艦助運粤東賑糧]  
旅　粤帮以粤東水災深重田禾倉穀盡付漂流特往蕪湖購辦賑米一萬石昨有二千餘石業經到滬承美水師提督借撥塞拍拉（譯音）運送艦代運賑災糧食昨己由廣肇公所潮州會館發出第一批賑糧計米二千九百六十九包餅乾一萬三千餘磅麵粉一千七百包國貨人丹一萬包勝寳丹一千包由美艦代運赴粤舉三泰公司招海泉君押運又由泰豐公司派王竹朋君隨船照料餅乾各件　艦定昨日下午四時開行午後三時陳炳謙黄式如譚海秋歐陽星南張籥雲歐鏡堂關樂庭許奏雲諸君親赴該艦致謝由艦長接待引看全船安置賑糧地方均極妥洽復由艦長就船中合攝一影臨行由該艦長各贈艦名絲織帶一條以留紀念外人之救災卹鄰熱誠可敬至此次裝運之麫粉一千七百包内茂新公司助一千包阜豐公司五百包九豐公司二百包其人丹勝寳丹另洋二百元係中法藥房所助蓋防大水之後又有疫癘也兹將致粤電文錄下廣州龍上將軍李巡按使救災公怕自治研究社治河處譚亦張報界公會轉各報各團鑒粤災深重故鄉南望無涕可揮前電滙東華醫院急賑四萬元想逹兹承美國水師提督借撥運送艦塞拍拉運上第一批賑米二千九百六十九石麵粉一千七百包餅乾一萬四千磅國貨人丹一萬包勝寳丹一千包交東華醫院轉省分賑災區舉招海泉君押運並到粤慰問災情謹聞廣肇公所潮州會館唐紹儀伍廷芳楊嚴陳可良譚幹臣郭竹樵陳星帆鄭佐之等叩敬 
[落地稅仍須歸併]  
　　蘇省落地稅自開辦以來因華洋貨物不易辨别進行諸多困難嗣由該局長條陳江蘇財政廳自請歸併原有各地稅所兼辦聞昨己奉到批示謂該局長深明大體實屬不可多得業己電詳財政部核准並將該局長着記大功兩次以昭激勸至應如何歸併劃分稅目加增比較着即妥擬詳辦云云 
[艦問私造鈔票之眞相]  
　　貴州人張百泉張同春等在虹口鄧鐵路四號屋内私造四川軍用鈔票經捕房查悉派令中西包探將兩張與出店楊文華飯司胡雲盛連同造成之鈔票洋四千元現洋一千三百六十元及製造機器等物一併查獲解送公共公廨諭飭押候訂期研訊在案兹聞張百泉己在捕房供明一切其代表律師羅傑亦己於前日午後委託譯員王顯庭至虹口總巡捕房商准捕頭將張　帶至寫字間逐一盤詰預備到堂辯護盤問旣畢捕頭仍飭將張等一併管押候解公堂訊核 
[姦案與黨案併究]  
　　曾廣鵰前在城内九畝地富潤里周姓家將婢女招弟董大二人誘至租界某旅館内姦宿六七夜經兩婢逃回周宅訴由家主報請淞滬警察廳查緝在案前日曾自九畝地新舞臺觀劇出門被警廳偵緝隊查見　場捕獲押送到廳經司法科提案研鞫供詞支吾徐廳長以曾且犯黨案嫌疑當派保安隊四名押解鎭守使署訊明懲辦 
[緝獲巡閱使飭拿之巨匪]  
　　長江巡閱使張勲氏以本年四月間迭在徐州淮城等處糾衆持械强搶紳商財物并抗拒官兵案内之巨匪王元吉譚鴻飛現經偵悉均匿居上海爰飭淞滬警察廳長徐輔洲君派探偵緝己於前日在閘北華界將王譚二人一併緝獲即由徐廳長派探押往徐州請張巡閱使訊辦 
[救國儲金紀要]  
　　聨合會之發布　儲金團總事務所職員會議决於陽曆九月九日即隂曆八月初一日開全國聨合大會業己布告各省及各僑埠分事務所邀請與會仍假愛而近路紗業公所爲會場又聞貴陽儲金團己電致五馬路乾記棧蔡廣武君云月之十九開全體職員會公推君爲聨合會本省代表之一届時就近到會餘函詳　　知事之提倡晉省臨晋縣知事賈翰辰君昨函儲金團謂儲金關係救國亟應提倡贊同業經飭知商會勸集趕辦務使各界同胞上下社會咸悉儲金之大義共增救國之熱誠俟有成效當再續告云云 
　　僑商之愛國僑商横濱親仁會會長劉杏村君日昨開單繳儲洋一千八百八十六元並函報儲金總所存記略謂尚有未收之欵約千餘金俟齊再逹 
[對於國貨展覽會徴品之解釋]  
　　上海國貨維持會對於農商部國貨展覽會徴品手續曾函詢陳司長（文見十七日本報）昨（二十五）該會接到復函錄下奉書并附件敬悉展覽會事勞諸君子熱心提倡深用欽感承詢各節另紙錄覆即祈察照是荷第擬二十五六南下在寗稍事勾留卽當來滬良晤在邇統容面陳伍會長處己由周總長耑函懇託並此附聞 
兹將貴會提出疑問數欵答復如下（一）商品陳列所與國貨展覽會名稱雖異然此次徴集國貨辦法悉凖陳列所徴品規則辦理其間雖有一二變通之處然亦無甚區别惟徴品規則第八條載有陳列期間最少以一年爲限等語今貴會如欲隨時收回物品自可通融照辦但陳列滿一年者取回時由該所擔任包裝搬運各費現時取回者其取回費用應歸商人自理（一）展覽會因凖用陳列所徴品規則故未另訂專章但本會事務所成立通告附有本會出品簡章不久即行寄奉說明書即用出品願書代之（願書請貴會自印）如製造人須寫詳細說明書者可用另紙繕具附入願書内併送至出品目錄及標簽等正在印製成後卽行寄滬惟出品在精而不在多且物品以避重複爲善似無庸二萬張之標簽耳（一）水陸運輸其運京時己奉大總統批准免徴稅釐將來返還亦擬呈請援照辦理運費一節業由本部商准交通頒發鐵路輪船減價憑單不論出品代表或參觀團可以出品人名義　運物品到京沿途人貨兩票一律減折七成免費車票現難辦到擬俟到京後由本部派人招待並指定旅館減收膳宿諸費庫欵支絀恕不供應（一）物品運送到京其減價憑單之範圍凡招商局江海内河各輪船及滬寗津浦京奉京漢國有鐵道皆能有效發給護照一層容商滬海道尹辦理（一）上海至北京交通甚便徴品到京之期愈早愈妙應請貴會出品於九月初到京最妥（一）查賽會通例及賽品往返運輸均應一律免稅惟在會場出銷仍須補徴稅釐此次本會對於稅釐辦法未便違例是以賽品出銷碍難免稅（一）貴會出品到京商由陳列所指定空屋作爲貨棧似可不必派人先行看定以免往返週折農商部國貨展覽會謹覆 
[小學教授法講習會紀要（二）]  
　　江蘇省教育會附設小學教授法講習會於二十一日開會己登前報兹將近日狀况續誌如下二十二日第一第二課爲吳君滌樓講心理第三課爲楊君聘漁講訓練是日聽講員實到一百零二人二十三日第一課訓練第二課心理仍吳楊兩君講第三課教育爲第一師範校長楊君月如講因楊君將赴全國師範校長會議道出上海特來會講授一小時以唤起教育之精神是日聽講員實到一百四十六人二十四日第一課爲童君季通講輿地說明最近行政區域變更之位置及名稱第二課心理第三課訓練仍吳楊兩君講是日聽講員實到者一百四十九人昨日二十五日第一課爲訓練仍楊君講第二課習字爲吳君景遽講第三課仍童君講輿地是日聽講員實到者一百五十一人連日天氣甚熱而聽講人數加增蓋因江北各縣如銅山宿遷六合如臯等處推送之員道遠續到故也前發課程表中有張君仲靑教育一課後因張君患病未到又江君易園甫從南通回滬亦感暑小極己改於二十八三十三十一等日分講音學一門是以日來授課講師及科目不能不稍有更動云 
[勸用國貨會開會紀事]  
　　七月二十四日下午四時勸用國貨會開報告常會虞會長未到仍由陳君良玉主席首報告杭州洪麟孫君籌議開辦國貨公司於杭垣請本會聨絡次報告某君國貨芻言末復報告星期四日熱行會議决各事畢時適有湖南維持國貨會代表裴翊卿楊兆先兩君到會陳君介紹報告該省維持會辦理章程並願以關於國貨非國貨之詞查與勸用國貨會協力圖進是日以天氣炎熱到者僅數十人至六時振鈴散會又該會之志願書業己印刷完竣以備入會者塡寫聞該會會員爲數己衆而相繼入會者仍絡繹不絶云 
[沈縵雲其存其殁]  
　　前上海商董沈縵雲曾爲黨案牽涉遠往他處近己由沈之親戚代禀鎭守使署請求取消通緝待沈來滬自首業己邀准兹聞沈之家屬接得大連電音謂沈己於前日在彼病故未知確否 
[酌減菸酒公賣費]  
　　江蘇二區烟酒公賣分局成立以來本埠各商以公費太重曾一再求减當由謝分局長轉陳商困請予酌減在案兹奉省局回文略謂己准部電滬地菸酒公賣費暫收百分之十二以示體恤並定於八月一號爲開始徴收之期云云 
[調兵防衞製造局]  
　　現駐製造局第七旅十三團之步兵三營奉中央電調回京另行候令己誌前報兹聞陸軍部以上海製造局爲軍廠重要之地未便無兵保護業己飭知現駐吳淞第十師管轄之第十九旅旅甫王如見著令調兵一團駛往製造局駐防 
[爭奪火腿公所之糾纒]  
　　本埠西門外積善堂火腿公所前因爭舉董事涉訟由徽幫腿業吳竹如等代表徽幫全體赴地方檢察廳控訴浙金幫蔡老鷹戴樟清等劈燬公所内所供徽幫先輩牌位檢廳偵查明確起訴審判廳判蔡等拘役十天蔡不服至蘇州高等廳上控决定仍照原判執行在案嗣浙人張瑞年等以積善堂爲浙金八邑之産徽幫腿業胡祥鈺等混爭所有權等詞至地方審判廳控訴迭次開庭辯論判决積善堂爲浙金人所有而徽丹寗各幫火腿同業則以積善堂爲上海腿業捐資建設前清道縣均有案卷且蔡老　等劈燬徽幫牌位以圖滅跡經審檢兩廳審明蔡等燬壞他人所有物之所爲判處拘役積善堂爲腿業共有非浙人獨有也可知是以不服第一審判决又由徽幫胡祥鈺代表全體偕同創造積善堂證人徐耀彬延請律師赴蘇州高等廳上訴矣 
[新裕輪船將次囘滬]  
　　招商局新裕輪船向走福建等處日前自滬開往闔省停泊碼頭因艙内失火焚燬房艙兩間現己在閩入塢修　將次告竣日昨該輪買辦己有電來滬報告招商局謂不日即可回滬云 
[造幣廠與李徴五之糾葛]  
　　南京造幣廠以前閘北光復軍統領李徴五虧欠該廠規銀四萬兩延不料理因李住居公共租界故延律師呈請公共公廨飭追而李亦延律師到廨聲明原委前日復由兩造律師稟明公廨請將此案提前訊理中西官諭令被告律師補具訴詞於禮拜四呈案察核 
[節外生枝之駁斥]  
　　魏維生前至法公堂控謝愼齋將僞單契抵押洋五百五十元向論不理等情判謝押追在案詎謝於前日患病身死己由家屬備棺收殮嗣經原告得悉又投法公堂禀稱此項僞單實係李葩均所造托謝持來抵押其洋雖由謝等兩人分用李居多數今謝旣身死求請將李補提到案訊追聶讞員以原告從前並未提及李姓其人今見謝身故又欲節外生枝實屬不合當堂斥退將案註銷 
[小孩陳述被拐情形]  
　　蔣仁生前至法捕房報告稱有十三歳男孩大福被人誘拐請爲查緝後由包探韓邦　程富生查悉係被邱湘雲所拐當向邱之叔父母舅追究始由其叔等大汕頭导方將邱及孩尋獲押送來申禀明捕房於昨日解送法公堂請究大福供邱湘雲向爲烟間生意父親時遣我至邱處挑烟故此認識上月二十八日在途與邱遇見據言領我至戲圍看戲即被領至伊母舅所開之烟膏店内住宿數天後被携至輪船先往香港繼至汕頭住在客棧内向人求售尚未成交幸由邱之叔父派人到來尋見送回上海是實邱供是晚民人送朋友上輪大福自願跟隨民人至船未幾船即開行不及登岸是以同往汕頭並非誘拐求宥聶讞員判邱押一年大福交伊父領去 
[家庭不睦之禍水]  
　　住居楊樹浦橋東首第三千二百七十七號門牌之洪根林前晚與兄嫂等因細故口角事後洪潛吞硝　水圖盡經其兄嫂覺察報告捕房捕頭命送同仁醫院治不識能保　碍否 
[廣銷時疫藥水]  
　　紅十字會發明之時疫藥水銷場甚廣現又於城内及南市等處設立分銷處以便居民就近往購挽救急症 
[典夥不受欺騙]  
　　匪徒奚海林前日携銅質僞銀鐲二付至浦東高橋　某當舖混質當爲典夥察出向詰支吾鴨警將奚連贜拘送該鎭警區略詰一過備文移送淞滬警廳司法科以案屬刑事轉解地方廳請究當經檢察官提案豫審諭飭收押候辦僞銀鐲大小各一付存案 
[判决盜夥刑期]  
　　盜魁藩得勝前與同黨嚴忠進葉長壽等行刦閔行鎭附近鄉民沈昭林家財物由地方警察所偵探將潘等三犯先後解送鎭守使署訊實除將潘犯執行鎗斃外其嚴葉二犯因情罪較輕發送地方廳擬辦曾經檢察官研訊起訴審判廳開庭辯論終結候判在案前日下午由趙刑庭長會同褚檢察官開庭宣判命提嚴葉兩犯至案略詰年歳即命書記官宣讀判詞略謂嚴忠進葉長壽兩犯附和强盜行刧財物之所爲科二等有期徒刑各處監禁五年以儆問官仍飭還押聽候上訴期滿送監執行 
[緝獲巨匪之獎勵]  
　　安徽倪將軍以巨匪聶春山即聶怡德曾於本年二月問由淞滬警察廳偵緝隊在滬緝獲解皖訊明正法在案所有淞滬警廳偵探長翟世清及探員宋鳳鳴郝士林等當緝獲之時頗爲出力自應請獎業經呈奉内務部核准以探長翟世清請保候補縣知事探員宋鳳鳴郝士林二員給予二級三等獎章業於前日由倪將軍行文淞滬警廳長轉飭知照矣 
[小學校暑假畢業]  
　　閘北市立第一初等小學校於本月二十二日暑假并舉行第二　畢業式將歷年成績陳列校中任人展覽計畢業者九名姓名　下局吟芳宣震瀛周錫琛徐福全包澄陸潤生曹福生周毓琛徐華貴 
[遇人不淑之苦累]  
　　泰州人劉永祥之妻程氏前被本夫押入勞合　　妓院爲娼由該氏自投濟良所請求超拔解經公共公廨判發該所擇配旋由李紹伯娶之爲室賃居閘北四區境内昨爲本夫尋見以李唆使其妻投所心不甘服扭控警署姜警正諭將原被一併暫押聽候查明核辦 
[强搶妓女珠花]  
　　廣西路福致里二弄第一家妓院妓女愛女於前晚九時許自外回來甫至弄口突有一人以石灰包向拉車之某甲猛擲傷及兩目即攫取該妓胸前所飾　洋一千元之珠花一朶圖逃幸經跟局之某乙在後窮追至六馬路警報處附近始由巡捕帮同攔獲拘入捕房押候解送公堂請究 
[爭奪挑糞地叚]  
　　承辦租界清潔事宜之王榮記（卽王榮寳）因與李松林徐姚氏爭奪挑糞地段控奉公共公廨於前日傳訊兩造各延律師到堂互相辯論至時己過午仍未解决聶襄讞判被告交原保候再復訊 
[債務人忽然出現]  
　　方渭濱因潘裕生不理欠銀控奉公共公廨訊明交保限理去後因潘逾期不理迨至傳訊又避不到案故將保人陳德昌號主陳壽　傳案押交在案前日潘自行投案供稱實因前往湖州收買鮮繭忽然臥病是以逾期未能投案求請寛限料理中西官判潘押限繳銀開釋 
[股欵糾葛之辯論]  
　　包啓東孫小才等在公共公廨控告馮宰卿不理股欵洋一千餘元前日上午由俞代襄讞會同美領畢君研訊兩造均延律師到堂代辯良久被告祗認欠洋七百餘元中西官判馮交保候飭理賬人王松堂於十四天内調查明白報告公堂再行訊核 
[穢水與酒]  
　　福建路一百九十三號門牌粥店主陳阿來　將穢水似　馬路又廣西路一百九十七號門牌炒麵店主王計生深夜賣酒被捕查見以其均屬違章禀明捕頭於前日將陳王兩人傳至公共公堂訊明判各罰洋一元充公 
[爲狗受罰]  
　　住居汕頭路八十六號門牌之伶人許少堂所養之狗並無執照被老閘捕房四百七十號華捕查見以其違章禀奉捕頭於前日將許傳至公共公堂訊據供稱此犬係匯四捕房門差華捕飯桶寳寳帶來並非自己所養中西官以許屢傳不到判先罰洋一元充公諭令且退候查明該犬究係何人所豢再行訊核又住居成郡路六百四十七號門牌之湖南人游君若養一小犬未向工部局捐領執照被捕查見向之詢問詎游妻反口出惡言故經報告捕頭轉禀公堂於前日飭傳游君若到案訊罰 
[茶肆内捕獲竊賊]  
　　徐寳其前日在浙江路六百十五號門牌某茶館内竊取茶客宋月亭綢長衫圖逃爲宋瞥見鳴捕拘入捕房押候解廨訊究 
[竊案送回華界]  
　　竊賊朱阿妹行竊某絲頭廠之絲頭五大包賣於戴鴻昌前日運至租界戈登路被巡街捕　見拘解公共公堂中西官以事出華界於昨日派探將朱戴一併送回閘北司法科押候訊明究辦 
[究竟己否改過]  
　　馮鴻興前因犯案經公共公廨逐出租界兹又潛來前日被新閘捕房探目陳雲忠查獲帶入捕房經捕頭詰據聲稱現己去邪歸正求宥奉飭押候查明近來曾否犯案再行解送公堂訊奪 
[不認先動手]  
　　陶仁生前將陳德英毆傷由捕房將陳送往醫院醫治陶交保候陳傷痊再行核辦現己醫痊捕房將原被解送法公堂請訊陳稱民人汲取自來水陶來奪取向之理論反被毆傷求訊陶供陳先動手是以還毆誤傷是實判罰洋五元充公再着出醫費洋一元二角了事 
[法署總案官卸職]  
　　本埠法總領事署總案官　鶴君由駐京法使調往使署辦公遺缺以署理福州法領事唐助君　授己誌前報兹悉　君己將一　公牌於前日移交唐君接受蓋君即往法總副領事及各紳商處辭行定今日乘輪北上 
[關於寳山塘工經費之函牘]  
　　上海縣公欵公産經理處致市鄉各經董函云案奉縣公署批本處詳爲遵飭赴蘇會議寳山海塘工程經費抄錄議案具文詳報由開前奉江南水利局飭發會詳稿及議决案己行該處查照據詳水利經費如於四年分帶徴則海塘經費廳展緩三年俟水利經費帶徴完竣再行啓徴海塘經費等情查水利經費四年分匕忙未及啓徴應即於本年下忙帶徴水利經費至七年分上忙　止又於七年分下忙啓徴海塘經費於八年分上忙截止以符議案除出示詳報外仰卽通知各市鄉經董查照此批等因事此相應抄印江南水利局會詳稿及議决案全份函逹貴經蓋請煩查照可也 
　附錄財政廳長江南水利局總辦會詳齊巡按使文 
　爲聨銜詳復事案奉鈞使飭開籌修寳山塘工一案昨經召　　該總辦曁財政廳長會議此項工欵先就江蘇驗契收入撥濟　以應急需一面仍當竭力妥籌藉資抵補業經呈奉大總統批
令照准除飭財政廳先於　契費項下陸續籌撥以濟工需外　合亟抄電飭仰該總辦會同財政廳長迅卽召集各縣紳耆妥　籌抵補方法並將遵辦情形會詳候核等因奉此廳長總辦查　此次會議應召集者爲吳縣常熟崑山吳江上海松江南匯靑　浦奉賢金山川沙太倉嘉定寳山等十四縣蘇州地居適中爰　即商定於六月二十日以水利局爲會集地點先期分飭各縣　知事遴選地方公正明白之紳耆到局籌商各知事有因公不　能離署者得派專員前來兹據各縣官紳同時齊集廳長適有　要公不克分身卽派徴榷科科長倪文德到蘇會議並邀蘇常　道尹到局當以寳山塘工年久失修危險萬狀其勢不可终日　利害同與蘇松太各縣相關省長有鑒於斯又因需繁不及從　容籌措故有借撥驗契費之請雖奉大總统照准而欵己抵償　外債部庫驟少此宗收入亦有爲難故飭就地妥籌抵補之法　始則擬照部議就各縣地方附稅内移緩就急該紳耆等以附　稅用途支配久定各縣且多不足每有應辦之事輒因款絀中　止無可再議停緩者方自謀之不暇欲兼顧而未能復以省長　蒞寳勘視時曾諭該縣官紳會商受益各縣籌捐協助擬勸令　紳富輸資期可集腋成裘該紳耆等以一邑之中克稱殷富者　實不數見况有内國公債救國儲金相繼而來在中人之家悉　索己空更無餘力及此不得己而思其次擬援案按放攤徴該　紳耆等以江蘇賦額本重上年加徴附稅三角又將經徴費另　收民間擔負更重此爲大部省長所知今縱不言藏富於民亦　宜使民有以自給况甫因水利經費帶徴畝捐若再益以塘工　民力其何能堪總辦與倪科長幾經辯論並告以時局艱難所　應共體議者又謂人民對於國家負有納稅義務塘工出險民　命財産固受其殃卽爲國家計賦稅旣無可收且須辦理賑撫　其損失必不止修塘所需之費或將十倍於今日者體察羣言　挪移附稅與夫勸捐兩事實己無可再商惟爰辦畝捐一層似
尚磋商餘地蓋一年不能任者寛以一限自無不可尤應以各　縣擔任工款與否爲先决問題綜計此項工程約共需銀三十　五萬元各紳耆始猶觀望繼僅承認少數持論至再甫議分作　三成以二成由地方分擔一成請國家撥濟各縣擔任之數仍　照原案按畝分攤隨忙隨漕各循其舊現己攤徴省有河工經　費各縣同時再帶塘工力實不逮議自河工費帶竣接續分年　帶徴其並未攤徴河工縣分應將此次塘工經費提前分年徴　解惟常熟縣原有帶徴白茆河工等欵爲數己多由該縣紳耆　聲明按照應攤之數於縣附加稅内分年籌補又查十四縣中　獨金山縣届期未至第到者己有十三縣官紳以取决多數而　言該縣自亦不能異議應卽抄案行知遵辦當場一致表决各　於議案簽字並將熟田畝數書存備考廳長總辦此次召集會　議務在宣上德而通下情當發言盈廷之時責難紛至瀕於决　裂者屢矣仰賴省長誠信久孚乃克收此效果竊以各紳耆所　要求者此項修溏工欵國家人民分别擔任良由民生凋敝蓋　藏空虚凡此情形久邀大總統洞鑒倘蒙據情上逹當可俯如　所請但塘工急待興修地方存典公欵無可挪移各縣承認數　目亦只可爲抵捕之資仍無以濟塘工之急容由廳長照數先　行籌撥以應工需緣奉前因所有遵飭召集各縣紳耆會同議　决籌補寳山塘工經費情由相應聨銜詳覆伏候鈞使電鑒示　遵並請呈明大總統核辦寳爲公便冉常熟太倉松江三縣海　塘工程現出險要各段議由總辦派員勘估另行詳請照案繼　續修築會併聲明謹詳（議决案曾見前報不重錄） 
[關於菸酒公賣之文告]  
 
 
 

Page 11

 
 
江蘇二區烟酒公賣分局長昨奉江蘇財政廳及菸酒公　事務簿備處頒發示諭云照得蘇省　酒公賣事宜業由本處按照奉頒章　籌備進行入手辦法首在派員分區調查冀得菸類酒類産銷狀况一面劃分區域設置分局組織公棧招商承充現在各區分局行將次第成立分棧亦將組織完備一俟擬定細則詳部核准應即遵章公佈施行查菸酒兩項係屬銷耗物品此次開辦公賣局意在官督商銷價格雖由局規定仍按市面情形蓋必熟計商店成本利益與各項稅捐然後酌加公賣費項其欵雖徴之於商實由消耗菸酒之人間接擔負以公棧爲買賣機關交易有劃一之標凖徴費粘貼印照與商店營業無損復與人民生計無妨而國之要需實有裨益紳商士庶案明大義必能熱心公益共體詩艱除俟核定施行細則另行公佈外合先示諭爲此仰商民人等知悉公賣分棧一經成立凡菸酒之銷售均應遵章辦理大局所關切勿稍涉違抗致干懲罰 
[縣知事公署批示兩則]  
　　酒業恒義恒愼恒升裕記裕大和等禀爲公賣局章程無牙行欋利禀請批示由烟酒行商准充烟酒分棧經理己由財政部出示公布來禀以倒换牙帖爲詞牙帖係牙行應領之憑證否則無所謂行至以行商充分棧經理另有組織烟酒公賣分棧及支棧專章現准江蘇第二區烟酒公賣分局函知公賣章程業己分　各商着即遵章辦理母稍觀望延誤此批 
　　楊周氏禀爲抵欵懸虚己久請飭照給田地藏庵海神廟各産飭由公欵公産經理處丁紳詳查具復據稱僧春榮前將庵側房屋兩幢及後面樓房五幢先後抵借洋銀究係如何糾葛應如何清理仰公欵公産經理處丁紳併案詳復核辦 
[美租界捕房瑣事]  
　　某棧房小工某甲昨竊棧内鉛條被探張阿林在途查見拘禀捕頭押候傅到失主再核 
　　小販陳阿四昨日在途唤賣冰其廉由暗差巡捕查見以其攔路停擔違犯警章拘入捕房詢辦 
　　昨有王阿二在西華得路向陳金林索欠起釁扭至捕房捕頭以事關債務斥退不理 
[介紹新刋]  
　　希社爲東南人文淵藪季出叢編一册詩詞論說無體不備前出一二三册己腧炙人口今第四册亦己出版篇幅加增材料益富内有專著數種如上海姚志梁君之靑浦孔宅謁聖唱和詩錄尤爲特色是書爲城内舊教場希社所發行各大書坊亦均有寄售 
雜評三 
[落地稅歸併（訥）]  
　　中國人辦事不能規劃盡善而贸然實行卒經種種困難而罷者何哉其初由於一二獻勤邀功之徒陳說利益以爲如此如此可增若干萬之收入當是時毅然猛進雖經商民反對而不　焉甚且斥爲破壞責以不顧大局迨其後屢經困難計無所施乃始悔從前之多此一舉而其實官廳信用己墮落於此一舉之中矣如落地稅之幾經曲折初名爲洋貨落地稅繿變爲江蘇落地稅而卒仍歸併於各稅所之中者此即其一例歟 
來件 
[中國紅十字會時疫醫院醫病規則]  
　　一本醫院專治急痧霍亂吐瀉絞腸吊脚　瘰等症不診别項 
二凡來孮就診病人先赴掛號處報告姓名年歳籍貫住址門牌號數領取號票陪送診病室診治 
三凡住院病人廳將號票繫在手腕以防病人與診候表移動訛　錯 
　　四凡割診病人氣血虧弱胃中消化無力七十二句鐘内不能飲食由醫生製有滋養藥水調補氣血俟可以飲食時由醫生簽字後註明可以食米字樣方可進食 
五凡割診病人七十二句鐘内不能飲食雖覺饑餓萬不可食如親友探訪及陪伴者切勿私贈食物致誤本人生命 
六診病室看護凡見有掛號病人不論輕重立刻知照醫生診治隨到隨看至交班接班時若遇重症切勿推諉病人性命攸關稍延時刻施救不及均應以愼重人命爲主義 
七本院病房分頭二三等男女各别經常議會議決凡住頭等養疴者每人每日收養病費洋三元住二等養疴者每人每日收養病費洋一元住三等病房免費 
八凡住頭二等養疴室者本院病房極爲清潔飲食完美侍役女傭服侍無不週到但親友來院陪伴者只可一人以免擁擠有碍衞生 
九頭二等病人養疴以靜養爲主無論親友前來探訪者只可稍談片刻即行退出 
十凡病人穿來衣服及銀洋物件須交明賬房編號存儲免致遺失 
十一凡頭二等陪病人之伙食照本院定章頭等每人每日收洋四角二等每人每日收洋二角三等陪病人者概不預備 
十二本醫院雇用男女侍役之親友一概不准到病房接洽以免傳染如違罰辛工一月 
十三診病室看護男女病房侍役凡接班時延宕遲悞者罰薪水一月 
十四本院特備橡皮救護病車如有重症病人不能來院可用電話通知本院卽行往接極爲便捷 
十五凡遇病人痊癒出院如自願路賞酒資隨時送交賬房收存月底按份分派不准向病人爭論多少亦不得向病人私索分文倘隠匿不報者查出議罰 
十六本醫院中西醫生專任院内職務如各界延聘出診請向醫生直接診費若干醫生另有章程與本醫院不涉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[續夏日可愛說] [  蝶兒]  
　　一輪夏日爍石燒空所以然者　　熱人之血使之熱心國事此其可愛者一國人因食瓜而　瓜分之　國魂或當從以唤起而卒免其禍此其可愛者二世感炎凉端賴衣飾以相炫夏葛較之冬裘措置爲易故雖貧家子女亦易於裝飭而大出風頭此其可愛者三每當夕陽西下熱氣未消斯時也無論男女皆欲乘風凉兜圈子故夏日黄昏大街小巷行人如雲引鳳求凰要皆觸易此其可愛者四至若身無衣著而不必憂則乞丐之所愛也趁暑假期長而暢自冶遊則學生之所愛也夏日之可愛固者名矣作續夏日可愛說 
[賣文仿明劉伯温賣柑者言] [  東園]  
　　滬有賣文者喜弄文涉寒暑弗輟世不以爲然東塗而西抹核其眞味同嚼蠟予怪而問之曰若所市於人者將以學驢鳴斅狗吠登龍門乎將枉道以盜虚聲乎甚矣哉爲欺也賣文者笑曰吾業是有年矣吾業賴是養吾身吾炫之人取之未聞有言而獨不足子所乎世之爲欺者不少矣而獨我也乎吾子未之思也今夫佩金章紆紫綬者赳赳乎干城之選也果能握風后之奇耶擁花封章華服者赫赫乎牧民之官也果能入循　之傳耶盜越而不知捕民窮而不知拯吏姦而不知糾法廢而不知修猛虎當道飛蝗蔽天做啞裝聲一若罔聞罔見坐縻俸祿而不知恥觀其坐黄堂納白　食玉饌而衣錦繡者孰不炎炎乎可畏煌煌乎可象也又何往啡驢子之　而麒麟之楦也哉今子是之不論而以論吾文予默默無以應退而思其說類自由談滑稽之流豈其憤時嫉俗者耶而假於文以諷耶 
譯著 
[間諜生涯] [  天虚我生]  
（四）君士坦丁之遊（續） 
　　一日者西茜麗果竟紆尊來與吾語其初操法語予故不答乃展予頰爲　笑女郎乃易法而爲德語予又笑不答女郎窘乃操英語而予金人之口亦遂啓矣女郎之英語至流利無倫其後吾始知之彼蓋嘗於倫敦帝國劇場現其色身者也讀者至此其將謂予與女郎相愛矣夫以吾人之身而論則用情一事固是天職但旣不幸而爲偵探則此所爲情者亦即變而爲機械的作用矣一日西茜麗忽現不豫之色涙痕瑩然綴於眉睫予問之則與苞而羅口角耳予因竊喜知予之機會至矣方欲有所探問忽一土耳其軍官扶醉而過以予度之白蘭地殆己沃其腦系故有此現象見西茜麗則即操其模糊法語而爲謔浪之詞予一時怒不可遏以爲是黑狗耳惡可與苗條之白種女郎語因亦操法語斥之迨軍官去西茜麗乃笑問予曰吾初以爲君固不諳法語者今聞所語實與巴黎人無異然則前此何以不予答耶予至此始憶前事則大侮局促幾無所措幸西茜麗不再根究予心乃始少安西茜麗復語予謂此間沉悶願出外一吸新鮮空氣遂復與予挽臂而上摩托卡直向大道行爾時車行至疾道旁景物咸絶塵而馳予顧左右無人乃以言挑之曰西茜麗汝常日居歌揚中得無厭乎即如頃者土耳其人之辱汝汝亦能安之乎西茜麗悵然曰汝言固是但土耳其之狗與白種之熊以吾視之亦相等耳言次繼之以歎吾聞語雖覺鵑突然其怨懟之心己可概見因亦不復多語但自是以後予遂大受土人之忌蓋此一朶女兒花竟傾心於予矣予於此遂得細心偵探每有所得輒舉克姆之報告自爲比較往往麗合予乃益信女郎之來寳非僅爲歌舞也予旣得其第一步乃進而求其第二步絶予跡不復至劇場雖知西茜麗必且憎予薄情然予以職守故亦不得不然矣 
筆記 
[西戌途中日記（五十二續）] [  桐城劉兩沛]  
　　八月十九日午前七時自大石頭西行二十里山口子過山有岔路右往三個泉左至小南路予等向三個泉行又十里有官店一所草屋才餘椽而無水無人井己涸屋己頺塌木料多爲人竊去是處距天山十餘里路即在其北麓其北面支脈己盡路北平原廣闊靑草茽荋若開井懇荒可以殖民又二十里大溝坡野草叢生徒見頽壁又二十里沙河子房址六七處並無水泉又行十里有新做茅屋兩椽舊牆數坐己開未及泉之并兩個詢係袁行南君派人新鑿井而未逹目的者也時與張君乘馬先至饑渴非常旣無水飲車亦未至不得己再飛騎西進又五十里至三個井時午後二時己行一百二十里馬之快可想而知而予等之精神及馬術亦非常人所可及也薄暮車至遂宿於此出嘉峪關即屬戈壁而百二十里爲一站中間無腰站無水者祗此一站是則地方有司所當注意者也客店四馬撥一舖一并四馬隊一棚三個井亦名阿克他斯附近良田數千頃産米極佳 
詞選 
[雙紅豆] [  詩圃]  
　　風一程雨一程腸斷今宵宿驛亭寒燈摇壁靑　一聲雁一聲不管愁人不要聽星星華髮生 
[靑玉案]  
　　湘　一帶垂無縫倩誰把　鈎控首憶迷離春夜夢櫻桃花下半扶殘醉醉挽單衫送　願將身化釵頭鳳飛向妝臺鎭長共爭奈匆匆催别鞚雲情水盼知他何處悔不菖薄種 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十七章（續） 
旣而約瑟夫入報謂格賫符斯救見特雅立一躍起拊其掌曰格賫符斯必己賫隹消息來矣言次格賫符斯己入特雅肅之坐且曰老友己得吾信乎其時格賫符斯正由華安特肆　來旣坐即曰汝信吾己知之伹吾實未能如汝之言而行言次吸其雪茄默然不聲特推向之亦不答迨至密昔司特雅去後始低聲曰老友汝當知吾儕爲警務者凡事每有見而不能言者即此事亦然故吾意己定苟無人逼我者吾必隠忍此事弗言苟有人從而催促我者則我亦但能就我之職務而行之矣特雅曰然則汝往逮捕好禮倍登矣警長日否好禮倍登今己無可疑之點若汝果欲我逮捕者則我亦不能捕彼而當另捕一人特雅恨聲曰彼之大衣猶不足爲證據耶警長聲益低曰大衣固作爲鐵證特至華安特肉莊上之大衣實非此一襲蓋即哈勃克之大衣也警長之爲此語聲息益細如蠅苟非室中沈靜者幾乎不辨特雅乃詫曰何謂耶警長曰雪笠兒衣其兄之衣夜赴肉莊换取支　其中内容可以一望而知汝果云何哉故吾意此事汝必不宜再與聞否則將不利於君子惟華安特之欵汝必還之蓋彼烏肯無故失此十四鎊設彼向予追此竊賊者則雪笠兒不其殆耶特雅不語頻摇其首如摀蒜即警長向彼告辭亦不知蓋其一團興彩至是不但冰解而尤不謂此一齣活劇即爲其子躬演之則其懊喪又如何哉其時密昔司特雅見警長出則即欣然入曰彼己往捕威廉乎不答再問又不答密昔司特雅乃驚曰若病耶曰否曰熱乎又曰否密昔司特雅恨曰然則果如何哉特雅現其頺喪之容懶聲曰警長去乎曰然彼往捕威廉乎特雅忽一躍起以手捫其口曰己矣汝尚欲捕威廉乎悖哉 
滑稽小說 
[天雨金] [  覺迷]  
中華民國四年七月二十三日之下午響雷震人耳鼓閃電耀人眼簾斯時天色昏黑殆如聖經中所謂上帝裁判之日人乃大駭一般基督教徒則跽而禱告佛婆則合十念觀世音菩薩南無阿彌陀佛不置無何陣陣大雨如瀉瀑布而下租界馬路之上頓成河渠行人大苦車夫大樂蓋其財源隨水源而至矣 
黄包車夫江北阿二者力絶偉脚絶健人坐其車兩足一移殆如摩托卡之機開以是平日獲資獨豐車夫界中乃推阿二爲盟主於是江北阿二之名大著滬上是日所獲金錢尤爲駭人讀者亦願予一道其詳乎 
是日下午阿二方拖車彳亍於山東路福州路之間雷雨𨺗作阿二乃停其車張其篷蹲坐於踏步之上取派律脫而狂吸兩願乃凹然成穴且吸且作深思狀吸己而地上之水己没其膝矣阿二仰天而笑露其得意之色時則途有一人向之討車蓋至胡家宅羣仙茶園者阿二索小銀圓五枚其人竟俯首聽命坐之而去車甫止突來一客僱至南京路謀得利影戲館阿二索大銀圓一枚客竟默不爲抗坐其車而去厥狀若得坐阿二車者不啻登玉輦也如是者一夜之中僱客凡一百三十六人所獲車資多則大銀圓三枚二枚少亦小銀圓七八枚五六枚不等 
天明水退阿二憊矣而腰袋中車箱中大銀圓小銀圓纍纍然滿而其瘦削之面亦團團然如富家翁矣阿二乃拖車緩步而歸則其黄臉婆己遲阿二於門次見阿二至亟曰吾愛昨宵氣運佳乎阿二不對但出袋中箱中大銀圓小銀圓示之夫人見其金之多也訝聲曰得母坐客遺落者乎趣報工部局否則爾且殆矣阿二具以告則立展笑容曰果爾則昨日之雨乃雨吾人以金言次趣抱阿二之腰而吻者再 
正午纔過阿二偕其夫人並户掖臂躑躅於南京路上無何衣也褲也裙也帽也鞋也金鏡也絲巾也香水也纍纍然滿載而歸蓋昨夜之銀圓至是乃如經魔術家之手而變易其形色矣 
夕陽欲下未下一中年男子戴草帽架金鏡穿茜紗長衫一半老佳人梳墮馬髻御白绡之衣朿黑紗之裙登小蠻靴手白絲巾衣香撲鼻並肩坐摩託卡自靜安寺路向亨白花圍去者讀者亦知彼二人爲何人乎即吾書江北阿二與其夫人一對賢梁孟也 
救國儲金 
[中國銀行收欵清單]  
　　七月十四日第八十次報告 
　　第四百六十一册六十八號至一百號恒豐康二十五元恒豐康二十五元敦仁學校四元震東小學生三元沈士梅一元（德孚二十五元同興祥四元憶昌隆四元庚泰四元大順恒四元恒興源八元大順森六元楊華甫五十元德興裕三十元裕興祥三十元億源三十元楊榮記三十元大順祥十五元同榕源十五元章福五十五元大順成十五元張華堂十五元劉戒虚二十元譚禹記二十元盒盛隆二十元丁幹丞二十元謝引泉二十元蔚記二十元沛大二十元虞漸進二十元龔純如二十元恒裕福二十元聚興源十元）（以上均合肥商會來） 
　　第四百六十二册二十六號至一百號周新記五元廣泰森五元王鶴記五元祥森裕五元劉興泰五元曹仲萊五元牛恒源五元大誠慶五元利源隆五元劉孔昭五元德春源五元同興昌五元沈楚臣五元吕祥順五元尹紹伊五元楊焕卿五元永興昌五元春長永五元戴宏順五元童葆臣五元振興昌五元同豐公五元張義成五元蔡筱齋五元劉東泰五元吳維舟五元盛捷三五元方葆元五元同泰祥五元復興盛五元牛楚臣五元夏潤齋五元吳潤先五元董鑑記五元孔恕堂五元永和十元劉畔樵十元朱恩堂十元復泰公司十元永興隆十元順泰亨十元德和慶十元劉平階十元祥發益十元徐靜泉十元劉方渠十元裕興昌十元鴻盛昌十元梅蔭堂十元合肥大英藥房十元晉盛恒十元泰昌瑞十元宏源恒十元億康元十元方少堂十元寗春三十元鮑叔儀十元劉芷生十元朱恒昇十元夏子權十元鉅泰恒十元王焕章十元春和義十元鼎成裕十元馮華林十元億泰祥十元恒慶泰十元慶和十元恒豐泰十元馮復興十元元記十元謝紹武十元同　隆十元豐豫源十元永和泰十元（以上均合肥商會來） 
　　第五百六十三　八十號宜興縣立第二高小學校學生程寳貞三角蔣振鏞三角俞巧生三角邵鶴年三角郭小岳三角杭益根三角孫祥慶三角于六一角褚根餘三角俞禮生三角范挺陀三角夏文海三角俞雪生三角汪從升三角談奇林三角程焕生三角劉承先三角吳樹靑四角謝寳書三角陳光逵三角朱人俊三角沈邦直三角沈邦彦三角蔣肖梅三角孫雄才三角黄炳南三角方玉康二角朱人傑三角徐玉生三角吳幹斌三角王金富三角陸維成三角徐品卓三角俞祥生三角沈伯靑三角楊紹貞三角韋炳儒三角吳樹棠三角吳如龍四角楊可挺三角程杏生三角黄品琛三角范生華三角程寳銓二角范生庭三角朱逢六三角程西生二角邵書根三角共合元八兩八錢八分 
　　第五百六十四册六十九號至八十號婁頂成大洋五角合元三錢六分高國清同上章學江同上張大發同上李增祥同上繆壽彭同上宫義泰同上陳靜泉同上丁厚發同上張怡堂同上費雲堂同上陸志成同上以上合肥商會來）（未完） 
[交通銀行收欵清單]  
　　七月十日第五十一次報告 
　　第四十四册八十二號至八十三號交記一百元高益生二十元 
　　七月十日第五十一日計收儲金銀元一百二十元連前共　　計己收儲金銀元七萬二千九百零四元銀七百五十二兩　　二錢零八分　交通銀行謹啓 
[七月十二日第五十二次報告]  
　　第四十四册八十四號至九十號　張啓釗二元蔣乃焴二元柳善德五元史昌烈五元殷賡泰五元崇實學校十一元文記一百元 
　　七月十二日第五十二日計政儲金銀元一百三十元連前　　共計己收儲金銀元七萬三千零三十四元銀七百五十二　　兩二錢零八釐交通銀行謹啓 
[七月十三日第五十三次報告]  
　　第四十四册九十一號至九十二號　倪錫泉一元文記一百元 
　　七月十三日第五十三日計收儲金銀元一百零一元連前共計己收儲金銀元七萬三千一百三十五元銀七百五十二兩二錢零八釐　交通銀行講啓 
 
 
 

Page 15

 
 
   
 
 

Page 16

 
 
　本旅館開設三馬路口西晝錦里口地位適中交通便利房間寬敞伺惠週到素蒙　旅客所稱許茲　 
 
