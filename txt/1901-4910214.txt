# 1901 - 192 - 4910214

 

Page 1

 
 
[開售九通股票] [  一海圖書集成局啓]  
自本年四月奉皇太后懿旨照博學鴻詞科例開經濟特科旣而又　上諭以翰林院爲儲才重地令編檢以上各官專　　治　　之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治　學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政衛亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前國書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取俱毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯　源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子　近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維　　 
[答客問遣派學生出洋肄業事]  
有客間於執筆人曰恭讀貴報所登八月初五日上諭造就人才實係當今急務前據湖南湖北四川等省　派　生出洋肄業著各省督撫一律仿照辦理務擇心術端正文理明通之士遣往學習將一切專門藝學認眞肄業竭力　求學成領有憑照回華卽由該督撫學政按其所學分門考騐如果學有成效卽行出具切實考語咨送外務部覆加考騐據實奏請奬勵其游學經費著各直省妥籌發給准其作正開銷如有自備旅資出洋游學者著各該督撫咨明該出大臣隨時照料如果學成得有優等憑照回華准照派出學生一體考騐奬勵候旨分别賞給進士舉人各項出身以備任用而資鼓舞將此通諭知之仰見朝廷作育人才無微不至薄海人心無不爲之歡欣鼓舞中國轉弱爲强當以此爲最急之務矣所慮者中國人民之衆冠於五洲待學之人奚啻恒河沙數各省選派出洋必有額數否則隨報隨選隨選隨派不但中國子弟將充溢於歐美各洲恐各學堂無從位置且中國亦何來如許經費攷經費以日本爲最省然每年每人亦需三百金左右西洋當倍之其來往資斧更數倍之當此府庫支絀之時即每省限以百人統計各省已有二千餘人以最省之數核之每年已需六十餘萬金况勢不能皆赴日本則所費必致更巨况中國之人如此之衆需才如此之殷卽定有額數亦不能於選派一次之後戞然而止勢必逐年遣往每年所需恐不至百萬不止朝廷雖有培植之心而無培植之力恐鼓舞者不過數百輩而　隅者不知幾吉萬人其將何法以處之乎在朝廷非不　及於此故謂如有自備資斧者　照派出學生一體奬勵中國子弟果能皆自備旅資出洋　業旣省朝廷經費又無額數可限誠屬最美之事惟中國之俗父母能不姑息子弟能自向學者類皆　素居我至於有力之家向日延師課讀歲不過百餘金其附學於外者不過數十金現在仿照西法設立學堂附學者脩膳必較前增益父母之欲培植子弟者已不免躊躇而况於出洋乎故朝廷卽有奬　之方其能自籌旅資者當亦百不得一千不得一夫選派旣不能廣自學又如此之難中國人才雖有奮興之機恐終不能如泰西之盛將奈之何則應之曰所慮非不是然凡事須由漸而來目今朝廷選派出洋之舉原欲使學成回國自教華人非常使中國之人受教於外國故選派者每省卽以百人而論或五年或十年畢業回華之後一人可教百人則中國於十五年中每省巳可得萬人二十年後每省可得十萬人卽資質有高下功力有淺深學業有成廢然折半計之亦可得五萬人每省能得習專門之學者五萬人人才尙不得謂之盛乎抑中國雖寒素居多而能備資斧者究屬不少現在風氣旣開自不若從前之憚於遠出况人情於名利之途無不趨之若鶩旣准賞給舉人進士各項出身吾知富家翁卽甚姑息即甚吝嗇亦必欲使子弟博一第之榮將來自備旋資出洋者當不减於選派客又何慮之有耶客唯唯而退乃詮次其語弁之報首以應手民之請焉 
[硃旨恭錄]  
　　内閣奏請欽派稽察中書科事一摺七月十二日奉硃筆圈出内閣漢學士徐琪欽此吏部奏補行十月分查辦人員一摺奉旨著外用欽此同日奏請簡放山東道滿御史一摺奉硃筆圈出靈昆欽此同日奏請簡放詹事府滿左贊善一摺奉硃筆圈出覺羅文華欽此同日奏請簡放國子監滿司業一摺奉硃筆圈出世榮欽此同日奏請簡放漢少詹事一摺奉硃筆圈出劉永亨欽此同日奏請簡放翰林院侍講學士一摺奉硃筆圈出檀璣欽此 
[俄皇赴德]  
　　前日外洋來電云俄皇行抵法都巴黎之後法人竭誠迎迓旋由法總統陪至　漠地方閱視軍人操演事畢卽就賚漠行宫小駐二日啓蹕赴德並不重返巴黎 
[醇王蒙賞]  
　　前日外洋來電云醇親王行抵柏林覲見德皇之後德皇於本月某日賚以紅　頭等寳星亦異數也 
[交還要地]  
　　昨得京師友人手函云内廷端門太廟社稷壇曁南海北海天壇先農壇諸處所駐英美法德四國之兵現因皇太后皇上將次回鑾經慶李兩全權大臣商請各使臣轉請統兵官一律退出聞各使已允於西歴九月十七號卽華歴八月初五日交還矣 
[外部事宜]  
　　昨得京師友人手函云外務部現擬分設四司一爲會同司專管各國使臣覲見事宜及本衙門補缺章程一爲考工司專管各省電報輪船礦務事宜一爲庶務司專管各省教案一爲覈算司專管各省關稅以及各衙門存放各欵事宜至于堂司各官薪水計領袖慶親王歲支銀一萬六千兩叅議二員每員歲支銀一萬二千兩會辦尙書二員每員歲支銀一萬兩侍郎二員每員歲支銀八千兩左右丞二員每員歲支銀六千兩叅議二員每員歲支銀五千兩郎中每員歲支銀三千六百兩員外郎每員歲支銀二千四百兩主事每員歲文銀一千六百兩候補主事每員歲支銀六百兩 
[洋務設局]  
　　昨得京師友人手函云五城御史因中西交涉事件日漸繁多深恐司坊各官諸多棘手特就前門外創設立交涉洋務局辦理一切事宜兹將所派局員各銜名照列於後中城指揮丁惟東城指揮韓榮慶南城 
 
 

Page 2

 
 
指揮瞿名山西城指揮盧光耀北城指揮陳文熙揀發南城指揮郭以保 
[條示照登]  
　　欽命頭品頂戴直隸等處承宣布政使司布政使周欽命二品頂戴直隸等處提刑按察使司按察使周奉欽差全權大臣太子太傅文華殿大學士北洋大臣直隸總督部堂一等肅毅伯李出示曉諭各條開列於後計開一去年民教相仇之案現已議賠議撫應各消釋前嫌一槪完結無論平民教民不准尋仇報復違者照例論罪如再以身命財産等事控告到官立案不問至著名拳首及大二師兄兇惡最著之犯本應拿辦倘悔罪投首到官有公正紳董作保保其以後安分守已或並能効力緝匪准免其死罪取結報查倘再有犯立卽就地正法二投誠免死之匪旣已繳槍取保資遣歸農應照良民一律看待無論何人不准欺侮如違照例論三無論平民教民不准身帶刀槍如違拿究倘或拒捕格殺弗論如家内藏有後膛快槍應即交官領價好槍每枝給銀十兩由各州縣先行墊給後領歸還若藏槍不繳查出照私藏軍火例加重論罪其曾當土匪者論死至教堂及辦理保甲紳董人家留槍爲守夜防盜之用者不在禁例但須由官查明限定數目不准多藏四平民教民先因案未議結彼此佔奪房産田地現在案已議結俱應一律各還原主五教民除迎神賽會無益之費聽其不出資外其餘如積榖書院保甲巡夜及地方有益身家之事大家出費教民應一律照出該地方紳董地保人等務須將教民一體約束保護不得歧視六各州縣向來團練聨莊等會名目永遠革除應辦保甲清查匪類嚴防盜賊各保各村非奉官諭不准出境其有小村不滿十戶力難自保者准就近聨絡他村彼此互相防護七從前定章防營及民人等拿獲强盜斬决斬梟重犯賞銀五十兩軍流賞銀二十五兩捕役不在此例今攺定凡拿獲强盜匪類訊實罪犯應死者無論何人一體給賞由各州縣先行墊發領欵歸還八各州縣城鎭繁盛之區或民教未能十分和洽處所應由各州縣察酌情形或專設保甲局請派委員會同本地公正紳董坐局辦事敎民中有明白誠實向無過犯爲大家信服者不論有無職銜亦准充作局董由官會同教堂選舉並由官一體　派凡地方緝捕盜賊調和民教息爭免訟興利除弊等事均准該保甲局管理局董准給茶飯車馬費免其賠貼如果辦理有效保護地方平安逾三年准援前都察院左都御史裕奏准成案擇尤請奬應用局費地方如力難籌措准領津貼總期緝暴安良民風醇樸地方安靖永享昇平以上各條除咨行文武各衙門實力遵辦外仰各屬紳董軍民地甲人等知悉一體遵照毋違特示光緒二十七年七月日 
[示禁居奇]  
　　順天府爲出示曉諭事照得京帥首善之區人烟稠密凡日用糧米爲民食之大宗囤積居奇均屬有干例禁本尹堂訪聞各糧食店近因銀價低落以來輒將米石囤積致糧價日益昻貴居民受害匪淺亟宜嚴行曉諭以安市廛除劄飭所　一體查禁外示仰各糧食商戶人等知悉現在各省食米源源而至爾等開設各糧食行店者仍須照常貿易毋得冀獲厚利藉辭漲價倘再有奸商藉端漁利囤積居奇高擡市價一經查出定行照例懲辦决不寛貸各宜凛遵毋違特示 
[兵艦又增]  
　　昨得天津友人來信云前者東西洋各國駐泊大沽口内外之兵艦運船陸續駛回日漸減少至本月初一日已减至一十九艘乃初四日忽有增多目下計英國五艘美國一艘德國一艘法國五艘俄國四艘日本國三艘義國二艘奥國一艘都二十有三艘誠不知其因何事故也 
[爰書已定]  
　　漢口采訪友人云日前金陵大吏緝獲康梁餘孽自立會頭目唐偉正韓教師二名押解至鄂督憲張香帥發交營務處連訊數次絶無確實供詞爰於本月某日飭就獄中提投誠後重復謀叛之逆犯李和生質証唐張二逆自知無可遁飾歴供會中逆蹟及在會諸逆名姓如數家珍刻已通禀各憲轅科以永遠監禁之罪矣 
[約束旗兵]  
　　昨得鎭江訪事人手書云新任京口副都統奇統制以邇來旗漢不和時有交鬨情事深恐釀成禍端因於本月初八日出示曉諭其大略謂鎮江乃南北通衢七省咽喉要隘是爲長江第三重門戶乾隆年間設駐防官兵於此所以守土衛民具有深意二百年來世受皇家豢養深恩兵民無分域轸彼此相安查近兩年來因有無知兵丁屢滋事端互有嫌隙亟應預爲嚴禁消患未萌乃該管各官平日因循怠玩不能隨時化導以致無知之兵日事游蕩積久相沿自難悛攺此非養兵之道乃害兵之道也夫養兵之道以教養爲先有功必賞有犯必懲本副都統蒞任以來於八旗管務竭力整頓於爾衆兵設法調劑深費周章以期挽回積習所幸數月以來大半相安今據西城外巡查委員文蔚面禀今有練兵炳謨旭貴於八月初四日傍晚在西門外小街地方遇民人五名彼此口角被民人毆打等情前來查該兵等旣在練營自應安分守已逐日勤加操練何得擅自出營滋生事端今雖被人毆打實屬自取其辱似此不守營規殊堪痛恨著卽將炳謨旭貴二名於滋事地方及八旗地面枷號遊街示衆以儆將來而肅營務爲此示仰各該巡查局及八旗各牛录一體知悉自示之後爾各該管官等亟當振刷精神破除情面隨時隨事敎養兼施總期八旗兵丁循規蹈矩如再因循苟安不能約束定當照例嚴懲决不姑容兵丁内如再故犯甘蹈非爲定卽革退錢糧從重究辦其毆打炳謨等之民人五名仍著巡查委員文蔚派兵協同地方嚴密訪拿務獲送縣懲辦本副都統無枉無縱言出法隨勿謂言之不預也切切特示 
[漢皋火警]  
　　漢口采訪友人云本月初六日之夜三鼓時鎭上新馬頭河街某姓茅屋中忽然火起一霎時紅燄蒸騰上燭霄漢幸各鋪水龍聞警飛馳爭先施救火勢始漸式微是役也計燬草房三百餘間焚斃老婦二口亦云慘矣 
[浙省官塲紀事]  
　　杭州訪事友人來函云有朝鮮人劉來觀者自稱曾任彼國通政大夫上月二十八日行抵杭省拜會撫憲任筱沅中丞○浙江大憲創設求是書院課以中西學術向由陸冕修太史總理其事今夏太史力行辭退一切院中事務暫由監院陳仲舒茂才代庖至日前經大憲委越中蔡太史元培爲院長○各書院監院差例由撫憲於中秋節前委定兹撫憲任大中丞已先後下札計孝廉堂委舉人周元瑞訓導姚慈懌經詁精舍委舉人曹樹培訓導盛慶蕃敷文書院委訓導許祜身王拱宸崇文書院委訓導吳士鎔鄒在寅紫陽書院委訓導宋元煦王榆奎 
[潯郡官塲紀事]  
　　九江訪事人云代理江西九江府德化縣倪樸齋明府以前任黄麗生大令任事未滿一月遽爾因病出缺所有案牘均未及清釐爰於接印後將新舊呈詞逐一披閱分别准駁詳悉批示蓋不欲以五日京兆自居也○本月初五日九江府孫景裴太守札委代理德化縣倪樸齋明府會同前任沙珠垣明府至府署訊鞫盜犯○簡駐日本大臣蔡和甫星使由漢口乘元和輪船返滬本月初五日道出潯陽各官均赴江干迎謁○本月初五日彭澤縣趙筱洲明府因公至潯謁見道鎭府各官小作勾留卽行返署○長江水師湖口鎭標龍　河汛外委王君鳳儀近奉憲檄升補湖口汛把總擇吉本月初五日履新○江西瑞州營都司林都戎由京赴任道出潯陽趨赴各當道處拜謁勾留數日然後履新 
[蘇省官塲紀事]  
　　姑蘇訪事人云蘇州府知府向子振太守兩足偶患濕疾特於本月初九日飭丁詣撫轅請假一天○按經歴庾叅軍在任病故後嗣君筮期本月初十日在署中領帖○委署靑浦縣知縣錢大令於本月初九日飭丁詣撫轅請假數天○本月初九日藩轅牌示蘇州府知府員缺查有鎭江府知府向萬鑅堪以調補所遺員缺遵旨以祥福補授○吳縣知縣員缺前經上憲以靑浦縣知縣汪大令瑞曾請 
 
 

Page 3

 
 
補上月某日太令在任病故上憲得報後卽於本月初九日牌示以現署華亭縣卽用知縣林大令丙修請補吳縣員缺所遺靑浦縣員缺以現署吳縣正任崇明縣知縣田大令寶榮調補 
[羊城雜錄]  
　　廣州訪事人云秋試在邇庠序之士無不志切觀光近由張某等人遞禀學轅求准錄送遺才學憲文大宗師批示云向年監生求恩補送者極多今年因有報効新章不便補送諸生聞之無不　焉若喪○城西黄沙鄭家祠左近設有船行公所門外高懸虎頭牌大書奉憲設立字樣規模宏遠數年於兹矣本月某日忽有南海縣差役偕廣州府緝捕勇四面兠圍將局中司事十一人悉數拘解回縣未悉所犯何事也○七月二十九日白雲山鄭仙祠住持僧澄因將所收香資湊成洋銀五百元裝入竹要偕香工茹料何佩何晉泉三人携之下山擬向各店清還帳項行至半山突有匪徒六人攔住去路先將三香工綑縳然後開槍擊斃澄因攫取洋銀從容逸去翌日祠中人聞信奔投番禺縣報案縣主錢大令委員前往相騐怪便緝盜追贓○有譚某者韶州府屬仁化縣人其妻鄧氏不安於室與混名盧尿桶者有私比翼　　情好甚篤上月某日竟設計將譚謀斃事後屍親譚煥邦赴縣禀控迭次訊究案尙未結兹譚煥邦又投控臬轅臬憲吳廉訪批其牘尾云案據該縣禀詳業經行府飭緝究辦事關因姦致斃本夫情節重大姦婦譚鄧氏是否同謀下手自應緝獲盧尿桶到案訊明究辦該縣豈能任從寬典據呈前情仰韶州府卽飭仁化縣比差懸賞勒緝兇犯盧尿桶務獲提集研訊明確錄供按擬解辦毋稍延縱致滋藉口 
[龕赭濤聲]  
　　杭州訪事友人云六月以來市中米價飛漲上白米每石售至洋銀六元左右目下各屬秋收尙稱中稔是以各米行自本月朔日起每石减去洋銀六角米鋪零售亦减去錢四百文○機坊工匠所得工資槪於新正開工時先將洋銀價值議定此後無論市價如何槪不增减本年七月各業禁用小錢以致洋銀每元貶去錢一百餘文各工匠以受虧太甚向坊主議加坊主未允遂於八月初一日相約停機初三日上興忠巷某甲機坊私自開織適根寳堂機匠某乙行其地見而饒舌口角之餘繼以狠鬥乙寡不敵衆致被痛毆迨旁人勸開而乙已受傷沈重未幾忽又邀人報復甲急將雙扉緊閉以避其鋒若輩破扉直入室中曳甲至客堂喚令地保到來意欲禀官究治後經人出爲排解令甲延醫爲乙敷療始不復有後言 
[吳下委談]  
　　蘇州訪事人云本月初八日清晨有一女郎年約十七八手持洋銀五十枚蓮步珊珊至道前街老萬年銀樓兌取金飾正與櫃夥論價之際突被匪徒某甲將洋銀攫之而逸女郎慌張無措急浼櫃夥窮追而匪徒早已不知去向矣化日光天之下大庭廣衆之中若輩竟敢横行至此有緝捕之責者奈何競效宋聾哉○長洲縣治某鄉有甲乙二人偶因細故口角漸至鬥毆甲力弱不足以敵乙以致大受傷夷事後商諸縣署徐陳二書吏倩張某繕就禀詞據情控告縣主蘇大令訊騐之下稍有傷痕遂飭吏就傷格中塡寫遍體皮傷等字樣詎料陳徐濳將皮字攺易鱗字事爲大令察出不覺勃然大怒立卽飭役提徐陳到案叱各笞責數百板張則笞某判責八百板各荷校發頭門示衆限兩月後斥革卯名然後開釋 
[折桂閣冶秋詞]  
　　松江訪事人云郡人宋養初侍御起家拔萃服官京師去歲七月二十一日之夜聨軍入京大内烽火燭天不知乘輿所在一時忠憤塡膺仰藥而死事後經同鄉京官羅陳事實禀請王大臣具摺奏聞奉旨優卹邇日郡中諸绅士眷懐忠義深恐歴久湮没爰聨名禀諸府尊余石蓀太守擬奉栗主入陳忠愍公祠太守批示曰據紳士禀呈宋故紳於上年洋兵入都捐軀殉難大節凛然本府亦彌深景仰惟所請就陳忠愍公祠末進設位展奠祀典修關必需奏明請旨未便由府擅准應如何援例奏咨立案之處仰華亭縣核明例案通詳察辦毋延○郡城昭忠祠建於赭宼蹂躪以後奉祀官紳軍民殉難者由地方官春秋致祭所以爲効忠者勸也時歴世餘年漸就傾圮司董奚孝廉因具禀府署請卽撥欵興修府尊余石蓀太守批其牘尾曰郡城昭忠祠年久失修頗多朽壞牌位亦均模糊並以設灶正廳有碍正柱擬請另建灶披如果屬實自應及早修建候飭婁學會同府學勘估復奪 
[斥革劣胥]  
　　日前蘇松太兵備道兼江海關監督袁海觀觀察查悉本署書吏王樾招搖舞弊無惡不爲因將卯名斥革發交上海縣署收押候訊 
[關提竊犯]  
　　前者榮華客棧執事人車阿連投法界公廨控李六寳竊取某客所携洋銀三百元逃往蘇州及讞員杜枝園大令派令包探往蘇尋獲被伊姑夫沈阿三霸釋因將沈扭送吳縣署縣主田大令移解到廨大令訊取口供著押交李六寳到案閱日復訊沈供稱李避匿溧陽大令遂於昨日備齊文牘飭探持往關提 
[上海縣署瑣案]  
　　流氓小阿祥被拘到案前晚縣主汪瑤庭大令訊詰之下阿祥供稱小的姓方家住南匯縣境向以駕舟爲業不敢犯事叩求恩宥大令喝責三百板鎖繫石墩發頭門示衆○流氓江阿榮經大令訪拿到案研訊之下江供小的向在某竹行爲夥失業爲與流氓范姓等相識然並不犯事大令喝責二百板暫收押所再行訊究 
[美租界捕房紀事]  
　　前晚十點鐘時本邑人方金才投捕房訴稱在裏虹口老街開設成衣店頃間送所製衣服至主顧處行經有恒路突被同業張錫卿及其弟榮卿糾同流氓吳東生卽混名小松江者將衣服搶去並抽出利刃向左腿連刺二下請卽拘拿捕頭察得方受傷屬實令人舁送同仁醫院醫治並派包探劉光震顧福其往拘時錫卿已聞風逃逸祇將榮卿及吳東生拘回押候轉解公堂禀請讞員張柄樞司馬訊辦○昨日午前某號巡捕某甲於落差後行至裏虹口竹行橋左近見江北人某乙之女踽踽獨行竟敢上前調笑適爲女父某乙所見將甲呵斥甲變羞成怒與乙爲難致相毆擊適六百三十二號巡街捕到來詢悉情由將甲乙一併拘送捕房捕頭以甲辦公之人不應調戯婦女令於禮拜五送至福州路老巡捕房禀請總巡捕頭核辦○前晚跑灘賊吳阿如闖入外虹口公和祥馬頭貨棧内乘間竊取舊鐵若干磅適爲司　之某印人所見連贓送入捕房捕頭令押候轉解公堂禀請究辦 
[樂善不倦]  
　　頃由源豐交來福建李少孚善士求妻章氏患病速愈合家平安捐輸浙江嚴州水災振鷹銀九十八元當卽摯付收條俟彚解災區以沛盛德先代災民叩謝 
[籌辦蘇皖急振啓]  
　　啓者本年五六月間大江南北洪水爲災安徽沿江及和州江蘇常鎭所屬沿江七十二洲盡成澤國江都甘泉儀徵濱江之棗核汀雙烟筒等洲圩亦淹成巨浸一片汪洋浩渺無際淹斃者不計其數倖存者皆攀升樹頭屋頂奄奄待斃靖江之張華港災民隨波流下者數千經彼處善士設法撈起千數百人江陰口浮屍流入者有數千之多據云自道光二十九年大水後無此奇災卽昔年鄭州決口亦無此慘酷總之此次之水上自四川嘉定府下至江蘇南通州海門均已成災沿江一帶本係匪徒出没之區若不早籌撫卹恐　而走險則爲禍有不忍言者現經先後邀請劉蘭階張雪堂諸善士分往各處赶辦急振惟是災區甚廣需欵甚繁雖經勉力籌墊而杯水車薪無濟於事同人歴年籌辦各省振捐早已搜羅凈盡此次灾在本省詎有轉忍漠視之理用特籲懇四方仁人君子或不分畛域慷慨解囊或垂念梓桑隨緣樂助無論多寡速賜解濟不但爲子孫造福無窮抑且爲地方消患無形其爲功德容有涯涘荷蒙惠欵請交電報總局義善源莊厚大莊彚解不勝急切敂禱之至蘇皖籌振同人公啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林課士]  
　　杭州訪事友人云本月初二日爲省城三書院課士之期各憲欽遵諭旨槪以策論命題崇文歸任大中丞主政題爲爲君難爲臣不易論民教相安策敷文歸誠方伯主政題爲立國以富强爲本說岳飛韓世忠論紫陽歸黄都轉主政題爲論春秋時亞東種族之爭問耶佛回三教暢行之由皆藉國力保護其所謂國力者若何 
[縣訊命婦控妾案]  
　　已故候選道馬眉叔觀察之妻馬黄氏赴臬轅控夫妾姚氏串同其妹壻陳紳德浚及陳保藻冒取存項欺寡朦控等情臬司朱竹石廉訪批云馬故道在時敦崇信實爲本署司所深知其身後孤寡或被人欺凌必力持公道是非曲直自有定評候札飭上海縣集訊秉公察核虚實立判詳報等因旣而馬黄氏得陳德浚由蘇致姚氏信中均唆訟之詞知係急足悞投隨用西法映出粘詞禀呈上海縣署縣主汪瑤庭大令批云察閱粘呈映出信函甚多疑竇惟此等串訟之據陳紳等何致漫不經心悞落該命婦之手保無别有隠情迨前晚提陳紳抱告陳升曁馬黄氏之抱告章桂訊詰情由復訊由丹徒縣解來發廳看管之陶步蟾陶寅保步蟾供稱監生在鎭江源同福錢莊爲副經理陳德浚所控者係馬大人之妾姚氏所存銀欵已於光緒二十五年陸續還清有帳可核寅保供稱貢生在馬公館教讀已十有二年當時姚氏有欵存源同福莊已陸續還楚實與陳紳無干貢生被累半年尙求省釋大令將德浚所呈存摺四扣交步蟾閱視良久稱此摺並非源同福所出摺面圖章均不相符求鑒大令又察核郁記存摺計銀一萬兩寅保爲中保吳仰山見議因問寅保曰此摺是否爾畫押稱是大令謂旣有此摺何不清理答稱摺上雖有貢生之名然銀實未曾經手細情亦不得知大令謂察核此摺存銀的係姚氏之欵德浚係親串行是以代爲控追保藻尙未到案想無其人遂飭將寅保交保出外限三日内赶緊清理陳升禀稱寅保已在丹徒縣供認不可被其朦保出外大令怒喝令笞責陳升哀求再三始申斥數語而退 
[上海巡局紀事]  
　　日前南市金義泰沙船駛至蕭家廠修葺至夜半被偷兒竊去船上帳房中所儲洋銀四十一元及零星各物翌晨船主某甲投二十三七鋪巡防局報請緝查局員邱友林二尹允之昨日汛捕拘獲竊賊姚阿四江小六二名解送至局二尹升座研訊姚供稱此項竊贓小的分得洋銀七元錢一千文事由船夥某甲主謀非小的一人之罪江供稱小的並未同竊僅于事後銷贓而已二尹判令各責藤條五十下押候傳船夥質訊○昨日十六鋪汛捕某甲行至江海關前見有陸連生者肩負木植形迹可疑因卽拘解十六鋪巡防中局禀請局員黄衡堂二尹訊究 
[馬路工程局紀事]  
　　前日本邑南市濟源義沙布廠主盛某飭家丁持名片赴馬路工程局禀稱小的主人倩駁船戶陳毛毛李寳生裝運沙布突被竊去十四疋請卽究追總辦翁子文太守准詞飭差拘獲一干人發押捕房聽候訊奪○昨日船戶張比義潘恒山在某茶肆中結算帳目不知因何口角互毆致張額角被潘擊傷血流被面四十九號巡街捕見之一併拘送捕房捕頭立卽解送馬路工程局禀請總辦翁子文太守訊明究治 
[英美租界公堂瑣案]  
　　浦東瑞源米行跑街夥顧記生私收帳欵至蘇州河畔購取某小輪船票正在圖逃卽經包探金陳標拘獲搜出洋銀二百八十七元昨晨解案請究瑞源執事人顧煥文訴稱記生私收帳欵約共洋銀一千餓元請准帶回查明然後送案讞員張柄樞司馬商之偉繙譯准如所請著將洋銀一併領去俟查明後禀覆再核○榮記洗衣作主王榮福私將劉鍊卿托洗之衣二十五件付質報經包探張才寳查獲解案司馬判令賠洋銀二十元笞責二百板將作標封○費祥春投捕房訴稱頃被翁阿彩朱瑞陸兇毆捕頭令某包探拘獲解案費稱日前小的路遇翁朱不問情由恣意兇毆翁朱同供前者費駕平望航船時小的等曾托帶家信並衣服四件被伊藏匿今得途遇是以向索並未行兇司馬一併斥退○王法榮竊取其母洋銀兌換金約指一枚匪人曹阿毛知之投報捕房誣以搶掠捕頭令包探邵潤初解案王母申訴前情司馬判責曹三百板將王交其母帶回管束○楊友生方順金竊取徐阿福及劉筠等家金耳環金約指報經包探倪順泉劉阿炳緝獲解案司馬判各責五百板遞解回籍贓給各失主領去○孟正祥在某處開設柴行其屋與義昌太絲棧毗連屋中堆積稻草多至二千餘擔棧主恐肇禍端投報捕房捕頭令包探倪順泉將孟傳案司馬限一禮拜内將稻草移開如違嚴辦不貸○傅良予借宿六馬路某小客棧竊取同棧人洪小涵所携銀質對時表鼻烟壺等物報經包探金立生查獲解案司馬判責三百板遞解回籍○積竊王阿六竊取毛榮寳家水烟袋二枝報經包探趙銀河緝獲解案司馬判責三百板遞解回籍○姑蘇女郎張金寳被歹人某甲誘之來滬囑在某老虎灶茶肆中稍待候久不至無路可歸經巡街捕帶入捕房捕頭令送至案下旋有某老嫗投案請領司馬核得情節不符叱之使退將金寶留候解回原籍○杭大友在某老虎灶茶肆中與朱桂元口角扭毆被朱踢中小腹受傷頗重報經包探徐榮珊送至仁濟醫館求治一面將朱解案司馬著帶回捕房押候杭傷痊再核○樂阿三竊取董金生家衣服單被等物報經包探金陳標緝獲解案司馬判責三百板贓給失主具領 
[法租界捕房瑣案]  
　　積竊王金生阮雨亭迭次犯案前經包探解請讞員杜枝園大令訊悉情由判各枷號一月昨日期滿命帶案開枷各責五百板發攺過局監禁半年然後發落○李少樓張才發二犯行竊英界居民王顧氏家鈔票洋銀二百二十元兌換金戒指銀表等物携至法界被包探拘獲解經大令訊明判令枷號在案昨日失主投案具領大令著於翌日投公堂領去○車夫周小順串同朱阿林强劫陸邱氏所携洋銀六十四元控經大令迭次訊供比責矢口不承昨日命帶至案下各責一百板　之使出諭令帮同失主緝查○偷兒高桂亭薛阿四前經包探解案大令略訊情由暫行管押昨日著將高枷號一個月期滿責釋恭重責三百板即行開釋 
[金陵官報]  
　　八月初六日金陵營叅將陳麟書見叩謝保舉記名總兵行知候補道謝元福謝委楚西掣騐卡副將傅永貴叩謝蒙保總兵首府王禀知覆試時務課瓜中營遊擊曾紀策辭知縣曾祖樑謝委轅下校對差贑榆縣徐樹鍔專丁來省禀知順直賑捐保奬四品升銜初七日藩轅牌示如臯縣石莊司巡檢羅慶雲病故遺缺查有補用巡檢黄晸隆堪以更補統領江勝全軍候補道杜兪候補道楊兆鋆均赴蘇見撫憲均辭上海文報局候補道黄承乙統領淮北緝私副將鄧在庭補用遊擊　國楨委解例木湖南常德府同知蔣光由湖南來解例木赴京均到 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴革職留任河南巡撫奴才松壽跪奏爲豫省各屬查辦遣軍流徒人犯分别准减不准减遵照新章攺題爲奏敬繕清單恭摺仰祈　聖鑒事竊前准刑部咨光緒二十六年三月十二日欽奉恩詔内開各省軍流以下人犯俱著减等發落欽此即經刑部分别准减不准减議定章程奏准通行到豫經前撫臣裕長轉飭欽遵辦理去後旋復准行在刑部咨准軍機處片奏查各省送部題本悉憑檔案稽核辦理　行在並無檔案不惟考覈無據恐多疏漏請旨飭下各省督撫臣轉飭所屬酌量緩急若尋常年例題本即暫緩送部俟回鑾後再行照常辦理若係緊要事件准由各該督撫攺題爲奏以期妥速奉旨依議欽此等因亦經前撫臣于蔭霖轉行欽遵各在案兹據按察使鍾培詳稱據開封歸德彰德衛輝懐慶河南南陽汝寗陳州九府許汝陜光四直隸州各屬查明造報並將卷宗申送由司覆覈合將各府州屬安置遣軍流徒及已結未起解軍流徒監候待質在配在途脫逃在道會赦曁駐防爲奴等犯分别准减不准减及已逾十年並年逾七十聽候部議各犯造具清册同花名册呈請遵章且奏前來奴才覆查無異至准减不准减遣軍流徒各犯先經行司分飭各屬將情罪介在疑似者聽候部覆其毫無疑似不應緩减之犯應監禁者照常監禁應管束者仍行管束應起解者照例起解應准援减在配在道軍流各犯卽行遞回犯事原發省分定地充徒本省審擬已結未起解流徒各犯定地解配拘役准减徒犯分别遞籍提禁取保責釋以廣皇仁除將各册送部仍飭查明如有遺漏令速補造另詳核辦外所有查辦恭逢恩詔遣軍流徒人犯分别准减不准减緣由理合敬繕清單恭呈御覽伏乞皇太后皇上聖鑒敕部覆施行謹奏六月十一日奉硃批刑部議奏單併發欽此 
　　頭品頂戴革職留任河南巡撫奴才松壽跪奏爲豫省未奉部覆案件遵照新章彚案酌叙簡明事由敬繕清單恭摺仰祈聖鑒事竊准刑部咨各省達部案件約計日期可以奉到部文而尙未接見部覆者行令詳細查明係應題之案卽照新章彚奏等因咨行到豫奴才到任後遵查豫省已經具題尙未奉准部覆各案有封邱縣擬絞人犯劉意尼新安縣擬遣攺軍人犯郭順固始縣擬斬人犯胡秀林陜州擬絞人犯柴萬益閿鄉縣擬斬人犯趙達升祥符縣擬絞人犯劉心愷汝陽縣擬絞人犯張格意沈邱縣擬絞人犯劉人墜封邱縣擬絞人犯張騾尼淮寍縣擬絞人犯董苦等彚爲十案除將供招送部外理合敬繕清單恭摺具陳伏乞皇太后皇上聖鑒飭部核覆施行謹奏六月十一日奉硃　　批刑部議奏單併發此 
頭品頂戴革職留任河南巡撫奴才松壽跪奏爲豫省未奉部覆案件並移交命案遵照新章摘叙簡明事由敬繕清單恭摺仰祈聖鑒事竊准部咨各省達部案件約計日期可以奉到部文尙未接見部覆者行令詳查係應題之案卽照新章彚奏等因咨行到豫奴才到任後遵卽查明業經兩次彚報在案兹復查有安陽縣擬絞人犯馬金合祥符縣擬絞人犯何順興安陽縣擬絞人犯劉黑金羅山縣擬絞人犯張崇萌新鄭縣擬絞人犯張六尼新安縣擬斬人犯楊根林許州擬絞人犯魏膺媳鎭平縣擬絞人犯李和尙南陽縣擬絞人犯翟守仁祥符縣擬絞人犯王之葆等十起並前撫臣于陰霖審明移交命案擬絞人犯張振藍尉保劍兩起除將供招送部外理合敬繕清單恭摺具陳伏乞皇太后皇上聖鑒敕部核覆施行謹奏六月十一日奉硃批刑部議奏單併發欽此 
　　頭品頂戴革職留任河南巡撫奴才松壽跪奏爲豫省未奉部覆案件遵照新章彚案摘叙簡明事由敬繕清單恭摺仰祈聖鑒一竊准刑部咨各省達部案件約計日期可以奉到部文尙未接見部覆者行令詳查係應題之案卽照新案彚　等因咨行到豫奴才到任後遵照題案未奉部覆者業經查明彚報一次兹復查有汝州擬絞人犯霍張記羅山縣擬絞人犯熊應昌新野縣擬絞人犯劉虎娃登封縣擬絞人犯焦七鄭州擬絞人犯馬渙再延津縣擬絞人犯崔河銀許州擬絞人犯楊丙永城縣擬絞减流援例兩請人犯劉偵洛陽縣擬絞人犯朱勝子確山縣擬絞監斃仍應戮屍盜犯柴友亮等又准前撫臣于蔭霖審明移交偃師縣絞犯曹丙寅一起共十一案奴才逐覆核無異除將供招送部並仍查明續報外理合敬繕清單恭摺具陳伏乞皇太后皇上聖鑒敕部核覆施行謹奏六月十一日奉硃批刑部議奏單併發欽此廣東學政兵部右侍郎奴才文治跪奏爲恭報到任接印日期仰祈聖鑒事竊奴才於上年十一月底交卸浙江學政關防因遣人迎接奴才胞兄文海靈柩赴任稍緩曾經奏明在案嗣文海靈柩於本年二月初一日到杭寄厝停妥奴才卽於二月初八日起程由江西境内照便馳驛兹於四月初一日行抵廣東省城准兼署學政廣東巡撫奴才德壽遣員將廣東學政關防齎送前來奴才當卽恭設香案望闕叩頭祇領任事訖伏念奴才學疏識淺學政任得事繁深懼不能勝任惟有兢兢業業嚴密關防公平去取以期仰答高厚鴻慈慈於萬一所有奴才到任接印日期理合敬謹繕摺具陳伏乞皇太后皇上聖鑒謹奏六月十一日奉硃批知道了欽此 
　　松壽片再據布政使延祉呈據彰德府知府善承禀稱善承現年五十六歲係廂紅旗滿洲常森佐領下人由一品廕生吏部考功司郎中京察一等記名以道府用光緒十五年七月奉旨補授河南開封府遺缺知府奏補陳州府知府二十三年五月因與開歸陳許道穆奇先兒女姻親廻避調補彰德府知府今善承已故前妻係肅親王華　之女於同治三年四月間迎娶過門與新任巡撫松壽之故妻係屬同胞姊妹自應遵例以官小者呈明廻避今遵例在順直振捐局捐指山東並請先行委員接署等因到司據此查例載現任外官如督撫至親應以官小者廻避兹善承例應廻避並呈明捐指山東應俟接到覆准部文飭令請咨前往山東補用等情依照新章詳請奏咨開缺前來奴才覆查無異除飭將彰德府印務另詳委署外相應附片具奏伏乞聖鑒飭部議覆再定章知府一咨二留上次懐慶府缺出歸部銓選後復出懐慶府知府岑春煦廻避缺已留補一次今所遺彰德府知府廻避選缺照章仍應扣留外補豫省現有應補人員容俟奉准部覆按月截缺後再行請補合併陳明謹奏六月十二日奉硃批吏部知道欽此 
奴才連順那木濟勒湍多布奎煥跪奏爲司員年滿懇請暫留二年恭摺仰祈聖鑒事竊杳烏里雅蘇台各部院向來由京派防司員每屇三年期滿照例更換歴經辦理在案嗣於本年二月因其邊防請將年滿之内閣侍讀繼榮暫留一年業已奏蒙恩允兹查有兵部員外郎善貴於光緒二十四年八月間到防連閏扣至本年七月限滿理藩院員外郎繼普於二十四年十月到防扣至本年九月限滿均應照例奏請更換惟現在邊防雖撤而内地道路仍不甚通暢誠恐調換一時未能到防合無仰懇天恩仍將員外郎善貴繼普等二員留駐二年以資熟手一俟道路疏通該員等留駐限滿再行照例請旨飭部更換所有司員年滿暫請留駐二年緣由理合莅摺具陳伏乞皇太后皇上聖鑒訓示謹奏六月十二日奉硃批著照所請該衙門知道欽此 
　　黄槐森片再調補廣西布政使張曾敭已於光緒二十七年四月二十四日行抵省城應卽飭赴新任署廣西藩司篆務新授浙江布政使張廷燎例應北上請訓並飭於交卸後起行除分飭遵照外理合附片陳明伏乞聖鑒謹奏奉硃批知道了欽此 
 
