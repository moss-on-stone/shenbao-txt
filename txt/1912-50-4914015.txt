# 1912 - 50 - 4914015

 

Page 1

 
 
評論 
[嗚呼荷人又虐我僑民矣]  
　　是而可忍 
　　孰不可忍國於天地必有與立治内用文治外用武此亘古不易之常經也自滿清僭竊中原仇視漢族間粤諸同胞迭遭心懹故主之猜嫌亡命逋逃托足南洋是爲海外華僑之始迨後歐勢東漸滿清末運不能以武力懹柔遠人華僑數十萬椎心泣血於外侮之迭乘而所謂滿清政府者又類皆膜視僑民以放棄其民牧之責任由是虐特華僑諸慘劇 
一再迭演而迄未有已泊於今日民國肇興荷人復藉妨害治安以爲名面攔阻掛旗虐我僑民鳴呼前清之流毒一至於此禍烈矣 
雖然外交之能力亦視乎其人之如何耳初不得以一槪論也彼荷人今日殆亦醉心於亡清前事而故以是爲嘗試焉者撕攔國旗擄禁多人封報社禁通電設種種横暴手續以虐待僑民迢經新 
政府與之交涉則又游移其詞枝梧其說不曰荷官未接荷政府承認公文不應升旗以妨害治安卽曰我不應將改建共和國體通告華僑以升旗慶祝夫承認不承認何與升旗况升旗亦非一埠僑民之事何他人不干涉而和人獨干涉他國不妨害治安而獨於荷爲妨害治安至華僑亦同隷我國民籍我旣改建國體自當通告國民又何得以不應通告華僑爲口實耶即曰前清時代遇事必右外人而壓抑僑民然前清乃君主之專制民國係五族之共和前清乃異族之虜庭在在放棄責任而膜視僑民民國乃漢族之同胞平日以救民水火爲心臨事自以拯救同胞爲天職吾讀南京外交部致袁總統之電吾知其必有善術以處此矣 
　　况今日者屬當帝運告終而民國伊始一舉一動無不繫列邦之觀聽而爲異日之前師國内之問題旣得和平解决而不忍糜爛民生務以禮讓爲弭兵之計則其對外之政策自可仗武力以禦外侮必不忍使我海外同胞坐受荷人之魚肉困苦顚連而無所於告致罹滿清末造交涉之刧運此則有可斷言者矣 
　　善乎孫大總統於决議對荷交涉之後而又擬派海籌海容海琛三巡洋艦開赴爪哇保護華僑也國家重大交涉同題以筆舌爲前提以甲兵爲後盾二十世紀之世界無武力不足以保障和平而銷弭外侮此亦歐美政治家所公認者雖曰南北 
統一之基礎觕定一切建設諸手續百端待理大有曰不暇給之勢然國也者藉民以成立焉者也能保民斯能立國况我瑣尾流離諸僑民備受水深火烈之慘酷於海外旣極數十年矣一量而民國建邦當必有以拯救僑民雪沈冤而禦外侮作國民之氣以立外交之的寄語荷政府愼勿欺中華之無人而儕民國於清廷耳 
[專電]  
　　女界代表張羣英等要求女子選與權前日經參議院提議不贊成者居多數女界中有激烈派數人聲言此舉如辦不到當以炸彈對付議員 
　　孫總統因袁項城將次蒞寗一切要政須待袁來再行解决故决計暫留滬都督半月 
　　南京陸軍部委任趙念伯爲三十二旅長張振發爲三十一旅長顧忠深爲十六師長（以上南京） 
　　統一臨時政府人物聞已議有端倪内閣總理擬用唐紹儀或徐世昌或程德全陸軍長擬黃興司法長擬沈家本交通長擬梁士詒實業長擬張謇敎育長擬湯壽潛或章炳麟民政長仍擬趙秉鈞其餘各部及各省長官則尚未定局 
　　舊禮部以清太后萬壽事件呈 
 
 
 

Page 2

 
 
請袁總統批發頒行袁储中人大譁决請袁總統將該脱關涉民政各事帥歸併民部辦理該部人員一律撤銷 
　　天式枚極口反對共和謂前遊曆法國見法總統與齊民平等無異梁山泊中人物今中國亦將蹈襲此弊等語聞者笑之（以上北京） 
[公電]  
　　漢口湘湘聨軍電南京孫大總統黃陸軍部長武昌黎副總統上海伍外交總長各報館鑒南部暗潮日漸洶湧藉非袁公南來萬不足以維大局安人心某等聨軍駐鄂已久欲退不能欲進不可現升賊肆逆山西久告警矣公等和平解决之苦心又爲國人所欺然以建都問題旣經參議院第一次判决而不克實行則袁公之心路人皆知公等何必因循從事希圖苟安坐令北氛逼人胥我貔貅行見拚命流血换來之民國政府幾奄奄無聲息可爲痛哭茲某等披肝露膽秣馬勵兵敢爲民國請命袁果贊成共和則請速推誠布公毅然南來俾南北政府統一組織成立庶内部不起猜疑外交得免破敗五大民族幸甚若猶眷戀於專制巢穴負嵎思逞不惜人言不顧天命内訌外患民國危矣則某等誓必提兵北上拚一死戰不血洗二百餘年之穢污地不爲黃漢子孫愚見如此敬乞裁覆湘桂聨軍梅馨蔣國經趙恒愓黃本璞振等八行人同叩寢 
　　旅寗廣東同鄉電各報館鑒同人定期三月五日下午一時假座萬壽宮追悼朱邱陸程史及殉義諸先烈幹事部暫在總統府庶務處朱卓文代理旅寗廣東追悼會公叩 
　　河南紳商學界電各報館公鑒自共和宣布後全國民人共伸慶幸詎有河南境勇軍違抗命令率隊前進顯破共和大政實爲民國公敵尤其甚者軍行地言搶掠一空肆行殺戮怨聲載道請爲登之報端以成公罪河南紳商學界公叩 
　　南京陸軍總長電萬急陳都督鑒前公辭職經總統挽留興至滬又再三面懇勉其難諒蒙允諾茲閱報章公决意辭去爲公個人計未嘗不美但於軍事交通上失公援助南中秩序恐致紊亂萬萬以大局爲重輔助中央籌畫善後一切不勝感禱之至黃興叩沁 
　　大通皖事籌立處電北京袁總統南京孫總統各部長武昌黎副總統各省都督鈞鑒皖事籌辦處成立公舉范君厚澤爲理事長調和皖南北之意見同謀共謀共和幸福嗣後進作行方針尙希指示以匡不逮皖事籌辦處同人公叩灰 
　　太原閻鍚山等電北京袁大總統蒙古王公聨合會南京孫總統武昌黎副總統各省都督撫諮議局均鑒迭接蘇皖江北都督曁直埕魯豫各督撫來電建都地點咸以北京爲宜崇論閎議洞議悉無遺蓋以形勝論以事實論以經濟論目前自無捨北就南之理旣衆議僉同亟應早日議决以副國民之望倘爭持不已旣失南京參議院之信用而於共和本旨亦恐非宜政储創建經緯萬端似不宜以畛域之見再起衝突伏望擇美而從早日决定不勝盼禱閻鍚山李盛鐸許世駱成驤林君王大貞周渤王克儉梁善濟劉篤敬杜上上化欲如鏞等同叩宥 
　　雲南蔡都督電南京大總統武昌副總統曁稆省都督鑒據維西墮陲壕委員趙紹雲電稱控聞西蜀陸軍叛亂有數百人至察木多等處川邊鹽井張委員江卜叚委員勒派騎馬萬五千匹駐紥察木多屯兵三哨陸軍均到江卡委員哨弁亦將響應所至刦掠聨絡裏脅不下數萬如由巴塘以窺蜀或由江卡以犯滇均屬邊防必要請速派兵防堵等因當電飭麗江李統制維西霍副將統兵防堵并電派派桂軍一大隧前往守禦以免疎虞特此電聞滇都督鍔陽曆馬叩 
　　上海國民協會本部電北京袁總統蔡專使元培培王代表正廷南京孫總統武昌黎副總統各省督撫都督均鑒政府未建險象環生僑民被虐荷使藉口國未承認致主我無從交涉國都地點自有國會公决現在爭持街徒糜時日是諸公直欲陷中國於無政府之地位謹伸公論爲國民請命組織臨時政府萬衆日夕翹盼願諸公以交讓之精神謀全國之幸福國民協會本部儉 
　　北京袁大總統電國民協會公鑒馬電悉過承獎許至以爲愧尊論所見極允佩甚容俟籌商凱有 
　　台州共和促進支會電共和促進總會轉各報館鑒台州支會今日（即二十七號）開成立大會入會四百餘人謹聞 
　　山東統一會電各報館均鑒魯撫張廣建警道吳炳湘至東以來表裏爲奸逮捕民黨摧殘輿論屠即墨高密諸城數縣縱兵殺掠慘無人理共和宣布并不通飭各州縣種種劣迹罄竹難盡士紳震怒民怨沸騰前曾電請煙台胡都督遴派代表赴濟會議胡都督如約派丁鼎臣侯雪舫張弼臣等赴濟及到濟後逮捕三代表拘禁警署翌晨押送送丁侯二君出境庻張以擾害軍隊罪押送北京似此故意侮辱民國代表有心挑釁若不嚴重交涉無以洗我魯省三千萬同胞之恥現已公舉代表與袁總統交涉必逹撤退方免全省糜爛山東統一會公啓 
[譯電]  
　　羅斯佛昨日切實聲明願爲第三任候選總統全國聞之大爲駭異此事可爲共和黨分派之預兆外間皆料羅斯佛如不獲選將爲共和黨第三派之領袖其塔孚脫一派則信其領袖必能聨任現共和黨及民主黨各報皆在評論此事謂羅斯佛重入政界將開近年來未有之奇局云（鈕約） 
　　英國陸軍豫算增加英金十七萬磅及職員二百人全因飛船事業發逹之故政府已决議設立海陸軍飛逹之故政府已决議設立海陸軍飛船學校一所（倫敦） 
　　法國已有公文聲明各國如欲聨合調停意土戰事則法國亦願加八（巴黎） 
　　美國海軍大臣在下議院海軍股立證時力請按年加造戰艦兩艘否則 
美國在海軍國中必落至第五等日本將處第三等並請撥美金洋一百萬圓在全世界設立無線電以供美國軍艦之需用（華盛頓） 
要聞一 
[各友邦歡迎袁總統]  
　　駐京美公使對於吾國之改建共和政體極表同情自南京參議院公舉袁總統美使即將大總統就職時之手續及春儀式譯贈袁大總統而英公使亦於袁大總統往拜時極表歡迎之忱並云以中國第一次大總統見臨而又先臨吾國之公使署實爲無上之榮幸當日公使署皆整兵防衛俄公使亦陳明抱病未克躬親道賀爲歉惟某公使暑則殊淡然其殆别有主張歟 
　　共和國通例凡總統受事例須備文知照各國各國政府亦必以頌祝之詞答覆以示聨絡此次中華民國政府尙未完全成立對於通告各國一事頗費躊躇當時袁總統意擬俟新政府組織就緖後再行辦理而各友邦敦篤睦誼已紛紛致戟稱賀袁總統因之幕府中人多以爲各國旣有賀電卽可備文知照聞總統意以此事不宜稍涉冒昧但令覆書稱謝已於二十號備文照會外交團煩轉答謝各本國政储以盡禮尙往來之義云 
[袁總統幕府之人物]  
　　袁總統以臨時政府不日成立一切政務千端萬緒非得各種人才各盡所長不足以資佐理特於舊曆初二日大宴各幕僚從新分想職司以專責任各科人物分别如下 
　　法制　汪袞甫　施鶴初　金伯平　李伯芝　李孟魯　長壽卿　李枬方　董小蘭　曾叔度 
　　外交　曹潤田　桂智臣　蔡耀堂　陳徵字　顔駿人　張敝雲 
　　内政　汪袞甫　施鶴初　吳向之　金伯平　余東屏　許寳蘅　蹇季常　章魯泉 
　　財政　周子沂　葉譽虎　陸閏生　范靜生　王小宋　劉蒓生 
　　軍事　傳清節　唐執甫　王揖唐　哈雲裳　曹粲三　徐樹錚　靳雲鵬　吳光新　陶雲鶴　章遹駿　陳友白　劉詢 
　　邊事　陸閏生　曹潤田　舒賓如　唐執甫　梅擷雲　吳向之　張鳳輝　劉伯綱　陳士可 
[袁總統新設臨時籌備處]  
　　袁總統以統一政府尙未成立値茲新舊過渡時代不可無一籌備機關以爲改良政治之用爰在崇文門内堂子胡同設一臨時籌備處并訂定規約若干條探錄如下 
　　一本處爲新舉總統未就任以前籌備將來建設之機關直接隷屬於新舉臨時大總統以備諮詢顧問之用 
　　一本處分股如左（法制股）研究新舊法令預備各種草案並調查各國法律以資叅考（外交股）研究各國交涉事件及新舊約章預備將來繼續或修正並辦理直接交涉文件（内政股）現在四民失業滿目瘡痍所有安集人民籌畫八旗生計均應速籌辦法並研求實業發達進行之策（財政股）籌定臨時出入欵目並爲統一全國財政之預備（軍事股）聨合統一全國軍隊辦法並研究目前分配留及將來徵兵練兵之法（邊事股）對於東三省蒙古西藏及各邊省地方之特别計畫并維持其現狀 
一本處旣直接隸屬於新與臨時大總統所有各股辦事員應由新舉大總統選派一以本處各股辦事員組織爲聨合討論委員會遇有重大問題由全體辦事員開會討論 
　　一各股及聨合委員會討論事件纂成意見書呈由臨時大總統核定 
　　一此暫行規則如有未盡事宜隨時呈請大總統酌改其本處辦事細則另行規定之 
[再紀代表抵京後情形]  
　　大陸報云袁世凱被舉爲總統南京派往北京歡迎之代表今日抵京時全城歡忭自前清頒行憲政至清帝退位數月之間北京從未見有如此之盛舉雖以前兩事亦爲歷史上所創見而當其宣布之際國民對之殊爲冷淡與今日之歡呼雷動不可同日而語當時各大員軍樂隊幼年學生及各團體羣集火車站高呼歡迎代表此外民人扶老携幼駐足而觀者尙不計其數也 
　　火車站之外有以松柏紥成之凱旋門上綴花朶美麗悅自道上平鋪細砂狀若新成未經者軍士散立四處執械護衛正陽門向惟皇帝出八始啓片時此次代表抵京即大啓此門以納之後遂任人往來國民躬逢斯盛舉皆欣然此亦足見帝權之蕩盡無餘矣 
　　五色國旗飛颭空中全城煥然一新各代表皆服西裝惟京中各員雖已不穿袍褂仍未改易新裝各代表所至之處皆受歡迎旋即稅駕於貴冒學堂 
　　下午二時各代表往謁袁世凱以袁被選爲民國臨時總統之舉正式報告且呈遞孫中山之手書袁總統深讚南京參議院之舉動並聲明願受總統之任且請各黨恊助以圖恢復治安敦睦邦交 
　　各代表回至㝢館袁總統特設盛筳宴之筳宴旣畢各代表復與袁總統會談各代表請袁赴寗發誓履任袁之答辭外間傳說不一或謂袁遲早必有一行惟恐北方大局或將摇動故不願即離北京惟據最確消息各代表述及此事時袁謂容續討論有某代表出告人云袁已願行然袁似猶未明白承允大約不次會談時將有確切之覆言各代表欲袁卽時啓程且謂彼等之來卽爲迓袁至寗並主張以臨時政府設於寗垣聞唐紹怡曾告袁云南京 
政府必須袁氏至寗發誓履任雖駐寗數日亦無妨也 
　　又文匯報載北京電云據袁世凱親近之人云袁已切實面告唐紹儀必赴寗發誓以接民國新總統之任 
　　南京各代表於星期二日下午三時由唐紹怡介紹謁見袁世凱卽將孫中山及南京政府之函件呈遞袁以戎裝接見先向代表謝被舉總統之感忱又言深望各演說員所述之理想盡能見諸實行並謂一俟北方大局管理較易卽當赴寗就職袁世凱旣允赴南京各代表似已允以北京作爲臨時政府地點 
[南京臨時政府新借大外債之草合同]  
　　借款草合同一千九百十二年二月二十一號訂立合同中華民國（由財政部長陳錦濤博士代表後省稱爲民國）及俄國道勝銀行（由銀行之上海分行經理君代表以後省稱該銀行）所訂如下 
　　一該銀行照下列各條應借於民國一百五十萬金磅 
　　二本合同自正式合同簽字之日起以一年爲期其償還之法載下 
　　三周年五厘計息以所借之數計算 
　　四該銀行付欵以九七扣折算 
　　五此款爲民國之直接負欠當以其賦稅之所入備攗爲付息及償本之用 
　　六如於本合同廢止之前民國借有大批外債應即償還該銀行此次所借之欵若干惟償還之 
數不得過該大批外債首數次所交欵數之半 
　　七民國以後如第一次擬借大批外債若該銀行所條約款與他銀行相彷彿者該行有首先應借之權 
　　八本合同須一面由選任總統袁世凱臨時總統孫文一面由該銀行之總行及第十二條所載之南京叅議院電准該銀行於核准之一星 
期内應交付民國銀三百萬兩其餘均該銀行陸續交付惟每星期不得過三百萬兩第一次之應付三百萬兩應在上海交納以後每次交款約以半數在天冿交納半數在上海交納倘有更動再行後議 
　　九兌換本款由民國所派之代表决定某某銀行或在上海或在天津一如民國之意如兌換銀行爲非道腾銀行民國應以百份之四之一扣用付該銀行其由該銀行經手者則無此項扣用 
　　十如該銀行爲民國借得第二批大欵則第四條所云百份之三扣用按反比便歸還民國其法以償本日期相距之遠近爲准如距離愈遠則所還愈少 
　　十一本合同在核准前爲早合同核准後爲正式合同（參觀第八條）或有更動須經兩方面允可至核准之期以一千九百十二年三月一號爲限十二本合同須由南京現開之參議院投票公决 
 
 
 

Page 3

 
 
核准 
　　十三本合同共繕成四份由每方面簽字各存其二 
　　一千九百十二年二月二十一號兩方面於見證人前各署名如下中華民國代表財政部長陳錦濤見證人李德立俄國道勝銀行經理人凱里約見證人加盤尼　　附參議院審查報告　　 
　　一第五條（其賦稅之所入）改爲（民國政府所得之賦稅） 
　　二第七條彷彿改爲（等） 
　　三第入條後半改爲（以後每次交款或在上海或在他處由民國通知該銀行指令交付 
　　四第九條（或在天津）改爲（或在他處）審查員錢樹芬湯漪劉彦張耀曾谷鍾秀 
　　督撫都督改稱之又一說東南各省之都督與西北各省之督撫名稱各異當時袁總統幕府本建議槪仍其舊待將來國會公决外官制後再行更改茲傳聞袁總統因京中各部正副大臣已改爲正副首領而各省長官或沿用總督巡撫或稱都督殊不足以昭劃一擬日内通告各省所有現在督撫都督暫改稱爲各省省長一切職權照舊俟將來新官制議定再行歸劃權限决定名稱云 
[三紀荷官虐待華僑之交涉]  
　　北京汪兆銘電華僑聨合會諸公内務部參事田桐鑑第昨日抵京連電均悉聞袁大總統言已電駐荷代表劉人鏡君向荷外部交涉外部首領胡維德君亦與荷使交涉荷政府已允和平辦理惟第尚有疑者中華民國雖未經各國承認然美洲南洋各埠舉行祝典未聞千涉何獨荷屬如是該處瑪腰甲必丹等有無挑唆煽動助紂爲虐希速查明示復汪兆銘念七 
　　上海華僑聨合會電南京孫大總統外交部長各部總次長參議院北京袁大總統外六首領 
汪兆銘君鑒又接泗水急電旣云與荷使交涉業經開何以猶拿人今又監斃一命來電被截多方恫嚇慘無天日若交涉無效勢必一綱殲盡去電請勿登報並勿來電恐拯救未見慘禍先臨云云如何如何乞即電悉華僑聨合會叩感二 
　　第二電北京汪兆銘君鑒疊電諒已接到泗水華僑延頸待命急如星火若仍守前清故態不速爲拯救恐數百萬僑民從此灰心祖國外患之來必日甚一日中華民國何以立國如何速覆華僑聨合會叩儉一 
　　第三電北京汪兆銘君鑒武漢光復泗水華僑屢欲升旗慶祝均被瑪甲必丹阻制今南北統一又値舊曆元量係因其阻而起風潮　至有無挑唆助虐察其前後來電情形敢信其必有華僑聨合會儉二 
　　南京外交部致海牙中國劉代表電北京轉來尊電稱和外部謂我不應以國體事告華僑此事環球其悉若謂不應通告是並本國與國人通電之權亦加以干涉本部以爲和外部不應出此言希以此意轉達此案曲全在彼不能聽其狡賴尊處須抱定此旨據理力爭不必多作委曲語外交部宥 
[西報紀成都近狀]  
　　字林報云據新曆正月二十二日成都來函謂外間所傳正月十五日有匪徒四出掠搶一節實無其事成都地面漸見安靜各要道皆設有本栅由團練守衛所有匪徒多被驅散該處旗民皆受優特其口糧照舊發給並准其售賣私産俾資貿易其與漢城分界之墻即將拆毁至財政雖屬困難然自發行紙幣後而其困已紓今紙幣之數已逾定値蓋原擬向紳商富户籌債濟急因無成議故發行紙幣各敎堂業已開門由中國牧師管理各學堂俟過舊曆新年後均將開課省城四鄉雖尙有搶案惟大局似已大有進步此問各敎士皆預備於新年後回省矣 
[譯林（蘇譯）]  
風景如畫之瑞典（續）　島無聲譔 
　　噡仰王宫一日川角書記生瞻仰王宮宮有通用門二爲公衆自由出八之所庭内甚廣而無草木地用小沙礫平舗恰如小練兵塲蓋閱兵式實卽在此庭内舉行每當夏日國君居離宮時輒許於一定時間 
瞻仰其内部而徵收其游覽費欲瞻仰者先至階下之一室以待此時已先有游覽者數人少待人漸多其中有一婦人始則寂然無聲坐待旣久忽大聲而呼呼甫畢而門啓有游覽已畢者魚貫而出而余輩遂魚貫以入每人出錢二十五玉列此爲歐洲各國慴慣别無足怪也有招待者引入各室旋至一廣大之室蓋會議室也正面爲議長席有長方形之桌一周以大臣所坐椅數十只桌上有書藉三四册除議長席外餘都不美麗此内閣會議之議長席即爲御座蓋瑞典之内閣會議由國君親爲内閣議長實際卽爲天子親政其總理大臣率仰承意旨今見此内閣會議室其簡單如此良是詫異也 
[國君之政務室]  
　　迤　行至長廊之下見陳列世界各國之陶器但其中珍吕甚少壁間則張有法蘭西西班牙和蘭等名畫各室皆有特另名稱如克司達夫三世室却列司十二世室皆歷代賢明君主之名也各室巡覽旣畢更由招待者收錢二五玉列是爲招待金更入一室則爲國君辦理平常政務之事務室室内懸瑞典軍艦之大寫眞及各國皇室之寫眞如英國丁抺等之皇親戚亦皆與皇室民室之寫眞并列於桌前桌上有筆及墨水瓶而桌椅率皆樸素不盡美善孰知此卽瑞典國君之御座亦卽綜覽萬幾之處見者當不免訝其質樸疑其不類也其左側有護膜之拍衣浦管五六均附有喇叭式之口是蓋國君對於宫中各部各局親下命令之傳今管也未完 
[清談（我）]  
　　聞近日盛宣懹馳電項城祝賀新總統内有從前種種皆爲載澤所愚等語末後則叙國民一份子盛某字樣 
　　記者曰盛宣懹爾誤矣爾豈忘爾主張鐵道國有格殺勿論時乎此日雖作噬臍之悔誰人憐爾摇尾之態况今日漢冶萍借欵國人方將食爾肉寢爾皮驅爾奸奴於中華民國之外一份子三字同胞决不願爾爲我國民羞爾休矣爾還爲爾清朝之宫保 
小說 
[俄王之偵探（十四無名）]  
黑汲生着禮服偕水師提督訪本地官史士紳余乘小船往兵艦上訪余數年老友友名鄧方余前在朴資芧斯時與之認識以前每年水軍過此余必往訪訪後兩人形影不離曲盡數日之歡聚是日余往船上時鄧方適有公事不能偕余上岸因向余道我明日同你上岸同你吃飯又道我此時身雖在此心已返倫敦矣今日已有兩兵官得水師提督之應許上岸返英返英之假雖只四天二日三車二日在家若以在家時計之每點鐘價値約有兩磅雖費如許貴値但以我英水兵思家之切且謂其樂無輕余聞言微微點首余卽坐船面摇椅上鄧方倚於鐵欄干旁對余說道我這番是末次來到賴方再十一月個月後我便期滿歸家了又道我於下禮拜又將歸家一次且說鄧方在英水師的軍官中頗負盛名著書作論甚多小師提督平時不極許人作海軍中書論叭鄧方所作並不禁阻雖常因此開罪上官水師提督亦不之惜因知鄧方於海軍中情形甚是熟悉也余又與鄧方說及海賊事鄧方因問黑汲生何在余道在前告假一月回國現已來此但其妻尚在蘇格蘭因怕賴方暑熱之故鄧方道其熱難受宛如火爐余又道正是如此我俟你們離此後亦將囘我英國矣余叉述一奇事鄧方問何奇事此時適有一兵士送一信來余欲勿使兵士與聞乃與鄧方同步行至蓬下 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇都督關於敎育之指令]  
　　蘇省農業學堂畢業生楊鴻年徐均爔等具呈都督府請通飭高等小學均加授農商二課採用商務印書館敎科書又請飭高小三四年級添授實業一課等情茲將指令兩則錄後　　指令一禀悉自政體變更各項敎科書均待改訂查小學校令第十九條小學校課業所用圖書由圖書審查會採定現諸事草創尙未有此等完全機關未便指定某書不待審查遽爾通行各校前清輙以敎育行政官之命令强制各學校購用某項書籍有妨敎育之發達久爲通人所詬病所請碍難照准 
　　指令二據呈請將高等小學校三四年級加授實業敎科俾多數學生皆具實業知識誠爲當今敎育切要之圖應俟編有實業敎科書後通行各高等小學校酌量加授可也 
[蘇州商會名稱仍舊]  
　　蘇州商務總會具呈實業部總長請仍沿用舊名並另刋關防乞賜核示茲奉張總長批示略謂蘇州商會名稱以碍於條約習慣兩端姑仍沿用蘇府二字惟清商部頒給之關防自宜速即銷燬以新面目至關防式樣仰該商會暫用舊式改鈐記兩字自行刋刻餘俟本部商會新章頒布飭遵云云該商會奉批後業已遵照辦理俟鈐記刋就再將啓用日期分别呈報備案 
[盛氏久大典近聞]  
　　不准盤頂查封之盛氏久大典李炳章擬認繳八成具領禀請都督府仍照章放贖十八個月等情已記前報茲奉都督指令云查没收盛氏久大典原定免利放贖以舊曆年底爲限逾期拍賣歸公旋據商會呈請展緩放贖之期當經示諭准展一月再行截止體恤貧民不謂不至茲閱來呈乃以延期放贖爲詞請將該典存貨房産槪按八成價買而於免利二字有心抹煞深堪詫異要知該典貨産卽以八五拆計算尚難收支相抵公畳毫無禆益是以並未議定若准八成繳價則該典存欵將來按户歸償勢必不敷更鉅安有舍多就少之理即使加價承買亦應俟放贖展限期滿方可出售來呈所稱實行拍賣不再放贖等語試問可所見而云然該商果能核實盤頂則免利放贖期限之長短本聽自主今按八成繳價徒以延期放贖爲要求而於免利一方面絕不提及可見該商意存圖利非爲貧民計也所請碍難照准仰卽遵照此令 
　　先攤存欵久大典查封放贖現雖展限一月而所有公私存欵不能久懸不還茲由商會核明舊曆十一十二兩月贖下錢洋數目先行攤還五成已於舊曆正月初十日由各存户持騐憑據到會領取餘俟止贖拍賣再行一律清償云 
[蘇垣存茶免征貨稅]  
　　各省茶葉運蘇　花向來報捐落地分運蘇常鎭三屬給單騐免不再重征光復以後改辦貨稅各縣設立公所隔縣卽須加征當經商務總將呈請將已捐茶葉存貨循舊免征茲奉莊都督飭令民政長核議准予照舊運銷惟出運成數及運竣期限均應另定限制祗准七成出運並以五月十六號（卽舊曆三月三十日）爲度須將存茶一律運盡以免新舊相混因此係前清已捐存貨不能不變通辦理應另頒分運蘇常鎭騐單查照現數七成塡發俾使陸續裝運云 
[金閶零碎之新聞]  
　　頒發運土照蘇省巡警總局擬定頒發土店運土單照略云凡土店向别縣購運土者須持營業憑照開明某處某店向某處購運土若干呈候塡給蓋印二聨單照以一聨存局一聨給該店持照前往購軍單土不得分離每運土百兩繳照費洋一元以此數分别遞增遞减經過各關卡騐照放行如運土之數有與單數不符將溢出之數充公如有無照私運查出全數充公以五成充賞此項運土單照由各該店收存按月彙繳本局查核惟煙膏店限定在本處各土店購土不得向别縣購買違者罰懲 
　　飭查銅元廠蘇莊都督接奉財政部行文飭將蘇省銅元廠屋機器等項逐細造册報部查核當即將城内外二廠房屋機器分别造册呈送並 
聲明該兩廠應否開鑄銀銅元須候政府酌定幣制再行辦理 
　　巡警局遷移蘇省巡警總局本駐盤門舊銅元廠内現莊都督飭令即日遷出故該局已遷住舊日蘇州府署辦公矣 
[鎭江要聞錄]  
　　浙軍南旋清延退位戰事已止浙省北伐軍一千餘人因於日昨由臨淮南旋道出鎭江翌晨乘坐火車由蘇回浙所經之處秋毫無犯洵不愧爲節制之師 
　　監督關稅揚鎭常關稅務本由鎭江軍政分府監督現因分府撤銷經由蘇都督電飭該關稅務事宜暫由科長陳君辦理責成民政長楊振聲君就近監督按期將收數具報 
[雲間近事零拾]  
　　女校復開松郡清華女校開辦最早成効卓著自武漢起事人心怕惑該校因之暫停刻下時局大定女校同人爰提議續辦聞夏昕渠君雖辭校長之席仍允歲擔校費五百元並假校舍 
　　公推司令松軍司令鈕君北上後各界以沈思齊君聲望卓卓又已辭退鹽政事特公推擔任司令長惟昨日鹽政中人以松鹽事務非倚重沈君不能集亦開會堅留不知沈君肯兼顧否 
　　鹽局要電二十五號松軍政分府接上海松鹽局電云據顧浩電稱鹽　於二十二號有馬子謹等三人帶械踞　口稱奉貴分府命令等情查鹽政爲敝局專責該　因何事故被封馬子謹等是否由尊處派往請即復 
　　盜匪正法二號外河航船二十四夜在金家灣浦面被盜搶刧已記前報松軍水歸沈統領當派荷安營管帶楊純甫及李國楨楊廣生何嘉陞 
等率艇兜拿二十六日果在亭林小玄壇廟拿獲此案盜首張鳳鳴（江西人）許老窩子（巢湖人）王裕生（湖南人）三名解歸松軍政府由沈副司令會同沈統領嚴訊均供曾在鹽捕前營當差斥出後糾夥販私並在法華盛梓廟等處搶刦米石是夜由張起意截刧航船得贜洋二十餘元白米數担舵工不知被何人槍斃云云張有姘婦徐沈氏住並照寺南亦提到質訊所供大略相同時李哨弁復在張堰會同團勇拿獲盜匪彭友才黃秋生李得標三名解松會訊供均本地人曾糾衆搶刧各處夏横涇事主在屋面鳴鑼被彭所槍斃因於二十七日將張許王彭四犯綁赴小校塲正法黃李二犯解送司法部亦於二十八日絞斃 
[蔣都督之寛厚]  
　　浙东蔣都督出示云照得民軍光復伊始大局未定本軍政府爲維持地方治安起見不得不多派檢查員役在各城門各車站及碼頭檢查往來行李盡完全保護之責現在和議告成滿清退位天下統一無所用其疑懼所有城門車站及各處檢查應即一律停止以昭大公而安商旅除令知民政司外合行出示曉諭爲此示仰軍民人等一體知悉爾等須知本軍政府撤消檢查所以利交通而惠行旅仍不得挾帶違禁之物希圖嘗試倘敢故違定當按律重辦北不姑寛其各凛遵又出示嚴禁云照得浙省光復之始旗民即繳械投誠本軍政府於歸順之民一視同仁有完全保護之責業經出示曉諭並嚴禁民軍騒擾在案乃訪聞近有不法之徒假冒軍人借搜查軍火爲名擅入旗人家搜刧衣飾銀物實屬不法已極合亟出示嚴禁爲此示仰軍民人等一體知悉爾等須知人民家宅非依法律不得侵入搜索本省約法著有明條且民國光復已合漢滿蒙回藏五族爲大一統所有歸順之旗民皆吾同胞不容稍有歧視倘再有前項情事定即按例重辦决不寛貸 
[浙都督委沈鈞儒敎育司]  
　　浙省自改革官制分設四司所有民政財提法三司均已先後任事維敎育司夏曾估君迭次力辭去志堅决蔣都督以組織伊始需才孔亟會商參議院公决改舉沈鈞儒君爲敎育司業於昨日頒發委任狀矣 
[浙江之逃官錄]  
　　浙省光復後前清官吏之挾欵遁逃者槪以上海爲淵藪及政事財政兩部成立清釐公欵計侵呑有據者合道储州縣多至一百七十餘員而經人告發飭提各員尙不在内即經前政事部分派偵探四出綱羅嗣因改司問題緹騎暫緩現在四司確定聞新財政司勾稽侵蝕官吏之最甚者如道員陳翼棟黃孔厚知府張學年王賡夔知縣胡玉澤等十餘員已開列侵漁確數籍貫年貌呈請都督分咨湘鄂各省查拿解浙以便追繳 
[寗波錢業洋貨業盈虧表]  
　　甬市錢業除十八家共餘四十七萬八千元外餘如祥和蕃春恒和咸和同和乾恒元升元通牲琛謙和鼎昌大和賫餘同春等十四家均未獲利茲列表於左 
　　錢業　愼康盈五萬二千元　敦裕盈三萬元　瑞餘盈二萬六千元　鼎恆盈二萬元餘豐盈二萬六千元　震恆盈三萬八千元　益康盈三萬元　瑞康盈二萬五千元　益豐盈一萬元鉅豐盈一萬五千元　晋恆盈三萬六千元　泰巽盈二萬八千元泰深盈二萬五千元　愼豐盈二萬四千元鉅康盈三萬六千元成豐盈二萬五千元泰涵盈二萬二千元　振源盈一萬元 
　　洋廣貨業　同生利盈五千元　老源記盈三千七百元新甡號盈二千元　升源盛盈二千元　愼記盈二千元元　大亨盈一千九百元　永生祥盈一千八百元　大有豐盈一千五百元舒天成盈一千元裕豐泰盈一千元成新號盈一千元新新號盈六百元徐［祥記盈五百元廣大豐盈五百元　老協森平　同興平　福昌平　新源記平　協昌成平協盛平　巽元平　天泰源平　同福泰平　廣泰祥平　大有恆虧餘慶祥虧　升泰亨虧　咸大昌虧　源豐順虧　餘泰虧 
[粤垣舉女標統之風潮]  
　　粤東協字營標統余玉亭日前因公身故其部下有多數公舉其妻林三妹爲標統然所部三營内除八九百人公認外尚有六七百人反對其公認者以林三妹歴在高州助夫成功平時最得軍心舉之宜其反對者以本標多奇男子何必舉婦人爲標統不舉之亦宜旬日以來所部因此互有齟齬忽於舊曆正月初二早七八點鐘時候有大隊民軍馳至靖海門外同慶坊口之營盤着繳槍械因之互相决裂槍聲隆隆戰有點餘鐘之久當時附近各居民紛紛走避其狼狽情形目不忍覩所有五仙靖海一德社長堤各處路口均有軍隊把守不准閑人來往軍政府及各軍隊均派大隊到塲彈壓事後查悉轟斃三人傷十餘人又傷過路三人即由十字會抬往調治現由軍政府傳到兩造處息云 
[鯉湖抗捐案已結]  
　　潮州府屬普寗鯉湖埠人民因被勒捐與民軍互閧一案曾紀前報茲聞潮州安撫使陳委派陸晏如陳鏡秋率兵懲辦駐紥深坑鄉而鯉湖人民亦築疉樹栅勢不相下嗣陸陳施放開花大砲三十餘彈該埠雖受轟擊仍不甘服旋由安撫使加派方雲藻督隊接辦方先到金坑行營見地勢未能扼要移紥長美鄉直扼鯉湖之吭又傳檄附近小鄉多方布置示以威勢該埠衆乃惶懼懇人到營求息當已具結遵辦春條欵列下（一）民兵屍骸全繳（二）槍械繳毛瑟八十一枝無烟手槍二枝（三）繳從匪四名（四）禍首者火屋（五）賠死傷費一萬六千元（六）賠行李子彈損失費一千元（七全營往來盤費四千元（八）賞兵士欵六千元（九）醫欵銀二萬三千元（十）兵樂器具全數並馬二匹繳還已由鯉湖求息代表林璧卿林敎意林並　方雲友周仁山郭曉秋王子三陳夢星等遵辦矣 
[共和後之鄂江潮]  
　　季招討分途出師安襄鄖荆招討使季君雨霖到襄編制一切業已就緒日前與本部各員計畫僉議以攻爲守除一標兵士交由徐統帶駐襄防守外所有新舊各標營均一律出發分途進取一支由河口出發直抵鄭州名曰左軍一支由棗陽出發直抵唐縣名曰右軍自率部下與劉鐵等道出新田舗直搗新野會取南陽聞已部署周妥於二月十二日分途出發云又鄖陽府屬於鄂軍舉義之後業經奉檄反正駐防軍隊早已支配齊全惟各縣知事缺份尙屬仍舊殊多未合季君雨霖到襄後特委任陳君沛霖張君興漢等前往暫行料理並刋發民國知事信印多顆以昭信守所有前清時之印信當由該屬自治會員公舉代表彙送到襄季君已委毛君光易帶同護兵多名賫解來省呈由都督府核銷矣 
　　招商局修理躉船長江上下各國輪船互相競爭中國商輪惟招商一公司耳軍興以來招商輪船絕未開駛各國商船鼓輪鳴笛往來如織不獨於行旅不便利權上亦多外溢也前因招商漢局碼頭大躉船二隻於兩軍射擊時被炮擊沈内存貨物甚夥計有電線數百捆鐵絲數十担銅元百餘箱約値銀十餘萬之譜交通部以項躉船資本甚鉅無論將來歸政府或歸商民旣在卾州境内總應代爲保護惟此時水淺尙易爲力省緩春水漲發船身全没甚難挽救躉船等件棄擲旣屬可惜而將來各船開駛時又無起卸碼頭不便實多該部擬即雇工設法救起所有經費暫由該部墊支將來若撥歸商辦仍可責今如數償還此舉關係甚重不獨於經濟上大有裨益亦卾州亦應負之責任也聞現已據實呈請都督批示祗遵矣 
[滇軍與瀘軍衝突情形]  
　　援川滇軍頗爲蜀人所疑屢見四川都督公電舊曆十二月初三日滇軍因攻克合江與瀘軍大起衝突茲將滇軍自赤河所發電稿照錄於左 
　　滇軍都督府鑒合江已於江（舊臘初三）日克復請降重圍城中防勇全衆降服拿獲圍城同志軍三百餘人並力槍三百餘支審訊後均係良民卽行遣散合城百姓欣喜莫名惟瀘州異常狡猾我軍赴合時彼欲從中取利亦派總司令方率防軍三四隨往及我軍克復該地彼即仗我軍威先行入城肆行刧掠我軍出而阻止彼反行抵抗遂經我軍鎗斃百六七十名並擄毛瑟鎗百七十餘支我軍無死傷其合江所降巡防五營約百餘人已另行編配仍駐合江至瀘州政府内容極其腐敗擬設法改良如何處置俟妥辦再爲詳報鴻叩微印 
[九南鐵路公司開會紀略]  
　　二月十五號贛省九南鐵路公司爲商議借款開會首由董事宣告對付中央政府宗旨一中央需欵甚急贛省理合接濟但各省攤派之數須歸一律二贛省辦路固腼借欵然承借之款應先儘築路之用三俟各省供給中央之欵已有一定之數贛省自當照壧供給繼有股東演說謂現在辦法不外官辦或商辦然非少嘭股東所能取决且總協理均不在省擬定舊曆正月十六日開股東大會再行取决衆贊成隨擬定辦法二條（甲）積極辦法用商辦名義在滬借銀五百萬兩除還吳端伯百萬兩及銀行官號七十餘萬兩外餘欵均供築路（乙）消極辦法讓歸官辦股東股本一律承領公債票 
　　贛垣聨合會電控交通長贛省交通局長蔡公時光復之後自居局長已不洽於輿論嗣又運動部長爲政事部賀君所反對乃赴寗謁見孫大總統瀝陳贛省政界無才請派熊樾山等八人赴贛立理政務熊等來省馬都督卽於二十一號在府設筳歡迎惟聨合分會大起公憤以蔡公時爲衆所惡電控於總統而各界亦對以蔡某劇烈攻擊定二十三號在百花洲開會必有一番風潮也 
　　附聨合會上總統電南京孫大總統鈞鑒贛省秩序與他省等各省用人俱未由央派委今來贛者除熊樾山外前後三次有三十餘人自稱總統府因蔡公時面禀贛省人才缺乏特派來贛等情當此官制未定之時此等專制舉動總統當不出此况贛省並非無人蔡又爲衆惡僉壬全省各界譁然應請速卽查明並電取消贛省民國聨合分會蔡鼎升等叩號 
[北滿民黨之動]  
　公主嶺公主嶺谥　　正月初一日晨刻有民軍領袖某率領部下九咎俱穿洋服至交涉民 
 
 
 

Page 7

 
 
　　刑及商務分會各處晤談均皆贊成共和撤去龍旗改爲五色民國旗嗣後一切交易俱用西曆商務分會遂派警傳知各商家於初二日午前均皆開市歡迎民軍該民軍准於群仙茶園開演新劇以酬祝大家共和之熱誠 
　　傳家甸舊臘二十九日晚十一點鐘有梁擎宇者帶各同志二十餘人分赴傳家店舉事初到各區以四五人之力威嚇數十警兵降服惟三區起而反對亦未至决裂旋又奪據濱江廳及各局所毫未費力即以自治公所爲機關部分人保護各局所商民亦未嘗驚動至三十日早九點遣人請關道及地方官等開議此時始集苦力數十人分派持槍在局所門前侍立其中多烟鬼或痿靡一振之人見者咸竊笑之是日清晨電報局已爲所據官私各電槪不准發寄郵政分局亦禁其收信云 
[湘潭强迫剪辮之命之命案]  
　　湘潭縣自九十兩月以來其人民之遵示剪辮者已十居其九聞有一二未剪者不過頑固之鄉愚而已日前有廣西兵士路過湘潭偶於街頭見一挑水夫尚垂髮辮該兵士迫今剪去以手持之剌刀割之該水夫駭而卻走兵士隨後奔追該水夫無路脫逃即入一店舗甫經入門因皇遽失足撲身倒地該兵士即用剌刀從背面戳去其刀尖由胸旁乳際洞穿而出血流如注逾時已斃該兵士乘間逸去後詢知被戳之人爲協和醬園之火夫當經協同街團禀報到縣縣知事立飭兵役四出查拿而兇手已杳如黃鶴矣 
[本埠新聞專設華洋交涉裁判所]  
　　保護法律 
　　挽回主權上海民政總長李平書君於二月二十八日布告云照得上海爲通商巨埠洋人在租界外住居營業置産日見增多界外華洋交涉結訟時有發生而租界旣有西人自治之分則我境内之法律範圍依事實發生地法物産之所在地法行爲地法住所地法須定有鞏固之準據溯自光復以來上海沿岸之黃浦江以在租界之限外雖歸洋巡緝捕所有刑事已改解南市裁判所燔理其在租界内發生之刑事被告在華界者凡由捕房提起公訴會審公堂移請飭提已特行就地預審至民事訴訟亦援照租界定例以原就被俾我境内人民之各種身分財産均得受本國法之可障對於洋人原告仍實按條約履行本總長博採輿論僉以前項事實悉心辦理必有鞏固本國律法之效力惟須特設法庭選派精通中外律法之員遇有界外華洋混合公訴私訴於服從本國法訊斷外并參用中外訴訟法之適用秩序俾中外均能信服茲經呈明滬軍都督推舉前上海許交涉司辦理華洋司法事務先就南市市政廳并閘北各設法庭一處俾租界外遠近地方遇有洋人控告華人訟案均得由領事照會該法庭傳提人證春審理章程按照條約法例遵行現據具報已於本日視事所有該法庭應審之各種訟案以及華洋訴訟法當由該庭尅日公布并經公議續行組織該庭之上級裁判爲上海華洋混合裁判上控之所俾前清歴失法權有急起直追之效力合行布告爲此仰上海商民人等一體悉特此佈告 
[商界挽留李總長]  
　　民政總長李平書君以中華民國現已成立國是大定無俟賛襄當向臨時大總統孫君辭退責任允准與否未經發表惟聞本埠商界中人以李總長聲望素孚商民悅服不忍聽其告退爰特公請市政廳長莫子經君於昨日乘車赴蘇面求代理江蘇都督莊君轉懇挽留仍今李總長隨同都督籌辦新政想莊都督必能俯順輿情也 
[醋訊姚榮澤之預備]  
　　前清山陽縣知縣姚榮澤因冤殺击阮兩志士致動公憤由各團體公禀滬軍陳都督轉禀孫大總統批飭代理江蘇都督莊君將姚提解來滬等情經紀前報茲悉陳都督業已函請司示總長伍延芳君遴委熟諳法律人員僣執法科定於卽日在滬南市政廳開堂會審聞兩造家屬已各延中國律師預備到堂聲辯 
[鐵路人員喬欵]  
　　前清寗垣鐵路總辦厲玉麒財政勘辦處委員李崇鎏及管理契據委員諸以師均侵呑公欵逃匿滬上茲經孫大總統偵悉電飭代理江蘇都督莊君咨行交涉司照會公共公廨轉飭捕房於昨日派探將三人一併傳案訊究先據民國財政處代表郭定森君上堂聲稱三人所犯案情性質相同查厲侵呑公欵五萬兩李四萬餘兩諸六千餘兩尚有値價二百餘萬兩之契據合同亦被呑没均有實據且進出賬目尙在南京請爲嚴追訊之厲等三人延愛理司博易兩律師辯稱被告均係租界往户捕房自應保護今原告旣稱南京尙有證據應請飭令各人將證據繳出案歸公堂訊理聶襄讞商之英副領事翰君以案須詳細研究判厲交五萬兩李交四萬一千兩諸交六千兩人銀並保定期下禮拜三開特别公堂再行會訊 
[女犯帶領子女之阻力]  
　　公共公廨女押所内向准女犯帶領子女五同居住近因留養日衆兼有迷途待認之孩愈形擁擠駐廨西捕以似此辦法殊非愼重押所之道於昨日禀奉關讞員先將拐婦陳王氏之男孩阿蘇與是案内之男孩阿榮女孩大妹暫送棲流所留養候該氏收押期滿准予帶堂給領 
[江陰工商公所定期開會]  
　　尙文門外江陰工商公所内所駐之進行隊業經陳英士都督飭遷已見前報茲悉該帮同鄉以董事薛醴泉君等倡辦借材善舉等事破除情面力顧太局爰定於舊曆正月十四午後開週年大會報告出八賬目並籌商各事以垂永久而聨鄉誼 
[巡土得賄庇賭]  
　　北段九區區長張光烈訪悉該區巡士汪金福私向朱家灣管弄張港等處各茶館索賄洋兩元九角包庇聚賭匿不報告前日勒令交出賄洋一併充公並即開革以昭爛戒 
[鄂軍需用炮彈]  
　　製造局李總理前日接奉武昌黎副總統電諭以鄂軍需用克虜伯八十磅後膛生鐵實必砲彈一千顆令卽配齊解卾昨李總理已飭檢出前項炮彈二百箱每箱五佃共計一千枚准於二月二十八日裝輪運卾 
[平湖商團領槍]  
　　平湖商團董事陳朱二君日前至製造局繳價請給九響毛瑟槍二十桿以資操演現經李總理允准於前日發交二君運回應用 
[德國槍彈運滬]  
　　滬軍陳都督前請浙紳虞洽卿君訂購德國新式槍四千桿子彈二百五十萬顆茲於前日運滬發交製造局代爲存儲 
[進行隊移駐鎭江]  
　　滬軍進行隊第二大隊之第一二三四各中隊曾奉該隊趙總司令諭令由滬開赴金陸三牌樓地方暫駐在案茲悉趙總司令現奉陸軍部命令以金陵防軍甚多應將第二大隊之各中隊移駐鎭江防守業已由該隊長於二月二十八日由寗往鎭並將移駐日期報告駐滬趙總司令查核 
[閔行鎭領防護]  
　　閔行鎭董事顧君等以該處匪棍甚多時常肇禍特商製造局李總理請給日本二十二年前所造之洋鎗一百桿以資防護聞李總理已允照發 
[共和女開學預誌]  
　　美租界海寗路西天保里對面南川虹路新創共和女校一所分初高等小學國文英文圖畫專修科共五級額設一百五十名於各專科中兼授法政體操專門學術以應今日女界贊助共和注重武事之趨勢開辦經費全由同志捐助經理校務擔任敎課者均盡義務不取薪俸意在鞏固基本徐圖發達現在報名者巴有五十餘人定於舊曆正月十四日午後二時行開學禮想届時必有一番盛舉也 
[瑣聞城内]  
　　借地考試○地方審判廳昨出牌示云照得本廳續招考承發吏業經示期本月二十九日十時在本廳考試如有合格愿考者先期來廳報名在案茲查報名册人數甚多本廳地方不敷應用已改借敬業學堂爲考試之所仰各報名人准明日十時携帶筆墨前赴敬業學堂聴候點名給題考試可也幸勿自誤其各知照　　溺愛不明○高丁氏因伊子美郎無辜被陷呈奉檢察廳批云爾子美郎迭次紏衆行刧經警務公所緝獲送廳正在嚴訊何得妄圖保釋特斥不准 
　　押犯妄想○押犯王克亮等禀求保釋奉檢察廳云卷查該犯因謀財害命拐賣幼女被畢王氏控經英公堂送由前清上海縣迭經研訊謀命一層雖無屍身証據拐賣一節已由買主王巧雲証明屬實據供定擬自有應得罪名候查案核訊所請開釋之處毖難照准 
　　有錢難用○毛吳呈訴援律贖罪求請恩准等情奉檢廳察廳批云訴悉查刑律第四十三條凡受五等有期徒弄或拘留之宜者其執行上實有窒碍時得以一日折算一元易以罰金今爾子毛小棣經審判廳判決處以三等有期徒刑監禁三年不在易刑處分範圍之内所請贖罪一節應母庸議 
　　都督府批示○民人梁成呈批禀悉此案前已令飭統帶從速清理業經明晣批示知照昨據該統帶呈復情形又令飭李統領查報迅結在案該民人自應靜候辦理母庸再凟 
[南市]  
　　胆大妄爲○前晚有匪徒三人突將新馬頭張祥記鐘表店之大玻璃門擊碎攫取銅銀對時表十枚逃逸事後即由店主至市政廳報告情形請飭查緝 
　　彈　何何○某偵探前日在十六舗大連碼頭查見德興輪船庖丁温福生將漢口販來之砲子銅壳數十斤賣於某銅店並有同類劉金元先已售去五十餘斤當卽一併拘至裁判所訊據供稱在漢口買來係是廢銅並無别故判留候查明實情再行發落銅壳暫存 
[閘北]  
　　定期開學○閘北地方自治公所昨日發出通告云照得本公所設立閘北自立第一初等小學校照章於三月初五日卽舊曆正月十六日開校凡有志向學者務必先期來所報名以便註册　　勒交身價○毛戚氏近至總局禀稱曾由時阿品周惠生等爲媒娶錢談氏爲弟媳出洋五十五元不料談氏來家留宿一宵翌日即潛行逃去業將時周等扭控三區詎該區區長判時罰十元立予開釋拐騙重案竟置不理求請提究等情昨由劉乎長委令周科員將時周一併提訊互相推諉判分别還押勒交身價再辦　　何可勉强○江北婦人王劉氏禀控鮑開宣串同卞魁文拐匿伊女阿四一案昨經總局周科員提訊劉氏供女已許字顧姓求恩給領回籍是時周科員欲將阿四斷給卞姓完婚劉氏不允大聲呌屈乃判令阿四還押着氏邀婿到案方准具領 
[英租界]  
　　股票紏葛○英商蘭味控張金觀不付代購橡皮股票銀兩前日午後由公廨讞員關絗之君會同英康副領事傳訊原告代表高易律師偕原告上堂請追被欠銀五千五百六十三兩質之張延穆安素律師到堂辯稱原告係是　客不負責任依據法律無出面控告之權復向原告律師辯論良久中西官判令被告仍交原保候下禮拜二再訊 
　　各執一詞○新署對門費乾元藥店主費桂華因担保作頭吳錫候承包海寗路徐姓房屋侵呑造價銀四千餘兩被吴在廨控告並被春記磚灰行等控追結欠水木各料銀二千餘兩迭經傳訊並移水木公所查理在案前日午後由廨復訊原告吳鍚候及春記磚灰行王紀堂源亨木行王時敏及倪子濤等偕同房主　殷氏及徐馬氏代表馬秋岩上堂証明環求究追質之被告延中國大律師丁榕君到堂辯護並稱尙有造價一千餘元未曾收齊所有付出各欵均有賬據可查且有見証可以到堂証明聶襄　以兩造供詞各執判被告仍交原保着於下禮拜二各邀見証到堂再行核斷 
　　督同算賬○粤人劉海控同鄉人李堅不理欠銀一案前日午後由廨復訊原告投案求追質之被告延博易律師到堂代辯判交原保候派人督同算明賬目再行訊核 
　　限期理處○王怡庵控沈察甫不還合做輪船買辦墊欵洋九百餘元前日午後經公廨聶襄讞偕同觀審西官英翰副領事訊據被告認欠屬實判交原保限兩禮拜向原告理清 
　　追獲流氓○流氓蔣龍虎前日在四川路攫取丹國婦人皮夾一只内有現洋十五元當被巡捕追獲昨解公堂經關讞員會同英康副領事略訊一過以原告係是丹商判蔣押候照會丹領到廨會訊 
　　過犯復來○無賴孔祥林前因引誘西人雞奸由廨訊實驅逐出境在案詎前日又潜入租界被探查獲昨解公堂訊明判押三月期滿仍逐出租界 
　　馬夫殘忍○馬夫周掌發因將病馬駕車由捕查獲昨解公堂訊明判將馬送往醫院醫治如驗明無用即送工部局宰斃醫費令周担承並着罰洋三十元充作畜甡　經費 
　　男女串竊○陳德文劉李氏因串竊雲南路陳王氏家値洋八十元之衣物逃匿法租界經法包探查獲送入總巡捕房昨解公堂訊供一過判陳與李氏分别押候飭令法包探到廨証明再核　　推抵借欵○英商麥尼爾控金友梅抵單不贖由廨判金押限清理在案昨日復訊原告代表高易律師上堂請追訊之金供現實無力取贖判將契給原告管業金交保開釋 
　　無端逞兇○王永炎王桂炎因將徐阿順無端毆打由捕查獲昨解公堂訊明判兩王各罰洋五元充公 
　　能否認罰○塌車夫彭掌生因拖車不愼撞壞工部局電桿被捕查獲昨解公堂訊明判罰洋二十元充公如無力繳洋改押三禮拜 
　　入門不易○公共公廨昨出條示略謂凡欲進押所探望者自西曆本月二十六號起須先向公務處問明得其允准方可於午後二點鐘起至五點鐘進所探望如有緊要事體須先向駐廨監察員處請領照會方可不論時刻進内探望其各知照 
　　小孩何來○青江婦人包王氏趙王氏前日由原籍帶領男孩小麻子小兒子女孩周七子小丫頭七珍等五口乘輪抵滬被包探金泉叙要見以其形跡可疑一併帶入捕房轉送公廨昨由官媒將兩氏與孩解案略訊一過判兩氏還押五孩併送濟良所候查明來歷再行解案訊核 
　　不認拐賣○藍阿三張祝山因拐賣季培林季文炳家小孩季小毛並六歲男孩小林子前日被探查獲昨解公堂訊供不認判一併押候查明於０誷禮拜四再訊 
　　婢女瞻怯○北京路七百十八號門牌徐撫辰家婢女徐湘娥前日竊取家主金飾逃出嗣聞報捕查緝該婢胆怯遂自投捕房由探沈阿岳詢悉前情將婢送留公廨於昨日傳同原告解案訊明判湘娥押一月期滿仍交其主領回管束 
　　是眞老賊○周行泉偷竊華裕興等七户衣物由探查獲昨解公堂訊知周係五次過犯着押西牢二年半期滿逐出租界 
[美租界]  
　　收賣贓物○昨有吳淞路某姓家婢女蘭香私竊主人之物賣與收舊貨人瞿阿寳被某覺察鳴捕將瞿拘送捕房捕頭諭押丐牢一天以儆 
　　三婦爭風○婦人徐楊氏劉柯氏張王氏昨在天潼路爭風互毆被捕併送捕房捕頭斥不准理 
　　小孩跌傷○前日一午有一日本孩童搭五十一號電車至北四川路跳下跌傷頭面由捕送入捕房交其家屬領囘療治 
　　賭徒鬥毆○陳阿林唐東友戴雲泉昨在西華得路因賭起衅互相鬥毆被捕併送捕房押候究辦 
　　小紅被拐○昆明路二號龔姓家之婢女名小紅年十六歲昨忽被人拐逃四尋無着由龔投報捕房捕頭允爲查緝 
[法租界]  
　　証明付欵○張文才曾至公廨控稱前由蕭和卿來邀各做生意當付銀二千兩洋六百九十元訂立合同詎蕭領洋後遂置不問請爲追究等情經廨員提訊據稱係與李實仁互訂合同並未與張交接須李到案方可對質奉判交保着張邀李來案再訊昨日由張偕李到案張稱引欵確由商人過付故爲代表今李親自到案務求嚴追質之李供詞相同聶讞員判令退去候着保人將 
蕭交案再訊 
　　無可搪塞○月華樓茶館時招賭徒在彼聚賭茲被捕房查知飭探將該茶館主王阿根傳至公廨請究王卽偕同婦人王朱氏投案供稱樓上借與氏住此次賭博係在氏處與小的無涉聶讞員以王前因犯賭懲罰有案今捕房旣已查明豈容勾串搪塞判王罰洋十元充公押候交洋開釋氏無干吏去 
[來函]  
　　温宗堯君力辭國民愶會幹事總長函敬啓者竊鄙人承蒙諸君子不棄以幹事總長相委屬馳驅會務分所應爲惟日來諸事倥偬擺佈不遑自顧才絀任重力所不勝謹當以會員從諸君子後稍盡微末幹事總長一職恐致貽誤務祈另舉賢能會務幸甚鄙人幸甚 
[日輝織呢廠來函]  
　　啓者昨閱惜陰公會發起中華織呢公司說帖内開（吾國織呢廠除日輝而外　然無聞然日輝所出亦僅光呢一種其花樣亦爲有限）一節不勝駭異查敝廠所出有花呢最呢細呢軍官呢斜紋呢軍用毛毯衛生絨女子手織原料絨線等種類繁多不勝枚舉花呢種類尤多有格子者柳條者方者圓者絨頭有捲者直者順者逆者凡市所見者敝廠卽可仿造機輪稍變式樣卽隨之而異不知機織學者已目光炫耀匪夷所思個中人則一舉手之勞也不知該會何所據而云然或彼所見者僅光呢一種然該會以國計民生爲前提不察皂白　立爲說以誣蔑他人必非該會所悄爲若不亟行更正非徒與敝廠營業有碍抑且與實業前途不利乞代登報端以釋群惑爲幸日輝織呢廠工程部同人頓首 
[來件]  
　　統一共和黨成立公佈　　光復以來海内熱心志士羣思結合團體發表政見以貢獻民國惟團體以分而勢力卽減或未易到達其目的今共和統一會國民共進會政治談話會以宗旨政見相同聨合爲一大政黨定名统一共和黨以期一致進行庶於民國前途有所裨益也特此佈告本黨上海交通處設五馬路祥麟里十三號門牌電話三千一百六十七號 
　　國民共進會共和統一會政治談話會敬啓統一共和黨規約 
　　第一章　總綱 
　　第一條本黨以鞏固全國統一建設完美共和政治循世界之趨勢發展國力力圖進步爲宗旨 
　　第二條本黨政綱如左一釐定行政區域以謀中央統一二釐訂稅制以期負擔公平三注重民生採用社會政策四發達國民商工業採用保護貿易政策五劃一幣制採用虚金本位六整頓金融機關採用國家銀行制度七　　鐵路幹線及其他交通機關八實行軍國民敎育促進專門學術九振新海陸軍備採用徵兵制度十保　海外移　勵行實　開墾十二普及文化融和國内民族十二注重邦交保持國家對等權利 
　　第二章　黨員及入黨手續 
　　第三條　凡具有公民資格年滿二十歲以上者皆得爲本黨黨員 
　　第四條　凡欲入黨者得有本黨黨員二人介紹本部經總理　許支部分部經支部長分部長認許方爲有効 
　　第五條　黨員入黨時須納入黨捐一元 
　　第六條　本黨黨員皆得被選任爲本黨職員 
　　第七條　本黨黨員皆負有忠實本黨之義務如欲脫黨時應提出理由書本部須得總理認許支部分部須得支部長分部長認許未經認許時不得即入其他之政社 
　　第八條　本黨黨員如在外經營務須隨時報告本黨 
　　第九條　本黨黨員如違背本黨規約及以個人行爲敗　全體名譽者經職員會多數議決由總理宣告除名 
　　第三章　職員及其任務 
　　第十條　本黨設總理一人（暫缺）總務幹事五人參議二十人財務監理員三人文牘員六人會計員二人交際員三人庶務員二人 
　　第十一條　總理代表本黨主持一切黨務 
　　第十二條　總務幹事贊襄總　辦理黨務 
　　第十三條　參議參議本黨重要事務 
　　第十四條　財務監理員管理本黨財産并檢查會計 
　　第十五條　文贖員擔任各地往復書牘并保管記錄一切文件　　第十六條　會計員分任本黨收入支出 
　　第十七條　交際員專理接洽黨員及聨絡事務　　第十八條　庶務員整理本黨一切庶務 
　　第十九條　總理未舉业以前一切黨務由總務幹事以合議體行其職權 
　　第四章　選任職員及任期年限 
　　第二十條　總理總務幹事及參議由全體大會投票公舉 
　　第二十一條　財務監理員由職員會公推文牘會計交際庶務各員由總理指任總理未舉以前由總務幹事恊商指任 
　　第二十二條　以上職員任期均以一年爲限但得連舉連任如有缺員時遵照二十二十一條辦理 
　　第五章　開會時期 
　　第二十三條　本黨開會分定期會特别會通常會三種一定期會每年一次由總理於國會開會前定期召集本部黨員及各支部分部所派代表開全體大會但須於會期一個月前將會所日期提議事件預爲通告（邊須用電報） 
二特别會如有重要事件發生一時不能召集支部分部黨員得合本部職員及各支部分部黨員在本部所在地者開特别會議 
三通常會召集全體職員每月開會一次但有職員十人以上之陳請亦應召集開會 
　　第六章　黨員 
　　第二十四條　本黨黨費由黨員捐集分常年捐與特别捐二種常年捐六元分一六兩月繳納特别捐無定額由黨員自由捐集黨員一年以上不繳常年捐又不通告理由者當宣告除名　　第二十五條　本黨每歲出入欵項於年終十二月内由會計員造具表册經財務監理員檢查後登報報告全體會員 
　　第七章　支部分部之設立及與本部之關係 
　　第二七條　本黨於行政區劃未改定以前設支部於省會隷屬於本部設分部於各府州縣隷屬於支部但宗旨政綱及黨員入黨手續應照本規約第一第二章辦理 
　　第二十八條　各支部須將該支部及其分部會員名册按月具册寄送本部 
　　第二十九條　支部分部對於本部有維持及報告調查之責本部對於支部分部遇有重大事件亦應隨時報告但分部則由支部轉達 
　　第三十條　各支部分部黨員其權利義務與本部黨員同 
　　第十十一條　各支部有重大事件關係全局者得提議於本部由總理召集開特别會議 
　　第三十二條　各支部分部除將入黨捐彙交本部外應以常年捐十分之一作爲維持本部經費但有特别需要時彼此皆應量力恊助 
　　第三十三條　支部及分部章程得斟酌其情形自定之 
　　第八章　附則 
　　第三十四條　本黨創辦日報雜誌發表政見鼓吹與論其章程另定之 
　　第三十五條　本黨規約由發布之日即生効力如有碍難施行之處得由三分之一提議經特别會議議决得變更修改之 
　　第三十六條　本邵事務所國都未定以前暫設南京上海及漢口分設交通處 
 
 

Page 8

 
 
自由談 
游戲文章 
[女子兵書（續）] [  愛]  
　　剛術總論柔術窮而不繼以剛術即爲一種日受鞭撻幽囚冷室之懼夫女子其憂愁鬰結痛苦悽慘實與養媳雛妓遭惡鴇惡姑淩虐相同凡初試剛術首宜用刁忍之計或遇臥不起遇餐不食夫若見而生憐用好言暗地撫慰則中計矣如是計不效惟有與夫對罵舌剣唇槍或能以言調作戰捲具是而不勝即用第三策頓足號咷喚天呼地或即就地打滾作撒潑狀凡男子屬生意中人見此態未有不懼者也設夫非士商猶能忍受不睬則以詐死之術進詐死之法宜用芝蔴膏或黑荳沙塗滿口角若呑生烟然或用刀割破皮膚或用繩假作縊死狀以上四術尋常褦襶丈夫未有不中其計者也如以上四策能行其夫必有過人之識特别之 
性宜繼以脚底抹油之計蓋男子雖能料透以上蛼事爲女子兵法中之長技坦然不顧若接以逃逸之計則未有不愛其資財置逃婦於不究者也若夫屢獲屢撻婦宜屢撻屢逃必使夫無術以相箝制此策若仍無效則夫婦愛情絕矣則惟有設計控夫以難堪之事使自求離異日後另嫁一夫或爲姘頭搭脚之事仍以剛柔各術輪流試用則吾女子軍終必戰勝於男子也諸君不見世上怕婆黨之盛乎蓋未有能脫剛柔九術之範圍而成爲一家之專制丈夫者也世言縊死鬼討替有三技一誘一詐一嚇今吾輩挾此九術又何往而不利哉 
[新四書附註] [  子序]  
子曰袁慰公譎而不正孫中公正而不譎二公皆革命鉅了攘夷敵以興漢室者也雖其以力假人措置不同然中公討虜仗義宣言不爲詭道尤爲正大光明慰公藉督鄂以入閣而陰謀以翻虜其譎甚矣 
　　革命黨人曰大哉孫子功成而無所希求子聞之曰吾何求求職乎求利乎吾爲民矣子曰孟之反善伐奔而先將成功復自誇曰非吾首難革不成也阿公問國都於子序子序不對子曰猶豫不决利外人也議案反汗函電爭擾不知瓜分將至爾 
海外奇談 
[夫婦奇性] [  頌斌]  
塔哥賣ＴＡＣＯＭＡ美國西方之商埠也該處大司脫西報載有夫婦二人成婚二十五年伉儷間愛情甚篤惟終日若聾若啞從未一通言語卽有事故亦惟以手代口若中國古時之息夫人者上月二十七號妻忽啓齒勸其夫飲咖啡其夫莞爾微笑曰唯乃言尙未了貌忽有異家人驚訝立請醫生騐視始知已得心疾僅隔二周時而逝及查其遺囑則已處分所有財産槪歸其妻收領所遺尸骸煅骨成灰携至河上風急處吹散之聞其事者羣以爲莫名其妙云 
逆境盧隨筆[  天恨]  
　　寄禪上人著名之詩僧也其詩已膾炙人口予庸敢謬贊一詞著有八指頭陀詩集行世庚戍夏日予約友人避署天童得與晨夕過從高譚朗吟日空古今詢極一時之樂予猶憶其舊蜍贈陳三立伯巖一首最錄之以供同好詩曰一别長滗碧朗湖西風雨　各蕭疏江山所遇非故物歲月相爭成老夫身外浮名隨世變樽前明月照心孤他年肯入蓮花社不待攅收酒可沽上人今年八十餘矣其詩酒猶剛健若此非所謂老當益壯者乎 
同里王恩甫君别號溪西漁隱曾主滬上各小報工書法娟秀有丰姿擅繪事曾作范蠡載西施遊五湖圖及公孫大娘舞劍圖筆酣墨舞神采奕奕極爲時人所歏賞題圖詩亦佳五湖圖云美人醫得越王愁忍辱吳宮報國仇一沼功成歸去也鴟夷泛櫂洞庭秋舞劍圖云鑌鐵芙蓉七十二流星落月怪生風坐中俠士動顔色起立瓊筳剪燭紅人間三絕君绵具焉其德配楊霞卿女史雅眞别署繡餘吟館亦工詩善畫所著花團錦簇圖爲藝林所歆賞名流題詠殆遍惜早歸瑶池才女不壽抱恨千秋 
　　前清京朝官邸門每歲首必書朱聨其通常者如聖代即今多雨露諸君何以答昇平臣心如水帝德同天比户皆是有旗員某好弄文字某歲朝題其門曰門心如水物我同春詰旦閽者來報曰昨晚不知何人將門聨點竄旗員曰點竄奈何閽者曰塗抹心我二字於聨首加陰陽二字旗員不省時有坐客默念之不禁失笑此予師馮冰叟爲予言之 
紙上空談 
[大玻璃罩] [  鈍根]  
　　上海英租界南京路廣闊平坦車行無聲羣稱完美余獨猶有餘憾每當霖雨之日行人張蓋相觸頗感不便人力車夫與站崗之巡捕淋漓雨中未嘗設法以救之鄙見宜於空中設大玻璃罩橫跨街市其高度與最高之房屋相等其架柱粗如電杆而中空可兼瀉水管作用頂上之玻璃扇可隨意開合天晴則開天雨則合側面亦有玻璃扇開時較多以通空氣架之全體皆以鐵爲之浸以　汁著火不燃可免延燒之患如是則有利無害行人不須雨具煤灰不致下墮各處能仿行之亦路政上之一大進步也 
　　再如天氣炎熱則換用藍玻璃以殺日光彼特路少年之藍玻璃眼鏡又可省却矣 
　　或慮經費無著則創爲玻璃上登告白之例將所有收八之告白費充建造及修理大玻璃罩之用 
小說 
[滑稽短篇籤卜國都] [  子序]  
　　民國成立南北聨合凡在國民無不望速統一以期享共和之幸福乃偏有國都問題横梗於中爭南爭北相持不下共和進行爲之障礙兆民望治因而疑沮余素迷信神權因念聰明正直之謂神不若禱於神求籤以决之 
　　於是潔衣冠備香燭謁土地祠而禱曰漢滿紛爭今已大定孫袁兩君去干戈而以玉帛相見皇皇參議院議建國都或北或南弟子疑焉祈神決之如南京利則上上否則下下禱已跪持籤筒而摇之得三十三籤上上余喜甚默念吾新國建都南京冥冥中原有神佑也拜謝出 
旣而轉念余禱時祗說南京未及北京南京利北京必不利盍列禱之以盡釋余疑適路傍有如來殿乃入而復禱焉 
　　如來爲佛祖神能廣大昔孫大聖尙不能跳出其掌中余上殿焚香跪拜如前狀持籤筒且摇且禱曰吾佛慈悲望賜法旨民國建都北京果不利乞籤賜下下禱甫畢籤脫筒而出急拾視之則復上上十四籤也 
　　夫余禱神救籤本欲卜以决疑至是而疑滋甚脫神而欺余違余崇拜之本志脫土地與如來閙意見尤何以慰余之信仰期望耶心忐忑足彳亍忽又經關帝廟因思是神熟讀春秋必明大勢且俗傳關王籤最靈必能明决也 
　　余旣進廟列舉向之禱於土地如來者一一述之並乞籤賜明毖摇未已籤墮地豈知不視則已視 
之而疑心恨心怨心灰心片刻羣集余幾不能自主閱者諸君試猜之固爲何籤乎 
　　蓋余所求得者實中平也余忿甚指神像而詈曰 
紅面孔汝豈醉耶身爲漢人乃效世人騎牆妄稱中立國都問題非南卽北一言而决耳是中平何爲者非乃翁忠厚當碎汝像詈已恨恨而歸 
夜將半夢一老叟綠袍長髯揖余而言曰日間何欺神太甚也土地爲黃勳伯因義勇無雙上帝　封是職彼生長南方眼光不遠且於家鄉便故籤主南京如來法力雖大手下羅漢均北人自然籤主北京若某則坐鎭荆襄見欺白衣千載尚有遺恨故南北均不主張而出之以中平意當屬於武漢也子何詈焉余曰叟非雲長公乎若曹神佛慈悲而救世者尙各便私圖耶老叟顧笑余亦驚　反其近於諷筆而爲記 
[紀事小說金陵遊記光復以前之著作] [  定夷]  
　　金陵爲自古帝王居虎龍形勝金粉繁華久已膾炙人品莫愁湖畔留思婦之情血蹟碑前遺孤臣之憤明陵有黍離麥秀之悲故官多華屋山邱之 
痛凡文人學士之遊是邦者或爲之留題寄慨或爲之痛飲狂歌以發其弔古之幽情而抒其胸中之積鬰雖滄海桑田人事代謝而興亡迭更撫今弔古亦有心人所不自禁也辛亥季夏余因假在里溽暑蒸人閒居無事爰與二三友人約赴白門作汗漫遊藉爲消夏計越朔十有三日遂首途由常州附滬寗汽車抵金陵下關時届傍晚會雷電交作風雨驟鳴余等未克入城遂止於江口之第一樓是樓左右多娼寮管弦啞嘔笙歌鼎沸在塵俗客當之固樂此紙醉金迷軟紅風味而吾儕處此轉憎紅塵匝地不宜雅人卜居翌日余等遂附寗省汽車入城至無量庵車站下車復乘洋車至黃泥崗訪友人劉翼天劉毗陵産也旅寗有年余等漫遊異鄉人地生疎實不可少此侣伴劉旋導余等至北門橋之湧源客棧止宿以附近黃泥崗往返易也然是棧飲食起居俱見清潔余等他鄉诱行衛生一端尤宜分外注意際此炎熱更易致疾僅一宿卽去而之花牌樓之寗垣旅館是日午後余等遂並轡出太平門繞道城陬經紫金山隈（鍾山之别名）晋謁太祖高皇帝陵寢敗宇頺墻哀王孫之無賴毖碑殘碣痛故國之沈瀹來此者莫不欷歔憑弔恨英雄之長往也余等乃下騎由正道魚貫而入覩兩門侍立之石人石馬雖未登堂奥已足動思古之幽清矣行至殿前殿門緊閉未克入内自窗隙窺之見其中僅供高皇帝位牌餘無可觀余等乃復内行見其旁芧舍兩行有居人焉詢之則守陵者也因命一人導余等遊隔江商女解唱後庭舊院宮人能談前事守陵者語余等曰聞故老言明初建築工程浩大規模崇峻清朝入關以來幾經兵燹不堪屬目矣余聞言槪歎無已旣由隧道而入隧中陰氣森森不見天日炎夏來此轉覺清凉旣出隧步石堦而上約數十級造陵巔據守陵者言其上原有石碣今失所在并殘碑亦不可得傷已陵前白楊蕭瑟荒草蕃蕪古木數株枝而不葉野鳥巢其上啾啾而啼似助余之歎息而斜陽一角相映其間慘淡作金黃色尤使人滬下弗能自禁回憶我太祖高皇帝之豐功 
偉業蕩平胡虜恢復中原可下視秦項踪仰高光方其盛也南服入貢海外來朝淮上健兒開國英主彼固一世之雄而今安在哉余乃浪吟一絕以弔之曰寒烟袁草弔英魂幾點飛燐射墓門獨有鍾山還似舊雄風當日竟誰論（未完） 
 
 
