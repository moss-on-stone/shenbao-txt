# 1902 - 271 - 4910583

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[禁莫啡鴉論]  
　　莫啡鴉者何鴉片烟土之精華也曷爲而必議禁曰爲其害人之烈也天下害人之烈者莫鴉片若鴉片不之禁而獨於莫啡鴉禁之毋乃舍其本而圖其末忽其重而治其輕乎曰不然予之爲此說也殆未習泰西醫術不知鴉片及莫啡鴉之源流耳攷鴉片以鶯粟花之汁囇煉而成格致士化而覈之中函原質一十有八曰莫啡鴉曰口代曰蘇豆莫啡曰拉但尼曰口大米曰拉但漚斯曰拉拜卽巴喇莫啡曰渴立披曰配樓頭披曰巴巴林維曰納而細曰欒頭披曰拿葛低曰海斗扣打曰美幹尼顚曰類亞顚曰鴉片尼曰拍非林又有酸質二曰美幹泐曰抵波斯中立性之底一曰美幹年顧其中足備藥籠之用者祗莫啡鴉一物其性能止痛發表迷醉阻猜液提神行血凡焦思不寐患瘡　痛劇及婦人生産者皆用之合歐美二洲數十邦從無有吸食鴉片烟者卽從無有以莫啡鴉抵鴉片烟之癮者初不料流入中國而桀黠射利之輩妄謂可用以戒烟將莫啡鴉入水化之以機器針射入肌膚果能性發而癮不作於是信之者漸衆貨之者亦漸多雖僻壤窮鄉無不有以莫啡鴉出售者用之旣久則瘡痏被體纍纍若貫珠一至炎夏光陰熱毒猝發爍肌腐骨膿血涔涔若人亦未嘗不悔恨於心而欲舍此而轉吸鴉片烟其癮必十倍於往昔馴至終身不能一日免針刺而毒入骨髓枯瘠無復有人形嗟乎嗟乎天下至酷且毒之物有過於莫啡鴉者乎夫人見蜂躉必避这見砒酖必却之乃以毒逾蜂躉砒酖者而誘之使入其　致畢生不可須臾離彼肇其端者其罪尚可　乎政府未嘗不知其毒之烈而思有以挽回之歴年檄行各郡邑有司嚴申禁令有售此者封其店而懲其人而愍不畏法之徒不特陽奉陰違近且售者日盛一日豈眞好於梗令哉亦以厚利所在故不復知有天理王章耳今者呂盛二星使與英人議訂商約嚴申莫啡鴉之禁除西醫士及西人所設藥肆領有領事官准照查明確係治疾所用者始得販運入口外有私販者執而治之不精寛從此數千萬沈淪苦海之人得以誕登彼岸呂盛二公之功德有不馨香頂祝永矢弗諼者哉顧或謂彼久慣用莫啡鴉者旣不得改而吸烟猝然絶其來源必至坐以待斃可奈何曰是不必慮天下事驟然革之而輙形不便者徐以圖之而不難轉移今距禁販莫啡鴉之期尚遥彼習慣用之者初時少射一二針吸烟數口以抵之久之射莫啡鴉之時漸减少吸烟之時漸加多然後徐徐除去莫啡鴉卽不復覺其有所艱苦或慮莫啡鴉旣舍而不用則烟癮必較大於前貧苦之人安能支拄則試問莫啡鴉之癮旣可去豈烟癮而反不可減輕有志者好爲之惟在行之以漸耳至謂呂盛二公祗請禁莫啡鴉而不籌禁及鴉片則以鴉片之禍其根更深於莫啡鴉鋤而拔之難且百倍且約中旣有收回治外法權之望則他日大權在握安知烟禁不由此而申乎姑靜以待之可也於是作禁莫啡鴉論 
[本館接奉電音]  
　　昨日上午京師飛電傳來上諭一道敬謹譯登○九月初一日奉上諭雲南曲靖府知府員缺著關榕祚補授欽此 
[宮門抄]  
　　八月二十三日理藩院鑾儀衛光祿寺正黄旗趔晿是藩院引見十八名侍衛處三名廂紅滿六名圓明園二十八名武備院八名承燕百日孝滿請安文年假滿請安桂全續假二十日涂國盛預備召見明啓请假五日召見軍機及涂國盛二十二日已正二刻皇太后皇上升仁壽殿德國使臣葛爾士帶領海軍提督蓋斯樂覲見○二十四日外務部正白旗值日無引見振貝子回京請安杭州副都統德濟服滿請安沈錫珪預備召見孚琦請假十日召見軍機及沈錫珪振貝子 
[兩廣督撫會奏欽廉匪首次第就獲地方肅清摺]  
　　頭品頂戴兩廣總督臣陶模頭品頂戴廣東巡撫臣德壽跪奏爲欽廉匪首次第就獲地方肅清恭摺仰祈聖鑒事竊查欽廉一帶山多地僻北接廣西南鄰越南近年匪徒糾從拜會潛謀不軌始則偶肆搶掠繼竟圍刼村墟甚至焚掠巡檢衙署圖攻廉州府城其間頭目以翁光佳鄧東良王振綱三人爲渠魁各有黨羽千數百人不相統屬互爲應援其餘不在三匪股中者亦皆假借聲勢擄掠打單兇焰日張揭竿思逞經臣等于上年十二月間檄調二品頂戴候補道秦炳直署理高廉欽道移往廉州會同署北海鎭本任南澳鎭總兵潘瀛督辦欽廉邊防遇缺簡放潘培楷督率營勇分投剿辦當經奏報在案秦炳直等歸所統營勇分紥要隘並選精隊作爲遊擊之師一面責成地方印委淸辦團保侃良民不爲裹脅匪徒無可潛蹤遇有大股聚集之匪聨營夾擊先後與匪接仗大小數十次匪皆持有新式槍械亡命死鬬弁勇雖時有傷亡而奮勇追逐匪徒旣無休息之時更鮮窩頓之所遂日見窮蹙秦炳直又定以匪攻匪之策許匪黨擎匪自贖因是互相猜忌黨羽離心本年四月間匪首鄧東良在欽州地面就擒業經附片陳明旋據先後禀報六月十六日拏獲匪首翁光佳皆由匪黨内應營團圍攻冐死力戰始克成擒統計先後陣斬及拏獲匪黨不下一千數百名大股匪徒均已剿平仍責成地方文武逐鄉搜撲餘匪其實係迫脅入會者並准悔罪自新不加株累地方已臻安靜祗以西省遊匪尚多時虞竄越不得不留營防堵此次剿辦欽廉會匪候補道秦炳上運籌調度悉合機宜解脅擒渠功績最著其在事出力人員以及大小將弁團紳均能勞力同心不避艱險迭次苦戰實與身臨大敵無異合無仰懇天恩俯准分别異常勞績擇尤保奬以昭激勸而資鼓勵所有 
 
 

Page 2

 
 
欽廉匪首次第就擒地方肅清情形理合聨銜恭摺具奏以慰宸厪伏乞皇太后皇上聖鑒訓示謹奏奉硃批准其擇尤酌保毋許冐濫欽此 
[蒐羅國楨]  
　　南昌訪事友人云日前江西提督學政吳絅齋大宗師會同護理江西巡撫柯遜庵中丞發出示諭一道其文曰爲出示招考事准欽派管理大學堂事務大臣張咨查本大學堂正月初六日具奏大概情形摺内請於豫備科外設立速成一科分爲仕學師範二門業經抄錄咨行在案其師範館學生除京師由本大臣招考收取外餘當取之各省舉貢生監必求品行端方志趣閎遠中學旣具根柢西學已諳門徑者由各省督撫學政就近調考咨送其考試之法除中國經史大義首須考騐外如算學則試以開方比例之程式物理則試以聲光電化之淺理歴史則試以東西洋沿革大略輿地則試以中外各境大要情形條對詳明方爲及格至如東西文之譯讀圖繪學之工能苟得兼通尤爲完善至各生年歲俱取三十以内由本省督撫學政逐加考騐合格咨送來京惟新造之學堂尚未告成先就舊學開辦人數未能寛取暫定額數分别大省七名中省五名小省三名如有不敷任闕無濫並將各該生原取試卷咨送本大學堂由本大臣覆試分定班次入館肄業再由本大臣考試優絀分别帶領引見候旨賞給各項出身并予各學堂教習文憑咨請會同出示招考務於九月前考取足額開具三代籍貫年貌履歴及原取試卷一併咨送覆試收入學堂肄業其來京應考諸生應按照路途遠近酌給川資等因准此查江西係大省應行咨送七名現經會同議定時值鄉試士子雲集所有在學廪增附生應由本學院就平日考試時學有門徑年歲合格者札飭報送其舉人貢監准其自行投報除行司外合行出示招考爲此示仰闔省舉貢生監人等知悉除在學諸生聽候調考外其舉人貢監如有年在三十歲以内願就京師大學堂師範館學生者呈請本籍地方官出具印文前赴本學院護院衙門呈投務於八月内到省聽候示期會同考取咨送如有現在來省應試者並准於塲後開具三代籍貫年貌履歴檢同貢單部監照實收先行就近報名投考俱限八月二十八日截止以示體恤而期迅速其各凛遵毋違特示 
[日屬告災]  
　　日本長崎訪事友人云日本政府接到台灣總督公報知東歴八月三十號卽華歴七月二十七日夜半石垣島附近各地狂風猛雨逹旦不休直至次夜始得漸止至九月一號詳查各處被災情形計台廳境内淡水川增水約一丈八尺倒壞民居一百四十六户破損者二百七十一户吹折電桿十四枝鐵道隄防道路等破損七十餘丈壓斃人口二名負傷七名不知去向者七名沉没小輪船二艘沉没及流失大小駁船六十一艘民居浸水者數千家又基隆廳境内崩倒房屋四十家破損者九十八户沉没船二十八艘大坷坎管内崩塌民居八十四户山林田隴所殖各物均被摧殘其新竹以南則略有損失迨九月三號日屬冲繩縣卽前琉球古址亦苦風雨爲災時有漁船六百伊艘人民一千五百餘名口被風捲去不知所之是日鹿兒島輪船公司之金澤娋由那覇港開出旋卽遭風不知駛往何處箇中人甚以爲憂當八月三十號台灣風雨未至時赤十字社病院船弘濟丸駛至北緯二十六度三十分之台地附近海面瞥見風雨針下降隨將各艙密封至夜半十一下鐘風雨驟至突將甲板捲去並前面帆檣及左首梯子司機人無奈乃將機器開正任其簸蕩中流閱一晝夜風勢始息見針路已近基隆至九月一號午前遂得收港時船上搭客共有五十一名貨物三千八百五十五件内有四百十九件乃油酒醬油等流動之物均遭激破 
[日船觸礁]  
　　日本長崎訪事人云東歴九月十二號卽華歴八月十一日三井物産會社勝立丸由津港裝足煤斤開赴香港不意甫出港口悞觸暗礁水卽汨汨而入該會社中人聞信卽派大駁船數十號前生起缷貨物奈此船裝貨六千餘墩一時未易缷畢幸是日風平浪靜得以徐爲收拾大約須將船大加修理方可啓行也 
[法艦入川]  
　　漢口訪事人云兹有停泊漢口之法國兵艦一艘將有四川之行聞因該處拳匪肇事欲保護本國商民教士也 
[諭平米價]  
　　蘇州訪事人云今年蘇省米價騰貴已極現在新榖登塲收成頗形豐足各處米價日漸平减而蘇垣不特不减反於中秋節後每米一石增價洋銀三角長元吳三縣蘇金田三大令會銜出示諭令平價務期有减無增詎各米鋪置之不睬翌日每米一石又增靑蚨二百翼故經紀小民仍莫不愁鎖雙眉云 
[梟匪横行]  
　　蘇州訪事人云邇來蘇屬各處梟匪横行不特販售私鹽開塲聚賭併有擄人勒贖白晝刦財種種不法情事近更連檣擊檝結隊駛行遇見巡船公然與之爲難上月某日某營哨弁帶領槍船數艘巡查突遇梟船於距光福鎭四十餘里之某河中梟黨一哄上前將某哨弁斷去兩臂併劫其船中所有而去某日駐紥無錫之某營亦於巡哨時被梟匪殺死哨弁二人及營勇若干名又省中飛划營管帶徐都戎錦堂於某日接差後循例親率師船至各處查哨巡至吳江靑浦二縣交界之某河突遇梟船十餘艘攔路行兇向都戎坐舟開放排槍都戎蝟縮艙中不敢不動幸經各健兒併力將船掉轉始得脫離虎口然都戎已驚成疾病迄今尚未就痊噫梟匪如此横行民間不知何日得能安枕也 
[禀商教案]  
　　漢口訪事人云湖南洋務局總辦蔡伯浩觀察因議結辰州教案事宜赴漢面謁英領事官籌商一切旣而英領事卽面謁鄂督張香濤宮保籌商不知能否速了也 
[酌辦房捐]  
　　揚州訪事人云揚郡房捐前由總辦頒發告示分别鋪房市房酌量减免近日江都甘泉兩縣主恐民間尚未盡悉特出告示分貼曉諭大旨謂自七月起鋪房行租在兩元以上者每月照捐由主客各半認繳凡行租不及兩元並各項手藝及小本營生資本在五十千文以内者一概剔除免捐如偏僻州縣除剔除各捐每年鋪捐不及百千文者亦准降爲小鎭免捐至住家市房則無論城鎭大小行租多少著永遠免捐以示矜恤惟七月底以前應繳鋪房市房各捐須仍照前定章程一律淸繳是誠體恤民艱之道也 
[膏捐改章]  
　　揚州訪事人云江寗房膏捐總辦以房捐業經改章所有膏捐不得不變通辦理爰於日前行文到揚大旨謂案奉督撫憲行知以欽奉上諭籌欵之中當以恤民爲主切勿稍涉苛虐致擾累閭閻欽此本司道等遵卽調查各縣呈送捐册其繁盛之區銷數較多之膏店固有然每日儘銷一兩或數錢者亦比比皆是此卽所謂烟館查江北烟館雖非正經生理大都皆無業貧民藉以餬口非蘇滬資本富厚塲面闊大者可比若一律令之繳捐必致不敷餬口紛紛閉歇遊手無歸恐不免流而爲匪轉爲地方之害因思搜括貧民不若專捐富户則輿情亦可妥洽現已禀准仿照鄂省現行按土繳捐章程辦理自十月初一日起每土一兩作膏五錢捐錢十文多則以此遞加其餘烟館一概開除免捐鄂省每土一兩作膏七錢捐錢七十文以此相較何啻霄壤爾等土店膏店具有天良自可輸將踴躍至辦法或由殷實富户城麻統認或認城内或儘認繳某店以上三法均可認辦否則卽由印委發給聨單按月收取等因旣而上憲所派專查江甘高寳烟膏捐之委員沈大令承德乘舟戾止大約日内卽須分别查核矣 
 
 

Page 3

 
 
[米價難平]  
　　江西訪事人云江西各處自七月以來旱乾殊甚故中秋之前米價漸漲人民亦多知病兹雖得有雨澤鄉農稍慰疾病亦稀而惟米榖價值則尚不能减因各屬積蓄已空而今年晚稻亦難豐稔也 
[寳山火警]  
　　上月三十日夜半時距虹口迤北寳山縣境舊港橋左近某姓家不戒於火霎時濃烟四佈禍肇燎原當經鄰人襄同汲水灌澆始得熄滅然已焚去房屋五椽當火熾時鄉民吳某不及奔出以致葬身火窟中次日始由家人在殘磚破瓦中檢出屍身備棺收殮聞者皆慘之 
[觀察謁客]  
　　江蘇候選道男爵黄幼蟾爵觀察因公來滬假寓愚園昨午命駕入城先赴道轅拜謁袁海觀觀察繼至縣署縣主汪瑶庭大令飭丁擋駕○日前寗紹台道惠觀察森因公來滬昨日命駕入城詣道轅拜會蘇松太兵備道袁海觀觀察延入花廳茗談良久而别 
[法員赴日]  
　　法總領事署繙譯費亨祿君近以欲赴東瀛遊歴請假一月已於昨晚附某輪船首途矣 
[舍館已定]  
　　候補知縣孫建臣大令近奉蘇松太兵備道袁海觀觀察檄委法界公廨會審一差兼總辦會捕局事宜因於西門内石皮弄賃得前保甲總巡馮明府所居房屋以資棲息而便辦公 
[會同相騐]  
　　日前鄉人姜小坤投上海縣控被流氓毆傷伊姪姜裕山經地保陶偶蟾將帮兇之許茂祥解案請究縣主汪瑶庭大令提訊之下陶偶蟾供充三十九保十二圖地保二十五日晚姜裕山在江橋茶館被人毆打時小的適在家晚膳聞耗卽往已經走散查得起釁之由係姜裕山與張紀皋素有仇隙是晚張等糾衆報復將裕山毆傷旋各逃逸許茂祥是晚亦在塲帮兇是以解案請究許茂祥供推小車度日姜裕山素來强横抽頭聚賭十八日姜糾人聚賭小的與張紀皋兩人往看無端被毆二十五日張紀皋同四五人來稱裕山在鎭上茶館内賭錢糾小的同往與姜評理小的隨之到鎮果見裕山在茶館内與甲乙丙等四人抺牌紀臯等各執刀棍將裕山毆打甲乙等逃去小的不敢上前在旁觀看後見裕山受傷小的懼先回家中不知張等今避何處求鑒大令曰爾旣在塲豈有不動手之理命笞責三百板掌頰五十下仍不供認判收押候飭拿餘人到案再訊旣而姜裕山在寳山縣境家内因傷斃命屍叔小坤協同地保投寳山縣請騐王緯辰大令姜在上海縣境起釁并控告在案遂於昨辰乘火車蒞申命駕入城拜會縣主汪瑶庭大令旋卽帶同刑仵書役人等偕汪大令命駕至屍塲升座地保陶偶蟾及屍叔姜小坤供與前堂無異汪大令與王大令諭令兩縣仵作會同相騐旋據唱報有拳傷數處委係因傷身死兩大令親騐無異屍叔小刊求免標封自行棺殮兩大令准之飭卽塡格諭令地保查緝兇手嚴拿務獲汪大令遂與王大令分道而回時已日暮矣 
[請騐浮屍]  
　　昨日午後浦東二十四保二十四圖地保查亮卿投上海縣報稱圖内河中浮來無名男尸一具投報詣騐時縣主汪大令適在寳山縣境相騐命案未回由内署諭候大令返署再行核示 
[解犯赴郡]  
　　戳斃諸翟鎭鄉民諸生全之凶犯吳阿用謝阿田阮對堂獲案後訊實收禁前晚大令提三犯至案承供不諱諭令在供單上加印指模仍命收禁候備文解府勘供昨日大令委典史趙敬臣少尉於午後提三犯騐明面貌箕斗派差解赴松郡勘訊 
[幾肇燎原]  
　　前晚九點餘鐘時滬南萃豐馬頭某姓鞋店偶因遺火積薪幾釀燎原之禍幸由衆隣人襄同灌救得卽火减烟消然已受驚不淺矣 
[法人出殯]  
　　法國人巨懷爾向在工部局當大寫邇因患病送入公濟醫院調治詎意藥石無效溘然長逝昨日備棺收殮下午二點鐘用雙馬車將靈柩送至新北門外大天主堂行追思禮事畢由法大馬路迤西至八仙橋西首外國墳山安葬法國官商誼關桑梓執紼而送者頗不乏人法界捕頭克賴美特派中西探捕沿途照料 
[上海縣署瑣案]  
　　張思之控常錦芳欠租不還霸不拆屋經縣主汪瑶庭大令提究常供於二十一年租地造房開設花園至二十四年虧本將房轉租於余姓其内進小的自居惟時祇欠地租錢一百餘千又因所造房價尚未歸清故將房抵與余姓歸還造價小的陸續與余姓合付地租外所欠無幾今地主控告催拆小的須商之余姓方可定奪大令曰飭催日久至今尚無頭緖甚爲玩延限一月内理明如再違延飭差押拆○日前王汝年控裘金氏誘匿伊妻等情前晚亦經大令提訊裘金氏供母家與曹松林同居日前曹妻王氏領伊夫妹曹紅寳並小孩至西門婦孺醫院治病因天雨在氏家借宿四天後由曹來領去不知何往臨行時見婦人孤苦給還飯食洋銀兩元婦人並無誘匿之事曹松林供浦東人在滬作工日前妻子領妹及小孩來滬醫病等事均不知悉小的亦未到過金氏家領回妻妹今因妹夫王汝平來案控告妻子有病不能到案故將小的提質小的奉提時因不知細情曾向妻子詢問據云小的胞妹紅寳自欲來滬傭工故與同件來滬後托金氏姘夫唐子卿薦至奉賢縣境之金雁橋某姓家爲乳母該姓欲立年期實非價賣王汝平供在外貿易妻在鄉間耕織度日今被誘匿求追大令判金氏與曹一併交保著　同王至奉賢查訪是否傭工抑係價賣禀復候核 
[馬路工程局紀事]  
　　竹工費士卿以妻朱氏忽然走失至滬招尋旋偵悉被秦竹雲誘匿因將秦扭解捕房捕頭令移送馬路工程局總辦翁子文太守倩襄讞委員黄衡堂二尹研訊費供川沙人娶妻二十餘年已生一子今夏被同村人秦竹雲誘姦曾經小的控諸川沙廳署不料今又脫逃小的來滬遇秦與妻同行迨小的喚捕拘拿妻已逸去故特扭秦至案請斷秦供小的在浦東開設大昌布店前者費士卿在小的處借住餘屋半椽議定每月租金洋銀七角後令遷去今忽誣指誘匿伊妻求恩明鑒二尹謂秦曰爾平日問或有不避嫌疑之處今姑予限三天襄同招尋朱氏到案再核○鄉人曹阿榮來滬講買牛肉被小流氓蔡義生訛詐洋銀一元不遂强褫衣服曹極聲呼救始由巡街捕拘入捕房捕頭令解至工程局亦經襄讞委員黄二尹研訊曹供小的家住浦東六里橋今在西門購得牛肉數斤途遇蔡强借洋銀小的以素昧平生婉言却之不料竟被爲難求恩嚴究蔡供小的在十二圖汎捕戴全川處爲夥去年曹向小的借去洋銀二元已索還一元尚欠一元今向索取不敢訛詐求恩明鑒二尹斷令地甲查明蔡是否捕夥禀候復訊 
[南市捕房紀事]  
　　前晚八點鐘時有一年輕婦人在馬路中迷失歸路某號巡街捕見而帶至捕房捕頭詰得姓陳住南市張河浜因往北市探親忘却歸路等語捕頭令包探黄量海帶去交其家屬收領○前晚猪販朱義星在南馬路携行李數件附搭某小輪船回籍中途被八個黨匪徒陳阿三攫取棉被一條内有大洋銀一百三十九元小洋銀一百餘角適爲包探黄量海查見拘至捕房捕頭令押候待失主到來移解馬路工程局禀請總辦翁子文太守訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　昨晨九點三刻鐘時代理讞政之魏蒓塢大令命駕蒞英美租界公廨與英總領事署繙譯迪比南君提訊各案旣升座包探趙銀河解周雲山到案禀稱此人專在浦灘一帶引誘西人作不端事曾經拿辦遞回甯波兹又潛來仍在浦灘畔甘言勾引經西人報由小的拘案請懲周供與友二三人在浦灘閒行西人向小的調笑不從致被交巡街捕解案魏大令商之迪君以周無恥已極著笞責五百板管押捕房一年期滿遞解回籍○包探何阿春解陸長卿到案禀稱陸在洋人處爲車夫乘隙行竊洋人洋銀七元報由小的查獲人贓已被用去一元四角將餘贓吊案請究陸供一時糊塗惟求恩宥大令判笞責三百板荷校一個月贓給還失主○包探金阿三解工人李阿祥徐捕　　到案禀稱此數人在怡和縣廠工作無端歇業并至廠唆使他人停歇執事人報由小的拿送請究李等同供至廠向人索取會欵洋人疑有唆使　工情事其實無之惟求恩典大令判各荷校一個月發犯事處示衆○包探劉聲堂解金金生到案禀稱此人行竊瑞鎔鐵廠生鐵一塊報山小的查獲人贓解請核示金俯首求恩大令判交捕帶回押候查明再辦○包探陳金標解兇犯瞿年生到案禀稱瞿將南匯縣屬地保丁阿榮戳斃逃逸來滬經縣差在大東公司馬頭緝獲報由小的獲案請究縣差鳳林投案禀訴大令判瞿送上海縣遞解南匯歸案訊辦○包探倪順泉廪稱蘇州人潘志清控妾沈月春　同奚鶴年誘騙珍珠四百五十粒逃逸來滬報由小的在三小路仙源棧内將月春拿獲并將奚緝獲一併解案請究旋有博易律師投案代奚伸訴大令判押候復訊核奪○包探陳雲忠解趙榮生到案禀稱此人闖入泥城外第一百四十號門牌屋内竊取衣服二件爲洋人所見報由小的拘案請究趙供詞含混大令判笞責二百板荷校一月示衆○包探沈阿炳解胡阿三到案禀稱此人行　林小毛所售之鮮魚一擔報由小的查獲人贓送案請究胡俯首求恩大令判笞責三百板○包探沈阿岳解繆金榮楊桂明至案禀稱此人行竊楊阿林家竹箱一隻内有衣服二十餘件報由小的查獲人贓送案請究繆楊供認行竊惟求恩典大令判各笞責三百板荷校一月○某包探解張陶氏至案禀稱此婦將攙水牛乳無照混售有違定章送案請辦張陶氏供牛乳係向别人買來并不出售求鑒大令判罰洋銀一百元充公 
[美租界捕房紀事]  
　　前日傍晚時江北人余扣寳乘脚踏車由百老匯路駛至兆豐路轉角處偶一不愼致將彼處四十七號洋房内某西孩撞倒適爲某號華捕所見因卽拘入捕房捕頭令押候解送公堂禀請讞員魏蒓隖明府訊辦○昨日僑居裹虹口之甬婦某氏投捕房訴稱被不識姓名之流氓多人借端索詐不遂所欲肆意行兇請爲究辦捕頭允之○昨晨甬人王阿茂胡德明在漢碧禮路互相扭毆胡力不能敵被王擊傷眼角血流如注旋扭至捕房聲訴捕頭見胡受傷屬實令送同仁醫院求治王押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年八月十七日京報全錄]  
　　宮門抄諭旨均錄前○湖南巡撫俞奏爲請補知州摺○又奏爲清查關稅銀兩摺○山東學政尹奏爲代辦監臨並入闈日期摺○順天主考等奏爲抵汴入闈日期摺○出使大臣蔡奏爲清奬隨員片○山東巡撫周奏爲續請撥給工料銀兩片 
　　頭品頂戴革職留任湖南巡撫臣俞廉三跪奏爲請補知州以資治理恭摺仰祈聖鑒事竊照湖南長沙府屬茶陵州知州韓濬病故遺缺扣留外補應以病故本日作爲聞缺日期歸四月分截缺是月分並無同項之缺無庸掣簽咨部在案查定例道府同知直隸州知州通判知州遇輪補升調造病故休選缺先用候補班前酌補一人次用候補正班酌補一人又查各省截缺卽用廻避卽用並凡因本任之員續經查明留任將新選新補人員留省另補者如有該省選缺出時如坐補無人應將以上三項人員不入班次先儘補用均不積各缺各項班次之缺如均無人方准以各項班次請補至因人地不宜撤回留省另補之員仍由該督撫查看俟截缺卽用等三項無人准酌量請補以接到部文之日作爲到省日期又查同知通判知州三項查缺按算五缺一週輪次無輪積至幾缺俟第五咨選之缺按照新章辦理留補二咨仍選一次以三缺爲一週各等因湖南省選缺知州一項前次茶陵州知州周廷相開缺另補以候補知州韓濬題補已積至四次留補嗣出有道州知州全興升補遺缺係第五次咨選奉部咨選程元在案今茶陵州知州韓濬病故遺缺應按照二留一咨章程辦理另起積缺計算作爲留補第一次查坐補原缺及截缺卽用等三項均無人例得以撤回留省另補人員酌量請補臣與布政使張紹華署按察使繼昌查有留省另補知州段長佑年六十三歲雲南晉寗州人由監生報捐通判分發湖南同治六年十月二十八日到省湘軍援黔克復貴州丹江凱里案内保奏同治十二年十月二十五日奉上諭著俟補缺後以知州用苗疆肅淸案内保奏光緖三年七月十八日奉上諭著以知州歸候補班前補用欽此光緖十年准補道　知州十一年二月初一日到任旋經前撫臣奏請開缺留省遇有相當缺出酌量補用十四年四月二十一日奉硃批著照所請吏部知道欽此應以奉旨後第五日行文按照湖南省照限减半計算扣至十四年五月三十日接到部文之日作爲另補知州到省日期自應於相當選缺知州内酌量補用查該員年力尚强辦事穩妥以之請補茶陵州知州洵堪勝任與例亦屬相符合無仰懇天恩俯准以留省另補知州叚長佑酌補茶陵州知州如蒙俞允該員係曾任實缺知州撤回留省另補知州銜缺相當毋庸送部引見此係光緖二十八年四月分之缺應於五月初一日起限於七月初十日陳補七十日限滿合併陳明除咨部外謹會同湖廣總督臣張之洞恭摺具奏伏乞皇太后皇上聖鑒謹奏奉硃批吏部議奏欽此 
　　頭品頂戴革職留任湖南巡撫臣俞廉三跪奏爲淸查關稅銀兩遵照新章改題爲奏仰祈聖鑒事竊照湖南辰關徵收木竹及鹽稅銀兩定例均應連閏扣足二十個月爲滿按年題報旋准部咨改題爲奏自應遵照辦理查上屆經臣具奏並將　簿單册照章交給關書領齎赴部呈投分咨在案現屆光緖二十八年一年期滿自應查照新章一律辦理兹據布政使張紹華詳稱辰州府知府吳積銞詳稱自光緖二十七年二月初一日志至二十八年正月底止共徵木竹稅正銀一萬三百一十九兩四錢耗銀一千三十一兩九錢四分除支銷關書人等辛工飯食各銀六百七十七兩九錢二分三釐實解耗銀三百五十四兩一分七釐計短徵正耗銀一萬工千五百三十三兩三錢六分九釐又自光緖二十七年四月二十四日起至二十八年四月二十三日止徵收鹽稅正銀一千四百五十一兩四錢九分六釐耗銀一百四十五兩一錢五分内應支銷關書人等幸工飯食各銀三百四兩三錢一分七釐計不敷銀一百五十九兩一錢六分七釐已由該府墊給之數尚短徵正耗銀一千八百二十四兩六錢八分七釐以上短徵銀兩應請著落經幑人員如數賠繳銀均已悉數解司容歸入奏銷册内造報尚無徽多報少各弊等情具詳前來臣覆查無異除將紅單簿册仍照向章分年分欵咨送部科外謹恭摺具陳伏乞皇太后皇上聖鑒謹奏奉硃批户部知道欽此 
　　山東學政臣尹銘綬跪奏爲遵旨代辦監臨具報入闈日期恭摺仰祈聖鑒事竊臣准山東巡撫臣周馥咨稱本年恭值補行庚子辛丑恩正兩科鄉試因甫經到任地方應辦事宜極繁未能兼顧援案奏請學政代辦監臨於八月初三日奉硃批著照所請等因咨會到臣伏念本科改試策論更定新章一切關防事宜較從前尤當格外愼重謹遵旨於八月初六日入闈監臨率同提調監試等官認眞彈壓稽查不敢稍涉疏懈所有臣入闈代辦監臨日期遵旨改題爲奏專摺具陳伏悸皇太后皇上聖鑒謹奏奉硃批知道了欽此 
　　臣裕德臣陸潤庠臣陳邦瑞臣李聨芳跪奏爲恭報抵汴入闈日期仰祈聖鑒事竊本年補行庚子辛丑恩正併科鄉試順天借闈河南臣等奉命典試謹於具摺叩謝天恩後遵照禮部奏准章程與同考官分作四起啓程臣等於八月初一日馳抵河南省城卽於是日入闈同考官十八員亦均於初六日以前先後到齊入闈内簾一切事宜臣等謹當悉照舊章辦理以昭愼重再臣等經過地方年榖順成直隸各屬可稱中稐入豫境後禾稼尤臻豐茂民情均各安謐堪以仰紓宸厪所有臣等抵汴入闈日期謹恭摺奏聞伏乞皇太后皇上聖鑒謹奏奉硃批知道了欽此 
　　蔡鈞片再臣前奏留神户領事官鹽運使銜湖北候補知府黄以霖嗣於本年正月間經湖廣總督臣張之洞電調回鄂開辦大學堂查該員才器練逹力果思精臣本擬調充横濱總領事因鄂省學堂緊要未便强留黄以霖出洋在差業已二年有餘亦以力顧本省要公業已將滿三年資格洵屬公而忘私不可多得之員惟臣以該員未滿三年格於部章末便彚案一律請奬除給發歸裝川費銀兩以示體恤外所有該員二年餘勞績據實陳明應如何給予奬勵以惜人才之處出自逾格鴻施是否有當謹附片陳明伏乞聖鑒謹奏奉硃批黄以霖著交部議叙欽此 
　　周馥片再臣到任後疉准河南撫臣錫良咨報陝州萬錦滿兩次之長五尺五寸經臣分飭各總辦嚴飭防守去後卽據上中下三游紛紛報險已有防不勝防之勢兹又准豫省咨稱萬錦灘於七月二十五等日共長水六尺五寸武陟沁河於七月二十三四五六等日共長水九尺八寸請一體防護前來臣乍聞之下焦灼尤深復經飛飭在工文武員弁認眞搶護不敢稍涉疎懈惟豫河如此盛漲實爲從前所未有東省地居下游河窄工長十八吃重非寛備料物多募人夫不足以禦横流而杜後患本年原續請撥汛黄銀兩早已告罄祗有設法籌墊無論何欵先且移緩就急藉救燃眉擬荒於續撥五萬金之外再加請五萬金在於藩庫撥銀三萬兩運庫撥銀二萬兩以濟搶險要需俾免貽誤臣當嚴飭工員核實動支斷不敢稍任虚糜隆咨部外謹附片具陳伏乞聖鑒謹奏奉硃批户部知道欽此 
 
