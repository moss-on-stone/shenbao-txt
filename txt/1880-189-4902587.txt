# 1880 - 189 - 4902587

 

Page 1

 
 
[嘉峪關外鎮迪伊犁拓本合圖出售　申報館啓]  
　　本館就點石臺縮印　皇朝各直省　　全關見　皆以爲善本其第二十五　則嘉峪關外鎮迪伊犁之合圖也乃中俄之畔未釋懷　　之憂者急欲觀兩國　牙相錯之圖籍以印証各日報所登之時事上海　源報館近印一圖於同治十年以前中國與俄所立之界及現在交界與夫前使俄崇大臣議約新定之界一一分明惜皆係西字華人多無從索解本館今特藉前印之圖拓成巨本各地名皆用華字其於分界之處悉照西法　出觀之一目瞭然　談學事者之左　也　旣竟卽以石印之法用洋紙印成卽日出售各送報人皆有攜帶每張計洋五分行見不脛而走不翼而飛矣 
[國朝閨秀香韻集出售　本館啓]  
　　任城許山　先生夔臣選　　初以至近日閨秀各詩詞其得四百　案都爲一集名之曰香韻讀之覺珠啼　笑香韻如新兼之鐘郝大　　可衙官屈宋東然成　　香奩之大觀也爰以　珍板印之每都　成四冊啟同價洋三角正定　六月初二日就本館申昌書室發兌諸君請卽啓閱爲　 
[書湘撫李奏陳訊明京控案摺後]  
　　京控案件由都察院刑部步軍統領衙門收受呈詞鈔錄訊供具奏奉　旨發交各　本省督撫親提督訊案情雖有傳京城有等游閒之人專行　攬外省訟案包其京控每呈一張但得准理凡抱告酬勞繕寫投　之費以及解　本省路費等項統計不過數十金價極廉省以故京控之案日見其多也在京中收呈各衙門因　朝廷旣　天下有舍冤負枉之民特令理刑衙門收詞奏聞庶下情不至壅蔽而外省聽獄訟者亦有所顧忌而不敢輕心妄斷是以有呈必收有案必奏然在各督撫以爲犯供可憑衆證可據原問官可信幾輕斟酌而後擬罪定案必無貽誤之處何况京控之舉率皆奸民唆教頂名抱告有出自本人之意者有非本人意圖控告而旁人代爲不平者亦有案旣定實無可翻　以牽扯添砌之詞希冀發囘復訊多延時日多累案中人者民間縱有刁風官憲自執己見故提審之後每將無關出入之情節略爲改易數處而案之關鍵罪之主名則仍原擬爲準於是京控呈內不曰事出有因卽日均無實據不日懷疑妄控卽日痛死情迫此等奏牘無不從同若非京官公呈奉旨交部提案及御史特　　欽派人員赴審則斷無一平反之案也昨閱湘撫李公明墀奏訊明京控情詞照例議擬一摺不禁爲之慨然也案緣姚紹倫至其妹夫唐杞材家適唐杞材　妻煮飯太遲斥駡不　姚爲分辨致相爭鬧而唐杞材順　卓上尖刀向戳　姚奪刀誤傷手背唐復向地取石姚乃舉刀砍傷其腦後又傷其頂心越十餘日殞命經官騐明獲犯訊實擬以鬪甌殺人之罪論絞監候秋後處決唐之胞弟唐杞柏痛兄慘死誤聽人言有主謀督殺情事於是砌詞赴京具控夫論絞而歸情實姚固不活矣亦足以伸唐杞材之冤其弟何必再控徒以鬪毆殺人與謀殺有間恨不卽斬姚頭以報其兄故將情節加重又攀姚玉書等三人同謀以期拖累雖人心叵測其眞痛兄之死而嫌姚紹倫擬絞之輕抑或藉死圖　攀及姚玉書　人賄銀求免均不可知而要之毆在三月二十八日死在四月十四日當杞材倒地之時杞柏已來曾向喝住此時有無姚玉書在旁及膚姚氏從廚房趕出帮同扶起亦曾見姚玉書否天下斷無同謀殺人而不在場加功者在外遞刀何足爲同謀之據而况並未眼見乎故此情一經駁詰卽見初誣安能攀累他人也蒙謂此案之是非謀殺甚多可以初不在有無同謀之人也姚之至唐葉乃親串往來之常其見唐與姚氏因飯遲爭罵而向其解勸亦屬常情唐卽順手取刀其蠢怒暗噁之狀已可槪見姚起奪刀而劃傷唐手此無意之傷也乃唐已遷怒與姚　　拾石矣此在唐盛怒之時或可與姚爲　　姚竟舉刀向砍先傷腦後繼傷頂心一轉念間而有殺唐之心乎此可異也且凶刀供棄矣然案中明言是尖刀而非菜刀也唐　何人居家而具凶器厝凶器於桌上乎此又可異也唐之斥駡其妻亦應聞之卽災廚房煮飯而郎舅對坐已至爭鬧且取刀奪刀一砍再砍豈寂無聲息者必必待倒地之後而始出而扶其夫　此又可異也唐杞柏不於此中尋其罅漏而以全無影響之事指作憑據以實姚紹倫謀殺之罪宜其一訊便虛也然奏中叙出訊供情節自必與原審原擬相符獨怪人命重案一字之出入罪判死生乃其辦案時疏忽若此故留罅漏以供　　於意云何也幸而姚罪終死耳假令擬徒擬流則唐杞材何能瞑目乎然原案姑勿具論而辜至　特旨膚審乃亦於遞刀一事辨其有無而不於此數處量其冤否何也蓋控不及此樂得省事耳然則京控之案曾有何人焉慎重親之哉 
[京師續信] ○昨譯晉源西報所登京師消息今閱字林報其中情節有暗合者有較詳者用再譯之據云得北京友人來書言華歷五月二十六日欽奉　上諭特赦崇厚斬監候之罪等因欽此禮拜六又見上海他友人得北京人信云五月二十七日奉　旨暫赦崇厚出獄等因欽此其遇赦之由則聞　朝廷以俄國知定崇厚罪名爲欺已但　本朝胞與爲懷安有相欺之意俄旣以此疑我自應暫赦俾釋猜嫌云云字林報因謂觀於此舉似　中朝之赦崇使專爲俄人而設然溯當日定讞之時不特駐京俄使一力辨駁卽各國公使之在京者無不謂泰西各大國見 
 
 

Page 2

 
 
　　中俄有隙自應效微末之助如殺崇厚則各國皆鄙視中華甚非所以收助於各國之道也卽以後中國所遣各國之使臣人皆以爲無足重輕諸事皆難與辦理矣故此次之赦　中朝眞不愧識時之俊傑也本館雖未得京中的信然據兩日西報節次所登决非子虛烏有之談大約主和之黨爲得勢矣至昨報謂未曾定罪云云則一時失檢耳 
[定購軍械] ○公司船郵來西報云相傳中華已與奧國某兵器洋行行定造火鎗多桿并派官前往騐視云 
[伐俄續報] ○印度阿拉哈勃地方得英國六月十四日信云相傳華兵已進攻俄制先鋒營直入俄境而阿克斯厄斯河之對岸人又懷貳於俄將來乘機竊發矣 
[俄船來華續言] ○俄國耨弗兵船於前數日駛至燕台其水師與人叙譚間言俄國有水師一帮共計兵船十三艘內有兩水師提督所坐之鐵甲船兩艘不日齊駛至燕也又西六月二十七日新嘉坡信云俄國又有兵船名劈魯士可而四槩者從俄京駛來第二日聲放敬砲該兵船約大四千墩水手人等共五百名重炮十二尊云 
[德艦來華] ○日耳曼聞中俄之失歡也議定發水師船三艘來華以資保護官民等事行期定於西歷九月間云 
[戈登來滬] ○總兵銜前統帶常勝軍英人戈登已於昨早乘英公司船抵滬暫庽會總客館滬上傳聞戈登此來非由　中朝聘召特自以久離中土前來游玩耳前者英國會授戈登爲印度總督之參贊官戈登念一介武夫文告往來非所素習因是辭職遂改任英國都司令雖來華仍未開缺也及閱香港西報則云戈登到港後港督特延其入署暫寓戈登辭之入拜督黨時叙談至兩點鐘之久自云此次來華不過爲閒遊之客而已粵督張制軍聞其在港卽由英水師官爲介紹延至省垣制軍殷勤欵洽待之有加禮旣而京中大員亦致書延之往北戈登已允惟言並不受　中朝之職不過願力勸與俄乃言歸於好也并聞此次之來係請假於英廷至西歷歲底假滿卽須回國云 
[控奪廢庵] ○前報寍城耒壽巷改作義塾業經宗太守給示遵守在案兹聞里紳張慶璜等議將另設樂育義塾因乏起造經費故凱覦永壽巷屋作爲義塾公稟到府宗太守念椿蔭義塾書室雖燬屋基猶存出產數豐不難建復現將永壽巷屋准予張紳等添嗀樂育義塾着卽赶緊籌捐修整其椿蔭義塾未建復以前仍准假館別處諭飭林某等無須動工大修並飭將前給告示繳銷但未知林某等肯遵諭否也 
[擒獲海盜] ○本月初三日鎮海吳游戎由石浦洋面擒獲海盜二名當派所帶招寶山砲勇二十名護解提轅由喻軍門移送　署瑞觀察飭發鄞縣收禁再行訊辦云 
[虐斃養媳] ○金陵南門鏇子巷徐某本係鄉人因作機房生意移居城內親丁惟夫婦及一子並一養媳養媳年甫十五無如姑性暴戾平時待媳極虐先曾爲長子娶二養媳一因不堪其虐投繯自縊一與人私逃不知下落今之養媳乃爲其次子娶也鞭扑詬罵日常數次隣有出爲解勸者莫不加以惡言故人多不問該養媳日遭荼毒苦不堪言近又因鞭扑難受遂乘汲水時投井自盡及姑知覺業已淹斃媳本無母僅一父在松江貿易姑意趁其母家無人將自行收殮但隣佑咸知底細深抱不平遂通知媳之堂叔及姑母並囑地甲邀約街鄰聯名稟請相騐江寍顧邑尊旋帶仵作往驗雖身有鞭痕數處皆非制命之傷的係投井淹斃者當令伊堂叔具結收殮叔以女生父在松未肯具結惟將屍首暫行入棺並不封口收釘邑尊亦聽之次日其姑母率同戚黨多人復至徐宅先令人將屍抬入停放堂上又將徐宅前後冲打一　並擬扭出徐婦痛加辱駡幸徐婦早經避去未遭毒手然家已殘破不堪事後歸來對此屍棺亦惟忍氣吞聲不復以前日之威武矣隣里見者莫不同聲稱快徐某料其父回來决不甘休復央人再四調處允爲死者延僧追荐一切從豐其事始寢然所費不資也 
[修築橋梁] ○蘇州出塘斟酌橋者爲當時畫舫歌船出入必由之所迄於繁華消歇雁齒參差烟水迷漫虹腰欹側遂使望之者如懸秋水過之者如履春冰兹爲某善堂捐資修築填島鵲於銀河策黿鼉於貝關自此贈芍佳人無慮湔裳而往簪花才子定當瞿柱而來矣 
[獲寶驟瘋] ○蘇城某姓子素以負販爲業近來連日陰雨各處河塘水泛因持魚罩往胥門外橫塘一帶摸魚忽於水中獲寶珍珠一顆大如龍眼黑夜觀之隱約生光喜出望外歸以估價於識者曰此無價珍也非得眞賞切勿輕售自是某擎珠於掌終日痴笑不休忘食忘寢或舞或躍驟覺神志改常未幾懷珠自投於河良久不起家人知之急爲拯救比人出於水而珠已不知所往家人倉皇覓珠某方如夢驚覺懊悔舞及盖寶旣失而瘋亦遂愈也諺云一兩黃金四兩福彼儻來之物得而旋失而且致顛倒不安如此世之妄求非分者其亦可知所儆矣 
[雨水太多] ○皖垣自上月念二三日得雨後本月初一晚十點鐘時又雷電交加狂風怒吼雨至天明始止居民均從睡夢中驚起無不悚懼街市水深一二尺其地勢稍低之店鋪民房幾如澤國米店尤爲受累以所存之米稻半被飄沒也 
[漢鎮失火] ○五月念六夜十點鐘時漢口楊四知巷下首某紙店失火頃刻延燒右隣線鋪棧房以及雜貨店又嫁禍於對面兩家疋願字號錢鋪等前則直逼潮嘉會館後則至草紙街背而止被災房屋計共二三十間幸各水龍局竭力施救僅焚一點鐘時撲滅被焚之松盛客棧有沙市客某甲因火頭緊逼正在搬取帳箱突有一素不相識者向該客手中接取謂趕快出來屋　坍塌矣該客怏認爲　被其搶去現在各處訪尋尚無落着盖漢口痞棍最多一聞火災卽手携竹片一條如飛馳往橫衝直撞帶搶帶奪雖有官弁彈壓而魚龍混雜實辨之無可辨也念七夜一點鐘鮑家巷下首西廣順聞西帮棧房又經失慎人皆驚無措紛紛遷移幸圍牆高固不至延及隣居云 
[限期修屋] ○工部局洋人查得附近鐵路之第一百零九號六幢房屋將欲坍塌恐或壓傷人口查係華人洪慶齊業產因訴由英領事照會陳司馬飭傳洪到案諭令赶緊翻造昨洪投案聲稱該處房屋我名下有三幢求恩寬限日期俾房客遷出再行修葺至 
 
 

Page 3

 
 
　　其餘三幢係兆豐洋行者我不敢知陳司馬謂賈副領事曰洪之房屋本分府着限二禮拜興工兆豐房屋應由貴副領事傳諭一例翻造賈亦隨照所判云 
[勒令遷移] ○中和洋行有房屋在珊記碼頭現租與旺萬利開炭鋪尚有出灘餘地被積柴煤今欲在此地基起造房屋曾囑搬讓王萬利置若罔聞是以訴由英領事照會陳司馬昨早傳到王萬利鋪主研訊王稱是地堆積柴煤共有四千担光見急切無後搬盡求恩寬限五十日賈副領事謂中和行早經關照豈容再行延宕陳司馬隨令王具十日限期搬貨讓地云 
[碰車賠洋] ○新關寫字洋人至英公堂稱坐馬車過虹口大橋有東洋車不照定章從橫擦過以致碰撞雖東洋車亦有破損然我馬受傷實重計醫資洋三元應請究追充公陸銀保供誤相碰撞是實然賠洋無力伏求恩鑒陳司馬謂車夫違章碰撞理應追償但若輩皆係窮人姑釋勿究賈副領事謂應問其車主何人陸答係周安懷之車輛司馬隨將陸管押令知照周姓繳洋釋放以儆効尤 
[在路攫錢] ○船戶嚴和尚至英公堂稱我子携錢五百文被人攫去當卽追獲交捕送究虞阿順供無錫人現在大英公司棧做小工錢實是我自有也見証人李阿四供當嚴喊追時我應幫同追獲陳司馬隨責虞八十板錢給嚴領去 
[拐賣婦女] ○販賣人口例禁綦嚴乃前日有某甲從外省抵滬帶有豫晉等省之婦女三四人意圖販賣內有一女已送入英租界長林堂講定身價洋六十元幸未過割被縣署捕頭柴樛所聞着夥往問該鴇以事未成交和盤托出將女送交柴樛收管詎後有人說項經白螞蟻龔二等轉輾經手亦講定六十元賣與法租界西興聖街花烟舘阿珠處人甫進門又被前充包探夥之野鴨阿六得知誤爲潘蓮生經手故向潘在茶肆講理潘蓮生以事不干涉遂相口角彼此扭入捕房當由捕頭略訊先着管押諒今日必當解訊懲辦也 
[救災說] ○竊以黔敖爲食子罕救飢荒政之尚由來舊矣賢人君子之用心原非爲邀福降祥之計而古今來世家大族無非深仁厚澤所留貽從無有以薄植而能崛起亦未有無世澤而能入廷此上天一定之權衡也近年晋豫奇荒直省又被水災江浙諸善士極力助賑嚴潘諸君親造災區散放可謂不遺餘力矣邇讀查賑諸君來函每以南中捐欵不繼爲憂閱申報載有蘇州桃花塢　到無名氏一函云人人皆　朝廷赤于世受厚恩人人皆當助賑其言誠切動心復有測字先生一函意亦相同云士農工商皆宜助賑照貧富分上中下三等上捐五千中捐五百下捐五十桃花塢已採其議照刻捐薄分募僕竊歎二君子之用心甚厚立說甚當也嘗試思之災荒省分固由衆生自造之因致干天怒而挽回補救實有賴於同類人能拯其同類天必喜人南北皆　朝廷赤子卽無一而非同類况北方以天譴成災死亡慘酷南方何獨厚邀天幸安然無事亦天譴未及人不察而何如乘此安靜無事天譴未加之時猛發善心各盡願力拯北方目前之災卽消南方將來之災各人求消一身一家之災合之卽可消一方之災救人卽以自救一舉兩得行見災消而福自萃矣僕海濱下士餬口邘江深感二君之言勉以書院膏獎銀三兩助賑情同杯水以見爲寒士者無不可勉力爲之而具大慈悲大力量者更無俟僕之嘵嘵也世不乏同志聞二君之言當無有不踴躍興起者矣僕將拭目俟之　杯水生聊啓 
[上海新太古內協賑公所經收直賑五月初一至廿九日止捐數] ○棣華書屋蔡都城城慈幼京平足銀一千兩彝關委員呂宜平衆廿五兩祈無疾規元廿一兩六錢岷江澡雲子念一兩四錢七分內史氏廿兩不書名十三兩九錢七分强恕堂武褧白二戶各宜平銀十兩公太洋行四兩二錢廣生源楷記二戶各四兩興玉義太和李蓉軒王種山廣生同閻三泰吉誠升大生恆茂祥長盛通十戶各二兩林藹葆尹履祥翁何澤臣賀小谷無名氏汪文翁陳鳳騫宋瑞堂劉體軒孫心臣十戶各一兩存恕子紋　七錢三分餘姚第泗門常警省謝氏英洋三百元寓福建洪德成氏二戶各一百元鄭門屬意香六十元琴鶴堂五十一元怡順昌　東養怡軒徐二戶各四十元張金　堂樂民氏求康梅記求平安三戶各三十元仙女廟恆升念五元子藩有咸者八觀湖飾章無名氏沈夏氏求病愈求病好人六戶各念元不書名十九元脩省居士可熾銕號昇昌銕號慈邑保　移願遂初居惠五戶各十五元季凜洲協和戚一林豐茂記沛國省過子阮照初求病痊人怡情軒胡文輝陳孫氏求病痊練水隱者大浹江樓拾芥堂山左求母病愈無名氏求子壽萱生金　陔求母病速愈浙乍貽書堂甘頭　昇昌銕號無名氏無名氏十九戶各十元資先氏乾盛祥二戶各八元存心氏七元八開十五個鄧善宜堂爲妻鮑氏許願又爲子　楨病愈始平氏　病愈愿崔滋生清遠軒主五戶各六元廣豐銕號常景堃山陰五都陳馮氏方帶氏保子病痊求子病痊福州府王偉年病愈倪仁山馬瑞和徐氏閏　食德飲和居十苦病人峧川無名氏再造氏詹義生　西亭無名氏十五戶各五元蕭邦興求父康健田姓趙　鐸古黟黃代藥資四戶各四元海昌應嗭子三保堂治病求易人清溪散人幼臣李增祚書潤程秋　馬蓉史六戶各三元隱名氏英洋二元本洋一元南翔應樹祈病愈並願恆皖北王氏張氏靈澤大成昌三義無名氏壽號問心異鄉子求祖母康健　居樹德堂廣泰銕號十三戶各兩元祈慈病痊人聊表此心人無名氏樂靜山治病求易人杏記資親買福人了心愿人四明費無名氏抱病求善人思蔭軒吳無名氏懷安堂王卯繩侯汲新堂錢寶豐上虞袁循然上虞袁瑞芝古黟黃代藥資二十戶各一元九峰無能氏一元八開七個錢九百九十文法帖一本印存一本書譜二本大成鐵號本萍五元明德堂劉錢一百千文　泰莊同係善七二戶各廿千文王養翁經收衆姓十二千二百四十文李棣珊　公館二戶各十二千文陳敦大興發夀行素堂何趙氏黃大同五戶各十千文潘芝生八千文尙中堂王　夫省吾堂三戶各七千二百文豐和洋行六千文平局諸位十四愿五千四十文鄧十五元興長號寶鴻陸　汝舟于霞吳竹汀六戶五千文敦禮堂不留名王卓夫聽秋山房四戶各四千文崇德堂丁擊　張煦棠三戶各三千六百文　此稿未完 
[果育堂經收五月十六日直賑捐數] ○湖北湛華堂九八元三十兩四明天香姓氏九八元十兩北野山櫗九八元三兩江西無名氏保平安洋一百圓德泰莊洋八十圓郭林昌洋三十圓江西無名氏祈平安洋廿八圓天香書屋洋廿圓旭記無名氏兩戶洋各十二圓王蒲溪　西氏　歸衆茂無名氏三戶洋各十圓祥公記洋七圓杏芬主人爲友祈病痊鄮東古香精舍兒戶洋各五圓三墩訟遇軒王洋四圓太原氏嘉湖居士二戶洋各三圓求祖壽病立愈三墩集福菴顧海初資父冥福唐玉山鐘春如周錢甫王欽周以徐松林喜席移賑四戶洋各二圓觀瀾書屋三墩顧隱名陳福元顧煥貞陳人昌嚴鏡清倪湛恩不留名明善堂司事王又童疁城葛薹記十一戶洋各一圓三墩李煥園明善堂司事許范惺齊吳　齊王　卿鑒迪勳胡東森陶文仲孫楠昌許王倪節席費李橋陳芝亭南匯故東科姚蔭橋冊資移賑疁城　安記楊慎及十四戶洋各半圓書帶草廟足對開一圓三墩馬又肩　順魁儲全全福莆陳八元四戶洋各三角三墩倪邦彥倪北使倪五曁倪璞田方餘德瞿貫卿瞿桂堂劉樸齊顧　慶九戶洋各一角藕吟石膏火移賑錢五百六十文 
[同仁輔元堂經收五月初一日起廿九日止賑捐數] ○句邑沈慶堂捐漢平紋銀三兩正衍慶堂捐洋五十圓退思補過齊捐洋三十圓立本堂捐日本洋二十圓爲姪病求痊祁高氏懴資移賑求安居樂業居士四戶各捐洋十圓義泰顧瑞泰二戶各捐洋四圓勉力老人求子病痊捐洋一圓 
 
 

Page 4

 
 
[光緒六年五月二十六日京報全錄]  
　　宮門抄○分教職單○上諭一道錄前○陝撫馮　奏審明桉律定擬摺子○陝督左　奏請借補都司吏片○粵督張　奏請暫緩知縣送部夾片○東撫周　奏新選知縣委署讞局帮審案件夾片○五月二十六日工部鴻臚寺廂曰旗偵日無引　見○莊王假滿請　安○邵亨豫等考試漢廕生覆　命○純公請假十五日○恩麟景緒各續假數日○召見軍機○○光緒六年五月分教職單　教授江蘇淮安王國鈞常州甲　正諭直隸滄州淩雲正藍漢舉奉天寍遠州蘇成龍河間廪山東益都范志秦東昌舉山西榆次高上理代州舉　訓導順天香河夏彝廣平舉直隸靑縣劉錦枝保定舉無極何椿永平舉山東棲霞李守坦濟南陵縣溫振田兗州挨山西襄　賈蔭臬代州舉河津許銘應蒲州舉平陸王型文代州舉河南閿鄉胡昌祖汝寍舉湖南永綏羅湘窩長沙舉桂陽李昌平長沙舉新寍楊正聲長沙挨醴陵黃山暹永州挨廣東和平楊鵬廣州舉四川灌縣陳品酉陽挨　復諭山東臨淄耿士珍濟南廪山西萬泉李資生代州舉河南偃師　寶　罷德附西皮陳鐘奇光州副湖南藍山丁燮內常德舉雲南富民解安瀾曲靖恩　復訓直隸易州張履祺鑲貢舉山西汾陽梁舒翹忻州貢鳳臺張書紳平定　福建南靖高暉奎福州附浦城張瀛福州舉江西贑州周貽藻臨江廪湖南寶慶黃國瑞長沙舉廣西富川陸惠昌　州舉　○○陝西巡撫臣馮譽驥跪　奏爲審明已革在籍同知疑賊主使團衆殺斃過客二命按律定擬恭摺仰祈　聖鑒事竊拒捕賊匪佘得升等六命一案當經前巡撫臣譚鐘麟以案多疑賣批司飭府提審旋據前署西安府宮爾鐸訪聞有疑匪妄殺情畢委員查提並據該縣趙廷琪亦以訪訊實情請更正並將梁遇士等解省經前署府提訊因梁遇士恃符狡展稟由藩臬兩司詳經前巡撫臣奏奉　上諭梁遇士曾卽先行革職銷案審訊等因欽此欽遵恭錄轉行審辦去後茲據署西安府知府鄭子兆督同局員審明擬議由臬司沈應奎詳解前來臣親提研　綠梁遇十段胡兒雒見都曁在逃之梁多士韓金番均籍隸該縣興已死富平縣人馬登潰王曹兒張遂來曹益見佘得升車郞兒等均不認識梁遇士由兩生　貢加捐同知分發湖北侯補同治十一年差委來陝偵探在籍逗遛雒見都同治十二年在米捐案內由俊秀捐監加捐貢生光緒三年七月間蒲城縣刀匪　起戕官刦獄富平縣薛家鎮土匪被官兵勦捕後分竄各處該縣陳爐鎮接　　富人皆驚惶關鎮紳士商議　團防禦貢舉粱多士雒見都充當團首團衆均聽約東八月初八下午雒見都探知鎮上先後來有面生可疑六人恐係匪黨邀允梁多士等前往盤　雒見都梁遇士俱各徒手梁多士及團丁叚胡兒韓金番分帶刀矛同赴鎮上盤詰該過客等　知姓名籍貫並稱均各路遇同行素不認識並非同夥貿易梁多士等不信令將包袱解開查驗內有紅縐藍綢女衫各一件銀鐲一對絲線脚帶三幅銀五兩二錢當向詰斥如係良民何以於匪亂時結夥同行包袱內又有女衣首飾等無顯係匪頭王曹兒等分辨回　梁多士稱欲捆縛送官卽令雒見都復往堡內邀人王曹兒益肆辱駡梁多士用刀戳傷其左肩甲左腮脥左脇倒地馬登潰張遂來曹益見上前幫護梁多士用力亂戳致傷馬登潰頂在左右乳張遂來咽喉臍肚曹益見咽喉左骽均各倒地維佘得升車郞兒見勢兇猛一同奔逃梁遇士益疑是賊卽令素聽驅使之團衆段胡兒韓金蕃同往追拿赶至佘得升等身後喊捉佘得升等轉向辱駡梁遇士喝令叚胡兒等毆打並稱有伊承當段胡兒等允從用矛戳傷佘得升左肋韓金蕃用矛戳傷車郞兒右額角心坎佘得升舉脚向踢叚胡兒又戳傷其作骽倒地車郞兒以舉脚踢韓金蕃又　戳一下致傷其左臁肕倒地叚胡兒等轉回佘得升等均各因傷殞命粱多士起意移屍滅跡商同梁遇士等將各屍移棄井內適雒見都轉回因不見佘得升等當同究間粱多士等控稱佘得升等自認是賊已經一併殺死棄屍井內雒見都信實當以應行送究不得擅殺之言向衆抱怨梁多士等分帶包袱衣銀首飾等物遇逸報經該縣趙廷琪訪聞查拿梁遇士到案起獲包袱等物並據屍親佘李氏等報案起屍騐訊梁遇士等恐聞重罪串商控供佘得升等在街持械呐喊實係竄匪不嚴查拿放槍持刀拒捕將其一併格殺身死質之佘李氏等均因實恐被誘入匪卽未分辨王余氏等亦不能指出王曹兒原帶各物顏色確數輕重隋同混供該縣因所供不符益疑爲匪未將衣物等項給認飭將各屍分別領埋填格錄供取結詳報經前撫臣以案多疑實批司飭府提訊間復據該縣因聞人言不一更嚴滅從親詣四鄉細心查訪實係疑匪妄殺並無持械呐喊情事卽提把証研輷詳請更正並經前署府官爾　委員嚴密訪查守提該縣因梁多士雒見都韓金蕃聞風逃逸先將現獲之梁遇士叚胡兒屍親人證卷宗押解來省由府提訊因梁遇士仍復恃符狡展詳經奏恭革審前署府未及審解卸事移交前陞府李慎核卷提犯細心研輷議擬解經前陞司邊實泉以情罪未確發委確審办未及訊詳卸事移交該署府鄭子兆提集訊問旋據該縣稟獲雒見都由司飭府委員提訊核入案內辦理遵覆督同局員斫訊各供前情不諱嚴詰委因梁遇士疑賊主使便妄殺並無起衅刖故亦無另有在場加功之人究詰不移案無遁飾查側載疑賊致斃人合之案悉照謀故鬥殺各本律側定　又例載鬥殺人者不聞手足他物金刃並絞監侯又例載威力主使人毆打致死以主使毆打之人爲首下手之人爲從論减主使一等又名例律載二罪相等從一科斷各等語此案已革湖北候補同知梁遇士差委來陕偵探在籍逗留因鎮上有面生可疑之人恐係匪黨與在邊之團首梁多士等前往盤詰梁遇士因其出言辱駡用刀戳傷王曹兒等四人梁遇士復因佘得升車郞兒奔逃益疑爲賊喝令團衆段胡兒韓金蕃毆打致叚胡兒等用矛戳傷佘得升等二人均各身死查梁士遇係屬職官力能服衆　已當場喝令段胡兒等聽從下手各斃各命應以梁遇士主使爲首當其重罪死雖二命惟係路遇同行素不認識並非同伙貿易不得以一家論罪俱相等從一科斷仍照鬥殺本律問擬梁遇士合依疑賊致斃人命之案悉照謀故鬥殺各本律例處擬鬥殺者絞律擬絞監侯秋後處决段胡兒除聽從移屍不失輕罪不議外合　下手傷重之人减主使一等律於梁遇士絞罪上减一等杖一百流三千里到配折貴安摺貢生雒見都疑賊邀同梁多士等前往盤詰爭毆致斃並未在場迨其由堡轉回臺知佘得升等被殺當向梁多士等抱怨卽其供稱佘得升等是賊亦係被罔信實隨同供認所致情尚 
 
 

Page 5

 
 
可原惟後經該縣查明復傳審訊明知棄屍井內並不報官輒卽逃逸應比照地界內有死人不報官司私自掩埋律擬杖八十所犯雖非行止有腐但應匿多命不報情節較重雒見都應革去貢生不准納贖鄉約梁懐有雖因病重未經報案究屬不合應照不應重律杖八十折責發落係公非免其革役包袱衣銀首飾早經該縣飭令具領梁多士等飭緝獲日另結再此案該縣於未經覆訊成招之先卽據自行檢舉更正所有職名請免開送除供招咨部外理合恭摺具陳伏乞　皇太后　皇上聖鑒勅部核覆施行謹奏軍機大臣　旨刑部議癸欽此○○左宗棠等片 
再臣接據河州鎮總兵官沈玉遂呈稱鎮屬岷州營都司一缺地　極邊番回雜處兼之道路歧出單駐營頭巡防撫綏在在均關緊要該營都司李紹華遇事委靡雖期得力應請關缺另據妥員請補以資治理查有花翎留甘儘先補用遊擊顏咸吉穩慎練達曉　戎櫗在甘年入於該處民情亦所素諳以之借補岷州營都司洵堪勝任等情查據具奏關缺請補前來臣等覆查河州鎮屬岷州營都司員缺本屬緊要該營都司李紹華旣稱遇事委靡雖期得力應卽照請准其開缺另行據選妥靠人員請　以期勝任茲審核得花翎　甘儘先補用游擊顏咸吉穩練可靠堪以借補合無仰懇　天恩俯念地方緊要員缺需人准以該員顏咸吉借補岷州營都司員缺俾得人地相宜而資治聖如蒙　　允應請　勅　先給暑札俟防務告　再行給咨送部引　見以符定訓除該員履歷清冊俟查覆至日另咨送部外謹會同陝西提臣審正綰合詞附片具陳伏乞　聖鑒訓示臨　矣軍機大臣奉　旨兵部議奏欽此　○○張樹聲片　再臣接准部咨興業縣知縣黃玉柱同治四年六月題署思懸縣知縣光緒三年二月詡暑今聊連關歷偉十年例應調取相應行文談撫給咨赴部引　見等因自應飭令請咨赴部惟該員現署臨桂縣知縣省會首邑政務殷煩時有發審要案及應辦地方要件該員在粵服官有年歷線頗深辦事精敏未便　易生手據藩司范梁臬司崧駿會詳請奏展緩前來相應懇　天恩俯准暫緩赴部俟該員經手事竣再行送部引　見謹附片　陳伏乞　聖鑒訓示謹　奏軍機大臣奉　旨着罷所請吏部知道欽此　○○周恆祺片　再新選壽張縣知縣馬人龍現已領憑到省本應卽飭赴任供職惟查該員到東未入地方情形尚難熟悉應卽委署讞局帮審案件俟其稍資閱歷再飭赴任以昭愼重據藩臬兩司會詳將該員原領文憑呈繳前來除咨部查銷外謹附片具陳伏乞　聖鑒謹　奏軍機大臣奉　旨知道了欽此 
[浙省撫事宜] ○五月二十九日嘉湖道具稟知由海塘回省差人稟到稟安　○六月初一日同知將程崧厦兼賀家埠謝無溫州西門通判徐樹淵臨浦知縣顏堵方餘杭東關俱稟知奉壓捐總局委接辦厘局差稟見叩謝　布經歷江鳳藻稟知奉厘捐局委本局差遣兼辦稽核差本日到局叩謝　典史錢慶禮由京騐看來省稟到從九品養鑃高稟知藩司委署浦江典史叩謝　縣丞王祖誥由京騐看來省稟到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
