# 1914 - 307 - 4914790

 

Page 1

 
 
   
 
 

Page 2

 
 
時評 
[政治堂（冷）]  
　　政治堂將出現矣堂上之人物已組織完備矣以前之内閣所謂第一流内閣今日之政治堂所謂第一次政治堂也雖然我不知他日第一次之政治堂其成績較第一流内閣何如耳 
　　第一流内閣所最著名之人物日熊日張日梁曰汪今熊梁汪已去職而張亦告假南下此第一流内閣之結果也第一次政治堂之人物曰徐曰梁曰王曰李徐自青島來梁自歐洲歸王與李均前清舊人未佔民國政界者若其他叚劉朱等第一次政治堂上之人物亦卽第一内閣中之人物也非其中堅焉抑又聞者第一流内閣者所謂内閣制也對於議會而負責任也第一次政治堂者所謂總統制也對於總統而負責任也夫負責任之說於中國之政府我實不解負責任何如不負責任何如責任之負不負且莫可究詰况其對於議會對於總統之區别耶不然白狼蹂躪人民至於此極政府靦然不顧尙有所謂責任者在耶觀往者測將來政治堂之前途可以知矣 
[命令]  
　　四月十三日大總統命令　茲修正知事試驗條例公布之此令 
　　又令　李準給予二等文虎章此令 
　　又令　李濤給予四等嘉禾章此令 
　　又令　王同春給予五等嘉禾章此令 
　　又令　倪　芬授爲陸軍中將此令 
　　又令　陳樹藩加陸軍中將銜此令 
　　又令　任命許濟川爲閩口要塞司令官此令 
　　又令　代理國務總理孫寳琦内務總長朱啓鈐呈據福建民政長汪聲玲呈請任命陳應榮爲秘書應照准此令 
　　又令　代理國務總理孫寳琦内務總長朱啓鈐呈據四川民政長陳廷傑轉據署下川南道觀察使曾昭琪呈請任命陳秋潭爲秘書應照准此令 
　　又令　代理國務總理孫寳琦内務總長朱啓鈐呈據兼護甘肅民政長張炳華轉據署河西觀察使文愷呈請任命周式淦爲秘書應照准此令 
專電 
[北京電]  
　　昨約法會議程樹德報告參議院改爲立法院國務院改爲政府特設國務卿删去任命國務員外使及結約之同意權特加顧問院審計院及參政院職權之規定及保護優待條件之效力共六十四條較原文增八條其憲法案則先由參政院釐定由總統交國民會議重加討論即指定十五人審查 
[北京電]  
　　續聞上月十六法代表不到柏林之會純因要求押付間接賠償後四國遷就乃改會於巴黎合力進行但團意在先付墊欵以杜後路餘俟悠久之磋商政府意則不願收墊欵辜鴻銘現爲該團翻譯各報取消蔡廷幹關係借欵會議其實蔡在内 
[北京電]  
　　報界同志會代表謁朱總長陳述利弊朱答稱（一）除外交軍事秘密外其他政務非有特别禁止者自可登（二）其他官署會議亦然但國會之秘密會不在此内（三）登載個人事實若關涉公益自非陰私（四）保押費可從緩擬以此意解釋並宣布該會深爲滿足 
[北京電]  
　　袁總統令王湘綺函招康有爲康擬由港滬赴魯謁陵來京否尙未定 
[北京電]  
　　徐世昌已准備組織政事堂 
[北京電]  
　　西安電陳旅長樹藩八日抵醴匪股由乾州來撲迎頭奮擊至五鐘之久斃匪千餘 
[北京電]  
　　趙倜此次帶兵援陜中央頗爲器重並每月准該使支特别五千元以資辦公大約陸建章不能離京以勦辦使全權任趙矣 
[西安電]  
　　白狼又棄乾州向北竄陜西軍隊尾追不及張鳳翽宋聯奎均電請才不勝任貽害地方從嚴議處並派員接替以重疆寄政府慰留 
[南京電]  
　　財政部通令各省征收官吏資格以考取縣知事及高等文官並前清州縣中有經驗者充當並不准坐食乾脩違者以贓私論 
[南京電]  
　　省公署已允省議會請欵二千五百元辦理結束 
[南京電]  
　　國稅廳現核出駐蕪米釐局所塡捐票不符銀五千餘兩已飭該局明白呈復核奪 
特約路透電 
[北京電]  
　　據陜西都督電稱陳樹藩之軍在乾州附近擊敗白匪殺匪千餘人並獲軍械子彈甚夥又稱張志行之軍在乾州附近之曹莊（譯音）擊敗白匪一隊殺匪約二百人白狼大隊現在郿縣附近今擊敗者大約乃大隊之一部份也晉軍十二營已行抵晋省西南臨晉縣 
[北京電]  
　　部令通告滬寗鐵路華總辦謂濮愛德君所發常期免票爲數過多該總辦殊爲失察應與車務總管會商除應發者外餘當注銷 
[北京電]  
　　英文京報載有社論謂中政府無實在可靠之行政司法員實行一切命令之時則當儘少施行法制目下之法制多有互相抵觸者尋常之官民必爲茫然不解該報又謂紙上之法制儼若紙幣足失國民對於政府之信任而令人心爲之搖動此與國家之進步發達大有妨礙云 
[北京電]  
　　昨夜袁總統宴徐世昌陪席者黎元洪梁士詒李經羲孫毓筠孫寳琦席間討論組織新内閣事宜 
[北京電]  
　　馮國璋與鄂皖川都督同意電請政府從緩遣散軍隊謂寧主減費不主裁兵 
[北京電]  
　　外間謠傳中國於實業銀行借欵淨得八四折確否難决京中匯兌銀行亦未得有歐洲關於該借欵發行之消息 
[北京電]  
　　北京自來水公司昨開股東會通過决議擬質問政府報載自來水公司將由實業銀行接辦之說是否確實若果有此事則將如何對付現在之股東 
[北京電]  
　　前三日内北京鎗斃五十餘人内有盜匪數人餘均政治嫌疑犯 
[北京電]  
　　鄭汝成有海軍總長之望 
[北京電]  
　　本月二十日袁總統之四公子與黎副總統之女公子行文定禮乾室冰人爲周自齊唐在禮坤室冰人爲湯化龍楊煥章（譯音） 
[漢口電]  
　　粤漢鐵路德國一段之測量隊在安陸附近爲村民數百人毆擊有中國副手二人被毆身死大約村民因疑測量隊爲覔取礦產而來故有此暴舉蓋彼等向本歡迎鐵路也 
譯電 
[北京電]  
　　據秦督電稱考義已失鳳翔難保政府已命趙倜率毅軍馬安良率回軍開往鳳翔因是地爲隴川兩省咽喉之故白狼大有竄入上述兩省之勢政府並命蘇鄂二督速運軍械子彈接濟秦省洮南戌軍司令吴俊陞將率八千人入秦陸建章日内亦將離京各省外人之欲游秦者止發護照以免意外 
[北京電]  
　　北京日報謂據横濱報載稱新同盟會已分兩派孫派主張五年之後再圖革命黄興陳其美一派則欲從速起事藉某國之助許割滿洲爲酬 
[北京電]  
　　約法會議已通過以下七條（一）廢臨時約法（二）大權屬于總統（三）縮小立法院權限取消簡任國務院及駐外公使之同意權（四）設樞密院（五）廢國務總理設國務卿對於大總統擔負責任（六）大總統於緊急時可以總握財政權（七）大總統可以獨自頒行規則優待清室條件准纂入約法 
[北京電]  
　　約法會議復討論樞密院組織辦法計員二百人由袁總統簡任若干人 
[北京電]  
　　袁總統今日（十三日）宴徐世昌陪席者有黎副總統孫寳琦梁士詒段祺瑞李經羲曾與席間討論組織新内閣問題梁敦彥王士珍李家駒嚴修均願出助之惟曾提出條件數欵 
[北京電]  
　　袁總統與徐世昌會宴後徐已允就國務卿之任新内閣人物豫測如下國務卿徐世昌財政張鎭芳内務錢能訓外交梁數彥交通朱啓鈐農商楊士琦敎育董鴻褘司法章宗祥陸軍段祺瑞海軍劉冠雄其餘人員當無變動 
[北京電]  
　　據北京日報載稱英政府已准駐華英使簽定甬湘鐵路合同且准中國以借欵之一部分移作他用日本並無異言 
[倫敦電]  
　　泰昭士報載土郎土訪事來電謂米拉特夫人爲華僕謀殺後經警察調查似覺加拿大之凡柯佛及維多利亞兩處設有中國革命機關部警察之意該僕行兇志在盜金以助白狼凡柯佛華人似於去年十二月間運軍械一船赴華警察近接警告謂華人今復豫備運械接濟白狼云 
[倫敦電]  
　　每日電報載土京訪事來電謂本月十日巴黎簽定之土法臨時借欵合同今據承認該合同之議案載明數額共土金三千五百四十萬磅 
[白克哈萊斯特電]  
　　德皇不日將會羅馬尼亞國王外交界皆謂此行志在鞏固羅馬尼亞與德意奥三國之交誼因俄國近圖在該國膨脹勢力故也 
要聞一 
[二次大借欵正式會議之内情]  
　　第二次著後借欵有於日前正式開議消息已誌前報昨據確實報告正式會議已於初七日舉行聞是日銀行團所提出重大條件爲監督用途問題惟此次所謂監督者非復如前次之簡單蓋前次之所謂監督者只聘請外人爲稽核員於支付時簽定畫押其監督僅至於用途而止至此次則外人要求於中國銀行位置洋員其職權在指揮銀行事務中國分銀行亦須受相當之節制所謂監督權者乃漸漸侵入國家銀行管理權非僅止於監督借欵用途已也其要求原因係以第二次借款大半用之於改革幣制一途而改革幣制又以國家銀行爲其執行機關非監督銀行則無以實行監督用途其用意良深而刻我國政府意思以此借欵條件一以前次爲標準聘請外人爲顧問一層或可允許至監督銀行萬難見之事實此則第二次善後借欵之重要關鍵能否成立以之作判也又昨聞銀行團内部意見亦有彼此出入處法國當革命損失賠償要求提出時宣言如中國政府不允該國要求斷不借欵於中國意在挾制該國代表之不肯赴柏林會議亦卽此意繼巴黎會議俄日德英四國代表一致贊成借欵於中國法人遂難單獨反對勉從衆議然始終未忘情於賠償問題近思得一最善辦法擬仍照第一次善後借欵條約所規定於第二次借欵約内訂明賠欵悉由借欵項下扣除以此爲借欵條件之一其意又以爲賠欵要求中國以現欵交付其交付與否權在中國至由借欵項下扣除則其權又在各國此爲力爭上游之法各國頗不直之云 
[舊議員第一次給資之情形]  
　　昨日（十日）籌備國會事務局補發兩院議員之歲費旅費此事吾人一見卽生一種不可名狀之感觸國會消滅不知何所而發費者乃爲籌備國會事務局領費者乃爲國會議員不知該局及議員諸君此日此事果生何之感覺茲將當時撥欵領欵之情形分誌如下 
　　發欵　依事務局通告定於昨日午後一鐘至六鐘爲發款期間而於午前十一時却早已開始支領又依通告須議員携帶議員證書及向來在院領欵圖章親往領取乃昨日竟有多數倩人代領者因時間之自由變更致依時而至者反不得入門非本人而携證書圖章者得以領欵親往者雖携證書且受挑剔以致自十一時開始發欵至午後二時只發出三四十名衆議院門前如市議員與警衛屢起辯爭實屬不成體統 
　　領欵　昨日午前九時許已有赴院領欵者至十一鐘前後衆議院門前車馬塡塞令人不禁追想去年國會開會時之景象衆坊橋前不見此盛况已六閱月矣惟因議員赴院 
 
 
 

Page 3

 
 
過早發欵太遲至有早九時到院而午後四時方得出者吾人回憶國會開會時通知一時開會而議員有遲至三時方出席者甚且有數日竟不出席令國會不能開會者且恒散會逾時私自逃席而去者而今爲支領國會停止後之歲費旅費乃能不辭辛苦先數時到院且能坐候終日不去洵爲難得之事惟以若大勤勞不用之於開會之時而用之於領取歲費旅費是爲可惜耳 
[北京電燈自來水與實業借欵之關係]  
　　中法實業銀行借欵日前在巴黎發行債票其詳情已屢誌前報昨悉該項借欵用途頗稱繁雜至稱之爲雜合借欵所謂雜合借欵者卽浦口開埠漢口鐵橋以及北京市場工程費借欵是也久而久之外間知與北京電車有密切關係一方面以國有商有問題起大爭論於北京社會一方面即在巴黎發現債票與電車關係之說明書蓋債票發行說明書中指稱北京電車爲借欵用途之一也該說明書用途第二項内稱籌辦北京市之市有工程下註明電車電燈自來水三項據此則電燈自來水已與電車同爲借款之目的物或謂中法借欵初稱充浦口開埠漢口鐵橋及北京市場工程費之用此次發表則漢口鐵橋並未提及殆已暗中變遷而以電燈自來水代之乎 
　　電燈公司於日昨致書英文北京京報聲稱北京電燈向係由該公司承辦與中法借欵並無何項關係請勿誤會云云其致書北京京報者蓋以該報前載巴黎債票發行說明書内稱借欵充電車電燈自來水工程費之用云云致書所以辨正之也該報接書後不惟不爲更正且力言其事實之的確謂債票說明書明明登載於巴黎各報有目共見豈可　造反覆辨論累數百言而電燈工程遂與借欵有關或又謂將來電燈工程只以電車經過處爲限其餘電燈仍由現在電燈公司辦理其信然乎 
　　電燈自來水與中法借欵有關旣爲事實則收歸國有自在意中惟自來水公司電燈公司情形不同蓋一則頗有虧累一則日漸發達國有問題眞行發生二公司態度或難一致聞政府現正預備與二公司開談判云 
[文報中之藏番近狀]  
　　西藏久無確實消息各處傳言紛紛不一殊不足爲信茲聞打箭爐鎭守使署頃據彭統領日昇由定青專差呈稱藏番情形最爲確實其文曰自葱坡埂潰變後退聚碩般多復　派多數番兵四出滋擾三十九族百姓遭彼蹂　紛紛來營請兵保青統領乃率隊親返定青居中調度旋接留駐類烏齋王排長炳權稟報解糧軍隊行至下噶茹地方藏番諸截運道先行放鎗接戰從午至夜番盡披靡退聚撈多寺嚴設卡防番衆堅槍利砲兇猛異常查藏逆擾我後路接濟堪虞若不急攻將成坐困乃飛調駐葱坡埂嚴營長帶兵併力合攻以期滅此朝食正交戰中又接距定青二站之打堆地方從百户報稱藏番約有千餘蹂躪該處附近民房焚燬一空請兵救援當飭邊軍第七營蔣張兩隊長各率目兵數十名星夜開拔行至半途卽與匪遇彼此互相射擊斃匪多名生擒偵探一名左隊正兵帶傷二名統領復加派陸軍一隊前往以厚兵力而資抵禦去訖忽該番官噶布來函要求停兵罷戰統領未敢　武窮兵好爲多事覆書允准約令派員來定青會議迭去函信竟同石沉大海杳無消息各處堵聚番兵不惟不退反自增添揣其意殆欲遲緩我軍進行而暗爲布置調兵軍械以圖抵制觀此情形我軍不能不有所準備以爲先發制人之計奈疊奉中央命令飭軍隊各駐原地暫不進行聽候後命至會議地點與駐軍相距過遙而邊藏不便情形至爲隔閡藏逆受人嗾使機詐百出危詞聳聽無理要求有意延遲時日藉增軍備加以某國居心助逆暗攫利權在印會議勢必妨害主權當局者應如何另謀抵制迅飭解决不可以議會可恃而蒙其害 
[關於滿族之近聞紀要]  
　　八旗生計借欵案之近訊　優待條件本規定民國當爲八旗籌劃生計刻因財政困難而旗民生計日艱故决計借外資本爲籌生計已交政治會審查議决茲聞慶親王此次入京經各旗各舉代表往請設法聞慶王力任贊助已轉呈民國政府從速進行現周財政總長已與法比銀行磋商借欵先交五百萬磅以旗餉作押連日住返商訂條件已具眉目大約成立之期當在不遠矣聞此欵成立卽由京設立籌辦八旗生計機關有派榮勳治格爲籌辦正副總裁之說 
　　優待條件通過後之清室　優待條件訂入约法一案業已審查通過刻正起草决計可以附入增修約法案一同表决據某旗員云清室近與民國政府感情異常融洽所以尙不免隔膜者蓋即優待經費未能加入憲法今旣提議訂入定有確鑿指項嗣後按月解欵信用益增則彼此感情更屬優美矣並聞清室對於此事異常滿意昨遣貝子溥倫代向總統致謝 
[北京新談薈]  
　　徐東海之宣言　探聞徐菊人迫於大總統之敦勸確已擔任國務卿之職惟政事堂與總統府秘書廳問題一時尙難解决故至今仍不能發表昨孫外交總長特往謁徐東海訽其對於組織政事堂之意見徐之宣言甚爲含混蓋深知兩派爭執之劇烈不欲作左右袒也徐謂余爲前清官僚素不諳法律政事堂與秘書廳問題係法律上爭論之點余不能以私意妄斷但大總統如必欲余勉强擔任必須無牽掣吾者方能放手做去云云 
　　副總統之遷移　副總統府遷移之說近聞將移於現在之秘書廳内秘書廳則移至法制局内法制局移在新聞編輯處各局所之轉移頗形複雜故副總統府由瀛臺遷入於此尙須時日且嗣後政事堂决定亦即有國務院内其西部今已爲全國煤油鑛籌備處所占副總統府蓋卽占其東部至最東部之大區域内約卽爲政事堂所占之部分 
　　江叔海之禮聘　祀天及祀孔一切典禮經内務部司員研究數月未能成議朱總長以非聘請碩學彥儒稽考古今專心釐訂不足以資完善已决計在部中組織一編訂禮制會並聞已禮聘江叔海爲會長其餘會員則尙未定 
　　章太炎之近狀　章君炳麟之近狀實際如何杳無消息昨據探聞章君現在尙幽居南下窪龍泉寺内雖在監視之中然四境蕭然惟花開鳥啼可消永晝章君自居其間凡起臥飲食一切如常若有客訪問之者則商君震必常隨之接待惟又須將訪問理由談話要項及應接時刻等事先詳告警察廳經其許可然後能見至一切往來信件則檢查頗嚴 
[浙路國有業經簽字]  
　　浙路收歸國有業由旅京代表虞洽卿蔣孟蘋黄暘笙與部迭次磋商一切周妥已於星期五（即十號）簽字聞當場簽字者交通總長朱啓鈐路政局長葉恭綽浙路代表蔣黄二君現蔣黄二代表已定於十一號起程南下其對於交通部所訂路價股銀各節准於五月三日報告股東大會昨先電致理事會略謂歸還股欵一節部中仍不能照三年履行爭議再三定爲分作十二期每年三期每期四個月公司職員及進出欵目均以本月終截止以便歸朿 
[雜評一（無名）]  
　　尾追　白狼用流寇之法而軍隊乃用尾追之法是誠兩便之道也白狼入一地搶其財物摢其人民姦淫其婦女又舍而之他軍隊於其舍後復取其地而得之報之曰克復曰敗匪曰痛勦狼得其財物人民婦女軍隊得其克復敗匪痛勦之功是互利而非互殺也余前謂互殺以爲裁兵之　用其實被裁者乃我不爲兵之安分人民耳非兵也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[商老主義之政局人物談]  
　　昨有政客某君談及近時政界中人物據云約分二大派一曰革新派一曰官僚派屬於革新派者世人　之曰新人物屬於官僚派者則呼之曰舊人物據鄙人所見自共和告成以迄昨年是爲革新派得意之時代今春以降迨於今日乃爲官僚派勃興之時代此兩派於政治上之實力孰優孰劣未可遽然判定試聆革新派之主張云我具有文明之智識精通世界之大勢然其所謂智識者惟係關於外國新學之智識而至中國之實情則茫然　隔並無政治上之經騐故其得勢也一以改革爲標榜而破壞舊物不察國家之慣例直欲實行自已所抱之理想其結果當事廳物納鑿不容遂招意外之失敗此新人物所以蹶躓於政治上未能奏功也再聽官僚派之唱道云我　積多年之經騐詳明中國之實情然其所謂經騐者　止關於舊事物之經驗而至今日所用之新事物則智識空乏無由着手非得新人物之輔助不能調劑合宜故其一握政權也因循姑息糊塗一時百方舞弊自鳴得意其結果一切之事沈滯不動國家遂無進步之一日此兩派之所爲俱偏於一方决非常遵鄙人對於此兩派將贈以特别之名稱革新派謂之商鞅主義官僚派謂之老聃主義何則商鞅卽爲盲進敢行之先鋒徒事破壞終於失敗老聃則係無爲恬淡之領袖國勢退步遂招亡種然則革新派之新人物乃秦代之商鞅也官僚派之舊人物乃春秋之老聃也今日之中國殆非商鞅之流所可獨能而又决非老聃一輩所可爲也故當今急務在速謀革新派與官僚派之調和舊人物與新物之融洽奈此二派氷炭不容亦屬無可如何之事云 
[官中之新報律理由說]  
　　此次頒布之新報律較前清之報律爲更嚴故北京報界同志會已將陳情書呈　總統業誌昨報昨有政府中人云新報律稍失繁苛處罰亦失於嚴是爲不可免　事其理由蓋以報界中人雖不乏正人君子而不免有敗類雜其中如關於政黨上主張極端之意見者暫措不論現如京中二三報館之社長及主筆某某濫用報紙之勢力敢行不正之手叚良民受害社會被毒而彼等今日已化成一個富家翁政府此次頒布新報律比前稍嚴者無他惟　欲扶助報界中之正人君子而驅除報界中之無賴徒以刷新報界之面目是乃一時便宜之處置耳若幸依新報律而實行報界之風氣面目逐漸刷新則政府亦决非吝於修改也云云 
[漢口官商債務談]  
　　漢口錢票莊所欠官錢局欵項現經吕省長委派鄂束觀察使范筱齋催追迭在商會會議並調錢帮所收各帮之帳查　實屬不及二成故擬令錢帮先還官項四成俟收集各帮債務陸續償還但錢帮只認籌還不認其所定成數現尙在磋議中又典帮所欠官欵刻已收回三萬餘金惟近日漢上銀根忽又吃緊折息漲至六錢之多若不設法維持非惟各業受其影響卽錢業亦大危險昨各錢商在公所會議償還官欵辦法并　及維持金融之　　擬以產業向洋商押借現金以資流通又錢帮在前　時代所出花票不下數十萬之多兵燹後各錢商均係改牌　爲至今未兌商民大受損害刻錢帮以債務償權行將解决業在公所議定將從前未兌之票一槪照兌以免各帮有所藉口云 
[贛省長揭露紳士對於地方官之惡習]  
　　江西省行政公署通令八十一縣知事云照得人心之壞莫壞於無是非無是非之心則亦無惻隱之心無羞恥之心無辭讓之心而世變亟矣孟子謂充之足以四海不充之不足以事父母斯言也騐之　歷不爽其如今日之人心何哉八十一縣知事當其在任時獲免於士民之指摘者無幾不是揑登紙定是聯名呈控虚者七八實者二三迨查　撤任則必有人電留以爲有大功德於民千篇一律甚或此袒左彼袒右朝一電夕一書前後歧異翻雲覆兩在任時何以不肖撤任時何以皆　種種怪異之狀與論尙可問乎要之在任時之指摘及撤任時之電留同一肺肝顚倒是非自便私圖而已本民政長遇此等來電讀不終篇朿之高閣拍電者當爽然若失無所施其伎倆今與各知事約立志近君子遠小人若　揑登報紙可作爲不聞不見置之不辯呈控則士民爲原告知事爲被告准被告申訴察看有無情理則委查應委查者原告先具保結以便傳案質訊務分皂白所願各知事省躬克已守法愼勤三字之官　對士民則不侮　寡不畏强禦孰殺子產聽之與論一旦免官勿搖尾乞憐暗給電費求民電留須知今日免官安知他日不復委任若醜態百出全無廉恥長吏鄙棄之矣且藉若輩一電之力而竟留將索厚謝不盡知事尙可爲乎思之思之冀挽人心於萬一此件可抄貼廳壁俾晉謁之諾紳共睹之各猛省焉 
[鄂省捕獲黨人近聞]  
　　警官與黨人之關係　鄂省警廳消防隊長伍倫巡長羅文賓被逮後傳聞已解送軍法處分别定罪茲又得一消息謂警視廳日前在馬家巷花園及西川湖某學舍連破黨人機關數起共獲十九人押於該廳伍羅亦在其内現移解軍法處者僅十七名伍羅仍在廳看管并未定罪聞各人經軍法處程處長研訊有曾際雲等供稱此次册具等証據自有來由俟伍羅等到案我們有話對証而軍法處屢向警廳索交該廳未允解案故各人罪案俱不能判定昨聞已將其中三人處以斬刑未知確否又聞叚督曾命本府軍法　親鞫各人訊問良久伍羅亦由警廳押去訊畢仍舊還押官廳對於此案嚴守秘密致外間傳說紛歧莫知眞像也 
　　宜昌又破革命籌備處　宜昌前月有人圍攻警備隊司令部當卽潰散茲聞又有黨人潘怡峯王鼎華等五六人在南門外大元客棧内組織革命軍籌備處并勾通川幫紅燈會匪欲於某夜舉事旋被棧主查悉報告警廳派警隊至棧抄獲手槍五支炸彈十餘枚及册籍等物共三大皮箱將潘等逮捕訊明轉送警備隊司令部究辦又警備隊司令部附近之警署長劉某前月曾勾通黨人與　攻刧司令部之事茲已拿獲槍斃矣 
[浙省最近捕拿黨人紀]  
　　吕某　黨人吕某來杭運動軍隊圖謀起事事覺被捕喧傳道路茲悉吕某於浙軍隊初無相識者惟與某機關護兵某爲舊識即往勾結該護兵佯許之乃詳悉其隱情卽報告於上官轉達軍署都督密飭軍探至東山弄吕某　所搜捕吕當開槍抗拒旋由崗警協助獲吕及其黨羽二人又誤拿趙鶴年一名解由衛戌司令部解送都督府檢查行李中有某某銀行存欵摺二扣各數千金又金器多件合計不下二萬金當由軍法課審訊吕不承認聞其中牽涉多人尙在搜捕云　另一函云前日十二號下午四時下城衆安橋直街一枝春酒店内突來警察多名搜出手槍一枝子彈十餘顆當蔣該店主及店婦提到千勝橋警署審訊又前晚十點鐘江干松茂木行住有可疑之人亦爲憲兵拘去聞係東山弄黨人吕某所供出者現解送軍法課研訊 
　　吴新　函云省會一區四分署警察吴新附和黨人於十一下午七句鐘時由都督府參謀處用軍用電話知照警廳當派錢督察員帶警往提錢將吴新指交周巡長看管不料該警乘間脫逃錢遂將該管巡長周錦魁拘廳朱督以案　謀亂飭廳交人故夏廳長異常注意當晚懸賞二百元通令緝拿昨復增加八十元并查得吴警本係警察敎練所公役該所二三班畢業警察無不相識城内外共有六百餘人一律派出嚴緝如能獲案除賞洋照給外並准拔升署員至所獲周巡長昨已審訊但據錢督察員報告之詞以其故放吴新必係知情當責籐條千百下勒令供出警界中已被運動者共有若干人該警長堅不承認夏廳長大爲震怒欲即槍斃幸經該管署員器泣陳詞力爲剖白始得倖免現仍發押俟該警獲案後再行復訊警察夏廳長昨日下午已通令各屬文云案查犯警吴新私通亂黨本廳將往提案之時該管一區四分署署員倪遇立並不先行防衛至被逃逸雇員又未請假而私自外出該管警長又不押管殊爲不解該署員着先記大過二次並限三日之内將逃逸之犯警吴新務獲送案再行核辦該署雇員不請假而私自外出亦屬可惡已極除先開革外並暫押分署仰該管署員嚴加管朿亦候吴新獲案後再行核辦該管警長責有攸歸尤難辭咎着先開革立時送廳昨日午後經本廳司法科科長審明先責一千下如三日之内犯警吴新不能捕獲者卽將該警長科以應得之罪决不寛貸仰各屬一體知照旋據探員報告云吴新於本月十一號下午六時聞風逃逸身着制服向下城東街逃出艮山門外向觀音堂警長陳某商假槍彈該警長不允訊其原由又不肯說立時飛奔而走不知下落等語夏廳長卽委督察長將該陳警長提案審訊供稱吴新昨日前來商假鎗彈未允是實係與同學故而相識其細底情形不得而知等語當卽飭内勤警察將陳警長暫時發押待吴新捕獲後再行分别情節核辦 
　　余海山　近日發生黨案如東山弄所擒獲之黎犯以及南板巷所獲之　某均爲余海山而發生（余即鼓樓前所獲之犯）因有票布受揚州人徐某之託送往某團營被該團扣留密報致被拘拿因此供出某崗警等亦俱同黨現在徐已脫逃某崗警又懸賞未獲僅余海山侯炳生（卽侯資森之子）以及黎某鄭某七八人而已 
　　婁正芳　昨日（十三號）午刻都督府據軍事偵探報告杭城小井巷第一號門牌張韵生醫寓内有某司令部一等差遣婁某（名正芳）係台州人與某黨人暗通聲氣約期起事等情朱都督得報後立即飭派憲兵一排會同警察二十名馳往該庽搜查果起出手槍四支秘密信札三十餘件其時婁某出差在外當將其妻孥及房束張韵生家族并隣居某姓家族共拿獲一十六人解送軍法課審訊一面派警看守其庽又聞張韵生醫庽係胡慶餘堂房屋先由張包租去再轉租與婁某據左右鄰舍云該庽半夜三更常有人進出鬼鬼祟祟似非正當之舉動本月七號某黨人阿　沈某匿居其家密商一切進行事件頗堪駭異該區崗警以婁某亦係現役軍人故不甚注意此次忽遭破獲亦係黨人吕某所供出者 
[蜀道飛鴻裏之政聞一束]  
　　軍用票設法收回　川省軍用票價格自跌市面多受影響昨特商定募集地方公債辦法以爲收回此項票紙之用聞已具情呈明中央財政部立案茲得其募集簡章一紙爲錄如下（一）四川省爲收回軍用銀票呈由中央財政部立案募集地方公債無論何人均得應募（二）募集總額銀限定一千萬元發行證劵面額每劵五十元應募人得以四川軍用銀票購入（三）每證劵而額年給利息三元指定全省地方肉釐爲其擔保每年於旣滿證劵發行期日時卽由本省各縣征收局擔任交付凡持有本公債證券入無論向何縣征收局均可領取（四）償還原本於募足總額時限定於一年内卽以全省之公有不動產分配或售賣用優異抽籤法先爲償還三百萬元其餘七百萬元分定年額編定地方歲出預算限於十二年内用抽籤法陸續償還之但於前三年得僅付利息（五）發行分債證劵依應募人之意思得記載公債所有人之姓名或爲無記名（六）無論記名式或無記名式之本公債證劵雖於旣發行後公債所有人得隨時持向各縣征收局請求更易公債底册之姓名或名式換給證劵但每劵須納使費銀三角（七）本公債證劵得自由轉賣抵押及充銀行之準備資金但不得於證劵上任意押印簽字及塗汅前項轉賣如爲無記名證券時須就近報明征收局依前條之規定辦理（八）本公債由本省各縣行政公署並受委託之征收局及殷實銀行商號商會等處募集發行其辦理細則另定之 
　　鹽運使不日往瀘　重慶謠諑時興日前街面又起風潮城内居民無端戒備謂有多數北兵留駐渝中詳爲調查其實乃係鹽運使之衛隊蓋該使入川時中央政府恐沿途匪風尙未平靖有礙進行特派拱衞軍隊一連以資保護此項軍隊不日將同運使開往瀘縣布署一切 
　　鎭守使接濟軍餉　川東生銀較他處爲多日前省公署以川邊需餉孔殷特令裴觀察使迅卽籌解生銀十萬兩來省接濟邊餉裴使接電後當卽籌得主銀六萬兩函請周鎭守使派隊管解遞省云　　警備隊應行甄擇　陳民政長以各縣警備隊之設專爲保護閭閻巡緝盜匪之用並非備供驅使照章應由知事驗明選充原以捕匪清鄕關係重要雖未能與正式軍隊等景齊觀惟旣具有軍人性質即應嚴格甄擇斷不容濫竽充數致如前清勇丁敝習或以僕役廚丁冒領或則缺額吃空圖飽貪囊等情昨特通令各屬不得故違定章稍涉虚糜查出定即罰賠撤究　　縣知事請復儀仗　金堂知事陳某日前具呈川省公署請復前清地方官出入儀仗如打傘鳴鑼肅靜廻避等制以使民畏現經内務司呈由民政長指令川西觀察使轉飭知照略謂查前清地方官出入儀仗不免繫飾其後各省大吏鑒時局艱難宜袪浮文已多廢而不用民國改建應否規復舊制須俟中央規定所請着母庸議至可畏可象寗待外求不重不威尤宜内省該知事誠能整躬率物自是大畏民志如必假勝國官儀震駭庸俗耳目其於治體庸有當乎云云 
地方通信 
[山東]  
　　籌辦水產講習會　行政公署令飭膠東觀察使略謂奉農商部令飭籌辦水產講習會查東省沿海各縣均隸膠東籌辦此項講習會自應以膠東爲起點前烟台商人張鴻楷設有漁業公司當有專習水產及熟悉漁業情形之人正可就近召集與之研究設會方法以期早日成立仰遵照指示各節酌奪情形即行籌辦　　髮網公司之擴張　長清縣城南門裏髮網公司創辦以來成續頗著所出遮面網紗等件久經洋商所樂購近聞該經理某君爲推廣利源起見特添招女生三十名自費肄習如於一月内能製造成品者免其自費並擬於商埠租房數間爲分銷處云 
　　塾師破壞學務　歷城董家鄕董家莊塾師謝某等二十餘人具呈縣視學公所聲稱近來學校有停辦消息伊等生計困難擬就初學敎師又合單級資格懇請在該莊設立私塾敎授新製敎科書以遵定章而示體恤等情縣視學員以此等塾師破壞學校實係頑固之尤擬呈請縣知事傳案究辦以儆將來而重學風云 
[湖北]  
　　段都督不忘張南皮　鄂省蛇山抱氷堂係由軍界爲張南皮所建修嗣改爲南皮祠宇并購置南湖顧家垸蝦湖垸等處田產以爲歲時祭祀經費起義後軍界人物更易案據亦多損失田產不免被人侵佔前黎黄陂在都督任時曾飭由武漢公產清理局清查丈量立碑勒石以垂久遠旋黄陂晋京該局亦與商場清丈局併合遂爾擱置茲叚香岩都督對於南皮亦極崇拜以該祠堂祭祀經費亟應寛籌因又查及田產特飭武昌知事會同公產商場清丈局迅爲清查勿任侵佔且令議定經管機關以資保守昨聞業已會查清晰造具圖册呈復武昌知事意欲主管藉口免與他項公產相混然都督指令仍飭公產局管理以省派員管租之費云 
　　官錢局督辦就職　兩湖官錢局督辦高松如君在京勾留數月近始向財政部領得整理鄂官錢局之現金二百萬元來鄂就職昨已抵局接事刻正討論局事以便着手整頓但局務自改革以後棼如亂絲情理殊非易易而鈔票價値之低落挽回手續尤不可輕於一試故尙在　躇之中至局中職員聞無甚更動云 
　　蛇山隧道告成　鄂垣爲蛇山横斷交通故有山前山後之分從前僅有南樓一洞以通往來行人極爲不便上年黎前督飭聞隧道一處興工年餘因山石堅結轟鑿極形困難刻始鑿成將洞建齊南北路口所有老營屋舊民房已分别　買拆卸一空往來行人莫不稱便聞所費計錢七八萬串原擬於該山洞上爲起義死難彭劉楊三烈士　立銅像茲叚都督以該三烈士學行事功均極尋常已飭令毁棄鑄像成約但鑄像之日本某工廠則不允毁約故有改鑄黎黄陂像之　踓黎公亦力辭建像云 
[湖南]  
　　李天裔之狂悖　湘黔邊界萬山重疊風氣痼塞奸猾之輩恒假託狂言以煸惑愚民近有沅州人李天裔自命爲眞命天子開堂放飄黨羽甚衆經湘西鎭守使田君拿獲監斃芷江獄中餘黨或辦或逃現已寧靜矣 
[安慶]  
　　皖省之减政談　倪省長近以庫　奇絀入不敷出查得皖省水陸各警各縣署之科長課員技士等職名稱旣雜手續亦煩轉於事實上毫無裨益擬即一律取消自聘幕友相助爲理聞不日即當發表云 
　　鎗斃謀亂幫匪　皖省水上巡警日前查獲帮匪劉玉亭一名解交皖省軍事執法處迭經該處處長訊得係受孫亞峯委任在壽縣馬頭集一帶密謀起事當即呈奉都督按照軍法着卽鎗斃業於十一日下午綁赴北門外鎗斃矣 
　　水警内部之整頓　長淮水警自成立以來未見成效皆由所用職員賢愚不齊之故茲民政長特飭該廳廳長季君認眞整頓所有職員之任用須照部章委充至於各該員之行使職務一切亦須嚴加防範以重警政云 
　　部電保存自治經費　皖省行政公署接奉財政部來電云大總統面諭現在地方議會業已停辦所有地方自治行政如無成續者亦宜酌量緩辦其所騰出經費亟應存儲銀行如該費來源出於擾民者准其豁免但須地方官聲明理由呈請該民政長報部核准方可照辦各該處商會及各團體不得干預云云 
[浙江]  
　　嘉禾加入衞戍地點　嘉禾本爲水陸交衝要道近因蘇杭謠言不靖嘉禾防務未便稍鬆朱督特將二十一團長傳其永委任爲嘉禾衛戍司令官凡緝私巡防各營均歸調遣所有駐紮嘉善之輜重營亦撥調六連分駐王店各鎭至楓涇一帶仍派原駐之第一營扼守 
　　又有外人私測地圖　西湖雞籠山地方前日有日本人兩名帶同中國役人四名在該處窺測地圖後　至錢塘門測量至武林門爲止測畢仍復　圖而去查外人窺測地圖早有外交部明文禁止該日人竟帶領役人四出窺測不知其意何屬 
　　銀公司已派工程師來浙　英銀公司前要求交通部特許浙湘鐵路建築權限已由交通部訂立合同呈請大總統核准簽押在案昨交通部咨行到浙謂英銀公司現已派工程師來浙於十號由京起程察勘杭州長沙路線届時請飭屬妥爲保護云 
[蘇州]  
　　裁撤錄事之爲難　水警飛划遊巡隊每營所部中前左右後五隊每隊（現改爲區）分防一縣或數鎭市專司緝捕盜匪等事隨時隨事須具文報告其月餉扣　開補兵士及各項册籍亦須由隊報營彙轉事務繁多故每隊設有錄事一員專司其事今裁减經費案内忽將各隊錄事一律裁撤致前項事務無人經理且 
 
 
 

Page 7

 
 
　撤命令中又未規定錄事　務劃歸何人經理目下又届編造各項表册之時聞各隊正巡官（現改一等巡官）　　覺爲　近日已紛紛來蘇赴總隊長　請示矣 
　　戒嚴期内未便開設戲園　蘇垣商民丁思誠具呈警察廳擬在馬路開設戲園請給示保護等情石廳長以現在蘇垣戒嚴命令尙未解除所有戲園均不准開設該商事同一律未便照准業已批飭知縣矣 
　　扣留　名兵士之餉銀　蘇垣軍械子彈火藥各庫護庫弁兵奉命取消經鎭守使派副官散放恩餉時查得兵士許柏楨一名係　空　掛名當時扣留餉銀呈明鎭守使令飭許所長查復核奪 
　　火藥重量之溢出　馮都督前日派委一等科員軍械局局長吴陳二君來蘇調查軍械當赴獅子口軍械所北寺子彈庫十里亭火藥庫等處逐一查點乃火藥一項按照原報各册及所中底册竟溢出一千餘觔詢之該所許所長則言語支吾吴陳二君當即詳細　册返甯復命聞事後許所長頗諉過於司事立將王司事撤去改派吴連喜接充呈報鎭守使去後殷鎭守使以吴連喜　係該所隊長甫經取消給發恩餉該所長並不先行請示擅自委派殊屬不合業已嚴批駁斥矣 
專件 
[地方審判廳刑事簡易庭暫行規則]  
　　第一條　地方審判廳因必要情形得設刑事簡易庭 
前項法庭以獨任推事組織之 
　　第二條　簡易庭所管案件應具備左列條件　一犯罪事實據現存之　據已屬明確者　二對於犯罪之求刑係處四等以下有期徒刑拘役或罰金之刑者但因累犯及俱發罪應加重或許科其刑其刑期已逾四等有期徒刑最長期者不在此限三刑事屬於第一審者 
　　第三條　事件應否屬於簡易案件由地方檢察廳檢察長　定之 
　　第四條　檢察官自配受案件至起訴不得逾二日 
　　第五條　簡易案件之起訴得以言詞行之但應在筆錄記明 
　　第六條　簡易案件不付豫審 
　　第七條　簡易庭推事自配受案件至諭知判决不得逾二日伹因必要情形得由地方審判廳長延長至五日 
　　第八條　簡易庭推事如認起訴案件不合於第二條規定者得報地方審判廳長另分配於他庭 
　　第九條　簡易庭推事於審理簡易案件時發見被告人别有未受公訴之犯罪或别有未受公訴之共犯應速知照檢察官另行處分但本案仍得依簡易形式判决 
　　第十條　簡易庭推事於宣告判决後得詢問當事人有無不服如當事人均表示捨棄上訴權時判决即爲確定但應在筆錄記明 
[審檢廳處理簡易案件暫行細則]  
　　第一條　凡收受案件時應歸簡易庭　理者由總務主任標明案件要旨送檢察長認定後交配置簡易庭之檢察官即時起訴 
　　檢察官收受案件行偵查處分未逾二日發見案件合於簡易條件者得依前項程序行之 
　　第二條　配置簡易庭之檢察官起訴後應卽送交簡易庭　　第三條　簡易庭收受案件後應於一小時内開庭審理 
　　第四條　審理終結後卽時諭知判决 
　　第五條　諭知判决時應依一定之簡易形式 
　　第六條　審判官依刑事簡易庭規則第十條詢問當事人如當事人均表示捨棄上訴權者判决即送執行 
　　第七條　判决後審判官認爲應行發還物件毫無疑義者得卽時行之 
　　第八條　送執行時應依一定之簡易形式 
簡易形式應記明被告人姓名并記明收所或取保一通知書内不得連記兩案 
　　送違通知書及卷宗如無執行處收訖戳記案内一切責任仍由簡易庭負擔 
　　第九條　配置簡易庭之審判官及檢察官於每日收受及判决案件應於次日報告審判廳長檢察長交書記課登簿 
[雜評二（步陶）]  
　　新頒報律之官中理由　新頒報律條文旣繁　罰復苛官中亦自知之在彼理由以爲此乃所以扶助報界正人君子而驅除報界敗類一似愛護報界之意至深且厚然而叩之實際敗類未必除而正人君子轉日束縛徒以驅内地各報使爭掛洋旗爭入租界而惟留彼一二政府公報之附屬機關以點綴此老大病國之黯淡景物而已愛護云乎哉官中所云爲其由衷之言與　裹之眞象否均不可必而我報界中之有以授其口實似亦非𦍑無故實者力爭上游勉盡天職勿使官中人得有一隙瑕瑜足以漫施其所謂愛護之政策斯提出條件請其修改乃更理直而詞壯矣勉哉同業彼公布之條文豈眞一無商酌之餘地耶是在吾人之好自爲之耳 
　　龍泉寺中之太炎近况　章太炎入龍泉寺後久無消息今聞其眠食依然且鳥語花開時來清　不知風前月下亦　舊門下講談經籍如舊否前此相傳之夫人北上抑已見之事實否蕭然古寺一隅枯守於京華名勝地而悄然寡歡若是其情態　不大可憐憫耶 
　　太炎久以瘋人著中國無適　之瘋人院故以寺院代之是固其所然而今之　類太炎或且甚之者舉世多有何皆活動政界一切自由曾無一人之　其後者豈中國今日已爲一大瘋人世界與若然則又何於太炎面獨異之以龍泉寺寗非所謂事之有幸有不幸耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南市捕獲黨人]  
　　製造局某營軍官偵悉黨人畢良臣近由東洋來滬設立機關部於租界内專事運動滬上軍警兩界中人希　起事該軍官當即設法與之結識畢良臣不知其僞遂托該軍官代爲運動許以如能刺殺營長一人酬洋一千元刺殺團長酬洋二千元旅長五千元能刺鎭守使者酬洋二萬元如能成事先謝十五萬元另加鉅餉並由畢良臣先交該軍官運動費洋一百元該軍官乃密報第七旅臧旅長並將洋繳呈臧旅長諭令該軍官佯爲應允仍與接洽畢良臣遂認爲已達目的當卽塡交孫文委任狀十二張内塡團長者一張營長者三張連長者五張排長者三張並約定於十四號晚上舉事該軍官詢其在何處集合畢卽於前昨等日租賃滬南十六鋪南首大成里四十六號門牌房屋一幢以爲接應隊辦公之處約定十四號早晨會齊商議舉事辦法昨晨即十四號七點半時畢良臣即偕同黨畢一道胡得昭張兆瑞等四名並畢良臣之姘婦畢徐氏卽許月紅先至大成里内該軍官知其同黨已均在華界立即報由臧旅長轉請鄭鎭守使以電話知照滬南分廳密飭第一區警署派撥巡士協緝一面由崔廳長挑選保安隊兵士十名荷槍前往並派李葛二巡長督率揩往大成里四十六號門牌將畢良臣畢一道胡得昭張兆瑞並許月紅一併拿獲搜出同黨名單一紙鐵箱兩隻委任狀兩紙旋即解廳由電話呈復鄭鎭守使奉令迅即押解來署訊明核辦 
　　又聞昨晨破獲之時鎭守使署曾頒發特别防範命令滬南警廳亦由電話傳諭城内外各警署長警不許請假出外並停止本日警廳會操及分署操演以故昨日製造局方面守衛軍警及城内外岡巡均甚嚴肅 
　　另一訪員報告云鎭守使鄭汝成君訪悉十六舖南首大成里四十六號門牌石庫門内前日到有黨人多名及大批行李軍火銀洋等件立卽密飭偵探隊長至滬南警察分廳恊同軍事偵探及全班偵緝隊於昨晨九時前往該處查拿獲住四人及二房東某氏婦又抄出手鎗四支連同槍珠行李一併解至分廳分别拘留候司法科預審核辦 
[龔振鵬被拘]  
　　鎭守使署偵探偵悉黨人龔振鵬匿居滬上馬立師路卽於昨日上午十句鐘時恊同租界探捕密往捕拿當場就獲聞龔身穿西式衣服即由探捕等帶入新巡捕房拘留俟今日解至公共公廨預審核奪 
[李時燦免予通緝]  
　　前河南内務司長李時燦經前豫督張鎭芳以其與閻子固等聽受孫黄指使圖謀内亂呈明政府咨請各省通緝在案日前江蘇馮都督接陸軍部來文内開准豫督聲明李時燦與黨人接近係爲牢籠覊縻起見與閻子固等實無謀亂關係應將前案取消免予通緝云云馮都督現已令由上海鎭守使轉函淞滬水陸警察蕯督辦分飭所屬南北兩分廳一體查照矣 
[通令緝拿崔阿渭]  
　　上海鄭鎭守使接馮都督令略謂黨人崔阿渭於上年南京之亂曾在何海鳴部下充任財政重要職務已奉中央通電嚴拿究辦在案茲據密探偵報該黨人人現在匿跡滬地亟應設法捕拿接法懲辦以免滋生事端飭卽遵辦等因並附發崔之相片到署鄭鎭守使當將奉發相片照拍多張發令本署軍探查緝並函送淞滬水陸警察蕯督辦轉發滬南閘北兩分廳一體嚴拿解究 
[上海脩志籌備之進行]  
　　上海修志籌備處自自治機關取消後所有各市鄕探訪事宜已由縣知事分别委任紳士辦理前日午後主任李右之君集新委任之各紳士在尙文路一粟庵開會討論分任辦法茲將自行認定門類探紀於下　疆域門姚文枬　建置門莫錫綸　水道門秦錫田　田賦門姚文枬　物產門賈豐芸　學校門李宗鄴　祠祀門劉汝曾　兵防門錢椒　職官門劉汝曾　名官門錢椒　選舉表劉汝曾　人物門汪錫增王宗毅　藝術門楊樾李味青　游寓門李味青　列女門劉汝曾　藝文門秦錫田王宗毅　名蹟門張堅　雜記門汪錫增張堅　交涉門陸文麓　實業門公推朱日宣　地方自治門莫錫綸楊逸　交通門公推梅豫掁 
[請求允讓賠欵會第一次開會記]  
　　伍廷芳尤森庭王文典周清泉諸君發起華民請求各債權國允讓庚子賠欵會前日（十三）午後二時在白克路十九號洋房開第一次討論會到者華商如梁綸卿徐菊如許奏雲陳翊周黄子岩等百餘人西人到者亦甚衆公推伍君爲主席先由王文典君宣言略謂中華國民對於鄰邦感情至近時愈富鄰邦字華之念亦於斯益摰此誠地球萬國競尙人道扶携進化之始期也吾華民幸而届此盛會宜如何惕勵祇競以副諸鄰邦殷殷扶携之雅誼此爲我四萬萬華民所不容或忽者焉雖然庚子野行之遺罪未消際茲多難之秋又無財力以了清賠欵俾得早日謝去惡紀念吾華民益將何以對彼債權各國乎但今日中華財源困涸艱窘萬狀人民走險或流而爲盜賊其影響波及於租界國家不得已以借欵還債仍是挖肉補瘡之國際此艱危之悲運華民縱能出頭露面思有以償清賠欵其如願閎而力不及何不得已而向各債權國懇讓庚子賠欵冀輕負擔計中國庚子賠欵攤償期限凡三十有六載自辛丑以至於今所償約抵四分之一於鄰邦之歲入僅如毛髮之益而在中國觀之則分流浩大窮困險象因以成立以致人民顚連流離爲講求人道者所不忍覩今者吾華民處於倒懸地位鄰邦所共知不得已以萬歉之心腸向各債權國而爲人道上之請求或亦哀我窮民原諒而不此拒乎同人等本此意念不禁掬誠致敬聯情向各債權國懇讓今後繼續的庚子賠欵敢敬告人羣中之道德家求同聲之相應冀贊助之殷勤進行手續當另詳之次伍君等與到會西人中之有名敎士某某諸君討論對於債權國請求之種種手續後公議先邀集在滬各國明達之士並通告全國華商合羣請求俟第二次開會再行宣布散會時已夕陽西下矣 
[裁减水警之布告]  
　　江蘇水警二廳第三專署第四分署長王君昨日發出布告云照得江蘇水警减政案内裁遣之一隊隊官陳顯二隊二排排長蔣懋誠三隊三排排長劉勇忠等官佐兵夫曁二三兩隊司書敎練一併裁遣及本分署之司書一員軍醫一員護兵二名除副官另有　用外其所帶舢板全船兵夫亦在裁遣之列所裁各船軍裝子藥着卽開單預繳並將船隻篷帳器具另開清單呈候派員點收轉解至餉項銀元一俟領回自當隨時傳給俾可另謀生計所裁官佐兵夫奉令核發恩餉二個月以示體恤合行宣佈仰各該隊排長官遵照迅造應領恩餉花名册呈候按名點放此布 
[陸家浜道路開始修築]  
　　江蘇省籌辦巴拿馬賽會出品協會已經擇定小南門外陸家浜圖書公司舊址　因林蔭路至陸家浜一帶道路不平有碍交通經韓省長令飭上海縣興修等情曾誌前報茲聞工巡捐局朱局長接洪知事來函内開奉韓省長調令開會在即飭將前項路工赶行修理等因遵經飭令工程處切實勘估約需工料等項銀一千數百元業興洪知事商明昨已鳩工庀材開始修築矣 
[美孚煤油公司工程司之行踪]  
　　聞美孚煤油公司派至中國開採油礦之工程司約二十員將於日内抵滬且携有機器共重一萬八千嚬内有兩員一名史台華一名斯密司已先抵滬寓禮查旅館候現在直隷陜西兩省勘查煤油礦之地質家覓得住地後卽將偕續到各員首途前往以便早日開工據美孚公司辦事員聲稱調查直隷省之地質家迄今尙無佳報 
[寰球中國學生會紀事]  
　　寰球中國學生會於前晚八時舉行學生交誼會由徐君級　楊君仲馨董君東蘇等推舉史君文欽登壇出題演試遊戲算法曁新奇戲術猜字行令等種種遊藝洵爲聯絡交誼之盛舉茲又聞該會定於本星期四晚八時請張剛父君演說人人須知之急救法凡人有不幸而遇水火刀傷等種種危險延醫未至必先救急其方法不可不預爲習練張君爲同濟德醫院畢業生學優技精富有經驗茲將急救諸術及衛護醫治等法於是晚詳細說明期於共曉非特有禆於一身防患之道且可以同盡濟衆之義務云 
[檢察廳焚燬烟具]  
　　第一初級檢察廳日前布告將去年十月起至本年三月止所有已結各案烟具定於十四號下午一時在該廳大門外當衆焚燬昨日届期由地方廳長委任田檢察官到廳監視卽由范檢察官將已結束之烟具共有一百餘種飭法警用煤油澆洒當衆焚燬直至三時始畢觀者頗衆 
[初級廳奉令裁併]  
　　南市第一初級審檢兩廳奉上海地方審檢廳令開奉江蘇高等審檢廳長訓令因奉法部命令近時公費支絀應照各省成例將該初級審檢廳一律裁併與地方審檢廳辦理以省糜費等因該兩廳當卽定本月底結束未了訟案然後移交地方廳併辦 
[誤購九龍皮帶之被拘]  
　　湖州魚船户費阿榮日前來申販魚得有銀洋購得軍用九龍皮帶一條存於船上費先乘火車回里該魚船由夥瞿阿慶駛至浦東白蓮涇被水巡隊查見藏有軍用物立即扣留詰問前情將瞿拘留水巡隊昨日費聞信來滬赴水巡隊申明理由不能取信卽飭移送地方檢察廳預審核辦 
[軍界送往迎來之歡讌]  
　　駐浦步隊第一營廖守忠營長日昨遵令裁减官長士兵一連編爲江蘇陸軍第二師步兵第四旅第七團第一營卽以該團原有之第一營第四連全連官兵併入駐浦第一營仍成四連以符陸軍章制茲悉廖營長曁全體軍官佐以此次奉裁官長均屬同帳多年感情深厚一旦判袂頗爲戀戀又因新併第四連官長尙未謀面特於前日聚集東溝營開送往迎來全體歡讌會並邀請地方紳董筵宴一時頌詞答詞聲音錯雜並和以軍歌頗極一時之盛散席後排班攝影以爲紀念 
[馮鄕董不准交保]  
　　本邑閔行鎭鄕董馮子英因案發押串同法警金寳山等賄雇無賴丁六九頂名冒替經地方檢察廳長汪君查覺將馮拘獲收所候究等情屢誌前報前日上午有該鎭紳董喬某等十餘人至地方檢察廳署面謁汪廳長聯名求保汪廳長以馮雇人頂押情罪重大非按律究辦何以擁護法權未便率予保　遂婉辭却之喬等乃掃興而退 
[縣知事不認染業會董]  
　　本埠淺色染坊柱首施雲山因年老辭退由同業另舉馬尙傑接辦以柱首改爲會董並將該業厚義堂公所名義撤消改爲染工同業會事務所由該業坊主諸乾源司帳諸福寳等聯名投縣公署呈請立案洪知事以諸乾源等所呈各節手續不全且將厚義堂撤消與前訂行規抵觸該同業認馬尙傑爲會董礙難照准况查馬於印花染業爭訟案内牽涉不安本分已可想見如果馬尙傑再出干預該業各事本公署惟有執法拘究昨已將稟批斥矣 
[難民到滬潛踪]  
　　江北崇明等處男婦老幼難民七八十名經南匯縣嚴知事備文派警雇船押送來滬投上海縣公署請爲轉解回里以免流爲匪類昨日午後該巡警等押解到申舟泊董家渡碼頭該警即詣上海縣公署投文稟到洪知事飭派催征吏協同地方警察隨同來警馳往該碼頭點收不料該難民等大帮已不知去向該吏警等四面　查毫無蹤跡只得回署報告洪君以該難民等旣　滬上即行隱匿難保不别生事端實與閭閻治安大有關係立以電話報告淞滬警察南北兩廳轉飭各分署一體派警查拿一面諭令地方警察事務所加派探警帮同協緝 
[誤封房屋給還原主]  
　　滬城西門内金家牌樓有房屋一所前被已革八舖地甲潘思明　報上海縣公署指爲李姓業產曾經前吴知事詳准韓省長飭將該屋發封嗣有崇明人金昌壽投縣公署稟稱該房產實爲金姓業產無端遭潘甲誤報被封故將該屋單契呈請查騐啓封給領經洪知事派員一再往查得金所呈確實申詳韓省長請示核辦在案昨午洪君接韓君發下指令略謂該屋旣爲金姓之產且金昌壽呈案手續完全應准啓封給領等因洪君即於午後立派催徵吏范錫坤協同該舖地甲王三多前往金家牌樓啓封交給金姓管業 
[聽候調查起火情形]  
　　曹禮卿陳文超被鄰居甬人周友記訂書作起火延燒因周保有火險形迹可疑當卽扭控二區二分署移送檢察廳等情已記前報前日下午經檢察官預訊因原告未到判周暫交妥保聽候調查起火情形傳到兩原告質訊核辦 
[烟土案三起]  
　　前日閘北二區警署緝獲販土犯張子龍李春生劉阿大張曾義張金生吴阿大等六名抄出土共計六十六兩又兩小包烟灰一小包並獲冒充偵探向張子龍訛詐之李雲生陳雲生二名一區警署亦獲盛成玉一名抄出土二十八小包又獲烟犯陳福壽一名抄出烟炮八個先後移送第二初級檢察廳預訊一過分别收押候辦 
[已革承發吏之大膽]  
　　前充第二初級審判廳承發吏之王正文范渭濱二人因爭權利互相攻擊曾經董推事一併開革在案茲聞范心尙不甘日前竞敢函稟地方審判廳揭發該廳推事錄事種種營私舞弊情形張廳長閱悉之下勃然大怒當卽令知董推事着提該革吏到案究辦 
[查獲福建路之烟賭窟]  
　　探夥朱友生在福建路六百四十六號門牌協大玻璃店樓上私設總會招集烟賭徒日夜聚賭吸烟爲捕房查悉於前晚特派中西探往將各烟賭徒張眞榮徐金松劉洪生王寳生王永林龔福寳等十三人連朱一併拘獲並搜出烟賭各具解入捕房奉飭各存洋五元保出無洋收押候訊昨晨解案經中西官訊供之下判朱友生罰洋五元張眞榮及徐劉二人保出不到各存保洋五元一併充公餘人各罰洋三元以示薄懲烟賭具照章銷燬 
[查明被告家產]  
　　戴雲蔡前投法公堂控張善三虧欠代墊水脚除收外尙欠銀四百兩求追等情奉判交保限一月理清在案迄今尙未保出今戴又稟稱張家有產業並非無力續求嚴追張供實在無力措置求宥聶讞員判還押着原告於十四天内查明被告有無家產稟覆候斷 
[欠欵先還二百元]  
　　施吉祥前欠孫德惠往來洋七百元日久不還被控法公堂訊判交保限理至今挺押不保在案今又提訊孫投稱有人相勸先還洋一百元餘欠約至明年出據拔還商人受虧不起仍求嚴追訊之施供一時實難措還祗能陸續拔付聶讞員判先交洋二百元到案再行交保每月拔洋一百元 
[田產紏葛]  
　　鄕人王錦堂具稟閘北第二初級審判廳控陳興隆圖呑押產一案前日午後經董推事開庭集訊陳延王煥功律師出庭辯護謂此項田產早經原告絶賣與被告并檢呈賣絶契四紙及糧串等據而原告與原中王杏莊對於後立之絶契兩紙均不承認判候調查後定期覆訊 
[大家拘役二個月]  
　　丹陽拐匪方老三誘得小孩一口名阿四托伊嫂方俞氏帶往甯波事爲陳阿大陳阿毛並婦人徐周氏等偵知向方俞氏索詐起衅由警一併拘送地方審檢廳訊辦在案昨日下午惲福鈞推事與張寳康檢察官等開庭辯論第判方俞氏徐周氏陳阿大陳阿毛等四犯各拘役二個月仍再緝方老三到案究辦 
[失去一雙男女孩]  
　　昨晨大東門内魚行橋浜二百二十五號門牌紹興人爲錫匠之某甲家中有六歲男女小孩各一口在門前游戲不一刻忽失所在當經甲各處找尋無着卽赴各警區報告想必已入拐匪之手矣 
[阿兄將妹兇毆案再誌]  
　　八字橋鄕人陳榮賢之女自幼許字與郁省三之子春泉爲室係姑母張陳氏爲媒已於今年正月完娶詎此女嫌夫家貧苦且郁子身長不滿五尺遂遷怒爲媒之姑母由陳榮賢糾同多人將張陳氏毆傷甚重各節曾紀昨報前日午後張姓已將受傷人抬赴閘北初級檢察廳請騐復經姚檢察官預訊一過判陳等還押聽候覆訊核辦 
[婢女改送濟良所]  
　　陳鄭氏家十五歲婢女秋蘭被家主凌虐由捕查見拘送公共公廨判鄭氏罰究女送幼女所留養在案嗣因該所不收退回昨晨帶案中西官判改送濟良所留養 
[女子不願爲娼]  
　　安慶女子何蘭喜近被其父帶滬賣入某花烟間爲娼女不願逃出在虹口迷途由捕查見帶入捕房轉送公共公廨昨由官媒解案請示該女供年十七歲並訴明前情判送濟良所留養 
[判押拐匪]  
　　虹口東有恒路五百零七號居人張阿坡控拐匪丁祺富誘拐伊之四歲男孩菊生帶往甯波價賣等情由探將丁與孩一併移提來滬解由公共公廨訊判丁押候核辦在案昨日聶襄讞會同美領卓君覆訊屬實判孩交其父領回丁押西牢一年示儆 
[不認拐匿小孩]  
　　江北婦人馬尤氏控鎭江人王德才將伊男孩拐匿無蹤業經訊押候查在案昨晨復訊並據見証上堂証明被告情虚圖逃情形質之王堅不承認中西官判押候函致鎭江檢察廳飭查被告家中有無小孩藏匿復到再核 
[印度人鷄姦印孩]  
　　寓居新閘派克路七十一號漆匠店樓上印度人某甲之子年祗十三齡前日被住居蔓盤路八百二十二號之印度人某乙誘至屋内强行鷄姦該印孩受創大聲哭喊經二房主徐張氏聞聲在板縫中窺見情形報請新閘捕房派探捕往查屬實當將該印度人與孩及染有穢跡之絨毯一條一併帶入捕房稟明捕頭諭將該印度人收押印孩送請醫院騐得肛門略受微傷昨日傳同該印孩父母及見証徐張氏漆店學徒湯阿中將該印人押解英按察使署研訊核辦 
[查訽匪徒脫逃]  
　　匪徒劉根全綽號廣東桂林迭在英法租界糾黨截劫行人財物曾經公共公堂訊辦有案茲劉匪又在新閘白克路祥康里附近攔劫某婦金鐲逃匿城内經新閘捕房捕頭偵悉於前日諭飭華探張天林恊同一百九十六號二十一號兩西探至城内移提詎劉已由一區第三分署警探拿獲該探等即至警署聲請移提歸案該署員以劉在華界亦有另案不允交給應俟預審明白再行解歸會審公堂訊辦該探等即據情稟明捕頭在案昨日張探又得劉在警署脫逃消息復稟請捕頭轉稟麥總巡函致該警署查訽矣 
[索欠者私押孩童]  
　　浦東人黄蘭生控江西路二百三十三號門牌朱良卿串同東洋人將伊十二歲幼弟黄金華私押勒贖等情昨晨由捕拘案先由捕房包探上堂稟稱原告到捕房報告後卽同西採往查原告之弟被被告關閉在房内有東洋人出而覇阻並行兇掌頰是以同西探攙開房門入内將原告之弟領出並將被告及東洋人一併拘入捕房現東洋人已送日領事署云云旋由被告代表律師上堂譯稱此案被告與拘送日領事署之東洋人係同一案情應否俟日領事署訊結再行核斷繼由原告黄蘭生上堂供稱與被告乃係親戚於舊曆本月初九日一同來申日前我欲領弟回浦東詎被東洋人及被告阻住並將幼弟關閉樓上據云因親戚張春林欠伊銀二千餘兩須備欵往贖方始放回云云是以情急投控捕房求究質之被告供稱前由原告之父黄星齋糾開恆泰昌東洋莊我任東洋辦貨上海店務由黄糾合之股東張春林經理虧耗至七萬餘金現因東洋人處尙欠找銀一千餘兩未了是以向索至原告之弟係自愿留在我處云云並由代表律師辯　一番　讞員核供以被告將原告之弟阻住不放究有不合商之美領　君判朱良卿罰洋十元並着具不再違犯切結存查從寛開釋 
[法總巡發給記事簿]  
　　法捕房向章出差之中西各捕查見店舖居民違犯警章俟落差時回捕房報告惟各捕落差時每有遺忘報告被捕頭查出獲咎者茲聞藍總巡因鑒此獘製成小簿發給各捕佩帶如遇居民違章記在簿上落差時照所記報告以免遺誤 
[拘押售賣河豚之小販]  
　　昨有某小販在蓬路菜場設攤售賣河豚魚被工部局衛生西人密司脫而查見以此魚有碍衛生將某拘送捕房押候解送公共公廨訊辦 
[馬車撞傷行人]  
　　昨有某甲行經外大橋畔被某馬夫所駕之馬車撞倒受傷由捕查見併送捕房經捕頭詢明飭甲送醫院療治該馬夫存洋二十元保釋候傳 
[車夫爭先之衅端]  
　　場車夫應寳生與小車夫李永慶爭先起衅應將李咬傷手指由警拘送地方廳由檢察官驗明傷勢判令自醫應押候起訴審判廳在案昨日午後惲張兩君開庭辯論後以應寳生輕微傷害罪已經成立判押二個月 
[竊犯定罪]  
　　竊賊胡恒士王裕昌（卽陸阿寳）並張春生等三犯前竊劉陳氏王英　並某姓家等衣服等物由地方檢廳起訴審廳昨日午後經惲推事官等辯論之下以胡陸張三犯已犯三百六十八條竊盜罪判王裕昌（卽陸阿寳）監禁三年張春生監禁八個月胡恒士監禁六個月以儆 
[公共公堂瑣案]  
　　過犯彭阿根近復濳回租界不知在何處竊得銀表被探查見拘押昨晨解經中西官訊明判擬定禁押西牢八月姑寛免押逐出租界日後发敢復來查獲即連所定押期一併補足押辦 
　　過犯李長法在新閘路摸竊陸小弟現洋十元又王家合在電車内摸竊孫志英銀表均經拘獲昨晨先後解由中西官訊判李押西牢半年逐出租界王押兩禮拜分别示儆 
　　雉妓陳張氏陳佩玉洪媛媛王阿根在途拉客由捕查見往捕詎陳張氏之夫陳金甫復敢覇阻因卽一併帶入捕房分别收押昨晨解經中西官訊明判張氏等四人各罰洋五元陳金甫押捕房一月 
　　江北人趙福康前日投滙四捕房報稱被趙福春紏同周二搶去現洋二百五十元由捕飭探查明所報不實稟由捕頭拘押昨晨解由中西官判罰洋三元無洋改押三天以儆 
　　王金福賀阿文王全才鄭德新因串竊粤婦王郭氏値洋一千元之飾物逃匿被控捕房業經先後拘案訊押在案昨晨復訊王金福等供認屬實而鄭德新延律師到堂代辯中西官判王金福押西牢半年賀與王全才各押一月鄭押滿十天分别示儆並候分别移吊原　給領 
　　劉文星控徐榮錦不還欠洋一百元昨晨由廨飭探傳案中西官判交保候訊 
雜評三（字） 
　　注重國貨營業 
　　中國人愛用外國貨謂其不知愛國宜也然人莫不喜新而厭故彼之購用外貨者亦祗取其入時耳詎有成心哉使吾國貨而亦能隨時改良適合社會之心理當無不樂於購用者乃吾國之工商界則大都墨守成法自處天演淘汰之地位而愭然罔覺即有一二改良國貨則又故昻其價貪圖近利且竟有超越外貨之價者詎非自絶生路乎今國貨維持會王汪二君切懇各省商會代表於回省之後勸導各商注重國貨營業是誠推本之論也若僅責人之不知愛國庸有濟乎 
 
 
 

Page 11

 
 
要件 
[縣知事審理訴訟暫行章程（二）（續）]  
　　第三十三條　受缺席判决者刑事於牌示判决之翌日起七日以内民事於牌示判决之翌日起十四日以内得對其判决聲明障礙於縣知事　縣知事認前項聲明爲正當時應卽批准重予審判否則批駁之 
　　第三十四條　經前條批准後訴訟與未受判决者同但訴訟人仍不到案更受缺席判决時不得再聲明障碍 
　　第三十五條　重予審判之判决除仍依第三十條第一項定式外並分别記明左列情形　一與缺席判决相符者記明維持缺席判决　二有與缺席判决不相符者記明某部分廢棄缺席判决 
　　第十章　上訴 
　　第三十六條　不服縣知事之審判者得向左列各機關上訴　一原審事件應屬地方廳管轄者在高等審判廳或分廳上訴　二原審事件應屬初級廳管轄者在舊制管轄該縣之府廳州内地方審判廳或分廳上訴若舊制管轄該縣之府廳州内無地方審判廳時在高等審判廳所在地之地方審判廳或由高等審判廳先期指定之地方審判廳上訴　三新疆高等審檢廳未成立以前暫以該省司法籌備處爲受理上訴之機關除上列第一欵事件經司法籌備處判决後得再上訴於大理院外其上列第二欵事件經司法籌備處判决後不得再上訴於大理院逐案於判詞内聲明之　四凡地方審判廳設置較少之省分得由該省高等審判廳長官先期指定某某等縣上訴事件槩以高等審判廳爲上訴機關按照原審管轄分别定其得再上訴於大理院與否如上列第三欵之規定 
　　第三十七條　不服縣知事之審判而上訴者分左列二種　一對其批　不服上訴者爲抗告　二對其判决不服上訴者爲控訴 
　　第三十八條　非左列人等不得爲上訴　一民事上訴原告人被告人或原被告人之代訴人　二刑事上訴被告人此外刑事被告人得由其祖孫父子夫婦兄弟自已或委任代理人代爲上訴原告訴人或其代訴人得向第二審審判衙門呈訴不服請照上訴審程序辦理 
　　第三十九條　民刑事上訴於上訴期間内向第二審審判衙門爲之但得向原縣知事呈請轉送上訴狀於第二審審判衙門其原告訴人或其代訴人呈訴不服時亦同 
　　第四十條　上訴期間如左　一民事控訴自牌示判决之翌日起二十日以内　二刑事控訴自牌示判决之翌日起十四日以内　三民刑事抗告自牌示批諭之翌日起七日以内以上期間凡自向第二審審判衙門送上訴狀及自向第二審審判衙門呈訴不服者均除去在途之日計算（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官場必需之詞典] [  劍秋]  
　　近頃以來官僚派用事凡事均恢復前清舊制因將舊官場習用之口頭禪編成詞典以供一般有官癖者之研究 
來　老爺有話吩咐你　聽明白了没有　小心伺候着　渾賬忘八蛋　打這忘八蛋的　發到縣裏去打你的板子　好大的胆子你連王法都没有　你這該死的奴才　你老爺向來是清官不要錢的 
　　伺候　上轅門　上手本　拿馬札子　回事　有公事求見大人　請安　擋駕　回大人的話　是是　卑職不敢　我們憲台最公正没有的　求大人賞一個差使　卑職實因家内當盡賣光　再過幾天就要餓死了　總求大人開恩賞一碗飯吃　下札子　討賞錢　稟安稟見稟謝稟辭　送門包　送隨封上任　拜印　拜同寅　升炮坐堂　打鼓　放告　閱城　調省察看　傳令嘉奬　自行檢舉　革職 
　　劍秋所知者祗此如有做官老手以詳細名詞見告幸甚 
[上海妓女習用之詞典]  
　　來㖸　倪牽記得來　今朝啥格風吹得來　過歇阿用點心　今朝阿用酒　停歇啥　化用酒要來叫格　勿叫是勿答應耐格耐勿要𣊲良心　勿要忘記得乾乾淨淨　謝謝耐　屁股吃人參後補　晏歇請過來　替倪綳綳場面磁格兩場和　倪終歸有好處撥耐　今朝爲子耐勿規矩勿許耐轉去哉 
耐阿忒倪贖身　倪不過欠二三千塊洋鈿格債　耐搭倪還清子就好跟耐去　啥人高興搭　擋碼子等來一淘生 
阿姐倪明朝請耐看戲　阿二格馬車格末呌跑得快　唱隻山歌格末呌好聽　格隻爛沔貨昨夜頭忒倪來吃醋說倪姘戲子　勿好哉大少打進來哉要捉之一淘生去吃巡捕官司哉　大少耐末饒子倪罷大人有大量大量有大福 
明朝掛牌子　掮帶擋　糊房間　忒倪租格一付好頭面倪明朝要出局哉　明朝進場嘸不酒那哼能　阿貓阿狗耐忒倪到　芳請姓王柊吃雙檯罷 
客人來哉　絞手巾　例茶　啥格客人呀　歸格是滑頭小鬼做過馬夫格　勿好哉倪狢帶擋勿着落哉　請俚落帳房 
筆記 
[跛丐] [  韋士]  
　　跛丐不但跛也且眇一目歌聲若出金石籃破瓢裂衣敗絮不以爲冷餐殘餕未嘗不以爲甘丐得錢沽洒酩酊醉則臥城樓上呼呼不知日出城樓屬桃源縣也六七十年前聚歛哉風宰是邑者但知催科而已差役猛如虎狠民問雞犬且不得寗遇飢饉之年奔走迫呼甚有　子女以完國課者牧民不知恤民也如此時有　外某作令桃源庸碌無才邑之奸紳猾吏借勞爲虐而尤以富紳王姓爲巨　予甞謂作地方官者未必盡　心專事虐民自有奸人爲虎作　除非邑令特賢誰能見利不取於是倚之爲心腹搜索民財而老弱塡溝瀆少壯者輟耕太息殊不知貪官所得者不過十之二三其餘均　紳胥之　矣王紳之富民富之也亦貪官富之也此等富紳邑邑有之至今遺風蓋猶存也有心人曾與予言而太息不已令旣蒞桃源浮收至百加三四王紳敎之也然猶未　足則以民多延欠也王紳乃進言曰今茲事無責成故有獘彼窮民身無衣食糜粥催科之差役見之却走窮可傲人也迫逼之彼徒有一死然仍不得錢也至於富户則不必慮爲今之計可令富户承役名爲編氓古人善理財者多行之析縣爲若干村村以富民爲領袖有延欠者令富民勸諭勸諭不力者不妨罰使代償如此拖欠必可免令大喜從之富民賠累甚具牘上控乃令有奥援　受斥自是無敢言編氓之法不善者王紳益得意家益富驕奢淫佚見某姓女美欲納爲妾女家本素封不從訂嫁某氏子王紳怒慫恿邑令派令充役產業幾耗其半女父抑鬰死臨死謂某氏子曰王紳恨我彼欲媵吾女我死速娶吾女婿諾而王紳癈念仍不息其門客知其事思獻媚王紳飾爲盜於嫁期前一夕刧女王紳欲沔女女覓死乃禁之密室中盜刧事喧傳遠近爲跛丐所聞跛丐向受女父惠失女夕丐宿王紳門側竊聽得知門客刧女事目眥盡裂頭髮上指向之跛而彳亍者突於午夜越高垣入王紳家負女出直至女婿家命成禮告以事婿駭曰禍且至跛丐曰吾且再往殺王紳何禍之有婿曰否王紳死必有跡女者吾家且蒙殺人之疑跛丐笑曰少年何多疑吾籌之熟矣居此勿恐吾力能脅王紳不問此事也乃復入王紳家王紳方寢丐盡削其鬚眉留一箱刃及紙條於案上曰吾跛丐也小民何辜爾乃助貪官吸民脂罪在不赦况又劫人室女今略示儆速改過速　編氓催征法不然旦夕斫爾　王紳覺大驚不敢訽女蹤跡而跛丐仍乞於市宿於城樓一如常態王紳無如跛丐何也後令他去新令來王紳悔前事又心憚跛丐乃說新令改之苛累稍稍輕矣而跛丐遂離桃源他往 
韋士曰世所傳俠士多殺人刧奪者流卑卑不足道聞者恥之跛丐救弱女於危難中又能逼貪紳使生悔心改去苛例略蘇民困亦斯世所難見者或有道之士隱於丐者歟此事見一桃源人所著雜記中予友甞過桃源訪於故老故老猶有能道之者蓋慨於近日剥民者多而跛丐者不更有也 
自由談話會 
　　洋貨暢銷足亡中國將來智識大開實行改革非所望於我中華民國諸青年同胞乎而學堂尤爲我中華民國諸青年同胞知識之產出地當何如防微杜漸有以正其初基乃觀各女學校所定章程内手工一類大都列絨線洋線機器織襪機器縫紉使我中華民國久有此種出品原不必矯同立異無如一無所有使所敎者不過少數人原可自安絨默無如　居多數現在敎育家孰不思敎育之普及夫敎育普及至使我中華民國諸青年女同胞人人精此絨線洋線機器織襪機器縫紉之手工似可酬敎育者期望之心矣不知苟家喻而户　之精此亦復何用勢必學與不學等且人人精此國貨旣河清難俟洋貨暢銷勢必足亡中國而有餘是使我中華民國無　數諸青年女同胞徒爲外人作奴隸作牛馬非敎爲造就中華民國之人直敎爲斷送中華民國之人何如删此手工一門改爲各種科學或能發明種種庶足争勝於寰球也[  古滃谷夫]  
儉德會規則　一不狎邪　二不賭博　三不必以酒食結交四不必華服　五不輕寒棄 
　　入會者慈谿洪俊　紹縣胡耀　揚州夏竹齋　周德甫　王敬釗　夏巨川　陳少堂　馮送青　何仲偉　黄炳南　張子文　韓盛林　何秀生　周世英　葉黼卿　吴炳章　文佩玉女士 
劇談 
[記十二晚之新民社] [  丁悚]  
　　余友瘦鵑小說家也平素寡言笑不善辭令見人動出忸怩似乎處女顧亦翩翩美少年日者來寓謂於星期晚將客串新民社飾血手印之特林余詫曰君將演劇耶豈興之所至逢場作戲耶渠謂爲新民諸子所　固辭不獲云云余因不覺代揑一把冷汗因其演劇實破題兒也前日之晚予乃騙車而往入座已患人滿至無隙地幸遇覺迷與其夫人得佔半凳然亦窘矣 
　　血手印之前一　爲徐半梅之傑作（遺囑）半梅飾唐福優游飾唐公子无恐飾田勉雙雲飾田忠笑倩飾田媳插科打諢妙極妙極此等趣劇令多愁多慮者觀之必能得良好之結果生理家言笑能益人余故云然 
　　及血手印開幕瘦鵑與悲世出焉　世飾特林母老態龍鍾神情大佳母子一場說話在在動人瘦鵑性純孝嘗謂嗣後編小說當趨重倫理使天下一般蔑視父母者知所敬愛焉故慰母幾言一本其純孝之心有功社會不淺至出外求乞途遇路人苦苦哀求不得卽毅然起立不失好男兒骨格及拾　金奔回母竟見金快活死渠亦一慟欲絶神情逼眞殆惟瘦鵑能爲之呈金警署至爲銀行大班（尖金者）埀憐收爲義子更衣後做出無主無意社　拜見銀行大班夫婦時連小姐僕婢悉行跪拜禮形容貧家子未見大局面者至矣盡矣園中與銀行大班女演少年男女驀地相遇時至一句話說不出極是極是或謂渠第一次登台怕羞殊不知傳神之入徽適在是處非如一般浪子一見少艾即猴形極狀露出種種浮薄之態令人見之討厭豈一般莽男子所能知耶旣見女有委身之意屢弄手指描募至此極矣蓋欲女與訂婚約之手戒也女亦解人竟與之而斯時一對有情人演狀吾爲之叫絶惟在檢察廳屈認一幕嫌太簡直殊少精采餘則悉合身分誠非予始料所及也 
　　憐影飾大班女明慧　　的是可兒其傳神之細膩熨貼尤非别伶所能及與督父（律師）對答並乞營救特林一幕是一幕之佳得未曾有而配以冰血之（律師）旗鼓相當可謂絶作 
　　无恐飾銀行大班無一處非入情入理其一舉一動莫不以慷慨出之使人起敬及携特林回人皆以丐兒目之彼堅謂不是乞丐乃貧而無告者其妻謂必自作　乃至斯境彼則正色言曰國之貧人悉自吾儕富人有以製造之蓋富人慳囊難破遇有慈善事業即避而遠之苟使富人省去無謂之費用集資多設工廠廣招貧苦子弟則此輩貧苦子弟不致流離失所寥寥數語暗射時事實有見地不似别伶一味若演說者然令人見而生厭也 
　　冶兒飾葛恩描摹壞人至矣盡矣配以嘯梧劍峯冷笑等爲銀行夥煞是有趣惟在大班面前進　無由唉聲嗼氣則可乃各自冷嘲此起彼應則非矣蓋大班在座任如何放肆恐終不至如是　雙雲飾檢察官扮相極好措辭亦合身分輒以新刑律幾百幾十條爲抵制地步有趣之至後與律師辯論一場針鋒相對　肖今日法庭審案雙雲慣用酸子腔調咬文嚼字吾甚不取覺迷職附敏新飾看門阿四發　之至敏新好在說死話話且不多每使人　笑亦新民中一人物也 
　　血手印劇本予確未見過惟前在新舞　所見結搆似乎緊練而與彼歐洲社會較切合予爲此言願新民精益求精覺迷附識 
小說 
[俠紹介（一）] [  仁後]  
　　深山大澤實生龍蛇百步之内必有芳草奇傑怪偉之士何地蔑有顧欲求其蹝跡要皆神龍見首鴻仆無痕渺乎不可必得足令傾倒伊人者不復萌親炙之奢望然而考其言行則又　綿悱惻懇懇欵欵粥粥若無能皮相者往往易視之卒至失之交臂迨事過始知而彼已杳知黄鶴矣吾滋有感於李生事 
　　李生者述者忘其名所居爲豫之豐樂莊隷榮澤距城可二十里强與鄰村金某自幼同筆硯晨夕相過從形跡甚密切顧性質旣殊傾向斯異比年事少長乃分道楊鏣各事所事李究心文學而金則致力於武技越數載技大進雖壯士數十輩環攻迭擊而金卒從容應付蹈問抵隙此未起而彼又仆遂以多力鳴一方擁產又富藉金錢爲紹介馴致交結官吏狎比宵小恃此護符率其醜類以漁色爲天職以魚肉鄕里爲營業豪暴驕横氣燄薰灼父老雖切齒痛恨卒亦無敢攖其鋒先是近村恒苦盜盜皆蒙面具僉噤口不一聲久之無破獲者人以金比匪所與往還流品沔雜行蹝詭秘咸致疑焉顧亡左証無如何也李恂恂有儒者風秉性頗極懇摰嘗謂人有需於朋友者以勸善規過也使僅酒食游戲相與徵逐而置是非得失於不問則五倫直可减而爲四濫竽胡爲者以故凡金所爲深不謂然不知則已亦旣知之斷難緘默婉言莊語時怍竭誠之忠告顧金方予智自雄寗遂因李生一言而有所改悔始面從繼目笑終且腹非以爲若　迂儒不足與語胡事　乃公蓋表面上雖未嘗有何等之决裂精神上固已鑿枘而往還由是疎 
　　辛亥秋光復軍興義旗所樹河山異色武漢一隅　雲彈雨肉薄血飛至爲劇烈綜計是役苦鬥力戰當以武漢首届一指滿清政府輸送軍隊於南方恃京漢鐵道爲命脈京漢鐵道縱貫豫境以故黄河南北羽檄風馳鐵騎雲集車輸雷動帳幕星羅徵調紛煩往來絡繹如是者帀數月斯時實惟軍人占有無上之勢力至於腹地官吏對於統治上固有之威權業已一落千丈不獨令出惟行言莫予違之氣槪蕩然無存怯懦之輩且倉皇部署爲　逃之預備吠聲吠影一夕數驚蓋凜乎其不可復留矣夫神聖之官若吏旣窘迫達於此點則民間更可想見村莊城鎭良懦者艱於自保風鶴驚心戰戰慄慄幾忘寢食而二三豪猾乃聞雞起舞乘時勃興肆貪心縱辣手惟所欲爲罔不如志勢有必至無足怪者金旣爲若輩魁則威福是恣刦　惟命殆不翅化外諸候焉 
　　李生久效魚鰥初諧鳳卜新婦美且賢雖裙布荆釵亂頭粗服而玉容腴潤乃類朝日芙蓉纎腰妸娜不讓迎風楊柳對兹秀色可以忘飢操作之餘輒事針黹意境敏活不囿俗態所繡草蟲花卉一皆生氣遠出神韵然流鄕曲間雅擅針神之譽所製雖小購之者不惜重價以故十指所獲足供二人温飽而有餘李生本以　素世其家苦爲飢驅夙以未能濳心學問爲　事至是乃大忻慰一樹梅花幾生修到伉　情愛無與比倫精魂融洽直不復分你我三十六鴛鴦同命鳥一雙蝴蝶可憐蟲斯二語正可爲二人寫照胡乃良緣鬼妬好事磨多悠悠蒼天曷其有極蓋結　不半載甜歡蜜愛雙方之趣味同　濃深正着愛神之翅並力飛向情天深處不圖一靈罡風遽爾飄墮化作游絲兩難尋覓天下古今所謂可悲可痛可憐可惜之事又孰有過於斯者 
 
 
 

Page 15

 
 
   
 
 

Page 16

 
 
   
 
