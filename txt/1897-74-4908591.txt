# 1934 - 74 - 4908591

 

Page 1

 
 
[四史復出] [  圖書集成局啓]  
　　四史者何史記前後漢書三國志是也本局疉印數次因字跡較别家爲大　印較别家爲淸是以購者皆爭先快覩早巳消罄茲仍用潔白連吏　重爲印出裝釘每部六十册定價實洋四元二角售處仍在三馬路申報舘並申昌晝室 
[雜論近日天時]  
　　雨牕無事寒烟悄然暮色漸凝命童子剪韭登盤將圍鑪小飲以解牢悉有客欵　而入一揖就坐相與銜杯雜以諧論客曰自去臘以後入新年來雨雪頻仍天無三日霽出門一望緑霧如織誦唐人詩雨中春樹萬人家正是斯時景象吾子握不律擅論鋒盍卽溯造化之淵源窺鴻鈞之消息爲鄙人一解其惑可乎執筆人曰如子所言敢謝不敏猶憶曩歲甲午春間亦曾連雨兼旬硯北人枯坐無聊嘗屈指逢雨日期嚧舉月令之鑑戒洪範之徵應敷衍成篇勉塵大雅今若仍舊貴無乃汗顔雖然我嘗觀於易象矣兑爲澤澤者水也兑者悦也兑上缺變爲巽下斷巽爲風風天小畜之爻辭曰旣雨旣處象曰旣雨旣處德積載也管子澤下尺生上尺孟子曰七八月之間旱則苗稿矣天油然作雲沞然下雨則苗浡然與之矣今雖非七八月五六月之間而小卯出耕届期不遠天之雨澤下降所以蘇地脉便民稼也豈必三日爲霖慰大旱時雲霓之望哉抑嘗聞之王者德澤至則上契天心動應天象試讀漢書五行志卽見洪範庶徵之理今天子聖明百僚奉職湛恩汪　愷澤滂流凡各省偶有偏災一經大吏入告無不立沛殊恩若時雨之降而民大悦也近議東南各省屢慶豐登惟湖北川東因去嵗田畝不收民苦荒歉道殣相望乞賑之書雲集此間滬上諸善士集欵勸捐不遺餘力諸凡好行其德者解囊慨助源源而來猶洒河之水上騰爲雨而挹彼注兹也比歲苦錢荒蘇省大吏患之創設鈔票錢五萬串頒發蘇松常鎭太五屬通行試用民間使之上之人一舉手而民已實受其惠宜其上合天心也所患者蘇淞試辦之鐵路始於吳淞口業已破土興工今此天不久晴則工作難速而田間　麥之類凡諸春熟亦不宜於久雨所望春分以後天轉晴和瞬届清明雖不免雨絲風片但願如太平之世五日一風十日一雨則睛雨得宜而景彼田疇有樂無苦矣至於我儕下士壓線餘閒偶一出門以履聲槖槖爲苦累則一人之私而非所以語大槪也又以滬上諸名圍及租界各巿肆以迄妓院戲館和項行樂之地或因大雨不能多招坐客致主人壓損眉峯則又非今世之本圖而可以不論不議者矣客曰多雨之故如是敢問本月初三日交驚蟄節雨是夜卽聞雷聲厥明更大震霹靂是何祥也執筆人曰稽諸易象震爲雷震屬東方東方爲春故唐韓文公曰以雷鳴春古者每歲仲春遒人以木鐸巡於路曰雷將發聲有不戒其行止者生子不備必有凶災驚蟄爲仲春之節易曰龍蛇之蟄以存身也昔人詩曰雷驚天地龍蛇蟄可知雷宜發於仲春若在驚蟄之先則爲先時在驚蟄之後則爲後時今不先不後正値驚蟄之日大振厥聲而三四日後又聞隆隆之聲不絶於耳陽氣藉以發舒今春民不患疫可以預决若以政治騐之則今中丞關中趙公爲治如于張湯陸民間相無不興弊無不除而又疾惡如讐去惡務盡屬吏咸體此意如去冬呂觀察之誅張棍桂卿於滬上今者陳太守之獲吳匪德裕於浙西皆雷厲風行上合天意今雖吳未定　本報恪守定章未敢預擬要之逃軍加等治罪上憲自有權衡此後拭目以觀之可耳客首肯者再相與傾尊中緑蟻旣盡酡顔醺然舉手告别啓扉送之仰望天空黑雲如　遂錄其辭以應手民論説之請 
[諭旨恭銯]  
　　二月初五日奉上諭張家口監督定成奏差滿回京齎交盈除銀兩並請减成賠繳虧短盈餘銀兩一摺所得盈餘銀三千八百二兩零著交廣儲司其所請减成賠繳之處著戸部核議具奏欽此○初六日奉旨達賚著加恩挑在乾淸門欽此○初七日奉上諭巡視北城御史文博等奏遵保拿獲鄰境夥刦盜犯出力之司坊紳董閒單請奬一摺著吏部議奏欽此同日奉旨桂祥札拉豐阿現駐南苑廂白旗漢車都統著晉祺者理正藍旗蒙古都統著榮祿署理欽此同日奉旨芬車明惠廣忠色普徵額現駐南苑廂黄旗滿洲副都統著官祥署理廂曰旗蒙古副都統著載澤署理廂紅旗蒙古副都統著永隆署理廂紅旗漢軍副都統著英信署理欽此同日奉旨芬車現駐南苑鑾儀衛鑾儀使著奕功署理欽此同日奉旨芬車現駐南苑左翼前鋒統領著阿克丹署理欽此同日奉上諭此次京察一等圈出人員著各該堂官再行出其切實考語交吏部帶領引見圈出之滿洲蒙古中書筆帖式等官著歸入理事同知通判内遇有缺出與舊記名人員一體帶領引見漢軍漢人著交部以撫民同知通判等官分别巽用起居注主事多齡大理寺右寺丞陳毓熊太常寺寺丞兼讀祝官志驤光祿寺署正志瑞胡尙德侍衛處主事多祥唐古忒學司業承慶宗人府委署主事宗室繼仁戸部寶泉局西廠大使英勣翰林院待詔聨莊通政司知事陳履貞太常寺贊禮鄭覺羅德齡讀祝官崇恩國子監助教松廷龎瑞霖典簿麟瑞鴻　寺鳴贊覺羅寛裕成惠侍衛處署主事潤福鑾儀衛鳴贊鞭官耀震欽天監五官正桂芾靈臺郎古啓圖俱著交部照例以應升之缺升用其内閣侍讀德元等二百八十六員俱著准其一等加一級欽此 
[星軺將發]  
　　京師采訪友人云日前宮門抄載有張樵野少司徒謝出使大臣恩一事詳加桗訪始知本年西歴五月爲英國君后維多利亞踐阼後六十年之期各國同申慶祝故上命少司徒持國書往賀也大約日内卽當請訓起程矣 
[租界已定]  
　　蘇州采訪友人云此間開埠通商後日本領事堅索閶胥門外山塘南濠等處爲租界中國　以盤門外靑陽地一帶給之以致議久未定近始經趙展如中丞委聶仲芳方伯及通商局員典日領事連日晤商許以自盤門外吳門橋起由靑陽地繞道至閶胥門以達覓渡橋爲止至閶胥門外雖准以若干地劃歸租界而山塘等熱閙之區則不在其内事以三十年爲限年輸租賈若干曰飿事並不較量悉遵中國順議遂於正月二十八日會同畫諾 
[添築馬路]  
　　杭州訪事人云拱宸橋畔設立租界上年由防軍統領李　軍帶勇興築馬路約計五百餘丈秋間竣工現因洋商漸次來杭所築馬路尙嫌不敷由洋務局員禀請撫憲撥勇添築仍委李統領督率標下各健兒從事畚鍾定於本月十二日興工所需磚石由領事官派人購辦城内瓦樂塲亂石碎磚常又得善價而沽矣 
[示禁販磺]  
　　特授漢陽縣正堂在任候選府卓異候陞加五級紀錄十次辭爲出示曉諭事奉藩憲王札准湖南曠務總局咨開竊照湘省礦務廣開硝磺尤盛現經派委張經歴廣枬押運硝磺分赴各省地方試　除給發串票護 
 
 

Page 2

 
 
照以便沿途關卡照騐放行外所到地方或由官局收買或招商人承販均應請由地方官照料保護以免痞棍把持及奸商私販私售等弊其由輪船運載者並經飭令該委員呈請關道衙門核騐給予免税護照庶無阻難除分咨外咨請查關照轉飭各地方官妥爲照料並請核予免税護照交該具祗領以便轉運實爲公便等因准此查此案前奉准湖南撫部院陳咨開奏奉硃批著卽咨明各省辦理欽此原片内開請飭下江蘇安徽江西浙江廣東廣西湖北等省自後如應派委員商在湖南境内採辦硝礦悉飭赴湖南省城礦務總局呈騐照文採買領運毋庸各赴出産地方自行收買以防流弊至各省給發價値並應完沿途釐税仍照向章辦理等語是向不産陗磺省分需用硝磺應聽其前赴磺務總局呈騐照文採買領運並應完沿途厘税至湖北省所産硝磺足敷本省之用毋庸購之鄰省卽毋庸先行試售其江蘇等省如果需用硝磺咨明採買領運沿途壓税仍應照章完納該委員呈請給免税護照亦與原奏不符除湖北一省向産硝礦毋庸試售外所有運赴江蘇浙江安徽江西廣東廣西等省硝磺經過該縣地方者務須查明眞爲不許暫停催起前進不准逗劉私行銷售一面示諭需用硝磺花爆各鋪戸仍遵湖北向章辦理軍火重件毋得玩忽切切此札等因奉此合行出示曉諭爲此示仰鄉鎭諸色人等知悉嗣後需用硝磺花爆各鋪戸仍遵湖北向章辦理其硝磺關係軍火重件毋得私販私售其各凛遵毋違特示 
[飢民肇事]  
　　蜀中飢饉洊臻途盈餓浮本館已屢　　信錄入報章昨得宜昌采訪友人手書云䕫州府迤東相距一百八十里之某邨有一黄姓武員前曾隨鮑春霆爵帥殺賊立功旣而事定歸農不免有　肉復生之慨此次紏集男婦飢民三千餘名口建立一旗大書打富救貧四字沿途騒擾肆意横行夔州府某太守聞之　派鹽務中候補之某君往爲撫恤不料竟被飢民留住堅不放歸其地屬巫山縣所轄夫鄂境只百餘里之遙不知其能免出境爲患否現在夔州六屬類皆民不聊生大憲已委員赴宜昌購取米糧以資振卹猶恐途中被截乃商請宜昌鎭中營遊撃某遊戎禀明傅鎭軍派勇押送 
[津沽船事]  
　　天津采訪友人云河冰旣畔各輪陸續北行乃緣水淺被踢或下矴唐沽或留滯曰唐口至本月十四日尙不能直抵天津至日本安凍之兵船名摩耶者先於初九日開去旋亦横亘浦心計一日夜新濟輪船則在唐沽擱淺惟英國某兵輪船已於十二日鼓浪衝風而去矣 
[牌示闈商]  
　　廣東職商鄭錦　等承辦闈姓因繳銀不足革退另招一事本館已屢紀報端矣某日督轅又牌示云闈姓一事本部堂現已據實奏聞另抄摺片行知矣該商等刀小謀大延不繳抵草退實由自取在局具呈請示曾有外間謠言或云革退或云充公之語而詭以結内革充二字曲爲狡飾殊屬刁健且戸部奏覆御史楊崇伊整頓闈捐摺内聲明年内繳足百萬正月繳足六十萬如繳不足數卽將已繳之欵充公等語已奉旨依議當經轉飭遵照現至正月底百萬尙未繳足自應遵旨充公豈能倖免本部堂煌煌牌示禁絶使費該商人等冥頑不靈輒聽羅安等撞騙多鑫與受同科自問當　何罪豈革退猶去甘耶子廠謝教係該商等自理之事毋庸飾瀆仰廣東善後局傳諭知照禀鈔均發仍繳 
[甬東火警]  
　　寗波采訪友人云本月十四晚熊樓吏鼓已轉三通郡城蕭家橋畔某姓柴棧忽肇火災十隊燧牛迎風　角各水龍夫一間警報飛駛臨塲吸水狂噴無異爐峯飛瀑　融氏遂不敢飛揚　扈漸漸葉甲曳兵事後查知僅焚去小屋二椽然西舍東鄰已無不如小鹿兒在心頭撞矣 
[羣芳會]  
　　揚州采訪友人云本月十二日相傳爲百花生日紅嫣紫姹鬥麗爭妍好事者趁此芳辰邀集同儕就新城六巷某宅中爲　芳之會燈明彩絇刻意鋪張中供十二花神甫列　草琪葩商彝周鼎更以絨絹製或花卉烘雲托月有色有香中列丹茘黄蕉紅柑緑柚所最難者爲鮮黄瓜一盤小西瓜二枚不知從何處覓得殆亦煞費苦心矣入其室者但覺香烟繚繞花氣氤氲入暮更燈燭輝煌五光十色一時文人　客白袷靑衫咸聨袂掎裳一恢眼界所惜風風雨雨暮暮朝朝以致翠翠紅紅鶯鶯燕燕咸怨行不得也哥哥不能於花花月月中一呈嬝嬝婷婷之致耳 
[情天難補]  
　　鎭江采訪友人云某生故家予也家不甚豐而襟懷灑落不蹈名十疏狂之習亦無頭早迂腐氣秦僂楚館固非彼所習游地也本月某日有友招飲於某靑　檀板金尊徵歌覓醉諸客咸矜紅謔翠選柳評花生獨危坐默然中有女校書名愛珠者色藝絶倫艶名鵲起當釧撃花飛之際與生解茩獨許知音斜撥鵾絃眼波微溜及酒闌客散附耳低言曰月兒已過牆腰矣珠箔飄燈獨歸岑寂郎君盍小住爲佳乎生頰暈紅潮烏皮斜倚友人知校書之欲送客留髠也相携而去旣而鳳衾展罷鴛忱携來斗帳紅珠歡諧魚水校書泫然曰奴閲人多矣從無謹厚如郎君者如不以葑菲見遺則抱衾與裯願備小星之列郎君實圖利之生慰之曰辱承芳意刻骨鏤心所難者上有高堂尙須禀命諧否難以預期耳校書曰如不諧則奴當以死繼之燈下一言有如皎日生感其意翌晨白諸假母將以七香車逆歸詎料有某惡棍者專以斫柳摧桃爲事多方梗阻且以惡語傷人校書自知命薄如雲生無可樂乃於某夕私取阿芙蓉膏呑服以冀了却殘生迨假母察知延醫療治而校書心堅似石誓不欲以返生香一炷追回已斷芳魂世無黄衫客其人不知誰尙能補此情天缺陷乎 
[玉京珤簡]  
　　京師訪事友人來函云正月初旬者有籍隸京東之甲乙二人攔恭邸輿遞呈聲解招集股分興修京西藍溝橋迤西至房山絲門頭溝等處鐵路以便運煤入都等語恭邸覺呈命騐股本甲乙禀稱須俟王爺札諭發下商富　諭方肯入股恭邸頷之命甲乙至順天府署領札翌日甲乙果往胡雲楣大京兆將二人解送大興縣行文王邑尊押解兩人回籍交地方官嚴加管束原呈批以遇事生風所請著不准行○盛京戸部侍郎良少司農弼客　奉命開荒業於年前將所開圍塲地畝四十五圈辦理就緒并欲將未開者四十五圈接辦曾於年終具摺入奏奉旨交戸部議奏欽此刻聞部議不欲盡故舊制議駁少司農所請聞不日當卽覆奏矣○客歲内務府造辦處奉傳轉飭粤海關監督文珮購辦螺甸漆盤四百件已於年内呈進計値共銀六千三百兩有奇由洋税項下作正開銷刻戸部因監督來文内並未注明尺寸大小礙難核准因卽劄飭另造細册報部○京師上元節各處燈火輝煌金吾不禁自十三至十七日不但通衢鋪戸張燈結綵而宫塲衙者亦鬥勝爭奇以工部之燈爲最欽天監次之餘皆自　以下矣 
[古潞近聞]  
　　北通州訪事友人來函云年例正月問北街各鋪商捐資演戲敬酬水火之神今届於正月十九日起雇定京都雙慶和班在西海子演戲四天班内名角甚夥故觀者人山人海擁擠萬分二十一日向午正袍笏登塲鼓樂聲喧之際有李姓趙姓因細故口角致各集黨羽至臺前尋毆幸先後不遇未致肇事時地保巳有風聞赶卽報官孫直刺大怒立飭六班差役按名鎖拿當堂訊責枷號臺前以儆效尤○城内教子胡同晉翼會館正月二十三日爲衆布行圑拜演戲之期竹脆絲柔衣冠交錯亦一時佳會也○朝白河堤工經新任張觀察閲視後因堤工未見堅固復據情禀請上憲委員采辦秫稭木料擇於二月初開工再行修築以期一勞永逸俾不再潰决○今届乙酉科試府丞按臨在邇孫直刺定於二月十五日舉行州試先期備文移知儒學王廣文傳知闔屬文童至期赴試○孫直刺於正月二十七日起程前往天津謁見王夔帥後前往保定府謁見藩臬兩憲面禀地方事宜約在二月初十左右方得回署○節交雨水運河之冰半多融釋指日可以開通二月初旬各船皆得 
 
 

Page 3

 
 
連檣北上矣○蘆津鐵路次第興工客有自城南馬駒橋來者述云已由天津修至焉駒橋西南郭家店地方約在中秋節前大工可以告竣行見風馳電掣二百四十里之遙不難尅期而至也○北門内天后宮年久失修半多傾圮前歲有吉林雲游僧駐錫於此募化重修已兩易寒暑晝夜撞鐘未嘗少較上月某夜僧忽飄然長往説者莫不歎其前功盡棄也○城南馬房地方有甲乙二人因爭田隴地界竟至用武甲將乙婦打傷奄奄一息乙恐性命難保赴州禀請相騐矣○孫直刺因元宵佳節各處有燃放花爆慶賀豐年之舉故先期在倉庫附近地方遍黏四言告示禁止花爆如敢故違嚴懲不貸○城南二十里俚仁泗佑民觀於正月十四十五兩日寺門大開百貨並陳農器畢具十四日有城内敬惜字紙等會前往進香十五日有西南鄉五十餘村秧歌太獅少獅童子竹馬小車八怪中旛跨鼓少林等會次第進呑一時烟燄上達雲霄鞭爆震地鑼鼓齊鳴廟會之盛於斯爲極○城中有鼓樓一座計二層高百尺聳然卓立塗飾鮮明正月十四十五十六等日懸掛各色新燈鈎心鬥角任人登樓觀望又有奎星樓文昌閣舍利塔高掛明燈照如白晝十里外見之恍同火樹銀花各鋪戸又多　列冰燈山川鳥獸樹木樓臺殿閣寶塔魚缸等物明潔無匹亦有聘請本城子弟演唱梆子二簧者直至夜半始息 
[丁沽鯉信]  
　　天津訪事友人來函云北洋奏定新章凡混混鬥毆聚衆至三人以上者發邊遠充軍如用火器傷人斬監候故年來械鬥之風雖未盡絶而究不敢擅動槍砲致于大戾不料上月中旬河北關上混星某甲與窰洼土匪某乙尋仇各邀集無賴數十人稱干比戈各傷數人並毁及窰窪鋪面數家爲守望局及河北汛拿獲十餘人解局送縣經邑尊連日堂訊分别供認紏衆鬥毆以及火器傷人屬實邑尊以此風斷不可長擬照新章辦理上院面禀夔帥候示遵行○河北關上某宅於上月十八日治觴宴客賓從如雲比經席散時忽來一不速之客衣履鮮潔座客甚衆莫辨誰何時座上置有狐裘卽出包袱包之而去臧獲見其面生詰之言語支吾乃人贓並獲指交捕役送縣究懲及至縣堂待訊因是日案牘繁多堂以下十分擁擠差役一不及防其人卽杳如黄鶴以致公差無從交案邑尊以該差如此疎忽或有得錢賣放情事先責一千板發押仍飭務獲究辦 
[白下官塲紀事]  
　　金陵采訪友人云鎭江府彦太守秀於某日赴省趨謁劉峴帥面禀要公及茶罷興辭就行臺小駐事畢擬卽遄回乃復詣督　禀辭就道○前蘇松太兵備道黄觀察之太夫人於去年歾於署内邇者觀察扶櫬回籍某日道出白門鈞和輪船管帶徐君長順普陀輪船管帶易君錫蕃均趨赴督轅禀知劉峴帥特委某員前往致祭○善後局候補道戀觀察因公赴蘇郡謁見撫憲趙大中丞先詣督署禀辭然後俶裝就道○候補縣查明府宗仁經善後局總辦委辦銀錢所差明府奉札之後特詣憲轅禀知以便到差視事前辦善後局銀錢所之　明府升南另有差委因卽詣署銷差○候補縣陳明府諴由督憲劉峴帥保請補授碭山縣知縣刻已奉到批摺峴帥卽行知明府某日明府特趨轅禀謝○都司姜都戎志鹽大使李鹺尹元振由督憲牌示某日考試騐看 
[薇旌將蒞]  
　　江蘇藩司聶仲芳方伯因公赴金陵晉謁劉仲一制軍事畢約於今日來滬上海縣黄愛堂大令因飭辦差丁役在碼頭准備一切以便恭迓薇旌 
[美界火警]  
　　昨晚十二點鐘時美界楊樹浦某紗廠内忽然失愼捕房急卽鳴鐘告警救火會中各西人紛紛往救得卽熄滅至其起火緣由及焚去房屋若干容訪明再錄 
[嚴申門禁]  
　　上海五方雜處良莠不齊每至夜深遊人不絶總巡鍾壽伯明府以各城門旣閉後一人呼照會則多人蜂採入門殊屬不成事體爰據情禀明江海關道劉康侯觀察觀察卽與提標右營叅將廖楚才叅戎會銜出示禁止其文曰欽命二品頂戴江南分巡蘇松太兵備道兼辦機器製　局劉欽加總鎭銜儘先協鎭江南提標裏河水師右營上海叅鎭府廖爲出示曉諭事照得滬城逼近租界華洋雜處良莠不齊欲靖地方先嚴門禁歴經前道會同本叅署限令各城門於晚間十下鐘一律扃閉如遇要公進出卽以對牌爲憑守城官兵查明無悞仍向執牌者問明人數放行此外不准附從原所以杜匪類混迹安靖閭閻起見無如日久玩生門禁癈弛每至夜深城門已閉有以照會請開者有以名片請開者不一而足一人導其先衆人步其後而守城官兵並不盤詰隨意放入是有門禁之名而無門禁之實殊屬不成事體自應重申前禁以後各城門應仍於晚問十點鐘落鎖照章由本叅府每晚發貼鎖封鑰匙交署至黎明領鎖啓門由文委員騐封以臻周妥倘各衙局於落鎖之後因公進出騐明對牌由門丁立卽赴署領匙一面問明何署何局共有幾人是何名姓詳細登簿按旬開摺送查仍由本叅署另製三尺長對牌由各衙局來署倒換備用啓門時微開一面祗敷一人出入餘皆驅逐遇有形跡可疑之人隨時盤詰如果言語支離卽行送究除分飭各門文武員弁遵照外誠恐未能周知合行會銜出示曉諭爲此示仰各項人等一體遵照如有正事出城務於十點鐘前進城及時早歸切勿深晚逗留在外守候希圖對牌公事之便隨後硬挨進城致于查究切切特示 
[會訊乾康絲廠案]  
　　浙湖吳少坡沈子雲二人股開乾康絲廠掛法商拔維燕洋行牌號與泰源謙吉厚泰等各莊號往來共欠銀九萬餘兩六年十月問各莊截止往來以致乾康呼應不靈遽爾倒閉嗣攤派各帳沈與謙吉因有戚誼悄存左袒之心因是各莊嘖有煩言遂於去年十一月某日投法總領事署控訴讞員鄭大令會同闌　譯迭次訊供諭令兩造各邀公止人理算明曰禀復核奪本年正月十二日由絲業董事王君佐卿邀同錢業各董秉公核算因謙吉主人不到事遂中止正月廿四日又會訊一次仍諭公正人秉公理算至本月十三日吳沈偕經理諸人同至法廨在寫字房將帳項核算昨禮拜五下午二點鐘鄭大令會同闌繙譯升座吳少坡沈子雲翎頂上堂各向大令一揖分立兩旁拔維燕洋東孟娘偕前次到堂之各洋人乘坐焉車而至泰源等各錢莊執事亦均整肅衣冠靜候訊核大令先將帳目察閲一過除拔雖燕洋東存銀一萬兩著吳沈二人自行理處外共　欠各莊號銀九萬數千兩沈予雲以吳少坡將私欵攙入公帳齗齗爭論大令謂爾等有帳儘可明算查核所欠各莊號銀兩吳少坡名下應出四萬八千兩沈子雲名下應出四萬三千兩著呈繳公堂聽候分給吳沈又稱尙有各戸欠帳求在此中院還大令著具禀候核沈子雲稱欲以乾康絲廠作銀六萬兩分攤大令諭以時値估價本委不能偏斷旋據泰源執事夏春帆禀稱吳有木行股單一紙計銀一千五百兩抵欠現交公正人王佐鄉收執去年有絲七包値銀三千五百兩除去意大利女工洋二千六百元外尙餘銀一千八百兩訊至此以爲時已晚諭令兩造各退著於禮拜一到堂聽候復訊 
[賭徒漏網]  
　　昨晚滬南鴻昇碼頭某焑館内有流氓數人紏集牧猪奴在内抽頭聚賭後爲十六鋪小甲訪知協同局勇前往拘拿流氓早巳聞知消息逃避無蹝以致勇甲等徒手而回無一人之得入法網也 
[上海巡局瑣案]  
　　總巡局莊錫卿前至張順興糕圑店購買點心以一文錢之故口角扭毆莊紏合　正坤張鴻發等與之爲難軔令張出洋二元了事嗣爲鍾明府訪悉將店主張國良及店夥陶金生等傳案訊間前日之晚明府升座覆訊陶金生供莊來店買肉飯一枚只出錢三文小的不允莊遂將油鍋潑翻小的以其無理掌頰一下莊卽紏合夏正坤張鴻發前來尋　後由店主出洋二元始寢其事現蒙提案求開恩典張國良供與陶略同質之莊錫卿等俯首求恩明府以陽金生亦有不是著掌頰六十下逐出莊錫卿身入公門不應不守法例著掌煩四十下驅逐出境自行赶緊回籍夏止坤在道　當勇張鴻發在滬軍營當勇均著送往訊辦○妓女王運芬前偕傭婦入城至火神廟附近突被其生母仇 
 
 

Page 4

 
 
呂氏瞥見以女自幼失去兹忽無端相遇遂欲携之而歸由女傭等互扭至總巡局請訊鍾明府略詰情由飲將土妓暫行看管旣而傳訊鴇母據爾蓮芬實係價買爲娼明府著將契據呈案再行訊　○陳四周阿狗二人昨日在滬南龍泉樓茶肆前因事口角拳足交揮後扭至十六鋪中局請斷李蘭史二尹審訊之下以共曲在周判責一百板交保了案 
[法界捕房瑣案]  
　　昨日禮拜五鄭大令蒞捕房發落各案命搶聚衆滋閙向車寓索許之趙大朱三沈二陳德金陳小舟王金玉等著照原斷各枷號一朋發犯事地方示衆期滿責釋○又提公館馬路陳正大皮相店内聚衆賭博之金竹山朱金山奚德全張桂林朱瑞福林家生周金海徐永濤至案研詰除亦中發財票行之土渭濤倪奎章田實林三人先已交保外著將林家生笞責一百板供出王濤濤王阿虎萬老炳林春汪坤才龔堅堅等數人亦係同賭飭提皮箱店主陳正全因往杭州遺執事人沈文炳投案候訊著交保出外限二日内交到店主再核○公館馬路德　錢莊學徒姚能德私刊圖章假揑銀票在外誑职銀兩爲莊主拘送捕房解經鄭大令訊供昨日命提主案著責手心一百下還押具改過切結完案○捕房所用之細思趙连生前因竊取西捕舊衣解經大令訊供姑念年幼從寛禁押十天昨已滿期大令命帶案開釋○周祥熊竊取虹口老船塢紫銅管大令命提至案著照原斷笞責一百板斥釋○汪景春在生泰茶葉店内賭博查獲解案大令斷罰洋廿元昨已呈繳大令著具結開釋 
[美界捕房紀事]  
　　浙江寗波府屬某邑人趙某向爲輪船水手挈眷僑避虹口西華德路某弄内其妻某氏責　悍戾昨因細故與鄰右某甲忿爭有乙丙二人旁觀不服直斥氏之非趙聞聲出助喧閙不休幾致用武二百七十四號華捕喝阻不依遂一并拘入捕房捕頭以事甚細微從寛申斥一番揮之使出○江北人張阿火拉東洋車爲活借宿同鄉某車寓中近因烟霞癖重餬口日難串同王阿三王阿四二車夫竊取寓中衣被等物質錢分用昨爲倪包探查知底藴當將三人一并拘押捕房候吊取原贓送廨究辦○本地人錢培培在耶松船廠充當小工竊取廠中銅管等件售錢花用昨爲廠主查知函報捕房請爲提究當經包探石金榮將錢拘送捕房押候吊贓解送公廨訊究○積竊孫子卿屢經懲辦依然怙惡不悛近又竊取某姓家花瓶古玩多種昨日持至某押鋪求質適爲竇包探所見人贓並獲拘解捕房押候研查有無别案再行送究○吳淞路第一百零四號門牌某押鋪有期滿各衣减價出售昨有某輪船水手王阿行前往選購因論價不合遽起爭端致與鋪夥某甲互扭至捕房捕頭以各有不是斥不准理○鄉民郭永生昨日肩挑鷄蛋二籮來滬銷售途經外大橋畔忽有某東洋車飛駛而來趨避不及突被將雞撞覆以致碰啐雞蛋多枚鄉人堅　索賠以致口角經一百五十一號華捕一并拘解捕房捕頭以鄉人小本管生不能吃虧如此著車夫賠償洋數解立時斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署案]  
　　徐何氏前曾訴稱徐秋山被李阿華毆傷身死黄愛棠大令親詣騐明　每自盡　傳人　訊啓前晚升堂研　公役　　　稱小　奉諭往提人證查知均住租界中求寛限日期提集解案大令大怒叱令從重笞責八百板諭令　　　　一干人如延血瓦○日前　門書院送更夫張淸泉卽顧淸　堅縣函開支更疎忽以致矢竊洋銀請爲訊究黄大令提訊之下顧供稱小的係　　　　龍門書院　更夫本月十四夜被竊時小的方　　　未察知後項老爺告知院中有賊小的急入内偵尋敷已不知去向朱阿四供稱小的係松江人在龍門書　當庖丁已歴五年之久是晚被竊　　的已安寢旋聞項老爺連呼有賊小的急起尋緝早已蹤影全無徐雲山供稱小的係松江人年五十有五在龍門書院爲朱代庖此事實不知道大令叱令將顧朱各笞責一百板掌頰一百下押候訊供核奪○前者俞光太曾扭張如生至縣以呑没洋銀控訴前晚黄大令升堂提訊俞供稱職員係海州某縣人來滬賑賣落花生二百包由海州恒太報税行雇張文生之船裝載張曾央恒太主人代託職員買落花生一百六十包每擔洋銀二圓一角水脚四角半計共收洋銀四百十圓尙少若干張將杉木二十七株作抵正月十七日抵申後張將貨售與恊太得洋銀五百餘圓職員遂向張找價張靳而不付是以控請究追張供稱小的亦海州人浼俞代買落花生一百六十包祗收得一百三十包並無呑没洋銀情事大令著張將所少洋銀如數繳案如違嚴比○裕源紡紗廠主某甲送竊犯包二至縣前晚黄大令升堂研訊俞必仁供稱小的向業成衣住天燈弄與包兄同業本月十二日包將皮箱一口寄存小的家至晚並不來取後小的私行開看見有皮衣玉器疑是竊來卽至龔大人處聲訴據龔大人云並未失物旋又訴知朱大人始知各物確是失贓翌日包欲將箱取去因之扭住包供稱小的係揚州府屬某邑人向作鑷工胞兄阿大與俞同業現在紡紗廠當巡丁朱大人之物實係小的竊取寄存俞家大令著掌頰五十下收所候辦 
[界公堂瑣案]  
　　鄉人王鶴林之子日前來滬被流氓拆俏嗣有王小弟陳萬全亦流氓之黨也出爲排解始各散去前晚小弟萬全途遇鶴林言及前日之事謂爾子非我等解勸不能安然無事亦須酬謝番蚨十翼否則不與爾干休也鶴林無計向友人處借洋七元付之然尙不滿二人之意以致爭閙事爲包探黄四福查知將王陳拘押捕房昨晨解案請訊王鶴林投案供稱小的兒子日前被流氓載住拆梢經王小弟等勸開豈知昨日竟强向小的借洋十元付與七元尙不滿意求察王小弟陳萬全同供本地人與王鶴林素來認識其子被人拆梢小的等勸散以後雖與鶴林借洋並非拆梢屠别駕臄怚商之薩副領事判將王小弟陳萬全各責二百板枷號一月以儆○包探趙銀河禀稱竊賊王阿毛至北成昌主人　館開燈乘人不備竊取銅爐一具經小的緝獲起到原贓送究北成昌遣人投案領贓王阿毛供行竊該死叩求恩宥别駕判責一百板以儆○包探孔阿才禀稱昨晚有周阿桂至粤人趙亞俟所開之小錢莊以購買香烟爲名順手攫取櫃内之小洋二十八角莊夥喚捕拘獲經小的送案請究趙亞侯投案供稱開設小錢莊昨晚被周攫去小洋二十八角今由捕拘獲送案求爲訊斷周阿桂供寗波人小的往購香烟一時悞碰櫃上所放之洋致被誣爲攫取實則並無其事别駕以旣經包探查明豈容抵賴判令笞責三百板以儆○包探顧阿六禀稱積竊朱香數曾經犯案懲辦此次又先後竊取王海隆沈松泉兩家綢布衣服零星器物報　後　小的緝獲起到原贓送請訊斷王沈兩失主均投案請領失贓朱香數供寗波人行竊該死叩求恩典别駕以過犯行竊判責一百板由捕房遞解回籍○包探石金榮禀稱竊賊戴阿寶陳雲章紏同岳寶生串竊樓恒和金石富等家布衣棉被脚爐等物報捕後經小的緝獲人贓送請訊判樓恒和金石富兩失主先後投案請領失贓戴陳同供實因窮苦起意串竊求恩典以後决不敢再犯岳寶生供惟帮同看守不敢行竊求恩别駕判將起意之戴陳二人各責一百板岳責五十板○日前洋人克來脱失落匯票一紙計銀五十兩後爲虞阿三許金言許堂慶俞金樹等同在匯豐收銀當經銀行洋人察出所簽之字非眞將虞等指交捕房解案訊候查明核辦昨晨包探秦少鄉禀稱業經小的查過此禀確由虞阿三拾得至所簽之字實不肯認隡副領事謂此案若照西例其罪甚大現在須得罰銀百兩虞等同供此票實是拾得况小的等均不識西文安有冒簽名字之理求從寛典俞金樹供小的並不知曉惟隨同往收别駕再三盤詰堅執如前遂判將虞阿三許金言許堂慶三人　罰銀五十兩否則改押一月俞金樹無干省釋 
[江寗官報]  
　　二月初四日首府柯禀知甄别鳳池書院知府譚嗣同禀知到籌防局提調差又沈氶德由江西催提南洋防費銀兩回○初五日總理兩江營務處水師學堂前淮掦道桂軍械所候補道楊儲材學堂候補道楊由上海招收學生回鎭江府彦秀均到南琛兵船徐傳隆登瀛洲兵船何心川禀知考寰泰練船畢均辭回滬世職凌祖淵奉示騐看同知鄭孝胥禀辭特保又劉卓栻知縣馬瀛煥戴光楊覲圭均禀知對本畢又倪光熊辭赴江北措資假縣丞王燕山禀知知縣邢毓馨於初三日病故○初六日中協王禀知　本畢知府彭文明到由蘇來壹壺輪船周國祥由江西拖餉回並請假修理機器○初七日江西督銷候補道松到鎭江府彦秀辭正任鹽城縣劉請補碭山縣陳諴禀知奉到札摺行知知縣游毅之陳守晸李作霖鄧暹經戴光揚覲圭張壯彩均禀知閲卷藩轅　示委署淮安府經歴周銘病故遺缺查有分缺先用縣丞劉九韶堪以署理○初八日鈞和輪船徐長順普陀輪船易錫蕃均到上海來送黄祖絡老太太之靈柩赴湖南都司姜志騐看鹽大使李元振考試 
[蘇垣官報]  
　　二月初六日辦理五河鹽厘局候補道羅嘉杰候補道志鈞均由寗來浙江輪船總董三品銜候選同知戴嗣源由滬來知縣廣麟禀知奉委管解京餉差又高守調禀知奉委會辦泰伯廟祭品差巡檢馬鴻恩禀知開訃丁母憂典史張勤銷靑浦保甲差○初七日同知方澤含由昭文公幹回知縣方敦吉禀知到撫署文案差藩轅牌示照得奉覧縣縣　王熙宇捐離任所遺缺查有候補縣丞吳德輝堪以署理○　八日同知袁葆基由滬解餉來知縣楊炳震禀知奉飭留蘇差委蘇州府知事戴爾恆禀銷文廟檽星門彈壓差巡　　寶瑞禀辭赴海運津局差管帶太湖水師正前營揀發補用叅將許國祥禀知出巡 
[江西官報]  
　　正月二十日知縣張壽齡禀知湖北賑捐奬加四品銜示入單錫璜往興國催墊欵○二十二日卽用縣何敬釗旆長江催運撫轅文巡捕吳大璋禀知湖北賑捐局委勸辦捐輸○二十四日江蘇候補道范德培回金陵直隸州鮑國楨禀謝酌委厘差一次行知張鳳岡禀知丁父憂許寶蓮玉山查辦敎案回江蘇知縣王毓江由金陵來石省義寗八疉司鄭先琛據報病故以候補從九陳子健署理 
[上海陳家木橋電報總忆内籌賑公所經收宜昌義賑二月初十日止第一次淸單]  
　　徐茗翁洋一百元無名氏還欵移助洋三元王心翁經募正心堂洋二百元鎰大莊子良翁經募四宜草盧洋三百元剡溪無名氏規銀一百兩王茂翁洋十元○以上共收規銀一百兩洋六百十三元正 
[申報館恊賑所經收順直山東廣西湖南賑捐二月初一日至二月初十日止第四次淸單]  
　　二月初一日平安子洋三元汪國桂洋五元祝門張氏洋廿元○初二日太生典洋五角○初三日溧陽張鴻彬洋三十元○初四日崑山全盛來蘭森館主慕螿氏洋五元許姓銅洋二元浙虞天水尹徐氏求如愿平安洋一元○初五日震澤全盛來古越知非生因澴愿洋十元全盛局來埭溪繆出氏紋銀十二兩六錢九分合元十三兩五錢一分無名氏罰欵洋一元松江全盛局來五齡童子壓歲資洋二元○初六日隱名氏洋六元許永昌爲求小女痧子速愈洋廿元許厚基出痧子平安洋十元○初七日朱少梅交來馬仲炘求病速愈洋五十元李德裕堂規元二十兩○初八日蘇州恊源局來筆耕主人洋十元萱壽堂洋二元○初九日方義章許愿洋五百元○初十日元興長洋五元以上總共收洋六百八十元零五　規元三十三兩五錢一分銅洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年二月初五日京報全錄]  
　　宮門抄○諭旨三道錄前○步軍統領榮奏爲拿獲私刻玉寶揑造誥封之人犯請請旨交刑部審辦摺○彊撫饒奏爲知縣請開缺回籍省親摺○河南學政徐　奏爲科試彰衛情形摺○浙撫廖奏爲懇恩蠲免杭州嘉興松江各屬荒蕪灶蕩錢糧摺○都統富奏爲开員積勞病故懇恩議卹片○浙撫廖奏征收錢糧二叅案循例奏聞摺○二月初五日内務府國子監正紅旗値日吏部引見六十六名○恩公李中堂各假滿請安○八額駙等前往南苑請安○張家口監督定成差滿回京請安○徐承煜請假五日○綿宜壽昌各請假　日○克文請假十五日○正紅漢奏派署稽查備查壇廟派出敬信德魁恩佑信恪○召見軍機　定成○皇上明日辦事後進内入齋　○○奴才榮祿等謹奏爲拿獲私刻玉寶揑造誥封售賣人犯請旨交刑部審辦恭摺仰祈聖鑒事竊據南營叅將金如鑑遊撃唐福　率都司王連捷把總王得勝等帶同弁兵在宣武門外東甎胡同等處將私刻玉寶揑造誥封售賣人犯王三卽王培芝曁刊刻板片之楊英明照式書寫之蘇志傑代爲裱做取送之張殿彬董景新拿獲並起獲假玉寶誥封等物一併解送前來奴才等督飭司員詳加審訊據王三卽王培芝供係香河縣人光緒二十一年三月間與張春劉彬齋因貧商允造假誥封賣銀分用隨用張春之舊誥封作爲樣找得單任甫私刻硯石假玉寶二颗假　二塊楊英明刊刻龍板一塊假誥板一塊淸字木戳一塊卽用綾紙令張殿彬裱做伊與蘇志傑照舊樣書寫淸字漢字伊等將假誥封造成後交劉彬齋銷售景新代爲取送得銀均分花用不料被官人將伊拿獲連指獲楊英明等並起獲硯石假玉寶等物一併解案實不知張春等逃往處楊英明供係直隸冀州人在沙土園地方開設德春永刻字鋪生理光緒二十一年三月間給王三刊刻誥命板一塊龍板一塊淸字木板木戳各一塊言明價錢六吊現經指獲蘇志傑供係直隸宣化府人光緒二十一年三月間給王三書寫誥封每捲工錢一吊共書寫十餘捲現經指獲張殿彬供係通州人在南柳巷地方開設德古齋裱畫作生意上年正月間給王三裱做假誥封每捲給錢一吊所裱誥封不記數目現經指獲董景新供係香河縣人在王三家居住給王三時常取送誥封現經指獲各等供案查王三曕敢與未獲之張春等商同私刻玉寶揑造誥封售賣得財實屬藐視刑章大干法紀楊英明刊刻板片蘇志傑照式書寫張殿彬董景新代爲裱做取送均冀圖利亦屬不法亟應一併嚴切究辦以昭炯戒相應請旨將王三卽王培芝楊英明蘇志傑張殿彬董景新等五名交弄部審明辦理未獲之張春等犯仍飭嚴緝獲日補送弄部爲此謹奏請旨奉旨另有旨欽此○○甘肅新疆巡撫臣饒應祺跪奏爲知縣呈請開缺回籍省親摺恭仰祈聖鑒事竊新疆布政使丁振鐸署鎭迪道兼按察使銜英林會詳據缷署葉縣知縣實任綏來縣知縣李原琳禀稱年五十歲湖南平江縣人同治十年投効甘肅軍營保留甘肅補用從九加捐試用縣丞旋于克復吐魯番滿漢兩城案内保以知縣仍留省補用五次剿平邊寇案内保加同知銜並戴花翎九年准補綏來縣知縣十六年六月到任十八年十二月交卸二十一年委署葉城縣知縣四月二十日接印視事二十二年八月初一日卸事回省任内正雜交代均經後任續報淸楚該員離家二十餘載伊母年逾八旬屢接家書催促南歸呈請開缺回籍省親等情詳請奏咨前來臣查該員李原琳交卸回省並無經手未完事件因親老請回籍省親自係出于至誠委無揑飾規避情事應請准其開缺回籍以遂鳥私除咨部外謹會同總督臣陶模恭摺具陳伏乞皇上聖鑒訓示至所遺綏來縣知縣係衝繁難要缺應請扣留外補此案改題爲奏合併聲明謹奏奉硃批吏部知道欽此○○翰林院編修河南學政臣徐繼孺跪奏爲恭報微臣科試彰衛各屬情形恭摺具陳仰祈聖鑒事竊臣於五月十六日謹將歲試完竣恭摺奏明在案奉旨知道了欽此嗣於七月初三日出省科試先由彰總衛輝懷慶三府次陜州直隸州次河南汝州二府二州於十二月二十一日考畢擬卽接考汝寍等六棚俟一律完竣回省臣維此次考試正値舉行選拔之期多士爭自濯磨觀光者衆關防宜加嚴密去取貴乎公平選拔塲以及一等覆試經古覆試各塲俱留心面試以杜弊端收卷後反復比較時文則以根柢爲先而略其小疵策論則以宏通爲本而去其煩碎中州向稱理學名區謹卽朱子伊洛淵源錄及近思錄國朝湯斌著洛學編則取疑義以　策問題目該生等誦法先哲纂言舉要向不乏人旋於光州棚下接奉部議學政經古塲准令兼試時務策論又考選優生及選拔各塲亦以通經致用爲主不得仍沿舊習專於賦詩楷法中求才各節奉旨准行仰見皇上側席求賢破除禁忌修明庶政薄海向風臣誠歡誠　敬謹遵行卽於光州考拔塲舉大學格物致知與西學之格致所以異同以策多士該生等尙知核實條對其尤佳者恪遵宋儒之説而亦不滯乎致用之方不戾于古而亦未嘗不可騐之於今由此擴充庶幾明效可睹蓋此心此理千古爲一事雖百變不離其宗妇臣之愚所願與諸生共勉者此也若天算繙譯各條豫省未聞專家之學歴試各屬亦乏兼通之士容卽咨商撫臣遵旨變通書院章程以冀廣樂育而備任使各屬童試取進均如原額臣於奬賞發落之日多方勸勉務令講求實學以副朝廷廣納博採之至意再臣經過地方夏秋之間雨澤均沾並入冬以來連降大雪糧價中平民情女謐足以仰紓宸厪所有微臣科試五府三州情形理合敬謹繕摺具奏伏乞皇上聖鑒謹奏奉硃批知道了欽此○○頭品頂戴浙江巡撫兼管鹽政臣廖壽豐跪奏爲查明杭州嘉興松江各塲荒蕪未墾竈蕩田地請將應徵光緒二十二年竈課錢糧援案全行蠲免以紓竈出恭摺仰祈聖鑒事竊照江浙兩省杭州嘉興松江三府屬之仁和海沙鮑郎蘆　横浦浦東等塲荒蕪未墾竈蕩應徵錢糧　歴經奏懇恩施全行蠲免在案兹據署鹽　使李輔燿詳　光緒二十二年各塲仍荒竈漡田地卽飭各塲員設法招墾期復糧額並飭各該管知府分司委員分往確勘計據松江府屬之横浦塲墾竈蕩一十畝三分浦東塲新墾竈蕩三十七畝二分八厘共報墾竈蕩四十七畝五分七厘其餘仁和海沙鮑　蘆　四塲均據報無新墾經各該管知府分司覆勘　確開具荒熟畝分淸摺請將原熟新墾及荒蕪各産分别徵蠲等情由司覆核各該塲荒無田畝或已改建塘身或已被　坍廢驟墾爲難以致本年墾復無幾所有原熟及新墾竈蕩應徵本年皂課錢糧應請照常徵解荒蕪皂蕩糧賦全行蠲免詳請具奏前來合無仰墾天恩　准將仁和海沙鮑郎　　横浦浦某等塲荒蕪坍没未墾竈地塗蕩應徵光緒二十二年竈　錢糧全行蠲免以紓竈困除飭司將應徵本年錢糧照常徵解並取各該塲荒熟灶蕩　落圑圍頃畝分數及應蠲應徵銀數册　另詳具奉外謹循案恭摺由驛具陳伏乞皇上聖鑒謹奏奉硃批另有旨欽此○○富勒銘額片再查擬保記名總兵　翎副將銜補缺後儘先　用副　　都叅將白占春係四川成都府成都縣人前由武童在關内跟隨前將軍多隆阿　圖善等軍營帶隊剿賊攻克　白鎭並克復盩屋縣城頭受月傷一處石傷一處又攻克西大　堡　朋受矛傷一處又剿辦黄河兩　竄逆大獲全勝　斬首逆右骽受搶傷一處又克復寗夏郡城並收復靈州等處左右骽受矛慯槍傷二處又克復狹道州城先　出力歴保今聨考核　員戰功最著受傷八處迨經前任叅贊大臣額爾慶額將該員咨調來塔奏委管帶綏靖營馬步隊署理塔爾巴哈台防副將嗣裁入營制交缷後復委辦交涉積案並邊防營務一切事宜始終不辭勞瘁茲因積勞傷病澽發　光緒二十二年正月十四日病故身後蕭條殊堪憫惻合無仰懇天恩俯並將擬保記名總兵　翎副將銜補缺後儘先補用副將卽補叅將白占春照軍營立功後積勞病故例飭部從優議卹以慰幽魂之處出自逾格鴻慈　會同伊犁將軍長庚甘肅新疆巡拖鐃應祺附片具陳伏乞聖鑒訓地謹奏奉硃批著照所請該部知道欽此○○廖壽　　　再准部咨各省州縣缺出分班　署先委正途一人次委勞績一人再將各項和用試用人員輪用一人每届三　彚奏一次等因歴經遵辦在案茲查光緒二十二年秋季分輪委州縣子　縣知縣丁良翰調省遺缺委勞績班候補知縣石冶棠署理又湻安縣知縣陶恩澤病故遺缺委試用班先知縣方家穀署理據署布政使丁峻詳請奏咨前來臣復核無異除咨束部查　外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十三年二月初六日京報全錄]  
　　宮門抄○諭旨一道錄前○江督劉奏新漕米貴銀賤照上届仍不敷辦情形片○又奏循案報銷收解釐金數目摺○又奏造報水陸各營兵丁馬四實在數目摺○浙撫廖奏循例奏聞摺○二月初六日理藩院鑾儀衛光祿寺鑲白旂値日吏部引見六十名○裕長謝授四川藩司恩○敬信等謝署稽查備查壇廟恩○倫具子請假五日○色楞額裕興各請假十日○召見軍機裕長○○劉坤一片再據江寗布政使松壽江安糧道吳重憙曾詳稱江北河運漕糧前於同治五年　戸部奏定章程除米價一欵漲落無定應臨時奏明其運費一切卽以此次准銷每石一兩二錢七分之數作爲定額等因迨後歴年辦理河運所用米價運費悉皆遵照核實開報如至歉之光緒三年米價較貴漲至二兩一錢均奉部復准銷各在案從前銀價計每兩換錢一千六百數十文較上今兩年巿面情形尙爲易辦上年各漕奉飭仍行河運經陞任糧道馬恩培揀派委員分赴下江之寶應汛各等處及上江皖北三河一帶設法採辦因各屬秋收歉薄加之粤閩鄂等省採購軍米賑米輪船釣船紛紛搬運爲數甚鉅以致米少價昻又値銀價大跌每庫紋一兩祗易錢一千三百文左右江南購米向按制錢　計每米一石除正價外又因錢貴銀賤折耗銀二錢五六分不等竭力撙節貴賤牽扯每石雖請銷銀一兩九錢五分有奇除去價銀賠耗實祇銷銀一兩六錢九分之譜查本届漕米上下江各屬皆因秋間雨水過多江水泛漲低田多被淹没高田尙稱中稔忽於收割時爲北風所傷多半白飄秀而不實因之收數大减新榖登塲巿價毫未減落况漕米乃天庚正供且須經歴長途如酷暑時裝儲船内濕熱薫蒸必須米質堅厚乾圓潔凈足以耐久抵壩交卸方不致黑變損壞較之小民食米可以柔脆攙雜卽時煮食情形迥異其以銀易錢按現時巿價每庫紋一兩祗易錢一千三百文左右易錢旣少合銀愈多不獨銀價日跌米價日貴且外省採辦軍米賑米仍屬紛至沓來購辦頗非易易詳加查訪今年米價過昻斷非上年報價所能採辦該道到任後卽派委員與各行戸再三商購愈稱米價之漲實因槄價太貴所致囤戸居奇商人亦無可施之計近年行巿實爲十餘年未有之事如光緒三年米價銀二兩一錢核計目下銀價每石僅合錢二千七百餘文現實不止此數値比米貴銀賤雖多方探聽飭令委員赴上下江等處分投購買期將本年新漕米石務須一律購齊不得貽誤起運而行巿在衆目昭彰較上年之價又有增長商人以營運爲生勢難迫令賤售惟有將本年米貴銀賤巿價照上届仍不敷辦情形據實詳請奏懇敕部查照等情前來臣察核所詳係屬　情除飭令設法節省赶緊採辦事竣核實開報外謹會同漕運總督臣松椿江蘇巡撫臣趙舒　附片陳明伏乞聖鑒敕部查照謹奏奉硃批戸部知道欽此○○頭品頂戴兩江總督臣劉坤一跪奏爲光緒二十二年上半年金陵釐捐局收解數目循案開具淸單恭摺仰斬聖鑒事竊查金陵釐局抽收厘金歴係遵章按半年奏報一次業經開報至光緒二十一年下半年止其局用經部核准卽照向章開支各在案兹據辦理金陵厘捐局司道詳稱金陵所屬各卡本非商賈會萃之區所恃以收捐者僅過往貨物而大宗雜貨每藉洋票洋旗往來運送經過各卡槪免拙厘其餘則以米榖爲大宗全賴年成豐稔商販流通捐數方有把握上年湖北湖南等省均有偏災上游米糧多未下駛來源旣少釐金不無减色疉經嚴督各卡設法整頓計本年上半年金陵厘捐及蕪湖米釐共收銀三十萬四千餘兩核前届最旺之收數所短無多較歴届之收數所增甚鉅奉撥京恊各餉賴以接齊所有光緒二十二年上半年厘金收解各數及茶土兩項捐厘數目開單詳請具前來臣覆核無異謹循照舊章開具簡明淸單恭呈御覽具局用照章開支仍邀免造報細數以歸簡易除飭該局嚴飭各局員認眞整頓實力稽查務當涓滴歸公以裕餉項並將本届所造淸册咨送戸部查核以後仍按半年開報一次以符定限外理合會同江蘇巡撫臣趙舒翹恭摺具陳伏乞皇上聖鑒敕部查照謹奏奉硃批戸部知道單併發欽此○○頭品頂戴兩江總督臣劉坤一跪奏爲造報光緒十九年分江蘇水陸各營兵丁馬匹實在數目恭摺仰祈聖鑒事竊查江蘇省實在兵馬册籍自同治十一年分補造業經造報至光緒十八年分止在案兹據江寗蘇州兩藩司將光緒十九年水陸各營兵丁稿書書識官操馬匹船隻實數造具總册詳具奏聲明兵册擬仍照全年所叙添裁數目截至夏季爲止馬册則造春夏二季秋冬以後如有添裁歸入下届册内收至江寗駐防旗營兵馬數目另行由司造册詳請奏銷其京口駐防應造前項册籍仍照案由京口副都統造册咨部等情前來除漕標七營兵馬實數由漕臣專案造報外臣查光緒十九年江寗督標恊標狼山鎭徐州鎭四標舊制十七營又狼山鎭標中左右等營裁併改設陸汛營右營改内水師掘港營改設外海水師又新設内洋水師之通州營又河標改設淮揚鎭標操防共新設十四營總計舊制新設三十一營實存兵一萬二千八百二十六名稿書書識五十五名官例馬五百六匹官座船三十六號兵操馬一千二百三十三匹蘇州提標福山兩標舊制十五營又撫標改設二營提右太湖左右淞南北南匯吳淞川河等營及蘇松鎭標中左右營福山鎭標左營改設裏河外海内洋水師又新設蘇松鎭標内洋水師海門營共十五營總計舊制改設新設三十營實存兵八千八百三十三名稿書書識二百六十八名官例馬三百九十八匹官座船一百六十九號兵操五百八匹册報均各相符除將册籍送部查覆外所有造報光緒十九年分江蘇水陸各營兵丁馬匹實在數目緣由謹會同江蘇巡撫臣趙舒翹恭摺具陳伏乞皇上聖鑒再江蘇省兵馬尙未全行復額應請改題爲奏合併聲明謹奏奉硃批該部知道欽此○○頭品頂戴尙書銜革職留任福州將軍奴才裕祿跪奏爲閩省洋藥税厘歸關併徵謹將福州厦門二口第一百四十三四十四兩結期内收支數目分晰繕具淸單恭摺仰祈聖鑒事竊奴才案查海關併徵洋藥税厘銀兩本應另案奏報前已報至第一百三十四結止其至一百三十五三十六兩結起至一百四十二結止所有收支數目各前任將軍均係隨同洋税一併奏報在案兹奴才接准部咨行令藥釐一項仍歸另案奏報等因前來查自光緒二十二年二月十九日起至五月二十日届滿第一百四十三結又自五月二十一日起至八月二十四日届滿第一百四十四結計兩結期内福州厦門二口收支洋樂税厘銀兩應遵照部咨仍歸另案辦理除將該兩結收支數目分咨查照外理合恭摺具奏並繕具淸單恭呈御覽伏乞皇上聖鑒謹奏奉硃批該衙門知道單併發欽此○○頭品頂戴浙江巡撫臣廖壽豐跪奏爲光緒二十一年分南米二叅案内開復原叅官員並續叅未完一分以上各職名分繕淸單恭摺仰祈聖鑒事竊照浙江省南米案准部行照湖北省之例於奏後統限三個月全完槪予開復　叅分如有完不足數卽按未完分數予以叅革等因歴經遵辦由司專案詳題嗣准戸部核覆光緒七年分南米二叅案内以光緒六年正月間本部具奏籌備餉需摺内聲明錢糧奏銷各依定例一面具題一百先將未完一分以上各員名具簡明淸單專摺奏報由部核定處分先行復奏仍各於題本内將業經具奏各員聲明備核其有具奏後續完考准其續行奏請師本案開復等語其未完錢糧一分以上人員無論初叅續叅以開復等項均應歸入泰案辦理行令遵照新章奏明辦理等因茲據署布政使丁峻詳稱先緒二十一年分杭州等十一府屬應徵南秋等米前經造報題銷并將未完一分以上各員名先行開摺黄案詳請奏叅在案今自光緒二十二年六月初一日起扣至八月底止三個月二叅限滿催據海寗嘉興秀水海鹽桐鄉歸安德淸等七州縣續解全淸各該州縣處分應請照例准其開復其餘原叅未完之嘉善平湖烏程瑞安等四縣均　有完解尙未全完應同全未完解之蕭山諸曁臨海黄巖太平寗海天台仙居蘭谿湯溪西安龍游江山永嘉樂淸平陽順麗水等一十八縣一併分别議處除造具續完未完米數考成淸册并開復原叅不及一分職名淸册及應叅未完不及一分各員職名揭詳請　案具題外合將全完宮員應行間復並接催接徵二叅未完一分以上各職名開摺一併呈送察核具奏等情前　臣　　　　除將淸摺咨送　部查覈外謹分繕淸單恭呈御覽伏乞皇上聖鑒敕部覈覆施行謹奏奉硃批該部議奏單　件併　欽此 
 
 

Page 15

 
 
[光緒二十三年二月初七日京報全錄]  
　　宮門抄○諭旨八道錄前○江撫德奏紳商息借商欵請照新海防例給奬摺○江督劉奏報銷海運各項經費摺○又奏仕途仍形壅滯續請停止分發摺○鄂撫譚奏甄别教職佐雜各員摺○粤督譚奏委署知縣摺○二月初七日吏部翰林院鑲紅旗値日無引見○吳廷芬由東陵回京請安○那公因伊子達賚謝挑在乾淸門當差恩○載瀛瑞洵鍑照各請假十日○溥侗續假十日○召見軍機溥善○皇上明日卯初二刻升中和殿看版○○頭品頂戴江西巡撫臣德壽跪奏爲江西各紳商報効息借商欵准照新海防例給奬列爲第一次開單懇恩奬叙以照激勸恭摺具奏仰祈聖鑒事竊查前准戸部咨議覆臣奏職員張福田朱連元等報効息借商欵本利銀二千八十四兩請照新海防例奬給實官並准移奬子弟以後加有情殷報効借欵本息者亦准一律辦理一摺光緒二十二年正月初八日具奏奉旨依議欽此鈔錄原奏移咨到臣當經行司轉行遵照嗣因各商戸一聞給奬之信咸懷報効之悦均各紛紛請奬到司復由司詳經奏奉硃批戸部知道欽此旋准戸部咨此項捐輸造册咨部請奬時應將各戸報効本息銀兩數目分晰聲叙以憑查核等因均經行司遵照各在案今據布政使翁曾桂詳稱據職員張福田朱連元呈請將報効本息銀兩移奬其弟縣丞及鹽經歴實職復據傳全德堂等紳商各戸先後赴司請將息借銀兩報効助餉亦由司遵照部議一律按照新海防各奬給實官花樣翎枝具監加級封典惟查江省前遵辦息借商欵時係分飭各縣諄切勸諭紳商各戸共體時艱無不量力輸將有一人呈借至數千兩及千數百兩者亦間有原係湊集資本開店貿易公呈借銀一二百兩者借雖由於一店欵實出諸數人今據報効本息銀兩旣未便並奬一人自應分給奬叙以免向隅惟一經分析爲數甚微祗敷奬給虚銜貢監均先後開成履歴分别塡給實收截至本年九月底止計各戸陸續呈請報効核給奬叙共七百二十四名繳回本銀大票一十八萬七千二百兩其息銀均以二期爲止内有業經領訖者不計外共繳到應領初二日期息銀小票五千二十九兩七錢五分七厘現銀一百九十一兩四分三厘共收捐項實銀一十九萬二千四百二十兩八錢所有各戸報効本息銀兩核與請奬官職銀數不無盈絀惟有通融辦理不足者令其補給繳現銀卽以所補之欵找給呈票有餘各戸裒多益寡使各戸不致虧折除繳到本息各票塗銷外實存現銀一百九十一兩四分三釐留儲司庫俟息借商欵辦竣之日再行併計核報所有江西各紳商報効借欵准照新海防例給奬合將各捐生年貎籍貫履歴三代造具淸册列爲第一次詳請奏咨奬叙並請將副實收咨送戸部並咨吏部國子監塡發執照來江轉給等情前來臣覆加查核報効銀數及請叙實官花樣虚銜頂戴加級封典翎枝貢監與例章均屬相符合無仰懇天恩俯准分别奬叙以昭激勸除將淸册副實收送部查核外理合恭摺具奏並繕淸單敬呈御覽伏乞皇上聖鑒敕部核覆施行再此後各紳商借欽如有願請奬叙者容俟續　彚条辦理合併陳明謹奏奉硃批該部議奏單二件併發欽此○○兩江總督臣劉坤一江蘇巡撫臣趙舒翹跪奏爲查明蘇省光緒二十一年冬漕海運項下例支增給各項經費開單恭摺仰祈聖鑒事竊照蘇省同治二年起至光緒二十年分止歴届起運漕曰糧米徵收動支各欵業經先後開單奏准核銷各在案兹據蘇州布政使聶緝槼蘇松糧道陸元鼎會詳稱蘇省海運經費自同治四年奏准每石支銷庫平銀七錢以後各年疉經奏准加給沙船修費天津官剥耗米等欵均於漕項内動支經費已形支絀迨同治十二年冬漕起改經運赴通州交納用欵益多奏經戸部復准每石加增銀五分將蘇屬應爾江安糧道庫一半節省銀兩飭屬全行徵解蘇松糧道庫撥抵此項加增連費銀不敷於漕項未提欵内撥呈等因歴經遵照辦理兹查光緒二十二年海運二十一年分交倉漕曰正耗並經耗剥食等欵共米七十二萬二千一百五十九石零所需商船水脚神福天津通州解支各欵均由蘇松糧道督飭在事各員按欵支用核計共用庫平銀五十四萬六百四十六兩零内除增給每石五分運費廉銀三萬六千一百七十兩零遵於江安糧道歸蘇一半倉項銀兩動支外尙該銀五十萬五百三十八兩零内商船水脚神福等欵照案以行同等米糶　並隨漕費錢及原撥江安糧道一半倉項銀米儘數抵支其天津通州用欵則以道庫漕項銀兩抵支通融核算尙不逾每石七錢五分之數此外增給各欵内除划船安候口糧業經裁除外其餘儘於道庫漕項内動用朌别列入漕項奏銷及季撥各册造報達部均核典漕加定章相符所有支銷絀數現遵部行造具分欵細册送部查核等情詳請具奏前來臣等復查光緒二十一年分各漕辦運支給各項用欵均係撙節開支實用實銷尙無逾每石七錢五分之數增給各欵銀米内除划　守侯口糧蒙經奏裁餘照奏准之數分别解給亦無浮儘除細册咨送戸部查照外理合會同漕連總督臣松椿恭摺具奏並將用過經費欵目　　　列淸單恭呈御覽伏乞皇上聖鑒敕部核銷施行謹奏奉硃此戸部知道單併發欽此○○頭品頂戴江西巡撫臣　壽跪奏爲江西仕途仍形壅滯懇恩展停分發一年俾漸疏通恭摺仰祈聖鑒事竊江西省各班候補人員殊形捸擠臣於上年會同　　江督臣張之洞奏論停止分發一年禮部議奏請以此次奉旨之日起將捐納勞績道府以至未入流准其停止分發一年期滿仍照黨騐看分發等因光緒二十二年二月初六日奉旨依議欽此欽遵轉行遵照在案兹查江西請停分發一年將滿本應照常辦理惟查看情形各班候補仍臨擠不堪推原其故緣上年請停已在蘇皖等省之後　於未經停止之先各省改指來江者已屬不少而於請停分發之後各捐生聞信赶辦紛紛到省凡丁憂顾滿起復回省及曾任實缺分發原省等項人員不在停止之列者亦陸續來江統覈候補道府計有五十餘員同通州縣計有二百七十餘員佐雜各班將及干員以致停止將及一年仍形壅滯轉瞬停止限滿又將接踵而至勢必投閒置散差委無時與其拘泥定限轉於吏治有妨何如寛展日期冀收疏通之效據藩臬兩司詳請奏展前來合無仰懇天恩俯念江西省請停分發之後候補各班仍形壅滯准自光緒二十三年二月初六日期滿後將捐納勞績兩班自道府以至未入流再行停止分發一年冀漸疏通至各項正途例應掣簽曾任實缺應補分發原省各員照常辦理所有續請停止分發緣由理合會同兩江總督臣劉坤一恭摺具陳伏乞皇上聖鑒訓示謹奏奉硃批吏部議奏欽此○○頭品頂戴湖北巡撫臣譚繼洵跪奏爲光緒二十二年分甄别敎職佐雜均未及額據實陳明恭摺仰祈聖鑒事竊查定例甄别敎職佐雜各按該省額缺以百之二三爲率叅劾及數者免議如該省果無應行叅劾之員令該督學政切實聲明等因查湖北省敎職一百四十缺每年應甄别去任三四員佐雜二百零五缺每年應甄别去任四五員今光緒二十二年分甄别佐雜已届二次任滿革職者一員計敎職佐雜兩項僅叅劾佐雜一員其餘均尙循分供職時以叅劾未經及額據布政使王之春署按察使瞿廷韶會詳請奏前來臣覆查無異除仍隨時察看如有　庸不職之員另　叅辦並將口劾之員開具淸摺咨送軍機處吏部查核外理合會同湖局督臣張之洞湖北學政臣龐鴻文恭摺具奏伏乞皇上聖鑒謹奏奉硃批吏部知道欽此○○太子少保頭品頂戴　廣總督臣譚鍾麟頭品頂戴廣東巡撫臣許振褘跪奏爲光緒二十二年夏季分廣東省委署知縣各缺遵照章程恭摺具奏仰祈聖鑒事竊照各省州縣無諭奏調委署代理欽奉上諭著每届三個月彚奏一次等因欽此由部轉行欽遵在案茲據廣東行政使張人駿詳稱光緒二十二年夏季分出有昌化縣知縣李瑞杰煙瘴俸滿遺缺以試用知縣趙承炳署理又豐順縣知縣鄧衍憙調省差委遺缺以試用知縣俞煐署理又　德縣知縣胡　撤任遺缺以遂溪縣知縣嚴崇德調署嚴崇德所遺遂溪縣知縣缺以敎習試用知縣葛長春署理又揭陽縣知縣張向崇禀請開缺回籍修墓遺缺以署饒平縣事河　縣知縣劉孚京調署劉孚京所遺饒平縣知縣缺以試用知縣林禧徵署理又瓊山縣知縣鄧炳春　丁憂遺缺以候補知縣邱寶森署理又增知縣知縣杜森寶病故遺缺以　孝知縣　嵩署理詳請具奏前　臣等覆查無異理合會同廣東巡撫許振　恭摺具陳伏乞皇上聖鑒謹奏奉硃批吏部知道欽此 
 
 

Page 16

 
 
[光緖二十三年二月初八日京報全錄]  
　　宮門抄○諭旨一道錄前○陜督陶奏各省關籌撥恊甘新餉依限解淸請將出力各員分别奬叙摺○將軍裕奏報閩海關洋税收支數目摺○甘肅學政劉奏報按試情形摺○豫撫劉奏總兵因病出缺請旨迅賜簡放摺○又奏遴員接署總兵員缺片○江撫德奏彚報委署州縣片○都統富奏爲揀員請補都可等缺摺○二月初八日戸部通政司信事府正藍旗値日無引見○克王等各謝者缺恩○額中堂因伊子加級謝恩○榮患因伊子加級課恩○楊宗濓謝授山西河東道恩○瞿鴻禨謝授詹事恩○端王續假十日○彭壽續假五日○恩輝請假二日○召見軍機楊宗濂○皇上明日寅正二刻至社稷壇行禮畢還海辦事召見大臣○○頭品頂戴陜甘總督臣陶模跪奏爲各省關　撥光緒二十一年恊甘新餉依限解淸援案請將出力各員分别奬叙恭摺仰祈聖鑒事竊前准部咨欽奉諭旨甘肅開内外餉設關繋緊要經戸部分别餉數請飭依限報解該將軍督飭各該司道按照部撥數目　數　解如能依限　淸卽由陜甘總督奏請奬叙等因欽此歴經欽遵辦理在案兹查光緒二十一年由部指撥協甘餉銀四百八十萬兩俱已埽數淸解臣維關内外防軍林立分撥餉精原係計口授食協撥偶有不齊軍食卽難充足加之去歲回匪變亂各路軍餉尤不容一刻稍緩値此時艱無論何省餉源均　而各省關　運可道咸能力顧大　掃數淸　實於甘省大有裨益業經世迭次分咨各省查取應叙職名前來合無仰懇天恩俯照放案奬叙以示鼓勵查現任兩廣總督前閩浙總督兼福州將軍譚鍾麟調署兩江總督湖廣總督張之洞四川總督鹿傳霖護理湖廣總督湖北巡撫譚繼洵前任江　巡撫奎俊現任江蘇巡撫趙舒翹河南巡撫劉樹堂升任湖南巡撫前署浙江布政使陳　箴升任江西巡撫前安徽布政使德壽　安徽巡撫福州升任山西巡撫前布政使胡聘之護理陜西巡撫布政使張汝梅前江蘇布政使現任安徽巡撫鄧　洲等公息體國畛域無分臣叅任邊　　模餉項無缺得以稍免隕越不敢不上達宸聰應如何從優議叙之處臣禾敢擅擬伏候聖裁至各司道等請奬職名謹繕淸單恭呈御覽伏乞皇上聖鑒訓示謹奏奉硃批戸部議奏單併發欽此○○頭品項戴尙書銜革職留任福州將軍奴才裕祿跪奏爲閩海關洋税遵照結章改題爲奏謹將第一百四十三四十四兩結期内收支數目分晰繕具淸單恭摺仰祈聖鑒事竊奴才案查閩海關福州厦門二口自弟十三結起至一百三十四結止按結收支洋税各數目均係遵照結草分别奏報祗緣歴年六成洋税不敷撥解積虧甚鉅前將軍希元在任五年有奇其中透支豫墊套搭不淸以致一百三十五三十六兩結期内所有徵收各項洋税及藥厘銀兩挪用無存經前兼署將軍譚鍾麟澈底查核掃數列單分别奏咨之後遂自一百三十七結起至一百四十二結止歴過六結各前任將軍一時變通權宜均係隨收隨解未能遵照結章按欵分報業將逐結各税收支數目列單先後奏報在案奴才本年三月抵任後疉奉部咨行令洋税仍分出四六成並將樂厘另案奏報等因茲自光緒二十二年二月十九日起至五月二十日届滿第一百四十三結又自五月二十一日起至八月二十四日届滿第一百四十四結　　結期内所有福州厦門兩口收支洋税各欵銀兩自應照結章分欵奏報除將該兩結收支數目分咨查照外理合恭摺具奏並繕具淸單恭呈御覽伏乞皇上聖鑒謹奏奉硃批該衙門知道單併發欽此○○甘肅學政翰林院編修奴才劉世安跪奏爲恭報本年按試情形恭摺仰祈聖鑒事竊奴才於上年冬間將考過四府三州並西路道梗甘州西寗緩試各情形具奏在案今年二月舉行鞏昌　州平凉固原涇州科考隨將階州慶陽寗夏三棚歲科並考八月初六日返省二十一日由省赴西路先試甘州肅州並安西州屬歲科考次試凉州科考十一月試畢查西寍府屬歲科並試前已擬調旋據西寗府縣禀稱地方甫經平定各屬十子多未歸籍請緩考試前來當卽批准展至明年按試甘省軍務甫平蘭州府屬州縣各考現在尙未報齊亦應俟明年科試通省又風秦州凉州爲優跫昌平凉次之餘京不乏淸通可造之才寍夏凉莊駐防旗童亦照定章取進歴楊寍夏兩屬風氣較前振興此届文武均照額取進惟安西屬之敦煌縣文風太　謹遵定例歲科共缺額五名奴才試各棚時　密關防槍暖悉去邊陲文風雖未臻極盛而士習樸厚頗尙儒修覆經　切曉諭勉以敦品勵學以期仰答　朝培養之恩其新疆迪化鎭西歲科兩試例由奴才出題封遞撫臣開考十月准撫臣饒應祺將生童册卷封送到甘當卽閲定按照原卷取進塞外學校久廢近經各撫臣整頓試藝多有可緣又奉文豫以丁酉科選拔生員除應考無人外已試各棚均如額考取所有本年按試情形理合恭摺具陳伏乞皇上聖鑒再奴才經過絀方年歲尙屬豐收民情亦已安謚合併附陳謹奏奉硃批知道了欽此○○頭品頂戴河南巡撫臣劉樹堂跪奏爲總兵因病出缺請旨迅賜簡放以重職守恭抱仰祈聖鑒事竊據者歸　鎭標左營遊撃候補叅將楊忠義呈報署歸德鎭總兵署南陽鎭總兵郭廣泰因去冬十月間管隊赴豫東交界地方與曹縣會峭途　愿受風寒抱病回署猶能力疾辦公詎醫治罔效於本年正月初一日因病出缺等陶前來臣查郭廣泰精明穩練委著勤勞自到歸德鎭者仕整頓營務布置冬防一　悉臻妥協邊境賴以乂安今未及飭赴南塲鎭本任遽爾因病不起深堪　惜除　　鎭總兵篆務遴員前往接署具奏外所遺南陽鎭總兵員缺緊安相應請旨迅賜簡放以重職守爲此恭摺馳陳伏乞皇上聖鑒訓示謹奏奉硃批另有旨欽此○○劉樹堂片再署歸德鎭總兵事南陽鎭總兵郭廣泰因病出缺實任歸德鎭　兵楊玉書現署南陽鎭總兵篆務正値整頓營伍之際不克口任而歸德一帶爲省垣東南門戸該處與江皖山東等省毗連時有盜匪出没督飭各營分部巡防在在均關緊要若非才識兼優之員不足以資鎭攝兹查有記名提督武朝聘曉輰戎機營務整頓以之接署斯缺洵堪勝任除檄飭遵照外理合附片陳明伏乞聖鑒謹奏奉硃批兵部知道欽此○○德壽片再案准吏部咨欽奉　　諭嗣後各省州縣無論奏調委署代理　每届三月彚奏一次等因欽此轉行欽遵在案兹據布政使翁曾桂詳稱光緒二十二年夏季分委　代理州縣印務所有玉山縣知縣孟慶雲委署新建　知縣卽用知縣孫洞委署進賢縣知縣吉安府通判劉朝墀委署新洤縣知縣請調永新縣知縣嚴祖彭委署臨川縣知　卽用知縣王作綍委署石　縣知縣試用同知林祖炘委署義寍州知州教習知縣閻尙庚委　永新縣知縣准補長森寗知縣金福保委署　出縣知縣廣信府經歴陳文炳委代廣豐縣知縣補用同知王祖茯委署萬年縣知縣卽用知縣周宗洛署崇義縣知縣共十一員造册詳請具奏前來臣覆核無異除淸册咨部外理合附片具陳伏乞聖鑒謹奏奉硃批吏部知道欽此○○奴才勒銘額跪奏爲揀員請補綏淸單守　　隊旗官都司等缺以收實效而　責成恭摺仰祈聖鑒　竊查塔爾巴哈台應設綏靖城守中鶯步隊旗官都司一缺右營馬隊旗官守備一缺前經　才揀委提　御　先　　　　健勇巴圖　顧明儘　　補叅將李　署理先後附片　奏期奉硃批兵部知道欽此欽遵各在案嗣　兵部咨醒該副者統所奏核與　疆历　　　鎭　　　　　　　　通章程符合均准作爲題缺　　　員蘇補惟所設都　守備各員缺未便久應應令迅卽揀選熟悉情形之員請補各等因　此伏　該署經司明署守胡　　　　　　　　侯補人員核　新　　　　　　通章程作爲題缺由外揀員請秦准成案相符奴才復留心察看張明　幹有爲李桐熟悉營伍自委　斯缺以來　務防　　　　　　　不遺餘力以之揀　　　　　　任合無仰懇天恩俯准將總兵銜儘先補用副將張明借補綏靖　守中營都司儘先卽補叅　李桐借補右營守　員　以　　效而　　出官　格鴻　　　　　　晨等履歴咨部查核外所有揀員請補緩靖城守　營步隊　宫都司等缺緣由是否有　謹曾向伊將長　甘肅　　巡撫僥應　　　　　　　　皇上聖　　　　　奏奉硃紙　部議秦欽此 
 
