# 1919 - 289 - 4916769

 

Page 1

 
 
   
 
 

Page 2

 
 
   
 
 

Page 3

 
 
時評 
[何謂誠（冷）]  
　　今之人每責人曰無誠章語己曰以誠心其亦能知誠字之意義否耶誠者對於己而非對於人也誠者當自信而非求人信也故誠而一發於外一見於言語文字則不誠之跡兆已露問問其他哉 
　　不然試以其人曾以誠自表者清夜而使之自思曰我前所自命者今日己逹其目的乎我前自言者今日己踐其所言乎今悉不能而今日我之心仍爲以前之心乎我恐其人亦必啞然自笑矣然則其誠果安在哉 
專電 
　　北京電滬炸彈案京中多疑有人假設又王己來電報告政府當局去電慰問（二十二日下午三鐘） 
　　北京電徐得王揖唐寓發現炸彈報告令院去電安慰 
　　（二十二日下午五鐘） 
　　北京電王克敏施愚汪有齡到京謁靳述和局進行困難言次微露辭意（二十三日下午二鐘） 
　　北京電汪有齡王克敏到京謂滬會暫難開議一時不卽返滬　　北京電組閣案尙未確定安系仍索交換條件（二十二日下午三鐘） 
　　北京電靳内閣將正式提出已派人向安系接洽（二十二日下午五鐘） 
　　北京電安系議員對靳内閣條件主直接磋商靳訂二十五宴新國會全體當面接洽 
　　北京電安系推代表十二人謁靳商組閣要求内務朱深交通曾毓雋財政李思浩靳意閣員次長代者遞升惟敎育屬嚴修餘不動（二十二日下午八鐘） 
　　北京電安系遣人說靳願盡力協助組閣並通過預算全案要求互相提携（二十三日下午一鐘） 
　　北京電天津學生自二十一日起一律上課曹錕曹銳通電各處聲明（二十二日下午三鐘） 
　　北京電津曹電告學生上課楊以德免職令待發（二十三日下午二鐘） 
　　北京電參陸　復陳樹藩張寳麟電陜南固縣及陜北咸陽一帶准其施行特别戒嚴 
　　北京電張敬堯電南軍進逼詰據譚延闓不承應認爲土匪滋事擬卽迎剿以靖邊境 
　　北京電參陸處爲前方維持現狀起見擬將防線内之防守司令一律改爲警備司令示對南無戰意（二十三日下午二鐘） 
　　北京電軍用國庫券昨已發行每元折合銅元百枚由警廳令商界通用（二十二日下午五鐘） 
　　北京電元年公債定十二月一日發息財部已設法凑借百八十萬元專備發息用 
　　北京電審計院主揭三年公債黑幕移文財部先行澈查詞極嚴厲（二十三日下午二鐘） 
　　北京電松江耿道冲等電請廢八年公債（二十二日下午三鐘） 
　　北京電本日令特任徐鼐霖爲吉林省長郭宗熙呈辭准免本職（二十三日下午一鐘） 
　　北京電郭宗熙奉准辭職定禡日啓程來京繼任人明後日發表（二十二日下午三鐘） 
　　北京電陸錦控案由張懷芝設法彌縫陸因具呈逐欵申辯呈末引咎自請辭職（二十二日下午八鐘） 
　　北京電參謀次長定唐在禮 
　　北京電張懷芝赴錦縣陸軍大學閱操（二十三日下午二鐘） 
　　北京電前外交次長高而謙在任積勞得危疾轉肺炎昨（十月二十二日）在京寓病卒（二十三日上午十二鐘） 
　　北京電外部爲研究藏案再電川滇與有關係省分長官迅派代表來京預議（二十三日下午二鐘） 
　　北京電顧使電告因公離法回美（二十三日下午二鐘） 
　　北京電日貴族院議長德川明午抵京外部通知新兩院舉代表赴站歡迎（二十二日下午八鐘） 
　　北京電德川到京白岩今日赴魯大倉明日到（二十三日下午一鐘） 
　　北京電莊璟珂電寺内前相死而復蘇（二十三日下午一鐘） 
　　北京電日兵在博山縣剌死鄉民由縣呈請交涉（二十二日下午五鐘） 
各通信社電 
　　北京電靳代閣有眞除消息財長將屬意張弧 
　　北京電當軸電復北代表如必不居滬可暫赴寗幸勿北來以絕衆望 
　　北京電天津曹省長電各界代表及學生千餘人請願經銳開導承認上課秩序如常總統决撤楊以德令曹督速舉替人 
　　北京電王克敏今午後謁元首報告滬上情形（以上二十二日） 
　　北京電靳代閣電徵唐繼堯請由滇派川省長以　和川滇惡感 
　　北京電當軸復武鳴電時機迫切我公欲言不妨開誠見示必能容納尊意 
　　北京電正式内閣準備日内先提國務總理俟國會同意再提閣員 
　　北京電關餘三百七十萬銀團决准月杪在津滬撥付 
　　北京電陸徵祥條陳四欵（一）崇國典（二）節浮費（三）去不良習慣（四）奬義舉 
　　北京電汪王二分代謁東海微露辭意東海面留俟西南首領意見復到再定（以上二十三日） 
　　以上中華通信社電 
　　北京電報載外蒙正式呈請取消自治不確此事現正在醖釀中活佛對於取消自治一節尙涉懷疑徐　錚赴庫名爲視察軍隊　帶有疏通活佛任務院已電陳毅妥爲照料 
　　北京電曾毓雋將實授交長 
　　北京電藏務會議俟陸專使及沿藏邊各省區代表到京即開議協定辦法外部已將此意非正式的通知英使 
　　北京電閣决以後各省區軍用特别費依財部議一律限制發給 
　　北京電新國會以軍費預算非將裁留軍數核定無憑取决咨請政府從速與各省區商辦 
　　北京電陜督决更動將以徐樹錚繼任徐尙不願 
　　北京電各國在巴黎會訂之對待過激派條件由院通知各邊省區照　 
　　北京電敎育部因學界爭以退回庚子賠欵興學　具議案預備提出閣議 
　　北京電陳遐齡電告劉成勛進逼情形政府以外交大迫宜息内訌電熊克武制止（止上二十三日） 
　　香港電岑春煊辭職通電已發出激烈派議員主即乘時改組軍府贊成者少數（二十三日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　松江襪業公會來電申報館轉新聞各報連日貴報所載襪廠事頗多失實履和所進棉紗的係國貨有稅單及發票爲憑工人向廣大昌刦貨之張書伯理論確有其事全城商界並未罷市特此聲明俾釋羣疑松江襪業公會啓 
里昻無線電（路透電社送） 
　　二十二日巴黎電亞爾蕯斯勞蘭頃發見仇法陰謀亞爾薩斯地方曾設委員會要求建設中立共和國勞蘭地方則有罷工多起乃由德人慫恿現拘獲數人　　二十二日巴黎電國際聯盟之執行會將於對德和約調印之後召集 
　　二十二日巴黎電有屬於二十二國之軍官六百員請准入法國陸軍學校肄業法國陸軍之名望於此可見一斑 
　　二十二日巴黎電法國飛行家波萊氏圖由巴黎飛至澳洲墨爾邦已抵白林第西 
　　二十二日巴黎電高等議會决議維持對俄過激黨所施之封鎖令又對於協約國監視波羅的海德國漁業及沿海船舶事則主取寬容熊度 
　　二十二日巴黎電近有德飛機一架由德國平民二人駕駛載客三人一爲德人二爲土耳其人自柏林飛往莫斯科在柯夫諾降地高等議會已下令澈查 
　　二十二日巴黎電巨哥斯拉夫代表團昨晨由貝爾格勒抵巴黎 
　　二十二日巴黎電克勒滿沙氏昨晨接見漢志代表愛米爾菲蘇爾氏會談甚久 
　　二十二日巴黎電法國加印對德和約禮昨日午後在外交部舉行 
　　十七日華盛頓電參議員洛志氏宣稱彼將提議修正和約完全删除將山東德人權利讓與日本之各條共和黨參議員數人亦稱擬建議保留山東問題之解决 
路透電 
[俄國戰事記]  
　　二十日倫敦電克朗斯太之命運今仍未明宇登克將軍昨晚發表公報謂已占據克拉斯拉雅哥爾加同時希爾新福發表英人確實文告否認克朗斯太已爲英艦隊攻陷之說昨晚過激黨無線電稱英艦隊進攻克朗斯太爲岸上排砲轟退英海軍部則稱未知英艦隊攻擊克朗斯太事軍事專家之意宇登尼克將軍與台尼金將軍如不速行自振則彼得格勒與莫斯科之陷落春季之前難成事實過激黨無線電報曾述及陳線之廣度謂特文斯克東南百哩之里貝爾·基佛西面·伏特尼虚東面與東南面均有戰事此外西比利亞陣線彼得巴夫洛夫斯克·庫爾干·土波爾斯克附近則有柯爾恰克將軍之軍從事進攻過激軍現厚集於哥第足以危及宇登尼克將軍之右翼其情形與過激黨侵逼察里新附近台尼金將軍之右翼同宇登尼克將軍兵力單薄不足任攻擊俄京之巨任該軍現於自拉伐至彼斯柯夫間廣闊陣線前進其兩翼有愛沙尼亞軍與里特軍爲助但與彼等相處已發生諸多困難台尼金將軍則以前進過速其後部有貝特魯拉將軍之烏克蘭軍爲患首尾難以呼應據丹京消息烏克蘭公報局宣稱烏克蘭軍已阴止台尼金將軍之攻勢台尼金將軍之兵多加入貝特魯拉將軍之軍此舉使對抗過激軍之陣線爲之荏弱基夫卽以此故失守 
　　二十二日巴黎電里伐爾電稱宇登尼克將軍之兵已占據距彼得格勒二十基羅邁當之柴斯柯塞洛今距京僅十基羅邁當鐵路線已經廓清至克拉斯諾塞洛止宇登尼克將軍已於星期六日設司令部於該處西北俄政府國務院於十九日在拉伐開會討論關於彼得格勒陷落之諸問題由宇登尼克將軍主席紅衛軍藉列國混合大隊之助希圖抗阻宇登尼克將軍未獲效果過激軍中現有自芬蘭陣線調來之生力兵出現特羅斯基氏曾下軍令命節省軍火以目下製造日形困難又稱過激軍之兵每日私逃甚多已占全軍百分之六十彼得格勒因缺乏糧食曾於星期六日發生重大騷亂克朗斯太之大砲不復向芬蘭灣轟擊維拉第米洛夫將軍已被任爲彼得格勒總督柯夫諾電稱立陶宛軍總司令致愛白哈特將軍哀的美敦書限於二十四小時内退離拉特維里克基車站立陶宛大軍已集該處如該將拒絕要求卽將出動立陶宛兵與俄德兵曾戰於巴斯伐萊斯附近俄德兵戰敗均經解除武裝 
　　十八日希爾新福電今晨克朗斯太復升紅旗克拉斯拉雅哥爾加之機砲終夜轟擊不已 
　　二十日倫敦電彼得格勒與克朗斯太大局之消息甚相牴觸蓋多依據宇登尼克將軍之公報及希爾新福與瑞典京城之消息而發者巴黎俄使署今晨切實宣布紅衛軍已委棄彼得格勒宇登尼克將軍已進占之倫敦可靠之俄人則稱該城未必如此易下過激黨無線電稱紅衛軍已克復加吉拉與克拉斯拉雅塞洛繼乃取反攻勢可望大獲勝利云云宇登尼克將軍大約乃以輕軍猛襲彼得格勒其進步甚速兩日之間深入四十哩胡須暫止以候軍需之接濟如不得助則其猛襲之舉大约須暫受扼制 
　　二十日倫敦電陸軍部發表南俄公報謂過激軍僅暫時占據基夫彼等初藉新兵一師之助突於十月十五日進攻該城而占有之旣而義勇軍亦得厚援乃克復該城惟西面與西北面鄉間十七日戰事仍在進行化泊河西面之哥薩克兵繼續前進擊敗敵兵一師俘獲五千人得砲二十七尊哇里爾西南有敵兵萬人内有里特兵與華兵數聯隊前進攻擊爲哥薩克兵所圍覆滅者半餘均散逃故過激黨希圖克復兩月以來所失土地之舉動均遭失敗過激黨雖得厚援仍不能阻止義勇軍之進步云云 
　　二十日倫敦電陸軍部公報云聞彼得格勒之戍兵現正準備受圍房頂已駕機關槍各處糧食運入者頗夥巴斯基爾兵一師由内地急進擬助衛彼得格勒在克拉斯諾塞洛全數覆減過激黨宣稱已克復克拉斯諾塞洛與加吉拉並逐退宇登尼克將軍之軍但此說尙未徵實據最近電報徵實加吉拉之過激黨代表於本月十七日謁見宇登尼克將軍願交讓彼得格勒惟須擔保勿加轟擊宇登尼克將軍如何答覆未經述及 
　　十九日希爾新福電預料彼得格勒將於克朗斯太陷落前被占宇登尼克將軍已占據距俄京十三哩之列柯伏車站進抵鄉間之鐵路交叉點宇登尼克將軍自稱已炸毁土斯拉河之橋梁截斷彼得格勒與莫斯科間之鐵路過激黨今集兵二萬人於貝泊斯湖之格洛夫集兵萬人於彼得格勒附近决計抵死抗拒 
[各國近事記]  
　　十七日巴黎電法國飛行家波萊氏由巴黎飛往澳洲昨已告畢第二站在羅馬森土塞爾飛機場降落其飛機頗爲完好 
　　十七日羅馬電羅馬敎皇接見日本艦長山縣氏蓋商以法敎士代瑪里安·加羅林·馬歇爾諸島之德敎士事 
國外要聞 
[歐洲敎育之新精神]  
　　實踐博愛兩字 
　　中美新聞社譯法國文學家挨那都法朗斯氏在都爾城敎育會議席次演說云諸君聽之今日之演說於此者實爲諸君之老友當一千九百零六年時曾與大敎育家堯爾氏同與諸君相見時則諸君方出以奮圖之精神爭敎育上組織之權利今旣如願以償則復宜思所以整頓之法今日吾人之會集於此亦卽爲此大問題也吾意中所引爲至重要之點而欲貢之諸君之前者則爲改造初等敎育之一問題今欲期其成功端賴諸君之力而以謹愼小心出之吾昨讀新聞紙見吾友格萊君之言中心滋悅其言曰五年大戰已予吾人以明瞭之表示今後之普通敎育當與前此之敎育完全不同吾頗然其言因欲布吾腹心以告諸君想諸君當亦表同情於此也諸君皆敎師故吾之發言抱有無窮希望無窮情感逆知將來敎育界之局面悉在諸君措置之中以諸君之精神魄力同赴此的他日必有大可觀者今欲見將來之佳象首當啓發兒童令趨正軌然此事措之綦難非下苦功不可良以世界自經大戰似已破裂無完相罪惡所積社會立爲陷落而勝利與失敗兩方亦同入痛苦之境欲圖改觀正復非易且戰中社會上秩序已亂幸得和平尙能勉爲維持然諸君正大有所事百事叢集均須改造其各持以勇氣抱一樂觀苟諸君而不欲歐洲淪於狂亂蠻野中者則創造新人類責在諸君開發新智識責在諸君或有謂人類初不變更無所用其改造者此等謬論可置之弗顧試問當日宅居山穴中之人類與今日較果如何也須知人生於世往往隨其四周景象而變其變易之者要以敎育之力爲最偉空氣飲食尙在其次吾人今日似方半陷於沈沈刼灰之中不可更耐將何以自拔則以敎育爲歸其第一要着當從學校中入手勿令兒童好言戰爭與罪惡之事然即此一端已頗費心力尤須持之久長世界大革命之日必且革去一切舊污掃盪軍盔軍甲弗令長存世間而後已今試一觀大小市集殆處處培植破壞之種子此卽吾人向所斥德意志人者而今乃見之於吾國數日前名流福歇蒂爾君入一書肆選購幼女所用書籍而書肆中人竟以有關屠殺與死亡之小說圖畫與之不特此也吾人試一觀巴黎之裊姆哀立西街及散步場中數千兒童往來游散爲之母者多令御將帥制服以示英武其變化兒童氣質莫甚於此影戲場中復映演惡鬭血戰之影片示以戰爭之美觀濡染旣久後必人人願爲軍人旣有軍人則戰爭亦不能免矣諸君乎吾人於此等危險之訓練均宜立爲打破爲之師者須令兒童愛和平而惡戰爭尤應於敎育上循循善誘勿激使兒童痛恨異族及已往之仇敵非謂罪惡可縱容罪人可豁免也特人非木石孰則好爲罪惡之事如能消弭於未來亦爲世界之福且同是人類似宜互相寬恕此一事不得不望兒童行之他日也比者市中有一新書出版頗雋妙可誦竊願諸君一讀之者此書名ＬesmainPropres中有一論文爲米歇爾古爾狄手筆論敎育深有見地中有一言曰吾滋不欲見世界人類下降於禽獸之列而以攻擊異己者爲快其言可深長思矣吾今敢以一瓣心香深深禱祝願戰爭之事不復見於世界吾所恨者即爲此恨之一字諸君亦宜以此爲倡俾人人弗萌恨念而致天下於治平其事滋關重要措之非艱願與諸君共勉之也溯自大戰起後吾法蘭西及世界各國已入困境百事破裂諸待修改其唯一之急務即在改造初等敎育而未來之建設家亦即於以產出須知今日之時代但能容建設家展其驥足餘則均爲潮流所捲去無復存在之餘地爲敎育家者即製造大建設家之巨匠爲國家故爲人類故尤不當恝置不顧也而今而後凡以嫉恨訓兒童之書籍均應付之一炬摧燒無遺第容博愛二字常彪炳於天地之間彼蠻野無狀之虚營心宜踐之足下示以公理餘如侵略他國培養帝制之野心亦當深惡而痛絕之至是則國際間工商業上之仇視因而消滅茫茫大地永無戰爭流血之事和平與建設二義歷久常新想吾輩自由之民當亦不忍見世界文明之墮落也諸君乎吾今有一極肫摯之私願以告諸君願世界各國之爲學校敎師者連結一致相率而入萬國建設會以謀統一敎育發揮其最新之精神務令兒童心中人人篤愛和平而知各國人民之當聯絡無復排斥之意諸君其各以熱誠毅力來爲吾助振吾微弱之呼聲得以徧逹世界一究此中眞理今日冥冥中作惡之巨魔已死凡殘酷殃民之人皆不能爲世界所容萬事紛紜均待更新建設家投袂而起羣策羣力以赴之則世界太平矣 
[日本對外貿易近狀]  
　　出口少而進口多 
　　中美新聞社東京通信云日本農商務省大臣近曾發表本年前三季之日本對外貿易報告其結論云本年春夏秋三季對外貿易結果殊爲不良進口貨價值超過出口貨價值日金二萬○六百二十二萬八千元惟就日本現時經濟情形觀之此爲當然之結果不足爲奇茲列表如下 
　　一月至九月（一九一九）一月至九月（一九一八）　　出口一·三七七·八二○·二·六一○·三四○·○○○○元（日金）○○元 
　　出口一·三八四·○四八·一·二二五·八○九·○○○○元○○元 
　　總共二·九六一·八六八·二·六一○·三四○·○○○○元○○元 
　　出入相差二○六·二二八·○一五·八七二二·○○○○元○元 
　　按觀上表可見一九一八年出口多而入口少一九一九年則反是惟日本對外貿易前途尙不至暗淡在此時期内入口之黄金逹日金一萬一千三百四十三萬一千元而去年同期内則進口之金祗合日金三百八十二萬二千元出口則十一萬五千元兩兩相較相差甚鉅該報告又云本年一月份出口狀况頗佳較去年同月内增日金一千二百萬元惟以後四個月内出口額大減少六七八三個月内頗有恢復之象至九月内又減少一千二百八十萬三千元至進口貨情形適相反在此三季之内逐步增加最後超過出口之數竟逹二萬○六百二十二萬八千元之鉅在政府中人之意見以爲此種對外貿易情形乃照日本現狀當然之結果其對歐洲之貿易日本出口額跌落而從歐洲輸入日本之貨則漸增加日本與美國間之貿易進出口皆有增進又對於南美諸國之貿易則日本出口多而從南美輸入者較少日本與非洲之貿易則日本出口少而輸入非洲之產物較多其對南太平洋羣島之貿易亦同一趨勢至日本印度間之貿易進出口皆見減少該報告又云中國自五月間發生抵制日貨風潮致日本在中國之商務大爲擾亂惟就海關貿易册之報告觀之可見中日間之貿易進口出口皆頗有增進茲列表如下 
　　日本對中國之出口貿易 
　　一月至九月（一九一九）一月至九月（一九一八） 
　　滿洲五二一五一○○三一九五三○○○○元（日金）元 
　　中國北部一○四○四六○六四二五二○○○○○元元 
　　中國中部一五五九一四○一三七○一八○○○○○元元 
　　中國南部九一○○○○元八○四○○○元 
　　共計三一三○二一○二三四○二七○○○○元○元 
　　從中國輸入日本之貿易 
　　滿洲三四四四三○○二一四○九○○○○元元 
　　中國北部五四○一七○○二九九八六○○○○元元 
　　中國中部一一六七三一○八八四六六○○○○○元元 
　　中國南部一七○二六○○○元七○○○○○○元 
　　共計二二二二一七○一四六八六一○○○○元○元 
　　由上表觀之可見日本貨輸至中國者較中國貨輸入　　日本者爲多兩兩相抵日本出口價值多九千○八十萬四千元而去年同期内所多之數祗有八千七百十六萬七千凶耳惟就各種物品之交易分别考察則抵制之影響郤甚明顯其中尤以水產物啤酒罐頭食物火柴毛巾棉織物呢帽磁器傘玩物等爲特甚此等物品之銷路均大减少幸五月以前出口貨頗多尙能打消五月後之不良影響也 
國内要聞 
[北京通信（霜羽）]  
　　外蒙自治取消與徐樹錚赴庫 
　　一星期以來庫倫會議取消自治之說漸傳漸眞今此項呈文已逹北京矣民國二年中俄蒙條約經此一事已無形中失去一半效力俄國内亂棼若亦無法以阻撓之此爲我收回蒙古主權之一好機會也 
　　此議之動機純由外蒙之自動蓋蒙人極愚懦從前我國置之不問而俄人利用布里雅特等族以同種之關係貸以金錢與立契約藉以購入其土地且時以債務之關係牢籠外蒙之王公活佛使入彀中故蒙人受其愚弄彼時所謂自治適間接被治於俄也自俄亂日磓不暇東顧資財供給之來源旣斷抱有野心之某國人乘隙以往用種種手段以與蒙人交蒙人更覺其可畏而蒙古一切政軍各費在在不敷無所自出故舍取消自治重復内向以外别無辦法此在京某蒙古要人之談即取消自治之眞因所在也 
　　今日取消自治蒙人之所要求已有表示其一即活佛土謝圖汗等希望錫以位號此在政府方面爲最易辦到者其二即債務之清理與財政之負擔原來外蒙積欠俄人之欵約三四百萬盧布俄人之所要求在依從前盧布原價予以償還（現價每盧布值華幣三角餘從前價值約一元三四角）即此一項已約需五百萬此外則庫倫政府積欠從前之大清銀行現在之中國銀行以及庫倫之商家合計亦不下二百萬此種債務皆我所應負擔者至外蒙之軍政各費每月約需百萬而除收入以外尙少四十萬左右此亦我所應負擔者故外蒙内附財政上實生一種恐慌當局對此已煞費籌畫不過倘將眼光放遠從此謀蒙古之開發則經濟上之擔負爲期必不過長且即由蒙古之開發以活動國内之經濟亦大有望京中人固有見及者特不知當局能毁實做去否耳 
　　徐樹錚現居西北籌邊使之職月餘以來有不能在政治上活動情勢前次曾與段商量一活動地盤面段令其經營西北勿問他事然彼時外蒙未取消自治内蒙三區之長官又不肯受其指揮故籌邊使署僅設於京城從未出居庸關一步雖屢有赴庫之說且已派褚其祥率兵赴庫而自身卒未行焉今有外蒙取消自治之機會乃聲言抛棄國内政治一切不問專從事於蒙古靳雲鵬力贊成之且許以爲彼後援於是徐氏有日内赴庫倫之說今日國務院已電告陳毅矣 
　　徐於昨日安福部開會時即曾親口聲明一星期内起程一個月内返京但彼之行期依然未定數日以前傳有二十二日起程之說今聞改爲二十四而據熟悉西北情形者所言謂現在蒙地已祁寒降雪徐氏乘摩托車而往雖不過五日程而在此冷空氣中誠有汽缸凍裂橡輪破壞之懼故二十四日能成行與否尙未可必惟徐自决定此行已爲大仕掛之預備其籌辦饋送蒙古王公之禮品爲數預定二十萬上好鼻烟蘇杭綢緞購辦者業已不少上品之景泰藍器具市上幾爲之一空徐氏又預定赴庫之摩托車爲五十輛並率兵一團同時前往而謀士武人相隨俱去者亦二十餘人實有大舉入蒙之聲勢某要人云吾甚盼又錚不遽返京在外蒙立一番事業蓋覩其如斯行動嘲諷與希望之詞各占一半也 
　　至今後之外蒙果將何如則通信之立言爲紀載的非理想的此時尙無可說惟徐樹錚赴庫以後庫倫之政治軍事較前必有變動都護使一職在取消自治以後權力較大於前此無待言者而數月以來陳毅已有辭職之說更有李如璋或褚其祥繼任之說今則前後赴庫之兵人數將逹一旅如褚其祥帶去之一團高某所率之四五營庫倫都護之五百名衛隊再加以徐氏行將率往之一團屬於徐氏者已占大半彼中人云將在庫編成一旅分布要地任防守之責都護一職亦將屬於與徐同行之人而楊木森氏爲最有望者此則今日可言之消息也至西北之各項事業第一宜防日本之侵略素稱親日之徐氏對之如何則輿論所極注意者（十月二十一日） 
[外蒙取消自治問題之别報]  
　　外蒙取消自治一事已由庫倫都護陳毅派員賫送請願書到京政府以此事眞相如何應先遴派專員前往考察以昭愼重一面並於外交上及財政上積極籌備藉資應付聞徐樹錚已奉赴蒙視察之命定本月二十四日出發往返以一個月爲期所有政府對蒙方針將以徐聯絡之結果爲斷至外交上首應解决者爲恰克圖俄蒙條約此事現由外部擔任與俄使磋商撤廢又外蒙取銷自治以後所有王公年俸應由中央發放預計每年支出數頗不資此則屬於財政問題亦經政府囑令財政部預爲籌劃 
　　據另一消息近日國務院接到駐紥庫倫都護使陳毅密電略謂迭據各蒙旗王公等聯銜呈請咸以昔年誤信奸邪自甘化外分治以來屢遭俄人欺侮含辛茹苦所受已深以視中央優待内蒙判若天壞現自願取銷自治歸附中央其歷年所借俄國欵項當由蒙政府與俄國交涉由中央逐年歸還若干至各王公等年俸爲數無多中央自不難承認務懇據情轉逹等情言辭迫切未便置之不理况以有限之金錢收回莫大之領土尤屬千載之機現派王仁翊來京面陳一切祈迅籌善後之方云云（現王氏尙在中途外蒙請願原呈猶未到京）當由國務院將陳毅原電抄交外交部及蒙藏院兩主管機關會同斟酌辦理蒙藏院於十五日在院開全體職員會議當以外蒙四部落之自治根據於民國三年之恰克圖條約此項條約當時由中俄蒙三方面派員簽訂此時外蒙自願取消自治根本解决須先取消此項條約此乃外部之事至各王公等每年年俸前清不過二十七八萬兩民國後襲爵晉封較前爲濫充其數亦不過倍於前清以現時通用銀元計算當在七八十萬中央財政雖窘區區此數自不難於應付故此事之難不在於善後之經費而在於目前之廢約會議結果俟外部與俄使正式談判後再討論至外部方面目下已設立俄蒙研究會專議此事說者謂條約性質適合於簽字各方面之全部苟遇不合宜時得多數之同意自有取消或改訂之必要今蒙人自請取消自治已認前項條約爲不適合政府方面亦自無不允之理三方面中已得多數之同意取消自亦不難但外蒙區域某國已視爲勢力範圍之地勢必多方破壞從中作祟將來與俄交涉至若何程度亦正難言也 
　　又據亞細亞通信社消息云外蒙總理大臣秘書某喇嘛因有重要使命現在哈爾濱據其所述活佛及其總理大臣已得有力喇嘛多人之同意正討論取消外蒙自治之法俾可加入中華民國之五族但北京政府至少須貸欵五百萬元爲償還七年來外蒙政府向日俄兩國所貸之債並言此事之動機因謝米諾夫在外蒙甚爲活動擬建立新蒙古國歸其指揮即現在東方西伯利亞爲俄人所佔之地亦屬焉故活佛希望與中國聯合以抵禦謝氏之野心但據又一說則謂活佛内向殊不足信彼不過藉取消自治之名向政府索嗽而已蒙人於内政宗敎固願保存自由也惟該秘書所述各節如果成爲事實將於藏人發生重大之影響則固無疑耳 
[靳雲鵬有正式組閣說]  
　　據安福方面消息云靳翼青自代閣以來關於政治之進行及財政之籌畫頗有成績但正式内閣尙虚懸未能組織各省旣以此爲請東海亦願即日提出擬即提靳氏正式組閣新國會方面已多數贊成段合肥及政黨中之重要人物均以際此時艱擔當國事靳氏極爲相宜大約十日内外便可見諸事實又聞靳氏與議院方面尙欲爲一度之接洽定於二十五日（星期六）宴請兩院全體議員表明政見至於靳内閣之閣員目前雖未擬定大約無多更動如代理財政部務之李思浩交通部務之曾毓雋均將升任總長内務一席已擬定吳炳湘升任敎育一席尙未定人陸軍由靳兼任海軍不動當靳翼青代閣發表之時王揖唐曾有電致安福幹部人物主張靳氏組織正式内閣近日旣有動機王之主張可以代表議員多數人之心理故靳閣提出後可望通過云 
[新國會中政團之變動]  
己未俱樂部在新國會中與安福俱樂部本立於反對地位己未派議員之津貼費亦與安福部同樣每人月受三百元此欵本爲錢能訓在閣時所擔任經于寶軒之手而發付者也自錢氏下臺于氏亦站不住於是己未派大受打擊一時頓呈風流雲散之觀安福部遂思乘時統一奈議員中亦有不願與安福同其臭味者故安福吸收之計劃亦未能貫澈此時適有組黨熱之張岱杉乘機而起收拾錢幹臣之餘燼而於新國會中另組小團體然張氏對於舊己未派之人仍未能完全相信不願浪擲每月三百元之津貼費遂將舊己未派分子加以淘汰僅存屬於衆院者二三十人其餘全在被汰之列此輩旣無所歸安福部又用間接吸收之法不使之明掛安福招牌而仍可月得三百之數此輩豈有不願間接吸收之法維何卽討論會復興之法是也陸宗輿氏於民國五六年間與討論會（卽憲政討論會）本有多少之關係今該會正在若無若有之際陸氏竟收取舊己未派中被張岱衫所淘汰之人使之爲討論會分子所有津貼費係由陸氏擔任表面上目前似與安福部分立然萬一有事則陸氏本與安福接近自能指揮其部下使與安福部取同一之步調此討論復興之内幕也至張岱杉所組之團體其名目仍依己未俱 
 
 
 

Page 7

 
 
樂部之舊并不改易近日正在整頓内部前日下午曾開會一次舉定職員如下張濓爲評議部長郭光烈爲副部長周棠爲事務部主幹林卓爲總務主任陳爲　爲庶務主任饒　秘爲文牘主任葉雲表爲會計主任黄秉鑑爲交際主任崔雲松爲政務主任杜棣華爲法典主任杜惟儉爲財政主任聶　爲内務主任金紹城爲外交主任杜持爲軍政主任注然爲交通主任李藴華爲實業主任沙明遠爲敎育主任又聞該部將發行一種己未雜誌云 
[全國財政會議之籌備]  
　　財政當局近根據孔祥榕條陳决定於南北和議總結後召集全國財政會議研究國家地方兩稅整理方法已通知各省先時准備届期派員來京參與目下部中對於此節亦在壽備之中茲將其呈文節錄如下承准國務院函開公府交奉大總統發下財政委員會摺呈遵核孔祥榕呈請於南北和議總結後中央開財政會議研究國家地方兩稅一案請交財政部核辦等因相應抄錄原條陳曁　呈請查核辦理等因到部查原條陳内所稱將來和議總結以後中央宜開全國財政會議研究國家地方兩稅何者當興何者當革一節查整理財政以改良稅制爲要圖而改良稅制尤應以劃分國家地方兩稅爲先務民國二年十一月間曾擬訂劃分國家地方兩稅草案分行各省籌辦在案惟查兩稅之劃分須以國家行政與地方行政之範圍爲標準在地方制度尙未規定以前實無標準以爲依據應俟地方制度規定方能實行劃分又原呈所稱擬請選派人員分往各省調查財政情形且於和議未總結之先須常川駐在調查省分一節查所請派員調查各省財政自係爲明悉各省財政情形起見爲整理財政應有之手續本部於民國元年曁五年曾先後派員分往各省視察財政年來政變頻仍各省財政情形當亦不無變遷本部現設立稅務徵收檢查處由各廳司處遴員兼充檢查員即係爲將來派往各省調查惟原條陳所請於和議未結之先即行派員常川駐在調查省分一則需費甚鉅目下庫欵空虚籌措艱難一則和議尙未總結遽行派員前往恐於事實亦多窒礙該員所陳各節尙不爲無見俟大局和平自應由本部體察情形酌予採擇 
[北京方面之湘東備戰聲]  
　　日來京中各方面所得消息多謂湘東南北兩軍業已交戰因此謠言蠭起日人消息且有謂某督業已出奔者據政府中人則謂湘東南軍確已著著備戰唯雙方尙不至遽開戰釁張敬堯於皓日（十九）又電府院參陸處謂前據張宗昌電告南軍進迫各情業已電詰譚延闓頃據譚延闓復電否認其事旣非南軍犯境應認爲土匪滋事擬即迎剿以靖邊境是否可行請速示知以便遵行云云又聞張於昨日又來急電略謂南軍在湘著著備戰距離防線已近設將來逾越防線應如何對付務乞指示機宜俾有遵守又昨日政府得茶陵諜報前方南軍各部近俱紥綵預備歡迎譚延闓聞譚於十四日行抵關帝廟十五日可至王家港比來南軍士氣頗爲激昻據其語人言有限兩月内奪取長沙之說俟譚回郴下動員令即開始攻擊云云以上爲政府方面所傳之消息究竟湘東南軍是否有備戰之行動抑張敬堯等故甚其詞冀藉此索餉吾人尙未敢斷言也 
[全國律師代表會開會紀] （二） 
　　全國律師代表會於昨日（二十一）下午一時在北京律師公會開會仍推鄧鎔爲臨時主席經起草員葉夏聲等提出全國律師公會聯合會簡章草案付議略加修改即行通過其大旨如下（一）事務所設在中央政府所在地（二）會期及地點該便每年八月一日開常會一次常會地點由前一届常會議决之（輪流在各省開會）（三）代表該會每開常會時各地方律師公會推舉代表一人列席（四）職員該會不設專任職員關於通信事務委託事務所在地之律師公會會長擔任之（五）經費該會常費每律師公會每年納十二元特别費由各公會隨　捐助聞該代表會現定二十二日午後一時開會推選赴日本參與東洋國際辯護協會之代表其人數將照菲律賓例推選十人乃至二十人云 
[京華短簡]  
　　昨日（二十一）閣議首先討論時局當覆武鳴一電又覆姜桂題一電謂所陳卓見甚是和議梗阻進行非易雲鵬久抱直接謀和之意巳分向各方面疏通矣次議江浙兩省長官請設立水利機關疏浚太湖一案以該省公民亦有此項呈請並擬派錢能訓爲督辦王清穆陶保廉爲會辦結果交農商内務兩部會議辦理 
　　聞外交部以陸子欣不日回國西藏交涉正在詳審研究有俟陸氏到京後再行續開正式談判之議其長春事件仍取速了主義餘若無約國締約及戰後國際上新發生之重要事件均俟陸氏回國後妥議辦理 
　　張敬堯否認以湖南鑛出借欵一節政府本巳信之旋見該借欵合同披露政府大爲驚訝於昨日切電張氏務將此合同打消並聲明無論何項借欵未經中央承認者一律作爲無效 
　　本年日本舉行海軍大操我國巳派海軍上將李鼎新等前往觀禮茲聞李氏一行四五人已於昨晚八時三十分偕同日使署海軍武官杉阪少佐乘京奉快車經由滿鮮各線向東京出發 
　　京師警察總監吳炳湘自請假後所有來往文件雖由總務處長常耀全代拆代行而一切重要公文仍由廳送往吳氏私宅披閱目下吳之病勢仍未大痊對於公牘上亦嫌勞疲擬於日内赴西山一行俟精神完全恢復再行視事 
　　最近陸軍部發生一種激烈之暗潮聞係陸軍軍官學校校長因不滿意於陸軍部之軍學司中人擬仿照參謀部人員呈控次長之辦法以相對待據熟悉個中情形者聲稱此案内幕極爲複雜緣靳陸長前爲整頓軍官學校起見曾令軍學司將該校原有條例加以修改自本年九月一日起實行此項修改條例頗具種種優點如學生所需之伙食馬乾被服等件舊由校長承辦者或改爲各隊獨立歸學生自辦或逕向軍需司被服廠等處直接請領於是校長素有之利源大受影響而學生之衣食住則較往者爲優裕此實軍學司體恤學生力圖刷新之作用亦由軍學司人員中係出身該校深知其中艱苦以及歷來積弊故不憚而出也但該校校長則以條例修改不利於己乃遷怒於修改條例之人現正摭拾種種暗昧之事準備呈控軍學司主要人物以爲根本推翻之計暗潮激盪爲勢甚烈云 
[沂州命案之離奇]  
　　大陸報十八日沂州通訊云七月間本地官立學校之學生數人曾組織禁烟會蓋以本地知事自己烟癮甚大對於烟禁毫不注意故城内店舖大半皆公然出售由青島等處運入之日人鴉片也禁烟會成立未久卽决計懲戒最重要鴉片商人之一以儆其餘當有禁烟會會員五人往搜該商之店發見貨架上鴉片甚多遂將該商拘住反縛其手置白帽於其頭上牽往大街游行此事當然起人戟剌店主及其友人乃誓圖報復後果出差捕人惟僅覓見四人餘一人則不知所往雖費去金錢不少然終不可得星期四晚記者僕人忽聞外有救命之聲但華人習慣不喜干預他人之事故無所舉動次晨開門出視則見距院牆數武外有一人被殺屍體分裂其狀甚慘後經人認辨知即久無下落之學生屍陳路上圍觀者甚衆終日無人收屍知事稱非至兇生緝獲後不能收殮官立學校中有數學生行跡可疑拘而訊之皆歸罪於前搜鴉片之四學生内有兩人當場被捕自認共同殺人但謂主謀係該校某敎員蓋此學生因查烟被官懲戒後曾往某敎員處商量方法以對付同往查烟獨免懲戒之學生該敎員勸以一遇其面即殺却之今晨被捕兩學生由官審訊證明有罪官問屍主如何處置屍主商議後由遇害學生之八十餘歲祖母起而發言謂應以火油澆諸兇手之身縱火焚之地方官今尙未照此辦理沂州居民紛紛議論現無不以此爲談柄云 
[河南棉業之發逹]  
　　中美新聞社開封通信員近調查河南棉業狀况彙錄於左 
　　陳廳長注重棉業推廣美棉一案依部定辦法於美棉收穫時期應設所收買現值美棉成熟時期實業廳陳廳長已擬定收買辦法分令安陽等八十六縣認眞辦理責成各該農會及農事試驗場人員分赴植棉鄉村召集人民將收穫棉子處理各方法實地指導并詳解其利益之關係更須向領美棉各農戸以所收得棉子十分之四留作自種其餘按普通價格酌加三分之一備價收買由公欵項下開支備來年推廣改良之用一面並在實業廳内附設收買美棉總所派委技術員魯崇儒爲所長以專責成刻已訂章成立呈省署備案發明彈棉新機器外國彈棉機價值頗昻難期各地普用沁陽模範工廠梁君近發明粗細彈棉機器兩種粗者以彈敗絮細者以彈新花已在該廠購棉試用成績頗佳四方往購者甚形踴躍河朔爲產棉最富之區得此利器以製棉絮更可助棉業之發展矣 
　　彈紡機器之暢銷孟津裕源工廠爲實業界著名之梁子期所創設梁君於前清末葉獨具匠心研究彈棉機器久著成績嗣復製造紡紗機器以爲製棉事業之利器十餘年來孜孜不已今日羣以棉業發展爲要務梁君多年經營之結果乃應乎時勢之需要矣邇來内鄉張敬齋桐柏沈幹卿新野韓福禮南召尙志忠南陽王祿銘鄧縣郭景舟諸人均向該工廠定購彈紡各機器多具爲開設彈棉紡紗各工廠之預備其他訂購者尙絡繹不絕觀裕源工廠機器之暢銷可以卜河南棉業之狀况矣 
　　商邱棉市之盛况商邱縣居隴海鐵道之要津大宗物產如花生米棉花黄豆芝蔴金針菜等皆爲出口良品近來頗形發逹現值棉花上市之際所有城關花行以及軋花工廠均先後開張多家而以城内紅閣東之裕華震華兩軋花廠規模宏大各有軋花車十數架每日軋花數千斤門首棉絮堆積如山買入賣出之交易額頗巨其他棉花之交易爲數尙不可勝計有蒸蒸日上之勢 
　　杞縣開辦美棉場杞縣地廣土沃最宜植棉民間墨守舊習惟種土棉現經石炳南知事竭力勸導改種美棉成績頗佳呈請當軸核騐實大絨厚并較土棉收穫額數超過三倍以上大蒙嘉許石知事爲開能風氣倡率棉業發展起見乃擇定適宜地址開辦美棉試騐場以資則效刻已組織就緒并委任田培英爲場長以專責成 
　　商城創設造棉廠商城縣南鄉二甲灣素爲稻棉出產之區近有人造草條桑棉蔴棉之發明經鄭水心田霽堂等組織造棉工廠發展土貨現已招集股本五千元先行試辦成效頗著聞將擴充規模添招資本購用紡紗織布染色各種機械藥品採取本地原料製作棉紗布疋藉以挽回利權 
　　太康棉產之樂觀太康縣地質肥沃植棉最宜比年自美棉種子輸入種者大獲厚利各處聞風興起種者日多本年各鄉所種美棉尤見普徧現值棉值成熟其絮纍纍色白如電一望無際不啻如銀鋪地矣將來獲利無算定可預卜 
[和局混沌中之湘潮]  
　　自和議將次破裂之消息傳布後夜長夢多遂發生無窮糾葛即以湘局論近本安穏如常以其中有别有作用者在以致訛言四起人心恐怖或謂吳譚確已聯絡或謂寳慶將啓戰端或謂湘南忽增大隊桂兵或謂粤軍已至酃縣甚謂湘東業經接火某處已被焚燒以訛傳訛各方多信以爲實靳代閣除派劉某馳赴衡陽疏通吳氏外（陸軍部亦派胡某疏通已於日昨抵省）並通電前方各將領於和議進行期内母得輕啓兵戎李秀山王子春雨督軍亦聯電湘督請取締前方各軍維持現狀母使南方藉爲口實再啓戰端以上各電之所由來皆由謠諑而起實則南軍之舉動僅祗如下述二端（一）零陵郴縣各處今歲歉收所需軍糧不敷供給南軍遂多移至茶攸一帶藉裕軍糈（二）譚組厂所部隊伍零星編制複雜近曾分别裁汰歸併以便統率訓練期成勁旅除此以外别無軍事行爲近日駐湘各北軍將領於接得靳李王各電後知其多所誤會遂紛紛覆電闢謠其内容如次（一）吳佩孚電聲明所部軍隊均能守法並無别項行爲湘南防務情形亦無變動（二）張宗昌電稱南軍在湘東徵兵移防意圖活動情形雖甚確實然經嚴行防範可無他虞（三）馮玉祥電稱南軍雖有整頓軍事之行爲或係爲後日之準備此時情狀尙無惡　云云就此數電觀之足以證明湘局之安穏但近日以來駐鄂奉軍又多由長武路來湘開赴湘東駐紥不知其究因何故也 
[皖省近事]  
　　董敎廳長赴晋考察敎育昨已返省 
　　懷寗縣地方財政局茲届改選局長之期昨已函懇縣署左知事籌備改選事宜又皖學生聯合會懷寗分會實行改組并已發表宣言矣 
　　昨日（二十日）聖誕節省垣各校均放假一日孔敎會於上午九時奉祀並討論會務進行 
　　聖保羅學校訂本月二十四日舉行秋季運動會 
安徽公益維持總會本届常會擬於十一月一日舉行刻已通知各縣分會舉派代表蒞會與議 
蚌埠此次火患災情極重省署聞耗即去電致督署慰問茲劉警務處長已將被災情形詳細電禀省署 
　　已故壽縣知事邱銘動被公民將其任内種種貪贓凟職違法殃民罪狀迭次舉發請倪督嚴令訓斥邱懊喪惶恐異常遂仰藥自盡遺缺業由吕省長調任涇縣知事署理矣 
[松江襪廠風潮近况]  
　　松江各襪廠工役因洋紗被獲遷怒廣大昌綢緞店糾合百餘人於二十日午後前往搗毁各節業誌前報事後嶽廟街各大商店旣爲公義所激復憤商會業董舒葆珊在商會臨時會席上誣廣大昌自毁器物希圖嫁禍遂相率罷市并由恒和典等於當晚拍電省垣報告狀况影響所及商民震動翌朝九時前後城内外各省號猶未開市幸縣公署於出事日當晚函請縣商會婉曲開導允許必有辦法始照常開市不然全城罷市之說定成事實矣今日（二十一日）聞廣大昌自身已向縣公署提起刑訴松江學生聯合會則派代表六人偕同第三中校學生會代表四人赴縣公署請謁縣長陳述廣大昌被毁情形要求拿辦行兇工役經李縣長派員接見慰撫數語而出縣敎育會及縣農會亦於今日聯電省垣聲請嚴究其電文略謂松江西門外廣大昌綢緞莊突於哿日下午二時許有襪廠工人洶湧入内毁物縱火警察視若無覩警佐到場并不拘捕羣情駭異僉謂維持地方治安全賴警察今工人聚衆肆擾行同匪徒白畫打刦警察不加過問將何以安閭閻敝會爲地方治安起見用特電陳務懇鈞座澈查嚴究不勝迫切待命之至楊了公等則另以公民名義致電督省兩長其電文云昨日下午履和襪廠等指使工人糾衆百餘擁至西市大街廣大昌綢緞莊搗毁器物抛擲火柴希圖縱火刧掠經途人圍住以待官廳拿究鄰店報警時那延齡警佐在襪廠飲酒聞報蒞場縱放兇徒羣情駭異事前知情不阻事後縱兇不究警察如此荒唐將來地方治安究誰是賴伏請鈞座飭縣拿懲兇犯處置警佐以順輿情而安閭閻地方幸甚此外與兩電相映成趣者則有商界聯合會會長周鶴雲之辭職書該會長自謂不善處理以致釀成毁店罷市風潮不得不引咎辭職云云然當此風潮正盛該會長遽卸仔肩遂不能免各會員之非議至各界聯合會查獲之洋紗八十包已於今日黎明時抬赴馬路橋焚毁聞當時各廠工人均在嶽廟附近嚴陣以待如臨大敵該會幸與相左否則一場惡戰爲禍行見更烈矣 
　　續函云廣大昌現已向縣公署提起刑訴要求損害賠償襪廠方面尙未有顯明之表示傅聞城北某襪廠今日（二十二日）在廠内聯絡各商家開秘密會議内容如何雖不得而知然與此次洋紗風潮必有關係又上午廣明橋附近有人持訴狀一紙請各商店蓋戮狀尾有照蓋者有拒却者此乃係由各商店聯名呈控廣大昌綢緞莊之件文中稱述襪廠工人如何文明廣大昌如何自毁器物希圖嫁禍查已經蓋戮各店如同泰恒益永泰恒等前數日均曾因私進某貨被各界聯合會截留處罰故此次聯名呈訴路人皆知其爲挾嫌誣控又下午新華印刷公司之某印匠忽被第二警察分駐所捕去旋即被保釋出聞其被逮原因係爲代印攻擊官紳袒護襪工之匿名揭帖所致然市上猶未發現此項揭帖内容如何不得而知也 
[南京快信]  
　　王芝祥丁乃揚同車赴滬 
　　軍署高等顧問汪瑞　昨由滬來寗 
　　王健　　病未愈辭憲兵司令職聞李督已照准 
　　蘇　酒　賣局奉北京事務署令按月撥欵五萬元解　軍署接濟軍需本月份五萬元昨已送軍署核收胡財政廳長以現值秋榖登場亟宜切實整頓各縣契稅曁牙行登錄稅以裕稅收昨令各委員携帶憑證布告親往各鄉鎭逐戸嚴查整理 
　　政務廳長蔡寶善奉派赴浙會商合辦太湖水利機關昨已公畢返寗報告一切 
　　東海縣屬紀山鎭劉慶墀劉振岩等抗糧一案前經段知事呈奉飭緝未獲現在各莊多願完糧惟高堰恰恰等莊各烟戸爲在逃劉犯等同族居多仍前把持段知事以國稅攸關應即查照地稅滯納章程辦理惟恐負隅滋事特電軍民兩長轉電海州白鎭使派隊馳赴各該莊駐防協助李督齊省長已電白使查明確情察酌辦理 
　　土棍李駟投充軍署偵探隊義務偵探到處招搖甚至僞造文書持槍威嚇行刼詐財發覺捕獲後業經軍署提交陸軍審判處研訊明確判處無期徒刑餘犯發交江寗縣依法審處李督以偵探隊專司偵察職責何等重要乃該隊長安祿陞濫許匪人投充探員爲害閭閻殊非尋常疏通忽可比本應從嚴撤懲姑念該員平時辦事尙屬勤勞自應寬其旣往曲予成全安祿陞着降任爲副隊長帶罪圖功以觀後效所遺隊長職務委石振邦接充又聞現因該隊成績平常正在籌議改組期收良效 
[杭州快信]  
　　浙省被災各縣佃戸堅不完租即成熟者亦相率觀望業戸紛紛呈省請示辦法現已由財政廳電令各縣剔荒征熟按都圖莊里詳細列册造報并照受災之輕重定完租之多寡以示平允 
　　吳興縣屬官塘年久失修岌岌可慮現擬設法修築已由省署提交浙西水利議事會妥議具覆核辦 
　　省立模範造紙廠請將七年度售品收入劃作八年度流動基金業奉照准七年度臨時費亦准如數照撥 
　　駐筧橋四師補充第一團二營奉令開駐温州昨夜由沙營長督率出發附車至南星站渡江赴防 
　　袁世凱之弟北徐州賈家汪礦務總辦袁世傳（號述之行七）前夜乘專車來杭續姻坤宅爲嘉興盛姓假座新市場清華旅館行禮外間謠傳某要人由滬秘密蒞杭實係此事之傳訛 
　　平陽警佐包江被紳民臚舉得賄縱賭演戲斂錢等項提出證據呈控到省已由警務處派錢錫皓馳往查辦 
地方通信 
[蘇州]  
　　旅蘇甬同鄉會改選職員蘇城寗波同鄉於前日開會選舉職員並於二十一日下午各當選人互舉正副會長以劉正康得票最多當選爲正會長嗣因劉君堅辭不就乃推次多數之蕢敏伯升補爲正會長林梅卿周冶臣當選爲副會長劉正 
　　康爲評議長其餘庶務文牘等各職員亦經同時推定 
　　飭查江陰縣漲灘蘇常道尹公署近據常熟縣知事轉據公民劉世珩等呈請創設公司墾植漲灘當奉王道尹批示略謂劉世珩等創設公司註册本可准予轉呈惟查所送章程内列承領常熟江陰界之段山北夾漲灘經營植棉事業查段山盤籃北夾漲灘由江蘇沙田局分與劉世珩梁登仕周恒等報領迭奉省長訓令據江蘇旅京公民祝廷華等先後電稱沙田届長處分不合已在平政院提起訴願如何判决雖未奉令知而劉世珩等所創設公司墾植漲灘是否即係前項漲灘未據叙明仰即飭令江陰縣知事確查聲復以憑核辦 
　　水警協緝賭棍胥門外光福鎭著名賭棍趙善福一名趙老窩子專事勾引鄉民設場聚賭前日駐錫水警忽密派仲督察長來蘇會同木凟水警第七隊常分隊長前往將該匪拿獲解錫訊辦 
　　農部令查荒地蘇常道尹公署頃奉齊省長令准農商部咨略謂近因調查各省荒地以爲將來實行消納裁兵移殖屯墾之預備其調查事項約有五端（一）有荒地若干内計某處可開墾（二）荒地有無水患（三）計地屯兵之量數（四）殖民地可以照辦實業者（五）將來創辦應當如何計畫等咨請先事調查報部以憑彙核一俟大局平定即着手舉行等因到署除通行外合亟令仰遵照等因王道尹奉令後己通令各屬一體遵查矣 
　　内部取締婦女服裝蘇州警察廳長崔　舞吳縣知事温紹樑同奉齊省長訓令准内務部咨開案查違禁罰法第四十九條内載凡有奇裝異服妨礙風化　處五日以下之拘留或五元以下之罰金等因原以衣服裁制最宜合度不得炫異矜奇近查各省習尙日趨奢　尤以婦女爲最甚一切所穿衣服故爲短小袒臂露脛恬不爲怪招搖過市時髦爭誇長此以往非至相率效尤不知羞恥爲何事不止本部現爲杜漸防微起見茲特忉實　締　後各省婦女倘再沾染惡習故意　小服裝以致袒臂露脛者准其立即逮案照章嚴辦毌任寬貸以維風化爲此咨請貴省長轉飭警廳及各屬知事一體遵照辦理等因准此除分行外合亟令仰一體遵照辦理 
　　農民搶割田稻胥門外六都五圖木凟鄉有農民　李兩姓同係耕種該鄉猛將公會租田李某索性　横意圖攬奪繆姓承種之田以致雙方爭執業經涉訟公庭現此案迄未判决不意李某於前日深夜竟敢糾集無賴數十人强將繆姓所種六七畝田稻悉數搶割李某所爲如果屬實己由民事訴訟牽涉刑事範圍矣 
[松江]  
　　鄉人惓被刳目有後岡佃人張阿福於今日（二十一日）抬縣請騐由縣騐得該佃兩目已被挖去據該佃自述因不肯將所耕租田五畝交還業主楊某另招種戸致被糾合多人在松金交界地方某茶肆内逞凶刳目云云縣公署以其所述不近情理擬俟傳楊到案質訊明白再行懲辦 
 [P鎭江> 
　　槍斃刦洋兩盜犯日新街新和錢莊日前被匪搶刦銀洋並槍斃路人一案業經破獲案内正盜余子清潘志鄉兩名由丹徒縣張知事研訊明確供認不諱分别呈報省中各憲請示核辦旋奉軍民兩長電飭處以死刑等因張知事遂於二十一日午後一時升坐大堂提出兩盜押至寶蓋山空地執行槍斃　　醫學會成立鎭郡醫士李煦春等組織醫學公會呈請縣署立案並給示保護張知事己准如所請矣 
[揚州]  
　　呈報鹽船觸礁淮北濟南大阜公司金同發鹽船在塲裝運鹽引運圩經過鎭江焦山江面觸礁損失鹽斤甚　該公司具情稟請淮運使令十二圩揚子棧派員騐勘以昭核實 
　　鄉民訴報盜案江都縣屬東鄉高漢莊商店陳伯卿家於前夜突遭盜匪多人明火執仗衝門入室打刦財物並拒傷事主陳南藻等二人呼嘯而去該事主於二十二日來城報案佟知事業飭探警跴緝兇贓究辦 
[安慶]  
　　桑女學將與工校遷調安慶桑女子學校原設於北門城外距城里許地方偏僻近聞該校校長劉世傑以本校學生大半及笄且均在校内膳宿當地流氓難免前來滋擾離城旣逮崗警之耳目難周保護當然不易因商承敎育廳長擬移至城内舊府署工業學校内而將工校遷移城外該校原址庶幾一舉兩得云云刻正在籌商中 
　　懷寗學生聯合會改組宣言書民國肇造八載於茲内政之紊亂外交之失敗武夫禍國政客殃民借欵如山債臺高築種種恋狀層見疊出吾國民皆置若罔聞不關痛癢旣不能防止於先又不能糾正於後自甘魚肉任人割弄夫以號稱共和民主之國而民氣之不振一至於此尙何怪國危之不可終日耶獨此次青島問題發生北京大學首先倡義共逐曹章要求政府拒絕簽字各省相繼響應共表同情學生聯合會於焉成立此民國建造以來眞正民意發表之第一次未始非國家一線之生機也而今之當軸者每諄諄訓告以爲學生當以力學爲天職他事非所問也斯言固然抑知守經者事之常逹權者事之變譬之一村一里爲子弟者同當各盡其職勿事他馳然一旦有盜賊之患洪水之災則爲子弟者又安得不出而禦侮防禍耶由斯以談則今日學生會之成立其宗旨之正確舉動之光明誰得而異議哉本年暑假期間吾懷亦有學生分會成立蓋凡團體之堅强必本之於團體之各部分吾懷爲國家一部分則本會亦即全國學生會之一部分其關係之重要又奚待言然組織之初正值外交緊迫懷寗同鄉紛紛回里僅在城區少數同鄉組織間有己畢業學生加入與全國學生會章程不合今各校開學多時懷寗同鄉已全行來省業於上星期由各校懷寗同鄉代表赴會改組自後積極進行毌敢稍懈奮其忠勇之誠竭其股肱之力艱難不能困險阻不能撓必使本會發展光大而後己吾懷父老兄弟務冀從旁督促勿讓支離指摘瑕疵敎導不及匪獨本會之光榮亦諸父老兄弟之光榮也 
雜評一 
[外蒙取消自治] （默） 
　　中國每遇一機會未有不坐失者也此次歐戰爲機會之最大者且尙失之且屢失之致成今日事事失敗之結果此則我人最可痛心者也 
　　夫旣失此大好之機會則此外更安有他機會可言然而今日乃因俄亂之故忽得一收回外蒙主權之機會豈非中國之幸但中國之機會得而復失者亦屢今日取銷自治安知明日不又宣言自治我政府旣無能力以馭蒙又無遠大之策略以禦外亦推聽其自向自背而巳機會云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和局行將决裂之少川談話]  
　　大陸報云昨日大陸報訪員往見唐君紹儀據唐君之意和局停頓後北方必先開釁王揖唐暫時不離上海中國難免不起戰爭北方必取攻勢而南方則取守勢唐君言至此曰此乃最不幸之事但北京有欵有械對於不屈不撓之南方終必從事於武力也唐仍堅持其原有之八條要求未見有議和之氣象且預料四川將有衝突此後北方將注其全力以攻入滇陜兩省而不攻粤蓋北京以戰事復作時廣西將袖手旁觀也在此役中劉存厚將大活動按自唐紹儀不見王揖唐後上海和議迄無何種之發展唐屹立不動所有密約與借欵合同苟不由北京政府蓋印發表則雖宣佈唐不願承認其爲眞確唐之言曰北京之否認密約其事極易密約儘可宣佈如小幡氏赴外交部質問則北京大可婉詞告以不知並告以將佈告世界聲明無此密約云云唐言及北分代表王克敏汪有齡施愚三人所倡直接向南分代表開議之策以爲此舉不能成功其言曰吾人所求者久遠和平而非適使北方繼續借債之和局也吾人固望列强不復借債於北京但在事實上北京每月至少得一千萬元之進欵此種巨資用於何處乎若行政經費則所需者尙不及其半數也昨日賫印來滬之李君接到廣州訓令囑將唐紹儀不允接收之南總代表印信送交南代表團秘書處存置訪員詢唐君以繼任者將爲何人唐稱廣州政府即易派他人恐難爲舊國會所通過故南代表團於若干時内能否有一領袖尙難决言唐對於南方某要人派員赴京直接磋商之舉動表示不滿之意唐稱在五月十三日以前渠有全權但以後局而已有變更其言曰代表數人已在北京有提出八條議和條件者亦有提出十二條者彼等所代表者究爲何人無人知之且派此代表之要人於發生困難時亦必否認派員議和焉北分代表五人已於昨晨返京而南代表團中亦有曾彥一人因和局停滯不久將回廣州 
[王揖唐有將次回京說]  
　　間北方議和總代表王揖唐有將回京之說現正預備北旋手續電京請示聞回時擬發表一種正式宣言大約歷叙其對於和議自始至終如何進行及未能開議如何北旋情形聞已擬稿由其隨員先行携京一俟奉准即於臨行時宣布云 
[商界關心南方和議之關防]  
　　自軍政府特派送還總代表關防之專員李錦綸來滬後唐少川君拒未收納究竟内容如何國人多不明瞭頃聞本埠商界於昨日公推某某兩君至東亞旅館李錦綸君寓所面詢唐君不受關防之原因及軍府對於和議究持何種之主張俾商界得知内容以便對付云 
[舊國會招待員電告赴粤]  
　　舊國會所派上海招待員張瑞萱董昆瀛兩君因招待事務業已結束招待處亦已撤銷定期偕兩院同人乘輪赴粤特先期電告兩院議長並請定期開會原電云廣州參議院議長林子超衆議院議長吳蓮伯褚慧僧曁同人公鑒弟等乘廣大輪赴粤十一月二三號准到現江浙與北來及在滬同人不出廿人大約一星期内外盡數到廣查照制憲人數參院多二十餘人衆院多百十餘人請即定期開會通電宣佈開第若干次憲法會議是爲至要餘面陳董昆瀛張瑞萱叩 
[靳閣改組之滬聞]  
　　據北來政客某君云靳閣即眞三數日内必成事實此事或以廣州實行制憲爲其動機刻都中各方面已徵取同意日昨並電王揖唐對於此事之意見王已覆電促其提交新會並告新會中人請予通過大約日内必可提出其閣員組織除海陸農法四部仍舊外將以李盛鐸長外交曾毓雋升長交通李思浩升長財政内務原擬吳炳湘因警廳難得替人或以張元奇張志潭擇一充任云 
[各界團體代表聯席會議記]  
　　本月四日公共體育場大會由各團體公推代表數十人往見王司令請共與盧督軍聯銜電告北京政府容納人民請願五事面承王司令答復等情曾見各報嗣經多日並無答覆復經上海各界聯合會一　函催並約期再派代表往見隨得王司令覆函云逕覆者日前貴聯合會因熱心國事集合同人公舉代表來署面　經鄙人接談備悉諸君所抱不凡至堪嘉許惟所請各件以事關重要未便擅行當即傳呈盧督軍核示茲奉諭人之愛國各有同心惟當此大局紛擾之時不宜多所請求轉生枝節應請諸君暫爲安息靜候中央解决等因想諸君明逹之士當能體會明日請勿再勞台駕也云云上海各界聯合會以所希望於地方官吏者毫無結果特於本月二十三日召集各團體代表開聯席會議到會者三十餘人公推劉振羣主席報告宗旨後隨將王司令覆函朗讀畢付討論各代表黄宗漢陸祺生陳國樑范肇基宋誠彰蔣介民顧惠民鄭紹榮等均有討論語多憤激遂由主席綜合各代表提出辦法三項付表（一）拍電質問北京政府依何法律濫禁請願代表（二）發白話傳單對各界同胞訴告北京政府之囗囗及官吏之圓猾以促其有澈底覺悟速求自决（三）再派代表見李督軍以上三項（一）（二）均通過（三）否决 
[全國各界聯合會籌備會紀]  
　　全國各界聯合會昨開第十一次籌備會公推馮驥駿主席首由主席報告已發各處函電次報告武進唐山各界聯合會來函均即派代表與會又報告河南省農會來函詢問各情議决由文牘擬函答覆又報告松江各界聯合會來函陳述關於抵制日貨發生衝突情形議决轉致上海各界聯合會並答覆次劉振羣報告曾與兩學生會商量關於會同招待中外新聞記者事宜兩會意見以爲兩學生會均已加入上海各界聯合會此事可由籌備會及上海各界聯合會主之次劉振羣報告上海學生聯合會派人充任代表一層頗難似應仍由各籌備員中酌派數人出發當有福建代表毛一豐河南代表胡克勤長辛店代表郭維海上海各界聯合會幹事宋誠彰四君分别擔任 
[上海學生聯合會消息]  
　　上海學生聯合會調查科警告各界書云溯自創言抵制全國風從人人對於某貨之輸入一若有滅此早食之槪持之勿懈行之彌堅計其一時各團體對於某貨之調查罰則之森嚴同人等望風滋愧感佩靡涯方爲我國前途實業之振興金融之發逹眞未有艾實利賴焉曾日月之幾何而波譎雲詭不可捉摩熱心變冷臭錢買盡良心奸商一味私利自圖不顧大局試其慣技明目張膽私進某貨魚目混珠買者不察習以爲常欲擒反縱變本加厲長此以往何以爲計同人等椎心泣血一籌莫措竊念孤掌難鳴無從爲力亟望海内賢者急起直追再三猛省共圖大局挽救危亡同人等敢効前驅極盡棉薄區區寸衷不盡欲言拭目以視之焉可又該會昨致職員通啓云本星期六（十月二十五日）下午四時本會與商業公團聯合會在卡爾登飯店開茶話會歡送美總領事蕯門斯君届時務希職員諸君出席此啓（執行評議）會長程學愉啓 
[張溥泉在寰球學生會演詞]  
　　（五續） 
　　人的根本旣然是生命了然生命有時候肯冒很危險的地位有時候肯把生命犧牲了表面上看看似乎合人生的本性相反實在犧牲生命還是擴張生命的方法一個人作長年的身體精神之無聊生活若是認他爲有理由翻過來也可說把一生的性命集中到一個時刻作一種暢快的愛情作一種壯烈的犧牲這也是有理由的苦痛並不全是壞的有些苦痛是一種向上的標證一切人類並不是全有資格能一樣苦痛的有許多文明人的苦痛半開化並不感覺的有許多半開化人的苦痛野蠻人也不能感覺的有很大的靈魄的人心裏受苦痛的時候好像一個鴻雁飛在半空受了箭傷大呌一聲音響滿了碧空將要去死了仍然還是翱翔古來的大詩人若（湯特）（白倫）（囂俄）（屈原）（杜甫）等他們絕不願意把他作詩歌煩悶的時候換一種别的快樂境遇那種時候的煩悶是合快樂合在一齊了很豐滿的苦痛同時就有很豐滿的快樂來作伴譬如在大樂曲之中那種悲苦喊呌的聲音被音樂家編在樂曲裏就成了一種諧稍了人類在動物中是能說能想的他也是惟一的動物能哭的有個詩人說理想是生在苦痛裏邊的也可以說理想是呌人生長苦痛的並且給人苦痛的自信力的新道德的精神就是（作爲）不掛意將來如何只注意在（現在）有現在的一時我就活動一時我就作事一時這個現在就是未來的起源我時時刻刻的有所作爲（未來）也就被我捉住了我越往前作我越有希望人要作事是作一定規的事不要過於空泛無邊比方說作善事並不是說給全世界的好處也不是給人道全體的善是要指定給那一種人作那一種事近來的號稱志士者開口就是爲國家閉口就是爲世界太空泛了你要爲國家不論什麽你應當有一件事體時時刻刻去作你要爲世界也是要爲世界擔任無論什麽一件事 
　　新道德的要件就是（行）不問你信不信只要去作結果也就信了宗敎說因爲信仰我纔有希望是信外來的力量來啓發來救我新道德說因爲我希望我纔相信我們不要外來的上帝來啓發來救我人道是在那兒往前走的不要他力携着走是他自己走只要勞作不要祈禱勞作纔是眞正的祈禱人類的眞正保護者是勞作不是祈禱（超自然的保護者）合（自然的希望）是很有區别的一個是改良自然須借助於超自然的力量一個是不借超自然的力量自己改造自己這個力量不是高出於我們的是包含在我們自己裏邊的只有仗着我們自己往前進如同我們的地球一樣天天年年一律的雄健的動我們不要問我們到什麽地方去我們只有一時一刻的作爲作爲Ａcticn云云這是紀約的新道德的大意 
[寰球學生會歡送赴法學生]  
　　寰球中國學生會定於十月二十七日（星期日）上午十時歡送乘（寶勒茄）船赴法國留學之一百五十人秩序爲名人演說茶點攝影等茲將赴法學生姓氏錄下吳城熊旦儒蕭石水鄧輝祖陸福曜毛頭球馬軼羣康時偉覃遠猷易鼎熒鄧秬芳鄧大鳴謝用常周欽岳劉紹寬顏實甫袁松盧瑞郁秉權江濤顧柏年舒鳴東游家訓趙爾謙朱乃善朱增祥張瑞元余如愚湯昌椅顧命布陳承鋌熊天祉林兆倧陳華塤陳先登盧政綱梁砥中吕鳳蟾趙登茀陳祖堃李繩彝潘鼎新黎常紀曹錫三徐炳元陳炎甫劉士謀樊書麟桂亞黄陳桂一李佑金黎開繩龔聲律范新度周尙郭興熙林祖烈張桓濤李維漢彭寬周煥文江學軒吳震寰張昆弟彭福炳鄭延榖毛奉章吳端甫王駿發胡鹿岡傅驥任安昺傅章暘田象棋李堅伯李長極歐陽靈澤楊超王偉馬溥恩李國垣王國賓陳廷棟萬守廉趙僖梁鴻裁賈天恩閏效文姜瑞應南相周丁夢龍曲評劉敬業鄧同賡陳驥程曲敬修樊德染朱永邦袁作屏孫璽鳳李國英余增生傅儒仁袁樹霖蔣祥鵬羅超羣楊宗周李林黄庭經程繩武查蔭宇路三泰賀果康兆民馬禹敷汪庭賢蕭復之毛少卿張銘柱張鴻翥蘇忠恕朱克雋曾克臨張補新蕭自乾余海霞耿秉璋 
[嚴禁華工私自出洋之部令]  
　　江蘇特派交涉員接外交部令云據南洋綱甲文島等埠華工呈報華人被騙出洋慘受苛待繕具節略請嚴重交涉並請移文各通商口岸查禁等語荷屬各埠華工前清時半歸各洋行包招半由奸商誘騙出洋時槪不向地方官員呈報到埠後更不赴領事署註册遇有重大事件領事亦以其無合同爲之根據交涉每不得直民國成立曾咨行沿海長官飭屬嚴禁人民私自出洋對於販賣匪徒從重懲治各在案比年以來雖販賣猪仔之風日漸減少而每年華人私赴荷屬者仍時有所聞亟應重申前禁以杜誘騙而重民生仰各該交涉員遇有華人出洋如無正式合同經官廳核准者一律禁阻招工之人按照掠賣人口前例從嚴治罪並剴切曉諭人民外人招工時如未經地方將合同批准者槪不准私自應募以重生命此令 
[國民合作儲蓄銀行開幕紀]  
　　徐家滙復旦大學前由敎職員學生及校外同志發起附設國民合作儲蓄銀行已於本月一號先行試辦昨日午後三時該銀行舉行正式開幕禮先由監理會會長李登輝報告開會宗旨次辦事監理員薛仙舟述銀行經過情形及將來之計劃并解釋合作意義甚詳次復旦大學敎職員代表蔣梅笙致頌詞湖南同學會代表唐芝軒致頌詞浙江同學會代表陳宗恩致頌詞次何葆仁演說次邵仲輝演說均以致力社會事業發揚合作精神相勗次由來賓戴季陶演說推詮平民主義及新倫理洋洋萬言娓娓動聽並謂合作儲蓄銀行之宗旨適合於近世新倫理云演說畢由銀行職員代表朱承洵致謝詞散會時已鐘鳴六下矣 
[金市漸有轉機]  
　　前日花旗公司輪船哥倫比理號進口儎來美金大條銀略誌本報茲悉此次所來之金均係條子計美金洋六百五十六萬五千元銀大條四千三百五十八條（每條一千兩）約共值銀九百六十萬兩此外有砒砂洋六十四箱約俄羅卜六十萬元之譜其中匯豐佔大條銀二千零九十八條盎金二十六箱約合美金一百零四萬元又麥加利大條銀二百十九條大條金三十五箱合美金一百四十萬元花旗銀行大條銀三百三十三條盎金二十五箱合美金一百萬元和蘭美金一百十二萬五千元友華盎金三箱合美金十萬元大條銀四百六十條某銀行大條銀二百二十五條道勝大條銀七百七十一條砒砂洋六十四箱華比條金三十六箱合美金一百四十萬元匯興大條銀二百五十三條華商中孚亦到盎金三箱合美金洋十萬元至各銀行曾抛出之金洋盎金大約本月二十五二十八兩日亦可由某某兩公司輪船儎滬然爲數均不多加以昨日大條價縮去八七五爲六十三辦士七五遠期亦縮五六二五計六十三辦士零六二五先令亦縮一辦士於是烚金（現貨）價較前日早市每條漲銀二兩五錢至午後因標金步跌故烚赤金價略爲鬆動恒孚楊慶和久記等銀樓飾金每兩均漲半元現市售二十七元廣帮大德昌等買進英國金四開數千枚價四錢一分花旗金四開二錢六分五此項金洋咸裝赴大西洋國但英金洋市上缺乏廣帮欲續購數萬已無現貨矣 
[公和祥股票漲價之觀察]  
　　字林報云上海股票市場因公和祥（西名上海與虹口碼頭公司）股票價格奇漲頗呈興奮之象四月間公和祥股票值銀八十六兩至八十八兩此後時起時落迨本月十三日漲至一百三十兩近日愈漲愈高十二月分者聞竟值一百八十兩且有漲至二百兩之望查此種奇漲似無眞實理由恐係少數人故意操縱所致去年發息四兩今年發息可至五六兩但難望再多若投資一百八十兩而得五六兩利息則不得謂爲厚利也或謂該公司將於年底倍收碼頭費股票乃因以漲價其實此說雖非無因然不盡確蓋該公司八月間曾登廣告聲明增收各貨碼頭費照原有費率加收百分之十五至年底爲止明年一月起即將所加之百分之十五與舊費率合併云云其意蓋謂新加之費與舊用之費二者合併爲一而編爲新費率表也該廣告又聲明某種貨品之費或須修改此言固可作某數種貨品或將加倍收費之解但若謂全部加倍則不成問題即施行新費率後亦無股票奇漲之理由蓋該公司費用今已增多尤多苦力工資爲甚該公司施行新章後究能多獲利幾何今尙未川知也尙憶一年前市上忽傳日人收買公和祥之說股票商人即利用此機會公和祥股票遂漲至一百四十兩後復跌落今之出一百八十兩或二百兩收買者將徒受損失自認晦氣而已 
[查禁私運米糧提成充賞]  
　　江蘇水上警察第一廳温廳長現奉齊省長令飭查禁私運米石出口業經屢有緝獲茲聞温廳長於前日轉行所屬各區及各分署文中有如有查獲私運米糧充公變價後在欵中提出三成作爲奬賞以示鼓勵云 
[漆匠罷工之昨訊]  
　　内作工人尙未解决 
　　外作工人又議加價 
　　漆業内作工夥要求加價自罷工後曾由店主允加七十文由張董福康在公所當衆宣布衆工夥以相去太遠未得解决由代表徐進山等呈報縣署奉批飭令業董勸令各店主妥議照加面蔡張兩業董托故不到致難解决等情迭誌本報昨日全體工人仍在公所靜候至下午未鑡業董店主一人蒞止即由工人金某後某報告謂我等但知和平而業董反不滿意現在蔡張二人運動同業二十餘家聯名具呈上海縣署控加數太多以爲抑勒把持地步然吾們工夥自和平停工以來六日於茲蔡張所舉之杜悅來孫榮生至今並不一見定欲辦到工夥之罪吾等决定大家協力同心明日上午齊赴縣公署請求縣長提案秉公定斷解决以憑即日開工云 
　　漆業外作工人工資每日大洋三角三分有零每洋一元做工三日邇來該工人等因各貨昻貴不敷過用乘内作罷工加價之際亦有人發起分投知照外作同人一律罷工舉出代表向店主要求加增云 
[高子益氏逝世消息]  
　　昨海寗路高宅得北京電訃前外部次長高子益病殁東交民巷法國醫院中外人士與高氏有舊者均至高宅唁問其弟鳳謙已於十八號晚得京電知子益氏患肺炎症頗重十九日早晨即搭快車赴京矣按子益氏福建閩俟縣人名而謙幼在福建馬江船政學堂肄習畢業後派赴法國留學研究法律外交歸國後經張南皮調辦湖北交涉庚子一役助岑西林辦結山西拳匪交水及四川交涉歷任蒙自道雲南交涉使爭回雲南全省鑛山更由雲南藩司調四川藩司在澳門劃界大臣任力爭主權爲一時輿論所推重民國成立出任中國駐意公使洪憲帝制發生稱疾辭職翊年重建共和出任外交次長生平禀性和譪而守正不阿辦事勤愼而一以鞠躬盡瘁爲職志故爲中外物望所歸誠輓近外交界碩果晨星也 
[齊燮元將任松滬護軍使說]  
　　松滬護軍使一缺浙兼督軍盧子嘉迭次電辭請求另簡接任現聞中央擬以齊燮元調任將次發表昨日本埠軍署探悉齊氏將於日内蒞滬隨帶步兵第二十三第二十四兩團所部六營一併來滬云 
[飭查鐵血團機關]  
　　淞滬警察廳長徐國樑近奉軍民兩長來文略謂據有人報告上海滬杭火車站南首有鐵血團機關專在外間誘人入黨將來難免擾亂治安究竟有無此項機關着　調查拿辦以絕禍患而保公安等因徐廳長已派員秘密前往偵查虚實矣 
[院令懲治盜匪法展期三年]  
　　松滬護軍使署近奉國務院通令略謂懲治盜匪法截至今年廢止乃據各省紛紛電請繼續辦法嗣經國務會議議决再展期三年惟事關法律案政府固認爲必要但非經過國會不能發生效力現已咨行國會同意該項法律完全成立除通令各省仍舊辦理外令仰該署一體遵照云云 
[甌商帆船被刦]  
　　温州榮泰帆船日前由滬出口駛至銅沙洋面被匪刦去計共損失三萬餘元茲將温州同鄉會致浙江省長電錄下浙江省長鉤鑒據敝同鄉商人陳鴻鏘電稱伊有榮泰帆船自滬運豆餅三千片以上及豆三千包又有南貨等往甌值洋三萬元左右駛至銅沙洋面突來匪船二艘約匪五六十名貨物一槪被掠並擄去船夥二人索贖千金匪船即開往台洋乞電飭台屬水警各隊追捕以免遠颺並追回船夥二人查近來台州海匪出没於滬江海口者不少探有帆船運貨較多者該匪等即聚集匪船暗尾貨船行駛至離海口較遠之處即行擄掠被刦貨物銀錢該匪船等即運往台屬之松門石塘金星港等海山上私行運售匪藪在台屬田　鱆魚　岱門東基等處伏祈鈞署迅賜飭捕以維商旅而杜匪患無任感禱之至温州旅滬同鄉會會長張烈副會長徐陳冕林寶善同叩養 
[遞送危險物品之嫌疑]  
　　本邑人吳少廷前經虹口乍浦路四百三十九號門牌紅帮成衣匠曹鶴亭在地方審判廳呈控不還借洋一百餘元後屢次抗傳不到經該廳民庭推事官照章缺席判决將判决書分别送逹至本月十八號曹鶴亭忽接到郵寄恐嚇信一封次日又有人遞送炸彈一枚及汽油燃料一香烟罐遂據情報告閔行路捕房飭探蔣阿林與九十八號西探往將彈信等物帶回由捕頭諭將炸彈浸消其信則譯成英文研究之下似與吳少廷不無關係故於昨晨將吳拘解公共公堂首由該中西包探分别上堂禀明以上原委並稱自曹報告捕房後曾向婦人陸李氏等秘密調查得吳少廷實處嫌疑地位惟今日人證未齊請求改期開審禀畢將烈　已滅之炸彈及汽油燃产一香烟罐並置炸彈之罐（係前門牌香烟空罐内儲有黄泥玻璃屑罐蓋上洞穿兩小孔似安置藥線之用）逐件呈案請察吳延律師上堂譯稱捕房請求改期敝律師並不反對但原告所控被告將危險物品謀害伊之生命無實在證據呈出被告不過處於嫌疑地位顧被告係在火車站管車頗有體面至内地控案被告已在蘇州高等廳上訴故原告所呈之危險物品或係伊自己造作有意陷害被告是以要求准予被告交保候示云云張襄讞與美約副領事核禀以案情重大諭吳收押查明於下禮拜二解訊 
[嚇詐案關係人查明再訊]  
　　本邑人華竹林經老閘捕房包探陳維坤查與南京路先施公司被人投送恐嚇信函圖詐鉅欵案有關於前日協同西控鼐鐵將華緝獲至昨晨解送公共公廨即據該探等禀稱查得被告非但與先施公司被人嚇詐案有關且前次亦曾犯嚇詐案經公堂訊實判押西牢二年釋出未久請爲展期開審容俟查明其所犯各案再行解訊俞襄讞得禀商之美丁副領事判華仍帶回捕房候查明於下禮拜四解訊 
[公新園浴堂内之命案]  
　　浦東楊家渡碼頭扛煤小工江北人陳小黑子偕　業陳木金於陰曆本月二十七日晚間至南市楊家渡衖内公新園浴堂洗澡於給鈔時被司賬人季春山少給竹籌兩支向之爭論季不肯認咎以致爭吵季令堂倌徐福蘭等協助大起鬭毆陳木金從中解勸被徐揮拳擊中心坎受傷登時暈絕當經人設法救甦後爲崗警所聞即將一干人帶入一區警察署由趙署長問明起釁原因正欲送往醫院醫治適該浴室經理人唐寶元投稱情願倩傷科爲其醫治並挽吳榮具保各被告出外趙署長准即保回俟陳傷愈後再行發落不料陳木金受傷頗重經醫生石某診治無效命在埀危由小黑子雇人將傷者舁回該浴堂俄卽氣絕身死一面投報警署飭十六舖地甲前往查明將屍看守並着原保人吳榮追交擔保之季春山徐福蘭到案詎徐已畏罪逃避使伊父徐榮林在場爲替工遂將徐父及季帶署備函移送地方檢察廳請爲相驗後該浴堂將徐福蘭尋獲送署後補移歸案梅檢察長定於今日委任檢察官蒞場相驗並諭該地甲預備屍場及追屍屬由常州來滬以便訊核 
[私造雲南鈔票之質訊]  
　　張錦堂前因私製雲南某銀行之十元僞潃票經法捕房探目黄金榮包探韓邦逹程子卿將張及妻陳氏並僞票數千張連同模型等物拘解法公堂判令訂期研訊等情已誌前報昨日提訊據被告張錦堂稱商人向在公共租界開設印刷所日前有朱李兩人前來店中向司賬王怡生接洽定印雲南鐵路上所用每張十枚飯票數千張言定價洋一百元先付五十元並稱係代成姓所印且由伊等取來模型一方嗣由賬房即令夥友將此票印就後商人回家察悉所印並非飯票乃係某銀行鈔票當向王責問王稱祗付汝印金而已餘事不容顧問故商人未曾追究旋有包探到來將商人拘案此事實係司賬王怡生陷害現王逃匿何處不得而知求察張妻陳氏供言定印此票之次日有成漢卿至店詢問錦堂在家否我答稱不在成即出外而去餘事不知並延逹商律師代辯一切繼據雲南省派來上海之調查員繆嘉毒代表員唯一稱因雲南地方時有此項僞票發現故實廳派繆嘉壽來申調查由繆轉派成漢卿在外偵悉前情即行報捕拘案是實成漢卿稱日前民人在公共租界一樂天啜茗遇見同鄉某姓稍有此項鈔票數百張令我帶至雲南地方銷售當由民人 
 
 
 

Page 11

 
 
察得係屬僞造即行向詢從何而來伊稱被告張錦堂之物故我先付定洋五十圓令伊定印數千張在法租界某茶館接洽民人至繆處報告前情繆轉禀捕房飭探往拘民人並未給伊模型是實中西官判張還押聽候復訊核奪 
[西加特克斯號將由美抵滬]  
　　大陸報云美國輪船西加克特斯號（StrutbersandDixon公司向美國航運部租得之船）今晨可由美抵滬載有價值一百二十五萬元之現金又二千噸貨品云 
[滬杭路紀事兩則]  
　　軋斃男子昨日（二十三）滬杭鐵路之一百零二號早快車由杭開滬行至臨平與筧橋相近機車正在急駛之際適前方有男子一名行近軌道當經司機瞥見放汽告警該男子避讓不及遽被機車軋斃即經司機會同車長報告臨平站長電逹該管各機關一面由路警報告駐杭巡官吳曉峯飭知該圖地保招覓屍親認領倘無認領之人到站即由鐵路代爲備棺收殮葬入義塚 
　　裝熱氣管滬寗杭甬鐵路管理局局長任小山氏以目下將届冬令乘車旅客早晚頗凉故特飭知兩路車務處會同機務處趕將各列車裝設熱氣管藉以禦寒當經兩處領袖議决先將兩路上下行之早晚快車及日間之特别快車各頭二等客車内裝設熱氣管其餘車輛且從緩辦昨已由機廠飭匠分别工作矣 
[浙江桐鄉之乞賑函]  
　　仁濟善堂接浙江桐鄉縣人陳蘭莊劉雨杉來函云謹啓者　邑桐鄉境屬水鄉向稱　壤縱知稼穡實鮮蓋藏農民幸值有秋儘得資以度日一逢災歉立現凶荒今夏布種未齊霪雨連日泛濫汩没阡陌成渠早者横被淹澌遲者無從補插戽餘所存已得不償失其救之不獲者尤爲汗血從勞工資虚擲匀計將來收穫不到三成農民慘苦之情不言可喻前途泣望卒歲爲難曩由禾中父老聯合隣近被災各邑呈訴省大吏報部請振業奉允准撥欵賜恤惟慮災區太廣振資有限將來散給普遍爲難哀哀嗷鴻向隅待盡言念及此能無酸憐側聞貴會於濟世之願旣一視同仁公等於愛民之意復有加無已雅具袵席水火之心寗有肥瘠秦越之見爲此不揣冒昧效包胥之哭師監河之圖具乞米之帖爲發棠之請仰祈矜念煢黎慨施厚潤庶令窮鄉溝壑少因黍谷之春菜色婦孺再續茆檐之命帡幪所被感禱同深云云 
[勸學所函送敎育行政議决案]  
　　上海縣勸學所昨致各勸學員函云逕啓者本月十六日上午開十五次敎育行政人員議　會所有議决案抄送查照辦理試辦義務敎育區務希如期盡定報告本所以便磋商調查學齡兒童辦法聞縣敎育會議時所有應議事件望早日提出在下月十六日籌備中商榷之附八年十月十六日上午十時第十五次開會議决案一件提議就本地物產編訂職業敎科書案議决由學務委員通告各學校調查本地物產實施敎授於寒假期前即就所編敎材詳細報告由學務委員彙造本所再定編訂辦法一件提議各市鄉畫定試辦義務敎育區案議决由學務委員會同經董於本月底以前畫定試辦義務敎育區報告本所以便磋商調查學齡兒童辦法一件提議舉行縣敎育會議日期案議决暫定十二月二十三日起開縣敎育會議二天下月十六日即開籌備會一件報告本届省敎育行政會議議决通俗演講團勸學員及學務委員應一律加入 
[民生女學恢復堆絹科]  
　　法租界員勒路民生女學美術一項素著聲譽而凌空堆絹尤其特長五四以後校長胡　吟女士因所用絹帛都係日貨即將是科停止一面設法試用各種本國絹帛茲己選得老介福出售雪紡一種質務色願頗合實用現已向該號購辦並定於下星期一起重行開科云 
[少年宣講團化裝演講之進行]  
　　少年宣講團於宣講之外又附設化裝演講部專編通俗勸導醒世各項事實演講藉收間接勸導之效暑前往各處演講十數次用費不下六百餘元茲該團於本月十八日晚曾往北福建路工商聯合會化裝演講（醒世事實吾鏡）（勸導事實醉人）觀者四百餘人又定二十四日晚應天安堂協贊會同樂會之約前往演講（不幸之家庭）陽曆十一月二日出發赴嘉定開演講大會日夜演講各種警世勸導事實云 
[濟生會擬追悼陳潤夫]  
　　濟生會昨發會員通啓云本會前正會長陳潤夫先生好善樂施垂數十年各慈善團體無不有先生功德自爲本會擔任義務後維持調護不遺餘力倐然溘逝感惜良深現其哲嗣擇於陰曆九月初十日已時舉殯豫章别墅凡我同人務請届時偕往執紼以盡團體之誼本會並擬發起約同各社會團體設一追悼會以申景慕而誌善功除訂有日期另行登報通告外專此奉逹即祈查照爲荷 
[催算青浦前任知事欠欵]  
　　滬海王道尹近准財政廳廳咨略謂現任青浦縣知事連德英電稱奉廳電各縣忙漕稅欵數在百元以上即應按旬報解該縣實存項下積存二萬七千餘元因何未解等因實因前任知事文林高繼宗張仁靜三任交代未清積欠鉅欵以致無從轉解等情除令催該前知事文高張等限五日内會算清訖以重公欵外咨請嚴令催算云云 
[駐濟憲兵裁併事宜之辦竣]  
　　京師憲兵第三營九連排長徐人驥前奉該營張營長命令會同副官那玉蓮偕往濟南辦理撤銷前京畿憲兵第五連裁併事宜茲已辦竣所有裁併後餘下之兵士二十一名及手槍軍裝各件均於昨日携帶回滬報告銷差經張營長着將隨帶來滬之兵士二十一名分撥駐滬憲兵第九第十兩連内填補差遣並飭造册送核 
[警廳查禁巫覡]  
　　淞滬警察廳長徐國樑前據地方公民呈請禁止男覡巫（即俗稱仙人）爲人治病甚至妄投藥餌貽誤生命等情當經批示候通令所屬各區署所一體注意查禁在案茲復由廳發給佈告嚴事禁令仰各該男女覡巫務各另謀正業切勿再以師巫邪術詐欺騙財誤人性命如敢故違定即拘案重究 
[餘泰行派員出洋考察商業]  
　　甬商孫雨階設立餘泰行於本埠山東路專辦進出口貨近復鑒於歐戰停後世界各國咸趨向於商業之竸爭而我國商業又多囿於見聞故步自封何能與各國商塲竸爰派行友徐正賢於本月底乘輪游歷英美各國專爲考察進出口貨聞有駐滬英美商會並各業聯合會等爲之具函介紹於英美各商業機關云 
[喉症醫家到申]  
　　金山世醫楊義方精於喉科無無症之輕重莫不手到病除茲來滬暫寓盆湯弄致遠街廉泰棧内患喉症者其速往求治焉 
[保護滬西慈善會之道署布告]  
　　法新租界肇周路天佑坊滬西慈善會開辦以來辦理善舉不遺餘力茲山會董徐菊如等具稟滬海道尹請求立案保護經王道尹核准給予佈告張貼該會其文云江蘇滬海道道尹公署布告第十七號爲佈告事據滬西慈善會會董徐菊如等呈稱本會於民國四年春間爲同人等慈善起見組織開辦自籌助資設立會所如有開支不敷均由董事撥助所辦善舉刊列徵信現爲集資購地建築殯舍義塚業經呈請鈞署曁上海縣知事立案給示保護以昭鄭重當蒙縣署給領佈告在案業奉批諭將會内妥擬章程呈候核辦等因爲此附呈會規簡章徵信錄一册並抄粘上海縣示一道具呈請求電鑑俯賜察核准予立案給示保護以維善舉而垂久遠實爲公便等情到道據此除批示外合行佈告仰各色人等一體知照特此佈告中華民國八年十月二日滬海道道尹王賡庭 
[通州水道南口移泊兩浮之曉示]  
　　各口巡工司額發出示諭云本巡工司查江海關稅務司所屬界内通州水道南口之東邊及下段之東邊水道變更移泊兩浮合將其情形度勢開列於左計開一長江通州水道南口之東邊曾設紅色警船浮一個現因水道變更特將該浮移泊水深三十英尺之處自浮視徐六涇嘴椿爲南一度西相距英海里一里又百分之五十四其餘情形照舊一長江通州水道下段之東邊曾設紅色警船浮一個現因水道變更特將該浮移泊水深三十英尺之處自浮視徐六涇嘴椿爲南二十二度四十五分東相距英海里三里又百分之八十七其餘情形照舊爲此合行曉示各處船隻務宜留心詳記以免疎虞 
[滬南之小火警]  
　　高昌廟西砲台鄉民陸學弟家昨日上午因租屋同居之各小工炊飯遺火積薪致兆焚如當經安鎭火會聞警即驅洋　往救得熄焚去草房兩間 
[汽車碾傷人力車夫兩則]  
　　人力車夫江北人張保元昨晨九時許拽車行經四馬路四川路口遭某號汽車撞倒碾傷腿足由老巡捕房二百九十七號巡捕瞥見當即前來抄錄汽車號數另雇車送該車夫往醫院醫治一面歸報捕頭查核又有人力車夫江北人張行夫昨日下午五時許拽車行經浦灘被某號汽車撞跌碾傷左足不能行動當由老巡捕房二百三十七號巡捕到來抄錄汽車號數另雇車送該受傷車夫投醫院醫治一面呈報捕頭候示 
[木棍擊破頭顱]  
　　搖船爲業之本地人楊長林昨日下午五時許搖船至二白渡橋下與同業某甲因爭舟行先後互起口角繼之以武楊被某甲用木棍擊傷頭部血流被面當經老巡捕房五十六號印度捕到來將某甲拘入捕房稟奉捕頭諭着送楊長林往醫院醫治再核 
[華捕指控女子行兇之傳訊]  
　　法租界中央捕房一百十九號華捕指控女子貢四寶貢桃桃於舊曆本月二十七日在法新租界辣斐德路行兇並將號衣扯破一案當時將兩女拘入捕房諭令交保候究在案昨由捕房將兩女傳解法公堂請究先據該捕上堂稟稱是日巡捕在該處站崗目見兩女子將老嫗扭住行兇巡捕上前喝阻伊等即稱家務之事與爾不涉旋將老嫗拖入家内兇毆後該老嫗逃出我見此情形上前責問該兩女不問情由將我扭住行兇並將號衣扯破當有兩女之姐楊貢氏聲稱如果至捕房須誣我調戲不遂所致等語其時尙有三十九號西捕在塲目覩可證請爲訊究詰之貢四寶貢桃桃同稱女子等不敢將巡捕行兇實因該捕前次向女子調戲不遂故是日前來報復並將女子等毆打求察婦人楊貢氏稱是日婦人之嫂楊董氏前來令我同往找尋乃翁以致口角由兩妹前來解勸致起衝突旋由該捕到來將胞妹等拖入捕房並無扯破號衣之事楊董氏供是日婦人至楊貢氏處索取舊欠洋三元非但不付反令伊妹將婦人毆打故出外喚捕至兩女子是否將該捕行凶因婦人已經逃逸並未目見又據見證俞趙氏稱婦人與兩女係隣居是日婦人經過該處目見該捕將兩女兇毆究因何事起釁不得而知是實被告並延賚美律師代辯稱該捕之號衣係自己所扯並非被告扯破請察中西官判各退去候傳三十九號西捕證明再行核辦 
[湖北水災圖] （一）汪洋之水勢 
　　天門縣八子腦七屋台地方約佔百二十里之面積自七月廿一日被水後至十月二日尙浸於水中 
　　此影記者点該　淂天　堂經司鋒孟琳君之許可登其鐘塔之　俯攝 
　　十月二日少穆 
　　本届鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
[水廠小工與總工頭衝突]  
　　南碼頭浦邊法國自來水廠近因遺失龍頭上廢鐵各物值價數十元爲該廠洋總理所悉責令小工頭朱國青及各小工（十五人）共同攤賠該小工等不願認賠旋偵悉此事係由總工頭李炳才報告致責成苦力賠償是以遷怒於該總工頭羣與李炳才爲難要挾罷工昨日正在滋擾間爲三區分駐所巡警李勇建巡邏前往查見恐肇禍端當將該小工頭等一併拘送高昌廟警區經李巡官婉勸至再始各允遵照常作工而散 
[被拐女孩得完骨肉]  
　　陸錦泰之八歲女孩照琴被金掌雲拐賣於硤石斜橋某姓家得洋四十元報經救濟會派探虞占順等將金拘獲並追到該孩函送地方檢廳請辦在案前日下午經檢察官提案研訊據陸供稱紹興人住恒豐路寳康里照琴是我親女今年八歲於舊曆四月十七日失蹤當時報告官廳查緝直至陽曆本月十七號經我戚查見拐匪金掌雲報知救濟會飭派虞探在新北京輪船上將金拿獲詰知我女被賣於浙省斜橋地方今幸將女追到請求給領訊之照琴供明實被金所誘賣質之金俯首求宥問官判將該女當庭給乃父領回完聚金押候起訴審廳懲辦 
[妻子淫奔之偵獲]  
　　西部泗涇　開設小雜貨店吳阿四之妻胡氏因與附近内莊夥友馬木生通姦恐被乃夫知悉相約捲逃吳找尋無着至前日在本邑閔行鎭將馬與氏拘獲送交縣警一分所咋日併送上海警察所轉送地方廳午後經檢察官提訊之下判原告退去該氏與馬收押候辦 
[失妻扭控丈母]  
　　住居閘北寳山路之甬人孫三友其妻施氏近忽失踪孫疑被妻母施劉氏藏匿前日將施劉氏扭控四區警署經顏署長質訊據施劉氏供女兒未曾歸寗亦未知有失踪情事顏署長諭將施劉氏暫押聽候偵查核辦 
[女子不願爲娼]  
　　濟良所西女董昨晨伴送女子賈阿媛到廨請示據女供年十八歲原籍常州於六歲時由父母價賣於同里鎭開設南貨店之張菊甫迨至去年由張將女賣入雲南路福裕野妓女曼君之假母逼令爲娼因不善逢迎致遭虐待前日私逃出外遇見包探吐露前情由探帶入捕房轉送濟良所解案務求超豁云云並由中西包探投案稟明前情中西官核从判賈女發濟良所留養 
[狎客大鬧妓院]  
　　自稱在四川路一百三十二號門牌某東洋莊爲經理之閩人傅明柯前晚偕友至廣西路樂餘里妓女凌波處狎游不知因何不滿其意初則出言不遜繼而用武將龜奴江阿福之頭顱擊破流血不止被控老閘捕房派探沈阿岳與一千零十四號華補協往先將受傷龜奴車送醫院醫治並將傅帶至捕房經捕頭略詰情形諭傅存洋五十元保出昨晨由廨傳訊據中西包探投訴原告傷勢甚重不能投質等語中西官得稟判傅仍存洋保出候原告傷傷再行傳訊 
[江都烟犯交保候質]  
　　鎭江人孫錦於上月十二號在原籍販賣煙土案發逃匿滬北公共租界經江都縣知事偵悉派警來滬報請老閘捕房加派探捕將孫拘解公共公廨訊供押候江都縣知事將已獲同黨王正才帶滬質證在案昨晨由廨復訊即據中西包探上堂稟稱江都縣知事未將押犯帶滬等語旋由孫之代表律師投案譯稱原告旣無見證到案質證應請將案註銷中西官核供判被告交五十元人洋並保候函致江都縣知事將獲犯王正才解滬質證再核　 
[婦人兜售烟膏]  
　　住居虹口嘉興路一千五百六十二號門牌之江婦人錢蔡氏因將紙包之鴉片烟膏售賣與沈兆芳被十四號二十二號一百三十五號等三道頭西捕瞥見以其故違禁令將氏帶入捕房抄出烟膏多包轉送公廨押候解究 
[婦人私售鴉片之科罰]  
　　潮州老嫗楊沈氏在虹口東西華德路東華里二號門牌屋内私售鴉片烟膏經甬人喬阿才報告閔行路捕房派探王少廷蔣阿林與九十八號西探協往將氏拘獲抄出烟膏一百三十餘盒帶回捕房氏轉送公共公廨收押咋由官媒帶案即由中西包探與見證喬阿才上堂證明氏售烟情形而氏延律師代爲辯稱被告年逾六旬素有胃氣病故購食鴉片並非販賣等語中西官以楊沈氏故違禁令判罰洋十五元充公烟膏送海關焚燬又本地婦人張朱氏在虹口菜市街五十七號門牌屋内私售燈吃被該管捕房華探王少廷偵悉稟明捕頭與一百十三號西探九十八號西探協往將氏及烟客張阿炳李阿榮王阿根陳鎔根並烟膏煙具一併帶回捕房昨晨解請公共公廨中西官逐一訊明判張朱氏罰洋五十元餘人各罰洋五元充公示儆烟膏烟具銷燬 
[過犯圖售僞羅卜票之押儆]  
　　五次過犯北京人趙子記於本月二號又潛回公共租界在虹口方面將私造每張計一千元之假羅卜票一百張圖消爲派駐老閘捕房專查特别事件之西探長壳羅香查獲解經公共公廨訊押候函致俄領訂訊等情曾紀報端前日午後俄副領事麥拉夫氏蒞廨會同陸襄讞仲良升堂飭將被告提訊首由該西探長稟明查獲趙子記圖消假羅卜票情形並稱抄出之票確係假造有見證可以指出其破綻云云即由見證西人某上堂指明呈案之羅卜票與眞者不同之處詰據趙供稱此票係在法大馬路向日本人品三買來費去銀洋四百五十元後將此票持至北四川路九號屋内託俄人某騐看謂非僞票遂持往百老滙路七百七十七號屋内賣與某俄人行至中途被捕我向爲牛羊皮掮客購票之欵係資本金等語中西官以趙旣經逐出租界不應復來判押西牢四年期滿再逐出境僞票銷燬 
[科罰小茶館内之賭徒]  
　　閘北潭子灣楊家涇顧牛根所聞之小茶館内前日邀集賭徒干菊生梅阿毛趙根桃顧阿炳趙長春王阿三王鴻康董生林等聚賭牌九被四區派駐所長警查獲連同賭具一併解送區署經顏署長訉問一過顧罰洋三元餘大各罰一元以示薄懲 
[滬南工巡捐局批示兩則]  
　　三星公司經理劉鴻卿呈爲懇請援案減繳捐欵以興商業由呈悉據稱勸業塲經營損失由該公司續辦縮小範圍撙節開支請於半年内將車捐執照捐援照勸業場請减成案減半繳捐等語查核所呈尙屬實情除每月地方稅銀五十元由該公司照章繳納外所有車捐執照費兩項應准照案減繳三月以示維持如三個月後營業發逹應即照振豫公司原認捐數繳納　爲至要此批 
　　商民徐繼榮等呈爲請求更正執照名稱由呈悉查該民等經秤菜蔬地貨旣係牙行性質所給執照自未便沿川菜攤名稱應准於換給新照内將名稱更正以免混淆仰即依限遵章繳換可也此批 
[第一次解剖學名詞審定本出版]  
　　科學名詞審查會第一次解剖學名詞審定本計骨骼全部名詞一千一百八十二字業經呈奉敎育部審定頒行本書自編製草案開會審查徵集意見呈部審定以迄出版閱時三年覆印三次審查員均中西著名醫學專家每一名詞分列拉丁德英日本舊譯名本國舊名决定七欄極便檢查每册實價大銀元八角另備學校用本八折出售購滿十册者以七折計滿五十册六折一百册對折下列各處均有出售其第二次解剖學審定本靭帶肌肉内臟三部名詞合一册十一月中旬亦可出版發行處上海方斜路科學名詞審查會寄售處上海北四川路十三號協和書局北京後孫公園國立醫學專門學校上海南市三泰碼頭公立上海醫院杭州浙江醫學專門學校蘇州江蘇公立醫學專門學校上海西門江蘇省敎育會又南京路三十四號中華醫學會又虹口同仁醫院又河南路商務印書館又麥家圈新學會社又貴州路口汪企張診所 
來函 
[律師雷文生來函　]  
　　逕啓者今日貴報所登三新紗廠控吕寳和及徐清山徐金奎一案被告係本律師代表經公堂訊核以證據不足將案註銷被告一併開釋所載徐金奎無干開釋吕徐仍交原保候再續訊一節殊與事實不符相應專函奉逹希即更正至紉公誼 
　　愛理思簫上師公館律師雷文生啓十月二十三日 
[祁張氏來函]  
　　咋閱貴報登有婦人脫離苦海一則内載南京婦人韓祁氏被人誘拐來滬賣入法租界花烟間内爲娼云云查韓祁氏係爲氏之長女配與韓德卿之胞弟韓逵九爲室已歷多年比來氏婿逵九被逐敎會生計困難將氏女賣入法租界花烟間内爲娼經氏女逃入濟良分所已奉公堂判令留所擇配在案氏婿逵九今雖逃匿無蹤賣契則猶墨跡未乾日前公堂審理有敎會西人到廨旁聽氏女祁我確被氏婿韓逵九曁婿兄韓德卿兄弟價賣並非被人拐賣除一面延請律師控究氏婿兄弟法辦外用特據實函請更正并乞將此函錄入來函欄内幸甚 
來件 
[國民合作儲蓄銀行旨趣書]  
　　世界上的文明一天一天的進步於是世界上一切不自然的狀熊漸漸都有需求解放的聲浪現在的所謂新思潮都是從這一點著想 
　　新思潮的範圍狠廣闊無論政治社會倫理文學都應該革新的但是革新的主旨貝有一點就是將從前所屬於一種特殊階級的解放開來使他屬於民衆 
　　然而人生最切近的問題總無過肉體的欲望所以各種解放當中經濟的解放更是要緊 
　　論到經濟解放的問題也不知道經過世界學者多少次的研究與試騐然而最和平最切實的解决方法總莫如合作社ＵoopeialiveSociety合作社的門類大約有五種就是生產合作社CoopelaliveSocietyforProduction消費合作社ＣooperaiveSocietyforUomsumption田野合作社ＲuralCooperativeSociety屋宇合作社ＢuldinaUooperativeSocieuy借貸合作社ＵooperativeSocietyforUredt都是西洋各國行有成效的解决方法總莫如合作社怎麽呌合作社呢就是大家集合起來以合作之精神謀平等之利益廢除特殊階級（比如雇主與資本家之類）的勢力與需要免去社會的競爭現在的這個國民合作儲蓄銀行就是以借貸合作社的精神組織的這個銀行的持點就是公有的而非私有的並不是銀行家的銀行也不僅是股東的銀行乃是儲蓄存戸的銀行並甘簡直是無論什麽人的銀行無論什麽人只要能儲蓄只要贊成這銀行的宗旨就可以享這銀行的完全利盆不但是儲蓄的得利益就是借貸的也能間接的得利益因爲利息輕微的緣故 
　　所以這銀行的好處是完成各人經濟上的獨立平等與自由是打破資本家的壟斷是培養民衆的勢力 
　　現在國民不是大多數都知道講救國麽但是救國不是空方所能做到的即如提倡國貨一項就非有經濟上的能力與計畫不能實行現在鼓吹的時期差不多過了我們總得要下點實在的工夫做點建設的事業所以我們想從這合作儲蓄銀行增進國民經濟的實力雖然現在的規模狠小但是深望國民有遠大的眼光迎接新的潮流改革舊的秩序使這種組合能以擴尤光大積極的方面固然可以增進國民經濟的實力消極的方面也可以消除社會上競爭私利種種的惡德 
　　總而言之我們希望以這個銀行爲經濟解放的起點 
雜評二 
[禁止巫覡] （庸） 
　　巫覡假託鬼神爲人治病詐取財物致人生命於危險固極可惡然信任此巫覡者以迷信鬼神之故不惜以一己或家族之生命付諸無知男婦之手其愚實不可及治標之法固在厲行取締巫覡使若輩不敢以身嘗試而治本之法尤在開通民智灌輸常識社會迷信鬼神之錮習旣除則巫覡亦不禁而自絕矣 
　　淞滬警廳因地方人民之請而布告取締巫覡使各區果能認眞執行若輩或稍歛跡然此僅治標之法一旦禁令稍疏仍將營其舊日之生活未必改業尙望有地方之責者於通俗敎育銳意進行庶中下社會皆有常識巫覡無從售其伎倆自將絕跡也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談　沫　　　　　 
　　自由談三宇皆用當代名人字跡每星期調換一次今日係鄭讓予先生手書 
新談 
[土耳其實業譚（四）] [  雲舫]  
　　雲利亞產橄欖該果爲雪利亞之特產其樹遍雪利亞全部地高不過三千英尺者此樹無不茂以繁惟橄欖一物極難培植其樹非逾十年不能結實其結實尤茂者非待二十年以後不能　以故橄欖園中種植一事頗非易易第橄欖一經生長獲利至厚蓋實業中之最有用者也以橄欖果可榨爲油銷路極廣土人每用驢馬曳大圓石軋果碎之更以鐵槓懸石置果肉上以榨其油土人中亦間有用最新式之榨油機者惟不多覯此等榨油事業悉舉行於居民家中其家道稍康者家有榨油器一具 
　　每届夏末土人例有製酒之舉居民呼爲（殘酒）届期土人取大石剜爲石鉢以置葡萄園中男女相率摘其實纍纍然積簍盈筐者悉以傾諸石鉢内果肉之上覆以榨板老幼相與赤足踐其上以取其汁土人多視製酒爲一歲中之佳節每届葡萄成熟時鄉村左右之男女老少輒麕集葡萄園中爭相採果擇其尤佳者以爲釀酒之需以故土耳其各地產酒極豐有特產美酒爲世所樂飲又有釀葡萄爲露者味亦甘美土人稱爲（滴盃絲）ＩＨＢＡ 
　　土耳其礦產極富憶昔摩西氏告以色列居民曰此地之石與鐵無異小邱低阜中盡銅鐵也摩西言之絕非臆度之談無稽之論此必目擊其地之天然出產而爲斯語也曩昔俄托蠻帝國素以富厚名於世誠以天然物産如銅鐵鉛錫之屬取不盡而用不竭也今日土耳其之礦產猶昔日之富惜其於採礦製礦之道未甚改良是用太息耳前者美國某大學敎授稱土國之亞匈買登地方產紅銅極富然考其紅銅鑛中之混合泥土而爲土人所葉者約佔該鑛所出紅鋼百分之三十至五十此種浪葉之銅質近日仍藏鑛口各土阜中反觀土國每年進口之錮片代價不下一三九三○○○金土人取以製器皿或以供家居之用或以佐製修之品試察土人家中所列烹飪盥洗之具無一非紅銅所製蓋土人視他項銅器爲不雅觀雖貧寒之家亦不可用也所有銅屬器皿悉於小肆中製就之萊白蘭山旁之卑秃村專其業　鑄銅一事所成鐘鑪之屬多以運諸他方該村出產品不出乎鐵鑪石型範圍之外而所鑄各器泰半售諸各處廟宇朝夕受他人馨香拜禱抑亦該村之特色也逹馬斯格士與摩塞爾二古城素以細麻絲稱於世棉業亦極有名吾人至今稱花布爲逹馬斯格Ｄauahk洋紗爲摩絲林Musln者即本其名於二城由迪尼Ｔyre雪敦Sidon二城以染織著世所號爲（迪尼之紫）凸專以貢諸各國爲御衣該地所出之麻絲精細可愛古猶太人用以製幕屋泰撒斯Ｔapus城所製之由羊毛布名震於世昔者使徒保羅取以縫作帳篷者即此布也上所述各項實業至今猶存其爲世所共賞一如往昔此等紡織事　多於各小城鎭中見之織機簡樸異常泰半爲本地木工匠師所手製荷姆斯Ｈoms亞里坡白魯沙Brursn諸城皆仿織之地也棉花工塲一如西方各大機廠第不多覯惟間於雪里希亞平原中見之 
　　土人旣重紡織之業牧業業遂踵而興起土人多牧綿羊山羊以取絨毛養集繭以抽其絲以故土耳其紡織之業發逹極速大有一日千里之勢綜計土耳其特產不下二十五種而織品居三分之一一九一二年間土國所出織品代價不下六千萬元此種紡織品之生料悉爲本土出產土人中之從事於紡織者咸利用之 
雜錄 
[名人風流史（四）] [  瘦鵑]  
　　加利渡的（意大利大軍人）（下） 
　　將軍見其出入　雨中恐遭不測因命　入　庭夫人掉首曰否吾欲盡驅敵人違去而後己因死戰如故一次爲陸戰夫人踦桃花之馬從將軍後揮刀以勵士氣軍士中有陣亡者則立取其槍入陣以爲之代蓋梁紅玉桴鼓助戰之壯槪乃見之於海外矣某日大戰夫人戰尤力殺敵無算後忽爲敵軍二三十人所困則躍馬突圍而出狀如怒獅敵軍咸被靡疑爲神怪神少定始發槍殪其馬夫人遂被俘一夕夜深矣夫人潛起取一馬疾趨叢林深處敵人出迫已不及伏匿凡四日將起行入夜風雨交集　聞敵騎之聲近其伏處於是大駭亡命復逃以手引馬　渡一五百碼之河流河水方漲夷然弗顧卒得脫於敵騎之手流浪八畫夜停辛佇苦姑覓道歸義軍載美載呼投身入夫壻懷中矣 
　　夫人於軍中誕一子頗感困苦將軍嘗自述曰（吾愛妻臨蓐時吾軍方困甚餉糈告竭欲購一二衣被竟不可得所得者惟一手帕而已繼念母子勢難耐寒因自往塞得勃利那一行冀有所獲）將軍以馬過荒原歷數日夜時河水方泛濫岸地都 
　　没水及將軍馬首將軍不顧卒挾取衣被數事而歸母子遂無恙 
　　越數日復與敵戰戰弗利引兵而退敵人追甚急將軍挈夫人同奔入深山越荒原山石水潦時時礙足仍不敢少止將軍則以肩巾裏其愛子懷之胸次且奔且呼子名後卒脫險如是數載夫婦常馳突千軍萬馬中如理尋常家事一無所懾而鴛鴦同命情乃益篤已而戰平意大利得獨立而夫人精力都盡竟捐其生臨終展其纖手納之將軍手中眼波徐注似猶傳遞其芳心中無限之深情其意若曰吾身雖死吾愛君之情終不死也 
　　夫人旣殁將軍痛悼弗衰嘗述其臨終時狀曰（吾見其凝酥之面已呈死色中心乃大震急撫其脈則亦頓而弗動嗟夫嗟夫吾所寶愛之人今遂陳尸吾前矣千呼萬喚寂然不應吾心破碎痛極欲碎而吾之百戰餘生乃復陷於凄凉荒寂之境）後二十餘年將軍亦卒氣垂絕矣猶强振其聲呼夫人小字并告後人謂願與夫人同穴云（終） 
 
[拱北雄圖（全美總會後園之石柱石床）]  
　　新大陸美景二十二 
　　北美洲美利堅合全美洲二十一國爲一大團體ＴiePanAmericanUnicn其總會在美京如衆星之拱北會所建築甚壯麗右圖爲茂漪在同會後園池北實習野景速寫時所留映者[  一之　丙辰]  
小說 
[緹騎外史（三十八）] [  春醪譯]  
　　郡主曰爾乃以　語　吾　知之女流爾因右　耶曰然吾儕出死力以圖此尊　　如天神如　主並推衍此義使含　中無不　爾一嘘一笑即爲國家之法律並令爾巨富馨艶如夏日之臨午並吾儕身心之　一一爲爾所隸屬爾聞此亦自信耶郡主曰願今之初着何如曰爾圖日後之榮必沐片刻之苦此一星期間亦當茹苦忍受暫僦一虑與人間　隔郡主曰吾尙僨僨不察爾言中之隠伊文曰　聖彼得最卑　之一處並爲緹綺所封鐵耳郡主曰嗟乎吾或淪死伊文曰爾自信爲死即類眞死郡主曰爾固不能使九十萬人將護及我使不出此間集一大事耶曰否則吾儕非萬事戒飭决不輕動動者事無不成郡主曰則容吾思之勿息息迫我苦樂交侵急切中竟無自决之道伊文曰郡主爾幸勿吾爲罔人吾固非　吾中亦有無數國家之貴族同謀其事彼等游蹤所至内習哲學曠觀　宇乃悟自由之幸福非抨擊政治不足爲功郡主曰此尙足慰我容吾靜思二者均巨險之事當調劑衡平之獲其中道爾能容吾思若干時耶曰即此一小時間由爾自决或死或生沐後來之益郡主小思曰佳吾有從爾曰則爾必予吾據證文之於街道徐徐曰吾必尾之至其巢窟吾乃不知爲宵小所售郡主吾乃勿畏必永永懸吾掌握吾圖今夕之功耳言時自圍次出門初不爲厮養所　目總長大慰 
　　第二十七章 
　　外史氏曰吾今將轉筆之於拜排拜排固不愚騃如常僕此日奉郡主命赴法國縫紉之肆初不即往以片刻中餂取阿逹竟剌及阿逹之愛參贊亚參贊來謁郡主其事至怪拜排索取女郎之事自度曰參贊旣愛女郎安得復移情之於郡主此爲不能之事吾救女郎有先假手參贊耳英國公使此間至有權力吾一語者參贊必援手救女郎於是拜排出門竟不先之縫紉之肆繞道赴英國使館館前羣警圍繞見此俄服之婦流隠隠取次竟以爲宵小弋之至於署中署在俄國乃陳飾爲英國之式拜排縱覽竟忘其身爲人得等諸盜竊久久警士扶之上階拜排始曰吾來謁此間參贊哈利戈登叟爵耳甬道中之侍役固英人英人觀此俄婦狀至怪突而信口道參贊之名尤駭出人意顧參贊之客不能不爲援引則且行且語曰何以參贊習此俄媪並斥媪曰爾俟此或參贊無暇不及而爾拜排受詔則竚立無敢凌抗而初來扶之上階之警士復至扶之下階至於園中花砌之側警士行速况仆拜排之於積雪拜排無傷則一躍立起方起而參贊已至厚之曰爾受傷耶野人逞力初不衷禮拜排立應曰爵爺吾乃不傷參贊曰彼等何以挾爾曰吾至此求見一人警士擬吾語不倫始來斥我時侍立之警士尙憤憤曰此媪性劣吾儕人人知之拜排則笑曰寃哉吾來即求謁爵爺吾爲奥而加郡主之厮養參贊聆郡主名頗似不樂曰爾乃傭郡主家中曰然今有要事奉白乞屏諸人俾作密語於是參贊呵斥羣侍曰蠢才各歸爾岡位衆侍聞言立退且行且斥拜排似藐屑其人不之加理拜排見諸人盡行參贊尙温假之曰今爾可滋言無恐拜排曰爾當樂救一同國之人曰然特爾爲郡主之傭人何能涉及吾事拜排曰吾來奉白特爲郡主賓客之事郡主遇客初不以禮直淪其人爲厮養郡主初無他事特銜女郎之美以美斯妬妬則陷之而無恤參贊聞此曰嗟夫女郎何名拜排曰女郎愛爾夢寐間至呼爵爺之名字示其情誼夫女郎無骨肉之情愛一家邦之男子靡日不思則男子固不宜拯之耶參贊曰爾速道其名拜排曰爵爺胡尙不自悟吾語密司阿此時倐有一同宫之人爲俄國之年少趨就參贊雙手抱持之曰戈登爾乃在此邇來佳耶參贊尙不及耳女郎之名則大憤請少年曰阿克司請假借片刻俾吾盡其語阿克司初不之釋抱持之曰老朋友吾乃不能釋爾 
[自由談之自由談] [  不冷]  
　　北梅南雪李雪芳全滬其廣告有曾有北梅南雪兩芬芳之詠然則伶人亦分南北矣但南北之伶人則相得而不相妬以視南北之軍人政客賢矣 
 
 
 

Page 15

 
 
   
 
 

Page 16

 
 
   
 
