# 1886 - 224 - 4904794

 

Page 1

 
 
[招集股份石印佩文韻府吿白] [  點石齋主人代啓]  
　　本齊囊有縮本佩文韻府一書久經見賞藝林不脛而走惟當时初次舉行未臻盡善行數旣橫字跡過小機覽容費目力本齊良用歉然茲特　　　爲重印行數改橫爲直字跡放小爲大煞費苦心校覈不差累黍足供老眼繙閱定卜無花不但較前本爲見優抑亦為他家所不逮是眞毫　　　　　 
矣現擬本月卽日爲始集股印成每股計洋十六元正願搭股份者先惠洋四元本齊卽付股票一紙樣本一張定於明年正月底出書憑股票找付　十二元向本齊取書一部此籍係用上等連泗帋分釘六十册釘工精雅邁倫藏以巾箱加以暗鎖是書一出吾知騒壇珍賞當必紙貴洛陽倘不附股　 
份待明年出書後購求每部擬價洋三十元正刻下本齋代晉記爲集股起見分外克已願海内文人幸毋錯郤一時翰墨因緣是所馨祝如出書後　樣本不符儘可向晉記以及本齋齒及再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣人時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現已竣工每都分訂十二本約月秒出書價洋五元五角法馬路南申昌書坊與外埠申昌發售皆可購取統　 
售格外公道 
[招請文人修字吿白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時辭　設遇有事可暫吿假惟不得擅自带歸倩人頂替致有損壞彼此推諉等事准於卽日開修尙望不吝指教爲幸修字處分設在輔仁里第五條　　該處有人承接卽請逕往可也 
[論華官相騐命案]  
　　凡爲中西交涉之案中外官或未免心存畛域往往華官則左袒華人西官則左袒西人此雖失之一偏然猶日顧全本國人民亦人情之常無足深怪者也乃有明明華人受西人之凌虐憤無可洩以至於效屈子之自投汨羅報經華官相騐竟云别無傷痕欲作投水自盡備案而西官反爲不平之鳴阻止棺殮發封此其事不亦大可異乎以是知公道之自在人心固不以中西而殊特心有所私者則不覺自外於公道耳營友所述某田在營口爲某西人司庖積工資數月未付婉轉向西人支取忽觸其怒起而肆毆直至遍體鳞傷仍復分文不給逐而出之甲投訴於英領事諭令往索辛資如再不給當　訊理想其時英領事亦必親見甲之狼狽情形有足令人生憫者故使之再往索取如再不給當爲訊理盖斯時而遽爲傳訊或者恐長刁風故必有此一折初不料甲之赡小於豆不敢再櫻其鋒而又不能一再申訴竟以進退維谷遂萌短見甘心以六尺之驅等鴻毛於一擲也迨乙補甲之缺亦以兎死狐悲不願在彼服役辭職而去此則何害於該西人而復飽嘗老拳以是見該西人之暴戻恣睢誠有出於情理之外者丙之代乙倩人作禀控諸領事殊有俠氣不得以事不干已而非之也領事旣知甲之自盡又接閲乙丙禀詞不禁髪爲之指誰謂西官之中無正直公明之員也乎但事必經華官斷理故仍令其控諸中國衙門乃華官於旣接禀詞撈獲甲之屍身親詣相騐則以爲並無傷痕欲以投水自盡備案完結然則不特甲之寃無從申雪卽乙丙兩人亦將斥爲事不干已或更坐以誣報之罪覆盆之下尙有天曰也哉幸而英領事骨鯁性成守正不阿遽起而阻止盖棺華官不敢定案或者俟屍親到後尙有可以伸寃之處否則該西人任意逞凶動輒肆毆視華人之性命爲兒戱而事情敗露証佐顯然仍得以逍遥於事外尙復成何世界此一事也得之營友函述其實在情形未經目擊不敢據以爲信然就事論事則華官之咎實難辭矣謂其爲省事計乎則死者含寃生者漏網父母斯民之謂何而顧忍出此謂其畏懼西人乎則以華人之性命献媚於一無賴凶橫之西人殊屬無謂况領事官尙且秉公察理並未嘗偏袒西人則又何妨澈底根究以成信讞而乃欲以　頇了事不亦奇乎最奇者則相騐之下謂爲並無傷痕夫某甲之死由於愤不能洩其憤之由在於被該西人毆撃遍體鳞傷然則受傷之日與投水自盡之日相去當不甚遠卽日傷非致命或在皮膚而不至損動筋骨然相騐之時豈有遍體並無一毫傷痕之理夫相屍一事國家定制何等鄭重洗冤錄一書言之極詳審之極愼其傷之爲生前爲死後鑿鑿可証爲内傷爲外傷歴歴無悞仵作照此檢騐絲毫不爽官又離座親騐以視仵作所言信否如此其詳且愼也而何以某中之屍其生前遍體鳞傷死後竟杳無形跡也此則尤大可怪者矣嘗顴近來各處命案苟其死者並無至親或雖有而一無勢力則雖明明被毆身死而詣騐之下往往指爲發痧或指爲服毒身死竊嘗疑之以爲地方官審出一起命案則官聲必然大起何以甘　 
爲此糊途了事而必不與死者伸寃或有知之者日蓋由於地方官之不肯傷陰徳而救生不救死之説誤之也余日救　 
生不救死生者固感恩當爲賢父母供長生祿位而死者則飲恨九泉安知其不爲厲卽死者之家屬沈寃莫白安知不圖報復并遷怒於糊突之官長而潛施暗箭並爲詛咒之事恐不但傷陰徳而且罹陰讉豈有巍然南面者而竟慮不及此吾則以爲所謂恐傷陰德者尙屬掩飾之詞其寔則地方有一命案如必欲認眞究辦則申詳批解一切費用殊爲不　 
貲此等費用無從貼補必須由地方官自解慳囊彼爲地方官者又安肯因爲民伸寃之故而慨然自分其鶴俸則多一事不如少一事不顧其事之曲直寃之輕重苟可以箝制之使就此了結則何樂如之以是而命案相屍凡屬屍親無力　 
者類多報爲無傷此實省事惜費之妙法而不知其墮行於冥冥之中者爲不少也或又日臨塲報爲無傷雖日彌縫尙　　 
屬直捷近日州縣中有騐時不塡屍格而徐待裝點布置然後塡人者又有凶手多日未捉者此又出乎例而超乎律彼　　　　　　 
但求無事者猶其優焉者也鳴呼華官不自愛華民而反令西官有愛我華民之譽詎不大可愧哉詎不大可哀哉 
[武童閙事]  
　　甯波西人致書文匯報舘云台州將舉行歲試各武童先期聚集府城習練騎射某日適當廟憂演戱有大家閨秀二人結隊往觀武童蜂擁向前攫其簪珥閨秀懼奔回家中訴明情節其兄惡其輕出閨門自取侮辱遂正顔斥之秀閨旣受驚惶人懷羞愧因相約呑服烟膏而死又一日武童向某舖購物混用銅洋鋪中人婉言向換不料武童竟大怒將鋪中各物撃毁一空井擾及數家刻雖控諸公庭然官亦無能清理云夫應試以求名也乃未及成名已先滋事反諸應試之初心不誠自相矛盾歟雖然彼讀書談道之文童猶且藉考試爲護符無端向人滋閙則彼武童　　 
又何足責哉 
 
 

Page 2

 
 
[靜師行期]  
　　本月十六日午刻新任蘇撫崧振師邀請衛靜瀾中丞李顯之方伯筵宴水陸並陳簪裾畢集懽談暢飲其樂無涯衛中丞訂子二十一日啓節赴杭三竺六橋蜺旌戻止福星一路又當移照于西湖烟柳間矣 
[金閶談萃]  
　　臬署獄中收禁盗犯一名須待首犯就擒質明定讞是以數更寒暑尙未明正典刑日前該犯以不耐拘攣在獄滋閙司獄胡君禀知臬憲調禁府監詎該犯仍拍凳敲臺日夜騒擾因復輪寄長元吳三縣獄中而該犯遇事生風終不懾伏臬憲以典守　咎無可諉詳請將胡君撤任另委蔡二尹署理是缺云○距吳江八十里野雞壩地方農人某甲年老無子膝下祇一女兒奥匪擾亂時會撫異鄉小孩爲螟蛉迫　 
長卽以女妻之後甲夫婦相繼云亡螟蛉子勤儉操持家頗充裕詎女固楊花水性見傭人某乙頗白晳濳與之　螟蛉子初不之知久之稍稍聞風因將傭人辭去本年五月十七夜女乘夫睡熟密約乙至席捲一空螟蛉子覺後追尋毫無蹤影繼於水邊見女遺下鳳舃一雙棉衣一襲疑爲投水自盡倩人打撈杳不可得亦已付之無可如何矣事隔數日女與傭復來竊取箱籠中衣飾及新絲米榖事遂敗露經螟蛉子嗚保報官震澤縣畢明府訪獲乙弟某丙訊得乙本姓沈幼時寄養具家後因具姓清貧仍歸本姓十七夜約同兩兄雇舟至野雞壩搬運服物并拐得主人之婦　　 
同逸無蹤云云明府得供立拘乙兄研訊其長兄情急呑服烟膏而死被次兄移屍於具姓門前意圖訛詐經人調處棺殮掩埋而姦婦姦夫則仍消息全無不能逮案螟蛉子遂據情禀請蘇州府提案嚴辫云○中元令節某憲瀛眷欲覽虎邱勝景因預雇燈船一艘檥櫂閶門外另坐小舟而往以便過船行至水關各船皆爭先恐後擁擠喧譁致小舟與吳江署火食船相碰篙師各恃勇力口角互毆灜眷跟丁某中出而止之驀被吳江船上人拽去飽以老拳并聲言帶至署中請官懲辦灜眷令飛櫂前追追至來遠橋始及卽傅該處地保將吳江船鎖住然後舁跟丁歸則已身受　 
重傷矣隨禀知某憲發縣究懲適吳縣陳明府政體違和不能親騐遂於十六日委某二尹騐明跟丁胸背等處有拳脚傷四處俱現靑紅色因一面延醫調治一面提集吳江庖人及舟子等四名押候重辦○蘇城焑舘自經譚序初升憲嚴禁以來雖不能盡絶根株然已不似從前之明目張胆間有一二公然開設者皆特各衙差役朋比爲奸互相呼應巡員以投鼠忌器無可如何今春朱竹石廉訪護理臬篆禁令重甲稍知自愛之流不敢以身試法近則若輩伺𨻶乘間先以一燈兩盞微露端倪不旬日間竟有租房貸屋公然開張者現在元妙顴閶門等處熱閙地方各烟舘皆裝飾一新仿照昔年欵式呑雲吐霧不下十數家想在上者聞之當必盡法懲治也 
[奥東錄要]  
　　海疆氛起丁壯之投効奥中者不可以數計撤防後無衣無食難免四出爲非甚致嘯聚萑苻肆無忌憚可道禀明制府在河南海幢寺設局遺散諭令游勇等赴局報名俟集有百人卽送到彬州由地方官按名加給银一兩四錢作爲歸家之計業由營務處出示明白曉諭遴派補用通判符君翕前南雄州同知會君紀　補用守備秦君金照率領練軍兩營赴海幢寺繟壓各員均於初六日進局○西門外帶河　　 
基娼寮賭館密比如林前經六憲示禁遂卽匿跡銷聲邇來匪徒無以爲生胆敢故違禁令於初五日重理舊業保甲局委員率同地保兵丁親往驅逐匪徒逞强抗拒聲勢洶洶委員自知力不能支據情通禀各大憲張制軍聞報赫然震怒立筋臬憲于廉訪中恊王副戎親率練兵二營馳往查辦并發令箭數枝諭以如敢抗違卽行就地正法匪徒知難逞志始鳥獸散廉訪卽將各賭館查明派兵駐守并責成耆老交出各匪懲辦聞省中迭獲巨盗皆供認在帶河基窩頓大憲欲淸盜源故不肯稍爲姑息云○初八日有營哨二人各持洋槍一枝至帶河基福和押店押洋十元店夥却之營哨卽大肆咆哮將槍擲入櫃内偪令付洋店夥惡其兇橫鳴鑼集衆立將該營哨拿住解交西關汛官汛官轉解統領丁錦堂游戎想游戎紀律素嚴定能照例懲治也○武童縣試仍未定期聞因南番兩邑皆以案牘紛繁未遑兼顧故也○初三晚有盜匪二十餘人各持軍械擁入南海某鄉落李姓家行却鄉人畏其兇狠不敢攔阻俟其出門始鳴鑼呼救翌日赴縣報案張明府親往勘騐飭捕緝兇 
[榕鄉凉影]  
　　城守左軍兵丁鄭連招幼時以薙髪爲生與友王某相友善盟之以車笠筮之以金蘭相狎相優不拘形跡王妻唐氏妖艷絶倫素有夏姫之行私與鄭通已九年矣後王病故鄭遂鵲巢鳩占居之不疑移居水部闊堤街以冀掩人耳目法越事起市景淸寥鄭無以爲生遂託林朋朋等將王妻醮諸唐　鄉林干干爲室得錢七千文立有婚書指印惟揑寫本夫姓張以爲異日逃回控吿地步蟾圓三度王妻果逃回省垣至去春始被干干之堂弟查知擒之回里鄭忿不能平僞造婚書以奸拐重情控諸官署前任縣庭訊之餘洞燭其隱惟因王妻未經到条案尙暫懸現李大令新攝閩縣篆鄭復呈催冀圖翻案大令委林桐臣司馬提訊王妻上堂質對口若懸河司馬見係半老徐娘妖淫實甚卽飭掌顂四十下以儆刁頑及提干干鹵莽村夫不解將情瀝訴司馬鑒其愚贛將鄭嚴加申斥押候褫革名粮再行究辦鄭始惶恐實招司馬復提王妻甲　 
飭一番又掌顂二十下王妻堅稱願歸林家不敢逃逸識者咸頌司馬判斷之明○總督口蘭馨館軒楹淸雅酒饌精良座客常盈利市三倍一日有張永寳等四五人入座結紅友緣拇戰聲喧陶然醉矣計需錢一千五百三十文不給分毫昆昂然大踏步出酒保王姓跟往索取行至東牙巷張等大怒扭王至巷尾竟以老拳當洒資致王遍體鱗傷左脚被石擲破血湧如泉鄉隣聞喊出援張等始呼嘯散去事後王赴縣請騐色尊訊問一番諭令回家醫治靜候簽差緝兇 
[鷺鳥雜聞]  
　　厦門每於中元節家家設宴户户迎神謂之普度勝會衙門中則僱班演戲體面人家亦必僱傀儡布袋等戱以恣顴聽之娛此數日中各戱班應接不暇而稍有勢力者則出調單往往有此處演唱未终卽被調往他處者故俗有七月普度戲時刻不能定之語奸胥猾吏卽借此以賺錢聞有某局家丁預出謂單百十張調取各小班鋪户以一年中祇有一日勝會未肯聽其調去各以一百數百文給之某家丁因此獲利甚多○厦門人家喜用火油燈從未聞有失事者初八晚南門内某店前搭臺唱戱紅氍一曲顴者如雲正在萬目縱眺時梁上所懸火油燈因繩斷墜下恰在一婦頭上火燄飛騰衣服盡著一時不及撲救遂將此婦燒死亦何慘歟○初八日安記土棧前有二人行而行頗具斯文模様相謂日近日洋藥局巡丁緝私甚嚴然如我二人夾帶私土伊亦不敢搜檢其時適有巡丁在旁聞其語果疑爲帶私土者竟上前搜其身畔二人謂我不帶私爾何人敢來搜我耶巡丁倚仗局勢將二人扭打解至局中局中司事擬送總局究辦幸有解事者謂讀書人不可侮慢勸令局中將巡丁斥革爲二人謝罪其事始寢卽此一端已足見巡丁之兇橫矣○海鏡輪舟灣泊厦門裝運碍瓦至澎湖起築砲臺業於初九日出口 
[潯陽秋景]  
　　初一日起十五日止城内外設盂蘭會者共有數百處而以招商局嶺南會館兩處最爲熱閙道塲中羽葆彩旗風前飄曳　 
珠纓翠絡月下光明又用纸紥成地獄變相令見者毛髮都悚末一夕點河燈焚冥鏹光照數里計所費已不貲矣○南關外之甘棠湖近接市廛遠涵山色萬重樓閣倒影中流誠江州之名勝也邇者溽暑已退凉風襲人一時冶游者爭泛瓜皮小艇向緑楊深處覓醉招凉紅牙低按玉笛橫吹此時此景幾疑廣寒宫不在天上也直至珠斗闌干銀河淸淺夜游士女始緩緩歸來彼風塵鞅掌者安能領此樂耶○江水自月初起又漲三尺許現在江湖之水合成一片未知秋汛有碍否也 
[虹橋秋色]  
　　揚州賢良街某店夥某甲賦性謹飭家惟一寡嫂上月抱病臥牀甲回家理湯藥累日無惰容或有疑甲爲陳平一流人者　　　 
嫂聞之令甲作速回店以免瓜李之嫌甲唯唯隨卽襆被出門靜中細思忿與愧并因此成疾抑鬱經旬一日同店人入臥室見甲床上血跡模糊 
 
 

Page 3

 
 
問之不答蓋已潜於夜分自宫矣店中人欋延醫治之近始痊愈○磚街狀元巷内李某妻女咸備工於外空房靜掩酷熱難堪因移榻庭心當門而臥淸風徐至悠然夢入華胥有胠箧者從鋪下蛇行入室將所有席捲一空迫李驚覺早已追緝無踨懊喪萬端放聲痛哭李素精易牙術半生心血至此而盡付東流又無力具呈報案吁可憫哉○舊城某氏婦遇人不淑鬱鬱終年每當秋月明時春花放後惟效馮小靑之憐卿憐我對影吁嗟薄命紅顔亦可惜已月初歸甯泣懇纂胞兄日吾久欲遁入室門懴除孽障今已與某比邱尼言定收作門徒　披剃時須有主有爲之執刀兄能爲吾一舉手否兄聞之大駭日比事汝夫未知何得妄動竭力阻止開道再三氏默默歸房至晚不出視之已呑烟僵斃當卽報信夫家夫本無賴聞信反洶洶然向母家索人恐不免有一番口舌也○十二日下午有甲乙兩孩偕至虹橋河内洗澡載沉載浮自鳴得意移時甲孩登岸而乙孩仍伏水底呼之不應甲孩入水覘之則已淹斃矣大驚飛報其家由孩父母雇人打撈收殮當撈獲時孩之兩手緊插河底是處水不甚深而　 
遽罹斯厄豈實有水鬼討替投生耶 
[駁船撞覆]  
　　昨日有一駁船滿裝洋布駛至大橋下船觸橋柱洞穿一穴隨卽沈下時貨主在船急喚旁人將貨撈起然已濡染淋漓矣其船則經篙工拖至河沿大約須設法修理云 
[吿示照錄]  
　　總辦浦西虹橋厘卡江蘇卽補縣正堂蔣爲剴切　禁事照得軍與之際需餉孔殷不得已而有抽厘助餉之舉承平後各處恊餉尙繁近又加以海防庫項支絀仍不得不借資商力凡爾商販盡屬食毛踐土宜如何仰體時艱竭誠輸納乃逢卡報騐　奉完捐者固不乏人而趨避繞漏勾串弊混者亦事所不免至於各處航船以及信局划船道必是經弊尤叢出往往有月規節規等名目勾串司巡從中弊混大爲匣捐之蠧近年奉上憲嚴飭整頓此風稍戢然恐日久玩生自宜隨時防維以杜其斬本委前辦斯差數易寒暑本年六月又奉督辦松滬總局　 
憲札飭調辦以來一切悉由舊章力矢愼勤期毋苛漏除督飭司巡照章稽收外合行出示諭禁爲此示仰商販人等知悉自示之後爾等船貨過　　 
卡均須從實投報聴候查騐核實捐收切勿繞漏自干究罰尤不得再有餽送月規節規等項名目勾串司巡妄冀弊混倘有前情一經查出與受　 
同懲决不稍從寛貸愼勿以身嘗試至悔噬臍懍遵特示 
[廳尊瓜代]  
　　本埠松海防廳劉筱舫司馬因病禀請長假奉藩憲另委劉司馬署理云云已登前報昨日新任劉司馬由蘇起程今日諒可抵滬廳署書役齊至新閘恭迎聞擇定明日吉時接篆視事云 
[細故凶毆]  
　　張阿妹偕妻林氏投縣訴稱小的家住法華鎭附近昨日鄰人沈阿狗之眷屬無端將妻子凶毆受傷請騐當經帮審委員李司馬升堂請問張稱家中向有石磢鋪作水橋以便臨流洗濯昨日沈任意搬去妻子向論卽被喝打受傷林氏供亦相同司馬騐得該氏受傷屬實諭令妥爲醫治候提沈等到案訊供核奪 
[縣訊竊案]  
　　王金富金生洪福等三人在鄉竊得棉花赴英租界求售被獲解案經蔡太守訊供送縣各情已登前報前日縣署帮審委員李司馬提案研訊金富金生認竊求恩洪福供稱小的係江北人向在眞如鎭浴堂爲夥與金富等素昧平生日前來滬尋人中途相値伊等囑　 
我帮同挑負許以到滬售去分給錢文實非通同行竊司馬以洪福卽未同黨亦不應貪小分肥遂着各笞四十板押候查明核辦○張芬有竊取凉鞋八十二雙寄存虹口周桃桃舊貨店破案後蔡太守飭往弔贓已少二十雙因將桃桃解案一併送縣請懲以上各情已列前報前日縣中帮　 
審委員李司馬訊得實情判令各笞六十板仍還押所 
[犯人解府]  
　　盜冒鹽捕案内之李文明蕭仁寳等五犯解府發回訊實還禁等情均已列諸前報前日廉許少尉復將該五犯提案順供昨遂批差押懈赴郡 
[斥革頑差]  
　　本月初有江北人孫萬興訴稱妻女被徐正才誘藏某甲處欲向領歸遭徐覇阻蔡太守飭差張吉提徐及甲勒交孫之妻女至十三口下午孫恊同差夥金榮提徐解案太守命押候提甲集訊差夥將徐帶至茶肆當有徐友馬某到來閒談及差夥　　甲之下落徐言　　　 
容往探問盖夥以有馬友在諒不遠颺遂允之詎徐一去不復來差夥因將馬收押後徐至孫家問首辱罵孫以在押之人如何可以出外　尋差夥詢問差夥言語支吾孫亦不向深究前晚太守升堂孫投案叩請庭訊太守謂徐雖拘押現尙人証未齊爾須靜候孫稱小的尙有説不出之言太守謂有情儘可直訴爲何説不出孫稱在押者非徐實已被人掉換太守大怒飭差立帶其人至案問究竟爾是何人答稱姓馬事不干已误被　 
拘拿孫稱馬乃徐之表兄太守問差夥金榮何敢換人代押金稱當日向徐問甲下落徐言出外探問一去不來是以將馬押起太守問馬何時被押答稱十六日太守查得該差解徐係十三日何以竟張冠李戴作此弊端隨喝笞二百板攆逐出衙不准各差用以爲夥正役張吉是否知情雖未得知然用夥不愼咎亦難辭立卽斥革不許復充張叩頭求免太守不准馬當堂開釋孫因患病送棲流公所俟改差提人究辦　 
[兇手送縣]  
　　山東人王三設攤售麫包爲業日前有天津人沈谷生因借洋不遂驀將其臂砍傷巡捕見之解送公堂請訊蔡太守判令　 
將沈發捕房管押三月以儆兇頑前夜王偕夥毛三收攤而返行至入仙橋突被人持刀亂砍致二人受傷多處鮮血淋漓臥地哀號不能起立遲之又久由同鄉人舁送歸家昨晨送至英公堂請騐王毛同稱兇手係沈之親家趙二曾老沈與趙曾皆著名混混太守察得二人頭顱頸項肩胛手足皆受刀傷飭値日差移請上海縣騐傷提辦 
[英界公堂瑣案]  
　　前有秦朱氏訴稱小婦人被嚴少雲等將女兒阿南賣在朱寳仙家爲娼蔡太守准詞飭提嚴等卽將氏女領出一面　　 
向該氏説明赶緊擇良婚配不再爲娼該氏允之昨遺抱吿求銷太守着覔妥保具嗣後不蹈前撤切結始准銷案○劉維忠訴稱職員　仁記洋行控欠地租銀兩案内先後四期繳過銀一千二百兩今再繳票銀三百兩共已繳到銀一千五百兩蔡太守卽將票銀交佩副領事轉给仁記洋行具領○包探王阿二禀稱西人惠而次將衣服交洗衣人盛照生衣袋内遺有金戒指一枚被盛質洋三元西人知之投報捕房捕頭派小的拘盛起贓今特送案惠而次申訴前因盛供金戒指係西人自已遺忘現已還去佩副領事謂西人旣有遺忘之物理合交還豈容質洋圖呑請辦以儆蔡太守判盛管押十四天○十一號華捕禀稱昨見王阿三醉後闖入公家花園拘案請判王供並未酒醉實係避雨蔡太守將王開釋○顧寳初訴稱失去鞋襪褲報由捕房緝獲人贓送案請辦竊犯王雲堂認竊求恩蔡太守判管押七天以儆贓交顔領○捕頭稱有數家馬房擅將馬糞傾倒路旁開單呈請傅訊蔡太守飭卽傅到陳阿雲王阿九戴定全羅阿三王秀生等各人商之佩副領事判各罰洋三元尙有二人木到飭包探補傅究罰包探禀稱内有一人從前畜馬一匹後經賣去現在西商處爲馬夫無從傅案太守頷之 
[上海文報局内恊賑公所接山東嚴佑翁來電]  
　　各公所霖到省後適范縣濮州飛禀求援上游直隷開州東明河南滑縣等處灒口范　 
縣圍城丈餘水勢黑夜而來其慘可知此時往救乃是救急奈妙手空空南中能允定四五萬金霖向朗帥籌墊飛援范縣行止乞電復霖十九 
[疉义字韻四律贈黄幼娟詞史]  
　　身似浮萍逐浪斜無心學種故侯瓜生成南國相思豆誰是西天稱意花翡翠簾前人似玉芭蕉窗裏月籠紗杜郎俊賞從今始欲賦閒情手自义畫樓東畔曙星斜酒渴偏宜剖緑瓜解意爲連理樹含羞頻看合歡花鴛鴦舊夢尋靑瑣晰蝪新 
 
 

Page 4

 
 
痕掩絳紗祗爲睡餘無氣力懶將雲髩綰雙义病榻維摩夢影斜學仙難得棗如瓜誰從貝闕偷靈藥願侍瑤臺掃落花薄恨漫捐班女扇前身曾浣越溪紗閒來愛把金錢數爲喚雛奴取畫义江城雨細又風斜僂指芳時已及瓜瑤圃有心栽恨草金鈴無計護名花暫携翠管脩眉譜怕　 
見紅氷漬臂紗鈿誓　盟今已矣夜深猶自卜靈义[  蘭月樓主偶成]  
[葉君愼齋以書助賑偶見其字喜而賦此]  
　　揮毫快睹米家書紙上精神羡煥如字跡飛翔騰虎鳳筆鋒超逸訂蟲魚羞將並世相爭炫偶爲災黎助轉輸舉竟因緣從翰墨雅人深致集簪裾[  澹定室主人未是草]  
[江督轅門抄]  
　　七月初二日准補陽湖縣金士準謝飭知辭赴蘇○初三日正任阜寗縣蘇超才禀辭赴淸江見漕憲○初四日鹽知事錢紹勛起服回省○初五發江蘇試用從九夏樹校由京來到省○初六日新授湖南鹽法道普津到見由京來卽辭○初七日直隸委用知府徐建寅天津來裏謝奉札委襄辦機器局差睢寗縣典史費開先禀到謝委○初八日同知程文鑫禀知服闋回省○初九日同知陳家熊缷大勝關釐捐回到靖江釐捐差藩轅牌示海門廳訓導缺以訓導邊汝幹　理○初十日江南製造局試造　雷事務候選道潘露到見請假赴貴州卽辭○十一日通判梁榮錫銷六合釐捐差到大勝關厘捐差巡襝陰毓衡禀知奉委海防捐輸隨局差○十二日縣丞李宗涵禀知換寗差委縣丞徐樹森禀到由臺灣回並奉臺灣撫憲劉奏保開復降調○十三日辦灣頭厘捐同知徐炳倬由局來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[皖垣官報]  
　　藩轅牌示懷遠縣主簿檄飭試用從九陶崇章前往署理阜陽縣缺經本司會詳以現署廬江縣劉承祖調署廬江縣缺經本司會詳以候補縣彭廷弼署理繁昌縣缺委候補縣蕭仁丙署理 
[邗江官報]  
　　七月初十日王鹺尹豫委丁溪閘差鄭鹺尹維淦委孔涵差十一日韓鹺尹壽奉保甲局憲委九段保甲十二日朱分轉雲稱由京回銷解餉差分發經歴林壬分發知事陳致遠均浙江人禀到經知大巡共二十員均委押運北鹽差 
[廣東官報]  
　　藩轅牌示南雄州缺委候補府唐滋樹電白縣缺委試用同知孫鑄香山縣缺委現署三水縣張文翰三水縣缺委新甯縣何福海新會縣缺委現署歸善縣包永昌四會縣缺委候補同知沈鴻壽歸善縣缺委現署陽山縣鄭敦善仁化縣缺委大挑知縣黃楨廣筋縣缺委試用縣社承洙信宜縣缺委候補縣王鴻治從化縣缺委卽用縣邵謙和陵水縣缺委試用縣唐汝霖新安縣缺委候補縣聶大昇均署理 
[舉報入祀鄉賢祠稿]  
　　何樸園主政文綺廣東南海縣人品純學粹名滿鄉閭合邑紳士追慕遺型呈請該學教官禀懇大憲題准入祀鄉賢祠以光祀典而崇碩彦兹將禀稿錄左光緒十二年六月廣州府儒學爲舉報入祀鄉賢祠事現據内閣中書　寳銓等呈稱竊維顯微闡　 
幽古聖王首重崇儒之典砥節礪行鄉先生原有祀社之條兹郡人已故兵部主事何文綺生而岐嶷長更徇齋初居庠序藉著文名繼薦賢書愽通經術洎乎禮闈獲選兵署分司方期巨浪以舒鱗竟慕平林而歛翮於是賦餘長笛馬帪宏開駕比方舟龍門競羡經義治事胡安定之規條國　 
老民宗周尙書之丰采羣仰泰山北斗依然霽月光風况復孝思則詩廢蓼莪友愛則集編花萼輟饌而餉寡姊推財以讓諸昆人稱三武無致誚乎蜂腰世守一經善貽謀於燕翼當夫鯨波沸浪蟻穴潰隄樵山之麓盡作波臣桑園之圍幾成澤國故主事誦塞瓠之歌爲發棠之請方梁石洫經營鮑昱之渠枝板分崖修築崔楷之堰臧文仲之吿糴麟筆特書東方朔之發粟龍門褒美若乃儉如晏仲親黨　歎賙饑潔若澹臺官府不聞偶至謂井田之制雖變而國賦額有常供學校之教雖明而里黨情宜共睦故捐輸完課比閭不見催科籌筆型方悍族曾無啓　義倉設而凶荒有備祖嘗置而禴祀益虔凡義問之蜚英悉素懹之騰茂允足楷模後學冠冕人倫者已辛丑之年島夷不順地奪虎牢之險城支獸角之危而主事義氣凌雲忠忱矢日作三城之士氣聨五管之鄉圑陳雲所壓益壯軍聲炬火不燃遂潛敵燄旣而賛普請盟甘松許市人方慶海疆之無事彼以爲世運之方屯游楊立雪則朂以治世之遠猷贾服談經則質以救時之古訓及乎紅巾𤌙毒黑齒跳梁然後歎索靖之先知惜東山之不出此則劉琨慷慨能樹勛名杜甫流離不忘君國者也紳等居聨桑梓　共枌榆或欽東漢之經神或爇南豐之香瓣訪伊川之後嗣已梓遗書慕靖節 
之高風不忘雅操當聖主右文之日宜邀懋錫乎絲綸俾熙朝栯品之儒庶得光陪乎俎豆當經南海縣紳廖廷相等備造事實册结並刷印自著四書講義課餘彚鈔各書呈學牒縣由縣加結轉詳請題在案理合開列各事蹟出具切結呈請轉詳請題入祀府學鄉賢祠以光祀典實爲徳便 
[閩俗媚神]  
　　語云南人信神北人信鬼閩俗則胥鬼神而兼信之毎年秋夏之交到處迎賽温張劉史趙五帝會盖卽瘟神也會中綵舟擡阁繖扇笙歌鬥麗爭奇窮極奢侈至出海日薦以毛血多　十餘担呼日福桶有人挾綵舟呐喊而行迅疾如飛作划駛狀直抵江濵付諸一炬旁人見之輒走避俗謂偶爾冲撞必　陰罰故也若連江縣之小城鄉則俗尙較異年例製船一艘中奉文武狀元神放乎中流任其所往呼爲太　 
平船偶駐某處則鄉民以爲吉祥爭先供奉排日設盛席雇名優簧暖笙淸花香酒暖直待其船他往始可收塲本届船至林浦復折而至馬江停留不去鄉父老聞知咸往焚香絡繹於道一時丁歌甲舞翠繞珠圍履舃纷來盡情献媚復捐貲請神駕巡遊以驅災疫至上月十九晚會中人尤格外興高采烈燭龍萬道宛如天際長虹舉國若狂徹夜不息船政署前學堂洋樓俯瞰通衢自上俯觀莫不瞭如指掌是日藝童咸徙倚其上評紅品緑得意自鳴詎樂極生悲轟然一聲危樓塌下藝童六七輩墮地重傷中有趙仕猷者胸前綻裂最覺可危裴星使聞之立節醫士敷調不知能否無恙書此以見迎神賽會時肇禍端愚夫媚神誠何益哉 
[吟香尊兄大人花甲大慶詩以賀之]  
　　卅年縞紵舊交情夙仰華宗鹿洞名鶴立早經壓儕輩鳳毛轉瞬振前程延齡酒合菖浦晋惜福盤惟苜蓿盛最是口碑聽道路人人佛頌萬家生[  硯鋤陸増壽拜稿]  
[高陽臺讀論康烈婦殉夫事賦此誌感]  
　　明月難圓好花易謝茫茫恨海誰塡琴瑟初調那堪夫病纏綿焚香刲臂難瘳疾早安排身殉黃泉霎時閴玉碎珠沈卒遂軀捐從來滬上繁華地乃獨存彼美貞烈雙全鶯酪偷呑竟教了却塵綠從容慷慨誰能及好教人相敬相憐喜如今名播人間千古流傅○前調書善化蔣氏殉烈事後恨海難塡情天莫補從來命薄紅顔早失椿闈偏教又痛堂萱此生多少傷心事到如今珠淚難乾更何堪夫命不辰月缺花殘籲剜臂療君疾歎彼蒼不佑永訣塵寰絶粒捐軀頓教冷珮沈環從容就義心何烈卜他年旌典遙頒想芳魂碧落黄泉兩處含歡○南浦望月有感搔首問嫦娥嘆人生底事離多會促幾日悶難排紗窗外偏又曕光如玉　分鏡破花前　 
月下成孤獨寂寞黄昏閒坐處早又添愁成斛予於四月賦悼亡明月將圓妝臺夢斷凄凉孤館能不慯懹今生都爲情癡每重題往事淚珠　 
盈掬今夜月重圓凝眸處都是傷心驚目衷懐難訴那堪腸似回波曲恨海茫茫塡不滿枉冩愁懐盈幅三山聽香讀畫室主江梅蓀求是草 
[上海三馬路與昌絲棧陳竹坪經募山東賑捐七月十七日第三百六十六次淸單]  
　　如臯同仁氏續募水木淸華之館洋六元平漢顴洋四元文逹子沙逢吉各洋三元墨稼堂懌黔氏松貞堂槐德堂至誠堂吳法殷廷瑞氏各洋二元生陽氏玉潔居永記莊移元用明芸圃福壽氏沙鳳藻沙鳳彩邵逹齋德順堂餘慶堂槐陰堂瑞珠堂白萬奎賈克昌　琛氏各洋一元養積堂錢八百文百歲堂錢六百文吳信堂冬玉堂葆善堂留餘堂乾乾居士吳嘉淦樂耕堂蔡桂餘各錢四百文種善堂無名氏芝鶴堂百尺樓純陽子各錢三百文　 
張錢氏無名氏孫春暉堂朱葦之劉步春無名氏卜心壼吳敬元有懐堂高標翁愛蓮堂思母堂何吉齋李錦城敬信堂朱賛廷徐煥卿東臯灌園子丁六兒姚張氏孫福生慧明堂周祥芝回春堂各錢二百文以上六十六户共來洋五十六元由本埠永保棧交來○蘇州潘伯武洋一元又募潘子綱洋五元欲訥齋洋一元德馨室一琴書屋各洋五角武記祿宜剛記潘揚庭襄臣各洋四角無名氏錢五百文無名氏錢三百文藝蘭子塵譚軒無名氏無名氏倚劍山人無名比無名氏無名氏各錢二百文問津主人惜陰居士聽松主人無名氏各錢一百文以上廿四户共來洋十二元錢六百四十文○蘇州吳廷謨洋四元○杭省源愼號經募沈萬順洋二元力不足洋一元二户共來洋三元○蘇州鄭義大沈俊卿翁經募林　　 
慰賓錢一千一百文怡怡晝屋錢六百文張耀光香記各錢二百文王荷香錢一百文以上五户共洋二元○無錫麗成號經募華子英李雲軒俞敦行各洋一元莘志伊高隨山姜芝　 
亭各錢五百文朱莪仙鮑鏡齋各錢二百五十無名氏錢二百文以上九户共洋五元○石門灣王芳菱翁經募譚氏錢五百文見行錢四百文極貧子姚氏各錢三百文姚載瘠張氏　 
孫朗甫各錢二百文嚴雲記錢一百九十文無名氏錢一百八十文周榮安堂周倬記載歌仲雲樵王香園吳春泉姚廷記佐朝各錢一百文以上十七户共洋三元○以上均係塔册　 
○鎖成榖祝前江西鹽法道吳筠軒顴察壽禮移賑洋八元寳古齋洋三元不書名洋一元吳名源病愈完愿錢三百文○安徽李同泰洋五元○本日共收英洋一百另二元大錢九　 
百四十文合併聲明 
[上海六馬路仁濟善堂經收各善士樂助施醫給藥第一批淸單]  
　　陳渭求子病愈助洋一百元陶學仁求子病愈助洋三十元羅敬仁堂求保合家平安助洋廿元以上三　　 
户由絲業會舘交來鄭孝乾助洋一百元朱紹立助洋廿元同德堂助洋十元郭以増求病愈助洋十元朱李氏朱愛福合助洋十元心愿氏西山居士錢善女三户各助洋十元譚光　 
熙求外祖母病愈助洋十元陳冠釗求母病愈助洋十元李茂華求女病愈徐潤芝求妻病愈二户各助洋十元渤海隠名氏經募三十一户助洋十四元九角又銅洋一元卓雨田求三子維病愈助洋八元程潤生趙信女求病愈各助洋五元王承記助洋五元施錦和求病愈曹祥雲求女四寳病愈楊純夫求子病愈三户各助洋四元黃菊泉助洋三元六角無名氏助洋三元慕　廬助洋二元五角汪鶴田無名氏王蘭堦無名氏蕭載卿莊杏泉臥月軒七户各助洋二元簾隠病愈完願洋二元隠名氏悞收進銅洋二元隠名氏葛士棟二户各　 
助洋一元錢靑甫病愈完願助洋一元周恆來吳秋曕無名氏三户各助洋一元無名氏助銅洋一元高善士助虚對開一個愿作洋四角○以上四十四户共收洋四百五十一元五　 
角銅洋四元○附啓者本堂今年施醫給藥敝同人因念貧病無力診治公議拔早一月四月初一日開診早經登報奉聞四鄉貧病峰擁而來就診者自早至晚求給藥者紛紛經費浩繁勢難支持承何碧山大善士創辦一文願藥捐四出勸募第一期共收到各善士樂助藥捐洋一百四十四元六角錢二百七十千零二百三十八共藥合洋三百九十元功德無量淸軍另登報章現下情形核計給藥每月扯算三百元左右目前四個月而論除收過兩共捐洋核尙少洋四百元何碧翁每期到堂目覩貧苦堪憐心願如能樂助善士源源而來擬囑敝堂諸同人長年接辦下去因敝堂經費支絀不能不代爲叩求能如何碧翁之心願一文願并各善士樂助下來貪病幸甚敝堂亦幸甚 
 
 
