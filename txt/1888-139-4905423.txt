# 1888 - 139 - 4905423

 

Page 1

 
 
[一百五十一號畫報出售] [  點石齋啟]  
　　勾闌中人迎新送舊閱人既多釀成奇毒染之者發爲惡瘡卽諺所稱水果客人也不謂醫毒之手卽出于釀毒之人臺北金桂嫂者十年前名妓也秋娘老去車馬門稀乃舍妓而行醫專治一如風流症候人謂其見多識廣宜手手到病除繪爲圖准於拾六日出售前後仍附漫游淞隱兩圖說○再是月廿六日起新增風筝誤繪圖傳奇不加分文特此預佈 
[招售掣經室續經解股票啟] [  點石齋主人謹曰]  
　　經解彚刻首推通志堂體例可謂善矣然所采多宋元儒先之說時好不尚焉及學海堂行世而士知實學直可爼豆漢儒衣被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學爲宗凡稍入宗儒論說者概從割愛廣徵秘籍力闡幽光采成書至百七十餘種之多樍卷牘凡千四百有奇又復甄綜加精條流不雜博而有要富而有倫東海九京可作　徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵　或家藏稿本珍秘殊甚未經鉛槧博學通材欲覩其書甚於飢渴或知其名而未見其本或懸百金於市搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷牘又悉其價之甚廉本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諒早在諸公洞鑒之中無俟贅言特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌 
[安分說]  
　　古吳思存子前日過余齋頭清談娓娓欿然謂余曰僕偶讀西青散記見内有三語頗切中僕之病其言曰妄議論謂之薄自炫飾謂之驕懷憤激謂之躁僕嘗靜中自返薄之病尚易戒但愼吾言而已驕之病不易藥矣而縱觀當世勝我者多遜我者少則此心本不應有卽偶爾有之一念及已之短處與人之長處自不覺驕心悉化雖不易而猶易也惟憤激之一症最不易除子亦有以教我乎余揖而進之曰善哉子可謂好學深思者哉古人云開卷有益不過以博聞强識爲益焉耳子乃欲身體而力行之誠不媿賢者子孫矣子謂此三病之戒除薄易於驕驕易於躁子有自知之明當必自信有素若以余觀之則殊不然輕薄之輩信口雌黄當其摇唇鼓舌安不自覺其爲薄而滔滔者天下皆是又孰從而薄之此其病之傳染已廣除之正不易易驕之一字中於人之心人人無不欲自以爲雄無論爲利爲名求其能自卑而尊人者天下鮮矣此其病根之深入者拔之亦殊棘手惟躁之一字尚易戒除盖讀易至君子思不出其位一言而此心已可平矣子不觀夫戲乎前晚曾偕夢畹生種榆山人寄鷗主人同至天仙茶園觀新劇卽所謂一本萬利也者其初出塲也皆奉教於財神而錫福於積善之家固無所用其爭也俄而錢與銀各分黨兩不相讓而出之於爭此卽憤激之所生也爭之不已則錢有錢之黨銀有銀之黨各樹其黨各求其助而因憤之得洩也則生驕因激而生毒也則成薄於是因一端而三端備焉銀與錢類也鬥則自傷其類而不復顧并求助於匪我族類因其憤而以言激之遂助之以鬥幾致盡戕其類夫銀者錢之本也本撥則枝　於錢何利焉而錢乃以此爲快躁之爲害不亦大乎引戯雖專以燈彩烟火見長而其命意所在則亦與簡兮之詩相似其爲輕世肆志則一也凡插科打諢之處無非清夜鐘聲當頭捧喝雖爲劉四之駡人而人亦不之恨盖其示警者切也故觀此戲者咸嘖嘖於燈彩之新奇排塲之富麗音調之諧婉聲容之新豔而吾獨靜觀其節目默會其神情而不覺爲之拍案者再擊節者三蓋知作者懷憤激也已久特借此以一發之耳思存子曰然則此戲之作三者咸有之其肆口駡盡天下守錢虜則薄也其恃富貴以上人則驕也借此以一發其憤激則躁也子何取焉余曰使人人明知其爲薄斯遠乎薄之害矣使人人明知其爲驕斯絶於驕之途矣使人人明知其爲躁斯有所懲警而不相犯矣以是爲戲可以玩世可以警世卽無不可以傳世吾於此戯深有會也且子言三者之中有難易不同子則不得其握要持原之道焉耳若得其原則薄者可至於厚驕者可至於謙躁者可至於靜且因躁去而驕亦除因驕去而薄亦除三者循環無端來則俱來去則俱去無所謂難無所謂易也子盍圖之思存子曰以子所見證吾所知則三者之病其爲無所軒輊則誠然矣欲去其病度惟有一一戒除或分其次第因其先後乃足以逐漸消除若謂持原握要一去而無不去則實無策以處此余曰安分二字卽持原握要之道人各有分苦於不自知耳知己之所長亦必知已之所短欲炫己之長卽不得不揭人之短此薄之病所由生也既揭人之短自必炫己之長此又驕之病所由起也揭人之短而人偏有以傲我所長炫己之長而己反有時示人以短短不能掩長不能著而於是憤激之心懷之日久而躁之病緣是而成先時尚有一隙之明足以自鏡至久之則并此一隙而昧之所見無非人之短處所言又無非己之長處而愈憤愈激欲求與玩世不恭之伶人相似而亦不得詎不大可嘅哉伶人之爲此輕世肆志彼固自知其爲戲也則仍安乎伶人之分也文人學士而顧蹈此三者之病則直自忘其爲文人學士卽伶人之所謂戯者而認爲眞矣詎不大可笑哉子輿氏有言君子所性雖大行不加焉雖窮居不損焉分定故也天下之人苟能人人各循其分則卽所謂素富貴行乎富貴素貧賤行乎貧賤素患難行乎患難素夷狄行乎夷狄無入而不自得又何病之不去也歟 
[鐵路述聞]  
　　由津至通建造鐵路早有所聞前日有洋人由河東沿丈量地地叚想此說非盡子虚也 
[金磚到通]  
　　解京金磚例由蘇州府責成照磨承造運至上海由海運滬局分派沙船陸續運津押碍委員先期到通催令通永道所轄金磚廠書役僱船赴津迎運存廠候驗今届上用孔急電催蘇撫轉飭押磚委員文别駕由沙船先解金磚五千餘塊又派何大令由輪船解運金磚一千五百餘塊均於三月下旬到津李傅相轉飭天津道改僱官剝星夜兼程運通工部堂官亦派司官來通會同通永道許觀察隨到隨騐於四月初三日前後運到入廠不日運京以應急工 
[禾城火警]  
　　十二晚初更時嘉興北門外塘灣街東市許泰隆桐汕行失火鳴鉦報警嘉興府宗太守等先後馳到惟秀水縣朱邑尊赴省未回故不到塲其時尚早起水亦便各坊洋水龍竭力灌救得以撲滅計燒燬門面三個前 
 
 

Page 2

 
 
後五進約屋三十餘間宗太守等俟火熄後始各回署不料二鼓後餘燼復然警鑼又出近坊水龍復往施救而熄人口並無損傷也 
[津沽瑣記]  
　　北洋大臣李傅相節赴旅順及大連灣威海衛各防所查騐船塢砲臺一切工程初六日午後傅相乘坐兵輪返大沽口當卽傳電至津文武印委各員當赴招商局恭迎親兵護衛練軍各營亦至紫竹林站隊約計當夜或初七晨騶從當可入津矣○北洋現定新章沿海各砲臺每逢初二十六兩日操演打靶自十二點鐘起至四點鐘止臺上高掛紅旗以作標誌俾華洋各船隻一律週知云○東南兩面城墻作踐不堪更有日就城頭晒暄糞穢者以致行人皆掩鼻而過附近居民刺於鼻棘於心亦每每釀成癘疫前經示禁現在日久玩生活穢依然如故鎭憲吳崙峯軍門札飭城守營不時巡閱如有前項情事除將該犯拿送地方官懲辦外並將兵丁責革刻已示諭飭遵矣 
[文宗回省]  
　　江西學政梁湘南文宗按臨九江科試於初七日考竣本應接試饒州府因值封翁壽誕卽於初七日午後起節晉省舞綵承歡飛觴宴客洵天倫之樂事爲宦海之美談也 
[獅吼駭聞]  
　　九江九華門内有某甲年三十左右學閉門以種菜類抱甕之忘機老輔數弓春韮秋菘足供生計前年娶婦於江北婦身體魁梧性情悍妬甲因愛生畏遂爲積威所懾不敢少攖其鋒前日甲作狎邪遊機事不密爲婦所知遽以手扼其吭氣不絶者如縷旋復捽於地而痛毆之並欲斷其下體以絶禍根致甲裹衣寸寸破裂甲乃大呼救命鄰人出爲排解甲始乘間兎脫數日不敢歸後挽戚串負荆門外婦咒駡良久方許甲執爨灶下觀者無不掩口胡盧甲旣不能大振乾綱令行閨閫又不能循規蹈矩博妒婦之歡眞齊景公所謂旣不能令又不受命者也獅子一吼三日耳聾世間有馬季常之懼而效杜牧之之行者可以爲戒 
[穗垣紀事]  
　　粤垣東北門外山深林密時有野獸出没其間近來鄕人所畜之犬豕喪失甚多知爲獸所噬一日糾衆持械入山搜求先向空谷中放鎗示威卽有妻虎應聲而出咆哮一聲林木皆震各人心胆俱碎莫之敢攖回村以告於人猶覺色變安得有馮婦其人者爲地方除斯患哉○某甲以小本營生家有子女數人食指繁多所入不敷所出由是債臺百級層累益上甲自念負欠已多此生斷無安樂之日不如死之爲妙遂于前夜吞服洋烟自盡迨夜深毒發人始知覺而已無從施救矣窮通有命豈人力所能爭甲以性命爲殉此之謂不逹觀○南海石灣鄕陳其家本素豐一鄕之中推爲巨擘前夜突被盜黨數人明火執仗破門直入搜括一空始長颺而去事後鳴鑼喊捕盜已渺無蹤跡矣近來盜賊滋多刼案失出彼豐于財者當何如加意防範哉○珠江某花舫前夜有一妓女失足墜入河中當經人下水打撈黑夜之中無從辨認迨次日其屍浮於鴨墪關上聞該妓色藝頗好名噪一時前曾有客欲爲脫籍因鴇母索價過昻事遂未成妓不甘久溷風塵故有意投水也一縷芳魂沈淪苦海斷腸人遠傷心事多有情人於此當有不堪回首者○源昌街瑞和棧前日來有鄕人六十餘名緝捕營委員李大令見其形跡可疑似係被拐來者當向該棧查詢并提鄕人囘營訊問據稱自願出洋與該棧無涉大令仍恐有不盡不實之處移交南海縣查明分别辦理○廣雅書院由城内某匠承造訂以三年之内不得稍有傾圯前日不知何故忽然倒塌一座制軍聞之以該匠偷減工料除罰令賠修外并飭縣將匠枷責以示懲儆○拐賣人口就地正法例禁何等森嚴然利之所在玩法者多拐賣之風仍不少息前日某兵輪出巡洋面緝獲拐匪船一艘船内數十人皆係鄕僻愚民不知不識者當卽押解來省交愛育善堂暫行收養妥送回籍○應元書院山長何小宋制軍已歸道山所遺講席聞張香帥擬聘現主講羊城書院之廖澤群太史廷相掌教按太史係陳蘭甫先生之高弟學問淵博操守廉正素爲多士所欽仰遞遺羊城講席擬聘易蘭池主政學清云 
[韮畦命案]  
　　天津訪事人云楊柳青爲城西一大村落地分河南河北夏屋雲連河南則除茅檐外半係縱横阡陌有王俊者年約五旬家在河南問雨課晴手胼足胝距家里許種韭數十畦畦間結斗大窩鋪每夜蝟縮其中以防盜竊本月初六日值郡縣城隍神賽會初十日又係村中白塔寺開廟之期田隣甲乙兩人料理進香初四夜未到窩鋪王踽踽凉凉夜飯後荷破羊裘一襲仍宿田間忽被不知姓名人刃傷額顱肩膀各一處翌晨經人知悉王已喑不能言枕邊血跡淋漓敝裘幾於浸透家屬舁回未及醫治延至黄昏時斃命報知該村汛弁究詰屍親知否兇手及有無仇宼屍親謂平日既乏雔讐人現在又無響不敢妄攀以致無辜受累王子不數齡而又農家者流深恐一經報騐徒費資財汛弁又恐干考成多一事不如少一事遂商議匿不報縣私自殮埋是夜有某丙者相離不遠是處亦被賊兩人持棒作當頭之喝額角墳起如瘤被乘間搶去一絮襖云 
[吳宫花草]  
　　蘇省天氣自立夏後和煖非常卽紈扇輕衫猶覺汗流浹背初十晚風狂如吼寒氣逼人至次日卽御重棉尚嫌寒冷說者謂天時不正居家者稍一不謹遂致疾病攝生者所宜愼也○蘇藩憲諭飭府縣查禁烟寮己登前報兹差除烟館而外尚有妓賭兩項最爲害人陷阱亦將次第嚴禁當道又以婦女入館吃茶男女混雜敗俗傷風莫此爲甚亦一律查禁日前蘇茶肆有雛姬妖婢雜座品茗爲蘇總捕王司馬所見飭差驅逐以後若敢再蹈故轍定將該茶館重懲未始非轉移風俗之善政也○蘇城護龍街怡園爲顧子山觀察所創建亭臺花木曲折幽深步步引人入勝每值春秋佳日士女如雲近來天氣清和牡丹放後芍藥齊開游人結伴看花日以數十百計三五少年不免蹈輕浮習氣每見深閨弱質綉闐名姝評頭品足肆其諧謔以是近日更形熱閙耳 
[圜法近聞]  
　　各直省鼓鑄制錢解入部庫此已疉經列報兹聞金陵本年頭批新錢現由大憲委金大令涵續解三萬串附招商局船裝至天津再行運京解部騐收聞此次所鑄之錢銅色光亮字亦明白而式樣又頗堅厚較以前所鑄者更勝并聞今春蘇杭兩局屢以重值向金陵招募工匠格外認眞督鑄從此以錢換銀購銅開鑄周而復始道若循環將見滿市青蚨可與乾嘉時制錢同爲闤闔間所寳貴矣 
[得遂孝思]  
　　前任潮州府朱少愚觀察在任五年餘惠政及民潮人無不交口稱頌而觀察以老親年登大耋急欲回籍以遂烏私之愛遂决計告終養奉親言返日前已抵滬境小作勾留遄回嘉興原籍從引萊衣舞綵膝下承歡一堂怡怡其樂無極不禁爲觀察欣羡深之 
[橋工已竣]  
　　龍華鎭相近百步橋爲西南各鎭往來之要道前年夏間僱工重造迄今已及二載今擇於十九日落成并於兩堍添造士地祠以便行人憩息虹影凌波馬蹄踏月履道坦坦行人之幸也 
[曉諭鋪戸]  
　　上海縣裴邑尊禀請道憲設立工程局所有清道一局亦併歸工程局辦理因城廂内外街道崎嶇業已飭匠分段鋪平惟念經費浩繁設法在垃圾捐内量爲加增俾充修路經費兹因十六鋪内有鋪戸不肯遵諭加增邑尊于昨日發貼告示詳細勸導略謂本縣莅任以來總以興利除弊爲念何獨於垃圾捐一事勸令加增蓋千萬人行走之路必須集千萬人之力方能衆擎易舉一俟道路平坦工程告竣再行量爲停減云云是盖於加捐之中仍寓體恤之意也 
[示禁械鬥]  
　　前浦東陳家巷地方有吳如林與周四海等持械凶鬥由該圖董捆送到縣經裴邑尊嚴懲在案昨日發出告示禁止械鬥略謂鄕民卽有不平之事自應告地保各董秉公理處萬一理處不妥自當來案禀控本縣自能判明曲直何得逞一朝之忿釀成不測殊足爲地方之害自示之後各宜安分營生毋許仍蹈前轍如再有前項情事定必從嚴懲辦俾儆刁風而安良懦 
 
 

Page 3

 
 
[芳魂竟逝]  
　　四馬路大與里對面四百四十六號門牌仁義興小京廣洋貨鋪主某甲早歲喪父賴母撫養成人因無兄弟姊妹其母鍾愛特甚年約二十餘訂某姓女爲妻於去年成婚結褵以來琴瑟不甚調和終日在外作牧猪奴戲又有尋花問柳之闢囊中資罄則取家中衣物以供花消其母無如之何春妻因此鬱鬱奩底枕邊暗中灑淚而已今年以來甲又將妻不時打駡妻念無以自容遂於前晚吞阿芙蓉膏至半夜毒發施救不及隨卽斃命妻父在南翔布店生理妻母及妻弟在南市開鮮肉店昨晨聞信奔至甲家先在大門口見下叩頭進門撫屍大慟在後妻族親戚先後赶到時甲逃避在外經人尋到形同木偶母族以人死不能復生吵閙亦屬無益令甲從豐棺殮母亦首肯祇貪嫖賭之歡不顧倡隨之樂卒至鏡破釵分家室蕩散叔寳眞全無心肝者 
[妓死報縣]  
　　昨日午後有英租界廿五保二圖副地保葉二投縣報稱蓬萊園弄王巧姐花烟館内有揚州妓女李銀寳忽於昨晚因病身死值日差入内禀明裴邑尊着候核示 
[撈屍會騐]  
　　丐鬥案内據原告尖頭麻子李福投太倉州控蔡慶金寳老四等將郭有泰卽二毛砍斃屍身割分八塊云云已見前報本月初九日郭屍在新陽縣境白獺港内被網船戸撈獲報經新陽縣移請莫直刺會騐該尸胸前有八寸闊四寸長之毆傷痕並無刃傷痕跡且係全屍上身穿元色布密門鈕扣窄袖小袄下體穿元色布馬褲一足穿襪一足赤騐明後直刺以李所控不寳立飭郭之結義兄弟具結棺殮領去掩埋屍妻劉氏及李因郭屍無刃傷痕跡相騐時並不到塲逕赴蘇省上控云 
[縣案併錄]  
　　前報馬茂林控文生楊錫九恃强掉換田地一案於前日覆訊馬楊各訴前情經中陸正良地保楊月堂同稱韋容和尚已蒙飭傳到案叩求質訊韋容具詞呈案稱僧人前在法華觀音寺梵修所有田地一事均由住持僧經理僧人未知底細惟　楊姓已在寺後田内賣去賁地一方邑尊謂賣買田産均須完稅過戸查閱兩造所呈均係白契馬鄕愚無知情尚可原楊係庠生何以糊塗若此本應懲辦今姑從寛着地保中証理處明白再行禀覆○拐犯吳靜安經裴邑遵訊責枷號前日帶案發落吳稱小的懲責後業已知悔嗣後自當安分營生邑尊着發自新所候備文遞回華亭原籍○前報巡差張景因查私被關快船戸奚茂松毆傷一案邑尊禀明道憲後卽出堂單飭提行兇人到案訊辦 
[英界公堂瑣案]  
　　前報包探江阿三拘獲粤人李阿七并搜出銀洋鈔票一案昨又覆訊包探申訴前情并稱前日解李到案後茶坊中有人問我賭塲管帳之李阿七如何科罪可見李係賭徒無疑李阿七堅不承認姚愛生供南匯縣人現在虹口張永興柴糞行爲夥前天出外僱船路遇孩子持竹碰撞口角之下被西捕拘案黎阿星供粤人年十六歲並未犯賭現在洋行習業太守問黎姚二人是否江阿三拘案答稱黎姚是八號西捕拘來李又稱我有銀洋三十元鈔票五十元存在捕房爲質我曾出外太守隨飭黎姚交保俟下禮拜一傳西捕到堂再訊○包探顧阿六稱二月間開土行之顧晉仙報被鮑子仁誑去大土三隻掉換假土并有假印花今在老閘北首拘獲近來時有假造匯豐銀行票在外使用有人見鮑王賭塲賭錢身畔摸出假票十餘紙在賭塲混用洋十元者一紙今有假票式樣呈閱顧晉仙供據鮑來言謝公館要買土三隻核明價銀囑送往收銀故遣出店梁阿新送士及抵其處内有婦女鮑收土入内言緩日付銀梁不允將土交還帶回拆看知係假土印花亦假再至該處房已空閉爲此報捕今得緝獲請爲追究鮑供龍華相近曹家橋之金莊囑我代購此土價未收得可以根追該包探又稱據鮑言誑此土後轉賣與金金知伊騙來故不付價蔡太守謂可見騙來之貨亦受人欺將鮑子仁押候將印花移至新關騐明眞僞冉行核辦假土假票存堂○三百十七號華捕稱昨見賣糖之李金生手持鐵板亂擊囑令輕些伊欲毆我爲此送案李供安徽人賣糖餬口須敲響以便人知詎被華捕拘拿毆打難道租界地方窮人不能謀食耶賈副領事間供請蔡太守究明華捕究竟有無毆人情事太守然之問捕頭知華捕毆人乎答稱該捕帶李來時另有傳話之捕並未言及毆捕事容再傳該捕質訊俄而該捕投案稱據三百十七號華捕言李不聽指揮反作行凶勢爲此拘來且李稱該捕欲毆伊並未言已被毆打我將兩造情形告知捕頭太守又問李有傷否答稱拳打無傷痕我在捕房說明遭毆然我不知西語是否照此告巡捕頭我不知道太守謂既無傷痕彼此訴毆均無憑據隨將李金生開釋給還糖担嗣後須遵巡捕指揮免致饒舌又諭該捕如遇小本營生之人不知規矩當善爲開道不得任意毆人○八十一號華捕補馬車夫李德正駕車至十字街頭碰倒老婦陳郁氏現在醫院不能投質將李先行送案蔡太守命李交保俟受傷之婦人到案再行質訊○華捕稱江陳氏到老虎灶買開水潑傷孩子吳雙和現送醫院今將該氏送案該氏供我到老虎灶買開水見有一孩子持銅釣俄而該孫之鍓至爭取銅釣以致碰翻我桶潑傷伊頭面蔡太守隨飭該氏交保俟孩投案再訊○前報張蔡氏同夫張茂茂控隣人顧徐氏放火一節昨又覆訊副捕頭禀同麥捕頭往勘情形卽使張蔡氏家有人用扶梯亦可塞此油褲不知究竟如何張蔡氏同夫張茂茂同供我家不能自塞明明顧徐氏家拆洞塞過來顧徐氏供我家並無西式褲且我與兒子出外看戯確係挾怨誣指蔡太守商之賈副領事俟親往勘明再訊○工部局收捐西人同華捕龔雲生稱至小烟館收取烟燈捐洋二元不付反遭許多人毆打致左頰受傷當時拉住烟客王桂金今特送案王桂金供磨剪刀餬口與開烟館者從不相識並無帮同毆捕之事我住小寳增所開之客寓内不知何故被拀賈副領事謂既因烟館抗捐起見何不拘開烟館之人蔡太守隨飭王桂金暫退俟下禮拜一傳同開烟館之人再訊○華捕稱昨見施良標從大橋投河尋死雇吳茂松朱寳明二人下水撈起送仁濟醫院由黄醫生暫借衣服與穿吞藥水後回到捕房吵閙不堪卽用手拷今特送案吳茂松朱寳明同訴打撈情事施良標供南京人年四十五歲向在某營當蓬頭蔡太守飭將施良標派差送歸營中并賞給吳朱二人洋一元華捕又稱須還醫院之衣太守隨飭另給衣褲與穿以便歸還○水巡捕稱今晨招商局之宜昌輪船進口停泊桑阿壽之杉板船違章爭先攬客拘案請罰船已扣留蔡太守判罰桑阿壽洋一元俟繳洋還船 
[法捕房瑣事]  
　　老北門外大街金陵醫生許某之孫年甫十二齡出外不歸謂湖北人李世泰之子誘去業已兩登報端而永興街某姓之子年甫十歲亦出外不歸曾到捕房具報據云三子同在一塾故許孫不見後塾師卽卽别學生倘如遇見卽行通知或卽鳴捕失兒之家除廣貼招紙外又僱人四處找尋詎料三兒結成伴侣當日遨遊於城中南市晚間住客寓中日用無資卽脫衣服付資至前日傍晚在新開河橋左近被人尋見一併送入捕房備捕頭以三兒中惟李子年已十五歲釁由伊起故將李子暫押以便解案兩兒分别交家中人領去○邇日天氣頗熱碼頭扛夫人等均已赤身作工前日金利源碼頭上有人掃煤扛夫某甲不許伊掃其人不知何意手持洋刀一把乘扛夫不備向身上戳來扛夫將左手搪住而手下已被劃傷痛極倒地經同伴將掃煤人拘住送入捕房暫押扛夫送仁濟醫院○前日午後五點餘鐘法馬路吉祥街口西首有野鷄馬車自西而東馬夫方揚鞭疾馳有一五十餘歲之人躑躅而行見有車來正思奔避突被馬車撞倒車輪在肩際擦過業已受傷經巡捕將馬車拉住受傷人雇東洋車一併送入捕房捕頭着華捕將受傷人送仁濟醫院據云骨巳碾傷當留醫院醫治馬夫兩人一人交保一人暫押 
[上海陳家木橋電報總局豫皖賑所接任畹香先生皖北來函]  
　　杏蓀竹　少欽蕃甫心如詠南蓮珊綏之仁兄諸善長大人閣下三月二十八日由省局轉解到二月十九二十九日兩批賑欵一萬五千兩並二十九日公函正在泐復次日又由電局遞到三月十五日惠書侍悉貴局又續撥一萬兩太乙丹四千五百服祇聆之下益見諸君子仁能勸善誼篤救災故能使遠邇輸捐源源不絶下風欽感殆莫能名此間春賑已 
 
 

Page 4

 
 
一律告竣以工代賑之處尚在經營其餘沿河凡當水衝緊要工程有已經完竣者亦有未經完竣者推添造船筏一事爲水來時救濟要具去冬卽經通飭沿河各屬勸民量力自置無如災荒之後民力拮據鮮能遵辦現擬於四五月前添造大小划船二百隻以備届時緩急之用此外有未盡事宜亦當次第綢繆兾爲萬一之備幸春來天時尚順高處麥田午收可望豐稔糧價與正二月間相等地方民情亦均安靜堪以告慰惟弟因昨臘勘災日遇風雪飽受風寒當時以素體尚健不甚在意詎返穎卽患腰酸日甚一日迨二月下旬尻骨患疽晝夜痛楚眠食俱廢祗以時方多患任事未終仍不得不力疾支撐近承六帥由省派醫前來連日診治尚爲得手但未知能速爲收功否浩翁聞不日可來嶼翁須俟振翁到豫乃能交替來此想尊處亦必有信也肅復敬請善安伏希均鑒不具[  愚小弟任蘭生頓首四月初一日]  
[董君愚生川中知名士以畫稱於世足跡半天下近來滬上寓聚興客棧介李君雲舫枉顧且贈以手繪花卉翎毛兩幅拜登之下爲賦此 
[詞以鳴謝卽請拍正]  
　　花也清鳥也清看若生香聽有聲春風何處生畫有情人有情愧克無才可報瓊蕪詞君試聽高昌寒食生倚聲 
[五十自述用小樓主人韻]  
　　半生徒喚奈何天滄每曾經幾十年願負烏私方寸結鬢添白髮數莖鮮知非尚愧人如玉求富深愁士執鞭光大門楣兒輩事新詩預此寫花箋○庭前椿樹琼垂隂聊慰他鄕遊子心杖履代勞羣季悴箕裘屬望後昆深一身幾爲江湖絆兩鬢難禁霜雪侵知命年華今已届猶然擇木等良禽[  芄卿田徵膏甫稿]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　江安督糧道馬植軒觀察於上月二十五日由江寗來浦旋於二十七日遄回○新任甘肅凉州鎭閃展臣鎭軍於上月二十六日由姑蘇秉節而來翌日卽取道西行○候補知州朱直牧雲生候補同知王刺史維國採買河南賑米數百艘連檣上駛上月二十七八日先行過浦並不句留○調補大河衛守備阮守戎秉瓚於上月十三日接印○内閣中書許興文於十六日自浦入都○漕標中營副將松副戎華於本月初一日接印候補閘官朱煒奉漕憲委小北門稽查差○候補叅將李叅戎勝奉漕憲委北岸草大王廟圩門稽查差 
[書潤助賑]  
　　徐君澍亭以海昌名士作滬瀆寓公書擅鍾王功深磨鐵災憐豫皖術乏點金願憑翰點之因緣藉拯黔黎之飢溺現擬潤格减半取資助賑以二百件爲限計對聯七十副屏幅三十條紈摺扇一百件諸君子欲求墨妙者幸速賜教以襄善事誠一舉兩得也兹將潤格列後堂幅四尺二元五尺三元六尺四元八尺六元横幅同屏幅每條减半琴條每幀七角楹聯三尺五角四尺七角五尺一元六尺元半八尺二元紈摺扇五角秋扇加半雙行及女扇泥金均加倍手卷册頁匾額壽屏另議本埠七日取件遠處半月寄回信資自給潤金書件寄交英大馬路鴻寳齋可也上海陳家木橋電報總局賑所代啓 
[烟臺登禹王頂上蓬萊閣次龔藹人方伯原韻錄請夢畹問梅寄萍瘦竹正和]  
　　買田招隱約羊求薙棘披荆闢一邱四面樓臺開畫本幾時觴詠集名流海雲擁日天初曉閣上看日出水氣蒸寒境易秋僕本不嫌雙屐瘁泥鴻爪印又勾留朋儕小住亦前因梗泛萍飄事果眞高詠新詩驚海若笑澆濁酒祭田神且尋石上三生印頻撲胸中千斛塵回首又教增感慨多情意氣可憐身星斗高捫揖衆仙此身疑到廣寒天松聲鼓盪生蘋末帆影蒼茫出樹顚節鉞名臣來此日李傅相從威海衞閱兵折至烟臺小矩於此簪纓高會憶當年豪情逸既消難盡獨有憑欄轉愴然分香何日到蓬萊槖筆依人燕雀猜不解趨時非俊傑偶傷失勢卽塵埃南轉北轍來眞賞萍海花天毐異才　謝雕染巢燕子痴心還望蹇脩來謂王紫詮老夫子[  梁溪瘦鶴詞人草]  
[戊子春暮重遊申浦]  
　　一庭花柳謂誰催爲有嘉賓綺席開紅粉多情今更好青樓無恙我重來鶯謌已覺新翻樣蝶夢因憑舊主猜靜夜不堪回首憶雨窗還要細敲推○贈意中人風風雨雨苦難休幸有謌聲滿唱酬十指尖如春後筍隻眉清似水凌秋才高細柳卿無敵話到尋花我欲愁猶憶昨宵同一醉燈紅酒綠訴從頭[  金陀後裔未定草]  
[申園卽事爲沈桂玲花多福詞史作]  
　　春思猶如許問誰家罘罳臺榭鞦韆庭宇兠過荼䕷花影外生怕池塘飛絮又驚起流鶯閒語只有游絲差解事曳殘紅襯遍重臺履鐘聲晚漫延佇衣香鬢影人何處最消魂天颼環佩滿樓花雨肈慑輕羅歌扇底小綴珠蘭一縷是碧玉搔頭分與半臂紗紋籠不得倩銀屏三面留香住歸去也幾愁緒調寄金縷曲[  四月八日大一山人倚聲]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
