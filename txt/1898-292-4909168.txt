# 1898 - 292 - 4909168

 

Page 1

 
 
[新印東萊博議初二三集及三才略出售] [  圖書集成局代啓]  
　　東萊　議一書識見高遠議論明通久已膾炙人口惟坊本流傳訛字脫傭不　枚舉今由　葉山房傅本局用新鑄鉛字排印警校精詳紙張潔白計初二三集定價洋八角分售每集洋三角又三才略亦已告成每部價洋二角在申報館申昌畫室及齋申南北掃葉山房發售此佈 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著讀史方輿紀要一百三十卷輿地總圖四卷考据歴代正史山川險要沿革故今用兵戰守成敗之迹皆有折衷　期鄉僻壤之區一如目見○顧炎武亭林先生著作宏富憫念時艱　收各府志乘纂輯天下郡國利病書一百十九卷專考歴代沿革審究各省稱病海外諸番入貢互市莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讀史方輿紀要限至本年臘月底先成每部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍易豁靈襟上海廣學曾諸君　　外情周知華故著書十載信足端風敎而经　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽表報臚舉出納言外深其惋惜使君於此不凡一角半○英興記二卷英后在位花甲一周政通人和雲　霞葭第就英廷財賦持較中國支度主善爲師有德則業興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外块書坊及敎士售書處亦可向購圖書集成局啓 
[論中國需將才之亟]  
　　皇上御宇之二十有四年慨然念國勢積弱之已久思有以鼓舞而振之爰仿博學宏詞之制詔開經濟特科大綱有六其一曰經武於是中外相慶咸謂中國奮發之機椎輪於此夫中國之武備誠可　疲耎冗漫極矣溯我朝龍興之初武功之盛震鑠今古其時所驅策者僅八旗勁旅而已然東蕩西征無敵天下　後額設綠營制兵多至五六十萬一　潢池盜弄竟不足恃於是加餉挑練而有練軍招募勇丁而有湘軍楚軍淮軍比東事起前此所練又不足恃於是步武泰西成法練習洋操其最著者爲自强軍夫國家不患無可用之兵患無善用兵之將前代之良將才弗論已國初海宼内犯則有姚聖喻施琅藍理李之芳若而入三藩同叛則有岳樂穆占趙良棟梁化鳳王進寶若而人準　内闖則有超勇親士策凌若而人回部犁庭則有兆惠明瑞若而人金川搗穴則有阿桂海蘭察若而人川楚征剿則有額勒登保德楞泰遇春楊芳若而人髮捻等逆飛揚跋扈則有向張江塔羅李若而人垂之竹帛斑斑可考孰非不世之奇傑哉夫天地之生才不易欲戸孫吳而家頗牧勢必不能果有干城心腹之資千百人不爲多卽僅得一二人不爲少一人善射百夫决拾事有必至理有固然方今側席旁求合文於武各省三品以上大員陸續保舉幾欲舉夾袋中物傾筐倒篋而出以供臨軒之策以揚推轂之休其中豈無智勇深沈器識宏遠如宋之虞允文明之王守仁及我朝中興時曾左諸公應連而生之彦顧錄用尙將有待而大局則已瀕危外侮不待言卽以各省内變言之揭竿肇釁日有所聞粤匪倡亂梧州毒氛日熾蔓延瀟湘小醜跳梁寖不可制川匪余蠻子又公然與教士爲難率其魁黨挾法國華司鐸出巢聲言打教到處焚燒殺掠民心皇皇官軍無力剿滅至欲與之議和遂致要挾多端披猖益甚並聞將由川上竄雲貴直赴廣西與西匪互相聨絡毫無畏忌誰實縱之夫中國之武備雖甚廢弛然向以爲禦强鄰則不足平土匪則有餘國家歲糜數百萬金養精蓄銳一旦有事當無不爭先自効矧自日人發難後如夢漸醒凡膺封疆重寄制閫外大權者咸切切以汰冗兵習新法爲務迄今已閱四稔顧乃一無成效轉見懾於區區一余蠻子而不恥與之議和畏首畏尾身其餘幾縱忍負君國獨不慮見笑外人耶夫和之一言乃不幸與强敵對壘無策自全而不得已之所爲也其端萌於漢沿及晉唐極於兩宋失國體長戎心莫此爲甚要未聞有匪徒蠢動力難進剿而輕議及此者余蠻子何人乃能奮其螳臂與堂堂二十一行省之中國相抗天下事尙可爲耶爲今之計將欲攘外宜先靖内匪黨雖縱横騷擾驟難撲滅然勢成烏合果能認眞從事當不難指日蕩平地方官煦沬偷生苦不得力宜時簡知兵之將建榖賊之旗聲罪致討務求滅此朝食庶幾川廣兩省以次敉平張我國威鞏我要塞他處之結黨滋事者料有所震懾濳伏不敢動用能樹先聲於寰宇戢蠶食之陰謀海波不揚磐石永固杜老之詩曰二三豪俊爲時出整頓乾坤濟時了烏呼是在經武之才矣 
[本館接奉電音]  
　　昨日上午京師飛電傳來懿旨一道敬謹譯登○九月初六日欽奉慈禧端佑康頣昭豫莊誠壽恭欽獻崇熙皇太后懿旨近年以來山東黄河屢次漫溢瀕河州縣被患甚深小民蕩析離居情形尤堪憫惻因念河工堤埝雖經每歲修培而潰决漫溢無歲不有閭閻生計所關豈得因循坐視著京外臣工遴訪熟悉河務持躬廉潔之員臚舉政績出具切實考語保奏候旨簡派事關民生大計爾諸臣當仰體朝廷與民休息之意選拔眞才核實薦舉以圖收效不得采用虚聲致滋貽悞將此通諭知之欽此 
[日兵繼至]  
　　京師采訪友人云邇者英法俄德四國兵丁次第入京保護使館八月二十六七日又有日本國兵丁排隊進城駐紥東交民巷御河橋一帶當各兵至時步軍統領崇受之大金吾委派將弁督帶各兵在各城門保護以敦和好而免事端 
[俄艦運煤]  
　　日本訪事友來函云俄國義勇艦名海羅生者載有陸軍將校二十餘員兵丁四百十餘名由海參崴開赴日本裝足煤炭卽日駛往陸台子篩於東歴九月十二號出口 
[利益同沾]  
　　日本訪事友來函云曩歲泰西各國與日廷議定自明治三十二年七月爲始各國商民均准往内地雜居而華人未得同沾此利刻聞日皇下諭謂現當中日親睦之際一體准行凡旅日華人所有生命財産均爲保護亦新政也 
[技師來華]  
　　日本訪事友來函云日本農商務省現擬選技師七八人叅事官二員赴中國查察工業并有商家隨之而行擇於下月初起程聞此後尙須陸續派出也 
[青島近聞]  
　　烟臺訪事友來函云上月某日東海關道憲會同新任兗沂曹濟道彭觀察前赴青島劃界旋於二十八日事竣回烟聞德人比照原議之處又復增出百里之遥○青島劃界已定德人奢願克償日來擬修築碼頭清理街道作爲通商口岸并减輕稅則招徠商賈若使辦有成效恐烟臺商務不無爲之减色矣 
 
 

Page 2

 
 
[帥節啓行]  
　　牛莊訪事友來函云宋祝帥所部毅軍二十四營先奉電調八營至山海關駐紥繼又接北洋要電令將全軍調赴天津各營遂陸續起程至八月二十七日一律入關祝帥則於二十八寅刻自營口移節西行 
[日相蒞鄂]  
　　武昌訪事友來函云日本前内閣總理大臣伊藤春畝相國博文來華游歴迂道漢臯張香濤制軍委員備辦行館籌備供張本月初一日將晚五點鐘伊相乘楚材兵輪船蒞鄂在平湖瘦外江心下椗兩岸防營聲砲致敬震耳欲聾制軍先期飭派小火輪船敬謹迎迓并委清大令瑞等隨同照料伊相登岸時乘綠呢大轎轎旁有護軍洋槍隊二十餘名爲之護衛居人士夙耳英名願瞻丰采道旁觀者環若堵墻是日入城詣督署拜謁制軍暢談至一點鐘之久本月初二日清晨制軍親詣行館答拜并柬邀赴黄鶴樓讌會隨伊相之繙譯官四人一并邀請屆時司道各官以次咸集冠裳蹌濟樽俎雍容直至口墮崦嵫始盡歡而散聞伊相擬在鄂稍作盤桓徧赴槍砲織布鑄錢各局武備自强各學堂一一勘視然後展斾東旋 
[備迎川督]  
　　武昌訪事友云官塲探知新授四川總督奎樂峯制軍將次蒞鄂江夏縣王大令漢陽縣李大令卽飭辦差人役在兩岸碼頭搭蓋彩棚預備迎迓乃鵠候數日未見帥節遥臨因發電至滬詢問始知制軍因有要公須與江督劉峴帥面商業經前赴白門於是鵠列江干者始各廢然而返 
　　　臺民擾日 
　　厦門訪事友人云日本自得臺灣後是處義民起與爲難其勢日大聞中路彰化等處新駐日本官兵均遭殺戮業已逼令退出臺北府城日督無可抵禦思爲割地求和之計義民頭日某甲陽允其請一面勒令臺民之已入日籍者津貼軍費厲兵秣馬共矢滅此朝食之心并揚言重陽日務除敵燄云云日前科麽沙輪船由淡水起程各茶棧匯欵至厦者至三十餘萬元之多而男婦之紛紛内渡者更不可以數計蓋恐一朝决裂玉石俱焚也刻下駐紥臺南北日本官軍因無救兵大爲惶急至義民所儲軍裝砲火均向美國購置日人不敢顧問所言若確則日人在臺其勢亦甚岌岌可危矣 
[刼案上控]  
　　寗波訪事友來函云甬江協興等五局信船駛至餘姚境被盜攔刼一案已詳前報兹聞事主周某因案懸多日尙未破獲不得已赴道轅上控道憲吳觀察批示云信船屢次被刼受害旣關商民休而地方出有盜案文武各官亦均有處分此事久經本道節飭籌辦乃各縣至今不覆不辦究因何故是否該信局甘被刼掠不肯籌欵抑係縣令有意玩延現在該信船等又復被刦瞬屆冬令尤宜作速籌議舉辦日久延擱置之不顧恐非該縣令等所宜出也仰甯波府會同紹興府查照妥速赶辦禀報並移紹興府卽嚴飭餘姚縣會營縣賞立限上緊嚴拿是案贓盜悉獲究報毋稍延宕至提標水師營船各有專責不能專作信局護船之用所請應毋庸議亦飭知照 
[防患未然]  
　　漢口訪事友來函云漢鎭自上月十七晨大火後數日内又迭報火災雖由未能先事預防然爲匪徒所縱者實居大半刻下居人咸引以爲憂共議捐資創辦火更分叚梭巡一遇夕陽西下卽聞擊柝之聲想宵小之徒當不敢再萌故智矣○此次火災後謡言四起人心浮動異常地方官防患未然除保甲局員及各營弁昕夕稽查外又飭水會中人編成隊伍每日在大街小巷嚴加查察是亦保衛居民之一端也○日來火匪蠭起大爲地方之害上月杪由保甲局拘獲形跡可疑者十餘人在身畔搜出火具立卽解送縣署究辦想一經訊實定當按例嚴懲也 
[浙省官塲紀事]  
　　杭州訪事人云正任杭嘉湖道王心齋觀察祖光自去年調署温處道篆已及一載其　眷仍住杭道署中上月十六日觀察特派家丁來省接眷赴甌外間遂有王觀察調補甌道陳觀察調補杭道之說然究未見明文也○統領仁勝全軍雷參戎芸桂駐紥泗安上月二十二日因有要公赴省隨帶兵丁四十名排隊入城先詣撫轅禀見中丞面陳一切隨拜會潘臬兩憲及武職各官次日復上院禀辭○浙省前奉諭旨頒行通商條約先將北洋原有通商條約彚編刷印頒發并准北洋大臣咨行派員往領廖中丞因委候補知縣魏大令桐前往天津領取○浙省製造火藥所需硝磺本省不敷應用現由防軍局札委候補知府王太守錫奎前赴湖南查探價值藉以採買又鑄錢局需用銅鉛亦由藩憲札飭太守在滬購定再由委員陸續運回以資接濟象山縣劉大令前奉委辦理寗郡北門厘務及一載收數頗旺七月問上游札飭留辦以示鼓勵不料大令偶患時感醫藥岡效延在中秋節在差次仙逝所遺厘局一差現由牙厘總局委寍府通判蕭别駕諠清接辦○上月二十八日藩轅牌示蘭谿縣典史缺現飭准補是缺之蒯葆麟赴任○浙省應解地丁京餉此次由藩憲札委陳大令錫蕃管解上月二十六日兌銀釘鞘寄存外庫尙未起程兹又續撥銀五萬兩爲籌備之需因候補縣魏大令桐奉撫憲委赴北洋請領通商條約彚纂之使卽命大令解都交納聞俟兌銀後卽與陳大令同日首途 
[潤州官塲紀事]  
　　鎭江訪事友來函云前浙江提督學政陳桂生少司徒交缷後由武林起程回京覆命月之初三晚八點鐘時道經京口舟泊皇華亭碼頭丹徒縣王伯芳大令預飭辦差人等在是處搭蓋綵棚預備迎迓迨文旌遥臨長江水師提督黄宮保常鎭通海道長觀察副都統吉統制以及印委各官咸登舟晉謁少司徒接見有差旋卽登岸各官在官廳恭設香案寄請聖安禮畢分導回署初四辰刻　舟揚帆渡江進瓜州口取道清江然後遵陸北上○署理鎭江府譚太守泰來於本月初二日上午排導詣六吉園碼頭乘坐官舫由内河赴金閶謁見撫憲德中丞而禀要公聞不日卽可旋鎭○鎭江關稅務司法來格君於月之初四晚八點鐘時乘江孚輪船溯江上駛赴白門謁見南洋大臣劉峴帥想須小作勾留然後返旆也 
[烟海鸒帆]  
　　烟臺訪事友來函云入夏以來米糧異常昻貴論者咸歸咎於奸民販運出洋所致乃近聞前次販往日本之米數百石未曾銷售業已發回現當新榖登塲民食似可稍紓而米市糧店價值並未從廉此中情事亦殊難索解人也○烟臺向有戲園數家舞扇歌衫生涯頗不落寞惟無賴之徒往往喜看白戲鷺瞻鵠企擁擠不堪甚則因之口角　唣園中人不堪其擾近擬仿照滬上戲園招致西人把守園門諒若輩雖蠻横無禮恐亦不敢再肆鴟張矣○入秋以來雨暘時若所種小麥已一律出土高原下隰綠意葱蘢聞之老農云小麥以早種爲佳當此土融地潤若使蒂固根深則來歲麥秋定占豐稔也○上月二十四日雷雨交作雨雖片時卽止而雷聲隆隆震烈不已現當秋肅之際而豐隆君仍復餘威可賈如此亦天時之不正也○烟臺近已通行錢票蓋因現錢　絀借此以資周轉居民以其輕而易舉亦頗便之乃日前某鋪因一時應付不及憑票取錢者蠭擁而至幸有某某等鋪爲之扶解聲言若有差錯請至本櫃付錢衆人始散 
[星使蒞滬]  
　　前出使德國大臣許竹簣星使任滿回華請假旋里現由秀水坷鄉乘官舫抵滬停泊小東門外碼頭登岸後卽乘馬車至英界四馬路鼎陳棧駐節然後擇日附輪船北上 
[道憲將回]  
　　蘇松太兵備道江海關監督蔡和甫觀察赴江寍後勾當公事已畢昨日道署中人探翻觀察將次回滬因卽預備各執事以便郊迎禮也 
[接篆屆期]  
　　正任上海縣黄愛棠大令將次交缷經上憲檄委王欣甫大令前來署理原定本月初八日接篆嗣因道憲蔡觀察以黄大 
 
 

Page 3

 
 
令精明幹練正資臂助未便遽易生手極意保留旋以未奉批示親赴白門據實聲請以爲憲意或可轉圜不意昨日王大令紅諭忽頒擇吉初八日已時接篆一時署中公事皆未部署書役人等驟聞此信幾如青天霹靂措手不及遂將域内散業書院麗掃清潔以作公館昨晨王大令　　遥臨暫寓滬北榮華棧縣署書差人等卽往叩見下午黄大令將兼理海防廳篆務送至海防廳者交劉乙笙司馬接受午後三點鐘王大令命駕進城至敬業書院略坐片刻旋卽各往署拜會 
[口碑載道]  
　　潮惠會館董事以上海縣黄大令將次交缷銘恩戴德莫敢或忘因聨合各商公製德政匾額一方文曰清映氷壺又德政牌四扇紅縀萬民傘一柄上　衆商悅脹等字樣昨日午刻送至縣署大令謙遜再三而後受之 
[歌功頌德]  
　　辦理城廂内外保中總巡戴子邁明府蒞任以來凡地方流氓痞棍無不盡法嚴懲閭閻得漸安謐二十三七鋪叚董秦本幹奚元良黄雨甸顧繼錘張仁敏等感受鴻恩誓圖報効特於昨日製就萬民傘一襲德政牌四扇衣冠濟楚恭送至局明府謙讓再三然後收受 
[添設電燈]  
　　本邑南市外灘新馬路電氣燈業經馬路工程局委員朱森　明府擬添置十八盞直接至江蘇撫標滬軍營前爲止昨聞明府倩某西人爲之經理在賴義馬頭建造電燈廠一所計自十六鋪橋迤南直達南馬頭滬軍營共有一千丈左右擬將向裝之三十盞照數排稀直統至南馬頭馬路口其所添十八盞裝在裏馬路俾得大放光明一俟勘文明晰可卽日興工矣 
[飭提被告]  
　　孔阿寶前期遞禀法界公堂控稱小的與朱德春合股承攬工部局清潔事務被朱侵吞痪本盈餘銀數百兩請爲追究讞員朱明府准之立卽出票拘提而朱已聞風逃逸以致無從質訊現經原告查得朱匿跡英界泥城橋因卽禀請移提歸案昨日明府面諭包探提朱到案聽候訊究 
[鄉民受騙]  
　　有某甲者馬扁之流亞也前日見老北門外農民某乙船上載有米若干石卽僞稱有某姓欲購米五石知其愚懦可欺爾可雇車載往乙允之甲遂雇崔某小車先將三在裝往十六鋪南首安平里協利興靛青行門首令崔將米取下囑將所餘二石速卽裝來車資併給崔深信不疑唯唯從命甲俟崔去後另雇他車將米運之而去比乙押同米車而來則行中人稱頃間之米因論價不合早　車載去矣乙始知被騙疑車夫與行中人串謀因卽一併扭交某號巡街捕勇拘至捕房捕頭王榮培詰知綠由以乙利令智昏咎由自取不予准理著將甲扭交來此再行核奪 
[失火未成]  
　　粤人某甲携其梅鶴稅居虹口吳淞路六百九十八號門牌屋内前晚八點鐘時家中人因煮夜膳遺火積薪致肇焚如頃刻間熊熊直上幾不可遏中手足無措駭極狂呼争率妻子捨命奔逃幸爲鄰近某西人所見立卽招集多人設法將火救熄不致成災然左右鄰已受驚不淺矣 
[法界捕房瑣案]  
　　昨日讞員朱明府至捕房先提在浦東爛泥渡毆傷落差華捕之流氓朱春泉及羽黨陳掌珠張九仔金队篤等至案著將朱春泉枷號二月期滿重責三百板陳掌珠張九仔朱阿篤各枷一月責三百板期滿另行發落乞丐田阿才顧才喜宋福刦去黄才林饎飯擔上錢七百文案發提訊供認不諱昨日明府著各枷號半月發小東門外捕房示衆期滿責釋○土恒豐萃豐兩水烟袋店虧欠恒裕等各錢莊往來銀九千六百兩將店主王猷扭案請追旋由恒豐執事人陳匯春禀稱被恒裕莊將萃豐店内存貨盡行搬去黏貼招盤字帖明府飭探查明禀覆核奪昨日包探禀稱此店存貨確由各莊遣其出店人搬入恒豐經店夥在塲目見明府命提在押之王猷到案諭令赶緊覓保出外清理延干未使○李秋泉李炳內弟兄承攬伊麽由棉花一千五百包收過定洋一千五百元屆期無貨可交被伊麽田扭案請將定洋追還明府諭令覓保出外限日理明二李挺押不理昨日命提到案諭以如再遲延定予嚴比○朱邦傑前控蕭松林代趙五福保借洋二百元向索不還經明府訊供押候追繳兹因挺押不理擬卽出票補提英界久安里妓女王巧寶到案究追 
[美界捕房紀事]  
　　某小輪船局接客夥張春生駐足鐵路大橋上瞥見本邑人周中泉乘小車而來疑係行客上前拖拉不料用力過猛將周推倒以致頭額受傷血流不止旋經五百十四號巡街捕一併拘入捕房周稱傷勢尙輕不欲多事捕頭遂揮之使出○甬人傅中桃之子年甫四齡前晚在吳淞路玩耍適張裕甫之小車横衝直撞而來將孩撞倒其父見之與張爲難立卽扭入捕房請究捕頭騐得此孩尙無大傷從寛斥釋 
[分發人員騐看名單]  
　　新海防掣籖分發郎中李郁芬湖北主事殷應壽湖北陶文煒江蘇内閣中書龍建章廣東裘章鎬福建張錫恩直隷知縣五品銜莫楷湖南同知李修梅浙江江蘇直隷州知州桑寯順天湖北知州耆康正紅滿山東通判李文瑞廣西貴州徐紹榘浙江江西周藀陜西四川陳爲翰湖南廣西丁年安徽江蘇知縣鍾萼廣西廣東胡元泰廣東四川曹文瀚湖南四川李樹札安徽山西梁正麟四川雲南馬文兆陜西湖北楊爔四川湖北曹文境湖南安徽華懷祺江蘇河南藍翎馬宗翰湖南湖北直隸州州同張兆焜廣東福建曹光楷河南山東布庫大使沈懋祺浙江山東鹽大使呂渭賢浙江福建布經歴李長齡安徽山東直隷州州判郝敬端陜西山西府經歴張炳昕江蘇湖南陳同衡浙江江西縣丞黄瀛照廣東廣西陳鍾毓湖南湖北祝鋆江蘇山西張承蘐貴州江西張學緒安徽江蘇熊煥章安徽廣西錢濟勳江蘇湖北丁達叡安徽山東韓文衡江蘇浙江秦曾駿江蘇江西丁樂沅江蘇山東陳樹梅陜西湖北章作楫浙江江蘇韋鼐安徽浙江丁瑞湖南廣東縣主簿王相如山東河南州吏目覃善祥廣西雲南王際唐陜西山西熊兆元湖南雲南巡檢張家駒順天江西譚丁翊湖南廣西劉鴻貴州雲南錢福年貴州雲南艾本璽河南江蘇張文濤河南山西王承鉞浙江廣東閣敬宸河南山東周鑑濂四川湖南張篤謇山東廣東從九品胡壽昶廣東廣西李頲福建江蘇孫克信直隸山東程振機安徽江西錢應選安徽江西蔣繼曾廣西雲南曹明雲南四川典史江學思順天山東呂斆豫順天河南呂廼章順天江蘇王居迪直隸山東韓　森山西廣西問作周江蘇江西嵩福正白蒙山西程述祖安徽浙江徐麒貴州雲南易庚源河南安徽未入流俞蔚安徽江蘇○籌餉例指省分發同知張愷順天浙江○勞績掣簽分發直隷州知州四品銜陳春瀛福建○勞積指省分發知州藍翎彭祖詒江西雲南知縣黄宗歟湖南江西徐芳懷浙江江蘇縣丞韓繼龢河南江蘇○呈請指省分發同知沈金鑑湖北直隷趙椿年江蘇江西趙鵬舉順天廣西○議敘保奏擊籖分發知府鹽運使銜陸鍾岱順天通判洪燦東河南府經歴六品銜方基培安徽○議敘保奏指省分發鹽大使傅繼烈浙江兩淮○議叙呈請掣籖分發從九品鄭咸庸山東○議叙呈請指省分發鹽大使石點安徽兩淮○進士呈請掣籖分發知縣祁永膺廣西○進士呈請指省分發知縣繆介臣雲南四川○國子監教習呈請掣簽分發知縣宋大椿直隸○教習呈請掣簽分發知縣王煃焯山東黄士懋湖北○優貢呈請掣簽分發知縣陳開熾四川○拔貢詢問呈請掣簽分發直隸州州判石懷璋甘肅謝樹棠甘肅蔣熙瑞湖南謝文華陜西姜鳳陽貴州李開侁湖北劉鼎三湖北曾春撰浙江○拔貢詢問呈請指省分發　直隷州州判黄家騵江西四川王元瑞山東河南○應補呈請分發知府花翎陳之梅廣西雲南巡檢曹世鏞浙江福建 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本豐收]  
　　長崎訪事友來函云水　　所産白为僅長崎一縣共收四十萬一千餘石較往年約增人萬數千石統九　合計據農商務省詳查共穫四千五百七十六萬餘石比去年增收三分之一東西兩京尙不在其内新米於八月初上市每百斤計銀幣六元五角可謂賤矣聞之土人云此等豐收爲數十年中所罕遇滿篝滿車日人何幸而得償此奢願耶 
[韓王遇毒]  
　　日本訪事友來函云逝　朝鮮來信言韓王於七月杪悞食毒藥宮中自世子以下吐瀉交作得病者共四十餘人有一宮女業經身死或謂有二俄人凌　曾與王同食或謂金鴻陸之子曾爲王烹茶或謂庖人所進加非中藏毒藥傳說紛紜莫衷一是現已將金鴻陸及庖人等收禁惟韓王及世子病勢甚重據醫士云恐尙有性命之虞也 
[嚴拿地痞]  
　　漢口訪事友來函云著名地痞汪六方老么等横行不法久爲地方之害現經大憲訪知若輩黨羽共有七十一名出示按名查拿想經此痛懲閭閻可期安謐矣 
[帶擋不追]  
　　潘才友投英界公廨控妻子董氏不守婦道讞員鄭瀚生大令倩帮審委員劉穆庭二尹提訊潘供寗波人年二十七歲娶妻董氏已經六載去年七月内由小的携帶來滬在俞柳德妓院内帮傭言明每月薪工洋六元嗣小的因有急需在俞處借洋四十元立有筆據邇來董氏另租房屋私自爲娼求恩究曾潘董氏供寍波人年二十二歲去秋潘才友因貧苦無依將小婦人領至俞柳德妓院内爲娼先取帶擋洋四十元經小婦人將洋陸續拔還收回筆據現丈夫又來向小婦人索洋不遂所願來案誣控求恩明察俞柳德供紹興人潘董氏由其夫帶才友領至小的家内爲夥妓先借去帶擋洋四十元旋由潘董氏還楚惟尙欠小的房飯洋四十五元潘才友與董氏口　小的並不知情求鑒劉二尹著　才友具結將董氏領回所欠俞柳德之洋免追 
[流氓宜辦]  
　　美租界西華德路餘慶里房屋係天主堂中公産内有五十七號一所由甬東無賴施某賃居計至前月底已積欠房租三月事被某教士查知令司　張某將屋封釘後因施湊集洋銀五圓再四哀求得以敷衍過去然施終懷恨於心也前晚糾得流氓多人奔至張姓有肆行滋閙　　雜物甚多並將管屋之黄某曳至街頭任意毆擊直至徧體鱗傷猶未釋手張恐釀巨禍向之喝阻亦被兇毆適爲五百五十六號巡街捕所見喝之使去衆流氓置之不睬定欲直搗張室捕見勢不佳急吹號呌經他捕到來立將爲首之人拘入捕房捕頭令押候解送英界公堂禀請從嚴訊辦 
[訛詐受懲]  
　　蕩婦楊小妹在南市董家渡浦中駕划船爲業前晚向蔡桃桃索取渡資互相口角旋由小妹所私之潘阿六出塲意圖訛詐在茶肆中肆意胡閙被十六鋪巡防北局勇丁所見一併拘解到局局員楊聘侯二尹提訊之下判將楊小妹掌頰四十下潘笞責二百板飭具攺過　結然後交人保釋 
[返魂有術]  
　　昨晨蘇州河内胡姓划船上有女郎名阿英者不知因何潛服阿芙蓉膏以圖畢命幸爲父母察知倩人扶送同仁醫院求治醫生如法施救得將毒物吐出而愈然小妮子已險將斷送香魂矣 
[上海縣署瑣案]  
　　徐承福蕭松清串騙粤人鄭奮初鄭明軒洋銀六百元託稱代向貨捐局包攬水菓捐並假刻局内圖章向鄭哄騙找欵發覺後經貨捐局委員送縣請究黄大令倩李二尹訊悉情由飭將徐蕭交差看管限三日内措繳所騙之銀前晚鄭奮初復投案遞呈白禀稱職員被騙洋銀係因包捐之事由同帮中合股集成自五月内付徐後受累至今前蒙斷限三日繳銀今已逾限多日分文無著職員被同帮中人日加催逼無可再緩叩求比追李二尹卽傳原差將徐蕭帶案覆究徐供原籍湖州江蘇候補通判因受友人許禮卿之愚將鄭姓所付銀三百三十四兩九錢二分照數付貨許託付捐局代辦認捐之事詎料許一去不回聞許是杭州人現在是否回杭不得而知惟職員旣經被累已寄信回家措辦銀欵以便料理尙求寛限時日定當繳案蕭供小的經手收得鄭洋一百二十六元先將一百元轉交韓理堂收去刻已向韓催索數次亦求寛限鄭供此事並無許禮卿韓理堂與聞彼等一味推諉叩乞嚴追二尹遂諭以初八日爲限將銀如數繳案違干比究仍令將徐蕭交差看管○俞德照控陳一鳳積欠房租叩求道給前晚經李二尹提訊陳供所欠房租確有其事惟伊子陸續向小的借用洋銀及烟膏甚多可以抵過目下小的家甚貧苦無力遷移尙求斷給遷費黄啓元供是中保餘語與陳相同陳少卿供在俞德照處可帳小主人向陳一鳳借用衣服錢洋烟膏之事實非虚言惟房租實亦被欠不少務求公斷沈裕　是八鋪地甲查得陳一鳳與房東俞德照往來帳目甚屬糊塗以致理算不明現聞陳一鳳將所開烟館盤頂與人日内已將遷去叩求明察二尹遂衡情酌理斷合房主俞德照除去欠租外另償遷費洋二十元限陳一鳳於一禮拜内交出房屋兩造各具遵結呈案 
[英界公堂瑣案]  
　　命案移縣已紀昨報兹悉事主葉水香昨投上海縣求准免騐是以黄大令將曹六生等五人仍送回公廨訊究昨晨經鄭瀚生大令提集原被人等復訊葉水香供旣死不能復生惟有付之天命故自願在縣署求銷曹六生阮阿八劉春挑俞坤榮葉金春等同供昨日小的等拉車運木行至三馬路誤將此孩撞倒迨知覺避讓已經無及求請施恩鄭大令商之英梅繙譯以原告旣肯認虧著將曹六生等各責一百板枷號一月合賠撫卹洋一百元從寛發落○張王氏投公廨禀稱在治下開設花烟館初二日有自稱包探之許德標夏明李烟文等無端向小婦人勒索洋銀十四元至初四日又來索去洋銀六十元是以扭案求辦李炳文拱安徽人在包探朱順處爲夥所取之洋付交朱順四十元其餘係三人分用夏明許德標同供此事係李一人所爲與小的無干求鑒包探朱順供李炳文確係小的之夥此事小的並不知情鄭大令商之梅繙譯官著一併押候禮拜一復訊○寗波人祝阿和瞿阿三方潮渭三人串竊舊鐵爲包探費阿銀所見拘案請辦祝阿和等同供實係飢寒所致求大老爺恩宥大令判各責二百板以儆○萬有利發財票店主某甲控陳春山來店將銅洋一元兌換因時已傍晚一時未及察出昨日又將銅洋一元來店混用是以喚到四百五十五號華捕當塲在其身畔搜出銅洋一元求究陳供此洋係向友人處借來實不知其爲贋鼎大令判令笞責二百板押捕房一月銅洋充公○洋人魯意師摩控王阿狗朱阿三在安樂里火塲中行竊顔料由包探張天林拘案請懲大令判各責二百板枷號七天以示懲儆○張泉華王坤倍禀稱在天主堂内經理租務有吏王氏者積欠房租不付向之催索反敢逞兇求究史王氏供所欠房租洋三元因一時無力歸還惟小婦人之子長林被張泉華毆擊受傷現送仁濟醫館診治求大老爺明察大令判罰史王氏洋一元以儆○洋人索希瀛控王德標行竊　洋四十元由包探張大林起到原贓拘請訊究大令判王笞責二百板枷號七天○四百四十九號華捕禀稱陸江郎吳田山拉塌車在垃圾橋直衝而下將瞽者林阿大撞倒在地碾傷右足現送仁濟醫館醫治特將江吳二人送請究曾大令判各責一百板○流氓周阿寶向黄少庭處無端訛詐爲包探徐榮所見珊拘案請辦大令判重責二百板枷號一月以儆 
 
 

Page 10

 
 
[金陵官報]  
　　八月二十七日軍械所候補道楊禀知接辦洋火藥屬候補道方碩輔謝委兼辦淮海營務處委署江寗縣戴光禀知任事並銷轅下校對差謁署上海縣王禀知交缷江寗縣事崇安輪船留德輝禀知拖湯觀察查柴洲藩轅牌示布倉大使周殿魁請假遺缺查有正任徐州府經歴楊元勳代理 
[蘇省官報]  
　　八月二十六日藩轅牌示照得金山縣衞城司巡檢張文泗據報病故遺缺委試用主簿朱龍光堪以署理新科探花俞陛雲由京來翰林院編修陳嘉吉祥行赴滬常熟縣沈禀到婁縣屈禀到金山縣劉禀辭准補丹陽縣劉炳青禀辭回上海樹木捐局准補儀徵縣知縣張樞禀辭奉江藩憲飭知赴任知縣朱福濳禀謝奉委徐屬銅蕭宿　抽查保甲差又范一福禀謝奉委赴江北公幹又朱啓鈐禀知赴寗見細憲卽辭兩淮候補鹽大使多褘禀辭回揚縣丞單希曾禀銷襄辦武陽絲捐差元和縣主簿陳炳甲禀知奉府委監放長元吳三縣孤貧口糧卽日銷差委署包港司巡檢姚鴻聲禀辭赴任巡檢汪承祖禀謝飭知本年秋審案内蒙給予勞績政委署一次○二十　日正任蘇海防同知王用龢由常昭内河厘局來吳江縣方禀辭同知梁孝熊通州如臯泰興直隸州周煦山桃清河山陽通判吳汝繹海屬知縣陳文藻太倉州屬又周濂錫金江靖又周清溱長元吳太湖又辭葆楹江甘儀泰均禀謝奉委抽查保甲差又計之祜禀謝奉委江榻通海四屬稽查鋪遞並委辦棉衣差又程錫熙禀知奉委解金陵餉差並瀏河工程督書銀兩差卽　靖江縣周禀到主簿陳熊禀知由兩淮鹽捐案内過通判班府經歴桑寰順天人由　來候補遊擊吳世昌禀知到　門路武巡差江蘇候補主簿王銘鼎於二十五日申時在省寓病故 
[聿脩厥德]  
　　頃敝所承碧山居士求慈親康健合家平安助賑洋一百元庽京浙慈周貴華因患痔漏求愈洋一百元又爲兒媳生産不直求保平安洋一百元洋恩錫求喉症速愈洋五十元尹洽林洋五十元無錫達源莊匯來楊兆苹洋一百元鐵路公司節中秋酒筵月餅費洋四十元王端本堂洋一百元南豐劉英俊堂花洋四十元黄俊翁交來補過子洋三十元拜登厚貺莫罄頌忱以一金活一人計之全活者已有數百人之多所望諸大善士鍾而行之撗而充之其功德豈復言思擬議所能盡哉又劉福房助本堂善欵洋一百元慈祥惻怛樂善可風彙列報端藉昭盛德[  上海六馬路仁濟善堂籌賑公所施則敬等謹誌]  
[上海虹口元濟善堂經收七八月分月捐一文愿常捐清單]  
　　英美會審憲鄭撥　　捐七八月分洋廿元唐傑臣月捐七八月分十元陳可良翁醉樓各四元黄　南陳鴈初義成號錦章號各二元求瞻祥廣泰祥萬順豐鉅昌隆各一元李珊記慶昌祥興昌祥裕源恆燧泰號長和號元昌號各六角恆昌號長茂號利亨號寶成號同春祥成昶利恆裕昌聚昌號寶昌　源泰號寶興號生昌號順興源各四角杏花樓五六七八月分一員二角共收月捐洋六十元六角○梁日三惜字捐七八月分四元○陳鴈記每月五十愿王　記三十愿梁日三二十五愿禮和帳房老介福各廿愿華榮和永義源怡珍居戚益齋潤德棠巢子餘巢潘氏各十愿致寶長洗亮光各七愿讓德堂華榮昌　茂庭殷守泰殷恆濬殷恆懷殷許氏各五愿至義居六愿守拙子湧幢氏靜虞居各二愿樂善居禮發押各三愿李芹香一愿沈公館四愿共計五百七十四愿共收錢十七千二百廿文○祥盛京貨號無名氏不計愿七八月分錢四百文筆喇帳房四愿二百四十文張季園二愿百廿文愼安堂滋源三愿正月至六月連閏計錢六百三十文九章號不計愿七八月分一員二角溻　實又六角洽盛恆二角醒性氏四角理文軒書莊不計愿五六七八月六角○麥羲民余明三恤嫠七八月分錢各一千二百文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年八月二十七日京報全錄]  
　　宮門抄○諭旨一道錄前○出使大臣裕奏爲隨使各員三年期滿照案請奬摺○又奏譯員期滿懇　　照擬給奬片○鹽法道余奏爲接署臬篆日期摺○南北洋大臣等奏核銷金陵製造局第十六案收支經費摺○閩督邊奏爲集成昭信股票銀數摺○八月二十七日戸部通政司司詹事府鑲黄旗值日無引見○意公錫露成端各假滿請安○江西巡撫松壽請訓○準良等各謝署缺恩莊王崑中堂各請假十日○召見軍機松壽長莘○○出使大臣二品銜太僕寺少卿奴才裕庚跪奏爲隨使各員三年期照滿案請奬恭摺仰祈聖鑒事竊查總理衙門奏定章程出洋人員以三年爲期期滿奏奬又吏部奏定出洋保奬章程准照異常勞績奬敘各等因歴經遵辦在案兹查奴才使署叅贊官指分浙江試用同知張紹祖指分湖北試用縣丞余祐蕃隨員指分江西試用同知孚嘉德指分湖北試用直隷州州同查雙綏指分陜西試用直隸州州同不論雙單月選用教諭王樹德指分江西試用縣丞余世芳分省試用縣丞廖宇春繙譯官候選直隸州知州羅庚齡分省補用知縣盧永銘又學習武備隨員分省後補用知縣馮國璋儘先拔補千總裴其勳武弁儘先拔補把總丁占鰲横濵總領事官湖北开用知縣呂賢笙長崎領事官湖北候補同知直隷州張桐華領事官隨員國子監助教温紹霖指分浙江試用府經歴錢寶鎔領事署繙譯官分省試用縣丞李鳳年均於光緒二十一年七月二十五日到洋之日起連閏扣至本年六月二十四日三年期滿又使署隨員指分直隸試用府經歴譚錫綸候選州吏目林俊領事署隨員分省試用府經歴陳德　指分廣西試用縣丞張作藩均自光緒二十一年八月初五日到洋之日起連閏扣至本年七月初四日止三年期滿該員等遠涉鳳濤隨辦交涉事件始終勤愼實屬異常出力自應援案請奬謹繕清單恭呈御覽合無仰懇天恩俯准照擬給奬以示鼓勵出自高厚鴻慈除將該員等出身履歴備册咨呈總理衙門轉吏兵二部查核外所有在不人員年滿請奬緣由理合恭摺具陳伏乞皇上聖鑒訓示謹奏奉硃批著照所請該衙門知道單併發欽此○○裕庚片再查出洋人員曾經隨使别國者准其樓叙前資併計請奬歴經照较在案兹查有奴才使署隨員刑部主事陳春瀛於光緒二十一年七月二十五日到洋該員前經隨使法國目光緒二十年四月十六日到法至二十一年四月底到京銷差計資已十一個半月今扣至二十三年八月初九日止接叙前痪三年期滿又繙譯官候選州同曾海於光緒二十二年五月初一日到洋該員前經隨使美國自光緒九年九月初二日在美留差之日起至十二年四月初一日銷差回籍之日止計資已有二年零七個月今扣至二十二年九月底止接叙前資三年期滿該二員在洋當差均屬異常出力所有陳春瀛一員擬請免補主事以直隷州知州分發省分歸候補班補用并加四品銜曾海一員擬請免選本班以知州不論雙單月歸部儘先選用并加四品銜合無仰懇天恩俯准照擬給奬以示鼓勵之處出自鴻慈除將該二員出身履歴咨陳總理衙門轉送吏部查核外理合附片具陳伏乞聖鑒謹奏奉硃批覽欽此○○署福建按察使鹽江道臣余聨沅跪奏爲恭報微臣接署臬篆日期叩謝天恩仰祈聖鑒事竊臣於光緒二十四年七月初八日奉閩浙總督臣邊寶泉飭知福建臬司唐寶鑑因病出缺所遺臬司篆務委臣署理遵卽交缷道篆於七月十三日據按察司經歴潘震臨將臬司印信文卷封交前來當卽恭設香案望闕叩頭謝恩祗領任事伏念臣籍隷楚灑質同樗櫟散直樞垣而旋登詞館已叨逾分之榮歴台諫而出笎鹺條更荷非常之寵愧涓埃之未報復臬事之權陳查閩省僻處海疆臬司提點刑獄安民窏吏禁暴詰奸事本殷繁實無旁貸自維駑鈍深懼鵜濡惟有倍矢清勸力求明愼一切應辦事宜隨時禀承督臣認眞經理不敢以暫時權代稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○文淵閣大學士直隷總督臣榮祿頭品頂戴兩江總督臣劉坤一升任四川總督江蘇巡撫臣奎俊跪奏爲金陵機器局收支經費列爲第十六案造册報銷恭摺具陳仰祈聖鑒事竊查金陵機器局仿照外洋製造各式砲位車輛　具炸彈銅火以及添配砲台需用物件分設機器翻砂銕木火箭各　雇募工匠常川製造應需經費酌定每年由江南海關道撥解製造二成洋稅銀五萬兩江寗籌防避撥銀三萬兩揚州淮軍收支局撥銀二萬兩　因江防砲台應需儲備各式子彈每年由江南　防局加撥經費銀五千兩又駐防江蘇淮軍各營月操需用軍火及防營添造槍帽銅火由金陵支應局每年加撥經費銀九千兩以爲常年額定製造之需此外江防砲臺如有添造軍火等頂隨時添撥造成軍火分解南北洋濟用所有去用欵項製造物件悉仿泰西之法料件多購自外浲工資薪費物價難以常例相繩均皆力求撙節實用實銷業將截至光緒二十一年底上收支　欵列爲第十五案分晣造册奏銷在案兹據江蘇防營報銷處江寍布政使等將光緒二十二年分收支分晣造具報銷清册逐加勾　自光緒二十二年正月起截至十二月底止舊管上屆第十五案報銷實存銀三百五十一兩二錢有奇新收江南海關撥解二成洋稅及江南籌防局金陵防營支應局揚州淮軍收支局撥欵共計銀十一萬四千兩開除購買各項料物價植一册共計銀五萬一千八十四兩有奇工匠工食一册共計銀四萬四千一百二十四兩九錢有奇委員司事親兵人等薪　公費一册共計銀一萬一千二百六十一兩二錢有奇裝運料物水脚常船輪船長夫薪糧等項一册共計銀五千九百六十二兩四錢有奇修理廠屋料物等項一册共計銀一千八百九十七兩三錢有奇遵照部議各歸各部核銷計應歸戸部核銷銀五萬五千三百八十六兩二錢有奇兵部核銷銀五千九百六十二兩四錢有奇工部核銷銀五萬二千九百八十一兩四錢有奇統共請銷銀十一萬四千三百三十兩一錢有奇實仔銀二十一兩二錢有奇歸於後案舊管項下滾接造報兹將該局光緒二十二年分支給各欵請銷數目並製成軍火撥仔四柱清册由報銷處加造銀欵四柱總册列爲金陵機器製造第十六案報銷詳請奏咨等情前來臣等覆覈無異除將清册分别咨邊總理衙門戸部兵部工部查照覈銷外謹合詞恭摺具陳伏乞皇上聖鑒勅部查照謹奏奉硃批　衙門知道欽此○○頭品頂戴閩浙總督臣邊寶泉跪奏爲閩省籌集昭信股票數目恭摺具陳仰祈聖鑒事竊准戸部咨議覆右中允　思永籌借華欵一摺欽奉上諭在京自王公以下在外自將軍督撫以下無論大小文武現任候補候選官員均領票繳銀以爲商民之倡地方商民願借者先行出示派員剴切勸諭不准稍有勒索等因欽此當經分别咨行遵照臣與前任將軍臣裕祿各繳銀一萬兩現任將軍臣增祺檄　一萬兩陸路提督臣程文炳七千兩水師提督臣楊岐珍三千兩學政臣藪鴻慈二千兩副都統臣綽哈布四百兩現任總兵司道候補道共二萬五千六百兩以上均請作爲報効不放承領股票又現任候補府　州縣佐貳八旗恊佐水陸將備曁各路統帶海關船政員紳共十三萬二千七百兩統共集銀二十萬七百兩已收銀十一萬四千餘兩未收銀八萬六千餘兩容卽一律催齊聽候部撥此外紳商士庶亦經照章刊發示諭遥飭各屬勸辦不得稍有苛派閩省　區素　　寶富戸將來應否集有成數尙難預定所有昭信股票現集數目除咨部查照外謹恭摺具陳伏乞皇上聖鑒訓示謹奏奉硃批　　入昭懦股票一律辦理戸部知道欽此 
 
