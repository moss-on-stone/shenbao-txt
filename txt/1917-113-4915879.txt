# 1917 - 113 - 4915879

 

Page 1

 
 
   
 
 

Page 2

 
 
[時評]  
[舉措不定（冷）]  
　　國家大事必有一定之主張不特主張之有一定也即達此主張之目的其間所歷之程序亦不可不有一定名不能此則主張雖或一定而其所行之結果斷不能如其主張者往往然也 
　　此次外交方針所謂政府之一主張也自始至今雖無顯然之變動然其達此主張之程序則據所聞至於今日尚有先條件先宣戰之三派則尚未一定可知也雖傳者所云或非政府之實情然以中國辦事之慣例以測恐實不免是則甚非處置大事之所宜也 
[專電]  
　　北京電外交問題現政府中有三主張（一）先得條件而後加入（二）先加入再議條件（三）議件稍有頭緒由政府向國會擔保而請國會予政府相機宣戰之權　　北京電外交界消息日本對我關稅問題巳有磋商餘地 
　　北京電昨令外財農三部速將裁釐加稅要點逐欵簽出以憑製成具體議案提付國務會議　　北京電昨日（二十九）美使館宴各督軍及代表徐樹錚人表致答謝詞 
　　北京電財部賄案聞陳錦濤弟廷銘業已承認一萬五千元之賄銀收據爲彼所寫虞熙正關係極重吳乃琛則關係較輕 
　　北京電風傳元首對海部賄案極爲震怒巳令親信密查得實則交法庭 
　　北京電許世英昨巳正式提出辭呈以病爲由有謹避賢路以謝國人語意頗牢騷段總理意將照准至報載浦津車案許不能脫離關係余問某查辦員則謂未確 
　　北京電交部繼任者以汪大燮張國淦呼聲最高 
　　北京電梁敦彦又有願長交通之說 
　　北京電權量不就交通次長職將改任程明超 
　　北京電李思浩呈請辭代理部務並請即以楊壽枬擔任 
　　北京電國務會議編訂官吏犯贓懲治條例及官吏犯贓違犯防範細則交法制局會同内部起草 
　　北京電旅京川人昨日在兩蜀會館會議善後辦法推兩院川籍議員代表赴府院陳請將駐川滇軍下令一律撤回並阻由滇開來客軍同時電告川中以安人心 
　　北京電王人文赴川定三日啓程政府給費四千元 
　　北京電齊耀珊調魯韓國鈞長浙已内定 
　　北京電軍事會議限本星期告竣即閉會 
　　北京電關於信敎自由及孔道爲修身大本兩條今日各政圑協商或將並存至孔道爲國敎則當然不成立 
　　東京電第三回遠東運動會中國選手五十二名今晨抵東京迎者頗盛 
[外電]  
　　北京電浙督電告政府謂殷汝驪之家屬已返浙江本籍惟殷汝驪刻在何處迄未知之 
　　（二十九日） 
　　北京電飛行家白永魁昨在南苑試演飛機風大機翻從七百尺高處墜下當場殞命 
　　（二十九日）以上路透電 
　　漢口電昨夜英租界怡和洋行大貨棧兩所爲火焚毁損失詳情尚未查悉（三十日） 
　　文滙報 
　　華盛頓電英國前國務卿羅特氏已允充赴俄委員圑之領袖法國代表進謁威爾遜總統駐美中國公使顧維鈞拜會英法代表 
　　（二十七日） 
　　北京電日使林權助昨謁段總理今日設筵宴請各督軍（三十日） 
　　北京電公言報云中政府已請協約國展長辛慈德使所執安行護照之限期（三十日） 
　　以上德文電 
　　北京電中國對德宣戰問題旣由軍會議經督軍等贊成故一般人多以爲必卽提出國會奈督軍之贊成僅限其主旨他如列國所質問之宣戰後處分德人及他關係德國事項猶未議定是以不能即速提出國會英俄法諸國均欲中國先行回答而中國似郤欲得列國回答之後提出國會其間手續頗有誤解故謂此際能全盤决定與列國交涉即刻實行殊不敢信 
　　（三十日） 
　　北京電中日實業公司今日開第四次股東大會出席者有李士偉倉知兩總裁並陸宗輿及由上海來之周金箴等議定續繳股欵四分之一並以孫多森辭職選舉曹汝霖繼其後任 
　　（三十日） 
　　漢口電昨夜一時怡和洋行機器陳列所忽然失火延及該行輪船棧房二間全被焚燬其損害計貨物保險價值五十萬兩房屋十萬兩（三十日） 
　　南京電馮副總統電飭在京之師參謀長著俟外交問題解决軍事會議閉會後回寗　　（三十日） 
　　南京電鴉片調查員英人陶樂爾氏昨日來寗偕同特派員俞壽璋並隨員數十人前赴徐海方面查勘烟苗（三十日） 
　　東京電1極東運動大會中國南方選手五十九人於今日午前六時行抵東京車站受中國基督敎青年會會員留學生總會委員及他留學生等多數之出迎旋卽入中國基督敎青年會館宿舍（三十日） 
　　東京電名古屋勸業協會發起之中國視察圑圑長愛知縣商品館長中村賢一郎氏等三十四人定於五月三日乘由神户解纜之郵船春日丸赴上海由滬轉赴杭州南京漢口北京天津奉天大連旅順等處視察（三十日） 
　　東京電阿姆司特爾丹姆電云德國於二十九日宣言對美國無制限潛航艇戰（三十日） 
　　以上東方通信社電 
[戰電]  
　　倫敦電俄國公報云歐新乾方面土軍甚爲活動佔據巴拉東南之高地一處及賴古爾資兵之助奪獲俄軍前鋒所佔高地一部分俄軍回攻奪回所失之陣地（二十八日） 
　　倫敦電英軍大本營路透訪員電稱英軍奮勇進攻佔據亞勒村並穿過哇比村之半戰事異常劇烈敵軍現正分頭回攻（二十八日） 
　　倫敦電海格將軍報稱敵軍乘夜猛力回攻亞勒安戈希勒北面英軍新陣地爲炮火擊繫退斯加泊河北面數處戰事進行未已（二十九日） 
　　巴黎電今日下午公報宣稱戈細南北二面與萊姆兩北面有散漫之戰事法軍俘虜一百五十人且擴張陣地香巴業境内有活動之砲戰　　法兵枝隊在亞爾薩斯上部數地點攻破德軍第二障線兩軍以榴彈互持法軍得利俘獲若干人德軍受創甚重（二十九日） 
　　倫敦電今晚德國公報宣稱英軍今日在亞拉戰地第三次圖破德軍陣線完全失敗英軍於斯加泊河兩岸廣三十基洛邁當陣線猛攻亦遭失敗　　（二十八日） 
　　倫敦電路透訪員由意國某要津探悉英法軍攻勢已破壞德奥攻入意國之希望敵軍現正從事準備防禦意軍攻勢現因天氣不佳未能大舉作戰惟意帥一遇機會卽將大施痛擊近東之戰局或可因以解决云（二十八日） 
　　倫敦電泰晤士報若西訪員電稱羅馬尼亞内閣得自由黨與保守黨之同意决議以大地主之田六百萬英畝分　參與戰事之農　民羅皇及政府所有之地亦將照此分派且將定普及選舉權之制（二十八日） 
　　巴黎電法國社會黨不允派代表參與瑞典京城萬國社會黨大會因秆奥社會黨亦列席彼等曾犧牲社會主義而與侵略之政府同謀之故此種會議充量言之不過鼓勵運動戰獨媾和之局耳　　（二十八日） 
　　倫敦電西斐里比里亞共和國大約將加入協約排斥西斐之德國商業與勢力且將禁止德人於該處傳遞無線電報（二十八日） 
　　巴西京城電國會定五月三日如集政府將下令宣布與德入於戰爭狀態並將没收覊留之德船及　協約國船隻駛入巴西各口岸　　（二十七日） 
　　紐約電美國領袖猶太人電請俄政府勿與德國單獨媾和已得外交總長米留柯夫覆電謂俄國無一政黨曾議及或能議及與外敵單獨媾和事宜（二十八日） 
　　瑙京電瑙威各報載稱自二月一日至今瑙威船被沉者共二十五艘多係載運糧食煤斤芻抹接濟政府者（二十七日） 
　　華盛頓電衆議院討論陸軍議案時以一百七十票對一百零六票打銷准羅斯佛氏招募義勇隊赴法盡役之修正文（二十七日） 
　　華盛頓電參議院已採納强迫軍役議案内之修正文准羅斯佛氏募步捕四師赴法與戰　　（二十八日） 
　　華盛頓電衆議院以三百九十七票對二十四票參議院以八十一票對八票通過强迫兵役議案　　（二十九日） 
　　倫敦電公報局宣稱德國無線電稱謂德首相寓書德意志聨邦政府力言戰事工事不可停輟之必要且謂今無論何人如敢由後攻擊勇武之戰士則須按國律治罪不稍寛貸云（二十七日） 
　　倫敦電各報視糧食漸少一事甚關重要且載有籲請國民竭力節食克己之文件内有一文乃倫敦市長所署名者各報謂政府如將　位與貨物之數宣布則國民更能諗知時局之嚴重泰晤士報稱今聞政府舍强迫派糧外别無善策管理糧食部巳訂印糧劵下星期後將無賽馬之舉俾可節省燕麥每日郵報稱海軍部如仍任令海上控制權落於敵潛艇之手則全國不能恕之每日捷聞稱海軍部務須安置改良水雷藉以解决阻止潛艇離其巢窟問題每日紀事報視海軍應付潛艇戰事之失敗甚關重要且謂海軍部年事稍長之人今計議海軍問題仍多無畏戰艦等諸名目其結果乃使海軍仍如近兩年情狀立於守勢地位海軍部之改組實爲今日國家至要之務又曰中央參謀職務宜用少年軍官最後勝利固爲吾人所可必得但海上控制權如落他人之手縱獲勝利亦難滿意矣每日新聞曰亘古未有之困難已臨吾人之前國民縱能鼓勇忍饑然對於政府竭力抵抗侵害吾國存在之危險固有應知之權而海軍部尤當宣布一切云（二十七日） 
[要聞一]  
[俄人對於戰况之電訊]  
　　字林報二十五日俄京專電云革命之初政府曾頒發革命軍隊槪不調出俄京之命令惟有數圑愛國心切自請出戰時日爲第一批軍隊開赴戰地之期該軍隊出京時手執旗幟上書保障自由之戰爭工人乎勿忘我輩等字樣衆人隨隊送行直至車站氣象甚爲激昂從德國逃出之被俘俄兵共有二百餘人近組織國民愛國大會主張與德繼續作戰之必要以爲德國黷武主義足以妨害自由與俄國存在再彼等親受種種苦楚尤深知德人之殘忍性質也奇倫斯基將軍近應工人代表之請求參觀俄京來復鎗製造廠工人自稱願每日工作十四小時奇氏見工作之進步與工人之精神大爲感動又二十七日俄京專電云里加陣地頗有戰事活動之消息雙方發砲互擊而以去年十二月俄軍進攻境内爲尤甚兩軍斥堠隊時常出發勞瘁不辭德軍似巳聚集精兵若干於里加方面矣加拉資消息謂德奥之採辦糧食者紛紛擁入羅馬尼亞及杜白魯日賤價收買各種糧食運往德奥布國人民因德奥在布國邊界採辦糧食今已有提出抗議之運動法國軍械部次長湯姆斯氏行抵俄京後今日往晤司法總長奇倫斯基氏向俄羅斯民治國陳達法蘭西民國之友誼農部總長擬由通接伏爾嘎河與尼法河之運河輸運糧食二十三萬五千噸直達俄京目下糧食在伏爾嘎河待運者巳有三十五萬餘噸敎育部長决議從速召集辦理中學校有成效者開會於俄京規定改良敎育之程序末斯科消息云俄國婦人今有准充律師者此爲俄國歷史中之創舉茲陸續請求充當律師者尚有婦女三十人云 
[關於外交問題之四會議]  
 
 
 

Page 3

 
 
　　國際政務評議會國務會議 
　　軍事會議參院全院委員會 
　　昨日（二十八日）爲國際政務評議會例會之期以近日外交上之趨勢益注重於第三步之進行故昨日該會所議皆與此大有關係茲特述其不關秘密者如左第一處理德艦問題我國對德斷交而後德國軍艦皆解除武裝在我國監視之外交上得相當時機應定期令其退去但該艦等一出公海必遭敵國捕拿且當令其退去之時難免有自行炸裂之危險應定一適當辦法第二駐俄劉使來電之疑點前數日政府曾以數事電詢駐俄劉使劉使業已一一電覆中有一項關於俄政府對於戰事之態度有俄現政府不肯同盟戰爭到底兩語反對加入者以此爲俄欲單獨講和之證據而主張加入者又力爭其必有誤謬已致電劉使詢問究竟一面細查電碼謂（不背同盟戰爭到底）云云劉使覆電未到此種疑點仍未盡悉第三研究宣戰後中德條約關係萬一至於宣戰中德間條約如何處理政府曾詢各顧問意見茲聞綜合各顧問意見决定宣戰之日中德條約當然廢止其有與各國共同締結者（如辛丑條約）則聲明德國之一部分廢止又中奥關係至中德宣戰之日亦廢止一切條約關係 
　　同日爲國務會議例會之期現有國務員均到外交伍交通許亦列席）先議交通王次長辭職案决議以司長權量代理即撰命令送府蓋印又提出外交第三步問題各國誠員主張急進緩進者仍持前說未有完全决定餘議財政部呈文數件無關緊要四時即散會惟另據一消息則謂昨日國務會議例會又曾提出外交問題論先一日適接駐俄劉公使來電内有現内閣堅持不肯同盟戰爭到底之語公府方面引爲俄德單獨媾和之鐵證謡言大起即閣員中亦有引爲深憂者惟國際政務評議會已查出係譯電生將（不背）誤作（不肯）致有此支離之文句閣議時卽專就此電細細推敲一面更電詢駐俄劉使以昭愼重因此昨日之會議並未有所决定連日各督軍曾以軍事會議結果面陳元首頗蒙贊許惟謂須得國會同意方能作準而國會方面則似斤斤以條件爲言故昨日國務會議多數主張先向各國商定條件再行提出國會 
　　各督軍旣於軍事會議中一致贊成政府外交方針除向國會中人分頭疏通外一面曾與个交圑接洽希冀於解决條件有所助力聞日英俄法各國駐華使署亦曾訂期邀請各督軍及各代表赴宴以資聨絡各督軍此來原定留京日期雖極迫促今則一律須俟外交問題完全决定然後出京故原定一星期之間必須展長矣星期三日之軍事會議對於外交問題列席諸人除發言外皆親筆簽註意見署名其下　交當局作證當局又以之轉呈元首至於星期五即昨日之會議則僅討論尋常案件各督軍因與各方接洽異常忙碌故多未親臨議席嗣後開會凡非要案聞均將以代表列席四川代表李鴻祥係羅佩金所派川事發後李辭代表不就又熱河代表以外交問題請示姜都統得復贊成巳在會議席上申明 
　　昨日下午一時參議院開全院委員會到會者九十餘人委員長趙世鈺主席段總理因有國務會議未能出席特派伍朝樞到院報告一星期中外交經過之情形由丁世嶧丁象謙湯漪朱念祖等相繼發言丁世嶧問近日盛傳俄德單獨媾和有無其事政府對外方針究竟如何伍答云俄德單獨媾和之消息殊不可靠雖報紙屢次登載亦屬不能證實之新聞俄國舊政府因俄皇后係德人從前確有親德之傾向目下新政府成立親德二字當不成問題單獨媾和之說大約均係揣測之辭難以憑信至於政府目一對外方針今日國務會議正在討論本席不得其詳俟總理將來答復可也朱念祖謂據本席由外交圑各方面調查協約國並非希望我加入但希望我國與德宣戰耳究竟政府對德方針爲加入協約乎抑係單獨單爭乎伍答云此係政府外交政策本席不得而知朱念祖云本會今日請外交當局出席答復之目的爲請將一星期之外交狀况及外交上文件之報告請貴委員詳細答復伍云本月二十五駐俄劉使有要電來京電中有緊要一語殊不易解若照平常劉使來電用四個號碼拚成一字者譯釋成爲俄國堅持不矓同盟戰爭到底十二字若用五個號碼抽譯即爲不背同盟到底若照此電看來俄國媾和之說尚不可靠惟因電文不甚明瞭巳電劉使再詳復矣宋淵源云聞劉使來電中有俄軍無鬭志一語確否伍未答丁世嶧云政府對德目的何在以加入爲第三步以宣戰爲四步究竟行至第幾步爲止湯漪云今日貴委員出席原爲報告外交而來似此不知之答復本席認爲不得要領請貴委員退席朱念祖云下星期須請總理親到或派員務將一星期中外交所經過之情形及文件詳細詳告伍唯唯而退遂散會 
[川事糾紛未巳]  
　　議員晋謁總理各方消息互異 
　　川籍國會議員爲川省亂事於昨日上午十時川籍議員李肇甫孫鏡清等十數人往晤總理聲稱目下川省現狀異常危險不但成都糜爛即濫州簡陽等處川滇軍隊亦有衝突前途岌岌不堪設想政府雖已派查辦使前往但此係急則治標之法尚非治本之道自非得一聲望素著熟悉川省情狀者督川不足以出川民於水火按多年以來除駱秉章以外惟岑西林在四川聲望最重當川路風潮劇烈之時清廷令西林督川朝命發表川省人民軍隊會黨均懐惠畏威形勢爲之一變用人行政雖政府之大權非局外所能干涉但議員等爲桑梓計爲川省安危計實深信西林督川最爲適當絶非因黨派關係且信西林督川之命朝下則川省情形夕變望政府斟酌採納見諸實行云云當由段總理答云川事政府必設法弄好斷不置之不問至用人爲政府之大權政府自能斟的議員等又謂四川軍隊複雜主客之兵各不相能尚望政府籌一妥善之策段云軍隊駐地皆由政府調遣不生問題議員諸人復申言吾人因桑梓關切深知岑氏督川爲解决川事之大關鍵深望政府以川民之好惡爲好惡段氏又申前說謂政府用人自有權衡談至此議員遂興辭而去 
　　川省川滇軍隊互鬨一事近來所得消息往往彼此互異昨據一方傳說似兵爭確已停止然據共同通信社所得消息則適與此相返謂川省川渭兩軍之衝突因領事圑體調進一時歸于安靜而成都附近施復小戰頻起惟川軍數次攻擊滇軍滇軍迄未應戰故未演成慘劇現聞兩軍最近似又大起衝突刻瀘州至成都及資洲至成都自前日起電報巳不通可知成都附近戰事正酣云云此說與前日東方通信社所傳川滇軍隊巳在瀘州衝突一節又似前後相應特雲南出兵一節曾經副總統電告旅滬川人謂並非事實則此說是否可恃一時頗難懸測也 
　　二十五日滇督軍唐繼堯致中央電云大總統鈞鑒國務院各部參衆兩院各省督軍省長鑒川軍叛變圍攻督署中央已有令制止并任羅劉爲將軍羅已遵令交代而劉存厚等居心抗逆不遵明令仍開炮射擊督署包圍滇軍肆意抄殺其一二兩師則節節進逼省垣劉自稱臨時督軍日夜攻擊不巳軍隊首貴服從似此情形督軍之號令不行中央之命令無效實已叛跡昭著豈復再予姑容滇軍血戰餘生亦豈能任聽魚肉伏乞迅予生持息此糾紛否則兵端一起殃及地方危及大局曲直順逆責有攸歸迫切代陳敬乞採納唐繼堯叩有印 
　　二十七日重慶周師長致電中央云頃據第三師張圑長轉據該圑第一營長何疇報稱梗日探悉敵人約一圑由簡向樂前進營長率部往禦與敵適遇接戰自七時起酣戰至午後四時仍未退現在簡白塔地激戰中敵衆我寡實不能禦擬向樂玉退却待援等情圑長查滇軍旣以大部兵力由簡攻我何可坐以待斃即督率二三兩營機關鎗營趕赴樂簡禦戰等語竊川事早經中央解决川滇兩軍自應嚴束所部何可再生枝節今滇軍竟以一圑向樂前進何營亦竟率部往禦究竟釁自誰開雖未查明然雙方均有不合道剛接電之餘立即一面電令本師内江駐軍就近飛函飭令張鵬舞轉飭何營立停爭鬭迅退樂玉以待後命不得再動一面電請戴兼督迅速設法阻止滇軍前進並將處置通告鍾師長查照外謹此電陳懇飭戴兼督迅速澈查嚴懲以儆頑　而伸紀律不勝迫切待命之至 
[鄒魯質問内閣責任問題]  
國會議員鄒魯等七十人對於内閣責任問題昨又提出質問略謂約法第四十四條國務員輔佐臨時大總統負其責任是一國政治之樞紐在内閣卽一切政治之良否　閣悉應負其責任段總理組織内閣之初閣員全體國會悉予通過足見當時信任之心乃日復一日政治之善狀不生内閣之弱點疊露至於近日則内政外交無一令人滿意舉其落落大者衡以約法第四十四條之規定謹依法問如左對德事件出於絶交是否適當另一問題茲但就段總理出席國會報告之言而察其事實當段總理出席國會報告也謂一絶交三種條件即有滿意之解决并謂七國公使經以非正式公文承諾今絶交旣久三種條件茫無頭緒總理出席國會報告之言絲毫不能實踐國務員是否應負責任此其一用公債以收買烟土無論發議何處訂約何人而一切合同價目辦法莫不悉經國務會議旣經國務會議則一切責任政府應行負擔乃一面政府答覆本院並無以公債收買存土之事一央徑行收買且收買合同關係國庫負擔竟至不交國會議决再三質問亦置不答及國會議决政府不得以公債收買存土案始派員查辦果每箱有二千餘兩之弊竇違法失職兼備而有國務員是否應負責任此其二財政交通二部皆發生賄案刑事上責任自有當事者擔負自是别一問題而政治上之責任則内閣有連帶之責萬不能置身事外即以日本最近之事證之海軍賄案生而山本内閣倒責任内閣之結果固當如是耳蓋内閣由總理所組織政治由内閣負全責事雖發於個人此份子係屬内閣究竟此次財政交通二部發生賄案國務員是否應負責任此其三段總理組織内閣以來將及十月閣員無一齊全至於今日内務無人財政開缺交通敎育外交悉行辭職而國務員之僅存可數者不過總理海軍總長司法總長農商總長四人而已若由不能覓得適當之人才以任閣員方面言之是爲無能力若由國會不予通過方面言之是爲無信用日本大正三年時委任清浦子爵組織内閣尚以海軍大臣未能得人覆命辭職今閣員之存不及半數閣員之存者愈少則政治之缺陷愈多國務員是否應負責任此其四右四質問請政府依法於一星期内答覆尤有言者本員提起此種質問毫無對人關係純係法律問題誠以約法有四十四條之規定基内閣失職而不依法負責惡例一開法律從此失效則國於世界其何以立此又區區提此質問書之微意也云云 
[航空學員白永魁飛行殞命紀]  
　　昨（二十八日）晨八時西北風頗烈南苑航空學校畢業學員白君永魁駕五十馬力雙翼飛機在場内自西向東飛昇將達二百米達忽遇亂風機體偏斜過度指揮機關失其效用遂墜落於陸軍步兵第二十三旅司令部院内全機破壞人爲機所壓腦漿迸裂下顎盡碎胸肋左臂右腿均被壓斷當時氣絶身殞其悲慘情狀令人目不忍覩又該校致京報函云本校尋常畢業學員白永魁字星垣直隷天津人因練習高等飛行於四月二十八日早七點半鐘在本校飛行試騐場練習飛行方飛起至一百餘米達高度適遇天氣變換突起烈風且經過營房上面空氣薄弱即飛行家所謂氣坑以致推翻飛機直下墜至二十三旅本部院内全身被壓當由在場衞兵人等馳馬奔救將飛機推開因胭根跌碎肘骨傷拆數條内部亦受重傷當即殞命舁入本校病院全校人等及該員家屬邏守准備衣衾棺槨殯殮開會追悼並呈參謀本部照例撫卹云 
[南京快信]  
　　八省聨防會議將於五月十日在寗開會 
　　省署昨接中央來電徵求五項意見（一）司法雖由中央改革然不過制度至於必能使其確有獨立精神一端究應如何設法維持（二）維持敎育現狀及後漸期普及之次序（三）財政之治標治本各辦法均應如何（四）交通需用何種政策始能一致推廣（五）實業必須用何手續始能振興省議會昨日（二十九）午後二時開談話會議員到三十餘人公决暫停選舉明日（一日）午後一時開議繼錢副議長宣布江寗地主檢察廳來函催交議員楊石等到案（原函錄第二張要聞内）季通以公函有諭令各員依法投案字樣謂不合法主張退回多數贊面推季通陶鍾箎擬稿答復地檢廳聲明退回埋由時巳三鐘遂宣告散會 
　　吳紹文等第五次催請起訴呈文昨地檢廳巳批示謂該案業將在保被告人等起訴同級廳公判毋庸耽慮 
　　省署昨奉司法部咨行各縣地方分庭組織法請查照令遵 
　　江蘇地方自治促進會今日（三十日）午後三時在堂子巷開職員會討論組織進行事宜 
　　財政部電齊省長准撥蘇州盤門内舊銅元廠房屋改爲絲織模範工場 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[員賞問川事何多]  
　　　　　　於此次川其軍隊衝突事提出質問者頗衆而尤以　　　　　　　　郭等議員所提質問書已登前報　　　　　　員　雯等又提出政府何以不嚴令駐川　　黔兩軍尅日退出川境質問書一年廖議　　賢又提出政府何以將糜亂四川之羅　　授爲超威將軍並將有功無罪之劉存　　　　以將軍忽又免職質問書一件劉議員　　又　　政府何以任命背叛中央之劉　　爲　威將軍及撤無換四川督軍羅佩　　　書一件陳議員祖基等又提出政府何　　　發寒電挑撥感情以縱川亂而損威　　　書一件聞均咨達政府限日　覆其陳議員　　之　文云爲質問事報載署四川督軍羅佩金個日通電　　　參陸部致成都師長劉存厚寒電開　　　　羅督請假業巳照准來京嗣又來電陳述川事經大總　　令　行　迭據羅督一再電請更換川中師長其第二師業　　劉雲　接替等語川中爲該師長桑梓之地倘因此衝突將愈不可收拾川事糾紛政府非不深悉但旣有准羅督緩行之電　師長應顧全川局迅將經手事務移交即日首途來京另爲擢用是爲至盼等語詞意婉妙善於用情政府威信掃地無遺夫羅署督應否於換師長劉師長應否撤換與政府之應否允許政府自有權衡惟理無二是國有常典羅是則劉非劉曲則羅直賞罰予奪　在政府威令所及誰敢抗命乃政府不爲中央威信不爲地方　民計忽於外交緊急之時川匪甫寗之日發北挑撥電文是惟恐川亂之不成而又從　灢之也况羅督電請更換者僅劉存厚一人仍待政府　　而　電　移之曰請更換川中師長又曰其第二師已派劉雲峰　替尤　　亂　事豈政府之所宜出此今川亂巳成成都刦燼不得謂非政府之措置乖方縱　損　有以致之究竟政府寒電是何用意本員等不　無　特依法提出質問限政府於三日内依法答覆 
[川禍發生前之裁兵問題]  
　次川禍之近因起於裁兵問題而裁兵問題之所以衝突　以川　黔軍隊留汰不匀之爭持　其内幕究　若何外間莫得眞相茲錄羅督　訓令第四師師長陳澤霈　如下亦可見内幕之一斑矣　得川　兵多餉絀不能不亟謀收束之方前奉大總統電令并　　　院電　川省軍隊過多亟應力加縮減　　　生各軍　機　及軍隊之費必須不逾五年度核定六百　萬之數方能與預算案相符等因當查五年度預算專就川省　軍機　以及陸漢各軍而言其時尚有調川北軍不在川省預　案　今合川滇黔各軍軍費統以五年度核定之數爲範圍無論若何減裁終屬不敷分配歷將困　　形并擬分期遞減辦法縷晰電呈在案本年一月復經　　　王檢查使戴省長悉心商議擬以滇　　力加裁減改隷中央由部另籌軍費至本省應留軍　則以五年度定額及預算爲準於舊案旣屬相符　　理　爲公允當即聨名電請奉大總統令曁院部電　　軍暫留一師一旅黔軍暫留一混成旅一　均歸中央直　其餉欵另由中央隨時　　　　川名軍費　算前議以五年度核定之數爲準係合滇　　　　言今　黔軍旣巳劃出預算當然減少且各師　種兵仍應按照前電一律緩設各等因復經會電力　　復電仍令力求減少以經負擔自應遵照辦理且川省屢遭兵禍久經匪患公私交因已達極點前經財政廳呈稱川省財政困難入不敷出甚鉅軍政各費積欠至數百萬元而目前每月收入爲數甚少奉令另籌軍費實屬應付維艱等情查川省歲出軍費爲最多若非設法維持其危險情形實不堪設想是裁兵節餉清匪安民諸事尤不敢不積極停行迭經詳加計議除滇黔軍隊遵照中央電令分别裁減外本省旣有五師又一混成旅應卽分别酌量裁併并將暫行編制修改期於略減兵額以節餉糈庶於預算不至起越經費免更枯窘除呈報并分令遵照辦理外合將改訂編制表及退伍給奬條例退伍證書適任證書奬章狀等件一併令發爲此令仰該師長遵照將所部第四師裁爲步兵一旅并按照此次所頒編制將所有兵客分别裁減統限一月十號以前一律辦竣所有裁併之軍佐均以原薪呈候分别酌任爲軍署諮議參謀副官差遣候差等職至應行退伍士兵除陸續請假開除者無庸議外其整隊裁退者均給一月半恩餉用示體恤其一切軍械軍裝應一律呈繳以憑存儲事關整軍節用務望促速施行依限竣事勿延此令 
　　陳師長奉文後以本師各部隊原係各路護國軍編併而成前次遵令查編幾經汰遣僅編成現有五圑已屬減無可減况以同時起義幾經編練之軍辦理尤非易易稍一不愼轉不免有意外之虞現查本師鎗枝多係該兵等自携入伍與公家發給者不同若遽令繳械解散多名一時實難辦到今於無可縮減之中求爲一時權宜之計擬將預備第一第二兩圑裁併分别撥補第七旅十三十四兩圑即補充獨立圑總共編爲三圑似此計畫雖仍未免困難但較之僅編兩圑或易爲力等情呈覆督軍並請補發餉欵甚急亦可見川省裁兵之不易矣 
[省長監督司法行政之由來]  
　　日前司法部呈明大總統仍請委任省長監督司法行政已經照准並已於日前特發明令分别委任據聞此議之由來係因從前巡按使均受有監督司法行政之委任今之省長是否　仍照向章辦理自應愼重研究日前由國務院交司法部核辦司法部特開部務會議當時有反對贊成兩派反對之理由　省長對法廳有監權殊於司法之獨立碍贊成之理由謂委任省長監督者乃司法行政並非司法於法理上並無不合且現在各省司法經費旣不能不仰給於省長縣知事兼理審判尤不能不賴省長之考核是於事實上尤爲必要討論之結果多數主張第二說遂决定仍請委任省長監督司法行政矣該部呈總統文云查省官制第一條規定巡按使受政府特别委任監督司法行政曾於三年六月六日由部擬具辦法呈請嗣後凡遇新簡各省實授巡按使奉策令後隨即由部依省制具呈聲請特别委任如遇署理或兼署各員由部加以暫行委任字樣隨案聲請其有奉委任後查係不勝監督之任者並由部隨時呈請撤銷當奉批令照准在案現在巡按使旣經奉令改稱省長其從前在巡按使任内曾受特别委任各員此時自無庸從新委任惟新任各省省長若不亟加委任則權職不明易滋爭議茲擬仍照向章辦理凡應特加委任監督司法行政各員另呈聲請特頒明令委任若有奉委任後查係不勝監督之任者仍得由部呈請撤銷以昭鄭重但關於此項監督有亟應聲明者即依省官制第九條省長監督之權計有四種第一種爲稽核司法經費第二種爲考核司法官吏第三種爲核辦各縣承審管獄等員之任免懲奬第四種爲各級審檢人員經省長查有貪劣來蹟得飭該管廳長先行撤任呈請懲戒前三種司法行政事務自應歸省長監督惟第四種審檢人員如有貪劣款蹟省長得飭先行撤任實與臨時約法第五十二條法官在任中非依法律受刑罰宣告或應免職之懲戒處分不得解職之規定大相背違又由省長呈報大總統請付懲戒核與現行司法官懲戒法第二十三條規定各監督長官對於司法官認爲應付懲戒者應經由司法總呈請懲戒等語亦相牴觸查省官制發布在三年廢止臨　約法之後現在約法旣經恢復則違背約法之規定　然無效至於司法官懲戒法則發布在省宫制之後依照後法優於前法之原則關於懲戒程序亦應以司法官懲戒法之規定爲準繩是省長監督司法行政之範圍僅能限於前三種若第四種權限現時省長斷不能有如果省長對於各級審檢廳人眞確查有貪劣欵蹟應即咨陳本部一面飭知該管檢察長速行偵查方爲合法本部爲劃清權限免滋爭議起見理合具呈聲明是否有當敬乞大總統鑒核示遵謹呈 
[隴東勦匪之電訊]  
　　日前政府接到甘肅兼督張廣建來電略云據隴東鎭守使陸洪濤巧電稱據帮統張兆鐘飛報駐防合水管帶李義報稱四月十一日探聞匪首樊占魁即樊老二率匪黨千餘竄太白鎭立卽帶隊馳剿行抵烟景川匪巳布滿山谷我軍三路進擊匪分數段竄去正追逐間匪勢忽合持自來得快槍并有機關槍兇悍異常幸我軍先占山頂向下猛擊五小時匪始敗退竄往烟景五亭梁梅家洞一帶官軍未敢遠追計斃匪首百餘内有頭目孫炳耀張風清王占斗孫丙仁四名拿獲快鎗來福鎗數十枝旋續據張兆鐘報告陜匪又集三四千人謀復據烟景川各處已調管帶王甲三駐報橋喻升駐南義以備策應等情（中略）廣建隨即電令先行犒賞前線軍士洋五百元以資鼓勵　　　　守使轉飭各軍嚴行痛剿俟肅　後再行呈報彙案請奬 
[塞外通信（續二十六日）（塵隱）]  
　　近年以來大則佔領某村某鎭小則綁票姦淫擄掠之匪案迭出於是盛傳塞外之匪勢猖獗或建議劃辦或主張招撫然或剿或撫均須用軍隊推其原委則匪之種子反傳染於少數之軍隊蓋中國官屬最嬌最灑出外必有無數之從人此間旅行固不甚便然民風樸厚隣里相親不若通商口岸之浮猾以宿店旣少而不佳凡關内旅客或向民屋及櫃房假宿一宵亦未必斷然拒絶然官場從人必有官場之氣派軍隊必有軍隊之習氣初則出於通融繼則視爲常事終則有好房屋之主人雖有萬不能留客之特事亦不能拒客蓋客之人數多主之人數少客爲軍隊及官場主爲平民而且鄉僻之平民也於是强迫借宿之事見矣於是一切物件亦有强迫借用者矣是處人民讀書者少向不問法律於是有强權無公理之可羡印入於人民腦中力大便爲王或兵士被革者請假者姘識本地婦女者流爲本地人與本地青皮浪子連絡勒索敲詐且地勢四通八達若有不了便向草地上一跑（草地者不種莊稼儘養牲口處較此地更北之總稱）於是漸漸魄力較大而識字者如張仲衡盧占魁崔四寛等皆集成大夥故撥亂時而得其不愛官場之證據有二一爲被擄之人若衙局員司必苛求之不輕易釋放而對商人較和平一爲若毁壞郵件先毁公文平民之信則留之 
　　近年土匪軍隊之擾亂各衙署均有人民陳訴大都首言軍隊無所不爲次乃方及土匪亦有專言軍隊不法者長官對柴種哀訴亦不過以（不得紛擾此令）了之故多一個兵則等於多幾個匪匪所搶刦者不過鄉鎭現有之財帛而兵則剥削地方各項之財政即應辦事業及事業發展之遲速等莫不受其絶惡之影響推測現象而言若西北方面增駐軍隊兩師可將全數人民驅逐殆盡現在常駐之軍隊見婦人白日行路時尚有無法無天之形象而長官到此鄉僻自然比都中省會少受拘束故土人有曰肅清肅清連樹全要清了（肅清與樹清之音相同）人民旣不甚讀書自然知識不高現有一種可憎行爲如軍隊一入此村無論何人槪極言被匪雕過幾次凡平日能買之物如鷄蛋等亦以没咧二字拒絶故外貌雖可憐而胸中却有無限之鬼祟不正當之防衞反遭外人藉口然欲求正當防衞亦最困難之事蓋暗無天日之處力大便爲王亦幾無可伸訴若欲辨眞是非先須走一星期之旱路吃一星期沙土方能到光天化日之下以現在之豐鎭論卽文化開通之處也雖與野蠻地方接壤而此野氣不能越豐鎭而東皆通火車之功也據記者之眼光此處之匪萬不可再用兵剿若云兵能剿匪現在之匪居然有劃定之地界東至某處南至某處西北至某處（見張仲衡盧占魁等保護商民之告示各縣城大地方均有）居然有裁判權而綁票之數現在尚未贖回者據正式有公事者不下數十名火車若通不剿自靖如内地然可以法律治地方矣交通旣便人民之知識亦開如羊皮牛皮藥材等出産米煤魚蝦鮮菜等進貨（大米每斗六元以上烟煤末每斤十三四文白菜每斤一百文以上且有時尚買不到）亦因此輸運便利豈但不必剿匪不必用兵2已哉若云修路無欵則查最近一二年運兵搬械已過四十萬元至今年一切軍事費用當不下八十萬矣稅務財廳懇務之短收亦將至八十萬而商務農業工業畜牲之損失更無從查考若無兵匪何至於此而欲無兵兵匪非修鐵路不可願此聞官長及神聖之軍人以保全西北地方爲重提倡建築鐵路即中央派出之調查員亦當以修路爲第一救地方之法報告中央此記者之希望也 
[農商部經營武漢商場]  
　　新河商場鄂垣武勝門外下新河昔爲船舶避風良港清季以來河身淤塞而商務又以漢口爲勝故船隻寄泊於此者遂少前砦文襄贖　粤漢路時以下新河與漢口租界對岸聲氣相聞决定建設總車站於此將來商務興盛擬自開闢商場曾設商場局開闢馬路嗣以財政支絀鐵路工程又極遲緩遂亦中止進行現粤漢路武蒲一段業已行車本年可達長沙預計民國八年全功可成新河商場亟應趕爲建築惟湖北財政支絀實屬無從籌欵前經王子春兼長呈咨國務院發交農商財政交通三部核議亦認爲不能再緩决定由政府在德華銀行吾國股本改爲存欵項下撥借一百五十萬元爲建築新河商場馬路官署市廳及模範市房之用卽由農商部主政遴派任某爲該商場工程局主任來鄂籌備一切著手進行惟聞該商場官地近年爲官産處變賣者甚多所有衝要沿江濱河毗連車站之地悉爲有勢力者所買現開商場公家需用頗形不敷農商部委員主張擇要贖回官産處不肯承認只允將價未收清者停售現正在磋商中 
　　漢口商場漢口自辛亥兵燹被焚後由鄂政府劈畫建築惜用非其人好高騖遠徒耗經費數十萬成績只繪一建築圖最後由中央任命楊度爲漢口商場督辦與英國怪大洋行議定借欵三百萬鎊建築因歐戰影響債票未售僅交數十萬墊欵而楊又因運動帝制留京未能來漢乃以江漢關監督管理工巡處代行其職上年楊氏出亡農商部遂接收其督辦事務近又遴派本部僉事陳承修爲漢口商場建築籌備處長於二十四日由京來漢復設辦公局並與江漢監督警察廳長接洽磋商進行聞該處内部分爲二課各設課長一員技士一員課員四員書記雜役無定額其經常費月定一千四百元又給開辦費一千元以製備需用器物刻陳處長已布置妥貼定於五月一日開辦惟該處開辦後不知工巡處是否存在抑卽日裁併近省議員胡作賓等曾質問工巡處開辦以來一切進行事宜若未知商場建築處復活者不知省公署之答覆將如何措詞也 
[蘇省長交議六年度預算]  
　　江蘇齊省長昨爲交議六年度地方預算咨省議會文云案照本省六年度地方歲入歲出預算現已編製完竣除分冊另送外相應造具總册依照省議會暫行法第十六條第二欵之規定咨請貴會議决以便公布施行此咨預算例言（一）本届預算遵依會計年度自六年七月一日起至七年六月末日止（二）本屆預算分三種一歲出入總冊二歲出入分冊三特别預算冊（三）預算數額以銀元計至元爲止每進三位加計數點（四）本届預算係照議會議决五年度下半年預算辦理惟歲入項下漕糧特稅及商股生息電准部復仍列爲國家收入又因維持預算自本年起附收地丁等項省稅二角五分巳另案咨　追認歲出項下警察模範傳習所業照部電歸國家動支特稅征收費因電部未允扣支仍飭照舊帶收省稅自應取同一進止公有林經費經議董呈請仍照敎育費百分之二分攤各機關經常費中除以上各項不得不變更編更外餘悉踵續前案核編　 
[歲入經常門第一欵附稅二.一七六.一]  
六五第一項漕糧附稅一.四六六.四○○第二項屯糧附稅二六.○四○第三項地丁附稅六四七.○○○第四項蘆課附稅二五.○二五第五項屯租附稅一一。七○○第二欵雜捐二二五。○四三第一項車捐一○四。六一○第二項舖房捐五四。九二○第三項茶館捐七。六七○第四項樂户捐三二。九六○第五項戲捐四。一九○第六項旅館捐酒館捐一。六八○第七項各項雜捐一八。六五三第八項第一醫院收入三六○第三欵省有基金生息三八。，五八○第一項存典基金生息三八。五八○第四欵行政收入五七。一八九第一項敎育行政收入五七。一八九以上統計地方歲入經常門共銀二百四十九萬六千九百七十七元歲入臨時門第一欵罰金收入一○八。五三○第一項滯納罰金一○○。○○○第二項違警罰金七.二五○第三項雜捐罰金.二八○第二欵雜欵收入一一○.○○○第一項大小郎河地價一一○.○○○以上統計地方歲入臨時門共銀二十一萬八千五百三十元經常臨時併計地方歲八二百七十一萬五千五百零七元 
　　歲出經常門内務行政費五三六.七七一第一欵省議會經費一四七.○○○第二欵淮陰警察經費三四.五八六第三欵銅山警察經費三二.七三五第四欵省會警察廳經費二八.五九九第五欵蘇州警察廳經費五二.九二三第六欵南京馬路工程經費八六.四二八第七欵水利籌備費五○.○○○第八欵水利協會補助費一二.○○○第九欵甯垣貧兒敎養院經費三○.○○○第二欵省立第一醫院經費一七.七八八第十一欵金陵船廠保管經費三九六第十二欵鳴玉小輪經費一.○六八第十三欵普育等五堂經經三四.○○○第十四欵金陵救生局經費一.八四八第十五欵吳縣育嬰堂經經五.○○○第十六欵古物保存所經費二.四○○財務行政費四五.三四八第一欵雜捐徵收費二三.七四八第二欵押款利息二一.六○○敎育行政費一.四二四.七六九第一欵公立法政專門學校經費四六.二七○第二欵公立醫學專門學校經費八四.一四四第三欵省立第一師範學校經費五二.四五○第四欵省立第二師範學校經費五二.六○三第五欵省立第三師範學校經費四三.五五四第六欵省立第四師範學校經費四四.六五○第七欵省立第五師範學校經費四九.二六二第八欵省立第六師範學校經費三八.三五六第九欵省立第七師範學校經費三七.九八六第十欵省立第八師範學校經費三五.三四○第十二欵南通代用師範學校經費二三.○一○第十二欵省立第一女子師範學校經費三七.八九六第十二欵省立第二女子師範學校經費三八.七○四第十四欵省立第一中學校經費二六.三九○第十五欵省立第二中學校經費二三.五五五第十六欵省立第三中學校經費二二.九八二第十七欵省立第四中學校經費二○.四七六第十八欵省立第五中學校經費二九.一一三第十九欵省立第六中學校經費二四.一七五第二十欵省立第七中學校經費二四.三六五第二十一欵省立第八中學校經費一八.○二二第二十二欵省立第九中學校經費二一.四○四第二十三欵省立第十中學校經費一○.二○○第二十四欵有立第十一中學校經費一○.二○○第二十五欵省立第一農業學校經費四○.六一二第二十六欵省立第二農業學校經費三四.八五八第二十七欵省立鎗三農業學校經費三四.九四四第二十八欵省立女子蠶業學校經費三一.七六○第二十九欵省立水産學校經費四○.○七八第三十欵省立第一工業學校經費四二.九○○第三十一欵省立第二工業學校經費五七.六○八第三十二欵省立第一商業學校經費三二.四一○第三十三欵省立第一圖書館經費二.四五○第三十四欵省立第二圖書館經費四.七一○第三十五款省立通俗敎育館經費二二.六六六第三十六欵私立學校補助費二八.○○○第二十七欵省敎育會補助費六.○○○第三十八欵江寗縣小學補助費四九.八六六第三十九欵北京大學農業專校學生補助費五.○○○第四十欵歐美日本留學費一三三.八○○第四十一欵歐美日本留學監督經理員公費六.○○○第四十二欵檢定小學敎員委員會經費一二.○○○第四十欵通志局經費二四.○○○實業行政費二七一.○四○第一欵第一農事試騐場經費七.二○○第二欵第二農事試驗場經費七○.二○○第二欵第一造林場經費一一.九○○第四欵蠶桑模範場經費一○.三四○第五欵省農會補助費四.○○○第六欵義農會補助費四.○○○第七欵第一工場經費一八.○○○第八欵第二工場經費一八.○○○第九欵第三工場經費一八.○○○第十欵第四工場經費一八.○○爲第十一欵第五工場經費一八.○○○第十二欵第六工場經費一八.○○○第十三款第七工場經費一八.○○○第十四欵第八工場經費一八○○○第十五欵第九工場經費一八.○○○第十六欵陶業工廠經費一八.○○○第十七款絲繼模範工場附傳習所經費一六.○○○第十八欵南京絲織手工傳習所補助費四.八○○第十九欵第一商品陳列所勸工場經費六.○○○第二十欵下關商埠局補助費六.○○○第二十一欵賽謂費四.○○○第二十二欵實業視察費八.四○○第二十三欵江甯縣農會補助費一.二○○以上統計地方歲出經當門共銀二百二十七萬七千九百二十八元歲出臨時門内務行政費四五.一三四第一欵淞滬警察廳無費六.○○○第二欵救恤經費二○.○○○第三欵防疫經費一○.○○○第四欵預備費九.一三四敎育行政費一九一.六八九第一欵公立法政專門學校臨時費二.○○○第二欵公立醫 
 
 
 

Page 7

 
 
　　學專門學校臨時費九.二○○第三欵省立第四師範學校臨　費二.一○○第四欵省立第五師範學校臨時費七.○○○　五欵省立第六師範學校臨時費八.○○○第六欵省立第八師範學校臨時費六.八○○第七欵省立第一女子師範　　臨　費五.一五○第八欵省立第二女子師範學校臨時費　.○一八第九欵省立第一中學校臨時費一五.七七○第十　省立第二中學校臨時費一○.○○○第十一欵省立第三中學校臨時費八.六九○第十二欵省立第四中學校臨時費一.二○○第十三欵省立第六中學校臨時費一.九四四第　　欵省立第七中學校臨時費二.○○○第十五欵省立第人中學校臨　費一.○○○第十六欵省立第九中學校臨時　二.○八○第十七欵省立第十中學校臨時費三.○○○二十八欵　立第十一中學校臨時費三.○○○第十九欵省　第一農業學校臨時費五.二○○第二十欵省立第二農業　　臨　費二.九五○第二十一欵省立第三農業學校臨時費八.四○○第二十二欵省立女子蠶業學校臨時費五.五○　第二十三來省立水産學校臨時費一○.八○○第二十四欵省立第一工業學校臨時費八.九四七第二十五欵省立第二工業學校臨時費六.五○○第二十六欵省立第一商業學　臨　費四.四四○第二十七欵省立第一圖書館臨時費一.　○○第二十八欵省立通俗敎育館臨時費二.○○○第二十九一省立第九師範學校臨時費一八.○○○第三十欵公　育　臨　費　.○○○第三十一欵預備費二○.○○○　業行政費二○○.七五六第一欵第一造林　　費一○.九二○第二欵蠶桑模範場臨時費一一.○四○第三欵第一工場臨時費一.○○○第四欵第二工場臨時費一.○○○第五欵第三工場臨時費一.○○○第六欵第四工場臨時費一.○○○第七欵第五工場臨時費一.○○○第八欵第六工場臨時費一.○○○第九欵第七工場臨　費一.○○○第十欵第八工場臨時費六.○○○第十一欵第九工場臨時費六.○○○第十二欵陶業工廠臨時費一一.七○○第十三欵絲織模範工場附傳習所臨時費一○○.○○○第十四欵第一商品陳列所勸工場臨時費一一.○○○第十五欵賽會臨時費三.○○○第十六欵推廣桑棉改　　織奬勵預備金一○.○○○第十七欵預備費四.○九六以上統計地方歲出臨時門共銀四十三萬　千五百七十九元經常臨時併計地方歲　　二百七十一萬五千五百零七元（完） 
[寗檢廳催交楊石等到案]  
　　蘇省參議員選舉訴訟一案自楊石等經錢副議長保出後地檢廳預經傳訊均匿不到案以致訴訟滯不進行造發人吳君文一面已五次催請依法起訴近檢廳方面亦以此案爲全省人民衆目所視長此停頓易招物議因於日昨函催省議會請速令各該議員尅日投案以重法紀其公函云敬啓者此次貴會改選參議員發生選舉舞弊迭據吳紹文等告發到廳節經詳細偵查如貴會議員楊石潘承鍔仲頤葛夢樸郝儒琳吳輔勳馮弼仁袁　藻戚麟祚均有重大嫌疑屢經票傳未到四月六日始傳得楊石潘承鍔仲頤葛夢樸郝儒琳五名到廳訊據各供均不能免犯罪嫌疑當飭取保候傳不遵即行收押適值貴會錢副議長來廳出具保狀將楊石等保出本廳爲顧全各議員　面起見體恤不可謂不周乃嗣後於本案繼續偵查不惟吳輔勳馮弼仁袁國藻戚麟祚始終不到　被保之楊石潘承鍔仲頤葛夢樸郝儒琳亦匿不見面案經告發法律所在不能希冀倖免似　抗傳　屢依法應行逮捕相應函請貴會查照希卽識令各員依法投案母任藐玩致干未便懸案以待　　見復至紉公誼此致江蘇省議會江寗地方檢察廳檢察長　方　 
[杭州快信]  
各縣文廟隙地官産處認作官有一經投標紳民　　反對應如何規定辦法齊省長已咨請内財兩部核示 
長王家襄副社長秦炳漢張廷霖 
　　温嶺梟匪焚殺巨案迭經被害人包溥等五十餘家要求賠償損失軍民兩長巳分飭營縣上緊緝凶詳辦 
　　鼓興竊案頻仍該縣商家義成號等分電到省請求查究齊省長已嚴令申飭勒限一月内悉數破案 
　　警備隊第六區統帶有更委梅占魁消息 
　　平湖添闢新東城門昨由該知事具報到省業已開工 
　　議員陳素子妾錢氏謀斃大婦李氏未遂一案昨已判决處徒刑十一年 
[地方通信]  
[松江]  
　　中校旅行之規畫省立第三中學預算内向有旅行費一種故該校每至春季必分班旅行一次現又屆春季旅行之期該校已將旅行地點規畫定當分全校爲三組四年生爲一組往杭州二三年生爲一組往無錫一年生爲一組往佘山一二三年級學生定於下星期内出發四年生因須領有出省護照方能前往故須靜待該校楊校長向省署領照後再行出發大約至早須一星期以後方能成行 
　　致人廢疾之訴訟浦南張澤鄉八圖縫工施阿良因誘姦邱姓女子被女兄邱阿祥於七號糾衆捉獲用剪刀刳去雙目事後由該鄉某董出而調處施母因阿良傷狀極慘拒不肯和業由張澤警所將凶手邱阿祥捕　連同施阿祥及施母等於今日（九日）傍晚解至總局聞總局因案情較重審訊後卽當移縣究辦 
[鎭江]  
　　中學舉行畢業鎭江省立第六中學四年級生李林森等二十二人修業期滿昨日上午十時在該校舉行第三届畢業式軍政紳警商學各界前往觀禮者約有二百餘人頗極一時之盛 
　　省令查辦控案鎭郡對江堰橋鄉災民前以受人慫恿聚衆與放賑董事胡鬧並以吞賑爲詞控劉董於官廳劉亦控伊等搶物牽牛並毆傷其姪由縣提訊在案雙方旋卽各具理由呈控省署請求澈究黨變省長指令縣知事查辦刻聞縣知事已委派第三科吳召封密查矣 
[揚州]  
　　印花稅認銷爲難印花稅前由商會會長周君商同省委李君仿照蘇寗鎭辦法每年由商會認繳一萬元分發各商貼用以免稽查煩瑣現除鹽商所認五成外各商認銷數目不及二千餘元不敷尚鉅似難足額昨周已通知各商聲明仍舊由各商臨時購貼矣 
　　鄉間盜案迭出北鄉公道橋王王家中於本月二十四日夜被盜刼去牯牛一只及衣服等件並將該氏砍傷現已報縣請驗又南鄉賈家橋賈姓於二十七日亦被匪撞門入内搶去現洋衣物百餘元呈請追緝均經周知事派警緝拿 
　　謀殺岳父駭聞本邑嘶馬鎭接　之華家窑地方某甲在外經商多年無信日前忽飄然歸來并帶有現洋六百元道經婿家父女互訴離衷遂以五十元與其女詎爲其婿所悉頓起不良遂於夜間操刃入内將某甲斫斃埋屍遠地所有現洋盡行乾没方謂秘密無人知悉不料甲妻突來婿家探問該婿及女均支事以對後爲其外孫道破引至埋屍處觀看始知其夫被害當即入城報縣控訴矣 
　　承審員勘驗命案李典鎭農民夏某娶本鄉嚴姓女爲妻相安已久忽於日昨投河自盡現其内兄以妹身死不明報縣請驗周知事當即派承審員陳國華前往勘驗 
[武昌]  
　　川亂聲中之鄂防王子春督軍在京得悉川亂因鄂西境界毗連電囑嚴爲防堵代督王師長承准前電後當查川東之大寗巫山東場石桂酉陽等縣與鄂西唇齒銜接匪氛素熾值今蜀垣糜亂難保不勾結潰兵順江下竄自應嚴加警備特電令駐紥巴東近畿第十六混成旅三圑圑長王都慶宜昌近畿第二師三旅六圑圑長孟昭月將所部迅速支配扼要防堵凡軍隊未奉命令均不准入境並電近畿第九師轉令駐紥房縣該師十八旅三十五圑圑長趙榮牮一併遵照辦理以保治安 
[杭州]  
　　　議會二十二　會議紀二十八日省議會第二十二次大會報到議員七十八人政務委員出席者一人主席秦副議長報告昨分陸巡閱使所贈記念章共祗一百二十塊現在巳函請補贈三十二塊俟寄到後再發又云臨場分配庶政審查報告二案内有一舛係已列入豫算應提前議决變更議程先議設置公衆運動場案衆贊成開始二讀第一案删除第六條改科學白話爲科學淺說外餘無更改簡略三讀通過又議扣繳各縣征收罰金儲存改辦積榖以備荒歉姚祖範要求委托秘書長起稿建議政府實行全體認爲事屬可行回復議事日程開第一案浙江派遣留學日本實業練習生規程無討論即開二讀第一條本規程練習生改爲實業練習生以下凡遇省長公署之（公署）二字一律删去外餘無修改簡略三讀通過又議内河水上警察取締航船規則案紛紛討論之際議長報告不足法定人數改開談話會衆贊成（一）本會閉會式擬於五月一號行之全體認可（二）下届擬開臨時會張廷森反對之何紹韓以下届開會或常會臨時會非今日所能斷定討論久之仍未得結果時逾法定時間遂宣告下星期一開會即散會 
　　海軍在浙會操有期海軍部程總長調集同安豫章各軍艦及辰宿列張等號魚雷艇曁各砲艦至浙洋象山港擇期會操特派視察員陳蘭谿會同薩上將林司令前往觀操茲聞程總長巳據林司令報告一切布置將次就緒業定五月四五六三日爲會操之期除復該司令並分知陳薩二君外昨特電請楊督軍齊省長轉令該處水陸官廳一體知照 
　　省會續開臨時會先聲浙省五年度省地方歲出入預算係於第二届第一次臨時會議决六年度省地方歲出入預算係於第三届第二次臨時會議次期間匆促於省長復議一層均不留餘地現聞該會議長擬本年下半年開第三届第一次臨時會俾七年度省地方預算可於明年上半年開第三届常會從容討論 
[吉林]  
　　請議咨查官銀號舞弊公民蘇長海等在省議會提出咨查永衡官銀錢號人員陳請書已付財政股審查内容略謂查宫銀號人員每逢出貼必先以私人在長春期市買存羌帖鈔票以後再由號内名義買存期貨到卯收現以期鼓動行情以獲私人之利上年舊曆十二月間因高財廳長在部請准續發官帖接濟政費後不知該號如何預先得信在長春期市大事買空一二日間購買帖票一百餘萬元以致市價大漲其實歸公家實用者不過三四十萬其餘儘爲私人所有聞共賺銀元二十餘萬即其上市之櫃夥暗中加價亦獲利三十餘萬吊此事吉長兩埠商人皆能言之確鑿惟其帳目皆在永衡德與該號人員串通一氣揑造　名堂號無從得其證據故亦無人禀揭迨年底官家將買存期貨用新帖收回從人心平穩銀價亦漸低落今年正月該號人員以此事有利可圖遂又買期帖鈔票八九十萬元銀價又漲嗣以續發官帖毫無消息銀價又落小洋由十五吊四五巳落至十二吊二三百文該號私人所存期貨遂賠累不堪矣於是該號上下人員羣謀密議若以此項賠欵歸之總號恐議會干涉不能承認否則又無從了結於是囑令各支號一齊收買期現鼓動行情造作謡言云巳由號呈請省長咨部允許續出官帖二千萬吊並云前存之羗帖鈔票巳請示省長允爲由號出帖收回所以近日人心惶恐銀價又漲貨物糧價亦隨之增高所苦者惟貧苦無告之小民儘一日之勞力不能求一果腹啼饑號寒在在皆是爲此陳請貴會作爲議案轉咨省長派員赴長春永衡德等支號切實查明將搗反舞弊各員送交法廳按律懲辦云云 
[雜評一]  
[川難未巳（一子）]  
　　羅劉旣以地方主客觀念之不同而禍川而今日之任調和謀善後者仍挾此致川禍之觀念以各攻其所攻此則深堪歎息者也 
　　平心而論此次川禍發生兩方各有不是之處乃自事起而後羅劉來電仍互相攻擊而絶不稍自認過羅劉之僚屬來電亦各爲　同系盡力爭辯非僅有僚屬之關係者　也卽川滇人士之觀念亦劃若鴻溝川省會之電則力助川軍以攻羅滇省會之電則力助滇軍以攻劉更非僅川　省　然也即遠在北京之國會議員亦各以此觀念紛紛　間川籍議員以羅爲窮兇　惡滇籍　　　劉　大道　道皆若已無一非　人無一是絶未　　絲毫　恕之論夫川滇之軍旣因此觀念以致禍面川　之人今又到其　而助之　　迷於省之一念而不悟耶 
嗚呼川難未已 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[洪述祖在滬被控三誌]  
　　民黨偉人宋敎仁被刺案内之要證洪述祖近由日本來滬寓居公共租界北山來路棣隆里六百二十一號門牌因其逃匿青島時曾化名恒如初將該處房産向德商祥豐（卽祥福洋行）抵銀一萬五千兩延料理經該德商控請公共公廨將洪逮案據供姓張名皎厂又名覺安别號敎安與恒如初係是弟兄願代了債惟不認即是洪述祖判令交保無保收押並邀原告代表斐斯律師至押所磋商先繳現銀六千五百兩餘俟出所料理當即繕函交由斐斯律師請其逕向房主李某接洽而旅滬民黨以洪係謀刺宋遯初君之要證且宋君之子現亦在滬遂就商民黨首領擬延代表律師携帶洪之照片偕赴公廨商請中西讞員准予入所認明後再行起訴大致已見前報茲悉正會審員關絅之君以被告是否暗殺宋敎仁案内之要證洪述祖雖未證明惟查洪述祖之通緝公文尚未取消自應澈查且察核原告律師所呈洪述祖之照片與張皎厂面貌相似業已分電中央政府及江蘇軍民兩長請示辦法並聞前日午後三時由民黨首領孫中山柏文蔚等二十餘人在孫君寓所集議以此事關係重大討論良久議有辦法五條（一）延費信惇律師爲代表先行函致公共公廨檢察處請將德商呈控抵欵案内之被告恒如初扣留（二）要求公廨轉致總巡捕房五十號西探總目安姆斯脫序將謀刺宋敎仁案内之應桂馨武士英口供證據檢齊預備質證（三）准於即日由代表律師偕宋君之子及見證等赴廨辨認如張皎厂確係洪述祖化名即請公堂將洪引渡歸内地官廳訊辦（四）禀請駐滬朱交涉員轉致公廨如見證到堂證實被告即是洪述祖請磋商陪審西官即日引渡（五）如認明確係洪述祖即請中國律師趕緊預備赴上海地方檢察廳起訴 
　　又據訪員續報昨晨洪之家屬探知旅滬民黨巨子已在孫君庽所開會集議預備起訴深恐稍有遲延難以脫身即向原告西人韋而處將欵如數料理午後兩句餘鐘由原告代表斐斯律師乘坐汽車至公廨聲請檢察處將被告張敎安（即洪述祖）帶至寫字間簽字開釋洪釋出後正與原告律師等跨上汽車由司機人摇動機關輾輪開動時適宋敎仁之子宋振昌（年祇十五歲）揩同前在宋君處充任秘書之劉白及孫中山所派之代表李棲雲劉夷以及民黨要人江舌丁金良于愚等入署探聽消息見被告已得開釋莫名駭詫當經原告宋振昌首先躍上汽車將洪扭住而劉各人亦即上前帮同將洪掖下汽車扭至駐廨西捕頭寫字間據情控請押候解究捕頭惠勒因案關重大立飭將宋案卷宗送至寫字間逐一檢查之下以洪確係是案要證遂帶同原告見證人等將洪犯親自押送滙司捕房暫行拘留一面回禀關讞員補出提票一面知照原告所延之代表律師到來以便詢問口供惟原告所延之代表律師尚未允許擔任至是宋振昌等始悉公廨尚未得有訴禀故未將被告扣留急用電詰通知孫中山商請唐少川乘坐汽車趕至滙司捕房聲明一切始得將洪收押俟今晨（禮拜二）解廨訊核唐君事畢復令丁金良另延馬斯德律師預備到堂代表 
[反覆輪勘上寳交界之烟苗]  
　　上寳兩縣知事昨奉省電以會勘烟苗英員陶樂爾已由俞特派員會同由省出發由鎭江至徐州開始會勘於該處會勘後不日來滬會勘上寳交界各處等因故特派警察第二分所長盛定華長警陳有章等督同各警士每分所四名共二十八名分往楊行劉行眞茹大場羅店廣福吳淞等處互相反復輪流查勘以昭愼重而免貽誤 
[再誌維持金融之官商會議]  
　　滬海道尹公署前因上海現銀源源出口妨碍市面已奉省令設法限制特邀集江海關施監督外交部朱特派員上海縣沈知事曁商會總協理等公同籌議已略誌前報茲悉是日與會各官商僉以滬埠現銀早經枯竭全賴外界各銀行輸入藉資周轉迨歐戰開端外人銀根亦本輸入斷絶而賠借各欵且悉數出口滬埠金融之困難遂日甚一日上年十一月間總商會因銀根奇緊商取銀行圑同意暫停現銀出口以三四星期爲率俟市面回復原狀再行照常流通曾由施監督咨關照辦而稅司則以約章爲言非經政府商准駐京各國公使轉行到關不肯照辦往返函商終無效果本届四個月内聞又裝出現銀一千零八十餘萬兩現洋亦百餘萬元目今存積已枯金融日緊轉瞬茶繭登場用欵甚邬若不從速設法則市面必呈恐慌之象爲今之計除限制銀洋出口别無善後之法而僅由監督在滬交涉則上年之前車可鋻難生效力遂公同議决呈請省長咨會外交部與駐京各公使切實磋商轉飭外界各銀行無論現銀現洋三個月内不得裝運出口一面由部行知江海關履行禁止俟限滿察看情形再定辦法云 
[交通滬行昨巳開兌]  
　　本埠交通銀行巳於昨日開始兌現凡持票往兌者尚不十分擁擠聞終日兌出銀五十萬元之譜大都爲莊家號家之躉數劃兌其零星兌取者殊不多見公共租界總巡捕房因恐兌票擁擠滋生事端派有中西三道頭巡捕在彼彈壓 
[報告川省停戰後之市况]  
　　自川省羅劉兩軍交鬨以來旅滬蜀商屢接川省來電報告狀况均誌前報昨日下午本埠某商號又接快信謂川省自軍鬨以來市面冷落各商業頗難週轉而紙弊價格低廉錢店停止兌換者竟十之三四至各處採辦莊客大都停業紛紛離川以防意外各商業因錢莊停止往來後所受之影響何堪設想現雖停戰然市面一時難以恢復况前此運來之貨多在萬縣棧中蠆住惟有大宗洋貸各商恐時局一時未能恢復原狀故就在萬縣出售餘則俟時局平靜方能運川爲特飛告駐滬各莊停止裝運云云 
[政府注意宗社黨]  
　　湘人柳大年受宗社黨首領指使在滬設立機關派遣黨徒四出勾結其舉動頗爲秘密近因浙江分機關巳被該處警廳破獲黨中機要幾盡漏洩故卽避匿虹口某處希圖漏網惟暗喑中仍在進行茲爲政府探悉特派軍官數員乘車來滬分投偵察昨各該軍官已至本埠軍警機關接洽一切以便著手偵緝矣 
[德僑不得移居内地]  
外交部特派駐滬交涉員昨致軍警行政各機關公函云逕啓者頃奉外交部内務部陸軍部會電開茲經議定凡德國商民敎士等遵照保護辦法第五條之規定呈請移居時除敎士及中國官署聘任僱用之人員外其移居之新居地點應以商埠爲限仰即查照並轉行一體知照等因奉此除分别電行外相應函逹即希查照辦理其新居地點内地不得移居爲要 
[法工部局總辦之駕輕就熟]  
　　前法工部局總竦斐理君前因歐戰劇烈辭退返國効力戎行其遺缺由唐登君接辦迨唐君於本年二月間逝世後局中職務卽由職員臘商君暫時代理嗣經董事會集議以該局總辦一缺事務紛繁非精明幹練洞悉中外情形者難以勝任當經憶及辣君在任時辦理局務措置裕如中外商民感情甚洽因即議决發電往法邀請辣君來申復任辣君情不可却即由法國乘公司船起行業於前日抵滬到局布置定今日接任視事 
[茶業公所第二次之通告]  
　　本埠茶業公所昨又公送通告云上月英政府禁止吾國及日本爪哇等茶進口印度錫蘭雖准運入數均減半將來日茶或可運美銷售而印錫賸留半數之茶必將運俄爪哇之茶美國向無銷場亦必赴俄競賣時勢所驅必斥奪我國在俄華茶銷路事實已彰明昭著近日又聞俄政府有不許箱茶由海參崴自由轉之之取締據述紅茶一項請領俄陸軍部護照作軍用飲料准許裝儎若綠茶本屬行銷波斯非俄軍所需之品斷難請發護照果如所述則向恃專銷俄屬之各種熙春絶無絲毫希望由海參崴轉儎而至波斯矣復探之海運船隻俄國現僅一艘不特水脚奇昂且無噸位可定是俄國一路海運之難旣如此而陸運之阻復如彼故紅茶一項雖云得請護照尚可裝儎然彼印度爪錫等茶羣趨俄地如壑之歸其市場必起劇烈之競爭其結果蓋不免於兩敗俱傷而吾華茶之危險尤甚英國前已實行禁運無論已然吾國綠茶每年率由英商轉銷入法國者占十分之三今英旣已禁運若吾國以銷英之茶併轉入法微特該國無此鉅額銷場而由滬航運之船現僅一艘其每噸水脚巳由四十五司令層遞漲至二百八十司令或日後增至四百司令亦未可料况彼以輸運軍需要品爲重恐卽多出重價亦無噸位可以裝茶矣美之水脚現在每噸亦遞增至美金三十八元仍有因時逐漲之勢是運銷　美之茶其艱難狀况又若是其甚綜此以觀今年茶務險象萬端尚不知到何地步而止我茶業丁此時艱惟有格外謹愼萬不可冒昧從事致陷深淵晃則敝會館願盡芻蕘之意者也事關大局不憚縷陳伏希埀察爲幸 
[寗杭兩路發售回數票]  
　　滬寗滬杭火車爲利便旅客起見特備頭二三等回數票由該路管理局定於五月一日起發售計分兩種十張一本者照普通車票價九五折通用期限五十日二十張一本者照普通車票價九折通用期限一百日現已經江局長將回數票價格章程咨請軍警各機關一體查照矣 
[烟酒聨合會誠國會議員函]  
　　取消公賣及裁撤專署之理由 
　　中國烟酒聨合會致函國會議員云竊自國會解散以後種種苛稅一時併進而煙酒公賣費則較他稅爲尤苛擾分局徧設分棧林立假名公賣實則徵稅動輒估價官吏可以任意高下員司可以從中勒索一不如意罰即隨之此等苦况諒在諸公洞鑒之中當兩業商民呼籲無門之會適值國會重開之日乃集合同業推舉代表詣京請願曾蒙貴院予以通過咨達政府方期改良稅章爲兩業留一線之生機引領翹待於茲數月詎意日前貴院预算委員會審查歲出類財政部所管者經常門第七項第七目之全國烟酒事務署經費臨時門第七項第二目之籌辦製烟工廠特别臨時經費悉照原案通過又歲入類之中央直接收入烟酒牌照烟酒公賣費亦悉照原案通過是公賣永無取消之日卽商民永無昭蘇之望逖聽之下不勝詫異竊思人民依法律有納稅之義務載在約法烟酒公賣章程施行在兩院解散以後純係一種令是公賣費之是否應徵事務署之應否存在尚待兩院之是否通過則該署之經費當然不能列在經常門審查委員會初議認爲捐稅機關歸財政部設局辦理未始非卓識高見一則名實相符一則裕國便商政府委員以爲政府對於烟酒先從公賣入手將來必須辦到專賣造端宏大非部中附屬機關三數司員所能勝任故設置專署與部畫分獨立云云是欲借專賣之名目以保存有名無實之公賣機關也烟酒專賣固不能謂爲無理但以一百二十萬元之資本而開辦專賣何啻以管窺天以蠡測海且設一製造廠以爲專賣之準備而各省分局分棧支棧依然存在徵收與此項製造廠有何關連而欲以一廠之設遂以此爲非徵稅機關乎更進一步言以吾國今日之財政今日之國情衡之其不能實行專賣可斷言也即以日本比例終覺其不合日本初行烟草專賣投資八百萬元及試行製造專賣時投資至二千九百十七萬元吾國財政奇絀公賣收入之押欵尚未籌還法美借欵之抵押尚未脫離而欲以一百二十萬元官欵製烟求利能乎不能又日本施行專賣實在關稅條約改正以後不不内烟外烟均經政府收買發商販賣故彼中學者稱爲獨占今内烟專而外烟不專是與閉門自殺家人有何異焉烟專賣旣窒碍難行酒專賣更無論矣要之國步方艱財政支絀商人具有天良對於法律上應納之稅當然不能有所異議惟烟酒公賣久有非驢非馬之誚創辦以來兩業商號倒閉相望失業日多生計日蹙迫不得已迭次請願希望諸公取消公賣訂立統一稅則在國家可增收入在人民可免煩累豈料政府爲欲保存一機關之故而不惜以非驢非馬之公賣病商虐民委員會旣已通過祈諸公於大會時察納商人呼籲之言將此種經費均列入臨時門以爲將來改良之餘地仍懇請照審查會之初議併入財政部直接管理則專署經費可省更就此議推而廣之外省隷屬財政廳分局之經費可裁各處歸之百貨徵收之縣知事而輔之以商會則監理分棧支棧等項之名目可除國家收入無絲毫之減少而可遽減各項經費其利一人民負擔歸之立法機關議决尊重議會即所以保障民權其利二各省財政廳及縣知事徵收事權統一便於稽查其利三稅則統一人民樂從不必特設機關而事易舉其利四俟關稅條約改正之後外貨能受支配國家財政充裕力能專賣然後實行專賣添設專署　勢利導未爲不可固不必因有一百二十萬之製造廠而預設專署以待之也臨啓不勝迫切待命之至唯我議院諸公加之意焉 
[圖董欺壓鄉民之平反]  
　　松江縣鄉民沈阿虎因不服松江縣知事判决上訴於上海審檢廳當經核准將一千人移提到案昨日午後由趙刑庭長會同堵許二推事官及宗雲亭檢察官公開合議庭審理據沈阿虎供稱松江人去年與沈芳琴因細故口角彼此行兇各受損傷沈與圖董朱昌梅係屬親戚由朱暗中助沈以致涉訟小民當時亦因受傷向朱董懇給名片以便赴縣驗傷朱不應允嗣悉沈芳琴所呈禀詞中確有朱昌梅名片民人抄到禀稿即往朱董處詢問然並無滋擾情事未幾由警到來將民人拘入松江縣署奉判監禁三個月惟民人並不滋擾是以不服判决來案上訴求察質之朱昌梅供稱松江人充四十一保三十圖圖董兼自治委員沈阿虎與沈芳琴毆打涉訟當時曾出爲和解詎沈阿虎以爲偏袒沈芳琴至我家中辱駡且在外毁壞名譽是以控縣請究趙刑庭長曰爾旣爲自治委員不應揷身訟事且爾並不用正式訴狀逕向縣署投遞私函中有請求縣長將沈阿虎從嚴究辦以儆刁横若縣長不將沈阿虎究懲須將自治委員等職務辭退等語迨該縣知事將沈阿虎拘案爾又並不到署質訊該知事即憑個人之私函將沈判决監禁三個月即此而論爾之欺壓鄉民巳顯然可見遂當庭大加 
 
 
 

Page 11

 
 
申斥並諭嗣後不得干預一切訟事旋請檢察官論告宗君起而言朱昌梅祇具私函並不繕具正式訴狀而該縣知事亦並不調查事實貿然將沈阿虎拘案判决三個月刑期殊不合法請貴審判長撤消原判云云趙君等以辯論終結當庭宣判沈阿虎無罪省釋朱昌梅斥退 
[孫寳琦由京來滬]  
　　稅務處督辦孫慕韓氏爲漢冶萍礦務事於二十五日由京來滬暫寓北滄洲旅館聞孫氏日内尚須赴杭州珂里一行然後由滬乘輪赴漢云 
[勸業塲中之一聲響]  
　　滬城邑廟勸業場自開幕以來營業異常發達日前該場忽發現匿名揚帖所叙無非恐嚇之言該場總理以此種舉動司空見慣遂置之不睬不料前晚七時四十分鐘時該場三層樓上普益習藝所之陳列所門前平台上發生極大聲浪房屋爲之震動一般遊客忽聞巨聲頗爲驚恐一時秩序大亂紛紛奪路而逃旋由該場中人在地上檢得形似三砲台香烟罐之洋鐵罐一個已經炸開其地上炸去所鋪之石子一大塊並炸毁柏樹一棵幸未傷人該管一區二分駐所王金山警佐立即會同偵緝隊翟隊長前往該場蒞勘一周並詢問當時一切情形禀報徐警廳長請爲核辦 
[續請派兵保護鐵路橋梁]  
　　滬杭甬鐵路管理局江局長以鐵路橋梁近奉部令由各省軍官派兵保護現查本路梵皇渡之十二號橋梁及徐家滙之二十五號橋梁均經咨請第十師派兵保護在案尚有松江西小普渡之二十九號及姚港涇之三十號斜塘之三十一號石湖蕩之三十四號六吊灣之三十八號各橋梁尚未派有軍隊常川駐護故特備文咨請第四師步兵第八旅何旅長酌派軍隊分段保護昨日接到何旅長回文謂現因各該橋梁之營舍均已損壞正在飭匠修理一俟修竣即當派兵駐防云 
[絲繭總公所明日開會]  
　　本埠江浙皖三省絲繭總公所昨發通告云繭市瞬届所有宜興溧陽金壇等分公所一切進行手續亟應先事預備准於五月二日即舊曆三月十二日三句鐘在美租界北山西路本公所開會集議届時務祈駕臨爲盼 
[省立商品陳列所實行停辦]  
　　本邑南門外圖書公司舊址省立商品陳列所開辦至今已届數載由省委派杜福堃爲所長每月開支數百金而平日前往參觀之人則甚爲寥寥當經齊省長得悉業已訓令撤銷故該所於昨日實行停辦其一切器具寄存附設在内之省立商業學校暫爲保管一面電禀齊省長應否搬回省垣俟接到回電再行遵辦 
[爲貧民女子謀生計]  
　　女士薛芳何文琴等鑒於貧苦女子無業自活至於爲娼爲丐情實可憫遂邀集女界同志韓佳瑜周鳳霞等創設貧民女子職業傳習所已設籌備處於法界義和里一號正在極端進行果能有成則貧苦女子當受益非淺也 
[學生會演講謹愼要旨]  
　　寰球中國學生會前晚七時請國文敎員劉立人先生演說題爲謹愼二字首由主席董東蘇君報告旋請劉君登壇演講略謂鹵莽處事諸多失着不如謹愼爲宜古聖賢如文王孔子諸葛武侯等均以小心謹愼埀戒後或吾儕切不可忘此敎訓無論何等人對己對人對於公衆對於社會皆須注重而學生時代爲造成人格之基礎尤宜留意謹愼二字惟不可誤會致以畏葸爲謹愼以致終身束縛不成一事謹愼者膽大心細之謂否則鹵莽處世必無成就云云次由校長徐紉蓀申明前旨聽者鼓掌而散 
[神州校友會之職員會]  
　　本埠神州法政專門學校創組之校友會昨開職員會正會長梁任公往京未返公推副會長張公權爲主席振鈴開會首由主席登台報告略謂　日開會　依照會章選任會董請衆公舉當經到會各職員互相選定張嘉森袁思亮諸翔馮世徵張東蓀錢崇固李述膺吳灼照袁希洛高彤墀楊景斌楊永泰章祖源張繼良錢永銘等十五人爲會董並通過職員辦事細則編輯會報細則及目次會約等件並議决實行組織旅京校友會即行散會略事休憇後各會員羣赴四馬路一家春開叙餐會開頗熱閙云 
[閘北水電廠翻刷沙池]  
　　閘北水電廠原有瀘水池三隻上年又添築一隻惟原有之沙池三隻因久未翻刷致出水不甚清潔茲由該廠長曹凶度詳准齊省長將第二池重行翻刷第一第三兩池各加新沙三百方現已着手估價尅日開始動工矣 
[緝私營變賣船隻物件之變通辦法]  
　　上海縣公署近奉省長公署令開案准財政部咨開查舊蘇松常鎭太五屬緝私各營緝獲裝載私鹽船隻以及物件除由各營將堪作巡船之船隻撥歸公用外其餘應一律解送兩浙緝私統部變價充賞茲據松江運副呈稱蘇五屬各營營訊散處各地緝獲船隻物件解送不便如由各營隊長自行變價又虞滋生斃竇擬請咨明江蘇省長分飭各縣知事轉飭各警區於各營緝獲船隻物件報告後就近查驗遇有應行變價時即由各該營函請該處警區監視拍賣出予驗單各等情查各營緝獲船隻物件解送統部道遠不便自應酌予變通以資便利嗣後緝私營如有緝獲私船物件由各營報告各警區後即由各警區查驗並於應行變價時由各營就近函請各該警區監視拍賣出具驗單交由該營送於兩浙緝私統領查核除令行該運副轉行該統領遵照外相應咨請分飭各縣知事轉飭各該警區遵照辦理等因准此除分飭外合行訓令該知事仰卽遵照轉飭各警區一律遵辦等因沈知事昨已咨請地方警察所轉飭各分區一體遵辦矣 
[更動路局職員誌聞]  
　　滬寗滬杭兩路局局長江紹沅接任以來對於兩局舊有職員初未更動現因局事稍有頭緒擬將本局各公務處如繙譯文案核算統計編查等各項職員於四月底爲止酌量裁撤另行派人接辦云 
[押店業開會集議]  
　　本埠南北市押業泰隆翁萬興等十三家因該業陸翁二代表前次未經正式選舉曾禀道尹公署并函縣商會聲明否認昨日午後該同業四十餘家又在南市潮惠會館特開會議到者頗衆陸翁二人亦到會自行聲明告退代表理由並稱以後不負責任旋經同業以所定章程尚未盡善深恐窒碍難行故又磋議良久仍未决定至選舉代表一事亦尚須訂期開會核議云 
[劉膏能驅除痧疫耶]  
　　本邑西南鄉漕河涇等處近因痧疫盛行由該鎭紳商會議將前清上海知縣護理江蘇巡撫劉郇膏神像出巡四境附近一帶鄉民迎往晏待者共有九十三處之多頗爲熱閙其最盛者爲龍華西牌樓長橋港口聞此次龍華護軍使盧永祥亦特備聨額差弁賚住恭贈是以各鄉民更爲興高彩烈盧君贈聨曰（神其鑒諸當茲白叟黄童爭傳苦節靈之來也依舊青山綠水到處某棠）額曰（民不能忘）餘如漕河涇等處紳商亦均有聨額聞須宴待至陰曆十六後方可竣事云 
[閘北押店延不納稅]  
　　本埠各押店前奉省長諭飭一律改組公典按户先繳登錄稅洋二百元又常年稅五十元始准營業茲悉閘北方面之押店如增順鼎盛鴻順振興德興萬興萃康祥等七家對於此項稅銀逾限巳久迄未遵繳故上海縣署於前日特派催徵吏往傳以上各押舖主人到署諭話 
[謊騙圖畫之訴訟]  
　　河南路某書坊控夥汪某於去年二月八號謊稱杭州測繪學校購買畫　揑賬私塡棧單騙取值洋三百元之圖畫二件昨由捕房將被告拘解公共公廨原告律師上堂請追訊之汪亦延海德禮律師到堂辯護聲請交保俞襄讞商之英白副領事判汪交五百元人洋並保候再訂期研訊 
[破獲理髮店樓上之烟窟]  
　　無賴陳阿桂城英租界九江路（卽二馬路）三十九號門牌理髮店樓上秘密賣烟被總巡捕房中西包探查獲昨將陳與烟客徐順生項金榮沈子舟王雲生等一併傳至公共公廨經中西官略訊一過判陳阿桂存洋一百元徐等四人各存洋五十元保出聽候查明於禮拜三再行傳訊 
[夫也不良]  
　　唐馮氏在公共公廨呈探伊夫唐文炳（即唐六子）串同婦人唐老三將伊兇毆並攫去金鐲金戒等情昨由捕房將唐文炳唐老三一併拘解公廨請究原告投訴前情被告延律師到堂代表聲請交保展期開審中西讞員判被告兩人各交一百元人洋並保候再傳訊 
[請究架詞誣害之法警]  
　　浦東南滙縣境大圑鎭人王叔英近被司法巡警龔某指爲賭棍報告縣署派警下鄉提究王素來懦怯聞風逃避當由該警在鎭拘去陳文耀一名旋經人調停出洋數十元得以釋放茲聞該鎭各紳董對於此事羣抱不平特於昨日公函葉知事請將該法警斥革懲辦並聞該法警等尚有指名拘拿之盛祝明該鎭並無其人云 
[女工毆傷馬夫]  
　　胡家木橋統益絲廠女工徐薛氏近被該廠停歇昨日該氏邀同夏季氏徐方氏等多人至帳房領取工資該廠主倪慶璋之馬夫徐阿吉見該氏等人數衆多上前攔阻即被衆女工行兇毆傷　有五區三分所崗警到來拘獲女工三人連同受傷人併解閘北司法科聽候訊辦 
[車夫毆打印度巡捕]  
　　黄包車夫尤四榮張阿六前日午後在北四川路華租交界處爭攬坐客經三百十號印捕查見向阻不服反將該印捕拖至華界兇毆經閘北巡警瞥見將尤等一併帶入警署訊明前情立即知照北四川路捕房派探將尤張二人提回昨解公共公廨經中西讞員訊明判尤張各押兩禮拜以儆 
[汽車互相碰撞]  
　　汽車夫朱阿福日前駕車至法新租界内因有電車停在路在故朱司機緩行不料又有吳阿大開駛之汽車從横路冲出以致互相碰撞幸未大損後由巡捕到來將兩造帶入捕房昨送法公堂訊據朱阿福供汽車係吕班路五十號門牌某洋人之物日前開駛歸家吳之汽車突從横路冲出以致互撞是實吳阿大供是日民人亦開漫車並不疾馳實因未見朱車在電車之後以致誤撞求察中西讞員以車輛無甚損傷遂判將案注銷 
[債務酌量定斷]  
　　本泳春控王志良欠銀一千七百餘兩一案昨晨由公共公廨中西讞員傳案復訊原告延律師到堂代表譯訴前情請爲追繳被告亦延律師到堂辯護經會審員王肇之君商之美博副領事酌量判决被告仍交原保限兩個月還銀一千二百三十二兩九錢九分兩造遵諭而退 
[限期繳還土價]  
　　郭金生扭曾杰文至法公堂控稱曾於今年正月間至商人所開之土店内購土欠洋八十四元四角迨後往索人已避匿今始尋見扭案請追詰之曾杰文供認欠洋並稱商人向原告店中購買後即轉售於友人某姓貨價亦被欠去避匿不見求察中西讞員判曾交人銀並保限七天繳洋 
[保人無力賠償]  
　　滙芳公司代表前至法公堂控稱葉順德曾爲施永和擔保承租黄包車一部後被施將值洋二十五元之橡皮拆下變價逃逸今始將葉施二人一併尋獲請爲追償判施押一月葉於十四天内賠洋二十五元在案昨已届限因葉不繳洋重復提訊葉供實因貧苦難以籌措求宥中西讞員判葉押二十一天了事 
[尋獲被拐婦人]  
　　閘北龔家宅居民羅祥惠之妻尹氏被米汪氏之娣夫王玉榮拐逃由羅在五區二分所告發轉解閘北司法科訊據汪氏供認尹氏被王帶至常州爲鎭董三先生扣留等情已詳前報茲悉段科員業已派探往常州柘社鎭將尹氏尋獲寄押該處縣署候備文移提歸案訊核 
[蕪湖女子候領]  
　　五區四分所前日查見迷路女子葉寳珍一口解送司法科經段科員訊據女供原名小杏子現年十七歲蕪湖人父母雙亡家有二兄長名根得子次名小桃子伊於十一歲時被匪拐來上海賣於英租界王姓粤人已歷六年該粤人令習戲劇已受種種苦楚近又欲帶往他埠變賣故乘問逃出云云段科員判將該女送交慈善圑留養候函知該女家屬來滬認領 
[一羣流氓]  
　　流氓胡阿永張阿春王連生唐桂福王榮生等前晚在山東路西藏路牛莊路九江路等處先後攫取應鍾氏羅王氏沈周氏陸趙氏嚴張氏之金耳環珠押髮金挖耳等圖逃均經包探拿獲昨解公共公廨經中西官逐一訊明判胡押西牢一年期滿逐出租界張與王連生各押半年唐與王榮生各押三月贓交各原告認領 
[攫取日婦皮篋]  
　　皖人陳德財昨晨在虹口小菜場攫取日本婦人所携内儲現洋三元六角之皮篋一隻飛奔圖逸經九百九十號一千三百零九號兩華捕與華探侯公山日探中井帮同追獲解入捕房押候解廨請究 
[控竊小車之原由]  
　　江北人陳雲路之父陳三曾向張榮昌借洋一元六角嗣張向雲路索收雲路不認張即糾黨四人將陳軋至海甯路四百七十一號門牌小茶館内勒令將小車一輛送至寳興押店質洋歸還後陳卽以張竊取小車等詞控由虹口捕房飭探王桂亭將將拘獲押候訊究 
[華捕截獲竊贓]  
　　周阿四於昨晨五時許竊得河南路一百零二號門牌安吉衣莊内值價數百元之厚呢六疋及狐皮袍子大衣等件雇乘黄阿榮之黄包車行經美租界西華德路被九百二十二號華捕查見向詰支吾當將人贓一併帶入捕房押候解送公廨訊究 
[被訴人傳案交保]  
　　德商唐耐司培格在公共公廨呈控亞細亞照相店主林祝三不理欠洋一千餘元又美商勝家公司控郭兆熊不理損失洋二千九百五十元又英商禮昌洋行控席秉生不理貨洋二百六十九元又李陳氏控李昌飛抛妻不顧並騙洋五百九十元又蕭葉氏因與張阿琴不和請求離婚並請追現洋三百七十元又沈鼎銘控胡根生侵奪生意請追損失洋八百元又周廷記控陸士春欠銀二百四十九兩又黄金標控葉阿羊不理擔保欠洋一百四十元等案業經捕房將被告各人一併傳至公共公廨請爲核奪中西官諭令分别交保候訊 
[警佐崗獲賊]  
　　董家渡源大花衣行因修葺房屋被木工楊富堂於前晚夜半從後門挖洞潛進賬房竊取賬箱内大洋二百四十五元携贓出外行經南會館前適一分駐所李警佐查崗經過瞥見以其形跡可疑上前詰問言語支吾交由崗警拘所搜出贓洋暫留候查至次日由該行夥胡季永投所報告前情並認明起案之洋確係原贓當飭移送警廳司法科訊究 
[縣公署批示照錄]  
　　上海縣公署昨批印花染業工帮全體余德順等呈云爲遵批共同簽名請更舉業董由呈及簽名單均悉該工帮更舉業董旣據全體過半數簽允自可准行至所請移知警廳撤銷示諭當時並未由縣核轉應由該工司等自行呈請可也仰即知照此批 
[雜評二]  
[知事兼理司法之一現象（庸）]  
　　法治之國無論何種身分關於訴訟事件必以私人資格正式向法庭呈控此爲訴訟法上共通之原則故松江縣判决沈阿虎一案無論事實如何而朱昌梅旣不依法告訴該縣知事審理是案又不依法傳訊原告按諸法定手續顯有不符其判决自不能有效惟此種現象在知事兼理司法之縣恐不僅逃阿虎一案爲然蓋猶是舊習慣也 
　　前清時代地方紳董於己所不慊之人而其身分又不相等者輒口含天憲搆造罪狀一紙私函送縣究辦而地方官亦率令承敎雖明知其寃誣亦必略爲懲治以顧全請謁者之體面所謂一面頭官司也今之縣知事非前清知　之變相耶彼旣以前清知縣自居則凡前清知縣所能爲者彼自樂於踵爲之而司法上之制度遂有所不顧嗚呼此亦知事兼理司法之一弊也 
[專件]  
[農工銀行條例]  
　　第一章總綱第一條農工銀行爲股分有限公司以通融資財振興農工業爲宗旨第二條農工銀行資本定爲十萬元以上每股金額至少須達十元第三條農工銀行非招足資本定額並繳足半額以上經該管官廳審查該開辦人及股東果係殷實公正爲出具證書並驗明資本轉請財政部核准不得開業第四條農工銀行以一縣境爲一營業區域在一營業區城内以設立一行爲限如地方有特别情形得由該管官廳轉請財政部核准將一縣分爲二營業區域以上或二縣合爲一營業區域第五條農工銀行之股東以籍隷該縣或在該行營業區域内有産業住所者儘先招集如有不敷得在營業區域以外招募如額第六條農工銀行營業區域内地方公正法人亦得爲該行股　　第七條農工銀行股票槪用記名式除中華民國人民外無買賣轉讓之權利第二章營業第八條農工銀行經營放欵如左（一）五年以内分期攤還以不動産爲抵押者（分期攤法應將本利合計定平均數目分若干期償還之）（二）三年以内定期歸還以不動産作抵押者（三）一年以内定期或分期歸還以不易變壞農産作抵押者（四）一年以内定期或分期歸還以漁業權作抵押者除漁業權作抵押外銀行得要求以公債票或不動産作爲增加抵押（五）一年以内定期或分期歸還以政府公債票各省公債票公司債票股票作抵押者（六）資本殷實之典當有兩家互保或十人以上之農業或工業者以連帶責任請求借欵時銀行調查其信用果係確實依三年以内定期歸還法不用抵押亦得放欵（七）地方公法人確有進益指項者不用抵押亦得放欵但須經該地方官（卽縣知事）核准第九條前項放款以供左列各項之用者爲限（一）墾荒耕作（二）水利林業（三）購辦籽種肥料及各項農工業原料（四）農工生産之運輸屯積（五）購辦或修理農工業用器械及牲畜（六）修造農工用房屋（七）購辦牲畜牧場（八）購辦漁業蠶業種子及各種器具（九）其他農工各種興作改良等事第十條前項不動産非經過登錄或保險農工銀行不得收作放欵之抵押品第十一條農工銀行之放欵其數目不得逾銀行估定抵押品價格總額三分之二第十二條農工銀行所收抵押品以第一次作抵押者焇限第十三條農工銀生所收作爲抵押品不動産以有永續可靠收益者爲限第十四條債務者如到期滯繳應還欵項以得於滿期次日起加算利息若其欵係分期攤還並得於其時或償還期内隨時索還未到期之全額第十五條農工銀行於抵押吕原估價格低落時得要求增加相當之抵押如債務者不應前項之要求時農工銀行得於其時或償還期内索還未到期之全額第十六條農工銀行如查明所放欵項債務者不遵照所定用途或有流用情事得於償還期内隨時索還全額第十七條農工銀行按照前三條所定索還放欵時如債務者不能償還得通知債務乾拍賣其抵押品不足之數仍向追償第十八條農工銀行得經理定期存欵第十九條農工銀行得受中央金庫委任辦理租稅錢糧及其他各種欵項收發之事第二十條農工銀行得受國家銀行委託代任紙幣兌換第二十一條農工銀行得代人保管金銀錠塊及其他重要物品第二十二條農工銀行營業上有餘欵　得收買政府公債各省債民國實業銀行實業債票或將餘欵存放他銀行生息第二十三條農工銀行得受勸業銀行委託爲代理店第二十四條農工銀行除前項營業外如欲兼營他項業務得隨時轉請財政部核准施行第三章債票第二十五條農工銀行得禀由該管官廳轉請財政部核准發行債票但總額不得逾放欵總額及已繳資本之二倍第二十六條債票爲無記名氏但因應募者或有請求得改爲記名式第二十七條債票最低金額爲五元利率由銀行定之債票除應付利息外得加彩償還第二十八條每年償還債票不得少於該年内收回放欵之總額第二十九條債票每年付息二次第三十條每次發行債票須訂定詳細章程轉部核准前項章程内須聲明左列各項（一）債票之總額及實收銀數（二）債票之種類及每種張數（三）利率（四）加彩方法及其數目（五）付息日期（六）償還期限及分年償還數目（七）抽籖償還方法第三十一條發售債票後須將時日售票情形並記名無記名式數目號碼各節開具清冊轉部備案如有變　隨時陳報第三十二條得轉部核准發行利息較低之債票換回舊債票新債票發行二月内須照售出債票金額如數償還舊債票（未完） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名新酒令] [  獨一]  
　　俚居無聊披閱自由談見嫉俗君自由談人名對綺思巧合不禁見獵心喜爰集自由談人名爲絞練格酒令首用詩經一句末用七言唐詩一句中用人名首一字承上末一字連下聊博閱者一粲 
宛丘之栩栩園園收芋栗未全貧 
尚寐無覺迷覺迷花倚石忽巳暝 
此宜無罪罪我我今與君豈殊科 
以其騂黑黑子子胥旣棄吳江上 
愠于羣小小翠翠掩重門燕子閒 
其子在梅梅夢夢爲遠别啼難喚 
宣昭義問問天天涯涕涙一身遥 
而心且悲悲世世事茫茫難自料 
召公是似似春春悉黯黯獨成眠 
充耳琇實實秋秋雨梧桐葉落時 
英英自雲雲夢夢啼妝涙紅闌干 
侯栗侯梅梅魂魂鬼不曾來入夢 
如履薄氷氷心心隨明月到胡天 
鴻飛遵陸陸一一夜飛度鏡湖月 
俾躬處休休笑笑問客從何處來 
清人在彭彭年年深豈免有缺畫 
悠悠我心心石石磯西畔問漁船 
云何不樂樂志志土幽人莫怨嗟 
中心如醉醉生生男埋没隨百草 
哀此甇獨獨一一片氷心在玉壼 
栩按中嵌氏名似不必提出另成一句庶上下二句一氣呵成並可叶韵嫉俗君亦有此作同日寄到容於明日續登 
家庭常識 
　　療火傷藏南瓜於甕埋土中日久化水取以搽火傷頗靈效又以鹹菜葉貼傷處亦止痛 
去銀魚鱗銀魚鱗不易洗去可置之淘蘿中和柴灰淘之後清以水鱗盡去矣 
　　治難産以穿舊之草鞋乙隻　灰吞服頗驗[  雲林]  
　　入浴浴時於水中注少許之阿摩尼亞（藥房内有售）能使身體清潔股膚滑澤若人之多汗而生臭者亦可去之 
　　染藍以藍色染衣時於藍水内加少許牛乳則染成可匀凈而無條痕 
　　煑蛋蛋白每易破殻而出若用少許食鹽於煑蛋前加入水内則此弊可免[  叔翰]  
　　目中起星以荸薺椿汁灑紙上旣燥刮之點目極效 
桑中遺溺桑螵蛸十箇和燒炭研細末沙糖湯調服立愈[  滌俗] 不受酬 
　　蟲蛀牙痛用結列阿曹篤（西名）Creosrte一盎斯（即一兩）用棉花作成一丸形浸此藥水塞入牙孔上面再用棉圓蓋塡用時宜愼唇口 
　　淋病用哥拜杷（西名）BalsamnmCopajba二十格蘭姆苦酒（西名）TincturaAmara（日名苦味丁幾）二十格蘭姆（卽各半）一日三次每次二十滴食後服[  牙醫朱霍良] 不受酬 
短篇小說 
[神怪小說金河之王（六）] [  鵑魂譯意小蝶譔辭]  
　　第三章 
黑兄弟洪醉歸矣見釜中金液巳不翅而飛則大怒撻小克勞無算以爲必乘間貨於人矣克勞負痛訴其遭逢之事然而事涉渺誕誰復信之則復撻直至手倦乃止然史克華則自思曰金河之王非疇昔所遇之老人耶彼前覆吾産安知今者不求自贖則此一事亦未始不可全信而史漢恩則無語蓋其心口自商貪念已熾欲背其兄與弟先赴金河一試乃於次日凌晨背其兄長而出顧一時無從求得聖水若乞之於牧師則生平未入禮堂牧師必蘄弗與無已其竊取之乎乃赴就近敎堂僞爲祈禱之狀竟於十字架次乘牧師不備竊得聖水而逃史漢恩以金錢之故今乃第一次入敎堂矣旣得聖水則大樂如奏凱師立傾聖水於瓶而置酒於兩皮袋中貯乾餱於筐握杖於手逕赴金河時則朝靄如烟於出翠峰碧巔之間日光即自烟靄中射出絲絲如散彩　遥見金河發源於巖石之上璀燦有同濯錦史漢恩盤桓朝景心中愉悅無藝自忘其行路之遠近旣登山坡忽見有氷川一道横梗其前氷上積雪没髁一白無垠史漢恩大窘躊躇莫前旣而念天下事焉能得之於平易中者矧此冰川不難涉足固不慮其占滅頂凶也意决乃解酒囊負聖水瓶於背以手搘杖毅然舉步而行顧氷滑而溜每步必蹶驕陽炙人如火初無一英尺之地得以蔭蔽史漢恩本熱中至是汗下如瀑渴甚思得酒則酒囊已委岸側勢難復取忽念背間不有聖水耶投之金河三點已足其餘正可一潤枯喉乃卽取瓶而飲顧一轉瞬間見有小犬臥於氷上覩其狀亦正饑渴欲死白白外伸珠瞳炯炯直注史漢恩手中之瓶咻咻然以乞其餘史漢恩殊不顧竟踐其身其過旣涉氷川乃登雪嶺道愈崎嶇山坡之上臥一嬰兒饑渴之狀正如前犬史漢恩亦不顧竟攀援登山時則已近卓午烈日當空如張火　史漢恩則且行且喘似已擲其性命於犯熱病中但覺有沉重如鉛之死氣直壓其腦海而下限奩之前盡　黑影似有無數幢幢之石繞身而奔而山頂瀑聲聽之若含譏笑史漢恩此時利慾中熾亦無暇念其他一躍而登山巖則陡聞有凄苦之呼聲觸其耳膜轉身視之乃一褐髮老人臥於磐石之上雙睫下埀容色若死發爲斷續之聲曰水　　水　　史漢恩夷然曰水吾固有之然安可以與汝老人曰哀哉少年汝乃見死而不救耶史漢恩曰吾水祗餘數滴若救汝命則吾安得致富此語出但聞山中萬聲呼噪老人竟已瞥然不見而四圍之聲則曰嗚呼汝乎死矣死矣史漢恩辨之識風聲則復鼓勇直行顧其聲乃愈肖人似有萬千魔鬼追躡其後喙齊鼓大聲曰殺耶剮耶史漢恩乃愕側耳以聽則覺神魂迷惘　由自主竟已化爲磐磐之黑石而其狀佝僂似猶側耳以聽此金河之瀑聲也當史漢恩化石之時史克華亦正尋蹤而至彼之聖水蓋以賄得之於惡劣之牧師者途次所見亦如其弟旣登山卽聞萬聲雜作詬曰惡奴來耶殺乎殺史克華盛氣方張驟遭毒詈　大怒即欲以惡語報之其　方張竟不得閉齲齒外露獰狀乃如惡鬼蓋亦於不知不覺之中化爲石矣而瀑聲愈高似代表此二貪人之語以警告於世人曰母效我母效我也（第三章完） 
　　　公濟航素公野鶴趙韜庵書癖子小孤山人化誠琴薰觀欽嬾眞子鵑魂小蝶常覺覺迷非夢罪我嫉俗徐勵吾警衆蔡選青宋焜金聲楓隱囦公翼翼祝劍初小研實秋剛齋氷心彭年守拙子王師衡逃虛包駢齋仲鳴明南趙松谿榮華丙元徐斌如懐馨室主慈恩何立三小青嬾瘦生瘦俠一知徐天授仲文快人范臨齋范澄齋纘豫雪舫覆憐如我非我警世人梅夢陸一谷水孤鶴俊如顧效顰塵世恨人文俊佛初楊醒華秋夢鼐孫呆人天聞孔俠侯戈似莊竹菴瘦逸南邨西湖月樵天馬山人佚名孤舟吕翼之劍飛鴻影飼鶴生項彬　廬心石雲夢經常徐倦鶴悟幻馮養源青陵居士詩癯潤章馮漢階江樓醉者襄陽午峯屠之麒鴻雲林寄翁壹衣佐白丹陽浩然王情仙藥奄左丹喋瑣天藥鄉農綠紫青南錚仇範張學綸醉生潤生諸君鑒上月投稿應得酬潤請各具條蓋章向望平街本報營業部支取如在外埠請以郵片示明住址即當寄奉所有家庭常識等稿本擬贈書茲因手續過繁且分級計算終不能得其平是以槪贈郵票仍按字數每千字贈郵票百分其字數過少者不妨併入下月函取特此附聞 
　　編輯部謹白 
 
 
 

Page 15

 
 
[老申報]  
　　四十年來之囬頋尊聞閣選 
　　四十年前之鉅案 
　　葛畢氏案（三） 
　　禹航生並未監斃（見本報癸酉年十一月廿七日） 
　　昨述禹航生獄中瘐斃事實未確鑿據友人見其遇司時口口呼寃盡翻供狀蒯廉訪詰其何以認於前而翻於後豈非刁展生不秀自褫上服則肩背手腕魚鱗碎傷眞十分狼藉矣因泣訴曰請大人視驗榜楚炮烙痕則知革舉之招承實欲免一時之毒刑而不能爲一字之定讞也廉訪頷之顧謂杭守陳公曰酷刑之下何求不得折獄豈腚如此是案當再詳細審讞因飭令收監生入獄後即有餽壺漿者生憤不食潑以予狗狗斃蓋無賴某欲死之以滅其口也故外間傳言以爲瘐斃實則禹航生仍在監中也 
　　記禹航生略（見本報甲戍年三月初三日） 
杭州信云禹航生一案固已定讞尚未奉准部議且聞其姊赴都京控已由清江一帶因患病折回矣又聞該生該省中城隍廟各發審委員舉行審陰堂時呼品泉救我等語品泉者賣漿死者之號也語多支離遂爾定讞聞禹航生曩實多隱慝故今若有魔魅纒擾者固不僅此案之有疑竇也讀書人平日自省工夫所以較切磋爲尤亟耳噫可畏哉 
[杭州雜聞之一（同上六月十二日）]  
　　去年有舉人因姦同謀一案早經定讞現聞該舉人之姊赴都察院控告已由京解省備質不日即到矣 
[花叢談屑]  
　　現身說法（見本報壬申年十二月初五日） 
　　友人某諱其姓字性頗誠實善於經營僕總角交也今春客海上經理甚當甚謹愼自持不稍易其初志　狎遊一道非所知也僕嘗羨其立志可嘉彼此往來或促坐談心挑燈話雨形勝俱忘近以友人久不至偶遇他友詢其近况或云歸或云病並不知其底細逕往訪之未至臥室聞呻吟之聲達於户外掀帷直入見友人斜倚牀頭容貌慘　見僕至涕不可仰因慰之曰别後不知君病若斯幸望原宥君患何苦願略聞之友撫膺大慟曰我今而後知擇交之不可不愼也僕唯唯友人拭涙徐徐而言曰與君至交情同骨肉何事不可告君我之苦自招來願瀆清聽前月我友陸某邀至丹桂園觀劇另有他客兩三人非素相識者至則有妓侍客前列四座衣香鬢影後往前來不知凡幾我惟目視而已左邊包廂數妓中有垂髫者貌飾紅妝年方碧玉較諸妓尤麗陸某笑曰君屬意何人不妨明告願効微勞答雛妓稍覺可觀無他意耳一笑而罷踰刻此妓轉局至隔桌陸某低聲曰意中人至矣不料此妓如屬意於我時時眉目傳情臨去猶秋波數轉無何劇止與友同回越數日張某招飲陸亦在焉我因小受風寒不能暢飲張知我量素豪見今節飲　勸不止陸曰渠之不飲　知之矣目顧我笑曰君欲前日之意中人來侍酒方肯飲耶我曰非也前日所見不過如閒游野鶴過目即了又何憶乎張曰渠素道學將來添祀兩廡春秋俎豆豈肯狎妓侑酒乎我亦不答諸客慫恿不巳忖思陸某素不邪游定不知前妓之名氏居處即漫應之亦無他也因謂陸曰君能喚得前妓來我當大醉如不能當作何罰或曰劇或曰筵言猶未了陸卽起身援筆立書我深訝之亦未遑問其何知之熟也鴛牒甫下則彼姝冉冉至矣蓋妓即在此酒館出局局終即至坐甫定猜謎射覆酬以巨觥不禁大醉席終我欲辭歸陸曰願少坐請諸君先行適有一言忘告君耳我少坐陸乃附耳言曰此妓君旣識其人矣須臾認其妝樓如何盍往遊乎我請俟之他日陸不許遂與偕行至其處出局未回我忽酒氣上湧即臥籐椅上少息妓回卸去外衣穿紅錦小袄尤覺可人陸與此妓坐談雜以詼諧謂某日當來飲酒囑　備筵席妓即來問我醉中漫應之越數日陸某偕友至謂赴前約促行我對以夙無是心前言戲之耳陸曰君自面允未可以前言爲戲苟爽約侍兒立至反覺不雅不若先踐所約後當絶之可也我亦無奈何偕友遂行則妓果早相待筵呈水陸樂奏笙簫紅粉一齊勸飲極一時之樂無何酒闌樂止諸客起辭我欲隨之陸某目視妓妓牽衣低聲曰請少坐待與陸郎同行可乎我點首强坐陸戲語百出絮絮不休我頗不耐煩亟欲辭歸陸頻自示妓妓漸作狎昵狀我僞爲不知絶裾而回思欲從此絶跡杜門不出矣踰數日張某招觀劇陸又與他友俱在見我至即來問近日某處往乎答以不去他友問何處去陸答曰渠近有相識者艶麗無匹羣問伊誰陸曰某某内一友笑曰某處我熟游之所若君所言乃絶代麗姝也今日我有筵席亦任彼處願諸君同飲幸勿見却我辭時曉將歸某不允即欲偕往諸人或牽吾衣或執吾手魚貫而行復至其處即開筵席諸人有意嬲飲醉不能行陸某扶找至所識之妓臥室内囑少息將與偕行我巳沈醉着枕即睡去比醒則妓臥在側漏巳四下即起問陸郎何在妓云諸客去已久天色將曙宜仍安睡幸勿煩也思欲起行覺頭暈不能舉步遂解衣復臥竊謂温柔鄉逈出尋常誰知所異幾希次早歸大悔失足漸覺身體不爽數日後身熱口燥延醫視之以爲感冒大投表解之劑服後愈加沈重卽換外科診視據云症雖危險猶可爲力不若包醫可乎如其可也須先以二十洋蚨合藥否則惟君圖之我不得已付之投劑後手足拘攣肌膚欲裂適陸某至曰此症毫無緊要伊有知交能醫醫至云此受毒已深也譬如盜賊入室旣不能勝必留一處使之出據愚見勢無兩全之策留上不留下留下不留上請君一决可乎我聞言痛哭流涕曰惟君所命醫聞言含笑擬方服之迄無少騐竊思我年方埀髫歷遭顚沛流離之中椿萱凋謝昇平以後棠棣摧殘年雖將壯嗣續尚虛今遭如此慘變死後難對先人即偷生亦無人趣始知擇交不愼致有終身莫贖之愆君有可敎之處願乞埀憐僕聞言不禁髮指而膚起栗乃正色對友曰擇友不當原堪割席若醫生所言乃欲炫己之術過爲恐嚇未可盡信君宜服藥靜養自然易愈願無苦也友聞言慘然不樂僕遂辭出歸至旅舍觀海上繁華甲於天下而狎游一道苟或不愼輒罹巨禍於不知不覺間可不懼哉悲友人之遭害覺狎妓之膽寒遂援筆記之無以命題遂名之曰現身說法 
[舊聨新偶]  
　　第三次揭曉 
　　第一聨原句九消寒四座賓朋吟七律 
閩侯云重重揭幕一場優孟演諸觀葑溪云聨聨投稿尺書郵稅納三分李滙源云七七乞巧雙星牛女證三生習移云一一國葬三湘黄蔡著千秋善善主人云雙雙成對滿圈文字有幾聨樵子云剛剛遇閏一年節氣展三旬楓谿云些些贈品一書價格值幾何第二聨原句月月有月人人獨敬中秋月筱第云時時良時日日宜珍寸晷時懶瘦生云更更敲更處處未聞全夜更卍厂云淵淵其淵步步如臨萬仞淵第三聨原句緣何不去從良祇恨良心差一點 
沈桂林云故此特來請某爲媒某女訂三生 
東春云久巳徵聨到我吟哦我口費三思筱茅云餘者已難滿斗詎料斗米值千錢郭心田云忽爾羣來賀喜噫嘻喜口報雙成曾嗣點云然諾休輕出口當知失口誤終身吕嗣萼云定奪本來自由憑咱自口訂三生汪申詳云宣戰諒來難免黽勉免力效齊驅陳益三云詩曰求我庶士迨吉士口詠三章卍厂云乘興偶來吊古半湖古月映微波一塵云勿要嫌他生有女好女子值千金守拙子云却爲競相祝壽共醻壽酒過三分何子珊云乃夢占來最吉燕姞吉女永齊眉右列各聨○者各贈天虛我生詩詞曲稿一部○者各贈梅林雪一冊寳石圈一冊○者各贈問諜生涯一冊請示地址並附郵票二分半即當奉編輯部謹白 
 
 
 

Page 16

 
 
   
 
