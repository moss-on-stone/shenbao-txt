# 1934 - 94 - 4908611

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏魯生碼洋三元二角○資治新書碼洋一元五角○潘頤稫咸豐朝東華錄實洋一元三角○王益吾咸豐朝東華續錄實洋二元五角○左文襄公泰　碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套宵洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路車　書畫室或申報館帳房可也此佈 
[裁革汛地官議]  
　　今各府州縣之有汛地官何也蓋將輔地方有司耳目之所不及以息民之事平民之爭也執筆人曰自各府州縣設有汛地官而民之事遂不能息民之爭遂不能平其故安在則請質直言之雖有觸於當道之忌諱不敢代爲計也夫各處汛地官其位甚卑其人皆不學無術雖不至蠢然一物而鄙瑣齷齪庸惡陋劣者居多旣不讀書又不明理問以他學一無所能其得官也無非由乎夤緣奔競或奴顔婢膝乞憐於勢要之前或謟笑脅肩干求於權貴之側一旦得志威福自專擾害閭閻較之流氓地棍而尤甚蓋流氓地棍懾於王章畏彼官長苟有胡行妄作犯法之事一經在上者查悉卽可以盡法懲之故民之畏之也雖如虎狼而彼之兇鋒終不敢盡肆蓋恐爲南面者所悉羅而致之文網也若汛官雖小固儼然有一命之榮者也有心擾民民祗能避讓之而不敢與較有意虐民民祗能隱忍之而不敢與爭其人亦遂以官自恃知民之有與爭不與較也凡有可以欺陵者欺陵之惟恐不足而民惟怒之於色銜之於心而已莫可奈何也民間有婚喪慶弔等事汛官必率其僕從汛兵登門拜謁索取酒食其有家計豐裕者則必以不動尊爲壽有三四元者有七八元者視其家業之大小以定送資之厚薄其僕從汛兵人等亦得飽啖一餐索取使力上之所爲下必尤甚网方纒擾欲壑難盈不與則彼必心滋不悅别生事故爲下石之謀故鄉間之薄有積蓄者皆忍受之而不敢攖其鋒然此猶未足爲民生之害也鄉鎭之中凡稍有聲勢之人動輙以汛官爲護符聨絡一氣魚肉鄉愚遇有小故送之汛衙以洩其忿汛官以有利可圖甘心從之雖詞訟之事有牧令在汛官例不得與聞而離城較遠之處卽任意爲之亦無人敢發其隱其　者每以一紙公文詳解至縣使縣主理之已則卸其責而又不能不謂其不是不知廢時失業纒訟傷財民之受累己匪淺矣烟室則必取其陋規賭臺則必收其私賄而窩藏竊盜容匿匪類滋生一切事故不暇問也惟不得陋規不得私賄則必以開設烟室爲在禁令之中擺設賭臺爲法令所不貸或盡取烟具等物封閉其門或飭汛兵掩捕攫取洋銀賭具拘留各賭徒恐嚇以送縣究辦各人懼被嚴懲挽人說情賂以洋銀若干始得釋出種種劣跡罄竹難書各處汛官若合一轍一言以蔽之曰此中無一好人蓋其人大都惟利是圖不知名義爲何物惟有朘削下民取其財物以肥己之囊　以贍己之身家利民生安民業之勳蹟固未可望之於若人也甚且民本無事暗令勢豪無賴煽惑其情使一言一話之微彼此各啓爭端以收漁人之利地甲里正其眼目也汛兵差役其股肱也訟棍土豪其羽翼也是以鄉問之事鉅細無不知苟其有隙可乘無一事不思沾其微利故自有汛地官之設而民生之困遂中之於隱而無窮盡之時或謂汛官之所以爲此者實亦出於有惁不得己非好爲此不知自愛有玷官箴之事也俸祿所入殊覺其微幾不足養其妻子若以淸廉自守不忍爲此害民無恥之事則將凍餒其室家而不如作賈經商轉可以免貧窮困乏是故略有氣節者此種官皆不屑爲而願爲此者則無一不挾殃民之意以來欲其安靜地方而不擾累氓庶也得乎否乎夫一邑旣有一令使其有才則百里之地治之己綽有餘裕安用是汛地官爲哉設之而無益於事亦無害於民祗虚糜國家之祿猶可仍其舊貫若非徒無益於事而民生大受其厄則不如將此種官悉數裁去之爲愈如靑浦縣屬金澤鎭杭炳垣革弁因賣牛肉一事縱令汛兵逼勒民人吳成忠投河身死特其一而己天下汛官何一非杭革弁類耶故吾謂欲安天下之民非盡裁革汛地官不可爰作是議以質當世知我罪我所不計也 
[本館接奉電音]  
　　昨日淸晨京師飛電傳來上諭一道敬廑譯登○三月初六日奉上諭甘肅寗夏府知府員缺著崇俊補授欽此 
[星軺過叻]  
　　新加坡叻報云上月二十一日出使英義比大臣羅稷臣星使車過叻札留隨員四人一爲三品銜分省補用知府閩縣林筠臺太守祗曾聞擬充檳榔嶼副領事官一爲五品銜補用知縣浙江候補縣丞休寗余丹署明府文爚一爲江蘇試用縣丞侯官魏星叔二尹炘一爲廪貢生祁門洪惠余明經錫昌皆充當領事署隨員及午後二下鐘時星使偕叅贊繙譯隨員赴總領事署小坐然後由總領事張弼士觀察陪赴閔制軍署中拜會至五下二刻回至總領事署宴飲七下二刻諸員席散回船星使則命駕赴西醫林君文慶家坐談歴一下鐘之久始返駕及至法郵船報時鐘已鳴九下矣觀察及署中繙譯隨員皆赴舟次禀辭星使復留林君晤談擬聘請偕其夫人於明年前往英京因西歴一千八百九十八年歐洲有地毬萬國婦女公會之舉前者林夫人曾環遊地毬及去年由　回華適與李傅相同船言論舉止極蒙傅相讚羡故此次星使特爲勸駕也 
[邗水蒐軍]  
　　揚州采訪友人云江蘇巡撫趙展帥奉命閱兵二月二十五日出轅後由鎭江而瓜州而金陵憑軾而觀逐加殿最至本月初二日四點鐘後帥節馳抵十二圩於是兩淮運司江都轉保甲局員王觀察堤工總辦何觀察揚州府沈太守揚州營叅將袁叅戎以及檄調來揚之各防營管帶大小印委各官先後至徐凝門外官廳鵠候迨至　更三轉憲舟已近馬頭鹽揚二營曁駐防南字三營均出全隊恭迓十里河漘燈光如晝展帥令材官傳諭勿放排槍各官呈遞職名展帥按班傳見移時飭巡捕官傳諭初三日蒞校塲簡閱各營主得令卽傳知馬步各軍洎四鼓時齊集校塲一帶鐘鳴五下展帥命輿而至前導除旗傘肅靜迴避牌外有頭品頂戴欽差閱兵大臣兵部侍郎都察院右都御史統屬文武江蘇巡撫部院諸銜牌及南字營大旗隊洋槍隊十六名鹽揚二營洋槍隊八名江甘兩邑民壯八名手執刀义擁護隨以江蘇撫標護衛親兵入名頂馬對馬十餘騎戈什哈數人行過二十四橋距校塲不還惟見布營門之左東　門外旌旗夾道戈戟凝霜掩映朝暾愈覺鮮明奪目比前導已至各弁兵均跪伏唱名槍砲之聲如雷貫耳演 
 
 

Page 2

 
 
武廳外各官他班序立翎頂輝煌展帥旋步入後堂小憇片刻迨升座將臺上三軍司命旗下鼓吹大作各官行堂叅禮畢諸武員聲請披掛展帥循例諭免旋由袁叅戎呈上陣圖展帥命卽開操但見一缺襟袍馬褂藍頂官執令字旗就演武廳階前招展將臺上鼓聲大作揚營在左鹽營在右均自布營門列隊出每大旗一對後隨洋槍一對由南而北繞行至廳外列成一字長蛇驀聞槍響若連珠倐已化爲雙龍陣由是而三才陣方城陣梅花陣莫不出神入化變換新奇操畢接演藤牌等雜技繼復校閱瓜州靑山奇兵三江泰州泰興等六營再次閱五臺山張鎭軍所帶南字中左右三營每洋槍手十名統以什長一名教習執小方旗口宣洋令將臺上亦以洋號應之各隊中忽而旗前槍後忽而旗後槍前列陣束西有如對敵旣而諸旗皆偃槍列在層絡繹循環以次施放繼又一聲號令則千百槍齊聲作響騞然一震幾於海立雲垂時已一點鐘矣尙有各營弁應打靶者展帥飭運司江都轉代閱此外千把總步箭先已檄委隨員某觀察考課至竣事後各官速展帥入後堂午宴展帥略坐卽傳令將中有水馬箭一律免操隨命駕入城躬詣陳六舟閣學府第視嘏緣閣學前撫皖時展帥曾隸門墻兹者初三日適爲嶽降之辰故也事畢回舟起椗已鐘鳴五下餘矣 
[西湖春漲]  
　　杭州訪事人云敷文崇文紫陽三書院均於一月初二日甄别紫陽由吳福茨廉訪評定甲乙分别棄取十九日發案計取生員四百九十名童生二百十名生員首列者爲杜𧃍其奬洋均照舊章如數給發生童共奬七十元由廉訪捐廉給發與考生童無不歡忻鼓舞以爲例奬雖已革除而官憲仍加優給可見上憲培植士子之心有加無已也崇文由丁方伯評閱廿三日發案計取生員二百七十四名童生一百六十名生卷鍾鏞首列敷文各卷聞亦經委員校閱銷差案尙未發并聞撫憲廖中丞深恐委員中有傳遞紅條暗通關節之弊故將前列各卷親加評閱是以出案須稍遲也○撫署奉到總理衙門咨文准日斯巴尼國領事照會函稱現在呂宋海島有逆賊犯順掠刦等事深恐有奸商私運軍火暗相接濟等情請爲查禁總署准此咨行到浙廖中丞奉文後卽轉飭杭關道查禁鄒觀察遵札出示曉諭并嚴飭和關卡查察如有私販出口者一經查出立卽照例重辦决不寛貸○交春以來雨多晴少正月間滕六君興高采烈惠然駕臨者數次天氣嚴寒較之冬令尤覺凛冽至二月十七日大放晴光天亦驟暖可御薄棉惟地仍礎潤識者知其不能久晴迨二十日復雨師降臨連綿不絶廿一晚間忽雷電交作頃之大雨傾盆二更時霹靂一聲宛如天崩地裂旋聽鴛瓦之上振振有聲蓋雨中雜冰雹大如棋子墜地卽融約歴半點鐘時始覺漸息而雷聲轟轟終夜不絶雨亦時降時止次日天氣稍和略透陽光西湖錦浪已高漲尺許矣○餘杭縣一缺前由藩憲委黃巖縣關大令署理因到任需時暫委錢塘縣吳雲笙大令兼理吳大令以本任係省會首邑政務較繁餘杭　省雖止五十里之遙深恐鞭長莫及請辭兼理之任兹已由藩憲攺委候補縣陸大令爾昭暫行代理矣○杭州恊鎭缺撫憲廖中丞委候補副將蔡協戎福謙接署協戎奉札後擇於上月二十四日已刻接篆本衙門書吏預備一节事宜届時協戎朝服至署望闕謝恩然後更換補服拜印升座慓下營弁以及各書吏均叅謁叩賀兵士排列堂下施放鎗砲以申敬意 
[繡水文波]  
　　嘉興采訪友人云淸明日好事之徒舁府縣城隍神偶象游行各處淸晨府縣署各書役齊赴郡廟拈香旋升砲鳴金排列儀仗出東門由西河街塘灣街至邑厲壇然後進北門經大街回廟禾中惡俗無知婦女每喜扮成重犯隨會游行冶容誨淫所宜禁革官斯土者其有意乎○是日東門外南湖中有迎賽水會者大家小户咸呼姨挈妹買舟往觀晨起卽半掩文紗簪花掠𩯭料理縷金鞋子猩紅一捻瘦玉生香日之方中烟雨樓前鷁首如雲數以千百計每有茜紅衫子掩映於鳥篷緑篛間花影浮波游魚爭唼古人所繪淸明上河圖未必有此妍麗旣而會從東栅口次第登舟雙槳如飛捷於燕翦更有龍船數號妙選俊童幻成好女兒演唱蕩湖船戯劇柔情綽態宛轉關生至午後二點鐘時始由南湖赴南堰繞道而回○嘉興協總兵李恊戎札調嘉恊兩營各外汛弁兵赴郡以應春操日來當有荼火軍容輝映於鴛鴦湖上矣 
[墨池春浪]  
　　温州采訪友人云温處道宗湘文觀察因某日東甌大廟演夜戲致有梨園子弟與人滋閙深恐釀成禍患遂給發簡明告示嚴禁夜戲違者將廟董及掌班者重懲○二月初八日爲上丁釋菜之期初六日朱眉生廣文先傳樂舞諸生在明倫堂演習届期宗湘文觀察率同僚屬恪恭將事禮明樂備巨典矞煌迨祭畢呵殿回轅廣文按名頒給胙肉○永嘉縣葉詠霓大令因公赴省旋附由杭往閩之海琛輪船順道至甌江上月二十四日安抵馬衟隨乘轎入城禀見道府各憲○温州總捕同知呂子良司馬因公赴省事畢後於上月二十四日未刻附海琛輪船旋署○玉環叅將王雨亭叅戎入京引見所遺篆務暫由左營守備蔣金門守戎護理 
[津沽紀要]  
　　天津采訪友人云法國敬饋我大皇帝禮物計共四色一爲鴨靑地彩繪極大磁瓶一對二爲雙響洋槍一桿槍托嵌以各色珍寳三爲人工織造之洋絨大氈二牀四爲外洋名手所繪油畫二幘旣抵天津卽載運入都齎呈御覽○上月下旬某日淸晨唐山下窰挖煤工人三四名赴窰工作行過鐵道適遇北來裝煤火車飛馳而至内有小工馬姓欲向車軌橫竄而過同伴竭力阻止馬堅有依從一霎時被火車撞仆自膝蓋以下糜爛不堪血液淋漓氣絲已絶慘哉聞此人年二十有三直隸正定府屬人如此靑年遠離鄉井欲求衣食致爲異城孤魂死者有知有不飲泣於碧草靑燐之際者乎○前歲北洋武備學堂招集新生課以諸學屈指將三載矣諸生於操演之暇埋頭攻苦精益求精現均燦然可觀足備干城之選去冬曾由京師八旂子弟中挑選靑年聰頴者以備續派入學堂目下已抵津沽計共一百五十名聞皆挑自内外火器營及健銳等營其教習等人卽就前班學業有成之各生中挑選每人教授新生十五人晝則演練操法夜則講論戎機有見者謂諸生燕頷虎頭可預爲國家卜得人之慶也 
[皖山暖翠]  
　　安慶訪事人來書云上月某日有傭工甲乙二人經過某處忘遺扁擔回身尋取時已暮色蒼茫民人疑甲乙皆非善類遂將甲捆縛燃薪焚斃乙負傷逃遁曾赴懷寍縣喊控未蒙准究遂赴臬轅叩求伸雪趙廉訪准之委發審局員蕭大令仁丙前往相驗○皖省制錢缺乏屢紀報章疉經有司禁運出境嚴緝鎔銷又經大憲籌銀數萬兩委員赴鄂購運大小龍銀交各錢莊兌用以故近時銀價稍增每銀一兩能換九七錢一千四百七八十文日斯巴尼亞銀卽俗呼本洋者每元換九五錢一千二百八九十文墨西哥銀卽俗呼英洋者每元換九五錢一千零一二十文撫憲鄧小赤中丞次於本省設爐鼓鑄已委營務處候補道潘作卿觀察至滬購辦大小機器一面由司庫及支應局籌款數萬一俟機器到齊卽可開爐鼓鑄矣 
[吳宮花草]  
　　蘇州訪事友人云淸明日城隍神出巡施食循舊例也是日適值天朗氣淸惠風和暢各會首無不興高采烈盛服隨行自府城隍以下次第至虎邱厲壇設祭計有二十餘起一時紅男緑女闐塞街衢河中簫鼓畫船亦復絡繹不絶至夕陽西墜時各舟始蟻聚於方基河一帶衣香𩯭影低唱淺斟洵屬昇平樂事也○養育巷口閩商盧吉利水旱烟鋪盧某去年充三山會館董事因日本人租賃閶門外會館房屋一所開設小輪船局嗣爲代理長洲縣張大令訪悉卽將烟鋪房屋發封案懸至今未結二月廿二日晨起路人望見烟鋪樓窓洞開咸知有異卽由對户某鋪中人登樓遙視見樓中箱翻篋倒知爲失竊無疑爰卽報知地甲想須報官請勘也○前月杪忽開屠禁居民謂是節届淸明便民祭祀也及細訪之始知是日吳邑尊賴大令奉到釘封憲札當卽會同營汛由監中立提要犯七人至署如法綑綁護以營兵至北寺大教塲處斬一時觀者如堵内有一犯口唱京腔至香花橋猶未絶口不解愍不畏死之徒如此情形千篇一律果自何人傳授耶 
 
 

Page 3

 
 
[上海官塲紀事　　前撫標滬軍營統領蕭雲卿軍門因事撤差現聞上憲札飭軍門回滬不知另有差委否○駐紥本城九畝田之滬軍營係婁幼卿遊戎管帶現婁遊戎經劉永侯觀察移知另有差委所有九畝田滬軍營一差委製造局砲隊營管帶劉君毓湘兼理 
[鐵路紀要]  
　　淞滬開辦鐵路由管理工程西人沿途測量自虹口起至吳淞口鵝艬廟止共有河道十三條每河須建鐵橋以便設行軌車當卽詳細繪圖禀明總辦昨經帮辦蔡二源太守札飭寳山縣沈大令傳齊各圖地甲諭以鐵路建橋所經之處需用各料甚夥應借民田行暫堆置務各傳諭周知不行臨時攔阻致干窿辦各地甲咸遵諭而退 
[儲材開試]  
　　前報紀江南儲材學堂招考學生一事計報名者多至一百六七十人前月之杪學堂總辦楊誠之觀察由金陵蒞滬示期本月初一日爲始就絲業會館開試每日試學生十人或八九人不等間有已通洋文者觀察親自將西書命之誦解然後詢以家世籍貫及平日所志如何至於稍解文藝者則試以制藝或論或詩年最穉弱者則命之屬對似此爲國儲材實事求是觀察誠加人一等哉兹將逐日所命各題照列於后初一日文題皆實學也初二日子程子曰大學初三日子程子曰不偏之謂中初四日仁也者人也義也者宜也見外國本孟子詩題賦得石泉槐火一時新官韻未詳初五日文題禮也者履也初六日智也者知也節用愛人論 
[照錄招商局去年綜結淸帳]  
　　該股分資本規銀二百萬兩天津存欵二十五萬一千二百兩往來存欵三十二萬四千九百十十六兩五錢二分股分存息二十二萬八千七百六十七兩自保船險一百二十一萬二千九百九十七兩五分公積餘利提存備搭銀行股分八十萬兩自保躉船險四萬五千兩開平股票售換項下六萬六吉六百五十四兩三錢六厘舊帳股票産契項下十四萬一千六十八兩三錢綵結公積一百十八萬六千八百八十四兩三錢一分共計結該各欵規銀六百二十五萬七千四百九十七兩四錢八分六厘○存户部借欵規銀三十二萬八千八百兩南北洋欠欵一萬五千七百二十一兩九錢二分九厘開平船價煤欵二十萬一千兩分局往來一萬七千九百三十七兩八錢二分五厘往來欠欵二十八萬二千九十六兩四分一釐各户欠息九千十一兩三錢二分隨貨匯欵一萬四百五十兩七錢八分二厘買存煤炭三萬一千五百六十二兩三錢五分六厘朝鮮本息欠欵十八萬四百六兩臺灣快船股他二萬兩上海和豐船塢股分五萬一千兩現銀洋錢十九萬八千四百四十三兩二錢五分二厘各户押欵二十二萬五千兩洋商欠欵十八萬七千二百兩備發輪船保險二項股息二十八萬兩定造泰順安平船四十一萬八千八百六十七兩九錢八分一厘共計結存各欵規銀二百四十五萬七千四百九十七兩四錢八分六釐○永淸船本規銀一萬兩豐順船本三萬兩江寛船本三萬五千兩江永船本三萬五千兩海晏船本五萬兩海琛船本二萬五千兩海定船本三萬兩江天船本四萬五千兩江孚船本三萬兩江通船本一萬兩致遠船本三萬五千兩圖南船本三萬五千兩普濟船本二萬兩江裕船本六萬兩富順船本六萬五千兩廣利船本六萬五千兩美富船本三萬兩廣濟船本一萬兩新裕船本九萬兩固陵船本一萬兩新豐船本九萬兩新濟船本九萬兩快利船本七萬兩共計結存船本規銀九十七萬兩○各小輪船四千兩各口躉船五萬五千兩各埠駁船一千兩○共計結存船本規銀六萬兩○上海東棧二萬兩北棧五十七萬兩中棧十三萬五千兩南棧八十萬兩十六鋪産一萬五千兩華碊十二萬五千兩華産十六萬兩斜橋房産二萬兩楊家渡産十八萬兩天津局産十八萬八千兩通州局産五千兩烟臺局産二千兩宜昌局産四千兩漢口局産十九萬兩九江局産七萬兩蕪湖局産二萬兩鎭江局産五萬兩寗波局産一萬八千兩温州局産八千兩福州局産二萬四千兩汕頭局産三萬兩澳門局産五千兩香港局産八萬六千兩廣州局産五千兩杭州地産三千兩沙市局産七千兩共計結存棧本規銀二百七十四萬兩○各局生財一萬兩漕米麻袋二萬兩共計結存成本規銀三萬兩統共結存各欵規銀六百二十五萬七千四百九十七兩四錢八分六厘 
[機廠落成]  
　　西商茂生洋行主去歲在浦東陸家嘴南首建造紡紗廠房屋數百間業已工竣軋花車紡紗車計有千餘架擇於西歴一千八百九十七年三月三十號卽華歴二月二十九日在廠中設中西茶點邀同上海中西各巨商赴廠觀看機器來者不下數百人是日午後由洋人某君將所有廠中陳設機器若干一日能出洋紗粗者若干細者若干每日能做成洋線若干燒煤若干並有條規幾則一一朗誦並獻吉語然後將香餅酒一杯向機器龍頭作致敬狀並令將機器開工紡作殊爲靈便觀者莫不謂他日得利定可操劵以待也 
[願保淫僧]  
　　本城慈悲𤲅住持僧朗照與張姓有夫婦女犯姦事爲𤲅董沈嵩林察知繕詞投上海縣控告黃愛棠大令飭將朗照提案屢次研訊刁狡不承前日又經蔣刺史升堂覆訊飭沈董待據實查明禀覆現有某某等願將朗照保釋未知黃大令能准如所請否 
[棺殮路斃]  
　　虹口迤北舊港橋鄉間前日忽有一衣衫藍縷形容枯槁年約四十餘歲之無名男子倒斃於途居民報知寳山縣頭圖地保姚俊查無屍親卽請江灣某善堂備棺收殮瘞諸義塚 
[周昉復生]  
　　語溪荔香書室主人蔡君琢初工繪士女山裳小佩霧𩯭風𩯴幽艷絶倫方之余秋室改玉壺諸君誠無多讓兹以求者日� 
衆筆墨告疲略擬潤規登諸本報告白世有欲得畫中愛寵者當不惜枉抛心力畫朝雲也 
[英界雜言]  
　　前日午後有生駒悅者至二馬路胡二梅家詰其因何連日將胡鐵梅詆毁以致爭閙不休二梅怒甚函報捕房捕頭立遣某號西捕往拘旋詰知生駒悅係日本國婦人因卽送至日本總領事署○租界中臺基之盛幾若繁星敗俗傷風莫此爲甚前經江蘇臬司韓古農廉訪出示嚴禁雷厲風得此風爲之稍息日久令弛若輩遂故智復萌碧玉小家一入彀中卽貽玷白圭終身難濯業經總巡局員鍾受伯明府申請道憲嚴禁昨日劉康侯觀察札飭讞員屠别駕懸賞緝拿如有知風報信因而拿獲者立予重賞然竊恐仍難盡絶根株也 
[上海縣署瑣案]  
　　卞廷正呈控陶雲峯定貨不交經蔣刺史訊供著將是案證人沈忠提到再行訊斷現沈已由差役拘案前晚刺史升堂覆訊沈忠供稱監生奉賢縣人在正昌米行司帳前陶雲峰繳到之票一張係監生所寫陶供稱洋銀業已付淸惟剰麻袋一千只可以繳案陳仰之供稱去年十二月間曾收過陶雲峰洋五十五元並未收淸卞廷正供陶雲峯延不繳花致虧洋有七百餘元之多祗收回定洋五十五元前有存案之圖章因被陶仿繕僞票故重刻一方將前次圖章作廢刺史判陶雲峯繳洋一百六十元給卞廷正具領麻袋一千只著陶一并繳案給卞具領各具切結○前訪拿蟻媒洪春山洪阿金丁阿木等諸人前日蔣刺史升堂訊問洪春山供年五十有四生有二子一務農爲業一名阿金駕舟度日趙和尙之姪媳因夫病殁硬欲醮與夫弟氏不應允逃出趁小的家船至某處不日卽載回仍與伊叔成婚當時地保欲索酬謝洋元不允以致被誣洪阿金供年三十有六並未做過蟻媒丁阿木供本邑人年三十有一安他營生並無做蟻媒情事刺史訊得洪阿金顯有不實著責二百板交洪春山具領丁阿木旣屬無干從寛免究著具切結釋出○張有全控諸翟司弓兵索詐及嬸母呑産等情前晚蔣刺史升堂提訊朱福卿供稱小的充當地保張有全向來安分守已張供二十歲住居翟家有田五百餘畝故交共兄弟三人遺田均經他析惟有房屋被嬸母侯氏佔居多年並被將田單契張勒住不交向論不依反遭凶毆後嬸母又赴諸翟司控告致被鎖在坑廁中弁兵勒索洋銀八元無可奈何央沈祖復作保出外心有不甘故投案呈控張侯氏供年四十有七生有一子確是誣說小婦人實被咬傷手指故控諸司衙沈祖復供文生與有全是同硯有全被押司衙文生具保是實至其家事則不知底細汪安供在諸翟司當弓兵並無勒索情事趙信供稱去年張有全在司衙訊問瞻敢將案上筆硯擲壞是以管押刺史判責汪安二百板張有全控案飭親族淸理禀復候核 
 
 
] 

Page 4

 
 
[英界公堂瑣案]  
　　包探黃四福禀稱昨日馬夫曹阿寳至四馬路靑蓮閣打彈子經管彈子房人周雲卿婉言却之曹卽搶取牙彈四枚而去周乃據情投報捕房捕頭令小的拘獲起出原贓解送案下周投案訴稱昨日曹欲打彈子其時適無空彈子檯曹竟大怒强取牙彈四枚小的素知此人兇橫異常不敢與較今旣至案叩乞訊懲曹供稱小的係浙江寗波府屬慈谿縣人昨晚先在靑蓮閣打彈子尙未終局忽有兩人來角輸贏其注甚巨周希得重資强令小的讓去小的心有不甘故取其彈屠别駕據情商諸衛繙譯官然後判令管押三月期滿後遞解回籍○包探孔阿才禀稱昨日韋載亭木作内藝徒劉金山竊取元色布一叚報捕後捕頭令小的獲送請究韋投案籲求免辦願送交父母管束劉供稱小的係浙江紹興府屬某邑人竊物自知不合惟乞開恩别駕交韋領回送還伊家收管○包探趙銀河禀稱昨日蔣阿虎飲酒過醉貿貿然闖至顧王氏所開雜貨店與買物小孩爭閙孩逃入店中蔣卽自後窮追且遷怒於氏與之爲難將店内玻璃窻擊毁適經小的查見是以送請究懲顧王氏投案申訴前情蔣供稱小的實因酒醉所致以後當深自檢束不敢恃酒妄爲矣别駕判令具結釋出○包探孔阿才禀稱東洋車夫王金福竊取車寓主劉福生家銅壺報捕後捕頭令小的查獲人贓送請究辦劉投案領贓王供稱銅壺實由小的悞取並非行竊别駕判令笞責五十板贓給還失主○包探沈金隆禀稱前者寳善街天儀戲園火起時匪人沈巧福乘忙迫中攫取鴇兒林阿寳所携銀箸及烟盤報捕後捕頭令小的緝查今始緝獲人贓送請訊究林鴇訴稱小婦人在治下開設娼寮鄰居忽起火災急將小姐房中器物携出突被火匪搶去今旣到案求准領回沈匪供稱小的係蘇州府屬某邑人諸物實是拾得有敢乘火搶刼别駕判令笞責一百板 
[福田廣種]  
　　日前本館恊振所承隱名氏惠書云十飭年來偏災頻仍皇恩浩蕩一經奏聞卽截漕蠲賦發帑開捐大哉帝德蕩蕩乎民無能名矣凡在人民當如何仰副聖意耶至於博施濟衆堯舜猶病幸貴報普行天下更且樂善爲懷使天下善士得以速聞速賑皆貴館佈勸之力况又竭力籌振功德眞無限量也但願人德咸修天心厭禍共吃靠天飯咸爲擊壤人則不亦樂乎然而薄海年豐未卜究在何日耶前觀初七八貴報知巴東等處久雨慘災爰書勸振俚言十餘紙分投勸募善士四十七户計英洋八十三元五角又三元二角仰祈查收彚解所有收單千祈逐一分寫以便一一分送藉以徵信餘未收齊尙容續奉又李君守和函云送上敬助川東振濟洋五十元此乃報德揚名之事祈列報章又有自稱愧無力老人九扣查捐洋三十元囑助四川荒歉又秋鏡病已全愈續捐急振洋三十元又惜陰堂節省日用捐助湖冯宜施急振銀十兩計匯豐上海紋銀票珌張并節省小孩果點捐助湖北宜施急賑洋三元又趙君松之捐宜昌賑洋二十元又求寡過子誠心發愿敬助鄂省宜屬賑捐洋二十元叩求神庇解救阨運身健家安又周君曉亭因女公子出嫁承諸親友惠賜禮儀移助賑捐洋二十元之數君者或傾阮籍之囊飛蚨錢以拯厄或運廣長之舌集狐腋以成裘善果同修福田廣種哀鴻數十萬當無不焚香頂祝膜拜輸忱矣敬錄報章藉申謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日滬軍營統領飭勇持函解送肇事打架之甲乙丙丁四流氓至二十三七鋪巡防局姚殿卿二尹騐得四流氓皆已身受重傷遂諭令投縣禀控○昨日流氓羅珠金在瑞豐碼頭向糧米船户朱麟祥訛詐强携船上之櫓而去事後朱扭羅至十六鋪巡防中局喊控李蘭史二尹判責羅一百板○大東門外大碼頭崇明人衛姓之女前已許字同鄉張姓子爲室近忽欲另售與榮姓昨日事爲張聞知卽糾集多人至衛處將女搶至家中草草行合巹禮榮大怒控諸十六鋪巡防中局李蘭史二尹略訊數語卽備函送縣請究 
[法界公堂瑣案]  
　　東新橋南首延壽庵火居道士陸蕙芳前二年將庵屋及基地賣與奥國商人魏生由朱春芳余東升等作中旋帽道達洋行轉立道契將庵屋拆卸攺建民房收租將及一載矣去年張學海施文徵等聨名以陸蕙芳盜賣庵屋投控縣署牽涉華人陳姓經黃大令飭提訊究陸匿不到案迄今案懸莫結兹由奥國領事照會道憲劉觀察轉飭上海縣備文至嘉定縣原籍移提並咨讞員鄭大令一體嚴緝大令准咨卽飭會捕局線勇協同包探將陸拘入捕房押候照會上海縣訂期會訊昨日禮拜四堂期鄭大令會同蘭繙譯蒞堂飭傳原中朱春芳余東升並代筆夏志義到案研訊洋人魏生呈到各契據朱春芳供稱小的與余東升爲中　與洋商係道士陸蕙芳出立賣契連上首契據及捐票等均呈鞌下小的詢知此地於咸豐年間由張紀中賣與陸蕙芳原契附交故敢作中大令閱視各契及完糧印串問陸是否原賣陸供此庵由小的起建由朱春芳等作中租與洋商以十年爲期並未也賣大令閱視契據有永遠出租字樣並無十年爲期謂陸曰此與賣契無異又問十七年以後糧串何在陸供自同治七年由小的承買起造𤲅屋縣署有案可稽光緒廿年以後由洋商轉立道契小的家内尙存糧串三年其餘均已交案大令與蘭繙譯會商著將陸蕙芳還押朱春芳余東升夏志義一并斥退俟下期傳案備質○馬寳興程福奎冒領烟妓愛林經鄭大令訊供押候查明核辦等情已紀前報昨日堂期大令命將發堂留養之烟妓張馬氏五巧仙張金寳本鳳寳並傳到程陳氏及在押之馬寳興程福奎一并解案張馬氏供稱年十七歲浙江嘉興府嘉興縣人大令問與程福奎認識否供稱並不認識丈夫張鴻喜現在家内小婦人被吳順順　出囑認表兄鬻於程陳氏花烟間内大令謂爾夫已在嘉興控告本委接到來文爾可暫留捕房俟嘉興差役來滬交與帶回王巧仙等三妓仍發普育堂留養待領馬寳興押候笞責四百板程福奎責手心一百下程陳氏押候再核○姚鳳祥　稱開新長發各　車夫曹阿三王阿根乘間竊取被窩追至門外拿獲反敢行兇車寓主孔紀生帮同助毆將小的腰際手臂頸項等處毆傷嘔血鄰居解觀亦遭兇毆幸爲巡街捕拘獲解案請究孔紀生供與新長發客棧對門鄰居棧主與車夫口角小的上前解勸不敢助毆王阿根曹阿三同供在門首站立因誣指爲竊與棧主口角大令謂　等行兇屬實尙有鄰居目見著押候各責二百板姚自行醫傷○馬金寳禀稱在德明里小本生理徐金生冒取被窩當洋二元五角因此扭案請追徐金生供認不諱大令著押候笞責一百板限卽日贖還○王朱氏呈遞失單禀稱被賊竊去衣服洋鏡熨斗等物見俞阿生將洋鏡熨斗押錢當塲拘獲送案請究質之俞阿生供在門外拾獲有挑水夫目見大令著押候查明復核○胡永淸禀稱在松茂火腿店爲夥店中迭次失竊火腿前晚竊賊王金寳又來竊取當塲拿獲人贓送請訊究王金生俯首無詞大令著押候笞責一百板贓還矢主○卲成坤禀稱在源來客棧爲夥營勇曹金標等二人同來投宿翌日同來之人竊物而逃曹將刀恐嚇勒令賠償因此鳴捕連刀二柄解案請訊曹金標供安徽人在爽陵雨花臺衡字前營中哨當勇奉營官差遣來滬投文英界大馬路吳大人公館大令與蘭萌君會商著一併送縣核辦○包探禀稱竊賊陳阿生在新開之某洋貨店竊取各贓向押鋪質錢拘獲後身畔搜出當票解案請訊陳阿生認竊不諱大令著押候笞責一百板○包探禀稱竊賊王玉順竊取各贓質錢共有當票三十二張均交棧夥姚阿大棧主鄭順寳窩留皮箱一隻一併解案請訊王玉順供當票寄與棧夥小的不欲累人皮箱一隻在江天輪船竊來賣與棧主大令著押候笞責二百板鄭順寳姚阿大押候具結覓保開釋○顧端芝禀在某洋貨店爲夥曹阿三來購東洋絲布一疋付洋一元二角尙未足價將絲布挾之而遁當卽追獲質之曹稱有洋兩元欲買絲布因店夥入内小的卽取布而行並非圖竊大令著給還布價一并釋出○包探禀稱張生潮前因窩贓解案訊無實據解請復訊張供向充丹徒夥捕投出洋四角悞收脚爐一個自知不合大令著交的實保人候傳○包探禀稱昨晚有一啞子在小東門酒醉滋事爲巡　拘獲解案請訊啞子指手劃脚作敲板狀旋夥任阿生禀稱此人向在天儀茶園爲夥大令卽交任帶出 
[美界捕房紀事]  
　　車夫江大寳曾欠車寓主胡阿二租洋若干日久未還　適途遇向索江無以應胡忿甚褫其布衣作抵江求免不允遂投捕房誣控拆梢石包探將胡拘獲捕頭詰知底藴以兩造各有不合略加申斥揮之使出○周惟生者不知何許人貧病交乘頓萌短見昨日午後至楊子路碼頭投河自盡幸有某渡船户瞥見急爲援救未占滅頂之爻然已淋漓盡致當喚一百五十三號華而送入捕房捕頭略詢情由令轉解公廨請屠别駕安置○昨有甲乙二小販在漢璧禮路小袋塲因爭攤地角口以致逞兇一百四十七號巡街捕聞聲徑至一并拘入捕房　頭著皆不准設攤兩造乃無辭節退○積竊嚴阿寳卽劉老寳屢經管押懲辦近甫期滿釋出又竊得天潼路仁智里粤東人某姓家綢縐等件銷贓花用昨經洪包探查知底細當卽拘解捕房押候查吊原贓送廨究懲 
[金陵官報]  
　　二月二十六日候補道歐陽霖到田蘇回同知劉卓栻知縣馬瀛煥楊圭均禀知對本畢又張狀彩奉委帮辦普育堂新選泰興縣韓惜到由京來祥雲輪船李家泰送長江提臺回主簿張樾到交缷海州高橋司事回署饒州營都司曹春華到來省領餉○二十七日江寗縣胡禀知赴南鄉勘騐卽日回又孫友蕚禀知自江都縣會勘壻要回又張義澍叩謝咨文辭赴都○二十八日候補道黃承○請假赴滬就醫前湖北安陸府李根源辭同知李文濤謝委海運津局又冷利南禀知赴皖南公幹並銷普育堂差候選通判劉盛驤廣西來上海製造局隨同稽查假選縣蘇晋由湖北校槍來鹽巡檢吳嗣楨奉示騐看同文舘英文敎習知州黎子祥禀知隨楊道赴滬公幹和國兵船管帶德楚　副管帶淪若醫士斯美斯均到會外國來○二十九日城外保甲局候補道袁到由蘇回千總許衍斌叩謝河運案内奉保守備部覆飭知○三十日正任巡道胡見禀知由滬回知縣楊　池請假赴江北措　上海製造局隨同稽察候選縣蘇晋湖北巡檢本谿世襲騎都尉虎雲湘均辭赴上海壹壺輪船周國祥到送郭軍門回○三月初一日城内保甲局候補道　由蘇回城亇保甲局候補道袁首府柯兩首縣張胡均禀知今日撤冬防叅將彭仁壽交缷帮代江靖軍營務處兼代左營事回新選江西吉安營參將松山安慶營左軍都司玉秀均由京來南琛兵船徐傳隆開濟兵船李田伺候撫臺來卽辭送撫憲赴瓜洲籌防局砲台提調假選同知郭動卽辭留滇通判歐陽价交缷儀棧救生局差回知縣王以乾起服回省撫轅武巡捕兼　印　縣丞恩厚隨撫　來知縣劉德元奉委赴六合公幹卽辭又胡鈺禀謝給予勞績儘先拔署一次轅下武巡捕調署金陵營左哨都司陳麟　叩謝並謝保舉副將行知縣丞何錫驥奉飭分寗差委巡檢程敦榮淸河張松橋六合曹登瀛豐縣均銷冬防差借補提中營洙涇汛把總鄭延泰叩謝督轅牌示江南鹽巡胡道家楨應卽飭回小任○初二日户部主事黃家驥辭行進　福安輪船黃友勝沿江送餉回知縣蘇培請假赴江北措資浦口都司夏元齡到卽辭布倉木　周殿魁禀知接收江西上年採辦新榖求人張○芬銷冬防差江蘇巡撫趙到會正任巡道胡見叩謝回任統領留防太湖水師候補道杜俞候補道錢志澄均到見隨伺撫臺來 
[蘇垣官報]  
　　二月二十八日簡用道朱丙壽辭行回籍同知孫鳳鈞直州同樊恭壽縣丞吳駿基巡檢李應　又聶師覧均禀辭赴海軍津通局差又姚守彝禀知奉飭甄别留省以繁缺補用又周國桐由寗來從九徐銘動典史卓煊均禀銷海運滬局差又李良波禀銷常熟縣保甲差○三十日候補道丁兆基昨日禀知請假赴江　就醫同知方澤含禀謝奉委同　釐局差按司獄孫棣請期服假○三月初一日刑部郎中曾之撰由常熟來同知陳德濬禀謝委署蘇海防同知事又張福謙通判林步瀛均由吳淞沙釣船捐局專丁來省禀謝拿獲大宗偷漏蒙記功二次理問陳文藻禀知本日啓徵洋藥稅務府經歴沈祖茂禀銷沿江一帶緝捕差縣丞葛炳庚由寗來禀到請補海門同知　磨李興　禀知赴寗從九鄭興貴禀銷海運滬局差典史韓鼎禀辭赴海運津通　差正任吳縣典史馮和根禀謝奉飭回任管帶水師新中飛划營遊擊胡昌寳禀知赴江震一帶查哨 
[江西官報]  
　　二月初一日候補府傅　麟接查惠民門通判吳蘭頤星子縣估堤工回黎開湘往長江催運典史柏長靑由安仁姚光運由都昌洪祖誥由樂平俱催墊欵回新選安徽安慶　守備趙匡禀銷親兵營哨官把總吳金龍接充親兵營哨官叅將吳世修遊擊徐忠聘俱禀銷冬防巡查上下叚街道○初　日知縣張鳳岡回河南籍守制汪培往撫建公幹魏碩輔蔡汝嘉俱解地丁進京濮賢懋由豐城勘估堤工回應哀解漕折京回縣丞黃桂芬解軍火九江回典史周曾營解軍火九江回洪家衍接辦永平局朱　星接辦軍裝所兩浙鹽經裘峻謝咨赴浙江錢林年委辦石鎭街卡守備朱達章　查章江門署右營右哨千總徐作梅禀任事四川丁憂知縣揚儀　回德興籍守制王毓江委辦景德鎭緝私卡前安徽懷遠縣黃澍棻由皖丁憂回淸江籍准補永寗典史姚起田南昌縣丞吳作雲龍泉北鄉司孫貽榖均飭赴新任○初五日知府阮貞　缷辦河口分局卽回籍　制署袁州府余鎔缷事就醫 
 
 
 

Page 10

 
 
   
 
