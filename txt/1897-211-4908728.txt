# 1934 - 211 - 4908728

 

Page 1

 
 
[閩刻武英殿聚珍板叢書審書] [  圖書集成局代啓]  
　　刻有友人寄售閩刻武英殿聚珍板叢書計共一百四十八種釘成一千本板旣精　紙　潔白裝訂亦工欲購者請移王至三馬路申報館及申昌書畫室閲看可也此佈 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學異傳曰質疑錄曰醫家心法曰易氏醫家曰芷　　草存案曰敖氏傷寒金　　曰痎瘧論疏曰達生編曰扁鵠心書曰本草崇原曰侶山堂　辦曰學古診則集前明及國朝諸名醫箸述彚輯成編誠醫學之　繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論杭城近俗]  
　　雙星渡河之前一夕有客欵扉見訪一揖就坐蓋西子湖頭舊雨也勝常道罷揮塵劇譚偶見本月初三日申報所載雷峯鈴語一則其首叚云杭州邇來新開酒館踵事增華房屋深邃客以一紙紅箋召觥錄事令糾觴政無不姗姗其來以故管絲竹肉之聲時達户外酒館主人每於大門前雇用强有力者代爲把守蓋恐有無賴闖入滋生事端并恐官憲經過藉以通風預爲避匿也現爲蕭邑尊訪聞飭差查拿有爲多魚之漏者致各館早知消息一槪拒絶虎而冠者遂徒手而回邑尊乃出示嚴禁無論茶坊酒肆烟館如有婦女入内飲吸者立將該鋪封閉重責不貸亦維待風化之道也客旣庽目及此執筆人乃詢客曰中國各省之以西湖名者計共三十六處惟杭城最稱勝地每當春秋佳日畫船簫鼓容與中流六橋三竺閒令人思之神往夫豈無一時佳麗足以生色湖山此錢唐蘇小日鄉親隨園老人所以鐫爲小印也顧自來惟眞道學能爲眞風流騷人墨客之所以點綴昇平與賢令長官之所以維持風化其實易地皆然滬上租界爲近世銷金鍋幾幾乎行樂及時不復知有禮法然而婦女入館飲茶與開燈吸烟之禁宰斯土者何止三令五申誠慮其流蕩忘返將貽害於風俗者靡所底止也諺稱上有天堂下有蘇杭言名勝也若以習俗奢靡而論則杭固不及昔日之蘇而更遠遜於今日之滬惟錢唐江頭桐嚴嫂妹向稱風流藪澤而城中則從未聞有明目張瞻如滬上之開妓院懸掛金字招牌者旣無著名之妓女何來酒館之出局豈自租界開後杭城近俗爲之一變乎子盍明以告我客聞斯言憮然爲閒曰子知杭城之向無妓院而不知杭城之向多土妓也其始則有老元緒一流人從蘇揚等處挈二三錢樹子移植此邦大約窮巷僻門非慣於探花者無從蹤跡旣而本地破落户效之漸及於詩書後裔搢紳舊族其家固門墻顯赫武陵人未易問津也有貪賄骩法之賊媪在焉此輩慣作牽頭自能使紅杏出墻春光漏洩於是有上臺基者有軋掽頭者甚至隨地隨時可以呼之使來公然名曰出局而不知其人固非邯鄲大道倡亦非碧玉小家女也官所能禁者茶坊酒館烟館耳其他深居密室不乏藏嬌彼燕燕鶯鶯街頭蹀𨇾者吾惡知其作麽生也官又何從而禁之執筆人曰果爾則僕所聞爲不謬矣前聞一客述及在杭時曾偕同業中人至某處作葉子戲猶滬上所謂掽和也局未半友人忽擘紅箋各召意中人至客則辭以無相識者其友爲之作介紹焉紅箋馳去不炊許時先後欵步入室客所屬者其人髮甫覆額風致嫣然顧眉目似曾相識諦視之蓋某姓女也與客爲中表女弟行客窘甚欲脱不得顧女猶憨稚不知此局爲何等事第習於諸姊之蕩步其後塵以爲若親串往來者然見客非特不顔汗且殷勤問訊并及尊長客方面頳舌結而衆友且以假惺惺讓之勉强終局而散始終未與此女通一語次日盛氣至女家晤其父母問及閨中事則曰今日姊妹花三枝或探某親或往某庵禮佛或赴某處觀劇均絶早出矣客嗤其耄昏如一部十七史無從説起第見壁間懸一牙柄書畫紈扇取而視之欵爲某某校書則固其長女芳名也客不禁大怒遽效褒姒裂繒狀其二老猶駭惜問故客乃拂衣徑出蓋亦舊家中落而無閨範者且門中人無識一丁字者故受人所侮而不知也由子言證之則曩之所聞益信不意杭城近俗竟至於斯於此而嚴以懲之婉以誡之是所望於南面臨民者 
[土希新語]  
　　香港循環日報云土希之戰希臘甫開兵端豈知螳臂當車一蹶卽不復振敗衂之後俯首求和并浼諸强國挾制土廷使二國幾不分曲直上月中浣土廷致書哀訴於德俄兩君之前乞准割歸跌殺黎土地事爲各大國公使所聞不直土廷之所爲遂各伸公憤欲令土廷將此書索回且致謝罪書於各國竊以爲土希之戰事極尋常而各國必從中阻撓眞覺解人難索也 
[中丞銷假]  
　　杭州采訪友人云浙江巡撫廖榖似中丞前因政體違和請假一月延醫調養現已占勿藥之爻遂於上月二十六日趨詣萬壽宮行朝賀大典卽日具摺銷假本月朔日親詣文廟拈香隨赴各大憲及紳士處拜會 
[觀察勘礦]  
　　金陵采訪友人云省垣朝陽門外青龍山曁湖山礦苗甲於他處幕府山礦苗亦旺鹽巡道胡觀察家楨查知卽偕某礦師分别勘騐想地不愛寳不難廣濬利源也 
[鑄銀開局]  
　　杭州采訪友人云浙省鼓鑄銀圓局設於清波門内六官巷口刻下機器已陸續運到安置齊全董其事者遂擇吉本月初二日開鑄 
[械鬥駭聞]  
　　香港循環日報云邇日廣東番禺新會二縣鄉隣械鬥迭有所聞旋經縣營彈壓新會各案皆已妥息惟番禺新村大塘衆頑民至今尚狡焉思逞又聞新安東蔲繡壞相連之處蔡李二姓積怨尋仇約期械鬥兩族丁繁業富勢均力敵並各邀姻好找帮建築土砲臺扼守村口深溝固壘儼如大敵當前兩縣宰聞報親臨鄉人閉關不納宰官不得其門而入祗得暫作壁上觀冀兩造悚於官威不敢鏖戰現已馳報省垣請示核辦似此仇成固結難解難分恐一時未易寗息也 
[巡船被奪]  
　　蘇州訪事友人來函云梟匪黑面施老窩子散佈黨羽於支河汉港刦掠緝私巡船本報曾載其事後營管帶李游戎順習夙稱勇敢熟悉路徑率領帳下健兒於長元吳三邑轄境跴緝兠拿被擒解辦者甚多上月二十五日游戎又帶槍船五艘弁勇數十人巡哨至葑門外十里之遥是處河面極寛並無巿集猝遇梟船十餘艘飛駛而來游戎卽命開砲轟擊梟黨還砲相攻歴一時許緝私船已被轟沈一艘舟中弁勇泅水而逃游戎見勢不敵乃亦棄舟登岸勇丁見主將已遁相率奔逃有不及上岸鳬水以遁者梟黨覩此情形拍手大笑旋卽整理帆索將緝私船四艘帶於舟尾大唱亂歌而去 
 
 

Page 2

 
 
[爐工鬨署續聞]  
　　鑄錢局爐工被總捕同知劉　馬所責遂糾黨鬨閙官衙昨已錄之於報兹又接姑蘇采訪友人手書云蘇省自聶仲芳方伯蒞任後以制錢缺乏詳請趙展如中丞就寳蘇局開爐鼓鑄一切局務札委司馬兼理而另派某明府佐之所雇爐工槪係鄂産往往逞强挾制恃衆横行當兹炎暑蒸人工作之餘每羣至大堂酣睡司馬出入藐不顧也司馬怒之商諸明府下令禁逐若輩咸敢怒而不敢言本月初三日司馬鳴騶而出行至崇眞宮橋遇甲乙二工匠迎面而來故意將轎傾軋司馬怒甚謂何物狂奴目無官長若輩不自引咎反敢作申申之詈司馬更大發雷霆喝令當街掌頰數十下旋被逃回局中糾合通局工匠三百餘人蜂擁至署大有欲得甘心之槪抛磗擲石勢不可當旋經查獲爲首者二人交吳縣賴大令帶回訊究矣 
[沙船失事]  
　　營口采訪友人云六月十二日陳佑記萬永順沙船裝布二千三百餘件由上海開行十七日行至烟臺迤　洋面適海口輪船破浪乘風而至互相磕碰以致受傷急駛至復州長興島淺灘將在船三十二人渡登彼岸未移時而船已沈入海底矣二十一日遇救者輾轉至營口雇剝船往撈所沈布匹至則已被土人撈取瓜分船主人商諸公所諸紳禀奉營海關道札飭復州某刺史多派公役帶同船户前往搜查不識以後如何也 
[武林火警]  
　　杭州采訪友人云本月初二夜鼉更二下忽聞警鉦四起急出訪之知中城小塔兒巷陳姓家猝罹火厄幸四面俱有危牆攔阻不致延及鄰家約焚一點鐘時始經各水龍噴水救熄有二人高臥百尺樓上聞警而起梯已燒斷不得已從窓口躍至中庭一女孩不及下樓被焚殞命 
[臺灣近况]  
　　日本報云臺灣電線分枝至八重山石邱島東歴本月初一日由大島通德之島初五日由德之島通冲繩初九日遂一律報竣○去年東歴四月日人分設臺灣守備隊爾來土匪蜂起戰鬥不休鎭攝之功實惟此隊是賴而犒賞不甚豐厚以致兵士稍有不平不知統率者能恩威並濟否也 
[八閩雜爼]  
　　福州訪事人函云南臺榮春堂女校書名紅玉年甫及笄色藝俱佳客有具杜牧風流者雖纒頭之錦一擲千緡亦所不吝惟七十鳥性甚兇横不能善護名花偶忤其意便以鞭撻從事校書受辱不堪竟於某夕乘機而逸龜奴以失此錢樹子不勝憤恨偵騎四出影響杳然時適有陳生者飄然而來龜奴疑其竊負而逃拘禁空房百般恐嚇閲一晨夕尚不放回嗣經親友聞知前往理論始得超然事外并聞校書此去挾有千金之貲云○福州福報館開設年餘刻因館中費用浩繁人不敷出業已暫行停止矣○省紳孫幼俗太守之女公子許字新任四川成都府藩耀如太守之次公子爲室上月下旬某日廼親迎之期先一日將妝籨舁往十分華麗觀者莫不豔羡不置 
[皖水魚箋]  
　　安慶訪事人函云胡姓以開設麫坊爲業賃居回教中人楊某之屋上月廿六之晚坊中諸夥正在門外納凉胡婦正欲登樓就寢　聞轟然一聲樓房倒塌四鄰均爲驚駭羣集往觀幸前後未傾僅折中棟雖未傷人亦屬受驚不小矣○上月二十七晚四牌樓路南廣昌祥錢土店夥某甲納凉門首睡思忽來倦眼矇矓登樓就寢不意白鳥紛飛擾人清夢甲惡之燃紙尋燒延及帳幔急卽撲救則已烈烈轟轟冐出窓外幸爲對門某店夥某乙所見狂呼失愼時巿中人多未就枕聞聲趨至一擁上樓取水灌澆得卽登時撲滅而甲之兩手均受火傷矣○小南門内小二郎巷口有姚公館焉其女公子贅乘龍快婿上月二十六日爲合吉期嬌客入門鼓樂齊奏並燃放邊爆火銃以取吉利鄰右某甲少年喜事檢取地下未響之爆燃之以火隨手擲去不料抛入砲手之藥籃内火藥登時轟裂傷及砲手右膀及頭面等處均已焦灼如炭雖經好善者施藥敷治未卜能無性命之虞否 
[匯豐帳略]  
　　匯豐銀行自西歴本年正月初一日起至六月杪止已將清帳印成計六閲月内共贏餘洋銀一百五十二萬六千三百五十圓二角七分并入去年滾下之三十萬三百二十三圓九角五分共得一百八十二萬六千六百七十四圓二角二分所有應付之欵及難收之欵皆不在内兹董事議得提出五十萬圓歸入公積銀内計公積銀已積至七百萬圓矣其餘派給各股友利息每股先令二十五枚都支出四十四萬四千四百四十四圓四角四分緣從前派股時每洋銀一圓作四先令六辨士故今則每圓貶至一先令十一辨士七五應另找給各股友五十六萬六千八十一圓八角八分尚存三十萬一千一百四十七圓九角滾入下半年帳内目下定於華七月十七日在香港集各股友議事想如此蒸蒸日上各股友當歡抃同深也 
[焚屍異俗]  
　　上海每有西人喜於死後將屍焚化前年工部局聚議之際多有人議令闢一焚屍塲局董遂購地於靜安寺路之旁建屋設爐布置一切然嗣後並無舁屍往焚者數日前董其事者特一試爐之火力不料布置未盡美善一經舉火爐忽裂成數縫時適大雨初過積潦盈爐然創設至今已費銀五萬六千二百兩矣特不知以後將復籌巨欵重建此爐否按焚屍一事出自釋家泰西素無此風必閲數十年偶有焚屍以邀福者意者其亦習於釋家言耶抑省得覓地築墳空費欵項耶嘻亦異已 
[西婦遇匪]  
　　前日午後僑居打靶處之甲乙二西婦相携至郊野閒游及回時突有一匪人自後奔上扼甲婦之吭欲攫取領上金鍼乙婦大聲疾呼將匪人禽住匪人盡力掙紥得從曠野脱逃二婦駭汗交流怏怏而返聞匪人衣服華麗不似流氓不知何以竟效無賴斷路行徑也 
[商改橋梁]  
　　本邑南巿沿浦灘起築馬路刻已告竣前日午後上海縣黄大令會同工程委員朱森庭明府前往騐收蔡得十六鋪橋有碍車輛往來遂請小東門外捕房某捕頭帶同舌人至工程局會商擬將十六鋪橋欄拆去其半捕頭不允願就捕房之後另建一橋直達浦灘所有工價各認其半大令謂容禀請道憲大人定奪遂遂手而别 
[秃驢瀆控]  
　　本城慈悲庵持住僧朗照聲名甚劣經紳董請縣主黄大令將庵屋發封僧則驅逐出境朗照不服投江海關道轅上控劉康侯觀察批抑上海縣查復刻又投轅禀催昨日觀察批示曰此案前經仰縣查復刻已多日尚未復到該僧何得多瀆應靜候縣署禀復後再行核辦 
[諭赴醫會]  
　　江蘇松江府上海縣醫學訓科司王爲出示曉諭事奉會審分府翁札開查接管卷内本年六月十五日奉關道憲劉札開本年五月初七日奉南洋督憲劉札光緒二十三年四月二十四日准兵部火票遞到總理各國事務衙門咨光緒二十三年四月初三日准和國克使照稱准本國外政衙門函稱本國今設醫會專立解瘟疫之法印造新報英法和等國捐資相助該會在各處設立解疫局爲欲染瘟疫之前力解此患敬祈轉致貴國醫士與西國在華醫士附入報中貴國願否每年助資並希示知再所助不多非爲圖利實爲醫會增光等因本衙門查天災流行遇有瘟疫尚可以人力稍弭果能防救得法殊屬有裨閭閻相應鈔錄原照咨行貴國大臣酌量辦理分諭中醫並在華西醫如有願與其會卽將姓名登報並分别開單聲復本衙門可也等因並抄單到本大臣承准此查和國此舉係爲解疫善事自應由道體察情形在外銷欵内酌量資助飭屬分諭各醫如有願與其會卽令分别開報禀候核咨並分移沿江沿海各關一體轉諭開辦合行抄單札道遵照辦理等因到道奉此除分别移行一體並　外合就抄黏札飭遵照傳諭各醫如願與會卽令開報等因下廨轉行到學奉此除遵照傳諭外合行出示曉諭此示仰闔邑醫生知悉爾等如有精習　　願就赴會者可將姓名具報來學以便詳咨傳諭均毋畏懼觀望切切特示 
 
 

Page 3

 
 
[所犯脱逃]  
　　縣署自新所押犯例於夏令押至空地納凉昨日午後有押犯六名乘間越屋而逃奔至廚屋後庖丁某甲見之呼集各人帮同擒獲四名旋又在屋外擒獲一名尚有小王一犯未經弋獲所中看役彭春據情禀知黄大令大令飭赶緊跴緝務獲嚴懲 
[駁船被撞]  
　　前日午後有沙船名金福泰者由劉河至吳淞口旣抵浦江駛近陸家嘴誤將發康駁船撞沈發康裝有方磚一萬零五千塊至今尚未設法撈起雖人口未傷恐亦不免饒舌也 
[急痧疉見]  
　　前日下午有四十餘歲之某甲行經楊樹浦橋東首因患痧症猝然倒地巡街勇見之禀告巡防局員李葆初二　飭地甲唐良卿往詢知甲係山東人李姓有胞兄在楊樹浦某紗廠當小工然已舌根强澀言語不甚分明爰卽送往同善醫局求治病勢兇猛不克以藥石奏功乃舁至周家嘴天后宮内暫爲安揷延至昨日天將曙時一縷靈魂已飛向黄泉路上矣○寍波人某甲向以負販爲生略堪自給昨晨肩挑菜蔬至引翔港鎭售賣正在東兠西攬猝然倒地面色如灰地保姚旭升告知厚仁堂董某君飭人舁至劉公祠安放然後倩醫調治未知能救藥否 
[軋傷斃命]  
　　夏竹卿家居楊樹浦二十三保十一圖周塘浜畔向業鐵工在華順紗廠司理機器某日誤被機器軋傷手指醫治無效手臂皆腫無可救藥前日之晚遽爾斃命其妻某氏於昨晨奔至廠中求請撫卹總辦盛觀察給以洋銀二十元爲棺殮之費復給辛工二月氏乃叩謝而去 
[會訊花子案略]  
　　日商日東洋行主控朱云軒掮賣花子不交一案屢由日本領事照會英界公廨會訊别駕將朱管押繳洋昨由原告赴日本領事處投催乃訂於三點鐘再行會訊屆時日本副領事龜山松次郎偕繙譯船津辰一郎蒞廨與翁明府升座被告朱云軒倩博易律師到堂申辯日東洋人禀稱去年朱云軒在商人處掮賣花子二萬擔付過定洋二千元定成後延不交貨價亦飛漲朱願每擔貼洋七分半除已收外凈該找還商人洋一千四百九十五元二角八分迄今延宕多時挺押不繳請爲追究朱供與日東行交易屢次虧折已有數千金去年六月初五日代賣花衣六百擔虧銀三次第一次三百八十一兩第二次四百四十兩五錢第三次廿五兩四錢除此虧銀應貼還監生外祗須找還伊洋一百六十三元三角卽可了結原告稱此係朱有意牽扯現有憑據屬實務請究追翁明府商之龜山君朱現在無力照付令原告讓去若干限朱照繳一再互商判朱於一月内繳洋八百元了案飭交的實保人違十嚴辦 
[英界晚堂瑣案]  
　　巡捕送鍾阿二鍾朱氏及其子明愼小吳等至廨翁明府飭押候訊前日晚堂提集訊問鍾供江北人携妻朱氏來滬開設車庽度日長子明愼先曾被拐爲僧嗣經訪知囑令還俗次子小吳今年廿四歲幻時亦被人拐去賣於台州某蠟燭店内後亦查悉追還初尚孝敬邇忽違忤訓斥不改因之扭案請究明愼供年廿六歲兄弟小吳忤逆水究小吳俯首求恩明府以小吳違忤不孝罪不容寛喝責二百板准其父所請送改過局拘禁俟知悔時再核○巡捕送打架之周文吟周王氏錦瑞請訊明府升堂提訊周供蘇州人妻王氏無出爰撫趙伯之子錦瑞爲螟蛉今已兩年現習京貨業詎料不務正經時與流氓爲伍屢訓不悛已經退還趙姓今又來家滋擾求恩請辦王氏供與夫同錦瑞供詞支吾明府訊得錦瑞旣經退還判令不准再至周處滋擾申斥一番一併開　○巡捕送迷路男孩杜　　至案明府提訊之下杜供年一十有二崇明縣人前日由兄榮郎帶至上海據言薦做小馬夫詎料所謀未成遽爾抛棄求恩安揷明府著押候備文送請上海縣轉遞崇明交家屬具領 
[英界公堂瑣案]  
　　前日清晨老閘永昌水果行出店徐阿水在西瓜船駁貨遭寗波小船碰撞站立不穏以致跌入河急卽雇人打撈已無蹤跡乃將船户張阿來張廣忠宋仙卿扭交捕房昨晨轉解公堂翁明府以案關人命著一併送縣核辦○二百四十號巡街捕禀稱馬夫唐茂茂在路溜馬違章請究翁明府判罰洋銀一元○包探黄賜福禀稱倪奎照王森記失竊綢衣等件查係偷兒沈蘭卿所竊起到原贓請爲究辦沈供初次犯案求開恩典明府判責五十板以儆○一百五十九號華捕禀稱李小卿行竊吳進卿家布衣四件送案請究明府判責五十板○張包探解曹福生至案禀稱此人行竊朱金生之金約指請爲究治曹俯首求恩明府判責五十板○洋人老志士訴稱浦東火油棧房失火油二十一箱值價洋銀六十元由洪包探查係船户陳阿利串同小工王麻子所竊請爲究辦明府判各責二百板押捕房三月○倪包探禀稱粤人方阿綿夏阿四在途攫取張桂英金鑲籐鐲一對當塲追獲請爲嚴究明府判各責五十板枷號十天○徐厚喜禀稱被王國虎無端起釁持刀戳傷肩背請究王供詞支吾明府著送縣核辦○包探施奎江禀稱縣差陳炳榮徐連生偕楊樹浦巡防局勇許連中越界拘人違章請究陳徐同供陰溝匠張登咸與同業人涉訟縣署奉票協同前往提查是處係在租界之外並非越界求恩鑒察旋據施包探供陳等向張硬索差費洋三十元係吳琴琴姚法榮等親手交付請爲追侒翁明府判著一併移送上海縣核辦○洋人飛克司訴稱侍者馮成康李貞奎無端滋擾請爲究辦馮供在洋人處執事十七天代墊火食各欵洋八十二元八角零李供執事二十七天墊去各欵洋四元二角辛工錢文無著有意圖賴求恩追究洋人飛克司供自馮李接做之後屢次失物共值洋銀六十元左右求請追償明府判馮李合賠洋六十元免究○二百五十二號華捕禀馬夫張再生駕車不愼將鐵欄杆撞壞估計值洋二十元請究明府判著賠洋二十元○陳包探禀稱王蘭元硬取周松泉洋傘一柄請爲究治王供周欠洋七角向索不還故將洋傘作抵明府判押三天以儆 
[法界公堂瑣案]  
　　公館馬路乾大錩銅錫店主諸學堯控晉源錢莊執事人萬老炳串同陳月湖陳已生糾同入股在英界開設乾錩源錢莊未幾卽閉歇吞没股本銀一千餘兩鄭大令出票飭包探提到月湖已生昨日禮拜二堂期會同何繙譯官研訊諸訴稱二陳先言已得五股旋勸小的出銀一千五百兩湊成十股小的力有不逮僅允　股計銀九百兩早已付清另有存欵二百餘兩本年二月開巿至端午節卽停止向論不理叩請究追已生供稱並無股分大令問開店必有合同當時如何議定諸稱已生資本五股由巨亨莊匯兌由月湖經手月湖供稱小的有股本三千兩因未湊足是以未立合同只收諸銀一千五百兩已生並未入股諸稱萬亦有二股并薦伊親串殷安子司帳殷先將萬股本提出現在諉爲虧本月心吞没陳與巨亨往來匯兌資本有摺爲憑今特呈閲二陳同供稱萬並無股本僅薦殷司帳萬投案遞禀訴稱並未與二陳股開錢莊惟與往來銀六百兩有摺爲憑月湖供稱小的但與萬往來萬訴稱第一次付銀一百兩第二次又付五百兩目下殷因病回寍波諸訴稱殷現在上海怡興錢莊照帳結算僅虧二百餘兩放出之欵尚未收取二陳同供稱並未放帳惟各夥友虧宕三百餘兩現已收清其餘均是虧耗大令謂爾不得以虧耗二字唐塞顯見串同吞没倘查出實情定當重辦爾等開設錢莊時公所董事曾否到塲萬稱如無往來不必到塲大令與何君會商之下著將萬交人保出限三日内邀同殷到案備訊二陳還押所呈帳簿飭包探帶同原告核算明白禀覆核奪○林義豐烟館主林德成控天豐店主鄭明卿欠銀一百四十餘兩大令出票至十六鋪提鄭子阿爵到案昨日研訊林呈五月初六日期票一紙計銀五十兩稱伊屆期不付延約至月杪忽地脱逃阿爵供稱父親在十六鋪開設明豐號售賣雜貨連年虧本已將號盤頂與人遷至洋行街改易牌號林與父親時時賭博輸贏甚巨所出期票均是賭欵並無生意往來大令著押候尋到伊父再核○工匠周榮邦訴稱小的向作頭宋成堂包造水池議定價值立有憑摺書明每工錢二百三十文共一千零八十餘工除收到外尚欠錢九十餘千言明工畢後騐得水池不漏卽便付清現在工已告竣並無漏洞向索不付是以投案求追宋供稱小的並不識字此摺由伊友代繕當時議定八百餘工現在溢出二百餘工况明溝一條工部局並未加價小的 
 
 

Page 4

 
 
不能承認所有工帳均已算清大令謂摺上並未結清遂著押候三日内如數付出○王炳南控邵兆福積欠會項洋銀一百七十餘圓大令提邵研訊王申訴前情邵供稱去年被王串騙買得老虎灶僅開六日卽被屋主催令遷移旋在英界公堂涉訟王被屠大老爺所責故此次挾嫌誣控會項應逐月交付豈能併算大令謂王非誣控爾未免措詞失當著押候三日内理楚○孔見方訴稱小的於本月初三日被吳　四攫去棉被一條追至英界拘獲扭入捕房今捕頭令包探解案叩請訊懲吳供稱孔前者所姘某蕩婦現與小的姘識僑居晉豐客棧實係含酸起釁竟以攫被見誣包探禀稱此人前經犯案今兹攫被屬實大令判令押候笞責一百板○包探禀稱顧松善背負鉛七方計重一百餘斤捕頭以其形跡可疑令拘案請訊顧供稱小的家住虹口胞弟金壽向售西國菜蔬此鉛向某公司船上洋人換得令小的持往小東門内某銅錫店求售大令著押候飭包探查明覆核 
[　　理瀹功深]  
余患便血之症垂三十年餌之以藥或效或不效有勸余吸阿芙蓉膏試之果騐乃患雖袪而烟癖成烟癖成而患又如故乙未冬舌底生泡如贅疣醫者剖之流涎無算繼之以血如是月必剖一次痛苦殊甚兼之陰虛火熾徹夜不寐者累月時醫以凉劑進病益憊次年冬老友莊君過訪見余甚羸瘠詢余何疾且服何藥余以服某時醫藥對老友曰殆矣時醫用藥第就病之見證而治其標今君之病非治本不爲功無已盍求諸西法遂以華英藥房繆君杏村薦蓋繆君邃於西醫而尤洞悉華人體質故不僅以西國醫藥偏勝也惟索性耿介不輕與人診治重以老友莊君介言次日便至余舍先視色繼聆聲述余病狀洞若觀火爲之稱藥量水十日後夜卽能安枕便血亦稀舌泡漸縮一月之後諸恙悉除乃詣謝焉繆君曰病雖霍然而烟癖未去非所以善將來也蓋烟能銷爍眞陰陰衰則病又復作能戒之乎余曰能繆君見余志甚堅復爲調劑藥水按日增易不一月而夙癖悉除且復神采換發步武强健眠食勝常覺數年以來未有如此之樂境也當未戒之初戚友皆爲余危賴余之志决繆君之術神袪沉痼鐲夙癮一轉移間不啻出水火而登衽席此實余始願所不及料亟思有以表揚之而繆君盛名素著何待余言然余感佩之深又烏可不言爰就余之先除疾而後除癮舉以爲天下告雖未能盡其醫術之萬一而繆君醫術之宰與去華英藥房揟藥之善於此略窺一班謹書梗槪以誌勿諼　　　寓上海寳順里當湖包鴻卿謹謝 
種子仙丹○靈騐非凡○鋪設上海二馬路中市西鼎新里石庫門内交易○謂余不信一試便知虚言欺人罪我惟天 
[京都天寳齋人參鹿茸靈芝野术海狗腎扶陽種子衍慶丸]  
本草云海狗腎一物名曰膃肭臍其性大爲扶陽補腎飬精堅固一切諸虛百損五勞七傷夢遺滑精腰酸骨軟四肢疼痛乏力服則立騐本齊獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服耑治男子陽痿不舉舉而不固旣舉未久或精薄如水精冷如氷或未交精泄泄而不射雖年輕捐傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補命門益丹田開胃煖脾壯筋活絡培元固本飬精烏鬚黑髮返老還童却病延年多子多壽此丸扶陽種子因十分靈騐敢稱第一絕非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶昭市九扣○壯陽煖腎種子膏每張一元○扶陽第一海狗腎每條洋六元○貴客信寳言理近有假冐甚多購者愼之 
天下馳名廣東陳恒德堂第一家創製眞正犀黄珠珀八寳化毒丹○假冒甚多購者認明 
[掃盡花柳毒氛天下第一良方]  
本堂主人心存濟世獨得世祖始創治毒屢騐良方比衆不同不惜工本創製眞正犀黄琥珀八寳化毒丹此丹專治男婦各症錄下○楊梅結毒○上頂下墜○週身毒瘡○下疳橫痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○瘰𤻤痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻餘毒去濕淸熱止痛消腫生皮重者三大瓶除根輕者一大瓶包愈可保永遠不發至本堂藥內如無眞正珍珠琥珀犀黄並各種和平上藥倘口是心非藥內若有水銀輕粉必遭雷火再有之從前悞服覇藥及五毒倒提外毒果愈而內患更深積久其毒復發則上透頭面下結腎囊甚至染妻絕嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未淨其害非淺矣如患此症者其毒尙未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有內服本堂犀黄珠珀八寳化毒丹外搽本堂犀黄七寳收口珍珠粉大瓶二元小瓶一元可包仍復原刑愈後能保永無後患也○各埠函購信力自給○分設上海英大馬路萬康醬園對門德仁里內石庫門廣東陳恆德堂謹啓 
東　仁堂製眞秘正珍珠琥珀立止五淋白濁丸此丸專治淋濁三日包愈屢試屢騐神效無比 
[白濁聖藥]  
本堂家藏三日包愈白濁一方已歴世代丸內不惜工本重用眞正珍珠琥珀調元等味爲君佐以除熱利便止痛淸濁妙品無論遠年初起赤白淋濁或因宿娼之後濕熱蘊積或因行房過久忍精不洩或因腎虛精滑溺中帶濁以致小便艱難痛而且腫諸醫束手百藥無功但服此丹二三錢立刻消腫止痛開竅利便解毒淸火袪熱去濕一切淋濁立服立愈愈後非但永不再發且喜培元因本大益身體重者二瓶輕服一瓶包愈如不見信試當淋濁大發之時小便痛如刀割玉莖脹腫欲裂一服此丹卽能小便如常毫無痛苦自知此丹神妙不測實爲專治淋濁之第一聖藥每瓶二元小瓶一元專治毒門犀黄八寳化毒丹大瓶四元小瓶二元　廣東宏仁堂鋪分上海三馬路西首慶安里內便是 
　　神藥○新昌人參號發兑○開張法馬路東首永興星口問存濟堂亦知信力自給○近來市上贋鼎紛紛購者留神 
[馬寳]  
稱之曰寳絕非尋常藥比馬寳治痴自本號創世以來後之人始悉盛名遍天下人所共知而其神效之奇速穩妥凡試過者當知其爲仙丹之稱誠不謬治極重痴顛錢五六分稍重者六七分輕者三四分莫不立服竟立愈剷除病根永不發非寳而何每分價洋兩元正不折不扣 
[唐宦聲明]  
貴館初四論中有牽涉唐宦一則凡唐姓而宦者不能不亟亟函詢各署茲將各署回信先送登報再究造謠之人唐宦具　道署回信　敬復者頃間接奉賜緘駭悉各節報館之論雖含糊萬不能不因疑生問惟敝署與報館向無來往亦并無奉託　台端代送節儀之事默誌别署平日之議論似可决其不送節儀乃申報館忽爾妄肆雌黄其中必有造謠之人謬將　亷泉而指爲濁水淸士而被以貪名殆不知　大公祖在位日淸潔德政早已列入志書循吏傳此時如逕問報館指明其人必又以藉官勢索人爲詞務望詳詢報館初四果係何人送來或實出本館主筆人手查明如係挾嫌誣衊必須指送究辦以釋投　之疑而弭鑠金之口專復　海防署回信　手敎敬悉弟在滬多年未聞官塲有以節儀送報館者至敝處乃閒曹衙門卽尋常應有之應酬尙未能周到何論報館　非相識者耶此亦不問可知若　閣下被誣一節竊以爲同姓人多如　公之立身有案同人無不欽佩何必引嫌尙請坦然處之爲禱手復　縣署回信復者昨奉　鈞諭備悉報館所登一節讀之不勝駭異弟查滬上同姓者多或另有所指以長者淸風衰節昭昭在人耳目何必以此引嫌暄本庸庸碌碌無所短長在滬數年向不欲人以私求亦不願以私託人區區素懷想可共諒至於各報館素不往來更無致送節儀之事奉託轉交此語何來尙祈　坦然置之可也手復　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案瑣紀]  
　　王家碼頭挑糞夫張長明前晚在門外納凉黑暗中被屠户包進生所撞以致口角張父阿二出勸不服反被毆傷由伊子長明赴十六鋪巡防局控請究辦局員鍾偉臣二尹察知張阿三傷勢頗重未便久延飭自赴縣控騐長明卽延傷科醫治需洋三十元無奈舁至上海縣署請騐並將兇手包進生陶順元扭縣請究黄大令立卽升堂研訊飭仵作　　　阿三傷勢屬實判將包陶各笞二百板用雙聨枷枷示一月發犯事地方示衆並具保辜切結呈案俟張阿三傷痊後再行訊奪○昨晨二　　保二圖地保陸朝江禀稱諸雲香墮河溺斃請臨相騐黄大令升堂研訊陸保禀稱諸在正大水果行爲夥本月初四日楊姓西瓜船與劉炳生西瓜船互相碰撞以致口角扭毆諸從中解勸悞被劉推墮河中撈救不及以致身死業已將劉解至英界公堂蒙翁大老爺收押小　　勸　備棺收殮無奈屍兄銀香不允不得已來案禀報銀香訴稱雲香在正大當出店之役初四日楊劉口角之餘前往解勸劉猛推一不墮　　　　的願求免騐祗須劉從豐棺殮延僧追薦而已大令日爾弟不事干已咎由自取爾旣求免騐姑准所請遂飭差協同陸保及劉妥爲成殮　　　　　永和大界公廨讞員鄭景溪大令移送王桂寳卽王氏俞玉海王張氏陳劉氏四名口至縣黄大令倩將刺史訊供收押前日大令　案　　寄書厦門關　鎭江府屬某邑人王張氏是母親俞是母親之後夫幼時被母親賣與唐公館爲婢至十二歲時母親前來探望卽隨至　中去年　月又來　紫　　　　　　　　所開花烟館爲倡後唐老爺偵知令家人投公堂控告王張氏供稱女兒桂寳賣與唐公館中爲　　　　　　　　　　　　　　　　　　　　　　東門外劉陳氏花烟館賣倡俞供稱小的係湖北某邑人向以　　　　　　王張氏拼識　　　　　　　　　　　　　　　　　　　　　　　　貿易桂寳十去年十月憑父母立據價賣小婦人以　　　　　　　　不知是拐　　　　　　　　　　　　　　　　　　　　　　　　　　寳發堂擇配陳劉氏免追身價從寛開釋 
[上海巡局瑣案]  
　　前　　　　　　　　　　　　　　　　　　　　　　　　　　　　　　　　　客謝吳氏施金氏押遷局員蔡容卿二尹提訊限遷二婦抗不遵斷依舊盤踞前日　　　　　　　　　　　　　　　　　　　　　　　　十文充修砌沙塲街之費○無錫人酈阿二向在老儀和客棧爲接客夥數年前在　　　　　　　　　　　　　　　　　　　　　　　　十許尚留婪尾餘春遂甜言蜜語誘騙成姦賃居大東門外沙塲街某姓房屋儼同　　　　　　　　　　　　　　　　　　　　　　　　妻室遂不勝憤懣邇者房中尚有衣箱二口前日阿二又向騙取氏不肯給阿二怒卽取　　　　　　　　　　　　　　　　　　　　　　六鋪巡防中局喊控局員蔡蓉卿二尹飭地甲往查禀覆阿二知事不得了潛逃逸及　　　　　　　　　　　　　　　　　　　　　　　事○昨報楊樹浦二十三保十二圖鄉人楊生生投巡防局控被楊茂郎搶去洋銀十二　　　　　　　　　　　　　　　　　　　情禀覆李葆初二尹命將楊生生提案治以揑詞誣控之罪飭責五十板從寛釋放○崇明人張某以　　　　　　　　　　　　　某姓　　　欠同鄉人陳某洋銀三元屢索無著陳於昨晨邀同原中將張所推之小車奪下張情急奔至巡防局控訴李　初二尹諭令暫　　飭地甲　良卿查明提訊 
[美界捕房紀事]  
　　薙髮匠高阿三者素行兇横動肇禍昨日　午至北山西路第七十號門牌某糖菓店購買油鬆荳三文爭多論少糾纒不休繼因言語觸犯大肆咆哮將店中器皿搗毁一空店主　德生奔控捕房并喚五百零三號華捕到來將高拘獲押候解送英界公堂訊究○朱東海胡金珠二偷兒屢　懲辦不知自新前晚經張阿五石金榮二包探先後獲解捕房押候解送英界公堂訊究○昨日上午御者王連生將病馬裝配馬車駛往某處經三百二十七號華捕在途拘住解入捕房押候訊罰 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十三年六月二十四日京報全錄]  
　　宮門抄○閩督邊奏爲提督續假就醫片○東撫李奏爲續陳利津縣西灘北嶺兩處漫口情形摺○陜督陶奏爲續報裁兵節餉摺○閩督邊奏爲揀員調補要缺知縣摺○豫撫劉奏爲留員管帶防營並照料蘆漢鐵路片○東撫李奏爲續裁弁勇遣散回籍片○桂撫史奏爲知縣虧欠糧米請旨革職勒追摺○六月二十四日吏部翰林院正黄旗值日無引見○吏部奏派騐看月官派出孫家鼐敬信溥善陳學棻英年李端棻壽昌明桂本貴戴恩溥恩順達春李念兹胡蕙馨黄均隆王鵬運○内務府奏派致祭風雲雷雨派出成公恩輝慶公承侯○又奏派致祭内外城隍廟派出懷塔布立山○掌儀司奏二十入日祭奉先殿偉貝勒行禮○召見軍機○皇上明日辰正入座聽戲○○邊寳泉片再准福建陸路提督程文炳咨稱前因舊症復發咨請附片代奏賞假一個月調養於本年三月二十九日差弁齎回原片奉硃批程文炳著賞假一個月欽此仰見天恩高厚感激難名惟自三月以來失眠愈甚近復益以頭昏心跳胸氣下陷之証精神恍惚諸事健忘據醫者云虧損已極証類怔忡非安心調養不能見功現在假期已滿咨請據情代懇天恩續假一個月俾資調理等因前來臣查該提督假期已滿病難速痊係屬實情理合附片代陳伏乞聖鑒訓示再該提督駐紥泉州文移往返需時是以辦理稍遲合併陳明謹奏奉硃批程文炳著再賞假一個月欽此○○降二級留任又降二級留任山東巡撫臣李秉衡跪奏爲續陳利津縣西灘北嶺兩處漫口情形恭摺仰祈聖鑒事竊臣於五月十七日奏停西韓家堵口工程並將西灘北嶺民埝漫口及河工爲難情形分别附片陳明均奉諭旨欽遵在案該兩處漫口之後因風大水猛各刷寛七八十文臣比飭督辦道員丁達意赶飭營委各員分投盤做裏頭以免續塌兹據丁達意　西灘北嶺兩處裹頭均經盤壓舠固西灘口門業已挂淤水勢緩弱似可逐漸淤塞惟北嶺口門大溜側注西壩水深一丈有餘出口後分爲三股一由南嶺莊後繞至雙河東南入小寗海一沿北嶺護莊埝外經西灘漫口至辛莊會合中一股大溜其中一股由東而北經永阜莊南禹莊辛莊再折而南由楊家河邐迤至小寗海會西韓漫口之水散漫入海口門奪溜已至七八分而出口三里以外僅深二三四五尺不等皆平漫未成河槽入海不能通暢正河對岸淤出灘觜伸過東壩頭二十餘文至河身日見淤塞東壩裹頭以下正河深僅一二尺再下至孟莊一帶則二三四尺不等陳莊新河頭亦深僅一二尺所有重運船隻節節淺阻臣聞報之下莫名焦灼伏查黄河以入海爲歸宿必尾閭通暢方無横決之虞臣前因韓家垣海口高仰不能宣暢於上年奏開陳莊新河仍由蕭神廟舊路入海現在新河自平字灘以下一律深退而新河頭至陳莊以上至河節節淤飽以致水行地上遇滿則溢今北嶺漫口幾至奪全河之溜雖該處近海村莊無多不過一隅之地而水勢旁洩則正河受病愈深刻當大汛屆臨一片汪洋無處取土堵口旣不能施工挑淤亦無可駐足臣籌思無計寢　難安所幸西韓家自添建順水壩之後北岸淤灘日漸淘刷自西韓至北嶺迤上五十餘里正河較從前已見深通惟黄河溜勢變遷朝夕靡定臣現派員於口門内外隨時察看審度形勢妥籌辦法一俟伏秋汛過當再奏明辦理所有西灘北嶺漫口以後現在情形謹恭摺具陳伏乞皇上聖鑒訓示謹奏奉硃批知道了著俟霜清後查勘河勢分别辦理欽此○○頭品頂戴陜甘總督臣陶模跪奏爲報明甘肅馬步營旗第五次裁撤歸併並由營旗由行餉改支坐餉各起數目另開清單報部恭摺仰祈聖鑒事竊查甘肅前因軍務添募馬步營旗於肅清後經臣節次裁减已截至光緒二十二年十二月底止先後具奏在案兹據甘肅布政使曾鉌將二十三年正月初一日起至四月底止又陸續裁撤歸併馬步各營並由營改旗由行餉改支坐餉計共二十四起分晰截餉日期開單詳請奏咨立案並聲明已撤及酌裁裁馬步　　　　　　　　　　　給恩餉各等情前來臣覆核無異除仍飭該司查明現留防軍馬步數目再行察酌情形極力裁減以節餉需另　　　　　　　　　　　　　　二部查照外所有第五次裁撤歸併馬步各營旗並由營改旗由行餉改支坐餉各起數目緣由理合　　　　　　　　　　　　　　　　　　　衙門知道欽此○○頭品頂戴閩浙總督臣邊寳泉跪奏爲揀補海疆要缺知縣以資　　　　　　　　　　　　　　　　　　　　　　　祉與新授督糧道唐寳鑑兒女姻親例應廻避於光緒二十三年二月十九日奉　　　　　　　　　　　　　　　　　　　　　　　　　　　日減半計算應以四月初三日作爲開缺日期歸四月分截缺除另行截缺　　　　　　　　　　　　　　　　　　　　　　　　　　　　補臣與藩臬兩司於現任知縣内逐加遴選非現居要缺卽人地未宜復　　　　　　　　　　　　　　　　　　　　　　　　　　　　　優廪生光緒戌子科本省鄉試中式舉人庚寅科會試中式進士　　　　　　　　　　　　　　　　　　　　　　　　　　　　　　　　知縣該員沈毅有爲循聲素著在閩年久於海疆風土民情深　　　　　　　　　　　　　　　　　　　　　　　　　　　　　　　　　需合無仰懇天恩俯准以進士卽用知縣蘇元桱補授　　　　　　　　　　　　　　　　　　　　　　　　　　　　　　　　　　　　　　　見並免　計叅罰據福建藩臬兩司會詳　　　　　　　　　　　　　　　　　　　　　　　　　　　　　　　　　　　　　　　　○劉樹堂片再蘆漢鐵路不日開工道經　　　　　　　　　　　　　　　　　　　　　　　　　　　　　　　　　　　　　　　管解京餉由都回浙至豫臣在浙時深知該員講　　　　　　　　　　　　　　　　　　　　　　　　　　　　　　　　　　　　一營檄委該員管帶照舊飭往歸德府一帶擇要駐劄嚴　　　　　　　　　　　　　　　　　　　　　　　　　　　　　　　　　　重鐵路整肅營務見除分别咨照外理合附片陳明伏乞聖　　　　　　　　　　　　　　　　　　　　　　　　　　　　　　防各軍並練兵等營業經臣陸續裁遣共計官弁勇兵一萬八千餘人先　　　　　　　　　　　　　　　　　　　　　　　　　　俾資挹注查有駐紥兗沂等處之邢字營官弁壯勇四百七十三員名係光緒　　　　　　　　　　　　　　　　　　　　　　　　九年四月間由東治左營新鋒所改因近來緝捕不甚得力經臣檄行善後局轉飭將　　　　　　　　　　　　　　　　　　　　　　　繳軍裝器械發局點收清楚其回籍各勇分别給資遣歸兹據營務處會同善後局司道詳請　　　　　　　　　　　　　　　　　　　交造册報銷等情前來除咨部查照並將續有裁撤之營隨時奏報曁咨行各統領管帶等官督率現在所部弁勇　　　　　　　　　　　勇收一勇之用外所有東省續裁弁勇一營兩哨遣散回籍截止餉銀緣由理合附片具陳伏乞聖鑒訓示謹奏奉硃批　　　　　　　○○頭品頂戴廣西巡撫臣史念祖跪奏爲知縣徴存錢糧銀米延不完解請旨革職勒追恭摺仰祈聖鑒事竊照州縣經徴錢糧皆關正供例應隨徴　　　　　　　　缷任靈川縣知縣陳國華交代案内徴存錢糧各欵欠解銀二千一百三十兩七錢六分五厘又欠解兵米變價銀一千五百七十九兩九錢五分二厘四絲總　　　　　　七百一十兩七錢一分七厘四毫經藩　迭札嚴崧委員守提並不解繳殊屬任意玩延據藩臬兩司轉據該管道府請叅革勒追前來相應請旨將靈　縣知縣陳國華　　革職勒限兩個月内將欠解前項銀兩完解清楚倘逾限不完查有虧挪情弊另行從嚴叅辦理合恭摺具陳伏乞聖鑒訓示再靈川縣知縣係内地腹俸選缺廣西現有應補人員應請扣留外補合併陳明謹奏奉硃批着照所請該部知道欽此 
 
 

Page 15

 
 
[光緒二十三年六月二十五日京報全錄]  
　　宮門抄○諭旨兩道錄前○選單○東撫李奏爲綱商報捐軍餉銀兩請照海防事例給奬摺○陜督陶奏爲總兵開缺回籍修墓摺○又奏爲揀員接署總兵片○江督劉奏爲會剿著名巨匪出力員弁請奬摺○晉撫胡奏爲道員飭赴新任片○豫撫劉奏爲試辦魯山等處絲捐片○直督王奏道員飭赴新任片○又奏提督假滿來省片○學政徐奏爲表揚風化片○六月二十五日推班○怡王假滿請安○内務府呈進九九盒○倉塲奏漕船五日回空○召見軍機○皇上明日辰初升乾清宮受賀辰正入座聽戲　六月分選單　小京官翰林院孔目馬爲瑄江蘇歲刑部司務鄭傳縉順天監知州湖北興國牛棠河南附通判河南懷慶周志竣順天廪湖南辰州王之垣江蘇人知縣陜西保安李麟圖順天直高邑高文才四川山西五台李希膺湖南俱監江西萬年鍾秉謙浙江增廣東清遠張景融河南舉縣丞江西永新謝從光四川監巡檢江蘇如皋薛釗順天供事廣西融縣華冕英浙江監江蘇銅山謝堅四川監典史湖南寗遠羅鴻翰四川四川彭山蔡廷楨江西俱監○○降二級留任又降二級留任山東巡撫臣李秉衡跪奏爲綱商報捐軍餉銀兩仍請援案照海防事例給奬以歸劃一而昭激勸恭摺仰祈聖鑒事竊准部咨户部議覆奏東綱商捐軍餉銀兩請援案給予奬叙一摺當時並未聲明照海防事例給奬不得援引兩淮鹽捐爲此祗准照籌餉新捐章程給子虚銜封典翎枝貢監等項咨部請奬等因奏奉諭旨依議欽此欽遵咨行到臣自應遵照辦理伏查東綱商捐解部十萬兩時當海防需餉該商等捐助鉅欵接濟經臣於光緒二十年九月間隨案奏明另行請奬在案其時籌餉新捐尚無開辦明文商捐前項銀兩旣係解部撥充海防軍餉循名責實自應照海防事例請奬且與兩淮成案事同一律所以初未聲明者良由於此查兩淮與山東雖助餉有多寡之别商力有厚薄之殊然其急公報効之忱初無二致今兩淮已准照海防事例奬給實官而東綱僅虚銜等項虚實相較未免向隅卽以山東而論光緒十七年户部籌餉案内東綱曾捐銀十萬亦係准照海防事例給奬此次捐數情事均與上屆相同若竟奬叙兩歧似無以勸將來而示大信據鹽運使豐紳泰詳據引票綱商聨名禀請改奬具奏前來合無仰懇天恩俯准將東綱商捐軍餉銀十萬兩援照兩淮及山東上屆助餉成案仍照現行海防事例給奬以歸劃一而昭公允出自逾格鴻慈除咨部查照外謹恭摺具陳伏乞皇上聖鑒訓示謹奏奉硃批户部議奏欽此○○頭品頂戴陜甘總督臣陶模跪奏爲據實覆陳恭摺仰祈聖鑒事竊臣准軍機大臣字寄光緒二十三年四月十二日奉上諭甘肅肅州鎭總兵田在田著陶模細心察看如竟不能勝任卽行據實叅奏無稍遷就等田欽此欽遵察看得該總兵田在田現在年老力衰於邊地重鎭似非所宜正在核辦間適據該總兵以屢接家書本籍雨水過多先人墳墓被水冲刷呈懇奏請開缺回籍修理前來察其情詞懇切尚無揑飾查該總兵資望最深雖精力已衰難勝邊鎭之任然在任兩年尚無貽誤合無仰懇天恩俯准甘肅肅州鎭總兵田在田開缺回籍修墓出自鴻慈所遺肅州鎭總兵員缺緊要應請旨迅賜簡放以重職守謹會同署甘肅提臣張永清合詞恭摺覆陳伏乞皇上聖鑒訓示施行謹奏奉硃批另有旨欽此○○陶模片再甘肅肅州鎭總兵田在田請開缺回籍修墓業經臣另摺奏明請旨在案所遺總兵篆務亟應委員接署以重職守查有正任河州鎭總兵何建威戎行久歴勇敢有爲堪以委署除分飭遵照外謹附片具陳伏乞聖鑒謹奏奉硃批知道了欽此○○頭品頂戴兩江總督臣劉坤一跪奏爲會剿著名巨匪出力員弁遵旨分别保奬恭摺仰祈聖鑒事竊照江蘇河南兩省官軍督率勇役會獲巨匪邵根椿等訊明懲辦案經臣於光緒二十二年十月十九日具奏聲明在事出力員弁懇准分别請奬欽奉硃批著准其酌保欽此當經恭錄咨行欽遵在案伏查巨匪邵根椿邵同椿卽胡四卽薛　見等本系匪首白臉王三餘黨各自糾集醜類勾結遊勇同時揭竿起事迭擾江蘇河南邊境勢甚猖獗迨經兩省官軍合力兠拿猶敢列陣對敵實屬形同叛逆各該員弁親冐鋒鏑奮不顧身擒獲首夥要匪至五十餘名之多遏亂初萌洵屬異常出力兹據徐州鎭道查明在事出力員弁開具擬保升銜官階禀請奏奬前來相應繕具清單恭呈御覽合無仰懇天恩俯准照擬給奬以昭激勸至署徐州道阮祖棠督率各該文武戳力同心調度有方機宜悉協可否交部從優議叙之處出自鴻施除將履歴咨部查照並將千總以下各弁開單咨部給奬外理合會同江蘇撫臣趙舒翹河南撫臣劉樹堂恭摺具奏伏乞皇上聖鑒訓示謹奏奉硃批該部議奏單併發欽此○○胡聘之片再新授河東道楊宗浦業已到省自應飭赴新任以專責成除檄飭遵照　咨明吏部外理合附片具陳伏乞聖鑒謹奏奉硃批知道了欽此○○劉樹堂片再汝州屬之魯山縣一帶地方向産土蠶自能成繭居民取以繅絲售與行户行户售與外來商人此項絲斤向無税則惟由行户每年繳銀領帖歸併雜税收解爲數甚徽現在籌欵孔急凡有可興之利均應稽核整頓以資裨益經臣劄飭厘税局嚴督該地方官相機倡辦絲捐去復兹據禀　遵查該處産絲每年自七八十萬斤至百萬斤不等現擬於商人名下每絲百斤抽銀一兩其質美價昻者名曰水絲每百斤抽銀一兩五錢取之並不爲多集之亦可小補當卽傳集行户商人諭辦乃愚民驟聞此言疑爲增加厘税頗滋惶惑旋經彭切曉示諭以但向商人稽徴此外並不重抽衆情始就帖服現已設局開辦旬日收數未可預定民情尚屬相安惟南陽府屬之裕州南召縣與魯山邊境毗連亦問有絲斤土産及行户商人坐落收買處所應請由所屬州縣官擇要設局一律抽收方免閃避偷　諸弊等情呈由厘税局轉詳請奏前來臣伏查魯山等縣土蠶成繭絲質粗糙非江浙大宗絲庄可比捐數原屬無多然際此餉需奇絀之時捐滴均資挹注現在開周伊始一時難有把握應俟試辦逾年體察情形如果著有成效自應認眞接辦以收壞助除分别設局厘定章程辦理外所有試辦魯山等處絲捐緣由謹附片陳明伏乞聖鑒敕部立案施行謹奏奉硃批户部知道欽此○○王文韶片再准補通永道沈能虎應卽飭赴新任以專責成除飭遵照外理合附片陳明伏乞聖鑒謹奏奉硃批知道了欽此○○王文韶片再據記名提督强勇巴圖魯藺福喜禀稱光緒十九年奉委管解軍裝砲隊由津起程赴新疆省城交納旋經新疆撫臣委帶新字營兼帶撫標砲隊駐紥阿克蘇教練兵勇西法漸臻純熟二十一年禀請回直銷差當將營務交代清楚於是年九月領咨離營因祖墓年久失修請假回籍本年回津銷假請奏明給咨送部引見等情前來臣醒該提督向隨淮軍剿辦髮捻各逆轉戰江皖閩浙山東等省嗣又調赴甘肅助剿回逆攻城奪隘卓著戰功肅清後留直管帶防營練習洋操亦能講求西法故前派運解槍砲並帶弁勇教習前赴新疆該省卽委　帶隊教練兵勇洵屬有用之材除給咨送部外理合附片陳明伏乞聖鑒謹奏奉硃批兵部知道欽此○○徐致祥片再學臣有採風問俗表揚風化之責其居鄉足爲世範桑梓所羣相推重者理應達名於朝懇祈恩奬以期立懦亷頑蕭山縣在藉内閣中書韓欽咸豐丙辰科進士通籍後未幾卽請假歸迄今四十餘年年八十有一歲品行端方學養純粹足不人公庭而歴任郡守邑令咸欲得其一言以爲標準家敎謹嚴子弟恪守禮義臣與接晤一二次所見所聞實足相副洵堪矜式鄉都應援照山東撫臣李秉衡奏保前合肥　知縣孫葆田成案請賞加五品卿銜黄巖縣舉人王棻年七十有一歲品端學富所著經史地忘諸　均有裨實用傳授弟子多所成就而其大要尤在躬行實踐上有老母年九十矣　萊娛侍至性過人迹其學人無間言實足振刷浮靡應請賞加内閣中書銜臣爲激揚風化起見附片具陳是否有當伏乞聖鑒訓示謹奏奉硃批另有旨欽此 
 
 

Page 16

 
 
[光緒二十三年六月二十六日京報全錄]  
　　宮門抄○上諭一道錄前○教職單○江督劉奏爲揀員請補沿河要缺知縣摺○織造増奏爲循例奏聞摺○雲督崧奏爲揀員請補副將摺○楚督張奉爲革員捐助賑銀懇恩開復原官摺○浙無廖奏知縣政蹟卓著懇恩以知府留浙儘先補用片○六月二十六日推班○定公假滿請安○召見軍機○六月分教職單教授山西寗武武克明平定朔平陳桂柯霍州甘肅甘州莫沛霖鞏昌福建福寳張連茹汀州俱舉正諭奏天新民靳寳忠順天安徽懷寗舒濟徽州山東齊東邱桂喬萊州山西渾源張懋功解州河南太康　允儒光州江西安福張壽祺瑞州俱舉雲南劍川徐彬雲南羅平朱章臨安俱廪訓導直内貢邱在璣順天山東邱縣孫範萊州文登魏淑頲泰安山山陽高趙敬某汾州靈邱孫捧珠太原甘肅大通文化南慶陽廣西北流馬賡鸞桂林俱歲山西臨縣賈清溪太原潞城張毓雋解州大同李春園蒲州河南林縣李承茂衛輝陜西長武高福蔭同州甘肅安化劉兆庚秦州廣西貴縣區家偉梧州四川營山于躍淵潼川俱舉復諭山東齊河鄒松林東昌河南考城李逢申河南江西瑞昌李師綱撫州廣西容縣傅樹疇桂林四川南充余樂盛叙州俱廪河南新安趙鎭汴南陽拔浙江武康華長恩寗波舉福建泰寍劉楠福州舉江西永寗涂山春建昌增湖北通城昌承源安陸恩復訓直玉田叚翔恩順天福建永定蘇雲衢台灣江西龍南胡士苹南昌貴州松桃胡爕堂興義俱歲河南上蔡盧碩楨許州浙江定海洪叙範寍波湖南衡州譚紹荃長沙貴州開州王翊昌大定俱廪河南太康張霖汝寍增湖北黄岡王萬芳襄陽優貴州普安胡序銓貴陽舉○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員請補沿河要缺知縣以裨地方仰祈聖覽事竊江蘇宿遷縣知縣葛祥熊於光緒二十二年十二月十七日病故開缺歸十二月分截缺所遺宿遷縣知縣衝繁難兼三沿河要缺例應在外揀補該縣界連山東南北衝衢素稱難治必須明幹有爲熟諳河務之員方足以資治理臣等於通省現任知縣内詳加遴選非現居要缺卽人地未宜其候補卽用知縣中亦無合例堪補之員前准部議沿河要缺州縣如用候補時將沿河候補與地方候補人員由該督撫酌量補用等因兹查有沿河候補知縣倉永榖年四十一歲河南中牟縣附貢生由東河補用縣丞光緒六年七月到工九年黄河安瀾案内保俟補缺後以知縣用十二年祥河搶辦險工案内保俟歸知縣班後加同知銜十四年鄭工合龍案内保奏奉旨准免補本班以知縣於河南山東掣定一省沿河補用欽此十六年於鄭工防守大壩善後案内保奏奉旨准俟補知縣後以直州知州用欽此十七年四月離工請咨赴部因河南係該員本籍其胞叔又服官山東該二省均應廻避改掣江蘇歸原班補用是年六月初二日引見奉旨著照例用欽此十七年九月三十日到省繳照試看期滿甄别堪以繁缺留省補用在案覆查該員年强才裕講求河工以之請補宿遷縣要缺知縣實屬人地相宜洵堪勝任與例亦屬相符據江寗布政使松壽等會詳請奏前來臣等往返函商意見相同合無仰懇天恩俯准以沿河候補知縣倉永榖補授宿遷縣知縣於河工地方實有裨益如蒙俞允該員係候補知縣請補知縣銜缺相當毋庸送部引見亦毋須查造叅罰謹會同漕運總督臣松椿合詞恭摺具奏伏乞皇上聖鑒訓示謹奏奉硃批吏部議奏欽此○○江南織造奴才增崇跪奏爲接收庫存銀兩並機張花本等項查符恭摺奏聞仰祈聖鑒事竊奴才恭膺恩命簡放江南織造於本年四月二十六日接印任事當經專摺具奏叩謝天恩兹查前織造常山任内經辦乙未丙申大運及傳派各項活計動用銀數均已造具銷册分别題奏在案現准移交庫存正項銀七百三十二兩四分六厘一毫四絲又關庫項下歴任移存銀二十兩八錢六分曁織局機張花本等項奴才逐一詳查均屬相符理合恭摺具奏伏乞皇上聖鑒謹奏奉硃批知道了欽此○○頭品頂戴雲貴總督奴才崧蕃跪奏爲揀員請補副將員缺以實營伍恭摺仰祈聖鑒事竊准兵部咨雲南順雲協副將劉萬勝補放總兵遺缺係題補第三輪第一缺應用儘先人員謹將雲南名次在前現無事故之儘先副將林遇春擬補等因於光緒二十三年三月初八日題本月初十日奉旨林遇春補授雲南順雲協副將餘依議欽此等因咨行到滇查儘先補用副將林遇春業經病故所遺順雲恊副將員缺仍應作爲第三輪第一缺輪用儘先人員應卽由滇另行揀員請補咨部查照在案奴才隨於滇省儘先副將内逐加遴選其名次在前之翦聨陞一員雙目失明崔萬順唐發榮屈洪德等三員先後病故劉全忠一員有展參例應降留之案鄧光猷一員丅憂回籍吳世培一員久未在標錢之福楊好謀魏中達羊恩科王定國張文舉孫增等七員俱籍雲南例應廻避楊正祥陸錦堂楊正貴李高耀張世榮盧得志岑應麟陳德雄屈洪恩等九員均與此缺人地不甚相宜未便遷就請補惟查有省防全統儘先補用副將黄呈祥實心任事嘵暢戎機該員在滇年久熟悉邊情堪以請補除將該員出身履歴送部查核外合無仰懇天恩俯念員缺緊要准以黄呈祥補授雲南順雲恊副將實於營伍地方兩有裨益如蒙俞允俟接准部覆卽行給咨該員送部引見以符定制所有揀員請補副將員缺緣由謹會同雲南巡撫臣黄槐森雲南提督臣馮子材恭摺具陳伏乞皇上聖鑒敕部核覆施行謹奏奉硃批兵部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲鄂賑緊急已革道員捐助賑銀鉅欵照章懇恩優奬恭摺奏陳仰祈聖鑒事竊湖北賑捐前經臣等奏明有捐實銀一萬二千兩以上者專案奏請優奬奉旨允准在案兹據湖北籌賑局司道詳稱據丁憂已革花翎二品銜福建補用道開缺台灣台南府知府唐贊袞呈繳捐助賑銀一萬二千五百兩聲稱不敢仰邀獎叙查該革員現年四十五歲湖南善化縣舉人歴經捐保以知府在福建候補加鹽運使銜奬叙花翎歴署邵武延平等府知府護　台灣兵備道經前閩浙總督臣卞寳第會奏該員唐贊袞講求海防諳習吏治在閩年久於海疆風土民情甚爲熟悉現護台灣道表率有方措施不苟實爲知府中不可多得之員奏准補授台灣台南府知府是年於勸辦順直賑案内保奬補缺後以道員用十九年於台灣海防五年限滿案内保奬俟離知府任歸道員班後加二品銜光緒二十一年二月在台南府任内因電聞父病禀請開缺回籍修墓經前署台灣撫臣唐景崧電叅革職該員旋卽在籍報丁父憂今據捐助銀一萬二千五百兩以助鄂賑查由已革道員捐復原官計需實銀不及萬兩現核其所捐銀數較在部庫報捐有盈無絀與專案奏請　奬新章相符雖據聲稱不敢仰邀奬叙究未便没其急公好義之忱等情詳請奏奬前來臣等查湖北災情極重籌賑維艱該員報捐鉅欵洵屬有裨賑務合無仰懇天恩可否准將該革員唐贊袞開復原官以道員仍留原省補用並賞還翎銜以示優奬之處伏候聖裁除該革員詳細履歴咨部查核外臣等謹合詞恭摺奏陳伏乞皇上聖鑒謹奏奉硃批該部議奏欽此○○廖壽豐片再在任候補知府蕭山縣知縣朱榮璪由部選浙江湯溪　知縣調補蕭山先後勸辦賑捐緝獲會匪遞保今職現因光緒十二年及二十一年兩次卓異併案給咨送部引見由司杳明並無經手未完更件具詳前來臣查該員朱榮璪才猷　達舉識宏深歴任湯溪八年卓著政聲嗣調蕭山到任後令民自封投櫃懲辦棍徒興修水利輿情翕服臣前年遵奉諭旨與地方籌畫應行事宜於紹興出産處所創辦棉花繭絹並繅絲编紗各廠該員不辭勞怨盡心勸導振興商務裨益餉源一切深資其力洵屬識微見遠不可多得之才該員係在任候補知府可否仰懇天恩維其開缺以知府留浙儘先補用並請旨交軍機處存記錄用以資鼓勵之處出自逾格鴻慈謹附片陳請伏乞聖鑒訓示再該員如蒙俞允開缺所遺蕭山縣知縣衝繁難三項相兼要缺容俟接准部咨截缺後照例揀員另請調補合併陳明謹奏奉硃批覽 
 
