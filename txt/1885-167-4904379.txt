# 1885 - 167 - 4904379

 

Page 1

 
 
[四十二號畫報出售] [  申報舘主人啓]  
　　新奇幽險之境海外居多亞洲極南地方有柔物一部風土人情迥與中西不同該處陸居者名曰土民山居穴處專以獵獸而食水居者名曰海民泮家泛宅一以捕魚爲業他若鳥道蠶叢鯨波蛟窟尤非尋常畫筆所能曲盡其妙兹倩能手分繒水陸兩圖以供衆覧閱是圖者若不啻親歴其　目　其人矣兩圖俱編入此次四十二號畫報准於本月初六日出售附送畫譜兩圖均係任君伯年所繒一係山水一係人物筆致蒼勁雅韵欲流畫報仍舊九圖後仍附淞隠漫録圖說一則閱者鑒之此佈 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹愼周　將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[中法新約隨報分送] [  申報館主人啓]  
　　此次中法訂立新約字斟句酌審愼周詳於中國威望體面毫無所損具見譯署諸公精心默運誠有非常人所能窺測者其約章早經據電摘要登報兹由京友抄寄全文詳加校核毫無脫訛用特印成單張於今日隨報分送不取分文旣可以備觀覽抑更便於取携倘亦諸君子所心許乎 
[法事問答]  
　　客問法越之事於余曰自海防河内之陷始肇兵端至宣泰北寗相繼失守而中國始與法人見兵各省海口以及滇粤關外紛紛調兵或守或戰驟增者不下五六十萬兩年以來幾竭中國之力而究之未嘗與法人一戰也初則宣泰北寗爲中國素來駐守之地法兵進攻宜乎鏖戰以拒之乃敵未當前而守兵譁潰讓以空城俾之安踞厥後遂不能復是瀕於戰而不肯戰也曾威毅伯奉命議條欵於上海反復晤商迄不得當各省海防方奉嚴旨整飭張學士赴閩督師未及一月而法船賺入馬江猝乘不備椗未能起火未能生八丸兵輪數十廣艇崇朝之間悉成灰燼及夫法船攻擊長門意在速遁岸上陸營早已失伍僅以礮臺抵禦雖敵船微受損傷而亦卒無成功是迫於戰而不得戰也臺灣告警嚴諭調援南北洋兵船不下二十艘託詞選練逡巡不夫洎至臘盡始得勉强成行亡何遯入浙洋喪資石浦未曾遇敵先自潰師是幾於戰而不欲戰也石浦失事之後餘船三艘闌入鎭海而法船游弋洋面掳掠商船蹤跡而來時欲内犯礮臺與甬防兵船竭力抵拒三船隨之攻擊雖法船亦受微傷而敵意固欲牽制官軍不復援臺禾嘗力攻甬口故卽小勝而無與大局是疑於戰而不果戰也惟法人於天津立約之後藉口退兵迫我關外諸軍使讓營寨則曾應敵開礮互有夷傷自後劉爵帥困守臺灣基隆滬尾屢次交仗而捷報旣傳復有煤礦被奪口岸被封之事外援不至諸將同仇勝負互形幸免失地而已此外惟今年議和之前諒山洗兵被我擊退官塲電報揚厲鋪張謂陣斬法兵數百奪獲象馬銀圓無算爲與法交兵以來第一大勝然一則防守雖完而忽焉中止一則銳氣正盛而遽爾班師和議告成一切布置皆歸虚擲而綜計兩年中何嘗有一日實與敵人交綏者以予觀之現在大勢立約諸國卽有齟齬縱不免於用兵仍將歸於議欵充歐洲各國之力船堅礮利白謂天下無敵而以我中國幅員之長沿海百數十口萬有三千餘里卽陸路之接壤自東北迤而西南如此廣衍斷非一二國之兵力所能築長圍以困我者我各路添兵無非自壯聲勢　懾强敵庶使彼知有備而已如謂設各路之防必悉出而與敵戰此理勢之所無也與其徒事張皇終以一和了事孰若姑示鎭靜先以不戰爲心民不徒勞餉不虚縻卽如法人初事越南其意亦止欲中國不與聞越事與越法相交各欵而已試忠李傳相初蒞上海之時法使於傳相與議越事不欲作答然則此時聽其所爲法亦未必與我開釁而其於越南殆亦不過如今日約中情形也由後思前乃知兩年中朝野上下所以紛紛然發號施令與擬議言思者皆多此一舉也此後如有中外齟齬之事但當以不戰爲主其調兵籌餉言守言戰者固無裨於時勢也余曰子言能歴觀法越之事之全局而一語論斷之簡括了當誠爲處今日之時勢者示之準的然子亦知法越之事初起能逆料夫今日之結局者曾有幾人當時朝臣抗疏邊吏陳言中藎之忱流露意表下至販夫牧豎莫不以一洗從前含忍之辱爲言所以然者自同治以來仿效西法居然有此堅船利器置於各海口耳此等庸耳俗目但知其迹而不究其原徒聞其言而未親其事船則猶是而所以駕船者奚若器則猶是而所以用器者奚若彼皆不一思之以故一人曰否不敵衆人之所可一人曰非不抵衆人之所是不至今日而無以服其心卽無以破其說也不然當事者於此豈不知今日約中之言卽法人初發難時所求於中國與越南者而顧於調兵籌餉縻費千萬金之後仍如敵人之所願而不一爭其尺寸也耶要而言之和則和矣惟其和而海防不可弛亦惟其和而西法不可廢戰雖未戰而其不敢戰不能戰之故固已明明有徵矣十年之約不爲不久及此閒暇之時正當因其所絀以詣其所優知其所短以求其所長則庶乎忍於今日者不難伸於將來而天下大局卽以此爲止境猶不失爲中國之體統也子深悔夫有事之時其紛紛者爲多事吾則願於無事之日卽以紛紛者爲要圖大凡論事所貴平情若爲激烈之言則無以曲恕夫人卽無以反求夫已盍爲設身處地以思之 
[諭旨恭錄]  
　　五月初四日軍機大臣面奉諭旨給事中洪良品奏請將殉難守節並貞孝婦女分别旌卹等語劉大姑等均着准其旌卹禮部知道單併發欽此 
[本舘接奉電音]  
　　昨接京友專發電音有五月初十日上諭一道敬謹譯登○五月初十日奉上諭潘祖蔭着仍在南書房行走署理兵部尙書徐桐着毋庸兼署欽此 
[英國戎備]  
　　英俄和戰迄今未定昨閱港報知英國尚在趕辦軍務已派定兵船十餘艘每船裝有兵千人馬四百匹砲兩尊以備防戰之用又聞英公司輪船亦每次裝兵千人前來似此嚴備兵禍其尙未弭乎 
 
 

Page 2

 
 
[韓城紀俗]  
　　仁川前有日本妓館侑觴夜合取值甚廉近朝鮮官妓亦有於仁川岸賃屋而居者雖不能酒地花天恣情游衍而異鄉得此亦足銷魂日妓遂冷落門前不能獨擅其利矣○日前在通衢正法賊犯二名聞係刼奪客貨拒傷事主之案○城北五里餘路旁一枯樹大數圍心半空矣上月十七日夜雨時附近居民見電光繞樹雷卽隨之轟然一聲太雨如注凌晨往視樹幹中分内一巨蛇粗如椀長二丈許頭有紅冠皮作斑點已焦爛斃矣○入春以來商船到者甚少日前到有一艘駛赴仁川運貨商民見之舉欣欣然有喜色云○前有漁船三艘至外烟島被盜行刼韓廷聞之卽派員同船夥數人至洪州查辦事經一月尙未回來同夥之留在王京者幾至望穿秋水矣○前報列俄我有至元山之信韓廷卽派員前往偵探報稱該處並無俄船然風鶴屢驚終非吉兆也○城内東南隅高山迤邐雉堞廻環日本人建使館于此阻止外人不得往來行走左右鄰居多係私妓間有一二良民刻皆遷徙他去矣○上月十八日舊宫左偏居民失愼延燒二十餘家紅光燭天澈夜未熄○巨文島爲英人所據後島民千餘人無地可避有率妻子而自沈于海者英提督急下令安民然民心仍惶惶驚懼云○鬱陵島聳峙水中爲發配犯人之所其中樹林葱鬱有大至數抱者黛色霜皮頗饒古致英人現派兵伐去數千株不知作何用也○金玉均已受日國一品之柣現在長崎辦理日國事宜詩曰投畀豺虎豺虎不食乃日人竟肯收留豈其心竟不如豺虎耶○金君允植由韓王授以兵部判書之職力辭不就王敦旨促之金君伏闕叩頭堅不應命現願督辦交涉事務云○日王于上月十七日派員至漢城審理剌死道署孫某之案兇手承認不諱遂定梟首之刑有謂兇手願出洋蚨數千元贖罪者未知確否○寒煖不時國多疹癘有患喉閉者有患疢瘢者幸一經醫治卽可告痊尙不至十分棘手云○上月廿二日駐漢城之日官請其公使南山畔閱操約一時許鎗炮之聲震動山谷○有謂元山地方又到英船數艘游弋海面未知何意○德國公使已於上月二十日由仁川返漢城人心少定謡言遂少息 
[淛水官報]  
　　劉督叔濤大宗師按臨嘉湖兩郡於五月朔一律考竣憲舟業於初四下午安抵武林碼頭憲意恐勞各官員迎迓當卽命輿進城迨各署得信急欲出　而憲駕業已國署次日爲天中佳節各員齊赴學轅禀安兼賀午節一槪未曾接見蓋憲意原擬在杭小住數日於初九日出轅接考衢嚴二郡不意憲體在途中稍有不豫回署後僅一晝夜之久端節之夜疾忽大作延至初六寅刻病終内署文宗虚心愛士刻意憐才玉尺平持氷壺朗照選拔不遺夫寒素棄取悉秉乎公平旌節所臨口碑不爽無怪哀深行路悲動士林現定於初七日吉時大殮文宗之次公子以留館在都未能奔赴而長公子則隨侍在官故得親視含殮是日自中丞以下皆來祭弔學政關防印信已送交撫署收管想日内卽須題奏請旨簡放以重掄才大典也○新任織造齊蘭石尚衣於初四日抵杭官舫暫在下碼頭停泊於初六日已詩晉署接印省中若撫藩各憲及　 
將軍都護等皆先於初五日差人至憲舟請安待次日恭請聖安禮畢然後再行接見行臺已預備於八旗會館舖設整齊盖須待連尙衣出殯後方可移入衙署也○謬穀似糧憲於初七日起身至申江小作句留卽須帶印北上所有津滬局各委員都已紛紛就道無不盼憲旌之早止也○浙省按察司署每年於秋審之後官必自捐俸銀闔署中亦共提公欵以爲酬神演戲之資署中自官而幕而書吏而僕寺以及兩廓之房科六班之差役無不按日分班設筵宴集盖以慶大典之告成頌明刑之郅治也近自國制禁樂以來此事久如告朔之羊名雖存而實則廢本届朝審禮成豐觀察以鼓吹承平不可偏廢爰定於初十日傳雇名班卽在道署之二堂搭臺演唱庶以符舊制而暢大觀也 
[閩茶閕巿]  
　　閩省茶巿今年因中西商人意見不合遲遲不發尚未開盤等情均列前報兹悉閩茶目下業己開巿其價較上年爲廉而購者則數尙寥寥未能十分暢旺也 
[漢江夏汛]  
　　漢江之水由川襄兩處而來一遇淫霖來源溜急民船稍不留意每致及溺之嗟本年漢江水漲甚速現水漬已在三十八尺以上然並未聞有船隻失事等情惟農民言本月雨水過多高田二麥菜子均獲豐收稍低之江畔湖鄉恐收成未免告歉刻各鄉稻秧均已播種青葱一片嫩緑如烟天氣亦寒燠適中入夏至今共聞疾雷三次云 
[潯陽大水]  
　　九江一帶自四月初以迄於今水勢大漲江湖兩派合而爲一彌望無際較去年水勢已高過二尺許江北一帶小圩冲塌不少南岸夕廬山於初二夜起蛟雖人口無恙而上原下濕多爲波濤所没目下天氣忽寒忽燠時雨時晴水仍有漲無退哀哀小民其能免爲魚鼈乎 
[蕪湖苦雨]  
　　自春徂夏晴少雨多以致江河水勢日見高漲巨浪拍天驚濤齧岸低窪之處已被淹没往往鋪板以度行人現當挿秧之　 
際亟望陽烏稅駕蕪湖縣鄒雋之明府遂於初六日起在城隍廟設壇祈晴並示禁屠三天 
[禾中近事] 　　　　 
　　侯副戎之夫人仙逝後擇於十五日領帖並不發訃○嘉秀兩倉連日趕緊兌米運滬交卸以憑騐收○糧道憲於初七日過禾印委各員均往碼頭迎送如禮○霪雨不輟河水業己拍岸倘再漲尺許勢必溢岸矣○絲巿尙無起色鄉民有急欲出售者又皆不肯貶價大半入長牛庫每兩祗質錢百文東棚口典當每日收絲有千兩之多向年禾地各業於新絲上巿時生意必旺謂之蠶開門今年則遠遜往歲巿景艱難於此可見 
[京事遴要]  
　　四月二十七日中法和約簽押蓋印後京都卽於四點鐘時接得電音一時歡聲雷動中外同情德國駐京欽使巴蘭德欲探聽好音電逹政府致西山歇夏之舉亦不能啓行甚矣其留心時事也○日廷以駐京欽使榎本武陽偕伊籐君辦理朝鮮之事不卑不亢務得其平特賞以三等之爵星使旋用日文具摺謝恩其譯員吳啓泰等亦奬勵有差○駐京各欽使接到和約畫押之信後卽於二十八日前赴總署拜會王大臣等藉紳慶賀王大臣等敬禮有加欵以酒果盡歡而散○赫德君經英廷授爲駐華欽使一節各報紛紛傳播然究未奉有明又卽赫德君亦自言並無其事乃人之竊議其後者則謂英廷曾以此意商諸赫君赫君業已允許所以必辨其無者以明文未到故也是否確實須俟後　 
聞○和約畫押後五點鐘時俄欽使博白傳接到巴特訥來電囑於法署懸掛法旗博君卽飭看守法署之瑞士國人星速遵行時已六點鐘臨風招展氣象一新恰與屋角斜陽交相輝映○巴特訥擬於本月初二日隨帶譯員自津乘舟北上總署聞之卽飭武弁數人赴通迎迓○總署于和約畫押之後欽遵諭旨電飭各直省督撫將軍及各海口統兵大員籌辦善後事宜兵則去弱留精餉則移緩就急以歸簡練而備不虞仰見聖慮周詳實事求是之至意○劉淵亭軍門永福威名　於四裔將略逹于九重聞近已遵旨督率所部離保勝而入滇中當道之意以軍門能得將士心擬請旨簡爲雲南提督部下兵卒統歸節制俾收駕輕京熟之功皇太后念軍門汗馬功高尤欲一聆韜略想温綸趣召卽在指顧間矣○中法自和約畫押之日起限三月内各派大臣會勘界址竪立界牌樞臣之意擬卽派滇桂各疆臣分任其事如需繙譯等員則於官學生中擇優酌遣云 
[盛游難再]  
　　秦淮河中燈舫向以天中節爲最盛今年連日陰雨初五日午後雨師始捲旆而去河下游船雖有四五十號然皆清船居 
 
 

Page 3

 
 
多花船不過三分之一迨至二鼓以後燈火寥落已如晨星但見一片烟波茫茫無際而已回憶往年畫船簫鼓蕩漾中流一串歌喉響遏雲際及至參横斗轉蠟涙成堆時聞長留一聲掠波東去今則不可復得矣盛會不常侍期難再固不必滄海桑田而已令人有今昔之慨也 
[兵船將回]  
　　和局大定港禁已開聞南琛南瑞開濟三兵船不日卽可駛回吳淞矣 
[吳淞雜録]  
　　吳淞德順布莊前日下午遣夥赴外灘同裕店掮錢十千路經桂花弄内頗有泥滑滑行不得之勢正在挣札間忽後面有二人追至將該夥所掮之錢攫去一串趕卽逃竄其一人佯爲追趕實則同類也該夥只得怏怏而回據稱二人頗似游勇云○新任吳淞營金參戎之瀛眷由江甯至淞於前日五點鐘進署適河鹽廳吳君排道而過營中誤認爲瀛眷當卽鼓樂升炮燃放爆竹鹵簿旣近始知𩹎認該兵自悔鹵莽恐不能免笞責而參戎殊不介意可謂休休有容矣 
[厘局告示]  
　　辦理浦東嚴家橋厘捐補用清軍府遇缺前先卽補縣正堂蔣五品頂戴候補縣左堂方爲剴切曉諭事照得本正分各卡均設立浦東沿江入内雖處處可通舟楫要皆汉港紛歧均非大道向惟奉賢川南各廳縣城鄉巿鎭航船裝運日用雜貨以及土産花布等頂過卡報捐並無遠商巨賈往來其間蓋非閔行吳淞江等處爲蘇浙往來官道可比故定章以一成收捐不加五厘爲體卹近鄉商販起見乃有等商販不由官道而行紆繞浦東各卡避重就輕已屬非是而又奸詭百出有用小船輾轉駁運者有乘風潮公然闖越者種種繞漏實於大局有妨迭經本卡隨時諭禁查獲罰辦無如勸懲屢施悔司罔知三月初旬又有杜家行分卡查拿嘉善周姓航船滿裝南北雜貨黑夜闖卡之事當經追獲按照所裝各貨飭令照章完足十成捐數復又議罰一倍以示儆戒業經該船戶如數具結呈繳由卡分别禀報批解各在案因思該船本應由閔行等卡官道行走今其繞道浦東若赴卡報捐明知趨避自不能照尋常鄉販遵章六折抽收以遂其奸故有黑夜闖越行險偷漏之事獨不思查獲之後十足補捐從輕加罰一倍已較之由正道完繳一五成者大相懸絶且尙有内河淤淺駁運維艱之慮更或從重罰辦是貪小而反失大矣本委員念厘卡之設本爲國家萬不得已之舉而又念商販趨避用心雖巧其計甚拙故於嚴密稽查之外不憚苦口藥石再行剴切　諭爲此示仰各路商販人等知悉爾等須知舟楫可通之處原不禁往來然大道具在而必紆廻曲折謂非趨避而何自示之後凡蘇浙各帮貨船務由正道而行毋再妄生希兾紆繞偷漏倘仍貪小如前弗知後攺一經查出繞道則飭令十足完捐闖卡則捐罰之外定行解送總局從嚴究辦作懲一儆百之舉倘有賄通司巡與受同科本委員諄諄告戒在前愼勿輕試致悔噬臍凛之勉之特示 
[來信贅言]  
　　有客致書本館云租界各捕各捕房所押人犯定章每日出外做工者給以白飯五椀否則祇給三椀現交夏令濕熱薰蒸每有染病已深者西醫視之俱謂並無痛癢或以輕病目之捕頭不察仍帶回押所責令做工行走稍遲鞭撻交下云云本館查羈押捕房之犯並非罪大惡極大半皆流氓小竊及違犯定章等情一經公堂判斷捕房卽禁諸牢内平時潮濕低窪暗無天日其有罰作苦工者更不復以人類視之此時梅炎藻夏鬱熱如焚負重則赤日當天於泥没足在押則濕毒蒸灼蝗虺叢生鞭撻餘生鳥能禁此苦楚竊謂黄太守素日恩威並濟愷惻慈祥卽捕房諸捕頭亦無不樂善爲懷深以武健嚴酷爲戒試觀直省官署例有熱刑折責之條公廨捕房亦何勿援以爲例將判押輕犯折減日期則在上者施一分之惠卽在下者懷畢世这恩矣前閱香港華字報見有李臨貴者犯極重之罪臬司定以坐黑獄三十三年囚至十餘年現經包制軍惻然憫之准予釋出夫此窮兇極惡之倫猶可多方寛免况區區流氓小竊違犯定章等情何在不可寛免乎泚筆之餘不禁爲百十犯人一齊請命已 
[重敦和誼]  
　　中法有事以後法領事與道憲旣無文牘往還亦未循相見之禮今者新約告成邦交復回法總領事葛君副領事于君因於昨午後往謁道憲輿前有華捕十二名爲之護衛邵觀察接見之下握手晤言約逾半晌領事始辭出觀察送出暖閣一揖而别 
[滬濵氣候]  
　　本埠自五月以來霪霖爲患簷溜聲淙淙然竟日不斷殊有梅子黄時十日雨之槪浦潮因之陡漲而溝澮之閬彌望皆水恐花稻未免有礙加以隂晴靡定寒煖不常居人多患霍亂之症養生者不可不愼安得青天化作一張紙將萬點雨絲捲入碧空去耶 
[公廨停訊]  
　　昨係禮拜一英會審公廨仍停訊 
[糾黨毆人]  
　　昨報列打架涉訟一節兹得其詳云某姓在引翔港左近開設踏布坊上年由坊夥張某荐王佛桂至該坊學業日前坊主因張行爲不正託故告辭張懷恨于心本月初間嗾令王佛桂歇出薦往别坊坊主謂王須請滿師酒方可另往他家張置之不問坊主遂大爲不悅至初五日邀集無賴趙咸源周晉山及坊夥十餘人守候中途適逢王在滬挑布回來路經該處趙等上前扭住按地攅毆旋被唐金桂見而喝阻趙等以唐事不干已出頭阻撓遂卽遷怒于唐飽以老拳復持利刃戳傷頭額隨各鳥獸散唐受傷倒地經王佛桂倩人舁回急請傷科醫治且恐釀成大禍不敢向之理論詎趙等尚不肯干休揚言尙欲糾人毆擊王聞之大爲驚駭遂於前日偕母王沈氏舁唐至上海縣喊控並請騐傷莫邑遵騐得唐受傷屬實立出一單飭差前往拘拿趙黨則早已聞風遠颺因將該處十一圖地保姚旭初提案候示至讞詞若何容探明再録　 
[因孩涉訟]  
　　日前有引翔港人徐源源投上海縣控稱族人徐榮春將小的甫小的甫經滿歲之兒藏匿反將抱來掉换向論毆求請提究莫邑尊准詞飭提去後前日下午由帮審委員王雁臣司馬升堂集訊原告伸訴前因徐榮春供源源之子由小的出乳資二千五百文撫爲暝蛤及將孩抱歸後源源屢來糾纒稍不遂意竟敢吵閙不休故卽將孩送還詎伊復誣稱將小的之子調換多方騷擾苦不堪方求明察斷原告又稱我孩腿上向有斑點現伊抱還之孩何以無有可請騐視司馬謂爾等所控均屬無憑現榮春旣已將孩抱還儘可無事何尙涉訟公庭顯係藉端滋詐源源仍嘵嘵置辨司馬怒其狡猾飭掌頰二十下一併斥退 
[掌珠復得]  
　　滬北勾欄之多甲於他處淫婢艷妾每以此爲逋逃藪而尤甚者莫如髫年女子誤落風塵便爲終身之玷有某大姐者蘇鄉蕩口人背其父母私自來滬因有姊妹行在某妓院帮傭遂往依之嗣經薦在某校書處雖雙足白於鳧而姿致可人頗有婢勝夫人之目旋在潮陽樓茶館西首賃屋一椽以引蜂蝶經其父母訪有端倪附航來滬於前日傍晚突至該處大姐一見家中人恨無遁身術顧戀戀不忍去其父母乃捆縳之而雇小車載至三茅閣橋東首下船一時觀者頗覺擁擠云 
[押犯患病]  
　　昨報法公堂瑣案内之鍾學正蒯得行二人管押多日早已患病前晚十一點鐘病忽加劇同押人犯報知捕頭飭法包探將該兩人送至仁濟醫舘醫生騐得患病屬實當留院施治捕頭以該兩人曾經翁太守着俟吊到木櫃先行發落今日自當再解公堂候斷未便留院仍着包探帶回押所 
[客言予昔年贈吳蘭仙小史詩録登日報後一時菊部群花傳誦殆遍狂喜欲絶振筆成此仍似蘭仙印可]  
　　素衣化盡有誰知檀口偏傳七字詩梨雪薄凝才子鬢蘭烟清護美人姿難銷艷福櫻桃小生受狂懽蛺蝶痴乳燕滿簾鶯滿樹齊將曰玉琢相思[  申左夢畹生]  
 
 

Page 4

 
 
[蘇省撫轅抄]  
　　初八日候補同知陳德濬禀知奉北洋大臣委辦山東嶧煤運銷事宜候補縣褚成憲禀銷解恪靖營餉赴湖口回師遠煒禀知奉糧道憲委解輕賫銀兩赴天津 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中法新約]  
　　大清國 
大皇帝 
大法民生國 
　　大伯理壐天德前因兩國同時有事於越南漸致齟齬今彼此願爲了結並欲修明兩國交好通商舊誼訂立新約期於兩國均有利益卽以光緒十年四月十七日在天津商訂簡明條約光緒十一年二月二十八日奉旨允准者作爲底本爲此兩國特派全權大臣會商辦理 
大清國 
　　大皇帝欽差全權大臣文華殿大學士太子太傅北洋通商大臣直隷總督一等肅毅伯爵李鴻章 
欽差總理各國事務大臣刑部尙書管理戶部三庫左翼世識幼官學事務厢黄旗漢車都統錫珍 
欽差總理各國事務大臣鴻臚守卿鄧承修 
大法民主國 
　　大伯理壐天德欽差全權大臣賞給佩帶四等榮光寳星並瑞國頭等北斗寳星駐紥中國京都總理本國事務巴特納各將所奉全權文戀互相校閱均屬妥協立定條約如左 
　　第一款一越南諸省與中國邊界毗連者其境内法國約明自行弭亂安撫其擾害百姓之匪黨及無業流氓悉一由法國妥爲設法或應解散或當驅逐出境並察其復聚爲亂惟無論何事法兵永不得過北圻與中國邊界法國並約明必不自侵此界且保他人不犯之其中國與北圻交界各境内凡遇匪黨逃匿卽由中國設法或應解散或當驅逐出境倘有匪黨在中國境内會合意圖往擾法國所保護之民者亦由中國解散法國旣擔保邊界無事中國約明亦不派兵前赴北圻至於中國與越南如何互交逃匪之事中法兩國應另行議定專條凡中國僑居人民及散勇等在越南安分守業者無論農夫工匠商賈若無可責備之處其身家産業均得安穏仁法國所保護之人無異 
　　第二欵一中國旣訂明於法國所辦弭亂安撫各事無所掣肘凡有法國與越南自立條約章程或已定者或續立者現時並口後均聽辦理至中越往來言明必不致有碍中國威望體面亦不致有違此次條約　　第三欵一自此次訂約畫押之後限六個月期内應由中法兩國各派官員親赴中國與北圻交界處所會同勘定界限倘或於界限難于辦認之處卽于其地設立標記以明界限之所在若因立標記處所或因北圻垷在之界稍有更止以期兩國公同有益如彼此意見不台應各請示於本國 
　　第四欵一邊界勘定之後凡有法國人民及法國所保護人民與别國居住北圻人等欲行過界入中國者須俟法國官員請中國邊界官員發給護照方得執持前往倘由北圻入中國者係中國人祇由中國邊界官員自發憑單可也至有中國人民欲從陸路由中國入北圻者應由中國官請法國官發給護照以便執持前往　　第五款一中國與北圻陸路交界允准法國商人及法國保護之商人並中國商人運貨進出其貿易應限定若干處及在何處俟日後體察兩國主意多寡及往來道路定奪須照中國内地現有章程酌核辦理總之通商處所在中國邊界者應指定兩處一在保勝以上一在諒山以北法國商人均可在此居住應得利益應遵章程均與通商各口無異中國應在此設關收稅法國亦得在此設立領事官其領事官應得權利與法國在通商各口之領事無異中國亦得與法國商酌在北圻各大城鎭揀派領事官駐紥 
　　第六欵一北圻與中國之雲南廣西廣東各省陸路通商章程應於此約畫押後三個月内兩國派員會議另定條欵附在本約之後所運貨物進出雲南廣西邊界應納各稅照現在通商稅則較减惟由陸路運過北圻及廣東邊界者不得照此减輕稅則納稅其减輕稅則亦與現在通商各口無涉其販運槍炮軍械軍粮軍火等應各照兩國界内所行之章程辦理至洋藥進口出口一事應於通商章程内定一專條其中越海路通商亦應議定專條此條未定以先仍照現章辦理 
　　第七欵一中法現立此約其意係爲鄰邦益敦和睦推廣互巿現欲善體此意由法國在北圻一帶開闢道路鼓勵設建鐵路彼此言明日後若中國酌擬創造鐵路時中國自向法國荣此之人商辦其招募人工法國無不盡力勷助彼此言明不得視此條爲法國一國獨受之利益 
　　第八欵一此次所訂之條約内所載之通商各欵以及將訂各項间程應俟换約後十年之期滿方可續修若期將滿六個月以前議約之兩國彼此不預先將擬欲條約之意聲明則通商各條約章程仍應遵照行之以十年爲期以後倣此 
　　第九欵一此約一經彼此畫押法軍立卽奉命退出基隆並除去在海面搜查等事畫押後一月内法兵必當從臺灣澎湖全行退盡 
　　第十欵一中法兩國前定通商各條約章程除由現議更張外其餘仍應一體遵守至彼此條約現由 
大清國 
大皇帝 
大法民主國 
　　大伯理壐天德批准後卽在中國京都互换 
光緖十一年四月日 
西歴一千八百八十五年六月日 
 
 

Page 10

 
 
   
 
 

Page 11

 
 
[光緒十一年五月初二日京報全録]  
　　宫門抄○旨一道録前○陜撫邊奏遵議查明分别核辦摺○閩督楊等奏匯解京餉起程日期摺○江撫德奏請暫緩總兵北上片○直督李奏委署道篆片○大臣色奏請仍遵前旨核准註册摺○雲督岑奏請免騎射片○大臣清奏請銷假摺子○五月初二日刑部都察院大理寺侍衛處值日無引見○延煦等抖晾實録覆命○周德潤等考試漢廕生覆命○錫珍等由天津回京請安○六額駙假滿請安○岳林續假十日○富勒渾泰因伊子得侍衛謝恩○順天府奏京師得雨一寸有餘○召見車機錫珍鄧承修○○頭品頂戴陜西巡撫調補河南巡撫奴才邊寳泉跪奏爲遵議查明厘定陜省用欵章程分别核辦恭摺仰祈聖鑒事竊照前准戶部咨議奏陜省度支告匱厘定清查章程飭由奴才督同藩司認眞經畫奏明辦理等因奉旨依議欽此欽遵咨行前來查陜庫匱乏情形奴者前曾署理藩司七閱月實親見之當時庫儲如洗歴任藩可謹自扃鐍出納維謹尙慮不敷浮濫支銷不惟向所未有抑亦勢所不能今部臣歴指弊端不啻灼照而數計心竊疑之當卽督同藩司按照部咨逐一鈎核條理必求日密原委務使之清數目以來粗有端緒乃知部臣之指摘固屬有因而陜庫之竭蹶初非自取也陜省收支舊額出入本不甚相懸自同治以後丘燹連年全省糜爛軍務甫定繼以年災前後十餘年間土地荒無正供缺額歲支之數較常年幾至倍蓰歴任各撫藩當艱難之際籌欵無　於是設厘卡開當錢鋪辦賑捐厘絀計窮繼以商借商借不足從而預提百計圖維力支危局應放之欵或减成酌發或停發挂欠歲歲積累爱成巨虧連年彌補迄未清結譬之居家未有宿債纍纍而能量入爲出用度裕如者此則時勢使然非若安常處順浮開妄費自致困窘者此也髮𤞑亂定司庫負欠山積頭緖糾紛督臣譚鍾麟前任陜藩時極力厘剔則嚴定限制若在停給前者緩支如治亂絲理敗絮條分縷晰塵牘一清歴任守其成規撙節制用所省殆難悉數今不察其不足之由而歸咎於後時之漫無整頓似未盡然雖然疆吏之所辦者實事也部臣之所憑者册檔也陜省兵荒之餘庫無存欵一切盤查估餉應造咨部册籍歴經援案請緩迄未復舊章循例公文不無缺略此　簿書　會之疎略而無解於部臣之駁詰者然謂之因陋就簡則有之謂之營私舞弊則未也奴才在陜一年行將交卸經手事件惟當通籌熟計悉心清理旣不必瞻徇前任爲扶同廻護之謀又何敢諉卸後來作敷衍目前之計謹就部議各條詳加酌核有實於庫欵有裨而急宜遵行者亦有格於時勢仍須從緩者分别輕重妥籌辦理以清欵目而裕度支除咨部外謹將辦理情形繕具清單恭呈御覽伏乞皇太后皇上聖鑒訓示謹奏軍機大臣奉旨戶部知道單併發欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲匯解各欵京餉委員起程日期恭摺仰祈聖鑒事竊照光緒十一年分部撥内務府茶稅京餉銀五萬兩戶部茶稅京餉銀二十萬兩固本京餉每月五千兩洋藥厘金五萬兩當飭司籌解並因部議停止匯兌曾經奏明閩省並無現銀擬令號商先行墊解俟有上庫日期提款給領在案兹先報解内務府茶稅銀一萬兩戶部茶稅除墊還洋欵十七萬六千兩應由各省關徑解部庫外亦先解銀一萬兩又固本京餉洋藥厘金各銀一萬兩統委候補監大使許衍棟督同號商如數籌墊進京投納該委員許衍棟定於三月二十四日起程仍俟報到上庫日期再行由閩提欵發給據潘司沈保靖並稅厘善後兩局司道具詳前來除分咨外臣等謹合詞恭摺具奏伏乞皇太后皇上聖鑒謹奏軍機大臣奉旨戶中知道欽此○○德馨片再准記名提督九江鎭總兵朱淮森咨稱竊總兵於光緒八年三月内經大學士前兩江督臣左宗棠奏准調補江西九江鎭總兵員缺於是年四月内到任扣至十一年四月屇當三年任滿例應請旨入都陛見咨請據情代奏前來臣查九江鎭總兵朱淮森三年任滿應循例進京惟九江爲江西皖鄂三省鎖鑰華洋雜處平時彈壓撫綏已屬匪易現當壽辦江防也方情形更形吃重朱淮森身經百戰謀勇兼優一切戰守機宜佈置極爲嚴密正資臂助且近值廣饒九南道洪緒患病開缺尤未便鎭道同時更易生手致滋貽誤合無仰懇天恩俯准暫緩陛見俟防務大定冉行奏請北上以重地方理合曾同兩江督臣曾國荃兩片具奏伏乞聖鑒訓示謹奏軍機大臣奉旨着照所請欽此○○李鴻章片再永定河道游智開欽奉上諭補授四川按察使應卽委員接署以便交卸查日試用道檀崖樸實耐勞辦事明練堪委署理永定河道篆務除飭遵外理合附片具陳伏乞聖鑒謹奏軍機大臣奉旨知道了欽此○○奴才色楞額奴才崇綱跪奏爲部駁西藏印房當差委筆帖式例奬籲叩天恩飭部仍遵前旨核准註册以勵前勞而策後効恭摺仰祈聖鑒事竊奴者等前將西藏印房當差三年班滿始終勤奮之委筆轄式儘先卽補驍𩤇校舁泰前鋒隆安馬甲忠孝前鋒興輝等　例分别請奬光緒十年二月二十八日專摺具奏奉旨着照所請該部知道欽此等因奴才等欽遵恭録咨會成都將軍副都統查照在案兹准兵部咨稱查委筆帖式儘先卽補驍騎校前鋒昇泰等辦理摺奏一切事宜係屬文職任内應辦之事當經片查吏部文職有無似此請奬成案並是否核准聲覆過部以憑辦理去後兹據覆稱前經駐藏大臣松溎奏印房行走六品軍功繙譯生員三照三年班滿請以典史選用等因奉旨吏部議　查駐藏當差三年班滿例無保奬惟該員係剿撫野番出力核其勞績准其予保等因片覆前來查昇泰等辦理摺奏一切事宜三年班滿旣據吏部咨稱文職例無保奬自應畫一辦理所有委律帖式儘先驍騎校昇泰請俟補驍騎校後以防禦儘先卽補先换頂戴委筆帖式前鋒隆安馬甲忠孝前鋒興輝請以驍騎校儘先卽補先换頂戴之處均毋庸議等因光緖十年十月初五日附片具奏本日奉旨依議欽此等因咨行前來奴才等伏杳西藏印房當差之委筆帖式向由成都滿兵内地選能繕清字楷書者四名來藏供差辦理摺奏一切事宜三年班滿如果當差勤奮辦公無誤例由駐藏大臣等出具考語保奏以成都滿營驍騎校補用以示鼓勵歴經循照向章辦理在案溯查前委筆帖式存英齊克坦光輝阿克逹春於同治十三年班滿經前駐藏大臣承繼恩麟保奏以驍騎校補用又前委筆帖式松春訥得春等於光緒四年班滿經前駐藏大臣松溎桂豐保奏以驍騎校補用又前委筆帖式文元景这長續富隆阿於光緒六年班滿亦經奴才色楞額前帮辦大臣維慶保素以驍騎校　用均蒙恩旨允准經兵部欽遵核准註册在案今委筆帖式昇泰等在藏三年供差辦理摺奏一切事宜均無貽誤洵屬著右微勞是以奴才等循例保奏核與歴前次奬案事同一律乃此次經部臣議駁該委筆帖式等未免向隅實不足以勵前勞而策後効謹聲明近处上三屆成案仰懇天恩飭下兵部仍遵前旨將委筆帖式儘先卽補驍騎校并泰俟補驍騎校後以防禦儘先卽補先換頂戴委律帖式前鋒隆安馬甲忠孝前鋒興輝以驍騎校儘先卽補先換頂戴之處查照歴次成案核准註册以示鼓勵出自逾格鴻施所有部駁西藏印房當差筆帖式例奬　叩天恩飭部仍遵前旨核准註册以勵前勞而策後効緣由理合聲明成案恭摺具奏伏乞皇太后皇上聖鑒謹奏軍機大臣奉旨兵部議奏欽此○○岑毓英片再查軍營打仗受傷人員例准請免騎射兹據署雲南普洱鎭總兵馬忠禀稱鎭標右營遊擊熊遇周因歴年在滇帶勇隨同剿賊克復府縣城池與賊打仗致手足等處迭受重傷雖經醫治就痊而筋骨受損弓馬不甚靈便請奏免騎射等情前來臣當卽委員查騐屬實並無規避情弊合無仰懇天恩飭部註册准免熊遇周騎射出自逾格鴻施除該員遵照新章操習鎗炮並取造履歴清册另行送部查核外理合附片具陳伏乞聖鑒訓示謹奏軍機大臣奉旨着照所請兵部知道欽此○○奴才清安跪奏爲病體稍愈謝恩銷假恭摺仰祈聖鑒事竊奴才前於上年冬間因舊疾增劇無藥調理一時難望就痊懇請開去叅賛大臣之缺回旗醫治等因具奏奉旨着賞假兩月母庸開缺欽此奴才跪聆之下彌覺感激無地自顧何人屢荷鴻慈捫心殊抱不安隨卽加意調治冀得早痊以効犬馬微忱自入春以來病體較前漸覺稍愈現當假期已滿所有日行事件照常辦理以期克盡厥職萬不敢稍躭安逸有曠職守俟沙克都林札布到任接篆卽赶緊回京泥首宫門接當侍郎差使所有奴才病體稍愈謝恩銷假緣由謹恭摺具陳伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
[光緒十一年五月初三日京報全録]  
　　宫門抄○直督李奏七代五世同堂請旨旌賞摺○又奏查明嚴叅廳員治罪摺○禮親王世等奏爲章京服闋請仍令行走片○豫撫鹿奏請分别議叙存記摺○直督李奏請飭查抄各該員家産備抵征○西撫潘奏請升補知縣摺子○五月初三日工部鴻臚寺鑲黄旗值日無引見○銘公假滿請安○盛京戶部侍郎啓秀假滿請安並請訓○召見軍機啓秀○○欽差大臣大學士直𨽻總督一等伯臣李鴻竟跪奏爲統兵大員之母親見七代五世同堂循例請旨旌賞恭摺仰祈聖鑒事竊據津海關道周馥大名鎭總兵徐道奎等禀稱安徽合肥縣一品命婦周栗氏係已故一品封職周方嚴之妻總統沽塘前敵兼統盛字新軍遇缺題奏提督前廿肅凉州鎭總兵周盛波總統盛字馬步等軍湖南提督周盛傳之親母逮事祖姑生子六人孫十九人曾孫二十一人今又得元孫一人皆係本支嫡派該命婦現年九十六歲精神强固親見七代五世同堂由該鎭道等備具宗圖清册加具印結禀請轉奏前來臣查定例壽民壽婦親見七代五世同堂分别年歲給予坊匾旌表如係三品以上文武大員父母妻室於平民常例之外請旨加賞銀縀由部另擬坊匾字樣進呈恭候欽定以示優寵等因今一品命婦周栗氏前於同治十三年光緒十年葢逢皇太后萬壽疊蒙恩賞匾額文綺等項兹年逾九旬親見七代五世同堂洵屬熙朝人瑞其子周盛波周盛傳等係統兵掘鎭大員爲國宣勞俱在天津辦理海防姐應就近奏懇天恩俯准旌表加賞以廣皇仁而示優異除宗圖册結咨部外理合恭摺具陳伏乞皇太后皇上聖鑒施行謹奏奉旨已録○○大學士直𨽻總督一等伯臣李鴻章跪奏爲永定河廳員冒銷工欵查明嚴叅治罪仰祈聖鑒事竊永定河南上汛上年大汛搶險用銀一千九百餘兩前據該河道升授四川臬司游智開查有浮冒將該汛員試用縣丞李重華禀請奏革在案嗣經臣與游智開訪係該管南岸同知陳遐心勾通作弊人言嘖嘖當將陳遐心撤任札飭該河道認眞嚴查陳遐心旋以因公剔弊致招同寅朋攻並被李重華反噬等情禀訴一併發交該河道據實查辦兹據游智開稟稱該河每屆大汛預發各汛搶險銀數十兩至百兩各廳備防銀四五百兩不等均由廳員具領轉發如不敷用再由該道續發上年南上汎搶險先據陳遐心禀已轉發該汛搶險銀八十兩備防銀四百兩嗣因陳遐心迭次面稱工需緊急又由道庫籌給銀一千四百餘兩兹傳訊百總方永泰等據稱上年該汛搶險約用銀一千餘兩又據李重華禀稱該革員報銷原底只用銀一千三百八十餘兩經本廳陳遐心代造報銷增至一千九百餘兩實領銀一千三百八十兩其餘五百餘兩陳遐心曾要去空白印領三紙未經發銀迨該革員被叅後陳遐心許爲捐復功名並開給銀票六張合銀五百二兩八錢該革員已照數呈出又據銀鋪人周立濵供稱今年二月陳遐心到舖囑開銀票六張說明三月底照票付銀又據南岸廳書吏虞敏中供稱上年南上汛搶險用欵報銷帳册係由陳遐心發交内有塗攺之處今該書赶緊照繕一分送道再替南上汛繕一分送去用印俻案等情陳遐心旣代造冒銷其爲勾通作弊罔利營私毫無疑義現飭將銀票五百兩零充公作爲追出陳遐心冒銷之欵陳遐心禀訐各節查無其事禀請叅辦前來臣查公欵絲毫爲重迭經嚴飭各屬核　撙節不准稍涉浮濫乃該員陳　心竟因屬汛搶險將李重華報銷用欵銀一千九百餘兩計冒銷銀五百餘兩並未轉發實屬監守自盜胆大妄爲其事後開給李重華銀票五百餘兩顯係冒銷已入之銀因李重華被叅恐其不服始行吐出且有該廳書吏供指日辦報銷情形歴歴如繪迨聞查辦猶敢以因公剔弊致招同寅朋供李重華反噬揑詞禀瀆並謂工欵由道發汎該廳據該汎文空轉並無責任尤屬妄思諉卸查定例監守自盜錢粮已入數至三百三十兩者杖一百流二千里六百六十兩者杖一百流二千五百里限一年洎完免罪該員雖事後將銀吐出經該道提出充公但以廳員造意作獘冒銷公欵猶復飾詞狡賴居心殊爲險詐未便免罪致滋輕縱亟應從嚴叅辦擬請旨將花翎三品銜陞知府後以道員用永定河南岸同知陳遐心卽行革職發往軍台効力贖罪以儆官邪而肅注紀汛員李重華隨同作獘前已叅革應毋庸議所有廳員冒銷公欵查明嚴叅治罪緣由理合恭摺具陳伏乞皇太后皇上聖鑒訓示所潰同知員缺容臣　章揀補合併聲明謹奏奉旨已録○○禮親王世鐸等片查原在軍機章京行走之吏部候補員外　金保泰現在服闋臣等公同商酌仍令該員在軍機處額外行走謹奏奉旨知道了欽此○○頭品頂戴調任陜西巡撫河南巡撫臣鹿傳霖跪奏爲文武各官捐廉助賑查明銀數懇恩飭部分别議叙存記恭摺仰祈聖鑒事竊照豫省辦理直東賑捐白開局起至本年二月底止官紳商民捐助銀兩收支請奬各數歴經具奏在案該局司道將賑捐事務一律清厘除呈請奬叙各員納並爲數零星不敷奬叙各戶不計外查有提鎭道府州縣各官捐資較多未經請奬尚有三十餘員節經臣分别咨札切催均據覆稱不敢仰邀奬叙其爲樂施好義出　悃誠亦可槪見惟以捐資助賑全活生靈同爲恤鄰紓難未便聽其隠没不彰據該可道等杳明銀數分别開閏呈請核辦前來臣覆加碎核擬請將捐銀三百兩以上各員仰懇天恩交部議叙其捐銀二百兩以下各員交部存記備案庶各該員好善之怳得與已奬者同逹宸聽以仰副朝廷離照無遺至意謹繕清單恭摺具陳伏乞皇太后皇上聖鑒謹奏軍機大臣奉旨戶部核議具奏單併發欽此○○李鴻章片再據藩司崧駿詳稱已故知縣蘇玉前在高邑縣任内未完内結雜欵銀四百五十六兩四錢三分六厘倉谷十八石三斗三升三合三勺三　又已故知縣祥譜前在安平縣任内未完内結雜欵銀六十六兩六錢二分六厘又已革知縣邵鉞前署滿城縣任内去完内結雜欵銀三百一十兩四錢四分七厘八毫又已革同知任慶三前署完縣任内去完内結正雜各欵銀二百二十三兩二錢又已故叅革知縣郭功叙前署慶雲縣任内未完内結正雜各欵銀四百十九兩二錢二分四厘前因延不完解當經奏番將蘇玉祥譜革職同邵鉞任慶三郭功叙虧欵勒限兩个月催追在案今已逾限僅據邵鉞完繳銀二百三十九兩一錢二分一厘尙短銀七十二兩三錢二分六厘八毫蘇玉祥譜任慶三郭功叙四員分厘未繳又郭功叙尙有未完南宫縣内結雜欵銀九兩六錢八分四厘肥鄉縣内結雜欵銀一百五十九兩九錢三分九厘五毫應一律查抄備抵聲明　玉係正紅　滿洲文奎佐領下人祥譜係鑲黄旗滿洲崇勲佐領下人邵鉞係山東長清縣人任慶三係山西壽陽縣人郭功叙係江西萬載縣人由司具詳前　除飭查歴過任所寓所有無資財寄頓分别查封提訊嚴追外應請旨飭下各該員旗籍迅速查抄家産備抵以期款　有着理合附片具陳伏乞聖鑒訓示施行謹奏奉旨日録○○頭品頂戴廣西巡撫臣潘鼎新跪奏爲烟瘴要缺知州需員籲懇聖鑒俯准揀員升補以資治理事竊照奉議州知州袁思翰於光緒十年十月初十日在任病故應歸十月三十日截缺所遺員缺係姻瘴專衝要缺三年俸滿在任候升應卽中外揀員調補查該州地處邊微前因田州攺流分撥其地改歸管轄一切整頓撫綏均關緊要必須精明幹練能耐烟瘴之員方足以資治理臣與藩臬兩司於内地知州内逐加遴選或現居要缺或人她走宜一時實無可調之員伏查定例知縣以上如遇例應題調缺出及烟瘴地方俱准升調兼行又定例廣西烟瘴各缺惟擇才優與能耐烟瘴之員卽准升調又知縣以上官員必歴俸三年以上方准揀選升調等因查有貴縣知縣焦肇駿年四十三歲山東章邱縣人由咸豐辛西科優貢也式同治甲子科舉人應同治七年戊辰科會試中式進士欽點翰林院庶吉士十年散館引見以知縣用簽選貴縣知縣領憑起程同治十一年八月初一日到任十二年六月初二日卸事調署陸川桂平賓州等州縣篆務光緒三年十月在廣西愼捐局報捐同知升銜光緒十年十月初一仍回貴縣知縣本任光緒九年大計荐舉卓異該員才具穏練辦事精詳能耐烟瘴以之升補奉議州知州實屬人地相官該員貴縣任内歴俸已滿烟瘴要缺例得升補兹據藩司張夢元臬司李秉衡會詳前來相應仰懇天恩俯准以貴縣知縣焦肇駿升補奉議州知州俾烟瘴要區可收得人之效如蒙俞允俟廣西防務事竣照例給咨送部引見恭候欽定所潰貴縣知縣員缺係内地腹俸選缺廣西現有應補人員應請扣留在外俟接准部覆再行遴員請補再該員任内奉行罰俸案件已欽奉恩詔開復例得寛免除造册咨部外合併陳明謹會同兩廣總督臣張之洞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此 
 
