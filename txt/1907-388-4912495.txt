# 1907 - 388 - 4912495

 

Page 1

 
 
   
 
 

Page 2

 
 
上諭 
[十月初三日奉]  
　　上諭此次京察一等覆帶引見各員所有圈出之智格魏景熊汪鳳梁惲嘉長明陳瀏瑞淸全預劉嶽雲陶福同敦崇德崶戈炳琦福蔭文麟善英陳恒慶均著記名以道府用欽此 
　　上諭近年來各省督撫考察屬吏其循良較着者每以籠統考語率請嘉奬旣無聲叙實蹟難保無徇情見好情事且治行未彰亦不足以示觀感嗣後各省遇有應行請旨嘉奬人員著該督撫查其成績摘要奏陳並將各該員詳細事實開單隨摺咨送軍機處考核立案以昭愼重而資鼓勵欽此 
　　上諭四川總督陳夔龍雲南提督夏辛酉均著加恩在紫禁城騎馬欽此 
宮門抄 
[十月初三日召見軍機陳夔龍伍廷芳]  
來稿 
[擬上外務部書（續）江蘇楊廷棟]  
　　又云英使謂如照此定議。其草合所載與滬寗章程一律之語。可不再爭執。倘有成議。草合同仍爲完全鐵案。此尤無理之至。借欵後草合同不廢之意。已在言外。祇不爭執與滬寗一律而已。或甚于滬寗。或不及滬寗。正未可知。豈我國鐵路。皆必以滬寗爲標準。而與爲痗除乎。母惑全國民人之泣血搥胸。甘以殉身路也。鈞部亦仁人君。子何絶無憫惻。之心。而不爲全國人民地也。倘不成議。草合同仍爲完全鐵案。竟是乳兒之談。村姑嫂之口角。豈有借欵卽爲不完鐵案不借欸卽爲完全鐵案。出爾反爾。究竟完全不完全。主張者英人。而定之者我國人天下有是理乎。文明使臣。不應有此蓋實爲虚驕之氣。明知草合同應廢。姑藉爲後盾以肆恫嚇。其我國之無人而鈞部愼重邦交。不期而陷其術中。此應爲鈞部諒。又應爲全國痛者也。據云約仍需英金一百五十萬磅。鈞部亦知蘇浙路綫若干里。每里需欵若干原招之股若干。今因出死力以爭路權典物產。縮衣食。而入股者又若干影響所及。激動通國民人入股者又有若干。是否尙少此數。即少此數。是否除借英欵外。别無他法。鈞部保持路政。是否除攫而擲諸英人之手外。亦别無他法。飲酖止渴。愚者不爲。不渴而飲酖。則病狂者外無人也。今鈞部持之急。猶强灌不喝者以酖。律以故殺之條。其何以辭。試設喻以証之。如農人耘田。種不足收穫不豐甲鄰貸以已有之種而取息也。可也。因其下種不足。而必盡去其已下之種。而易以已種。已得獨享其利。不可也。况甲鄰復以乙鄰之種。强人丙田。而盡去丙田已下之種。使乙得獨享其利。尤不可也。今事何以異此。如謂仍許江浙紳商分購股票。辦路人員仍派差務。與設喻不同。殊不知蘇浙路事。與他路稍異。汗血而經營者。本爲爭國權。非營利也。如僅爲營利則能保其血本。酬以相當利息可也。爭國權。則能保國權。入股可。不入股亦可。國權不保。則入股不可。不入股亦不可。故此次爭持非僅持股東資格而爭本利。皆以國民資格而求無喪失我國權也。且旣入英人掌握。一任其意。以叱貴江浙紳商。雖欲入股。其道無由。試問我國之人。爲滬寗股東者。能遍及我齊民乎。至辦事人員仍派差務。則是釣餌下流人之下策。甚爲朝廷惜此語矣。但鈞部堅持此意。全國函電痛哭哀懇而不之顧者必。有一因。民人敢臚舉近日輿論所已發者揣測之。揣測之道。一爲原諒部臣之言。一爲責備部臣之意。或謂英人本不堅執。欲藉此結好英人。與結中英協約。此屬國家大計。而爲部臣之蓋籌。但協約由于均勢。甲有賴于乙。乙亦有賴于甲。各賴其賴而後協約成非賂所能爲力。如送路可以結協約。則不如割地之彰明較著。割雲南於法而結中法協約。割福建於日而結中日協約。可乎。此雖非民人所應言。然送路實無于割地也。或謂藉外欸振興路務者。此亦謀國者所有事。但利用外欵。今非其時。我國路權礦權節節失敗。莫不誤于利用外欵之一念。况蘇浙公司不必借外欸而路務固已興欸。或謂藉圖 
 
 
 

Page 3

 
 
回扣。此爲無識妄議。民人不忍執此以疑鈞。部或謂乘機奪歸官辦。夫鐵路本有國有民有之分。我國今日。尙非國有鐵路時代。徒糜艱難困苦之欵。而坐以僨事而已。各省局所。其成例也。或徒形紛擾。而名實仍不相副。輪電其前車也。且他日歸國有。與其贖于外人。何如取之國人之易也。若是則借欵内容。無一而可試。就磋商之外形論之。兹之借欵。究竟英人迫令我借。抑部臣迫令公司借英人欵乎。如英人迫令我借。鈞部祇以欵已足母庸借六字絶之。如彼牽草合同。則以應廢二字絶之。英使爭不休。則鈞部可告以此係國際私法問題。飭英商直接與蘇浙公司交涉。而由蘇浙公司偕赴英京法院控訴。如此則邦交可顧。而鈞部之心。可大白于天下。全國人民。雖死絶亦所甘心。（中畧）伏願大張民聽。收拾東南將去之人心。國家幸甚。路權之保。僅其一部分也。死罪千萬。千萬死罪。不勝屏營重足待命之至。 
[說林]  
　　蘇杭甬鐵路。齗齗然致辨於草約之解除與未解除。英人之承認與不承認。眞胡閙也。 
　　英人自認以草約作廢。故不　催訂正約。而以借欵爲請欲以挽回已失之路權。然則今日不必辨其草約之廢與不廢。當辨其外債之借與不借。惟缺欵而後借欵。今蘇杭甬路。股未足。所以來借債之說。然則不必間借欸之拒與不拒。當先計路股之集與不集。 
　　鐵路已歸商辦。則商人爲鐵路主體。政府無從干涉。然則不必問政府之許與不許。當先問商人之認與不認。 
若欵已集。路已成。而外部强欲逼借。則是外部以無意識之舉動加諸我江浙人民。則我江浙人民亦。惟有以無。意識之舉動加諸政府而已。 
專電 
[電一（杭州）]  
　　浙省留日學生電致信撫此次借欵如不堅拒決計停完全浙錢糧以抵此數 
[電二（杭州）]  
　　淳安亂急下令宵遁署院得報電飭嚴州府親率大隊馳往剿撫 
[電三（蕪湖）]  
　　安徽鐵路今日（初三日）開會公舉程文炳爲總理並提議三事（一）鹽觔加價（二）南典加息（三）北茶抽股 
[電四（北京）]  
　　郵傳部派工程師詹天佑赴開封查勘黄河鐵橋今日起程 
　　前報載汴撫林紹年奏鐵橋妨礙河工此次派員查勘原因或在乎是 
[路欵要聞]  
　　朱學士奏請拒欵之内容翰林院侍請學士朱福詵爲拒欵一事頗形憤激日前單銜上一封奏略稱蘇枕兩省鐵路應仍歸自辦現在蘇路業已安置軌道杭路已經開車集股將及三千萬元商情踴躍未有若此者也當念四年英商所請原爲包攬工程起見嗣因久不開工已經作廢廿九年間忽含糊其詞欲照滬寗合同辦理已屬不合應飭下外務部望持到底不用借欵仍歸自辦云云奉旨外務部知道 
　　杭州將軍瑞致外務部電議借外欵全浙駭震連日十一府紳商學界開會議拒人情僨激　力難遏大有横決暴動之勢奉命鎭浙　見蔓延不敢終默乞大部兼顧輿情設法轉圖以維大局（又致郵）傳部農工商部兩電略同 
[閩省士民上外部電]  
　　外務部鈞鑒閩浙鐵路同爲商辦江浙變局閩亦動搖懇收回借欵成命以安人心 
[温州旅杭學界上外務部電]  
　　外部袁尙書鈞鑒蘇杭未訂正約斷非國際交涉汪鄒失誤於前公須補救於後迅請奏收成命以挽利權温州旅杭學界公叩 
[又致御史徐定超電]  
　　都察院徐班侯御史鑒外部汪貪圖回扣斷送浙路請公奏參以保桑梓而挽利權温州旅杭學界公叩 
[嘉興商會上農工商部電]  
　　農工商部堂憲鈞鑒浙路遵 
 
 

Page 4

 
 
旨商辦股東皆商人外部勒借洋債實業被奪嘉府爲兩綫所經商情尤爲震恐哭求大瓿奏請勿訂合同守定商辦原旨以定人心嘉興府商會總理高寶鍂率全體會董商民叩 
[硤石商會致杭州拒欵會電]  
　　拒欵會諸公鑒九月廿八日星期常會集議拒欵一事表同情者百有餘人均願各盡棉力帮集路股並擬擇日再開大會合力抵拒硤石商會 
[硤石紳商學界上農工商部電]  
　　農工商部鑒浙路失浙民亡硤石爲幹路所經關係尤迫合鎭商民誓死力拒叩請轉達外部保我浙民海寗硤石紳商學界公叩 
[補錄湖州紳商致浙公司電]  
　　湯工程師自廿一日回湖後絶粒不食連日哀哭延至本日晨身故特此報告湖州紳商公叩 
[法政講習所簽認路股]  
　　江蘇敎育總會附設法政請習所致蘇浙人士勸入路股書已誌前報兹悉該所同人於日前集議簽認蘇浙路股計得三千餘元已報告兩公司現在擬再勸認以期推廣云 
[江蘇鐵路協會傳單]  
　　謹啟者敝省路事急迫拒欵目的能達與否視我國民之能力用乘普天公憤之時急集一人民機關近以抵制外欸遠以協助公司定名爲江蘇鐵路協會業已成立擬本月初四日午後二時在張園安塏第開會惟任重道遠布置未備敢請貴會貴公司貴學堂臨敎匡其不逮曷勝禱切之至江蘇鐵路協會啟 
[蘇州女界拒欸會傳單]  
　　嗟乎諸君諸君今日者政府之假面已揭示賣路之底藴已宣布苟非喪心病狂凉血動物斷無有謂洋欵之可借者此固無待于鄙人之贅述者欸汪大爕受英人厚賄爲之購江浙路權今英人强迫辦妥乃許其赴任勢必多方設法肆其鬼蜮之手段而吾輩對於此事决願犧牲兩省人之土地財產身家性命與路權相存亡而萬不敢作退步之想汪鄒雖有無窮之力量不可思議之奸計其如二千餘萬必死之人民何然今謀抵拒之方法亦不外不認借欵與夫添集路股二者而已顧其理由早經報章之論述諸君之演說發揮詳盡斷無欵義惟願大衆一心拒之於外立集巨欸眉諸其後力之所至必無不濟不獨路權之可存卽憲政之成立恐亦當拜汪鄒之所賜宜若何而自鼓勇氣毅力以赴之哉幸哉同志其各勉之 
緊要新聞 
[梁廉訪叅劾軍機後之狀况北京]  
　　鄂臬梁鼎芬自再參慶袁徐楊張梁後（梁摺大略已載前報）慶邸即於二十二日起請假至二十四日召見軍機時慈宮問及奕劻病狀醇邸面奏昨日見過但覺頭疼腰疼明後日擬卽銷假云云并諭世中堂等今日可去慰問故是日散值後世鹿張袁四軍機同至慶王府却未接見或謂慶之請假因梁叅劾過甚之故當兩宮閱梁摺時慶等雖大受面斥亦頗不以梁爲然故原摺硃批有云謝恩摺夾片奏已屬不合况復全不仰體朝廷之用人艱難但知撫拾陳言沽名釣譽實屬荒繆著傳旨嚴加申斥然梁摺中並云在官一日如有所聞必當陳奏非爲榮辱得失之計卽置臣　　仍當條陳以聞云云果爾則梁見此硃批嗣後想當仍有所奏也（　） 
[朱中書條陳立憲之内容北京]  
　　二十一日中中書朱新芬條陳立憲由内閣代奏摺中約分三大綱（一）組織内閣將所有一切内政均歸内閣管理（一）海陸各軍改歸軍機處裁撤陸軍部仿照日本元帥都督府辦法（一）速設下議院各省府州縣宜籌辦自治局公舉本地公正紳士爲鄕官本日交憲政編查館會同會議政務處議奏（　） 
[度量權衡局近事紀略北京]  
　　農工商部度量權衡局於廿四日奏准開辦當經通電各省將各處商家所用習慣舊制限三個月咨復到部在案現聞各省咨復者已有數處該局在事人員又將東西各國現行辦法悉心叅考譯錄一書俟各省咨復到齊卽定劃一規則咨送度支部核奪請旨頒行現在該局各員以故日形忙碌云（自） 
[贛撫爲南贛匪亂請軍機處代奏電]  
　　北京軍機處鈞鑒竊照南就一帶近日匪勢軍情已於九月十一日遵旨查明會同端方電奏在案十三日欽奉電傳諭旨南康匪徒滋事迄今仍未肅淸恐致蔓延愈廣不免殃及良民且各處匪徒必將聞風附和江西兵隊似不得力粤湘雖有兩營尙恐單薄著端酌量情形迅卽調撥精銳營隊派委明幹曉事大員率帶馳往相機妥籌辦理　期解散脅從專緝著匪以靖地方而安民心並著傳知瑞澂仍遵前旨迅赴新任勿再延緩欽此仰見朝廷埀重巖疆綏靖地方之至意惟瑞良審度目前情勢實有不得不據實陳明者此次民敎相仇匪徒煽惑猝肇禍端雖時有謠言查無大股之匪尙無滋蔓之勢當事初起卽經調派防營陸軍及商調粤湘兵隊星夜馳往一面電飭在贛防營嚴防要隘杜　匪之四竄絶外匪之勾結並諄諄告誡各文武以分淸民匪剿撫兼施爲主義祗因道路窵遠各路軍隊月初始陸續到齊由署臬司江毓昌協統李瑞規畫定 
 
 

Page 5

 
 
局卽督隊前進未敢稍有延緩該署司等先撥兩哨自南康進紥親率大隊暫駐鳳岡兵至之日百姓安堵紳民迎見願交匪犯肇事首要亦已查得主名現正按名嚴拿其餘塘江各鄕及上猶崇義等處均已先撥兵隊駐紥照此節節查辦匪徒無所倖逃良民不至殃及實已得淸匪安民之要領至兵力則陸軍已有兩營防軍原駐及新撥者十餘哨加以湘軍昨到南安四哨粤軍因到南安見無匪可剿回紥南雄亦仍遙爲援應聲威旣壯足資協力防剿若再添發遠處兵隊旣非數日可到而沿路居民不免惶惑况内而匪徒利用大兵剿洗之說煽動愚民激變搞拒外而報章傳播贛匪日熾之謠使外人反滋口實大局所關不能不慮勞師縻餉猶其小也蓋滋事旣非全係匪徒即辦理不能專主痛勦如爲鎭懾緝拿之用則贛兵尙力所能爲愚昧之見現在人心初定愚民逃者已目聚者已散辦理得手可期漸次廓淸所有飭派寗軍馳赴南康一事擬請諭飭暫緩前往其一切勦撫事冝自當嚴飭在事文武各員相機認眞辦理迅速平亂獲辦著匪以期仰慰宸廑是否有當伏乞聖裁謹請代奏（因） 
[淳安標兵誤斃平民激變確音杭州]  
　　淳安標兵誤傷平民激成暴動已誌本報專電兹得杭州訪函云據官場確實消息浙江新軍第二標二營管帶馬志勛奉檄率前後兩隊赴淳安彈壓亂民不料於上月二十四晚會同卞代縣搜拿革生方晉等開放洋鎗誤斃平民三人以致民心憤極激成暴動地方亂勢非常危急二十九日府縣告急電文但云方匪就獲被黨劫回並未題及誤傷百姓一節三十日標統三六橋太守得該弁密報立刻上院禀明信中丞當卽電飭嚴州府迅往鎭撫免致釀成巨禍（交） 
[軍機章京緩考原因北京]  
　　軍機處記名章京調充完竣咨令各衙門保送曾紀前報現陸軍部已保送六人内閣已於二十六日在本署先行考試以便保送大約十月初即可彚齊聞此次所以遲遲保送之故因當時袁張二軍機欲改爲奏調屢屢商諸慶邸慶邸未置可否嗣經醇邸力言應遵舊章萬不可奏調張袁則云京員不諳外情非若外省調來之員諸多諳練醇云本處但求書法端整迅速非欲章京主稿辦事如定欲更改舊章我將請旨辦理張袁無可如何仍照舊例辦理因此各存意見遲遲未定辦法直至九月下旬始通咨各署保送云（忠） 
[蔡學士回抵原籍江西]  
　　前内閣蔡學士奉旨解回原籍後卽由民政部派委内城總廳署八品警官瑞譔步軍統領署協尉連瑞順天候補府經歴謝祖賢將學士於前月二十六日押解到南昌當由學士差人赴撫院報到想不日卽可起行解回大庾原籍矣（因） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[内閣會議政務處奏覆周爰諏整頓學務摺]  
　　奏爲遵旨會議恭摺具陳仰祈聖鑒事六月三十日准軍機處鈔交翰林院侍讀周爰諏奏請整頓學務各摺片奉旨會議政務處學部議奏欽此欽遵在案臣等公同覆核侍讀所奏蓋有於新學流弊致有近日亂黨之禍因思整頓補救之方用心良苦惟於兩次奏定章程及學部歷年辦法有未盡悉者謹逐條論列爲我皇太后皇上陳之中國論學於人倫道德最所注意其餘專門各科學向時士大夫以爲曲藝小道不屑講求故實業反遜於外人處此競爭之時不能不遣留學東西洋者勢也顧留學西洋其費不貲所以留學東洋爲節省經費起見其官費生由各省遴選資遺尙多謹飭之士而自費者紛紛前往人數尤衆其中浮薄少年學無根柢不免騖於新奇惑於邪說致有悖逆之詞惟應飭令駐使監督隨時訪察勸導湔除惡習其宗旨純正有志劬學者亦頗不乏人未可一槪而論若昔籌資遣今遽撤回事勢必不能行辦理諸多窒礙諸生出洋留學原期用世故學部奏游學日本章程内載京内派遣學生皆應有中學堂畢業程度能直入高等專門學堂者始予給咨而臣等前奏續訂直省官制亦言各直隸州廳及州縣佐治員缺中學以上均可蓋取此項人材皆居高等就文理而論固無異於向來舉貢就吏治而論且較於尋常佐貳旣先驗有中學根柢始予資遣卽佐治員亦必考其中學則畢業回國若偶有中學組淺者剔出補習尙可未可一槪令其補習限以三年致涉苛待而失士心卽擬用鄕官亦必選擇而後任之若悉予屏斥阻其進身之路更驅之入亂黨而信邪說其害尤甚且東洋留學生未有不試國文覘其根柢者取錄尤倍詳愼非槪予取錄也學堂奏定章程不准閱謬報逆書久已通行嚴禁應由學部重申禁令責成各學堂管理之員隨時加意稽察不准學生私閱謬報其足以廣見聞藉知外國情事之報則課餘檢閱亦屬有益將來法熒奏定報律當不至塋惑視聽矣（未完） 
輿論一斑 
[上江蘇紳商學界意見書]  
　　自蘇杭甬路借欵事起浙人首先電拒我蘇人繼之兩省人士羣相駭告朝開一會暮簽一電各報論閱及諸君子意見書連日登載紛紛不一而從未提及津鎭一事實所不解津鎭者非由天津而至鎭江乎豈鎭江府非隸我兀蘇省者乎而諸君絶不一提倡其故何耶光緒二十四年分盛宣懷與英人所訂草議計有五路津鎭與蘇杭甬居其二蘇杭甬旣拒津鎭何不拒蘇杭甬草議廢津鎭斷無不廢趁此正約尙未簽字人心團結之際併力同拒誓死不認或可補救而近日輿論闃焉無聞咄咄怪事前年爲寗滬路事鄂督張中堂致周玉帥電有云（江蘇人性　精細　緩非人設法勸導曉以利害迫以公義則成事斷不能速）又云（蘇紳任事不甚勇往是在人鼓舞之提倡之而後已）原電載申報館印寗滬鐵路研究資料及當時各報均登載鳴呼我江蘇人不幸而中此數言矣豈蘇杭甬路事報有浙人鼓舞之提倡之而始有此一舉耶津鎭路事無人鼓舞之提倡之而不聞不問耶嗚呼寗滬路　鑄成一大錯將一而再再而三矣哀哉我江蘇路將亡矣哀哉我江蘇人心死矣鳴呼噫嘻吳縣謝鍔上 
[敬告江浙士商速認江浙鐵路路股以抵制外債書]  
　　上海龍門師範學校職員學生等溶納眶淚沸一腔血啓旣啞不成聲之口願奔呼狂叫於有財產權有義務心有遠大見者之左右曰我江浙三千萬人之經營辛苦數百里之延長路　將斷送於二三賣國之臣之手矣拒絶拒絶已成口頭之禪而能達其拒絶之目的實行其拒絶之方法惟希望於路股之滿其額路欵之足其用耳今者滬嘉路線坦坦平平告成者四十里惟舖石未竣　松江在望矣九月晦日本校職員率學生等旅行其地觸境愴懷淚盈頰下問誰非國民忍令異種人手執紅綠旗口吹警笛指揮如意與瀉寕鐵路同入其勢力範　 
 
 

Page 11

 
 
之内耶鄔生之所以噴血湯君之所以絶食亦惟此一點愛國熱心達於沸度耳午後歸校聨員學生開談詰會謂對於此案宜急盡個人之義務而成團體之結合力者首在學校一時激於義務憤而認股者數十人下至校役亦願出其銖積之傭貲以附路股雖然是烏足挽救其萬一蓋欲厚集公司之貲本千金一擲爲我江浙同胞闢一線之生　者非鄕國之内富家巨商執掌財產權者不足以爲力嗚呼路權可讓國權何嘗不可讓國權可讓則我個人之財產權又安能百年如一日而保其無恙者諸公諸公思之思之本校之不憚舌敝唇焦苦勸諸公認股者即力保諸公之財產權耳且也縮衣節食銖錙而積纍之一二股易爲也合十百千萬之一二股則公司之本已綽乎有餘他日两省路成諸公坐享其餘利爲世世子孫之恆產而江浙同胞之身家性命又賴諸公之力保全無失我輩士人方且馨牢禧祝之不逞諸公旣有百利而無一害又何囊之不可解而吝此區區數十元數百元哉嗚呼諸公毋謂彼賣國者顚倒政府之命令可挾萬鈞之重扼我江浙兩省之命脉也吳越義烈之士可殺而不可辱土地人民之寳可守而不可失請看今日數百里之路線竟是誰家之主產物 
[  上海龍門師範學校職員學生等公啓]  
[上商界集欸意見書]  
　　拒欸必先集欸諸君言之稔矣而集欵之法不外乎廣爲勸導使人人知借欵之非計買股即是拒欸尤賴衆力而易舉連日各學堂開會演說爭認路股具見熱心而商界闕如也然欸成路亡人人範圍處此商載時代蒙其害者富以商界爲尤甚日前在蘇路工程處　議此事擬請全工人員以一月薪水認　路股推而及之各業店友如肯多買者最妙各店東照數陪買一分我蘇省六十餘州縣以最少數而論每縣千店小店不計每店平均百元亦可集六七百萬元然登高一呼全賴商會總協理及諸議重先生邀集各業董函商各州縣商會倘昏許可亦未始非集腋之一法也敬請商界諸君採擇施行 
　　鄙見昨已述知蘇路公司荷諸所長竭力寳成首先登報提倡某等均窶人子爲他人作嫁月博薪水侍以瞻家值此危急之秋不得不節糜費縮衣食典質貨貸各認股數明知人微力綿無補於事亦冀私衷之稍安也兹將同志諸君續認股數列後俟全局事定即當繳納周稚堂臺百股薄蟾元壹百股謝孜仁陸十股黄春圃五十股吳文欽五十股吳叔頴四十股　蔣緯君三十股　徐吉安二十股 
[輓鄔烈士]  
　　國體忍膚傷片帋書成墨漬黯銷唐室土 
　　路權等髮繫一聲痛絶血痕紅濺浙江潮定海龐冠南 
分類新聞政界 
[蘇省考騐候補人員蘇州]  
　　蘇撫陳中丞近奉部咨稱各省候補人員流品冗濫應請認眞考騐等語因特札飭署藩朱方伯定期十一日起將大小候補人員挨班考驗以定去留（出） 
[法政講習所定期考試蘇州]  
　　蘇垣法政講習所開課迄今已届二學期現經監督方直刺元熙禀准撫學二憲定期初二日起至初九日止分期考試毛提學因派知縣應德完孔麇成直州判傅振海三員到堂監試（出） 
[奏請添給提學司俸銀蘇州]  
　　江督端午帥擬將江寗江蘇兩提學司援照浙省成案奏請添給俸銀已於日内會同蘇撫片奏矣（金） 
[裁撤各路副巡官蘇州]  
　　蘇省巡警局各路副巡官因四月間警學二界滋事本有議裁之說因各副巡官大半由北洋調來未便卽裁議定候各該副巡官有事故出缺不補是以目下七路分局只有四路有副巡官璨經總辦馮孟餘觀察禀明撫憲决計裁撤以節糜費業經分札飭遵（庚） 
[批准征糧册串仍照舊章松江]  
　　前松屬八廳縣同禀征糧册串爲難情形旋奉蘇藩批示查刷印局之設原係藉求盈餘補助財政意非不美然必視開示價目較市肆廉而且便衆始爭趨不勞招致誠信旣孚推行自廣則盈餘積由少至鉅可補司庫財力之竭若不視人情之向背輟借勢以强促累及小民成何政體夫豈設局之本旨哉前升司曾詳請裁撤奉院憲批另擬妥善辦法以收實效　司移局查照在案今核來禀窒碍滋多准如所請暫按舊章辦理仰松江府轉飭遵照（白） 
交涉 
[禀阻日人違約設肆湖州]  
　　湖州近有東洋人在魚巷口開設丸散店經某紳具禀府縣勒令閉歇現湖州府楊太守已據情轉禀浙撫照會該管領事飭令赶早遷讓矣（比） 
[日本抵搞郵件定章]  
　　初一日天津電云日本昨日仍將京津兩處之郵件由中國東方鐵路運至滿洲中國官員以其有違郵政定章在山海關將郵件扣留譯字林報 
[滿洲中日兵民交鬨]  
　　初二日東京電云有日兵六名在鴨綠江上流地方因買小雞與華人啟釁引動華人二三百人四聚圍繞兵奪路而逃當塲殺斃華人兩名傷四名未將來作知何辦法也譯字林報 
[札飭禁阻日人設堂傳敎福建]  
　　閩督松鶴帥札洋務局文云日僧傳敎爲約章所不載前聞日僧在各處招導華民入敎業經札局飭屬查禁兹據興化府梁守長樂縣劉令詳稱訪聞有日僧日日招貼告白勸諭華人入敎該告白已扯破無從抄呈聞之詫駭但此事關係國政條約向無日人設堂傳敎之議該日僧不諳約章妄爲實堪痛恨亟應札局迅再飭屬禁阻云云洋務局　札卽遵札飭屬嚴密查禁一面照請日領事迅傳該日僧嚴加管朿按約辦理以敦睦誼（水） 
軍界 
[硤石鎭請兵剿匪杭州]  
　　海寗硤石鎭紳商學界電禀浙撫畧云巢匪猖集寗鹽桐三界刦據疊出硤鎭危迫尤甚公叩迅札杭嘉兩府撥營兜勦並請飭武林軍仍舊常駐防護以弭巨禍云云（比） 
[武備學生畢業回贛江西]  
　　贛撫瑞中丞以江西編練混協在在需人查有本省前次送京考取之武備畢業生十九人見習期滿緣派候補縣丞郝賢林前往接護回省以資委用業已抵贛姓名錄下（陸軍步兵科）梁作棟况世英鄭鳴㴻（馬兵科）季柏年江澄淸胡廷柱王衍慶王檢身（炮兵科）方先亮廖國珍劉凌　文沂陳惟蘄羅鏡源陳潤文（工工科）蔡杰傳人俊陳琨（輜重科）宋炳炎（異） 
[參將被訐杭州]  
　　金華府嵩太守以冬防吃緊署金華協參將鄭祖蔭人太和平密禀信署撫請咨行閩督察辦 
 
 

Page 12

 
 
[模範標統甄别軍官武昌]  
　　鄂軍第二十一混成協之模範標標統吳君元澤現以該營兵士莫不粗通文義而將弁等反有目不識丁殊不足以資督率爰特傳知所屬將弁於上月二十九日考試將弁文理如有不堪應試者亦准先行告退免被革黜（宣） 
[測繪學堂停辦安慶]  
　　安省測繪學堂頭班生五十名已於九月初畢業現皖撫派前列三十名以七人爲一班前往准北一帶詳細考察測繪形勢并令仍留學生二名聽候隨時派委其餘各學生均飭一律暫回原籍將原有測繪學堂暫行停辦以節經費云（孔） 
[請購基地建造營房安慶]  
　　安省常備軍第二標營房前經恩故撫在一標附近地方購買基址建造嗣經委員查勘地勢低窪不適於用故至今嘗未動工現聞楊觀察奎綬覓得懷寗保西龍灣地方基址一方甚合建造營基之用刻已其禀皖撫請示遵辦一俟批准後當給價購買以便興工建造云（孔） 
學務 
[中學堂請給畢業文憑蘇州]  
　　蘇州府中學堂自開辦迄今已屇五載兹經監督潘冠曹庶常禀請上憲奬給畢業文憑聞諸生中應由府中送師範高等游學及各處大學堂者頗不乏人云（必） 
[飭查學堂常年的欵湖南]  
　　湘省來陽縣開辦小學堂原以舊有之賓興費及稅契商捐三項爲常年的欸旋因各項收繳多半有名無實經該縣梁紳之珍等其禀提學司請飭縣已奉批縣詳查禀覆矣（敏） 
[旅鄂師範風潮仍未𣹦息長沙]  
　　旅鄂湘潭師範學堂衝突一事已迭誌前報現聞該學堂雖已照常開課而核算學欵帳目一事迄今尙未憑衆算明仍在提學司署控訴該學堂監督亦未舉定故此次風潮恐非一時所能𣹦息也（致）� 
[派委監修學堂工和長沙]  
　　湘省貢院現已停辦改爲優級師範學堂所有房屋均須修改已經勘驗繪圖已於九月二十六日興工建造特委余君子昭爲監修負（致） 
[創辦公司籌撥官項蘇州]  
　　唐春卿侍郎以譚道學斐等在京創設溥利呢革公司經陸軍部奏准開辦並允撥部欵官本銀九十萬兩惟該公司服本所欠尙鉅爰擬借重各省之力酌撥官本若干俾速成立現已由侍郎函政各省督撫並附說帖章程請各竭力籌助矣（爲） 
[高等實業學堂預備畢業長沙]  
　　湘省官立高等實業學堂第一班學生應於上學期畢業旋因吳子修學使恐學生程度未高諭令將延至下學期現又將届期滿聞不日卽須停課先由該學堂敎員分門試驗再行禀請吳學使派員蒞堂考試畢業云（敏） 
實業 
[塘棲添設電報局杭州]  
　　杭城電報局朱總辦以仁和縣屬之塘棲鎭本係商務繁盛之區且杭嘉鐵路有支線經過該鎭將來商市必更興旺爰擬添設分局一所以爲通達商情之助云（比） 
[禀請開辦煤礦嚴州]  
　　嚴州府屬之桐廬縣四面皆山煤礦甚多兹有職商程源銓擬在嚴塢庄地方開掘煤礦業已擬就詳細礦章具禀呈縣卽由該縣何令轉詳浙撫請速咨部給照開辦（比） 
[籌辦森林公司武昌]  
　　湖北隨州境内山脈甚多最宜樹藝現有該州留東學生姚某陳某糾合在省學界中人擬在該州勸學所内暫設森林公司辦事處並撰白話傳單勸紳富出資廣購樹秧遍山栽植以收十年樹木之效（丙） 
[丹陽創辦工藝鎭江]  
　　丹陽縣令翁有成會商紳董董繼昌　鍾麟趙瑞豫吳贊元等籌議設立雲陽通惠工藝有限公司官商合辦以期振興實業其章程悉照部章先行試辦擬招集年壯失業窮民人所營業紡織毛巾布疋及製造竹木器具俟有成效再行擴充局所設在北門外廣福禪寺暫定用官股銀二千兩商股銀三千兩以五兩爲一股周年八釐起息公舉總理一人司帳稽查監工各一人業已通禀各憲核示矣（七） 
雜記 
[江督批駁禀請開釋敎員南京]  
　　湖北旅寗公學學生師國鈞等以體操敎習王季良屢誤功課被留憲轅懇請江督開釋等情奉端午帥批云體操敎習王季梁自到堂以來屢誤鐘點曠廢功課實於模範二字之義有虧該敎員係湖北東湖縣公費留學生現已咨明湖廣總督部堂請飭學司將該敎習發往東湖縣原籍勒令力盡義務已屬從寛辦理並未將其拘留來禀環請開釋殊屬誤會又云運動會期已迫深望該生到堂授課一若諸生之技藝嫻否均以該敎習之敎授與否爲斷試問該敎習在本署沿曠廢功課則在外間學堂可想而知諸生欲爲該敎習緩頰設爲此辭豈知本部堂興學之心較諸生求益之心爲尤切此等敎習若任其泄查相安必致羣起效尤此次將其送回原籍令盡義務策以將來之效果不咎旣往之愆尤蓋亦不爲已甚也（商） 
[撫署設立官電局安慶]  
　　安省官電向出商局代辦現馮中丞以近來緊要官電日多非另設官局不足以昭鄭重因擬在撫署内設立官電局不由商司轉發聞不日購機開辦矣（成） 
[粤省在湘採米之成數湖南]  
　　湘省自八月初穀米弛禁卽有粤商來湘採米現在經湘人調查合計在長沙湘潭南洲安鄕華容等處所購之米約在十萬石之譜云（敏） 
[縣差糾衆搶斃鄕民湖北]  
　　施南府利川縣某民家藏有銅元八九百封前月陡被匪徒率衆搶劫一空當經該姓報縣請緝在案該縣差役人等因恐案久不破集快役數十人持鎗四出偵探因之誣陷鄕民以致激成衆怒互相械鬥該役竟敢開鎗轟擊傷斃多人差役等見事已釀大相率竄至四川屬之萬縣被萬縣該處團練疑是匪類全數拘　解送萬縣訊得其情將人犯移文利川利川縣吳令乃將差役分别定罪計站斃者四人監禁者十餘人（莫） 
[韋陳糾葛案歸商會調處漢口]  
　　漢口道勝銀行買辦陳延慶典韋應南因帳糾葛案迭紀本報現聞已經鄂督趙次帥飭商務局孫觀察調處邀集各商會董評議（功） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十九）]  
　　幾句話還未說完把一個白惠文說行大笑起來一面笑著一面搖手道。罷了罷了不用說了。怪不得人家要把你當個痴子。你連這樣荒誕不經的話兒。都說了出來。再說下去還不知要說出怎樣的笑話來呢。弗倫聽了。自已也覺得好笑。便道並不是咱愛說這些没有憑據的說話。那班支那人的脾氣實在都是這個樣兒。你不信只要到了支那。看著他們那班支那人的舉動。就曉得咱的說話。不是和你鬧頑意兒了。白惠文聽了。似信不信的。又笑了一回。白惠文便回到自已房内去了。有話卽長。無話便短。不一日。早到了支那上海。那上海地方。也在天下四大名埠之内。英國倫敦。法國巴黎美國紐約中國上海這是地球之上。有名的繁盛之區。白惠文到了埠頭自有他認得的人。前來迎接。便留了一個住處給弗倫。預備彼此相訪就匆匆的跟著來接的人。竟自上岸去了。只有弗倫一個人。坐在船上。等了又等。絶不見一個朋友來和他招呼。只急得弗倫暗暗的咒罵不止。原來弗倫在倫敦未曾動身之前。曾經有幾封信寄到上海。給他的朋友大。致說是要先到日本。後到支那要請他們在碼頭上和他招呼。弗倫的意思。以爲只要發了這一封信給他們。他們自然會到碼頭上來迎候的了却没有想到他那一封信上。不過不這麽的一句話兒。又没有一定動身的日子。在長崎動身的時候。又没有發信。這班朋友。那裡曉得他到埠的日期。他却一味糊裏糊塗的。好像是已經安排得十分妥當的了。只抑怨他們没有一毫朋友的交情曉得我是初到這裡又不懂他們的說話。也不派個人來給我招呼滿嘴裡嘰哩咕嚕的。抱怨個不住。又等了半天。越等越不見來。船上的客人。已經都走得乾乾凈凈。剛剛的只剩了他一個人。還在船上。只急得他在艙内兩頭亂走。搔頭摸耳的。口中不住的嘆氣。那僕歐見了他這般模樣。也覺得十分詫異。便走過來問他道。這位先生。這裡没有認得的人麽。弗倫這個時候。巴不得有個人來問他。連忙說道。咱朋友是有的。只不知怎樣的。都不見來。僕歐聽了。微笑道到了這個時候不來。大約是不來的了。如今船到埠頭。已經許久。不曉得先生今天可還上岸不上岸。弗倫連忙應道。怎麽不上岸。但是咱不曉得旅館在什麽地方。可好請你指點一指點麽。僕歐道這裏黄浦江灘邊。有一所著名的西國旅館叫做禮查先生還是就到那裏去住呢。還是要另找别處。 
國外新聞 
[英國鐵路罷工未成]  
　　初三日倫敦電云鐵路工人擬罷工挾制一節經商部大臣勞特與各公司董事等數四會商始免决裂其商定各節於昨晚經英皇允後始作定局又電云鐵路工人爭業已說定蓋各公司於工價時刻二者皆已改訂故也 
[日内閣擬定預算表]  
　　初三日東京電云日本内閣擬造明年之預算表兹已告竣 
[美國經濟活動]  
　　初二日紐約電云歐洲運美之金到後美國經濟已稍活動 
[日本亦受美國經濟之影響]  
　　初三日東京電云此間絲市大爲美國經濟恐慌所牽累 
[美兵部大臣之行縱]  
　　初三日紐約電云美兵部大臣塔歐洲之行作罷擬由舊金山埠回國 
[德新聞記者判罪]  
　　初二日倫敦電云妄控德首相蒲羅之新聞記者兹已判監禁十八個月之罪 
[德皇游英續誌]  
　　初二日倫敦電云倫敦栢林兩處聞德后不隨皇游英之信皆大爲驚奇又電云德后因英皇英后之催請已允隨皇同行矣 
[西班牙擬添商務代理]  
　　初一日栢林電云西班牙預算表中擬於明年設商務代理於日本横濱故現已預備一切矣以上譯字林報 
[英國銀行拆息又漲]  
　　初二日栢林電云銀行拆息已漲至七釐利克斯銀行拆息亦將漲高 
[德報輿論]  
　　初二日栢林電云新聞記者勃蘭特定罪後首相蒲羅在裁判所大受公衆歡賀各報亦謂經此事後可以使政界淸寗以上譯文匯報 
本埠新聞 
[公共公廨酌擬男女押所章程十二條]  
　　一押犯須分等第男押所係三層洋樓頂上一層押洋務交涉之犯第二層押欠欵較巨或案情稍重之犯末底一層押欠欵較少案情較輕之犯並案中待質人証女押所係四層洋樓第一層押定罪一年以上之犯第二層押定罪一年以下之犯第三層押示經定罪案情較重之犯末底一層押未經定罪案情較輕之犯以及案中待質人証設如第一層人犯押滿准借禁於第二層第二層人犯押滿准借禁於第三層惟 
 
 

Page 19

 
 
　　不得越次借禁第一層之犯不得借禁第三層第二層之犯不得借禁末底一層設如第一層人少而第二層人多則第二層之犯亦可借禁第一人其餘以此類推男押所亦然每房一間押犯四人編定字號何犯應押何層何號歸專管押所委員按照以上定章隨時躬親分派不准由家丁看役人等上下其手 
　　一押犯均應搜檢凡男女押犯進所槪須由管所挪員親自督同看役官媒檢搜身畔如有携帶契劵票據銀洋首飾等件須另行開單存儲案内俟開釋時按單發還倘携帶烟具烟膏以及違禁物件槪行呈請銷燬不准私行夾帶入所仍須嚴禁看役官媒不得因搜檢藉端需索 
　　一收封須定時刻現擬夏秋於下午八點鐘春冬於下七午點鐘飭令各犯一律歸號由管所委員親自點名收封落鎖每晚九點鐘卽將電燈一律關熄各號收封落鎖後非有要事不准擅開鑰匙須存管所委員之手不得假手看役家丁致滋弊混 
　　一押犯不得下樓各犯於日間開號後雖准其在號外散步惟以樓梯爲度不准互相上下即散步時亦不得成羣聚談違干究處 
　　一探望須定規條男女各犯雖准其家屬至親來所探望惟須詢明確係該犯家屬至親方准入内探視其餘閑雜人等一槪不准溷入凡家屬進内探視時刻不得過一點鐘其談話時須由看役官媒在旁監視以防通風報信約期圖逃等情倘有家屬送給衣食必須呈由管所委員查驗淸楚内無違碍物件方准轉給仍須嚴禁看役官媒人等於家屬來探視時不准需索分文倘經查出嚴辦不貸 
　　一飲食宜有定時在押男女各犯每日應給三餐早八點鐘給粥一餐午十二點鐘給飯一餐晚間春冬六點鐘夏秋八點鐘給飯一餐 
　　一戒烟現設醫員專司押犯戒烟之事凡男女押犯進所即須詢明有無烟癮如有癮者即由看役報明本廨醫員診騐後逐日按時給藥戒斷不准私吞烟炮土皮及自備嗎啡藥丸致碍衛生 
　　一押所須備病房每層須備空房一間作爲病房凡男女押犯有患病者責成看役官媒立卽報明卽由管所委員偕同醫員蒞驗明確卽將該犯遷入病房調治以防傳染如患病較重者須隨時禀明親自詣驗察核案情重犯卽送醫院輕犯或送醫院或保出調治酌量分别辦理 
　　一押所務宜潔凈責成看役官媒每日淸晨務將押所號内號外一律洒掃潔凈每禮拜用水拖洗地板揩抹門窻一次以資衛生母稍怠忽干咎如有押犯任意蹧蹋著即禀候究儆 
　　一押犯嚴禁凌虐凡看役官媒人等須將在押男女各犯善爲看待不得凌虐責成管所委員隨時查察如有凌虐情事禀請嚴懲 
　　一押所須嚴火禁押所地方理應如何愼重晚間旣有電燈澈照各犯不准私燃燈燭並不准吸食雪茄帋烟並水旱各烟以期防患未然如有違犯惟該看役官媒是問 
　　一押　務宜肅靜公廨目停刑訊各犯以旣經管押官法已窮每有任意喧嘩滋閙情事實屬不成事體現宜明定章程如各犯有敢任意喧嘩滋閙不遵約束者由管所委員隨時禀明酌量所印輕重分别枷押庶幾懲一儆百以爲愍不畏法者戒（企） 
[日人兜售軍火]  
　　東洋人水吉藏前晚在福州路靑蓮閣茶肆兜售手鎗彈子爲包探姜長明及四號西包探拘獲當即送至捕房轉送日領事署訊明究辦（戎） 
[諭飭催領挑膏執照]  
　　上海縣李大令昨日諭飭各圖地保畧云禁止烟館改設膏店一案節經照會紳董並飭保查明各房銷數造報起捐乃迄今日久尙未認定而查核各保送到認銷數目竟有每店每日僅祇認銷烟膏一兩二兩者以致比較燈捐虧短甚鉅不知開設膏店與售賣燈吃情形本屬有間若每日銷數僅此一二兩不特捐欵式微該店得利甚微亦斷難餬口此中情節顯然欺飾萬不足信所有此次開設膏店各户必認銷至三兩以上始准給照以示限制而杜弊混仰各遵照催令各膏店赶赴勸學拒烟會認定領照母任觀望云云（泳） 
[函請檢閱電學書]  
　　昨日滬道函致江蘇敎育總會畧稱前年奉文在上海洋務局設立中美換書處經理中美兩國互換文册書籍事宜其宗旨係爲鼓勵格致裨益學堂起見兹有本省泰興縣張少泉寄來所著無線電氣體驗問答一書其入手所釋無線電作爲出自局譯之無線電報書而後文所有問答大都爲籌付催眠術而設迷離惝恍旣非格致家言卽謂理想亦不應有附會紅燈照幻術之囈語當此中國文明發達之時似不宜以此不倫有類之著作貽笑於外邦惟來人尙欲得美國互換新書應否代爲轉寄以遂其志合檢原書一本送上即祈執事察閱酌定見復爲荷云云（企） 
[縣批照錄]  
　　發堂妓女孫王氏禀批據呈該氏夫孫鴻良於該氏十八歲時即騙令來滬押入花烟間爲娼歷七年展轉移調但圖得財置該氏於火坑而不之惜實已恩斷義絶不能再以夫婦論乃因該氏自求超拔發堂擇配又敢串同惡鴇李桂林揑稱借洋私姘等詞意圖朦領實屬刁詐無恥萬難姑容應候指提孫鴻良及混名小荳腐之姘婦李桂林等到案訊懲再行由堂擇配可也（泳） 
[上海官事]  
　　新委稽查海灘保甲委員候補知縣徐正鈞昨日到道禀辭就道○新調一路一區巡警分局副巡官易懋恭禀知到差○江蘇試用巡檢薛遠靑禀知由金陵來滬（車） 
[更正]  
　　昨報紀新任滬道蒞滬一則兹悉梁觀察因一時不能就道先遣眷屬到滬觀察擬初五日起節約初八日方可到申昨報所紀係訪事悞報合行更正 
訟案 
[會訊抵單不贖案]  
　　英商通和洋人延律師郝門控阮占鰲抵單不贖一案前日午後由公廨寶讞員與英巴副領事會訊原告郝律師稱所有控告一切均在禀單内伊單押銀七千兩每月九釐如過期半月照據應歸原告自行出賣房屋基地如不敷仍向被告找付兹將押契呈請察閱阮延博易律師稱此案與通和恐有不涉因被告與通和有往來銀錢應請察奪訊之阮供實與通和做押欵並無修理房屋等費權柄惟因經手人不在申地是以律師伸請與通和不涉且帳目仍未核算房屋係在南京求察明府得供商之巴君判阮交妥保限至十一月十五向原告理楚如逾限不理卽移請江寗縣將該房由原告變契兩造均遵諭而退 
 
 

Page 20

 
 
[總工程局紀事]  
　　僧人寛如控大王廟住持春榮吞莊嚴及經資一案由孫明府提訊判春榮押候著小普陀僧永淸明白補詞復訊○太平碼頭橘子船户孟才寶被鄰船王阿六砍斷纜繩致船傾覆其子阿毛落水溺死孟即扭王控奉傳到埠頭鄭有根研訊孟稱船上失去橘子一百餘桶值洋一百餘元兒子阿毛年十二歲慘遭溺斃求究王供實出情急陳叅軍以事關人命著送縣訊理○昌泰米行夥王鳳祥金立奎扭船廠主張勝全控被欠貨洋二百八十元判交保予限理楚○陳叅軍帶訊查獲違禁烟户孫竹初王李氏曾鍾鼎實供不諱判限五天遷去烟具銷毁○東區學董張鑑住在泰興里控房客甘棣華張文浩同居人雜請飭遷出經孫明府傳訊甘等供被誣控判候送縣核斷○元和米行夥謝升嘉扭控担保大豐源米店往來之金翰甫因該號付出支票洋肆百元祗收七十元尙欠三百三十元屢索不付判交保理楚（夏） 
巡警分局紀事 
[總局]  
　　余廷喜積欠閻士發造屋工料洋五百餘元得由巡官集訊判余交保出外限期理償○小販劉阿弟張阿松在新閘橋下停担碍路判令　鍰 
[浦東第二路分局]  
　　王金元竊某姓木板判押三天贓存候認領○王扣寶違章傾倒垃圾判枷號三天○顧才福竊某姓洋紗一包判枷號七天贓給失主具領○傅大法與某西人口角扭毆由該西人扭局著押候訊究○陳之淸竊美最時輪船上衣服數件當場扭住送局著押候查明再核○長江賊吳良廷昨在爛泥渡碼頭圖竊爲捕役拘送至局著押候嚴辦○楊阿三王阿計竊虹口某洋貨店元色呢三疋携至浦東銷贓由捕役拘獲帶局旋有虹口捕房華探董阿三同某西探投局請將人贓帶回租界訊辦局員准之○黄阿根行竊某紗廠花衣判枷示七天（衣 
[公共公廨早堂案]  
　　常州人沈全郎誘拐周阿華張生太等之妻女來滬托奚家林顧其祥等送至趙沈氏家借宿由沈仁海供給茶飯嗣由顧奚等人將周張两氏賣與浦東龍王廟某姓家得洋一百六十元交洋一百二十元與趙顧奚等人分用經周張追蹤來滬報由包探王阿巧拿獲解究沈仁海供實係沈全郎拐來租房求察讞員寶明府商之英巴副領事以犯事在租界以外判一併押候移回武進縣訊辦○徐隆元與陸阿根近鄰前與陸妻口角挾恨前日陸姓家彈唱吵閙經徐喝阻一併扭入捕房捕頭以各有不是一併叱出陸心不甘服控告捕房於昨解究徐延律師聖文投稱陸所控各節捕房不理則所控不實請爲究辦陸投稱因到捕房控告徐遂挾恨紏合三十餘人將小的兇毆求驗訊之陸供家中板壁等處被陸妻打壞妻子亦被打傷並失金戒两只曾經報捕求察明府以各有不是判各具安分甘結斥釋完案○高錫蕃家婢女桂林捲逃與王禎祥姘識被高追獲解究判發棲流所押一年後再擇配○妓女王四寳發在濟良所日前圖逃經所董查悉送案判改發棲流所候示○陸阿定在某洋人處爲細崽前日洋東失去金别一針支疑陸所竊由捕解究判交保候示○楊阿三王阿計串竊綢衣各物判各押西牢半年○王阿四與小揚等串竊大古公司内靑鉛二十五塊報捕將收贓之陳阿金獲究判押候補提人証再訊○李均卿竊全安棧花瓶一只判押三月逐出○過犯林阿七帶刀將邵芝軒綢衣剝去判押西牢一年逐出○瞿坤榮違章將彈子匿在王德林小客棧内由探拿獲解究判押六月○陳保根竊取陳鳳亭家衣服等物判押候吊贓再辦○張萬法朱才友等拐賣沈談氏女兒控奉移提未到昨解請究判押候再行查提○王祥林與陳勉齋等串騙勝家公司等號貨銀判押候禮拜二再訊（戎） 
[法租界公堂案]  
　　某公司收租人王春堂投稱王順昌王永昌兄弟二人虧欠房金洋二十四元向索不付反唆覴鄰人槪不付租求究經官提訊判限一月遷出○周阿二向蔣仁狗索借不遂紏黨行兇判枷號七天○義興隆號出店王阿慶行竊號主劉漢卿金珠衣物逃回浙江原籍由公堂關提來申後復飭探前往太平縣吊取贓物兹經包探吊到金剛鑽金表金練等物於昨解訊原告投稱尙少贓物甚夥務請嚴追王供贓確未齊惟其餘均已變賣化用實難再交求恩判還押候傳保人屠阿炳到案再訊○小烟間主張丫頭投稱王正法乘間竊取烟鎗求究張供入内尋友遇友傅小福囑小的吃烟小的即在烟榻睡著迨醒時傳已不見鎗亦失去是實判開釋候拘傳到案訊追（舟） 
[美租界捕房事]  
　　前晚英領事署發出信票交由捕房飭十四號西探拿獲印度人三名押至昨晨解送英署訊究○某西人疑東洋車夫王阿金竊取票洋報由八十四號西探拘入訊無証據當即釋出○昨有人力車夫余小茂載某西人至楊樹浦不給車資反被毆打由捕帶人斷令給資了事○汪少泉董阿炳在途索欠互毆由捕拘入著赴公堂具控（西） 
來件L ] 
[中國政治之優劣（續）美儒李佳白在尙賢堂演講]  
　　（一）中國政以賄成之風相沿已久上下相蒙苞苴公行雖經言官奏劾奉諭旨禁革而此風迄未少息蓋譬之痼疾非重劑不足以療治之中國朝野上下如爭相濯磨砥礪廉隅而不徒務立憲之虚名即更有裨於中國雖然是豈易事耶 
　　（二）官員之定俸不足以養其亷也中國習俗相沿在官者得收受民間之禮物貨財以致弊竇叢生爲今之計官吏之亷俸書役之工食皆應明定一適中之數毋過寛亦毋過嚴全國之度支一省之財政其出入欵目皆應刊刻淸册以昭大信 
　　（三）中國司法行法之權牽混而不分明也州縣爲親已之官旣辦理地力之公事又審判全境之訟案故其人必兼有幹濟之才折獄之能而後可不然則僅能恃其幕友爲之判决而弊由是生他日者中國諳曉法律之人才輩出其得儕於强國之列乎 
　　（四）中國無議院以代表國民爲政體之缺點中國舉行新政需欵浩繁各督撫皆紛紛奏請籌借洋債此舉無利而有害惟欵旣勢在必得各督撫如再加抽捐稅則革命之禍必立起然則將若之何計惟有選舉民人代表决算用欵即由其設法籌備此等通行政體固爲衆人之所願而亦屢經士民籲請者也 
　　（五）中國量能授職之說今有其名無其實也向者以科舉取士自科舉廢用士之法尙無成規自今以往凡欲入何部當差者即試以部務考之其入選者即授以官職終其身不調他部以竟其才 
　　（六）各部大員不擔承全部之責任也各部尙書向分滿漢两缺今除外務部外已改爲一缺凡爲一司之首領者則對於其所司之事即不能諉缷遵此而行則北京各大小衙門其能振作有爲力圖完善乎 
　　由前之說則中國政體其優處有六其劣處有六然現行之政體其優處既若是之多則將來之政體其優處豈遂讓於今日耶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論說 
[外國商政之沿革]  
　　自都府經濟之發達。移於國民經濟完成之時期。總括各經濟團體。於商權樹立上。用競爭手段。曰重商主義之政策。 
　　重商主義。助國民經濟之成立。爲統一國家内部所不可缺者。旣統一矣。與各都府特權不能兩立。故國民之内部。互相交通。商業之制限。馴至解放。如法國哥盤爾先。撤内國關稅。除國民經濟成立之障害是。雖然對於外部。應以國民經濟團體爲競爭。故必執制限的之政策。如英國克林威爾之航海條例。其最著也。其結果。内國商業。蒸蒸日上。從來之都府經濟政策。一變爲重商主義之政策。 
　　通十六十七十八三世紀。各國皆施此政策。期國民經濟之完成。雖其内容如法國之干涉主義。與英國之不挫個人企業。方策互殊。然向國民經濟之軌道而進行者。一也逮十九世紀初葉。始成國民統一之偉業者不少。自各國民經濟之完成。而人類經濟之發展。尙邁往奮進。無一息之停。更自孤立的國民經濟。進於世界的國民經濟。其相互之關係。愈密接愈複雜。而現時之國際貿易以成。 
　　夫溯重商主義之本意。初非對外國貿易而加以制限。其顯爲貿易政策者。以禁止金銀之輸出爲始。自此進步。始及於外國。卽爲禁止輸入奬勵輸出等之干涉政策。是皆鑑於當時之國勢而不容已也。踰此時代。人事多變遷。而不適於用。遂有自然廢止之勢。法相哥盤爾極端採此政策。後國家濫用其權力。人民自然之發達。因是阻遏。旋於學理上實際上。起反對之聲。商業家亦苦於干涉。希得營業之自由。遂於農業家。相率而唱自由貿易之說。 
　　當時有學派一。代表實際之利害。卽法王路易十五世之侍醫克什納其人也氏唱導自然法則。自由放任之說。攻擊重商主義。而樹立重農主義。其後路易十六世時。（千七百七十四年至七十六年）大藏大臣智爾谷氏。熱心採此學說。而實際適用之。遂稍放貿易自由之曙光於法蘭西。次之英吉利。有名之斯　密亞丹。以勞力爲經濟基礎。主分業之利。論私益心作用。唱導產業之放任。故自由貿易主義。天賦權利諸說。益張其幟。後之學者。如里喀多馬爾薩及穆勒等。皆演繹此主義。迄千八百四十九年。英國藉畢爾克武典武雷士等。政治家之大力。廢止穀令。而自由貿易主義之政策。於是實行。　 
　　千八百六十年。英法兩國間締結自由通商條約。法國利用此機。弛輸入禁。且免煤鉄之輸入稅。後六十二年普魯士亦與法訂約德意志聨邦之關稅同盟。頗破際禁錮。爲貿易界開一生面。迄七十七年。廢加工鐵之輸入稅。 
　　自由貿易之風潮。滔滔汩汩。波及於歐洲大陸諸國。其勢極洶湧浩瀚而無可抵禦。然不久而反動的商政以起。 
　　起現時反動的商政者。於歐大陵諸國。其原因各殊。然不外財政上影響。及經濟上變遷而已。 
雜俎 
[天下第一船]  
　　某西報云。英國現有一最堅鉅之汽船出現。長七百五十尺。墩數三萬二千五百。速率二十六七邁。容客三千一百五十名。水手八百名。電燈五千枝。船窗一千有二百。烟筒四具。桅二桿。客房安置德律風。其房比他船大加五十八倍。船中設有酒店修髮所新聞館。或遇盜竊。立可打德律風喚差拘逮。船長審訊。犯法監禁暗房。其他如温冷水喉俱備。游適塲之幽曠。飲食起居。固與優美之屋宇相埓。幾不知其爲泛宅浮家矣。聞該船下水時。港亦挖深。蓋恐十四邁轉運不靈也。此船專走英美航線。東方船塢。無有能容者矣。誠大莫與京哉。 
[世界最大之寫眞]  
　　前年聖路易博覽會。陳列品中。有寫眞一幅。當爲世界以來所未曾有之最大寫眞矣。該寫眞爲意大利尼布爾司灣之拍諾拉馬。以尼布爾司市爲中心。遠近村落。及維斯維亞司火山全景。皆在此幅之内。長十邁當。關一邁當。此景初非用特别寫眞機所照者。乃用普通之大寫眞機。分六次照成。黏合復行放大者。因其幅面過大。不能在室内放大。故自放大至完成。皆利用黑夜空地爲之。 
[公主私奔]  
　　柏林電云。塞辰邦公主莫的腦。忽然離宮。不知所往。有傳其與曲師倘舍利私奔。在倫敦成親。繼往意大利度蜜月云。 
[日本之諺語]  
　　日本十津川地方之風俗。行婚禮時。男家送酒一升與女家。故生女之時。俗語有云生酒一升。 
 
 

Page 27

 
 
   
 
 

Page 28

 
 
   
 
