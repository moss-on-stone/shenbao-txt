# 1887 - 279 - 4905207

 

Page 1

 
 
[附送募振河南啓] [  申報館主啓]  
　　鄭州决口蘇皖二省實當其　即使辦理得法火速合龍而正陽開以上鄭州以下之災民死者不可複生生者行將之死其悲　情形亦可想見是以上海文報局將鐘鼎銘恩册託本館於今日隨報分送務望諸大善士不拘捐欵多少隨册加快寄來俾放　諸君得早日成行多救幾命實為無量功德也此佈 
[延請訪事人] [  申報館主啓]  
　　啓　本館現欲請一訪事人專在蘇垣採訪時事如有願承是乏者祈將姓名住址詳示本館並乞寄新聞數則賜教以便定奪此布 
[新印淞濱花影出售] [  申報館帳房啓]  
　　上海為名花薈萃之區來游者如入華玉山頭衆香國　往往以未得遍觀為憾花影樓主人　於花　中選得解語花百人索取小照延名手　　成圖玉觀花容栩栩欲活每一圖後附以賛語用石印照成份釘上下二　外用錦套裝潢極為雅致每部碼洋一元二角滬上南北申昌各經賣申報人西園帳房俱可購取各外埠均由申昌書畫室及賣申報人經售倘欲　買則請　移玉至本館帳房面議可也 
[更正佩文韵府悞頁按股送告白] [  點石齋啓]  
　　本齋代晉記所印佩文韵府一書印成後查悉其中尚有未盡善處本書不肯含糊了事諱過悞人因即詳登報章情願自備貲　復加校勘指錄悞處更正重印此早經布告四方君子者也現竭數月之力逐句逐字詳細　校計共得五十一頁○上平四頁○下平十二頁○上聲七頁○去聲十八頁○入聲十頁一律改印另釘一本隨書附送其原書　經取去者只須將十灰第一頁　下封寄長順晋號以為執照即可向取從此盡善盡美較別本尤為精緻矣茲准於八月初十日竣工所　股友速問晋紀取書無稍遲延幸甚此佈 
[不沾不脫說]  
　　意琴室主將有八閩之游吾儕同人既設讌以祖餞之海內詞人聞之咸以詩贈行不數日幾盈篋意琴將彚而刻之名曰春江聲應集屬余為之序而付諸剞劂氏乃正欲束裝而病作其初為外症延巢君崇山治之漸，功效未幾而又變為內症腹痛作瀉一夕數起遂支離於　而行期乃不能定余以其獨守病榻孤寂可憐每於公事既畢就問其病相與閑談聊以慰藉意琴亦深願余之時至以消病魔一日晡時余又往登其樓則惜紅生巳先在少頃報醫至則仍為巢君盖巢君固內外科兼擅其妙者也一揖之後診脉　方因意琴腹微痛命以紅靈丹納臍內而貼以膏藥使不洩氣巢君既去余謂意琴曰此法係外治但子以瀉而腹痛　腹中必有寒氣曷不納肉桂屑於臍內而外貼寶珍之膏俾溫氣人腹寒邪退避痛乃可以少止意琴以為然當命購肉桂屑而實諸臍中而貼以膏俄焉體少動則膏已脫下意琴患之則以火薰膏使融而後貼之遂不復脫而又苦於膏沾膚上欲去之而不能意琴乃啞然而笑曰一沾即不能脫一脫即不能沾不脫不沾殊不易得吾於此悟文境焉惜紅生曰不脫之時初不知沾之妙既脫之後又不知沾之苦沾則必不能脫而不沾則亦無取乎脫則必不能沾而不脫則亦何慮乎沾此四字缺一不可子方痛苦之不暇而忽焉悟及於文境殆亦沾之後而求脫乎余曰此時之沾焉者即前此之脫與沾無二境也前此之脫焉者即今此之沾焉者　沾　脫通一理也何以忽焉而沾不脫故沾也何以忽焉而脫不沾故脫也然則必不沾而後脫必不脫而后沾何居乎謂為不脫不沾者哉子於此悟文境我更於此悟世境富貴之境人之所欲沾者也貧賤之境人之所欲脫者也然脫去貧賤即沾於富貴脫去富貴即沾於貧賤一沾一脫二者不容並立安樂之境人所欲沾憂患之境人所欲脫然脫於安樂即沾於憂患脫於憂患即沾於安樂一　一沾二者初無兩存假如一人之身當安樂之塲初何嘗不快然自足以為一切憂患皆可置之不顧而不知病魔之經人困苦之迫人無不從安樂中來非必樂極生悲也安樂之中本有可憂之境特沾於安樂者不能擺脫故耳假如一人之身當憂患之地何嘗不戚然自怨以為一切安樂之事皆非我所能兾則君子安貧達人知命未幾而憂患漸去安樂漸來非必其否極泰來也憂患之中本有可樂之一境特沾於憂患者未能脫然耳由是而言所謂沾者即非脫脫者即非沾有沾斯有脫有脫斯有沾無沾之境即無脫之境無脫之境即無沾之境於不沾時見為不脫斯無沾而非脫於不脫中見其不沾斯無脫而非沾天下有惟恐其失於沾或禮法拘人或名位域人未免束縛而有所不便乃廢然自逃於名教之外放　縱恣而不可收拾以是為不沾非不脫者之不沾也世有惟恐貽誚于脫而拘牽文義整肅儀容一名一物必不敢稍自脫略必斤斤焉規行矩步以是為能不脫是又非不沾者之不脫也窮其究竟聖之清者即近乎　　沾聖之和者即近乎脫夷與患即一沾一脫之影子也阮步兵之窮途痛苦脫矣而故為之脫即脫而仍沾伊川之衣冠儼然望而即知其道學沾矣而故為之沾即沾而亦脫晉人清談宋人理學其操術不同而取禍則一皆未知此不沾不脫之妙用故也今吾與子邂逅在海上一見如故傾葢訂交詩酒往還一年之中幾無虛日此即沾之至矣今日者子欲赴閩余乃不為之留而反為之促可謂脫之至矣然竊以為滬上非豪傑陷身之所此去閩遊雖未必果係前程遠大究勝於在滬上作寓公余之促之行正自以為不沾之處也吾子因病而租行期則有一日之覊留即得一日之聚首設一旦病愈即當束裝就道雖欲促　談心而不知期在何日則此時數日之聚一日當作十日觀故日相過從者正自以為不脫之處也醫生之用藥未識其知此意否相與撫掌大笑出遇種榆山人邀往三雅園觀劇與之述及山人色作莊曰醫家而知此理者其惟和緩乎既歸乃筆而存之 
[諭旨恭錄] ○八月二十二日奉　上諭恭鏜等奏副都統因病懇請開缺據情代奏一摺黑龍江副都統成慶着准其開缺回旗欽此同日太常寺題九月初六日祭　歷代帝王廟奉　旨遣魁斌行禮兩廡遣景善敬信文　奕年各分獻欽此同日又題十三日祭　都城隍廟奉　旨遣兆玨行禮欽此 
[示禁謠言] ○前以西報載有謠言謂中西將有失和之意紛紛者不一其說本館早知此等謠諑不足過信故特著為中　無間之說以辨其誣所以安人心而申清議也兹閱澳門　字報登有大西洋欽命澳門理事官嚴謹謠言告示一道亟錄之以供衆覽俾前疑之盡釋焉○大西洋欽命澳門理事官辦理華政事務何為曉諭嚴謹謠言事照得 
 
 

Page 2

 
 
現據本澳華商數人前來稟請懇為作主禁止謠言等語查現造謠言全屬荒謬斷難動智者之聽惟不免有碍於居民之安與貿易之益因謠言初起妄言妄聽　人直斥其非由是日久以訛傳訛遂誘令無知及胆怯之革不辦　偽遽　　為然此謠言之所以為害也兹奉督憲鈞命曉　爾等華人知悉現下本澳徼幸安靖必無意外之虞况當本國辦理交涉敦睦事宜其機會正在有厚望安有失和之理推原其故實由小人　　不軌故作無稽之言希圖遂其詭謀之計耳爾等安分商民切勿為其听愚倘嗣後仍有造言煽惑有碍於本澳大局者一經查出定必按例從嚴究辦而且更恐匪人欲藉謠言乘機搶奪擾害本國保護之居民是以督憲添設軍兵寔為防禦澳內賊匪起見蓋查辦緝私近來嚴密而無賴游民流為盜賊日益眾多此固人所共知故不得不先事預防也為此特諭俾衆咸知丁亥年八月十四日示 
[京師雜誌] ○八月十九日張燈時前門外荷包巷忽一某甲健步疾行　至巷中俄有三五差役各持器械蜂擁追至甲乃翻身出袖中洋鎗向諸役施放諸役急行閃避皆未受傷待其鎗聲既　併力向前將甲鎖拿旋帶至中正司署收禁聞甲係著名土棍人咸呼為陳小禿有前任伊犁將軍某公之子於七月間來京公幹被陳小禿與其同黨設局　騙約銀三千兩某公之子大為忿恨訴於某言官經某言官於前一二日密奏旋奉　諭旨令步軍統領順天府五城一體嚴拿陳小禿現已就擒想其餘各犯亦不難次第搜獲也○前報前門人街黃姓錢　之學徒無端自將下體剪傷一節刻　黃姓以人命重大即於次早稟報中正司署旋經正指揮蘇君親來查騐該徒語言不能清楚蘇　細詢明　有供狀令該徒畫供並印指紋蘇君回署即詳報城縣存案聞該徒雖傷隨延京師外科極有名堂之　姓調治立見功效可不至傷命云　禮部將欽天監擇定封印開印日期于八月十八日具奏奉　旨依議聞所擬封印係十二月二十日巳時開印係於明年正月二十一日午時該部將此奏通行京外各省一體遵照○前門外興隆街福興隆糧店主人某甲忽於八月十七日清晨經南營差役鎖去當時左右隣鋪皆甚驚異　探知刑部於審訊搶劫裕通錢鋪之盜犯據供曾有錢數百千寄存該粮店所以刑部下票飭該營鎖傳該鋪主人或有其事或係仇扳容有續　再錄 
[念勳臣] ○鮑爵帥彌留時為族人索借不遂以致被誣各情已迭列報端乃昨閱時報云鮑武襄公積勞病故　遞遺摺經已半年突有咨文達部謂爵帥於入　之後所有餉項均實用實銷嗣因越事敉平遣撤營伍為營務處侵吞餉項數十萬兩云云戶部以朋吞巨欵請　旨查辦川督劉仲良制軍於奉　旨後查係爵帥同宗某弁挾嫌具報逮某研訊爵帥提用計　數萬金公子清貧無力措繳聞於上月奏明請　旨　皇上追念勳臣戰功卓著格外　施恩免其追繳並喬梓處分悉邀寬免惟營務處何某中多不合罪干革職永不敘用咸謂　九重明聖　恩咸並用云 
[訊案笑談] ○新金山遞來信息言該處有一報館近日控告一人其所以被控之由係因其人閱報而不償資故興斯訟也此案控告之後經在臬堂審訊據被告供謂原告雖有報紙送於吾處惟吾並未囑其派送以故不甘償其報資皋憲聽畢因問被告云本司試設一譬假如有賣麵包者置其貨於汝門而汝食之似此應償其價否被告答謂如食麵包儘應還價惟本案並非此諭因事有所不同也臬憲乃諭云麵包為汝所食報紙為汝所看更有何不同之處因判此案原告得直所有被告所欠之報價及堂費等項概由被告繳償諭畢兩造俱各遵斷而退錄粵報 
[倒店疊聞] ○漢口市面日就蕭索前曾筆之報端現在節過中秋銀錢兩項甚為枯窘錢價無端提漲每串價至六錢七分有奇貿易艱難不問可知本月既望接駕嘴大街永泰雜貨行忽然倒閉在局諸人同時逃避聞虧貨銀數約一萬餘兩累及本街錢莊者極少而湘楚之益陽　則大受其累此外惟某洋行稍有瓜葛為數不多未幾又聞龍王廟街及郭家巷街疊倒錢莊兩家惟虧倒之數尚不甚鉅云 
[金陵迭火] ○中秋節後之四日忽傳白酒坊地方有失愼一事計燒去茶室一所帽店一所又住宅一所查起火之有緣有揮拳者相持不下將洋油燈撞翻遂至不可向邇　奇者三所之中或燬其後或前後皆已保全而中間忽　於難是殆不可解者俗謂起火之家冥眞中有神物焉為之上下指揮殆洵然與廿三夜二鼓時候忽城北鑼聲鞺然一時水龍爭赴善後局洋龍尤其龐然欲速不得迨齊抵中正街始探悉係太平門外失愼霎時便滅大約草屋數間而已然連日之成災不成灾者已不止一二起可見秋乾物燥適逢具會未必別有災星也 
[江波鏡] ○皖垣每屆賽會之期會中人必先試演數日兹已會期在邇草蔓烟荒之際時聞鑼鼓聲喧各保甲則紛紛搭蓋綵亭預備恭　神駕云○水旱頻仍窮黎滿日西風木落薄寒中人無衣無食之流瑟縮街心慘不忍覩陳六帥聞之深為憫惻遂　捐鶴俸傳諭寍縣范映泉明府購地建棚俾貧民得所棲止大令旋在金保門外板井巷購得空地一區豎立界碑名曰安省樓流所不日當購料興工擇吉建造矣○去年水師營諸人就西門外地藏菴旁資購農田數頃塡築操塲本年五月中梅雨兼旬地多窪陷近經水師協柳馥堂軍門商諸各營主捐廉購石興修現已監牢鞏固矣 
[赭山樵話] ○皖省現須舉辦徵信册由大府通飭所屬凡兵燹後已懇熟田未經報請立册完納稅銀者限三月內一律繪圖呈報以便查勘啓征其有荒蕪未懇者則統限一月內勸民開墾隨時摺報蕪湖縣錢孟超明府接奉憲札出示通衢略謂查蕪邑已懇之田匿稅不報者實繁有徒仰該各業戶依限呈報啓徵倘再隱匿定即照例懲究董保扶同徇隱一律治罪未懇之田則俟勘明照辦云○今夏蕪湖被水灾區甚廣太平府史蓮叔太守勘騐後申報藩憲在案兹錢明府出示曉諭各業主佃戶凡有顆粒無收者着於本月十八日起至三十日止各持田契開明村落畝數邀同耆隣地保赴該管字號粮書處報明入册以憑覆勘明確繪圖申請緩征逾限則一律照熟征收云○城垣傾圮雉堞無存錢明府籌集修資　工興築此已錄登前報者也兹明府查明所有城磚大都由無業貧民竊取售賣特諭諸色人等凡有誤買以砌牆壁者限三日內拆卸送還不予深究如敢故違俟會同城守營抄查治以應得之罪○蕪　自洋藥稅厘倂征後所有士箱先須存積新　棧房以俟查騐稅務司李德瑞以　上所租民屋距江邊甚遠且又湫隘不堪因在江邊起造洋房庶起貨非遙可無偷漏繞越之弊云○樵夫採薪於山中得數十擔即載入一葉扁舟棹往市中求售鋪戶居民有向購一元兩元者彼必親送至其家然後取值邇來各碼頭夫見具挑送即向之攔阻藉當差為名百般恫喝必俟雇其挑送而後已售薪之利幾何能禁若輩似虎如狼多方勒索乎無怪薪價日昮而小民益艱於謀食也○陳六舟中丞出省校閱皖南行伍之期刻尚未定鎮標各營弁兵均須預期操練以免臨事疏虞　松圃鎮軍札飭各營先後調赴郡中校閱以分優劣而便勤加　演刻鎮標派駐蕪湖之練軍營管帶官莫都戎已督率隊伍乘舟赴郡聽候校閱矣 
[上海陳家木橋電報總局籌賑河南公啓] ○頃接八月十七日辰刻河南省城五百里排遞附來朱曼伯先生函云敬啓者豫省鄭州境內上南應屬石橋九堡於八月十三日戌刻黃河决連日水勢洶湧已刷寬至三百餘丈裹頭尚　築成大溜直　東南由朱仙鎮尉氏中牟一帶奔騰而下黑岡柳園下游河身日涸開陳汝三府各屬村民受此奇災流離失所弟目覩情形實堪憫惻諸大善士飢溺為懷救災恤鄰素所深佩尚祈廣為籌賑一視同仁並乞酌請善士早日來豫設局辦理庶幾數百萬哀鴻不致嗷嗷於中澤也將來同鄉善士到豫即請在江蘇會館下車不必另覓公所弟與此間同鄉實　謹當隨時襄助除現由撫河兩憲設法籌欵施賑外用特飛函布懇並請登諸申報俾令遐邇咸知感　感　敬請台安伏希垂鑒臨穎不勝迫切待命之至鄉愚弟朱壽鏞頓首○敬再啓者此次黃水奪淮下注淮楊一帶情形不堪設想現在是否由高 
 
 

Page 3

 
 
　邵伯等湖入運歸　抑由下河漫流入海尚乞示知為盼黃河若由此改道江皖豫三省患無已時杞憂殊難自遺耳再請均安弟壽鏞又啓○疊接盛杏翁電略云黃溜如山倒非如旱災可緩茍能多帶人銀迎溜趕救活人必多乞嚴佑翁經蓮翁速行廉泉佩孜　陽可去否宣捐廉三千兩外盛刁氏捐一千兩官欵須具結歸繳恐匯票遲海定已寄現如災重侯佑蓮電必籌接濟換錢恐難望子萱將制錢三千串請桂馨解去同嚴經散放　復電略云借欵必可籌還欵到後嚴佑之經佩卿先行廉泉已電詢水到淮安尚未確倘到時蓮珊佩攷賡陽桂馨再帶銀及錢去○廣東撫臺復電謝綏之兄黃溜入淮奇灾可駭籌墊萬金即日匯去澂○浙江許方伯盛方伯　觀察復電綏之兄鑒先墊解銀一萬兩由元昌莊匯申星旭渭○吳江任　香先生復電綏翁鑒三電俱悉義不敢辭去須妥酌另函復奪雲以上均廿八日午前到 
[上海求志書院丁亥秋季題目] ○經學題　考　解　掘閱解　尹吉解　球共解○史學題　六家體例源流　　馬班異同得失考　問史記列傳編次先後　例若何　漢書古本眞偽辨○掌故題　內六盟蒙古考　外四盟蒙古考　恭跋　世宗御製平定青海大功告成勒石太學碑文　恭跋　高宗御製平定兩金川大功告成勒石太學碑文○　學題　有明弦　弦求城徑以天元運求得開方式為貴若先求虛弦復由虛弦轉求　次之　假如一為第一級寅除卯為第二級二級自乘為第三級二三級相乘為第四級順是以下得無窮級設有全級求寅與卯各同數問算式宜若何　前季求　積第二層數為全積之指數命為夘以底層指數寅加一為高依指數卯求其三角　積即得後閱課卷頓悟一法與此似異而實同其法　全積指數夘加一為高依底層指數寅求其三角　積亦得問二法殊途同歸之理　今有五之平方根加二為法減三為實法除實開三乘方等於五之平方根加一為法二為實又有八之平方根三約之以加一為法减一為實法除實開三乘方等於二之平方根加一為法一為實試證之○　地題　九江辨　百濮考　齊桓攘夷論　晉悼和戎論○詞章題　兒湯舉秋賦以明言所職以和陰陽為韻　七月七日魁星生日歌　九月九日老君生日歌　泰西各國竹枝詞 
[循吏風] ○月之二十七日報列大令騐屍一則內有諭以大凡相騐屍骸例由善堂酌給隨從人等飯食今既求免相騐祗須給以一半不許勒索分文等語此實訪事者誤傳玆悉新任上海縣裴明府前在錫邑任內十年凡遇相騐所有隨從刑招仵作書差丁役人等均係捐廉在屍塲當堂給發飯食並有發給錢數　牌　面以杜需索今調任上邑查相騐經費向由善堂酌給似未妥善現仍仿照錫任章程捐廉給發前騐老閘石工沈小才一案所給各書差人等飯食錢文係由縣署帳房付給嗣後凡遇相騐照此辦理不取善堂分文並嚴密訪查有無需索之弊所有書差刑仵人等業經諄諄面諭務各勤慎辦公勿得仍前朦混似此惠愛閭閻上海誠何幸而得此賢父母哉 
[本埠季] ○本埠各衙門於昨日懸牌示期於九月初一日換帶暖帽 
[錄取代書] ○昨報列趙慎修等七名由承發房報名應試代書一節玆悉裴浩亭大令於前日升坐花廳出必也使無訟乎等題令諸人擬詞呈閱後大令所取惟陸宏亮并在梁溪隨來之高姓共兩名又聞大令於昨日懸牌放告云 
[大鬧歌筵] ○甯人王阿祥至英公堂稱在上海輪船生理昨夜同友人在妓女陳琴仙處吃花酒突有素不相識之六七人到來尋衅擲碗傷我之頭報捕拘獲陶本古一人餘均脫逃今蒙送案　為騐傷蔡太守問既與陶等素不相識因何起衅王答稱不知其故諒陶等是流氓該妓之女傭嚴吳氏上堂稱王客擺酒陶等突然而來院中亦不認識伊等陶本古供貴州人現在劉大老爺處為家人向與湖北妓女陳琴仙相識今又前往住宿後擺酒不料有不認識之王阿祥等佔座飲酒見之忿恨與爭是實太守問該傭婦諒陶亦是妓女陳琴仙之客或因爭擺酒起見答稱我未認識陶本古或者妓與相識太守謂即使陶為流氓亦無平空擾　之理又問陶爾知嫖娼擾禍有罪乎又敢擲碗傷人之頭設有不測豈不要抵命陶答稱小的該死太守隨飭將陶本古管押着王阿祥投醫院醫傷命傭婦俟王傷痊知照妓女陳琴仙同投案侯質 
[說謊受笞] ○前月間法公堂曾據西馬路福慶園老虎灶門首擺設之麻球油繩餅攤之王阿榮訴稱出洋一百六十元與烟妓周雙喜贖身娶歸為妻一節該妓周雙喜在小東門外鄭劉氏家提案訊供各執一詞而禮拜二法會審員王司馬於文案處收稟時據王阿榮之兄王阿大投案經司馬諭令送縣侯訊昨日司馬　捕房據上海縣原差遞片并呈移案卷將縣署所押之張王氏及王阿大兩人解到王司馬將二人詰問據張王氏供我等兄妹三人長兄名王大觀次即王阿榮年三十七歲小婦人今年三十歲阿榮之妻孫氏生有男女各一男名阿六年五歲女名素貞年八歲嫂嫂現聞老爺要人故到鄉下去王司馬謂爾為何初次到堂不說明是妹自認為嫂此是何意係何人主使爾當說明答稱丈夫到杭州販賣木桿久無音信故託兄王阿榮往尋伊稱我亦有事今須有人上堂稱為嫂氏將情節說明可將周雙喜領出然後到杭州將人尋到等語我信其言是以到堂暫認阿榮本有嫂氏已經去世我本不肯來因在茶館經朱老方相勸因之　昧投案王司馬即訊法包探張老方可曾到案據包探王榮培稟稱昨日奉諭往傳不曾至張老方家惟　該保人將老方交案該保人曾到捕房回明捕頭說於下期准到明日公堂諒可到案王司馬詰張王氏爾與此人認識否答稱素來見面不知為誰司馬即訊由縣解到之王阿六究竟是何名字答名楊阿炳因自幼過寄與楊故從楊姓與妹子不認識司馬謂今日不必說謊勸爾等實說免受刑　隨着將在押之王阿榮提案詰問此種小事何必串出許多周折究竟爾有妻子否答稱本有妻孫氏子名阿六年五歲女名素貞年八歲現在回家我年三十七歲司馬謂爾所供與爾妹供詞無異但為何前到堂說二十八歲究竟何人呌　說謊萬一捕房公堂及地方官衙門涉訟之事均照爾等混供便不成事體况爾所呈鄭劉氏所出之收條爾借西德錢莊之借券兩紙是一人所寫爾云是托走路之測字人所寫斷無如此湊巧此人務須交出爾稱今年二十八歲現在方實認三十七歲年紀豈可記錯着先笞責四十板楊阿炳乃大塲人並不姓王亦不從無錫來爾又謊說再責四十板將妹作嫂誑伊到堂天下安有此種情理再責四十板放起復問爾好好做生意為何騙人須將寫字人交出借洋娶花烟館妓明是販賣不然豈有借債為妓贖身不論該妓若何爾總不應為着掌頰六次共打一百二十下司馬又諭將寫字人交出不然嚴比隨命還押明日解案并着先具結將此次自認情節及將周雙喜發堂擇配并串出楊阿炳認兄將妹作嫂之結具呈包探將王阿榮帶出後司馬又謂張王氏爾本無錯為何到堂認嫂撒謊着掌頰二十下又謂楊阿炳為何認為王阿大着掌頰四十下既送到縣為何脫逃原差為爾受累豈不冤枉着笞責四十板仍交來差將男婦兩人帶回縣署分別交保司馬又謂法包探明日須將張方來交案伊不過為借洋作中倘洋無着惟伊是問爾須着保將張送案 
[逞兇賠罪] ○前日南市萬裕醬園之棧司朱宏兆到王家碼頭老虎灶內泡熱水偶不經心將熱水潑在合源烟館內之鄭阿炳身上阿炳將朱辱駡遂致口角繼以爭毆旋有人奔告阿炳之父鄭立東赶至將朱拉到烟館內攢毆經人勸開朱受毆後不肯回去橫臥在烟榻上又有人到該醬園將情告知擋手葛鳳山葛聞知立遣別棧司赶將朱喚回不必多事及至該烟館見朱吃虧又與鄭爭毆俄而醬園內眾棧司同抱不平均至烟館將鄭拖到醬園內葛鳳山恐肇禍端即着朱將鄭扭赴廿三鋪巡防局喊控經局員張君訊供之下即飭局勇并小甲將朱鄭押解上海縣訊究經裴浩亭大令於晚堂研訊葛頂帽上堂伸訴棧司朱宏兆遭鄭立東父子兇毆致朱受傷求請騐傷究辦朱供略同鄭立東供稱朱將熱水潑在兒子阿炳身上向論反遭兇毆小的赶將阿炳拖回詎朱人多竟將小的父子毆打求　明鑒阿炳所供從同大令飭仵作騐朱之傷仵 
 
 

Page 4

 
 
作騐明稟稱朱略有皮傷大令親視朱傷並無妨碍乃賞給朱養傷費錢四百文葛辭謝再三大令謂此乃　縣賞與朱宏兆養傷　與汝無十朱乃領取叩謝而退大令并飭鄭立東購備香燭隨小甲到該醬園賠禮鄭遵諭而退 
[仍求故劍] ○前報列尤文榮之妻顧氏遭韓三誘拐控經上海縣訊明將韓管押着交顧氏等情旋由　　　顧氏由韓寄與沈小弟　即投案稟催經幫審委員吳端甫司馬庭訊之下着韓赶紧將顧氏交出并　尤如遇見沈小弟許即　案究辦兹悉无於前日將顧氏尋到　案經裴浩亭大令質訊尤供稱該氏遭韓三拐　數次叩求懲辦顧氏供稱小婦人一時受韓之惑叩求開恩韓三俯首求恩大令以該氏　夫私逃實屬可惡乃謂尤曰汝仍要此婦回去否尤供小的無力再娶情願領回大令乃飭退尤文榮并飭將該氏暫交官媒看管侯過堂發落韓亦還押侯懲 
[法捕房瑣事] ○法界每日見有掮鐵鎗之某甲不知犯何事亦不知從何縣中發配前　法包探夥忍見其　與身相離似竟脫然無累惟頸項及脚仍有鐵圈知為疏脫隨即扣住送交捕房侯訊○烟館中燒烟者皆係粵人居多前日小東門外某烟館雇某甲燒烟不知因何爭論竟將店中人某乙陰囊揑傷當即報捕拘入捕房頭着將某甲管押解案乙送仁濟醫院看治 
[鴻爪留痕] ○意琴室主潘月舫孝廉安定人也於學無所不窺出其緒餘作為詩詞每一萹出輒膾炙人口而書法尤極神妙去年來滬偶錄其近作數十首於册友人見而愛之為之付大同書局石印名曰意琴室詩詞册較之原本不爽毫　令人愛不釋手以數册見貽誦其時玩其書法想見其為人今潘君將作閩嶠之　不知再會復在何時得之以誌鴻爪之留益使我懷思不置矣用識數語以誌感 
[過南畫錦里藜牀舊主新居古還題壁] ○十丈紅塵裹蕭然一艸堂琴書新別墅梅鶴賦行裝鶯喜　喬　蝸此結室忙綠楊春正好莫漫臥蔾牀　君與白下葉桐君丈同居故云[  申左夢畹生]  
[江督轅門抄] ○八月二十二日藩轅牌示海州州同巡緝彈壓委員陳金香期滿遺差查有燒縣丞郭希振接辦上元縣訓　王來崇病姑繳委遺缺查有訓導韋　看理○二十三日藩轅牌示署泰州章　麟病故遺缺查有江甯縣陸元鼎　署江甯縣陸元鼎調署泰州遺缺查有候補知縣陶在銘署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　RMUSHET'S　TITANIC　STEEL　TITANIC　STEEL. 
　　敬啓者本廠開設英國鑠斐爾地方專造八角六角方圖　式鋼條以上五種係本廠所造者最為著名又各式鑄鍾器具以及鋼簧鋼磋　子刀鋼等件又本廠秘製硬鋼名麥色并稍軟者名麥色太太內　均極精良如蒙　官商賜顧著須認明心手為記庶不致悮各處通商埠大行家均可經手特白　英國克來鋼鐵廠三茂爾奧士朋謹啓 
　　確騐第一龍涎戒煙丸　龍涎戒煙丸 
　　夫海內戒煙方如林立欲求書方寳難其選或暫止癮終不能熂脫癮或素無病戒則反生他病戒之不脫服之無益其患更深焉本舘精考此患搜求善方不同煙膏炮灰以積煙之困秘選良方良藥以餘煙之害若服此丸卽不思吸煙無庸戒口自然癮除不寒不燥無苦無數更覺身體壯健開胃精神戒斷後永無弊病倘不見信新試小瓶所費有限便知靈效確非誇言欺世也大瓶半元小瓶洋二角半 
　　廣東鹿芝舘分設上洋老巡捕房對門 
　　喉癥奪命丹 
　　僕室人嘗患喉癥方藥圖效醫家朿手氣將一息後遇　人擾此丹方癥卽立起因思便人卽是便已不敢秘藏還辯上　貴品葉料合成售世惟內佐珍珠犀黃等　價値路貴俏患喉痛諸癥欲起沉疴者號斷不靳價値每瓶五分定價三十換計實洋一元五角購者請至上洋新衙門後新仁慶里健行堂發兌 
　　聲明 
　　本堂創製極貞戒煙參片素蒙　見信來近有無恥之徒仿造式樣朦混靠魯甚至將傷藥騏騙　仁商每受其欺本堂心存利濟轉恐因兩致悮　貴體故不敢秘　不宜為　諸君　　告也一鋪在枯蘇　門內宋仙洲巷朝南墻門內廳發兌一鋪在上洋棋盤街老巡捕房對門餘外並無分出倘蒙　賜福勿為所逐余深有厚望焉 
　　彭誠濟主人謹白 
　　署易堂鉛字告白 
　　本局開設老北門內石皮衖自鐵銅板銅模鉛板鉛字鉛圖花邊印書機器油墨等件字樣數十餘種並代攤印各種新書如蒙賜顧者請至棋盤街本莊面議此佈 
　　屈臣氏大藥房 
　　精製中國上等蠟丸藥發售 
　　歡喜添丁丸每盒四丸凈錢九十三 
　　小兒回春丹每盒十丸九百三十五 
　　珠珀七釐丹每盒十丸三百七十四 
　　藿香正氣丸每盒十丸三百七十四 
　　袪風活絡丸每盒十丸三百三十六 
　　調經贊育丸每盒十丸七百四十八 
　　甘露午時茶每盒廿塊二百二十四 
　　琥珀抱龍丸每盒十丸三百七十四 
　　追風蘇合丸每盒十丸二百六十三 
　　產後鳥金丸每盒十丸二百二十四 
　　安胎益母丸每盒十丸二百二十四 
　　上洋英大馬路屈臣氏謹啓 
　　新選石印巧搭一新出售 
　　是編請名宿精選時髦憲怡間採昔賢名稿合四百篇名曰巧搭一新後附試帖三百首及試場條例付諸　印每套四張摺成徑寸而字畫仍清極便行篋育價洋四角寄存上海城內外各書坊發售有躉拆者格外公道可至法馬路還讀樓面議 
　　瓣香居告白 
　　新增詳註尺牘入門 
　　是書採取近時往來書札凡寫信之法及行欵格式如起犂法恭維法入事法收尾法等各法無不全備蓋設為問笞是以較大概尺牘容易入門也洋五角洋務尺牘二角止圍尺牘四角尺牘靈機一角半貿易尺牘二角公侯將相尺牘四角瀛海形勢錄二角半臺變生熱番輿地紀二角用軍必讀陸角俄國疆界風俗志二角學詩捷經一角半悮字辨正二角見笑集三角醫生湏知二角求嗣秘說一角海上花天酒地四角申江小志二角託四馬路文宜書局代售 
　　電器等物出售 
　　現新到發電筩泥漏筩白鉛筩炭精條吸鐵電箱大小吸鐵條桿碯砂紅礬鉀衰淡輕四養玻璃量杯漏斗及畫圖器直線筆虛線輪筆比例尺德律風等物均有出售上海三馬路格致書室 
　　屈臣氏聲明戒煙精粉效　妙手回春 
　　大清光緒三年歲次丁丑秋九月　欽差大臣　太子太保　文肇殿大學士兵部尚書部察院右都御史直隸總書世棧一等肅毅伯李　為大英醫士　屈臣先生題 
　　敬啓者本號之大藥房乃始迄今四十餘年方可稱眞老大藥房也本大藥房所創製戒煙精粉乃本藥房獨得秘法不惜工本務期兢製洋煙之慈也請吸煙之人用之令其自知言知不謬決無後患與別家所售戒煙踷藥果不相同也歷蒙　中國憲臺大人試騐獎贈書賜匾額幸已天下馳名近閱報有無恥隠借精粉之名憲圖混雜所請精粉者不知其精之謂何本號之取名精粉以其精益求精製到極精不能以別藥取名也故特聲明戒煙精粉惟本號所售者為製總之難瞞於前用過戒斷癮之　諸君子耳此粉每十包售銀一元正每包一角亦賣以廣　緣諸尊請認明此藥對口有貼紅白黃三色龍麟伴塔招牌為記庶免魚目混球謹佈另有嚒嘍白藥粉係用　裝者亦比別家貨眞價實 
　　上洋英大馬路屈臣氏大藥房謹啓 
　　珍珠化痔丸 
　　痔有數種皆由風濕燥熱四氣所傷四氣者非六淫之和乃五歲之氣擾動內發而作成也外治者如刀針掛線猛藥剖洗不惟痛苦難當且傷元氣內治者合用涼血散風逐濕潤燥溫劑亦未見效反損精神痔雖感風濕燥熱而成實肝腳腎三種虛損而起欲斷其患固本為先治標為次此丸內藥品以舒肝扶脾固腎為君以寬腸活血行氣為佐調和臓腑健運陰陽使風濕燥熱四氣所成痼疾無地可容自然消化故此能治一切內外毒痔不拘遠年近日成澹成管糞前糞後膿血漂流破孔穿腸脫肟腸裂如芝如菌大便艱辛甚至痛癢異常等癥無不應驗每兩洋二角五分外用消痔散熏洗每包一 
　　上海英大巡捕房對門廣東接元堂何均年製 
　　極呂印色 
　　日本煉金印色冬不凝結夏不泛汁印之歷久鮮明不變者大匣三元小匣二元託上海棋盤街福　書局之門莊代售 
　　旗昌軍火公司告白 
　　本行暹商以來卽在各國埠頭設立分行巳陸七十年　奉　北洋火臣孝李傳相札委經理採辦專並蒙　曁辦軍務左侯相及閩浙德督楊部堂委辦外洋軍火等因茲不惜重資特糖外洋名廠精於機器製憑船械之人承辦各項前後膛槍炮鐵甲炮嘉客樣鐵甲鐵快水管等船以及造船炮槍彈鐵路開礦化河種田紙糖綢布電燈等應用機器又造粗細火藥棉花炸葉硝磺拉火銅帽子捲軋銅鐵鉛練五金興製造局需用各材料各機器無不皆備如蒙賜願躕至本行軍火處看樣議價價必核實貨必這地袪除一切情勢並能尅期辦到因本行各口有行航海有船辦運較房故也此佈 
　　上海匯豐銀行告白 
　　本行所存原本洋五百萬元並招新股尙未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公價洋二伯三十萬元並新股餘利洋一伯五十陸萬三千三伯陸十一元陸角陸分兩共又計洋四伯零陸萬三千三伯陸十一元陸角陸分價行開在香港今在天津紫竹林設立分行廣招中外商務凡上海香港福州廈門漢口小呂宋言貢新加坡並外國倫敦法國印度新金山美國日本諸凡貲易繁感之區無訛零躉匯票俱可由津謹兌並代押欵及存銀生息請至本行面議可也特此佈聞 
　　永祥豐壽器號 
　　本號專辦陰沉香楠桫枋獨幅壽板婺源上品壽器俱全蒙　仕商賜顧請至三馬路石路西德潤里石庫門便是 
　　各種眼鏡出售 
　　啓者人之眼目各有不同或目力不足以致觀書寫字不能濟楚或患近視不能見遠或年老目昏觀勒餬塗莫辨或畏怯陽光不能久視此外各種目疾多不勝書本作開設印度國中已多歷年所矣所製各項眼鏡俱能格外佳妙是以英國派駐印度之總督巡撫皆深嘉獎現在來滬在虹口禮查客寓第十五號房內小住數入如有人欲詳詢目疾及應用何等眼取景器取分文請移玉至禮查客寓向剌沙剌士面鎭華人惠顧貨眞價廉格外從減祈賜玉趾為幸 
　　小題文府 
　　是書寳文一萬四千餘篇十二元試律大觀二元四角山樓顯額踜二元四五經合纂十元合璧二元合講一元八角巳上均同石印售處在上海二馬路同麋公棧 
　　裕羣厚啓 
　　詳豐衣莊眞不二價 
　　本莊開設久年耑做時式新及兼售原典估衣照碼每兩折洋七角劃一價照大市格外克巳如據價貴包退包換貴客賜順請棋盤街北首並有四季衣服出售 
　　生生堂佈告　淆混招牌 
　　店家立招牌為業客商認招牌為憑今本堂衖口法界大馬路中市有甡甡堂一店字異音同希望淆混遠處交局寄買須囑認明本堂老招牌庶不致悮 
　　聲明假冒　香港福利公司票 
　　本公司票分運杭城大井巷口東首鴻昌洋行反各票行紹城大富貴安昌鴻昌柯橋鴻利等各行批發全張十號售洋一元分條足洋一角並拆大票格外公道仕商函購原班卽奉近有無恥之徒私拆本公司來往信件以別票搪塞恐難領彩諸君切勿受愚須認明香港福利公司圖記庶不致悮 
　　四書本義匯叅告白 
　　四書朱子本義匯叅爲金壇王罕皆太史手緝太史竭畢生之精力以章句集注爲本義兩叅以誠問語類又復摘取諸鐵名訛分洋其下實通融會精當不移自有此書而永藥大全以及高頭濬章等皆卑無足道習舉業者允宜寒置一編悉心研究惜流傳旣久翻刻多訛今本局以精楷重抄再三警校橋魚亥　一掃而空空現在石印工竣墨色紙張務臻美　每部訂成八本價洋三元陸角躉售從盡又草字彙每部四本周曁楮墨色精價洋二元四角願購者請向本局曁各書坊購取 
　　同文書局啓 
　　味誌園游例 
　　遊資一角僕嫗一例誰童稚槪免付給宴客聽便章程另立花菓供賞未宜攀折所願游人同深愛惜 
　　石印中外青樓春影圖說　中外名妓 
　　是書倩　西法繪事者將滬上青樓凡日本奉西蛋婦等諸名妓照影摩印共有五十餘人後附小傳每部四角在文宜書局寄售 
　　續八月二十五日茶市行情 
　　泰和行 
　　茗聲　工寗　一百零九箱　十五兩二五 
　　漱芳　又　又　五百箱　十三兩二五 
　　天吉　又　又　三百零六箱　十三兩五 
　　春魁　又　又　六百廿四箱　十六兩七五 
　　天葆　又　又　一百五十一箱　十三兩五 
　　天聲　又　祁　一百七十四箱　廿零兩五 
　　瑞魁　又　又　一百四十九箱十八兩二五 
　　履泰行 
　　萃昌　平水　三百十六箱　下 
　　零碎　工又　一百零八箱　下 
　　八月念六日上海各茶市行情列左 
　　怡和行 
　　萃繭　工河　二百十二箱　十一兩三 
　　龍芽　又　又　三百廿一箱　十一兩三 
　　惠聲　又　寗　三百三十四箱　十七兩五 
　　飲香　又　云　四百三十八箱　十二兩五 
　　泰茂行 
　　蘭香　工寗　　二百五十一箱　十六兩五 
　　寳和行 
　　龍芽　工寗　一百五十三箱　下 
　　天祥行 
　　惠香　工寗　一百三十三箱　十三兩五 
　　泰隆行 
　　現魁　工祁　二百八十二箱　十五兩 
　　永記　又　屯　一百五十三箱　下 
　　八月廿七日上海各茶市行情列左 
　　元芳行 
　　崇香　工崇　四百零四箱　十七兩七五 
　　品香　又　又三頁四十箱　十三兩一 
　　旗昌行 
　　惠香　工寗　三百零八箱　十五兩五 
　　天聲　又　又　二百七十一箱　十六兩 
　　蘭芽　又　又　一百六十九箱　十四兩 
　　和昌行 
　　大聲　工寗　二百十六箱　十七兩 
　　同孚行 
　　豐元　工元　二百八十四箱　廿三兩 
 
 

Page 11

 
 
[光緒十三年八月二十二日京報全錄]  
　　宮間抄　諭旨五道錄前○發抄　硃批五道○接續前摺○新撫劉　奉　姦斃命核明定擬摺○崇文門監督錫等　奏崇文門稅務正額無虧盈餘未能足額摺○八月二十二日理藩院　儀　光祿寺廂藍旗值日無引　見○志元假滿請　安○鳥拉布前往東陵請　訓○齡公請假五日○召見軍機　袑祺　元容貴恩佑○皇上明日夘正至　壽皇殿行禮○發抄　卞寶第奏解雲南甘肅協餉奉　硃批戶部知道欽　○又侯　令萬發　期滿甄別奉　硃批史部知道欽此○慶裕奏應修鑾　要工請發銀兩奉　硃批工部議奉欽此○譚鐘麟奏查明甘肅殉難各員　卹奉　硃批朱應元等均着交部分別議卹欽此○又魏世祿病故開缺奉　硃批兵部知道欽此　○　接錄全　　楊宗誠任內並無未獲盜案及被控各情何至撤任鄭以蒸按輪委署總兵　繼昌其時並不在省似各該員均無所用其賄　至陸路防營官悉由統領自行揀員亦有由撫院派委者邇年均未聞更易無俟　說　綠概可想見各等語查據該撫咨稱段長佑因病　假免予開缺鄭以蒸　委署事均經照章　題楊宗誠亦無未經緝獲盜案欲行撤任情事陸路防營官數年來實未更換莊賡良亦無招　納賄各節並杜據藩臬兩司先後查覆悉屬相符是各該員等尚無請托行賄重情似屬可信以上各節臣等謹照原叅各欵逐一推　並將調到卷宗暨司道各稟悉心核對所有應訊各員親提研鞫均無異詞既未便有意苛求亦不敢稍涉廻護伏查卞寶第身任封疆事煩責重如果遇事乖方於湖南吏治管政毫無　飭勢必諸事發弛物議滋多乃勾稽案牘博采眾評補署用人則面與藩司商定刑名案件則時與臬司考求細閱課　諸卷抽查各路防營均稱核實其於　文廟丁祭委員恭代暨朝賀　慶典在朝房外倩人扶掖行走　足疾未痊步履不便所致均無不合應毋庸議候補道但湘良總攝厘差歷有年所綜計近年收數實屬有盈無絀於　切刊定章程毫無更改亦無揑串戚族侵蝕賣漏情事應毋庸議鄖陽鎮總兵　繼昌久歷戎行經前任撫臣奏留湖南統帶防營尚資得力業經逐營查點委無扣餉虛額厚歛積怨縱恣游戲各情應毋庸議惟以實缺人員管理本籍營務輙以巡防之便不時在省停留　致來眾口未必不由於此且該鎮本任亦係煩要之區責任匪輕可否　飭令仍赴鄖陽鎮總兵本任之處恭候　聖裁如蒙　允准該鎮所帶毅安各防營應由湖南撫臣另行委員接帶桃源縣知縣朱益　杳無卑鄙鑚營確據亦無加增錢糧激成事變　情其於糧　私收已革筆資業經查明懲辦尚無不合惟既以循例稟請防營復牽入無據謠言誠未免遇事張皇署道州知州錢紹文訊無　綠署缺及二子盤踞憲幕廣通聲氣　情究係屢被叅劾之員卞寶第亦稱其未免浮滑其為不孚眾望巳可概見應與朱益　均請　部分別　處候補道莊賡　查無擅權納賄確據監司大員兼　　居緊要差事不免指摘紛乘大約由於不自檢束所致應將所有差事均行裁撤新化縣知縣楊宗誠任內並無強劫重案亦未被人上控且曾經拿獲隣境盜犯該撫並無欲行將其撤任情事原叅所稱捕務廢弛賄求免撤等情自屬　實應　庸議道　知州叚長佑循例告病署嘉禾縣知縣鄭以蒸係屬到班輪委似均無所用其賄求且事涉曖昧此外又別無確証自未便遽坐以　　不飭之咎惟該州縣等與莊賡良俱遭浮議且均列有行賄過付之人似非全屬無因其平日官聲操守究竟如何應與莊賡良均請　飭下撫臣隨時查看如少有劣跡即行據實叅辦未入流嚴嘉　訊無為人過付銀兩情事惟於服官省分輒令伊出繼之子與人夥開鋪而並在內貿易殊屬有干例擬業經革職應毋庸議涂萃和與　以蒸並無來往亦無代為借銀各情應與無十之鄧郁文均從寬免議調到各卷案結發還除撫臣被叅加增岸費提用公欵並湖南通省盜案歸於另摺及附片陳明外所有臣等查明撫臣暨各員被叅寔情並分案奏請緣由理合恭摺具陳伏乞　皇太后　皇上聖鑒謹　奏奉　硃批另有旨欽此　○○尚書銜降一級留任甘肅新疆巡撫二等男臣劉錦棠跪　奏為妬姦斃命核明　擬恭摺具陳仰祈　聖鑒事竊伊犁戶民王連生妬姦門毆刀傷王菜保仔身死並戳傷童楊氏平復一案據前署伊犁撫民同知上官振勳騐訊塡格通詳批飭審擬適上官振勳因另案撤叅移交接署同知駱恩綬審明議擬詳由鎮迪道兼按察使銜恩綸核明轉詳前來臣覆加查核　王連生籍隷伊犁與已死王菜保仔素識無嫌王連生姨妹童楊氏其夫童貴帶子歡學赴塔城探親童楊氏住綏定城有王 
　　京報　第二千四百六十四號　丁亥八月二十九日申報附張不取分文 
　　菜保仔失家遺下幼孩託童楊氏撫養時常來往光緒十年十月不記日期王菜保仔與童楊氏調戲成姦以後遇便續宿給過錢物亦沒細數年底童楊氏被其姑母張氏呌往度歲並責備童楊氏不應撫養王菜保仔幼孩適王連生亦來張氏家拜年童楊氏告知張氏責備之言託王連生代質房屋王連生質馬緒福空房一間分割內外言定每月租銀一兩正月十七日童楊氏搬住王連生住外一間正月二十二十三兩夜王連生調戲童楊氏不從反為斥駡王連生懷恨不與童楊氏交言二月初一夜王菜保仔來童楊氏家續舊半夜王連生回家瞥見斥童楊氏與人通姦偏推不從氣氛呌駡王菜保仔起身順手拿木　向王連生毆打王連生抽出身佩小刀狠戳王菜保仔左胎膊一下王菜保仔撲攏王連生用力連戳王菜保仔胸膛左乳當時倒地童楊氏聲喊救命王連生又用刀戳傷童楊氏肩甲兩下携刀逃跑經房東馬緒　聞鬧　視王菜保仔當已因傷殞命經伊犁撫民同知騐訊詳由兼臬司核明具詳臣覆核無異查律載鬥毆殺人者不問手足金刃他物並絞又例載軍民相姦者姦夫婦各枷號一个月杖一百等語此案王連生妬姦呌駡與王菜保仔鬥毆刀戳王菜保仔胸膛等處殞命自應照例問擬王連生除調姦輕罪不議外合依鬥毆殺人不問手足金刃他物並絞律擬絞監侯秋後處决童楊氏與王菜保仔通姦办應按犯姦律擬枷號一个月杖一百係犯姦之婦杖决枷贖傳本婦領歸任其去留王菜保仔犯姦罪有應得業已身死應毋庸議無　省釋凶刀案結銷燬屍棺飭屬領理是否允協除全案供招咨送刑部外合將妬姦斃命核明議擬緣由謹會同署伊犁將軍臣錫綸恭摺具陳伏乞　皇太后　皇上聖鑒勅部核議施行謹奏奉　硃批刑部議奏欽此　○○奴才錫珍善慶跪　奏為蒙　恩管理崇文門稅務一年期滿徵收稅課正額無虧盈餘未能足額謹將虧短情形據實具陳仰祈　聖鑒事竊光緒十二年七月二十五日奉　旨崇文門正監督着錫珍去副監督着善慶去欽此欽遵奴才等遵于八月初三日到任即飭委員認眞稽查計自接收之日起至光緒十三年八月初二止連閏統計十三個月一年期滿徵收正額無虧其盈餘銀兩較前數年雖有加增究於原額不敷近年京中鋪戶生業維艱百貨滯銷故販運日形减色加以銀錢交易長落無定食物昮貴腳價倍增商人皆恐虧折資本觀望不前兼之外國運貨侵佔常稅　甚一日而例不重徵難與計較夏秋之交大雨連綿路途泥淖車　既多阻滯六月間通州北運河奪溜東　下流水緩舟運又未能暢行是以徵收盈餘數目雖竭力設法整頓較上屆有閏之年稍有起色然比照從前足額年分短絀仍多查前任監督德木楚克札布等短徵盈餘銀兩奏懇　聖恩儘收儘解奉　旨允准在案嗣因戶部奏關稅情形照常徵收不得援案辦理奉　旨各關均宜設法整頓仍遵額定稅數照常徵收不准以儘 
　　解違例奏請如將來虧短實屬有因着俟一年期滿奏報時由戶部酌量情形分別奏明請旨核辦欽此欽遵各在案今自光緒十二年八月初二日起至十三年八月初二日止連閏計十三個月一年期滿共徵收正額銀十一萬七百二十四兩四錢九分二釐收盈餘銀七萬九百三十四兩一錢九分八釐統計正額盈餘共實收銀十八萬一千六百五十八兩六錢九分比照足額年分正額無虧計少徵收盈餘銀十四萬一千八百四十二兩七錢一分二釐除一切官用均照歷年核减章程開銷並前任監督延煦等奏添稽查各門稽查海巡委員等飯食銀兩暨戶部議添東壩等七處委員飯食銀兩亦照新章由盈餘項下作正開銷嗣准戶部咨光緒十二年十二月十八日欽奉　諭旨着自明年為始於年例恩賞太監銀兩外每年再加進銀一千兩欽此欽遵咨行前來奴才等遵將此項銀兩業由盈餘項下提撥解交又戶部咨庶吉士飯食遵照部章按十成實銀支解亦經如數遵　外其餘銀兩照例儘數解交戶部再徵收海淀藥材燒酒錢糧除交正稅外餘銀五十兩四錢一分亦一併解交戶部以上各欵謹另繕清單恭呈　御覽一面咨行戶部分別查核至　欵一項前經戶部　准俟任滿時咨部存案免其另册報銷等因歷經遵辦在案查奴才等任內罰欵除業經照數完繳共七十二案遵於清單內聲明其零星小販查係實在無力完繳者由奴才等酌量情形分別責懲釋放以免拖累所有奴才等一年期滿徵收正額無虧盈餘未能足額緣由謹據實陳明伏乞　皇太后　皇上聖鑒謹　奏奉　旨錫珍等奏崇文門徵收稅　盈餘未能足額着戶部議奏餘依議摺二件片一件單三件併發欽此 
 
 

Page 12

 
 
[約略說] ○浙江學憲瞿子玖文宗於十八日巳刻起馬出鳳山門至江千三郎廟登舟按臨金處等府接辦本屆科試是日錢江潮汛最大杭人多往江上看潮故江塘一帶士女如雲極為熱鬧學使亦稍留片刻即在船頭觀玩直至午潮既定然後解纜上駛○甲乙丙三人同往看潮甲以小恙初愈足力未健意欲登城隍山一為瞻眺庶免跋涉之勞乙丙再三迫促相與扶掖出城至三郎廟地方甲實不能支持　在三郎廟小憩待潮潮來時競出觀看人如插燭適廟旁有一土阜阜巔有一方石乙丙即登石上頗覺眼界大開舉手招甲甲欲之旁人見乙丙立石上爭先擁登竟將乙丙擠落地下兩人腳腿均受重傷惟丙則僅傷一腿乙則兩腿均傷甲廼僱人抬乙丙進城各送回家已則徐步歸來為人覼述其事特未知二人性命有碍否也○杭嘉湖道豐觀察於十七日詣看東西中三塘即由三塘順至海鹽勘騐工程蓋海塘為杭道專管職無旁貸故需不時親臨工次現屆秋潮大汛尤須親督員役俾各畫夜巡防以免疎失之咎○蕭　山廉訪因病請假已登前報兹悉廉訪病初起時係患腹瀉旋變為寒熱即俗所謂四日兩頭者廉訪以杭地無好醫生向問候補王大令善醫曾相與討論醫學信其醫術頗精故平時極相契洽此次亦遂延王診治據王言廉訪此症必須靜心調養方得漸望痊好惟廉訪請假已久故前日力疾親詣撫轅謁見衛靜帥細陳病情後仍續請給假以資調理○邇日天時晴燥確是新凉天氣故市上食物價均平平惟羊鴨兩項以相傳此中有瘟神下疫幾至無人過問致羊肉每觔祗值大錢四十餘文較平時價值不過三分之一鴨則市上少見蓋養鴨者因此謠言亦不入市求售以免害人性命也 
[英界公堂瑣案] ○余阿仁稱昨日我之幼孩在路被林再文所拖之水車撞到碾傷右腳由捕拘林并送兒子至仁濟醫院據醫生言不紅腫則可無碍否則恐爛今　送案請為騐傷并稱水車是前拖後推者在前之人雖不能照顧在後者可以留心實因漫不經心以致碰撞林再文供孩子自己跌仆在地以致車輪碾及如今只求施恩蔡太守隨飭林再文覔保出外俟該孩仍至醫院醫治傷痊再行訊斷○包探康阿順稱榮記綢莊之喬某報被學徒取去洋七十三元白紡綢十三疋白絲巾二十六疋當獲學徒周文祥戈和春所取絲巾係以前陸續質洋共質本四十一元紡綢均在現洋祗用去五元尚存六十八元分別吊賊一併送案喬某申訴前因并稱周戈二學徒年歲尚幼諒被歹人誘同花費然我與二徒之父均是好友今戈之父已到請為免辦交管束周則容送交其父周供並未取綢因戈借我洋曾囑我代質絲巾五　還我銀洋戈供因同扇鋪中不識姓名人至妓女才　處玩耍需洋取綢典質該包探又稟查得所押銀洋係周戈二人分用且以前陸續取白絲巾典押東人未知及至又取紡綢銀洋出外始行報捕連前失者同起到案德祥等各質鋪請追質本戈之父戈某上堂稱情願繳還押本賈副領事謂該學徒等年紀尚輕所為如此請責以儆蔡太守以年小胆大本應責　姑念原告求免著戈先行領子自行管束周交喬領送回去起案之　并飭具領質本概交德祥具領再行按數分償○包探稱緝獲積竊王福生詰得同另案管押之陳蘭芝行竊華吉甫等各家衣物問有寄存向窩賊　之李王氏家吊賊一併送案華吉甫李阿金夏王氏等各失主各報失衣物請領王福生認竊求恩李蘭芝供疊次行竊原是該死尚乞施恩李王氏供不知竊賊誤寄蔡太守隨判王福生管押六个月李蘭芝照前斷加押二個月李王氏發交官煤管押一月　交華吉甫等分別認領○妓女陳麗娟控遭謝德恭毆打索還嫖錢蔡太守飭侯過堂訊供已列前報昨由太守庭訊陳麗娟供江北人丈夫患病不得已與謝私識伊竟欲佔我而我不依致遭二次持磚毆打謝供為小工與妓相識據言無丈夫費洋娶伊到家伊忽他去故向索還銀洋至該妓到我家同居人及隣人咸知明明受騙今請免追銀洋懲辦以儆太守廉得其情隨喝掌該妓五十下一併驅逐嗣後均不許饒舌違干取咎○包探秦少卿稱張明子到包氏所開之客寓借宿次晨出外時行竊紅呢被壳藏在身畔當即扭獲人贓　由捕房搜出押票三十餘紙其　二紙係竊姚氏趙氏客寓之綢裙被單其餘所質皆在湖州揚州各處所竊之贓為此弔賊傳齊失主送案包氏姚氏趙氏同投案請為領贓張明子認竊求恩蔡太守判張明子管押一月起案之贓交各失主領取 
[蕘一得人來信] ○善無論大小罔非痌瘝在抱之心大則籌辦賑捐固由滬上諸善士為之倡而隨緣樂助接踵而至者實繁有徒少則施痧藥給時茶或送八寶靈丹痢疾藥散或患水瀉送一包藥料或患無名腫毒則送兩張紅膏藥竊謂外治之藥固不必等諸未達不嘗之例然痧藥時茶等往往有藥方可配則此種藥散膏藥何不刊一藥方連藥奉送有力者或能自辦可免諸君伺應之勞無力者得此妙方亦可作口頭方便人之欲善誰不如我夫然後施之者無倦容亦無德色受之者無愧意亦無後言矣且聞有上午送而下午不送一似下午必無外症者偶忘其例猶將踵聞而求之不知當局善士有何高見或不以子言為河漢乎 
[呈高昌寒食生詞丈] ○風流水部溯維揚洋溢聲名徧四荒豔福溫柔銷二陸文章沉博起三唐才高倚馬推椽筆望重登龍切　香最是一編容日省萬人膾炙比羹墻○呈夢畹生　翩翩叔度綺年華領袖　壇仰作家絳帳秘傳新製曲綵旛珍護手栽花　君新著粉墨　談故戲及之　江東名士鄭三絕海上仙才溫八叉似我頽唐蒙刮目心香敬爇思無涯[  策鰲遊客葉慶頤拜稿]  
 
 

Page 13

 
 
   
 
 

Page 14

 
 
   
 
