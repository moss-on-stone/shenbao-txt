# 1882 - 5 - 4903121

 

Page 1

 
 
[曾俟日記出售] [  本舘謹啓]  
　　曾候以元動哲嗣具華圖鴻才奉命出售基法兩國并以議和之事畀之不年而和議克成中俄好合卽此可見經濟才猷有違過乎前雙已前於友人案頭見侯錄日記一卷自戊寅九月初一日起至己卯三月二十六日止皆記奉命出使諸事而於外國之政敎風俗尤爲留意不謹以筆墨見長愛為之排印成書以供共賞茲已告竣訂成一本收回工本洋一角正於本月十五日發賣奮處仍照襲例想諸言必以先爲快也 
[格致彚編出售] [  申報館主啓]  
　　第四年第十卷格致彙編所述係格致釋器化學衛生論歴覽紀略海戰指要西班牙國民俗略談影戲豐日蝕時期互相問答等現已由本舘　訂完備准於卽日出售每本仍收價大錢一百文伏祈　賜顧爲盼 
[論高人謀弒國王事]  
　　凡事之不習見者往往相驚以怪此風到處皆然而僻壞偏隅實爲尤甚高麗一國向來閉關自守不與各國往來近則與日人通商是爲該國創舉而國王明知通商之利寔有裨於國家因而將欲漸加推廣而國人則未能盡知也但見異言異服之人接跡於國中口岸開而益多法制逐漸更變竟有與昔日之風氣大相逕庭者於是羣相咨怨以爲不便且積怨成怒積怒成仇遂致有謀逆之事鳴呼何該逆黨愚而無禮一至於如此哉諺有之曰家有主國有王天降下民作之君所以爲生民立命也因時制宜王者之事當此萬國同和各相往來凡有利益莫不可以與共而不能獨異高麗雖向來不與外人相通而此時亦惟素通商行乎通商而巳况高麗地處邊徼土瘠民貧一經通商本地之貨旣可廣售他國之貨亦無遠弗屆其有益於高人者實非淺鮮度高王亦必操全局以籌之實見通商之事有益無損故毅然爲之　其先迫於日人之威似出於無可如何而近來漸相習慣自必深知其中利弊觀於高王講求軍火購造哉艦等事其亦留心於保衛防禦之事而臣民乃不能仰體朝廷之盛意必欲與國王相戾是其愚也天無二日民無二王旣奉其政教號令而尊之爲王豈可以擅謀弒逆况該逆黨之爲首者係高王之親臣卽不能與高王一心一德亦何至遽萌欲得甘心之意雖曰撫我則后虐我則讐然高王之一意通商亦未嘗卽爲虐民之舉據東瀛報言高王之叔於屬員之建言義順口不可開埠者皆子　斥似乎意存獨斷未免不洽輿情顧民可使由不可使知國家偶有更張原當由土及秉軸諸人相爲主持如必遍詢而後行正恐有築室道謀之患今該逆黨一不愜意卽欲激爲弒逆之禍其無禮爲何如或有以高王與日本通商之後俄人美人英人亦有從勞覬覦者高人素未習見不勝惶感惟恐遺後日之患故不能無介於懷而高王未能剴切曉諭指陳利害以明示臣民而持之以獨斷故致激成衆怒而不知國家之事由王主之臣民等如見有不合之處止可從容諫阻從未有以弒逆相劫制者是直亂人而巳矣今高人李戴仁竟敢集黨與高王爲仇幸而傭人出首事機洩於先期按捕詳查罪人斯得高王危而復安亦足爲如天之福設使禍機猝發釀成大變正不知該亂黨將若何措施吾恐内有王叔等之重臣外有日本國之强隣卽欲悉去新章仍反初服而此時之大局亦恐有所不能該亂黨何竟不一爲籌及也國家變法本屬難事日本初行西法國中亦有不服之徒其後雖經勘定而至今丁餘年其國人尚有以日廷之變法爲非者特以本已成舟無可知何故緘口而不言耳中國步武泰四不過仿其製造機器等事而草野之民亦有竊竊議其後者第中國上下之分嚴不逞之徒不敢自逞至於今日則通商各口岸居民已成習慣自然之勢卽窮鄕僻壞拘泥古法者或尚有見爲非是而　乾綢獨斷人莫敢違夫是以中西和好不啻胡越一家然如福建之鳥石山山東之濟南府民間不願西人入内傳教因而激成事端尚在有所不免特不致如高麗人之狡焉逞亂耳然則高麗之所以致此者仍由於平時政教不態嚴明故也設平日令出惟行人心悅服亦何至變生於肘腋哉至於謀逆之人本屬罪不勝誅駢而斬之不爲過其事之是非固夫人而知之不待再爲齒及也故不復論論其本原如此 
[火車命案續聞]  
　　○前報所述火車命案一節迄今未聞究竟玆閱外國新聞紙知黎福來尚在監中日日作書書中言眞凶倖逃法綱而巳則寃遭縲幾云云聞現在監禁之黎福來實非該犯本名係伊繼父之名該犯之父曾爲水帥異官　在後又閱外國新聞紙知黎福來已經刑官定罪擬於十月初八日科以繯首之刑有黎之親戚某尚向國家陳情謂黎當日行凶時實係發癲並非出於本意可否仰邀寛典而國家不准云 
[目象忽斃]  
　　○暹羅國最重象事象如神亦風氣之可異者也暹羅王畜一巨象尤極敬重供之廟中一日早上飼畢象忽暴怒跳躍不已　斃五人廟内僧人本以巨竹爲籠關象於内一經迸跪竹籠粉碎僧人亦遭踐斃後經多人驅至一天井内象復舒鼻紛拿欲將墻壁撞穿而卒不得乃大嘷一聲倒地而死暹王意必象奴不善　養所致提集親鞫各無他語乃悉予重罰而暹王猶悒悒不樂云 
[北京郵信]  
　　○北京西人來信言左侯相自十月十八日出京由旱道一路回原籍後再至金險恐俟相接雨江督篆之後鴉片加稅之事必當格外認眞也又云出使英法兩國欽使曾襄侯現在業經三年任滿都中傳言因曾俟州使實足爲國之光中俄和約一節深賴其力此時卷屬俱在英國亦各相安故有擬再留一任之說然未知其確否也又云近日北京天氣甚覺凛冽寒暑表已降至十五分矣 
[津信譚仔]  
　　○招商局海定輪船北上有高麗使極附輪至津旅卽由津晉都傳聞高員之來因欲與中國相商代謀日高往來之事緣日人之在高麗者待高人殊爲無禮高人不悅欲中國代爲之謀設法令日人勿再無禮此言雖屬傳聞頗覺可信緣津人之由高麗囘華者皆言目擊日人相待高人殊属苛虐也以上係西人來信本館未敢定其確否照錄之以符新聞紙體裁而巳該信又言前月二十二日李伯相在招商局邀請英法兩國公使飮謙到二十八日法公使　　回京本月初三日伯相亦　係定督署過冬英公使聞亦不日遄返都中矣又言由美回華之學徒内有人人派往伯相新設醫院内隨西醫麥根士講求醫理其餘則亦皆分泒或至水師學堂或至電報局或至大 
 
 

Page 2

 
 
沽管理水雷事務云 
[聞告輕生]  
　　○南昌俗　凡入錢莊習業者須以五十金爲進身名曰押櫃聞此項應侯學習年滿纔能收回至飯貲則仍不在此内另須按月備往故貲本不甚充裕之莊尤喜多收徙弟蓋藕其欵以資把注而供捐使特其餘也前有某甲者本開烟土鋪嗣亦兼挂兌換招牌照例收徒徒有某乙近以小事爲師所責旋卽發病抬圖斃命子是乙之父母起意赴縣控告中聞隨自吞　膏不及灌救而死乙家方始罷手此上月二十八日事也 
[野猪就擒]  
　　○上月杪蘇省齊門城闕中忽來野猪一頭身肥腯而勢猛驚蹣跚亂竄據河對岸木行林立諸工人急持銕乂紛擁而至相與攢擊此猪冲突撲撞人不敢近少停持械來者愈聚愈衆　圍刺戳鎂能負痛奔入河流適有　夫沿塘而過竟被撞跌入河雖卽扒起衣服已水漬淋漓矣衆乃趨上木簰注力猛擊適中其目始得鈎之登岸殺而剝其皮權之得二百數十斤羣謂其皮可以繃鼓其毛爲皮匠所不可少均値重價於是一鬨百動多欲　奪其利有忿爭而互毆者至其腹中肚臟僉謂可製百草膏治諸虛勞等症有某痬科巳出價洋三元購之而去云 
[習俗可笑]  
　　○蘇郡習俗遇有疾病戚友必爲居首雜拉十數人爲之保福且必有包姓劉姓與於是役故保福之人往往與病者面不相識無關痛癢不過隨班逐隊至郡廳一拜非盡有眞意存乎其間未半月不問病之愈否急需拔狀蓋拔狀之日卽謝將之日故必如是急急也謝將者何郡廟前茶館林立於拔狀後邀保福者而醉飽焉蓋以全席之菜酬八拜之勞無施不報理有宜然雖然豈眞保福哉徒哺啜而巳矣諺有之曰姓劉姓包吃運更好殆指此也 
[訛詐鄕愚]  
　　○寍西象鑑橋某甲近與族人某乙有隙甲登門大駡乙妻聞而斥逐之甲遂開花破面倒地裝死甲妻亦悍潑助以聲勢召人十餘輩麕至乙家將其家中什物搗毀一空反索養傷費乙擬赴縣控告轉念事若經官又需差費不得已與之數十金而了事云 
[私毀制錢]  
　　○寍郡屢奉憲示禁用小錢各店舖皆貼禁條恪遵憲諭無如日久弊生不法之徒每以制錢一串重在七斤左右者暗售諸銅舖計可換錢一千六百餘文是以邇來各舖動踵因錢制而爭論云 
[索賠房產]  
　　○漢皋夏間某當舖不戒於火嗣經文武各官圍守保護府邑兩尊相繼出示安民未幾藩憲委員督令按成賠償完事茲聞此事復翻緣房東貴令賠造原樣房屋該當未卽允協房東卽呈控於邑前月杪邑差傳典東到縣示以所告旋卽覊留似有押追之意云 
[三舟同沒]  
　　○揚州府試頭塲後發高郵寶應兩縣案其不取之童生皆自回籍有童十餘人隨其父師結伴而歸雇得小舟三艘分坐十一月初一日行至邵伯大湖中央忽遇疾風一陣蔣湖船盡行打退他舟猶力駕幸免惟此三舟如弩箭離弦勢不可止一轉瞬間皆沒於洪濤巨浪之中影響全無他船雖見無從着力據聞此三船中連水手男女約有三十餘人云噫該童等求名伊始未離鄕土遽遭不測之凶抑何慘歟 
[木行被盜]  
　　○南匯新塲鎭唐同昇木行傳得本月初十夜四鼓時忽被羣益搶刼勢甚兇猛行友知衆寡不敵且該行開在市梢隣人亦難遽集是以錢洋衣物任盜擄掠及盜去後飛報汛官同往追緝而盜巳遠去矣十二日黎明有一千人從東來者聲稱昨夜二團顧宅遇盜兩處内房所存衣飾等物被掠無算一路跟蹤而至見盜船望南逃逸爰往營汎報知率衆追赶至奉南交界處獲住盜船一艘其時天色巳明羣盜無從逃匿且路徑不熟鄕人愈集愈多遂陸續拿到盜夥十六名船三只其中建廣人居多有三盜是肩賣檀香等物者先曾到過鎭上人皆識之現已由汎解縣檢　贓物本行内所失者均在焉竊思南邑雖僻處海濵而人烟稠密一呼百應匪類本難藏身况盜必駕船南邑之出路唯閘港爲最直截餘皆曲折紛歧故兵燹後盜案罕見若小竊則在在皆有卽如新塲一隅本年三四兩月中店宅被竊者通共十餘家内有黃滕兩姓十日之間各被竊去衣物約値二三百至四五百金不等均是軟進硬出雖卽赴縣呈報奉批飭捕嚴緝然迄今尚未破獲五月間召樓奚氏被竊當捉得數賊搜出當票卽前次所失衣飾解縣請追原贓仍未起獲今又非竊而盜胆取駕船進出自非於閘港各要隘嚴設巡防恐不足以安閭閻而戢盜風也 
[邑尊公囘]  
　　○上海縣莫邑尊因公赴蘇已登前報前日下午五點鐘時邑尊仍坐民船返滬矣 
[撞車案斥退]  
　　○前報述華人阿榮控西婦碰傷馬車請爲追償一節玆悉禮拜二復經刑司集訊見証人等言人人殊有以爲所傷之車不過需修費三元者有以爲宜往碰車之處驗視何人之車不按規例行走者總之各有各見無從核寔刑司遂令兩造各退毋許瀆訟其存案之銀洋給還兩造完結 
[投水遇救]  
　　○英公堂據華捕禀稱昨見一寍人投入坭城浜河中急爲援救帶至捕房送請安插其人供名李少卿寍波人因流落無依飢寒交迫自尋短見實無他故陳太守聽供殊深憫惻飭差送李交棲流公所留養再行資遣回籍云 
[難民到埠]  
　　○昨晨有鹽城難民一百四十餘名男女老幼不等男則挑羅担担中安放小孩及米糧什物等女則背負柴薪爲首以二老人領路聞從南翔眞如而來經新閘進坭城至英會審署前向南據云進老北門投上海縣署乞求撫卹并聞該難民因遭海水之災逃荒至此也 
[拘訊拆梢]  
　　○昨報所登藥轟被傷一則法捕頭着包探明查暗訪務須究出而包探禀之公堂謂北市新街及小東門外一帶流氓拆梢實繁有徒其擲穢物遺藥包者難保非其黨類惟未奉諭不敢擅拘等語翁太守諭此等人如有遇見悉數拘來儘法懲辦包探卽獲到曹子蓮土阿大瞿阿二三人均身穿緊身密門鈕扣對襟棉襖或元色或紫花布者足上皆雙梁花京鞋查得覆阿二係初八其黨尚未犯案昨晨翁太守臨捕房提訊藥包之事曹等堅不承認太守又詰拋擲穢物之事稱事雖知曉然亦不干我等係瞿桂寶之子瞿慶林所爲太守飭將該三人仍行管押於今日解公堂訊辦云 
[失孩待領]  
　　○昨晨九點鐘後法租界鴻遞樓門首有一小孩啼哭年約十四歲似是失路者或詢其家住何處因何在此該孩不能囘答一味號哭有人擬爲領去適四號華標巡緝經過恐其遭人誘拐卽情人抱入捕房好言安慰候其家人認領失孩者可投法馬路大自嗚鐘捕房探問但道狀貌一切符合便子領去云 
[薄懲小賭]  
　　○英公堂據一百三十三號華捕禀稱拿獲洋涇浜邊擺小賭攤之王阿三一名並起賭具解請懲辦王阿三供蘇州人以後不敢再犯伏求施恩　太守判押王阿三半月示儆賭具銷殺 
 
 

Page 3

 
 
[訴被牽累]  
　　○薜捕頭至英公堂禀稱據陳本新到捕房訴稱陳忠義控告梁耀南欠錢案内牽累我母陳何氏今奉差提實與我母無干等語今投公堂請斷陳本新申訴前情陳何氏供梁耀南係我女婿今不在滬陳忠義控其延欠如何波及小婦人小婦人並未作中畫押毫無干涉陳太守捨閱陳忠義原控案卷係陳控梁欠錢執有親筆字據嗣由梁之岳母陳何氏出立期票是以飭提該氏在案乃謂陳控染欠旣有筆據何以陳何氏再出期票據稱毫不相干姑候傳同原告陳忠義詳訊核斷云 
[斷令理償]  
　　○增茂洋行之西人投該管德國領事署控稱去年阜昌昇號來購鐘表及一切修理價銀結得被欠銀一千零五十餘兩當時言明每月據付二成按五個月還淸詎後祗收得三百餘兩尚欠六百餘兩屢索無付求爲照會華官辦理領事據情照會陳太守飭傳該號主邢沛棠訂期於昨午後會同德國領事庭訊增茂洋東投案請追邢沛棠俱阜昌昇係我兄邢生和所開現在城中我實不相干涉洋人稱邢沛棠亦時到我什購貨何謂無干太守商之領事官衡情酌斷着邢沛棠照一千零五十餘兩之一成計百餘兩先行繳案餘則交保理償云 
[三三詞錄請霧裏看花客高昌寒食生並諸吟壇粲正]  
　　○此邦風月冠江南萬紫千紅任客探行過章台三十里無人不道李三三尋春心事十分酣醉入花間比蝶憨閱徧　肥兼燕瘦風情都遜李三三　容光四射暗香含壓倒羣芳定不慚願把金鈴營十萬深深重護李三三 
　　倉山舊主醉後草 
[贈葉蓉仙詞史并序]  
　　○海上名花寰中萃秀章臺楊柳固難徧逐游　薛巷枇把自詡已多題鳳然如葉蓉仙詞史之幽嫺貞靜色藝俱佳者賣不數數覯因余友子雲亭主與彼相契得以引瞻一顧傾城允爲出色三生杜牧是亦來緣用以詩唱竹枝聊彰美淑　徽桃葉藉紀艷談耳 
　　目傳秋水醉霜毫嬌醫如開露并桃十六年華彈錦瑟指頭滾出廣陵濤蓉仙別善粵調可爲滬上諸歌者之冠○凝脂照雪玉爲神好賦柔荑比碩人一剪春蔥珠錯落嬌如芙露浥初辰○矜莊最自惹人憐步步花開貼地蓮偷看鳳頭羅襪小凌波更寫洛神箋○秋江冷艷漫相誇更擬仙人萼緑華我是卞和知璞者果然白璧凈無瑕○淑女三章合冠先芙蓉娟靜淡秋煙酒邊一任釵橫玉獨自含情拾翠鈿○妖囀珠喉嚦嚦淸飛音疑降董雙成蓉城仙子因何謫要把前身問曼卿 
　　三十六國躡雲歸客腰瘦生待正稿 
[光緒七年十月二十二日京報全錄]  
　　宮門抄○發抄　旨五道○上諭一道○廣西撫慶　奏請　勅部核覆摺○直督李　奏請　旌漿片○將軍金　奏請分別保獎摺子○廣西撫慶　奏甄別通判片○將軍定等　奏獲盜審明正法摺○東撫任　奏爲陳明片○大臣喜　奏請調員差委片○直督李　奏爲請旌表夾片○十月二十二日兵部太常寺太傒寺八旗兩翼値日無引　見○山東舉政張百熙請　訓○義州城守尉慶順謝　恩○浙江副將余宏亮謝　恩○尚宗瑞請假十日○太常寺奏派看視牲隻　泒出桂全○順天府奏京師得雪一寸有餘○召見軍機　張百煕○發抄　英瑞奏接收淮安關錢糧查核淸楚奉　旨知道了欽此○明春奏湖南花翎儘先卽補都司楊開第保案誤寫聞第請飭部更正奉　旨兵部知道欽此○譚鍾麟奏交卸浙江撫篆奉　旨知道了欽此○又孫案榖署藩司惠年署臬司奉　旨知道了欽此○又請酌給甌海關監督辦公經費奉　旨着照所請該衙門知道欽此○○奉　上諭倉塲順天府奏請撥通州粥廠賑米一摺通州王恕園等處設廠放粥現屇冬令貧民衆多不敷　放着加恩賞給秈米八百石卽由通倉支給分撥王恕園等處散放以恤窮黎餘着照所議辦理該部知道欽此　○○廣西進撫臣慶裕跪　奏爲西隆州地方遼闊遇有命盜等案擬令分轄州判倣照州同例一體代往勘騐籲懇　勅部核覆恭摺仰祈　聖鑒事竊據署廣西按察使慶愛詳稱據西隆州知州龔啓藩禀稱該州地方遼闊由州城東至莪革計九站西至板極計五站設使兩處命盜案件同時並發則印宮奔馳往返勘騐必須一月桂途向來分設八達州同一員舊州州判一員專司糧捕等事所以助印宮之不及也伏查例載廣西東蘭州屬之那地士州凌雲縣屬之天莪哨去州縣城在三百里以外及全州屬之西延州同西隆州屬之八達州同去州　一百里以外之盜案准令分駐州同州判縣丞會同營夙前往代勘錄供送交該州縣承審如有查勘不實照例議處其東蘭凌雲去州縣不及三百里全州西隆去州不及一百里乏盜案仍由該州縣自行往勘又例載廣西東蘭州之那地士州凌雲縣屬之天莪嗩地方去州縣城在三百里以外及全州屬之西延州同西隆州屬之八達州同去州城在一百里以外之命案准令該處州同州判縣丞帶領練達吏仟前往代驗塡格取結送交該州縣承審如有勘不實照例議處其東蘭凌雲去州縣不及三百里全州西隆州去州不及一百里之命案仍各照舊例辦理各等語是該州一百里以外之八達州同遇有命盜案件本有代勘代騐之南惟舊州州判遇有命盜案仟應否代往勘騐例内並無明文檢閱該州志書康煕五年改流後設立知州州同州判吏目各一員康熙三十七年　平八達逆目顏光柬將州同移駐八達是年奉文裁汰州判一員移防于總一負迨嘉憂二年黔苗滋擾奉文復設舊州州判一員自是以來並無更易查八達州同在州西南陸路二百十里舊州州判在州東陸路一白六十里各有該管地段兩不相涉該州地處僻遠所有舊州州判該管地方遇　命盜案件似應倣照州同之例卽由該州判代往勘騐以期迅速而免躭延現部中纂修則例之期禀請達部將例文酌核添纂俾資遵守等情由司具詳前來臣查州縣印官遇有命盜等案例應立卽馳往勘驗不容稍事稽延蓋命案以屍傷爲憑盜案以踏勘爲據一有軀擱難免別滋弊端是以距州縣遙遠地方定例分別由該處州同州判等官代往勘騐仍送交該州縣承審所以期迅速而昭愼重西隆州屬八達州同距州百里以外有旣可照例勘驗命盜案件而舊州州判亦係距州百里以外且與州同各有分管地叚兩不相涉擬請倣照州同之例遇該州判分轄地面有命盜案件卽令該州判代往勘騐分別錄供塡格取結送交該州承審以免躭延是否有當理合會同兩廣總督臣張樹聲恭摺具　奏伏乞　皇太后　皇上聖鑒勅部核覆施行謹　奏軍機大臣奉　旨該部議奏欽此　○○李鴻章片　再准湖南撫臣李明墀咨稱湖南平江縣人前雲南臬司李元度之母　旌表節孝正一品　許封喻氏年八十五歲前聞直屬工賬需欵捐助銀一千兩巳經彚解至津請照例奏懇建坊等因臣查命婦李喻氏救災恤隣老而彌篤洵屬深明大義殊堪嘉尚相應請　旨將命婦李喻民照例建坊給于樂善好施字樣以昭　旌獎理合附片具陳伏乞　聖鑒訓示謹　奏軍機大臣奉　旨着照所請禮部知道欽此　○○帮辦軍務大臣伊犁將軍奴才金順謹跪　奏爲屯種軍糧秋收異常豐稔請將在事尤爲出力官兵照章分別獎勵以昭激勸恭摺具　奏仰祈　聖鑒事竊奴才於上年春耕時飭泒署後路金營翼長花翎儘先卽補前鋒叅領副前鋒叅領喀勒充伊帮辦翼長記名簡放副都統二品銜護軍叅領德克津布鍚伯營領隊大臣果權察哈爾營領隊大臣喀爾莽阿等帶領官兵在塔爾巴哈台並安集海所屬之南五工曁博勒塔拉三處播種小多二千三百六十斛高粱七十一斛大麥一百一十三斛椀豆三十三斛谷子七十三斛稻子五十斛令其乘時灌溉妥爲經理秋成時督率官兵趕緊收割至九月間始將各色軍糧陸續收竣計共收穫小麥四萬三千六百二十八斛内 
 
 

Page 4

 
 
除籽種外實得小麥西萬一千二百六十八斛收穫高梁一萬一千七百零四斛内除耔種外實得高梁一萬一千六百三十三斛收穫大麥三千零二十一斛内除籽種外實得大麥二千九百零八斛收穫椀豆二百一十四斛内除耔種外實得椀豆一百八十一斛收穫谷子一萬零六百六十三斛内除耔種外實得谷子一萬零五百九十斛收穫稻子八百五十斛内除耔種外實得稻子八百斛以上各色糧石均勻核計收成二十六分有奇除此次工作官兵等需用口糧並帮工犒質及添補農具等項其收穫各項糧石均令儲倉接濟軍食查上年各色糧石收成異常豐稔所有該官兵等東作耕耘西成刈穫均各胼胝辛勤始終罔懈不無微勞足錄自應仍照歴辦章程擬請分別保獎以策將來謹將尤爲出力人員另繕淸單恭呈　御覧合無仰懇　天恩俯賜　允准以昭激勸其餘出力弁兵由奴才擬給升階頂戴造冊咨部備案理合恭摺具　奏伏乞　皇太后　皇上聖鑒訓示謹　奏軍機大臣奉　旨該部議奏單併發欽此　○○慶裕片　再准部咨同知通判等官試用期滿詳加甄別具奏等因玆查廣西試用通判梁鴻治幹樹人均已到省一年期滿據藩臬兩司出具考語詳請留省照例補用前來臣查試用通判梁鴻治才具明白辦事細心幹樹人持躬謹愼辦事安詳均堪以本班稱用應請留於廣西遇有缺出照例按班補用除將各員履歴咨部外謹會同兩廣總督臣張樹聲附片陳啊伏乞　聖鑒訓示謹　奏軍機大臣奉　旨吏部知道欽此　○○奴才定安奴才祿彭跪　奏爲拿獲巨盜審明就地正法援案恭摺具奏仰祈　聖鑒事竊查同治八年八月間承准軍機大臣字寄本年七月二十七日奉　上諭都興阿等奏奉天地方股匪橫行雖經官兵節次勦除而賊匪仍未淨絕所有該省拿獲馬賊及土匪擾害鄕里勒索資財降勇聚衆滋事者於訊明後仍請照軍務省分援照成案就地正法並請飭黑龍江將軍一體遵辦如遇有臨時拒捕者卽行格殺勿論欽此遵　旨寄信前來當經歴前任將軍遇有拿獲盜匪按照奉天章程於訊明後卽行就地正法等因辦理在案奴才等到任後訪查地方盜匪仍屬出沒無常節經分飭所屬一體嚴拿所有擒獲盜匪隨時審明就地正法分案彚奏亦在案嗣據署呼蘭副都統成慶副都統博棟阿咨報先後拿獲騎馬持械聚夥搶劫舖商及住戶財物盜匪八名分起訊供定擬聲請前來奴才等督飭司員覆核各犯供招均係情眞罪當法慶斬梟隨時飛咨該副都統援照成案卽行就地正法懸竿示衆以彰　國法而昭熵戒除咨飭嚴緝逸犯務獲究辦外所有拿獲盜匪八名審明就地正法緣由理合摘錄盜犯供招另繕淸單援案恭摺具奏伏乞　皇太后　皇上聖鑒謹　奏軍機大臣奉　旨刑部知道單併發欽此　○○任道鎔片　再臣前調曹州鎭臣回任摺内業將東西兩路壽布情形並聲明東軍各營墮時酌量裁併在案時屆隆冬山湖大道向派隊伍會同地方文武實力巡防並派一營專顧黃河上遊凌汎現已分路勻撥惟庫儲日絀應先酬撤數營以節餉項所有振字新後營果毅右營精健右營馬步名勇隊均令就地裁撤酌量道里之遠近截發勇糧安爲遣散此外留防各營臣仍嚴飭統領營哨各官認眞整頓務期留一營得一營之用除咨部外謹附片陳明伏乞　聖鑒謹　奏軍機大臣奉　旨知道了欽此　○○喜昌片　再奴才莅在後謹擬試辦屯墾並各处地势蒙情事務殷煩需員差遣惟北地苦寒非耐勞之員難期得力查有太僕寺筆帖式宗善老成隱練又升用知縣補用州判石儒珍留心邊事不辭辛勞茲在張家口與其談論庫倫情形尤爲詳悉台無仰懇　天恩俯念奴才辦理邊務乏員襄理准以奈善石儒珍調營差委以收臂助如蒙　俞允卽由奴才咨調該員等馳驛來營酌量委用宗善俟差竣後仍歸該衙門當差理合附片具奏伏乞　聖鍳謹奏軍機大臣奉　旨着照所請該部知道欽此　○○李鴻章片　再據省城修志局司道詳稱覇州孝婦王孔氏係儒童王九如之妻同治八年于歸時年十九歲其姑患病甚篤該氏潛割臂肉作羹以進姑病立愈又安縣烈婦薜崔民係薜仲源之妻光緒六年于歸年二十五歲乃結褵半載薛仲源病歿該氏遂仰藥以殉又據候補直隸州知州王炳壇等禀稱同鄕山西靈石縣烈婦嚴土氏係直隸候補知州嚴官箴繼妻嚴官箴素瘓喘該氏侍奉湯藥衣不解帶光緒七年八月嚴官箴病歿該氏絕粒不食乘隙吞金以殉時年二十九歲又據淸苑縣知縣何庚生等禀稱同鄕河南裕州節婦十賈氏係文童王繪卿之妻現任直隸大名縣知縣土縉卿胞嫂同治九年正月王綸卿病故該氏矢志守節孝事翁姑十餘年如一日今歿於夫弟任所該氏生年三十有四孀守已十一年嚴王民土賈民事跡均在直隸應由直奏請　旌表等情前來臣查孝婦王孔氏烈婦薜崔氏嚴王氏節婦王買民均屬至性過人殊堪嘉憫擬請旨飭部一併照例旌表理合附片具陳伏乞聖鑒訓示謹奏軍機大臣奉旨均着准其旌表禮部知道欽此 
[浙省撫轅抄]  
　　○十一月初七日候補道王差人禀知奉委代办綱鹽局務稟謝　同知吳京培禀見可辭解餉赴津　補用府經歴劉啓翰辭赴龙是厘卡差　從九品江景爻辭赴樂黃查保甲差　○初八日縣丞　葆光禀知藩司飭知准補黃岩縣丞叩謝　巡檢詹葆　由京分发来省稟到　從九品謝敦　禀知藩委嘉郡差遣　○初九日徐如浩　知糧這委催寧屬漕項差叩辭　○初十日運判陶元雲辭赴江蘇查硝磺差署玉環巡樣王叩辭赴任　試用府經歴靳玨由京騐看來省禀到　從九　陸榮標禀知藩委分湖差遣 
[蘇省撫轅抄]  
　　○十一月十一日試用道楊琪光辭行赴寧　湖南候補縣丞劉毓湘湖北人湖南來　○十二日候補道胡家楨金陵來　江防同知羅嘉杰禀知奉江藩憲委解餉銀來蘇並謝調補川沙同知缺　浙江補　同知藩祖頣由浙公幹來省　同知譚泰來禀知奉委接辦善後局文案支放差　出使日本大臣奏帶隨員同知銜候選知縣勞承廩由京來卽辭出洋　蘇州府照磨馬繼曾禀知首府委查蘇局河道木牌　從九萬毓桂卸署陽湖縣典史事回　○十三日候補道胡家楨　行赴滬　通判馮燦禀知奉委管解京餉差　改指江蘇候補縣丞陳鳳崗江西人禀到　試用布理問陳錫珠服滿回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
