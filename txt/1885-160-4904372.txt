# 1885 - 160 - 4904372

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主茲從西友處得其小像倩名手照繪成圖列入此次四十一號畵報以供諸君觀覽其畵譜兩圖均係沙君山　繪筆致輕倩栩栩欲活畵報仍然九圖准於二十六日出售後仍附淞隱漫錄一則閱者鑒之此佈 
[皇清經解石印精本出書] [  點石齋主人啓]  
　　皇清經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅督兩粤　刋之又續刻八卷共訂成三百六十册卷帙繁重繙閱較難携帶舟軍尤多不便本齋不惜重價購得阮文逹初卬善本付諸照相石印又取勞文　　刻八卷補抄附入共計七十四家　書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱塞暑　　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本　　印無多恐不敷海内士林購取譬如逐鹿捷足者得尙其先覩爲快乎現巳躉數售出欲購者請至上洋新北門外新昌泰行法大馬路南申昌　　　六堂書坊面訂可也此　 
[法事巵言]  
　　法越開衅以來迄今五易寒暑卽中國之始與法理論繼與法交戰終與法行成其中亦相持至二年之久珥筆者洋洋數百萬言已　罄南山之竹至四月二十七日李傅相偕巴特納在天津畫押於約欵上而後和局以成無異戲場上之大團圓一部梨園至此而搬演已畢安息之日思欲著一論說而收聲煞尾以後未易再譜閏聲沈思至一點鐘之久忽　案而起曰有是哉法人之徒勞無益竟至於是哉法人於稱戈越南之先自恃其帑藏之富申兵之利舟艦之堅以爲堂堂一大國天下且莫之與京蕞爾安南烏能奮當車之螳臂兵旅朝陳於境上降書夕至於國中紅河數百里盡爲我法人之利而且金礦銀礦任我挖掘我縱不得志於馬島我猶堪耀武於越南中國雖有字小之心亦何能以砲火輪舟與我從事於海上探囊取物有何難哉及至劉永福興師李威利授首巴黎斯數千之衆轉戰數月幾于殲戮無遺於是始知安南之未易襲取劉軍之未可輕敵心寒胆怯退志漸萌然外部大臣斐禮之心猶未肯卽時灰敗也於是逞其詐譎之謀辯給之智哄動國中復籌兵饟謂劉淵亭係生力軍故難與决勝負若中國則髮逆之亂至此尙元氣未至而且天津雲南福州臺　交涉諸案莫不受西人之愚賠饟通商事事皆如我意其畏西人也不啻如畏猛虎此次宜舍越南轉擾中國庶可索取賠銀以補從前之折閱國中人信之而斐禮之謀乃遂然究不敢兩軍交綏約期戰鬥也遂移步換形潜以兵船多隻陸續駛入馬江今口測量明日窺伺閱三禮拜之久猝然開炮不遵公法不約戰期暗箭傷人殊堪齒冷迨突出馬江得以游行自在而拉如利桑呢亞爾一船被金牌炮臺擊傷後迄今全無蹤影然則我雖燬及多船而法　 
亦毫無利益矣臺灣僅海外一小島法人所覬覦者煤礦耳基隆之役法人雖以詭計得地然損兵將弃輜重肉薄多日狼狽不堪煖鸞一鄕又屢爲鄕團所戮碧眼虬髯之輩幾至戕殺無遺幸有裏脅之衆從教之民得以供其指使然煤礦卒不得開而法人早已力盡筋疲支持不住澎湖係臺灣之門户此處一失卽與福建呼應不靈故法人必欲得之以斷華軍之接濟乃經營窺伺至數日之久然後麾兵大舉佔據其間而我軍之陸續渡臺者依舊源源不絶枉抛心力亦可哂已廣東爲中國繁富之區法人未嘗一日或忘然得張香帥彭欽憲鎭守其間帳下猛將如雲謀臣如雨兵精糧足鞏固繕完法人卽不敢垂涎其測馬江自經挫衂後中國亦極音圖雜無懈可擊增炮臺脩船局竭力抵禦罅隙全弭法人自知力不足以相當不敢復行駛入遂改而之浙海從事于鎭海口門鎭海邑雖小實甯波之門閾天險不可踰者也元旦之戰援閩五兵船雖毁其二然法人從大霧中雜以漁船以作疑陣華軍不忍漁船之無辜被累以致偶觸兇鋒並非法之礮力所能擊破而法船反屢被小港炮臺所轟柁折桅傾不可勝數卒惟游弋洋面不敢一近口門午於大津大沽法人亦屢屢聲言攻擊嗣是我中國整軍經武拱護邦畿魚雷水雷紛如棋布砲臺營壘密若星羅遂亦拱手告辭不復萌北犯之意然則法人之用心誠良苦矣法人之籌備亦無遺矣究之有損於人亦復何益於己哉且不惟無益而已我中國地大物博甲於五大洲此次氛起海疆儘可從容調度法人則老師糜餉羅掘已空屢次斂財民人怨憤致斐禮開院議事爲衆人所不容詈駡羣加恧顔辭職然則豈徒無益所損實已大矣我知此番一舉法人雖佔得越南尺寸土而折其將十毁其舟舶耗其貲財糜其粮餉痛定思痛方將悔禍之不暇尙何敢鷹瞵鶚視雄長歐洲哉寄語五大洲中有以好大喜功魚肉鄰邦爲事者請以法爲前車 
[杭電告災]  
　　昨日下午五點鐘五十分時本舘派赴杭州訪事人飛電報稱本日黎明時杭垣菜巿　十字路口忽兆焚如一時火乘風勢四而俱焚急徵各水龍吸水灌澆　遺餘力至辰刻陽侯氏始霽威而退然已焚燬房屋三十餘椽傷斃民人四名口矣電音簡略止此數言其中細情請觀續信 
[香港風雨]  
　　四月廿六日自清晨三點鐘起箕伯揚威馮夷助虐繼而雷電轟爍大雨傾盆勢同倒峽翻江揚沙拔木海面扁舟小艇避匿倉皇猶幸波浪湍激尙無覆溺之虞陸地則有下環某行貨倉曁山上差舘被雷鞭之火撤去屋瓦數椽高樓巍閣略有損壞而已并聞同時山巓西人行中有華工某甲適遭阿沓所震攝撲於地雷聲過後方始復甦是亦不幸中之幸也山麓迤西一帶澗水暴漲衝激道途頗爲蹂躪又聞垃圾環山坑水勢陡發溺斃華婦一口經　 
巡差撈拯其屍因爲溪石碰觸體無完膚業已報案聽候詣騐是日所降雨澤核共得氷七寸有餘滂沱一足日云說見中外新聞 
[再述畫諾情形]  
　　中法和約告成兩國欽差在天津畫押情形已登昨報兹又接津友所述更詳合再錄之據云廿七日中西官共計三十三人華官爲李傅相錫鄧兩欽使吳清帥成端甫袁爽秋兩部郎長蘆鹽連李都轉津海關道周觀察天津道萬觀察大名道張觀察前津海關道盛觀察江蘇候補道馬翰卿觀察候選道伍柣庸觀察馬湘伯中書羅稷臣昆玉兩直牧天津鎭鄭一峯鎭軍天津府汪太守天津縣陳明府計十九人西官則法國巴公使巴叅賛林正　 
 
 

Page 2

 
 
領事安副領事微繙譯津海新關德稅務司　辦馬士太晤士報館訪事人密克水雷教習萬匿士英領事美領事俄領事德領事日本領事十四人另有法國祁繙譯因事未到華官固冠裳濟濟西官亦大半公服掛刀李傅相錫鄧兩欽差巴公使居中座畫押餘皆旁坐每畫押時各將至約熟視一徧反覆推求然後落筆自立約以來未有如此次之鄭重者也晚間入宴朗誦祝詞羅稷臣直牧誦英文馬湘伯中書誦法文法繙譯亦善頌善禱回祝我國共享承平之福賓主盡歡而散時鼉更將二下矣當畫押後李傅相卽電告總署隨在水師營務處拜摺入京望闕叩頭升砲三門摺差於申時起馬限翌日寅初到京是日燃放砲位係督轅親兵前營出隊伺候 
[來信彚錄]  
　　昨閱貴報載孤拔病終一則謂爲殁於澎湖舟次然以鄙人所聞則孤拔並非死於今年四月二十九日實在去年馬江之戰中砲而亡與湯姆生等同時畢命法人因元戎李威利之死已喪法國銳氣孤拔又死於戰則兵氣將爲之不揚益爲旁人所笑故諱莫如深試思自馬江戰後利士卑士時有所見而孤拔則久已無聞現在和議已成兩國畫諾而孤拔究係法國大將不可使之終於泯没乃詐稱於二十九日病終以掩他人之耳目於是可以下旂誌哀開喪盤柩以顯其生榮死哀之盛此正彌縫之巧計耳揣度情形其爲早死無疑故鄙人爲表而出之勿使天下後世咸爲其所欺此閩江漁子之來信也又有耳食人來函則言孤拔彌留之際見有無數斷頭折足之輩環榻索　隱隱聞鬼哭聲似言馬江之役中汝詭謀致我輩死於非命今我國家雖與爾國言和而我等决不宥汝遂呌號數日夜而死厥狀甚慘云云此說无爲離奇姑錄之以符新聞體例而已 
[輪舶重來]  
　　中法開衅以來法公司各輪船僅至香港所有書信貨物皆由商船轉運來申此次和約旣定海禁重開該公司哇率司輪船遂於前日由香港鼓浪來申屈指禮拜三卽初五日可以抵埠矣 
[禾郡拔貢榜]  
　　嘉興府學廪生卜嚴森嘉興府學廪生廬學綸嘉興縣學　生凌和均秀水縣學廪生王澤圻嘉善縣學增生許應奎海鹽縣學廪生徐森平湖縣學廪生葛嗣濚石門縣學廪生李兆祥桐鄕縣學廪生夏書紳○附錄拔貢正場題首題故君子内省不疚四句次題上士一位三句經解題及二場題容續錄 
[日下紀聞]  
　　城外護城河久未挑濬河身幾至兩岸相平現工部堂官擬奏請飭户部籌畫帑項以備興挑○前粤海關監督俊搉憲啓於四月二十三日病故二十五日循俗迎三所焚蒭靈車馬窮工極巧異樣新奇一時觀者如堵墻咸嘖嘳稱羡不置○南下洼在宣武門外南横街之東地頗偏僻兩岸叢薦人跡罕逢無異荒村野店四月中旬某日有某姓僕人誘一小家女入葦塘中與之嬯戲女驚而呼適某乙經過塘邊聞聲入視僕懼逸　乙飛步追獲揪甲携女同回女母怒持刀欲斫甲經衆勸止研詢之下甲曰稱在南横街李姓家傭工衆擁甲至李宅告以故李遂以名片送僕至司署請懲衆始散去○大興縣胡邑尊因誑娶部民之女作妾經女母控諸順天府府尹署當冡批示撤任傳訊現護理斯篆者爲順天府經歴某君○聞之法國官場云法外部接到中國赫總稅務司電傳京報中中法修好　上諭一道恭讀之餘喜形於色因上諭中措辭婉約並無傷碍法國威望體面字樣故也○客臘徵貝勒偶抱清恙至本年三月杪延請謝姓醫生診治頗著效騐漸占勿藥之爻恭邸稔知員勒病漸輕减擬於日内赴海淀園中憇息以避炎威云○山海關外奉天各處自春徂夏雨澤全無農人赤地堪虞往往輟耕而歎現經將軍府尹率屬禱雨民關仰盼甘霖幾欲望穿秋水云○阜城門内大街路北琪卉堂藥鋪因門面傾頽屋宇滲漏遂於上月中旬拆毁重建月初屋已落成其左隣係中和當鋪見彼有佔地址向之詰問鄰佑各鋪出爲兩家調停令當鋪暫爲寛讓俟冉修理門面時卽將所佔地址騰出當中以房産地基分寸不能讓人非將所砌山牆拆去决不干休以致涉訟公堂由地面官呈解步軍統領衙門堂訊數次兩造各執一詞問官以憑官訊斷恐不足折服兩造之心當飭正紅旗該地方步軍校查明該兩鋪地基眼同原被清丈並將該廳底册呈案俻查後查明藥室並未佔越而當鋪門牆反佔藥鋪地基八寸因飭將所佔之地交付藥鋪以清界限而免訟端典中不得已雇人拆去山牆八寸交還藥鋪案始得了○上月二十八日午刻由内管領傳諭奉宸院卿卽赴南海有垂詢之件時奉宸院卿郎中均在北海監修各工聞諭赶乘划船經御河橋穿洞駛至南海皇太后問因何工程如此疎懈　有道路亦未塡修平坦明係縻費帑項立將某郎中頂戴摘去並聞奉宸院大臣亦得有處分云○善厚帥委員來京赴醇邸呈遞禀函所有駐通各處馬步兵勇擬於五月内遣撤云○前門内東城根南御河橋地方近有土娼叢集橋上勾引浪蝶游蜂障袖倚門誠足傷風敗俗惟願有官守之責者設法驅逐勿任貽害地方也 
[蕪事零拾]  
　　督辦皖南牙嫠總局維幹臣觀察於上月廿六日筵宴各官憲雕車寶馬爛其盈門濟濟蹌蹌于斯爲盛○旅無英商之　　　 
洋藥者向祗德和祥一家近又新添華順洋行于上月廿八日開張價値較廉購者甚衆○邇來農事方殷各行生意清淡異常惟各鎭之來蕪購辦夏布葵扇者絡繹于途刻下兩貨俱缺價値飛騰大有利巿三倍之意○日前某戲園排演新戲名曰烏烟洞譏訕吸食鴉片之人始則霧吐雲呑終則風餐露宿驚心動魄大可作勸世文觀一時顯宦豪商青衫紅袖爭先快覩如水如雲而其中有烟霞之癖者不覺愧悔頓萌紅潮升頰矣○前報紀東南鄕被方山蛟水冲刷衆鄕民來縣報災一則兹悉是役也僅冲壞陡門水淹泛濫二三天卽已銷退並未淹斃民人○蕪湖道梁小若觀察於上月二十四日晉省謁見撫憲禀商增收土稅章程欲令華洋商人一體照辦云○蕪關徵收各船稅章以長逾三丈爲率給單照騐期以二年限滿後須照單重完厘稅換給新單其船之不滿三丈者則爲短划例免完稅乃邇來各船於限滿之船照章重納者甚屬寥寥且有刁狡船户於過關時鋸去船頭船稍揑稱短划迨混過後再行裝好事爲關憲訪知特出示嚴行申禁大意謂如再有以上情弊定卽照例從重治非不稍寛貸云○道憲發審委員李小尹金池現奉憲檄委署當塗縣東梁山大信巡檢月杪卽可履新矣 
[賞給恩糧]  
　　前次裕壽山制軍過九江時鎖江樓稽查官輪之舢板船因赶接紫電官輪致勇丁沈李兩人墮入江心迄今屍身尙未橯起關道嵩觀察深爲憐憫准給該勇家屬恩糧兩分以示矜恤似此恩施格外存殁均當感德矣 
[西江瑣綴]  
　　東南風俗最信鬼神好賽會而江右爲尤甚跬步之閒幾欲望衡立廟一生之力若將併力事神比月以來會垣内外逐段迎神社鼓里鉦𠴨闐十餘日其褚帛紛紛拜禱叢祠下者則所在皆是卽此一項每年不知虚糜幾許而其中倚以爲生藉以行樂者科派歛費有增無减偶有老成人勸其撙節若輩哄之以爲有其舉之莫敢廢也竊謂周禮有大儺之說今之迎神固未可厚非但當去其太甚耳○近日章江之水又漲七尺餘寸因贛瑞撫建各河水滿而然也惟贛水較大豐城圩堤已有衝倒之處尙未成大災○前日黄司空廟左近因逐日迎神燃放花爆遺火延燒蓬屋二處頃刻化爲灰燼　時鄰近婦女恐致殃及望空叩頭求風伯之靈吹向無屋處去隨拜隨念不啻阿彌陀佛之萬徧急迫情形殊堪失笑幸屈伯俯順所請而吃驚已不小○分發試用府王太守明璠由京到省禀繳照憑查太守係湖北通山籍乙卯舉人○四月十九日藩憲牌示玉山縣丞分防汛地最關緊要以弋陽縣丞韓錫鏞調署所遺弋陽縣丞事務以玉山縣丞周應龍調署 
 
 

Page 3

 
 
[蘇臺新語]  
　　日前有一浮屍氽至吳鄕横涇鎭巿梢地保報由善堂勘明身受刃傷未便收殮四月二十四日該保來縣呈報翌日任石芝明府於監斬罪犯後卽帶同刑仵詣騐仵作喝報死者年約三旬外形貌雄健不似土著腦後及肋有二刀傷深至三寸許墜以巨石委係刃斃後投諸清流以圖滅迹據地保稱該屍自浦莊一帶順流而至但旣墜以巨石何尚浮起波心殊不可解邑尊親騐無訛飭殮發壇招認一面諭値差趕緝兇犯或云此係鹽梟仇殺或云因姦致斃然臆揣之詞不足據以爲實也○齊門外陸墓地方向有五方賢聖神廟素著靈異遠近惑之閱數年必賽會一次炫異矜奇大有舉國若狂之勢上月二十四日鄕民循例出會自齊門東西匯以逹閶門南北濠上下塘是日天氣晴和半寒半暖舉凡墜鞭公子走馬王孫以及紫袖佳人青樓妙妓靡不買舟挈伴盡興遨遊大小船隻一掃而空沿途茶肆酒樓亦皆擁塞無隙地蓋三節看會歴經譚方伯禁截遊舫而各花園又經魁太守禁放婦女故乘間抵隙且興尤勃勃也黄鸝坊橋弄有荳腐店女小家碧玉筝柱年華行至馬路上某橋頭擁擠之餘橋柱忽倒致被壓傷舁歸斃命熱閙之場變生意外非所云樂極生悲者歟○甘肅新疆協餉應解銀十萬兩節奉咨催上月二十五日遂由藩庫先放銀六萬兩分裝鞘段檄委張牧九司馬福　押解翌日起程萬里西行賢勞倍著屈指歸期當在木犀杳裏矣 
[吳淞紀事]  
　　去年法燄方張淞鎭奉憲團防以資捍衛曾經紳董等招募年力精壯之團勇四十名由縣撥給槍械延請教師按期操練每名日得薪資一百二十文皆由各店鋪集捐給發寶山城内亦照此辦理現在法事大定各店舖亦以生涯冷淡無力支持議於本月朔日起撤去二十名尙留二十名則仍前辦理未卽遣歸云○福山雷鎭軍前因防務戒嚴恐或有妨公事特派本標候補武弁陳君帶同馬兵十二名沿途駐紫以便傳遞公文日薪糧悉由鎭軍捐給目下防務稍鬆遂將此項馬兵撤回本營操演祗留陳弁住在吳淞行臺設有緊要文件卽令淞營撥兵投遞云 
[續到法船]  
　　前日午後四點半鐘時所到法兵船一艘昨報早經綴錄兹悉是日六點半鐘時又到法船兩艘到時各升炮二十一門其時細雨如絲沾衣欲濕而居民之聞聲往視者殊覺密若蠅頭并聞舟子言當法兵船進口時洞關炮門兩旁俱有兵丁執槍站立大有備預不虞之勢云 
[升旗再誌]  
　　法公廨升旗一節昨已列報兹悉法公廨本擬俟法兵船進口始升砲懸旗乃俟兵船不至於是先行升旗之禮至下十始有法兵船一艘名意格雷勒爾進口但來時過晚且有孤拔死信故入口時下半旗將桅横轉放砲十九門以誌哀至昨早該船先升俄國旂於桅頂放砲二十一門以謝俄國保護之勞繼而將俄旗扯下升法旗於桅以示仍歸本國辦理之意然後再下半旗以哀孤拔是亦可謂知禮者矣 
[定期舉哀]  
　　法提督孤拔之死昨已列報兹查得孤拔之死實由痰疾當初攻澎湖之時卽得此病旣而醫治漸愈至某日前疾又發正在調治之際接到和約業經畫諾之信至晚而痰疾大發醫藥無效遽爾斃命現在法領事及神甫等定於今日在新北門外之聖若瑟堂内舉哀先一日已陳設黑色鋪墊等物屇期本埠各國領事各兵船上兵官及神甫等均齊集堂内行禮舉哀當必有一番熱閙也 
[道憲告示]  
　　欽加二品銜分巡江南蘇松太兵備道兼辦兩江營務處邵爲出示曉諭事本年四月二十九日奉北洋通商大臣傅相李電諭法約畫押已奉旨法兵船弛查海面之禁如有法船進泊各口應照常弗禁阻止又奉南洋通商大臣爵督憲曾電諭和約旣定法船惟有聽其入口等因奉上除咨行外合行出示曉諭爲此示仰軍民人等一體知照毋違特示光緒十一年五月初三日 
[裝粮忙迫]  
　　和議已成赶卽運糧北上連日各輪船及各帮沙船莫不併力裝糧放洋運北挑夫及駮船户日夜無休猶苦不敷便用商　 
賈人等一聞海道流通生意大有轉機之望咸欣欣然喜形於色云 
[遷局述聞]  
　　上海洋藥稅捐總局本設於小東門外外洋行街潮州會舘南首官督商辦已歴數十年兹因户部奏請推廣捐輸案内洋藥一項定爲大土每百斤輸銀八十六兩川土西土等每百斤輸銀四十三兩經通商口岸報捐後其内地之厘金落地一槪裁併此誠午簡至便之法惟上海銷場最廣而走漏亦最難防是以督辦松滬捐局蘇觀察再四斟酌卽委廣潮商董包辦庶幾可絶諸弊前月杪該局己移至法大馬路泰和里間壁蘇督辦固知人善任想承辦之各商董亦必能仰體憲意認眞從公也至包辦之法聞由商董糾集一百股每股繳銀二百兩共計本銀二萬兩按月認輸洋藥六百箱如收不足數情願賠繳等情大約與厦門辦法相彷彿耳 
[男子負心]  
　　昨午有一婦人在法捕房門首啼哭有人詢其何故婦言家在白門薄有資産良人於六年前到滬貿易迷戀烟花不作歸計欲寄音書又爲石尤所　不得已携子女來滬冀負心人見之或念香火情孰意相見之下則面鐵言冰不復記扊扅一曲未　又將子女　與他人故擬向捕房控告云云其人爲之勸慰婦始掩面而去雖不知婦之夫爲何許人然有田園而不能享有妻子而不能保此豈尙有人心哉富老不如貧少美游不如惡歸寄語個中人尚其早返家山勿使床頭人惘惘出門有我適安歸之歎也 
[集捐脩道]  
　　新閘鎭西首有小路焉荆榛瓦礫　足難行每逢雨天泥濘尤有行不得也哥哥之歎兹由巡防局員查君商諸棲流公所司事薛君募捐修理共費洋蚨四百餘元業已集捐二百餘元想集腋成裘並非難事一經工竣行人當感德無涯也 
[因公停訊]  
　　昨禮拜一英公堂輪應英副領事與黄太守會判各案因太守别有要公故知照捕房停解一日所有因案拘押之人併歸今日解候發落云 
[累及椿庭]  
　　劉某向爲木作頭僦居本城南門外其子素嗜烟霞不務正業而且陣入迷龍往往千金一擲劉時加申斥終不稍悛前日劉算帳回來有洋十三元放在桌上轉瞬之間已入其子腰槖迨下午劉赴虹口賭場尋見其子則已如數化爲鳥有依然妙手空空劉無可如何呑聲而返私購阿芙蓉膏呑服家人知覺急爲灌救不致魂返泉臺然已面無人色矣若劉子者不孝之罪烏可以擢髮數哉 
[研訊埠頭]  
　　日前有各船埠頭遣夥丁順昌投上海縣禀稱有姚明高秦杏坪二人在外私出小票冒收船捐每遇提灘各船抵埠私向勒索錢文稍不如意卽恃蠻搬其篙櫓業經各船户屢次來行訴說爲特投安叩請出示嚴禁莫邑尊准詞將丁飭退旋卽明查暗訪洞悉情形前日遂出單立提姚秦至案下午升堂　訊姚供冋爲麵業今春二月中有姚倉谷來談及公大船行埠頭專司往來江船裝載猪隻目下無人經管小的因與秦杏坪各出洋廿九元合充其任一切均由秦經理至私出小票等情小的並未知悉秦供我埠專司江船往來裝載猪隻等事並未向外幫船勒索求請明察邑尊謂爾等所爲本縣早經訪悉豈容推諉逞刁姚秦同稱小的充當埠頭實由姚倉谷說成其中情節請卽問姚便知底裏邑尊准如所請着將二人暫行交保出外赶緊交姚到案再行核訊 
[山東登萊青兵備道憲方佑民觀察復上海籌賑公所施封翁書]  
　　　少欽仁兄大人閣下頃奉手書以東省賑務待欵孔亟又籌解第九批賑銀庫紋八千兩託新泰厚匯五千兩元豐久匯三千兩計匯票二紙一併封入陳中丞函内寄交敝處轉寄撫轅騐收等因具徵憫念災黎力籌接濟欽感莫名除將前項函件禀呈撫憲察收外專泐奉復敬請台女諸惟雅照不備[  愚弟方汝翼頓首四月二十八日]  
 
 

Page 4

 
 
[蘇省撫轅抄]  
　　三十日候補同知孫鳳鈞候補知州石和鋆候補縣蔣嶙候補道庫大使程濟時從九阮樹棠章福齊典史毛雲錦均禀辭杪海運津局差黄海崙禀銷京餉差並禀知騐放回省縣丞葛恩覃禀知奉委盤門旱關盤查卽日到差○五月初一日候補通判徐承福李蓮炬候補縣葵世濂從九陳錫蕃林守亷均禀辭赴海運津局差縣丞陳鳳崗銷盤門旱關盤杳卽辭賚解俸緞赴甘差未入石汝松服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[備黨宜懲]  
　　無賴之徒滬上呼爲流氓甯波則以憊黨稱之上月經府憲陳太守出示訪拿吳寶生等三十六人卽自稱小梁山天罡星者此外又有小霸王等七十二人號爲小梁山地煞詎該黨玩視官刑並不斂一東歪西倒依然遇事生風日前江東人袁海曙路過郡城邑廟前突與憊黨王某綽號小王爺者遇無端被扭至東殿廟跟引鳳軒茶坊紏集小霸王獨角龍沙彌棺材撐等多人向之誣詐袁召地保至地保陽雖排解陰實慫恿袁至此孤掌難鳴一籌莫展遂任其剥衣赴質狼狽回家然心不能平愈思愈忿遂赴縣指名控請提究想邑尊定必盡法懲治以安良懦而儆梗頑也 
[甬江談助]  
　　甯郡近多外來游勇及本邑游手好閒之徒結黨成群往往滋生事故現經中營鄧叅戎府憲陳太守諭飭文武巡查員弁嚴密稽查又會銜出示曉諭城廂内外各客寓及庵觀寺院等地方遇有該項人前來投宿查明姓名籍貫蹤跡赶緊報官押令出境並諭勇丁之有營可回者速卽回營無營可回者卽速回籍毋許恃强佔宿逗遛滋事倘敢故違一經查出或被告發勇丁人等遞籍管束容留之人及地保提案究懲歇店廟宇封閉充公云○甯郡婦女入廟燒香僧道給牒歛錢最爲風俗人心之害歴經各前府憲示禁在案兹聞君子營側碧蘿庵故智復萌招集婦女日夜念佛名爲打七哄動人心事被府憲陳潄山太守所聞以此種惡俗斷不可長該菴旣違禁令别處寺院恐亦難免效尤除飭差嚴密查拏外又卽出示嚴禁略謂嗣後如有前項情事一經訪聞或被告發定將屋宇封鎖入官并提住持僧道曁約束不嚴之家長夫男從重嚴懲决不寛貸云 
[佛說自殺者不得復人身]  
　　南史褚裕之傳云進藥晉恭帝帝不肯飲曰佛教自殺者不得復人身檢晉書恭帝紀亦言帝深信浮屠道宋書彭城王義康傅云遣中書舍人嚴龍齎藥賜死義康不肯服藥曰佛教自殺不得復人身便隨宜見處分乃以被掩殺之法顯佛國記云王舍舊城外有比芻欲自殺復念世尊制戒不得自殺又有法炬譯比丘避女惡名欲自殺經所說之事近兒楊式傳果報聞見錄載康煕七年五月鎭江張大事語亦相近其言大有利益惜世之刊善書者不知采此宋朱弁曲洧舊聞云太祖從周世宗取楚州州人力抗周師逾時不能下旣克世宗命屠其城太祖至一巷見婦人斷首在道死而身下兒猶持其乳吮之太祖惻然爲返命收其兒置乳媪鞠養巷中居人因此獲免乃號因子巷葉夢得避暑錄話云避賊者以嬰兒未解事不可戒語恐啼聲爲賊所覺則棄之道旁有教之爲綿球隨兒口大小爲之置口中使滿口而不閟氣置甘草末清水球中兒有所咀吮不作聲又綿軟不傷口或鏤板印貼通衢靖康建炎中全活嬰兒甚多今案自殺不得復人身此佛語亦當鏤板印貼通衢者此條見兪正夑癸已存稿引證史傳不同無稽之談所謂逢殺者凡自縊投水服毒皆是不獨謂自刎一項也近鴉片毒流中國服生鴉片死者尤多不忍一朝之忿遂喪七尺之軀豈知死後更有不得轉人身之苦釋迦世尊洞見幽冥特爲拈出告語世人吾願見此條者廣爲傳說功德無量矣 
　　右說由淛西宫塲寄來囑登本報語雖出於釋氏然苦口婆心保全身命實亦有功於世道之文爰亟印行以供衆覽[  本館附誌]  
 
 
 

Page 10

 
 
[光緒十一年四月二十七日東報全錄]  
　　宮門抄○旨一道錄前○晉撫奎奏兩旂爭界查辦未公據實陳明摺子○又奏請欽派大臣查辦夾片○皖撫盧奏採辦野术專送内務府摺子○豫撫鹿奏請對調守備片○雲督岑奏請飭部更正片○楚督卞等奏請調補首府要缺摺子○四月二十七日理審院鑾儀衛光祿寺開白旗値日侍衛處引見二十六名○恩公假滿請安○浙江衢州府知府劉國光謝恩○截取知府汪鑑預備召見○吏部奏派騐春月官之大臣派出奎潤祈世長　敬景善文暉貴　明桂周家楣安祥文保何桂芳馮應壽鄭訓承俊又本貴　廷耀○召見軍機劉國光在鑑○皇上明日卯正至大高殿時應宮拈晉畢至紫光閣黄幄看侍衛箭○○慙署山西巡撫布政使臣奎斌跪奏　士默持逹拉特兩旗爭芥事關邊務現在查辦情形未能公允據實陳明仰聖鑒事竊臣恭閱印抄綏遠城將軍克蒙額等會奏遵勘牧界請將貝子台吉等議處一摺雖未知原奏如何立論第兩旗界址及互爭原委臣確有所聞誠恐查辦不公蒙部失業致肇爭端邊政所關不得不據實陳奏查士默特逹拉特兩旗向以黄河爲界河之東北岸爲土默特地界河之西南岸爲伊克昭盟鄂爾多斯七旗牧界逹拉特卽七旗之一也兩旗各守界址日久相安近年以來黄河南徙致將河南逹拉特牧地一叚圈入河北土默特蒙員垂涎沃壤致起貪心遂以兩旂依河爲界現在圈入河北之地卽應歸隸該旗並舉乾隆年間七默特地畆塌入河内之案當　杳辦曾聲明嗣後如果塌地涸復仍歸土黩特一業等語以爲佐　不知乾隆年間土默特地畆塌入黄河經前綏遠城將軍奏明照數另籌地畆撥還該旂該土默特卽不得謂之失業且當日塌地僅六十餘頃此次黄河改道圈出之地東西廣百餘畢南北袤數十里計地在數千頃數日懸絶蒙　以游牧爲生逹拉特蕞爾一旗境地本不甚廣以數千頃之膏腴無端被人侵奪養生無計失牧堪憂不惟情有所不甘亦且勢有所難已同盟名部見此情形均有泡忿不平之意勢必羣起相爭難以禁遏况此事於未經勘辦之先兩旗相爭已釀命案土默特旗將逹拉特蒙古毆斃抗不交兇至今案懸莫結此次副都統奎英會同將軍前往查辦卽以土默特叅領等官爲隨員聽一面之詞不加詳察任令越界强占何能折服人心我朝恩被蒙古藩封至優極渥而内外札薩克輸忠效欵各守邊疆牧養安居從無爭競今一旦奪其地面復請加之以罪雖在愚弱難甘心大非聖朝綏馭蒙古臣僕之深　溯查歴來關涉蒙部界址要案皆蒙欽派大臣前往查辦今兩旗爭界綏遠城將軍克蒙額到任未久未能深悉情形歸化城副都統奎英係專管土默特之員跡涉偏衵可否特簡大臣前往秉公查辦以清界限之處出自聖裁臣因事關邊政旣有所聞不敢安於緘默是否有當理合恭𡏽具陳伏乞皇太后皇上聖鑒訓示謹奉奏旨已錄○○奎斌片再兩旂爭界一事業經臣專摺陳明至土默特蒙員廢弛旗務苦累兵丁更有不能已於言者謹就訪聞所及爲皇太后皇上陳之查歸化城土默特國初定制官員兵丁均無俸餉每户撥地四頃作爲養贍原足顧其身家迨後支派繁衍地分見少治生乏術餬口維艱其絶户地糧往往被該管官從而乾没兵丁原不准互相交産亦惟該管官得以朦混兼併積年旣久侵奪遂多兵日以貧官日以富該旗幼丁年至十六卽須編入丁册按春秋二季每丁派制錢一千數百文名曰攆差錢遇輪查户口之時科派尤甚兵丁散居鄕里向無差操雖有向上之心苦無進身之路懦弱者困於飢寒强悍者流爲盜賊該旗户口之所以未臻蕃庶者職是故也圔旗設叅領十二員無一錢之俸然莫不高居大厦坐擁良田並非世襲之官儼然相承累世則其把持旂務事事培克損下益上可槪見矣該旗例定於春秋二季調蒙兵一千名操演一月每名日給盤費銀五分共需銀三千兩另有公費銀四千兩均由歸化關按年支領聞該旗每季調兵僅數十名操演僅三五日不知此項領欵作何開支無怪兵丁惰窳自安相沿成習旣無鞍馬又無器械伍列行陣之不講更無論矣當咸豐同治年間土默特迭奉征調該旂有如許兵丁不思整飭訓練坐視叅領等官尅扣敗壞而不顧良可慨焉伏思土默特之廢弛雖不自副都統奎英始惟該副都統在任最久不免有見好屬員之心以致各叅領專擅營私無所不至升任撫臣張之洞於去晉之時密陳該副都統不識　 
大體人地未宜亦實有見於此比來旗丁困苦益甚於前而叅領恣睢有加無已若不早爲之計竊恐貽累邊方將有不可收拾者當此之時倘得明幹大員盡心區畫節愼歲支嚴杜虚耗酌加練費實力勤操儘可於整飭旂務之中寓優恤蒙丁之意綜核該旗歲支練兵盤費並公費七千兩有各廳徵解生息銀四千六百餘兩各項地租銀二千餘兩備買榖價銀一千五百餘兩另欵榖價銀八百餘兩歲共得銀一萬六千兩在當時立一欵必有一欵實用今則藉名開銷亦惟圖飽私槖而已此外該旗煤窰牧廠房基地基皆有進欵爲數甚鉅倘能一一清厘胥歸核實必能籌集若干爲添練經費不惟武俻日修卽窮苦蒙部亦可漸有生路於邊地藩籬洵有裨益謹就管見所及據實臚陳可否欽派大臣一併杳辦之處恭候聖慈裁酌理合附片具陳伏乞聖鑒謹奏奉旨已錄○○頭品頂戴暫署安徽巡撫布政使臣盧士杰跪奏爲遵旨採辦野术專弁齎送内務府查收恭摺仰祈聖鑒事竊查上年五月二十一日承准軍機大臣字寄光緒十年五月十三日奉上諭前經諭令劉秉璋裕祿於浙江之於濳安徽之黄山採辦天生野术業經該撫等先後呈進現在將次用竣着再於各該處採辦不拘多少卽行解交内務府應用嗣後仍着隨時採辦陸續呈進將此各諭令知之欽此當經前撫臣裕祿督飭徽州府知府春岫署歙縣知縣吳以敬敬謹採辦得野术三十餘兩專弁齎送内務府查收並於奏報摺内聲明仍俟該府縣隨時採辦陸續呈進在案現據該府縣具禀此項野术産本不多隹品尤稀是以愈採愈少且採得鮮質必須陽光晒晾乾潔透澈方可選擇邀同精醫識藥之邑紳巴堂誼悉心鑒别共得五十六兩零確係天生野术謹裝四匣由臣專弁齎送内務府查收除咨總管内務府大臣查照外謹恭摺具陳伏乞皇太后皇上聖鑒謹奏軍機大臣奉旨知道了欽此○○鹿傳霖片再查臣標開封營守備駐紥省城事極繁要非精明强幹熟　地方之員弗克勝任現任該營守備璩麟營伍雖甚講求惟當此缺不甚相宜查有嵩縣營守備文盛操勤奮實惫耐勞堪與璩書麟互相對調合無仰懇天恩俯准將嵩縣營守備文盛調補開封營守備所遺嵩縣營守備員缺卽以璩書麟調補於地方營伍均有裨益是否有當理合附片具陳伏乞聖鑒訓示謹奏軍機大臣奉旨兵部議奏欽此○○岑毓英片再據州同銜分省前先補用鹽課大使孫遐年禀稱該員係浙江山陰縣民籍由州司銜監生投効軍營於隨同攻破貴州梵凈山賊巢曁撲滅桐梓縣會匪等案内出力保奏請以巡檢分省儘先補用光緒七年二月初五日奉旨着照所請欽此又於勦除雲南永昌府雲州趙州匪徒並耿馬防撫完竣撲滅昭通東川等府土匪各案内出力保奏單開州司銜分省儘先補用巡檢孫遐年請以鹽課大使分省前先補甲並加提舉銜經吏部議准以鹽課大使分省前先補用註册所請提舉銜已逾限制改爲議叙等因於光緒九年十一月二十五日具奏奉旨依議欽此均奉行知在案惟查行知内前次貴州保案單内僅開監生孫遐年請以巡檢分省補甲漏繕州同銜三字係屬坐銜不符請照章奏咨更正等情前來臣覆查無異謹會同署貴州撫臣李用清附片陳明伏乞聖鑒勅部更正施行謹奏軍機大臣奉旨吏部知道欽此○○頭口頂戴署湖廣總督湖南巡撫臣卞寶第頭品頂戴湖北巡撫臣彭祖賢跪奏爲省會首府要缺揀員調補恭摺仰祈聖鑒事竊查前准吏部咨内閣抄出光緒十年八月十四日奉上諭湖北武昌府知府員缺緊要着該督撫於通省知府内揀員調補所遺員缺着鍾壎補授欽此臣等查武昌府知府係冲煩難省垣首郡要缺通省京控廢審一切事宜皆當經理且有中外交涉以及江防堤防要務非精明練逹才識兼優之員弗克勝任臣等於通省知府正途各員内逐加遴杏有現署武昌府事襄陽府知府李有棻年四十三歲江西萍鄕縣人由廩生考取同治十二年癸酉科拔貢十三年恭應朝考報捐内閣中書分發行走八月到閣光緒元年期滿奏留候補二年九月充玉牒舘漢謄錄官三年四月充收掌校對官報捐雙月選用知府恭修玉牒告成保奏奉上諭知府李有棻着分發省分歸候補班前補用欽此遵例指發湖南四年四月初十日經欽派王大臣騐放十一日覆奏堪以發往奉旨依議欽此領照起程八月二十八日到省期滿甄别留省補用八年委署沅州府事十年正月十六日奉上諭湖北襄陽府知府員缺着李有棻補授欽此四月初十日到省適値安陸府各属堤工水利等事吃緊奏委署安陸府事四月二十六日到任復調署武昌府事十月初四日到任該員篤實精詳講求吏治現在署任經理一切悉臻妥善實属知府中最爲出色之員且係止途出身以之調補武昌府知府洵堪勝任據湖北布政使蒯德標按察使黄彭年會詳前來合無仰懇天恩俯念武昌府知府員缺竪要准以襄陽府知府李有棻調補實於地方吏治均有裨益所遺襄陽府知府遵旨卽以鍾壎補授謹合詞恭摺具奏伏乞皇太后皇上聖鑒訓示施行謹奏軍機大臣奉旨吏部議奏欽此 
 
