# 1892 - 188 - 4906905

 

Page 1

 
 
 ] 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新書减價] [  申報館主人啓]  
　　本年仁舘所印小五義續小五義二書海内風行不脛而走未及一稔篋笥已空兹又續印成書成本較前稍减是以格外從亷出售以饜閱者之心計小五義碼洋三角五分續小五義碼洋四角諸君子盍惠臨購取乎 
[徐園祝嘏記]  
　　定海王松堂司馬以今年六月十九日爲四十初度諸同人於十七日爲之預祝假座徐氏之雙清别墅是日也適值星期多暇首其事者爲朱君葆三錢君崑瑜何君瑞棠而與公祝者則自蔡二源太守袁鶴亭軍門而外如施少欽封翁及其三世兄志仙徐君吉堂葉君澄忠徐君棣山王君紫詮錢君昕伯席君子眉席君正甫朱君森庭董君斌甫孫君曉雲宣君琴山翁君已蘭裘君信甫楊君子萱楊君經德王君克明張君雪堂衛君甫堂干君杏村王君心如蔣君子松洪君芹軒應君潤齋沈君小園黃君黻卿張君雪香夏君紫谷王君彬文甘君日初馮君耕三邵君榮椿周君舜鄕韓君山曦將君克皆費君鴻笙王君海帆沈君鑑三洪君崑蓀張君石君阮君星階樊君時勲莊君惠泰張君書樵余君柳生徐君銘馥陳君瑞海徐君浩昌莊君凌晨趙君馥疇洪君吉甫劉君東峰丁君吟桂丁君欽齋祝君蘭舫葉君挺巖樂君麗水柳君馥堂周君禹廷龎君琢齋黃君省三陳君箴堂陳君雨洲王君松年王君鳴竹姜君楚棠陳君純甫陳君錦華楊君慶餘周君蓮塘陳君立銘余君紹基樂君靜山周君昭桂唐君晉齋王君谷菴王君韻風許君蓮甫張君顔巷宋君筱舫陸君春生李君榛山孫君鶴莊錢君庠元董君鶴田謝君元森張君炳生童君薇舲周君朗川張君子翔趙君啓昌徐君俊良余亦忝附其末惜以前一日偶觸暑邪身熱未退加之以河魚之疾不能力疾躬祝心滋歉焉次日客之與斯盛者過余而問曰先生與松堂司馬交最深奈何昨日公祝筵間獨不見顔色乎余告以病且問其昨日之盛事客曰自辰刻起至酉刻止往祝者絡繹不絶於途門前則冠盖紛紜園内則笙歌鼎沸何君瑞棠又移曲會同期於園内竹肉互奏高歌轉清至下午而司馬又自招名班以助諸同人之豪興袍笏登塲金鼓齊奏於魚龍曼衍之中見撲朔迷離之致主賓歡飲自早至於晚猜拳行令之聲未嘗絶於耳也壽翁携子挈孫婆娑其中手持杯耳聽曲目迷於歌臺舞榭間其樂無極本擬卽借園景爲與祝諸君同拍一照以記盛會嗣以諸君之來者遲早無定時不克悉集因此中止而壽翁遍揖諸君謀所以答諸君之情有昌言於座上者曰近來壽筵移助賑捐亦幾成爲　　請　此例以祝同人之福並增壽翁之祜何如同人皆曰善因擇善而從定海有體仁局專爲代繼寄籍之柩實心實惠行之有年而苦無恒産今局中欲思籌集成數以作久遠之計壽翁奮然曰此舉雖僅關敝邑一方之事而此時正在集欵未易之際所宜及時助之當不以我爲私心也遂慨捐英佛五十尊以襄善舉并以致報謝同人之意同人亦俱懽欣鼓舞不置壽翁復卽席成一律以答同人高誼其詩曰弧辰新置碧筩杯辱荷良朋盛宴開美酒多於傾玉海名花勝似入瑶臺凉生冰簟迎風至影瀉晶盤喝月來記得年年頻自壽何欣高會更叨陪聞尚有自壽詩四律則不能備舉其詞矣直至月照荷池始各興盡而散其情形盖如此然子則不至而衆人之望子也頗殷瑞棠先生尤盼子綦切以爲壽翁與子交最親子於曲會又最爲所好如此美景如此良辰豈有不到之理乃直待至酒闌人散而卒不一至人多以爲異子其何辭余聞之快然曰是眞可謂盛會不愧勝遊已余與壽翁交最深且久獨不與於斯會誠缺典也旣而曰余雖不能躬祝獨不可倩管城子代祝乎爰卽客之所述而詮次以作之記壬辰仲夏高昌寒食生弟桂笙何鏞識 
[諭旨恭錄]  
　　六月十二日奉旨截取御史龎璽中書毛瀚豐俱照例用俸滿北城吏目王應泰著照例升用擬補内閣中書潘慈和東城兵馬司吏目張廷樑吉林將軍衙門筆帖式明和俱准其補授分發陜西試用道陶森甲湖南補用道劉選青廣西試用道傅廣雲南補用同知直隸州知州何進賢南河補用同知周學海直隸試用同知黃本慶江蘇試用同知羅承恩東河試用同知定格夏敬曾浙江試用同知黃慰曾直隸補用知州吕懋光廣東補用知州張鄕雲北河試用通判沈寶賢廣東試用通判梁繼曾方政直隸補用知縣趙元墫陳用壎陜西補用知縣賈振鏞浙江補用知縣蔣汝翼胡元漙廣東補用知縣朱懷新直隸試用知縣蔡寶瑱江蘇試用知縣郭重光王錫齡浙江試用知縣趙嗣康江西試用知縣邢慕祖四川試用知縣胡用霖廣東試用知縣左學易成守正侯樑貴州試用知縣曹履中江蘇試用知縣林祖蔭山西試用知縣崔集河南試用知縣李坤劉子煥蕭恩普江西試用知縣杜璘光四川試用知縣盧生寅李聯奎廣東試用知縣賈世興姚廣譽兩淮試用鹽大使趙毓勲俱照例發往浙江候補知府程雲俶著以知府仍發浙江儘先卽補並交軍機處存記保舉山西補用知府董汝觀雲南補用知州梁瑜住山東補用知縣董杰雲南補用鹽大使趙維琅俱照例用盛京工部本處郎中員缺著嵩慶補授盛京户部貴外郎員缺著慶霖補授景陵禮部員外郎員缺著魁光補授兵部員外郎員缺著裕厚補授中書科中書員缺著常文補授理藩院司務員缺著文壽補授欽此同日太常寺題六月二十三日祭火神廟奉旨遣壽蔭行禮欽此又題二十八日萬壽聖節祭太廟後殿奉旨遣隆懃行禮欽此 
[本館接奉電音]  
　　昨由京友電傳上諭三道敬謹譯登○六月十八日奉上諭浙江湖州府知府員缺著謙貴補授欽此同日奉上諭本日護理浙江巡撫劉樹堂於陳奏尋常事件輙用四百里馳遞殊屬不合著傳旨申飭欽此同日奉上諭此次考試各省優生王淵漙徐琬麟言有章許葉珍李華齡薛德齡春融王祖洵盧求古譚紹袁彭世芳張華蓮陳承澍黎經誥朱郁荃金試周徵華程驥遠金鴻智黃樹芸雷以成楊炳奎方怡王榮懋周賓虞霍式清均著以知縣用牟家梁劉鴻猷趙啓文孫丕承吳福麟茹恩彤陳炳聯曹清祖虔戴德誠吳葆疇陸智衍伍增汪祖樹舒鎭觀郭傳昌吳珍王學淵葉大澄趙鵬胡發珠王繼文謝庭玉黃佐槐朱端燕范公詒俱著以教職用欽此 
 
 

Page 2

 
 
[鸞坡清話]  
　　新任刑部右侍郎阿允庭少司宼克丹涓吉於六月初九日已刻履新經司務廳示仰闔署官員書吏以及皂隸禁卒人等至期齊集一體謁見各宜凛遵毋違○吏部爲示傳事所有俸滿北城兵馬司吏目王應泰擬補東城兵馬司吏目張廷梁明保浙江候補知府程雲俶等三員本部於六月十一日帶領引見相應示傳該各員於初九日辰刻衣冠赴部演習口奏履歴並於初十日晚在内城左近住宿十一日子刻穿天青褂佩帶補褂元青褂並佩帶對子荷包手巾赴西苑門六項公所吏部公所内書到伺候排班帶領引見如排班時不到卽將緑頭簽撤下再該各員是否原任現任一二品大員子孫抑或現任一二品大員兄弟立行赴部呈明毋誤○兵部爲移咨事職方司案呈調任安徽巡撫廣西巡撫沈秉成奏營故官員請恤一摺應請將軍營病故從優恤之花翎布政使銜候補道易元泰照副將軍營立功後病故例給恤銀二百兩廕一子給與六品頂戴等因具奏奉旨依議欽此欽遵到部相應附黏原奏移咨禮部查照辦理○總管内務府大臣爲知照事總管李連英傳奉懿旨皇太后於六月初九日恭詣壽皇殿行禮所有應行前引扈從以及跟隨關防侍衛官員人等均於是日寅刻在德昌門外伺候等因准此相應知照各衙門凡有應行傳派預備之處查照辦理再本總管内務府大臣是日隨駕有差不克帶領豹尾槍應由侍衛處派撥散秩大臣暫帶○侍衛處爲知照事初八日奉旨朕於明日辦事後出德昌門西苑門進西華門由隆宗門出景運門至奉先殿拈香行禮畢進景運門走内左門走長街御前侍衛隨同出順貞門神武門進北上門由西山道至壽皇殿拈香行禮内廷行走王御前大臣侍衛軍機大臣隨同行禮畢仍由西山道出北上門進神武門順貞門至乾清宫東暖閣又宗顯皇帝聖容前拈香行禮畢出内右門隆宗門西華門進西苑門德昌門還瀛臺用膳召見大臣卯初伺候欽此○廂藍滿印務叅領玉森等以世管佐領多聯病故遺缺例以伊子承襲惟伊子文裕年未及歲不克當差所有該佐領圖記應卽派員奏署等情禀請本管都統核奪經恩露圃相國諭派摺房帮辦驍騎校額勒敏署理該佐領圖記俟下班值日繕摺奏聞○禮部爲知照事所有期滿奏請留部授爲額外主事七品小京官陳鴻翼本部於光緒十八年六月初五日帶領引見奉旨七品小京官陳鴻翼著准其留部作爲額外主事欽此初六日述旨奉旨是欽此欽遵到部相應知照吏部查照○侍衛處爲知照事初九日奉旨朕於明日辦事後出德昌門西苑門走北長街至大高殿拈香行禮畢進三座門福華門至時應宫拈香畢進德昌門還瀛臺更衣用膳召見大臣卯初伺候欽此○内務府掌儀司爲奏聞請旨事照得光緒十八年六月十三日致祭昆明河龍神祠應派散秩大臣一員往祭准侍衛處將散秩大臣銜名咨送前來謹繕清單恭呈御覽請派一人俟命下卽行知照侍衛處轉行知照屆期往祭爲此謹奏六月初九日奉硃筆圈出委散秩大臣一等英勇公珠爾杭阿欽此○禮部爲曉諭事照得光緒十八年六月十四日小暑起至閏六月十五日立秋止禁止砍伐青樹及上墳焚化紙錢爲此示仰軍民人等一體凛遵毋違○初八日有多人赴宣武門外炸子橋路西義順成錢鋪該鋪取錢按票應付無如來者愈衆擁擠異常營坊兵役恐錢鋪被擾前來彈壓因現錢不敷放給復在别處運錢接濟究以出票過多一時不及周轉遂赴西城指揮署禀請封閉俾得從容籌畫遂於初九日晨緊閉鋪門又朝陽門内新鮮胡同德盛錢鋪亦因出票過多不敷散放於初七日關閉 
[派員迎提]  
　　前署廬江縣楊訒菴明府因案與上臺牴牾摘去頂戴調省歸案查辦此已疉登前報兹據蕪湖訪事人信謂此案業經入奏欽奉上諭飭交兩江總督澈底根究皖撫沈仲帥卽派委員於初八日乘坐澄清官輪將明府解赴江寗適督憲已先派兵輪迎提行至采石磯兩船相遇遂卽過船交替澄清已於初九日駛回皖垣矣 
[灊上餘談]  
　　安慶省垣訪事人云各州縣蝗孽滋生邇來天氣暢晴以致漸生雙翅所最甚者江以南爲寍國太平等府江以北爲潁霍鳳臺等縣至安慶所隸太湖宿松石埭亦皆遍野飛躍嚙蝕禾苗農民皆仰屋吁嗟愁眉不展幸上月二十六七兩日西風暴起大雨時行蝗蝻遭此摧殘十死七八繼復連日屢得大雨坱圠鬆浮閒行鳩隴之間惟聞村童拍手懽呼曰粒我蒸民受天百祿○本任安徽霍山縣典史王少尉寶森捧檄解纻麻進京遺缺以候補巡檢萬少尹邦楨署理 
[鳩江夏汛]  
　　蕪湖保甲局勸辦團捐至今仍未定局已詳前報本月十一日皖撫沈仲帥續派楊太守綜清抵蕪與原委張大令合力辦理未知能卽奏功否聞日前道署又接鎭江美領事來文以蕪湖創張團捐據洋商禀稱有議抽洋布洋油糖包各厘捐之事查通商約章洋貨運入通商口岸完足正半稅此外不得再加絲毫以廣招徠等語今蕪湖爲通商口岸因辦團捐而抽及此似與約章不甚相符業已據情禀知敝國駐京欽使行與總理衙門商酌咨請南洋大臣免抽此捐合將情由函請查核等語未知楊觀察如何裁覆也○自交六月以來暑雨浹旬裏河外江波濤滾滾幾於拍岸平堤遠近農田旣沾旣足胼手胝足者抛却桔槔靜臥柳隂下頗似羲皇上人惟熱氣蒸人易生疾病濕温瘧痢比户呻吟相傳今年延醫只擇其鄙陋不堪胡亂用藥者尚可著手成春一講學術高低反不免忌諱多端故邇來不尷不尬之流叅三指禪信口亂道無不門庭如巿也○無地戲館向有兩家丁歌甲舞角勝爭奇繼而一家閉歇遂無與頡頏者鸞儔鳳侣聘禮漸衰由是聲價素高之優伶爲之風流雲散惟俗子徵歌選色往往不求甚解故年來梨園生意亦復獲利三倍近有某甲見而艶之且欲爲後來居上在二街耶穌堂對面起造戲節一所裝潢精緻將次竣工金資載道招聘名優約在桂花香裏卽可聽霓裳一曲矣○署理鳳陽府孫詞臣太尊廷林卸篆後由鎭江乘坐招商局江孚輪船赴皖謁見大憲聞太守在任半載輿情愛戴郡中利弊因革悉如民之所欲而於詞訟尤判决如神不使屬縣稍有稽延甚至數年積案得太守片言折斷兩造無不折服以去是亦近今之良二千石也○安徽學憲吳肅堂文宗按臨廬州府迄今考事將竣太平府節轅已派書差人等渡江迎接聞文宗定於月之二十日啓節還轅云 
[鬥毆自首]  
　　齊門外地保某甲向在某船埠充當頭目嗣因悮公斥革以某乙任之甲遂謀充地保本月某日不知何故甲乙兩相角口唇鎗舌劍大逞威風旣而抖擻精神各以老拳從事初時乙咆哮如虎甲竭力支撑繼竟被甲毆倒登時斃命甲念一身做事一身當無所庸其畏懼卽後長洲縣署自首沈大令升堂訊供飭責一千板釘鐐收禁翌日帶往屍塲檢騐旋據仵作喝報騐得死者身受致命傷一下是爲悮傷大令離座視視一週傳諭屍親備棺收殮當將兇手照例懲辦諭畢遂鳴騶而返 
[寍波辨志精舍壬辰春季案]  
　　漢學超等陳煥章陳鳳洲李炳燾陳祖蔭胡振濂許克勤施世杰葉朝縉曹惠錫章起渭特等吳廷採許文蔚袁鼎清鄭鈺梅鼎恩陳慶舞周振翰胡耀光吳澤霖○宋學超等吳廷採陳煥章張　桷朱炳林范熙澤特等施仁紞張仁安沈重光張宗錄孫同康毛景熙○史學超等尤桐張世銓陳煥章悔士銘沈桐生張天爵梅士鐸孫師鄭孫同康潘敦光特等潘任范彭壽吳善逵于鬯吳佐清鄭之灃徐隆籌胡寶善王煒孫階金○天算超等韓珪李炳燾程之駿朱熙陳煥章李炳緯陳文彪胡世儀方健特等牟翰盛鍾聖盛沛灼盛沛柱韓瑞徵韓保徵應贊凊馮徵傅照懋陳琜祥○輿地超等陳煥章施仁紞虞本郭吳廷採陸渠吳兆祺許克勤孫拜王張德容楊譽龍特等蘇元慶王亨彦許祖杞許文蔚吳壽蘐徐炳麒張宗錄張鴻桷秦鍾濠裘慶灼○詞章超等○翁人傑金士駿顧士超孫藜彬張景翰史鳳喈殷松年馮善徵何壽章梅士銘特等汪承業謝掄元莊啓新施仁紞褚悳黻鄭傳維厲鍾麟陳培壽褚悳紹杜嗣程　 
[月湖逭暑記]  
　　寗波鄞縣楊大令以邇者民間服色良賤不分遂諭令房吏祇許穿白夏布長衫門子跟丁哆羅麻長衫差役衣以藍夏 
 
 

Page 3

 
 
布長衫俾有所區别不得混淆○楊大令以串客空手强丐賭棍又桿五等人最足爲地方之害因出示訪拿又大張簡明告示謂訪拿空手串客驅逐江湖流丐嚴禁聚賭窩娼以除地方之害每日飭役掮牌遊行街巿以兾觸目驚心云○有某甲雙肩荷一喙貧不能立室家今春白計摒檔娶某乙之女爲妻顧銀屏錦瑟之間未克歡諧魚水爻占反目時有所聞泰水因迎女回家意圖改嫁甲聞之邀同族黨勒令女歸旣歸仍終日勃谿甲計無可施惟有愁眉雙鎖云 
[縣訊命案]  
　　金陵醫生王錦堂所雇輿夫服毒身死江寍縣藍雲峯大令臨騐後屍親復向臬憲行轅哭訴陳舫仙廉訪諭令原問官秉公覆訊六月十二日大令提集原被告及狀元境鄰人某甲某乙錄取口供屍妻某氏謂亡夫服毒於王姓家顯有威逼情事王供稱輿夫業經辭歇回家不知因何服毒及氣絶方移屍門首訊諸甲乙則又稱王平日待輿夫甚厚不聞有逼虐之事至如何服毒實不知情大令復問仵作人等禀稱小的等騐明死者實係吞服洋烟並無别故大令以衆供確然未得因一面之詞率多拖累且此案明知有人從中唆訟致起風波遂勸令屍妻不可誤聽人言糾纒不已宜仍遵前斷具結領棺屍妻再四遲疑未卽首肯時已鐘鳴十下因諭令退堂候禀請臬憲批示辦理 
[接篆盛儀]  
　　委署上海竇鎭山明府定於昨日接篆已列前報兹聞縣中皂快各班差役均於昨晨至滬北泥城橋公館迎接明府諭知該差等於午時接篆該差人等各回署伺候亭午時明府排齊全副儀仗行過英法兩界迤邐入城經三牌樓太平街而至縣署各差均在頭門迎接明府至儀門降輿致祭門神畢入内少憇俄而飭發三梆明府朝服而出在大堂上望闕謝恩拜受印信當卽升坐大堂蓋用印信並由差行投文領文禮畢明府受各書役叩賀遂退堂午後乘輿詣道轅謝委本埠城廂内外各局員及英法兩讞員均至縣署道賀 
[官塲閒話]  
　　昨報有廉訪拜客一則兹悉唐廉訪實小駐行臺其住長發棧者爲新簡浙江金衢嚴道鮑鶴年觀察也 
[火災續志]  
　　前夜十一點二刻時上海虹口失火情形已登昨報兹悉是夜外虹口西華德路直東三官堂附近某姓老虎灶遺火積薪内致兆焚如延燒東首柴行及某某等家迨各洋龍吸水以澆隨卽熄滅計焚燬樓屋五椽 
[續獲會匪]  
　　哥老會匪程大永魏宏發王春山劉春生等四人由李觀察拿獲解至英公堂轉解至縣此已列報前日觀察又將哥老會匪柳老耀拘獲當卽押送到縣午後由帮審委縣宋二尹升堂研訊柳供稱係湖北人今年三十一歲向以販賣水果爲生此次由鎭江來滬並未入會求請明察二尹得供著卽釘鐐收禁聽候覆訊核辦 
[縣案彚錄]  
　　職員司徒榮德遣其孫司徒驥控奚林一圖賴欠銀九千兩一案由縣訊供此已列諸前報前晚復由帮審委員宋二尹升堂集訊榮德遣驥投案訴稱監生係本邑人家住南門内光緒元年奚將坐落油車街之一百四十一號一百四十四號一百四十六號方單三紙計九分有奇向監生處抵押銀九千兩言明卽時歸還不料自借去後一味延約意圖賴去不得已來案呈控聞奚林一圖賴實係奚馥齋唆聳所致林一於二月廿二日在袁大老爺轎前投遞禀詞至是月廿五日堂訊林一又遞禀詞在後林一憶及兩次所遞禀詞情節歧異遂串通某某等將二十二日投遞一詞私行抽出今伊呈案之一百四十二號單據係奚亭華户名查林一於是年將田單押與監生至三年分復將地私售與桑成餘管業現求嚴追奚林一供稱小的並未向司徒驥抵借銀兩况油車街田單係一百三十六號業已呈案叩求明鑒驥又稱一百三十六號户名王發元坐落吳家弄地方計田一畝七分三厘二現由奚押在顧嚴兩姓處二尹一再盤詰奚堅執前供二尹以原被各執飭令退去候飭册書查明號數再行訊斷○船户朱永全江桂芳主子海劉竹春等於昨晨登岸閒遊至大東門外十六鋪地方被某甲悮踐其足甲自知唐突向朱等服禮而朱等尚不干休將甲扭住按倒在地肆意撲毆甲大呼救命旁人上前解勸依然不肯釋手旋爲地甲所知將朱等四人拘獲連受傷之某甲一併解送巡防總局朱森庭明府卽飭轉送縣署訊辦○某甲者在滬城小東門内開設義和扇店越剡吳綾生涯不惡近日店中虧本其勢岌岌難支遂於前日閉歇旋有某乙携期票一紙計洋二百四十元向該店收取置諸不理乙遂將甲扭送巡防局中轉解至縣署請訊○袁海觀大令在任時訪得十六鋪地方有地棍丁松茂屢肇事端且敢販賣小錢因飭捕頭柴樛拘拿到案前晚由帮審委員宋二尹升堂研訊丁供稱小的係寍波人現居治下十六鋪向以駕舟爲業安分營生不敢肇事亦不敢販售小錢近因髮妻逃逸急欲找尋尚求寛恩釋放二尹以丁松茂向來不安本分豈容狡辯喝笞三百板從寛交保如敢再犯前轍定當加等治　 
[英界公堂瑣案]  
　　包探陳阿九禀稱積竊徐福生曾竊屈臣氏藥房茂生　行美國某教士華人毛仁甫梁桂榮金銀對時表自鳴鐘眼鏡刀又衣服兹經小的拘獲并傳各失主認贓尚有祥泰洋行失去金對時表恐亦徐竊一再盤詰堅不肯招容再細查然後禀覆至美教士失表後疑傭人朱品山陸增新所竊報捕拘案奉大老爺訊供交保現旣破案知朱陸實受寃誣屈臣茂生美教士均遣人投案領贓毛梁同訢稱家中失去衣物今知弔出請准領回徐供稱小的係寍波人疉犯竊案致累他人死罪難逃尚求恩赦至祥泰之表小的實未行竊不敢妄供朱陸同訴稱小的等被誣已久寃戴覆盆今旣訊明務求昭雪蔡太守判令笞責二百板交陳探帶回查明有無别贓冉行發落起案各贓先給中西各失主自行認領朱陸著投美領事署控告○包探顧阿六禀稱廣東人劉鳳山被詹濟堂卽詹士昌毆傷經小的拘詹送案查詹於四年前强佔孔姓之妻被孔捉姦突持手槍轟擊旣拘案卽判令遞解廣東兹又來申不知與劉如何合股貿易更不知有何仇隙遽爾逞蠻劉性雲訢稱父親鳳山何開劉逢記號販運絲頭雜貨詹來說合在盆湯弄中另開逢記新號由詹一人經理計父親出資本銀一千兩詹與劉桂卿各出五百兩開設至今不甚虧耗及到號查檢則資本已罄反欠莊銀盤詰之餘詹一味恃蠻突將父親兇毆傷重父親年在花甲之外殊屬可憂書供稱小的係安徽人與劉合夥經營並不吞銀亦從未因犯事遞籍蔡太守問觀探曰爾知詹從前犯案事在何時禀稱此事由包探　阿九經辦小的不知細情問陳探在此否禀稱陳已回捕房容小的喚伊來案太守飭將詹押候過堂覆訊核辦○趙錦全訴稱小的衣袋中有皮夾袋一枚内儲洋銀兩元無意中被僧徒竊去兹由包探拿獲則祗存夾袋銀洋早已用完僧徒供稱法名明高家在浦東俗姓杜幼時父母俱亡由師父收留爲之披薙後因事被遂不得已而竊取洋銀兹已用完無從繳出大老爺慈悲爲本尚求俯念佛門弟子免予施刑蔡太守判令責手心一百下皮夾袋給趙領去○葡萄牙人納司訴稱華人陸燕山來索縫衣工資計洋銀一元五角時適午睡妻子囑以稍遲併卽諧謔譏嘲是以忿而交捕現在願將工資繳案請諭令以後不得若此陸供稱小的向索工資並無他故蔡太守嚴加申斥然後將工資給領○包探顧阿六禀稱王正甫被吳德友竊去鋪蓋經小的查獲人贓解送案下王投案請准領贓吳自認行竊泥首求恩蔡太守判令管押三禮拜贓给失主領去○包探黃四福禀稱租界中諸無賴往往成羣結隊伺繅絲棧女工出入向之調笑此種惡習實足敗俗傷風昨日有四女子同乘小車而返若輩突將車推翻經小的查獲華紀昌一名解送案下華供稱小的並不將車推翻亦無調笑女工之事蔡太守飭押候傳到女工質訊核辦○包探孔阿才禀稱賊犯吳錫郎掩入陳元昌洋藥莊竊取小土一塊售與嚴嘉福經小的查獲人贓送案請辦吳供稱小的初次犯竊求沛大恩嚴供稱小的不知吳之小土向陳處竊來是以誤買蔡太守判令將吳管押一禮拜嚴管押三日贓存捕房以待失主認領○寧波人董三永訴稱小的有鞋底若干雙被胞弟長生竊取由某號巡捕阻獲送案請免究懲容小的送返寧波嚴加管束長生無可狡辯俯首求恩蔡太守交三永送回故鄕管束 
 
 

Page 4

 
 
[法界公堂瑣案]  
　　法公司某輪船水手訴稱上月某日下椗吳淞口時有華人持貨物來船求售無意中被馬阿坤攙和銅質洋銀五元後携至日本使用日人疑有心作僞送押捕房閱數日始得釋歸此次遇馬搜其身畔尚有僞洋銀六元故卽送案請究馬供稱小的以修治外國皮靴爲業僞洋銀由浦東唐橋人陳桂發所用與小的無干葛同轉問陳現在何處爾能找尋否供稱陳常在南巿董家渡各茶寮啜茗同轉請祁繙譯官諭知水手水手執定受馬欺騙同轉判令將馬管押候提陳核奪搜出之僞洋銀六元鎔化充公○前有西人某甲控洋涇浜某酒肆主婦圖賴工資及所借洋銀昨晨甲仍倩其友某乙申訴前情兩西婦邀某兵船水手兩名及沙遜洋行收租西人某丙華人黃仁發劉錦榮至案作証葛同轉請祁繙譯官轉問証據何在咸稱甲本係貧苦之人目覩其至酒肆懇求西婦收留閱數月不思報德反敢藉端敲詐黃供稱小的在酒肆當庖丁已歴三月曾見甲借居酒肆朝出暮歸無所事事飯食一切皆由主婦供給劉供稱小的在酒肆當細崽有三載之久專司外國酒食祁君與同轉一再研訊然後謂甲曰爾控西婦圖賴工資毫無憑據現在西婦邀來見証數人皆知爾之來歴碍難判斷當卽將案註銷各人皆唯唯而退沙遜洋行收租西人某姓偕夥洪雪堂訴稱二十二號房客王定發欠房租洋銀九元意欲脫逃送案請究王供稱小的雖欠房租並不逃逸且屋中尚有人臥病豈能抛棄現在先繳還五元餘俟月杪清訖葛同轉著押候查明是否圖逃再行核奪訊至此前因欠租被控之劉士貴繳到洋銀三元五角訴稱小的尚欠七元求恩寛限陳阿二亦繳六元訴稱小的如今祗欠六元亦求從寛料理同轉著交原保人保出限月杪還楚○漕務局工人謝蘭州訴稱徐師爺徐義者卽徐清良前曾在局當幕友及辭歇後屢至局中纒擾經局員某大老爺酌給川資送回原籍今又來局坐守是以連行李送案請懲葛同轉謂徐曰前者本分府已勸局員給爾洋銀三十元送爾回去爾已具明切結嗣後不再來申今又前來有何公幹徐答稱此次惟來申謀事而已並不爲非因何傳案同轉著押令加具切結卽日押送下船不准逗遛滬上包探王榮培禀稱張德生與積竊劉德桂同伴喚渡過浦小的追至浦左方將張拘獲送懲張供稱小的前在南洋某兵船當水手前日中途遇劉向索前欠是以同至浦東不敢串竊大老爺不信則胞弟張洪年現在寰泰兵艦請傳問可也葛同轉著押候函邀洪年到案質訊○包探郁庭湘禀稱竊賊謝小生手持竹竿戳取人家所晾衣服某日經失主知而追獲已將衣服遞與羽黨今特送案請追葛同轉判令押候笞責一百板○招商局十號巡丁姚福泉禀稱竊犯陳春林竊取某棧客之荳餅半張請爲追給陳不認行竊葛同轉判令笞責一百板○通事稱沈慶生用骨骰一粒假賭騙錢經巡街捕所拘送案請辦捕頭禀稱日前鄕人某甲行經是處被沈誘之入局勒索洋銀一元沈供稱父親海壽現在治下開設蔑作小的見有人遺錢於地俯身拾取卽被巡捕所拘葛同轉著押候傳其父到堂再核○聚新園浴堂主金永福訴稱十五晚失去地毯等物至十七晚見顧堯堂躱入柴房因之拘送案下葛同轉向顧研訊顧不發一言遂著押候比究○寡婦李金氏挈七歲女孩秀英訴稱小婦人夫故後僦屋英租界高大順隔壁某弄中與陳王氏同居意擬托薦爲傭暇時帮人浣衣母女賴以餬口今年四月有治下八仙橋附近某浴堂樓上張阿大及其妻李氏其母陳氏來說合令小婦人移至伊家許薦小婦人至匯豐銀行買辦家小婦人信之遂於本月初四日遷往初六日有無錫婦二老太者來領小婦人至楊樹浦織布局欲售與局中工匠某甲爲妻小婦人不依伊又勸令與甲暫時姘識小婦人誓死不允始得免爲强暴所汸旣而阿大用去錢四百文將小婦人帶回原處至則秀英已不知去向急向阿大追問答稱寄在英租界閱兩日卽可領回及閱兩日阿大等三人喚小婦人至新署後謂女孩已經價賣勒令立據簽押小婦人忿甚卽向阿大拚命阿大言曾供給小婦人飮食兩日並用去若干錢須照舊例加十倍綛罰幸陳王氏到來將秀英領去送入捕房阿大等推諉不承葛同轉著將四人一併管押諭令李金氏挈秀英回去次日投案質訊○維揚龜子沈瘦山扭老嫗徐曹氏及子徐阿四到案訴稱小的家住治下某處前晚徐曹氏母子濳入家中竊去衣服十六件當卽拘獲人贓送案請究徐曹氏供稱小婦人於今春帶子女來治下訪尋親戚連訪不遇意欲回鄕旣而在小東門外遇湖州縣獄脫逃之犯婦阿多邀同借居某客棧虧欠棧貲難以料理沈在英租界榮錦里開設娼院二月廿五日小婦人無可奈何祗得將女兒價賣與沈爲娼取名金鳳得身價洋銀一百四十元現在洋銀早經用盡意圖旋里故向金鳳借得衣服典作川資不料沈又以竊物見誣務求明鑒葛同轉著一併還押諭令沈龜將金鳳　案再行核奪○東山同樂樓茶博士施連生張榮生同投案下由施訴稱小船帮中人王阿才沈瑞友李阿龍等七八人偕至小的處祗令淪茗兩碗勸伊多瀹一碗以致口角張竟被王用板凳擊傷腰肋迄今尚未告痊王供稱小的獨自到彼啜茗並未與沈等結伴旣而給以小洋銀一角論價不合致被兇毆葛同轉著一併管押聽候騐明傷勢如何再行核奪○王德春與其子桂春扣子串同行竊經某包探查獲送押已記報端昨晨捕頭又令將三人解送公堂曷同轉謂本應究辦姑念爾等有病押候備函送縣○將小星屢次犯竊經某包探查獲吊到原贓送請葛同轉笞責押追一切情由已登報牘蔣挺押數月未繳分文昨日同轉將其兄大星提案謂爾弟尚有住屋數椽須及早變價賠償大星供稱胞弟雖有房屋早已抵與他人同轉著交保理處 
[饋樂誌謝]  
　　滬北同仁永善堂開辦多年衆善具舉昨以所製蟾酥丸臥龍丹見贈囑爲分送並云堂中向係給票赴肆取藥今春以來自行設櫃給發故所製各丸亦皆自製足見其實事求是之意拜領之下除隨時方便以廣善緣外特識數語以誌謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　六月初一日孫濬禀見禀辭赴徽州鹽局沈庚垚禀知本日接辦洋貨捐局兼代保甲提調差禀見除士霖禀銷保甲提調兼讞局督審差候補司知胡義贊禀知藩司委瑞安縣鎖提丁庫差叩見錢鴻策禀知藩司委奉化鎖提丁庫差禀見叩辭候補縣黃秉鈞禀知藩司委龍游鎖提丁庫差禀見叩辭錢增勲禀知藩司委復催浦江陶故令家屬會同善令核算交代　禀見歐景芬禀知本日接辦候審公所差叩見陳文彬禀卸候審公所差禀見雲和縣典史周彭壽禀辭赴任准補石門縣主簿陳鳳階叩見候補府經歴鄭藩禀知本日到艮山門差趙宗植由籍來省禀到周錫庚由籍起復給咨來省禀到初二日候補府葛利賓禀知初一日交卸洋貨落地捐扃差通判史悠揚禀知藩司委象山催地丁差禀見叩辭初三日同知阮祥藻禀見叩辭赴黃巖鎖提丁庫差運副祝良禀見叩辭解商捐部餉銀兩赴都楊葆光禀知釐捐局委王店釐局差禀見叩謝蔡秉澄交卸黃巖縣回省禀到王毓藩禀知藩司委分湖郡差遣禀見叩謝正任江山典史羅堃禀知藩司委兼辦工程局差禀見叩謝前署桐鄕縣丞張傳泰交卸回省禀到初四日候補同知莊人寶禀見銷海運滬局文案差通判余肇龍解海運津局樣斛回省禀到銷津局差前署臨海縣倪望重禀知臨海任内交代掃數算清大挑縣楊清綬禀銷福建探硝磺價值差蕭治輝由嘉興提兵役押解回省禀到叩見銷差並禀知臬司委讞局帮審差候補縣魏象書禀知臬司委留辦讞局帮審差叩見初五日袁學彬禀知臬司委發審局提調禀見禀謝卽日到局候補同知何恩烰禀知在兩淮認捐案内捐過知府班蒙恩給咨赴部引見卽辭楊葆光禀銷防軍局兼代順直賑捐會辦支應局差禀辭赴王店釐局王毓潘禀見禀辭赴湖郡差遣李續祜禀見銷津局差並禀知保甲案内記大功十六次常功二次又辦賑捐案拔委一次叩謝黃安海由濮院釐局專丁來省禀謝留辦准補石門主簿陳鳳階禀辭回寍波候補府經歴程祥漙禀知臬司委艮山門稽查差從九品龔紫漢交卸桐鄕縣典史回省禀到叩見初六日候補府鄧嘉純交卸蘭谿釐局回省禀到府經歴程祥漙禀知本日到艮山門稽查差初七日候補府許星箕交卸海昌厘局回省禀到華松年百官局專丁來省禀謝飭知留辦初八日正任龍泉縣顔培芳禀奉飭知奉部覆准歸廻避卽用班補用禀見禀謝陳文彬禀見辭赴閩貨捐局差初九日杭府陳禀蒙藩司會詳調補杭府飭知禀見叩謝候補同知吳文元禀知防軍局委湖南探硝磺差吳忠炳交卸義橋局回省禀到初十日蔡　謙禀謝委總巡差禀見 
[海北巿絲業會籌賑公所施少欽收山東順直賑捐六月初一至初九日第三千二百廿至廿八次清單]  
　　初一日苕溪不留名募助熱河規元四百兩謝詠詩洋三十元湯沈氏分娩後求平安廿元無名氏十元焦東完願氏由江隂青暘鹽棧寄來十元梁芹梅求病速愈十元延清舘主完願十元張居氏五元無名氏由無錫徐允大寄來四元德名氏求花袋全愈二元無名氏一元如臯隱名氏遣人登高挂物墜下頃刻化險爲夷完願一元○初二日永州府署菊隱廬主人湘平足銀五十兩批見規元五十二兩二錢七分五厘浙江朱遜求父身體康健由湖北寄來英洋十三元本洋二元四川提署陸法言不書名由馮培之觀察交來各銀十兩松郡顧門葉氏保平安洋一元陸至善堂求保合家平安一元○初三日留有餘齋主人完心願洋十元俞鳳記由屠倫才先生交來五元蘇州金鼎一元貝瑋二角甬北廣餘堂銅洋一元○初四日揚州鄭子衝許願洋十元桂小姐病愈還願十元揚州厚餘氏節生日代子求免災疾由寶和莊來二元○初五日無名氏還舊願洋二元又一元○初六日陳鄧氏　助還願洋五十元南巿嚴承茂因近鄰失愼幸獲平安蒙同業俱來保獲將謝筵資移助爲諸君造福由潘小洲兄交來十元鎭江求子病愈子已愈完願四元無名氏還心願求保平安四元葉長春求合家平安二元嘉興姚寶木求寒熱卽止二元乍浦楊鄧氏求子無災晦二元無名氏求母康健家外平安求財必遂一元五角朱友梅完願一元對開六元彭根富求合家平安洋一元四開六元角洋八個乾元銅洋三元南巿裕亨莊銅洋一元○初七日蘇州醬業公所葉俊卿翁募倪寶善士求祖母久病速痊洋八十元松蔭山房主人爲孫病愈完願廿元南匯季觀樂求慈病速愈十二元蘇城聶醴銘求申之喘病半身不遂等善立刻全愈先助十元王門聶氏求父申之各病立卽全愈十元無名氏保佑清吊平十無名氏四元○初八日吳樹齋友人田瑞生號來洋五元本洋十二元王人傑爲母氏徐染病氣血不和腹膨如讞求速愈五元姚杏記銅洋四元○初九日浙湖澹泊子求進宅平安洋廿元隱名氏祈佑平安十元覺悟生爲生父冥誕生母生忌求資冥福洋十元留溪姚氏由張堰寄來四元槐蔭居士了願並求瘡速愈三元無名氏由無錫徐允大寄來一元○紹興電報局經印元智募孫蘭洲慨捐本年半年薪水洋三十二元馮春熙節省本年零用戴錢氏求速産平安各八元經南良節省本年零用經葆初節省本年零用各六元共五户合洋六十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
