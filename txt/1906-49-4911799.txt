# 1906 - 49 - 4911799

 

Page 1

 
 
   
 
 

Page 2

 
 
[電傳上諭]  
　　二月初一日内閣抄奉 
上諭張曾敭奏參府經歷賄縱管押官犯請旨懲辦一摺浙江辦釐委員己革知縣施榮鼎前因侵交冒銷經該撫奏叅革職發交杭州府看管茲據奏現署杭州府經歷羅人鑄貪賄故縱致今遠颺實屬罪無可逭羅人鑄業經斥革着發往軍台効力贖罪施榮鼎著江蘇巡撫及各省督撫一體查拿務獲解浙審辦以儆官　叧片奏杭州府知府宗培於施榮鼎一案意存坐視致令行賄脱逃等語旣據該撫奏稱該員於職守所司槪不經理酒食征逐頗滋物議所請開缺以同知降補不足蔽辜宗培著卽行革職該部知道欽此 
[敬告辦學官紳] （爲揚州冒充學生事） 
今日我國最希望之事。孰有甚於學界文明。如春卉怒發之日以滋長者新敎育興。舊敎育廢。吾爲學界前途賀。今日我國最不幸之事。孰有甚於冒居學界之日多。而橫行無忌者。魔界日滋。眞界轉晦。吾不得不爲學界前途憂。 
以言乎廣義。凡事莫不與學相關系學安有界。凡人莫不當受敎育。卽莫不曾充學生更安有所謂冒充學生者。雖然。此其事非一蹴幾。二十世紀之中國。始爲學界開冪進步之時代。而救　振敝。　新中國主人翁之徽號者。必爲今日之青年學生。此一定之理。不待　言者也。乃當新舊代謝之際。而發現一種不可思議之怪象。則有所謂。冒充學生者。記者調查所得。訪聞所及。不僅一地一事而己。姑舉其一。則如揚州無賴少年。於新年改裝。冒充學生。橫行無忌。趙都轉嘱儀董學堂楊監督示禁云云。（見十八日本報）夫學生之人格。至高也。學生之名譽。至尊也。學生之責任。至重且鉅也。朝延擲百萬資財。以興敎育而冀收他日作人之效者。恃有此學生。倡學官紳。所慘淡。經營。熱心敎育而祝學務之有進步者。恃有此學生。卽一般國民。　沭世變。而願有投艱遺大之才。永奠我神州者。亦恃有此力强年富。之學生。咄爾愚氓。乃敢沿其冒充官長冒充紳士之舊習慣。而冒充。我神聖不可侵犯之學生。樹文明之魔障。作學界之蟊賊。彼冒充者肉之不足食。因已。雖然。物必自腐。而後虫生。人必自忽。而後尤集。今日辦學官紳之對待學生。與學生所以自待。容有未善者乎。記者心憂其事。爰舉所見。首以質諸官紳之辦學者。 
一。學校管理法宜求適當文明各國於學校管理法。多取嚴肅主義所訂規則。儼然一法律性質。凡校長講師舍監學生僕役之屬。有總則以責其共守。蓋不如是。不足以維持學校之秩序也。近日我國各地學校。於管理之法。單舉對待學生者言。非失之過嚴。卽流於過寛。過嚴之弊。令學生如置身荆棘。觸處有過。鬱積旣久。一發難收。於是風潮起。而退學之事。幾成今日學堂之慣例。主學者。鑒於前病。乃轉用放任主義。而此項學生。習於恣肆。雖破壞規則不是顧彼無賴。少年。歆其力之足以挾持也。於是乎有冒充者。過寛之弊。則一切不規則不道德之行爲。如狎邪賭博毆閧等事。監督旣不相過問。學生亦習以爲常。閭閻細民。不敢言而敢怒。學生之心。日　驕固彼無賴。少年。又歆其勢之足以凌人也。於是乎有冒充者。然則過嚴與過寛。均非適當之法。欲求改良。則管理固宜嚴肅。然必嚴而不酷。嚴而能共。守斯爲適。當斯爲杜絶冒充者之一端。（未完） 
[本館接到南昌縣江令被害專電二月初一十二點鐘到]  
　　初一日接南昌專電云昨日　刻天主堂請南昌縣令江召棠赴席被害 
記者按縣官被害非常之事也至因何忽肇此變其中必有原因特電文簡略未及詳叙俟得續函再行登錄 
[本館接到俄命陸軍沿中國邊界前進專電二月初一夜九點鐘到]  
　　昨晚接華盛頓專電云俄國將由加楞雅爾邵及苛塘等處沿中國邊界三百英里命陸軍前進 
[續紀漳浦閙敎情形厦門]  
　　漳屬之漳浦縣閙敎一案已紀前報茲悉漳浦城内有天地會匪數千人正月十三日與敎民起釁時戳傷西敎士二三名城中有敎堂三座盡行拆毁漳浦縣盧大令卽出彈壓因人衆未能鎭攝當卽救護西敎士二名回署飛禀漳州鎭道卽速派兵嚴緝旋有銅山叅將彭保清參戎帶兵前往槍斃匪徒四名傷八名該匪旋卽紛散現各西敎士均已至漳不知如何辦理也又聞水陸提督黃芍岩宮保於十五日接得漳州警電後卽委署前營遊擊某遊戎並委本署高巡捕帶兵一百餘名馳赴漳浦查辦（孟） 
[美兵部不允將庚子賠欵攤還中國]  
　　初一日倫敦路透電云得華盛頓來電美國兵部大臣論及中國現在之地位頗注重於整頓海陸軍故於柔克義君所議將庚子賠欵攤還中國之説竭力搞議謂此項賠欵須預備築造戰艦之用譯文匯報 
[德國派艦載回北清駐兵]  
　　上月二十九日柏林電云德郵船納卡號已由漢堡起程前往東亚以便載運北清之德國駐兵譯德文報 
[俄使聲明中國籌借比欵之不合]  
　　上月二十九日北京電云俄使因伊犂將軍爲經營伊犂鐵路事向比國籌借資本特向外務部抗議謂此路與俄境比連與俄國有宭切關係中國萬難向他國籌借今乃不商之俄而與比立約殊爲不合云云外務部業已電致伊犂將軍諭令將該約廢棄譯字林報 
 
 

Page 3

 
 
[派員赴藏辦理政務]  
　　上月二十九日北京電云中國現已議定將西藏改爲行省派員前往該省辦理内政外交日後卽以該員爲西藏總督譯字林報 
[開議與緬甸分界事]  
　　上月二十九日北京電云中國與緬甸分劃境界之事己開始會議譯字林報 
[彙誌中法交涉情形雲南]  
　　安南法國官在龍州邊界增加兵三千一百五十名粤省大吏當卽據情電告外部詢明添兵之故○雲南紳士近日請廢法人永北龐開採礦山之約而法人堅執不允○桂撫電外部云據法領事照請運牛出鎭南關希弛禁口個月准法商採購往越以恤春耕而敦睦誼（辰） 
[贛省鐵路總銀行擬改設九江九江]  
　　李紳薌垣方伯擬將鐵路總銀行改設九江南昌上海漢口另設分行飭購地委員厲謹之司馬在潯租屋現租得城外張官巷大屋一所不日卽當開辦（池） 
[岑督提議两廣鐵路廣東]  
　　岑督以粤東西兩省除梧州一府外其餘各府屬以及西省往來各地方甚不利便擬興辦兩廣鐵路以通兩省之脈絡巳派人調查廣西路線惟是否能籌的款興辦現尙未有把握（冬） 
[新寜鐵路己奉旨立案廣州]  
　　上月二十一晚陳君宜禧接到北京商部來電云本日具奏新寗鐵路先行立案摺奉旨依議欽此劄飭外合行傳知欽遵辦理商部馬（冬） 
[甯藩司諭造官册江寗]  
　　江寕藩司周方伯以官册爲統屬典書官員之輪委酌委序補皆以此爲憑自應按年編修分别删訂增入庶幾一目瞭然茲查甯屬官册年久失修混淆錯雜参差不齊檢閲爲難殊不足以資考覈因擬將此項官册委員飭承重修按班釐訂分門查造以昭鄭重除委員督同各冩生遵辦並飭各府州廳查取各員履歷送司核辦外并於正月二十六日移知省垣各局所令將在差人員繕具履歷於二十日内彙案移送到司以憑核辦倘各員逾限不遵繕送定將本員照章扣委（始） 
[臬司通飭禁止州縣揑飾月報九江]  
　　江西臬台余堯衢廉訪通飭各州縣揑飾月報札文略謂照得清訟章程月報五項格册自理案件向與上控各案按月册報分别依限逾限結審不結較訂功過各廳州縣往往取巧揑飾規避本司到任後查閲各屬月報册内自理項下或多報以顯其折獄之才或少報以顯其清訟之美而實在項下則多少大致月月相等亦若百姓預計一成之數以興訟官司亦預計一成之數以結案倘非相謀何以相合如此謂非揑飾其誰信之嗣後詞訟月報務當核實登載一月之後定富派員抽查一次或控案則提核其虚實倘册有此案而民間無此案每案記過一次至十一次卽行撤省庶牧令於自理案件不敢揑報云云（本） 
[奏定貴胄學堂學額京師]  
　　貴胄學堂現已落成定於三月左右開學其學額亦經奏定共一百二十名計王公子弟四十名蒙古王公子弟及閑散宗室四十名漢籍二品以上大員子弟四十名（露） 
[貴胄學堂擬設講習所京師]  
　　十九日練兵處王大臣議貴胄學堂事宜擬在堂内添設講習所專備有志尙武而身任差使之王公世爵及年長不合定格未能入學者卽令隨時到堂研究兵學（樂） 
[澤公在東視學情形日本]  
　　考察政治大臣澤公某日偕大隈伯等至早稻田學校叅觀一切適講師剛田氏上堂授課小使以中國澤公來告剛田下講臺執手爲禮仍復登臺講授意蓋使參觀者略窺講堂上講授之型式也向例凡参觀者至少須五分鐘時澤公不耐久立僅一分鐘卽便興辦而出剛田乃勉强下堂相送澤公去後剛田重復登堂高聲演説謂中國大使如此無禮適成爲中國之大使而巳并於黑板上畫一老人與一小孩狀形容而謔駡之聽者鼔掌若雷内有中國留學生數人覩此情形殊爲失色云（望） 
[彙紀開釋粤紳黎國廉事廣州]  
　　岑督奏釋黎國廉原電○北京外務部鈞鑒前因粤紳黎國廉阻撓路政電奏參革傳案看管現據商務局禀以黎自看管後每遇紳商前往探問總以辦路籌欵爲勸各紳商連日在總商會籌議集股認股者頗爲踴躍懇爲奏請先行省釋等情查黎阻撓路政謗國辱官重懲實有應得今旣知悔悟勸令紳商集股雖股銀未經呈騐而據商情踴躍似應准如該局所禀先將黎省釋仍責成將籌欵集股事宜認眞勸辦如能辦有成効再行奏請開復倘於釋後又復煸惑阻抗有碍路政仍有從嚴參懲乞代奏正月二十二日奉旨岑電奏悉著照所請辦理 
黎國廉出獄親供○具親供革紳黎國廉革紳去臘十八日奉番　縣柴令扛拿交西關巡警南正局看管革紳素守法律從不與聞外事並無勸人辦路籌欵看管委員知見現奉諭旨釋放天恩高厚感激涕零謹遵旨回家惟紳民籌欵集股如何情形革紳向未聞知路股重大現在應如何辦法將來應如何方有成効尤難懸揣革紳係被革人員固無煸動阻抗之力亦無勸辦籌集之權將來粤路籌欵集股事宜革紳不敢肩任責成謹將委實爲難情形繕具親供呈請臬台大人轉呈督憲大人據情代奏所具親供是實 
岑督批商務總局請釋黎國廉禀○查舉辦粤漢鐵路以集股爲籌款辦法本部堂夙具此宗旨故於梁黎兩革紳未赴鄂以前所遞公禀當經詳晰批示無讑大小股東均使有自保資本之權並與湖廣督部堂張節次電商諄諄以股東之權利爲重梁黎兩革紳於集股一事始終并未籌議惟擬行兩元公益彩票欲以七成實銀抵作十成股本與他人之以十成現銀入股者將來同一分利揆之公理太 
 
 

Page 4

 
 
不均平本部堂恐碍集股曾於公禀内詳晰批示然仍准作爲債票但不得作爲股票耳梁黎两革紳赴鄂代表前後來電仍專持二元彩票之議本部堂以路工重大該革紳等所議旣未能恃爲籌欵惟一之法而集股一事又無影響究竟能否踴躍殊難逆料不得己酌議籌欵辦法于集股之外叧增官欵公款二端刋布廣告冀得多數之贊成然後舉行乃梁黎兩革紳預持成見抵抗籌欵必欲使路政破壞而後快經本部堂奏參懲儆並將黎國廉飭傳看管律以阻撓路權侵毁國政雖繩以重法亦復何辭現據該局具禀黎國廉自奉看管後每遇紳商前往探問恒以此路爲粤省公益力勸速議籌欵各紳商亦知路權所關綦重連日在總商會籌議集股尙形踴躍果如所禀是黎國廉尙知悔悟力蓋前愆各紳商亦躍躍圖成因破壞而有建設應卽准予所請先將黎國廉奏明開釋卽將集股之事責成黎革紳認眞勸辦如能迅集鉅欵並將贖路之欵及未贖之金元小票和息一律擔任由殷實紳商具結按期歸還或指定某銀行按期歸還申明此項贖路借欵及未贖金元之小票利息一槪與官無涉卽將粤境此叚鐵路奏明歸商辦理本部堂但期路事有成不惟將該革紳功名奏請開復並當從優請予獎勵若該革紳旣釋之後復在外暗中鼓煸阻撓有碍路政或集股徒托空言欵懸無着仍當奏請從嚴懲辦决不屈法以後禍福惟該革紳之自擇本部堂不能不爲預告也至各紳商所認股份及收集股銀數目應由總商會隨時知照該總局報明查核除行臬司遵照及牌示外仰卽遵照並由該局照會總商會查照此繳（來） 
[十二紀粤省官紳因籌路政衝突事廣東]  
　鄂粤東同鄉致唐紹儀電○北京外務部唐侍郎均鑒此次梁黎二君係紳商公舉鐵路代表人任事廉毅不肯用公家一文發議忠直不肯累商家一文以致觸怒岑督同被叅劾黎並拘繫沿途凌辱冤苦萬狀自有廣東以來我廣東士夫從無如此之被辱者實堪髮指現聞我公領銜入奏數岑橫暴情狀同人實深敬佩今日在漢口鄕館集議當以梁黎二君爲國爲鄕遭此奇辱羣願拯救辛得公與許制台先後電告當可伸雪同人卽席先集得電費五千卽分電江海及外六各埠同鄕協力商救望代敬告京朝各鄕台同堅此心共雪此恥天日在上不渝此言旅鄂同鄕官商同叩 
廣肇公所致廣州商會電○廣州總商會鈞鑒粤吏小覷商民不能集股强欲派捐改爲官辦今官紳旣决裂共出死力以爭吾粤民氣饒有進步然必先集股實有把握乃足操勝而挽主權聞公等擬設五元股票内外通力合作股小易集衆擎易舉趁此人心激動何難尅期凑集鉅款然後具呈商部奏請明降諭旨商股商辦官吏只任保護不得干涉一切欵目從此權限劃分人心尤更踴躍則苛捐可終免大利可全收爲全粤爭氣卽謂梁黎雪恥此等主見弟等極表同情乞卽刋發章程速行分送併先以此意電達各埠務期鼓舞盡情俾知吾粤死生利害榮辱禍福皆在此一舉祈分送許尙書易戶部钧閲廣肇公所上號 
岑督致于學使等函○革管紳士一事實出萬不得已其中苦情前函巳經備述諒邀鈞覽現粤人招股事傳聞尙稱踴躍曷深欣幸但刻尙托諸空言未見實事將來股份之能否招足至時不獨不敢　恃卽粤人亦恐難執唯一之把握某本意因專恃招股萬難裨濟遂訂立官欵公欵招股三項辦法以官紳之力旣分則籌欵之事較易且無論爲何項欵股胥屬以粤人之財辦粤人之事將來利益亦必全數歸於粤人實與紳商自辦無異官不過督其成也不料該紳民等旣誤認爲加征苛抽又該代表各紳竟出此不如臺灣隸日本之悖言一似官塲此舉殊爲多事者誠大負某維持路事初意實甚頃奉大札云云粤人如果有此踴躍而紳商等近亦頗知路款緊要並自知改悔前次誤會反抗之謬妄亦何必爲此過甚事日内卽當將黎紳釋放并體察各紳近日辦理此事之成迹如何再爲奏請開復其官職所慮民股一時難集官欵又因此停辦而路債需償迫不及待爲之又將奈何現在某斷無一毫成見某法可籌的欵供路事之急需目宜依其善法辦理不論或由紳商招股或由官府抽捐兩面維持一以實行籌辦爲准至於徒托空言無裨實際此則某實不能贊成尙望體諒是幸（冬） 
[電飭駐韓領事速赴新任京師]  
　　前因裁撤駐韓欽使後外務部王大臣議以在韓華商甚衆必須請派領事駐韓以資保護業經奏明以駐日頭等參贊官馬廷亮充當駐韓領事日前該部已電催馬君迅速赴任矣（訓） 
[駐德法使密傳摩洛哥交涉情形]  
　　上月二十九日柏林電云駐德法使考西勒斯男爵己自哥盆哈根回抵柏林當將關於摩洛哥問題之事實傳説然並未奉有官塲之諭令譯德文報 
[摩洛哥銀行問題]  
　　上月二十九日柏林電云法國所擬摩洛哥銀行問題之政策惟英俄兩國不加抗議 
[法相辭職之説不確]  
　　上月二十九日柏林電云傳聞法國首相魯浮君有辭職之説茲巳探得此説實係毫無根據譯德文報 
[哀耳蘭自治問題]  
　　上月二十九日倫敦電云哀耳蘭自治問題己　内閣會議筦理哀耳蘭事務大臣勃立西夫謂哀耳蘭自治問題於彼毫無驚惶哀耳蘭政體勢在必攺哀耳蘭人亦必集合團體共謀自治之策云云荻郎君亦贊勃君之説張伯倫君則謂君等皆主張自治政府者譯字林報 
[英立憲俱樂部辭退會員]  
　　上月廿九日倫敦路透電云前相白爾佛君部下之筦理蘇格蘭事務大臣勃蘭伯爵及立憲俱樂部會員若干人因當　通選舉時將急進黨選入均被立憲俱樂部驅逐出會 
[英皇儗遊歷德國]  
　　初一日倫敦路透電云英皇於陽歷正月廿七號因德皇壽辰曾致書德皇伸其祝賀之忱並謂頗願於摩洛哥事議妥後至柏林游歷 
[南非華工問題]  
　　上月二十九日倫敦路透電云本月二十六日路透電所述享利白納門君關於華工問題之説實爲調和内閣部保皇與急　兩黨之結果現在急進黨之意見謂無論如何必須將華工即行遣歸故内閣部相歧之意見刻己更動譯文匯報 
[贈報道]  
　　頃商務印書館遺贈丙午年東方雜誌第一期一　斟綜宏富抉擇精審不特爲宮塲學界所歡迎卽於日報記者亦大有温故知新之益也書此道謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[川漢鐵路工程師已到漢口]  
　　川漢鐵路將次開辦聞所聘總工程師陸君爲比國游學卒業生昨已蒞漢不日赴蜀（兵） 
[日本拓張租界轇轕漢口]  
　　日本國在漢經營租界已久茲因擴充擬將洋火廠購入該廠經理人宋煒臣不允已成交涉案件現日人欲圖轉圜謂不須洋火廠搬遷只須劃在日界之内宋仍未允故此事尙未了結（俠） 
[鎭屬徵兵撤局緣由鎭江]  
　　前報紀督練處飭鎭屬徵兵局限正月杪裁撤一事係因寗屬現無兵房可容新兵故一面暫停徵集一面札催駐鎭六標巡防隊督率各兵將南門外兵房赶工建築以爲寗省新編第九鎭步兵四標駐紥之地該四標弁兵俟兵房竣工後再行在鎭開徵（工） 
[新道謝步]  
　　新任蘇松太道瑞觀察昨午親至公共公廨謝步關司馬飭丁擋駕（力） 
[陞道預備交卸]  
　　升任上海道袁大京兆以新任上海道瑞莘儒觀察定期初三日接印故已諭飭承書道差預備交卸一切並聞瑞觀察於接印後暫以也是園爲行轅亦已飭縣預備矣（曰） 
[局員易委]  
　　義渡局委員吳昌碩明府近奉道憲另有差委遺差委前十六鋪北局委員陳仲賢二尹接辦已於昨日到差（寶） 
[上海通商轉運公所致工部局禀（爲議設查貨丁捕事）]  
具禀職商上海通商轉運公所董事金清鑣等爲碼頭失貨請飭協緝事竊吾報關轉運出口一業自通商以來日增月盛每於出貨由各行棧房扛至碼頭暫擺俟駁船裝運過載外洋長江等埠除禮拜外每日午後二句鐘起裝至晚間爲止陸續不絶素蒙總辦曁貴總巡立法森嚴相安無事不料數年來有巨棍范高頭神通廣大目無法紀膽敢自備小船在各碼頭及駁船上乘隙偷竊同業各家受虧甚鉅自於前年拿獲范毛毛解送公堂訊明拘禁西牢後始稍安靜范高頭在逃未獲無如日久玩生於去年十一十二月間仍有失竊洋布棉紗等貨至今毫無着落外間人言藉藉云仍是范黨所爲用特公議伏乞總辦貴總巡設法務獲除暴安良同業幸甚闔埠幸甚伏思浦灘各處雖有探捕巡緝惟恐早晚難以兼顧是以同業擬集資雇用陸阿四總管一名令渠招雇巡役二十五名所需按月工食歸敝公所撥給在擺貨各碼頭晝夜梭巡是以環求貴總巡飭下中西探捕恊助倘有出事准其自備號叫敬祈諭飭各處探捕聞聲隨時接應以俾帮獲實爲公便此爲整頓商務預杜偷竊起見伏乞恩准施行謹上濮蘭德總辦大人钧電 
工部局覆函敬復者西歷本月十三號寄來之函已交本局議員會議本局訪聞范高頭羽黨專在水上作惡害人日甚一日不可言喻究原其故實因華官辦理不力不肯設法多設水巡捕致近租界外等處有無數海賊及匪徒之巢穴行爲險毒昭昭在人耳目乃華宫不但置之不理且不肯相助租界巡捕房拘辦范高頭及其羽黨本局旣無管理河間及在租界外地方之權是以束手無策惟期貴董事勸勉本埠凡有關涉之各公所申明各節及華官之非是并要求設立水巡捕各法庶可拔除當日之惡根矣本局甚願如前派捕以期相助華官爲今之計本局亦甚願代貴公所招人管看各馬頭之貨該等人工食若干屇時當照數呈上惟本局不能照請用暗差巡捕及更夫在馬頭管看因巡捕房向無此章故也此頌日祺西歷一千九百零六年二月十六號濮蘭德泐復（也） 
[上海格致書院課題]  
　　策論論國債與國民捐明代前後三大案辨疑○算學算學畵器法解設有撱圓長徑爲甲短徑爲乙求内容最大三角形之公式如甲爲十乙爲八其面積幾何試詳細繪演之（也） 
[保送寗垣簡字半日學堂學生縣示]  
　　前日本縣汪大令發出招送寗垣簡字半日學堂學生告示一道略謂案准松府札奉學務處咨准江督委令程先甲等經理後除寗省志士招集敎習外皖蘇各屬亦因札屬招送藉以附讀茲定章程四則其一蘇松常鎭太五屬每屬招送三名寗屬揚淮徐通海州海門等六屬每屬招送二名皖屬之安廬鳳穎滁和六泗池太十屬每屬保送二名惟皖屬之徽寗兩府廣德一州因口音不同無從保送其二年在十九歲惟内其三俟敎習三月畢業後即可給憑回屬就近敎訓子弟其四務於正月十五日保送到省云（曰） 
[曉諭換給提犯新票]  
　　縣尊汪大令去歲封印後將詞訟案件内所出信票一律吊銷現已開印所有信票例應換新交差行提故於前日出示曉諭矣（曰） 
[押候禀道核辦]  
　　著名流氓屢辦不悛之蘇阿如與小鐵墩小黃牛等於去冬租界各店罷市時糾黨搶物閙事昨由包探米順偕同五十四號西探帶領探夥會同法界包探將蘇拿獲解廨請辦蘇供年三十二歲無錫縣人向在法界紥籐爲業去年閙事時未到英界並非三十六個黨頭目襄讞孫明府研詰至再堅不承認明府以案情重大商之英副領事判還押捕房候禀道憲核辦並查該流氓一千九百年公廨犯案送縣卷宗再奪（當） 
[飭探嚴查流氓攫物]  
　　新充法捕房總巡捕頭麥雷君以新老北門及小東門一帶時有流氓搶攫行人財物情事特飭　探嚴行查辦　（深） 
[烟寮命案續志]  
　　英界望平街祥園烟館堂倌阿四阿榮將烟客推跌身死己誌昨報茲悉英界捕房飭探徐榮珊與三圖地保查得死者姓龔名朗坡昔爲某洋行買辦失就迄今已有多年近患心疾是夜至該烟館堂倌阿四推令出外阿榮助之以致倒地卽死擬卽報縣請騐嗣經屍屬得悉立投捕房禀願自行棺殮惟以該烟館欺侮烟客定欲罰洋二百元令充賑云（當） 
[押犯病斃醫院]  
　　判押提籃橋西牢之唐惠根因病送同仁醫院求治於昨晨斃命由醫生咨照捕房飭傳地保報堂棺殮似 
[法廨停訊]  
　　昨爲法公廨會訊之期緣陳楚生大令别有要公咨照法代繙譯官惠副領事停訊一期（臨） 
[總工程局紀案]  
　　鉅康小錢莊主馮德宣投局禀稱前年有夥楊月生與 
 
 

Page 10

 
 
蔣姓司帳　弊捲逃洋二百元角洋一千七百枚除追還外尙欠大洋十元角洋二百十枚銅錢九千餘文請提訊追等情前日提到其母楊陸氏由孫明府研訊氏供月生在鉅康爲夥前年中秋節另就新開之立康莊並未捲逃明府判限七日内將此款繳清取保○山東人王阿四在馬路　竊被包探拘獲解局明府判責手心　下逐出○廿三七鋪某委員前日遣丁押運行李在新碼頭失去鞋藍一只内有項帽緊要各物昨日遣丁投報總工程局請緝（尺） 
[總工程局事略]  
　　滬南總工程局總董定於今正起收警察清道路燈各捐先議每幢房屋收洋三角平房一角店鋪則五角或八角不等嗣己攺章店鋪照房租五釐收取居戶酌減平民小戶一槪不收以示體恤巳志前報茲於前昨两日局中復派司事至十六鋪裏街令各小戶仍照每幢捐洋三角致　竹街一帶小戶居民間有不願照付之家云○總工程局城廂内外垃圾路燈向由蔡董山泉朱董福田經理刻悉城内另易范姓董事於初六接辦其十六鋪裏街歸駐防所招崇明幫工人挑運垃圾並選出巡士沈阿龍李松林两人督率經管又派一號巡長俞斌文四號巡長李保田查察一切○前報紀總工程局總董查得境内烟間甚多擬照租界章程派司事查明造册起收燈捐一則刻聞己經議定每鋪捐洋三角將於日内收取（尺） 
[英美公廨晚堂案]  
　　許六盈控繼子許七友即王發臣違忤不法求提訊辦一案前晚奉關司馬提訊許供七友之母繆氏續嫁小的爲室彼時七友甫九月經小的撫育成人爲之娶室並以所開烟間交令執業詎竟胆將烟間呑没攺廣鴻茂招牌向論兇毆曾蒙前憲懲儆有案不料上年臘　又將小的兇毆並將女兒勒住不容領回情急求究質之七友供求恩斷司馬將前卷查閲之下判七友押候補提人証到案再行訊斷○美署古太太控史子斌呑没抵押銀两一案前晚亦奉提比史供現願措繳洋一百元餘求交保出外料理司馬判仍還押限三天先繳洋一百元再　交保（當） 
[英美公廨早堂案]  
　　李順元積欠英商勝業公司房租銀四十八兩又　來水洋四元控奉中西官訊供飭令今正遷讓在案乃李抗斷霸阻關司馬於昨日傳訊李供今日午後願遷所欠租洋當於一禮拜内付繳明府商之英副領事判赶緊遷房外交保於一禮拜繳銀違于押辦○陸揚麻子串竊某洋人洋布一案奉訊判押本廨所有陸文卿楊秀　陸采炳等供不承認押候查明再辦在案昨解復訊施金保供是駁船老大新正回卿不知串竊之事質之陸楊陳等仍俱堅不承認中西官判一併交保○遊船老大沈耀其劉金根撈取河中無主布疋由水巡捕拘究明府判各押本廨三天贓布存領○呂國卿湯德英鄭盧能因賭在路與李麻子索欠口角李以被　去洋七元投控捕房昨由包探李星福解究李投案求追被攫之洋呂揚同供實係李欠小的等賭錢起釁明府判各還洋一霜與李結案○宏茂昌　店主掃王趙氏控學徒瞿海大開門縱令歇夥許吉堂竊去金條首飾約値贓洋一千九百元一案昨解復訊王趙氏投案請追訊之源來棧人供許吉堂並未到棧住宿實係　供張錦洪供與許相識己三四年今年正月初五見過以後並未晤面馮振友供孟河人不知竊物之事瞿海大供由許指使小的開門入内臨头見持衣包一個不敢誣指質之許堅不認竊明府以衆証確鑿判許押西牢一年如有寃抑查明復訊瞿交保開釋餘人斥退○俞阿福方阿生李金甫王川甫李石郎等在路以碰撞爲由互相扭打由捕解究判俞方各押十天李等各押五天○王永生竊金鳳坤等家衣物由捕解究判押捕房兩　○陸桂林竊公順昌銀烟鎗由捕解辦判押三禮拜（當） 
[英美公廨紀事]  
　　侯魯公律師控華人譚裕成圖賴律費求提訊追等情讞員關司馬飭差拹探往傳以此案應歸美領事判斷故知照捕房於下禮拜二　訊○日本人某甲前日雇王松大舢板船送往吳淞抵埠後索價五元以致互相爭執旋投某官處禀究某官袒王日人乃脱所穿之衣二件作抵而回至　後投日本領事署據情控訴總領事永瀧君昨至公廨親謁司馬面陳此事司馬爰即備文飭差張泰投寶山縣將船戶王松大索回核辦（力） 
[法租界捕房事]  
　　江北人張亮采張長根周阿寶昨在新租界某紙烟店内購買香烟與學徒爭毆申捕拘送捕房捕頭騐得學徒受傷屬實命送仁濟醫館療治張等押候解堂究辦○洋行街益和　材行雇小車夫朱阿福等裝運　材途中被竊荳蔲等物賣與周少峰柴炳章王桂卿等失主報捕後經探緝　將該車夫與收贓人一併拘入捕房奉飭朱等管押周等三人准予交保俟堂期到案訊奪○流氓沈阿根李金生在途向人訛詐不遂拔刀行兇爲包探緝獲拘入捕房押候重辦（臨） 
[美租界捕房事]  
　　流氓小四子前晚與同黨三人在吳淞路互毆由捕拘入捕房詰得因賭啓釁小四子飭押乞丐牢一宵餘人斥退○朱地郎深夜手持綢布衣服在途行走五十八號印捕以其情跡可疑拘入捕房捕頭詢得確係己物釋出○朱家宅徐姓家走失十二歲婢女一口小名冬冬由徐報請飭查捕頭允之○西華德路某洋房後堆積糞穢甚多由印捕回禀捕頭飭探前往查辦○吳　寚竊揚錫林金飾等物由母認賠從寛判押一月在案昨晨吳母持洋一百三十元投捕房請示捕頭著留候解堂訊核（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
