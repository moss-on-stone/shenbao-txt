# 1885 - 132 - 4904344

 

Page 1

 
 
[三十九號畫報出售] [  申報舘主人啓]  
　　名世之生輔佐王者往往數百年而一見山東掖縣田姓奇童爲大吏訪開咨送進京以徵人瑞軍興以來行軍者必熟究輿圖藉形勢以爲戰守去秋台灣　尾　　　人敗　將該處海口内地山川　壘逐一鈎　閱者不啻履其地而一游焉　圖列入此次三十九號畫報准於初六日出售共畫譜 
兩圖爲管君劬妥所繒上女筆致輕倩可喜畫報仍然九圖後附淞隱漫錄圖說一則閱者鑒之此布 
[英俄和戰閒評]  
　　今日之勢亞洲則不可一日而忘武備歐洲則可百年而無兵端何也亞洲之稱富强者中國之外祇一日本此外如進羅高麗緬甸安南琉球諸小邦大抵地祇等黑子彈丸力不足强兵富國畫疆自守無異贅旒之孤懸歐人知其荏弱可欺也無不耽耽虎視思據爲已有以廓域外之版圖而中國則素以字小爲　且年來槍炮之利舟艦之堅漸漸可幾於强盛斷不令他洲人蠶食鯨吞侵削藩屬以故兵革之事往往在所難免歐洲則不然其國皆富國也其兵皆强兵也彼　巨炮我有快槍彼有堅船我有巨艦一有不合便啓兵端正如中原逐鹿不知鹿死誰手拿破崙覆亡之禍近在目前故虚張聲勢建壘調兵鶚瞬鷹膦奮揚威武則有之至欲兩軍交綏十决十盪血飛肉薄互決雌雄則千百萬倉生頃刻間卽肝腦塗地歐人有　於此故衅端之不肯易易開也竊嘗持此說以質友人友皆謂子非歐洲入足　亦未嘗履歐洲尺寸地談兵紙上烏能洞悉機宜安息之日適有西友過訪茗𦦨及此西友曰有是哉于之持論豈虚妄哉請以今日英俄之事印證之今夫英與俄皆大國也其勢適相均其力又相敵固無所謂外强中乾初勇終怯也此次因阿富汗之事各調甲兵各徵舟舶各峙糗糧一若兩國之軍頃刻可以交接者乃未交一仗未傷一兵未絶一弦未折一矢而英之議院中人咸欲易干戈爲玉帛矣卽俄亦願降心相從不再陳師於境上矣說者皆謂俄之水師萬難與英相抗故卽知難而退耳而不知非也去年俄普澳三國之君相會於奥都維也納城所爲何事外人不得而知然窺共意總不外敦槃修好戮力同心患難相扶休戚與共等語此次旣與英人有事則普澳二國前言在耳口血未乾自必協力匡扶以禦强敵此俄之利一也中法有事以來法人之在華者俱訏俄國代爲保護其得以寓居中華安居樂業不致華民袒臂一呼羣剚刃於法人之腹者俄人與有力焉今兹俄旣生衅而法約適成自必移東下之師以相輔助俄雖水戰未長而行法以襄助爲理亦足以懾服英人此俄之利二也俄之疆土半在亞西亞洲與阿富汗毗連英則遠隔重洋相距在數萬里以外此次衅由阿富汗而起卽在阿富汗境上交兵俄之甲兵不難朝發夕至英則不能兵家惟先發者能勝人以逸待勞以靜制動此俄之利三也英國所借助者意大利曾與英約若有事於埃及可以相助爲理若與德國啓衅則不能襄助緣與德向有約言故也如此則意將折而入於德俄而結連於德英卽不能收意之用是攻吳者衆而英之勢孤矣雖然英之輔助正復不少也如葡　牙西班牙瑞典瑙威土耳其諸國詎非素敦和好痛癢相關英人有事必相助力若此則歐洲無一國不有戰事無一國不開衅隙不特人民塗炭靡有已時且歐洲素以經商爲重至此亦遍地干戈貨物無從轉運以之言利利源盡失以之言名名聲亦喪各國不乏才智之人奇材異能之士而肯出此至下之策哉至於俄之戰雖有三利然亦何利之有哉法人自　中朝開衅後數閱寒暑未收尺寸之功中間兵士傷亡若干萬粮餉虚縻若干萬軍械舟艦馬匹遺棄若干萬早已筋疲力盡無可設施卽欲助俄亦不過答俄人保護之情勉强從事烏能與英抗衡若德則與法世仇也陽爲輯和陰實猜忌外雖敦睦内實險巇法旣有以助俄德必袖旁觀之手英旣耽耽虎視於前而俄祗有此疲敝不堪之法　之虚與委蛇俄之利果何在乎是故英俄而戰則英俄不利而歐洲各國亦皆不利英俄而和則英俄印度固顯有所利而歐洲各國亦皆陰蒙其利其俄豈不知之無怪其始而虚張欲戰之勢繼卽各有罷兵之心也英俄如此他國更無論矣故曰歐洲可百年而無端兵端也西友去遂書以列報 
[簡使電音]  
　　昨上午十點鐘後三十五分時京師訪事友人專傳要電云刻聞周筱棠大京兆家楣奉旨出使美日兩國想大京兆文章經濟久震寰區此次握節遄征自能張國威而敦睦誼也 
[湖督南下]  
　　新簡兩湖總督裕壽山制軍由京至津一事本舘已據津友電音錄登前報昨晨十點鐘後二十分時在津訪事人又飛電報稱今晨制軍已乘海宴輪船南下矣合亟登報以告滬上之遠迓節旄者 
[法人叵測]  
　　香港新聞紙云刻下法人仍有查船之舉聞廣東北海泊有法兵船二艘見往來船隻即行搜查又云法人近租輪船十艘以備載兵赴東京聞此十船係向四公司租定者但旣停戰議和而法人所爲如此我中國不可不嚴爲之防也 
[義憤難平]  
　　香港西字報云粤省大憲自奉停戰諭旨卽遺員往東京曉諭前敵諸將然恐劉軍門永福素懷義憤聞中法議和未必能帖然心服也 
[英兵去埃]  
　　倫敦電報登諸西字報云英國駐埃及之兵大半已議定調回然則埃事其將弭歟 
[租界火災]  
　　日本人在英都倫敦設有小租界兹閱不洋新聞紙言租界中忽遭回祿房屋盡付一炬現擬重行建造云 
[沙峇來信]  
　　華商沙峇開地公司之總理人送來首董美查先生云臘十七日山打根發來一信其信係致總經理人馬立師先生因沙峇公司華人之股頗多亟錄入報章以便周知其信之大略曰我於十一月二十七日抵山打根意欲履看各地二十八日至沙婆加見所已經清出之地約計有七十英畝其中已開墾者約有廿五至三十英畆所種者大半係加非另有椰樹及麻香蕉胡椒等加非滋生甚好堅而且美椰樹亦甚茂倘無風吹折則必日生日盛麻則種之太密不甚穩固香蕉頗有可觀胡椒樹尚小然亦一望而知爲佳品據鄙見本公司照西法種植麻與香蕉兩物恐所獲無多此地不如專種加非胡椒庶幾有利可獲此地去山打根不過三十里之遥步行往來甚便此地旣經墾出將 
 
 

Page 2

 
 
來卽欲出售與人变必有人樂於出價所種之物亦可知其何者爲宜將來或有人造屋居住以便開種左近之地可以栽秧地氣甚好不畏疫癘其未經清出之地意將逐叚分析每叚或五十英畝或一百英畝一兩年之後可以售與華人或每畆五元或每畝十元使之開墾倘欲速售並可聽其先行收管在後交價或以一兩年爲期均可但須從速開種至現在已經清出之三十餘英畆則必須遍種加非惟現在蘇浪婆地方須竭力開種本公司於沙婆　地方可以不必多種不需多人但留四五人在　看守已種之三十餘畝就已種者收之足矣此地看畢卽至蘇浪婆與葛布生先生同居三日觀本公司所造之屋有廠三大所將來收烟札葉之後置於廠中俾得乾燥另有屋一間係管理之人所居又有一間則佐理者居之又有大屋一所小屋數處則以棲工人從前所開大十英畝其所種之烟葉業經收割其地現生草茅今年種烟之地業經墾闢者計二百二十圩每圩核計一英畝二五盖五英畝則隔成四圩也此外又預備闢出三十圩約兩禮　可以告竣此時已有華小工二百六十人又有剌婆灣土人五十名小呂宋蘇魯地方之土人二十名其開種之法業經議定每圩派一人專管於十二月十七派定派定之後以火芟艸再加耕治其派栽烟之秧亦於每禮拜派給陸續派至今年正月十五日烟秧均行派齊栽秧之後卽於三月初一日分秧下地屈指六月二十烟葉卽可收札倘年成不隹則須遲延一月如逢　年六月底均可收齊一面收進一面置之廠中曝乾約二十日乾後製成烟捲此則須視其優劣以爲準至九月底十月初烟卽乾透分出一二三等然後裝包迨運出之期則頭一批須在今年十一月底或十二月初可以運至外洋再至一月之後可以起運第二批矣所用之剌婆灣人五十名現令其耕治預備之三十圩地方耕治旣畢則使添造廠屋蓋廠屋須增至二十所今祇三所尚不敷用也今日有輪船啓行葛布生先生已發信再招華工四十人因華工内恐有患病等情可備有抵缺今年一切均已未雨綢繆想無他虞也至去年種烟之地六十畝則須攺種加非椰樹近已至新加坡收取種耔俟今年所種二百五十英畆之煙收刈以後亦須布種加非椰樹刻已派定一面收烟一面卽行布種現在所用之工人亦足敷用如此則本公司將來有三百英畝皆可種加非椰樹其利必厚本公司所種甘蔗則原欲試看可否製糖今所費已多而察看無所用之故已作罷論土夢塘地方實無所用故此地並不開辦山打根地方本公司有一大行葛布生先生之意以爲在彼無用擬拆至蘇浪婆地方盖板屋不難拆裝也山打根尚有房屋一所係經理人所居頗覺可觀如不用則出租於人每月可得租洋三十或三十五元以上皆美查先生信中語尚有一信亦言該處情形容俟續錄 
[烟台盜案]  
　　烟台西人來信言有烟台人某甲向在北京營運積有微貲携眷回烟去烟西南九十里地方暫寓客店適又有三人亦欲借寓寓主辭以人满則云暫假地晚餐卽當他去乃三人者故意俄延漸及昏黑寓主催促再四卽藉此生釁與寓主紛爭三人中有一人身邊取出喇叭吹以爲號盜黨數十人畢集先在門外放數槍以示威推入某甲房内衆皆洶懼不敢抵拒甲妻謂盜曰君等意欲何爲欲財耶欲命耶盜曰我輩亦祗欲財耳何以命爲於是甲妻指示以銀之所在盜衆破篋取銀二百餘兩并首飾等物呼嘯而去現在報官請緝尚未知能弋獲否也 
[營口雜聞]  
　　廣觀察秉性儉樸到任以來惟以撙節費用爲事近日裁去委員奎璋馬慶麟張某等三員其餘各員薪水亦有裁减○某信局杉板夥馬二於上月二十日被鑣局中人雇去裝載硝磺洋槍等件送至田莊臺及抵岸押載之人先生登岸馬獨坐船中不覺困倦栩栩然化蝶游黑甜鄉及衙役來搬硝槍見馬熟睡惡其蔬忽卽以黑索繫之馬驚醒自視則已不爲坐上客而爲階下囚矣衙役相視而笑曰美哉睡乎○各信局於三月初十日在西大廟演戲整頓舊章不料當晚淡水輪船開往烟臺卽有協興昌夥持取順昌棧票信一封不取號金被同行查出罰令在西大廟演戲一天○上月望前到有山東女伶十一人寓日昇店内有兩雛伶髮纔覆額嬌絶罕儔能作秦趙聲一曲登塲萬人屬目初到之日爲協和德莊招演笙笛未吹而遠近來觀者擁擠喧譁不可禁止恐致肇事遂卽停演後數日該班又爲某營官招去正欲登場忽有他營兵數十名叩營門而呼曰營官旣浪擲金錢何妨使我等一開眼界某營官聞之立將該女伶遣散而以好言慰諭兵勇始得無事甚矣戲之無益也○每年立夏節前演戲三天請會中人宴飲不出四五日必有火災歲歲皆然莫測其故今　於十七日開演至廿四日未聞祝融之警人咸以爲可免矣不料前夜一點鐘仁裕號北棧失火燒去草房八間平房四間焚燬糖酒雜貨約值萬餘金良可惜焉○海城把總袁鳳山有叔名海樓向開順興店死已四年遺有一妻一妾妾年尚少久與本堡富室某甲有染袁把總欲藉捉奸以圖索詐於二十夜間帶領捕卒十餘名將其叔妾與某甲雙雙捆縳聲言送縣甲家間信央求鄉約劉某出爲調處將甲等保釋限三天理楚不料某甲得釋飄然長往並不回家袁知之喝令捕卒至鄉約家索人劉畏其勢力又無處尋甲遂於廿三日午後吞烟而死家屬卽舁尸至把總家一面具呈控縣○某軍門之長公子擬赴京引見軍門給以川資約有千金行有日矣部下武弁設筵祖餞此往彼來應接不暇嗣爲某甲引入青樓中呼盧喝雉數日留連遂致囊中金盡軍門知之大怒卽具函咨請軍督憲將某甲拿辦甲聞信遠颺聞甲之父曾現宰官身云 
[維揚近事]  
　　上月念四日揚州鈔關門外撐擺渡船之啞子與某甲打架燒餅店夥某乙聞聲出視適值啞子追甲不及隨拾小磚一塊向甲擲去悮中某乙頭顱立穿一孔鮮血淋漓人卽昏暈須臾氣絶當由燒餅店主將啞子等拘住聞已呈請相騐矣○有王姓自小戴港來揚喚渡時因舟子爭錢大受窘辱入城後王忿不能平將舟子送官詎舟子見差役至恃其人衆一味逞蠻堂堂官差而竟不能拘一舟子是亦異矣○廿五日早某氏婦携朱提四兩餘用花洋巾包裏至馬巿口某布店購布正在論價忽櫃旁一男子俯拾一物笑不可仰婦疑甚自探懷内銀包已失所在乃扭男子不放該竊情急遂將銀包藏於小衣内令婦搜查婦紅暈於頰無可奈何適其夫至詢明情由將該竊捺倒街心剝去衣褲果搜得原璧觀者咸拍手稱快是何異出之内府而藏諸外府也耶 
[閩事彚登]  
　　翦總炳南前統帶凱字砲船馬江之役經張幼帥奏叅總鎭於是遠赴臺疆効力贖罪其養屬仍住善化坊房屋前後共 
三進第三進係女眷所居上月廿四夜四鼓時有盜十餘人從後門越墻而入女眷欲喊盜拔刃恐嚇遂不敢出聲所有珍重之物悉入盜手尚有大箱六隻盜倉卒未能携去總鎭之女公子乘間疾赴二進屋喊救某幕友聞聲入視被盜斫傷額臂因不敢近盜始呼嘯而去次晨往報有司派差密拿尚未得眞盜也○泉郡人羅阿孝駕船爲業粤人鄒啓先乘之來閩及抵岸檢點行裝失洋七元索羅賠償羅錯疑搭客官士彬所竊向前盤詰以致爭毆遂控於官侯邑尊以行客失竊船主咎實難辭斷羅賠洋四元官旣無偷竊情事應毋庸議觀者咸服判斷之公○院試届期生童雲集有文童鄭炳年與其友馬承超上街買物將隆益號錢票四百各宮巷口陳肇祺所開德利錢店換錢二百找票二百移時鄭持票向該店換錢陳騐係假票且無小戳不肯換給彼此爭論該店恃其夥友衆多將鄭友馬承超毆打倒地甚至扭辮亂拖見者咸爲不平陳爲先發制人之計以鄭藉端勒換擒送有司侯邑尊訊得票無該店小戳鄭應收回惟因爭閙以致馬承超鞋帽失落着德利號賠錢六百文以息爭端○澳門橋開柴店之某甲臥病在床奄奄一息其妻年尚青春悲夫病之不起也謀以身殉之上月二十六日清晨向門首河水深處縱身躍入行路者見之大聲呼喊赶卽援起得以不死小家婦女乃能節烈如此不誠足以風世哉 
 
 

Page 3

 
 
[秣陵瑣錄]  
　　三月十九晚風雨中南門外忽報火警地當劇　又以封姨助祝融爲虐水龍局董事乃亟號于衆曰先至者有賞水龍冒雨爭趨計僅燒艸屋數間延至瓦屋之角以風墻阻隔而止查肇禍之由係一洋油手照被風翕張琉璃罩遂爆裂燈油盡着主人欲以杖撥案上火使墮地不意火星四迸延及蚊帪直接盛艸之敗蘆筐遂致不可嚮邇也○廿四日午刻雨絲風片相繼而來忽聞迅霆一聲響振四壁少頃喧傳水西門外繫斃幼孩一名觀者甚衆○興化人某甲流落秣陵以賣糖餬口家中一妻一女居於東花園後前日夫婦偶占脫輻之爻事後甲仍出外貿易婦因饘粥不繼復遭捶楚欲投舍後小塘以圖自盡幸爲鄰人所覺赶緊喚衆撈救不致遽占㓕頂次日房東恐另出事故力行辭租甲卽携眷他徙不知以後能相安否○同文館向設城北妙相庵内自前年開局以來各學生盡心肄業頗有蒸蒸日上之勢惟向例主考渡江後先駐節於妙相庵然後進闈今年乙酉正科自須先期收拾洋務局總辦劉冶卿觀察恐悮學生清課擬將同文館攺設昭忠祠内大約卽須遷移也○某甲不知何許人效司馬長卿納貲爲郎需次江左性素鄙吝待僕從尤極苛刻前日庖人因病請假應找工錢數百文甲靳不與並以聲色相加庖人無如之何怏怏而去後甲乘輿路經城北鼓樓輿夫長途力倦停輿樓下各就茶座小憇甲正憑軾獨坐忽見庖人貿貿然來甲知有異急問來此何爲庖人不答猝以穢物擲入甲一時躱避不及面目淋漓衣襟亦沾染迨遍木穉風味早己飽嘗迨赶喚隨僕輿夫追拿則該處岔路紛歧庖人已不知由何處逸去且無居人難覓𤍠水祇得就塘邊草草洗濯將穢跡揩抹乾淨然後升輿而去甲之鄙吝固宜結庖人之怨然惡奴凌主此風亦何可長也○花巿裕泰莊主鄭景周去年因錢庄倒閉虧累官項押縣監追早列前報鄭於去年杪經戚友上禀代爲保出以便清理一切現在公項漸次繳清而該庄爲人所欠共有十餘萬之多雖經莊主登門坐索皆以浮詞推諉甚至避而不見一富一貧乃見交情誠哉斯言 
[江陰紀事]  
　　初三日午刻李與吾軍門偕劉南雲方伯乘登瀛州兵船由金陵返防各兵船及長龍砲艇均升炮恭迓○上月晦及本月朔薄暮時有英國商輪二艘先後由江陰口泝流而上往漢口九江等埠裝新茶駛抵黄田港時靖遠升炮數閂囑其暫泊翌晨始騐放○初一二兩日東北風大作江豚拜浪磞𥔀聲雄靖遠龍驤等五兵輪一律起椗移泊八圩港口初三日晨風息隨於午前移歸原處 
[吴淞紀事]  
　　昨晨九點鐘時長江提督李與吾軍門乘登瀛洲輪船由江陰至淞並有統領南字選鋒等營劉方伯連徒分統銘武馬步等軍張軍門景春同乘靖遠輪船亦從澄江鼓輪而至聞係查騐炮臺並相度小沙背形勢以便建築炮臺云○前報列營務處朱星鑑觀察遴泒儘先副將周詠棠副戎爲總巡俾彈壓在淞兵勇等事兹悉周君業于前日徧巡街道嚴緝匪徒各勇見之皆鞠躬致敬云○前報所登狼山總鎭楊春舫軍門來淞接管巡洋事宜刻聞軍門已於前日午刻乘坐領江船開赴北洋巡緝矣 
[預備行轅]  
　　滬上官塲探得新任湖廣總督裕壽山制軍明後日卽可由津抵申遂在四馬路中國電報局隔壁預備行轅粉堊舖陳煥然奪目以俟棨戟遥臨云 
[服闋入都]  
　　前任上海縣候補道葉顧之觀察丁艱回籍瞬將三閱星霜業已服闋例應入京引見聞日内將由原籍乘輪來滬送其少君至嘉定完姻然後北上滬地官塲已在廣肇公所預備行轅矣 
[示期甄别]  
　　蘇松太道邵觀察於前日牌示轅門略謂龍門書院應續行光緒十一年三月分甄别本道今擇於四月初九日在道署補考投課諸生先期三日赴書院報明某省某府州縣舉貢生監以便預備課卷由董事先期一日送道盖印届期黎明齊集道署聽候本道點名給卷命題課試限以酉刻交卷想諸生學養素優自當振刷精神錦標奪也 
[嚴禁烟燈]  
　　本埠城廂内外各烟舘前經譚序初方伯札縣禁止火符一下閉歇無遺近又日久玩生照常開設日前方旧又札飭上海縣莫邑尊嚴行禁止統限三月廿九日爲止一律閉歇無如限期已過各烟館依舊開張事經邑尊訪聞遂於昨日飭傳各鋪地甲進署著卽知照一律閉門各烟館俱遵諭停止惟烟膏拆土等店則仍其門若巿云 
[縣批照錄]  
　　日前有安徵人金鏞投上海縣訴稱曾出洋五百元向平準公司購得股單五紙該公司定例按月支取股息日前因持摺往取詎股董置之不睬向論遭毆不得已投案請追股單及息摺章程册等一并呈閱莫邑尊隨於昨日批示云該職購買平準公司股分票如果向取利息不付反被毆辱殊出情理之外惟購票者不僅該職一户何以他人均甘緘默恐其中尚有起釁别情應自邀同股之人向該公司妥爲理償毋遽興訟當堂呈騐股票息摺章程均發還 
[邑尊騐屍]  
　　浦東高橋鎭鄉人吴慶長因竊自來水盖由捕拘獲人贓解由黄太守判發捕房管押嗣因患病送至仁濟醫院醫治無效而斃當傳三圖地保知照死者家屬延不來滬醫院中未便攤屍卽灟地保請上海縣騐殮昨午後三點鐘莫邑尊親臨該醫院騐得該屍因患發癍未透確是因病身死别無他故隨飭善堂備棺成殮發壇標記邑尊始命駕回署 
[竊賊孔繁]  
　　本月初三晚本埠小南門外倉基弄向爲米業之葉姓家有竊賊白屋而下竊去紅木報時鐘一座小方匣一隻内置契劵田單首飾并衣服等件共值銀數百兩隨卽報由捕班查緝又前晚三鼓時唐家弄某姓家忽聞屋上瓦礫聲家人從夢中驚醒高聲呼喊賊卽乘間逸去事後查得屋上瓦片已被踏碎十餘張城廂内外保甲森嚴澈夜梭巡無稍懈怠何梁上君子尚敢若斯横行耶 
[嚴禁娼妓示]  
　　特用府在任候補直隸州江蘇松江府上海縣正堂紀錄十次加十級莫爲出示禁逐事照得土妓流娼耗人貲財壞人子弟爲害無窮雖經隨時查禁仍恐陽奉陰違終難盡絶兹奉府憲時札飭禁逐等因到縣奉此合行出示禁逐爲此示仰各鋪地甲人等知悉嗣後無論土妓流娼倘敢潛匿境内許卽隨時驅逐如有奸徒包庇窩藏以及該甲知情容隱一經查出立提并究不貸毋違特示光緒十一年四月初二日 
[違禁被拘]  
　　黄太守禁演淫戲各戯園皆不演殺子報一齣乃前日詠霓戲園悮聽人方仍演殺子報惟掛牌則攺名善惡報於是丹桂茶園主赴英公堂控發黄太守立飭差役赶往詠霓茶園其時適演殺子報見差捕到隨卽中止差捕惟將該園司帳人楊映川帶去太守命押候發落 
[皂頭雨換]  
　　上海縣皂役頭目曹祥由總頭推　皂頭今因承辦漕糧不力經　邑尊飭曹仍爲總頭而以薛生復充皂頭 
[民團已撤]  
　　去歲海防吃緊之時本埠曾行團練守望相助頗著辛勞現已中法議和儘可安居樂業故於三月底一律裁撤矣 
[名箋新製]  
　　粤人曹君素講蔡侯遺製鴈頭魚網妙法獨傳近在滬北楊樹浦創設機器造紙局又嫌購者不便特設分局於大馬路東亨達利對門所製紙張潔白細緻超越等倫又自出心裁製成詩箋名柬信封信紙等物花樣百餘種無不新頴精工價值亦較中華所製格外從廉從此硯北花南褚先生别開生面誠哉臨池之樂事也爰泚筆而記之 
 
 

Page 4

 
 
[再勸甯帮南北兩會館移撥公積救同鄉鎭海飢民]  
　　謹冉啓者今拜讀申報刊登鎭海粥捐内有本埠絲業會館籌賑公所第二次又 
撥助洋一千元足見救災恤鄰由近及遠拜服拜服僕前登過兩報奉勸甯帮南北兩會館公捐公存項下商請董事移撥救同鄉被困飢民之性命至今杳無所聞竊思兩會館主閱報之後不顧嫡親同鄉朝不保暮之慘據僕看來一人無主意出邀單請齊各董事苦勸是否亦可明白登報何得置若罔聞不可解者一也衆董事倘竟不肯作主亦可邀齊同鄉帮公論該移撥落得方便速救同鄉性命與董事不傷皮毛衆論弗能撥亦要講一道理使大衆外帮心服不可解者二也况且施少欽封翁乃外帮善土各省萬分出力勸募補救眼前甯波隣省不救心實不安第一次卽將别省春賑欵子移遠就近撥鎭海施粥經費洋一千元只要移撥實在救災各帮善士未闻有出來阻撓可見公道自在人心何意貴同鄉帮中實在眼前功德反置身事外然施公不過一紳士貴紳何勿看看榜樣不可解者三也有此三不解又不忍不言務請登貴報請寗帮各位移撥救命在乎情理不在乎情理難逃公論謹呈公鑒[  不忍坐視人三次代求四月初四日]  
[題朱小艇鑑湖漁隱圖]  
　　嘯傲林泉寄此生枕流潄石足怡情得閒聊混烟波迹只釣淵魚不釣名豈必山陰似富春烟蓑雨笠好傳神高風合擬羊裘客物外逍遥自在身[  松堂居士初稿]  
[浙省撫轅抄]  
　　三月二十六日補用同知蕭允文禀知在本省海防捐輸局報捐免補本班並離任以知府仍留原省補用從九品孫明棟禀知厘捐局委富陽絲捐差未入流唐幹服满來省禀到○二十七日大挑縣楊毓俊禀知藩委處屬地丁差何兆愷禀知藩司委催紹属諸曁餘姚等縣地丁差吴忠炳禀知厘捐局委厦河厘卡差並禀銷發審差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏稿恭錄]  
　　欽差大臣太子少保兵部尚書辦理廣東防務一等輕車都尉臣彭玉麟跪奏爲敵情叵測欵議雖定仍宜嚴備戰事立自强之基以毖後患謹𤁋愚忱恭摺馳陳仰祈聖鑒事竊臣前接總署轉電光緒十一年二月二十二日奉旨法人現來請和業經允其所請約定越南宣光以東三月初一日停戰十一日華兵拔隊撤回等因欽此臣比卽電致總署萬萬不可先撤兵中其狡謀乞爲代奏二十七日復接總署轉電本月二十六日奉旨彭玉麟電奏請飭統兵諸臣仍紥原處等語撤兵係照津約斷難失信昨已將辦理此事全局利害諭知張之洞着卽給與該尚書閱看自可了然且撤兵回界仍係整軍嚴防彼卽挾詐背盟我亦有備無患該尚書等惟當懍遵前旨迅速辦理毋誤事機欽此伏讀之餘仰見聖謨深遠籌策萬全於議和息兵之中仍寓思患預防之意莫名欽服但微臣區區愚慮尚有不能已於上瀆宸聽　請更陳之我聖朝政崇寛大待島族過於優容决無自我横啓釁端之事彼族知其然也而以爲畏之遂日肆其欺侮而悍然罔顧然如琉球之未復伊犁之讓界兵端未開猶可說也此次朝廷赫然震怒命將出師迄今三載本年二月十三日諒山大捷天討方張乃津約忽以欵局終事墮其術中益見輕於彼矣彼族犬羊成性梟獍爲心如巿井無賴小人惟利是趨安知信義挾其趨利之心存一見輕之意見我之兵衛旣撤全越悉爲彼有險要已失藩籬洞開安有一乘機侵　之理若待至此而始悔失計不亦晚乎且上年津方定約彼卽犯越之觀音橋我兵方撤入關彼卽肆擾臺灣前事固昭昭可鑒今復狃其故智以欵欺我我復信之堂堂中華任其玩弄於股掌而毫不省覺臣愚恐諸國聞之謂吾華之易與也亦必從而生心羣思因我以爲利邊鄙之患其有已時哉抑臣更有慮者西國覬覦中土多歴年所彼其用兵於我忽而請欵者夫豈有愛於我而講信修睦哉其必有所圖也明矣自海上告警以來召將徵兵購船製械天下騷然糜餉已數千萬及布置粗定兵機漸利彼乃以一和字誤之而我所用經費盡成虚擲如此行之數四海内罷敝勢必不支不得已一惟和之是從由是當事者以和爲得計無復自强之謀領兵者以和爲固然濳銷致果之氣邊疆要隘又以屢和之故武備懈弛而不修一旦黠虜挾其堅船利砲號召彼類環起而與我爲難其時財用旣遺兵氣不揚天下大局將有不堪設想者此其用心至深設謀至毒而其勢殆將必然故臣每一念及輒中夜以興繞帳彷徨不能一刻稍安也昔趙宋南渡韓劉諸將百戰抗金岳飛力圖恢復長驅北向幾復中原乃秦檜主和金牌遽召遂終宋之世訖不復振何則戰則氣以厲而彌奮故可進於强和則氣以餧而益偷故日趨於弱宋之已事固其明效大騐矣方今欵議已定自難中攺然黠虜無信事未可知伏乞嚴飭沿海各疆臣及各將領嚴備陸師戰守外瀕海如天津吴淞福州廣東臺灣等處應趕緊添造大小鐵甲戰船每口至少必須十餘隻各另成一軍募各海島精壯漁户熟習風濤沙水之性者編爲各船之勇免使爲敵人募用以成奸細精選久於水師身經百戰健將爲之管帶勤加操練靜以待之庶幾立自强之基萬一敵復敗盟狡焉思逞卽永絶其好一意從事於戰内外臣工復有敢以議欵之說進而損威納侮者應請照十年七月十五日上諭交刑部治罪嚴而後已如此則國家之威靈遐暢彼族之窺伺隱銷四海永清寰宇蒙　矣微臣愚戇不知避忌謹披𤁋血　由驛馳陳伏祈皇太后皇上聖鑒訓示謹奏 
右奏稿見諸香港新聞紙其中字句有無錯誤均不敢知[  本館附識]  
[買鐵轇轕]  
　　西包探頭麥根至英公堂稱查得公和祥棧房夥私將鐵斤出售爲數甚鉅特令華包探王阿二查得係該棧夥蔡彩嘉託木匠金雲泉兠攬主顧是日適有義記之出店袁阿全押取鐵斤盤問情形知亦係私售立卽阻止并查得申昌林盈記徐萬興等鋪均曾買鐵今將蔡金二人拘案並傳各舖投質包探王阿二申訴前因並稱曾向各鋪查明帳簿收買若干付銀若干開有清單呈閱蔡彩嘉供在公和祥棧房承管鐵斤向來上棧之貨如出棧時有缺少應歸我賠償偶有贏餘則墊補賠欵今出售亦無幾金雲泉供爲木匠代蔡售鐵祗有一次申昌號之華阿文供金來兠買鐵斤均照巿價核算生熟各鐵共有二百担光景付過銀一百十兩洋二百四十四元五角有帳呈閱黄太守問　向金雲泉買鐵曾問來歴否答稱據金言係公和祥棧房之蔡姓託伊兠賣且定價出貨付銀均金經手義記號之張雲供由出店袁阿全與金論價承買生鐵二墩熟鐵七担有零當付價洋六十五元後又向買先付定洋十元出貨被阻當已收回定洋袁阿全供與同徐萬興鐵店之徐阿林供曾向金貢鐵三十担每担價洋一元六角共付洋四十八元此事尚在去冬以後並未再買凌盈記供向金買鐵三十八担付價洋五十五元洋行棧房之鐵素來向買故不疑其私售太守商之翟副領事飭將蔡金二人交捕帶回俟查明尚有别鋪收買否并俟該棧洋東反案再行覆訊各舖投訊之人暫退 
[英界公堂瑣案]  
　　仙茶園管門西人阿仁控有李才兒强欲進園肆行毆打且被用洋刀割傷左頸及喚巡捕來李卽逃至老丹桂戲園特請差傳究辦當經黄太守飭差傳李于昨晨投質西人阿仁申訴前因李供在老丹桂唱戲因父親在天仙戲園前日天雨持釘鞋雨傘以往爲管門洋人覇阻先被掌頰致與爭毆雨傘上有銅帽碰傷伊頸不敢持刀行兇太守騐得西人肥傷屬實判罰李洋兩元作爲養傷費洋人堅請懲辦太守謂爾亦有不合不得多瀆斥退○三百三十一號華捕稱昨見王保才何子仁等在茶舘爭毆喝阻不依反遭毆打另有茶客周仲金可爲見証今將王何二人拘案周仲金供與相同王保才供在茶舘時見何與婦女調笑我卽辱罵以致爭毆　敢毆捕何子仁供並未與婦女調笑亦未同王毆捕黄太守商之翟副領事謂該捕指王何行兇有見証可據隨判王何各押一月○潘氏稱昨日在路突被徐小生獲取銀簪當卽呼喊將人追獲銀簪已不在手反稱誣竊遭毆爲特交捕送究徐小仁供是寗人販魚餬口昨因該氏買魚論價口角妄指我竊簪該氏稱伊旣言販魚魚担何在捕禀拘徐時確不見魚担黄太守隨判徐小仁押候笞責五十板○三百零六號華捕稱昨見瘋人馬俊卿在街吵閙爲特拘案且馬已屢經拘案等語馬俊卿在案下仍作種種瘋狀當有高鶴峯上堂認馬爲親戚請領回伊家醫治管束黄太守卽准所請諭嗣後不得任其出外滋事 
[阮少樓仁棣世大人以感懷詩見贈勉步原韻奉請郢政]  
　　詞壇聲價若雷鳴贈我新詩信口成兩世論交因夙契太翁爲族先叔門下士垂三十稔矣　一身受累爲多情君因重義輕財負虧不少壎箎雅有荆庭樂榛棘難如蜀道行世事變遷人心險詐殊有地棘天榛之慮何事遣懷消俗慮品香樓上酒頻傾品香居廣東酒館吾儕消夜處也朅來聨袂步江濵無價春光信可珍偶品烟花聊破寂爲謀菽水共安貧折腰本不關榮辱君有援例意余以秋闈伊邇勸其榜後再决養志何須問屈伸指　秋風鳴得意高攀宮桂軼羣倫大庾山人未定草 
[題閭邱子雲照]  
　　海内方多事山中自勝游林泉耽嘯傲闤闠足流松老凉痕透荷香暑氣收閒吟兼遠眺此外復何求 
[上海北巿絲業會舘籌賑公所施少欽經收山東賑捐四月初一日第六百四十七次清單]  
　　廣東陳望母平安十四元鄞邑致和堂張求子丁官寳汝南後裔周子忠求宿病卽愈續助楊氏五户各十元錢韻泉子慰祖今屆下齡積省移助五元常熟知過子求三子久病速愈五元潘王氏求病速愈道露氏二户各一元沈元齡兒女病愈完愿錫麟氏杭州隱名居士求妻病痊愈無名氏求病愈四户各一元○太昌直塘鎭恊茂號顧竹筠經募昌册四千八百八十七號洋陸元錢五百文○張掇芹募昌册七千八百七十一號無名氏代母求壽德興蕯童明輝鼎泰號四户各十元費信之豐記興泰號三户各五元邵家浩四元盧　榮三元楊如玉童念僑無名俞氏天佑生無名比五户二元葉庭珍張斯基無名周氏乾行氏穆光輔隱名氏無名氏朱元勲盛佩揚童柳泉童竹安無名張氏十二户各一元吴泰生五角王兆京五角又募昌册七千八百七十七號同德堂日本洋一百元又募昌山七千八百七古八號英商或爾生日本洋三十元丹國都烏士日本洋十元又募昌册七千八百七十九號安達支店日本洋十元田加正右衞門日本洋七元石坂嘉藏日本洋五元五角小林重吉日本洋五元五角本勝太郎日本洋五元村山善治郎日本洋五元金井榮七澁川富太郎吉田莊作上島忠和本莊开吉五户各日本洋五元中野喜助三浦文造本吉長三郎遠籐吉平中西友吉五户各日本洋三元龜井惣七郎松田儀八相馬哲平柳谷友七四户各日本洋二元又募昌册七千八百八十號德新函莊三十元袁敬思廿五元陳泰祀廿元張安瀾　元遺忠　陳十元祥記號五元穆生福五元陳南養二元李長庚二元容勝一元劉四福一元又募昌册七千八百八十一號刁永祥卅元大有號十元李長壽五元哀錦濤五元蔣光皥二元刁永茂一元又募昌册七千八百八十二號愼昌函莊日本洋三十元　記號日本洋十元江玉田日本　五元張芹生日本洋一元又募昌册七千八百八十三日本廂舘三菱會社十元又募昌册七千八百八十四號日本廂舘廣業商會日本洋十五元以上九册共七十四户合來英洋五伯廿八元七角四分○湖北蘄州封壽君募富貴源頭同宇二次一萬三千二百三十九號　花舫主二十元馮申浦三元李鎭區三元魯輯五鄭雲門李陽谷濮家和馬仁選無名氏四善堂無名氏八户各二元蔣子卿無名氏熊貴菴無名氏徐暢升思述堂吉慶雲余德豐古嵐山房九户各一元董玉龍銀四兩恆祥銀一兩無名氏銀一兩餘　一元二十四户合來本洋四十五元英洋十五元○寶應喬浦孫捐募芹杳書屋一元華六宜二千文劉紹松一千八百八十八文朱容裳一千五百文劉訪秋六百文陳荔常二百九十六文吴石衫二百文韋姓一百文蔣先生八十二文九户共來本洋一元英洋六元以上初一日 
　　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年三月二十八日京報全錄]  
　　宮門抄○旨一道錄前○將軍慶奏爲請旨摺子○東撫陳奏籌辦堵合决口緣由夾片○又奏請借補守備夾片○浙撫劉奏請署知縣夾片○東撫陳奏審明定擬摺子○將軍希奏請補新設同知　子○三月二十八日兵部太常寺太僕寺正藍旂值日無引見○掌儀司奏初一日祭奉先殿載瀾　禮○又奏派致祭昭顯廟派出恩輝○召見軍機醇　○皇　明日夘正至太廟行禮○○慶裕片再據奉天驛巡道興陞轉據承德縣知縣談廣慶詳稱光緒十一年二月十七日據已革河南候補知府劉光煜呈稱革員前在吉林奉委辦理日捐酒稅於事後收受商人謝儀吉巿錢一萬四千千經欽差前盛京將軍公崇綺查辦奏請革職俟將謝儀銀兩於限内全數繳清後再行發往軍臺効力贖罪革員當於光緒十年八月間將前項銀兩全數呈交吉林將軍衙門收庫蒙派委員起解九月二十六日由吉起程沿途感寒患病十月十四日行抵瀋陽請假調治呈蒙詳請　部在案現在病雖稍愈仍未復元礙難跋踄適值捐例初開内有軍臺贖罪之條革員擬遵照未經到臺加倍贖罪章程將應交臺費銀兩如數措交至需銀若干並恭逢光緒十年恩旨應否酌減之處敬候部示遵辦等情由該縣詳經驛巡道轉詳前來奴才檢查原卷該革員劉光煜前在吉林奉委查辦酒稅厘捐於事後收受各商人等謝儀吉巿錢共一萬四千千按吉巿錢二千折銀一兩共折銀七十兩經欽差前盛京將軍公崇綺奏請革職擬流例應交贓免罪惟因贓銀已至七千兩之多核其情節較重奏請不准全免俟完贓後於流罪上酌减一等擬以杖一百徒三年係屬職官發往軍臺効力贖罪本係加重擬辦與例應發往軍臺者不無區别兹據呈請遵例報捐贖罪可否准其捐贖曁應捐銀若干兩相應請旨飭部核覆施行是否有當謹附片具陳伏乞聖鑒謹奏軍機大臣奉旨兵部議奏欽此○○陳士杰片再正在繕摺間差弁齎回臣二月二十日具奏李家岸決口堵合接辦陳家林新開一口情形一摺欽奉批旨覽奏均悉李家岸善後事宜卽飭在工各員弁妥速辦理現在將屇桃汛陳家林口岸務須赶緊堵合卽着督飭迅速蕆事以衛民生欽此臣查李家岸善後工程現已飭令在事各員弁赶緊籌辦計本月望前便可竣事惟陳家林口門據前河南臬司豫山禀稱連日兩壩共進四占口門收窄至十六丈測量水勢已深六丈及六丈二三尺不等寛深牽算受一丈深之水幾及百丈辦理殊爲棘手臣再三思索該處地旣坐灣土又鬆浮惟有向前加築護壩挑開溜勢再行愴堵以昭愼重當此庫欵支絀之時固當力求撙節不敢稍涉糜費而工程險要亦未敢過於簡省致涉潦草此項工需應請仍在民埝項下動用如有不敷再行隨時奏明提撥臣當懍遵諭旨督飭各員縸晝夜經營以期迅速蕆事上紓宸厪理合將籌辦緣由先行附片陳明伏乞聖鑒謹奏軍機大臣奉旨知道了欽此○○陳士杰片再武定營中軍守備張振元前經臣題請調補濮州營守備聲明遺缺係陸路部推之缺東省現有應補人員容臣另行揀員請補在案伏查該守備駐紥武定地處海濵素爲馬賊梟匪出　之處巡防最關緊要必須精明幹練熟悉情形之員方足以資整頓臣於儘先守備及副叅游都内逐加遴選查有儘先都司馬崇阿現年四十一歲山東歴城縣人由武舉充補駐京提塘光緒四年期满經兵部帶領引見奉旨以營守備用分發山東師撫標左營候補是年八月到標八年因堵築歴城縣桃園河工合龍出力經前撫臣任道鎔奏保免補守備以都司儘先補用經兵部攺爲俟補本班後再按所保升階序補又因辦理利津縣十四户卞家莊等處河工合龍出力經臣奏保於十年五月二十五日奉上諭馬崇阿着免補守　以都司儘先補用欽此該員樸勇耐勞辦事足靠以之借補武定營中軍守備洵堪勝任核與借補章程亦屬相符合無仰懇天恩　准以儘先都司馬崇阿借補武定營中軍守備實於營務地方有裨如蒙俞允該員以守備分發時曾經引見現仍借補守備毋庸再行送部合併陳明理合會同兗州鎭臣全祖凱附片具陳伏乞聖鑒訓示謹奏軍機大臣奉旨兵部議奏欽此○○劉秉璋片再鄞縣知縣朱慶鏞因保荐卓異送部引見所遺員缺係海疆要缺應行酌量委署查有錢塘縣知縣程雲俶堪以調署遞遺錢塘縣知縣係省會要缺查有上虞縣知縣唐煦春堪以調署又署奉化縣知縣正任浦江縣恩裕飭回浦江本任所遺奉化縣員缺現有應辦要務亦應酌量委署查有正任麗水縣知縣羅信北堪以調署據藩臬兩司分案會詳前來除檄飭遵照外謹會同閩浙總督臣楊昌濬附片陳明伏乞聖鑒謹奏軍機大臣奉旨吏部知道欽此○○山東巡撫臣陳士杰跪奏爲審明毆傷嗣母重犯按律定擬恭摺仰祈聖鑒事竊臣前據日照縣知縣陳懋詳報案犯李得俊扎毆致傷嗣母李丁氏出嫁姝丁李氏各平復並札傷伊　李安氏越日墮胎身死一案當因清罪重大批司提省發委濟南府審辦據該府福潤審明擬議由司解勘值臣出省督辦河工飭委藩司崇保代審無異錄供呈送前來臣覆加確核緣李得俊籍𨽻日照縣平素不服嗣母李丁氏教訓與妻李安氏出嫁妹丁李氏無嫌李丁氏本係李得俊胞嬸母同治十一年間李丁氏之夫李福坤因無子過繼李得俊爲嗣丁李氏係李丁氏親女李得俊游蕩不務正業經李福坤李丁氏屢訓未悛李安氏平日孝順翁姑光緒三年間李福坤病故四年李丁氏因李得俊不服管教分給地六畝屋二間令李得俊李安氏各度九年八月間李得俊將地賣盡家無食用仍向李丁氏央求同居李丁氏不允李得俊出言頂撞李丁氏將李得俊呈經該縣陳懋傳案訊明責懲保釋九月初五日傍晚李得俊飲入醉鄉復向李丁氏央求同居李丁氏訓斥李得俊分辯李丁氏掌毆李得俊未傷李得俊酒醉糊塗順取門旁防夜鐵鎗札傷李丁氏左臁肕李安氏聽聞吵嚷趨至瞥見李丁氏受傷上前救護接住李得俊鐵鎗不放李得俊奪過鐵鎗札傷李安氏胸膛並連札傷其肚腹倒地適丁李氏正往李丁氏家探望攏向拉勸李得俊用鎗桿毆傷丁李氏左右𦚼䐐經李斯文聞鬧赶至勸阻通知李安氏之父安口貞前往問明情由控經陳懋詣騐獲犯訊供飭醫李安氏懷有身孕延至十二日墜胎殞命復報經陳懋騐訊通詳提省委審供認前情不諱詰無起釁别故及在塲帮毆之人案無遁飾查例載子毆母案件審無别情無論傷之輕重卽行奏請斬决等語此案李得俊因不服嗣母李丁氏管教經李丁氏分給房產　度嗣將地賣盡復向李丁氏央求同居致被毆斥該犯酒醉糊塗輒用鐵鎗札傷李丁氏左臁肕並因　妻李安氏與出嫁妹丁李氏先後趨護復用鎗將丁李氏李安氏毆札致傷李丁氏丁李氏傷均平復李安氏越五日墜胎身死白應按例從重問擬李得俊除毆妻至死罪　絞候輕罪不議外合依子毆母案件審無别情無論傷之輕重卽行奏請斬决例擬斬立决先於左面剌兇犯二字李斯文訊係勸阻不及應毋庸議李安氏冒刃衛姑致遭慘斃實屬孝行可嘉相應附請勅部　表以慰幽魂而維風化除供招痀部外理合循例恭摺具奏伏乞皇太后皇上聖鑒勅部核覆施行謹奏軍機大臣奉旨刑部浦議具奏欽此○○奴才希元跪奏爲揀員請補新設要缺同知以資治理恭摺具奏仰祈聖鑒事竊照吉省奏請添設賓州廳撫民同知一缺前准部議定爲冲煩難題補要缺如無合例升調人員准於候補並揀發委用人員内揀員題補等因在案杳該廳與江省毗連邊氓　雜良莠不齊政務殷煩極稱難治非老成諳練之員不克勝任現計通省内並無合例升調人員查有署伯都訥廳同知　發委用同知王鳴珂現年四十八歲係順天府寳坻縣人由附生中式咸豐已未恩科舉人遵例報捐國子監學正學錄同治六年三月到監行走九年三月奏請留監補用十年七月補授學正十一年七月捐免試俸八月選授國子監博士十二年正月恭逢恩詔加一級九月捐免歴俸截取外用光緒元年正月三月二次恭逢恩詔加二級十一月充寔錄館漢校對官五年十一月寔錄告　紀錄一次十二月寔錄慶成保奏俟同知得缺後以知府補用並隨帶加三級九年十月十五日揀發同知二十五日經欽泒王大臣騐看二十六日覆奏奉硃筆圈出發往吉林差遣委用欽此十一月十三日在部領照十年正月十七日到省派委清訟盜案兩局審辦案件是年二月委署伯都訥廳篆務該員才具穩練循謹不浮現署伯都訥廳同知講求民事辦理裕如以之請補賓州廳一缺洵堪勝任據吉林分巡道顧肇煕詳請具奏前來合無仰懇天恩准以委用同知王鳴珂補授賓州廳同知寔於地方有裨如蒙俞允該員係委用同知請補同知銜缺相當毋庸送部引見仍俟試署一年期满果能稱職再請寔授所有揀員請補要缺同知緣由理合恭摺具陳伏乞皇太后皇上聖鑒勅部核議施行謹奏軍機大臣奉旨吏部議奏欽此 
 
