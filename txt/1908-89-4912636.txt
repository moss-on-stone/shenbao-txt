# 1908 - 89 - 4912636

 

Page 1

 
 
   
 
 

Page 2

 
 
論說 
[論華團賽跑獲勝酉陽]  
　　三十年來。一敗再敗。至於不可爲國。於是國民墮洛其武勇之名譽。外人視吾幾爲一邱之貉。同穴之鼠。等歸於天演之淘汰。吾民伈伈俔俔。忍辱含垢。莫敢誰何。何其憊也。雖然。曷不觀今日之商圑。 
　　自華商圑練發生之初。一二愛國熱誠之士。深以受制西人損失主權爲震。不知租界華商本無主權之可言。非但無主權。并参孜軍事義務之權亦不能握其分寸。自虞君組華商圑練。於是租界華商。得有带軍器之資格。又要求西圑教習。今華圑與西圑。受同等之教育。於是華商在租界得有與西圑會操之資格。其權雖操自西人。而我國國民尙武之精神。實藉此舉以提倡。我國國民操演之方法。實藉此舉以則效 
　　不特此也。自華商圑練違發生以後華圑誠能發抒精神。知自尊重逹其軍人之目的於是西圑亦知華圑之可貴迄於今日。而卒有賽跑獲勝之効果。記者得斷之曰。謂華人無武勇之習慣。則可。謂華人無武勇之性質則 
 
 
 

Page 3

 
 
不可謂華人之性質不皆武勇則可謂華人之性質皆不武勇。則不可。。夫一國之人。有强有弱。一軍之　隸勇將則强。隸怯將則弱。一人之身。用朝氣則强。用暮氣則弱。此强弱之通例。華人然。西人何獨不然。法之勝普。普之勝法。相距曾幾何年。兩國不易民。而勝敗互異。則强弱之果無定點。可知己 
　　試更以近事證之。中法馬江之戰。誤事者張佩綸。而揚武兵船之水師學生。見該船逼近水雷。即躍登敵船。手刃渠帥。中日大東溝之戰。誤事者丁汝昌。而某兵船之管带。見該船已受砲傷。即加足汽力。猛衝敵船。同時併毀。此二者。雖無救於大局。而其功不可没。寜得謂敗軍之中。必無良將乎戈登隨李文忠破髪賊。謂華人能耐勞苦。他日必爲白人患。今雖不驗。然百年之後。其事未可知也 
　　雖然。民氣之强弱。與民權有密。切之關繫專制之政府。以練兵爲集權。軍人與國。痛癢不相關。不過借軍籍爲出身之地。一旦有事。視身命更甚於功名。則必爲保全身命之計而强者變爲弱矣。立憲之軍人。以國爲己之國。以保國爲己之義務爲國而死。無非以少數人之死。易多數人之生。則非但死不足惜。死而享吾國不亡之幸福則死有餘。樂亦有餘榮。而弱者變爲强矣。俄之敗。日之勝。所爭在此一間耳 
是故徴兵者。專制軍人之形式也商團者。立憲軍人之模範也。專制之軍人。日日責之以大義。而終無愛情。此徴兵之所以無進步也。立憲之軍人人人各顧其私家。而自成團體。此商團之所以有進步也。今商團雖未盡逹其目的。而基礎則己立矣。他日者。地方自治之制。日漸發逹。鄉有鄉團邑有邑團。則無地不可爲團。農爲農團。工爲工團。則無人不可爲團。無事則分布於通國。有事則聚集於一處。則無團不可爲軍。此之謂大團體。此之謂眞立憲。吾是以爲商團勉。吾又爲中國之前途勉 
專　　電 
[電一　　（北京）]  
　　唐紹儀接東督電催回奉後就商某樞臣某勸以借欵旣定新政較易籌措可回奉帮徐辦理唐意仍不願去 
[電二　　（北京）]  
　　駐京俄使催結東省交涉各案外部當即電告東督飭將日俄未了各交涉一併從速議結 
[電三　　（北京）]  
　　戴尙書議電請駐日欽使保送法學畢業生二人回國帮同編纂民法 
[電四　　（松江）]  
　　松府以江浙交界楓涇等處最爲緊要所駐徴兵將次調回寗省擬禀商瑞督辦抽調他營塡駐 
緊要新聞 
[密審要案四誌北京]  
　　陶顧一案二十三日欽派大員在承恩寺密訊情形己紀前報茲聞是日審訊時問官將翼尉搜出外交電報稿底無數並與某使館信札多封詰責高等俯首無詞直認不諱并攀供顯者多人提署以不便傳質暫置不問并提高某眷屬以及僕婦人等陸續到案嚴訊據某僕婦供稱主母平時見家主時與外國人往來曾經詢之家主則稱與外國人合辦鹽務主母甚爲疑惑屢屢諫阻究竟家主所作何事主母實不知情覆訊高某妻妾亦均堅稱不知旋檢視翼尉搜出各國鈔票數百張以俄國道勝銀行居其多數定罪時那相主張寛减擬定高某發往新疆陶顧等數人分别遞籍監禁即於二十四日入奏原摺略謂職官某某等勾通信差私賣官電罪無可逭姑念其未釀大事從輕仿照郵傅部新定漏洩官電章程分别監禁報生一律斥革其漏網之某某等仍通飭嚴拿務獲奉旨依議 
　　二十五日已由提署曁順天府遣派親兵將高某等解至大佛寺并派北營參將王漢池带領游緝隊隊兵帮同押解發往新疆陶顧等亦將分别遞解原籍監禁 
　　日前軍機處又片交提督衙門飭拿某省候補道許某曁某某多人提署奉飭後密派兵隊數十人協同偵探各處訪拿探得湖廣會館辛卯科鄉試同榜團　時許某適在該館聽戲當即拿獲解往提署傳聞許某亦係漏洩機密案内之人爲高等供出者 
　　上月杪犯官陶恩洪押解到津由天津官場派委警察員王紹烈王鴻藻乘新裕輪船押送來滬已於昨日抵埠函致公共公廨寳讞員照會總巡卜君派馬步巡捕護送並由巡警局總辦汪觀察飭偵探汪禹臣二尹解赴蘇州原籍 
[電商津浦路劵皖欵交付法安慶]  
　　直魯蘇三省認購津浦鐵路債券迭記前報茲又得江督爲此事致皖撫電文照録於左 
 
 

Page 4

 
 
安慶馮撫台辰沁電悉津浦債票宥電本係請尊處認十萬諒因電碼拍錯致誤十爲八仍請照十萬籌集今明兩日爲應交第一二兩期磅欵之期已由敝處匯滬妥交皖欵請即速籌匯交上海裕皖官錢局以便彚付第三四期磅欵俟四期付清再行結算此項債票雖由國家認購仍可陸續轉售商民東省現認百萬兩擬随時出售蘇皖自可仿辦方勘印（美） 
[愛琿劃界之函牘奉天]  
　　愛琿界務迭經駐京俄使與外部交涉曾誌前報茲又得俄領與徐制軍來往函牘節録如下 
[駐黑俄領事古樂詩函]  
　　東三省總督麾卜敬啓行邇據本國駐京欽使爲愛琿劃界一節電飭轉行照會貴督據稱前爲俄國商民所指地段現已多爲核准且幾經擇勘惟該地合宜此外並無適用之區其所難者爲愛琿副都統爲專界一事不論何處未允商讓故俄員所勘之地本屬空閒處所無人占用乃竟託辭建築力爲搪塞爲此本國駐京欽使特請貴總督從速札飭該副都統爲俄民專界應即開議定奪且未經議定以前不得再以建築空言爲延擱之計特此函請貴總督迅爲核辦日前己詳申俄京外務部於愛琿之事極爲注意如開議此舉仍前堅持不免有傷兩國感情也（下略） 
[東督徐制軍覆函]  
　　敬覆者昨接貴總領事第五十號來函爲愛琿劃界一節當據姚副都統電述謂貴國所要之一百十一號燈照至龍王廟一带地勢附近城根爲華商衝要碼頭若竟讓與外人華商無興復商業之地且係自主產業其起造房屋皆有自主權官府不能强阻前經貴公使向我外部告稱有互換相當利益一語而貴國官員古思敏託爲不知但計俄商之利便不顧華商之損害是使俄國官吏取怨於民也雖爲俄商計則善矣其如無以對華商何應請貴總領事轉逹貴公使飭知古思敏仍照利益互換之意與我姚副都統和衷商辦想彼此邦交素睦定能早日議結也（下略） 
[饒州府周守復沈護撫電]  
　　（爲飭查私售土藥事） 
　　南昌撫憲鈞鑒前奉咸梗兩次電諭因餘干不通電報先後馳函轉飭鄭令查明阻銷洋藥及充公罰欵等事昨始禀稱土店先不領照後被查知私售土藥自願捐錢置辦水龍今據續禀土店自願歇業均乞轉陳等情謹據情禀乞鈞奪卑府邦翰叩宥 
[贛紳幾至被困南昌]  
　　蔡謝兩侍御前日因節省贛路經費將贛省鐵路總局文案勒某等辭退勒等頗懷怨望上月二十六日酉刻署浮梁縣張令樹森適請蔡燕生謝敬虚兩侍御赴百花洲西江第一樓宴飲爲勒等探悉糾黨多人預在該樓隔房開席意圖逞兇報復勒等正欲動手適爲陳吏部伯嚴知悉立飭家丁飛報臬署經慶小山廉訪立督巡警官兵馳往保護幸尙未閙事遂即解散此後追究與否則尙未知 
[潯州匪亂近狀廣西]  
　　潯州匪耗己登前報近接友人函云前月二十八夜匪首郭三楊三陳亞狂六等麕聚二百餘人潜匿武宣交界之黄芳尾藍廠内府城聞耗恰值潯府唐守因公到貴潯州防勇亦均外出曾令即飛飭駐防南緑墟練軍帮带劉倅率带中哨及駐防三江墟之練軍左哨於二十九日四更開隊由三江墟馳往勦捕該處萬山叢雜路復岔歧賊見官軍分投山上要隘埋伏以逸待勞官軍奮進賊即開鎗彈丸如雨劉弁與滕弁分隊接戰由午刻戰至翌日辰刻官軍逼碼將罄兵士日夜　食飢渴不支賊見官軍力憊抵隙奮擊四面圍困官軍累次冲圍終以力弱難出陣亡紛紛幾至全軍覆没嗣駐花雷濟軍聞砲聲馳援得分賊勢官軍見外援己至奮力冲突腹裹夾攻困圍始解滕弁陣亡劉倅重傷共計此次失敗滕弁一哨陣亡什勇十八名失去九響快鎗十二枝單響鎗六枝带重傷者四人中哨陣亡勇丁十三名重傷者二人失去九響鎗十枝此股賊匪係由猺山竄出翌日曾大令復督隊入黄茅尾搜捕匪即回竄猺山又聞郭三匪黨近有廣東新來之匪劉國珍前來附股劉匪均持有快鎗兼有僞號衣現在麕聚猺山一带又接南寗訪函云日前偵探隊僞扮村民在流站那羊等處偵得革命黨頭目黄入放票歛費圖謀不軌製有各軍營僞號衣等件嗣經東軍協勦馬篤山之後正待往拿而該匪已竄往三叉大菉大塘等處潜匿矣 
[京師近事]  
　　民選議院緩設原因湖南紳士請開民選議院政府擬從緩辦已誌前報茲聞上月二十八日倫貝子孫中堂會同資政院各憲提議此事是否可行某大臣謂資政院本爲上議院體制無下議院資格况現本院尙未開辦民選議院之設自宜從緩各大臣遂贊成其說云 
[電告陳籙力辭參贊]  
　　外部致駐義錢欽使電云據陳籙呈稱親老實難遠離懇開去使署参贊留部効力等語業經准其留部。希查照 
[黄欽使之電奏]  
　　前駐義黄欽使致軍機處請代奏電云頃接樞電奉旨黄誥著來京另候簡用欽此乞代奏叩謝天恩俟錢使到後遵即赴京至錢使調補事已謹告義外部 
[通飭振興農業]  
　　農工商部前日通飭各省督撫振興農業。公文一件其辦法分三種一多設農會以便士紳研究二設農學報演說改良方法 
 
 

Page 5

 
 
三精求農學參攷各國成規以資仿辦 
　　電飭彚交墾案軍機處電飭綏遠城將軍貽靄仁將所屬伊　昭各旗近年開墾收租押荒銀兩及放墾畝數一切擋案詳册一併送交查辦大臣鹿中堂等查核勿誤 
　　電詢美艦果否來華美艦隊來華游歷消息迭見西報茲聞外務部昨又照會駐京代理美使略云此次寄航菲州之貴國艦隊究竟是否經過中國海洋若果至中國海面當飭江督代表歡迎之忱即請覆示 
　　電商邊務前日政府諸大臣於政務處會議時令該處提調擬電三封一寄新简西藏辦事大臣趙爾豐一致前任駐藏大臣聯豫一寄伊犂將軍長庚聞均關係西藏改省練兵等問題 
[辰丸案結後之影響]  
　　粵人運動牛莊商會文匯報初三日東京電云自牛莊西商商會發起抗爭新法鐵路後廣東商民即有公函致該處中國各商會請協力同心以雪國恥 
　　金陵議開國恥會自廣東自治會開國恥紀念會各處聞風響應金陵教育會接該會傅單後頗表同情聞亦將邀集各界定期開會以誌國恥 
　　中日貨品調查表藥材行近年銷流日本藥材最多昨該行已詳列東洋各等藥料送交自治會宣佈又雙門底編譯公司係書籍行所組織者現該行日貨滞銷故己止辦另向上海定辦中國貨並詳列細表將日本與中國各學校用品分别注明送交自治會宣佈以便同胞易於認織 
[江浙防匪彚聞]  
　　松守連獲案犯松府戚太守赴閔行等處巡哨並監放餉銀復勘視浦江要地後即由得勝閔行迤邐往氽來廟洙涇各處初二初三兩日在　 
閔行拿獲私販施老窩子及其妻施陶氏胡志奎卽胡四吳大老榮並他案牽涉之李潘氏及閔行司署差役董關牛夏曉明等一併带回松城發華婁兩縣收押候訊 
　　編釘門牌實行松城編釘門牌一事已由華亭縣張令派董查明户口於初二日先從東門内大街釘起 
　　派員坐探匪情皖撫馮中丞以梟匪尙未肅清恐竄入皖境特札委前福建漳浦縣知縣盧元樟赴蘇浙一帶坐探匪情 
　　陳統領到松飛划營統領陳得龍昨赴閔行點視鹽捕左營各師船名額軍械即順道來郡謁見戚守 
　　陳委員抵松委署靑浦縣陳希超未奉飭赴署任先由省憲委令來松查視清鄉團練事宜 
　　江督誥誡勿再聚觀剿梟江督近出告示略謂淮南淮北近年梟販橫行情形詭詐遇有官兵搜捕竟敢鳴槍拒捕或官兵槍斃梟販即將私鹽揓棄入水假托良民揑報命案又或故意引誘居民老弱婦孺雜錯其間使官兵捕拿有所顧忌不敢開鎗還擊種種伎倆殊堪痛恨除嚴飭緝私各營於向來走私處所認眞堵緝務使各場私鹽顆粒不透如敢持械拒捕即行開槍還擊照例格殺勿論仰軍民人等一體知悉爾等須知緝拿梟匪時有持械拒捕情事務各互相勸戒隨時遠避切勿聚集觀看自示之後倘再不知遠避甚至甘受匪愚故意老弱叢雜一經弁勇開鎗還擊設有誤傷殺則是咎由自取追悔己遲 
　　會稽陳令禀浙撫請兵文竊會邑山海交通地方遼闊上年嵊匪滋事幾於竄入幸蒙派兵剿除不至蔓延而餘孽未盡時圖蠢動知縣於本月初二日抵任查悉情形正在設法防範旋於本月十二日據縣屬大广村民人蔣金浩報稱伊家於初十夜四更時分忽有匪黨多人執持鎗械撞門入内刦去銀洋衣飾等物並將伊父蔣上渭擄去希圖勒贖鄰佑聞聲出救追至嵊縣地界被匪開槍拒傷樓邦田陶榮浩蔣中倫三人立時斃命陶培先蒋中和二人亦均受傷伊父己乘間逃回開單報請勘驗緝究等情據此查該處離城汛均一百里附近並無墩防隨即移會嵊縣曁營汛前詣勘驗屬實查詢村民稱匪首假冒洋裝執持鎗械自稱爲王金發等語維時又據南鄉八鄭村紳董以風聞嵊邑北鄉有匪聚集意圖搶掠該村函請防範知縣以事關土匪滋擾郡城兵力單薄不足以資鎭攝即經回明本府禀請撥調兵隊協力防剿在案除仍移會鄰對營縣督飭兵差一體協拿贓匪務獲究辦外合將嵊匪搶刦村民緣由肅泐馳禀 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏請令各廠暫行停鑄銅元摺]  
　　奏爲現時銅元太多擬令各廠暫行停鑄恭摺具陳仰祈聖鑒事竊維近年以來各省銅元局鑄造日多不免充斥爲害經前財政處會同臣部奏定鑄額嚴爲限制並將各局大加歸併改爲臣部造幣分廠以便審察盈虚隨時消息上年核覆考察銅幣大臣陳璧奏訂章程聲明如再有充斥之患即應停鑄等因奏准在案現查京外各處銅元益見其多民間減折行使以致銀價日貴物價愈昂仰蒙欽派郵傳部尙書陳璧會同順天府辦理銀錢平價業經臣部遵撥庫欵銀五十萬兩收買市面銅元自未便仍舊鑄造且現時總分各廠正在籌鑄一文新錢尤應赶緊尅期開鑄俾得迅速推行以救銅元低折之弊所有各種大小銅元擬令各該廠一律暫行停鑄至一文新錢鑄數係按所鑄當十銅元枚數加鑄三成今擬停鑄銅元自可各就機力僅鑄一文新錢至少以原定三成爲度不得再有減少仍按月仿照鑄造銅元辦法將每日鑄數銷數塡表報部此項新錢工本不免虧折原案係將銅元餘利酌量提補今銅元一經停鑄餘利提補無著然事關整頓圜法公家即有虧耗亦所不惜應由臣部飭令各該廠設法籌辦如數月以後察看幣價較平届時仍當復鑄銅元以資應用再官鑄旣停若非將私鑄私運嚴行禁絶仍恐難以補救應責成在京該管各衙門及各省督撫飭屬一律嚴禁以維圜法如蒙俞允應請明降諭旨宣示俾衆咸知一體欽遵辦理所有臣等擬請暫行停鑄銅元緣由是否有當謹恭摺具陳伏乞皇太后后上聖鑒謹奏光緖三十四年二月二十七日奉旨已録 
[順天府奏改編巡警步隊辦法摺（續）]  
　　巡警緝捕盜賊必恃偵探以爲之耳目周流巡緝追捕搜拿則恃馬隊以爲之輔助原有巡警馬隊駐紮向無定所不能供倉猝之援現擬於原奏編定名額外五路各添設馬巡隊十名其探訪隊則先於中路添設十名俟訓練有成辦理有效各路再行添設此改編巡警步隊添設馬巡探訪各隊之辦法也原奏合計馬步隊官弁兵役餉乾每年共需銀五萬三千餘兩遇閏增加臣等現擬添募馬巡並開辦中路探訪統計各項公費餉乾約共需銀五萬八千餘兩較之原奏歳需銀五萬三千餘兩定額計增銀五千餘兩除原奏指定劃撥地糧一欵銀四萬五千餘兩及截留旗產一欵八千餘兩外不敷銀五千餘兩應由臣署於他欵項下挪用以應急需至於改編之初置備鎗械軍裝需用較鉅即於歷年節存兵餉所餘正欵項下提用此改編巡警步隊籌撥餉項之辦法也以上辦法經臣等公同商定即於木月尅期舉行旣有原編之巡警馬隊以爲游擊之師復有新編之巡警步隊以爲駐防之用而又益之以探訪輔之以馬巡督率有人教練有人消息靈通脈絡聯貫雖不敢謂遽有成效然於地方不無裨益臣等仍當隨時督飭認眞辦理其有未盡事宜亦當隨時損益以期仰副聖主綏靖閭閻子惠元元之至意除分咨查照先行開辦外所有順天巡警馬隊前經改編現擬改編五路巡警步隊曁添募馬巡並於中路 
 
 

Page 11

 
 
先行開辦探訪隊各緣由理合繕具餉額清單恭摺具陳伏乞皇太后皇上聖鑒訓示謹奏光緖三十四年二月十四日奉旨該衙門知道欽此 
分類新聞　政界 
[請禁沿途需索魚花南京]  
　　蘇省牙釐局各司道日前具禀江督略謂魚花一項爲蘇浙鄉民一大生計前因沿途索擾有累商販歷奉前督憲頒示嚴禁并咨行營汛關局認眞訪拿加意護送並由司遴委馳赴越河口會同縣局督率彈壓在案現在將届季春正值鄉民販運之時誠恐駐經過沿途地方復有棍徒需索留難情弊除另行由司派員前往越河口駐紮彈壓外相應禀請咨行水陸營汛認眞訪拿以利遄行（提） 
[改定報解房捐章程南京]  
　　蘇省房捐總局司道會詳江督蘇撫文云蘇屬舖户房捐各屬報解遲延業經由局詳定限期分别記過章程在案伏查所定各屬功過章程原期捐欵踴躍使疲玩者知所警剔而急公者益加奮勉立法亦已美備惟原定章和一季逾限記大過一次而兩季如限僅記大功一次似於懲勸之中稍有軒輊擬請嗣後各屬收解捐欵依限清解者每季記大功一次逾限一季者仍記大過一次以昭平允而資激勸相應具文詳明伏候憲台鑒核俯賜立案並乞批示祇遵（商） 
[嚴定貨船越卡辦法鎭江]  
　　蘇撫日前札飭鎭江厘捐總局略謂查近來請領洋票貨船往往指東運西以圖偷漏大於稅務有碍應即嚴定辦法嗣後如有此項貨船不將該票呈卡查驗即照沿途洒賣例科以重罰若係報明指赴某地行至中途拆卸即行責成原保商户追賠釐稅並由稅務司罰欵將貨充公等因總辦陳令奉札後己遵照查理矣（射）濱 
[蘇臬由寗返省蘇州]  
　　署蘇臬朱竹石廉訪赴寗謁見江督等情已紀前報茲悉廉訪業已公畢於初二日乘輪返省（眞） 
交涉 
[法領請派兵輪常駐北海廣東]  
　　廉州北海埠與欽州相近且濱臨大洋欽廉匪黨由内地敗竄者多以此處爲逋逃藪由外洋濳運軍械入境者亦多於此處起岸現北海法領事擬請中國派委兵艦一二艘常川駐泊俾緩急有恃現已由廉州官吏據情轉請大吏矣 
[洋務局兼管馬路工程鎭江]  
　　鎭江玉山川東紳商籌築馬路動輒須與外人交涉以故常鎭道劉襄孫觀察特委洋務局李令樹生兼監督路工之責藉便中外商人遇有爭執得以隨時議結云（眞） 
軍界 
[贛省舉辦徴兵九江]  
　　贛省兵備教練二處具詳贛撫略謂江省陸軍原係以防營編改所有兵丁殊形参雜以故訓練數年外塲雖粗有可觀究以識字無多於戰理各學終形隔膜自非舉辦徴兵不足以矯故習而求進步惟本省僻處腹地風氣未盡開通此次徴兵似不能不指定區域查吉臨贛三府民風尙稱强健其於軍人資格亦較爲合宜茲擬就該三府屬地方先行創辦倘或徴不足額再以次逹於他府至舊有兵丁尤非認眞淘汰難收整齊劃一之效擬請飭令各標認眞挑選分爲四等以定去留其學科術科俱優及年力體力合格者爲一等次則術科較可學科略遜而年力體力合格者爲二等又次則術科雖可而年力不合徴兵格式或不識字者爲三等至於學術均甚平常則爲四等一等考照舊留營并擇尤挑入騎砲工輜速成學堂肄業以第一標步隊曁馬隊工輜各隊正副目拔用二等者留第一標充正副兵三等者擬撥送巡防隊酌量録用四等者一槪開革其中如有在營年久毫無過犯及在樂平撫州萍鄉剿匪案内曾經出力者擬于開革時酌給恩餉以示體恤經此次挑選之後即將一二兩等兵丁盡數歸入第一標騰出第二標空額一律以徴兵編入此後舊兵减去一成即將新兵加增一成總以全數悉屬徴兵爲逹目的但江省户口旣未查清教育亦未普及以言徴兵誠非易舉惟有督飭在事各員實力舉行婉言勸諭以期力矯隨意招　不問來歷之弊所有擬辦徴兵章程詳請察核旋奉沈護院批示去所擬辦理徴兵章程尙屬妥協應准照辦仰即先行通飭各屬遵照届時會　妥爲辦理如有未盡事宜仍隨時核議詳候察奪并將開辦日期具報查攷曁移布政司派辦政事處營務處知照（工） 
[徴兵退伍歸農之計畫鎭江]  
　　寗省創辦徴兵實從鎭江起點故鎭江徴兵已届三年退伍之期特由江督端午帥札飭地方官紳劃出官荒基地數萬畝以便退伍兵士具領樹藝并籌撥公欵五萬兩藉充樹藝之基本金俟墾有成效即准其升科執業至於每歳農閒之際仍調集操演一兩次略仿古者庽兵於農之意（金） 
[駐寗標兵游玩釀禍南京]  
　　二十七日爲星期日駐寗第九標騎兵某營兵士數人至下關車站游玩見路旁各種路工器具以手撫弄鐵路工匠喝阻兵士不服因至互相毆擊該兵士以衆　不敵回營邀集百餘人復至車站尋讎毆傷工匠數人毁傷器具若干件事爲統制徐固卿軍門所聞立飭糧餉局委員馳抵該處彈壓檢點毀傷器具照價賠償將受傷工匠送醫院診治該營隊官排長一律撤差至啟釁兵士尙未知若何辦法（十） 
學　　務 
[蘇省創設英文專修館蘇州]  
　　蘇州毛提學現就省城設立英文專修館自三月初一日起十五日止爲報名之期简章録下（資格）學生凡分三級而皆以國文通暢品行端謹篤志求學者爲合格其曾習英文至第五年程度者列爲第一級曾習英文至第三年爲第二級未習英文而年齡尙幼可期深造者爲第三級每級額設二十名寗闕母濫（年齡） 
 
 

Page 12

 
 
未習英文之學生自十五歳至二十五歳爲限其已習英文數年者年雖三十亦可收録（報名）報考者須於期内親携照片至蘇州盤門内提學司署每日上午八時至十二時止（考試）諸生報名截止後即擇期攷試中文越日考試英文算學如投攷學生中有年齡尙幼中文素優未習英文算學即免考英文算學（命） 
[札委官報調查員安慶]  
　　皖省高等學堂監督近奉撫憲札開委該學堂文案厲州判蓉青爲官報調查員并令選擇文牘編譯成書呈送察核等因現該堂監督已照會該文案遵照辦理（孔） 
[公學請給關防安慶]  
　　前皖藩連方伯創設旗奉直西北十二省旅皖公學業於上月中旬開辦惟創辦伊始往來文牘頗爲繁重自應刊刻關防俾資信守昨由該公學移請提學司轉詳皖撫核示矣（孔） 
[派員會考中學畢業生南昌]  
　　江西南安府中學堂前經該府李仲芝太守禀奉林學使變通辦理畢業等情曾誌前報現各生已届畢業之期當由林學使札委大庾縣武令前往會考分别評定詳候核示（月）實　　業 
[催繳川粵漢路股武昌]  
　　鄂督趙次帥以川粵漢兩鐵路所招股欵應續繳之第三第四兩期股銀尙未繳齊現粵路已經開工川路亦在預備購地因札飭川粵漢兩路總辦催令各股東速繳股欵以備動用　 
[浙路公司規定職員階級杭州]  
　　浙路公司職員向無階級不相統屬於辦事不無影響現經董事會連日與營業部長商訂職員階數擬分爲甲乙丙丁四等每等又分爲三級以便聯絡辦公并有升降調派撫卹等舉現在正當編制詳細明文不日即可宣布（於） 
[請設贛路詳議員九江]  
　　督辦江西鐵路陳伯嚴主政自接辦後力求改良茲聞該局又備文移請商務總會設立評議員八員以集公論而重路權（九） 
[贛撫電購煉銅品漢口]  
　　漢陽鐵廠總辦李一琴部郎近接贛撫沈護院電請購辦鋼渣五墩鐵石十墩爲煉銅之用業已購齊交由江新輪船運往九江轉寄南昌交纳（今） 
[委員查勘礦產安慶]  
　　皖省廣德州牛頭山煤苗前經江督札委翟觀察衡璣督同鄧令星瑞前往會勘籌議由官撥欵開採在案現皖撫馮中丞准江督來咨以開礦事務極爲繁重應令翟道先赴安慶禀商一切然後赴該處查勘俾免貽誤（孔） 
[平湖繳股踴躍]  
　　去年拒欵問題起後嘉府平湖一縣曾認三十萬元按年分繳每年應繳六萬元現聞陸續繳公司者己四萬有餘（來）雜　　記 
[警兵破獲拐案杭州]  
　　日昨午後有老婦携带一啼哭女孩在路行走巡警以其形跡可疑送交到區老婦供出尙有同黨男女數人居住某處區長命傳喚到案一併拘留被拐女孩即係皮市巷某小販家之養媳區長即令小販具結領女一面將一千人犯解送局長核辦 
[遼河開凍消息]  
　　文滙報載初三日東京電云遼河現己全行開凍 
[製造廠派委弁目照料安慶]  
　　皖省製造廠現擬推廣辦法製造應用各品事務冗繁當經該廠札委砲營弁目梁棟臣爲該局差遣以資照料（女） 
[甬府札查鄉民聚衆滋事案寗波]  
　　鄞西黄嶴市横街頭周小木家被十八嶴鄉民聚衆將周住屋拆毀焚燒並與徐典史行兇爲難當經黄令調營親往解散即飭差查拿爲首三人迄今未獲現周小木又赴府署禀控寗府夏太守以周小木如果無壟斷把持情事各鄉民向至聚衆與官爲難並將房屋拆毀特札飭鄞縣赶飭差役查明爲首滋閙之人拘案審究（皮） 
[批飭勒拿盜案逸犯南昌]  
　　萬載縣監生歐陽芹日前赴撫轅具控該縣不理盜案等情奉護撫沈中丞批示云查此案前據該監生以前情兩次來轅具控均經瑞部院批飭緝訊禀報在案似此盜刦重案犯亦就獲迄今時將一載餘犯旣無報獲現犯又不訊供詳報審辦殊屬泄延仰按察司迅飭萬載縣遵照前今批示勒拿逸盜務獲尅日提同研訊確供照例詳辦母再玩縱致干咎戾（星） 
[通俗談]  
　　最通俗。最平常。最膾炙人口。最確切不磨者莫如諺語。請約舉之。以告當世之好事者。（諺語）各人自掃門前雪不管他人瓦上霜 
　　以警社會之一毛不拔者 
（諺語）不做中人不做保一身一世勿煩惱 
　　以警社會之好干人事者 
（諺語）天下本無事庸人自擾之 
以警社會之遇事生風者 
（諺語）盲人騎瞎馬夜半臨深池 
以警社會之醉生夢死者 
（諺語）知人知面不知心 
以警社會之奸刁巨猾者 
（諺語）今日不知明日事 
以警社會之貪得無饜者　 
[雜著（來稿）四）續）]  
　　男女授受不親禮與曾充女學教員者飲 
在好爲人師　　　　　　習師範者飲 
法語之言　　　　　　　習法政者飲 
何足算也　　　　　　　習算學者飲 
爲機變之巧者　　　　　習製造學者飲 
所過者化　　　　　　　習化學者飲 
動乎四體　　　　　　　習體操者飲 
我武維揚　　　　　　　習武備者飲 
善爲說辭　　　　　　　善演說者飲 
欲速成者也　　　　　　習速成師範及速 
　　　　　　　　　　　成法政者飲 
野哉由也　　　　　　　喜談自由者飲 
賢者亦樂此乎　　　　　學界中人犯嫖賭 
　　　　　　　　　　　烟者飲 
博學之　　　　　　　　學界中人犯賭博 
　　　　　　　　　　　者飲 
學而優則仕　　　　　　學堂出身得官階 
　　　　　　　　　　　者飲 
子亦有異聞乎　　　　　報館記者飲 
道聽而塗說　　　　　　報館訪事飲 
會計當而巳矣　　　　　學堂會計員飲 
唯酒無量　　　　　　　洒量洪者飲三大 
　　　　　　　　　　　杯。　　）完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說偵探小說奈何天 
[一名身外身（九）]  
　　伯爵之邸中。跳舞旣罷。諸客盡散。而雪蘭心經顚倒。如遇重眚。覺此少年之男子。乃絶可愛。至有繫戀之意。顧雪蘭雖愛此少年之男子。而不知此男子可愛之處。乃在何許。且不知男女之愛情。旣逹於極點之地位。彼此即可訂婚。斯時之雪蘭。心中懵然絶無所覺。第覺此少年之男子。一言一笑。一舉一動。皆至合吾之心曲。念及此覺心房乃如轆轤之旋轉。深印此少年之小像。入於雪蘭之腦筋。永永乃不能澌滅 
　　克洛夫之餐室中。有男女三人。同坐室内。東向而坐者。爲佐克喬治。坐於佐克之側者。即克洛夫海倫伯爵。而坐於克洛夫之右。埀首至臆。似有抑塞之狀態者。則失父之幼女雪蘭海倫也。克洛夫與佐克談笑至愜。雪蘭則力回其面。向壁噓氣。不視佐克之舉動。時時舉其纖手。弄其衣上之胸針。有頃。忽克洛夫力啓其吻。出其粗重之音吐。卒然謂雪蘭曰。雪蘭乎。吾有一語相告。汝幸聽我之言。雪蘭斯時乃驟舉其首。目光瑩然。狀至不懌疾聲以答克洛夫曰。兄欲有言者。請速相告。毋作如此吞吐之狀態。實告兄。吾至願聽兄之言。且至不願逆兄之意。苟兄言而可聽者。吾亦决不作難。否則無怪吾之逆命也。克洛夫聞雪蘭之語。覺今日之事。乃至不妥。顧不能不告雪蘭。乃以佐克欲求與雪蘭結婚之事實。告之雪蘭。且力陳佐克之相愛。語旣。又以至甘美之語。謂雪蘭曰。吾至愛之妹乎。自吾父亡後吾無日不以妹之結婚。爲至重之要事。今乃得喬治先生之傾慕。欲與吾妹結婚。吾自聞喬治先生求婚之語。幾於喜極而踊。吾妹乎。幸勿逆兄之命。佐克聞此克洛夫之語。以爲今日者。雪蘭斷無推却之事。吾之婚事成矣念至此。乃大喜。歘然立起。唇吻敼動。若有所語。顧喜極心經之思想爲之顚倒不能出一語。惟時時動其輔頰。狀態絶醜。雪蘭見之不能忍。俯首而笑。克洛夫見雪蘭之笑。則亦大喜自。念苟雪蘭今日而肯與佐克訂婚者。此大宗之財產獲矣 
　　詎知雪蘭驟聞克洛夫之語。心至鬱怒。迨見佐克之怪狀。乃不期而笑。十分鐘之間。雪蘭之唇吻闢矣。朗然爲克洛夫曰。頃聞吾兄之語。欲我與喬治先生結婚。且道逹喬治先生之相愛。吾亦深知喬治先生之愛。我深感厚意。但結婚者。一生之幸福所係。關繫至重。非倉卒之間。所可　决 
要　　事 
[新道接印]  
　　新任蘇松太道蔡觀察乃煌於昨辰已時接印禮畢各屬員及書吏等均參見仍駐節洋務局 
[舊道赴寗]  
　　卸仟滬道梁孟亭觀察昨晨交卸道篆後即於午刻乘坐火車赴江寗謁見江督 
[查獲偸運出口米石]  
　　江督端午帥訪悉各省均有偸運米石出口等事特札飭滬道轉知新關稅務司轉飭各商輪不准挾带偸運在案前日由新關洋員在大逹馬頭可貴商輪查獲販至舟山之秈米百餘石已如數扣留聞須照章嚴罰 
[鐵路與農田水利之關係]  
　　華婁兩縣紳士顧蓮等三十餘人以蘇路公司築造軌道將華婁二縣小浜塡塞妨碍農田水利等情公禀滬道現由梁前道轉移蘇路公司查明辦理矣 
[瑞藩飭造漁船清册]  
　　蘇藩瑞方伯因江浙沿海灘各漁船有私带槍械接濟梟匪海盜情事日昨咨請外海水師蘇松福山狼山定海等鎭嚴密稽查並請滬道札行川沙南匯崇明寳山等各廳縣查造沿灘捕漁船户清册送核 
[漁船購鹽問題]  
　　寗波府屬定海岱山等處各漁船每届春夏漁汎出洋捕漁所需醃鹽向由各漁户隨處裝配應繳鹽課銀兩歸提標營弁經收現該漁户金順興等以該營員弁有浮收情事以後所需魚鹽願歸江浙漁業公司經理特於日前具禀滬道請爲立案梁觀察以此事能否可行率難照辦故特據情移請浙運司籌議辦理 
[蘇藩清查官册牌示]  
　　本埠官塲接到蘇州藩司牌示内開蘇省候補同僚因事故離省往往不報故官册一片模糊頂補頂委者大半杳無著落今詳明兩院澈底清查一次凡我僚屬遵照後開各條辦理幸勿自誤一江寗蘇州省城各設清查處一所在藩司衙門一候補道府至未入流不論當差署事凡未補缺各官統從本年三月十六日起至六月十五日止各於三個月限内自寫简明履歷兩分送寗蘇清查處核對實缺人員有在任候補升階者一律呈送一简明履歷叙官階班次引見驗看到省年月日派寗派蘇甄别考試等第及曾入何等學堂有無卒業文憑現當何項差使不得遺漏一同通州縣以下或有委署勞績尙未署缺抵銷佐雜曾署過缺應入舊班及捐免驗看改指到省者何年月日奉部核准各於履歷内撮要聲叙一不在本省人員或緣事回籍或出省措資或出洋游學或調赴别省差遣或委往外省公幹一時不能來省其履歷准交郵便局雙掛號遞送郵封仍寫明住址一限滿無履歷送到其人已無蹤跡應另造一册詳咨吏部在案扣補俟日後回省禀到再矛入册 
 
 

Page 19

 
 
[租界之盜案又出]  
　　女伶酈姓即白蘭花向住法界寳昌路鼎吉里廿四號屋内前晚八點一刻鐘時突有匪徙三人各带手槍入室搶剠計被刦去銀洋飾物約值千金隣右銅匠錢筠蘭適在里中呼喚其子晚饍該匪等聞聲疑爲鳴捕開鎗施擊適中其腰倒地匪即逸去捕房聞警派探捕往拿不獲乃將錢某送仁濟醫院救治不及而斃當將屍身仍舁回其家後由地甲報上海縣相驗麥總巡議飭各探務速破案 
[商圑公會被舉職員]  
　　南市商團公會於三月初三日下午開選舉大會由道縣監視開筒除二票無選舉人名作廢外共計一百十五票李平書得一百零六票爲正會長張樂君得五十七票王一亭得四十九票爲副會長葉惠钧得六十八票蘇筠尙得五十九票周葆元得五十六票王一亭得四十一票爲評議員沈縵雲得六十五票吳翔麟得三十票爲會計員范應生得六十二票江榮儕得四十四票爲書記員黄林福得七十八票朱少沂得七十五票何玉良得五十五票郁仲榴得五十一票馬驥良得四十八票盧又梭得四十四票包榮堂得三十八票邵志奮得三十七票沈子卿得三十六票馮少山得三十四票邵雲卿得三十一票劉豐彥得三十票爲幹事員 
鎖　　事 
[城内]  
　　小輪被罰○大東公司恒裕小輪由滬駛往平湖私拖油船偷漏釐捐曾由閔行卡員禀道函致稅司查提究罰在案茲悉好稅務司已提恒裕慶記小輪經理孫文濤到關研訊據稱並非有意私拖實因該油船堅欲雇拖所致稅務司以其初次違章從寛判罰關平銀十五两昨已函復滬道查明矣 
　　官輪獲獎○滬道梁觀察以普舵輪船管駕補用千總易錫棻曾在洋面救起遭風難民文廷富等十餘人應在獎勵之例現已造具履歷册藉禀呈南洋大臣奏請獎叙 
　　衣飾紏葛○城内巡警局函送胡文廷胡祥鈞互控一案解縣提訊胡祥鈞供徽州人開胡開文墨莊有同鄕胡文廷向妻騙借金飾皮衣約值百餘元向討圖賴因此扭局請追轉移到案求究胡文廷供開火腿店借物是實因曹子亭挽祥鈞向小的借洋五十元至今本利無著曹又不知去向故將飾物扣住求鑒大令判两胡各交妥保諭飭祥鈞速尋曹子亭到案質訊 
　　　單紏葛○張阿弟控張時和吞没田畝到縣請究張阿弟供岳父張丹華無子招贅小的爲婿有遦　四畝與張時和之田合單岳父故後方單由時和執收契據由小的執收今時和竟將由畝盜賣求究時和因患瘋癱倩妻周氏子云亭投　供稱張阿弟係丹華之婿不該得此遺田應歸族中嗣子阿弟實係妄爭求鑒大令判云亭交保速將方單交案察奪 
　　警局鎖案○一路一區巡警局巡士查獲張和生在趙姓大門首圖竊又陳小喜子在唐家弄潘姓家圖竊拘解局中昨經游止巡官訊得張陳两人圖竊未成判各笞責二百板拘留一天斥釋又巡士查見形跡可疑之吳阿二拘局巡官訊判交保一路四區巡士拘獲積竊徐寳生解局程副巡官判重責三百板鎖示五天發犯事地方示衆 
　　官事○駐滬探訪各國交涉事宜分省試用道曾盤製造局總辦張士珩會辦張錫藩滬寗鐵路總辦施肇曾候補道王勳候選知府王佶試用知縣李澔統領南洋淞滬巡防隊即選知府徐嘉霪淞滬釐捐總局委員周鋈補用道楊永昌裕源仁記銀號總理燕鴻賓豐裕銀號經理張其慶葉倫元昨日均到道轅拜賀梅家弄巡局委員縣丞陳培遠奉道札委赴沙港踏勘盜案禀知就道 
[南市]  
　　奉行故事○本月十四日爲致祭先農之期經上海縣李大令飭差傅知十二圖地保將先農壇打掃並備耕牛牲帛等類以便届時往祭 
　　專犯惡習○小南門外城脚某板箱作聚賭經南區派巡目巡土拘獲店夥王天興顧阿寳等四人連賭具解區飭各罰小洋五角 
　　駁船頭又請追洋○去冬日商吉隆洋行駁船頭喬阿六在總工程局控掮客裴艮池蔡炳盤定買花子二千担付定洋二百元延不交貨一案奉判各貼洋五十元連定洋共繳三百元因抗不遵繳喬又扭蔡控追陳參軍訊據蔡供與裴各繳洋一百元存在保人布業認捐公所董事王豐鈺處現王因案押在縣署判交保理處候移提王來案訊質 
　　同鄉會代控拐媳○崇明同鄉會據王楊氏訴稱養媳金仙被郁國華匿去送請總工程局訊追經孫明府提訊郁供氏子王某　金仙私逃至川沙尋回後已經賣去判送還該會自理 
　　失票○同德小錢店夥鄭梅棠與寳豐土行夥秦春光兌洋口角扭毆致鄭失去鈔票洋一百元一案昨孫明府復訊判罰洋两元鄭失票無憑不追 
　　私逃○南區解張立昌之妻劉氏私逃在西門外尋獲寄顧柏齡處後忍走打一案孫明府判顧交保帮同尋觅 
[閘北]  
　　巡官記過○四路一區巡官黄國華大令昨由巡警總辦汪頡荀觀察以其辦理不善着記大過一次 
　　巡士求保○四路一區巡士魏嘉林因姦佔工人蘇阿二之妻王氏被蘇控由總局孫裁判訊押在案現有巡記張桂榮擬邀同全局巡士公稟總局請予釋放 
　　賣女索價○戴大文戴慶庚父子與蕭阿三昨向汪公館詐擾被巡士送由總局孫裁判提訊戴供係去年將女賣與汪姓爲婢當議身價洋三百元收過一百元餘價以作小的身後之用實因貧苦向其索取並非詐擾蕭稱與戴同居因在觀看被拘求釋判一併押候著交賣據到案再核 
　　搭台聚賭○流氓小炳華在寳山縣金一圖地方搭台聚賭經該處分局查知飭合巡士前往拿辦 
[英租界]  
　　露姦情雙雙並獲○吳順品妻王氏在虹口海司克路某洋人住宅内爲傭與侍者陳桂香有染被吳偵悉前晚　人入内雙雙捉獲當將男女頭髪齊桵剪下昨解公堂訊究王襄讞與德師副領事會訊吳自具離異結分離判氏與陳桂香分别押候禮拜二核辦 
　　審搶案面面有辭○婦人蕭蔡氏控蘆片掮客陳生記即陳阿生紏黨搶取金飾一案昨解復訊原告延哈華托律師到堂被告亦延穆安素律師上堂與哈律師互辯良久中西官以人証未齊判候傅到見証人焦胡氏再行訊核 
　　竊壼○洋人控曹阿生王榮卿串竊銀壼昨晨由探李星福解請復訊王松丞襄讞與德師副領事會訊判曹交保王押候查明於禮拜六再訊 
　　竊金○吳連安控馬夫夏德金陳阿桂方阿昌夏德興沈根寳並婦人陳阿寳串竊金飾一案昨解復訊經中西官訊明判夏德金押西牢半年方阿昌陳阿桂押限一禮拜賠洋一千元陳阿寳夏德興沈根寳交保開釋　　竊馬○李阿三控施阿甫竊馬一案昨解復究經中西官訊明判施賠償馬價具安分結開釋仍飭緝獲竊馬之小　桶解辦 
　　竊人○江北婦人顏丫頭與叔顏福春控唐王氏將伊拐賣一案昨解復訊經中西官訊明判唐王氏押女所半年顏丫融顏福春派差送回阜寗縣原籍 
　　押妓○濟良所昨解幼女小玉環到廨請訊經中西官訊判暫發濟良所於禮拜一再訊 
　　釋妓○幼女陳阿大押濟良所一年期滿昨晨解案請示中西官判交其母交保具結領回 
　　工舞弊再押捕房○郵政洋人控王升佩郵票舞弊由探解究王襄讞與德師副領事研訊判王先行枷示七天期滿再押捕房兩月 
 
 

Page 20

 
 
　　駕病騾着給醫費○韋金發蔡阿虎以病騾駕車由西捕傅案請訊經中西官訊判韋押两天騾送畜牲會醫治所有醫費著蔡照給 
　　王襄讞會審吞帳案○美商勝家公司控彭幹臣吞用賬洋七百八十餘元一案昨王松丞襄讞會同美白副領事會訊先據原告羅德洋人延勃實律師到堂譯訴前情求追彭供稱此項賬洋係被前經理蔣伯臣扣除辛資並不吞用求察判彭交限一月理清違干未便 
　　郁過犯專竊妓院財○過犯郁見文即林阿五專在各妓院竊物由探查獲昨解復訊王襄讞與西官會訊之下判押西牢二年期滿逐出租界 
　　公堂瑣案○陳阿永控胡才郎竊衣判胡押两禮拜韋秋記控吳阿其行竊綢衣解訊不認判押候查明禮拜六再訊徐桂生行竊趙裕春棉被判押捕房一月出境劉池清控過犯王阿四竊衣判押西牢一年 
[美租界]  
　　拆梢無據○粵人何阿章向同鄕妓女阿榮拆梢銀洋由粵探鍾鐸拘獲飭十四號西探查無証據當即開釋 
　　搶刦未成○胡家木橋北首鄕民宋鴻全家前晚突來匪徙多人圖刦經宋大呼拘獲一人寄押捕房昨由虹鎭巡局簡二尹飭差咨會捕房即派四百零九號巡捕協同押解赴縣 
　　調巡捕○楊樹浦捕房包探陳銀松與哈爾濱路捕房包探邵仁初昨奉總巡諭飭互相對調 
　　押無賴○昨有衛小友郭阿先二人在西華得路互毆由捕拘入捕房因兩造均非善類一併押候送究 
　　索欠○王寳生在楊樹浦路向婦人周小妹索欠口角互毆由捕拘入捕房訊因錢債事件飭赴公堂具控　 
　　賠修○張阿二肩負木箱撞壞張阿發之人力車由捕拘獲斷賠修費洋了事 
[法租界]  
　　救火新章○英法两界凡遇火警互相施救甚爲跋涉議定自西四月一號即本月初一日爲始以後若遇火灾劃分界限各界自救等情曾誌前報茲經法界救火會西董議定章程如左凡遇本界火警由新北門天主堂内鳴鐘告警如火在小東門至新開河地方鳴鐘一下由新開河起至大自鳴鐘鳴鐘二下由前新街起至八仙橋爲止鳴鐘三下由八仙橋至蒿山路鳴鐘四下由蒿山路至顧家宅羅家灣一带鳴鐘五下 
　　行竊故技○陵仁卿行竊西人皮鞋仇根福强搶途人金環經探獲住解入捕房奉飭押候併究 
國外新聞 
[美艦隊抵澳時期]  
　　初二日倫敦電云美國太平洋艦隊將於西九月間抵澳州大約在雪梨及美爾蓬二埠各作十日之勾留此外各地邀請游歷者亦均允可矣 
[英國國債大減少]  
　　初二日倫敦電云英國理藩部次官崔琪爾論及政府之册籍薄記情形謂近今國債己減少三十兆磅實爲從前所未有云 
[南斐殖民地選舉情形]  
　　初三日倫敦電云南斐洲開普殖民地立法議會舉行選舉時南斐黨（即今政府黨）佔得議員席者計十人 
[虚無黨之價值]  
　　初三日倫敦電云西班牙之巴塞魯那城中近方審問一要事人心頗爲激動其事因歷任各督均以巨欵賄給自稱有勢力之虚無黨兾免炸彈之禍聞該黨如遇銀貨需用孔急之時若不能照常供給則炸彈仍随後卽至云以上譯字林報 
[駐德美使己定]  
　　初四日倫敦電云華盛頓來電稱美國上議院已確定海牙美使希爾改簡爲駐德美使 
[英艦撞沉]  
　　初四日倫敦電云英國兵艦在英倫海峽舉行黑夜演習時有裝甲巡洋艦斐回克號將滅魚雷艇泰格號撞沉計有水手三十六人及司令官一人溺死 
[羅馬工黨暴動]  
　　初四日倫敦電云昨日意京羅馬地方有多數工人聚衆欲作示威運動經警兵勒令解散衆不服致相激戰格死暴動者三人傷十一人警察傷二十一人故該處情形頗不安靖街中店肆已盡罷市電車亦已停駛守備兵數現已增加城中各處均有兵士駐守以上譯文滙報 
謝贈 
[紹介]  
　　昨日蒙商務印書館惠贈極有趣味極有理想極有文詞極有孝義之小說五種録之以作紹介 
　　孝女耐兒傅　　化身奇談　　三人影　　行路難　　恠醫案 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[短篇小說尤翁（非醫生）]  
　　尤翁。傅者逸其名。以賤業致萬金產。性慳吝。有子六歳爲省束修計。遣就東鄰塾師學。旣八年猶不能聯綴字句。然翁甚自誇其子。塾師因諛之曰令郎秀慧天成。常童所不及。下筆爲文。率數百言不休。異日取青紫如拾芥耳。翁愈喜。因名其子曰慧郎。以神童目之。將遣應童子試。　恐咄嗟難辦。預爲致衣頂。以待提學使者之至。平居對人。儼然作封翁態矣。無何而廢科舉設學堂之詔下。 
　　翁曰。科舉功名之藪也。學堂亦功名之藪也。以此易彼。亦五雀六燕耳。吾將遣吾神童入學堂。顧誰宜者。 
　　一日某校教員陳某遇翁。翁揖入寒。暄畢。請問方略。陳與翁爲至戚。樂慧郎有成。而知翁性甚悉。正告翁曰。凡送子弟入學堂者。當以子弟之程度爲本位。不當以學堂之高下爲本位。當以求學爲目的。不當以獎勵爲目的。但當問得益之淺深。不當問年限之久暫。庸夫俗子。鶩虚名。求速效。往往送其子弟入於不可幾及之學堂。非徒無益。又害之矣令郎成就。自是不可限量。但在今日。其程度猶淺。適宜於初等小學耳某某。小學校爲黔中小學之冠。翁如有意者。吾願爲翁子介紹。翁應之以鼻。 
陳某又曰。翁豈不忘情於獎勵乎。翁曰然。然則初等小學以外。實無更宜於神童者。必不得已而思其次。則高等小學其可。誠恐試驗不及格耳。翁曰。使科舉不廢者。吾神童秀才久矣。今又四年而後拾一矜。殊令人不耐陳某知其不可勸。遂辭而退。 
　　其明年。師範簡易科成立。而傅習所二期。亦同時舉辦。六月畢業。或告翁翁歎曰。天下事不能兩全。鵬徙天池。速則速矣。奈無出身何。蓋翁所。謂出身。即學堂畢業獎勵也。　　　　　　　　　　　未完 
來件 
[景本白致湖學會爲路事意見書]  
　　（前略）今日最大問題關於公司一方面如滬杭甬路局組織問題股東會聯合問題總辦選舉問題然此皆股東責任非國民之義務國民義務不外拒欵拒欵方法不外集股拒款目的今己消滅集股問題尙在兩可有如下兩說 
　　（一）不交說主不交者謂集股本爲拒欵欵旣不能拒股亦毌庸交此消極主義也（即義務說） 
　　（二）仍交說主仍交者謂去年集股本爲全浙路股並非杭甬各股杭甬雖失他路尙在路綫雖改公司無恙此積極主義也（即權利說） 
如依第一說除消滅外不生他問題如依第二說則尙有第二問題即此股作爲何用是也然亦有兩說 
　　（甲）贖回債票說此說亦有兩種方法（一）現時購回即貴會主張貼兩磅半取消合同之說也（二）後日購回即湯總理主張十年後收回之說也 
　　先論後說夫以現交股欵作十年後用必非交股者所願此說姑不必論即如前說果能辦到吾浙幸福然合同内並債票購回合同作廢之說此所謂能說不能行如不能取消合同雖全數購回不過爭回債票債權之代表仍有效也且照第十三欵亦無先儘中國人民購買之說而曰與歐洲人一律則彼爲主我爲客卽欲全數購回尙非易事（十二欵雖有國家定購可以儘先此國家照西文皆指政府合同内所譯爲國家者皆政府也如託政府代購在外人仍不認爲民有也） 
　　（乙）别築他路說此說將滬杭甬問題暫時擱起爲保全全省路權計速集新股别築他綫或浙皖或浙贛俟路造成十年後再將餘利贖回此路是一路資本十年後得兩路之權利交股自能踴躍 
　　或有以倍次前來爲慮者以爲浙贛綫或恐爲第二滬杭甬不知有約與無約不能等視粤路（亦倍次）有約者且廢何况吾浙若如此畏難吾浙省有何事可辦 
　　或又謂即無此慮而國民鑒於前車交股不能踴躍奈何不知交股之踴躍全在公司之信用果能以舊存股本先作爲基本金一面赶造一面招股國民知此路雖失尙有他路他路造成此路終歸我有何慮不踴躍彼蘇路公司前有滬寗後有津涌中貫以滬杭甬尙思爭回此綫爲桑榆之收何况吾浙所失者不過杭甬一綫其餘四綫尙完全無缺乎若不趁此 
 
 
 

Page 27

 
 
時機速劃定全省幹線吾恐尙有第二之中英公司第二之滬杭甬在後也 
浦西南鄉聯合會粗議試辦簡章 
[第一會名]  
　　本會以念六保所轄龍華漕河涇梅家弄朱家巷華涇長橋等鎭地方之人組織而成名曰浦西南鄉聯合會 
[第二會義]  
　　聯合羣情開通民智準備地方自治輔助機關凡學商兵農工等界各按公民資格勉盡義務共圖治安以衛鄉里 
[第三會員]  
　　凡合於左開之資格者皆得爲本會職員 
（甲）品行鄉望素著時務通達者（乙）才學識見明通志趣纯正者（丙）資本財力富厚表見實業者（丁）門第家世清白　 
並有品秩者（戊）勞績熱心任事亦有職業者 
[第四會務]  
　　維持地方振興教育研究公益調息訟端 
[第五會額]  
　　正幹事長壹人副幹事長壹人會董六人（每鎭舉一）評議員十二人（每鎭舉二）調查員六人（每鎭舉一）書記員二人會計員二人招待員二人庶務員二人以上皆稱職員餘则槪作會員幹事長會董評議調查各員皆投票公舉餘由幹事長委任經會董評議員認可嗣後非缺不補非本在會内之會員介紹並得多數之職員認可亦不補至演講員無定額由職員商訂 
[第六會責]  
　　職員任期均以壹年爲限再舉者亦可酌留幹事長有總理會務之責會董有襄辦幹事長分任會務及討論辦法告衆公定之責評議員一主學界一主商兼兵農工等界有商槯地方疑難事件之責調查員有稽核經費及攷察疑難事務之責書記員有掌理開會記録及往來文牘之責會計員有專司經費出入核計盈缺列册報告之責招待員有接洽來賓及詳詢兩造起釁之責庶務員有布置會所調度一切之責 
[第七會區]  
　　本會六鎭所轄圖分因形勢之利便各就相近聯區分别審定如左龍華區轄小九圖十併十三圖南十四圖漕河涇區轄北十四圖十五圖念二圖梅家弄區轄東西念三圖南北念四圖朱家巷區轄念五圖念六圖並華境隣近莊分華涇區轄念一三十一圖念八九並十八保北境圖分長橋區轄十一念七圖並華境鄰近莊分 
[第八會約]  
　　凡本會各員務宜顧全名譽勿碍全體公益年歳須在二十以上並勿沾染嗜好即職員或舉或退先與區轄之會董等公商可否方得宣布然後全體議决處事以和平靈敏爲主訪事以兼聽秉公爲宗對於官長則謹守權限凡國際上之交涉槪不與聞至地方重要事宜一時不及全體署諾須經會長及區轄之會董評議員認可亦當施行 
[第九會規]  
　　本會凡遇訟事祇有調息之權如有兩造各將情由繕具節略來會申訴者應由區轄之會董評議員當代公平排解（一訴一不訴應照商會章程不任調處）兩造中有一造未允各自願經官辦本會轉禀地方衙門裁判一經控告非經地方官移請調處不認爲應有之義務至興學一切籌欵等事當與勸學所商妥辦理以上兩事會中人可直接會外人應由會中人間接重大事宜分别徑禀管轄地方衙門辦理以清權限 
[第十會期]  
　　每年十二月上旬開大會一次更舉職員報告一切每月開常會一次和衷共濟以講求地方公益有特别要事得開臨時會演說會日期另訂 
[第十一會費]  
　　在會各員每人先繳入會費洋五角逐月應納費洋一角暫助常年開辦之資俟成立後遵照自治章程再行公商籌辦無力及出會者免如有纅輸鉅欵會中自應特别存記彚齊上報以彰公義 
[第十二會所]  
　　設在本保十一廿七圖横涇廟取全保適中之處往來皆便或有未盡事宜隨時集思廣益不厭求詳總須全體認可方得施行 
譯件 
[譯俄政府第二次保和會通告文]  
　　查一九零六年四月二日本政府曾將第二次保和會應議問題通告各國業蒙允准與會在案茲因各國尙有注意之件各向本政府聲明特於第二次海牙公會開會之前再將目下情形通告與會各國開列如下 
　　一美政府聲稱有二問題並須提議甲减少或限止軍實乙追索平常債負不得任意妄用兵力 
　　二西班牙政府聲稱限止軍實問題極願與聞其議并有權在此次海牙會提議 
　　三英政府聲稱英極願提議裁節軍費問題并有權條陳所見凡俄政府提議之欵在英國視之或不能收實效者亦有權提明不議 
　　四日本政府聲稱倘有他項問題爲俄通文所未載而實際磪有效益者不妨一并提議或一切議論在日政府視之勢必不能實行則有權提明不議 
　　五玻利非亞丹馬希臘和蘭各政府聲稱遇有他項問題與俄通文内所列各欵大旨相同者各政府亦有權陳議　 
　　各國意見如上所述本政府之意除將一九六年四月二日宣告之通文仍爲第二次保和會開議張本外亦應切實聲明凡遇商議之件於事並無實效者本政府有權提明不議本政府之宗旨德奥二國所見相同該二國於一切不能實行之問題亦槪不願提議除咨商和蘭政府預訂與會各國以本年六月初旬爲期齊集海牙舉行開會外特將以上聲明各節備文通知本政府深冀會議之餘共收美足之結果從此世界文明各國和局鞏固親睦有加無任欣盻一九零七年四月三日 
 
 

Page 28

 
 
   
 
 

Page 29

 
 
   
 
 

Page 30

 
 
   
 
