# 1921 - 166 - 4917361

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[勇私怯公（冷）]  
　　觀於桂事陜事以及蒙事可知中國之武人誠所謂勇於私鬭而怯於公戰矣弄兵國内則瞬息即成禦敵邊防則空言無補如是國以内安得不日亂國以外安得不日削哉 
　　國家何以曰亂爲其所不當爲不爲其所當爲急其所緩緩其所急於是各事無一不顚倒反覆而亂乃成矣今桂粤之兵大可以免者也陜西之兵亦非今日决不可少者也蒙地之兵苟欲衞國家則誠當劍及屨及者也故能易桂陜之軍而先向蒙土則武人雖曰專横而不得謂盡屬無能今乃反是豈非勇者私而怯者公耶 
　　或曰武人之於兵也如是文官之於財也亦然故國庫虛而私囊充也 
 
 
 

Page 5

 
 
   
 
 

Page 6

 
 
[命令]  
　　六月二十一日大總統令兼督辦京都市政事宜張志滙請辭兼職張志潭准免兼職此令 
　　又令任命齊耀珊督辦京都市政事宜此令 
　　又令吳俊陞著加陸軍上將銜此令 
　　又令内務總長齊耀珊呈江西贛南道道尹邵啓賢因病懇請辭職邵啓賢准免本職此令 
　　又令任命高蔭昌爲江西贛南道道尹此令 
　　又令内務總長齊耀珊呈江西政務廳廳長沈祖恩因病懇請辭職沈祖恩准免本職此令 
　　又令任命郝爾泰爲江西政務廳廳長此令 
　　又令財政次長代理部務潘復呈秘書劉展超梁福初懇請辭職均照准此令 
　　又令財政次長代理部務潘復呈請任命商祺莊義逵爲秘書均照准此令 
　　又令陸軍總長蔡成勳呈准黑龍江督軍吳俊陞咨請以倭克吉布陞補公中佐領應照准此令 
　　又令賈世巴給予一等大綬寳光嘉禾章谷斯德孟福鐸母均給予二等大綬嘉禾章吉阿母給予二等嘉禾章多脫蒙巴斯丹均給予三等嘉禾章巴多爾尼勃斯均給予四等嘉禾章此令 
　　又令雅納戚馬根齊均晋給二等嘉禾章弗希爾勒熱均給予三等嘉禾章羅薩黎給予四等嘉禾章此令 
　　又令白達晋給三等嘉禾章杜倍億晋給四等嘉禾章此令 
　　又令陽倉札布給予三等文虎章多隆武給予四等文虎章此令 
　　六月十四日大總統令任命張九卿爲延吉鎭守使此令 
[專電]  
　　北京電旅京鄂人千餘赴新華門請願要求面徐不許旋由殷鴻壽代見鄂人陳述三要求（一）罷斥王氏（二）没收王氏財産（三）將財産散救災民殷允代達總統並願與鄂人共患難有（二）（十）（五）日閣議取决後正式答復（二十一日下午五鐘） 
　　北京電外交團對政府處置鄂王頗不滿意日本又極力向政府索欠靳已向徐表辭意但徐以難覔替仍勸勉爲其難（二十二日下午四鐘） 
　　北京電某使語予鄂人請求外團保護電及擬一日交民巷遊行請願在華人中頗責備人民缺乏國家感念而設身處地其情可哀因人民養兵擔負甚鉅結果受兵變之害旣乏自衛力政府又未能處分疆吏故爲此不顧體面之舉實係情迫所致吾人惟有哀矜其境遇而無法爲之援手 
　　北京電王占元向鄂烟酒局索二十五萬張文生向皖烟洒局索十萬均因無現欵專向銀行抵借寅吃卯糧（二十二日上午十二鐘） 
　　北京電鄂督動搖奉直爭保繼任張提張錫鑾曹提吳佩孚徐意留王辦善後加一軍務會辦曹又請任蕭耀南將付閣議取决 
　　北京電靳明日接見鄂省請願代表宣布政府對鄂善後辦法將以明令懲處宜武兵變官長 
　　北京電陳樹藩嘯（十）（八）電請求六項迄無表示樹藩旣無以慰軍士喁望而地方亦難資結束現閻已進兵潼關行將接任如謂樹藩不能自主俯仰隨人尙不至此實係顧念公衆顔面不願桑梓塗炭豈肯甘爲戎首釁自我開中央自信能統馭自如指揮若定乎一切候示遵行政府認陳色厲内荏 
　　北京電頃國務院特議對陜陳要求决交閻相機辦理對鄂亂决將情重兩團長褫職嚴辦餘懲處 
　　北京電今日十時特别閣議討論陜局及浙潮聞省參事會條例擬乘時公布略事救濟聯省潮流至小徐活動業經明開擬對外有所表示（二十二日上午十二鐘） 
　　北京電鮑貴卿電疏通浙盧祇能不宣布獨立如欲其取消自治原議辦理選舉决難辦到並言粤陳相趙均派代表來杭 
　　北京電岑春煊電現西南趨勢雖變各省亦不無變幻有此振動未嘗不爲促進統一機會政府倘能應付得法不難入手局部聯合默察自治聲勢極高似宜就其順序辦理如再畏難觀望竊恐聯邦成立不易收拾（二十一日下午六鐘） 
　　北京電蘇齊電裁兵節餉素所主持奉令後本應遵辦祇因蘇省地居衝要兵力向稱薄弱復加維揚徐海各處土匪近又猖獗彼動此竄迄未肅淸是以防範匪徒已覺不敷實難再行裁編致危秩序所有爲難情形除咨省會外特陳 
　　北京電王瑚電江北徐淮一帶爲匪徒淵藪擬不時出巡查察 
　　北京電熱姜電林防萬急業於麻日電陳請速撥欵調隊以便籌備現石門子等處已發現匪踪距林咫尺雖暫時擊回然匪衆兵單危險可慮懇飭部速撥臨時兵費十萬再毅軍月餉亦乞再發一月星夜解運免誤戎機（二十一日下午六鐘） 
　　北京電贛陳電據報許崇智交諭粤北民軍第三八兩師分路向贛南侵防前線已抵平田坑水據此除檄令大庾防軍嚴防外並增派步兵三營前往戒備（二十一日下午六鐘） 
　　北京電張一麐調停敎潮府院均無誠意辭赴香山不復顧問又敎部現發經費按五年度預算减少三萬餘元顯違閣議辦法學界尤致不滿（二十二日下午二鐘） 
　　北京電陳啓圖趙心得呈請將川邊改特區設都統事關變更行政制度應付國會陳等請以命令代之（二十二日上午十二鐘） 
　　北京電美銀行消息上海正在進行美隆借欵五百萬（二十二日上午十二鐘） 
　　北京電滂江訊俄蒙匪千餘皓（十）（九）竄入察境距滂三百里之烏什克齊拉地方已派李支隊長丁統領率部往剿（二十二日下午四鐘） 
　　北京電陳光遠李厚基久無電來昨到兩電催欵院决各撥有利國庫券一百萬令派員來領 
　　北京電交部密復孫烈臣東路華董改選仍維持董士恩 
　　北京電顧維鈞覆部已到日内瓦萬國商務總會代表已派朱參事兆莘列席（二十二日上午十二鐘） 
　　北京電蘇紳汪某等呈部請取消耀揚火柴公司黄錫三與日商崎川所訂借欵購機合同 
　　北京電昨日閣議閩敎廳長改王速競十年度預算案通過 
　　北京電京綏路環城路工人求加薪未遂同盟罷工經管理局竭力勸解已復原狀（二十二日下午二鐘） 
　　天津電閻部二十師分四梯隊一抵渭南一抵華陰一抵潼關一抵閿鄕餘駐觀音堂 
　　天津電政府對陜陳欠餉（一）調查確數（二）未核准之軍由陳自理（三）暫給一月（四）預備遣散者發清仍搭兌換劵 
　　天津電邊守靖運動長陜曹允俟閻任事後保薦（以上三十一日下午十鐘） 
　　天津電曹接于右任張鈁電主聯合拒陳對閻表示歡迎 
　　天津電養（二）（十）（二）焚燬海常關查獲毒物計嗎啡五九零四兩土千兩戒煙丸八零一兩 
　　天津電養（二）（十）（二）省署派兵押運餉銀四十萬赴保（以上二十二日下午十一鐘） 
　　香港電陳炯明號（二）（十）晚抵肇擬以端溪書院爲行營馬（二）（十）（一）下總攻擊令許崇替因軍事緊要號晚乘車返韶軍部聞李明揚巧（十）（八）抵坪石號赴連州李烈鈞已移師旬日可抵桂邊滇軍師長朱培德昨抵粤 
　　香港電兩院馬（二）（十）（一）開會祝震提出反對英日續盟約文内之侵中國主權案連署者王謨等四十八人並擬通電全國一致否認 
　　香港電桂陸條（十）（七）電馬濟略謂據盧旅炎山報稱銑（十）（六）午攻克靈山等情足見調度有方將士用命着奬銀五千元並望不日親出督師等語聞馬濟率部當廉州前鋒犯靈山劉炳宇部偕黄培松等當高州一路犯廉江惟粤已嚴防連日兩軍戰甚劇（以上二十二日下午八鐘） 
[公電]  
　　杭州報界來電上海各大報館均鑒頃我浙江全體公民順應自治潮流成立省憲法會議急起直追草訂省憲僉以三届省會選舉有礙省憲進行多數主張緩辦乃沈省長預圖操縱省會早經暗令各縣僞造選民浮濫數倍不利省憲告成竭力督促省選又復壟斷民意對於報紙横加干涉凡關公民曁各法團請求省選緩辦文電評論一槪禁止登載公然剥奪言論自由似此摧殘與論蹂躪人權此種手段竟發現於省憲起草之日尙復成何世界同人身處黑暗勢力之下無法抵抗謹電奉聞務乞諸公主持公理一致聲討報界幸甚浙人幸甚杭州兩浙日報社叩養 
世界路透電 
[英首相大會之演說]  
　　二十一日倫敦電今日帝國大會集議時依照向來次序由加拿大首相美恩氏首先發言大旨謂帝國各處之關係日臻親密宜時常集議苟不如是則大會不能收效減輕人種之區别事關重要凡忽視此點之辦法不宜施行此爲最重大之必要殖民地宜各對之予以同樣之注意尙斐首相斯末資將軍稱英國政策之最大目的在保持世界和平今賠欵問題之解决與德國軍備 
宜爲世界新政策之基礎英美合作極所贊成但此非謂應有同盟也吾人政策之主要特點應使軍備競爭爲不可能若對美競爭則爲大謬蓋美國者乃各殖民所視爲最老之殖民地也但帝國殊無絕對聯盟之必要以事實言歐洲今已大失其戰前之權利與地位故英國不必參與歐洲之糾紛豫料遠東與太平洋將爲此後五十年世界難題之中心點英國所處之偉大地位宜爲東西間之調和人如此會能使與遠東有關係之各國共開友誼之會議則此會可爲歷史上大事之一印度代表沙斯特里氏稱印度人民現已完全列入殖民地之林自應享受公民之完全權利擬即提出關於印度人民在各殖直地内所處地位之議案印人將以此爲試驗而斷定其全局也澳洲首相休士氏稱殖民地如欲對於帝國外交政策有切實發言之便利則海電交通急須改良英日盟約苟能明白免去對美戰爭之可能性則澳洲極贊成其賡續因世界和平大可因續盟而保全也休士民主張召集列强大會討論軍備之限制與海軍建築之停止又謂海軍經費各殖民地應照戶籍多寡酌定協助之欵且須稱爲殖民地海軍休士氏對於明年召集憲政大會之必要有所疑問末有紐絲綸首相麥謝氏發言謂帝國内運輸與交通之改良乃極重要事件之一繼言英法兩國在新伯利島ＮewＨebrjdes（在東西部太平洋之中）合握行政權辦理不便似宜以他處土地與法交換並希望將來帝國大會在殖民地按期舉行麥謝亦贊成英日聯盟 
　　二十二日倫敦電路透社得悉今日帝國首相大會開會時英外相克松貴族將提出外交現局之報告書然後大會大約將休會至星期五日俾各代表考慮克松貴族之文預料該大會之主要事務將於下星期一日開始 
　　二十二日紐約電共同通訊員得悉英國擬與日本繼續聯盟惟將修正盟約載明日美兩國間如有戰事英國不能舉兵抗美 
[英礦工聯合會秘書之演說]  
　　二十日倫敦電礦工聯合會秘書何志士氏今日在白里頓工黨常年大會演說對於勞工現局頗抱悲觀何志士氏謂礦工領袖必須擔負艱鉅而勿任令多數人民自起自滅淪於分裂之地位使紀律善意及協力同心變成紛亂禍患吾人今處重圍之中或須降志屈服敵對者何志士氏謂職工聯合會之運動僅爲集合密近之團體爲一耳每團體僅須各將其本團之利益誌之於心至於礦工罷工之際三角聯盟之遭失敗則由職工聯合會織内部不善之故何志士又述及礦工之爭端謂礦工因權利甘受困苦實爲驚人之表示惟爭端不能長此不已不日當屆困苦終了之時吾人不欲作浮誇之辯如吾人遭遇失敗則不欲歸咎諸君惟礦工之精神已大受痛苦矣負職者厥爲政府他日事有端倪礦工非至推倒現政府後决不甘心屆時將以實業方法所不能爲者而以政府方法爲之 
[英議院之愛爾蘭問題]  
　　二十一日倫敦電議員溫特登氏今日在下院動議休會以便令政府注意不能保護駐愛爾蘭之英軍官使處於安全地位陸軍大臣愛文斯答稱政府早已加派步兵大隊前往愛爾蘭凡能調出之兵不日均將駐往援助張伯倫貴族今日在下院演說反對杜諾摩亞貴族之動議時希望愛爾蘭於最後五分鐘内能自轉圜惟稱如愛爾蘭堅持建設民國之議則不列顚力能以其在大此戰中表决之剛勇進行戰事 
　　二十二日紐約電紐約演壇報載新芬黨某員之言謂現有海底潛艇兩艘懸愛爾蘭民國旗號維持美國與愛爾蘭間載運旅客航務聞愛爾蘭新芬黨總統伐勒拉氏與其他新芬黨要員均曾利用此航務 
[各國近事記]  
　　二十一日倫敦電英皇英后今日由歐斯登車站啓程前往化萊海特蓋擬赴愛爾蘭執行北部國會之開幕禮也當乘車赴車站時沿途歡呼之聲不絕 
　　二十一日西姆拉電據官中宣稱英太子擬於本年寒季游印十一月間可抵孟買 
　　二十一日巴黎電日太子已於今日抵此曾至參衆兩院旁聽議員之討論由珍田伯爵譯告一切 
　　二十一日芬蘭京城電俄國與愛沙泥亞鐵路當道已簽定伊斯波斯克與彼斯柯夫兩地間通車合同 
　　二十一日維也納電内閣已改組告成以施羅特氏Ｓohroder爲總理兼外交總長 
　　二十一日丹佛電美國勞工聯合會投票主張完全排除日人及其他東方人勿容其留美 
　　二十日仰光電米市狀况未有變動商業完全中止稻價已漲至二百二十五羅比印商致電英政府謂米市全由一人壟斷請政府出而干涉 
　　二十二日倫敦電據當道宣稱駐華英國按察使署副按察使竇納氏ＳkimmerＴurner已任爲西正按察使 
　　二十一日巴黎電索朋大學開萬國無綫電報大會謀將世界各處無綫電報傳遞規則歸於一致並設法鼓勵無綫電報之發展與會者共有專家四十人代表法英美意日諸國 
　　二十一日巴黎電今日巴黎交易所英金收盤價每鎊兌佛郎四六·四一 
　　二十一日柏林電與中國恢復和平之議案業已提交衆院 
太平洋路透電 
[南方軍事記]  
　　二十一日香港電廉州消息桂軍於十八日擊敗粤軍占據靈山欽州桂軍司令現派兵攻擊合浦又據北海消息桂軍於十八日占據寗遠（譯音）靈山又據高州消息粤桂軍曾相激戰桂軍在德慶被圍陳炯明與其參謀人員已乘廣海巡艦前往肇慶且運飛機二架至高州 
　　二十一日廣州電陳炯明現設司令部於肇慶以便親自指揮攻擊梧州之役 
　　二十一日廣州電連山封川連江靈山均已開戰桂軍在各地點力攻惟據此間半官消息桂軍已爲粤軍擊敗陳炯明赴肇慶之前發表示文宣佈打破廣西軍治爲桂民恢復該省實行自治之决心 
[廣東之敎育與實業]  
　　二十一日廣州電廣東省敎育會第五次常年會議於 
 
 
 

Page 7

 
 
今日開會計到代表四百人實爲前此所未有現議藉敎育使廣東成一模範省 
　　二十一日香港電新加坡華僑資本家若干人現來粤與當道磋商租用黄埔開爲商港事其計畫甚爲偉大擬造能容來往大洋輪船之船港現已提交廣州政府核議 
[北方近事記]  
　　二十一日北京電華人各界現信張一麐調停敎育爭端可有成效敎育次長馬鄰翼不日將任爲甘肅省長因甘督陸洪濤甚重其人之故如馬離任則張一麐或袁希濤將補其缺 
　　二十一日北京電陳樹藩請政府撥欵付其在任時所欠之軍倉餉此爲其卸任條件之一陸軍部現已考慮此議但所請之數甚巨目下政府財政支絀殊難爲應 
　　二十一日北京電駐外各使前有於今夏回國之說今據半官消息稱凡占重要位置之各使無一可照前定之議回國與政府協商外交事務 
　　二十二日北京電前察哈爾都統潘榘楹將代丁錦任航空處處長丁已被任爲調查馬來華僑事務委員 
　　二十二日北京電甘督現協助政府對付陳樹藩陳有不得不下臺之勢 
[東俄近事記]  
　　二十二日海參嵗電謝米諾夫與政府之談判已復開始但尙無結果謝黨之尼嘉夫將軍已由斯巴斯克開始進攻伯力圖用斯巴斯克之加浦爾軍隊作戰惟政府已命其停止用兵非社會黨大會業已分裂蓋以極端右黨之代表贊助謝米諾夫而餘員反對之故烏蘇里區農民於十七日開大會通過議案宣佈僅承認公允選舉之國會並反對謝米諾夫之蒞俄境議案中又聲明非社會大會不能代表人民之志願故農民與哥薩克人均不加入 
[日本水災與罷工]  
　　二十二日大阪電九州大水未退境内崩坍之處甚多災象益重日田（譯音）Ｈta鎭民屋共一千八百間爲水衝倒者一千二百間溺斃者甚衆當地景象極爲紛亂居民三千人分住各寺院及初等小學校皆無食物内有哭其家屬之淹斃者且有多人乘艇打撈屍身値價一百萬元之木料爲水漂失僅該地一處損失之數逾日幣二千萬元九州各工廠與礦産均遭淹毁田中收成絕望橋樑與鐵路亦被水衝毁 
　　二十二日大阪電籐永田船廠罷工事已經解决公司承認工人之聯合會工人將於今日上工 
國内要聞 
[蒙亂愈難收拾矣]  
　　滂江又有失守說 
　　蒙庫亂事近來復熾日前所轉滂江失守之說曾經政府否認其事以致外間莫明眞相茲據平民通信社消息云張垣某軍事機關已接前方秘電警報滂江業於本月十五日完全爲蒙軍佔領已有兵士二千餘人退回張垣聞其失陷原因確因軍餉失期前線糧食接濟不足所致業經察哈爾都統使據情電告奉天張使轉呈中央云云政界方面則稱政府於巧日接得鄒副司令來電謂滂防危險迭電告急迄未蒙派兵接濟詎於十五日因匪勢浩大萬難支持不得已退出滂地以待援應當經電報在案乃已三日仍未見派令大兵星夜前進倘該匪偵知後路無兵跟蹤侵入職部當創痛之餘實已無力抵禦應如何辦理之處迅請電示遵行云云張垣紳商昨曾拍致政府一電略謂蒙匪大隊南侵聲勢頗振軍威所至平日具有匪性之徒則甘心附亂善良者亦有所畏懼不敢不望風乞降政府若仍漠然置之竊恐不但滂江不守而内外全蒙皆非國家所有政府以援蒙一事責之張使張使亦日唱征蒙然迄今已久不見一兵之出動至鄒芬司令官令綰握不過一師能力幾何務懇迅籌援蒙方法藉奠邊陲而拯黎庶云云參陸處方面亦以蒙事緊急迭經開會討論辦法幷致電張使磋商聞其議决辦法大要如下（一）先由中央電調第一師全部由綏遠開拔分赴綏察兩區防線（一）張使允於月内先將汲金純所部第二十七師全部分由關内外開赴察熱及滂江防線（一）電請曹使由駐保直軍中再行抽調一部分赴張家口鎭防即將現駐張家口之張景惠所部全數開往防線（一）熱河照原防不動黑省内不出兵以上四事准於日内分别實行作爲第一步維持辦法又聞張使得滂江失守之訊特於皓日電致政府擬將駐紥廊房南苑馬廠等處各奉軍抽調六營編成一隊即飭馳向張家口進行援助鄒部堵遏蒙匪南侵當經政府覆電云蒙事危急端賴籌劃即希速就經略使職以便迅予出兵征討 
[京津鄂人之救亡大會]  
　　外人亦有抗議 
　　今日（二十一日）京津鄂人因武昌宜昌先後兵變王占元旣無維持地方秩序之能力中央又無更換王占元之决心至此無可奈何之時勢不能不謀自救之計故特召集救亡大會於虎坊橋湖廣會館擬由京津人士全體一致向政府請願府院如置之不理便率隊往東交巷外交團陳述鄂人此次所遭慘狀武漢各界以武漢地方處於王占元積威之下無活動餘地故連日紛紛派代表來京與京津鄂人同聲呼籲此次之驅王大會主張已趨一致顧如何進行且看今日之情形也 
　　外交界消息鄂省自遭武宜兵變後各國領事團對於該省軍隊極不信任恐再發生他虞特聯合向王占元提出抗議請其速將變亂各軍一律遣解其未變之兵亦宜責成各軍官注意管理不得稍予姑息並將各軍分防邊境不可集合一處一方面呈請政府速發欠餉及解散經費聞政府已定由外交總長答覆各領事凡外人損失已派專員詳加調查將來决當如數賠償經亂秩序亦與王鄂使妥定即日恢復至處置變兵辦理善後不願外界干涉云云 
[無法解决之京學潮]  
　　學生會請改組現内閣 
　　六三慘劇發生後京中各校紛紛罷課而敎育事業已完全破産各地文電紛馳指摘政府舉措之失當而政府雖似略有覺悟然數日來又毫無消息至敎職員方面則於昨日又開會議聞多數以爲六三之事不僅爲敎職員一部分之關係且已遞訴狀當然以法律解决現尙在法庭偵查期内故暫取冷靜態度至敎育事件則不僅爲校之關係惟仍竭力設法與摧殘敎育之政府奮鬥云云又畢業生方面對於前日馬次長談話大不滿意於馬認六三事件爲枝葉問題之一語欲再爲嚴重之詰問又北京學生聯合會日昨遞呈大總統請更易内閣此節决不成事實姑錄其呈文於下呈爲内閣不負責任激起學潮懇予更易事竊維國務總理靳雲鵬出身軍人頭腦簡單遇事因循不負責任國立學校不謀的欵北京八校敎職員欠薪數月不發以致有一月二十四日之罷課學生竊以敎育所在國本維繫奔走調停不遺餘力以期挽回學潮乃靳雲鵬置之不顧避居天津蒙我大總統力允維持令財政交通敎育三部訂立籌撥經費辦法三條已辭職之敎職員始於五月三日宣告留職俟辦法一經實行即可上課乃靳雲鵬食言反汗五月十九日用國務院名義公佈前訂辦法認爲無效敎職員以的欵無着再度辭職學潮高漲解决無望六月三日北京公立學校校長敎職員學生等一千餘人以内閣爲負責機關隨從馬次長晋院請願乃靳雲鵬唆使軍警包圍痛施毆擊刺刀槍托齊施打傷次長其餘校長敎職員學生等受重傷者數十人輕傷者不計其數滾臥泥雨鮮血横流靳雲鵬猶復不知悛悔造作通電顚倒是非以國務院名義淆惑聽聞遺笑全球人格喪盡竊維立國基礎敎育爲要内閣負責權無旁貸國務總理靳雲鵬旣不負責任何能尸位機樞不能解决學潮何能總理政治惟有懇我大總統俯順輿情立予更換實爲德便所有六月三日坐視衛兵擊傷次長等不負維持治安責任之軍警長官亦請嚴行懲治並由國務院明文表示歉讓以維國法而振綱紀不勝竭望之至謹呈大總統 
[政府對外交兩問題]  
　　山東問題英日續盟問題 
　　山東問題據最近確息政府方面現已决定提出國際聯盟大會解决並聞已於日昨電飭嚴鶴齡迅與顧使接洽一切與提交大會手續因嚴氏在歐管理聯盟事故電令其就近辦理又聞政府於昨日致電駐美施使詢問日本有無向美國開始談判山東問題其電文略云美日刻有直接談判中日山東懸案消息查保留山東及歸還中國等問題係美國首先贊同之事件此次日美直接交涉究竟有無其事乞即向美政府詢明内容眞相隨時電知以便進行又昨日政府接顧維鈞來電請勿允許日本直接外交之請求略謂前飭偵察各友邦對魯案之趨勢據維鈞視線所及此案若提出國際聯盟必然發生波折前途難期適宜之結果至應如何對付以及用何良法冀友邦之同情與援助仍須預先審愼考慮籌備周詳爲要再中日直接交涉辦理一節旣經國人反對萬無實現之理無論渠方以若何爲餌請勿允准免失民望 
　　政府前爲徴詢外交事件曾電召六公使於暑假期中回國一行諮詢一切六公使中有以特别事故不能擺脫分身者有已應允回國者日前均已披露近聞政府以英日續盟情形愈趨愈緊此事與我國殊有至大關係而各處人民紛紛反對電請政府力爭又以浙江發出豪電倡言自治及武宜兵變外團對於我之態度已有所表示日前在閣議决由外部分拍密電致英使顧維鈞美使施肇基法使陳籙意使唐在復瑞使汪榮寳荷使王廣圻巴使夏詒霆囑其於駐在國探聽各政府對於英日續盟之主張以及各國對我之態度隨時探悉詳電中央以憑協定方針聞該項文電已於前日拍出昨日外交部又發出要電一道答復滬漢各商會略謂英日續盟問題關係極大中央迭接各方面反對報告當已分電顧胡二使詳詢日英兩政府並提出聲明不得碍及中國絲毫主權向其索求保證查近日各埠公私團體多有逕電日英政府反對其事此雖出於愛國熱誠且足徴國民外交國家民氣之進步惟切望勿持過激論調遽出排貨舉動以免釀生其他枝節是爲至要 
[武昌兵變後要訊（漢口通訊）]  
　　王占元擬募新軍　武昌又有軍隊暴動謠言 
　　鄂督王占元前在京津會議席上贊成政府裁兵主張並願自鄂省實行始以爲各省倡迨其後毛鴻恩一旅第十八師七十團先後裁汰吾人以爲王果眞有兵多國危之覺悟矣不謂被裁軍隊甫行遣歸而新募健兒陸續又至始知王之所謂裁汰者不過裁汰老弱與不就範圍之軍隊與政府裁兵主張完全相左此次宜武先後兵變王爲敷衍鄂人故一面將變軍二師五七八三團與二十一混成旅一團分别解散（王因二師不爲已用决意將該三團解散其分派各屬軍隊聞有兩營已在金口遣散）一面又於删日密電中央請准添募省防兩團其措詞大意謂閻吳兩師開拔入陜已部二師又經改編鄂省防地遼闊萬難驟減三師擬請添募省防兩團以厚鄂防請爲核准云云其請添募省防團者蓋見鄂人有募省防團以資自衛之主張冀以名目掩人耳目也聞中央恐遭鄂人反對迄今尙未電覆 
　　武昌兵變焚燬千餘家慘死數百人損失達數千萬商店居民無不創鉅痛深憤恨萬狀凡王占元出有告示必挖去王之姓名昨王會同劉省長出示曉諭人民勿過謾駡軍隊以激起軍隊反感略云武昌此次兵變焚掠之慘觸目傷心所有肇亂之兵士大多數已就誅戮現在駐留省垣者皆係未變之兵士及新調來省之兵士大抵安分守已以保境衛民引爲責任訪聞人民因從前痛恨之心不免一槪謾駡本督軍省長深諒人民之痛苦何忍使其箝口而不言但對於已變之兵士及良好之兵士情事旣不相同言論何能一致今本督軍一面懲辦兇兵一面尙激勵將士誠以現狀之維持地方之防衛全賴未變之兵士及新調之兵士懲前毖後激發天良以曲突徙薪之謀爲亡羊補牢之計倘長官不推心置腹以相待人民復信口雌黄以相加將使干城之士爲之寒心腹心之寄亦爲餒氣公道不彰甚非地方之所宜也爲此勸告爾地方人等一體知悉須知肇亂之後宜靖人心往者之事罪在本督軍之疎虞來者之事胥賴諸將士之防護人民與兵士互泯猜嫌兵士與人民時相親愛本督軍在職一日當盡心一日但求後此之相安幷不求以前之相諒也除善後辦法次第進行以圖補救外特此布告觀其措詞以有以軍隊相挾持之意詎料昨晚省垣忽又謠言叢起有謂二師馬砲隊意圖再舉者有謂某軍憤恨鄂人相逼太甚將起而爲難者因是省垣居民大爲震動提心吊膽挨過一宵今日紛紛遷避來漢大有萬人空巷之勢城門出入擁擠不堪頃得武昌電話謂省城又緊急戒嚴城門下午六時即閉一般遷避不及者驚慌異常但查馬隊留存者不過三連馬槍均經繳出砲隊砲閂亦經抽去當亦無能爲力若果再冒不韙鄂軍一二旅不難制其死命然人民已成驚弓之鳥一聞變亂則恐慌失措不暇細思即漢口方面昨晚亦受有影響全鎭消防員通宵戒備今晚當更加緊而往日一家住三四人者今則以武昌戚友遷來避難之故多有擁擠至十人以上者驚恐情形亦可想見矣（六月二十日） 
[紀湘學界之游河運動]  
　　反對英日續盟　加入運動者萬餘人 
　　湘人反對英日續盟情形已誌前報頃敎育界全體又發起游河運動定十七日上午舉行是日天氣陰凉微風不雨上午七時許各學校各公團即紛赴敎育會集合團體多至百餘起人數多至萬餘名實爲空前之大集合又爲表示有秩序的嚴重意志起見特預期議定糾察規則十一條每段每組均派糾察數人負維持秩序之責（每一團體爲一組共分四大段一段爲小學生二段爲女學生三段爲團體代表四段爲中學以上各學生）故是日秩序極爲整齊各校各校各團體旣均到會即舉行開會式首先推定潘世模爲臨時主席報告開會旨趣畢即由總指揮部勒隊伍向國旗行三鞠躬禮並三呼中華民國萬歲東亞和平萬歲世界和平萬歲再共攝一影始依次整隊出發先由小西門出城渡河至水陸洲（小學生不渡河）其所需船划先由船政局水警廳兩機關備置完好渡河以後即推代表四人謁見英領致送反對英日續盟之說帖後仍渡過可來至北門外平浪宮向日領爲同樣之陳述亦致送說帖一紙然後入城仍在敎育會解散茲將說帖譯錄如下本年七月爲西曆一千九百十一年英日兩國續訂同盟條約終止之期現在日本政府因思繼續此項同盟特派遣皇太子游歷英國而英國政府亦正在倫敦召集殖民地總理會議意在疏通繼續同盟約中載有中國領土等字樣而中國並未先知是在締約之英日兩國已失尊重中國之意而中國昔日之帝國政府亦竟昩而未察自中華民國肇造凡中國人皆知其非徒以時機未至忍痛至今現幸該約中止之期將近中國外交當局已將中國政府及人民萬難容忍英日兩國繼續此項同盟之意旨電令中國在外駐使轉達英日政府同時並具同樣說帖分送駐北京英日公使請其轉達各本國政府而京津滬漢及其他内地人民團體亦皆紛電力爭務達終止此項盟約而後已考英日同盟之始實藉防止俄德侵略遠東爲名今俄德武力已解决不成問題倘英日兩國誠以世界和平爲念自應及時解除英日同盟以釋羣疑則美法兩國對於遠東亦可無虞遠東和平應可實現此就世界大勢論英日同盟實無存在之必要况中國自入民國以來國民覺悟不似從前之易欺倘英日同盟續約中仍有關涉中國事件則國民必趨極端將以數年來對付山東問題者對付英日續盟問題幸母謂中國無武力國民易與也觀澳大利亞首相許斯氏在倫敦演說詞英國駐美大使格提斯氏在於薩城演說詞及其他英國政治家所討論均以英日續盟祗惹起美國誤會爲念而對於該同盟直接影響之中國未加考慮不知不僅中國不能容受此項同盟且此項續盟如依原約實大違國際同盟第二十四條及第二十五條之精神而爲進行遠東和平之大障礙物故爲中國國家體面及民族榮譽計爲維持世界和平計湖南人民誓與中國國民一致抵死不能承認此項英日同盟之繼續貴國素敦睦誼除逕電貴國政府及人民團體外並請將此項節略轉達貴國幸垂察焉 
[南京快信]  
　　省會議長錢崇固鮑貴藻孫儆昨均回里議員在省者已不滿二十人省憲起草委員决議下届開會選舉 
　　七月十日開第五次敎育行政會議五師校長請參與議席胡敎育廳長以省立縣立各師範與高等國民小學有直接關係准其列席昨特將原定章程略加修改呈准省長公布 
　　公民顧潤章以米商偷運出境請於新河設立禁米查騐處王省長以經費難籌批母庸議 
　　浙盧電請軍民兩長派代表赴浙列席討論聯省自治齊王兩長對此態度未定 
　　府院赴浙代表鮑貴卿吳炳湘昨過寗返京 
　　浙盧前派何國華赴京與浙同鄕接洽昨過寗返杭 
　　施肇曾過寗赴滬錢承緒由京來寗李維源由蚌來寗周萬鵬過寗赴京薩建樞昨由京抵寗齊督在署公宴旋乘夜車赴滬 
　　齊督之父孟芳昨（二十一）日下午四時由津抵寗齊督王省長曁軍警政各機關長官均至浦口車站迎接五時入城住軍署西花園 
　　齊督派鈕傳善之弟傅謙赴桂謁陸今日赴滬 
　　各縣捆墊積弊嚴廳長昨通令各縣勒碑永禁 
　　府院派何恩溥謁齊商榷要政昨日下午抵寗 
　　部令敎育廳飭各女校將現行禮儀法案擬具意見彙集送部採擇 
　　尙有要聞二及地方通信轉入後頁 
雜評一 
[粤桂之戰（默）]  
　　今日之戰機又動矣陜西尙在備戰而粤桂則已接觸矣北京政府自桂取消自主而後鋪張揚厲自認爲統一之成功今桂在名義上旣隷屬於北京政府之下則更不能不助桂以實力然奉直之軍旣遠隔而無從接濟而閩贛兩省又袖手旁觀不肯與粤發難此外南方各省又誰願爲桂助者則桂所處之地位甚孤前此竭力以成之統一安知今日不一戰而喪失之耶故今日粤桂之戰在粤桂爲爭自治而戰在北京視之則仍爲統一而戰之重大問題也 
　　雖然處此危機一髮民不聊生之時局而猶爲此雞蝨之爭蠻觸之鬭是亦不可以已耶諸公好戰何不赴蒙與俄黨一戰 
 
 
 

Page 8

 
 
國内要聞二 
[開封通信（六月二十日）]  
　　豫人之反對日英續盟論 
　　汴省各團體近因各省高唱聯省自治曾將此種旨趣請願省議會一班議員鑒於時勢所趨日昨午前特爲此事開臨時會討論實行制定省憲法以應潮流結果舉定汪承詔等四人爲起草員决定下星期實行提案（開會情形已見另一訪員報故從略）是日午後遂討論英日續盟問題張鳳翥質問主席近來關於英日同盟續約之各方反對來電請一一宣布幷聞洛陽吳副使亦有同等電文出發究竟本處是否業經答覆郝夢鳳起謂吳子玉電已答覆因認此事爲湖南發起本席主張再徴各方意見切實進行請立咨省長督軍表示意思並電京反對遂散會學界方面對此問題亦連日風起泉湧開會討論多次誓必達反對目的而後止幷聞軍民兩長已於日發電反對此事茲錄其致北京某當軸電文如下日英同盟聿始於一千九百二年經三次改訂以至今日去年七月本已期滿延長一載現爲第四次之改訂考日本之所以與英國締此同盟者因當時俄國有侵略吾國滿洲及韓鮮之野心乃始藉此相制故約中有「保全清韓領土維持遠東和平以及各國工商機會均等」等語二次改訂日本在韓勢力已成故英遂承認日本有優越權迨三次改訂韓已國亡此後爲此約之的者僅餘吾國嗚呼人爲刀爼我爲魚肉軫念朝鮮前事令人不寒而慄雖然凡國際間之締約者其利害侵及第三國時在理有參預抗議之權則此次英日方面無論如何改訂吾國宜要求加入議席以謀調協而制野心否則亦斷不能因兩國互換條文而遂使吾國無端受茲拘束也爲今之計挽救之道約有四端（一）由中央電駐英日兩使嚴重聲明上述不受拘束之旨促彼方反省（二）英日同盟顯與國際聯盟約章中刺謬甚多擷其不合者訴之國際聯盟求其主持公理（三）英日續盟其主旨爲互認在華利益即不啻排斥他國在華利益是當速向法義美俄政府表明之（四）英美縱使携手日美未必同心日美旣有排擠之可能性則此項續盟美國方面必引爲一悞不容再悞宜向美國方面求其援助上列四端不過於無法中苟圖補牢之策弱國幾無外交國内尙未統一曉音瘏舌風雨飄搖然仲連貽書能捍危城之難東里潤色且折强隣之兵千里畏人古今所恥列强環伺公理猶存惟望袞袞諸公力撑國難安見茫茫大地竟無轉機一得之愚伏候裁察趙倜張鳳台印 
　　河南自國會覆選停頓後一般熱心選政之人大失所望不得不降格相求爲第三届省議會選舉之活動其機關之最著者有三（甲）議員俱樂部以胡鼎元爲首領（乙）雪苑寄廬以常三省爲首領而趙永年黄榮忠等皆此中健將（丙）梁園公庽以劉某宋某爲魁正在各顯神通乃日昨張鳳台忽交下手諭一件略謂省議員初選展限十五日於七月十五日舉行速辦電稿通告各縣知照云云於是熱心選政之人又如冷水澆背據知内幕者云趙督日前赴洛陽晤吳子玉談及浙江盧督豪歌兩電二人均表同情於是趙氏對於省憲亦决計進行然欲制省憲須經民意機關發起因向省會方面略爲示意省會中人得此題目不肯輕易放鬆多數議員請求緩期改選以便制憲此緩期改選之原因云云第此消息恐非緩期之眞相也 
[皖省近事]  
　　皖議會以武力殘殺學生一案地檢廳已兩次開庭預審副議長趙繼春雖已到案惟供詞含混法官以未得要領暫釋歸庽俟偵察確實傳訊證人後再提公訴移送同級審廳審理 
　　省學生總會以現時已届暑假各校已遵章放假惟此案尙懸而未决特由該會函知各校推舉敎職員二人學生代表六人共同組委員會俾對於此案進行無阻財廳長陶文泉刻赴蚌籌商軍餉聞擬借江蘇駐蕪米釐稅欵並順道至寗與蘇省長磋商 
　　省議會選舉現因學潮總監督令展十日定七月十一日舉行又聞省議會連日開會不足法定人數聞因一般議員多回籍忙下届選舉之故現學生會對於此次選舉甚爲注意已分散傳單請六十縣分會取一致對待方法 
[浙憲草會第四次大會記]  
　　二十一日上午九時半開浙憲起草會第四次大會到三十一人公推褚輔成主席討論省長與省務院之如何産出鄭邁主張各縣縣議會與各法團選出代表與省議會共同選出省長陳琪主張省務院分政務官與事務官二層政務官由省長提出同意事務官則完全由議會選出阮性存主張省長選出後應選一候補省長者沈鈞儒主張將省務院改名省政院以符省法院省議院三權並立之名稱陳樹基主張省長與省務員完全由公民直接選舉黄羣主張由省議會加倍選出省務員由省長擇尤任用十一時休會下午一時開會仍由褚輔成主席王犖提出動議今日各報有載浙江省憲法起草委員會提出自治宣言未經大會公决絕不承認應請向各報更正衆贊成次繼續討論余名銓發言本席前日未出席表决標準已經决定所最不了解得獨任制含有合議制之精神一語如贊成獨任制則獨任可矣如贊成合議制則合議可矣乃獨任其形式而合議其精神是猶置油於水杯中而望其調和能乎譬如男性謂之男女性謂之女從未有男性而含有女子態度塗脂抺粉以悅人者本席因未在表决之列不得不將自已意見陳述一次語甚滑稽次討論終局付表决以組織選舉會舉出省長爲多數省務院則由省議會加倍選出由省長擇尤任用已過法定時間遂散會 
[浙憲會代表請停選舉紀]  
　　浙江省憲起草委員會於二十日下午推定蔣觀雲王孚川胡墨仙陳樂書杜冠卿袁道冲湯獻廷沈衡山八君爲代表二十一日上午八時蔣代表等赴督署面述省憲與省選衝突應請設法停辦選舉蔣云督軍對於省自治旣極端贊成並發豪電使一般人民知省自治之需要先已由省議會通過組織法並舉定省憲起草委員現已依法制憲是立法機關早已成立所有舊法當然不能適用比諸鐵路政府旣許我有鐵路敷設權不能再許他人敷設督軍是否贊同我制定省憲是否以豪電表明宗旨如果認甲是當然以乙爲非且選舉期間急迫應請督軍根據豪電通令各縣使一般人民曉然於省自治之必要再商同省長即行停辦選舉免致自相衝突督軍稱省自治是極端贊成至第三届選舉省長在同袍社宣言甚爲堅决想所共聞言次殊有不欲深言者蔣云省長决欲辦選舉與省憲當然衝突惟此係行政事項當然由省長負責然衝突之頃發生事端一與一省治安大有關係屆時督軍應否負責胡湯均相繼進言督軍默然良久乃云省自治是人民之自動如果一般堅决速將省憲告成那時總有辦法不妨再商省長云云八代表興辭退出即轉赴省署陳請如前沈省長意甚堅决絕不容納且與蔣君爭論鐵路比例甚久蔣云省自治是省長所贊成而選舉又省長所要辦試問三届選出議員二三月後省憲施行是否要辦理改選沈省長云那時各省聯邦自治實行當然取消三届議員蔣云旣承認省憲爲是應即電令取消試問三届議員損失公能賠償否沈長云那是不管又云我辦選舉我是謹守法律旣去年通告出去要我停止實是爲難且有一般人要我照舊辦理我若停止將何說以對若輩且云我不干涉省憲就是我承認自治且我所辦籌備自治已早注重自治蔣云那自治是舊自治性質逈然不同比如團體變更由君主改爲民主政體變更由中央集權改爲聯省自治現在省憲起草是聯省自治非中央集權之籌備自治不可誤認沈衡山云此次選舉實在大有利害關係萬不可拘執成見免致後來衝突停辦恐於法有碍緩辦確有先例可援應平心靜氣於兩方斟酌妥當折衷辦理是最好的意思沈仍堅持如前蔣云現在省憲起草是完全立法機關如果行政官廳不發命令停止立法機關至此不得不出正當手續對付儘可依法公告說三届舊法選舉是違法的可以絕對不承認命令不能變更法律將來或發生事故應由省長負完全責任此不得不作最後之忠告沈置不答時已十二下鐘衆乃退出 
地方通信 
[松江]  
　　帮匪開設香堂松地於古曆三月份迎賽瘟神時向上海聘用馬執事百餘人事後中有一部分人時來松城出没於西市一帶茲經人向二區警所揭報謂此輩俱屬帮匪以土娼朱姓家爲巢穴開設香堂收納黨徒已非一次近且聞由滬帶來七首兩把欲戕其黨徒之犯規者水陸兩警署深恐其藏垢納汚擬即驅逐以防肇事而保治安 
　　學生組織體育團一師回籍學生姚光三中學生謝葆培等在公共體育塲成立體育團一所志將學校體育普徧社會現已訂定章程印布發起緣由向各方面徴求會員人會 
[蘇州]  
　　東吳大學消息東吳大學定本月十八日下午二時開會舉行大學本科第十五次畢業典禮並給預科及中學畢業證書先於二十五日集同學會懇親會二十六日十時行畢業禮拜二十七日上午十時辨論會滙辨本屆正科畢業生計應業存·唐紹武·俞鎘九·楊安林·盛振爲·程克讓·吳之芳·周仲千·張原絜·謝仲文·鄒巽以·陳子英·葉承忻·裘家奎·殷文元·呂棣村·愼斐文·田浩來·鮑慶明·伍克家·錢積臣·趙昌名·陳寳三·顧培庸·馮劍張·潘天民·劉令生·等共二十七人中學畢業生四十一人預科畢業生五十一人至該校學生青年會所辦之惠寒小學自一千九百十一年起迄今已届十年計共有學生百餘人本屆畢業者共六人暑假後九月五號招考新生云 
　　省會選舉之磋商吳縣初選温監督以省會初選爲期已迫一應投票事宜均須各市鄕公所辦理亟應預先接洽爰定於本月二十一日下午二時函邀各市鄕董事在本署開會討論一切詎是日各董事因控案尙未解决依然槪不列席候至四時許温監督乃派選舉所長周日庠前往舊學前市鄕董事公會會商一切聞所議辦法與衆院無甚變更各區管理員曁監察員等均已舉定初選舉票於三十日前交由各區管理主任代發 
　　萃英中學將行畢業式開門外上津橋萃英中學校四年級學生已屆畢業之期該校定於陽曆本月三十日上午九時半鐘舉行畢業典禮已預發入塲劵邀請各界參觀 
[鎭江]  
　　籌備選舉省議員丹徒省會初選投票所聞仍在郡廟舉行籌備場所人員以選舉期近於二十日開始進行關於布置票房一切曾經施主任親詣郡廟相度地勢指示機宜依法籌備云 
　　金壇籌設義務學校金壇縣義務敎育上年奉令籌備後已議定先就城廂市劃分六區由第一區試辦並將該區學齡兒童調查總數列表呈報茲聞擬先開辦六校均用單級編制所需經費擬撥用忙漕滯納罰金牙帖附稅以資挹注 
 
 
 

Page 9

 
 
   
 
 

Page 10

 
 
本埠新聞 
[關於米店領照之工部局函件]  
　　今日工部局公報載六月二十一日工部局總董覆領袖領事之函略謂接奉六月十六日來函抄示許交涉員續來公函三通言米店領照事（一）關於想係米業方面發來之不具名抗議（二）關於上海總商會之函催詢執照事之消息並（三）質問工部局發給米店執照之職權余對於第一第二兩項茲將本月二十一日工部局公報一份寄呈察閱内載工部局六月十六日一函係致尊處轉覆交涉員者函中明白陳叙工部局决議爲人民利益計對於當地民食供給問題加以適當管理之理由尤可顯見者當地中國當道所稱米價騰貴由於租界内囤積食米之說並無何種之證實工部局固不欲以困難加諸租界内經營米業之居民惟切實施行當地必要民食供給之監查與管理乃工部局莫可更變之意也當地米商在租界内旣爲安分守法之居民則工部局於羣情鼓噪時加以保護乃工部局之責但欲逹保護之目的則工部局對於經營米業之人與其所儲之糧額不得不有充分之見聞而能獲此見聞旣可保護米商又可免干涉之必要或不正當行爲之可能性者舍適當認眞施行領照制度外别無他法執照之實在條例旣已公佈於前人自不能擅用非其所有之不正當權力矣請尊處照此意思答覆交涉員並附捕房報告一份呈閱至於第三項關於給照職權者不値討論想尊意定亦以爲然也云云 
　　六月十八日捕房總巡報告工部局書記略謂六月十六日領袖領事轉來交涉員續發之文兩通抗議七月一日實施之米店領照事余對之有須報告者米業抗議文中謂執照條例之重要者惟第五條不許囤米查第五條原文係「領照者須備簿册載明存米之確數隨時由捕房查閱之」其中並未言及囤米米商指此案爲唯一最重要之條例捕房對之完全同意蓋捕房所欲者僅於此條載見之即領照者負有一種義務於捕房欲查知存米確數時須以其存米確數之簿册交與捕房閱看而已云云 
[各米店今日開會]  
　　公共租界各米店現因工部局將次實行領照於前日聯合米業六團體在仁榖公所開聯席大會議决除正式力爭外售罄存貨以待消息故近兩日來雖未届實行日期而各店有存貨者預將存貨售賣無存貨者隨進隨賣不敢多存致南北市各米行及碾米廠營業頗受影響内地産米各處聞上海銷路阻滯市價跌落運來必致吃虧故昨日南北兩市到船共祇十六七號市價反見疲軟現各米店定於十八日在嘉榖堂開會討論對付之法並將交涉經過研究云 
[工部局暫停拆園築路工程]  
　　工部局前有放寛北大橋南堍馬路並在江邊塡地擴張黄浦灘西人公園之計畫載見工部局常年報告當納捐西人大會時衆以其爲尋常路政不加討論即予通過今此工程開始在即所有逼近橋南馬路之公園一部份勢須拆毁改築馬路而數十年前之大樹槪須伐去西人對於婆娑老樹頗不忍其摧殘多投函西報反對工部局此舉加以毁名園殺風景之罪而左袒者則謂旣已贊成之於前奈何反對之於後並謂路政要緊他無足惜公園雖收縮一部份然在江邊推廣一部份得多於失前先工部局議董丕爾斯·愛資拉·麥里門·等與其他有勢力者共二十人公函工部局催請趕緊照原議進行但反對方面亦集合一百餘人聯名繕函請市民會會長轉致工部局陳述反對之理由及事非必要之情形工部局因輿論指責未便進行今日發表公報宣佈此項工程暫行停辦俟再熟慮云 
[航業消息零拾]  
　　招商局之泰順輪船昨日裝往汕頭有現洋四箱計一萬六千元又今日太古公司之新寗號裝往香港有裕和泰運赴愼餘莊之現洋四箱計洋一萬三千元又恒和泰裝出小洋十箱合洋四萬元裝往廣東有錦經綸運赴本號之寳銀五十五箱計三千三百枚合銀十六萬五千兩又有陳端記裝出之寳銀十一箱計六百六十枚合銀三萬三千兩云 
　　中國郵船公司之尼羅號此次由舊金山開出後原定昨日抵滬嗣因該輪駛至長崎時東洋方面天氣忽發生風波阻滯行程故臨時又延期兩日必須至明日（一二十四日）上午方可抵申停泊招商局中棧碼頭翌日（二十五日）即須開往新加坡又有南京號定二十九日開赴舊金山旅客八十名内有已故法公使博柏ＹvonneＡugusteＢoppe之夫人亦乘此輪又道美國還法並有學生張馬李君等十名亦乘該輪赴美國留學 
　　怡和洋行之威升號自星期一由港來滬後因修理船身故臨時停駛一週現定二十八日赴青島 
　　調查停泊滬港商輪昨日有五十二艘計七萬七千一百二十二噸比較十二日所查增多兩船超出噸量一千零十二噸云 
[反對英日續盟之繼起]  
　　大同學會鍾士英昨因英日將續盟致北京電請政府注意電文如下北京大總統國務院外交部均鑒前電計達英日續盟現各國輿論皆有不滿之辭如美法報紙所載彰彰可考我國國民亦屢次表示反對按一千九百零二年英日聯盟條約有云英日二國因欲保全東方太平及中國高麗永遠自主第四條又云英日二國未經商明則不得擅與他國立約恐於以上利益有所妨碍原文如此至爲可駭我中國自有完全主權所有利益豈能聽外人自由支配目下全國注視萬一續盟誠恐變本加厲務乞速電駐使提出抗議以保主權民國幸甚中國大同學會鍾士英叩禡 
[浙江省憲協進會評幹聯議紀]  
　　昨日午後三時浙江省憲協進會開第一次評議幹事兩部聯席會議到者約三十人公推杭辛齋主席提出評幹兩部職員能兼任與否之問題鄔志豪云應由各當選人自决李徴五徐建侯主張不能兼職尋以辭評議而就幹事者多衆遂仍同意可以兼職次討論到會人數問題議决以三分之一出席爲有效次分開評議幹事兩部會議評議會公推杭辛齋爲主席交際員議由下次開會推舉評議部規則起草員公推杭辛齋姚吾剛嚴濬宣三君擔任之議决評議會期每星期常會爲星期三與星期日兩日午後三時舉行並議决本會成立詳情應通函浙省各公署公團姚吾剛提議討論江浙兩省制憲重輕請公决嚴濬宣周志成陳演九應季審鄔志豪許達夫等討論良久結果暫緩發表幹事部會議公推褚輔成爲幹事部部長褚君在杭公推蔣著卿先生爲臨時主席推定文書科主任爲張心蕪費公俠交際主任爲李徴五鄔志豪會計科主任爲蔣著卿黄獻廷庶務科主任爲徐建侯許一飛另聘常駐會所職員三人張章齋庶務兼交際沈菊人會記兼書記梁耕孫書記又公推費公俠張心蕪二君爲幹事部規則起草員六時散會 
[浙謠聲中警界之防範]  
　　日來本埠因浙省謠言繁興淞滬警察廳長徐國樑上海縣知事沈寳昌等均爲保護地方治安起見特於前日起令飭所屬各區所警署於每晚八時起若熱鬧之處應派雙崗至次日天明五時爲止並派便衣探警於輪埠車站稽查往來行旅如有形跡可疑者應即扣留盤詰或解廳縣訊明發落云 
[江貞軍艦赴鄂協防]  
　　海軍總司令公署前日接駐防武昌之海軍第二艦隊司令杜錫珪來電略謂自宜昌武昌兩處先後兵變地方謠言甚熾長江上游防務吃緊所有駐防武昌岳州沙市宜昌新堤等處各軍艦業經分别電調前往宜昌等處塡防在案惟武昌地方爲南北往來孔道極關重要應請撥派軍艦數艘尅日駛鄂以重防務等情藍總司令據電後當即飭令江貞軍艦艦長杜宗凱迅速開駛往鄂以資協防杜艦長奉令後已於昨日鼓輪出發矣 
[致遠號命案之昨訊]  
　　交涉員已遴派謝永森爲觀審員 
　　各路商界總聯合會昨接許交涉員函略云來函展悉致遠號夥喬學岐楊鏡泉被英屬錫蘭人比德開槍轟斃一案日前照會英國駐滬按察使詢問開審日期以便派員觀審茲准復文以此案定於七月五日即禮拜二上午鐘點開訊當妥備觀審員相當之席位等因業經遴派本署顧問謝永森君屆時前往觀審矣即希貴會查照 
[上海敎職員會借定大會地點]  
　　上海敎職員聯合會於星期日開會時公推狄君武君往寗波同鄕會商借該會舉行大會茲因該會定章借用會塲須納租金因由該會臨時幹事轉向省敎育會商借已得允許故大會地點已决定在西門江蘇省敎育會舉行時間則仍爲本星期六（二十五）下午三時云 
[借欵銀團致幣制局電]  
　　標購造幣機器請予華商優先權 
　　上海造幣廠借欵銀團昨致北京電云幣制局督辦總裁鈞鑒上海幣廠標購造幣機器華洋商家競爭甚烈敝團之意宜予華商公司以優先權方與敝團希望幣廠成立之初衷不相違背且將來裝機運件可免種種隔膜敬乞鈞局飭知該廠儘華商投標中殷實可靠者訂立購買契約以慰衆望鈞局握全國幣政之權此事亦保持主權之一諒蒙洞察情弊俯准施行母任企禱伏維垂鑒上海造幣廠借欵銀團謹叩 
[任局長贊助米禁之覆函]  
　　各路商界總聯合會前以米糧私運問題曾致函新任鐵路局長嚴加留意茲得覆函略謂接准台函祗承一是囑飭各站嚴禁運米出口一節查米糧與民生有密切關係敝路前奉省令業早停止車運准函前因除飭知車務處嚴加取締並將本路禁運辦法再行分飭遵照外相應函復即希查照 
[糖與扁尾之昨市]  
　　太古冰糖昨日開盤跌去一兩大塊開十四兩四錢小塊開十五兩四錢車糖仍難開出而劃盤又小二錢東白大里三半溫存擱日多身份太宿每包重量僅一百八九十斤行家嫌份量不足難以出手雖稍賤亦不合算寗可買ＴＹ字嘜可合算云 
　　海味之元扁尾各輪船陸續有到價漸步鬆昨日篇尾到貨亦多尙未開盤市面大約六十兩可以進關云 
[近一週之洋布市面]  
　　近來洋布市面日見活動各項花色價格大都漲多跌少實緣各帮辦貨甚旺而從前大批到貨高擋花色大半已經銷售存底甚薄且有布商收買抬價是以市形愈見俏利各帮中如四川漢口湖南天津等帮均有辦去白貨正屆銷令市價步步趨高花色貨如泰西緞羽綢之類亦多漲起出貨亦甚活動現貨運往各埠者頗見暢旺昨今兩日公平怡和呌莊情形頗屬堅定目今先令放長至五辦士之外進口商之困難得以稍展又聞近來日商亦有收買洋布從前呌莊内無日商購買近數星期來日商在呌莊内頗有拍進云 
[近週中之公債票與股票市况]  
　　近星期來各種交易所股票除棉業繼長增高外餘均平定證劵物品交易所股價一百二十餘元與上週相彷華商證券交易所股價一百十二三元最低價曾到過一百零三元棉業交易所股步步趨高由一百零七八元漲至一百二十七八元金業股九十元之譜雜糧股一百元左右上落均不過三四元紗布交易所開幕期近股價漲至八十元之外各信託公司聞市上除中易股價到二十元之外餘均不見好云 
公債票市面平平絕少上落元年六釐價仍二十二元之譜其餘金融公債七年長短期八年七釐均漲三四年及五年公債均平平客帮仍有辦去來源亦平常按邇來公債票市面已呈定勢一時不致有過大之變化云 
[英美電車加價之通告]  
　　英美電車公司定於今日（二十三號）向乘客加收車資如乘頭等車二分起碼者則增一分共收三分乘三等車一分起碼者亦增一分共收二分若所欲達之地其頭等價在三分以上二等價在二分以上者均不增加該公司總理麥考爾君已發出佈告遍粘於各路電車之上矣 
[六誌新世界之兇劇]  
　　新世界游戲塲於十七號夜發現游客槍傷華印兩捕之事業經捕房先後拿獲關係人徐志和（即徐子和）·莊冠生·湯子健·錢良功·楊鎭·及自行投到之陸紹坤奉公共公廨諭令分别交保收押候訊各情已五誌本報茲悉前日又經新老閘兩捕房華探目邵和鈞黄潤甫包探張盛全續獲與本案有關之鄒小周一名昨晨押解公廨即據該探等相繼上堂稟明前情以本案係由義領陪審請爲展期研訊經俞襄讞得稟商之英包副領事判鄒仍帶回捕房着於禮拜六義領堂期解訊 
[組設游民工藝廠之近聞]  
　　現在浙督盧子嘉及滬紳朱葆三徐乾麟王一亭等於去年創設游民工藝廠以爲容納游民之計由徐乾麟君主任承辦業經呈請内務部農商部註册在案惟規模旣宏需資自鉅乃將續辦慈善奬券所得之餘利除撥助海上各慈善機關以及路政等外作爲開辦之基金工廠地址在上海江灣之間面積共計地百五十畝有奇前臨鐵道後通水路交通頗爲便利廠之四週馬路環繞車馬可旋轉自由汽車直達大門左爲辦公處右爲材料庫向外正中有高大四面鐘樓下層爲出品陳列所中間有寛大之甬道兩旁皆係各項製造廠其餘地作爲工人之住宿所並有講堂課室浴室休息室醫藥室健身處警報處設備頗爲週到該廠内容分鐵工·造器·翻砂·木工·橡皮·磨車·線索·罐聽·玩具·模型·地氈等十一大部及其他手工工塲現鐵木工兩部業已陸續開工廠内應需雜件均該廠自行製造該廠自去年十月間興工建築以來外部房屋業已先後落成全部工竣約在八九月之交聞擬於雙十節行開幕典禮云 
[外洋船進出口貨]  
　　美國巴勃商輪公司之佩爾福羅挨號此次由紐約開來已抵神戶現將來滬船上滿載火油數十萬箱半在上海起卸半往長江各埠該輪尙係初次來華云 
　　提督公司之東方提督號此次開往波特蘭裝去麵粉花生桐油共一千六百噸另外轉船貨甚多又有愛爾里治號本日開赴美國經日本橫濱而行裝去有黄荳芝蔴等共六百噸又有寳蘭德號刻定二十四日開赴波特蘭在申裝出者祗雜貨二百噸尙有開愛克司脫號已於本月二日由波特蘭開出二十七日可至上海進口貨共有三千噸另有轉至香港小呂宋貨物一千噸 
[兩日來輪運進出口貨之調查]  
　　昨日之進口貨（長江）太古公司之鄱陽號昨日由長江裝來黄豆六百九十九包菜子一千八百零二包小麥一千一百五十九包小荳餅五千五百片茶葉一百零八簍茶梗七十四簍箱茶六簍桐油一千零六十二簍土酒五十壜炮竹二十一件生漆十二桶棕絲三十件紙頭一千四百八十五件鵝鴨毛二十七件雜貨四百三十二件又寗紹公司之老寗紹號昨亦由長江裝來毛茶三百五十四簍機花二百八十二包棉花三百三十二包綢三十七件食糧七千四百六十四包桐油一百桶藥材二十三件木耳十五箱烟葉七十件（寗波）寗紹公司之新寗紹號昨由寗波裝來蠶豆三千六百九十一包毛茶十簍洋紗七十一件餘爲土酒香粉草蓆笋乾等貨又太古公司之新北京號昨日亦由寗波裝來棉花一百二十包珠茶八百九十四簍蠶豆九百零三包茶末二十六簍皮蛋二十罎及漆香粉乳腐藥材草蓆等貨 
　　昨日之出口貨（港粤）招商局之泰順號昨日由申裝往汕頭貨計有黄豆二百五十包荳餅一萬九千九百片磁器六百二十六件雨傘十五件鹹魚一百零六件洋紗三百二十一件麥粉五百包及石膏生薑等又轉口貨一百二十件裝往香港貨計有肥皂二千箱鹹魚一百零六件土酒四十罎雜貨七百二十一件裝往廣東貨有洋紗一百三十六件花生仁二百二十七包及乳腐土酒等（福州）招商局之飛鯨號昨日由申裝往福州貨計有麵粉八千八百包黄豆五百八十包茶葉二千三百二十九簍洋布一百九十三件鐵一百六十三擔轉口貨三十八件雜貨七百三十一件水果十件（寗波）寗紹公司之新寗紹號昨日裝往寗波貨計有白米一千七百七十包豆餅一千片芝蔴七十一包青糖一百包棉花五百四十八包香烟一百三十九箱洋布一百五十一件洋釘六十五桶肥皂二百三十五箱鹹菜四十件轉口貨四百十五件雜貨一百九十四件鐵二百四十九擔又太古公司之新北京號昨日亦由申裝往寗波貨計有麵粉一千包白糖一百包氷糖九百三十八箱藥材九十七件肥皂四十箱及烟絲葵扇沙籐紙頭等（長江）招商局之華大號昨日裝往長江各埠計有洋布二百三十六件玻璃等雜貨一千六百七十八件 
　　前日之進口貨（長江）招商局江安號前日由長江裝來麵粉二千包菜子一千五百四十三包芝蔴一千四十八包小麥二千零七包白荳一百零二包菉荳二百十二包毛茶六百零七簍茶葉七十六簍紅茶四百八十一簍綠茶三百三十簍黄絲九十一件絲繭一千一百六十五件綢緞二十一件絲絨一件夏布二百十八件菓肉八十包桐油四百三十六桶蔴油二十二壜機花八十三包黄蔴二十件白蔴三十九件棕片五十二件牛骨四十七擔五連紙二百件上紙一件水烟四百九十二箱瓷器三十三件皮蛋一百三十壜川菜三百三十五件𧌇壳十三件雜貨五百五十一件（香港）太古公司之新寗號前日由香港裝來白米一千二百零七包車糖五千二百包赤白糖二千四百十九包大冰糖六十箱小冰糖二千二百九十九包糖一百四十箱汽車一輛桂元肉十九箱洋參一件洋酒一百五十箱蔴包二十八件牛皮二百四十二捆漆油一百三十桶烟絲一百十八件紙四十九件木香四件樹皮九百二十八件茶二十簍香蕉五千二百十五件佛手六件鮮茘枝六十八件波羅五十七件冬瓜二百二十三個雜貨六百九十八件板九百六十四塊行李六件（福州）招商局之飛鯨號前日由福州裝來大茶六百七十六簍小茶一千零零七簍茶米五十六簍茶片五十九件牛皮三捆蔴袋一件紙二千六百三十三件碎紙十件魚四件竹壳二十件竹篾一百件雜貨一百二十五件（寗波）招商局之江天號前日由寗波裝來黄荳一千一百二十三包方茶一千三百二十六簍棉紗六十九件棉花六十包綢三件沙籐十件乳腐二百壜草蓆五件梅子二十件雜貨五件 
　　前日之出口貨（烟津）太古奉天號前日開赴烟津並往威海衛由申裝往天津貨計有白米七百零二包麵粉五千二百七十包黄荳六百六十一包牛油一百六十九簍靛青一百五十桶牛皮四十七捆白糖七十包炮竹三十五件土酒五十壜汽車三輛糖葉二百五十箱顔料七十二桶土布二十件洋釘九十桶洋布五百三十二件銀器八件洋酒二百三十箱肥皂六十九箱香烟八十一箱桐油一百五十桶茶葉一百二十四簍川菜一百件烟葉三十件皮蛋二十六壜信石三百六十一件竹器八十件紙二百五十二件蠟一千零二十五件馬口鐵四十件舊鐵三萬二千七百斤洋雜貨一千二百四十四件醬油一百七十壜乳腐一千壜雜貨三百四十六件裝往烟台貨計有麵粉一千包夏布一百件桐油二百四十桶洋布二百二十六件汽水八桶綢一件顔料十七桶玻璃四十一箱香烟二十箱白糖一百包糖菓一百零三箱土酒三十壜土布三十件紙頭四千一百三十一件鐵四千六百四十六斤雜貨一百五十七件裝往威海衛貨計有棉花四十包藥材二十六件靛青二十桶土酒十一壜綢三件肥皂四十箱白糖七十包土布四十七件馬車一輛紙二十件（寗波）招商局之江天號前日由申裝往寗波貨計有白糖二千八百包洋布七十二件烏木五十二根桐油一百桶生漆六桶雜貨三十六件 
[友華銀行銀市報告]  
　　中美新聞社譯友華銀行二十二日報告云昨日倫敦銀價近期跌一二五遠期不動紐約銀價跌至五九四分之一匯價三七五又八之三今日此間定價不動僅金洋跌至六五開盤金鎊三先令六便士又四之三金洋六七八收盤金鎊三先令六便士又四之一金洋六六又半倫敦銀市安定交易不多據紐約消息此後銀價將有跌落之勢 
[中國廣告公會交誼大會預誌（二）]  
　　中國廣告公會將於六月二十六日（即舊曆五月二十一日）星期日午後三時至五時假新閘路一八一號南園（即簡照南君住宅花園）開第一次交誼大會已誌昨報茲悉此次開會簡君甚樂作東道主並擬相贈茶點園中備有可容百五十餘人之三大室供該會開會並搭帳棚以防天雨園址即在愛文義路之電車終點該會中西新舊會員共一百二十一餘人現均已由會中發函邀請屆時赴會每一會員定會中贈以列席劵二紙以便各會員能各偕其夫人或一親友赴會另由會發函邀請會外中西男女來賓與會亦贈以劵派定會員多人招待屆叙時並有李松泉君贈演幻術另有中西人人笑及各種游戯又增摸彩一項以佐佳　兼由中西人士舉行跳舞其時之音樂有二種一爲中華音樂會之廣東音樂（贈奏者）一爲西式優美之音樂隊散會時並有各種紀念品分贈到會中西士女赴會者可先向博物院路英美烟公司廣告部戴思茂君索取列席券凡該會會員及被邀士女等盍翩然屆時一往該園與會乎 
[瑙商再請在甬開設旅館]  
　　瑙商天生洋行擬在寗波車站設立分行及旅館因開設旅館格於成案未經官廳照准茲聞駐滬瑙威總領事又致函江蘇特派交涉公署以瑙商擬在甬開設旅館爲便顧客來往起見係華商性質並非實由瑙商所舉辦將來開張以後一切均遵照該地現行習慣律法秩序辦理如該處官吏發來正式訓諭一經瑙威國官吏批准亦均一致遵照奉行請重行轉達解釋聞許交涉員已轉函浙海關監督兼交涉員核辦矣 
[石作夥戳斃同伴]  
　　二十七舖地甲姚鴻昨投地檢廳報稱治下商船會館前許順泰石作夥許紹倫於昨晚七時許與同作夥友傅阿六因事衝突傅竟持刀將許戳傷倒地當時由一區一分駐所巡警將許車送上海醫院惟因受傷過重醫治不及立時斃命由警將許屍車回該石作門前傅阿六聞耗逃逸經該作主派人分投追拿旋在公共租界愛文義路地方將傅拘獲指交巡捕現押捕房爲此來廳報騐嗣奉王廳長委派許檢察官沈檢騐員等前往騐得已死許紹倫左右兩肋及右腿等處共受刀傷三處肋之兩旁委係致命身死塡明尸格判作主棺殮候傅阿六由公堂引渡到廳再行核辦 
又一訪函云南市商船會館前許順泰石作内學徒傅阿六近因失竊元色縐紗單褲一條疑及同作之人所爲前晚九點鐘時在作内辱駡同伴旋有另一學徒許紹倫出爲爭論大起衝突許即突取尖刀向傅猛刺連戳三下以致左右肩際下及腰際等處受傷血如泉湧頃刻昏暈倒地兇證見已肇禍立即棄下兇刀逃逸當塲由崗警查悉追捕不及即將作主許順德帶回一區一分駐所由牛署員詰問起釁原因畢飭將傷者傅阿六舁送上海醫院請爲療治俄由醫生察得受傷人因血出過多恐難保全生命未幾即在院殞命牛署員派警前往作場内調查事實並檢獲兇刀一柄帶回迨昨晨飭二十三舖地甲投報地方檢察廳請爲相騐至下午五時半由王檢察長委派檢察官偕檢騐員蒞塲相騐先傳該作主及地甲等訊問據供兇手現已緝獲業由牛署員派警前赴公共租界捕房請爲移提乃已移解公堂候訊明即可提回等語後由檢察員如法檢騐騐得死者實係刀傷要害身死當即塡格飭許順德趕召屍屬來滬一面着許先行備棺代爲收殮然後取具切結騐畢回廳呈復時已七時許矣旣據警察在公廨將兇犯許紹倫提回解所牛署長略詰一過已供認行兇不諱嗣因爲時已晚飭將該犯申解警廳暫行禁押俟今晨備文移送地檢廳歸案訊辦按兩函兇手及被害人姓名適相反未知孰是姑並誌之 
[各學校消息彙錄]  
　　同濟大學工科吳淞同濟大學工科歷年土木及電工機械兩科卒業後供職社會者已不下六七十人聞本年又有土木科十餘人電工科七八人於本學期畢業自四月間即開始考試至上星期方告完竣現定本月二十四日在該校禮堂舉行畢業典禮給予工程師證書幷陳列成績以供來賓參觀云 
　　淸心實業中學南市陸家浜清心實業中學校今屆男生中學兼高小兩部有三百餘人（畢業三人）女生中學兼高小部有二百餘人（畢業四人）又聖經院婦孺部學生五十餘人均定陽曆七月一日暑假並行畢業式九月二日開學 
　　上海美術學校上海美術學校定於七月五日起舉行十週紀念繪畫展覽會預定贈品畫五千張現已徴集齊備其中名家手筆甚多如陳師曾王一亭等或中國畫或西洋畫均有出品其餘如該校校長劃海粟敎員李超士汪亞塵王濟遠周淑靜陳虛白洪野諸人作品多者百餘件少者亦數十件刻正編號製簽於展覽會閉幕後十日内憑券抽籤分贈各界又聞該校西洋畫科第九屆師範科第四屆畢業式定於本月二十三日下午舉行幷請名人演說云 
　　南洋醫學專校南洋醫學專門學校本學期正科四年級生已屆畢業定於二十六日舉行畢業式先由校長給憑次請名人演說併將各種成績陳列各室以資來賓觀覽下午舉行校友會攝影及聚餐 
　　聯益義務夜校虹口梧州路聯益善會附設義務夜校開辦半年學生已達七八十人日來該校正在考試定七月一日行休業禮惟即行開暑假補習課招收新生以爲揷班補額之預備故假期祗有一星期云 
　　商業打字學校新北門内前王醫馬弄商業打字專修學校開辦已五載有餘茲又屆畢業期畢業者二十餘人現校内大加擴 
 
 
 

Page 11

 
 
充幷備膳宿本月起特開速成班一月畢業幷收女生（惟不備膳宿）以便女子亦可於商界謀業云 
　　留雲學校小南門外留雲高等小學校學生達二百人現定七月十一號（古六月初七）行暑假休業式八月二十二號（古七月十九）開學聞於暑期内特開補習科學科分國語英文算術商業四科已請定鄭叔璜楊介石沈壽人等擔任 
　　倉基學校藥局弄上海市立倉基學校係於民國元年由羣學會附屬小學改組向不收學費故兒童至二百三十餘人現定七月十六日即六月十二日開十週紀念會近方纂輯十週紀念册籌備各項進行殊形忙碌云 
[小學敎育研究會定期開會]  
上海小學敎育研究會致各小學校通啓云本會案照會期預定表本月二十六日（即星期日）上午開普通研究會即希貴校諸君准時到會共同討論如有關於是科研究稿件請先日交會到案提議至祈察照 
[神州校友會開會紀]  
　　神州法政專門學校校友會昨日假小南門救火聯合會召集駐滬會員開大會籌備會列席者計五十餘人議决事件有四（一）大會定七月十七日下午一時仍假救火會舉行（二）會費自本年度始實行收取（三）改選職員修改會章均於大會時行之（四）定七月十日下午再開籌備會討論一切地點會畢入晚聚餐而散 
[北城商業聯合會調查部開會紀]  
　　北城商業聯合會調查部昨日下午三時在會所開第三屆第一次常會北推范寳和主席陳勤臣紀錄（一）互選部長案結果范寳和得票最多當選爲正部長陳念椿爲副部長（二）推選規定本部各科人員案結果張承煊俞少塘詹炳生王惠卿爲學務調查科陳勤臣邵文瀚爲文書科詹安生余文燦爲查賬科馬俊英紐繼卿丁復林吳太初何可詩程宮園爲雜項調查科（三）擬本部辦事細則案張承煊主張由部長及文書科科員當時起草俞少塘附議通過起草畢由衆部員詳細討論逐條通過（四）討論本部進行方法畢振鈴散會已六時矣下次常會定本星期六下午九時云 
[金華八縣同鄕會成立大會預誌]  
　　金華八縣旅滬同鄕趙慶華郭壽璜葉寳珊吳夢非等借上海專科師範學校屢次開會籌備組織金華八縣旅滬同鄕會現一切組織就緒定於陽曆六月三十六日（陰曆五月二十一日星期日）午後一時起在西門外斜橋南路金華會館腿業公所内開成立大會聞已柬邀各界同鄕屆時到會云 
[劃出墾荒田畝作儲蓄團基金]  
　　川沙紳士高信孚因贊成浦東同人會所辦企業儲蓄團前在該會聚餐會席上發表劃出溧陽墾荒田若干畝指定爲企業儲蓄團之基金會長倪菊裳亦有信孚村定名之表示茲錄高君致倪君函如下菊裳先生道鑒前日諸同人聚餐時所云溧陽墾荒地事曾於已未年弟與數友合資創辦自去年至今同人等已懇數百畝栽種菓樹雜糧等物大約今年秋後略見成績就可規劃開拓發表弟因見貴會創辦儲蓄企業之良善擬將弟名下應得畝數内劃出一千或五百畝歸儲蓄之基本將來如何開拓發展之處尙要借重先生帮忙（下略） 
[檢查印花近訊]  
　　南市第一區境内各商舖檢查印花一事連日已由上海縣公署淞滬警察廳分别派委稽查員會同該署巡官率同長警等實行檢查在案茲聞第一區境業於昨日一律查竣自今日起須在一區一分駐所境内檢查已由温朱兩稽查員前赴該分所向牛署員接洽然後會同巡官等繼續檢查云 
[木匠罷工之餘聞]  
　　木匠榺阿坤陳福生侯阿弟前以同業顧爲卿不與全體一致罷工因糾同多人至海寗路三千七百二十五號日商作塲内奪取工具將顧毆打被捕解由公共公廨訊押等情已誌本報昨晨經張襄讞會同英赫副領事升座飭將滕等三人提案逐一質訊之下判各押滿七天開釋 
[襪廠暫停工作]  
　　自洋紗襪盛行以來城廂内外之開設洋襪廠者多至二三十家日來正當營業發達之際忽告貨料中斷致各襪廠已招之女工或百數十名或數十名目下竟無貨可做如滬城老縣前及太平街某某等廠均於昨日起暫停工作云 
[興修龍華寺前洋橋]  
　　龍華寺前之洋橋一座原由滬杭路局建築日前因該橋勢將坍毁議歸滬南工巡捐局承修業由姚局長飭匠估計重建共需工料費洋九千五百元除由路局貼洋三千元外餘歸工巡捐局開支該橋之面計長二丈八尺寛一丈九尺橋面仍舖洋松木下砌水門汀橋檄已由工頭王國記承包期限五個月工竣業於前日開工建造矣 
[英郵局增收寄英包裹費]  
　　文匯報云英郵局佈告自七月一日起增收寄往英國之包裹費重至三磅者收洋九角重至七磅者收洋一元六角重至十一磅者收洋二元二角半 
[商輪入塢修理]  
航行崇海等處之大寗商輪邇因機器損壞特於昨日駛入江南船塢興修矣 
[函催勒拆佔河房屋]  
　　浦東爛泥渡鄕民陳桂春造屋駁佔護塘浜河道迭經洋涇市經董塘工局董·救火會等呈請上海縣沈知事飭傳該民拆除恢復原狀迄未遵行昨救火會等又函催上海縣公署移文淞滬警察廳飭警勒拆以通水道而重公令 
[前晚南京路浙江路口電車出軌]  
　　英美電車公司之七路電車前晚九時許從提籃橋開往滬寗火車站駛至南京路北面浙江路轉角處忽爾出軌戞然而止頃刻之間南來北往東去西行之一·二·三·五·六·七·十二·十五·等路電車均爲七路所障碍不能進行啣尾而停者不下二十餘輛嗣該公司得報即派修理工匠駕駛汽車迅駛而來將出軌處之路拆去丈餘訉法將出軌之車扛入軌道歴三刻之久始得通行拆去之路旋由工人砌好其時該處駐足而觀者頗衆 
[昨日公共公廨訊案紀]  
　　昨晨公共公廨民四庭由關讞員會同美約副領事訊理（一）余春林之妻任氏聲請破産案「結果」查核公正人顧新雲報告清理結束辦法尙屬平允應准照該公正人報告辦理（二）翁羅氏延甘維露律師聲請給諭執管其故夫翁金奎（即解金奎）遺産案「結果」海德禮律師請求提前分産一節未便照准應將本案排期繼續研訊查明此項遺産究係解春山·抑係解金奎之産以及兩造内何造爲解金奎之正室再行核奪陳潔身所呈賭簿應着發交理賬員查明報告公堂核奪（三）徐惠平訴李健秋不理以房産抵借洋三千七百元案「結果」李健秋准照章交保並飭傳周恢五顧杏林到案候訊（四）襲寳成訴楊孟麓倒欠存欵案「結果」穆安素律師請求陳永霖代表已故原告襲寳成子嗣到案候訊等情應着另行正式具訴聲明代表人與當事人之親戚關係再由被告答訴聽候訊奪（五）徐掌生訴徐銀寳地界糾葛案「結果」原告應得基地二分六釐本案丈量費及堂費由兩造各半分擔（五）元甡莊等訴敦康號不理各欵案「結果」被告償還銀九百五十兩 
　　又午後民四庭由李襄讞會同美奥副領事訊理（一）許小廉訴楊煥庭地皮糾葛案「結果」准會丈局函復本案道契業於本年三月三十日移送美署原告訴狀應即却下被告楊煥庭延悞經年始行將方單呈騐堂費應由該被擔負被告交一百元舖保（二）朱漢澄訴婁庭炤婁胡氏欠欵案原告律師請求改期一禮拜再訊被告代表許理師律贊成「結果」照准（三）周幸林訴任阿發不還米洋案「結果」着被告還洋十五元了案（四）吳松甫延朱斯芾律師訴楊雨亭不還欠洋四百元案「結果」被告認欠屬實應令照數償還由檢察處將該被保洋交原告領去（五）蔣雲如訴吉頡甫欠欵案「結果」改期一禮拜再訊民一庭由關讞員會同英包副領事訊理瑙威人亨生訴裕豐航業公司無故將其辭退請追所欠俸金及損失案首由原告律師陳述案情次據原告訴稱在該公司之華太輪船爲大伙去年一月七號經該公司薩總辦咨知升爲該輪船主於今年三月十九號被告忽將我辭退當即致函向索欠薪得其口頭答復謂將照中國水手公會會章給我工資查該公會給俸辦法係照輪船儎重而計若我所主之船每月應得俸金五百零五元華太在歐戰前原係德有船主爲德人希吼司後爲中國没收被告現仍聘該德人爲船主我知一般保險行家對於德人充當船主大都反對云云而被告律師以該輪於三月一號在鎭江地方發生危險事故原告旣爲船主而當時因酒醉難辭疏忽之咎故將其辭退遂向原告盤問出事情形一過「結果」改期續訊 
[地檢廳法警協傳案證]  
　　老閘捕房包探居阿巧昨偕上海地檢廳法警韓瑞生協傳雲南路顧長順肉莊主顧秋生至公共公廨即據來警投訴因清江婦人夏王氏不服高郵地檢廳判决夏兆子與王同坤一案顧係案中要證是以移傳云云據顧秋生投訴夏王氏本係傭婦已歇三年伊等涉訟與我無干不願前往作證等語中西官核供判顧退去着於後日（即二十五號）自行投廳作證 
[電車碾傷小車夫之訊判]  
　　小車夫何恒利日前推車至法租界小東門外灘適英商電軍司機人伏金生駕車到來避讓不及致被碾傷右足當時不省人事後由巡捕到來將何車送醫院醫治昨因原告傷痊由捕房傳同兒證張進卿等至法公堂請究先由何恒利供民人是日推車至該處因讓張進卿之馬車故民人之車倒在電車軌道中適有電車到來致被碾傷現雖痊愈惟足已成殘廢請求訊究詰之張進卿供民人拉馬車在該處經過實見何自已不愼將車倒在軌道中是實質之司機人伏金生供民人駕車至該處立即停機已經不及並非民人之咎求察中西讞員會判以訊得此案實係原告自不小心將案注銷惟姑念貧苦准着電車公司給予撫卹 
[婦人騐係服毒自盡]  
　　鄕人朱秋泉昨投地檢廳報稱家住西鄕梅家弄西莘莊附近生有一女嫁與王阿發之子阿寳爲室近遭王父子百般虐待致我女於前晚斃命要求騐究等情奉諭委派孫檢察官沈檢騐員等乘車下鄕騐得王朱氏委係吞服赤燐身死塡明屍格判令朱備棺收殮聽候提同一干人證到案訊辦 
[男子自縊之蒞騐]  
　　地保計安國昨投地檢廳投稱高昌廟西首張家宅地方有江北人王東善在家自縊身死請爲相騐未幾據王東運王大成等投廳稟稱死者是我之兄此次遭劉麻子合去賭錢復將我兄錢文搶去因此東善忿無可洩解帶自縊而死請求伸雪奉諭委派楊檢察官毛檢騐員等前往騐明屬實判令屍屬自行棺殮候提劉麻子到案訊究 
[無名男屍騐係病斃]  
　　前晚深夜時有一年約三十餘歲之某甲身穿藍布裕襖形似成衣匠行經南市十六舖鹽碼頭揭普豐會館後面弄内不知如何忽爾倒地氣絕身死當由崗警查見回報一區警署王金山署長立飭十六舖地甲往查原因旋據復稱死者並無屬人大約患病倒斃等情當着投報地方檢察廳於昨日午後四時由檢廳委派檢察官偕檢騐員蒞場相騐騐得該無名男屍委係因病身死並無别故飭地甲報堂領棺收殮舁厝義阡候召屍屬認領 
[信局船被刦案即獲贓盜]  
　　上海全盛順成等信局自上海至杭州班船滿載客貨於陰曆五月十四日黎明時路經嘉善西門外一里許突遇盜船兩艘攔刦該信局船内綢緞衣包等物被搶甚鉅該盜携贓往西駛逸經嘉善聯局報縣勘緝當日該信局得據天凝莊鎭信局電告此案贓盜在鎭破獲由浙西内河水警第七隊第二分隊長將全案贓盜解送隊長該事主得悉後急赴嘉善縣公署請爲移提贓盜到案給領律辦矣 
[科罰燕子窠主客]  
　　甬人虞榮財因在又新街十八號門牌萬泰洋貨號樓上開設燕子窠被總巡捕房捕頭偵悉於前日派探邵仁初周志仁協往將虞與吃烟人王友桂張阿寳連同烟具一併帶入捕房昨解公共公廨即據該探等上堂稟明前情將烟具呈案請究訊之虞延律師到堂辯護而王張兩人亦不認吸烟中西官核供以虞故違禁令判罰洋一百元王張二人各罰洋三元一併充公烟具銷燬 
[携帶烟土之查獲]  
　　本地人周桂千前日携帶鴉片烟土兩包在楊樹浦路被華探目楊阿泉等查出拘入捕房昨解公共公廨經該探目稟明被告係專代人輸送烟土之流中西官判周押候查明販土人澈究 
[夾帶烟膏之罰儆]  
　　山東人秦嘉典前日身藏鴉片烟膏五十盒在虹口元芳路被包探周小弟查出拘押捕房昨晨解由公共公堂中西官訊明秦夾帶違禁物品屬實判罰洋五十元充公無力改押西牢一月烟膏焚燬 
[押儆花會航船]  
　　張賢生等因在虹口猛將堂開設花會大廠雇令紹興人嚴一成爲航船前日至新閘路肇慶里二十八號屋内誘賭歛錢被該管捕房包探王梅生與一百九十號西探查見當將嚴及同黨林小華李錫山李仲仁並賭花會之字據一併帶入捕房押至昨晨解送公共公廨經中西官訊明判嚴押西牢二月林等三人各罰洋三元充公賭具銷燬 
[查獲一羣賭徒]  
　　賭徒周三王子高吳二季阿三張老四唐友稀胡金桂羅六梁三胡阿二張阿三宣三王小九子楊三唐阿大左阿福季萬桂吳三王中元高德法瞿二李阿二徐小四子等在虹口哈爾濱路一千零十五號屋内聚賭牌九被一千三百七十七號華捕查見立即回稟捕頭戤畢生率同包探尤雲卿等往將以上二十三人一併拘獲連同賭具帶入捕房略詰一過飭各存洋保出無洋押候解廨訊究 
[積竊尙犯另案]  
　　已經訊辦現押西牢之積竊紹興人宋却貪前日復由虹口捕房華探目王四福查得宋尙有串同江西人董榮華行竊靶子路一百零六號·吳淞路九號·麥根路十四號等·西人家内衣物贓銷内地情事故於昨晨將董拿獲與宋一併解廨經中西官訊實判各押西牢一年候抄供函致淞滬警察廳查吊原贓 
中華職業敎育社通訊 
[致上海各隊長通告第一號（十年六月二十二日）]  
　　敬通告者本社第五年度徴求社員公請先生慨任隊長業於昨晚舉行開幕大會幸荷惠臨賜敎曷勝榮幸茲依徴求辦法所規定摘錄要點以便省覽 
　　（一）每隊隊員以十人爲限由各隊長自行請定後將附表塡寄 
　　（二）社員納費普通二元特别二十元特捐無定額二百元以上者爲永久特别社員二千元以上者並贈金質徽章每一元作爲一分 
　　（三）收到舊社員歲費或特捐亦可作爲分數 
　　（四）七月十五日徴求截止二十日報告繳費截止請在是日以前將社員名册及所繳費彙寄本社以便二十一日揭曉 
　　其餘條件具如規定茲再將開幕大會議决事項錄後（一）籤定各隊號數如另單並添推朱慶瀾君爲名譽總隊長（二）每隊以二千分爲標準 
　　一切均仗鼎力進行如有　本社正式修函敦勸者統候示知即當照辦中華職業敎育社名譽總隊長張審朱慶瀾總隊長王正廷副總隊長許沅聶其杰穆湘玥總幹事黄炎培 
[中華職業敎育社第五年度徴求社員上海各隊名單]  
　　依十年六月二十一日開幕大會籤定號數編列 
隊次　　　　隊長　　　　　　　副 
第一隊　　　王正廷君（儒堂）　趙錫恩君（晋卿） 
第二隊　　　沈卓吾君 
第三隊　　　簡照南君　　　　　李　暮君（鐵蓮） 
第四隊　　　歐　彬君（靈生）　黄煥南君　　　　　劉錫基君 
第五隊　　　謝天錫君（蘅牕）　胡詠騏君（志昂） 
第六隊　　　田時霖君 
第七隊　　　張福增君（繼高） 
第八隊　　　郭　標君　　　　　劉生初君 
第九隊　　　聶其杰君（雲台）　黄槱培君（樸奇） 
第十隊　　　穆湘玥君（藕初）　畢雲程君 
第十一隊　　錢永銘君（新之） 
第十二隊　　鄭壽芝君 
第十三隊　　許　沅君（秋帆）　楊念祖君（筱堂） 
第十四隊　　賈豐臻君（季英）　王　續君（丕嘉） 
第十五隊　　史家修君（量才）　張竹坪君 
第十六隊　　沈恩孚君（信卿）　顧樹森君（蔭亭） 
第十七隊　　姚福同君（慕蓮） 
第十八隊　　任傳榜君（筱山）　朱庭祺君（體仁） 
第十九隊　　穆湘瑤君（杼齋）　陳子馨君 
第二十隊　　陳守經君（達權） 
第二十一隊　包達三君　　　　　徐聖禪君　　　　　潘會蔭君 
第二十二隊　趙灼臣君　　　　　勞念祖君（敬修） 
第二十三隊　張　毅君（效良）　張志鶴君（伯初） 
第二十四隊　張世鎏君（叔良）　黄警頑君 
第二十五隊　朱叔源君　　　　　李孤帆君 
　　第二十二隊隊長本係勞君茲勞君改請趙君灼臣爲隊長而自爲副隊長特此聲明 
雜評二 
[江蘇果兵單而匪多乎（訥）]  
　　江蘇非多匪之省且所謂匪者僅在淮徐一隅苟有一旅得力之師早可以蕩平矣 
　　然而在軍事當局視之則以爲以現在江蘇之兵防現在江蘇之匪尙憂其不足此又何故耶豈眞如是之多兵而不能平少數之匪耶吾嘗言之養兵與養匪有相關之道有匪而無兵則匪無所制故養兵有兵而無匪則兵無所用故養匪匪與兵互相依賴而後互相生存每見反對裁兵者輒曰土匪尙在蠢動即此意也 
　　吾所不解者平日人民一言匪亂當局必力辨其無非曰地方安靜即曰早告肅清何以今日一言裁兵則又不以多匪爲諱而曰不敷防禦此果江蘇兵單而匪多乎 
公布欄 
[上海地方審判廳]  
　　公示送達（全文在本廳揭示塲公布）第八二號（民二庭）一件沈王氏與陳少坪等因押欵涉訟一案茲本廳定於本月三十上午十時爲公開審理日期仰該被傳人陳少坪遵照依期來廳候訊毋違特示右仰被告人陳少坪知悉▲第八三號（民二庭）一件徐慶文與秦國安因欠租涉訟一案兹本廳定於本月二十九日上午十時爲公開審理日期仰該被傳人秦國安遵照依期來廳候訊毋違特示右仰被告人秦國安遵照 
　　判决主文（民一庭）一件决定支長發與嚴有發因欠欵糾葛一案主文本件訴狀准予註銷▲（民二庭）一件决定孫翰卿與吳欽德欠欵涉訟控訴聲請延期一案主文本件聲請駁回▲一件决定宣蔭周與莫家銓因欠欵糾葛控訴一案主文本件窒礙駁回聲明窒礙後訟費歸控訴人負擔▲一件决定楊繼堂聲請窒礙一案主文本件窒礙之聲明照准 
　　批示一件普愛堂狀領欵洋由准領此批▲一件朱厚甫等聲請抄錄由狀洋賬單一紙及厲廣熙志願書一紙准予抄錄惟朱厚甫志願書卷内並無此項文卷着即知照此批▲一件俞致祥呈爲立約柝産請求備案由據呈已悉柝産契約一紙存此批▲一件康靜儂狀請執行由狀悉查本案業據主參加人康吉生提起上告所請應從緩議此批▲一件王傑狀請銷案由狀悉准予銷案此批▲一件丁阿尤等狀交欵洋由准交此批▲一件征慶瑞狀交欵洋由准交此批▲一件錢葉氏狀請立界由狀悉着即來案侯諭此批▲一件蘇秉鈞狀請查封拍賣由狀悉候傳同唐瑞麟等到案訊奪此批▲一件周光盛等狀請銷案由狀悉着即來案聽候訊奪此批▲一件朱繼善狀請銷案由狀悉准予銷案此批▲一件陶正榮狀請執行由狀悉候飭吏追繳給領此批以上六月二十二日 
[上海地方檢察廳]  
　　批示牟王氏狀悉所訴各節是否屬實候即傳訊核奪此批▲居教方狀悉該民果受欺騙何不即時報警訴稱無資贖還催迫甚急等語顯有别情所請提究着毋庸議此批▲關吉三狀悉仰即取具妥保來廳具領此批▲劉士　狀悉候定期傳訊核辦此批▲楊景芳等狀悉所訴如果屬算應於民國八年來應告訴斷無稽延至今之理茲以不知狀告爲理由殊難認爲正當所請應毋庸議此批▲張恆卓狀悉案又起訴所請不准此批▲遠連川狀悉業予派警嚴傳仰即知照此批▲徐發興等狀悉案將起訴仰候判决此批▲侯履吉等狀悉候送同級廳核辦此批▲田其嵩狀悉所訴是否屬實候予傳案訊究此批▲王春生狀悉候訊明核辦此批▲蔡阿囡狀悉候訊奪此批▲許世雄等狀悉本案奉令繼續偵查所請自毋庸議此批▲吳如生察閱來狀純屬遺産糾葛應屬民事範圍本廳礙難受理此批▲楊阿二查陳子祥前因與同業爭買雞鴿在本廳涉訟經偵查結果以此項買賣糾葛應赴同級審判廳起訴將原案即下井經呈覆高等檢察廳在案此次爾又以陳子祥騙取鴿子來廳狀訴察核情節仍係買賣糾葛陳子祥如果不守業規着赴同級廳請求可也本廳礙難照准此批▲沈少琴已訊諭矣此批▲伏德明候續訊核奪此批以上六月二十一日 
　　批示魏貴林查是案黄陂縣署因爾誑稱在上海地方審判廳起訴井將胡良舟之叔胡羊子傳訊收押等情函詢同級廳同級廳以無是案轉函本廳查明逕覆當經據爾前狀批却情形函覆在案乃爾又復膽敢混稱黄陂縣知事將該案移送本廳希圖朦准殊爲刁玩已極查對官員施用詐術律有明條如敢再來嘗試定即依法嚴辦凛之此批▲孫朗錢仰即遵傳來廳訊明核奪此批▲許陳氏案經偵查却下毋得多瀆此批▲蔣劉氏前經明白批示多瀆何益此批▲馬壽生等狀悉仰即來廳具保此批▲顧毛三狀悉仰即來廳騐明再行核辦此批▲彭馬氏狀悉候調該縣原卷核奪此批▲衛吳氏狀悉候調卷核奪此批▲莊雲生狀悉爾妻金飾究係如何失去爾旣毫無聞知不能以揣測之詞妄疑同舍應俟發現原贓再予澈究此批以上六月二十二日 
[滬海道尹公署]  
　　批示一件南匯縣民姚金生等呈爲巡官違法敲詐環請澈查撤換以儆官邪由呈悉據呈南匯縣航頭鎭警局巡官違法各節如果屬實該民等儘可赴該管縣署呈訴毋庸來道越瀆此批▲一件省立師範畢業生沈家祺等呈爲革新崇明教育縷陳管見祈鑒核示遵由據里已悉仰即補呈省長曁敎育廳批示祇遵此批▲一件崇明東安鄕立第二國民學校校董李文蔚呈爲戕賊青年衊視敎育叩請查辦而伸寃抑由呈悉查此案前據該校校長陳朝宗等來道呈訴業經訓令該縣查明核辦在案據呈前情仰崇明縣知事併案查核辦理具報此批▲一件中華信託股份有限公司代表姚福同等組設公司請備案由據呈已悉摺在 
　　批示一件嘉定縣民陳阿福呈控鄕警違法串詐濫罰無辜請求令縣查明革辦以除民害由呈悉查此案旣經該民呈准縣署查辦如果鄕警陸桂林確有串同敲詐情事應即逕偳縣署澈查明確秉公核辦毋庸來遵越瀆此批 
　　一件黄師尙等呈爲進退維谷情願犧牲薪俸解除壤長職務環請令行崇明縣知事曁外沙行政委員迅賜吊銷期票免致受累由呈粘均悉查此案前據業戶盟敦厚等來道呈訴業經指令該縣查明核辦具報在案據呈前情仰崇明縣知事一併案核辦具報察奪此批 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[上海閒話] [  孶何]  
　　同是華人言語非不通也（即不通可以國語代）而談話反操英語不知彼等抱若何之心理使外人見之能不失笑是亦滬上社會中之一種怪現象也 
　　道途之平坦燈光之明耀交通之便利當推租界至滬者咸能道之然亦知其費自何出乎蓋出之捐欵由居民擔負之也人謂其費西人出之余不信工部局以捐稅不足則募公債不聞其欵自外國輸入但取之於民而仍散之於民故居民咸稱便利此吾華人辦事當引以爲法者也華界之路政與租界相較其差殊遠蓋道途不平燈光不明交通不便自租界入華界人每覺有一種之感想而生嗟嘆夫路政之良否執政者固不能辭其責然試問華界而欲增捐至租界之數居民能不反對否凡於放闊馬路拆屋讓路種種設施居民能不起而反對否（曾憶前年華界興築某叚電車軌道放闊馬路拆屋讓路居民起而反對相持不下爲時甚久）此皆吾人宜具一度之深思而勿徒苛責當道也蓋路政之良否其責當由執政者與居民共同負之例如執政者曰清潔而居民隨處抛棄垃圾執政者放闊馬路面居民起而反對夫若是面欲路政之良其安可得（却酬） 
筆記 
[朱雲僧（中）] [  辛菴（知新室主）]  
　　吾友朱君雲生以師範高才生主小學校講席頌貌溫文舉止端謹目有微眚眼簾時或翕張少損丰儀聲宏而能遠飲酒半酣輒泥人拇戰琅琅徹戶庭略習武事海上光復商團與有力君故商團司令部翩翩書記而以文士數瀕於危者也弱冠惑於術者之言謂天年不逾三十矢勿娶更號雲僧與張麗雲陳琴軒張慕蓮滕克勤諸君總角友善余因之恒共讌游與君聯坐酒興輒豪歡笑未央餘日鮮與晤言文字之切磋無所及不知其造詣而室家之不宜則有方之古名士陸放翁而又過之者年將三十無恙以爲術者之言無驗忽思琴瑟之樂娶楊氏有魚水之歡而失愛於其姑旣有身迺出之誕女子子於外家君焦思不得見怏怏尋卒昔放翁娶唐氏弗獲於姑出之未忍絕居之别館姑察而掩捕之遂絕改適宗室趙士程春日出游遇之於沈園唐語其夫爲致酒肴陸悵然賦釵頭鳳詞唐見而和之幽怨以殁放翁復過沈園賦詩哭之而雲僧則一瞑不視矣哀哉恒婦人之心理毗愛其所生而毘憎其非所生毘愛之中少子及女子子又甚之所生也子婦非所生也也捃撫細微旦莫詬誶自非所生以殃及於所生毘愛之少子及女子子復有所利囂然和之儼然黨爭而傾其敵之弱者自爲之地而不爲他人地於是家庭之道苦矣 
劇談 
[霓裳新話] [  野驢]  
　　趙桐珊（芙蓉草）離滬倐忽六年此次膺天蟾舞臺之聘捲土重來已於十六夜登臺演其得意之作嫦娥一劇自飾顚當以劉玉琴飾嫦娥余嘗論桐珊劇足當其秀在神其媚在骨八字而做工細膩處尤擅特長惜嗓音失潤人亦瘦削愈甚其亦天子予之齒者必去其角之微義乎 
　　劉玉琴藝固平庸臺步亦不合於古裝戯獨與桐珊舞帶兩塲頗多精彩 
　　飾小生者爲彭春珊春珊今春來在大劇塲專爲綠牡丹配戲綠偶感不適又以盛署將届婉商臺主告假一月雪珊遂入天蟾第一晚即與嫦娥顚當周旋其間咄爾蠢夫豔福殊屬不淺 
　　日前偶與陳栩圍丈談及現今伶界人材以花衫爲最盛武生次之鬚生更次之小生一角幾至絕無僅有紅氍毹上有驚鴻艶影而無良好小生爲之配角眞减色不少嘗舉亦舞臺之陳芳甫再加造就實可謂小生界之鳳毛麟角得與綠牡丹同隷一臺必能有聲有色余固韙其議使眼光淺近者見之則必又譁然失笑矣 
　　譚貝勒獨爲伶界大王繼起者無第二人不謂坤伶中自劉翠喜册封爲武艶親王之後復有張文艶之文艶親王小香紅之香艶親王茲復有張乙廬者組織粉社册封粉菊花爲粉艶親王昨夜粉伶演山東馬時張率粉社同人將册封文寫上金賤配以鏡架幷佐以花籃四隻送陳檯上一時掌聲雷動册文即出乙廬手筆天台山農書亦可謂極文人之好事者矣 
劇本 
[歷史劇雙忠墓（十五）] [  沈心工]  
　　趙武伯伯如此見愛孩兒何以爲報呢爹爹畫的是什麽 
　　故事 
　　程嬰待爲父的說與你知道 
　　（漁父家風）烏紗玉帶錦袍紅氣度肅雍雍忠心耿耿深宵起待漏到宫中奸賊忌不相容不相容買通亡命手持七首窺伺洶洶 
　　趙武原來這個紅袍的是一個忠臣那持刀的是一個刺客請問爹爹這個忠臣姓甚名誰 
　　程嬰這人姓趙諱盾晋國功臣趙宣子趙大夫是也 
　　趙武唉原來是趙大夫當時被刺了没有 
　　程嬰這刺客名喚鉏麑正想上前行刺看見趙大夫威風凛凛知道他是一個正人君子就此縮手不敢行兇自已慚愧聽信小人之言幾誤大事恰好看見庭前一棵槐樹就此一頭撞去登時腦漿迸裂自尋死路了 
瑣錄 
[小思想] [  譚保華]  
小猴數十冠以草帽衣以制服令之作體操踢足球及種種運動其狀必異常可觀 
　　將機力相等之火車頭兩座尾與尾接之然後開足機力則必停滯不動倘接處遽斷則其禍將至不堪設想 
　　於大熱時衣極厚皮袍其現象亦不過出汗而已 
　　人之脇力能生鱗翼各二則飛機與潛艇皆可全廢（却酬） 
小說 
[社會小說衆醉獨醒（三五四）] [  瞻廬]  
　　第五十五回探錦被背人求子息點明燈當衆報娘恩三個人都答應了專揀熱鬧的所在隨意游玩但見東向五間佛院一字兒的排列着二十扇硃紅槅子盡行關閉彷彿是個秘密所在禁止閑雜人出入翠娥肚裏疑惑偏偏要偵探裏面的眞相郤見第三扇硃紅槅子窗紗上面有銅元般大的一個破孔翠娥取出絲巾把槅子上的灰塵抺去然後凑過頭去把一隻俏眼睛貼在破孔上面向着裏面偷瞧誰知不瞧猶可一瞧時這隻眼睛黏着鰾膠似的再也不肯離開這個破孔（故作驚訝之筆）但見居中安設着一張雲牀掛着魚肚白色的縐紗蚊帳兩旁爛銀也似的帳鈎把帳門高高弔起牀前踏板上擱着一雙深黄色的僧鞋一牀錦被重重的遮掩着枕函上面有一個黄臉頭陀仰面而臥在這當兒雲牀側首轉出一個濃妝豔抺的少婦扭扭揑揑的走到牀前向着臥牀的頭陀喃喃呐呐不知說些甚麽話驀地裏回轉頭來東一瞧西一望慌慌張張懷着甚麽鬼胎似的（人胎也非鬼胎也）他見四下無人便把上半身探入帳門一條粉也似的臂膊從被窩裏横揷進去（奇絕趣絕）翠娥暗暗道着呸字我柳翠娥的面皮算得銅包鐵裹也做不出這般的勾當翠娥瞧出了神正待瞧一個飽郤被阿巧娘一把拖去拖過幾步輕輕的附着耳朶說道少奶奶你瞧甚麽這是瞧不得的人家掩上窗槅子過道生人耳目巴巴地來討一個子息被你瞧破了機關斷送了人家的子息却是老大罪過快别要在這裏張張望望我和你到别處去頑耍（語意含糊得妙） 
餘瀋[  靜淵]  
　　平疇十畝黝塊亂畦黄犢數頭挽犂來往溪邊幾區新秧倩碧如茵陌頭春草頓形老大矣農輩雜作其間泥水濺身奮勇無顧信口嘯歌響徹四野形喜於色似不以勞働苦田家樂事觀者心曠如許清景五都之市又安得見也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說濌] [  老圃]  
　　晋人呼羊曼爲濌伯梁元帝不識濌字問於張纘纘言讀如禮記母嚃羹之嚃而未言何義後顔之推解之曰濌字从重从沓蓋無所不施無所不容之意也顔氏此解甚確今世有萬能家有會必入有說必演有電報必列名有公司必發起旣與聞交易所又與聞信託公司此類人物吾鄕謂之甘草因無論何藥方皆列入此味實即晋人之所謂濌顔之推之所謂重沓無所不施無所不容顔之推之時蓋亦習見此輩故其言曰能走者奪其翼善飛者減其指有角者無上齒豐後者無前足蓋天道不使物有兼焉也古人云多爲少善不如執一鼯鼠五能不成伎術近世有兩人朗悟士也性多營綜略無成名經不足以待問史不足以討論文章無可傳於集錄書迹未堪以留愛翫卜筮射六得三醫藥治十差五音樂在數十人下弓矢在千百人中天文畫繪棋博鮮卑語胡書煎胡桃油鍊錫爲銀如此之類略得梗槪皆不通孰惜乎以彼神明若省其異端當精妙也以上皆見顔氏家訓錄之以示濌伯煎胡桃油者蓋製胡桃油以塗畫爲北齊風尙猶鮮卑語之比當時祖珽解鮮卑語亦善爲胡桃油也 
經濟 
[論裁釐於商業上之利益]  
[吳退庵]  
　　釐捐之制創於前清末造當時以洪楊之役欵餉無着倡此以爲救濟之策本擬亂平之後即行裁去嗣以其於財政上大有裨益故仍之至今而猶未能廢歷時旣久弊竇叢生馴至所抽之稅入於國者不及十之五六餘皆爲司其事者中飽之資談稅制者謂釐捐爲虐政良有以也讀報見蘇社有裁釐加稅之提議不禁爲之雀喜而盼其早見諸實行蓋裁釐之結果不特稅制得以改良而劃一即其於商業上之利益亦有可得而言者夫釐者値百抽一之稅制也歷經增加超過定額現已達値百抽十之數貨物報稅以後沿途所經之關卡除納騐示之費外又須加報一成之稅而由甲省以至乙省亦須重報以故貨物轉運之程愈遠則報稅之所費亦愈鉅物價因此以抬高商業即因之而停滯今若將釐捐裁去則報捐繁難之手續除而貨物之流通速浮報之稅少而貨物之價不致增高商業上頓呈活動之現象矣其利一商人之操奇計贏能不失時機者常操勝算故轉輸貨物以速爲貴譬如甲地之所餘而爲乙地之所需者則甲地之價値必較乙地爲低此時調劑甲乙兩地貨物以謀什一之利者必不乏人先至者獲利必豐後至者次之若待乙地貨物已如山積而後運至則貨價低落必至有虧本之虞釐捐之通弊每以需索商人不遂其欲乃故意留難不放貨行商人因此坐失機宜而致失敗者往往有之是以内地人民咸懼關吏如狼虎視營商爲畏途數十年來内地商業之不競不得謂非釐捐之爲厲階也今若將釐捐裁去則障礙旣除人人樂於從事轉輸内地商業之發展可計日而待也總之釐捐一制弊害極多裁而去之實爲今日振興商務之要圖故蘇社裁釐加稅之計劃吾人甚望其不徒託諸空言而亟謀實行之道商業前途一線之希望端賴斯矣（乙種酬） 
[願商界速起爲裁釐運動] [  張百城]  
　　釐捐之制我國昔時無有也列邦今日亦無有也蓋行自洪楊戰役以後穆抒齋君近建議於蘇社裁釐加稅編爲意見書籌畫頗周雖然與此事有密切關係者商界耳商界同胞烏可如隔岸觀火聽其自然而不爲之所 
　　考此種稅制設置之初本非欲垂諸久遠永爲定制特因軍事倥偬餉糈不繼爲暫時權宜之計雷以誠剏始於江北晏端書推行於廣東曾胡諸人於湘贛相繼仿行終巧徧行各省爲國家正項收入困商病民世所共認其弊害可分兩項述之焉 
　　（一）有形之害手續繁瑣商民交困貿易爲之不振國家實際收入不過十之六七吏胥中飽弊端百出 
　　（二）無形之害土産轉運則征之苛細舶來品物以條約束縛之故完納一次即可通行全國無復阻滯土産因稅重而値昻舶來品物因稅輕而價低銷行之數因之相差甚大前者之害猶顯而易見至後者則危險殊甚竊以爲此制不廢不至於外貨充斥而淪土産於萬刦不復之境不止商界同胞苟一念及此則裁釐運動烏可一日緩耶 
我國關稅實世界一極離奇荒謬之制度也出口之徴反較進口者爲重幸前淸曾與外邦訂約關稅可加惟加稅必在裁釐之後故裁釐一事其利甚多商困减清土貨可以振興一也進口稅增外貨略可限制二也政府收入反可有增無減三也一舉而三善備有益於民無損於國亦何樂而不爲乎（乙種酬） 
道德 
[敬告旅客] [  張仲直]  
　　我前天到大東旅飽裏去看朋友俞君他新從美國回來帶着一位美國的同學惠爾來君Ｍr.Ａ.Ｈ..Ｗiley我由俞君介紹就同他隨便談幾句天他有一段話我覺得狠有意思所以就錄下來給大家看看他說『我初次到你們中國别 
 
 
 

Page 18

 
 
的情形都不曉得不過從旋館裏看起來覺得對於貴國人士的態度和行爲有點不贊成此地總算上海有數的旅館一般旅客也當然是中等社會以上的人了但我看不守秩序的仍舊狠多日間姑不必論就從夜裏講起來狂談的也有拍案呼嘯的也有半夜裏回來大開筵席笑語取樂的也有我這幾夜來眞難得睡到十分因爲敝國裏無論大小旅館一到九點鐘就都肅然無譁驟來貴國當然要少見多怪了講起笑話來我們美國人是僅買旅館你們中國人簡捷把公共秩序和安靜都買去了ＷeＡmericansＰurchaseolnytheresidence;youＣhimesebuyitupwithpublicpeaceandorder.但是公共秩序和安靜是無價之寳Ｐublicpeaceandordermvaliralrle.貴國人也未免太不注意了就此一端而論貴國人就有極大的二弱點一是缺乏公德心一是缺乏固定的職業因爲倘使眞正有要辦事的人夜間决不至這麽不愛惜精神呢我本不應冒昩講這種話不過對於貴國素抱親善的念頭所以敢貢獻一點忠告閱者諸君你看惠爾來君的話不是我們對症的藥石嗎我們應當時時掛在心頭不要看作耳邊風才行（乙種酬） 
衞生 
[微生物之生育及其防護] [  雲]  
　　微生物在最適宜的環境裏其生育之繁爲各種生物所未有最著者每十五分鐘加增一倍照這個速率生起來一個微生物在二十四小時内可蔓延至一·○○○·○○○·○○○·○○○·○○○·○○○·○○○·○○○·○○○·○○○之多其重當至億萬噸其大當至四百立方里其廣將蓋遍全球至半寸之厚而有餘生育之速誠足令人咋舌矣 
　　人類在世界上何以尙能生存何以不至爲微生蟲所戰勝此二問實足令多人加以注意據最近學者的研究大約有二大原因（一）微生物非有食品不能生育而一方面微生物在任何情形裏常不能得充置食品故其生育因之停頓（二）微生物在生育之時分泌一種毒質譬如酵母分泌物是酒精其毒也足使全敝酵母斷送其生命故微生物之生育因之大滅 
　　由此可知微生物之可怕他們一有機會就要蓬蓬勃勃生長起來同人類生命血戰一塲中國各處每年常有時疫死者常數百人言之不勝寒慄是故免除微生物生育之機會實爲人壽保險之惟一法門例如不多食使胃中無積物微生物無用武之地不肉食使微生物無滋養之品不生食便微生物少侵入人身之機餘如房屋清潔運動及時或則殺其生機或則加增體力則微生物生育雖繁不足懼矣（乙種酬） 
工業常識 
[化學藥品製造法（六）] [  李月波]  
　　酸性亞硫酸鈉製法 
　　將炭酸鈉Ｓodiumcarbonate溶於水中通入無水亞硫酸氣Ｓulphurdioxide則成酸性亞硫酸鈉Ｓodiumdisulphite其反應式爲Ｎa2Ｃo3+Ｈ2Ｏ+2Ｓo2=2Ｎa2ＨＳo3＋Ｃo2化學工業上用途甚廣 
　　水化亞硫酸鈉製法 
　　酸性亞硫酸鈉液中加金屬鋅Ｚinc則起化學作用而生亞硫酸鋅鈉Ｚinc·sodiumsulphite及水化亞硫酸鈉Ｓodiumhydrosulphite其反應式爲４Ｎa2ＨＳo3+Ｚn＝Ｎa2Ｚn(Ｓo3)+Ｎa2Ｓ2Ｏ4+2Ｈ2Ｏ加入石灰乳使亞硫酸鋅鈉沉澱除去水化亞硫酸鈉存在溶液中加食鹽少許則結晶析出含有二分子結晶水如以熱酒精處理之則可得無水水化亞硫酸鈉粉末紡織工業上用途甚廣 
　　次亞硫酸鈉製法 
　　中性亞硫鈉ＮeurralＳodiumＳulphite或苛性鈉液中加入硫黄熱之則成次並硫酸鈉Ｓodiumthiosulphate多用於照相術染色印染等工業其反應式如下 
　　Ｎa2Ｓo3+Ｓ=Ｎa2Ｓ2Ｏ3（次亞硫酸鈉） 
　　6ＮaＯＨ+12Ｓ=Ｎa2Ｓ2Ｏ3+2Ｎa2Ｓ+3Ｈ2Ｏ 
　　硫酸鈉製法 
　　以食鹽與硫酸製硝酸時可得硫酸鈉ＳodiumＳulphate之副産物玻璃染色炭酸鈉等工業及醫藥上多用之 
　　次亞鹽素酸鈉製法 
　　以食鹽之水溶液電解之則食鹽遂被分解爲氤鈉兩部鈉與電解液中之水化合爲苛性鈉再與溶解水中之氤氣化合爲次亞鹽素酸鈉ＳodiumＨypochlorite（乙種酬） 
識字捷法 
[應用字] [  濟滄]  
　　鏖鹿行揚士也本作　从　从土又塵埃飛散之灰土也又迹也又佛家以眼耳鼻舌身意爲六根色聲香味觸法爲六塵 
　　集羣鳥在木上也本作雧从雥从木雥音雜羣鳥也从三佳雔音酬雙鳥也从二佳佳音錐鳥之短尾總名也象形鳥長尾禽總名也象形又就也成也又聚也會也又齊也又邊境之壘壁也又墟市也又著述之成書者曰集如詩集文集集略同輯 
　　更正二十二日凡脫名之功用第一行含有凡脫名有誤自又國民急宜研究體育以求自衛第十二行加入歐戰戰誤洲 
 
 
