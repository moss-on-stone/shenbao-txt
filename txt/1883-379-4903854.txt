# 1883 - 379 - 4903854

 

Page 1

 
 
[康煕字典减價出售] [  點石齋主人啓]  
　　本齊石印之康煕字典現在所存無多故願大爲跌價出售計綢面而訂作一本者實價洋一元六角訂作兩本裝實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣轉也此布 
[新印磚塔銘出售] [  點石齋主人啓]  
　　磚塔銘帖筆法遒逕骨肉停匀與初學最爲相宜姚鳳生先生心摹手寫染翰功深前曾臨寫一部形神　肖洵墨寳也本齋現用石印照相法照出出售計未裱者每部實洋八分已裱者每部實洋二角售處悉遵舊例 
[賑資尙有所籌說]  
　　水旱偏災自古有之以中國地方之大雖歲歲有洊飢之處亦不足怪無他土性不同山田澤陌種植不無遲速稻梁黍稷收穫亦有異時夏恒苦旱有喜雨之田卽有畏雨之田此而天時無歧南畝碩壯而北疇苦　矣吾越鄉村最廣近蕭山者患水不患　隣諸曁嵊縣又患旱不患水一郡之賦每歲徴收不能齊等况天下之大剛柔燥𣿩之殊不僅水田與山田之區别而已乎徧稽史册國家蠲緩之令靡歲不行全盛之世雨暘時若民物煕穰聖人在上賢輔調變則災荒之告或不多見耳以此言之災亦恒有之事若斤斤焉欲補偏而救弊以有餘劑不足挽回夫天時地利之窮則是博施濟衆之心聖如尋舜不敢存此奢望也然則今之募賑者亦何爲而不憚煩哉咸同以來粤氛掃盡重覩貞明東南之民安　榮業二十餘年元氣充足海禁旣開友邦輯睦商賈經營興從來未有之利較之嘉道間有擴充而無省嗇矣苟謂非太平之世誠憤時嫉俗之談也顧以盛世災少之理推之則自同治季年山東大荒爲始此十年中何歲不有奇災前者直　兩南山西赤地千里餓殍載途賑濟之餘孑遺無　災固常事也獨不解何以若是之甚耳東南善士辦賑數直嗟幸天心悔禍稍可息肩乃各屬沙洲又復告荒淮河汎溢村落淪胥蛟龍出窟勢傾城郭此處未已他處又來藉籌辦晉豫大賑之權廣施補救從此竟無暇日所幸災地多而災象尚輕按口授食分區接濟猶覺從容不謂今年東省黄河之　延及饑輔流離之民紛紛竄避風餐露宿菜色禞面者相屬於道又不减晉豫之旱荒也籌賑諸君存救人救澈之心值此奇荒雖呼籲不應而安忍罷手是以繪圖貼說分册勸募一如曩年故事乃南中財賦近年正苦空虚豪富之家徒有塲面平等之户空切咨嗟勸非不誠捐非不廣而隨簿而來者視曩年晉豫止得十分之一二災民指望甚殷及至散賑輙不如願查災之人至於擇地而往一處未畢不敢再查他處竭蹶情形於此可見然災已洊至旣不能爲先事之防而舍是又他無良策故查放者則曰黽勉從事不敢告勞籌捐者亦曰鞠躬盡瘁死而後已噫此後難爲繼之勢也夫三代聖王之治具載於書地官司徒掌荒政十有二所以恤民於旣災之後也若平日之政令則儲蓄重焉夫所謂儲蓄者非若今之備荒合民間多買糧食也又非若朂諭紳士捐置義倉也盖三代取民什一君卿夫士錄在其中苟有餘贏卽存以備荒越國過都各守疆界井田制定無榖米可以任商販也故非如秦晉之乞糴民間不能自市於他國無九年之蓄曰不足無六年之蓄曰急無三年之蓄曰國非其國盖爲此也至於防維水旱則歲頒政令溝洫道路應時䬷築瀦蓄宣洩各得其宜王圻侯國無或異也後世古制不行而倉儲之法與夫水利之政未嘗不責諸有司所患者承平日久風俗多偷　朝廷以寛大爲治臣工以泄沓相高考課不嚴廢弛日甚則猝發者不能立應故也試觀現在水災省分其所以驟遭淪没而本地倉儲無可放賑者皆積弊之最著也爲民上而不能捍患救災其何以對吾民耶竊謂未災而不知弭災旣災則猶可紓災國用空虚民力凋敝惟居官之積資最易若際此時而散賬於民正以彌平時不恤民事之愆　心尚可無愧也自籌賑以來見諸奏報者某官捐銀若干或稱其祖父母父母之遺命捐助銀兩抑助棉衣皆不敢仰邀獎叙而或請准子建坊或則傳　旨嘉獎以爲此難得之事而其數要不過一二千金未聞有巨萬之資慨然樂輪者豈不曰居官廉正家世清貧僅僅有此微資乎然如文尚書之存銀數十萬者豈少也哉現在事經查辦奉旨捐銀十萬兩尚書無可如何假不經鄧給諫之奏其肯自輸巨欵否乎由此觀之目前籌賑諸君心力已窮所恃國家深仁厚　浹髓淪肌凡有血氣者皆知急公好義如前日報登省洋烟之資與夫撙减日用貧者每日一文次者十文百文隨力輪捐之法可見捐無可捐而人心之向善正無已時故不憚煩若是假令居官致富者能以宦囊之半充此賑　則亦何必令東南善士舌敝唇焦以搜括於民間也哉夫設官所以治民倉儲水利廢弛不舉致民於灾已多抱歉而乃坐擁厚資漠然置斯民於不顧是全無心肝者矣吾甚願其翻然改圖而以災黎爲已任也 
[上諭恭錄]  
　　十一月十六日奉上諭御史吳峋奏酌擬河工辦法請旨飭議一摺着户部工部歸入游百川前奏一併速議具奏欽此○二十八日奉上諭吏部奏遵議處分一摺貴州巡撫林肇元署布政使糧儲道松長候補　 
道羅應旒候補知府曾彥善朗岱同知蕭榮椿均着照部議卽行革職貴州府知府汪元慶江西南安府知府林載亨均着照部議降三級調用不准抵銷欽此 
[電音彚錄]  
　　十一月二十六日倫敦發來電報云曾襲侯已由巴黎斯啓節回倫敦但並未見中法决絶之　也又言法將迷錄已乘輪赴越矣又云法國各日報館接到法軍入桑台之信莫不欣欣然有喜色以爲法人從此可以使越南令境無一敵國之兵斷不可聽人之相勸而允其聨和也又十一月二十九日電音云法國新聞帋言法國　請中國賠還法人用兵越南　費而以廣東之瓊州爲抵押俟兵費償完始行歸還云按此說本舘早有所聞曾錄於報今電報亦有此信雖法報館擬議之詞然亦可見法人意向之所在矣昨又得私家電信謂法軍日内又於桑台　近處奪得一地云電信又云英國現欲發兵船來上海日耳曼發兵船至厦門汕頭美國發兵船至廣東盖恐中法搆釁故來保護商人也 
[傳說紛如]  
　　法兵攻越南桑台信息本埠傳言紛运不一本館但就所聞錄之實亦莫衷一是蓋道途遥遠法人又不聽各報館采訪軍信有力亦無可施也廣東離彼較近宜乎早有確信矣乃昨閲香港西字報述及廣省所傳亦 
 
 

Page 2

 
 
正互有同異　本埠大略相似并有謠言四布頗駭聽聞說者謂民之訛言殊足爲時勢之憂也至前日傳言法人攻獲桑台後猝被黑旗用火藥轟炸云云今已多日未見有電信傳到當係謠言未足爲信也 
[烟台增戌]  
　　烟台傳來信息見於西字報云該處官憲現出有示諭謂刻下有兵鶆烟台分防駐紥以固邊圉計有兵六千人俾閭閻周知庶不至有所驚擾也 
[武林决囚]  
　　上月十九日清波門外處决監犯一名聞該犯係金華人名唐炳恒年僅三十餘以芟割穉麻凶毆致命案定擬抵也 
[火災疉見]  
　　杭垣二十夜五鼓時板兒巷之元帥廟隣近汪井巷地方襲姓草屋失火此巷中草屋共有七間居者不一其姓是夕由葉姓停燈而臥燈煤吹落帳角延及帳門比及驚覺急將帳門掀起不料迎風一抖帳已徧着人方驚起而火已四壁皆焦矣草屋七間同時焚盡葉之岳母年已七十有三偶來壻家竟罹此厄慘哉被災各户次日皆於空地上搭盖蘆席而居風餐露宿女泣兒啼令人見之酸鼻又二十四夜間中城之安樂橋河下燒去瓦屋二間幸卽救息二十六日下午候潮門外又失火焚去草屋六七間皆係江北人居住其苦萬狀被災後更不知作何景象也 
[憲照錄]  
　　漢皋於上月念二日關憲飭簽子手在江裕輪船查獲銹壞洋槍將卽澈底根究等情已詳前報兹聞有卸任廣東之香山縣張令具　到關懇恩弗究是以關憲已於念六日出批示知今將原批抄錄如左湖北漢黄德道監督江漢關惲批缷任廣東香山縣張令孫槃禀查私運軍火大干例禁該員所帶洋槍十九支旣已銹壞之物姑免深究應卽照章提存充公可也此批 
[天門砲台]  
　　無湖之東梁山與和州之西梁山對峙如門故名山曰天門洵上游之鎻鑰中流關鍵也春秋時楚獲吳余皇於此宋孝武就山立石柱爲象魏號天緯雙闕近因海氛不靖當軸者就山簏規設炮台以資控扼設險守國古之善教也 
[蘇垣决囚]  
　　上月二十九日按察司監奉飭將江北解到姦盜各犯計男女八名口綁赴市曹處决由吳邑尊會管監斬沿途觀者如蟻其女犯年約三旬左右肥胖特甚一路口呼閻皇爺不絶云 
[逃犯刑]  
　　九月間蘇省有中路保甲局枷示之痞棍紅木實生非犯在郡廟前帶枷脫逃一案以此犯係藩憲飭發曾由首縣懸實緝拿日久未獲節經登列本報現由捕夥在本埠租界　獲解蘇　經潘憲飭縣從重懲辦仍荷校遊示六門以昭炯戒上月杪經吳邑尊　差揵牌嗚鑼押令　城遊刑示衆沿途觀者望而知名亦以見該匪之稔惡矣 
[白門瑣述] 　 
　　金陵於上月十九日忽見祥霙颯颯著衣卽融滿擬晚來天公必將玉戱乃土面猶乾雲頭已轉霎時間月滿晴湖天氣亦復和暖黄棉　子偏許人人徧著也○近日米價每石須錢二千四五百文柴每担須三百數十文猪肉亦須百文惟鮮魚每斤祇三十文詩云衆維魚矣實惟豐年今者直東洊飢徐海告祲就食江南者趾踵相接使太人就此占之應亦愕然失措有心民瘼者當何如也○市上所賣之雞鴨蛋皆由江北人肩販而來吉兆營巷底有一人手攏鷄蛋一堆急而求救有人怪問之據稱挑蛋七百枚至此遇一黑長大漢與議值旣定則數蛋數畢忽稱少數十枚我應之曰無妨請重數時前筐已空矣而後筐之六　枚未啓也不料伊將空筐翻轉卽數蛋於筐底余恐有失急雙手攏之乃伊愈纍愈高全以余手爲保障伊度余手正得力之時不暇他顧遂起携六百枚之筐一路大呼不要急不要急出巷而去余　目久之欲追則手不敢釋呼救則無人過問旁一人急爲移蛋於地遣我疾趨四覓查無影响矣噫天下乘人於危者不當作如是想耶○握橘　手令人猜其瓣數猜中者爲　不中者卽以所出之注爲負名曰橘賭有某甲賭屢不勝遂多買橘規模形似以揣摹之　費已不貲矣前日在賭處忽高聲謂衆曰此處正如沙塲今日乃吾効命之秋也衆初不爲意詎甲又負急出白刃前提主者之耳將割之經衆護救方擬推問乃甲已反刃自刃其頸衆始驚駭共送甲歸於是相約白戰不許持寸銕云○南人以豆油能令人肥白故指牛莊爲星宿海其價盈縮亦觀牛莊之出產爲標準現在海北已冰故每一英洋僅得油七斤四兩云 
[皖垣官報]  
　　藩轅牌示和州直隷州州同缺檄委試用縣丞祝思望署理新選潛山縣陶楫飭卽赴任本任鳳陽縣謝永泰繁昌縣曹伯貞飭卽各回本任准　安慶府同知毛俊臣池州府通判陳宗器盱眙縣柯家璆貴池縣范葆廉均奉覆准補飭赴新任本任　縣典史蔡高祿仍回本任 
[限遷菜攤示]  
　　欽加知府銜辦理租界會審事務江蘇卽補分府黄同知銜署理松江府上海縣正堂黎爲出示曉諭事照得本分府本縣接奉關道憲札開本年十月初十日准美總領事德函稱大馬路菜攤移設福建路限西歴明年正月初一一起仍遷往會審公廨對面設擺並送工部局董洋文一件到道除函復外抄稿　飭會同隨時妥辦等因奉此查本年五月間工部局議將大馬路菜攤遷至會審公廨對面空地擺設當據各菜販等以該處生意清淡不願前往聨名禀求旋經前分府陳據情轉商改移福建路卽石路地方設攤交易在案　在工部局復請飭遷本分府縣深慮時值歲杪衆情不便是以疉向首領事及工部局董再三等商並據局董聲稱議遷菜市無非清理街道起見並無别意旣恐年内不便　司度至明正等語又經飭據菜販陳文啓等　集衆議定在明春遷往公廨對面等情具禀前來刻下大馬路一帶空地多年半已造有房屋市面漸有起色若將菜市遷設該處自必日見興旺日蔬菜爲日用所需無論何處均可謀生現已議宁自光緒十年正月二十日起至二十二止所有大馬路移設福建路各菜攤均限此三日内一律遷　公廨對面交易每日清晨擺至下午三點鐘收歇禀覆道憲外誠恐未及周知合先出示曉諭爲此示仰各菜販等一體知悉爾等務須屇期遵限遷移安分守業切勿抗違自誤其各凛遵特示 
[巡捕換班]  
　　今日爲西歴一千八百八十四年元日寓滬各國公廨皆停辦公事　旂誌法租界各捕房之中西捕定例以六个月爲期均須更調昨日派定小東門八仙橋兩捕房華捕皆調至大自鳴鐘當差大捕房之華捕則派往小東門八仙橋兩處云 
[失妻縣]  
　　蘇州人王阿庚之妻本在楊巧鳳家傭工近不知其何往阿庚遂投上海縣衙門控楊巧鳳販賣其妻黎邑尊姑准傳安詰問於前日出差將楊巧鳳傳到暫發官媒處俟邑尊赴閔行等處　糧回來再訊也 
[環追貨銀續述]  
　　前報環追貨銀一節内載興隆洋行買辦譚潤之供被協隆洋行買辦陳可良欠銀等語兹悉實係譚潤之曾將洋東之自灾火等貨抵押與協隆買辦陳可良共計抵銀一萬九千六百餘兩之多洋東並未知之因德國施繙譯請傳陳可良到案質訊昨午後二點鐘時施繙譯至公廨與黄太守暢談案由始行日堂興隆洋東投案申訴被買辦用虧銀有四萬餘兩被將貨私抵與陳可良應請追究各限呈閲太守命將譚潤之帶案問爾曾將貨抵與協隆究有幾何往來已有幾年按月利息若干譚稱與協隆往來抵欵已有十餘年利息隨時定議或七 
 
 

Page 3

 
 
八厘至一分不等從前押欵每年不過數千兩曾積欠伊銀三千餘兩刻下押欵較多有一萬九千六百餘兩陳可良則遣司帳人陳冠投案呈稱　 
在恊隆爲買辦專做押欵譚潤之有棧單押銀逐起交與洋東察閲然後看貨押銀目譚在興隆洋行爲買辦多年押欸皆經伊手今奉傳案據實禀明等語太守又商之施繙譯斷令興隆洋東付銀萬兩與陳可良應將所押之貨儘還興隆問陳何如陳稱我惟由陳可良遣來遞禀不能作主容關照陳可良再行禀覆又稱此係將貨押銀諒難吃虧如許除押欵外尚被欠銀三十餘兩共計耗銀萬三千有餘　施繙譯謂陳可良奉傳不到遣人投質况譚私將洋東貨色押銀陳可良亦有不合太守謂陳可良與　潤　往來已久今譚雖虧空陳當顧全友誼目得過息銀諒亦不少當允許折　陳堅稱不能作主太守又向譚曰爾欲如何調停譚答稱洋東已經受虧我亦難言加銀贖貨到案之陳冠旣不能作主容再挽人向陳可良懇商先以萬兩贖貨餘立票據交陳將來清還太守商之施繙譯俟陳冠與譚禀覆後再行核辦施　謂陳可良縷次飭傳不到情殊可惡請斷定興隆行付恊隆行銀萬兩贖貨以便再理馬瑞和等之案太守謂事須陳可良禀覆再斷施縷譯曰貫來府旣不能斷當覆總領事照會道憲核辦太守曰可甫欲退堂馬瑞和恊記盈豐　莊等各號均上堂或請追貨或請追銀施繙譯曰奉總領事諭辦結陳可良處贖貨一案再理爾等之事各號人皆言押欵之事與我等無干年關在邇斷難再　又有等羊皮客及經賣人同稱甫將羊皮運　興隆行看大樣尚未議價過磅不到一米立時洋東　將買辦譚潤又交捕送案致貨扣留然洋東自已甲人不愼如何將我等之貨作抵請卽斷還原貨或不還貨亦請明示施繙譯　爾等之貨交與買辦並不交與洋東然買辦已抵銀兩羊皮客又稱華洋交易　不與買辦議論然貨則上在興隆行施繙譯謂總領事已飭興隆行東不得將羊皮出口俟辦結協隆之案再理爾等之事隨餓譚仍管押陳冠斥退及退堂時興隆洋東出外衆欲圍住索貨施繙譯立卽出外喝阻太守飭書辦家丁差役開導衆始退 
[英界公堂瑣案]  
　　高易洋行控伶人周鳳林周釗泉差善珍孫瑞堂等一節經黄太守飭令停演理說在案兹悉高易洋行東係大訟師梅博閣函致太守聲稱奉飭周鳳林等停演調停詎周違諭並不調停仍復上豪演唱再請提究等情昨晨周鳳林亦投案禀稱曾在天仙演戲欲加包有趙錦華允爲暗加而仍遷延未加爲此辭歇往老丹桂唱戱及由高易洋行控告奉飭停演已央原中向之調停照數交還透支之包洋一百五十元無如趙執定悉照合同况班　亦無合同之例且前有孫春　亦在天仙演唱立有合同尚未期滿卽到金桂軒唱戱亦不過還包資何獨不容我等語黄太守閲禀之下略加駁斥旋據劉維忠上堂稱周鳳林孫瑞堂搭班子租我戱園被欠兩月房租請追太守問爾是誰答稱房東劉維忠太守謂現因天仙園周鳳林等違背前議起見與爾房東無干房東旣欲請追房租自應另控未便插訟斥退隨飭差傳大仙園主趙錦華到案著周鳳林晚堂候訊○開正大信局之陳雨堂控經手寄包封之李德元串同劉坤和掉換包封由黄太守飭將李劉押候查辦等情已列前報昨據陳雨堂敫同曾與李德元同至大沽輪船寄交包封之侯錦順投案申訴侯供李持包往寄時曾與我同行及將到輪船我卽他去並未同交包封李德元劉坤和仍供如前黄太守仍飭李劉押候再訊侯錦順無干斥釋○三十六號西包探麥根稱前有縣署捕役夥同流氓硬搶林阿三家之妓女竟被持刀戳傷轎夫拘獲七名解奉前署憲陳太守訊明各押捕房一年此係去秋之事惟查得爲首起意之蔴皮阿大卽王阿大當被遁回蘇州今又來滬爲此拘案請辦林阿三亦投案供與同王阿大則稱向在妓院爲儣搶妓之事並不知情黄太守判將土阿大押候再提在押之七人到案對質○包探康阿順稱查見林阿四與陳阿土有西國酒八瓶係順發洋行之失贜問其何來則稱有開米舖之王庚川交與變賣者　傳土則稱共質酒七瓶本欲送人因不合用另托林等變賣然林言七瓶已屬不合盖林陳處有八瓶王處尙有空酒瓶一个共有九瓶及將人解至捕房又有林天木送我洋四元囑爲照應我不敢收并將林天木一併送案林阿四陳阿土同供酒是王庚川托賣王庚川供實因送客不受退下交與林等銷售林天木供林阿四是我弟被包探拘在茶舘我摸錢惠鈔順帶出洋四元並非欲送包探黄太守飭將林阿四等一併管押俟失主投案再訊贓存捕房 
[施少欽收解第三批山東賑銀棉衣藥丸啓]  
　　啓者連接四兒子英電禀並來號信悉齊河冬賑放畢回省蒙陳中丞留辦濟陽冬賑與潘振翁同往查放來禀至少飛速再解銀五千兩方可開辦接信後再四籌劃日來本埠代收賑捐均係零星强弩之末日夜躊躇未能應解今日奉到本埠天順　票號匯到貴州集成堂主翁大善士代籌漢平足紋一千兩合申市九八規元一千零四十五兩得此鉅款可謂仁漿義粟嘉虑窮黎今日彚解招商局海晏輪船運往烟台元寳五十隻重二千五百二十一兩二錢一分申一百三十三兩四錢合九八規銀二千七百零八兩七錢八分六厘又籌辦棉衣九百八十件並前來南京霍甘書屋楊竹村善士大布棉衣一百件又五香辟瘟丹二千服正氣丸四百服痧樂臥龍丹一千服共裝一箱並信函托登永青道方佑民觀察代收乞派弁轉解山東撫憲陳賜收飭給濟陽賑局施子英領放登報奉聞順天賑局連來告急冬賑刻不待緩務請各埠諸善士代收賑捐如有成數請速匯寄來申年内方可再解諸巽金心代災黎九叩首百拜上瀆清聽不勝盼禱待命之至[  十二月初三日]  
[上海北市盈湯衖絲業會舘主施少欽經收順直山東江浙處十一月廿九十二月初一兩日第一百四十七至一百四十八次賑捐清單]  
　　李景卿觀察代募平江祝同心先生富貴源頭同字册第三千六百六十號無名氏八元浙嘉待月軒主人寄全盛局來五元婁東恆農子外症未成酬願由享記號來本洋兩元○餘姚翁已蘭先生書潤助本籍五元一角五分○嘉興待月軒交來銅洋五元俟歸併代爲鎔化○海陽不留名氏祈保全家入口平安助來趙千里青碌山水阿房宫圖王稚宜名寵嘉精丁亥題阿房宫賦合璧立軸一幅路嗣雄春色柳樹耕牛圖姚　勲題合璧立軸一幅馬子良花卉翖毛立軸一幅共三軸由王江涇寄全盛局來俟估銷再行聲明以上廿九日○盛澤沈奏雲年姪代募　二批順記五十元洭記號由本埠不留名茶　交來十元程敏吾兄交來慈竹山房指捐山東十元川署汪秀浪四元魏健記求子病全愈保合家平安由恆春祥米鋪交來四元吳邑太原馥記爲三女痰疾在灶神前祈禱　卽轉交酬願兩元海鹽何永鼎號代紹客寄全盛局來一元○餘姚翁已蘭先生書潤助本籍一元以上十二月初一日併聲明 
[補錄上海陳家木橋金州礦務局内順直山東等處賑捐公所經收十一月初三日第廿六單]  
　　無名氏十元無名氏免積習心省者各二元無名氏無名氏無名氏無名氏無名氏黄石年黄仲芳曹子鳳任子功不書名程亮軒許桂芬　代書依心愿又代汪敬義同心捐葉夢賢方增卿孫心田吕漢生程錫贈吳同壽無名氏無名氏黄如　梁松樵廿七户各一元以上三十户杭州泰和興經募令共洋四十元○巴陵曼福堂廿元孫次雲孫少雲孫潯生孫耘六孫培本堂毛芹圃李春林無名氏錢容齋孫懷生十日各二元史忠直堂代心如氏四元孫潛生孫桂生無名氏守研山房史忠直堂和州署送來筆耕子六户各一元强善人無名氏各半元張瑞芝三百文戴作霖二百四十文無名氏王松林王松林三户各二百文無名氏無名氏各一百文以上廿七户蕪湖招商局經募合共洋五十二元錢二百文○祥泰帳房經募十一户又銅洋一元四開一個○杭州電報來胡師磬四元又寄潘無名氏一元○誠心子四元○恆記三元放生移賑席資移賑震記振記食其山包人隱名氏藥資隱名氏七户各二元蘭記陳雲記頣志居小月居士山石氏五户各一元同心氏止疾求愈三元以上十四户　石振昌經募共洋念五元○少陽朱氏求病廖二元 
[上海陳家木橋金州礦務局内順直山東等處賑捐公所經收十一月廿六第三十單]  
　　四省水灾圖册招商漢局吳朗齋募卾字二號百衲琴舘一百元招商甌局察侣陶募斷字二百四十四號十户共十一元安慶吳仁圃募院字四十一號五户共九圓又募四十八號十一户共六員銀六錢七厘○富貴源頭册招商甌局來智圓和尚募同字五千六十號十五户共十四元坦石橋信昌募同字五千五百八十四號九户共十三圓○昭陽夢覺子由阜豐莊來五十二元○朱龍翔十二元又折棉衣三元契蘭室主人爲子病愈完願四元謝門許氏求病得愈完願二元怡慶堂十元 
 
 

Page 4

 
 
[接錄上海陳家木橋金州礦務局内順直山東等處賑捐公所經收十一月廿七日第三十一單]  
　　河南江蘇會舘協賑公所來寳銀一千兩又楊樂亭寳銀十八兩一錢一分○富貴源頭册硤石振　募　字四千五百六十一號十六户　三十元○泰州文昌會同人爲入泮酧神酒筵移賑三元知足子三元無名氏一元○廬州府署古月氏募龔春元八元吳烔堂七元朱紫垣四元李月儕四元殷翠　李甫亭丁芝亭湯桂軒　履貞丁少軒六户各本洋四元吕幹庭孫隱名徐愼齋二户頟本洋三元凌質夫本洋一元以上十四户共合來曹平銀四十兩外募一元已付信局力合併聲明○途次拾遺人來三脚辮線十八付難璧原主以助賑爲失主祈福 
[浙省撫轅抄]  
　　十一月二十四日杭通判黄禀知本日交缷兼　嚴衞印務補用同知王慰祖由京騐　來省禀到巡檢張汝舖由京騐看來省禀到署杭嚴　王北 
[關汛外委徐良棟俱禀知受事]  
　　二十五日黄源晋服濔到省繳咨銷假禀見胡湘春辭赴義橋厘局差署安溪務錢邦植禀知缷事叩見○二十六日府經歴陳之鏡禀知臬委監印差吏目孫德恭由京騐看來省禀到仁和主簿胡炳章禀知缷事 
[蘇省撫轅抄]  
　　十一月二十九日候補縣陳德喆禀知辭奉　憲委赴太倉提案從九孫煦禀辭赴上海緝捕差○十二月初一日府經歴金慶恆禀知牙釐局委解絲捐赴浙委署震澤縣縣丞俞永泰禀辭赴任候補府知事劉心埈禀知本日到盤門旱關盤查差並銷冬防差縣丞李宗涵禀知栖日接辦東路一叚巡查差並銷盤門旱關差從九陳漣禀辭赴滬差遣 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十五日京報全錄]  
　　　宫門抄○浙撫劉奏請賞給匾額摺○又奏請旌表片○鄂撫彭奏請勅部立案摺○護湘撫潘奏擬結京控案件摺○浙撫劉奏察看府縣各員　○十一月十五日兵部太常寺太僕寺正白旗值日無引　○莊王廣壽岳林各假滿請安○曾國基到京請安並謝賞壽物恩○文中堂續假十日内閣奏派騐放之大臣派出謨公烏拉喜崇阿閻敬銘童華○兵部奏派查齋之大臣派出成惠尙宗瑞福錕伊崇阿長春德克吉訥秀吉德溥○太常寺　派看視牲隻之大臣派田恩承○召見軍機曽　荃○○頭品頂載浙江巡撫臣劉秉璋跪奏爲大員捐產贍族援案懇恩賞給匾額以示嘉獎恭摺仰祈聖鑒事竊據布政使德馨詳轉據紳士現任刑部右侍郎許庚身呈稱世居杭州省城横河橋支派繁　胞伯原任廣西賓州知州許乃來原任江蘇海州直隷州知州許乃大原任太常寺卿許乃濟故父原任甘肅敦　縣知縣許乃榖胞叔原任吏部尚書許乃普原任江蘇巡撫許乃釗原任山東掖縣知縣許乃恩等生日曾擬仿宋賢范仲淹遺法置立義田贍養宗族有志未逮現在族中丁口日增生計日絀庚身倡率族人仰承先志陸續置買仁和錢塘兩邑民田二千畝有奇作爲義田另置房屋一所作爲義莊所收租息除完納丁漕歲時祭祀外凡族中貧苦孤寡婚嫁喪葬以及子弟讀書應試一切費用酌立規條以時資助公舉莊正莊副妥善經理等情造具田畝規條清册由府縣加具印結許司核明請奏前來臣伏杳現任刑部右侍郎許庚身克承先志率族捐置田　值銀一萬七千餘兩睦族敦宗事堪風世例得仰邀旌賞惟係二品大員與尋常士民　資贍族者不同查有前任順天府府尹彭祖賢捐田贍族經禮部援照侍郎張祥河成案奏奉上諭賞給匾額欽遵在案今許庚身情事相同可否仰懇聖恩援照府尹彭祖賢侍郎張祥河成案賞賜御書匾額以示嘉獎之處出自鴻慈臣等未敢擅便除册結咨部外謹會同閩浙總督　荷璟浙江學政臣祁世長恭摺陳請伏乞皇太后皇上聖鑒訓示謹奏軍機大臣奉旨該部議奏欽此○○劉秉璋片再據潘司德馨詳據會稽縣轉據運同銜正任陜西臨潼縣知縣沈家襀等禀稱族叔祖沈嘉平係江蘇候補從九品道光十一年自粤東回里續創義學捐置田一百二十畝零修理村寺作爲家塾歲延名師訓迪族中子弟凡遇議歲科兩試以及鄉會試均給考費又在宗祠内另延兩師教訓蒙童族中鰥寡孤獨月給口糧有絶嗣者助資與　又置山九十一畝零爲族中無力安葬者作爲義塜山租所入修理祠堂迄今五十餘年各董事遵守章程勿替開具田畝字號價值清册由司核明詳請旌表前來臣查會稽縣已故從九品沈嘉平前捐田贍族設立義塾輸銀至千兩以上迄今五十餘年其族人感懷無替實爲誼篤宗親洵堪嘉尚合無仰懇天恩俯准照例建坊旌表以昭激勸除將册結咨部外謹附片具奏伏乞聖鑒飭部核覆施行謹奏軍機大臣奉旨者照所請該部知道欽此○○湖北巡撫臣彭祖賢跪奏爲邑紳籌捐書院考試各經費請勅部立案恭　仰祈聖鑒事竊據湖北布政使　德標詳稱據署江夏縣知縣陸佑勤詳據在籍四品銜户部主事曾繼志等禀稱竊維休養之餘敷都最急澤民而外造士宜先書院之設所以輔學校之隆而補其所不逮省城江漢書院爲一省生員考課經心書院爲各屬歲課優生專試經解雑作童生皆不與焉卽有一勺庭書院亦係闔府童生肄業　夏一邑經前有捐建高觀書院因乏經費未能開　似亦育才者之闕典職等情殷桑梓雅慕菁莪禀蒙撥發公欸銀三千兩以爲之倡並經前知縣蔡炳榮捐輪銀一千一百七十兩兹又於本　紳商富户廣爲勸捐首勸邑紳二品封職前江西湖口縣知縣殷禮捐銀二千兩又陸續在各紳富集捐銀三千八百三十兩通共易錢一萬六千串文請發典按一分生息作爲書院經費兼　生童又孀婦夏宋氏以故夫夏敦業自置舖屋基地值銀四千兩每歲約獲租息錢六查串请發典按一分生息作爲闔邑童生院府縣考試經費均呈明請轉詳具奏前來臣查江夏爲省會首邑前雖建有高視書院因經費支絀並未舉行課試兹該紳等先後勸令紳商富户陸續捐助銀兩並臣酌撥公欸共易錢一萬六千串發交各典生息以爲書院經费籌算足以敷用應飭舉行又孀婦夏宋氏捐故夫夏敦業鋪屋基地值銀四千兩每年可得生息六百串作闔邑童生考試經費亦屬好義可嘉相應仰懇天恩飭部立案俾垂久遠除書院各　户已據聲明不敢仰邀議叙外孀婦夏宋氏係已故監生夏敦業之妻善體夫志慨捐價值四千兩之產以惠士子應照例請旨建坊給于樂善好施字樣以昭激勸除飭取清册咨送查照外理合會同署湖廣總督臣卞寳第恭摺其陳伏乞皇太后皇上聖鑒訓示謹奏軍機大臣奉旨着照所請該部知道欽此○○頭品頂戴護理湖南巡撫臣潘鼎新跪奏爲絞犯京控審係畏罪圖翻該犯已在監病故照例擬結恭摺仰祈聖鑒事竊　湖南善化縣絞犯李滿遣抱李貫京控旨聘臣等酷拷舞文故入重罪等情一案經都察院於光緒五年六月十三日具奏奉旨此案着次邵亨豫督同杲司親提人証卷宗秉公嚴訊確情按律定擬具奏　告民人李貴該部照例解往備質欽此抄錄原奏咨行遵辦並將抱告李　遞解到湘遵查李滿係調姦　陽崔氏未成致令羞忿自刎依例擬絞監候人於光緒五年秋審擬請情實之犯准咨前因當經前撫臣邵亨豫附片奏明請將該犯於秋審册内暫行扣除一面飭司行提人証卷宗審辦並因提到需時咨部展限嗣據善化縣詳該犯在監病故又經委員騐訊批飭歸案附報兹據杲司孫翹澤提集人証訊明議擬具詳前來臣覆加查核緣李滿籍隷益揚縣向在善化縣歐陽李氏家帮工並無主名分歐陽崔氏係歐陽李氏次子歐陽俊德之　光緒二年十一月二十三日歐陽李氏表姪張六來家探望因年甫路遠難歸經歐陽俊德留與同宿歐陽崔氏卽與嫂歐陽羅氏同住二十四日黎明歐陽崔氏起身出房獨往厠屋適李滿走至攏問調戱用手攔抱歐陽崔氏氣忿跑避聲急經歐陽羅氏聽聞出視李滿躲入碓屋詎歐陽崔氏氣忿莫遏潛取菜刀至客房自未因喉倒地歐陽李氏聞聲趕攏將刀奪下查問歐陽崔氏已不能言語救治不效移時殞命審將李滿依但經調戱本婦羞　自盡者絞例擬以絞　候解勘具題接准部覆入於光緒五年秋審情實詎該犯畏死情急遂揑歐陽崔氏係被崔聘臣等逼脋　嫁惑遇邪崇自萌短見該犯是與楊一同房住宿實未調戱並隨意添砌丁胥通氣賄串聳提酷拷舞文委員迎合故入重罪名情繕就呈狀遺令外貿甫歸不知案情之無服族弟李貴作抱至京赴都察院具控提訊取結奏奉諭旨咨解回湘行司委提人証審辦一面奏明於秋審册内暫行扣除旋經臬司孫翹澤迭提該犯李滿與崔聘臣曁歐陽李氏歐陽羅氏歐陽俊德等質訊該犯李滿供情狡譎旋認旋　　至遂層駁詰三面環質該犯理曲情窮始據供明京控逼脅改嫁邪崇我見丁胥賄串聳提酷拷舞文委員迎合各情均係希圖翻案緩死隨意　死舖叙飭令畫供則因楊一未到堅稱是日與楊一同房住宿不肯輸服承招嚴催該縣勒差閒傳楊一去後嗣據善化縣詳該犯李滿在監患病醫調無效於光緒六年六月十五日因病身死飭委長沙縣騐訊禁卒人等並無凌虐情弊詳批歸案附報兹據該司將楊一勒傳到案提訊並無與李滿同宿一房之事質之歐陽俊德等供亦相符查該犯李滿犯案之初卽經該前署司夏獻雲親提審訊供認調戱歐陽崔氏用手　抱致令羞忿自刎身死各情不諱發縣覆審成招由府解司勘轉秋審時又復會同審錄如果稍有　抑何以均日緘默其爲揑情翻控布圖　死青節顯然今旣傳到要証楊一訊明應卽擬結此案李滿因調戱歐陽崔氏致令羞忿自刎身死擬絞監候　卽揑情遺抱進口翻控情殊刁詐業已在監病故應毋庸議李貴作抱京控訊由外貿甫歸不知案情且係迫於族兄之命所控各情亦均未指實贜証無憑反坐　約照不應重律杖八十折責發落屍親隺聘臣訊無賄串蒙報各情事應與無丁之歐陽俊德歐陽李氏歐陽羅氏及訊未與李兩同宿之楊一均毋庸議李滿在監病故禁卒人等訊無凌虐情弊亦無庸議無十省釋監斃絞犯一名管獄官職名係者善化縣與史陳際　相應開報聽候部議除將全案拱招咨部查核外所有核訊定擬緣由理合恭摺具奏伏乞皇太后皇上聖鑒勅部核覆　行謹奏軍機大臣奉旨刑部議奏欽此○○劉秉璋片再准部咨嗣後道府州縣保歸候補人員應於到省一年後察看考核分　補用又隬雜佐貳等官亦應信照辦理等因遵辦在案茲查有候補班前先補用知府鍾大鈞候補同知趙寳申宗山候補知縣顏培方等四員均已試看一年其滿據臬兩司會詳前來臣　候補班　先補用知府鍾大鈞篤實隱練堪膺煩缺知府之任候補同知趙寳申才具明唽宗山年力强盛候補知縣顏培方辦事勤明均堪留省照例補用謹　同閩浙總督臣何附璟附片具奏伏乞聖鑒謹奏軍機大臣奉旨吏部知道欽此 
 
