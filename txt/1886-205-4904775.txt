# 1886 - 205 - 4904775

 

Page 1

 
 
[論渡船失事]  
　　嗟乎渡船之設本以利人而孰知適以害人浦江爲尤甚哉江水湍急輪舟夾板沙衛各帮又星羅棋布於洋場南北稍一不愼顚覆隨之逆風不可行也逆潮不可行也乃喚卭須者輙復不知利害無論晦明風雨必欲强之划動前車之　後車莫之鑒焉良可慨也工部局以老閘大橋柱　朽壞改建從新來往行人暫恃划船以濟昨晨有繅絲女子十餘人呼舟覔渡人數過多復駛過小火輪船以致傾覆救者雲集共慶更生而死者已有三人一昭弟湖州人二十一歲一昭男洞庭山人二十歲已訂婚期忽從河伯一桂英年十七本邑人未字旗昌棧十憐之每人給殮費洋四十元井按月仍給工資以示矜卹且自雇大駁船二艘高揷旗昌繅絲棧旗以便臨流喚渡英界讞局目蔡二源太守更商之棲流公所董事瞿君開桐派差協保傳諭各划船輪流渡客每船定額十二人逾限卽拘案嚴懲其立法可謂周矣其用心可謂　矣奈划船失事時有所聞將何道以處此一則由船户之貪也渡船人數不啻三令五申而憲諭煌煌如風過耳雷霆風雪自應小心彼必違天時而獨進夕汐朝潮不容大意彼必逆水性而横行跋來報往一刻難停明知人客太多偏自不能緩待船户輒行冒險汎汎中流彼不過求多幾文錢耳又烏知人命匪輕竟等諸鴻毛一擲哉一則由行客之急也人來已衆何妨略等片時俟往而復回再行求載未必延挨晷刻樂得平安豈知鄉曲愚民泯泯棼棼不顧風波之險不知性命之虞船中已擁擠不開或自恃精强且略諳水性以爲坐而姑待有誤正經不若站立船梢一眨眼間便登彼岸何必學信天翁之守候徒勞耶於是前者于後者喁連步以登爭先恐後迄乎半濟偶遇風濤而水晶宮已堅邀顧訪矣然而憲定之章程非不周到也旁觀之拯救非不勤勞也以船之大小派人之多寡白宜永遠遵行也有犯必懲不容寛貨庶船户知所率循乃該船婦周陳氏昨已自行投到縣監邑尊飭發官媒候示旋以女流不子　究僅申飭而驅之傳　是船載女郎二十餘人將至棧前見泊有西國游船諸女郎欲從游船登岸不隄防小火船駛過波濤洶湧致划船翻入波心雖云定數難逃或亦咎由自取而該船婦未免太便宜也且浦江之覆溺渡船樂爲常事一不東西相去不過一里半里尙小心謹愼可無意外之虞况旗昌繅絲棧房原有大橋横亘行道者如履康莊比因暫爾興修始設划船以招裙屐迨大橋鼎新後卽可照常乃偏於此數日中俥三女與水妃爲伍君子論理不論數不禁爲三女郎感慨深之又洋塲於馬車之外另有鞍馬三五年少輙自喜據鞍顧盼自誇策騎如飛稍或不愼付其命於呼吸間如前報所列嫁妝鋪子騎骊至靜安寺揚鞭得得迤邐前行馬忽驚將騎者掀翻在地腦裂血流無從救藥延一宿而逝諺云行船走馬三分命竊願爲臨危者暮鼓晨鐘毋輕循覆轍耳彼覓渡者亦若是抑婦人女子總宜不出閨門釬凿女紅皆堪度日何必抛頭露面或揀茶或繅絲朝去暮歸任三五惡少年評隲妍媸流長飛短雖屬貧家小户旁觀代爲不平惜無十萬護花鈴一一爲位置妥貼焉而又以一葦之杭同焉并命禍旣遭夫不測情更煞復可憐爲之綴拾成篇亦以見生計之難而步趨之險耳嗟乎豈徒三女郎哉豈徒一渡船哉 
[東報彙譯]  
　　日報載日皇特派海軍大臣西鄉伯并柴山海軍大佐帶同原田海軍二等技師舟本海軍大尉吉井日高兩海軍中尉片岡海軍中主往美國覘察海軍於本月十三日起行送者不下數百人○搪仁川信謂漢城瘟疫盛行以致避病院内治療不暇日前爰岩丸倉庫船内有韓人之傭工者纔染疫症登岸卽斃凡死者俱以桶爲棺　土三尺而瘞之上盖以草復覆以泥一經大雨屍骨暴露鳥獸見而攫食令人目不忍覩司官知之逐日晌各户檢查禁止食物貧民給以石炭酸水爲辟瘟計添設消毒所一俟病人入館製消毒藥救治其藥遍送同人以冀通行○又西字報載馬和利亞國皇負債甚多無從補償諸大臣先以冷語譏剌繼又私議廢立皇聞之憂憤成疾莫知所措自思爲一國之主而困頓若此不如一死以謝債主遂於六月十三日假游斯台而平湖爲名與隨從侍衞數人同至此湖邊將泛舟于湖中詭使侍衛赴他處取物乘無人在側時投水而死迨侍衛回見皇浮於水面奔告宮中而宮中早有遺書令諸大臣自臨政府勿以我爲念云云如此慘死亦何樂乎爲君○西歴七月二十號得芝罘信稱中國定遠鎭遠濟遠成遠超勇楊威操江鎭邊八艦先一日同入芝罘港午刻時鎭邊動輸往仁川水師提督丁禹廷軍門汝昌坐超勇艦同去○六月二十六日中國皇上萬壽欽差及理事衙門皆懸燈結綵蔡理事特出知單關照各紳商董於是日黎明至署行朝賀禮及晚各家燃龍燈於門外至二十八日夜盡始止署中第一夜請各紳商設度慶賀次日請各國長官飲於福濟寺按福濟寺爲中國人所建已歴二百餘年共有房屋數十間大殿有三高可數十丈基址在山頂登高一覽萬象在目今年修繕僅換殿中四柱已費英洋千數百枚甚巨觀也蔡理事在此宴客酒酣以後凉風徐來不致汗涔涔下也 
[高麗雜紀]  
　　高王有令商人移出城外之諭以致商人裹足來貨無多豈獨無益於華商在朝鮮亦將少獲利益也○陰雨連日年前駐防之華營舊址半就傾圯壁壘已空旌旗無色有心人爲之慨然○五月二十三日爲吳武壯公忌辰王派官致祭禮典攸隆武壯公在天之靈當必歆享○去年華人之在高失業被解内渡者令又濳來雖不敢公然爲害恐日久則故態復萌也○二十六日日本兵在仁川岸均入醉鄉與土人相抗始而肆駡繼而揮拳終以木棒從事遂將士人當頭一喝腦血迸流勸解之人亦有受傷者及奔至日本公館卽暈倒臥地日官置之不理又送至朝官署中聞並未將兇犯責治何其袒護如是也○二十八日雷震數聲有鄉人云是日雷時東郊十里外有牛一頭在途被撃而死牧童之竹笠風吹落後回身拾笠雷遂下撃想童子命不該死故阿香費此一番周折也○米船紛至土商易之運往他道而尙慮不給盖災區甚廣非勺水蹄涔所能徧及也但望秋槄豐收否則卽來米日多恐亦無濟○奸商圖利無在不然有販米之人故取沙土雜于米中希圖微利是在賢有司查拿而懲治之○瘟疫盛行醫生多束手無策試以成方亦不見效○傳說井水有毒得時疫者皆飲水所致於是貴家富族多另穿井於家以供汲欽○連日雨少止時卽大霧迷漫南山高處望之冥濛豈果有豹隠其内乎○元山釜山兩口米到雖多而小民貧苦異常不得不减價以出糶運 
 
 

Page 2

 
 
米之商未能獲利○希化又由全羅道運米至仁港以小船撥岸時風頓大作船覆米沈間係國王之米也○王以本地小船運米至漢汀過於遲緩且有危險之虞遂雇日本小火輪拖帶每行一次可帶小米船二十多隻帆船内駛漢江久有定例沂聞海關恐仍有偷漏之弊每帆船行時潔人先至漢江等候盤察○聞鎭海兵船此次來泊仁港海關欲將物點驗被領事斥之彼雖聽受而其意未免快快也○多日霪雨山水陡發近山居民多葬魚腹中有水冲地陷之處或曰起蛟傳者之訛也 
[渡船停擺]  
　　香港中外新報云省城來往港澳渡船見皆提泊省河暫行停擺聞係因各廠開辦抽厘所載貨物往往中途盤騐雖爲　截偷漏起見而該渡船殊覺不便俟禀請官憲量情恩恤然後照常開擺云 
[遠迎憲眷]  
　　新任蘇撫憲官眷於上月二十八日已刻過無錫省中撫標各管均出隊赴滸關迎接府尊及長元吳三邑宰均於廿八日出城恭接聞崧振帥於廿七日辭督憲後登舟于下關停泊廿八日早解維來蘇云 
[水勢氾濫]  
　　京師於六月十八日晝夜大雨護城河水勢洶湧幾欲平槽連日淹斃者數人右安門外烟鋪中山西人某甲及永定門某乙二人屍首打撈上岸經官相騐尙無屍親來認又前門外迤東翔鳳胡同有綉匠張唖叭者因天氣炎熱下河洗澡岸上人見水勢甚大勸張毋與水狎張不聽脫衣而下頭頂皆没岸上人急覓善水者數人入河拯救則張已順流而下無處搜尋矣次日由崇文門大橋下浮出尸身經南城打撈上岸相騐張母及妻並其妻母皆依張過活相騐時三婦圍屍痛哭觀者無不酸鼻又聞東直門外有土棍見河水盛漲乘夜將河堤扖開河水漫溢十數里城外來往大路爲之阻隔盖從前河堤未修時每至夏令大雨諸土棍往往放水斷路藉以詐索行人自客歲張朗齋中丞修築河堤河深足以養水大路不至隔斷行人諸棍無處生財故夤夜偷毁河堤遂至冲淹田禾十數里藐法害民可恨實甚 
[災後餘聞]  
　　蕪湖道署被災前報已細書情節兹悉關庫所存常新兩關稅銀將近三十萬兩燼後於瓦礫堆中挖出均已化成銀餅成寳岩觀察卽招匠傾鎔以便移交新任大堂儀門頭門各科等處房屋均得無恙觀察以各水龍施救是力遂慨捐鹤俸每人酬以番佛十尊其被燬之房刻已申詳大憲一俟批轉當卽賠修云 
[五茸零拾]  
　　新任松江府恩詩農太守牌示於廿八日放告須遵式盖戳白禀不閱○城南天主堂被盜一案已列報端兹悉婁縣張小芸邑尊會同城守鄭遊戎通飭汛兵捕役嚴拿查得窩家爲王桂堂向充營弁今已因事斥革在普照寺橋南開烟館與游勇匪徒往來習熟此次滕茂亭軍門親自於餉盤點練軍凡湘勇之賦閒無事者皆招之使來以資開補無如若輩素性强暴稔知南門外天主堂係童貞所居財物充牣因視如砧上肉不難如取如携遂在王姓家糾集多人呼嘯而往果止四五女流不能抵禦任其傾筐倒篋而去明日有在城下拾獲尖刀一把燈籠一蓋而城内泮池中亦有撈獲贓物盜所從來顯然可見逾數日黄昏後有在王姓門外過者聞有操楚音人在内作撲打聲捕者曰盜在是矣遂一哄而進匪徒雖俱驚散而箱籠中原贓具在無可遁歸乃將王桂堂拘案烟燈房屋發封張小芸邑尊隨卽升座訊供鞭背數百始供稱同夥六人爲首係正營某篷什長劉姓營官王有圭叅戎卽將劉姓交案訊質現尙堅未肯認云○浙西鹽捕營帮帶有名小五老大者同在上南交界之米行鎭地方巡緝私梟嚴防偷漏有某宦舟載五櫬向甯波言旋路經該鎭巡丁疑係巧於走私之徒遂將五棺鑿開昆有屍首情願賠禮某宦不服逕往地方官衙門哭訴此事不知如何了結○城西十餘里唐橋地方現有私梟船數十艘盤踞婁縣張小芸邑尊訪聞屬實爰禀滕茂亭軍門請飭營兵會拿提憲命城守鄭遊戎帶親兵百名砲船十餘艘水陸並進想必能驅逐出境也 
[白下官塲紀事]  
　　新授四川總督劉仲良制軍由浙赴任泝江西上六月望日道出金陵曾宮保親往碼頭迎賀方伯以下各官亦均至江于遞呈手　制軍一一答拜旋於次早解維○前任江寗織造貴尙衣交卸後因虧短帑項數萬金例應賠補遂冒居貢院東某姓河房靜候部議日前部覆已到當于上月十九日晨七點鐘時啓行北上曾宮保曁豐軍憲新任廣尙衣率領文武各員在旱西門外接官廳恭送並寄請聖安○署江寗藩司田熾庭方伯接篆後勵精圖治幾於日昃不遑每當接見屬員無不虚心延訪俾其人之賢否得以洞悉於懷而於幕友書吏家丁關防尤爲嚴密出入務先掛號有弗率者友則辭館餘皆重懲一時頌起輿人有關節不到閻羅包老之謡焉○道憲分巡江甯雖兼管水利鹽法實則清苦異常章觀察恐閽人因緣爲奸諭令一概門包不准收受違則照律科罪亦整肅官常之要務也○前報載金稚蓮明府經大憲請補陽湖縣缺一事兹悉是缺應歸截取班明府係大挑前先人員於例不合幸同鄉某達官極力周旋始得准補刻已奉到部覆將次往蘇靜候飭赴新任所有督轅校對文案並總辦普育堂差事均經交卸普育堂已由江甯府孫太守札委詹靜涵大令聯芳接管其文案一席則現尙虚左云 
[袁江雜錄]  
　　楊姓斃媳一案道憲批府提訉屢經勘問尙未定讞陸氏復赴漕轅控告業奉批示云本署不理刑名惟事關人命旣經淮安府提訊當飭中臬司嚴札淮安府認眞研訊不得含糊通詳核辦○某營砲艇六月十七日從上游下駛適清汀閘水溜甚急哨弁之子立於船首顚播之時爲櫓括入水中某勇見之急撈其瓣立脚不稳隨之而下一時喪兩命舟行亦甚險矣○釐捐一項弊竇滋多各局每月　解之數雖可比較而局支經費每多浮濫大憲深知其弊爰飭每月捐十解五不得仍偱舊轍局支只准一半○日前由營勇帶同眼綫在某處緝拿巨盜旣及門剥啄數下盜卽蜂擁而出持械相拒營勇將盜魁擒獲並撃斃二人解縣訊辦餘犯則已兎脫矣○某營勇丁向農田刈草農人禁之不聽怒而詈之營勇恃其武力用手中鐮刀向農人頭面亂砍血流如注農人妻子麕至併力擒勇將送營中請辦中途爲别營哨弁攔阻爲之調乃止解 
[漢臯瑣事]  
　　鄂垣因歲試届期外縣文武童生紛紛畢集市廛氣象爲之一新小竊亦因之而多一日有北鄉婦携布八正上街求售行至府前街遇一男子問布售否婦頷之男子卽引婦至彩雲茶室婦襪帶忽解將布置地上拾帶重繋男子卽將布携之而去及婦繋帶畢則賊去已遠不覺放聲大哭適有武童數輩跨鞍躍馬而來詢知情由惻然憐之給以靑蚨四千翼婦始叩謝而去又有一老者至鼓樓大街某當鋪贖取衣物其時鋪外人甚擁擠老者與舗夥結算畢欲向羅担内取錢找付則其錢已爲妙手空空兒攫去老者祇得含悲忍涙而去鄉人一入城市便覺徧地荆棘亦以見匪類之多也○漢口北有一湖寛廣百餘里湖水冬竭而夏盛水盛時黄陂孝感兩邑船均由此直逹漢口惟波浪甚惡舟行往往失事曾由地方官設立土墩以禦風濤并設救生船以拯覆溺而航船每以貪載搭客致有傾覆之禍上月十一日東南風甚緊午後有航船一艘滿載人貨由漢開行未及三十里忽然失事淹斃五六十人在航船户祗顧多載若干客貨卽可多得若干錢文何暇計及利害竊謂地方官宜示以限制不准多載違則立提船户重辦或亦愼重民命之一道也 
[文旌莅滬]  
　　新任廣東學憲汪柳門宗師於昨午一點鐘時乘坐招商局海晏輪船抵滬暫駐金利源棧房不日卽赴粤海磿新云 
[滬城瑣事]  
　　滬城縣橋左近某姓家前日忽見有烟一　在衣箱隙中噴出異之及開看則濃烟迸出衣服業已焦灼盖因晾衣摺疉時遺灰燼於内致有星星之火幸及早知覺不致僨事也○夢花樓左近有某姓女於黄昏時在門外納凉忽有無賴子某甲向女調笑女以正言拒之甲變羞爲怒竟作申申詈女母聞之出而喝阻甲乘間逸去前晚忽紏同黨十餘人前來尋釁聲勢洶洶某姓母女不敢與較圖扉而入無横輩 
 
 

Page 3

 
 
俞聚愈多不堪其擾衆隣不服四面兠拿若輩始紛紛逃逸僅獲一人送巡防總局請辦想馮剌史疾惡如仇必當處以重刑以戢凶暴也○陳周氏前與甯人傳三虎犯姦經氏夫陳庭靜拿獲送縣判將該氏發交官媒擇配嗣由該氏之母赴縣求恩莫邑尊准將該氏交母具領此皆見諸前報昨日該氏又赴縣署呌冤適帮審委員王司馬過此見之飭值日差將該氏帶候訊供 
[彩鳳雙]  
　　法界新街一帶爲烟花之藪澤其中分揚帮蘇帮無非由白蚂蟻販賣而來烟妓身價亦須數十洋百餘洋不等龜鴇安有臣資無非向龜親鴇眷湊借以博孤注故於妓之不善迎送者箠鳳鞭鸞不稍愛惜妓爲積威所壓欲控官則牽累良多欲脱籍則金貲難得此亦勾欄中之　境也一旦遇有情人挿趐奮飛脱離苦海豈非快事昨日黎明時新待二號弄内花烟舘某妓與客由樓窗繋繩縋下相將遁去及龜鴇知覺則錢樹子已失所在祗得鳴報捕房請爲飭緝云 
[着董調停]  
　　前有嘉應州人張雄昌卽張文豪扭潮州人方仕祺至捕房訴稱曾在英界善餘里開設泰安土棧用方爲夥被吞帳上銀洋解送會審公廨蔡太守訊供之下着自清厘云云昨張又至公堂具禀聲稱曾與胞兄文英合開泰安土棧用方爲執事立有合同言明將來得有盈餘方得乾股一分當有同鄉人彭善初存銀三百六十餘兩後經方放帳七百餘元囑令向收反於前夜糾集無賴吊毆勒據意欲吞佔産業以致在滬同鄉咸抱不平似此曰無法紀世所罕聞若不提懲勢必血本鳥有店業兩空并呈合同請閲太守閲竟謂爾原籍嘉應滬上亦有董事理合知照　同向論遂斥退 
[整頓渡船]  
　　繅絲女郎覆舟斃命等情本報已疉經綴録兹悉閘北巡防局員應君前曾酌定每一划船祗許載客十二人刻蔡二源大守復商之棲流所董事瞿君開桐定以大船許載十人小船許載五人責成地保并傳船户陸掌福沈掌生李阿昭等七人至公廨各具遵結又諭差保不得需索錢文各船户感戴憲慈歐聲雷動至投入縣監之船婦周陳氏奉發官媒尙未發落云 
[英界公堂瑣案]  
　　華捕稱昨見有人因買西瓜爭門爲將三人送案陳阿南供蘇人從浦東三林塘販運西瓜來滬亭泊洋涇浜已經賣在行中究有李阿梅到船强欲買瓜言明早已售出李恃蠻不服纠人尋釁撃碎西瓜七十三枚計資本洋七元有奇兒子阿寳遂報捕向李阿寳供與相同李供持錢向買西瓜陳竟不肯致與爭毆包探秦少卿禀稱陳係瓜販李確流氓時在浜沿抛擲沙袋現圖白食西瓜是以爭執蔡太守判李賠償瓜值再押二十八天以儆○包探秦少卿禀稱縫工崔松橋報稱被徐阿元强取箱内衣服及釘鞋等件又有沈鳳祥報稱被徐取去錫酒壼查得實係徐引一婦人與崔相識後索酬謝無着是以取物質錢今已一併吊到崔供徐確曾與小的爲媒然並未成事反欲硬借銀洋小的不依致被取去各物沈供小的在酒店爲夥徐來買酒借去酒壼吞没不還徐供實因被崔欠洋一元向索無着自願將箱子衣服作抵蔡太守調徐所取崔之衣箱等件值價決不止一元然崔亦有不是之處姑不深究判徐管押十四天再着繳還酒壼起案之衣箱給崔領去○包探唐慶禀稱景春茶園伶人劉來寳報稱失去金戒指二枚銀洋七元衣服一件知被徐金生竊去獲徐詰究直認不辭惟稱金戒一枚已托鄭仁桂兑洋十－ 
二元五角自用三元五角餘被鄭用隨獲鄭押向慶雲銀樓吊贓該樓不肯因同西捕往起今將人贓一併送案惟現洋無着劉申訴前因并稱花日蔡蔡喜苕來一待携有金戒暫放家中漕徐行竊徐供曾取金戒衣服先將一枚托鄭兑洋據言得洋九元五角除去代辦之夏布長衫洋四元一角又用去一元九角祗給小的洋三元五角鄭供替徐兑戒照數交徐惟有扣下衣洋四元一角慶雲銀樓夥請追洋十二元五角蔡太守問徐尙有現洋七元何在徐稱已用罄太守飭將徐鄭暫押着交洋十九元五角再行給還劉及銀樓起案之金戒衣服先交劉領○包探顧阿六禀稱協正昌馬房之馬去周了頭駕車不愼致馬溜韁碰壞陳阿二之東洋車中捕獲周阻住車輛今特送案陳供車已撞壞須費修理洋三元又有甲乙日人被撞受傷周供駕車行駛時被一東洋車碰撞致馬跳躍顛簸小的翻身墜下馬卽拖車前夫蔡太守判罰周洋八元以三元賠修東洋車二元給養傷其餘三元撥充醫院經費○王恒甫訴爯母親姚氏在路被木料東撞傷由捕拘住車夫二名母送醫院敷治旋經木行中央人出爲理説願與我母養傷今蒙將滋事之車夫解案請爲免究蔡太守謂旣已自行料理當俯准所請車夫開釋○包探陳阿九禀稱有西婦報失洋九十元疑係恃者王子方行竊查無証據解案請認西婦申訴前因王供决不行竊惟同居之吕宋人所用余大寳亦在此間出入今余已避匿似乎形跡可疑蔡太守商之佩副領事將王押候查明核辦○包探秦少卿禀稱西婦叨林所用傭人陳春忠張成中失去衣箱等件報捕由小的查獲竊犯張阿三供與陳等素來相識乘間行竊今將人贓送案西婦先到案申訴隨由張陳各訴失竊情形張認竊求恩蔡太守商之佩副領事判張管押二十八天贓交失主分蝇認領○包探陳阿九禀稱伶人謝桂芳報失衣服查係自已傭人計和尙行竊當卽起贓又有伶人李小和亦失洋五元章將計私刑吊打大聲呼救由捕往查李尙手持竹板今將各人送案謝則申訴前因李供失洋後疑被計竊是以毆打計認竊求恩并稱向李借洋一元並無竊洋五元一事蔡太守謂旣經獲賊理合交捕送官豈容擅　私刑且驗得計背後傷痕宛然隨判計管押七天李减押四天起案之贓給謝領去○西婦百勤賽訴稱曾用賀阿慶爲細崽今已停歇應找伊工洋二元昨向索取囑伊略遲詎賀卽肆兇毆有傭　陳顧氏爲証陳顧氏供賀毆西婦小婦人確曾曰見賀供不敢逞凶實係向找工洋口角蔡太守商之佩副領事判笞賀百板以儆工洋着西婦找給○烟舘主翁三大訴稱曾欠何金富土洋八元約於初十還清不料何竟同四人前來取去烟槍七枝爲抵報捕往查祗存四枝今蒙拘何送案何供被欠土洋延宕曰久是以取伊烟槍四枝並無七枝蔡太守謂旣是被欠無着儘可投案控追豈容仗洋人之勢自往搬取烟槍今可清還烟槍否則所欠之洋作爲罷論○華捕禀稱昨見甯人王文木投江尋死阻救送案請爲安挿王供二十二歳家中尙有母妹小的前在閬苑第一樓爲堂倌今失業已久無處棲身不得已而尋死蔡太守一在開導着暫送棲流公所留養再行資遣回籍 
[法捕房紀事]  
　　一女三字案内之邰朝福押在捕房已逾十日之逾十日之限昨晨翁太守臨捕房後將邰提訊諭以限期已過爾將事説明卽可出外爾當初不應以巧言惑人致胡介生夫婦婦赶至上海現在爾求交保不過再去騙伊説現在事已了結到滬領出阿大便可賣得銀錢伊若肯到滬爾於彼時至公堂説人已交到爾卽脱然無累胡介生之子亦無如此長大故爾又稱過寄此種詭計本分府早已洞悉何不將實情説出具一切結卽可出外邰供今願具結惟胡實有四子年均不小阿大訂姻者確是過寄太守謂伊旣有子自應交案不能遽將何大由堂婚配如交不出爾以别人到案塘塞一經看破必當重辦邰仍執前語翁太守着將邰還押如有的實保人准其保去○局賭騙洋案内之金秋園卽文斗沈滋蘭卽杜錦堂昨復提問原告李寳昌投案請追口中喃喃不已翁守守先詰金杜兩人可曾預備錢洋二人均求寛限太守謂事已月餘無洋祗好再比着將兩人各責八十板還押下期再比包探將兩人帶出後太守謂李寳昌爾一無主意但聽别人指使初時請提婦女後稱杜錦堂之父在滬着爾訪尋住處又尋不到今日又説假元寳在天保棧不知伊等管押時元寳早已不脛而走平心而論伊等設局害人固應重辦爾犯賭亦屬不合李稱並未犯賭太守謂　等當時與爾合夥赢則照分圇則不要爾會鈔爾因貪小致堕彀中今日爲爾説破亦可稍知警戒現在如欲遍令伊等繳兄錢洋勢有不能不過追出若干作爾川資如追不出兩人亦須重辦諭畢令退○亨逹利洋行包車夫朱蓮瑞吞洋逃遁查得朱將洋寄在同鄉人徐機處因請上海縣備文至吕泗地方將徐關提到滬已登前報昨晨翁太守提徐問朱蓮瑞侒在何處爾與伊同伴豈有不知之理徐 
 
 

Page 4

 
 
供我實不知問朱包氏或可知曉太守謂洋未繳足總應着爾交人着將徐桂還押於今晨解案并着法包探將原告傳案 
[上海高易籌賑所撮要]  
　　頃接到澳門鏡湖醫院諸位鄉台第二次來函并蒙賜回福字册四十六扣共捐集銀陸百二十二兩零五分八嫠除前五月初六日由陳善昌行墊來一百元柯翼棠翁墊來一百元又鏡湖醫院揭寳源銀號墊來三百元支納日息銀二錢八分另短欠平頭銀四錢三分四釐以上共除去銀三百六十兩零七錢一分四釐今由善昌行續匯來銀二百六十一兩三錢四分四厘本所先後兩次合共收到銀六百二十二兩零五分八厘卽照原册塡掣分户收條備函寄復外各捐户台銜另録清單登報奉佈以昭徵信仰見諸君子胞與爲懷救災恐後仁慈所著佩服弗諼謹列報箋藉抒微悃兩廣協賑同人李朝覲秋坪等謹誌六月二十八日 
[蘇省撫轅抄]  
　二十四日候補同知劉立楷謝委署松海防同知事知府用升用同知山東曹縣何式珍福建人自籍來卽辭○二十五日候補府姚丙吉缷署松江府事回○廿六日候補同知黄玉禀知繳廻避咨文仍留原省補用並謝委南路總巡保甲差候補縣梁修年解京餉赴都回分發江蘇新班先補用巡檢汪兆焜浙江人禀到從九林爾興缷署江陰縣典史事回五品頂戴藍翎縣丞謝楨榖湖南人由福建來 
[浙省撫轅抄]  
　　六日廿二日署嚴州府惠禀見辭赴任前湖州府郅禀見辭赴都運副趙連鈺禀銷海富餘臨四縣醬缸差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[虎阜清談]  
　　六月十九日觀音誕廿三日火神誕廿四日雷祖誕向來元妙觀香市最爲繁盛廿三日尤徹夜不絶自譚序帥派員攔禁以來大爲蕭崧今屇各巡員雖照章彈壓而往來如織各殿羽流較往歲頓覺利市三倍卽各茶寮亦列座皆滿惟婦女燒香尙未敢輕于嘗試云○亦省吏冶向歸三大憲輪流扃試計策一論判一當日交卷人規謹嚴苟有眞才自必脱頴而出近年歴試優等屢次冠軍以張君大任范君端揆劉君元楷爲最是以省中有　傑之稱而平時校閲紫正兩書院課卷大抵皆出三君之手鑑衡公允不特士論翕然上游亦更加器重今范則補授宜興張則請補震澤劉亦署理松海防同知三君本係同榜舉人並負時望今得後先捧檄循良報最儒雅宣猷都人士富拭目而望弦歌之化也 
[補正全嬰規條並添列功過格復各善士來書啓]  
　　諸善長大人均鑒家壽前登報章敬送全嬰規條一節蒙本埠及各省善士惠函索覽均經陸續寄奉嗣接浙江虚心老人江西蒿目時艱客江甯硜硜子先後賜書垂誨諄諄大略均謂細讀刻中條例至備至善洵堪豁人心目補各處嬰堂不逮其大要全在嬰之聚於城不若散於鄉聚於城則地限一隅乳難徧給散於鄉則村覓一乳卽時可得此中難易理勢然也惟各令一人經管本村嬰事而不與以利雖歲無幾嬰恐多託詞諉缷者當更以處之又謂自哺兩月後改發乳母貼哺恐爲時太促難遽動本母愛憐之心云云家壽讀之拜爲卓識微仁人訓示何以使萬萬嬰　同登仁壽循章三復感佩弗諼敬將自哺補正改作五月並添凝村董功過格一則以補刻中之缺再列報章藉供衆覽仍求高明指正惠我箴言事關嬰命生死區區苦衷祗來補救萬一何敢師心自是哉規條仍在棧中敬送○村董功過格報一溺嬰十功報外村溺嬰十五功本村無溺嬰每年五功自哺一嬰二功後歸自育者加一功貼哺一嬰一功嬰從外村來者同村　　嬰每年五功○本村溺一嬰不　十五過溺第二嬰不報斥退自已溺嬰除追前賞斥退外加倍照罰自哺嬰死不　 
論貼哺嬰死三過未報病死者加二過如係外村來嬰死者二過村嬰送堂二過送外村貼哺者一過右格由局隨時登記每年報銷時統核功過若于除　功抵過外每功勞銀一錢滿百功除勞銀外由縣給銀牌一張二百功給匾一方如過多功少俟下年積算倘係紳士勞其樸從如例[  寓三馬路陳與昌絲棧守廉衞家壽謹啓]  
[和伯雅兄聞長子開裕入泮喜詩元韵]  
　　七子遊庠各後先吾家同祖兄弟之子遊庠者七人今得姪而人矣泮芹又采一枝鮮他時鯉對須遷地兄以成勞積資館符不遠此際鵬飛吹上天猶子揚眉當有日豚兒附尾轉無　兒子開元現擬筮仕粤東弟兄共寳先人集三疉還教韵事傳兄詩係用先大夫集中爲公繡弟入泮所作詩韻丁卯歲公繡之長子文浩人泮余卽用此韻作賀章今成三疉矣桐鄉嚴辰芝僧未定稿 
[題金孝女傳後錄請高昌寒食生倉山舊主兩政]  
　　漪漪鴛湖水流澤一河長懷珠川更媚良夜發奇光是夕孝女生爰應此嘉詳生本有至性婉娩復端莊燦燦　俟裔班所姓氏香嚴父初授詩白行孝獨詳太息命不辰七歲遭母喪哀毁盡如禮撫心獨悲傷友于兄弟間嚴督豈相方　以女紅資伊彼羹與湯同治紀元候烽烟遍三江流離　苦際謹敬事不遑嚴父盲於目百計苦彷徨彷徨無所之長跽禱彼蒼朝朝以舌舐夜夜涙沾裳至誠乃感格豁然辨微芒問名誓不字皓質凛秋霜父亦完其志援古頗相當承歡四十載孝行稱於鄉惋惜景命促矢志願未償謹讀孝女傳令我慨以慷音我值赭宼携家登高岡負米二十里册胝凍欲僵甘旨幸無所雙親謬稱揚哀哉願未遂及今愴衷腸孝爲我輩事偏出女子行難能而可貴　振此綱常讀竟發長嘆思思懃且惶綸音已下賁綽楔增輝煌千秋萬歲後懷糈奠椒漿海山種榆山人悦彭氏拜稿 
[上海北市絲業曾胡核奬籌賑公所施少欽經收山東賑捐六月二十二三四五六日第一千零五十九六十一二三次清單]  
　　吳郡點心齋由蕪湖全泰盛局來洋十一元無名氏八元不留名由盛川全盛局來七元馬兆祥爲子仲良病求速痊四元孫觀禮爲三兒病求速愈由金陵銓昌祥局來四元知非子求病速愈由全亨號來四元無力鄉人三元周邦翰求母頭痛速愈二元無名氏一元以上二十二日○京都同人京平銀五百八十兩由源豐潤號合來九八規銀五百九十二兩毘陵松筠室主人每日積聚資移助由江西　州府照署寄九江福興潤局來九三八平銀四兩京江求善居士爲父患腿足疾求速愈由愼餘莊來洋一百元曹雲溪病愈還願由梅里永義昶局來十元省過山房信果生十元求安元十元孫守眞爲子病求速愈由浙省恆豐順寄正和局來十元李虎臣爲子病求速愈由太倉致大局來五元郝述堂求病速愈節省藥資移助由安慶太古晉局來五元謝善士求病卽痊二元以上二十三日○丁少雲明府爲四歲幼孫祈福紋銀七十二兩由汴省楊樂庭寄託蔚盛長號合來九八規銀七十七兩四錢三分六厘乍浦從雲社隱名氏酬願洋五十元桂香書舍經募衆子力十元李廷記五元金匮華湧泉求病速愈由無錫可園募賑公所楊叔賡寄通裕局來五元一粟道人五元隱名氏蘇州周乾泰號寄鴻源局來三元五角沈八樓求病速愈二元張慶雲還願二元川沙隱名氏求保平安五角○太倉周思錫求病速愈三元保安居士病痊還願二元二户由沙溪朱萃卿寄永義昶局來以上二十四日○完願人由蘇州從野堂繆寄全盛局來京平銀一兩四錢江西涵清堂居士由天順祥號來洋三十元蝶夢秋齋求小兒病速愈由松江全盛局來三十元妙錫探爲次兒病求速愈十元無名氏由百川通號來六元沈垣病愈還願由怡和協記號來四元徐嘉臣求叔病卽愈由乍浦恊署寄老恊興局來四元無名氏病愈完願一元茸城養性室主人筆資移助由松江全盛局來一元○葑溪漁隱來陳葆清洋二元又昌字一萬一千八百四十二號册振源永綢莊振乃乾象一元源乃坤一元三户由姑蘇全盛局來四元以上二十五日○周耘文由淮城政大局來漕平足紋二十四兩二錢二分程氏求病愈洋十元古彭友竹齋同人吳玉堂等節省會筵經費移助由徐州天和仁局轉寄鎭江政大局來三元管穉巖求妻病愈由硤川全盛局來三元精畔殿由長安正源局來錢八百文○蕪湖大成祥退省齋經募昌字四千五百三十二號册胡朱氏洋十元胡用書三元同和莊萬和莊無名氏無名氏四户各二元無名氏裕泰無名氏昨非居無名氏五户各一元無名氏六角隱名氏錢五百文又四千五百三十四號册唐藥廷汪子謙張錦堂益美和汪聲庵張宗鈺六户各一元元吉慶錢一千二百義大復茂洪炳章三户各一千文吳永發六百文謝椿林汪相臣汪才蘭楊大發四户各五百文王祥定四百文錦元舒芬吳懋儒舒衍慶李春和舒步蟾舒錫慶凌良源八户各二由文册共三十七户由全昌仁局來四十一元○江寜藩庫廳署内寗垣同人助賑公所第五次經募王筱園漕紋十兩零三錢浙江金華府陳代募洋一百元又自助三十元宋煥章求無疾病十元汪伯丞六元丁裕大五元林匯川五六兩月分二元長裕恊成聚成義聚德盛永錦源公長源公義順成昌隆局九户各二元無名氏李象書世德堂茅義興泰盛邢永順高連堂七户各一袁幼梅錢四十千文張景武二十千文福同裕鹽店十五千文徐椅璧袁和庵公興與袁增剛陸蓮洲漢豐典六户各十千文王晴嵐最怡亭袁懋德袁順德袁順脩五户各五千文漱石軒四千文杜金標袁增毅程興九三户各三十文竇梧軒夏敬齋高子猷嚴紫槐陶漢零崔位廷袁崇視孫敬孚沈敬甫胡雨亭葉霞珊李關亭周幼川葉耀卿李俊卿朱星齋齋仙浦楊守孫單德臣十九户各二千文蔡及芝袁增忠吳笠樵楊藝林袁嵩祝袁增富孫小田孫燮臣丁鐵琴石崑北十户各一千文益豐鋪三和仁義源順三户各八日文蔣以堂吳名氏益源銀李虎文楊鼎裕馮大樹堂六户各六百文明記信記洪啓大豫豐錦鳳園無名氏六户各五百文福記裕康吳小蓮得記嚴紫垣金斗樞六户各四百文玉記鼎興慶至德堂恆大昌雲記崇德堂貞幹堂興昌八户各三　文衡記森記漣記趙衡記春記李庚白六户各二百文以上共一百零五户計漕紋十兩零三錢洋一百七十八元錢二百三十六千文總共由户豐莊合來九八規銀一百七十二兩七錢零一匣洋一百七十八元以二十六日 
[上海四馬路高易公館壽賑所經收六月廿三至廿八等日賑欵清單]  
　　廿三日唐茂枝觀察席金移助洋三日元○廿四日由天津楊問樵翁寄來戴俊臣翁募福字二千五百零二號册唐祝笙洋一元保昌行瑞成號　德泰昌裕恆　泰恆增利益義成裕義盛大興號隆聚號隆順號義泰昌德泰仁慶興隆復春號十五户各銀二錢五分以上共十六户洋一元銀三兩七錢五分伸規元三兩八錢六分七厘○廿五日李德新洋五元○廿六日公信洋行募福字四十零零一號册五代民洋五元嶺南　髻山朱無名氏保平安四元無名氏三元粤杳南　李世杰二户各二元四明無名氏劉嘵亭鵝峰樵子吳日記四户各一元朱寳如李鳴章巫明是劉錦廷四户各中元以上十三户洋廿二元○泉州府署陸鴻伯翁寄來同女陳運標余玉書合洋一元同安劉家彛土俊力合洋一元莊瀛元南安洪朝棟同安葉大銓惠安郭克昌四户各一元晉江邱榮清中元同安黄承基一元安溪玉書同安楊毓楨南安陳昌骥二户各錢五百文同安　棟錢四百三十文同安葉日章潘沐二户各錢四百文南安陳超同安陳徽惠安陳錫疇晉江李應昌四户各錢三百文安溪李鵬程温良玉李鴻謨李和衷同安王鼎升歐陽磐六户各錢二百文惠安蘇一舉駱光明安溪黄忠清三户各錢一百文以上廿七户共助洋七元五角錢五千四百三十文伸洋四元五角○廿七日生源洋行募四千零廿九號册梁梓庭洋二元隱名氏梁仁光二户各一元以上三户洋四元○廿八日漢口荼業公所交來福字二百十三號册漢口福康義洋四元○○以上統共收洋三百四十八元規元三兩八錢六分七厘 
[上海三馬路與昌絲棧陳竹坪經募山東賑捐六月廿六日第三百四十六次清單]  
　　寜波府正堂胡交來第二次賑欵共洋八百四十五元内銅洋一元計一百九十六册其銜名另單開列○胡開文墨莊經募霞井山民洋四元陳記洋二元又銅洋兩元金瑞華胡吉浦王賡九各洋一元曹式如洋五角汪蓮伯洋四角胡邦澤王席珍蔡祝二陳仲蓮各洋兩角五户各洋一角以上十六户共洋十元　洋兩元小洋十二角○蘇州歐陽秋景洋二元虚對洋一個又募寳華堂張洋二元虚對洋二個宣貽堂陸洋二元金心一喻觀全各洋一元彭瑞朔洋五角以上六户其洋八元虚對洋四角○蘇州源泰豐記錢二百廿文又募綿力子陳福生柳文軒各錢二百文十一户各錢一百文五户各錢五十文以上廿户共洋二元○穗祥錢三百六十六文又募陳冠瑞趙祥發俞公記各洋五角周明泰王烈各洋二角半周蓉記頴生各洋二角劉元賢錢二百文竺芭東錢一百文以上十户共洋三元○太倉福盛祥錢五百文以上均塔册○昌字册湖北善後總局嚴二大善士經募卷退藏齋晚香生各洋十元雙璧堂洋六元祝子禾林梓民錢義山盛我彭各洋一元史越常嚴　雲薛　伯王篤生各洋四元伍春階徐伯聞吳子厚各洋三元黄洛書翁式如黄少南張衞汀王瑞亭葉献廷林錫三伍靖涵周栗齋吳聚齋莊子猗吕舜臣惲伯初李爽臣各洋一元以上廿八户共洋六十六元内花洋六元○李寳卿女史節省生日宣卷資移助祈福壽平安洋四元彭亨貞洋三元無錫吳少軒洋一元○金裕卿銅洋廿六元裕通恆銅洋五元○紹興陳嘉献善士求病速痊洋五元金揷一件重六分老光珠二粒白玉扇墜一塊白玉鼻烟壺一個○松江吳景隆洋五元○祝同心先生第八千三百廿五號同字册江山縣署張梅波善士求氣急全愈洋四元江邑無名氏蔡益齋俞榮軒楊俊剛各洋一元毛槐卿周曉記各銅洋一元以上七户共洋八元銅洋二元○本日共收英洋九百五十九元花洋六元銅洋三十六元虚對洋四角小洋十二角錢五百文金飾重六分老光珠珠二粒白玉扇墜一塊自玉鼻烟壺一個合併聲明 
 
 

Page 12

 
 
   
 
