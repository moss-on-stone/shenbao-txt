# 1907 - 131 - 4912238

 

Page 1

 
 
   
 
 

Page 2

 
 
論說 
論説論趙啓霖革職事（憀） 
　　趙啟霖侍御旣因叅振貝子一案。奉旨革職。聞者莫不爲侍御寃。无生生聞而歎曰。侍御之革職宜也。夫何寃之有。竊嘗論之。侍御於此事。有大罪三。一曰不恕之罪。二曰不仁之罪。三曰不智之罪。 
楊翠喜者。北京之名妓也。友人有爲京津之游。見翠喜者。歸而稱道弗衰。姑勿論其非振貝子所娶也。就令爲貝子所娶。以貝子天性風流。人才倜儻。置之於十二金釵之列。拔之於三千粉黛之塲。永固鸞交長諧鳳侣。以 
 
 
 

Page 3

 
 
玉堂之華胄。娶金屋之名姬。論情旣屬可原。於理亦應曲諒。乃趙侍御遽欲誤人好事。驚散鴛鴦。在貝子所謂千尺情深。曾勞送我。在侍御所謂一池水皺。何事干卿。而乃不諒苦衷。遽加彈劾。夫束身寡過之説。潔已自好之言。但可施之窮儒。不能責諸貴族。而侍御不知此義。是曰不恕其大罪一。 
吾國比年以往。賄賂公行。朝進苞苴。夕膺顯要。視黄金之多寡。爲位置之重輕。積習相沿。毫無足怪。初不獨叚。芝貴一人也。叚芝貴起自寒。微置身通顯。不知費幾多心血。耗幾許錢財。今者復從王某措借十萬金。爲慶王壽。其人可憐。而其心良苦。所謂駮愁道。遠旁求縮地之方。鳳苦天高。降學搶榆之勢。以納賄論。則芝貴所餽者。不僅一慶王。以行賄言。則慶王所入者。不獨一芝貴。夫爲已甚者非君子。識時務者乃英雄。而侍御意形之奏章。破人成事。是曰不仁。其大罪二。 
且賤不議貴。古聖之所垂箴。疎不間親。昔賢於焉著論。當强權之世界。無公理之可言。况乎台諫無人。時艱日棘。空説觸邪之獬。更無辱台之錢。所謂矅靈欲匿。非魯戈所可旋。華峯會傾。詎寸筆之能拄。乃侍御當夫千奴之肆胆。欲爲一柱之擎天。赫然而上奏章。嶄焉而顯頭角。以一御史之力。而與一親王爭。所謂均祼壤於山龍。齊牛涔於北海。一觸卽碎。理所固然。是曰不智其大罪三。 
有此三罪。侍御今日之被革職也。夫誰曰不宜。嗚呼侍御。爾休矣。爾亦知今日之中國。非人力所能爲耶。爾猥欲以一人之力振起之。所謂不度德。不量力者。非爾而誰。爾如不服請有以語我來。 
專電 
[電一天津（四月初六日申刻）]  
　　某洋商於承運官購軍械内私自夾帶快槍七千八百枝子彈三十餘萬顆佩刀五千把被津海關查出全數充公袁督已照會某國領事查明該洋商究辦（全） 
[電二北京（四月初六日戌刻）]  
　　兩宮因鑄造金幣召溥尚書詢庫儲若干溥倉卒以千萬對實不過三百萬溥出朝窘極遂運動慶邸阻撓幣事（序） 
[電三北京（四月初六日申刻）]  
　　小吕宋商民禀控厦防廳受贓枉法農工商部卽電致閩督嚴行果辦 
[電四北京（四月初六日酉刻）]  
　　爪哇商人張朝錫等以厦門道廳局與各國領事擬訂保全華工章程多有不公電禀農工商部主持該部即咨請外部核辦 
[日下近聞]  
　　此次楊翠喜一案外間議論不一聞趙侍御上摺後卽對人言此事閙糟了我亦自知不了等語又聞有人獻策謂能於台諫中得一人再參一摺則趙侍御處分或可减輕然而此時則已不及矣 
　　聞岑宮保面劾某督有引用私人阻撓路事及鐵路公局開辦數月信任某道徒糜庫欵等情故太后特以郵傳部畀之俾得暗中主持不致全局角散此説固確誠粤路一綫之生機但主持者隔萬里之君門阻撓者在臥榻之旁側有心人竊竊憂之 
　　近日京師有謂雲帥將盡奪北洋之權者有謂欲將鐵尚書勢力減殺者甚有謂雲帥反對立憲者其説不一現得確實消息雲帥與袁宮保雖議論偶有異同然極佩袁宮保之才略必無相傾之事且徐菊帥簡任東督亦以事關重要不欲以一人之見改變方針其於鐵尚書則謂滿洲大員之中鐵尚書最爲崢嵘何至反相齟龉至於立憲一事雲帥方欲以立内閣開議院等事上言安有反對之理大約造是説者將使數鉅公爲　蚌之爭則彼可得漁翁之利耳 
　　岑宮保幕府皆勸宮保聨絡北洋以壯聲勢宫保深以爲然惟有勸其稍歛鋒鋩恃盈保泰者則宫保必面斥之然而趙啟霖民罷黜矣 
　　郵傳部以各處輪路郵電章程及與外人訂立合同往往文義不符流弊滋大因設總副稽查各二員專行稽查各項章程合同雖然有治法無治人今之稽查章程合同之人固能勝於訂立章程合同之人乎匪所敢知已 
　　前郵傳部左侍郎朱寳奎被叅革職後萬念俱灰於三月二十九日匆匆出京舊時交好無有以杯酒祖餞者炙手可熱盟心易寒世熊炎凉而竟如此 
 
 

Page 4

 
 
第四版 
　　東督徐菊帥呈遞封奏二件其一係整頓奉省辦法有請設八司之説其一係請調京外各員聞奏調單内文武官員有七十餘人之多當此人才消乏之時有斯盛舉亦足豪已 
　　軍機大臣瞿子玖相國早有辭退軍機之議近以時局多變宦海風潮愈形劇烈遂於初一日召見後力請開去軍機大臣差使專辦外務部事宜免滋貽誤兩宫謂目下改良政務正賴一二老成藉資輔弼幸勿遽萌退志相國乃碰頭而出鞫躬盡瘁相國有也 
　　日來外部堂憲與駐京日俄兩使磋議東三省鹽務礦產森林等事又與英德兩使商議撤廢津鎭路約幾於舌敝唇焦刻無暇晷故那相國有辭去署理民政部尚書之意夫翟相國旣欲辭去軍機專辦外部那相國又欲辭去民政部專辦外部將來國際交涉不日有起色者幾希矣 
　　外部致和使陸錢兩大臣電稱本日奉旨陸徵祥著充保和會專使大臣欽此又奉旨錢恂著充出使和國大臣欽此希告外部本部原奏請簡保和會全權專使並作爲二品實官　崇體制現會期已迫專使敕諭恐趕辦不及可否從權錄旨知照並希速酌電復再駐使照章亦作爲二品實官應會同辦　保和會事宜云 
緊要新聞 
[禮部致皖粤滇黔各省督撫電（爲保送舉貢事）]  
　　各省保送舉貢定於四月内考試前經電催貴省限三月内將清册送部爲期已迫册仍未到茲再電催務將保送册何日發行約計何時到部先行電覆再前電開明應保額數幸勿多送一名以免駁覆禮部印（學） 
[飭議加給州縣養廉銀两天津]  
　　直督　宮保近奉政務處王大臣電諭妥議加增州縣等官養廉銀兩先從直隷辦起俟有眉目卽通行各省一體照辦等語宫保當卽傳諭司道各官妥議具復以便核轉（武） 
[電禀訊究巨匪拒斃武弁情形徐州]  
　　徐州道袁觀察電禀督撫兩院略謂徐防馬隊左榮張積賢協哨官曹樹桂在睢寗石霞地方捕拿巨匪張玉堂被其開鎗拒傷什長林興魁肚腹穿透斃命並傷馬勇余興仁左肩立將該匪格傷拿獲解道訊認二十一年搶安徽　塘集店舖並先後拒殺徐防馬勇劉興詩什長林興魁身死等案不諱當此荒重匪熾恐其倖逃顯戮無以儆衆擬卽處决一面飭睢寗縣詣　該什長傷痕通報優予撫恤謹先禀陳云云（有） 
[瀏陽匪首姜守旦之化身長沙]  
　　江西義寗州拿獲匪首姜守旦之弟姜守正已誌上月初三日本報茲悉湘撫岑中丞日前電致贛撫略謂據瀏陽縣禀匪首姜守旦之弟姜守正早被義寗州拿獲惟飭團總户族查覆姜守旦並無胞弟姜守正恐係姜守旦狡供希辕倖脱已由縣會營泊撥　勇帶同户族備文前往認提等情祈飛飭義寗州無論　獲是否姜守旦正身卽日將該犯點交哨勇　加派幹役押解回瀏歸案審辦無任感盼云云（因） 
[俄兵侵入邊境之傳聞伊犂]  
　　俄國前派鐵道技師在阿爾泰山之都穆司克測量路線經科布多參贊電告政府等情已紀本報現悉俄日來并有派遣軍隊至該處之舉動業由參贊大臣電告政府轉電伊犂將軍嚴爲警備（玉） 
[外務部商請法使撤去蒙自法兵]  
　　泰晤士報云法國軍隊因滇越鐵路一帶有亂駐紥蒙自彈壓至今尚未撤退外務部已奉訓條與駐　法使商議此事 
[陜撫電陳扣留洋貨并無不合西安]  
　　前紀英商仁記太古洋行貨物被陜局扣留一節茲聞陜撫已電達外部略稱仁記夥到陜遵卽了結至太古一案前咨電已陳明陜局實係遵章辦理並無不合勢難責令認賠尊電所請飭夥來陜係專指仁記一案若並令太古夥來陜無法了結轉滋紏葛是否能令勿來乞察示云云（大）　 
[江督致外務電（報告華商義振會捐欵）]  
　　外務部鈞鑒准吕盛兩大臣電稱華洋義賑會捐款收至二月十二日己有銀三十六萬二千餘兩又洋八萬一千九百餘圓卽以此欵購運粮食共計價銀二十八萬八千九百餘兩又洋五萬二千三百餘圓近美國慈善會又助賑　粉八萬四千担亦已專運來華直送鎭江收數漸旺因公議添設　陽桃源海州三處平糶已電各處地方官紳會商西人妥辦等語乞轉謝柔使爲荷（大） 
本埠要聞 
[江督電陳上海匪情]  
　　聞端午帥電致政府略稱 
 
 

Page 5

 
 
　海縣地方近有土匪多人煽惑本地飢民游民四處搶刦婦女衣飾等物勢甚洶洶設或侵犯租界恐啟外人用兵干涉之漸乞回各公使聲明如該匪等擾及租界治安當由中國派捕彈壓庶幾權自我操云云（金） 
[滬道奉查馬革道財產之愼密]  
　　滬道瑞觀察前奉閩督電飭密查馬革道景融寄滬財產並經蘇撫電催速查均詳前報茲瑞觀察以上海華洋雜處華人房產每多託名洋商出面列契收租此事亦難保無暗託洋人出面情弊故必須明查暗訪得有確據方可著手昨已禀復各憲一面並遴委幹員密爲查察矣（有） 
[飭議變通公堂法律]  
　　日前有某洋員謁見江督言上海會審公堂停用笞杖自是文明辦法惟法律愈寛民情愈玩邇來匪徒甚多命案迭出實屬有碍治安請重申舊章仍用刑訊千帥允設法變通昨滬道瑞觀察已奉午帥電飭妥議矣）（蒲） 
[牛捐交涉案移局核復]  
　　領事公會反對牛捐經滬道一再辯駁已迭誌本報茲瑞觀察以西官堅執中法條約爭阻特將案卷移送厘捐總局查核見　再行據約力爭（列） 
[聾啞學生實騐會]  
　　美國梅耐德女士設聾啞學堂於烟台將及二十年專以官話敎道聾啞子弟　讀書識字口談筆算等無不具備一時成效丕著駐美梁欽使曾奬以寳星一座茲因百年大會率領學生六人來申實行試驗定於今日晚八點鐘在蘇州河路天安堂開學生實驗會請沈敦和觀察爲主席并擬有聾啞學堂章程六條俾斷起者有所取法焉章程錄下一至要者學堂内須用一能聞能言之先生並一自聾啞學堂卒業之聾啞學生以便彼此相助致學者能速於前進一作敎習者須品行端方並按定章自聾啞學堂學過一切敎聾啞之書如貝利字及來恩法且於卒業時爲衆人所考準者否則首字不清敎聾啞誠有所阻一作敎習者非任人即可不可因其善敎别等學堂卽堪敎聾啞學堂必須中西學問兼優不爲名利是圖而有慈心欲惛及聾啞之人者方可一聾啞學堂莫妙設於不聾啞學堂相近之處於停課時可一處遊玩彼此俱得其益則不聾啞者不自驕而聾啞者更有欲學前進之心一學堂已設之後爲館主者須按一定之日至學堂考試諸生之課並敎習是否盡職 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏釐定職掌事宜及員司各缺並擬添設丞叅摺（二）（續）]  
再近奉明詔改定官制所有臣部職掌有應行分别劃歸他處各項自應及時劃定以清權限而專責成查清查户口等事旣歸民政部職掌臣部每所彚奏民數一案應請劃歸民政部辦理仍分咨臣部以備地丁奏销案内查核各省武職交代前以關繫錢粮與文職交代統由臣部稽核自屯衛奏裁所有錢粮已併入州縣兼理則武職交代一項應請劃歸陸軍部辦理大理院專司審判臣部八旗現審案件應請劃歸大理院辦理又各省農林已奉諭旨由農工商部詳定妥章奏明辦理至墾務一節本關農政惟中閒荒價科則升科年限發給執照等項事關錢粮應請仍舊由臣部核辦其農林章程有關涉租税各項亦應知照臣部備核又度量衡等事向由工部製造會同臣部校驗今工部歸　農工商部自應由農工商部妥籌制度仍會同臣部校兑以昭畫一至耕藉禮業經奏明奉旨歸農工商部敬謹辦理外查臣部職掌尚有奏請選看秀女一條現在戶口等事已歸民政部辦理前項恭備選看秀女各事宜應請劃歸值年旗會同各該旗辦理以昭愼重以上各項如蒙兪允卽由臣等公别辦理以專責成所有臣部應行劃歸他處各事宜謹附片具陳伏乞聖鑒訓示謹奏 
再查銀行幣制東西各國均視爲重要日本初設中央銀行以大藏次官爲總裁其造幣局長亦係勅任官今臣部設立銀行造幣總廠創辦伊始規模雖未大備然總銀行節制分行提度全局以及存放公欵發行紙幣造幣總廠籌定畫一幣制考驗成色分量職任均甚重大應請各設總監督一員秩視臣部左右丞各設副監督一員秩視左右參議爲臣部特别專官均請作爲實缺遇應升之缺與各部丞叅一律開列如出缺時應由臣部選擇守潔才優之員奏請派充以昭愼重其餘各分行總辦帮辦如非係臣部人員應視各該員之品秩酌帶臣部參議郎員等銜由臣部加箚派充以便統屬到各省造幣分廠應否照此辦理俟臣璧考察歸併後再行酌定此外現擬籌設之印刷局造紙廠應否酌設專官統由臣部隨時覈議奏明辦理所有臣部新辦要政酌設專官各緣由謹附片具陳伏乞聖鑒訓示謹奏（完） 
内治部 
[杜觀察補授實缺吉林]  
　　吉林哈爾濱設立關道卽經吉江兩軍帥奏派杜觀察試署一年刻届期滿兩軍帥以杜觀察辦理内政外交尚稱穩練會銜奏請准補實缺（光） 
[巡局建造房屋厦門]  
　　厦門巡警局向設在水仙宫街現興泉永道劉觀察擬將道署邊防營舊址起造房屋改爲巡警總局業已招人勘估工料計銀三千餘元不日卽可興工（蒙） 
[巡警學員畢業名單蘇州]  
　　蘇省巡警學堂現届第二期畢業特將官紳學生名單照錄如下劉榮蓀陶有庚蔡一善阮尚時周鍾灝謝保衝季厚基顧日新朱大鏞顧學釆申彤藻薛爲福范辰壽錢本照王淦戈豐玉蔣晟盧昌盛龐樹範龐樹模顧恩湛陸培成劉福培楊翰洪章綬馬乃斌黄綬章朱方彬楊楚材姚廷榮顧振華張慶繩施鼎李福保沈鳳翽范　吳廷珍陸熾昌石壽臣楊瑛邱志　李爱騏李懋臣蔣廷琛周黼梅恩光汪念祖沈國亮王湛宣光第孫良弼蔣丙華陳宰均汪紹芬張之坰朱學鋐錢承輝葉祖鼎汪均培葉祖貴繆雲鳳李寳凱（物） 
[分派卒業警兵湖南]  
　　常德警務局警察學生現届卒業經坐辦王翰靑别駕於日前查核分數評定甲乙計取最優等二名優等二名中等五名業已分别派往各分防處充當警兵聞尚擬續招新生入局學習云（敏） 
[移送學習洋務名單江西]  
　　贛藩沈愛瑲方伯以現在到省部選實缺及候補人員照章須送洋務學堂學習交涉事件三月期滿方飭赴任茲將開單移送員名錄下新選奉新縣袁令鴻瀾永新縣江令仁徵星子縣劉令仁壽遇缺補用縣李令嘉芬計四名（千） 
[法政學堂議給津貼南昌]  
　　贛省法政學堂正班學員及地方學員去臘禀請加給津貼經贛撫批飭該堂核議去後日前該堂會同藩司商酌月奬改爲津貼分設内外課正佐兩班各定額二十員内課正班每名月給津貼銀二十兩佐班十二兩凡有差缺人員一槪不給外課與備取無異俟正課缺額再行傳補地方學員仍不收膳宿等費核計每月經費除額領銀一千三百兩外尚少三百六十兩擬在藩司雜欵項下籌給昨已申請撫憲核示矣（來） 
[福州將軍奏請銷假福州]  
　　福州將軍崇善日前電奏云善連月因病請假荷蒙天恩賞假醫治感激莫名現已交卸督篆日來醫攝病軀漸次痊可間有頭目昏眩然精力尚能撑持當無大碍現在假期已滿不敢　耽安逸謹照常治事勉報涓埃合行呈請銷假祈代奏云云（大） 
[鎭道限期運賑鎭江]  
　　去年淮徐海一帶飢民嗷嗷待哺慘不忍言鎭道榮星莊觀察凡遇上海華洋義賑會運到麵粉雜粮等物隨時派員赶運災區計已運去七十餘萬石三月二十八日美敎士文格理君倡捐巨欵又續購　粉山芋計四萬五千六百七十四包由商輪載抵鎭江當經觀察札派轉運委員周少堂二尹妥爲照料運至清江及安東桃源各縣散放現觀察以飢民待賑孔亟民輪行駛恐有稽遲特加給水脚限日運到業已於初一日一律運竣矣（退） 
[札飭實行禁烟鎭江]  
　　日前蘇撫札飭丹徒縣略謂戒烟禁令現 
 
 

Page 11

 
 
定實行所有烟燈原認每兩二十文之捐至本年三月一律停收統限六月底閉歇其專賣烟膏之店定爲每兩加價五十文自四月初一日起收等因宗加彌大令奉札後已於日昨出示曉諭矣（射） 
外交錄 
[謡言仇敎案餘聞江西]  
　　江西南豐縣鄉民謡言仇敎一案業由該縣周大令會同委員親赴各鄉切實開導由五十一都各堡紳耆具禀出結現在地方安靜惟首要各犯雖經該縣懸賞購拿尚未獲案云（規） 
[香港衛生之弊竇]  
　　初五日香港電云衛生局總辦之報告業已發刊明斥辦理之不善謂一千九百零三年公衆衛生建築章程頒行後華人之有產業者皆受損失是逐華人去港且使庸醫得以妄施其技以致賄賂公行訛索疉見自檢查員以下無不如是幾於無一窮民不足以搜括者亦無以勒索爲卑鄙猥賤者應請從速改章云云港督書記官當接取數條加以駁斥惟署督梅君則謂政府極欲核議該總辦之條陳云譯字林報 
[俄國重興波羅的海艦隊黑龍江]  
　　俄國海軍省因黑龍江匪氛不靖擬在波羅的船廠訂造軍艦四十艘重興波羅的海艦隊以資保護（玉） 
[日人擬設工程局漢口]  
　　日人某君現奉日領派爲開闢租界監督聞某君於工務一門頗爲研究近見漢上各項工程浩大擬集資設一工務局承攬華洋各商工程以攘利權云（卜） 
軍事界 
[不准巡船喚輸拖帶蘇州]  
　　蘇省善後總局具詳撫憲略云本局所設靜平飛槎靖鯨三小輪原供各項差遣之用所需煤油各物本係上海製造局撥用旋因裁節經費改歸本局購買通年計之爲數不少如遇差遣須奉憲台諭飭或司局傳知其他不能擅自喚用由來已久各營如有要公本可商借若平日巡緝營中飛划行駛甚速何必喚輪拖帶嗣後各該輪凡遇出差應按向章請卽飭遵等語現陳中丞已通飭各營旗一體知照矣（具） 
[營務處之勢力蘇州]  
　　總辦蘇省巡防營務處藩臬兩司通飭各營略云本處爲舊軍事務總匯之區凡遇水陸各營旗一切興革改良及地方事件均宜禀由本處轉請憲示以一事權卽使各請營旗管帶遇有緊要案件必須逕禀撫憲以期迅速者亦應並禀本處備考乃近來營中拿獲要犯及緊要事件往往逕達憲聽並不錄報本處以致無從查核殊與憲諭設立本處之旨不符特通行各營旗一體遵照云云（欲）） 
[管帶易委厦門]  
　　福建親軍前營劉管帶峻峰去冬帶勇隨同提督洪永安軍門至安溪查辦土匪詎該管帶所至各鄉有得賄買縱欺虐貧民情事日前經該處紳耆聨名禀控現軍門已將該管帶撤差另委左營幇帶何炳南接帶矣（否） 
[二禁將校起程徵兵杭州]  
　　浙省第二標弁目業已畢業由標統蔣百器君禀知張筱帥及督練公所定於初六日派赴金衢嚴一帶徵兵所需各欵已由厘餉局按表支撥矣（凡） 
[奏補竹山常德協統武昌]  
　　鄂督張香帥前日奏請將施南協鐵忠與常德協賀廷貴對調至現署施南協之吳友貴則請補竹協業已奉旨允准咨行來鄂飭知各該員遵照矣（今） 
敎育誌 
[監督奬勵學生湖南]  
　　常德官立中學堂副監督余紳紹僑日前查有去歲甲乙兩班學生孫億陳楷李穠吳克銘王世選戴本崇龍揚等十二名　能專心向學且兩學期並未請假深爲難得因各奬給圖　課本筆墨以示鼓勵（私） 
[批查寺產撥助興學湖南]  
　　湘省綏寗縣附生袁俟臣等日前具禀提學司擬就該邑黄土塘舊有之澬源書院開設兩等小學堂即在各里之公庵寺觀田租項下酌提經費以供常欵當奉批示推廣學務原爲今日要政該邑僅辦高等小學一所規模狹隘固應竭力推廣該生等現擬添設兩等小學在各里公庵寺觀田租項下酌提常欵自是正辦惟各里公庵寺觀田租究有若干必須籌畫妥協方無窒礙至各校歲支經費亦應列表預算以資察核仰綏寗縣查明禀復核奪（猶） 
[美洲留學生畢業返國廣東]  
　　前由北洋大學派出留學美洲之廣東學生已經畢業回國者有電學畢業生吳季齡農學畢業生譚天池化學畢業生關景燊聞諸君均擬北上其未返國才有王寵惠王寵祐薛仙洲嚴錦榮四君意欲再往歐洲留學故未遽行返國云（爲） 
[條陳興學辦法安慶]  
　　阜陽縣紳董丁緒賢陳子貞袁子初三君於日前聨名具禀縣署條陳辦理學堂及私塾改良辦法汪大令當卽照會各學堂監督及各學董會同詳議具覆並轉禀學憲核奪遵辦（頽） 
[瀹智學校春季運動松江]  
　　奉賢莊行鎭瀹智兩等學校於三月廿八日舉行第一次春季運動會松江及各處學校前往參觀者不下二十餘處茲將運動節目開列如下（一）開會（二）軍樂（三）唱歌（四）軍威大振（五）二百二十碼賽跑（六）火車競走（七）美容術（八）羣雄虎視（九）蟻尋食（十）球竿體操（十一）圓舞（十二）跳高（十三）陶侃運甓（十四）扇子體操（十五）六百六十碼賽跑（十六）蜂釀蜜（十七）兵式徒手（十八）峽蝶穿花（十九）瑞典操（二十）障碍競走（二十一）擲鐵球（二十二）盲啞奪旗（二十三）跳遠（二十四）盤珠（二十五）跑欄（二十六）八百八十碼賽跑（三十七）掃盡烽烟（二十八）餘興破迷信最優者三人陳炳蕭公輝莊禮鈞（臣） 
實業類 
[籌欵添築馬路常州]  
　　常郡開築馬路早紀前報茲悉由車站至卞子橋之馬路已由鐵路公司興工建築現商會坐辦于瑾懷君又擬添築由卞子橋至政和門之馬路業已勘丈路綫估價三萬元分作六千股 
 
 

Page 12

 
 
特於初三日在商會邀請各紳商會議招股事宜聞令錢業認五百股當木兩業各三百股其餘各業或一百股或五十股不等一俟股份招足卽當購地建築云（推） 
[不准再設挑駁公司常州]  
　　常郡自建築鐵路後田張厥臣等招集股本在車站前開設旅泰挑駁公司當經禀准立案近有郡紳趙某亦擬於該處開設悦來挑駁公司與之爭利已於初四日開張旋由張君等將該公司之府縣批示譯成洋文送呈洋工程師閲看該洋工程師當即知照車站各巡警嗣後客貨上下均歸旅泰公司挑駁不准發交他公司接管一面勒令趙某將該公司速行閉歇云（染） 
[商埠公司招股踴躍哈爾濱]  
　　哈埠商務公司原擬招股三十萬元自正月十五日起招至六月十五日截止現訂妥章數條有願代公司招股者經妥實鋪商保薦卽由本公司加札委用並發給空白實收以備隨招隨塡如能招至二十股以上准派爲本公司辦事人以酬其勞等語故招股人頗極踴躍（光） 
[度支部咨飭調查銅礦安慶]  
　　皖撫恩中丞准度支部咨開據御史條陳鑄造銅元事宜稱安徽宣城縣境產有銅礦可以採用惟山名未經指明務請速飭礦務局調查明確由官籌欵開採或由紳辦詳細聲復等語現中丞已札行礦務總局查照辦理矣（上） 
[示期兌票湖南]  
　　常德府大河街德昌祥錢莊去歲倒閉後經縣主廖大令將經理人楊樹芝拘案審訊各節迭誌前報茲悉該店所出花票未兌者尚有七萬餘串擬以漢口木商蔡遠亭所該四萬餘串作抵當經大令移提蔡商到案詎蔡中途脱逸遂將該商產業查封一面派人至漢清理現存抵貸俟收結竣事卽當示期酌兌云（顧） 
[催造勘路欵項清册湖北]  
　　鄂省路務處總辦鄒元汴觀察以粤川漢鐵路用欵甚鉅亟須澈底清查以期鍼孔相符查第二次覆勘川漢路線委員尚有未經造册具報者殊屬無從稽核因飭文案委員吳質甫白鍊秋　刺史函催勘路各委員迅將領欵用欵開具四柱清册以便轉詳鄂督查核立案（今） 
[漁業公所舉定董事寗波]  
　　奉邑沿海居民向以捕魚爲業每届漁汎各漁船均駛至定海所屬之衢山岱山東沙角等處一帶洋面網捕近以海面多盜該漁民等因自備資斧置辦號衣雇勇巡護並在該處分設漁汎公所延董坐理以免滋事日前已公同會議舉定鄞縣舉人應朝光寗海生員鄔冠春奉化廪生沈一桂充當董事業由各漁民聨禀奉化縣請給印諭矣（比） 
[勘騐製造火柴原料廣東]  
　　火柴一物爲日用所必需　此者獲利甚厚然其利多爲外人所得現聞大吏已飭劉泰偕觀察偕同日本工師田玉清次郎赴廣肇二府及西北兩江勘騐山木如適製造火柴之用者將來設局作爲官商合辦以挽利權（光） 
[鄭洮鐵路資本有着]  
　　洮南府孫葆晋爲鄭洮鐵路事件特赴奉天接洽一切以曩者中國擬將自鄭家屯經法庫門至洮南府之鐵路籌欵建築嗣以資本無著事遂中止今已由民間招集股份又議將此鐵路另設一軌以便他日可與齊齊哈爾線相連續一俟與奉天官場議妥卽當從事建築矣譯大阪每日新聞（穎） 
瑣事欄 
[海關委員解省訊辦厦門]  
　　銅山海關李委員前因銅元項下虧短銀四萬餘元至今未繳日昨由省憲電飭雲霄廳將李解省訊辦聞李之家眷現亦交雲霄廳看管矣（盲） 
[禀請維持港商債權香港]  
　　香港電報局委員温道日前具禀周督略謂香港一埠爲中外輪船薈萃之區近年人心奸險華商倒欠鉅欵只須在港官處報竊便可逍遥事外有時返回内地或被控追中國官場亦藉口在港報窮有案置之不理務請派委幹員來港會商維持商業云云（爲） 
[縣差舞弊常州]  
　　西門外王姓竹貨舖前日有荳船上某甲至該店購買香籃爭論價值初僅口角繼至鬭毆後由旁人以典在王某令向某甲服禮詎某甲回船後越六句鐘忽然身死經該處圖董出爲調處令王某出洋四百元給與棺殮事爲武進縣差役所知以其意圖索詐當卽禀知袁大令帶同刑仵前往相騐騐明該屍係暴痧而死遂飭家屬領棺收殮然王某已所費不資矣（去） 
[議罰私加糶價之劣董安慶]  
　　阜陽縣辦理春賑經前任魏大令設局平糶每斗定價四百文現汪大令減爲三百文兩令視民如子之心民可槪見詎某董竟私自昻價至六百文於是飢民聚衆大譁汪大令得信後卽赴該處彈壓飢民羣以某董私昻糶價相訴該令當卽嚴加申斥並勒令該董罰欵充公以釋衆憤（若） 
[改諭加捐烟館常州常州]  
　　常州武陽兩縣日前出示令各烟館自四月初一日停收膏捐至七月初一日一律閉歇詎近日又忽改前諭令各烟館從四月起每兩加捐三十文合之前捐每兩須捐錢五十文并諭各烟館以後祗准報歇不准添開業已飭差同各協圖地保按戶稽查塡寫捐數矣（言） 
[湘省禁烟加嚴長沙]  
　　湘省禁烟由警務局飭各烟戶於十日内赴局報明註册取具切結等情已誌前報茲因各烟館仍前玩視臬司莊廉訪特將原刊告示派員張貼各烟館門首并飭刊印切結三紙一本烟館應出甘結一街鄰舖戶保結一烟館五家連環互結發交各烟館令其卽日　注親自繳局現聞各烟館會議僅允各具甘結到舖户保結　家互結二條擬禀懇邀免云（亦） 
[示禁棍徒冒充局勇蘇州]  
　　蘇省牙釐局日昨發出告示文曰本局查私勇丁向無專巡之責卽偶有窩藏漏捐貨物聞風跴緝亦必遴派司事帶同局勇查拿其水道巡船均由本總辦督率司巡親歷稽查非外人所能朦混乃近有棍徒冒充巡勇水手在外招摇非在街攔截詐擾卽於水道藉端苛求似此胆大妄爲實屬目無法紀爲此示仰各業商民船户人等知悉嗣後如有棍徒冒充名本局巡勇各手等於水陸而道欺騙客商藉端索詐情事許卽扭送來局聽候發縣嚴懲决不寛貸（兆） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本艦隊將開往德國]  
　　初六日東京電云停泊美國哲孟斯城之日本艦隊將赴德國基爾運河之盛會自西五月十八號至二十四號爲止 
[日本黑木大將行程]  
　　初六日東京電云日本黑木大將於昨日由美國哲孟斯城起程取道西安德爾海口遊歷而回橫濱計時當在西六月三號矣 
[南斐洲礦地因罷戒嚴]  
　　初六日倫敦電云南斐洲特國勃列多利亞地方之團練兵已奉命預備於一句鐘時齊集因蘭因德礦地有罷工之事也 
[法議院信任首相]  
　　初四日栢林電云法國首相兼内部大臣克雷明業經議政院公議謂其足資信任以上譯字林報 
[舊金山民政廳之腐敗]  
　　初六日倫敦電云昨日美國舊金山居民因有工人監督一人證明其曾犯與民政廳串同勒索之罪大爲駭異蓋民政廳之腐敗久爲地方百姓之害矣 
[德京開博覽會]  
　　初五日栢林電云德京殖民地海陸軍博覽會於今日開會 
[埃及君后赴土耳其]  
　　初五日柏林電去埃及國君主將偕其后赴土耳其京城其後君主一人獨往倫敦晉謁英皇 
[英德兩國之邦交]  
　　初五日柏林電云英國陸軍部大臣赫爾登演説英德兩國之邦交如能使兩國商業之競爭以法限制之當能益形親睦也也譯文匯報 
[德意奥三國聨監之堅固]  
　　初五日栢林電云意大利國外部大臣鐵托尼侯在議政院演説謂德意奥三國聨監並無摇動而意亦保守與英和好之交誼余（卽鐵托尼侯爵）與德相蒲盧親王在勒巴魯地方會議以英皇在基泰地方與意大利國君主相見在嘉德基那地方與西班牙國君主相見於各國之和好歐洲之和平不相柄鑿也譯文匯報 
 
 

Page 19

 
 
本埠新聞 
[官紳公餞美總領事]  
　　初五日本埠中國官紳以駐滬美總領事羅思治君定於初六日起程赴古巴總領事新任特在禮查西客店設筵餞别一以敬禮羅總領事一以感謝美人慨捐江北賑荒巨欵主席者爲商約大臣吕都統輔以盛宫保沈仲禮觀察陪座者爲伍秩庸侍郎滬道瑞觀察江海關税司好博遜英敎士李提摩太美敎士李佳白美領事署人員華洋義振會辦事董事各員以及寓滬大紳商約共有七十人席間先由吕都統起祝羅君之康健繼而瑞觀察顏駿人博士伍秩庸侍郎均致頌詞當由羅總領事答謝略謂今晚承諸君厚待敬以爲謝至美人捐助賑欵乃好善之公心毋庸言謝今將去滬竊願一言爲中國當道告以當臨别贈言望當道勿限制上海之發達蓋上海日見擴充則無人不受其益而華人爲尤甚也其後李佳白先生復致詞頌祝華官旋由盛宫保請華洋義賑會會計員伊德君敎會監督貝虚福君字林報主筆倍爾君各盡其辭皆盛讚紐約耶穌敎會報館捐助賑欵之慷慨好施云摘譯初六日字林西報（吕都統祝詞錄後） 
　　竊維四海兄弟民吾同胞聖賢垂訓中外相同雖戰爭交惡猜忌亙存有時或然眞理似礙然一國告災鄰邦慨助徵諸史籍蓋歷古如斯矣昨者舊金山禍罹地震全境皆墟今日中國江淮之間遭此奇荒十數州縣洪水冲涮莊稼房屋盡消於無何有之鄉啼號飢寒慘聞諸蒼蒼之上四海内外報告頻仍於是歐美各邦仁義之士聞風興起解　慨助者絡繹不絶我公爲大美國駐滬總領事官奉職而外兼任義賑董事登高一呼衆嚮皆應則有大美國萬國紅十字會籌捐鉅欵浼公代表拯救災黎活人無算本會今代災區數百萬黎庶感公厚德敬公勇力至爲誠慤并祈我公將本會所有感激惠助粮欵之情代達貴國大伯理　天德及貴國臣民則當永矢绅諼今者我公一旦奉命他往凡我同人情何以堪其與公相識者聞公之行莫不皇然若有所失茲特敬公暢飲一杯願公此去高躋祿位福壽無疆他日得公重來定當沐手歡迎 
[移請查提公平輪船舵工]  
　　浙西徒陽緝私營左哨八號巡船去年十二月間在丹徒縣境荷花塘灣被上海同濟公司華商公平輪船撞沉一案曾由丹徒縣查提因該輪船駛回上海以致案懸未結昨滬道瑞觀察接到鎭江關道移文請卽飭令上海縣查提公平輪船舵工解徒訊究云云（速） 
[部局派員查辦警務]  
　　駐滬英按察司致函文匯報略云工部局所派查辦巡捕事宜之董事願請衆人如有所見可函達書記宜克寗君云云 
[法領照請查究命案]  
　　駐滬法總領事以西四月十九號法租界更棚内有巡丁樂俊甫被勒身死而上海縣蒞騐時則有屍弟稱係自縊求准免驗詰其因何短見則又稱不知細察情形似爲匪人勒斃移置更棚者因又備文照會滬道請予查究以重人命（恥） 
[飭造范黨年貎籍貫清册]  
　　接濟范高頭之陸頌和因避不到案由蘇臬司詳請督撫分咨各省一體查緝旋因詳内漏叙陸頌和年貎籍貫致奉督撫批斥昨臬司朱廉訪因移請滬道飭廨查開陸頌和籍貫年貎清册二十八套卽日移送以便詳院察核（便） 
[縣差借端勒索]  
　　上海縣李大令自出示禁止前劉海後縣中差役卽以此爲利藪借端勒索無論大小男女動即藉詞蓄髮訛索洋元查告示原不准差役勒索且不涉婦女今若此恐鄉愚無知受累者將未有已矣（車） 
記者按禁前劉海以除惡習善矣然大令胡不併纒足而禁之其有俾于新政者不更大乎雖然祇禁劉海髮流弊已若斯矣遑言其他 
[兇犯正法]  
　　開鎗拒捕兇犯顧福生陳金富之餘黨王和尚昨奉院憲電飭就地正法上海縣李大令奉飭後卽將該犯由監提出片請城汛周思傑帶兵護衛押赴九畝地行刑以昭炯戒（疏） 
[江南票舞弊]  
　　江南彩票公司管理謝竹亭以查點副票之徐棣華悞點彩碼失漏頭彩有意舞弊控由孫裁判官提訊徐供自不小心愿認賠償判移送上海縣訊奪（車） 
[大風爲災]  
　　昨日午後本埠東南一帶陡起狂風加以冰雹勢極猛烈沿黄浦江停泊各船走錨斷纜者極多船戶失事呼救之聲不絶于耳損失之數俟再續錄（車） 
[公廨押犯改章]  
　　本埠水巡捕房送廨懲辦之犯向章管押公廨今正滬道新定章程凡原被均爲華人應送爛泥渡巡防局訊辦若係華洋訟案則解公廨訊辦又從前押犯由巡局判斷者送上海縣覊押由公廨判斷者歸公廨管押現奉瑞觀察諭令嗣後公廨判押之犯亦送上海縣管押期滿送回公廨開釋以昭畫一（舟） 
[控案交商會理處]  
　　惠大洋行控華商萬盛號股東孫仲卿錢梓林張子和翁錫卿等定貨不出致虧耗銀二萬九千七百餘兩等情奉關太守將孫等於前日傳案會同德師副領事研訊原告延高易律師被告延博文律師到案互辯中西官判將各被告人銀並保原案發商會限兩禮拜調處如理處不明再行禀覆核奪（舟） 
[健行公學南洋中學春季運動會]  
　　初八日午前十一時爲健行公學南洋中學聨合運動會之期其運動目次如左（一）　碼（二）跳高（三）二百二十碼（四）擲球（五）三足（六）撐竿（七）四百二十碼（八）槓子（九）跳欄（十）雲梯（十一）平檯（十二）換旗（十三）木馬（十四）緣繩（十五）培司球（十六）千碼（十七）拉繩凡滬上各學堂均分請帖此外又印入場劵四千餘張廣爲分送其塲所則在西門外健行公學操塲想届時必有一番特色也（天） 
[狂風倒屋]  
　　昨午狂風降雹之時英租界寗波路口新造未竣之屋忽然倒下壓傷木匠七名内有甲乙兩匠傷勢最劇當由捕房飭捕將受傷各匠送往仁濟醫院醫治（再） 
[巡士爭風被斥]  
　　南區巡士王春林劉漢生以互爭姘婦紏衆在茶肆滋閙經鄰居公禀到局由警務長查明一併斥革并著押交學費（夜） 
[禁止巡士蓄前劉海]  
　　總工程局警務長以上海縣出示禁止前劉海深恐各區巡士亦復沾染時習貽人口實爰發出諭條著各區巡士所蓄短髮一律剪去如違究罰（夜） 
[藥材行倒閉]  
　　南市鹹瓜街萬茂藥材行開張已歷多年近因轉 
 
 

Page 20

 
 
運不靈遂於前日倒閉所欠各莊欵項計有四萬餘元執事楊某不知去向被欠各莊昨已環投商會控追矣（車） 
[撥醫療治監犯]  
　　川沙廳左司馬解送私用僞鈔票之陸德昌到道經瑞觀察發縣訊判禁押外監候補提同黨周某到案再訊等情已誌前報昨由看役禀稱陸在禁患春温症甚重請撥醫療治大令准之（車） 
[縣批照錄]  
　　本縣李大令昨日批示楊柳泉禀詞云大刀關勝即徐關勝種種凶暴實屬罪不容誅惟節次研究一味狡展自應聽候復鞫按例嚴辦本縣嫉惡如仇斷不任此種巨魁倖逃法網毋庸鰓鰓過慮（車） 
[道批照錄]  
　　劉洪泰等禀批此案前據裕豐行主金光照等來道禀控業經先後批示並兩次函商法總領事勸諭房主一面行文知照在案現准法總領事巨函復飭據立興以該處房屋自歸經管之後各房客均已來行换立租契獨裕豐未來接租卽金文忠亦未來租屋現有錢子蔭租定係裕豐自誤不合藉詞覊踞請飭遷出房等因旣係裕豐行事前未向立興接租未便於錢姓租定後延不遷讓仰上海縣即行予限飭遷並分諭該商等知之源利築禀詞併發（　） 
[協提串竊姘夫]  
　　鐵路工頭陸狗記控妻沈氏串同姘夫勤昌絲廠執事顧少雲竊去金飾鈔票經公堂判將沈氏押追並補提顧少雲再訊等情已誌前報昨由差探持票將顧少雲提入捕房押候解堂訊辦（西） 
[西人行凶]  
　　同發公報關行夥葉栢生前日在新關以事與西洋人爭執致被毆打傷及手腕等處經揕將兩造帶至捕房捕頭訊供之下見葉手腕果枉傷痕著葉投西洋公館控究（溢） 
[英界火警]  
　　昨晚七點鐘英界松江路三洋涇橋北堍某號失愼經救火會馳往救息至焚毁房屋若干俟探明續錄（泉） 
[丙午冬季格致書院課案]  
　　津海關道梁觀察輪課丙又冬季上海格致書院業已評定甲乙全案列左超等十名劉説顧覲侯吳章魏光昭張平陳薇生戈講武朱光華李　郤成首名奬洋十元加奬洋十元二名至三名各奬洋八元四名至十名各奬洋五元各加奬洋五元特等二十名李灼劉卓如錢學乾莊學忠諸維時徵康齡李澤臣倪嘉惠周濬源邱農周壽田錢效石倪安瀾景芝雯單陳煜單毓季陳震朱錦榮劉清江趙建勛首名至三名各奬洋四凃各加姬洋四凃四名至十名各奬洋兩元各加奬洋兩元十一名至二十名各奬洋一元各加奬洋一元一等六十六名魏斯昺王瑞蘭來裕靑張正居蔣棠鄭緝熙汪鏡莆李廣平程魯杞徐鎭彭朱尚德徵家鎭張鶴第張澐于璜顏覲棠鄺成章何濟仁潘世祥張昌邦丁逢甲單肇蟾張燿沈鶻翥楊體仁秦邦彥單志和陸定馮鯤黄祖譞張佑郭枝芳管祖式魯靈鶼區大受朱濟清文虬施於民李黼章趙志清馮吉謝倫崑昇高超金潤章達天德樂爲善項鎭方張元炳黄志會胡景洛蔣霆梁煜于長慶林文蔚孔昭明施於人張培桂朱鼎金聲時傑王茂林趙羲民王汝賢許以銜王者師首名至六十六名各奬洋一元以上共九十六名計奬洋二百六十元（川） 
[上海官事]  
　　南京工藝局總理候補道何恩煌江蘇試用同知聶宗羲昨均到道拜會禀見江蘇試用縣丞蕭大鴻禀辭赴寗補用通判慧源禀辭回寗北市巡警局警察科長李承淵禀知由杭公畢回申　拔補把總鍾鼎由寗公畢回滬均銷假）車（ 
訟案 
[上海縣案]  
　　湖北人徐文炳在浦東販私鹽被巡船　長吳某拘獲并搜出刺刀一柄送縣奉帮審王明府訊之徐供朱老和給此刺刀邀令帮伊版賣私鹽判押候查辦○皮匠蔡富生與姜小金修鞋論價口角蔡即舉木楦頭毆傷姜眼角由太陽廟巡局解縣訊判蔡責二百板一併斥釋○兪記三行　同村油車餅　出賣由龍華汛送縣訊供不諱判押辦○葉阿毛將祖坟餘地出抵地保掯不蓋戳葉即投縣喊控判查明再核（疏） 
[總工程局紀事]  
　　祥泰布莊失洋四十元旋經執事汪某在方姓學徒箱中查出一百元當將方送局等情已誌前報昨經孫明府提訊方堅不承認戒責一百下始稱吳福林起意竊取分得洋一百元判押候補提吳訊究○嚴妧生藥棧與受恊興燭棧毗連均保有火險自失火後两棧均不認起火經局董判令两棧遷去又遲延不理茲由比隣元吉太等聨名禀局昨由孫明府傳藥棧執事嚴子林到案判限三天向鄰店商明或遷或自設高墻防禦之法禀候察奪○徐福控　松松盜賣抵押田單冒取遷坟費錢三十五千文等情已誌前報孫明府昨日傳到十二圖地保張謂忠訊供松松來取糧串希圖抵押小的不允後由伊自赴鐵路公司接洽小的並不知情官判松松押交田單候訊（夙） 
[公共公廨早堂案]  
　　　鳳曾遣子於黎明六點鐘至採山堂購藥店夥王阿大以爲時尚早不允第二次往購王始以穢語調笑繼又將半夏混充甘草經凌察出向之理論王置不理且加辱駡當有華捕目見昨凌以子已殞命當赴廨禀控由探將王傳案凌携子投訴前情關太守訊之王供並未配錯甘草半夏之事質之目擊華捕供見王手持約有二錢重之黄色藥末餘不知情判王罰洋十元以爲玩視配藥者儆○陶吉甫即徐吉甫去冬與同黨串騙蔣姓購船洋銀六千五百两經蔣投捕房呈控飭提在案昨探將徐拘案袁三和供蔣係母舅去年被徐等冐充福建船局委員將輪船一隻價賣於薣議明一萬二千飭两先付定銀六千五百張两詎徐得銀避匿今始拿獲求究訊之徐供詞支吾太守以此係錢債案判押候遇堂訊追○阿四藉端向船户劉廷加拆梢洋八元報捕解究以原告两次不到判交保候示○朱桂法被李喬卿在上海縣供出枉同拐某姓小孩之事奉移提究西官以新章須　原就被判押候李到廨質明再送各情已詳本報昨由縣差呈上李大令信函詢問該案情形太守即據情商之巴君判朱還押候函致縣署於下禮拜一將李送案質對後即行送縣歸案訊斷○姚亭郎竊取徐文元家衣服判枷一月○張紅高控袁毛生竊車子訊之袁供係阿楨所爲判押限禮拜一將阿楨交案訊奪○元芳路來源飯舘主汪二將妻妹周三妹嫁與周華華爲妻不久即行逃走旋經周榮堂見三妹乘車行走當告知華華以汪二定係知情報探拘案太守以衆供確確判汪押限七天交人再核○小桂林代某甲作保向洋人普魯華借洋五百四十二元逾期不還昨控由公堂傳案以原告未到判交保候訊○乞丐潘阿生田德富被大甫公司管門人驅逐辱駡遂起意縱火經人救熄報捕將　田解究太守判各枷一月期滿押六月○李阿毛竊火塲什物判押七天（根） 
[法租界公堂案]  
　　萬源永股東汪嘉　控司賬張鑑三匿賬舞弊經陳明府判各邀公正人清算帳目等情已誌前報嗣因理帳未妥故張昨日遞禀聲稱各股東業已商允獨汪一人梗阻求請作主明府判俟禮拜三邀各股東到案面訊再核○董新華駕駛無捐照馬車爲捕查悉拘罰不服昨日解訊判罰洋八元○楊蓉江前控周東方串通王寳林將已許伊爲養媳之胞妹小桂生藏匿圖賣一安經陳明府飭提審訊王供桂子係王老太婆領往池浜橋某姓家當奉飭探帶往指提無著復於昨日解訊王求交保出外找尋明府准之○張坤源之妻曹氏前爲夫弟張陪　張福源捉姦未獲解經明府判氏發堂候氏夫來申具領在案昨日氏夫投案求領明府判俟禮拜　到案給領○楊煥章控施光裕欠銀　還官判施保出料理等情已誌前報詎施保出後屢傳不到旋將施妻拘　保出後昨始將施交案施供實因無力並非刁抗官判押追（企） 
[美租界捕房事]  
　　周阿寳昨呈西字函報稱被張阿生詐去洋銀多元請究捕頭准即飭探查核○　車夫韓浦龍昨日推車至百老匯路將陸雲生東洋車撞损由捕將韓拘入償修理費一元了事○任阿友手持衣被行經新記　路巡捕以其形跡可疑拘入捕房詢係己物當即開釋○百老匯路福和里口昨斃無名丐屍一具由捕報由捕頭飭傳地保報堂棺殮○葛清記竊得布被數條由探拘入押候查明失主　辦（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
