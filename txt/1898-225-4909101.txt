# 1898 - 225 - 4909101

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○　園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北　碼洋一元二角○欽定六　處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫　　　碼洋三角○臨證指南碼洋一元五角○花月痕碼洋四角○徐霞各遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中　　　本末洋一元五角○續中東戰紀洋七角○文學興國策洋二角○正續中東　紀興國策合一部洋二元○時事新　六角○中國度支　一角五分○諸君欲購者請移玉至三馬路申昌書畫室或申報館帳房可也此佈 
[論方今得人之難人宜除畏難之見]  
　　孔子曰才難不其然乎唐虞之際於斯爲盛有婦人焉九人而已然唐虞之際斷不止此數人惟此數人爲唐虞之際難得之才耳故周公謂魯公曰無求備於一人可見成周之時已全才之難得矣古時風氣　樸政治簡易幅員未廣而求才尙如此之難以視今日其難易不更相逕庭哉說者謂古人事事肇興絶無依傍人才之難誠難也今則有典籍之可稽憲章之可法事倍功半似今日之人才當易於古矣不知閉關自守之時循途守轍墨守舊章今人之才自易於古而自五大洲通商以後一切之事非特古人所未見未聞卽今人在五十年以前亦未見未聞故不必遠論古時卽今而論未經變制文則以八股試帖小楷爲進身之具經史掌故本爲士人應讀之書皆宜博覽然大半因存急功近名之見線裝之書束之高閣非特牗下書生空疏見誚卽通籍之士往往問以經史掌故之事而亦有茫然不解者中國之政事未必能盡悉則外洋之政事又安望其能洞曉哉武則以弓刀石爲進身之具然皆粗魯之人爲之爲士人所鄙夷其所以鄙夷之故類皆目不識丁除弓刀石之外一無所知者也以此種人才俾爲兵爲將卽中國布陣行兵之要戰守防禦之策亦素所未習而欲責以　量槍砲之準的風濤沙線之險惡更不啻語夏蟲以冰矣數百年相沿至今未嘗變革弊遂至於無才要不僅難之謂也方今皇上銳意求才變更科舉設立學堂文則試以策論非特一國上下古今之事皆須融會買通而外洋各國上下古今之事亦須旁搜博覽卽不能融會貫通旁搜博覽亦必須知其大略若欲融會貫通旁搜博覽固非歴數十寒暑不爲功卽欲知其大略亦匪伊朝夕之事上非此不能取下非此無以應此文才之難也武則改弓刀石爲槍砲雖槍砲之施放武人皆易爲之而若試以測量繪圖等事則非武人之所能矣此後應武試者不能少文士伏案工夫卽能施放槍砲亦斷不能貿然從事此武才之難也日前本報紀陜西撫臣魏中丞學臣葉太史奏設武備學堂章程云舊制文生文舉人不得應武試此次改定新章期於作育人才倘有文武兼備者文試未經　中如願應武試准其呈報應試果係内外各塲合式仍一律取中武舉武進士現雖未奉諭旨若此例一開朝廷旣寛進城之途草野更深磨礪之志文而兼武其才不更難耶歴來統兵大員本多文職然究非武備出身能統率而不能奮敵終遜西人一籌苟能文武合途雖人才不可多得而得之則無不可膺大任則從前文人迂腐之弊武人疲弱之習皆可一掃而空矣外此礦務有礦務之才鐵路有鐵路之才製造有製造之才皆必專精始能辦理否則必受人之蒙蔽此專門之才之難也若出使外洋則謂使才尤屬不易語言不可不通文字不可不識若僅恃繙譯則終多一層轉折然僅恃語言文字而不通達中外政事則稍知西學者優爲之究不得謂使才也說者謂未改制以前人之求功名者如此之易而自改制以後人之求功名者如此之難向之皆存僥倖之心至此不皆望而生畏乎曰從前之壞壞於太易致人無向學之心苟非挽回而整頓之將中國之人才終於匱乏安能收富强之效哉但願人毋畏其難而自誤以誤國也可 
[諭旨恭錄]  
　　六月二十日軍機大臣面奉諭旨本月二十五二十六二十八日均著推班欽此 
[俄國添船]  
　　聖彼得羅堡來信云俄國現擬造頭等戰船三艘毎艘載重一萬二千六百七十五墩其船身與奥士里亞雅兵船相似並擬造毁水雷堅船十二艘仿英國所造之蘇谷路毁水雷堅船式樣已飭依吳利與尼士開二處船廠興辦造成後擬往琿春旅順駐劄至前者在尼威船廠訂造之巡邊鐵甲船名亞木路者載重四千一百二十六墩在西瓦土杜普路船廠訂造之路士梯士倭兵船載重八千八百墩均不日告成又聞政府曾在美國克魯蘭布船廠訂造配帶十二寸大砲之兵船三艘毎艘載重一萬三千墩毁水雷堅船數艘悉仿照英國水師船式樣統計現在製造及已成之船共頭等者六艘二等者一艘大鐵甲巡船一艘巡邊鐵甲船一艘小巡船四艘砲船三艘毁水雷堅船約十七艘水雷船十艘近日復添製水師大船六七艘所費約九千萬盧布按一盧布合華幣九錢五分說見天津國聞報 
[騐收兵艦]  
　　天津采訪友人云海容鐵甲快船於本月初九日駛抵大沽先一日北洋大臣榮制軍預委水師營務處總辦潘子靖會辦柯松坡水師學堂總辦嚴又陵三觀察馳赴大沽將原訂合同逐層核對應有器械逐件點收三觀察費數日之勞始經事畢旋於十七日回津郡銷差聞此船由李琴軒遊戎管駕實爲重整海軍之嚆矢故泚筆紀之 
[鐵路將興]  
　　金陵采訪友人云南洋通商大臣兩江總督劉峴帥前准督辦鐵路大臣盛杏蓀京卿咨照擬從金陵築一鐵路直達蘇滬等處本年四月派洋工程師來寗履勘議由通濟門外築起等因本月某日南承辦工程之各西人由滬上至江寗晉謁峴帥大約七月初卽可興工矣 
[改用洋操]  
　　杭州訪事人云浙江撫憲廖榖似中丞前奉廷寄有緑營防軍一律改用洋操之諭因卽傳諭省防統領李副戎杭協趙協戎中協趙協戎將各營現存兵額若干一律查明造册呈報并挑選精壯之士堪以造就者命卽改習洋操怯弱者汰之習練之法以所招武備新軍爲表率延請教習指授機宜惟器械之新式者現尙不敷應 
 
 

Page 2

 
 
用遂飲知防軍製造局赶緊營造并在武備學堂内挑選生徒數人帮同教習恭錄諭旨通飭各屬一體遵行 
[有備無患]  
　　廣州中西報云粤西土匪作難肇羅陽道憲吳觀察以肇慶與梧州接壤宜防東竄因會同肇協斌恊戎巡閱城垣點騐軍實破壞者修補之遲鈍者更新之曾飭匠估價修城城上砲樓頽廢得亦一概修復計工價銀二千一百餘兩其餘砲架砲牀等件價銀三百餘兩薙草伐木工價三十餘兩業經迅速告竣除委員騐收外肇城文武各員復於本月初二日輕騎减從登城巡視一週所有大小砲位火槍洗刷磨礱歴數日始得告竣日來已將各砲擇日演試惟五千磅大砲無有敢開放者聞須召募砲隊中人司之然尙未得其選也 
[禁販軍火]  
　　鎭江采訪友人云某日常鎭通海道長久山觀察發出告示其文曰爲出示嚴禁事照得洋槍洋砲爲營中利器例禁綦嚴近來城鄉各處開設修造槍砲店鋪購置廢壞槍砲修改私售以致民間遇有搶刼鬥毆案件動輒火器傷人釀成巨案實屬不成事體亟應嚴行查禁以杜流弊而昭愼重其水陸各營嗣後領用槍砲均須隨時逐一察騐如有槍壞不合用得應卽隨時送由金陵上海兩機器製造局代爲修理不准再行送交街市店鋪以免借此影射私改偷賣等弊此外各鋪如有私售應卽一律認眞查禁違者巖行究懲以重禁令除札鎭江府轉飭丹徒縣曁保甲局一體拿禁外合行出示嚴禁爲此示仰合邑軍民保甲人等一體知悉須知造販軍器定罪綦嚴原欲爾民知所儆畏豈可輕犯自示之後務各安分守法毋得圖利修造私下販賣以致身罹重譴凡有營勇如因槍砲銹壞難以使用亦應赴機器製造局修理不准送交街市店鋪以杜影射之弊倘敢故違禁令仍有購賣修改情事一經察出定行立提嚴究不稍寛貸其各凛遵毋　特示 
[薇旌回省]  
　　金陵采訪友人云新授江寗藩司袁爽秋方伯謁見督憲劉峴帥後初擬與升授江西巡撫松鶴齡中丞同舟北上兹者方伯以交卸蕪湖關道後尙未謁見皖撫似不能遽爾入都遂擬在省小作勾留仍回皖省 
[振興教化]  
　　安慶訪事友來函云自奉上諭飭各省疆臣轉飭各屬廣建學堂培植英俊地方官奉到札文無不從速辦理皖北潁州府阜陽縣屬共有義塾四十七處兵燹後大半荒圮致公産多被人隠吞邑主王大令訪知督飭董保認眞稽查詳細開報現已將各義塾地基房産一律清釐責成董保擇日開辦并呈報撫憲鄧大中丞詳請立案從此中西兼貫人才當蒸蒸日上大令之造福斯民豈淺鮮哉 
[搶米餘談]  
　　松江訪事友人云自飢民搶米事起地方官深恐牽涉教堂上貽君父之憂故咸振刷精神妥爲彈壓現在大致已將妥洽華婁兩縣捕獲數人訊明管押二十五日之晚華署差役又拘獲申銀海張阿秋二名劉大令著一併收押並偵悉要犯唐姓之叔在某處當庖丁遂密往誘獲勒令將其姪交案婁署差役亦在七寶十四十五十六二十三等圖中續　姚臘梨馬阿大馬秋泉馬阿俊張華等屈大令笞責後分别收押俟彚案詳辦武營中則於二十四夜派兵三十名赴佘山保護教堂其七寶莘莊等處舊駐之副營兵二棚現因撫標前營兵已到卽拔隊回松此次搶米飢民蔓延至華婁青三縣境界而泗涇爲婁邑首鎭介乎其間幸官紳先事防維竟獲無恙現由鎭紳馬君眉叔汪君功甫李君小若倡議各提米一百石並商請鍾陶宋各富戸湊成五百石以佐官局平糶之需惟闔鎭囤戸向推馬少漁爲首聞所積之數不下二千餘石經各紳士一再懇請屈大令亦踵門勸諭惕以時局艱危多藏厚亡之義而馬竟堅執不允現在七寶各紳董以前車可鑒聨名禀請大令撥給積榖欵項一體設局平糶大令准如所請照會各董定期開辦至被燬之張姓教堂聞已由官估計工值議賠洋銀六千元由華婁上青四縣分攤不知確否日來道路傳言此次閙事之後已由某教士偵明爲首者姓名居址密呈屈大令大令飭傳書吏備文派差齎赴上海縣請飭差協同往提歸案究辦然未悉其眞否也 
[平糶肇事類志]  
　　紹興訪事友來函云距郡城西一百五十里地名天樂鄉係山隂縣所轄民情素稱强悍其地與　浦鎭接壤此次臨浦開辦平糶天樂鄉民之糴米者多趨之若鶩六月旣望鄉民接踵而來平糶處米已告罄鄉民轉向米店購米米店價值較昻遂相率尋釁一呼百應人聲鼎沸竟將蕭山境内米店七家山隂境内三家一齊搗毁并刼去米店棧司兩人錢江水師統帶鮑副戎及山隂縣任大令蕭山縣李大令聞信先後馳往該鄉民早已各鳥獸散乃逐店踏勘温諭勸慰令赶緊修整仍舊開張一面山蕭兩大令立卽會同簽差限拿爲首滋事之人並諭令先將棧司釋出翌日兩棧司均已放歸惟首犯則現在尙未弋獲也○二十日昌安門外平糶局因鄉民之糴米者衆多一時米石不敷分給其後來者由彈壓局員諭令暫候俟城内倉米運到卽行糶放鄉民謂吾輩來城糴米往返路遥難以守候平糶局比隣有嘉泰米行其行主人聞鄉民言思行方便當卽宣言如路程較遠者由行中照平糶價代局發售免誤歸程近者不在此例無如鄉民一聞此言無論遠近爭向米行購買米行應接不暇始而喧嚷繼卽羣起搗毁維時山隂令赴臨浦踏勘未回紹興府熊太尊聞信立卽出城拿獲滋事者五人發山隂縣枷責示衆○各鄉平糶開辦一月有餘現在逐漸停止而市上米價毎升仍需六十餘文高者七十餘文與平糶局毎升四十四文相去懸殊貧民驟加二十餘文力實不逮二十二日西南鄉距城二十里陂塘一帶鄉民聚集男婦老幼手執香一炷至山隂縣署跪求接辦平糶任大令立卽升坐大堂諭以平糶斷難持久現在早榖旣登且金衢嚴三府來源疏通米價卽可平减爾等宜各歸鄉里盡力農田以冀有秋開導再三竟如充耳因拘最頑梗者一人予以責懲餘人始各散去 
[飭緝逃妻]  
　　蘇州訪事友人云江北人繆開和在青陽地當東洋車夫家有一妻一子妻某氏花信年華略具姿首駐防之中營水師砲船勇丁某甲見而悅之眉語目挑漸成苟合久之情好益篤相約偕逃某日繆入宫不見四出找尋杳無蹤跡忽遇與甲同營之勇丁張某告之曰爾之妻子前已隨甲遠去現聞匿跡黄渡爾卽前往尋歸恐婦心旣異終非爾有也不如暫聽吾言勸甲出洋若干作爲身價一面將子携回另作小本經紀不愈於徒勞往返乎繆聞言置不與較潛卽具詞投吳縣署控告賴大令以語多支離批斥不准繆心不能平又於本月二十三日乘大令出外時瀾輿泣訴大令訊悉情由著將張禀解到案當爲爾伸冤繆唯唯叩謝而退繼思張係砲船勇丁且與繆交好倘告知必不肯到遂心生一計詐稱吳署前某粥店主曾欠洋銀一枚屢索不還邀令同往許以得洋瓜分張信以爲實欣然隨之將至粥店繆令張駐足稍待先往探問又詐稱粥店主方送粥至署中促令入署迎候及至宅門繆卽扭張大呼伸冤值日差查悉　末入内禀明大令諭令將繆張一併看管晚間升堂訊問繆供娶妻七載所生一子年甫三歲被甲誘匿無蹤曾由張告知居址求賜追回張供與甲同營當差前聞甲欲往黄渡故與繆言之不敢串同誘騙大令諭張曰爾旣深知此事本縣派差押爾同繆前往追尋解案訊辦否則爾亦不免咎戾也張允之現聞縣差已於二十五日押同張繆開船往緝向例凡遇禀解案件非得數十元不可此次大令憐繆貧苦捐廉發出洋銀十元作爲川資賢父母體恤貧民可謂無微不至矣 
[輕生類志]  
　　安慶訪事友來函云省垣四牌樓路東大二郎巷某姓女郎年甫及笄姿容艶麗　成放浪不甘拘守空閨毎於暇日與隣家姊妹抺牌消遣父母鐘愛逾常不之禁也近因芳齡漸長　幃深鎖不免綺思縈懷某日日長繡倦濳往鄰家事爲堂上所知當塲甲斥迫令速歸女氣忿交加傍晚臣濳服紫霞膏而臥及至夜深毒發棲楚呻吟女母驚起詢之知已服毒急卽設法灌救無奈受毒已深迄未見效延至天明一縷香魂竟赴枉死城中而去越日鄰巷中又有某甲之子因有嵇康懶癖經堂上稍加訓斥其子俟夜半時竊取烟膏吞服次晨紅　東升雙　未啓家人異而視之則已毒發斃命矣甲祗此一子爲之悒悒者累日 
 
 

Page 3

 
 
[浙省官塲紀事]  
　　杭州訪事友來函云錢塘縣陳大令前爲二豎所侵請假調養業已就痊十七日親赴各上憲衙門銷假嗣又因感受暑熱致患瘧疾隨卽延醫服藥並飭丁赴各衙門請假五天聞日内已漸次减輕矣○讞局委員陳大令正榕現由上遊委署太平縣篆大令接到札文已將此差交卸接辦者爲帮審之王大令衡遞遺帮審一差由臬憲委候補縣朱大令錫康充當均於初九日到差并聞陳大令擇吉十四日起程履任○拱宸橋通商塲新築馬路刻已竣工由工程局委員劉司馬頌會縣勘騐丈量所有應建公廨官房卽由洋務局委司馬估工營造○浙江糧道鄭芝巖觀察解運糧米入都於本月初十日回轅各官恭迓如儀觀察於途次稍有感冐到杭後卽請假十天以便調養○海寗州李小池刺史調省遺缺以署孝豐縣林大令孝恂接署大令交卸後卽來省禀到嗣因偶抱微疴請假調養一俟痊可卽擇日履新○楚軍鎭江水師統領鮑副戎友章現奉撫憲札赴蕭山臨浦鎭查閱帥船二十日禀辭東渡 
[鄂省官塲紀事]  
　　武昌采訪友人云襄陽府王太守貽清因事開缺所遺篆務由藩憲王芍棠方伯詳委黄鐵生太守國璸署理按太守爲前湖北藩司黄子壽方伯之哲嗣誦多省兒童齊拍手好官還有子孫來之句知熊旛榮建必能丕煥新猷也○江漢關道瞿賡甫觀察升授湖北按察使例應赴京請訓遂禀請上游委員接署以便交卸入都督憲張香濤制軍以觀察奏請陛見之摺尙未奉到批廻諭令暫緩交卸○某日藩轅牌示宜都縣知縣員缺飭新選之李天柱赴任隨州高城巡檢事務詳委本任京山縣宋河巡檢黄爾斌署理漢陽縣沌口巡檢事務詳委試用道庫大使顔仁治署理○武漢官錢局事務殷煩需員襄理藩司王芍棠方伯委高司馬松如會辦漢口官錢局陳别駕楙昌會辦武昌官錢局日來已分别到差矣○鄂中槍砲廠所鑄槍砲靈捷堅固經紳機營試用有效現又奉文調取若干張香濤制軍委汪子雲太守洪霆押解入都而以汪别駕樹榆隨同照料聞日内卽須啓程矣 
[皖省官塲紀事]  
　　安慶訪事友來函云安徽候補巡檢高澤漙少尹經藩憲札委督辦羅昌河厘卡隨卽詣轅禀謝諏吉到差○候補巡檢李藻惪少尹前奉委帮辦魚亭分卡核對差現由藩憲札委辦理三河分卡少尉隨卽赴轅禀謝料理到差○懷寍縣縣丞畢二尹健去冬因命案撤任現於十九日奉藩憲牌示飭回本任○新選鳳臺縣學訓導姚廣文華准補建平典史蔣少尉紹誠准補伏寍縣縣丞鄧二尹紹先均奉藩憲牌示飭赴新任○本任舒城縣曉天司巡檢沈少尹步琦前經上憲調省察看刻奉藩憲札飭委署桐城縣練潭司巡檢 
[蘇隄蟬噪]  
　　杭州訪事友來函云去年拱宸橋畔有華商集資開設絲廠嗣因銷塲甚滯以致虧折頗多現已停工聞本月間曾有洋人願將是廠頂盤嗣以議價不合尙未成交○杭省庵觀寺院極爲繁盛今正藩憲惲方伯飭府委員清查造册呈報計大小庵廟有六百七十餘所當時出示曉諭已有者不准添蓋房屋本無者不准營造并禁佛會及婦女拜認師徒現在浙省奉到　傳諭旨將不列祀典之廟宇一律改爲學堂由地方官出示曉諭因此緇流羽士無不慄慄危懼女尼尤惶急異常本地諸無賴乘間混造謡言意圖滋詐雲房月殿任意冥搜各女尼澻紛紛遷移各謀生計自十七日起幾致草木皆兵而東園吳庵遂有敲詐竊物之事善堂諸紳因禀請保甲提調出示曉諭以儆刁風郭太守隨發六言告示云不列祀典庵廟勸令改爲學堂大憲奉到部文權衡自有定章訪聞匪徒煽惑遂令僧尼驚惶甚至紛紛遷避難免自取其殃諭令各宜安靜切弗聽彼妄談倘有藉端需索准令捆送到堂凡爾無知愚民自當勉爲循良二十二日將此諭裱糊高脚牌由親兵肩荷帶同地保鳴鑼徧行上下城三日然後刊刻分貼各處菴廟○浙省天時亢旱農民憂急非常地方官照例設壇祈雨並未獲沛甘霖至二十七日林太守親詣壇前濳心默禱以冀感格昊蒼二十八日清晨　意油然略沾微雨未幾卽放晴光聞是日東鄉一帶得雨約有寸許雖沛澤無多而將槁之苗已漸有生機矣 
[贑撫赴蘇]  
　　升任江西巡撫松鶴齡中丞因有要公須與蘇撫奎樂峯中丞面商定於今晨三點鐘時乘官舫用小火輪船帶之向蘇垣進發 
[示禁搶米]  
　　欽加鹽運使銜在任候選道松江府上海縣正堂黄爲出示曉諭事奉署本府正堂張札奉巡撫部院奎排單札開照得本年蘇省米少價昻民情艱苦業經通飭各屬開倉平糶並籌撥巨欵派員分赴湘皖江西各省採運接濟所以爲民謀者無微不至乃近有不法棍徒勾串愚民向富戸米行藉端强搶如武進常熟　溪等縣禀報搶米之案層見迭出實屬大干法紀定例飢民爬搶糧食聚衆十人以上爲首擬斬爲從發新疆爲奴如有持械威嚇事主搜刼多贓者照强盜例不分首從一律斬决刑章具在一罹法網悔莫能追亟應飭屬嚴禁諭令軍民人等各安生業勉爲良民如有槍米之案卽由該管文武嚴行查拿照例懲辦倘敢持仗拒捕被兵役事主及鄰佑人等當塲格殺准予照律勿論又先奉府憲札奉布政使司聶札奉總督部堂劉札開飢民聚衆爬搶例有治罪專條此次各處搶米顯係地方匪徒痞棍藉端滋事倘再有糾衆搶掠米行米店或搶奪販運在途米石之事務卽立時捕拿擒獲訊明禀請就地正法如敢恃衆抗拒卽准其格殺照例勿論一面仍隨時勸導各貧民安分謀生愼勿隨聲附　自取其咎各等因到縣奉此查前因米價飛漲迭奉各憲及本縣出示嚴禁奸商販運出口市僧囤積居奇各情弊又奉撫憲示諭蓋藏大戸源源出糶以濟民困並經本縣請撥公欵前赴漢鎭購米發行照本平價出售曁禀奉道憲頒發護照由縣發給米業司董轉交各米商分赴産米各處採購米石運滬平糶各在案是爲米糧一事殫力經營實已至周且備兹奉前因合亟剴切出示曉諭爲此示仰闔　軍民人等知悉須知米珠薪桂謀食固屬維艱而各大憲恫癏在抱凡有可以利民者早已見諸施行滬上工作甚多謀生較易卽有外縣飢民流落在滬儘可禀請本縣資遣回籍何苦游手好閒以致無處覓食若犯搶奪之案必罹殺身之罪自示之後務各女守本分力謀止業要知人心向善卽可上感天和刻下雨暘時若年榖可望順成從此大衆一心去惡從善存忠君孝親之念懔作奸犯科之條不爲流氓專務力作必可轉禍爲福共享昇平倘收聚衆爬搶故犯王章本縣惟有遵照憲札執法嚴辦以昭炯戒决不寛貸其各自思毋貽後悔凛之切切特示 
[主教云殂]  
　　江南全省主教倪君懷綸自光緒四年奉羅馬教皇簡派來華駐本邑西鄉徐家匯教堂近雖年老氣衰依舊力持教務日前忽爾示疾乃赴新北門外聖苦瑟堂延某西醫療治延至前晚六下鐘時溘然長逝享年七十有四教中諸司鐸定於今晨八下鐘時行大彌撒禮迨午後五下鐘時舉殯至浦灘用大船載往董家渡教堂下窆按倪君在華宣布鐸音歴二十載中西紳宦多與交游　紼之人定必師師濟濟也 
[局員謝委]  
　　南市水利局帮辦高邕之司馬現經江海關道蔡和甫觀察札飭帮辦會丈局務所遺水利局帮辦一差刻下尙未委人司馬奉札後卽趨轅禀謝擇日到差至朱森庭明府則委辦理法界讞政兼管會捕局事宜 
[飭繕示諭]  
　　本邑西南鄉前有飢民搶米肇釁甚至毁及鄰縣教堂黄大令以事關重大派公役多名分赴各鎭會同營汛保甲將教堂極力保護又恐未及週知特於昨日分飭書吏赶繕告示二百四十張並各董保諭單四百三十張以便逐一頒給各書吏奉諭後業已昕夕從公矣 
[所犯患病]  
　　日前英界公堂解送滋事難民黄友生至上海縣署請辦帮審委員李二尹訊供之下發收待質所嗣黄在所患病甚重由 
 
 

Page 4

 
 
看役禀報黄大令大令飭卽發堂醫治未知能痊愈否也 
[兵弁墮浦]  
　　法國某兵船在船塢修理尙未工竣前日兵弁某甲因事登岸旋雇杉板回船偶不經心墮入浦中立時斃命刻下屍身尙未撈獲捕頭飭包探向沿浦一帶找尋並函致水巡捕救生局帮同查訪 
[細故輕生]  
　　本城薛弄底有某甲者家有一妻一妹前日甲自外歸不知何故忽與其妹口角聲勢洶洶幾不兩立幸經隣佑竭力解勸始息爭端事後其妹愈思愈忿竟以一盞紫霞膏背人吞服及嫂知覺立卽設法救治無奈受毒過深一縷芳魂早已隨風飛去一朝之忿遽視性命如鴻毛小妮子亦未免太不自愛矣 
[上海縣署紀事]  
　　前有善堂董事沈嵩齡等具禀上海縣署請禁收買報紙運往天津改造鞋底經黄大令出示申禁在案嗣由差役在南門外查獲于忠發楊阿增二人入禀内署大令諭令二人改業營生後勿再犯著具結送查從寛斥釋○昨日午前福建人方雪亭扭柯長春至縣署喊控欠銀不還由值日差據情禀明黄大令諭令看管候訊○昨日午前本邑輔元堂董事曹君寄耘命駕至縣署拜會黄大令大令延入花廳晤商平糶事宜良久始别 
 
 
 

Page 5

 
 
　　永昌洋行新到影戲機器 
　　本行新到上零巧遺新欄　戲機器其中影景焚　活動巧妙靈　踏君欲購者速請來行西議價極相宜此佈 
　　三井洋行新到各貨 
　　刻到各色縐布并英美二國粗布及大小羊皮紙Ｋ字棉料紙新聞紙張專辦東洋西洋各種定貨均皆則選上等高貨價廉物美倘萊賜顧請至小行面談爲盼 
　　中國通商銀行告白 
　　本銀行爲照章結帳　於本年六月二十日起至七月初十日爲止此二十天内所有各股東股單户名不得更動須俟至七月十一日爲始方可轉換特此告白 
　　公平洋行保險 
　　啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
　　江南江浦寳成煤礦公司 
　　啓者本公司於上年禀請開挖江浦縣百條嶺煤礦曾聘請洋礦司大丹國克却夫大英國偏根登山勘騐確實復 
　　於上月禀奉督辦礦務總局憲胡批開着將資本繳騐後詳　院憲給　開辦等因奉此查本公司旣奉 
　　憲諭騐資在卽且去臘在熙盛洋行購定機器准五月底由英國運送來滬所有各處各股友應將認定股本迅 
　　於月内一律照繳前來其欲附股諸君亦速來掛號繳欵以便解送憲轅騐明俾得迅速開辦以冀早見煤斤 
同沾利益幸勿遲延觀望有誤礦工是所盼禱上海英界廣西路寳安里寳成煤礦公司人謹啓 
　　瑞樂辦理機器行 
　　啓者本行開設上海四川路第四號門牌專辦汽鍋汽車自來火車火油車轉輪鐵條輪盤　　等物又專辦車上所用各種器物凡製造 
　　五金木質石質所用之品出售又專辦紡緞機器造紙機器造磚機器造糖機器春米磨麥機器製油機器造氷機器造荷蘭氷機器印書 
　　機器開礦所用大小各種機器查礦機器礦内所有抽水機器礦中起物機器用鐵繩拉坐人　貨各車之機器又專辦水力汽力電力人 
　　力起重物之機器又代人承辦造鐵路所用各種機器及火車船隖各工程物料如有人欲知一切者請卽函問可也此布 
　　上海經濟書院 
　　本書院現公舉嚴少和觀察爲總董更名經濟學堂於七月初一日遷移外虹口隆慶里對而一切章程厘訂明確業 
　　經禀懇京師大學堂總理大臣孫奏咨立案以廣諸生登進之途如有願來就學及以前在院諸生望即遵照新章 
　　赴本學堂或後開各報名處取看章程報名註册聽候示期考試分班肄業可也○計　報名處法界三洋涇橋錦 
　　潤堂箋扇店○英界四馬路晝錦里義生錢莊○北京路普源公問裕成升及和茂號正監院羅紹點謹啓 
　　法蘭西銀行 
　　係於一千八百七十五年正月廿一號又一千八百八十八年二月廿號疊奉大法國總統特諭開張○本行分在 
　　腦米亞本地支里西貢海防河内逹龍東埔濱角香港○本行所通之各銀在法國者公都亞 
　　銀行克來地利翁南銀行通商惠工銀行巴黎銀行工商總銀行凡爾納銀行　丁葛爾銀行瑪來 
　　弗來爾銀行特暖勿里是銀行高監勒銀行○在倫敦者倫敦合衆銀行公都亞銀行克來提利翁南 
　　銀行○本行今在上海開張做一切銀行往來生意妥實可靠者各大埠頭均可匯并收一切存項其利短期作長年二厘算三個月作長年三厘算六個月作長年四厘算 
　　十二個月作長年五厘算大班挨郎日告白 
　　頌揚仁風 
　　古云櫛風沐雨嘆行旅之多艱浪跡萍跡踵虞征八之蹈險余等在粤垣於月之十三日附富順輪航赴申途中遇狂風大作三次幾如天翻地覆自料勢不能全幸得買辦香山陳 
　　君玉南督同船夥極力維持宛言安慰斯時察陳君形色大爲諸客担憂實有肝胆俱碎之狀又賴船主素熟申粤　程加意維防始慶安滿無事至廿二早風波頗靜自午山動輪駛 
　　至寗波口時有同船搭客浙江顧某悮服補劑釀成大熱之症陳君報經卽親自多方救治詎死生有數投樂無靈竟遭大故惟其顧某身後各卽皆經陳君督向水手人等用 
　　太平棺木妥爲安置從行旅中未有如是之姜當者卽或平常人家遇事亦莫過於此則死者固當戴德於九泉而余等亦均銘感泐矣竊陳君昔年歴任拱北江寛兩船時行商受其 
　　週濟不小故懸諸額頌甚多而余等極欲誌揚君子之大德　緣冗務浩繁怱怱擬入長江而去來獲恭題扁額聊謹附申報章以表寸忱云耳愚弟安懲龍壽長直隸　共興廣東劉 
　　有銘仝人謹請 
　　京府天寳齋藥局○天下馳名○靈騐第一○珠黄八寳化毒丹○包愈男女一切楊梅結毒限日全愈永無後患救濟天下活人無算 
　　此丹乃本齋獨得異人傳授良方重用眞正犀黄珠粉血珀極品上藥泡製久練成丹專治男婦楊梅結毒横痃下疳小便皮破腫爛一切毒門無 
　　論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發 
　　四肢痛酸甚至算塌髮秃紅班起點皆緣毒藏筋絡且必染妻絶子其害非淺餘毒未净其患不休本齋不惜重資修合濟世染者卽將此丹服下 
　　立刻止痛消腫去毒善治之法莫妙於斯當能掃盡一切毒氣且能生育無害屨試屢騐必發必中輕者三天重者五天如用倒提丸輕粉升藥雷 
　　殛火焚凡誤染此毒者請嘗試之方知所言不談也每兩三元每瓶價洋二元○另有珠黄下疳散每瓶洋七角如男女下疳腫爛或陽物臭爛成 
　　筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○上海二馬路 
　　中　　甲口石庫門内便是 
　　天下馳名廣東陳恒德堂秘製奇效耳聾丸○不靈還洋○假冐甚多購得認明 
　　立愈耳聾天下第一竒方 
　　耳聾一症皆因腎水下虧相火上炎或鬱火傷肝以致耻聾目昏視聽不靈總四心腎不交隂虧陽僭而其病原尤在氣虚血脉不 
　　能流通呼吸不能靈捷氣逆則虚火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此 
　　丸專治一切耳内之症無論男女老少兩耳重聽雖二十年三十年老症服之立見奇功轉聾爲聰補眞隂生津液攝納浮陽退除 
　　虚熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虚言歎人罪我 
　　惟天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬圖對門德仁里内石庫門廣東陳恆德堂謹啓 
 
 

Page 6

 
 
　　新輯石印時務策學統宗 
　　自洋學浸開而西法各書凡有裨時務者遂層見迭出然人云亦云終乖大雅今本齋所編是書係請西國名師口授並精通 
　　西學者繙譯成卷字義明顯不尙深刻殫數年蒐輯之功始克竣事可爲時務必備之書條分縷　並有圖畫要証裝釘二十 
　　本每部價洋四元現已出書俾學者購閲之下眞覺有目共賞無美不臻其取資爲無窮焉上海大馬路鴻賽齋曁湖南湖北 
　　漢口蕪湖各分莊及各書坊發兑 
　　本公司燕窩糖精近有仿冐禀蒙工部局董事總領事簽字盖印立案禁止仿用燕窩糖精牌號 
　　華興公司燕窩糖精慎防假冐請認明包皮有紅印玻璃紙會審分府告示精印燕窩糖精譜中西文字發票華興公司招牌庻不致悮 
　　創製燕窩糖精天下馳名皆知本公司一家獨製近有不肖之徒仿冐漁利乃蒙中國官長給示諭禁假冐並邀上海值年德國總領事工部局董事簽字盖印立案别人不得仿冐燕窩糖精牌號倘有無知嘗 
　　試本公司指名禀究無怪言之不預也上海南京路一百四十七號門牌南洋華興燕窩公司董事謹白 
　　鶴鳴茶園 
　　六月廿九夜演 
　　大伐東吳鳳陽　皷雄黄大陣白蛇盜草雙橋亭三娘敎子宿新安驛新企軿頭寄班奇景名彩角燈本戲園全演 
　　丹桂茶園 
　　六月廿九夜演 
　　新奇忠排孝文奇節武奇節定中原代逼宫御菓園查二醒潘全醒鬥醒勝摇錢樹九錫宫 
　　天仙茶園 
　　六月廿九日演 
　　定軍山金水橋乾元山殺皮下河東黑風帕烈女傳永樂觀燈 
　　夜演 
　　八逹嶺蓆蓬會九龍御盃呆大做親採花赶府胭脂神案狀元譜 
　　丹桂茶園 
　　特請 
　　姑蘇頭等名角 
　　小桂林 
　　七月初一夜起 
　　准演京崑新戲 
　　愚園 
　　六月廿九至七月初一初四初五晚連放廣東頭等新色奇巧燄火燒出山人人海無不雅緻令人悦目可觀准十打半鐘燃放每位看資三角寄閒别墅 
　　禮拜二拍賣 
　　准於廿九日下午二點鐘在浦東怡和棧内拍賣上牌水門叮數仟桶如貴客欲拍者至一點一刻鐘請至怡和碼頭同趁小火輪該棧面拍可也此佈瑞和洋行啓 
　　拍賣車糖 
　　本行准於每逢禮拜二五早十點鐘在本行拍賣Ｂ咹四呍車糖拍定卽收定銀限兩禮拜出漕如過期不出將定銀罰去下期另拍特此佈聞老太古帳房啓 
　　華興公司謹鈔來函 
　　啓者貴公司所印燕窩糖精譜請賜一本交來人帶下爲盼該糖精前曾購服試過果有效騐益見名不虚傳也曷勝欽佩此請台安抛球塲大豐洋貨莊泐 
　　禮拜三拍賣 
　　准於初一日　點半鐘在本行拍賣公信蜜蜂色彩呢壽六４０４０７０７０洋標藍袱十二磅紅　　　色梅邊綠獅回回巾四磅半五磅半人馬紅標壽六藍洋紗色縐地絨花布魚槍推車斜文公平三Ｐ藏羽毛松子四字五字六字細斜泰和魚牌三Ｒ桃紅羽毛花而巾花旗　罷斜泰隆八四木蘭藍象布地亞士美人色羽布色斗綢藏羽綢敎子妓女色花標公茂　鶴縐絨花布寳順三角九翎毛市布豐裕四保如意月兔市布順全隆十一磅紅獅市布中和洋呢Ｅ寗綢餘貨不計此佈瑞和行啓 
　　禮拜三拍賣 
　　准於初一日二點半鐘在本行拍賣卅二支四人象大英棉紗廿包限二禮拜出清此佈瑞和行啓 
　　禮拜三拍賣 
　　准十點半鐘 
　　本行於七月初一日拍賣人馬鵝牌熊牌馬獅色羽毛青鵝牌虎牌羽綾馬頭雙鳳虎牌紅　紅藍色單鳳呢尺六紅龍綠龍元絨七磅紅蓮花鷹蛇八磅四黑蓮花人鑼黑瓶ＸＸ瓜童紅鏦紅蟹藍蓮花紅雙鐘藍僧帽藍人藍瓶ＤＤＤ藍雙瓶ＪＪＪ藍雙瓶原布十磅藍雙鴨黑瓶綠五福藍瓶ＤＤＤ十一磅藍七子市布紅龍６００綠龍７００７５０漂彩鳳ＢＴＣＭＤＭＥＰ漂洋房３漂布藍九虎竹布八磅虎松細斜十四磅蝠鹿藍獅粗斜七磅人鑼紅瓶標八磅鷄心僧帽洋標十二磅人砲鎗人鶴　　漁船細布十四磅牛頭粗布等貨此佈怡和洋行告白 
　　聲明丹桂義記換東 
　　兹因義記園東另有他就無暇兼顧邀集股東以及經事諸友議妥以六月底爲止限目一應理清毫無芥蒂議將是園推讓與後東和記執業所有議記自置　衣生財盡行歸併後東執管兩相情愿各無異詞爲特登報佈告聲明週知以昭誠信此啓丹桂義記股東公啓 
　　禮拜四拍賣 
　　啓者禮拜四卽七月初二日十點半鐘拍賣照船路燈九老羽毛九老圖小呢輪船牌九老羽綾荷花狀元彩三多彩二喬彩九獅路路通劉軍羽綢十二磅十二九老十一磅彩三元十磅十二十八子彩荷在彩人搶十磅彩八士圖紅四美紅三元藍牛紅人搶紅萬壽圖市布八磅四十八子五子登科天姬圖紅萬壽紅三元烏金三元藍彩人搶藍三元藍四美藍人槍洋房雙人綠九獅七磅藍上美藍人搶採蓮圖原布八磅彩三元七磅紅三元紅彩人搶藍三元挺市洋標八磅雙松鼠細斜紋十五磅老人頭九獅粗布十二磅荷花吉慶圖人槍　　細布狀元荷花劉軍圖彩四美紅五星紅金零七十二線　雙路燈紅二喬白金三元六十四線烏金三　　　路　　洋房　　古　布等貨特此佈聞元芳行啓 
　　禮拜二拍賣遇險輪船 
　　奉英領事諭於七月十四日英八月三十號二點半鐘在本行拍賣暗輪船壹隻船名阿買勒該船在山東洋面遇險擱在成山東南燈塔約英里二里其船壹千八百七十四年在外國名廠製造上等保險計開噋壹千六百十九噋通噋二千四百六十四噋船身桅機器錨毐起貨車等歸一莊拍賣　定之後卽付現銀拍後有險貴客自問欲知詳細情形請至小行面看細帳特此佈聞壳件洋行啓 
　　河南清眞鴻興樓 
　　洋肉館開在上洋石路南首陳家木橋下坐東朝西門面擇於七月初一開張樓上雅座暢叙特請名師南北乞菜包辦敎席掛爐燒鴨透味油鷄零拆碗菜各色小酌各色名點一應俱全本館主人告白 
　　聲明 
　　書錦里慶豐錦綢莊今三月間添股内朱佩記一股因彼此不合業經拆出倘該號如有往來等情與朱無涉均歸原主理直恐未週知此佈朱佩記白 
　　新刊臨病考證書出售 
　　近時鎭海梧山先生著有臨病考證一書大有關於保身愼疾之道先生學有淵源韞蓄多年屢見病本可治被藥誤而致莫救者多矣是以濳心玩索採集内難諸經曁仲聖孫眞人各法得其要旨約而賅簡而明輯成臨病考證一書則一病有寒熱虚實之顯明十二經絡之　分六氣主證之各異發熱證象之不同俾病家開卷一目瞭然自有把　可以辨論不致爲醫者倒行逆施之悮則此書所關誠非鮮淺自宜家藏一本以備查聞今發本堂各書坊售賣每部價洋二角謹此告白上海千頃堂曁各書坊寗郡汲綆齋仝啓 
　　留心私押 
　　今有本邑新北門内黑橋浜煤炭公所東隔壁計門而三幢沿浜坑廁一所並東瘦墻門内住宅居二進卽二十五保六圖第八十一號則田八分六厘又八十二號則田二分五厘三毫户名顧德金此兩方單緣房分瓜葛現被　嬸奪去硬霸收租致涉訟公庭惟恐外人串騙押賣等情今特登報聲明此後無論紳商諸君切忽受愚共累非淺預佈懷德堂顧永澍謹白 
　　聲明 
　　號友楊博泉生意分手前日動身回杭昨有人云其人尙逗留在中誠恐在外有事交涉與號不涉行此佈九和具 
　　告白 
　　寳善街同慶戲園於七月初一日歸詠仙茶園經管所有同慶各項往來帳目均歸同慶陸祥記自理與詠仙無涉特此聲明 
　　聲明 
　　兹因永順祥暫停交易蒙各友委投武進士闈姓槪歸馥蘭代理三縣謝敎到其亦由馥蘭代派此　馥蘭永順祥仝啓 
　　曾伯廉各藥料 
　　曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服　緣内無毒性物之故 
　　曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
　　曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛月割火灼凉瘡皆可用此藥治之 
　　分寄各藥鋪出售每小瓶洋五角大瓶洋一元 
　　由上海新晉隆洋行總經理 
 
 

Page 7

 
 
   
 
 

Page 8

 
 
　　亞喇時保火險公司 
　　啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也天祥洋行告白 
　　閩刻武英殿聚珍板書 
　　武英殿聚珍板書乾隆間頒發各省○刻通行要以閩刻百二十餘種爲最富年久板爛文字半多漫漶兹復購借善本悉力勘補又增刻二十五種合新舊得一百四十八種上年始獲告成僅印數十部今有友人帶來數部托申報館代售當必有先覩爲快者 
　　九江慶錩洋貨號 
　　本號開設九江有年四方信服刻運到上海華興公司創製燕窩糖精大匣四元小匣二元批發零售童叟無欺 
　　六月廿八日錢銀洋並匯票行情列左 
　　新匯劃收市七錢四分三三七五銀拆六錢三龍洋找頭七錢四分銀找頭八百五十文市錢一百廿一千文卡錢一百二十千文衣牌九百二十文足赤三百七十六兩遠期標金三百七十二兩五現貨標金三百七十一兩 
　　上海内地自來水公司啓 
　　今因上海内地自來水公司擬請投票包造各工程特將各欵分列於左一包築水池等在本公司地内其地係毗連高昌廟江南製造局二包建公事房並副經理人住宅其地在南頭新馬路毗近大碼頭處以上各圖畫並清單投票人可於每日十點鐘至一點鐘向本公司之工程師通和行洋人面取閲看各投票信限於西歴一千八百九十七年八月十九號卽中歴七月初三日十二點鐘之前交到各票信請用火漆封固信面左角書明自來水公司投票至　定何示承造本公司總辦自有權衡非因包最低者便可承核所有一切投票費用均與本公司無涉此佈 
　　上海頭等 
　　美昌機器打米局 
　　啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐　如蒙貴商蒙　惠賜敎益自當格外塡選上上頭等機車精益求精以廣招徠而鄭重致副雅敎以彰敝局之名望矣 
　　東京煤礦告白 
　　啓者本公司煤礦在東京紅海地方開挖煤四種如要定煤及欲知一切詳細情形請至四馬路第十七號門牌向本公司經理人某尼諾先面詢可也此佈 
　　安慶方富春大藥房 
　　精製飲片膏丹丸散存心濟世不圖厚利自運華興公司創製燕窩糖精大匣四元小匣二元賜顧認門懸上海　　分府告示爲記 
　　赤脚大仙魚鰾丸 
　　赤脚大仙丸者誠爲廣嗣之良方也自雲南大理府周氏九妾無子忽日偶出遊各山遇一赤脚仙人傳授依方製煉至四十餘日自覺身體强健目明髮黑果有水火旣濟之功隂陽兩益之妙久服連生數子專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋角减附桂每兩洋八分廣　鹿芝館分設上海三馬路巡捕房對門 
　　京都新到各種捐例 
　　籌餉事例七角新章大八程一角鄭丁新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩徵三元蔡氏廣輿記二　蓬萊仙館駢體尺牘白紙六角竹四角蘇閶綠蔭堂觀前察院塲上海棋盤街文瑞樓三處發售 
　　毒門妙藥 
　　八犀黄丸每兩八　五林白　丸二元一元花柳搜毒丸二　一元外治花柳丹二元一元一品化痔丹二元一元銀瓶八神丸每瓶一元虔修六神丸每瓶七角百寳珍珠散每瓶一元外治痔瘡藥每瓶一元神效瘰癧丸二元一元化毒生肌散每瓶六角京都同德堂謹白 
　　請互傳尋人 
　　弟其善覽欲至滬讀書竟不言而行祖母父母日夜思念吾與弟同胞祇二人何忍有今日事弟見報或由人告知速兩家或通信至家來接慈遍尋回家白姓徐名景修 
　　公答狂吠 
　　耀華照像號從事近十年於斯矣凡一才一藝可取之人無不羅置之厚俸禮待之同業中婦稚之所知也每年照像逾半萬之數同事有二三十人之衆中國自有照像店以來未有如耀華之盛者也何物狂奴妄稱高手大抵指支人工燒鴉片嫖賭而言乎鄧某由港來五馬路英昌不滿二月爲英昌斥逐後以目不識丁手停口停摇尾於耀華拙懶如故豈堪厠足於耀華哉餘劉等梁等直飯桶矣諸君子以余言詢諸同業中人則片言立斷餘情容後再登耀華同人啓 
　　誌謝名醫 
　　僕於四月間因患心症勢甚危逼經延數醫服藥罔效蒙友引薦陳梓蕃先生診視藥到春回數日大見奇效今幸復元誠扁鵲之吳傳不愧爲名醫也先生上午在廣肇醫院施醫一午庽於青雲里僕愧無報答廑登報章鳴謝上海同安茶居鍾安樵誌 
　　華盛告白 
　　本廠今年正月起購辦物料煤器具食用一切花衣花各件均係實支實發並無明扣暗回各寳號與本廠往來務宜貨與價如有本廠同事需索等情可於每日下午三點鐘到總祿寫字房指名何人隨時剖晰 
　　甬報館招股告白 
　　啓者本公司自英國闞斐迪君回國中止後今仍邀集中外同志重設報館招集股份每股五十元如有同志者請至五馬路本行掛號第一期收洋廿元先給收照第二期續收三十元換給股票股摺其章程詳載股票合併聲明德豐洋行啓 
　　英商巴勒火險公司 
　　本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房産貨物機器一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
　　永祥豐壽板 
　　本號專辦香楠隂沉　枋婺游獨幅上品壽器如蒙賜顧仍在三馬路石路　曲江里便是 
　　大清郵政收信時刻　諭傳單 
　　寄往何處輪船名某日截止收信時刻 
　　吳滃那門廿九日下午二點下午六點 
　　蘇州杭州又下午三點 
　　寗波江天又又厦門汕頭永清又下午晚八點六點至九點牛莊美富又又福州福山又又香港廣東門又又鎭江南京蕪湖九江漢口沙市宜昌重慶瑞和又又 
　　掛號信件應於所限時　前一點　送郵政局銀　電匯銀票二先令七辦士八之五銀行現銀票二先令七辦士八之五銀行三十天期票二先令七辦士八之六銀行四個月期票二先令七辦十八之六 
　　六月廿八日進口船禮拜　 
　　大通輪船由長江太古公司怡生又由天津怡和行安平又由天津招商局普濟又由温州招商局致遠又由寗波招商局 
　　六月廿九日出口船禮拜二 
　　瑞和輪船晚往長口怡和行北直隸又晚　汕頭香港怡和行天又下午往寗波招商局海琛又晚往福州招商局諫當又晚往烟台牛莊怡和行龍門又晚往香港粤省禪臣行通州又晚往烟台天津太古公司九江又晚往神户太古公司福山又晚往福州怡和行怡生又晚往烟台天津怡和行永清又晚往汕頭厦門招商局美富又晚往烟台牛莊招商局 
　　七月初一日出口船　拜三 
　　大通輪船晚往長江太古公司益利又晚往長江鴻安公司憲平又晚往天津開平局淡水又晚往牛莊太古公司北京又下午往寗波太古公司吳淞晚往厦門　頭香港省城太古公司普濟又下午往寗波温州招商局安平又晚往烟台天津招商局致近又晚往香港省城招商局 
　　七月初二日出口船禮拜四 
　　阿披來特輪船開往　州烟台天津美最時行 
　　七月初三日出口船禮拜五 
　　財生輪船晚往汕頭香港省城怡和行華利又晚往長江麥邊行 
　　七月初四日出口船禮拜六 
　　薩摩丸輪船十二點十鐘開往長郵船株崎神户横濱海參崴式會社 
　　七月初六日出口船禮拜一 
　　相模丸輪船二點鐘開往福州厦門香港郵船株式會社 
 
 

Page 9

 
 
[白門試事]  
　　金陵采訪友人云上元江寗兩縣主定期六月二十四日舉行縣試上元假上江考棚試士江寗假不江考　試士先一日蕭王兩大令命駕入塲洎學中送到點名册兩邑應試文童均祇二百餘名是日上元題子産論問中國富强之策賦得江涵秋影雁初飛得初字江寗題知恥近乎勇論保民策賦得未有涓埃答聖朝得朝字 
[瀛眷回杭]  
　　杭州訪事友來函云前直隸總督王夔石制軍自奉諭旨升授戸部尚書卽交卸督篆入都供戳其　　　六月初旬附某輪船南旋到申後勾留數日已於二十三日回杭矣 
[保衛閭閻]  
　　杭州訪事友來函云浙省保甲分設城中上中下三處各委文武總巡一員毎城分作六叚毎叚設文巡一員武巡二員文巡坐鎭局中武巡則分單雙日逐夜巡緝毎於二砲以前巡邏各處現因米價騰貴失業游民串同匪徒混造謡言　稱欲向米鋪借糧大憲恐肇事端特毎叚添撥營兵十名日間常川駐局由該管巡弁督率遇有事卢卽會合兠拿晚間照常梭巡撤夜不懈凡有洋人住宅教堂處所另派防軍營勇一哨駐紥以資保衛 
[自經蒞騐]  
　　蘇州訪事友人云某甲年逾而立犁雲鋤雨之流也今春由其友薦至盤門外青陽地談子房烟館爲夥數月以來頗稱勤愼本月二十三夜不知何故忽爾懸　至次晨同夥見之驚駭欲絶雖欲設法灌救而已魂赴泉臺矣旋由館主　保報諸吳縣署午後賴大令帶同刑仵前往相騐仵作唱報委係自縊身死並無毆傷痕跡大令親視無誤飭將甲先行收殮傳局夥某乙至案前研訊乙供甲係通州人曾負某丙洋蚨七翼内以甲枝棲有所屢向索償昨日又因催逼口角後經旁人勸散不知其羞忿之下頓萌短見也大令以屍親未到恐無証據命帶乙回署暫行看管俟屍親領棺然後開釋 
[茸城哨誌]  
　　松江訪事友人云北門外迤北十餘里塘橋鎭有曾充地保之張象貞因土著與光蛋聚賭前往竭阻以致結怨被擄當晚鄰人鳴鑼集衆沿岸追捕嗣覩光蛋有小槍船兩號向衆放手槍遂各氣餒聽其駛去事後家人四出偵探知在西鄉李塔匯左近勒索洋銀一千元方可取贖幸遇相識著代爲緩頰許給洋銀二百七十元乃將張送回亦可謂目無法紀矣○原任松江府恩詩農太守興仙逝後其靈輀暫厝署中現由公子明甫部郎筮期七月初二三四等日就署中開吊然後扶櫬回旂刻下辦差人等鋪陳一切忙碌異常想届時素車白馬登門叩奠者必有一番熱閙也○本月二十四日華亭縣劉謙三大令傳齊通班差役乘舟渡浦親往張澤鎭捉賭並咨請鹽捕營派撥槍船二號會同往捕當卽拘獲賭徒某甲一名帶回訊辦所有是處盜蛋亦已一律　逐矣○郡城平糶局自本月十六日開辦以來城廂内外均尙安靜惟在局各紳因采辦之人利心太重聨名攻訐詞及總董以致意見不洽積成冰炭幸局務均已就緒故亦不致中梗云 
[細故爭毆]  
　　南市生義弄人某甲前是由北市歸行至十六鋪橋雇坐張阿福東洋車言明價洋一角旣到不知因何　角致甲不肯給資反將張毆擊并取其捐照而去當晚張卽投馬路工程局捕房訴知情由並稱因忿奪獲紡綢洋傘一頂呈請核奪捕頭王榮培命十二圖地保帶往查明再核洋傘暫存捕房 
[無恥受責]  
　　船戸陳有桂江北人僑唐南市生義碼頭妻范氏素與同業孫喜仔有染陳微有所聞前晚自外歸偵知孫在家内不禁勃然大怒欲效捉姦之舉豈知有朱小龍子者先往告知致孫從後戸逸去陳心有不甘向朱饒舌朱轉糾集多人並澂范氏之父母范三范潘氏向陳滋閙陳孤掌難鳴奔赴十六鋪巡防南局喊控局員鍾偉臣二尹飭地甲將一干人拘解局中前晚研訊之下判將朱笞責二百板范潘氏掌頰六十下飭具改過切結范氏交陳領回嚴加管束 
[誘拐獲案]  
　　有潘巨順者娶妾吳氏前被賈甘卿誘逃曾投英界捕房控訴昨日包探秦少卿在义袋角浦畔見一舟中有男女二人形跡可疑向之細詰知卽潘之逃妾遂拘入捕房轉解公廨潘吳氏供賈屢來引誘小婦小悞聽其言隨同至蘇逗留月餘今仍由蘇返滬自和糊塗業已追悔莫及賈供湖南人前在某大員處當長隨並無誘拐情事代理讞員鄭瀚生大令一再研詰判令重責三百板押捕房三月吳氏暫交官媒看管候訊 
[瓜皮肇禍]  
　　楊樹浦鄉民陸桂興以販賣西瓜爲業毎晚將瓜皮携回曬諸門首適有同宗人名阿炳者在是處繫牛逆將瓜皮悉果牛腹至夜牛忽倒斃阿炳心疑有異將牛薙去皮毛剖腸諦視見瓜皮中雜有制錢六七文遂謂桂興有意害牛扭控巡防局局員姚殿卿二尹訊得事出無心一併釋出不子深究 
[壓傷小工]  
　　江北人馬有味周有才彭時林曾益堂在虹口老船塢工作昨日搬運木料偶不經心致被壓傷手足腰際呻吟呼痛經司事倩人扶送同仁醫院求治未知能免殘疾否 
[瘋人遞籍]  
　　昨報紀有人投書法總領事署領事飭捕頭將送僦之寍波人帶回捕房兹悉此人姓陳名瑞卿向當馬夫　中所叙係四明公所之事語多狂妄有類瘋癲遂於翌日押送寍波輪船勒令回籍 
[英界公堂瑣案]  
　　周寶山禀稱在某洋行執事昨日傍晚時楊長生乘間竊去八音琴一具自鳴鐘二架象牙烟槍一枝僅價甚鉅報由捕頭派包探竇如海在法界鄧瑞芝處起獲原贓送案請究代理讞員鄭大令商之英副領事判將楊笞責一百板押捕房三月俟提鄧瑞芝到案再訊○知來水廠報事人控工人陸掌郎車夫汪長明私運廠内所用之冰售諸某日商求卽究辦大令著將陸笞責二百板汪笞責一百板分别示儆○包探石金榮禀趙蘭福誘拐童陸氏之女在法界某休肆議定身價洋銀五十元由小的緝獲解案請究大令判押捕房一月○四百四十八號華捕禀稱張德成手携洋銀一百元金銀首飾一包小的見其形跡可疑拘案請究張供物由主人談梅祺囑小的來申購辦並非竊取大令令押候查明再訊○某　婦控僕人傅琪芝不肯工作反敢恃蠻大令判令枷號七天示衆○某號巡捕禀顧春元前因犯案纍纍遞解回籍今復來滬竊取衣物拘案請究大令判責三百板管押捕房半年○陳阿四控夏阿根劉阿登鄭阿妹桂元亨索取賭欵不遂所欲夏卽持刃行兇將小的戳傷請究大令謂夏旣爲首肆兇著笞責二百板枷號一月○某號巡捕送雉妓王月仙等七人至案禀稱彼等沿途拉客小的惡其違章拘案請究大令判各罰洋十圓從寛釋出○某號巡捕送馬夫王阿甫蔡阿雪陳阿蘭在四馬路駕車疾駛恐釀事端拘案請究大令判各罰洋銀十圓 
[美界捕房紀事]  
　　江北人陳裕隆張才法皆東洋車夫也前日同至虹口吳淞路某車寓内竊得三千八百八十五號東洋車一輛銷贓逃逸旋由失主投報捕房捕頭令包探孫光華赶緊查緝昨在西華德路遇見因卽拘入捕房押候轉解公堂請究○昨　積竊王阿四至蘇州河藕船上竊得布衣二件持至虹口某押鋪典質包探洪阿寶巡見拘入捕房押候究辦 
[六月分缺單]  
　　郎中禮部主客司吳景祺升小京官國子監丞蔣志震呈請分發知州陜西葭州邊祖恭丁通判 
 
 

Page 10

 
 
甘肅甘州黄紹辛丁　知縣廣西來賓朱念祖近甘肅隆德程德音省四川彰明劉維翰修墓河南唐縣王慶詒修墓雲南楚雄周遂良病山西　陽强鵬飛丁廣東海康徐仁傑丁 
[金陵官報]  
　　六月二十二日新掃江寗藩臺袁署藩臺胡均見楊屬運河隄工局候補道丁葆元到知府譚嗣同北捕通判吳瞻文通判李士彦均見知縣林駿達請期　假二十一天威　兵船徐　成辭送江西撫憲松赴滬○二十三日揚屬運洒隄工局候補道丁辭知縣尹佑湯奉司札優給酌委一次又冷利南禀知卽用縣孔慶　丁父憂督轅文巡捕知縣劉恩　　諭　蘇公幹卽　府照磨符振祥奉厘捐局委慶餘橋　巡差襄辦上海洋務局候選郎中兼一籌輕車都尉　楙湘到廣東來督轅牌示提標前營守備郭開　　補遺　本部堂查　　先都司王開喜堪以借補補十八日巡檢何天壽禀知巡檢章瀾病故新授江西巡撫松惟於明日辰刻由寗起節赴滬北上 
[閩中官報]  
　　　用縣丞余步　自章來閩委署平海縣丞范鹿敬委署　州府經歴楊兆祥俱禀謝委知縣周四荃奉委上杭公幹藩憲牌示照得南靖縣典史涂曉峰在任　　　缺輪應裁缺　　典史李兆鏞挿補又　田縣典史童光國聞訃丁憂遺缺輪應新海防班典史張懋祺請補又本任晉江縣石獅縣丞鄧耀泉應准飭回本任又房村巡檢黄維崧已飭回　溪巡檢本任遺缺以補用從九陶淵輪署理督憲牌照得署浙江處州鎭標中營游擊何文友署理期滿所遺游擊篆務以楓嶺營游擊鄭得標委署遞遺楓　營游擊篆務以本任處州中營游擊煜麟署理特示 
[江西官報]  
　　候補府胡乃鈞禀謝記大功七次行知府經朱拜庚由龍泉等縣催稅契回禀謝拔委本班並謝酌委厘差一次行知署豐城犬江司馬聲烈謝委赴任知縣何文光禀謝酌委優缺一次行知劉昌言往大庚公幹周景祁張之銳俱解地丁銀進京代新城縣向　羣缷事清理交代同左營世職徐炳勳解冬貢由京回新喻新選廣東回會南肆司胡榮發南昌大　二等敎官吳咸煕進賢大挑敎官舒鴻荃泰　大挑敎官王春華高安大挑敎官徐作霖俱騐看知縣洪壽彭由撫州公幹圖府經李樹人繳照同知王祖蔭禀謝本班儘先酌委行知署長　縣倪廷慶鄙事清理交代回史悠頤禀謝拔委厘卡一次並加級紀錄行知蕭兆熊長江催運指分試用縣張仁荃指分布理問朱履吉俱禀到 
[皖省官報]  
　　六月十九日李　惪知奉委帮辦漁亭分卡包昌鴻知奉臬委應對到差知縣華國文知銷保甲總巡○二十日委辦皖南土樂局提調知縣李長郁辭石　縣郭建勛到本任渦陽縣歐陽　謝奉行知接准部咨著回任桐城練譚司蔡嵩祿到稽查西門城典史鍾厚重知奉臬委辦自新所習藝善棠委辦自新所巡檢王善祥知奉臬　查北門城候補巡檢王錫侯知奉臬憲委接查西門城李耀璣奉臬憲委接查金保門外街道同知龍鳳鑣接辦昭信股票局文案○二十一委辦烏溪厘卡知縣許崇貴辭石　　卡知縣李弟青知銷臬台核對並發審首縣帮審保甲帮審缷署廬州府同知准補頴州府通判李萬淮到知縣陳守先辭赴寗國公幹巡檢王善祥知接查北門城差鄭欽知銷查北門城並奉臬委查東門内街道從九隂慶楷知奉臬委管理自新所藝善學習吾　墀知奉臬台委查西門城典史沈銘書知銷查東門内街道差○二十二日委辦運漕厘卡知府龔鎭湘辭准補旌德縣李邦慶到安慶府屬查桑秧回巡檢李耀璣知接查金保門外街道典史鍾厚重知　辦自新所差 
 
 
 

Page 11

 
 
   
 
 

Page 12

 
 
　　新出石印洋務時事彚編 
　　近今風氣目開　野上下咸以洋務爲急悉求諾洋務各書類多　　不齊反淆閲者心目今本齋主人不惜重資敕 
　　請名宿專　是書其所載提要發凡旣不苦其浩潮亦無缺略之憾可謂約而且賅矣曰洋務時事彚編裝訂十二木 
　　計一　　部　洋二元現已出書并有新出洋務備考裝訂六本外加　套　部價洋八角 
　　上海大馬路鴻寳齋曁湖南湖北潢口蕪湖各分莊及各書坊發兑 
　　謝京都同德堂主人惠萬應四時救急戾茶序一 
　　年近　甲又逢蒲節寒暑表升至九十餘度爲近年罕見之熱一交夜半　　寒逼人保身者　一不慎百病　之余　坐斗室素性壓熱蒙老友京　　德堂认無鏡湖司馬以　 
　　應四　　急良茶見貽方單註明能疎風散熱除滯羅邪逐寒袪　　日以之代茶尤能衞身避暑余冲而嘗之覺品味清香沁入肝脾滿身炎熱消於無何有之鄉　其製茶之　　 
　　白家　　用藥料尤多貴品趁天中節修合　萬斤每日門前施送外　　者　索者每次給藥茶二十包遠處酌加不取分文如有四方善士購遂每百包祇取藥本六角半　　　 
　　及痧　凡臥龍丹行軍散紅靈丹平安散時症各藥均加二成　送以濟　　所售藥品數百種自定新例包退回換無怪遠近信從門應如車余與司馬　交最久和知最深因　　 
　　號通例去丹丸無認識兑出不退換獨我鏡湖司馬以家學之湘　具仁必以　世所製膏丹丸散茶酒粉糖並戒烟等藥較别家尤爲效速救人甚多貨具價實任人退換其　行　 
　　可槪見今復孶孶爲善余故樂而之述邦上周　清謹識 
　　嫩面玉容散 
　　此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顔妙品也每瓶三角每洋照拆四瓶上洋二馬路中市京都天寳齋便是 
　　中外第一疝氣仙丹 
　　僕久患疝氣七年係墜筋脹疼痛異常求遍醫藥只有虚名毫無實效幸友人云上洋美界天后宫東大街廣東益三堂大藥房第一家始創眞方小腸疝氣靈膏天下馳名每張價洋一元二角丸　一元因購貼膏二張服丸二匣不及十天宿疾全愈消患無形眞疝氣仙丹名不虚傳福建郭怡昌糖棧曹德和揚名 
　　上海嚴乾生 
　　眞　老牌嗎啡批發 
　　秘製梅桂參片 
　　戒烟一粒金丹 
　　扯　格外公道 
　　本號發兑各種戒烟靈藥各省馳名已久老少咸知貨眞價實服後不但斷癮　能保養身體無不靈效如神服法註明仿單丹賜顧老請移玉大東門外鹹瓜街中市不悮一寄寗波西門外張裕興號 
　　鉅昌洋行 
　　本行開設在黄浦灘美孚洋行内第三十一號門牌專做湖絲　繭綢等及各項通商貨物押欵其利　格外克已如有合意者　至本行寫字樓面議可也未士布加謹啓 
　　祁臣火險公司 
　　本行經理咸兆德蘭士亞閘的火險公司及那乎湛文火險公司承保袒界内外各等房屋棧房與物衣箱等類保價照例倘有不測立　賠償 
　　四明 
　　儒醫華小湖 
　　寓英大　路泰和里内笑吾廬 
　　膠州公司 
　　阿枝來特准放七月初二日開往膠州烟台天津如各寳號欲　貨搭客者祈　至本帳房面議此佈美最時　 
　　大英醫院 
　　疝氣一症俗名小腸氣向無善法治之西醫則用鋼帶如身材相合繫之卽愈今本院購備各種大小雙料單料甚爲齊全無論小兒成人均可向本院配用且一經試用定卽全愈賜顧者請向外洋涇橋大英醫院購取且價亦甚亷 
　　老太古告白 
　　倫敦格崙西火險公司啓者本行經理以上叭喇定火險公司與保險公司來務現可代客保房屋棧房及各屋内所存衣服生財貨物等係費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客阿德來火險公司欲保者請臨面議可營洽愛司具火險公司也特此佈告 
　　皇朝經世文續編發售告白 
　　常州思補樓主人所輯經世文續編現已校刻成書凡一百二十卷共八十册發蘇滬各書坊分售每部收回工料洋十元連史帋加一元五角木匣外加一元二角此係私家箸述輯數百種專集之富積十數年校錄之勤斷不容取巧翻印現經存案示禁如有私行石印者定行查究幸勿自誤特白 
　　明治火險 
　　三井經理多年賠欵迅速如有房屋貨物傢私均可照何價極克已如蒙賜顧請臨四川路十七號面議 
　　東京水險 
　　東保西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
　　頌揚神藥 
　　余吸鴉片十餘載矣面自黧黑精力俏盡據西醫云絶嗣損壽因是戒念常萌　無良藥五月初旬閲各報悉　華主人戒烟糖陸竊購　十大元卽將八錢烟癮　除近來日見强壯世有此神藥不敢不爲登報攸立志戒烟者週知六十六　重見天日人張國帆拜識 
　　新譯醫方彚編出售 
　　泰西醫學精益求精年年推陳出新英國名醫衞倫氏特著此編行世杭州廣濟醫局梅醫士更欲嘉惠我華又譯爲中國文字書凡五卷定價二元留心醫理者諒必以先睹爲快上海四馬路老巡捕房西對門廣學會總局啓 
　　日本郵船會社 
　　啓者本公司薩摩丸輪船准於七月初四日卽禮拜六十二點半鐘開往長崎神户横　由長崎接續本公司輪船轉運海參崴小包收到初三日下午五點鐘客票賣至初四日上午十點鐘止倘蒙各寳號欲裝貨搭輪者　斯早臨爲幸郵船株式會社 
　　怡和洋行 
　　經理火險公司 
　　啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋經橋南本分行面議可也　上海經理　仁士香港依士　火險公司怡和洋行啓 
　　夏令要品 
　　啓者本行新到德王御用鹹水大小數百箱味最清潔性極平和當此炎天服之尤能消署辟疫較諸市上所售荷蘭水等實有天淵之别仕商賜顧請至本行購取可也價目列左大箱一百瓶計元十一兩小兩四十八兩計元五兩半味吔洋行白 
　　招人寄售 
　　本公司創製燕窩糖精聊博微名遠近爭購已有應接不暇之勢兹特函告四方有願代　去寄售者請函知本埠字號推薦卽將貨寄呈也上海南京路華與公司謹白 
　　紡紗織布機器出售 
　　啓者伯拉脱兄弟公司開設在英國法面亨地方專製紡紗織布機器其貨係頂上之絲故價較他家昻貴現在上海經理者係怡和洋行特此佈聞 
　　義記洋行保險 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本　行面議可也　　　主人謹白 
　　新開廣東同珍茶居 
　　中秋月餅上市 
　　本號精製　　糖果龍鳳　　中西餅食各色細點香糕各種名茶　頭　錢糖果腐乳廣東臘腸南北京果雜貨宫禮品物俱全頂舊公烟發客開在寳善街高大洋　裝修雅緻擇於七月初一日開市届時請諸尊光臨賞鑒是幸 
　　盤店聲明 
　　今因法租界大馬路方隆泰酒店自從於正月廿四日盤與倪仁善阿震二人開張另加源記字號一應欠項來往帳目房租一切等情統行歸於源記自行理涉各寳號如有來往帳目等情與方隆泰無涉特此聲明光緒廿四年六月廿六日方阿喜啓 
　　頂上美國麵粉 
　　啓者本行常有上等白洋麵粉到售其價格外公道　客光顧請移玉至本行樓上進口鮮貨寫字房處而議可也二馬路端記洋行俱 
　　普太和三鞭種子　 
　　此酒以慶腎海狗腎骡腎配入上藥照讓２而成故功能補腎益精壯陽　子包大瓶洋五角上　棋盤銜開張 
 
 

Page 13

 
 
　　　茂坐香烟公司 
　　此烟封口不用　糊係以機器自然軋成食之永保無患賜顧者認明洋文圖印庶不致悮 
　　本公司自向美國選購頂上烟葉並不惜重資製備新巧機器在上海浦東地方起建廠屋自運美味香烟數月以來蒙諸君吕評吸食均稱香味俱佳　較各老牌爲勝今在四　路中一品　對面設立分行經理零躉批發各寳號欲躉批者請至本分行面議兼售各色洋貨新式金邊彩花磁痰孟琥珀烟嘴手照錢等一應俱全 
　　初九開華來賜快來發財 
　　華來賜票全張四元對開二元四開一元○分條三角○兼售澳門票全張五元分條五角貴客賜顧照批公道紅票照市兑現小洋帖水函購立奉指明上海 
　　咪吔洋行 
　　啓者本行僧帽老牌火油産自囒吔由唻吔噠隨公司製煉頂上煤油燃燈光耀極其燦朗且無黑烟繞室與衆大不相同兼之價亷物美油性甚良穩固無危卽偶爾傾瀉亦無霎時騰炸之慮黄昏豪光散射格外光明更非别家可比可見此油之佳購者無不稱善業經中外馳名蒙各紳商皆有捷足爭先之望是以銷路甚廣頗有轉運不及之勢故特在滬購地監造火油池棧數椽親自督灌箱听以爲轉運之便每箱兩　計净油六十七磅比别家格外加重並用上等白鐵爲罐自置機器軋就焊口堅固異常定無滲漏之弊嗣後精益求精以廣招徠倘蒙仕商賜顧認明本行僧帳老牌爲記庶不致誤 
　　城濟堂恒記 
　　戒烟呬噶草 
　　戒烟呬噶草霖騐　常服此戒脱者稱仙草每服錢廿一文近來假冐甚多認明包内有逹醫士小像爲記上洋棋盤街北四馬路口只此一家並無分出 
　　怡參茶居月餅上市 
　　本號佳製各式輩素大月餅名馳海内貨眞價實　叟無欺諸尊光顧請至上海棋盤街五馬路口坐東朝西門面便是訂於七月初一日出售先此佈聞 
　　英商公裕保險 
　　本公司首先開在英京一千七百十年實足資本英京全四伯萬磅合現元二千七百萬　本行專保中外棧房絲紗廠當質店號生財器具衣服保費公道如遇不測賠償迅速並無異言本行自有權衡如貴商欲保者請至外洋涇下麥邊洋行樓上第二號本帳房面議可也本行分設外埠天津烟台牛莊漢口九江寗波上海總經理人密同法拍司賢辦王明河 
　　中英大藥房 
　　上品花露水 
　　名花釀水厥品甚繁本藥房已詳報章以便購者採取今新到付流梨地花露水製自美國名廠色澄氣馥質又清涼功能消暑氣滌穢惡袪痱瘰潤肌膚除黜斑用于洗　則滿面芬芳用於沐浴則渾身英利四時皆可取用炎夏尤宜門莊價四角批發躉買格外克已上海中英大藥房啓 
　　茂生經理火險 
　　啓者本行經理皇后及倫敦崙格酉火險公司代客保火險事務其　格外公道如有不测迅速賠償不必函固外固　局此布　正月十一日三馬路茂生洋行啓 
　　上海華英大藥房 
　　解烟玫瑰參片 
　　聲明假冒 
　　本藥房自向泰西採運藥材選擇經騐良方虔修丸　膏丹藥水藥酒療症如神是以名馳選酒腫接購取而解烟各藥理法深參去宿癮如反掌惟玫瑰參征　在濟　　本發兑無怪老癮盡除其品超恆請方出枕秘故此片銷行尤廣近多不肖以形色名號冐充仿冐購者　　書辨色香味並刋有華英字欄外庫雙龍封口仿單上印旘　傳相賞責匾額金牌乃是元家　乳廣作僞之徒無從視　將外埠分設各地趾外舊各店號開載於下以便諸公就近購取○分設○蘇州觀前街西首○杭州高　巷口○漢口四官殿上街○南京　輝巷口○甯波東門大街○分售○京都華英○德承厚○　　　英○天福○長沙華英○定海華英○石浦　英○餘姚華英○平湖華英○江西華英○撫州華英○孫　　華　○湖州華英○常州華英○松江華英○天津同昌○牛莊益盛遠○瑞成恆○恆昌德○昌記○元名　○　　昌○順參○合　○維揚西美　○南京廣亨○杭州德記○蕪湖茂盛○九江興泰○江隂見新恆○泰興朱三餘○吳淞同升順○鎭江文　○新昌○復春○蘇州德記○彭和泰○常熬天成神○寗　府德大昌○四州點石齋○萬縣信義仁○寗波老源記○廣生　○文美齋○蘭谿同林堂○紹興蔣柳堂○餘杭義成舉○蓋嚴趙公茂○硤石萃古齋○温州萃昌和○嘉興江左漢記○上海只設一鋪在四馬路東首老巡捕原對面紅磚大藥房便是 
　　告白 
　　今有一西洋人向在英國大洋行辦事二十餘年現仍辦理要事於西歴九月一號開館以英文敎　董數名所敎者爲讀書葛字募法寫帳辦理進口出口各事保火險及寫客房一切章務除禮拜六及禮拜日外每日下午六點鐘　至七點半鐘爲止因所收人數不多順學須早來言定每人每月取　洋五元合意者可信致先生由申報館轉交可也此佈 
　　生財报　 
　　新閘狀元樓股東意見不合另服别業　　間茶鹽　則　盤　　意者至本帳房　　　至四馬路得　　　店亦可 
　　上海泗涇路 
　　村井紙烟公司 
　　村井紙烟公司貲本數百萬乃兄弟四人所開之公司也本廠開設於美國吕宋就地采取順等烟葉和以貴量香料藥品均由大醫院醫學博士攷騐使人吸之誠有益於衞生一道開胸去膩尤宜於茶前酒後東西人視之爲日用所必言之品所以銷塲極廣聲名鼎盛本公司亦復精益求精不惜工本自風行中國無不交口稱贊竊恐有質利之徒見本公司銷路之盛私行仿造特登告白祈賜顧者認明本公司孔雀牌友是眞貨如松鶴等牌則非本公司之香烟也並新嗜本公司紙烟諸君互相傳播不使魚目混珠幸甚 
　　塞門德坭出售 
　　塞門德坭爲要工所必需考其性人水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙賜顧請移玉英四馬路義記洋行面商可也 
　　釋疑 
　　遺者道路謡傳我耀華與人股開照像店於英大馬路東西二處而我耀華實無分枝合股等情緣有不稱職者數輩辭出後略窺我耀華皮毛集貲自爲之也復查寗波長江數處竟有全冐耀華二字以冀魚目深願賜顧者審之抛球塲亨逹利對門　華照像號啓 
　　召租 
　　兹有南泥城橋西馬福里價好店面樓房及石庫門每幢租　五元後　號房每　租洋四　自來水跴衣架俱全合意者謹至二洋涇橋北堍本行帳房面　此佈德和洋行啓 
　　廳亩續同壽　蠟丸號 
　　　人　　丸 
　　幾人赤白帶下之症多由濕熱積滯月經不調　肝經　火寒痰疑結或房營耗傷膀○受濕以致脾胃不和或見小腹隔病肚腹痧痛本堂　煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加福月經調而身體壯也每丸洋一角雙料二角半小丸每兩二角半鋪在上海老巡捕房對門　　分設杭州○蘇州○温州○江西○鎭江○無錫○江隂○蕪湖○等處寄售賜顧請認趙同春堂招牌爲記 
　　燕製補丸 
　　此丸專治肝病膽汁不和胃不消化大便問耀身熱腦筋不安痔瘡膀胱與内腎等症無不統治凡各症宜用經瀉者此丸洵推第一小　洋一角火盒二角五分此藥各大藥房發售 
　　春和洋行告白 
　　啓者本行今有新到洋　　扣押　針金銀穆金銀紗金鞭及各物一應俱全此佈 
 
 

Page 14

 
 
[光緒二十四年六月十九日京報全錄]  
　　宫門抄○諭旨三道錄前○滇督崧奏爲揀員請　　　要缺直隷州摺○又奏爲部駁要缺知縣揀調乏之仍請以原補之員補授摺○又奏爲武員賄謹請旨革職歸案審辦片○直督榮欽爲甄别知縣留省補用片○閩督邊奏委署知縣片○六月十九日戸部通政司簷事府正藍旗值日無引　見○四川總兵初發祥請訓○召見軍機初發祥黄思永○○奴才崧蕃裕祥跪奏爲揀員請補烟瘴要缺直隸州以　地方恭摺仰祈聖鑒事竊准吏部粘單咨開烟　題調要缺雲南元江直隷州知州許台身保升開缺於光緒二十三年二月十三日奉　　　因照例以奉旨後五日作爲部中行文日期照限减半計算扣至二十四年二月二十二日五十五日限滿歸二月底截缺係烟瘴要缺毋庸掣籖已　截缺日期咨部在案查該州地賞　要民夷雜居烟瘴最盛本土惡劣且於南掌接壤兼管銅鉛廠務控馭撫綏均關　要非精明幹　熟習邊情能耐烟瘴之員不足以資治理臣等督飭藩臬兩司於通省　調應升人員内逐加遴選非現居要缺卽人地未宜實無合　堪以應調之員惟　應補人員内查有曾任實缺知縣軍功保舉前先補用直隷州知州楊均年五十八歲係貴州貴陽府貴筑縣人由附貢生報捐府經歴指　廣西試用同治四年五月到省五年三月間訃丁母憂回籍守制七年六月服闋起復報効貴州軍營隨同攻克龍貴各縣城案内出力保奏同　人年正月二十二日奉上諭廣西　　府經歴楊均著免補本班以知縣仍留原省補用欽此隨　貴州捐局加捐同知銜請咨赴粤補用　署凌雲武昌西　等州縣並兼理馬平縣象州各篆務光緒四年正月奉文准補來賓縣知縣請咨引見五年十月二十五日經欽派王大臣騐放堪以補授二十六日覆奏奉旨依議欽此六年二月二十日到省飭赴本任因在任捕除積匪保奏光緒九年二月二十三日奉旨著以同知直隷州知州在任候升欽此是年大計叅劾降三級調用十一年正月出關投効滇營經前督臣岑　英具奏摺營差遣三月二十三日奉旨著照所請該部知道欽此在　出力保奏請開復降調處分以直隷州知州留滇前先補用並免繳捐復銀兩奉旨著該部議奏欽此當經部議准其開復知縣降　處分仍飭令補繳捐復銀兩再行給咨赴部引見所請以直隸州留滇前先補用並免　捐復銀兩之處核與章程不符應毋庸議於是年八月二十五日覆奏奉旨依議欽此隨經前督臣岑毓英覆奏請將應繳捐復銀兩免其補繳仍照原保給奬十二年三月十六日奉旨著照所請該部知道欽此旋經部議准請咨北上十六年十一月初二日經吏部帶領引見本日奉旨准其開復原官照例用欽此光緒十七年十月初一日到滇飭委供理保由縣知縣署理永北直隷同知二十一年十二月復委署龍棱同知據雲南布政使湯壽銘按察使興祿查該員敏於政事力果心精熱習邊地夷情能耐烟瘴以之請補元江直隷州知州實屬人地相宜洵堪勝任與例亦符等情會詳請奏前來臣等復查該員　均才識敏練勤愼耐勞合無仰懇天恩俯念員缺緊要准以楊均補用雲南元江直隷州知州實屬人地相宜與例亦符如蒙俞允該員係實缺知縣保以直隸州知州留　補用照例毋庸甄别今請補授直隷州知州銜缺相當亦毋庸送部引見所有揀員請補要缺直隷州緣由謹合詞恭摺具陳伏乞皇上聖鑒敕部覆議施行謹奏奉硃批吏部議奏欽此○○臣崧蕃等跪奏爲部駁要缺知縣揀調乏員仍以原補之員請補恭摺仰祈聖鑒事竊查雲南寗洱縣知縣韓作霖修墓開缺前經具奏請以在任補用知准調普聽塘經歴利和　補授兹准部咨該員保舉以知縣在任候補按照定例應俟引見回省後方准按班序補所請應毋庸議行令另行揀選等因自應遵照辦理惟查該縣地處極邊　　　　漢夷雜處素稱難治且烟瘴最盛水土惡劣不得不因地擇人以資治理臣等督飭藩臬兩司於通省應調應升人員内可　遴選非現居要缺卽不耐烟瘴均於此缺不甚相宜仍查有在任補用知縣夷疆俸滿保薦候升准調普廳塘經歴和羹年六十二歲係正白旗滿洲長壽佐領下人由監生報捐詶吏目指發雲南分缺先補用同治九年四月經欽派王大臣騐看堪以發往領照出亦於十年四月到滇十一年三月間訃丁父憂因先經克復新興州城池及大小東溝案内出力保奏同治十一年四月二十六日奉上諭分缺光補用州吏目和　著免補本班以府經歴補用並賞戴藍翎欽此十三年十月請咨回旗守制服滿起復於光緒二年十一月回滇遵章考試取列三等委署江那縣丞甄别劉省補用請補巧家廳經歴奉又　　於十四年八月初四日到任因剿立披沙蠻匪在事出力保奏光緒十八年三月十五日奉旨巧家廳經歴和鑒著在任以知縣儘先補用欽此十九年五月實歴夷疆五年俸滿調省騐看保薦奉文入於卽升班内升用調補普廰塘經歴奉部覆准調署按　司司獄二十一年十月初三日到任雲南布政使湯壽銘按察使興祿查該員閱歴有年老成隠愼前次俸滿保薦本應照例請升惟該員前在巧家廳經歴任内因勞績保舉仍以知縣在任補用是以照例請補並　明一俟奉部覆准卽行給咨送部引見兹奉部覆以該員尙未引見　駁是該員前此難未引見而一經議准卽行給咨楚引似可量予變通且該員在滇年久能耐烟瘴熟悉邊地夷情以之請補寗洱縣知縣人地實在相需等情詳請具奏前來臣等覆查該員和羹才明識練辦事老成所補係烟瘴邊缺人地實在相需例得專　　　請合無仰懇天恩俯念員缺緊要仍准以和羹補授雲南寗洱縣知縣以資治理而裨地方如蒙俞允俟覆准日卽行給咨送部引見恭候欽定所　普　塘經歴係烟瘴要缺例應在外揀選調補所有烟瘴要缺知縣仍請以和羹補授緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此○○崧蕃片再據雲南保山縣吳申祐詳縣屬武職左金玉主使劉得安謊報盜案並賄屬鄒愼春　供　指現經集証訊明等情當　批司會局查核詳革去後兹據雲南善後局司道湯壽銘等會同按察使興祿查明左金玉雲南永昌府保山縣人前由舅目　同攻克永昌大理等處保以子總儘先補用並加守備銜據供續於剿騰越永昌匪徒案内歴保都司遊擊加叅將銜查並無案據　係　　詳請奏叅前來奴才　查無　相應請旨將守備銜儘先補用千總左金玉先行革職以便歸案審辦除咨部查　外謹會同雲南巡撫臣裕詳附片具陳伏乞聖鑒訓示謹奏奉硃批著照所請該部知道欽此○○榮祿片再道府州縣無論候補試用人員應自到省之日起子限一年詳加察看出具切實考語奏明補用兹查有順天差委候補知縣何　采到省一年期滿理應甄别准順天府尹臣以該員　求吏治事　通遽堪以繁缺補用咨請核辦等因前督臣王文韶未及核辦移交前來奴才覆核無異除履歴册咨部外理合會同兼管順天府府尹臣　家　順天府府尹臣胡　紥附片具陳伏乞聖鑒謹奏奉硃批吏部知道欽此○○邊寶泉再署福建清縣知縣劉玉璋患病給假遺缺查有松溪縣知縣王士駁老成練達堪以調署遞遺松溪縣缺查有本任龍溪縣知縣孫興壽穏愼安詳堪以委署又建陽縣知縣俞佳鍾患病給假遺缺查有請補斯缺之候補班前補用知縣郭文泰堪以先行署理據藩臬兩司會詳前來咨部外理合附片具陳伏乞聖鑒謹奏奉硃批吏部知道欽此 
 
