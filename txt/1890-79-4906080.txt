# 1890 - 79 - 4906080

 

Page 1

 
 
[點石齊發售各種精本石印書籍]  
　　硃批雍正上諭御纂五經經策通纂五經文準經藝淵海五　備旨三　佩女韻府三　　　皇朝各离省　　十三　廿　史策案大題觀海初二集小題觀海大題文府小題文府試帖三萬選試帖五　　　帖宗　　餘几讀八賢手札元　成增補角山樓先正事略○本齋種類繁多不及備載擇其尤者登報以供海内文人賞　價當格外從　卽希光顧爲盼發售處一在三　　申報舘東隔　又設分局在二馬路橫街三層樓紅　洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[集腋彩票引言] [  申報館協賑所謹啓]  
　　啓者本舘前承諸大善士陸續捐助珍物一時未能售罄因製成彩票一千二百張每張售洋一元茲已售去千餘張務望早日購完定期開彩俾災區黎庶同沾活命之恩此則本舘所翹跂以望者也 
[黔礦吿成記] [  種榆山人寄稿]  
古昔聖王之治天下也教以禮樂諷以詩書習十戈而不之用恥富强而不之言殊形詭製不見於用巧搆妙用不合於時數千年來徒守祖宗成法牢不可破方今天下一家萬國互市相處有年情形漸熟觀其富强之道全在開礦爲先而開礦中惟鐵礦爲最以鎗砲刀械全恃乎鐵卽民間日用等物半多是鐵用鐵最廣是以銷售最暢故歐洲鐵厰較他廠爲多但資本甚鉅非數十百萬金不可其始成也不見其利久則利自有餘不似中國之汲汲言利久之反不見利其故皆由脑無成竹手無把握故也今中國礦務漸興如漠河雲南山東徐州等礦五金並舉不遺餘力惟鐵礦尙不多見大約礦山不旺或不得其人雖有機器亦無所用今我潘偉帥之巡撫貴州也躬親節儉推恩廣仁褒有德錄賢能壹異類敦届俗深謀遠慮汲汲以富國利民爲心曾與諸當道昕夕籌畫揆度得失欲上以裕國用下以便萬民者莫如開礦一事偉帥深憐兹間烟瘴之地土產全無黔苗雜處瘠苦異常所喜礦苗甚旺到　皆有聞之昔年曾有官商合股於靑溪地方開設土爐所出之鐵其色甚佳因無精巧機器致式樣不合於销售而停止偉帥見有成效乃函致介弟鏡如觀察畫圖陳說能否原處開辦盖素知觀察熟悉西法於礦務情形尤爲精通觀察答以創始之難可辦之由於是偉帥條分縷晰陳諸黼座九重見之首肯遂奉旨開辦所有督辦之事卽保奏觀察總理至是一面暫挪官項糾合股分一面遣員出洋購辦機器不一年所購之件由外洋運至上海由上海轉運漢口由漢口另換民船駛往黔中其間水路或與楚人齟齬謂外洋之物必藏洋人在内經官曉諭始得放行或被險灘惡礗衝壞船隻沉失物件設法撈取諸多轇轕頗不順手至戊子九秋觀察率同員友後隨裝運器船及上海雇用之各工匠等一併到靑分投安派稍爲部署於是文地面分步位駁碼頭購磚木建造各式機器房屋設砌各式爐灶烟囱掘地道砌火溝以通爐火之氣築壩機濬水路以助吸水之勢至去夏所有裝運諸船陸續到齊其中則有大爐小爐煽風吊礦吸水抽水軋軸剪牀熱風冷風煉鋼爐别式馬等並鐵路電燈電線以及大小應用等物逐層料理妥爲安置經營至去冬十月辦有就緖至十一月二十五日升任雲貴總督十制軍　旌賁臨觀察置酒相邀相與游歴各廠閱視各色汽機届時督飭工匠燃煤撥機機動輪轉聲如雷奔捷似電掣制軍嘆賞不置以爲富國便民無窮利濟何黔民之幸也至晚燃電燈設華宴席間劇談五金礦務各式汽機制軍頗深欽佩至夜半而席散至明旦而節鉞上征矣方機器之初至靑溪也内有大小鐵管黔民見之以爲大似鎗砲此言一出引動苗民言是靑溪官長購　外洋鎗砲欲以剿洗我等訛言四起幾有蠶動之勢漸有苗民之長者親來察看始知各式鐵管並無鎗砲在内不覺啞然後竟無事又黔中除深知機器利益之外頗多議論及臻厥成方始誠服余謂創辦之難必有　番磨折然後得成非常之大事而垂諸不朽也今春止月觀祭見各機器業已安配整齊方將大興爐冶惟爐中所用之焦炭尙慮不足約每日夜須燃焦炭四百担計出鐵約可五十㻻非存儲之四月不能從事頃所堆積不過二月之用所以存儲富足者盖防偶有不繼之虞以一經開爐晝夜不能停止故也頃間觀察十分催赶先將小濫如法鼓煉每日出生鐵一百担左右鐵　甚佳雖盧馬之鐵不能過煉熟後置之軋軸機器輪盤舞動頃刻卽成各式條板粗細薄厚紛然滿目業已風行黔中隣省亦爲之艷羡按焦炭以生煤煆成因黔民初次從事不能如法刻以煆煉之法與之講究煉之久久漸臻純熟以後想毋庸慮矣頃間觀察督同員友并各匠等日夜孜孜不辭勞瘁兹定於三月中燃煤巨爐大興工作現在從事於廠中倚爲生計者何啻千餘人市肆亦因之熱閙非若從前之滿目荒凉蕭條景象矣將來鼓鑄愈熟出鐵愈多轉運愈便則生意愈大行見帆檣林立商賈蝟集可拭目而俟之夫天不愛道地不愛寳礦藏於山庸人視之忽焉巧冶鑄之然後知其幹也今潘偉帥深知觀察之精于是道故委任而不疑旁言　不惑創辦以來僅此三載兢兢業業厥功吿成興黔民無疆之利舉亘古未有之業偉帥眞不媿一代之偉人矣 
[本館接奉電音]  
　　昨由京友電傳上諭一道敬謹譯登○閏二月初五日奉上諭曾國荃奏臚陳故員戰功事蹟請宣付史館立傳等語已故總兵喻吉三前於咸豐同治年間在曾國荃軍營隨剿湖南江蘇等省迭克名城卓著功蹟着准其宣付史館立傳並附祀曾國藩湖南江寍等處專祠以彰勞勩該衙門知道欽此 
[賜讌上儀]  
　　禮部奏爲禮儀事恭照正月二十六日太和殿筵宴是日鑾儀衛設法駕鹵簿於太和殿前至午門外樂部和聲署設中各韶樂於太和殿檐下設丹陛大樂於太和殿内東西兩旁俱北向内務府官設黃幕反坫於丹陛南正中工部官設藍布凉棚於丹墀内儀仗外兩翼各八架尙膳總領内務府管領豫設皇上御宴桌於寳座前稍遠領侍衛内大臣禮部内務府理藩院堂官共視設席設内外王公及一二品文武大臣台吉塔布囊伯克等席於殿内東西各七行均東西相向寳座前左右設前引大臣席東西相向寳座後又西設起居 
 
 

Page 2

 
 
注日講官席僉向殿門外西檐下設都察院堂官席東向東檐下設理藩院堂官席西向丹陛上設二品以上諸世爵曁侍衛等席東西相向丹墀左右設三品以下文武各官席按翼爲序如常朝位均東西相向外國來使席於西班之末東向陳設畢鴻臚寺官理藩院官引内外王以下文武大小官員咸朝服曁外國來使等俱於各坐次排立至午時禮部堂官奏筵宴齊備請皇上升太和殿午門鳴鐘鼓中和韶樂作奏乾平之章皇上升座樂止鑾儀衛官賛鳴鞭階下三鳴鞭王以下各官俱於本位行一叩頭禮坐尙膳總領護軍叅領内務府管領等舉皇上御宴桌就近退各歸班立尙茶正進茶丹陛淸樂作奏海宇昇平日之章皇上用茶時王以下各官俱於坐次跪行一叩頭禮茶畢仍就坐侍衛進前分賜王公大臣官員茶丹墀内文武各官由内務府人員分賜茶俱就坐次行一叩頭禮飲畢復行一叩頭禮坐樂止展席幕掌儀司官入黃幕内由反坫上一員奉壼一員奉爵一員執金巵以次由中路進至殿中門閾外之左西面立丹陛淸樂作奏玉殿雲開之章進爵大臣離席釋補嚴王以下各官皆與進爵大臣進前跪王以下各官咸於坐次跪掌儀司官舉壼實酒於爵由中門入西面跪授爵興退進爵大臣奉爵興由中陛升由西邊進御座側北面跪進爵皇上受爵進爵大臣興由右陛下復至原跪處跪皇上用酒時進爵大臣行一叩頭禮王以下各官皆行一叩頭禮進爵大臣興由右陛升跪受爵仍由中陛下至原跪處跪掌儀司官跪接爵退王以下各官先起立掌儀司官以金巵酌酌進立賜進爵大臣進爵大臣跪受行一叩頭禮飲畢掌儀司官立接巵退回原處進爵大臣行一叩頭禮興服補服樂止王以下各官皆坐進爵大臣入席坐皇上用饌中和淸樂作奏萬象淸平之章恩賜食品於諸王大臣尙膳正進肉饌分賜諸王大臣官員畢進反坫樂止兩翼領侍衛内大臣各二員起視派出侍衛與諸王大臣官員各巡酒一次諸王大臣官員於坐次行一叩頭禮飲畢復行一叩頭禮坐丹陛内文武各官由光祿寺官各巡酒一次各官於坐次行一叩頭禮飲畢復行一叩頭禮坐是時禮部堂司官引慶隆舞於丹陛上司章歌作小司舞大司舞司舞人以次進舞次喜起舞大臣入殿正中行三叩頭禮退東邊立司章於西邊歌曲喜起舞大臣按對依次進舞每一對舞畢退正中行三叩頭禮舞畢次進蒙古樂曲及各該處所屬各項技藝畢俱退王以下各官俱於坐次行一跪三叩頭禮恭謝恩宴丹陛大樂作奏慶平之章禮畢樂止禮部堂官奏筵宴禮成鑾儀衛官贊鳴鞭階下三鳴鞭中和韶樂作奏泰平之章皇上還宫樂止衆皆出進爵大臣有端罩者補服攺服端罩所有舉桌之護軍叅領等應穿蟒袍補嚴尙膳尙茶執事人員係頒賜食品者只穿蟒袍謹繕禮節並繪宴圖恭呈御覽爲　謹具摺奏聞 
[鳳城新語]  
　　順天學政周大宗師定於閏二月初一日出轅按臨宣化熱河等處○李某投忠義局禀稱家主王姓由六品軍功在陜西攻勦捻匪出力蒙某大憲保奏以儘先外委補用同治某年調往山東差委時正捻匪張總愚猖獗連日接仗受傷力竭陣亡迄今十有餘年未蒙給予卹典是以取得同鄉京官印結呈懇恩准奏請賜卹云○三冬無雪以致瘟疫流行竟有淸晨仍照常作事一霎時覺舌根麻木絶似中風者據醫者云苟非甘霖普獲恐疹癘不能漸消也 
[墜車兩志]  
　　京師長巷四條胡同德興會館閽者鄧姓束鹿人素業成衣在京娶得一妻年齒尙少琴耽瑟静樂可知已一日歸興忽動立卽吿假回家行至保定府迤南離束鹿百餘里騾忽驚怖絶鞅而奔車夫無可如何極聲號救鄧由車中跌出輪由脊上碾至腦後登時一命嗚呼地保聞而報官飭將車夫收禁後不知如何辦理也○某甲雇車出永定門送殯事畢而返甫入城騾忽受驚而躍繮爲之絶車卽傾翻甲跌仆道旁昏暈不醒騾卽拽車而去渺不可追洎甲醒來車夫已不知去向隨喚二人扶起約半刻許始覺左肘疼痛不堪解衣視之骨節已脫急延請名醫療治始得無虞據云必養息月餘方能屈伸如故也 
[學憲文旌]  
　　浙江學憲潘文宗科試寍郡已於初三日考畢遂乘官輪往普陀進香寗郡官員皆至江北岸恭送聞初五日回寗初六日起馬按臨紹郡 
[吳門零拾]  
　　姑蘇訪事人云本月初三日有某少年策騎入閶門馳騁于熱閙業中大有得意揚揚之槪偶一失檢將道旁某水果攤踼翻丹橘黃蕉抛散滿地少年恐攤主人索伊賠補儘力加鞭而去馳至護龍街橫巷復碰倒一幼童洎童爬起哭追而馬已不知去向矣猶憶去冬某醬園出店司被馬踏壞幾釀禍端殷鑒非遙奈何復萌故熊乎○葑門外鄉人張星齋之妻於某日分娩一舉三雄事閱兼旬母子皆安然無恙說者謂是亦煕朝之瑞應也 
[閩督出轅]  
　　閩浙總督卞頌臣制軍奉旨閱兵已於去冬巡閱上四府現定於閏二月十三日啓節赴泉漳各屬云 
[閩垣官報]  
　　督中協楊興科於二月十十九日病故遺缺經督憲札委城守協梁廷華調署所遺城守協一缺以陸路提督中軍樂文祥調署 
[鄂垣官報]  
　　二月二十七日調署監利縣張集慶禀見謝卸署羅田縣事逹斌回省禀見二十八日新授湖南巡撫張中丞煦抵鄂赴兩院拜會調署江夏縣事諸可權卸監利縣任回省禀到候補縣丞鄧端黼奉藩憲委解賑錢赴漢川赴兩院禀知辭候補同知直隸州史醕候補通判王璠俱見辭解第一批京餉赴京大挑縣羅葆熙候補縣劉春生俱奉藩臬憲會委讞局額外學習陶蕃祚禀見奉藩憲委赴嘉魚縣查勘堤工各赴兩院禀知 
[疾病叢生]  
　　鄂州天氣寒燠不時時而鬱熱不舒時而冷風骤至一月之内鮮有日麗風和者以致疾病叢生呻吟聲聞於遠近其病初起時渾身發熱運日不消旋卽頭眩眼花飲食不進就漢口一隅而論茉廣貨鋪十餘人患疾者多至八九人某鐘表鋪十人患疾者二三日内多至六人某洋行之華人一家同時遘疾幾至無人作炊某塾師設帳於堤口大街教生徒十七八人近口遘疾者過半兼之小孩大半出痘飲食偶然失檢卽有性命之憂有某友云伊家巷内共十餘户一日内殤至五人誠可慘也 
[夏口叢談]  
　　漢口錢叢中人類多浙江土著去歲憫故鄉災况曾於臘月散册勸捐現在春日方長靑黃不接各會首紳董邀請首事五十二人各助錢四千以作經費于上月某日傳集梨園子弟就徽州會館演戯收貲是日到者多至千餘人所得戯資悉數歸入賑欵誠善舉也○入春以來江水漸漲較冬汎高至二三尺諸巨艦得以任意往來惟夾板船之吃水丈餘者尙難過彭蠡澤日内雨水連綿江水又漲尋丈想已一概通行矣 
[格致書院秋季特課出案]  
　　格致書院已丑秋季特課其題爲南洋大臣兩江督憲曾沅圃宫太保所命首題聖人有四府論次題救荒備荒目前宜若何爲盡善策三題鑄銀幣得失論彚齊諸卷後敬呈宫太保鑒閱今已評定甲已謹將名次開列如左計取○超等十二名許克勤楊毓煇程瞻洛李鼎頤孫廷璋陳時政朱震中俞賛沈毓桂朱澄叙殷之輅車善呈○特等二十名許克沈祥龍姚文治黃爾謙朱昌鼎朱祥紱陸文炳章价人楊選靑秦錫田蔣同寅宋焱耿葆熙呂翊鳳王鉞吳佐淸孫乃延張旭仁姚錫藩程嗣伊○一等三十四名吳潤生沈扣敬嚴家駿黃潤璋黃廷光嚴沐灃沈尙志曾 
 
 

Page 3

 
 
勉猷林朝爵嚴沐深陶師韓許文蔚馬戊計毓麟黃恭韓醒儒王兆泰王維楨徐斷芳和上逹茅瓉章士杰單秉鈞管樂才侯庚吉錢經藩馮文煥楊辰張寳鑑蔣廷恩黄慶澄瞿光叢葛景曾朱景培凡列前茅者宫太保特畀加獎銀洋一百二十圓以爲多士朂兹加獎銀數列下○超等第一名十元第二名八元第三名七元第四名五名六元第六名至十名俱五元第十一名至十二名各四元○特等第一名至五名各四元第六名至十名各三元第十一名至十五名各二元第十六名至二十名各一元至格致書院所有正獎仍循例超等首名銀十兩二名七兩三名五兩凡在書院肆業士子於出案之日爲始仍詣三馬路格致書室閱視評語翎取賞銀惟各卷均存書院概不發還以備將來選刻流傳遠近宫太保經緯　武贯通天人邇言弗遺片善必采書院中肆業諸生一經品題之後聲價頓增如登龍門而翔鳳闕况復巨裘廣被大厦遍孚八百孤寒有不齊聲感頌也哉 
[烟妓投河]  
　　前晚十點鐘時有一烟妓年約廿餘齡行至新北門外新開河橋投河覓死幸有法包探夥某甲瞭見立雇數人爲之援起則已奄奄一息氣若游絲遂雇車送至大自鳴鐘捕房訴明情節捕頭令如法施救將腹中之水吐盡覆以被窩次晨卽能行動再三盤問據稱名大寳向在恒德典當弄内鴇婦麻皮高脚馬家爲妓百般凌虐苦不可言是晚又無故被毆是以求死捕頭飭包探將麻皮高脚馬提案令將該妓保去延醫療治愈後再行投案送究夫人而爲妓其苦亦可知矣乃至不容於長三書寓么二住家而降至花烟館則其卑污齷齷有較之十八層地獄無甚差池者苟能體恤優容尙覺苦之又苦况更加以凌虐致不欲生乎我知該鴇到堂葛同轉必有以懲儆之也 
[解犯歸案]  
　　南匯大團鎭盛姓盜案前已迭紀報章前日上海縣裴邑尊飭提盜犯王阿忠汪松桃陸桂松王阿錫犯婦王尤氏阿月英等一一順供飭捕役趙金連原贓小心解往南匯縣歸案辦理該捕役辦事勤愼賞給鷹洋一百元 
[上海縣著瑣案]  
　　上月有浦東人韓俊卿者控瞿佳祥將弟婦韓徐氏價賣裴邑尊訉供之下諭令邀同薛愼齋理處至二十六日二十四保十九圖地保薛敬齊偕韓來申寓居縣署西首同泰棧候質二十八日韓忽患病由薛雇舟送回本月初一日傍晚因病身死韓妻朱氏棺殮無資央韓益甫向陸景山在活賣田地上借資旣而其弟妙容阿慶等唆令以韓身死不明爲詞抛屍不殮向薛滋擾昨晨薛投縣禀請相騐裴邑尊升堂訉究薛禀訴前情邑尊謂伊等旣稱韓身死不明諒必來案報請臨騐如不來報明係情虚爾置之不睬可也薛乃叩謝而退○戴日榮因誘拐女子張桂英經裴邑尊拘案訉責管押候懲前日患病求保邑尊騐明病狀准予保出○姚守政被周書年控欠牽涉高其才訉供管押前日帮審委員詹明府飭提訉究高求交保出外淸理明白明府飭原差帶出覓妥人到案具保 
[英界公堂瑣案]  
　　寳善街生號錢庄夥顧寳世訴稱有小洋五十枚正思兌換大洋路遇阮階平言及長樂里永泰絲棧欲用小洋如向兌換定得便宜因之偕去不料伊竟換取大洋潛從後門出外及守候良久詢問棧中人始知受騙今得尋見向索不還反敢恣橫爲此報捕拘案凊追生號主文子仁訴稱顧遭阮騙後問之永泰絲棧言明阮以小洋兌換大洋五元阮供稱小的係紹興人前在生號爲夥因被欺凌自行辭歇向論爭閙並不騙洋文稱阮曾躭擱幾天並非夥友蔡太守飭將阮押候飭差查明核辦○招商局往來寗滬之富有輪船因收搭客船資以致爭閙隨呼巡捕將各搭客送案請訉康勤甫陳祥雲張厚安倪天安王新輝王寳山呂松茂俞四觀同供稱附坐該輪船每人欲收船資洋半元吿以現在野雞輪船往來寍滬祗收二角半買辦定欲收足五角有已經照付者不料仍被報捕拘案捕頭稱該船買辦收取船資被伊等辱駡因之拘送捕房蔡太守飭暫行管押俟該船買辦投質再行核辦○包探何瑞福顧阿六同禀稱計金卿報稱主人周楊珍之第三妾許氏偕工人張阿炳私逃來滬借住保康里薛姓家捕頭命小的前去獲張起出被捲之衣服一包因并傳薛某氏送案計訴稱小的在浦東顓橋周家司帳周憑媒　納大南門外鈎玉弄人趙姓之女爲妾曾出洋五百元立有契據載明不准往來豈知許氏竟串同張穴墻而逸捲取金飾衣服雇船來滬避匿姊家周現在松江約遲五日來滬許氏供稱寄父趙姓將小婦人嫁周時被兇毆不堪其苦是以私逃來滬暫住姊姊薛某氏家薛某氏供稱許氏係小婦人之妹日前來家探望餘不知情張供稱小的曾在周姓家爲傭主人之大奶奶二奶奶皆能紡織令許氏一同學習許氏未能致被主人用被拍笞責屢次號哭求救小的見伊因苦可憐代爲雇盤送至姊家暫住蔡太守飭將許氏交官媒收管張阿炳管押捕房薛某氏叱退衣包暫存俟周投質訉理○崇明人吳錦春訴稱同鄉蕭富金硬借錢文不遂所欲手持石塊擲來同黨陳春雨李阿生假作解勸强令出錢五百文無奈將馬褂質錢交彼一面報捕拘案叩請訉懲陳李同供稱吳蕭口角小的等爲之勸和蔡太守飭將陳李暫押俟提蕭訉辦○金永祥訴稱張慶祥混指店夥張阿長竊物勒令賠洋二元爲此報捕拘案阿長供與金同慶祥供稱小的失去衣物疑是阿長所竊責令賠洋阿四供稱小的事不相干惟曾爲之解勸蔡太守判將慶祥管押十四天以儆○三百六十五號華捕禀稱小的於巡街時見徐阿毛等在天后宫前設攤小賭因之拘住起出賭具今物送呈徐供稱小的小本營生偶爾擲骰賭錢以後不敢再犯潘寳珍供稱小的係本邑人年十四歲在是處閒觀莊金生供稱小的在周裕春處當小工並不與賭蔡太守判將徐枷號七天發犯事地方示衆潘尚未成丁責手心五十下莊稱係周所雇工人着傳同來案具保賭具存候銷毁○二百十八號華捕禀稱小的在街梭巡時陡聞呼救聲查知王永生行竊嚴紀榮之衣物被嚴拘獲私刑吊打因之一併拘案王供認行竊遭毆嚴供稱小的家時時失竊此次拿獲人贓是以拳毆幾下蔡太守謂旣獲竊犯理應送交公堂懲辦豈容擅用私刑今姑從寛判罰洋銀四元撥充四醫院經費始准將原贓給還王管押兩禮拜 
[法界捕房瑣案]  
　　昨報列吳淞某營某哨勇丁王紹友等七八人因在街上小遺拘押葛轉着備函送請該管營官究辦云云昨晨同轉旣蒞捕房卽命將同黨范友松帶案問是否當勇答稱小的家住吳淞並不當勇是日因女兒吉期已近偕土等來治下購取嫁粧問爲何毆捕答稱不敢毆捕實因不知規例在路小遺巡捕見之索取酒資小的不依以致爭論同轉曰是否巡捕毆爾以致爾等大家動手答稱大老爺明鑒同轉着押候再核隨有吳淞後營號房汪鎭海帶一勇丁至捕房聲稱聞有營内勇丁被押如果　實可回營禀覆程大人來案具保同轉准其入内辨認汪稱確是勇丁旋卽出外○美最時洋行買辦周招貴投案訴稱日前蒙諭將寫安房失去金　開情形查明禀覆屢查無蹟昨日行主由香港來滬小的將情節吿知行主言張榮全旣屢比不招事出無奈今擬在行中各華人薪水内扣除抵償失物特此來案陳明葛同轉命將張帶案判令掌頰六十下着押候交保出外查明禀覆○周楊氏請追尹寅階欠欵葛同轉飭傳尹之保人胡梅齋唐賓魁朱忠山至案詰尹曰爾爲何挺押捕房尙未邀人料理答稱小的曾屢請朱等料理同轉怒其有意抗違着掌頰四十下謂朱曰胡唐兩人已各繳到認賠之現洋二十三元三角爾如何不繳答稱限日繳案可也同轉以其有意逞刁着押候嚴比朱向隨來之某甲身畔取出洋三十三元呈案察出内有銅洋九元當堂鉸碎擲還着再繳九元三角并令同胡唐二人繕立期票洋二百零七元朱等同稱可否於禮拜日繕就繳案同轉准之○通事禀稱瘋婦陸周氏常往西教士海先生家滋閙經捕拘押請驅逐出境不准逗留葛同轉問該氏曰爾家在何處家中尙有人否答稱小婦人家在引翔港有屋五楹田二十畝丈夫陸老文胞弟周芳芳卽月全向在某押鋪爲夥小婦人被逐已多年矣現欲回家叩求作主問爾向住何處答稱小婦人向在四明分 
 
 

Page 4

 
 
所後弄内賃屋而居海先生曾向小婦人買馬匹發財是以時往稱貨　爾係女流保來馬匹該氏不答同轉着押候備函送縣安置○潘松溪虧欠利各靛靑行銀兩管押已久昨日葛同轉着帶案問爲何挺押不繳潘供稱求大老爺釋出容卽調停同轉喝令掌頰八十下潘求限五天同轉着仍還押諭以届期不繳定當再比○瑞祥東洋庄主顧南濤興范德盛糖行因遺火轇轕前曾屢紀報端昨日隣人泰源號主徐少雲偕福祥行林興生某海味行夥沈錦堂某洋貨號夥吳子卿投案呈遞禀詞葛同轉謂爾等於此事曾否查明林稱兩造均係巨商斷無種火情事務求將顧保出再行細查同轉曰租界中時有種火之事不能不懲一儆百若欲保顧須先禀明失火情由答稱　下范德盛已不追求可已子案矣同轉曰種火事大不得不查徐等一再求恩同轉曰此事務須緝聽明白着一併退去明日至公堂核訉可也○某包探拿獲積竊陸春山送請葛同轉訉押　記昨日報章矣昨有英捕房包探陳阿九投案禀請帶回照逃犯例辦理同轉命提陸至案喝令笞責一百板交該包探帶去諭以爾可將脫逃後所犯之事詳細查明如有　涉法界者仍須協同法包探辦理所有吊到之洋傘兩頂亦可帶送英公堂○趙忠臣偕胞妹謝趙氏訴稱日前奉大老爺諭令探問寡嫂趙姚氏之女兒雲弟下落連日查問無蹤昨日下午四點鐘時寡嫂往英界德人里内小的尾隨其後見雲弟藏匿弄内某家至晚上十一點鐘時挈回家内趙姚氏遞禀訴稱夫叔忠臣屢至小婦人家吵閙同轉問何時來爾家吵閙答稱或在晚上兩點鐘時或在黎明四點鐘時大肆咆哮問前日命爾將雲弟帶案爲何不來答稱連日吐瀉不得來案問此禀甚佳誰人爲爾代繕趙姚氏俯首無言同轉詰謝趙氏曰雲第尙未字人此次回寗波須由忠臣許字不得由爾作主趙姚氏稱須在上海出嫁不願回家同轉謂若是則着爾於三個月内將雲弟字人且仍須由忠臣作主復間忠臣曰爾何時可以扶柩啓行答稱下班航船來申卽可去同轉謂爾下期來案具結可也忠臣唯唯而退此案遂得了結 
[聲明悞字]  
　　昨日本報登謝君松坪節膳費銀十三兩有奇囑解浙省災區散放云云實係十五兩有厅之悞合亟更正以免數目不符又後幅所登百花祠淸肺百花露吿白内喉症發於少陰少陽藴結於太陰排作藴結於太陽盖皆手民之悞也 
[澤枯骨]  
　　掩骼埋胔禮詳之矣可見屍骨暴露冥漠有知抱憾靡已兹與同鄉錢桂森先生茗話述悉潯鎭周味四仁丈俯憫鄉隅骨殖甏泥蓋脫卸爲雨所集洵屬不少慷慨出　一併蓋齊并臻堅固歴久不壞共計甏有五千个之多一片苦心歿存均感迄壬　科鄉試其哲嗣慶賢獲賦鹿鳴將來不可限量天之報施毫厘不爽行善津梁亦湖屬隹話也用特錄出爲斯世勸 
[好義可風]  
　　營口電局兼東三省文報處朱叔梧翁急公好義人所素欽近年各處水災募捐亦屬不少兹於前月廿二日接奉惠函並募得營平銀二百零四兩三錢二分申合規銀二百十五兩四錢五分又英洋二百十二元并將營口絲帮三江同人第二次經幕營平銀一千二百零六兩三錢六分申合規銀一千二百七　二兩七錢統交敝處囑解災區業經照數拜領矣　又奉到來書並匯下牛莊紳商墊欵營平銀一千兩　合規銀一千零六十兩亦經檢收並言紳商等以浙省春撫尤爲迫切且前年北省吿災深賴南中善士竭力襄助　者南方罹厄頗切　報之心用籌此欵以助浙省者請卽歸欵彚解等因同人捧誦之餘且感且謝際此靑黃不接之時仰蒙諸君子遠道關懐鉅貲疉沛彼飲和食德者有不同頌生佛哉登報叩謝表仁風伏布均　[  上海文報局協賑同人謹誌]  
　　天下無雙中外第一楊梅合掌搜毒散百花祠中西大藥局設在梅春里 
　　本局蒙東國醫士異授精煉中西上品珍藥修造此散專治楊梅大毒黴疳橫痃淋濁魚口囊癰陰瘡下疳疥癩濕毒其法祇須將藥放在兩手心内搽擦小毒三天大毒二十一日無不結痴退疤淋止毒消旣不服食則免脾胃受傷又非敷搽患處更免痛苦最奇者搽擦之後其毒悉從大便而解毒患濳消萬穏萬妥永無後患誠希世奇珍久行東國屢試如神本局不惜重資修煉濟世現在祇收半價每丸半年凡被苦海之患者不難乘寳筏而出迷津如遊花柳塲更宜預備於清晨搓脚心庶免染毒本局所製靈寳戒烟丹凡尤膾炙人口葢用參茸珠珀製煉濟世非專圖牟利也大瓶七角小瓶三角半聖靈解毒丸珠珀白濁丸神效白帶丸皆收半價三角半清肺百花露藥水鐵丸等俱全遠處信購原班回件本局主人專治喉症貧病施診給藥東國醫士異授包治七切毒門 
　　上海盆湯衖内廣東譚寳宦齋存心氏聲假冒只此一家 
　　本齋祖傳立止五淋白濁丸婦科調經白帶丸久已馳名中外購用者頗不乏人皆云止濁止帶極速愈後永不再發故以本齋生意稱盛近有無恥之徒暗中假冐本齋招牌仿效式樣僞藥害入爲禍非輕承恐有悞遠近主顧特此登報申明諸公光顧請認明譚寶宦齋字號店内高懸金面招牌爲記並仿單式樣盒子裝璜細辨丸味以免冐混者可每料足洋五角可服三天輕者一料卽愈重者三二料立卽痊好並無後患與别家白濁丸白帶丸大不相同也另有○包好楊梅結毒丸寗神安眠養血丸每兩洋二元○劉製五淋白濁藥水每瓶洋一元五角○固齒擦牙粉兼除口臭治牙痛每匣洋二角○三日退汗斑藥每匣洋五角○立斃臭虱藥嫩面斑點藥每匣洋三角每包一角用法另詳包醫白濁腫爛 
　　金陽賑局彩票助引言 
　　啓者金陽賑局籌賑彩票去冬創辦蒙諸同仁慷慨購票得彩助賑甚多現在靑黃不接飢民仍嗷嗷待哺啼飢號寒苦不忍言因變通推廣分設上海按月出售籌賑彩票每張售洋五元分條六角頭彩得洋四萬五千元二彩得二萬元三彩得一萬元其餘得彩數目並開彩章程閱票自悉得彩卽兌現洋除給發紅彩外下餘之欵全解災區散給災民得彩章程照呂宋每月對號單碼號向後順數十號爲金陽彩票得彩之號至呂宋對號單向由呂宋寄滬其碼號由呂宋國定本局不能叅議一詞毫無弊竇伏乞四方樂書君子速臨賜購旣可得彩又可助賑一舉兩得遠處寄洋來滬買票望寄四馬路一家春舘隔壁西中和巷内西首金陽賑局敝局仍由原信局寄票奉復其寄洋來滬信力由購票人自給上海四馬路西中和金陽賑局謹啓 
　　永海軒上記 
　　廣東鈞天樂班 
　　閏二月初七日忌辰 
　　全夜正演班成本套文停秉武演乾合坤演 
　　天仙茶園 
　　閏二月初七日演 
　　白良閙俠試贈馬娘子軍賓鴻鳳捉曹放曹二龍山打棍出箱藥茶計薛家窩紅鸞禧 
　　閏二月初七夜演 
　　大長春取新城投淵天打定軍山二進寒宫會仙樓桃花郎新八齁大名府 
　　天成園 
　　閏二月初七日演 
　　靑紗帳雙冠誥御菓園斬薛猛八義圖叭蜡廟湘江會白馬坡斬顔良叭逹嶺臨潼山 
　　閏二月初七夜演 
　　太白醉酒新排新戲前後本割髮代首巧得雙鳳出祁山嫂上山海瑞潮頂新排新戲全本忍耐爲先 
　　丹桂軒 
　　閏二月初七日演 
　　天官賜福鉅下河東湘江大會七子八婿孟良盜骨海瑞潮頂高王背鞭雙星鬥志盜韓金冠華容擋曹六部大審水淹七軍連陞三級 
　　閏二月初七夜演 
　　富貴長春趙雲奪功倒反延安玉姣思情挑簾裁衣招　大鎭日鎖五龍統粧跪池珍珠汗衫殺女報恩盟忠結義俠義安良醒世良言 
　　靑蓮居 
　　特選花蕊名班 
　　於閏月初六日禮拜三開演至初十禮拜日爲止每日一點鐘開演天雨停演諸公早降此佈杏記啓 
　　丹桂聲明 
　　本園聘到蘇省頭等名角小桂林於初七晚演梳粧跳池小金寳等班昆腔准演挑　裁衣祈請諸君早臨爲禱 
　　請定名貨 
　　兹者今有花旗客人初次來申暫寓小行帶有保險燈銅　器及　器等樣子統是花旗貨倘貴商欲辦者請移玉小行而定其價格外克己係客人不日卽往他埠望早來定是荷此佈茂生行謹白 
 
 

Page 5

 
 
　　禮拜四拍賣 
　　啓老禮拜四卽本月初七日十點半　拍賣路　船牌九老羽毛人鎗小呢船牌九羽綾望嗶嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅市布八磅四彩三元反子登科紅三元彩人鎗藍三元藍四美藍人鎗洋房雙人七磅藍三元藍四美藍八鎗六磅藍三元雙人採　原布八磅彩三元藍獅七磅紅三元彩人鎗藍獅挺巿洋標八磅松鼠細　紋十五磅老人頭十四磅雲獅粗布紅金星白三元七十二線紅　路燈六十四金三元藍雙路燈洋房毛光巿漂布等貨此佈聞閏二月初二元芳行啓 
　　禮拜四拍賣 
　　准禮拜四十點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　江海關啓 
　　啓者本關　有充公茶葉茶梗米竹扇骨腐乳神紙土參川碭土雨傘田七印度牛黄氷片藥珠海馬神香冲白銅片紫銅絲黄銅絲紙等貨訂於本月初七日兩點鐘時由魯意師摩洋行在本關棧房代爲拍賣貴客有欲購買者届時赴關而拍可也再川土一項仍由該商自完稅厘清楚後方能領貨至買貨之人務望自行酌帶銀洋若干以便拍定時隨卽交付不得於拍定之後以未帶銀洋借詞推諉至囑至囑此佈光緒十六年閏二月初五日 
　　拍賣 
　　准於初七日二點鐘在興讓街中拍賣酒店生財檯凳裝修燈鏡什物等不計隨帶現　當日出清此佈德記代啓 
　　禮拜五拍賣 
　　啓者於初八日十點半鐘在本行拍賣大英皂盒香皂數百箱刷　數十打燭臺燈面盆式各色油漆花鉛皮大小羅絲釘生鋼油毡板烟牛油巴得温舍利正得四紅酒桅燈花瓶畫鏡烟絲石印扇面什物等不計此佈永發行啓 
　　拍賣 
　　准初八日兩點鐘在　錦里洋貨公所對門拍賣南市公舘中盤來綢緞男女衣服皮棉夾單大小紅据木檯椅榻櫃什物等不計德記代啓 
　　禮拜五拍賣 
　　啓者於初八日兩點鐘在本行拍賣鍋釘數十桶大英皂數百箱各色茄門皮酒百餘箱木器畫鏡鐵灶衣服鹹水十餘箱洋鎗等餘物不計此佈倍發洋行啓 
　　振豐恒號新創劃一 
　　振豐恒正記真不二價 
　　夫貿易一道貴乎誠實則可四遠馳名耳竊惟吾洋貨一業通商以來迄巳數十年矣近因店多貨雜以致起貴客之疑若不另擬久遠之法不知伊於何底也本號開設有年向在上洋法馬路紫來街口朝南門面自運哈喇大呢嗶嘰羽毛各色漳絨時花寗綢花素咈布等貨久蒙源源賜顧准於閏二月十一日爲始添加正記門市統改劃一價亦格外克已貨必精分高下盖有本號圖章顔色親自督染久穿不變以圖永遠童叟無欺以昭誠信如蒙貴客光顧庶知小號言之不虛焉外埠函購信力回倉請祈自給 
　　頭彩附彩必得亨 
　　前報屢獲大彩英三月頭彩上附彩由本行出售與寗波大碶頭　康寳　竺君半張本埠梁范陸林夏君五條今售四月票全張六元分條照巿信購指交上洋棋盤街北必得財仝啓 
　　聲明妄報 
　　昨閱貴報有南市信業公所不用司事一條不勝駭異切念司事四柱延請何得挾一巳之私妄登報端况招謠兩字何以告慰司事爲此登報聲明信業四柱首仝啓 
　　閏年益壽 
　　今有四川新到獨幅香楠男女壽板及銀杏西木極大獨幅二副又老衫木獨幅一計洋二百四十元起至八十止閏年益壽此最便宜貴官巨商躉去其價面議格外公道售在蘇閶門内中待路口泰興板棧 
　　出售花旗上白麵粉 
　　啓者本行今有新到花旗頭號麵粉一千包如貴客欲買者零拆亦可價格外公道祈請至本帳房面購可也此佈美最時啓 
　　精理牙科　 
啓者凡人牙齒脱落每多不便自泰西補牙之法行於各國咸稱其便滬上補牙向推外洋經橋森泰洋行主呍牙醫生爲最醫生精理牙科凡遇牙症一經醫治立刻奏效兼善補牙倘年老或他故牙齒脱落或鑲一齒或鑲全口或牙痛爛俱用藥水金銀白金料象皮等物鑲補好再妙者近得新法鑲牙不用托子妙在牙脚生出均與天生無異永远不壤飲食如常毫無痛楚予在呍醫生處二十有四年之久盡得呍醫生之妙法近六年來因呍醫生年老凡有牙痛並補牙鑲牙來行者均予代爲如法醫治補好歴蒙中外官商稱道不置今者呍醫生已歸道山予因欲廣呍醫生之傳另購各種新法機器特在上海後馬路廣　公所斜對門開設如蒙諸君惠臨請卽賜顧此佈牙醫生徐紫峰告白　 
　　遺失提單 
　　兹有江永第二次進口ＫＣ藥材十七件江裕第二次進口ＫＣ藥材兩件提單遺失己向總局聲明作廢日後提貨必須全昌正保單爲憑此佈 
　　仙仙仙 
　　余失業數載請新衙門西首讀易堂推命許春分節後必得外洋機會前日由橫濱舊友函邀辦事誠仙靈也粤東蔡蘅垣 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息卽至本行面議可也特此佈聞 
　　保險讓價 
　　本行保險洋房及洋棧房貨物向歴有年蒙諸君光顧今將保貨格外公　如有貴商欲保請至本行面議可也公平洋行啓 
　　洋藥出售 
　　本號向在香港開張親至印度採辦大小洋藥貨眞價實中外馳名今分設上洋英界寳善街中市東長仁里坐東朝西石庫門面躉零發客凡仕商賜顧者須認明火輪爲記庶不致悮誠恐遠方不能週知特登報章以便諸君共鑒 
　　應效時症藥 
　　啓者近來雨暘不時寒煖不匀故患時症傷風者目下甚多遂致頭痛腦脹喉痛骨痛不堪言狀如不卽爲調治尤恐變化别症更爲滋蔓難圖今本藥房不惜工本虔製應效時症藥不特善治傷風並且寒熱等症服之靡不奏效此藥弗視爲等閒請卽購取仕商賜顧者認明本藥房招牌庶不致悞上海英大馬路老德記藥房啓 
　　洪利公司 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬　來啓 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓 
　　連中吕宋四月票 
　　批發公道零沽全半照巿分條六角半收兌紅票　各路銀洋匯票遠處信辦一律克己上洋法大馬路連中啓 
　　同豐永金鏞 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　自來火漲價 
　　啓者現因各料漲價本局自來火於閏二月初一日起每箱售銀十兩零一錢貨眞價實包退包換賜顧者請嘗試之榮昌局啓 
　　請得頭彩 
　　英四月票全張六元半張三元條照巿紳商賜顧指明上洋抛球塲　首 
　　德昌質滿衣出售 
　　本典滿友概行出售價可格外從亷照碼每兩七角劃一不二童叟無欺　　賜顧請至麥家圈尚仁里口便是 
　　大花園 
　　新到綵綢公仔　 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　大得其利 
　　英四月票全張半張照巿分條六角三批拆公道信購原班寄奉上洋抛球塲 
　　代步香港 
　　本行自運逐月吕宋票批發今分設在上海英大馬路大寳來票行内先行交易紳商賜顧者移玉面訂吕商恊同發 
　　分條六角 
　　英四月票華閏二月二十己開彩全張六元半張三元紳富賜顧指明上洋四馬路中巿 
　　分條六角 
　　英四月票全張六元零躉批發格外公道收兌紅票比衆克己信購指明抛球塲北同發 
　　失票 
　　前日卓友竊去發票紙數紙恐向各號取貨物切勿收用與小行無涉現小行概用聨票爲憑預白義泰森板行啓 
　　易中票行 
　　易中弍彩 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[軍麾過潯]  
　　長江水師提督李與吾軍門巡閱湖口鎭標各營操演後卽往江西省城拜摺入吿已列前報兹悉軍門拜摺後卽回湖口換坐登灜洲兵輪駛往鄂省接閱楚軍各水師上月廿六日行抵九江鎭道府縣遊守等員均至碼頭迎迓軍門接見有差旋卽乘輿入城詣各衙門答拜回舟後立卽展輪上駛九江選鋒新勁等營列隊江干施　排鎗恭送如禮 
[申報舘江浙恊賑所閏二月初一日至初五日止經收第三十次淸單]  
　　閏月初一日爲女發熱肚瀉求病速愈洋二元祁肇麟求保病痊洋三十元方智泰求祖父病愈洋二元貽原軒洋五十元眼疾速愈洋二元九畹　洋二元百病消除洋一元克已齋十七元讀書樂洋一元報安愿洋乙元○初二日無名氏求内外平安六元售去東萊博議一部二角五分陳永　洋一元陳恩　洋一元曾和盛洋一元森峰號洋一元河間愈洋一　瑞源號洋二元邢炳和洋一元林光昌松記洋一元湖頭埠沈洋一元誠豐號洋一元祖少文洋二元周子恭洋一元王佐之洋一元王錦陽洋　元陳芝方洋一元○初三日許公舘洋七元同康次銀八　五錢乏力者求病速愈洋一百圓○初四日隠名氏洋一元張姓洋五角張坤裕洋十元黎明銘洋十元○初五日無名氏祈保平安洋五元謝秋坪九八元十四兩山東黃縣儒士王常愈患病神前作願九八元念兩朱少梅洋一元書去乏力人領管一支洋三元鍗太原朱氏宅還愿心十元無名氏十户洋十元總共收英洋一百九一三元七角五分九八元三十四兩次銀　兩五錢初一日西冷力不足子水晶胭壺一个玉帶纒腰瑪瑙搬指一个初五修水居十漢玉章一方 
[上海北市絲業會舘籌賑公所施少欽經收山東江折賑捐二月十四至十七日第二千三百七十七至八十次淸單]  
　　山東捐無名氏洋十元蘭溪榮大鐵行高静安四元錢塘　極孤　子節　資助山東江浙由杭李叙樂堂來五元江浙捐太平縣崔承記願合家平安洋一百元委曲求全入求一家科名鼎盛三十八元無名氏由恊源莊來三十元南匯李東　十元蕪湖謝慶增求姪女麻疹卽愈由恆豫莊來十元靑蓮書屋由宿遷大順公來八　鄭姓還愿五元河東成記求母康健却病延年四元京兆子三元高平陳氏爲子本奎求愈病三元孫氏求病愈二　白沙老人二元乍川源昌内寗波客人銅洋六元彫源莊來江西湖口厘局募同心堂盡心齋求目齋如齋四户各洋二十元求恕　廿四元勉力齋十六元無名氏不忍居士求恕堂無名同仁濟五户各十元已憂生六元共十二户合洋一百七十六元○奉化塔司署耻葆徵募孫葉才洋四角孫有才送來土瑞河堪昭明五户各二角孫才有得　炳土明是靈定桂堂六户各一角共十二户合洋二元浙江捐蕭山縣署蔡子敬募問心子求消已過並求子右目日愈洋三元浙寗應詩坤求合家平安由漢口寄來洋一元又寓漢口大娘娘浙　董奶乃各錢二百以上十四日○山東捐無名氏　二元存仁氏爲病愈十元又助江浙三元無名捐江蘇二元江浙賑陸小寳四元張炳文二元錢四伯太倉翠誤閣產子大小平安對開洋一元以上十五日○江浙賑坑省楊　伯　遂盧主人爲子病愈酬愿洋廿元平湖白沙署十元恭壽堂求父母病愈十元可月盧主求病愈四元江　曹菊莊求一家平安生意順遂七元蘇州華天益王半痴生募無名四元甬江洋廣局葉祝慶堂三元劉河　過子因子病愈二元松江姚公舘二元常熟同福義募不書名上元王隆貞求母病愈各一元太倉恊公福一元銅洋一元九峰隠名一元無名五角浙慈宏度子助浙江　一百元存德堂求一家平安淸吉助山東洋四十元以上十六日○山東捐船政政發審處許雲生大令爲妻生產大小得保平安由義昌成號來洋三十元山陰縣署扎康甫募洋星湖祈哮喘卽愈二元陳顧氏助山東江浙五十元銅洋一元福成莊來淮安籌賑所叚邱楊仿四善士募第六批助山東無名洋廿元求長生九恩堂炳煥燦三户各兩元延益堂墨杳氏本根氏悟因主人誤石氏待綠氏龔湯氏無名氏丁鞫生九户各一元利澤堂二元錢七伯九　陶萬源繼美堂汪丁曾葉秋農四户各二千姚裕源大源二千愼思齋孝友堂陳立之袁汗章肖步瀛許仲修　興成元興號馬建亭水大號鎭昌源陳蔭堂張光魁張廷棟無名氏新記蓮記樂記寳記逹記　記朱體乾同春坊孫步蟾余泰與朱益源顧鏡花季惠卿翰墨堂羅仲宣樹德堂杭希堂福建帮三十三户各一千謙益堂懷仁堂一千李崇泗典春兄一千丁公後人王公後人六百汝南女使天水氏百尺梧洞閣主秋生堂鶴琴堂無名王佩香許丹溪愼五記黃聘卿敬勝陳耀廷尹道元祝楫三孫修文姚裕容張道森王禹言張修林張魯門張硯樵池永興周增盛新盛天成邱尙隆胡萬升源通袁心一葛修淇王子貽元順號廣太號隆茂號三十四户各五百無名義記遂記益記樂記伯記六户各三百愷慶肇晉士如等記源泉坊福泉友豐王復興十户各二百瞻記理記翰炳宏玉克生安瑞等記合泰太和堂湧源萬盛三益德隆源統順　七户各乙百念佛人一百另八文共一百廿三户合洋一百元江浙捐蘇州陶小雲爲子病愈完愿洋廿元西昌求病愈九三平銀十兩另一錢六分合規元十兩另八錢一分崑山　荆堂洋二元樹滋堂一元無名氏由義昌成來二元硤石桃源山人一元無名銅洋一元仙鎭王宅募余氏求病全槐蔭堂主人各洋五元引重四元芬記求子利記各二元勉慰記各一員共七人共洋記圓内銅洋一元福建連城縣署樓衛甫足重銀一元錢二百又募孫雨倉二百硃墨筆李彰士章史在名門正房陳錢糧房鄭庫房林彩章陳天枝金壽昌八户各一百無名一伯二十共十一户合爛板洋二元浙江捐鄞縣王庭三爲長女求病全五元同里杏林居士募吳興樹鴻主人爲子病愈了愿一元以上十七日 
　　新開鴻寳齋南局 
　　本局分設上洋法大馬路東首發兑自印各種書畫圖帖新出精選牕稿時文萬餘篇顔曰巧搭文府每部十六本價洋八元又大題三萬選大題文府初二集各省課藝匯海正續小題文府小題三萬選四書合纂大成四書題鏡味根正續○皇清經解雪樵經解五經文府五經宏括經藝淵海經文憂造經策通纂五經合纂大成策府統宗天算策學策學大成增訂試帖玉芙蓉試帖宗海賦海大觀夢華廬賦海直行經籍纂詁增篆文○康熙字典四庫全書提要廿二史攷異精校本草綱目後附拾遺增補正續驗方新編曾文正公家書格局一新繪圖列國聊齋三國志西遊大板芥子園全集茜牕小品畫譜補云外史蘆雁畫稿揮毫自在畫譜並各局石印銅鉛板等書俱備名目繁多不及細述另備書目如蒙士商賜顧請至本局購取價實從亷本局啓 
　　人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門 
　　人參鹿茸三貴丸○益氣之品人參爲最補血之物鹿茸爲速此丸重用之以爲君丹遇氣血虧損隂陽失陷精不化氣血不歸經酒色過傷腎冷精寒心煩香燥跂體怠倦上能慣充血海下可温煖丹田中則健脾益精補先天不足之元氣培後天已定之精神增壽延綿潤顔益嗣每兩洋一元四角○參茸衛生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病者服之亦能生精神耐勞誠碌醫生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕盲月事不時經來腹痛經聞血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精髓不固洩後餘滴及年久白濁等症此丸有如金鎖固守玉門功效每速每兩洋一角○舒筋活絡丸○專治風邪氣寒壅塞經絡胸脹彭痛半身不遂口眼歪斜手足疼痛等症每丸洋五分雙料一角○小兒回春丹○統治小兒驚風氣喘咳嗽吐乳多略發寒發熱水瀉不止一切萬病立可回春每丸洋一角 
　　廣東詹誠德堂膏丹丸散發兌上洋四馬路老巡捕房對門中和里内只此一家 
　　富貴丹固精益血除煩解渴童子讀書壯年作事善忘者服之過目不忘每元四粒○爛脚紅腫五十六文○疝氣又名小腸氣百四十文○止濁丸治遺精白濁小便痛每兩二角○滋隂養榮丸治隂虛兼濕熱每兩三百文○大便脫肛八十四文○紅白痢疾丸二角半○流氣丸治積聚癥瘕痞塊元二角○金匱腎氣丸二角○固齒擦牙粉二角○辟瘟救命丹三角○痔漏去管丸三角○臭虫藥水二角○治喘止咳順氣化痰丸三角○瘧疾元半○女金丹二角○千金丹治癩疥瘡癬五角○　花散治黃水瘡三角○脚生鷄眼二角○治凍瘡嫩面香蜜三角○調經毓麟酒四角○傷寒點眼角發汗散三角○爛腿臁瘡八十四文○婦科坤順丸每元四粒小丸四兩○扶陽乾健丸價同上○筋骨痛藥酒二百四十文○下疳散二角○婦科白帶丸治赤白帶兼調經種子一元○神仙散除汗班嫩面二角○兩腋狐臭藥又名猪狗臭三角○九種心胃氣痛五角○養眞丹治癱瘓半身不遂一元○婦科調經種子毓　丸每料四元每粒二角○小兒消疳丸二百廿文○坐板瘡三角○目昏多涙丸每兩二角○立愈頭風一角○傷科聖藥七厘散每服七厘起死回生五角○傷風鼻塞一角二○兒科走馬牙疳八十四文○眞大山人參補血生精延壽種子丸每兩價銀四兩二錢半○婦科種玉丸價同上○耳内腫痛流膿二角半○産後玉門不閉二百廿文○立止牙痛二角○小孩斷乳畫眉丹百十二文○耳被挖傷三角○寗神安眠丸心血虧損夜不寗寐忡怔等一元○閃跌毆打腰痛五角○寒天脚冷如冰二角半○保孕丸治婦人屢慣小産每元三粒○第一靈驗固精丸凡遺精百藥不愈者此丸極效每元廿粒○引熱下行藥治口舌生瘡二角○秃頭瘡又名鬎鬁頭二角半○湯火傷五角皮破紅腫止痛生肌○八寳丹治小孩胎毒每粒二百四十文○八寳紅靈丹大瓶一角○疝氣丸每元七十瓶○以上除每粒每兩外皆係或一瓶或一盒外埠賜顧局例自給 
　　美佛羅斯製貢國邦補益藥水 
專治肝勞肺癰癆瘵飲食停積胃口呆滯心悸多匯君賜顧請向上海四馬路中西大藥房大馬驚四肢酸軟身虛體弱陰損陽虧宗筋不舉氣血衰敗路晋隆洋行寳守善街晋隆分行曁良濟藥房在酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原箱十二瓶價目格外公道批拆另議惚傷寒症初愈軟弱以及五勞七傷等患服此皆效　 
　　逐月吕宋票批發 
　　　張六元半張川元分條七角躉　　道專收彩票克己外埠賜顧函購上洋棋聲　永住祥蓮記 
　　增彩新章 
　　英四月票全張六元分條七角零躉批發格外公道信購原班回件指明上洋棋盤街北 
　　增彩新章 
　　英四月份　全張六元半張三元分條七角信購原局回件上洋棋盤街北天源　記啓 
　　分條六三角 
　　英四月票全張六元半張三元外埠指明原班回件上洋棋　街北首萬有盟必得來 
　　氣短英雄書畫篆刻 
　　統摺扇隷書洋五角行書山水花鳥同石章每字二角餘詳仿單件交上海英大馬路中泥城橋興仁里蔣宅 
　　浙慈　氏續修譜 
　　吾族自宋龍圖閣學士諱光祖公以下遷外方者世系年久未纂請寫明某宅某支男女生　名字信寄上海興仁里和元莊彚寄慈東洪塘鎭編修入譜限年终止 
　　第一靈騐 
　　余小兒隨娘姨往北閙路購物忽然走失急赴新衙門西首讀易堂占課曰己回家矣返視之果然佩服登報鮑紀成誌 
　　新開卽代收闈姓 
　　本號寓三馬路福蘭堂專代收廣東厰全省文進士闈姓諸君投票祈爲賜顧每元扣頭錢卅文廣生利啓 
　　英四月票批拆 
　　專辦吕宋票匯兌紅票格外公道並售門莊全半張照市分條六角半仕商賜顧原班回件上洋抛珠塲口大有利 
　　對送吕宋開彩圖 
　　英四月票全張六元分條七角零躉批發價照香　紳富信　指明上海法馬路 
 
 

Page 10

 
 
　　儀棧馮觀察政蹟 
　十二圩自設大棧以來居民輻輳商賈雲集幾有成邑成都之勢奈其中五方雜處奸宄叢集最難撫治棧憲馮觀察𦲷事伊始卽實心整頓辦事認眞保甲一端非特委員稽查並常親出夜巡雪雨不懈遇有靑皮滋事立時研訊送縣嚴監以致奸民藏匿地方安敉歴事年餘而械鬥火災僅僅數次實爲多年所未見又復添購粥廠地基飢民就食者毫無擁擠傾跌之患全活菑黎無算頌聲載道至於曲順商情勤恤民隠捐亷俸以濟事或坐堂皇以戢梟潔己愛民毫無私弊是雖觀察爲政之之善要非○宫太保知人之明不克臻此特兩美之以志感戴不忘焉耳 
　　新開藜乙山房書坊 
　　本號開設上海棋盤街北首坐東朝西門面各種木板石印書籍及各省局書一應俱全遠省陽顧者可由信局購寄閏二月初五先行交易十一日開市此佈 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　新出經商尺牘附看銀洋書 
　　專取商號四季往來書札親戚家書男女稱呼時令婚喪帖式估看銀洋要法初學者必備之書每部四本三角半上海昧三堂 
　　上海第一家老行 
　　三點老泳記 
　　英四月票零售照巿批發比衆公道紅票本足函購原局回件附送月份牌 
　　尋人 
　　啓者是前二月廿五夜走失學往寗波人二名一曰誠明一曰廣裕年紀各十七歳倘仁人所見送到謝洋二元如報信者謝洋一元决不食言寳善街口鴻泰顧繡店特白 
　　房屋地基業廣公司 
　　啓者本公司董事現欲請人翻造街房屋約五十左右之間係在虹口天潼路吳淞路兩路其式樣大小可至本公司寫字房面看其翻造之信外面寫明天潼路吳淞路兩路翻造房屋送至本行其價大小任憑董事是有權衡字樣其信收至本月初九日正午爲止此佈經理本公司事務之仁記洋行啓 
　　輪船往烟臺仁川釜山 
　　元山琿春埠 
　　啓者本行海哥麥魯輪船於禮拜六卽閏二月十六上午十點三刻鐘開往烟臺仁川釜山元山琿春埠如各寳號欲裝貨搭客者請至面訂凍氷章程須開明於提貨單之上乃要日本公司啓 
　　輪船往東洋等埠 
　　啓者本行約各哈麥麥魯輪船船主名司委因於禮拜五卽華閏二月初八下午三點半鐘開往長崎西門舍革神户横濱等埠小包收至初七正午十二點鐘爲止搭客票出至開船之日下午兩點鐘爲止在盤買票須照定價加十分之一如各寳號欲裝貨搭客者請至本行訂定可也此佈閏月初三日本公司啓 
　　時泰洋行 
　　今有新到英國法國冬夏綾羅綢緞各色滚鑲花邊顏色鮮明永不退色白紗帳子法藍絨零售躉買均可英國鐵床其餘零星物件未能細述價目格外公道如蒙賜顧請至江西路廿六七號門牌本行而看此佈 
　　新開廣同昌粤東茶食店 
　　本號巧造蜜餞糖果龍鳳禮餅送禮品物洋廣雜貨俱全兼售逐月吕宋票於本月初七日先行交易擇吉開張仕商賜顧請移光臨鋪在四馬路中廣同昌啓 
　　專科蒞滬 
　　金陵張秉衡先生世代儒醫内外方脈專門包治痔瘡漏管素稱名手累頌登報客冬邀往安徽治疾今巳滬仍寓三馬路老泰興棧特此週知 
　　必得其利 
　　本行售票有年屢中大彩今售英四月發財票全張六元半張三元分條七角外埠來信指明寳　街中 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦胸膈不利飲食無味一切咳嗽之症並能治之每早晚用淡薑湯送下三錢服後利氣開鬱化痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣東接元堂何均年謹啓 
　　三鞭壯陽丸 
　　此丸能回精滋腎壯陽扶脾除濕養血袪風行氣行消痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開冐進食養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　廣東普澤園 
　　九轉如圖丹 
　　人之命門一身根本根本深臟腑安根本淺病叢起景岳所謂温補命門百不失一此也本園秘煉此丸得乎異授神效馳名專選血肉靈活鹿髓茸膠人乳生蛤蚧烏鷄等依法配藥或蒸汁淹浸或以血潤炙使猛爲純大補不燥能治命門火衰陽衰隂虧陽物不舉或舉卽洩神短眼花頭暈腰痛足軟肢體困倦遺精便頻脾胃虚寒飮食不化痰喘氣促及婦人虚弱久不孕育旣孕小産服能受胎助育每服丸多至錢半爲率藥性猛分次服每兩洋七角上海棋盤街 
　　參號遷移 
　　本號向在上洋抛球塲開張自運高麗野山别直兼辦吉林人參東西洋參官燕鹿茸貨眞價亷素蒙仕商推信今遷小東門外鹹瓜街口第一家洋臺門面交易恐惠顧未及週知用特佈告廣大啓 
　　送月份牌開彩圖 
　　按月吕宋票批發全半照市分條七角附送開彩圖月份牌各一張兼收大小紅票外埠賜顧指明上海法馬路晋和里咸吉 
　　普魯華洋行 
　　今售英二月份票全張一元半張五角如欲躉批祈早來定價須本帳房面　上洋英大馬路老旗昌隔壁 
　　廣義祥土號 
　　本公司在香港於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　附送工細人物月分牌 
　　英四月大票批發零售照市分條七角賜顧指明棋盤街萬有利 
　　上海自來水有限公司 
　　啓者本公司現在議定分派各股友利息舊股每股派得英金一磅新股每股派得十三先令九辨士定於閏二月初一日支付特此佈聞　經理本公司事務之德興洋行啓 
　　分條七角 
　　一定中鴻福來快得利 
　　英四月份吕宋票出售全半　市零躉拆兌劃一公道函購立奉上海四馬路 
　　新開萬隆土棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　意誠堂 
　　本堂戒烟藥之功效早已膾炙人口約二十天包可截癮無身疲胃滯等病飾詞慫聽男盜女娼且藥性能和營衛壯精力永無後患計正號母兩售洋一元五角副號一元癮小者用藥一兩極大者三兩足可斷癮用法載明仿單○賜顧者認明本堂牌號函購上洋棋盤街中龍鳳樓對門原班回件鷓鴣氏啓 
　　鴻文分局發兌各種書籍 
　　九朝東華錄十三經注疏五經彚解皇清經解西清古鑑御纂七經前後漢曾全集經籍纂詁小學三種大題分類文五種分類文五經合纂典制文鯖典類淵海胡文選詩賦題解統編四書圖考圖豫三國聊齋詞林墨妙餘書繁多另備書目兼售各局銅鉛石印及木板等書如蒙賜顧請至棋盤街本局價目格外克己另有增選小題文府六開篆文字典即日出書如欲躉售請来面議 
　　海外奇草 
　　戒烟呬噶草 
　　本堂代售呬噶藥草專戒遠年大癮吞服簡便戒時毫無所苦精神反强飲食可加服此藥草戒除者不下千餘人皆稱靈騐每服錢廿一文上洋老巡捕房南四馬路口城濟堂啓 
　　鳥約人命保險公司告白 
　　本公司存銀九千五百三十五萬五千兩每年收餘利銀二千五百五十八萬七千五百廿五兩去年一年所来生意計銀一萬二千八百六十二萬一千一百廿兩令所保之數計銀四萬一千一百九十八萬二千兩 
人命保險乃儲財裕後之法創會道光廿五年集欵九千餘萬穏固極矣今年公司由香港分設上海請麥士尼都督經理凡有東方各國諸公賜順在三洋涇橋五馬路七號通易洋行官話西話均可而議 
　　文匯舘發兑各種石印書籍 
　　欽定四庫全書總目附簡明目録○匯解經藝羣允○大題鴻雋○小題宗海○詩韻海○賦韻海○直行經籍纂詁○餘外不及細贅價目格外從亷祈至法馬路本舘購取可也 
　　皮貨大减價 
　　本號因上年存貨多積今正奚售并有頂好眞灘皮袍掛其價更賤如蒙賜顧請至城内四牌樓何祥豐啓 
　　大花園馬車火船游列 
　　每日准演女小班 
　　另有内河小輪船出租 
　　本國特請李紅玉女小班每日在園唱戲逢雨不演特備馬車在二擺渡三和里口另設小輪船泊在四馬路招商局碼頭每日十一點一點三點五點鐘開江大花園十二點二點四點鐘回申現由外國新到奇異鳥獸世所罕見各様陳設雅麗宴客代辦酒席每菜五元起碼另堂彩二元飯菜燈油茶烟在内園貧閲獸另惠並有内河小輪船出租如欲租往蘇杭各處者請到老太古帳房面訂比衆加倍相宜此佈 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮錢服丸三兩除根惟藥丸無凸凹形卽係假冐藥另有狐騷自藥每料一元三日除根雀斑藥半元十日退清髮秃藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　天錫我財 
　　本號向在香港開設在年屢獲大彩今分設上洋棋盤街北首靑蓮坊對面開張兹售英四月票分條照市批發公道外埠信購原局回件天錫啓 
　　盤店聲明 
　　法馬路西市太來成酒店向嚴夏沈陳合開今盤與仁記開張己前各欵與後主無涉恐未週知特此聲明太來仁記啓 
 
