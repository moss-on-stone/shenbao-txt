# 1883 - 174 - 4903649

 

Page 1

 
 
[新售出售] [  申報舘主啓]  
　　靈擅碎金一書爲湖州郎小蘇孝廉手輯興必探源事皆分類至於天文人事時令器物山川名勝草木禽魚靡不畢載稿藏於家向未刊行今覓得之排印成書　分六十八卷訂爲十本洵藝圃乏秘金詞壇之鴻寶也現定於本月廿七日出書每部價洋五角凡欲先覩爲快者請至申報舘問　申昌書畫室聯買可也外埠仿由賣報人經理此布 
[招般縮甲古今書集成啓] [  點石齋主人啓]  
　　國朝康熙年間廷臣蒐轉載藉將以分門別類𢑥成一編以爲藝林之大觀五易寒署始藏事進呈　乙覽　　名古今圖書集成仍　命儒臣重加編校　十餘年未　擁正時復　詔虞山蔣文肅廷錫督在事　臣成之凡爲目四十爲卷　萬爲册五千二十爲　五有二十二上　　象下至方輿以及明倫博物理學經　靡不舉　圖則　詞爲板字用　　內府珍藏之銅活板拐成共印六十部頒賜諸土六臣外餘以分諸名山石室洵海內之鉅製　迄今諸友邦聞之均　駭讀歎以爲卷軼繁多當以是書爲首属一指诚哉中国爲文治之邦也惜當年竭諸臣之才亦費　內庫之金錢而所　印者僅此數十部　口事隔百餘年　蝕消沉流傳漸少若再越數世　祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成　得另設一處廣招人工約三易　霜當呵脫手是以現故集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外書不多印一部倘印成後有股諸君或不願取書自閱本齋又可另立一管書公司凡有股者仔書一部則掣給管書公司股單一張具書定價每部約六百兩上下裝潢當格外精雅外以文木爲箱俟發售每三月將所售之書銀照股勻攤以昭公允售書停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工　開工後不再收股欲人股者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之人小悉照此原當紙其字已　點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽樣原票號帶回轉寄當亦無悮　按刊印此書工本頗多近數白年內恐未必有大力者重刊則今之所印者數傳後必交視爲珍帙故海內藏書家茍欲爲鄴架曹倉增色伏祈早來人股爲盼 
[援越末議] [  願賦無衣人來稿]  
　　越南爲古　裳氏國自局成王重譯來朝戲白雉周公錫以指南之車此爲越南服貢中國之首見於經傳者自是而後世服中國或歸版圖爲郡縣置都護史傳歷歷備載貴館亦論之綦詳無煩贅述今一旦法人奮其武怒以勢力期脅制　欲得女南而甘心焉此中國所不能恝然者也人謂法國前者以安使臣不屬中國之言告之總理銜門而中國初不置一　以此爲中國不能以越南爲属國之左證爾時中國之不置一辭固屬不免疎忽若遂因此而欲奪其數千年以來之藩國則於理恐亦未順矣譬之甲有一田產契據置諸室中乙見之間於甲曰此爾之物否甲適有他事不卽對乙遂攘之以去聞數日中間乙索取則曰前此問子而子不之應則此物非爾之物我可據爲己有矣斯時旁人論之必且曰甲之　應中則過矣而此物究非乙听應懹者物各有主又豈得以巧奪豪取爲也令法之於安南得毋類是法雖强词奪理恐聞此言而亦將自笑矣大法人以非禮而欲奪中國之藩服中國又安得不與之力爭此時赫然震怒　命將徵師請與法人介冑相見師直爲　　爲老中國固有勝算之獨操者矣然竊以爲中國於此時猶不必遽動干戈也法國在歐洲之西去安南甚遠雖西貢爲法人久踞然究不能多置戌兵安南海口雖多而內海港汊紛歧輪船不能駛入勢不得不舍舟而陸而山深林密地多險要不但三江之口爲天塹足恃也聖武記載乾隆征撫安南記其末曰嘉慶十三年間英國印度兵官以阮邦法造有隙可乘以兵船十餘駛入富良江口越人盡斂舟楫藏內港數百里無一人直抵東都忽下游內港夜出小舟白十隻乘夙潮火攻之西兵無歸路先人七艘燼焉其海口餘艘聞風駭遁此可知越南之池利有可恃者矣越南雖小弱近來得黑旗黨劉義爲之主軍政亦旣圍法兵於河內斬法帥於鉤星越兵之勢爲之大振雖貴館勝不可狃之論實爲老謀深算然劉義者固粵西之餘孽身經百戰者也前爲中朝王師所迫遁入越南卽據有三省之地而越人莫之敢爭法人屢以此藉口而欲助越南以功劉義此可知法人之視劉義亦不敢藐爲癬疥之疾實有孫仲謀所謂足下不死孤不得安之意劉義雖　受中朝招安不蒙中國爵賞似乎中國不得與之共賦同仇然粵匪頭目反正投誠而蒙中朝任用者正不知凡幾苟劉義而果能助越拒法則其功甚巨不特前罪可贖而且懋賞可膺近旣奉越土授爲將軍使之拒敵吾知劉義必且感激思奮竭智盡忠以戮力于行陣之間安南地處極南法人水土不服體氣不暢久居必多疾病而且遠隔重洋兵多則餉不繼兵少則力不支設有以俄人焚糧淸野之計進者吾恐拿破崙弟一之禍將復見於今日夫以拿破崙第一威著於海內名重於列邦而提兵侵　深入敵境俄人燒具糧草舍宇遠遁而去法兵至其地野無所獲夜無所居坐困其中凍餓而斃者幾及其半可見兵凶戰危向可恃強　弱故爲中國計此時不必　戰但整軍經武以待之法人力攻安南安南必竭力防禦有劉義在彼尚足支拒惟越地瘠若軍械糧餉恐有不繼中國則暗中資以糧糈軍火遙爲聲援俾等有恃不恐中國去越南也近法國去越南也遠彼遠道連糧勢必不給越南則可坐資中國之糧極爲便利中國以糧餉軍械接濟越南一則自盡其撫字小邦之義一則資越南之兵力卽司以養己之兵力法人而欲絕中國接濟糧餉之路亦屬防不勝防若此而法人之兵有不坐困者乎昔俄攻土耳其時聞英人亦曾以軍　接濟上人故土人尚得與俄對壘者數次其後俄兵日多土國如不能支今法人攻越之兵決不能如俄兵之多而劉義之用兵又勝於土耳其倘法人而必執前說以肆其狼貪豕突之謀則中國固可袖手以觀法人之坐出又何必擐甲執銳與法人相見於行間哉貴報前論言以不戰爲戰斯乃善於戰鄙人之意亦若是也已耳請錄登于報以憑當軸之探擇可乎 
 
 

Page 2

 
 
[茶客留神]  
　　○昨得美國紐約來之電謂近有中國運去之平水茶三千五百箱經美國家飭令不準銷售緣平水茶內往往有銅錄等物攙雑飲之最易滋疾然則中國茶客可欲覓什一之利其於茶色茶味愼毋再蹈故轍爲外洋所屏果也 
[邊傲傳言]  
　　○傳聞法越之役法軍　敗黑旗劉義及華兵力獲勝仗所謂華兵者係雲南邊　雷姓土司統領該士司驍勇善謀精悍絕倫一聞灶軍　逼處此卽招集毗連南服之農民日夕訓練馳抵越彊相機而動致法人猝不及備而有河氏之敗現在所統士卒勇氣白倍幾有㓕此朝禽之势該土司已經慎中督撫專摺密保授以專閫以固邊圉云云此信不知何自而來官塲中亦多有傳述者是眞是係萬　關河無從探悉亦以符有聞必錄之例云爾 
[首匪就戮]  
　　○黃巖著名土匪淸根老五於四月十四夜竄至天燈　地方大肆搶劫該處居民卽赴楚軍達字管禀報次晨天正大雨而劉軍门立飭隊伍前往攻剿雨下　遇该匪等竟敢開槍拒敵鏖戰許久而士匪受傷者已不計其数及獲首匪淸根老五梟首竿示土匪羽黨始繞山而𨓜論者謂此一役也若非達字營之健勇則去歲右旗之故態復見於今日矣 
[温州官報]  
　　○樂淸县魏　齋明府瓜期己届接任斯缺者爲卽補縣林乃經大約日內卽可抵甌矣○四月十六日爲張軍門之太夫人祝嘏良晨温標四營及各縣兵弁均紛紛來賀但闻張軍門自前月晉省且須至上海尚未返署也○四月十八日爲温處道蔣觀察之夫人設帨之辰各属寮之叩贺者大門以外幾無下輿之地又有外管武弁亦來祝嘏故愈見其盛也○新任温州府胡太尊乘永寍輪船於四月二十四日下午抵　其公館卽在考棚內聞擇於二十七日接印任事胡太尊需次浙省業己多年精明廉幹素爲上游所器重故五馬旣來而彼都人士咸拭目以硯新政也 
[鄂省官報]  
　　○四月二十日藩意牌示宜城縣田家集巡檢缺委試用從九黃新鍔署理二十一日示均州吏目缺委試用巡檢文鼎署理學憲高試畢漢陽　於二十三日渡江赴督撫兩院辭行二十四日卽赴黃州開考二十四　藩憲牌示圻州吏目准補之何澐赴任隨州合河巡檢缺以分缺間前補用巡檢蔡雋藻麻城縣與史缺以分缺間前補用典史陸承綬俱咨補鄖縣典史缺以試用典史王書員咨署二十六日示來　縣典史　以遇缺儘先補用巡檢李淦署理二十七日示漢川縣小車　巡檢事務詳委先前補用　檢張公楫署理候補州陳敬春奉委赴興國大治武昌等州縣淸理保甲候補縣李增榮奉委赴咸嘉　等縣會辦保甲候補縣劉春生奉委赴崇陽通城通山等縣會辦保中 
[易弁而笄]  
　　○魏襄王十三年魏有女子化爲丈夫漢哀帝建平中豫章有男子化爲女子嫁爲人婦生一子　有自壽春來者稱天長縣著中有依連幕爲書佐者其人姓　江蘇人性孤峭　林處士梅妻鶴子之風雖年將不惑而孑然一身前日醉後覺下頷癢甚搔之而鬚盡脫次夕上頷復癢又搔之而鬚亦脫於是人咸以夏姬三變揶榆之吳初不自驚異也又次夕忽夢一美女子姗姗入室　盼妖冶眞不啻宋玉之賦高唐云云者寝方酣女子出一红九令吞之雲濃雨洽不忍與忤讵吞畢而婵娟者已鳥有始知乃一噩夢披衣欲起不覺已不雄而雌矣心羞且駭深匿不以告人自是聲漸柔手漸短喉　無突一望而知其爲柔婉好女子也然吳雖自韜匿眉目圆不免　鬱有友邀吳以阿芙蓉膏一榻橫陳徐密叩之吳痛泣歷述其事同人乃謀醵貲爲治歸裝吳以無家不可旣有勸其隨優婆夷焚修以畢餘生者吳不願爲人屬耳目遂今曲終人不見江上數峯靑二語　謝之同人念其意向良得於是增屩設帔壯其行色以資爲南岳之游後有謂吳巳在鄂渚削髪自名礪貞此四月中旬事也噫異矣亟登之以質世之能讀京房易者 
[白門近事]  
　　○賈敬之明府蒞江寍後人方以召父杜母期之上月二十八日爲放告第一日是日在大堂舖設印床琴薦排列三本蒲鞭兩勞書役數十人俱制目而觀新政計共收呈詞三十餘紙舊案爲多新件僅六七而巳悉皆當堂隨問隨批有陶十靖筆翰如流胸無塵滯氣概於是觀者欣欣然共嘆爲名不虛傳云○江蘇省之考史治向例每月以初十爲期前月上江兩縣適就上下江考棚縣試貢院又辦大經畧行轅無地可容故攺於廿　日始行補考通塲題爲單父宰勞佚不同論計考者大班廿五人小班一百二十餘人靜謐爲從來所未有聞善後　因公虧空千金茲議將史治膏火概扣八折以彌補又左俟相每月有貧員津貼大班五兩小班三兩由來　久茲支應所以此欵推歸善後局照給善後局議以軍餉支絀禀請停止貧員中聞是議誠有如富鄭公所謂一家哭者查江南財賦爲天下第一敗苴敞帚動輙千金當局者竟算及錙銖　乃勞心過甚乎○前聞各城門添委巡員玆悉由中恊都督府選派副叅游班次各一員刻下尚未到差也○小竊無死罪前日有種　　業之金某夜間捉住倫菜小賊旣毆矣復用鐵鍬斷其足脛經傷者赴江𡩋縣喊禀當堂不認有賊情而金某則行兇坐實故一面將傷者交官醫調治一面將金某管押此小不忍所以爲禍之烈也○某甲者本靑山白雲人也好鍊鉛化汞之術時與人言活火新泉煮白石法人無信之者因讀陶員　內景經以爲神仙不難至每得　四　徬徨自謂飄飄然有凌雲之趣至金陵訪貞白　居不得愛白下亭相近之邀笛步水木淸華無摩市　雑氣遂賃一椽以棲止藥爐茶鼎位置其中足　不山戶庭而識者莫不羨其爲蓬　員嶠中人也其弟某夙以拓落聞鄉里性慷慨又善操奇　亦設肆于金陵西洲門內權子母　腹賈耳揮霍名多樂就之遂以貲雄于市上居然執牛耳爲以所有易所無之盟長弟兄雖異趣然弟得兄善黃老而名益高兄得弟擅陶朱而身益泰一時稱兄爲元方弟爲季方焉一口弟正畫船簫鼓選勝於靑溪九曲過兄門欲挽之行不許且語之曰晧齒峨眉伐性之斧甘脆肥濃腐膓之藥阿沙獨不聞乎　徽俚以三爲沙音也弟答之曰人生有性春蘭秋菊各適其性之所近而已未幾　家有詣其兄叩元機者語次雑以貴教二字時齋匪適漏綱官正窮　黨羽聞　家子語疑有指使心惴惴急召其弟計之意將爲桃源之避秦君然弟知其風馬牛不相及也笑　之曰兄但隨吾輩痛飲於丁安　前欹枕聽雛　唱烟月　籠水調歌便出彼而入此矣兄信之疑亦遂釋人謂具弟善作解人云○鄱陽某者魏武之子孫也其父如梅子眞之爲尉慣張四面　故諺曰天下無窮尉某　幼得錦繡其身膏粱其口聲色貨利其心且好爲大言謂此生何惠不富貴乃未　緘殿悉沒入至無卓錐地時母　病推一婢侍湯藥抱在陳之痛者屢矣某猶每飯持箸不下婢輙殷勤盜備甘旨以進某感　誠念未娶遂工枕席而虛左以待來者未幾不覺膨脝者已成腹貨將軍苛怪而問之婢以實告母計家止三人爲吳越不如爲秦晉適某亦甚願由是俾朝夕同寧而食焉允是某無求於人時不輕興親族僚友相接至是亦竟無一人耳而目之者某不得己遂被緼而餬其口於四方者十餘年果得一官並　次于金陵由是車馬衣服氣甚倨而趾益高某素有登徒子之好齊桓公內嬖如夫人者六人某具其半中惟邯鄲年十五之女郎能琵琶解　舞最擅寵顧銀河自有此小星而從前式好之糟糠雖插竹洒鹽亦不獲輕邀羊駕矣然猶未顯後來居上也忽上年有相士謂其當作婢壻某始藉爲口實公然指小妻爲象服是宜使大婦不得興之抗敵體禮卽廝養卒亦各以夫人所自稱者稱之幾幾乎僅得免爲戚夫人之人　而已近於　鼓應官之次有述　梗概如此於是同列咸唾而譏之曰是所謂降三級調用者歟 
[江陵右文館章程]  
　　○外任淸苦莫如教喊非藉新生印卷之費不足以供　飱而每逢　案發出新生謁後一則曰印紅無價惟憐子苜 
 
 

Page 3

 
 
蓿闌于一則曰供結未收徒恨我囊錢羞澀師長之體旣褻弟子之誼不敦此江陵右文館之所由設也江邑自嘉慶年間創立賓興館鄉會兩試士咸賴之序學不興也　黌川先輩手著雑記載明日後生息充足冉作新生束脩免出印卷之費嗣後有倡續捐者事不𣐯行庚辰夏徐玉田孝廉始與賓興各首十籌撥賓興餘銀五千五百兩作新生束脩不足則分勸各汛攤捐集事適武孝廉某覬爭賓興舘有餘之利並倡言新生卷費宜文武協力　捐實則醵欵繁難各　人殊不欲兼顧也乃具呈府縣官官諭文武各籌各欵議遂定舘名右文蓋以別於武也醵欵近三載凡各汎義捐充公之項曁撥借賓興盈餘之欵共計銀一萬一千八百餘兩錢一萬二百餘千除雑用使費曁扣還先墊兩届新生束脩等費實存銀一萬三百兩田三百餘畞館屋一所規模粗備爰釐定舘內章程十則曁善後六則一俟捐募漸盈生息漸裕所有補廪帮增山貢諸費次第舉行庶乎廉節旣勵於學師自抗顏而課藝脯修不累於士子必一志而窮經行見膠庠樂育教澤涵濡而官師之作育與地方之培植洵足爲各州縣之有學校者法也玆將右文舘章　備錄於左以供衆覽　一議每屇歲科試人文庠者府學十名縣學三十三名今議定共送府學師束修五百五十千縣學師束修一千五百千文印紅隨封在內用紅封套裝制錢紅票由右文舘總理値科各首士公同聯名具柬分送以昭鄭重　一議此項原爲飾生而設但學書備辦册卷門斗於新生謁見詩跟隨照應亦應體恤今議定縣學學書給錢一百八十八千八戶文府學學書給錢三十六串文門斗各如其數此外不得濫索分文一議恭送束修歲考定於十二月內科考定於六月內舘內首士各具衣冠親　學署以昭恭敬書門則於送束修後親赴舘內書立收條分別給領以備存查一本邑地闊人衆往往有冒籍請鎗身家不淸廪生濫保諸弊發案後輒謠傳某某厚送印卷囑令學師狥隱今議定學師於發案後認眞淸厘如新生實犯此弊卽會同館內首士禀詳查究並查明廪生濫保誤保之由分别詳辦但不准書門捕風捉影藉端需索俟輿論平允館內首士冉行恭送束修以免地方物議　一賓興館創自嘉慶年間原爲文鄉會試而設武生不與其列今於賓興館外另立右文館作學師束修之貲凡地方公車曁學校別欵俱　得挪移分文致形支絀卽有贏餘祇再作院費補廪出貢之用　　一本邑學額每届入縣庠者舊祇二十名撥人府學者定案十名咸豐年　因籌餉例加增縣學十三名共四十三名今議定增一名則增一名束修之費减一名則减一名之費不得妄行增减一文一館內支用除每届考試束修曁書門等費需錢二千三百五十九串六百文尚多零星雑使約需仔本生息銀一萬四千兩方足敷用此數現尚闕如支用殊形竭蹶各汎士子或家本淸貧自難望其捐助若富實之家故意慳各並大言子弟入學自寫印卷不與館內相干卽貼名館內發　案時有一名卽扣一名之費聽其自備印卷仍須赴館寫捐方准鄉會兩試給予賓興銀爾一新生於發案時禀謁學師舊例每人贄敬錢四百隨封四十文今由縣酌定每人贄敬錢六百文隨封六十文以後不增不减由每屇新生自備於發案後親赴舘內彚封由舘內首士淸釐分送隨將親供塡寫以外別無費用倘書門揑名覆試費小費等項格外需索一經查出舘內首士禀請究追一本舘與賓興館同爲體恤寒　鼓舞人材起見相因尤宜相輔也當年創立賓興時有未輪一文今則家號素封須在右文館量力捐助倘自侍其己列膠庠故意慳吝一文不輸除右文館將來不能爲其子弟代備束修外鄉會兩試並其本人亦不准給予賓興此非本館過爲刻覈亦視其人之薄於自侍耳入籍一項例載綦　今當籍捐吃緊時直有籍屬異鄉而在本地置田完糧置宅久居於例頗合者公議上戶捐銀二百兩中戶下戶𨔛减一百由舘內首士禀明入籍收考以後不准　人仍不准兩地跨考致于例禁如已行入籍有財可輸而故意慳吝者除右文館不能爲其子弟代備束修外鄉會亦不給予賓興　此條現奉官諭停止○又善後章程六則　一立總管首士專司各典押息銀票據非殷實老成不足以孚物望現延請　士十二　每科三人輪流分　已忖存本銀一萬兩交本屇首士以後換票收息均歸其手息銀作爲學師束修正用之欵如有歇業典舖須早爲布置毋令生息懸擱倘　餘銀亦歸成數存放　一立總查首士專爲稽察錢榖諸務每當放票售榖時須眼同核算各登簿記勿令私行移用更不得互相狥隱致碍正欵一立値科首士專司榖棵現延請首士八人每科二人分派當八月秋收時首士赴館　同催租人開倉收稞須乾實潔凈不得狥私次年三四月內榖價漲起時商知總理各首士公同估價須先寫錢店銀票交給總管首士然後開倉如有私賣私借曁侵蝕等情許館內衆首十鳴公追究一立各汛稽查首士原爲查弊而設江邑地闊人衆弊故多端每於發團案時學師將親供交給總理首士須齊赴館丙互相稽查如有鎗冒濫保情弊卽禀明學師究治府學校淸釐眞才自出　一館中前門樓中正廳後倉屋又後廚屋現設看伺　名管理香火房屋器具等項如有盜賣或敗壤館內器用立卽更換每年酌給十六串文以示體恤　一總理住館首士原無專責銀票交給總管榖祼交給値科但須立一總登簿每當送束修時先期延衆首士擕帳赴館看明存銀若干息錢若干收榖若干售榖若干除束修正欵各項支用外餘錢若干逐一登簿認眞淸理如有首十出任物故卽商知衆首士公舉接充 
[錢莊倒閉]  
　　○京帥票貴於錢而錢賤於票殆以交易通行便於提携易於收藏較之纍纍者又無挑剔之虞然亦间有錢票之害更甚於現錢者現東四牌樓北剪子巷恒泰錢店上一日生意如常迨次日各市門皆平且而開該店尚閉門不啓來一換錢人撾門甚念內無應者過往之人駐足觀之亦相詫異經該處地甲梯垣而入闃其無人始知席棬而遁恐滋事端門己對錮又有鵓鴿市廣盛錢店亦於是日關閉經地方官司加封矣聞諸市人該店均晉人所設非無錢付票蓋有意傾陷者也所收存彼店錢票者勿論成干累萬刻亦不値半文然則票之爲害又何可勝言也 
[通州瑣聞]  
　　○通邑稅務向歸坐糧廳監收洋藥一項則𣲖洋藥董事在牛市街立公所收稅上年經廰憲將洋藥董事裁革於是洋藥亦歸稅科書吏經辦矣四月十五日某孝廉出都道經通州買舟南下携帶行李內藏生熟洋藥百兩當經巡役查知扣貨索稅孝廉大怒揮之以拳不知如何了結也○通之隣縣某紳舊族也縣育書院經費發商生息以備延師獎生之用某紳經理其事已二十餘年矣歷年進款係開銷外有盈無絀近年因用項不敷便欲止課邑尊傳某紳到案淸算帳目詎某紳由公項內挪用一萬餘千勢難彌補而邑尊查明緣由向某紳追還公欵某紳畏罪竟服阿芙蓉膏畢　經邑尊臨驗委係自行服毒身死並無威逼情事不料某紳之子揑詞上控牽涉多人奉步軍統領衙門批飭東路廳審辦詳報現已提審當不難水落石出也 
[營官接替]  
　　○本埠大南門外日　港地方向有管盛駐紥其統帶官韓君晉昌現經升授江西袁州恊鎭前往履新今由金陵檄調王統領立鰲隨帶督標護軍鹽捕水陸等營親兵數百名　坐民船至滬在新閘相近垃圾碼頭登岸暫假公館于城內西唐家弄口以駐　旌云 
[薰香失火]  
　　○昨爲端陽隹節滬　風氣大家小戶於是日午正　掛燒蚊烟兼薰蒼术白芷芸香等物以爲一夏之中可免蛇虫之　亦常年舊例也小東門內益慶桥堍南西首康家弄中某娃家楼上焚燒蒼术烟氣其濃家人集於堂舍榴紅艾綠快飮蒲觴相對飛觥不遑間鼎詎意爐中火燼被風吹烯蚊帳迨知覺時救之不及旋卽透頂四隣均在午炊見火發各自奔逃何暇帮救遂至延燒對面共計房屋六七幢未幾城內外水龍畢集卽時撲滅該　去年曾遭回祿鳥旣驚弓魚思脫鈞各店戶赶緊閉鬥直至西首馬姚弄口始止云 
[本埠官報]  
　　○昨日午前署理常鎭通海兵備道黃觀察官印祖絡抵滬謁見李傅相其坐船泊於蘇州河地方云 
 
 

Page 4

 
 
[令節停公]  
　　○昨係端午節英界會審公廨循例停訊一日今日又逢禮拜所有捕房公事統歸明日解訊云 
[願離苦海]  
　　○英租界西棋盤街仙春堂內之妓女錢桂英遣人投禀於英會審公廨畧言初爲錢氏買女錢氏者仙春堂之主人也迨後贖身仍　錢氏作賣笑生涯甚非所願欲擇當意者而事之然所欠錢氏帶擋及男女傭人之借欵屢被逼索無力料理錢氏等竟欲賣我旣無避債臺又無護花鈴不得不瀝訴于憲案之前云云陳太守准詞卽飭差提該妓及錢氏於前日晚堂庭訊該妓供訴前情且求度以慈航拯之苦海暫　官媒以免凌辱錢氏供被該妓取去帶擋及男女傭欠項共四百餘元應令料理淸楚任其從良旣無阻伊之事分無賣伊之念男女傭人亦各上堂跪求是欠太守向該妓曰爾欲從良所欠傭人之債亦須料理爾今備錢幾何答稱現洋毫無惟房內器具約値洋二三百元錢氏又稱房內器具雖是該妓之物然置辦時價未付淸太守飭將該妓暫發官媒着傭人等檢據候核錢氏斥退如逢傳晚卽行投質 
[投河續述]  
　　○昨報載東婦投河一節茲悉該婦名阿密林年三十二歲向與某西人同居三孩俱係西人所生大者已七歲係女孩在新北門女學堂內讀書卽居於學堂中該東婦心常繫念前數日前往學堂將女孩領出而並不回家西人亦不知其領向何處前日該婦携女孩及二歲一孩又有一孩尚在襁褓中至外虹橋雇舢板船云欲至浦東比　舟之後甫至半江先挈一孩拋人江心復以一孩繼之己則抱一孩湧身跳入水內舟子倉皇無措高聲呼救適又　舢板船來乃協同撈救該婦沈而復起遂拯之以起該婦已滿腹淸水不省人事而懷中之孩固無恙也惟先拋之兩孩則不知漂流何處當將該婦送至同仁醫院療治獲安隨送往日本領事公館着令管押尚須審訊也 
[限日付銀]  
　　○彚源漆號執事人周忠骏投英界會審公廨控稱於去年九月間被大馬路開设鴻源漆鋪之江鴻濤購辦漆货共計價銀六百十一兩二錢五分二厘曾約一月付銀詎迄今未付求恩提追陳太守准詞飭提江鴻濤到案於前晚庭訊周稱江在寍波自店聞伊將我貨運往甯波價銀收有心延宕致我虧本江供所欠貨銀數目無錯然已央人理勸說六折還銀言定明晨十點鐘交銀伊如何尚欲控我且我並無將貨運往寍波之事陳太守謂江鴻濤旣已認欠數目相符且言定於明目付銀亦毋庸計較將貨運往甯波之事着卽覓限具自限明日付銀結保釋逾于提究 
[得賦秋生遼陽來書賦以奉答卽請法家郢正]  
　　○一函飛墮海東頭萬里遼陽壯此游投筆龍沙戈枕月論詩虎帳劍鳴秋關山迢遞遲靑烏㽋𦟛羈棲類白鷗文字神交經數載何年樽酒訂同儔 
　　揖竹詞人黃文瀚初草 
[偕夢畹生訪管秋初於滬北歸得一律卽贈秋初井請夢畹同政]  
　　○幾次相逢喜欲狂飄零同是在他鄉佛心一片傳香草　君輯有香草集已刊行世　慧業三生證錦囊故劍情深甘獨處　君絃斷數年有勸膠續者　笑頷之　遺詩緣重豈尋常　白嶽山樵及外舅仲承先生遺稿君披輯謀付梓二君生前均無一面司謂文字緣深矣　吾家叔度邀過訪安步無嫌道路長 
　　揖竹詞人黃文瀚未定草 
[寄懹微雲詞裔卽請吟壇法正]  
　　○寒窓一樽酒珍重別心知正値雪飛候又逢花落時燕居仍故壘鷦寄有新枝惆悵思君處頻看唱和詩同住筠溪日猶嫌踨跡疎忽教隔江水幾度得魚書今世骨多媚斯人心本虛一言眞樂石狂態要銷除 
　　癸未莫春揖竹詞人剪鐙草 
[別緒]  
　　○閑愁　起不成眠昨日靑鸞下海天欲斷情絲無慧劍代傳心曲有蠻牋淺斟低唱剛三月轉綠回黃又一年最是銷魂書尾語他生願了玉簫綠　春江一夢醒繁華今世何曾有押衙憐我邇來嗟泛梗願卿此去詠宜家　荊裙布須從儉舞榭歌樓莫再誇姊妹眼前誰可並脫離苦海隱煙霞 
　　鷺洲揖竹詞人倚檠草 
[和董實菴先生春柳七律仍用漁洋秋柳韻]  
　　○春到旂亭又　魂依依何處認陶鬥眼逢佳士春如故眉畫深閨碧有痕好是牽絲芳草岸那堪吹笛曉煙村柔條還短離情淺已付陽關一例論　曾向秋堤耐曉霜東風容易又池塘歌殘舊曲愁金縷染得新袍檢翠箱書黛笑迎携酒客纖腰漸折拜花王蠻娘且喜年猶小休問香山履道坊　靑靑未必綰征衣盼婿封侯計已非墻外乍聞鶯語滑橋邊低護酒帘稀不妨嫋娜隨風舞莫　顚狂作絮飛南浦年年腸斷客相思休與故人違　繋得韶光惹客憐江南一路鎖春烟依人别緒裊還裊绊我閒情绵更绵洛　新詩吟此日章台舊恨憶當年梅遲杏早當相識記取水融㶚水邊 
　　白門惜花生待定草 
[無題]  
　　○佩環伺處步非烟儘日閒愁倦欲眠誤找相思成畫餅慰郎別緒寄花箋落紅庭院春光晚明月簾櫳綺夢圓再到天台恐迷路近來芳信　誰傳　碧雲輕護畫簾前十二欄干曲曲連鸞鏡照妝舒翠柳鳳鈎踏雨活新蓮語傳鸚鵡還多事夢到鴛鴦亦算仙記得夜闌人靜候笑携纨扇拍　肩　枇把門巷侍書仙一笑相逢證夙綠小閣梯雲疑月殿曲欄花霧駐情天含苞荳　香初洩映水芙蓉態更妍知否蕭郎離別後無聊况復病　綿　緑陰滿院草如烟桃葉桃根意總牽紅濕燕支花解語香迷蝶使夢遊仙怕歌子夜相思句牢記叮嚀惜别天憐我憐卿回憶處癡魂飛度鏡臺邊 
　　花月吟廬主人初稿 
[閨詞]  
　　○爲嫌春色閉窓紗曲檻移春花影斜妬煞簾前雙燕子慣同香夢落人家　春○緑槐篩影晚涼天初試羅衣分外妍昨夜小　粧閣報一池開徧並頭蓮　夏○羅雲棬盡月華流瑟瑟西風盪玉鈎囑咐嫦娥體人意莫將孤影照粧樓　秋○曉粧慵起悄凝神懶檢胭脂點絳脣離道梅花能冷淡芳心先逗一分春　冬 
　　花月吟廬主人步雲楊嘉煥稿 
[蘇省撫轅抄]  
　　○五月初二日前江西學政洪鈞辭行赴都　通判文興禀辭奉委赴崇海襄县提案　從九王傳泗均禀知派蘇差委　知州石和鋆禀知奉委赴靖江　會勘陞轉田畝卽辞　准暑丹徒县主薄陳裕禀辭赴任　縣丞沈緯淸謝飭知請補華亭縣縣　缺　從九陳其如交缷代理　澤縣平望司巡檢事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十號]  
[光緒九年四月念五日京報全錄]  
　　宮門抄○諭旨五道錄前○選單○署粵督曾等　奏遵　旨查明覆陳摺○黔撫林　奏勸化苗民攺裝頗有成效摺○給事中鄧奏爲請　飭查明片○黔撫林　奏爲委調署府州片○四月二十五日兵部太常寺太僕寺廂黃旂値日無引　見恩全稽察中左門覆　命○廣壽假滿請　安○內閣奏派騐放之王大臣　𣲖出豫王敬信畢道遠閣敬銘○吏部奏派騐看月官之大臣　派出邵亨豫徐桐張澐卿嵩申許庚身麟書貴恒文　○又奏派揀選官缺之大臣　派出文中堂張之萬桂全陳蘭彬○召見軍機○狀元陳冕順天　榜眼壽耆正藍　探花管廷獻山東　傳臚朱祖謀浙江○○光緒九年四月分選單　知府湖南寶慶李暎山西甲　知縣浙江餘杭王慶霖福建山西芮城曾福萬江西福建永安甘常後江西古田郭增祿山西俱甲安徽潛山陶楫江蘇舉江蘇靖江陳緒傳河南書識吏目貴州定番杜芬直𨽻供　○○革職留任署兩廣總督一等威毅伯臣曾國荃廣東巡撫臣裕寬跪　奏爲遵　旨查明據實覆陳恭摺仰祈　聖鑒事竊臣等於光緒九年正月十二日承准軍機大臣字寄光緒八年十二月十六日奉　上諭有人奏修撰黃思永素習鑽營　名猥劣前任廣東於國制百日期內輒易吉服爲人題主等因欽此遵　旨寄信前來當經行司札委候補知府薛謙馳赴香港確切查訪並飭潮州府知府朱丙壽就近確查禀覆核辦去後茲据該委員等查明禀覆由藩臬兩司會詳請奏前来臣等調核卷宗詳加訪查除原叅黃思永與革員姚寶勳在上海夥置洋房一節應由兩江督臣　宗棠江蘇撫臣衛榮光另行查明覆奏外如原叅黃思永素習鑽營聲名猬劣前在廣東於國制百日期內輒易吉服爲人題主一節查黃思永於光緒七年到粵四月間行抵香港小住十餘日適有在港生理之廣東長樂縣人鄧懷淸搬運伊故妻棺柩回省厝葬曾經邀請黃思永於四月二十七日在港寓題主黃思永卽係隨身行裝並不攺穿吉服惟題主之日係在　國制百日期內又原叅黃思永向署潮州運同方功惠家結親奩資逾萬一節查光緒七年五月間黃思永由香港乘坐輸船前赴潮州措資與方功惠先不認　黃思永前妻早故嗣聞方功惠有女尚未許字意欲娶爲繼室曾托素識之潮州府署幕友許鏞代爲求親方功惠以非同鄉也卻之旋因黃思永再二　說始行應允光緒八年三月方功惠之子方大森赴京鄉試持値黃思永先已回京方功惠遂將其女乘便送至　京城就親路上隨從人等各有行李什物隨身携带外人不知以爲盡係嫁女粧奩致有奩资逾萬之说其實方功惠無結交贿賂情弊又原叅方功惠與前按察使張銑結爲兒女姻親揑稱姪女一節查方功惠先於光緒四年十一月憑媒將自幼撫養長成之堂姪女　與張銑之次子茂潢爲室其時張銑官惠潮嘉道方功惠係候補知府並無考察之良毋庸廻避光緒五年二月方功惠委署潮州鹽運同篆務張銑亦卽升任廣東按察使因臬司統轄全省僚屬姪女應否廻港例無明文禀經臣裕寬咨請部示嗣准吏部咨覆廣東按察使張銑業經休致咨請廻避之處應毋庸議等因咨行在案是方功惠先卽自行呈明似無貪戀署缺情事此言尚屬可信又原奏私萻數萬金放帳盤剝重利一飾查潮州歷任運同所收課餉銀兩向係發交郡城李寶源錢號匯解省城赴運庫投納光緒五年方功惠將先後鹽餉銀一萬七千九百餘兩交存李寶源銀號六批匯解運庫嗣被全數侵匿絲毫未解因奏銷緊迫經方功惠另籌補解曾據將該銀號虧吞餉項緣由禀請拘追有案原叅謂其私萻數萬金放帳盤剝查無其事臣等伏維黃思永官居修撰位列淸班允宜砥礪廉隅束身自愛豈敢蕩檢踰閑有玷臺箴臣等再四訪查該員前在廣東尚無鑽營猥劣實逃至候補知府方功惠自委署潮州連同以來頗知整頓鹺綱勤愼自持該員在粵年久情形熟悉才具一切雖不敢謂出人頭地而其辦事之穩練職守之無虧尚不失爲議飭安詳之吏臣等留心體察並詢之潮属各官紳所言亦大畧相同從夾吏治之得失關乎人才之賢否當此　聖明在上正値勤求治理之際臣　敢不秉公考核覆加舉劾此後查有秽鄙不職自當據實紏叅以期無負　聖主澄敘官方激濁揚淸之至意所有遵旨查明緣由謹合詞恭摺具奏伏乞　皇太后　皇上聖鑒訓示謹奏奉　旨已錄　○○頭品頂戴貴州巡撫臣林肇元跪　奏爲勸化苗民攺裝頗有成效仍因勢利導以期慚臻大同永綏苗服恭摺具陳仰祈　聖鑒事竊黔省苗民以貴東道所轄六廳爲最多散布於上下游各屬者次之服食語言自爲風氣不知文字禮儀爲何物其習椎魯其氣慓悍自安於異類人亦以異煩欺之以故漢奸盤剝之而亂生漢官治之不以道而亂亦生不究其原動委之數十年一亂運數使然其亦忍謬之尤省也此次苗亂自咸豐四年迄同治十一年仰承　廟算　皇威竭數省之兵之饟剿撫兼施久而始定而餘波蠢乃至光緒四年後而始無甚矣綏靖之難如此臣自蒙　簡任黔官始終其事竊有儆於致亂之由欲有得於久安之術似非興學校通之於文以革其心攺漢裝習之於禮儀以革其面不可是以光緒二年七月十六日臣　陛辭請　訓蒙我　皇太后　垂詢貴州情形臣曾以化苗宜興學校攺漢裝湖南三廳是其成效謹恭奏對也曁臣回任藩司荷權撫篆或贊襄原任撫臣黎培敬前任撫臣岑毓英皆以此二事爲格苗要政徧設義學使苗民子弟讀書以爲興學校之端乃狃於固陋視讀書之苦等於差徭竟有今年上學明年求免之事其愚誠爲可憫至於攺裝益或於薙髪遭瘟衣袵短命獲罪祖宗之說故攺裝視上學爲尤難臣處心積慮不得其效竊以爲此非刑勢可得而驅也亦非條教可得而喻也必久習苗疆之人相與口授指畫宜朝廷一視同仁之澤於變時雍之化始能使之說服信從也統帶合拱淸江丹江各營練軍記名提督前甘肅提督陶茂林久駐苗疆素習苗性辦事向極細心臣上年令之來省面囑以勸苗攺裝並商以勸之之道必推誡布公明白開導毋勉強毋操切約會地方官實心勸辦嚴禁兵役分毫需索蓋苗民多疑而重利非如是不足以動之也陶茂林同防以後傳集各苗寨頭目詳細勸喻使之轉相告述遴𣲖營弁樸誠耐苦者並地方官老練差役自備資糧與之偕往於是往返周遭批却導竅卽以湖南三廳苗皆化漢爲之鼓舞歆動該苗民等亦遂各率家人子婦欣然樂從自上年六月勸導起至十二月止由台拱以及淸江丹江鎭遠施秉黃平淸平凱里等屬計苗民五百四十六寨二萬七千八百六十四戶男女共七萬四千三百九十四名口悉攺從漢裝本年二月陶茂林會同地方官造具攺裝戶册親送来省據述苗民男女嚮風慕化去其惟髻桶裙之習類皆出於　誠絕無勉強等語臣查苗俗襲訛踵陋數千年不知善變今深沐　皇上德教誔敷一旦幡然從風亟應因勢利導以期愈推愈廣漸臻大同當更出具淺白告示剴切勸導分檄各地方官會同陶茂林接續辦理並一面諭勸上學苗戶尚有供給地方官衙門柴草陋規　令有就學讀書者卽予優免誘之於所有利而爲庶或羣相趨向如此二事互爲推行人之於漸要之於久俾苗民觀感興起革面革心將來設立六廳苗學使之出身有路爭自濯磨則統玆異佫異服之凡儔胥陶化於同軌同文之　盛世益之地方官撫綏得宜苗民可長洽而無亂此臣迂愚之見所希兾以觀效萬一者是否有當除辦理情形容俟隨時續報外合將苗民攺裝頗有成效緣由恭摺具奏伏乞　皇太后　皇上聖鑒訓示謹奏軍機大臣奉　旨知道了欽此○○鄧承脩片再臣風聞庚辰狀元黃思永素習鎭營人甚委瑣自得修撰告假出京到處招搖聲名猥劣並聞其在廣東恭遇　孝貞顯皇后大事未滿百日輙易吉　爲香港一洋儈題主得數百金又向升用道候補知府現署潮州鹽運　方功惠家說親查方功惠由小吏起家充當督署巡捕官歷保今職屢得優差與前按察使張銑結爲兒女姻親張銑在惠潮嘉道任內該　貪戀署缺揑稱姪女有私蓄數萬金放帳盤剝重利官聲甚属穢鄙此次嫁女外間喧傳奩資至二萬金其交結賄賂情弊顯然近又聞黃思永與革員姚寶動同在上海夥置洋房開設妓寮物議　耘似此濫而淸　將來進用小則衡文主試謬種流傳大則膺使服官貪庸誤國其足以辱朝廷損　聖治者不小應請　飭下該省督撫臣查明一併據寔叅劾以肅官箴謹附片具陳伏乙　聖鑒謹　奏　○○頭品頂戴貴州巡撫臣林肇元跪　奏再署興義府知府余雲煥調省遺缺查有署鎭遠府事興義府知府吳余蘭老成端謹表率有方堪以飭回本任所遺鎭遠府缺查有新授鎭遠府知府劉溎焴才識精密氣度安詳堪以飭赴新任又鎭𡩋州知州周繼憲謹篤明練堪以調署麻哈州所遺鎭𡩋州缺查有麻哈州知州萬良修幹練有爲堪以調署據藩句沈應奎署臬司松長會詳前來除檄飭遵照外理合附片具陳伏乞　聖鑒謹　奏軍機大臣奉　旨知道了欽此 
 
