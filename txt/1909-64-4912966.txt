# 1909 - 64 - 4912966

 

Page 1

 
 
   
 
 

Page 2

 
 
宮門抄 
　　二月二十日召見軍機王文煥何宗蓮春祿廣綺郭道直 
[交旨]  
　　二月十六日軍棧大臣欽奉 
諭旨此次驗放之卓異官候選道前直雄縣知縣謝愷着以道員即選欽此又奉 
諭旨此次驗放之卓異官知府用在任候補直州知州直隸清苑縣知縣黃國瑄着以知府　在任即補欽此又奉 
　　諭旨陸軍部奏核議江西南贛勦匪奬案聲明定章請旨一摺着照三十　　年吏部定章文武分計各以十員爲限欽此又奉 
諭旨内閣侍讀學士延昌奏豫籌八旗生計各摺片着該衙門議奏欽此 
論說 
[申論東撫奏陳改元事宜（東）（吳）]  
　　讖緯之說。卜筮之書。非二十世紀文明大進之世應有之事也。而我國獨以之爲曆書之材料。破碎之幣。苟且之政。非籌備立憲改革政體之時應見之象也。而我國獨以是爲生利之財源。豈非事之至可怪駭者乎。以至可怪駭之事。而人人安之若其素。歲歲習之以爲常。曆書不載星球軌道風雨測候諸大事。惟以干支方向神煞宜忌爲言。則村農視爲課晴間雨之陳編。婦孺目爲趨吉避凶之依據。是使天下之人。皆入於迷信之一途。而塞其智識也。銅元不有補助正幣限制行使之規定。惟以輕本重利損下益上爲事。則當道據爲無盡之庫藏。民間隱受虧蝕之大害。是驅天下之人。胥䧟於貧困之一境。而莫可蘇活也。此等秕政。即在閉關時代。未與世界文明學識相接觸。未知世界經濟潮流之趨勢。亦宜痛革之掃除之。以自濬其民智。以自蘇其民力。今日何日。歐美列强。方各挾其最新之智識。最厚之民力。以與我工商學相周旋。我政府。我人民。正求脚踏實地力爭上游之不暇。豈猶可以引之遊於荒。誕之途。陷之入於貧困之境。以自愚其民自困其民也哉。我不能不怪今日京外各官。何無一人留意及此。而讓魯撫獨智也。 
魯無原奏。見十一二日本報。讀者觀其持論之通達。識見之超卓。大足敬佩。顧奏疏之體裁。不能不去其激烈之詞。而爲委婉之語。且曆書爲正朔所關。銅幣係府庫所入。又不能不曲折言之。以收巽言易入之效。此其體制應爾。固非同蒭蕘之論。庶人之議。可以容其高談横辨者也。惟茲事體大。關係至重。記者窺其意有未盡。不能不爲一申論之。夫中國今日。所以期限九年。籌備立憲者。非爲國勢貧弱。危如累卵。將欲一蹴而睥睨列强乎。顧欲轉弱爲强。則莫如開民智。欲轉貧爲富。則莫如厚民力。縱觀各省。學堂非不林立。弗論其有成效與否。弗論其規制完善與否。即使皆有成。效皆能完善。以全國四萬萬人計之。其能眞受敎育稍具智識者。不過百分中之一二而已。地方經費不充。不能普設小學。此固其一原因。戶口册藉未訂。不能實行强迫。此亦其一原因。而蠢蠢羣黎。沿其歷世相傳之積習。熟於荒誕不經之謬談。指學堂爲洋敎。以儒釋爲通家。眞敎育上一大蠧害也。何也。九流之說。雖見於漢。其書多散佚不可稽考。今之所謂星相卜筮堪輿占騐。以及師巫虔婆。不過竊其緒餘以蠱惑愚民。而愚民皆甘被蠱惑而不知解。脫蓋人人心中目中早蓄有此等觀念。早約有此等之。景象。故一拍便合也。政府爲開通民智計。宜有以禁絶之。乃不惟不禁。而堂堂曆書。反集各種無稽之說。彚爲一編。愚民無知。見朝廷方引而入於。 
　 
 
 

Page 3

 
 
　　荒誕之途又孰肯研究實理者祖父以傳其子孫子孫又傳其曾元曆世相傳其腦筋中皆滿藏一種荒誕不經之說迷信神鬼之談更無分寸之間可以容其涵受敎育之地則無怪學堂雖各處林立而敎育終不能發達也蓋學堂者祇能敎育省數之人曆書則家儲一册人手一編上自士夫下及勞動莫不以爲迎神祀鬼祈福禳禍之依據其心旣錮其智安得不塞也今曰籌備立憲已預定若干年人民識字須得二十分之一則暦書上一切荒誕不經送信神鬼之說皆當掃而去之以廓清其迷惑虚妄之心即養成其研究實理之漸此東撫所已言者也至定曆之準陽曆自較陰曆爲密歐美各國已一律通用東撫祗以事關正朔未敢輕議更張陳諸奏疏故請以中曆定表而以西曆禮拜爲註其實國家行政但求人民之便利昔日本亦用陰曆者維新以後改用新曆至今人人未以爲忤此固東隣可師而不必有所顧忌者也（未完） 
專電 
[電一（北京）]  
　　御史李浚奏現辦新政以地方之財辦地方之事本無不可但各州縣輒藉案派捐甚至苛罰并牽成莫須有之罪民心將失政何能舉應請重申舊例所有捐欵悉數從實開報違者并將該管官議處再門丁之害甚於胥吏請概行革除東三省衙署門丁有捐官任差者各省恐亦難免請即通諭查明即行革職任用者并予議處攝政王覽奏甚以爲然即寄諭各省遵辦 
[電二（北京）]  
　　江督端奏道員李本森突向藩司瑞徵拜門餽贄千金瑞澂清介自持無人敢私李實大膽無恥該欵已充公用 
[電三（北京）]  
　　慶邸奏定東陵在工人員二百餘名擬請全行給奬 
奉旨照准 
[電四（北京）]  
　　光緒政要實錄館派吳士鑑李經能充當提調 
緊要新聞 
[江南司道大員被叅之覆奏北京]  
　　給事中李灼　　華奏參江南司道趙濱彦朱之榛沾染嗜好一摺於光緒三十四年八月二十六日奉上諭有人奏江南司道趙濱彦等吸食洋烟甘冒不韙着端方陳啟泰按照所叅各節認眞查騐母稍瞻徇欽此茲經江督端午帥會同蘇撫陳中丞奏覆云臣等往復電商當經會委署江寗提學使陳伯陶常鎭通海道劉燕翼馳赴蘇揚按照所叅各節認眞查騐茲據該司道等查驗確實會同禀覆前來臣等詳加覆核所禀極爲詳切查原片所叅重在吸食洋烟而以其他各欵作爲餘事故曰是二人者即無烟癮亦在罷斥之列矧當禁烟嚴峻之時甘冒不韙等語是當首先嚴查吸烟與否以絜此案之要領原奏所稱兩淮運司趙濱彦署内興造洋樓三間爲吸烟之所准補淮揚海道朱之榛於此番禁烟急切置之不理一節查運署二堂之左三堂之右有廳事兩所年久失修趙濱彦到任略仿洋式拆修爲辦公會客之地且多開窗櫺戶牖四達並非秘密幽深宜於吸烟不便當寗蘇禁烟之始濱彦在揚之榛在蘇均曾具有切結均言確無嗜好是朱之榛並非置之不理不辯自明且同僚人人具結如該道一人違衆自恣臣等亦豈能聽之乎陳伯陶等復留心查驗趙濱彦面容蒼瘡係患濕痰朱之榛黃瘦頒白係屬老態人或因其顔狀清癯輾轉傳訛遂生疑誤其實均不吸烟臣等細加詢訪亦無不衆口同聲也至原奏所稱趙濱彦鹺綱廢弛宜賣私鹽侵吞緝私銀兩一節原叅語意簡略俱未指實查該軍司自到任以來卾湘西皖四岸上年銷至五十餘萬引實爲近時所無似不得謂之廢弛該運司前以通如興泰鹽阜六州縣均與場地毗連私梟充斥建議就范隄緝私並以小民淡食爲虞曾於該六屬動用官本開設鹽棧接濟民食所有售鹽價值由委員按月册報餘利解庫有案可積現已招商改辦食岸若以此爲官賣私鹽實屬傳聞失實至緝私銀兩與現在淮南北營隊餉需收放兩抵常年不敷總在十萬兩上下是方有欠餉待其彌補何有餘欵容其侵吞又原奏所稱朱之榛署藩司時其子僞造鈔票事覺以彌縫得免一節查蘇省裕蘇官銀錢局發行鈔票光緒三十二年二月有何杏生與柯升同謀翻印未成時朱之榛署理藩司先經覺察飭蘇州府查拿　辦緝獲何杏生到案供出同謀之柯生係朱之棒之子朱景邁家丁即經該署藩司將柯升發府審辦經前撫臣以朱景邁於 
 
 

Page 4

 
 
　　此案實不知情惟交游不愼應由朱之榛嚴加管束柯升何杏生兩犯分擬軍流咨部覆准結案是朱之榛始終未嘗袒護且旣已自行舉發自無所用其彌縫又原奏所稱朱之榛總理全省釐務每洋一元照巿價减二百餘文商民怨嗟此項洋餘每年數十萬金一節查蘇省釐捐章程向係三項分收綢緞收銀絲繭收洋百貨收錢而收錢者仍聽其錢洋並繳其以錢合洋均由總局按旬頒發洋價近年銅元盛行目光緒三十一年七月起商民完捐改爲五成銅元其餘五成按制錢行巿繳洋各局卡搭解洋元該總局即按洋元列收若報解時以洋易銀均註明照某日銀洋行巿於月報册内詳細開列統入正欵捐滴歸公并非提出另存實無所謂洋餘名目又原奏所謂朱之榛旣補淮揚海道二年不赴新任戀戀釐務一節查朱之榛於上年正月交卸署藩司篆務即經臣等以該員所辦蘇省善後牙厘諸要政未便遽易生手會同奏請暫緩飭赴新任奉旨照准行令欽遵在案是該員之暫緩赴任出於臣等之奏請並非該員之本心况赴任遲速該員本無自主之權更何有貪戀釐差延不到任之事以上各節經該司道等確查均無實據臣等竊以爲時事多艱人才難得任事者每不免於疑謗建言者時或誤於傳聞以趙濱彦之氣性方嚴朱之榛之綜核精密皆能任勞而任怨因之招忌而招尤原參最重者在吸食洋烟而該司道實無斯痼疾其餘各節即使小有疵瑕猶當略短取長爲人才惜况一併查無實據自應請免其置議以彰公道而勵賢能二月十三日奉硃批知道了欽此 
[附李灼等原奏]  
　　再嚴禁洋烟京外一轍臣竊恭讀本年四月初三日諭旨浦偉等奏辦理禁烟請推廣訪查一摺言官有紏劾之責自當留意訪查著於三個月後如訪有沾染嗜好巧爲掩飾者立即奏叅等因欽此欽遵在案前者内閣學士文海載昌等均奉旨斥革在案而外官之諱飾者自應一律辦理以臣所聞江蘇司道有二人焉一爲兩淮運司趙濱彦一爲疊署藩臬准補淮揚海道朱之榛查趙濱彦署内興造洋樓三間專爲吸食洋烟之所至其鹺綱廢弛官賣私鹽侵吞緝私銀兩猶屬餘事朱之榛把持省權垂三十年此番禁烟急切渠置之不理且署藩司時其子僞造鈔票事覺以彌缝得免總理全省釐務每洋一圓照巿價减二百餘文商民怨嗟此項洋餘每年數十萬金旣補淮揚海道已逾二年其不赴新任者戀戀全省釐務故也歷任督撫以其盤踞己深根株難拔該道又於酬應最工不但督撫遷延將就即蘇省朝官亦多爲其所籠絡乃得久握財權雖苛虐商民疊經彈劾無礙也是二人者即無烟癮之痼疾亦久在罷斥之列矧當禁烟嚴峻官爲民倡之時而乃甘冐不韙恃以無恐倘紛紛效尤是視法令若弁髦而禁烟將成虚語矣擬請飭下禁烟王大臣嚴調該二員來京查騐若果烟能戒　則固不憚此一行况往返不過月餘又非得力之員可比若該省督撫爲之袒庇迴護則是扶同徇飾咎實同之臣遵旨留意訪查旣有所知難安緘默惟冀懲一儆百庶於禁烟有裨謹附片具陳伏乞聖鑒 
[民部奏覆張御史叅案北京]  
　　民政部昨將整頓廳　　區情形具奏略云臣部遵照原奏將各分廳一律裁撤所有原派叅事等分别調部行直擇臣部司員曁裁缺知事之熟諳警政者分别派署其警官無論實缺候補一律定期考驗試以警察以政考列優等者留廳任用考列中等者叅酌工部裁缺司員律帖式辦法酌量辦理考列下等者或送入學堂學習或開去差缺任令自謀生計正在核辦間奉旨據御史張世培奏（己錄前報）云云欽遵到部查臣部此次裁汰之人不下一百餘員被裁各員不免怨望連日匿名揭帖紛至杳來查閱該御史原奏所稱各節與匿名揚帖大有足相印證者此中情弊早在聖明洞鑒之中毌庸贅述 
[度支部奏請派員查勘禁煙情形北京]  
　　上年 
　　十一月間臣部以江南安徽河南山東山西五省定議禁種土藥必於烟苗發生之時由臣部奏派專員前往切實察勘設有地方官敷衍欺飾照章議處所有各該省統稅分局應否裁撤俟查勘後再行分别辦理等因奏奉允准欽遵在案現當春令烟苗將茁應即派員周歷查勘查有候補四品京堂幚辦土藥統稅事務方碩輔向來辦事認顚曾在河南山西兩省辦理十稅情形最爲熟悉而江南安徽山東三省亦相距匪遥擬即派令前往切實履勘如蒙俞允即由臣部行知該幫辦遵照辦理又上年臣部奏定吸烟牌照捐章程係屬一律通行現聞各該省辦理多未一律應併令該幫辦隨地稽查如有違草重征或征及過境之土者即照案將承辦地方官查取職名送部嚴叅至福建雲南黑龍江等省業據各該督撫奏明禁種現當烟苗發生之時應由各該省自行派員周歴查勘據實奏報不得稍有粉飾 
[籌辦海軍近事]  
　　肅親王澤公鐵寳帥於十五日在陸軍部署内開籌備海軍大會議事前知會欽派各王大臣一體赴部會議肅邸與鐵寳帥日前會議謂我國全海輿圖尙付闕如現在興辦海軍不可不詳細繪造擬即遴選熟習測繪司員物色數員由奉直兩省起爲北線以達閩粤爲南線分上下兩路上路由蘇而北至渤海下路由蘇而财至閩浙而達瓊州其間明磯暗島以及深淺寛窄之處一一註明以爲將來布置水師之預備籌議海軍大臣日前會議建築軍港事宜聞已决定先立一處其他址係依照上年六月間直督楊蓮帥奏報採定直魯兩省堪建軍港之榮城灣桃花島大沽烟台等四處内擇一建築會議籌備海軍處曾委陸軍部各員選擇地址咸以海軍處内之休息所 
 
 

Page 5

 
 
　　房屋地勢合宜且該所係在海軍處之内名實均無不洽當即决議將海軍休息所改爲籌備海軍基礎會議辦事處 
　　澤公以興辦海軍籌欵爲艱特于前日諭令丞叅廳左右丞左右參議及丞參上行直各員各抒所見呈閱核辦 
　　政府諸公與籌辦海軍大臣等决議舉辦海軍捐於日前通飭各省略云建設海軍門係重要不容稍緩亟將前議舉行之海軍捐極力担倡俾海軍早日成立 
　　籌辦海軍大臣擬電致出使各國大臣就近將各國之戰艦噸數速率調查詳報以便者核 
　　各大臣日前諭飭陸軍部編譯局將東西洋各國之海軍書籍編譯呈閱以便採取 
[東三省近信]  
[吉省擬禁鵝眼小錢]  
　　近聞陳簡帥以本省銀元局現已開鑄銅元足　　供商民買賣使用凡從前之鵝眼小錢擬飭商務會轉令一律禁止並由巡警局派員認眞稽察如有陽奉陰違立即從重懲辦 
[咨調陸軍駐紮地點表]  
　　東三省陸軍敎練處以吉林陸軍分駐各府　　廳州縣曾有遷調之處遇事無從查考殊非愼重軍政之道因持咨請兵備處將各軍駐紮處所分晰列表移送到處其表分四類（一）編制總數（二）各軍駐紮地（三）駐紮各處人數（四）官長姓名及官階 
[安東道電告病重]  
　　東邊道沈鳳樓觀察病勢沈重昨已電告公硻謂抱病甚劇頗形危險 
[德領事注意裁判]  
　　奉天自設立各級審判廳後一切審訊方法漸躋　　文明外人居留此間者均頗注意日前駐奉德國領事韓根斯君致函吳提法司略云法律修明曷勝景仰請將辦法梗概及去歲民刑訴訟若干略要見示提法使旋即函復云辱承明問曷勝佩仰本應如示答復因本司綜現民刑事件繁多業置專員籌辦統計擬俟高等以下各審判檢察廳曁各府廳州縣官署將光緒三十四年所理各案及監覊人犯逐一清查報告前來即行彚爲絞計届時當分别摘要函奉 
[京師近事]  
　　那相現患中瘋之症手足麻木不能行動是以請假現經中西醫士連　 
日施治大約旬日内可望痊愈另函云那相刻患傷風之症並不劇烈十五日爲學部值日之期攝政王召見榮中堂嚴寳兩侍郎面險之曰近自李灼華封奏交議後竟有數人漸以復科舉等說進者致令外間輿論　疑予持守舊宗旨且更有以書緘相叩問者實則彼等皆未明予意予曩遊歷歐洲早有所見確知中國當變法圖强何至仍持守舊之旨故於此後八年籌備立憲各項予一意如期辦到决不容稍事敷衍特將予之宗旨宣明汝等宜善體此意將所交各件從速議覆可也 
　　李侍御封奏擬駁已紀前報近日學部司員某亦上一科歲試與學堂兩無妨礙條陳略云現在各省提學使擬令坐省督學另請簡放學憲巡行攷試擇尤取入中學無根據者不得濫厠此呈未知採用否也 
　　學部以外洋遊學不能同時歸國宜隨時考驗業經奏准茲有留東學生鴻志程叔琳湯化龍三人到部呈請攷試已示期於二十四二十六兩日會考此外未經攷試者亦准十八日以前到部報名一體補試 
　　附設貴胄學堂之王公聽　所自去歲漕國表後即經停講現已於十一日仍舊開講除洵濤兩貝勒及朗貝勒倫貝子均有重要差事不能到堂外其餘仍一律到堂聽講 
　　修訂法律沈俞兩大臣因奉諭旨催訂法律現已督飭館員將裁判法及民事刑事訴訟之草案修訂脫稿會同法部堂憲詳核擬於月内即行咨送京外各衙門照章簽註斟酌合宜即可奏請飲定頒布實行 
　　大清營口分銀行羅總辦煥章有升調上海大濟總銀行總辦之信其遺缺以度支部郎中顧公毅接充將見明文 
　　民政部肅邸昨將被裁之丞叅上行走各員擇其素有勞績聲望才堪重用者三員奏請以廳丞記名請補一丞叅上行走陸鍾岱一候補京堂丞叅上行走張柳一丞叅上行走王治馨 
　　駐京美使署參賛丁家立前因充上海禁烟會代表赴滬現已事畢於昨日回京 
　　廷都護奏請以熱河道爲地方自治總監督己紀前報現經民政部覆電云貴都統電悉本部定章原爲劃一起見現准貴部統所云口外民情風俗與内地不同於直隸藩司又無統屬之權自係實在請形不得不量加變通除電覆照准外已將來往電抄錄原文咨行憲政編查館查照　　憲政編查館以各省皆已將諮議局籌辦情形報到惟四川一省尙未故昨已電催該省總督迅速預備 
　　京師某報云近又有人奏劾前軍機大臣袁世凱謂其在直督任内濫用官欵虧空甚　請飭清查直庫欵公清財政等語聞原摺留中 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[省垣拿獲革命黨三誌浙江]  
　　杭州拿獲革命黨一 
　　案曾兩誌前報茲復將種種情形列下 
　　一破案之原因梅督帶占魁在永嘉縣屬王山地方查獲匪黨張偉文號蔚齋僞名陳戒德並在張偉文寓所起獲書信證據内多悖逆之語並聞搜有鎗械火藥等件經梅督帶提訊供出同黨闕玉麒（即前幾載屈麟書）現在溷跡省垣當由梅督帶星夜晋省禀明撫院派人將闕玉麒訪獲起出與張偉文往來信函並空白聯票地球文木戳等件證據確鑿罪無可遁密訊數次闕玉麒供尙游移現正禁押 
　　一委員之牽涉梅督帶晋省面見撫憲呈出種種叛逆證據僞官名册有西巡撫使闕玉麒字樣其部下多人内有王某一名聞王某係撫署繕寫委員增撫見之大駭而王委員實一無所知惟與闕某不知如何相識增帥常傳王委諭話問識闕某否對曰相識問此人如何對曰極有才幹又問曰近日冒閣下名招摇撞騙知否對曰當不至是又問曰知其寓所否對曰住板兒巷正誼堂客棧增帥曰果爾吾願見之當令王委偕同巡捕往邀無何又密派二人往拿王委往時闕某適外出飲酒當回署復命未幾而往拿者已將闕某拿到信件等亦一併呈驗王委雖確不知情以事涉嫌疑暫行看守斯眞無妄之災也 
　　一撫憲之宗旨增帥對於此事深恐屬吏喜事邀功致釀大獄立定毌枉母縱爲宗旨十四夜拿闕玉麒後片傳督練公所靳參議會同杭府卓太守魏陳兩大令質訊即聲明宗旨自十四夜起至十五十六十七三日均用文明審判賜以坐位官自錄供目下牽涉之人均與此案訊無關係已於昨日陸續釋放一切飲食起居亦頗優待 
　　一黨人之歷史闕玉麒又號獄奇即闕麟書處州麗水縣碧湖鎭人平日大言炎炎自負有政治思想每於稠人廣衆中高談革命人以其有腦病也輙掩耳而走行爲卑劣嫖賭吃着無所不至素爲其父所深惡嗣往日本留學於去年七月問回杭逗遛省城資斧乏絶父又恨不予金於是遇有留學省城之處州人見輙借貸負債纍纍身生惡瘡欲謀一棲枝地而不可得每以認識委員王某爲榮撞騙招摇在所不免聞就逮後戰標幾無人色及見文明審訊起居飲食反較居住客棧爲優且又無人逼討房飯錢又若忘其身爲罪囚反詡詡然向靳叅議獻策謂欲捕孫文必應如何如何聞者皆掩口胡蘆革命黨之程度如是如是 
　　一同鄉之受累與闕玉麒有信札往來之人均須到案以便推究案情龍泉人徐仰山日本留學生爲學堂訟事來杭十五日下午在泰興客棧被拿搜出一信外有撫署緘字樣内有借洋一百五十元等語訊問數次始供認有心揑造雖别有原因與此案實無關係又縉雲縣人應德容日本留學生與徐仰山同寓泰興棧十五日先將其弟拿去得有消息自行投案其弟即日釋放又莫佐唐來省報考巡警不取又報考蠶桑學堂方抱病在寓又黃敬之三墩蠶桑公社學堂本月初旬抵杭尙未進堂又項勉先安徽陸師學堂畢業生本月由皖來浙（按莫黃項三人並麗水籍）三人同寓堂子巷徐憲安家十五日被拿房東徐憲安亦在其内其餘尙有何俊譚亦飛兩學生現雖陸續釋放而吃驚殊不小矣 
　　一巡警之魯莽此次被牽涉之人增帥下令飭傳並非飭提巡警得命意在邀功偵騎四出卽毫無關係而因同寓一處者亦一併捕去如莫佐唐等是也十五日早往兩級師範學堂提麗水人何俊（係闕玉麒之妻舅）時適十點鐘該堂監督告以上班十二點鐘再往并將行李取去又下午往三元坊路校寄宿舍提麗水人譚亦飛一名始用偵探手叚揑造假言意在誘之出外譚生不信二次再往衆學生譁然維時路校之前後與宿舍之左右均有巡警一若如防大盜者然嗣告知公司始行司往警局詢明僅有向闕玉麒討債一信餘則不知未幾釋回 
　　一衆學生之憤激當十五日巡警之往師範學堂提人也其事甚秘不令衆學生知迨下午學生出外巷議街談傳說殆遍歸校查詢果有其事於是全體聞知大動公憤羣往詰問王監督謂何生究係何罪請明白宣布王監督答以警局係奉撫台命令而來不知何事學生譁然謂旣不知何事何以聽其捕拿且問有無正式公文王監督答以有一信來學生又問信中何語監督何以竟不宣布王默然於是學生紛紛聚議有謂宜停課要求者有謂監督如此腐敗則吾輩六百餘人疇不人人自危者王監督惶恐因允明日决計移文提學司力爭衆始無語至路校學生於十六日夜間在寄宿舍内開會提議譚生事謂警察李某擅入學堂寢室巡士嚴布門前未免輕視學生目無路校云云十七日已羣議罷課校長止之罷課一點鐘各班舉代表一人偕校長至公司面見湯總理請其擔任剖白 
分類新聞政界 
[浙無電咨朱侍郎奉旨赴都蘇州]  
　　浙撫增固帥昨奉樞府電告　　朱祖謀奉旨着來京頂備召見因查朱侍郎現在蘇省辦理學務當即電咨蘇撫轉飭欽遵 
[飭訂西江添設釐卡查驗章程廣東]  
　　粤省釐務總局奉飭添設　　釐卡詳覆督院奉批云粤省西江甘竹白土口肇慶羅定口德慶都城六 
埠中英續約訂明作爲暫行上下客貨停泊之處按照長江停泊章程辦理查照長江六處停泊章程凡有領半稅單洋貨并領有報單運照土貨驗明單貨相符洋貨即准其裝船或起岸放行土貨亦准其裝船前赴所報出口海關六處均不另征釐稅其無單照各貨如只完正稅報發輪船運赴某處應於起岸處照完該處釐金并由該局核明所經末尾關以後共有釐卡幾所即照所完釐數合共再完幾倍以補應完之釐倘六處裝船之貨到關及起岸之處該商竟無完釐完稅各單呈驗者該貨入官各 
 
 

Page 11

 
 
　　等語是洋貨在停泊各埠上下貨物如未完納内地半稅應在土貨裝船處洋貨起岸處補完中途所經各卡釐金辦法極爲嚴密茲查西江白土肇慶羅定德慶四處均未設有釐卡洋商所運洋土各貨非但漏完裝船起岸及中途等卡釐金且因該處無卡廠查騐即内地半稅亦均取巧不完本屬疎漏現在旣准稅務處先後電稱迭經美使前向外務部催問自應照章趕緊補設釐卡由該局會同關務處按照長江辦法妥議章程刻日詳請奏咨一面先行設法開辦以符條約至開設此等釐卡本係稽查洋商在各該處裝船起岸各貨有無完納半稅而設在該局開銷似屬耗費而洋土各貨凡在該處裝運卸載可無漏完半稅之弊公家仍屬有益設立以後如果洋商之貨均經領有半稅單該卡無釐可征則常年經費應否由關務處酌量撥補俟開辦後由該局察看情形詳候酌奪其單行輪船經過釐卡照章均應停輪候驗並無專歸洋關查驗厘廠不能過問之章現應如何嚴定章程責令各輪一律報廠查驗并由該局查照内港行輪之章另案詳辦仰即遵照 
交涉 
[禁止遊歷兼營商業奉天]  
　　東督徐菊帥近以外人來三省地面　　遊歷者往往兼營商業不但與約章不符誠恐到處勾留别生枝節擬通飭文武各地方官隨時查禁並嗣後遇有外人到境遊歷務將出入境日期造報備查 
[禀請禁止釐卡需索鎭江]  
　　鎭江英商亞細亞洋行向在鎭關請　　領聯單運洋油赴江北内地銷售近來东北各釐卡遇有該行油船經過必索騐照費方允放行該商以洋單運貨沿途向不完納稅釐爰禀由英領理照會鎭關道劉觀察咨請金陵釐捐總局轉飭各釐卡母得留難需索以符定章 
軍界 
[贛省拿獲匪秆彚電]  
　贛州俞道致贛撫電頃獲著名匪首魏傳洪魏土苟二名並前續獲之匪十餘名訊實在聶都打仗並迭犯擔刦者均擬即正法大庚境之菲首均已拿獲無漏網者惟粤境之著名匪首李丕魁陳玉堂竄匿粤界尙未就擒已電吳鎭恊拿務獲職道震禀東印 
　贛撫復俞道電南密冬電慰悉已獲各犯希親提研訊如確係搶刦抗拒首犯准即正法仍希會粤搜捕餘匪母任漏網再此獲辦各犯應將姓名供詞彚齊先行禀報以備奏咨院支印 
　贛州俞道致贛撫電南密二十一營昨由吳守點驗今日開拔庾境各匪首迭經各營陸續拿獲現查僅有雲吉孟和尙一名已購線懸賞嚴緝餘匪多於深谷中零星藏匿山徑紛歧已飭各營分路細心搜捕吳鎭已派宋中軍明都牽隊抵邊常川會哨彼此逡巡惟粤境之匪首尙未就擒殊深焦慮現懸重賞購緝再此次庾境邊界各村均有從匪者惟河洞吉村兩處無匪紳士李天明周述舉辦團練甚爲得力其所指禀要匪均極確實職道已給諭令幫同營縣辦理清鄉該紳應請各先賞給五品翎頂並乞電飭先行傳諭以爲激勸職道震禀江印 
　贛撫復俞道電南密江電悉紳士李天明周述舉辦團練得力希傳諭嘉奬並給五品翎頂速拿雲吉孟和尙及餘匪務獲究辦院歌印 
[拿獲洪江會匪多名長沙]  
　　湘省各屬近來拿獲會匪不一而足　　日前又據中路巡防第十隊趙管帶春廷在醴陵縣拿獲洪江會匪張季貞陳經輝汪逢南鄧子珍劉澤春劉茂春張聚珍等七名當經趙管帶研訊據張季貞供認不諱稱有六龍山仁義堂湘江水烏龍白馬鄉等名目遂即多派勇役將該匪等押解到省交由臬司陸廉防轉發長沙府審訊 
[嚴辦防營滋事安慶]  
　　霍山縣巡防營兵丁侯東山王克忠等搶　　刦姦淫民怨鼎沸業經士紳聯名禀請縣令轉詳撫憲嚴飭該管帶照列懲辦在案現經巡防右翼李統領輔勛查出送縣監禁十年哨官李盛軒一名由該統領暫行看管並禀由撫憲飭將李哨官委派妥弁押解來省聽候究辦 
學務 
[賭棍聚衆燒毁學校浙江]  
　　寗波學界上學憲電略謂甬江北岸　　湖亭學堂被賭棍俗葵生張香泉雇衆燒毁校具乞恩轉飭嚴究以維學務旋接學憲致鄞縣電云江北學界盧芬等電禀湖亭學堂被賭棍谷葵生張香泉雇衆燒毁仰卽查明嚴究 
[詳籌法政經費安徽]  
　　安省法政學堂自開辦迄今己届兩載所　　需經費均由司庫籌撥接濟該堂計額支月需銀一千七百餘兩活支計需銀二百餘兩共計月支銀二千兩並無專欵可恃現經藩司上詳撫憲以該堂尙在擴充學額自應籌定經費以濟急需每年由司庫籌撥漕平銀一萬二千兩並商由籌議公所牙釐總局每年各籌銀六千兩遇閏再由司庫撥銀一千兩籌議公所牙釐總局再籌銀五百兩俾資欵有着落以期經久 
[通飭迅造學務統計浙江]  
　　浙提學司札飭各州縣文云照得學　　務統計關緊緊要所有三十四年分統計表業經另行飭催彚送各在案惟各學堂一覽表爲統計之根據倘塡寫未合即於統計處有礙兩年來各屬所造表册雖迭經詳加指示仍不免間有歧異前據温州府送到平陽縣三十四年上學期一覽表附有該縣勸學所總董王理孚造送各學堂位置圖及全縣各學堂統計表簡當明晰綱舉目張極合統計之用茲將該總董原送統計表再加釐訂作爲定式附說六條井酌訂各學堂歷年畢業各數表式排印頒發各府廳州縣自本年造辦三十四年下學期一律照式遵辦凡闔府公共學堂由各府學務佐治員統計廳州縣各學堂由各勸學所統計均按上下兩學期隨同各學堂一覽表塡造解送所有上年下學期表統計表限閏二月内一律送司除逕札各勸學所外合亟通飭該府立即轉飭所屬并佐治員一體遵照指式照辦 
實業 
 
 

Page 12

 
 
[浙撫商修省垣馬路浙江]  
　　浙撫增中丞復湯蟄仙京卿函云近　　有人上開築省垣馬路條呈某報亦載有開築省城馬路之意見一篇備陳利益六端切中肯要當經發交警務處核議嗣據復稱此舉關係内政爲必不可緩之圖惟分段修築共約十餘里需欵十餘萬當此庫欵支絀之時急切無從措辦伏思開築道路便利交通貴公司路線入城關係尤爲直接且事屬公益諒公必樂爲提倡若能設法籌措俾馬路速成一日即利益早普及一日將來全浙人民皆享文明幸福固不僅弟一人所感佩不忘者也如蒙借箸即由弟處飭惲道趨謁敬聆敎言 
[粤省擬闢商塲之詳情廣東]  
　　前次粤省大吏議築廣埔鐵路曾　　定開闢黃捕商塲俾分港澳交通利益嗣以廣埔停辦該商塲遂亦置之現以九廣鐵路旣已興工凡該鐵路經行之處目可漸行闢建商塲以興商務除新塘石龍兩埠握全錢中央省城東隄岸爲該路車首站頭均己擬定擴充外其餘新安之深圳河邊爲中英兩路涉綫要道將來由香港九龍以接粤路均以該處爲轉換要地水路則赤尾海灣通利輸船運輸亦甚便利因擬建闢商塲以握港運之利益即以省城在堤岸爲首塲石龍爲中塲深圳爲尾塲此外淡水商埠平山商埠並擬一律建辦現已派員分往各處詳查情形商由部中議辦 
[乍浦闢商埠之最近聞浙江]  
　　乍浦開築商埠一事近聞有職　　商樓景暉君自集資本四十萬元就乍浦地方試辦航業製造小輪二艘開駛寗温台等處一俟航業發達再添大輪二艘來往蘇閩一帶業經具禀撫憲及農工商礦總局茲奉農工商礦局批云乍浦海口向爲海船薈萃之區嗣因沙漲遼闊船難傍岸商業未能發達所禀設立祫順公司現集資本四十萬元就乍浦地方試辦船業開駛寗台温等處并製小輪二艘輸送海寗澉浦大輪貨物一俟航業發達添購大輪二艘開往蘇閩等省果能暢行無礙洵屬一大營業挽回利權不少仰嘉興府轉飭平湖縣查明現今該海口航路實在情形速即禀覆察奪 
雜記 
[查封戲園之原因天津]  
　　津埠各戲園刻已經上憲封閉聞其原　　因係巡警局祇准各園清唱并令具結到案乃各園仍復陽奉陰違演唱淫劇事爲直督楊廉帥所聞遂飭封禁 
[安慶民心摇動安徽]  
　　本月十五夜省城忽有謡言營兵希圖謀　　亂於是各大吏又派巡防各營在各監獄左右輪流防守城門亦異常嚴緊文武各員凡有稽查之責者竟至終夜奔走不遑云 
[阜陽令之治盜南京]  
　　阜陽縣彭令鴻年近將拿獲迭刦盜匪王　　秃子等訊明正法情形禀請江督鑒核當奉批示據禀及供摺均悉查該縣另禀籌防潰兵布置情形其有條理茲閱此禀該縣於巡防倥偬之際尤能奬勵團勇迭獲搶刦各犯且均起有贓械正盜無疑立時訊明正法足使萑苻餘黨畏戢不敢肆行滋擾閭閻實受其福爲功多矣仰安臬司即飭捕役會營懸賞購線勒限嚴緝並移隣封營縣一體協拿逸犯武玉才徐瘤孜等務獲究報仍先將勘訊情形分案詳報 
[法政生禀請入局驗烟浙江]  
　　浙江法政畢業生金品黃舊臘畢　　業後派定爲司選員新正照章入諮議局研究選舉各章程未數日即有匿名投函該局指訐金君烟癮甚深經會辦陳太史傳見面請西醫檢驗在洋夾内賸有戒烟丸粉稍許指爲鐵據致被撤差現金君以從前嗜好入堂時早已戒斷此項藥末偶不經心致留痕跡昨特具禀撫院請赴禁烟局復驗以明心跡己蒙中丞核准矣 
清談 
[外人論滬杭甬鐵路]  
　　異哉某西報之言布北京通信員馬禮生論滬杭甬路工之函山。東其言曰（該路資本浪）費殆盡故英人執有此路債券者。大爲失望。此路由中國工程師所造。各處橋梁。不甚堅固。鐵軌皆中國自製。其質不佳。枕木亦太軟。尺寸亦不合式。照此情形。實足使投資者知所警戒。）記者不知該訪員何所見而云然。該路浙江一叚。自開築以來工料之堅固合格早爲專門學家所公認。蘇屬工程。自松滬開車後。並未見有破綻。此路最難建築者。爲斜糖等橋工。前日落成行禮。極重之石子車。銜接而過。亦未稍有欹側。則其堅實鞏固。自不待言。今該訪員忽爲此說。豈以爲中國工程師所築之路。必無佳路。中國廠自製之料。必無佳料。而必里外國人築始有佳路。必用外國材料。始稱佳料乎。斯眞不可解矣。 
雖然。我國人擔路事責任者。亟宜善自爲謀。弗留細微之造憾。致貽外入以指摘之實據。而使記者無詞以對外人。 
[浙省之黨案]  
　　浙省黨奚之起亦屢矣。自秋謹獄起。恐怖迄今未定。近日温州等處。匪黨革黨夾雜而起者。數見於報紙。木有草木皆兵之勢。今省城闕書麟之案。又復出現。牽連學生多名。人心又大爲震動。學界惴惴。異常惶恐。竊謂革命有確實憑証者。固罪在不赦。而無辜牽累者。亦宜格外留意。勿使稍加摧折。盖學堂爲元。氣所關民氣爲立國之本。願當事者鄭重愛護。勿因此而任意蹂躪也。 
[小說潘傑小史]  
　　（二）情誤 
　　潘傑摇其首曰。多係妄語。無論何人。余終不嫁。余行矣。此綢汝已丈量。假令裁成。於下禮拜送至北非蘭。 
　　歇克司曰。非色福克之北非蘭乎。 
潘傑笑曰。異哉。汝何以常搆思於此。弗侖痕之居。城近北非蘭。今余爲汝告之。此衣固爲弗侖痕開跳舞會而服。顧非結褵之服也。余告若。若母妄念。 
　　潘傑乃辭歇克司而出。潘傑行不數步。忽聞足。音鞏然踵諸其後。潘傑初以爲途人。絶不注意。又行數武其人之足聲漸近。忽聞若人語曰。潘傑。余俟之久矣。潘傑回首視之。則契來梨剌也。潘傑駐足。心中甚恚。以爲契來梨刺何無行乃爾。乃强笑曰。我爲若已往海濱去矣。契來梨刺曰。未也。刻尙不能往。汝容許我同行至汝家乎。 
　　潘傑曰。此時不必往我家。我母亦無暇見若。契來梨刺曰。余非欲見若母。余欲見汝。且與汝往各處游覽。 
　　潘傑曰。我固不能禁汝之不行。亦並不能禁汝之不游覽。惟己余疲矣。汝欲焉往。 
　　契來梨刺曰。余非爲游覽計。尙有數言告汝。我與苦交游最久若旣許我我。必不肯爲若 
人所奪矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局專件 
[蘇省籌辦處訂定分配選舉議員詳章（續）]  
　　松江府應選出初選當選人一百五十人以之除所屬八廳縣選舉人總數每八十六人得初選當選人一名 
（子）川沙廳選舉人四百七十人應選出初選當選人五名外餘零數四十五人 
（丑）華亭縣選舉人一千二百八十一人應選出初選當選人十四名外餘零數七十七人（寅）婁縣選舉人一千六百十二人應選出初選當選人十八名外餘零數六十四人 
（卯）舉賢縣選舉人一千零九十人應選出初選當選人十二名外餘零數五十八人 
（辰）金山縣選舉人六百七十六人應選出初選當選人七十四人 
（已）上海縣選舉人三千七百七十二人應選出初選當選人四十三名外餘零數七十四人）午（南滙縣選舉人二千二百三十七人應選出初選當選人二十六名外餘零數一人 
（未）靑浦縣選舉人一千八百七十三人應選出初選當選人二十一名外餘零數六十九人　以上八廳縣計應選出初選當選人一百四十陸名尙不足應選額數　四名照章應比較零數分歸華亭縣上海縣金山縣靑浦縣各選出一　名 
　　常州府應選出初選當選人二百一十人以之除所屬八縣選舉人總數每九十人得初選當選人一名 
（子）武進縣選舉人二午九百十六人應選出初選當選人三十二名外餘零數三十六人（丑）陽湖縣選舉人二千五百三十二人應選出初選當選人仁十八名外餘零數十二人（寅）無錫縣選舉人二千六百二十九人應選出初選當選人二十九名外餘零數十九人（卯）金匱縣選舉人二千七百六十五人應選出初選當選人三十名外餘零數六十五人（辰）宜興縣選舉人二千零七十一人應選出初選當選人二十三名外餘零數一人（已）荆溪縣選人一千四百五十四人應選出初選當選人十六名外餘零數十四人 
（午）江陰縣選舉人二千九百八十七人應選出初選當選人三十三名外餘零數十七人（未）靖江縣選舉人一千七百四十四人應選出初選當選人十九名外餘零數三十四人 
　　以上八縣計應選出初選當選人二百一十名適敷額數並無不足鎭江府應選出初選當遽人一百一十名以之除所屬五廳縣選舉人總數每九十二人得初選當選人一名 
　　（子）太湖洲廳選舉人三百八十八人應選出初選當選人四名外餘零數二十人（丑）丹徒縣選舉人二千六百十五人應選出初選當選人二十八名外餘零數三十九人（寅）丹陽懸選舉人三千零八十五人應選出初選當選人三十三名外餘零數四十九人（卯）金壇縣選舉人一千八百七十七人應選出初選當選人二十名外餘零數三十二人（辰）溧陽縣選舉人二千一百六十三人應選出初選當選人二十三名外餘零數四十七人　以上五廳縣計應選出初選當選人一百零八名尙不足應選額數二　名照章比較零數分歸丹陽縣溧陽縣各選出一名 
太倉直州應選出初選當選人八十名以之除本州及所屬四縣選舉 
人總數每八十九人得初選當選人一名 
（子）本州選舉人一千一百十八人應選出初選當選人十二名外饖餘零數五十七名（丑）鎭洋縣選舉人八百十八人應選出初選當選人九名外餘零數十七人 
（寅）崇明縣選舉人一千九百三十八人應選出初選當選人二十一名外餘零數六十九人（卯）嘉定縣選舉人二千一百五十七人應選出初選當選人二十四名外餘零數二十一人（辰）寳山縣選舉人一千一百二十五人應選出初選當選人十二名外餘零數五十七人　以上五州縣計應選出初選當選人七十八名尙不足應選額數二名　照章比較零數分歸崇明縣寳山縣各選出一名 
再京口駐防專額議員二名初選當選人應得二十名照章附於鎭江府複選丹徒縣初選理合聲明 
[江蘇寗屬籌辦處宣布選舉名數]  
　　寗屬諮議局籌辦處前飭各府廳州縣限本月初五將調查初選人名草册一律申送到處現各府廳州縣已陸續送齊經籌辦處核定並將合選舉人資格者宣布如左 
　　江寗府屬共二萬零八百二十五人上元得三千七百六十五人江寗得四千零五十七人句容得二千三百九十五人江浦得三千八百八十五人六合得二千四百六十九人高淳得二千二百人溧水得二千一百四十四人 
揚州府屬共二萬五千四百零七人江都得四千六百四十五人甘泉得二千八百八十一人儀徵得三千零五十三人高郵得三千二百二十五人寳應得一千七百五十九人興化得二千七百八十七人東台得三千六百七十二人泰州得三千三百八十六人 
淮安府屬共一萬七千六百七十二人山陽得三千零五十七人清河得二千八百零二人鹽城得三千二百十四人阜寗得三千零二十人桃源得二千零零六人安東得三千五百五十五人 
徐州府屬共一萬零五百六十二人銅山得三千三百九十一人宿遷得三千零四十八睢寗得二千一百四十六人邳州得一千九百六十四人豐縣得二千六百人沛縣得二千一百八十二人蕭縣得三千零十人碭山得一千六百三十三人 
　　通州屬共一萬零五百六十二人通州得四千零四十六人泰興得二千六百四十七人如皋得三千四百五十五人 
海州屬共七千六百一十人海州得二千八百廿人沭陽得三千七百六十三人贛榆得一千零二十七人海門廳二千二百二十九人 
計寗屬四府二廳共有合資格者九萬四千八百五十七人 
本埠新聞[華官經過租界之周折]  
　　公共工部以向來中國大員抵滬經　　過租界應由華官先期知照以便派捕照料乃近來大員到滬並不一律照辦殊與定章不符爰特禀請領袖領事轉告華官以後如有大員來滬務須先期知照其護衛弁兵所携鎗械尤不得裝滿藥彈以防不測 
[華人訟案不便解廨]  
　　領袖領事以虧欠元源莊欵之邱潤初住　　居租界華官不應擅拘特於昨日照會滬道請照以原就被章程送交公共公堂訊斷蔡觀察以邱潤初係屬華人虧欠華人之欵自應歸縣訊辦且邱潤初非在租界拘拿所請解歸公堂訊斷一節實難允准業已照復領袖知照矣 
[禁止幼妓出入酒舘戲園]  
　　公共租界工部局近據巡捕報稱中國酒館戲園近來多有年在十五歲以下之歌妓出入其中請該館等 
照會内加入禁條等語現工部局已議准照行矣 
 
 

Page 19

 
 
[染司閙事五誌]  
　　本縣李大令批印花染坊行頭勞慶堂等續禀　　云查此案現奉道憲函諭以接法總領事來函以葉安隆等聚有華人二百餘名將新租界倪錫卿所開染坊打毁雜物店夥沈阿福被捆送縣請飭釋等因倪錫卿染坊旣開設租界倘有爭執應禀明地主官聽候行文法租界讞員或會商領事查辦乃率聚衆逕向恃蠻逞凶殊爲不合飭即察辦等因來稟謂倪成發跌價招攬革除酒資各情果有其事爾等據實聲呈自可查明核辦乃旣不先事妥商又不稟候核示遽爾逞凶毁物將幫夥孫祖富即沈阿福扭案並於租界地面糾衆滋事大干未便抑何不明事理乃爾現復聚集多人恃蠻混閙尤屬不法着即趕速解散回歸靜候辦理毌得故違干咎仍候道憲批示黏單附 
[四川採辦軍械]  
　　製造局總辦張觀察近接四川總督來電飭向禮和逸信兩洋行代購九響毛瑟鎗一萬枝雙筩毛瑟九千枝六響七響十響手鎗各五百枝藥彈數百萬顆以備要用因現觀察已照數配齊發交駐滬四川轉運局裝載壳件洋行之某輪船赴川交納 
[札飭搜挖蝻子]  
　　江督端午帥通飭各屬搜挖楠子已紀前報茲 
　　本縣李大令業已奉到松府札文飭即遵照赶　並將辦理情形隨時禀陳以便詳報 
[催交輪船舵工]  
　　日商飛驊丸小輪覆没拖船溺斃人命一案曾　　由江督札行滬道轉請曰本領事轉交該輸舵工解送該縣訊辦在案茲聞蔡觀察查得此案擾事之由皆因飛驊丸小輪舵工駕駛不愼所致迤今多日尙未到案爰又照催日本總領事迅飭該輪速將舵工送交靑浦縣訊辦 
[謝劵]  
　　滬城體操會定於二十三日下午假大南門外沿城濠補習會操場行第一次畢業式昨承惠贈入塲劵十紙書此誌謝 
城内 
[疑圑莫釋]  
　　一路巡局批胡耀康鄭錫爵 
　　等禀云查此案初由沈其昌扭李高氏來案聲稱弟婦袁氏由弟其祥送交李高氏店内學習鐵車言明每月火食洋三元當交六個月十八元學滿一年爲度弟其祥因病回海門旋即病故沈其昌以弟婦袁氏尙在滬城李高氏處學習理應回家守孝赶到上海尋弟婦回家詎李高氏不知去向徧查無蹤本年正月怱於城内路遇李高氏向問弟婦所在李言語含糊其昌恐有别情因而扭案求究詰訊李高氏據稱請寛限三天去尋復詰以人在汝店何云去尋想有嫁賣情事復據稱實己嫁賣洋三百元其人一時交不到案等語因飭交官媒看管限三天交人過三日沈其昌又來禀催適值姚紳文枬來函夾有胡耀康保狀一紙求請交保當以此案情節較重且原告在此偪催例應勒限嚴催安能交保回復姚紳去訖茲胡耀康又復添列鄭錫爵名代呈節略忽稱李高氏係受郁友卿之騙勾串販賣刁唆反害等語何以李高氏兩次堂供并無一語及之而此等情詞均出自旁觀之口且李高氏人非草木何以甘受郁愚被控迭追亦無異詞顯見李高氏雖由郁某騙串自己亦有不可對人之處故祇懇緩期交案不敢飾詞狡辯本局憑供審斷以擅賣人妻飭押追交爲至當不易之理其中果有寃抑該氏何不據情呈訴本局亦可提集郁某據案究追誰是誰非必得水落石出何至今日猶復寂同寒蟬竟無不平之鳴惟旣據胡耀康代爲呈說仰即將所呈各節敎與李高氏赴縣照供或有分過之處本局亦即將此案原委并摺函一併送縣訊辦以昭覈實此批 
[不可不防]  
　　内莊主孫源來前日投縣禀 
　　稱害商民情事請爲查禁李大令諭候函致該業董事查明核奪 
[未便交保]  
　　兇犯蔡福生之同黨顧何小由縣收押在案昨由顧兄阿巧禀求交保大令以蔡福生尙未拿獲未便交保批斥不准 
[開會潰說]  
　　前晚地方於公益會開本年第 
　　六次常會由會員張慕君演說九時散會 
[道批二則]  
　　蕭邦溙禀批據禀尙係實在　　情形仰上海縣立即准如所請將該商移分南巿商務分會公同料理以免久延仍即具復毌違革勇吳兆龍示章等禀批前禀察係挾嫌未子准理今又以夤緣請託等詞任意混瀆尤爲荒謬如果再敢嘗試定即拿懇不貸懔之特斥 
[官事]  
　　卸辦巡警總局正俗課員錢荃忠 
昨日到道禀謝奉委調辦一路二區副巡官差卸辦一路二區副巡官金鐘禀謝奉委調辦二路三區副巡官差 
南巿 
[差役行竊]  
　　製造局軍火處總檢查張明 
　　府前日失去狐皮袍褂及某稽查之綢衣某差弁之銀表衣服等物後由明府查知係差役孫福所爲尙有串通某小工竊去六嚮槍子數十顆情事立即交總管趙國安太守轉送高昌廟巡局提案訊責發押改過局二年 
[攫取銅圓]  
　　浦東鄉婦楊王氏前日行至　　王家碼頭被流氓楊福軒等三人搶去銅元一百枚旋由巡士追獲楊及陳明才二人解至工程局判楊戒責二百五十下陳責二百下鎖示三天期滿再押十四天 
[吞没墊欵]  
　　船戶周長貴等八人去臘承　　裝茂新麫粉公司之煤運往無錫旋裝麸皮回滬被配船之陳也富吞没墊繳捐稅洋二百七十五元茲由周等控奉工程局提訊判著管都錢龍桂邀同北帮管幫張鳳泉理處閘北 
[淫棍宜懲]  
　　淫棍張連生拐賣姘婦沈楊 
　　氏之子得洋六十元前日被氏扭至三路一區控請追究未及審訊又有南翔鄉婦林吳氏投稱日前乘坐火車來滬被張連生誘至法界小客棧姦宿三夜繼又領至蟻媒倪陳氏家希圖賣入花烟問婦人知風逃出請究德正巡官以該淫棍不法己極判將一千人証一併解送總局嚴行懲辦 
[不知廉恥]  
　　潘顧氏將薛金生扭至三路 
　　一區控稱薛時至門前調戲不允復央蟻媒王張氏來家引誘被氏辱駡而去今薛復來尋釁搗毁什物請爲究辦訊之薛供詞狡賴判苔責二百板着具改過結交保開釋 
[注意衛生] 　　 
　　巡警總辦汪觀察查得三四　　兩路各局境内荒地上每有暴露屍棺穢氣四溢殊於衛生有碍特傳兩路正副巡官到局諭飭設法掩埋各巡官奉諭後即飭各圖地保赶即查明禀復核奪 
　　不肖之子 
　　徐阿四私取其母衣服持至 
　　押店質錢巡士疑其行竊拘局訊究判責手心一百下斥釋衣交其母沈氏領回 
新租界 
[驅逐舊貨攤]  
　　新閘橋南　貨攤鱗次櫛　　比爲竊城贜之處前日由捕頭特飭探捕 
一律驅除不准復設亦保護安寜之道也 
英租界 
[誰是股東]  
　　美商德泰洋行控元豐號股　　東錢仲揚等定貨不出昨由公廨會訊原告延律師到案請追錢等亦延律師到堂代辯均不認股東判交妥保候查明該號股東究均何人再行會訊核奪 
[不認股東]  
　　顧仁寳等八人控東清輪船　　公司股東方光清羅子培張文治等串騙押櫃洋一千一百七十元昨由公廨復訊方延穆安素律師投稱方光清前在均康莊時與該公司往來被羅子培欠銀一千餘兩有帳爲憑方實非該公司股東請察王襄讞商之西官判羅張還押方帶回捕房准存洋一千二百元交保候下禮拜二再訊 
[註銷訟案]  
　　英商振大洋行控郎長順違　　背合同昨由公廨會訊中西官以原告所控　　不實判令將案註銷 
 
 

Page 20

 
 
[指提女子]  
　　劉王氏控徐廣　居廣才張　　濮氏等拐育伊女二姑娘一案昨由公堂復訊判徐等還押一面飭探帶同張濮氏赴寜波指提氏女到案訊核 
[供詞各執]  
　　彚裕立裕兩錢莊延担文帮 
　　辦費烈律師及高易律師至英臬司署控告祥泰木行西人不理己故買辦鄔阿木往來銀兩一案前昨兩日由英臬司傳訊原告律師稱祥泰虧欠立裕銀五萬餘兩彚裕銀三萬兩請追被告延哈華托律師投稱該莊與己故質辦鄔阿木來往被告並不知情英臬司以兩造供詞各執判各退去候再復訊 
[照會無效]  
　　徐桂生將己廢烟間照會恃　　爲護符至靜安寺附近私售燈吃茲爲捕房查悉昨飭包探將徐傳至公堂訊明屬實判徐罰洋二十五元充公廢照吊銷 
[茶館售烟]  
　　虹口陸湖山茶館内私售燈　　吃由捕查獲昨晨將陸傳至公堂請究判罰洋五元充公烟具銷毁 
[玩視禁令]  
　　姚茂榮在虹口天潼路開設　　烟間己奉禁閉詎仍違章私售茲爲捕房查悉飭探將姚傳至公堂請爲究辦判押捕房兩禮拜烟具銷毁 
[盜匪歸案]  
　　盜匪朱阿四王阿海毛阿生　　高桂生汪德順等五人昨由公堂提案復訊判一併交與谿縣來差帶回歸案訊辦 
[傭婦行竊]  
　　楊陳氏控傭王婦張王竊取　　衣箱等情由探將氏拿獲解廨請究判押候下禮拜二核辦 
[人証未齊]  
　　張月泉竊取信昌隆票洋一千二百元現洋二百元寄於松江路鴇婦張王正花烟間内由探將張及該鴇一併查獲解奉化堂收押在案昨日復訊判仍分别還 
押候提齊人証再訊 
[行竊珠飾]  
　　陳阿金行竊萃源提莊珠飾　　等物售於城内萬源祥珠寳店另有銀表等物寄於徐王氏家昨由包探將陳及氏一併查獲解廨判分别還押候吊齊臟物再訊 
[限期交人]  
　　阮洪生控張阿福陳陳氏串　　拐伊妻李氏一家昨由公堂復訊中西官以張阿福保出不到判限張之保人許二王阿三於兩禮拜内交人張陳氏還押候移提人証再訊 
美租界 
[馬車肇禍]  
　　和商利濟公司總理西人奎　　因之妻前日下午乘坐馬車行經蘇州路馬忽溜韁該西婦及馬夫均跌出受傷並碰壞郵政局之送信馬車嗣由巡捕將該馬車追獲帶入捕房受傷人則由行路西人送往公濟醫院醫治 
[汽車互撞]  
　　一百八十九號汽車昨日駛 
　　至百老滙路撞壞廿五號汽車由捕回禀捕頭請爲該辦 
[電車傷人]  
　　前日下午有啞子某甲行經　　百老滙路被四十七號電車碰倒跌傷虫捕車送同仁醫院醫治 
[西人罰洋]  
　　某西人迭次因醉肇禍前晚　　復在馬路毆擊行人由捕拘送該管領事署罰洋十元以儆 
[拐犯瘦斃]  
　　張禮卿因犯拐案拘押西牢　　昨忽病故由管獄人通知捕房飭保收殮 
[搜查証據]  
　　法界包探田雙喜前日帶同　　拐犯王恒坤王陳氏至美捕房禀請協派美探至靶子路該犯住處搜查証據捕頭准之法租界 
[冐認代筆]  
　　姚淡氏探王茂興不還嗣父 
　　借洋四百元一案迭經公堂傳訊判令原告邀到代筆人質訊在案前日原告邀李志章投廨李稱王借姚氏之欵所立借據確是小的所寫惟當時如何交接並不預聞記得此事在光緒二十八年份王至小的所開之茶葉店内再三商懇始允與之代筆求鑒聶司馬察閱借據代筆乃是吳樊成並無李志章字樣顯見所供不實判一併退去不理 
[失火罰鍰]  
　　洋行街同元昌失愼後曾由　　公堂將該行東夥潘實甫茅鶴紅等傳案判候查辦在案昨又傳訊中西官以該行旣巳失愼不應不報捕房判罰銀一百兩以儆違章並查該行保有險銀二萬四千五百兩照章應罰一成今姑從寛减罰銀一千兩了案 
[拐賣小孩]  
　　張陸氏家於本月初九日失 
　　去男孩一口前日訪知係被俞蔣氏王朱氏等串同崇明阿福拐賣於虹口粤人王姓家當即投報捕房將兩氏拘獲解實請訊判一併還押候提阿福到案再訊 
[被控纍纍]  
　　侯慶齋因誑騙利喴洋行鑽戒由廨判令押交後旋有老嫗于氏投禀附追欠欵均紀前報詎前日又有魏生立控追欠銀聶司馬以魏王等己早在公共公堂呈控飭送英廨訊理 
[越墻行竊]  
　　陳仁林前日越墻躍入某姓　　作埸内行竊板木材料當被監工人沈祥興拘獲送至捕房解廨請究判押捕房兩禮拜國外新聞 
[駐日德使定期回國]  
　　十九日東京電云德國駐日大使史男爵　　於今晨陛辭日皇回國休假現已定期本月二十七啟程由西伯利亞鐵路遄回約本年秋季回任 
[日本紀念奉天戰役]  
　　十九日東京電云東京並其他各處皆於今日歡慶奉天戰役紀念 
[比員殘暴受罪]  
　　十九日倫敦電云比軍中尉阿洛爾特因在孔戈犯有殘暴之罪現己判罰監禁十二年兼作苦工 
[法國議院近事]  
　　十九日倫敦電云法國議院已將徵收進欵稅議案採納 
[大西洋航業之竸爭]  
　　十九日倫敦電云享寳美汽船公司宣報　　本年停止發息據該公司經理聲稱入欵減落之原由因羅西台利亞及瑪台利亞兩郵船駛行速率超勝之故 
[斐洲德國叛兵定罪]  
　　十九日倫敦電云上年西十二月間斐洲　　南阿爾其利亞有德國騎兵五十人攔阻火車其首領四人已拿獲定罪監禁十年至二十年不等並罰作苦工餘犯監禁兩年或五年 
[美國近事彚誌]  
　　十九日華盛頓電云美國國務部副大臣培肯　　君有簡羅馬大使之望米蘇里省高等裁判所已判决火車車費如有徵收二分一里者查出後即將充公塔孚脫總統擬於本年夏季游歴各省演說國政塔繼統現與開洛議長及其黨與殊爲聯絡蓋擬安導改修稅則議案之施行也國會部專員關於提議稅則各欵咸守秘密 
[近東大變局百八誌]  
　　十九日倫敦電云英外務部大臣葛雷答　　人問巴爾幹大局問題其言曰各國近來公牘旁午均期能和平調停此事惟目下交涉尙無端倪故不能預言何時始可召集大會也十九日柏林電云土爾其政府現恐塞爾維亞與芒替尼格洛合兵襲擊洛維排閘因奥國占據巴斯利亞與赫在戈維拉後卽將該處駐兵撤退故也 
[日親王游歷近東]  
　　二十日倫敦電云坦丁日本閉院宮親王近在布勒嘎利亞閱看布國軍營現巳行抵十京君士坦丁 
[日美邦交鞏固]  
　　二十日倫敦電云美總統塔孚脫近覆明治天皇賀電文中許以竭力維持日美邦交 
[英兵部購買飛船]  
　　二十日倫敦電云倫敦每日郵報載稱英國兵部已决議撥欵購買拉愛脫所製之飛船一艘英皇將於星期五日赴浦哇閱看拉愛脫駕船飛行 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[上海粤路股東共濟會對於全體股東會提出意見書]  
　　公司之所賴以成立維持於不敝者章程也章程之趣意不以保持信用爲目的則公司之體勢懈而股東之情意離於是而摇諑朋興不持本公司股東引爲大戚即天下之實業皆受其影響我粤路公司爲天下之口實久矣見人招股則相戒不肯投貲皆曰請觀粤路長江各埠皆然推原其故由於信用之不立信用不立由於監督機關之不備我公司章程所規定不無可議者請陳如左惟全體股東裁之 
　　公司章程日本法律爲之定欵定欵所載封於股東職員皆有遵行之效力故規定綦嚴我中國公司章程鮮有完密者曩者蘇路公司嘗修改章程矣義例粲然不可謂非公司之一進步我股東寗無借鏡之意歟定欵變更非倉猝所能决議卽亦不輕羅列茲擇其尤要者 
　　凡公司以股東會議爲立法部以總副理曁各執事員司爲執行部以監查員爲監查部中國公司律止有查帳人而無監查員則以查帳人之名行監查員之實可也即逕改爲監查員亦可也監查員獨立自爲一部則固有一部之責任我公司章程查帳人之責任見於第五十五五十六五十七節其最重要之一語惟曰每歲佈告股東定期開會而已夫僅僅佈告而不言其何等之責任則安用此佈告爲查蘇路公司章程第七十一條監查員查得董事局確有情弊不受糾正應招集股東開臨時會據實報告第七十三條凡銀錢帳目工程物料營業有弊竇監查員不能糾正發覺時應與董事局同負賠償之責第七十四條股東對於公司有疑慮時可詢問監查員監查員有據實答復之義務此數條者皆我公司章程所未經明定者也我公司之設查帳人是否有監查之意義如曰無之則是我公司無監查部與各國公司之通例大相刺謬也如五十五六節云云似非全無監查者然使董事局確有情弊不受糾正當何如監查員不能糾正並且串同一氣當如何股東有疑慮時詢問監查員監查員竟置之不復若不負責任也者又將如何此不能不與我股東共司研究者也夫立法非爲一人也今此云云亦非爲今之查帳人而發亦並非有所聞謂今之查帳人不稱其職也爲維持永久計且以鞏股東之信用不能不借拘東力於文字之間也此敢以獻於諸君者一也 
　　股東以監察之責委之於監查員此各國之所同然非謂股東遂退處於無權也股東爲組織公司之分子亦卽爲組成公司之主人股東有疑寳必求所以解釋之蘇路公司章程第三十一條　常會議時慮將董事局提出之意見及監查員報告之情形及擬　利息花紅公積之數調查而議决之又同條二項云前項之調查得由股東選任臨時檢查員他國公司定欵多揭載此條吾公司何獨無之豈以臨時檢查爲多事耶　爾則吾股東爲資本計雖有疑慮不復能自解也我國公司律凡有股之人均可隨時到公司查帳豈曾議時轉不可公舉檢查員章程不載此條則臨事必滋紛議曷若增訂之使執行者有所忌而投資者有所恃之爲愈乎 
此敢以請於諸君者二也（未完） 
小說 
[譏彈小說滑稽魂（十三）]  
　　第二回用大刑匪人熬口供拔匕首堂上吃虔驚 
說著。舉起刀來。對着咽喉。做了要勒的樣子。說時遲。那時。快只聽得吳大老爺叫了一聲阿呀。一班值堂的差役。見了汪大抽出刀來。早已一個個奔上前去。要奪他的刀。有一個差役眼明手快。一個箭步。搶過去。舉起右手。把汪大的手腕緊緊的拿住。一班差役一擁而上。先奪了他手中的刀。七八個人。伏侍一個。把他横拖倒拽的。撳頭的擬頭。捺脚的捺脚。登時把個汪大捺倒在地。動也不能動一動。就是那暖閣裡頭的一班家人書吏。見了這般模樣。也一齊大大的吃了一驚。直等到看着一班差役。把他捺在地下。方才放心。一個個回過頭來。要請吳大老爺的示。那裡想到公座上面。竟是空空洞洞的。連個人影兒也不看見。這位吳大老爺。竟不知躱在那裏去了。登時大家喧嚷。起來。說怎麽老爺不見了。有的說不要這一下子把老爺嚇得跑了進夫罷。又有的說一轉眼的工夫。那裏會跑得這般快法。一個家人低着頭看了一看。連忙把公案的桌惟掀了起來道。你們不要吵閙。老爺在公案底下呢。衆人聽了。一個個低下頭去看時。果然見那位吳大老爺。和狗一般的伏亦公案底下。衆人見了不覺十分好笑。連忙七手八脚的。把這位吳大老爺扶了起來。仍舊在公座上坐下。衆人舉目看時。只見吳大老爺帽子也歪了。花翎也斷了。面上沾着許多灰土。好像個活鬼一般。給衆人扶了起來。還失張落智的道。那把刀呢。你們搶下了没有。家人答道。早已搶下了。說着。把那一把短刀。呈在案上。吳大老爺看那刀時。覺得十分鋒利。刃薄如紙。冷氣森森。把頭縮了一縮道。這個東西。眞是大胆。竟敢當堂行刺起本縣來。說着那簽押家人又禀道。老爺受了驚嚇。此刻請暫時退堂。明日再審罷。 
 
 
 

Page 27

 
 
   
 
 

Page 28

 
 
   
 
