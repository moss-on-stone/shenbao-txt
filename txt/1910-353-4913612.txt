# 1910 - 353 - 4913612

 

Page 1

 
 
   
 
 

Page 2

 
 
 [ >P上諭 
　　監國攝政王鈐章十一月二十六日內閣奉 
　　上諭前據沈家本奏進候補五品京堂劉錦藻恭纂書籍經南書房閱看將譌舛之處逐卷加籖當即諭令劉錦藻更正妥協再行呈進嗣經更正恭進復交南書房重加校閱茲據奏稱劉錦藻所纂皇朝續文獻通考一書搜採甚富持論明通現均改正無譌等語劉錦藻著加恩賞給內閣侍讀學士銜以示嘉獎欽此軍機大臣署名奕劻假毓朗那桐徐世昌 
論說 
[預算釋義錄憲志雜刊]  
　　國家之經濟與一私人之經濟無異。必就其經濟之範圍。而預定一計畫。而後進行確有規程。臨時不至竭蹶。惟國家之經濟。消息之者實爲政府。與私。人之。自爲出入者。情形又屬不同。故以政府。操盈虛酌劑之權。而無特別之監。督機關。以爲之察。核其結果往往。不能適符乎當時之預計。而財政上有。種種之恐。慌此各國所以有豫。算之。方法而豫算又必委之議會協贊也。 
　　由豫。算之種類言之。其大別有二。一爲一般會計豫算。二爲特別會計豫算。所謂一般會計豫。算者。豫定一般國家之歲入。與附屬於各官衙之經費。是爲豫算之根據。而特別會計豫算云者。謂因特別之需要。有不能準據於一般會計。之法規者令其資金。自爲分劃而獨立會計。此即所謂特別會計之收支提案是也。 
　　論會計法之原則。凡屬國家收入。皆須交納國庫。不得以一部分之收入。卽充該部分之支出。此一定之理也。然有時。以必要事情。因特別地方或特別事業。以其收入。專充該地方或該事業之支出者。而認特別會計之設定。外國不乏其例。有如戰役肇起。迄於終局。爲一會計年度。以資整理。而不依普通之會計年度者。如設臨時軍事費特別會計。一也。以一地方之收入。支辦該地方之經濟。專以圖地方經。濟之獨立。如日本臺灣總督府。及其在我國居留地等特別會計。二也。因欲經營一種事業。置特別資金。而往復運用。務以經濟的施設爲目的者。如烟草專賣局特別會計。製鐵所特別會計。三也因整理之便宜。特分劃欵項。設特別會計。如公債特別會計。貨幣整理資金特別會計。四也。以官立學校或圖書館之收入。充其支出。有餘則以其資金結存。務期經濟之獨立。如官立學校及圖書館特別會計。四也。外國特別會計之實例大凡如此。 
　　豫算表內。有經常臨時。二部。每部中又分爲數項。蓋科目之。組織。合欵項目各種而成。欵項爲立法科目。其間不許假借通用。至細目一項。得隨豫。算施行。上之便宜。變通其途。此又。豫算中不易之程也。 
　　其次則豫備費。豫備費云。者謂在豫算編製之當時。其費用有不可得而逆億者於一年度之。中通常應得支辦之費。用而認豫備費之設定。豫備費分爲第一豫備金第二豫備金二種。第一豫備金。所以補豫算之不。足第二。豫備金。即以充。豫算以外所生之必要費用也。惟以豫備金而爲支辦者。不可不於後日提出於議會。而求其承諾。於融通辦理之中。仍庽防患杜微之意。用意可謂深遠。 
　　再次則爲繼續費。所謂繼續費者何也。蓋豫算爲一歲之出入。所以計算一年度以內所包舉之費額。而不及於一年度以外。然亦有因事業之性質及其規模如何。而不能僅及一年度以內之費。用者。此何以故。譬之因國防而築砲台。修戰艦。或且。敷設。鐵道又如開築商埠軍港。其事業皆非一二年所能蕆事。此等費用。必經每年度之豫算。而後可以確定。則設或不幸。因議會之解散。而豫算竟。不成。立或初年度贊成此舉。其後則反對之。是大業無成立之望。前功有盡棄之虞。殊非鄭重國計之道。也故外國之例。又有認繼續費之規定。使政府因特別需要。指定年限。以繼續費要求議會之協贊是矣。 
要件 
[度支部試辦宣統三年各省各衙門豫算 
總說明書（十三續）]  
　　歸化城謹案歸化城。宣統三年預算。歲入銀四萬七千二百二兩有奇。上年餘存各欵在外。歲出銀四萬三千七百六十六兩有奇。預備金在外。計盈餘銀三千四百三十六兩有奇。歲入以雜收爲大宗釐捐撥欵次之。田賦正雜各稅又次之。歲出以軍政爲大宗。敎育民政次之財政典禮又次之。該處管士默特旗。即山西歸化五廳地。居河套東北。古爲防邊重地。今爲。往來通衢。貿遷日盛。如能提倡實業。宏開。民智。則富庶之規。方興未艾。將爲西北一大都會。此覆覈歸化城預算之大槪也。 
　　綏遠城謹案綏遠城。宣統三年預算。歲入銀一萬二千五百二十七兩有奇。歲出銀一萬一千八百一兩有奇。盈餘銀七百二十六兩歲。入以雜收爲大宗。租課次之。歲出以軍政爲大宗。敎育民政次之。該處駐防曁留防餉項。均編入山西預算此表所列。僅旗庫欵項之出入。故爲數甚少。該處將軍現兼充墾務大臣。前經本部催造預算。據稱端緒較繁。容俟提綱造送等語。應俟送到另行核辦。此覆核綏遠城預算之大槪也。 
　　庫倫謹按庫倫預算。宣統三年。歲入共銀一十三萬七千九百五十四兩。歲出共銀一十六萬八千二百五十兩有奇。預備金在外。計不敷銀 
 
 

Page 3

 
 
三萬一百九十六兩有奇。歲入以生息雜貨出口捐金砂稅爲大宗。恰克圖化私爲公雜收等次之。歲出以解欵及行政費爲大宗。各局經費蒙古津貼等次之。本部詳覈歲入應增四千八百九十三兩。歲出應增二千五百八十六兩有奇。應减一萬六千二百二兩。實不敷一萬一千七百八十七兩有奇。該處管轄圖車馬盟沙畢三部。皆係游牧。並無郡邑近年辦捐開礦。漸有收入。行政巡警。粗立始基。部减以外。不敷極少。自籌當不甚難。惟該處外接强鄰。內衞𤍽察。與黑龍定邊。實爲脣輔。田牧林漁。多有遺利。殖民固圉。方議經營。富庶之規。必有可期之後日者。此覆覈庫倫預算之大槪也。 
　　烏里雅蘇臺謹案烏里雅蘇臺。宣統三年預算。歲入銀五萬三千四百六十三兩有奇。歲出銀五萬一千九百八十四兩有奇。計盈餘銀一千四百七十九兩有奇。歲入專恃協欵。其雜收及租課各欵。均居少數。歲出以軍政爲大宗。行政次之。該處爲蒙古西北之中樞。於軍備上最爲扼要。地饒水利。土壤肥沃。適於農牧。如能擴充屯墾。利便交通。則於固。圉殖邊。甚有裨益。此覆覈烏里雅蘇臺預算之大槪也。 
　　科布多謹案科布多宣統三年預算。歲入銀五萬八千二百二十三兩有奇。上年餘存各欵在外。歲出銀五萬五千一百八兩有奇。計盈餘銀三千一百十四兩有奇。歲入專在撥欵。本城徵收及覈扣各欵均居少數。歲出以軍政爲大宗。民政交涉等次之。該處管杜爾伯特各部。向無賦稅。收入兵餉。惟恃協欵。近年推行新政。巡警敎育。漸有開支。出入尙能。勉合。惟地勢東接定邊。西接阿爾泰山。實新疆之屏。障北徼之咽喉。川河瀠繞。地多饒沃。如能擴充屯墾振興本業。則收入或尙有可籌。未始非固。護邊衞之計。是在任事者逐漸經營以謀富庶。此覆覈科布多預算之大槪也。專電 
[電一北京]  
　　樞臣奉攝政王諭解散國會請願代表後務飭各衙門將各項憲政赶緊籌辦免貽口實並擬頒示人民當循秩序毋徒囂張 
[電二北京]  
　　樞垣密電各省愼防民間藉詞第四次請願國會無效糾衆擾事以遏亂萌 
[電三北京]  
　　滇督電奏某國人勘察礦產關係頗鉅士紳激烈反對請示辦法 
[電四（北京）]  
　　翰林院奏官制新訂宜擴職掌人材未可閒置又釐定職掌實爲政治筦籥奉硃批憲政館政務處知道 
[電五（北京）]  
　　鄂督瑞澂電奏告病奉旨賞假十五天 
[電六（東京）]  
　　日本大藏省技師天部氏定於西三十日由東京起程赴英國說明改正日本關稅之理由 
[電七（東京）]  
　　駐日中國公使汪大爕赴韓查察業已事竣回至下關 
[電八（東京）]  
　　韓京電稱鴨綠江架橋計劃大定俟明年解氷後由朝鮮岸開始興工約十月內告竣 
[公電（武昌）]  
　　報界公會鑒勸業會獎證鄂省帥於昨日親予訓辭派勸業道在漢口籖捐局發給到會數千人歡聲雷動鄂協會 
緊要新聞 
[攝政王固未嘗以樞臣辭職爲然北京]  
　　軍機大臣爲抵制資政院彈劾事於十七日全體辭職是日監國攝政王披覽兩摺即召各樞臣另起入見當面訓諭云汝等爲對付資政院彈劾起見全體請辭殊不知資政院議員因於未頒憲法以前軍機大臣尙無應負之責任故誤會滋疑有此具奏汝等自當請旨宣示此制不應率爾辭職且是否盡心輔弼自有朝廷深知何必求人之見諒嗣又謂該院之奏係據先朝欽定憲法大綱其所陳請亦係議院之天職不便深責故隨頒硃諭飭交內閣攝政王復於辦事後詣長春宮皇太后前將軍機大臣辭職及資政院彈劾並隨頒硃諭各情形詳細奏陳歷一刻之久始行退出還至三所又召見倫貝子訓諭約一小時大致飭於次日該院開會時將軍機大臣於未頒憲法前應守之制度及衆議員之誤會各情謹遵硃諭詳爲解釋又聞是日所頒硃諭兩道均爲攝政王親筆手書嗣經詳細訪查知是日各樞臣早已擬有莊嚴鄭重之上諭後因軍機理應迴避署名故改爲硃諭又以原擬文字太繁體裁不合遂改由某相國謹擬此言簡意賅之諭旨進呈頒行 
[錫制軍之聲淚俱絕北京]  
　　京函云某大老近接東督錫淸弼制軍長函一件內係詳陳東省局勢危迫情形及該省人民公舉 
 
 

Page 4

 
 
代表來京請願速開國會一切舉動乞於監國前代爲陳述原函約三千餘言痛切利害聞其中有云東省時勢日亟有如大厦之將傾良之不忍遽去者實以東省人心未死號呼奔走冀挽狂瀾正好藉此時機速謀萬全之策乃愚昧之忱多不見諒於當軸已矣乎此次請願不准良决意乞骸骨歸實不敢久處於纍卵之局坐觀成敗使祖宗發祥之地終落於他人掌握之中致受天下後世之唾罵云云大約二十三日之上諭卽爲此一電而來也 
　　又聞錫制軍前數日先有一長電到京請軍機代奏探係催設責任內閣略謂世變日急舉朝臣工幾無一負責任者國事何堪設想救今之急非從速設立責任內閣不可末復言設立責任內閣之結果其利益有四（一）權臣不敢弄柄（二）貪吏不敢賣缺（三）同列不致爭權（四）辦事不致掣肘 
　　本月初五日東省人民第四次請願國會欽帥據情代奏詞意極爲誠懇茲聞欽帥日前已奉硃批恭錄於後以告熱心國會諸君硃批云縮改開設議院年限前經廷議詳酌已降旨明白宣示不應再奏東三省地方重要該督有治事安民之責值此時艱尤應力任其難毋許藉詞諉卸致負委任欽此 
　　又聞錫制軍日前復有請假摺到京內容略謂近年患有消渴之症每交冬令咳𠻳異常遇事稍一思維便澈夜不寐據醫者云此係心血過虧非靜心調攝難期速痊惟東省時事多艱安敢以羸弱之軀致滋貽誤懇恩暫時給假以資調養當奉硃批着賞假半月假滿即速銷假 
[慶御史亦請即開國會北京]  
　　京函云十三日都察院山東道御史慶福曾遞封奏一件探係詳陳東三省人民要求錫督代奏即開國會之熱誠並附陳管見請即兪允等情摺中所言頗爲懇摯現聞此摺已交纂擬憲法大臣及憲政編查館知道 
[新內閣與弼德院之制度北京]  
　　責任內閣制度現聞已經憲政館擬定大綱內容規定設總理大臣一人國務大臣十人其十人均由總理大臣組織惟各國務大臣有事必須奏聞時應會同總理大臣入告 
　　弼德院爲安置老成預備君主顧問之地聞其制度亦已擬定設正大臣一員副大臣一員顧問大臣一十八員各部行政大臣十員世爵十員并聞此案不久即當奏請明降諭旨定期設立其委任大臣組織一切則須至明年云 
[資政院果許展期耶北京]  
　　資政院展期一節由倫　長極力運動始則各樞臣與監國均不以爲然繼由倫貝子屢次陳述各項議案多未解决不便中止之關係荷蒙監國允准乃各樞臣依舊阻撓甚力近聞該議長仍復往返磋商已確有許可之意並聞此次已經决定展長會期無庸待至明正再開臨時會以省周折云 
[陸海軍部表面上之改革北京]  
　　陸軍部改定新官制擬將司員之毫無陸軍知識者一槪淘汰惟所辦之事關於會計文牘者則不在此列又聞陸軍部定十二月初一起所有到部之大小各官一律穿着軍服又從前各部司員呈稿上堂皆須站立請堂官畫稿現聞洵邸在海軍部優待司員遇有上堂畫稿之事准司員旁坐當面商辦實爲各部所未有云 
[監國諭禁餽送惡習北京]  
　　聞監國日前召見軍機時特交諭各樞臣略謂貝勒載濤等參劾雷震春違例納賄一事予心甚爲歡慰蓋近來鑽營奔走之風沿成惡習殊爲吏治阻碍現值憲政進行之時此風尤宜杜絕爾樞臣等及各部臣務當激發天良束身自愛倘再有不肖官吏妄行餽送應卽據實奏參如敢陽奉陰違一經舉發亦必照例嚴懲不貸各樞臣受命後當卽片交各部署知道 
[錢能訓干求補缺之假面具北京]  
　　鄂藩高凌霨現丁內艱由瑞督奏報開缺并電致政府謂湖北省財政吏治亟待整頓藩司一缺關係重要請以陜西藩司余誠格破格調補等語錢能訓得此消息卽竭力運動并哭求於某權貴之門故前日發表卽以錢能訓繼余誠格之後 
[奏陳派員考察各省籌備情形北京]  
　　憲政編查館具奏略謂竊臣館於本年四月奏派陸宗輿林炳章黃瑞麟劉福姚分赴各省考察籌備憲政事宜當經奉旨依議欽此該員等遵即分赴東三省直隸山東山西河南湖北江西安徽江蘇浙江福建廣東等省察視一切凡省會商埠曁經繁盛城鎭一一調查案卷博采輿論彙錄成册茲該員等先後回京將各省實在情形呈報到館臣館按照各省所報成績證以該員等所列事實大致尙屬相符惟財力有豐絀之殊斯進行有遲速之異而程度優劣尤視用人之當否以爲衡故有形式無殊而按之無甚實效者有規模雖小而辦事尙有精神者謹就考察實情爲皇上陳之一諮議局查各省諮議局上年一律成立所具議案於民生休戚地方利弊頗能詳晰無遺各省督撫於議案或准或否亦尙能和衷相商不致徒爭意氣間有兩相爭執不能解决之案隨時由臣館照章解釋總期官紳兩面力袪隔閡以謀行政之便利據此次調查山東河南江蘇等省官紳意見尙不免參差其餘尙稱浹洽現在局舍均由公家撥欵建築江蘇浙江湖北廣東均已落成餘省正在建築明年春間當可一律竣工一 
 
 

Page 5

 
 
籌辦地方自治照章先辦城鎭鄉再推及於廳州縣直𨽻創辦最早天津於光緒三十二年已設有自治局各州縣陸續開辦實具有廳州縣自治規模現計自治預備會設有八十一處自治研究所設有一百二十八處學員三千四百餘名浙江亦取同時並進籌備處擬定淸單限宣統三年三月全省廳州縣城鎭鄉議事會一律成立江蘇蘇屬開通最先辦理亦極迅速現計四府一州城議事會董事會均已一律成立山東江西安徽福建廣東城議事會均限本年內成立鄉鎭限明年成立此外東三省山西河南湖北亦經擬定期限提前辦理所有劃分區城調查選民籌集經費均由官紳合衷商辦一推廣巡警查直隸巡警開辦最先天津保定兩處巡士程度尙高東三省屢經整頓組織亦頗完善遼陽錦州鐵嶺長春等處均已開辦江西力求進步辦理亦有精神廣東經費雄富籌畫周詳凡屬巡警應有之機關亦頗完備惟城內旗界復有滿巡警局駢枝連指難收整齊劃一之效浙江則水巡曁巡警學堂另派專員不歸警道管理亦蹈紛歧之弊湖北江蘇警務窳敗已久尙須大加改革江蘇省城巡警敎練所至今並未開辦河南則略有規模亟待擴張擬請飭下各該督撫斟酌改併切實整頓以收實效而專責成其餘各省循序佈置亦尙可觀惟各省辦理警政已歷年所現惟省會商埠規模尙有可觀至外州縣呈報大率因陋就簡名不副實皆以經費無著之故致荒僻之鄉村畸零之住戶尤難遍設應由民政部咨行各省准其參酌情况隨地變通庶經費較省而程功亦易一調查戶口凡百新政皆以調查戶口爲始基各省辦理此項有專用巡警者有兼任士紳者東三省淸查戶籍尙屬認眞奉天尤稱詳密其餘各省戶數大致均已查竣現正接續辦理查口惟江蘇向分蘇寗兩屬巡警道轄地僅及蘇屬責任不專現在祇有省會已經查竣較各省辦理稍遲而通州一屬戶數口數早經查齊極爲精密則士紳之力居我惟各地因調查滋事時有所聞東之大埔新安兩處則其肇釁尤甚者固由委任之非人亦由民智之不進現在各省自治籌辦處或撰擬白話告示白話公報自治淺說以期開通愚氓辦法甚爲得宜一籌辦各級審判廳按照籌備淸單各省會及商埠審判廳今年應一律成立除東三省業已次第開辦外直𨽻則天津早經成立保定正在籌設山西則本年四月業經開庭試辦湖北福建暫就地方官署附設各級審判廳殊非司法獨立本意現正另行組織改良辦法而福建因財政困難關於法庭建築司法經費不能不因陋就簡此則該省特別之情形也司法研究館廣東課程最爲美善浙江亦在刻意籌備力求完全江蘇則不免敷衍矣其餘各省依次進行尙可不誤期限至各級審判廳除奉天吉林山西業經建築完竣外直隸山東河南湖北浙江廣東約計年內均可一律竣工江蘇福建正在趕辦不免稍後時日一調查歲出入總數及試辦預算各省財政紛亂無紀自設監理官爬梳整理漸有眉目各省淸查上兩年出入總數均已告竣惟河南於比較總數尙未算結核計各省財賦盈絀相差過鉅江蘇蘇屬寗屬歲入各二千萬廣東至二千六百萬調查所籌畫各捐欵如酒捐膏捐尙未列入預算逆計他日决算當可企及三千萬湖北亦在一千八九百萬江西安徽山西福建等省率不過六百餘萬故舉辦新政恒以財力之豐嗇爲差現各省預算册均經達部用欵名目各分門類收支弊混逐漸淸釐將來統一財政酌劑盈虛自不難以此爲基礎一創設簡易識字學塾上年由學部編定課本頒發各省責成提學使依限設立查此項學塾以直隸河南爲最優直隸已設立一千零九十七處河南已設立一千八百二十六處此外湖北設立八百一十五處山東設立六百五十處山西設立三百四十一處所授課程學童尙能領悟浙江則據所規畫進行之度且能超過淸單其餘各省多寡不同尙在次第推廣惟江西以奉到課本甚遲僅於省城設立十處外州縣尙未開辦惟此項學塾專爲造就貧寒子弟及年長失學之人課程簡單無取完備察閱各省塾中學童往往有已入初等小學一二學期者愚民爲惜費起見當事以多收爲功於敎育前途不無妨碍應由學部通飭各提學使隨時察看分別辦理以上數端各省遵章籌辦均已略具規模臣館職司考核查各省人員如奉天民政使張元奇提法使吳鈁遼陽州知州史紀常鐵嶺縣知縣徐麟瑞直隸提學使傳增湘河南提學使孔祥霖廣東布政使陳䕫麟山東巡警道潘延祖山西太原府知府周勃吉林府知府李澍恩　安縣知縣壽鵬飛署黑龍江龍江府知府黃維翰均能實事求是不尙粉飾成績昭著江蘇候補道夏敬觀辦理地方自治條理秩如江西候補知府黃立權勤辦警務勤奮異常浙江候補知縣梁建章襄辦地方自治措置得宜浙江候補知縣谷鍾秀籌辦審判事宜具有規畫相應請旨獎勵以厲賢能福建興泉永道郭道直辦事竭蹶精神不及於巡警禁烟各要政率多有名無實直隸天津縣知縣胡商彝諸事廢弛歛錢肥己每年所收陋規爲數頗鉅於調查戶口復欲向民間苛歛以致民怨沸騰相應請旨將福建興泉永道郭道直卽行開缺直𨽻天津縣知縣胡商彝即行革職以示懲儆河南巡警道蔣懋熙辦理警務未能擴張整頓相應請旨開缺另補至各省督撫奉行尙無玩愒情事擬請飭令隨時督促推行更求實際以期日起有功無誤憲政除陜西四川湖南廣西等省已由臣等奏請 
 
 

Page 6

 
 
續派妥員前往俟回京另案考核奏明辦理外謹恭摺臚陳十一月十三日奉上諭已錄 
[京師近事]  
　　政務處連日會議實行京內官制凡各部院衙門均須一律裁汰歸併節省經費聞內務府大臣奎樂峯昨在政務處宣言擬將府內之愼刑司歸併大理院廣儲司歸併度支部以節費用而期專一惟當時增大臣在場極力反對謂內務府係皇室切近最要之處一切制度不能輕易改革云云此案因此阻力遂未付諸解决 
　　政務處王大臣會議內外大員獲咎後所得之處分應行革職凡係公罪有加恩革職留任之例俟其有功時再行開復原官查此例與東西洋立憲國體制不合現議嗣後獲咎人員一經革職即失其權所有留任辦事一節應行請旨廢除以副其實不日鄧當上奏矣 
　　赦免黨人問題現據最近消息此事昨由朗貝勒建議擬俟資政院具奏時隨請降旨分交內外大臣查明具奏聞已經慶親王允准照辦 
　　聞學界人云熱心學務之江紹全部郎近因京外女學提倡數年成績甚微校數人數仍屬寥寥其原因固在於風氣未開國民狃於積習不知女學關係國家社會人類之種種重要爲今之計亟宜妥訂獎勵方法與以相當之名譽權利俾資鼓勵惟應取何種主義頗費斟酌現擬紏合同志詳細籌議 
　　月初分科大學工科學生赴張家口採礦途中遇一日人同行到鷄鳴山礦塲下午時該日人隨處鑽試隨卽取日記簿書寫嘖嘖自言曰好礦好礦據此恐此礦不久將落日人手中願我國實業家注意注意 
　　順天府丁大京兆今春購南妓天香深處爲妾詎該妓不安於室於八月十二日濳逃至津丁四出偵訪自言寗失五日之京兆不願失千金之美人非尋回不可後由其幕陸某探得天香所在歸報京兆即命親兵四人押返北京唯天香深處不欲居衙門丁遂另築金屋於衙署之旁聞天香深處仍不欲與丁偕老丁常鬰鬰不樂又聞天香深處昨已吞服阿芙蓉惟是否已死尙未得知云 
　　慶邸近日對于官制之改革頗有感慨聞其與各部署大員談及此事輙謂諸君等處此時代務宜各謀生計將來之事不但予管不了即國家亦管不了云云 
　　陸軍部此次裁撤人員頗夥計編緝局已裁去八十餘員合部總計共三百餘員此輩皆無噉飯所不能如姚錫光等得有賞食原俸之特恩故無不愁眉淚眼大哭失聲云 
　　副都統霍倫泰及法部宥恤司主事銘安泰包訟騙財擄人覇產被事主寇李氏攔輿指控已誌前報茲悉廷尙書對於此事異常認眞十二日即將該主事銘安泰傳訊一次因霍倫泰係二品大員未便拘傳隨即與各堂議定具摺奏參嗣有大力者陰爲關說願任和解是以遲遲不辦聞其原因蓋爲銘安泰一口咬定曾送某某皮袍貂褂不得不多所顧忌云　　農工商部某參議日前向堂官建議謂各國在內地遍設保險公司殊與吾國利權有礙擬先由京師組織最大之保險公司一處俟辦有成效再行推及各省藉資挽回利權各堂頗韙其言 
時評 
[其一]  
　　以頭童齒豁之衰翁。立於數千萬桓桓。壯士之。中而號。令於衆。曰。我足以制汝汝。輩宜悉聽余之發。縱此必不可行之事也。乃同一人也。投身政府之中。則威力。頓加百倍。號令及於四方。而人人莫之敢難。此無他。專制國。之官權重而民氣懦。也 
　　是故我國。籌備立憲。欲振民。氣之懦而使之剛。而不制官權。之重而劑之平。則立憲。必無實行之望。况夫官民接。觸激戰。方酣猶欲助官以抑民。使全國之人。皆如奄奄之一息。則東。西先。進諸國。雖詆我國爲假立憲。我中國人又將何辭以自解。乎 
[其二]  
　　資政院。國會基礎也。爲國會之基礎。當有國會之權力。有國會。 
之。權力。當與政府立於對待之地位。今政府方負固不服。欲戰。勝資政院。而爲其上級機關。則新內閣成立以後。於國會未開。之前。其威。權必較今日軍機爲更重。至是而資政院一再。彈劾軍機者又將一再彈劾。內閣矣。 
　　機關不備。監督無人。以是立憲。毋寗專制。 
[其三]  
　　高凌霄辯爭新刑律。至於肆蠻毆人。或曰。即以新刑律處之不知當得何罪。 
　　記者曰。高凌霄反。對新刑律者也。如以舊律論。職官毆人。本有定科。今高旣充議員。爲人民之代表。即當以人民論。餉以三百。毛竹板。高凌霄其何辭。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粵省總商會集議籌抵賭餉籌抵賭餉詳情廣州]  
　　十八日粵省酒行商人在總商會邀集紳商各界議訂酒捐章程到會人數極衆政界陳藩司陳勸業道劉警道嚴守南番兩縣均蒞會兩點鐘開議公推商會坐辦李聘臣主席先宣佈理由請衆提議江孔殷起言連次總商會集議係增督憲查照部中奏案聯絡紳商籌欵禁賭現時上下一心籌欵得手即可尅期禁絕但賭商運動破壞無所不至查新增鹽餉及牌照捐酒捐先後准商承辦經袁前督奏明抵賭惟鹽餉牌照捐兩項原案均有聽候部撥字樣若不乘此截留實行禁賭則欵歸部提永無禁賭之日現時紳商祗就指定各項籌議并未議及別捐賭商亦無所用其破壞至於謂禁賭紳商利用商人承捐從中染指一說鄙意謂此後承捐誠宜杜絕從前一切賄託諸弊方能涓滴歸公不爲開賭承賭及袒賭之人藉口中傷應請在塲司道憲據情回明督部堂於牌照捐酒捐未傳商給諭開辦以前先頒示諭嚴禁官紳受賄如有違犯經告發查實一律從嚴參辦商人納賄照胡前藩台懲處山舖票商行賄門閽例罰銀十萬元似此受授同科嚴定罰例庶令各知儆戒任事者不至灰心破壞者無所藉口抵賭前途維繫不少云云說畢衆皆鼓掌江又請衆紳商先書名要請當道出示紳界由陳伯陶等商界李聘臣等次第簽名并書事由呈之政界各官皆起立允許照辦李聘臣提議將示泐石衆均鼓掌江又起言外間傳說宏仁演說會廖某等主張對待賭商又謂港商李某等爲黨人此事極有關繫廖某等曾否到會應請出向當道申明於是廖冠英等出見政界嚴守詳問演說會中辦法次問演說拆賭館是否有此事廖答曰無之此議係在文瀾書院集議時有汪紳獻議耳嚴守問汪紳何人衆答曰香山老進士也廖又言賭商佈散謠言謂此次禁賭港商李煜堂係屬黨人與我等欲借禁賭題目藉圖暴動以冀搖惑查李君係港殷商與某等並未謀面現籌欵已有定著賭可立禁粵人喜幸安敢暴動若賭徒藉端架陷則不可知矣陳勸業道遂言汝等演說當可勸人勿賭萬勿越出界綫賭館營業雖不正然未示禁前地方官仍須保護也言時江爲傳述旣畢廖遂退旋由康濟公司出說帖堅求承辦陳藩問酒行章程如何黃竹平又出淸摺宣佈政界詰問三數語併將章程檢閱一過旋有陳祝三等十八行公具一呈大意言行中不能肩此鉅餉但勸令康濟將省河歸回本行利權不失即可贊成語急論頗頗久陳伯陶江孔殷皆言酒行現認餉一百萬兩籌抵當已足數我等志在禁賭並無他望至由何人承辦實係政界權限應將各章程呈之當道作主各商趕速具禀可也衆皆贊成江再提議承商問題必須俟出示後方傳商陳藩陳勸業道均起立囑將紳商銜名及出示大意抄出許以即晚回明督憲照辦茶會乃散 
　　是日散會後總商會因奉勸業道面諭邀集酒行及康濟商人到會調處酒捐當於次日招各商董及兩方面商人均到李坐辦先佈告奉諭邀集理由并申已見以爲兩方爭執不予行商則與維持商業之宗旨不符不予康濟則該公司繳餉數月坐令官廳失信亦不可行故今日之議以勸令合辦爲主旋向兩方詢問先定認餉百萬兩以足抵賭之數再不准別商加價攙承次推論合辦方法勸令全省酒行與康濟公司分東西股合辦咸以各府縣聯屬不易爲詞磋商許久由商會將决議案先行禀復畧謂承官紳面囑妥爲勸處即日邀集康濟公司及酒行商人到會勸處公議康濟公司旣經承辦於前若遽予撤退似非情理之平而酒行商人均以若非歸回本行承辦未悉內情勢必滋擾不堪亦屬實情擬勸令康濟公司與酒行商人妥定章程聯合承辦以免紛爭據酒行商人黃竹平等聲稱須俟二十三日集行公議方能回復而康濟公司則稱如有妥善章程分淸界線無不贊成合辦等語應飭集行公議酌定妥章呈候核辦 
[鄂省各界反對開釋康黨之藉口武昌]  
　　自北京同志會倡請赦黨人之議函致各省擬聯合上書資政院漢口同志會極爲贊成業邀集漢上商學各團體開會决議簽名者二千餘人惟武昌紳學各界大爲反對由紳士李稷等電致軍機處資政院表示反對意見一面刊發傳單謂庚子七月唐才常傳慈祥等奉正副龍頭康有爲等僞命在武漢三埠同日起事幸經張文襄查獲懲辦人心稱快其僞示中有起事地方殺人七日然後封刀之語設使狡謀得逞吾湖北人已成灰燼矣現若輩匿跡海外久蓄隱謀而唐才常之子唐蟒命名取義天下皆天其他黨羽亦皆狼子野心之輩開釋黨禁一事吾鄂人誓死不能承認云 
[贛路電請商借巨欵之無效江西]  
　　贛撫馮中丞前准江西京官漾電懇代南潯鐵路公司再向大淸銀行借銀四十萬兩分爲年內兩期交用以救危急當經撫院照會該行設法接濟以維路政現聞該行總辦黎道澍呈復以前因湘省民變該局情形岌岌深恐工人滋生事端奉院函商借給該局銀十萬兩在案前項借欵原訂年內爲期現在銀根奇緊本銀行方望其如數歸不以資挹注現在藩庫復因欵項支絀商借五十萬兩已屬萬分竭蹶若再爲該局籌借巨欵實屬力有未逮等因到院當經馮撫閱後據情電復江西京官云北京豫章學堂轉朱艾卿諸公鑒前奉漾電當派員與銀行磋商並用正式公文茲據復稱現在銀根奇緊該路局前借之十萬兩方望歸還以資挹注若再爲籌借巨欵實屬力有未逮等語復經親詣該行與之再四商酌該行拒詞頗堅昨得唐尙書復函已將來函屬沈盛兩侍郎酌辦仍望諸公在京趕緊設法籌借或有效力騤蒸印 
 
 

Page 11

 
 
[西報譯要]  
　　中國大員之妄言文匯報載二十六日鈕約電云中國某大員昔曾留學此間某學校近又游歷抵此其同學友人公請飲宴該大員私告同席之人曰中國將來難免不再遇拳匪之亂届時國民將公認美國爲中國唯一之好友益加尊敬云 
　　德國推廣遠東商業之計畫據倫敦支那館載稱德國製造機器引擎之工廠現聯合團體以冀竭力於遠東推廣出品之銷路已决議在上海建造工商業總事務所一處定期西正月一號開工在會之公司以二十家爲限現已有著名之公司多家列名於內 
分類新聞政界 
[江洲選舉自治員紀聞鎭江]  
　　鎭屬順江洲地方自治調查戶口業已竣事現擇於二十四日開會演說洲民到者數百人確知地方自治爲謀人民利益起見適丹邑文章卿大令於禁烟禁賭素所注重剴示洲民而洲民於烟賭兩項受害劇烈無不懽迎鼓舞因之盼望自治成立之心益亟遂當塲公决二十八九兩日甲乙兩級投票選舉茲已先期報告丹徒縣籌備自治公所轉呈文大令届期照章監督辦理聞顧君聯桂英君國增於地方公益素具熱心想此次可望獲選云 
[揚郡守詳勘各屬災情揚州]  
　　揚州府昨奉江督札開欽奉諭旨飭查被災情形具報等因札府查辦嵩太守奉札後當查揚屬各州縣本年秋成惟高寳二屬西鄉被水較重業據該州縣通禀請欵籌辦賑撫來春應否請帑接應再飭令該州縣確查詳辦此外各州縣本年秋成尙稱中稔間有被歉田地業將應完錢漕勘明禀請緩徵如有實在貧苦軍民應由該州縣就地設法安撫勿任失所察看來春靑黃不接之時民力似尙可支持毋庸請欵接濟一面申覆上台並行知各屬查照矣 
[法庭實行停止刑訊漢口]  
　　湖北各州縣於奉旨停止刑訊一事均視若具文無論民刑案件惟以敲撲爲逼供乙要素不重檢察証據漢口雖設地方審判見習所檢察見習所以久亦難免此積習而提法司則以人民程度不足置之不問近由諮議局提出質問案始經鄂督札司通飭各屬凡流徒以下罪名均不准用刑昨夏口審判見習所長王木齋司馬已遵飭將民刑兩庭各種刑具當衆銷燬矣 
[札飭陸警道會辦財政局務江西]  
　　贛省淸理財政總局駐局會辦記名簡放道曹樹藩業奉鹽政大臣派辦西岸督銷淮鹽總局兼轄緝私事務已於冬月十五日接辦所有淸理財政職務紛繁不能兼顧赴院辭職經馮中丞允准所遺職務札委署理巡警道陸長佑於二十日起駐局會辦以重職守 
外交 
[寶石山交涉近狀浙江]  
　　西湖寶石山一帶前被西醫梅籐更託名慈善創建病院侵佔官私基地數百畝勢將遍及全山隱爲地主疊經錢氏後裔具控大吏照會該國領事欽使電催梅醫生回杭俾便會商交涉等情在案現梅君業於前月到杭復經錢姓具呈催詢並經交涉司會商駐杭英領請其訂期會勘詎該領事復籍口原告案卷未齊宕延半月日前撫院札飭交涉司催辦略謂接准駐杭英領事賽函開以梅醫士已於本月二十四日到杭寶石山一案從未抄送錢氏禀件無從核辦等由准此查此案梅醫士侵佔官地確有証據迨經錢紳駿祥具控當時批飭前洋務局訪察派委妥員查丈業飭該司照會併辦在案所有錢紳等原禀及關於此案應行交涉之件自行抄送俾資查核惟須聲明不得以錢氏控案爲主免涉個人爭控事件合行札飭該司即便查卷抄錄禀件照送英領事並遵迭次札飭訂期議辦 
[日人跌斃案交涉已結漢口]  
　　漢口三井洋行日人安樂因有神經病由武林洋行內登屋行至緯子街萬興發帽店晒台上被人疑爲竊賊追趕不已該日人驚皇失措由屋上跌下未幾斃命日領來瀧君因聞有華人於該日人跌下時肆行攅毆巡警亦持棍痛擊特與鄂督交涉欲撤退警官懲辦巡警賠償恤金茲聞此案因日總領事松村員雄新由日回漢其主張頗爲平和不欲以此傷中日感情現已和平了結由警察一區區長吳大令良棟私賠銀數百元運送安樂之柩回國蓋吳深恐因此事撤差記過不惜大破慳囊保其勢位也 
軍界 
[皖北業已撤調客軍回防安徽]  
　　皖省前因渦蒙等縣帮匪起事經江蘇徐州鎭派撥步隊赴皖邊兜拿暫駐防所現在匪勢平靜地方安謐災民亦漸復業歸農且有皖省兵隊駐防足資鎭攝所有徐州派來兵隊現經該鎭呈請江督批准撤調回徐並咨明皖撫查照飭遵 
[連州紳民電訴匪亂情形廣州]  
　　連州紳民電致督藩臬水提學警各大吏文云州屬土匪作亂蒙派吳守督隊查辦詎吳守仍主寛辦愈縱愈兇庚靑日掠搶四鄉牲畜榖石商船銀物樹旗踞山塞河蒸日官軍查河匪先放檯鎗及無烟槍相持三四小時始擊退仍不窮勦出示解散希草草了事現匪黨麥榮光約流沙各堡齊集攻城信件由吳守搜獲土匪歐金生西匪淸匪李亞石黎洞石等股匪五六百均由匪首李觀妹招齊聲勢甚熾危在旦夕乞電吳守實力勦辦合州均感連州紳民陳松年等公電 
學務 
[敎育會選舉職員之眞相蘇州]  
　　長元吳敎育會上次選舉職員種種怪狀已誌前報茲悉廿四日敎育會又接續選舉職員二小時搖鈴開會由新會長孔主政宣布選舉方法副會長江衡因病不能蒞會會員到者一百八十七人照章城內七路勸學員須同時並舉忽蔣章二君倡議勸學員應改由自治會推舉會長云縣自治尙未成立况三縣勸學總董前日旣由敎育會舉出勸學員𨽻屬總董似應暫由敎育會舉定繼有某會員亦根據此項手續竭力辯駁蔣章二君遂無辭以對會長因將此層取决衆議經多數贊成忽半日學堂敎員王培周附和蔣章二君有意反對遂呼嘯而出一時出門者不乏其人秩序幾致大亂正會長恐或牽動全局當衆推舉李思愼鄒福偉爲臨時糾察員隨發票選舉敎育會職員會塲以內秩序肅然檢票後審查人數當知附和王某而出者約有三十餘人至選舉勸學員一節會長因是日爲時太促定於下星期支配職 
 
 

Page 12

 
 
員時再行推舉云 
實業 
[武漢水電進行之一斑湖北]  
　　鄂省水電公司倡議已久迄未開辦先是光緒三十二年有職商周秉忠等禀准創設源源水電公司嗣因招股不易欲暗攙洋股經當道查覺周卽告退旋有浙商吳作賢禀請接辦更名洸成公司繳出押欵五萬元並據禀稱業已認股一百餘萬元立具四個月開辦甘結逾限不能開辦或有借用外欵暗集洋股情事願將繳出押欵充公且甘重罰詎自繳欵後吳作賢踪跡杳然直至前歲前督陳小帥札催吳作賢始有法商蒲旭包工先不付欵陸續招股歸還之禀前所招認股百餘萬者盡歸烏有並稱非包工不能開辦非開辦不能收股迭經小帥駁斥其術乃窮瑞制軍到任後吳商竟乞將押欵發還並禀請銷案制軍以其押欵曾據自認逾期充公在先不准發還撥充賑濟之用以示薄懲日前特將註銷洸成水電公司原案情形具摺奏明擬另行招商承辦當奉硃批該部知道現鄂督准農工商部咨以吳作賢旣以狡詐之術貽誤地方公益復有圖包洋工隱借外欵之舉殊堪痛恨旣經貴督將其原繳五萬元充公撥作賑濟之用本部自應照准惟此項充公之欵應核實開支毋得虛糜至另行招商承辦一節一俟招定即轉飭迅速開辦勿再延誤仍一面先行咨部立案以照愼重聞瑞制軍以電燈一項省城官署局所自行購機開燈者已有六七處之多而商務繁盛之區僅南樓一隅之地招商設立水電公司電燈必慮虧耗特咨復商部擬祗招商專辦全城自來水其電燈即作爲官家營業查有造幣廠內電燈機可裝燈六七千盞現由該廠發脉接綫長街各處無論公館店舖一律代裝並令官錢局專司經理其事凡報裝者以五盞起碼收費較漢口旣濟公司略輕以開風氣刻下掛號願裝者已有一百餘戶商店居其六公館住戶居其四不日即可裝竣開燈云又漢口旣濟水電公司前借日本東亞興業會社銀一百二十萬兩此事早紀前報現悉該公司借貸此欵實爲興築漢上各國租界內自來水之用蓋租界中水電兩項向由外人主持旣濟公司爲華商營業祗能在租界外貿易其租界內電燈已有西門子等兩公司辦理惟自來水因各界俱濱江岸開辦恐難獲利洋商皆不願經營故月前各西董會議將各租界自來水敷設權委託旣濟承辦訂立合同以五十年爲期一切由其承造所有開辦經費由日僑借出材料工師則分用英法德等國至收入水費旣濟得其一半餘由租界各工部局均分以助行政經費業經訂約簽字明春即裝水管矣 
雜記 
[禮服不值一錢矣武昌]  
　　武昌總商會總理呂逵先君人極開通自諮議局開幕以來呂君已兩任常駐議員近因剪髪易服事全國通人主持者頗多而資政院業將剪髪案通過大勢所趨將來易服必須實行惟此事影響於商務者甚巨亟應預籌方法以免商人受虧特於日昨典商常會之期邀請各典商一律到會决議於本月二十日起凡滿漢禮服（如外套開褉袍蟒袍女蟒褂霞帔繡裙之類）及朝珠翎頂補子玉帶等件槪不質當以免將來易服時難於售賣想一班保存國粹者聞之必洗然長嘆也 
[剪髪竟成禍胎耶杭州]  
　　諸曁中區學堂五年級學生洪某昨日自將髪辮剪去（該校共剪去五人各記大過一次以禁效尤）及回家中其父洪小兎憤不可遏遂赶至中區路上適逢該校敎員兪松笠君洪遂將兪敎員髪辮拖倒遽爾逞蠻後經旁人解勸始散 
[潯關道進署遲遲江西]  
　　贛省九江關道保久山觀察接篆以來已閱兩旬借住鄭月崖觀察花園爲辦公之處尙未入署蓋因新任文法司交卸後請假三月就醫仍寓道署亦未定期遷出以致保道一時不能進署至文任交代尙未淸楚聞係虧空公項所致官塲因其公子揮霍多有疑議故保道進署辦公之時尙須遲遲云 
[鎭關道履新汲汲鎭江]  
　　新簡常鎭道林觀察景賢領憑南下由寗而蘇謁見督撫各憲奉飭赴任迨二十四日觀察自蘇乘中班火車駛抵鎭江維時府縣文武印委各官咸詣牌灣車站迎謁如禮有頃觀察命駕至江邊水陸總巡局暫駐行旌並頒發紅諭涓吉二十六日接印視事宦海述聞 
[蠅頭法官]  
　　法官考試之活劇幾於無奇不有。最可　者口述一場。有一藍頂花翎者手執團扇。低頭朗讀考官以時届深秋何用團扇奪而視之。則蠅頭之字不下數千。無何又將暖帽摘下。考官怪其無狀命戴上忽見其帽裏鑲以白綾。上書蠅頭細字如螻蟻。如蝌蚪。不可勝數考官怒逐之去通場傳爲笑談。一時羣目之爲蠅頭法官。 
　　記者曰。有如此法官。何患不片言折獄。明析秋毫。惜乎其。未及。終場耳吾念及此。吾爲法部惜。 
[菊花委員]  
　　資政院爲議報律事政府委員顧鼇。有所爭　。遂爲世人所吐罵。聞人言顧鼇號巨六在憲政編查館時。人羣呼之爲顧鰲。號曰巨六。意爲忘八兄弟輩也。又有一外號聞之頗堪發噱。當憲政編查館定新刑律時有主張定强奸幼童罪者顧鼇力爭不可顧言幼童未被姦時形如菊花姦後不過失此菊花形耳有此菊花形與無此菊花形有何關係聞者。大笑。遂羣呼之爲顧菊花。 
　　記者曰。顧委員殆亦個中人耳。不然何其能知菊花形者。號之爲忘八。誰曰不宜。 
雜錄 
[日本人之雲南觀（康）]  
[  譯東邦協會報]  
　　（一）雲南今日之新氣象雲南自滇鐵道全通以來。氣象一振。頗堪注意。雲南。官憲知外。人之終不能。忘懷。于雲。南乃亟自開放。作爲萬國。通商地。誠可。謂知先務者矣。開放以來。外人之雜居者甚移。特設商埠總局交涉使總辦之。以監督商埠市街之警察及一切之行政更置蒙自稅關之分卡。以最締貨物輸出入之手續而稅關吏又親至停車場。以檢查上下乘客之手荷物其法令嚴矣。食該市當局者熱心改正家屋。以新耳目。故該處新築改造者不少。塗以靑黑等色殊觸人目。客店茶店飲食店倉庫業。亦一時林立余意今日之雲南。　非貨物之散集地此種設備似嫌太早終必陷於維持困難之逆境也。現在外人之居留者爲日法英意希　六國都八九十人。中以法人占多數次之日人。安南之男女亦不尠一覩南門外之支那市街綠眼碧鬚異樣可玩外人之旅館。有法意希國三家不以旅客爲營業的。而以支那人之宴會爲主要業故營業主對於支那人異常懇切。以買其觀娼家約三四十間。散布其中。彼等受商埠警察之許可。兌納身稅。懸牌出局惟不講檢毒之方法。而任其自由。有識者多批難之。然余。意支那本病國。是區區者何。足慮宜支那人嗜毒如飴也。特以中央市街公然允許。不患壞。亂商。埠之風紀。而助長其。病毒之蔓延。此爲特色。至娼婦之醜熊。尤足令外人之戰慄。雲南官吏欲自建理想的商埠而於市街之中央恬然公許此種之淫賣　。以冀商埠之繁華。其政策之如何。誠非外人所可知者也。雖然不若是。烏足。使外人。知雲南之醜。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館軍諮處陸軍部會奏釐訂陸 
軍部暫行官制大綱列表呈進摺（附表）]  
　　奏爲釐訂陸軍部暫行官制大綱列表呈進請旨遵行恭摺仰祈聖鑒事竊臣處核覆陸軍籌備事宜內開陸軍部新官制應併於宣統二年釐訂又臣部片奏劃分接管事宜辦法聲明將部中用人行政各事酌量變通均經奏蒙兪允在案伏查陸軍部爲軍事行政總匯之區必事權有所專屬員司各協其宜乃能挈領提綱收畫一整齊之效方今實行憲政已奉詔旨縮短時期臣等忝參軍畫屢經集議籌商竊謂凡陸軍籌備事宜均應提前辦理而尤以組織中央軍政機關爲入手惟一辦法現經參照各立憲國中央行政機關編制釐訂陸軍部暫行官制大綱其與將來各部新官制體例不相背馳而於軍事性質似亦脗合其名稱地位等如有與各部官制通則歧異之處統俟釐訂新官制時再行酌歸一律謹繕列簡明淸表進呈伏候欽定此次臣等所擬係採取各國軍署編制務使階級較少事類相從一洗從前牽掣推諉之習陸軍部長官總持軍政責任宜專擬即設陸軍大臣一員陸軍副大臣一員統轄全國陸軍行政事務所有原設之尙書左右侍郎左右丞參均擬一併裁撤並將舊設之兩廳十司各處職掌事宜酌核歸併另設承政等八司審計一處其軍學院未經專設以前並擬暫設軍學處掌管陸軍敎育事宜遴派司長等員分任經理如此變通釐訂實於軍事行政大有裨益如蒙兪允擬請將陸軍大臣及陸軍副大臣員缺迅賜簡授並懇明降諭旨責令該大臣等共矢公忠力膺艱鉅以規進步而暢國威至裁缺人員應如何另行簡用之處伏候聖裁其各司處科員以次員額曁一切詳細章程應由新授之大臣等會同軍諮處妥愼籌商另行奏明請旨辦理所有釐訂陸軍部暫行官制大綱奏請欽定緣由謹會同繕摺具陳伏乞皇上聖鑒訓示遵行謹奏宣統二年十一月初三日奉上諭已錄 
　　酌擬陸軍部暫行官制提綱表 
陸軍大臣一員參事官若干員 
　　　　　　　　檢察官若干員 
陸軍副大臣一員駐紥各省調查官若干員 
司長一員司事官一員 
承秘書科 
致典章科設科長四員一二三等科員若干員譯員若干員錄司庶務科事若干員 
收支科 
司長一員司事官一員 
蒐建科 
軍步兵科 
馬兵科設科長七員一二三等科員若干員繪圖員藝師藝制砲兵科 
工兵科士各若干員錄事若干員 
司輜重兵科 
台壘科 
司長一員司事官一員 
軍考績科 
衡任官科設科長四員一二三等科員若干員錄事若干員 
司賞賚科 
旗務科 
司長一員司事官一員 
軍統計科 
需糧服科設科長三員一二三等科員若干員錄事若干員 
司建築科 
軍司長一員司事官一員 
醫衞生科設科長二員一二三等科員若干員錄事若干員 
司醫務科 
軍司長一員司事官一員 
法設一二三等司法官若干員錄事若干員 
司 
審計長一員司事官一員 
計綜察科設科長二員一二三等科員若干員錄事若干員 
處核銷科 
軍司長一員司事官一員 
實製造科設科長二員一二三等科員若干員繪圖員藝師藝司保儲科士各若干員錄事若干員 
軍司長一員司事官一員 
牧均調科設科長二員一二三等科員若干員錄事若干員 
司蕃殖科 
[備考]  
　　一軍學處官制另案擬訂 
　　一舊設之財政統計兩處裁撤各該處一切事宜歸入新設之審計處辦理 
　　一舊設軍乘司裁撤該司一切事宜歸入新設之軍制司辦理 
　　一舊設之軍乘軍實軍需三司核銷事宜歸入新設之審計處辦理 
　　一舊設之軍衡司所屬之襲廕科事宜應劃歸內閣其尙未劃歸之前仍暫歸新設之軍衡司辦理 
　　一舊設軍醫司所屬之馬醫科應劃歸軍牧司辦理是以此次所擬軍醫司內未經列入 
 
 

Page 19

 
 
一舊設之憲政籌備處應仍暫設 
一表內人員除大臣司長計長科長司事官外其餘員額另案奏明辦理本埠新聞 
[預備實行度量權衡之新制]  
　　上海縣移商務總會文云奉農工商務局憲札奉撫憲程札開據諮議局呈稱實行度量權衡一案與舊案有相異之點並聲明羅委員條陳各條省城以外未嘗不可參酌仿行但旣未有完全列表未便置議等情到本部院據此查此案已飭農工商局督飭各府廳州縣將此項比較折算表尅日造送以便推行盡利惟本部院提交此案專爲實行新制廢止舊器起見羅委員原禀及表係念廢止之准因奉省城爲例該委員並無先從省城辦起之條陳本部院亦無暫行留用舊器之成見此次交案之意係研究實行廢止舊器及推行新制之方法應再聲明以免誤會除札復外合抄原呈札飭札局卽便通飭各府廳州縣迅將比較折算表册送局彙列總表詳候核辦毋違等因並抄黏到局奉此查廢止舊器與官器比較折算原爲推行新器之張本即爲實行廢止舊器之目的亟應切實調查庶免紛歧惟是各屬所塡表說若不詳定模範誠恐參差不一文牘往返更須時日現經本局將官器比較舊器折合輕重長短擬定表式分淸眉目以免歧悮除呈復外合亟抄黏連同表式一併札縣即便遵照赶速調查迅將廢止器比較折算詳細塡表於十日內送局彙呈此係奉憲特飭之件毋得延悮干咎等因並奉頒發表式抄黏到縣奉此查調查度量權衡一案前奉憲札節經移請貴總會查照辦理在案茲奉前因合將抄黏連同表式一併移送爲此合移貴總會請煩查照希即會同城自治公所逐一詳細查塡復縣轉報事關憲飭限期要件幸勿稽延 
[蘇提學札各府廳州縣文（爲提前籌辦學務事）]  
　　（前略）查籌備憲政期限前奉行准憲政編查館咨行奏准憲法議院選舉各綱要曁逐年籌備事宜原摺內開自光緒三十四年起限定九年將預備各事一律辦齊等因當經杞飭該管府州轉飭所屬有案茲奉縮改於宣統五年開設議院期限更迫尤應急起直追以赴事機而免延誤司署主管事項以敎育普及爲主要如何推廣學校如何籌定學欵奉行官吏亟須迅速妥籌節節進行庶機尅期集事若藉詞延宕貽誤憲政厥咎匪輕合亟札飭札到即便行文勸學所一體欽遵其自治公所業已成立者並卽行文議事會一體欽遵事奉特旨趕辦萬勿遲延干咎 
[浙路代表致上海浙路維持會電]  
　　浙路維持會諸公鑒報載營業工程種種腐敗併有濫薪撞車等事駭甚代表正在血爭期達目的望諸公竭力維持毋懈後勁盼覆有 
[勸減房租之手續]  
　　南巿與法租界各商家組織請减房租事務所已紀昨報茲經集衆會議擬先調查各戶房租擇其最貴者勸令减收七成如有貧苦孤寡婦女僅恃收取些微房租以資度活者未便使之减少惟此項减租問題仍須由房東出於自願不得强迫業已由事務所派人和平商勸並由各大商從旁協助以期達到目的 
[尹克昌不認承委員爲承審官]  
　　信義銀行與鎭江造紙廠紏葛一案業由該廠派代表何心川等到申投縣候示上海縣田大令本定昨日訊斷嗣因另有要公故于上燈時倩帮審承明府坐堂研訊詎在押之該銀行總理尹克昌上堂後不認明府爲承審官口稱須由田縣尊親自審訊方爲合格並將明府雙手推入明府不與計較即退入內堂 
[汽車撞斃婦人續誌]  
　　某西婦自駕汽車在南京路浙江路口撞撞斃某姓婦人已紀昨報茲悉前日午後上海縣田大令駕至驗屍所驗明死者因撞傷太陽穴身死嗣因查無家屬着保報堂棺殮標封召認大令相騐甫畢即據駕車不愼之某西婦投稱實係兩不經心以致悮傷並聲明住居靜安寺附近西摩路八號屋內如有屍屬追問請即通信於四川路六號洋房轉行告知等語大令得禀諭令退去候示 
[女伶扮演淫婦之活劇]  
　　寳善街丹桂髦兒戲園前晚演唱翠屏山一齣因女伶陸菊芬扮演潘巧雲與僧人海實利相會時過於淫褻經老閘捕房包探劉森堂目覩以其有傷風化立即回禀捕頭請廨飭傳該園主戴雲舟到廨訊究 
[湯錫智騎虎難下]  
　　浦東六灶人湯錫智之姊仁仙與傳夢生私姘偕逃匿居新大橋北由湯邀同落差巡士汪炳南將男女二人及衣飾雜物解入四路三區轉送分局訊供各節迭詳前報茲悉湯日前歸家後南匯縣署禀控其親族等咸以名譽攸關勸令息訟詎湯意氣用事堅執復投不允昨由該縣差役連吉持文投局禀請將傳夢生湯仁仙及牽涉之喬榮生喬玉亭等一併移歸南匯縣訊辦巡官准之 
[荳麥行虧蝕之糾葛]  
　　瑞昶義昌等莊四家前投上海縣控元仁豐荳麥行不理欠欵等情曾由各股東禀准縣憲移請南巿商會淸理前日由商董邀集各莊家各股東及該行執事蔡久村等到會理算先據各股東宣言元仁豐合股時專做荳麥生意今所虧之本係做菜子花子等小夥生意股東應不承認且聞此項小夥係蔡久村秦國香及股東王松雲三人合做應歸伊三人攤還莊欵與此外各股東無涉王松雲謂同是生意何分小夥若欲分項何以事前並未提及一言且所做生意有二十餘萬兩之多豈有如此鉅欵旣無議據又無見議竟憑一句空言遂可派認三分之一之虧帳殊出情理之外至莊摺另開帳寫另戶蔡爲行中總理無論大小夥生意均蔡一人專權無不可任意私揑不能指作憑証况去年亦做小夥亦曾稍有折本何以併入結帳各股東均無異言且每股銀五百兩今春各添本銀二百五十兩何又不指作小夥總之蔡爲經理盈則入已虧則歸人不難上下其手至秦國香雖由松雲薦保到行爲夥曾預先聲明嚴杜虧空毋令管理錢洋今竟以其爲小夥生意硬派三分之一虧欵七千餘兩欲責成薦保人擔任賠償斷無是理而秦國香則謂小夥生意合股另做之說先時並未提議萬萬不能承認至菜子花子間有經手買進者是爲店夥應盡之職盈虧各由天命豈得責夥賠認蔡久村無他可說惟向王東商求代墊王堅不允認各商董以情詞各執未便擅斷仍將此案移覆縣署請田大令傳集訊理 
 
 

Page 20

 
 
[查禁混用鉛質小洋]  
　　邇有奸徒僞造鉛質角洋在巿混用各店舖稍不留意即受其愚刻由自治公所董事查知議即查禁先行傳諭各店舖留意察看如遇行使鉛角之人立卽扭交崗警解局推究以憑切實嚴辦 
[新粵督蒞滬四誌]  
　　新簡粵督張堅白制軍蒞滬各情已三誌前報茲悉浙江銀行總辦朱曉嵐觀察前晚在洋務局設筵恭請制軍與前兩廣總督岑宮保會宴昨日午刻又由庽滬魯省紳商假座山東會館公請制軍飲宴適制軍稍有感冒派員辭謝 
[謝劵]  
　　竟成學校定於三十日晚假座四川路靑年會開音樂大會並演電戲所售劵資悉充該校經費昨承惠劵兩紙書此誌謝 
城內 
[扭控欠錢]  
　　王實宣扭控趙金奎欠洋逃避一案昨奉縣署帮審承明府訊究王供在如臯縣原籍開泰源小錢店趙金奎同兄趙金洪開設乾成販賣頭髪店被欠往來洋四百餘元詎趙弟兄運貨逃避來滬在老北門內仍開髪店被小的尋獲收到洋三十餘元餘欠四百元有零推諉圖賴扭求究追趙供乾成係次兄金洪所開店夥姚茂林借欠王洋三百元應否次兄理償亦應算帳現次兄因有另案管押法捕房王將小的扭控是實明府判趙收押淸理 
[交還坟地]  
　　錢阿林控錢順堂佔奪祖坟一案奉承明府訊據阿林供小的祖坟被同族錢順堂佔奪私葬順堂供該地向錢金松出錢十千購買已葬祖父母兩棺錢金松供於光緒三十三年因貧將祖坟地賣于順堂得錢十千文方單早已遺失明府問坟上所葬何人供係上祖不知名字語甚含糊明府判限金松十天還順堂錢十千文順堂限二十天將棺遷葬該坟地交阿林執管金松順堂俱交地保莊子香保回理明禀復 
[道批]  
　　蔣子文禀批妓女貸借與妓院債項有無區別旣經禀控公廨不予准理何能來轅禀凟着不准理此批邱炳華禀批案經批縣轉移商會公　理處據禀前情仰上海縣遵即移傳欠戶余丹看保人之子朱駿保迅速來滬淸理並移明商務總會查照原禀抄發沈秉荃等禀批李雨苗被控串拐經前道派員帶同原告計阿來吳阿根曁撫順凡水手姜順生赴港質証串拐有據提回上海發縣訊辦應俟訊明究擬辦理未便空言代爲陳凟仰上海縣傳諭該職商知照 
[官事]  
　　江蘇候補知縣翁延年昨日到道禀見即辭高昌廟巡防局委員李錫年禀謝奉委兼辦蘇路彈壓差浚浦局提調關炯法部郎中雲南法官考試官何奏箎分別禀見拜會 
南巿 
[形跡可疑]  
　　浦東中學敎員黃　之日前在划船上被同船之匪徒搜攫洋銀已兩紀前報昨由工程局水巡查獲形跡可疑之蘇鳳翔姜小順子兩名解回局中由湯裁判提訊蘇等堅不承認判留候傳失主來案指認再究 
[協拿匪黨]  
　　閘北巡警總局前淮蘇省巡警公所移開有江蘇候補知縣余祖厚之妾左氏被劉李氏同子劉得貴及其姘夫李得標誘逃業將該氏等一併獲送吳縣訊究供出同堂蔣三等多人俱住上海南市及西門外等處昨經汪總辦派探至總工程局協同局控至新舞臺前第一樓茶肆內將蔣拘獲解回訊究 
[催收房捐]  
　　本邑房捐局委員查得各鄉地保經收八九月房捐尙未繳淸昨特飭差傳諭各地保地甲人等限至月底收齊彚繳如再疲玩定須嚴比 
閘北 
[竊案訊實]  
　　小輪舵工顧金生控王仁南孫二胖子串竊船上鐵錬鉛絲窩藏杜賈氏草屋內昨經四路分局黃正巡官提集一千人訊實判王與孫各責四百板枷號十天賈氏掌頰四百下驅逐出境 
[房地作抵]  
　　徐金生控沈小和欠借欵本利洋八百元昨經四路分局黃巡官訊明判沈將住房連地作洋八百元抵押於徐限明年八月底取贖逾期歸徐管業具結了案 
[總可料理]  
　　木作頭應和記被寡婦劉李氏在四路分局控告誘姦失節始亂終棄一案昨因應一再苦求奉飭交保限三天出外料理如違嚴辦 
英租界 
[覺察已遲]  
　　住居顧家弄之王陳氏前日午後在南京路行走被某西婦之汽車撞倒由捕查見將氏與西婦一併帶入捕房經捕頭詢知該氏受傷甚微諭令西婦貼還醫費洋一元了事詎至晚八時氏又投報捕房稱被撞失金戒一枚捕頭以該氏當時並未聲明斥退不理 
[孩屍何來]  
　　鐵大橋堍草地上昨晨致現孩屍一具由六百四十二號華捕查見回禀捕頭即飭地保將該屍舁往義塜掩埋 
[追繳房租]  
　　英商八巴利控六馬路徐榮茂帽店欠租不付一案昨經公廨飭差往傳着於今晨到堂候訊 
[瘋子胡閙]  
　　潘長根因患瘋病前日在虹口一帶胡閙由捕查見恐肇事端即將潘帶入捕房轉送公廨飭送棲流所醫治 
[狎客失竊]  
　　西人某甲昨在四川路老旗昌弄內二百五十號粵妓院內狎游失竊值洋三百餘元之金表一只甲即與粵妓李阿鳳投報總巡捕房請爲偵緝 
[不堪究詰]  
　　恩慶里雉妓王小妹昨扭狎客徐阿根至老閘捕房控追夜度資經捕頭詢明一併斥釋不理 
[伊誰作弄]  
　　自來水公司以連日江西路四川路等處失竊水表昨日函請總巡捕房派探查緝 
[貧病交迫]  
　　王阿三周大有均因貧病倒臥路上由捕一併帶入捕房轉送公廨發往棲流所醫治 
[窮漢作樂]  
　　昨有張某等五人同至四馬路天樂窩書塲內廳書祇泡書茶一碗當由值堂人向論爭執扭入捕房捕頭以事甚　微斥釋不理 
[雉妓違章]  
　　雉妓陳小大深夜在南京路拉客由捕查見拘入捕房經捕頭詢明違章屬實飭送公廨押候訊究 
[人贓並獲]  
　　朱金興竊取厦門路高慶堂家包車燈兩盞携至法租界圖消被二十號包探查獲帶入法捕房轉送福州路總巡捕房押候解究 
[查獲原贓]  
　　北山東路一㐚門牌源記號客單文軒失竊綢皮衣服三伴昨由總巡捕房包探在六馬路晉康當內查到原贓吊存捕房候傳失主認領又南巿裕源號客陳文衡前晚在山東路大慶樓酒館內失竊灰鼠皮馬褂一件旋經老閘捕房包探錢壽生查到原贓帶入捕房候認 
美租界 
[夜行可慮]  
　　徐王氏於前晚十一時乘車過武昌路乍浦路轉角忽來匪徒三人先將車夫推倒繼將該氏所帶之金鐲搶去一只氏卽哭訴捕房捕頭允飭中西探嚴拿究辦 
[拐匿養媳]  
　　匪徒錢毛毛（即阿東）沙鴻春及錢妻沈氏日前誘拐兆豐路陸章氏之十七歲養媳阿招藏匿西門外南陽橋由氏報告捕房飭探協同西區巡警提到一千人分別收押候解公堂訊辦 
[家庭變故]  
　　江北人王義明夫婦二人前日持刀將弟王義　砍傷頭面由捕併送捕房受傷人送院醫治再核 
[竊賊跌傷]  
　　陳阿生前晚至天潼路一百號五金雜貨號樓上圖竊被店夥聞聲喊捉陳從樓窗躍下跌傷足骨由捕拘送捕房　候究辦 
[扣留贓物]  
　　北四川路二號某西人家失竊衣物報捕請緝昨有天潼路六百十一一押店主將此項贓物呈送捕房禀稱前日有形似洋人者持來抵押請爲查緝 
[學徒行竊]  
　　山東路二百六十號門牌油畫店主閔望之　至　房　被學徒高鶴鳴竊去值洋三百餘元之書畫等物捕頭允爲查緝 
 
 

Page 21

 
 
[偷兒手叚]  
　　楊卓春昨在山東路摸竊行人袋內物件當被包探姜喬二查獲拘入捕房押候解廨訊究 
法租界 
[公堂開訊]  
　　法公童因逢中西冬至合節業已停訊五天現奉中西官諭知捕房准今日開堂訊判各案 
[洋員將到]  
　　法工部局打樣員邵祿氏罷職後應辦之事皆有法商蒂沙氏暫行擔任近由各董議舉接辦之新打樣員某君聞已在法國仝新添之路政員某某乘公司船來滬不日即可到差 
[察看巡捕]  
　　總巡麥　君因回國數月所有各捕房革調及新添之各華捕已屬不少故于前日率仝副巡及四十六號華捕頭先在大自鳴鐘捕房察看各捕身材膂力及號衣號袴等物看畢復往小東門八仙橋羅家灣顧家宅等各捕房逐一驗看 
[當差已久]  
　　捕房十六號華捕朱桂堂當差二十餘年素稱謹愼現已年近七十奉麥總巡諭令不必出外當差當將號衣弔銷派往新租界新設之球塲花園內看管照料以示體恤 
[私販嗎啡]  
　　某公司輪船生火頭目在香港私販嗎啡抵埠後即倩副夥送往新租界施姓家詎在中途被捕查知一併拘入捕房押候解廨訊辦 
[截留女匪]  
　　粵婦陳　氏拐得小孩兩口趁輪出洋當被包探查見一併送入捕房押候解辦訊究 
[海上閒談]  
　　國無界也。權勢即爲之界。是故權勢盛者。國界可以日推而日廣。權勢。弱者。國界勢必日减而日削。 
　　今我中國。因屈伏於他人權勢之下。旣使相隔數萬里之遠賓得在我國境之內。劃疆以。自治而欲以一條泥路阻截之。豈可得乎。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院特任股員審查剪髪易服案報告書]  
　　爲審查報告事本月初八日本股員會審查剪辮易服一案茲將審查之結果報告如左 
　　一議員羅傑提出剪髪易服案一件原案大旨謂變法貴有精神而精神即寓於形式我國辮裝其形式特異於六十餘國辮裝不變其害有六軍人挽辮操演不便衣長袖博妨礙運動一也工廠舟車易生危險工人買夫不便厥職二也與列强交脫帽爲禮我獨不便感情難洽三也華人出游恒受譏刺國民外交不能親切四也形式不改精神不振垂辮如故民忘維新五也浣沐不便塵垢易凝腦氣不淸衞生有礙六也至我國服制紗皮疊更官紳坐累廉俸不給則必取之非議所取不義則必病民苟能改用西服則通刺整裝取携自便僕從因而减免向之官吏爲珠頂裘帶輒費萬金以致罷官而不能自存者今則出寡而有贏金向之社會爲冠服相耀而侈及轎馬家丁以成侈俗今則以簡質而有餘潤此原案中主張之理由也一周振麟陳請剪除辮髪改良禮服說帖一件其大旨謂世界日趨大同歐西列强前亦長髪束辮後以其不便而去之日本維新以前衣冠沿襲中土及明治天皇斷髪改裝率先天下振毅革新之氣象遂有今已其應剪之理由有五一曰軍國社會之精神全在尙武今旣採列强徵兵之制即人人有當兵之義務亦必人人有尙武之精神則此妨礙尙武之辮髪在所必去二曰文明國機械大興火車輪船蒸汽工廠等國民營業其間若有辮髪易生性命之危險則汽機事業不能發達三曰警察軍人盤辮於頂徒增煩累實益毫無旣明知其不便不若因而去之四曰國民最重衞生貴有活潑精神修潔態度辮髪被垂則拘苦牽掣運動維艱有礙衞生莫此爲甚五曰外人指摘訕笑交涉酬應不宜故維新以來有識之士多以剪髪爲急務至於服制一端應分堂服禮服中國常服訾議尙少惟禮服則臃腫繁難非假手車馬僕夫無能爲役奢侈驕惰之習由此而生請將禮服改良以爲上下交便之計此陳請股長主張之理由也查兩案之主旨皆以中國辮裝妨碍運動朝廷整軍經武非剪除辮髪改制禮服不足以燦新天下之耳目改除驕奢之習慣其於辮裝之利害得失大都愷切詳明而其扼要之端允以中國之棉絲定適宜之服制不必純用外國呢貨以保利源本股員等以爲世界交通富取大同主義各國皆無辮髪我獨立異於人國際外交致生捍格且列强環伺隱患方長宜振尙武之精神袪文弱之積習辮髪一項於軍警之運動學堂之體操皆有煩擾之虞危險之懼故軍警學界每以不便之故自由剪髪大勢所趨有非國法所能遏阻者與其憚於改革徒增形式之參差何如顯爲變通以使軍容之肅整擬請明降諭旨凡軍界警界學界一體剪髪農工士庶則悉聽其自便國家絕不干涉自無驚世駭俗之嫌此剪髪之辦法也中國服制分常服禮服二種常服寛綽適體本可無事更張禮服則寒燠迭更年換十數襲煩費實多且大褂長袍有妨動作應請皇上改定禮服示天下以準繩作維新之氣象此易服之辦法也抑更有請者尙武之風氣倡之自下則迂緩而難成倡之自上則勢順而至易我皇上爲海陸軍大元帥應以雷霆萬鈞之力發皇武勇鞏固國防如蒙躬行剪髪爲天下先倡則文靡之風不期絕而自絕剛勇之氣不期生而自生是在我皇上之果斷而已本股員等多數表决意見相同應請議長交付會議特此報告審查剪髪易服特任股員長莊親王 
　　按審查剪髪易服案之結果已略見二十二日本報要聞欄此係全文特再追錄 
來件 
[皖北災情調查記（華洋義振會）]  
　　美領事及懷遠敎十柯德臣博士調查皖北災情其報告書云皖北自夏間大雨以來災區遼闊僕等躬歷其境調查詳情六日而畢茲將所得錄以上告查當時大雨三晝夜爲向所未有水即暴發河渠不足以宣洩以致水高平地屋宇衝毀者衆受災最重者爲渦城田中積水至兩禮拜方退减其低窪之處至今未乾收獲已顆粒毫無高粱亦然僕等求芻草喂騾絕無僅有其已收成之小麥僅得平時之六七成該處二三年來收穫年年不佳早成歉象今則更難覓食矣有三邑城牆均爲雨水所毀甫經修葺是雨之狂暴可知 
　　僕等曾向本地籌振員紳詳詢顚末知彼甫將蒙城及南宿州之災民編戶造册連靈璧在內約得飢民七八十萬戶其中有迫待放振者有尙可延至來春者此外又有一二十萬戶亦嗷嗷待哺者 
　　僕等行色匆匆未能切實調查實則被災之戶决不僅止此數農事中小麥之已下種者各處多寡不一大槪墾熟之田有六七成小麥正值生長之際其餘無麥之田則俟來春補種高粱鄰近各處田土荒蕪者不少兼有已事耕耨而待種籽以播種者恐明年之收成仍屬無望此時補種小麥已屬不及但大麥高粱尙可爲力特種籽缺乏不能如願耳輸運食糧此時尙不爲難陸運固通而水運由各處小河以達淮河五河均無不可米價每斤在五十至五十五文之間輸運食糧則最便莫如水運取道正陽關如長江糧價較廉則假鐵路運至淮河再以舟楫分運內地 
　　大凡災民所有牲畜或已售值或已宰食充飢據渦陽鐵路工程師所稱畜價雖廉而購買租賃均不可得因早已屠食殆盡也間有數處尙留少許牲畜犁田如能速給以種籽則明年當有收穫之望 
　　上經之處早經散放振欵但欵項有限而災民衆多出入不敵朝廷曾頒帑三萬兩皖紳之旅居他處者籌募三萬餘元本地仕紳亦募得錢一萬五千吊至二萬吊之譜此欵擬購買種籽平價出售朝廷所頒帑金已在南宿州散放大約每戶所得僅三五百文本地官員現雖會紳協振終恐不濟 
　　難民之逃荒至南邊者各處多寡不一大約少者三成多者七成亦有旣 
 
 

Page 27

 
 
去而折回者以該處疫氣甚熾頗有性命之虞亦有遭疫而已死者計十之三現惟工振之法最足以招流亡而安生聚如能　欵開濬三四河道其得益誠非淺鮮（中略）總之據僕等目見之情形言之雖可慘可危之象不一而足其中尤以老弱之飢凍者最可憐憫然在今冬尙可勉强度過至來春則不堪問矣至於被災之區雖以蒙城宿靈三處爲最重而毫州渦陽之西境泗洲之懷遠鳳陽等北境災亦相仿五河一邑亦遭波及均在必賑之列當地官府均甚幹練兵力亦足以制亂諸可無慮惟望中外熱心諸大善士慨解仁囊救民水火俾某等不虛此行此則私衷之所渴盼者耳（未完） 
國外新聞 
[印度秘密黨案定讞]  
　　二十四日倫敦電云據孟買電稱印度拉西克秘密黨案業已定讞薩伐卡判定永遠出流之罪並抄沒其家產張達伐卞判定十五年出流之罪 
[輪船在紅海觸礁]  
　　二十四日倫敦電云愛開脫里洛斯拉伐號汽船（載重四千一百七十五噸）由海參威啓椗取道東部各口岸以往哇台薩在紅海買薩里與暗相礁觸 
[德國皇太子游蹤]  
　　二十四日倫敦電云德國皇太子現游歷印度桀拂地方 
[奧大利亞海軍政綱之大略]  
　　二十五日倫敦電云據維也納電稱奧國海軍政綱將於西十二月二十九號呈入奧國國會其內容爲擬將現在屈里斯脫所造之奪雷諾脫式戰艦兩艘於一九一三年之秋告竣其姊妹艦兩艘擬於一九一四年告竣並擬添築巡洋快艦三艘魚雷艇十二艘海底濳行艇四艘均於一九一五年造齊共需經費英金十四兆磅 
[葡萄牙擬整頓海軍]  
　　十六日倫敦電云據里斯本電稱葡萄牙共和政府海軍委員主張建造或購買戰艦三艘（每艦載重一萬九千噸）巡洋艦三艘（每艦載重三千噸）滅魚雷艇十二艘（每艇載重八百九十噸）及海底濳行艇六艘 
[英法美鐵路肇禍彙誌]  
　　二十五日倫敦電云英國米特蘭鐵路蘇格蘭快車由倫敦開出在卡里斯爾之南與引導機車相撞死者九人傷者二十五人法國賽脫快車在巴爾杜附近遇禍死者三人傷者二十人美國配恩雪爾凡利亞鐵路之火車在哇哈愛哇州厄泊桑特斯卡愛被撞死者八人受重傷者多人 
[英報對於英士官受判之評論]  
　　二十三日倫敦電云各報皆謂德國萊浦齊高等裁判所對於英國士官偵探軍務一案判定之罪不能視爲可異之事縱其定罪或重亦不能視爲苛刻失當各報皆認德員審訊此案殊爲尊嚴且頗公允云 
[英國煤礦遭禍續誌]  
　　二十三日倫敦電云泊萊托利亞礦中已掘出屍身多具 
[愛爾蘭反對新訂法律]  
　　二十三日倫敦電云愛爾蘭曷爾斯脫之民現正豫備在培爾法斯脫舉行絕大之會反對內國治制英倫及蘇格蘭各鎭亦在組織會務以冀宣明維持英蘇愛合併令之重要 
[葡萄牙新國律之內容]  
　　二十三日栢林電云葡萄牙新訂之基礎國律其內容爲組織國會之政府立法部與行政部權力平均總統每五年一舉國會以三年爲期國會僅有議院一所（以上譯字林報） 
小說 
[俠小說盜俠（三十八）]  
　　康吉一撲不中方立凝其足。魯賓阿德已伺隙立進其刀。康吉回劍格之。劍鋒忽作大環。自魯賓阿德頭上疾過。斜切魯賓阿德之腰。此著。非魯賓阿德疾。格之者。腰膂斷矣。魯賓阿德見。康吉劍歘然落。大驚。避且不及。則竭力一躍。高出康吉之頂。旣避去康吉之劍。乘高以刀劈康吉之顱。康吉舉劍抵之。錚然有聲。二人鏖戰有頃。各出其。平生之絕。技以相抵。制盜黨之旁觀者。咸嘖嘖嘆慕。拍掌不已。康吉見魯賓阿德刀法至精。雖少下於已而力尙能抵。度久戰無謂。且已之一身。尙有至要之事。不能勾留於此。乃呼魯賓阿德曰。吾輩皆撤克遜之英雄。何必自相殘害。君且少止。吾尙有言語君。魯賓阿德亦覺康吉劍術。似較高於已。雖不之畏而自量决不能勝。聞康吉之言。卽納刀於室。問曰。君有何言者請恣言之。康吉曰。君自度能勝我乎。魯賓阿德曰。不能也。然君亦未必能勝我。康吉曰。旣彼此自度皆不能勝。苦捕何爲。且吾尙有急切之患。必往倫敦城中。覓數友人助我。苟今日吾事不成者。吾亦决無幸理。魯賓阿德曰。君乃有急切之患耶能否示我以事之顚末。康吉即舉麗榴被虜之事實。以告魯賓阿德。且謂欲至倫敦。覓人爲助。魯賓阿德憤然曰。彼格蘭那極乃敢如是。吾必設策誅之。以救此女郎於難。君欲至倫敦求人爲助。今可無庸再往矣。鄙人願爲足下之助。悉吾此間所屬三百餘人。皆聽足下指揮。用以拯此女郎。掊彼獰狗。事必有濟。康吉喜曰。君果能相助。吾心至幸第事宜速行。彼狗方以力迫此女郎與之結婚。吾輩宜速往拯之。否則此女郎已矣。語未畢。驟見一騎大奔而至。氣息僅屬魯賓阿德見之大怪。呼曰。栢林柏。汝來何事。柏林柏下馬呼曰。黑格頃奉命守西路忽來腦門豆大將二人。黑格突出要之。而腦門豆大將勇甚黑格被創而蹶。吾黨之創者四人死者一人。幸康霍德馬及弗倫可斯以人赴援。不爾者。吾黨幾爲所殲。今康雷德馬及弗倫可斯者。尙與彼二人决命相持。首領速宜赴救。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
