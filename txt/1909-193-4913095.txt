# 1909 - 193 - 4913095

 

Page 1

 
 
   
 
 

Page 2

 
 
上諭 
　　監國攝政王鈐章五月二十九日奉　　硃諭朕適覽從前所擬官制草案將來設立軍諮府時係特簡大臣二員昨日降旨先行專設軍諮處自應簡派大臣二員管理以期籌備完密著添派郡銜貝勒載濤管理軍諮處事務俟以後釐定軍諮府官制時再候諭旨欽此　　硃諭專司訓練禁衛軍大臣載濤載　面奏禁衛軍創辦伊始事務煩重懇請仍留貝勒毓朗專司訓練之差以資熟手等語所奏亦屬愼重公務起見着允如所請毓朗仍留專司訓練禁衛軍大臣之差以期迅速整理早日觀成欽此軍機大臣署名奕劻世續張之洞鹿傳霖假那桐差謹按五月二十九日閣抄硃諭甫於昨日電傳到滬據聞因電綫中斷以致遲遲　　宮門抄五月二十九日召見軍機朗貝勒濤貝勒載　洵貝勒姚錫光　　六月初三日召見軍機慶王世中堂梁敦彦聯芳鄒嘉來盛桂榮恩英鈺載光論說 
[論東南水災] （東吳） 
　　四月間掃墓於吳山。時天旱甚。田塍若龜坼。赤日張空。似故作驕人之色。芸夫樵子。汗流氣喘。桔槹之聲。四野相聞。余詢所苦。曰更十餘日不雨。東南旱災成矣。余深韙其說。時有一老農。年約七十餘。獨箕踞而言曰否否。以余所推正恐一雨之後。或十餘日不晴。則東南將患水荒耳。聞者異而 
 
 
 

Page 3

 
 
請其故。曰爾等年幼。閱歷尙少。試觀山中凹凸處。不皆可以發蛟出水者科。聞者以其言之不倫。皆大笑。余亦笑而置之。乃未及兩旬。果大雨。果十餘日不晴。東南果患水荒。嗚呼。老農其有道者歟。不然。何識見之獨到。而水旱之能預知歟。余疑不能解。因舉所說以詢友人。友人曰。道光二十九年已酉。東南大水。道光以後至今爲第二已酉。蓋甲子一周矣。大凡災異之事。遇甲子一周則往往重見。老農所說。或本諸此。且大水以前。必先大旱。徵諸故諺。歷歷不爽。友人之言如此。此固猶是古昔占驗家言也。與近世天文。家說不相。容顧記者不信占騐之說。固不欲申其辭。而亦不明天文學。則亦不能破其說與其推究理數。不免流入虚無荒渺之談毋寗推究人事。或猶可爲綢謬未雨之助。則姑舍是而言人事可乎。東南地勢與西北異西北高亢故多旱。東南卑濕故多水。然東南雖號水鄉。二十年前水災猶不數數見。至近今而忽甚。豈蒼蒼者有意苦我東南之民歟。非也。東南水患。不災於天而災於人。災於天者其害淺。災於人者其害深。災於天者不常逢。災於人者必屢見。愚民因其害深而屢見。則益忘其人事之不修。而反目爲天數之難逃。不知人事果修。此區區十數日之霪雨。初不至受災若是之重。即受災果重。苟有人事以爲補救。亦斷不至於十歲而九災也試畢我說。水利日在天地間。惟人因而用之。善因江者能用江。善因海者能用海。善因河者能用河。江海與河。天下之三浸也。而東南皆有之。苟善所用。其利不可勝言。苟不知用。其害亦不可終日。今東南之人不知用水。不知用水則内滿外塞而水害成矣。何謂内滿。泥沙淤積。支流不通。則河身高。河身高則蓄水不能多。蓄水不多則易泛。偶遇盛雨。水勢漫隄四溢。而人民有其魚之歎。甞見沿河道各州縣。往往因河身過高。加築隄岸以爲之障。河愈高者隄亦愈高。危聳若棧。對逼若衖而於容水之量。卒未稍加深廣。一遇盤漲。高隄轉益岌岌。縱竭數千百人之力。搶隄護險。顧人力之弱。斷不及天雨之狂。非漫隄而過。即冲隄而出。而數十州縣飄飄盪成墟矣。此内滿之爲害也。何謂外塞。水有源有委。源出於山。委窮於江海。故江海之口闊。則水道順而外通。江海之口窄。則水勢逆而内壅。今江海各口岸。往往積沙成阜。大者漲爲沙田。勢豪士民。因以爲利。而不知其爲内地水道之阻礙。與農田水利有關繫。盛潮之時。江海挾其洶湧之勢。捲泥沙而入河。及至潮退。其勢漸漫。則沙積於内。而又有攔口之沙。阻之使不得出。於是其外愈阻。其内愈壅。壅斯潰。潰斯濫。而水患遂不可收拾矣。此外塞之爲害也。斯二害者其。始因有三浸之利而不能用。其終遂受三浸之害而不能禦。譬諸牛馬。縶而馴之。可以服耕而代步。苟其放諸山林之野。或拘諸鐡檻之中非縱逸而爲害。即蹄齧而爲病。明明叮以利用之物。不得其利則反蒙其害。其理一也。東南有三浸之利。不知所以用之。一聽其内滿外塞而不治。則歷時愈久。積患愈深。被災亦愈數而愈重。近數年來。東南所以多水災者。正在此也。愚民不知推究人事。猶惑於甲子一周之謬說。然則昔年徐淮水災。果何爲而見者。諉諸於天天豈任受乎哉箋。今夫内滿可以運鍤而治也。外塞可以爬梳而活也。治則平。平則不泛。不泛則無漫溢之憂矣。活則通。通則暢流。暢流則無壅潰之患矣。今憂時之君子。值茲灾害已見。固宜廣籌振欵以治其標。尤宜廣治水道以治其本。則水害當可稍殺。不至屢屢告災。救一時之民命。不如救百世民命之爲夥也。而一切荒渺無稽之說。亦庶幾免歟。專電 
[電一] （北京） 
　　各樞臣以資政院章程遲不頒佈議請將孫家　調開 
[電二] （北京） 
　　近來所遞封奏多無下文並非留中實未發抄 
[電三] （北京） 
　　振貝子回京將補郵傳部尙書不日發表 
[電四] （北京） 
　　度支部奏光緖十四年起至三十三年止各省所欠漕糧槪請豁免 
[電五] （北京） 
　　代王昌熾訴寃之趙振熙等已經大理院訊過語多搪塞顯係受王賄通 
[電六] （北京） 
　　昨日（初二）張鹿兩相均未入值 
[電七] （北京） 
　　蘇臬趙濱彦奏請入覲奉旨毋庸來京 
[電八] （安慶） 
　　懐𡩋縣紳商學界通禀各憲縣令王樹鼎糊塗性成擅作威福因錢債細故親責實缺縣丞丁峻川手心五百下以媚楊道綜淸又因房産細故擅將候選縣丞韓柏華掌頰八百下以徇沈統領秀川之請托人心大憤環請澈究 
 
 

Page 4

 
 
[電九] （東京） 
　　日本人畜因天炎𤍽頗受其困中部地方尤甚 
[電十] （東京） 
　　大阪第八聯隊强令行軍二日濱松第六十七步兵聯隊日中演習有數百人罹日射病多危篤 
[電十一] （東京） 
　　英國選志加古人查爾斯古連爲駐淸公使東京人以古連未有外交上閱歷故咸詫爲奇 
[公電] （紹興） 
　　旅滬學會轉各報館議員足額蟄老居首公報社叩 
緊要新聞 
[豫撫請革楊敬宸原奏北京]  
　　河南巡撫吳重憲以福公司要求賣煤委員楊敬宸擅簽續約當即具摺奏叅請旨革職五月二十五日奉硃批着照所請已錄前報專電兹錄其原奏云竊臣於宣統元年五月初一日承軍機大臣字寄四月二十五日奉上諭有人奏福公司改約實由候補知府楊敬宸承洋商意旨其罪深於吳式釗請與方鏡等一併查辦等語着吳重熹按照所叅情節查明懲辦據實具奏遵旨寄信前來臣查英商福公司在修武縣開礦見煤查照光緖三十四年原訂合同第六條應納出并稅於去年由交涉局先後札委候補知府楊敬宸候選知府方鏡候補知縣嚴良炳與該洋董在津磋議至本年二月間訂立議草十條禀請簽字第三條載該公司應遵照約章不在内地開設行棧賣煤第四條載該公司之煤納出并稅後運赴他埠等語乃閏二月初十日晚據楊敬宸等由修武縣電稱該洋董仍要挾内地賣煤可否設立官局代銷等語即於十一日電諭該委員等該公司要求賣煤旣背約章又違議草且碍民窰生計萬難照准至設局代銷一節能否不背議草不拂民情不失主權亦須通盤籌畫毋稍大意等因詎是月二十日交涉局接該委員等禀摺件等始悉該委員等已於十一日未奉電諭之前遽與該洋董擅立續議兩條准華商就厫買煤而於銷煤處所漫無限制實背約章且碍全省民窰生計臣聞信後立即電飭作廢並將楊敬宸等分别摘頂記過仍責令銷廢續議以贖前愆如再不知愧奮即行從嚴叅辦於三月初七日電請軍機處代奏在案該洋董於簽定續議後即請英使逕向外務部交涉經臣電請外務部商允英使復飭該洋董來汴由臣另派委員與之開議先飭楊敬宸等與該洋董證明簽續議時實未奉有訓示未便承認該洋董以續議己寄倫敦不肯議廢隨飭另派之員與該洋董連日磋議該洋董始稍有退步允讓出河内一縣不賣煤斤仍無完全辦法嗣奉諭旨飭部與臣會商妥籌即經派員赴部陳商辦理迄今尙未議結查此案糾葛之由實緣楊敬宸等擅簽續議而起誠如原奏所謂無論此事如何辦理楊敬宸必不可寛該員與此等重大交涉竟敢不候訓示擅行簽議實屬謬妄正擬續參間欽奉前因應請旨將河南候補知府楊敬宸即行革職候補知縣嚴良炳雖係隨同辦理情節稍輕惟事前旣未能匡正而定儀之日又輕率同簽亦屬咎有應得應請旨將河南候補知縣嚴良炳交部議處候選知府方鏡於商立議單時曾建議或約該洋董進省面議或候臣電示遵辦與楊敬宸等辯論再三爲在廠彈壓委員鄧伯龍所目擊雖亦隨同簽字究屬情朋可原應請旨將候選知府方鏡交部查議除福公司交涉一案仍由臣會商外務部妥籌辦理外所有委員擅簽續議據實續叅緣由恭摺具陳伏乞聖鑒 
[德淸閙荒請兵要電]  
[湖州府上撫藩臬電]  
　　撫藩臬憲鈞鑒據德淸紳商學界電稱鄉民暴動匪乘入城毁屋搶物由府立委程令肇元前往查辦周督帶在南潯電催速來撥隊彈壓湖郡民情浮動閙荒成風烏程勢亦岌岌王令日日履勘水未人退郡城兵少此次德淸擬請由省添隊鎭攝查明詳情續禀知府夏孫桐叩勘 
[藩憲復湖府電]  
　　湖州夏守轉德淸周令同鑒勘艶兩電悉鄉民藉水糾衆暴動人城搗毁保　匪徒從中煽惑圖刦財物此等刁風斷不可長旣經由府派員查辦仰飭會同確勘情形馳禀拒捕格斃一人獲十餘人是否爲首研訊確供詳辦所請兵隊已由院電飭就商周督帶酌帶兵隊前往妥爲彈壓解散並傳論紳商學界知照落艶印 
[德淸縣第一次上各憲電]  
　　撫藩臬憲鑒本日上午四五區等莊鄉民藉水聚衆搗毁施紳涵及庫書朱德懋黃蘭章等房屋並搶擄什物經知縣會同飛划水師親往彈壓當塲拒捕格斃一人並拿獲十。餘人除另行訊明禀辦外知縣周琛叩 
[又紳商學界上各憲電]  
　　撫藩臬憲鈞鑒德淸鄉民糾衆暴動匪類乘間入城搗毁紳士庫書房屋搶刦財物多家人心惶惶大局岌岌請速派兵彈壓德淸縣紳商學界許聿甫等公叩 
[院司再飭湖州府電]  
　　湖州府夏太守覽急密頃據德淸縣紳商學界公電鄉民糾衆暴動匪類乘間入城搗毁紳士庫書房屋搶刦財物多家人心惶惶大局岌岌請速派兵彈壓等情仰即派員前往確查如果須藉兵力卽就近商之周督帶酌帶兵隊馳往會縣妥爲彈壓解散母稍操切院司勘印 
[德淸鄉民閙荒罷市之原因湖州]  
　　湖屬德淸特别 
 
 

Page 5

 
 
通信員報告云德淸目下天雖晴霽而河水所退無幾　戽鮮效苗根浸爛補種爲難本月二十日以來鄉民紛紛進　告災者日有數起外面流言四布謂邑紳與書吏通同呑没歷年帶徵積穀欵項必欲將紳士書吏房屋盡行打毁而後快（德淸積穀究屬曾否帶徵我輩局外人咸不得知惟聞父老言云洪楊蕩平後左文襄公撫浙時曾奏减浙江潛米德淸蒙减三十分之入查粤亂以前圩田每畝額完一斗五升三合自奏减後照核應完一斗一升二合二勺今所完乃一斗一升四合六勺二秒兩較實多完二合餘據全邑而論每年溢出之米不下六七百石此項是否作爲帶徵積穀亦不能悉其底藴此層非查奏案與撫藩各處當時卷宗不可）鄉民啣怨紳士胥在於此果於二十八日東北鄉農民聚衆進城勢甚洶洶於午前十一句鐘起連打庫房王天保漕總朱杏林西門外紳士施容齋三家房屋所有門牕板壁什物等件搗毁無遺一點鐘時邑令聞警親自彈壓當塲拿獲肇事鄉民三十餘名餘均解散是夜二鼓即將首事一人就地正法二十九日全城閉市紳商學界無不異常惶恐紛紛遷避者有之致今日（即六月初一日）湖屬複選舉之期德淸初選當選者全體不赴投票現在雖人心稍定當無意外之虞鄉民如此藉水災搗毁紳吏各房屋斷不能不辦至帶徵積穀一節亦宜明白宣布以釋羣疑不然雖請兵保護無益也 
[江蘇各團體公餞端督頌答詞彚錄]  
[預備立憲公會公餞頌詞]  
　　歲丙午尙書浭陽公奉考察各國憲政之命歸而立憲之詔下比公督南洋蘇省諮議局籌辦處之成立與複選議員之期限其敏速冠諸省說者謂時至今日非立憲無以極中國之危亡非公考察措施無以促立憲之進步是公利在萬年非僅在一世公之功在天下非僅在一方也當公返國時薄海人士知公必能决大疑定大計故當立憲明諭未頒之前旅滬諸同人即有豫備立憲公會之組織其後又以近託帡幪仰承維助以在會諸人知識之短淺掬流捧土莫益高深公猶殷殷提倡贊成若是則知公圖國民之幸福倡議新政爲發於中心之至誠而邦人士信而孚之樂於趨公之令而無所於沮者蓋非無由今者上承朝命移督近畿行將入長樞垣模型百辟推朝延之意豈不以公之功在天下乃畀公以兼善天下之權公之利在萬年乃興公圖有道萬年之策夫以中國論財物殷湊足以有爲未有若南洋者也居畿輔之重爲政治之本未有若北洋者也謀謨新政旁求俊又擇地畀公而因以作範於天下亦朝廷意也然則公之去就非南洋所得而私戚非北洋所得而私喜邦人士雖欲　公而留之江南豈可得哉公今受代將行會員數百人僉以憲政之事夙所期於公者舉孝胥謇壽濳代表其私因餞而陳於公而侑以詞曰立憲之制匪由西歐懸象讀法昉於殷周好惡同民用舍詢衆古無其民實有其用下士檮昧萃其朋僚掇拾討論思陳芻蕘煌煌我公哂其一得扶之翼之時予採擇公爲霖雨實濟蒼生旣移節龯行長台衡夙被仁風敬陳祖席祝公之榮與國無極 
[諮議局研究會公餞頌辭]  
　　匋師尙書蒞兩江之三年太歲在戊申夏六月朝廷詔各直省設諮議局期以一年成立將於是徵與論焉獨吾江蘇諮議局能不牽於拘攣之俗論卒合寗蘇而一之非我尙書公深識偉力弗克致此夫謀庶人詢外朝之典廢絶久矣一旦曠然發德音恢天下之士氣承閒語事誠不宜妄自菲薄稱引失義或毛舉細故見小遺大其何以塞明詔而稱上意謇良恒等於是乎有研究會之設將取一切政俗而研究之求事之豫公又實奬成之蓋所以誘掖董勸靳與吾民偕諸憲政之前路者至深且厚吾民方樂得公以求竟維新之事業而公於已酉仲夏拜移督北　之命兩江之人蔑不惜公之去相與祝韓侯之出祖頌長孫之淸德洋洋乎盈耳也本會同人其能默爾而息耶謹述頌詞一章導揚盛媺川誌去思其詞曰於鑠聖淸舊邦新命篤生藎臣弼成憲令洞開重門容納覲聽咨爾鄉校聚而議政蚩蚩者氓如夢斯覺跛者思起公掖之踔盲者思視公啓厥眊公實資之俾以政學叢叢塵牘命發其藏沈沈府寺命去其防靑天白日示我周行南條大水同此汪汪帡幪方深斗杓移建北人之私南人之怨四人講德羣公飲餞豐規不愆來哲用勸尙有江蘇敎育總會頌辭及午帥答詞明日續錄 
[京師近事]  
　　聞日前某貝勒處接到一函發信者爲高某略謂其兄居住煤市街某胡同係屬革命黨現聯合二三死黨藏匿凶器欲刺某親王誠恐事發生罪故此告發云云貝勒以此函面交民政部肅邸肅邸發給内城章廳丞業已將高某及其兄拘廳審詢如何情形訪明再登 
　　學部左丞兼法政學堂監督喬樹柟近以積痰成疾得半身不遂之症有若中風現已偏枯不能行動惟語言如常飲食尙能進口想不至如一品大員之甚云 
　前直督楊蓮帥辭世之第二日天津習藝所監禁吳樾同黨之候補道張恩榮派人先在外間揑造灤州土匪晚間襲擊督署之謠經地方警察局帶兵探察而該犯與看守長王錫章即乘機濳逃已誌前報茲聞那中常署任後即派員調查知該犯原姓于名慕湘在瀋陽改報姓張家住吉林只有老母一人故日前那中堂已咨行東三省總督派地方官嚴行查緝一面咨請京師巡警協拿 
　那相蒞外部辦理外交多年久爲政府所器重聞攝政王之意如將來補實直督擬仍令兼外部會辦大臣之任是說果確則地方長官兼中央 
 
 

Page 6

 
 
大吏又開一新例矣 
　陸軍貴胄學堂本月二十五日舉行畢業典禮是日陸軍部鐡尙書率各堂官及其他部員等到堂行禮慶親王亦親臨該堂監視一時王大臣及學生等衣冠濟濟頗屬嚴肅王公世爵班學生聞將另行舉辦 
　貴州巡撫龎鴻書年老多病不理政事屢被人叅故政府擬將廳中丞開缺另候簡用卽以護滇督沈方伯署貴州巡撫聞俟李仲帥到滇即可 
發表 
　民政部用欵大半由外省協濟而來每年竟虧至數十萬現聞各堂會議以現在度支部將整頓各部財政統一章程奏准卽應遵照辦理擬將各省協濟之欵統出度支部直接收受至本部年用經費先由本部核造豫算統計向度支部承領庶部欵不致再虧且以作統一中央財政之倡現已飭所屬分别造製豫算表以便奏請交度支部核辦 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘黔展設貴陽洪江電線辦法北京]  
　　黔撫龐鴻書湘撫岑春蓂爲籌議展設貴陽洪江等處電綫請部派員勘估興修摺略云黔省下游一帶與湘省西路處處毘連節節甌脫形勢如脣齒之相依境壤如犬牙之交錯益以山路崎嶇民苗雜處匪盜尤多出没現黔湘兩省電綫之在黔境者僅由威寗畢節等處通至貴陽省城其在湘境者亦僅通至靖州屬之洪江而止自貴陽至洪江袤延數百里均不通電其間如黔之鎭遠湘之沅州晃州等府廳城俱係水陸通衢地當衝要遇有緊急文報由省城交驛馳遞往返動需旬餘或彌月不等未免曠延時日即黔湘兩省互通電信亦必須迂道蜀境輾轉傳遞周折殊多實與交通有礙臣先後蒞撫黔湘均以接通此路電綫爲便因道遠欵絀遂致未能尅期興辦臣鴻書前因添設貴興電線復議接通湘省正在督札司局籌維間適臣春蓂以湘省西南兩路電線未通議將西路接至黔省亦在飭屬查勘因是彼此電商各就地方情形通籌妥議擬湘省由洪江經沅州府晃州廳接至貴州玉屏縣境黔省即由玉屏縣境經鎭遠以逹貴陽省城當經電商郵傳部覆允照辦在案查展設電線工程於測勘道路估計工料安置桿線設立局所諸端非由部派員經辦不足以期妥速至需用工料爲數頗鉅應即查照黔省槪由上海電政局購運應用其電桿木料仍歸黔湘兩省各自購備似此通力合作庶幾易於集事相應請旨敕下郵傳部將洪江貴陽一帶線路遴派妥員率領熟諳電線生匠隨帶應用機繳鈎椀等件迅速前往分别測勘安設臣等仍當督飭司局撥欵委員就地採買木料隨時濟用俟工竣後再將用過欵項核實造報應請作正開銷事關地方交通如能卽速興工早日竣事不惟黔湘聲息靈通官商交受其益即滇蜀等省亦多一線之用均有無形之便利五月二十五日奉硃批郵傳部知道 
分類新聞 
[政界]  
[武陽籌備自治之起點常州]  
　　籌備武陽城鎭鄉地方自治公所議定設立於忠義祠選定職貫已誌本報茲因該祠修理尙未竣工特於本月初一日假商會開成立會兩邑尊曁正副所長各職員均蒞會當將所中簡章議定并提議調查戶口一事遵照蘇省會議廳議案由城廂先行調查入手調查處應附設於自治公所之内爲總機關即以正所長爲調查長城内外各坊廂共分東西南北四區每區設一調查處各處月共需費百元照章應以保甲經費充之而武陽保甲經費久爲警察之用勢難分撥他欵如何籌擬一時尙未議定然欲調查戶口必先分劃區域城内坊廂界限分明無甚疑問城外坊廂與各鄉毗連難免無混淆之處現議由職員中分任調查以便劃淸區域計東門外由梅介節君調查西門外由于瑾懐君調查大小南門外由陸新吾君調查大小北京外由史醒菴君調查儘一二日内即須竣事所中職員正所長惲祖祁副所長惲用康莊殿華名譽諮訪員孟森孟昭常陸爾奎屠寛駐所參議員于定一錢以振參議員莊重馮斆幹朱溥恩徐嶲王家槐徐鴻錢選王覽沈廷揚惲佩華駐所幹事員梅鶴章書記員史久傳庶務兼會計員陸家齊以上各員除駐所幹事曁書記庶務會計由正所長委任酌支薪水外餘均爲名譽職員由兩邑尊照會 
[署臬急求交卸之眞相蘇州]  
　　署蘇臬司趙廉訪濱彦由兩淮鹽運司奉旨升授廣東按察使前日已接奉廷寄廉訪即自行具摺謝恩並懇恩准入都陛見昨已專差賫摺赴都廉訪隨卽具禀督撫憲瀝陳患病情形因已奏懇陛見倘蒙俞允則一時不能北上必須交卸蘇臬篆務及早靜養故禀請迅賜派員接署臬篆不識院憲若何批示也 
[華婁推定自治職員松江]  
　　本月初二日松郡官紳假座勸學所會議華婁自治事宜正所長雷繼興張嘯眉兩君到後雷君以將詣南京苦無暇晷先向華婁張劉兩大令處辭職復臨塲諄辭均不允旋推舉副所長周葵臣錢伯藍錢梅亭朱生白顧文甫吳廉卿並舉常川駐所幹事員吳挹珊馬逢伯兩君議定每日所長需輪流到所每星期六常會俟初七日再將規則及預算表佈告 
[崑新自治舉定職員蘇州]  
　　崑新地方自治公所於五月十五日公推正副所長巳誌本報茲悉於初一日行開幕禮紳商學界先後蒞止遵照會議廳議案詳訂章程籌定辦法并公推職員由縣中即日照會分任宣講調查等事所有職員姓氏詳列於下諮訪員朱以增王德祥朱紹成李家琛正所長周一陽副所長邱樾王頌文叅議員錢鎏方還杜慶徵李鵬徐夢鷹顧紹濂幹事員孫邦英王維鈺（兼主任調查事宜）潘廷棟王仁彦孫邦俊王慶祉王績姚德麟陳觀瀾王德鴻宣講員徐錫榮王直湘王兆祺唐恩保顧國珍汪隆校調查員（分段推請）書記員金同壽 
[鄂省憲政研究所之湧躍武昌]  
　　鄂督陳小帥現擬設立憲政研究所按期與司道等官到所研究籌備憲政事項業經勘定督署對面之積案庫改爲研究所該庫則遷入署内西偏空屋已飭善後局估工撥欵量加修飾以便開辦日昨本任蘄州查牧雙綏本任黃陂縣董令治勲候補知州何熙年黃仁菼知縣鍾應同等五十二員得信後遂擬假停辦之圖書館自組同官憲政研究會爲凡湖北同官之不應入學堂與差缺之不便入學堂者討論憲政之所昨將所擬章程具禀鄂督立案當奉批云查現行考試外官章程祇取列三四等者例入法政學堂肄業是入學者十之一二不入學者十之八九設使身膺司牧智識迄未充周其何以張掞新猷奉宣德意該牧令等有見及此聯合同志創辦憲政研究會條理秩然簡章亦尙明晣應准其如禀立案惟圖書館能否借用候提學司查明詳復飭遵 
軍界 
 
 

Page 11

 
 
[札飭都司採購軍馬南京]  
　　江督端午帥札米都司占元文云案據第九鎭徐統制呈稱全鎭馬匹現短絀至六七百匹之多亟應添購以充軍實近聞滬地值各國賽馬之時一經賽畢每多發賣擬請委派幹練之員前赴上海酌量添購縱不能如額補助能多得二三百匹分發各標於軍容名譽均有裨益等情本部堂查軍馬關係綦要自不容聽其短絀而良馬之種尤爲難得日本之興馬政首購阿刺伯馬以改良馬種今巳大收成效現滬上旣有良馬可買正應赶緊選購二三百匹不特藉充軍實並可藉以試改馬種茲查有米都司占元堪以派往上海辦理購馬之事惟該都司於上年秋操之時在滬所購各馬雖較之口外馬匹固自不同然並非西馬之良者該都司夙昔究心馬術如果認眞選擇必能一顧空羣本部堂將於此次新馬之良否騐該都司之辦事是否實心從而定其功過焉所需購馬經費由財政局支領除分行外該都司即便遵照赴滬將各國發賣之馬選購二三百匹以資軍用毋再仍前大意致干咎戾 
[屯溪鎭汛弁之擾民安徽]  
　　屯溪爲徽郡首鎭商賈往來絡繹不絶土客雜居良莠難分巡緝地方皆爲該處營汛弁兵之專責而各商號亦皆恃彼等爲保護茲該鎭各行商德源昌等上禀撫憲呈稱該汛外委任恒智自到任後所有地方事宜毫不聞問終日昏沉吸食洋烟並且縱勇聚賭視抽頭爲利藪貽害地方莫此爲甚懇予派委查究以肅官方 
[咨解陸軍留學生學費長沙]  
　　湘撫岑堯帥准陸軍部咨催派赴日本留學陸軍學生歴年學費用欵及墊發銀兩自三十年起至三十四年止均按照實用數目五成分派其各省旗欠解銀兩應令迅速歸墊云云堯帥巳飭善後局將此項陸軍學費欠解銀兩如數動支詳咨滙解矣學務 
[女子美術暑假研究會開幕常州]  
　　自治公所庶務會計員陸新吾君之夫人伍北華女士肄業上海民立女中學堂特别科此次以最優等第一畢業返里糾集同學徐鑑孫女士假靑果巷八桂堂開設暑假女子研究會授以鉛畫彩畫摘綿洋繡造花製果洋線絨繩各種切要美術以期發逹實業學費二元惟製果科須加學費及全套物料費七元每日上午授課四小時本月初一日開學七月初八日止往學者雖只二十餘人然而無錫某某女士蘇州某校手工敎員均來入會聞風報名者刻仍絡繹不絶云 
[聶氏女塾舉行畢業式松江]  
　　松郡西門外聶氏女校巳於本月初二日行初等畢業禮兼演各種科學均能嫻熟至歷史一門於商王變法處比較更覺精確來賓莫不拍手稱贊茲將畢業生名姓列後張秀林張餘陳錦雲顧郁仙顧明昭周百安趙品絹顧國傑實業 
[夏絲市面之無望無錫]  
　　本年夏絲行均於上月二十八日開秤收絲議價凈絲每百兩洋二十四元鄉人以桑價翔貴不願脫售以致近日市上賣絲者甚稀各業因此亦無起色聞各絲行現思增價以資招徠然张人以蘇絲市價較高均紛紛往該處脫售恐本年錫金夏絲市從此已矣 
[限制開設油池煤廠長沙]  
　　湘省某商人現擬就省城附近設廠熬鍊煤油旋據團總閔映湘等聯名具禀巡警道請予限制開設油池煤廠及生肉公司等事昨經批示仰候札飭長沙縣查照節次札飭各情妥籌覆核 
[電燈公司轉賣洋商之反對江西]  
　　贛省城内鐘鼓樓地方前經職商徐竹亭君邀集同志籌欵開辦開明電燈公司所有應用機器杆綫以及新造公司工程行將完竣現因經濟困難勢難接濟聞有轉賣日商之說以致贛省商學界中開會提議預備抵制絡繹不絶 
雜記 
[宜令誑報水災輕薄常州]  
　　宜荆兩邑水災之重疊誌前報經旅滬任觀察電禀各憲查勘宜令賴豐熙以上忙開徵在即各區災情如故確切勘明上忙收數勢必大减爰於日前專差晉省誑報災情輕薄一面擬賄囑戴委員同詞揑飾禀復無如闔邑岸衝坍十有八九天雖晴霽水勢仍有增無减哀鴻徧野目不忍覩未知上憲如何處置云 
[荆楚懐襄之現狀湖北]  
　　鄂省自二十二日放晴一日次日復雨二十四日放晴二十五六兩日復又大雨江水澎漲溢出江岸武漢官吏人民莫不惶恐異常武勝門外大堤口攔江堤崩缺一口寛長丈餘幸堤身寛大尙未洞穿現堤工局己派員培修武漢米價近三日内未漲亦未跌聞寳塔洲米穀捐局有電至省云連日該局有湘米十餘萬石報捐指運武漢尙有森昌（漢口大糧食行）大帮米船二十餘號日内下駛因陰雨所阻尙泊港内據此觀之武漢米價將來必可望跌落人民不致有斷炊之虞矣黃岡縣蔡家大堤圍内有巨族羅姓分住四十八灣其族長自稱爲四千歲二族長自號七大王皆素行蠻橫其鄰灣有楊馮方等姓因被水淹淸疏出水溝路由羅家池塘入河羅不允聚衆千餘人持槍殺傷方楊馮三姓多人鄉紳中有抱不平者欲公禀官長究治而方楊等姓畏其威燄不敢署名黃梅縣於四月二十八日大雨至五月初一日山洪陡發下鄉十八鎭（該縣域區分上下兩鄉各十八鎭）官民堤垸悉遭衝破漫溢田地四百餘畝幸水勢建瓴而下旋即退涸尙無倒塌房屋及捐傷人口情事現該縣廖大令已勸諭農民人等趕緊翻墾補種其難墾復之處俟秋後覆勘辦理武漢籌辦平糶由鄂督飭司道關局公同籌欵刻悉共籌銀十萬兩藩庫二萬鹽道庫二萬官錢局二萬統捐局二萬江漢關二萬督辦平糶委員瘙巡道並以省城地廣人多分設五局以就民便刻巳會紳確切調查戶口以便彙核確數俟米運到酌量匀派平糶以期普沾實惠並一面由統捐總局出示曉諭所有長江上下游湘贛皖各省進口米穀儲備兩捐一槪停徵俟秋收登塲於八月朔日再行起徵以利商販而惠窮黎漢口後湖堤岸水不没者僅二尺餘外江内河水勢尙日增未已隄身岌岌可危關道齊觀察等連日親往查看無法可施有人獻議請將隄身之低者加高鬆者築緊狹窄者加寛但需費鉅一時無從籌欵祇多雇土工採辦防險各物預備搶護刻下漢口王家垸及 
 
 

Page 12

 
 
洋火廠兩處隄垸日内險象百出幸洋火廠之隄經地方紳士羅某等集資自行賠修可保無虞王家垸則因受襄水衝刷於二十六日下午决一口長約丈餘水勢直向垸内奔湧當極力搶救堵住决口故尙未受大害武漢兩埠江岸各通水道碼頭目下水巳上岸陳小帥恐攔江隄被水衝潰特札飭漢關道鹽道武漢兩府督中協陸軍統制並地方各文武印委隨時妥爲搶護距省六十里江夏縣屬遊家廟西湖隄垸於二十五日午衝垸故省城西南鄉大陸悉成澤國沿江而下如武昌縣城黃州府城武穴鎭樊口鎭均被江水灌入隄垸衝决大半早遲兩稻顆粒無收沿江上溯如宜昌府城荆州府城宜都縣枝江縣江口鎭沙市商埠董市集等處無不被水沙市之華洋官署局所均宛在水中店舖俱被水淹一望澤國巳無商市與荆州接界之湖南岳州一帶隄垸被衝人口房屋沈没倒塌者纍纍荆州萬城隄十分可危恐有潰洩之虞荆宜道吳觀察荆州府斌太守率同全城文武日夜上隄設防將軍都統等亦冒雨巡隄蓋此隄一潰荆州之全城人均須遭溺斃之慘雖有舟楫亦難逃生故防範異常認眞由宜昌川河至荆州之荆河口被水一望無垠行船難辨路徑現在民船已一律停駛其故一由水道難探一由於川峽水太激流招商局固陵輪船快利輪船均在荆河内誤走淺地被擱該局聞信已由漢口放某輪前往拖救出險矣 
[懐濳天人交迫之苦狀安徽]  
　　皖省居民向以懐寗濳山爲最苦懐南一隅濱江其餘腹裡之港汊湖灘盡爲民間世有之産近年奏設淸丈局係丈濱江無主之官地與腹裡民産絶不相涉委員志在漁利故意牽混謂腹裡民産統須繳價不知水勢漲落不一水漲則水溢水退則灘溢此等溢畝冬春水涸則爲灘夏秋水漲則皆水漁旣不可蘆又不殖乃一律勒令繳價充公地方劣紳從中附和設局追呼大肆騷擾幾於雞犬不安委董供用之需夫馬之費皆勒派於窮民自去年至今日追比敲撲無日不聞此懐寗今年水災前之苦情也潜自凌令謙前年復任每兩丁銀漲錢二百九十文每本洋一元街市作制錢一千七百零該令則抑作一千四百零當十銅元則作七文且該邑東南鄉連年壩潰上憲曁各善堂所撥上振之欵前後數近巨萬强半爲官紳所乾没而勒派民間挑修藉以潦草塞責致今年老潰口復裂因又牽潰新口凡潜之東南懐之西北七十餘圩無有不潰决者此潜山今年水災前之苦情也至此次水災則禍始於潜殃及於懐潜邑所築新堤至單且薄一遇洪流衝擊萬無完理自今年四月十五日大雨不止至十七十八兩日連潰數十圩衝壓田廬漂没人口死屍山積慘不忍覩凌令烟霞高臥悍然罔顧且委過於監修董事卸責於殷實富民誠不知其是何肺肝矣懐則由潜南而下沿河百餘里山洪漲於内江潮壅於外汪洋一片無異澤國流離蕩析之慘兒啼女哭之聲不絶於耳目奇災慘禍向所未覩官吏旣不撫恤且追呼猶昔若不知有此災情者言之眞堪痛恨 
[鄂省官塲之醜歷史漢口]  
　　漢口籌餉局爲鄂中著名優差現充該局之專辦李令承濤刻因冶遊眷戀一妓名高大小寳致與某觀察各含醋意被觀察在鄂督前傾軋是以撤差札文中當有不守官箴等語並未撤之前李巳聞信具一萬元爲某公壽懇求顧全爾子將本年辦下去因事機不密洩露於外故無效果所遺之差已委現署廣濟縣孚令保接辦因孚令在江陵縣任内虧賠約兩萬金故上峯以此差調劑之 
淸談 
[上海醫院落成]  
　　上海醫院爲李平書先生與張竹君女醫經營落成。實爲中國第一特創之醫院。自此而中國之生靈。可免庸醫之殺僇。中國之生靈死於庸醫之手者。月以千萬計。自上海醫院成立。而各省聞風則效者。必且有繼長增高之勢。然則李平書先生。張竹君女醫兩人普渡衆生之功遠過於藥王婆薩。 
[新發明之算法]  
　　注俗語以幻術能於虚空中算人之財物者謂之算法。亦九流之一也。某村嫗驚相告曰。某村來一算法。某村之富翁某。所藏金銀甚夥。俱爲所算。我輩曷愼防之。勿爲所算。某村愚大呼曰然然。余亦聞之。某村之某姓。爲若輩所算者尤夥。又有十二三齡之童子聞若言驚異曰。昨日之夕余村過一人。似走方郎中者流。向余乞茶一杯。余拒之未與。此人得毋是乎。諸鄉愚乃羣譁曰無疑。若輩或扮爲郎中。或裝爲搭碗無一定。惟必須吃著某姓茶。方能算某姓物。此人必係算法無疑。以上所云。是從前無智識之鄉愚。怪誕之現象也。今某董事演說云。自中外通商以來。洋人以種種學問輸入中國。吾中國人無不崇拜而迷信之。顧吾以爲西學盛行。有大害於吾華人者一。算學是也。中外通商以來吾華人之財爲洋人算去者共若千億兆京垓。然則鄉愚之所謂算法。尙不如某董事所謂算法遠甚。記者曰。今方知鄉愚之說之持之有故。 
[萬能之優拔貢]  
　　中國之優拔。眞萬能哉經科大學學生。取之於優拔。直隷地方自治。欲就商於考試優拔之人。某省商界領袖。又須推舉優拔。政學商三界均不能不借重於優拔。宜乎考優拔者之多也。 
奇事小說 
[女騙（朗續）]  
　　（南腿）（雨前）（蛋糕）（美味燻魚）微禮四色。戔戔之敬。聊表寸心。某孀婦携之歸。偕其子大嚼。　　（吉日兮良辰。）（洞房兮花燭。）（鴛鴦夜月銷金帳。孔雀春風蔽玉屏。）日夜想像即夢寐中笑口常開。事急矣。且奈何。而某孀婦若不甚介懐。其膽量固不小。飛啓者某姓某小姐於某月某日病故此一。紙報告。專足造其戚之門。實爲吉期前三日。賀者盈門。弔者在室。眞若。喪家狗矣。其戚懊惱狀。不可言喻。乃速某孀婦之門。叩之曰。其信然耶。其傳之非其眞耶。苟其然焉。吾將往哭之。某孀婦時作病狀曰。今日苦甚。不能奉陪遲數日與君同往可也。其戚不得巳。乃返棹遷延復遷延。其戚方疑之細訪之則係騙局大怒。訴於官。（捉將官裏去。）一籖標出。如狼如虎之差役。奔集某。孀婦之門。某孀婦重賄之。囑緩頰。妙計環生。雇一船。傭一啞者作舟子。造舊時某田戶之家。而告之故。某田戶老而憒。鄉愚也。許以二十洋。賣一木主題其上僞爲某姓之父。待質於縣。已亦具禀往訴焉。一訊不得實。命提舟子。啞不能言。以刑嚇之。作手勢。伸二指。作圈狀。復用兩手橫量之。作孝子牽神主狀。縣尊大悟。被告諸人乃伏罪。其子桎梏卜獄。某孀婦交保。賠聘禮。再定罪諸人責放。事乃寢。奇哉騙也。天下事眞無奇不有。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行複選舉開票 
[浙江] （嘉興）　　嘉興府複選舉已於初二日開票茲將當選人姓名列下張棣（嘉興）沈鈞儒陶保霖（秀水）朱其鎭周斌（嘉善）張元淸（海鹽）楊文燾（石門）勞絅章（桐鄉） 
[又] （杭州）　　杭州複選舉於六月初一日舉行借中學堂爲投票所上午八句鐘監督卓太守會同監察管理各員謹愼將事至下午六點鐘封匭杭屬八縣一州計實到初選當選人一百六十六人不到者四人駐防實到二十九人不到者一人初二日上午八時在杭府大堂開匭茲將當選人姓名錄下仁和范耀雯七票新城洪錫承八票臨安姚祖範七票富陽章毓才六票臨安胡仁壽五票富陽盛如彭五票昌化潘秉文九票新城汪秉豪五票海寗張宣藻八票錢塘駱恒八票仁和邵羲五票昌化潘振麟五票錢塘梁有立八票新城吳錫章五票海寗朱寳瑨六票仁和陳敬第五票餘杭王渡六票（駐防當選人）墨爾根圖五票次多數熊文四票裕祥三票會來二票恒瑞二票杭州次多數十八名并錄於下徐光溥孫樹禮張綱章炳森方鎭吳恩元祝震錢四簠帥承緖吳淸張汝霖孫鳳藻盛起張渠淸楊復陸元鼎張乃森陳皇煇 
籌辦處覆各府州縣電 
[湖南]  
　　籌辦處復辰州府景守電佳電悉每次票額各以本次實到投票人計算無論投若干次均準此類推籌辦處復麻陽縣電已及格田滕兩名不必榜示再投可將第二次田滕兩名及八名外之兩名所得票提出不算如能滿當選之額即免重投至票數應每次各算不得兩次合算餘詳通電籌辦處復道州姚牧電冬電票數積算錯誤並飭更正 
本埠新聞 
[江浙水災協賑問題]  
　　江浙庽滬同人所刊江浙水災協賑公啟已錄五月二十四日本報茲周金箴等諸君定於初四日下午三時至五時假座靜安寺路商學公會邀集大衆會議合籌協賑事宜所有酌擬辦法及任狄二君公啟錄後 
[擬江浙合籌協振水灾辦法]  
　　（一）擬就各郡縣現下實在災情臚叙募啓條列收捐辦法並刊統一兩聯收條均由發起人承辦送交後開各處以親　親以友及友各寄各省勸募所有捐欵隨到隨收填用統一兩聯由條隨時集議協撥（二）各灾區情形助賑者本須確知詳細實在如宜荆歸錫汾溧陽歸葆賢其餘各處應請諸位各自認定即各將灾情隨時調查報告並以爲集議協賑之準（三）向來經收賑捐各處請諸位親筆自書於左其協撥捐欵由發起人隨時與收捐處接洽再隨時定期集議（四）各處寄來捐欵如有指明賑濟何處者請將指明函件報告於衆其欵即歸於指明之處其未指明者歸於公共協撥（五）江浙向以田賦爲財政大宗柴米充足則皆樂利今蛟雨爲災正在農田蒔插之際灾　　　　 
區如此廣闊兩省精華幾盡廢墜實屬不堪設想向來協賑本不過問及此今則情勢不同又值研究自治之時應就紳商民自有權限協同各郡縣被灾待賑士民竭力設法仍恪守紳商民權限自爲國爲民爲主義與官府和衷共商務去激烈衝突之流弊（六）向來經收賑捐之處請自書台篆住址於左並請註明須用捐啓收條數目以便隨後辦好送奉　發起人周晉鑣劉芬孫廷翰李鍾玨虞和德嚴義彬周萬鵬黃繼曾焦發昱席裕福任錫汾狄葆賢 
[宜荆任錫汾漂陽狄葆賢公啓]  
　　敬啓者江浙魚米之鄉而民間食性略有不同蘇省之大江以南向就滸墅關爲衡其南以迄蘇松太各屬沿至杭嘉湖多食粳米俗稱謂之晚稻其北以迄常鎭各屬上至寗屬皖南多食粳米俗稱謂之早稻浙省之紹屬寗屬則粳籼錯雜紹屬向賴金衢接濟寗屬向賴蘇省江北之裏下河接濟晚粳至遲九月間收穫六月以前即須布種早籼至遲不過八月收穫四五月即布種粳米遲種遲收而多籼米早種早收而少亦關地脈所謂初夏分秧則一也民間食米多用草木柴煮熟間亦用煤而草木柴　占多數以樹枝蘆葦稻萁到處皆有俯拾即是故論江浙民間生計以柴米充足爲第一要義今年四月望間一雨霑足農田爭先蒔插秧歌遍野正在歡欣鼓舞之時不料風雨纒綿匝月不巳河湖盛漲田水非特不出甚且因風灌入水　於秧種即頓失勤事農民乘一二日晴霽竭力戽水摒擋補種艱難困苦已不堪言乃苗尙未茁而雨水復至所補穀種仍即漂失加以發蛟排山倒海之勢衝斃廬墓人口蛟水經過地方即草木亦數年不生試引領彌望無非一片汪洋葆賢於本月十九日由寗旋滬實親見之推之兩省被水地方大致皆已有田無穀現在節逾小暑水尙停蓄不退即使災田日漸涸復晚稻或尙可赶緊補種早稻早已絶望草木柴亦同歸烏有錫汾歷次切詢鄉里來人確知鄉間新穀現已無存宜荆如此几毗連宜荆地方約計恐亦如此此數縣實爲向來産米最多之處現旣不存新穀補種將何所取資耶夫賦出於田田旣無種賦即無出情理顯然無待研究試爲國家計田賦旣爲江浙財政大宗斷無蕪田責賦辦法又爲農民計耕種乃資生至計被災實已失業當此官民交困之際又遘此大水成災之現象損上益下恐有難行人定勝天亦未可必錫汾等明知協賑辦法祇以各盡其心力之所能無可深思長慮惟事在鄉里較有不同自愧力量綿薄智術淺　而來自田間見聞尙確今旣發起江浙合籌協賑之議附抒都見伏懇大君子兼籌並顧大展安上全下之偉略有以賜敎之 
[江督疏通銅元之政見]  
　　江督以近來銅元充斥商舗减折屢滋事端若非由官設法疏通不足以維幣政除飭各局暫行停鑄並行各海關查禁銅胚進口外業已分行道府轉飭各州縣凡有民間交納錢漕房捐等欵准予搭收銅元不得抑勒現滬道已奉札飭遵矣 
[滬道爭論收稅主權]  
　　欠繳牙帖稅銀之張永興徐源順及牙差蔣升被押捕房曾由滬道照會英領請飭解縣未據允准茲聞蔡觀察以租界章程關於釐金等一切捐欵固不准收但牙帖捐稅亦係國家正供與地丁錢糧無異且歷年照收並無異言何得驟然禁阻爰又照會英領轉飭捕房速將張徐二人及牙差等送縣訊辦以重國課 
[再飭日商停駛小輪]  
　　蘇撫瑞莘帥前因河水盛漲電飭滬道轉商駐滬日領暫停行駛蘇常一帶小輪已誌前報茲悉莘帥查得日商大東公司往來蘇班之各小輪迄今仍未停班若再逐日來往冲刷圩岸甚爲危險爰於前日電催滬道再請日領會商駐蘇日本領事飭令各小輪即日暫停開駛一俟水勢稍退再行開班以免擾事昨蔡觀察己函致日領飭遵矣 
[奸民私賣田地]  
　　本邑西鄉程家橋一帶離城三十餘里係在租界之外詎近有地販勾串劣保誘令業戶將田賣於洋商出立永遠租契聞各洋商現已購地一百餘畝預備營造房屋建築馬路茲由該處紳董王豐玉等二十人禀知滬道請爲禁阻當奉批云查各國洋商 
 
 

Page 19

 
 
照約均不得在内地置産每有不肖地販劣保私行代購一經成交動多交涉深爲可恨據稱二十九保三圖已有洋人潜購多地究竟有無其事除札會丈局查明遇有該處地畝請轉道契即行禀銷外札縣傳諭該圖地保查明諭禁嗣後如有奸民擅將内地田畝出租洋商不准私自蓋戳一面禀縣提懲倘或地保知情容隱一經覺察由縣提案併究 
[江蘇敎育總會全省學堂成績展覽會之說明]  
　　一會塲出入之路由前廊向東登梯直上三層樓進陳列室旋轉向西出門下梯折入二層樓陳列室向東曲折轉南出前廊仍向西下梯由西廊側門向竹廊而出二成績之範圍按照本會章程中學以上以理化博物圖畫手工四科成績爲限高等小學以下以圖畫手工習字三種成績爲限其他各科成績非會塲所能一覽而知者槪不陳列三陳列之類别約就學堂名稱分甲乙丙丁四類高等專門及優級師範等入甲類中學及初級師範等入乙類兩等小學入丙類其成績品均在三層樓陳列室女學均入丁類其成績品在二層樓陳列室四與會各學堂成績品之總數甲類八百七十五件乙類七百九十六件丙類二千零十二件丁類一千三百零六件 
[三誌洋商開設硝皮廠之違約]  
　　日本人曲培在大南門外馬路橋西首租賃沈關六所建新屋開設硝皮廠由總工程局裁判所限令遷移出境在案乃昨日忽有某日人到局聲稱曲培係該廠夥計並非自行開設請爲通融局中答以事由判裁所主持斷定無可更改且即使爲夥亦與約章不符該日人遂怏怏而退 
[查覆叅將被控之原因]  
　　調查盜賣上海營地委員王嘉棠李光鄴禀復江督文云竊職道等奉憲台札開案准江南提督軍門劉咨開至開報具領並圖一幅供結二紙等因奉此職道等遵即束裝帶同安令炳耀赴滬明查暗訪各處履勘並分别傳詢諮詢查得叅署頭門外百隊廳原有三間其門在頭門外鼓亭旁現爲堵塞據該營七城門兵目及叅署領旗等結稱係三十四年八月倒塌賣地一事並不知悉墻外民房已派安令傳詢房主席炳文據稱係本年三月因翻造拆去近將告成迄未停工百隊廳基雖有趙把總關說擬價二百元請轉禀上憲租用之議未聞過付九畝地義塚營地共五十餘畝義塜自廖參將任内爲始卽由趙把總陸續遷去南門外三十三年經地方紳董禀由李故令詳准歸公作攺良監獄等三項經費有案可稽至賣與徐菊如與徐守備分用爲上海道行文查阻一節據上海田令面稱並無此事又派安令踏勘其地尙在未見修葺醬園然如提委所查各節職道等亦得之傳聞詳加訪查並無實據凡賣營地皆由趙把總經手一節自有升科以來皆然該把總狡詐貪婪工於煽惑歷任參將多受其愚實爲營中之蠧且該把總補缺不到十年家私何止萬貫若僅予以斥革仍不能破其貪囊查叅將被控各情究竟介乎疑似惟其到任將及一年而於趙之奸不能隨時察覺任其滋蔓咎亦難辭徐守備無故牽連未免受屈趙把總罔利營私人言嘖嘖咎由自取罪無可逃謹將奉查叅將楊金濤被控各緣由據實查明禀復應如何分别儆懲之處伏候鈞裁 
[神州報訟案初誌]  
　　工部局巡捕房控神州報館一案昨日爲初審期午後二時英副領事布辣德君蒞廨與讞員寳大令研訊先由原告高易律師聲稱日報言論公正捕房本不能干涉惟毁謗印人妨害租界治安捕房屢次警告該報置之不理迨請其取銷前論登報道歉該報又復加以評論駁詰茲將該報呈堂請察被告所請律師德雷司君及日報公會所延之律師愛理司君發言辯護愛理司謂神州報係華文英文譯出之語究符合否高易遂將神州報逐叚宣讀與英副領事及被告律師互有詰問繼由捕房見證八十八號西探供稱西五月四號奉總巡之命飭往神州報館請其以後不發議論餘不知情又據工部局協董麥克倫供訴由工部局擬稿交一西人轉交神州報要求登報道歉情形愛理司謂此稿於神州報名譽有碍不能登載故駁斥之德雷司詰以上海印人幾何犯案幾何麥云不知德雷司將數日調查翻譯各件指示并呈公堂報告簿所載印人犯案在一千九百零六年有三十三件零七年三十九件零八年五十三件今年六月三十號止已有三十五件之多統計印人每百人有五人犯罪如輪姦劉阿妹之案中外皆知印人屢次犯案於租界治安極有關係德雷司又問印人犯案定罪華字報所載究與一般印人有關繫否麥答初無關繫惟犯案之印人旣在英公堂判定重罪而該報猶指爲禽獸等語工部局故欲其取銷前論至稿中所云華人與印人亦是同胞一語工部局亦知該報决不肯照登故亦允其將同胞兩字改去餘則不許再易一字德駁曰爾知英公堂訊問印人犯案時英國皇家律師亦曾提及此等淫凶案件近於獸禽一語乎况查英國刑律照此淫凶之案至重須處以死罪輕則監禁二年爾知之否麥答曰若講刑律請還質之律師德雷司以向例暑天須停審請堂上速結英副領事謂須將案卷一律調齊詳細研究訊至此爲時過晚遂判兩造一併退去候禮拜四下午二時再訊 
[善堂填平義塜]  
　　同仁輔元堂坐落公共公廨前面之義塚地十餘畝前由已故堂董曹寄耘等將地盜賣經各紳董上控爭回勒碑立案永禁盜賣在案事後各紳董尤恐被人侵佔曾將各墳頂填高以資辨認並於四週圍以鐡欄茲該善堂忽又雇工將塜地填平昨已興工不知是何用意 
[城内]  
[吵閙公堂]  
　　西門外柴糞行主李東生與同業吳康之爭奪秤柴被吳將秤折斷前日東生帶同其子阿全等多人與吳理論吳同其兄綏之受之等到場爭論之下兩不相讓以致兇毆由巡士一併拘至西區轉解總工程局送縣請究前晚由捕廳趙少尉升訊飭仵驗傷當經仵作驗得東生康之二人均無傷痕禀知少尉判各交保詎東生之子阿全在堂唆使伊父胡閙謂仵作吳載香與康之同族有意包庇後被差役拖出始行退堂 
[竊賊口供]  
　　北五區拘獲積竊陳野囝郭全福兩人解至一路巡局審訊陳供前在英租界竊得某烟紙店鈔票洋三百元幸未破獲今又在盆湯弄花烟間内拐得寧波婦人賣洋六十三元因現在緝拿緊急入城避匿致被拘住郭供前在老北門内竊得蔣公館紅木杌子又在曹炳元家竊得棉被銅吊等物判陳郭兩犯先送改過局收押三月期滿再行核辦 
[隣居失和]  
　　四牌樓洋鏡店主徐大如因隣居明角燈店主葉大廣將伊學徒王大喜留店住宿向論圓毆扭至一路巡局喊控徐供學徒王大喜屢次竊錢訓斥不聽擬欲停歇詎王竟負氣逃出至葉店借宿翌晨由葉同來代爲包庇小的向葉理論反被毆打求 
 
 

Page 20

 
 
究王供小的與徐本係親戚徐娶小的之姊並非學徒在店爲夥陸續借過洋二十餘元亦無竊錢之事葉大廣係多年隣居見姊夫誣指行竊代抱不平出爲帮助因此口角爭毆是實訊之葉供詞相同游巡官將徐訓斥與葉一供飭退 
[兇徒保釋]  
　　崇明船戶陳和尙日前與福建杉板船戶林阿和口角陳將竹篙向林之腰肋猛戳受傷當由巡士拘住解縣驗明林阿和受傷屬實判將陳和尙收押在案刻已多日林已痊愈昨由陳母挽張貴榮至某董處哀求免究該董即函致縣署准予交保 
[一路巡局批詞]  
　　孀婦吳張氏禀批據禀方伯超積欠租金至六十餘元之多向索不付該氏年老孀居無可如何懇請勒遷等情著飭地甲立卽前往飭遷如違提案訊追不貸民人沈月樓禀批據禀爾妻過門已十餘年素來相安且生女已十五歲男已五歲何忽於四月五月兩被其母及舅兄勾串逃匿並將子女一併藏匿殊堪駭異著飭地甲前往查明如果屬實即將郭李氏及其子郭如生拘案訊辦毋延商民施連生禀批據禀已悉仰候飭提吳硯孫到案訊明核奪 
[官事]  
　　丁憂補用知府劉澤靑採辦例木委員候補同知閃國賢昨均到道禀見南市 
[不准收捐]  
　　昨有崇明人馮文英携有黃紙捐薄聲言在崇明設立廣濟同仁善局向大碼頭裕昌茶葉店募捐洋一元該店夥李瑞生邱裕順索回收條互相爭論扭至工程局請究判馮從寛斥退不准再在境内收捐 
[兄弟失散]  
　　男孩王阿狗年十歲日前隨父由高橋來申寓居四馬路一家春番菜舘胞兄阿德處昨與伊兄至南市購物中途失散由巡士帶至總工程局留候認領 
[撈獲男屍]  
　　救生局某號巡船前日在浦撈獲男屍一具帶至老白渡碼頭察得年約三十左右身穿白紗長衫雪紡褲子挖花緞鞋手戴金戒一枚搜其兜肚内右洋三角因無家屬來認即由該局由殮厝壇召領 
[仆地氣閉]  
　　前日旁晚有一年約三千餘歲之某甲在王家碼頭北首丁泰來油蔴店門前仆地氣閉後由十六舖地甲查知並無家屬即行報堂收殮厝壇石認 
閘北 
[先行戒責]  
　　三路四區巡士方嘉謨辦公操切昨由德正巡官解送總局經汪裁判提訊判先行戒責一百下押候禀請總辦核奪 
[仍不准理]  
　　王正德遞禀巡警總局據稱前被陳阿小呑没衣飾等物曾赴四路一區控告被陳串出訟棍唐發榮出頭霸抗實不甘服求請伸雪等語昨經汪裁判提訊因原告所供情節不符飭具誣控結了案 
[房東硬覇]  
　　吳信良控蔡木全欠洋九元由三路三區劉副巡官訊明判將蔡之生財作抵派令巡士隨往點父不料蔡之房東王根鑫恃蠻不服紏集多人將巡士圍住蜂毆巡士急吹警笛始由隣崗巡士將王拘局戒責五百下然後移送一區限於三天内遷移出境交保開釋 
英租界 
[密室聚賭]  
　　湖北路浙江路口薈萃樓茶館聚衆賭博被八號西捕查見昨將該館内之崔蘭法傳至公堂請究先據西捕禀稱該舘内另有密室一間私設賭場紏人聚賭輸贏頗巨中西官以崔紏賭屬實判從寛罰洋二十五元充公再賭查獲嚴辦 
[幸未被害]  
　　甬婦吳夏氏向彭陳氏之夫索取賭洋口角呑烟圖盡由捕車送仁濟醫舘設法救愈昨日解廨經中西官訊明情由判彭陳氏罰洋五元吳夏氏交其夫吳康仲領回管束 
[呆若木雞]  
　　昨有迷路小孩一口年約四歲身穿布衫無褲赤足由捕帶至公廨再三盤詰呆立不言判送棲流所留養候認 
[騙子還押]  
　　薛根全控王子興騙取頭髮價洋一千五百元一案昨由捕房將王解請公堂復訊判仍還押候下禮拜一訊核 
[並非妓女]  
　　粤女彭阿娥前晚在虹口行走被美捕房一千零十一號華捕指爲妓女拉客拘入捕房昨解公廨訊究女供家住密勒路永平街九百三十七號門牌父爲輪船生意母與隣人均在堂下候質女子昨晚至馬路納凉並非妓女補捕誣指請察判女交保候查明是否妓女於禮拜三再行訊奪 
[私逃原因]  
　　嚴文元控妻周氏私逃昨由捕房解廨經中西官訊明情由判氏交嚴覓保領回不准價賣 
[拐匿小孩]  
　　吳龍裕吳葉氏控錢阿祥拐匿小孩昨由捕房解廨請究判錢還押候查明再訊 
[串騙鉅欵]  
　　利源通控葉偉屏胡卓聽等串騙洋五萬八千元一案昨經公堂復訊因胡保出未到判葉暫行交保限一月淸理 
[兇惡可駭]  
　　湖北婦人畢汪氏控董金喜王克亮與在逃之劉某等謀斃伊夫價賣伊女等情昨由捕房將董等解廨中西官以見証王巧雲患病未愈判送醫院醫治董王還押候究 
[未便輕縱]  
　　王秀芬因收買鐡路公司所失之銅鎖等物由探解奉公堂訊實判押三月在案昨晨王延律師到堂代辯要求開釋中西官以王前堂與竊賊質訊屬實未便從輕判仍還押候再察訪詳情核奪 
[婢女見屏]  
　　粤人趙永郇之婢女周阿彩被電車夫吳品山誘至靜安寺附近由探將女查獲解廨収押在案昨日又由捕房將吳解廨訊供不諱判吳押兩月婢因趙不愿具領判發棲流所留養擇配 
[尙有同黨]  
　　常州人黃根郎與金紀生夫婦控王金全左正德許王氏陳汪氏等串拐伊等女兒來滬希圖賣娼一案昨由捕房將各人解至公堂復訊中西官以人証未齊判仍分别還押候提到同黨併究 
[欠洋不還]  
　　麥榮卿控費楚玉欠洋不還昨由公廨傳案判費交差候晚堂訊理 
[牽涉地保]  
　　地保顧焕祥因被陸趙氏控告陸阿土呑没田單一案牽涉昨由包探將顧傳至八堂判過堂候訊 
[呑没田單]  
　　金永泉控金悅卿呑没田單昨晨由探將被告傳至公廨判過堂候訊 
[美租界]  
[捕廳驗屍]  
　　成衣王三泰洗澡溺斃已紀昨報前日下午田大令因另有要公委捕廳趙少尉蒞所驗明委係淹死當由屍妻蔡氏投案禀准免封自行取殮 
[跌仆身死]  
　　某甲昨晨在西華得路萬丈樓茶館後面仆地氣絶捕房飭將屍身車入驗屍所着保報驗下午田大令札委捕廳趙少尉蒞所相驗據仵作報稱死者年約五十左右身穿藍布衫補係生前患病因跌斃命少尉飭填屍格著保收殮揷標待領 
[欠租逃逸]  
　　華記路三百零八號茂海路一百零四號兩家均因積欠房租搬物私逃昨由收租人投報捕房飭赴公堂禀控 
[索欠爭論]  
　　李順金蔡阿三因索欠料葛在西華得路口角扭至捕房飭赴公廨控究 
[緝獲竊賊]  
　　朱阿泉私取協興鞋店主婦之金圈現洋由婦報捕飭探緝獲押候解辦 
[法租界]  
[兇手送縣]  
　　小東門外陸稿荐醬肉店夥杜阿五即文鈺被買客王經裕推跌身死巳兩誌前報昨由捕房將兇手解廨請核判送上海縣歸案訊究 
[何用執照]  
　　馬夫魏東生持余邨園花園所給之執照在界内任意馳骋由捕拘廨判令交保候查在案昨日捕房又將新大裕大廣大公和德大等八家馬車行夥傳至公廨訊據供稱此項執照由園主給發以便出入該園並非許在路上奔馳求鑒判交保候核 
[弄巧成拙]  
　　捕房押犯徐雲德（判押十四天）與同押犯人張金生（判押七天調換犯衣號碼兾圖先行釋放當爲管牢捕頭覺察一併送廨判照原斷各加押一月 
[驅逐了事]  
　　童茂春前在新街將龔某毆打由捕拘廨押候原告到案再行訊究茲因原告未到昨又解案候示判童驅逐出境 
[來函]  
　　報載南市久大木行遣夥王某扭控森記木作主邵秀珊欠貨銀三千八百餘兩一案查敝行並無此事亦無王姓夥友且與森記木作邵某從未相識事關被欠有損名譽望即更正爲荷[  久大木號啓]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[外務部奏定出使報告章程] （續）　　第三章海陸軍隨員之報告　　第七條第二條所列各門報告内凡關乎海陸軍者應由海陸軍隨員詳細調查由該員一面報告陸軍部一面呈由出使大臣核題報告外務部其未設海陸軍隨員者由出使大臣報告　　第八條海陸軍務之報告應注意于以下所列各項甲所駐國陸軍之制度及人數乙所駐國陸軍之調動丙所駐國陸軍現用之軍火及兵營所需各種工程物件之名目式樣用法丁所駐國海軍之制度及人數戊所駐國海軍各種軍艦之數及現駐何處有無調動已所駐國海軍現用之軍火及軍艦所需各種物件之名目式樣用法 
　　第四章留學監督之報告　　第九條第二條所列各門報告内凡關於學務者應由留學監督詳細調查出該員一面報告學部一面呈由該管出使大臣核閱報告外務部其未設留學監督者由出使大臣報告（未完） 
　　第十條學務之報告應注意于以下所列各項甲所駐國學校制度及各種學堂何學堂于何項學文最擅優勝乙各種學堂之入學资格在學功課修金費用及畢業年限詳細列表丙本國學生在各學堂之人數姓名籍貫科目在學年期自費官費何處派遣詳細列表丁本國學生有無組織各種學會或他種會社或入所駐國各種學會或他種會社之信形 
小說 
[奇情小說美人虹] 英勞倫斯著瘦狷譯意（六） 
　　第三章　　乳媪海介。顧影無儔。獨坐挑繡。旁侍一狸奴。時於挑繡餘暇。目注窗外通倍梨村之路。手弄狸奴之尾以爲戲。少焉。若有所棖觸者。悄然自語曰。歲不吾與。春光逝矣。環顧近事。更無足當意者。聞梅黛嶺將與彼新來之遊客。同訂婚。約設此客而果爲一翩翩公子也。則佳人才子。眷屬疑僊。吾方愿其早日作合。今乃飄篷浪迹。無以爲家。在旁人且唾棄之不暇。而梅黛嶺顧猶戀戀不忍捨。吾苟有一語指斥者。梅黛嶺必佛然不悅。嗟乎。吾一貧病之老婦人耳。所言固奚足聳聽者。言已復持針挑繡。忽覩梅黛嶺淸晨惠彼之花球。懸掛窗間。映日多姿。迎風欲笑。面色益形凝滯喃喃曰。梅黛嶺厚我哉。彼香閨深鎖。吾常愿其友一美麗之淑媛以消岑寂詎料無賴罡風。吹來惡客。梅黛嶺且將從彼私奔耶。言甫已。聞梅黛嶺在窗外呼曰。媪安乎。面色何慘白若是。吾非素與媪暱者。將懼而却步矣。 
梅黛嶺語時。已盈盈入室。海介曰。汝非來自林中歟。吾面色何足懼。汝之所謂可懼者。野獸歟。魔鬼歟。是二者雖甚可懼。然尙不及汝所交之客可懼。嗟乎。臂盟未寒。心期頓改。世間不少負情儂。愼勿輕於信人。致蹈汝母覆轍。一誤再誤也。 
時梅黛嶺方撫弄狸奴。聞是言。乃立擲之於地。答曰。埒根吾良友。媪何誣衊之甚。語時。更携椅坐於海介旁。昵語曰。媪愛我者。其以吾毋之歷史告我。往時吾有所問。輙靳不告。今幸勿以故態向我。海介警曰。汝胡問此。安索詔我矣。謂苟將汝母之事告汝者。吾兩人之交必不終。幸則逐吾遠方不幸則閉汝密室。今何故攖其鋒。來日方長。荷有機緣。吾必詳告母隱。 
國外新聞 
[日韓新約通傳各國]  
　　初一日東京電云日政府已於昨日將日韓新約通告各國 
[日本糖公司案近聞]  
　　初一日東京電云日本糖公司舞弊案牽涉之現任及前任國會議員十一人均於今日押欵保釋 
[新西蘭注意軍政]  
　　初一日倫敦電云新西蘭政府已請吉靑納將軍於遊澳之後赴彼指敎軍防問題 
[英國艦隊之行動]  
　　初二日倫敦電云英國内國艦隊及大西洋艦隊之在散母士河會操各艦現均駐泊蓄勃萊賴斯至威斯脫密立斯脫卫帶沿岸之人歡迎頗盛 
[德皇將會腦皇]  
　　初一日柏靈電云德皇駕幸腦威海岸時將與腦威皇私見 
[書記犯法被逮]  
　　初一日栢靈電云馬萊斯脫希臘領事署書記因預聞馬其頓排希事宜業已被逮 
[希臘地震續誌]  
　　初二日倫敦電云據最近消息希臘地震死傷者共有一百十六人 
[波斯舉立新王]  
　　初一日倫敦電云德黑蘭路透訪事電稱波斯太子阿美特米柴已由國人推戴爲王現正組織代表政府同日栢靈電云波王業已讓位倚英俄兩國爲保護現仍處俄國使館外駐英印衞兵一隊使館之上竪有英俄兩國國旗其次子阿美特米柴已接登王位 
[美國鋼業工人罷工]  
　　初一日紐約電云美國闢攷堡有鋼業工人一萬名同盟罷工勢頗激烈已與該處警察公然對敵 
[希臘内閣解散]  
　　初二日栢靈電云希臘内閣業已解散 
[德皇電吊英國沈艦]  
　　初二日栢靈電云德皇因英國撞沈海底潜行艇一艘特向英政府電申哀忱 
 
 

Page 27

 
 
   
 
 

Page 28

 
 
   
 
