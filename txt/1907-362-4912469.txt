# 1907 - 362 - 4912469

 

Page 1

 
 
   
 
 

Page 2

 
 
上諭 
　　九月初七日奉 
　　上諭廣東廣州府知府員缺緊要著該督於通省知府内揀員調補所遺 
員缺著元瑞補授欽此 
論說 
[對於各省設立諮議局之意見（進）（三續）]  
　　第三省諮議局之組織　原摺諮議局之議員。於本省各府州縣紳商外。有省會實缺各官。省外各州縣。候補各官　。及别省流寓之官紳。與東三省諮議廳所列各項人員相同。俱錯雜官紳不分土客。夫同一國民。原似不 
 
 
 

Page 3

 
 
必分種種界限。期於集思廣益。但各國議會選擧等事。俱必限以區劃。且定須久居。蓋地域之與住民。關繫全爲密切。惟以本。省之人議本省之事利害切已庶善自謀。若羼以實缺候補各官。無論職務不能兩兼。且越俎亦多隔膜况如流寓各官紳。則尤梗泛蓬飄。秦越肥瘠。同一不關痛。癢而較無責任。徒增喧奪。贅冗之嫌。匪直此也。天下事利害各視其所處。畛域亦出於自然。往年江南軍事學額之爭。而省界問題起。徒以寗蘇官場。向爲某省人士占優勢。當爭議劇烈之際。至或援引中興戰功爲口實。竟挾一食報之意見。視蘇省爲彼殖民地。公然見之於函牘。設以具此思想者。令爲借箸代籌恐權務不平終非土著之利此其一也議會所議重要事項如。歳計豫算决算租稅出入等。質而言之。實含有財政監督之意。而我國官吏。久以貪黷聞於中外。爲不可諱之事實。辦新政則甘居人後。飽私槖則惟恐人先瘠民以自肥此厚則彼薄。利害所歸。適相反對。欲其犧牲一已之私利以圖社會之公益。事有所不能。且以應受監督之人。而卽使隱操清議之柄。勢又有所不可。此其二也。所貴有議員者。以其具平等之資格。發自由之言論辯難攻究利弊昭然。若羼之以官。則名器所存。等威斯判勢利所在。向背自。殊必有以官階之大小定是非憲眷之隆替决可否者。怪象迭出。而公論不伸。此其三也。以議會之議員。而列入候補各官及非本省官紳之兩項人員。覧其名目。已天然留位置閒散之餘地。所謂明達政治熟悉情形者。本無一定之界說誰復嚴爲考核。縱此二項人員。中儘多傑出之才。而賢明之督撫。亦未必肯容下駟竽濫。然示以可乘之隙。保毋流弊潜滋。况如京師資政院初立而幾輩衰庸老朽已彈冠相慶奔走偕來由此推之。弊終難免。此其四也。議會之設。本以達民情。覘輿論故議員必由人民公選。而議長復由議員中互選。總依多數取决。藉慰衆望今於議員旣混合官紳。而議長復例屬之督撫是官爲主而紳民爲輔。直有增設之政廳。而並無新立之議院。以政廳之性質。而襲議會之名。稱燕說郢書。徒淆觀聽。午帥於此事。渴望實行而札文中有如何選定各官員紳商之語。是仍原摺官紳混合之制蓋亦引爲同情。抑猶未及細察耶。此諮議局之組織不能不酌改者也。 
　　第四省諮議局議員選任之方法　依原摺所言。諮議局議員之選任。其法有三。在省會實缺各官及省外各州縣官。則由例定而爲議員者。苟得任實缺。卽有入局會議之權。蓋猶往年一二著名之尚書總督加會議政務處大臣兼銜之例矣其餘實缺官。以外之人員。則有督撫選定而爲議員者。又有由州縣歳終遣代而爲議員者。夫曰由督撫會集官紳選定。則非由少數官紳臨時會推互選。更非由人民公選可知。此則與東三省諮議廳之議員顧問員。由官酌派者無異。要皆奪公民選舉之權而操之於督撫者也。夫憲政之能實行與否。不在制定憲法條文之有無。而視民選議員之議院制果否成立以爲斷。議員而果出於人民公選。則予奪之權操之輿論。其爲人民謀也必較切若議員而出於政府及督撫之選派。則予奪之權操之官吏。其爲人民謀也。必較疏無論本省實缺候補各官。爲督撫之屬員。不敢顯示異同。而生反對之意見。卽本省紳士利害關係梢切。而業爲督撫所選任。卽未免爲感情所累。有時意存遷就。而不能極力爭持。則官之羽翼益張。而民之障衛愈薄。其弊一也。議員出於人民公選。則被選擧者必薄有時。名爲輿望所歸屬。雖不能盡收賢德。而出於其中者。必較多熱心公益之人。若出督撫選定。則縱無瞻徇之私亦苦見聞之隘。况近年風氣一變。無所不用其運動。保毋有以此施之於議員者。雖東西各國。選擧競爭。亦未嘗無暗中運動之事。然冋一運動。而其由官選定者。運動少數之人而已足。其由民公選者。非運動多數之人不爲功。是則縱有覇富豪紳。亦當少變其術。以期聯絡。而不敢恣爲違俗拂衆之擧。卽社會之蒙福已。多否則無以奬勵人民。趨重名譽之心。其弊二也。議員之選擧權與被選擧權爲立憲國民所應享公法上之權利苟非受破産之宣告。及犯應處刑法禁錮以上之刑之罪。無有剝奪其公權者。今所擬設省諮議局。其議員若定爲官紳混合之制。是本省人民之被選擧權已半爲所剝奪况出以由官選派之法。是并本省人民之選擧權而亦剝奪無餘不啻胥民而囚虜之矣。公法上之權利。爲國民義務之一種酬報。若一切負担。責民任之。而此區區選舉與被選擧之公權。靳之而不與。民有心知。不平謂何耶。其弊三也。此諮議局之議員選任法不能不酌改者也。（仍未完） 
專電 
[電一（北京）]  
　　法律館請編纂大清法律全典將來擬定草案交資政院議决送編查舘覆核請　旨爲收回治外法權張本 
[電二（北京）]  
　　農工商部電查各省現時沿用各種度量權衡之制限一月内查明報部 
 
 

Page 4

 
 
[電三（北京）]  
　　川督趙爾豐請調詹天佑測勘路綫郵傳部以京張鐵路工程緊要不准調往 
[電四（北京）]  
　　學部考試留學畢業生已揭曉最優等七名優等十七名中等十四名前列爲章宗元王建祖鄺富灼等定十二日帶領引見 
[電五（江西）]  
　　樂平縣逸匪夏病意潛回起事昨由防營殺斃餘匪逃散 
[電六（江西）]  
　　陸軍協統李瑞由贛州往南康縣痛勦拳匪 
緊要新聞 
[都察院各堂會議岑春煊預備立憲階級說帖北京]  
　　書曰闢四門明四目達四聰又曰謀及卿十謀及庶人我中國自唐虞三代以來莫不視民好民惡爲立政用人之準今環球各國無論君言立憲民主立憲恃以監督政府通達下情者皆以議院爲關鍵其意正同詳閱岑春煊條陳預備立憲階級各節有當速行者有當試行者請分别言之去年新編官制擬設資政院爲採納羣言起見惟至今尚未實行士民不無盻望應請申明前議速行欽選會推保荐三種辦法務於年内將資政院成立其叅議員數暫不必多俟有成效再逐漸推廣至都察院本兼有衆議院及行政裁判性質而實權則相去遠甚今該督擬擴充都察院以代國會令督撫年終報告分道稽核按時會議誠可立監督行政之初基爲代達民瘼之要著應請如該督所請使民隱可以上紳而政權不致旁落則上下議院可望逐漸確立矣夫地方議會者上下議院之根基也　之人身上下議院者身之頭腦也地方議會者身之脈絡也無地方議會則上下議院聲氣不通法未善也該督擬於省城設諮議局並擇州縣繁感之區設議事會考郡縣之得失詢十民之利病用意良厚應田王大臣會同各省督撫詳定妥章奏明辦理所謂當速行者此也若夫外官制度該督擬照新編官制第一法全行更改竊恐地方飢饉民力艱難驟然紛更必多煩擾應請責令直隸廣東兩省於省會地方首先試行倘或滋事彈壓尚易俟年歳較豐各議會成效漸著再爲通行各省庶幾有次第而少流弊所謂當試行者此也抑尤有要者東西各立憲國君臣上下同受治於數十條憲法之中所恃以維持其秩序者固在有議會以爲國民之代表而議會所恃以鞏固其權力者万在有預算歳費　檢查歳用之權是故劃清國家費及地方費以定預算决算之形式尤爲立憲之先務同時並擧以基自强庶免徒託空言無裨實用之誚謹議（慕） 
[議覆趙侍御維持憲法摺北京]  
　　趙侍御　麟條陳維持憲法一摺近聞已經王大臣等會議覆奏其中如行政裁判之權限皆以爲最宜分明至都察院則議不裁撤惟須釐定章程認眞辦理又内閣大臣任限一節原奏以三年爲一任良者再任不得連一任如間一任或二任之後仍可復任等語聞各大臣之意亦以爲可行惟　朝廷特别簡畀之臣則連任之權操之君上不定限例云（未） 
[資政院與各部之界限北京]  
　　資政院溥孫兩總裁現會議制度分别擬定内有涉及各部之事須由各部派遣代表來院集議惟此項部員不能定爲議員云（黄） 
[議設貴族憲政速成學堂北京]  
　　張袁兩大臣以現在實行立憲之始其上下議院等均將次第設立而資政院實爲上議院與貴族議院之變相亦應及早豫備以期名實相符擬卽奏請設一憲政速成學堂派貴族入堂肄業以培植上議院之人才云（酉） 
[陳尚書整頓郵傳部紀聞北京]  
　　自陳尚書到仕後從前派定各司員烏布均已更調所定津貼不論烏布但論缺額已補缺之郎中每月三百兩員外郎二百五十兩主事二百兩已奏留而未補缺者無論郎員主事五十兩未奏留者三十兩丞叅上行走者三百兩故補缺極其愼重至今僅補過十二人内陳尚書奏調者八人尤以閩省人居多數云　從前奏調之書記上行走各員屢次甄别至今僅餘念餘人近又招考錄事前列者當時已經傳到今又續傳十人在額外行走補額者分三等頭等每年三百金二等二百七十金三等二百四十金逐日進署事頗冗忙近因擬往西長安街新衙門格外忙碌矣　陳尚書辦事異常認眞司員中有過八鐘進署者均記過示懲左右堂及丞參僅隨同畫諾毫無建白云（山） 
[學部提用銀行存欵餘記北京]  
　　學部需費甚鉅向華俄道勝銀行提用存欵一節已誌昨報兹悉該部尚有存於正金銀行欵十一萬四千三百餘兩存於匯豐銀行欵六十七萬一千餘兩均經彙 
 
 

Page 5

 
 
核奏報矣（赤） 
[新任川督定期起節蘇州]  
　　升任川督陳筱帥俟十一日交卸撫篆後准十三起節赴杭小住數日卽於二十左右來滬前往漢　口乘坐火車入都陛見（齊） 
[江督爲日本運米事復皖撫電南京]  
　　馮撫台辰艶電悉各國約章向均不准米穀運往外國惟日本公使於二十四年在總署商議以後設遇該國飢荒而中國産米之區年歳豐稔可隨時酌辦米石濟荒由總署照復允許在案故此次據此要求不能不允昨袁宫保來電亦以易開弊端不如招中國商人運往彼國付價爲妥今奉尊電云中國産米多出長江上游蕪湖一口之外尚有九江漢口上年禁米出口今尚未見開禁明文現已電詢潯漢兩處如此時有業已開禁之處議由中國官自行採買運至日本在彼國交米付價等語甚佩惟現經電復外部謂總署照復内原有中國産米之區年歳豐稔可隨時酌辦之語今皖省年歳未得謂之豐稔如能以此爲辭婉復日使免開此端尤爲妥善云云俟復到當再電告（孔） 
[永嘉商學界大衝突温州]  
　　永嘉商人沈汝濂日前私借某學堂開場聚賭被勸學所訪聞禀請丁令從嚴提究該商知事不了卽運動商會徐書記出面勸和不成復串唆該會總理王紳朦庇扛帮意圖報復致動學界公憤於本月初三日請由勸學所總董黄崇憲領銜聯名電禀大吏請速派員查辦兹將電文錄下　杭州撫學憲鈞鑒賭商沈汝濂等盜校聚賭被控提究商會徐書記圖和不成唆掇王總理帮庇誣訊忿批圖報學界公憤懇速飭員查辦禀卷卽上永嘉勸學所黄崇憲等叩江（究） 
[處府蕭文昭摧折學界續聞杭州]  
　　青田竹溪學堂校長金銘被誣押究由學界聯電省憲派員查辦已誌前報兹悉處州府蕭文昭自皖紹黨案發見後時以摧折學界爲迎合憲意之計温處學界早已嘖有煩言此次青田竹溪學堂因提撥寺産及清查各都圖書吏陋規該守竟聽信朱照華一面之詞擅提堂長金銘至府押究合府學界聯名公保悍然不顧以致激成公憤現署撫信中丞以該守屢滋物議擬卽撤省察看適部選是缺之常覲宸太守來省禀到中丞卽會商喻方伯立卽懸牌飭赴新任並面諭秉公查辦勿稍徇庇云（蘋） 
淞滬要聞 
[英領索賠洋米被扣之虧損]  
　　英商老公茂洋米被貨捐局扣留致起交涉已屢誌本報兹悉英領又函致滬道謂此項洋米由浦運往租界不應納捐釐局無理扣留致令洋商受虧自應索賠倘釐局不允賠償再事勒捐擬卽禀請駐京大臣核辦云云（企） 
[農工商部剳顧問官周觀察文（爲調查農務事）]  
　　查整理農政自以組合農務爲基礎經本部通行各省一律籌辦在案入手之初先調查社會情狀與夫農務利弊所在叅酌損益方能得其要領查蘇省之蘇松常三郡浙省之杭嘉湖三郡農業向稱發達應先調查以資叅考查有本部顧問官周道廷弼籍隸江蘇毗隣浙省向能研究實業於蘇浙情形尤稱熟悉應卽就蘇松常杭嘉湖六郡農業利弊盛衰源流詳晰調查籌畫改良辦法條具說帖呈部以備采擇佐成要政本部有厚望焉 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[度支部主事杜德輿爲川漢鐵路事呈都察院代奏摺（三續）]  
　　况宜萬一段迤邐千里養路無資險工在此開工亦不外此勢必兩頭修通而後可以開車非如他省鐵路修成百里卽可開車以收百里之利者可比以七八千萬之毋財置諸十餘年不得一利之路稍有知識者可直斷其永遠不能開工卽令貿然開工勢將坐廢半途難乎爲繼而迄無成效長慮及此又不能不深怪副理胡峻之冒昧也當川漢鐵路建議之始鄂督遂知全路之艱鉅力主兩省合修嗣因川紳不允鄂督乂有各修各境之議兩說俱是正辦殊去年胡峻承川督之命面求鄂督將鄙境宜昌以上數百里讓歸四川代修再四懇求鄂督不得已據情入奏劃定歸還年限訂以廿五年爲期由鄂備價贖回設當時從鄂督合修分修兩議兼兩省人力財力彼此通融辦理則合謀三年諒早有開工之望而兩頭并擧亦可决成功之期不解胡峻果有何把握而爭此食不下咽之物也閱去年鄂督之奏知胡峻自不量力旣請代築又許贖回越境爭修失計已極爰約湖北京官等開鐵路研究會於京師仍擬從鄂督原議主兩省協修期於衆擎易擧惜同鄉闇於時勢者多不解此謂川省何幸而擾有鄂權更何肯又令落鄂人之手職力爭不得議亦旋寢今又逾年矣路事毫無頭緒惟聞公司及各局所經營亭臺樓閣魚鳥花木之是圖而委員劣紳等但有恒舞酣歌以打麻雀牌爲對付薪水之天職去年局中犯賭搆訟有案無惑乎銷費至一百五六十萬而滋民疑懼嘖嘖然大有煩言也又不解副理胡峻何以漠不關心至此今五月胡峻來電謂路綫已定分總圖說已成查巫峽千里工險費鉅幾與開通蘇彝士河等勢非上等工程師素有學識屢經閱歷大工者不能遽定卽去年鄂督原奏亦謂峽路山山相屬是否能穿隧道尚未可知前日郵傳部各堂官與同鄉京官等會商亦曾提議及此謂宜另聘比瑞兩國高等工程師斷非一出洋學生從未閱歷之胡棟朝所能勘定設於此測量未協取道偶歧則空棄數年工程多費數百萬欵項亦意計中事恐以此遂問之胡棟朝而亦有不能自信者矣爲今之計急官依商律詳訂公司章程改良招股辦法立銀行以集衆欵化省界以謀公益并仿湘粤等省新章爲廣招股以輔全路財力之據不足更宜遵郵傳部各堂之議速聘高等洋工程師從新勘定路綫迅由宜萬一段兩頭興工以釋民疑而昭大信斷不能託標本謬說舍宜萬而修内地致成絶流之港或由郵傳部飭知兩省紳商會議立一總公司兩省通力合作路成照股分紅永爲兩省利益不必執定廿五年贖回之限以符川漢名目否則川自爲川鄂自爲鄂名實旣乖兩俱不利招股亦無人信從所以二三年來兩省俱不能招集多股遠遜湘粤諸省者職此之故抑或慮兩省商力單微旣難勝此鉅上又難聯爲一氣仍請朝廷力與主持特簡重臣監督其間專摺奏事一切悉依公司法律辦理用人槪由公擧行此槪由公議以爲兩省紳商代表得與川鄂兩督和平商辦庶免籌欵勘路購地諸務將來官商相持生出許多枝節所謂變通修路之法者此也如此則民力稍紓路事易擧關繫大局尤非淺鮮否則築室道謀動工計已無期成功更何可望爲關心路政起見是否有當俯懇代奏伏乞　皇太后　皇上聖鑒訓示謹　呈（完） 
分類新聞 
 
 

Page 11

 
 
政界 
[京師開辦自治局北京]  
　　民政部尚書議在京師地方設立地方自治總局一所已派定内外總廳廳丞爲該局監督又經肅邸簡派徐承錦爲提調現已妥擬章程入奏約本月初間卽可開辦云（白） 
[批准組織市議會南京]  
　　太倉州鎭洋縣紳士顧暟等現擬組織市議會禀請江督立案當奉端午帥批云察閱所禀辦法頗見周妥章程亦有條理事屬可行應卽照准立案惟當由該管地方官隨時監督以資治理（商） 
[詳請改辦拘留習藝所杭州]  
　　浙省禁烟局司道申詳浙撫略云市立禁烟局附設之習藝所係專收烟館東夥入所習藝惟杭域地方遼闊人類不齊除烟館東夥外其餘流氓地棍所在多有司道等變通辦法擬將警察局内之拘留所改爲拘留習藝所就旁隙地添造廠屋三間雇用工師二名遇有無業游民及所犯情罪輕者收入所中學習粗淺工藝一年或半年後藝旣精熟復積有資本再行釋放收所人數暫以五十名爲額常年經費核實估計每月人犯口糧上師員役薪上及工藝成本各項約需洋二百元至開辦經費造房製器等項約需洋千元明知收犯無多規模太隘但庫帑支絀不得不因陋就簡將來籌有的欵再行擴充如蒙允准請先飭厘餉局籌撥開辦費洋一千元以便遵領備用至常年費當按月備文領支造報云云現署撫院已批飭厘餉局核議詳復矣（類） 
[派員調查各省地方情形北京]  
　　民政部現擬添設調查員每省派一人前往詳查地方情形及一切風俗習慣隨時報告俾地方要政得以依次舉辦而免敷衍搪塞之弊（黄） 
[度支司經濟困難奉天]  
　　奉天財政總局改爲度支司開辦以來已逾匝月聞所進月欵僅三十萬金而所出月欵至八十餘萬金之多度支奇絀往年財政總局終年進欵僅得七百餘萬金此時改制設署土木繁興一月之内所出欵項如此重鉅預算家不無經濟困難之憂（赤） 
[飭府催解緩運銀兩蘇州]  
　　蘇省各屬應解上年緩運銀兩經藩司陳方伯限期九月初三一律解司曾紀前報兹悉除長元吳三縣如期解清外其餘各屬仍未解齊方伯因飭蘇府何太守嚴札各屬併派員守提務於旬日内掃數解清違千參處云（出） 
[限期催解上忙蘇州]  
　　本届上忙應征漕粮地丁蘆課雜稅等銀本限中秋節掃數解司兹已逾期多未遵解藩司陳方伯因通札各屬展限至九月杪掃數解清勿得再有延緩（必） 
[酌酌首縣蘇州]  
　　上元縣知縣張壯彩病故遺缺經江寗藩司繼方伯懸牌以特用知縣袁國均酌酌補（必） 
交涉 
[晉臬來京開議交涉北京]  
　　山西臬司丁廉訪寳銓爲山西商會與福公司交涉一事由部電調來京已紀本報現聞丁臬於八月二十五日由太原乘正太火車至杭頭二十六日轉京漢車至京不日即當開議交涉云（子） 
[華商不交洋行訂貨之交涉漢口]  
　　漢口太古洋行前與漢川縣商人李雨田袁漢章訂買荳餅二千餘担當時價銀已一併繳足約七月底將貨交清詎李等延緩至今尚未出貨昨太古洋行西人函請英領事照會漢關道札飭漢川縣提案究追（今） 
[外部咨照駁復公牘改用日文蘇州]  
　　聞外務部准蘇撫電咨接駐蘇日領照稱奉本國外務大臣示東京外務省與貴國駐日使館曁北京日使館南滿日領署與貴國各衙門往來翁牘俱以東文此後擬援例改用東文不再仍用漢文等因貴部致日使公牘是否已改東文抑彼用東文我仍用漢文蘇省旣接照會應如何辦理祈查核示遵以便照復云云外部以駐京各使館文件向皆都用漢文日使館間不譯漢本部仍專用漢文外間亦應照此辦理卽彼用東文我仍用漢文今日領所請應卽駁復已電致蘇省照辦 
[催領交涉書籍杭州]  
　　天津洋務局昨日電致浙撫畧謂乙已年交涉要覽業經出書浙省需用幾部應速派員提取所有書價請迅電匯云云（微） 
[禀請催查拆毀碼頭寕波]  
　　甬江北永寗輪船碼頭前租天主教會基地築造停泊嗣教會因另有别用雇人將碼頭拆毀不准輪船停泊當經該輪船局禀控道署經前寗紹台道喻觀察批飭前任鄞縣高大令查覆案懸至今尚未禀覆日昨局東陶祝華又具禀呈催又由新任張道飭縣赶將永寗碼頭被毀情形所失干若查明禀覆以憑核辦（行） 
軍界 
[批奬巡官辦事之勤奮南京]  
　　江督端午帥批北城團董劉炳南等禀云查華嚴岡劉家岡兩處藥局坐落北路五區昨據巡警局詳稱添設巡長一名巡警十名駐紥該處專司巡邏與該董等思患預防之意正相符合業經批飭照辦在案至該區郭巡官督率巡防不辭勞苦尚屬勤奮從公現旣添設巡邏所有該兩處藥庫自應責成保護仰江南巡警局卽飭該巡官等嚴督巡士認眞梭巡是爲至要（育） 
[兵學研究所虐待員弁蘇州]  
　　蘇省督練公所内附設兵學研究所考取各員皆係撫標候補都守千把各員弁平日課程專重兵式體操該所教員常謂各員弁曰爾等不能自以爲候補人員只能自認兵勇認眞練習將來方可臨陣是以凡遇人雨必令至雨中排隊而立惟該教員則自在大樹下站立各員弁已大傷感情且平時在講堂操場問答一有不合動轍訓罵並譏笑舊軍腐敗致出爾等不堪訓教之人種種輕視令人難堪日前有都司馬長華將前項情節禀知公所請飭改良而公所各總辦因該教員卽係科官兼充置之不問是豈整頓軍政之道哉（勝） 
[詳覆軍服不由公家製辦安慶]  
　　夀春陶鎭軍具詳皖撫請飭支應局籌備公欵製辦軍服當由支應局查明部定章制凡各營軍服並未指明由公家製辦是軍服一項仍應俟巡防隊統案會議詳定後再行查照通章核辦以免參差現已據情詳覆撫憲核奪矣（賢） 
 
 

Page 12

 
 
[淮鹽局請領軍火漢口]  
　　漢口淮鹽督銷局總辦李文石觀察昨備文至湖北善後總局請領緝私各砲船火藥一千五百斤分裝五十桶現善後局已如數發給具領矣（今） 
[邱提督因公晉省武昌]  
　　漢靖營管帶邱提督漢伯日前因公赴省謁見新督趙次帥面商防務事宜（今） 
學務 
[華俄合辦商業中學漢口]  
　　漢口俄商各茶行及道勝銀行現擬集資在俄租界内合辦一華俄商業中學堂招集該業子弟年在十六歳以上粗通文理者入堂肄業不收學費其課程以俄文爲主以商學各科爲輔定五年畢業聞該堂雖由俄人組織仍請中國學部立案云（今） 
[改良中學辦法鎭江]  
　　鎭江府中學堂前由省憲派員考查辦法均未合格特面商該府承太守會紳籌議改良以求進步現學額將次招齊一切規則悉照奏定中學章程辦理並添設英文一科延聘南京同文書院畢業生王君爲教員業已禀報提學使查核矣（射） 
[東吳學堂開運動會蘇州]  
　　蘇州天賜莊東吳大學堂定期初八日開運動大會先期遍發傳單及入場劵邀請紳學商界前往參觀（出） 
[理化學堂示期招考武昌]  
　　湖北理化學堂係附設於兩湖師範學堂内其宗旨專爲各學堂教員及畢業生研究理化起見並不留堂膳宿昨由黄提學出示招考定期開學聞堂長及監學二席已札委理化專門家程文哲古文光二員擔任云（今） 
實業 
[派員開辦蒲圻鍊銻局武昌]  
　　鄂屬蒲圻縣向來産銻極富日前由礦務局坐辦蘇康候中翰親往驗勘後禀請鄂督籌欵設局開採當奉批准札委内閣中書徐振清候補通判盧政會同蘇中翰在善後局領欵五千金前往蒲圻設局開採（今） 
[詳呈麵粉運單格式之督批漢口]  
　　漢陽商務局近將機器麵粉公司運單格式詳奉護督李省帥批示云案閱所擬機器麵粉公司運單大致尚妥惟經過貴局貴卡以下數語應改爲經過貴局貴卡貴關請卽查驗蓋戳放行如貨多於單即係夾帶應將所多之貨照例充化倘貨少于單是該公司在沿途分銷處卸載仍請放行除先將運單格式詳請咨行備案外合再隨貨塡發運單仰卽遵照改正並將公司牌號塡八運單格式刷印多張先後呈侯分咨各省督撫院及行本省稅關釐局立案後再行塡給該公司運出行銷以便沿途免完釐稅放行有可稽查（今） 
[黄協理函約會議財政問題廣東]  
　　粤路公司協理黄詔平致各董事查帳財政坐辦收支所司事及秋季稽察員函云廿五日股東會議尤君學之獻議謂收支所放各號銀兩已多到期宜由羅葆翁將銀兩議量轉單以免虧耗利息等語又查近日碎水行市極漲本公司以雙毫爲本位積壓毫子過多亟宜轉買成圓以資彌補以上兩事皆關財政重大問題且市價漲落不常不能姑待卽請諸公赴公司議定以便函知收支所照行若坐失時機弟已言之在先卽股東責言弟亦不任咎也（白） 
[鐵廠委員監察武昌]  
　　鄂省鐵廠總辦李一琴部郎以近來擴充廠務需員佐理因特委江蘇候補知縣孫多懿大令爲該廠監察以資臂助（今） 
[場鹽不敷掣運揚州]  
　　前報紀揚郡十二圩總棧淮鹽缺乏等情兹悉連日各場陸續運到場鹽十一萬餘引惟現在鄂湘西三岸新綱二百數十票約十餘萬引亟須掣運皖岸日前桐城縣又電催甚急故雖到此大批仍有不敷掣運云云（言） 
[雄黄礦之獲利湖南]  
　　湘省慈利縣所産之雄黄礦前由礦務局提調黄脩原觀察開採無效今春售與湘潭梁某接開聞數月以來已獲利至三萬金之譜云（敏） 
雜記 
[紀趙次帥抵鄂詳情湖北]  
　　新任鄂督趙次帥于初二日下午六句鐘乘頭等快車至漢因先有電諭凡屬下文武不准遠迎藩學臬三司均未渡江僅派武昌府黄伯雨太守及首縣督中協王副戎至車站迎迓漢上官場則自關道桑觀察漢陽府周太守夏口廳警察局仰委各局專辦商會代表學界代表紳界代表以及漢陽鎭各標營武員均至劉家廟車站進見次帥當與關道桑觀察畧爲叙談即在楚材兵輪駐節其瀛眷則由次帥介弟爾福别駕從揚州旅庽于先一日護送至鄂暫駐測海兵輪另派江清兵輪往來文昌傳遞消息是夜大江之中小輪往來不下十餘駛初三日辰刻司道各官齊至文昌門外皇華館恭候帥節少頃次帥改乘江清兵輪開駛停泊鄂岸登岸時兩旁砲聲若雷司道等恭請　聖安畢次帥遂乘轎入文昌門各軍營兵士學堂生徒排隊迎迓者途爲之塞是日午刻接篆闔屬文武復往道賀加儀（今） 
[區差催收行稅蘇州]  
　　蘇省行稅向由各縣總書收解兹長元吳三首縣奉牙釐局札飭悉數解局宗魏王三大令因飭改由各區差向各行家催收限期完納（出） 
[鎭府杳覆所屬禁烟情形鎭江]  
　　鎭江府承太守璋近通禀各憲略云前經督飭丹徒縣宗令會商紳士議設戒烟局現復查明城廂烟館共五百十一户閉歇者二百八十二户改膏店者二百二十八户四鄉烟間閉歇者二百十户改膏店一百七十四户均已分别免捐改征加價由縣發給執照又親詣各縣復查計丹陽縣城鄉大小烟館共三百十三户内閉歇者二百餘户餘則改爲膏店金壇縣城鄉大小烟館共二百零五户改膏店者一百十五户餘均閉歇溧陽縣城鄉大小烟館閉歇者二百零一户尚有離城窵遠之南渡等處烟館亦已禁閉惟該縣甫經清查尚未完竣並無實在確數各縣辦法或捐廉爲倡施散丸藥收買烟具或借給資本另圖别業或送織布局飭學手藝辦理均尚周妥各烟户亦均已依限閉歇尚無抗違滋事各情又委典史張煐赴太平廳查勘閉歇烟館共有一百十九户三茅鎭八字橋老郎街三義閣等鎭設有戒烟局施醫局准貧民入局領藥戒烟治病並由廳照會紳董代爲息借資本以便貧民改營他業其餘情願改設膏店並年老癮深難戒之民亦令赴廳呈明領照並取具亙保切結方准改設膏店合境各烟燈均已依限閉歇並無違抗情事（鮮） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十）]  
　　約翰道我今天還有别的事情。却不能陪著你去。弗倫聽了便發急道。你不陪著咱去。咱又不懂他們的話兒。這可怎麽樣呢。約翰聽了。想了一想道。也罷我有一個日本友人。名叫福池正太郎。說得一句絶好的英語。爲人也狠好。我給你們做個介紹人。同去找他。請他同你去洗澡。就是你要去各處游玩。也好約他同去。你說可好不好。弗倫聽了。方才點了一點頭。便先叫侍者打進一盆水來。將就洗去了那頭上的泥迹。便同着約翰。直到山下町來。找到那福池正太郎的家裡。主人恰好在家。約翰和弗倫引見過了。大家說些久仰渴慕的客套話頭。談了一回。約翰便說起弗倫要請他帶著到各處去游玩。又要和他同去洗澡。福池正太郎聽了。一口應允。和他同去。弗倫十分歡喜。約翰也隨口謝了一聲。坐了一會。約翰便坐著氣車。先自去了。這裡福池正太郎又和弗倫周旋了一會。問他還是先去洗澡呢。還是先去頑耍。弗倫道。自然先去頑了回來。再說洗澡的事。福池正太郎聽了。便依了他的說話。雇了一乘馬車。兩人坐着。將要登車的時候。福池正太郎却略一躊躇道。且慢我們先到那裡的好呢。弗倫道。咱是初到你們貴地一切都不懂得你說怎麽好就怎麽好福池想了一想道。恰好我倒這裡正新設了一個試練胆力的所在。卿好頑的。但不知你可有這樣的胆子没有弗倫聽了。登時投着。他那一種說大話的性格立。刻眉毛一。拧眼睛一瞪。把手。拍著。胸脯道。不瞞你說。咱們大英國的好男子。别樣没有。若說胆力。是我們應有的品物。不論你什麽危險可怕的地方。斷没有不敢去的人物。不比那班亞洲黄種畏首畏尾的。那胆量眞要比芝麻還小點兒。弗倫說得高興。却把個熱心朋友的福池正太郎說得動了些氣。著著實實的瞪了他一眼道。足下難道看著那黄種裡頭的一班人物都是一個大錢也不值的。麽說著。就哼哼。的冷笑了兩聲。弗倫無意之間忽聽了福池正太郎的兩句話兒。似乎是在那裡怪他的意思。便連忙抬起頭來看一看福池的面色時。只見他瞪著一雙鋒芒熌爍的眼光。剛剛的注在自已面上覺得狠不舒眼的樣兒。猛然自已想起來道。糟了糟了。我把黄種的人說得這般無用他却是個日本人。也是個亞洲黄種。怪不得他要翻轉臉來。存著個兎死狐悲的意思想著。便又陪著笑臉上前去和福池握了一握手。口中說道。得罪得罪。咱說的實在是那班混賬的支那人。并不是有心說你。望你恕咱的鹵莾。 
本埠新聞 
[皖撫致滬道電（爲騐放砲彈事）]  
　　瑞道台皖省前向逸信洋行訂購過山快砲十二尊上年訂合同後曾屬該行另運操演砲彈一千顆以備平時演習之用現據該行來電謂已運到一千零六顆經貴關扣留請電致驗放等語應請飭關查照果係操演砲彈卽予驗放進口再由敝處給發護照護運來皖盼電復（俗） 
[肉莊罷市]  
　　昨日肉業陸稿荐珍記德国記興記正記浦五房等六家投捕房訴稱有猪一船在浦江虹橋江口被一西人偕一華人全行軋去請爲查緝捕頭當飭包探石金榮及八十四號西探前往查問據兆昌中美宰猪公司經理羅少塘及西人薄羅聲稱此事實爲查驗猪身有無毛病起見並非扣留等語包探當卽據情回禀捕頭轉飭各肉莊知照然各肉莊以猪船未得放回昨日一律罷市（莊） 
[新授蘇臬將次到滬]  
　　新授江蘇按察司陸申甫廉訪鍾琦前日請訓出都縣尊李大令得悉廉訪卽日由津南下道出滬江昨特飭令辦差丁役預備迎迓（軌） 
[南通州恩直牧詳滬道文（爲洋商自備駁船事）]  
　　（前略）内地開設行棧本爲約章所不許通州乃係内地雖有輪船經過暫停只能上下客貨並非通商口岸令祥茂公司擬在港口自備駁船轉運過壩並聲明凡過載行不得過問似與自開過載行無異者竟允其照辦微特有違約章且内地過載行之利權將盡爲其壟斷自應考究確實再行酌辦未便遽准出示隨又據情移請通州總商會查明　復兹准該會復稱查長江行駛華洋輪船雖准於指定可以停泊之港口立局設棚起卸客貨然内地不許外人開設行棧則早爲條約所載明今該公司自備駁船運送貨物由港口而達城市徑與内地商店直接核其事理與開設行棧無殊是否可行敝會碍難議决應請據情詳請滬關道核示照辦如能執約力拒保我利權内地商民實受幸福等由前來直州復查該公司現擬自備駁船運貨過壩並不禀由該管領事照請憲台查核行知乃竟自行函請地方官給與告示蓋亦明知内地私開行棧有違約章意欲以私函朦混藉遂其壟斷利權之計似應照約商阻以免將來滋生事端惟事關交涉未便由州擅便相應據情詳祈鑒核可否即由憲轅查照約章照會該管領事轉飭該公司趕將自設駁船過載行撤銷以顧邦交而順輿情伏候鈞裁施行（琴） 
[金山縣禀報光蛋尋仇騷擾情形]  
　　金山縣令具禀滬道略謂日前風聞有光蛋百餘人船十只由浙潛來縣境西鄉與鹽捕營弁尋仇情事知縣隨卽帶領海勇會同團練前往查拿詎於八月初九日午後在舟次傳聞南鄉六保二十五圖徐殿魁家被光蛋挾仇放火燒燬房屋當又 
 
 

Page 19

 
 
折回馳抵該處徐殿魁家住屋已燒去七間當飭將火撲滅詢諸旁觀人等稱有徐殿魁之妻葉氏教讀曹瑞生學徒馬姓共三人被擄立卽帶隊跟追見徐葉氏曹瑞生馬姓均已釋放走回據稱伊等被擄後卽告以并非徐姓家屬光蛋口稱誤捉卽將伊等釋放現在光蛋已向浙江一路逃去據地保姚云泉供光蛋來時口稱徐阿照係沈葆義黨羽現來報仇欲將沈葆義徐阿照殺死地方不必驚惶等語知縣以地關隔省未便越境當飭地保將徐葉氏等送回一面回至失事處所查勘繪圖訊據徐葉氏供係伊夫徐殿魁卽阿照自投誠後在飛划副左旗沈葆義處當差今由徐營官調至浙江嘉防營充當營弁前三日曾來家一轉據稱在山塘地方拿獲私船十三號此次諒係前來報仇等語查驗曹瑞生被驚吐血不止飭醫去後旋於初九夜身死除懸賞購緝錄供通詳外合將訪聞勘緝緣由先行禀報云云（琴） 
[瑞廉訪回滬]  
　　新授贛臬蘇松太道瑞廉訪赴蘇公幹已誌本報昨日公畢卽由蘇起程回轅（哲） 
[委署守備]  
　　守備杜步嘉日前奉江督委署中營游擊遺缺委徐青雲署理（車） 
[預報開印封印日期]  
　　道轅昨接部文飭知開印封印日期照錄如下　光緒卅三年十二月十九日午時封印　光緒三十四年正月十九日辰時開印（車） 
[會勘西鄉蒲肇河道]  
　　西鄉蒲肇河道係上邑與婁青兩縣交界前由該處紳董禀縣興挑現上邑境已開竣擬續開婁　故本縣李大令不日會同婁縣何秋坪大令往該處詣勘矣（夏） 
[總工程局開會選舉]  
　　總工程局董前在信成銀行附設地方自治選擧局禀由道縣出諭後將章程單刋發各户令衆將實業財産塡註以備選擧在案現已收回原單三千餘張有選擧權者二千五百八十餘户將此有被選擧資格者五百餘户聞不日開會再行核議選擧（夏） 
[磚炭業會議包捐事宜]  
　　南北市磚炭業永諧堂商會因該業認捐本係王三和承包每年至九月廿五日計認捐錢二萬二千串現有泰昌行串通徐某等數家每年加認三千串意圖壟斷爰於初六日下午二時邀集同業八十四家開會集議議定以後歸永諧堂公所承包每年計錢二萬五千串應用墊欵由司年司月暫墊如有不敷再設立股票歸同業收買不准别業攬售所有股票詳細章程下期再行集議云（軌） 
[懲辦設攤誘賭]  
　　法租界小東門吉祥街曁新街東新橋西新橋等處近有無業遊民在彼擺設賭攤臚列各種香烟磁碗水菓等物陽爲輸嬴貨物實則均是銀錢博賭事爲總巡麥君訪悉突于前晚飭各捕房傳齊探捕將境内設攤者一律拘入捕房當將水菓銀錢仍行發還賭具銷毀并諭以後永遠不准再犯如違重究不貸云（舟） 
[懲責逃犯]  
　　改過局逃犯李其年前日由所脫逃被五區偵探遇見解送縣署已誌昨報兹悉管所委員姚殿卿聞悉後遂詣縣署禀請李大令將該犯帶回局中懲辦大令允之卽派差將李送回改過所明府升座喝責五百板還押改過所二年（車） 
[勘查盜案]  
　　上海縣李大令昨日命駕至大南門外蘆家灣勘查盜犯陳太昌許成等搶刦沈景昌家盜案（哲） 
[家政會紀事]  
　　昨午滬南競化女子師範學校開職員會董理王一亭楊覺巽與撰述員尤惜隂商議選材國粹以求社會多數之進行兩句鐘開演講會楊上震沈欽苓蘇本綺張雪濤諸女士相繼演說聞女界有志之士皆得入會求學以圖振作若家政若應用國文若手工及機縫由程頴蘇本清吳靜琴周洪英諸女士擔任義務不取學費以廣開通云 
[道批照錄]  
　　潘沈氏禀批絶賣活賣總以契載爲憑此案侯介書之田旣由侯瑞春轉賣與氏翁不應僅有上首老契存執惟據檢呈粮串則當時究憑何據過户承糧何以侯姓絶不理論殊爲不解仰上海縣再予查明禀候察奪（哲） 
[收驗路斃]  
　　昨日三百九號華捕在老街路查見路斃丐屍一口當卽禀由捕頭飭探報堂棺殮（西） 
[上海官事]  
　　福建候補道徐子青新選江西瑞昌縣知縣趙曾藩昨到道轅拜謁○樹木捐局總辦廬懋善到道禀知奉委兼辦彈壓蘇省鐵路昨日到差○蕪湖會丈局委員盧鎭常到道謁見禀辭回省（車） 
訟案 
[上海縣案]  
　　陳錫明在日曾控堂弟金華咸南借洋不還前晚由襄讞李明府提訊鍚明之妻顧氏投求究追金華咸南供鍚明挾小的弟兄向索會錢四十二千之嫌朦訴錢姓董事誣小的等借欠伊洋二百十元並無字據求察族長陳根榮與子鍚至供未聞金華等有借洋之事沈福林供金華央小的同到錢董處訴明實未借洋餘不知情明府判令陳根榮父子爲兩造理處母任纒訟○寡婦姚張氏喊控訊稱有方單一張被表叔姚少卿竊去控追未還近復將地盜賣一畝二分明府判候查奪（車） 
[總工程局紀事]  
　　大碼頭漁成米行主江童顔控倪海全盜賣裝米八石到賠洋六十四元押交後由管帮張蘆益具保出外變船歸還近有楊龍泉在縣控稱該船前由倪租駕今倪變船了禍恐産業無歸等詞經行主到局禀明前情孫明府以倪並未供明租船顯係朦混判將一干人傳集送縣歸案訊辦○陸閏齋前控船户陳虎根裝餅中途失事致　價銀七百餘兩奉判交保賠洋二百元分期歸償兹因在押有病無人具保訊判陸帶出理處○滬軍營前亦中票店前被失竊銀箱一只内有現洋彩票各物所值甚鉅現報由南區獲得姚阿四瞿小三子解局訊供不認判押候查辦（夏） 
[各路巡警局紀事]  
　　總局　前日北市巡警局挑選馬隊計馬七十餘匹試聘有十一人墜馬一馬誤觸竹籬受傷目一句鐘鐘起至四句鐘止奉諭逾兩日揭曉○坭水匠生王昌被某印書館函控搶物行兇一案昨判將蘇戒責二百下荷校一月○沈金生沈陸氏失去幼孩二口因有沈陳曾見何永福給孩食物疑爲所誘扭控何堅不承認戒責一百下押候查核○小工韓萬子抛棄屍棺於空地有李阿三冐探訛洋數角一併拘押候究 
　　城内第一路四區　方畊裕開設同豐新號倒欠曹振生吳仁泰銀欵經王厚生担保昨曹吳將王厚生扭局請押交方畊裕到案判送縣訊辦○高潤田住石皮弄昨忽有妓女龔朱氏來家吵閙報局押令出城不准吵擾 
　　第一路三區　竊賊宋阿榮昨混入陸榮魁家行竊燭台等物被陸拘送警局押辦○陸徐氏之子過房與沈裕卿爲子前日該孩病故徐氏以孩係被謀害身死當由地甲將徐沈送至局内局員以事關人命移送上海縣訊辦 
　　北市第四路分局　江北人孫金生家失去七歳男孩一口李何氏家失去女孩一口疑係富永福拐去扭至警局求訊笞責二百板富不供認押候解送總局究辦（潤） 
[公共公廨晚堂案]  
　　奚新甫控鄭源昌圖賴帳洋訊供交保理楚在案詎鄭保出不理復禀提追前晚奉帮讞實明府復訊奚供近有人來勸先還洋一百元餘則立票因無現洋未允求究訊之鄭供求寛限料理判押限半月理楚○毛寳卿控陳伯堂圖賴墊銀奉明府 
 
 

Page 20

 
 
提訊毛供前由鮑維泉擧荐至洋行爲買辦並代銷時表扣用由小的銷去一百三十一只計交收二千多元嗣又令小的墊銀二千兩不允所有代墊之五百兩陳伯堂經手接辦時允將墊銀歸還向索不睬求究訊之陳供由鮑荐爲買辦所有墊銀與小的無涉明府判陳交保俟鮑到案再究○瞿長鈺控朱章桂强賴墊銀前晚奉明府提訊瞿供朱謀招商局工頭將方單在小的處抵去洋元言明即贖迄今無著求究訊之朱供所付小工洋元均有帳目可查求恩明察判各邀公正人核算明白禀候復訊（戎） 
[英租界捕房事]  
　　昨日東洋車夫張全郎在南京路碰撞某西人脚踏車該西人即用脚亂踢致將張之腎囊踢破登時倒地不起旋由巡捕帶入捕房送仁濟醫院醫治○前夜潘雨生李文卿先後至普慶里陸昭文家茶圍爭坐大房以致大閙打毀什物不少當由龜奴報知捕房捕頭泒包探劉森堂及四號西探前往將潘李拘入捕房各處英洋數元保出○朱仁嘉竊張德法洋傘一柄拘入押候解送公廨訊辦○馬夫朱阿二袁榮生快馬違章拘入押候解辦○曹阿福塌車在鐵大橋碰壞陸青史馬車扭入捕房賠洋完案○水販周徐氏王葉氏黄葉氏等昨爲新閘捕房包探拘獲送至公廨請押候訊究○二百六十八號巡捕送凌虐幼女之王郭氏至公廨請押郭忽腹痛送棲流所暫養（莊） 
[法租界捕房事]  
　　新勝營管帶某君訪悉前在浦左開槍拒捕之梟匪吳學文匿跡法界故飭營弁帶同眼線投捕房述明情節協同包探前往將吳拘獲解入捕房候解公堂訊明聽候移提○袁桂生王金龍串竊磁盆王阿三樂長福行竊綢裙布袴俱由包探獲住押辦○張友生偷木頭王阿二停車違章均押候訊究○積竊王阿大王阿四王長林入境圖竊押候解究○王金生押改過局滿期由管所員飭丁送回候解公　察核（舟） 
[美租界捕房事]  
　　乍浦路婦人郭王氏將幼孩毒毆受傷由宋包探查知拘入捕房送廨訊究○王阿寳陳生仁王阿根等六户違章傾倒垃圾由工部局西人查知飭探向公堂請單傳訊○陳阿寳竊某姓茶壺由石包探拘獲入贓押候送究（西） 
來件 
[錫金學務公所報告書（再續）]  
　　錫金風氣號開通最早士稍稍研究教育輒膺重幣走四方靡遠不届論者比之出口貨之一宗似矣顧其言殊謬凡貨能遠銷則産地日闢貨日多今教才日乏故曰其言謬也或以爲昔盛今衰亦非也昔學堂少學科簡故未覺師乏竢實學科初祇國文算學英文三者而已時無教科書三等公學諸教習出新意自編之一掃教授舊法竢實獨否然教習皆方聞之士雅負時譽學生不問年齡亦無所謂程度歸斯受之算學優者能通幾同代數故不待卒業一躍而入京師大學堂者有之他官立學堂靡論焉久之侯君保三受公費東渡習師範東林亦資送願君述之改良進步之思自兹啓矣楊君範甫遊東知體育不可闕於是闢操場延專師部勒而進退之學生相顧駭異頗逡巡規避久乃安之厥後師範生歸國益大增學科惟手工乏教員餘濅完備又别定規則課程務合小學程度而東林於年齡尤嚴學堂規制秩然矣無何侯顧二君同時爲竢東校長頗復有　改革竢實初置選科算學英文惟所擇侯君以管理不便罷之又罷尋常級英文科當是時學堂風尚大變形式彬彬流風相師務求完全恥簡易論者又以仿效難爲普及之前途慮焉顧君主嚴肅侯君踔厲風發主恢張兩校習而化之故學風迥殊 
　　官立優等學校不特普免歳脩而已衣食膏火亦且供億靡遺又籌欵以贍其家此爲東西各國未有之盛舉學生羣歆慕之招考輒欣然往丙午正月創設初級師範學堂一學期未畢本科生散而他往者過半而簡易科年滿給憑未去一人其故何歟本科卒業爲時久也一學生年盛志奢就學宗旨本不在教育二也自揣學力可躐升三也挾是三因而宫立優等學校其可歆復如彼不北走燕南走越者幾何矣竊内審鄉土之大局外參東西各國優待歸範之成規苟能杜其去志即歳糜鉅欵如官辦例未爲非計也顧力不逮耳始吾以爲興學必先師範而完全師範尤亟今乃知理想與事實恒相違意者吾邑師範尚在速成時代未易遽求進步歟（完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
傳奇 
[旡生生所著悲劇第一種血涙痕傳奇第三齣之續]  
　　（旦）奴家墮落之故。固因貧寒孤苦。無以爲生。其中却也有一個緣故。奴家因爲本國男女。於交際上全然隔絶。即使聰明女子。也要禁錮終身。社會的事情。一點也不敢做。國家的大勢。一些也不能知奴家執業雖卑。却幸有許多當代名流。時時過訪告以立身之大義曉以世界之風潮。今日能彀稍稍懂點道理。未嘗不由於此。也算是不幸中之幸也。（生）姑娘女中豪傑。鄙人欽佩非常。鄙人以爲我國國民。不知國家思想。全由没有家庭教育。要家庭有教育。須要做女子的。有點普通知識纔好。你看現在女子啊。 
　　（公子御宫袍）裙釵百萬尺疲聾。鎖珠。樓幾萬重。腰兒欵擺心兒捧。更拈針繡個桐花鳳。他只曉得髻玲瓏。佩丁東。共說無才方是德。只知悅已肯爲容。香燒院北曲奏牆東。蔑了禮法。忘了誰儂。他没字碑還要做多情種。 
　　（旦）奴家以爲天之生人。本來一律不問是男女是。爲尊爲卑。都有應盡的責任。卽如奴家倚門賣笑。也算是至汚極賤的了。如果立定脚跟。熱心任事。何嘗不能做一番驚天動地的事業。成一個出類拔萃的人才。奴家所以時常想犧牲一身。教這些名門女子。曉得青樓中人。尚能自立。他們反不能做事的罪過。（小生）姑娘 
這番言論。不但女子要慚愧。就是我們男子。也要慚愧死了。 
　　（貓兒墜）（小生）唯願桃花馬上飛騎搗黄龍。看素手揮弋日再中。（旦） 
教夕陽留住殘紅。我還要桃李追隨拜下風。待他年鞭醒雌龍。同振雄風。 
　　（旦）奴家從前聽見人說。二位乃當今奇士。久仰大名。今日承蒙降臨。眞是萬分之幸。尚望時常枉顧。不要見棄才好。（生小生）豈敢。 
　　（尾聲）（小生）從來有志竟成功。（生）那怕雲山千萬重。（旦）我要做個鍊石媧皇。來補天兒縫。　生小生先下旦後下 
雜爼 
[德國之老柏]  
　　德國花翎佛地方有一老絈樹經歷七百年餘所植之區係重要地方現時彼處人擬用此地方又不忍伐此樹是以設法將此樹掘起移植他處經擇定合宜之地而遷之此地與原處相隔咪餘路將此地穴掘深十六尺闊十二尺其樹高有六十六尺重九萬磅先造一大車乘之以移至此地用極大工程乃安置妥當每日灌水且環繞堅固以資保全此樹云 
[杜國議送鑽石之原因]  
　　杜國振拿士消息彼處有鑽石公司存有鑽石一顆值銀一百萬元販賣日久無人過問兹欲勸其國宰相波打購此寳石送與英王爲冠冕之光波大以爲然正欲購之但其銀不外要向百姓所出百姓聞之對於波打云如該鑽石公司有敬送之意則他自送可也何庸多此設想致圖及百姓英王伊活聞此議論卽有送來亦不受等語 
[法國離婚之多]  
　　聞法國舊歳一年内查拆婚之案有一萬四千六百九十二宗自一千八百八十四年寛縱此例之後拆婚之事年多一年計舊歳拆婚者較一千八百八十四年以前尚多八倍以德國比之雖不似法國拆婚之甚但亦每年增多至於美國亦然云 
[美國之夀婦]  
　　鳥約電云是日紀利建夫人身故享年一百零七歳及四個月該婦於二十五年前曾來鳥約偕同八子女以閒遊其時已七十九矣嘗自稱體質生來堅固應臻上夀且心無煩惱每餐必食葱頭多少一生永無服食藥餌云 
[暹王豪華]  
　　栢林報稱暹羅國王遊歷歐洲於某日安抵本處聞有嵐瘴之病求醫調理暹王有一首飾物件曾用銀二兆五十萬内多貴重寳石在倫敦則買首飾值銀六十二萬五千元在夫連闊亦買首飾值銀二十五萬云 
[海島陸沉之異聞]  
　　檀香山報稱桅船柯路傎一向來往本埠及裡愼海島者日前駛往該島今回來稱說該島不知在何處該船曾於該處隣近週圍駛尋有十二日之久仍不能見想由地震沈没云查該島有一西人名市林馬與其家人及日本工人多名住在該處該船由密委島回來然後再往尋覓云云 
 
 

Page 27

 
 
   
 
 

Page 28

 
 
   
 
