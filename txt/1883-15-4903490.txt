# 1883 - 15 - 4903490

 

Page 1

 
 
[任伯年繪山水總神圖出售] [  點石齋啓]  
　　催殘臘鼓歲將更新萬家報　莫不以祀神爲第一事本齋曾以重　請任伯年先生用小李將軍山水神軸之式繪成一幅計長六尺由本齋石印而成山水着以青綠秀色可餐山水之間流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一橋上爲　神位快馬飛騰神采發越又左有杏花　右有石藏畫　環繞曲徑通幽山之巔則有天臺一座奇峯並歭日月合壁則帥位也其畫筆迥不猶人　諸堂中洵勘奪目現在本館申昌書畫室發售計墨色者價洋五角着色者一元已裱者另加裱工洋六角正此佈 
[果報不爽說] [  海上寄翁稿]  
　　果報之說儒者不言顧天道好還冥漠間若有默司簡記者作善降之詳作不善降之殃如稱量而出不爽毫釐此鬼神之德之盛所以助國法所不逮也而地獄變相人世不經之談翻足令愚夫婦見而生怖我觀邇來滬上殺人放火一案不禁嘅然感悠然會也是案也見財起意以奴戕主殺而焚之爲害酷矣首犯任福罪大惡極今果緝而獲之將必懸首藁街國法具在此何待言余所論者張令久香疑有可殺可焚之道天特假手任福以逞其毒而示之罰惡報之不爽　如是哉據乳媼毛顧氏供詞張宦舊爲山東黃布政之僕通其妾張陳氏相與捲席而逃以其貲捐福建縣令一署羅源　以丁憂歸黃氏有子挈以俱來年十六矣夫婦凌虐之不堪其苦遂逃去不知所往噫果如是言張令尚復有人心哉方其捲貲潛逃時其頭顱固已離頸項矣天尚假之七八載使得綰縣印積資財威福自恣于奴隸下人之上不翅傅之翼而恣其毒也雖其捲貲潛逃時其情節不可知爲鑼源縣令時其宦蹟不可知然以理　揣之黃氏亡其貲亡其妾亡其子不聞建鼓而求鳴官而捕而張令方且儼然恣睢坐堂圼爲一方民主毫無忌憚以是知黃氏爲無人矣昨據案內小寶娘供詞亦謂陳氏間與夫詬誶頗有怨辭黃氏賸此一脈乃虐之不能姑容致著一破單衣而去則黃氏爲無人彰明較著矣夫身爲人僕劫其財取其妾由此得官由此致富而其一線僅存不絕如縷者猶復凌虐之以瀕於死是何異於殺人而焚之聚其族而殲之哉天下有讀書明理而爲好宦者有惜身名存人心而爲好官者張令敢于行竊何事不敢忍於殺人何事不忍意其恣睢坐堂圼時羅源縣民之身家性命戕于張令之手者不知凡幾乃未聞於此時被彈劾遭告訐此豈天道之懵懵哉惡貫未盈氣燄未盡天早已默司簡記將待其勢盡而後斃之且其惡旣稔其罰必厚彼時卽被彈劾遭告訐度不過罷職耳議處耳重則軍耳流耳天以爲猶不足以償其辜故懸而有待必假惡人之手以圖惡人而後大快其不善降殃之報此真天道好還如稱重而出不爽毫厘者矣及張令之來滬上也往還無多人聞其縱跡多不軌於正此其時不獨屍居餘氣直不翅無首之孤魂矣然且威福自恣虐其奴隸下人與命爲讐據小寶娘供尾云某日任福以烹飪失宜侮張令張令拳揮之曰將制爾命任福背詈爾弗制吾命恐吾將制爾命滬上賣花奴每晨送花勾欄院一日怏致張宅張怒甚縛而送之官其隣披　詢曰爲人家奴而刦其財與妾以逃猶不知斂而張皇官勢如此此等官閥去吾曹幾何此雖瑣屑細故亦可見張令之肆虐罔忌有以于天怒而積人怨非殺之焚之不足以償其辜彼一時張令一任福也其于黃氏欲其稍留餘地不肯也此一時任福一張令也其于張氏欲其稍留餘地而亦不能也是故殺張令者任福也任福有可殺之罪天特假張令之頭以殺任福實則殺張令者非任福卽張令也張令有可殺之罪天特假任福之手以殺張令然則任福之刀不翅張令之手持以剚之也否則黃氏之靈假任福之刀　以剚之也不然殺則己酷矣　囂市之地人烟稠密之鄉閱一盡夜鮮有知其聲息者豈葬殺之不已必欲焚之然後天網恢恢乃爲疏而不漏哉或曰天道難知降祥者不必皆善人降殃者不必皆不善人張令遭此慘禍奈何據犯　人供詞以科人罪母乃已甚予曰不然君子道其常不道其變諺云殺人者非良人被殺者亦非良人張令而果有是也天道之常也張令而實無是也天道之變也吾姑爲是論以待後之悉其顚末者右說係外人送來其持論似近於刻覈況該犯婦等在張姓家多則一年少則數月張姓在山東時事亦焉能知其詳細此種供詞原不足爲據惟命意雖奇而亦足以警世之爲惡而不知改悔者姑照錄之 
　　本館附識 
[本舘自己接到電音]  
　　○本舘于昨日接到在津友人專發電音到本舘內有十二月初二初三等日　上諭四道敬謹譯登○十二月初二日奉　上諭給事中鄧承修奏捐復前任中城副指揮高楓榆居心險狠被人呈控尚未訊結旋卽緣案降調嗣於北管拿獲盜犯案內　緣保舉補缺後以知縣升用等語所有該員保案着卽撤銷該部知道欽此同日奉　上諭給事中鄧承修奏巡視東城御史載彩聲名惡劣畀以城差必致貽怏地方請　查叅等語着都察院堂官確切查明據實具奏欽此同日奉　上諭給事中鄧承修奏台臣卑鄙不職據實糾叅－摺據稱都察院左副都御史崇動素無行檢凡遇城坊諸事請託公行尤喜與市儈往來等語着派廣壽閻敬銘將所叅各節確切查明據實具奏欽此○初三日奉　上諭張之洞奏叅劾知縣請旨革職等語山西陽城縣知縣裕厚性情謬妄於民間私種　粟擅收稅錢且有剜開緩徵荒糧告示情事裕厚着革職聽侯查辦左雲縣知縣蔣濂辦事昏率前署臨汾縣任　查究徵收不得其平士民怨憤蔣濂着卽革職以示懲儆餘着照所議辦理該部知道欽此 
[與子同袍]  
　　○近日營口風雪交集奇寒逼人在途凍死者往往而有道憲於是有賜袍之舉所有毅軍宋管及喬馬二管兵士各給羊皮襖一件共計賜裘三千餘件三軍之士皆如挾纊以視平陽歌舞簾外賜裘者蓋有間矣 
[奸僧可惡]  
　　○前報管口寍三之妻爲僧明通所辱後經　憲提訊僧懼而請和事已了矣不意僧尚銜恨竟將甯三之妻甯董氏誘至僻處肆意奸污以報前恨聞其事者無不髮指僉謂何物禿奴竟敢猖獗至此真彼教中之罪人也然如西廂記所云六白畫把房門胡掩者天下正復不少安得盡掃而空之 
[罰鍰了事]  
　　○　萬善船因載粳米回甯遠州遭風擱淺被該處鄉　欺詐等情均列前報玆聞此事已經道憲在管口查明底蘊判令該船繳三百金作爲罰欸　令具結完案云 
[開設粥廠]  
　　○杭垣每值冬令向例有粥廠開設以濟貧民其經費悉由善堂辦理今歲以天時驟冷開設較早 
 
 

Page 2

 
 
定於十一月十六日開厰城中分東西南北四隅每隅各設一廠卽　該段紳董主其事而總辦則仍　於保甲　焉　東隅係在清泰門內之長慶寺西隅則貫橋之寶極觀南隅則三橋趾之安濟廟北隅則東園內之東獄廟內共計四處此外另有一廠係防雪巖觀察一人開設　撫寍巷之伏虎廟內雖終年仍不間斷也 
[治游受感]  
　　○某甲者六合人遭粵匪之亂流　海陵無以爲生其姊明眸皓齒秀外慧中不得己而落籍平康芳名頗　嗣爲某達官所賞藏之金屋未幾　愛選色升居然夫人矣甲亦隨往某達官爲保知縣分發湖北後爲上游所知勒令回籍甲遂挾資僑庽金陵卜宅於南門顏料　鮮衣怒馬日與惡少年徵逐並作狎邪游不知者無不　　稱羨以爲五陵佳公子也前日宴客於秦淮水榭戰拇呼觴遂致酩酊復因喚局來遲使酒駡座　黨初頗周旋引過自責中則醉鬧愈甚勢不可遏忽有老鴇扶仗　知而前笑拍其肩曰小郎匆爾相別幾時豈　不識　邪憶昔小郎姊弟　噉飯處寄食我家未嘗薄待嗣以令姊得事貴人小郎亦騰邃方以爲吾黨之光今奈何不念前情虐及同類耶言訖洽笑不止且述其姊始末事甚詳甲聞會變色跼蹟不安座客多匿笑與甲厚者急亂以他語逡巡引去由此甲之底蘊頗同於外正人皆不與往　甲亦懲前事自深韜晦桃花源口不敢問津也 
[漕運委員名單]  
　　○漕政定章凡山東各帮以及江北河運蘇浙海運各項差委之衛所人員向於歲前當堂　掣以昭平允現於上月十五日舉行計守備千總八十一員所掣之差四十六分其餘未　掣着之員潛憲弁酌給銀數兩以示體恤所　各差開列如右　德州帮衛千總陳　慶空運衛守備張硯出濟寍前帮衛守備吳世相空運衛守備尹國珍　帮衛千總海侵源空連衙千總勢林右帮衛千總吳慶元左帮守備陳　堂臬平　帮衛守備謝經空運衛千總黃睱源東昌帮衛千總　步雲空連　千總　奎先際東前帮南守铺鮑桂清空運衙守備孫振烈後帮衛千總萬福來濮州帮衙守備揚保定控運衛守備范彥梁催連各帮者濟甯前帮　千總袁兆祥後帮衙守備田落田左帮衛千總　貞元右帮衙千總蔣廷楝臨東前帮衙守備于　蘭　帮衛守備李長劉東苔帮衛守備徐　明江北局連衛備齊孝則震日後土開元尹正懋李學江衛千總陸榮槐　善楊林壽山陳萬餘蘚松海運衛守備黃日暉李桐胡殿元馬又炳陳志魁李效田衛千總周壽昌徐克仁孫景成張銳浙江海運衛守備阮貞祥徐致中王　栢 
[京口瑣聞]  
　　○小碼頭有汪某者廬州人也旅居京口賑土爲業前日與同鄉張某因賭起釁汪竟邀集多人持械毆張以致身受重傷張之友人隨喚地保欲昇張至縣騐傷後經汪之同鄉人出爲調處愿出養傷費且將張某所欠之欵一概作爲罰論其事始寢然所費已不貲矣○受人毆打己可　受婦人之歐打則尤可　若乃晏然受之不以爲恥而反以爲幸亦可謂別具肺腸矣楊某昔居京口之姚一灣其父爲麵舘生意楊某少年喜事而性尤佻達好爲滑稽每遇少年婦女經過其門楊某必品頭評足肆意嘲弄婦女之良懦者置若罔聞一去不顯其不能忍者或須惡聲相答或以織手指毆某反受而不辭前日有一楊州婦與母偕　過其店楊某故態復萌婦大怒遽扯其辮掌頰十餘隣人無不稱快楊某之母亦在店中見子受辱急欲往助而旁觀者咸抱不平謂某咎由自取豈能怨楊州婦耶楊嫗始罷楊州婦亦憤憤而去○京口蒜山腳下洋房內新到外國大象一隻欲往觀者大人取錢七十小孩减半目下看者寥寥盖因此象初到該處之人尚未周知也日前有英國醫士某亦來觀玩斗賞洋蚨一枚象奴卽令該象謝賞該象亦會人意卽下跪點首自道謝意並獻瀆投巧技頗覺可觀也○雲雨迷離人在銷金之帳麝蘭馥郁春生煖玉之香此蓋出所謂溫柔鄉也然入溫柔之卿光貴有溫柔之性其中情趣固未許莽男子領略山京口小街有妓名六子者卽俗所稱橫槽鰉魚也一日有客貿貿然來口操江北音問其姓則曰尤卽其底蘊則空空如也六子乃以白眼相待客人大怒將烟具茶盌一律拋碎六子見客用武速令關鬥男僕女傭聞　齊集拳打腳踢勢如雨下後經傍人勸解令客出洋一元以賠所毀各物客唯唯取洋付之始得脫身而去詩所謂自貽伊戚其卽客之謂　○京口西鄉距城僅十餘里有某農人新娶一婦歸寍數日欲回夫家因相隔不遠故父兄輩任其獨返不遣人伴送也歸行二里許忽來匪徒六七人操山楊海州口音擊婦於地剝盡衣襦輪流姦之事罷置婦于草堆之側匪徒則在遠處瞭望看其有人來救否未幾有一米賑路經該處目擊該婦情形不覺側然遂將裝米空袋　遮該婦之體　欲詢其顚末不意匪徒猝至將米販亂砍致死然後逸去後有行人行經此處見婦及屍始奔報其家真夫卽持衣迎婦　一面卽訴於保正保正因事關人命登時報縣邑尊雖令該處民　畫夜梭巡以期嚴親兇犯而至今尚未弋獲也○西鬥外泰生小雜貨鋪前日夜半有賊登屋而進比及上屋則屋椽己朽遂致屋倒人墜但聞樸通一聲賊已墜入醬油缸中店夥聞聲舉燭照之見賊偃臥缸內已受微傷如驚魚之　釜底也夥欲送官究治店主以未失一物且不肯與賊結仇卽釋之使去如該賊者未遂探　之計先遣入甕之殃殆未奉教於君子耶○新河街廣東會館於上月初八日爲關帝開光演戲三日神前擺設均用五彩戲文甚爲鬧熱文武各員皆來拈香當演戲之時觀者頗衆會館中幾無容足之地內有一人年近不惑被擠於人　之中欲出不能欲進不得而口中之氣已不能達遂致暈去口血直噴會館中人見之卽令戲子停演幸有營勇差役趕開一路將其人扶出令送回其家次日竟斃此演戲第一日事也至第二日第三日則看戲者更多擠傷者亦不少失帽脫鞋者也不計其數云○京口東鄉建壁地方有何姓者務農爲業祗生一女年方六歲愛之如掌上珠日前女出外游戲忽被匪人拐去女之母各處訪尋毫無蹤跡又懼丈夫回家勢必見責遂入房欲尋短見幸有隣婦見之卽爲勸救得以不死正在啼哭聞忽見某乙送女而回如獲異賢悲哀交集且詢何以得返乙日我由京口回雖家尚有七八　見一人負女疾走心甚訝之卽上前攔阻盤問何人女隨大哭我卽奪女而回該匪倉皇而遁誠爲萬幸也○小碼頭地方有天津灾民十餘人坐地乞錢背上插有草標及賣衣被等物口曠賣子　女不絕聲大哭小啼聞之者咸爲惻然旋有一老翁指點若輩令往善堂寡化必有所得災民等稱謝不已卽至火神廟善堂未識堂中能施濟否也． 
[府試武童示]  
　　○欽加同知銜署理江蘇松江府上海縣正堂黎爲歲考事十月二十三日奉本府正堂博札開案奉學憲札飭歲考武童等因奉經通飭考取在案今本府定於十二月十一日取齊十三日考試各縣武童除出示曉諭並行學遵照外合行札飭等因到縣奉此合行出示曉諭爲此示仰與考各武童及稟保人等一體知悉至期齊集郡城聽候府憲考試均毋違怏切切特示　 
[西兵整]  
　　○昨日爲圑兵聚會之期已列前報昨上午十點半鍾團兵先在英領事公廨前英兵船之水師亦至携有軍中鼓吹一路會合南行計水師兵約二百人團兵約一百人行至二馬路折而西水師兵暫停鼓吹團兵所帶之西樂迭奏相偕至紅禮拜堂復分六十餘人前往新北門之天主堂該兵等步伐整齊戎容暨暨觀者甚衆咸嘖嘖稱道不置云 
[見義勇爲]  
　　○前日早八點鐘有某沙船在浦駛行正在布帆飽滿之際突有舢板船迎面而來不及避讓突之相撞舢板船小爲沙船所壓舢板船上計有三人盡皆落水維時船隻來往頗多絕無過而間者適有某西人坐小火輪疾駛而至見此情形趕卽施救將三人悉數援上小火輪內有一人已覆於船底亦爲竭力救出送之上岸該西人可謂見義勇爲者已 
[新署告成]  
　　○英界會審公廨前在久樂園西首購地建造新署等情已列前報茲聞新署工程將次告竣陳太守擇於本月二十七日移 
 
 

Page 3

 
 
至新署判事云 
[稽查產業]  
　　○金永興嘉記及源號絲栈倒帳情形疊列前報玆聞被欠各莊之執事人逐日在該棧稽查產業畧有頭緒且有人出爲調處諒不至涉訟公庭也 
[屍親投縣]  
　　○徐家匯迤西鳳林浜內之屍經上海縣相騐情形已列昨報茲聞昨日午前有粵人自稱姓劉名韻琴投同仁輔元堂訴稱我姪劉少愚在洋涇浜某報關行寫西字者今因患傷寒病於初三日出外不歸徧尋不見而閱申報上所載該屍衣服物件確與我姪相同惟年紀祇二十歲其眼鏡與鎖匙乃係我物可否給認旋經該堂司事令其投縣稟報劉卽報縣黎邑尊於傍晚傳案研訊至其研訊細情因爲時巳晚不及探明容明日補錄 
[浮家泛宅]  
　　○襄虹口小港內向爲江北人泊船之所船旣朽小人亦孤寒而老幼男女無不歌於斯哭於斯聚骨肉於斯前夜潮漲時忽有一船之底被潮沖落於是舟中人皆爲波中客矣幸衆人急爲救起不致斃命惟一歲餘之小該則奄奄一息未卜生死如何也 
[白蟻吃虧]  
　　○租界中每有無恥男六以販賣人口爲事卽俗所謂白螞蟻也此輩往往出入於茶寮酒肆烟館之中高聲論價全無顧忌蓋持有護身符故局外之人聞如不聞見如不見前日有蘇鄉某婦　買少女一名在某妓院爲娼該婦從中賺洋一百五十元被無賴輩知之欲向分肥該婦不允無賴輩糾衆於昨日午後陰伺於寶善街此處爲該婦每日必經之路果然柑遇卽以老拳奉敬該婦力不能敵卽隨無賴輩向西入小茶館出洋三十元分給無賴始得寢事夫敬我以老拳而贈人以銀餅在該婦未免吃虧然如無賴輩之鼠伏狙擊則可謂動中要害矣 
[意圖冒領]  
　　○前報張姚氏被逼爲妓一節當經翁太守詰訊後着將張姚氏暫送善堂俟其父姚仁福到案　核玆聞初三日忽有一人投法公堂　稱姓姚名仁福訪知女婿業已亡過女兒無靠今特投案請領翁太守畧詰數語已知不是實情着於下期傳到其母張陸氏再斷禮拜六兩造上堂張陸氏亦遞呈領媳據稱兒子明來尚在等語翁太守謂兩下均非可靠之人詎姚仁福當堂與張陸氏吵閙太守以其犯章着管押昨晨太守至捕　時傳出姚仁福詰斥至再謂張陸氏旣稱兒子尚在當待其到案再訊張陸氏與姚仁福均不准核 
[松堂司馬招欽余以痔疾久却杯中物是日爲松堂一醉賦此誌之]  
　　○湖海豪情漸欲闌偶從今日盡君歡論交徑闢三三益促坐圖消九九寒快意頓忘詩境窄雄談能使酒腸寬狂奴故態無端作一任旁人冷眼看 
　　古越高昌寒食生戲筆 
[客大阪將之東京因病不果遂决歸計感賦留別]  
　　○秉興東來亦偶然　津留滯忽經年聊憑詩畫雙枝肇當作桑麻二頃田有願探奇偏阻跡　曩聞月瀨梅花之勝以無兇狀不果游　無心著錄竟　傳　消夏拙著坊肆求稿梓行　平生愛結烟霞契誰料翻多翰墨錄○多病孱軀不耐秋垂傔　日擁衾裯膽瓶有蕊來蜂采手稿無芸任蠹游疇昔壯懷強弩末衹今鄉思大刀頭昨宵　憶鱸魚美夢向南湖放釣舟○雲萍聚散原難定去住謀成頃刻間仲舉情殷懸榻待　東京成島柳北許爲東道主人　子猷興盡掉舟還遠招概謝期他日　有馬　堂爲其友聘余去廣島又田邊古香延余赴備中皆以病辭　高誼都將返故山結習未除聊復爾代人倚枕把詩刪　橫山政和田部苔園土屋伯毅諸詩稿置案頭旣久臨行始爲點定○回首東京彼一時儒林循吏盡相知此來訪舊原初志今去還山豈所期四海論交思鮑叔五湖歸隱逐天隨養疴健後重　必故友相逢喜不支 
　　鴛湖信緣生松石未是草 
[江督門抄]  
　　○十一月三十日知縣吳成周蘇州回　六合縣呂辭赴任　○十二月初一日浙江知府李光久謝委親軍營務處　泰州程遵道到　同知徐瑞昌奉司委京控發審差　李　　　　河工並鎖保甲差　通判林廷慵稟知到南三叚差　知州汪紹賢稟知　河北叚差　知縣朱之榦青罷山囘　縣丞郭希振分寗　知府章棣蘇州囘奉　海運津局　○初二日知縣孫德華銷河運差並騐放回　直隸州謝王恩奉委　保甲發審　候選通判周禎由滬解火藥來　理問孟守廉分寗　○初三日知府黃波銷營署歲修差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第二百九十九號]  
[光緒八年十一月十六日京報全錄]  
　　宮門抄○發抄　旨四道○粵督曾等　奏籌解京餉摺○將軍銘等　奏審明定擬摺○粵督會　奏請扣補副將員缺片○將軍古　　　　奏叅革世職摺○將軍崇　奏秋季會　緣由摺○江撫李　奏察看知縣片○十一月十六日戶部通政司詹事府八旗兩雲值日無引　見○豫王睿王等由　東西陵回京請　安○恩福假滿請　安○張之萬等考試漢廕生覆　命○召見軍機○發抄　左宗棠等奏續辦清丈沙洲完竣年事各員照案請獎奉　旨該部議奏單併發欽此○又清丈沙洲不辭勞怨之道員朱之溱議叙奉旨着照所请該部知道鈇此○衛榮光奏審明通州民人黃萬舜故殺兄妻黃朱氏並放火繞斃其幼小子女等四命案定　奉　旨刑部議奏欽此○又侯補令諸　憲期滿甄別奉　旨吏部知道欽此　○　革職留任署理兩廣總督一等威毅伯臣曾國荃廣東進撫臣裕寬跪　奏爲籌解光緒八年分京餉及內務府經費第四批鹽課等銀分別匯兌裝鞘委員解京謹將行程日期恭摺具奏仰祈聖鑒畢竊照光緒八年分京餉奉撥廣康鑒課銀二十萬兩帑息銀五萬並續奉　撥鑒課銀五萬兩又光緒八年分內務府經費　撥鑒課銀五萬兩飭據兩廣鑒運使先後在於徵收光緒六七兩年分省河鹽課項內籌銀二十七萬兩作爲本年奉撥第一二三批京餉及內務府经費分別裝鞘　兌委員解京均經恭摺奏報在案茲據兩廣監運使周星譽詳稱在於微收光緒七年分省河鹽課項內　解京餉鹽課銀六萬兩帑息缺一萬兩並京餉鹽課隨解一五加卒飯食銀一千八百兩作爲本年奉撥第四批京餉又在鑒課項那內　解內務府經費銀一萬兩並隨解平餘抬費等銀三百三十兩作爲本年奉撥第四批內務府經費擬仍杳照起照第一二三批京餉成案以起解　銀與交商匯兌兩者並行所有本年應解第四批京餉鹽課銀二萬四千兩帑息銀一萬兩一五加平飯食銀七百二十兩共銀三萬四干七百二十兩遵照部行概行裝鞘飾委試用知縣唐汝霖試用巡檢楊履謙由內地押解到京前赴戶部祋納其餘京餉鑒課銀三萬六千兩一五加平飯食銀一千八十兩內務府經費鹽課銀一萬兩平飯拾費等銀三百三十兩共銀四萬七千四百一十兩兌交殷實銀號蔚長厚新泰厚百川通匯兌至哀飭委卽用知縣徐京候補直隸州州判王銘試用鹽大使諸棨森試用典史易文謙領　匯單文批附搭輪船進京支取銀兩前赴戶部暨內務府投納據該委員等具報均於本年九月二十八日在省起程合將籌解光緒八年分第四批京餉及內務府經費鹽課等銀分別交商匯兌裝鞘解京以及匯兌商名委員職名起程日期詳請奏報等由前來臣等覆核無異除核給文批節令妥爲解運並咨明戶部內務府分別兌收外謹合詞恭摺具陳伏乞　皇太后　皇上聖鑒再本年奉撥添撥京餉鹽課帑息共銀三十萬兩及奉撥內務府經費鹽課銀五萬兩均已照數解清合併陳明謹　奉軍機大臣奉　旨該衙門知道欽此○○　奴才銘安玉亮跪　奏爲審明疎防盜匪越獄之管獄官兵等按例定擬恭摺仰祈　聖鑒事竊於光緒八年八月十九日據前署雙城堡總管協領明陞呈報管獄官雲騎尉德克金保於四月十六日夜疎防監禁盜　孫廷梁致該犯乘值班兵丁熟睡越獄潛逃奴才等因該員異常疏忽將雲騎尉德克金保奏請先行革職提省訊辦並照例勒限嚴緝在案嗣於五月二十一月奉　旨這所叅疎防監犯越獄之管獄官雲騎尉德克金保着卽行革職交銘安等提同刑禁人等　訊有無鬆刑賄縱情弊按例懲辮仍勒令將逸犯孫廷梁嚴缉拿獲倘限滿無獲卽行從　叅辮该部知道欽此欽遵行令遵辦去後茲據署雙城堡協領明陞報稱管獄官已革雲騎尉德克金保於四個月限滿逃犯未獲將該官兵等解省審辦前來奴才等隨督飭刑司部員詳加研鞫緣已草雲騎尉德克金保係雙城堡正紅旗志陞佐領下人吉周係委官德祥德明阿瑞山吉明阿薩英阿雙福富爾松阿均係甲兵光緒六年十二月十五日德克金保奉派管理監獄　祥德明阿二人在封裹看守德克金保與委官吉周帶領甲兵吉明　雙福薩英阿富爾松阿瑞山等在監外把守獄鬥盜匪孫廷梁係查街雲騎尉志陞督同番役盤獲審明供認結夥行槍　供報請就地正法之犯送獄收禁交封裹德祥德明阿 
　　壬午十二月初七日申報附張不取錢文看管德克金保每夜督同防範並無疏忽至八年八月十六日下晚時德克金保與委官吉周帶領瑞山進監查點人犯騐明刑具均係依法锁固　飭德祥看守上半夜令德明阿看守下半夜德克金保等卽出外将門封鎖仍回前封歇息四更時德克金保忽聽　內德明阿等讓說監犯孫廷梁越獄逃跑德克金保喊同委官吉周等點燈進內照看據德明阿告說伊因夜深乏困一時盹睡不知何時匪犯孫廷梁乘空扭壞刑　由獄墙西　角○立木椽越牆逃跑德克金保隨視地上還有扭壞刑具墻下豎有木椽二根卽與委官吉周帶領吉明阿等出外尾追因天陰　黑未能緝獲德克金　卽赴司呈報勘明　跡報肯將德克金保先行叅革勒限　緝限滿犯仍未獲將該官兵等提案屢　研詰均稱委係依法看守一時疎忽並無受賄故縱情弊矢口不移案無遁飾查例載羈禁斬犯越獄脫逃將管獄官革職拿問四個月限內不能拿獲留于地方栛緝五年又載監犯越獄如獄卒果係依法看守一時疎忽偶致脫逃並無賄縱情敝者輪律減囚罪二等又律載不應爲而爲事理重者杖八十各等語此案已革雲騎尉德克金保疎防斬犯孫廷梁越獄於四個月限满未將逃犯弋獲應照例留於地方栛缉五年俟監满能否獲犯再行核辦甲兵德明阿德祥奉派在封內看守犯人于德明阿值班時致罪應斬梟之盜犯孫廷梁越獄脫逃訊係一時疎忽並無鮪縱放縱情　德明阿合依監犯越獄如獄卒果係依法看守一時疎忽偶致脫逃者依律減囚罪二等例擬杖一百徒三年革去錢糧俟還案議覆照例折　期滿鞭責發落德祥雖非在伊班內脫逃究係同在封內看守亦難辭咎應照　應重律擬杖八十革去錢糧鞭責發落委官吉周甲兵吉明阿薩英阿變福富爾松阿瑞三訊明在獄門值班盜匪孫廷梁越墻潛逃並非伊等看守尚無不合應　免議孫廷梁仍飭嚴緝獲日另結除荟報兵部抄錄全案供招咨送刑部外理合將審擬緣由具　奏伏乞　皇太后　皇上聖鑒飭部核議施行謹　奏軍機大臣奉　旨刑部議奏欽此　○○會國荃等片　再署廣東瓊州鎮總兵事三江栛副將劉成元前因　辦崖州黎　遷延不進經前兼署督臣裕寬奏奉　諭旨暫行革職並准兵部咨劉成元所遺三江協副將　缺係陸　題　第一輪第四缺應用儘先人員本部另行擬補等因咨行前來　查近來武職題推各缺大抵由外扣留棟員請補者居多　三江栛副將一缺旣係陸路題補之缺粵省現有儘先人員自應扣留外補因前摺未經　明致員缺由部擬補惟現在部中尚未選補有人而粵東儘先副將需次省垣　繁有徒若一律扣歸部選則儘先人員補缺無期必將愈形擁擠徒袍向隅且恐人地不甚相宜殊於地方管伍大有關　合無仰懇　天恩俯准將廣東三江協副將一缺仍扣留外補以符定制謹會同署廣東陸路提督臣蔡金章附件具　奏伏乞．聖鑒謹　奏軍機大臣奉　旨兵部議奏欽此　○○奴才古尼音布跪　奏爲雲陸尉行兇戳傷斃命請　旨草職訊辨恭摺仰訢　聖鑒事竊據正白旗協領長志兼佐領墨爾根圈等呈報本旗頭佐領下武舉世襲雲騎尉忠志於光緒八年九月十四日戍刻在本营井亭橋直街忠志家門首與乍　雲騎尉增　口角　衅致增瑞因受刀傷血出倒地立時身死當將忠志拿獲呈請革職訊辦等情前來又准乍　副都統奴才慶山咨報正藍旗雲騎尉增瑞被杭　營雲騎尉忠志用刀刺傷血出倒地身死各等　查該雲騎尉忠志行兇用刀戳傷人命屬實當由奴才札令理事同知會同錢塘縣　騐屍傷塡格詳報並將該犯忠志監押外相　請　旨將正白旗式舉雲騎尉忠志卽行革職　交浙江按察司督飭府　並理事　知審訊按律定擬以重人命所有雲騎尉行兇戳傷致斃人命請　旨革職訊辦緣由謹恭摺具奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此○○奴才崇綺富陞跪　奏爲本年秋季統巡城守尉　朝鲜會　緣由恭摺奏　　聖監事竊查邊外游民估　地畝與朝鮮僅一江之隔當經奏明循照　章按四季派員出邊統巡夏秋二季與朝鮮　地方官公同會哨稽查等因在案平年七月委派城守尉宗室耆徵作爲秋季統巡前往巡察並照章咨行盛京禮部先期知照朝鮮國王飭令該國地方官會哨去後玆據該員詳稱馳扯邊外巡查八月二十日與朝鮮官沈宜　公同會哨該使臣親　邊境肅靜印結一紙由該城守尉呈遞前來除存查外奴才等復嚴飭冬　統巡之負認真稽查以肅邉境所有秋季會哨緣由理合恭摺具　奏伏乞　皇太后　皇上聖鑒謹　奏軍機大臣奏　旨知道了欽此　○○李文敏片　再准部咨嗣後道府州縣保歸侯補班人員應於到省一年後察看考核分別補用等因茲查候補班前先補用知縣劉樹敏試看一年　　據　　兩司詳請留省照例補用前來臣查候補班前先補用知縣劉樹敏年強才裕相應請　旨留省朋例補用謹會同大學士兩江總督臣左宗案附片具奏伏乞　聖鑒謹　奏軍機大臣奉　旨吏部知道欽此 
 
 

Page 10

 
 
[京報第三百號]  
[光緒八年十一月十七日京報全錄]  
　　宮門抄○上諭一道錄前○發抄　旨四道○東撫任　　審明定擬摺子○又　奉籌解京餉大片○總兵李　奏爲洋巡班滿情形摺子○將軍銘　奏續辦參茸呈　進摺子○又　奏請議卹夾斤○大　色　奏請　簡放戴琫貝缺摺子○十一月十七曰禮部宗人府欽天監待衛　值日無引　見○索　　爾札布假滿請　安○京口協領鍾瑞謝　恩○托倫布續假二十日○文書續假十五日○召見軍機　鍾瑞　○發抄　張之洞奏查明錢糧完欠數目奉　旨戶部知道單二件併發欽此○又　省豐寍官荒現辦押荒廾科漸有端緒所擬章程八條核與直隸前辦成案相符奉　旨著照所請該部知道欽此○又請將嗜好甚重之靖遠管都司善寶革職奉　旨著照所請兵部知道欽此○又卓勝軍餉力難籌解請飭劉錦棠照舊按濟奉　旨戶部議奏欽此　○○頭品頂戴山東巡撫臣任道鎔跪　奏爲審　親屬因姦同謀殺死本夫重犯按例定擬恭摺具　仰祈　聖鑒事竊前據安邱　知縣崔逢春詳報周張氏因姦商同緦麻天姪周小腆紀謀毒本夫周新椿身殺殘　屍身一案臣因案情重大批司提省發委濟南府審辦周張氏起解後在途病故報經昌樂縣知縣李　珍騐訊詳批由府核入正案擬辦玆據濟南府知府李嘉樂審明擬議由臬司潘駿文解勘　　臣親提研鞫緣周小腆紀卽周小添紀籍隸安邱縣與緦麻服叔周新椿分居素睦無嫌周張氏因前夫于姓物故無依服滿後改嫁與周新椿爲繼室過門多年夫婦和陸周小腆紀與周新椿時相往來周張氏習見不避光緒六年六月間不記日期周小腆紀赴周新椿家閒逛周新椿　期前住關東貿易周張氏在家獨處周小腆紀卽向周張氏調戲成姦後非一次並未給過錢物周新椿前妻之子周小章在外傭工與周新椿均不知情七年十一月初間周新椿回歸周張氏慮被看破姦情起意將周新椿毒死乘間向周小腆紀商議周小腆紀允從約定乘便下手是月二十一日傍晚周小腆紀沽酒前往與周新椿同飲周張氏卽將毒鼠餘　信末拌入麵粉做成麺湯密向周小腆紀告知遞給周新椿吃食是夜周新椿毒發嘔吐立時殞命周張氏恐其復甦順用菜刀破傷其肚腹復起意商允周小腆紀棄屍滅跡因兩人收拾不起周張氏復用菜刀砍落其左腿周小腆紀接過菜刀砍落其右腿周張氏用被單包裹屍身令周小腆紀背負白用單袴兠着兩腿一同潛至庄外濰河岸邊將屍身並兩腿撩棄河內走回次日經在逃之周化方瞥見將屍身撈獲兩腿業已漂失無存通知地保周玉奎前往看明因恐報官受累商同私埋匿報旋經該縣崔逢春訪聞差查並據周新椿出嫁女葉周氏查知報縣獲犯打撈兩腿無獲驗訊通詳經臣批飭提省委審周張氏解至中途因病身死報經昌樂縣知縣李毓珍騐訊詳批核入正案　辦經濟南府知府李嘉樂審明擬議由司招解提審供認前情不諱詰無起募別故及另有知情同謀加功之人案無遁飾查律載因姦謀　親夫者淩遲處死又例載親族相姦罪止杖徒者如姦夫將本夫與姦婦商同謀死者姦婦依律問擬姦夫擬斬立决又律載地界內有死人里長地隣不報官司而輙理藏者仗八十各等語此案周張氏因與緦麻夫姪周小腆紀通姦輒起意商同周小腆紀用信末將本夫周新椿毒　殘毀屍身實屬謀殺淫惡已極自應按律問擬周張氏合依妻因姦同謀殺死親夫者凌遲處死律擬凌遲處死業已病故照例剉屍周小腆紀因姦聽從謀殺緦麻叔周新樁身死亦應按例同擬周小腆紀卽周小添紀合依親屬相姦如姦夫將本夫與姦婦商同謀死者姦夫斬立決例擬斬立決先於左面刺兇犯二字地保周玉奎經周化方撈獲屍身通知看明並不立時報官輙商同私埋匿報亦應按律問擬周玉奎合依地界內有死人里長地鄰不報官司而輒理藏者杖八十律擬杖八十折責革役周張氏在途身死之處業　昌樂縣知縣李毓珍騐訊明確委係病斃並無別故解役人等亦無凌辱情弊應與訊非知情之周小章均無庸議逸犯周化方飭緝獲日另結除供招咨部外理合恭摺具　奏伏乞　皇太后　皇上聖鑒訓示謹　奏軍機大臣奉　旨刑部速議具奏欽此　○○　道鎔片　再據藩司詳報籌措本年第五批京餉銀六萬兩又籌上年十一十二兩月固本兵餉銀一萬兩委候補從九金維源候 
　　壬午十二月初七日申報附張不敢錢文補縣丞陳光昭解赴戶部交納又籌光緒九年直省河工防汛銀二萬兩委候補州吏目湯學炎解赴直隸大順廣道衙門交納又據監運使詳報籌措豫省　價生息銀一千兩發交來員候補同知張壬林解回河南巡撫衙門繳納又籌本年工部帑和銀六千二百五十兩加平銀一百五十六兩二錢五分抬費銀五十兩委候補監大使汪存寬解赴工部交納又籌內務府帑利銀六千二百五十兩加平銀一百五十六兩二錢五分抬費銀五十兩委侯補鹽大使胡瑞霖解赴內務府交納又籌本年第十批鹽課京餉銀二萬兩加平銀三百兩飯食銀三百兩並搭解光緒四六七八等年减平共銀六百七十一兩五錢八分一厘委候補鹽大使梅兩欽候補鹽經歴吳藝𤱼解赴戶部交納除分咨查照外謹附片具陳伏乞　聖鑒謹奏軍機大臣奉　旨該衙門知道欽此　○○閩粵南澳鎮總兵奴才李揚陞跪　奏爲洋巡班滿並歴過洋而倘形恭摺奏祈　聖鑒事案奉　上諭嗣後沿海水師提　着於每歲出洋時具奏一次候出洋事畢將洋面如何情形據實具奏等因欽此欽遵在案伏查南澳總兵每年上班自正月初一日起至六月底止輪值統巡粵属洋面班滿交澄海管叅将接巡下班自六月初一日　至九月底止輪值總巡閩屬洋　班滿交銅山管叅將接巡奴才於光緒八年正月初一日遵例出洋　巡業經恭摺奏明在案奴才自出洋以來親率舟師認眞督緝舉凡內外洋面以及偏僻港澳均已偏歴梭巡三月初十日帶領乒船巡　碣石鎮属甲子洋面與廣東平海管叅將會哨　六月底止上班統巡粵屬各洋面平靜將統巡洋務劄飭澄海管叅將接管兵船巡緝又輸值總巡閩屬洋面自六月初一日起至九月底止經奴才督率舟師巡緝鎮　各洋面均皆安靜下班洋巡班滿照例撤巡除将總巡洋務劄飭銅山管叅將接管兵船巡緝玆奴才　十月初一日撤巡回管督辦管務惟南澳地方　懸海烏閩粵交界之區奴才應時稟商閩粵督臣　辦外併督飭各管將備慎密籌防整頓管伍實力巡緝使地方洋面久安以期仰副　聖主　哨海疆之至意所有奴才洋巡班滿劄交總巡　期仍不　稽查洋面督緝毋敢以　巡稍形鬆懈外謹將洋巡班滿日期及歴過各洋面情形理合據實恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○奴才銘安跪　奏爲續採參茸專差呈　進恭摺仰訢　聖鑒事竊于本年九月間欽奉　寄諭飭令採辦上等參技並真茄色鹿茸迅速解交內務府應用等因欽此當經欽遵泒委協領富爾丹文全等赶緊採辦業將俻進參枝現　鹿茸于是月十五日先行專差呈　進在案玆據該協領等續行採辦得大枝參六苗中枝參八苗小技參十五苗計重七兩四錢共用工價銀一千四百六十九兩茄色鹿茸二　計價銀三百五十五兩均可稱爲上等之物奴才親加查騐謹將參枝分盛二匣茸架共盛－匣器密包封一併飭交雲騎尉雙和　京呈　進所需參茸工價仍由參稅項下以　易銀照數發給除咨照內務府騐收並仍飭該協領等留心採辦俟有所得另行呈　進外所有續辦參茸緣　謹恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○銘安等片　再伯都訥副都統西爾布蘇特依巴　　明春于光緒七年四月蒙　恩簡放來吉到任以來于營務地方一切事宜認眞講求　資整頓現在因病出缺查明春係京城鑲白旗滿洲玉良佐領下人咸豐九年由火器營鳥槍　叅領跟隨　欽差天臣親王僧格林沁出師天津海口打仗出力蒙　賞勇號嗣後跟　轉戰山東河南江南湖北等省打仗奮勇疊經奏保仰蒙　恩擢歴任正白旗漢軍副都統西安左翼副都統同治三年　護　欽差大臣光緒六年于西安任內因在營多年積濕病發陳請開缺病痊後仰蒙　簡放伯都訥副都統該副都統在親王僧格林沁軍營從征最久懋著戰功茲與奴才等同任邊陲方冀整頓營規藉資襄助不意舊病復發竟至不起該副都統現年六十歲尚無子息又鮮親族惟其病妻隨任孤苦零丁尤堪憫惻除由奴才等　令該城協領等妥爲照料身後事宜並泒差護送靈柩眷属回旗外合無仰懇　天恩照軍营立功後積勞病故例　賜卹之處出自　聖主　逾格鴻慈是否有當不揣冒昧謹附片具　陳伏乞　聖鑒謹奏軍機大臣奉　旨明春若照軍營立功後積勞病故例議卹該部知道欽此　○○奴才色楞額跪　奏爲揀選後　戴琫員缺擬定正陪請　旨簡放恭摺具奏仰祈　聖鑒事竊查後藏　琫四朗奪吉前因　索苛派　累番民曾經奴才附片奏　奉　旨斥革在案茲據當辦商上事務通善滴嚨呼圖克　阿哩班墊回吉堅叅遞具夷稟澤漢內稱據布倫等　四品後　戴　四朗奪吉前經因案斥革所道戴琫員缺有管轄營伍操練兵技之責未便久懸謹將合例應升番官開列名單懇祈轉請揀選等　前來奴才當卽秉公揀選擬定正陪請　旨簡放以重職守除將該員等年歲履歴另繕清單恭呈　御覽外所有揀補後　戴琫員缺擬定正陪請　旨簡放緣由理合恭摺具奏伏乞　皇太后　皇上聖鑒訓示謹奏奉　旨巳錄 
 
