# 1905 - 108 - 4911499

 

Page 1

 
 
[第一版]  
[電傳諭旨]  
　　三月十九日内閣抄奉上諭長庚徐世昌奏考試北洋陸軍情形各摺片據稱考騐三鎭訓練之法編制之宜體大思精非他省可及等語北洋陸軍袁世凱累歲經營規模宏備具見公忠體國任事實心深堪嘉尚其賢能卓著之遷安鎮統制官儘先選用道王英楷步隊統領官儘先選用知府張懷芝砲隊統帶官儘先補用參將田中玉馬廠一鎮校隊統領官補用副將馬龍概保定一鎮步隊統領官補用遊擊張永成均著傳旨加奬督辦陸軍學堂之分省補用道馮國璋于各堂學務具有成效並傳旨嘉奬至新練旗兵甫及一年卽已改觀足見奮勉向上鐵良悉心教練辦事認眞不負委任仍著奕劻等督飭各營切實購求蔚成勁旅用副朝廷整軍經武之至意餘著照所議辦理欽此同日奉上諭程儀洛奏原藉安徽應否廻避奏明請旨等語程儀洛著調補山西按察使卽赴新任毋庸來京請訓濮子潼著仍留安徽按察使之任廣東按察使著沈瑜慶調補欽此同日奉旨四川雅州府知府聯豫著賞給副都統銜作爲駐藏帮辦大臣照例馳驛前往欽此 
[電傳宫門抄]  
　　三月十九日召見軍機長庚徐世昌黃開甲振貝子 
[論嚴防俄船圖逃之關係]  
　　俄奥斯科兵船自去年逃至上海由我中立國管束當時卽有緊要機器解卸未盡之風說至近來復行喑置煤油又向某洋行購買砲位機具多仵經日領事探悉情形咨照上海道查明確實并探得該船主暗雇領港測量水道之人嚴戒在船水手人等上岸欲於今明兩夜濳逃出口蓋該船以俄艦隊已駛過西貢相近之拿敦拿島意欲於此時乘間逸出附入該艦隊此必然之勢也日領事 
 
 
 

Page 2

 
 
屢屬上海道預爲布置聞江督周玉帥已添派海籌海圻兩兵輪迅駛吳淞助防又飭海容恊同南琛鏡清偵探動靜上海道亦已分致戴薩兩軍門飛飭吳淞口外各兵船一律煽火堵截去路如果私逃准備砲火立卽轟擊觀以上各消息則知俄船之圖逃已布置周到我中立國之防範亦已預備嚴密然試詳細研究此問題則有甚可慮者俄船果决計圖逃我國無論能截住與不能截住均足以牽動大局而召不測之禍蓋俄自戰敗後蓄心積慮以圖破壞中立屢誣中立國違犯法律欲有所取償於我其心固昭然共見今奥斯科船一旦乘隙脫逃則勢必立與轟擊以法律而論俄船圖逸先自不守受人保護之規則俄人誠可以無詞然旣已開釁旣已决裂則俄人豈無藉口之處以逞其平日素欲破壞中立之心而與找爲難波羅的艦隊之來卽可飾詞啓釁此不可不慮者一也况俄波羅的艦隊本欲在南洋覓一根據地前報曾紀俄艦隊欲於台灣某島尋一根據地夫台灣爲日本嚴守難以攫取俄人豈不知此其必以覬覦台灣之念轉而覬覦找沿海各省者不問可知今旣與奥斯科船啓釁中立之局先已破壞則俄艦隊勢必不復顧忌乘機而入此又不可不慮者二也若使不能攔阻而任其兎脫則日本之責言又必紛起去歲奥斯科兵艦初逃至上海之時以中國解卸重要機器及砲位未盡各國已屢向中國詰問倘今日任其逃逸則日本與各國詰責我中立國之不能實力遵行者勢必羣起此事交涉愈多棘手况區區一逃避之俄艦尚無力防禦無法堵截其愈爲各國所輕視者更不堪問此其不可不慮者三也故我中立國於俄艦圖逃一事截擊則足以挑俄艦隊之釁不截擊則足以致日本之詰責左右爲難辦理無術未知當局者有何成算以持其後也昨日江督以俄艦隊已過西貢如遇日艦必有大戰飛飭沿海各處嚴防并守中立以免兩戰國詰責嗚呼國勢孱弱權力喪失當此兩軍交戰之際我中立地卽格外謹愼盡心嚴守中立而不予戰國以口實已不易易况奥斯科之圖逸無論截擊與不截擊均足以啓兩戰國之口實卽欲自守中立而不能乎雖然我中國爲今日遵守中立計勢惟有嚴查各機件之未送往俄艦者盡心查察禁止偷運（據上海道函致領袖領事謂某洋行已將一部運去其餘尚有未運各件）以冀弭患於先使該船不能運動最爲幸事若機具業已配齊必欲開駛則亦惟有盡力轟擊設法堵截所最難者俄船在口内則必不能砲擊祇有任其開駛及至出口而始行堵截則難之又難者矣嗚呼我中立國果將何法以防之哉 
[嚴防敵艦進口]  
　　吳淞口砲台近來防務戒嚴所有弁勇人等概不准擅離營次緣淞統領屢得上台警電恐日俄兵艦闖越進口有損中立也（旅） 
[日總領伺察俄艦]  
　　前晚喧傳俄阿斯哥及滿洲兩兵艦乘夜間潮漲畤即當逃出與波羅的艦隊會合云云駐滬日本代理總領事以俄人居心叵測暗遣署中警察數名至俄兵艦左近察看情形守候多時毫無動靜遂各相率而返（火） 
[飭查吳淞各國兵艦江寗]  
　　上海爲各國商務薈萃之區俄艦東來吳淞一口適當其衝各國藉保商之說分派兵艦停泊口内署督周玉帥爰特電飭滬道袁觀察嚴防俄艦駛入吳淞口岸一面確查各國停泊吳淞之兵艦共有若干卽時電覆（豫） 
[吏部奏請裁缺京師]  
　　吏部各堂會議現當百度維新綜核名實亟宜裁汰冗員以節經費所有本部有名無實各項差缺自應奏請一律裁撤如蒙允准卽當酌量裁汰聞此摺已於前日入奏矣（訟） 
[調查全省土産安慶]  
　　皖撫誠中丞近以振興商務必先改良土産日前特飭商務局札委候補知縣錢印綬赴安廬滁和等處候補直隸州鄧承沛赴鳳潁六泗等處候補通判顔曾赴徽寗池太廣等處調查土産商務等情并刊發表式給各員依表塡寫以備講求實業之用（咸） 
[組織商業公會紹興]  
　　越郡商務如絲茶箔酒綢棉等物交易甚鉅各業雖有公所奈皆各目爲謀渙散不振近因省垣商務局派有專員勸興商會故由各業著名行號集衆議設商業公會公舉總董并各業司董禀請府縣據詳省局立案以團結商體改良製造爲宗旨（頤） 
[江漢關保商辦法漢口]  
　　漢鎭店鋪倒閉之事屢有所聞江漢關道因擬定辦法大張諭示略謂棧鋪遇有貨物每被債主强取以致糾葛其故實由地方官不肯作主遺貨日久不取每爲匪類串竊甚至縱火滅跡爲害滋深嗣後有棧鋪倒虧卽田夏口廳警察局會同查明存貨若干開單呈報一面封門一面招同該行董事將貨估價發商變買由本道轉飭該廳查核各債主欠項若干按成分還餘再追繳惟存貨旣須由官變價無論華商洋商均不得先自攘取倘仍有强取情事後雖控請代追一律不予准理本道不避嫌怨其各體諒云云（泰） 
[稅關添聘洋員漢口]  
　　目下漢口商務大興因此稅關日有起色而應辦事件亦逐漸繁多總稅司赫德即量移上海稅關帮辦法人葛聶爾君蒞漢以資佐理已於十四日到差矣（泰） 
[札飭保護日員鎮江]  
　　署江督周玉帥訪聞日本大臣和田君赴華攷察商務日内由滬起程前往長江上游須經行鎮地札飭常鎭道俟其到境加意保護不得照尋常遊歴人員一律看待（井） 
[茶業公所仍聘西人漢口]  
　　漢口河街茶業公所董事因茶巿將次登塲仍照舊例延聘公正西人以爲護符遇有過磅時或受洋商抑制卽由該西人持平糾正兩不相欺然每月俸金多至六百元（泰） 
　　記者曰因恐受西人之抑制而以西人爲護符其果能兩不相欺耶是卽政府聘用客卿之小影矣噫 
 
 

Page 3

 
 
[派人赴日學習造帋新法衢州]  
　　衢郡土産竹紙向極著名行銷甚廣近因竹料工費漸昂價亦漸貴復被洋紙侵奪銷數日疲兹由該業行棧　户等會集籌商先行提集公欵派人赴日本學習造紙新法俟學成歸國公設一廠采辦機器信造各種洋紙俾適時用而挽利權（頤） 
[織布公司批准專利蕪湖]  
　　前報紀李李紳國楷禀請於蕪湖創設機器織布公司仿案專利不再重稅一節兹悉已由商務牙釐兩局會詳撫憲當奉批示略謂據詳已悉浙江利用磨麫公司免捐成案案徽並未准咨通州大興麫廠如何援照辦理皖省亦無案據且該紳旣請仿通州大生紗廠成案專利則該避議照該紗廠完捐亦屬順理成章應如所詳辦理仰候咨明商部立案（困） 
[滷晶創設官廠紹興]  
　　餘姚縣沿海之安東巿地方産有滷晶向供内地培壅田禾之用如諸曁等處之山田尤需此物邇有杭嘉帮人禀官認捐設一滷晶廠取名惠田官廠專在安東販至各屬售買價遂騰貴刻由諸曁紳董與官廠議一持平之值訂約銷售以免妨碍農務（頤） 
[議准奏請蠲緩灶課情形北京]  
　　日前户部各堂議覆具奏浙江巡撫聶緝槼奏查明兩浙塲灶蕩田災歉曁仍難墾復灶蕩應征光緒三十年分灶課錢糧分别蠲緩以舒民困一摺據原奏内稱兩浙鹽塲灶蕩先因天時亢旱夏秋之間連被風雨潮蟲以致禾棉迭受重傷前經飭司查勘去後兹據署鹽運使飭據各該管知府分司督同印委各員會勘得浙江省嘉興等府所屬灶蕩成災分别蠲緩等情臣等查近年兩浙灶課册開嘉興等府屬之海沙鮑郎蘆錢清西興長亭杜瀆横浦浦東穿山長山鳴鶴等塲歲應征正課銀二萬七千六百餘兩内除灶蕩荒蕪未墾遞年奏請蠲免銀二千餘兩外其成災歉收各灶蕩復遞年奏請蠲緩有一萬上下核計每年所征不及六分之數其餘四分有奇幾以蠲免爲常例辦理殊未認眞兹又據該巡撫奏報光緒三十年海沙蘆杜瀆三塲成災灶蕩六百三十五頃四十三畝零並海沙場潮患難墾灶蕩七十七頃二十八畝零杜瀆塲新升復荒灶蕩一百二十二頃五十六畝零請將應征三十年灶課全行蠲免其海沙蘆穿山長山錢清西興長亭杜瀆横浦浦東等塲歉收灶蕩一千四百八十千頃二十九畝零請將應征三十年灶課緩至三十一年秋後啓征等因查此次奏海沙等塲灶蕩成災畞數比上年少一百七頃零歉收比上年少五百頃零又上年成災之鮑郎場歉收之鳴鶴場此次並無灾歉則所征灶課分數自當稍有起色惟各該場蠲緩課銀各細數並未遵照奏案開具清單隨摺奏報臣部仍無憑核辦應再請旨飭令該撫迅飭運司將此次成災及歉收灶蕩坐落團圍頃畝分數並蠲緩銀數確切查明造册送部如查有與原報分數不符准其册内更正開報無稍廻護仍俟該省册報到日再由臣部請旨分别辦理等語已奉旨依議擬於二三日内咨照該撫矣（訟） 
[自興航業江西]  
　　日本大阪公司大部八洲夫等來贑包辦九南鐵路工程未遂卽往上游吉安下游廣饒查考航路已誌前報兹吉安富商泰和蕭姓會同廬陵歐陽等姓創立公司自購小輪由吉至省運貨拖船赶興航業以爲挽回利權之計（晉） 
[米業董事爲難揚州]  
　　鎮江仙女廟七濠口均於三月初八日爲始准弛米麥出口之禁近日署兩江總督周玉帥札飭常鎮道郭月樓觀察略謂自開禁後恐内地米價翔貴有妨民食著傳諭米業各董不准奸商偷運出洋接濟戰國致起交涉至米價劃定須在五元以内不得高抬並責令該董等出具切結聲明並無出洋抬價情事如違願甘重究等語於是各董頗覺爲難不敢擴此重任遂於十六日暫行停斛從長計議（觀） 
[四誌巨棍范高頭串通營兵拒捕事]  
　　巨棍范高頭串同營兵拒捕一事已三誌報端兹得松江訪反函云狼山營標中營遊擊宋榮華專派差弁賫函來郡禀知提憲楊軍門略謂此項兵士並非飛划米占魁實係蘇捕營李標勝是夜李率三十人駕二舟繫泊河干持械登陸逕入東門門弁詰問來由所對恍惚且多不遜語嗣因盤詰過嚴始言從來處來將往鎭台轅内投文門弁不敢遽信濳尾其後則見其揚長過鎭署並不入内繼復穿南門而去逕入舟中門弁返白守備趙洪友率衆馳往致釀巨禍云云惟據蘇人傳述則謂此次李標勝往捕范高頭並無上憲公文蓋因護撫效述帥於卸篆前召集部下諭以范高頭及某某等匪均係飭拿要犯若能設法擒獲本帥不吝上賞李聞而心動知范久匿南通州不難功成唾手遂率衆馳往不意釀成意外故此次大憲頗嫌其輕躁惹禍云（賁） 
[淮安電局開辦清江]  
　　淮安府電局所運電機已到多日因於初九日開局循例送報一天以廣招徠電綫則田北角樓入城過大聖橋與府署内之綫聯績（夬） 
[推廣郵政漢口]  
　　漢口郵政司多諾芬君因輪船及鐵路交通之處郵政雖已通行尚有旱路能通最關緊要之區未經開辦者亦屬甚多因卽分派多人赴宜昌沙巿内地調查商務情形或設分局或設代櫃一俟禀覆卽當分别辦理（泰） 
[商部改派江北議員清江]  
　　江北商務議員係前任淮揚海道楊觀察承充刻觀察調任江南撫院接商部咨文以商會議員亟應改派飭取新任徐廉訪履歴咨復以備改委（夬） 
[咨設實業社會清江]  
　　徐州道袁觀察行咨淮揚道以徐屬地瘠民貧生計素拙特通飭所屬派紳設立實業社曾專辦開渠種樹修道養蠶墾荒開礦工藝漁業等事招商入股每股十千文官爲保護能獨力創辦及入二三十股者旆以匾額云云（夬） 
[札飭呈報關稅收支清册鎭江]  
　　北京商部頃札常鎮道查明三十年鎭關進出口貨及收支數目切實具摺呈部以憑考核（井） 
 
 

Page 4

 
 
[南番等縣鐵路佔地計數廣州]  
　　粤漢鐵路購地豁免錢糧各數計南海二十七頃八十四畝零番禺四十五頃二十二畝零三水六十四頃四十六畝零共一百三十七頃五十二畝有零已分别飭縣按户注册豁免矣（暌） 
[滬道覆江督文（爲青島芝罘輪船往海州載運土貨事）]  
　　憲台鈞鑒口電敬悉查青島内港行輪雖於去年三月訂有章程六條但該章第一條卽聲明一切規條總應照光緒二十四年五七月訂章及二十八年續章杳二十四年定章聲明内港輪船非出海式樣華洋貿易輪船二十八年英約附載續章内港向未經輪船行駛者須先轉禀商務大臣同該省督撫體察情形又有淺水河道查有行輪捐碍隄岸田地卽行標止各等語旣曰非出海輪船其爲小輪可走旣曰未經輪船行駛之港須禀大憲會同體察更未便任意往來可走且所謂體察者卽指查察各項窒碍而言蓋不能因該商謀利可置中國地方違碍於不顧是於地方凡有關磚雖照章可以行駛之處亦得禁止今芝罘旣可自青島遠越大海而至江蘇之海州其非港輪可知亦與内港行輪定章不符况海州本向未輪船行駛之地更難保無窒碍之處此事若稍予通融就江蘇一省言若青口若鹽城皆有東省商民船貨往來勢必均援通輪藩籬盡撤流弊不可勝言本年三月初奉抄行外部駁阻法商行輪滬紹情事相同亦卽爲此應請憲台再飭海州詳查窒碍并執約章參照外部駁覆法使之案切實駁阻大局幸甚再二十四年五七月總署核定内港行輪章程及二十八年英日約所附續章憲署均有案可稽請免抄寄延時乞示（濟） 
[日總領事致上海道袁函（爲駁請免阻戴生昌掛用日旗事）]  
　　啓者接展貴道華歴三月初三日來文讀悉一切查日商戴生昌自前年歸隸台灣民籍嗣於上年日歴七月十日在本署褂號卽由是日起一切營業均應改標日商字樣嗣因商務情形未便遽行改易旋經該商聲明其内港行輪定於本年華歴正月起改掛日旗等語其非冐掛洋旗尤爲顯而易見是以本代總領事迭准常鎭道來文均經將所有原委詳開請其不必無端干預駁復去後詎常鎭道尚未釋然一面向該商種種威迫一面咨行貴道矇請阻擾其有意爲難殊屬不解倘鎭道以清國臣民歸化外國爲不然應於事前預先防範若明明歸隸日籍數年之日商忽欲硬指爲實係華商冐稱日商天下甯有是理貴道公正通逹此案情節必能曉然於曲直之所左兹特奉復卽希杳照轉咨新關稅務司將戴生昌戴玉書名下之船照章過户勿惑鎮道來文致生枝節至所有戴生昌名下之小輪其數不少按照日本定章應由本署驗船師驗定現從華歴正月起迭　禀請查驗註册如彤雲韋渡錦舲等輪已經騐過其未驗者亦應以次查驗照章領牌總之戴玉書早隸日籍戴生昌旣爲其多年揭用牌號本人歸隸日本財産一切改標日商理所當爲與所謂冐掛實有天淵之别合併附呈並將本代總領事三月廿四日照會常鎭道公文抄本送上均希貴道查察核轉可也（有） 
[江督札江海關道文（爲運米至奉天事）]  
　　爲咨行事准直隸督部堂袁電開准奉天將軍奉天府尹電奉省災黎漸次復業惟田廬積蓄甡蓄災毁殆盡民食日匱垷正壽辦平糶奈購運無從轉瞬春耕牛犂子種以及採運牲畜均須購備遼藩已成赤地現由籌濟局各地方官禀請擬冋熱河關内等處購運糧食牲畜可否給照出關電復等因查奉境久作戰地民生困苦理無坐視如誤春耕災必更重已由敞處賑撫局備米一萬石解奉接濟並籌辦平糶曁飭屬招覓華商販運糧畜以資平糴飭承辦商夥取具保結不得售給戰國隨時由地方官發給護照准運仍嚴查夾帶違禁貨物以重中立東南素産米糧公關懷大局祈參酌敞處辦法分飭華商運糧赴奉籌辦平糶實紉公誼凱敬印等因查奉省災黎待振孔殷擬由江省購大米一萬石助振遵照奉天來電運烟台轉送秦王島兌交應由江藩司赶緊派員購解並由本署部堂札飭江海關道曁紅十字會員紳招商販運雜糧前往售銷取具切實保結不准銷與戰國由滬關發給護照免完稅厘放行並嚴查夾帶違禁貨物以重中立除分别咨行外合行札飭該關道卽便遵照辦理毋違此札（濟） 
[調辦釐金先聲漢口]  
　　漢口籌餉局楊吉逢太守素爲張宫保所倚重兹因本鎭釐金下局總辦瓜期已届例須交替適楊太守衙參宫保謂之曰漢口釐金局汝愿辦乎太守唯唯日内當有明文矣（泰） 
[察閱輪埠補志清江]  
　　常鎮道郭月樓觀察來浦瀕行時曾蒞閱各小輪碼頭聞因前據廳縣禀報順昌碼頭逼近閘工頗碍行船曾照會英領事飭遷未遵而大東又在順昌上遊築埠該處廻溜甚急商船下閘尤虞磕碰故逐細察閱然後成行云（夬） 
[奉商阻滯烟台]  
　　東海常關稅務司前次奉文概歸稅務司派英員經理近因日俄搆兵奉天等省已屬戰地米麫等物禁運出口凡船裝載雜貨先由商鋪開單送關批准後方可裝載是以奉省各商將運往彼處之貨寄棧存儲裹足不前巿面極形冷淡（損） 
[倒虧巨欵福州]  
　　南台打索堤順記船頭行主人張洳生素稱殷實行設四十餘年其掌櫃莊阿慶分開吉順字號許阿土又開慶順字號極盛一時忽聞該行因帳目到期未能支理因之倒閉計順記本號虧十四萬金左右吉順慶順兩家共虧九萬金之譜三家統約二十三萬左右福州巿塲本屬冷淡經此挫折不免又爲摇動現由源記行東陳渭藩新福成行東蔣曉藩出爲調停於初五晚會議將順記所有萬年福等五船及業産貨期一切均行變賣約可抵四五成之額各債主尚未應許也（萃） 
 
 

Page 5

 
 
   
 
 

Page 6

 
 
   
 
 

Page 7

 
 
　　半送半買以廣招徠 
　　天下第一靈半濟戒煙丸 
　　戒烟新法不受苦楚每癮一錢服丸五粒服至五日減去一粒癮之大小照此類推一月斷癮飯量加增精神强固百病不生上海送戒不取分文善士勸戒福壽並增每洋七十每袋十五批發五元格外公道上海英界三洋涇橋北首弄口批發總局 
　　招租聲名 
　　新閳醬油衖西首大順公南貨店隔壁泰安里内有高大洋式房子三間兩廂天井寛大後車高大披屋樓房三幢上有四門廳呢　臺三間統長晒浪舒暢披樓邊有井吊水甚便如合租者至四馬路有彰仁洋貨號問租可也 
　　上海春生榮 
　　自運星架波香港老牌罐頭波蘿○拷皮○黑胡椒○架啡○紅白板木一號厚欄紅牛皮○水肚皮○各欵批發價甚公道貴客欲辦者請臨小行叙盆可也自來水橋北堍　泰里内Ａ二百七十八號門牌 
　　廣東陳恒德堂馳名眼藥 
　　此藥專治男婦肝腎兩虧風火交困眼目昏花迎風流淚内生翳瘴瞳人受傷雙目不明之勢此藥搽之立卽消翳除瘴去膜光明重者三瓶包可全愈可稱靈騐之第一眼藥矣每瓶五角○分設上海英大馬路萬康醬園對門德仁里内石庫門交易 
　　影射假冐男盜女娼 
　　始創眞正戒烟呬噶仙草 
　　此草只有本堂一家出售吞服簡便永無後患每包錢廿一每洋五十包批發公道賜顧者認明本堂土旁城字庶不受欺寄售北京前門外携子廟内鴻聚彤南紙局上洋法馬路寳興里對門城濟堂恒記啓 
 
 

Page 8

 
 
   
 
 

Page 9

 
 
[請循例暫停進呈實錄北京]  
　　内廷人云照例每日應由内閣進呈列聖實錄以備皇帝御覽内閣侍讀學士慶綿本日呈遞奏片一件係云現在皇上駐蹕頤和園仍請循例暫停進呈實錄一俟還宫之日再謹進呈（訟） 
[交代仍由蘇撫彚奏清江]  
　　蘇屬各縣交代例由蘇撫半年彚奏一次甲辰下半年交代經江寗藩憲詳請淮撫彚奏奉批此案係在未奉改設之前應仍由蘇撫院核奏（夬） 
[中學堂傳補學生揚州]  
　　揚郡儀董中學堂前田各屬保送學生到揚經監督扃試分别正取備取挨次傳補上月監督以堂中缺額遂示傳正取各學生入堂肄業逾限已久迄今未到監督爰又牌示傳備取學生張才斌易錦元邱祖庚謝洪綬王翰芬鄒文華劉松濤等七人補之并限十日内一律到堂（剥） 
[捐廉興學嚴州]  
　　嚴郡中學堂邇由王雪廬太守重加整頓復聘約翰書院畢業生添課英文并捐廉采辦書報因之報名投考者甚多兹復保送學生出洋肄業以廣造就（頤） 
[興設女學校蘇州]  
　　吳門女學尚在幼稚時代有馮劉二夫人各籌經費於城東曹胡徐巷設立蘇蘇女學校一所延聘蔣陳徐馮女教員四人其課程爲國文修身歴史地理英文算學博物理化圖畫衛生手工琴歌體操共十三科（蠱） 
[請辦仇教漢口]  
　　前紀倫敦會牧帥施伯恒君在黃陂受傷各節兹悉施君回漢後大病兼旬已禀請本國領事照會江漢關道嚴緝兇犯以杜後患繼蓮溪觀察准如所請卽扎飭黃陂縣董幼維大令辦理（泰） 
[教民袒賭武昌]  
　　新隄來函此間賭攤甚夥日前教民營兵聚紥台局警察　拘一爲首者被教民半途奪去并在局聲言永不能禁賭一味蠻覇地方官容忍畏事恐將來反致釀成巨患也（師） 
[嚴拿私造銅餅厦門]  
　　有漳州府人王槎祭順洪三人在台北廳許寅家私造中國官局行用之當十銅餅串通福州人某甲行銷事爲代理台灣總督府民政官長大島氏查悉卽飭緝拿該匪等聞風濳逃内渡起出造就銅質三千三百片移知駐閩日本領事中村氏照會省中銀元局司道札飭厦　廳嚴拿懲辦（蹇） 
[請充鐵路夫頭蘇州]  
　　蘇滬鐵路尅日竣工有馬姓者擬在齊門外近鐵路處設立一行自充夫頭特赴長洲縣署求給諭單并請出示大令謂搭客上下挑負物件固不可無一頭目藉資稽查惟目下動工伊始一切章程均尚未定礙難遽准出示俟竣工有日再行查章核飭遵照（蠱） 
[水師會操]  
　　江南蘇松狼山福山三鎭標内外洋水師十一營砲艇已奉三鎮軍檄飭限於本月二十五日齊集吳淞口候令會操水師行陣并閱看營哨官弁兵丁打靶等技（旅） 
[巡檢履新]  
　　吳淞分防廳陸二尹桐華經效護院列入年老大計例卽撤任新委張二尹源驥已發紅諭到淞定於本月二十三日接鈐視事（旅） 
[設局驗米]  
　　長江米禁已弛所有釣船運米駛經淞口例須扦驗故已分設平糶義捐局於二月十五日起關局辦事並由江觀察蒞淞行開局禮（旅） 
[正訛]  
　　本報前紀楚報館所延主筆卽從前辦漢口日報激怒官塲之吳某云云兹得吳君來函謂現居上海並未赴漢然則前報所紀係傳聞之誤矣合爲附正於此（容） 
[日本總領事來滬]  
　　駐滬日本總領事小田切君自前月偕其夫人乘輪返國已逾匝月兹悉小田切君由東京起程乘輪來滬准於西歴四月二十六號卽本月二十二日抵埠日本領事署中業已預備一切矣（火） 
[允助醫院經費]  
　　商務總董嚴觀察信厚等前因創設華人醫院籌畫常年經費富經禀請江督轉咨江西大吏籌助籌情已詳前報兹聞江西藩司奉文後已允每年籌銀八百兩隨時彚解現已禀復江督周玉帥札道查照矣（金） 
[謀斃可疑續誌]  
　　江灣鎭附近徽州羲塜上有皮箱一口内藏刀傷男屍一事疉詳本月十四十九日本報兹經探悉死者爲粤人鄭掌生年二十九歲其父在元芳洋行爲買辦數日前有粤人將箱車送該處據云箱内係死狗東人不忍抛棄故置於箱中出資囑鄕人掩埋該鄕人俟粤人去後圖竊皮箱啓視方知是死人卽投訴美界捕房轉報寶山縣詣騐捕頭已派包探倪順泉至該處訪緝　未回申昨早鄭掌生之母投公廨禀請緝兇屠司馬允之並飭捕班恊同嚴緝務獲究辦（木） 
[拘獲棍黨]  
　　棍黨小德才專在龍華香巿冋人訛許前日濳匿十六鋪地方爲捕陳金拘獲立卽 
 
 

Page 10

 
 
解請上海縣汪大令訊究（土） 
[整頓教規]  
　　滬上各項之工匠進教者實繁有徒近有某神父釐定新章邀集教　各項工匠人等至新北門外聖若瑟堂西首大廳會議以後不准魯班殿董事勒捐苛派以及干預起造廟宇等事倘有不遵教規以及敎外苛派勒捐情事一體嚴究云（水） 
[求財逐臭]  
　　本城老北門外西吊橋厠所係前升道爲便民而設歴年已久近因代售各省彩票之人租設标店苦無房屋故出巨資央某紳董等將厠拆去改建房屋俾得以重價出租行人往便者咸爲不便（金） 
[英界火警]  
　　昨日天未明三點五十分鐘時英界四馬路中和里華雲翔醫寓忽然起火瞭望台卽鳴鐘告警雖工部局水龍近在咫尺救火會西人竭力施救但四面均是巖牆兼之弄内狹窄未能得手致焚去房屋四五十間被災　爲久成住宅欲幼香俞騰夫張培之等醫室飛鴻閣書棧恊新萃豐永泰馥餘鋕豐大豐永匯鍻元興洋貨雜貨洋紗等號匯豐客棧共二十餘家昨晨十點餘鐘皮帶車尚在澆灌恐其死灰復燃故也（木） 
[上海官事]  
　　梅家弄巡局委員沈霞標二尹賦誠昨日因公至道縣禀陳要公（金） 
[上海縣案]  
　　法公堂移解查德友等八人到縣稱係搶刼押鋪米店之犯當奉汪大令飭各釘鐐收禁前晚經汪大令提訊查德友供安徽人在西門外剃髮爲生去臘二十七日偕同業唐桂生在八仙橋吃烟見朱老六同羅銀甫在押鋪贖物口角揪扭後被捕房指爲刼匪拘押朱老六供業銅匠去歲杪挽羅銀甫購取茶壺缺錢數文因之爭門羅銀甫供同唐桂生供與查德友有嫌誣攀被拿李芳供在褚家橋劉公館拉包車正月初七日東人命購物件被包探拘押捕房指爲刼犯許小良供拉東洋車王世天供推小車俱係被巡探誣指於正月初拘押至今曹元德供奏識之夏老六竊得某僧布鞋請小的押洋一元四角邀同吃烟而散餘無别故大令問爾等八人在公堂承認何以到此俱稱寃誣衆供被包探逼令誣服其實俱未犯刼大令判查李二犯還禁王世天開去脚鐐與羅等一併還押候再訊核○孫全發控顧唐氏奢索聘禮以致悮婚亦經大令提質孫供浦東人在西門外紙紥店邦夥憑媒聘定顧唐氏之女爲室言明招贅當出財禮洋四十元金銀飾四件去歲央媒知照擇吉本年二月二十八日過門成親唐氏滿口允諾加送財禮五十元外又送周堂費三十元臨期唐氏奢索重聘意圖悔婚致悮吉期求斷質之唐氏俯首無詞大令諭孫向唐氏叩頭爲定判本月二十一日成親氏再妄阻立提嚴懲○王阿德夜宿城上卡房經道轅飭送到縣訊究供乍浦人本月初一日到滬尋覔親戚無著盤費用罄無處容身宿於城上求宥大令判押候遞解平湖縣察釋（金） 
[馬路工程局紀事]  
　　昨日上海縣汪大令派差協同十六鋪地甲投工程局聲稱江北划船户與渡船户因爭攬渡客在縣涉訟供出江北划船婦數名今奉本官傳同質訊請卽協提等情捕頭禀明翁子文太守諭飭水巡傳同各證解縣歸案訊究○前日布捐局員函請工程局翁子文太守協提漏捐船户嚴源源康阿全訊究富派水兇拘獲管押已紀前昨各報兹悉此案現由嚴康自願冋布捐局補捐得卽開釋（土） 
[共租界公廨晚堂案]  
　　盧清凉前投捕房控賣珠寶婦人鄭尤氏騙去金鑲剔牙子等情繼而春源祥珠寶號主馬鶴年投案控被該氏騙去眞珠求追據包探李星福先後將各贓吊案奉前讞員黃司馬會同德繙譯麥君提訊判將該氏父保出外措繳押木迭詳本報晚奉讓讞孫耳三明府提訊鄭尤氏即陳三姐供冋在蘇州由錢關福誘來上海與之姘識同住六馬路所賣各珠寶錢文均交錢關福經管共有洋一千二百十元另開義昌珠寶號置小婦人於不問反唆春源祥控告求追洋元繳還當本質之錢關福供向業珠寶掮客鄭尤氏所銷各件均小的掮來去年曾與同居因其圖賴貨欵當投上海縣備案被欠貨洋有摺子爲憑訊之馬鶴年供錢鄭姘識之事實不得知惟該氏所欠之洋叩求究追明府向關福一再駁詰言語支吾遂判分别押候查明核追馬斥退（木） 
[公共租界公廨紀事]  
　　王阿多控妓女田金花與方叔舟串竊珠花經讞員屠興之司馬准詞正飭提間接奉上海縣汪大令移文内開據妓女田金花喊控被鴇霸阻從良求恩超豁各等情到廨昨經司馬簽差協探將鴇提究矣○德商信義洋東投該管領事控欠銀不還張藴山之保人陳季同請提到案質訊究追陳有目疾未能到案函致司馬請轉詢張藴山是否不還寺因司馬已據情照復德領事轉飭矣○蔡慶記前控虹廟住持道士張德根欠洋圖賴求提究追經讞員屠司馬飭差查辦前日蔡復遞詞稱該道士現開懷園烟間有意圖賴藐抗不理司馬著候批飭堤案訊責○雉妓李二寶王阿大王大寶等在馬路中曳客田巡街捕拘送捕房轉送公廨值差據情禀奉讞員屠興之司馬命交官媒押候會訊究罰（木） 
[南巿捕房紀事]  
　　糧米船户陳杏雲同子素林扭羅板林至捕房控被藉端逞包拆梢洋銀等情捕頭令押候移解馬路工程局禀請翁太守訊究○南巿元豐木行執事孫德興投捕房控被王少之倪順甫串竊木植賣與浦東陳英高船廠内請吊贜究辦捕頭派探拘獲人証押候解局請訊○柴店主顧福生王金生沈闌生王信堅等同投捕房扭控胡阿元除欠柴價洋四百三十元請侒捕頭令押候解局請訊○胡錫昌扭陳阿金至捕房控被竊取錫燭臺一副賣與王順雲請爲究辦捕頭派探吊到原贜解局請訊（土） 
[公共租界捕房紀事]  
　　妓女張菊仙失去金水烟袋金練等物由包探竇如海查係該妓之兄名龍寶者所竊起到水烟袋一支其金練已付質庫遂將龍寶拘入捕房候解公堂訊辦○英商裕泰洋行控華人程蘭孫定貨不出由英副領事德爲門君照曾公廨讞員屠司馬飭差至捕房恊同包探劉銘之將程提入捕房押候送公堂請究○包探李星福王長桂拘獲竊賊孫寶英搜出洋銀四百五十元供稱在某店竊得遂將孫拘入捕房候傳同失主解究○王阿 
 
 

Page 11

 
 
第十一版H ] 
海在松江路某妓院尋釁由捕拘入捕房押候解辦○江北人王一萬之貨車在蘇州路將拔維晏洋行之馬車撞壞由巡捕拘入捕房捕頭令押候解究（木） 
[法租界捕房事]  
　　昨日爲耶蘇復活之期新北門外天主堂先期陳　一新在教士女齊集堂中誦經瞻禮門外車馬紛馳絡繹不絶捕頭恐有肇事特派中西探捕分投彈壓○馬車夫某甲駕車行駛不遵定任意疾馳巡捕喝阻不理遂將甲及馬車一併拘入捕房捕頭准予交保俟堂期解請問官判罰（水） 
[美租界捕房事]  
　　前晚甬人俞桂華行經百老匯路俄兵某甲所居門首被甲妻扭住兇毆並將玻璃瓶奮力擲中俞之頭面而如泉湧俞卽奔投捕房喊控捕頭見俞受傷甚重令送同仁醫院醫冶後再行查辦○提籃橋西牢押犯曹彬甫王金魚二人均因患病經西醫調治無效前日先後斃命由　牢西人知照捕房捕頭令傳地保前往查明有無屍屬在滬再行棺殮○昨日僑居兆豐路二十七號洋房内之某甲投捕房内報稱有婢女名春大年十四歲忽然走失請爲查緝捕頭允之○前晚俄兵某乙在北四川路酒醉行兇爲印捕所見拘送捕房捕頭以乙屬次酗酒滋事令押解至駐滬俄總領事署禀請訊辦（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
六法之員已另摺具奏其平等供職自知縣以上各官塡註考語造册咨送部院科道外所有循良懋著才政兼優堪膺卓異者查有廣東分巡南韶道張端本廣州府知府沈傳義調署惠州府知府瓊州府知府劉尚倫署嘉應直隸州知州准調南雄直隸州知州秦福和署瓊山縣知縣准調順德縣知縣唐盛松普寗縣知縣馮端等共六員計缺額二員謹將該六員逐一開列事實填註考語恭繕清單敬呈御鑒俟奉諭旨部覆計日照例給咨送部引見以示鼓勵再查雍正元年二月欽奉恩詔内開直隸各省官員此後果有居官清廉能幹因公罣誤罰俸降級者著該督撫亦行卓異欽此欽遵在案又張端本馮端各本任歴俸已滿三年劉尚倫雖有督徵錢糧未完惟現蒞兼三兼四繁缺且本任歴俸已滿五年沈傳義由惠州府調任接算歴俸已滿三年秦福和雖有經徵錢糧未完准前任連州歴俸已滿五年唐盛松由樂會縣調任歴俸已滿三年均與列名保洊之例相符又洊舉各員内劉尚倫秦福和唐盛松馮端等四員自光緒三十年正月十五日恭逢恩詔以後並無叅罰案件其奉文俟接扣阻滿復叅冉議並開參未奉議覆之案均請母庸送部所有各員出身履歴到任日期及張端本沈傳義罰俸案件遵照造册另咨分送部院衙門查核又廣東省額薦州縣以上各官八員此次因合例人員較少未便濫舉充數是以缺額二員下坎請仍准照原額保送又張端本馮端二員上屆均經薦舉卓異今仍堪保薦又廣東布政使胡湘林按察使程儀洛考語及履歴遵造册咨報吏部彚奏所有光緒二十年舉行大計薦舉正印卓異官員改題爲奏緣由除咨移部院司科道杳照考核外理合曾同革職留任署兩廣總督臣岑春煊恭摺具奏伏乞皇太后皇上聖鑒敕部核覆施行謹奏奉硃批吏部議奏單併發欽此謹將廣東省舉行光緒三十年大計洊舉正印卓異官六員事實考語開列清單恭呈卸覽計開分巡南韶運道張端本事實一本官每逢朔望率屬文武宣講聖諭廣訓化導士民咸知守法一本官留心學校文教振興一本官飭屬徵收錢糧遵照法碼徵收民樂輸將一本官率屬力行保甲嚴密稽杳宵小歛跡一本官審理詞訟務得實情輿情悅服一本官自上届洊舉以來益加奮勉考語才器優長辦事勤敏情形熟悉措置裕如廣州府知府沈傳義事實一本官每逢朔望傳集僚屬宣講聖諭廣訓務使士民敦本飭屬一體遵行一本官督徵錢糧務令所屬依限完納嚴禁加收重耗一本官審理詞訟虚衷剖斷民情悅服一本官潔已愛民勸諭農桑力勤耕作以裕民食一本官率屬共勵職守地方利弊不時興除一本官率屬力行保甲嚴詰奸匪考語心地眞誠才猷練逹民懷吏畏輿論允孚調署惠州府知府瓊州府知府劉尚倫事一本官每逢朔望率屬宣講聖諭廣訓務使士民咸知法紀一本官遠處海外飭屬留心防務黎民安堵一本官督徵錢糧嚴禁浮收索擾民樂輸將一本官辦理案件隨到隨轉案無留滯考語勤幹有爲才勝繁要治行亦異庸常署嘉應直隸州知州准調南雄直隸州知州秦福和事實一本官每逢朔望宣講聖諭廣訓化導愚頑一本官徵收錢糧按限催輸毋許差擾一本官審理詞訟虚衷研鞫民心悅服一本官稽杳保甲地方安謐考語穩練老誠克勤厥職署瓊山縣知縣准調順德縣知縣唐盛松事實本官每逢朔望宣講聖諭廣訓務使咸知遵守一本官徵收錢糧並無重耗浮收一未官清理詞訟民無拖累一本官編查保甲盜息民安考語才具優裕政事修明普寗縣知縣馮端事實一本官每逢朔望宣講聖諭廣訓士民咸知明倫守法一本官徵收錢糧遵照法碼並無加收重耗一本官審理案件聽斷公平一本官力行保甲地方安靖一本官自上届洊舉以來益加奮勉考語勤愼從公事無不舉 
宫門抄二十七日工部鴻臚寺正藍旗值日無引見棍貝子植公李　杰各假滿請安橚貝子徐中堂各續假十日崇中堂續假二十日漙倬請假四個月召見軍機李紱藻 
[署理貴州巡無曹奏爲舉行大計薦舉叅劾各員以肅吏治遵章具奏摺]  
　　署理貴州巡撫布政使臣曹鴻勛跪奏爲舉行大計薦舉叅劾各員以肅吏治遵　恭摺具奏仰祈聖鑒事竊查前准吏部咨杏定例内開各省官員大計三年一次吏部於舉行之年具題請旨通行各省督撫府尹等遵照辦理今自光緒二十七年十二月扣至三十年十二月三年之期已届其各省官員大計卓異者應行按額薦舉佐雜教職亦不得全舉一途其有于六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅劾照例於本年十二月内具題臣部於次在二月内會同都察院吏科京畿道察核仍令將藩臬兩司出具考語繕造履歴清册一併咨送臣部查核彚題俟命下之日通行直省一體遵行等因歴經轉行一體遵照在案臣伏查三載考績鉅典攸關必舉劾之咸宜斯勸懲之共懔臣欽奉恩命署理貴州巡撫自光緒三十年五月初二日任事以來凡屬吏督否時加體察兹當光緒二十年舉行大計之期臣矢公矢愼核其平日居官叅以輿論並密飭兩司道府一體考覈以仰副國家澄叙官方至意除舉劾教職各貝另摺具奏其平等各官事實造具册結塡註考語分送部院及將署布政使袁開第按察使全楙績履歴考語造具清册送部彚辦外所有歴　已滿堪膺卓異者杳有署貴陽府事興義府知府石廷棟銅仁府知府陳廷樑署仁懷廳事永甯州知州涂步衢署普定縣事麻哈州知州楊作宗署遵義縣　龍里縣知縣陳价五員佐雜堪膺卓者查有柳霽　丞李煒一員其有干六法者查有才力不及官威寗州知州陳謨嘉不謹官邛水縣氶何文炳省溪司吏目劉紫綸調補貴筑縣典史劉磊才四員據署布政使袁開第按祭使全楙績准糧儲道凌卿雲貴西道文悌署貴東道嚴雋熙署貴陽府知府石廷棟安順府知府瞿鴻錫署大定府知府史鴻書署遵義府知府胡汝霖署都鈞府知府謝文翹署鎭遠府知府鄭思賢銅仁府知府陳廷樑將各員事實開報並揭報前來與臣察訪無異　當分别列荐紏叅恭候諭旨除將各員出具考語遵照新章開具簡明清單恭呈御覽並將事照例造册咨送吏部院外臣謹會同雲貴總督臣丁振鐸恭摺具奏伏乞皇太后皇上聖鑒敕下部院議覆施行再查洊舉各員雖有停俸罰俸之案核與卓異之例相符合併陳明謹奏奉硃批吏部議奏單併發欽此謹將薦舉參劾各員考語繕具清單恭呈御覽計開卓異正薦官五 
 
 

Page 16

 
 
   
 
