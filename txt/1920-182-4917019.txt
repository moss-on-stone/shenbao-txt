# 1920 - 182 - 4917019

 

Page 1

 
 
   
 
 

Page 2

 
 
   
 
 

Page 3

 
 
時評 
[旣不能令又不受命（冷）]  
　　古人有言旣不能令又不受命此今日中國人對於上官之同一態度也試以近事證之 
　　國務員中之三長不肯自遞辭呈一也滬護軍使之不改鎭守使名稱二也邊防軍之不明示駐地不肯開拔三也張敬堯之逗留不即晋京四也李奎元之不肯移交五也其外雖有命令或置之不理或且自由行動而爲人所不及知者更不知凡幾夫所謂命令者行於應行之人及於可及之地者也今不能不受且如此然則罔論國家統一哉 
命令 
　　七月六日大總統令馬占奎授爲陸軍少將此令 
又令馬廷賢授爲陸軍步兵上校並加少將銜馬海淵馬萬傑均授爲陸軍步兵上校顏鎭南馮漢卿李鍾美吳顯芬均加陸軍步兵上校銜孔慶操加陸軍騎兵上校銜此令 
又令外交部呈請任命鄭恒慶爲僉事應照准此令 
又令吳葆誼晋給三等嘉禾章潘恒言晋給四等嘉禾章此令 
又令卜蘭閣給予三等嘉禾章文袁給予四等嘉禾章此令 
 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電昨奉張自團河回晚在直曹京庽開督團代表緊急會議報告段意稍回談判尚有餘地出京之舉作罷但形勢雖緩和尚未可認爲樂觀（七日上午十二鐘） 
　　據大陸報六日北京電云徐樹錚忽出京聞已啓程赴日内閣形勢未有更動段祺瑞與張作霖現正磋商支配地盤之法 
　　又據日人通信社七日北京電云段派與保定派之關係日趨險惡兩方似均已備戰昨日奉總統之命赴團河之曹汝霖被段派部下一言之下拒絶調停段祺瑞目下極端憤怒而徐總統以有張作霖在頗覺處之泰然張作霖應時勢之必要將調其部下進京力任保護總統維持治安之責 
　　北京電邊防下級官長聯名上書詢開拔何往須明示地點 
（六日下午五鐘） 
　　北京電奉張今遷居奉天會館非新閣成立不出京（六日下午六鐘） 
　　北京電閣員總辭呈三長堅不允上田文烈以爲大背先例今日單獨遞出請免内表（六日下午八鐘） 
　　北京電吳佩孚堅欲解散西北軍 
（六日下午一鐘） 
　　北京電閣議（一）日使正式通知外部因防止激黨起見實行佔領西比利亞及廟街中國如何對付未商定（二）司法官吳源徐煥尹朝楨邵修文翁敬棠均改實授本日財交兩長未到財政議案不議 
（六日下午八鐘） 
　　北京電倪嗣冲請給假兩月赴北戴河養病督署事委馬聯甲代巡署事委殷恭先代（六日下午一鐘） 
　　北京電馮玉祥電敵百計謀襲常德近復派善泅水者由江潛入城内約定裏應外合幸我軍防範嚴無從下手三日夜常德地廳監獄發生反監衆犯衝出五十餘名業擒獲正法四十餘尚少八名正搜緝地方尚安謐（六日下午一鐘） 
　　北京電王占元電張敬堯三日來省所部令暫駐泊金口一帶一切收容俟籌定辦法再陳（六日下午一鐘） 
　　北京電何豐林代盧永祥發電仍用護軍使名義中央復電詰責有該督深明大義首倡裁兵何得因一名稱關係有出軌言動 
（六日下午五鐘） 
　　北京電陳樂山徐國樑等聯電請復滬軍使詞極强硬（六日下午六鐘） 
　　北京電張綸璜電奉令兼代李奎元不肯移交中央文電亦不付閱惟有回京（六日下午六鐘） 
　　北京電吳新田等會電請仍留張敬堯自贖院部未准（六日下午五鐘） 
　　北京電劉詢原派赴漢鄂王昨電謂湘鄂已可相安鄂力亦足支持無須添派他軍來漢轉滋驚疑（六日下午五鐘） 
　　北京電黑報赤塔西驛馬河相近有俄新黨萬餘與日謝兩軍開戰新黨稍挫仍在相持赤塔附近尚安謐（六日下午一鐘） 
　　北京電外蒙王公第一批昨抵張家口第二批今日可到分乘汽車十三輛連代表二十四人徐兩遣專員往迓特别招待惟因政潮未定有暫緩來京意一說明日入都蒙院總裁已備郊迎（六日下午七鐘） 
　　北京電稽鏡江電我國駐阿穆爾軍隊本日全撤回各機關歡送至江干（六日下午六鐘） 
　　北京電施使電與俄代表在倫敦非正式會見談華商損失及俄幣更革事（六日下午五鐘） 
　　北京電上月鹽餘五百萬除扣抵外實收僅二百餘萬（六日下午五鐘） 
　　天津電被拘代表今晨開審檢查官宣布按刑律第三五八第三四四第一五三第一六四等項提起公訴並傳商號十家庭訊問學生搜查日貨有無證書搜去何貨有無損失曾否在警廳呈控據答云多記不清據審判長最注重之點爲各商號是否在同業會曾否派代表出席公民大會之委員會對搜查日貨是否承認何以去歲臘月哿日搜貨今年二月六日方遞禀呈控是日並傳魁發成號裘潭溪到案各界旁聽者數百人明日續訊（六日下午七鐘） 
　　香港電昨政務會授譚延闓陸軍上將趙恒惕陸軍上將銜派楊永泰爲僑務局督辦韓希琦爲局長免蔣尊簋任吕公望署參謀長陳坤培爲次長（七日下午四鐘） 
　　香港電伍存先施關餘三十萬滿期陳錦濤函審廳請由財部提存國庫及判伍携去百五十萬認財部爲債權審廳擬九日審决 
（七日下午四鐘） 
　　香港電軍府歌日覆薩電謂長岳均張自棄非南軍進攻不得爲罪同人企望和平經電譚約束將士保境息民靜待解决（七日下午四鐘） 
世界路透電 
[斯巴大會記]  
　　四日斯巴電協約國代表團已在此間均大受歡迎惟德代表抵時衆殊寂靜 
　　五日倫敦電斯巴大會今日發表公報如下今晨十一時大會在佛萊勒斯邸開幕由比首相特拉克羅瓦氏主席英國代表爲喬治氏克松貴族伊文斯爵士其他總代表法爲米勒蘭氏意爲斯福柴伯爵日爲珍田子爵德國之代爲總理費倫巴克氏外交總長西門士氏財政總長原士氏商定議事日程後費倫巴克氏以德國人民之名義表示誠意參與履行和約各計畫之决心並稱國務總長吉斯勒氏及西克特將軍已召急召前來斯巴旦夕可抵大會乃决議候二員之抵又决議邀德國司法總長至斯巴參與星期四日之特别會議討論懲罰問題議事日程中列有履行和約陸海天空條欵賠償損失供給煤斤懲罰戰事罪犯各事大會定星期二日午後續開會議 
　　五日斯巴電德總理費倫巴克氏今日向新聞家演說宣布德國擬竭誠辦理世界經濟善後事務並履行凡爾塞和約且加﹁總以可能者爲限﹂一語費氏謂和約中含有不能履行之條欵德國能力之限度首賴内國安謐德國現仍有賦閒之人甚多近今之騷亂即由此故德國今急宜增加出產而今日德國之出產不足養活其人民德國且須由外國運入必要之用品德國必迨達此目的經濟庶可蘇生於是乃能履行其經濟義務量力擔任賠欵費氏又稱彼得有機與協約國諸代表對面討論關於賠欵之德國經濟能力無任欣慰吾人今願以簿册示協約國並將提出非專爲此會編纂之一切文件云云　　五日比京電比國内務大臣語客謂比政府今有一事决不允通融讓步者即比國應於第一批賠欵儘先取若干成是也 
　　五日柏林電德國提交和會之財政說明書謂德在戰前之全國財產共值二十二萬兆金馬克今日失其殖民地與商船等物後估計所值不出十萬兆金馬克尚須扣除外債萬兆至八千兆之間德國非俟財政復原後不能恢復其經濟原狀夫六萬兆之財政擔負連同捐稅不啻每歲家徵四千四百馬克世又稱一九一八年普魯士納稅人歲入不足三千馬克者實佔百分之八十一該說明書結語編言經濟自由及各國人民經濟結合之必要 
　　五日倫敦電波拉勞氏今日在下院答覆質　謂在荷蘭設立法庭審訊德前皇之議實難辦到 
[英美近事記]  
　　五日倫敦電下院今日討論預算案之際工黨議員動議廢除茶葉稅由二四二票對四五票否决 
　　五日倫敦電今日下院開議時議員彭氏謂太平洋中前德國屬地委託管理權猶未發表時卽許薩摩島之華工換給證書此事實爲失當殖民部次官亞末里氏答稱此事純在紐絲綸政府管理權範圍以内帝國政府從未負薩摩島行政之責薩摩島各商長如上書反對華工定能受紐絲綸政府審愼之考慮亞末里氏拒絶將禁止領證華工留居委託管理區域問題提交國際聯盟 
　　五日舊金山電柯克思知事已獲選爲民主黨候選總統海軍部次長羅斯福氏獲選爲候選副總統 
太平洋路透電 
　　六日海參崴電米維狄夫氏懇請上烏定斯克赤塔海蘭泡政府立卽派員至海參崴商議休戰及以民選議會在遠東互相結合之辦法 
　　六日東京電尼港傳來消息加姆恰加日人漁塲所受之損失值日洋八百萬元日僑若干人現仍無下落　　六日東京電外相今日在國會答覆關於英日聯盟事之質問謂因國際敬禮之原故未便發表談判情形陸軍大臣聲稱彼固負軍務之責但陸軍對於尼港慘禍實不負責故彼未辭職外相聲稱西比利亞之日人利益如須保全則尚未可撤退該處日軍又稱赤塔日僑將加保護但亦無需多兵政府不欲由海參崴與上烏定斯克談判建設一緩衝國謝米諾夫需日本助力雖屬有限但政府殊不欲棄之末稱美人排日之運動彼殊以爲慮將籌必要方法應付此事 
　　六日東京電東京發見虎列剌疫症一起 
　　六日北京電邊防軍第一師將開往京漢鐵路某地點此即徐兵起事之謠所由起茲由政界探悉該師明日將開往保定保定附近現無邊防軍安福部目下從事文字鼓吹不遺餘力甚至謂直系如無讓步則邊防軍必將譁變現信靳雲鵬將不入新内閣不日將赴山海關一行然後赴國外調查國際事務徐樹錚在西山避暑之後將編纂一中國字典並將管理彼所創辦之某大學茲復有明令嚴責張敬堯遲遲入京並命即速北上 
國内要聞 
[北京通信（穆）]  
　　籌邊使問題解决之前後 
愚曾料撤换徐樹錚必可辦到昨日果見授將軍開原缺之命令矣西北邊防總司令裁撤所部軍隊歸陸軍部亦於昨夜下令矣其發表以前之周折與發表以後之趨勢不可以不述 
　　打消徐樹錚之勢力地位此東海與曹錕張作霖之本心亦一般人同引爲快者然民國官制除大總統各閣員之名稱載在約法外餘無經立法手續制定者惟西北籌邊使獨得法律上之完全保障此爲第一礙手者故保定原議取消籌邊使而格於法律不能辦到乃僅得改爲人之撤換及官詞之修正後者尚費手續前者則根於大總統之任免官吏權故段祺瑞當張作霖往說時僅曰大總統下令又錚不至反抗而徐樹錚有功蒙古不應撤換之語僅於背後說出當二十八九間保定催促撤徐之電迭來東海毅然决定謂無論如何我總可下令撤換芝泉旣言又錚不反抗諒亦非不負責任之言故即致電保定囑令稍安勿躁然彼時東海及張作霖固不虞西北軍又生管轄問題也及撤徐之議定而西北軍 
隷段之條件由段派提出乃又不得不作一停頓東海與張心中固極反對然不能不待保定出口張又因段有﹁聽客所爲﹂之决絶語遂亦爲出京之說以相抵三十日至本月三日忽斷忽連忽急忽緩皆爲此問題實則下准靳辭職之令時四日之命令已預定矣 
　　保定直軍將士公檄討徐樹錚此事遂緊一筆至本月二三兩日王承斌之一旅向涿州出動進至琉璃河此事又緊一筆今日所聞則數日以來洛陽方面之直奉兩軍對於同地駐紥之西北軍又有壓迫之形勢皆欲以武力屈服之者東海於下令免靳之日（二日）召徐樹錚入府歷述古名將退護忍耐之盛德並以張留侯相勉且笑詰之曰不知何以外間人人皆說你不好蓋故作一以德服人之態度也三日張作霖又派人入府催發免徐及西北軍隷部之令而王旅同時亦抵琉璃河於是四日之晨開參陸處會議命令三道作兩次發布且並不再徵段同意蓋已達箭在弦上之程度矣 
　　然當三十日以後京中謠諑紛紜上星期四（一日）開議後安系某總長曾對同僚作憤激語謂﹁若輩逼人太甚五日内大家請看﹂而該系之四五等人物亦在外昌言决不相下識者雖知爲外强中乾然社會上之恐慌遂因之以起且團河行宫方面早有掘壕築牆之工程至是亦謠傳其爲防禦作用三日則涿州琉璃河車站有王旅行動之報而團河方面亦開緊急會議十三師之旅長劉金標竟自告奮勇率所部出駐蘆溝橋此日夜間乃爲危機極大之時代然兩方均未前進並未接觸而達官遣人之盡室以行者銀行商店之寄存貴重物口於東交民巷者已絡繹不絶迄今日而虛驚尚未盡已也西北軍之接收今日已無問題蓋洛陽之西北軍不足兩旅早被監視一有反抗將立被解散在蒙古之一旅有餘則道遠不足慮其在近畿者惟宋子揚之一旅散布廊坊及保定附近亦在無形監視中今日上午宋子揚親赴參陸處自言徐又錚之所爲我們本不贊成今直隸陸軍部大衆歡悅說者謂西北軍欠餉頗巨彼輩固以隷部爲得餉機會者故隸部令下並無他影響也至徐樹錚之態度則有可注意之價值徐在命令未下前雖曾求張氏保全然其所自言仍謂﹁籌邊使不算甚麽不要我做也不要緊我但留此身在終可有所作爲﹂令下以後即電在庫倫之宋邦翰諸人謂﹁命令自命令辦事自辦事應照常辦公不必疑慮﹂今日則驅車至香山之靜宜園避暑矣說者謂徐氏今雖暫屈終將别圖翻本也有某要人論及此事謂徐氏之勢力絶未因此而稍減因李垣旣係彼黨庫倫使署亦無一非彼私人西北軍四旅長亦仍彼所羊拔者即改隸陸軍部而彼在陸軍部方面以兩度次長之關係亦多有爲彼之助者彼固無損毫末徐張曹之力不免枉費云云則誠所謂不澈底者矣 
然而北京之政局遂由此大定乎則恐有不然者段氏之邊防督辦今忽有將辭之訊據聞其中尚有問題而内閣總理提出以後新國會尚未投票安系三總長旣未辭職又阻全閣之上總辭呈對於周氏且仍有保留一二部之要求公府方面頗傳有開會不成先行派署之說外間更傳有對於安系新國會將有最後辦法之說而張作霖氏則今已移居奉天會館大有暫不出京之勢以待各事之一一解决故今後之兩方面仍不能遂無問題也 
[周内閣擱淺之觀測]  
　　内閣問題政府已將周樹模同意案提交新衆院惟聞此事近日復陷於擱淺狀態其原因約有四端（一）某方面對於周閣之態度近日雖有集議但意見頗難一致主張通過者數極寥寥（二）投票通知書之發出尚無時日大約須俟某方面開大會表决後方能發出通告（三）近日議員出京者頗多即令開會恐亦不足法定人數且此中把持者尚有人在（四）政局暗潮日見擴大調停者忙於調解不暇爲内閣之疏通有以上四大原因故内閣前途已陷於悲觀之境至各閣員總辭職一節前日閣議席上雖經田薩兩總長提議但迄今尚未見諸實行大約尚有曲折而新閣員之名單更說不到矣另一消息政局問題此時仍在混沌之中周少樸提到國會瞬已數日連日外問傳說周氏正自行向各方疏通或言閣員分配已略定局財政將屬之周子瞑陸軍誰屬交通誰屬云云昨日確切閥查周少樸在提出國會之初尚有極力堅辭之表示嗣因元首面子上關係卽未表示固辭但迄於現在並未自向國會方面接洽疏通則係事實聞國會方面消息同意案之提出大會現亦無期聞東海已派人轉囑兩院議長迅催出京議員尅日遄返定期開會表决以促新閣之成立而張巡閱亦經面告劉恩格趕速辦理並宣言在新閣未經組成以前暫不回奉云云周閣停滯原因即外傳所謂某方面欲保留某某部之地盤爲投同意票之交換條件目下因要求者自要求拒絶者仍拒絶尚未解决故呈停滯之象但聞張巡閱對之頗爲不滿昨於東海招宴之際談及此事曾表示强硬之態度謂再事一度之疏通苟仍無效則請總統出以相當辦法云云理海深以爲然因請張使仍當疏通之任預料内閣問題於此一二日内當有所决至段對於周氏組閣初無不滿之意並謂於周閣期内當爲帮忙關於閣員去就及財政外交各重要問題决不加以干涉而靳則不長陸軍之心又甚堅决將俟周閣成立後卽行携眷赴天津或北戴河消夏以避塵囂薩亦預備將代閣期内各項交涉案件整理彚集以便交代又據某要人云此次周樹模組閣確非本人之意因東海勸勉始有允意然其上台尚有對於某政團之要求條件首在三總長出閣不得故與爲難籌邊官制之去留與邊防軍之改編均從中央决定個人决不干涉他若上台後之外交財政兩項各省亦不得任意把持聞各項條件已經張使向東海及各要人方面說明業經承認矣 
[公府歡讌張作霖]  
　　東海因目前政局未定端賴張巡閱奔走斡旋未及爲之洗塵目下政局已略告一段落因特於昨日（五日）午刻在公府歡宴張使陪宴者有段香岩王懋軒等各要人席問對於時局有所討論聞其結果略定如下（一）周少樸出組内閣雖經提出國會要求其同意各方面亦都贊同者惟某方面仍持有爲梗之勢故决由張使並各要人再事疏通俾周閣早得出現（二）上海和議仍取滬粤雙方並進之辦法俟雙方意見融洽後即定開議日期目下則力事促進西南滇粤兩派之携手（三）對付湘局待南軍是否不再北犯之確訊後再定方針另一消息徐東海昨午十一時三十分在中海居仁堂筵宴張作霖並邀張懷芝王懷慶傅良佐段芝貴殷鴻籌宋小濓周肇祥袁乃寛等八人作陪席間關於解决時局問題頗有研究而東海深贊張氏此次來京於取决閣事及取消西北籌邊使諸項格外帮忙倘能不再發生新問題和局當可重行開始談至午後三時十五分盡歡而散 
[班樂衛招待京報界]  
　　昨日（五日）下午四鐘法國前任總理班樂衛在北京飯店讌請京内各報館總理及總編輯在座並有法國國家路礦總工程師那達巴黎大學敎授馬卑巴黎高等師範校長波來法國敎育部委員博拉並有韓汝庚韓汝甲弟兄招待屆時欵來賓以茶點班君即用法語演說由陳君翻譯並以中文油印分散來賓其大意曰議院爲一國人民之身體報紙爲一國人民之㗋舌鄙人來華觀光只能寄留三月之久不能與四萬萬人直接演說敢仗貴國國會代表及輿論機關間接以傳鄙意鄙人此次來華用意共有數端（一）對於交通問題有所貢獻惟純以學者眼光研究中國交通是與歷來資本家謀事業者决乎不同簡言之即研究交通之公共利益而不關一部分或一方之利益也對於此事特携敝國現任路礦總工程師同行以備出席及顧問各事事完立與鄙人歸國緣該總工程師在敝國任務甚重不能離職守（二）對於 
 
 
 

Page 7

 
 
敎育問題去年蒙貴國大總統及貴國政府之贊助創辦巴黎大學内之中國學院專爲鼓吹中華古老文明業由鄙人要求敝國政府如法贊助并請中法大總統爲名譽院長且在巴黎大學内用中國學院之名義增設中國學術講席之座業已成爲實事惟望貴國各方面竭力贊助心期極端擴充中西文化之貫通以此爲起點（三）對於圖書問題爲傳播中國文化必須先有書籍此次特來請求公私收藏大家合力在歐美組織中國圖書館以爲譯究之根本地惟總以不妄求貴國之寳物爲主換言之即設法搜羅繙版舊書如古今圖書集成道藏全書等又如聯合中西各大學各圖書館在華重印四庫全書贈售於世界各國（四）對於通儒院問題貴國此種設備大約以文學哲學爲主制民國成立尚未重辦殊爲可惜至於敝國通儒院設立數百年屢經改變終未消滅是以參酌中西陳法速設一通儒院師新舊人材合爲一爐而鎔化之思想界之無聊爭執可以免去多少此在鄙人留華期内欲爲帮忙者也（五）巴黎大學爲世界最老大學此次該大學監督全體委託鄙人以全權在華無論何處設一理科分科以便華人求學較之自費去法求學其便宜百倍此爲巴黎大學對於中華民國特表敬意蓋該大學監督阿拜爾先生即係中華民國初成時與鄙人合力最先承認中華民國之一學者故該大學之與中華民國格外親密理當然耳（六）上海法租界德國學校應號中法合辦敝國方面恢復問題該速舉辦然對於此校亦熱望貴國公私各面注意先籌一良好辦法也總之以上六點均爲可以辦到之事且係高等敎育及最深學術鄙人在中華民國初成之時即欲舉辦貴國三次政變歐洲四年大戰今日始得以最誠懇之法親布於諸公之前至於所請中法間平民敎育及普通智識之種種事業鄙人精力實不能通及且與以上六種問題决無絲毫關係惟可並行不悖耳班君演說畢由北京日報總理朱季箴代表全體致答詞其大意謂班總理注重敎育是最佩服的從前外國人亦有提倡敎育的但偏於外國語言文字科學今班總理欲合中法兩國古今文化合一爐而冶之造就人才不偏一方面尤堪佩服敢代表北京報界全體敬謝盛意語畢班君又起立呼中華民國萬歲法國國家萬歲北京報界萬歲世界和平萬歲旋又有遠東通信社陳向圍君起謂世界三大共和國曰美曰法曰中華國體政體均同應携手一致進行此事不在空談全在實行仍請班總理回國專在提携實行上注意語畢班君起謝盛意謙遜一番並留來賓各飲一杯香賓酒而散 
[西報論中法今後之關係]  
　　中美新聞社譯密勒評論報云法蘭西近已由戰餘疲困之歐洲轉而注意於亞細亞竭力鼓吹將法國文化輸入中國而使法國人民亦籍以洞曉中國一切情狀其所抱希望欲於中國造成法蘭西之勢力俾於中國商業中亦得佔一份利權一方面則尤欲開發中國之天然富源中法間接洽之機關有一中法協會中國有勢力之人物如前財政總長梁啓超北京大學校長蔡元培等皆爲其贊助員六月二十日曾開第二次年會於北京各界領袖皆與會中國各省多派代表戾止其他如孫中山唐紹儀伍廷芳等亦各以函札來賀并允贊助一切會中頗多有意味之演說在在足以見中法關係之日形密切法國駐北京公使蒲伯演說謂保定北京諸學校中均以法文加入課程而中國在法之實業亦已日見增多徐總統代表演說謂兩國國體旣相同以後中法之間極願互相接近通力合作云云全國實業督辦葉恭綽演說謂彼近游法國曾於敎育上有所盡力巴黎大學之新加中國文一科即出彼力云云其他演說者則有衆議院議長上海議和北總代表王揖唐之代表前稅務處督辦梁士詒財政次長張弧等其最後之宣言則謂前一年間中國學生之派往法國受高等敎育者凡一千餘人從此以後深望每年能派出此數云近者尚有一計畫卽擬於里昻設立一中法大學校使中國人益知法國人亦所以使法國人益知中國人大學校長蔡元培聞因此事將作里蕞之行徐總統特以一萬法郎捐於斯校西南大學年捐二十萬元厦門大學年捐十五萬圓此足見中國領袖人物之表同情於中法合立之學堂也里昻大學成立後聞有多數中國學生投入斯校六月二十二日法國實業團領袖班樂衛氏來北京此更足增進中法間親善之誼者班樂衛爲法國前内閣總理於國内頗有勢力他日回國時以其在華之見聞貢諸國人亦必有極大之影響班氏此次來後聞將爲中國交通部顧問對於改良中國鐵路事有所建議其同來中國者有巴黎師範學校監督蒲勒爾氏在大戰中曾任軍務秘書長并國會議長又著名著師馬汀氏現任巴黎大學法律敎授又文學家包那德氏素以詩及小說員名此來係代表外交部班氏等來華之宗旨在視察中國文化將來歸國後卽以介紹於法國人士其過日本時曾有報館中人訪之與之談話對於中國頗表同情其一部分之言云幼稚之共和中國近頗表同情於法美兩共和國吾輩皆知中國人頗服膺美國其同情心最深其他諸國有鑒於此亦欲得中國之同情與贊助并有以助中國今者中國力求革新方大聲疾呼以求文化上之嚮導與技術上之顧問法國自應應召而至然法國而不以文化輸入者則德國勢將應運而起矣吾之往中國無他目的但應中國總統徐世昌氏之請往爲賓客并欲考察中國文化上情形及其未經開採之各種富源俾法國有智識之人與有作爲之人得以深知之也舍此而外則吾大欲爲中國赴法之留學生盡引導之義務吾於中國并欲得南北兩方面之友誼而亦使法國全土表同情於中國也 
[京華短簡]  
　　俄政府希望與我通商早向我當軸提出意見茲聞此問題業經閣議表决當即電知駐恰克圖佐理員李垣與俄政府接洽昨得哈埠電訊該員刻正與俄代表磋商此項事宜 
　　海參崴臨時政府改革幣制外商以損失過重羣起反對迄今未能解决茲據崴埠確電各國僑商業於本月三日一律罷市華商亦一致行動不達撤銷目的誓不復業 
　　據外人方面消息日本海軍當局日前决定由海軍部發表文告略謂日艦司令因重慶附近發生騷亂有刦掠情事日僑處境頗形阽危故與重慶日領事會商後已派兵一隊登岸云云未知我當局對於此事如何處置也 
　　外交界消息義大利政府近向我國駐使提議擬由兩國共同出資合組一中義航業公司藉謀商業及交通之發展其資本預定爲二千萬佛郎中義各半應用船隻即由公司備具押欵先祖用我國前此没收之德奥商輪三艘俟營業發達時再行逐漸推廣聞王使廣圻業經據情電京請予核示遵行 
　　中希通好談判在北京舉行已經談判兩次前日第三次談判希臘代表要求取得領事裁判權並欲照英法美意日先例陳次長不允當謂中波條約已有先例希代表未允遂即宣言中止談判矣 
　　前自岳代使電告謂協約國議决自七月起一律改派大使駐德厥後外交部對此屢有討論最近聞有兩派主張（甲）說容俟協約國派定之後我國再擬以就近駐使調轉俾資熟悉德外交之眞相而免棘手（乙）說主張先派俾與協約國趨同一步調免致將來恢復國交問題之失計並聞有魏宸組轉任之說 
[關於湘事之京訊]  
　　湘人來函云前張敬堯部下所謂湖南清鄉司令第二混成旅旅長第七師補充第一旅旅長劉振玉之軍隊從新化敗退至湘陰時此數百里間地方騷擾頗甚新化之　溪橋土株等處及安化藍田橋頭河寗鄉縣城之西北兩關都被燒燬尤以藍田爲最慘酷全市已成焦土沿途殺死之居民及轉運夫役約二千餘人總司令部參謀唐鑄於舊五月初八日午後五時已將劉振玉由湘陰縣城押解抵省各受害地方已舉代表數十人晋謁譚組安請求將劉振玉等即刻正法以平冤憤譚已允日内以明令將劉振玉正法 
　　據他方面電常德已失守但自馮電觀之則又並未失守電云昨據密探報告匪人遣善於泅水之匪徒多人潛布常城左右作裏應外合之計約期舉事等情當卽嚴密防範各城門增加崗兵晝夜梭巡對於城門檢查綦嚴匪徒無法下手三日午後四點鐘常德地方檢察庭監獄内突發生越獄之事逸出罪犯五十三名踰牆越屋圖謀擾亂旅長立即派隊彈壓城外匪徒一聞城内槍聲蠭擁由上南門突入被崗兵開槍轟擊匪徒見勢不敵向江而奔遂跳入江内我兵追至江邊軋死一名江内擊斃一名餘匪竄入江心而去城内越獄罪犯均被我兵攔截未致滋釀事端在獄内軋死三名在街市擊斃一名軋死三名又拿獲三十六名一律槍斃共斃匪犯四十五名尚有八名因逃未獲幸事前預有準備辦理迅速城内商店居民未受驚擾秩序如常謹此電聞旅長馮玉祥叩支印 
[張敬堯抵鄂之續聞]  
　　張敬堯一號午後六點半鐘到鄂二號晨至毡呢廠安慰潰兵本擬是日午後仍乘大勳和差輪下駛浦口以便北上但以次日有兩商會之公宴在漢口商會設席洗塵故行期又改又聞張因在長岳軍務倥偬焦勞過度自岳州失守駐節嘉魚起居失調致抱微恙刻就其大夫人庽所養疴俟病體稍愈即行遵令晉京張敬堯到鄂之次日即將督軍省長印信派副官程冕送至吳光新處吳氏謂已向中央辭職不肯收受張乃令程送交王督軍保存張敬堯是日致王督軍函云昨聆訓言曷勝感激茲敬陳者敬堯現已離開湘境所有前在湘督任内委充顧問諮議參議等職斯時當然一律隨之解除嗣後如有仍假藉此等名義在武漢借事招搖或圖謀不正當者敬堯不敢爲人受過益增罪戾特此陳明伏唯鑒察又致陳德修電云嘉魚陳司令鑒昨隨帶毛旅長來鄂王督待遇頗優並推誠相與現在商定軍隊分三批來武昌擇地分駐擬俟交接妥定即行入京住此一切尚安特電奉慰張敬堯冬 
　　東亞通信社云張敬堯到漢晋謁王督之初僅欲保存殘部歸王督統轄已則完全解除兵柄赴京待罪其應如何編置概不過問詎近日謁張者紛至沓來各持一說（一）顧鰲首由北京到漢赴保和里（張敬堯庽所）晤張問對王督如何說法張以實告顧極不謂然其主見以集合殘部尚夠兩師之衆督軍名義雖已解除然必須向中央設法疏通與以他項名義督率所部留爲後圖此時萬不可交出願借箸代籌遂連夜渡江謁王督請暫勿電京必須另設别法爲張留立脚地步並云張無論如何總服從王督指揮云云顧現住大中銀行異常忙碌（二）南方某要人派代表湘人胡兆鵬王禮繩於一日到漢次晨持函謁張敬堯緘中主張係勸張速設法恢復長沙否則亦宜鎭靜以待合肥援助萬勿灰心抛棄實力致將來無立足地張云此已成過去事實恢復長沙此時萬難做到以後應如何辦法完全由王督作主當將情形作函答復（三）湘人唐蟒張堯卿均往保和里謁張力勸整頓殘部作恢復長沙計萬勿卸除兵柄張氏見各方面主張如此恐外間以訛傳訛致生他變乃一面函致王督謂如有人假藉名義借事招搖堯概不負責一面電令留嘉魚司令陳德修囑整飭軍隊分批移駐武昌並聞將來移駐地點已指定徐家棚劉家廟矣 
[王印川赴京後之豫局觀（芳草）]  
　　王印川經河南國民大會兩次開會驅逐通電全國數其罪狀自知難以再幹曾電請入京覲見嗣得中央復電謂﹁省職重要暫緩來京﹂旣而趙倜又人國民大會電京請示且面向王氏勸告譞﹁民情若此我也無可如何你老弟自已斟酌些罷﹂近數日王屢謁趙趙多托故不見王益覺勢頭不佳遂暗中准備離汴不數日間連易縣知事二十餘人有調署者有撤省者有調省者一時新人笑舊人哭大梁官場中頗現一種紛擾之象本月二日上午八時搭汴洛車赴京當時送行者除政界各員照例躬送外柴旅長得貴亦派隊送至南關車站警務處長龍敏修送至鄭州始行返省（龍氏前因與王接近省議會曾提出彈劾案其實龍非有愛於王不過爲保持飯碗計不得不然）據外間人之揣測王氏此行將同黄鶴之一去蓋王氏旣不爲豫人所容縱令勉强運動回任恐亦不能展其懷抱甯肯戀棧以自取辱唯王氏臨行曾電京言﹁有要事必須覲見省署公事暫令政務廳長孫士偉代拆代行即日束裝就道謹此電陳﹂并諭幕僚照常辦公准一星期内返汴有謂省署已整理一切准備交代者則尚未確王到京後或將託人向直系疏通免去種種障礙然後歸來亦未可知但王赴京後開封方面有王氏過鄭被第三師扣留一日經趙督電爲緩頰始得放行之謠傳省議會及各政團均有電致北京政府請另簡賢員不可再令王氏回汴河南國民大會亦有一電致京其文曰﹁北京大總統國務院鈞鑒王印川隸安福部被豫人騙逐今日離汴返京聞係運動該部以武力援助吾豫人民堅持反對務望諸公俯順輿情萬勿再令返汴重拂民意糜爛地方河南幸甚大局幸甚河南國民大會冬叩﹂王氏果知難而退將來豫省長繼任人物又是一問題據目前傳聞有長豫希望者甚多如葉濟鄭倬陳善同張鳳台張之銳等皆是尤以葉鄭兩人運動最力唯葉氏久爲豫人所反對且老耄昏瞶當然不能膺此重任鄭氏現任財政廳長因其貪婪曾經省議會迭次彈劾當亦難達目的又聞江蘇省長齊耀琳有調豫說齊於辛亥秋曾任豫撫豫人以其摧殘士類（槍斃張鍾端等）至今痛心縱中央有此計畫一旦明令發表亦難保不以閉門羹待之至一陳二張能否一過省長之癮亦難豫料蓋均無强有力者爲之援助難得中央信任也 
[岑西林又有赴桂說]  
　　自湘事發生以來報紙屢傳西林將行赴桂再與陸榮廷面商大局究之西林在軍府如故也近數日内又有暄傳西林赴桂之說據某會要人云岑確有此意第一層因陸榮廷對於上海雲南方面抱概不得罪主義毫無確切表示西林雖連派使節前往探問終不得眞正要旨或對西林說話如是而對他人又改變者西林爲應付前途計不能不親走一䠀第二層對湘對直對於和議陸亦與西林主張多異西林爲已身謀着落有非電報與代表所能傳說者第三層聞陸因撤換總代表問題及對付唐繼堯問題甚嫌某學會主張操切過甚每與人談及大不滿意（此事協和赴滇時曾致友人書說明）西林擬前往表明苦衷第四層國會經費亦應面商因此四層故西林林赴桂不可云云是否屬實容待後報 
[粤省會爭西南大學電]  
　　主張設在廣州 
　　廣州軍政府各總裁鈞鑑近聞西南大學有在滬設立之議查該校由西南發起西南議决是以定名西南大學必選擇西南適宜地以爲校址然後名實相符滇黔邊隅僻處秦蜀道路阻長湘南兵甲未停桂林舟車不便故地理上之研究以廣州爲適宜况原分全國學區亦明定廣東爲四大學區之一設謂交通利便廣州不如上海不知上海不便於滇粤桂而便於川湘黔與廣州之不便於川湘黔而便於滇粤桂兩者適足相消而湘省北半近滬南半鄰粤謂廣州完全不便於湘尚非定論將來粤漢鐵路告成則西南任何省份均無不便其南洋華僑歸國就學便利更不待言至於配置敎育珠江流域必須與江河流域平均庶朔南聲敎可無捍格之虞而全國文風始覩融和之象抑尤有進者西南自護法以來力征經營全功未竟年來社會心理漸知救國根本不在武力而在敎育於是有西南大學之設固以表護法之精神卽以證人民之覺悟如不設立於護法中樞之地而設立於北方租界何以留紀念而繫觀瞻本會代表民意公同討論僉謂西南大學校址宜在廣州具有充分理由懇請俯賜主持屏除浮議謹電奉陳敬祈察照廣東省議會叩冬印 
[粤東北兩江之水勢]  
　　現下西潦日漲肇城各處街道除東門外全城均被浸没而新街口及肇雅院街一帶水深均有丈許南門外之小西湖係爲花界屯駐之地自被水浸後各院妓女均以小艇作香巢市面菜蔬米石頓增倍價居民大起恐慌而往來肇都梧都西等輪渡亦經一律停擺其來往省城肇慶之輪渡則轉由東海上西海落聞該處水勢現仍繼長增高現居民等咸爲禦防水患紛擾不已有客來自梧州者據言該處因連日大雨有如銀河傾瀉以致撫大兩河均爲暴漲十六號後水勢益形洶湧因之各筏及船艇多不能支持甚或繫船之鐵練大纜亦往往爲水冲斷聞有某兵輪亦因水勢，過於急激鐃鍊皆被推翻隨波逐浪流至鷄籠洲始能上駛嗣後泊於天和筏乃得安全水勢之猛可以概見至撫河上中下三筏各花艇及各項小艇覆没有者有之隨水漂流者有之各人因趕於救護失足墮水者不知凡幾又聞陰曆二十九夕撫河潦水竟爾漲至一丈有奇初一至初二又漲丈餘以致鐵柱碼頭及河邊一帶現亦悉成澤國及至初五日退落少許詎初六初七等日又漲尺餘德慶縣知事賴瑾來電云連日西潦暴漲縣城水浸數尺勢仍未已業由知事督飭紳董加意梭巡以防不測至各鄉地方有無傷害人畜財產情事現正派員馳往查勘容再續陳所有縣屬患潦情形理合先行飛報察核又惠州和平縣知事何一鸞來電云縣屬霪雨爲災山洪暴漲勢若建瓴所有貝墩水西古寨等處田廬堤岸多被淹塌居民扶老携幼奔走流離情形甚慘除由縣督同紳董妥籌急賑一面馳往被災區域勘明續報外謹此馳陳 
　　尚有要聞二及地方通信轉入後頁 
雜評一 
[省長問題（二）（默）]  
　　民國之精神在國民能自治其地方之事耳不能自治而仍有賴於官治已足爲國民羞矣若官治而尚無望則將恃誰以整理之耶今國人所望於一省之官治者第一爲廢督雖廢督之聲未嘗不高而實也無一能眞心廢督者不過借廢督之名以攫其他之實權而已故今日去廢督之時期尚遠也廢督無望則望實行軍民分治然今日之省長不過爲督軍之附屬物去捨進退必聽命於督軍非其黨者必排不得同意者必拒是去眞正分治之時期亦尚遠也眞正分治無望苟爲省長者能用本省人則必較爲關切或能於一省之政治稍有補救然而能爭到者有幾省乎且今日之所謂本省人治本省不過借以供黨派間操縱之用試觀今日浙人治浙魯人治魯蘇人治蘇等之呼聲皆能爲地方計而一無作用者乎嗚呼廢督督不廢分治治不分本省人治本省又有名而無實則尚何望官治之成績哉 
 
 
 

Page 8

 
 
國内要聞二 
[江西軍事談贛南軍隊開援萍鄉近訊]  
　　三十日贛州通信云陳督軍前因長沙失守贛西風雲緊急客軍又紛集於袁萍特飭駐吉第二十三旅長張之傑率領四十六團兵士移駐樟樹清江又因樟樹爲往來贛西大道不可不派重兵鎭守又電令駐紥信豐第三混成旅長陳光逵迅將所部開往樟樹以厚兵力陳於日前率隊經過贛州啓椗下駛河水暴漲舟行如飛聞已安抵樟樹第九混成旅兵向駐贛州自去冬丁效蘭辭職後陳督將二團長馬孟驤營長李寶然李玉柱一一調差當時吳使不甚贊成而軍署令下之日新任軍官已到不能挽回兵士與二李感情極厚頗有怨言商民常覺不安六月中旬吉安張旅移駐樟樹陳督電商吳使迅令第九混成旅（吳兼旅長）一二團長趙學濤徐世清率軍開吉塡防遙爲萍鄉聲援（萍鄉蓮花甯岡與湘接壞） 
均爲通吉大道）乃該旅延未開拔外間因發生種種謠言端節前後市面極爲恐慌富至有遷徒者嗣吳使召集軍事會議議决派員撫慰並提前給發軍餉軍心以安聞已於二十八日起陸續開拔矣贛州防務有省防第二團長郝賢林擔任維持聞駐大庾之第二旅長王獻廷有兵二營回贛助防不日可到 
　　七月四日南昌通信云自岳州失守後陳督即電駐樟樹陳光逵張之傑兩旅長於二十八日來省面詢駐防情形昨三日該團駐吉少數兵士押運器具來省據言九旅軍隊已到吉安樟樹陳旅兵力極厚四十六團恐將開回省城云云目今陳督注意之事卽爲調兵籌餉問題軍隊已布置就緒而籌餉一節尚未得有妥善之計聞中央無欵接濟軍用票又加印增發十萬停發政費因各方反對未能實行嗣又將實業廳管轄之鵭砂硝磺樟腦等局收歸軍署設立督銷總局委任羅毅威郝爾泰充任正副局長以裕軍用但手續繁多硝磺稅額比較亦有定章昨特面諭楊財政廳長訓令各稅局將每年所收稅欵數目詳細查明切實呈復以憑核辦矣 
[杭州快信]  
　　杭州各法團昨接旅京同鄉公啓云前日沈金鑑長浙之命發表浙江省議會副議長陳琪以爲陞官機會奇貨可居一而附和浙人電京反對沈氏一面即星馳入京潛拜沈金鑑之門自稱周繼濴等及全省議員代表並以某某二廳長地位爲交換條件卑鄙齷齪不顧廉恥事經都門各報揭布旅京浙人以其賣浙江而圖一已私利·忍不能忍均擬驅逐出京免累浙人名譽特先據實報告請公鑒 
　　錢能訓等歌電到後六日各界要人又開會集議仍電覆婉拒並函王湘泉接洽 
　　盧督昨午後召潘國綱入署晤商要公一師留守司令部日來趕辦交替極形忙碌 
　　寗波謀斃本夫沙根培之淫婦沙趙氏姦夫沙生友及諸曁殺人犯徐小水三名判處死刑奉部覆准今日（七號（午前八時在第一監獄執行絞斃） 
　　女子師範學校明日（八號）上午九時行第五届本科學生畢業式柬請各官紳詣校觀禮 
　　此次浙商呈准新頒護照赴皖採購米石四萬擔昨已一律運杭上下河泊卸米船頗形擁擠 
[南京快信]  
　　新國會議員紛紛南下轉滬寗車赴滬 
美國獨立紀念李督派温世珍赴美領事署道賀 
　　省長問題各方面仍在分頭進行某要人方面主戚揚或汪瑞闓蘇社主韓國鈞吳社主張一麐蘇京官主段　雲意見不一致恐難實現齊亦不再言辭 
東海派弟世章來甯謁李督有所接洽昨日抵寗 
安武軍統領陳德修奉令褫職昨由漢乘輪抵寗已轉車赴蚌聞王占元已保陳留鄂觀後效 
馮玉祥電告李督澧縣漢壽吃緊將開戰請示方略崑山六合銅山丹徒句容等縣命盜案八十餘起迄未破獲省署昨通令各縣知事限一月内務獲解案究辦逾限定撤懲 
　　平糶局因贛省米價亦已飛漲昨呈省署請飭中交銀行迅撥欵以便遴員前往採辦 
　　軍民兩長各捐廉二千元助辦平糶 
財廳因庫欵奇絀昨通令各縣將本年上忙迅速掃數徵解以濟急需 
　　張文生電軍署報告碭山股匪已派隊擊散 
省垣已發現時疫惟尚不甚劇烈 
地方通信 
[松江]  
　　電陳扣米意見松江各公團等爲楓站大批扣留私米事致電浙江盧督軍江蘇齊省長陳述意見電云楓站扣留私米一案現由钧委會同滬海道尹淞滬警察廳長（鈞座另委滬海道尹淞滬警察廳長會同浙委）於江日復騐據上海米商鑒定除少數贛米外餘爲三河一帶蘇皖交界所產數約各半等語不知該米商依何種鑒别方法而有此斷定且浙米商曾指此米爲購自蕪湖提出大勝護照爲有力量之憑證不知三河一帶旣爲蘇皖交界則去蕪湖絶遠此項米石不從蘇境運至鎭江反迂道至蕪湖經大勝下關而至鎭江有是事乎有是理乎况貨照相離爲時已久弊混顯然更無置喙之餘地鈞座爲地方民食計（鈞座如欲推廣仁慈）則江浙本屬一家以之平糶濟浙濟蘇均無不可若以蘇皖各半之說强爲調停仍以半數發遠商人則人民心理終不能平也冒昧陳言不勝屏營待命之至松江縣農會敎育會市敎育會公欵公產管理處二十四市鄉聯合會孔敎會江蘇省議員錢銘銓·朱世瑾·盛元音·公民揚了公·陳文虎·陳瑞芝同叩 
　　鄉間發生盜刦泗涇新橋松江三市鄉交界地前月發生盜案數起迄今尚未破獲昨聞新橋十二圖内又有刦案發現盜約四五人連搶三家而去惟被搶者均非殷户故損失極微云 
　　另聘平糶總董本邑平糶總董由縣敦聘耿公達謝宰平·閔瑞芝三君擔任現閔君因不勝繁劇向縣辭職所遺總董一職由縣另聘省議員朱世瑾君接補 
[蘇州]  
　　開辦國語講習會吳縣勸學所潘振霄所長縣敎育會龔耕漁會長因本年秋季始業國民學校一二年級均須改用國語敎授爰特發起組織國語講習會聘定程惜麟·吳頌堯·楊詠裳·金軒人·張培玉·鄒希武六人爲敎員分國音蘇州潤音會話演講語法國語敎授法六門凡國民學校校長敎員均有入會聽講之義務高小敎員亦可與會經費由市鄉敎育費預備金内支給限七月十六日以前報名七月十九日開會以五星期至八月二十一日爲止聽講期滿呈請縣長給予證書會所設於大儒巷第三高小校内已由縣呈奉敎育廳核准開辦 
　　大行加價决定蘇城水木作工議决加價六十文一節業誌前報茲悉大行加價一層亦於舊曆二十日由理事徐如卿馬芹梅姚煥亭等在梓義公所與各大行陳公裕等討論議决向主顧方面每工加洋六分連前共計大洋三角六分亦定於六月初一日實行聞將具呈縣署請求備案給示 
　　平麫局近訊蘇城錢業公會發起設立平價麫局已誌平報茲聞此項平麫局雖爲錢業主動發起而各界之贊助者甚多故現已改正名稱附設金間市民公社並由該公社社長宋友裴君籌集的欵設立平價切麫處於天庫前火神廟内每斤僅收銅元四枚並備饅頭食件減價出售聞日内即行開幕 
　　緝私統部移蘇蘇屬緝私統領宋明善前議將滬上辦公處移駐蘇垣已經咨請浙江鹽蓮副使轉呈鹽務署核准現經宋統領於六月二十七日將全部員弁關防文卷器具一併移駐蘇城滾繡坊巷内繼續辦公並咨行各機關一併查照矣 
[無錫]  
　　青城市發生蝗蟲無錫北鄉青城市六一圖石幢鎭附近及六三七二兩圖交界地方之某村岸上近日忽發生小蝗蟲爲數不少鄉民甚爲惶恐 
　　中醫學會成立無錫中醫醫學會於本月五日下午在城内三皇街藥皇廟内開成立大會到内外針喉科各醫生約五十餘人八時振鈴開會首公推丁康平爲主席（一）宣布開會宗旨（二）宣布本會章程次由趙仲平王頌芬致勉詞次各會員議舉温明遠爲會長華實孚沈葆三爲主任討論良久經衆表决次來賓孫乃湛演說中西醫學歷史之比較發揮眞理曲折詳盡次縣警察所主任警佐吳午亭致頌詞由代表秦孟兼宣讀並謂醫學會成立即中醫進化之基礎殊爲地方人民之幸福云云次趙仲平致謝詞遂振鈴散會 
[鎭江]  
　　米荒善後之大會議鎭江商會吳王兩會長於五日午後二時召集各業領袖開米荒會議討論善後辦法列席者約數十人議决之事有五（一）請軍警長官示禁聚衆閧閙不得再有刦掠米麥情事（二）各米店尅日一律開市照常營業（三）各米店碾礱坊即日將米稻存數悉數開報由地方會同官廳檢查確否歸本街門市售賣不得有顆粒裝車下船運往他處（四）運出之麥須經官廳查騐以免夾帶米稻（五）米業應舉出代表數人對本業各坊號負責並由官廳發給護照出外辦米除平價局自行採辦外地方存米應由米業自行籌備接濟不得斷脫 
　　貧民搶米之官電日前米荒風潮擴大經地方軍政長官極力鎭壓其經過情形迭紀前報茲聞丹徒縣張知事曾拍電省署請示略云二日上午貧民集數千人聚衆掠刦米商經設法解散後復又聚集聲勢洶洶恐釀意外茲已將爲首緝獲請示辦法省長復電令嚴懲爲首以儆其餘 
　　高寳發現飛蝗江北高郵寳應一帶發現飛蝗遍野皆是高寳兩縣知事已咨請興化鹽城各鄰縣會捕以杜蔓延 
[揚州]  
　　十二圩平糶近聞十二圩前星期因有搶米風潮經揚子總棧科長陳倬齋電請新任陳棧長提倡買米平糶又得大有晋鑒公司駐圩經理人金季岩君與塲運兩商接洽又有十二圩甡和錢莊徐君福順米店汪泉等共商籌欵委人向外埠購米聞早晚即可到圩平糶地址設在中區不日開辦但集欵不豐尚望　善之家繼續輸捐方可不致中輟云 
　　五師畢業名錄揚州第五師範第三届本科畢業生已實習告終一俟校長返揚即舉行畢業禮式此届畢業生計四十四人紀錄如下王寳璠陳書吳錚孫毓譁夏慶瑤温耀魁辣文達顏九福江德龍汪珍左元章王寳樑周鳳雲周懿謨尹成松甘世才許文珍吳興詩高宜程鏡藩陳鈞郭蔭根朱金青趙骥徐長年高華昌（按徐高已經南洋華僑中學聘充敎員）柳病鶴陳長庚高有法陳鐸梁寳森李長齡趙壁李法程應懷貴曹廕榴孫和韓王培忱陳文淦李希元紀國勛江錫昌丁昭僑蔡兆慶 
[嘉興]  
　　米價業已限制嘉興米價每石已漲至九元八九角轉瞬即逾十元因之謠諑繁興秦代知事特於前日函請商會設法維持現悉縣商會已於前日召集各米行代表討論平價方法當塲公决冬米每石九元二角即頂上米價每石以九元五角爲度不得再漲已得各米商同意業由該會函覆官廳佈告矣 
　　中校畢業題名省立第二中學校業已攷試完竣七日放給暑假本届四年級生畢業攷試及格者共計四十一人照錄如下華桂罄徐振麐朱應詵錢鍾祥張錫祥吳祥麟楊雍和屠守鑫趙冕陸祖俊戴文珍吳寳鎔費垚沈鵬年徐恩奚銘已柯德瓊高學海陳士林沈復儒侯文英許福祖王燦張祖烈張建新程新森朱文榮陳方涵姚積禄陸文炳張家亨陳學果許康祖沈孝凰董幼仁錢潘澣湯答俊張倫全陶權朱信芳徐佐興 
 
 
 

Page 9

 
 
   
 
 

Page 10

 
 
本埠新聞 
[華人反對英日續盟意見書]  
　　託艾公使轉呈英政府 
　　字林報云上海華人各團體於英使艾思敦爵士起程返國以前繕具意見書託艾爵使轉呈英政府表明其對於英日盟約反對日甚之態度書中首述向爲遠東和平之仇敵者爲德俄兩國現已無足爲慮今英日所可續盟以防衛之者僅有一國即美國是惟美國對華政策向主友好如從前海氏所持之開放門户政策即其一證是以今已無英日聯盟之必要繼述日本於英國專刀歐戰時乘機自利破壞盟約目的之事實舉二十一條要求爲證並謂日本用種種方法保守秘密不使人知其計畫其守秘密以防衛之者當然爲與日本聯盟共擔任保持中國土地完全之英國日本不憚用盡心機强逼中國依允不以沿中國海岸任何海港島嶼割讓或租借與第三國其所謂第三國者英國不亦在其内乎此非破壞盟約而何又謂中國在外交上爲獨立國他國無未先商諸中國遽自决定中國命運之權苟有任何國家無論如何友好欲以半獨立國待遇中國則中國人民必不甘受之中國旣已簽字於對奥和約即爲國際聯盟會員之一旣爲國際聯盟會員當然有以山東問題提交聯盟之權若英日盟約此時再行繼續則徒使中國人民認爲不得中國同意不經法庭裁判欲擅自解决訟案之一種舉動故中國以爲英日盟約不可繼續云云此書原文尚未發表聞華人各團體代表於見英使時允不披露以上所述僅其大概耳 
[工部局公報發表關於妓寮函]  
　　公共租界工部局公報頃發表中國總商會與賚美律師關於妓寮事致工部局之函曁工部局覆函茲迻譯於後六月八日總商會致工部局函略謂頃據中國大菜館飯館楊順源等函稱工部局勒令妓寮一律領照不分等第本地商業因是大受影響特環請商會商諸工部局可否分别辦理撤消頭等妓寮與書庽之執照條例另定辦法以順輿情等因敝會茲將原函錄呈備覽據來函意見妓寮雖有礙於公共道德然與地方發達不無補助來函所稱頭等妓寮一旦關閉私娼勢必增多轉爲地方之害等語查係實情敝會之意對於頭等妓寮宜通融從寛惟吸食鴉片聚賭滋擾等事自應於辦理公共道德問題之際考審禁止至於此事應如何另行辦理之處尚希工部局酌定之云云附中國大菜館與　館致總商會函略謂報載工部局取締妓寮之執照條例固甚完善惟等第不分頭等妓寮乃起恐慌蓋執照條例第五第七第八三欵與佈告文中第五欵無待實行已足使各妓寮自行關閉也查頭等妓寮爲紳商集宴之所與二等及下等售淫之地逈乎不同頭等妓寮實有增進地方發達振興商務之關係商等設立餐館飯館與頭等妓寮尤有生意關係苟頭等妓寮閉門則商等將受累不淺爲此環請貴會關會討論轉商工部局可否撤銷頭等妓寮之執照條例另定辦法以順輿情此事迫切敢請貴會迅予辦理云云又六月二十三日賚美律師致工部局函略謂余受公共租界歌妓代表之囑託爲工部局准將關於妓寮之新章展至本月底實行一事向工部局致謝余又受該代表之囑託向工部局陳說一切以表白歌妓之眞正地位近來歌妓所居與其客接待賓友之處普通爲人誤稱娼家其實歌妓乃藝術家以應酬賓客爲生活每次應召輒取定費謂爲女優亦無不可前數年門口牌上向加書庽二字今擬重行舊制以免誤會故歌妓謹爲工部局告者彼等不以目前新章適用於彼等也余曾於六月三日函中謂歌妓多棄業返里讀者或因此而生歌妓自認爲娼之推想實則此種推想殊不正確按歌妓分兩類一爲完全自由者一爲俯仰由人者第二類之不獨立歌妓其父母所得之資與其製衣學曲之費皆有人供給而其人即收入該歌妓所得之資以若干年爲限此輩誠有需索過當之處祝其所蓄之歌妓無異奴隸是以第二類之歌妓間有利用新章實行之機會以求其自由者但决不自視爲娼也以事實言歌妓大都不越出道德範圍中國最良階級之人日日集於歌妓之室招待朋友商議生意此爲已成習慣之事想工部局亦自知之今若强令歌妓註册爲娼强令書庽註册爲娼家則其結果歌妓必遷居他處或閉門歇業不獨使華人最良階級大爲不懌且將使許多店舖如衣莊·鞋店·顧繡店·珠寶店·洋貨店·樂器店·大菜館等隨歌妓之後移往他處至是工部局所收捐欵亦將大減矣在余觀之捐欵之減收與繳捐華人所受之煩惱皆可避免且應避免也取締淫業之新章原爲地方道德幸福起見而特别擬定者其效用確無可否認但其適用範圍則當以迫令工部局採用最嚴厲方法以對待之者爲限而不可碍及與此無關之他方面也尚希警務董事從速考慮之云云 
　　六月二十六日工部局覆賚美律師函略謂茲將工部局致總商會之覆函抄錄一份備閱貴律師於此可知果屬眞正書庽可不適用新章惟名爲書庽實爲妓寮者則新章須適用也 
　　六月二十八日工部局覆中國總商會函略謂取締淫業章程乃依據四月九日納捐人年會所通過調查淫業委員會之報告而實行者工部局雖不完全贊同其主張然旣經納捐人大會通過則除依案實施後别無他法此章程不適用於眞正照書庽辦理之書庽但名爲書庽實爲妓寮者則須適用之也 
[對於農商部實業奬券之商榷]  
　　自農商部發行實業奬券頒布章程以來一般輿論頗多疑義本埠雖經設有經售處及代銷處而往購者甚爲觀望遠不如從前初行儲蓄券時之踴躍昨有某團體爲維持奬券信用及國家與社會經濟起見對於該條例所載各條及經售處現在辦法頗多意見特至商業公團提議大致謂我國證券信用久已墮落如清季之昭信股票民國初元之儲蓄奬劵或停止付本或還本愆期喪失信用則目前發行奬劵之始不得不愼之於前查核原章政府旣未指定何項作爲擔保而經售折扣原案雖訂爲百分之十近聞竟有七折包辦之說查第一次券額銀數爲五百萬元折扣去其百五十萬元奬金去其百六十萬元種種開支又去其三四十萬元用於實業者僅有百五十萬元且並無監督難保不移作别用即以百五十萬元全用諸實業而論所生之利能否足抵所耗之數亦不得不預爲籌算本埠經售公司爲意圖推銷起見對於包銷代銷者取締極寛旣無定洋又無保家承銷額數亦不先認定俟將來總核銷見數目給酬種種辦法殊多危險實足以釀國家與社會經濟之憂聞該會現已預備召集各團體開會討論條舉辦法將與農商部有所商榷大略如下（一）須指定保管銀行（二）須在天津上海漢口三大埠推舉著名殷實富商數人作爲保證董事（三）預爲指定實業用途等情云 
[陸戰隊與船塢工人衝突續聞]  
　　駐防江南船塢之海軍陸戰隊第六第七兩連隊士前日（六日）與船塢工匠衝突後兩方各有受傷情形已誌昨報茲悉船塢工匠受傷者不計外内有王姓工匠於被毆受傷後復遭隊士擲入浦江以致溺斃其屍身當已撈獲又有管理開車年約五十餘歲之本地工匠一名係被陸戰隊隊士於衝突時撞倒踏斃又有充當船塢鉗床工匠之甬人某姓係被隊士等以槍剌戳傷腰部而死以上三工匠現由造船所長劉冠南君憫其慘遭傷斃除各給殮費外並再月給各該家屬恤洋各二十元至其所生之長男成丁後准在本所學習手藝畢業爲止以示體恤其餘受傷各匠現送仁濟醫院所需費用概由船塢核發工資仍各照章發給所有不善勸解致擾禍端之第七連隊士范樹豐一名業由該二連遠長查照軍法除革去軍籍外並判處以應得之罪候送北京陸戰隊總司令部收禁營倉另有第七連某司務長當擾禍時因不卽喝阻反聳令隊士與工匠爭閙以致釀成巨患亦應懲戒從寛姑予斥革並由劉所長與陸戰隊二連長商議嗣後亟宜取締於即日起各隊士於工匠工作時自上午七時至下午七時爲止概行阻止携帶槍械在差之時祗許手執警棍自下午七點以後仍各荷槍巡邏以免擾事 
[藍建樞函商閩省水災賑務]  
　　海軍總司令藍建樞致本埠紳商學各界公函云福州省會夏潦爲災紳商各界迭來告急建樞對於賑務素無經騐而義不敢辭惟有求敎於大君子指示辦法俾得秉承謹擇於七月八日下午五時在靜安寺路海軍聯歡社恭備茗點乞駕臨誨不勝翹跂之至 
[民食問題之昨訊]  
　　米價議决平減米業仁穀公所自限價每石十四元後詎近來外間頗有攙搭秈米等弊致公所定價仍有紊亂不能一致遵行且各米店亦私抬市價破壞定章故昨日下午四時由董事張樂君錢貴三司月泰潤行袁祝三曁同業全體一百十三家在公所大廳開會後遂經張董提議以市上所有之米而論惟常帮南帮江西客秈等貨爲大宗經衆决定市價江西秈米高者每石十元零五角中關九元五角次者九元常錫帮最高機白粳每石十三元七八角中次照減南帮之蘇同機白粳十三元惟青角松江機白粳高貨十二元五六角次者十二元分知各同行一體准照如到貨稍湧隨時再議平減云云 
　　西鄉定期平糶西鄉漕河涇經董張景福邀集本鄉十二圖各董保集議開辦平糶辦法决定陰曆六月初一日開辦在漕河涇龍華梅家弄等設立平糶局三處米價預定每斗一千一百八十文苦貧每斗一千零五十文並聞地方公民史某等個人名義在滬勸募欵項亦於陰曆六月初一日在漕河涇鎭設局平糶米價分爲兩種每斗爲一千零五十文苦貧每斗爲九百五十文云 
　　陸董呈報議案上海縣公署昨據食米平價董陸崧侯等呈報本届所議各案錄呈鈞鑒卽希察照云云附錄議案（一）議上海南市荷花池塘橋鄉六里橋鎭引翔港鎭胡家木橋陸行鎭高行鎭等六處添設糶米處所有荷花池之糶米處規定祇許婦女糶米（一）議各糶米處所售米欵須於第二次領米時繳局核收不得延宕（一）議糶米人衆擁擠各糶米處辦公自七月九號起提早一點鐘上午自七點鐘起至十一點鐘下午照常（一）議平價麵粉歸海神廟之滬南慈善會西林菴之濟生分會閘北平價麵包處三處每包計重二十五磅售價大洋一元（一）自五月初九起十九止共進米二萬二千七百十六包共發出一萬一千二百三十三包四升零除折耗實存米二萬零六百零八包 
[米貴中之加薪問題]  
　　造船廠高昌廟海軍造船所劉冠南所長以近來米價飛漲各工人粒食維艱前日特邀洋工程師毛根華工程師余君等會議酌加工資辦法决議自本星期起凡在所員匠薪工在每月三十元以下者月加津貼洋一元以示體恤現已分别呈報並出示佈告矣 
　　求新廠南市機器街求新廠華經理朱志堯君亦以米貴問題由各工自要求加給工資經朱君與各洋員等一再商議其結果本月份每人加給津貼洋一元如過後米價漸平仍支原薪云云 
　　班達鷄蛋公司楊樹浦騰越路班達鷄蛋公司全體工人五百餘人亦因米貴問題要求加給工資不遂一律罷工茲已由該廠大班西人允每名加給工資一元五角左右故各工人已于前日全體到廠照常工作矣 
　　日商一二紗廠楊樹浦日商上海第二紗廠男女工人二千餘名不知因何昨日起又全體停車而第一廠工人則並不進廠在廠門口聚衆大呼要求廠主增加工資不要米糧三斗捕房得報立飭通班中西探捕前往彈壓並向婉言勸導始各陸續散去 
[成衣業罷工詳情]  
　　聯合通信社云滬地成衣工業向分蘇甯揚滬數帮合計工人約有二萬餘人而逐日工資極微值此米珠物貴之秋何能擔負本月初旬蘇滬甯帮約萬餘工人因之相率罷工數日要求各該店主增加工資維持米食當由成衣公所諸領袖在軒轅殿邀集同業一再開會維持罷工現狀結果登報通告乃於本月二十日起每月工薪五元者加增二成五元以外者加一成公衆議决卽日實行如是全體仍舊工作詎揚帮成衣店主違背公約以致二千餘工人罷工一星期之久相持不下於昨日上午十時由該業成衣匠自稱董事之嚴楊兩某在法租界八仙橋全安茶居會議云大小夥友一律工資加增一成各工人聞言極反對嗣由成衣工人樊殷二人提議工人損失等費概由店主擔任大衆可維繫情面不必罷工當時有多數工人羣起反對或謂揚帮成衣工藝程度超優於蘇甯各帮若僅加增一成何以彌補工人生計仍請店主原諒遵照所議决之辦法方可一律上工次復由中國工會理事長陳國樑君調解略謂工人應促早上工以免雙方皆受重大之損失至於加資一節自應按照公議以維持各個人之生活云云一時二千餘工人皆歡聲如雷迨散會後聞已陸續上工矣 
　　另函云本埠南北兩市各成衣匠邇因米價驟漲同盟罷工要求舖主加薪等情迭誌報端茲有成衣陳金林趙錫卿朱洪卿趙阿桂王坤福等五人於日前擁至法新租界金神父路地方彭首明成衣舖内强迫罷工致互相吵閙後由巡捕聞悉到來將陳等五名一併帶入捕房昨解法公堂請究先據捕頭上堂禀明前情繼據原告投訴陳等前來逼迫情形求究詰之陳等五人同供民人等實至原告邀約各夥至華界某茶樓議事有之不敢唆使罷工求宥中西讞員判被告等各押五天以儆 
[寗紹同鄉會辦米消息]  
　　寗紹兩屬平糶在滬過境之米前山海關禁止轉口現經寗紹兩同鄉會函詰海關昨日始照常裝運問該會尚擬續辦米石頃寗波同鄉會接財政部魚電允准減捐三成護照免費現已派人赴皖辦二萬石赴湘贛購辦五萬石直放火輪運往到甬想甬上米價可望日平矣電稿函稿照錄如下 
　　寗波黄道尹曁總商會張讓老鑒接濟食米向湘贛辦五萬石皖辦二萬石已由洽老電政府允准減捐三成護照免費水脚減半採辦另派妥人塡欵已備即日出發轉口米今日海關照常放行特聞同鄉會虞 
　　上海虞和德電悉寗紹缺米亟待接濟來電擬向湘贛皖三省運米平糶自係爲維持民食起見除湘省現屬兵區未便咨商外贛皖兩處能否採辦若干應即由部電商現在各省釐捐皆爲外銷之欵皖贛方議增加米捐藉籌政費所請免徵捐稅一節慮難辦到應姑由部併案電商核減三成以示軫念民瘼之意其海關稅欵備抵外債歷來採運平糶米石即未便經滬轉運將來運經何處並希先行電部以憑海關知照此項護照應仍由部核發以昭愼重所有照費准即免予繳納除電咨皖贛兩省外爲此電復並希速與皖贛接洽電復財政部魚 
　　北京財政部鈞鑒魚電敬悉購米事蒙允免費給照減捐三成感極除另電皖省長接洽外一面派人赴皖購辦敬乞先給皖省護照二萬石以利遄行餘俟續請禱切寗波旅滬同鄉會虞和德等　陽 
　　安慶聶省長鈞鑒寗波食米缺乏擬向貴省購辦已電中央請求護照豁免捐稅茲奉財部魚電允免照費並商貴省减捐三成茲已派人來蕪購買二萬石懇請俯念民食准允照辦通令所屬釐卡一律减收以恤商艱不勝感戴之至寗波旅滬同鄉會慮和德等叩陽 
　　文敷先生惠鑒敬啓者敝會等購存滬地湘贛皖等處秈米六萬石前經報明貴公署存案現查除已陸續轉口外尚存三萬餘包迺今日正在裝運忽海關又有停止轉口之舉聞之曷勝惶駭查蘇省所禁在於江蘇白米敝會等所轉口者純係長江秈米輿蘇省毫無關係此不應禁止者一也海　定章禁止轉口須於二十一天前出示今貴署並未有此項手續此不應禁止者二也而况敝會運往寗波平糶之米早經報明寗紹兩地饑民嗷嗷待哺旅滬同鄉百萬人聞此警耗羣情皇惑用敢專函奉懇務望迅速咨會稅司凡敝會　　口寗波秈米務須一律放行萬勿稍予留難迫切陳詞立盼示復寗波紹興旅滬同鄉會啓 
　　總稅務司惠鑒敬啓者敝會前以寗紹兩屬食米缺乏曾向湘贛等處購買秈米六萬石運滬存貯分批裝甬並經報明貴關監督公署在案現查除已陸續轉口外尚存三萬餘包昨日正在裝運忽貴司又有停止轉口之舉聞之曷勝皇駭查海關定章禁止轉口須在二十一天前出示今貴司並未有此項手續敝會等殊爲費解且蘇省所禁止者在於江蘇白米敝會所轉口者統係長江秈米可謂風馬牛不相及寗紹兩地饑民千萬亟待平糶旅滬同鄉聞此警耗莫不憤慨用敢專函奉懇凡寗紹兩屬轉口秈米務望悉予放行民食所關迫切陳詞惟希照准幸甚禱甚專泐敬請公安寗波紹興旅滬同鄉會啓 
[督率農佃捕蟲之省令]  
　　上海縣公署昨奉滬海道尹第六六一號訓令内開本年六月三十日奉省長齊勘代電開該管各縣迭受螟害損失甚鉅本年米價昻貴民食維艱若不認眞搜除釀成蟲災爲害何堪設想農民智識短淺不知蟲害籌欵收買費鉅效遲以蟲牟利流弊尤多應由該知事嚴飭警董明白勸諭曉以利害督率農佃各就自已田内認眞搜捕母任觀望致貽後患如督捕不力釀成災荒立予撤懲除電各縣遵照外仰該道尹嚴督辦理等因奉此除分行外合行令仰該知事即便遵照辦理此令云云 
[工部局佈告南京路行車新章]  
　　工部局六日佈告爲便利南京路管理行車起見自卽日起實施新加章程如下（一）在山東路與黄浦灘間之南京路一段不許車輛久停（二）此段南京路設有暫時停車處以安置入商舖者之車輛此種暫時停車處有路邊石上白線爲標識如無此標識則不許停車（三）除星期日外在午時十一時三刻至十二時半無論何種車輛不許停於此段南京路之南面 
[續誌愛文義路之命案]  
　　寓居新閘愛文義路復盛成衣店樓上之天津人王金福因其二房主張載祺失竊熟羅長衫一件張妻王氏疑王所竊王以被誣不甘於本月五日清晨持斧孹開張之房門將王氏砍傷腦部身死並將張之十六歲女兒阿龍七歲男孩喜榮頭面等處砍傷時經鄰人聞悉報告新閘捕房立飭中西探捕協往將王拘押一面將受傷男女兩孩車送醫院醫治並將王氏尸體舁入斐倫路騐尸所報請公共公廨中西官騐明諭令尸夫張載祺具結領尸棺殮着將兇犯王金福押候訊究各情已誌本報昨由捕房傳同人證將王解廨即據西探高愛樂上堂禀明前情及調查手續並據張之寄女陳平英投訴是日清晨寄父母等均在睡鄉被告持利斧突入臥房將寄母砍死弟妹等亦被砍傷女聞警趕往見已釀慘禍上前阻止王言須將其全家砍死是時王友即一千三百十七號華捕亦來帮同將王搿住等語又據一千三百十七號華捕到堂證明當時狀况堂上得禀問王金福爾是否欲將張載祺全家處死據王供稱原告失竊熟羅長衫一件其妻王氏欵我所竊日夜吵閙不休我滬地戚友甚多倘播傳爲親友聞知無面見人一時憤極故持斧行兇云云經張襄讞核供商之英包副領事以尚有受傷兩人未愈未便定讞判王仍帶回捕房候展期七天再行訊核 
[褚輔成電告抵滇]  
　　國會衆院副議長褚輔成君于本月二日抵滇電致留滬之林吳王三議長云昨晚抵滇寓封士街招待所在滇集會其公已同意且謂如和不成國會軍府均須積極進行川事頗利資中已下現圍成都大勢不日可定請諸兄偕未到各省同人速來輔江 
[四誌裁撤松滬護軍使之反響]  
　　中國公義會浦濱公益會閘北地方自治研究會電云北京大總統鈞鑒溯自上海松江兩鎭守使裁撤改設松滬護軍使以來久秉特殊之職權鞏固東南擁衛中央以故變端迭乘皆能隨時消弭今閱報章忽又改爲鎭守使時局方艱頻更定制萬一軍政外交引起糾紛波及閭閻恐非中央所願聞亦非人民所能堪務懇收回成命以安地方無任盼禱中國公義會浦濱公益會閘北地方自治研究會謹叩魚 
　　另函云松滬護軍使自奉明令裁撤改設鎭守使任何豐林爲鎭守使一事致起盧浙督及第四第十兩師全部軍官反響曾各聯銜拍電政府要求收回成命等情迭誌前報茲昨軍署方面接得私人京信政府因盧督電保何豐林因資格未合且軍使之設本在戰時今方促和中央審度情勢似宜改軍使爲鎭守且未便朝令夕改等語各該軍官聞此消息以中央未允收回成命繼又召集兩師全體軍官密議應付方法聞將請示盧督核議以便續爭並聞盧浙督對于此事曾派杭關監督杜純來滬參與其間云 
[兩團體將宴英商務參贊]  
　　上海銀行公會與華商紗廠聯合會將於本星期六（七月十日）晚七時在外灘交通銀行公宴英商務參贊并函邀英領事英商會會長及中英重要紳商作陪云 
[查獲湖北僞官錢票關係人]  
　　現駐虹口捕房專查特别事件之華探目鍾星南西探長壳羅香包探姚阿生等昨日協解嘉興人李子遠至公共公廨即據西探長與鍾探目相繼投案禀稱查得被告向爲印刷生意時見在福州路各茶館出入察其行爲似不正當因此留意昨見其與二人同至四馬路鼎陞客棧開十二號房間後出而復入而李一手持香焦一手持有一包我等尾至該棧樓梯上將李攔住檢查包内係千文之湖北官錢局僞票三千張卽用電話知照西探目來棧詰據李稱是項僞票係一日本人囑其代掮計價洋六十元伊得佣金若干旋將李帶往北四川路找尋日本人屢易住址不能尋到是以解究並將僞票呈案請察中西官核供判李押候查明再訊 
[證券物品交易所消息]  
　　上海證券物品交易所理事部現經議定各部經紀辦法至棉紗部現議定期貨以五十包起碼棉花以五百包起碼現貨買賣無論一件兩件均可交易聞棉紗已經决定棉花尚未議定昨日先將證券部規則揭示云市場揭示第二十二號現期買賣暫時試辦規則關於證券部一時間前市·上午九時三十分起後市·下午一時四十五分起二交易數量公債至少票面百元股票至少一股三交割日期暫定成交日之次日爲交割日如遇休假展期一日買賣雙方如另有聲明得特定交割日但最多不得逾七日（營業細則第三十六條）四交割地點在本所場務科雙方同意得自行交割但須報告於本所五交割時刻交割日午後一時雙方應將貨價或物件繳納於本所六凡屬有價證劵不論種類均可在本所市場買賣七七月七日起實行 
　　上海證券物品交易所開幕後證劵棉紗棉花三部業已開始交易而雜糧部尚須下星期開始營業昨日該部下午二時邀集同業開經紀會投票選舉審查員十七名茲將當選名單列下鼎泰行朱允長得二十八票源盛程際雲得二十七票駿源謝錫琳得二十六票協順興顧士章得二十五票聚源盛陳煜明仁成蔡裕焜得二十四票生泰張春蓀得二十四票聚泰印漁材得二十四票和泰傅曉生得二十三票永大李甘棠得二十二票生源蔣國琴得十一票永豐張少珊得二十一票裕泰楊勤學得二十票萃豐李子鳴得十九票晉記陳壽生得十七票大隆朱麗生得十六票同順趙茂華得十五票 
 
 
 

Page 11

 
 
[東吳第二中學畢業禮紀]  
崑山路東吳大學第二中學昨日午後三時舉行第五届畢業禮函請校外人士參觀到者數十人由戈頌仁·馬旭樓·童鍾玉·陶潤德·孔憲懋等招待畢業生爲温連章·程玉麟·李駿恩·蕭良弼·倪鏡海·費學周·吳鯤·張輔國·徐志堅·王祖庚等十人其興禮秩序如下（一）整隊入座（二）唱詩（三）祈禱（李仲覃牧師）（四）致歡迎詞（潘愼文校長）（五）校歌（全體學生）（六）英文論說（程玉麟）（七）奏琴（鮑女士）（八）中文演說（温連章）·詞附後（九）奏琴（潘柏生君）（十）演說（季理斐博士）（十一）國歌卿雲歌（十二）畢業訓詞并結證書（潘校長）（十三）報告（潘校長）略謂該校現有正科學生七十人豫科五十八人凡一百二十八人去年冬季該校學生王考祥·滕圭·柴志明·孔憲懋四人與東吳大學之第一第三兩中學開辯論會均獲優勝云云（十四）祝福散會茲將温君演說詞節要錄後其題爲﹁學生與新思潮﹂現在新思潮的内容有關於社會的有關於家庭的有關於政治的有關於經濟的有關於藝術的亦有關於婦女兒童勞工等種種問題但照學生愚見吾輩學生研究新思潮所應取的態度如下（一）自動的而非被動的（二）實際的而非空想的（三）創造的而非因襲的（四）共和的而非專制的（五）互助的而非競爭的以上所說五種態度並不是敢對於新人物求全責備不過希望吾們研究新思潮的學生界要做個全新的人物不要做了半新半舊的人物減少新思潮的效力所以在研究新思潮的時候應取的態度請大家要注意一點這就是區區的意思 
[銀市報告]  
　　中美新聞社譯友華銀行七日報告云昨日倫敦銀價當地跌一先令二便士遠期跌一先令四便士紐約銀價九角倫敦紐約間匯價三九四半此間定價如昨惟金圓跌至九七半日金跌至五二又四分之一市面終日穩固賣價較定價略高無出口交易亦鮮要求故市况沈寂據紐約倫敦消息銀市均無生氣故銀價暫時不至有變化云 
[各公司輪船消息]  
昨日太古洋行之新北京輪船開赴寗波裝出白米二千餘包麵粉千餘袋羊皮三十三件沙籐三十件白苧蔴三十件藥材十二件鉛十餘件洋肥皂百餘箱紅木六件雜貨十四件 
　　本日開赴厦門香港之新寗輪船裝去有大宗鷄毛約七十餘件棉花一百數十包紙頭四百餘包土布二十餘件及電料數十件又昨自長江來滬之鄱陽輪船從漢口裝來之貨有小麥四千餘包桐油千餘桶曁福新廠之機器麵粉四千餘包從武穴裝來者有白蔴及青蔴一千數百捆云 
　　怡泰洋行經理英國格林輪船公司之格林茄爾（ＧＬＥＮＧＹＥ）號昨日由英國倫敦來華約本月十五號開回英國其開赴東洋之客提更曉號（ＣＯＲＤＥＧＡＮＳＨＩＲＥ）於本月十六號亦可以由日返滬約於二十號取道回國云 
　　英國火輪公司經理英印公司之泰加達號ＴＡＫＡＤＡ從印度之加爾哥達來華遲至本月二十二日定可抵申翌日（即二十三日）卽須開赴日本取道回國又有聖亞爾培號ＳＴＡＬＢＡＮＥ係行駛于香港至奥州航路該輪不抵上海欲乘此船者須乘他輪至香港轉換現該輪約在本月十七號從香港關往奥州云又英印公司之達尼來號（ＤＵＮＥＲＡ）在十八號可自印度開到上海抵申後約停留五天至二十三號直放回印 
　　新太古洋行（ＣＨＩＮＡＮＡＶＩＧＡＴＩＯＮＣＯＬＴＤ）之長江與外海各輪統計有六十一艘其航線可分爲（一）上海至港粤線（兼走青島浦口）現有輪船八艘（二）上海至京津線（經煙台威海衛）現有輪船四艘（三）爲上海至漢口線（即長江各埠）現有輪船八艘（四）爲漢口至長沙線（經湘潭岳州）現爲﹁建安﹂﹁潭湘﹂兩輪（五）爲香港至曼谷線現行輪船有六艘（六）爲香港至廣州線計有﹁佛山﹂﹁金山﹂﹁香山﹂﹁河南﹂四艘（七）爲香港至青島線現有﹁徽州﹂﹁桂州﹂兩輪（八）爲香港至南洋線行駛者爲﹁太原﹂與﹁長沙﹂兩輪此外則爲﹁新北京﹂之專駛寧波隆茂輪之行駛漢口宜昌（此船係隆茂洋行由太古所經理者）﹁大名﹂之走香港上吕宋﹁開封﹂之行駛北海云（其他各公司航線待續） 
　　太古洋行經理藍烟囱公司之（ＴＨＥＳＥＵＳ）提蘇司號輪船業由昨日開赴比國又（ＰＹＲＲＨＵＳ）號昨已由利物溥到申其還國之期定爲十五號啓行云 
　　好時洋行行駛歐洲之拖培號（ＴＯＢＡ）大抵在本月下旬可從日本來滬總在八月上旬開往漢堡 
　　提督公司之宛培號在下星期二三可以從美國之波特蘭來申 
　　昨日浦江中泊有法國巡洋艦一艘船身重量約在一萬噸以上云 
　　昌興輪船公司之日皇后號將于七月二十三日（星期三）離吳淞赴温哥武 
[寰球學生會日夜校之休業與畢業]  
　　寰球中國學生會日夜兩校定於九日行休業式日校上午十時起並行畢業式夜校下午七時起本届日校高小部畢業者爲朱知行·李景齡·吳敬祖·朱鴻傑·汪鎭岳·吕斌·李景武·袁振華·林子桐等夜校畢業者爲汪鑫保·王海潮等云 
[務本女中學及高小畢業名單之呈報]  
　　上海縣勸學所所長李宗鄴昨准縣立務本女子中學兼高小學校校長張杏娟函略謂本校四年級生周瑞楠等學年已足定於七月十日上午舉行第二屆畢業爲特開具名册送請存轉云云茲將其畢業生之姓氏誌后周瑞楠·王筱梅·陳文達·梅秋琴·賈硯晴·李月娥·王修梅·穆良玉·劉冠羣·顧蔚慈·嚴蔚然·屠心華·張雲瑞·王文綺·夏芬佩·張達華·許維一·徐氷文·共十八人又附函謂本校高等小學三年級生程齋芝等學年已足應辦第七次畢業爲特造具名册送請存轉云云附誌高小三年級生姓氏列後程齋芝·楊錦華·穆南柔·吳明珪·狄潤君·張佩玉·楊寳梅·葉秀英·陳寳勤·戴雲林·李糶珍·朱錫楨·曾合羣·陳孝珍·羅梅仙·張氷·吳蕙初·周幼雲·葉藴貞·朱文烺·沈祖綺·沈素平·陸玉如·沈明霞·凌其嬀·柏靜如·樊翠荆·黄環雲·夏幗英·嚴枌·丁陛漣·金允貞·吳藴萃·黄雲彩·孫品荀·李壽安·丁銀霞·潘琬清·朱瑞貞·黄佩珍·汪璞金·方鶴影·朱錦文·宋淵如·高會潔·劉季玲·陳國偉·虞秋月·朱文秀·周維容·共五十人 
[啟秀女中學畢業式]  
　　閘北寳興路私立啓秀女子中學校行暑假休業式中西人士前往參觀者途爲之塞由校長徐婉珊女士派員接待來賓秩序　然四時振鈴開會（一）鋼琴合奏以小學生蕭嘉英蕭嘉姪姊妹行任之（二）合聲體操幼稚生任之其恣態頗極活潑其他英文演講及鋼琴獨奏等節目繁多不及備裁惟畢業生徐素娟女士用國語演講（國粹和歐化的平義）歷引世界各國興亡的原因深足使人猛省而其態度從容聲　四座一時鼓掌如雷校長又將金牌特給中西文學最優等者奬給胡蔚芳女士以示優異次由許交涉員發給文憑即經校董朱少屏先生報告各科成績敦請許交涉員演說其演辭甚長不及詳載至散會時已鐘鳴七下矣 
[迪德公學演劇籌費]  
　　北西藏路迪德公學攮於下學期推廣校舍加增義務生額惟以經濟不充定本星期六（十號）午後假座廣西路笑舞台開演雙齣（情仇階級刀）戲目承和平新劇社全體藝員允予盡義所收劵項悉充該校經費以重公益 
[縣敎育會開新職員會]  
　　上海縣敎育會昨通告各職員云敬敗者本會於七月四日開常年大會改選職員所有常選各員姓名票數刊單附陳敬請察照并定本月八日即舊曆五月二十三日下午四時開新職員會推定職務届時務請撥冗惠臨爲盼專此順頌台祺上海縣敎育會啓附當選職員名單上海縣敎育會九年七月四日第十三次常年大會當選職員姓名開列於左會長李味青（右之）副會長曹棟（幹臣）評議員奚敬堯（安齋）朱光熊（有章）李宗鄴（頌唐）潘寳書（贊講）樊書瑞（景卿）陸松蔭（謖庵）陳鼎師（濟成）朱瑞基（雲僧）陳遵熙（頌春）瞿慶普（伯申）馬錦（織裳）朱煥（詠唐）王福良（備五）黄圭（亮臣）錢允中（紳齋）黄文照（殿臣）單鑅（貽孫）朱贇（伯華）葛藩（惠甫）金潤章（松甫）賈豐芸（叔香）吳中第（科成）質豐臻（季英）姚時競（時競） 
[西區校友會定期開會]  
　　西區校友會定七月十一號開會前已函達諸校友其秩序如下（一）督長報告（二）介紹新會員入會（三）選舉職員（四）提議事件（五）校長演說（六）會員演說（七）繳費（九）茶點（八）散會 
[青年普益社近聞]  
　　美敎士麻錫男君生長吾華素以服役社會爲已任民國四年在青年曹益社總幹事之職對於南市方面之改良問題多所孹　成效車著客秋離滬往甬社中同人深惜其去今夏仍返滬瀆賡續前職則於南市前途之將來更多希望比聞由徐維繪錢新之諸君楊王震湯郭秀娟諸女士等發起歡迎麻君會定期七月九號晚六時假座馬玉山公司以該處無效女侑酒之例體統較崇早經印就歡迎劵徧邀該社會員以表歡忱（每人納餐費一元）並柬請王儒堂專使曁余日章沈信卿黄任之諸先生等蒞會演說諒届時必有一番熱閙云又該社夜校刻已休業現時設暑假英文補習科定陽曆七月十二號開課至八月二十五號止每晚七時至九時爲上課時間並於星期六晚創設英文切磋會專注重英語會話以爲實地之練習聞報名者陸續不絶云 
[中華公義會施送痧藥]  
　　中華公義會在閘北新民路設立之施診給藥所開辦以來地方貧民頗沾實惠茲届夏令天氣酷熱暑症已應時而起該會醫藥部主任徐關裳醫生因製辟疫金丹五萬服施送此丹專治頭痛身熱腹痛賬悶霍亂轉筋嘔吐泄瀉痧氣諸症服下異常奏效凡有病者均可往索不取分文茲將分送地點列下閘北新民路協志里該會第一施診給藥所北浙江路和康里該會辦事處金利源碼頭永盛昌報關行愛多亞路怡樂里末六家黄宅西門外唐家灣邨廬城内老縣前廣濟義務學校派克路百合里勵志宣講團 
[日斯巴尼亞柏領事由京回滬之通告]  
　　江蘇特派交涉公署昨接日斯巴尼亞柏正領事來函本正領事由京回滬照常供職相應函請查照云云 
[押當業追悼李故會長]  
　　本埠押富業正會長李海鏡近在原籍潮陽病故本月五日該業同人以李會長生前熱心公益輿情翕服特在閘北公益里押當公所開追悼大會首由潮州會館董事黄少岩宣佈開會宗旨次由押業董事席玉書調查員席雨孫演說李君生平事蹟是日到會者計二百餘人散會時已傍晚矣 
[省委監焚煙土]  
　　江蘇齊省長以海關焚燬烟土由姚監督呈請派員監視昨特令委王道尹就近監視矣 
[綏遠正劵開奬]  
　　昨日爲綏遠工賑善後有奬正劵第四期開奬之期茲將五大奬號碼及經銷各票號照錄如下頭奬第一萬六千九百七十號（本埠大利元）二奬第一萬一千○三十九號（漢口振華公司）三奬第二千五百八十六號（杭州協記公司）四奬第三千六百三十五號（本埠大利源）又一萬○七百九十六號（本埠萬利發）五奬第一萬六千三百五十六號（杭州協記公司）又二萬五千三百九十號（南昌福利公司） 
[屠宰稅附加學捐之爲難]  
　　城廂内外等處屠宰稅自改歸榮銀和等承辦後其應繳捐稅按年仍繳二萬五百元嗣又奉諭外加敎育費一千七百元早經遵辦在案但滬上滬寗蘇三帮肉業共有二百數十家内以滬帮佔多數查敎育費一項承辦者早經具結乃以滬帮同業尚未一致贊成致延不清繳茲因縣公署催繳甚急故榮銀和等轉向同業收取惟滬帮各肉莊依然觀望堅稱榮銀和承辦之初首先將猪只捐稅減收每只祗取洋一角八分並允將捐數總册當衆宣示以昭大公同業故無異議嗣乃加增學費並未通過大衆因此同業不服况捐册迄今仍未宣佈諸多不公云云羣起反對連日雖有人從中排解未知能免交涉否 
[人丹免稅之公文]  
　　本埠各局所奉江蘇財政廳訓令云本年五月十三日奉省公署訓令案准稅務處咨開前准財政部來咨以據上海中華製藥公司董事黄磋玖呈請將自製龍虎商標人丹一種銷行各省埠此項人丹主治四時感冐等疾係屬完全國貨擬懇援照機製洋式貨品稅法祗征正稅一道沿遂概免重征等情是否可行應咨請查核見覆等因查龍虎商標人丹該公司一再串請當經本處咨請農商部查察情形如果見爲便利商業無妨略予變通之虛本處亦可酌量辦理咨行查酌見復去後茲准農商部咨復稱查該公司所製人丹尚合實用如能准予援案完稅於銷路自可便利應咨請查核辦理等因前來本處復查此案旣准　商部咨復前因所有上　中　製藥公司機製之龍虎商標人丹運銷出口時應即予以通融准照機製洋式貨物現行稅法辦理由經過之第一關聽　運商所請或估價或照則征收正稅一道給予運單沿途經過關卡祗騐明單貨相符並無夾帶影射及漏稅等情弊即予放行不再征收稅釐惟崇文門落地稅不在沿途稅釐之列仍應照納此外一切辦法以及運單貼用印花悉應照章辦理倘此項現行稅法將來或另有變更之處該公司一律照辦除分行外相應咨行查照轉令遵照可也等因准此除分行外合行令仰該廳長即便飭屬一體遵照此令等因到廳奉此合行通令各該局所長一體遵照凡遇該公司運銷人丹出口騐明正稅連單數目相符准予放行母任夾帶他貨隱混漏稅切切此令中華民國九年五月十九日廳長胡翔林 
[水警愼重浦面防務]  
　　駐滬水警第一區第三隊隊長王壽良近以滬地因米價昻貴致四鄉時有發生搶米事茲青浦江船隻往來最多之處爲南黄浦渡之玉家渡一帶且該處浦面素有水盜出没則夜間游巡自宜認眞以防意外故於昨日分令所屬各分隊各派師船一艘計有四分隊共撥師船四艘速往梭巡云 
[菜子船被搶]  
　　南市胡春記日前由號夥陳某赴浙省嘉善縣之永豐泰行購買菜子二百五十擔僱趙和生船裝載來申陳即乘輪先回上海前日下午六時許趙船駛至滬西得勝港迤南浦面突來客民十餘人駕江北小划船四艘喝令停駛聲稱查米躍登趙船見無米石乘間搬搶菜子緣所裝散艙不敢久留僅搶去半艙約四五十擔趙無法阻止事後將船開至上海報告春記號該號仍飭陳夥於昨日乘輪前往該被刦處查明屬實爰具稟報告水上警察廳查緝矣 
[漆匠店學徒溺斃]  
　　西鄉朱家行鎭漆匠店學徒阿寳今年十四歲前日午後偕隣孩往長橋港河中洗浴阿寳在河内遊泳良久不見浮起隣孩告知其家前往施救雖將屍體撈起早經溺斃昨午由其家長備棺成殮 
[小工淹斃]  
　　楊樹浦某木行十六歲小工寗波人小張前日下午因至油車碼頭西首黄浦江畔洗臉失足跌入浦江淹斃昨經其父張郎生得悉稟准捕頭免予報騐自行棺殮矣 
[小工頭落浦身死]  
　　太古洋行碼頭昨日十二時許有小工頭揚州人楊正祥在駁船上搬運貨物偶一不愼失足墜入浦江比經船上人撈起業經氣絶當時即在碼頭上備棺收殮由該家屬領去矣 
[學徒吞煙自盡]  
　　鎭江人尹降福在四馬路晝錦里彩雲祥顧繡店學業昨日不知何故潛服生烟自盡及至傍晚始由人察覺亟送醫院救治已屬不及至晚九時許身死今日將由店主召其家人前往棺殮 
[續誌誤認竊賊之命案]  
　　江北人薛國榮爲法新租界白爾路十六號門牌居民曹玉攢毆斃命一案業將曹等拘入捕房聽候訊究各情已誌前報昨日傳齋人證將曹等三人解送法公堂請究先由尸叔陳守才並尸弟薛國勳投稱國榮死於非命求謂伸雪繼據見證陳家奎小通州王三等上堂證明目見曹等行兇詰之曹等三人同稱因民人家中時常失竊以致憤恨毆打不諱中西讞員判以案關人命着令還押聽候備文移送内地檢察廳訊辦 
[認領猝斃浴客屍棺]  
　　向在小橋詹達生墨店爲夥安徽人胡茂梅因在中毛家弄新快池浴堂洗浴身死當時無人知悉由地保報官請騐由堂棺殮死者身畔有書信一封並小洋銅元等帶回檢廳候認茲據胡茂春投廳證明死者是其胞弟請求領棺並將書信給閱在案茲悉該廳梅檢察長據稟後飭將在死者處帶回之書信一封上書胡彩章字樣並小洋七角銅元七枚一併交給胡茂春閱看奈茂春係雙目失明即央人看明報告即據茂春聲稱胡彩章爲商人最幼之胞弟素在安徽涇縣營業此信係致茂梅者今已證明新快池之屍實商人之五弟也梅廳長以胡茂梅旣以證明無疑諭令具給將信並小洋銅元等一併領去又飭派法警帶同茂春赴義塚將茂梅屍棺指交具領 
[王錫堂砍斃髮妻案訊結]  
　　紹興人王先堂即王錫堂於前晚在法新租界辣斐德路公泰廠内用利斧向妻子王蔭氏頸内猛砍一下立時殞命復又向妻之表弟金阿成脚部猛砍即被金將斧奪下旋被包探程子卿凃歧山得悉到來將王金兩人拘入捕房後經中西官騐得該氏委係砍傷斃命候究各情已誌前報昨將被告等解送法公堂經中西讞員升坐刑庭先據　頭上堂稟明前情並將利斧皇鑒詰之金阿成稱前因表姊被王錫堂灌澆消　水故此至民人處托代和解是晚表姊至民人處懇求暫住一肖是以民人即另設一床今表姊與姊夫王錫堂同睡旋至三點時民人聞得大喊之聲即行起身兄表姊已被砍斃詎王復持斧向我猛砍即行奪下以致腿部略受斧傷求請訊究繼據各證人上堂證明一切質之王供認行兇因金與民人之妻通姦所致中西讞員會判以金與蔭氏通姦證據不足將案註銷王傷害髮妻案關人命着送内地檢察廳懲辦利斧附送 
[小工頭與小包作頭互毆]  
　　小工頭施五才前在浦東爛泥渡附近有塡泥工程轉托小包作頭陳學才承包言定工資洋七十元先付五十元及至工程將半陳抛工不做並向加添工資施不服另央他人繼續工作陳因此糾合多人於前日向施理論一言不合互相毆打迨巡警趕到則雙方均各受傷乃拘送三區警局轉送地檢廳訊辦當奉檢察官預審一過以施五才等雖有傷痕但供詞各執判令發堂醫治一面偵查起釁情形再行核辦 
[汽車撞傷行人]  
　　昨晨有某號汽車駛經法大馬路撞倒在路行走之紹興人姜成林頭足等處受傷由大自鳴鐘捕房一百八十三號華捕到來將該汽車號數抄錄另雇車送受傷人投仁濟醫院醫治即據情呈報捕頭候核 
[昨日公共公廨訊案紀]  
　　昨日上午公共公廨第一庭由俞襄讞及英卓副領事會訊英商伊文思圖書館訴潤記紙號主羅潤芝請追定貨不出致受損失案前已判决原告勝訴羅無保拘押茲羅延律師到堂以在押已久請求開釋原告代表律師亦到堂表示反對結果着羅交五百兩人銀並保候核第四庭由闢讞員及美丁副領事會訊（一）新世界遊戲塲訴股東賈榮章積欠租金四個月計銀二百兩洋二百元請判令償還着即遷讓案原告證供業經訊畢茲據被告賈榮章供去年與陸錫侯等四人組一財神公司販賣花旗牌香烟空盒可換新世界游券其劵由伊出資向前經理錢庠元躉批每張價洋六分至年底止尚有三百九十餘元存於該塌自陸錫侯謀得該場經理後即向言明存欵劃作房租陸亦允許故並不欠租至所租之屋係經前董事會議决認可不能遷　等語結果候核供宣判（一）陳錫記訴已倒西洋樓番菜館股東張桂泉不理所出期票案此案已歷數年尚未解决茲據張之律師到堂聲稱該番菜館股東除張外尚有數人亦請加入被告之列云云原告代表律師對此大爲反對謂期票係張所出應向張追餘人當由張自行起訴云云結果候下禮拜三再核 
　　又午後第一庭由俞襄讞會同美丁副領事審理美商科發藥房訴中國紅十字會不理藥料價洋四千二百二十一元六角案被訴人因此欵已由該藥房在德商時代之買辦吳敬仲取去執有收據故臨訊無人到案而原告之律師亦知此情是以要求將吳敬仲加入本案被告地位吳亦延律師到堂聲稱吳因事已往北京請求改期結果准原告律師請求將吳敬仲加入被告地位展期再訊第四庭由李襄讞會同英包副領事訊理趙澤林訴應月發俞錦芳不理合開煤炭店股欵並利息案前因雙方有和解意稟請公堂准予展期詎兩被告自經毛茂林擔保出外後不能和解故又傳訊被告無一到案據原告律師聲稱兩被告已逃去其一請求將案缺席判决責成保人賠云云結果應判令被告還洋二千二百五十元並利息如一禮拜内保人毛茂林不能將被告交案應着該保人擔負賠償 
[輪船上查獲男女拐犯]  
　　揚州人沈榮祥偕伊妻張氏誘拐十九歲女子沈朱氏一口於前日清晨附搭廣西輪船出口販賣當經救濟婦孺會偵探登輪查獲立用電話通知水巡捕房派探何春生前往將沈夫婦二人連同被拐女子併解捕房經梅捕頭略詰情形判飭轉解地方檢察廳訊辦 
[婦人與翁夫互控案之訊判]  
　　虹口元芳路東桂芳里一百四十三號門牌之婦人劉沈氏投公共公廨刑事科呈訴其夫潮州人劉英帆（即阿堯）　與翁劉伯安凌虐等情而劉父子亦投該管捕房指控劉沈氏糾同其兄沈阿炳親戚張鴻飛等多人來家行兇搗毁什物等情昨由捕房將兩造人證傳案請究據駐廨西捕頭惠勒投訴劉沈氏來廨控告時確受有重傷等語並據劉沈氏拱稱丈夫與翁爲不正當營業捕房來家搜查時甚爲恐慌屢勸伊等莫做此烟土交易不聽反指氏報告捕房上月十五號向索小洋二角不與即被毆傷求鑒又據見證沈王氏張鴻飛等分别上堂證明劉沈氏被其丈夫與翁傷情形訊之劉伯安父子　供因沈氏不守婦道每月貼伊洋二三元是日又來索洋五元不遂即糾其親戚十餘人到家行兇擊毁什物供至此復據劉之代表律師許理投案譯稱劉伯安父子先至捕房控告後沈氏乃至公廨朦訴且被沈氏親戚搗毀物件請爲訊核中西官核供判將劉伯安父子控沈氏案註銷諭將沈氏開釋着劉伯安父子各罰洋五元充公並着沈阿炳交五十元人洋並保聽候劉伯安父子另行起訴 
[滬南工巡捐局批示一則]  
　　顧福生呈爲築笆阻路請求止照押拆由呈悉查此案業經　飭查明毛姓築笆之地係由該族顧福鈞出售該民顧福生亦承認曾在契中簽字四址界石相符該地旣售與毛姓得主自有完全主權該民等即有合法請求亦祗能出於情商允否仍由得主况顧姓西首原有出路何得以平時出入之空地强以公路爲藉口顯於事守不符所請礙難准行此批 
[誌謝]  
　　昨承銀行週報社贈第一百五十五號銀行週報兩册又中華公義會贈辟疫丹一百服又迪德公學贈劇劵三紙均此謝謝 
中華職業敎育社通訊 
　　九年七月六日議事員會常會紀錄 
　　沈信卿穆藕初朱少屏朱叔源曹季英宋漢章張季直（吳季塵君代表）黄任之王需堂錢新之（黄任之君代表）史良才（沈信卿君代表）莊百俞袁俶畬顧蔭亭（學校主任）余日章 
一件提出本社第三年度决算 
　　議决通過 
一件提議設職業學校經濟校董事件 
　　議决公推宋漢章穆抒齋穆藕初吳寄塵王一亭錢新之王儒堂史良才陳光甫徐靜仁張孝若諸君爲學校經濟校董 
一件賈季英君報告與上海勸學所接洽設立敎育博物苑情形 
一件報告社務近况 
一件報告校務近况 
　　主席沈信卿 
[中華職業學校招收新生辦法]  
　　本届考期定於七月二十五日至二十七日招收工業科鐵工木工新生各十名商業科學生五十名鐵工木工鈕扣琺瑯四科招收工徒及職工養成科各十名工業商業兩科之學生次高等小學畢業年在十六歲以上者工徒須有國民學校畢業程度年在十四歲以上者職工養成科須有高等小學畢業程度年在十六歲以上者至納費一層各科不同工業科年收膳費四十元商業科年收膳費四十元學費二十四元工徒及職工養成科均免納試騐科目定爲國文算衛并騐體格商業科兼試英文報告時須繳報名費一元充本校義務學校經費有志修習工商業者其注意之 
來函 
[劉海粟等來函]  
　　閱一日貴報本埠新聞欄内載有女子藝術師範學校消息一則不勝駭異六月三十日晚江君頴年以友誼邀某等小酌席間有女子藝術師範主持人許馮二君發言請公家繼續維持女子藝術師範學校同人雖志切提倡藝術但以該校内容素未詳悉故亦未敢發表意見當時許君發言同人均莫贊一辭孰意該校竟揑稱某等在都益處開聚餐讌會討論進行於事實已屬不符並稱海内專家羣賢畢集尤屬不倫且謂議决女子藝術師範增設女子美術學校跡近影射事關同人名譽用特聲明即請刊入來函以昭實在劉海粟李超士程虛白陳國良汪亞塵王濟遠周勤豪同啓七月七日 
雜評二 
[事後之補救（吉）]  
　　凡有權力之人對於重要之事决不肯事前預爲之備必至情急勢迫而後倉皇以謀對付幸而無事則以爲功不幸而無效則唯求補救之方以掩其罪觀於近時各事而可證也即如食米之恐慌必至十五元以外而始設法兵工之衝突必至死傷多數人之後而始撫恤而懲罰當其未至之時不肯稍稍留意也而於一官一職之名稱則必出死力以爭之其不知輕重緩急類如此 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[白門聽鼓記（五）] [  小滄桑樓主]  
　　詰朝天氣清朗風和日麗十月小春暖洋洋東皇之於時令不爽約若是友人請先訪秦淮至則所謂六朝金粉繁華靡麗之區今已烟銷霧歇不復如前此盛况河係秦時所鑿故名秦淮繼至莫愁湖相傳梁代美人莫愁居此人傑地靈因得名焉其側爲清凉山上有隱仙庵掃葉樓仰視俛瞰覺山光水色駘蕩可人南折至雨化臺旁有石子岡多五色石子取以飾水仙花盆最爲相宜因思滬上邑廟有售此項石子者昻其值而貨尚不及此惜未能拾取以歸也折而東向謁孝陵至則石人石獸屹立偃臥相望道中陵前有殿正壁繪有太祖遺像長耳闊口卓偉異常未識太祖生前狀貌果如是否殿中有佔茶者兼售瓜子花生等乾食品以是此殿遂覺不甚尊嚴矣去殿後百步有圜洞形建築物洞中題詩甚多惟皆模糊不可辨識更後隆然一山其巓遍植幼松此外别無可觀太祖遺骸未識是否瘞此由中年深月久不可確考遂生疑難問題詢諸土人亦皆含糊其答時夕陽西下暮靄蒼茫睢聞衰草颯颯松枝浙浙如送客然驅車歸寓道經皇城明故宫也雉堞圯毀蓁莽叢生懍乎不可久留餘如鍾山幕府山棲霞山玄武湖燕子磯諸勝聞多古蹟心嚮往之而以翌日天雨未果往鎭日獨坐客舍無聊已極詢諸館僕當地土貨以何爲最僕稱莫敎門鴨及香肚香腸若因付鈔洋五元囑館僕市敎門鴨四餘錢悉購香肚香腸整頓行裝决作歸計旁晚友人邀往酒肆爲予餞别固辭不獲酩酊而返决晨早車首塗東歸時正新雨初霽朝暾上窗雖泥濘載道尚不致歌行路難耳是役也爲時不滿一月耗旅費百番謂爲一無所獲固可謂爲獲益不少亦無不可蓋不僅增多閱歷且於處世接物之道亦有今是昨非之感然則此行亦不爲虛也 
　　芸窗無事偶於行篋中檢得舊稿賡續成篇蕪雜不堪讀因紫蘭主人近方主輯自由談故請以之補塡空白非敢出以示人也 
筆剳 
[邂逅記（上）] [  少游]  
　　胡覺敏從其叔僑居京師每以餘晷徐步郊坰日晡而歸習此猶如受課朋輩揶揄時至必胡有有狎行忌人知故旦以代暮顧剌探無左證胡亦洋洋如平時一日循例遊野外至一院落朱門半綻即而窺之則亭臺樓閣極人境之勝小徑宛宛桃花拱衛之柳條垂地綩舞胡徘徊不忍去心知其爲故家園林瞰其無人不覺入門稍前行朱闌隱約可辨陡聞鶯聲嚦嚦起於身後生錯愕回顧則一麗者披花拂柳而來娟妙雅索肌理潔如瑩玉高髻盤雲修眉恰似乍吐之月落英駃香肩片片飛舞望之若展天女散花圖數客妄入人居之罪薄怒淺嗔顧不損其嫵媚胡長揖謝過女顏亦稍霽因悵悵而出偶一回視則女猶痴立送之以目胡性謹愿未經情場心戀其美又懼非禮遂巡不知所措而園丁荷鋤携犬施施然自外來女急歛避胡亦倉皇遁去自是或一二日一至或三四日一至至必蹀躞園外若有所待顧重門深扃徒增悵望日稍久胡漸忘之矣薰風暫至長日如年西山梵刹頗有借此以消溽暑者胡與二三友偕焉文酒之會幾無虛日敲棋賭吟雅人韵事胡輒盡興而止胡豪邁不覊長無拘檢輒短褌蒲筵踞坐前殿與儕輩傾其雄談如瓶瀉水汨汨不可止住持僧故博雅亦時與焉一日僧言吏部韓氏家族將來是建水陸之會囑胡等稍拘俗禮於是寶刹中遂無胡等之蹤跡而冥頑無靈之汲佛至是不復聆胡等之緒論惟低眉合掌以頷受婦女之敬禮與傾聽俗僧之唪咒矣 
劇談 
[歌壇賸語] [  民哀]  
　　汪笑儂旗籍姓德人所共知也其命名之故則以汪桂芬曾聆其曲而笑之遂署斯名他如余叔岩在津時曾名小小余三勝蓋表示其爲余三孫之孫也然設使叔岩之子異日出臺演劇當名小小小余三勝乎長此無已亦難乎其爲小也何不仿外國帝王傳法易爲余三勝第一余三勝第二余三皇皇如也　光漢 
勝第三等等使人一望而知豈不愈於小小之徽號耶雖然小小余三勝名雖累贅尚有理可據而曾來海上之武生有名小小楊猴兒者旣非月樓之子亦非小樓之徒則其小小二字何所取義哉 
　　聲色之盛莫過於清雖陳之井中帝王唐之風流天子時代亦不能及皇親蹟胄莫不沈溺歌舞調絃按板靡有虛日乾嘉之後風行崑曲同光以還京劇大盛當宣統接位海内多事親貴多列樞要然仍不減其學戲興緻登場客串者尤不乏人洵濤二貝勒一爲武生一爲花旦國亡以後渾不解黍離之感民國初元尚會於湖廣館之賡觴集中間露色相他如肅親王善耆專工武生一以俞五爲宗亦爲人所共知者此外研究有素而不以藝名者列僕難數而紅豆館主溥侗博大精微邁越前賢尤爲出乎其類拔乎其萃不特爲親貴中傑出人才抑亦爲劇界中泰山北斗内外行所同宗仰者也 
笑林 
[粲花譚片] [  雪芬女士]  
　　汽車甲童自詡其父出入必以汽車乙童羨之一日遇甲父於麫粉汽車上乃知其父固一麫粉公司送貨工人也 
名實一學生語人曰中國書多務誑人名不副實予嘗取千家詩百家姓逐篇數之皆與總數不符 
　　日貨某甲指一雜貨號云若喜販日貨之奸商也該號譁辨之甲復指其招牌云爾明明大書特書﹁日用貨品﹂四字非日貨而何 
　　銅元兒以銀元一枚向兌換處易爲銅元掌櫃諦視良久曰是銅元也惡可用兒曰然則以大銅元易小銅元奚不可者 
鑰匙夫以鑰匙授其妻曰此秘密箱之鑰匙也其善藏之妻曰善藏無過於秘密箱然則藏之秘密箱中可耳 
新聞拾遺 
[長官行樂] [  悟空]  
　　揚州某長官旗籍爲遜清某王雀屏佳選秉性憨直去歲某軍官懲辦浪子李某等有辫紳陳某向某緩頰某毅然不廳云要我放李某請將令姪押來較前任之䫚頇以覺此勝於彼惟性喜品茗時見其手持司的克高踞新城某茶社云又某口長等專嗜冶游惟恐下屬知覺有碍顏面故每赴尋歡處必繞道而入未免煞費苦心矣 
[妓女倒霉] [  九二碼子]  
　　揚城紅妓揚小鴨子貌陋善歌頗能號召遊客尋芳者八大鹽商居多堂差之盛首推此豸其爷如花魁金月喬等亦屬上乘聞此届局帳祗收八成較往年相差成半之多節前有游客戴某欠妓女白蘭局包被白蘭跟局途中遇見向某索討戴某大怒翌日宴客於某酒館徵白蘭侑酒當衆大加奚落後白蘭百般獻媚始克了解歸後痛哭不止是亦不可憐矣 
[爲偷錢暫做兒子] [  聲]  
　　本埠城内九畝地有杭人許某年逾耳順往年曾因歲歉將七歲之子賣於皖人李某事隔三十餘年許年來經營販賣人口事業獲利頗鉅前日忽有口操皖音三十餘歲之壯男望門投止自云小名李保兒現在皖省某官署當差此次來滬猛憶出身所在輾轉訪問始克來此丈非名許某乎則爲余之生父矣許聞其所言不謬而察其衣服麗都不慮有他乃容留之客與許談家常瑣事狀甚歡愉不料翌日已杳如黄鶴而許數年不義之財亦與之俱去矣懊喪之餘現擬報官請緝云 
[因悼亡重得舊人] [  吳秉恬]  
　有丁某者設典肆於哈同路民厚南里丁於早歲曾暱一婦生有兩子後復娶妻又生一女伉儷之情亦相篤月前妻忽病故丁略不悲傷現已擇期將前婦迎歸重續舊好謔者謂爲舊人變作新人云 
劇本 
[新婚夫婦（四六）] [  瑙威名家皮琴生著一圭譯]  
　　母親勞拉你這人眞好還想到瑪蒂爾達身上人家往往說新結婚的夫婦除了自記不想起旁的人呢 
父親不對勞拉不是如此的 
衆人是啊勞拉不是如此的 
勞拉（柔聲向瑪蒂爾達）瑪蒂爾達請你恕我（二人相抱勞拉又輕輕說）我此刻第一回明白你的心了 
瑪蒂爾達怕還不甚明白 
勞拉我知道没有你永永不能得阿克塞 
瑪蒂爾達這話是眞的 
勞拉咦瑪蒂爾達我如今甚是快樂 
瑪蒂爾達我願你處處快樂 
阿克塞（扶勞拉的臂）瑪蒂爾達如今你好出去游歷了瑪蒂爾達是的我下一部書須得做一本好些的書 
阿克塞你的下一部丨（閉幕）（全劇完） 
小說 
[社會小說衆醉獨醒（九一）] [  瞻廬]  
　　第十六回管閒事先生通内線進良言游子寄家書孩子讀得沈悶的當兒借着先生開開心尋尋快樂便不會讀出甚麽病來看不出姓伍的這般獃頭獃腦倒是一位品學兼優的老夫子王嬷嬷聽在耳朶裏暗暗告訴了青巖青巖滿懷得意不消說得書記徐勉齋把青巖薦進了公館紅紙包裏的東西言明利益均沾所以他在妻子面前喜孜孜的說道做了一次大宗師按月多了六塊錢的入欵拜師有贄敬逢節有節敬姓伍的取一半我也取一半按月束修都在月底給發十二塊大洋分而食之按月六塊錢眞是不勞而獲娘子道你旣我了六塊錢便該在我身上想想我穿的一件皮襖還是小狗子出世的一年做的現在破得不成模樣你便不做新的給我穿也該替我換個面子並不是我要出甚麽風頭也是裝你做丈夫的體面小狗子猴在地老子身上也是要這樣要那樣的一派要求勉齋正在得意的當兒便容納了他們的請求大新年裏娘子的破皮襖果然換了假嗶嘰的面子小狗子頭上戴着新帽兒手裏還有金錢砲玩弄（伏線）雖然利益均沾的六塊大洋尚没到手然而遲早終是自已荷包裏的東西千穩萬妥不怕青巖變了卦所以放心託膽買衣料買帽兒布店帽店裏都掛了帳現在青巖開館多天一塊錢的贄敬不曾分給他一半第一個爆仗便不響勉齋心裏早起了恐慌趁着没人的當兒便向青巖理論青巖高拱手低作揖只說領到了束修一併酬謝勉齋防他再變卦說領到束修後即日便要付欵青巖說决不拖延只會錯時辰不會錯日子勉齋問他交欵的地點青巖說當着學生的面不使瓜分束修届時交欵只有這裏最妥當原來兩人密話的所在便是書房後面的臥室這臥室並列兩間右一間安放青巖的臥榻左一間堆置什物並没人居住果然是個妥當的所在（伏線）勉齋見青巖這般說法諒他不敢狡賴便也没有說話只眼巴巴盼望付欵的日期青巖每天放了學不是在阿巧娘家裹鬼混定是在子才住的一條巷裹往來打轉慧姑的閨名年齡早從王媽媽那裏探得詳細并曉得他雖已及笄尚未字人又聞得兩三年前邦平想替玉兒去求親柳娘子心裏大大的不以爲然說什麽陸家的女兒在洋學堂裏讀了多年書沾染了許多習氣開出口來動不動便是文明野蠻將來過了門我們做翁姑的那裏看得上他的法眼金魚缸裏出了黑魚精只怕家門從此便要多事了邦平素聽娘子的話自然打消了這主意然而娘子心裏還有一層意思他哥哥柳小賓有一個女兒名喚翠娥恰與玉兒同年想把翠娥配給了玉兒與自已却有許多便利玉兒雖不是自已所出翠娥却是自已的姪女有他做了監督便不怕玉兒生出異心况且祖孫三代都娶了姓柳的做媳婦倒也可算得家庭的佳話 
自由談之自由談[  鵑]  
　　天奇燠如處洪爐中欲於黄歇浦畔覓一清凉境界不可得也中宵獨坐忽忽有思此身似沈浮於南冰洋北冰洋中爲叢冰所匝一時心腑皆凉不知其爲暑夕矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[地盤主義] [  覺]  
　　無論何人能犧牲其地盤減少國家之困難者雖其人本爲罪大惡極之人國民亦可曲恕之 
　　若意欲鞏固其地盤藉口地方利害言在此而意在彼其實際足以增加時局之糾紛者雖其人素爲有功地方之人國民亦不能曲恕之 
　　自民國成立以來因地盤主義各樹黨援互相攻擊甚至互相殘殺幾陷國家於萬刦不復之地位而至死不悟者不知其若干人矣而奈何夢者未醒醒者又夢 
　　嗚呼使美國之華盛頓離英獨立而永不釋甲歸耕决無今日之美國也使中國之袁項城統一南北以後不演洪憲之怪劇亦决不至成今日之中國也地盤地盤誤盡中國人中國人奈何紛紛以地盤自誤 
道德叢話 
[成功人和失敗人的比較（續）] [  沈有乾]  
　　你自已想想怎樣 
　　五十一失敗的人只會敲門成功的人能夠推進去（按這條原文是一譬喻意思是說失敗的人思想不能透澈） 
　　五十二失敗的人總說没有好機會成功的人不望僥倖自已製造自已的命運 
　　五十三失敗的人不肯解析自已的性情能力成功的人時常自已反省 
　　五十四失敗的人不能專心成功的人能夠專心 
　　五十五失敗的人讀許多没有價值的書報成功的人只看可靠的報紙只讀有用的書籍 
　　五十六失敗的人不注意心理成功的人研究心理 
　　五十七失敗的人没有快樂的樣子成功的人不論心中是否如意看上去總是快活高興 
　　五十八失敗的人被人笑了要發怒成功的人隨便談笑没有什麽要緊 
　　五十九失敗的人不想觀察人的性情成功的人能夠知人 
　　六十失敗的人信心薄弱没有意志成功的人信心堅固有不可奪的意志 
（以上關於思想的）（未完）（不受酬） 
[西方格言（二）] [  謝介子選譯]  
　　人有求必勝之决心者必不易爲人所勝﹁名諺﹂ 
或爲偉人或爲細民咸視人之志願而定﹁施奇樓﹂（ＳＣＨＩＬＬＥＲ） 
智識過人之人不能無一事不過人 
﹁名諺﹂ 
資財所以備用惟應用於光榮正大之事業﹁倍根﹂（ＢＡＣＯＮ） 
戰勝之後仍須堅戴其胄 
﹁名諺﹂ 
人當以快樂之思想控制其能力 
﹁歐健﹂（ＥＵＣＫＩＮ） 
遵道而立審察四周旣獲正軌努力前修 
﹁施克律勃秋﹂（ＳＯＲＩＰＴＵＲＥ） 
智識爲人生最明之燭 
﹁名諺﹂ 
虛譽囂囂其實寥寥 
﹁法蘭西諺﹂ 
人生如行車而非車站也 
﹁伊慕深﹂（ＥＭＥＲＲＳＯＮ） 
商業叢話 
[廣告常識（續）] [  禹君]  
　　三傳單廣告法 
　　販賣物品或藝術欲隨時隨地發生效力者當用傳單廣告但施送傳單亦不可濫發必須採因人主義譬如醫卜星相之傳單必當視其人大約與吾傳單内之意思相接近者然後與之否則不必發給如是則糜費省而收效大發傳單者不可不知也 
　　四包紙廣告法 
　　商店售出之貨必有包扎之紙正可利用作廣告地位但我國舊商店雖亦有廣告印刷非說貨眞價實定說開辦已數十百年此種老生常談必不足以堅人信用宜改良之點有四（一）標舉所售貨物之種類（二）表示歡迎顧客之意思（三）說明貨物之商標使人自辨眞僞（四）註出店舖之地點及門牌電話之號數以上種種尚爲淺顯之點更望能進而深之也 
　　五通信廣告法 
通信廣告者將廣告從郵便中傳遞者也但亦須注意所售之貨合何界適用卽寄遞於何界譬如學校用品則寄於學校女校用品則寄於女校反是則斷難收效也又如信箋信封之邊際或反面俱可利用作廣告地位詞以簡要爲主紙以精美爲上或於四時令節或於新歲發賀年信一面刋慶賀之詞一面刋廣告之文亦可惟我國商界於通信廣告尚未十分發達甚願能注意及之 
　　六口頭廣告法 
口頭廣告者取各種貨物沿街喊賣或在本店之前如衣莊之沽衣呌貨店之呌貨皆是但亦須視所賣之貨物而定其處所如販賣旅行之貨品則以輪船火車爲宜販賣家用之貨品則以弄巷爲宜餘類推 
　　七道路廣告法 
　　道路廣告最易惹人注意且能印人腦筋歷久不忘用費亦省凡交通利便之所舟車通行之地均可建築鉅大之廣告牌牌以木鐵質爲宜以免風雨侵蝕字欲大而意欲明詞句宜簡不宜多使人一見即知若加用繪畫更好吾人不常見日人之仁丹清快丸乎彼僅標藥名不標用處味其意蓋有二理焉（一）詞簡則字大字大則人易見（二）不標用處則人見而生疑疑則問問則人必告之矣嗚呼可謂畢廣告之能事矣 
　　八牆壁廣告法 
　　牆壁廣告亦易生效力凡人羣薈萃之所行人必經之處均可使用惟亦須因地而異如販賣烟酒及化裝品則以茶館劇場爲宜販賣淋濁藥品則以花街柳巷厠所便室爲宜蓋亦非可漫然從事者也 
　　九用器廣告法 
　　用器廣告者在予人以便利及注意而得廣告之效力凡在繁盛街道或空矌之地行人經過之場均可使用如上海某公司之用電燈逐筆裝成刀牌香烟及大世界之天壇牌香烟新世界之三砲台香烟倐明倐暗倐紅倐緑活動自如人過其下未有不爲之注意者此種廣告最易生效其他如利用大鐘便人仰望時刻旁設廣告引人注目或用留聲機或裝電風扇均可引人視聽以達廣告之目的 
　　十旗鼓廣告法 
　　旗鼓廣告者在哄動市人滬上已數見不鮮日間宜雇苦工十數名身穿彩衣手執旗鼓招搖過市人必竚足而觀夜間宜用紙燈上書廣告經過街市鑼鼓喧揚使行人一望卽知其意但此種廣告如劇場游戲塲之新編好戲在臨時發生 
 
 
 

Page 18

 
 
者可以引用否則以他種廣告爲宜 
　　十一舟車廣告法 
　　各商店如備有送貨車者即可於車旁置以鉅大之廣告牌行經街市人必注目又如電車火車輪船上於衆客聚集之所貼以廣告盡以美人均可使坐客定神注視惟文以有趣味爲佳畫以有美感爲妙否則必受人厭惡也 
　　十二陳設廣告法 
　　陳設廣告於商業上最有關係若陳設合法則商店之精神煥然而呈營業亦因而發達如外商之於玻窗内陳設美人模樣將衣服飾物加於其上若表示其美人因衣服飾物而益美者又如先施永安佈置風景或爲山水或爲漁樵均易動人興趣或將所售之貨裝成字義變作花樣或將所有美觀的貨品陳設於窗前門外使顧客生艶羨之心或遇有賽會展覽會之時機可選擇上等貨品前往陳列冀得奬品而堅人信用凡此皆廣告上之一種作用也 
　　十三奬品廣告法 
　　奬品廣告亦爲商業上之救濟政策所費有限而收效殊多如用奬券贈品優待劵等皆是但在營業蕭條之際借用紀念或四時令節名目偶一爲之則可若作爲常事則人亦淡淡然視之矣最忌是滑稽奬品一朝失信於後之營業上便生莫大之影響是亦不可不注意者 
　　十四投機廣告法 
　　廣告之主義本在利用時機如外人之賽馬或各界之露天大會人數必多即可用活動之廣告牌隨時裝置於大羣注目之所或利用新戲影戲開幕之前於布幃上影片上畫以廣告均可使衆人注意蓋閉幕之時正萬目睽睽以望開幕而此廣告者正直抵人之眼簾廣告中之惹人注目者當以此法爲最善（未完） 
衛生叢話 
[夏令衛生譚] [  程德明]  
　　中國無論什麽地方到了夏天就百病叢生醫生一年的生意在這一季裏最爲得勁人口的死亡也在這一季裏特别加多綿延到秋更爲利害咳這夏令的衛生可不特别注意麽 
　　蒼蠅和蚊子的害處知道的人很少蠅的足我們用顯微鏡去看簡直整萬的細菌聚在他四足上面他由厠所垃圾的地方帶了無數的毒菌飛到人家屋裏歇在盃盞或飯菜上面我們眼不見吃了下去那霍亂吐瀉等症不是他媒介的嗎至於蚊子的毒也不低似蒼蠅最通行的瘧疾就是他造成的所以我們要求夏天的健康非想法減少蠅和蚊不可 
　　減少的法子最好乘暑假期中令各處的小學生製一種羅網專去撲蠅蚊學校裏並想法去鼓勵他們誰撲得多的就邀奬賞一面將蠅蚊拿來解剖給他們看使他們明白蠅蚊的利害一面將蠅蚊各部的形狀用令人注目的色彩畫在紙上旁邊注簡單的說明懸貼在公共遊樂場所有善口才的派出去講演關於蠅蚊的事實有善表情的就編成蠅蚊的新劇派他們登台扮演民間家屋的窗牖敎他們配置紗窗和捉蠅機飯菜和盃盞宜用紗罩引誘蒼蠅的污物速宜消除若能如此實行蚊蠅可以漸漸減少急病也可免了 
　　此外各地方辦慈善事業的人不妨出來創設一種﹁夏令衛生展覽會﹂凡各藥房的藥品醫士診病的成績或心得的學說著作以及病理解剖圖畵儀器模型標本等皆可搜集陳列任人遊覽設此可以使公民於不 
 
[鄉下人娶媳婦好比買進了一隻牛] [  應鵬]  
知不覺中獲一種衛生的常識了（乙種酬） 
[禁止小孩子吃担子上的東西] [  癖]  
　　大凡小孩子一天到晚終是想吃外邊來了一担東西就去向父母要錢去買他們祇曉得吃至於吃了有什麽好壞自然是不知道的但是做父母的應該不給他們錢去買因爲那付担子挑過街路的時候那担子裏的東西早已黏着一層飛沙况且夏季裏蒼蠅非常的多那些吃的東西給他們爬了又爬你想齷齪不齷齪吃了有益呢還是有害我想大家都知道的 
　　現在外邊又有時疫了所以我們格外應該禁止小孩子們亂吃擔子上的東西免得得了疾病再多一番手脚（不受酬） 
[坐電車者注意怨尤人]  
　　電車中趁客擁擠得很所以我就要勸勸一般趁客不要爭坐因爲恐有患梅瘡的人坐得狠熱倘使我們見人離坐即刻坐下一定要傳染無欵况且是病滬上爲最多現在天氣將熱衣服甚單傳熱極易我願趁客諸君一定要記牢記牢（不受酬） 
小說 
[商業小說模範商人（三十）] [  瘦鵑]  
　　停了一會嘉和便道嘉德我已知道你所說的那個仇人他那麽陷害你們父子可也怪不得你要切齒痛恨他但我以爲報仇儘有極痛快的法兒若是利用說謊似乎不是大丈夫的所爲嘉德聽了不言語了半晌悄悄地坐在那裏眼望着地板脚兒不住的點着地未後纔道嘉和我料你還不大明白我的話我剛纔所說的那種不確實的話當初並不是有意說的到後來纔知道不確嘉和你想這事該怎樣做可能取消這句話麽嘉和道自該如此譬如我們報紙上登了一節着要的事過後知道不確便須立刻更正嘉德知道他還没有明白内中底細所以說的話似乎帶一些隔靴搔癢的意味和自已的意思不合然而倘把小桃礦是個空礦的話和他說一定要使他大大的吃了一驚和病人很不相宜的當下便躊躇着不敢直說嘉和瞧了嘉德的神情知道他瞞着甚麽事心中甚是不耐漲紅了臉向嘉德道嘉德快把這事和我說個明白我是你世界中第一知已甚麽事都該告訴我遮遮掩掩的算甚麽來嘉德道我原要告訴你只爲你還病着不該相擾且等你完全復元了再說罷嘉和急道不行不行你須得立刻和我說你不說時我胡思亂想猜你的事豈不是更於我病體有害麽嘉德見拗不過他正想把小桃礦的事傾筐倒篋一起說將出來不道正在這當兒那醫生哈柏博士來了進病房時隱隱聽得了開場的幾句話便大聲向嘉德道咦這個不行這個不行嘉和還在病中你不該把事兒打擾他你本來很體貼他的今天怎麽如此莽撞起來病人須由我作主由我保護此刻我使行使醫生的職權禁止你和嘉和講話時候正多着等他病好了再說可不遲呢嘉德忙答道正是正是時候還多着這原是不關緊要的事不說也不打緊哈柏博士又道一二天内嘉和的病勢倘已減退一半你再來和他講話但是此刻我却絶對的不許你也須依我的話嘉德答應着即忙溜了起來回到編輯室中打算做一篇痛快淋漓的文章揭破小桃礦的秘密寫了一頁却又停住了斗的把那紙兒撕做兩片把筆兒擲在地上恨恨的說道我這篇文字可做不下去了主意旣没有定很難落筆小桃礦中究竟怎樣我又没有見過須先瞧一下子纔能做下去咦我倘做成了這篇文章印在報上紅馬鎭中的人不知道要怎樣的激動羅品生一定要牙癢癢地恨我恨極時怕還要結果我的性命咧 
 
 
