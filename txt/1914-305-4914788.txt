# 1914 - 305 - 4914788

 

Page 1

 
 
   
 
 

Page 2

 
 
時評 
[眼前清淨（冷）]  
　　白狼之竄而西也據本報之專電觀之則其後患方長其禍有更烈於在豫鄂間者然而政府若視爲其亂已平不必置意者是所謂眼前清淨也 
　　夫白狼之在豫鄂間也雖地方糜爛然而政府之調兵也易匪黨之立足也難苟用全力以包圍之决無不能殲滅之理今驅而縱之於西北西北本乏重軍而又有甘肅之正在裁軍回民之蠢蠢欲動是所謂縱虎於山林也其後患可勝道哉 
　　雖然政府今日之政策皆眼前清淨之政策也豈特治匪然哉財政祇求暫時挨過不問將來外交祗求一日苟安罔論他日目光不出京城之外預計不及一月以後欲與之論全國之禍福百年之大計蓋亦難矣 
[命令]  
　　四月十一日大總統命令茲制定植棉製糖牧羊奬勵條例公布之此令 
又令茲制定嗎啡治罪條例公布之此令 
又令張壽鏞給予四等嘉禾章此令 
又令劉鴻慶給予四等文虎章唐理洪給予八等文虎章此令 
又令范國璋給予四等文虎章易兆彬陳寳龍周子寅均給予五等文虎章馮紫陽石紹明張紀均給予六等文虎章此令 
又令甯雲漢給予五等嘉禾章此令 
又令王式通現在請假任命侃璧城代理政治會議秘書長此令 
又令任命宋聯奎暫兼代理陜西國稅廳籌備 
處處長此令 
又令陜西國稅廳籌備處處長兼署財政司長劉瞻漢着解職來京此令 
又令任命鈕傳善署陜西國稅廳籌備處處長兼署財政司長此令 
又令署財政總長周自齊呈請任命周坦爲淮北場務總局局長應照准此令 
又令内務總長朱啓鈐呈據山西民政長陳鈺轉據署理省城警察廳長靳鞏呈稱必書章煒因事辭職章煒准免本官此令 
又令内務總長朱啓鈐呈據山西民政長陳鈺轉據署理省城警察廳長靳鞏呈請任命顧禾爲秘書應照准此令 
又令代理國務總理孫寳琦内務總長朱啓鈐呈據兼護前甘肅民政長張炳華呈請將裁缺之敎育司科長鄧宗王天柱實業司科長曹大智劉循良免去本官等語鄧宗王天柱曹大智劉循良均免本官此令 
又令代理國務總理孫寳琦内務總長朱啓鈐呈據署湖北民政長吕調元呈稱内務司科長周孚呈請辭職周孚准免本官此令 
又令河南陸軍步兵第三旅旅長何其愼此次奉調接防逗留不進貽誤戎機咎無可逭着即褫去陸軍少將以示薄懲仍由田文烈傳飭迅赴防次帶罪立功如再遷延定予從重懲處此令 
[專電]  
　　北京電昨審陳璧案二時開審檢察官起訴董升及弟董珍嫌疑最重被害者死之一夕董適不在門房而次早方歸董曾令二人並順令其弟私將死者之自行車携去董之當票所當有死者背心一件死者死後有一人冒名往買估衣該店供稱此人身量口音是董另有證供死者死後董有刨地及帶衣箱回家並偷看井中情事又供陳璧等殺人之黄貴歷次改供係董所敎審判長問檢察官旣董嫌疑最重則前次對陳起訴一節如何結束檢察官答兩方皆有嫌疑請法庭裁判檢審辨論良久審判長宣告陳等一部爲繼續辨論董等一部爲第一次辨論陳等所請律師劉崇佑黄遠庸歷稱陳等受嫌疑之根據惟黄貴一供餘皆推想今根本旣搖推想無據黄律師並謂即黄貴原供亦謂陳之主使係想當然而法官則謂其計定而赴津假使死日而陳璧在家則必斷爲主使是璧在光天化日之下幾無逃於天地之間迹其平日待子姪吝嗇寡恩是爲受嫌之由來然性情太薄道德上不免寡恩證據毫無法律上仍然無罪劉律師尤從事實推敲甚爲精核續調董證及由董之辨護人方履謙鄧爾班辨稱董以一家役無以小恩或營謀家產而殺人之理董自辨各種證據之不足憑謂係陳氏有弊時巴五時宣告中止 
　　北京電丁恩將以下期快車自浦口回與借欵極有關係 
　　北京電報載徐世昌出京係是訛傳 
　　西安電白匪初由荆紫關入陜張鳳翽以爲小醜易與初不介意祇飭陳殿卿略爲防範迨匪逼近武關進佔商縣張鳳翽始率一旅兵力出防藍田其先鋒隊卽與匪遇於黑龍溝少挫知匪難玩於是督大兵前進匪蹤即滅張鳳翽猶疑匪駐山陽飭參謀党仲昭率隊追剿詎匪已在孝義發現張鳳翽在藍田得報卽回省垣不一日孝義告陷於是匪蹤上犯出大峪口去省垣不過二十餘里張鳳翽急極盡調附近軍隊入駐省垣詎匪知西路空虚繞子午谷越秦渡鎭而至鄠縣該匪乘勢西至盩厔所至皆靡現接佳電匪陷盩厔後即渡渭河北向竄至扶風岐山自入鄠縣所過俱秦中極富饒之地搶掠一空所得槍械亦多匪勢愈益猖獗中央知張鳳翽剿辦無能擬任陸建章爲總司令趙倜爲副司令以代張鳳翽之事但匪已西趨東調軍隊萬追不及而甘軍正當裁减之際人心惶惶恐亦不肯用命西北大局殊足深慮 
　　西安電各處援軍及軍秦之商南者聞各處地面已被白匪蹂躪人無蓋藏軍隊無從給養即有錢亦無買處 
　　西安電聞中央政府調豫鄂蜀隴各處軍隊共六萬餘人會剿白匪但交通不易匪蹤遊動迅速來亦徒然 
　　西安電匪由盩厔軍河竄陷乾縣西路電線已斷此線直通甘新若然甘新通北京之電須由俄境西伯利亞繞道 
　　杭州電新任高等審廳長楊蔭杭已於昨日接事卸任廳長蔡谷清即赴蘇任 
　　杭州電地方審檢各廳均已裁撤僅留寗波一區另設高等分廳於温州 
　　南京電省公署撥洋一萬五千元撫恤兵事受害人民計共二百餘名分爲三級男女斃命者每名六十元小孩斃命者三十元受傷未斃者三十元 
　　南京電江寗地方委員會成立省長委施肅臣朱壽人管理一切 
　　南京電江寗各小學校經視學員等查察辦理合法者改爲市立每月由縣發給經費計共規畫六校其餘各校概不承認 
　　南京電七十五旅長方更生擬組織巡警敎綀所專收退伍兵士肄業 
[特約路透電]  
　　北京電趙維熙呈文袁總統謂新纂之民刑法實不合中國之現局請設法律專局斟酌古今另行纂修袁總統已命司法總長審愼議覆 
　　北京電皖督電陳馬寳田倪宇鳳（譯音）四月五日擊敗定遠鳳臺壽州土匪情形且謂若輩不與白狼聯合 
　　北京電張勳電陳海州落馬湖敗匪情形内謂軍隊剿匪甚爲出力江北從此可無後患云 
　　北京電政治會議秘書長王式通辭職因有慊於由約法會議遷調之故 
　　北京電袁總統命令宣布運售存用嗎啡者及關吏警察輔助此　或查禁不力者之懲罪律 
　　廣州電廣東雖裁初級審檢廳仍不能如預料之節省經費蓋縣知事須增委員司理 
訟案其費適與審檢廳所用者相埓故也且遷延定讞獄囚日多囚糧及防守費尙有增無已 
[公電]  
　　北京國務院電各省民政長准農商部函稱鑛務監督署所區域全國計分八區第二區轄境係東三省三區係蘇浙皖三省四區係鄂湘贛三省五區係滇黔兩省各該區署長業經奉令兼任所有各該省原管之礦務文件及隷爛之各項機關應歸該署接管以專責成請分别電飭轉飭各該省實業司迅行遵照以便各該署長前往接收等因合即電知該民政長遵照辦理國務院蒸印 
　　北京丁義華電各省都督民政長均鑒中英十年條約内有中國内地絶種印土卽不入口之條此次中國恢復禁烟主權正好地位現浙閩楚英使已派代表查看其雲南貴州甘肅江西亦應同時請派員察看不得因此數省妨碍全國禁烟進步務望諸公一面嚴禁内地一面達外交部專向英使交涉速派員即赴雲南甘肅貴州江西一體查察卽可禁其印土入口丁義華叩 
要聞一 
[約法會議中之議案紀要]  
　　優待條件之概括規定前日約法會議審查會審查總統提交之優待等條件擬訂入約法確定效力請併案增修案結果一致主張概括規定已經提交大會昨日八日該會對於此事特開大會茲將其結果探誌如下下午一時三十分約法會議開會討論總統交到之優待等條件擬訂入約法確定效力請併案增修案出席者四十八人議長孫　筠主席審查報告首由審查員邵章君報告審查結果以爲此案大體已於上次大會全體贊成交付審查但旣經全體贊成則應否加入一層本審查會已無須研究所宜討論者卽討論其究竟應如何規定之辦法但當時有兩派主張一派主張列舉的規定將所有條文盡行規定在約法内一派主張概括的規定只規定一條確定其效力最後結果大多數主張概括的規定較爲得法審查報告之結果如此諸君若另有意見請討論報告畢主席以大體付表决多數通過遂由寳熙曾彝進王印川等相繼發言大致贊成者居多末由施愚發言略云審查案中規定此案件不以約法而變更之用意善矣然將來是否可以憲法變更之抑或規定不以憲法而變更則約法固可以修正憲法亦可以修假如修正約法或憲法之時將此項删去則是仍歸無效矣故不如規定一條使其永遠發生效力不隨憲法變更而變更爲尤妙云云末以議長諮詢衆議無需表决卽行交起草委員會與增修約法案一併起草時已二點三十分主席宣告議事已畢遂散會 
　　約法期間之立法機關臨時約法内之參議 
 
 
 

Page 3

 
 
　　院章此次增修已决定改爲立案院此卽總統咨文中所　施行約法期間内之立法機關是也此立法機關之體制究取一院制抑爲兩院制起草員尙未討論及此依原約法之參議院本爲一院制此次應不至有兩院制發生但聞立法院之權限所有原參議院之議决法律議决預算决等權皆仍其舊惟削去國務員外交官及條約之同意權及官制官規之議决權耳立大院雖有議决一切法律案之權而至能否完全行使此權殊有疑問蓋現在約法會議此至增修案議决經總統公布後約法會議即更爲　個重要法律案之開議一爲共和諮詢院法一爲立法院組織法而開議共和諮詢院法在議立法院之前故諮詢院成立後立法院當在胚胎中此時間無立法機關議以諮詢院代行立法事務立法院成立約計須侍明年春間而此半年期内一切重要法律已皆　諮詢院議定多時矣諮詢院之組織　係以政治約法兩會議合成且聞卽以此機關爲憲法之起草機關云 
[正式開議前之借欵交涉豫備]  
　　銀團之態度政府與五國　交涉第二次借欸情形周總長等赴匯　銀行與該代表等會議一節已誌前報茲聞五國代表某君昨曾向　表示意見略謂歐歐洲市場現在財政狀况雖未十分緊迫可以發售此項債票伹究竟須視中國果否能將鹽稅竭力整頓幣制實行改良以爲斷若抵押一項不能規定明確調查清晰則中國需欵雖屬甚殷彼亦决不肯輕於承諾茲又聞得倫敦巴黎兩處消息歐洲銀行團　於二次續借欵之情形又生出二種困難之問題（一）係債權分配之問題（二）係辛亥損失扣付之問題據倫敦一方面消息謂倫敦銀行團對於二次借欵希望甚大主張增加總額者甚多有債權者分配不一勢難平均一時恐難成立巴黎方面消息則謂日前巴黎會議情形法國擬將辛亥損失載在條件先期扣付否則取消前議各國現正在調停此亦借欵中之一種波折也 
　　用途之標準此次五國團之借欵本係提議擬將欵額增加用途略爲變更以期爲行政費用之補助以交涉未能就緒遂卽中止茲聞政府之意以借債補助政費究非長久之計目下所有行政經費已决定無論如何仍須由各省籌畫此項借欵現已决定爲改革幣制及收回紙幣之用則卽不必再事變更其欵額之多寡卽以上列兩項需要之數目以爲標準 
　　鹽務之關係鹽稅擔保後鹽務之如何改良實爲該團之所注意刻聞五國銀行團頗以丁恩氏改革鹽務之條陳爲最可恃惟就場徵收廢除引岸實足以制舊日鹽商之死命　　旣受此打　不能不　全力以爲反抗之運動是此項條陳任事實上一時决難施行而五國團又極表示不滿足之態度者也此問題一日不解决即與借欵成立之前途亦頗有密切關係而爲交涉進行困難之所由來也刻聞正式開議當係鹽務顧問丁恩歸京以後大約在一週間蓋此項借欵與丁恩頗有關係而丁亦有意見參與云外人旣於抵押一層注意政府旣欲此次借欵之速爲成立自不得不極力整頓鹽務以期收入之增加而堅外人之信用刻聞財政總長周子沂君現已擬定辦法三項（一）設立特别審判機關嚴懲私販以期正稅之暢旺（一）愼選鹽務人才務使克盡厥職舞冗濫之獘（一）增加存欵利息擬將存儲五國銀行鹽欵改爲二釐如不允可即改存於他項銀行惟此項存欵已載明於善後借欵合同欲事變更恐非易易其以上兩項則力加整頓或尙不至爲難云 
[政治舞台之側面觀]  
　　趙湘帆之政局閒話客有往國羣鑄一社謁趙湘帆者談及敎育費一節趙曰凡百政費均可减縮惟敎育經費不可過從微薄以其爲間接生產費也又論及新報律趙以爲政府此時對於輿論正在誘掖奬勵時代不宜過加制裁反使之有礙發達以改良司法論裁撤初級審廳一般人民頗滋回惑其實政府不過以一時財政困難暫爲停止將來財政稍有轉機仍須籌畫獨立此中步驟非俟報紙爲之說明不可破除人民之惑心俾爲政府原諒其餘一切政策賴報紙以爲介紹者正復不少必欲限制之使不發達又豈計之得者耶嗣後論及當代人物趙曰舊人物中趙智菴雖有不洽與情處然臨機應變其幹敏處實爲高人一籌惜乎有才不壽使政局受一大打擊若現在資格學問才具物望最好者無過於徐東海總統旣倚若長城東海雖謙讓未遑將來國務卿一席固非異人任也至於新人物中梁任公實首屈一指蓋其文章旣汪洋恣肆不可一世而於法律政治研究亦入精微理財一科尤其所擅長者政府從前以之担任司法未免不甚適宜現在改任幣制局總裁鄙見實爲贊成言至此客忽亂以他詞曰梁先生之太公不日將開筵祝壽曾發公啓以徵文君負文學界重望盍爲文以表彰之趙曰任公徵文啓並未憶及鄙人吾獨何爲輕身以自表見客曰梁先生未識君住趾故公啓或有遺漏然以意度不日且將有求於君恐君無以郤之也趙默然者久之復次再問方今政界中人物之優劣如何趙均笑而不答 
　　某政客之革命趣談昨有人往訪某政客談及革命之事某君所言饒有趣味據云以鄙人之所見自武漢起義以迄於今終未脫離革命之時代卽至將來亦必不免有一二之革命　就過去之革命分爲三期第一期之革命名之曰滿漢革命第二期之革命名之曰黨人革命第三期之革命名之曰官僚革命今述其梗槪第一革命乃以仆滿興漢爲一大旗幟旗影所向風靡天下遂能湧出共和民國肖形成前古未曾有之歴史第二革命乃爲黨人之軋轢而黨人大别二派一爲國民黨孫黄諸　爲其領袖一爲非國民黨其結果國民黨歸於失敗第三革命乃爲今日之官僚時代黨爭屏息之後前清官僚諸人前後再現各得位置正在集思研究之際第一革命乃用武力而成第二革命則兵革與議論各占其半第三革命則應始終出以平和惟官僚革命將來果否能成功仍未能豫測若不幸歸於失敗則後日之繼起者令人不可思議焉 
[舊議員給資問題之解决]  
　　昨日公報載籌備國會事務局通告云查此次停止職務各議員應行給資之處前由本局與財政部協商擬定補給歲費及酌給旅　辦法業經通告在案嗣由本局與財政部迭次磋商此項歲費旅費非從速發給無以符政府尊重國會之初心及優待議員之本意惟現在財政非常困難迭經財政部與本局商定擬將此項歲費旅費分爲兩期發給昨由本局向財政部領到銀元二十四萬三千六百元計每議員一人應補發歲費八百元應酌發旅費四百元綜計領到部欵只敷發給二百零三人之數本局再四籌思以爲現領部欵只有此數而議員旅居旣久勢不能不酌量緩急分别辦理使在京者不致長處困難未領者亦不致虚戀無　現定凡各議員確係本人在京能赴局親領者卽歸八第一期先行發給其不能赴局親領者應由財政部趕速籌欵歸入第二期補發除第二期發欵日期俟財政部撥欵到局再行通告外茲於四月十日十一日午後一鐘至六鐘爲第一期發欵期間即希在京議員諸君携帶議員證書及向來在院領欵圖章如期親往衆議院内本局發款處領欵如届期親到領欵之人已逾二百零三人之數應即以赴領在後者仍歸入第二期補發此係本局量欵支出萬不得已之苦衷尙望諸君曲諒至第二期補發之欵本局仍當商請財政部迅爲籌措無論親領代領總之必有着落諸君於國家財政困難情形素所深悉諒不稍涉疑慮也特此通告 
[雜評一（無名）]  
　　經濟談凡事屢屢更變者必於財有損而無益今中國政府往往於一事忽而興之忽而　之忽而又興之又廢之不但其信用已無也卽以經濟論其　財寗有算耶夫使一往直前猛進無已其費財雖多其事或有效也若忽興忽廢正所謂擲其財於虚牝耳能有絲毫成績哉茲據路　廣東電所云廢司法而用縣知事帮審其費與不廢司法等且或有加焉乃政府以此爲撙卽之法不亦拙哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[組織政事堂之兩派主張]  
　　貫行總統制改組政事堂勢在必施惟總統府秘書廳是否留存卽改歸政事堂問題爲兩派人互相爭辯之點而組織政事堂之命令亦因之不能發表（甲）派　總統制以大總統爲行政首長　務卿不過奉總統之令責成各部長照行而已故政事堂即爲發令施政之所决不容另有一同等權力之機關如現後之總統府秘書廳與之對峙主張將此機關改屬政事堂此派以孫外交長爲中堅人物（乙）派謂總統府秘書廳係專爲承總統命令編草一切文牘事宜政事堂爲國務院之化身係施政之機關斷不能改屬政事堂主張仍留存總統制秘書廳此派以梁秘書長爲首領云 
[政府方面之剿匪消息]  
　　剿匪軍連電報捷日昨開封電局有電到京報告光山剿匪情形稱據光州電局陽電前晚光山知事會同拱軍馳赴牢山剿匪匪首陳三别子及附從劉心運林培樂等約百人聞捕急　劉匪中鎗當獲正法餘匪四散軍隊仍前追剿又昨聞政府接到西安府趙將軍來電云駐屯潼聞之官軍三千名近在中路擊破白匪昨已入防西安省城現時省垣附近一帶全屬安靜 
　　陸朗齋專任剿匪北京軍政執法處陸朗齋、 
總長有專任剿匪消息已誌前報茲聞大總統意已决定陸之此行除帶其自練之京衞軍十二營外調震春兵八營合計二十營云並聞陸出京後北京軍政執法處總長一職將以雷震春繼其後云 
[實業界之外人逐鹿]  
　　烟草專賣之代辦者財政部周總長欲實行烟草專賣以圖歲入增加爲已定之計畫然近日周以烟草專賣若由政府直接辦理必需巨額之資金且種種籌備亦屬不易已决定委由外國大烟草公司暫行代辦於若干年之後再由政府收回並聞與英美烟公司交涉已有成議先本擬以此專賣權委於該公司每年繳納一定之稅金嗣以專賣之根本要義須能杜絶外烟之輪入遂改議將此專賣權委於該公司辦理對於該公司之製品槪不徵稅且與以特别之便宜而其報酬由該公司營業之利益中抽取若干成而止雖仍得實際之收入并無碍於製品之暢銷而由各國輪入中國之烟草因徵收關稅之結果勢必不能與此無稅之製品相競爭將自歸於衰退結局不難爲事實上之專賣也此辦法雙方均形滿足不久必見正式契約之訂結也 
　　實業借欵之一部中法實業借欵將其一部分充作經營京師電車電燈自來水之費用然北京電燈公司已於前清在農工商部註册得有電燈專賣權　現時該公司對於此次中法合同表示反對而保守　公司之權利茲據聞法人方面消息云中政府此次已　將京師電車電燈自來水事業一律收歸官有所需之費卽由此項借欵撥付現聞其各事業權利均已委之法人掌握董磋商此項借欵之時政府已經議定採用此種辦法觀其合同内容之所誌者卽其明文也 
　　煤油礦案之與英使煤油礦與美孚案各　幾認爲絶大問題某西人云英政府已訓令朱使提出嚴厲條件朱使以中國目下無暇顧及不願提出茲探其條件如下（一）煤油礦全權是否予美國抑他國均可讓與（一）馬凱條約在未修改以前有無效驗違者應何處罰（一）中英協約及南京案約規定山西河南四川信陽等處英國有完全開採各礦山之權煤油鑛是否在内（一）最惠國條約有無效力（一）是否以全權付予比法日美俄等國 
[關於蒙邊之都門近訊]  
　　追悼蒙邊陣亡烈士月之十八日盧永祥等將在北苑大操場爲蒙邊障亡兵士開追悼會茲紀其槪略（甲）開會公啓虎倀跳梁憑陵主國龍堆作戰漲起邊氛民國二年六月間本旅銜命佂剿蒙匪計在乃木蘇木烏蘭托羅蓋正白旗多倫諾爾古魯巴廂黄旗大馬羣大王廟等處迭經戰鬭七閱月而告竣鐵騎嘶風風　愈　金戈舞雪雪虐彌銛振武勇精神惟思肉薄誓犧牲性命奚事屍還陷陣　鋒前後進征十數次殺敵致果官兵殉節二百餘壯士成仁染沙場其血碧英名震　化毅魄爲燐青燄熄機槍將瞑東門之目功收鐵血應歸北塞之魂用集我全體官兵追悼我陣亡烈士開無遮會爲窮原光務希騶從賁臨併乞鴻文龍錫謹摭辛辭伏維丙照察防前敵總司令盧永祥陸軍第五混成旅旅長榮道一陸軍步兵第九團團長張慕韓陸軍步兵第十團團長朱聲廣公啓（乙）開會程序（一）上午十一點起至下午兩點止爲該會茶話時間凡來賓請先到招待處署名由招待員敬贈素花再行入座茶話以表歡迎（二）二點三十分奏樂開會由特派讚禮員讚禮排班奏樂讀祭文三鞠躬禮畢奏樂復位（三）總司令演說開會宗旨再由特派員宣布該旅戰史外賓演說後官佐相縱演說（四）與會諸君合影（五）茶話奏樂散會（丙）執事人員總招待員二招待員八外接待衞兵一大排排長一庶務員六司書二速記員四讚禮員二讀祭文員一戰史宣布員一雜務員二 
　　拒絶俄使無理要求日前駐京俄國公使庫明斯幾曾以正式公文通知中國政府以爲維持北滿洲之和平起見關於中國在北滿洲之兵備特要求三項（一）中國之吉林黑龍兩省除現有兵備外以後再增添軍隊時須預行通知俄國（二）吉林黑龍江兩省現有之軍隊確數請卽行詳列示知（三）吉林黑龍江兩省軍隊之現駐地點及以後駐紥地點變更時須隨時報告就近之俄國領事聞孫外交總長以俄使此公文實屬無理要求已嚴詞拒絶矣 
[王學曾請復經筵講官]  
　　頃聞政治會議議員王學曾（山西人）新近提一議案請復經筵講官此官之戰在前朝爲人主講演經史而設大都以文學侍從之臣充之說者謂王議員殆以總統爲政或以經術上頗欠講究乃有此議外問皆傳爲笑柄云 
[汪瑞闓案之最近辯明書]  
　　前江西民政長汪瑞闓被控解任交懲會歴時已久未有結束近得其辯明書一通照錄之以供研究一原摺内　汪民政長聯絡衆議院議員郭同等期達其營私舞獘之目的一節查郭同確係汪民政長門生昔汪民政長監督江西高等學堂郭同會肄業堂内去年汪民政長赴任以郭同爲之先導郭同爲介紹前審計分處處長高巨瑗於汪民長受事後即聘高巨瑗充行政公署高等顧問現委差缺多係郭同高巨瑗所引進者按瑞闓前在江西辦理文武學堂多年通省後起知名之士大半出自門下郭同志趣經正傾向中央爲大總統所深知且亦時有諮訪舊出瑞闓門　何容諱言至其客秋回籍係因李都督委託招撫亂黨（共致王事幹黄訄等函電載上年九十月間江西各報）瑞　舊官斯土今茲來贛雖不敢謂駕輕就熟亦何至假先導於人至前審計分處長高巨瑗學問深遂志切匡時當李烈鈞電請分治簡派民政實以長高巨瑗主張爲最先（元年十二月南昌兵變李逆謂係游民土匪勾結使然著爲議案籌所以防範之策高巨瑗獨謂民治不修軍事亦難整理宜請都督專治軍事電請簡派民政長實行分治李逆深韙其言遂成分治之局其詳載在當時都督府公報政務會議欄）上年李逆免官財政司商由省議龠餽贐八萬該員嚴拒不允並經呈請審計處轉呈大總統批駁有案其勇於任事不畏强　實爲人所難能瑞鬭前次奉命來贛接其言論風采已極傾倒及聞茲事益重其人又何待郭同介紹耶况其力贊中央亂黨銜之甚切李逆倡亂湖口捕殺該員倖以智免尤爲歷盡艱危及南昌克復都督李純督師入贛首即聘爲顧問則賞識又不止瑞闓一人倚爲他山之助也贛當亂後凡關於地方安危大計所賴端人正士共策進行所延顧問尙有毛慶蕃陳三立李瑞青夏敬觀謝遠涵楊增犖劉鳳起黄大壎譚承元等諸人皆一時鄕里名士何止高巨瑗一人且均舞高等顧問名目調查之不實如是至原控内稱聯絡郭同等以求達其營私舞獘之目的等語謂之曰郭同等其非一人可知究竟被聯絡者幾人是何名姓所營何私所舞何弊查復案内亦謂所委差缺多係郭同高巨瑗所引進云云究竟引進何人委何差缺其於營私舞獘情事楊會康旣未逐一指出查辦者又故爲糢糊影響之詞一則渾括不名一則懸而不斷旣據控按查何以未能枚舉其實是同一虚僞可知矣所謂舞獘營私之目的果何在乎 
[吉林都督府之改革]  
　　吉林都督一缺自陳昭常氏行後中央卽任張金波都督兼領然張都督在奉公務殷繁軍書旁午實無暇晷兼理吉事故府中一切事務中央又命孟護軍使代行省中軍事最高機關惟都督府及軍使署護軍使旣代行都督事則兩機關早聯絡一氣無分設之必要祗以都督重任各省應否設置事關全國非一省所能獨異且江省並無兼領之都督而府事亦尙存留吉省都督府之至今未裁者職是之故茲探聞日前中央部令到吉飭將吉林都督府卽行裁撤府址改爲護軍使公署並將參謀長曁副官各缺一椲裁去其餘人員卽由孟軍使酌量去留至張都督一方面則兩月以來業已屢請撤消兼督大約此時軍制軍區未定將來東省或不設都督或僅設一都督爲一軍區之總領機關須俟全國制度發表時乃有定局又聞護軍使署日内正妥商都督府歸併方法云 
[東三省第三次中日記者會開會之先聲]  
　　東三省中日記者大會訂於五月九日在瀋陽開會現已舉定盛京時報社社長中島眞雄氏爲委員長業向各處報舘一一知照望其届期蒞會想較諸前二次大會其盛况必有加無已云茲將大會通告書登錄於下夫中日兩國壞地相接姑舍已往之歷史而言現著之事實則政治上經濟上殆皆有密切之關係存焉矣因是兩國有識之士類以排除國民相互之誤解爲職志尤日望國民相互提携藉以保持亞東之大局而共享和平之幸福焉至若東三省地域又有特殊之點二一則東三省爲兩國國民密交之地最便於策劃提携一則各國勢力今已緊迫東三省一部分之破壞即足以引起大局之破壞不亟予匡扶兩國將同感永久之苦痛夫今日何日策劃兩方提携之責任蓋卽在吾人言論界之雙肩果合力以謀進行效果之宏寳操左劵　者中日記者曾發起聯合大會在吉林大連開會二次不啻已企起此事之端緒咋秋决議在奉天關第三次大會用張策劃提携之術機不可失時不再來本會爰特敬謹預備定於五月九日起十一日止在奉天開會伏願同業諸先生撥冗見蒞各抒偉劃於以爲當局之指導謀一致之進行則本會幸甚兩國國民幸甚 
[皖路國有簽約後之質問]  
　　皖路收歸國有一切手續悉由董事方夢超獨力專主全體股東羣起質問昨有查帳員滕曉青陳鐵生等致書方君詰問各節原文錄後 
　　昨聞大駕來蕪欣慰曷似前因路事弟等以職任所在具書質問貴董事昐電多日杳無復音迨晤麟閣超羣諸君始知訂約簽字交代各事均由台端一力主政以團體一分子而執行全部以立法機關而代理行政熱心毅力洵堪嘉佩似未能以抺煞一切專恣獨行之咎諉諸台端也雖然弟等竊不能無疑焉夫路歸國有股東全體贊成其中手續爲人民與政府之關係訂約不妨從容交代無須　速固非外憤交迫之時也國有問題旣定全體股東莫不知之則合約如何擬定交代如何清理固股東全體之權自宜會議周恊明白宣布俾使周知即不然亦當會集職員公同討論董事具在查帳員具在各科長科員俱在乃屏棄一切踽踽獨行奔走京華不辭勞瘁在台端躬肩鉅重不欲衆人分其憂在各董事職員則悉　散閒每苦無從盡其職合約印布矣部員分來矣交代廣告矣此中情形不惟股東全體俱各茫然即董事職員亦無由知悉乃者職員因分欵不均致生内訌股束以訂約未明復來詰問弟等憂之惜之憂者何憂夫台端獨受愆尤他人不能分過也惜者何惜夫台端建此奇功不獲見諒於股東職員也然則爲台端計爲公司計莫若將弟等下方質問各節逐案詳晣答復俾各股東知辦事之困煩各職員知補助之無裨則弟等亦得釋此疑慮藉增經騐矣血本攸關職務恭重尙乞台端原宥之勿各其嘵嘵無休也 
　　一國有問題久經决定部電囑舉代表時貴董事會會否開會議案如何台端之爲代表係屬何人所舉代表共有幾人何以合約簽字無第二董事　　一合約未定之時各董事職員曁台端均避亂他去亂定後台端來蕪不商諸董事不詢諸職員速將公司要件偕同工程科長汪君携帶他去是何理由 
　　一合約曾經公司擬稿内開各件與現在簽定之合約何以不符茲將不符各案列下（甲）合約業經簽字印布何以董事局公選代表下無姓名（乙）認米茶三項股份前擬照息付清所有股分年息未經公司付出者概由部彙付計共規元二十餘萬兩何以現定合約内載明以前公司所欠股息部不負責任等語損失各股東三十萬利息其理由安在（丙）現定合約第二條公司所有股本由部擔任如數歸還憑原有股票換給有期證劵云云查公司米股在周味西逝世後公司舞總理所有已交米股均由公司給付收條未換股票約内竟未提及使一般持米股收條者皇皇無措將來如何辦法請宣布（丁）公司彩票股當辦理彩票時原名勸股彩票購票者本非完全牟利之心故公司對於彩股一律給有選舉權被選舉權與認股同享權利與米公股大相懸遠且彩股換有股票者爲數無多前擬合約請部將彩股與認股同時付還現金何以現定約内不還現金須俟該路獲有淨利時得一律分享紅利竟將彩股化爲烏有其理由安在（戊）公司所有米捐應作爲米公股並未發給股票現定約内其權利與彩股一律請將享此權利者爲誰人如何享權利辦法請明白宣布（已）現定合約第七條公司欠欵經部查實擔任分别清償並註有另列清表字樣印布之約未將清表附列請宣布 
　　一此次部員來蕪言付還公司欠欵一萬九千餘金計還何處欠欵何處各有若干何以職員因分欵交鬨務請逐條列表答復 
　　一現定合約言明股欵清理告竣實行接收又云由部派員前往公司詳細清算一切賬目以憑接收是明言接収在清算之後何以此次公司廣告載三月二十七日交完竣又載股欵由代表與交通部切實清算云云股欵旣未清算交代何以完竣其理由安在 
　　一現定合約第二條載自實行接收之日起由部仍照公司原訂利率按陽曆算給年息其未經接收以前公司所欠股息部不負責任何以公司廣告載按公司原定利率加利攤還云云公司廣告何以與合約不符何者謂之加利攤還請明白宣布 
　　一現定合約第九條載部派員前往公司詳細清算賬目又云公司預飭經管員司分别造表册供其查對簽字爲據是清算經管造册其責任由部派員曁公司經管員司負之其地點則在公司而公司廣告載由代表與交通部切實清算云云似清算之責由代表一人負之其地點又似不在公司廣告内又載交代完竣似清算造册等項業經畢事然則代表與交通部又清算何項公司雖小造册更煩代表竟能一力擔任董事職員甚多代表竟能毫不借助代表者係爲代公司赴部商榷國有條件表示公司全體贊成之意也今則公司所有事權無一不在代表掌握之中係據何項法理請明白宣布 
　　一公司交代各項係全部分董事職員之權責今則毫未通知　行交代交代後始登報廣告與合約簽字後始宣布之辦法一律旣云股欵尙待清算則現在交代何項何物並聞公司之水平儀前爲人偷賣而此次交代物件外間又嘖有煩言弟等亦不能分謗請將交代各項各物詳細列表宣布 
地方通信 
[北京]  
　　全國運動會開會籌經費體育竸進會發起舉行全國運動會一節現該會邀請美術武技專家并由熱心此舉之美國人侯克倫君邀請嫻於音樂唱歌之西人士女定期於本月十一日下午八點一刻鐘假米市大街青年會大廳開　樂大會演最新電影戲法武術及西洋各種歌樂是日演技之諸君均係盡純粹的義務收入劵資悉充全國運動會經費茲探誌是日開會秩序於左（一）音樂白禮敦先生音樂隊（二）歌密格爾君（三）最新戲法王石卿君（四）音樂白禮敦先生音樂察（五）鐵槓術石君及沈君（六）帆伍林（樂名）福女士（七）歌密格爾君及路易斯君（八）贈奬（九）音樂白禮敦先生音樂察（十）最新電影 
[安徽]  
　　亞細亞公司賠欵問題前此六安縣遭白匪擾亂時有亞細亞公司損失萬餘金曾經開單報告駐蕪英領事要求照數賠償并援照河南潢川敎士案辦理當經特派交涉員向該公司據理力爭蓋以洋商非敎士可比且六安係屬内地照章不能開設行棧是此案無賠償之理由一面拒絶英領事一面呈請都督當奉批答深以拒絶爲然并令行六安知事查明確實情形再行核辦　　重定各縣行政經費皖省各縣行政經費自光復後規定繁中簡三級按級開支業經呈部立案茲倪督復查定章諸多不合因改前案重事釐定卽就六十縣行政費分爲甲乙丙丁戊五級俸薪公費即以五級定之其大概自六百元至一千元爲準總共年需行政費五百六十萬二千餘元此外各縣稽征緝捕等費仍須另訂聞已呈請中央核示矣 
[南京]  
　　小租提作公欵下關商埠局金帮辦昨出牌示云照得本局管理官產收受各商民等月繳租金照習慣上各該租户向於正租而外隨給小租一項爲收租人之酬勞本帮辦接辦以後查此項官租派人收取雖各租户自應照章隨同正租繳給小租而收取人斷不容私相授受認作陋規致滋疑議本帮辦本實事求是之意寓揚清激濁之方所有各該租户隨繳小租之疑應卽呈繳到局列收充作公欵發給收據如收租辦事人有勤勞奮勉者即於此欵内酌給奬金以資鼓勵倘有私相授受情弊一經查出除將收受人懲辦外並將私授之商人罰再繳租金一月以示懲戒除呈明省公署轉致審計分處查照外爲此牌示承租各商人一體遵照 
[鎭江]  
　　徵求敎育出品丹徒縣知事劉鳴復君因巴拿馬賽會出品事宜於十一號邀集各校校長及各學董學務　員等假城内萬壽宫縣敎育會籌商敎育出品事宜聞各校長校董現已從求蒐矣 
　　協拿梟匪散勇江北鹽城興化兩縣交界之小海夏家集等處梟匪散勇出没無常緝捕殊非易易江北護軍使劉君曾電令揚軍張統領派兵駐紮兩處一遇匪警合力剿辦現馮督又飭揚軍張統領放炮艇十艘步兵一營前往協拿矣 
 
 
 

Page 7

 
 
　　派員查勘烟苗韓省長以當此奉令百物　生所有　除烟苗之地猶　毒卉濳萌未經勘據之處其滋蔓更不堪設想因特派委　祖融於日昨專赴丹徒丹陽兩縣寳地調查會同知事督飭犂拔 
[揚州]  
　　請撿修築瓜岸經費前瓜洲省議員沈廷銘市總董劉懷德等以瓜洲八里舖一帶運河堤岸前以往來船隻冲刷坍塌多處異常危險經李前知事勘估約需一萬九千餘元僅由李知事呈由省長在地丁忙漕項下撥洋五千元餘欵則飭該處業户按畝集捐以供修築惟查瓜洲運河岸工前清向係公家籌欵委員經修瓜圩迭遭水患歉收數年業户籌捐前項鉅欵實屬無力故特代表各農民於昨日（九日）至縣呈請縣知事轉請省長擬求在國稅或附稅項下劃撥 
　　改組四鄕警察之停頓江都四鄕警察前經謝知事督伺警務長張立瀛遵照省合重行改組令飭各區長員一律停止進行聽候另行委用茲縣署因接省垣來電謂各邑警察事務所均奉都令裁撤歸併縣知事以節經費故將改組各鄕警察事宜暫行擱置靜候明文到縣併案辦理 
　　頭何來本月十日舊城通泗橋忽發見男子首級一　其外用藍布大褂包裹面目爲血所染糢糊莫辨該處居民亦不識其爲何人當鳴保報縣招人認領刻尙無苦主到案云 
[蘇州]  
　　取消各縣審檢所蘇垣高等審判廳日昨接奉國務院來電飭將各縣審檢所一律取消所有司法事宜劃歸縣知事照章辦理等語現高等廳長已通令蘇省四十八審檢所遵照矣 
要件 
[交通銀行則例（四月七日公布）]  
　　第一條交通銀行爲股公有限公司 
　　第二條交通銀行設總行於北京並於國内外貿易上重要之處設立分行或分號或與他銀行訂立代理或匯兌契約但分行分號之或設或撤及他銀行代理或匯兌契約之或訂或廢均由該行職員會　定並呈報財政部交通部立案 
　　第三條交通銀行股本總額庫平足銀一千萬兩計分十萬股每股庫平足銀一百兩除前郵傳部爲輔助交通事業進行所附入之四萬股爲固定股本外其餘六萬股由人民承購交通銀行如欲增减資本須經股東總會議决呈明財政部交通部核准 
　　交通銀行股本原定庫平足銀但幣制公布實行後應遵照幣制則例合成新幣倘生零奇之數得向股東增减 
　　第四條交通銀行營業年限自本則例公布之日起滿三十年爲期但經股東　會議决交通部認可得向財政部呈請展期　　第五條交通銀行股票概用記名式其　買　與權另以章程定之但以中華民國國民爲限 
　　第六條交通銀行營業種類如左一國内外匯兌及跟單押滙二各種存欵及儲畜三各種放欵四國庫證劵及商業妥實期票之貼現五兌換外國貨幣及買賣生金生銀六經收各種票據及保管貴重物件七其他匯業銀行及實銀行應有之營業 
　　第七條交通銀行掌管特别會計之國庫金 
　　第八條交通銀行得受政府之委託分理金庫 
　　第九條交通銀行受政府之委託專理國外欵項及承辦其他事件 
　　第十條交通銀行除前四條所載外不得經營他種事業 
　　第十一條交通銀行不得買受不動產股票貨物等件但左列 
事項不在此限一營業應用地基房屋二清還欠欵由債主交出變賣或由審判斷定管業 
　　第十二條交通銀行不得買受或押入本行股票但債户欠欵延不清償或無力歸還時以此作抵或以此清欠者不在此限　　第十三條交通銀行受政府之特許發行兌換劵其辦法照財政部所定之銀行兌換劵則例但發行式樣數目及期限另由銀行呈請財政部核定 
　　第十四條交通銀行設董事五人以上十一人以下由股東總會就二百股以上之股東選出呈報財政部及交通部存案任期四年期滿得再選再任 
　　第十五條交通銀行設總理一人協理一人幫理一人總理由股東總會就四百股以上協理就三百股以上之股東選出呈報交通部轉咨財政部存案任期五年期滿得再選再任幫理以路政局局長充任由交通部委派 
　　第十六條交通銀行總協幫理及董事之責任權限另以章程定之 
　　第十七條交通銀行每年於總行所在地開通常股東總會一次如有特别事故得開臨時股東總會股東總會章程另定之　　第十八條股東總會會員之投票權每十股有投一票之權百股以上每五十股選增一權 
　　第十九條交通銀行每年營業所得淨利須提出十分之一以上作爲公積金 
　　第二十條交通銀行須將關於營業上之計算報告書呈報財政部交通部 
　　第二十一條交通銀行如有違背本則例之處財政部得制止之 
　　第二十二條交通銀行須照本則例主旨將原訂章程詳細改定呈交通部轉咨財政部立案 
　　第二十三條本則例自公布日施行 
雜評二（步陶） 
[王學曾之笑柄]  
　　經筵講官之設前代人主之備以講求經籍者也王學曾不問今世爲何如世今之總統爲何如人其所處地位爲何如地位惟艶美於復古之名　然據以呈請允矣哉一時之笑柄也 
　　惟是中國人習性舞論事之當否但爲大勢之所不容初見時輙不勝其詫異久則淅忘再久而有更端之請或將意搖心動終至别易一名稱而仍舉其前此之所非笑者而實行之如御史台蓋其最近之明徵也然則今此衆所非笑之經筵講官安知異日不明頒敎令以定爲新官制中之一種且安知不更有甚於經筵講官之制而爲彼揣摩心理者之所請　嗚呼吾爲此懼 
[汪瑞之自辯]  
　　汪瑞　案自交懲戒會後有爲之累電　辯者有言已洗刷淨盡將飭其回江西本任者然箇中眞象忽忽數月卒未有正式之表示今則汪氏辯明書且復振振有辭矣 
　　然而汪案之是非舉國皆知奚事多贅汪氏而苟無可懲戒委員會何以遲之又久不聞有所查復汪氏自身亦何以不於交議之初早爲剖别直至此而始有所謂辯明書者出現得母所謂自行洗刷之見端耶政府爲澄清吏治計當不至爲彼一面之詞所瞞過也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[楊觀察電催收回公廨管事權]  
　　兼辦交涉之楊觀察使自奉袁總統命令改組爲英法公廨上級機關受理華洋民刑上訴事宜後不服會審公廨判决之案投署上控者甚多已積有二十餘起惟公廨管理權尙未實行收回故上訴各案提訊無期迭釋楊君電請中央轉商駐京公使團從速電滬外交團將公廨完全交還各情屢誌本報茲悉楊君以迄未接有中央切實電復而上訴各商民以呈禀日久未奉批飭提訊均紛紛遞禀求催故楊君復於前日電催外部速與公使團磋商解决以固主權云 
[英公使將次南下]  
　　駐京英公使朱爾典君近奉該國政府命令來滬解决會審公廨管理權及閘北推廣租界兩大問題約同外交次長曹汝霖君南下各情曾誌本報茲悉駐滬英總領事接京電悉朱使行期在即故將各國領事對於交還公廨及進廣租界之意見書預備全齊一俟朱使到滬即行呈請察核至前報載朱使兼赴浙省調查烟苗一事聞已奉英政府另派專員前往矣 
[鎭守使捕拿租界黨人之新計畫]  
　　鄭鎭守使以公共租界爲黨人逋逃淵藪中國偵探無直接逮捕之權即或訪知黨下落必須轉請捕房協拿手續紛繁不易就捕現擬選派偵探兩名協同捕房至公共租界大小各旅館内每月調查一次如查有黨人卽謂捕房拘拿旣省週折尤易就捕業將此項辦法函請楊觀察使轉致外交團請爲贊同矣 
[黄社證書之披露]  
　　上海鄭鎭守使前接北京會議軍事處函開以浙探在滬破獲黄社機關並搜獲證書一案誠恐軍警疎於察究致有蔓延之患爰刷印原獲證書式樣函祈飭屬查禁緝拿携帶証書之人究辦等情當卽通令各軍警查辦在案茲悉駐滬各軍隊現奉鄭鎭守使將黄社証書照印發下爰特覓繪於下 
西面黄社第17551号介紹社　　　社長强我黄桂民国年月日 
[外交部謹守條約]  
　　上海鎭守使鄭汝成君奉江蘇馮都督令開接外交部電據日使稱上海有本國人在英輪上被傷（按此語當指山口篤志金井德助一案而言）又廣東省城有兵十餘名閱進日本人旅館捕拿投宿之中國人情事此等案件層見迭出於兩國邦交頗有關碍嗣後須商之領事俟其承允方可指施云云查中國人犯罪逃入外人住所應先行知照該國領事載任條約事宜遵守如再有此等情事應先密佈眼線以防逃匿一面迅設方法知照該國領事再行捕拿庶不致滋外人口實等因除分行外飭即遵照辦事 
[馮都督通令協緝運動帮匪者]  
　　上海鄭鎭守使接江蘇馮都督令開據駐滬公民潘林澤葉念滋等報告日來各處人心浮動頗有鷄犬不寗之勞現聞澤易次郎卽陸惠生於三月十二號同曾貫吾潘一峰乘坐筑后輪船抵滬出發同黨之人四處運動蘇揚一帶確有符節駐足爲之媒介而符節最得力之黨徒莫如豪崑山縣人光復以後各處黨會林立曾拜應桂　爲老頭子召集崑地一班匪類組織共進會（即青紅帮之變相）得充庶務員之職在外招搖撞騙無所不爲今又投奔符節門下在蘇揚一帶運動帮匪且有各煤船運進危險物品不少約定日子希圖發難想民等亦屬蘇之一份子旣有風聞安不通訊遠求都督處事秘密從速協緝以絶後患而安地方民等幸甚蘇屬大局幸甚等情除分行外令仰飭令所屬一體協緝務獲究懲 
[偵緝匿居美租界之黨人]  
　　公共公廨關讞員接楊觀察使函内開有紹屬私藏軍械之黨人黄某丁某等匿居美租界某里希即出票協提等因關君遵即飭承繕票已送請値年領事簽字以便發交捕房派探偵緝 
[商會聯合會代表晋京]  
　　全國商會聯合會大會業已閉會所有重要事件除備文正式請願政府外公决推舉湖北代表吕超伯奉天代表李子鶴北京代表陸愼齋及周國鈞四君作全體代表晋京面向農商部磋商一切昨已首途其請願之要件（一）稅則主張裁釐合力擔任推廣印花稅並修改洋貨入口稅則要求各國政府减輕華貨輪入彼境稅則（二）調查中美銀行組織情形及報告此次大會議决實行招股開辦之手續請部爲之提倡（三）會商巴拿馬出品事（前日該會勸導員來申面告各議員刻中國陳列所尙未興工再遲不及請協助政府辦理云云）並赴美報聘應否舉行（四）分文式之修改請即發表吕君等擬留京一星期將以上各條商妥後卽返所有辦法到京後電告於上海總事務所云 
紀旅滬粤人懇親大會 
[組織廣東全省會館之動機]  
　　上海觀察使楊小川君欲在滬組織廣東全省會館特於昨日（十二）午後二時假座四馬路大觀園西餐館舉行懇親大會到者唐紹儀伍廷芳陳可揚周清泉鄭陶齋諸君等計一百八六人入座後楊君起立黨衆演說云今日謹治杯酒爲召粤旅滬諸公懇親之會鄙人奉政府任命駐滬辦理交涉事宜又兼觀察使職務滬上爲召國東南商務　匯通商實業實負維持勸導之責不才如晟深懼無以副工商界之屬望惟念天下事能合羣策羣力以圖功必能事半而功倍於商務關係尤　吾粤地位當列國入華之衝海禁開放以來與外人交際最早相馳逐於華洋貿易之場殆百年於茲頗能得諸先進國重商之端緒故對外之信用及夫内部之團體在商務中吾粤確有特别之優點粤商之蹤跡因得布滿中國省鎭駸駸乎將遍涉五洲各埠矣然對外之事業純視内部之力量如何就粤中一縣府而言團體不若合全粤而言團體合全粤而言團體不若合各省通團而言團體粤人每因語言不同觀念致不縣府之畛域卽以在滬各立會館觀之卽不相通貫之一原因今日就粤言粤深願自是厥後先行破除縣府界限形式上先謀聯合之聚會場所精神上始有融合之眞實情誼由是而推之近省推之遠省漸以彌綸　通國以物產論將此省之所有捕彼省之所無商貨乃盛以人才論以此省之工材資彼省之商品以彼省之商連通此省之工盛通工易事工商相輔而益懋商戰勝而國財足國財足而政治良子輿子所謂明其政刑大國必畏鄙人竊欲於商務期之並欲於吾粤之團體馴至於通國之團體期之諸君子皆富有至優之知識至大之願力者當不以斯言爲河漢也謹奉一觴爲諸君子壽次由伍唐諸君相繼演說鐘鳴四下始興盡而散 
[不准深夜集衆叙談]  
　　陸軍第七旅臧旅長邇以滬上訪有黨人匿跡甚多而製造局一帶爲軍廠重要之地防範益宜周密故訓令本旅參軍王雅泉君在製造局外高昌廟一帶徹夜嚴查在案王參軍奉令後每夜督帶海陸軍警兵逐户稽查前日　卽十一號夜間十二點時查至高昌廟祥妆里七八兩號門牌陸金全周伯春家内見有行爲不正之人約有三十餘人之多當卽逐一詰詢據稱均在船塢充當工匠索閱銅牌僅有其半餘則别處營生故由王參軍命令警兵卽將居住别處者按名逐出東西兩栅外並將確在船塢工作之工匠分别押令回家諭令嗣後不得深夜集衆叙談云 
背面椎利 
生計上之救济　　上之扶助营業上之維持寃誣上之昭雪生命財產之保　成　之被選保全本社之名譽发展本社之势力補助本社　　維持本社地位進以本社及業社　相互之扶助 
[禁止警察濫用職權之通令]  
　　上海縣知事接江蘇省行政公署訓令云内務司案呈查警察行政直接干涉人民對於違警人犯處分罰金自應按照違警律所定各條罰則辦理前經本公署第一千三百五十三號訓今各縣將違警案件及罰金數目按月造册呈報刊登第二百二十七期省公報通行在案近聞各屬警察每藉捉拿烟賭任意科罰似此濫用職權亟應切實禁止各該縣知事對於警務負完全監督之責應卽認眞督察不准再有前項情事並卽轉飭所屬警察官吏凡有罰欵均應隨時呈送警察事務所彙繳縣知事公署核收妥爲　儲以備支配正當用途各該警察官吏不得擅自支用仍遵照第二百二十七期省公報所載第千三百五十三號訓令將辦理違警處罰案件按户册報本公署查核合亟訓令該知事仰卽遵照辦理此令 
[通緝無錫保滋公典被刦案内之盜匪]  
　　上海縣知事接江蘇省行政公署通令云内務司案呈據無錫縣知事呈稱民國三年三月二十八日據縣境泰伯市三五二圖大墻門鎭保滋公典經理俞昆麟報稱本年三月二十七夜卽陰曆初一夜一點鐘突來匪徒百餘人蜂擁上登典屋本典更夫周阿長抵敵不住身中三鎗該匪徒等即擁人典中將本典錢房内銀洋銅元飾房内金銀首飾銅錫等件搜刦一空又用木軸打進包房將存箱等包紬布棉單皮衣等物搶去不計其數約値五千餘兩左右除將周阿長送往醫院外乞賜勘騐懬緝到署查泰伯市濱臨太湖距城　遠刧案迭出該典於辛亥年間被匪行刦有案據報前情隨卽派警協營跴拿一面勘騐明確惟此案盜匪於刧典之先曾圍該處警察派出所縳毆　警刦擄鎗枝目無法紀至此已極知事現在協同飛划營督催水陸警察購線嚴緝一俟獲犯研審確切卽當電請就地正法以昭炯式除催保滋典開具失單另錄呈送外理合具文呈請仰祈鑒核迅賜通令營縣協緝冀免漏網再查另案拿獲曹阿祥供出楊炳泰范增林卜金大又有范發林顧廷魁顧萬源阿六麻子均爲巨盜時至錫境作案此次保滋典被刧恐係若輩所爲訪聞范增林范發林顧廷魁顧萬源常在上海租界阿六麻子常在蘇州楊炳泰卜金大常在浙江知事現擬選派妥愼長警給文分往查拿仍乞咨明浙省長官轉飭所屬曁函上海會審公堂無分畛域一律協拿務獲解辦實爲公便等情據此除指令並分行外合亟訓令該知事廳長仰即一體嚴緝務獲解案究辦此令 
[崔廳長秉公懲警]  
　　滬南警察分廳長崔鳳舞君前因一區二分署解送大生弄信昌祥烏木作主賀升甫賀阿才等十二名拒捕毆警一案當經司法科研訊分别保釋旋因崔君查得此案情節可疑特派親信人員密查得實故於前日（十一號）下午四時復飭司法科傳集賀升甫等十二人及是日在場巡士焦振榮等至案訊問由崔君親自監視是時當事人均已到齊獨巡士焦振榮報稱因傷在上海醫院醫治不能到案崔君令飭雇車往舁於是人證到齊分别詰訊數小時之久檢騐商民均有傷痕巡士則否崔君廉得實情登時大怒令飭將賀等開釋巡士焦振榮及巡長押候嚴辦賀等見此情形復代巡士請求寛恕謂不欲結怨云云當經崔君諭謂此爲法律所不容豈干爾等之事賀等均欣然而去 
[濟渡社經費告罊]  
　　前市政廳内附設之濟渡社原係遣送客籍人民及退伍兵士等回里免致流落異鄕所有經濟一部份悉由商董担任籌措自去夏戰事發生後經前上海縣吴知事籌撥公欵重行部署俾一般流落客民得以遣送回家半載以來其達數千夫之多　因經費告罊擬即取銷該社長已吴報洪知事請示核奪矣 
[縣知事銷假]  
　　上海縣知事洪伯言君前因冋籍掃墓呈請韓省長給假一星期曾誌前報茲悉洪知事掃墓事畢假期届滿昨由太倉原籍來滬即於午後兩時到署視事呈請省公署銷假 
[調查認稅事宜之周密]  
　　江蘇國稅廳籌備處長查得上海各業稅捐大半由各業領袖認繳其中大合捐率者甚多殊與稅務前途大有影響曾經令知上海稅務所所長朱伯良君逐一查明卽行呈復茲又委派嚴汲青君來派業已與南商曾董事接洽凡各業商董姓氏及認稅盈絀情形均須詳加攷核務得眞相然後冋省陳明請示辦理 
[警察敎練所定期開辦]  
　　本邑地方警察事務所長景　華君前因地方警察尙未設有敎練所呈請縣知事准予開辦在案茲悉此項敎練所房屋已經景君擇定縣署西首之舊捕廳署暫定學額四十名已於日前攷取足額所中敎習辦事各員除所長一職由景君自行兼任外均經分别委定現訂期本月十五號開辦昨已呈明縣公署請洪知事届期蒞所行開學禮並飭傳錄取各學生一體入學茲將委定各員姓名職務錄下楊　學監兼敎員董守安敎員臧　敎員熊　衡體操敎員洪錫　帮操敎員盧學明庶務員 
[徐廳長奉令查緝私販硝磺]  
　　閘北徐警廳長日前接淞滬水陸警察蕯督辦訓令云商辦江蘇全省硝磺總事務所奉江蘇都督馮令准在上海設立局所辦理運售事宜並奉頒發鈐記護照已於四月一日開辦查硝磺關係軍需不准私售向有禁例當奉訂立規條如授與匪人卽將經理人嚴行懲罰無如每有希圖漁利者私自販賣或致流入匪人之手若不嚴行查緝何以遏亂萌而裕餉源該事務所雖奉准派員緝私而耳目難周職權有限因特呈請轉飭各警區隨時查緝獲有私貨知照事務所承領按照時價提四成以充犒賞或由事務員役查悉鳴拘獲送署提二成充賞等情據此合行訓令該分廳長遵照辦理等因徐廳長奉令後通令各區署一體遵辦矣 
[禁止酬神賽會]  
　　前日閘北徐警廳長奉蕯督辦訓令禁止酬神賽會以保治安着轉飭各區一體查禁等因廳長奉令後除通令各區署廳辦外咋又頒布通告嚴申禁令以後如再有酧神賽會情事定將爲首人拘案究懲决不寛貸 
[定期焚燬烟具]  
　　第一初級檢察廳布告云案查本廳辦理各項收藏烟具案件所有二年十月起本年三月止已結各案烟具特定期於本月十四號一時在本廳大門外實行焚燬仰各週知特此布告 
[馮鄉董重行入綱]  
　　西南鄕閔行鎭鄕董馮子英因案被控經地方檢察　將馮拘案着法警金寳山送往第一看守所收押詎金中途將馮釋去暗將某甲送押頂替事爲汪君查悉將金收押一面另緝馮到案訊究等情曾紀前報茲悉汪君特飭司法巡長梅南枝於前日下鄕將馮設法拘獲於昨午押解到廳據情禀報汪君諭將馮並金寳山先行分别釘鐐收所聽候預審核辦 
[法租界改造停車章和牌]  
　　法租界内經過各色車輛前由法工部局議定章程黏於堅立木牌之上指定停車之處令各車夫不得任意亂停致碍行人今因華界拆城塡浜築路之後華法兩界之車均可在該馬路拖行而各車夫在途時有不照章程停歇車輛故工部局擬在各該處添立停車章程牌又因木質易於朽　故將前立之木牌一律改鑄鐵板承以鐵柱地上並用水門汀泥築脚將柱插置泥中以　久遠一面知照各車主轉諭各車夫以後停車務各照章在指定地點停歇如違拘案訊罰不貸 
[倒糞須在八時前]  
　　滬南崔警廳長昨日發出布告云案照上海工巡捐總局經辦之清道路燈兩項奉督辦淞滬水陸警察事宜蕯訓令准上海鎭守使鄭函請劃歸警廳辦理飭令本廳長會商接管具覆等因奉此本廳長業於四月一日派員逐項點收接管令飭各區署督同稽查員勤愼辦理在案惟本廳接管伊始凡關於清潔事宜各項條規尙待磋議完善頒布通知除清道規約暫時仍適用前市政廳衞生科辦理清道規約第三條取締外所有居家舖户倒糞時刻自本月十五日起一律以上午八時前爲限逾時不准再倒合行通告各居民及倒糞夫一體遵照違者卽由守望崗巡拘署懲罰以重衞生其各凛遵特此布告 
[巡警捉賭攫錢之受罰]  
　　巡警唐少坤於上月十四號晚偵悉大東門外龍德橋畔某煤炭店内糾衆賭博機械前往捉賭將賭徒王阿掌施阿龍等多人身畔搜查檯上及各賭徒所携之洋元悉數搜括入囊出外並不回區報告至翌日姚等心不甘服投該區控訴當經區員飭傳該巡警質對該警言語支吾區員遂飭該警卸去制服一面禀准崔廳長諭令斥革備函將一干人解送警廳司法科轉解地方廳訊辦當經檢察官預審明確起訴審判廳前日午後陸超推事官會同原審之李檢察官特開刑庭辯論問官命提一干人至案研詰先據施阿龍王阿掌同供紹興人是晚在店賭博該巡警以捉賭爲名將民人身畔及檯上洋元悉數搜去請察質之唐少坤供安徽人除供狡展不認陸君謂此案已經調百明白豈　抵賴遂當庭宣判唐少坤持械恐嚇詐欺取財罪當然成立判拘役二月施阿龍王阿掌等賭博罪亦已成立判各罰洋五元以儆 
[姦夫毆傷本夫之懲罰]  
　　閔行人王桂堂姦佔姚某之妻姚張氏近被姚某查悉前往理論詎王反糾多人將姚兇毆受傷姚心實不甘即投地方廳請爲騐究當經檢察官騐明傷痕判令自　醫治一面飭警　往將王及該氏一併提案研訊得和姦屬　飭將該氏當堂交夫姚某領回管束王桂堂收押遂起訴審判廳前日午後經端木棻君等提案研訊王桂堂一味俯首求恩問官以王和誘罪及傷害罪均已成立判監禁一年零六個月判畢仍命還押聽候送監執行 
[鴇婦尋見妓女]  
　　老北門内獅子弄以紥珠花爲業之薛榮奎曾於去年至北市會樂里　王氏雉妓院狎遊與其伙妓朱氏相稔薛遂領回家中藏匿近被該鴇所知偕同方和尙陳阿榮等跟蹤尋見强欲領回薛卽鳴警拘至二區一分署移送第一初級檢察廳留候預審 
[阿叔吃醋]  
　　徐順庭前與寡姪女洪徐氏有染後該氏又與張松濤姘識徐順庭頓含醋飲深夜潛往將張所居之屋放火焚燒未成張偵悉徐之所爲控經該管警局將徐拘解地方廳曾經檢察官研訊屬實起訴審判廳前日午後端木棻推事官會同張檢察官開庭研詰據徐順庭供浦東人耕田爲生前曾與洪徐氏姘識茲被張松濤將氏勾引到家藏匿因此小民懷恨作此請求恩宥問官曰爾與姪女通姦無異禽獸判徐順庭監禁四個月示儆 
[瞎子賣烟]  
　　瞽者馮寳生素賣烟癖家居閔行鎭前爲該處警局查悉將馮拘送地方廳訊辦該廳念伊瞽曰從寛發落詎　釋出後並不將烟戒除反縱令妻女在家私售洋烟設榻供人吸食茲爲該處警局查明復將馮寳生及抄獲洋烟烟具等物并解地方廳請爲重懲當經檢察官提訊後起訴審判廳前日亦經端木棻君等提案宣判以馮前次私食洋烟從輕處斷出外又敢設榻售烟殊屬不法判監禁十一個月零二十九天以儆抄獲烟具洋烟等物存候焚燬 
[拆賣房屋案尙須覆訊]  
　　顧煒昌控蔡濟豐拆賣房屋舊料曾記前報前日經姚檢察官預訊據中人沈少康供此屋係蔡出賣與黄興記曾由地保蓋戳圖　亦在場至蔡與顧姓有無糾葛並未知情等語判沈及衆小工暫行交保聽候覆訊核辦 
[寳山路火警續誌]  
　　寳山路心興里失火一節已記昨報茲悉起火者係周友記訂書作保有火險前日由被害鄰居人日本籍之曹禮卿陳文超二人投二區二分署控周欺心圖利縱火遺害因將周拘送檢察聽押候訊明核辦 
[車夫形跡可疑]  
　　松江婦人盛泰氏昨與其夫盛酉生雇坐黄包車欲至南市滬楓車站搭車回松不料至拱宸門外換坐他車之際突被匪徒搶去金簪一支盛即將形跡可疑之車夫張樂夫李阿榮扭交崗警拘至二區一分署移送第一初級檢察廳留候預審 
[流氓吵閙茶館]  
　　西華得路中虹橋日昇樓茶館前晚有流氓十餘人在内吃茶不知因何大起衝突各以長櫈亂擲有某堂倌上前解勸致遭擊破頭額血流如注嗣由店主鳴捕到來該流氓等已乘問逃逸惟將受傷人送入捕房捕頭命送同仁醫院療治候再查辦 
[花烟間加捐]  
　　法租界内所開之花烟間每月由工部局收取捐銀二兩一錢乃近來業此者日漸加多且屢有合妓女沿途拉客之事法捕房以此非正當營業擬就寓禁於懲之法諭令各户加捐一倍徵收銀四兩二錢現又指定地點東自吉祥街起西至鄭家木橋迤西馬路止不准再有此等花烟間開設如違提究以期逐漸減少 
[雉妓深夜拉客]  
　　雲南路三百四十二號雉妓金寳寳南京路龍泉園弄五十九號雉妓王阿金均因深夜在途拉客違章由捕查見一併拘入捕房押候解送公廨訊究 
[押店收押賊贓]  
 
 
 

Page 11

 
 
虹口天　路全成押店主趙金初武昌路寳昌押店主翁阿利海寗路大興王阿四浙江路和源朱阿四李根山武昌路　興李子鄉等均收押賊贓被捕房查悉以其遠章業已請廨出單分别傳訊矣 
[堂倌圖呑浴客物件]  
　　南京路第一池浴堂内值堂人李萬和因呑没浴客葉金恒所寄值洋一百六十八元之金表現洋被葉報捕將李拘入捕房禀由公廨諭准交保令將浴堂寄物章程呈送公堂聽候訊核 
[判禁竊賊]  
　　竊賊周小旺三次行竊某作　木料又陳大行竊煤炭先後爲警拘解地方廳研訊起訴審廳前日經端木棻君開庭宣判周小旺科五等有期徒刑監禁一年陳押三月 
[聚賭違章]  
　　　克登路三百六十四號張阿和又哈爾濱路二號張和尙又海寗路二千九百八十四號張瑞記　因聚賭違章被捕查獲將各家賭具帶入捕房禀請公廨分别出單傳訊 
[汕頭路昨夜之搶案]  
　　汕頭路觀盛里四十五號王大寳家於昨晚九時突被盜匪搶去衣服二箱現洋一百餘元約共値洋七百餘元事後即報告捕房請爲查緝 
雜評三（宇） 
[公廨上訴機關之虚懸]  
　　公共公廨上訴機關之虚懸已二年於茲矣此二年中民刑訴訟案件之遷延不决及敗訴人因無上訴機關而無可呼　者已不知凡幾此中損失豈　尠哉今上訴機關業已確定而受理之手續則因公廨管理權尙未收回致雞着　凡　呈上訴者延　久待詎不又受無形之損失耶今觀察使又電京催促矣政府爲主權計爲人民計當不至仍置不　然而觀察使第一次之陳請亦非不懇切也政府之遲遲不覆抑又何歟 
[來函]  
　　啓者閱四月六號貴報本埠新聞　内醫生迷信一節略有纒悮因此日方渭卿有事往湖並未扭至警署惟緣同居口角訴諸警署業經和解吴介卿亦無盡符念咒等事請登入來函欄内是荷城内潘家弄五十六號同鄰公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[海内奇談] [  覺迷譯南文報]  
　　價値三十萬元之佈景本月八日夜香海新舞臺演火燒赤壁一劇其中所佈火燒景謂爲祝融氏特製較之西洋運到影戲片尤遍眞以故觀者有棒腹大笑有頓足大哭蓋疑假　眞也聞此幅佈景製成費去墨希哥銀元三十萬云 
[抖亂四書應試知事論] [  仁後]  
　　仕非爲貧也日月逝矣歲不我與懷其實而迷其邦可謂仁乎曰不可有人於此仰不愧於天俯不怍於人得之不得曰有命人不知而不愠不亦君子乎君子憂道不憂貧旣得之道之以德齊之以禮上也道之以政齊之以刑次也率獸食人是厲民面以自養也惡在其爲民父母也吾嘗終日不食終夜不寢以思無益上有好者下必有甚焉者矣仕而優則學學而優則仕與其進也不如學也 
　　若有一個臣斷斷猗無他技其心休休焉食不厭精膾不厭細狐狢之厚以居堂高數仞榱題數尺侍妾數百人從者數百人幸而得之則安富尊榮豈不誠大丈夫哉不得不可以爲說專心致志必得其位必得其祿將以求我所大欲也噫斗筲之人何足算也今之從政者舉爾所知日省月試不考文一言以爲知一言以爲不知用之則行舍之則藏不啻若是其口出趙孟之所貴趙孟能賤之有恒產者謀於燕衆如水之就下　之走曠也有大人者從之者如歸市無財不可以爲說說之不以道不說也昏莫叩人之門户巧言令色足恭其交也以道其饙也以禮斯孔子受之矣人饙五十鎰而受饙七十鎰而受或相倍蓰或相什百或相千萬比而同之豈人爲之哉權然後知輕重度然後知長短凡物則亦有然者也魚我所欲也熊掌亦我所欲也二者不可得兼舍魚而取熊掌者也士何事必載贄皇皇如也求則得之不求則勿得也其未得之也戰戰競競如臨深淵如履薄米旣得之不知手之舞之足之蹈之舉欣欣然有喜色而相告曰我知言我善爲陳我善爲戰多見其不知量耳 
　　君子曰民可使由之不可使知之夫有所受之也故舊無大過則不棄也其使人也求備焉由今之道無變今之俗相率而爲僞者也惡能治國家 
[戲擬關羽致祝融氏書] [  獨鶴]  
　　祝融先生足下日前大駕惠臨九畝地席捲所有以去致使繁華勝境倏付刧灰而海上名伶商場鉅子耗　力擲血本以經營締造之新舞台并成焦土此固滬人士所太息痛恨而某焉憑弔遺址亦未嘗不深怪足下之殘忍也不意道路喧傳謂者番慘禍實以該舞台排演麥城一劇逢某之怒因偕重足下威燄以洩其鬰憤衆口一談羣視某爲敎唆犯設隱忍不辨則一旦該台股東提起訴訟某將含寃莫白矣某與足下各有所可不相統周某固未有擅加使令之權足下亦决無奉命維謹之理此中情節不待智者而知之又况某當日兵敗勢　　慨捐生　仰千秋實舞遺憾麥城一段　史得三麻子現身說法正可以勵頽俗而昭忠忱方嘉許之不暇而又何怒爲　使某局量　淺以該舞台之演敗麥城爲故揭痛瘡（　　以道人短處爲揭痛瘡）亦何至如此發極要知某當年刮骨療毒猶且神色自若區區痛瘡之揭安足損吾豪髮耶猶　火勢　發烈燄飛　之際某方跨赤兎馬提青龍刀按住雲頭向下一望幾擬赤壁之戰濮陽之燒復見於今日矣當是時目擊經理蹈火帳房墜樓之慘狀未始不欲更爲水淹七軍之舉灌水以救衆生特苦自來水管力有不足而某亦無能興風作雨遂致坐而待燒正深愛莫能助之嗟固不　以好心而反蒙疑詬也雖然無稽謠諑亦具理由市井之見殆以此次大火何以不出現於租界而獨發現於内地何以不爲害於其他保險之舞臺而獨貽禍於不保險之新舞臺且新舞台之燬於火何以不先不後而適在敗麥城一齣排練純熟將次登檯之時於是妄相揣測遽播流言此則足下之咎也何以故足下此届光臨其時間其手續實予人以難解之理由謂其爲吃點心歟則曙色初開食肆依然閉户謂其爲看白戲歟則　鼓久歇夜戲早已收場而乃突如其來逗留滋事卽某亦深滋疑訝固難怪無知者之多所臆度也惟足下肇禍以後飄然而去竟以某被其惡名某卽不言足下於心安乎今與足下約請卽日躬蒞城廂内外挨門逐户剖白其事俾某得以脫然無累獲免嫌疑是所至盼否則某爲保全名譽計惟有率關平周倉與足下一决勝負矣 
尊聞閣詞選 
[自來水] [  子聰]  
　　安排水管在墻隅拔塞能敎灌入廚子取予求良甚便省他擔負用缺儲 
[自來水]  
　　世間飲食果何資端賴煤薪　下司百里奚妻如見此當年不用　　炊 
[踏青]  
　　往歲踏青曾約友屈指光陰又到花朝候借問前途何處也杏花村裏須沽酒幾日陰睛微雨後滑　拖泥穿着芒鞋走漏洩春光雞怪柳一枝紅杏墻頭有調寄蝶戀花 
[小樓夜雨]  
　　好夢忽然驚窗紗飛雨聲擁孤衾重剔銀檠且喜三農均監望聽夜漏正三更滴瀝到天明爭傳溝澮盈望樓頭擔溜初清預卜西疇歌有獲聽布榖喚催耕調寄南樓合 
[清明詞] [  李生]  
　　霧　風　時世妝翠繳輕巧飾明瑞釵鈿斜　羅衣薄二月鞦韆戲女郎 
　　　　烟輕帝子家東風寒食柳飛花尙方貢品今寥落不見湖洲紫筍茶 
筆記 
[義獅] [  韋士]  
　　卡撤其城有奴曰温竹兒主人待之酷憤而逃隱身城數里外林莽中見一穴饖疲交迫見一穴乃　伏穴内而睡忽爲獅吼聲驚覺急奔穴内而獅立已當去路温竹兒於此時尙能恩逃耶但願速碎身千百塊脫此世界而去而事有大奇者獅徐徐來不現怒態細聲吁吁似求助者温竹兒細視獅獅跛一足足蓋傷也乃進而握獅足爲察傷處如醫士診病也然其足受一巨刺拔去出其汅血而獅痊矣獅搖其　　之尾跳　如一嫵媚之小犬吻　士之手足表示其感激之誠而温竹兒自是遂爲獅之　友獅獲有得無不與温竹兒分食温竹兒聚落葉枯校　火炙肉獅趺坐相對怡然若至友之話舊者温竹兒居穴數　月偶閒行林裏爲選兵所獲　兵温竹兒之主人使外出資其逃奴者也律治逃奴酷判定　投奴飼獅於　物　中届期温竹　　立場中待死場四園廂樓上縉紳士女雲集吼聲起獅躍出柙觀者鼓慄獅張牙舞爪蹲而欲摸此待享之犠牲而孰知獅視温竹兒忽不動漸歛其神威依依温竹兒足下温竹兒以手加獅頸而抱之如小兒撫其愛狗腎卞撒其城者大駭異乃令温竹兒述其故温竹兒直陳野穴醫創事又曰今傍吾立者卽該獅也觀者盡樂乃公乞城督怒温竹兒並以獅贈之獅蓋兩次全其命於垂危者也 
　　韋士曰吾　王猷定義虎記乃譯此叚而致概於猛獸之猶有至性也彼樵夫未殺小虎而虎行樵夫此温竹兒爲獅治創而獅不忘舊誼獅也虎也天下之至暴而不仁者也而終能如是此其所以傳也世之人患難相親而其後反顏若不識者蓋比比閱此能無愧乎 
自由談話會 
　　檢德會規則一不狎邪二不賭博三不必以酒食結交四不必華服五不輕寒素 
　　入會者上海何雲卿嘉善周伯英瀏湄沈孫瞻嘉禾胡軼羣 
　　仁後君主張推翻沈韻改用偕音迄今未有加議者其以問題爲複雜未便加以研究乎茲將鄙人對於仁後君之研究略佈於下　之典樂臯陶　歌是爲有史以來韻文之始其後雖歷周秦漢魏數千年來除楊升菴創製古音略例外當時並無韻書之可言迨至東晋吕靜集宫商角　羽始爲韻書宋周彥倫始著爲四聲切韻後及齊梁之際由沈約謝誂王融以平上去入列爲四聲卽所謂永明體是也然沈與王謝雖屬詞華高瞻足以提倡一世亦不過僅合於當時之聲調及江左之方言而已以致流傳至今反憎散漫今旣知其流獘若仍聽其自然則方言之統一尙不知期於何日也鄙意當由讀音統一會重行釐訂庶使審愼周詳較有功於社會也[  揚州小社]  
　　人而爲中國之人而爲今日中國之人猶欣欣然奢談自由幸福誠所謂不知死活矣夫自由幸福固天覆吾人之權利曠觀世界革命史其人民所爭之自由固無外乎政治上宗敎上言論上種族上之自由誠如前日申報中許君所言矣第政治上宗敎上言論上種族上之自由爲多數人之自由謂之爲問接自由其個人之自由與吾人有直接密切之關係者則爲身體自由財產自由是也 
　　夫身體自由財產自由載在典章政府旣無蝕奪之明文官吏復少侵害之實事宜乎吾民得保其天覆權利而不爲流離失所矣乃建國以來狼禍豫皖韥鄂陜五省父老之受其害者豈只父母兄弟妻子離散而家室蕩然生者無以爲生死者暴骨於霜露政府無法以弭之軍隊亦無法以克之徒假勦撫之名以增吾民間接負擔之痛苦則其所謂財產自由身體自由者果安在哉[  拍唐]  
[入儉德會序] [  蝶魂]  
　　余於前清光緒元年歲在甲戍始生於浙西之禹航日月如梭迄今已四十一年矣回憶有生以來堂上以晚年得子鍾愛逾恒復又上無伯叔終　兄弟弱冠以來徒知賞心悦目意氣自豪爲以有恒產於我何加無恒產於我何損歡喜場中自何難從容託足又烏知儉德之高尙哉近十有年來椿萱並謝撫世　之炎凉　人心之不古只有錦上添花何來雪中送炭益之鄙人不知運勦徒知安命守已困守青　日復一日年復一年不知何所底止也難然貧乃士之常越宿無糧立錐無地亦足堅忍其心性而養成　到之材故　决肘現　之常　　　巷　之　而今而後但期守　德會之規則以安貧樂道而已 
小說 
[社會小說厚利] [  滬生譯述　覺迷潤辭]  
　　波斯盾（美國地名）某鉅商號帳房中端坐一中年人正在清理簿册忽有一年未滿二十之少年自外入向之曰君能貸予二千元以作小買賣之資本乎 
　　其人略廻其身凝睇良久呈驚異之狀而曰施脫羅壽君乎君將以何物爲抵押品耶 
　　少年應聲曰無也債劵耳 
　　中年人微哂曰君之債劵恐市上信用不十分著乎 
　　少年曰巴頓君乎市上信用不著固也然予有說焉小子年輕來日方長安知將來希辣姆施脫羅壽之債劵不與他人同一靈通乎 
　　巴頓藹然對曰誠然誠然但君須知商業中罕有貸銀而無相當之抵押品也非然者貸銀之家有不遭虧折者乎 
　　少年聞言面呈慘淡之色默然不語者良久最後發爲一種失望之聲曰然則君遂不能借貸於予耶 
　　巴頓曰否明日之晨君且過我當有確實答覆少年遂退出　　少年去後巴頓回至寫字檯重理其帳簿但心坎中耿耿於少年事腦力遂不專屬帳目數錯乃　其簿册製帽而出行抵米而克街之一富商入焉 
主人方依寫字　結算其一星期中之盈餘而此不速之客趨前致禮曰毫萊君無恙主人亦答之曰巴頓君無恙予甚喜見君而也請就座有何消息乎市情如何乎 
　　巴頓置其問於不顧卒然曰少年施脫羅壽者頃間來至予處欲予貸彼以二千元謂欲設小買賣於華盛頓街也 
　　毫萊愕然曰其然乎事誠奇特君貸之乎抑竟拒却之乎 
　　巴頓應曰予意尙在未定之間設施脫羅壽之爲人固純正而富有商業智識則所經營者未有不獲順利不妨貸之耳 
　　毫萊曰是或然但予之心意决不助此種志驕之少年創立商業基礎也 
　　巴頓因詢曰君曾受此等事之賠累耶語時頻用其銳利之目光凝睇之 
　　毫萊應曰未蓋予向不圖此種之利益也 
　　巴頓曰然此固一絶好之機會較之存儲於銀行中者殆有過之予意已决君苟貸彼以千元者予亦貸彼以千元也 
　　毫萊曰卽令予貸彼一本士亦殊不願也君苟出貸之者憑莫甚焉 
　　巴頓默然不語者良久旋興辭臨行謂毫萊曰君苟不　合投者予亦將獨任之矣 
　　光陰荏苒倐忽十年一日巴頓在其商號立寫字檯側面色慘淡狀至恐佈取一大册頻頻翻閱而其絶望之態度不覺與之而俱進最後竟大喊一聲曰予破產矣　予破產矣 
　　時則希辣姆施脫羅壽者適欵步入耳其語詢曰是何言　是何言 
　　巴頓黯然對曰上次歐洲汽船傳來消息謂倫敦蒲里格覺克生公司倒閉該公司短予欵項幾違二十萬元今此消息已遍全國予自　此挫折　主遂迫予清還欵項而今銀行家已全不信任予矣以是之故予之虧負遂無力處置倘遇此　　或可恢復現狀然而難矣予之債主愈逼愈緊予恐不久亦將隨倒閉之潮流以去矣（未完） 
 
 
 

Page 15

 
 
   
 
 

Page 16

 
 
   
 
