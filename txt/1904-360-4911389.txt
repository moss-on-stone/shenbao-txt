# 1904 - 360 - 4911389

 

Page 1

 
 
[四書五經義大全] [  圖書集成局啓]  
　　坊問四書五經義　牛充棟　互相　襲十九雷同本局有見於此特請名夙廣收古今名人經義之作　爲一編題有未備埃次擬補共五十七卷爲文五千餘　類皆獨運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[再續湖南鄧沅專造國家紙幣以擴充銀行之事宜條陳]  
　　七印造國家紙幣宜設專局專官於京師與總銀行直接以示有密切之關係也宜倣用東洋堅韌紙張以機印造兼具滿漢英國文字紙張背面各爲一色此種二色紙張專以造幣他項不准倣用以杜僞造並宜預先專派學生赴東洋學造此紙與習用印機以免利權外溢八國家紙幣只可印造銀圓銅圓兩種緣銀圓可以免平色之高低銅　可以免錢數之多少整齊畫一紙幣不至受其抑揚最不便者寳銀有數十種之平色不等最不　者現行之錢貫有數十種之數目不等欺詐萬端爲世大蠹應請旨整齊權衡頒行全國以歸一律各省均宜趕鑄銀圓銅圓不准再用寳銀以爲紙幣之進步至户部所擬銀行章程第二十條謂印造庫平銀五種亦可出巿面通用平色銀兩等票是明示天下以不平之政殊爲非便應請削去九紙幣發行時内由户部外由藩司均於正票騎縫處蓋印户部發行各衙門藩司發行各州縣總銀行向户部領取各省分銀行向督撫領取各州縣官錢號向州縣衙門領取由州縣發出者加　州縣之印由銀行發出者加蓋銀行戳記十紙幣發行後卽應請旨通諭全國凡糧餉郵費電報火車等有持用紙幣者均應一律收用該官吏及管事人等不得稍有挑剔致干重咎至完納關稅釐金尤非紙幣不收以便商民而除朘　十一紙幣之行必有官銀行官銀號爲之驅策應請旨通飭各省及府廳州縣各設法挪撥官欵省會及通商大埠開設官銀行府廳州縣開設官錢號官欵不足准照總銀行章程招集商股惟商股不得多於官股以免内輕外重之　且各處官錢號旣立呼應靈通範圍自廣豪商亦不能設法排擠抑壓紙幣十二紙幣收稅泰西所同今　變稅爲　但内外各衙門請領紙幣用爲常年正項開銷者非轉借於商民可比無庸納息然請領若干紙幣必交三分之一之　錢官銀行官錢號領取紙幣必交四分之一之實錢以備國家有時必需實錢之用其餘未交實錢之數卽須納息每銀圓一百合庫平銀七十二兩每兩以四釐定息每月應共納息銀二錢九分六釐每銅圓一萬當足錢一百千文每千以四文定息每月應納息錢四百文該行號旣得國家保護又得紙幣　忠之權利即應有隨時兌付實錢之　　　　有持國家紙幣換錢者雖非該行號就發出亦應一體兌付蓋該行號　　　總銀行之拔分也十三各　　　　家借貸紙幣或向官銀行或向地方官皆可自便惟須量其資本之　　　量　給且須先交所借三分之一　　　其餘二分銀圓則以五釐納息銅圓則以五文　息鄉里農民力難多借應由地方官陸續發交各團村謹　紳士分别零借其息當以銀一分錢十文爲准年清年息本錢亦不得逾三年不清十四鄉民借貸紙幣應由督撫藩司嚴飭各地方官及一應經手人等毋得掯閉亦無稍勉强倘有士紳吏胥丁役藉端訛索發覺科以重罪十五應將國家紙幣之　值利益與借貸之息錢限期詳明曉示使士民周知以免奸猾暗中舞幣十六紙幣發行應歸財政處總攬全數財　處蓋印然後發與户部藩司藩司蓋印然後發與各直隷廳直隷州及州縣廳州縣廳蓋印然後由地方紳耆請領分借凡紳耆所領每月借出若干隨時造册二分每季以一分呈閱地方官以一分自存其未借出之紙幣應與季册一體呈閱然後發下地方官每季據原册並票根册申詳藩司藩司年終據原册並票根册禀報財政處並以原詳之數錄示地方以便十紳查知而免地方官朦混十七國家紙幣用至三四年之後中有字迹模糊者應卽　還財政處另換新紙以防流弊十八各埠巿錢店不准私出錢票免致以倒閉爲漁　地步貽害商民各典當亦不准私出錢票以無稅之紙幣規取重息 
[諭旨恭錄]  
　　十一月初六日奉旨分發江蘇道董恒德湖南黄蘭蕿直隷道歐陽弁元江蘇道匡翼之福建道章景楓奉天知府福海江蘇知府程更森陸士傑吳煥聲浙江知府劉蔚仁鄒久光湖北知府竇鴻年北河同知王大成吳貽直廣西同知黄玉森安徽直隷州知州郭育才山東直隷州知州李樹藩福建直隷州知州馬琨河南知州林有賡山東知州張曾瑋奉天通判王炳江蘇通判余紹襄湖南通判趙夢蘭雲南通判李廷璋直隷知縣李海清河南知縣王松森高宗瀚陜西知縣賀焜浙江知縣侯鼎元福建知縣李有琨直隷知縣孔繁潽蔡濟勳徐啓倫奉天知縣崇廉江蘇知縣藍光策葉重光衷興哲黄傳烺向傳桂車炳山東知縣張一心闕彦閔河南知縣吳家珍陳毓嵩熊峻陜西知縣秦望梅甘肅知縣程寅亮浙江知縣高鳳岐史悠濟陸紹庠宋　　張士晉楊鴻迪江西知縣楊樹煌葉孔煌任紹文徐家翊福建知縣朱葆慈湖北知縣吕錦麟左珽湖南知縣徐世杰俞兆桐萬繩權四川知縣王國賓黎汝懷葛偲廣東知縣陳壽璚羅一清甘肅布政司庫大使葉文鈺山東鹽大使朱閎第金崧壽兩淮鹽大使程樹榕何培　張環吳周翰兩浙鹽大使陳一諤福建鹽大使吕懋福俱照例發往擬補盛京將軍衙門筆帖式成績廣州將軍衙門筆帖式長俊俱淮其補授欽此 
[本館接奉電音]  
　　昨晚二點鐘時京師飛電傳來上諭二道敬謹譯登○十一月二十二日内閣抄奉上諭曹鴻勛奏武職大員短額蝕餉藉端尅扣請旨懲處一摺貴州護古州鎮補用總兵劉仕旺前因遊匪　擾防軍失利業經交部議處予以降調處分兹據該署撫查明該員前帶安義右營缺額甚多領發餉銀復有藉端尅扣情事似此貪劣營私實堪痛恨劉仕旺著卽行革職該革員現巳回籍卽著湖南巡撫派員押解赴黔歸案審訊勒追侵欵從嚴懲辦以昭炯戒該部知道欽此同日奉上諭恩順著充國史館清文總校欽此 
 
 

Page 2

 
 
[日籌戰費]  
　　昨日接日本東京來電云日本衆議院所决議之明年戰事費共需日金七百八十兆圓現巳於華歴十一月二十二日由貴族議院全行决議至前日由衆議院所議之明年預算案增稅案以及各項稅餉等亦於是日經貴族院議定矣 
[日籌大舉]  
　　華歴十一月二十一日英京倫敦來電云兹者日本政府中人擬共調兵士五十萬名並添設砲隊之額統歸元帥大山巖督率以備再與俄人一决雌雄 
[鳩灣之捷]  
　　華歴十一月二十一日英京倫敦路透電局來電云近日日軍之所以竭力攻奪旅順鳩灣者蓋欲使老鐵山俄人居於獨立無肋之地也 
[先事隄防]  
　　華歴十一月二十一日英京倫敦來電云日本擬於臺灣及南方各島悉駐重兵嚴加鎮守蓋預防俄國波羅的海艦隊東來時奪之以爲根據地也 
[俄皇變法]  
　　華歴十一月二十一日英京倫敦路透電局來電云頃聞俄皇明降上諭略謂政府諸臣職在陳善去惡隨時更改以順民情惟一國必有一國之定律爲立國之本萬無可更者則雖改訂極要之新例時亦决不能使祖制紛更云云今巳命各大臣等討論各項應變之法得有端倪卽立上奏惟無論如何變更决不能更動立國之定律耳兹將所擬變法各端關列如下一將限禁農民之律并入常律中無稍歧異二設立萬民共守之法上下通行三訂定肆行虐政者應獲之罪四准各公堂得自行斷案不受牽制并推廣地方治事之權五修訂法外之律以治違犯衆情之敵其所施行此律者蓋以增治理官無限之權也六修訂限禁數處屬地居民之律七修訂報律使報紙得以盡其責任啓發人之學問智識以爲俄國之利 
[日報訕俄]  
　　華歴十一月二十一日日本東京來電云此間某報謂俄國波羅的艦隊此次東來時各中立國雖允襄助然於俄國爲福爲禍今尚未得而知惟旅順各俄艦現巳毁滅殆盡日本海軍大將東鄉氏必能竭其全力以迎敵俄國海軍提督洛狄司文斯基俾無後顧之憂也此外各報紙均盡情譏訕俄國運煤船只准駛泊薩彭及蘇門答臘兩處 
[日船返舵]  
　　華歴十一月二十一日英京倫敦路透電局來電云有日本輪船名滿洲丸者卽從前東清鐵路輪船公司之物本名滿洲今巳由旅順駛回本國船中載有各國觀戰人員并日本議院及報館采訪友人共十人 
[商務部奏請推廣内河行駛輪船事宜摺]  
　　奏爲内河行輪關係商務頗巨擬請旨飭下沿江沿海各督撫勸諭華商切實推廣以挽利權而維航業恭摺仰祈聖鑒事竊於光緒三十年十一月初二日案據臣部左參議王清穆函稱竊維商業之盛衰視乎商路之通塞商路有三曰軌路曰航路東西各國軌道綺錯而於開通航路國家且歲籌補助用是商業繁衍運輸利便民富而國强中國物力支絀軌道未能四達幹枝各路往往借欵籌辦利權坐失長江行輪之權亦久與外人共之清穆以爲事有造端雖微而獲效甚宏足以植商政之基址者莫如内河航路一事凡軌路之未通者可藉航路接之凡軌路所不能達者可由航路轉輸之以清穆所經江鄂諸省而言若漢湘若九南若鎮揚鎮浦若蘇杭蘇滬常鎮各航路四通八達往往爲外人所經營其所設公司多不過數萬金視軌路之動需千百萬者難易迥殊華商之力尚能興辦洵爲今日孡應注意之舉可否仰懇奏請飭下各督撫查明所屬境内其有航路交通處所於華商所設行輪各公司亟於保護其未曾設立者提倡籌辦如因河道淤塞有礙商運應飭各該州縣會同本地伸商詳加查勘設法開濬務期商路交通轉輸便捷内地土貨互相灌注於商政大有裨益一面由部頒定表格札飭各省商務議員查明内河行輪巳設未設處所無論官股商股或量加擴充或合力創辦填註報部合各省之力保全航路事尚易爲清穆爲開通華商航路起見理合懇請察核施行等因前來臣等伏查中國幅員廣博物産豐饒祗因腹地轉輸阻滯遂致商貨未能流通商業難於振發惟沿江沿海各省川流交錯航路縱横故商務亦最稱繁盛近年江浙閩粤等省通商口岸先後設立輪船公司常川行駛内河運載客貨尤爲便捷借多由洋商創始於前華商踵事於後利權旣分遂有難與爭衡之勢是現在内河業經行輪處所亟宜提倡華商添設公司實力推廣以爲抵制補救之策况近年與英日等國續議内港行輪修補章程巳許該國商人指明内港設輪行駛事載約章勢難閉拒各省内河凡屬連接通商口岸按照約章外人例准行輪者尤當官商合力佔先興辦免致利權外溢該參議所陳各節不爲無見擬請旨飭下沿河沿海各督撫查明該省内河其有華商業經設立各輪船公司者應飭令該管地方官妥爲保護其僅有洋商設輪行駛曁輪船　未通行體察該地情形外人援約呈請勢難禁阻者尤當勸諭華商厚集貲本分别預籌辦理一面飭屬詳細勘測遇有河道淤塞阻礙行輪之處應卽設法疏濬以暢航路並由臣部酌定表格札飭各省商務議員將各該省内河巳否行輪處所稽查確切繪圖貼說迅速呈部其行輪一切事宜應均按照光緒二十四年總理衙門所定内港行輪及近年英日等國新訂商約各章程辦理至船隻載重墩數更宜審慎妥定以免疏虞嗣後所有籌辦情形並卽隨時呈報以憑稽核總期官商聯絡逐漸推廣俾巳設者力與爭衡未設者佔先興辦庶於挽回利權維持航業均有裨益臣等爲保全華商利權航業起見是否有當謹恭摺具陳伏乞皇太后皇上聖鑒訓示謹奏 
[惡貫巳盈]  
　　漢口訪事人云匪人徐同祥前曾紏黨行刼李紳廷簫家事發緝拿如魚漏網兹復與巨憝傅金魁結成死黨嘯聚匪衆四千餘名隂圖揭竿起事幸經長江緝捕管營管帶繆竹孫二尹偵悉特於本月某日督率線勇獲諸黄州三店汛所轄某處立卽押送　垣大約一經訊實口供卽須就地正法矣 
[鄂省官塲紀事]  
　　漢口訪事人云邇聞粤漢鐵路總工程師们次不日由京來鄂謁見督憲張香濤宫保禀商緊要事宜○湖北候補直隷州知州慶直刺春經上憲奏補荆門直隷州知州缺巳於本月上轅禀謝矣○天門縣境長堤年久失修時虞潰决前經上憲委員督工培築刻巳告竣因札委王大令勛前往驗收○徐大令家模前奉上憲札委管解第四批京餉兹巳事竣囘鄂上院銷差矣 
[蘇省官塲紀事]  
　　蘇州訪事人云江蘇候補知縣俞大令世球經上憲委赴揚州仙女鎮開辦平糶義捐分局巳於本月十五日啓行矣○查明府亮采近奉總辦寗滬鐵路工程局憲委辦第四叚購地事宜擇吉本月十五日到差 
[粤東雜志]  
　　廣州訪事人云欽州直隷州牧某直剌具禀通詳大憲擬在州屬勸募農民開懇荒地俾皆得安其業免致游手好閒亦正本清源之要務也○劣僧念堂初爲城内奎巷某寺住持後因事被逐匿跡順德縣境葛岸鄉二帝廟招集無賴分揣各鄉鎮誘拐人口囤聚廟中如拐得男孩則販往新甯恩平等縣售與人家作螟蛉其有年巳長大者則載往金山等埠爲猪仔近日城西仁濟大徍某銅器店甲乙兩學徒被 
 
 

Page 3

 
 
其所拐經家屬訪悉紏同族人前往理論念堂不肯交出因之禀請地方官提追○三水縣屬向鮮盜風近以懷集警耗頻傳人心惶恐附近廣寗四會各處會匪乘機而起到處招人拜會被惑者多至一二千人以致劫掠之案層見疉出小民從此恐無高枕之時矣 
[錦城小志]  
　　蜀中訪事人云自丁文誠公寳楨總制全蜀就成都省會設立機器製造軍械局歴二十年之久員司工匠積習日深廪祿虚糜毫無振作月前因籌餉局憲某君查得軍裝所所存砲彈盡皆潮濕不堪因禀經督憲錫制軍選出十七萬枚飭匠整理匠就彈中挖取火藥偶一不慎轟然炸裂焚去房屋二間擊傷四人内有二人卽於次日斃命○月初成都燕魯公所演劇酬神續備軍甲乙二勇入觀巡警兵向之阻攔二勇忿忿而去次日巡警兵在某處燃點路燈二勇與之齟齬相與紏人格鬥致傷警兵數人居民二人後經闔城文武各員出爲彈壓而息事後查知肇事勇丁姓名飭貫耳以示懲儆 
[皖山夕照]  
　　安慶訪事人云撫憲誠果泉中丞以武匡軍病勇二百餘名由某省候補縣艾大令押解來皖因派澄清營管帶揚遊戎往明籍貫分遣歸農詢之知其事者謂此軍係去歲招自皖北各處開往粤西後以不服水土致染疾病以故遣回云○安慶府桐城縣爲各處來查要道其間有菜子湖寛約二十里長百餘里直達厌工漁舟蟻聚盜匪溷跡其中以致被刧之事時有所聞近日縣主陳大令飭沿岸諸紳士督同地保將所有漁船查明姓名户口籍貫編列字號造册送呈亦防患之道也○桐城縣崇實小學堂係去歲紳士孫方諸君募捐創設額收學生一百二十名邇者孫紳因經費支絀議撥永惠倉積榖捐以資彌補格於衆議事迄無成堂中諸紳聞之指爲吳紳及某甲從中阻撓號召同志欲興問罪之師吳亦聚衆數十人戒嚴以待嗣經官紳竭力調停始得無事 
[上海官塲事紀]  
　　交卸川沙廳撫民同知陳桓士明府家熊於昨日來申先詣道轅謁見蘇松太兵備道袁海觀觀察嗣至上海縣署投刺縣主汪瑶庭大令延入花廳茗談良久而别○巳革陽湖縣知縣翁笠漁明府江蘇候補知縣稽查海關洋藥委員周明府振公均於昨日因事來申命駕赴縣署拜會縣主汪瑶庭大令 
[甬江寓滬諸紳商公禀外務部電文]  
　　王爺中堂大人鈞鑒俄逸艦阿思哥容留在滬歸中國約束之水手斧斃甬人周生友俄官不照中立條規將兇手帶回船上審問並不照會華官會同辦理四明人工匠居多人心憤懣殊難抑遏屢次聚議屢經職等勸慰持以靜鎮免貽口實並公禀上海道向索兇犯半月以來滬道屢次照會索催俄領不復甬人屢登報章深咎官紳辦理皆不可靠若再延緩必將激成從前罷巿之局職等爲衆所迫惶恐無策此次被戕者係屬華人倘戕及他國人民勢必成爲交涉巨案實於中立名義有關環求大部迅賜照會俄使飭令俄領事速將兇犯交出會同華官審辦俾安衆心而免意外除禀南洋大臣外急切上禀職商何良棟嚴信厚朱佩珍沈敦和周晉鑣虞和德蘇德鑣樊棻王予坊李厚祐方舜年葉貽釗十一月二十二日禀南洋大臣稿同 
[飭定學章]  
　　日前上海縣署接奉蘇垣學務處排單内開准兩江學務處咨奉署督周札開照得前准總理學務大臣咨送奏定學堂章程内開師範學堂分爲優級初級兩等課程科目均有定章江寗省城前設三江師範學堂係經張前署部堂奏定章程前三年爲最速成本科之級以教小學堂之師範生第四年添置高等師範本科以教中學堂之師範生是前三年之程度卽現奉頒定章程初級師範學堂之程度第四年之程度卽現奉頒定章程優級師範學堂之程度惟課程科目略有更異現奉頒發章程凡湖北等省學堂章程前經奏定者均一并會通酌改以歸劃一各省事同一律自應遵照辦理所有三江帥範學堂學科規則卽責成該處移知該堂按照頒定章程詳酌妥辦其科目程度每星期時刻另列一表呈核至教習管理員姓名人數學生姓名人數及圖書器共亦分别列表詳載以憑查核如各屬有巳設初級師範學堂者亦飭令遵照章程辦理並將課程時刻教員管理員學生姓名人數及圖書器具備列各表呈候核奪統限文到後半月内禀復勿得玩延札處移行一體遵照等因到處奉此除分别移行外移請飭屬一體遵照等因到處准此除分别移行外合亟札飭等因到府奉此合就轉飭札到該縣立卽一體遵照辦理毋違 
[軍火放行]  
　　浙西某鹽商及湖州各紳董在本籍創辦團練日前派人來滬向福來德洋行定購毛瑟洋槍及藥彈等件刻巳辦齊運往昨投蘇松太兵備道轅禀請道憲袁海觀觀察轉咨洋關騐看放行觀察准之 
[捧檄杳案]  
　　日前浦東保甲總巡謝岳松明府奉蘇松太兵備道袁海觀觀察札飭赴南匯縣稽查要案因卽捧檄馳往聞刻巳會同縣主陳苕民大令嚴密偵查矣 
[債帥濳逃]  
　　粤人張佐卿係江南彩票廣濟公司股主香港等埠均設有匯兌字號並在本邑英租界椹盤街開設廣揚興彩票店素與北巿各票號各錢莊往來洎工部局禁售彩票張因遷至南巿十六鋪浦灘馬路旁攺爲廣濟公司分店瞬經數載漸漸外强中乾邇者香港揚興號虧負纍纍彌縫無術致滬號亦爲牽動本月十六日之晚張串通司帳人王桂堂林銘軒捲取帳籍票據而逸計欠香港銀數十萬兩本埠某票號七萬兩某某等錢莊若干約共六十餘萬兩店屋係東昇水果行之産被欠租錢一百六十餘千刻巳投捕房聲訴矣 
[災生无妄]  
　　前日傍晚時小工頭目孫寳三招集小工若干名至虹口華順馬頭某輪船上起運白米黄荳至五十二號棧房不意所堆米荳忽然坍下致蔡有喜袁二張二江二陳四莊扣生六人不及奔避壓入其中及卽設法翻開則蔡巳血肉模糊命歸泉壤袁張等五人亦各受重傷當由棧中司事送至同仁醫院求治蔡屍則由孫出貲棺殮是誠无妄之災也 
[敬告同鄉]  
　　啓者俄艦水手慘殺周生友俄官不將兇手交出同鄉迫於公憤人之常情然我等己在盡力設施以伸死者之寃日前公禀道憲曾蒙復函傳諭同鄉靜候商辦巳將原函送登報想紙荷公鑒俄領事久無復文竊恐同鄉盼切昨又函致領袖領事請持公議頃又分别電禀外務部南洋大臣務求迅飭俄官將兇手交出以慰衆心凡我同鄉雖激于公憤咸知大義宜謹守道憲傳諭之意靜候上憲商辦切勿輕舉妄動致貽口實周勝友遺孤失所同鄉自當力顧一面商辦兇犯一面代籌撫卹區區辦事之苦心想同鄉諸君亦可共亮也除將電稿抄送公覽外恐同鄉人多未及周知爲再乞登報紙如有回音再行續布伏惟公鑒[  甬江董事來啓]  
[萬國紅十字會來函]  
　　啓者本會昨承嚴筱舫觀察交來董雪舲觀察助洋三百元莊仲咸先生交來徐桂瑶大令助洋一百元揚州豫興盛交來鷹銀六十元應小梅求子天花速愈助洋三十元成記交來慶豐號趙冠卿先生助棉衣五十套戰地苦寒哀鴻載道流離困苦日甚一日蒙諸大君子募助巨欵並棉衣等年挾竊恩深曷任感被除分掣收照並函復外謹乞登報鳴謝伏維公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江南商務局禀復籌議設立商品陳列館及商業學堂經費辦法房屋建置情形禀]  
　　敬禀者竊司道等前奉本任督憲魏批本局禀請設立商品陳列所曁商業學堂一案由奉批察核所議請設商品陳列館及附設商業學堂各一所自是爲振兵商務增長智識起見每年共需經費若干如何籌撥仰卽妥爲籌議復奪飭遵繳接奉憲臺批據禀巳悉中國商務疲　巳極若不力爲挽救勢必利權盡失國計日貧然振興商務頭緒萬端開辦之初須先其要該司道等所稱設商品館以資攷騐設學堂以啓智識洵爲扼要之論太史公貨殖傳曰善者因之其次利導之其次教誨之陳列商品卽利導之一端開辦商業學堂則教誨之全體也而尤善乎因者因地之所宜以養成商業之質料因人力之所習以助成商業之作用而後利導與教誨乃有著落禀稱陳列天生品及製造品亦卽此理特須注重此意爲將來實行張本而後陳列所及學堂不同虚設又按商品陳列所觕具親模需地巳爲不少商業學堂旣有學生三十人則堂室各項需地亦廣禀稱二處均附設商務局内無需另建房屋未審是否合度應卽審酌地址認真舉辦不可因陋就簡致失辦理之本意也仰卽遵照繳各等因到局奉此仰見訓誨周詳策勉交至伏讀之下欽悚莫名伏維商品之陳列商學之設立爲今日中國商政至要之圖而亦實今日中國商政創行之舉則凡籌議於事先者宜如何而能備利導商民之資如何而能盡教誨商民之責此其擾絀全視乎經費之優絀爲優絀而此利導者又如何因地之所宜以爲利導教誨者又如何因人之所宜以施教誨此其得失又全視乎辦法之得失爲得失且也因地之宜更如何能使利導教誨之事皆備而經費復不虚糜因人之宜復如何能使利導教誨之責胥盡而辦法復歸簡便此其功用尤全視乎房屋建置之功用今使經費不裕則不足以言辦法而房屋之建置亦虚辦法不良又徒爲經費之糜而房屋之崇閎何濟且房屋之建置未合於法則經費雖充辦法雖備而其籌仍無可展其效仍難畢臻三者相資失一不可故商品商學爲今日中國商政中至要之圖而此三者尤陳列商品設立商學至要之綱領也司道等籌思集議核實經營旣不敢因陋就簡復不敢過事鋪張謹將設立商品陳列館曁商業學堂籌議情形分經費辦法房屋三大端敬爲我憲臺覼縷陳之[  此文未畢容再續登]  
[甬江小志]  
　　寗波訪事人云鄞境内有地名石家者富人張小廷家焉十月二十五日之夜被盜行刼各物約值四千餘金事後開單報縣縣主高子勛大令飭差四出跴緝旋訪悉案中盜夥陳連茂吳寳甫及縫工某甲匿跡陳婆頭某姓家禀經縣主星夜馳往拿獲帶回推鞫三盜一一供認不諱大令遂飭釘鐐收禁獄中○月之某日明盜匪二十餘人在横溪某飯鋪果腹鋪主見其形跡可疑遂報請汛弁朱郭二外委密派土兵前往拿獲陳福音羅阿生金老三尤同仁金榮標吳文華吳阿三沈揚名王玉丑沈仙谷陳錫洛胡好書王大分十三名起出手槍刀斧等件當夜解至城守營署禀請項守戎清藩轉解鄞縣縣主高子勛大令會同守戎升堂推鞫各盜供稱是夜會集多人將往木枝堰搶劫某典肆并稱前曾行劫大賚典大令遂飭釘鐐收禁以便申詳上憲核示遵行○本月朔日之夜甬江甬東司道頭某柴鋪忽兆焚如幸各水龍聞敬畢至吸水狂噴始得熄滅僅焚去小屋數椽 
[上海縣署瑣案]  
　　項慶祥控盧錫春拐匿童養媳等情前晚縣主汪瑶庭大令飭役提到盧及其子阿大升堂研訊盧供項家童養媳處氏係小的從妹過門後巳閱六年今年一十有四忽於七月中逃去項突向小的索取指爲誘匿小的無奈爲之找尋遇諸王長根處邀項往見不卽領回翌日由小的送往中途與項子丫頭相遇因卽交伊帶歸尚求鑒宥阿大供稱父親被項妄控後其子丫頭勒令小的同往尋覓及由父親送還後突有朱某張某向索酬謝項遂送給小的洋銀三元項供盧將童媳交小的兒子帶歸後朱張卽將小的曳至某處勒索尋費不得巳給以洋銀十元聞朱張係盧父子所使阿大亦分得若干十三元事後仍將養媳携去迄今杳無下落叩求乞究追大令著將阿大收押所中盧交人保去○腦威國商人某甲永遠承租吳錫熙之由不知因何紏葛控經大令飭提九圖地保姚錦銓訊究姚禀稱小的圖内有吳壽昌户名地一畝七分有奇十三圖地保沈裕春禀稱小的圖内有吳壽昌户名地一畝五分向由佃户納糧二十二鋪地甲金茂禀稱沈錫熙住小的鋪内本年正月某日比鄰某姓家烟囱失火焚燬伊屋半間至吳家之屋安然無恙大令著各具切結呈案○昨日衛麟生卽衛硯卿投縣訴稱小的在北巿靶子路某水木作司帳日前有不識姓名之某甲前來求售棉花若干包小的因母舅瞿寳生向操花業當卽領往會晤刻下母舅忽稱當時巳付某甲洋銀五十元甲至今不來勒令小的賠償無奈呈求備案大令准之 
[浦東保甲總巡局紀事]  
　　前者本邑浦東保甲總巡謝岳松明府訪悉洋涇鎮八埭頭地方有人歌唱花鼓淫詞并招集賭徒大開博塲因會同江海關巡江吏梅羅微行前往拘獲爲首之歹人楊姚榮及蕩婦陸桂英到局訊明枷責科罰隨將桂英發某善堂妥爲留養旣而伊母赴局再四求恩明府始准領去詎料一經開釋依然陽奉隂違爰於前日親率差勇拘獲張雲春王金生等十四名連桂英帶回研訊分别笞責枷號復將桂英送交普育堂留養○前日浦東保甲總巡局巡丁在陸家嘴查見甲乙二湖北人擔鹽四包正欲拘拿甲乙卽棄鹽逃去遂禀請謝岳松明府將鹽送入公堂旣而又在南巿查獲私鹽三包解入捕房暫行收管○前日松江女郎某氏行至浦東爛泥渡迷失歸途經巡勇帶至保甲總巡局禀請總巡謝明府妥爲安插 
[南巿捕房紀事]  
　　昨日南巿元興錢莊執事人胡仲章扭其夥張逸生至捕房訴稱伊私刊本莊圖章鈐於僞憑條上持赴各鋪冐收往來銀其黨數人現均尋獲請爲究辦捕頭令押候轉解馬路工程局禀請總辦翁子文太守訊究○南巿十六鋪太平馬頭裏馬路有房屋數十間前被夏長生酒店失火延燒近日捕頭派人丈量分投知照著於起造時將階石讓進若干尺昨日天主教司鐸竇君遣丁至捕房陳明内有天主堂之産幾何楹捕頭因據情禀請爲馬路工程局總辦翁子太守核示 
[英美等國租界公廨晚堂瑣案]  
　　流妓花三寳投廨鳴寃前晚讞負黄耀宿司馬升堂研訊花妓供稱小婦人年巳二十原籍蘇州某縣今年六月某日由父親李長順携之來滬押入惡龜孫錦山家收去帶檔洋銀五十元迄今巳閱半年所得纒頭不少乃孫時加凌虐苦不堪言爲此投案剖陳務求超豁司馬著暫交官媒看管俟提李來案具領○十月之杪户部主事商梅生主政由京來滬僑寓英界長發棧前日忽以被人扭斷箱上鐵鎖竊去衣服首飾控請究追至晚司馬飭提棧中接客夥毛雲初研訊毛供小的前接商大人到埠時所有行李四十八件一一留心照料後聞失物卽由輪船買辦親自搜查迄無踨蹟不知究在何時何地失去司馬著交人保出爲之尋緝○蟻棍祖阿二俞小弟誘得女郎胡喜郎賣與鴇婦張王氏家爲娼收去身價洋銀二百三十元控經司馬訊明將祖俞重辦在案前晚飭提喜郎研訊喜郎長　案前嚶嚶啜泣訴稱　當五歲時卽童養於常熟倪姓家爲媳今者年巳二八尚未結褵夏間被人拐出賣入娼家目下雖苦海得離然自念悮墮烟花回鄉後難兒翁姑 
 
 

Page 10

 
 
之面叩乞恩施别尋生路司馬飭發棲流女所留養○蔡海生控孫阿康誘拐其妻顧氏等情迭經司馬提孫嚴鞫終不承認前晚升堂覆訊蔡供妻子顧氏被孫拐賣四出找尋杳無蹤蹟求恩比追蔡之岳母顧朱氏投案供稱女兒於本年七月初三日由夫家歸寗後聞與孫同居某客寓今竟不知所往其必被孫拐賣無欵孫供蔡妻何往小的實不知情司馬喝令重笞四百板仍不吐實乃判令發押改過局二年顧朱氏交人保釋○曹德忠控朱桂生冐認伊妻楊氏一案屢奉司馬研訊各執一詞前晚又將在押諸人逐一研究寳山縣二十七圖地保徐俊禀稱朱原住小的圖内聘娶楊氏爲妻巳經九載雖媒人巳故婚帖巳失而近族遠鄰共聞共見小的爲特奔赴案下禀陳桂生之兄朱唐唐供稱桂生娶楊氏爲妻係小的父親執柯現在父親巳故小的實底藴深知故敢來此聲明司馬著徐保協同廨差勸令兩造自行了結陳榮生事不干巳責二百板李王氏具結釋出王月橋姑准交人保出朱及曹德忠楊氏楊林生唐唐仍還押○張子謨虞培基控紹興人朱琢亭冒稱鏡明洋行買辦騙去洋銀一千元前奉司馬訊明著朱自行清理前晚飭提覆訊張虞投案訴稱奉諭之後朱仍置若罔聞爲此投案求究朱供稱小的所取張飛卿處洋銀五百元巳還過四百五十元今飛卿雖故掣有收條呈鑒司馬再三盤詰朱始終執定前言異常刁猾遂喝重笞一百板朱再四哀求司馬著押候七日内將所騙洋銀一千元如數繳案如再延遲血比不貸 
[英美等國租界公堂瑣案]  
　　包探邊槐洲解賊犯張阿根及收贓之朱少林到案稟稱張行竊祝蘭舫家麻袋三百餘口報經小的拘獲詰知贓巳銷售與朱旋查得朱住法租界新北門外因禀請出票提回今特一并解請究辦朱稱此袋雖曾買過然不過數十口每口出錢一百文業巳輾轉售去並無三百口之多讞員黄耀宿司馬商之英總領事署繙譯海乾士君判罰朱洋銀四十元償祝袋價張笞責二百板管押捕房三月期滿釋出時再責二百板○本月十七日包探趙銀河拘獲賊犯胡蘭法搜出金質對時表金練金戒指及衣服二十三件詰知竊自漢口計值洋銀二百元之譜遂於昨日解案禀稱小的巳函致失主投案候示司馬著將胡帶回捕房押候失主到來訊明核辦○六十六西探偕號西探劉阿炳解僞造工部局查騐東洋車所用鐵戳之左金開至案並將戳記十枚呈騐司馬著帶回捕房待英副領事德爲門君游倦回申會同訊核○九十六號華捕拘獲在途拉客之王福生林海葉生三粤妓送案請究司馬判各罰洋銀十五元○偷兒王阿金掩入楊天成施和尚及王姓等三家行竊衣服眼鏡等物報經某包探拘獲弔齊原贓解案請辦楊等投案領贓王俯首無詞司馬判責二百板管押三月期滿釋出時再責二百板○粤人翁金標投案聲稱小的在治下開設押鋪前日突被周阿六攫取洋銀五元因卽訴知包探李星福將周拘獲搜出原贓今巳解案請卽究懲司馬判令將周押捕房三禮拜贓給翁具領○三百五十二號華捕投案禀稱張阿毛所開酒店至夜三下鐘後尚在容人轟飲爲此傳案請訊司馬判罰洋銀三元○三百三十七七百四十二兩號華捕解送深夜開燈之烟館主張錫祺蔡洪平至案請究司馬判各罰洋銀三元○王李氏及容阿毛二家被賊犯吳阿三竊去衣服二十餘件報由包探劉阿炳在俞鴻梅家搜出原贜估計共值洋銀八十餘元因連俞解案請究俞稱小的不知竊贓故敢受寄司馬判將吳責二百板管押捕房三月期滿釋出時再責二百板贓分别給氏及容具領俞從寛開釋○包探李星福偕五十九號西探至南巿萃豐弄拘獲惡棍范高頭之羽黨林慶全昨日解案請究林延律師穆安素投案請保司馬著帶回捕房押候英副領事德君回申會同訊辦 
[法租界公堂瑣案]  
　　無賴汪仁全冐充自來水公司工匠向某某二老虎灶主沈星星郁孟榮勒索修整龍頭費經自來水公司工人陳根濤陳佛祥查悉告知執事洋人投報捕房將汪解案請訊汪供小的由友人阿果薦至自來水公司工作前日至某處老虎灶茶肆尋阿果不遇突被拘案叩求恩宥讞員陳楚生大令判令枷號三日責二百板○某洋行夥王友四訴稱前日將東洋車停在門首突被某西人家馬夫張阿榮撞破求恩斷賠裕泰馬車行執事西人投案聲稱所毁之車願卽出貲修理大令允之將張交洋人保出○羅秀卿施朱生同訴稱前日途遇陳小弟林阿根突被扭住妄稱曾在鐵路左近向伊等索詐因卽喚捕拘案請懲大令判將陳林各押五日責二百板○王連生朱阿德華阿榮三匪人途遇成衣匠某甲手持衣服一包突向攫取甲遂報捕查獲吊出原贓尚少狐皮袍一件昨日解案請辦大令判各枷號半月發護城河畔示衆期滿之後各責四百板○楊步清投案訴稱小的由通州來滬僑寓某小客棧本月二十三日至虹口訪尋胞弟將携五齡孩子托王阿四照管詎料王領孩至張朱氏家輾轉價賣不知所之爲此扭案請究王供楊自將小孩倩小的售與張朱氏小的並未分潤毫釐張朱氏供王領孩來家未幾卽來領去見證張林生稱小有王見王將孩領至張朱氏家旋卽領去大令著將王押候嚴比張朱氏交人保出○方阿根錢阿根高連生三偷兒串竊某姓家棉被衣服等物經包探查獲吊到原贜解案請辦方錢認竊不諱高堅執不承大令判將錢枷號一月責五百板方枷號半月責四百板高押候查明核斷○郭生盛訴稱八月某日家中失去古銅香爐及衣服布疋等物兹經包探查獲賊犯陳阿榮弔到原贜請爲究辦大令判將陳枷一月責四百板贓給郭領去○歹人汪榮生在護城河畔設攤誘睹經某包探拘獲解案大令判枷號十日發洋涇浜示衆期滿之後責四百板 
[美租界捕房紀事]  
　　前晚東洋車夫姚步登陸兆投捕房訴稱頃由英界某處載甲乙二人至麥克路突被諸强徒操刃前來攫去身畔所帶小銀錢十餘枚請爲查緝捕頭允之○前晚妙手空空兒王連生掩入公平路馬頭第十號棧房竊取白米若干適爲包探張才寳所見連贜帶入捕房捕頭令押候解送公堂禀請讞員黄耀宿司馬懲辦○昨日僑居崑山路某號門牌屋内之甬人唐老桂在路燃放花爆被六百四十六號巡捕拘入捕房旋由唐留存洋銀五元央人保出 
 
 
 

Page 11

 
 
   
 
 

Page 12

 
 
   
 
