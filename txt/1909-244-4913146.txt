# 1909 - 244 - 4913146

 

Page 1

 
 
   
 
 

Page 2

 
 
今日本報目錄 
　　第一張　代論　專電　緊要新聞一 
　　第二張　緊要新聞二　分類新聞　清談　短篇小說 
　　第三張　各省籌辦諮議局　本埠新聞 
　　第四張　小說　國外新聞　來函 
代論 
[法部奏籌辦外省省城商埠各級審判廰補訂章程辦法摺　并單] 　　奏為籌辦外省省城商埠各級審判廰。謹補訂試辦章程。並擬定編制大綱及籌辦事宜。請旨通行。以示準繩而免歧異。開單具陳仰祈聖鑒事。竊臣部。奏定統籌司法行政事宜。分期臚列開單覆陳一摺。宣統元年閏二月二十七日。奉旨交憲政編查館核議欽此。欽遵在案。查臣等原奏。係預籌九年應有辦法。事項繁多。未據該館核定。惟前奉憲政編查館資政院會奏各部分年籌備事宜清單。內開本年籌辦外省省城商埠各級審判廰。法部各省督撫同辦。限明年一律成立。為時既已過迫。自不能不預為規定。以免臨期貽誤。現在省城如奉天業經成立吉黑兩省亦俱籌設。商埠如天津營口。均先後奏報開辦外。其馀或甫在規畫。或尚少端倪。即就奏咨有案省分而言。其悉心研究竭力從事者。尚多疑難待剖之端。而意圖速成以趨簡便者。且不知有行政司法之別。似此分途異轍。莫定指歸。即使程限無愆。而良楉雜陳。恐亦事勢所不免。臣部職司所在。責有專歸。若不先示準繩。何以固法權而昭統一。如定各廰之組織。明審判之等差。別事物之管轄。釐官吏之職權。此法院編制法所有事也。推事檢察等員應如何資格。黜陟進退各官應如何依據。此法官登進懲戒章程所有事也。訴訟和解宜遵如何程式。判決執行宜循如何節次。此訴訟法所有事也。此等法律章程。類非一時所能頒布。而以上指陳各事。又悉為各級審判所不能無。則欲示籌辦者以津逮之途。自宜先定簡要之歸。俾為權宜之用斷斷然矣。竊查臣部前年奏定京師高等以下各級審判廰試辦章程。就中綱舉條分。略具法院編制法及訴訟法大要。現據編查館咨覆。準其通行試辦。今就關於各直省者。量加補訂八條。俾率循不至無方。而推行可期盡利。至應設廰所員額。擬照臣部原定京外各級審判廰官制。兼采法院編制法草案。復酌量省埠情形。擬定為編制大綱十二條。此外籌欵用人。及一切關係各廰事項。擬別定為籌辦事宜四欵。雖體制未盡完全第當此甫經創立之時。形式既已粗陳。斯精神自當流貫。一俟將來 
 
 
 

Page 3

 
 
各種法律次第頒行。此項章程條欵。卽當改歸一律。俾免歧趨。是有裨於初基。並無梗於進步。除原定試辦章程無庸再行繕呈外。謹將補訂章程及編制籌辦各條目。分繕清單。恭呈御覽如蒙俞允即由臣部通行各該省。一體遵照籌辦。並咨交憲政編查館存案。暫為依限考核之據。其馀應行損益及未盡事宜。擬由各督撫臣隨時會商臣部。分別奏咨辦理。抑臣等更有請者。國家帑項。豈容稍涉虛糜。況在司農仰屋之時更宜力求撙節。然司法獨立。特為憲政之綱維。審判廰即其精神之所寄也。乃或過持減嗇之義。意存敷衍其甚者至欲以地方官署為審判廰。即以地方官兼充推事。於司法行政分立之意。實大相逕庭。況省城為郡邑楷模。商埠緊中外觀聽。前所以定分年籌備之制者。正欲令財力紓緩。得以布置從容。今臣等所擬辦法。係專為籌辦省城商埠各級審判廰而言。編制已極簡約。所冀各疆臣凜遵立憲諭旨。勉為其難。將來推廣府廰州縣鄉鎮各。級審判廰。或有應行變通之處。應俟隨時考查。臨期再議。若夫省城商埠。則當以此次所擬為範圍。不得再行減縮。此臣等與各督撫所宜共勉者也。所有籌辦外省省城商埠各級審判廰補訂章程辦法各緣由理合開單恭摺縷陳。伏乞皇上聖鑒訓示。謹奏。宣統元年七月初十日奉旨依議欽此。 
　　擬補訂高等以下各級審判廰試辦章程（凡八條）一　原章第七條各級審判廰管轄區域。係專指京師內外城而言。外省各級審判廰之管轄區域。應查照此次擬定籌辦事宜第四欵辦理 
二　原章第三十二條。對於外國人訴訟。得用本廰繙譯官。外省各級審判廰。或臨時雇用繙譯。或設置專員。應視訟事繁簡。經費盈絀。酌量辦理。惟以能傅逹訴訟審判之本意為斷。其雇用繙譯之費。應歸本人自理。至錄供敘案。仍當主用漢文。遇有必須嚴密慎重之案。其供辭證據。可於漢文之外附存外國文。 
三　原章第四十五條。遇有交涉案件。由廰申都行文外交官。知照外國公署。外省各審判廰。遇有此案件。其衹須知照駐在該省之外國領事者。可由該廰申請督撫。或移知關道就近直接知照。其應與外國公使館交涉之件。仍申部辦理。 
四　原章第五十條五十一條五十六條六十四條之訴訟狀。及委任狀。上訴狀。凡外省有審判廰之處。應俟本部奏定訴訟狀紙章程頒行後。一律遵照辦理。不得歧異。 
五　原章第六十條六十一條上訴期限。各省刑事展為十日。民事展為二十日。若因天炎及意外事變至逾定限者。仍準上訴。但須於呈內詳細聲明。其未設初級審判廰。及未設地方審判廰之處。上訴期限。應除去在途之日計算。 
六　原章第八十七條之訴訟費。各省得斟酌情形。量為增減。但其增減之數。不得過原額十分之五。且須先將酌定數目。咨部考核。并列表懸示。俾衆周知。其第八十九條至九十五條各項。亦可照此辦理。 
七　原章第九十九條職官額缺。外省各級審判廰。應查照此次擬定編制大綱。及籌辦事宜辦理。 
八　原章及此次補訂各條。應於各審判廰開辦之時。廣行刋布。俾境內 
人民。一體知悉。 
專電 
[電一（北京）] 　　鄂督請開實官捐度支部擬準兼充籌辦海軍經費惟某樞臣不謂然故準駁未定 
[電二（北京）] 　　吏部陸尚書諭學治館提調考試學員儘二十五日以前出榜月內開堂授課 
[電三（北京）] 　　學部議復江蘇龍門初級師範學生畢業請獎奉　旨依議 
[電四（北京）] 　　廿三日召見俞廉三諭詢籌辦憲政事甚久 
[電五（東京）] 　　早稻由大學教授法學博士副島義。一受大隈伯之命於陽歷九月二十日由東京起程來華府日本五十年史贈於北京政府及各省督撫。 
[電六（東京）] 　　日本陸軍。定西十一月五號起開特別大演習。於宇都宮地方計歷四日戰鬬區域綿亙朽木福島茨本各。縣隊形計長日里二十五哩。天皇親臨閱視。演習畢九號賜大餐宴 
緊要新聞一 
[東督奏叅黑吉民政使北京] 　　○黑龍江民政使被參革職已奉明諭現悉東督參劾原片略云黑龍江民政使倪嗣沖性情夸 
 
 

Page 4

 
 
詐遇事欺朦。本年五月奴才巡閱到江據該司開具清摺以現辦哈拉火燒地方屯墾上年用過銀十一萬六千馀兩本年除借用四萬兩外尚需銀十萬八千馀兩懇請如數籌撥等情奴才調查案卷疑竇甚多當經飭委奏署吉林伊蘭東北路道王瑚並商由撫臣周樹模另委分省補用同知鍾艈分別往查茲據稟覆前來奴才逐次查核乃知該司造銷各欵揑報浮支不一而足如原報上年建房五百所每所工料銀五十兩經委員到墾局查詢每所包工實祇銀三十五兩共計浮支銀七千五百兩。又原報上年水災被沖房屋一百二十一所馬二十八匹羊草三十馀萬捆調查原建房屋實止被沖三十三所計揑報八十八所。馬匹淹斃實止病馬六匹計揑報二十二匹。羊草淹沒僅三萬捆揑報竟逾。十倍。又如購買牲畜浮開價值不下七八千兩。密點現存牲數亦復短少甚多又本年購買 
蒙古熟地六。七十頃。局員私擇腴地十馀頃。歸局。耕種。作為津貼。並未呈報有案局內所用員弁。多係該司私人。弊混多端莫可究詰伏查籌辦屯墾本為實邊至計該司倪嗣沖以監司大員承辦屯墾竟敢營私舞弊。揑報浮支。實屬辜恩溺職。相應請　旨將黑龍江民政使司民政使倪嗣沖即行革職勒追贓欵以肅官方 
　　又片奏此次巡閱吉林沿途警務腐敗不堪寓目目接收紳民呈詞。控告各屬巡官。警長。訛索詐峸之案不一而足甚至兵弁通匪刦掠。明目張膽肆無忌憚現署吉林。民政使謝汝欽。有管理巡警之責到任已一年有馀懈弛因循毫無整頓實屬玩視要政。無可辭咎。相應請　旨將該署司謝汝欽。摘去頂戴。勒限半年將各屬巡警實行整飭一律辦妥俟有成效再行奏請賞還頂戴倘再不知振作即予從嚴參劾以示勸懲 
[江侍御奏請慎重用人北京] 　　○十三日江侍御春霖。呈遞封奏一件。探得內容係痛陳現在內憂日亟外患日深朝廷銳意圖強舉行百政原屬不可再緩但用人一端。關係最鉅。偶一不慎。影響匪輕。聞摺中重要之點專注於軍事一方面并重在某某二處語極激昂但原摺未見究未悉其用意何在云 
[軍諮處派定職務人員北京] 　　○軍諮處。官制章程前經具奏已載本報茲聞官制內容除軍諮大臣濤朗兩貝勒外其他重要職務人員。亦經派定。分列如下軍諮處總務廰軍諮使馮國璋。哈漢章。第一廰廰長盧靜遠。第二廰廰長馮耿光。第三廰廰長陳其采。第四廰廰長姚寶來。第五廰廰長章適駿。另外設立海軍廰尚未酌定俟查有相當人員再行派充 
[籌辦海軍事宜彙誌北京] 　　○海軍處辦理清劃海綫事宜曾誌前報現已將籌辦各情分咨各省略稱洵薩兩大臣奉派查辦海軍所有應行清劃海綫。如北洋南洋閩洋粵洋一帶。均歸查勘。應由各省調派熟悉洋面人員隨同指點引導其粵洋與越南領海交界地方。又閩洋與臺灣領海交界地方。又北洋與朝鮮領海交界地方。尤須認真清劃。繪圖申報海軍大臣會議核定 
　　特旨開復內閣學士陳寶琛。不日將補閣學之缺聞因某樞臣保其熟悉海軍事宜。俟補缺後。即派充海軍顧問官。 
　　十九日考查海軍大臣洵貝勒薩軍門寄軍機處長電一通。聞其內容略敘三門灣勘察軍港情形。并告本日已由浙赴閩 
　　又有電致海軍處叅贊譚學衡云本大臣等考察軍港各項事宜將次告竣準於九月內顯皇后奉移日以前回京。所有海軍處代行往來公牘當加妥慎辦理勿得疏忽。 
[東三省中日條約宣佈] 　　○文滙報云中日東三省條約於西九月一號即華歷七月十七日訂寧。昨日東京已將全文宣布。茲據駐滬日本總領事報告如下 
　　一間島問題。（一）圖門江及茂山之東之石乙水定為中韓分界。之線（二）中國允將間島之龍井樹局子街頭道溝白草溝開為各國通商之埠。（三）韓人有劃區僑寓之權利（四）日本可在以上各埠設立領事署及分署（五）韓人橋寓是處。應歸中國管轄。如遇訟案。日領事或其委員有陪審之權。（六）中國應約定時日。將吉長鐵路展至會寗。以與高麗鐵路互接。其詳欵應由兩國合訂援照前此吉長鐵路合同之例辦理 
　　二法庫門鐵路問題。中國承認法庫門鐵路。非經日人允準不得安設 
　　三大石橋鐵路問題。大石橋鐵路。中國承認為南滿洲鐵路枝線並允將該路展至營口。 
　　四京奉鐵路問題。京奉鐵路展入奉天省城事宜。應由兩國官員及鐵路專家互行磋商以定辦法 
　　五撫順煙臺煤礦問題。撫順煙臺煤礦。準由日本開採。日本須尊重中 
國主權照例繳納公課其採出之煤。中國允許徵以極輕之稅。 
　　六其他礦產問題。鐵路一帶之礦產。仍照從前東督與奉天日本總領 
事會商各節續行磋商妥定辦法。 
　　按中日議結東三省種種懸案。早據京信登載前報。此次日領。報告較詳。日為東三省重大之交涉。亟再譯出。以供衆覽。 
[鄂督詳奏水災賑撫情形北京] 　　○鄂省水災。業經陳制軍兩次電奏現又專摺奏稱五月間大雨連旬上下遊水勢增漲不休於是川江潰隄而公安石首。先罹其患襄河潰口而江陵監利沔陽漢川天門潛江。同被其災夏口。則江漢橫流孝感。則河湖並漲應域。則蛟水暴發黃岡。則風水交乘其馀枝江松滋。黃梅薪州嘉魚漢陽黃陂等處。大都毗連災區同遭波及武昌蒲圻咸寗雲夢羅田麻城宜都各縣及荊門直隷 
 
 

Page 5

 
 
州亦有帶淹歉收情事此次水患烈　六府一州為多年所未有此鄂省各廰州縣被水之情形也。五月間因雨水過多武漢米價翔貴臣即籌欵派員分赴湘贛皖三省購辦米石運回平糶目下各屬急振約可集事惟鄂省每逢歉歲饑民多出外逃荒湖北接壞湘豫匪徒出沒長江一帶伏莾尤多誠恐莠民結隊煽惑別滋事端當飭籌振局遴委妥員於各處扼要地方設避截留並飭水陸營隊隨在認真彈壓此籌辦急振及安撫流民之情形也。竊維辦振之難一在籌欵一在用人本屆災區過廣特將被災最重距省較遠之沔陽漢川天門潛江江陵監利公安石首八州縣分為兩路遴派湖北候補道盛春頣湖南差委候選道馮嘉錫分投督辦。其馀各廰州縣或距省稍近或被災稍輕即責成各該地方官會同委員切實籌辦綜計所需欵項除現放急振已發錢十馀萬外將來戶口查清以二十馀州縣計。之應振人數恐在百萬內外。至資送流民購糧平糶修築潰隄亟應同時並舉而附麗荒政之事如發給籽種修補房屋施放醫藥收養幼稚等項亦皆必不可少非籌有的欵百數十萬不能措手。此次蒙恩賞銀六萬兩又準動撥司道庫欵二十萬兩已歸入振案分別動放第不敷之欵為數尚鉅惟有督飭司局多方籌勸盡力募捐以期仰副朝廷軫恤婁黎之至意七月十四日奉　旨知道 
[京師近事] 　　度支部昨將分科大學開辦經費第一年應撥銀二十五萬兩。劄付金銀庫如。數開支。並咨會學部日內開具印領派員赴部承領 
　　張相國。病勢自經鄂省某醫士診治漸覺輕減然尚未全愈惟以鐵路借欵問題現當吃緊之際日來迭與美英德法。各代表磋。議細則力。疾辦公聞須此約批準發布後始能銷假入值云 
　　禮部溥尚書查八月初一日。應行致祭孔子廟。已奉旨升為大祀查照向章凡屬大祀應請　皇上親詣行禮此次祭祀禮節是否遣派親王。抑或由監國攝政王恭代行禮。昨已繕摺定期具奏請旨 
　　國民必讀簡字課。本早經編竣現寶侍郎提　張榮兩相皆有假內若俟病痊進呈勢必延悮時日不如派員向明兩相先由本部奏進。各堂皆以為然約下期值日即奏請鑒定矣。 
　　政府因此次考試留學畢業生以工商兩科為最少現當振興實業之時工商入才最關重要擬即電致駐各國欽使。轉飭各留學生。務於工商兩科加意注重。以便將來任用 
　　農工商部接庫倫辦事大臣延祉電告。俄人窺伺伊羅晶礦。現已竭力爭拒亟須自行開採方免日後糾葛惟用欵浩繁專由外辦。力恐難支。請由部協濟等語。未識部中如何覆答 
　　聞憲政編查館。又將續派諮議人員共。有十四五員之多約。在月內入奏銜名容探再誌 
　　禁煙大臣。因近來調騐各部院官員往往臨時請假。顧係有意規避。日前特在公所會議擬再申明定章。并另定規避處分章程。奏請嚴諭實行。 
　　陸軍部貴胃。學堂。頭班已經畢業現特咨行各衙門。保送合格學員。以便定期考試補入二班 
　　聞某大臣力保張𣪵撰。謇才塂大任并請破格錄用刻有賞給京堂。調入憲政編查館消息。 
　　政府前議陸軍部軍學司。係掌全國軍事教育關係極為重要擬離陸軍部獨立另簡大員專管茲聞某樞臣提議軍事權限最忌紛更現海軍 
處軍諮處既已獨立若再有所分立。勢必權限不清。互相推諉故已。議從緩辦。 
　　陸軍部。鐵尚書因各省留學日本士官學校之陸軍學生。已於本年春季畢業。歸國。照章應由本部覆試以便分別錄用日前已通電各省督撫飭該生等迅速來部候考聞試期約在八月下旬云。 
　　陜西巡撫恩藝帥。在山西巡撫任內屢被言官指摘後經某樞臣從中調停調任陜西茲聞又被某臺諫彈劾。幸某樞臣仍力為斡旋。可暫免更動云。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[郵部奏報接收輸船招商局北京] 　　○郵傅部。奏報接收招商局事曾載前報專電茲悉原奏略云準軍機處片交欽奉　諭旨嗣後招商局著歸郵傅部管轄以符名實等因欽此當經臣部恭錄 
　　諭旨咨行北洋大臣並札飭招商總局欽遵辦理茲於六月二十八日準北洋大臣將該局文卷六宗月報冊七十六本年終冊十四本帳略八本移交前來當即妥飭司員逐件點收數目相合嗣後該局一切事務。自應欽遵。　諭旨逕由臣部直接管轄。並將應行整頓充各事。隨進認真辦。理以期維持航業融洽商情七月十一日奉　旨已錄 
[蘇浙鐵路歸部承修紀聞北京] 　　○浙路公司總理湯京卿經政府電催就道各節均紀前報樞府諸公以浙人挽留京卿係為鐵路　局然蘇浙兩路。關擊軍用。本以收歸國有為便刻已商定。俟湯臬到京。即與開議。將蘇浙全路交歸郵傅覩承修。捭得從速築竣以利海軍之用（　節　見專電） 
分類新聞 
政界 
[商借庫欵維持市面。杭州] 　　○運司王都轉日前準大清銀行穆稱以杭城市面向恃外來銀元為轉移以申甬市情為標準每逢夏冬洋用浩繁之際則銀根漸緊年來被外界激刺申甬市面每有意外消長而杭地印受影響故屢有息借庫欵維持市面之舉現屆青黃不接之時杭市銀底日絀若不設法維持商情恐難安堵用籌開源節流之法商借貴司庫欵銀二十萬元寶庫銀十萬兩按月五釐行息以六個月為期屆期即將本利如數繳庫以重公欵既可維持商務又得利益公家誠為一舉而兩　備如蒙核準請即飭庫動放再行具領以資接濟移請核準等情當經都轉照準允先借撥洋十萬元即日飭庫如數動放移復該銀行具領 
[示禁銅元減折。蘇州] 　　○蘇鄉元和縣屬周荘鎮近有徽幫茶葉醃臘各店將通用銅元減折行使該鎮商務分會會董唐廷藩一力主張以故程義泰首先減折致蘆墟各鎮隨聲附和約共二十馀家近則章綀塘一鎮亦相率效尤當經周荘鎮士紳陶惟坤唐潤田先後赴縣稟請嚴禁茲經元和吳大令照會商會派員赴鎮會同紳董勸導商民照常行使一面出示嚴禁銅元不準擅自減折致滋他變 
[宣講自治原理。松江]  
　　○松郡籌備城廂自治公所職員以研究辦法莫要於交換知識爰自本月初七日起每星期日敦請上海法學名家宣講自治原理及調查方法以八星期為限第一次楊君翼之吳君畹九到松借座中學堂宣講第二次穆君杼齊第三次雷君繼興則均在教育會宣講 
[清理則政辦法人手。黑龍江]  
　　○江撫周少樸中丞以現在清理財政局業已開辦所有調查三十四年及宣統元年春季出入確數已經陸續報到惟清理財政雖以考核現欵為要圖而尤當以銷結舊案為入手若不截清舊案則欵目易於混淆故現通行各屬將三十三年以前未經報部及奉部駁查未結各案據實開列詳細清單 
[委勘堤垸是否阻塞水道。湖南] 　　○湘撫岑中丞札岳常澧各守牧文云洞庭一湖周圍八百馀里實為川黔楚桂諸水總滙之區自石首藉池潰決而後淤洲日增濱湖一帶居民罔識利害私相圈築堤垸鱗櫛昔年水道所經之處多被阻塞一遇水漲宣洩無從橫溢四出為害不塂設想去年江陵公安澧州安鄉等處大水為災沖潰堤垸甚多受害之慘為向來所未有其禍實源於此當經會同督部堂出示禁止修復堤垸及私墾新淞擴充舊垸改墾塘池等事並札飭各屬分別查禁在案原明水得所歸不為民害乃訪聞各屬去年沖潰之垸私行修復者不少其新淤之洲私墾私築者亦所在多有以致本年岳州常德澧州所屬各處霔雨多日積水難消沖潰橫決慘不忍言若不設法嚴查永禁禍將伊於胡底亟應札飭岳州魏守常德戚守澧州劉牧各將所管境內堤垸詳細查勘稟覆核辦除分行各該府州會同黑統領明遠查勘州屬境內舊有堤垸無礙水道者若干處新潰堤垸有礙水道者若干處其交界地方由各該守會同履勘南洲廰廰屬即責成岳州魏守前往查勘均應察酌形勢悉心妥議各依地名分別應修不應修兩項繪圖貼說造列清冊具報以憑查核辦理事關地方利害民命攸關該守等務宜親往厲勘認真遵辦慎勿視為具文稍涉疎忽 
交涉 
[新訂中日商人爭議辦法。奉天] 　　○奉省居留日商近日組織商業會議所與商務總會互相聯絡並議定權限嗣後如有中日商人爭議之事其由日本商人起訴者即由日人商業會議所隨時照會商務總會訂期在商務總會公集評議其由中國商人起訴者卽由商務總會隨時照會日人商業會議所訂期在日人商業會議所公集評議總期和平辦理以免投官涉訟 
[木把與日人又起交涉。奉天] 　　○安東馬市臺上游日昨有駐韓新義州之營林廠日人杉田氏韓人李用憲管運木牌百連下運不知與我木把因何致起衝突木把遂起公憤兩相毆擊各有微傷為舊市街日警派出所巡查部長釘畸氏所遇將其顛末報告日領通知道憲謂華人種種亂暴不法等事現正交涉不知如何結局 
軍界 
[札飭寗藩司認籌海軍經費。南京] 　　○江督張安帥札飭寗藩司云 
 
 

Page 11

 
 
準度支部歌電內開六月二十八日籌辦海軍大臣奏遵擬海軍基礎辦法一摺奉硃批依議欽此原奏內稱統計入手用欵約需開辦經費一千八百萬兩常年經費二百萬兩請飭下度支部迅速設法籌擬並飭各省督撫協同籌畫又預算清單內稱開辦經費內擬闢建軍港等費共需銀一百五十萬兩請先撥給五十萬兩馀一百萬兩俟明年再撥兼購船經費共需銀一千六百五十萬兩請分四年勻撥各等語查海軍開辦經費 
共需一千八百萬兩內闢港經費本年卽須籌擬五十萬兩明年再籌一百萬兩購船經費一千六百五十萬兩分四年勻撥每年應籌四百十馀萬兩其常年經費自本年起歲須籌撥二百萬兩為數甚鉅自應內外協力以濟要需明知各省財力同一艱窘惟海軍為自強大計此項經費業經奏奉俞允無論如何為難總須竭辦設法除由本部於萬分竭蹶之中認籌開辦經費五百萬兩外其馀應歸各省分籌協濟貴省能分年認籌開辦經費若干按年認籌常年經費若干希通盤籌畫認定確數迅速電復以便入奏度支部歌等因準此查海軍為自強大計開辦及常年經費用所必需寗蘇財政雖極困難敢不勉力籌措除電商蘇撫部院暨分飭司道局各庫公　酌議俟籌定確數電逹並先行電復外合行札飭札到該司即便遵照咨移寗蘇司道局各庫統認分籌將分年認籌開辦經費若干按年認籌常年經費若干寗蘇各認若干各庫又各分認若干分𥇦指定確數迅速詳復以憑電逹度支部查照入奏 
[部咨陸軍供差員不準規避。浙江] 　　○陸軍部以陸軍各項畢業學員其入學考騐皆取其體格經強壯性質堅者迨學成供職各軍隊均有軍醫講求衛生之衛自可精神奮發不避艱危所有水土不服等事應較別項人員為少乃近來各項供差學員每因差務稍有不遂動輒飾詞告病希圖規避此等惡習不惟有違軍紀抑且失其品格總之將來各省陸軍人員敷用均可就地取材自不至藉口於水土不服現當各省互相借用學員之際各軍人均宜仰體國家培植人材至意刻苦從事不得托病推諉嗣後各省旗遇有告病陸軍人員應由各部官長切實查明病情輕重出具切結酌給假期病痊仍回原省差遣以資歷練而重考成刻已咨行撫院查照矣 
學務 
[滙解陸軍學生。學費。杭州] 　　○浙省自光緒三十三十一兩年先後選派學生張國威陳其蔚朱啓舜廣爾康吳思豫傅典藩黃郛咨送練兵處考騐轉送出洋就學陸軍業將五成學費籌解計截至上年五月止尚欠銀一千九百六十馀兩現奉陸軍部行催在案當經顏方伯如數動放發交號商義善源滙解矣 
[省委來常調查學務常州] 　　○武陽自教育會更選職員以來學界屢有爭執現聞瑞中丞及樊提學已派候補知府程紫縉太守到常並照會江蘇教育總會派員會同調查一切聞程太守等不日可以來常矣 
實業 
[顧繡有限公司成立。松江] 　　○松郡盛君等發起顧繡有限公司議定招股一萬元分作一千股每股十元以全節堂商會實業學堂同錦昌四處為招股機關現已稟準華婁兩縣主照會各界一體維持 
[批獎寗殺改良公司。江西] 　　○義寗州杜豫堂刺史稟報近日茶市及遵辦茶葉講習所增設茶葉改良公司各情形奉贛撫馮星師批云出口華貨向推絲茶華茶日減洋茶日盛舊有利源侵奪堪虞論茶務者表面雖推印度錫蘭實則遠遜華茶華產以祁寗為最惟培壅採摘烙製諸法不如印錫義寗又不如祁門遂致年年絀銷失敗該牧留心考察能於培壅採摘焙製二項改良實扼振興茶葉要領印錫肥料或不宜華土若取法祁茶以麻枯餅等四項為肥料之主自不難追踨祁產土肥自易生發發早自可早摘再於培壅焙製去其舊日污點及攙雜他葉諸弊自卜蒸蒸日上乃係一定之理況本年初春首批之茶已獲厚利羣情較易振興而又有講習所之演說董勸已備將來因勢利導漸推漸廣俾舊日失敗得以挽回仍復從前歲產數百萬金之舊額而廣大之則該牧主動鼓舞有益地方良非淺鮮聞寗幫茶商深明大義注意改良而壅肥採葉皆屬山戶之事亟應茶商山戶聯絡一氣或肥料不足而貨以資本或採摘失時而策以優價為補助鼓勵之機關尤願該牧敦勸茶商領袖齊力倡導勸求改良進行勿懈是本部院所企禱也茶葉已設講習所又設各鄉分所調查督課無庸再設勸業員森林利溥勸懲兼施遵種已有七八成閱之甚為欣慰另立戶冊歸併調查督課辦理以期賡續皆稱妥洽仰勸業道酌核飭遵並錄批轉飭知照 
[創辦窯業集議所之結果蘇州] 　　○蘇撫瑞中丞以汪祖成等稟設窯業集議所藉抵制丁蜀山各窯戶漲價為名剔弊輸捐實則罔利營私當即大加批斥略謂集議所之設既為抵制窯戶漲價何以前次稟摺絕不提及私立充公議罰之章程十六條何以更隻字不露非意圖朦混而何如窯戶索價過昂儘可和平商減就使商減不允該職等亦祇能自己停裝何得私派店夥攔截貸船充公是不特擾亂商業抑且目無法紀矣會故道之抵制美貨事關國際議者猶式淺其未善該職等抵制窯戶實屬壟斷罔利尤不足同日而語上流社會正經商人決無此等舉動必有刁衿松棍從中主使仰農工商局照會商會勒令列名具稟人自書籍貫連所設牌號地址一一詳細開報錄摺具復聽候行查虛寔分別察辦同姓易於附會原單無從查核至海軍經費公家雖萬分支絀斷不容不肖奸商借端漁利反致擾害商民所稟尤屬有心嘗試并先嚴行申斥馀仍遵前批辦理等因茲已由農工商局照會商會先將閶門外集議所立予 
解散並分行遵飭辦理矣 
雜記 
[鄂督電部請將土稅歸鄂自辦。武昌] 　　○鄂督陳小帥於日昨電致度支部以鄂省賠欵每月十萬金恃土稅抵解上年以柯大臣遽議遞減迭將困難情形電奏在案嗣奉大部核議自九月起至本年八月止每月撥銀七萬兩總以撥足八十四萬兩為度不敷之三十六萬飭辦牌照捐抵補具仰並顧兼籌至周且備敢不勉力支持上月忽準柯大臣咨以宜 
 
 

Page 12

 
 
局收數短絀擬欵無可挹注囑為預籌當以此項擬欵僅準解至本年四月止尚有五六七四個月未解無論如何為難仍請照案動撥以清賠欵要需乃準函復現在局勢鄂中償欵似須設法另籌決非圭稅所能挹注敝局早晚亦必裁撤萬難久支等因接閱之馀殊深詫異以貴部準撥之欵忽歸無著殊出意料之外惟西九月份賠欵本月二十日卽須滙解為期已迫稍有愆誤誰任其咎惟有電請大部迅電柯大臣將五月份應撥之七萬兩即日續解湊濟其馀未撥之二十一萬兩亦希設法騰挪按月撥解現值鄂省水災趕辦急振羅掘已空柯大臣目擊窘狀當能勉圖共擠倘仍不允瞬屆賠欵之期事關緊要只得在司關各庫無論何欵先其所急暫行提解俟有稅收再行歸還至柯函有早晚亦必裁撤之說似此有意為難不如早歸鄂省自辦尚可挹注迫切待命鵠候示覆 
[照會士紳清查被佔官地。蘇州] 　　○蘇垣農工商局以本局詳奉奏準展限騐契案內凡有未載圖冊各地並未有人呈驗契照亦未經該圖董事出結報領擅自立界築圍佔用據為已有者自應分別由董詳查報告以憑查丈歸官董保容隱察出併究等因通諭各圖遵辦嗣據亨三圖董事蕭保善文一二圖董事陸鴻賓暨利二圖章繼英北利二圖張康保等先後查造圖冊送局即經派委並飭縣會查在案惟是清查荒地一事最為煩難矧各業戶圍佔多年早已視同已產一經清查勢必有所違礙橫生阻力茍或奉行不善尤易騷擾此官辦不如紳查之便益良多爰特抄圖照會潘尤二總董選派得力司事督同各董將查報各地按冊復查移送過局核辦 
[賭徒聚衆拒捕闖局之蠻橫。處州] 　　○縉雲梁耀煊大令日前通稟省臺謂縉邑賭風素盛而尤以東鄉之壺鎮為最知縣到任迭經查拿嚴禁此次該鎮因會戲各鄉暨鄰邑遊民來賭者多至萬人舉鎮若狂街衢為塞各前任以相沿已久勢難驟禁因循敷衍以至今日知縣素惡煙賭加之迭奉各憲嚴檄何敢仍蹈積習自取溺職之咎為此先行聲明會期不準聚賭剴切示禁慮官力不足復責成各該鄉紳董就近協力勸阻乃六月下旬仍有大賭情事知縣深慮匪徒溷跡致滋事端隨會營帶兵前往彈壓該賭徒自恃人衆毫無顧忌託紳開導勸阻置若罔聞當卽拿獲呂朝生等四名帶回糧局審訙即有生員呂炳南等前來具保並允立刻拆篷散賭永遠不再聚賭出具保狀準即開釋方督隊回縣不料該賭匪等仍敢麕集賭塲復經會營拿獲為首之胡培之等四名方在訙問閒該賭匪等忽集數千人闖入糧局膽敢將犯刦去糧局概被搗毀錢糧被奪一空周隊官督兵追捕當被拒傷弁勇六名並傷旁觀謝玉田一名似此明目張膽實屬形同匪類請即從重懲辦以儆刁風 
[詳報改委瀏河鹽員杭州] 　　○運司王都轉日前具詳撫轅略謂案照瀏河收運掣驗各員前經由司分別改委並詳明提調德培與末滿一年之督秤委員蘇經歷承武暫緩更換在案現屆期滿自應另委接辦以均勞逸茲查提調一員有候補運副史光書堪以派委接充督秤一員飭委候補大使劉博文前往分別辦理除分札飭委外合行備文詳報仰祈憲臺鑒核批示祇遵 
[鄉民搶米紀聞南京] 　　○句客縣左近保堰鎮地方因今年水荒粿粒無收又值米價飛漲鄉民無錢購米遂於日昨相率集衆至各米行搶米風潮甚烈刻經省憲接到警報已星夜派隊馳往彈壓 
[清談]  
　　度君子之心。 
欲以君子自待者。亦必以君子待人。故古之君子。雖明知其為小人。亦必望其能為君子。未有其人未至於為小人。而先以小人待之。更以小人防之者也。 
　　如其事已發表。為君子。為小人。外間自有公論。而我一人必以小人目之。姑無論矣。若其人初無一事可為小人之證。即其人亦不自知其將來。能否為君子。或竟為不人。而必先以小人目之。先以小人防之。此何為者耶。嗚呼。為君子。為小人。外問既有公論。而我猶可以小人目之。則將來茍有不愜我意者。雖明明為君子。亦逕目之曰小人可耳。乃必先　聲勢。曰前之我意所謂小人者。固屢縱之矣。此後敢有不愜我意。如我今日所謂小人者。則其罪且將什倍於今日之小人。豈非類於以小人之腹。度君子之心哉。 
[短篇小說迷魂湯（青）] 　　注意。一注意。二注意。三世路崎嶇。人心險惡。一般乘機竊發之徒。機械變詐。如剝蕉抽蘭。層出而不窮。時出其鬼蜮之伎倆。以攫取人財物。為行旅害。其心思則毒於蛇蝎。其行徑則類於盜賊。言之令人心悸。而聞之足為殷鑒者。則莫如朱某一事。 
　　朱某者。江蘇之靖江人。席先人遺產。有負郭田百數十畝。聚妻生子。子復生孫。人悉羨其丁財兩旺。 
　　朱幼時經史子集。過目能了。以此鄉里咸稱之為神童。 
　　所作文。氣盛害官。塾師不能修飾之。而惟決其異日之功名富貴。前程應未可限量。 
　　年十四入泮。至年十六即食餼。朱腦筋中亦 
以功名兩字。為唾手可得。 
　　後因屢躓棘闈。如管夷吾之三戰三北。遂幡然改其方針。變科舉之思想。而專心治申韓之學。 
　　尋執贊於某先生門下。不數年而學成。由某先生薦至某知縣處司刑名。 
　　朱為人多才善決。遇有疑義。談笑立判。由是朱英明果斷之名播遐邇。咸願出多金以延之往。藉資臂助。 
　　朱占刑名一席者。二十馀年。今雖年逾耳順。精神猶健。然自念年幾垂暮。衰朽堪虞。且囊槖已豊。計亦足以置田園而長子孫。故不時起蒪鐪之思。而謂他鄉雖好。不如歸去。 
　　會今夏知縣某任滿。接任者向與朱有素。挽留再三。無如朱歸志已決。即以婉言辭卻。 
　　朱既不肯留。遂整頓行裝。部署一切。以作歸計。 
　　而朱平日所雇用之僕。係山東之某縣人。以離鄉久。家中有書來促之歸。於數日前遽辭朱而去。 
　　朱不得已於某日獨自漢口乘某輪旋里。箱籠物件等。以十數計。 
　　朱酷嗜阿芙蓉膏。沈溺於黑籍中者二十馀年。 
　　朱在房中無所事事。惟常闔其門。橫風榻上。一燈相對。手黑而短之物。為消遣解悶之助。兼領略煙霞趣朱。 
　　時下午四句鐘。因房內煩悶。遂闢其門以流通空氣。而斜倚門限以小立。 
　　突有一少年迎而來。衣雪青官紗長衫。髪光 
滑可鑒。手鵰毛扇。眼金絲鏡。儀表非俗。舉止闊綽。一望而知為翩翩濁世之佳公子。 
　　少年見朱。遽趨前拱手施禮。而朱以其必宮家子弟也。亦拱手已不。立談數語。即延至房中。相對坐。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備調查] 　　吉林。吉林諮議局議案預備會刻擬舉員調查各署案件其呈報公署並移各署文云為呈請事竊查前經稟請設立諮議局議案預備會綠由蒙督撫憲批準開辦在案應即遵照憲政編查館奏定諮議局章程關於第二十一條之第一二三四五六七等欵分別緩急舉員調查為入手之辦法當即公擬調查簡章於職員內選舉調查員從事調查為議案之預備惟本會應行調查各署案件紛繁深恐各署多所留難調查不易擬請飭下各司局處府廰州縣一體知照以俟本會調查員持照往查各署案牘到日務須派員開誠接待會同調查員按照定章應行調查事件悉心應付查閱以重憲政 
[議起訴訟] 　　廣東。 
十八日因議起複選舉訴訟先期遍發傅單在明倫堂大集議到者百馀大詎只有坐位十數且無主持提議者惟案面置有公函書發起人方正人陳大義二人名字而二人又不到會羣相詫異謂假用闔郡名目傅單登報未免兒戲隨有陳章甫起言先將今日之會取消嗣後須明定規則方可用全郡名目重行集議繼有陳益南發議謂選舉後有人指攻可知當選各員不無遺議然因發起人不到使最重要之舉動幾成為匿名揭帖之怪象言之可痛鄙見人人不盡有選舉權而議員不當關乎全羣利病人人可以指攻照法律上可逕由個人起訴公函所列應攻各名雖未必盡實然恐尚不止此吾料應被攻者必有揭覆之日不能謂今日之會盡屬無效便可濫竽至指攻之當否受訴訟者自能執正照辦不容以個人愛憎為毀譽亦無所用其狡辯望諸君仍實力堅持勿稍放過衆鼓掌贊成隨有林子祥出席專攻蔡念謨鄭宗惠則力保盧銘勳衆謂今日之事主攻不主保此說應不承認遂散會 
[瑣聞] 　　福建。閩省諮議局建築費前經籌辦處議定由關務處撥欵二萬兩趕於宣統元年九月以前興工報竣茲聞該局工費核算二萬兩尚屬不敷現又稟請督憲再行籌畫以重要工 
　　諮議局籌辦處近日議定公費旅費問題凡遇開會之期與會議員旅費以程途計每百里給旅費三元每年開常會四十天每天各給與費一元常駐議員十四人俟舉定後議給公費所有費用擬援照山東所定額數辦理 
本埠新聞 
[再紀築造馬路之交涉。] 　　○巡警總局與工部局築路交涉迭誌前報茲悉警局所築之路係從邢家木橋起迤東至胡家木橋止嗣被工部局於北四川路之北築一馬路至嘉興路橋為止竟將警局所築之路截為兩斷現滬道蔡觀察已與領袖領事據理辯論不知若何結果也 
[宣佈民呼報訟案堂諭。]  
　　○民呼日報主筆于右任陳飛卿被控各案迭次會訙屢詳前報昨由捕房將于陳一併解至公共公廨原被律師亦均上堂候示旋奉寶讞員宣佈堂諭云振務為救災要政報館為與論代表宜如何潔身自愛一秉至公于右任係甘振發起之人公所賬房係民呼報館所派豈容推諉經公堂調查賬冊弊混叢生現雖據悉數呈繳然非經此番澈查將公欵歸其私蝕律以挪移百喙難辭至朱星齊陳德龍等各控案報載諸多失實大乖與論代表之旨原告控其損壞名譽不為無因疊被控發至再至三攻訐甚而訟獄繁非地方和平之福于右任外借公論內便私圖言是行非昧良肥已道聽途說捉影捕風實非安分之徒足擾公安之治本應從重懲辦姑念振欵清繳尚未侵吞言論萌芽未宜摧折查上海各報時有憑空毀詆是非之事向來未經公堂懲辦民呼報館不安本分疉被控發公堂念係初犯姑予從輕議結干右任已在押一月零七天毋須再行押辦判逐出租界陳飛卿係公所發起且係民呼報館主筆應併飭具安分結存案嗣後如有借開報館不安本分憑空毀詆疉被控發情事定當重辦不得仍援民呼之案為例也此判寶讞員宣佈畢商諸陪審西官英副領事布君著將干右任帶回捕房擾影留查陳飛卿當堂具安分結開釋完案 
[使館僕役犯案。] 　　○駐日使館隨員之僕秦福升因在使署犯案由日本警察拘獲附乘春日九輪船伴至長崎約本月二十八日可以抵滬昨胡星使已電致滬道請即飭令公共公廨派差迎提解送上海縣訙辦 
[船戶控告管幫。] 　　○浦江淮揚幫䑵䑵船經總工程局飭令移泊洪昇碼頭及陸家浜一帶會誌前報茲有泰州高郵州船戶沈鹤山張雲山翟開榮尤王氏吳袁氏王劉氏等聚集男婦老幼二百馀人奔至縣署稟稱管幫華正文余阿狗名為奉諭催遷實則祇圖得賄身等無錢供送即被拔櫓押逐但身等所恃者在十六舖迤南載渡客南若將大小船隻悉數驅至南碼頭一帶該處市面清淡渡客無多實多為難今總工程局雖令管幫傅諭搬遷身等因未奉局憲示諭是以觀望前日江中大雨華等竟迫不及待勒令遷移以致船隻傾覆者指不勝屈傷斃人命尚未查明然局中既收船捐極應保護今不顧身等有利無利悉數驅至滬南陸家浜該處已在市梢渡客少而船只多一天祇可得錢數十文殊難過活為此心不能甘請將華正文余阿狗提案究辦云云田大令諭各散去靜候訙問毋得滋生事端 
[浦東總巡易人] 　　○浦東總巡沈潮現奉上憲委署崇明縣事遺差由滬道蔡觀察巡警局總辦汪觀察委裁判科員汪龍標接辦 
[江橋鄉之自治] 　　○本邑西鄉江橋鎮風氣早開三年以前已由紳商設一自治公會開辦至今頗有進步茲於本月十九日開會更選職員舉定該鎮耆老曹允升君為會長顧大綱君副之以後一切措施想可益見發逹也 
 
 

Page 19

 
 
[上海孤兒新院行開工禮]  
　　○城內孤兒院係由王一亭李平書高鳳池沈縵雲諸君發起開辦以來已屆四載現因校舍狹隘在龍華左近創建新院本月二十一日行開工禮贊成諸君及該院教員學生均到塲觀禮聞該院落成後男女兼收可容三百馀人此為慈善界中第一切實之舉也 
[譯員失竊公文] 　　○道署繙譯萬翰香於前晚九句鐘時乘坐馬車至四馬路胡家宅平安里口下車忽然失竊皮夾一只內有緊要公文等伯旋即報知捕房派探李星福在大興里內查到信札多件惟公文仍無著落 
[三十誌寗紹人之團力] 　　○河輪一業以寗紹人最多數茲由史恒茂等提議同業中籍𨽻寗紹兩屬者嗣後往來滬甬如遇寗紹班期均須趁搭該輪各同業一律簽允 
[竊賊戲試手叚] 　　○英美工部局總董雷福森君寫字間內之德律風一架前晚被賊竊去昨經雷君察覺咨照卜總巡轉飭各捕房捕頭諭令中西探捕人等一體留心偵緝 
[電車撞斃行人五誌] 　　○電車夫張玉春撞斃甬人鄔通善一案昨經公廨寶讞員與英副領事布君復訙據屍屬鄔人記投稱電車公司以見證王金發所供不實報請捕房將王拘押查王實非鄰居因二十日屍妻到滬在途痛哭王適遇見謂曾目覩三十六號電車肇事情形故求其到堂作證今反累及無辜務求開釋並為死者伸雪訙之王供當日赴小菜塲買菜途經靶子路見三十六號電車撞倒一人旋由巡捕飛報捕房派一西探乘腳踏車到塲向電車上人略問數語卽將受傷人扶入東洋車而去後不知情判王交保開釋張玉春仍交原保候核 
[城內]  
　　全仗董事。 
　　○漆業司年杜悅來呂合興蔡宏泰等控同業金文彬之妻金周氏覇屋不讓等情昨由一路巡局游正巡官飭傅金周氏到案審訉據供公所地基本係氏家之產並未立據婦人住宅於光緒十六年忽遇火災因一時無處棲身遂借公所破屋兩間居住令須翻造會由公所總董挽人商勸願給搬費若干今司年杜悅來等多家不肯貼償稟請押逐殊出情理之外求鑒游巡官判氏退去候函詢公所董事再斷 
　　勒限遷居。 
　　○果育堂董吳文濤曾於光緒三十二年控告房客許雲亭朱阿新欠租霸房迄未訉結日前吳又投縣催訉田大令準即飭差往提詎許雲亭唆使某老婦出為攔阻反噬該差搶伊物件許即乘間逃逸是以僅將朱阿新解案收押候訉前日該差復將許雲亭提獲當晚解訉許朱二人同供欠租是實因窮苦萬分無力搬遷求請寬宥判許收押朱開釋勒限搬遷 
　　強搶孀婦。 
　　○浦東人陸杏生前日至該處總巡局稟稱著名流氓張金魁先與弟媳陸王氏通姦今春胞弟病故甫及一月張即紏衆到家將弟媳王氏及七歲姪女秀英連同衣飾銀洋一併搶去今在張處尋見王氏秀英扭案請究昨日由局轉送到縣經田大令提案審訉陸杏生供訴前由陸王氏供夫故之後無所儂賴現願嫁張度活求請恩準訉之張金魁供詞支吾判張枷號三個月發頭門示衆陸王氏與女秀英發堂俟追到捲逃之物再奪 
　　遷葬棺木。 
　　○上海縣出示云案照美冊六百四十七號契地換立美冊一千二百四十號新契紏葛案內各地主當經前縣提案訉明各具遷葬切結並念貧苦稟請道憲轉商洋商津貼遷費本縣復經飭傅訉諭限遷在案查該地上有主之墳既已限遷無主之墳豈能不讓茲奉道憲派員會商同仁輔元堂黃另行擇地代為遷葬第恐墳主人等未及週知合行出示曉諭為此示仰該契地上墳主人第一體知悉凡二十五保九圖黃錦章等戶地上無主墳內設尚有後人親屬自願領柩歸葬者統限三個月內各自遷葬如逾限不遷概由善堂擇地遷葬一經代遷不得再向嘵舌其各遵照 
　　藉屍圖詐。 
　　○崇明人張錦榮前被張馬氏控告吞沒飯店生財由縣訉明收押追究後張患病身死經尸妻顧氏稟準免驗由堂棺殮茲顧氏忽與夫弟張再榮將棺抬至張馬氏家吵鬧馬氏因即投縣稟奉田大令飭差協保將棺抬往義塜並提顧氏再榮及挑唆之周阿大到案訉明屬實判顧氏再榮押候遞回原籍周阿大從寬斥釋 
[南市]  
　　勿離崗位。 
　　○總工程局董昨日知照警務處飭知各叚崗巡嗣後凡有錢債細故在途互扭責令自行到局各巡士不得擅離崗位代人扭送倘能代為勸散亦屬應盡責任云 
　　以母保女。 
　　○庖丁徐永林同妻潘氏勾串章孝全將婦人朱王氏許與同業張秀卿為妻騙去禮洋八十元控經工程局訉明分別押交禮洋五氏留候交保在案茲由氏母王袁氏投局作保當經裁判員核明並無頂冒情事準即交氏保回 
　　學徒行竊。 
　　○銅匠張秀榮前晚被已歇學徒周和基撬門圖竊當即追獲扭至南區張供先被竊去銅鍋等物請為追究旋由該區移送工程局訉明該學徒所竊贓物賣於協新昌鐵器店得洋四元判周戒責一百下候飭探吊獲原贓再提該店主訉究 
　　尋獲竊賊。 
　　○人陳阿六前竊鷄鴨行夥仲長元家衣服煙袋次日攜贓至某押店救質被仲撞見扭送工程局訉明判陳責一百五十下押交馀贓所有起案之贓先給原告具領 
[閘北]  
　　展限交單。 
　　○寡婦潘趙氏控夫堂兄潘阿金恃充地保吞沒田單經警局汪裁判訉實判限十四日著阿金檢呈田單按照三股分派昨已期滿阿金抗不遵斷復由汪裁判提訉判展限十四天如再不遵押追不貸 
　　控拐無憑。 
　　○戴發林控同居婦人周周低拐匿八歲女孩昨經警局汪裁判提訉因無證據斥釋不究 
　　造屋違章。 
　　○夏家弄北近有鄉民徐李趙 
三姓蓋造草屋二十馀間未赴巡警局請領執照昨經四路一區黃正巡官查悉以其故違定章且與交通有礙立飭地保傅該鄉民等到局訉辦 
[英租界]  
　　會否付清。 
　　○英商太古公司控𢗝泰報關行張炳生不付水腳銀兩一案昨日午後由廨會訉原告仍延哈華托幫辦律師上堂譯稱現已查明被告實欠銀二萬八千馀元請追張延愛律師到堂駁稱提單上已蓋圖章水腳銀兩均已付楚請奪見證衛炳春吳渭川供稱均在太古管理水腳恒泰提單上雖已蓋印實未收銀判各退去候明日午後二時半再行訉奪 
　　限期繳銀。 
　　○德商地亞士洋行控元豊號股東曹季安曹星齊不理定貸欠銀一案昨日午後由廨會訉判兩曹押限一月內繳銀一千一百十兩九分到案再核 
　　原告未到。 
　　○慎昌洋行控王國梁騙取雪茄煙一案昨日由廨復訉因原告未到判王仍交原保候禮拜五訉奪 
　　寵妾虐妻。 
　　○程濟因欺妻寵妾致妻譚氏投入濟良所昨日送廨請訉判氏暫留棲流所候傅程到案再行訉核 
　　調戲婦女。 
　　○毛尤氏控陸願福攔路調戲昨由捕房解廨經中西官訉明判陸押一禮拜示儆 
　　極應查辦。 
　　○雲南路雉妓王桂寶陸傅氏捕房以其違章拉客傅至公廨訉係老閘捕房九百二十六號華捕向該妓等索錢誘奸 
 
 

Page 20

 
 
反被诬害判將兩妓一併交保在案昨日復訉該妓等供仍如前並據見證王席氏投訴該捕確有誘奸索錢情事訉之該華捕供不承認判王妓等交保開釋該捕聽候函請卜總巡查明有無索錢誘奸情事再行核辦 
　　各有不是。 
　　○劉阿福控老閘捕房九百十三號華捕張春林行兇等情昨由包探一併解至公堂請究劉偕見證姚仁寶投訴被毆情形質之張堅不供認中西官以兩造均有不是判各罰洋五角充公惟張既為華捕不應故違定章判令斥革以儆 
　　拐匪還押。 
　　○王阿三陳阿榮串拐孫馬氏洪張氏等串拐小孩由廨收押在案昨解復訉判仍還押候禮拜五訉辦 
　　盜賣田單。 
　　○地販王萬生盜賣魏天生之田單昨經公廨傅案判過堂候訉 
[美租界]  
　　領事請假。 
　　○駐滬美總領事韓慈敏君昨日請假出外游歷一應公務由副領事陶賽君代理 
　　副領到任。 
　　○北京美國使館繙譯韋南君近奉該國政府調充駐滬副領事專理租地事宜昨已到申入署視事 
　　捕廰驗屍。 
　　○某棧庽客徐阿洪因病猝斃已誌昨報前日傍晚本縣田大令札委捕廰趙少尉蒞所驗明委係病斃因查無家屬飭保報堂收殮發壇待認 
　　投河自盡。 
　　○前晚有某四奔至外虹橋投河自盡迨西捕查見趕往救援已經沉沒惟地上有鞋一雙係甲所遺該捕即攜歸捕房稟請查核 
　　洋兵互鬬。 
　　○前晚有美國及日本艦兵多名在有𢗝路相鬬毆美兵受傷一名當由巡捕歸報捕房立飭中西探捕拘獲日兵二名押候解交日領事署訉辦美兵送院醫治 
　　印人行兇。 
　　○某印人前晚酒醉在梧州路 
胡鬧毆傷粵婦楊阿寶之腰當由巡捕將該印人拘獲押候解辦婦送同仁醫院醫治 
[法租界]  
　　圖吞書　。 
　　○陳菊生朱泰茂二人在茶肆內互相口角適被包探撞見查知二人帶有小刀故即一併拘捕解廨請究陳供前有胡公膏等諸名人之書畫托朱銷售詎被朱將物質當希圖吞沒小的向之理論反被持刀行兇求究質之朱供因索討字畫爭執被陳诬害判朱罰洋五元字畫給陳領回 
　　既罰又賠。 
　　○某洋人雇坐某東洋東因車蓬上油漆未乾致污農服報由捕房將車主王培德傅至公廨判罰洋五角充公另認償洗衣工資了事 
　　無恥之徒。 
　　○沈子林在浦灘誘人鷄姦由探拘入捕房送廨請究聶司馬以沈無恥已極判押候拍照驅逐出境 
　　含糊了事。 
　　○王招祥前被管門二印人控竊皮鞋經公堂押候查辦在案前日中西官以王禁押日久復飭提案從寬開釋 
　　怙惡不悛。 
　　○積竊林阿榮屢經公堂懲辦有案近又在新租界竊取木料由捕解訉判　一月期滿再押一月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十七）]  
　　亨利沉思少時。曰是誠有之。彼等嘗擬同至歐羅巴。言未畢。佛憨雀躍言曰。此正吾所欲問者。彼等何時言此歟。亨利曰。此即不能記憶。彼等常互籌設局欺人之策。檡蒲之戲。刻不離口。惟意見參商。往往不懽而散。一日吾主為楷羅言某人可欺。楷羅似允其請者。佛憨聽至此。笑曰。案線漸出。試再言之。亨利曰。一日。吾復聞彼等言及一年老之人。此老之財。似為楷羅剝奪殆盡者。吾主戲楷羅曰。財盡交疎。可以去矣。亨利言時。以手按額曰。此老人之名。吾會聞之。少思必能記憶。沉思有頃。笑謂佛憨曰。得之矣。其名為費來琦。佛憨曰。費來琦耶。曰然。佛憨因出囊中記事簿記之。 
　　記畢問曰。此一夕話。汝於何時聞之。曰約距梅黛嶺姑娘至彼之前二月。佛憨聽之。喜甚。覺此事對於梅黛嶺一案。若深夜遠行。忽得一線光明者。復問曰。此後更聞彼等談及此老人乎。曰否。此後楷羅踨跡不踐吾主之室者。一月有馀。吾以意揣之。似楷羅會離城他適者。直至。言至此。略停而思。頃之乃曰。直至梅黛嶺姑娘來此之前一日。乃復至吾主處。時主適他出。楷羅來時。駕油碧車。戴極厚之面綱。髻墮𧸐雲。袖飄香麝。下車入室。出預書之電。命吾發之。是日長留主室。時躑躅室中。面色忽喜忽怒。橫波斜睇。時時遙矚窗外。似急盻吾主速歸者。吾略一窺矚。輒遭呵斥。惟食時方許吾入室耳。迨夜半之汽車抵城時。吾適在樓下靜候吾主。一人貿然來。謂吾主更數刻即至。往告楷羅勿念。亨利言至此。佛憨止之問曰。此來者何人。曰是人長日為吾主牛馬走者。吾固識之。佛憨曰其人何名。曰主與彼談。常不稱名。惟呼為教習而已。佛憨乃以亨利之語錄於簿中。更問曰是人軀狀若何。曰是為一中年之人。高不逮吾主。兩肩作方形。頷下無髭時時燃一煙管而吸。佛憨曰。謝汝詳告。因更出記事簿。一一記之。 
　　旋納簿於囊。問曰。今可以更談楷羅矣。亨利曰。楷羅待吾主至後。密談久之。吾躡足淺𤂯聽。聞吾主復言及費來琦。且責楷羅胡不作歐羅巴游。楷羅。狀似震懼。懇吾主商避匿之所。繼吾主以一策告彼。屬其速至某所。則又 
謔浪笑傲。聲逹戶外。望舒初匿。曉霞微暈時。即命吾雇一馬車。彼仍戴極厚之面綱。登車以去。去時。吾主堅囑彼曰。吾必助汝。汝好為之毋忽。言畢。一鞭斜指。芳影查然。至今尚未見彼也。而佼好之梅黛嶺姑娘。乃即於是晨偕吾主同至。言至此。輾然而笑。皓齒盡露。更續其未竟之詞曰。後事想君已深悉。亦無煩僕辭費矣。 
國外新聞 
[俄皇展期出游] 　　○二十三日倫敦電云據聖彼德堡電稱俄皇前定期於西九月間出會土皇意皇茲因皇后有疾已展期啟行 
[英國司令官辭職風說] 　　○二十三日東京電云據傅英國駐華艦隊司令官萊姆頓君不日卽將辭職萊君將於本月九號乘京阿爾拂萊號戰艦率領芒茅斯號戰艦由威海衛啟程前赴橫濱 
[北極探險家之比較] 　　○二十三日倫敦電云路透代理人接由鈕芬蘭轉來電音係裴爾萊君所發謂渠已在北極竪立美國國徽裴爾萊君致電紐約泰晤士報報告已於西四月六號行抵北極今日可抵茄替灣俟抵彼後再以詳情電告各報論載裴君探險事跡連篇累幅與前聞柯克博士報告時遲遲不敢輕信之情菜大相逕庭裴君之電音聞者莫不深信二十四日倫敦電云路透電報駐鈕芬蘭約翰訪事員電稱裴里斯君要求彼為行抵北極之第一人 
[美國預備接待日員] 　　○二十三日倫敦電云美國官塲聞日本閑院宮親王夫婦將抵美游歷特大備供張以候接待於此足見美國對日之友誼 
來稿 
[德領米雷爾君來函。] 　　啓者查閱宣統元年四月二十五日貴報載有德人覬覦田橫島學惟德國在華官署并不知有此事既不知是事恐係歹人造謠百姓必生驚恐以致與中德兩國交誼有礙故由署理青島總督函請即墨縣查明函復嗣經即墨縣復函本署總領事查即墨縣為該處地方官閱其復函以查此事報上所載係屬失實等語合即照錄備函因請執事查照更正并將即墨縣復函一併照登報端俾釋羣疑為荷 
　　附即墨縣函敬覆者頃奉惠函以中國報載德人前往嶗山附近之田黃島測量繪圖要將該島據為已有並偷移島上石牌囑即派差往傅該島首事人等詢明函覆以杜謠傅等因適值印官公出由典史代斥代行當即派差傅集該島首事宋來德王廷克訉據供梢伊在該島居住四五十年惟光緒二十八年二月間有洋人三四人不知姓名到該山頂用千里鏡四面　望移時隨時嗣後再無洋人到島再島上原無石牌焉有偷移情事等語敝廰復查無異自係報載失實除取各結附卷外緣承囑查專此佈復孫學敬華歷六月二十一日 
 
 
 

Page 27

 
 
   
 
 

Page 28

 
 
   
 
