# 1906 - 79 - 4911829

 

Page 1

 
 
   
 
 

Page 2

 
 
[電傳上諭]  
　　二月初一日奉 
　　上諭山西大同府知府員缺著翁斌孫補授欽此同日奉 
　　上諭學部奏請將敎育宗旨宣示天下一摺自古庠序學校皆以明倫德行道藝無非造士政敎之隆未有不原於學術者卽東西各國之敎育亦以無人不學爲歸實中外不易之理朝廷銳意興學設專部以董理之自應明示宗旨俾定趨嚮期於一道同風茲據該部所陳忠君尊孔與尚公尚武尚實五端尚爲握要總之君民一體愛國卽以保家正學昌明翼敎乃以扶世人人有合羣之心力而公德以昭人人有振武之精神而自强可恃務講求農工商各科實業物無棄材地無遺利期有益於國計民生庶幾風俗純厚人才衆多何患不日臻上理著該部卽照所議各節通飭遵行所有京師及各省學章師長生徒尤宜正本淸源辯明義利不視爲功名禄利之路而以爲脩齊治平之規於國家興學育才之意方爲無負該尚書侍郎等惟當整躬率屬行必踐言切實提倡認眞查核懔時局之艱難思全國之關係朕心惓惓實有厚望焉餘著照所議辦理欽此 
[電傳宫門抄]  
　　二月初一日召見軍機朱有基卓孝復 
[說適]  
　　世界事物之蕃變千形萬態一言以蔽之曰物競天擇適者生存而己蓋自斯賓塞倡此適者生存之議歐西政治各家考求原理遂一變其赫胥黎逹爾文最初之學說其眼光所及其腦力所周皆以爲競爭二字爲生人之天職而所爭之事又必以是非爲判斷使其爭之而合乎是也則急起直追與物爲競以其人治求勝天行是之謂適使其非所爭而亦出於爭也則逞私憤違法制叫囂一閧之氣終必渙敗而不可復振是之謂不適顧此所謂適不適者不過從理想上言之耳吾更從時勢地理人事三者推究之愈以知存其適宜之說之無以易也 
　　十八世紀以後彼中政治均由干步主義而進於自由主義人羣各方面感其利便而幸福遂以增進惟其適也乃近數十年來自由競爭之極敝而貧富兩級懸絕過甚社會主義遂爲當今第一大問題人民所希望報章所鼓吹皆將主張千涉而復還其十六七世紀之舊觀彼非好爲如是而爲逹競爭之目的蓋亦不得不用其適宜也時乎放任雖魔王不能行違衆之專制時乎干涉雖新學說亦不能持反對之言論時勢之適與不適誠有非人力所能主者嗚呼千金之裘以之徂暑則不如葛三代之鼎以之墾田則不如耜我國民喻此理也始可與言物競也矣 
　　人類進化所以異於萬物者蓋恃有精神上之勢力不徒恃有物質上之勢力動植物之爭生存也惟在營養之足用故於熱帶獨見繁殖人類之爭生存也必賴智德氣力四者相爲敷佐故於温帶獨佔優勝天演公例良不誣也人文地學之言曰熱地人民精神昏沈欲與天然力相競而不可得寒地人民精神憔悴與天然力日日相競而更無餘力以及其他蓋一則以得食易而不思進取一則以得食難而不能進取其于物競爭存之義均有其所不適也惟居温帶者氣侯温和物産饒衍而其人種多禀中和之氣資性靈敏以勞力之多寡卽可定報酬之豐嗇故凡學理政治交通貿易宗敎武備一切人羣競爭之事業無不發現於温帶亦可見地理之適宜其得果非偶然也有適宜之地理然後有文明之歷史進化與地理之關係如此重要生此地者顧可忽耶 
　　自物競發明人心一震遇有一事之剌激一時之衝突無論對内對外卽奔走呼號奮身而起以人事言不得謂爭之者之非計也雖然其所爭之事件有適用者有不適用者不可不先爲研究其性質卽使人人確認爲適用之事件亦必窮其此事之若何利害而籌若何相當之方法以對付之并籌若何相當之實力以抵抗之計畫旣周團結旣固乃能合力同心以博最後之戰勝若此者可謂之適而不然者恃其一往無前之氣相激相摶無民智以爲其前驅無民德以爲其　堅無民力以爲其後勁一經挫折頽然不振則雖人人確認爲適用之贑爭亦終必至於不適用而後己且内競外競亦有適不適之别焉凡國中個體弱者其羣體必不能强欲强個體必先從事於内競此以内競爲適也及内競旣極則對外有力而内部愈益强 
 
 
 

Page 3

 
 
　　盛此又以外競爲適也或適或不適胥視人事爲轉移而豈有定衡耶 
　　據三者觀之知競立爭存原理複雜人亦務爲至美適用者斯可矣 
[改撥的欵湊還洋債廣州]  
　　英德俄法四國借欵由部議各省匀攤等還粤東則指定闈姓捐銀共四十八萬兩撥解現因停止科舉損項無著經岑督奏請勅部另行改撥戶部議覆查兩廣劃辦膏捐近來收數甚爲暢旺又粤鹺積弊剔除更張辦理略有端緒以上兩項均堪藉資挹注准其在此兩欵内匀挪湊集按期報解不得廷欠摺上奉旨允准己咨會粤督轉行善後局會同士膏捐總局鹽運司遵照辦理矣（寒） 
[米商分繳路鑛兩捐情形蕪湖]  
　　蕪湖出口之米自去臘起每石抽收鑛踻兩捐各二分五釐其時因鑛局未開鑛捐由路捐司事代收米商每石共繳路鑛兩捐五分言明六個月彚齊換給股票鑛捐一項自二月初八日起由皖糾蒯禮卿觀察派人經收駐蕪粤商米號頗不以分收爲然大約因皖省鑛務成效難冀如鐵路之速故皆不願領換鑛務股票皖紳方玉山太史前日因此事由金陵米蕪連日與米捐皖局馮鏡人觀察籌商馮觀察係粤省人屢請廣潮兩帮米董到局剴切勸道聞己有多家遵允大約不日卽可就緒矣（九） 
[皖人擬創通黟鐵路安慶]  
　　皖人擬倡大通至黟縣鐵路由某人具啓略謂各省謀辦鐵路其辦法不外二宗曰籌欵曰舉人請就吾郡可籌之款言之本年茶業認捐蕪廣鐵路之股每引六錢以一年爲止綜計約八九萬金若吾郡自辦鐵路可援其例常年勸令認股而給茶商以股票則出資者亦無所虧損徽郡行銷浙鹽除融銷外路應行剔除不註其本郡六屬之食鹽每斤加價或十文八文以一人終年食鹽十斤計之不過出錢百文所費甚小而聚之有十萬金之欵此項鹽捐作爲六邑公股每年官利餘利卽以爲辦學堂之用綜計鹽茶二者每年約二十萬欵己非細他如或按丁籌捐或富紳認股及籌他項可籌之欵此則因地制宜吾鄕父老必能相機而行者也某曾擬鐵路代儲彩票章程如果徽路開辦可以舉行每開一次可得股本三十五萬元或每月一開或一年開數次届時酌定用意與湖南現辦之籖札彩票略同俟鐵路辦成一段再行招股請言舉人鐵路開辦出入之欵甚鉅應由合郡公舉一殷寔公正之人經理銀錢此外另舉查帳數人不時稽核以期愼重至總理之員必須名位崇高如剖院京堂之類請言路綫徽府之路宜如邵孝廉宗矩所論由大通爲起手由通至黟計程二百四十里由黟東至屯溪計程九十里西至祁門計程六十里共三百九十里此路吉成再謀西接至景鎭東接至杭州惟其中有羊棧嶺挑嶺曾與工程司再三討論開山洞之費約需十餘萬金尚非鉅費云云（九） 
[粤省商辦鐵路公司致商部電廣州]  
　　商部貝子尚書侍郎大人均鑒商辦粤路定股本二千餘萬元每股五員省垣現認股己及一千萬元二月初一開收小股至二十止己收得一百六十四暪八千七百八十八員分存恊成乾源豐潤義善源各銀號當押行及省佛各善堂外府外埠粤商電認亦六百萬元有奇續交未艾俟有商辦明文卽將小股匯粤惟交小股時人心尚多疑懼乞鈞部查照商等前禀及元篠艶各電先代奏請立案准歸商辦概免加捐迅賜電示遵辦全粤感戴廣東九善堂院總商會七十二行商首凌朝康等叩寒 
[粤省爭認路股各電廣州]  
　　十八日旅鄂同鄕電云總商拿鑒講電想逹覽迄未得復至念今日又集議總會詳細章程盻速寄此路統擬收股若干現本省及中外各埠己電認股若干尚短若干望速電示並致梁黎二公旅鄂同鄕官商同叩洽○十七日庇能電云廣東廣仁堂鑒庇集股六萬餘如商辦銀卽匯倘官辦銀追問○十八日天津電云商會鑒前電悉諸君勇於公義至可敬佩認股一節同鄕集議定由各人函粤分任順候黎紳起居嶺南棧覆○十九日接汕頭黄詔平電云商會再取招股册三十本交舍下寄汕詔平（來） 
[武備舉堂之舞弊蘇州]  
　　蘇省武備學堂二班學生係由蘇屬各州縣按額考送由堂兩次復試録取後方能人堂初以爲似此可弊絕風淸矣豈知此中大半冒名頂替或外省冒籍或情面請托弊竇不一而足卽各學生吳順成宋士元蔣姓張姓方姓等數人皆係本人考取後轉售他人冒名頂替人堂肄習其售價每名四五十元七八十元不等皆由學生錢姓經手前日有人由郵局投匿名信函致堂中總辦劉觀察王提調請追究冒名各生及請追同售賣名字洋元等情總辦提調皆置不問（誚） 
[續江蘇常備兵弁目表]  
第二標 
（將弁姓名）（畢業處所） 
第四營前隊隊官劉器成江南將備 
一排排長戴鴻文又 
二排排長金宗堯又 
三排排長劉湘又 
左隊隊官簡孚又 
一排排長彭紀漢又 
二排排長李莊生又 
三排排長喻聖緒又 
右隊隊官彭楙煌又 
一排排長饒君桓又 
二排排長胡連齋又 
三排排長李震喧又 
後隊隊官章少南又 
一排排長周震鵠又 
二排排長周仙樵又 
 
 

Page 4

 
 
三排排長羅伯元又 
第五營前隊隊官郭　江南陸師 
一排排長陳正勳江南將備 
二排排長華國炘江南陸師 
三排排長顔嗣淵又 
左隊隊官陳士龍又 
一排排長陳瓊又 
二排排長朱士樑又 
三排排長熊韵春兵工　　 
右隊隊官蘇竣輻江南將備 
一排排長庶炳猷又 
二排排長汪百川又 
三排排長朱十藻又 
後隊隊官朱士債江南陸師 
一排排長周德元又 
二排排長文錫疇又 
三排排長李士鈞又 
第六營前隊隊官劉靖江南將備 
一排排長陳紫雲江南陸師 
二排排長陳福疇又 
三排排長王振綱江南將備 
左隊隊官汪以鈁江南陸師 
一排排長汪浩又 
二排排長張石卿又 
三排排長李榖林江南將備 
右隊隊官張佩紳安徽武備 
一排排長葉文英江南陸師 
二排排長朱士籲又 
三排排長李昭淸又 
後隊隊官張師謨又 
一排排長李瓚基兵工學堂 
二排排長柳大訓又 
三排排長楊星生又（己完） 
[考棚改爲師範傳習所禀批九江]  
　　德化舉 
人王盛春等禀請將考棚改爲師範傳習所九江道玉觀察批云查試院爲掄才要地現旣制科停止議改學堂誠爲當今急務該舉等擬將潯郡原有考棚請勿驻兵改辦師範傳習所本當立時照准第步隊一恊二標三營亦爲保護地方而設該營前由樂平旋潯覔棲爲難己飭德化縣邀集該紳等議定該營暫駐攷棚傳習所暫設李公祠内俟該營兵房蓋就仍歸該紳等將傳習所移入攷棚等情所議甚妥應准照辦候由道移會該營陳代統赶緊覓購基地蓋　營房一俟造就卽飭令騰讓由該舉等籌議改辦以重學務而宏造就著卽遵照并候札行九江府一體知照此札（石） 
[關道禁止演說武昌]  
　　漢口商學界中人去年因抵制美貨創立文明抵約社每星期借各會舘公所演說一次至年底又改爲善鄰演說社仍按星期借地演說日昨江漢關道繼蓮溪觀察飭令禁止中有旣有碍於邦交復無益於人民等語聞係爲某領事所運動云（公） 
[奉憲拒捕奇聞蘇州]  
　　蘇鄕長洲縣境峴子山之麓某村著名盜窟也村中四五十家無一非緑林豪客去年經前任長洲縣升任太倉州蘇靜庵剌史先後拿獲分别擬辦或正法或軍流或監禁業己懲辦十五家近二十餘家忽妙想大開湊集洋銀一千二百元賄通附近村董莊錦華戴月泉圖保車木二王芝山等禀稱該處歹人己經官憲拿辦現在居民均己改過請禁緝捕中人馳往捕盗如有盜賊村中人自當綑送到縣云云當經長元吳三縣出示禁止日前署臬陸甲甫廉訪札飭長洲縣陳令限緝盜犯莊富全徐榮發張洪山等數名大令卽飭差捕四處跴緝訪悉盜等均匿跡該處遂於二月二十六日馳往掩拿時適該村演戲酬神盜等均在開塲聚賭正欲上前拘拿忽聞鑼聲大振集衆拒捕且大呼曰我等奉憲拒捕時適飛划副右旗凌秉忠巡哨至此見此情形卽保護差捕等開船回省將情禀知上憲准於三月初一日率領槍船偕該差捕等前往拿捕如是則禁止緝捕之示想須吊銷矣（且） 
[中俄會商交收東三省全案十六續三月初一日]  
　　光緒二十七年正月十七日午後四鐘率繙譯陸徵祥往晤俄外部大臣拉姆斯獨夫寒暄畢楊云前日送上國書譯稿諒己接到拉云業經轉遞楊云曾見戶兵部大臣否拉云正擬與該大臣等接洽繕覆戶部見貴大臣交來改駁節畧甚爲詫異渠言訊國己無可再讓此約當卽從速照允免生枝節楊云請將各節速爲見覆緒盼兩國彼此均有和衷相商之意始能湊合成議免致他人干預倘俟他國干預再讓彼此均覺難以爲情拉云我兩國辦事無容他國干預爲何貴國要請人出場說話揚云中國並未請人出場說話而他國强來干預前述告日一公使之電其明證也拉貴國將商議之事傳播外間甚爲壞事本大臣未曾告人一句揚云本大臣亦未告人一句拉云必係李相告知各使楊云李相與本大臣履電勸朝廷趕速了結此事免生枝節並一面告各使云俄國之事與各國情形不同現欲交還東三省總須立一章程方有辦法非尋常立約可比拉云貴大臣所說甚是請問各國中有用兵力佔據全省者否揚云我兩國友誼敦睦現在和東商議本大臣與責大臣交情最深無話不說然格使與濮科弟在北京負氣强遍行爲不合是否奉貴大臣訓條拉云本大臣曾電告格使一切在此商議曾令向貴國政俯痛切詳陳速了不可遲誤致生枝節並俄不能久待各情節楊云今日接李相電稱璞科弟面告格使奉到本國密電定限畫押逾限則俄加增條欵再逾限則決裂不商云云凡事總當和商不可用逼拉云趕速了結一層本大臣屢向貴大臣言之因與貴大臣深交又素欽佩之心不願有傷和氣如用此等語氣恐於貴大臣面子不好看耳貴大臣而交改駁節畧戶部見之甚爲不悅楊云此節嗜原備商議貴大臣何　可驤何欵不可驤並未說出且此係政府訓條本大臣不能秘而不告如貴大臣說出不能通融一句本大臣亦可轉逹政府惟請於貴國大皇帝覆　丙併聲明不可通融商謹等語拉云此次接到者係貴國大皇帝致本國主覆書無須再覆楊云卽請貴國大皇帝致本國皇帝說明前者好意可以通融商辦現在不能通融云云拉云俟本大臣接戶兵兩部大臣覆信再說楊云務望彼此遷讓湊合了結不然各國出來說話於事大有損處各國說詁後貴國再讓反不好看拉云請貴大臣　告政府格使與璞科第所說的話均係確實本國無可再俄本大臣一面當力商戶兵兩部力爭退讓小節專爲貴大臣地步然能否爭到尚難預必楊云本大臣交去節畧貴大臣尚未示覆俟接覆後再行電告政府談次拉接電報數件開視後即稱現在人心日壞來電述德皇被剌情形德皇在車站被一工人　　一塊右目右頰擊傷尚不危險耳此工人係德人云云揚云世道人心愈趨愈下可深浩歎拉云歐洲各國當將東方之事趕速翁理了結可以料理自己家事楊云此句實是至言今日别無話說靜候覆示請愈速愈妙拉云貴大臣於拜五降駕曉膳即可盡押矣楊云極盼到此則此頓飯吃得更　快也拉云請電告政府不能退讓楊云本大臣候貴大臣覆示再電言畢握手而散以上爲第十七次會議情形（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電提新關委員交縣管押九江]  
新關委員涂家翊至好串商縣書羅秋舫盜賣龍開河西岸洲地一案有碍路政經胡撫發電提省交南昌縣看管九江道玉觀察以公事不能懸擱遂委徐大令景亮接辦（石） 
[抽收妓捐爲警察費九江]  
　　警察總巡嚴孟蕃司馬因經費不足禀商道府擬將娼寮抽收花粉捐分爲三等漢口幇每人每月六元雛妓三元土妓兩元大約三月間定當開辦也（石） 
[催辦迎賓舘工程武昌]  
　　省憲就省城大朝街圈買民房起建迎賓館動工經年尚無基礎日前上台諭令從速興築限期告竣故日來彼處墻垣陸續築就大約本年必能成功（世） 
[補解報効銀一萬兩武昌]  
　　漢口雜貨行商補用道黄訓典曾向當道陳明願由光緒二十八年起至三十年止每年報効銀一萬兩蒙上台給奬在卷乃三十年分報劾銀兩未解日前善後局特札夏口廳催提馮韻軒司馬奉文後即轉移黄商黄卽籌備如數請司馬轉解（富） 
[札撤支塘鎭防兵蘇州]  
　　福山鎭丁總戎以前派駐紥昭文縣境支塘鎭之練兵一哨在冬防己竣自應撤向以便改習新操刻己札飭該哨弁王翼鴻防率帶各勇回營操練矣（永） 
[黄陂縣禁米出境湖北]  
　　黄陂縣因現值靑黄不接之時米儥忽然騰貴因卽禁止出境以平米價（宅） 
[禁革快呈規費紹興]  
　　越郡府縣各署每遇三八日放告之期民間投遞禀詞及喊控補禀值日書差均須百般勒索稍不遂意輒被留難阻　另有一快呈名目規費尤巨一經照納辦理甚速惟貧民之無力者遇事受虧爲害殊甚茲奉山隂縣瞿雪齋大令出示查禁謂門丁人等己均裁撤無論何項禀詞毫無阻擱如有不肖書役任意索費許即指名禀究决不姑寛（落） 
[又姚陸軍小學生武昌]  
　　陸軍小學學生悉由各營兵丁挑考名曰學兵茲又向各營挑選於空額之外並添取多名惟兵丁中被挑者願否參半未知何故（世） 
[工業學堂招回舊生武昌]  
　　工業學堂卽從前之工藝局其舊日學生平皆星散近擬將此項舊生招回設立手工傳習所使之敎導惟現在各生等皆散處四方恐一時不易應招也（公） 
[蘇州官事]  
　　蘇藩牌示署昭文縣白茆司巡檢陸夔署事一年期滿遺缺以補用巡檢李彭年請補飭令先行赴任江藩牌示江寗府羅章升署鹽巡道遺缺查有試用知府彭文明堪以委署阜寗縣知縣史式珍因案撤任查有候補知縣章心培堪委署理唯寗縣梁繼无期滿遺缺飭准補睢寗縣胡保聯赴任（永） 
[統領定期蒞營吳淞]  
　　新簡淞口防軍統領周介人太史維藩定於三月初一日蒞管接統（川） 
[常備軍招用馬夫武昌]  
　　湖北常備軍隊馬匹頗不足額茲因須預備秋操己四出采辦日前并飭人招用馬夫訓練以期調飼有方並聞本年秋操湖北一省用項當需數十萬金云（世） 
[蘇鄕連刦駭聞蘇州]  
　　蘇鄕　墓鎭東首澱山河西灘村莊櫛此二月中突有盜船多艘連轖而至行刼王巷及漁郎宋王等數村是處爲吳縣靑浦交界地方雖鄕人胡事不報然在上者可置若岡聞耶（且） 
[重申渡船禁令安慶]  
　　省城濱臨大江來往渡船較他處尤爲艱險前歳由官　撥欵設立義渡四所又嚴定章程凡遇風浪交作以救生局義渡局懸掛止渡大旗爲號無論義渡民渡如有不遵卽行扣送究辦聞邇來　渡船屢有冒險載渡之事日前首縣因出示曉諭重申禁令畧謂渡船定章綦嚴詎日久忽略殊於行旅大有關碍刻奉藩憲　方伯面總除照會義渡紳董外合再出示倘仍有冒險開行一經　出將渡夫提案從重懲辦（士） 
[傳諭渡船平儥淞]  
　　淞浦各碼頭大小帆船及杉板共計百五六十號專以擺渡爲生時有攬渡爭價索詐商民之事近爲寶山縣王大令訪悉於昨傳諭船小甲令平定價目並商諸淞鎭董事盛君擬舉該船帮相當之人四名爲各該小船領袖俟諸事議妥卽出示曉諭（川） 
[被逼自盡案須秉公訊斷蘇州]  
　　蘇垣滸關鎭乾裕莊主朱潤珊倒欠莊欵被逼自盡等情己紀前報茲悉此事厚生晋餘莊己托縣署飭差赴關將乾裕莊房屋變封備抵嗣臬司聞知朱潤珊被逼自盡情殊可憫飭縣秉公訊斷長游縣陳翊臣大令己飭將乾裕莊夥康九林釋出並立提晋餘莊經手陳案聲到案管押聽候吊賑秉公訊斷（吉） 
[虐斃養媳之惡姑獲案嚴訊蘇州]  
　　蘇城東白塔子巷汪姓同居之周姓嫗虐斃章養媳一案屢志前報兹悉該惡姑己於二十九日由長洲縣差獲案陳大令研訊之下不認毆打其膝及身上之皮肉均因生瘡潰爛大令怒謂乳頭亦係生瘡潰爛耶令掌頰五百下鞭背七百下復令跪練良久始稱曾用木棍打過數下大令飭押入女待質所候再訊究（接） 
[謀斃姦夫安慶]  
　　省城西門外鄕門蔣家壩地方某甲婦在閨中時曾與小販李某有染迨嫁甲又私某乙本月十一日乙與婦約俟李來時用計亞宿乙則邀集多人突然而至將李綑縳毆斃隨繫石其背抛置附近某塘越日李姓在塘中起獲李屍卽告地甲報縣縣主禀請另委候補知縣包大令下鄕代騐以便究出實情（多） 
[尚賢堂二月考案]  
　　（英文頭班）黄秉摳盛文甲（二班）胡承鈞劉少亭蕭寔丹（三班黄步杞凌志雲）（四班）張維仲張景芬（五班）陳常泰沈子信（初級）張梯靑吳子猷姚懋爵（文法高等）盛文甲褚章（中等）黄秉樞姚寶源錢儒珍（初範）商國鑄霍頴西（地理）盛文甲黄秉樞褚章（算法高等）屈叔怡劉世華（二等）張華庭張介之陳常泰（萬國通鑑）劉致祥嚴善坊（英國史記）（用華文敎授）陳宗彞朱寶衡趙士駿（列國政治）（用華文敎授）吳子猷王振民費軍屏（英文策論）黄秉樞褚章（助） 
今日尚有本埠新聞列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬城官事]  
　　籌防局委員魏純塢明府詩銓水利局委員兪夔坿明府都昨均到道禀見○候補縣朱明府顯揚昨至道轅禀知今日銷南巿粥廠差○前十六鋪南局委員賈楚玉叅軍慶恩到道禀知今日銷差（資） 
[製造局總辦誕辰]  
　　製造局總辦魏蕃實觀察昨爲四旬誕辰因觀察赴蘇公幹未回局中並不舉動各廠委員餽送壽禮等物一概璧謝（尺） 
[考察製造局委員蒞滬]  
　　南北洋大臣會委金陵機器局總辦張楚寶觀察士珩來申考察製造局各事觀察於前日抵滬暫寓湖南會館左近定於今明遷入局中以便詳考一切（寶） 
[法代繙譯官回滬]  
　　本埠法代繙譯官蘇烈君因病請假回國由副領事惠君庖代一切昨日魏君己乘法公司輪船回滬故下次堂期當與讞員陳大令會判各案矣（臨） 
[道憲傳詢要公]  
　　英美會審委員關絗之司馬南巿總工程局正裁官孫耳山明府昨奉新道瑞觀察傳詢要公（資） 
[天足會特别大會志盛]  
　　昨爲天足會在英租界南京路小菜塲洋房樓上開特别大會之期午後二點餘鐘各會長及中西土女紛紛到會多至數百人另女分别就座先經會長沈仲禮觀察豋臺演說會中宗旨以及會内度支各事繼由嚴幾道觀察登臺演說是會發逹之速以及有利巡女衞生各會長遂亦先後演說一切中西男女賓咸拍掌頌善並有中國海軍軍樂隊悠揚奏樂至四下鐘時散會所有會中勳章現定每座繳洋二元二角均須報名親領以便備查而昭鄭重云（力） 
[派差照料靈輀]  
　　前江寗將軍永留守之靈柩於昨日抵埠故本縣汪大令派差前往金利源碼頭預備照料（事） 
[飭屬保護敎堂]  
　　江督周玉帥因江西南昌閙敎深恐别處敎堂或有不虞故飭所屬一體嚴爲保護並將境内所有敎堂一律造册具報上海縣汪大令奉文後遵卽飭差分赴各鄕著保查造淸册一面分飭各防營各局嚴爲保護（嚴） 
[撥用金陵到申之優等機匠]  
　　金陵機器局奉北洋大臣諭飭改良製造槍珠其餘機器各廠一律裁撤節省經費撥歸創辦北廠之用所有優等工匠撥至上海製造局酌用己紀前報昨由張楚寶觀察將該工匠徐世標等二十七名送至上海當由總辦魏觀察札飭提調李平書明府陳霽嵐别駕酌量撥派將徐世標一名撥入機器廠張紹生劉樹生等十三名撥入槍廠巽迺璋王福生等十名撥入砲廠李阿貴三名撥入鑄銅鐵廠均卽到廠工作（寶） 
[道批照録]  
　　上海道瑞觀察昨日發出禀批両道照録如下廣肇山莊紳董葉道廣等呈批查美册第七百九十六號之地計有二十六畝九分土名义袋角該處建置廣肇新山莊之外尚有餘地若干現擬造一碼頭以便行人是否卽在該號道契餘地之内務將己建之山莊及現擬之碼頭分晰别繪一圖註明畝分四至送候核辦可也又商人王佛法禀批察閱抄粘案經會審公廨一再訊斷該商所控全無証據當時抵押地皮一節實由王全全與張炳棠交接與李佛法無涉將案註銷本難再予准理惟會審委員未照初斷吊契驗訊致爲藉口究竟契内如何開載李佛法是否卽王佛法與此項基地有無干涉自非弔契騐明集証訊斷不足以昭折服仰上海縣迅速移提人卷到案吊騐契據秉公斷結具報母任纒訟爲要違式特飭粘抄並發（嚴） 
[示禁施放風筝]  
　　總工程局總董以新老馬路及裏街一帶電桿林立近有孩童施放風筝有碍電線除將王家碼頭某姓家幼童酌罰外刻日出示嚴禁並着父兄善爲告誡免干究儆云（尺） 
[流氓糾衆尋仇]  
　　昨有著名流氓阿四小多子等因爭奪碼頭生意糾黨五六十人各持器械在南門一帶尋仇是眞目無王法之尤者矣（嚴） 
[女子倒斃]  
　　昨日滬城三牌坊某姓墻門内倒斃一年約十餘歳之女爲地甲查見卽向某姓查問以便禀報上海縣核示（事） 
[口角行凶]  
　　沈阿永與韓阿五於前晚九點鐘在福州路西首三百六十八號烟館内不知因何口角沈出利刃將韓之背部連戮數下當由館主鳴捕一併拘入捕房捕頭飭探將韓送仁濟醫館療治俟今日解送解送公共公堂請辦（力） 
[上海縣案]  
　　滬南張家弄坍屋壓斃王阿秀等三命報經汪大令詣騐屍屬尚未棺殮大令于前晚提訊水作頭陳全生供由單姓雇令造房貼鄰張春泉之屋己經用木支撐緣木料歸單姓自辦所撐之木太短日致肇此奇禍張春泉供己死王阿秀　均松江人租小的門面紥草　售賣不料被單姓貽害致斃非命小的妻兒亦均受傷求察屍父王阿尚顧金奎屍兄顧阿挑回求伸雪大令判王與兩顧赶將各屍棺殮陳金生收押照例嚴辦○胡永根被毆身死案内之米光慶由英公廨片送至縣大令立卽提訉米但賣牛肉爲生長女年二十歳己嫁王小寶子爲妻是日歸寗後回轉夫家在途被胡調戲小寶撞見中斥互相毆打時有旁人插身助毆不知何人將胡打傷致斃乞鑒大令判押候再行訊究○迭次犯事之鄔金根由法廨送押攺過局期滿解縣遞籍因患病甚重經汪大令訊驗非虚判暫交親戚具保俟病痊赶緊自行回籍不准逗留于究（嚴） 
[總工程局紀案]  
　　大碼頭鄭洽記土行前日逃去婢女兩名一年十七一年十八當即報局飭緝由包探查得係該行出店及附近某禮坊夥誘逃均卽提局收押候訊○洪昇碼頭裏街洽順米行今春閉歇結欠南北巿各莊銀五萬餘金前日由厚泰等莊十餘戶將該行執事蕭國香扭局由正裁判官孫明府提訊厚泰等各錢莊均遣夥報追蕭供本地人行係沈王兩姓股開沈得八股王得兩股去年沈在北巿造屋借空二萬餘金生意又遭虧折以致拖欠鉅欵是實明府判卽收押候函請商務局傳同兩股東妥爲理處各原告遵斷而退○前報紀棉紗認捐公所周姓逃失婢女桂香一口係附近賭棍三九仔及姘婦楊劉氏所誘提局訊責判候補提楊劉氏之舟楊施氏復訊在案前日又經明府研訊施氏供不知此事况女兒前因患病並未出門求察明府姑念年老判暫行保出聽候查明核奪○歹人李阿生前晚在聚興客棧住宿淸晨竊夾被一條而遁不料被棧夥所見喚同巡十解局陳二尹訊責二百下押兩禮拜贓給失主（尺） 
[央美公廨晚堂案]  
　　李亮丞控荐頭金阿大荐傭婦阿金竊洋逃避關　之司馬提訊判金交保將保人秦徐氏限令著交阿金在案前晚奉襄讞孫明府覆訊原告遣丁李升投案請追金供秦徐氏現己到案應請者交聞秦曾得阿金賄洋五十元求察訊之該氏供洋元乃了結原告之事小婦人未得分文求恩寛限交案明府將秦氏大加中斥判姑交保展限七天交到阿金訊辦○又訊王章氏控羽十胡崇崙騙去方單圖賴借洋一千五百元一案胡供求展限並稱挽友向原告勸和明府判仍還押寬限一禮拜繳洋繳單如違送縣嚴究○祥發元號控女傭張阿二竊取鈔票洋廿元奉訊判賭洋十元准張母具領管束在案前晚亦奉覆訊阿二之母張氏投案繳 
 
 

Page 18

 
 
　　洋十元求將阿二給領明府判將所繳洋十元飭失主具領外阿二准交張氏領回完案○姚仁法即張仁法控姚阿春等串吞妻母姚氏家資訊飭胡方榮繳契各情巳詳本報茲因抗不遵繳前晚明府飭提阿春訊追阿春堅供不愿繳案明府大怒判仍還押俟將契據繳案始釋（當） 
[英美公廨紀事]  
　　一百二十六號華捕送婦人沈顧氏一口請爲管押所犯何事俟今日公堂訊供後續録○五百十六號捕送臥路無俟之病民陸以生一名請爲安揷關　馬飭送棲所留養○西牢押犯陳阿二因病由捕房送廨請示查陳係竊犯判押西牢一年期滿免遞加押六月現己五月司馬姑念患病屬實著即開釋○曹王氏投上海縣控楊芹齋盜賣田單汪大令移請飭差恊探提楊歸案訊理前日由包探劉森堂將揚拘送至廨司馬飭暫管押候過堂後解縣（當） 
[法租界捕房事]  
　　法捕房總巡麥君以新租界一帶常有流氓持刀拆梢故飭包探嚴密緝拿前晚由探拘獲流氓李代生梅毛郎王州州李寶金王阿毛等五人一併解入捕房奉飭押候解堂嚴辦○小流氓吳桂生釋出未久前晚又在城河浜一帶强搶行人帽子被包探拘獲捕頭亦諭押候解辦○昨有形跡可疑之裘雪泉將衣包一个在某典鋪求質爲包探查獲拘八捕房捕頭詢係竊來諭飭押候解究（臨） 
[美租界捕房事]  
　　昨有二西人醉臥於百老匯路由七號西捕等雇車載人捕房押候醒釋○李阿四在西華德路某日人處當包車夫行竊主人銀表大衣甲探朱之藩拘押候辦○侍者沈餘根報稱被華特路某西婦扭毆奉釋自投該管領事署控告○木工王阿三在黄浦路廿三號西人家工作行竊銀盆一只報探朱桂生拘候解辦○李阿法在百老匯路某弄口張望印捕巡見疑其行竊拘究捕頭詢無臧証斥　○美界各茶寮堂倌以近來銅元日多百物昂貴議向寮主加給工資不允相率停工事爲捕頭查知飭探查明禀復（似） 
來函 
[振武宗社書記員報告]  
　　蘇州徐業來函要謂貴社人送鵝郎草　說三復之下足見諸君子救拯同胞之熱心而又醫祖國之良劑也僕雖不才願步後塵以盡義務○慈溪郭維測在本邑競存公學理化速成科除自誓終身不嗜外願將鵝郎革敬送○滬南吳季壽來函云戒食鴉片誠當今急務僕願任勸導之責並將此草分送○泰州振武支社發起人顧彬甫劉星伯劉秉澄函云（前畧）諸公旣有會及同　之意僕等豈無關懷桑梓之心於本月十九日先在楊郡試院由發起人演說開會宗旨次由貲助員袁久伯袁近之程寶書等相繼演說聽者五百餘人莫不感發皆願入會誓戒並澹承廣勸親友義務以表同情敝邑雖地近海隅風氣未開而此次同儕竟開而興起亦可見貴社之感人深也○金匱楊任卿函云敬閱自禁鴉片發起人章程激勵兩全人盡歡舜我非草木同具天良茲集親友十四人互相勸勉可否知照鋤金商會分設支社每逢五日期約集會計集會友若干名計戒鴉片若干人一月一次彚登報章嚴處離錫城北門外四十里東湖塘鎭窮僻卿愚而無家不受其害各業之東夥　工一染此者所進不敷所出遂致家盡中落易良爲莠不知凡幾會長發起勸禁晚生等激發天良合一小羣先將自己戒絕照章廣勸聯合衆情結一團體而諸鄕小鎭風氣未開能否照會府縣給示曉諭官私合勸彼此相助并希惠寄新舊一切簡章） 
（後畧）親友銜名列後吳偉如謝藴山楊季鄕吳唱臚高緑卿吳紀辰周叔賢胡冬兆胡樹萼胡同順胡文三吳堯鄕吳繩祖程耀卿○貴州縣高等濉圥堂姚子盤函云檢閱歷次報告令人欽感無極鄙人今年四十五歳鴉片從未上口同居昆弟子姓十數人從前間有此癖近亦戒絕凈淨從今日寄信之日起凡屬至親好友未吸者勸其勿吸己吸者勸其立戒並屬池州百益書社沙溝姚和泰昌燭號兩店各夥勸令勿吸以副貴社救世盛心（後畧） 
 
 
 

Page 19

 
 
   
 
 

Page 20

 
 
   
 
