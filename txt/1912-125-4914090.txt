# 1912 - 125 - 4914090

 

Page 1

 
 
評論 
[爲國民捐事敬告同胞（潘坤元稿）]  
　　痛哉今日之時勢爲何時乎一中國存亡絶續之交也溯自武漢起義全國震動將士不忍受滿夷荼毒聽雞鳴而起舞投祖鞭於中流日望民國成立全國熱心志士亦莫不號呼奔走思有以救吾同胞於水火之中未及五月而滿夷退位民國政府成立是則今日者正吾同胞揚眉吐氣之時亦吾同胞各負責任之時視國家之存亡爲一身之榮辱各竭一巳之心力經營締造永保共和是國民馨香而禱祝者也 
　　今日最可驚可駭之事莫外債若債額日高則債息日多債權日重則抵押益窮此日中國之現象正外債决裂之時六國責本團以監督財政之要求陰行瓜分之狡術驚耗紛傳聞之膽裂提倡國民捐實爲目前救亡要策克强先生有鑒及此通電天下提倡國民捐而先痛述借債之害意以募國民捐正所以减少外債之輸入大旨謂將來殉債而致亡無寧此時毁家而紓難况家未必毁而國可以不亡識見之宏言詞之痛誠足以令人誦之感激涕零不知吾同胞對此其感想爲何如 
　　六國要求監督財政之說喧騰於國中稍有血性者莫不以提倡國同捐事爲目前救亡之策其熱誠固可嘉己吾於此不得不爲一般席豐履厚之家泣訴者藏財何用不若捐之以紓國難爲一愛國義民可也使國家財用竭蹶隨之以亡國爲埃及之續民爲埃及之民斯時雖欲出億兆黃金恢復我共和中華自由民國决不可得况財產者我受之於國家保護也國旣不存財產何有爲奴隸以終身求自由而不得尙能保守財產以爲長子孫計乎吾是以不得不大聲疾呼泣訴於一般富庶之家者也 
　　吾國人數約達四萬萬以上一貧如洗者有之徧地災黎者有之固有無力以助國者矣然具中人以上之財產者即可酌出若干量力而助富者與最富者亦當此例捐助約計之似尙可得數萬萬圓之數以此數萬萬圓之鉅欵濟我國家當時之急需俾於外債上即可减少若干每歲卽少出利息若干吾同佨难多助若干即國家多得若干捐者固於已無損而於國有補同胞同胞其興起於吾言乎 
　　觀夫印度觀夫猶太觀夫越南吾同胞亦可以寒心矣此數國者非無豐足之家特由國民無愛國心故耳今則六國旣要求監督我國財政矣不允則不付吾借欵狼呑虎噬之毒燄紛騰天下吾同胞獨無愛國之念思有以自救乎嗚呼同胞誰無血氣誰無心肝誰無國家之感情寗忍棄家國而不顧耶吾曹生於斯長於斯聚國族於斯祖宗陵墓之所在國亡以後身家性命俱亡吾同胞苟不爲國計亦當爲一身計也不爲一身計亦當爲祖宗陵墓計也同胞同胞其有感於中否耶 
　　夫今日何爲而有國民捐也亦所以救吾民國於危機一髪者也我旣爲一國之民即當盡國民之義務今日之中國舍國民捐無以補國家非國民捐亦無以救國家當道諸公審之熱矣吾同胞生當其時當發愛國之熱忱抱急公之思想好行其義解囊相助以盡國民之天職庶不負堂堂一中華民國之義民乎天下興亡匹夫有責顧氏亭林有言吾同胞尙其念之 
　　記者按欲救外債之危害誠哉莫如提倡國民捐之爲得計然此特就國民一方面言之若爲新政府計則自當撙節制用以留國民之元氣諒提倡諸巨公亦必研之有素者耳 
[命令]  
　　五月十二日 
　　臨時大總統命令共和制度以人民代表爲監督 
 
 
 

Page 2

 
 
機關法令原有範團職權不容侵越比來政團學會以次發生組織固聽自由而機關本非法定若各摶一黨之意見皆求官廳以執行不特政策無所適從亦使立法亂其系統現在各省臨時議會皆依迭次法令組織職權旣有專屬與論得所折衷地方官廳按法應受省議會之監督亦惟省議會乃得直接此法定之職權其他私立團體對於立法行政兩機關儘可陳請建言以資博採不許動輙干涉致妨進行用特通喻勿違此令 
　　命令内務次長張元奇着開缺另候任用此令 
[專電]  
　　今日（十三）上午九時半各國務員除内務趙秉鈞外均至參議院宣布政見惟外交胡推德司法王寵惠未經演說財政熊希齡提出八項其中最要者如鹽烟專賣推行契稅設立國家銀行等事 
　　參議院議决海軍旗於角上加十八小星商船旗則用射光之日 
　　新借欵先交六百萬前已罷議嗣由英美兩使維持現狀起見代向資本團磋商已允暫付即日簽字 
　　財政總長熊希齡通電各省速將以前所借外債數目詳細報部並切囑以後無論如何不得私自借債 
　　蒙古帕勒塔王急電袁總統謂蒙人厭亂請速設法對待（以上北京） 
　　鍾震川之同黨疑胡謙未經斃命要求李都督委王侃王良箴二人往騐據胡謙家屬云確已身死遂得邀免都督旋開軍法會議准胡家屬於十二日盤柩回興國原籍鍾黨更疑（南昌） 
　　按此事原委已見昨報專電 
[公電]  
　　常德黔軍官佐蔡爾駿等電急袁大總統國務院參議院黎副總統黃留守各省都督各報館鑒頃閱貴陽來電云駐常德黔軍一律解散等曷勝憤恨我軍非他乃黔中良家子弟光復黔省後隨楊都督北伐之軍隊也曾經中央政府編制爲第二十一師堂堂正正非烏合之徒前行至常德奉副總統命令以共和將次告成暫爲駐紮非有所畏葸不削也今黔電云解散係據何理由耶黔中改練新軍本屬無多自滇兵詐入後守者旣殺逐凈濜行者復遣散無遺黔無一可用之兵異日保衛維持將孰是賴耶滇兵佔據黔省黔中二三小人欲固其位故不惜解散黔軍以媚滇兵股削黔中民膏民脂供給滇兵予取予求舉吾黔數百萬伯叔兄弟諸姑姊妹奴隷於滇人之下眞聞所未聞常德湘都也疊被水災伏莽堪慮今如黔電散軍隊於茲弱者或轉徙溝壑强者必走險跳梁萬一勾結爲患牽動全局鄰國爲壑誰生厲階揆諸顧全大局者用心斷不若是尤可駭者疊接各處函電鎭遠□□一帶愼兵雲集凡歸自湘者都嚴密檢查形迹稍涉軍士即遭殺斃駐常軍隊有家在黔者悉皆抄擄夫以剗除滿政府而北侵出黔今以北伐在外而遺禍家室人孰無情回首家山莫不仰天長呼椎心泣血黔兵之殘殺也藉口曰匪試問黔中若干軍隊果眞匪乎抑非匪乎卽云匪矣亦不能以一人故而波及全家罪人不孥殘殺之滇兵豈未之聞吾儕武夫耳讀書粗知大義再四籌商實無進行善策若久駐常德餉糈不濟一旦告匱譁變堪虞清人之詩何忍卒讀若接管回黔始則勒繳槍械繼必橫肆慘殺前車之覆後車當鑒是久留湘死散歸黔死等死耳與其束手死勿如决戰死現公同决議即日整隊囘黔誓以數千健兒頸血饜飫滇軍鋒刃韲紛所不辭矣然我軍之出黔也楊都督率之昔日楊都督率我軍以出今日我軍必奉楊都督以入羣以死爭斷不容楊都督中道棄我軍於不顧若佔據我黔中之土地慘殺我黔中之同胞擄掠我黔中之錢財如唐繼堯輩必翦除乃止何承認之有行將擊楫中流誓茲湘水好率吾黔壯士還我貴山謹此佈告統祈察鑒駐常黔軍官佐蔡爾駿席正銘徐鯤田子玉張北慶劉端棠馬登灜馮培棠郭先澤鄭師烈孫鍾嶽熊忠卿吉兆明李湧斌楊振淸馬漢丞魏英陳春鴻康玉麟袁松柏林松柏李琨彭鴻業文華國楊映晤宋蔚昌杜俊之管玉清郭作民鄧兆椿彭玉清周肇元廖騰芳馮培樂向□廷蔡崑趙文彬楊元□胡世藥□培先郭光毁李楨余衡鍾陳文彬張弼熙劉世傑張義楚麟書楊葆元黃秀峯郭崑楊再堤柳人雋趙沚瀛朱沛霖王錚蕭健之趙長陳鐵向□之江同源張振綱□稱馮全楨胡欽武羅崑畸廖益陟紹瑩劉與鈞董昌榮姚繪賢魯士□趙玉麟桂忠毅張希謙張星齋呂閬光蕭祖何官宗漢龍建枬閻哲艾福芸楊繼芳黃德厚等暨全體軍士同叩佳 
　　南京姚雨平等電各省都督各軍司令均鑒初十日接據寗波二十五師師長周承菼君電稱自去秋武漢以一旅義師號召中原未建半稔掃除專制之毒奠定共和之基徴當時南北軍隊及海内健者雲集霧湧聞風響應以拯民於水火救國於塗炭之忠肝義胆同舉大事曷克臻此乃者沉觀默察國體固己大定而國本實己動搖雖千端萬緒難更僕數承菼管見所及實以全國受軍隊之影響致財政束手險象環生爲最大原因據滬上各報登載財政總長通電後報告南北統計共有八十師團之多每師團需餉銀十二萬兩共月需九百六十萬兩年須一億一千七百廿萬兩較之滿清餉額幾增一倍本年歲入除海關稅在外人掌握足抵賠　兩欵外共餘一切收入照現在情勢而論各州縣大都自徴自用不但不能統一於中央抑亦不能統一於地方來源涸竭翹足可俟於是大勢所趨不得不爲挖肉補瘡之計飲鴆止渴之謀傾心注目於外債一項不知外債卽成據承菼所得傳聞總額六萬萬无每年解交六千萬元此六千萬元即全數撥作八十師團之軍事費亦祇敷五月支持長此以往其何能國益以最近警信聞外人開列借款條件中有要求監視裁兵一條今日監視裁兵之發端即他日限制增兵之結果驚心動魄莫逾於此承菼夙夜徬徨千慮一得以爲非由中央速定裁兵計畫宣布實行無以救國内恐慌之危無以杜外人干涉之漸存亡呼吸爭此一間凡我軍人旣已犠牲身命於過去而得現在自能犠牲祿位於現在而求將來解甲弢弓恭俟被命請自承菼始椎心飲血迫不獲已伏維亮察云云陳詞極爲痛切凡有血氣莫不動心查現在民國初基尙未鞏固因軍隊林立整理甚難以致財政陷於危機百事未能舉辦外人居奇要挾稍一不愼立見危亡吾輩本以救國而興師豈可因此而召禍故爲今之計惟有從速裁撤軍隊使國家用費可以頓减强鄰無隙可乘况外人已漸圖干涉軍政即依戀名位終非自全之道與其將來爲人所制何如此時自我圖存敝處軍師旅團營各官佐特於昨日開會均極贊同周君之議公决即日實行裁减軍隊以救危迫伏乞我全國軍界同胞共鑒此旨急謀裁兵務使國家减輕軍餉負担得有餘力以經營庶政則國民權利可望保全吾輩乃有托身之地諸公赤誠愛國犧牲性命尙所不辭今解甲歸農可以使國家釋此重累復何所惜區區此心伏維垂察并希賜復爲幸姚雨平吳詒璘劉毅朱先志顧忠深陳懋修洪承點林震杜淮川李書城張孝準耿覲文楊廷溥叩文 
　　廣西臨時省議會電大總統國務院參議院副總統黃留守孫中山先生各埠報館各省都督省議會軍政府行營都督各府縣長自治會商會均鑒廣西遷省問題迭准南寗遷省集議所電稱係從多數人民之意以致與本會暨中央政府再四爭持至今不决茲復准林繹等各電又稱合議員三十八人等語不勝詫異查廣西臨時議員名額應得百人有奇歴查集議所通電一則曰到邕議員已過三分之二再則曰□湯議長各得四十一票適符到會出席議員總額之半各等語茲准冬電議員三十八人是合之所稱議長者三人僅得四十一人尙未得全省議員名額之半則前所謂到會議員三分之二者何在全數僅有四十一人則所稱選舉議長得四十一票者係有本人自舉之票在内可知與所稱適符到會出席議員總額之半者皆屬僞造無疑總之議會成立須在法定地點苟法定手續未經履行則無論人數若干均難發生効力况以少數而稱多數用代表人民之名稱而爲欺飾同胞之舉動據冬電而證其從前之各電則字字盡屬虚誣種種皆歸無效應如何解决以維秩序而昭信用之處伏請大總統公裁廣西臨時省議會叩庚 
　　上海共和建設討論會國民協會電北京參議院公鑒民國初建需欵浩繁借債支持實不獲已惟旣以不獲己而借債自宜有必要之用途乃聞中央借欵預定六萬萬債額鉅矣用途又未明示萬一濫支濫用償還無著危險何如今日民國用欵不外兩項一爲善後之費一爲建設之費二者須别立預算不宜混合又必確定政策權衡緩急始有標準縱不能爲精詳之預算亦可立一概數以資裒益查熊總長報告本年新舊虧空二萬六千餘萬根據前清宣統三年預算而來今昔旣殊則比附不類如此統計實難昭信釋疑應請貴院要求内閣總理及財政總長將借債用途預算槪畧據實列開提交院議貴院負完全直接監督政府責任務懇愼重審查有可撙節立即汰除再行商借以重國款幸甚上海共和建設討論會國民協會元 
　　北京參謀部次長電黃留守各省都督各司令各團體各報館均鑒宧以輇材謬贊參謀重寄遙承總長指揮組織本部各機關規模略具定於本月十三日成立自恐器識窳陋不能迅赴戎機宣揚國力惟念時局艱難暫勉承乏一俟部務粗就仍當乞退免妨賢者謹佈悃誠諸希鑒諒陳宦印 
　　農林部長電武昌黎副總統南京黃留守張家口都統熱河都統各省都督民政長鑒本部成立伊始亟思規劃全國農林以謀改良而策進行自上年軍興農田失業師旅之後若復繼以凶荒民旣不保國何能立敎仁材輇任重中衣憂思罔知所措深望各省都督民政長互籌良策共救同胞舉凡地方流民己否復業雨暘是否應時新穀有無成熟荒田能否墾闢以及蠶桑棉業林業漁業可否就地擴充轉飭各該地方長官與自治團體就近調查妥議辦法報部核辦凡從前不便於農民之官吏政令悉予罷隊總期時和年豐國利民福以鞏固民國基礎是敎仁之夙願亦當諸公共表同情者也敢佈區區敬希電復農林部宋敎仁蒸印 
　　交通部電電政局各電局均鑒軍興以來南北隔閡形勢渙散政令紛歧遂至種種設施無從下手現政體統一本部業已成立滌舊刷新刻不容緩電政總局遠在上海於行政殊多杆格自應即予撤銷以一事權惟更張伊始手續繁多茲特核定暫行辦法俾資遵守一電政局撤銷後公事不能間斷應暫設駐滬電務辦事處經理日行事件一東南各局現由電政局管理者暫歸辦事處仍前經理其月報各册自五月分起一律寄部四月分未寄出者亦逕送本部一西北及湘鄂各局一切行政事宜此後均直接報部核辦從前未報各月册趕緊補造嗣後按月造送以憑考核一不敷各局月支經費電部指撥有餘各局限於下月初三前電明本部聽候撥解以上四則希一律照辦如有未盡事宜隨時電部核復交通部眞 
　　交通部駐滬電務辦事處電各局鑒本處遵奉交通部眞電訓令第一條於本月十三日撤銷電政總局改設交通部駐滬電務辦事處經理日行事件並遵照訓令第二條凡東南各局現由政局管理者暫歸本處仍前經理希各查照交通部駐滬電務辦事處元 
　　黎副總統電共和黨諸公鑒隹電悉國家强盛端資政黨吾國自改革以來民智初萌未暇及此賴諸公宏謨偉力首倡宗風春雷震而萬木青晟鷄鳴而四山白高山振響薄海從風猥採虚聲辱扒推宗表學疏責重愧懼交并惟念理事諸公五族耆賢參事諸公人倫模楷全國人才於斯爲盛雖爝火之明見羞日月而素絲之質願附朱藍謹當勉竭愚忱仰循尊命尙望吾黨同人堅持宗旨共襄政綱合世界爲眼光本國民爲懐抱不爭權利不矜意氣不較名譽不恤身家瓜可摘而不解其綿葵可焚而不移其根羣策羣力有以成之豈惟全國之福抑黃帝在天之靈實式憑之望風色喜無任瞻依元浜叩眞 
　　福建都督電北京袁大總統暨國務院參議院鄂黎副總統黃留守各省都督暨民政長各省臨時議會均鑒大漢光復歷年死義烈士須有以彰其勳埀諸久遠閩特就左宗棠祠舊址改建忠烈祠現已落成謹於五月十五日率文武各員奉神牌入祠并飭令全省各界各社會暨民居舖户届期一律懸挂國旗以表敬忱而隆盛典特此電聞閩都督孫道仁叩眞 
[譯電]  
　　各大銀行訂期星期三日討論奥國加入中國借欵問題如經議准則奥國可得借欵百分之五云（栢林） 
　　俄皇已將陸軍大臣之襄辦員帕里伐洛夫革職陸軍大臣沙勾里洛夫之地位因以鞏固（栢林） 
　　英國著名軍械公司總理在銅鐵會社演說謂今有人密議鑄造十八寸口徑之新砲一尊重約一百五十噸至二百噸云（倫敦） 
　　英國戰艦哇利安號試放十三寸口徑大砲距離靶地六千碼開砲二十八次中二十一次當由英皇傳諭嘉獎（倫敦） 
　　此次海軍大操飛船家所現之特色與英皇對於飛船之注意豫料將爲海軍中增設飛船偵探隊之動力（倫敦） 
　　據孟買電稱蒙人與阿富斯汗各部落聯合作亂數約萬人皆携有利器恐將蔓延阿富斯汗政府頗有懦怯之狀（倫敦） 
要聞一 
[參議院正副議長訪謁大總統情形（特别通信）]  
　　初六日午後三時參議院舊議長林森介紹新選之正副議長吳湯二君赴石大人胡同迎賓館謁見袁大總統先握手慰勞大總統先謂南京政府交議而未提各案現正親自披閱多一重研究即多顯一分眞理并已令國務總理及各國務員就重大事件速提議案交院議决庶乎實行時信用昭著不致阻礙民國初建全賴全國一心當先從立法機關與行政機關同心協力爲始全國景從如響斯應望諸君善體斯意論及借欵事謂外人强肆要求應付不易唐總理擬行勒捐及不換紙幣僕不謂然苟行其說全國騷然危亡立見與僕建設民國確定共和政體之初心大背聞前日唐總理親以此意商諸貴院諸君故僕今日亦爲諸君言之聊表區區之意耳其實唐總理人極明達前言亦一時憤激之談未必有實行之意正副議長答云唐總理於外交界夙有聲譽此次似於外交上頗露失敗之象至於勒捐及發行不換紙幣極其弊害誠如大總統之論某等感謝無巳大總統復略訽東三省近狀因吳君爲奉天人也乃興辭而出聞是日大總統氣宇嚴肅談吐雋爽而又熱心共和之意溢於言表云 
[初七日參議院會塲紀事（特别通信）]  
　　五月七號參議院開全院委員會禁止旁聽茲從列席議員處探得詳情如下全院委員長谷鍾秀主席到院議員達三分之一以上即開始討論由主席宣布意見先就大綱逐條討論表决衆贊成首提議國會究用兩院制或一院制發言者四五人俱主兩院曆述兩院制之利益及其職權不同之點主席詢有無主張一院制者衆無應者遂付表决全體一致决定用兩院制次討論名稱衆皆不以元老院為然論其字義含有元勳及老人之意今固無所謂元勳而擬定之選舉法被選資格限三十歲以上亦不得謂爲老人於是有提出參議院庶議院者有提出評政院議政院者有提出参政院代議院者有提出國政院民政院者有提出上下議院者提出左院右院及左議院右議院者甲辯乙爭暦三小時之久於是有發言者謂今日討論大約分二派一主藉院名以表示内容如參議庶議等是也 
 
 
 

Page 3

 
 
一主用符號主義如上下左右是也其實院字卽房屋之意議字卽表明其爲議事機關今再加一字以表明議院之内容實非易事苟非不適當即爲兩院共用之字不得已寗取符號主義但上下含有階級不若左右之渾括無閒仍有反對者議院爲何等機關豈可僅取符號爲名必表明其内容而後可時鐘鳴十二下主席宣告討論終止先取贊成較少者付表决其結果分次表决竟無一名稱得過半數者遂未决定留待下次全院委員會再决說者謂此項名稱聞在南京時已開審議會五次未得結果今日又然豈議員之格外鄭重乎抑亦各爭達其所主張也區區名稱無關宏恉如此遷延致誤十個月内召集國會之期其罪即在今日爭論不决之參議員且爲議員者必有一定主見不贊成甲說則贊成乙說丙說斷無俱不贊成之理討論如此其久終至無結果可言恐非參議院名譽之事也 
[借欸問題之千回百折]  
　　（嗚呼監督財政竟至實行矣） 
　　北京訪友特别通信云六國銀行團借欵一案提出監督財政問題後唐總理决意反對因此國務總理及各國務員鑒於借欵困難主張不借者占大多數惟籌擬各種集欵之不法俱非朝夕所能成功無論如何仍須先借五百萬兩俾支持至新曆五月底庶可乘此時期另籌他法聞唐總理昨已擔任五百萬兩必可借到云 
　　銀行團於初六日上午與熊總長晤談後又於是夜九時謁見袁大總統聞己略有轉機於遣散軍隊一端不甚堅執派員監視惟要求予以詳細清單至監查行政經費則仍不肯讓步　　字林報載北京電云財政總長熊希齡君昨夜（十一日）與各銀行家會商借欵問題已允外人監督借欵用途今日（十二日）銀行團已將監督條件交出由熊君呈交袁總統裁奪交叅議院核議一經通過銀行團允即交欵以濟政府之急 
　　文匯報載北京電云財政總長熊君已將鹽茶收入開單交與六國銀行代表初十日内閣會議時唐紹儀及蔡元培君反對聘用外員監理財政及由外員協助遣散軍隊二事甚力十一夜熊君復偕政府各代表至匯豐銀行與六國銀行代表會商借欵問題熊君欲以敏巧之法解釋唐紹儀君與匯豐銀行代表希里厄君彼此之嫌疑但因唐紹儀君曾取消與銀行家議訂之約以故熊君之意志一時礙難達到惟借欵問題尙非全行絶望大約此後續行會議終必能有結果聞中政府昨已致書銀行團謂巳承認監理財政之變通辦法由銀行團及中政府各舉一員合辦此事故債款今已有望云 
[財政籌備處開辦情形]  
　　財政部總長熊君到京後見舊時度支部人員衆多益以鹽政院幣制調查局合計達一千二百餘人之多而南京財政部原用人員亦未便概擯不用此行北來巳選帶四十人同至北京聞熊君决定在舊司員中選留四十人其餘皆以善言遣散并謂此後添人必予各舊員以優先權云巳派定之職員如左籌備處總辦派王璟芳帮辦派章宗元各股員司派吳乃琛曲卓新張茂炯劉澤熙蹇念益周宏業陸世芬李景銘劉頌虞王宗基鍾峻陳威甘鵬雲慶琛錢承鋕雷多壽曹葆珣袁永廉何卓時張競仁樓思誥欒守綱錢錦孫王樸熊正琦高彤墀司駿卞頌元沈承烈趙世棻蹇先驄晏才傑應國樑場　元潤普李恩藻張紹寳宗張榮騲均着即日到處辦事其餘選定諸人及南京同來之人尙須陸續派辦職事 
　　聞籌備處辦事次序以清理檔册分類稽考歷年報銷之底案與近年預算總分各册之盈虧比較覆核以求得中國財政之眞相然後調查近數月銷耗之額需用之額與稅法改良增入之額編製概算書以定將來支配之多寡籌還之方法其條理務求細密而規模則不事舖張俟有頭緒再著手部内之組織云 
　　又聞籌備處分爲二部一部分專事研究整理部務以爲改組新部之預備一部分專事研究借欵問題 
[清談（悲憤）]  
　　唐總理外不見信於資本團内不見信於參議院楚歌四面腹背受敵内閣命運之不久長此其朕兆也 
　　雖然内閣多一次更迭即政海生一次波澜當此國本初定外人承認與否猶在呑吐之間爲國利民福計實不能令推倒内閣之活劇卽演於今日此亦參議員所不可不知者也至欲防揮霍之無度是在諸君之監督 
小說 
[俄王之偵探（七十四）] (冷) 
　　余此時心中奇異實使我不能說話那看報的客人見了霍林忒進來登時將報紙放下面上深露奇駭之色也和我心中相似我便知道這偵探手中必然得着鄧勿離送來的那屍首的肖照在手現在見了這霍林忒是和肖照一模一樣自然不免驚疑因而兩隻眼睛不住的釘在霍林忒身上不稍放鬆霍林忒又叫道主人你如何知道我在這裹到這裡來尋我的我前次遇見主人時說的都是假話這也是權不在我我是没法我當時並没告訴主人是在這裹主人郤如何知道的余道我要和你說話這裹卻不是說話之處霍林忒道便是這裹也無防碍余道那店主人不是也懂意大利話麽霍林忒道懂的甚少余道還有那廚司霍林忒一聽廚司二字登時變了顏色答道你見過了他麽他原是個可厭的人余便回頭向那店主人道這便是我多年的老僕讓我同他出去說幾句話店主笑道可以可以他是你覆照之人你自可同他出去無論你同他到那裹甚麽時候回來都可得說時十分和氣余因向他道謝同了霍林忒出了店門在途霍林忒向余道我不料今日仍和主人在這裹同行又道主人你眞個如何知道我在這裹的我前次向你說是在密來納酒店内你如何知道在這福和酒店内余道你家鄉的人自然能彀知道你的眞住處余又問道你曾到蘇格闌去麽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙軍籌備退伍辦法]  
　　浙軍第六師由寗凱旋前已由蔣都督舉行慶祝會所有犒賞物品除軍政府預備外各團體之贈送彩額旗匾花球猪羊牛酒者多至七十六團均經事務所轉送該軍司令部轉致惟紀念杯則趕製不及先發証劵另在浙路城站建築凱旋碑一座以資百世景仰並於十一日起在該軍司令部特設退伍籌備處都督委任總參議官虞廷君爲主任員綜查退伍兵丁約計兩標六營共計三千人戰功卓著者每名概給年金酌分三等正目年給五十元副目四十元兵士三十元並發三個月恩餉綜計需欵十五萬有奇前經蔣都督委任前財政局高子白浙紳朱寳三諸君設法息借已與華僑商訂特約於六月望前先繳五十萬元俾退伍事宜從速辦結云 
[蘇商爭到十萬大卹欵]  
　　蘇垣閶門外兵匪刧案前經莊都督酌給洋四萬元以爲被害商民之卹欵商民等以損失甚鉅區區此數萬不足以分配是以未領程都督蒞任後各商民又在車站執香訴求加恩已蒙允加二萬元嗣適寗案發表有十萬元卹欵各商民遂要求商會電請援照辦理並鬨閙商會要挾喧擾都督府各司長乃復電寗請示復准再籌三萬元合之贓物變價一萬元已與寗欵相等五月十一日各司長邀同商會董事傳集各商民代表鄭杏元薛永齡等到府宣告程都督復電暨支配分領辦法各代表又要求須除去變買贜物款籌給現洋十萬元此外尙須籌給公債票洋二十萬元按成搭放各司長以再加一萬現欵能否邀准應候都督核示籌募公債票應交議會核議一俟議准自可照辦至分配方法鄭杏元薛永齡謂此次所報損失未必盡實尙須公估復查各司長謂復查極好即委任代表諸君公估清查各代表等均願擔任惟請給發委任狀俾專責成都督府允卽塡狀委任商會各董以此案發現後函電交馳疲於奔命焦頭爛額復不見諒不敢叅贊一詞大約撥領卹欵須在公估復查之後貧苦小户不免望眼欲穿耳茲將往還電文照錄如下 
　　程都督鑒蘇商被兵刧巳逾匝月南民坐困勢將待斃寗商損失巳蒙分五等攤償蘇寗事同一轍乞援寗迅賜撫安以全民命不勝待命之至蘇州被害商民叩 
　　程都督鈞鑒閶門外被害商民請求照寧案分等攤償情詞迫切懇賜核示以便宣慰商務總會叩支 
　　商務總會鑒電悉閶門一案巳酌加二萬元另函知會想荷察及來電援寧案辦理鄙意亦甚歉然惟庫欵奇絀不得不并籌並願深望各商民勉體時艱先以大局爲重俟財力稍紓必當盡力爲籌振興之策尙希轉致爲荷程德全佳印 
　　蘇州都督府盧沈應張諸君同鑒商會暨各商來電昨已電復頃接庚電據遽迫切情形至爲悲念現　庫儲奇絀挹注將窮設有不虞所關尤鉅萬不得已姑查照前擬六萬之數再執籌三萬元仍分期交由商會領發合之　物變價已與寗欵相等惟數已加多期應展遠靡可稍紓喘息希轉致商會布告各代表等善爲勸導以副鄙人推誠相與之意是所切盼德全蒸印 
　　又搶刧案内當塲起獲贓物業經估價變賣計洋一萬零九百元繳送軍政司存儲待領茲聞續由水陸軍警暨上海都督府錫金軍政分府各處查獲該案内贜物解到軍政廳共計衣服金銀首飾各項并當票等四百餘件大小洋銅元現欵二十餘元現由軍政廳開明細單發交商會核辦各贜物仍暫存司庫候賣 
[黃留守賠償外人損失]  
　　寗垣贛軍之亂所有郵政支局等處損失前經該郵局洋員及德國領事分别函請交涉局核辦並開送失物清單己由黃留守令飭吳總監辛知事分别等次按章賠償現聞留守己賠償郵政支局五十元廣學會四十五元芹川喜久三百十五元中村新三郎大伴寛壽共三百五十元電報分局三百七十九元又林宗雪女士等一千六百五十元均由巡警總局發給矣 
[趙粟已判死罪矣]  
　　趙樂羣槍斃陳大復一案連日留守府傳趙及其參謀粟養齡審訊茲已於本月十二日經軍法會審判决死罪矣 
[鎭江迭戮要犯]  
　　駐鎭憲兵第一營韓營長天慰現查獲駐鎭輜重第十六營第一連第三排排長程海帆有串通宗社黨煽惑軍心希圖作亂情事當即拘送十六師司令部由執法部訊供確實禀請顧忠琛師長發令於十號午後四時在師部門首鎗斃以儆效尤 
　　著名地痞王小扣子陸小三子積惡纍纍受其害者不知凡幾近又夥刧城外小街左近王陶氏衣飾等物所值甚鉅並將該婦痛毆幾死婦即赴衞戍司令部報告經李竟成司令飭拿到案解由駐鎭第十六師師長顧忠琛君會同丹徒民政民張翼雲君研訊之下供認不諱遂於十一日午後五時飭將該二犯押赴城外洋浮橋地方正法並梟取首級懸杆示衆以昭烱戒當行刑時觀者萬人鼓掌稱快並將該二犯罪狀宣布俾衆周知 
[津浦火車衝突]  
　　五月十一日津浦火車第五次車行至柳泉地方有渣子車適在軌上又因山路崎嶇且該渣子車並無顯明表紀突然相撞震斃渣子車内小工數人幸搭客尙屬無恙 
[靖江不准設司令]  
　　靖江姚志梁等具呈都督府請仍設司令以資保衛地方經程都督指令云光復之初各縣紛紛設立司令原爲一時權宜之計現在軍政統一自應一律取消據稱原有巡防兵五十名改設巡警同爲保衛地方安寗起見若必另設機關改換名稱於事實甚屬無謂所請未便准行至該縣警察腐敗一節巳訓令該縣民政長認眞整頓矣 
[山陽縣議會被控]  
　　山陽縣梁筱門等具呈都督府以山陽縣臨時縣議事會議長議員等有種種違法情事請飭查辦等語當經程都督指令云查定制並無敎育會會長不能被選舉爲議員之條議長由議員互選豈能謀充凡欵項之是否照撥應以議案爲據議案之議决與否必經到會議員多數主張豈議長一人所能意爲更變至裁减民政署佐治各職按暫行地方制第五條本有一人兼任二職之語是亦議會所得討論之事來呈率以此種事爲指摘之由殊屬失據至謂議員假公濟私動撥公費并開設烟館賄賂公行及三五議員議决要案速記簿明漏暗補等情是否屬實應由該縣民政長查復核辦此令 
[贛都督裁併軍隊之計畫]  
　　裁併省軍贛省李都督通令云贛省財政奇絀常年軍政用費不敷甚鉅雖經分别遣散數標飭令退伍歸農軍餉猶難爲濟非卽酌加淘汰何以支持久遠查省城原編之砲兵第二營步隊第四標第三營步隊第三標所屬之輜重營袁州留省官長營及留袁官長營前學生軍標部及兩營營部留候差委之官長或兵士已經裁撤或尙未招集均係有官長而無目兵光復以來該官長等勤愼守職深堪嘉尙惟贛省兵隊逾於定額數倍現正籌議裁併自無再行增練之理茲際建設之初正志士立功之日與其碌碌株守於現在何若另圖建白於將來本都督爲爾將士個人計爲公家計均應即時解職各官長薪水准截至本月十五日停止另外加給一月薪水由各營長官造册送軍務司請領發給以示酬庸其有才能優異堪膺他項職務者本都督仍當隨時考查擢用至學生軍第三隊不受約束廣信衛隊前隊不守軍紀均經該管長官查明呈由本都督飭令解散並此通令仰即一體遵照分别辦理切切此令 
　　裁併援軍贛省李都督電令駐鄂贛軍馮子穀協統云贛省因軍費過鉅以致財政異常奇絀非亟籌撙節何以爲濟光復以來軍隊驟增已達十七標左右逾於原練數倍現在計畫改編在省軍隊業經分别裁併惟原派援鄂軍隊不滿六營步隊第一第三兩標事務足資管理該協應即裁撤以節經費該協馮統領及協部將士在卾勤勞應予加給五月份一月薪水協部弁兵准給一月恩餉官佐暫行銷差候調相當軍職此項薪餉應即派員來省請領並連同應報表册送候核領第一第二兩標暫行獨立標内事務由該兩統帶分别籌辦差遣隊應編入第三標衛隊先鋒隊撥歸砲隊隊長指揮輜重隊撥歸第一標指揮應有各標營薪餉均由該標營統帶該隊隊長造册派員按月赴九江衛戍司令部請領此次裁併係爲撙節經費化零爲整預備改編起見該營官長務各認眞訓練力求進步以爲各標營模範用副本都督整軍經武之至意仰卽分别遵辦毋違此令 
　　附馮協統電武昌電云南昌李都督鈞鑒毛君秉銥來協備述奉命調何雅風回省以毛接統第三標仰見都督整軍經武之至意統領前次電請改編亦正剔除會黨之無形辦法未蒙允准是未垂察鴻之苦心徐陸回省想巳陳明下情擬再電請改編以資淘汰幸奉調何委毛之命自天飛來不惟遵辦而且欣慰莫名第時值減餉内而兵心究竟不知若何外而會黨潛來勾結甚力必措置着着得當方資鎭攝若於餉未減妥以前遽換統帶恐酿意外統領擬於餉到之日親往領放以安其心盡力辦匪以剪其勢並將三標原有之第一二營挑選省中之將校補充團者若干其餘歸併一二營外再合先鋒差遣輸送各零碎部分擇良正者改編衛砲各一營不堪者盡行遣散取消原有之第一營以衛隊一營改爲三標之第一營以敷原額並藉以剔盡會黨旣無形迹自無風潮再爲宣布更換統帶方無梗阻並擬電請以張書銘易胡鵬皆應於發餉後方可著手之事也刻因俸餉未到一切手續俱難施行暫留毛住協部一面電懇大都督飭催五萬洋之欵務星夜運來並請示電中計畫以便遵辦（駐鄂贛軍協統馮）嗣鳴叩 
[周扶九認捐五十萬]  
　　吉安鉅富周扶九君前經贛省公債局致函勸捐二百萬周君以其爲數太鉅往滬暫避令其總管周麗泉君晉省面謁都督代爲斡旋俟都督允許後即赴滬勸其東翁認定數目再行回省報命詎在省覊留許久赴滬不能担認不敢以致違延時日不得要領懇請商會代達下情轉求都督曲予核减以便面商東家早日認定商會復函力勸總以多認爲要現聞認定五十萬之數由周麗泉君即在省繳清不必派員赴吉以免周折矣 
[官商合建新漢口]  
　　漢口建築籌辦處係奉都督命令而設純爲官辦性質故各職員仍染官場積習頗與商界不諧所以開辦三月之久僅繪一不適用之草圖所定辦法又迹近擾民由是漢上商民羣起反對該處亦以積極手段對待商民甚至調兵彈壓督拆民房迫開馬路兩方面愈形激烈幾有决裂不可收拾之勢漢口總商會爲調停計日前召集全體會議决定懇求官商合辦以息爭端而免世巨禍業奉黎都督批准將建築籌辦處卽日改爲官商合辦昨已飭内務司赶刋關防換恰啟用以昭信守其中所用各員除總理左君德明仍充總理外餘人多有更動馬路工程亦暫停止聞須重測路圖冀便商民業主云 
[襄鄖人反對季雨霖]  
　　黎副總統因湖北襄樊一帶近被散兵士匪騷擾不堪原駐該處之左軍一協現已編入第八鎭惟該鎭司令部及統制季雨霖均尙有省城特飭令移駐襄陽以資坐鎭季奉檄後擬於初六夜起程因爲聯絡襄鄖士庶起見特於是日午刻徦省城襄郡治安會開會筵請襄鄖人商議善後辦法詎襄鄖在省人士以季前充荆襄鄖安四郡招討使苛派勒捐頗爲民累今復往襄是劉仲文（劉係左軍軍統）一害未去復增一害故到會時羣起責難且有倡議反對季某駐襄者舉手於是全場舉手季惱羞成怒幾欲以手槍餉倡議舉手之人衆遂跟蹌奔出會場秩序大亂季受此奇辱當往謁黎都督辭職且謂應將八鎭標營之暫編在左軍者一律調回省城都督尙未許可季卽發電襄鄖召其所部趕速回省其司令部移襄一層亦作罷論黎都督以季劉兩軍皆無紀律若獨召季軍回省則劉軍必愈滋擾况武漢亦不能駐紮多軍當已飛電駐襄鄖各軍非得都督府及軍務司命令不准擅自開拔旋省一面召襄鄖各邑人代表至府諭以襄鄖地處邊要目今陜汴猶多伏莽兵單至爲可慮豈能將原有駐兵撤防季雨霖前充招討使所需餉項皆須自籌省城未撥一錢就地籌欵不免無弊其時軍民之權未分用人行政斷難盡如人意現派之駐襄不過使整飭軍紀並不干涉民政其餉項亦由省按月籌撥决不致再有前次之勒抽軍餉舉動且平心而論季某辦事頗能認眞才識亦有過人之處若諸君必欲求全責備刻下尙無有人可代尙望破除成見不究已往速舉代表向季謝過促之即日啓程聞代表奉諭唯唯而出候與襄鄖人會商後再定辦法又聞黎公昨日爲此事復開軍事大會議囑衆軍官勸季啓程如難挽回則另舉幹員接統劉仲文之軍以便切實整頓而佑地方安寗云 
[許汝間之聯莊會]  
　　汴省聯莊會本有野蠻之習前清洪楊起事時汴之聯莊素稱强横刻下許州汝州兩属又各紛紛舉辦矣 
　　許州一處共計聯莊五十三起無一不通匪者日前因陸軍赴汝過許該會卽出隊相拒當時擊斃官軍三人適陸軍急於赴汝亦未開仗何意該聯莊會見此情形以爲官軍如此眞可任意猖獗四月十日全境各村一律懸掛龍旗聲稱爲清報仇經該縣紳士速行往勸而野蠻之現象如故四月十三日防軍督隊二百人往勸假捕匪爲名下鄉往探當時被該會鄉民擊傷十七人防軍亦人數太少卽時回城四月十四日許州葉季銓已禀省請兵矣其在許州屬内者則爲襄城縣長葛縣襄城之聯莊會有七十三處長葛九十處所有兩縣土匪皆附入之自兩縣聯莊成立丁稅停完官如過問卽聚衆抵抗近則見官軍則殺之見匪則納之又因兩縣種烟甚多半欲假此以拒官長干涉四月十一日襄城縣知縣帶人下鄉拿獲土匪函鄉齊莊爲首卽與官敵擊斃官隊七人又傷錢知縣錢本不知愛民見此情形卽縱火焚村聞一日而被焚者二百九十四家傷人無算十五日又禀省請兵以爲洗村之舉聞日來官與民戰者七八次長葛縣有張蔚藍者爲前清主事自去冬以來即充辦守望社長勒捐巨欵自爲置產鄉民恨之聞十五日合縣聚三千五六百人到縣挾制必欲得張紳而甘心嗣經潘知縣將張看管鄉人始散十六日陸軍五十七標馬隊二營前往長葛巡哨爲聯莊所知當時聚人一千將所去之陸軍打傷五十三人並搶馬十餘匹幸陸軍統帶劉君不肯開槍帶隊而回日前該縣聯莊又欲抓毁和尙橋之鐵路兼欲焚刦票房十七日該縣巳密禀省吏十八日張都督委何分統前往安撫第觀兩縣聯莊抗拒情形恐不免有極大兵禍也 
　　汝州之聯莊會與許州不同許州確爲民辦汝州則爲土匪所組織除魯山秦匪汪匪劉匪靳匪業已與官軍大戰外其餘郟縣伊傷實豐等處已有大股匪到處起事急出則被匪團困一月有餘縣知事田務本本前清名將田在田之子對於軍事甚爲明白故該縣困守多時未遭攻破四月十日省委袁克威往勸袁因兵少遲遲而行刻張都督又給陸軍五營故十四日袁已到汝十五日與秦匪大戰陸軍得勝秦匪所用軍火皆丈五線槍遙遙相擊官軍受創甚大四月二十二日田知事又電禀省城云五日者不爲發兵專援魯山則魯山一縣萬不能守因城内軍火告盡糧食已完魯山縣尉李某因下鄉巡哨被匪擊傷甚重何道陳善同請委名譽略好之紳士到汝許招撫張鎭　雖　其說尙未實行日前許州又電省城言汝匪將竄許境許境聯莊亦定於三月初十日（陰暦）攻取許州日來居民逃出許境者甚多人心惶恐實非地方之幸福張鎭芳得此消息業已電京請示辦法矣 
[八閩財政觀]  
　　丁糧全閩地丁錢糧全年約收百萬之譜光復後各縣錢糧多未措繳雖經長官迭次勸諭甚有因收糧而閙成事變者終無良好結果推原其故實因閩省糧價參差不齊各縣各自爲政有一千六百文完一兩者有一千八百文完一兩者甚至二千四百文或二千八百文完一兩者職是之故價廉者尙願完納價高者相率觀望刻經孫都督頒發通令飭各縣一律照章完糧否則以抗違論必予嚴懲拿辦未知能收効力否也 
　　印花稅福州總商會商業研究所錢商研究所於四月二十四日接財政司函云閩省光復以來財政困難已達極點而一切庶政諸待舉行籌畫補苴固不容緩誠以一國之財產在於國民而國家之費用捨取於民别無他法况值茲實業未興庫儲告竭之時乎本司再四思維力求良法採取東西各國財政制度擬仿行印花稅其一切章程已彚成册無非斟酌閩省習慣擇其易行者以爲試辦業經政務院議决都督批准不日即可舉辦爲此通告各商請其按章照辦以舒時局務知所取者輕而所益者大倘貴會所有願將印花稅領出分售者到司而議等語聞該票分色三種二十文赭色一百文綠色一千文紅色此種印花實行後於商界上最有關係故商業研究所已於四月二十六日開會討論矣 
[貴州新舊議員之冰炭]  
　　貴州省議會議員共分三類一係舊諮議局議員計三十九人二係新選臨時議員計百四十四人三係各府留省同鄉議員計十三人惟諮議局議員衹有三分之一在會餘均旋里幹事日前紳商學界顏治昌等五百餘人以該議員等溺職荒謬呈請取消經都督發交新選議員議决舊議員等聞之即各先後辭職昨又經新議員具函挽留云適奉公函全體辭職高風落落無任欽偑同人等開會集議僉以舊議員諸公在局日久諸事諳悉欲藉重蕭規以爲則效現經多數可决公函挽留能否降志曲從務祈示復等語嗣因挽留不得已將各情咨覆軍都督矣 
 
 
 

Page 7

 
 
本埠新聞 
[集議開辦電車問題]  
　　滬南開辦電車一事昨由民政總長李平書君邀集紳商各界在市政廳開會集議辦法並規定拆城塡壕後行駛電車之路線聞該線　約五丈至民間拆讓房屋亦經議定届時當分等貼償損失去 
[洋商取繭之顧慮]  
　　本埠各洋商前因繭市將届收貨者運入内地之欵爲數頗巨恐生危險而各保險行則又不肯擔保爰請北京公使團與中政府商訂保護辦法後接覆電知政府已電囑上海陳都督及通商交涉使派兵護送現欵至收貨各地各保險行聞此消息亦允照常保險惟所云護兵至今尙未派出各商因収貨在卽又將籌議惟聞本年保險費較之往年已加一倍且訂明現欵貨物須有西人一名同行始可擔保至地方不靖之處若無兵士護送則絶對不肯保險云 
[胡謙生死之疑問]  
　　南昌來電新馬路昌壽里新國民雜誌社彭素民轉周澤南鑒滌源（卽江西内務司長鍾震川君）被胡謙怵殞都督當令立將謙槍斃詎執法弊謙尙生存此案如何了結乞速回省同鄉叩文 
　　上海去電南昌李都督鑒接贛來電云執法舞弊胡謙尙生存同人聞此殊深駭怪務懇澈底查究如果屬實萬一使元兇漏網何以釋公憤而昭法紀旅滬同鄉陳三立等公啓 
　　按此可與專電　參觀 
[解散華盛公司之判詞]  
　　郭晋英控陶子敢一案曾由閘北華洋裁判所長許繼祥君提案兩造逐節研訊並由義領事蒞庭觀審詳情已誌前報昨晨十時半許君又在閘北法庭升座將判决各詞當堂宣布原告律師穆安素君又代原告再三辯護公畢退堂已十一點五十分鐘矣茲將堂判錄後 
　　管轄之原因此案訴詞係由上海義領事函送華洋裁判所聲明義商亞半大利對於此案有最重之利益關係並疊接函催速訊請予按約觀審郭晋英住君租界係義商僱用之員陶子敢庽閘北華界此種案件旣經義領事証明義商有原告參加入資格向婦會審公廨審理今因設有華洋裁判所對於審判管轄實行以原就被按照本裁判所法部立案之規則第二十八條辦理 
　　事實之發生綠前清光緒三十二年上海設立華盛地產公司有股東四人原告郭晋英得十股之三被告　子敢得股最多承繼父志接續公司經埋該公司共置田地兩方其第一方計地十一畝零宣統元年押銀六萬兩二年改押銀七萬七千兩由被告在該地上造屋出租其第二方計地三十畝有餘光緒三十四年抵押祥茂洋行銀十三萬兩其息按期由各股東攤派宣統元年郭晋英就該地上獨出資本建築絲廠一所現據義　聲明有利益在内者此案原被轇轕緣由全在第二方之地宣統二年十二月祥茂欠欵除已還外尙欠八萬五千兩息不在内因須與祥茂清理經被告託由商會將該地及郭晋英廠屋改向匯豐押銀九萬兩原被對於此地特立有結帪合同議據内開明將該地道契照股分劃俟宣統三年十二月匯豐押欵到期各股東照股繳還押欵以後由被告將道契地按股分送去年到期因未能履行該合同議據禀由商會理處曾議令各股東按股籌欵取贖公司押欵將地攤派郭晋英以陶子敢旣經商會議定並不遵行禀請本公堂復訊判决 
　　証據之確定第一方地產除原告指控報告侵呑一萬七千兩并無他項控告事件被告辯訴指明此欵係公司造屋所需當時不敷且由被告獨墊有造屋圖爲証第二方地產旣於宣統二年十二月立有結帪合同議據原被確係兩願自應遵守且被告供稱内有陸姓一欵亦應還欵攤地外所有被告六股之應繳押欵可以隨時交出 
　　判定之方法第一方地產之爭執事属帪目由公司經理交出收支証據自能清算第二方地產按照合同議據郭晋英對於此地旣有三股派還押欵之義務應有三股攤地之權利六股之應繳押欵旣供可以隨時交出則九股應派之押欵已經有着陸姓一股同有攤地之利益不付應派一股之押欵公司可將其應攤之地限期價賣盈虧結累由陸承認免碍大局陶子敢係經理人按照合同議據劃分契地由經理人分送取贖押欵亦係經理人出面郭晋英付欵攤地一層應由陶子敢担任惟該地廣至三十餘畝現須劃分前後左右地叚或近馬路或隔廠屋價值必不相若應由建築專家鑑定按地定價按價計股自得公平之準則此案兩造旣未將細帪早驗地段劃分未經指明均無從臆斷本公堂應將此案請求大綱事件按理决定 
　　判决之理由查設立合股公司必須股東融洽方能營業發達今華盛公司股東旣因帪目不明分地不均互控爭執股東陶子敢郭晋英以十股之九同願解散公司宣統二年且訂有分地之約今已逾期自無繼續營業之效華盛公司着於本公堂判詞宣布後即行停止地產營業並由經理人將營業帪目卽行報告再將賬簿收支各據交與公舉之鑑定人詳實清查鑑定所有公司一切原有物件由東租借用者所有公司一切置物由股東經理人墊付者無論數目大小均須附入分歸各股東以憑統計一面另選精於建築技術之鑑定人按地佔價按價計股先行分劃明定連將押欵照股繳還經理人以作向匯豐取續該地之項然後卽將所分之地造契立界解散公司清理紏葛此後兩造不得再有任意抗斷無益爭執其公舉清帪估地之各鑑定人如另有意見應各提出意見書狀以憑繼續處分至其第一方地產上被告所造房屋當時系爲公司營業發達思想第二方地產上原告所造絲廠當時並未攔阻自應認爲各股東所默許不得於解散公司之後以與地產有碍或與成三耗失提議虧損問題此案原告預繳堂費洋二百元着原被各半担負其餘各自伸張所生之費用笿自承認此判 
[模範童子團選舉職員]  
　　本月十二號午後模範童子團在本城老北門内　珠弄七十七號臨時事務所開全體選舉職員會到者八十餘人用記名選舉法當衆投票開筒當選各職員名單如左 
會長葉德樹副會長謝克明會董袁望　蔡天發吳永生席少珊敎習吳雲俊何克明正隊長譚兆蕙副隊長李恭慶書記員吳雲鸝會計員葉德樹評議長唐士芳評議員許忠恕徐馥賡潘和桑吳鍳泰調查長趙秋心調查員薛少榮殷翰伯李恒年張福寳幹事長陳楨祥幹事員薛少榮管濤昌殷翰伯葉瑞春贊成員李國昌席君福王順寳康逢吉朱雲生 
[當業改章之會議]  
　　南北兩市各當舖等昨在該業公所會議定於五月十七號卽舊曆四月初一日起改用陽曆當本改用洋碼（因有數家仍用錢碼故也）利息按月仍取二分惟向章十六個月加二個以上十八個月爲滿今改爲十二個月加二月以上十四個月爲滿 
　　按典質業改章一事業經董事召集同行議决一次於陽曆五月一號實行矣曾不數日因一家之反對忽欲取銷議案而有自由辦理之通告而董事先不履行今回復議决矣設又有一家起而反對者將聽之耶抑再取消議案耶敢問董事將如何 
[奉直魯協會記事]  
　　陽暦五月十二日奉直魯協會上海支都在徐家匯奉直會館開選舉會會員到者百餘人南京本部蘇州支部均派代表到滬蒞會協助開會事務首由徐天祿君報告開會公推本部正會長王芝祥君副會長温世珍君爲臨時主席王鐵樓君代表主席宣佈開會宗旨本日應選支部正副會長及幹事評議舉定各員如左上海支部正會長何萬波副會長高凌　幹事部長賢煥章幹事郝衡之袁保彜彭敬庭徐天祿姜明垒王元章評議部長王鐵樓評議員陳松岩宋仙洲高芝生朱光明楊衡甫郭次珊李恩元張紀庭孫敬德張旡悔魏再彭王瑜齋 
　　選舉畢會長會員相繼演說並分認特别損六百餘元會員又提議數事均費全體贊成旋合撮一影振鈴閉會 
[驅逐招搖撞騙之奸徒]  
　　如息人丁陽貴冒充軍人先在小南門外三昧菴設立奞武佐軍在外勒捐軍餉旋被該菴僧人斥逐後遷至大南門外大佛廠改設保安會内設十二科不知所辦何事託名保衛寓滬同鄉招搖撞騙借端勒索并由同黨胡慶昇崔西林夏民武余祖產朱銘恩賈新馬師良等二十餘人招人入會廣歛資財近被警務長查知委令南區區員立卽前往將一干人驅逐如違提究 
[浦江轟發炸彈]  
　　崇明人王震曾於去年光復後組織北伐先鋒隊迨至烟台因和議告成卽行解散王則回滬在西門外西林寺開辦學堂去年由敢死隊内之馬某給以炸彈一枚存在義和牲客棧房間内前日王兄來滬寓棧見綱籃内留此險物即囑王震於昨晨遣茶房　冬郎持至大達馬頭浦江抛棄詎炸彈甫下轟然炸烈激毁平　班新豐小輪窗格幸由巡丁長查見立卽追獲將龔拘至裁判所後又將王震拘案訊明前情判龔拘留王交保候查明有無仇害之事及該輪損失若何再行定斷 
[律師歡宴陳都督]  
　　法國律師羅銳昨在密采里西菜館邀請滬軍都督陳英士君赴宴商議善後事宜其陪座者有都督府英文繙譯官篇鳴岐法文繙譯官沈仲芳前財政次長王子匡商會總理周金箴協理口潣生法副領事花芬嫩中法彚報記者福來德律師達商諸君自下午七時起至十時始盡歡而散 
[張樂君退辦米麥捐]  
　　米業董事張樂君自接辦米麥捐以來米價日漸增漲以致本埠商民莫不抱怨並以張君承包米捐以一年計之可得盈餘六七萬金故由民生國計會等函詢張君如果確有盈餘請其移作賑濟茲據函復實無餘利可沾並謂持平米價出售一節鄙人前奉民政長照會曾經調查各廠囤米三十餘萬已經分遣得力友人四出勸導趕將　米碾白陸續平售如係客米屯寄亦囑其函敢該客速行發售至各米店果有囤集者並無不極力諄告鄙人忝爲業董值此米價昻貴念茲在茲未嘗一刻去諸懷抱也所云免稅一層當此民生凋敝之秋具有公益公理思想者無不以一旦蠲除爲快鄙人雖愚並不廳冒不　之名而爲名譽之累刻决定陽曆五月底告罷俾卸仔肩而息浮言原擬卽日請退因五月分之稅項先於初旬預繳都督府並取有収條故須至月終始克告退云 
[平米亦可賺錢耶]  
　　本埠米價增漲民食維艱曾由顧某承運湘米拾萬石來滬接濟茲經南市商民多人查得湘米成本祇七元有零而現下賣價則需八元三角每石約可賺洋一元與平價濟困之旨大相悖謬業於昨日禀請本縣民政長澈底清查矣 
[陳都督撫恤米店]  
　　閘北久隆米店曾於上年光復時被火焚　茲由市政廰長禀請撫恤奉滬軍都督批云呈悉本都督蒞任以來對於商界中一切困難之事凡力所能爲者無不體恤周至如願以償該米店禀稱光復時閘北舉火起義波累遭燬如果屬實情殊可矜惟此案屢次派員密查人言紛紛莫衷一是並值餉需支絀鉅欵難籌前經批飭緩議本都督具有深心該廳長爲市政領袖衆望攸歸旣據呈懇再三當日該米店被災情形諒有眞知灼見姑照所請勉力設法給恤洋千元以示民國軫念商艱推誠待人之至意 
[海軍部招兵續誌]  
　　海軍各兵艦弁兵水手不敷派遣曾由海軍部劉總長命令海平練營添募已誌前報茲悉該練營營長謝君克峻已派卓隊官在福建招得練兵九十名並由林姜二隊官在寗波舟山募有練兵六十名又由戴隊官修鑑在吳淞招得九十名並由姜君玉甡在本埠南門外三官堂招得八十名總共現已募集三百二十名尙少八十名擬赴烟台招募所有已募之三百二十名定於十五號由海軍艦隊黃總司令派撥鏡清練船載送烟台習練操法 
[工業建設會記事]  
　　前夜工業建設會第十一次星期宣講由嚴函三君主講化粧品層次井然有條不紊聘講者正注意時忽因火警迫近以致掃興紛散茲聞本星期（五月十九號）晚八時現由锺衡臧先生主講火酒造法 
[馬橋鄉趕辦選舉]  
　　民國肇興從前一切代議機關理當重行組織本邑各市鄉及縣選舉事宜前由吳民政長奉江蘇都督通令開臨時參議員會公决規定辦理選舉事宜期限表督促進行在案茲本邑西南馬橋鄉首先提前趕辦鄉選舉以立代議機關之基礎現在宣示期滿期内並無聲請更正遺漏錯誤之事業定於五月十五十六日卽舊曆三月廿九三十日爲乙級投票開票之期五月十九二十日卽舊曆四月初三初四日爲甲級投票開票之期由該鄉公所備文呈報吳民政長遵章舉行 
[商餘學會籌募國民捐]  
　　昨晨九時商餘學會開全體會自籌國民捐首由鄭冉賢君報告理由次周豹元君謂普法之役賠欵廿萬萬祇於一月償清敬勸同胞量力捐翰效法彼國人民免罹縛束自由之苦寥寥數語聽者頗爲感動次郁葆青君謂外人以借欵要挾監督財政限制軍備如果實賤淪亡在卽亟宜力爲鼓吹推行全國否則將來如安南之捐多至廿六種彼時欲捐國民捐亦無及矣說畢卽行認捐共約洋三百餘元存司庫謝呂二君處如何繳欵及用途再行開會决定辦法復議通告滬上各團體求表同意本會友未到會者亦具函通告請其續行認捐議畢卽搖鈴散會 
[捕房捉賭類誌]  
　　著名賭棍賣魚阿炳曾於去年串同黨羽騙人巨欵由公共公堂出票拘拿未獲茲又改名許連生匿跡浙江路七百三十二號屋内私設總會紏同賭徒奥青生王青允洋貨愛生（卽朱愛生）肉店金生廨皮王寳及女賭棍王四妹　鴇朱老大等日夜聚賭輸赢頗巨事爲老閘捕房捕頭偵悉突於前晚率同中西探捕前往將男女賭徒五十三人連同烟具賭具帶入捕房昨解公堂經聶襄讞會同英翰副领事研訊明晰判與青生王青元各罰洋五十元保出不到各人即將保洋充公其餘到案各人各罰洋五元與抄獲之大小洋銀一併充公烟賭具銷燬賣魚阿炳着押候查明前案訊辦並着將總會房屋發封又山西路第一旅館主張廣成亦因聚賭抽頭前晚經總巡捕房捕頭偵悉密飭中西探捕拿獲賭徒熊培德李韓卿莊時英婦人熊周氏張左氏等二十人一併帶入捕房於昨日連同賭具併解公堂語供屬實判張廣成罰洋二十元李韓卿罰洋十五圥餘人各罰八元一併充公如無力繳洋按照罰欵分别改押賭具銷燬 
[味蒓園中之酸風]  
　　某銀行西息張全生（卽張金生）曾與某華商處經手地產人王阿大之子王妹妹（又名王囝囝）同在泥城外勾誘前清某大員之妾及其女以致醋海興波王卽號召同類王仁春並紏同馬夫周阿大等在張氏味蒓園與張金生爭執張卽控由捕房解送公堂訊明以兩造均非安分之人判各罰洋三元充公斥釋詎上星期六西人舉賽跳浜王張兩方面又各邀同類在張園隙地大決雌雄當被四百七十號印捕查見將張與王春成陸眞漢等一併拘入捕房存洋保出昨經公堂傳訊張延桌肅律師并邀西人伽來華人蕭子恒到堂作証王延哀福來律師上堂申辯兩律師辯駁良久聲請核斷聶襄讞商之英翰副領事諭曰兩造均非安分之徒本應究辦姑念年輕從寛各罰洋五十元充公並着分别交保各具安分切結開釋以後如再尋仇定須提案嚴辦 
[一區長警之向隅]  
　　舊曆去年九月十三日上海光復時閘北預防隊馬隊與一區長警首先起義共任維持治安之責茲民國成立分給獎憑一區長警等竟抱向隅深爲缺望嗣經查得實被第一混成旅工程營營長徐彥掯匿不報所致故前日一區長警等繕具公禀赴旅長陳漢欽處陳訴請爲轉呈都督一體給獎以昭公允 
瑣聞 
[城内]  
　　民政長批示○二十五保十五圖圖董朱憲文禀批查廿五保十五圖地保顧國全犯事監禁褫奪公權已無公民資格豈能再經手錢糧重任况禁錮年限未滿亦萬無覓保出外之理事旣發生於意外辦法應解决於臨時未便以預定議據必須七月交替固執誤公該董應卽邀集各捆業户開特别會議先將顧國全退捆一面將通圖各捆七月交替之期取銷改爲提前以陰曆四月爲交接期限明年春漕卽由下届輪捆承辦至公不偏何難之有據稱本届應輪頭捆臨充着卽傳知取具認保各結來案呈投聽候給諭着充春漕吃緊延干未便至投充規費永遠革除倘敢故違與受同科並着通吃遵照民人周廷浩禀批查從前征收錢糧有銀匠名目本係官役性質爾果投充合格則留不及則去若賄買朋充卽干禁令乃竟輸出押櫃付交户總書龔豫昌復又代借墊欵彌補公虧迨後知覺中其歛錢之計當時何不控追事閱多年雖據禀稱疊控飭理又復任其游宕今已時異人亡憑爾一紙空言試問從何准理爾如實行訴訟司法早經成立可以逕赴起訴何得來案率凟特斥 
　　檢察廳批示○盛迅雷呈批據訴並田單三紙均悉查交納証卷許可保釋原爲法律所規定本可准如聲請辦理第條文所指証劵以有價爲限所呈田單三紙計田九畝一分九厘七毫不特據稱值洋五百元一面之詞是否屬實地非管内之產無從証明抑且與有價兩宇尙欠確定至田單之信用各處情形間有不同有以糧串爲要者有以田單爲重要者有將田單糧串不能分離方同以資信用者檢查附粘田單三紙并無糧串而户名又係俞姓又非該生所自有其中究竟有無紏葛本廳又不得而知旣據請求姑候備文移請華亭民政署查明復到再奪着卽遵照此批田單三紙姑附 
[南市]  
　　有女同行○平安輪船水手通州人盧雨亭家住王家馬頭其女阿福忽於十四日私逃旋有鄰居車夫張立欽報知在邑廟見有成衣匠喬和尙與鞋匠唐少雲同女行走當將喬扭控裁判所訊供狡賴判交保限七天候交該女並着盧將唐扭案訊奪 
[閘北]  
　　裁判所批示○工人時桂明禀批該工人之父時昭茂被查二妙堂控告冒牌罰洋二百元一案檢查此案未准移解前來旣經警務公所判决本所未便受理着卽自赴警務公所呈候核辦可也民人秦偑中禀批爾妻五希三旣潛匿租界該民人自應赴公廨控究所請提訊之處碍難准理商人周左成禀批該商售賣洋油自不小心以致失火延燒多家殊非尋常疎忽可比所請免罰之處碍難照准着候覆訊核奪 
　　拐賣女子○陸阿華因誘拐顧洪炳之妹阿意賣與黃渡鎭吳姓得洋一百五十元被陸控奉三區警局往拏陸已逃逸卽將其妻毛氏及夥顧阿大一併拘解裁判所昨經孫所長訊供一過判毛氏收押阿六交保着尋交陸阿華到案訊辦 
　　背夫逃遁○俞安甫在四區警局控告其妻王氏私逃等情經該區將氏拘解警務公所經凌司法長提訊氏不認私逃稱是出外帮傭判交俞領回管束嗣因俞不愿領回移解裁判所訊辦 
[英租界]  
　　省釋無辜○李長浴控吳雲岐誘拐其妻張氏由廨判吳發押老閘捕房聽候查辦詎吳忽自縊　盡由　救下解送公堂仍飭管押在案昨經中西讞員復訊無憑姑念吳在押日久從寛開釋 
　　流氓入獄○蔡王氏控流氓張阿根在南京路搶取金挖耳一案昨經公堂研訊屬實判張押西牢半年以儆 
　　勿再虐待○北京路住户顧錫卿因與繼妻錢氏凌虐前妻所生之十六歲女兒了頭被捕查悉昨將顧夫婦與女併解公堂訊明判顧罰洋五元將女領回好爲着待錢氏罰洋十五元並著具以後不再虐待切結存案備查 
　　存洋作保○曹鐘湖奸拐陸雲生之妻高氏匿居法租界被陸控由總巡捕房派探王松濤將氏移提到廨訊實判押女所三月期滿准陸領回管束並飭提曹到案訊核在案昨日復經王探將曹提案請究曹延律師穆安素到堂辯謢關讞員商之英康副領事判曹存洋一百元交保候禮拜三訊核 
　　假冒巡警○鍾楚良等控王文炳王伯生顧四串竊值洋六百餘元之衣飾因王文炳稱是閘北五區巡警奉飭一併押候函致該區查明再核在案昨經公堂復訊因詢據該區函復並無王文炳其人實係假冒着押西牢九月王伯生係是過犯着押十五個月顧押半年分别示儆 
　　安插女孩○女孩孫玉環因不辨路徑由捕轉送公廨昨由官媒送案請示據供年十二歲山東人近在南京被匪誘拐來滬判留候函送山東會館妥爲安置 
　　私售牛乳○王海生因私售牛乳被工部局西人查獲昨將王拘解公堂訊供一過判令存洋二百元交可候禮拜三訊核 
　　不願受罰○美捕房六百零一號華捕控人力車夫許阿二許阿三行兇又老閘捕房九十六號印捕控李耀溪李友山用棒毆打昨晨由探將被告各人分别解廨訊明判兩許與李耀溪各罰洋五元李友山罰洋二元一併充公旋據李耀溪稱被印捕抓傷頭頸不愿受罰諭飭自赴英領事署控告 
　　火警續誌○九江路二十五六號某綢號起火已略紀昨報茲悉實係昇記綢號樓上起火計燬樓房十間捕房以該號保有火險銀十萬兩恐有别情已飭探往查起火緣由禀候核奪 
[美租界]  
　　汽車傷人○顧阿秋昨擔某號電車至西華德路跳下時被三百九十九號汽車撞倒致傷手足由捕車送同仁醫院療治 
　　婢女被拐○陳文翔住吳淞路一千另廿八號昨報捕房云有婢秋桂年十四前日被人拐失請爲查緝捕頭准之 
　　是否瘋狗○姚雲才昨經乍浦路被四百四號某西人家之犬咬傷腿際報告捕房送醫院請驗再核 
　　遺失金磅○昨有李桂林投報捕房稱在蓬路一百三十五號雜貨店購買草帽時失去皮篋一只内有金磅十餘枚捕頭准飭中西探查明核辦 
[法租界]  
　　暗昧不明○陳王氏同女兒林妹投廨控稱林妹出外行經林安福家門前遽被强拖入内閉置房中當由同伴之姊妹行報知先令媳婦往領亦遭毆辱厥後婦人自往理論竟蠻橫無理是以報捕解案求究林妹及氏媳供詞相同質之林供與林妹往來已有半年伊母亦時至我處閒談此次陳王氏向我索洋十元不遂致被揑詞誣控中西讞員以兩造各有不實不盡一併揮去不理 
　　原告自誤○濮子泉曾在粤省鴻安棧由本埠長發棧接客夥黃良招接來申失去皮箱兩口詳情已迭紀前報茲經鎭安輪船司事投廨証明濮子泉之行李祇有八十六件業已一併交清昨因濮屢傳不到將案註銷了事 
　　各執一詞○錢文祥控王阿東不還欠欵一案前日由廨集訊錢供王有東洋車十輛售與商人後由王弟阿四經手租去詎被賣去曾向阿東理論將單抵押作洋三百元現已過期不來取贖求鑒阿東供田單祇抵洋五十元已還過九十四元所有東洋車因已破壞被英法捕房擊毁可請查訪讞員以供詞各執判交保邀阿四到案再訊 
　　追償存欵○祝張氏等前控福昇洋貨店主沈玉蘭圖賴存欵銀三千餘兩迭由公堂提審判令交保還洋迄已日久遷延未了原告復又求追沈由伊子投案聲稱店非父親獨開現因各股東不允致難遵斷聶讞員判再限三天交還如違將店發封備抵如有不服准其上控 
專件 
[紹興公民杜熊文上大總統書（三續）]  
　　况官銀錢局兼有錢莊性質帪欵尤極煩雜久懸不問將來之紏葛愈多應請即由財政部責成現任清查者速擬查理詳細章程多聘熟手分投澈查並由部通令各省長官相助爲理其清查大略辦法應先從鈔票入手核明原用収回及仍流在外數目次則公家存欠再次則商民往來存欠再次則光復後由軍政府軍政分府及地方紳董提取借用各欵逐一對帪分别符否一律截清界限其清出切實帪目卽過入改設銀行帪目另訂銀行過帪新章辦理如有虧挪影射追令清理歸結（熊文曾充江南裕寗官銀錢局統計文案巳就所知細情另擬清查詳章摺呈中央財政部江蘇都督核辦）庚應選用熟悉礦工鐵廠路政航業情形者任清查以上各官業之責督同現辦各官業經理人訂定清查詳細章程按照帪目卷據逐一核盤如有私自侵挪亦予分别追辦蓋取用熟手所以重經驗分專責任所以杜諉延旣破盧行文告之煩自收事半功倍之效惟凡任清查之人關系重大必先由部酌定功過約法聲明如敢徇情庇隠卽係民國罪人一經發覺當與侵蝕者同其究治有功亦予特賞以上均爲財政統一救急辦法至善後種種則應由各國務卿督同所司各按職掌切實研究預備議案於召集國會後合全國民意公議審查可决施行中國租稅久爲世詬應先從國家稅入手凡田畝如何清丈賦制如何釐定雜捐如何改併務就各省習慣公家出入統盤籌畫妥定一不可移易之規則旣不可稍涉大意亦不可過事遷就次則病民之釐金如何裁撤洋關收稅如何與各有約國協商增加内地之出場銷場貨稅如何核定旣收出埸各稅其舊有之常關又應如何裁併各省鹽務應否仍照舊法改良進行抑盡棄舊圖新厲行就場徴稅毅然舉辦後國家歲入稅率比較舊法能否加盈有無把握於商灶民三面能否各無偏枯場下能否決無走私其向靠鹽務衣食之書吏差役又將如何使之另謀生業不任流爲游民爲世擾害均當撤底推求而鹽務上之改革尤非集合出鹽省分商民代表實地考究以期行無阻碍不致旋定旋更徒滋紛擾再次則各屬之地方稅如前列自治學警慈善等類亦當同時議定將性質權限劃分清楚嗣後卽歸地方經收經用每年查造預算决算案報部彚核其他已辦之國產營業如何整頓振新未辦之農林畜牧如何實行推廣土貨如何改良製造工廠如何集股多開均須一一議辦爲國民多關一分生機卽爲國基增長一分鞏固此外更有需從根本上解决者則在多設振民錢局訓農勸工保商我國古設專官一夫不獲有司之資祇以敎養漸失其道遂無進步功效可言自有戰事以來農輟其耕工失其業小本貿易者流　瑣尾無以　其口幾於觸目皆是而川陜之廔傷於兵武漢兵灾之後繼以風灾江蘇淮徐海一帶水旱頻仍哀鴻逼地更令人不忍卒言故今日救世之道尤當於小農貧民格外注意况農爲我國之本土廣民衆實占優勝目前之勢雖不能以工商與歐美爭衡苟農業大興工商亦可漸臻發達昨讀報載財政部長陳錦濤君上 
　　大總統文擬設興農銀行於京師以資提倡設農業銀行於各州縣以謀普及設殖邊銀行於邊徼以供移民之周轉洋灑千言實爲探本之論顧法晠善矣而於普通小農貧民則仍有隔閡不能普及之慮蓋旣曰銀行資本必鉅遍州縣而設之無論目前國力急不能濟卽濟矣而銀行宗旨重在大宗放押貧苦農民之零星借貸手續煩碎每爲所拒雖有輕利之益惟田地多工業大者具抵押上之信用可以享此優待薄產小户仍苦望塵莫及今請進衍陳君美意而變通之轉瞬春耕應由各地方長官速將流亡招集一面仿從前地方因利局之法在於城鎭鄉適中地點組織振民錢局機關每縣至少兩局其本公私合股由政府輔助及就地積穀等欵撥入私股則勸令本地紳富集詳定保借抵押償還章程與農佃貧民直接往來專供零星之借貸（每户數目至多不得過二百元少則聽民之便）輕其利率並辦儲蓄事宜仍令各省現改之興業銀行推廣分行於各州縣爲振民錢局後盾俾挹注輕息之資財間接轉輸於農民之稱貸並由該分行隨時監督不准其私放大宗借欵查内地小業農民每因耕種急需營業微本受大地主大資本家重息之盤剥今有此局可使中小之户獲接濟之利益得儲蓄之便捷則社會現象必可由活潑而臻穩固由勤儉而幾繁盛矣至釐定幣制爲財政之上動的印行紙幣爲金融之流通品乃國家統一特權前清一再改易終無善法官行商號皆發鈔票已多紊濫之病民國光復後各省因軍事行政需財萬急復自行開鑄銀元形式不一發行軍用鈔票各以數十萬計經濟界之龐雜尤達極點南京臨時政府後雖力求統一將軍用票概由中央財政部印發頒行並另鑄記念式之銀元然信用未能遍及仍不免限以方隅現應速謀整齊劃一之方以資補救卽咨交國會迅將金本位虚金本位銀本位三種辦法公同悉心考究就中國現勢酌定確當統一幣制由中央政府專鑄發行以免動輒更改有虚耗而無實益所有各類紙幣一併議定式樣呈政府核准刋印發交各銀行通用各加蓋某銀行小戳卽作爲所領官本由國家擔保此外無論官商行號俱不得擅發鈔票違定依法究治仍著爲令又息借外債稍不愼密卽多損　近聞各省皆有紛紛議借情事南京臨時政府前雖竭力取締在於上海設立事務所以謀接洽竊恐仍無效力應請通令各省趕將前已借定案由數目立速報部備查此後不得濫借如實有急需不得不借用外欵應先經該省議會議定呈請政府核准後方得與洋行資本家立約倘仍擅借究應如何設法杜絶之處　即交由國會議决俾有　守（未完） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬陰曹舊舊舞台廣告] [  健兒]  
　　振興鬼門關改良阿鼻地獄非提倡戲劇不足以收效果陰司自夜又革命以來遍地燐火鬼哭神號冥王遜位判官逃生陰陽界上損失財產最巨物力凋敝鬼不聊生市面日衰有一落千丈之勢爰爲招集股本建築舞臺開演鬼戲以期維持商業振興市面而收桑榆之報云 
發起人　　李隆基 
資本家　　趙公明　石崇　鄧通 
總經理　　李存勗 
工程司　　公輸子 
水木作　　王承福　楊斯盛 
佈景彩畫　吳道子　拉斐爾 
後台經理　優孟 
前台經理　桑弘羊　劉宴　　范蠡 
前台外塲　高漸離　伍子胥　穪衡　李龜年 
包辦行頭　廣東仿眞齋 
地址　　　陰租界黃泉路口 
聘定名角如左 
黑頭　　　大奎官　謝雲奎 
鬚生　　　程長庚　汪桂芬　孫春恒 
青衫　　　常子和 
老旦　　　羊長喜 
武生　　　楊月樓　任七 
花旦　　　萬盞燈　十三旦 
小生　　　朱素雲（新到） 
武凈　　　劉廷玉　老俞（即俞毛狗） 
武丑　　　譚呌天（鑫培之父） 
武旦　　　一陣風 
小丑　　　劉赶三　秃扁兒 
梆子老生　元元旦 
梆子花旦　天娥旦 
擇於陰歷閏正月三十號開路 
[改良新劇雙偷記（三續）] [  愛]  
　　（花旦露胸執燭丑手握棍棒上白）捉賊捉賊（丑白）你頭上的押髪那裹會被賊竊去難道你的手不會一把拖住他麽（花旦白）我個兩隻手剛正扳牢拉耐個腰裹格個要緊辰光洛裹還有工夫去捉賊介（丑白）照此說來到不能怪你了如今賊去不遠還好追趕管門的阿大快生起來（二花面上白）賊撥我捉牢拉裹哉（丑白）呀狗才這是你老爺的辫子（花旦白）耐眞眞睏勿醒那哼拿老爺當起賊來哉（二花面白）吠介末老爺耐在前我在後快點跑到街浪去追哉噲（丑白）胡說應該你在前我在後纔是（二花面白）還是老爺在前因爲平常日間竊賊看見仔老爺就要跪下來怕得勢個現在歸擋蘇老碼子只要老爺上前一喝俚就弗敢跑哉（丑白）現在没有拿住他他那裹來怕我（武生白）俺等候在外面若要送死快快出來（丑白）今天老爺要睡了明天把你追拿重辦（武生白）你此刻不出來俺要把你的房子燒了（丑驚介）（白）呀喲賊伯伯呀這是我家三代做官從地皮上刮下來的資財不是容易的求你饒了我罷（武生白）你爲官不正爲富不仁應該受此懲罰（丑白）我從此以後把我的家財都辦地方上公益事情如何（武生白）倘然有口無便怎樣（丑白）倘然有口無心把我頭面爛成七個洞（武生嘆介）（白）只受强迫不受勸官紳性質類如斯（下）（花旦白）天還勿曾亮我俚再去躺一歇阿好（丑白）一點兒不錯還要製造小百姓拉裹你們看戲諸公不必代我躭憂就是房屋被賊燒了盛杏蓀官興又發將請我做運動員這注大財就在眼前了再會罷再會罷（下）（已完） 
[新中庸（弢）]  
　　子路問嫖子曰南方之嫖與北方之嫖與抑而嫖與容首取媚不患無錢南方之嫖也白臉居之貪枕席死而不厭北方之嫖也而大兵居之故大兵住而無錢嫖哉攪起膩不走嫖哉攪妓有客不讓屋焉嫖哉攪客無屋至死不讓嫖哉攪 
右第十章 
海外奇談 
[鹽沙] [  醒吾]  
　　美國舊金山有鹽沙一處長一百四十英里闊四十英里廣漠無垠不生草木未經探出以前每有人冐險而入多不能歸今則略可遊歷昔日人馬遺骸猶有未朽者内有一小河色白如乳皆爲鹽所凝結晝時日光射之不可逼視日落之際霞彩燦爛變爲金黃此處本近海然其鹽並非海水曝成蓋别有泉穴取鹽者用機輪起之與耕犁相似每地方六尺日可得六百噋其地熱度甚高在一百四五十度之間酷烈異常爲白種人所不能受而土人逍遙自得焉 
[輪船用油] [  幼齋]  
　　俄屬裹海地方向產地汕即今之火油未煉者現有人於輪船上舍煤而用油每担值僅二先令價旣賤於煤而積貯船中又不多佔地位且用時無須多人照料非若用煤之搬運秋鏟可比此誠一舉而數便也 
心直口快 
 
 

Page 11

 
 
民國成立改西裝者日益衆自命志士者亦日益衆或謂此等人均當格殺勿論余曰人而無恥無事不可爲矣雖制其死命無如何也故余願民國政府定一新律凡是無恥之徒自命熱心志士者一概准改西裝[  立三]  
　　愛國者諄諄勸人勿用舶來品視彼所吸紙捲烟恰又是派律脫可嘆 
　　父母不子兄弟鬩墻偏好稱路人爲同胞可嘆 
　　學諸葛忠武之成都八百株者少學謝安之東山絲竹者多可嘆 
　　深懼民國法律頒布有一夫多妻之禁於是一般兒女情長者不惜稱貸以置妾可嘆 
　　日日言捐除惡習而卑職沐恩之聲猶有存者可嘆 
　　未成年貧兒拖車爲生警局不加取締可嘆[  在宥]  
　　我昨晚在某處吃花酒有個妓女要留我歇我說衙門裹公事尙未辦完他就將我的徽章扣了我祇好登報假稱遺失徽章[  笑]  
戲攷[  健兒]  
[花旦戲杜十娘怒沉百寳箱]  
　　明萬歴時浙江李布政之子甲納監入闈與同郡柳遇春同遊敎坊院中有杜十娘色藝雙絶北京名妓也李甲一見傾心流連忘返十娘亦深情繾綣願訂白頭之約從此花晨月夕憐我憐卿久之床頭金盡壯士無顏而勾欄惡搗頓加白眼謂力能脫十娘籍須以三百金來否則下逐客令矣十娘暗告李甲謂頻年賣笑已積有半數其餘囑往親友處假貸俾得跳出火坑早成眷屬李即商之遇春柳以勾欄非鍾情之地勸其斬斷情絲回頭猛省李更以十娘贈金告柳始驚駭動容歎其多情卽悉索摒擋假以一百五十金玉成其事李懷金述之十娘十娘感激柳恩幾至淚下鴇母悔之無及只得聽其脫籍去出門時院中姊妹行臨歧餞别饋贐甚豐李即携手回庽東裝南返舟抵瓜洲時值隆冬雨雪飄飄停舟作消寒之會十娘素手纖纖輕撥琵琶淺斟低唱歌小桃紅一曲以侑酒李甲魂銷眞個樂不可支鄰舟有孫富者維揚鹺商也夜深人靜忽聞清歌挑燈凝思輾轉不寐天明時見十娘曉裝初罷杏壓桃腮姿容絶世驚爲國色乃投剌謁李暢叙寒暄又請李同往岸上酌酒消寒席間問及十娘來歷李直告之孫故愁眉蹙額謂不告而娶必遭嚴譴雖得佳麗尙非善全之道李問策於孫孫謂不如暫割袵席之愛寄於弟處願以千金相贈以壯行色待君得高堂之命再行迎歸金屋李喜得計回告十娘十娘悲不自勝然僞诺之俟孫富兌銀畢出立船頭將箱中寳物一一投之江心怒罵孫富破人好事死必爲厲鬼以殺汝責李甲謂妾櫝中有玉恨郎眼骨無珠妾枉多情郎眞薄倖即縱身一躍隨波逐流以去李急命人撈救已無及矣兩岸觀者深恨孫李天良傷盡爲之歎惜不置後李甲心常抑鬱遂成狂疾孫富則常見十娘冤魂索命不久即死柳遇春回過瓜洲得一小匣中藏明珠異寳夜夢十娘苦訴冤情感謝深恩故以微物相贈醒而異之僱人撈獲其屍爲之營葬而去小子和善演此劇前在新舞臺與孫菊仙夏月现小保成合演聚精會神得未曾有瓜洲口一幕佈出波光山色若隠若現小橋低艇色色俱備京口江景恍在目前小子和托夢一場唱梅花二簧哀艷蒼凉如聞　泣猿啼令人酸鼻惜小保成油腔滑調毫無斯文氣息頗覺不稱每觀此劇殊令我追想邱伶不置也 
小說 
[短篇小說賊不二色] [  龍]  
　　秦淮爲名花澤藪鶯燕樓臺簫聲咽月偶登盡舫不禁魂馳心醉如與緾腰客作騎鶴之遊 
　　彼中翹楚有小燕者爲秦郵產年纔瓜破貌等花妍嬌小娉婷一時無兩見者無不顚倒 
　　小燕與某軍書記長某生善屏間眉語席上目成憐我憐卿兩情倍篤 
　　某日生招契友二小飲其家酒闌燈炧送客留髡乍解羅襦芳馨四溢歡然向十二峯頭尋襄王幽夢 
　　驀有梁上君子腰插柳葉刀電光一暼從窗隙躍入身輕如飛鳥 
　　生固膽小如鼷者至此蜷縮若剌蝟不敢發一言小燕則雪膚瑟瑟抖戰於被底 
　　賊見其姣嫩可愛也思狎侮之正欲率生力軍直搗黃龍忽躍然起曰是何爲者與其向敗柳殘花尋苦中之樂何若掠得數千金俾床頭黃臉婆心花一放乎遂席捲所有聳身一躍杳不知其所之賊旣去生與小燕驚魂稍定重整鴛衾而曙色已開鄰雞四唱不能復訪巫山神女矣 
　　小燕乃推生披衣起曉妝未竟有素識之某標統某司令聞警而至小燕亟效京劇中打麵缸故事匿生床下涙痕滿面而前曰兀的不苦煞人也麽哥 
 
 

Page 12

 
 
   
 
