# 1915 - 249 - 4915298

 

Page 1

 
 
   
 
 

Page 2

 
 
時評 
[限制（冷）]  
　　據京電籌安會將受政府限制矣其限制之程度雖不可得而知然而如前之興高彩烈通電各省運動請願等等當必不可得矣 
　　夫籌安會者名爲研究國體之學會也無論此等學會有存立之餘地與否即以學會論其舉動之軼出範圍固已早宜限制矣今日始限制之籌安會之犜倖也 
　　雖然籌安會者豈僅限制所能收效哉不絶其根他日必有復熾之一日國家安危未可知也 
[命令]  
　　九月十一日大總統策令桑吉給予三等嘉禾章一令 
　　又令謝蔭昌給予四等嘉禾章此令 
　　又令榮勳着加都統銜此令 
　　又令黄國宣耿守恩鍾壽康均授爲上大夫此令 
　　又令耿葆奎授爲中大夫並加上大夫銜此令 
　　又令財政部呈湖南銀行監理官唐人寅辦理不力請免去本職等語所唐人寅著史本職此令 
　　又令財政部呈請任命吴藩爲湖南銀行監理官應照准此令 
　　又令陸軍部呈請將陸軍二等軍需正張淑伸改爲授陸軍步兵中校應照准此令 
　　又令陸軍部呈請將徐思義授爲陸軍二等軍需正應照准此令 
　　又令陸軍部呈請將周汝桐授爲陸軍二等軍法正應照准此令 
　　又令陸軍部呈請將汪輝楚加陸軍三等軍法正銜應照准此令 
　　又令陸軍部呈准鎭安右將軍督理黑龍江軍務朱慶瀾咨請以博爾和圖補佐領等語應照准此令 
　　九月十一日大總統申令平政院呈交審被劾官吏事發潛逃請通令嚴緝等語卸任湖南南縣知事王賡䕫前據肅政史糾彈發交平政院審訊該員竟敢聞風匿避延不到案具見畏罪情虚著各省將軍巡按使都統等嚴飭所屬一體查緝獲解毋任遠颺此令 
[專電]  
　　北京電政府對於籌安會將令主管官署對於該會以後言論行爲酌定範圍明示限制日内將發表 
　　北京電都肅政史遞呈略謂籌安會爲講學團體立論皆在購學界限總統批允由政事堂交内務部 
　　北京電參政院審查國體請願事結果聞已認定成立並擬根據請願之旨由院向大總統提出建議案推施愚汪有齡寳煕三人起草 
　　北京電平政院因京漢路事昨日十二時傳葉次長問話 
　　北京電吉巡按使王有兼任左將軍消息 
　　北京電陳廷傑現已經人保釋總檢察長羅文戟幹辭職未准給假兩月派朱深兼代 
　　北京電張巡閱使入京賀壽總統因防務重要電阻 
　　北京電段張兩上將屬員有對調之說陶思澄任湘鄂贛礦務督辦即見明文 
　　北京電奉省添營奉戎錦東蒙三鎭守使 
[戰電]  
　　其一（英人路透電） 
　　倫敦電戰事一年至七月三十一日止英船四千四百二十一艘在濳艇封鎖前失去七十艘佔全數百分之一零五在潛艇封鎖後失去九十八艘佔全數百分之二又四分之一統計損失貨物共值英金七百二十四萬鎊佔全數千分之五　　（十一日） 
　　彼得格勒電據波斯伊斯巴漢電稱英國副領事在希拉士爲人擊傷業已殞命英僑多離伊斯巴漢俄法僑民亦豫備離埠 
　　（十日） 
　　紐約電英法財政團抵時曾由摩根君迎之鈕緍銀行家在摩根宅中宴待諸員財政團此行之目的乃在與美國銀行家等會商規定鈕約倫敦巴黎間之滙兌率以便三國工商實業所受戰爭之損失得以減小鈕約滙兌率已因以漲高（十一日） 
　　巴黎電今日午後公報謂陣地砲戰如故亞貢境内砲戰尤烈德軍移其攻勢於勞蘭與亞爾薩斯兩省但處處被阻德軍在從蘭巨柯夫至巴蘭柯夫之陣線施用毒彈法軍僅在希拉士满勒爾委棄第一防線之戰壕一處因德軍用流質火彈故也旋法軍回攻奪復所失戰壕一大部份今據壕而守距未奪回之地僅相隔十二碼晚間德軍攻擊哈特满韋勒柯夫得一立足地但是夜法軍回擊即將敵軍驅退（十日） 
　　巴黎電今日下午公報謂勒維勒羅克蘭柯爾亞拉南面愛巴爾巨東面勞蘭前敵夜間猛烈之砲火未嘗間斷他處則僅有炸彈戰事（十一日） 
　　彼得格勒電波羅的諸省俄軍攻勢尤猛今日公報謂俄軍刻向里加東南特維拉河左岸而進沿途接戰星期五晨格洛特洛東面敵軍猛攻斯基特爾且有重炮掩護但俄軍奮力抵抗敵軍未能得利晚間戰事又作德軍擬破俄軍陣線但俄砲齊施擊退之德軍屢攻羅茄尼附近亦未收效俄軍容令敵兵趨近陣線然後挾鎗剌衝擊之復以砲火轟之德軍憤極此後即驅羅茄尼居民行於陣前故德軍得以愈近俄軍地位（十日） 
　　倫敦電俄軍得在里加東南前進實因德國派兵赴南希圖挽回加里西亞挫衂之故德國伏西斯基報曾載社說極言敵軍之猛力抵禦及德國援兵爲秋雨所阻不能及時馳抵等情顯係豫防德軍敗退也（十一日） 
　　彼得格勒電洛伏雅夫倫雅報謂内閣已討論　維新派會議之結果聞意見不易融合但尚未决定辦法刻將此事詳情呈報俄皇聽候解决（十一日） 
　　倫敦電柏林宣布之公報確認俄軍在斯基台爾境猛力抵禦興登堡上將與俄軍惡戰互有勝負勢力平均是夜德軍又進攻遂攻陷斯基台爾他處德軍雖欲奪取一寸土地亦必力戰而後可（十一日） 
　　紐約電美人因政府不承認登姆巴博士爲奥使極　贊成謂此舉爲適合美國尊嚴之唯一辦法各報謂美政府此舉有重大關係旣可使德國知美國不肯放棄權利之决心又可使駐美德使有所警戒知德國之謀如再繼續進行則德使亦將隨奥使而俱去華盛頓外交家謂新聞該員阿基波爾氏又爲德使携帶信件往投德國外交部行至英國被人查出此後或將發生更令人注意之事 
　　（十日） 
　　華盛頓電官場刻注視紐約奥領事與德使及德隨員巴本大尉關於登姆巴博士一案之行動聞巴本大尉致書其妻言及美國官員頗有藐視之意此種文件將由倫敦寄來（十一日） 
　　倫敦電德國致美國關于阿剌伯號沉失事之通牒不認德國應有賠償該船美人生命損失之義務即潛艇艇長出於悮擊亦不賠償云（十一日） 
　　倫敦電英國稅關現頒行取締向稅關貨倉提貨章程蓋商民見衆紛紛提貨以爲茶酒烟葉確將增稅頗起恐慌故也（十一日） 
　　其二（德人德文報專電） 
　　柏林電（由倫敦轉）九月十日德軍大本營公報云德軍占據沙歇西面法軍前鋒戰壕一道伏斯巨之德軍占據希拉士满勒爾及哈特满韋萊爾柯夫之法軍陣地及戰壕俘軍官兩員兵一百零九人獲機關槍六枝炸彈砲一尊法軍回攻希里士满勒里大受損失而退（西境戰况）德軍戰於佛里特里區斯台特東南及維爾柯米爾附近俘敵兵百人波羅的海與尼們河間之戰局未變斯基台爾附近及塞里維安加之戰局仍在進行德軍占據貝斯基附近之高地俘敵兵一千五百人獲機關鎗七枝（興登堡軍團戰况）麥剛森上將之軍追擊敵軍縱隊將抵通平斯克鐵路之柯索夫站（麥剛森軍團戰况）德軍已抵自浦爾蒂資至哇夫錫斯之路線逐走土克尼哇夫方面之俄軍土克尼哇夫及太洛波爾敵軍之猛攻者已被擊退 
[特約路透電]  
　　香港電蔡乃煌蘇贛粤三省印花烟土專賣局代表粤省當道託其香港代理人至香港烟公司磋商購買香港存土之辦法於十九個月内掃數購完與蔡乃煌近與上海烟公司所訂合同同時满期蔡乃煌之香港代理人提出下列條件（一）每箱土價按照巿情（二）存欵五十萬元以作保金（三）提土時繳價准於繳價准於十九個内提清此事如能商妥則廣東將設專賣局其目的乃在此後十九個月内完全禁絶廣東省之吸鴉片俾與江蘇江西二省同時禁絶 
　　（十二日） 
　　東京電竇樂兩噩耗傳至日本日人及各國僑民皆爲惋惜領袖各報皆稱讚竇樂兩君維持英日友愛邦交之功績（十二日） 
[東方通信社電（日本人組織）]  
　　北京電八月分鹽稅收入總共三百五十萬兩較之前月收入約增一百萬兩（十二日） 
　　東京電政府鑑於德國之强擬將地方青年團統一加以修養鍜練以備有事之秋起而當兵已將此旨訓令地方長官矣（十二日） 
　　東京電加藤海相昨夜得藏相及首相之保證八四艦隊（戰艦四艘巡艦八艘）可於大正六年實行故海軍補充案已有允諾大藏省案之意（十二日） 
要聞一 
[要塞之攻取談]  
　　華德日報曰要塞之攻取者當今最適時之論題也顧題雖適時而就題發表議論者尚未多見近日俄國雷赤報之戰事通信員有要塞攻取之大論一篇以柯夫洛要塞之陷落爲由凡近世一切要塞之戰爭亦均已言及而其所論今兹大戰中德軍攻克要塞之迅速情形尤爲讀者所注意焉該通信員開口即曰德軍行動急促不容敵人有喘息之餘地德軍與要塞作戰所定期限之急迫求諸歷史中絶無僅有由是觀之可知德人分陰必惜而力求摧陷有碍其路之要塞愈速愈妙矣若就德國戰術論則大凡要塞無論按其地勢或其兵力而阻其進攻之路者或有碍其大軍行動於敵境者或危及其後路之交通線者皆以首先取之是所至要 
　　德國軍學著作家大抵以速攻要塞殆有希望之價值且嘗舉一八七七至七八年俄土之戰事爲例焉 
 
 
 

Page 3

 
 
蓋以彼時賴夜襲之成功幾絶未用炮兵之先事凖備而已斷定加爾斯大要塞之命運也然則用何種手叚可使此項要塞之攻取而得所希望之速效也柏林陸軍大學　師富力赤上校答之曰攻守所不同以守係在先事設備之陣地上即輕土砲台與野戰要塞其間距離多早已測定者開砲轟擊而攻取則須力求借重要隘陣地之砲火克服安坐於要塞中之敵人也吾人從事於此種理論與實試者歷有年矣而折中言之强襲一要塞則終在於正面攻擊敵人之利用種種情形及安坐於所預備内陣地中者　殿開其全軍蓋環形所包圍之要塞陣地非如野陣在地有勢弱可繞擊之側面面强襲要塞須力破之乃最困難之事也 
　　該通信員又仿照德國名將棗爾氏之議論而下一斷語曰攻破要塞正面之主要手叚以調集砲兵而有步兵力攻爲首砲兵固須用猛烈之砲火摧陷敵人一切要塞工程驅走敵人而步兵亦須乘勢佔取所掃清之地方藉其炮兵之掩護迅設溝壘不然炮火雖猛而不乘勢佔取亦無濟於事也據棗　氏理論攻取要塞苟遵此而行則凡頭等要塞無論其如何堅固不出三四日亦必降於德國攻城大砲之下 
　　德人之理論旣如是德軍在敵人要塞前之分部治事亦無不照此而行德國野戰軍無論如何勞苦亦必先設法在敵人要塞前得一陣地而　已此次德將埃希俟恩之部下攻取柯夫洛時先在柯夫洛西相距二十五啓羅密達之扣兹洛哇路達森林中求得根據地嗣後德人出現於距離要塞十五啓羅密達之沙披齊兹克而終則開始直接攻取 
　　但野戰軍不惟以强佔要塞周圍之陣地爲務且須將此種大費光陰之任務委諸後備國防等老年軍人承辦蓋據德人之意野戰軍若拘束於要塞之前而不自由行動則不合乎學理也故德國野戰軍當借助於重砲隊强行進取而不當用之圍困要塞 
　　德國所指定用於攻取要塞之野戰軍各按其應用之宗旨分别治事而統隸於攻城軍之總機關部下嗣於要塞周圍按其天然之界限劃分爲叚每段設司令官一員各有其全然獨立之責任或佔取要塞全叚或强取要塞前之一部分故德軍攻取柯夫洛時以次而前猶如治理預先所計畫例定之事者適合以上所引述之理論惟今其實行較前之理論更爲迅速並取麥剛林氏用砲彈震動敵人之法爲前所未有耳每凡遇轟擊要塞之猛烈砲火如有數小時之久者必其步兵已凖備衝鋒再接再厲百試不爽 
　　或問曰何以德人如是急急而不惜犧牲以强取要塞也曰德人此種行動可謂與障碍物作戰略上之競爭而德人所以如此競爭者殆希望於俄軍未及改駔之時即先迅行繞攻俄軍第二防禦線之側也柯夫洛要塞旣不堪爲俄國野戰軍大戰之區而尼們與布格兩河間之防禦線遂亦不能不棄守矣 
　　華德日報曰洛伏喬治夫斯克之陷落幾盡屬德國後備國防等老年軍人之力故據吾人觀之其戰鬭力實較俄人所揣測者爲尤巨惟攻擊柯夫洛要塞是否亦有此項軍人不得而知耳 
[歐戰後之世界共和國說]  
　　大陸報昨載英人威爾斯氏所著戰後歐洲論洋洋數千言大旨謂歐發生以來各國情勢一變醖釀不已將來定有新世界之發現歐洲或　爲共和國兹譯其最後一段以告國人俾知世界之趨勢焉其文曰推翻富人政府而立經濟上共和政府改個人權利思想　爲公共利益主義此爲新戰局所趨向之點私利主義之害發見於戰爭中者指不勝屈其顯著可驚之事蹟數以千計大可爲將來若干年内社會黨書籍之資料焉他日英倫止戰言帮財力必較弱經驗必較富共和之魄力必較强而昔日養尊處優空談自由之習氣亦必破壞而無遺不獨英國是即歐洲他國亦必有與此同類之變遷今者戰　不已各國人民鑒於自衛之必要不暇與政府爲難但政界開萬古未有之戰局收得不償失之結果國人對之能不憤然故當此聲浪沉寂之時代未嘗無集怨政府之暗潮也戰局一了各國人民必凖備就其經驗改組政府換言之即革命時局必繼戰事而發生余作此言實非偏激察將來歐人第一目的爲保全和平戰局旣畢歐人必慘淡經營求一種和平盟約以阻戰禍之復活迨國際關係漸見穩固不若征前之危急則國民必移其對於國際問題之眼光而謀國内政治之改良於是某命事業必見活動余所謂革命者非必指武力叛變而言一八三二年英國有革命而無叛變今二十世紀之革命可藉有理想者言論而成固不必訴諸武力也或問二十世紀之革命將有何求曰民之所以惶擾不寗者因有所希圖信仰與恐懼者在也若夫君主也黨派之政治家也今已爲世界所厭惡矣今欲發展民政主義當求討論國事之術不使爲利所動之報紙顚倒是非並求選舉元首之方法及國人選舉之手續不使黨派機關有所操縱愈欲阻遏私利主義而注重社會則解决此種難題之術愈不可不急求之余知此後必有大革命舉動以傾向民政主義增進社會與經濟機關之程度者此爲戰局之天然結果殆無可免至於成績若何得失若何則視將來情勢而定非今日所可預言也 
[巴拿馬萬國博覽會之敎育館（本報旅行記者抱一）]  
　　根據社會經濟 
　　注重最初敎育職業敎育校外敎育 
　　博覽會出品内容之研究各有其專門學問非記者所敢輕率置喙惟夙好研究敎育姑就敎育出品略述其所見可乎 
　　此次敎育與社會經濟合設一館爲從事研究者首宜注意之點蓋敎育久已公認爲社會的事業自不得不根據社會之現象以定趨向自世界競爭日劇萬矢二的羣注於經濟之一點敎育因而與之爲種種之關係簡言之雖謂敎育上重要問題惟求解决社會經濟上種種困難問題可也就其所陳社會經濟出品分類標目如次其詳不暇述 
　　人類學　各國社會組織法　人口學　衛生學　幼童管理法　勞働者何護法　慈善事業　宗敎　巿政經理法　銀行公司制度　整頓城巿法　萬國和平會 
　　若就敎育出品而言可假定三者爲其注意之要點一曰最初敎育一曰職業敎育一曰校外敎育凡精要出品之屬於此三者居大多數 
　　美國工部設有兒童局其精要之出品最多若各種保育之器具飮食料與其使用方法或用圖畫或用幻燈皆有簡要之說明又有種種統計圖表如兒童殤折數統計殤折原因統計殤折年齡統計工人家兒童殤折統計以及各種玩耍具游戲具運動具敎具與其場室設備方法皆羅列焉又設兒童調治室凡兒童患病可入内診治不取分文即示以種種保育方法一千九百十二年調查全國嬰兒一歲以内死者百分之三十九一月以内死者百分之七十三其死之原因皆由胎前失於養攝所致美國有婦人俱樂部聯合會員二百萬人各省各巿各村均有機關與工部兒童局聯絡調查生產之確數其方法從敎師保姆敎堂受洗册調查之或挨户詢問之以是爲救護兒童殤折之初步此見於某種出品說明者也近四年間美有二十一省通過懸金奬勵賢母之議案其大意皆欲設法爲兒童求得賢母但尚有未决問題如受奬勵資格若何與金額若何等等紐約有鷹報館微集兒童相片分四部一爲二歲以下二爲二歲至五歲三爲五歲至七歲四爲七歲至十二歲憑相片驗其品格聰明體質容貌而分别給奬其奬物爲金章特别者予以奬綬此雖細事亦見美國政府與社會之注重兒童有途尋常矣 
　　美國人有一種理想以爲國家已達政治上之共和宜進求經濟上之共和道在予一般勞働家以較高之知識技能俾其能事日增不至終爲資本家所抑制於是職業敎育成爲全國上下研究之燒點此次陳列出品關於職業敎育者幾於無省無之而以馬賽區思省爲最詳明所有歷年計畫與其經過狀况提倡方法組織機關等等備列無遺美政府出品有職業敎育大擴張之計畫表根據下議院議决案預計國家補助提倡職業敎育費分爲三項農業敎員費工商業敎員費一九一六年各補助五十萬圓以後遞增至一九二四年各增爲三百萬圓其農工商家政敎員養成費一九一六年補助五十萬圓至一九一九年增爲一百萬圓以後類推又揭示種種預擬提倡方法吾知今後十年間此方面定有一日千里之進步 
　　美以學校爲社會中心爲敎職員者其目光不僅生於在校學生而務及於校外一般社會亦有特設專司校外敎育之敎職員者關於此種敎育之計畫方法等出品甚多試述其一推乃西省有一中小學合設之學校名曰鄉村生活學校有小學生一百人中學一一百人其學科爲農藝　園藝　木工　家政　科學　鄉村衛生及其他關於農之作業别設社會敎育部其職務爲農業講演爲模範食堂及廚房爲模範庭園爲公共游戲運動爲輪廻圖書館而以其校舍爲地方聚會機關若夫圖書館則有全國圖書館聯合會出品種種其注意通俗者之推行方法甚胸或附設於人家或郵局或商店或敎堂或醫院或藥局或火車站或學校皆有照片種種其全國一九二一三年統計收稅充費之圖書館满五千卷以上者一千五百四十六所一千卷以上者八千三百零二所可謂盛矣 
　　此大略也其詳非短箋所能盡所惜者歐洲各國敎育出品甚少不獲爲比較的研究斯則於萬國博覽會名義不無遺憾耳 
[北京快信]  
　　政客之於大問題（續昨） 
　　昨稿未畢僅發其半睡至半夜忽憶及續稿因聯想及民國元年以來政客種種之歷史頗思作嘔然乃不能不續此眞新聞記者一苦事也 
　　政友會者前此同盟會派孫毓筠景耀月孫鍾等自國民黨分離而組織之團體也袁乃寛氏實爲之樞紐此會固早已在若存若亡之列然前此不久孫尚登報宣言脫黨謂已不慣黨會生活蓋其内部亦有種種難言此次問題發生該會之出風頭亦在公民黨之次除其前理事孫氏爲籌安會發起人外孫鍾則爲袁乃寛之代表加入此會景亦加入孫者於國民黨時代號稱激烈派孫文入京時彼左右不離爲其日文繙譯景者於山西之河東獨立之時躬被嫌疑之一人亦國民黨盛時一大激烈家也 
　　此皆不必多道最有趣味者爲其機關報之大國民日報之記載追述從前同盟會主義謂共有民族民權民生主義民族主羲旣已成功民生主義本難以實行今民權主義因試驗之結果知其不適於國情故今日主張君主立憲絶非改變政策云云前議員王用賓者自署該會議員日來盛在該報主張君主主義焉 
　　丁佛言氏一極有名之政客也向隸進步黨後改造民憲黨談鋒論調曾經風靡一時近在各報聲明謂彼於時局問題於贊否兩派以外具有特别主張時人無不渴欲知其特别主張如何以記者所聞丁氏於兩月以前曾上書總統主張君主而謂行君主制後須並行封建制蓋以行封建制爲行君主制之條件也此與籌安會派之以政體交換國體者不同又復與非籌安會派之迷信共和者有别故名之爲特别主張蓋丁氏乃一極主張聯邦制之一人故也 
雜評一 
[歐戰後之世界共和國（無名）]  
　　歐人以戰事後推測共和而中國政客方以戰事故欣美君主何中國人人思想終落歐人後一段也使中國而本非共和者猶可說也今乃必返其步而後追蹤之豈非大可不必也耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會之非難聲]  
　　民主世襲之反對總統世襲制之說近日頗占勢力原夫　說之起源實由於梁干詒夏壽田曾彝進等　起之一會當日各報喧傳籌安會理事長楊度在席亦表示贊同久之未聞楊氏與以辨正於是國體問題顯似轉入繼承問題此說之占勢力殆即以此　聞當一諸人集議結果旣請公府顧問日人有賀長雄草具意　書而有賀氏連日查取世界各國先例僅於南美共和國中查得一小國其總統係用世襲制度中華堂堂大國似乎　便援以爲例因之未肯下筆同時反對之聲亦起其實世聾之制雖不能說横盡萬國無此先例然確有名不正言不順之嫌無怪孫毓筠君著論痛駁即與孫君等主張相反之人亦未必實以爲然其或以爲然者僅欲藉此免除國際上丞認之二層困難要不失爲贊成變更國體之一人　雖然國際上果有困難即不應主張變更旣已主張變更即當然肯負此層困難之責任徬徨中道竊誠知其不可也 
　　禁止横議之範圍本報昨紀政府將禁横議國體問題一則内稱政事堂交片内務部傳知各報　照但其禁止議論之範圍尚未深悉有人謂僅係禁止登載各省將軍巡按使等關乎國體問題之官電至其餘各省商民往來函電討論國體問題仍可自由登載此說未知確否但政府此舉係爲鎭靜人心起見或者一律禁其登載亦未可知前日某肅政謁見總統總統亦微露禁止横議之意昨聞關乎報紙者政事　交片一確已行至内務部想不出數日必當發表矣 
　　全體肅政之上呈前日肅政廳因國體問題特開大會全體一致決定公呈總統一節已誌昨報兹聞當日會議中多數對於糾彈法之效力及肅政廳之存廢深爲懷疑結果决定具呈總統請將某會取消以靖人心其呈文業於昨日上遞矣 
　　英使說帖之訛傳日前北京各報有載駐京英公使朱爾典君上有關於變更國體之說帖兹據切實調查朱公使實未上有此項說帖各報所載俱屬不根之談也 
　　憲法起草之關係參政院之憲法起草委員會自經成立後刻下仍未正式起草自表面上觀雖係因起草委員梁卓如氏現尚滯津而委員長李柳溪氏亦未在京之故然聞其實際上尚不只一而外間對此種種之揣測尤非眞因蓋近據政界中最有力方而之傳出消息謂此項不能進行者現在理由確有兩種因國體問題當下已經轟動於憲法起草一事不免稍有盤旋一此次憲法即以制定强固的政府爲目的一時尚難　有端緒以是遲遲尚未入手磋商然又另一消息謂不久即可依定某種方針從事進行矣姑业　之 
　　各地續到之函電張家口電云籌安會諸君鑒貴會籌更國體宗旨正大敝會同人全體極表贊成惟祈積極進行是慰民望張家口回敎俱進會叩蘭州電云籌安會鑒儉電敬悉共和國體隱患方長美洲前鑒不遠何可蹈其覆轍亟宜度勢審時早定大計倘有不遑之徒横生阻力安良當執銳披堅願隨諸君子之後除派陸軍中將馬廷勷赴京代表外謹先奉覆甘肅提督馬安良叩微印山海關商會函云敬覆者頃奉貴會電開本會宗旨討論君主民主何者適於中國專以學術是非事實利害爲範圍請捎代表加入討論無任禱荷等因敝會擬公舉總理容君之瑞代表赴京附會討論約在數日内可以達到先此佈聞順頌台祉伊犁電云籌安會鑒貴會宗旨無任贊同兹派楊增炳薛馨山爲伊代表赴會除分電外謹請查照伊犁鎭守使楊飛霞印 
[丁義華對於籌安會之意見]  
　　上總統書萬國改良總會會長長義華工上總統書云大總統鈞鑒敬肅者義華避暑於北戴河數禮拜内曾與各國人士接談咸云中國發生掀天揭地之事即研究變更國體之問題是也一日千里愈唱愈高並聞袁大總統有帝制自爲風說果爾則中國前途危險固在意中然授他國進取之機殊非計也等語義華辯駁曰否余於前年常晤中國元首曾云矢忠民國此後決不令有帝制發生極願效法美之華盛頓若南方以拿破崙　我則非余之所願請丁君代宣此語以釋羣疑等諭此言至今在耳似中國可保决無此種實事不過少數熱心政治家理想之研究視一種學說可耳乃不意義華於由天返京見各報所載進行手續由理想將成事實頗有不達改變國體不止之勢閱竟詫甚蓋歷次命令曁就職宣誓表白天下各國皆知今若任其號召雖大總統不爲所動其於被外人訾議何或謂君主民主問題乃中國内政外人要無越俎代謀餘地此言誠是但揆　情理即使無首倡之美人古德諾然對於各國經濟上道德上則外人亦未始遂無發言之權故義華對於各國人士力白中國決無發生此等自擾情事無如人言嘖嘖亦屬可畏前赴天津昌黎保定一帶會晤各界程度較高人民僉謂不願有帝制復活惟懾於威力不敢發言况際此歐亂未平東隣伺　之時爲中國計此等變更尚非其時欲速則不達先聖已有垂訓義華在華多年感情較厚旣有所聞故不敢不掬誠上書如蒙採納曷勝廳幸 
　　述人民意今日中國發生變更國體問題曾經說明利害與其一動能否保　危險事任不可必之間曷若維持現狀速修憲法活潑總統權限之爲得也日來默察社會對於籌安會之趨向約有兩個意見一心理與形諸報章之文字一輿論與支吾不敢發之思想心理與形諸報章之文字輿論與支吾不敢發之思想手　東口說西成一反比例民爲邦本使其思想不敢發於言語文字本非出於本心是亦不可以已乎余由北戴河至昌黎天津保定各處時與商學各界周旋詢其對於籌安會若何意見初不之答似乎極無意見者也迨至再問是否未見報載抑或實無一定意見乎始答曰可以余又問可以二字何說繼答曰中國可以改帝國因外人不容中國爲民主耳余又問中國乃中國人之中國民主君主問題是否須聽外人命令爲轉移乎彼答云此事非貴國古德諾先生所提倡乎在人民毫無此等思想也余曰詞出一面不可深信此中須分原動被動在古氏不過被人利用發此空論初不料執爲話柄將欲實行古氏回國之日道經天津曾對人長太息云中國誤會鄙意使余作衆矢之的人心如此不可終相處也揣古氏之心駟不及舌追悔何從不料臨去留此惡感紀念從此名譽掃地不獨中國人民唾駡之即美國人民亦莫不菲薄之此時姑不論古氏之空談請講諸君心理之實事究否願意改更明以告我僉云自民國成立以來年有艱險非自起内訌即頻來外侮今日稍慶敉平可望逐漸恢復今忽倡此極大問題人民已屬驚弓之鳥實不堪命捫心决不贊成此舉然而不敢公然反對者誠恐觸彼之怒非徒無益而又害之况且報登赴會代表盡是上級軍政兩界各個人之代表不得謂爲全國民意門矣云云以上係商學各界之不贊成此事之意見也嗣又晤政界亦云帝國得人固好民國如得人亦善但民國成立費幾許經營各國始行承認今無故遽行改組萬緖千頭頗非易事有一不愼輙肇禍機無事之秋東鄰尚提出條件强迫要求一旦自擾彼族豈肯坐失時機懲前毖後不若仍舊貫如之何有云民國當歷任總統選舉之時必有一番搗亂惟中國已籌特别辦法先由現任總統預定三人鎖諸鐵櫃隱於石室臨時啓封後任總統不能在此三人之外雖欲運動已無措手餘地縝密如此簡捷如此何患之有有云即使改變帝國迨大皇帝發生之後然而内宮尚有下共和詔之宣統皇帝在焉一國三公尚招紊亂之機一國二帝豈是家邦之福如謂此等虚名無足重輕果爾又何必於民主君主虚名上兢兢研究爲哉各等語言乃心之聲總核各方面論調民心趨向昭然若揭不僅中國如此且多數外人亦無一人不謂中國苟輕舉妄動恐利未見而害隨之矣近見報載如火如荼似乎全國一致究實出自假借民人何嘗心悅誠服哉用是代述國民對於籌安會之意見付諸公决 
[籌辦自治處之調查條目]  
　　籌辦自治處之設立及其進行方法已誌各報兹聞王處長對於調查一節極爲注意務於期限以内將所有應查事項切實調查其調查條目亦已編制齊備共分十大條欵錄之如左 
　　一分區組織情形（甲）各村各種事務之分區組合法如辦學辦警防河保衛團各種組合事宜各村或用同一區劃或各事各有區劃復分别叙明（乙）隸屬各區之村名（丙）各區辦公駐在地（丁）組合内職員之名稱人數及報酧法（戊）各村應公人員之名稱人數及報酧習慣 
　　二河流（以通達兩縣以上者爲限）（甲）航路所達之地名及停泊處所之距離（乙）駛行船隻之種類及所運大宗貨物（丙）堤岸起止（本境爲限）及歲修方法並沿堤之樹木情形（丁）受益之村莊若干及其利用法（戊）被害之村莊若干及其防禦法（己）易於衝决處 
　　三道路（以通達兩縣以上之大路爲限）（甲）來往所達之大地名及尖宿各站並其距離（乙）道路兩旁情形（丙）中間有無阻碍及其修治法（丁）鐵路經過與否及其站名並與縣治距離里數（戊）應注意之橋梁若干叙明其處所及構造情形四名勝（甲）名稱緣起及地址（乙）建築物若干因何著名（丙）公產官產各若干（專指維持該名勝者而言官產指國家所有者公產指不屬國家亦不屬私人者）（丁）游覽集會之時期 
　　五敎育（甲）學校之種類數目地址並學生之約額朎畢業之人數（乙）視學公所敎育會之組織情形（丙）閱報所宣講所及其他關於社會敎育者之設施情形（丁）敎育經費之種類數目曁管理方法以及盈絀情形 
　　六實業（甲）農業一地質之大槪（如沙地山地等類）及畝數之大小並酌中之價率二產物之種類（指大宗而言）並酌中之價率三有無著名之特產及其產額四肥料之種類及製造五縣鄉農會之有無及組織情形六防護青苗之習慣法及其費用（乙）工業一習藝所工廠等類之有無有組織情形二有無特長工藝以及所產額數曁行銷地方（丙）商業一商會之有無及組織情形二當店錢行之數目以及有無其他資本較大之商業三大集會之地點及時期四出入大宗交易之物品及巿面消長情形 
　　七財政（專指地方而言）（甲）現納之稅目及稅率並公益事項攤欵之習慣（乙）從前自治經費之種類數目及撤消後之着落應存之數目（丙）可充自治費用之各項公欵公產 
　　八慈善事業（甲）官辦慈善事業之種類及辦理方法（如倉谷施放衣粥等類）（乙）公辦私辦慈善事業之種類及辦理方法（臨時施設等不在内）（丙）救火救生救荒及一切救濟貧民等事有無組織（丁）經費之種類數目及管理方法 
　　九警察（甲）全縣警察編制法（乙）分駐之地點及巡邏之方法（丙）經費之種類數目及管理方法（丁）保衛民團之有無及其組織（戊）有無警備隊或他項軍隊駐紥及所駐地點十風俗（甲）善良風俗可推行者（乙）不良風俗應禁革者 
[政府籌蒙策]  
　　南滿及東蒙關於中日條約可緩辦依照條約其中有八月二十五日須實行者兹聞政府業已分别籌辦叚將軍之調任王上將之外放均於满蒙諸事頗有關係大致現在計畫先從警察與司法入手實業敎育次之警察由部遴選熟悉日語之警官前往開辦俾可與日警聯合整頓司法另派法官前往協助庶遇事不致隔膜餘尚未悉至三省改爲特别區域創議已久近忽擱議蓋近來政事堂研究要政甚多無暇及此也 
　　内務部前因蒙人服官内地多係世祿之家或從前雜居内地已久蒙人在内地服官絶無僅有以致蒙古罕有政治幹材特擬服官内地辦法商諸蒙藏院如得同意卽會同呈請總統公布該院對於此項辦法頗表同情現正修改日内當可呈請 
　　聞政事堂昨有電致陳都護使及恰克圖科布多烏里雅蘇台三處佐理員將關於外蒙善後事宜分别條擬電令斟酌照辦一　持界務二保護在蒙華人之商業三駐紮都護使佐理員隨帶衛兵之件四組織外蒙審判之法庭五磋商外蒙各關之稅率六外蒙交通上今後之郵電七劃界地圖之製成及界碑之設立八保持各種利權丸今後對蒙之方針十鞏固邊陲嚴防匪賊之越境騒擾 
[南京交涉案近聞]  
　　南京特約員已獲戕傷英婦之兇犯 
　　南京婦被傷一案交涉棘手上月馮將軍奉總統嚴諭勒限緝獲兇犯該管官吏分别懲處嗣江寗鎭守使王廷楨北上覲見時總統諭以速行設法了案馮上將軍自奉嚴諭遵即查明地方官吏將金陵道尹俞紀琦江寗縣知事吴其昌軍警長官鎭守使王廷楨憲兵司令陳調元等記過一次警察廳長王桂林記大過一次北區署長張國琛記大過二次該區巡官苪吉記大過二次降爲二等復縣賞一千元勒限十天緝獲自八月十八日起及二十七日晚間有憲兵稽查警廳探員二人各處察訪行至府東街會賓櫢吃飯隔壁房骨有人醉後發言頗致嘆失去發財機會其同坐詢以詳情答謂英婦被傷案拿緝甚緊我知兇犯蹤跡若早舉發尚可得五百元之賞金也探員聞而大喜隨卽鳴警將隔壁坐間三男一女一併押解警廳經偵緝隊嚴訊兇犯避匿何處醉後漏言者名祝炘德操馬醫業據供有王鐸者曾住伊處爲第三師遣散兵士軍衣軍帽均未繳還常服灰色軍衣謂至營中訪友可以出入便當自案發後王卽神色倉忙匆遽他去留一衣包發看乃所穿之軍衣大約王總在鄰近鄉村或江浦六合等處云云警廳據供詳奉馮上將軍飭即會同憲兵馳赴各地密緝九月四日在六合地方將兇犯王鐸拿獲押解至甯五日馮將軍齊巡按使會飭金陵道尹江寗縣鎭守使憲兵司令警察廳五機關會審王犯初尚狡殿施刑後方供六月十二日晚間在北極閣山上游玩下山時快步馳跑至馬路邊見有外國女子三四人在此走過因下山路不及避讓即被一女子揪住我即打脫要逃又有二女上前帮助我慌極亂打一陣又出剌刀亂戳方得逃出此剌刀係於路上拾得事後即丢入水中前年由山東原籍投徐州第三師當兵去歲被裁軍服數件未繳常穿藉以避凍等語復詳詰當時情形矢口不移訊後由五機關會銜詳報於九日將證人祝炘德兇犯王鐸解送軍政執法處覆審 
　　此案已破大約交涉亦可了結只須被害英婦指認手續卽可完備破獲之日尚在最近勒限十天之内計案發迄破獲凡七十五日而具肇禍原因乃在偵查揣測之外破案之巧又於無意中得之可謂奇矣 
[東三省政譚（十）（五）（化險）]  
　　敎育界之塵塵影影 
　　以今日而言敎育問題幾全國寂然蓋紀無足紀敎育事業正在無臭無聲之際耳中央及各省情勢大略尚 
若是又奚論及偏瘠而多事之東省耶余今列爲政譚亦不過得其塵塵影影之怪事數則書之蓋爲敎育悲也 
　　東三省之敎育以奉垣爲獨盛最近乃發生怪事多端其一即已經呈准敎育部立案之學生經歷一二年後復正式認可公文文是也聞個中入云奉天公立法政專門學校二年前由高等學校與前法政學堂合併改組而成改組時即經部認可者學界人所同知也乃於二十日復經敎育部札飭内開查該校之成績與歷次部視學之報告辦理各項均無不合准予正式綛可等語是則凡呈准立案之學校始准試辦觀異日之成績如何與視學報告辦理之善否方能决正式之認可與正式之批駁然青年之光陰至爲實貴敎育行政尤宜積極進行今經二年之久始有所决定其於正式認可者固無大傷其非正式認可者則學校之辦法與學生之成績必皆惡劣可知試問此二三年間遺誤之學生當有幾許抑或專門學校將歸部直轄而以此爲權輿乎又公署近日通飭各校凡師範中學及甲乙種實業其設立變更及廢止均應請敎育部認可本省省立縣立學校多有開辦年餘尚未遵章詳報者兹限文到二十日内造具清册送署核轉等事蓋皆爲將來正式認可之凖備也 
　　尤可怪者莫若各校之招考新生繳收報名費一事因近來新招學生凡報名者必先繳報名費一元或二元不等此蓋以杜濫擠也乃有某某校視爲發財捷徑本年暑假期骨曾招取新班而報名者必令繳報名費計應考者約一二百名而及期共取合格者十餘名嗣又續招　初次落第者不免冀再接再厲之僥倖又往應試於是報名者又不乏其人而該校又僅取七八名一暑假中計招考凡五六次選取徐徐而報名費所得已不貲矣該欵是否作正當開銷抑係充執事之私飽局外者殊難推測此一怪事也又有一怪象若日前之檢定敎員是於本城開始及竣事後當事者又通令外城小學敎員亦須一應來省應檢限期開考而外城之學校敎員多省中畢生急遵令來省及期而當事者旋又改期該員每季所得脩金無幾來省又多旅住客棧聞及改期不能久待於是回籍改期將届又來省垣不料又遇改期聞此事已發生數次小學敎員嘖有煩言此當事敎育者辦事腐敗之情形也能不令吾人聞之起驚　愕而爲奉垣學界寒心耶 
　　以上數者係得自奉垣敎育界中人者言之痛切姑備紀之以覘當局將來之改良 
[山東通信懷瑾]  
　　修濬膠河以工代賑膠州此次水災政府特撥助國幣二萬元並由蔡巡按使加撥四千元委候補縣知事盧潤書押解前往監放兹聞該縣知事易揚遠因青島及本縣籌捐爲數已鉅擬將此次二萬元提作修河費用以工代賑俾資疏通雲墨二河藉杜後患而塞禍源惟工程浩大不敷尚鉅擬於各項公益捐欵内酌量提撥並按户募集竭力提倡此等濟民防禍之舉想該處紳民當無不踴　捐輸以助成功也 
 
 
 

Page 7

 
 
　　膠民迭被兵匪滋擾膠州附近各村落土匪馬賊出没無常擄人勒贖之事已有數十起　盜更夥膠縣知事因巡警局巡士不及百名保衛局勇亦祗三二名不敷派遣而匪衆狡猾兵來匪去兵去匪來防不勝防乃呈請常駐陸軍一營分佈四鄉以資保衛詎縣城東北十數里奉撥駐防陸軍抵汛後初　勒索各村長富户酒肴繼則調戲婦女詈罵村民時起釁端并時至各飮舖大嚼不名一錢醉後更語言狼藉擲碎杯盤已非一次日前忽藉端起釁逮捕村民二名指爲土匪押解縣公署報告事請賞於是該村村長不堪其擾邀同村民会禀易知事申請將駐兵移防他處並先將被捕無辜村民交保經易知事廉得其情當將村民交村長保去惟移駐一節恐一時未易照行也 
　　即墨綁票函索十萬青島大有恆號主高子安之姪高正傑高豹二人在即墨溝义疃家中酬神時被匪綁去初則索費五千今忽被匪　知高　青島商務總會董事地產豐富店業隆盛遽於本月初五日又投來一函聲稱若無十萬金老頭票不得贖票定須凌遲處死又稱高呈報日軍倚仗外人冀與之爲敵故非十萬不可等語高董事接信之下甚爲驚惶昨已央人酌減允出二萬金聞尚未能允洽云 
　　日海軍官瓜代回國昨相馬海軍大尉率將校二名及士官下士卒等計六十名　天草丸　船回國歸佐世保鎭守府向原轄地駐防 
　　新任日聯隊長抵青新任步兵第四十聯隊長大佐石　　上　及守備軍副官小泉步兵中佐中井步兵少佐於二日乘台北丸來青蒞任青島日軍奈良參謀長籐田管理部長竹本第十聯隊長司令部各日軍將校均至碼頭歡迎現大佐等三人均暫住安東旅館擇日蒞任接事 
[廣東近日之防範與捕戮]  
　　粤省將軍巡按使昨接中央來電略謂探聞陳烱明現在南洋集合該埠癸酉同盟會黨人開會討論派黨分布粤桂滇汴湘鄂等處圖謀三次革命關於粤省方面已籌得西紙十餘萬元並密委死黨在香港之九龍紅磡地方秘設血志機關專圖破壞粤局已招得黨羽數十人挑選稍有智識者分往各屬集無瀨游民編爲暗殺隊刻下已陸續混入粤桂相機舉動務即嚴防密緝勿稍疏虞云云將軍巡按接電後業已飭屬遵緝矣 
　　龍上將軍擬組織廣東偵查所一處以盤查奸宄保護公安爲宗旨惟此事係關軍事範園爲預算所限制而地方緊要未使因噎廢食　擬電部請示此項經費擬在臨時軍費項下開支云 
　　惠州謡傳黨人勾結綠林萬餘在海豐陸豐地力起事謀奪郡城日來軍隊異常戒嚴客棧及小販必　檢查本月十二日府城西之長春織布公司曁縣屬水東街之順興鐵器店因有人指爲黨人機關陸軍李團長親率軍隊往查 
　　香山知事據探報在澳黨人潛運軍火在囗隱村約期起事當即會營密行圍捕各黨人聞風遠遁僅在涌邊獲麥端一名又搜山脚墳穴内得砲一具機關槍一支彈數袋村田彈數百五響槍一支現已添兵追剿又聞香山知事飛足報告省垣謂健兒團首糾合義勝堂黨人數百分駕長龍在香新一帶勒收耕佃行水不允即行焚燒圍館槍斃農民該處遊擊隊往剿竟敢拒捕傷斃官兵多名失槍數桿何　長聞警赴援恐各黨人已散向新會虎兜一帶刻正飛會合兵窮剿云 
　　將軍行署昨槍决黨人四名宣佈罪　詞略誌如下（一）案據廣九鐵路巡警局獲解亂黨李海濱一名及起獲槍珠子彈等件到署當飭提訊據該犯李海濱供認附從亂黨受總司令僞職勾結匪類希圖謀亂各情不諱應按軍法槍斃（二）案據省城警察廳詳解拿獲亂黨鍾銓一名到署飭發訊明該犯供認入黨允僞營長招兵謀亂不諱并搜獲證據確鑿應按照軍法槍决（三）案據李司令福林解來人犯李澤即李海一名查該犯係屬圖謀擾亂著匪經審屬實應准予槍斃（四）案據省城警察廳獲解人犯彭少蘭一名經訊明確直認圖謀内亂不諱應准立予槍决 
　　將軍行署第二十隊隊長黄懋績昨午拿獲要犯兩名綑解將軍行署即晚發課嚴密審訊聞兩犯係黨人中之主要人云 
　　昨六區警長南恩良因值班勤巡至小新街厠所解溲見牆隙暗陬有一物黑色圓形疑爲栗壳近前審視始知炸彈係以鋼質製成且有合口螺絲異常精密該警恐其爆炸旋往商店購得棉花用器藏貯始行裹之返區昨已解交警廳發落聞該廳偵探現將該彈考驗係用黑鋼製成内含綠毒其横炸力實與大彈無異云 
[地方通信]  
　　鎭江 
　　盗却英商煤油英商亞細亞煤油公司日前由鎭運油渡江行經武進縣屬圩塘魏村交界之江面突被盜匪上前劫去多桶該商當即飛報鎭江英領事轉請鎭江關監督兼交涉使袁思永君電令武進縣翁知事從嚴偵緝 
　　即日檢查印花印花稅詳請展限檢查一節已紀報端兹悉上峰不准展限故章知事飭行警察所傳知各區援照議决各節卽日開始調查一面分發布告諭令各店舖將未貼印花之賬簿摺據趕緊補貼俾免罰辦聞鎭城大小商舖均於六月一日始遵章黏貼惟間有不諳章程貼不足數者則由各業董徧查指正一律補貼 
　　南京 
　　飭屬試辦所得稅財政部現擬實行辦理所得稅已酌擬第一期施行細則特咨請齊巡按使飭屬先行試辦齊使昨已通飭各道縣一體遵辦矣 
　　派員調查蘇滬兩行財政廳現以蘇滬一帶凡育夏蠶之家無不獲利此項絲繭向無官廳抽收稅項故特派專員前往蘇滬一帶調查併飭蘇常道尹迅將所有繭行查明共設若干詳報聞擬設辦臨時稅所試收稅項云 
　　杭州 
　　於振越請求再審前玉環縣知事於振越犯故殺罪上控至大理院早經將案駁回仍照原判斷處死刑一節已誌　端兹聞高審廳將原案宣示犯罪人後於甚驚懼即延錢律師哀求挽回而該律師以案至窮途官無希望再四籌商惟有請求再審之一法業已繕具理由呈請高等廳將案轉移總檢察廳請求再審探其狀中所叙純謂法律與事實尚有不符之點未識能否邀准也 
　　廣東 
　　烟土稅移充賑欵之擬議洋藥粘貼印花及特别標識加收報効費准予運銷此項收入可得鉅款頃聞特派撫慰凌李兩專使以刻下賑務緊急欵項支絀籌措殊不易易擬將此項報効費先行移充賑用惟特派禁烟蔡專使則以此欵旣經指定爲擴充全國兵工廠之用移撥之議未便照行云 
　　張巡按嚴禁賭博之文告廣東省城　察廳接張巡按使飭文云照得粤省政務夙號殷繁近值亂黨披猖災䘲迭降女牘往來較前尤多各機關辦事人員卽使昕夕在公猶虞不給何堪以寳貴光陰虚擲於酣嬉游宴前奉大總統申令四戒明頒至爲嚴切凡屬奉職人等應如何怵目警心敬謹遵守乃風聞各機關人員醇謹自好者固　有人而結伴嬉游者亦復不少須知東山絲竹絶不宜於臥心賞　之秋末俗　蒱奚忍現諸拯溺救焚之會本使蒿目時艱痛心吏治若不嚴行取締何以挽救頽風合就嚴飭查究爲此飭仰該廳即便從嚴查察如有本使所轄各機關及省内在職人員敢於公然挾妓或在妓寮聚賭者無論何人准即上前拿究勿得稍有瞻徇倘該廳奉行不力别經本使察覺亦卽處以放棄職務之咎勿謂言之不預也等因現警廳長已出示查禁矣 
[雜評二]  
　　民意（步陶） 
　　籌安派之號召於人動曰國體問題風靡宇内民意可知云云驟觀其表如某某省派代表與議也某某省公民上書請願也其言似非了無憑借然試問所代表者果爲某某省之一般小百姓乎抑爲某某省之一二文武官僚或某某省一二商學界之個人乎且所謂請願者果爲大多數心理所念切以勤求之表示乎抑爲最少數之熱衷政客聊以籍貫之關係强爲傳會以壯聲威之作用乎由前之說則何省代表曾爲吾民意機關所派出何省請願書曾由吾民選之代議士所寓目而利用者猥以民意標之豈不寃乎由後之說則官僚也而民意之熱衷政客也而民意之一二商學界之個人也而民意之此其所謂民意吾閱徧世界立憲國之憲政史蓋不能得其先例也嗚呼諸公旣自知所爲者不足見信於人何不遂爾輟置而必迂回曲折以百端僞飾於羣氓之同意抑何心勞日拙若此其甚也雖然吾且不暇爲諸公計但念吾民之身家性命行將以諸公故而難免不有所動摇顧一字不與知一議不與聞竟漫然舉彼似是而非之軀殼强以相贈曰此汝小百姓之換形也且率然持彼種災遺禍之原動份子還以相語曰此汝小百姓之所馨香禱祝以相求者也嗚呼吾實不願吾自求之横盡五洲寗有如此不近人情之民意哉然而吾民且環顧錯愕而莫敢有片詞隻字之相與告語矣此其中慘愴悲苦这委曲情懷積之久恐終非國家前途之幸福耳 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版本埠新聞 
[再亞細亞日報館之炸彈]  
　　公共界山東路（即望平街）與南京路相近十一號門牌新聞之亞細亞日報館於十一號夜七時半被人抛擲炸彈炸斃三人並炸傷該報機匠謝長寳李生才及鄰近文海堂刻字店學徒楊順祥黄包車夫張三虎等多人又擊碎該館玻璃窗等物事後由英美總巡麥高雲君偕五十號西探總目安姆斯脫郎會同新老兩捕房捕頭至該館内詢問情形並至該館前後察勘各情已誌此報兹悉被炸受傷者連同路人共有十三名所有略受皮傷之謝長寳李生才張三虎周文德劉文卿沈李氏（貽德里某姓傭婦）等九人當送仁濟醫院經中西醫士察治後即行動如常不日可愈其不願留住病房者昨日均已出院而受傷較重者則有四人（一）文海堂刻字店學徒楊順祥（二）九江路新豐昌洋貨號出店替工甬人袁尤金（三）南巿某米舖店司鄧阿桂（四）口操外音自稱爲鐵匠之楊玉橋現均在醫院醫治因楊不能說明住址且言語支離頗多疑竇昨由麥總巡派令華探周志仁與四百七十六號華浦同駐病房看守如有形跡可疑之人來院探望着向盤詰其支吾以對者許即拘究至炸斃三人（一）爲總巡捕房一百二十六號華捕萬素生（二）山西路三百十七號門牌龔順興皮鞋店學徒浦東人陸瑞生現年十六歲是晚因事經過該館門首遽遭炸斃已由店主通知其家屬來滬收殮（三）形如粤人不知姓名捕房已飭探調查或言即抛擲炸彈之人不知確否現該三屍已由捕房舁入斐倫路驗尸所昨因星期日休息故公共公廨中西官諭　今晨蒞驗並聞該報機器並未受損當未曾出版之前接有匿我郵信囑勿出版否則以激烈手段對付云云詎至十一號夜果發現斯事現該報館已請捕房加派印捕數名荷鎗分駐前後門防守故昨日望平街（自大馬路至二馬路一段）仍阻斷交通至外間傳言捕獲二人據捕房中人言則並無其事云 
　　十二日大陸報云昨晚七時山東中新設之亞細亞日報館有人擲入炸彈一枚轟然一聲炸死三人傷十人該館所雇防備襲擊之華一人亦在死者之列按該報自宣布出報日期後其經理屢接匿名函件初以迹近恫嚇不爲介意其九月十日第一號發行之報中竟明白宣布以贊助帝制運動爲宗旨當晚即接二函措詞激烈令停止出報於是館中辦事員乃不自安於昨晨請巡捕房派捕駐門首保護炸彈顯由路側擲入而於户口炸裂左右之玻璃窗均成虀粉且損印機一架華捕時適立於户内十尺左右正當其衝故兩腿皆斷登時殞命尚有一人手執報紙正由館中走出腰受重傷鮮血淋漓未至醫院即已氣絶另一人則死門前走道上或謂是人即擲炸彈者或謂擲炸彈者向南京路奔逃折入九江路遂失其所失事後謡傳當場拘獲二人但捕房曾否認此說該報館門首原有華捕印捕各一而擲炸彈時印捕適往倖免現信炸彈中所裝者有碎彈甚多彷彿如一榴霰彈因其碎片穿入天花板者皆作圓孔飛濺所及木爲之損屋中玻璃碎如虀粉大門破裂入門處之地板亦去一大塊且折一柱亦可見其炸力之猛矣顚前適　有印報紙碎彈射入者皆不爆裂否則死傷者必更衆而損失必更大也此事之來亦非出入意料蓋數日前貼近該報館之鄰居皆接通告令各自愼昨夜事起後復接通告令聯名請捕房勒令該報館遷移否則必將重　殃及云按自鼓吹帝制之報行將出現之消息傳布後即起種種謡言先是有某氏者聞爲北京政府所派挾巨資來滬運動各報贊助帝制各報因求順人心起見故皆峻拒之無何薪報之名乃出現矣其編輯部全體於兩星期前由京抵滬以劉笠佛爲總經理且不惜巨資遍登廣告購置新式印機廣告甫出匿名函件即紛紛而至初僅詢問該報宗旨其一署名中國公民其一署名帝制之敵旣而所謂中國公民者又來一函質問不覆之理由且曰旦夕將有以報爾所謂帝制之敵者亦來函曰爾必以全家白衛而其他函件語多相同該報出版後恫嚇之書來者益多該報館爲謹愼起見乃請捕房派捕保護不意有不能免此横禍也 
[籌備國貨展覽會出品之效果]  
　　參考團之會議國貨維持會　備農商部國貨展覽會出品其第一第二　貨業已出發（計八千餘件）其餘亦將次結束前晚八時總事務所集各籌備員及赴京參考團開會共商上海方面結束辦法並抵京後之一切佈置又推龐君竹卿爲參考團團長是晚由副會長王文典君主席到者五十餘人王君報告參考團首批准於本月十五日出發本會已預備各項徽章以便出品人與　佩懸襟次而别職權其餘報告事件（一）出品在會發賣所有洋釐滙水應及早在滬規定以免臨時參差不能一致公决以上海銀洋計算將來由京匯申之匯費由出品大自行擔任（二）羅威藥房介紹朱茂山張東海二君加入參考團赴京參觀公决由該藥房正式備函到會准予加入以昭鄭重（三）公舉王文典王介安兩副會長爲此次赴京領袖於國貨展覽會開幕時務須到京（四）山東府綢公所公舉代表戴熾翔君加入參考團訂於第二批出發北京悅昌文記代表王懋堂向在北京經理亦願加入本會參考團議畢散會已鐘鳴十一下矣 
　　綢緞業之踴躍國貨展覽會此次出品滬杭蘇三埠之改良綢緞大半均由滬彙齊出發計一百五十一種占出品全部份價值十分之六綢業領袖老九章呂葆元君親自携貨到京妥爲陳列訂於日内首途並預約天津各埠分銷處方任訂於國貨展覽會未開幕之前在津開綢業研究會共策進行呂君前任國發維持會會長往年爲服制問題代表入都請顧所陳說帖均邀政府照行此次赴會對於展覽會之結果必有一番表見也 
[旅館内拿獲盜匪續誌]  
　　伏誅盜匪陳灿泉等之同黨紹興人周鼎紹曾於二年前在公共租界内糾黨持械夥刦寗波路仁美里四號門牌同鄉人楊濟清家值洋一千元之金珠飾物逃逸當經報捕查緝未獲兹周以日久無事復　租界寓居福州路某旅館二十七號房間内經總巡捕房中西探目偵悉協往將周拿獲解送公共公廨諭着管押候查在案兹悉當時帶回捕房後即經捕頭向周研詰良久供不吐實因復飭探傳事主至捕房辨認面貌聞亦不能指明云 
[調查米巿情形]  
　　本年上海米價當青黄不接之時甚爲昻貴每石幾及十元自新米上巿後因來貨充裕價已稍貶近又因無錫一處存有糙粳糙糯糙尖客秈等貨共二十餘萬石各處到貨復形壅積銷路清淡巿價步跌蕪湖秈米又因前次風暴未遭損害竟有九分收成比諸上年爲優價亦平穩浦東松江等處前被風災尚無大害各囤户因滬地巿價大跌惟恐亦有減落急於脫售裝運來滬者又日見其多故近日到貨紛至沓來巿價愈趨而愈下調查滬地現有存米除上年存棧之貨機廠之米共有六萬餘石不計外上一星期中各鄉到貨南巿閘北及由火車來者每日平均約有六千餘石較上月分增十分之六無錫新糙前日由滬寗火車裝來一千餘石蕪湖秈米統扯每日可到一萬餘包存貨之多旣如此到貨之擁又如彼現價之跌落亦必至之勢也最近巿價就其頂高者計之蕪帮高機白元每石開價八元三角錫帮高機白八元三角五分南北帮機米九元一角浦東新粳七元九角常帮機白元八元七角比照前旬巿價均減落數角其下次各貨亦莫不然據該業中人云此後倘能天時晴和尚當步步減削至舊曆九月初旬西新（即泗涇松江）湖南（指秈米）上巿頂號之貨可望減至七元次貨在六元之譜惟目下囤户不敢收而米舖所購者又止敷逐日銷數不敢多進各處客帮辦者亦復寥寥無幾故米巿殊覺疲滯云 
[建築駁岸之籌備]  
　　南巿自大碼頭迤南至董家渡爲止沿浦灘因須放寛馬路建築泗門汀駁岸前經工巡捐局諭令速將原有各碼頭一律拆除重建輪埠及官碼頭在案兹悉董家渡及永盛兩碼頭昨已一併拆竣惟碼頭下之林樁現由濬浦局允以拔樁機器代拔另有王家碼頭及竹行碼頭二處亦由朱局長催令業主從速雇载拆除以便興工至駁岸工程局中已繪就圖樣招人投標聞定於本月二十日揭曉云 
[北蔡小學校之恢復]  
　　浦東南滙縣境北蔡鎭崇慶寺内所設之縣立小學校前被鄉民搗毁迄未開學迭經該校禀請江蘇齊巡按使滬海道楊道尹設法維持一面將善後事宜辦理就緒現已定期明日（十四號）開學業由馮知事邀請道視學余芷江君同往南匯參與云 
[中華翕濟會附屬小學開學]  
　　前日上午福州路西平望街中華翕濟會附屬兩等小學校行秋季始業禮首由會長賈凌雲宣佈開學宗旨繼行謁聖禮及師生相見等禮禮畢由校長謝强公宣勗勉詞各敎職員亦均有演說聞該校因亟於開學暫在是處作爲臨時課堂尚擬另覔相當地點捐資建築校舍以備將來推廣之用云 
[組織農會之催促]  
　　本邑組織農會一事除縣農會外復由縣知事沈寳昌君於四巿十八鄉擇要設立現在已報成立者均已轉詳巡按使咨部備案惟查陳行鄉農會尚未組織完備昨沈知事特飭行該鄉經董謂農會之設原以圖農事之改良森林之發達迭經奉飭督促進行在案兹查本邑各巿鄉農會除已報成立者業經本署轉詳備案惟該鄉尚未據報告事關農政合亟飭催仰該經董等務於文到半月内將該鄉農會事務組織完備並抄附事由仰卽遵照辦理以憑轉詳云云 
[禁止棉花攙水之文告]  
　　上海縣知事公署昨出示諭云據止海棉花檢查局詳稱竊維棉花攙水最易　爛（中略）等情據此除詳請滬海道道尹通飭各縣一體出示嚴禁外合行出示曉諭爲此示仰本邑各鄉鎭各碼頭鄉民販户一體知悉須知棉花爲土貨大宗產品行銷國外藉以挽回利權於商務實業至有關係現在新花將次登場凡農民花販人等如敢貪圖私利攙水混售一經棉花檢查局查獲送究定予照章懲罰不稍寛貸並仰各該圖地保傳諭查禁勿再明知故犯其各遵照 
[勸募公債之進行]  
　　上海縣知事沈寳昌君前奉江蘇巡　使曁財政廳飭令從行勸募四年公債沈君除出示曉諭外並亟致南北各商會竭力勸導各業認購在案兹悉沈君又於前日函請各巿鄉經董行在四鄉勸令認購並訂期蒞署集議勸募方法云 
[四犯逃去其一]  
　　無賴錢夢祥前因誘姦安亭鎭徐桂蓀之媳徐項氏唆使捲逃經上海地方審檢廳訊明判决監禁一年又二個月又方公賢前因將妻勒斃裹户舖蓋内爲法捕房查獲移送地方審檢廳訊明判處無期徒刑又盜匪王阿毛前因在外犯劫案發拘案判　監禁五年又陸榮葆前因在地方廳誣告胡鳳祥私造僞證判處監禁六年以上各犯均因不　地方廳之判决先後造人至蘇州高等廳上訴奉諭一併解蘇廳候訊核在案兹悉高等廳已分别提訊仍照原判執行惟錢等四犯仍然不服復至北京大理院上訴當由蘇高廳將一切卷牘送呈大理院核示去後該院以上海地方廳判决各犯係依法裁判並無不合爰即書面判决各犯仍照原判監禁蘇高廳奉文後已於前日下午飭派法警二名將錢方王陸四犯押乘火車解回上海地方廳執行而該法警押解各犯抵申入城時已在晚間八時詎行經沉香閣地方内有陸榮葆一犯忽乘法警不防飛奔逃逸該警等追之不及祗得將錢方王三犯先行解送地方檢察廳並將陸榮葆脫逃情形據實禀明當奉林檢察長諭飭將各犯送監執行一面飭令本廳各法警四出緝拿陸榮葆到案重懲並飭將來警收押電詳高等廳長請示核辦 
[温嶺縣解犯過境]  
　　浙省温嶺縣嚴知事訊辦命盜兩案内之罪犯應學才朱鶴山葉兆鴻江再華江老五等五名分别判處二等三等有期徒刑兹因各該罪犯不服原判上訴浙省高等廳批准提省研訊核辦故由嚴知事將罪犯五名飭派法警柯美賢等押解到滬業於昨日上午十點時搭乘滬杭火車解送浙省訊辦矣 
[革警遞解回藉]  
　　淞滬警察四區三分署巡士張玉堂前因侵入居民内室有違警章由徐廳長諭令斥革并着解回原籍昨已備文將該革警移送上海縣知事署遞回山東章邱縣房籍交保省釋 
[巡警追獲匪徒]  
　　滬城九畝地自開闢商場以來異常熱閙而摸竊搶奪之事亦日有所聞前日下午有一婦人乘坐黄包車在彼經過突有匪徒王洪生在後趕上拔取該婦頭上所揷之鍍金　耳一支飛奔逃逸該婦以值價微並不追趕而守望巡警則隨後追拿將王拘獲 
解入該管警區即在身畔抄出原贓轉解警廳由司法科員略詰一過立即備文將該匪連贓移送地方檢察廳　爲按律懲辦到廳後　經提案預審判令收押候究贓物存案 
[再紀深夜扣門之衝突]  
　　小南門外聖賢橋堍向爲喜娘之楊薛氏即　薛氏　秛對隣　太棕行傭人譚益文深夜前往搗門騷擾致由崗警拘獲將氏同女毛頭一併解至一分駐所移送警廳司法科預審該氏控譚乘夫遠出心懷不良來家搗門婦人堅拒不納是以口角訊之譚自知不合一再哀求始准從寛罰洋十元充公　保釋放 
[勾誘潛逃之疑惑]  
　　張恒義住居新大橋長樂里其妻文氏於本月初一濳逃無蹤張疑與氏同廠做工之張李氏勾誘前日將李氏扭控警廳閘北司法科經段科員研訊據該氏供稱因原告夫婦反目文氏於臨行時曾稱欲往常州伊姐家暫住餘不知情判移送檢察分庭押候訊明核辦 
[再誌誘姦捲逃之訴訟]  
　　新閘白克路人和里某醫生因被王某在公共公廨指控誘姦伊妻夏氏並唆令捲取值洋八百餘元之衣飾逃匿業經由廨將該醫生與夏氏一併傳至公共公堂諭各交保在案兹悉被告延穆安素委師原告延禮明律師已分别照請公廨定於明日開庭辯論 
[懲治姦夫淫婦]  
　　唐存善在閘北檢察分庭訴王沛根姦拐其妻唐孫氏匿居义袋角一案前日由李檢察官提起公訴經施推事判决王處徒刑八個月孫氏處徒刑四個月　　方監報行 
[妓院違背人道]  
　　英美總巡麥高雲君以近來界内各妓院又有容留幼女或逼令身材長大年未及笄之女懸牌賣娼者不但有違禁令且大背人道因特諭飭新老兩捕房中西包探隨時留意查察如查有前項情事着即拘究不貸 
[雉妓深夜拖人]  
　　福州路三百二十五號門牌雉妓院妓女張阿妹雲南路四百二十五號雉妓金小寳均因深夜在馬路拉客由捕查見一併帶入捕房轉送公廨押候訊詞 
[無賴兜售淫畫]  
　　無賴陳福全前日在福建路兜售淫畫被捕查見將陳拘入捕房押候解訊 
[總會聚賭售烟]  
　　老閘捕房捕頭偵悉南京路三百三十一號屋内有人私設總會聚賭售烟特於前日派令華探目張寳榮與西探卜羅司協往調查據經理謝申士聲稱該總會係榮某所開現榮因事離滬故經該探等將謝傳至捕房禀奉中西讞員諭着罰洋十五元充公無照不准開設 
[烟賭均應處罰]  
　　張金官卽張笙笙因帶烟膏七兩被五區探警在滬寗火車站查獲又四區四分所在北新涇查獲私藏烟賭具之朱阿小送經檢庭預訊還押於前日下午提起公訴由施推事判决張處罰金四十五元朱罰洋八元分别示儆 
[拘獲男女烟犯]  
　　住居浦東陸家嘴之陳周生有婦人顧馬氏均有烟廦前日來申各購得洋烟土皮等類行經南巿爲警一併查獲解入警廳司法科轉送地方檢察廳分别收押候核烟證存案 
[鹽販分别懲儆]  
　　販賣私鹽爲業之朱阿貴嚴錫昌嚴錫三徐子青林阿榮施阿大金阿毛等七名由四區三分所在眞茹鎭查獲移送榆察分庭已紀昨報前日下午由李檢察官起訴審判分庭經施推事開庭判决除金阿毛一名處拘役二十天外其餘朱嚴等六人各處拘役一月以示懲儆 
[驅除瘋犬之布告]  
　　近來南巿等處屢有瘋犬咬人傷害生命兹由淞滬警察廳發出六言告示一則照錄如下照得瘋犬傷人毒人身體無救此毒尤易傳染　害人生命非偶　本廳飭警嚴查　驅除瘋惡之狗　崗警立時擊斃　户主亦並干咎　其或自愛豢養　商民習慣所有　應各自行看管　勿任放縱奔走　爲此出示曉諭　如違定干嚴究 
[簿據未貼印花]  
　　驗　印花稅一事嚴厲進行已迭詳前報兹悉第一區署李巡官昨又在衡源肉莊萬成泰蔴袋店查其簿據上均未照貼當將簿據帶署候傳各執事移送警廳司法科訊明處罰 
[同寓借端訛詐]  
　　崇明人陳國貞旅居南巿德順小客棧内昨晨被其同庽張金生周士卿誣竊兜肚内洋銀若干元糾同阿林等軋至某茶肆恫嚇詐去洋兩元陳即投報一區警署將張周拘獲供認屬實並搜出詐洋一元五角飭即移送警廳司法科訊究 
[法總巡注意命案]  
　　法總巡石維也君以九月五號早上曾有身穿白夏布長衫白洋紗短衫裺絲襪秃頭無鞋之無名男屍左目左嘴角右鼻邊各受刀傷一處被人移屍抛棄於法新租界打鐵浜途畔由捕查見報經中西官驗明致命身死由堂收殮緝兇未獲深恐兇手日久遠颺逍遥法外故又傳諭各包探從速嚴緝務獲訊辦 
[不認售賣女孩]  
　　丁錫昌前投法公堂控稱有蔡茂興偕同媒人領來女孩一口出 
洋八十元請爲義女詎爲時未久即串同十餘人到來將女孩强行領去業已拘獲劉春法一人求究等情　讞員以尚有要證方王氏未到故判劉管押候王氏到案訊斷前日王氏投稱女兒裕弟忽然不見偵知被丁錫昌藏匿故婦人約同劉春法等前往領回並無將孩售於丁姓之事訊之劉供詞相同聶讞員以丁臨訊不到判劉春法從寛開釋完案 
[道士無道]  
　　羽士張相園曾在東　家弄二百三十九號門牌亿慶仁及北蘇州路一千零七十三號沈和順等家内做功德昨乘問竊取衣物被控捕房昨由包探將張查獲拘押候解公堂訊辦 
[小孩攫取布疋]  
　　劣孩錢和尚於前日下午闖入雲南路二百十八號門牌邵雲卿家攫取布衣兩件圖逃由捕追獲帶入捕房押候解究 
[婦人失竊衣物]  
　　北京路四百五十三號門牌婦人朱陸氏前日投老閘捕房控被朱琴芳竊去值洋十餘元之綢衣等物捕頭准即飭探將被　拘入捕房押候查明解究 
[私用賬洋之和解]  
　　禮查西飯店西人控司賬某甲與寫字人某乙串同私用賬洋二千元前日午後由公共公廨傳訊先由原告西人上堂譯稱此事被告已央人理勸明白請爲從輕發落訊之兩被告供稱虧空之款業已料理清楚求釋王襄讞商之美領博君以旣據原告供稱已理勸明白判被告二人交保如半年内無事准將存案之保單撤銷 
[再誌店主與經理之爭執]  
　　裕大布店主朱尚忠前投法公堂控經理周致祥私用客賬洋二百八十二元並私取白布九十六疋押候再訊在案前日提訊周供照商人核算祗用虧洋二十餘元上年有田單二紙借於朱尚忠向之索取不還故取白布作抵朱稱田單係徐錫章抵押與周無干私取布疋有司賬等目見可證仍求訊追判周還押候傳到見證人等質訊核斷 
[查明被告家產]  
　　陳以庭前控陳少明虧欠車租洋二百十六元向索不還等情經法公堂判令交保嗣因無保挺押不理故諭原告查明被告家產禀覆候核在案前日原告禀稱已協同包探前往被告原籍鹽城縣屬查明有房屋四間田若干畝因未奉堂諭召變故難出售作抵求恩核示判令退去聽候核辦 
[都是錢債糾葛]  
　　徐連生控徐永和抵單糾葛又李佐君控王鴻揚欠洋八百元又黄星衢控陳紀昌不還貨洋三百六十餘元又盛瑞記控盛杏卿又沈厚章控施氏又奚薛氏控顧曾桂又蔣金寳控張連富均欠款糾葛前日午後由捕房將被告各人傳至公共公廨分别交保候訊 
[稅務公所之文告批示]  
　　上海稅務總公所出示云照得本公所爲整頓稅務嚴杜偷漏起見特派員丁在外馬路民國路各處稽查均發給本公所銅質徽章以爲標記乃本所長該聞有等無業遊民竟敢冒稱本所員丁詐擾商民攫奪貨物實屬膽大妄爲目無法記爲此示仰各商人等一體知悉嗣後如有口稱本所員丁前來稽查並無本所銅質徽章者即係　冒許由該商民扭送來所移送警廳長從嚴究辦以安商業而儆效尤其各遵照 
　　稅務所長批夏布業認商胡錩淇禀云查該業運貨證崑太稅所不憑照驗　經本所詳奉財政廳飭令遵章辦理當不致再有留難如果依然征收全稅應准截留崑太稅證來所抵解現在認期未滿斷難准予退認着將欠繳七八兩月稅限三日如數清繳毋再逾延致未未便 
[美租界捕房瑣事]  
　　張林生陳阿成二人昨在西華德路因欠欵糾葛大起衝突扭至捕房控訴捕頭以案關民事斥退不理 
　　傅阿福金財林等昨日不知何故在北四川路互毆由捕一併拘入捕房聽候查辦 
[氣候報告]  
　　（上海徐家滙天文臺天氣測候報告） 
　　九月十一日颶風似已行抵父島（前作波林島乃譯音也）與疏球島之中間緩向西北進發南方之颶風滯留於派拉塞爾斯島附近上海天氣晦而較凉 
　　十二日晨間上海天氣多雲而有霧和風轉至東北氣壓升至 
 
 
 

Page 11

 
 
平均度以上 
　　十二日下午四時三十分預測上海及南方微有東北和風山東遼東有南風揚子江口天氣熱而潮濕且多雲 
　　十二日下午四時前二十四小時内上海氣候温至高八五八至低六五八去年同日至高八一九至低六○四 
雜評三 
[本地風光（字）]  
　　上海華字報館大都開設於望平街一帶當前年光復之時各報館咸有民軍戰勝之捷報張貼門首故望平街一帶人山人海爭先快覩當時之人聲鼎沸人皆稱之爲共和聲今則沉寂久矣乃自前夜亞細亞日報館之炸彈案發生昨日又有多人至望平街一窺情狀吾不知昨日之人聲嘈雜人又將謂之何也 
來函 
[旅滬寗波同鄉會致上海總商會函]  
　　總協理先生閣下敬啓者本會同人商界居大多數日來紛紛來告僉稱報登貴總會及商會聯合會電京籌安會請張弼士君等六參政爲代表就近研究本埠商界先　聞知貴會董事亦未開會討論應否委托代表兹事體大出以秘密行動同人大爲駭怪貴總協理究竟是何意旨務布明白示覆俾得宣告大衆以釋羣疑是所盼禱專此敬請台安旅滬寗波同鄉會謹啓 
[陳无我一號硯傳聲明]  
　　鄙人别號无我而外間之同名者頗多且有同姓名者固無聲明之必要今亞細亞日報有署名无我者而鄙人亦報界中人遂來友朋之疑問敢謹敬以告知己曰亞細亞日報之无我决非我之无我也 
[吴蔭培來函]  
　　閱各報載各省　籌安會電欄内上海華僑聯合會公舉代表有蔭培名鄙人辛亥歸田自放山野頻年掃軌與世相忘僑民素未往來裳加狙公當無其事惟世有同姓名之人大冠小冠不能以彼混我也特專函申明請列入報章是幸平江遺民吴蔭培謹啓 
[補錄命令]  
　　九月四日大總統　令劉炳宇賁克昭張耀如唐　陳智偉均給予三等文虎章此令 
　　又令　郭慶修給予四等文虎章此令 
　　又令　吴寳貴關文波郭瀛洲邱鎭榮史魁元唐敬師王兹棟均給予四等文虎章陶貴祿給予五等文虎章此令 
　　又令　陶質彬給予五等文虎章此令 
　　又令　張海鵬汪金純均加陸軍中將銜此令 
　　又令　賈文祥授爲陸軍少將此令 
　　又令　劉炳宇賁克昭張耀山陳坤銍均授爲陸軍少將此令 
　　又令　周郁文加陸軍少將銜此令 
　　又令　國務卿呈據銓叙局詳稱　核大理院曁審檢各廳推事檢察官書記典獄長各員資格請分别叙官等語潘昌煦陸鴻犠錢承志王勁聞桂齡朱祖誠閔錫來黄懋樍楊允升高祖培左一莪龔福壽譚汝鼎周慶雯王克忠楊潤李在瀛馮壽祺增琦均授爲中大夫張孝體宋庚蔭徐煥呂世芳胡爲榆王國鈺吴汝讓艾作屏宋洪胡宏恩錫鴻業姚桐豫劉瑞海張宗華均授爲少大夫胡詒穀徐惟　李祖虞馮毓德李景圻許嘉然孫　圻李學曾李懷亮陳爾錫祁耀州郁華石志泉潘恩培曹祖蕃禇榮泰張逢源汪樂寳林志章彭昌琦逃兆奎劉世瑗何基鴻袁允賢唐愷鄭耿光李幼文熊兆周張祥麟梁宓麥鼎華汪祖澤王傳本張式彝吴炳縱陸大動林鼎章吴憲仁張更生葉在均胡錫安鄭禮鏗馬彝德張耀邵修文許澤新楊璲李受益劉德纂李昌憲石福籛陳寛香朱養廉沙彥楷李震彝俞致　李文翥沈秉誠鮑忠淇徐九洸陳緘蕭德潤陳耀奎王起孫何　陳於邦張奉先孫葆璜胡國成楊士毅王黻彝劉元梓錢承鈞王維翰楊占鰲黎世澄龍騫徐造鳳高照楊天壽羅潛區樞張明哲高方潞石秉鑄田鳳翥王元增梁錦淺童咸均授爲上士此令 
　　又令　陸軍部呈稱成武將軍行署副官長周翰軍務科科長洪璧請免本職等語應照准此令 
　　又令　陸軍部呈請將黄德暄授爲陸軍步兵中校黄醒民授爲陸軍步兵少校應照准此令 
　　又令　陸軍部呈准管理圓明園事務長官咨擬以彥陞恩秀榮奎永清恒元榮續補委護軍參領興泉斌凌崇金延樸桂恩清奎瑞順存瑞補護軍校請予准補等語應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說商店] [  覺迷]  
　　人吃醬肉醬鴨必購陸稿薦者何也以陸稿薦爲　百年老燻臘店也人飮京莊花雕必進言茂源　何也以言茂源爲三十年老紹興店也人吸香烟必取派律脫者何也以派律脫牌子老也南京路新開大銀樓招牌必取鳳祥寳成者何也取其老牌子也洋貨店大藥房凡逢五週十週二十週紀念必登斗大字之廣告特别優待贈送物品彩劵者何也示其年數久牌子老也可知商店年數愈久牌子愈老信用始愈著試問營業發達之商店有貼生財召盤之紅紙條者乎無有也信用已著之商店有股東拆股者乎無有也店肆而忽然加記老店而重新開張人必曰此商店殆交晦運而然　横記堅加記今日開張明日開張之商店營業有發達者乎無有也乾　而倒閉者殆什之九也凡設一肆全在貨色精良店夥誠　營業自然發達店基自然鞏固果貨色而不精良挑選之可也店夥而營私舞弊整頓之可也若僅僅於招牌上加添記號改當手爲經理等　滑頭店家之腔調耳吾國商業之凋蔽此其大原因也吾爲此說特爲吾國商業前途進一忠告云爾 
譯著 
[間諜生涯] [  天虛我生]  
　　（八）歐洲中立問題（續） 
　　會議至此似已終　故室中均無言皆已默許唯其所議果爲何　予　私今而惠許得已呼予曰彭伯奇汝可將桌上字紙均燬之毋留一屑又問諸人曰諸君有須留稿者則請檢出妥自藏之予因留意以視諸人則英國少年之記憶力似最　故記載亦多唯西林根則仍爲白紙未嘗一動其筆此二人之腦力懸殊乃至如此亦殊足詫予乃以所有字紙投之爐火投時故爲從容竊視其紙上究作何語此中記載各不相同英少年所記則爲奥德所有兵而奥人所記則爲英德兵力之强弱及其分合之利害而　許　　記則又爲英奥兩國兵力之比較由此觀之則此三國實有聯　之意故詳記兵力以觀各人之能互相爲助者果有幾託其有尤中海軍一切情形其意見更顯而易見惟其一種手續究是如何吾終不能　然回復留意以察諸人之言論時衆已後坐西林根方與貴爵低語謂無論何時德必可出三百五十萬勁軍以爲英助而突必剌則又曳少年於一　且曰密斯特此事實全賴乎貴國之海軍矣少年忽躊躇曰設美利堅因時勢之强迫出而干涉者奈何突必剌乃操德語曰夸須（意蓋輕之也）旣又曰美人自顧且暇焉能顧者是可無慮吾聞知突必剌將以此事之肩仔全推之於英國矣因復回首以視毛理司將軍則渠方與惠許　作雄論謂不數日内必使此事告其成功海兒惠許得拍手贊成予至此乃始大悟知已爾幹之戰事實已不能或免惟其戰事之如何則吾尚不能爲諸君道綜言之則此次會議實欲保全巴爾幹戰事之穩健而求歐洲列强和平之而已 
海外奇談 
[方形手帕之由來] [  寄]  
　　手帕之用人皆知之可無庸贅述然而其形必爲正方者則何以故夫使手帕之形而爲長方爲堕圓爲三角形其效用必無異於正方形之手帕也乃翻徧巿肆但見有正方形之手帕而不見有長方堕圓三角形之手帕雖其大小不一而其長度必與其闊相等者則又曷以故曰是皆法皇后瑪麗安東尼有以致之也當一千七百八十五年之正月二日法皇忽頒命令規定手帕形式謂自今以後凡手帕之形必爲我人所朁見者蓋當此令未　以前手帕之形至爲不一有鳥形者有心形者有星形者有三角形者其他詭異之形尚不一而足法皇后深不喜之遽以此訴之法皇路易十四謂各種手帕中當以正方形者爲最優於是路易十四從其方乃於千七百八十五年之正月二日以詔令布告全國曰凡在法國境内所製之手帕其長度必與其闊相等而鳥形星形心形三角等手帕自此遂絶迹於天下矣法國自大革命以迄第三次共和成立其間政體屢易路易十四所手定之一切法律已蕩然無復一存而此令獨　然不變轉輾相沿以迄今日不特法國之人確守此律歐美各國亦皆相率效尤而世上所有之手帕遂無一不爲方形者瑪麗安東尼之魔力亦大矣哉（四） 
栩園詞選 
[酷相思] [  汪詩]  
　　燈黯翠帷人　處送幾陣凄凉雨向繡榻獨眠誰共語覺　也　無數覺枕也寛無數盼徧印梅窗不曙甚玉漏長如許若長在昨宵更裏去連夢也留他住連影也留他住　 
[浣溪紗] [  東園] 　　 
　　留伴芙蓉鏡裏人满襟飛絮一帶　媚香樓下最銷魂竹葉澆愁徒醉人梨人入夢便爲　可憐時節可憐春 
筆記 
[跛將軍] [  酬] 　　 
　　吾友范君磊落有奇氣醉輒拔劍高歌抗聲談天下事語多中肯予知范君必非當久也辛亥之歲武昌起義革命風雲幕遍大地范君乃槪然而起曰大丈夫立功禺域此其時矣乃獨身走江漢而投軍焉時予方在平昌但得范君一　　　從戎事迨予書去則范君已行矣民國成立予復以衣食　走刻無暇晷舊雨星散范君亦不復有書至蓋予漂泊萍蹤朝晚　定縱有書來亦且誤付浮沉也今年春予返故里忽逢范君於席上則一足已跛眉間時　　結無復當年英氣唯胖子間　　有光則似殘灰之　未　也予大　曰予以爲　叔且貴矣奈何尚一寒至此范君歎　垂頭不對久之忽　秞而起浮一大白曰陳予今不妨以吾事告子俾知天下不平之事有如此者 
　　初南省鄉應唯南京獨弗下各处軍府遂集師申討唯浙江一軍獨勇去雨花台五十里壁時范君方在軍中任隊長進而請曰敵軍集雨花台爲勢已孤苟能遵一旅之師進而搗之則克復易如反掌主將有難色范君乃自請行不許固請曰某但須精驍之卒五百名即能刦之勝將軍之功不勝所喪之卒不過五百名耳於軍亦無損主將不得已取之范君乃歸戒其軍曰今夜三鼓當往劫雨　台進者賞退則斬且以義勇爲激厲於是衆軍皆曰願如將軍言是夜天色獨晦暝凉月無光范君率饒卒五百人銜枚疾走直薄雨花台臥軍十戰濠中已則猱升大樹顚以望遠鏡窺敵營則星火三四時復透出帳　明滅不定刁斗亦不續蓋已入睡乃下樹工戒其軍曰敵備甚疏唯西北有伏可繞出其背而之必勝衆如令　繞出山左果見敵伏范君遽揮其刀曰實爾槍放快鎗五百六時并發敵不備乃大亂自相踐蹈死者過半范君又呼曰棄爾革履上山追之言次自棄履首先上山於亂軍中見有戎服輝粕者知爲主將谢以搶立發除皆逃散衆復追之又殺大半敵軍餘者僅三四人均拜服乞降范君赦之令前導攻敵營時敵軍皆起自睡夢中正不知來騎有幾咸呼噪大亂主將乃發令曰止敵來勢甚孤吾已探得僅百餘人不難一鼓殲之更有噪者殺無赦於是衆聲漸息又出令曰戒而鎗　敵軍而攻之殺一人者賞功一級衆聞有賞勇氣立旺遂　范軍數重彈發如雨范軍時已僅三百人且殘廢者半不能支乃曰誰下山　援吾儕當死戰以街救毋以背向敵語出即有二卒應聲出願以請援自任乃破圍而去范君仍死戰旣而得一土山遂據以少息檢點　卒祗五十人亦均傷廢僅二人完好范君亦遍體皆創無復完　乃呼曰賊已憊不難一戰敗之奈何救兵尚不至吾當自往再　者天且明不能脫矣乃卸其軍衣與一卒互易然後從土山之背攀崗而下其時天已向曉月色迷濛適射　後崗勢至陡不能步行范君乃臥身直滾而下轆轆不復自主幸草豐尚不甚創唯一股爲先所擊骨已碎乃不能步范君乃以手代足蛇伏而行久久復見民軍則浙江女子敢死隊也范君大喜立呼止之制以夜來之事且謂敵軍主者已失力已彼可往攻之不難立勝若待天明則城中兵出前功盡去矣　中均女子見范君傷狀已驚顫失色及聞語乃大哭甚有搶手呼天謂不應從君者范君憤甚　手蹌地曰事急如此何哭爲軍中誰足健者可歸告大軍言時適一軍至言主帥初遣女子隊　恐不勝乃派彼等來助范君始大喜　以敵軍虚實爲告并動以利害衆知雨花台一下乃摇旗喊呐直奔上山范君足創能行乃於山下綒　助戰聲震數里各軍大集敵軍不能支四　　台遂下是役也范君出生入死遍體殘傷逾數月始愈然而該矣而論功竟不及范君恥之乃解甲而歸至是見予爲述梗槪言時抑　萬狀予曰范君　界蟲沙耳功名不過一時物何風介懷倘必不舒則吾筆固在請爲君記之布告天下 
自由談之自由談[  余味蘇] 　　 
　　昔人有讀李密陳情表面不　者其人必不孝讀武侯出師表而不泣者其人必不史讀昌驚祭十二師又而不泣者其人必不慈吾今廣其說曰讀丁義華之忠告而不　者其人必喪心病狂續梁任公之國體問題新着而不　者其人必熟心肝 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十七章（續） 
　　格賫荷斯顧諸人曰此語信乎皆曰然哈勃克出時小安東尼實已歸寢格賫荷斯曰密斯特哈勃克但汝歸時亦見小安東尼屍乎哈勃克曰未也爾時即使小安東尼已死但彼屍臥在彼間長窗之下吾手無燈安能見之格賫荷斯呼保姆將詢以昨夜之事皮靄卡忽大怒曰吾不能有所告語吾在十點鐘睡後聞警而起如是而已無所知也格賫荷斯曰吾非問姑娘以此蓋詢姑娘以昨夜亦聞小安東尼自語不出乎皮靄卡怒色稍退曰聞之但十點鐘後吾即引露賫敏萊歸後餘皆無知格賫荷斯曰然則雪笠兒喬治寢以何時皮靄卡又怒聲曰此吾又安知彼二人俱在汝自問之可耳約瑟夫乃代答曰彼等蓋以打　歸來少乏故寢早纔十時耳格賫荷斯曰吾聞渠二人亦嘗夜出然乎曰然特不如其二兄之晏也格賫荷斯點首又呼哈勃克曰兹事猶可說但汝之大衣如何又在死者身畔哈勃克曰此亦有因蓋吾昨夜本擬衣大衣而出後以天色過熱又重卸之置於餐室桌上或者小安東尼沉醉而歸身不自主乃挨之地下耳格賫荷斯曰然則昨夜自十一點鐘至兩句鐘之間汝又在何所耶哈勃克愕然曰此吾不能告汝格賫荷斯逐不復語背手　　似已决定者時搜哈勃克房間之警察己下謂未能得兇器他亦無異格賫荷斯曰密斯特白理忒兒與勃來醫生已去乎曰然曰然則可傳吾命此數小時中不能擅放一人出入乃呼密斯脫特雅曰老友汝以爲此事如何特雅非不知警長之意顧不欲自言因曰不知或者宵小夜入殺吾子耳 
奇情小說 
[秘密汽車] [  東埜譯]  
　　第七章（續） 
　　那火車到了密蘭又停了再開纔模模糊糊的醒轉來吃過午餐憑窗眺望火車已漸漸馳上坡意大利最著名的古蹟里塔白燁燁　斜陽中發出光輝旁邊一座禮拜堂建築得也甚　肚乘客偷觀野景忘記了道里遠近直等火車突然停止方曉　此身已在比薩地方比薩街巿雖不熱鬧却因里寗古塔得名火車到此例須轉入側　内　掛車　所以有一點半鐘躭擱有些好奇的客極醉心里　塔的建築法等火車一停就倉忙跑出 
車此喚一輛　車前去　觀勝蹟不過老於旅行的司空見慣下得車來只向車　旁邊走走或吸一枝雪茄或從小販手裏買　串葡萄嘗嘗時鮮土　藉以消磨時刻若論勃立南此次長途旅行一半是爲養　出來吸吸新鮮空氣一半又是爲訪艷乘機伺察黨人的舉動至於游山玩水還在　後所以在比薩下車之後只在月台上踱來踱去守候那火車移歸正線重復開行他微傴着身體踱了幾遍無意中抬起頭來　見車站驗票門口一個人執着一張車票給驗票人驗過了昻然走出那人身材高大等一套深黑色舊衣服一條法蘭絨的領圈園在頸上頭戴一頂拍那嗎草帽已縐得不　樣子鬚髮新薙嘴層及下頦周圍成了一塊不毛之地面顫高突嘴唇上没有一些血色兩粒　溜溜的眼珠覆在兩道濃眉之下隱隱發出光芒總之那人極要扮俆尋常人模樣却越顯出一種不尋常不安分的態度來勃立南屬目之下不由得大契一驚暗想你這種蒙馬虎皮的小伎俩只可瞞他人那裏瞞得過你老子你果然不認識我只是你呢賊頭賊腦燒了灰我也認出你是　而登你不　下　院中　席有好幾時了人家紛紛議論只道你揷翅　上天去誰　又召　裏出現如今你　在老子目中將逃往那裹去 
 
 
 

Page 15

 
 
   
 
 

Page 16

 
 
 [G 
[國貨有二大特色]  
茲因歐西戰爭外貨日來稀少然我中華民國地大物博天產豐富盡人皆知正好提倡我國士貨振興實業之好機會也邇來熱心志士愛用國貨日見發展以補漏巵外溢則我國前途有幸也本公司亦盡愛國一分之責聘請名醫疊次研究中華天產揀選精良材料監製於衞生家日不可離之藥品二種一日藥王牌日要丸效能治痧避疫化毒消食醒神生津酒後茶餘含食數粒當覺滿口生香能避各種穢惡臭氣之妙一日獅球牌牙粉此粉乃化學研究能清肺開胃固齒殺虫甘凉爽口潔齒袪垢早晚擦用大有裨益然此兩物乃衛生家日常備用之要品物雖微細然每年計算所銷外貨不下數千萬金以此權利外溢我國何能富强望愛國同胞請購華貨人人備用乃富國强種之朕兆也本公司不惜資本皆選道地材料純用精良國貨配製故購辦諸君無不歡迎望愛用國貨同胞採辦試用始知名實無欺也但近來仿造甚多購辦同胞須認本公司商標爲記庶不致悞外埠如願經理推廣國貨　不格外克已如能達到振興國貨之目的則國家幸甚同胞幸甚注意注意上海甯波路中旺弄大街大華製藥公司 
[廣東接元堂經驗丸藥]  
龍涎香戒烟丸赤脚大仙丸琥珀五淋丸仙傳延壽丸應驗心氣痛丸鹿茸參桂丸參茸戒烟丸全鹿滋腎丸神效五香丸四鞭壯陽丸神效痧氣丸男婦八珍丸正玉樹神油勝寳女金丹兒科回春丹經驗白帶丸珠珀驚風散婦科調經丸煖腎種子保眞膏龍涎斷根哮喘丸參茸衛生丸萬應如意油烏鷄白鳳丸神效薄荷油舖在四馬路巡捕房西首 
[上海自來火行煤氣烹飪]  
用煤氣烹飪其利益之廣實非煤炭所可比且此種煤氣灶可由上海自來火行出借華人房屋内有欲借用者并可代爲裝設不取裝費用煤氣灶烹飪其潔凈省費合宜之處實非他種燃料所能及有欲借用者請詢本埠西藏路五號自來火行工程處或南京路二十九號樣子間可也上海自來火公司白 
[高德洋行]  
上海英大馬路三十六號便是創製吒力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其𧸛鼎也故凡諸君欲配正準合目之光線而� 
戴最優等華美之眼鏡者請惠顧一試方知言之我欺也醫學博士費德雷華經理蔡佑綱啓 
[百代公司]  
譚鑫培君之唱片 
譚君鑫培一字小呌天爲當今伶界之泰斗舉國人士靡不推崇頃間　譚君道出滬江爲華界舞臺邀留數天每日座爲塞滿足徴名非虛傳矣譚君於本公司唱有數片聲調之佳妙實在無出其右愛聽譚調　諸君請臨敝公司一試其音大可資驗印證也特此披露 
[上海三馬路四畫錦里]  
振寰書局發行 
經售處　中華圖書館 
普島路朝記書莊 
大字精校曾文正公全集發行預約 
預約本年九月底截止十月出書 
定價預約　十二元全部六十四册另印樣本祗售六元凡三千數百頁函索即寄 
湘鄉爲有清一代偉人學問文章超前絶後全集共十七種附以年譜膾炙人口早有公論本局爲灌輸起見覔得原本付刋准于十月出版先售預約劵其經史百家雜鈔定價一元八角學校已作課本十八詩鈔定價二元四角亦爲多數學子所歡迎特别零購仍照預約半價以符普及而酬　惠顧之雅意至于校勘詳審印刷精良尤爲本書之特色書印無多早購爲幸 
外埠各大書局均有出售 
[治肺秘寳雅製貝母精止咳除痰補肺順氣系論新乆妙不可言]  
雅製貝母精乃救世經驗之秘方除痰止咳之神品具有空前獨創之奇功藥力所至立致肺經健壯能止生新痰將粘滯肺體之陳痰推運出喉隨嚯而出爽滑非常若口吐白沬之薄痰能變爲若凍若珠灰色之厚痰此種奇功皆可目覩新痰已止陳痰將凈之明證也神奇若此雖極重極深之痰咳不論新久定能完全治愈不寗惟是尙有添增精神不畏風寒之妙能若夜寐不安虛熱盜汗手熱脚軟遇風发翦驚入骨體者每次服三四片日凡三次服至三四天後立覺神壯氣爽痰咳消除飯量加增若傷風鼻塞腦脹流涕者連服二天立能全愈一功肺病均可保險凡久患痰咳曾服他藥而未得絶根者速服雅製貝母精三四天所見之效力便有比衆不同之奇妙若痰滯咳劇氣喘喉癢寒痰嘔噁體胖痰塞作聲痰腥痰紅喉啞胸痛老年痰粘氣急一切癆傷咳血肺炎肺脹肺損痿等症不論男女祈速試服幸勿錯誤本堂濟世心切誓不欺人特訂試服章程凡購雅製貝母精六盒如服盡一盒未見效力者可將餘藥退換原洋六元以昭信實若傷風新咳一二盒可愈者不在此例●每盒售洋一元二角●每料十二盒售洋十二元各埠郵購加費半成原班回件保險奇呈郵票代價九五作用上海四馬路東中西藥房對面光華堂藥房啓 
[請用國貨頂上桂花香皂]  
本主人爲提倡國貨起見特在上海法租界巨籟達路開設華豐香皂廠精選優等質料極品桂花香精聘請最優等華工程師用化學督造頭等美人老虎仙鶴麒麟鴛鴦月兎鷄牌鹿牌等商標各種桂花香皂其香味馥郁不散體質堅實不縮精神永遠光明可推獨一無二之妙品且擦洗身體最有益於衞生較歐美輸入者更爲　妙請全國各寳號無論批發門售竭力推廣並請愛國同胞熱心試用方知言之不謬也賜顧諸君請認明華豐　招牌庶不致誤本廠總批發所設在上海東棋盤街同豐源洋貨號内完全　　華豐香皂廠謹啓 
[旅行上海諸君注意]  
本館自今春開幕以來極蒙各界　諸君不棄惠然肯來屋宇時滿後至者常以婉言謝却雖原定房額已有一百數十間而展舄盈庭要不免抱向隅之歎爰特添浩房屋二十餘間以副　諸君惠顧之雅意至於起居服食　諸君自有品題以後輿業賁臨定當歡迎無似本館不勝企望榮幸之至　上海四馬路廣西路口振華旅館謹啓 
[電氣水壺（S）]  
電氣水壺用以　水最稱便捷祇需數分鐘水即能沸所用電費極省凡燈頭及牆壁插頭均可應用無須另外裝線本埠各裝線行家現有大小各種電壺出售欲觀式樣詳細請至南京路四百七十一二號及百老滙路一千二百九十七號本處樣子房可也○德律風二千六百六十號○八百四十號寓滬西人工部公局電氣處啓 
[中華永隆人壽保險儲蓄有限公司廣告]  
總公司開設上海北京路江西路轉角A字十五號洋房專做人壽有保險及聯保壽險儲蓄實業抵押生意章程完善辦法通融實爲壽險業中有一無二之劃制普利社會造福團體指日可俟外埠已陸續分設容再次第宣佈凡欲悉投保投資詳細章程希即　惠臨本總公司接洽無任歡迎　電話四五六五號 
[滬甯鐵路開車時刻表]  
由上海開至南京 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇各車下午四點廿五分滬常客車 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車到七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零四十七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站　上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十六分（快車到） 
四點三十分蘇滬客車到六點廿七分三四等車到 
七點卅五分特别快車到 
[老太古公司]  
叭喇定火險公司雙司勞哈其火險公司倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處大寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[真對口菌出現]  
此菌功能治咳嗆吐血及各種虛癆損弱等症靈騐非常凡有患以上斯症服藥罔效者如服此菌無不沉疴立起誠救命仙丹也托上海西門内張興記號内朱少峰君代售外埠函購郵局妥速 
[京都天寳齋嫩面玉容散]  
此散專治男女面上黑氣雀斑烟色酒剌油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照折六瓶雙料每瓶四角每洋三瓶舖設上海二馬路中市西鼎新里口啓 
[津浦鐵路開車時刻表]  
[由天津開至浦口]  
津總站　下午七點五十五分（特别星期五開浦口止）下午　一點（尋常每日開浦口止） 
上午八點　（每日五次慢車濟南止） 
上午五點五十分（每日十一次慢車　濟南止） 
西站　下午一點二十一分　（尋常）上午八點二十一分（五次車）上午五點五十六分　（十一次車）滄州下午十點四十八分　（特别）下午四點三十分　（尋常）上午十一點四十八分（五次車）上午十點三十分　（十一次車）德州下午一點二十七分　（特别）下午七點三十八分　（尋常）下午三點十二分　（五次車）下午三點四十九分　（十一次車） 
濟南　星期六上午四點零九分　（特别）夜十一點零一分　（尋常）上午七點三十分（每日七次慢車徐州止） 
下午三點十分（每日十三次慢車兗州止） 
泰安上午六點二十三分　（特别）夜一點二十八分　（尋常）上午十點零九分　（七次車）下午六點零六分　（十三次車） 
兗州上午八點三十六分　（特别）夜三點五十九分　（尋常）下午十二點四十五分（七次車）上午六點四十五分（每日十五次慢車徐州止） 
臨城上午十點五十四分　（特别）　 
夜六點五十五分　（尋常）下午三點三十六分　　（七次車）上午十點十五分　（十五次車） 
徐州　下午十二點四十分　（特别）次早九點二十三分　（尋常）上午六點　（每日九次慢車浦口止） 
下午一點四十五分（每日十七次慢車蚌埠止） 
福　集下午二點零四分　（特别）上午十點四十九分　　（尋常）上午七點五十一分　（九次車）下午三點三十六分　（十七次車） 
固鎭　下午十二點二十一分　（尋常） 
上午十點零四分　（九次車） 
下午六點零一分　（十七次車） 
蚌埠下午四點二十分　（特别）下午一點二十八分　（尋常）上午十一點五十分　（九次車）上午五點三十分（每日十九次慢車浦口止） 
明光　下午五點三十九分　（特别）下午三點零四分　（尋常）下午二點二十一分　（九次車）上午七點三十八分　（十九次車） 
滁州　下午七點三十九分　（特别）下午五點零七分　　（尋常）下午六點零二分　（九次車　）　 
上午十點三分　（十九次車） 
浦鎭　下午六點十三分　（尋常）下午七點四十三分　（九次車）上午十一點四十四分　（十九次車） 
浦口　下午九點零四分　（特别到）　 
下午六點二十三分　（尋常到） 
下午七點五十三分　（九次車期）　 
上午十一點五十四分　（十九次車到） 
[由浦口開至天津]  
浦口下午九點十分　（特别星期二開天津止）上午九點四十五分（尋常每日開天津止）上午六點五十分　（每日十次慢車徐州止）　 
下午二點　　（每日二十次慢車蚌埠止） 
浦鎭　上午九點五十八分　　（尋常）　 
上午七點零五分　（十次車）　 
下午二點二十分　　（二十次車） 
滁州下午十點四十五分　　（特别）　 
上午十一點十一分　（尋常）上午八點五十一分　　（十次車） 
下午三點五十九分　（二十次車） 
明光夜十二點五十二分　（特别）　 
下午一點十四分（尋常）　 
上午十一點四十二分　　（十次車）下午六點四十八分　（二十次車） 
蚌埠星期三上午二點三十三分　（特别）　 
下午二點五十二分　（尋常）下午三點二十五分　　（十次車）　 
上午六點三十分（每日十八次慢車徐州止） 
固鎭　下午四點零六分　（尋常）　 
下午五點零一分　　（十次車）　 
上午七點五十八分　　（十八次車） 
福履　上午五點二十一分　（特别）　 
下午五點四十四分　（尋常）下午七點零九分　　（十次車）　 
上午十點四十分　（十八次車） 
徐州上午七點零二分　（特别）　 
下午七點三十五分　　（尋常）　 
上午七點四十分　（每日八次慢車濟南止）　 
下午二點卅五分（每日十六次慢車兗州止） 
臨城上午八點四十六分　（特别）　 
下午十點　（尋常）　 
上午十點零二分　（八次車）下午五點十一分　（十六次車） 
兗州上午十一點零四分　（特别）　 
夜一點零四分　（尋常）下午十二點四十一分　（八次車）　 
上午七點三十五分（每日十四次車濟南止） 
泰安下午一點零八分　　（特别）夜三點五十六分　　（尋常）下午三點十二分　（八次車）　 
上午十一點零二分　（十四次車） 
濟南下午三點十二分　（特别）　 
次早六點三十分　　（尋常）　 
上午九點　　（每日六次車天津止）　 
上午五點　（每日十二次車天津止） 
德州下午五點三十七分　（特别）　 
上午九點十七分　（尋常）　 
下午十二點十三分　（六次車）　 
上午十點零四分　（十二次車） 
滄州　下午八點　（特别）　 
上午十一點五十七分　（尋常）　 
下午三點二十三分（六次車）下午二點二十三分　（十二次車） 
西站　　下午二點五十一分　（尋常）　 
下午七點十五分　（六次車）　 
下午八點十分　（十二次車 ]） 
津總站下午十點三十五分　（特别車到）　 
下午三點零二分　（尋常車到）　 
下午七點二十六分　（六次車到）　 
下午八點二十一分　（十二次車到） 
民國四年五月重訂 
[彚司公司男色間]  
新到上等新式呢帽以及洋傘皮鞋現錢一槪九五扣彚司公司江西路南京路 
[遺失派司]  
茲有ＬＲ唛英國白漂布十一箱一九一二年六月念四號由Ｄ１０ＭＥＤ船進口該原派司第８７／７４９０５·號今因遺失經向海關申明作廢准照補給在案特此聲佈　上海英商泰和洋行啓 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車）十點十五分（四等車）下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車） 
下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車）十二點四十一分（四等車） 
下午六點　八分（區間車） 
嘉善　上午九點四十九分（快車）十一點零七分（慢車） 
下午一點零二分（四等車）五點正（特别快車）七點十分（區間車） 
嘉興　上午七點三十分（區間車）十點二十一分（快車）十一點四十五分（慢車） 
下午一點四十六分等車二點五十九分特别快車七點四十五（區間車到） 
硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分（特别車） 
杭州　上午十一點三十分（區間車） 
下十二點卅八分（快車）二點四十二分（慢車） 
五點四十七分（四等車）　 
七點廿四分　（特别快車） 
閘口　上午十一點五十二分間車到十二點五十二快車到） 
十二點五十二分（快車到）　 
下午三點正（慢車到） 
六點十五分（四等車到）　 
下午七點卅五分特别車到 
[由閘口開至上海]  
閘口　上午七點三十分（快車）八點三十分（慢車） 
九點三十分（四等車） 
下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車） 
十點十三分（四等車） 
下午三點卅六分（特别快車）四點二十五分（區間車） 
硤石　上午十點三十三分（快車）十一點零一分慢車） 
下午一點五十分（四等車）四點五十五分（特别車）六點四十七分（區間車） 
嘉興　上午七點四十分（區間車）十點十二分（快車）十一點五十五分（慢車） 
下午三點零一分（四等車）五點廿六特别車七點卅八分（區間車到） 
嘉善　上午八點十八分（區間車）十點三十六分（快車） 
下午十二點廿六分（慢車）三點三十七分（四等車）五點四十七分（特别車） 
楓涇　上午八點四十一分（區間車）十點五十分（快車） 
下午三點四十三分（慢車）三點五十八分（四等車） 
松江　上午十點零二分（區間車）十一點三十二分（快車） 
下午一點三十一分（慢車）特别車四點五十八分（四等車）　 
六點三十二分特别快車 
莘莊　上午十點四十八區間車十二點（快車） 
下午二點零七分（慢車） 
上海　上午十一點廿二分區間車到下午十二點廿五分快車到二點三十八分（慢車到） 
六點零七分（四等車到）　 
下午七點　五分特别快車 
[滬杭甬鐵路甬曹綫行車時刻表]  
自寧波開至曹娥江邊 
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　　　　下午二點五十三分開 
蜀山　上午九點十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十六分開 
五夫　上午十點零四分開　下午三點五十九開　 
驛亭　上午十點十五分開　下午四點十分 
曹百　上午十點三十一分開　下午四點二十六分開 
曹娥　上午十點三十六分到江邊　下午四點三十一分到 
　　自曹娥江邊開至寧波 
曹娥　上午八點開　 
江邊　下午十二點十五分開　 
曹百　上午八點二十二分開　下午十十二點三十七分開　 
驛亭　上午八點三十二分開　下午十二點四十七分開　 
五夫　上午八點四十三分開　下午十二點五十分開　 
馬渚　上午八點五十五分開　下午一點十分開　 
餘姚　上午九點二十二分開　下午一點三十七分開　 
蜀山　上午九點三十六分開　下午一點五十一分開　 
丈亭　上午九點四十七分開　下午二點零二分開　 
葉家　上午九點五十九分開　下午二點十四分開　 
慈谿　上午十點十二分開　　下午二點二十七分開　 
洪塘　上午十點二十五分開　下午二點四十分開莊橋　上午十點三十四分開　下午二點四十九分開　 
寧波　上午十點四十三分到　下午二點五十八分到 
[農商部註册中國精益眼鏡公司]  
總公司上海南京路泥城橋東首中國首創自製最新發明吒力克鏡片 
北京支店開設在前門外觀音寺西頭　吒力克鏡片圖平靣鏡片之圖漢口支店開設一碼頭前花樓口 
吒力克鏡片確從光學及生理學研究而出最能得護人之目光故在泰西銷場極廣本公司　此　心十有餘年所製鏡片始能凌駕歐西獨步中夏故目出品以來不特本國歡迎西方士女亦多惠顧此可見本公司買事求是與尋常收售舶米品而專恃大言欺人者紀然不同也兹將吒力克最大功用略舉扵左　（一）該鏡片係按率各人目光用機器磨成凸凹形四傍上下光線相同其功用恰與天生睛球無異數能使戴者目光四澈不勞俯仰轉側自可左右顧盼與平面鏡之祇能平視者迥别　（一）該鏡片能貼近眼匡而與眼毛並不觸礙　（一）能　　眼目使度氛不易侵入　（一）該鏡片質摩而純達望之宛如水晶兩滴精瑩焕來故載者神采每增百倍　（一）該鏡片光線合理故雖用於日光中亦不呟暈以上略舉槪安全具與妙則惟戴者能詳言之本公司因目為人生最寳貴之物故悉心研究親手製造海内宏達當能鑒之再外國近有以現成凹片混秃本公司吒力克鏡者尙祈留意 
[中華眼鏡公司新開精製吒力克灣形鏡片]  
新開精製吒力克灣形鏡片 
上海英大馬路樓外樓西小菜場東電話二一一二 
患目疾者另有醫學博士用邦俊吕守白二君診治 
眼鏡一道非光學研究精細斷不能合目光之注射否則徒襲皮毛不特無補且適足以損之此中深得三昧超最上來者惟周憲章俞聖祚二君為傑出冠時中外士女羣相欽服本公司以最新出品欲使中華人人得補助之法以完其光名曰中華公司因聘特色人材組織鉅舉為中華光學放一異彩庶知二君之實騐較市上之大言欺人以不對光之鏡片自詡專家者真有天壤之别同胞有疑吾言乎請試觀特别之優點如下一暗室之完善也電光騐目器具均用最新新發明之品分寸不差織微周至一驗光之精細也周愈二君朝夕𠫭商凡遠近斜正聚散各光毫芒累黍度差悉合非尋常以舶来品自為合度者可比並不另取騐費以彰公道一價值之亷平也本公司推廣出品以期人人得完原光克享幸福為主因特别減折以廣招徠一裝配之適宜也靣部豐瘠均依凹凸之鉗制本公司亦專人任之一品質之優美也鏡片胚質堅實無比晶瑩冰澈不染一塵一邊架乏豐采也金銀邊脚式樣翻新且成色充足可以保用包換中華眼鏡公司謹啟 
[萟林書局遷移廣告]  
本局今遷移對過永和祥間壁照常交易凡賜顧者務請移玉是所盼禱　棋盤街中市蓻林書局謹告 
[眞正自由搶上戒煙葯社]  
本醫生究得實騐秘方槍上戒烟無論男女老幼癮之大小深淺皆可來社戒除先服尅烟丸藥儘可照常吸烟六七天見烟自厭再服藥水五天烟毒從便儘出照當辦事安然晰癮永無後患向在寗紹台温戒除者不知其數現因滬上戒烟藥名頗多難得斷根之靈藥如染烟癮者　駕英大馬路西巡捕房東隔壁逢吉里六代老女科許壽彭醫室内便是倘有外埠來戒不便可函購尅烟丸藥水全料原班回件詳細章程函索郵奉不誤另兌戒烟藥水每瓶一元每打十元戒烟生樓品芳啓 
[作新戒烟醫院]  
代人戒烟非精於醫學閱歷優勝者不可蓋吸烟者之體質吸法上癮土料旣各不同則臨戒時亦須視其不同處隨時診察求其根脉下藥方能收得效果本院西藥博士徐生棠君有鑒於此特設專門戒烟處於上海抛球場蔡同德對弄命名作新戒烟醫院四載以來戒除者五千餘人不　不瀉毫無痛楚入出自由王道完全各界諸君所深知也本醫期定章頭等每日三元二等二元三等一元藥費房飯在内走戒頭等每日元半二等一元二四星中戒絶並無在外發售藥丸藥水及無派人招徠望吸烟諸君勿以尋常戒烟同日語也詳章來函取閱　電話二四七六 
[]  
啓者先嚴雲一公承充九法太古洋行買辦念有餘年鄙人斷充又四閱年對於行 
 
