# 1889 - 216 - 4905858

 

Page 1

 
 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲吉然而購者紛如爭先恐後可見捕　累累宜居不宜行船唇馬腹之提　　以　便者爲可貴今本齋率由舊章仍印三層本取原書　頁發裱不經割裂何從舛誤而又加　校　加工精印每頁　行字無論多少書　中　　　遺檢之卽得分本從薄書腦從寛分裝廿四本分四套定碼洋廿元准六月初一日出書加欲　購格外從　想海内文人需用此書者　以先　　快也特此佈聞伏惟雅鑒 
[發兌家藏眞正殿板初印桃花紙各種精本開列於后] [  點石齋啓]  
　　郡國利病書一百本一部○武陵掌故叢書六十四本一部○梅氏叢書卅二本一部○研經室文集一部○初印漢書評林一部計三十八本○遼金元三史語解一部計十本○明季南北略一部計廿二本○輿地紀勝校勘記一部計四十八本○海國圖志一部廿四本○海峰文集一部十本○海道圖說十本○日知録一部十二本○翠微山房數學一部廿四本○二十一史四譜一部廿本○古今攷一部廿本○玉海一部九十六本○舊印文獻通攷一部一百廿本○禮記義疏三十二本○金石萃編一部八十本○佚存堂書一部三十二本○文選傍證一部十二本○　書亭集一部十本○周宫儀疏一部廿四本○儀禮義疏一部廿八本○正續儔人傳一部十六本○鮚埼亭全集一部三十二本○瀛奎律髓一部十二本○明儒學案廿本○江蘇海運全案一部十二本○六部則例一部廿本○墵環志略一部六本○行水金鑑一部五十二本○新舊五代史案四十本○金石三例一部四本○讀禮通攷一部卅二本○河防榷一部六本○史記評林一部廿六本○八史經籍志一部十七本○三省邊防備覽一部八本○新　地理志一部六十本○遼史拾遺一部八本○駢雅一部八本○苗防備覽一部八本○籌海圖編一部八本○文選一部廿四本○古事比一部四十八本○式訓堂叢書一部六本○花雨樓七種一部六本○四書羣經字詁一部卅二本○周易姚氏學一部六本○毛詩後箋一部廿本○十六國疆域志一部四本○四嚮編年表一部四本○聖諭像解一部十二本○種類繁多不及備載如蒙仕商賜顧至抛球塲紅墻頭本分局看樣議價可也此佈 
[天榜解]  
　　有自署玉皇前貴吏者郵一稿來曰天榜解其言曰榜上姓氏稀者曰榜花搜羅殆盡者曰一榜盡賜及第兄弟馳名同邀薦舉曰龍虎榜自唐代制科以來凡士子之應試者卽以揭曉之日視榜上之有無　得失故上之榜不於人也則曰右榜通知名之得列於榜也則曰金榜題名拘泥子因歴述今之所謂榜者桂子香槐花黃後有秋榜焉春風得意走馬看花有春榜焉有不得意於　塲而進北塲者有北榜焉此外有何所榜哉旁有梯　取日客默然不悅曰天榜說子豈未之聞乎昔范文正公倅陳州時郡守母病召道士奏章道士秉簡伏壇終夜不動五更謂守曰夫人壽有六十勿慮守問今夕奏章何其久也曰方出天門遇放明年進士春榜觀於此而知天榜之說出自名臣嘉話有何待　生解釋哉拘泥子曰不然先生之所謂天榜者引證異志箝人之口語落前人科臼猶未服也先生何勿據理以解之僕曰唯唯昔子輿氏與萬章公孫丑輩辯論往往借　定主以自明其說子固半耕半讀人家試與子言田間事田者民所耕也何以聖王以情爲田吾人以硯爲田常人以心爲田若泥田者必犁雲鋤雨以耕之有何異榜者必作樂吹以張之拘泥子曰仍不然屬辭比事附會其說豈眞天榜之解乎僕曰子固讀書而未會其通也不知天下事何者不本於天哉大學中庸之備言天命孟子之極言天位天職天禄由天命天位天職天禄而推之豈猶無天榜乎特未見於經傳宜其子之拘泥如此也拘泥子曰天榜之說旣聞命矣獨不知天上旣有此榜亦有主持此榜者否僕曰有子不見各州縣文昌宫所縣之聨語乎天上主司有眼單看心田人間文字無權全憑陰德世有下筆千言倚馬可待而名塲挫折白首青衿亦有少年科甲平步青雲苟無宿根曷克至此昔人謂君相能造命我謂君相實司命耳必溟溟中之天榜已定而後十八行省之主司特借天榜以抄録而成其榜也昌黎爲文章伯猶云文章自古無憑據但願朱衣暗點頭愈以知今之士大夫掇高第如拾芥何一不登天榜來乎且夫明有禮樂幽有鬼神我國家以神道設教未始不濟法令之窮也今年爲皇上親政大典特開慶榜凡士之磨厲以須者莫不觀光上國以自顯其閉門造車出而合轍之志我友琅花仙子以家學之淵源號文壇之健將今科應京兆試臨行之日僕贈以詩云河梁一别大羅天矮屋論文憶去年北榜南元先覩快蕊珠宫裏琅花仙拘泥子讀之以僕詩爲迂腐不切似乎仍蹈天榜之弊有類於因果之談然書之言曰惠迪吉從逆凶易之言曰積善之家必有餘慶積不善之家必有餘殃而况科名捷訣則又曰一命二運三風水四積陰功五讀書何嘗不言吉凶禍福何嘗不言命運風水以及陰功等語蓋其不肯專言讀書者恐其恃讀書而有牢騷之氣並抺煞以上諸端要知讀書固有成名之日亦積德豈無獲報之期若以陰功而論我東南諸大善士之救災恤患畛域無分全活生靈不知恒河沙數宜其子若孫之上邀天祐獲福無窮更以風水而論我浙文風之盛莫如紹之山陰上科鄕榜獲售者十有二人爲八十四學之冠今科春榜亦屬不少昔人云每科所中者首文藝次功言者固屬並行不悖乃拘泥子終不解天榜兩字始而不韙僕之言繼而不韙僕之詩終且與僕結不解之緣夫通天地人之爲儒子於詩文而猶未通也又安能通天地人而爲儒乎無己卽取案頭之蘂榜捷報録一册敬送披閱此中之備言天榜如入大羅天上形神畢肖使其自悟之後俟菊花天氣再與之談天榜也可 
[創修試館]  
　　臺灣中額前經劉省三宫保奏請增廣年復一年將來會試人　必多京師試館自應拓修旣便赴試者咸歌得所更壯觀瞻昨經本省舉人陳霞生等聯名上禀撫帥懇發公欵俾資創建批云臺灣三府一州將來廣額後會試人數較多所請拓修京師會館係地方應辦之事惟查各省在京修造會館皆由本地紳富籌辦從無發給官欵姑念臺地新設省會准飭藩司　撥銀三千兩再由三府紳富每府自籌銀一千兩以成盛舉仍須經理得人方有實濟卽由該舉人等公同議舉在京紳士擇地妥辦毋稍盧糜切切宏規盛事千載一時想他日得托廣厦者當如何頌宫保生成之德也 
[滃州火警]  
　　七月十一日巳刻寍波江北岸桃花渡東首大街行遠燈籠鋪煎熬桐油爐火太旺以致火從油起冒上屋梁勢若燎原不可嚮邇幸本街天一局洋龍及各處水龍聞警馳來竭力灌救駐泊江中之超武元凱兩兵輪統帶亦督勇登岸或用滅火藥水或用皮龍搶救多時遂得撲滅計共焚鋪户九家樓房二十幢左右 
 
 

Page 2

 
 
[甬江命案]  
　　寍波南鄕翻古渡民人顧泰昌夙與其叔崇明有隙本月初七日乘崇明入巿買物守候渡口涼亭中遥見其持物而歸　舉竹扁担擊具首旣被傷倒地又向腰脇猛毆以致骨折血流霎時殞命泰昌並不逃避呆坐路旁自稱殺人理應償命豈可連累他人繼又謂現當天氣炎熇受刑不過不如一走之爲佳路人皆不知其由來惟見地有死屍遂卽告知地保及地保至泰昌已逃逸無蹤延至次晨屍兄崇華報縣請騐徐邑尊騐得毆死是實當飭屍兄親具自備棺殮切結一面飭差訪拿兇手及呵殿而回突有不識姓名人自稱屍親謂兇手尚未成禽何得勒令收殮倔强不服竟擊碎邑尊轎上玻璃窓邑尊怒飭　鎖回不知作何懲辦也 
[録遺近聞]  
　　上江學院正考太平府本月十二可以告竣十三隨棚録科十五起馬提調春太尊則於十二日先來金陵云下江學院約初八日童生正塲可畢隨後覆試録遺考武總須十五六方得蕆事録遺當亦不遠矣 
[夫役定價]  
　　前月招商局從上下江士子之請竟以夾板船一艘拖至金陵下關地方作爲躉船俾南來應試者永免驚濤駭浪之不虞德意蔑加於此矣適江寍陸大令遄回本任見江口有此項躉船水西門外又有保甲總局官定夫價誠可使賓至如歸賦賓興者當不以跋涉長途自憾此行之不易獨城内往往有遺失行李赴縣喊控等事推原其故實緣來者人地生疎旣不知挑夫之良莠又不知街巷之歧雜稍一瞻顧卽前後不相照拂殊堪憫惻正在刊刻榜示將城内由某處至某處地叚酌爲一定價目如東牌樓挑至油坊巷每石脚錢四十文之類約有二十餘處一一刊入其挑夫卽由夫頭分派夫頭某名碼頭設於某處閱者一望自知如夫頭不聽呼喚又許鳴地甲代傳地甲某名住居亦載示内足見仁人君子之用心無微不至今將榜示照録如左　欽加同知銜特授江寍縣正堂陸爲榜示事照得歴届鄕塲士子行李往來需夫搬運每有本鋪人夫需索留難以致士子貪便另雇而流民卽得攙雜挑抬乘機拐竊大爲考塲之害現在恭逢已丑恩科之期業經本縣愼選夫頭約束人夫並叅仿保甲局前定章程公議價目開列於後俾士子到埠之後一目了然卽可照示雇用循章給價設有挑運地方係屬偏僻或爲牌示所未詳應卽比照蹸近地段按數酌給毋許夫役需索爭吵然猶在多士之惻隱爲懹隨時體卹也一應散夫均有腰牌可認無牌卽屬流民切勿妄雇自貽伊戚切切特示計開東牌樓地方應東牌樓人夫挑抬夫頭曹長太碼頭設于樓口茶館一由此挑至某處每石脚錢若干文均分注定價光緒十五年七月初一日示又六言示鄕塲士子行李需用夫抬人挑每有流民混雜動致偷竊拐逃現將各處夫役一律給牌懸腰有牌儘可雇用無牌愼勿輕招價目挑抬地面另有牌示約條士子派人押運以免錯亂遺抛夫役照章取力毋許爭論喧囂流民攙雜滋事夫頭送究不饒 
[兩廣總督張香濤制軍覆陳鐵路奏稿]  
　　奏爲遵旨覆奏事本年二月初六日承准軍機大臣字寄光緒十五年正月十五日欽奉慈禧端佑康頣昭豫莊誠皇太后懿旨前據總理海軍事務衙門奏請由天津至通州接修鐵路當經降旨允准嗣據御史余聯沅等先後陳奏請停辦鐵路均諭令總理海軍事務衙門會同軍機大臣妥議具奏兹據會商籌議逐欵臚陳詳加披閱所陳各節辨駁精詳敷陳剴切其于條陳各摺内似是而非之論實能剖析無遺惟事關創辦不厭求詳在廷諸臣於海防機要素未究心語多隔膜該將軍督撫等身膺疆寄辦理防務利害躬親自必講求有素著慶裕定安曾國荃卞寳第裕禄張之洞崧駿陳彞德馨劉銘傳奎斌王文韶黃彭年按切時勢各抒所見迅速覆奏用備采擇等因欽此仰見朝廷勤求民隱鄭重海防之至意竊維泰西創行鐵路將及百年實爲馴致富强之一大端其初各國關建幹路以通孔道迨後物力日裕闢路日多支派　注都邑相屬日貨由是而灌輸車屯由是而聨絡上下公私交受其益初費鉅資後享大利其功效次第實在於此今中國方汲汲講求安攘之略自不得不採彼長披以爲自强之助伏查總理海軍事務衙門覆奏所陳迅海防省重兵便轉運通貨物興礦産利行旅速郵傳捷賑濟諸條鐵路之利亦已詳明確實包舉無遺且欲推之南北各省廣安鐵路以振全局在王大臣謀畫閎遠本非專爲津通之一隅臣之愚見竊以爲今日鐵路之用尤以開通土貨爲急蓋論中外通商以後之時局中國民生之豐歉商務之息耗專視乎土貨出産之多少與夫土貨出口較洋貨進口之多少以爲斷近數年來洋貨洋藥進口價值每歲多於土貨出口價值者約二千萬兩若再聽其耗漏以後斷不可支現在洋貨洋藥之來源無可杜遏惟有設法多出土貨多銷土貨以救之此乃王道養民立國之本源並非西商爭利會計之小數中國物産之盛甲於五洲然腹地奥區工艱運貴其生不蕃其流不廣且土貨率皆質粗價廉非多無利非速不多非用機器化學不能變粗賤爲精良化無用爲有用苟有鐵路則機器可入笨貨可出本輕費省土貨旺銷則可大减出口稅厘以鼓舞之於是山鄕邊郡之産悉可致諸江岸海壖而流行於九州四瀛之外銷路暢則利商製造繁則利工山農澤農之種植牧竪女紅之所成皆可行遠得價則利農内開未盡之地寳外收已虧之利權是鐵路之利首在利民民之利旣見而國之利因之利國之大端則徴兵轉餉是矣方今强隣環伺外患方殷内而沿海沿江外而遼東三省秦隴沿邊回環何止萬里防不勝防費不勝費若無輪車鐵路應援赴敵以靜待動安所得無數良將精兵利砲巨餉而守之夫守國卽所以衛民故　國之與利民實相表裏似宜先擇四達之衢首建幹路以爲經營全局之計以立循序漸進之基至津通一路其緩急輕重之宜尚有宜加審察者請爲我皇上縷晰陳之查御史余聯沅等原奏或恐洋教之煽張或惜捐金以資敵或以狡謀利啖爲懼或以人心風俗爲憂不知鐵路不過行程迅速至洋人洋教之多少與此無涉造路之鐵可用華産修路之工仍用民人洋匠薪水亦屬有限洋廠勸造不過巿儈圖攬貿易之故智此事似非别藏禍心輪車與輪船電線等確有利用之實不得謂之淫巧凡此數端舉無足慮至所呈引敵失業二事業經王大臣剖析詳盡白屬切中時宜惟津通密邇輦轂非尋常散地可比以臣所聞俄德鐵路相接俄人則攺寛其鐵道以限止德車德國鐵路之入都城者必穿行士郵達礟而後得達栢林法國巴黎城外諸路皆有太堡環護之卽英人與法接界處海底鐵路之議雖因工艱而止亦由怵於法岸近峙自失海險之故是外國顧念根本未嘗不格外愼重深嚴今大沽鐵路已至天津若再開至通州不爲置兵築壘以扼要隘但恃臨時收車撤軌之圖則備豫似覺未密苟於中途多　堅臺巨砲以爲之備則所費必在百萬以外籌　實屬不貲其當審者一也查奎潤等摺内稱津通之民以車船行店負販爲生者約六萬人一家五口已有三十萬人此項人數本難確知然就極少計之仰食於此者總不下六七萬人粗　舟行不能盡廢短車客店不能盡歇尚可安揷其半其廢業者必有三萬餘人若鐵路旣開其投效公司傭趁車站固必需轉移執事之人顧津通二百餘里地段不長中站停頓不過數處一切脩路掃軌等役需人不能甚多據西人鐵路述路稱英地四萬里鐵路執事等衆需十六萬五千人以此爲準津通二百餘里盖需八百餘人加以各項販運夫役不能過三千人其鐵路左右隣近鄕邑無甚巨鎭名區人貨赶集亦難甚旺多方安揷終恐不敷且津通一路内近神京外近海口又有倉塲三者兼之閒民苦其太多而地段苦其太短其難於消納實與他處不同至於廬舍尚可給費遷移若墳墓多所毁遷亦恐不易設處其當審者二也或謂非常之舉難與圖始鐵路爲利便所在不宜鰓鰓過計致失事機顧查所以續辦津通者但爲養路計耳夫欲籌養路之需而度支轉益屯防之費恤公司之困而郊甸乃有無告之民利害相兼宜籌兩全之策其當審者三也此本未完 
[路斃可憐]  
　　昨日黎明時　捕房華捕巡至金利源四號棧房門首見更棚内有一死屍因卽向大自鳴鐘捕房呈報捕頭派包探李雲發恊同同仁輔元堂司事前往收殮屍身穿藍布棉袄白洋布單褲年約四十餘歲尚未留鬚察其情形似係飢餓交加兼之發痧而死嗚呼慘已 [ 
 
 

Page 3

 
 
[縣案彚録]  
　　前晚有篐桶店主凌坤元挈子桂芳扭王俊卿朱彩園張朱氏等到縣喊控裴邑尊升堂集訊凌稱小的媳婦龔氏愛寳與兒子桂芳不合擅回母家將及半載小的訪悉與東街上開嫁粧店王俊卿之子清泉私合借房在英租界德鄰里張朱氏家桂芳乃於今日往尋竟遭朱彩園等將愛寳藏匿清泉亦逃避無蹤詎伊等反來小的家中百般吵閙叩求究辦桂芳供仝王稱小的向開嫁粧店兒子清泉並不與龔氏有私凌父子誣指尋釁小的竟遭毆傷叩求明鑒朱稱小的住德隣里與妹子同居並無王清泉與愛寳借房情事凌姓胆敢無端肇釁汚衊良民務求究辦邑尊察得朱姓兄妹均非善類凌所控決非無因乃飭將朱鎖示大堂朱氏鎖交官媒着交龔愛寳王清泉到案覆訊核辦○昨報紀凌少詒冒發報單收受賀儀一案前晚經裴邑尊升堂訊究凌稱此事有陸姓起意小的惟帮同發報實因貧窘無聊致作不端之事叩求鑒宥邑尊乃飭交自新所暫押候提陸姓到案訊辦○昨報紀胡三寳戳傷業師欒姓一案前晚經裴邑尊升堂騐明傷痕著令赶速醫治胡稱醉後發狂務求恩宥邑尊乃飭令鞭背五百下鎖項交原差帶領遊街數日再行酌辦○前日有致大信局划船夥陳鶴齡投縣報稱昨晚五鼓時行經野雞墩地方突有不識姓名人五名上船行刼小的大聲呼救該盜等刦洋二百圓揚長而去叩求飭緝究辦裴邑尊着候親詣察勘核辦○廿五保二　以保張順之控姚文彩擅將祖墓基地賃人造屋叩求提案究辦裴邑尊准詞於前晚集訊張稱小的祖墓坐落二圖老閘北首姚不應擅租與人起造房屋質之姚稱小的與張多年好友凡張缺少銀錢小的必與之竭力挪移伊祖墓餘地自己租與王仁德種菜起搭草棚兩間每年租洋十元小的與張考山作中而已詎伊昧良誣控實出情理之外叩求明鑒邑尊着候親臨腹勘核辦○陳蔣氏控夫叔陳汝　覇佔家産一案經列報章昨日裴邑尊飭傳陳汝福到案訊究陳呈遞禀詞邑尊閱畢謂爲家事務須一秉至公自然康泰若各存私見互相攻訐實非家門之福爾旣係家長必須善爲處置何得使蔣氏一再涉訟陳稱此事汝　實有不是之處邑尊乃着令邀集公正親族秉公理處陳唯唯而退 
[英界公堂瑣案]  
　　陳登標稱紹興人爲錢莊生理前夜同親戚約妻看戲因往泰和客棧招女姊妹同來候久不至我往招尋在該棧房内暫坐說話間突有甯人張阿才等蜂擁進來拆梢甚被取去我之鵰翎扇雪青紡綢褲及女之金戒指等件又將我拖至浦灘勒索不遂其意竟將我抛入浦江中津人救起時祗存一息旋由巡捕送我到西醫院救治得蘇惟拆梢黨祗獲到張阿才一人今蒙送案請辦張阿才供寗波人向在新關小火輪充當水手業己辭歇前夜見陳登標與人口角爭　我往解勸餘不知情蔡太守察閱捕房移解各案之單上所載因張要拆陳錢三百文並無扇褲金戒指等件陳稱到捕房時不知人事　訴失物亦未言拆梢三百文太守商之賈副領事以該流冺張阿才居心太毒判發捕房管押六个月以儆再飭捕房查拿羽黨又諭陳登標曰爾所訴不盡不實惟恐爾因犯事流䇇乘間拆悄今姑不深究嗣後亦富安分免干取咎○何榮芳稱浦東棧房中存鐵六百担現被更夫田僕堂　竊去一百五十担係由陳子卿看見田雇金桂之船竊鐵裝運售在生泰行中問田不認交捕送案田僕堂供紹興人爲更夫並無竊鐵價賣事乞恩明察蔡太守隨飭田僕堂交保着何榮芳邀仝見証陳子卿查問船户金桂覆候　訊核辦○包探陳阿九稱董沛堂失竊熟羅長衫一件查被陳士慶行竊獲陳吊　送案請辦董沛堂遺傭人投案請爲領　陳士慶俯首求恩該包探又禀陳係過犯行竊之老賊蔡太守隨判陳士慶發捕房管押二月　交失主領去○戎阿二稱江北如臯縣人小本營生販賣西瓜前日在行中買瓜時有錢四百文放在地下忽失去疑被同鄕人劉金生行竊爲特向問不認反將我毆打頭顱受傷爲此報捕拘案劉金生供我亦在行買西瓜因被誣竊難甘與論爭閙間誤傷頭面蔡太守謂戎阿二疑人行竊本無憑據惟旣略受微傷飭劉金生交保○三百二十七號華捕稱夏東林駕駛鋼絲輪盤馬車有年邁老婦在前夏雖呼喊然老婦不聞以致撞倒碾傷脚骨爲送老婦至西醫院據醫生言脚骨已碎又據夏遣女人去服侍言骨未碎今將夏東林送案夏東林供駕鋼絲輪盤馬車是有響鈴老婦不聞爲特呼喊豈仍不理以致碰撞現招女傭前去服侍問過醫生言六個禮拜可愈蔡太守隨飭夏東林交保俟受傷之老婦傷痊投案再行訊供核斷○周恭孝稱與楊阿根王連芳等均在河中洗澡被楊王二人串竊衫褲幸卽知覺扭獲人贓由捕拘解到案楊王仝供彼此洗澡嬉戲起見取彼衫褲是實現已交還叩求施恩蔡太守先行申斥周恭孝不應違章在河洗澡楊王犯竊本當車辦姑念年幼從寛各責手心百下贓交周恭孝領去○包探王阿二稱王全林拾得馬鞭一根被李阿有取去賣與趙德發得洋二角趙則將鞭寄在李阿榮之舊貨攤上要賣洋三角後來王全林向李阿有索還馬鞭無着爭閙不休扭至捕房問明前情爲傅趙德發李阿榮并將馬鞭呈案王全林供訴前因李阿有供向王買出洋一角我賣與趙得洋二角趙德發供向李阿有買出洋二角我寄在李阿榮處要售三角是實李阿榮供與同蔡太守以若輩釁起細微概子省釋馬鞭存捕房俟七日有人認領給還否則交王全林領去○天仙戲園管門之華捕及印度人稱顧明山醉後來看白戲喝阻不服反敢恃蠻爲此拘案顧明山供在妓院帮傭酒後擾事尚求施恩華捕又將已被拉碎之布衫呈騐太守隨判罰顧明山洋一元以半元賠償布衫半元充醫院經費以儆 
[法界捕房瑣案]  
　　昨報紀徽州人儲玉如控房主徐松堂卽徐根堂串誘妻子顧氏捲逃等情昨晨葛同轉臨捕房時儲投案訴稱徐人贅舅家爲婿僅有草屋二椽小的租得一椽每年租錢四百文前妻生有兒子業經入泮去年曾赴秋闈繼室顧氏前年娶自妓家現年四十四歲妻妹名阿二前住天仙茶園隔壁小的初曾去過後卽音問不通本月初七日妻子來滬一次十一日言往北新涇購物特至傍晚不歸昨日因至二馬路森盛恆茶棧託表弟許姓我尋徐供稱顧氏於本年三月遷居小的屋内六月十二日曾托小的代質紡綢褲等物二十一日又質棉綢被面等物本月初七日伊獨自來滬小的並未同行十一日將衣飾付小的質錢據云儲鄙吝不堪不敷日用意欲遷至上海正豐街與妹子仝居妹名阿二妹夫小名烏老郎姓周向住某酒店内同轉喝令笞責一百下徐堅執前供研詰再三仍稱小的與該氏並無來往惟該氏曾許酬洋銀數元而已同轉飭還押所命包探於下午帶徐至正豐街酒店查問有無周姓名烏老郎其人儲稱妻子作此不端事小的可不追求同轉令退去靜候核辦○著名水販張自仁由葛同轉訪拿訊供及判令枷責等因𤴁登本報昨飭將張帶案問王戴二妓究係何人經手答稱雙喜由陳竹山經手據云四月間經其叔母王氏及丈夫鄭云郎帶來計身價洋銀一百五十二戴連城卽雙林去年十二月由伊夫及戴老頭子帶來包與該花烟館每年洋銀六十圓問筆據何在答稱因無洋銀向王關寳及王之親家借來卽將筆據抵押同轉謂爾將筆據呈案本分府當從輕發落張一再求恩同轉命從寛免責荷以巨枷限六天内將據繳呈○包探禀稱行竊太古洋行棉花之李阿生陡發急痧帶案候示葛同轉騐得李發痧屬實從寛免枷判令掌頰四十下釋之使出○毆傷南誠信堂倌張阿青之黃文興由葛同轉飭繳洋銀五元給張爲養傷費黃在押日久並不繳呈同轉因令帶案詰問黃稱小的向寓新虹橋　萬通　園比鄰過街樓上書塾中求派包探押往當措繳二洋同轉令出外限明後日自已將洋繳案如敢故違定當追比○包探李雲發緝獲騙子吳寳卿曾登前報昨日葛同轉命將吳帶出詰其吳廷生是何人答稱是小的名字問茶　何在答稱茶葉由王家碼頭裕大茶行内金華人所托小的並未犯法實被包探冤誣同轉謂舊案尚在何謂冤誣喝令掌頰一百下從寛釋出如再逗留界内定卽拘案嚴懲 
[敬謝嘉貺]  
　　姑蘇潘仲甫茂才爲當今名下士曾創探驪文社於山塘耳其名者久矣昨奉手畢並以張經笙先生思誠堂文詩集及新燈合璧三卷見貽不勝傾倒之至又有武原崔叔儀先生見惠手書屏幅四條懸之座隅不啻龍蛇飛舞同日拜登爰誌數語以伸謝悃高昌寒 
 
 

Page 4

 
 
食生拜手 
[教職鄕試坐號]  
　　江南鄕試除廪增附貢監外有教職官牛旗生俱另編坐號而教職仍與衆合而爲一盖官旗另有中　而教職獨否故無庸編坐號也第鄕試士子良莠不齊先進號者往往將號板盡行搬去後至者束手無策必率號軍　赴主公堂索取號板又須從萬衆沸騰之中尋覓匠人斧鋸以就長短路途之遼遠泥水之滑澾人羣之擁擠時候之躭擱其困苦幾不可勝言猶可幸者此後至諸君不盡爲末終之人卽稍有阻滯尚不至虞日之將晚門之將封至教職則江南舊章定爲十四起此起旣畢大憲卽掌號封門而教職老歲郎當東帶整冠方覓號之未到遑計號板之有無一入號中四壁蕭然欲上至公堂而封號在卽且筋力亦有所不勝勢必席地而坐與號軍爲伍此情此景與乞丐不相懸光緒己卯科經上下江教職禀請另編坐號蒙監臨吳大中丞批准飭司將教職編入大字號未點教職之前此號不准閒人闖進三塲舒展吳中丞之恩也壬午科監臨到遲卽先向藩司梁方伯遞禀而梁方伯批云向無成案凝難照行逮監臨裕大中丞至復聯名上禀中丞批云旣經前監臨行有成案自應照案准行飭司將教職另編坐號以示體恤孰知官清者吏竟猾將教職三塲盡編羔字號羔號在龍腮　邊與羊字對號大憲不知也以爲另編坐號已矣不知羔號之板盡被羊號搬去而且對號地方極狹其窘倍勝從前轉不如不編之爲愈也乙酉戊子兩科咸緘默無言而不敢再上禀矣今年己丑恩科有志觀光者必多而教職亦豈肯自甘暴棄伏望當道諸君憐其老邁無聽書吏之詭譎仍照吳大中丞之舊章則幸甚來稿 
[上海四馬路文報局内山東賑捐收解處會同各公所起解第十批賑欵啓]  
　　謹啓者敝處自解出第九批後迭接濟南周村烟臺發來嚴佑之謝佩孜經培卿諸君曁盛杏翁急電羣言黃河南北兩岸章邱濟陽等處先後決口漫溢十餘州縣被淹災民不可勝計諸君觸暑波勇棹舟撈救人欵並缺速盼接濟又奉杏翁電謂東省錢價短縮賑欵須換錢運往等語當卽電致揚州李維之善長代邀熟手賑友郭子春吳植齋朱炳如王潤之朱炳南談藹堂石宸恩七位來滬一面收換錢文而滬巿錢底甚少兹交郭君等帶往第十批賑欵制錢五千千文兌價每兩一千三百九十文連包捆上下駮力合庫平三千三百零八兩七錢六分八厘又庫平銀五千兩曾宫太保撥解代贖收養經費二千兩又各分所募飯吃鍋焦二百五十包均於十二日由招商局新盛輪船運赴烟臺解交東海關　收轉發災區散放計　批内高易公所規元三千兩絲業公所規元二千四百八十兩文報公所規元三千六百廿六兩四錢一分所有輪船水脚承招商總局捐免合併聲明 
[蘇省撫轅抄]  
　　初六日候補直隸州傅瀚禀知奉委錫金厘局差何錫之禀知奉委發審局差○初七日候補同知敖式金禀知奉委接辦待質公所正委差委署宜興縣張大任禀謝接署並銷發審局差卽辭赴任溧陽縣李超瓊專丁禀知交　溧陽縣事並蒙調署元和縣知縣叩謝候補縣褚成憲禀知奉委善後局文案支放卽日到差五品銜正任　澤縣平望司巡檢俞龍盤禀知交卸回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　六安州知州劉湘笙直剌宗海垷奉阿嘯山方伯飭回本任○阜陽縣知縣期滿遺缺經阿方伯札委卸辦支應局事候補同知吳　馬乃斌署理○支應局提調周述文太守誥前奉憲札代理支應局總辦兹彭受臣觀察已蒞局視事太守遂將局務交卸仍辦提調事宜 
[再寄絳珠舊侣]  
　　久矣枯魚涸轍同杳無消息翠樓中望君深念連枝誼速把琳函囑斷鴻[  琴心印]  
雙垦渡河之夕味蒓園主折柬招飮座客皆諳音律各奏所長各極其妙遂令招致歌姬率皆歛手惟陳金玉校書𤴁歌三曲梁塵微動舉座無　是夕之樂何止四美具二難　　漫成一律質諸高昌寒食生並乞玉和○炎熇未退已新秋天上人間會女牛勝地端宜聯推集良宵何幸聽清謳數行粉黛花爭艶時值沼荷盛開幾闋檀槽月爲留座有妙常偏解律獨排衆響逞歌喉是夕禁地絶京調二簧倉山舊主醉筆 
[上海四馬路文報局内恊賑公所經收山東奉天賑捐五月中旬清單]  
　　二十日○金陵徐聞韶翁來補過齋三十元○長崎順記號張政和翁　鼎泰號德昌棧兩户各五元豐記三餘兩　各四元三泰昇昌鄒禮成益生東豐同豫洪成永廣德西公順八户各三元徐自銘信成順記泰記敦記大隆洪生福隆裕成德萬順棧福祥棧元興合公源福成和昌裕盛棧十五各二元福昌隆昇榮昌盛昌吳愼齋源生榮泰裕記源泰九户各一元以上實收規元五十九兩九錢四分安昌壽慈增善士十元浙寗慶安號成秉恆善士五元本埠盤記棧來漢口森記隱名氏十元又鄂城無名氏原平銀一兩蘇城彭宅來吳門心安氏求體健家安十元蕪湖招商局來南陵縣正堂張募王金淦八元忠恕堂三星堂兩户四元務本堂三元恆泰同孚聶鼎隆劉書成朱永亭黃春其洪實甫謝廷治王泰興燕希和孫德馨十一户各二元張松階唐泰來三元樓王拔卒沈英查崇鎬陳東來劉元之黃佐山九户各一元二角一分九厘崔三泰賁慶三潘義昌俞崇慶堂和豐潘慶曾盛大有司廣茂吳瑞軒三星堂李春亭徐慶菴朱應詳生得路喻炳郯章鉅臣朱文藻喬廷佑姚龍門劉永慶劉志英方榖劉弗增吳彬劉承恩王鼎順查崇鍾王篤材盛相章王承烈劉賡辰韋蘭亭徐文蘭崔煥文三十四户各一元吳聚慶吳仁和洪復和湯茂年俞謙泰德順祥中和潘元炳朱永泰張國英十户各六角邵步瀛七角三分張文友七角八分九厘同和裕和源吳養軒三户各五角洪裕昌四角張樹楨劉純鸞劉元英沈席珍王家楣戴申查之華張之麟王鎭祥王照德管諧茅焜十二户各三角六分五厘張懷德二角三分以上實收洋一百元○淮安來記號五角又募子記元記懷德堂介記清記無名氏如記七户户各二角以記一角○徐州天和信局募養怡室一千文秋猗軒銅洋一元以上實收原平銀六錢五分銅洋一元○長崎領事梁君募薛嘉隆日本洋二元王天彩忠和號兩户各日本洋一元本埠竺兆良翁來　善士一元○寗波季生兄來隱名氏一元○鎭海蛟川閒客一元嘉興府署陳如松翁二元○招商潯局黃梅西翁募無名氏洋二元胡記銅洋一元○蘇州公益興號陳雲汀翁求病愈洋一元○○本日共收規元五十九兩九錢四分英洋一百七十五元原平銀一兩六錢五分日本洋四元銅洋二元○○本旬共收規元五千七百廿五兩六錢九分二厘原平　　百加九兩四錢九分批申規元四百二十四兩八錢五分七厘英洋四千一百三十七元八角四分計合規元三千另八十八兩八錢九分七厘日本洋四十九元計合規元三十四兩七錢九分銅洋六十九元烊計規元十五兩四錢五分二厘　對開三個計合規元八錢九分六厘小洋二十五角計合規元一兩八錢六分六厘錢二千四百十五文計合規元一兩六錢六　五厘○八項共合計規元九千二百九十四兩一錢一分五厘○連前共收規元五十四萬九千六百八十兩另七錢二分四厘○○本旬解奉天第九批賑欵規元六千九百六十兩由陳春記賑所彚解連前共解規元五十七萬四千六百十九兩五錢七分一厘○　塾解規元二萬四千九百三十八兩八錢四分七厘合併聲明 
[上海可熾順陳春記在四馬路奉省水災恊賑公所自七月初二日起至初九日止第七十次收捐清單]  
　　無名氏求病愈洋一百元代解山東無名求父瘡卽愈無名氏求于病愈各十元無名十元營口德茂號募潮州無名營銀三兩一錢八分漢口敦雅堂爲金氏生産平安二元代解山東羅店鼎成典募花甲夫婦平安二元一角五分薰房子三角泰記二角悅記一角五分蒙蔭子鎭龍子越子廖山氏潤生秋記潤記春記啓記采記文記保記十三户各一角共十六户合來四元知過堂植蘭堂茂修堂啓泉記四户各一元生發堂保善堂各五角有蓮堂旣耕堂榮春堂堂三氏各錢五百耀興堂二百有福堂二百正德堂銅洋五元三星堂筆花堂各銅洋二元以上十四户合來七元銅洋九元隱名各銅洋一元　瓶山人元一兩繹思堂沈銀三錢碧悟居士有懷堂傅各銀一錢四户合來二元錢五十文魏塘行素居士一元代解山東彭麗生四角沙兄一元承德堂九五錢二千若爲居士　　堂九五錢一千三百合來洋三元錢六百五十又陳與昌冊來遵道堂九五錢二千易安山舘九五錢六百二户合來二元三角五分鄭順昌五角龍川周宅二角鄭强合周子英鄭紹裘三户各一角鄭阿枝五十共六户合來一元錢五十又葉澄衷先生純陽正氣丸六千包文報局來正氣菩提丸一箱又甘露午時茶一箱又吳台臣翁由威海各葉店募來計十一户春和堂霍香丸二百服同和堂永濟堂天壽堂三户各乙百服甘露堂又三十服如意堂世德堂霍香散各五十服仁術堂百消丸一百服天德堂五香丸五十服養壽堂回春堂六一散各一斤又平雲閣　四書味根録四書類典串珠鷄庶集三書各一部變價助賑○以上共收洋一百五十三元七角五分銅洋十一元營銀三兩一錢分錢七伯五十文丸散等藥共五件根録類典串珠鷄庶集各一部又承太古船裝免收水脚合併聲明奉省恊振公所同人謹啓七月十一日 
[上海六馬路仁濟善堂施少欽經收代贖山東婦捐自七月初六至初十日第三次清單]  
　　愼昌號交來神户朱季芳洋一百元又漢口五户第一山人懷遠堂二户各洋十元花縣書屋一元謝記雪香軒二户各五角莊懷芳翁交來二户無名病愈完愿三十元無名病愈完愿元本埠增記洋十五元絲業會舘來楊州湖村農人洋四元日昇昌號來趙琴鶴堂洋四元王岐昌夏秋季二元補過生二元吳鰲峰翁來拙齋同順申泰和豐申號裦廷濠湖吟舘五户各二退思齋豫北齋大茂森不書名竹亭氏友貞堂不書名補拙氏求病愈謙和不書名戴德堂沈敬思堂朱十一户各一元羅金三胡氏求子僥倖李庸氏羅近記不書名六户各五角楊州觀音山香客交來青溪書屋何二太太兩户各洋四元季老太太二元卞老太太方老太太二户各一元愼昌號來謹記元十兩以上共收洋二百十六元規元十兩正 
 
 
 

Page 10

 
 
   
 
 

Page 11

 
 
[光緒十五年七月初五日京報全録]  
　　宫門抄○諭旨一道録前○發抄硃批三道○江蘇織造文奏請飭部找撥銀兩摺○粤督張奏爲委員起解京餉等項銀兩摺○閩督卞奏爲遴員請補外海水師遊擊員缺摺○又奏爲委員接署知縣各缺片○宗室謙奏爲挑挖旱河工程工竣騐收摺○七月初五日内務府國子監正黃旗值日提督衙門引見三十四名廂紅滿五名火器營十名○睿王等搜檢覆命○文璧假滿請安○恩全續假十日○吉和續假二十日○宗人府奏攺派致祭東西陵派出桂豐鄭王○召見軍機錢應溥容貴嵩申○發抄卞寳第奏順昌縣客民滋事剿辦情形並提督等議處奉硃批劉瑞冕朱長陞王國瑞程森均着交部議處仍着督飭各營赶緊截拿務期迅速撲滅毋任蔓延欽此○陳彞奏委員查勘宿松太湖等縣山田被淹情形奉硃批知道了欽此○又解餉出力之海州運判項晋番請獎奉硃批吏部議奏欽此○○二品頂戴蘇州織造奴才文琳跪奏爲奉派活計撥欵不敷懇恩飭部仍准照撥俾　補　恭摺具奏仰祈聖鑒事竊奴才前經奉派長春宫搭蓋彩棚彩台需用彩綢縀走等項估需銀一萬五千餘兩當由户部核撥銀一萬二千二百餘兩嗣經奴才按照現行織務章程請找撥銀二千八百五十餘兩又據户部按照奏定練染工價補撥銀八百四十三兩三錢四分四厘六毫仍少撥銀二千一十六兩九錢七分五厘四毫據稱彩細料工數目與咸豐九年大運成案不符碍難准撥奴才當因限期緊迫奉催甚急將蘇藩司兩次撥到銀兩儘數織辦以期無誤要需又奉内務府添派辦解綢縀紗紡等項估需銀一萬三千兩經户部准撥銀一萬一千七百兩復由奴才請將少撥銀一千三百兩照　找撥又經户部按照奏定練染工價補撥銀四百兩其餘較原估少撥銀九百兩據稱江綢素紡絲兩項與道光年間大運成案不符不准找撥奴才當以内務府奏限已滿未便再延謹將蘇藩司撥到銀一萬一千七百兩儘欵赶辦免致貽誤千咎奴才一面將辦齊之縀綢等項先行分别解京交納一面呈請户部找撥欵項用資補辦而户部仍以碍難准撥行知前來奴才伏查彩縀一項准内務府文稱係預備長春宫應用理宜按照上用之案加重織辦是以前織造將上用經緯絲照官用素紡核計奴才仍照辦過成案敬謹遵辦江綢一項蘇州自肅清後大運案内未經派過迨至丁亥運始奉派辦文内聲明五丈長二尺四寸寛因查舊案册檔均已遺失無從稽考　有傳辦三節活計長五丈寛二尺二寸之案前織造當卽援照壬申核計此次奉派之江綢亦係仿照辦理至素紡絲一項與歴辦成案尚無增多總之奴才奉文傳辦一切活計均關緊要限期迫促不能不赶爲籌辦加以上年春間寒暖不時蠶絲歉收昻貴異常與奏定價值相去懸殊辦理殊形竭蹶若必俟奉部核准撥欵再行購料開工設有遲誤關係非輕奴才責無旁貸何敢玩視如奉文卽行籌備迨經部中輾轉駁减欵不敷田又復束手無策此辦理艱難之實在情形也在部臣愼司出納考核不厭精詳在奴才責有攸歸請益實出無奈籌思至再惟有籲懇天恩飭下户部准將少撥銀二千九百一十六兩九錢七分五厘四毫照數補撥俾奴才赶將短交綵綢二百八十疋縀二十疋紗六十疋妥速織辦解京交納出自逾格鴻施奴才具有天良任使欵項苟可從减斷不敢再三瀆請實因撥欵不敷辦理爲此恭摺具陳伏乞皇上聖鑒訓示謹奏奉硃批户部議奏欽此○○兩廣總督兼署廣東巡撫臣張之洞粤海關監督臣長有跪奏爲粤海關籌解第二批京餉等欵銀兩委員起程日期恭摺奏報仰祈聖鑒事竊照光緒十五年分京餉户部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十五年籌邊軍餉奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉攺爲加放俸餉案内粤海關四成洋稅每結提銀六千兩又内務府廣儲司公用每年額撥粤海關稅銀三十萬兩例分四季起解以上各欵銀兩應赶緊籌解以濟要需查粤海關應解各欵銀兩向由西商先行借墊實難起解現銀光緒十年四月間奏准仍行匯兌在案兹光緒十五年分第一批京餉等欵銀兩經向西商志成信協成乾銀號借銀一十九萬一千五百八十兩先行墊解隨後由稅收歸還以資周轉飭據廣東布政使王之春遴委鹽提舉銜試用通判王遵路等領解光緒十五年第二批京餉銀二萬五千兩另加平銀三百七十五兩盈餘銀七百二十五兩又新增盈餘銀二萬兩另加平銀三百兩飯銀五百八十兩東北邊防經費銀三萬兩又籌邊軍餉四成洋稅銀三萬兩又加放俸餉銀六千兩又光緒十五年夏季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十九萬一千五百八十兩飭令該委員等領齎匯單文批於光緒十五年四月二十六日由海道進京支取銀兩前赴户部内務府分别交納除分咨查照外謹會同合詞恭摺具奏再廣東巡撫係臣之洞兼署毋庸會銜合併陳明伏乞皇上聖鑒謹奏奉硃批該衙門知道欽此○○頭品頂戴閩浙總督臣卞寳第跪奏爲遴員請補外海水師遊擊員缺以重職守恭摺仰祈聖鑒事竊照准補浙江海門鎭標右營遊擊馮亮基病故遺缺准到部咨係外海水師題補第四輪第二缺輪用儘先人員行令揀員請補等因查部章儘先各員均按奉旨先後挨次補用如實在不得其人或員缺緊要亦必須將名次在先各員指實於此缺何項不宜方准將名次在後之員聲明請補等語臣隨於閩浙巳收標外海水師儘先遊擊内詳加遴選雖有名次在前之陳文英前經管帶砲隊赴甘差遣久未回浙胡碩功奉部行查保案未覆熊春祥與是缺人地未宜鄧聰保已請補提標左營　擊俱未便揀補惟查有閩浙水師儘先補用遊擊彭芝蘭年四十三歲湖南祁陽人由水勇投効軍營𤴁保都司續於克復金陵省城案内保獎奉旨着免補都司以遊擊儘先補用欽此經前督臣楊昌濬奏照原保官階留於閩浙水師補用光緒十三年五月初十日奉旨允准已准部覆註册歸班序補在案該員水務熟悉鎗炮亦嫻現署浙江提標左營遊擊篆務辦理裕如以之補授斯缺可期勝任核與例章亦符合無仰懇天恩俯念外海水師員缺緊要准以彭芝蘭補授浙江海門鎭標有營遊擊於營伍洋防均有裨益如家俞允俟接准部覆給咨赴部引見除飭取履歴另咨外臣謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○卞寳第片再南靖縣知縣林元榮德化縣知縣張廷澣均經台灣撫臣調台委用所遺南靖縣缺查有試用知縣金玉堪以委　德化縣缺查有候補知縣周廷献堪以委署台灣分設行省准調内地實缺人員酌量補用以上兩缺應請　作缺數計算據福建藩司張夢元署臬司聯興會詳前來除批飭遵照並咨部外謹附片陳明伏乞聖鑒謹奏奉硃批吏部知道欽此○○奴才宗室謙禧跪奏爲騐收挑挖旱河工程並完竣日期恭摺仰祈聖鑒事竊查𤍠河旱河向有歲修嗣於光緒十二年因山水暴發冲淤河身並將兩岸虎皮石灞一併冲刷當　奴才奏明籌欵興修並於奏報工竣摺内聲明嗣後旱河歲修應照本年定章由𤍠河道會同河屯協修辦俾得兩有監察庶幾工能核實其應需欵項每年仍以三千兩爲度必須涓滴歸工事竣榜示通衢如有浮冒准商民禀控查辦等因奏奉諭旨允准在案兹據𤍠河道德克精額河屯協副將慶祥詳稱所有光緒十五年旱河工程遵照新章於本年三月十五日興工至四月十三日止普律如式挑挖完竣詳請騐收當經奴才督率𤍠河道德克精額河屯協副將慶祥及在工各員等親詣履勘騐得本街旱河由廣仁嶺以下自二道溝迤東起至東大河口止共七叚湊長一千六百五十五丈寛四丈至一丈不等挖深一尺五寸及二尺一尺不等又石洞子溝旱河一道自上河口起至東大河口止共二叚湊長三百六十丈寛三丈挖深一尺又裴家溝旱河一道自寍普寺西山嘴起至東大河口止計長三百丈寛二丈七尺挖深一尺又獅子溝旱河一道自殊像寺起越布連拉札什倫布等廟及官兵營房至東大河口止共四叚湊長六百六十丈寛六丈挖深一尺五寸以上共需夫工運脚銀二千九百六十七兩六錢一分奴才核與原估所報均屬相符已照奏定章程卽由道庫旱河生　頁下如數動撥據德克精額慶祥具詳請奏前來除飭照章榜示通衢並將册結交部核銷曁咨直𨽻督臣查照外理合恭摺具陳伏乞皇上聖鑒謹奏奉硃批該部知道欽此 
 
 

Page 12

 
 
[光緒十五年七月初六日京報全録]  
　　宫門抄○發抄硃批五道○江撫德奏爲鄭工捐第十七次請獎摺○江督曾奏爲甄别試用道等員片○又奏爲揀員調補陸路叅將摺○閩督卞奏爲知縣回籍修墓請飭部選補缺片○江撫德奏爲前任漕督在籍病故片○將軍定奏爲紳士捐資整頓書院請准建坊摺○閩督卞奏爲知縣短交銀兩照數解清請將摘頂給還片○七月初六日理藩院鑾儀衛光禄寺正白旗值日無引見○禮王謝議叙恩○良弼由口外賜奠回京請安○睿王德福各請假十日○掌儀司奏初九初十日祭奉先殿謨貝子橚貝子行禮○召見軍機良弼恩棠恩中堂張仁黼○發抄陳彞奏濵江沿淮等處勸捐出力之試用道龔照𤦎等請獎奉硃批吏部議奏欽此○依克唐阿奏革員鄭　杰德忠阿等懇准釋回奉硃批覽欽此○又戍員劉道宗年滿可否釋回奉硃批奉硃批着照所請該衙門知道欽此○○頭品頂戴江西巡撫臣德馨跪奏爲江西勸辦豫省鄭工捐輸第十七次開單懇恩獎叙以昭激勸恭摺仰祈聖鑒事竊案准户部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉旨依議欽此查原奏内開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣至封印日期限滿卽行停止等因咨行到臣當經轉行遵照辦理將光緒十三年十二月初一日開局收捐之日起截至十五年三月底止共收捐銀十一萬八千六十兩七錢列爲先後十六次經臣分别奏咨獎叙並准户部咨酌撥山東挑挖河淤及河南鄭工用欵四次共動解銀九萬六百二十兩二錢又准部咨鄭工捐例展限一年等因各在案兹據藩司方汝翼詳稱計自光緒十五年四月初一日起截至是月月底止所收實官職銜貢監等項共二十五名按照定章分别减成共收實銀一萬九千一百五十四兩四錢悉存藩庫聽候撥用除分别塡發實收給領外合將各捐生姓名年貌籍　履歴三代造具清册列作爲十七次詳請奏咨獎叙並請將副寔收咨送户部塡發執照來江轉給等情前來臣覆加查核該捐生所捐銀數及請叙實官職銜貢監等項與例章均屬相符合無仰懇天恩俯准分别獎叙以昭激勸除將清册副實收送部外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批該部議奏單併發欽此○○曾國荃片再捐納道府等官循例分發人員試用一年期滿應行蔡看才具分别煩簡奏明留省補用等因兹據江寍布政使許振褘等會詳試用道李國琛年四十四歲湖南監生由花翎户部廣西司行走郎中遵海防例報捐道員不論雙單月分發指省江蘇試用光緒十二年十月經吏部帶領引見奉旨照例發往欽此是年十一月初十日行抵江寍就近繳照加扣赴蘇程限六日以十一月十六日作爲到省日期扣至十四年十一月十六日試用一年期滿又試用道唐際昌年四十五歲湖南監生由候選縣丞於攻克金陵續保案内奏保免選本班以通判卽選攻克黃陂等處案内奏保免選本班以同知儘先選用任賴捻股肅清案内保留江蘇儘先補用並戴花翎剿平西捻續保案内奏保免補本班以知府仍留原省遇缺卽補蕩平金積堡肅清案内保換花翎光緒六年因辦理長江外海船廠事務未能悉符舊制經前督臣劉坤一奏請以同知降補仍留廠差以觀後效十年經臣會同前兵部尚書臣彭玉麟奏請開復知府原官仍歸江蘇候補十二年遵海防例捐升道員指分江蘇試用十三年七月併案請咨引見奉旨着准其開復原官仍發原省照例用欽此復因捐陞道員仍指江蘇試用引見奉旨照例發往欽此十四年五月初八日行抵江寍繳照加扣赴蘇程限六日以五月十四日作爲到省日期扣至十五年五月十四日試用一年期滿分案詳請甄别加考具奏前來查該道李國琛等試用已滿一年應行循例甄别留省補用臣察看得李國琛才局開展有守有爲唐際昌勤政愛民爲守兼優均堪勝繁缺道員之任合無仰懇天恩俯准將試用道李國琛唐際昌留省以繁缺道員分别補用謹會同護理江蘇巡撫臣黃彭年附片陳明伏乞聖鑒謹奏奉硃批吏部知道欽此○○太子少保兩江總督一等威毅伯臣曾國荃跪奏爲揀員調補陸路叅將員缺恭摺仰祈聖鑒事竊江蘇撫標中軍叅將劉光才升補江寗城守協副將業經恭摺會奏所遺員缺聲明扣留由外揀補在案伏查是缺叅將係陸路題調之缺例應於實任叅將内以精明强幹之員揀選調補臣就通省寔缺各叅將内照例逐加遴選查有鎭江營叅將常福年四十八歲正紅旂滿洲塔思哈佐領下人由護軍於咸豐十年補授護軍校同治五年因該員之父原任英沙吉爾領隊大臣托克托布在該處殉難經本旗帶領引見奉旨賞給監翎侍衛光緒二年補授三等侍衛六年補授二等侍衛七年補授侍衛什長八年保送月缺叅將經兵部奏請欽派大臣考騐弓馬揀選第一於十一月十五日帶領引見奉旨江南鎭江城守營叅將員缺着常福補授欽此九年二月頒給劄付三月初九日到省繳票四月初三日接印任事該員精細勤敏熟習營務且於該處地方情形尤稱熟悉以之調補是缺叅將洵堪勝任與例亦屬相符合無仰懇天恩俯念員缺緊要准以鎭江營叅將常福調補江蘇撫標中軍叅將員缺實於營務地方均有裨益如蒙俞允該員係對品調補毋庸送部引見恭候欽定除飭取該員履歴送部查核外謹會同護理江蘇巡撫臣黃彭年恭摺具陳伏乞皇上聖鑒冉所遺鎭江營叅將員缺容臣扣留揀員請補合併陳明謹奏奉硃批兵部議奏欽此○○卞寳第片再順昌縣知縣管辰焈江蘇進士由翰林院庶吉士散館攺用知縣選授今職光緒七年二月二十七日到任調署德化羅源等縣交卸兹據該員禀稱接到家信知祖塋歲久失修急須修理請援案開缺回籍修墓由福建藩司張夢元臬司奎俊核明會詳聲明飭令該員赶將各任交代料理清楚呈請給咨回籍等情前來核與成案相符除分咨外臣謹附片具陳伏乞聖鑒勅部開缺所遺順昌縣員缺應歸部選合併陳明謹奏奉硃批該部知道欽此○○德馨片再前任漕運總督臣蘇鳳文係貴州貴陽府人原籍江西高安縣於同治十年十二月在漕運總督任内丁親母申氏憂奏明扶柩回原籍江西高安縣守制十三年三月服滿起復因前在廣西營多年感受潮濕兼胃氣作嘔等症曾於起復摺内聲明請假在籍調理兹於光緒十五年三月二十一日在江西省庽病故據該故督家屬呈由布政司方汝翼具詳請奏前來臣覆查無異理合附片陳明伏乞聖鑒謹奏奉硃批知道了欽此○○臣定安裕長延茂跪奏爲紳士捐資整頓書院懇請旌表以昭激勸恭摺仰祈聖鑒事竊據驛巡道興陞呈據鐵嶺縣知縣陳士芸詳稱據紳士前直𨽻河工候補同知吳鳳儀等具禀鐵邑艮岡書院年久廢弛蓋因經費支絀整頓爲難以故訓迪之功闕焉不講兹有同知銜前廣東合浦縣知縣楊生春同知銜候選教諭陳熙載各願捐銀一千兩父縣發商生息作爲書院延師訓課士子膏火之需俾資整頓而垂久遠所捐之欵聲明出自至誠不敢仰　議叙等情由道轉詳前來臣等伏查定例士民人等捐資創設義舉實與地方有裨益資捐銀至千兩以上均准請旨建坊給予樂善好施字樣等語今鐵嶺縣紳士前廣東合浦縣知縣楊生春候選教諭陳熙載各願捐銀一千兩作爲書院延師訓課士子膏火之需洵屬藝林盛事有益於世道人心深堪嘉尚雖據聲明不敢仰邀議叙惟該紳士所捐銀數已至千兩核與旌表之例相符相應請日將前廣東合浦縣知縣楊生春候選教諭陳熙載准其照例建坊並給予樂善好施字樣以昭激勸所有紳士捐助書院經費懇請旌表緣由理合會同恭摺具奏伏乞皇上聖鑒飭部核議施行謹奏奉硃批着照所請禮部知道欽此○○卞寳第片再知縣林瀛前署閩清縣任内短　光緒十四年地丁銀一千三百三十四兩零耗羡銀二百七十兩零糧米折價銀四十八兩零十三年稅契銀二百五十八兩零穀二石卽催未解當經附片奏叅革頂限追欽奉諭旨允准恭録飭遵在案兹據福建藩臬兩司督粮道會詳該員林瀛將所短銀穀照數解清尚知愧奮請將原叅摘頂給還聲明解完銀兩入於光緒十四年奏銷並契糧米各册内分别造報等情前來相應請旨俯准將前署閩清縣事候補知縣林瀛原叅摘頂給還以資觀感除咨部外謹附片具陳伏乞聖鑒訓示謹奏奉硃批着照所請該部知道欽此 
 
