# 1920 - 50 - 4916887

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[被動感動與自動（冷）]  
　　中國人民之聽天由命而不動也由來已久矣自外力之侵入不能守我故常於是由不動之地位而常處於被動之地位至近今以來新說盛行於是又由被動之地位而入於感動之地位矣雖然以言自動尚未也 
　　感動與自動之分其界安在哉感動者必有外界之感觸而後始動者也若自動則不需乎此人爲動物之靈者其自動原出於天性所以不能自動而至感動并至於被動或且不動者皆爲私欲怠惰以及懦怯之惡俗汨没之耳今旣返於感動我甚望不久而全出於自動也 
 
 

Page 5

 
 
   
 
 

Page 6

 
 
[命令]  
　　二月二十四日大總統令任命車慶雲爲將軍府參軍此令 
又令國務院存記之李憲祖着交財政部酌量在用此令又令任命龔維疆爲陸軍部參事此令 
又令陸軍總長靳雲鵬呈請任命曾禄爲科長應照准此令 
又令内務總長田文烈呈准浙江省長齊耀珊咨調任姜若爲海鹽縣知事錢人龍爲鄞縣知事江恢閱爲玉環縣知事均照准此令 
又令陸軍總長靳雲鵬呈請任命傅應珩爲陸軍第三混成旅步兵第一團第一營營長陳有齡爲步兵第二團第一營營長蘇蔭森爲陸軍第九混成旅步兵第二團第二營營長李玉柱爲江西陸軍憲兵營營長均照准此令 
又令陸軍總長靳雲鵬呈請任命楊在禄爲陸軍第十五混成旅步兵第一團第一營營長應照准此令 
又令陸軍總長靳雲鵬呈准鑲黄旗蒙古都統載濤咨請以慶齡陞補印務章京應照准此令 
又令吕志琴晋給四等嘉禾章此令 
二月二十一日大總統令晉授張載揚以勳四位此令 
又令特授夏超以勳五位此令 
又令司法總長朱深呈請任命王鳳苞署湖南常德地方審判廳長應照准此令 
又令司法總長朱深呈請任命孔慶餘署福建高等審判廳庭長張承楞署江蘇高等審判廳推事崔斯哲于宗海署江蘇第一高等審判分廳推事均照准此令 
又令司法總長朱深呈請任命李珪署京師地方審判廳推事涂景新署奉天安東地方審判廳推事蒲容署甘肅臯蘭地方審判廳推事謝道仁張坪署湖南常德地方審判廳推事均照准此令 
　　又令鄧家驊晋給二等文虎章俞俊傑唐德呢陳宏泰均晋給四等文虎章此令 
二月二十日大總統令派曾維藩袁永廉爲全國經界局會辦此令 
又令司法總長朱深呈吉林高等審判廳廳長欒駿聲因病辭職欒駿聲准免本職此令 
又令任命吳炳才署吉林高等審判廳廳長此令 
又令兹制定民國八年公債條例公布之此令 
又令兹制定全國烟酒事務署官制公布之此令 
又令兹修正幣制局官制第二條公布之此令 
又令任命孫宗先爲陸軍第五師步兵第十旅旅長楊長 
義爲陸軍第五師步兵第十九團團長此令 
[專電]  
　　北京電撤廢軍事協定爲滬會開議條件靳已允現商段定進止（二十六日下午四鐘） 
　　北京電徐靳會决外陸辭呈惟有照准但須後人接手方許卸責至繼任者擬就胡維德孫寳琦陳籙三人中徵安系同意再提出又農商同時提出擬李盛鐸作交換（二十六日下午六鐘） 
　　北京電王印川任汴省長田文烈免農商總長職以江天鐸代部今晚發表（二十六日下午六鐘） 
　　北京電三千萬元之交通公債已批准公表實收每百九五還期十二年息八釐以京漢餘利擔保（二十六日下午二鐘） 
　　北京電昨日令王瑚爲甘肅全省禁烟察勘員施紹常爲黑龍江交涉員王桂林爲江蘇全省警務處長又令飭王瑚嚴密考察如官吏縱容重懲軍隊包庇罪將領 
（二十六日下午四鐘） 
　　北京電英朱使定三月四日出京赴滬搭船回國府與外部連日設筵餞行（二十六日下午二鐘） 
　　北京電巴黎電英美因阜姆問題互詰責又英法復因君士坦丁海峽問題生意見各不相下各事均停進行（二十六日下午四鐘） 
　　北京電王占元電陜卾交界防務緊要鄖陽張使所部不敷分布請電陜撥隊聯防（二十五日下午五鐘） 
　　北京電岑春煊等巧電反對京漢京綏合併借欵靳復毫無影響 
（二十六日下午四鐘） 
　　北京電庫倫活佛電徐謝頒函並賞物（二十六日下午四鐘） 
　　北京電趙倜電宏威軍統趙傑在省城破獲匪黨機關多處又毅軍帮統李象山在碭屬等處剿匪得力請優奬（二十五日下午五鐘） 
　　北京電馬良昨晚來京謁當局面陳魯省軍務（二十五日下午三鐘） 
　　北京電華義銀行籌備處箇日在天津義租界開股東會舉許世英爲總理聞三月間有開始營業說（二十五日下午三鐘） 
　　北京電劉存厚電川軍在順綿迭開會議决以吕超所部調駐綿陽石青陽顔德基所部集中遂甯順慶一帶急謀推倒熊克武後擁吕超爲靖國川軍總司令並預定聯合滇黔軍東窺武漢吕劉石顔等各編一旅北窺陜西萬一猝發厚不能勝任請迅撥大批餉械 
（二十五日下午三鐘） 
　　北京電孫鮑電告激黨要求引渡謝米諾天昨電令兩督一面拒绝要求一面解謝武裝并監視其行動（二十六日下午二鐘） 
　　北京電孫烈臣電據巴司令報日本師團長白水派參謀來稱阿穆爾省日軍定日内全數撤回崴埠如俄道不通請假道齊黑並欲留兩中隊駐黑河辦理日僑事及保護日館（二十五日下午三鐘） 
　　北京電黑電阿穆爾省俄黨兵工會首領向我要求黑河由彼派駐領事以此事有碍駐京俄使特權未承認（二十五日下午三鐘） 
　　香港電駐粤滇軍第三四師全改邊防軍李根源昨赴韶改編 
（二十六日下午二鐘） 
　　香港電軍府電京反對京漢京綏大倉借欵（二十六日下午二鐘） 
[各通信社電]  
　　　　北京電全國醫務協會員百餘人定感（二十七）日見總統（二十五日） 
　　北京電當局因敎育部之請擬於三月一日前將被拘四十二名學生代表一律釋放 
　　北京電公府所組之外交委員會定感（二十七）日開會討論山東問題（以上二十六日） 
　　以上中華通訊社電 
　　北京電政府接魯案條陳甚多有人主張依照日本通牒商日尅期撤兵由中國派警護路俾先收回一部主權聞徐靳頗韙此說 
　　北京電留日學生來電反對莊景珂使日政府以事出無因置不復現仍催劉鏡人東渡 
　　北京電安福對外長更易問題態度冷靜未有表示 
　　北京電院部通電各省軍費自三月起决按八成發給曹錕等來電反對 
　　北京電王揖唐電分代表方樞日内赴京報告滬會進行情形 
　　北京電豫甘湘均將另簡省長 
　　北京電孫寶琦辭經濟調查局總裁 
　　北京電徐樹铮擬兩星期内復赴庫 
　　北京電田中玉電告日人在博山設郵局外部令施履本與日領交涉阻止 
　　北京電院電鮑吉督中東路戒嚴期内中外往來人民須一律持用護照已向外團聲明希即照辦 
　　北京電院電楊增新俄舊黨如入境仍宜勒令解除武裝俄領吕巴在我境内宜暫加意保護俟商俄使定辦法 
　　香港電舊議員一部份仍提不信任岑總裁案企圖貫澈主張（以上二十六日）以上中孚通訊社電 
[公電]  
　　軍政府爭借日債電各報館均鑒現致北京一電文曰北京靳翼青先生鑒據報北方政府現將京漢京綏兩路合併向日本大倉借欵三十兆元等語閱之不勝驚駭查京漢京綏兩路貫穿邊腹各地接軌都城之門實爲全國最重要之交通中樞其於國計民生防務主權關係均爲絶鉅今乃以國家爲孤注視西南迭次通告以爲無足輕重復將根本重地堂奥要區之交通權拱手授人毫不顧惜姑無論和議未成不宜濫借外債復供内爭之用就令大局略定財政窘迫亦何忍不擇手段以飮鶴止渴之債欵效剖腹藏珠之所爲年來喪權辱國之事已屢見不一見國脈幾何寧必斷送之以爲快無怪與情洶洶懼有覆巢之痛也尚望垂念國本卽日停止此項借欵並盼明白見復俾釋疑懼臨電迫切立候敎言岑春煊伍廷芳陸榮廷唐繼堯林葆懌巧印等語此項借欵關係絶鉅務希一致力爭共圖挽救民國幸甚軍政府巧印 
[中美新聞社電]  
　　華盛頓電商部報告匯巿雖不順利美國進出口貿易頗佳正月份出口價增二五七○○○○○○元進口價增七三一·○○○·○○○元 
　　波士盾電克蘭氏「按去年曾來中國」聲言彼未接有通告已任爲駐中國公使倘果有此任命彼亦須先調查數項事情然後决定就否 
　　倫敦電最高會議聲稱聯合國於未確信廣義派之恐怖行動已終止之前將不願與勞農政府往來 
世界路透電 
[審判德國戰犯之法庭]  
　　二十一日倫敦電路透電社柏林訪員電稱萊浦齊裁判所審訊被控之戰事罪犯事宜現正在籌備中將以裁判官七人組織法庭巴黎調查關於此事諸問題之司法委員會已搜羅種種罪證擬送往德國 
　　二十一日巴黎電關於控告德國戰事罪犯之文件三月十五日以前可以編成送交萊浦齊裁判所 
[美國和約與黨策]  
　　二十一日紐約電共和黨全國大會一致採納黨綱將來選舉總統運動即將以此爲要旨其黨綱除宣布反對各欵暴烈與革命之騷動外並主張立即批准和約切實聲明美國保留預先知照退出國際聯盟之無條件權利美國不負派兵至國外之義務美國不得因和約第十三節之實行而被陷入國際社會主義所張之網内又主張建設國際大會隨時開會考慮國際公法之條例 
　　二十一日華盛頓電希志柯克氏昨在參議院演說之際宣稱和約如成爲政策之爭具則實共和黨之過也參議員波拉氏答稱衆已承認和約爲　來政治運動之爭點矣 
　　十九日華盛頓電參院雙方領袖·預料鐵路議案及其他緊急議案將次第通過而批准和約議案必致久延參議員數人預料國際聯盟將爲未來選舉運動之爭點且謂非正式之調停談判目下仍在進行中 
[英國對俄之新局勢]  
　　二十一日倫敦電晨郵報丹京訪員電稱英國代表格萊第氏啓程回英之前一夕得悉勞兵政府願完全解散紅軍惟須以協約國擔保勞兵制俄羅斯邊界之完全爲條件格氏與過激黨代表晨維洛夫氏曾開談話會商榷所將讓與協約國資本家農工事業之經濟條件及能否修改勞兵治制晨郵報載有社論謂據確實消息與柯爾恰克將軍同死者有英軍官四員 
[波蘭與俄媾和之公文]  
　　二十日華沙電波蘭政府覆俄國媾和建議之公文行將擬就日内將送交倫敦大會核奪文内指明三次瓜分波蘭均屬不法之舉並提出將波蘭東陲展至特維拉河與尼斯特河之計畫惟波蘭承認畫入土地内之居民如否認波蘭國籍則有自决權 
[俄激黨之新戰信]  
　　二十一日丹京電過激黨代表里維諾夫氏宣稱德國現陰謀將波蘭牽入對俄戰爭俾乘機恢復東部各省 
　　二十一日華沙電過激軍在伏爾希尼亞省波洛尼亞境備戰已久今乃實行進攻惡戰終日卒爲烏克蘭軍所敗 
[捷克之對俄行動]  
　　二十日泊拉格電捷克斯拉夫外交大臣宣稱捷克斯拉夫不欲與俄單獨媾和擬與協約國一致行動 
　　二十二日倫敦電馬區將軍今日告衆議院股員會謂西比利亞之捷克兵三萬六千人將乘美船回國諾船除佛倫山號不能取道蘇彝士河而將取道巴拿馬運河外餘均將取道蘇彝士運河第一船約在二月二十日左右可以開行運輸費由捷克斯拉夫政府照付以每人美金洋二百二十五元核算 
[美國之新國際大會議案]  
　　二十一日倫敦電紐約電稱參議員法蘭士氏在參院提出召集新國際大會議案規定由總统請各國各派代表三人於十一月間在華盛頓會集俾解决世界善後問題該議案顯欲開一新媾和大會似與美國反對美國殖民地在國際聯盟會中有單獨投票權事有關且將涉及保護諸弱國抗拒侵逼者事宜 
[美國議院與德船之處置]  
　　二十二日華盛頓電威爾遜總統答覆參議院質問謂彼旣未與英國官場締結關於售賣美國所拘德船事之任何合同亦未締結關於美國處置此項船隻事之約威爾遜總統並將協約國與同志諸國在巴黎所擬之合同稿一份送交參議院依此合同各國可將戰時所拘留或在海上所拘獲之敵船留供已用享有完全權利該合同又載稱美國·古巴·中國·巴西·暹邏·所拘留之敵船旣較其所報稱損失之商船噸位爲多應組織委員會决定超過損失額之相當價值而由各該國償付委員會收入德國帳内以賠償戰時商船之損失 
　　二十一日華盛頓電參議院商務委員會已報告　成瓊士之提議案此案規定前德船非經此後國會决定後不許售出 
[美國之對外商業辦公費]  
　　二十日華盛頓電商部總長亞歷山大氏發表意見書謂對外商業辦公經費原要求一百六十五萬八千美金今由國會審撥經費委員會減爲四十九萬美金此舉實可惋惜無異於美國製造家因滙率關係大遇困難而英日德方倍致其力於遠東之時摧殘美國商業之機關要知政府對於東方巿場今日多耗一元之經費將來定收千元之報酬今減少商業辦公經費勢必裁減美國商務隨員並裁減美國商業委員團之人數 
[美國新發明之砲彈]  
　　二十二日華盛頓電西佛其尼亞州南查爾斯登之美國新海軍兵工廠造成一種十六吋口徑大砲之砲彈能洞穿厚十三吋許之鋼板現信此爲破紀録之事當道將以此項砲彈供給無畏式戰艦 
[各國近事記]  
　　二十日華盛頓電全國農務處代表美國三十農務團體曾開會議决派幹事員通告外國農務團體俾得早日召集國際農務大會 
　　二十日華盛頓電鐵路聯合會與勞工聯合會代表擬致書威爾遜總統反對調停罷工議案内之工資條欵 
　　二十一日巴黎電普恩賚氏已受任充賠償委員會會長現信該會不日將開會每星期至少三次且將開始辦理厲行和約條件事務 
　　二十一日倫敦電愛爾蘭軍事當道出示布告杜白林境内居民謂自夜半至清晨五時之間不得外出 
　　二十一日瑞典京城電著名快砲發明人洛登菲爾特氏業已逝世 
　　二十一日日尼瓦電中國紅十字會醫員王君抵此參與紅十字會聯合會開幕禮 
　　二十三日倫敦電高等議會籌議早日與專家討論物價昂貴及歐洲滙率問題 
[太平洋路透電]  
　　二十五日大阪電八幡鐵廠工人代表今日與該廠副辦會晤提出要求九欵内有每年所發酬金應由一次改爲兩次每月休假三日工資照給逾時工作之工資務須增加該副辦聆工人代表說畢後無所可否 
　　二十六日大阪電八幡鐵廠無期停工步兵一中隊已開抵廠所 
國外要聞 
[救濟阿美尼亞之美論]  
　　中美新聞社譯紐約時報云美國費城著名律師斯密司氏以近東救濟會委員之資格親往近東戰地考察所傳土耳其人屠殺及驅逐阿美尼亞人之說是否屬實頃斯密司氏已回美國述其談話如下 
　　土耳其雖似大販然仍將復活在近東之阿美尼亞人與其他耶敎人民仍在土耳其人覊絆之中從前土耳其之官員及個人受德人之指使奉行少年土耳其黨之命令以殘殺阿美尼亞人者今仍居舊日之位置彼等之惡阿美尼亞人較前益甚因知不及今盡屠阿人他日更無機會也有一英國軍官親見當地慘狀者語余云阿人現多逃至高加索山中不能回至自有之田莊若冒險回去必遭剚　割腹之慘云云現在嚴冬已届吾人所有用以救濟之麵粉爲數無多殊不足以維持此數千數萬之飢民預料春季之前死於飢餓疾病者必有數千人至於鐵路現已不得軍隊之保護則隨時可爲敵人所封鎖此事若一實現則得保生命者將甚鮮矣余嘗聞人云一種民族而不能自活惟賴慈善事業以爲活此爲何等樣之民族乎彼爲土耳其人辨護若　阿美尼亞人乃寄生蟲乃吸人血者或亦不無可信阿人旣恃土人爲活至　代頭腦簡單之土加以此項待遇豈竟無一毫理由乎云云世人頗有作此項見解者然據吾所目覩則殊不然阿美尼亞人之信仰力至爲堅强歷史上任何民族殆無其匹且富有崛强性决非願　　俔俔寄人籬下者阿人在俄國軍隊中者共有十五萬人當廣義派人在俄國作亂土耳其軍越過邊境時誰抵擋之乎即軍械不完食糧不飽之阿美尼亞兵也彼等在勇敢之領袖指揮之下戕土軍全師團拒回否則在派來斯丁之愛倫貝將軍所部軍隊將驟添一勁敵而難以成功矣彼法人英人比人在大戰中之勇俠行爲吾人苟有人心者孰不敬愛然法人英人比人皆未因戰事而喪其人口四分之一如阿美尼亞人者吾則目覩阿人飢寒慘苦之狀不能不表同情然阿人雖受慘苦初不呼冤卽幼小之兒枵腹不得食亦祇飮涙吞聲或拾印度兵食餘之麵包一角聊以充飢絶不作乞憐之態如此之人民吾美人設法救濟之誠爲至當詎能效彼毫無憐憫心者之口吻曰任阿美尼亞人吃苦任其自受其應受之運命如是困難之阿美尼亞問題即可因而解决也吾本不欲多言惟土耳其乞憐於聯合各國預備受聯合各國所指定之條件迄今已一年有餘今漸事過境遷土耳其人故態復萌簡直又聲言彼之帝國版圖不得分裂彼已改良其政治夫土耳其人之允許改良政治已經數次最初允許在一千八百五十六年迨二十年之後則曾一度大殺基督敎徒又於一千八百七十八年允許改革政治而未幾又有在安德那等處屠殺之事阿美尼亞人之遭刼者又有一百萬之多此一百萬之基督徒 
 
 

Page 7

 
 
代表智慧·品性·能力·忠誠·及材幹爲土耳其帝國建設上所必要此項故意之屠殺公然行於吾人生活之時代今所欲問題吾人能不動聲色袖手坐視阿美尼亞人之趨於死地而曰不關吾人之事乎阿美尼亞人雖殖居於小亞細亞已二千年然爲印度歐羅巴種則與吾人原爲同類也當吾美土地尚荆榛滿目歐洲一大部分尚爲野蠻時代時阿美尼亞人已得至高之文明彼在第四紀時已承受基督敎義曾創造一種字母有偉大之文學精妙之美術良好之建築後爲回敎徒所征服遂在回敎徒覊勒之下吾人同在上帝覆幬之中安忍自享繁榮而不顧他人之苦惱吾美人享福已極即所謂窮民者較之阿美尼亞人亦優勝多矣若吾人今不能盡吾之責任以救濟阿美尼亞人者則吾人所受世界歷史之敎訓安在所受宗敎之敎訓又安在哉 
[美國農界之組織]  
　　中美新聞社紐約通信云晚近以來美國之二大政黨共和民主與新工黨方盡力以求農人方面之贊助謂因十一月間之大選舉此輩農人頗能占得勢力之故距今約三十年前以農黨之失敗美國農人　不願更單獨爲政治上之行動即有所作爲亦但與他黨共同進行比以北逹柯他州之農人不黨會參與政治大著功效因又承一千八百九十年間之餘勢擬卽捲重土重來再爲政治上之活動溯美國農界最先之組織爲國家農業會以一千八百六十七年成立其唯一宗旨在授農人以經濟上及政治上之智識并增進農界之良好感情因自經南北戰爭後曾受一種影響也去年年會大會議時據秘書長之報告美國二十五州中近有農界之新組織二百六十九起其十九起則爲舊時所有而重行組織者紐約一州有本州之農會會員凡十二萬五千人至計全國之數則普通之會員殆有一百五十萬人之多其對於政治方面一以不黨爲主旨云又有一農人國家議會者其性質與此不同會中人員悉由各州農界推舉代表因而組成每一州舉二代表其一舉自農業書院或政府所設之農業試騐場中其一則卽舉自本州之業會中此等代表由州長或農部總長推舉其間或亦有出於請託而以富農充數者此議會曩於選舉參議員舉辦包件郵遞郵政儲蓄銀行釐定鐵路價格及改良河道港口等事均經參與贊成外此亦多所作爲云農人聯合會者爲南方農人所組織特以農黨失敗之故亦連帶受大打擊然其魄力尚足代表三百五十萬農民其在西北方榖類繁生之諸州中亦有一强有力之農會厥名公道會常稱爲農界之脊骨農人之行動胥聽其指揮不黨會政治上之成功以斯會之出力爲尤巨云農事部大會者爲晚近之一種組織而得政府之扶助者其用意在連絡上等農人及商業會社成一極大組合雖成立未久而其分會已遍三十州僅紐約一州已有五十五所此等分會中則推舉農業專家相助辦事於田間耕耘等事採用新法而使農人之生活狀况因以較優以上諸會如有大事則并合開議曰農人國家會議與議者有國家割禾人會公道會不黨會等一九一九年正月因戰後建設事宜開會於華盛頓議决喚起全國之農人聯合而爲一致之表示贊成各州自行管理其打包之工業自政府管理海上之商船對於國家天然之産物應再加以周密之保護全國鐵路亦應歸政府管理國内富人應加重納稅以償戰中之損失凡此諸條衆意僉同諸農會中以不黨會勢力爲最巨其會員凡二十五萬人力能控制北逹柯他州政府及其他十二州其人民多以務農爲生者此届總統選舉聞將與工黨相携手其規定諸事已由該會委員會提出請會員通過記列如下（一）政治行動應改良先由投票法入手（二）言論出版集會三大自由應得完全權利須在憲法中擔保實行（三）贊成與工黨相聯絡贊成多人集合之貿易贊成工黨有管理工業之權責備政府不應以法庭壓迫工黨并責其不應於資本家與勞動者在爭執中左袒資本家（四）對於坎拿大典界之新組織及最近得政治力之勝利及恩太利哇州之設立農人得勢之政府表示賀意（五）責備政府以鐵路仍歸私有贊成泊勒姆計畫由政府鐵路中人及有組織之工人三方面主持要求以鐵礦歸諸國有責備政府不應於此次煤礦工人罷工中下令申斥（六）贊成酬報歐戰中出力服務之男女此欵以戰中獲利事業之納稅充之（七）决意反對强迫軍役（八）要求撤退美國在俄之軍隊（九）贊成不黨會董事部於去年一年主辦會中事務 
[日本對華貿易之近况]  
　　中美新聞社云日本對華出口商埠以大阪神户爲主横濱長崎次之而函館則僅限於海味耳大阪神户兩處出口主要貨物運至中國者據大阪商會所調查自去歲六月至十二月間之總額比諸前歲平均殆減百分之五十約略如次 
貨色減額百分率貨色減額百分率 
海帶三九毛布五九 
蝦米五四衛生衣五二 
精糖七三帽二二 
香菌五七磁器三六 
肥皂八○玻璃鏡七九 
藥品六八洋傘六八 
火藥一二扇子一八 
洋緞四六玩具八九 
洋布六○ 
國内要聞一 
[北京通信（野雲）]  
　　學潮因果之探索 
　　此次都門學潮可爲「五四」「六三」以來所僅見若依歷史學者慣用證例亦得稱之爲「二四」運動惟「五四」「六三」兩役學生皆能得最後勝利而此次則勝利之劵表面上爲政府所操此其不同耳一切經過情形早詳迭次通信可無庸復述第履霜堅冰由來以漸則事變之原因不可不一爲探索之也記者不敏願持較公平之眼光作有系統之推論庶可觀往以知來察微而見著世有留心國聞之君子當不至斥愚爲詞費焉 
　　在學生方面自去年「五四」「六三」兩次運動後新思潮之發射範圍愈擴愈廣觀於出版界發表能力之驟增已可想見大概此次日本主張直接交涉之通牒忽提出於北京政府之愛國青年從前對於巴黎和會簽字之際曾不惜犧牲學業奔走力爭今一旦聞此警耗當然不能默爾而息此爲醖釀學潮之第一原因乃不先不後又有天津學潮發現於斯時學生以政府對於慘無人道之暴吏旣噤不敢聲而屢次請謁又復拒而不見熱血一腔憤無所洩斯爲醖釀學潮之第二原因由此二者遂有四日遮隔交通激烈演說之計畫當會場議决全體出發之際非不知政府必有非常舉動以對待然一時激於熱情人人皆有白刃可蹈之勢蓋當時羣衆心理旣已趨向於極端所謂知已知彼之語無由再行申論是以當前一夕學生聯合會開會討論由下午三時至夜深二時歷時至十四小時之久結果除激烈講演外竟别無善策可籌其所以萬衆一心傾向於是者當然是感情所佔部分大理性所佔部分小至所屬於理性一部分亦以政府萬不能逮捕多人遽用異常强硬之手段證諸往事可以想見也兹則講演旣不能出發行動且受其監視被捕之學生尚在囹圄中迄無釋放消息一方面又緹騎四出指名捕拿國門以内戒備甚嚴可憐數萬學生之手足已不啻盡受其朿縛矣 
　　在政府方面之袞袞諸公至此必且捋鬚微笑以爲諸生能力不過如斯然當事起之初亟亟籌計抗禦方法實亦有困獸猶鬭之勢初無何種把握也其所以决採嚴厲手段就心理立論出於理智者半出於感情者亦半至處理之是否正當則固不暇計及政府當局所注意者（一）爲首都治安問題（二）爲外交問題而外交問題中又含有外力迫壓之　係此所以毅然調兵入京實施打與捕之政策也至政府中之所謂軟硬兩派有一公共之點即對於學生舉動不認爲正當且不考求其所以造成此等舉動之原因而專以維持政府之威信爲最要目的是也再就感情言之則自去年「五四」以來政府對於學生早已生不美之感茶餘酒後偶然談及無不極口詆毁視若暴徒甚者並謂含有黨派關係而以學生累次動作均有人在背後主持認學生爲敵黨之先鋒軍其實此等感想殊不免大背於事實試問學生有何種利害而甘心受人利用乎最初政府尚無指名逮捕首要之心嗣見一打一捕學生居然屈服於是乃百尺竿頭更進一步以爲如此庶可以拔其根本永塞亂源然而此等政策是否有效此在稍明事理之人皆能知之者以目前情形論學生可謂失敗政府可謂勝利矣但即謂爲完全失敗完全勝利永遠失敗永遠勝利則殊不敢說蓋學生此次舉動發軔之始即非僅在京少數學生之意而實足代表全國青年學生之公意故吾人討論此事之因果則知此等活劇决非短時間所能草草演完宣告終場且新舊之旗幟旣分只有成敗無調和舊者雖憑藉强力盡力摧殘而新者亦必前仆後起再接再厲此次學生奮鬭之失敗當然必經之階級也若劇中少此數幕則亦無曲折可言種如是因結如是果因果遞嬗循環不絶則今日之因又將爲未來之果矣政府經此番得志方慶政略之成功將來對於外交問題方針已可想見是未來之果又不難推測而在語曰一波未平一波又起豈眞多難可以興邦犧牲必有代價乎瞻言前途不寒而慄矣 
[京華短簡]  
　　山東問題關係重大直接交涉與提交聯盟政府一時難定前曾通電各省軍民長官徵其意見據復者寥如晨星惟貴州劉督嘗一度電靳贊成吳佩孚師長之意以爲日本通牒允宜拒絶近又聞長江方面各督軍亦已相繼來電對於山東一致主張審慎研究惟李蘇督電末頗露不宜傾向直接交涉之意聞該項電報繼東海閱畢遂批交國務院核辦 
　　山東民氣激昂異常濟南之國民大會已有二次宣言至以不納租稅爲最後表示濟南各縣學生今亦續電政府云山東問題拒絶直接交涉閩案從速解决懇請我公勿效李完用以保國權爲幸如不然國民亦得以血相見曲阜學生會電云京津被拘學生懇請速放並懲辦曹楊如不准濟南二次宣言即成事實生等亦已作最後之對待 
　　日兵之駐西比利亞者與俄民情感頗惡其遠因實由於日政府對於西比利亞擬助舊黨壓新黨自阿穆爾省入新黨手後阿屬人民盛倡驅日軍回國之議美駐俄司令又處處防範日軍不令日軍有單獨干涉俄國内亂之舉日軍駐阿實無所取得故刻下决擬將駐阿軍撤退阿省至日本屬地本可由俄直達不必經我國境而日軍以俄境運送困難爲辭欲取道黑嵇領事即據情呈報孫督軍孫不敢自專電中央請示機宜政府究如何應付尚未决定並聞此次撤退之駐阿日軍不過八百名云 
　　俄舊黨勢力刻已薄如春冰徐鼐霖來電云激黨勢盛對我雖無激烈舉動但日久不决深恐蔓延邊境延吉琿春等接近激黨戰線首宜添設站警加意嚴防 
　　各學校除俄文專修館外皆止放假三天已於二十三日開學惟上課之學生寥寥無幾法專講論理學時聽講者本有一百五六十人而二十三日則到者僅十九人女子高等師範亦於二十三日開學學生請假出游者絶鮮學生均以餘暇從事於自治半月刋及文藝彚刋文　觀摩録等之作女子敎育解放由此一點觀之其成績必大有可觀也 
　　北大有週刋一種對於胡適等頗多攻擊之辭與新潮方面思想亦反對北京大學特於陰曆初一日致公函一通與學生週刋社謂該社出版物於理論上原無不是處含有外力追壓之　係此所以毅然調兵入京實施打與捕之政策也至政府中之所謂軟硬兩派有一公共之點即對於學生舉動不認爲正當且不考求其所以造成此等舉動之原因而專以維持政府之威信爲最要目的是也再就感情言之則自去年「五四」以來政府對於學生早已生不美之感茶餘酒後偶然談及無不極口詆毁視若暴徒甚者並謂含有黨派關係而以學生累次動作均有人在背後主持認學生爲敵黨之先鋒軍其實此等感想殊不免大背於事實試問學生有何種利害而甘心受人利用乎最初政府尚無指名逮捕首要之心嗣見一打一捕學生居然屈服於是乃百尺竿頭更進一步以爲如此庶可以拔其根本永塞亂源然而此等政策是否有效此在稍明事理之人皆能知之者以目前情形論學生可謂失敗政府可謂勝利矣但即謂爲完全失敗完全勝利永遠失敗永遠勝利則殊不敢說蓋學生此次舉動發軔之始即非僅在京少數學生之意而實足代表全國青年學生之公意故吾人討論此事之因果則知此等活劇决非短時間所能草草演完宣告終場且新舊之旗幟旣分只有成敗無調和舊者雖憑藉强力盡力摧殘而新者亦必前仆後起再接再厲此次學生奮鬭之失敗當然必經之階級也若劇中少此數幕則亦無曲折可言種如是因結如是果因果遞嬗循環不絶則今日之因又將爲未來之果矣政府經此番得志方慶政略之成功將來對於外交問題方針已可想見是未來之果又不難推測而知語曰一波未平一波又起豈眞多難可以興邦犧牲必有代價乎瞻言前途不寒而慄矣 
[京華短簡]  
　　山東問題關係重大直接交涉與提交聯盟政府一時難定前曾通電各省軍民長官徵其意見據復者寥如晨星惟貴州劉督嘗一度電靳贊成吳佩孚師長之意以爲日本通牒允宜拒絶近又聞長江方面各督軍亦已相繼來電對於山東一致主張審慎研究惟李蘇督電末頗露不宜傾向直接交涉之意聞該項電報繼東海閱畢遂批交國務院核辦 
　　山東民氣激昂異常濟南之國民大會已有二次宣言至以不納租稅爲最後表示濟南各縣學生今亦續電政府云山東問題拒絶直接交涉閩案從速解决懇請我公勿效李完用以保國權爲幸如不然國民亦得以血相見曲阜學生會電云京津被拘學生懇請速放並懲辦曹楊如不准濟南二次宣言即成事實生等亦已作最後之對待 
　　日兵之駐西比利亞者與俄民情感頗惡其遠因實由於日政府對於西比利亞擬助舊黨壓新黨自阿穆爾省入新黨手後阿屬人民盛倡驅日軍回國之議美駐俄司令又處處防範日軍不令日軍有單獨干涉俄國内亂之舉日軍駐阿實無所取得故刻下决擬將駐阿軍撤退阿省至日本屬地本可由俄直達不必經我國境而日軍以俄境運送困難爲辭欲取道黑省嵇領事即據情呈報孫督軍孫不敢自專電中央請示機宜政府究如何應付尚未决定並聞此次撤退之駐阿日軍不過八百名云 
　　俄舊黨之勢力刻已薄如春冰徐鼐霖來電云激黨勢盛對我雖無激烈舉動但日久不决深恐蔓延邊境延吉琿春等接近激黨戰線首宜添設站警加意嚴防 
　　各學校除俄文專修館外皆止放假三天已於二十三日開學惟上課之學生寥寥無幾法專講論理學時聽講者本有一百五六十人而二十三日則到者僅十九人女子高等師範亦於二十三日開學學生請假出游者絶鮮學生均以餘暇從事於自治半月刋及文藝彚刋文藝觀摩録等之作女子敎育解放由此一點觀之其成績必大有可觀也 
　　北大有週刋一種對於胡適等頗多攻擊之辭與新潮方面思想亦反對北京大學特於陰曆初一日致公函一通與學生週刋社謂該社出版物於理論上原無不是處惟與現時社會情形相離太遠恐非特不能得改良社會之益反足招社會之反感以後宜改變論調云云 
昨日（二十四）爲舊曆新年中之第一次國務會議提議事項（一）蒙藏院官制擬添正副總裁前曾交國會會議修正國會議後即咨政府刻復交閣議結果交法制局修正（二）文官考績令原定甲種考績與乙種考績二種甲種考結三年一考績乙種則一年一考績官吏成績卓異者内官則升外任外官則内用前曾將該令交各部徵集意見刻各部俱已簽注交院故提出閣議結果交法制局重修（三）以施紹常爲黑龍江特派交涉員結果通過 
　　天水管金聚來電近日漢中鳳翔等處土匪潰兵乘間肆擾郭堅所部勾結土匪任意搶掠除飭竇團長金印等迅即馳往相機剿辦外謹聞陳樹藩電據張竇麟報稱王天縱所部進踞銅罐溝王安瀾所部現駐湯家壩彼此互攻正在對峙之中等情除飭該旅長堵截嚴防外特聞 
　　濟南鎭守使馬良因赂政府報告緊要軍政於二十三日夜車來京日内即行入謁徐靳面陳山東現况 
　　參陸處昨密電三湘各統兵長官徵詢湘西湘南有無更變防區情事並聞拍發斯電之原因實緣吳佩孚所來報告不甚明晣所致 
[魯垣兵變風潮已平]  
　　濟垣新軍因積欠軍餉久欲謀變乃暗相勾結定十一日晚間以槍爲號同時並舉住山陜會館新軍第十連於夜十二時整隊出發鳴槍一排向北面行至省公署前即轉而東趨擬與住湖廣會館之新軍十一連·住都城隍廟之新軍九連·相結合再會同某某軍隊聯爲一氣不意十一連之連排長遥聞槍聲知已發難又見其隊伍亦整裝待發明知陳說利害必不見聽乃跪伏於地哭着說道大家兄弟們旣然有約會想出去玩要我决不攔阻據我的意見不如等他們都出來了你們再出去也不算遲倘若是你們跪到前頭他們大家都失信　　不肯出來把這事推在你們身上他們反充起好人來像那年某標哄着别人去幹完了他纔出來把臉一翻四面堵截將大家得的東西都呌某標一總拿了去那不是白替他們幹活嗎你們大家兄弟切不可上了他們的當聽聽消息你們看事作事斷乎不可不管不顧冒冒失失致受其欺該連兵士經此一番明白勸說當即醒悟並不發槍相應第十連兵士又復呌壳「隔五分一響謂之呌壳」十餘次無一鳴槍相答者知所約各軍皆已變計不肯相從乃由鞭子巷小滄等街直趨新西門斬關而出沿途擊毁電燈泡極多小布政司街理髮匠及省公署之夫役均因彈中燈泡電流下墜觸電而斃非中彈也又是晚發生亂事交通斷絶各城門嚴閉直至次早九時半始能出入巿面商店亦緊閉排門無一啓者督省兩署均安設機關槍院前大街一帶隊伍佈滿稽查行人如臨大敵田督軍知該新軍率多烏合决意一律遣散故於十二日午後二時一面傳令各新軍齊集督署聽候點名一面令司令部率武裝勁旅三連分往該新軍駐所收其軍械並將新軍兵士悉數押送辛莊軍營派兵監視一面令財政廳將積欠兵餉立卽照撥以便發回原籍免再釀變凡倡亂首犯擬依法槍斃十三早督軍又出示安定人心略謂前夜新　逃兵「住山陜會館」六十二人已獲三人從嚴懲辦恐商民驚惶故將該新軍三連一律遣散其各安生業母信謡諑云云 
[湘西湘南之軍訊]  
　　湘西田應詔張學濟等對於譚延闓派委吳劍學謝國光兩氏帶兵進駐洪江一節極端反對業已通電各方請主持公論旋聞譚氏方面以湘西同隷護法區域已爲軍府任命之督軍於本省區域内軍事自有支配之特權田等通電云云實屬有意挑撥除令吳謝兩軍迅卽移駐並通電各方辯正外已電請軍府核辦矣 
吳劍學謝國光兩軍於旣得武岡後以譚延闓所委任之二區守備隊司令張輝瓚尚未抵武且一切佈置均未就緒故暫時必須吳謝兩軍擔任鎭懾現以張氏旣經抵武且已將周偉所部改編妥協已母須吳謝之坐鎭故譚氏特催吳謝從速移駐洪江母再延緩吳謝業已整備一切日内即將前進惟湘西之田張方面以譚氏有意侵略極力反對之近聞吳謝已將實行移駐又逕電譚氏阻止其進行措詞極爲强硬吳謝此行必將更惹戰禍也 
　　廖湘雲之敗也降於北軍之楊　緒周偉之敗也又降於北軍之田樹勳現在湘西湘南各將領如蔡鉅猷羅茂蘭劉叙彝吳劍學謝國光等均已偵知廖周之去向遂紛電譚延闓氏請向張敬堯要求引渡以便按法懲處譚氏亦以爲然聞已於日昨電逹張氏請即查照引渡矣 
　　前藉周則范之力以恢復綏靖之宋祚永於周氏被殺後以頓失外援致被張學濟戰敗退至衛城旋又由衛城逃至麻陽投入麻芷黔晃清鄉總司令陳渠珍處綏保地方遂非復爲宋氏所有惟宋氏心尚不死必欲恢復原有地盤數請於陳求爲助力並許於事成後酬送軍餉巨萬陳許之宋氏遂在麻陽一帶招募兵卒一俟編練成軍即會同陳軍前進綏靖等處恐不免於戰禍矣 
　　湘南之江華與粤境運縣接壤最近連縣匪勢猖獗異常該縣縣城已爲匪據因之江華防務緊急而又兵力極單曾經該縣知事急電譚組菴請兵援助譚以事機迫切調遣防軍非旦夕可至已電令該知事暫行督同小隊警察嚴行防守以俟援軍現得湘南消息謂江華亦已爲匪佔據 
[陳劉交惡之内幕]  
　　雲南函云西藏爲滇川屏障近因藏番叛亂北京政府乃有實行劃界之議滇川兩省極力反對正在派兵恢復失地詎川邊鎭守使陳遐齡近又與川軍分統劉贊廷互相龃龉彼此内訌似此情形殊於川滇邊地前途大有危險兹特將其來往要電探録於下（一）總裁唐鈞鑒邊事失敗咎由陳使甘心媚北督師建昌使邊軍内無糧餉後無援兵以致城亡十二被佔三千貽西南以無窮之累尤復包藏禍心阻絶籌邊進行制我前力死命前者分统來墩早以總裁表率西南其時其地均當仰賴矧桑梓之誼守土之責在邊同人能不熱心護法哉惟以糧餉無着範鉞莫假興言及此涔涔泣涕昨蒙電留分統竊喜補牢乃陳使因而撤換媒　其間以致軍民皇皇危如累卵深恐邊防不保勢貽總裁以西顧之憂故在巴軍民公推知事煜營長翰卿奔赴阿墩電請總裁速予拯救並曲假分统以川滇邊務名義俾挽前失用維現狀若蒙俯允匪惟遵從有自卽兩邊事宜如東旺隆匪等便當會師剿撫節節進行想我總裁志在統一旣行其實不以區區畛域反恤其名稍涉反覆請罪申討危急存亡悉賴鈞命巴安知事楊煜營長龍在田蔡登雲温翰卿曁巴邊軍民等同叩號（二）督軍唐鈞鑑據川邊代表知事楊煜營長温翰卿來墩面告現駐鹽井營長楊得錫自兼縣篆覇攬徵科邊軍憤懣朝夕欲動陳使近復假以威權委代統職敎猱升木愈速禍胎而軍民一體只知有劉羣情惶恐險象横生已紛電請救云云運長等證以各面偵探及劉統咨并各節亦復相同查藏番增兵添械虎視鷹瞵近在咫尺川軍如果内鬭彼必乘機攔入報復鹽井以洩舊仇滇防伊邇能不動摇是劉統去就安危隨之敝軍志在拯溺不惜援手滇川唇齒救人實以自救惟劉與陳已成冰炭似非脫離關係直接熊督不足以消内患而言禦敵罪陳德劉實本公論再查邊防司令周宗濂望重資深駕輕就熟仰見督軍爲邊擇人無微不至劉統旣於漢夷皆能心服可否稍候滇邊俾資進行而策將來除呈總司令李外伏乞電示無任惶恐阿墩獨立連長董廷英行政委員楊純儒鹽務委員趙量鹽釐委員楊超羣商會長李煥云叩感（三）大總裁鈞鑒前電請示自應靜候惟日來迭據國防縣軍民紛紛挽阻誓地指天昨復據楊蔡兩代統送印還墩歷呈險象默察岌岌情形恐非卽時返防勢　糜爛惟以未奉明命恐負抗命之誅反貽陳使口實死不足惜貽患何堪復以返防雖可化險縱陳使不及張撻而全軍糧餉更必顯然斷絶制我死命反覆籌維惟有仰懇總裁假廷以權時名義俾得脫離虎口别開生面若以事權不屬亦乞轉飭熊督酌辦俾蒙擺脫名義擔任糧欵庶便星夜遄返匪惟邊南各防縣有所保衛而滇邊隘口亦敢負完全責任縱滇邊不暇顧及尚可緩列憲西顧之憂此實感激之深故不避推脫之誚倘於糧餉名義我總裁川督均避愛莫能助之嫌將使殘喘國防於焉捐棄滔滔金水此恨誰長彼雖萬死誰執其咎事機危迫不暇擇言臨電不勝惶恐待命之至分統劉贊廷叩（四）劉分統贊廷鑒全電前據該分統寢電以邊事吃緊　形隔閡各情擬請假回川面陳一切前來本督軍當以藏事糾紛歷時已久其中經過情形以時地久遠之故不無隔膜之處始於銑電准予兼程回省面報一切并指示離職後一切處置及濟餉欵一萬元在案乃突於前月艶日據陳護使電稱該使隨時接濟該部伙食及巴安官産變價共計約三十餘萬元先後被該分统任意吞没揑報開支隨復託詞潛赴阿墩曾迭電令回防乃竟抗不遵命并據該部官兵紛紛呈控該分統吞款甚鉅由外人兌回直隷由滇潛逃等情懇請轉電滇督飭緝歸案前來披閱之餘不勝詫異究竟其中情形如何本督軍實難懸揣碍難遽予處置至對邊藏方略本督軍早經通盤籌定如果交涉不成所有應備事件自當節次進行母庸過慮仰併知照此復督軍熊魚印 
[紀邕垣去年之巿况]  
　　南甯位居珠江上流爲兩粤交通滇黔之要道故自前清闢爲商　以來巿場日見興盛及民國成立又改省會人口大增商業尤旺現值舊曆歲暮一年之商業狀况已可判定其優劣據目前調查所及各商行獲利最厚者首稱洋紗布疋行查該行向日售出貨品收銀日期定爲五個月以至六個月今則縮短爲二個月以至三個月故不受拖欠之影響其次爲典押行查本年各處豐收民食充足故押入衣物贖出者約在九成以外再次爲順水行因本年榖米豆食山貨藥材均呈好况水上往來又慶平安故能獲利再次爲經紀行亦因各縣産物豐收貨價便宜易於經理銀行錢莊不受商店倒閉之損失亦獲利甚厚其餘各種小行生意均有盈餘惟洋雜行因受抵制日貨振興土貨之影響極形冷落油紙行因南洋各埠無甚銷路故無大帮批　終年無利是以宣布歇業者已過半數殊可惜也又業礦務如銻錳鵭鋅鉛等礦以洋商止辦本省無處可銷因而困守者亦屬不少 
　　尚有要聞及地方通信轉入後頁 
雜評一 
[裁兵與统一（默）]  
　　當局不云乎債之不能不借以軍費故軍費之不能裁減以南北未統一軍隊不能撤防故一若統一而後裁兵減餉處處可以順利也者今所以不能南北不和爲之梗耳然而已裁減之二成軍費院部通電甫發曹氏兄弟即首先反對目前南北雖未統一而北方各督則固統一於北方政府之下者也今乃北方政府之命令尚不能行於北方统一内之督軍則能保將來必行於南北統一後之全國哉 
　　嗚呼裁兵嗚呼政府之能力與威信 
 
 

Page 8

 
 
國内要聞二 
[江西之實業譚（一鶴）]  
　　救濟潯路之一夕話 
　　南潯鐵路積欠日債七百五十萬元並逐年零欠息金五十萬元共計日幣八百萬元償還愆期日人頗有履行債權收管鐵路之意上年康成女士發起南潯鐵路救濟會討論挽救方法議决發行救路奬劵清償日債嗣以基金無着未能實行康女士又有美洲之行會事付托無人難期進行陽曆除夕開會報告結束後久已寂焉無聞月前贛紳陳小梅羅朗山等又發起賣米日人賺錢救路之滑稽會議邀集商會開議多次在該紳等出此下策本無聊之極思乃省議會副議長饒正音胡廷鑾亦居然演說利益極力贊成卒以未得各方同意學生會審知出於米商條陳别有作用極端反對已無形取消矣日前謝遠涵前内務次長）余鶴松（將軍府參軍）等先後回贛度歲余曾約集羅朗山等在商會談話擬根據實業廳創設鐵路銀行發行有奬債劵舊案積極進行衆議主先組織救路討論會召集各股東公開會議俾收集思廣益之效二月十六日實業廳長鄒日煃宴謝 
紳等於孺子亭本宅徵求救路意見余卽席發言略謂如就本路營業收入償還日債决無期望日人旣有索欵責言難保不别生交涉現在日幣價賤從速籌還較爲合算各省發行奬劵風起雲湧銷路極大即就江西而論八年份各彩票店售出劵價已在二三百萬元以上况潯路與贛人休戚相關鄉土觀念尤爲親切如辦奬劵救濟潯路自易推銷惟各省請辦奬劵如皖省綏遠工振浙江塘工湖北軍事善後湘振滬振等均含慈善性質救濟鐵路彩票特開各省先例貿然呈部頗　措詞恐遭批駁必須先將名目核定再呈内務部或交通部批准籌辦北京吳伯老（吳鈁）閔少老（閔荷生）均爲　路大股東應先專函　商請其就近向部接洽云云謝遠涵云無論發行奬劵及收歸國有均可暫緩一步目今最要問題當先求根本解决速將路事整理月前在京聞李木齋主張收歸國有已與曾雲沛商議發還商股辦法欲一律給與鐵路公债票交通部以潯路辦理腐敗營業不振贛人又多不信任李木齋收辦手續不易接洽猶豫未决潯路於光緒壬寅年開辦時在滬甯之先以二百英里之路線費十餘年之光陰糜欵至千餘萬之多（併股本日債而言）結果僅得草草通車思之可爲寒心路工鬆劣異常涂家埠河面遼闊僅築木橋年久腐朽危險萬狀乘客咸有戒心又客車貨車均不敷用其舊壞者並應增購現在營業收入據張佩衡言每日平均在二千元以上近月客貨雲集有時收至三千元若將内部整理將來搭客裝貨日益加多營業發逹固可預卜吾人維持該路力求完善縱不能如滬甯之興旺亦當與滬杭相侔俾人人心理上咸知該路爲有利益機關則廣募新債開辦銀行發行奬劵以及收歸國有等策均可通行無阻否則徒托空言無裨實際竊未見其可也云云聞鄒日煃對於謝說頗表同意十八日鄒語人仍主先設救路討論會乘謝紳等在贛於夏曆正月開一股東大會從長計議記者默察贛人心理大抵各懷主張不能合力齊心故議論多而成功少將來開股東會結果未知果有進一步之理論否也 
[杭州快信]  
　　此次蕭山監犯反獄軍警圍捕時誤傷住南門徐紳妻周氏彈穿腿際並擦傷幼孩官廳已派人護送至省醫療該縣陳　　亦定今明日晉省而陳詳情 
　　省署秘　彭彝昨奉委兼充警備隊總司令部餉需秘書又　警備隊總司令部參議李襄鄰上月隨齊省長北上昨乘晚車返杭聞省長南下期（原定二十六日）尚須展緩兩天 
　　省署昨指令浙江水利會云查西湖面積正在派隊測量清　自　容再有任意侵佔圈築湖面情事據呈上善菴住持插樁圈地係由巡邏隊所許可各節殊堪詫異仰省會　廳杭縣知事會同該會詳查具復一面出示嚴禁無論何人均不得佔築湖面 
　　外海水警第二隊長顧燦宸日前查獲閩船劉泰盛大批烟土案省署現飭將在事出力弁警查照奬勵規則呈候核辦並嚴緝在逃行主魯記務獲具報 
　　温嶺歸山國民學校校董黄哲前因該校校長辭　由縣委任蔣瑩接充黄董藉口已先另聘柯某向縣交涉並赴敎育廳提起訴願該廳查是校校産係屬公有原案誤點在向稱私立認縣委爲合法並飭改良黄不服上訴省長昨已决定維持該廳原處分 
[南京快信]  
　　聞齊鎭守使調贛爲繼戚揚任初步戚將調蘇府院已有電致李督徵求同意 
　　浦口商埠借欵即將成立李督派商埠局提調朱振儀赴津與資本家接洽 
　　聞李督前日電東海請維持靳内閣 
　　江蘇地方協進會昨亦電京反對直接交涉 
　　陸軍部咨請查禁農工聯合會 
　　軍署外交顧問温世珍昨由津返甯 
　　周自齊電告准日内南下赴滬籌備滬造幣分廠事 
　　此間學生游行演說警廳長允如不妨碍交通及有越軌　决不平涉 
　　胡財廳長委褚銘泰充本廳統計科主任 
民國八年防疫保案經内務部駁回 
地方通信 
[蘇州]  
　　學生會利用時機演講蘇州學生聯合會近因舊曆新正間門觀前等處游人甚多特組織演講隊分往露天演講並發臨時傳單警告外侮之苦聽者均爲動容云 
[無錫]  
　　商業消長録上年錢業頗爲穩健銀行帮如中國·交通·江蘇·三銀行營業平平商業銀行盈二萬元銀號如瑞昶潤·及同和潤·各餘三萬餘元錢莊如盛康源·德豐·永豐·各二萬元源豐·瑞裕·各一萬元宏大五千元恒升·及永吉潤·新　元裕·與協　·平平逹源·裕和·慎康·則在清理之中除元裕·協康·局而未定暫時清理外除已逐一上巿當地廠纱因抵制東紗異常暢銷兼以原料價廉獲利奇豐振廠盈一百三十萬元廣勤廠一百餘萬元業勤廠八十萬元餘如各紗號協大·全康·茂記·等數家亦各獲利數萬元不等繅絲廠之先已抛絲者僅敷開支一般小廠絲牌不甚廣銷夏初未曾抛開都售善價此誠意外也米糧因私運出洋獲利頗豐計豐泰裕盈一萬五千元隆茂一萬元永源生一萬七千元寶源·恒義·各八千元餘如義太永等數家亦餘一萬或五千元不等油廠因豆巿低廉油價高昂得利居多潤豐盈三萬元成茂九千元儉豐八千元三和六各元仁豐太四千元源太永四千元鉅源五千元正康虧五千元恒德虧一萬元一因抛空過多一因所做大餅巿上行消不暢之故麵粉廠客歲營業狀况更佳茂新廠盈胡十餘萬元九豐盈二十萬元惠元十萬元泰隆五萬元餘如南貨業上年亦有獲利者然多有將日貨冒充洋貨或國貨者殊不足道也 
[鎭江]  
　　各業盈餘記上年鎭江商業獲利之厚以木業爲最錢業次之糖業又次之錢　·如晋生盈二萬五千兩　潤盈二萬兩道·生升泰·泩記·各盈一萬六千兩阜康·慎康·各盈一萬二千兩晋源·源順·元生·鼎昶·各盈一萬兩永生·鎭　祥·各盈八千兩復泰盈九千兩新和盈六千兩森源·元盛·各盈四千兩裕祥盈三千兩正泰·潤嘉·同裕·各盈二千兩各錢莊一律於新正初五日循例上巿惟阜康森源·潤嘉·元盛·復泰·五家尚未上巿疋頭洋貨以白貨獲利最鉅花色次之如鈞記·新義和·協和·泰記·等各盈二萬金云 
　　王家壩大刦案對江瓜洲北路王家壩張雨人家於前夜被盜衝門而入肆行刦掠計刦去財物二千元并傷斃事主案情甚重現已開單報縣勘騐並懸賞購緝矣 
[揚州]  
　　省令查勘官産省議員王九臯現擬在揚屬公道橋地方舉辦蠶桑模範塲及農林試騐場以該處有台營官産房屋一所計田二畝可敷應用照原價備洋四百五十二元呈請軍署給照執業李督軍特令官産處長陶藻華令江都縣查勘此項官産有無驻軍之必要以憑核奪 
　　運商鹽票出租卾湘西皖四岸運商樯主近以銀根吃緊轉輸不靈紛紛將已票出租　請運署立案者已有百票之多云 
[松七]  
　　預備敎授語體文部令定九年秋季始業起各國民學校一體改授語體文並用國音敎授惟松地各校敎職員通曉國語者爲數甚少故勸學所長張彬士擬在該所開一短期國語講習所現已請定欵産處總董耿公達爲敎授修業期定兩星期第一班先收各機關辦事人及各高小校長惟各高小敎員亦得請求聽講自第二班起專收各國民學校敎職員以爲敎授語體文之預備云 
　　賭與水警連日城廂内外每假新年宴客集衆賭博道路之間牌聲斷續相應而輸贏之巨尤以西外三三徑爲最出入動以千計主其事者爲水警某連長警察流氓無敢過問故一班賭徒益　之若驚云 
[嘉興]  
　　　莊倒閉後情形北大街祥義昌布　莊因虧蝕過鉅於去　倒閉現該莊底貨已由各債權人會同盤查祗值四百餘而虧欵則約萬餘元莊主周某早已避匿他處各債户刻止遣人四出找尋望彼出而理直現聞各債權人擬於日内在縣商會集議辦法再與交涉云 
　　腐司罷工風潮已平嘉興紹帮豆腐司因要求加給工資未得店主允許於去年臘月二十二起一律罷上各腐店亦因此停止營業半月以來店主方面仍堅執如前發起加工之人見目的未達大半返紹因此各腐司意見參差紛紛請求店主悉照原定工價　常開作各店主亦一律應允當於二十二日起照常工作各腐店亦於二十三日起照常開巿矣 
　　嘉興醫院新建築北門内下塘街嘉興醫院開辦四載成績頗著惟院舍向係租賃民房種種設備未克盡臻完美該院長特籌募大宗欵項於北門内塔弄購地十畝擬即從事建築三月間開始動工云 
[杭州]  
　　蕭山監犯反獄蕭山縣全體監犯二百八十餘人於已未陰曆除夕四鼓反獄出櫳該管獄員阮希咸卓有所聞密禀陳知事　加防範其時聲勢洶洶莫可遏　亟調軍警到署當塲格斃十三名拿獲六人脫逃五十四人連日在四鄉續獲八人業經呈報到省高檢廳陶廳長昨已飛令該縣陳知事勒限缉犯一面先將阮希咸撤任查辦聞已派監獄科丁主任馳往調查矣 
　　皮貨莊倒閉之牽涉杭總商會接甯波總商會函抿雨埠錢莊恒孚等二十二號略稱　門源新皮貨莊并設有年突於　底倒閉虧欠莊欵四萬六千餘元各户存欵二萬一千餘元揭算存貨僅值八千元查該莊　顔三扣在滬杭京蘇間摒設商號甚多杭州清河坊源大皮貨莊亦有股欵請予止付以抵債務等情現聞源大莊查有顔股本二千五百元業由杭總商會函致該莊如數止付以待甬商會會議解决云 
 
 

Page 9

 
 
   
 
 

Page 10

 
 
本埠新聞 
[已未年各業盈餘之調查（五）]  
　　呢絨業呢絨各品近日巿上盛行華商雖有毛織絲織各種然舶來居多上年該業營業於春夏到貨時尚不能盈餘秋冬到貨因先令大長頗獲厚利兹將該同業之盈餘調查列下綸新二萬八千何怡豐二萬華新一萬八千何保豐一萬五千又新五千何長豐一萬美綸四千源豐二萬春和永七千福泰二萬協新二千仁義公五萬泰和利一萬全記四萬匯康五千何錦豐四萬大綸二千咸昌三萬恒和三萬信康二萬新豐八萬兆記二萬萬利元三萬大新一千虹口協興五萬嘉泰二萬祥泰仁一萬 
　　茶業去年各國滙票先令奇長是以對外貿易洋商各行均束手停辦或稍購數種應巿價格因此奇贬冬間竟較五六月時跌去十兩至三十兩之多而又以珠茶跌價爲尤甚現調查緑茶存底有十萬餘箱祁門紅茶亦受匯票之影響存底亦有七八千箱是以各棧存貨多者無不虧折至年底結賬獲利者僅謙泰昌·恒記·洪源永等餘二萬金餘皆平平有某某兩棧今春尚擬改組故新正未正式上巿 
　　機器鋸木廠本埠華洋機器鋸木廠南北兩巿共有五家洋商爲祥泰·匯芳兩家祥泰專鋸自貨而各處分行繁多上年獲餘頗豐匯芳則專鋸箱板華商南巿久記去年可餘六七萬兩北巿義昌盛平平泰興廠營業專做代客鋸貨及鋸建築營造各貨全年獲盈五千餘金本年添辦機器推廣營業及兼做各種雜木等貨業已部署進行矣 
　　南貨業南巿南貨業名曰拆貨專做内地各埠鄉莊批拆生意入點春堂公所者立有同行規則去年營業尚佳年終結賬盈餘頗厚惟放出賬欵收入祇八成之數兹將該業入點春堂及未入同行各號之盈餘數調查列下泰生潤二萬兩同豐一萬五千兩順昌乾一萬五千兩北三茂八千兩同發五千兩豫康六千兩南三茂五千兩泰生仁四千兩成泰三千兩（以上均入點春堂公所）長豫一萬六千兩震泰昌三千兩東升三千兩同泰四千兩福泰四千兩（以上未入同行） 
　　米店米業中自向内地採辦糙米自置碾米機器碾米兼代客碾米及兼營雜糧麵粉馬料等貨者滬地俗稱爲盛字牌號乃米店中之巨者也上年分營業各號經營統共銷一千四百餘萬兩較往年增起五百萬兩惟因米價昂貴身本甚大且年底賬欵收入祇約八成故年終結賬未獲厚利兹將盈餘數調查列下洪盛六千兩益盛五千兩恒盛四千兩同盛六千兩鼎盛三千兩豐盛二千兩永盛二千兩穗盛六千兩禾盛四千兩 
[老公茂紗廠之常年大會]  
　　報告去年營業狀况 
　　老公茂紡織公司昨日午後在黄浦灘四號開第六十六次常年大會主席不爾斯報告去年營業狀况略謂老公茂紗廠去年營業極可滿意結果之佳遠出意外計一年盈餘爲八十九萬九千三百八十三兩二錢五分得利較資本爲多所出紗布皆見暢銷最後兩月貨甫製成卽已售罄併力工作尚覺求逾於供去年勞工稍有風潮出産因以稍蒙影響工價漲起由百分之十二至十五但以全年言之廠中情形令人愉快兹將餘利分配之法報告於下八千股每股派息五十兩合銀四十萬兩廠屋折舊四萬一百零七兩機器折舊十萬五千一百九十八兩織機二萬零九百七十兩修治地基五千兩器具一千三百零七兩發展餘蓄欵十五萬兩股息預備欵八萬兩洋職員酬金四千五百兩醫院捐欵與廢兵捐欵六千五百兩經理按利應分之酬金八萬三千二百四十一兩歸入新帳二千五百五十八兩計折舊一項支出十七萬二千五百餘兩其數似覺太多然須知廠中機器内有一部份係二十五年之舊物也至於中國職員之酬金則未列入報告之内凡工頭與其他得力人員皆多送一月薪工此項共費去二千八百元又廠中包工者得酬金萬兩公司因有餘多之現欵特儲存欵三十萬兩於銀行又照五先令十便士二五之滙率以銀六萬四千九百十一兩換得英金一萬九千鎊此欵係於去夏提出以備付償英國新機之價此項機器計紡機五千錠須俟六七月間方可到滬此外尚有織機三百架現陸續來此俟裝置後老公茂織布廠共有五百架織機矣公司近購附近廠屋之地約三十八畝每畝約三千八百兩以圖發展廠經理去年十月赴英下月可返滬俟其到後當有發展之謀當此時代紡織機器不易即得公司乃能新獲織機三百紡機五千可謂幸矣云云 
[米價已漲至九元]  
　　滬上米價自去歲新貨上巿後步步騰漲探其原因實緣私販出口者不絶致來源不能停留巿價因之日高陰曆年底頂高機米收盤每石八元五角秈米七元五角今歲紅盤又被若輩在南北巿大批搜羅打包偷運出口致昨日巿價廠機白米每石驟漲至九元羅秈米至八元觀此情形漲至十元即在目前矣 
[木料價格驟漲]  
　　北巿各木行營業皆以洋木爲大宗自上年抵制後某國所産白松蔴栗等貨均受影響以是獲利不易惟入正以來前日開紅盤巿價大漲花旗洋松每千尺價六十五兩某國白松每千尺四十五兩各漲起七八兩南洋紅板亦均漲貴故有存貨各行莫不眉飛色舞 
[浦東實業之調查（三）]  
　　花邊公司浦東花邊公司以川沙爲最盛大小公司計逹三十餘家南匯次之奉賢則由學界朱醒華等現正提提女工漸夥統計出品額每年在百萬金以上該業營業前因歐戰美國禁止進口頗蒙影響虧本停業者甚多上年四月間美政府取消禁令巿面銷路遂旺巿價漲至每眼二分五六釐至歲抄跌至一分四五釐以是老公司均獲盈餘而在四五月間新開者均遭虧折計盈餘各家在川沙縣境内者餘興約五千金其他成美·龍記·華新·同新·興新等均各二三千金不等陸家行之振環洋涇鎭之公美興皆獲二千餘金其在本埠洋行方面者爲合興·美白·樂新·其昌·顧瑞記·振潮·慎昌·成昌·寳和·等均獲厚利掮客方面以韓景記爲最巨亦獲利二千金目下春季巿面尚未開盤而浦東各公司皆已發給女工從事屯積云 
　　海産公司浦東大團鎭商人盛羹梅創設其順海産公司已歷十數載苦心經營研究出品如蝦醬吐鐵等類罐頭食品不下十餘種均行銷本埠南北巿南貨醬菜等店因爲外貨角逐巿場頗不易獲利盛君復創辦工場仿製洋燭牌號一團和氣其初不過就近各鄉鎭零星銷售去年以來裝箱行銷外埠營業大爲發達據稱該公司自開辦以來歷年虧累至去年始獲盈餘聞於本年起將在本埠設立發行所發展營業工廠方面亦須擴充云 
　　各鎭商况各鄉鎭雜糧油酒等商店營業素來平穩近以本重利輕甚難獲利在沿浦一帶者賬目尚少凡放出之賬大半可靠而沿海一帶則以賬目爲主農民所賒之賬須待秋收然後歸賬去歲南匯奉賢迭遇災荒秋收減色以是各店收賬甚爲困難雖長袖善舞之人亦不能獲利一般持籌握算者莫不相顧嗟嘆云 
[旅滬魯人電拒直接交涉魯案]  
　　山東旅滬各團體近致北京電云大總統鈞鑒山東問題全國人民對於日本通牒一致主張拒絶乃政府竟不容納民意遲疑觀望迄無明白表示又以威力壓迫京津學生摧殘民氣此間各界異常憤激政府若再持延宕主義對外旣貽誤時機對内復釀出事變誤國之咎責有攸歸懇速據理駁回日本通牒恢復京津人民自由以平民憤而紓魯難上海山東會館山東協會叩删 
[吳吳山請拒日牒致段祺瑞書]  
　　言婉而多諷 
　　吳吳山致段祺瑞書云芝泉先生閣下敬啓者山東問題自日本通牒根據和約繼承德國權利以來舉國惶惶奔走呼號交馳函電莫不以直接交涉爲非計提交聯盟爲合宜學生倡之於前各界繼之於後可謂同心一致眞正之民意者矣共和國以民意爲依歸亟應尊重輿論宣布外交方針而政府因兹事重大不得不審慎考量徵求各省長官曁各外交團之意見亦勢所必然者也然事經兩月各方面之覆電業已到齊多數以反對直接爲言似可據情駁覆拒絶直接交涉以安人心而保國權乃政府仍事依違陽示延緩而暗中進行主張直接是誠令人無從索解觀海上中外各報均載有某要人暗中主動或某系把持等語或竟載先生之言論謂訴諸國際聯盟恐無把握美國議院之保留亦無甚效力不如直接交涉或可得日本之讓步歸還膠州及撤兵等事此皆懸猜臆斷之言俱不足論特以先生之明决而猶懷欵及此不得不以管見陳之夫美國保留案確係無大效力本不能助我以壓服日本退出膠澳但旣曰保留則以此案爲可疑或未得平允有將來再事討論之意是卽開我國提交國際聯盟訴請公判之先聲也至提交國際聯盟時恐主持聯盟諸人即係主持和會之人旣議决於前斷無平反自定之主張然而非也昔日和會諸公均有本國權利思想無暇細審他國之事况又有日人暗中運動依據約之文之束縛國際聯盟則不然誠如「字林西報所載山東民政署洋務秘書某君之言曰聯盟會中各代表之資格乃國際審判院之法官而此國際審判法庭固高出任何國家不能以一國之利益爲其封域也倘事不若此則聯盟爲物將毫無意義矣」亮哉斯言據此則可不慮其無把握也若以直接交涉而謂可先歸還膠州及撤兵之利益日人之外交手腕徵諸往事我國曾受其賜矣即使眞肯還我膠州密勒評論言之痛切不過保持蟹肉以蟹殼還吾人也况撤兵之說須中國編練合法護路警隊完備時方可撤退否則暫時留護則其言已含有餘味矧弱國無外交日本之重視山東旣如此而必欲誘我直接交涉是明明畏我國訴諸聯盟也即以小利餂我而無窮之禍患已在眉睫凡略有目光者無不瞭然何政府袞袞諸公見不及此抑見之而有所顧忌耶總之今日之勢能左右一世者舍先生莫屬僕素仰先生秉陽剛之德具恬淡之懷養疾西山以洪憲之雄猜而帝制爲緩誓師馬廠以張勳之崛强而復辟旋消民國中興先生已再施回天之手矣而近日反不利於悠悠之口者非他實以軍事協定爲先生手訂故耳今亦微聞先生有撤除之意何不乘此時機言於大總統内閣總理毅然决然以全國民心輿論爲重拒絶直接交涉提交國際聯盟庶幾不負友邦保留之援助專使拒簽之苦心人民愛國之熱忱一舉而三善備先生之豐功偉烈亦將併此而三舉古今中外名臣孰能與之比擬哉卽有軍事協定之前愆可一掃而空所謂君子之過如日月之食人皆見之及其更也人皆仰之先生亦何樂而不爲哉僕於先生有一面之雅故敢披瀝直陳尚祈從善如轉環勿以斯言爲河漢則國家幸甚人民幸甚吳元鼐再拜 
[旅滬豫人之通電]  
　　反對直接交涉不認吳王來豫 
　　河南旅滬各界聯合會昨發通電云各省督軍省長各師旅團長各鎭守使均鑒山東問題吾人用舉國之力經半年之久始爭得拒簽二字幸美國保留在先英法繼起於後公理解决頗有希望乃日本恃强提出通牒北政府竟趨重直接交涉（中略）頃又爲擴張地盤計令吳光新入督河南王印川長河南吾豫同人尤爲憤慨開會議决誓死力爭絶不認對日之直接交涉亦不認吳王等來吾河南大局危急千鈞一髮公等手握重兵責在衛國護民敢請顧全大局濟我同胞挽兹危亡豈吾豫一省之幸實吾等數千年中國之幸也臨電迫切請公毅然河南旅滬各界聯合會叩有 
[救國恒心團特别會議]  
　　救國恒心團成立已數月日昨鑒於舊曆新年恐人民對於愛國之熱度因之墮落特於常會之外開特别會議一時蒞會者佔全團之多數當場議决定於陰曆正月初十日由四馬路泰東書局齊集自晨八時至十時分道演講中日直接交涉之利害并預期刋發通函及四字韻文各一紙聯絡上海各團體努力愛國原文如下（一）各團體公鑒山東問題正在生死關頭北庭與日商暗中進行即是直接交涉之見端國民奔走號呼於前者今反視若無覩豈年節只顧目前之娱樂而不思亡國後之痛耶抑懾於官僚一紙之威而不敢爲救國之運動也須知民國乃多數國民之國解决國事主動在多數之國民少數之官僚不過被動之機樞違背國民公意直接交涉國民豈能坐視本團於昨日大會全體議决發起大規模之游行演講進促國民之注意一致奮起挽此危局尚希貴會同時奮進千鈞一髮端在此舉萬懇注意順頌公安上海救國恒心團謹告（二）日人强横侵我山東繼承德約存心兇狠昏迷政府直接承認不消幾日將宣死刑稍有心在定然痛恨本團同人鑒此情形定於初十宣講遊行極力抵抗提出否認凡在羣衆撫心自問届時出發幸速蒞臨勿延勿怠至要至幸聚集地點四馬路泰東圖書局游行時刻八時至十時上海救國恒心團啓 
[工部局報告去年冬季房捐數]  
　　工部局公報云去年十二月份一季收得房捐共銀六十六萬九千六百十五兩較一九一八年同季增多十五萬五千四百兩有零計洋式房屋共四千一百七十一所外人住三千一百七十二所華人住九百十六所空八十三所共納捐銀二十萬二千二百八十五兩華式房屋共六萬二千零四十二所外人住二千零四十二所華人住五萬八千六百五十三所空一千三百四十七所共納捐銀四十六萬七千三百三十兩云 
[華僑商業大學之發起]  
　　曁南學校校長趙正平華僑學生會長謝碧田巴達維亞振興國貨公司代表丘心榮等近聯合同志共同發起華僑商業大學爲華僑子弟現在國内外各學校肄業期滿升學之所籌備已久并得國内敎育界之贊助趙謝丘三君因在各國之華僑以粤閩兩省爲最多乃於上月聯袂赴粤向各方面接洽一切聞軍府及兩院對於斯舉非常贊成莫督軍允爲代籌開辦費五萬元其餘均有擔任而伍總裁贊成尤力後至漳州陳競存君亦力贊成并爲殷勤計畫現三君已於日昨抵滬一俟海外各埠僑商團體復函到齊後即行著手開始籌備據云擬定開辦費約四十萬元先行擇要設備徐圖擴充并聞此種計畫醖釀已久今始正式從事著手云 
[同濟醫工專校機師科畢業紀]  
　　同濟醫工專門學校創設十稔成效卓著久爲國内人士所共知該校機師一科造就工業技師尤爲當務之急蓋我國工業學校雖多大都尚在學理而缺實驗該科學者除上課外更入工廠實習（該校設有木鐵翻沙等工廠專供學生實習並請有德工程師指導一切）此次畢業考試除各種工業科學外每兩人或一人須在工廠中造機器一件以留成績該班畢業生以去歲屢遭國事風潮功課上稍受影響故畢業大禮在舊曆去年十二月二十八日始得舉行當日各界人士以年關在邇多未蒞臨由各界領袖先期託該校阮校長代致頌辭該科自創辦以來此爲第二次畢業上次畢業諸君早已在國内各工廠任技師之職此次畢業諸君未畢業前已有新加坡華僑職業學校來函聘請數人哈爾濱戊通輪船局聘請二十餘人而諸君大多已定有位置就新加坡之聘者只一人就哈爾濱之聘者亦不過五六人該校機師科畢業之爲社會所歡迎於此可見一斑兹附畢業諸生姓名於後季炳奎·錢耕畬·袁德昌·高尚德·陳滋彰·袁伍昌·高冬心·林功樹·穆緯潤·陳頤升·江鴻壽·張乾生·黄寅齋·周嘉漢·洪勳·屠開第·袁其昌·錢鐰·劉忠昌·葉永衡·朱世章·王樹柟·鄒懋勛·吳厚運· 
[電器工界聯合會之新猷]  
　　法租界西新橋街中國電器工界聯合會係上海電器電汽工界同人所組織已經一年昨據該會代表李恒林云該會今年對於内部力求刷新原訂會章不日開會討論修改分呈主管官廳備案以免誤會并設法籌設工餘補習學校以增工界智識尤注重奬勸同人努力仿造外貨以塞漏巵因我國電汽事業一切材料用品無不購自外國而國人善製者雖多終苦缺乏資本以致懷才不售一事未興李君之意如有人仿製電汽用品經會中同人研究確可代用除力爲表揚其功用外并代多方設法宣布製造斯品之利益及銷場以便企業家之投資云云 
[上海學生聯合會調查科開會]  
　　昨日（二十六）上海學生聯合會調查科開臨時會出席科員十三人主席蕭子裳記録胡翼天會議情形如下（一）主席報告開會宗旨及二十二次常會經過情形（二）李嘏眉報告抵制日貨委員會托查之筆桿確爲日貨筆尖則爲英貨（三）主席聲明本科之責任爲調查各界狀况以後關於日貨之解决應歸抵制日貨委員會（四）卞毓英提議本科應選舉出席抵制日貨委員會職員二位通過費炳章蕭英娥當選（五）陶鳳盛報告近來運米者日衆若長此以往殊非全國之福應如何辦法蕭子裳提議致函海關監督請其嚴查（六）卞毓英報告蘇州元妙觀各小攤大賣日貨结果致函蘇州州學生聯合會請其搜集焚毁（七）胡翼天報告本科歷次查獲之劣貨作如何處置結果致函各團體請其監視銷毁（八）卞毓英提議本科星期六常會應繼續進行通過 
[尼羅號昨已抵滬]  
　　中國郵船公司之尼羅號輪船已於昨日（二十六日）晨八時三十分抵上海招商局總棧碼頭將於今日（二十七日）下午三時離滬赴香港由舊金山乘該船頭等艙來申者有西人四十四華人則僅陳君與徐博士而已由横濱來者西人十六人二等艙中有另客五人女客二人三等艙中有男客二十二人女客一人 
[美國飛行家抵滬]  
　　文匯報云中國郵船公司尼羅號輪船今日由美到滬美國飛行家十六人乘之而來擬組織香港澳門與馬尼刺間飛行事業 
[歡迎意飛行家消息]  
　　意大利之羅馬東京飛行團來華游歷北京航空處曾派專員徐祖善鮑丙辰兩少校來滬會同本埠中外各界籌備歡迎事宜并推舉臨時辦事職員曾經疊誌本報兹悉各職員於前日又經會議添舉辦事職員所有辦事各職員職務姓名如左（一）「總務股」（甲）函牘（乙）預備中國政府供應飛行客由吳淞來滬之汽車（丙）雜務（本股職員主任）徐祖善（股員）拜那派特生拜因徐起侯（書記）徐建屏（二）「地面股」（甲）指定飛行機落地及休息停車地點（乙）落地處張綵（丙）警衛（丁）軍隊及人夫（戊）印刷入場劵（本股職員主任）客老克（股員）拜那徐祖善鮑丙辰葉子衡戴耳皮亞樂拜非已朱葆三（三）「財政股」（甲）中國政府供應二十六人由吳淞至上海乘坐之汽車（乙）籌欵卽以售票之進欵交與上海飛行俱樂部爲歡迎用費（丙）招攬秩序單背面及其他印刷品上之廣告（本股職員）道耳母思徐祖善拜那派特生（四）「歡宴股」（甲）籌備時間與地點（乙）宴會（丙）推舉主席與演說者（丁）印刷秩序單（戊）邀請中外各團體加入歡宴會（本股職員主任）拜那（股員）唐露園徐祖善許建屏馬的耳（五）「茶點股」飛行家行抵時預備茶點招待（本股職員）萬國體育會（六）「紀念股」（甲）贈給飛行家紀念品（乙）歡宴時分贈與會者以紀念章（本股職員）謝俊卿（七）「公佈股」（甲）普通探訪（乙）報紙公佈（丙）特别印刷（本股職員西文主任）大陸報道也（股員）太晤士報陳漢明大陸報許建屏字林西報派登格利分（華文主任）時報夏奇峯 
　　上海飛行俱樂部會長克老客君將於本星期六邀約并開籌備歡迎會各部主任討論一切進行事務 
[舊曆歲首鐵路貨客之减少]  
　　滬甯杭甬兩路每届陰曆新年乘車旅客較常減少每日所售客票僅及平時三分之一日來因連朝陰雨乘客愈稀上海南北兩站前昨兩日客票售洋不及三百元而滬杭夜車乘客每夜僅十餘人大約須至元宵節後天氣放晴始能恢復原狀至於運貨方面貨車旣未開駛其由客車裝載者亦只零星小件因貨客兩項稀少之故各站事務頗覺清閒 
[設處籌備上海造幣廠之函知]  
　　上海造幣廠籌備處昨致本埠南北巿兩商會公函云逕啓者案奉幣制局總裁周令開查上海擬設造幣廠一事本部正在籌畫逐漸進行惟上海爲設廠地點凡關於一切籌備事宜均關重要自應派委專員駐滬籌辦以期迅速兹派鍾文耀·張德薰·孫多褆·王克誠·王世泰·單寶德·駐滬籌備該廠事宜仰即會同商酌認眞辦理并將情形隨時呈報以憑核奪除分令外合令遵照辦理續奉幣制局公函籌備處應派鍾文耀爲主任餘均作爲委員等因奉此文耀等遵卽到差除暫借上海香港路華商銀行公會餘屋設立籌備處擇於二月二十四日遷往辦公除俟奉到關防另再通告外合行函達卽希察照爲荷 
[友華銀行報告]  
　　中美新聞社譯友華銀行二十五日報告云昨日倫敦銀條價爲八十二及八十又八分之一十九日「卽上海銀行開巿之最後一日」則爲八十四及八十二在此數日内紐約及倫敦往來匯價不定最後爲三三七○四分之一今日此間巿面軟弱商人之要求頗鉅出口交易不多陰曆新年旣過銀根較鬆滙價恐須再跌美國海電遲滯故不知該國銀巿如何本月十四日美國銀價爲一元零三角一分以後當又減低矣預料下月間匯巿不至十分强固紐約倫敦金融皆緊此間較鬆動故各銀行將甯用在海外之羨餘云又二十六日報告云倫敦銀價雖祇有三先令八便士較昨日僅增一法生但今日巿面極爲强固惟出口交易不多至銀行所接内地交易頗不少購者旣鮮故價率增長二月份交貨者漲至八先令六便士巿面無特别之點交易不多美國無消息 
[白喉症現已漸減]  
　　月初本埠有白喉症發生（即疨症又名假皮症西名Diphtheria）曾誌前報兹悉舊曆年底此症頗形劇烈染患死亡者甚衆如九江路某顔料號主澄人葛某闔家病患此症死去二子一女其他類此一家死亡數口者頗多自入新年以來已漸減滅工部局衛生處會注意及此早將釐訂防免傳染章程散布而傳染病醫院亦備有攻疨盟可以注射據某西醫云此症尚可不致演成社會恐慌若居民咸能防患於未然當可不任其猖獗蓋上述竟致不起者多屬不遵衛生章程之流云 
[何豐林赴杭]  
　　松滬代理護軍使何茂如兹有要公面陳浙省盧督於昨日上午七點半時乘坐頭班快車附掛之花車由龍 
 
 

Page 11

 
 
華赴杭以便晉謁商辦 
[馬鴻烈將任浙省憲兵司令]  
　　前松滬護軍使署參謀長兼三十八團團長馬鴻烈自調往甯台鎭署後於日前因公來滬聞馬團長奉盧浙督令委充省垣憲兵司令之職不日由滬赴浙蒞新云 
[鹽課省稅釐正辦法之廳令]  
　　上海縣公署昨接江蘇財政廳訓令云奉省長公署訓令本廳呈爲各縣核議鹽課省稅厘正辦法請賜核示由奉令據呈已悉應准如議辦理仰卽轉飭遵辦此令等因奉此查此案前奉省署令廳核議當經分别令行并奉指令俟各縣查明復到迅議厘正辦法具報飭遵嗣據各縣陸續具復到廳又經核議呈請示遵各在案兹奉前因除分行外合將原呈抄發訓令該知事即便遵照辦理母違此令 
　　附録原呈呈爲核議各縣鹽課省稅厘正辦法請賜核示事案查各縣水鄉鹽課項下帶征省稅一案呈奉鈞令候各縣查明復到迅議厘正辦法具報飭遵卽經轉行并令催各在案現據各縣陸續復到征解辦法未能一致有解交本省省庫兌收者有向未帶征省稅者有逕解松江運副核收者有收而未解及尚未征齊者自應遵照鈞令厘正辦法通令遵照以期一律除解交省庫各縣母庸置議外擬請將向未帶征各縣按數帶收其已解松江運副各縣統應核扣至收而未解及尚未征齊之縣令飭趕速催收悉數報解嗣後各縣征起此項省稅解交省庫收存備撥并年清年欵不得再有延欠所有核議各縣鹽課省稅厘正辦法是否有當理合具文呈報仰祈省長鑒核指令以便轉飭遵辦實爲公便 
[會商條陳防止汽車肇禍辦法]  
　　邑人江確生等前因汽車肇禍兒戲人命曾擬具取締辦法條陳華租各界主管機關採擇施行現此患仍然未除昨聞江君以新正以來汽車傷人又已多起長此以往行路者將人人自危因特走訪前被汽車壓斃其子之徐孟淵會商再行條陳防止實施辦法以戡有重公益·免危險·維人道云 
[警察官長之禁賭]  
　　淞滬警察廳長徐國樑訪悉南巿高昌廟迤北至南碼頭舊滬軍營一帶冷僻處所近有一種形似游兵之籍隷湖南湖北人開設賭場摇寳牌九無所不備勾引商民入場賭博輸贏頗鉅更有賴義碼頭某鴨行旁大厦中亦有人每夜開賭並聞有已革警探附和其間爰特密派偵緝隊員會同該管警區所派長警前往掩捕外復咨請該處駐防之陸軍步兵各旅團長協助嚴禁 
　　南巿第一區警察署趙墨林署長因現在陰曆新年已過誠恐游手好閑之徒呼朋引類到處勾引聚賭油頭爰特撥派長警注意密查如有違犯賭博者一經查獲立卽解署從嚴科罰不稍寛貸 
　　南巿第一區一分駐所王署員昨發禁止賭博簡明告示云照得年關已過工商宜務正業不得任意游戲况且肆行賭博最足破敗財産輸贏尤惹風波嗣後厲行禁止違者依法罰科居民各宜警醒切勿自蹈故轍 
　　閘北四區警署長顔璧城以年節已過各茶肆居户依然喝雉呼盧通宵達旦反置正當事業於不顧查賭博即盜賊之媒介若不嚴加查究於治安影響絶大已密飭巡官督同長警無分晝夜在所轄地段查拿究辦以戢賭風 
[三誌屈家橋附近之攔刦案]  
　　兩盜匪各禁十年 
　　江灣鎭屈家橋附近挑賣荳芽菜之屈和尚中途被匪兇毆受傷倒地攫去身畔洋元金戒·並屈四龍户名糧串二紙·及剥去所着馬褂作裙等物當晚由警半途拘獲高友吉趙慶雲二名抄出屈之原贓各物雖缺少甚多解送警所移送地方廳訊辦等情兩誌本報兹悉此案業經檢察官預審明確除起案各贓先給屈和尚領去所受傷痕判令自行醫治外卽據情起訴審判廳請爲公判昨日午後該廳堵夏推檢各官開庭飭提高趙兩人上堂詰訊據高供保定人向爲小工趙供山東人前在某營充當砲兵此次各因飢寒由在逃之王五等發起糾合民人等共四人在途　刦所少之贓爲王等取去現在不知逃往何處求恩輕辦問官得供以該犯等結夥三人之上沿途逞兇搶刦實屬不法已極判决高趙兩犯各處二等有期徒刑各着監禁十年在逃之王五等俟獲案另行訊判判畢飭令分别還押候上訴期滿送監執行 
[包探續獲刦案關係人]  
　　楊樹浦路長安里八百十號居婦陳王氏（即辛沈氏）蘭路二十號邱六生華特路祝家浜鄉民瞿根福等家被盜刦失值洋二百餘元之衣飾現洋及行人奚林生趙子山·李阿五·樊培根·瞿根林等在華特路奚家浜等處被匪剥攫綢皮衣服銀幣鈔票經眼線戴金紅報告捕房謂係夏某糾黨所爲由探將夏及婦人兩口拿獲嗣夏在監脫逃捕房以戴與以上各案亦有連帶關係將其與兩婦併解公共公廨諭令分别收押查明解訊等情迭紀本報昨晨又由滙山捕房華探目蔣榮生·西探目柏生·華探楊阿泉·張金寶等續獲江灣人夏寶寶至案禀稱夏亦與以上各案俱有關係請求展期開審俾詳細偵查一切云云張襄讞得禀商之美約副領事命將夏帶回捕房展期七天解究 
[孟納拉路命案之結果]  
　　唐錫金禁押二年 
　　住居新閘孟納拉路高升里一百七十二號門牌之無錫人唐錫金因於本月七號用劈柴刀將葉益卿之頭顱砍破致葉因傷身死已由捕房報請公共公廨中西官驗明棺殮並將唐與其妻季氏及男女小孩各一口一併拘解公廨分别押候訊究在案昨晨由廨提訊先由中西包探上堂禀明前情並由屍妻葉唐氏投求伸雪訊之唐錫金供稱死者因至我家拆梢當被老母與友人華某毆打其時我在法租界挑鴉片烟故不在場乞鑒俞襄讞核供商之美丁副領事以被告雖否認行兇然亦過犯判押西牢二年期滿仍逐出租界唐季氏開釋兩孩交氏領回 
[三新紗廠工人罷工續紀]  
　　楊樹浦路三新紗廠南北兩局男女工人不下四千餘名因見粗紗間管車司事更換且有減少女工之說（前時每車兩人者現擬改爲一人）遂起恐慌前日夜班已全體罷工頗有將該廠玻璃窗及電燈擊毁情事經該廠西人報告楊樹浦捕房派探目陳銀松包探季立仁前往將爲首滋事之任扣子等拘回押候解究等情經紀昨報昨晨捕房將任解至公共公堂請究先由原告三新紗廠所延之律師上堂譯明前情旋稱去年該廠亦已迭次發現風潮此次要求嚴辦以儆將來云云次由該廠西人投訴罷工起因及被告聚衆吵閙顚末質之任扣子供稱實因粗紗間旣減人工又不加給工資是以不願往做並未集衆滋擾等語張襄讞及美約副領事核供以任行爲違犯第一百六十六及四百零六兩條新刑律應科刑期二月着解往西牢執行外並飭補提餘人解究 
[兩販土犯之懲罰]  
　　太古公司之山東輪船由厦厦門汕頭等處開駛來滬經海關中西巡緝隊登輪調查當在搭客楊永興衣箱内抄出烟土一百餘兩又方二身畔抄出烟土五十餘兩當將人證拘送水巡捕房梅捕頭諭飭轉解地方廳訊究起案烟土送往海關候燬昨日下午該廳刑庭推事楊寳林·會同夏檢察官開庭命提楊方二人上堂據楊供安徽人向在原籍耕田度日此次因事赴厦門探親順便購得烟土不知有違禁令求宥又據方供湖南人前曾充當目兵奉裁已久身畔烟土爲友人托帶求鑒問官得供以該犯等私販烟土罪已成立判楊監禁一年八個月並科罰金三百五十元方監禁一年四個月並科罰金二百元以儆 
[少年宣講團分隊募捐]  
　　本埠少年宣講團總部近擬謀社會敎育之發展建築團所及通俗演講場等惟因經費浩大特分隊募捐共分二十五隊每隊十人隊長姓氏如下天隊薛毅地隊鄭鷓鴣元隊葉有章黄隊胡雄才宇隊顧雲翔宙隊顧君梅洪隊劉廷枚荒倪上仁日隊沈學文月隊申夢世盈隊嚴渭漁昃隊陳宗器辰隊顧西眷宿隊張叔懷列隊楊守仁張隊陸文韶寒隊楊清馨來隊奚軾暑隊羅增潭往隊俞光芝秋隊陳子和收隊陳兆昌冬隊朱漢光藏隊張蘋周閏隊吳卓崙聞該團募捐大會定三月一日開幕云 
[東吳同學會會宴預紀]  
　　東吳大學同學會爲前蘇州博習書院·上海中西書院·及現蘇州東吳大學諸同學合組而成其會員在上海者爲數頗多兹聞該會定於二月二十八號（本禮拜六）晚六時半在三馬路興華川菜館會宴並商議本年進行事宜因該會前屆副會長王顯華現任上海商務印書館發行部總經理擬日内赴歐美考察印刷事業該會亦即於是晚爲王君餞行云 
[各學校消息併紀]  
　　上海公學白克路上海公學本星期自登報招生報名者已逾百人該校校長楊德鈞業於前星期南下連日與敎務主任陳漢卿支配校務力圖發展運動方面如田徑養·武術·球戲等種種仍在張家花園即上海體育專門學校操塲體校各敎員俱爲該校盡運動指導之職中學部國文另聘胡寄　擔任寒假期内所設之「英算部」『圖畫部』「國技部」則於三月五日結束開課期已定三月八日 
　　體育專門學校張家花園上海體育專門學校自組織以來内部一切俱積極進行江蘇省敎育會黄任之·沈信卿·前江西陸軍軍醫院長王若儼·上海公學校長楊仲馨·馬玉山·頗贊成該校宗旨俱列名贊成王君並允擔任生理科又該校武術敎員蕭格清因浙江體育學校舉辦寒假國技傳習所聘爲主任約於三月八日結束即可返滬該校開課已定陰曆正月二十日 
　　紹興旅滬公學虹口東唐家弄紹興旅滬公學近日男女生新報名者一百三十餘人舊生繼續肄業者原有三百零四人校舍不敷該校長朱堯臣爲普及敎育起見計添賃聚寳里房屋擴充敎室并添設國音講習社敎授注音字母及白話文聞十三十四十五三天考試新生十六日開學云 
　　坤範女子中學新閘梅白格路頤康里韓範女子中學自寒假後迭開敎職員會討論校務進行事宜昨日下午一時在校舉行敎職員聚餐會由俞校長主席被此觥籌交錯備極歡悅席間由俞校長起立宣言大致謂今年校務擬分二層進行（一）關於敎務者（一）關於經濟者敎務事宜務望彼此切磋以利進行總以切實爲目的至於經濟鄙意擬組織團體分頭募捐一俟籌有的欵即擬購地建屋擴充範圍云 
　　毓賢小學愛文義路毓賢高等小學校上學期歸唐豪君接辦後學生進步甚速寒假時曾開學藝會一次頗爲各生家族贊許本學期除原有各敎員外添聘周啓明·傅築賢·榮雲涵三君敎授英文國技等科三君俱屬大學及中學校敎員對於該校學科必能增進又校長一席已聘定前寰球中國學生會日校敎員王瀛洲擔任唐君則親主敎務以利進行開課定陰曆正月十六日 
　　廣智學校閘北寳山路義品里廣智學校係紹興旅滬公民陳禹蹟創辦迄今已届六年頃聞該校爲提倡商學起見自本學期始完全改組爲乙種商業學校内容大加刷新并聘定章聘儒爲國文主任羅星耀爲英文主任近日報名投考者絡繹不絶定於正月十三日開學 
　　貧民學校貧民學校校友會通啓云敬啓者本會訂於夏曆正月初十日午後一時起四時止在大南門外中道橋南首本校開茶話會議訂會章選舉職員凡我校友届時務請撥冗蒞會尚祈勿却爲禱 
[通濟艦駛赴厦門巡弋]  
　　海軍部日前令飭藍總司令選送海軍見習生數十名咨送北京航空學校肄業當經藍總司令分令厦門烟臺各校選送去後經烟臺海軍學校於本月十七日選得見習生四十名屋山練習艦隊司令蔣拯撥派練習通濟號運送到滬經藍總司令備文呈送北京海軍部轉送入學在案兹因厦門需艦巡弋藍總司令飭令通濟艦即日駛往以資巡緝該艦奉令後已於昨日啓椗前往矣 
[軍佐補官之部令]  
　　現駐本埠各軍隊前日轉奉陸軍部令云案查陸軍官佐補官令施行細則第十條第二項内開非陸軍學校出身人員在軍隊經騐有年或著有特别勞績現任軍職中職務者應以實任本職或與本職相當之職以滿二年以上得按本職低級之官核補等語此項規定係爲專指以軍隊充任之職而言曾經解釋通行在案惟軍佐人員雖在軍隊任職已久未能援案核補未免向隅兹爲軍官佐畫一辦法起見凡任軍隊中軍官佐之職確合陸軍官佐補官施行細則第十條第二項之資格者應得援照軍官之例辦理除軍法補官特有規定外合亟令行仰即遵照辦理 
[憲兵營長選派武術敎練員]  
　　京師憲兵司令部前日通令所轄各憲兵營略謂查武術一門爲憲兵必要之技術各營憲兵有學習者亦宜深造未學習者亟宜添練現已挑選武術憲兵分别擔任各營各連武術敎練以便各憲兵盡心學習令仰各該營長遵照辦理等因第三營營長張輔漢奉令後查得本營第九連原未設有武術憲兵應以第十二連之武術憲兵張輔清調派第九連左任武術敎練其第十連即以本連之憲兵劉喆充任武術敎練又第十一連即以本連之憲兵魏信昌充任武術敎練又第十二連即以本連之憲兵關松森充任武術敎練又駐紥濟南之憲兵分遣排即以該排之憲兵趙震宇充任武術敎練均經分别選派定妥除分别委任各敎練認眞敎練外並於昨日通令各該連排長等一體遵照督同敎練並將開始敎練日期報轉候呈 
[飭吏催征冬漕]  
　　民國八年份上海縣冬漕由縣知事沈寳昌於舊曆去冬設　開征收至大除夕夜止計被四鄉各花户拖欠約二萬金是以沈知事於昨諭飭各催征吏下鄉傳諭各圖地保趕緊知照各花户迅速完納掣串安業 
[陳世光猝然患病]  
　　浙督署外交諮議官陳世光日前（星期日）因公赴浙詎抵省下車時忽爾患病　迷不省人事經同車友人雇車陪往督署奉盧督命令准給假回滬寓醫治 
[仁濟醫院照常開診]  
　　山東路仁濟醫院曾　舊曆新年　　門診自昨日起已照　開診矣 
[新世界阻止股東入内游玩之涉訟]  
　　新世界遊戲塲已故股東陳錦峯之子陳某於該塲開幕之第三日晚上八時未買門票入内游玩當被收票人等阻止致相爭閙旋由經理人陸錫侯到來告以新章股東概須買票而陳以附有鉅數股欵不得入内一游大爲震怒與陸爭論數言竟用野蠻互相毆打扭做一　嗣經稽查人等鳴同司閽華捕扭陳至新閘捕房控告捕頭以兩造均係體面商人不予准理現雙方各延代表律師呈稟公共公廨涉訟矣 
[迷路男孩待領]  
　　年約六七歲男孩身穿緑洋布棉袍子柳條布棉褲蒲鞋面鞋子元色洋襪和尚頭戴絨線帽在法租界迷路啼哭爲捕查見帶入捕房昨送法廨請示詰據該孩供名喇頭餘言含糊本地口音判送堂留養候家屬認領 
[開汽車疎忽罰十元]  
　　美孚火油公司送貨汽車夫倪阿寶於本月十一號午後在英法交美孚火油公司送貨汽車夫倪阿寳於本月十一號午後在英法交界愛多亞路駛車不慎將法國醫生斐林所乘汽車之葉子板撞破當由六百九十二號華捕到來抄明倪所駛一千七百七十三號汽車號數回稟捕頭請廨出單於昨由探將倪傳至公共公堂請究原告偕汽車夫丁芳榮·及代表律師上堂聲明被撞情形以該車修費須銀一百四十五兩等語訊之倪亦延律師到堂辯稱是日原告之車山西而東當時被告連揑喇叭三嚮並無不合云云中西官核供以被告開車疎忽判罰洋十元充公示儆 
[汽車碾傷醬園學徒]  
　　北浙江路愛爾近路轉角和康醬園内之與徒周維良於前日下午三時許至對過老虎灶泡水而回甫至馬路西首之泗門汀街沿下突被蔡姓老者所乘之一千一百八十號執照汽車撞倒碾傷胸肋等處頓時血從口鼻間湧出痛極暈去幸和康近在咫尺即由該園經理人鳴捕到來將周扶上汽車送請西華德路同仁醫院求治並將該汽車及司機人帶入捕房稟明捕頭飭令抄録號碼並將執照暫存聽候請廨出單傳究 
[電車碾傷小工]  
　　英美電車公司修理軌道小工某甲昨在北浙江路海甯路北首工作　因往來提籃橋之七路　車由滬甯火車站飛駛而來不及避讓致車輪從足骨碾過頓時倒地不省人事當經一千一百十七號華捕查見立即抄録司機人號碼將甲車送醫院據情面稟捕頭核示 
[珠押髮尚無失主出認]  
　　匪徒陸金生於舊曆除夕夜與在逃二人在浙江路偷鷄橋攫取行路婦人珠押髮一支質洋分用被總巡捕房包探王金壽查悉於昨將陸拘解公共公廨請究並將吊到原贓呈案經中西官略訊一過判陸押候查明失主於下禮拜四再訊 
[女子發濟良所擇配]  
　　濟良所西女董昨晨伴送女子董二媛到廨請示經中西官訊據女供年二十歲原籍蘇州被父賣入北海路雉妓院内爲娼因苦走出投所求援是實中西官核供判女發濟良所照章擇配 
[馬夫頭目舞弊之控究]  
　　法工部局昨由逖百克律師代表投法公堂控馬夫頭止王福壽舞弊馬夫等工資有犯刑律請求訊究被告亦延逹商律師代辯稱馬夫共有七十五人時常有人告假所有應得工資由頭目王福壽交與替工等取去實無作弊行爲求察見證王仲山稱民人於上年七月起代六十六號馬夫周牛郎爲替工至十月間辭退後由被告令我兩次冒領工洋交與吳連生後給民人洋一元是實張雙珠稱民人於上年間因病告假三個月後至局内領取工資分文無着實被王私行吞没又張元郎稱民人向來在局中爲馬夫於上年間停歇日前王福壽令民人代六十七號馬夫張開郎至洋人處冒領工資洋九元後亦交與吳連生給民人洋三角是實詰之王福壽供張雙珠告假由小根郎代替工洋由小根郎取去至於王張兩人代領者實係請假馬夫之工資並非民人唆使冒領求察中西官判候傳齊人證再訊 
[私賣鴉片之科罰]  
　　法捕房捕頭阿而風西君日前偵悉鄭家木橋街王亭南王湘記二户私賣洋烟又吉安生王阿三家私設烟榻容人吸食前晚率同包探暗差捕等前往各該處抄出烟土烟膏烟具等物甚夥帶入捕房諭令交保候核昨解法公堂請究捕頭上堂訴明前情將烟土等物呈鑒詰之王等三人同供認私賣不諱中西官判王亭南罰洋五百元王湘記罰洋一百元王阿三罰洋二百元充公烟土没收 
[窶人自缢遇救]  
　　年近三旬之皖人汪新友因貧病交迫無計謀生於昨日清晨潛至楊樹浦鄉間墳山樹上自縊圖盡經行人瞥見告知一千一百七十七號華捕將汪解救帶入捕房稟明捕頭留候送請公堂發落 
[昨日公共公廨訊理民事案紀]  
　　昨晨公共公廨排審民事訟案除滙豐銀行買辦席立功與弟友于等爭奪故父遺産案臨時兩造及律師不到未審外計由關讞員會同英卓副領事在第四民庭訊判者三起（一）「劉叔培控吳德先承租轉運公司營業違背契約積欠租金私收鐵路公司佣金不理借墊等欵案」由原告之律師上堂陳述良久詞均未譯「結果」被告仍着還押准予原告律師所請給諭飭遵（二）「中華滙業銀行控吳培生不理欠欵案」此案先是吳培生避債出走揚州經原告往揚州官廳起訴訊明不屬管轄備文派吏將吳送交公廨原告遂延律師正式至廨起訴諭吳交二千元舖保候訊兹原告之律師以原告所控之數核與吳交保之數大相懸殊故到堂請求將吳保數增加而吳之律師則不以爲然兩造律師辯駁良久「結果」原告律師請求增加保數不准（三）「婦人秦張氏控鄧二如不理借洋三百五十元案」先由原告之律師譯稱被告承認控數言畢將借券一紙呈察次據鄧訴稱欵係代人所借借欵人現已走避請堂上寛限一月容向料理等語「結果」原告得直被告准交原保 
　　昨日午後二句半鐘李襄讞與美丁副領事升座第一公堂會訊民事案兩起（一）「美國人雷森（譯音）控甬婦宋包氏於民國六年一月十號將原籍上虞縣田一百二十五畝有零抵押銀八千兩逾期不　案據原告代表律師上堂譯稱本案被告前延林百克律師具有訴稟承認押欵今日林律師未到查該地均在甯波上虞縣所屬之區域内須得公堂諭單方能出賫要求給諭准被告將地變賣償還押欵云云中西官得供會商之下援筆判曰據原告代表律師稟稱請求給諭准被告將該産出售得價償還原告押欵及利息堂費一切如有多餘給還被告等語應如稟給諭照准此判（二）「美商利中洋行控德昌號不理定貨欠銀七百三十九兩一錢四分案」據原被兩造律師到堂互辯數語問官因人證未齊判候展期傳到公和祥碼頭司秤英人鐵門司（譯音）到案再行訊核 
　　又下午第四民庭由陸襄讞會同美約副領事審訊各案如次（一）「張寳生控伶人王佩蘭不理借洋三百六十元案）前已訊明判令保釋償還詎王祇還過一百元即往杭州現搭班於第一臺置餘欠於不顧故原告之律師到堂請求追究「結果」限被告於七天内償還原告洋二百六十元違干押追（二）「顧裕生控　巖　王子雲不理欠洋四百二十元案原告之律師到堂請求改期「結果」照准（三）「汪步雲控瞎子石潤夫不給佣金銀五百四十六兩案」先據汪供稱去年正月在慎昌洋行爲夥時由我代被告向買辦徐生棠說項轉由徐將科發藥房買辦何敬仲購存之洋碱賣與被告計出去七百餘擔價分兩等因其時貨缺故被告除允照例給二分佣金外並信函允許加給五分迨交易成就分文未得云云次由見證徐生棠上堂證明汪介紹石購碱石確已先給汪重酬所有成單伊係代表出賣人何敬仲簽字等語復由被告之律師向汪徐二人盤駁一過旋向石詰據供稱去年並未由汪介紹向徐購碱前年徐曾將積貨洋碱售賣與我此貨我未出完餘仍被在慎昌爲夥我爲往取派司使利起見借與伊洋四百元後竟延約不理故控稟公堂業已判還徐亦曾以將倒之某壽險公司股票向我抵欵却而不允我待彼輩可謂厚極等語至此時暮「結果」下禮拜四下午續訊（四）」瞎子石潤夫控慎昌洋行買辦徐生棠欠交洋碱三百擔請追損失銀一千四百五十三兩案」時暮未審 
[指控攫物之不實]  
　　卓良英偕證人蘇其昌指控葉生陽串黨在北四川路弄内攫去銀幣兩元金戒一枚等情昨由捕房將葉拘解公共公堂經中西官訊明原告指控不實判將案註銷被告開釋 
[兩偷兒各押三月]  
　　虹口天潼路十三號張興國家前失竊值洋一百八十元之金珠飾物投捕請緝在案昨由滙司捕房包探奚德安·王桂生將此案偷兒李爲柱·陳國安獲解公共公廨經中西官一鞫即明判各押西牢三月示儆 
[警署釋放患病竊賊]  
　　去臘南巿第一區警察署派警在十六舖各碼頭查拿竊匪到署拘留過年並酌給飯食二餐迭紀前報兹聞此項竊匪拘留者共計三十六名自禁押以來内有患病者數人現由趙署長密看病情略重者提出當塲騐明慰以良言從寛開釋計有鎭江人徐金發本地人沈更乾崇明人吳阿三江北人王阿狗王福生沈國華甯波人周阿二等七名派警押送出境 
[傭婦行竊之訊實]  
　　九畝地開明里六十八號門牌爲珠寳生理之馬祚祥家於前日失去金鐲金戒等物值價二百餘元開單報由二區一分所馬鳳山警佐飭派長警前往詣勘一周復將男婦各傭詳加盤詰内有傭婦楊沙氏形狀慌張再四盤詰始供認竊取不諱立時起出原贓押送該所傳到事主昨午移送地方廳經檢察官預審之下判將送案原贓給馬具領該氏押候起訴懲辦 
[過犯攫皮夾之押儆]  
　　某西婦前日手携價值五十元之皮夾經過虹口崑山路弄内爲匪人印阿根串靈攫取而逃旋經該管捕房包探王少廷·西探使密司查獲昨解公共公廨中西官訊悉印係過犯判押西牢六月期滿驅逐出境 
[道署批示照録]  
　　滬海道尹公署昨批沈澄清等呈積榖事繁責重請另組專管機關由呈悉旣據逕呈仰候省長批示祇遵此批 
雜評二 
[舊曆年之恶習（訥）]  
　　各地舊曆年之賭興一如曩昔其責一在官廳拘守舊習慣蓋官廳仍視此新年無異於曩昔之新年以爲賭乃新年游戲事而不妨稍弛其禁令其實官廳旣遵奉陽歷不能再如從前之寛縱宜將舊曆年種種惡習一掃而空之二在社會無敎育如故蓋一般青年當此休睱之時無有益於身心之各種新游戲足以替代其舊時游戲之具則亦惟有仍趨於此途甚至卜畫卜夜傾家喪命而不惜終年孜孜所受學校敎育之益而敗壞於舊曆年數日問種種之引誘者豈少也哉吾人誠不能不痛心於新年社會之無敎育也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
　　俄人多富於陰忍沉鬱之特性故少年流於自殺者頗多前年某宗敎學校内有十一歲與十四歲之少年因受敎師之叱責兩人羞憤不欲生竟携手往鐵道軌間以圖一死又基愛夫有十六歲之少年因有不規則之行爲經學校之察出令其退學亦憤而自殺焉蓋强毅不屈陰忍輕生爲俄人之特性也 
　　白列沙氏之『世界遊記』載伊克斯克Lrkutsk地方上警察寥落若晨星逃犯與盜賊充衢每日太陽西下街上卽無行人夜間行路須沿途呼呌使巡街之犬不至追逐云云白氏之游記爲普通在外游歷者必携之書言伊地之黑暗必較他人爲詳然尤有甚者則威廉格連來氏之說是也威氏曰西伯利亞之地雖至首都如多木斯克伊克斯克加爾伯羅夫士基等處亦非樂土街上路燈稀少入夜惡椷犬四出噬人較諸土耳其首都康士坦丁有過之無不及謀殺搶掠等事無處無之有種暴徒專於夜間出人不意以繩索勒斃行人取其財物棄屍路上云云 
　　數年前余在海參崴時亦嘗親睹以上種種之黑暗事但近十年來西伯利亞各地方上之進化已非昔比英人干都爾曾言曰地球上不安穩之地豈祗西伯利亞哉倫敦紐約巴黎等處之暴徒明目張膽横行遍地奪人財物算人性命其於西伯利亞何止千百倍余試舉一二案以證之千九百零九年巴黎有抛鏹以奪行路人之珍貴物件者千九百十年紐約大富豪安德魯格林在其宅傍被人铳斃同年銀行大家那爾典爲女盜腰劍於途諸如此類不知凡幾 
雜談 
[騷壇艶話（上）] [  瘦鵑]  
　　從來情界至隘容二人可未嘗能容三人也容三人則無論二女一男或二男一女勢必興愛河之浪揚妬海之波卒至於月缺花殘而後已不意比利時之大文豪梅特林克M·Maeterlinck獨能周旋於二女之間各得其意有笑顔而無涙痕有歡樂而無嫉忌是誠情場中之創格矣梅特林克久以詩文小說劇本蜚聲歐洲騷壇稱近代文豪之一比利時之人仰若日星十餘年前與法國名女優及女著作家姚薏德勒勃朗GeorgetteLeblanc結爲佳偶兩心一襪愛比雙　閨闥間融融如也一年前梅忽鍾情於一妙齡女優蘭妮苔亨ReneeDahon心悅之而未敢言姚薏德覺之立語其夫曰君愛小蘭妮吾必使君得之因怱怱籌備一切與梅離婚去歲春梅卽娶蘭妮苔亨芳年甫十九耳姚慧德雖下堂去而其愛梅特林克也未嘗有間徒以愛夫之故自願犧牲其幸福以予他人無妬念無惡意其識見甯非高人一等哉姚薏德嘗言世界中人萬不能與死神相抗暮年在望亦萬不能奮鬭以遠之吾輩婦人苟少有思想者當自知年事日增美色亦日衰秋後枯柳正無事與春葩爭妍也其達觀有如是者梅特林克旣與蘭妮結褵樂乃不翅感激姚薏德之餘愛之亦益甚而姚薏德亦自處於良友之列蜜月旣過即時時過從其家談詩論文不涉他事其與蘭妮尤相悅無間言蘭妮知梅特林克文字商兌不能舍姚薏德則亦無所猜疑也梅平音編劇深得姚薏德助往往結束登場爲劇中人物以助梅張目今雖離婚亦仍無變其故時且親以演劇之要訣授蘭妮擁之紅氍毹上焉梅有一巨邸以古蹟聖文德爾大寺改築耗資無算工竣之後姚薏德則助以陳飾一一均愜梅意蓋琴瑟麗澤垂十餘年其知梅特林克者深矣 
[法國陣亡華工墳墓攝影]  
　　派赴法境戰場之華工以工作積勞或飮彈捐軀者其數不尠法政府念其參戰有功在東部諾耶爾noyelle地方闢地數畝捐爲華工墓地凡身亡於參戰之役者皆瘞於是並爲按名建一十字碑勒華文姓名其上以爲紀念去年王正廷專使葉恭綽次長偕往致祭卽在墓前演說此圖係王使得之於某華工而此次携歸轉贈本館者 
新聞拾遺 
　　新劇員化妝騙錢之奇聞北京自前年流行新劇以來本不甚爲社會人士所歡迎雖偶有一二家然皆生意寥落入不敷出此種演員衣莠本極不齊故姦淫拐騙之事疊有所聞詎新正初三日社會上忽又轟然新劇員喬裝拐騙候補知事鉅欵一事兹就訪聞所及略表出之亦可見此種新劇人員品格之墮落矣有葉某者江右人前年第三届之及第縣知事也前日（即去年臘底）因交卸湖北榷運局事來京另候差委蓋其戚現方爲財政部中之紅人也來京後暫寓前門華洋旅館七號官房人棧後數日見鄰號房中有形似夫婦者兩人男者年逾不惑朝出暮歸舉止頗形闊綽而女則花信年華姿容誠屬可人葉本色中餓鬼見之心乃大動以爲一塊天鵝肉可以不勞而獲矣時或加以逗引女則若有情若無情繼則眉來目去漸次攀搭然談話時女必遠立數武以外時或以巾掩面狀似甚羞澀者間乘夫外出時於夜中一至葉處互相戲謔惟不及於亂耳偶陳家世動多傷感女又灌以迷湯葉乃大惑遇女有所需無不奉命惟謹葉本單身獨騎無有妻妾之從女窺其隱知大功已告成乃曰男子多無天良欲我從者須先以鉅欵爲質免事敗兩不相容也葉於晉京時運動之費本腰纒甚富乃慨然諾之以鑚戒金脫條數事爲信物價約值千數百元時正元月二日下午五時許也旋密約會於新世界再圖良聚詎葉驅車去後竟踏破鐵鞋偏覓不得意中人及游客散盡歸來女房黑越如漆全無人影初猶以爲與夫外出未歸也坐以待旦仍不見回知有異乃急詢棧中執事始知鄰號所住者爲已歇業新劇員沈某馮某二人已於昨晚趁夜車赴津改道上海演唱矣其一夫一婦者該二伶之化妝也葉大驚深恨自已冒昧坐失鉅金又以前程關係不敢公然查缉祇得自認晦氣而已[  寳泉]  
　　小洞天和尚問津余日昨偕友秦君共游新世界至小洞天品茗忽來一和尚年約四十餘手執佛珠口中喃喃視若甚虔坐旣定喚堂泡茶某女堂倌奉茶旣畢向之索資該僧故意停留嘻皮笑臉各女堂倌問曰『你家住那裏』『芳年幾何耶』余等向之不禁爲之大笑女堂倌面紅耳赤回頭而去該僧哈哈一聲頗示得意噫此和尚殆不知色即是空耶經云女人最爲惡難與爲因緣恩愛一縛着牽人入罪門不知此僧有此感念否[  一動]  
　　東吳同學開同樂會常州學子負笈東吳大學者爲數頗衆現屆年假期内紛紛束裝旋里度歲爲謀聯絡感情昨特假座青年社聚餐並舉行同樂會到者甚多濟濟一堂其樂融融頗極一時之盛云[  憶英]  
　　鄉婦幾遭流氓欺常州大興橋之鄉婦二人因乘歲首閑睱相約來城游珗尾至啞吧弄口迷失道路遂沿途探問老城隍廟所在適遇流氓王某見其姿色可人且以鄉婦可欺乃假云已亦係赴城隍廟游者誘至西城脚下竟欲强將二婦姦汚二婦知已受欺乃大聲疾呼援救王某見事不妙遂將鄉婦之首飾金戒等物刦取以去嗣幸遇有熟人始得偕之回家云[  憶英]  
　　店夥遇鬼之奇聞甯垣水西門大街某布店現因陰曆年關特派店夥某甲往南鄉一帶收取欠賬日前收畢回來時行至𠯨路口地方天色已晚加之陰雨霏霏正行走問忽見對面走來一人高約二丈面目獰惡某甲疑係鬼物驚嚇異常不敢仰視急覓小路狂奔不止且不敢迴顧至家時已經面如白紙氣喘嘘嘘臥於床上遂將所見告知其妻始知遇鬼當夜寒熱大作囈語含糊隨即延醫診治據云受驚過度所致詎料延至三日竟致身死聞某甲身後蕭條遺下寡婦孤兒不知何以爲生甲妻哀痛之餘幾不欲生聲言某甲之死係由下鄉收賬遇鬼受驚而死擬向店主交涉店主頗爲焦灼已經承認撫卹現正託人向甲妻說項當可和平了結惟某甲所遇者究竟是人是鬼殊不可知亦奇聞也[  冠英]  
　　逐兎得金常州南鄉鄉民某甲臘鼓催殘時獨自詣城購辦年貨詎途次茶亭（地名）瞥見道傍一兎蹲伏某甲見其潔白可愛擬捉歸飼養晨昏玩弄乃兎見人至急馳而去某甲心不忍棄尾之而逐追之不遠兎忽躍入田側穴中某甲遂以擔捧探之覺穴中有物甚形沉重乃易手入得一包解視之現銀百元連索八次計得番佛八百尊某甲至此喜極欲狂遂不動聲色持之而歸竟默認該兎爲財神變化指示迷途亦云謬矣余係聞之某甲鄰人口述云[  憶英]  
小說 
[女虚無黨員（五）] [  蔣夢芸]  
　　不多一會時間已到皇后旅館的前後門户一律關住還有許多便衣警察守衛着這時旅館裏的旅客和辦事的人都得了這個消息很是恐慌我疑心你是虚黨你也疑心我是虚無黨紛紛的擾得不休祗有旅館經理却比剛才面色好看了多總監和白洛斯這時早已到了二層看見守衛的人還立在十六號門前心放了一半急急將門推開一擁而入只見兩個冒名的醫生好好的坐在那裏見許多人進去也不恐慌也不抵抗任他們用繩縛住了手送到監獄裏去白洛斯雖是已將兩個虚無黨捉住但是他心裏狠狐疑爲什麽愛娜一些也不抵抗衆人都已出去他一個人還在十六號裏面觀察忽然在書櫉的背後被他瞧見了一個暗門這門是通左面十七號的在那個門的旁邊還發見了一隻金針上面有A·N·兩個字 
　　第二天聖彼得堡全城的人都知道白洛斯捉住了女虚無黨員愛娜新聞紙上面還用頭號字排登說的更是有聲有色那官報的新聞欄還登着一條新聞說今天下午兩點鐘警察總監組織特别法庭審判昨天捉住的兩個虚無黨員全城的人見了都存着心要去旁聽見識見識這個暗殺黨首領愛娜姑娘所以不到一點鐘那旁聽席上早已擁滿了人等到兩點鐘到了警察總監和刑事官升了坐接着幾個禁衛軍擁了兩個犯人走上來那時候法庭上的人眼光都注在那兩個罪犯身上許多人見了就紛紛的議論說這兩個人不是死罪便是遠戍到西伯利亞去做苦工至少也須定一個永遠監禁的罪爲什麽看他們面上一毫没恐怖的樣子呢衆人正在這裏議論那邊總監將鈴按了一按向立在前面一個犯人問道你的名字是喚作惠而生嗎那人抬起了頭向總監瞧了一瞧微微的笑了一笑說道惠而生嗎本來····現在就呌作惠而生罷這般奇怪的供辭聽的人一個個都聽的呆了總監用着威嚴的口氣道你究竟是喚作惠而生不是那人道是的我喚作惠而生總監再往下問道你是做什麽的那人遲疑了半嚮又向愛娜看了一眼回答道我是業醫的總監又問道你從什麽地方到這聖彼得堡來的那人聽了等時呆了愕了頭回不出話停了半刻才說道總監請你原諒我把來的地方忘了總監道那眞奇了連自已來的地方都忘了 
[自由談之自由談] [  不冷]  
　　傾國傾城貌我聞陸之返自歐洲也大有繼長外部之意及至京某權要使人語之曰汝長外部甚佳但汝須熟究余前與人所訂之約勿使余失信於人辭嚴色厲陸對之不覺爽然乃俯首低吟曰你是個傾國傾城貌我是個多愁多病身於是牙痛頭痛腹痛無一不作而辭呈上矣 
 
 

Page 15

 
 
   
 
 

Page 16

 
 
   
 
