# 1889 - 43 - 4905685

 

Page 1

 
 
[新印東華錄東華續錄出售] [  圖書集成局啓]  
　　東華錄一書初　于蔣氏後長沙王益吾祭酒從事史館復取累期掌故列聖宏謨編纂成書箸爲　錄由是自天命迄道光九朝治績　然大題恭閱之下不特仰見祖宗宵旰勤勞孜孜圖治之至意卽列朝名臣章奏大將勲猷以及外藩恭順之情邊疆開拓之事亦皆編年記月一　可知固宜家置一編朝夕披閱者也第原本巳多漫　坊間翻刻又皆魯魚亥豕訛悮良多茲用新式鉛字排印精選上白　張校對裝潢俱極佳　刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲蔓購請移玉至申報舘帳房面議可也此佈 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁重携帶良難學者窮數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉛字排成印以雪白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[京都分設點石齋售書局并設韻石齋箋扇鋪啓]  
　　啓者本齋石印經史子集各種詩文典籍搜羅宏富校勘精詳向在各省發售允巳功資點石價重兼金今屆曠典宏開因思京師首善之區爲人文所薈萃特分鋪琉璃厰中巿以便海内鄉會諸君子就近購辦並設韻石齋選製箋紙筆墨屏條扇册名人書畫碑帖文房諸翫無美不備非徒射利聊籍揚名伏惟雅鑒 
[育閨才議]  
　　中國之文教盛矣中國之人才衆矣上而盈廷濟濟凡百臣僚偉論宏詞陳善補缺名臣奏議援古證今付之棗梨幾與日星同炳次之而名儒宿學皓首窮經竭畢生之才力精神考訂鑽研經經偉史垂諸後代奉爲楷模其有僻嗜詞章冨於文藻者則又吟風弄月儷白摛黄探討夫漢魏三唐以迄乎宋元明國朝集衆長以成一家言亦足以　繪山川丹靑宮徵麟麟炳炳可謂盛矣而獨至繡戶嬌娃金閨幼女則但令其描龍刺鳳掠鬂掃周從不使入塾讀書從師受業不特蓬門弱息藉耕織以謀饔飱者斷不能目識一丁稍知文義卽縉紳右族閥閱名門亦從未見有花下吟詩簾問作字者間或有之亦不過十中之一二耳問何以故曰古稱女子無才便是福試觀古今說部中所載如蘇若蘭霍小玉上官婉兒威光裒姊妹等類皆天才雋妙綺思紛披而或則怨起仳離遇人不淑或則長門深鎖蕙泣珠啼曾不若一竅不通心如茅塞者猶得倡隨偕老畢世無災福與慧難兼何忍令掌上明珠因識字而折盡庸福耶且識字則情竇易　自來踰閑蕩檢之流皆因識字而起李淸照之以晚節而失身伹儈朱淑眞之譜月上柳梢人約黃昏一闋步非烟之屬意趙生崔鶯鶯之私奔元稹薛濤本營妓也而十離成詩風流旖旎魚元機本女冠也而江邊　柳衷感風華大抵不櫛才人多半中途失節簡編所載積穢如山詩書誤人豈獨堂堂男子哉是以寍填藕竅之玲瓏無使楊花之飄泊耳僕則曰嘻是殆誤矣古來女子之不端豈盡由於識字哉由於略解之無不通文義耳彼夫泰西諸大國無論男女幼時卽教之讀書以故閨秀之才無地蔑有不特吟詩作賦藉以消遣韶華且有以女子而作醫生者作船主者爲日報館主筆者充議政院議員者彼男子操奇計贏專以經商爲務獨此埽眉才子偏得天地秀靈佳話流傳人皆艶羡日本一島國耳而大家女子亦無不識字知書客言有女子年僅垂髫能作擘窠大字去年見有小字阿桑者於扇面作墨蘭亦頗楚楚有致海外諸邦可謂閨才鼎盛矣而桑間濮上苟合淫奔事所希逢反不若中國之淫風日熾然則女子果何害於有才哉豈眞有才而皆無行哉竊謂女子之不端莫患於惟知庸惡陋劣之盲詞小說幼時讀書一二載字義猶未洞明授以詩書茫然莫解惟於花晨月夕取玉芙蓉落金扇錦香亭倭袍三笑等淫詞艶曲隨意閒觀生平惟知月下傳情星前私訂而不端之事乃由此作矣友人嘗言若得小女兒當教以看西廂記牡丹亭紅樓夢等說部之最佳者庶長卽失檢亦必擇一少年名士才貌兼全者不致與市井屠沽紅絲暗繫此雖戯語亦或有所見而云然愚則以爲女子之心靜靜則靈靈則爲學易於解悟人苟以課男子之法課之自四書十三經以迄百家諸子朝夕講貫俾盡精通馴至三綱五常了然明晰更以餘事下及於詩古文詞則雖不必如泰西之爲醫生爲船主爲主筆爲議員以巾幗而作鬚眉之事而卽知大義自能厚重端莊上事翁姑下睦妯娌賢孝之譽噪起鄉閭其丈夫而通文才則紙閣雙聲蘆簾共硯賴有閨房如學舍一編橫放兩人看淸才艶福幾如天上神仙丈夫而　茸無能則箋記可代操簿籍可代記主持一切更不必假手他人然則女子之才正多用處又何必多所顧慮不令其肄業芸窓耶且今之窮鄉僻壤生女而溺斃者多矣誠以家徒四壁養此賠錢貨反覺受累難堪是以蔑理忍心斃之以免貽累耳苟知女子與男子並重果能頌椒賦茗獨擅淸才戚族親鄰亦俱敬重則且將撫之育之之不暇而忍令棄之如遺乎因作育閨才議以告夢兆虺蛇者友人何吳門挹翠葊　客是爲此議者滬上賓紅閣外史也 
[本館接奉電音]  
　　昨接在京友人發來電音有本月十七日諭旨三道敬謹譯登○正月十七日奉上諭惇親王奏因病請假一摺惇親王感患骽疾爲日己久實深厪念自應優予假期俾資調養惇親王着賞假一個月並派御醫莊守和李德昌前往診視王其善自珍攝安心調理　期早日就痊用慰眷系欽此同日奉上諭杭州將軍長善由旂員補授副都統歴任將軍宣力有年供職勤愼兹聞溘逝軫惜殊深着加恩照將軍例賜卹任内一切處分悉予開復應得卹典該衙門查例具奏並准其入城治喪伊子編脩志鈞着賞加翰林院侍講銜以示優眷欽此同日奉旨杭州將軍着恭鏜調補黑龍江將軍着依克唐阿補授欽此 
[京師雜紀]  
　　京師前門外珠寳市天聚首飾鋪爲某宦宅赶辦首飾多件去臘某日起更時派一學徒王姓送往行至前門大街後面忽有一人向王說長道短王初不虞且爲匪人與之酬答旣而其人屢詢手提者何物且相離甚近王乃悟其意圖搶奪遂萌急智就某綢縀鋪開門之便一面喊該鋪夥友一面奔入鋪中以避之是時綢縀鋪諸夥見王驚遑失措不解其故詢以原委急出門尋覓則其人已無蹤影矣聞王手提首飾約值百餘金若非一時　變不免入匪徒之手矣○京師銀價去冬忽然減落每銀一兩換老票十吊以内換現銀票十吊以外換照現銀票十三吊以外換 
 
 

Page 2

 
 
六個錢十三吊有奇換原串錢十四千有奇米糧價無不日見增漲貧民困苦異常珠有居大不易之歎也○前門外楊梅竹斜街有億魁旅店開設有年店主爲山西人田姓數年前因以生意賠累勢難支持因將店租與同鄉人王姓所立租劵以五年爲滿每月租錢僅京蚨廿　而店中房屋計有四十餘楹照近年京師鋪戶租價頗屬便宜迨至前年田以限滿向王贖歸王因該店獲利甚豐霸佔不歸田遂怒赴宛平縣興訟將王管押遷延己久案尙未結去臘田復將王妻扭控縣尊明知王有意覇佔店業情固可惡然見王妻携帶子女四五人啼哭上堂心頗憐之令田卽覓原中妥爲調處田未悟縣尊之意屢次遞呈求縣尊立時斷結因此大觸縣尊之怒將田痛加笞責收禁於獄現聞有田同鄉人出塲調處稍有頭緖大約不日可以銷案矣○京師迤東三十里有奇之八里橋南九神廟地方去年臘月初間天明時有暴客六七人各持洋鎗器械行刼轎車四情旋經州尊令四人於署内小住一面嚴另差役設法緝拿聞巳拘獲一犯近日曾否續獲尙未有聞也○年例十二月二十三日皇上臨幸大内西偏西廠子閱看善撲營官兵貫跤所有年班進京之蒙古王貝勒貝子公臺吉塔布囊等全行入侍分爲兩翼賜賚奶茶果點烟壺搬指古玩等物名之曰小金殿先期由武備院支搭蒙古黃幄蓋國初遼瀋時會盟　意也去年御前大臣奏以本年小金殿仍在西廠子抑或紫光閣預備之處請旨遵行面奉諭旨着攺於緖光閣預備欽此○察哈爾止藍旂所屬游牧地近日産鹽甚旺督銷稽察諸關緊要該旗總管遶爾濟前經派爲左翼統巡之差深資得力擬將正紅旂總管車德恩與逹爾濟互相對調如此轉移庶免顧此失彼之虞於鹽務巡緝兩得其人云云去冬已專摺奏聞矣○盛京將軍委員管解進呈之隂沈木十餘株載以三套大車九輛此木每株單以黃布套粘貼印花每株約徑圓二尺數寸長一丈五尺有奇每一面事插以黃旗上書呈進上用字樣拉入東安門直抵東大栅欄内僱覓多人　進東華門濟赴内務府投批交納當飭交内木庫暫存俟奏明請旨賞收云○順天府出示所有京師孤貧人等口糧自光緖九年春季經本府會同直隷總督奏准攺折實銀與米石一同開放以廣皇仁而恤無告查光緖十三年秋冬兩季此項銀兩刻經委員解到自應卽時開放其分歸五城之三百分應由五城指揮衙門自行出示就近開放應歸大宛兩縣之額設五百三十一分仍由該兩縣開放仍派委正佐人員延同紳董前往該縣眼同開放大興縣於本月二十四日午刻開放宛平縣於本月二十五日午刻開放其五城於本月二十五日開放除屆期派委妥員延同紳董分赴五城指揮衙門監放外爲此示諭孤貧人等於是日持牌親往關領並聞近有牟利棍徒先期購買此牌冒往關領希圖取利而孤貧人等當視此牌爲養命之據不得貪圖　利將牌轉售致日後無度活之資除飭委員邀同紳董細加察訪遇有此項情事立將銀米扣留不放並另補他人以昭核實而杜弊混物示○盛京禮部侍郎文葵卿宗伯暉自去秋染患氣鬱雖經醫治日形增劇延至十二月十六日丑刻遽賦西歸當經家屬報明軍帥並將遣摺呈請代奏當經慶軍憲繕摺由四百里馳陳九重按宗伯係己故大學士瑞相國常之哲嗣長次子在京讀書僅幼子小星隨任云○吏部爲示傳事所有十二月分月選知府奎瑞知州張雲陞袁保紬知縣朱其嶲陳諤沈爾裕曹廷杰直隷州州判李雲門布政司經歴周文藻共九員相應出敘傳令該員等於十二月二十四日巳刻赴部過堂二十五日黎明齊集天安門外朝房預備簽掣倘是日不到定行題叅勿違○去臘二十三日上午十一點鐘逾五十分時皇上駕至紫光閣升黃幄御寳座所有内外蒙古王貝勒貝子公台吉塔布囊大喇嘛等分爲兩翼各按柣序侍立幄前左爲伯邸領班皇上進茶賞茶畢分賞蒙古王公等奶茶奶酒菓餚玩物各王公跪受行禮皇上用晚膳閱看善撲營官兵貫跤經該管堂官進呈名牌欽命祥順等十六人當塲貫跤次閱騙驼騙馬蒙古西番各曲畢始乘輿還宮蒙古王公等各散○駐京各國欽差以大皇帝於二月初舉行歸政鉅典此後乾網獨斷睿德日隆各與國休戚相關曷勝歡忭理應覲見呈遞國書備情求總署各堂憲轉奏或於今正大婚禮成大皇帝御太和殿筵宴時就便入覲云云未悉總署如何籌議也○内廷建福宮尊藏列聖列后聖容年例於除夕恭懸供奉至上元節後敬謹恭收尊藏去冬經内務府開列近支王公等銜名奏請欽派奉旨遣鎭國將軍載津恭懸聖容遺多羅貝勒載澍恭由聖容遣多羅慶郡王恭代行禮欽此○浙江巡撫衛靜瀾中丞委弁恭齎天生野术用黃綾匣盛封貯固上黏印花入東華門至内務府堂上投批交納旋經内務府進呈御覽賞收存庫○興隆等廠商人馬得春等於去冬十二月二十五日四點餘鐘由戶部銀庫内領出工銀十二萬兩以大車載回○御前大臣諭所有光緖十四年除夕次年上元等日保和殿筵宴曁紫光閣筵宴外藩等事除循例派撥侍衛前往備差外再由廂黃正黃正白三旗添派親軍六十名前往管宴如遇各項人役任意擁擠並擅行搶宴卽令派出之親軍嚴行拏緝送交衙門照例懲治○去年十二月二十四日淸晨由刑部　出斬犯一名裝入囚車押出宣武門至菜市口行刑並由巡捕營調兵護决該犯沿途高唱神色不變洵愍不畏法者也所犯案情係誘拐子女至七口之多轉售他處亦有姦而後賣者故律以斬立决加梟示云 
[維揚燈景]  
　　廣陵向稱名勝之區每届新正燈景最盛今年燈業中人更爭奇鬥艶花樣翻新舉凡花卉翎毛樓臺人物各景靡不畢具如新增之蟛蟹魚蝦秋虫走馬以及張仙送子獨占鰲頭等燈皆能鱗甲如生栩栩欲活玲瓏巧妙莫不歎爲鬼斧神工由運司街鵝頸項灣起迤邐至南牌樓教場街轅門橋一路鱗次櫛比懸掛求售見者第笑花團錦簇恍如山隂道上千巖萬壑令人應接不暇入夜尤佳月影燈光上下輝映游人則如山如海填巷塞途七里長街幾無片隙大家閨秀出遊者皆須乘輿前導有巡局親兵後隨一二健僕必如此擺出官家模樣始克遊目騁懐得開眼界否則不免如李將軍遭　陵尉呵辱矣各店鋪丙亦各鑼鼓喧闐人語嘈雜徹夜不絶姜白石詩云花間月下無歸路不到天明不肯歸殆爲今日遊人寫照歟 
[邗上官塲紀事]  
　　十二日張鹺尹福備委周莊杜鹺尉宏勲委揚莊王鹺尹與晉委如臯南閘均緝私差鹽捕營曾都戎赴省公幹十三日鄭司馬述祖辭回蘇州十四日新任豐利塲陳鹺尹禀知赴省李鹺尹繼鄴委管淮北西臨局務 
[皖垣火警]  
　　本月十二日鼉鼓四下皖垣任家坡某公館失愼聞因賭錢至夜半時炊膳充飢遺火積薪延燒洋油箱洋油性烈登時火燄燭天照耀如同白晝該公舘計三大進後中兩進盡付一炬前進經各善局水龍設法灌澆得保無虞嗣聞該公館係原任藩庫大使楊君伯喬所居家中積有千數百金其夫人見火四起人手不多心無主張慌忙之時别物槪不搬移只搬藏銀之皮箱無如銀箱太重一時搬運不動夫人又不卽走出迨後火已封門雖欲出而不能矣事後在瓦礫中尋出屍首頭脚俱不見只剩中間一段不過尺餘長令人慘不忍覩首縣陳雲溪明府一面諭飭差役前往火塲照料一面會同太平局司事備棺盛殮明府又因火患因賭博而起深堪痛恨遂頒給示諭飭保掮牌鳴鑼禁止賭博并飭差役隨時嚴密查拿如有違犯盡法重懲想若輩當不敢以身試法矣 
[朝鮮近事]  
　　去歲十月後無雪天氣十分温暖十二月初一始有微雪想今年收成當不减於往年也○鮮人見華人啜粥輒笑之以爲食此豈能飽乎又一人曰華人每日三餐何以不飽聞者爲之啞然○鮮人宰牛以刀折其　而飲其髓○漢城之門定更時卽關閉冬天苦短自仁赴漢者往往爲門外漢○鮮人皆睡火炕無被褥晚間反正烤之酷似煎魚○朝城有黄眼瘟症日漸增多未知今春減少否○朝鮮小元放紙鳶使其線糾繞一處以决勝負負者線折鳶飛共相嗤笑○漢江凍碎小船六七隻皆因未凍時暫泊江涯至氷凍盈尺猶欲曳之登岸焉得不碎 
 
 

Page 3

 
 
○朝人不食爛熟之物鷄魚牛羊皆生食故壯而有力○朝鮮女子並無釵環頭上一簪粗如小指長者七寸短者五寸約重五六兩又有戒指約重二三兩着指而手不能屈可謂純拙矣○華商烟臺某號新來之貨俱賣於鮮商某店及索銀則分毫無着索之再四鮮商牽店夥羣起而毆之由華商控官騐傷銀兩至今尙未追出也○十一日八點鐘國王駕臨東廟羣臣左右侍立甚覺整齊嚴肅○道憲有姪未週歲而卒其兄嫂哭之甚慟○華商爲銀價增漲遂將貨價高抬鮮人爭買尤甚於平日○仁川領事李君夫人有疾發電到漢延醫調治○十六日爲英美法三國年節道憲與龍山領事均至三國公舘拜賀新禧○十六日有電來朝言廣濟輪船在申受傷須五六日間方能修補妥當按日計算二十七八始能到港○十八日有外道貧民來京換賣首飾被京中十餘歲小兒騙去習尙澆漓巳可槪見 
[江西官報]  
　　准補上猶縣李和卿准補高安縣錢寳昌均飭赴新任萬載縣徐鳴臯會昌縣陳兆棻互相調署照章各俟交代結報再行給委仍先委補用縣朱盛猷代理會昌縣印務署寍都州施葆脩調省差委以候補直隷州龎福祥酌委署理署義寗州黃壽英調省差委以新喻縣朱寳常調署並以補用縣鍾體志署理新喻縣事署分宜縣劉憲仁湖口縣徐允升瑞金縣鄭照良均調省差委所遺分宜縣印務以德安縣賈鉅署理所有德安縣印務以卽用縣屈光燭署理所有湖口縣印務以補用縣黃傳羲瑞金縣印務以補用縣慶錫庚均酌委署理詹事府許槔礽由金陵來江署萍鄉縣余肇同卸事淸理交代回省鄭工遇缺先府經歴胡嘉璧禀到湖北廪生 
[安省官報]  
　　十二月念三四日牌示選授定遠縣教諭曹廉飭赴新任新選渦陽縣訓導賀則循到宿松人念五日本任泗洲方瑞蘭到赴滁全來天辦理　務回署懐寗縣陳兆慶知謝奉行知准補涡陽縣念七八九至新正月初四日籖分安徽卽用縣戴朝晉到湖南人候補縣王　鼎知奉委赴蕪湖關差委候補直隷州苗厚田知奉委辦鳳凰頸厘卡同如易繼亮知奉委建修廣濟圩各閘工程典史鄭灝謝奉行知准補藿邱典史初五六七日委辦五河厘務候補同知許以增到委辦棕陽厘務候補同知周心培到初八九日候補通判桂中純補初四辭委解甘肅恊餉知府楊綜淸知奉委辦豁免局提調初十日牌示候補巡檢周志寛委署太平宏潭司准補廣德州州判劉開緖宿松縣丞孫綸巢縣典史高嘉鈺寗國典史沈福新均飭赴新任府經徐鉽到起服來省 
[日本報紀泰西事]  
　　西班牙古埃大魯蒲女子名買魯退沙開魯司赴白耳義司僕府美人共進會榮受一等賞隨有各國公子王孫共百餘名央媒求妁欲與聨姻其中列侯爵者十名伯爵及子爵十二名女子猶未輕于一諾卒不知何人堪享此艶福也○小亞細亞遠距洒夫耶雌讀之哈雌哥洒子地方有土耳其人名沙利門年巳一百三十二歲至日前始逝世壯時先後娶妻共七人生男六十人女九人至九十八歲時先娶之妻早賦西游僅存後娶之三人所生男女亦皆不祿迨去年雖屆一百三十一歲尙思娶妻以娱暮景嗣因資力不足而止按此人務農爲業日食大麥　蠶荳渴則飲水一年祗二三日食肉身上常着麻布以赤蓆毛米壳爲枕當臨終時一連四日生涯難覓病臥床上以致云殂云 
[閩垣春信]  
　　旗汛街長美小錢鋪於舊臘倒閉巳登前報聞店主係旗人綽號鐡鐡該店開設多年每年故意倒閉數次任憑折支每百文攙和小錢至六七十文之多俟票巳支完則可開張開而復倒倒而復開儼然以此爲漁利之計至去臘該店又萌故智霎時倒閉一時小錢鋪爲之搖動南臺晉隆號資成號亦接踵而倒卞頌臣制軍顧全大局卽時晤商新任容都統傳諭各協領曁理事各員着該店東鐡鐡務須憑票開支不准任意扣折及私和小錢等弊否則立革名糧盡法懲辦并諭該鋪將票支完後不許再開從中取利由是民間執票向支者每百文可支制錢八十文之諳莫不稱頌制軍之功德於不置○閩俗每屆新正姻婭親友彼此有送燈之舉盖閩語燈與丁同音故以此爲吉兆也凡以製燈爲業者各出心裁所造各燈大小不同花樣亦異其店皆在南後街一帶閩中人士扶老携幼前往觀看如山如海異常熱閙加以天氣晴朗入夜明月當空有如白晝金吾放夜玉漏停催繡襪弓鞋香塵細步惟無賴棍徒攫環搶珥者時有所聞亦憾事也○關中無賴輩成羣結隊遇事生風如逢萬壽之期則歛錢賽會往往滋生事端本年恭遇大婚之期無賴輩又蹈舊轍藉此歛錢稍不如意動輙鬥毆甚爲閭閻之害卞頌臣制軍訪悉其情面諭地方有司出示嚴禁并許軍民鋪戶人等將勒捐爲首之人指名扭送以重懲辦聞者快之 
[賭局兩登]  
　　有某憲署差役潘慶和在浦東爛泥渡闋塲聚賭每夜呼盧喝雉逹旦不休愚民之罄其腰纒者不可勝數是處設有遂防分局近在咫尺間何竟寂無聞見耶○前日劉雙全偕辛和坤投巡防總局控稱錢來喜糾同賭博藉故行兇竟將小的髮辫扭脫叩乞提懲馮直剌着候傳錢訊辦 
[收買病洋]  
　　洋銀之來自西班牙者通用巳久俗號本洋三十年前墨西哥銀圓流入中國上鑄一鷹作張翅狀名曰鷹洋市人不知疑係來自英國遂以英洋呼之鷹洋之有三星倒頭粗邊啞板老板諸病者持以兌錢每元須减去一二十文近時夾銅夾鉛掛銅挖補諸病白出店中估看益覺其難邇日各錢莊派人在外收取老板三星倒頭以新板洋銀掉換每元願貼錢七文盖知此項洋銀均不攙和銅質是以樂用之也 
[英界公堂瑣案]  
　　三百零二號華捕見鴇婦李珊珊拖拉狎客有違租界定章拘解公堂請罰蔡太守飭發官媒候訊○三百三十七號巡捕見病丐躺臥路旁僱車載至捕房解送會審公廨祭太守飭交頭門地保留養說者謂地保安肯留養病丐無非送出租界而已曷弗發交捿流公所或送入西醫院庶幾服藥調治得有生機哉 
[法界捕房瑣案]  
　　前報紀高三攫取賣魚人錢文管押候訊云云昨晨葛同轉飭提至案謂曰爾因何攫取人錢答稱並非小的攫取實由不識姓名人攫來交與小的同轉謂然則爾須將此人交出答稱無處找尋同轉喝令笞責四十板○昨報紀瞿大寳張恩利一案同轉訊究之下包探呈上瞿之罰洋五元張稱小的下次决不再敢行竊矣同轉喝令笞責一百板交瞿具保嗣後如再犯案惟瞿是問瞿窩留積竊罪有應得從寛再罰洋三元瞿稱小的家中亦失衣服卽繳案之洋均係典押得來叩求寛宥包探禀稱繳案之洋由東洋車主安懐交來查伊家中躭擱之人甚夥同轉謂此人殊爲刁惡着與張一併管押須俟繳洋釋出○昨晨葛同轉蒞捕房發落各案畢有前報所紀之無錫人孫三福訴稱奉諭找尋妻子王氏毫無蹤跡諒被劉王氏誘去叩乞究追劉王氏稱小婦人向與王氏之母相識王氏家有丈夫今因被孫詈毆逃回江北事與小婦人無干同轉謂爾與王氏啜茗後王氏卽走逸目下躱在何處爾必知之可速交出答稱小婦人但知伊回江北不知究竟在何處潛身同轉謂爾尙欲逞刁　喝令掌頰二十下交人保出限十日内將王氏交案并謂孫曰爾出洋八十元娶圭氏爲室今劉王氏供明王氏本有丈夫爾可知作事不妥幸爾不往江北找尋若去勢必反受其辱矣孫叩謝而退 
[勸金陵修水利以防水患]  
　　依劉客抵書十本報而言曰金陵起臘月二十二迄正月初三十日之間火者九起雖當亦舌燒城之際終獲吐水於瓶之占然救者多抱憾於不得水蓋龍不得水猶木龍之牙張爪舞也無所用之則甚矣水利之不可不講也矣金陵巿面向有水龍局由各段店董經理其扛龍夫卽用各碼頭之轎班承值受僱常川駐局一聞有警立卽風馳電掣而去遲緩者有罰因此火不常見卽見亦不致蔓延近來官府又爲添辦洋龍一在江寗府署一在善後局以爲閭閻之表率故每塲洋龍一到吳回氏無不折其轅而返其旆者去冬城内河枯井竭視往年尢甚家家以火爲戒心始亦天從人願不料封印後忽搆赤熛之怒由是聲東擊西之事無日無之而水龍亦疲於奔命其間以同人香 
 
 

Page 4

 
 
作與焦姓之禍爲烈兩處皆依河而河積水巳不盈尺且腹堅火起時目擊者咸誼杯水不足以弭車薪之患巳而果然說者曰城内善後各事如修栅修路不但次第舉行而且垂爲成憲三年一小修五年一大修皆善後局估計興辦獨水利一項十餘年來無人過問查秦准廻繞城南北如衣帶加以大小陂塘無慮數十百處憑高視之燦若列星而食井之在人屋宇下者不與可見古人之藻周慮密未始不以人烟繁盛庶賴此盈盈者以爲燎之方揚寗或滅之耳去夏雨兼旬則道上積潦橫流淺者没人踝深者及馬腹而霜降則汪洋者不待褰裳而可涉旱澇相衡淤塞之狀不問可知夫君子之愛人也以德寗人士旣喜爲鄭人之游鄉校遇事不惜苦口危言寗當道又樂爲子産之不毁鄉校遇事輙推誠置腹何妨援公事公言之例爲桑梓激其濁而揚其淸乎或曰是固不專諉於人事之未盡吾觀心屬火火燒心雖屬老生常談實乃感應至理昔左氏於震夷伯之廟而曰展氏有隱慝則今日煨燼之家安知其隱匿不更有什伯於展氏也者吾恐被五酉所厄者其咎正不在於無水曰子言誠然然天道遠人道邇我非不知况子産斥裨竈之焉知天道而不用其言卒不復火術者固如是可見修省以迓祥和尤必先袚爟以消沴戾緣火於水爲妃古人曾反風噀水以厭之盖潤下所以制炎上也子　不見夫身之血脈乎使血脉一日不通必其人一日不泰今水之行地中亦猶是也故水利可不因水患而始修而旣攖火患則不得不急治水利以善後世有以周孝侯自命者吾將舉此以詒之云云本報閱其語爰爲刊諸報端俾有心人流覽焉 
[憲恩保赤]  
　　謹啓者頃奉蘇松太兵備道憲龔仰籧大公祖樂助敝堂　嬰經費洋三百元恩膏特沛赤子蒙庥荷此當厄之施尤爲感被靡涯兹因敝堂禀請憲諭開辦以來迄今一載洋塲地面遼闊四鄉聞風而來嬰孩日多經　愈繁且在初創嬰房堂舍尤須購造需欵孔亟待澤彌殷今蒙大憲之仁施惟兾聞風而樂輸特申謝悃以告同仁[  上海六馬路仁濟善堂留嬰所董事治晚生施善昌等拜啓]  
[十六十七日兩日捐册先行報謝]  
　　謹啓者敝堂隨報分送一文願勸募施醫藥捐册各埠諸大善士陸續惠助十一至元宵五天總數巳先登報叩謝十七十八兩日蒙本埠以及外埠源源而來内有蘇州常熟寗波紹興平湖丹陽江隂周浦閔行羅店等處諸大善士仁風廣被大地皆春均由信局來函兩日共到三十四册共收到洋六十九元四角銅洋八元錢四千九百六十文當掣收條備函奉謝敝堂連前統共收到洋三百元七角五分銅洋十七元四角錢五十三千二百六十八文另有常捐八十六願捐戶台篆細數容後刊登先　報謝謹慰慈念[  上海六馬 
路仁濟善堂董事施善昌同入等謹啓]  
[蘇省撫轅抄]  
　　十三日撫轅牌示慶賀事恭照光緖十五年二月初三日舉行歸政典禮是日五皷應穿朝服齊赴萬壽宮慶賀其自二月初二日起初四日止此三日俱穿蟒袍　服掛朝珠四品銜浙江候補鹽運副貝澂浙江來殷勲禀知奉護院札委接辦收呈差候補典史胡長慶禀知聞訃丁外艱候補從九品陳楷於正月十一日在省庽病故○十四日候補縣諸可寳禀知奉委兼辦正誼書院學古堂事宜○十五日候補道錢寳傳於十三日辭行赴鎭江 
 
 
 

Page 5

 
 
   
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
[鄂]  
　　光緖十　年十二月廿四日候補同知高成烈奉審憲委赴興國大冶　田等處查契尾赴兩院禀知辭廿五日候補縣　超元王祜俱奉委武昌府讞局額外學習赴兩院禀知廿六日專辦羊樓峒茶釐候補府史敬銘委辦通山茶釐候補同知盛春頣委辦　墩茶厘候補同知陶　　委辦崇陽茶厘候補州張茂委辦楊芳林茶里候補縣賈良榮俱禀見赴兩院禀謝留辦委辦島口茶厘分局候補州判鄒鍾瀛赴兩院禦　　留辦分發按經歴謝文侯夾省赴兩院禀到候補縣周耀崑赴兩院禀知在兩淮鄭工商捐請奬案内加捐同知升銜奉到實收准補黄　府經歴吳明謝飭知委辦縣河口釐局候補按司獄　良輔見辭審憲牌示漢川縣知縣印務詳委本　鍾祥縣黃世崇代理廿八日候補縣賑飛鵬奉撫憲期滿甄别禀知本任襄陽縣梅　林報捐蘇皖賑撫案内靖奬加運同升銜奉到實收赴兩院禀知謝候補巡檢閔壽曾記大功三次候補典史振家鐘記功提前委署一次俱赴兩院禀知謝二十九日文武官員鄉紳客官俱赴兩院禀賀歲釐 
[上海虹口寳順四弄元濟善堂戊子年蒙各大善士樂助施醫給藥一文愿第五次淸單]  
　　祥發源助洋三元鄧時南一元同發祥二十愿九月至十二月洋二元錢三伯何止敬鄭慶德堂元芳帳房阜昌號九章號二十愿十一月至十二月五戶各錢一千二伯利泰號十五愿十月至十二月洋一元二角錢三十黃麥氏黃生如一愿五月至十二月二戶各洋二元三角錢八文承茂昌九月至十二月十愿洋一元錢一百五十楊藝香十月至十一月二十愿錢一千八百戚益齋廣昌隆怡珍號永義源興德堂十一月至十二月十愿五戶各錢六百秦良記十月至十二月十愿錢九百孫公舘隱月氏十月至十二月五愿二戶各錢四伯五十陸秋記豐泰莊廣和記利亨庄致實長洗亮光十一月至十二月七愿六戶各錢四伯廿韋玉亭讓德堂十一月至十二月五願二戶各錢三伯張曉亭宿月溪九月至十二月四願二戶各錢四伯八十胡善麟十一月至十二月四願錢二伯四十田純泰張炳坤十一月至十二月二願各錢一百廿○以上共收洋十元另五角錢十七千六伯五十二文○○再前日報登元濟善堂一文願淸單源記洋一元二角誤刊十二元并多出周春記二角錢五十合卽申明 
[上海可熾順陳春記在四馬路經辦奉災恊賑公所第四十一次收捐旬單]  
　　杭州運署由源豐潤寳號交來吳興沈英洋一百元荆樂堂許一百元嘉樂堂沈一百元福生堂吳一百元聞體侯翁募王紹祖二十四元滋德堂二十元王克昌十元知不足齋七　恩慶堂六元燕翼齋閔紫瀾愼餘書屋無名字聞體侯五戶各四元孫笑珊徐梓禾吳興氏聞門馬氏四戶各二元問繼侯聞子章聞子卿聞寳林聞子賢聞子侯聞少侯孫德培周琴孫九戶各一元○潤德堂六十五元合家平安張四元知槐書屋八元務本堂退思子各二元熙慰農翁募費理　十元熙慰農六元常靜先五元劉厚弇四元錢　甫四元紀氏三元武　卿范退菴吳樸臣邊竹潭四戶各二元計恭甫翁募姚宿海柯碩卿計乳泉計九成四戶各四元章仲庵王心穀合四元杜振甫張舞山計恭甫三戶各二元尹餘琴沈魯瞻合二元王　梅二元李星階王近言合二元潘子湘潘子韶合二元章載陽朱慶二高抑奇陸子藍李蔭餘孟易齋邱　泉李惟三陸點靑王藹堂孫樂安汪笠生吳儀甫張祥　十四戶各一元管紫城汪秉衡合一元蕭紫臣王蓮孫合一元王秉綸張謀叔合一元計德寛計德柔合乙洋朱書伯翁募劉浩記陳敬之靑村塲趙無名石偃塲劉靑村塲趙六日各兩元曹娥場張十元石偃塲劉四元王雲記沈用伯胡廷坤天興行程康甫好施人不善人繼善堂魏朱彤伯朱慶三恆大號潤茂行復大號升大　潤興怡毛毛士發鄭寳舟裕大隆盛三槐堂王介石堂趙廿二戶各乙洋程　允翁募浙省正修堂十元瑞華堂八元吳森伯金華廟小雲樓放生所西冷玄　廟西門外文昌廟吳子祁素行堂無民氏八戶各一元東門純陽巷東街孝慈巷程金氏程白氏程兆亷程兆厚程兆喜程龍程進東城范文正公祠十戶各五角陳遠哉翁募黎陽裕庚堂章配之章竹卿周杰人王虎臣高時中童价眉陳福壽陳子芹九戶各一元陳鴻六元翁在庭蔣賓士侯小郎惟遠堂李淸河園春程仁山吳寅官葉補時張樊　然官十戶各五角金佑升翁二十元又募徐且金戶總三科各十元以上共來洋八伯十六元○蕭山陳募瓏惚舘主二元勤補堂養正堂陳各一元勤補堂上房五角四日嬰兒四百廿四文戶忍堂張一百以上合來洋五元○無名氏一元四角字晝售洋六角○以上共收英洋八百二三元○正月十八日奉天恊賑公所同人謹啓 
 
 
