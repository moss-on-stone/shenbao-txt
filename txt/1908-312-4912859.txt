# 1908 - 312 - 4912859

 

Page 1

 
 
   
 
 

Page 2

 
 
   
 
 

Page 3

 
 
上諭 
[十月二十四日内閣奉]  
　　上諭伊古神聖之君功德丕著必有龍稱懿號昭示來茲典至重也欽惟我皇考大行皇帝睿哲禀聰研精敏學德綏中外道妙化裁御宇三十有四年無日不以敬天法祖勤政愛民爲念每遇郊壇大祀精誠昭格崇奉我皇祖母大行太皇太后尊養優隆溯當登極之初上秉垂簾之訓求讜言而崇節儉察羣吏而戒因循洎乎親裁大政整飭紀綱咨詢暘雨偏災偶告蠲貸兼施召對臣丄披覽章奏寒暑無間宵旰焦勞書唐大寳箴於殿璧如木從繩刋承華事略之新圖以古爲鑑至於軫時事之艱難采列邦之政治舉一切興學練兵理財造幣綏藩墾荒保商勸工度量權衡郵船路礦諸要政靡不仰禀慈謨俯度時勢準今酌古執兩用中而且尊素王而崇祀典御經筵以益新知訂商約以重邦交本禮敎以修刑律滿漢化除其畛域同覆載之無私勳臣追錄其子孫勵封疆之忠藎籌備立憲期於九載告成通變宜民實繫環寰觀聽宏加盛德海宇同欽予以沖人纂統永懐孺慕益切顯揚允宜詳考律章恭上尊謚廟號著大學士各部院衙門敬稽典禮具奏以聞欽此 
[同日内閣奉]  
　　上諭大行皇帝尚未擇有陵寢著派溥倫陳璧帶領堪與人員馳往東西陵敬謹查勘地勢繪圖貼說奏明請旨辦理欽此 
[同日内閣奉]  
　　上諭前刑部主事陳秉鈞分部郎中曹元恒江西玉山縣知縣呂用賓江蘇阜寗縣知縣周景濤浙江候補知縣杜鍾駿江蘇候補知府施煥候選道張鵬年均著降二級留任欽此 
[同日内閣奉]  
　　上諭太醫院院使張仲元御醫全順醫士忠勛恩粮戴家瑜均著革職帶罪効力欽此 
[同日内閣奉]  
　　上諭豫親王懋林奏歲滿當差一摺定例王公年滿十八歲由宗人府奏明上朝當差兹該親王尚未歲滿徑行遞摺請安並請出學當差與定例不合殊屬冐昧豫親王懋林著交宗人府議處仍俟年滿十八歲循例由宗人府奏明辦理欽此 
　　十月十五日經内閣奉派王大臣驗看十六日覆奏奉 
旨吉林左翼助敎員缺著訥欽佈補授欽此 
　　十月十五日經内閣奏派王大臣驗放分發甘肅試用通判侯士祖湖北試用通判鄧世勳廣東試用通判王仁棠廣西試用通判聶惠哲直隷補用改選知州慰溥周慶瑗山西 
 
 
 

Page 4

 
 
補用改選知州王漢泉河南補用改選知州李恩賜湖北補用改選知州李國琳湖南補用改選知州李慶藻貴州補用改選知州高桐福建試用直隷州州同黄崇憲奉天補用改選知縣譚奉璋直隷補用改選知縣孫壽得賈懐瑾虞維鐸叚雲錦江蘇補用改選知縣胡文騙王底績余士榮姚金培江蘇試用知縣臧毓臣安徽補用改選知縣花丞張洪熙楊培森凌甲堃邵恒照山東補用改選知縣寗斗南陳桂齡李崇瑞崇勛山東試用知縣余經權徐人鏡山西補用改選知縣李作紹諸葛壽李錫金張蔭堂任光斗山西試用知縣呂鏡河南補用改選知縣何毓璋李懋春范振緒史之選李壬林孫樹梅甘澤俊邱岱汪建猷李金波張肇魁靳世驤陳壽芝郭名世陜西補用改選知縣邢其翰賈映南裴維信陜西試用知縣焦國理張增輝甘肅補用改選知縣朱萬鵬程宗伊曾憲淸浙江補用改選知縣陳祖怡許鑾劉登瀛江西補用改選知縣馮漸逵林欣榮左新鏡沈錫綬湖北補用改選知縣孫德成車雲李祖像嚴天駿湖北試用知縣郭毓榮湖南補用改選知縣歐陽蕙陳正學施廷章湖南試用知縣岑冠鑾左公海四川補用改選知縣蔡鎭淸關世熙侯延爽鄭寳麟廣東補用改選知縣李景珩江德駿方崟運李方錡廣東試用知縣梁仕淦廣西補用改選知縣余天隨貴州補用改選知縣王會貴州試用知縣梁韻淸河南試用布庫大使孔憲海陜西試用布庫大使汪林宗山東試用鹽運庫大使楊滄鯤福建試用鹽道庫大使吳昌祺兩淮試用鹽大使陸寳銘山東試用鹽大使陳捷魁兩浙試用鹽大使葛天若譚燮堯傳獻琛王東周福建試用鹽大使張鼎勳四川試用鹽大使商延年雲南試用鹽大吏蔡光昌均堪以照例發往借補奉天盤山廳通判柴樸堪以准其借補十六日覆奏奉 
　　旨依議欽此 
論說 
[兩宫升遐後中國之前途進]  
　　前日恭讀大行皇帝遺詔。驚悉二十一日龍馭上賓。攀號莫及。薄海内外。靡不震悼痛切。方幸太皇太后聖壽無極。翼護今上。仍前訓政親賢夾輔。藉鎭危疑。詎昨日又奉諭旨。痛悉大皇太后。亦竟於二十二日晏駕。先後一日之間。兩宫遽棄臣庶。相繼升遐。當此主少國疑内憂外患。未盡寗謐。何堪天地崩坼。迭降。鞠凶。重深痛悸。天之厄我中國蓋亦甚矣。然而殷憂所以啟聖。多艱所以興邦。自古杆腹委裘。尚臻隆治况今上入承大統。神器有屬。加以攝政王之公忠賢達。監國輔政。自必能愛護斯民。鞏固邦本。以遂兩宫未竟之志。憲政萌芽時代。即凡在臣民。亦知仰體朝廷德意。自起而共肩責任。以濟時艱。此則雖當危疑震撼之交。亦斷不慮有乘險思逞之人。紛起謡諑。散布流言。以遂其煽惑者也。伏惟大行皇帝仁孝性成。愛民如子。冲齡踐祚。御宇三十有四載。其間親操政柄者。自庚寅迄於戊戍。歷載凡八。自餘先後。皆仰承太皇太后之懿訓。能以孝道治天下。而太皇太后之於大行皇帝。亦慈愛篤甚兩宫一德。以理大政。自同治初元。至於今日太皇太后之訓政者。前後三次。而於光緒紀元以後。訓政之日彌久。萬幾庶績。宵旰憂勤。聖孝聖慈。同心協德。於以歷貞厄運。共濟艱危。計三十餘年來。甲申中法之役。甲午中日之域。于庚子聯軍之福。甲辰日俄之戰。外患之棘如此。戊戍宫廷之釁。庚子拳匪之亂。各省伏莽之。時發黨人排革之昌言。内訌之甚如此。率皆筦旋運轉。撫馭而敉平之。西安蒙難以後。嘅然知敝政之不可不革。於是毅然廢科舉。興敎育。崇實業。嚴烟禁。廣興一切新政。而其殷殷求治之至意。最合變法圖强之根本。足爲國利民福者。尤莫如晰行各國文明立憲制度。廢數千年君主獨裁之政體。而使人民得有參政公權自丙午七月以來。改官制。編法典。設立資政院。限各省諮議局於一年内設立。此固我人民所日夕禱祀而當急起圖之者不幸九年之預備方始而兩宫之山陵遽崩。大化之隆。不克於及身親睹。此則在天之靈。所當引爲遺憾。而薄海臣民。亦當爲之痛惜者耳。未完 
專電 
[電一（北京）]  
　　大行太皇太后臨終諄諭慶邸以國爲念竭力翊賛嗣皇帝並令傳諭各樞臣以後益當協力同心切勿圖退又諭憲政成立愈速愈妙亦毋操切 
[電二（北京）]  
　　攝政王仍在樞府辦事每日面奏太后一次 
[電三（北京）]  
　　各樞臣議請攝政王居住宫内王不謂然其意須俟議奏後定奪 
[電四（蘇州）]  
　　蘇撫陳中丞昨接電傳遺詔今日（二十四日）面諭可道府縣定二十七日至承天寺舉哀 
[電五（蘇州）]  
　　蘇垣官立及私立各學堂自二十四日起停課三日 
[電六（杭州）]  
　　浙省官民定二十六日集白衣寺喪服哭臨 
[電七（太湖）]  
　　端督派十三協統領孫銘代表回寗令留省各軍舉行軍隊哀禮本日上午端廕兩帥率官兵易喪服集操塲 
 
 

Page 5

 
 
行國喪禮 
[電八（蕪湖）]  
　　蕪湖關道楊文駿昨日亥刻中風出缺 
[公電（濟南）]  
　　申報館轉各報館鑒川東諮議局籌辦處恭錄大行皇帝遺詔恪遵逐年籌備事宜切實辦理等語轉行各屬以免觀望延滯貽誤選舉敬 
緊要新聞 
[追紀兩宫病情北京]  
　　十五日京函云皇上本以氣體素虧當多疾病夏初之病早經調治康復秋冬以來甚爲康健而聖衷好學不倦遂諭孫相等加增進講鐘點凡遇憲政章奏盡心覽閱召見臣工亦往往垂詢至一二鐘之久用心過度未免積勞本月以來常覺兩足不易舉動甚至以殿階稍高上下必須攙扶飮食又復鋭减及初十日恭逢皇太后萬壽是日早四鐘時皇上先由寢宫至慈宫處問安（逐日如此）六點鐘復升勤政殿召見軍機禮畢復率領大臣行慶賀禮即馳往咏霓閣跪接皇太后行禮旋即入坐聽戲午後四鐘始散至六鐘復往慈宫處問安畢始歸寢是日過於勞動晚間卽覺疲倦十一日皇上仍勉起辦事慈宫稍有不適傳諭停戲十一晚間皇上稍患感冒身體微熱十二日早即覺兩腿無力行動胃亦有病不思飮食是日適慈躬仍未康復故未召見軍機十三日慈宫稍愈皇上病其十一鐘時慈宫特召慶醇二邸至寢宫密對一鐘之久據内監云係議宫廷大一内務府大臣均鎭日在内因商量皇上藥方樞臣往往午後始散十四日皇太后小愈皇上兩足仍乏力行動據稱大便不通者已積至七八日而樞臣以應辦之事已多不得不面請聖訓遂由皇太后升勤政殿召見事機章奏仍係皇上硃批近四日來内廷頗覺惶惶因十一日傳諭停止演戲以致都市謡啄紛傳也又十六日函云兩宫違和樞府事繁慶邸本難離京因慈宫催詢萬年吉地工程並諭慶邸先往騐收慶邸即於十五日請訓出京日來緊要事件均不核辦一切奏摺均封存樞府俟慶邸回京再辦又十八日函云今日早御醫呂用賓大令進内請脉聞用藥極爲平和已將藥方脉案咨各部院知道皇太扣因多食梨菓偶患腹泄之症曾由張院判請脉　治 
[江督並不帶兵入衛]  
　　江督端午帥於二十四日由太湖操地致滬道電云上海蔡道台漾電　京師大局已定人心安靖豈有入衛之事現奉部電停止閱兵三天至廿五六七照常閱操操畢即回寗方敬 
[國恤彚紀二]  
　　滬道蔡觀察牌示本月廿四日奉禮部電諭本年十月廿一日奉大行皇帝遺詔廿二日奉大行太皇太后遺詔各一道各省接電後應即率屬照例成服舉哀並轉行提鎭副都統曁各府廳州縣一體遵辦等因奉此合行牌示仰道屬文武各員弁一體遵照 
　　滬道蔡觀察傳諭屬員定於二十五日准十點鐘及午後四點鐘到沉香閣率同印委各員紳商學界耆老人等舉哀摘去纓幃反穿白羊皮袍套早晚上香行禮舉哀自二十五日起至二十七日止 
　上海縣李大令親筆示諭飭知禮房書吏云明二十五日早晚在大堂爲大行皇帝大行太皇太后哭臨三日例應率同僚屬及紳士軍民人等行禮舉哀凡上大堂台階者無無何項服色均應一體跪聽宣讀遺詔其在台階下看望者不必强以行禮其兩面錢糧櫃不准站立即行出示曉諭并飭差指點切勿徇縱禮生仍速開禮節單呈閱送道核定等語禮房奉諭立即繕就告示曉諭通知 
　　上海縣李大令前晚出示云現奉京電行知驚悉光緒三十四年十月廿一日酉刻大行皇帝龍馭上賓應俟恭頒遺詔謹查定例内載應由禮部恭鐫謄黄頒發各部院八旂衙門曁順天府等處其盛京所屬各衙門及新疆等處並城守尉等衙門俱交陸軍部轉發至各直省督撫等衙門向例派員賚送詔書至日直省文武各官率紳士耆老摘纓素服出郊跪迎至公署安設竽三跪九叩頭禮跪聽宣讀畢立舉哀後行三跪九叩頭禮文武官均成服二十七日三日内率紳士人等朝夕舉哀命婦等亦穿素服二十七日直省官員百日内不作樂官員軍民人等以宫中大事之日爲始百日不薙髮轉行遵照等因奉此除分行外合行出示曉諭爲此示仰紳商學界軍民人等一體遵照於十月二十七日起先摘冠纓易素服不薙髮不作樂停止嫁娶聽俟遺詔到日再行示遵（南市總工程局告示與縣示略同） 
　　公共租界會審公廨遵照成例停訊二十一日捕房恐時日過久有礙警政特禀請工部局董於今日午後會議此事兹擬商訂弔唁之禮 
　　上海英國按察使署昨日停訊民事案件刑事仍照常鞫訊 
 
 

Page 6

 
 
總工程局各董事於昨日午後二時集議國制議定在局設奠舉哀並照例停止訊案午後四時又奉滬道照會略謂奉准部電於廿五日（即今日）起早晚舉哀二次以三日爲限等語遂乂議定於每日午前九時午後四時在局設奠舉哀一面知照商會各董届時素服到局一體舉哀 
　　上海學界致蘇州提學使電云大喪禮制學堂應遵守者乞電請部示迅賜飭遵上海敎育會勸學所叩 
　　二十三日上海勸學所擬具應行禮式通告各校停課三天職員學生朝夕哭臨講堂設素幔一跪九叩舉哀哀止三跪九叩退紅色懸貼物件一律撤換 
　　上海龍門師範學校於二十四日停課一日職員學生素服哭臨禮堂設素幔大門懸白卽日起停止音樂課紅色懸帖物件一律撤換 
　　上海商務總會於廿四日起門縣素燈白彩二十七天俟官府接奉遺詔再　設喪次舉哀成禮並議定商界在百日内常服靑灰袍元靑褂帽黑結如穿官服摘纓灰色。袍元靑外褂 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　黨人最近之舉動字林報載二十三日東京電云傳聞昨有孫汶黨多名自東京啟程他往康有爲亦有電抵東謂不日由紐約遄赴横濱 
　　日報對於中國變局之言論同日又電云日本國民新聞論說對於醇親王爲攝政王之舉頗表同情且謂選擇得宜並箴勸中國官民同心協力組織立憲並當保守現局又謂日本素蓄此志故對於中國惟主與各國協議保持中國之完全與其現處之地位 
　　東京股票市價飛落同日乂電云東京股票市價因中國起有變局業已墮落 
　　留艦防衛不虞泰晤士報云中國兵艦海琦海鷹前曾奉命派往爪哇婆羅新加坡等處游弋撫慰該處華僑聞昨日已由北京電阻以防國内不測 
　　美日交涉近聞泰晤士報載二十三日紐約電云紐約太陽報載美國國務大臣羅脫有電催促日政府重申前議保持中國之完全及維持滿洲各國均等機會之政策 
　　南省抵日貨之堅毅字林西報云近有海味百餘箱自長崎裝運香港因港地華商不肯出貨已由英船台恩皮希於二十日運抵長崎聞高麗郵船開赴日本尚有退貨甚多 
　　英報議論中國朝政文滙報二十四日倫敦電云英國各報謂中國國家疊遭大故深願不致有礙治安並謂攝政王責任綦任未可疏忽倫敦泰晤士報謂皇太后駕崩遺誥雖策勵立憲恐政策或有更動中國方有振興氣象今後執政者能不阻撓新機與否則爲極大問題 
　　德報歡迎攝政王文滙報二十三日柏靈電云德皇與德政府對於攝政王頗有感情德國各報各著論歡迎之 
　　慶張對於朝政之觀念文滙報二十四日北京電云慶親王張之洞遇事緘默外間頗多評論窺二公之意似不滿意於近今朝政者 
　　秋操停止大宴文滙報二十四日太湖電云秋操照常操演惟閱兵式及大宴之事業已作罷 
　　派兵入衛之預備文滙報云現有江船數艘經官塲雇定以爲運兵至漢之用再由漢乘火車入京 
分類新聞政界 
[懲辦童幼習拳改章南京]  
　　署南贛兪明震擬請酌改懲辦童幼習拳定章上禀江督略謂職道荷蒙委署斯篆正値地方亂事甫平拳匪根株尚未盡絶自應懲前毖後杜漸防微抵任之後訪察情形現各屬尚無明目張胆傳習神拳之事惟民間迷信神鬼往往家有病人即延巫祈禳妄談休咎甚至聚集多人深宵降神跳舞達旦雖風俗習慣由來已久難保無拳匪溷跡其中常有被人訐發之案一經查拿即託言降神治病地方官但求了事亦　未深究職道下車伊始即經撰發告示通飭嚴禁遇有各屬禀報似此案件均經批飭澈底根究或將人犯提道訊辦不敢稍涉遷就此外鄉僻處所亦間有童幼偶習符咒降神之事其父兄家長以其跡近兒戲並不加以管束查上年拳匪煽惑鄉愚每令幼童降神使人不疑當時拿獲到官者憫其童幼無知均分别交族保釋其失於約束之父兄家長概未置議按律載婦女犯罪應坐家長即私家拜斗焚香婦女有犯亦屬罪坐家長今童幼無知情罪可以比例又上年議結監禁人犯亦每以已經悔過等詞邀請族紳紛紛來道禀求保釋均經遇案批駁前章均有未備若不禀請改定章程不足以遏亂萌而儆玩忽職道擬請嗣後如有童男幼女學習神拳者拿獲後罪坐父兄家長並將該幼童由官覊禁管束俟其改邪歸正再行釋放雖較原定章程加嚴而與例意尚不相悖至擬以監禁人犯如果監禁年限未滿應不准族紳禀請保釋似此辦法使匪徒無從托足紳民亦共知儆畏云云奉批查監禁人犯係按照第二等議罪均有習拳從亂乘機搶奪重情當監禁年限未滿時自無准令族紳保釋之理卽第三等收所習藝人犯如有族紳具保亦應由官隨時察看是否實係悔悟酌定准駁不得稍涉寛縱至所請童幼習拳罪坐父兄家長並將該幼童由官覊禁管束俟其改邪歸正再行釋放一節尚屬允協應即照准 
[守提各屬規復銀兩蘇州]  
　　蘇省各屬欠解規復等四欵銀兩任催罔應延不請解現經藩憲札委候補通判楊開樽分赴華亭婁縣等處守提淸欵已由揚别駕照章禀請善後局核給川資具報起程 
[擬定辦捐出力人員新章廣東]  
　　粤省善後局具詳督院云案照奉准吏部咨行嗣後無論何項捐輸凡勸集實銀六萬兩以上者准照異常勞績請奬一萬二千兩准照尋常勞績請奬必須先行奏明立案等因當經將粤省開辦賑捐及實官捐輸所派勸捐各員紳銜名分次列册詳請呈咨立案並將出力各員紳先行擇尤詳奉奏咨給奬旋奉吏部議覆勸辦各項捐輸人員應照新章嗣後擬概毋庸給予内獎無論保案到部在新章以前以後一并停其核議如實有在事出力各員不無微勞足錄應另酌給外奬等因雖經奉行覆奏請照案給奬仍奉部駁未能邀准嗣奉准山西撫部院咨請將顧道國璠所派駐晋勸捐出力員紳酌給奬叙并奉前憲札行以辦捐出力人員迭奉部駁不准給奬如實有在事出力之員不無微勞足錄應令分别酌給外奬惟究有何項外奬可以酌給飭 
 
 

Page 11

 
 
令核議詳覆等因當以外奬章程本善後局向未詳定移請本藩司衙門查明有無詳定外奬章程抄錄送局核辦去後茲准覆稱查辦捐人員如何請給外奬司中向無詳定專章無憑核送至各欵差委人員勞績請奬前於光緒十二年三月前經前司詳定凡實缺者給奬調署繁缺一次其候補者分爲三等如有出色勞績給予超委稍次者給予儘先記功再次者給予尋常記功不得於超委記功之外别立名目歷年以來司中遇有請奬之案均係照此辦理等因到局准此伏查辦捐人員旣無詳定外奬專章似應比照各項差委人員勞績請奬章程酌核辦理本司道等公同商酌外擬解收實銀六萬兩者照異常勞績凡實缺人員給予調委繁缺一次候補人員給予超委一次三萬兩者給予儘先記功一次一萬二千兩者給予尋常記功一次不得於超委記功之外别立名目應於奬勵之中仍寓核實之意茲經張安帥批云辦捐人員從前本無外奬章程今旣奉行停止内奬自應酌核辦理應准比照各項差委人員分别異常尋常尋績酌定實缺者給予調署繁缺候補者給予超委及儘先記功尋常記功各一次以示奬勵 
交涉 
[不准敎士干預命案南昌]  
　　江西大庾縣武令禀報藍五斤如何身死並錄鄔敎士請託來函請示辦理等情當奉江督批云現據西臬司呈報該縣原禀聲叙及相驗形狀並不折衷一是輙將格内如何身死之處空而不填游移兩可含混其詞實屬荒謬已極經該司逐層批斥悉中竅要並洞悉江省州縣積弊該司蒞任未久於吏治如此講求嚴加整頓良深佩慰茲據該令申報前情如果當日該縣於相驗時按照洗寃錄詳加考究將藍五斤身死究竟是病是毒當塲驗明藍福南尚復從何藉口今旣懸疑莫决自應由該令迅遵該司批示齊集原被應訊人証提同藍福南悉心研訊究問藍五斤係畢竟因何身死務得確情分别虚實另行填格錄供通詳察辦該令辦串草率除已由該司飭記大遇二次應移會藩司註册飭遵外藍福田係案中原告如訊明實有倚恃敎民妄報命情事即應照例懲辦非敎十所能干預倘鄔敎士仍行函請釋放即由縣詳審案情據理駁復勸其勿再聽人朦蔽致損敎中名譽仰西臬司會同洋務局迅飭遵照辦理勿再　頇從事 
[保護游歷敎士寗波]  
　　甬道昨准駐寗英領事邦邇君函稱茲有本國敎士衡平鈞一名赴浙江福建安徽江西等四省游歷請予保護李觀察當卽轉飭所屬一體照約保護一面申報上憲備案 
軍界 
[張懐芝抵江閱兵紀事南昌]  
　　陸軍部派赴贛省檢閱軍隊之張鎭軍懹芝携同隨員六人騎砲工輜步五科各一員書記官一人於十七日由潯乘輪起程於十八日下午八點鐘時抵章門當經兵備處派員會同接待委員方令嘉棟前往迎入裘家廠行轅鎭軍於十九日晨十點鐘到督練公所參觀略謂軍隊宜隨時改良不可再蹈從前腐敗習氣故軍界預備檢閱事宜頗形忙碌 
[禀請優卹故弁蘇州]  
　　蘇垣鹽捕後營後哨哨民官日前病殁經該管飛划緝私等營統領陳玉田以該哨官在營二十餘年緝捕頗資得力今春迭獲首盗要犯屢著勞績正擬在淸鄉案内列名請奬以昭激勸詎料該弁遇病而殁深爲惋惜特據情具禀督辦瑞方伯擬請援照官弁陣亡例賜卹以昭激勵 
[添委陸軍臨時警察員鎭江]  
　　江督端午帥以駐鎭江之陸軍三十五標現已派赴皖省會操照章應按八成出隊留營駐守仍有二成計一標三營照二成合算尚有三百餘人所有一切軍事警察應即加派駐鎭巡防隊統領周錦堂協戎　同原駐鎭江陸軍警察營督同該營隊官辦理期於軍紀地方　有裨益協戎奉委後即於日昨出示曉諭仰留鎭駐守二成標兵等自應恪遵紀律愛惜名譽備他日千城之選似於地方諒無交涉誠　有等不法之徒冒充駐鎭標兵在外游娼觀劇或酗酒賭博强賒硬欠滋生事端除督同警察營隊等官認眞密訪查拿外合亟示諭爾諸色人等須知法律森嚴愼勿輕視各標兵亦當共體時艱勉効忠良本統領有厚望焉 
學務 
[高等學堂奬案核准長沙]  
　　湘省官立高立高等學堂甲班學生已於去冬畢業詳請學部照閩省志案按中學堂分别等第給憑　經部駁以中學定章肄業五年方准給奬嗣因福建等省中學堂開辦在定章之前准其變通辦理凡滿八學期者准其給奬湘省高等學堂預科肄業僅七學期較之定章旣短一年有半即按之閩省又短半年礙難照奬等因咨復旋復由湘撫咨部轉據吳學使詳稱湘省高等學堂開辦在奏章未頒以前去歲詳請立案時雖係　學期合之臨塲考驗實已滿八學期與閩省正相脗合均係實在情形擬仍援案請奬兹由學部議准所有考列最優等之李景僑等三十名奬給拔貢考列優等之張卓等二十五名奬給優貢考列中等之曹廣華等五名奬給歲貢業經奉旨依議 
[查究學生干預他事湖南]  
　　湘省麻陽縣高等小學堂月前因事衝突大起風潮旋有省垣高等學堂西路師範學堂沅郡中學堂陸軍小學堂各學生曁留學日本某某學生等聯名具禀提學司昨經吳學使批云學生干預外事殊屬有違定章亟應澈底查究除批斥外已移行各學堂按照禀列姓名查明申斥 
[開會演說改良私塾南昌]  
　　江寗改良私塾會沈君戟儀前日赴贛於十月十五假曾公祠江西敎育總會會塲組織私塾改良會是日城廂内外各塾師到者六十餘人均各簽名並給私塾改良章程一本由沈君演說私塾改良辦法繼由章江學校校長燕賜希等演說南昌府張太守亦蒞會與敎育總會會議擬以東一區爲私塾改良模範組織處 
實業 
[飭查錢莊財產備償債項漢口]  
　　漢口江西帮怡和利三錢莊同時倒欠三百餘萬兩已迭紀前報茲悉計倒閉各外國銀行洋欵六十餘 
 
 

Page 12

 
 
萬公欵五十餘萬山西帮票號六十餘萬又徽帮怡生隆錢莊亦倒七十餘萬故市面大爲動摇昨商會總協理因恐各外國銀行受此倒坍將放出現銀悉數收回則市面必蹈奉津之覆轍特禀請鄂督札飭江漢關道邀集各銀行買辦已倒之欵暫爲担任淸理并限制嗣後錢店拆欵每家祗以三萬爲限陳小帥以各該錢店平日資本必厚財產必豐方足爲人見信特札江漢關道查明該錢店究竟因何致虧是否週轉不靈抑或意圖影匿務須會同商會合力調查如别處有欠各該店帳目先行追出分别撥償並查明該錢店等股東財物產業飭令罄數呈出抵償以安市廛而維大局 
[勸業道權限規章浙江]  
　　浙省添設勸業道經前撫馮星帥奏保某某兩觀察才堪勝任惟展轉數月迄未實行日前增中丞奉到部咨及頒務勸業道權限編制各章呈轉札藩司通飭各屬一律遵照辦理現聞勸業道衙門擬擇中城梅花碑前衛守備署改建惟嫌地址過小有碍觀瞻乂擬在上城察院前規地建築顔方伯已面奉憲遴員勘估興工 
[維持裕蘇官銀錢局蘇州]  
　　裕蘇官銀錢局現因換行新票收回舊票一時不及周轉爰由該局坐會辦商議禀請藩憲籌撥欵項以資維持業經藩憲禀奉陳中丞批准撥借昨由瑞方伯諭飭庫大使將庫存緩運折漕水脚一欵計洋三十三萬餘元照市合銀儘數放發按照五釐起息期至三十五年正月底本利一併繳還札飭該局員等遵照備　領狀赴庫領回應用 
[請闢太平縣荒地浙江]  
　　台州太平縣顔紳葆光等聯名具禀各憲略謂該縣濱臨大海素饒魚鹽即天漲沙塗一項環縣百餘里一望無垠其中早已養淡可植雜糧者不下數萬頃加築堤塘蓄水灌溉連阡盡屬膏腴擬請迅派妥員會縣查丈按律升科等情兹奉浙撫批謂該縣天漲沙灘環海百餘里已可升糧者數萬頃此項灘地是否均堪種植抑係隨漲隨坍裕國便民地方官責無旁貸仰台州府飭委幹員會同太平縣查勘該漲沙究有若千頃如果可以開墾即着查丈明確詳候核辦 
雜記 
[請示剝奪發言權之理由寗波]  
　　奉化車夫滋事一案疉誌本報茲悉該地紳耆橋路被損積年不修禀請當出示禁止日前棠岙人民江林木等禀奉撫憲批示有無論　項紳董未便以橋路爲詞忽行阻止致碍計若孫振麒尤不應出頭具禀自取無味等語孫君閱批之下以從前並示列名具禀憑空批斥有意壓制深爲憤憤因繕具長禀數千言呈遞撫　略言　憲國人民皆有發言權今當　備立憲時代本省籌設諮議局振麒曾受朝廷一命之榮例有被選舉人資格今以地方公益之事剝奪其發言公權實爲天下奇辱務請明白批示等情不知增帥如何批答也 
[濟生公所落成寗波]  
　　定海南郊商旅濟生公所係旅滬巨紳等捐資建造現已告竣擇定二十日行開所禮先由朱紳葆三劉紳東峯丁紳紫垣胡紳汝舟許紳召廬朱紳捷三六人柬邀紳商兩界共觀厥成是　到者約　餘人 
[内務府傳辦丨用菜品蘇州]  
　　蘇省接奉内務府電飭傳辦上用柔軟鹹菜赶速採辦解京等因撫憲接電後飭司轉行長元吳三縣速將江蘇各種醬鹹菜品選擇二三十種刻日呈候酌奪 
[移追被倒銀欵蘇州]  
　　蘇垣商務總會近據源康莊呈稱向與南市元源莊往來有年現被欠一千一百餘兩該莊存有怡德莊銀四百餘兩現已接洽指劃餘欠之欵請爲附案併追等情兹由該會據情移請上海商務總會轉移道縣併追矣 
[示禁揑造謡言湖南]  
　　湘省近因淮鹽缺乏借運東蘆引鹽暫資接濟其第一批東鹽裝運到省之中即有謡言謂鹽中雜有細毛食之致病業由督銷總局移請巡警道飭縣示禁在案近日常德亦有此項謡言昨經督銷委員會同府縣示諭聲明由山東運至十二　概用蔴布袋不免有蔴絲墮落其中並非致病之物此項謡言想係私梟揑造爾居民人等愼勿爲其所惑 
[匪徒絞决長沙]  
　　前充捕役之許福衡州府人嗣因投入匪黨散放飄布于前年拿獲到案訊取實供當予監禁候辦現已擬定罪名于本月十四日綁赴瀏陽門外絞决示衆矣 
雜錄 
[登極禮]  
　　凡登極之禮。旣諏吉。諸司下所屬供備。玉公大學士文武百官前期進表。先一日。内閣遣官祇告天地太廟社稷各一人。朝服將事。如常儀。禮。畢易服退。右祇告 
　是日五鼓步軍統領勒所部。屯禁城諸門。所司入太和殿。鋪陳御座南正設一案。南向。前楹之東。設二案。皆西向。西設一案。東向。又中設一案於丹陛上。設黄繖雲盤於丹墀。鸞儀街率官校入。備塞輿。陳法駕鹵簿。樂部率和聲署入。展樂如儀。夜漏未盡。禮部尚書奉表入。陳楹南案内閣中書筆硯。入陳西案。内閣學士一人奉詔書入。陳東楹北案。大學士一人率學士詣乾淸門。請皇帝之寳。學士恭奉。大學士從。入殿内。恭設於中案。退記註侍班執事各官王公百官班位。如常儀。右陳設序位 
　　質明王公文武百官畢會。午門闕下。朝服序入。均如常儀。皇帝詣凡筳前。行祇告受 
命禮。禮成出。更禮服。詣皇太后宫。皇太后禮服陞座。皇帝行三跪九叩禮。禮畢。禮部尚書侍郎二人。　　　監候侍官奏　 
午門。鳴鐘鼓。皇帝由乾淸門左門出。乘輿。禮部尚書侍郎。恭導内大臣十人前引。二人後扈。豹尾班執槍侍衛。十人。佩刀侍衛十人。翊衛隨行。由保和殿御中和殿。陞座。鴻臚寺官引侍班導從各官。按班行禮畢。侍班官先趨出外朝就位。禮部尚書一人。進至檐前奏請即皇帝位。駕興。導引翊衛如利。御太和殿。陞寳座。南面即皇帝位。鑾儀衛官。三傳鳴鞭。丹墀内三鳴鞭。鴻臚寺卿引王公於丹陛上鳴賛。引文武百官於丹墀内。北面立。賛進皆進。賛跪皆跪。賛叩興。王以下文武百官。行三跪九叩禮興。鴻臚寺官引退復位立。大學士進殿左門。就東案。奉詔　於中案上。少退。西面立。内閣學士進。就中案北面用寳訖退。禮部尚書進。至檐下。大學士奉詔由闑東出殿中門。授禮部尚書。禮部尚書跪受。興奉至丹陛案前。北面恭設於案。行一跪三叩禮興。復奉降中階。至丹墀。陳於雲盤。禮部儀制司官一人。跪受興。十人前導。由中道出。頒詔天下。皇帝降一　。至殿後陪。乘輿入後左門。至乾淸門。左門外。降輿入。還側殿。易服大學士率學士奉皇帝之實。送乾淸門。各退。是日陳表而不宣。官懸大樂。皆設而不作。右　　　見 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　福建閩督松壽奏稱奴才奉文之日已先期札委藩學臬三司充當該局總辦會同道府各官曁在省士紳就文昌宫之盍簪堂擇於八月二十一日開局查閩省遵照奏案應選議員七十二人督飭在局司道咨行各道札飭九府兩直隷州五十八廳縣令該地方士紳遵照奏定選舉章程愼選公正明達士紳充當該局議員所有詳細章程已飭司道會同在局士紳查照奏定程式參酌本省情形公議妥協隨時詳請核定自八月二十一日開局之後凡一年期内應辦之事飭即排定期日次第舉行其關於本省應興應革歲出歲入豫算决算之財政擔任義務之加增權利之存廢預備資政院之諮詢各事體均當督率司道會同公正明達士紳秉公研究提議其有重大應行决定改革興辦事宜當由奴才擇其推行無礙有利無弊者隨時請旨施行必使下有以裒集全省之輿論上仍無妨於國家統一之大權庶不負朝廷變法圖强之至意至自治研究所與該局相資爲用併令暫附於該局之内分别討論俟民政部頒發章程到日再設局遵章辦理其開辦經費及常年用欵均暫由財政局籌撥應請作正 
開銷十月十四日硃批該衙門知道欽此 
　　浙江浙撫增中丞具奏略云竊維東西各國頒布憲法予人民以聞政之權無不開設議院爲人民參議政事之地中國議設諮議局實爲議院先聲其經始之籌畫如考究選舉方法培養議院人材務當審愼周詳以期勿滋流弊比者欽奉明詔開設議院期以九年自應遵於創辦諮議局一年限期以内先設籌辦處遴選公正明達官紳詳愼集議舉凡宣布設立宗旨籌備建築公費規定職員權限斟酌選舉時期均當力求完善以昭愼重奴才當於省中司道大員及在籍紳士悉心考查遴得現任藩司顔鍾驥公忠體國學識優長當委爲該處督辦奏調浙江委用道董元亮洞明時局器度閎深在省創辦新政紳商學界均尚悅服當委爲該處總辦在籍翰林院編修陳敬第品學純正鄉望素孚前年游學日本於各國政法並能留心體察當延爲該處會辦由藩司顔鍾驥督飭開辦會同該處總辦會辦訂立章程分科設所選任員紳籌備設立諮議局事宜規模則務期其宏大體例則務求其精詳奴才一再覆核尚臻周妥業於十月初一日開辦俟一年後議員舉定諮議局成立即將籌辦處裁撤以符定章至選舉議員關係尤爲重要該處設有研究所愼選通抿法政合格士紳作爲司選員飭令人所研究選舉各法以兩個月爲期派往各府廳州縣幫同地方官辦理初選複選事宜以資接洽而免紛歧現在各員紳經奴才妥愼選派分任職事咸曉然於諮議局爲議院之基礎籌辦處又爲諮議局之階梯不敢因陋而就簡庶克循序而有成以仰副國家籌治儲才之盛意再籌辦處開辦一切經費已飭司局籌備應請准其作正開銷 
　　山東山東在籍紳士于觀察普源上書魯撫請速開諮議局籌辦處袁海帥批云該紳熱誠桑梓詢堪嘉尚現諮議局籌辦處正在設立不日即可發表 
[士民動議調查]  
　　浙江（嘉興嘉善）嘉善縣諮議選舉調查事宜經士紳孫君景萇等發起本月二十日假座同善會館集議到者二百餘人公推汪君閣人爲臨時議長分佈諮議局章程曁職務須知百餘本議决先畫區然後選派調查人員分編草簿即日城鎭公同商訂各以市集爲中心畫爲九區各選派調查人員 
　　江蘇蘇屬（松江靑浦）二十日靑浦各團體爲諮議局事開特别大會於明倫堂城鄉來會者百數十人二點餘鐘邑侯陳希超大令蒞至遂開會先由勸學所總董葉軼材君報告開會之理由適張雄伯君從上海回里亦與於會公推爲臨時會長張君演說約一小時大略謂我國自預備立憲以來已逾二年惟此諮議局一事足爲憲政之始基蓋立憲國之要素在予人民以參政權其他各項新政如興學練兵等專制國亦有之非立憲國獨有也參政權之大要有二一立法權二財政權財政權者即預算决算監督一省之歲出入是也立法權者就淺近言之如今日諸君到會公同定一章程其効力即能使合邑之人互相遵守推而至於一國之法律亦復如是其關係之重大爲何如惟參政權必須由選舉得來環球大多數國其選舉法多用直接我國今日則用間接先選選舉之人而後再行選舉亦程度使然故欲有參政權必須先有參政權之資格調查者卽調查其資格之合於章程否也章程第三條以下所載之資格有積極有消極此積極消極之資格解釋法律者有寛有嚴從嚴格言之則如甲如乙如丙如丁從寛格言之則如子如丑如寅如卯（中略）各國選舉之資格一以財產爲標準我國則兼官堦出身資望等玩立法者之本意似在於寛且事屬創辦招之使來猶恐抛棄故鄙意宜從寛所最易起衝突者莫如消極中之吃食鴉片一項鄙意現今紳富大半吃食鴉片如願意戒烟者請先向本所聲明即可入册至明年投票時當已戒除如未戒除而竟被選尚可訴訟似此辦法較一概摒除者略爲通融予以自新亦不至觸背法意或可免衝突之患所最可惜者莫如小學校敎員停止被選權然世界各國莫不如是我國亦不能獨異且敎員無被選權因重視敎育乃特别重視敎員之資格將來或有别種權利亦未可知至章程中疑義甚多今日亦不能殫述諸君能組織一研究會是所希望今日可先將草章公同議决以便印行調查庶不至後期云云衆皆贊成遂將草議逐一删改通過乂議推舉所長張君以事在實行不能以虚名遥領遂公推前勸學所總重錢君仰喬爲所長敎育會長項君君諤爲副所長并請陳大令演說大令以張君已將大要說明謙讓同三并願担任籌畫經費一切等事與地方紳士頗極浹洽天色已晚遂各散會（草章明日續登） 
[專件]  
[松江府縣開會演說詞]  
 
 

Page 19

 
 
廿二日華婁士民就明倫堂開調查選舉正式大會公舉正副會長已誌前報茲將昃日府縣演說詞錄左 
　　戚太守演詞諮議局自奉明詔督撫憲刋布章程省垣籌辦處發預定日期表飭各監督每十日報告情形延緩則催促之錯誤則糾正之責成甚嚴希望甚切所以然者朝廷將行好惡同民之政以通上下之情則必有議員有議員則必有選舉有選舉則必有調查調查也者求合乎選舉之格即求合乎議員之格也議員雖有限制但使獲有選舉權吾意中所欲言者得吾意中所欲選舉之議員而代表之是不啻自爲議員矣選舉權之所以可貴也萬物各以類相從同聲相應同氣相求端人之友必端選舉者賢斯被選舉者必賢調查之所以不容已也調查之道不外乎無濫無遺選舉何等鄭重豈徒十目視而十手指調查後尚須覆審不合格者仍須釐剔人人覺冒濫之無益自不致於胃濫惟各府縣議員無定額就選舉之多寡以爲衡設合格者稍者遺漏其自冢受虧猶小抑全體受虧實大調查者烏可忽諸須知選舉之途甚寛爲紳爲士爲農爲工爲商並無界限之可言其中有資望者有學識者有名位者有財產者苟得其一即爲合格諸君子勿謂調查之不易也有章程更有細則據細則爲標準孰者有資望孰者有學識孰者有名位孰者有財產同居里閈人半素知一經提及便可入册間有所不知者悉心調查調查間有可疑者悉心研究辦事務出於公正措詞務出於和平以忠恕行之可無不盡不實之慮且省日後之枝節計自調查起至明年九月初一日諮議局成立應辦事宜堦級凡二十有五無一刻可容其停滯本府縣忝爲監督尚期調查努力得藉手以告成功與籌辦處預定日期表相符地方幸福基於此矣諸君子勉之（未完） 
本埠新聞 
[滬道嚴飭各屬防範梟匪]  
　　由滬至浙水道本爲梟匪出没之區自本年春間大加剿辦後頗覺安靖近因時届冬令各處匪徒乂復乘間蠢動旬日之間白晝搶刦已有多起滬道蔡觀察叠據華洋各商報告業已電請淸鄉督辦瑞方伯派撥營兵砲艇駛往巡緝茲聞蔡觀察乂又嚴拿盗匪保護行旅本爲地方官專責自應責令松屬華婁上南等縣嚴加防範免蹈覆轍除札行各該地方官認眞辦理外一面咨請浙江杭嘉湖道等分飭各縣一體查拿以免此拿彼竄 
[公禀興修藴草浜大橋]  
　　吳淞鎭紳商公禀滬道略謂藴草浜大橋自被風潮冲損後雖由官紳籌欵修理祗係略加補葺未嘗大事興修惟該橋爲往來要道行人衆多現在橋工較前更壞車馬馳驟勢甚岌岌該處雖非通商市塲外人來往亦復不少觀瞻所在不得不亟謀修建請即派員履勘估價興修以便行旅 
[浙省退還租用小輪]  
　　江浙兩省前因剿辦梟匪由浙撫電請滬道在滬租用内河招商局公裕等淺水小輪五艘現匪勢平靖此項租用小輪應須退還以節糜費昨浙撫增中丞特電致蔡觀察轉請内河招商局迅將各小輪調回繳還執照 
[批飭訊究搶洋]  
　　滬道蔡觀察批公共租界會審官詳文云據詳已悉此案票洋如果徐邦榮甘願抵還朱侵國欠項何至又立報捕房控搶所稱糾黨截奪必非無因至謂彼此素識何至拆稍搶洋不畏指控殊不知人心日險堂堂晋紳尚有糾衆刦奪行爲何論厠養賤役若以此爲朱侵國開脫詎不愈長兇横之燄而地方將不可問現據徙薪公司莊景仲來禀謂票係彝記付該公司之柴價如店夥私人交涉不應累及股東將洋横行截奪懇爲追還前來仰再集訊明確秉公斷結具報毋稍徇延切切此繳徐邦榮及莊景仲原禀一併發還 
[僅獲一人]  
　　鋸木匠瑞生顧良卿毆斃同業張根祥由美巴副領事擅行釋放復經捕房飭探查提已誌昨報昨包探李星福已查獲王瑞生一人解入捕房候有堂期再行解廨訊辦 
[謝劵]  
　　邱梓琴君等邀請蘇州諸同志來滬合串崑劇假座春桂茶園於廿五六七三天起演昨贈入塲劵三紙書此誌謝 
[城内]  
　　道此三則○代表人王俊三禀批據禀詢准稅務司查復沈福記地畝係牛橋角海塘以外之灘地察其地面原來播種米麥等類無異不毛雖有堆過石料形跡而目下已一律出空無存足見當初亦不過偶爾借用而已現濬浦局已可不必再用不特毋庸購買且亦不必租借等語著即知照朱士林禀批據禀該航船在浦西夏家嘴即張家塘北首被盗料搶一空並敢持刀傷人實屬兇横已極該處派有槍船何以絶不防護殊屬疏懈仰上海縣立即比捕會營嚴緝盗匪務獲究辦一面前往詣勘繪圖估贜造册通禀仍查明該巡槍船哨弁銜名據實具報毋稍違延切切黏單並發葉謂忠禀批此案現據上海縣申復以陳阿小領女福來自行燙傷身死一案訊出陳阿小平日有凌虐情事業奉督憲批准臬司詳定管押一年等語自應遵照辦理毋庸多瀆 
　　賞罰計數○一路巡警分局昨出牌示所有九月份罰欵計孫小毛等十八人共罰洋二十八元乂巡長巡士功過項下計左榮熙等三名共賞洋三元朱梅林等四名共罰洋十一角 
　　官事○一路五區副巡官陳祖武遣丁到道禀辭赴江西公幹巡警總局考績課員費家鼐禀知奉調一路五區副巡官差四川建昌道黄丙錕昨日到道拜會 
[南市]  
　　體恤押犯○總工程局裁判所孫明府昨將控案已結未結分别查明以便知會當値處逐案飭令具保以免久押 
　　罰洋了案○協興昌機器店與泰與翻沙作私售槍彈與兪長泰沙船一案業由工程局當値處諭飭罰洋六十元了案 
[閘北]  
　甬婦捲逃○甬人朱芝祥因伊妻捲逃昨投四路二區警局控告蕭巡官准飭查緝 
　　吞没金飾○王趙氏李阿三扭控張倪氏陳玉蘭吞没金飾由二區巡官飭送一區訊辦 
[英租界]  
　　私收稅銀○汪玉麟向在江海關執業茲因私收稅餉銀三百餘兩由該關函訴捕房飭探拘入押候解廨訊究 
　　不翼而飛○漢口路賽會有黄秀伯寄陳之古磁鍾一隻値銀一千兩前日忽然失去當即投報捕房派探查緝 
　　跌斃免驗○泥水作學徒兪杏林由高墮下跌傷斃命已紀前報前日尸父兪錫寳親赴捕房求免報縣相驗捕頭准之即飭自行收驗 
　　木匠行竊○木工張全根竊取江西路香烟公司内皮夾等物昨晨由探查獲解入捕房押候解廨訊辦 
 
 

Page 20

 
 
　　吞烟自盡○福建路豐泰小客棧寓客王阿六吞烟圖盡經該棧主婦胡康氏查悉送往仁濟醫院斃命旋由捕房飭保報縣於昨晨相驗收殮 
　　升充包探○南京路老閘捕房華捕王杏生昨奉卜總巡諭升包探 
　　流氓聚賭○流氓賣花阿根前日在湖北路某戲園樓上聚賭被九號七號兩西探查獲當將阿根拘入捕房押候究辦 
　　查獲賊贜○吳豐和前被裁縫老槍竊去紫外套一件昨由包探在法界公泰當鋪内查獲原贜帶加捕房飭傳失主給還當本洋二百零三元將农給領一面仍諭探拿獲裁縫老槍究辦 
[美租界]  
　　失火即息○昨晨四鐘華得路一號門牌西人家竹笆上　忽然起火幸即救息 
　　衣衫襤褸○施阿正衣服檻褸手持小洋千餘枚包探以其形跡可疑帶入捕房押候查辦 
　　粤妓拉客○奥妓蔡阿彩陳阿喜王阿紅陳阿碧張阿華等前晚在乍浦路一帶拉客由西捕協同華探一併拘入捕房各存洋十五元保出候審 
　　竊賊又來○彭四亭前因犯案驅逐出境昨又潜入北四川路鄧姓家行竊銀洋衣飾爲捕查獲拘入捕房押候送辦 
[法租界]  
　　誑騙銀洋○廣貨店主張美庭前被翻戲朱德華騙去銀洋一百元後經尋獲由冐稱包探之費阿魏出面勸令近還五十元詎事後仍置不理張遂報知捕房將朱拘解公廨訊供狡賴判押候補拘阿魏到案再訊 
　　圖賴　本○錢靑選前出資本洋二百元與沈子琴合開烟館兹由沈將該舘改爲花烟間錢恐受汚向之拆股竟被圖賴控奉公廨提案訊詰沈供已由中人調處應還洋五十八元了事判沈交保限邀中証到案訊斷 
　　累及胞弟○魚行街源太昌夥友楊兆華私取洋一百九十元小洋一千餘角僞稱患病一去不回由店主謝啓和報知捕房將楊之胞弟兆林拘解公廨請究判交保限兩禮拜交兆華到案訊究 
　　拐案註銷○木匠王祥祥控馬阿桂（綽號叭喇達）拐匿伊妻曾由公廨判馬交保候查在案前日復傳原被到案研訊中西官以王所控無憑判將案註銷 
　　負欠纍纍○皮作主樊老四前被丁家衍控告吞没存欵由廨判令交保限理在案嗣又有王雲祥等附控欠欵迭訊不到前日提案判押候傳到保人再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（三十）]  
　　斯時廣廳之燈光閃爍。廳事之外。光綫轉不甚明瞭。此人影之面目如何。吾不之辨僅記其胸前懸一光彩輝映之寳星。匆匆遽入。吾亦乘間而入此鄺廳。斯時已十一時四十分矣。至十一時四十五分。遂發現麗亞克殺斃之慘劇。裁判官試思。吾始終退躡葉德恩之後。自十一時十五分至三十五分。明明見葉德恩怫然離此女郎而他去。安能有此殺人之時間。吾敢力保葉德恩。决非殺人之凶手。裁判官苟不信者。請徧問當日在座之賓客十一時三十五分至四十五分之頃。葉德恩仰在廳事之座中乎。抑不見其蹤跡乎。即此一端已足證其無罪。此女子言旣。裁判官遂立釋此少年之律師葉德恩。自念吾乃大悞。設非此女子証其無罪者。幾欲枉此無辜之少年矣。但葉德恩旣爲無罪之人。而弗雷格森又並未謀殺麗亞克則此謀殺绩麗亞克之凶手。果爲誰人。思極乃招偵探泰勒斯往。欲與研究眞實之罪人。 
　　泰勒斯旣于塃判官許。驟謂此裁判官曰。堂上知凶手之果爲誰乎。裁判官曰。不知也。泰勒斯曰。此殺人者。卽爲蘇克生大佐。日即麗亞克之情人裁判官大驚曰。君毋妄言。以入無罪者於法律。泰勒斯哂曰。吾對於此案。已遭兩次之失敗矣。初吾至蘇克生許。問其當某晚赴會之頃其足上所著之鞯爲何式。彼乃木然有頃。始告吾曰。某晚所著者。爲德國之靴吾又問以是否即如其足上所著之形式。彼乂曰。否此乃倫敦之製造品也。吾一聆此語。胸中之疑竇頓生。吾嚮知此德國之靴法國人多喜服之。若英人則服此者絶少。顧何以蘇克生於赴會之頃。乃御此德國式之靴。吾乃故作奇詭之語以探此蘇克生。謂謀殺麗亞克之凶手已得。此凶手者乃出於衆人意計之外。吾以爲苟蘇克生而絶無秘密之隱情。不懼他入窺探者。驟聞此語。必至以爲怪。詎料此蘇克生聞吾語絶無驚詫之狀。若已預知此殺人者之爲誰。以理斷之天下詎。有驟聞恢奇詭譎之談。而絶無一毫駭詫者。是必恐吾之窺見其秘密。乃矯爲鎭靖以俟吾。斯時吾胸中之疑陣。羅千布萬。莫可究詰。遂又賄通其侍者。竊其赴會時所着之靴噫裁判官閣下。亦知此蘇克生所御者。果英國之靴乎。德國之靴乎。 
國外新聞 
[近東大變局三十七誌]  
　　二十三日倫敦電云芒替尼格洛政府因奥國駐兵侵犯邊界已向奥政府抗議星期日拘獲奥兵一名餘兵皆見機逃脫奥政府則不認有越界之舉目下芒京西汀其民情異常激昻 
[磋議棉業罷工善後策]  
　　二十三日倫敦電云英國工商部大臣乞其爾近請關於棉業罷工各團體至商部開會磋議善策使以後不再有起此等舉動至於會中將來應須調查各事費用全由國家担任 
[德國礦災續聞]  
　　二十三日倫敦電云德皇已撥馬克二萬五千圓分賑海姆礦炸罹災各礦丁家屬普魯士親王費里士行抵災區各礦丁讐視頗甚咸圍向呌號直至親王許以懇請德皇設法救災始靖 
[古巴選定接統]  
　　二十三日華盛電云戈姆士君已經多數舉爲巴總統 
[預期獲充候選總統]  
　　二十三日華盛頓電云福萊克斯君宣言願於下次選舉得爲候選總統以上譯字林報 
[兇犯在獄自盡]  
　　字林報二十三日華盛頓電云鎗轟海河君之兇手海斯在獄以手鎗自盡其鎗係預藏靴中泰晤士報二十三日紐約電云海雷君在裁判所被擊後初疑有性命之虞今已漸愈羅斯佛總統已將海雷所辦之案委託斯潑萊克爾斯君代辦 
[法議院討論越事]  
　　二十四日倫敦電云法國議院近討論値民地軍務預算案皮哇萊曼將軍深詆越南日人排法運動之舉學部大臣及殖民部大臣宣言越人深喜法國文明之制度不靖之說實屬不確兹謂法日協與約越南實有裨益 
[德首相陛見之結果]  
　　二十二日栢林電云德國人士深信首相蒲羅親王奏陳德皇之舉其結果殊爲有望 
[各國將認定摩國君主]  
　　二十三日柏靈電云各國不日將行文承認慕連海飛爲摩國君主以上譯文洪報 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
