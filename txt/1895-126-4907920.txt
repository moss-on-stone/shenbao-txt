# 1895 - 126 - 4907920

 

Page 1

 
 
[四百零九號畵報出售] [  點石齋啓]  
　　泰西士女憫中國婦女自幼裏足之苦特於前日在圓明園路博物院中會集多人演說勸戒并繪成各　名曰天足會我華人果能從此改革舊　未始非返樸還眞之善舉也又如屍手可以擊人則子竟遭嚇死及冥間之剥衣亭等均繪爲圖卽日出售此佈 
[論中日議和換約事]  
　　天下一戰爭之局也時至今日又戰爭之勢也顧三二十年來歐洲諸國籌備攻戰之具殫心竭力皆怵他人之我先而不聞有戰爭之事者蓋歐洲諸國智力相等形勢相倚皆不敢先發難端則一旦蓄極而發識者咸料其必發難於亞洲顧其所以遲遲不發者豈不以時會未至未便興無名之師致爲公論之所不容而不謂會逢其適不先不後乃有朝鮮東學黨作亂之事也日本雖區區島國然自維新以後發憤自雄欲爲亞洲至强之國圖得朝鮮以自廣其封殖且以杜外人之覬覦其用意原未可厚非以堂堂中國苟兵力確有可恃則當發難之始猛著先鞭力爭要隘如諸葛之七擒七縱亦可使東人永不敢侵陵上國待其幡然悔悟然後與之訂盟修好患難相卹緩急相救然後唇齒之誼聯而亞洲之大局可藉以永保萬不料以十部之兵十倍之餉竟至每戰必潰喪師失地覆轍相尋萬不得已而遺使議和德璀琳被阻於前張邵兩星使見拒於後似和局將從此决裂矣不謂日人以李傅相赴日商議爲請中朝久厭兵事遂以堂堂上相之尊輕輿减從深入不測之淵未幾而卽有小山放鎗之事變生意外日主恐犯衆怒爲之踧踖不安遺員問候派醫診視備致殷勤且允停戰三禮拜以全傅相之威望迨草約既成復展限三禮拜俟兩國批准然後將約章互換傅相秉節旋津請假二十日而一時廷臣建議疆吏上書咸以割地爲大辱頗有剣斬樓蘭組繫單于之概甚有統率大兵素得虚名自與日人交戰以來望風潰竄視爲固然朝廷以人才難得不加嚴　僅子薄懲使其人稍有天良必當撫衷抱疚從此緘口結舌不敢復談天下事乃一聞和議已成不復念及失律辱國之罪而反侈口陳詞堅執願戰不願和之說欲以博仗義之名抑思戰事之所以屢挫要地之所以屢失伊誰之咎哉不自引咎而尚堅持戰議試問竟以兵權委之終始不移能保其每戰必勝將功贖罪乎吾恐徒託空言一流人卽粉骨碎身亦終無以自解於欺君誤國之名也幸皇上聖明天縱將傅相與日本所立條約悉心裁核從其可行者而去其萬不可行者於是和局始成已於十四日在烟臺互換條約吾因之重有感矣當日人之初開兵釁也意在拓地開疆故所立和約以割地爲重以賠費爲輕傅相之所以姑與訂立者在不解事之人管窺蠡測亦無怪其訾議叢生而不知傅相此舉固自有深謀密計運乎其中故當和約已立尚未互換之前卽有素稱强大之俄羅斯仗義執言有以破日人之謀而折日人之氣日人遂不敢執定割地之初議願以奉天歸中國但加兵費一百兆而已不割地而增費雖非日人之本意然日本自與中國開戰相持半載有餘財力已竭得此巨欵大可爲補苴之計而中國則自古迄今牢守成見以賠費爲無傷以割地爲大辱此爲和議一大關鍵故必有此增費歸地之舉而後和局始成夫日本豈有愛於中國哉初意在得地何竟以賠費終苟非俄法德諸國之堅持公論未必能懾日人之心卽有公論足以懾彼而兵威不足以震之則日人亦未必肯俯首帖耳唯唯從命故俄兵艦之停泊日本海面者較他國爲多其意欲使日本束手坐困在内者不得出在外者不得歸日本與中國戰雖倖獲小勝然兵餉二者至此皆窮本不敢與俄國抗衡况更佐以德法奥義諸國乎此所以但欲增費而不敢割地也然則亞洲大局將從此底定乎未敢必也以時勢言旣有俄法等國執牛耳力成和局則亞洲安而歐洲亦安戰事自不難暫息然有國者欲期自立必以富强爲先務中國若能懲前毖後時時以創巨痛深爲念外結强鄰内固邦本庶可自立於不敗之地困極則亨弱極必强亦視乎當軸者之善自振作否耳 
[諭旨恭錄]  
　　四月初七日奉上諭前因近畿一帶地方災歉業經迭降恩旨賑撫兼施現聞順屬粮價昻貴民食維艱順天府辦理平糶各局誠恐購辦無多不敷周轉着加恩賞給京倉米五千石俾資接濟該衙門知道欽此 
[本館接奉電音]  
　　昨由京友電傳上諭一道敬謹譯登○四月十三日奉上諭邵友濓奏假期屆滿病仍未痊懇恩開缺一摺福建臺灣巡撫邵友濂著准其開缺欽此 
[詳紀烟臺換約情形]  
　　烟臺西友昨日來電云日本所派換約之伊藤美久治携帶隨員四人於十四日正午坐八重山兵船行抵烟臺既下椗由關道劉含芳觀察及中國所派之伍綸兩觀察率兵數十名在江干迎接烟臺口内泊有俄國大小兵船十二艘德法英美諸國亦有兵船數艘泊於口外因李傅相所立之和約有須重行更改者卽行改定方可簽字時在下午四點鐘砲臺及泊在海面之各兵船均放砲爲禮隆隆之聲幾使波濤震沸當未簽字之前俄國所泊各兵船均嚴陣以待似將開仗者中日兩國使臣電奏朝廷請决機宜往來絡繹直至夜分時始互換和約至十五日曙色初明伊藤美久治仍坐八重山兵船駛回日本 
[經理償欵]  
　　北京西人來電云皇上派總稅務司赫德經理賠償日本兵費一事已諭知各省大吏所有捐集之銀悉數交與總稅務司凡已捐集者與夫將來尚有續收者大約可得銀六千萬皇太后宫中節省銀約有一千數百萬亦交總稅務司收存彚付照此情形所有賠償之欵不難早日付楚也 
[限制日人]  
　　倫敦十四日來電云法國各報館聞中日和局已成皆不以爲然悻悻然著爲論說羣謂臺灣澎湖二處不應交與日人管理來電又云法國與日人約欲令日人泊守臺澎海面之兵船與岸上之戍兵皆有一定之數不能逾額來電如是未知日人肯俯首聽命否也 
[伏闕陳書]  
　　昨接京電悉公車孝廉千餘人上書二萬言力拒議和叩求都察院代奏足見聖朝養士之隆亘古所罕然皇上已批准和約且日人已有還地之議想諸公可降氣平心矣 
[紅茶到漢]  
　　本月初十日安化頭荼初到一字係生記物華大面共五百三十三箱此已列報十一日共到茶六字十二日清晨各茶棧出店紛紛至茶商棧寓分樣出盤當日又到十餘字業已起樣發往洋行交易但不卜批定何價兹將十二日已成盤者數字附錄於左瀏陽崇祜正貢茗三百七十一箱廿四兩五錢　泰洋行安化生記物華五百三十三箱六十二兩得和洋行又天成順壽周四百零二件五十三兩得和又天順長天成五百零八件五十五兩得和又唐全泰如意二百廿一件五十三兩柯化威又售寗州茶四字價碼六十五兩至七十三兩以上共到寗茶二十餘字 
 
 

Page 2

 
 
○兩湖茶到數安化九十一字共三萬八千七百廿四箱聶家市十五字共六千八百九十九箱桃源八字共四千零五十一箱咸寍二字共八百廿一箱臨湘二字共五百廿二箱湘潭十九字共七千二百箱寍鄉一辽共六百件瀏陽八字共三千二百七址七件雲溪四字共一千一百廿三件高橋十一辽共六千五百八十六件湘陰一字共六百件平江三字共一千五百五十三件北港一字共一百七十在件醴陵一字共五百零八件四月初十至十二止共到兩湖茶一百六十九字共計二五箱七萬四千六百一十一件 
[潯陽茶市]  
　　接九江來信云寗州茶於十三日開盤七十七兩至八十兩荼客謂山價昻貴且厘稅加增此價尚不能獲利也 
[電傳乙未科會試題名全錄]  
　　陳汝梅福建　孫榮枝浙江　潘令臯直隸　劉嘉斌江蘇　康祖彝廣東　方朝治湖南　阿　聯旂籍　朱遠羹廣西　章樹華江西李步沅山東　張璧田直隸　葉芬棠福建　凌福庥廣東　張俶蘭湖北　致　喜旗籍　萬本端江西　蕭　榘湖南　張　璞山西曾瑞芬貴州　陳永欒江西　趙黻鴻旂籍　秦錫圭江蘇　吳立德山東　劉　輝湖北　董　瀛山東　陳翰聰山東　劉汝骥直隸張憲明山西　張庚銘江西　沈　炯浙江　于毓蛟山東　武翔藻河南　愛興阿旗籍　晏子椿山西　楊道鈞江蘇　梁用弼廣東劉嘉琛直隸　文同書廣東　藍　鏞江西　陳繼祥山東　石長佑安徽　黎敬先湖北　張錫鴻山東　周鳳鳴直隸　胡峻州福建何國治廣東　顧光照江蘇　同　裕旗籍　吕正斯山東　何莘耕江西　邢　驤湖北　何綦健陝西　郭兆祿福建　廖鳳韶福建鄒增祐四川　吕繼純旗籍　陳簫韶福建　余炳文河南　李　彝四川　周之麟貴州　陳恩洽江蘇　葛毓芝直隸　汪贊綸江蘇王從禮河南　任錫純湖南　羅　深四川　景　溎旗籍　何重熙河南　林朝圻四川　伊慶舉廣東　楊錫霖直隸　卓孝復福建劉德全湖北　吳維炳浙江　傅准森廣東　朱　珩廣東　高崧生江西　徐承宣浙江　曹汝麟安徽　劉　鍠湖南　陳嗣賢湖北余際春安徽　王迺槃湖北　黄秉濰四川　孫紹宗直隸　秦達章浙江　崔保齡江蘇　陳　愷湖北　秦獻祥廣西　馬如鑑甘肅榮　爵湖南　程　龢江蘇　張繼良江蘇　郭景象山西　劉榮第直隸　趙世德直隸　劉慶麒廣東　范國良安徽　謝榮熙廣東李　翰廣東　慶　隆旗籍　趙家惠貴州　袁緒欽湖北　豐　和旗籍　貢士元安徽　堵登瀛廣東　榮春暉湖北　蕭樹昇山東何光用廣西　桂　福旗籍　李體仁山東　江　琛山西　慶錫璜廣東　徐信善浙江　羊經權甘肅　秦潤瀾甘肅　戴展誠湖南林向滋直隸　張樹楨山東　張世培直隸　趙炳麟雲南　陳　侃河南　姚炳熊浙江　張之銳河南　曲江宴山東　吳承彦直隸吳命新山西　吳　鏜直隸　柏增芳雲南　齊權琳奉天　李發直湖南　得　銳旂籍　潤　芳旗籍　葉之葆陝西　秦輔卿江西李景祥浙江　陳楨維雲南　吳鴻森江蘇　李景驤福建　王玉桐山東　王元廷山東　陳　楧山西　成連增山西　胡同頴江蘇黄關同河南　黄瑞蘭湖南　聶廷祐貴州　譚廷颺山東　葉祖修甘肅　張　堯四川　楊書勳廣西　孫秉衡山西　高祖培陝西王荃善四川　高如恂山東　許受衡江西　饒乃成福建　趙鶴齡湖南　談國楫湖南　李若堃四川　魏　倬山西　錫　鐸旗籍楊　鱣雲南　恒　善旗籍　曹葆恂直隸　王　焯直隸　黄世澤四川　王桂枝陝西　黄壽慶浙江　廉　暄直隸　吳　銘甘肅曹甡孫直隸　徐嗣香湖北　韓克對山西　朱彭壽浙江　雷以動湖北　朱永觀廣西　侯晉康陝西　封開泰雲南　魏炳奎江西黄德懋河南　黄維翰江西　徐世杰四川　張　愷浙江　金鏡芙直隸　林鎭荆福建　彭錫蕃安徽　張　默雲南　駱成麟四川劉雲衢江西　謝　馨陝西　主繩武陝西　張拱辰江西　林開謨福建　廉　棨直隸　石長信安徽　都守誠浙江　劉明華廣西韋錦恩廣西　白嘉澍雲南　彭維經山東　廖基銘江西　劉廷珍福建　自　廉旗籍　王桐蔭直隸　馬汝驥直隸　王樹人四川葛龍三奉天　丁衣佐貴州　文　林旗籍　陳　枬江蘇　喻長森浙江　林玉銘福建　閻鳳閣直隸　凌洪才江西　胡嗣榮貴州王志昻山西　黄　彬河南　王清臣河南　章　莘湖南　米　稹甘肅　雷鎭華陝西　雷光甸陝西　吳建讓直隸　白子釗貴州梁青選甘肅　葛亮維貴州　陳兆坤江西　吕成熙雲南　羅良弼湖北　李　魁福建　劉國良河南　曹鴻儀安徽　劉維堯湖南劉形光山東　王龍文湖南　邊三益陝西　李國才廣西　周丙榮江蘇　李于鍇甘肅　張受中山西　迎　喜旗籍　王可培直隸姚晉延湖北　曹邦彦陝西　楊雲卿雲南　楊允文河南　龍　釗安徽　張致安貴州　李慶霖雲南　朱逵綬廣西　潘宣經陝西李之釗河南　吳星春陝西　周捷三湖北　張翰光河南　洪曜南甘肅　馮紹唐奉天　楊恩元貴州　周興杰雲南　王　伊河南趙增琪四川　　汝吉河南　王恕安徽 
　　乙未科會試榜前列十一名由電傳來早經登報昨又遞到全榜合亟譯登惟是電碼過多輾轉傳譯容有小誤一俟接一以官板題名全錄再行校正閱者鑒之[  本館附識]  
[上劉制軍書]  
　　頭品頂戴賞穿黄馬褂簡放提督統領老湘虎字全軍廣東高州總鎭一等輕車都尉兼一雲騎尉奇車博巴圖魯余虎恩上大人閣下敬禀者電稱和議將成有賠欵外割給遼東臺灣等語兵民聞之奠不吞聲飲恨憂憤填胸總兵行伍起家年經六十由田畯膺世祿拜眞除聖主之恩施不次憲臺之知遇獨隆有不感激涕零者斷非人類當此君父大讐誓與國事同終始不與倭宼共死生而和議無聊至此撤我南北藩籬任彼直窺堂奥卽一小國已禍臨臥榻各國環起效尤何堪設想是和如未和且不如不和社稷安危繫於一綫繞帳躊躇有不能引嫌自避緘默自甘者謹熟權利害冐死陳之夫和議如此遷就者殆因從前各軍屢戰屢蹶遂謂戰不足恃耳抑知戰事得失必先審敵情察民情諳軍情不得徒執勝負之常置大局於不問也則試以敵情論日本幅員僅四島地不爲廣社丁不滿十萬兵不爲强洋債日增國不爲富曩歳窺我臺灣正進退狼狽而我允償兵費使彼得意以歸遂破珫球襲其故智而又有今日月初停戰一議在我被陷諸城可取皆不能取而彼得抽精銳攻我臺澎　廟算淵深已非淺近所能測今日復允賠欵並許割地不識上年興師是何意見上年所失之朝鮮猶是附庸今日所割之遼臺實爲門户門户洞開則彼雖無長駕遠馭之規已有囊括席捲之勢與其削土求和引賊入室何如以守爲戰張網待魚從前旅順各城並未交戰皆灌軍棄城與敵後有傷亡者騐之皆背面傷痕其明徵也卽如牛莊一役湘嶽貽羞實亦疏防所致倘得一忠勇之將訓練之師相與决一死戰則彼之火器雖利卻一人僅執一槍非兩手能持兩砲而謂無術以制之總兵殊未敢信也此敵情之宜審者也民情大可見孩提之童亦以殺倭人爲快第關外近歳大荒之後繼以重兵天災流行民不聊生久矣錦州等處盜風日熾搶往刼來所在多有良善之家至鬻妻子爲食困苦流離野有餓殍有司不以告長吏若無聞政體向堪問乎　此稿未完 
[查拿漢奸]  
　　江北興化縣文生鄭恩沛號定齋作客鎭江僑居旅邸一日黎明有操楚音者叩門鄭啓扃納之見有信一封内洋一元塞於門縫其人已去無從根究啓而視之大略謂倭官池田氏慕先生之名請爲内應我等乃草野之夫不知機變全仗先生略展一籌洋四枚鄙等聊申薄敬云云信中並不書名鄭將原函呈訴常鎭道查辦閱兩日又聞叩門如故及啓户不見一人檢視信中又有洋四元其信略謂聞君將前信呈明道轅何至不悟如此君肯出力爲内應必有顯榮升騰現在禀門官塲未必奬賞請君早悟應諾爲幸鄭仍將來信呈明道轅吕觀察諭鄭 
 
 

Page 3

 
 
明查暗訪漢奸究係何人俾得　拿一面據情禀明兩江督憲張香帥通飭各州縣緝訪漢奸送案嚴辦上海縣黄大令現奉督憲札文卽飭差捕一體查拿務獲解究 
[打靶遷地]  
　　美租界打靶塲係西人所設在此練習準的以期業精於勤當日地本荒凉原無礙於居人近來屋宇增建鱗次櫛比打靶殊多不便因請於華官禀詳上憲另移空曠之地重行建造前日午後租界打樣西人偕寳山縣馬漁珊明府帶會丈局丈手至寳山縣境天通廟相近之横樓地方丈勘基地若干業已商准矣 
[撞船賠費]  
　　昨午十一點鐘有鴨庇股船名大吉祥者自吳淞口駛進浦江行至楊樹浦盯近適有某兵輪停泊因舵工疏於趨避以致兩船互撞各有損傷兵船傷稍輕惟大吉祥船頭已碰落不能行駛二船主不願多事相與熟商修理費想不致涉訟公庭矣 
[火警續述]  
　　昨報列英大路馬路北逢吉里口泰昌木器棧失愼一節兹悉泰昌適在新巡捕房前第二百七十號内故起火之時捕房中人首先赴救但見火勢披猖有不可收拾之勢後面披屋與捕房押犯之所相離較近捕頭恐有不測故於火盛時將各犯遷徙他處暫避祝融之威未幾英法美各洋龍聞警馳至加以各處皮帶車爭開自來水管汲水灌澆火勢漸漸不支始行告熄此處二百七十號至二百七十七號房屋八幢均係泰昌木器店租作棧房未保火險不免吃虧太甚至其起火之由或言因烘板遺火所致或言木匠吃紙烟遺燼延燒别物所致傳聞異詞姑錄之以俟續聞 
[寛限料理]  
　　前年冬間有同與泰絲頭號股東沈元愷在英公堂控漢口恊記興絲頭號股東盛在朝侵吞逃避一案業將在朝之弟在廷扭案管押着交並補提担保欠銀之彩章綢莊經事盛德裕到案又經訊供交保統俟盛在朝到案再行訊奪嗣據在廷求准交保尋交在朝迨至去冬在朝知事不得了自行來滬倩人向沈商懇折賞了結議尚未妥經沈將在朝扭案宋通刺訊得所供銀數不符判將在朝交差押令檢呈帳據核算明白一面飭承備文派差至湖北漢陽分府衙門關提昌記棧主吳問亭到案再行復訊昨據原差嚴綸將吳關提到案並傳齊案内應訊人証解請通刺集訊沈供職員係浙江海鹽縣人向在治下拔維晏洋行充副買辦並在盆湯弄地方與劉顯延股開同興泰絲頭號曾有漢口恊記雜貨號主盛在朝糾職在漢口股開協記興絲頭號立有合同各執爲憑當時議定盛在漢口坐莊辦貨運滬由職在本埠銷售至上年九月止被盛在朝陸續拖欠了三千餘兩至十月初在朝復有信來謂現有絲頭若干包因漢莊銀根不敷卽須匯掉銀二千兩職因其前欠過鉅復信却之未及數日在朝新自來滬挽出彩章編莊經事盛德裕向職保借銀一千兩德裕自借銀一千兩共二千兩交在朝帶至漢口當時在朝約半月内有貨若干包值銀二千數百兩運滬後仍由職經售歸款詎料在朝心存不良回漢後將銀盡入已囊並將號中所存絲頭若干包約值銀二千餘兩串同昌記棉花棧主吳問亭移匿私吞將號倒閉人卽避匿及職員得悉前情倩股東劉顯廷到漢查察盛德裕已將號中存貨移匿一空職員分毫無著現在照算在朝實欠職銀四千八百餘兩其號中盈虧若何亦不肯將簿據交出在朝之居心不良可知今奉集訊伏求嚴追吳供監生係洞庭山人向在漢口開設昌記棉花棧前年十一月初間有恊記興絲頭號寄存生棧絲頭五十餘包掣有棧單爲憑嗣有某錢莊夥持單來棧將貨出去生係憑　交貨並無不合其實監生並無串同莊夥將貨移匿舞弊情事今奉質訊爲此據實陳明德裕供監生係寗波人向在治下彩章綢莊爲執事前年十月有族兄在朝因需購買絲頭向生商借銀一千兩並經代向沈子雲卽元愷處保借銀一千兩共二千兩在朝約定半月内漢口運貨來滬仍由沈經售歸欵當時監生與沈連環擔保奈在朝漢口虧欠過鉅遂致無可收拾將店倒閉人卽逃遁監生已被累不堪矣在朝供前奉訊押以來監生已屢次倩人向沈商懇折償了結奈沈堅執不允所有帳目監生已開明細帳呈案照算實欠沈銀二千八百餘兩今求格外寛限容監生籌措料理不再延玩通刺以盛在朝挺押不理情甚可惡本應送縣嚴追姑暫寛限一個月自向原告料理延干送縣訊追吳問亭交保盛德裕仍交原保候核沈遵諭而退 
[嚴飭夫役]  
　　昨報保甲總巡夏芝蓀明府飭傳更栅路燈各夫役定於昨日諭話一則昨日上午城廂内外各夫役遵諭齊集沉香閣局前伺候亭午時夏明府升座諭飭更夫每夜支更各宜小心遇有形跡可疑之人必細加盤問方可放行偏僻小巷更須嚴密梭巡設有人禀報竊案本委必將爾等重懲守栅夫於二更後一律下鎖遇有緊要事務持燈行走須問明開放叚中出有竊案惟爾等是問燈夫無分大街小巷宜將路燈一律早點天明方滅不得取巧諭畢飭退 
[縣案彚錄]  
　　本縣前准吳公館函追楊守約到縣内開前淮揚鎭吳軍門病故把總楊守約代辦棺木報銷價洋五百元現經公子查悉原價一百餘元楊吞没太多出於理外爲此送案訊追黄大令披閱之下升案提訊楊供蒙吳軍門保舉在准揚鎭標下爲把總軍門病故經辦棺木不敢肥私浮報大令曰信中冩明棺木原價值一百三十餘元爾報五百元侵吞太甚一再研詰供認多報一百元大令遂判收押待質所限令如數繳齊然後釋放○唐江龍控林生將妻陸氏誘拐一案已紀前報黄大令於前日帶案審訊唐供江北人在楊樹浦開設粥店三月廿八日妻陸氏倐然逃失陸氏向在湖絲廠繅絲查問回廠諸人有指稱被陳林生帶去坐馬車向西而行小的卽往西尋訪遇陳於途查問陸氏下落答稱眼見往高昌廟而去小的同到高昌廟尋覓不遇是以扭案陳林生供寗波人在織布局做工與陸氏素不認識不敢誘拐大令以兩造各執一詞盤詰至再陳言語之問稍有破綻人令喝令掌頰四十下供稱小的聞得是同處工作之錦春所拐與小的不涉大令遂將陳阿林收所唐江龍飭退候提錦春到案再行復訊 
[英界公堂瑣案]  
　　包探何瑞福禀稱有傅紀堂者向在二馬路李松生所開福興潤信局爲司帳曾於日前與同業全泰成局主李仁根及著名賭棍王雲生等賭錢傅自入局後屢戰屢北以致私拆洋信付償賭債後被局中查知負欠洋四百八十三元當卽投報捕房經小的往拘解請訊究李松生投案申訴前情並稱被伊私拆信洋均須賠墊務求大老爺代爲究追傅紀堂供小的向來安分並不爲非今正酒後被同業之李仁根等糾同活手王雲生等同賭以致輸此鉅欵可否求恩准提同賭之李仁根等到案究追通刺再三研詰堅執如前以傅紀堂監守自盜情殊可惡遂著押繳洋四百八十三元○租界中向不准婦女在烟館開燈吸烟昨有妓傭李王氏竟至帶鈎橋北堍新園烟館開燈堂倌並不禁阻一任其盡情呼吸適有查燈西人入内瞥見以其有違租界定章當將堂倌陳阿根及李王氏一併指交巡街捕昨晨由包探秦少卿將男女解案請訊通刺略加研詰以堂倌陳阿根有意違章著罰洋十元李王氏罰洋五元○包探沈金隆拘解任阿土至案禀稱此人收買大興牛奶棚之牛奶瓶當經小的查出爲此拘案請究通刺略加訊究判將任阿土罰洋五元○鋸匠夏桂泉因取木料與周全華何麥芳爭鬧爲四百三十八號華捕所見當卽拘入捕房昨晨解案周何投案同訴前情請爲懲辦夏桂泉供略與爭執並未毆打通刺以事屬細微著夏具改過結存查○顔棠桃竊取奚春寳紫銅鍋二隻經包探竇如海拘獲人贓送究奚春寳投案申訴前情求請領贓顔棠桃供詞支吾堅不承認通刺以贓證確鑿豈容狡賴著交巡捕房管押十天贓給奚領○三百八十三號華捕拘解傅阿桂至案禀稱此人向在怡和碼頭爲小工昨日乘人不備竊取行中鐵絲繩一條經小的拘獲人贓送究捕頭以傅屢經犯竊請爲遞解及問其原籍何處則不肯指實一味指東話西通刺怒其刁狡判令押候笞責一百板贓物給還失主○瞿木林不知何故與湯金華口角瞿用石將湯猛擲致傷頭額適爲包探倪仁全所見當將瞿拘住於昨晨解案通刺略詰數語 
 
 

Page 4

 
 
判將瞿木林管押一禮拜 
[法界公堂瑣案]  
　　法大馬路張阿華麫筋店樓上所懸之火油燈以繩斷墜落幾釀火災慶昌洋貨店夥華生榮見之知照各夥上樓帮同救熄由洋貨店咨照保險行西人同投捕房以張有心放火控訴捕頭飭捕查問該捕令華等同至捕房伸訴華以不應拘入捕房與捕口角爭毆致將華捕牙齒擊傷血溢淋漓經他捕帮同將一千人拘入捕房昨禮拜四堂期鄭大令會同祁繙譯升座麫筋店主張阿華禀稱火油燈以繩朽中斷墜落樓板其時小的因事下樓經旁人所見帮同救熄慶昌指爲放炎其實欲令小的讓屋耳大令謂火燭理宜小心問華因何肇事華供當晚膳後見麫筋店起火告知慶昌店夥帮同援救巡捕欲將小的拉入捕房以致口角肇釁五十五五十八號華捕同禀華首先行兇莊天錫供見巡捕拉華小的上前解勸秦吉楨柯雲鶴供與略同大令以華不應毆捕著禁押捕房一個月期滿責一百板其餘押候分别責懲○包探禀稱陸阿二至護城河柴船上竊取大錢三千當塲拘獲錢已交還失主兹將陸解案請訊陸阿二供浦東人向推東洋車度日以失業無聊出此下策包探又禀尚有餘黨請究陸供胡阿和潘阿木二人向係連手現回浦東小的父母早亡無家可歸叩求憐憫大令著押候掌頰一百下○奚俊祥禀稱在小東門外作塲看守本月十二夜失竊溜桶四根業經查到一根尚少方式二根及圓式一根求請究追包探將收買竊贓之鐵店主錢鴻生店夥許阿根一併解案錢鴻生供收買時不在店内詢問妻子據云出洋二角買來大令謂既不實供着押候追比○朱阿泉禀在小東門茶館爲堂倌顧雨堂等同至店内講論肇禍致被擊破椀盞等物鳴捕拘拿餘衆逃散祗將顧一人扭獲送案請訊顧供向丁勝發索取田單以致口角丁在鄉間肇禍傷人逃至上海當時我約二人同往餘俱丁姓邀來大令飭將打破之椀盞令顧酌賠小洋五角從寛釋出着拘丁勝發到案究辦○包探禀稱王小林屢次犯案經葛前憲遞解回籍此次潛來滬上拘案請訊王小林供去年三月犯事逮案遞回之後在金山衛作小本營生此次來滬購買零物往南碼頭營盤門首小屋内並不犯事大令謂爾既遞解回籍不准復來着押候笞責二百板送縣遞籍○包探禀稱顧掌福手携銅壺一把深夜在途行走將人贓一併解案請訊顧供浦東南匯人伯父令將銅壺帶出大令着押候掌頰一百下○縣差林潤持公文一角偕原告鄭盈堂投案禀稱去年奉葛前憲諭偕原告至泰興提張葆卿之父張頴之着將張葆仙取回洋四百元追繳到案現在除交到外　少洋一百八十餘元挈同原告投案請追大令飭提在押之張葆卿到案復檢閱移交原卷令張葆卿赶緊致信到家速爲料理 
[美捕房紀事]  
　　包探張阿五前日下午巡至某處遇童子三人年均十一二手携天縀等衣並有書包遂不以爲疑至晚江西路五十三號門牌某西人家管事華人投捕房報失所繕失單與張探所遇相同遂於昨晨查至自來水橋南首薰德里某塾中將三童子拘獲送入捕房捕頭命押候解送英公廨請究○偷兒譚春庭屢次犯竊早經究懲邇來潛蹤租界又欲施其長技昨晨在北河南路經新充包探范進才查獲解入捕房捕頭略詰數語仍命范探帶出稽查此次曾否犯竊再行核辦○浦左人嚴妙生務農爲業娶妻孫氏不安於室於去秋八月間遁跡　上　雖偵騎四出終無影響前日傍晚時遇於百老匯路欲扭氏回家氏不願互相扭拉經一百五十一號巡街華捕拿送捕房捕頭立命移解英公堂請讞員核辦○寗波人王阿喜慣操三隻手匿跡南市某處經包探竇如海訪知於前日下午拿至美捕房昨晨查明曾在英界泗涇路三號門牌楊樹浦一號等洋房竊取西人衣服卽將原贓吊案押候争案訊究○偷兒俞阿生寗産也前午溷入同仁醫院哂檯竊取布襖一件遂存得隴望蜀之想昨晨又至院内遇醫生曹君之女四顧無人卽奪取銀釧一對拔關而遁女失聲呼號曹卽追出經某號華捕截獲解入捕房捕頭命押候送至公廨究辦○姚明山犯　已紀前報兹經宋通刺判令遞解回籍前晚捕頭飭包探倪順泉將姚帶至順泰碼頭附安和輪船解往漢口原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[上海中英大藥房上品花露水]  
名花釀水香郁非常厥品甚夥本藥房已登報章以便購者採取今新到付流梨地花露水製自美國名廠色澄氣馥用於梳洗則滿面芬芳用於沐浴則渾身爽利更有消斑點澤肌膚之效洵上品也批發躉買格外克已價四角 
[高癡書畫]  
扇箑行書三角楷書花鳥各五角山水七角士女一元餘詳仿帖先收潤資不給寄費仍庽寳和五里對門同義盛同 
[大彩常臨　鴻運通]  
附送天下地球圖 
屢得大彩早已聲明現售英六月票卽華五月廿七開彩雙單張克已分條六角半收兌紅票格外申足函購原班立奉上海棋盤街北首 
[耀華最精放大各像]  
小號一切大小各像久爲中外諸公稱許若方寸之小照頓成數丈之大觀者誠當世罕見之物其最合式者莫如半身小照放足原人面目大小每張計洋六元且可保百年外分毫不變　諸尊有意賜顧先請移玉到大馬路亨達利對門耀華照像號遊覽一週方信予言之不謬也 
[法良意美]  
予惜年因病吃食洋烟迄今已歴出載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元已斷烟根謹登報章以廣傳揚此佈　　上海點石齋汪景賢白 
[藝文學堂]  
振作人材由於學術其有裨實用上足以佐政治者莫如藝學鄙人憤學校之衰向設是館講學會友兼授生徒嗣以力薄中輟現復敎習中西算學天文重學兵法測繪地圖經史詩文格物體操有志者赴虹口仁智十二里報名尙有同志匡我不逮共襄盛舉僕之所深望焉 
[收買火油罐]  
啓者本廠今要收買舊火油罐子如有者請至本廠面議可也此布　江蘇藥水廠啓 
[上海華英大藥房老獅馬正牌嗼啡批發格外公道]  
專運老獅馬正牌嗼啡發客貨眞價實四遠馳名如蒙惠顧價當格外亷减華英大藥房謹啓 
[三彩鴻喜　鴻發來]  
今售出英四月赤金票第一萬九千九百五十九號由本行門莊分條售出望得彩諸翁速來領洋現售英五月吕宋票全張十二元分條六角信購上海棋盤街 
[輪船往東洋高麗琿春]  
啓者阿夫更輪船船主巴登於禮拜五卽本月十六日上午十一點半鐘開往長崎西門舍革神户等埠小包收至開船之日早九點鐘爲止搭客票出至是日十點鐘爲止　至長崎另換輪船於禮拜二卽廿七日開往釜山元山琿春等埠如欲搭客及裝貨者請來面議可也此佈　　經理人格勒亨啓 
[吕宋票號單巳到　鴻福來]  
英每月吕票出售雙張十二元單張四開照算分條七角紅票照市批發代勞函購卽奉四馬路 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞　　老太古帳房啓 
[石印新撰尺牘新新集解]  
是書文理通達筆墨雅馴最合時下所用妙在註釋典故逐句增解不簡不繁足稱盡善略知字意者頗堪入目千頭萬緒之事均能一線貫穿其精詳美備爲巿間尺牘未有及此後附估看鷹洋秘訣洋二角半寄三馬路申昌並各書坊購取　　大王廟衖觀瀾閣啓 
[洋務新書]  
歸安錢念劬觀察極羣博書留心經世曾兩次出洋凡中外輿地及中外交涉事件無不隨時考察洞澈源流箸有中俄界約斠注八卷每部洋一元又著中外交涉類要表四卷光緒通商綜覈表十六卷兩種洋一元皆條理精整識議通明爲中朝士大夫所稱賞今寄本坊印行凡留心中外時務者請向上海醉六堂書坊購取 
[吕宋票分條六角半　上洋必得成棋盤街北]  
連中頭彩 
專售赤金票英正月頭彩第二萬九千零四十五號由本行分條售出現售四月票分條三角 
[盤店聲明]  
茲者上洋石路中市陸裕昌洋廣貨店業日盤與豐泰號倘陸裕昌在外往來銀錢貨物概向原主自行理直不涉豐泰號之事今本號重加整理專辦洋廣雜貨花素鈕扣洋傘燈鏡價亷物美一應俱全擇吉開張凡仕商惠顧者認明牌號恐未週知先此佈聞豐泰主人告白 
[芝太富官輪局]  
本局新置資陽蒙陽兩小輪已經衆稱堅快茲將順和宏濟海達而快也利加工修整一律如新准定單日下午四點鐘開往杭嘉一帶所有快船亦泊本局門首卽當興立馬頭以便客人上落凡雇搭者請至老閘橋東濱本帳房寫票幸勿夾帶稅貨致干例禁 
[老太古洋行經理]  
ＬＯＮＤＯＮ＆ＬＡＮＣＡＳＨＩＲＥ 
倫敦崙格西火險公司 
勞洽愛司眞火險公司 
叭喇定火險公司 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道　貴客欲保者請臨面議可也 
[新開元和銀樓]  
本樓開設在上洋英大馬路石路口坐南朝北洋臺門面精造滿漢金銀首飾自煉乙字十足赤金品級朝頂朿帶博古酒器鍍金法藍細巧花色一應俱全凡　仕商賜顧者請認和合爲記庶不致悞先行交易擇吉開張 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是　謀得利琴行啓 
[廣東益三堂始創方眞]  
秘製奇法三日包愈珠珀白濁丸 
本堂始創奇法秘製三日包愈白濁一方已歴年久天下馳名獨用珠粉琥珀調元等味爲君佐以除熱利便止痛清濁等妙品製成藥丸無論男子腎水虧弱心經火旺宿娼受毒濕熱內秘小便淋濁尿管痛癢服之立刻止痛清濁應效如響輕服一瓶包愈重者再服一瓶除根此種良方四海之內獨本堂授祖傳秘製之良方屢試屢騐之妙藥倘市上仍有無業小人假藥冐名仿造登報有亂眞僞者必應雷殛火焚絶子滅宗倘本堂徒托空言自稱靈丹亦然每瓶價洋一元正○珠粉下疳散每瓶七角無論小便破皮腫爛流膿搽之立愈鋪分上洋鐵馬路東首 
[石印加批]  
分類尺牘續集 
是書初集久已馳名官塲視爲枕中秘寳按之門類篇幅尙嫌短少茲於名宦往還尺素中及時下名幕手編諸稿廣爲搜羅極意抉擇編爲續集無事不備無美不收行行似玉語語如珠合之初集洵爲二美具矣後附禀啓另紈此尺牘碎錦以便用者組織其間寫印精工尤爲餘事裝訂八本價洋八角請向上海棋盤街南首飛鴻閣書坊及各書坊購取 
[靈而且穩]  
僕患烟癮多年惜無良藥閱申報上海五福衖京都同德堂鎗上戒烟三香膏靈而且穩由局寄購二洋甫一月將二錢老癮戒脫松江馮仁山白 
[四月十五日錢銀洋並匯票行情列左]  
新匯劃收市　七錢五分二 
銀　　　拆　一錢三分 
洋　找　頭　七錢五分二 
錢　打　頭　九百七十文 
市　　　錢　一百三十四千文 
卡　　　錢　一百三十三千文 
衣　　　牌　一千零三十文 
足　　赤　　三百二十二兩五 
標　　金　　三百十八兩五 
銀行電匯銀票　三先令 
銀行現銀票　　三先令零一八 
銀行三十天期票三先令零一八 
銀行四個月期票三先令零三八 
[四月十五日進口輪船禮拜四]  
寳華　輪船　由長江　　鴻安公司 
大通　又　　由長江　　太古公司 
通州　又　　由天津　　太古公司 
臺灣　又　　由汕頭　　太古公司 
武寗　又　　由寗波　　太古公司 
生義　又　　由天津　　信義洋行 
北洋　又　　由香港　　　禪臣行 
[四月十六日出口船禮拜五]  
阿夫更　輪船　上午十一點半鐘開往東洋高麗琿春等埠　經理人格勒亨 
重慶　　又　晚往烟台天津　　　太古公司 
北京　　又　下午往寗波　　　　太古公司 
大通　　又　晚往長江　　　　　太古公司 
北直利　又　晚往天津　　　　　　怡和行 
廣生　　又　晚往天津　　　　　　怡和行 
[四月十七日出口船禮拜六]  
廣利　輪船　晚往香港省城　　　　　　　局 
普濟　又　　晚往温州　　　　　　　　　　 
寳華　又　　晚往長江　　　　　　　　　　 
福和　又　　晚往長江　　　　　　　　　　 
[四月十九日出口船禮拜一]  
德興　輪船　晚往長江　　　　　　　 
萃利　又　　晚往長江　　　　　　　 
鯉門　又　　晚往粤省香港　　　　　　 
[四月廿一日出口船禮拜三]  
沙力圖　帆船　　日往長崎　　　　　　　 
 
 

Page 9

 
 
[騐明傷]  
　　昨報楊金壽赴縣喊請騐傷一則前日黄大令升坐花廳堤訊楊供以賣糖爲業行過八仙橋週此處工匠造屋在屋頂戲要致將木柱抛下擊中小的之頭跌傷頭面求恩騐究楊母徐氏堂兄阿隆供是抱告餘與金壽相同匠人王阿法供小的一人在屋頂裝擱栅翻動之際忽有一根卸下下面有兩人照料喝令行人繞道楊不依强欲行過週被擊揚小的出於無意今奉提　求請明察黄大令飭仵　　天霆磕傷後面頸項受木器傷與王相符大令傳四圖地保王振邦查訊供稱小的查悉王阿法一人在上翻動從空墜下並非戲要富由小的　勸給洋二元房東欲送往醫院代爲　治楊金壽首肯後有楊阿隆唆使來　請騐黄大令廉得其情以王阿法出於　心免子深　楊金壽理　避讓自不小心與人無尤既給養傷費洋二元毋庸置議著由房主教堂神父送　白渡橋醫院養傷餘人俱飭退阿隆抗不遵斷嘵嘵置辯八令怒喝掌頰四十下飭令逐出 
[放鴿訊結]  
　　前有　星　控顧全生串同蟻媒秦子連放鴿騙洋一案宋通刺庭訊之餘判將顧秦分别交保管押著父顧許氏到案再　訊究前日顧將許氏交案至晚由通刺升座復訊潘供小的因元配逝世中饋乏人於本月初間憑素識之秦子連撮合言有孀婦許氏意圖再醮愿爲作伐當時小的曾同秦　下海浦地方與許氏面晤當付定洋二十元交與秦手轉交顧全生至次日氏卽行逃遁小的知顧秦狼狽爲奸放鴿誑騙爲此　控憲案今奉復訊惟求嚴究許氏供家在川沙朱家路口丈夫顧全生素來不務正業日與無賴爲伍本月初間將氏哄騙夾滬以看跑馬爲名實則將氏婪　曾領至下海浦秦之姘婦處與藩星　相遇氏尚不知伊等有惡意及見伊欲將氏送至　處成親始知其計立　逃回川沙今奉提訊不敢妄供秦供童生係川沙龔家路口人以舌耕餬口前有素識之頭星德來邀童生至下海浦介紹此事因童生與兩造均係同鄉熟識也餘供一味支吾顧供今奉訊明惟求開恩通刺判將不顧廉恥之顧全生重笞一百板蟻媒秦子連從寛掌責五十下各具改過切結存案許氏交顧領回管束以後不得再有違犯前事　大加申斥叱退 
[上海新開物華寳記銀楼]  
先行交易擇吉開張 
本樓開設英大馬路在盆湯衖口坐北朝南洋喜門面自煉乙字十足赤金精製金銀滿漢首飾朝頂束帶鳳冠霞佩博古酒器堆纍鑲嵌搜挑人物中西鍍金點翠法藍一應俱全各件赤貨皆淸水製造如後換兌概不去水遠埠來往信資一由本　給發盖欲藉廣招徠非圖厚利誠信交易童叟無欺承蒙賜顧者認明魁星爲記庶不致悞 
[上海新開恊康福記洋貨號眞不二價]  
本號開設上海法蘭西大馬路中市紫來街口坐北朝南門面專運鏡面哈喇哆囉嗶嘰嗬囉羽毛花素羽綢寗綢摹本羅緞漳絨時式花標各色咈布督染加工久穿不變定價劃一以廣招徠凡　仕商賜顧者須認明本號招牌庶無有悞先行交易擇吉開張　　　　　　　恊康福記謹啓 
[鎭江老仁和正記綢縀洋貨莊]  
本號向在鎭江西門外銀山門大街坐北朝南門面開張歴有年所上年爲淸理各路帳目現今添立正記仍在原處開張精選各式新花紗羅綢縀東西洋貨價目格外從亷曩辦軍裝號衣旗幟年久遠近馳名蒙各○○貴軍及 
仕商賜顧者須認明本號招牌庶不致悞　經手吳秉乾謹識 
[新開天成字號徽嚴生漆]  
開設上洋大東門外吊橋東首朝南門面自運徽嚴陜貴提選各山名漆兼售洋廣金硃顏料零躉批發格外克已貨眞價實誠信無欺凡蒙　仕商賜顧者須認明本號招牌庶不致悞先行交易擇吉開張 
[上海華英大藥房　聲明假冐]  
戒烟玫瑰參片 
本藥房自向泰西採運藥材選經騐良方精製丸散膏丹各項藥水藥酒療症如神遐邇爭購殊有應按不遠之勢至若戒烟各藥惟玫瑰參片功效尤著色香並佳方出枕秘品超恆流志在濟世按本發兌無怪宿癮盡除鎗行殊廣但邇來作僞甚多每有名號形色相仿充戤而性味各别購者不及深辦隱受魚肉暗戕臓腑漯爲痛憾故特鐫華英字樣外加雙龍封口仿單上有傅相賞賚匾額爲記三者乃是元家鏑孔以杜假冐庶作僞之徒無從垂涎矣茲將外埠分售之處地址店號明晣列下如諸公以路迢不便請認牌號就近購之○京都巾帽胡衕德承厚○天津紫竹林同昌萬壽宫胡衕惠濟堂○牛莊益盛恆瑞成恆益盛遠○烟台順泰合順○漢口天福○武昌德潤昌○揚州西美堂○蕪湖茂盛○九江興泰○吳淞同升順○南京廣亨○江陰日新恆天一堂○鎭江文萃新昌復春○蘇州德記彭和泰○無錫鶴停蹤○常熟天成祥○常州華英藥房○崇明成泰○杭州德記寳太和華英藥房○寗波方長興老恊森○紹興蔣柳堂○黃嚴乾泰昌○台灣福建惠濟堂○江西福順祥○四川點石齋信義順○寗國德大昌○餘杭義成興○泰興朱三餘○温州萃昌和上海只此一鋪開設四馬路老巡捕房東首紅磚大洋房便是 
[山西太谷縣]  
謙升豫寄售龜齡集 
此丹按週天度數和製藥品借日月之精華聚五氣以煉成能治老少男女癆傷諸虚百損善止脫陽滑精塡補丹田滋陰補腎添精益髓興陽種子第一良丹大瓶五錢小瓶二錢每兩實洋十元另有仿單藥引照用　　興仁里永興棧謹啓 
[專售吕宋票　萬寳源]  
屢中大彩各埠馳名茲售英六月票　單張四開照市分條六角半紳商函購當立奉　棋盤街北 
[連中大彩　必得]  
六月份票雙單張照市分條六角半代售赤金票函購當班回件 
[包愈五淋白濁騐若仙丹]  
眞正珠珀立止五淋白濁丸 
天下白濁丸甚多欲如本堂之騐若仙丹實難其選緣丸中重用珍珠琥珀並各種淸濁定痛利便調元除濕解熱等妙品專治一切五淋白濁眞有藥到病除之能功效異常神速也大瓶二元小一元賜顧認明上海英大馬路石路口公興里内廣東濟世堂便是函購信資自給 
[宿患全除]  
余烟癮八錢因體態虚弱不敢言戒去年中元節過英大馬路京都同德堂見門懸上海縣告示勸人戒烟而領藥購藥者十分踴躋均云靈妙余遂購雙料三香槍上戒烟膏一兩計洋八角如法試用香味可愛起泡進斗比烟容易只須在槍上照常裝吸并不另服别種藥品烟癮日輕飯量日大約計陸續添購藥膏八兩已於八月廿日除槍不復吸烟數月以來精神如常身體强健恩同再造特登報以鳴謝造紙局江怡生錄 
[新式火油引擎]  
啓者亨司排阿克老時廠所造之保險火油引擎爲天下最靈便之引擎不拘軋花紡紗吸水打米等機器可以帶之運轉如意代煤氣省人工最爲合用旦極潔凈每一點鐘工夫每疋馬力僅用火油一磅可也運動靈巧無出其右請移玉至二馬路泰隆洋行觀看並可陳述一切功用爲告　二馬路泰隆洋行告白 
[利濟局本輪船逐日往蘇双日徃杭嘉]  
[只此一家老行　天成]  
英六月雙票出售雙張十二元單張四開照算分條六角半函購上海棋盤街北首石庫門　原班帶奉不悞 
[神效戒烟一粒金丹批發]  
烟癮一錢呑丹十粒　丹如魚子式足見藥力純厚大瓶一百粒售洋一角小瓶五分躉買批發從亷上海五福衖口京都同德堂 
[春季搢紳錄發兌]  
文武八角單文六角蔣氏心矩齋叢書六種五元薛督耘出使口記八角籌洋芻　三角上海棋盤街醉六堂啓 
[裕昌隆公烟]  
上洋法大馬路實興里口　製　膏每洋兩二宿骨還灰兩人　膏二兩四　膏二兩八　　三　四　　三兩八士商賜顧請認本號不悞 
 
ＴＲＡＤＥ　ＭＡＲＲ 
本行專運勃克公司猫牌巴得混舍利爲四格陳酒等中外久巳馳名現歸小行獨家經售倘蒙貴客賜顧者請認明猫牌爲記須不致悮上海喴厘洋行啓 
ＤＵＢＬＩＮ　ＡＥＬＡＮＤ 
[合豐衣莊]  
眞不二價 
本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中 
[郭斯登]  
製造師　機器師 
啓者余辦事處設在英界黄浦難第六號門牌專代人建造房屋局廠及代辦各種機器并代客佈置機器等類如有欲辦以上各事者皆可先行打樣約定經費官商賜顧請臨面商可也此佈 
 
 

Page 10

 
 
   
 
 

Page 11

 
 
[光緒二十一年四月初六日京報全錄]  
　　宫門　○諭旨二道錄前○陝督楊奏揀癍守備摺○又奏叅革都司審辦片○兼護雲督崧奏報學政閱文幕友片○豫撫劉奏設局抽收鹽觔加價片○又奏叅革都司片○又奏請展緩校閱營伍片○陝督楊奏甄别州縣片○　臣瑞奏請嚴杜監保積弊片○粤督李奏委署知府片○四月初六日兵部太常寺太僕寺廂白旗值日兵部引見十九名奉宸苑二名○奈曼王續假二十日○信侯請假十日○太常寺奏派兩廡行禮派出鍾公立瑞○召見軍機崑岡廖壽恒○○太子太保頭品頂戴陝甘總督臣楊昌濬跪奏爲揀員請補守備要缺以裨營伍恭摺仰祈聖鑒事竊臣接准部咨甘肅西寍鎭標左營守備蔣占魁准補已塔營都司　遺守備員缺係第三輪第八缺輪用儘先人員應令揀員請補等因臣揀選得留陝儘先前補用守備牟鎭疆在廿年久於營伍地方番情最爲熟悉惟名次在後自應照章聲叙查光緒十年部定新章内開儘先各官均按奉旨先後挨次補用如　在不得其人必須將名次在先各員按名指實方准名次在後之員聲明請補其在前各員除親喪降革病故廻避告假離營均准其聲叙外如聲叙人地不宜至多不得過二十員等語兹核查儘先守備名次在先之石俊英徐登甲梁大忠吕得祿黄得福王學沅　安邦七員前在謝得勝請補守備案内已經聲叙應卽開除不計外惟張琳業己請補守備何得彪馬伏保現已帶隊赴防陳慶魁係本府例應廻避路紹　現充練軍哨長要差張文連王席珍現在新疆供差羅元章現歸陝西巡標龔萬青謝鎭西祁光全蔣光龍孫立慶等逐查陝提鎭造到儘先候補人員歷册均無該員等之名亦無人知下落其在標之季榮寛李朝楝康學仁岳鳳岐張善李向榮劉國瑞蘇正福劉承基孫蘭何齡韓文馨李聯芳黎寳瀛王楚中張國良劉繹武址七員或現居要缺或人地生疎均與斯缺不宜未便遷就請補核計牟鎭疆儘先守備名列十八係在二十名以内與奏定按名指實章程相符該員牟鎭疆勇往耐勞以之請補實屬人地相宜洵堪勝任亦與輪缺章程符合合無仰懇天恩俯念員缺緊要准以該員牟鎭疆補授西寍鎭標左營守備可期得力如蒙俞允俟接准部覆後卽行送部引見以符定制除查取該員履歷清册送部外謹會同署甘肅提督臣張永清合詞恭摺具奏伏乞皇上聖鑒訓示謹奏奉硃批兵部議奏欽此○○楊昌濬片再據皋蘭縣知縣張祥會詳稱據客民楊歳　報稱伊舅父胡得成因向同院之孔姓房内點火與世職白發口角爭鬭被白發用刀戳傷左脅等處身死經該縣騐明提訊該世職供詞狡展查世職曰發係本縣民籍因其父督標前營把總白成傑於同治十年五月初六日遇賊打仗陣亡承襲雲騎尉世職光緒二年關隴　清案内經前督臣左宗棠保以守備補用五年蕩平新疆南北兩路復因在事出力保以都司補用並賞戴藍翎由甘肅布政使沈晉祥署按察使黄雲會詳請先行叅革歸案訊辦前來臣復查無異相應請旨將藍翎癍用都司白發卽行革職以便歸案審辦除追繳原保各礼查銷外謹附片具陳伏乞聖鑒訓示謹奏奉硃批著照所請該部知道欽此○○崧蕃片再各省學政閱文幕友例應由督撫查明具奏兹新任雲南學政臣姚文倬於光緒二十年十二月十八日接篆任事所延幕友陳昌言係浙江錢塘縣舉人顧緝熙係江蘇吳縣恩貢生徐艾枝係江蘇長洲縣增貢生顧應檀係浙江仁和縣附貢生均屬文行俱優之士籍　亦皆在五百里以外准學臣開單咨送前來奴才覆查無異除咨部查照外謹附片其陳伏乞聖鑒再雲貴總督係奴才兼署毋庸列銜合併陳明謹奏奉硃批知道了欽此○○劉樹堂片再臣前以豫省餉源枯竭奏請於行銷長蘆兩淮河東山東四省引鹽一律酌收加價暫資接濟欽奉硃批交部議奏現經户部議准惟於原請派員設局稽查一節以運銷鹽斤按引計斤收價各有商埠及行銷州縣可稽無庸另糜局費等因奏奉諭旨依議欽此咨行到豫當卽欽遵轉行去後兹據布政使會同糧鹽道以原議設局稽查本係仿照同治年問豫省奏蘆鹽加價成案辦理俾昭周密而免隱漏顧官運商運之鹽一經到岸尚有行銷州縣可以稽查應遵照部議毋庸設局以節經費惟淮鹽概係票販潞鹽亦有民販其運鹽到境并無彚總商埠隨處銷售亦無一定坐落價則視成本爲長落鹽亦可以輾轉販賣一縣之食鹽　販　不知凡幾責成行銷州縣稽查毫無把握若不於扼要之區設局加收實係無從措手查明固始縣之往流集蔣家集爲淮鹽人豫要隘潞鹽則販自陝州之會興鎭應請於此三處派員設局徵收并就淮潞兩綱加價項下酌動一成以資局用如有不敷另　籌補倘有盈餘仍列入收欵造　其蘆東兩綱所收加價絲毫不得動用妥議章　詳請核辦前來臣查此項徵收鹽斤加價原因餉需不繼爲此萬不得已之舉總期涓滴歸公何敢梢滋糜費但票販民販之淮鹽潞鹽散漫無稽不能不責令該商販等先行交納既不能不於要隘設局稽徵舍此别無辦法未便拘泥遷延除飭將所定章程刊刷呈送咨部查照一面出示曉諭並通飭各州縣曁遴委妥員　别開　外理合附片陳明伏乞聖鑒訓示謹奏奉硃批户部知道欽此○○劉樹堂片再遊擊銜候補都司高雲路先在候補叅將李如海豫銳營内充當哨官囚犯營規撤退不思改過輙稱軍務宋平欲投効充當哨官招集李如海營内被革及因病告假之勇丁吳慶雲等十餘人在省城南關地方覊留雖訊無爲匪不法情事第省垣重地該弁竟敢私自招勇摇惑人心實屬任　妄爲不安本分除　將該勇丁等分别酌子懲處遞籍保束外相應請旨將遊擊銜候補都司高雲路革職永不叙用以肅營伍而儆效九理合附片陳明伏乞聖鑒訓示謹奏奉硃批著照所請該部知道欽此○○劉樹堂片再准兵部咨具奏請派大員補行查閱河南南陽等三鎭營伍一片光緒二十一年二月初九日奉上諭著派劉樹堂認眞校閱欽此伏查校閱營伍原爲整飭戎行自應及早奉　以昭核實惟河南地處中原毗連七省南陽河北歸德三鎭兵練多在邊界處所扼要分劄當此海疆不靖深虞内地奸民乘隙　動遽難調回操閱致啓戎心又省東距山東曹屬西境僅只一百餘里近年曹匪竄入睢州王橋莊搶掠業經奏請合力兜　臣亦須在省就近調度未便遠出致悮事機合無仰懇天恩俯念防務緊要所有河南南陽等三鎭營伍暫准從緩校閱俟海疆平定内地又安再　臣察核　形奏明辦理謹附片陳明伏乞聖鑒訓示謹奏奉硃批著照所請欽此○○楊昌濬片再查前准部咨道府同　州縣無論何項勞績保奏歸入候補班人員以到省之日起丁限一年詳加察看出具切實考語分别繁簡補用各等因歷　遵加在案兹查候補直州知州蕭晉昌自光緒十四年十月二十七日接到准補靈臺縣部文作爲候補直州知州到省之日起扣至十五年十月二十七日一年屇滿又勞績候補班前儘先補用直州知州沈模自光緒十九年十一月初六日作爲到省之日起扣至二十年十一月初六日一年期滿又現任布政司庫大使直州用在任候補知縣蕭慶增自光緒十八年閏六月初一日作爲候補知縣到省之日起連閏扣至十九年五月初一日一年届滿又候補班前先補用知縣鄔緒自光緒十九年十一月二十一日作爲到省之日起扣　二十年十一月二十一日均試看一年期滿由甘肅藩臬兩司騐看加考詳請甄别具奏前來臣查蕭晉昌學識優　　模蕭慶　歷練老成鄔緒棣年强才敏均堪以繁缺直州知州知縣留省照例補用除該各員履歷清册咨部查照外理合附片陳明顀乞聖鑒謹奏奉硃批吏部知道欽此○○瑞洵片再濫保匪人例有常典近年各項明保密保人員冒叨寵榮猥雜不堪言狀刻章　叙動援以人事君之義　辭論薦汲引　知廹至劣跡敗露褫革隨加而國民受害已深懲創實嫌其晚方今時　孔艱需賢元亟欲爲官方籌澄敘之道必先使臣工絕欺飾之私自非嚴加處分恐仍　以　方來而埀厲禁合無請　旨敕下部世甲明定例道行中外並擬嗣後遇有此等情弊一經舉發卽應由該部查取原保大臣職名具摺奏叅國法一伸積習自可稍挽矣見兩陳伏乞聖鑒謹奏奉旨已錄○○李瀚章片再署潮州府知府方功惠另有差委所遺潮州府知府篆務查有候補知府　景　老　　　吏治詳明堪以署理據布政使　羅成允會同按使額勒精額詳請具奏前來除檄飭遵照外臣謹循例附片具　再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十一年四月初七日京報全錄]  
　　宫門抄○諭旨一道錄前○護湘撫王奏統兵大員積勞病故懇恩賜卹摺○又奏叅革遊　片○粤撫馬奏叅革　代未清案内各員片○粤督李奏叅追知縣欠解交代銀兩片○兼護湖督譚奏請更正官名片○署晉撫胡奏飭知府回任片○四月初七日刑部都察院大理寺鑲紅旗值日無引見○壽耆假滿請安○色楞額百日孝滿請安○樊恭煦謝准其開缺恩○瀾公定公鍑照各請假十日○順天府奏京師得雨五寸有餘○召見軍機阿克丹裕德○皇上明　用膳加事後還海　○○護理湖南巡撫升授安徽布政使臣王廉跪奏爲統兵大員積勞病故懇恩賜卹恭摺仰祈聖鑒事竊臣據祁　縣知縣金壽銘詳據紳士教職李夢庚等聯名禀稱故前任浙江提督歐陽利見　祁陽縣人由武童於威豐四年投効前禮部右侍郎會國藩水師隨同克復岳州轉戰安徽江蘇湖北江西　省身經百戰克復數十城溯自同治元年髮逆分距河北上援盧州下衝　陵堅城扼要距守阻我進兵之路是時曾荃以爲欲制賊命必先從果縣下手欲攻巢縣必先從銅城閘下手遂於三月十五日親率陸軍由林台過河以偪巢縣之東北詎營牆　築巢城之賊卽出來　幾難定脚該　提督親統淮揚水師中營與各軍合於銅城閘渡口會議以水師攻閘東石壘陸師攻閘西土壘我軍齊進賊出死力拒戰　軍前隊梢卻該故提督見賊勢猖獗遂自　隊舍舟登岸飛上　驟至賊壘正值陸軍與賊槍砲齊施該故提督旣至賊壘壘上之賊尚未瞥見登時越墻以進拔刀環刺遇者輒斃所部勇兵隨後踵至銅城閘石壘之賊驚駭無措遂棄壘走土壘之賊正欲赴援該故提督自率親兵飛身殺賊越墻以進土壘亦登時立破斬賊無　銅城閘之前則有雍家鎭一隘十九日該故提督率師勝進取水陸兩軍與　對　萬砲同轟聲澈天半河中賊划悉擊入水雍家頭亦平該故提督統率砲船飛駛行轉巢縣與陸軍奮力併攻時至夜半賊酋僞願王吳子孝等潛遁二十日辰刻卽復縣城該故提督跟蹤進勦屍横數十里乘勝馳抵含山縣城外城内之賊聞風喪贍不戰自遁遂收復含山於是和州之賊益爲驚駭二十二日該故提督隨同曾　荃遂拔營疾進與賊大戰於針魚嘴各營哨大彈火箭　陣圍攻立克和州二十三日該故提督師次木橋鎭忽遇賊匪二千餘人排列洲上訂　背城之勢該故提督率師奮勇上前圍而殺之無一得脫遂至西梁山下駐紥下令各執長炬鎔斷逆匪所鑄截江鐵索飛　舟船環攻一晝夜西梁山始下是役也賊衆死　約以數萬計自十八日起至二十四日止奪西梁山數日之間克復城池三座要隘四處該故提督水陸併進夜不解甲於是在西梁山下駐軍四月初五日會同各營經曾國藩調赴圍攻金柱關蕪湖太平等處遂於金柱關下沿隄結營時彭玉麟復令該故提督從下游環擊賊以水軍牽制不暇顧及太平府一路太平遂於二十日爲我軍陸師所克是夜水師輪攻金柱關自夜達曉至二十二日三晝夜並未收隊而關内之賊壘星羅棋布中峙僞城雄亘數里未易猝攻乃分隊爲三以一隊守定江路一隊直偪内河一隊輦砲登岸環城　攻城内之賊矢發如雨鏖戰至夜束草爲炬然照衆軍該故提督指麾督戰攻城益猛而城宛然屹立守城之賊毫無懼色該故提督乃以一軍與之佯攻城池而自引精銳弁勇在於城外濠溝之外挖通隧道暗中匍匐以進及彼城脚部將外委王有章中槍殞命該故提督愈忿躍上城垣短兵擊刺立斃數賊關上之賊不知所措登時將金柱關收復旋以得勝之師乘風上駛往襲東梁山該賊甫驚金柱關之失守又訝官軍之踵至心胆己碎自相驚懼一戰而下奪獲大砲旗幟刀矛萬餘件此四月二十一日事也二十二日該故提督與陸軍商攻蕪湖復會水師决開堤岸駛划以進與陸軍會合四面圍攻羣賊驚懼開門逸遁蕪湖遂爲收復此又克復太平蕪湖東梁山金柱關下之實在情形也同治三年補授江南淮揚鎭總兵員缺光緒七年十一月三十日補授浙江提督八年七月二十日抵浙接任視事該故提督到任後審度地勢增修砲台全浙賴以安堵十五年呈請開缺回籍調養兩江總督劉坤一屢以海防需人函催銷假光緒二十年五月束裝北上於七月初九日行至小嶺地方染患瘟疫牽發舊傷病故職等同居鄉里見聞悉確今以積勞病故不忍聽其湮没開呈履歷事蹟由縣詳請具奏請從優議卹並將事蹟宣付國史館立傳以彰勞勩等情前來臣查已故提督歐陽利見忠勇性成功績卓著今因創發舊傷在途病故殊堪悼惜相應據情奏懇天恩俯准敕部照軍營立功後病故例從優議卹並將戰功事蹟宣副國史館立傳以彰忠藎出自逾格鴻施除將履歷事實册籍咨送兵禮二部查照外謹恭摺具奏伏乞皇上聖鑒訓示謹奏奉硃批另有旨欽此○○王廉片再臣標左營候補遊擊謝元林不守營規在外招摇生事相應奏明請旨將候補遊擊謝元林革職以示懲儆而肅營伍除咨兵部並將謝元林飭交地方官嚴加管束外謹附片具陳伏乞聖鑒訓示謹奏奉硃批著照所請兵部知道欽此○○馬丕瑶片再光緒二十年九月間准浙江撫臣鈔摺咨會已故前署餘杭縣知縣蔡秉澄交代案内短欠地丁漕項等銀爲數甚鉅該家屬任催罔應擅回廣東歸善縣原籍具摺奏請叅追欽奉上諭蔡秉澄著卽革職並著廣東巡撫嚴提該家屬蔡秉源等解往浙江勒追訊辦等因欽此欽遵咨　到粤當經轉　查提解訊嗣准浙江撫臣派委浙江候補知縣關鍾衡來粤守提卽經由司添派委員廣東候補知縣邱錦清會同歸善縣知縣鄒之麟提解去後兹據廣東布政使覺羅成允詳稱據委員邱錦清等會禀遵往查明該故員蔡秉澄有兄蔡秉源蔡秉溶弟蔡秉灃均未折産分居蔡秉灃隨任在浙蔡秉源蔡秉溶在籍管理家務蔡秉澄故後蔡秉灃盡携任所資財私逃回籍奉行提解訊追蔡秉灃及蔡秉源聞風逃匿僅有蔡秉溶一人赴縣　到子限清理一味抗延查蔡秉源係保舉運同銜候選同知直隸州知州並未報捐省分蔡秉溶係於同治九年在廣東黔捐局報捐監生蔡秉灃係光緒十年歳考取入縣學附生等情詳請奏咨斥革前來臣等伏查浙江已故署餘杭縣知縣蔡秉澄交代未清其弟蔡秉灃盡携任所資財私逃回籍其兄蔡秉源蔡秉溶扶同隱匿屢催罔應實屬瞻大妄爲自非斥革拿辦不足以重庫欵相應請旨將保值運同銜候選同知直州知州蔡秉源革職通飭查拿解辦以爲延欠交代者戒蔡秉源職官係由何案保舉除飭司行查曁由臣等將監生蔡秉溶附生蔡秉灃分别咨明禮部國子監一併斥革並咨吏户部浙江撫臣查照外謹會同兩廣總督臣李瀚章合詞附片具奏伏祈聖鑒訓示謹奏奉硃批另有旨欽此○○李瀚章片再據廣東布政使覺維成允督糧道魁元會同交代總局司道詳稱前任三水縣知縣孫汝源欠解徵存正雜款及穀價銀八千四百餘兩疉經嚴　　未完解詳請叅追等因前來相應請旨將前任三水縣知縣孫汝源　行革職勒限四個月内將欠解銀兩如數完解倘逾限不完或完不足數再行照例從　叅辦所有叅追知縣欠解交代銀兩緣由臣謹合詞附片具陳伏祈聖鑒謹奏奉硃批著照所請該啊知道欽此○○譚繼洵片再查接管卷内據前署湖北漢陽縣陳夔麟請將花翎儘先都司徐得有收標等情當經本任督臣張之洞查該都司原保行知與底案相符收入漢陽恊營差遣並將齎到印甘各結及出身履歷咨部駐册在案兹准兵部咨開查徐得有由　功歷　花翎以都司儘先推補惟册載該員前在濟寍州文昌縣開河一帶防剿案内出力由千總保以守備儘先補用並戴藍翎檢查此案原保係徐得有雖據册内聲稱保奬時得字誤冩德辽當時卽經禀明惟未報部有案且係奏奬之案亦未便據咨更正應　查照奏明辦理等因咨行到臣查該都司徐得有前於收標時履歷册内聲明原保守備案内得字誤冩德字從前會經禀明有案　係奏奬　件自應查照部咨辦理相應仰懇天恩俯准敕部將儘先都司徐得有原保守備案内德字更正得字以歸畫一除咨兵部查照外　合兩片其陳伏乞聖鑒　奏奏硃批兵部知道欽此○○胡聘之片再朔平府知府　　前經派委進京導加　　　宜　　差竣旋晉自應飭令回任供職以專責成據署藩臬兩司除檄前來會詳飭遵照外理合附片具奏伏乞聖鑒謹奏奉　　知道了欽此 
 
