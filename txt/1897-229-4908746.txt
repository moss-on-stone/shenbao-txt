# 1934 - 229 - 4908746

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿　問齋文鈔之例輯皇朝經世文編凡講求經濟之學者莫不　爲圭臬風行海内綫乎家置一編矣厥後　　饒新某别駕有續集之刻近年上海葛君子源又以饒氏之書祗采自道光以迄同治雖名臣奏疏利家　　已有美必收而於海防礦務　學尚付　如因更輯爲續編方今風會漸　事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪　院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成晝價目格外從亷計皇朝經世文編廿四本洋　元續編卅本四元三編八本一元六角并購者碼洋九元六角在上海三馬路申報館申昌蘇申南北歸葉山房發兌 
[與客談考試事]  
　　國家曷爲有考試之典曰將以拔其尤者爲國之棟梁也由童生而秀才而舉人而進士卽可釋褐登朝爲國家宣力然則掄才之道國家有不鄭重以視之者哉客曰國旣鄭重以視之宜若試以錢榖試以刑名試以安上全下之機宜試以尊王攘敵之才識奈何獨以八股五言囿其學識致他日身居民上所用非所習以致碌碌無所　長哉曰是不然八股所以闡聖言之議理凡義理之閎深正大者其人必有絶大經濟得以旋乾轉坤卽　然而書味醰醰亦足以覘其操存之有素若五言之詩功令所謂試帖者用以和聲鳴盛蔚爲承平雅頌之音雖無當于事功亦可覘其涵養夫亦烏可一例抺之哉客曰然則言官何以必奏請于鄉會試第三塲策以時務洋務欲其知變法以自强也今之世已變千古之成局矣使列國皆别開局面而我拘守祖宗之舊制不特外人或從而狎侮卽　顧域内亦必致國日以貧弱兵日以疲苶何以收富强之效而免變起于蕭牆此所以有志者每視時務洋務爲要圖而言官卽請我皇上之用以策士乎客曰策士以時務洋務誠哉爲當務之急特恐士人素從事于八股五言一道其於策問一道惟藉石印諸縮本抄撮成篇問以五大洲而不知叩以英法美諸國而罔悉至於兵械若何而製造商貸若何而流通各國之人才若何各國之疆域若何更詫爲聞所未聞橋舌不能下一語卽時務中如漕政兵制河工海防錢法驛務亦以夙未肄習莫知適從安所得條對詳明邀主司之刮目哉曰是則不難部議曾及之矣士人夙少留心時務洋務者故本科於五策中僅問一二條至下科則全以時務洋務命題轉瞬三年當可漸漸通曉他日者三條燭盡振筆直書洽見殫聞何憂　儉之有哉客曰敢問今之人而欲肄習時務洋務其入手之道若何曰時務不少見於載籍者若洋務則門分類别條目甚煩曰交涉之學曰戰陣之學曰律例之學曰文字之學曰格致之學曰製造之學曰推算之學曰測量學曰天文之學曰輿地之學曰醫藥之學此惟舉其大者而言其中細目雖千百言不能窮然初觀之似乎頭緒紛繁幾令人憚於從事實則官書中如京都同文館天津水師學堂上海廣方言館所譯各種大抵修分縷晰足供人簡練揣摩至民間私箸之書教會刊行之本更汗牛充棟悉數難終但擇其精者購之披覽一二年卽略有所得三年之後更何患不心領神會融會貫通哉客曰子之言是也然士人旣致力於時務洋務必漸荒去八股五言恐三塲卽炳蔚可觀而首二塲反榛蕪滿目將奈何則應之曰我輩自舞勺之歲卽搦管爲文但使埋頭五六年不難學有成就今兹卽改而邃意於時務洋務亦安見時文之必荒廢無餘且時文卽荒不過不能得科第耳而時務洋務旣深窺奥妙日後亦可以異途進身致君澤民功業彪炳誠何必以無用之八股五言獵科第始得謂之顯親揚名哉客意稍解唯唯而起曰與君一席話勝讀十年書今者槐花黄矣我將踏省門而賦鹿鳴待試罷而歸我將廣購繙譯諸書以從事於泰西學問俾稍知一二以備他時射策之需不復欲以八股五言汨没生平之志氣矣執筆人曰甚善乃詮次其語而箸爲篇 
[清釐京倉]  
　　倉塲滿侍郎長倉憲萃清釐倉政引用故侍郎畢東河倉憲之僕數人諮訪當日畢憲政治自六月以來月餘未曾開倉放米傳言將清算陳米有無虧空不令新陳米攙混牽小故近日京師堆房鮮有好米而米價日見昻貴云 
[礦機運川]  
　　宜昌訪事友函云四川在西洋採辦開礦機器現已由快利輪船運到暫寄招商局棧房内略俟數日卽雇民船運往惟各機器大小不一誠恐民船有難於裝載者不知運往時如何設法也 
[班相彼擊]  
　　西報云西班牙總理大臣笛路卡司氣洛氏爲無政府黨所要擊中彈傷三處約歴一點鐘之久卽行斃命兇徒係意大利人卽被逮浦想當嚴治其罪也 
[臺灣水患]  
　　西歴八月八日臺灣烈風暴雨淡水河溢街巿多被水淹漂流人口損壞房屋不知凡幾鐵道橋及軌路等均被冲損電信不通汽車亦不能行駛云 
[噴火飛石]  
　　東京日日新聞報云七月三十一日下午六點鐘白根山巔震動噴火並飛出巨石被擊傷者約有數名 
[新造汽船]  
　　日日新聞報云日本郵船會社在美國新造汽船二艘現皆竣工駛回本國不日可抵神户港矣 
[神山患疫]  
　　東京日日新聞報云赤痢疫症極爲猖獗患者有二百五十四名之多死者二十二名刻尚蔓延未絶正不知將伊於何底也 
[蛟水爲災]  
　　宜昌訪事友函告云上月廿四夜三更時大雨如注當陽縣山内起蛟兩處一由當陽而來一由龍泉鋪來龍泉鋪爲該處要路巿廛均被淹没附近一帶村莊受災尤重據聞民人之被冲去者約三百餘人多有合家全無蹤影者東湖縣所轄安佛寺地方亦被波及有四人抬之磨石竟被冲至宜都江邊東湖縣何六令得信後卽往該處踏勘想又當妥籌賑恤也 
[偷捐事發]  
　　蘇城養育巷有恒康烟店主張某者姑隠其名初時生涯頗爲淡薄繼因在申私運洋油來蘇兠售其價比别家每箱能廉一角有奇故人咸樂購之數年來獲資頗厚月之某日又將私運洋油八十箱售與中街路寳順烟店因爲數太多旋被捐局偵知查獲漏捐已非一次於是卽將張某及寳順店主楊某送至總捕府劉司馬庭訊之下張一味乞恩司馬怒謂曰抽捐乃餉項要需爾胆敢屢次偷漏本應重辦今姑從寛著責一百下旋謂楊曰爾收買私貨亦有不合又飭責手心二十下著張將洋油捐欵倍繳具不再偷捐切結二人唯唯遵諭而退 
[拿盜犯]  
　　京師訪事八函云七月七日南城　憲特派勇月帶同局勇四十人跟隨眼綫於次日黎明馳赴 
 
 

Page 2

 
 
廣安門外蘆溝橋附近某村於土房内捕獲盜犯三十名起獲器械大半皆農人治器而稍鋒利者并獲洋槍數杆該處地屬荒僻無車輛可　遂倒縛諸犯擁護入城 
[命案類誌]  
　　京師訪事友手畢云林八者中八者中東坊署捕役頭目也家居距署不遠因近日新閉錢店店主監禁託林在外以賤值收買存票林就中藉以漁利店主又託徐七收買冀其速而案結也林固素識徐故遣人昻值收買使徐無法搜求徐因銜之刺骨本月杪值林生子三朝徐往詣林及門呼之出略與寒暄復邀林外出預約多人俟林至一擁而上奉以老拳徐更自出白刃剌傷林下部我處林家人聞之急赴坊　呼號比坊役至則人已鳥獸散只乘徐一人被林之幼女方十二齡挽住不放未得脱逃役拘徐赴官訊之供認與林有隙爭毆翌日林斃坊官詳城研鞫間適有宼某來坊探徐臨去被林女瞥見識當時有此人帮毆因卽獲宼解官當堂騐明宼面上刺有充軍字跡悉係逸犯顯非安分之輩乃并案詳城於七月初四日送部治罪○孟姓本業皮匠嗣因失業時至皮條營某妓館爲之排難解紛按月向該妓館索錢若干六月初十日初更後孟復往索費該妭館惡其煩瑣不與致相爭吵妓館之甲乙内等三人將孟毆打孟身受多傷仍駡不住口甲復施放洋槍槍子穿透　骨衆見孟傷重擡入别室移時孟口渴恩飲一人以冷水進之飲未畢而孟氣絶甲乙丙知釀禍端夤夜逃走諸妓亦分至各處暫避孟有老母次日始知急鳴諸官北城吏目立派幹役率人往捕至則館門虚掩闃其無人祗有孟屍在牀血漬模糊不可識認旋往附近某烟館將甲等之夥某丁繫去經官提訊丁供甲等皆乘坐輪車逃往天津官飭役由火車赴津追捕甲乙内等未知果能弋獲否也 
[盜案述聞]  
　　蘇垣馬濟良巷吳某家頗饒裕惟性極吝嗇家中大厦連雲殊爲堅峻本月初九夜忽有緑林豪客惠然而來先以二人用軟梯踰垣而進啓闢重門開放盜黨十餘人明火執仗一擁而入吳從睡夢中驚覺一聲號召僕從十餘輩各持棍棒而出有某甲年逾知命膂力過人與之苦戰被盜刴中肩膊中尚不知疼抵死禦敵一盜又復一刀斫去被甲奪住刀面盜用力拖回致甲四指均斷痛極而踣各僕皆不敢上前任其搜刼金銀首飾共值二千餘金始哄然散去翌日開就失單呈報總捕府及長洲縣劉司馬委叚巡楊君前往王芸莊大令率同捕役親臨踏勘並騐明甲傷卽爲勒限嚴緝諒該盜等均難逃法網也 
[脚行罷設]  
　　　京師永定門外馬家堡鐵路馬頭端陽節前曾有甲乙二人爭立小車脚行頭目以致聚衆毆當經胡京兆出示曉諭兩造仍復强項幾肇事端嗣順天糧廳宮議定歇貨脚力價舉每百斤僅取制錢四文不准違例多索甲乙輩核計官價不但無餘且恐不敷開銷爭立脚行之舉始作罷論刻下仕商上下火車運送行李貨物槪由各棧房派人代客經理云 
[决科榜示]  
　　皖撫决科刻已由鄧大中丞評定甲乙錄取榜示計取超等三十名今將前十名諸君姓氏列左陳養先馮汝簡金士芳江筆丁景炎李介春張孔炤王乃枚郭萬英李進榮超等首名奬銀十二兩二三名各奬銀十兩四五名各奬銀八兩六名至十名各奬銀六兩第十一至二十名各奬銀五兩二十一名至三十名各奬銀四兩特等六十名前二十名每名奬銀三兩中二十名每名獎銀二兩後二十名每名奬銀一兩五錢一等百名前十名每名奬銀一兩五錢後九十名均各奬銀一兩多士歡欣踴躍咸頌中丞之嘉惠士林云 
[精衛難塡]  
　　新嘉坡有詩妓曰娟好容貌清瘦情性温柔惟半老徐娘雖有丰韻而齊王好瑟恨不投時香名爲之不彰其實則務情媚態　雅宜人固與粥粥羣雌相離天壞也近與一客相暱歴述生平言之不勝悲悼據云儂本儒家女鄉貫姓氏未便明言當未垂髫時與比鄰某生同學於父食則同桌話則同窓兩小無知私訂夫婦迨至兩人漸長形跡稍疎然而問字求詩猶頻覿面眉約目語一往情深意謂曾與私盟卽終身無負也不料事與心違父將儂别配於人痴男怨女又不敢各告庭闈惟兩心相印同有難言之苦已耳至出閣之日生伏枕飲泣兩目頓昏欲以詩解愁則苦不成詠乃作集古七絶十二首俟儂歸寍之日賄囑傭婦與儂儂得詩悲不自勝深慙負約乃密以手札覆生札内極言今日之事非出本心疇昔之盟斷不肯負如君能爲李靖則妾當爲紅拂生得書後卽預貸於戚友以爲私遁之資情之所鍾不暇細想遂伺隙與儂同遁後以跴緝甚緊匿跡香江客囊有限漸至困頓而生又以薰染之故稍染賭風家計愈窮大有朝不謀夕之慮遂爲匪人所惑以儂爲奇貨可居誘之南洋置諸䘕院生復蹤迹而至冀爲故劍之求儂以其太昧良心前情已斷換馬之誚已貽笑於後人况誘之爲娼更乖恩義乃拒而不見生無奈倩人以詩投儂旋卽含恨東渡今已閲數年言之猶羞恨交并也客問其詩尚能記否妓卽誦其集古數絶其一云佳人已上木蘭舟欲採蘋花不自由我未成名君未嫁水晶簾下看梳頭其二云纔可容顔十五餘風清月白夜窓虚司空見慣渾閒事斜倚薰籠教讀書其三云洞房昨夜停紅燭風動落花紅簇簇新人那記舊人悲緩歌慢舞凝絲竹其四云莫向曇雲叩夙因亭臺移向别家春吹衣不管東風惡從此蕭郎是路人其在坡中所投之詩則七律二首僅記其一云搗麝爲烟漸化灰自彈酸涙恐無才休云碧玉成生别儘見又姬可贖回慣惹春愁惟杜牧難塡花恨是王魁重洋萬里雲如幕盡壓眉峰鎭不開詩思亦復不惡乃寡情如是某生者其有才無行者乎錄廣東博聞報 
[犯妻暈]  
　　福州侯官署内監犯余姓前因毆斃蔣少尉一案拘禁囹圄余之父係省中名宿舉爲孝亷方正不料其子不克爲析薪之荷頌繫有年余在監内見禁犯眷屬俱可入内省視固思别妻多時欲圖一見商之獄卒招妻入内甫至狴犴門妻見其骨瘦如豺髮長蓋臉不禁悲切五中一慟暈絶禁卒大驚再三灌救始得蘇甦遂扶之而出余益加悲憤是夕竟自嚙其舌溘然而逝吁亦可哀已 
[赤嵌錦字]  
　　臺灣總督府副官海軍大尉山本氏謂目下臺灣鐵路公司及臺灣武官改制兩事外間傳言謂臺灣總督與内閣大臣海軍大臣籌商所有交涉各事及臺灣武官定制并整頓臺灣政治等事已經議定其實盡屬訛傳此事現正商辦未有成議也○西歴八月九日臺灣總督乃木氏在東京遣山本副官遄返臺灣卽日午後由新橋驛附火輪車起程外間揣測大約因臺灣改制各事將有就褚故先遣山本副官回臺以便察看情形籌商一切也 
[荆沙人語]  
　　沙巿采訪使者蘭訊云日本兵艦名大島者停泊竹架子江面時或上岸演放空鎗荆南道俞君實觀察與日本領事永瀧君議定只准在通商塲空闊處操演凡我軍民人等不得圍繞閒觀恐遭意外日前已出示曉諭矣○前報快利沙巿兩輪舟赴上海修整兹已告竣六月廿一廿三日陸續抵沙隨展輪激浪駛赴彝陸○龍庚三陞守兆霖前月赴鄂委購鐵路地叚其眷屬實未偕行六月初旬又奉藩臬兩憲委赴荆江收驗隄　並查拿荆州一帶匪徒廿一日陞守乘快利輪船抵沙仍寓前所租公館内○候補巡檢馮少尹垿鏞督辦沙巿保甲局以來清廉自矢遇事平情其待屬下最爲嚴峻日前有門隨一人曁練勇四名向某米店私索賄峈當經少尹查出一併革退○荆州府屬宜都縣陳曼秋明府長橿以玉堂仙作百里宰蒞任三祀頗著循聲今歲張香帥考察屬員明府名列薦章旋奉旨嘉奬兹近大比之期實缺宰官調簾者明府亦在其列不日將駕抵鄂王城省憲爰委涂大令九疇暫攝斯篆○法商利喴洋行司事博魯喀携帶鐘表貨物寓全美公廣貨店於兩禮拜内　出貨銀三千餘兩計畱聲筒一具五百兩鐘二座六百四十兩餘如一百兩二百兩之物不等至微亦須數十兩方購一件外洋以貨運至中土投我所好工巧價亷應用甚便我民從而購之如係急需之物出此重價尚嘆中國不能興工致令利權外溢乃此等玩物購之者竟擲黄金如糞土是亦不可以已乎故君子有國奢示儉之説 
[彝陵客話]  
　　宜昌訪事人來函云自入二伏天氣倐凉倐熱居人多患瘧疾因此致死者甚多善堂施送棺木每日多至十餘具查所斃 
 
 

Page 3

 
 
之人以西壩爲最多且皆係貧苦之人蓋因凉熱失常又不善衛生之術是以得病最速不但無力請　亦醫不及每日用船載至河西山深處掩埋云○江水時漲時落下流極急處幾如箭激三峽間尤險灘林立船隻往來時多翻覆之虞上憲因施南以上飢民待賑甚殷水路旣難於轉運擬設法改由陸路現已派員來宜小住南門外禹王宮勘騐由宜至旋南一帶七百餘里旱路此處山徑崎嶇頗難行走雖前經宜鎭羅軍門塡平修整而事隔多年漸露廬山眞面兹復飭人預爲修理由此運米往賑想數十萬嗷嗷鴻雁可得更生之慶矣○月前有雇民船運賑米至施南者行至歸州地方被該處民人羣起搶刦現已拿獲數人交府縣審訊未知作何辦理也 
[禾中人語]  
　　嘉興訪事人函云日前有吳江縣差勇地保鄉民等來禾訪拿要犯行經北門外城灣適該犯在某飯館果腹而出卽經撞見由鄉民認視無錯登時扭獲縶以鐵索道旁駐足觀者詢知係兩月前搶刦鄉間某姓家之首犯遂就近扭解秀水縣經邑尊升堂提訊該犯供認不諱遂諭飭雇船並派差勇會同來差協解至吳江縣歸案嚴訊俟有所聞當再續報○城内某姓女前年與母赴滬遊玩小家碧玉風致嫣然某宦見之不惜明珠十斛聘作小星近女作歸寗計買舟約伴至南湖烟雨樓流覽名勝前晚不知何故在某姓家將八千煩惱絲齊根剪去豈欲效謝小娥之扳依蓮座耶殊令人無從索解也○前聞調辦嘉屬厘捐總辦劉至喜太守卽日到禾於十一日接篆任事近悉已改期二十一日想屆時脚靴手牌必又有一番忙碌也 
[上海官塲類誌]  
　　江蘇督糧道陸春江儲憲由津乘坐招商局新裕輪船南下於前日抵滬等情曾誌昨報兹悉陸儲憲因省中尚有要公是以並不停留卽於前晚換乘官舫雇小火輪船拖帶向蘇垣進發本埠文武各員咸至河干恭送如禮○江南提督譚青崖宮保於前日乘坐長龍砲艇來滬弔羹龔仰蘧星使舟泊小東門外吳淞碼頭事畢後卽於前晚仍乘原舟回松○浙江督糧道鄭駿人儲憲前日由津乘坐新裕輪船來申本埠文武各員咸往迎迓鄭儲憲以英界鼎陞棧爲行轅於昨日命駕進城至各衙門投刺拜謁繼至上海縣時黄大令飭丁擋駕 
[生榮死哀]  
　　出使英法義比大臣龔仰蘧星使任滿回華在本埠天后宮側星使行轅仙逝由公子錦章懷西兩太史擇期開吊發引縷紀前日報章上海縣黄大令預飭辦差家丁雇匠在轅門中間以彩搭成牌樓一座高矗雲霄上下三層俱懸燈彩寅寮之往吊者素車白馬充塞於途并因儀從入城爰飭幹差薛貴自十六鋪起至大東門西門一帶沿途察看有無碍道之處當察得太平街某姓家翻建房屋竹笆有碍因卽諭令迅速拆讓昨日下午四點鐘恭請李木齋太史題主李新吾秦介侯兩太史爲陪主駐滬各國領事以星使素敦睦誼於廿六日出殯之期各國俱下半旗以誌哀悼先期各以名片投贈或照西禮恭贈花圈或按華禮敬送祭幛聞西國官紳以及洋行各執事訂於屆時同往執紼兩公子預請前道署繙譯徐蘭齋司馬爲陪座以達謝忱並有西國吹手兵丁一路隨同護送禮數之隆可謂創見生榮死哀星使有焉 
[紗廠疉火]  
　　楊樹浦華盛紡紗東廠内前晚十一點鐘時各工人正做夜工忽然失愼幸人手衆多當卽撲滅事後檢點諸物僅燬去紡紗條之機器一架餘均無恙收拾潔淨依舊開車工作至四點鐘後天將黎明夜工將次散放吳回氏忽又税駕工匠人等竭力撲救得卽息滅是役也又被焚去三號機器車二架其餘並無捐壞誠不幸中之大幸也總辦盛荔蓀觀察聞知其事以一夜二次失火管工人實屬疎忽咎無可辭因飭丁傳督工趙少齋管車吳某面加申斥並諭司機各工匠嗣後須加意防範免肇飛災云 
[縱火宜究]  
　　虹口北四川路第四百四十二號門牌關姓家前晚被匪徒在後披屋内縱火幸卽察悉未受其害事主關芍棠係招商局圖南輪船司帳以前者曾經匪徒縱火今兹又來怒甚四出追尋杳無蹤跡因喚四百六十五號華捕到來指勘屬實據情告知捕頭想須從嚴查究也 
[擒獲匪黨]  
　　梟匪施老窩子之羽黨陳大圓子因省憲訪查嚴緊無可容身遂遁至上海匿跡於楊樹浦賃居軋花廠對面第三百零六號屋内無人知其爲匪黨也嗣經蘇撫憲趙中丞訪悉札飭上海道轉飭上海縣黄大令密拿爰卽咨照英公廨及是處巡防局派差捕勇丁於昨晨六點鐘時會集楊樹浦協力捕捉得以一鼓成擒豈知該匪間壁有黎州府人某氏婦亦係匪黨一流人物同被拘解捕房暫爲管押至九點鐘黎副捕頭飭通班捕役押解英廨轉送縣署訊辦並知陳亦黎州府人年已五十有六該婦約祗三十歲云 
[展期會訊]  
　　德商德華銀行控瑞昌順金店執事秦信玉倒欠空盤標金銀一百八十餘萬兩經德領事施妥博君照會英讞員翁明府於昨午四點鐘會訊屆時德繙譯單君蒞廨偕翁明府升座原告倩律師哈華托帶同舌人蔡玉季到堂被告品記許品南和記勤泰昌記天寳洽記宏久惟正記之席正甫榮記之席錦華由沈英伯席炳章代到候質哈律師云各被告中有二户倩人代到此案因爲數甚巨非原主來案無從訊供請將今來各户交保再行訂期翁明府商之單君訂於二十九日午後二點鐘會訊所有存堂各帳簿交律師帶回 
[暫停讞政]  
　　昨禮拜六英界公堂應輪德領事與翁笠漁明府會判各案因前出使英法義比大臣龔仰蘧星使開吊是以翁明府飭丁知照捕房停訊一期以便往襄喪禮法界公廨鄭景溪大令亦以須往行轅叩奠飭丁咨照法捕房暫停讞政 
[何故輕生]  
　　昨日之晨虹口百老匯路第四百七十八號屋内有人自縊身死左手及右足均已殘廢有識之者謂其姓邱名阿芬寍波人乃父係扛棒工頭現居下海浦地方因往告知其父到來備棺收殮 
[跌斷足骨]  
　　漆工陳阿長浦東人昨在浦左和豐船爲揩漆之役偶一失足由高墮下折斷足骨痛極哀號同夥諸人急卽舁至虹口同仁醫院求療恐不能免殘廢矣 
[牛角傷人]  
　　八仙橋西首泰興麫坊有牛一頭用以推磨牧者某甲前日方欲牽牛工作牛忽倔强不服以角觸之腹破腸流昏絶於地店主急倩傷科秦某醫治將腸納入肚内以棉布捆縛封固未識能無性命之虞否 
[上海巡局紀事]  
　　蘆粟一物因污穢街道前經總巡局委員出示禁賣又嚴飭勇丁及夫役等隨時打掃昨日上午十六鋪南局夫役正在旋家弄内挑除垃圾見有賣蘆粟之戴和尚在彼削賣該夫役上前喝阻戴不服互相口角當由局中巡勇立卽拘解至巡防南局請究經局員鍾偉臣二尹升坐提訊戴稱夫役等向渠拆稍二尹大怒喝令笞責二百板詰其究竟向爾拆稍否戴始稱小的自知該死叩求恩宥二尹遂判令具呈改過切結著勇驅出十六鋪境○南巿沿浦灘興築馬路工程雖已將竣而一切小車等類均不准在馬路往來前日午後有小東門集水街長源猪行夥羅開揚將剛鬣君十餘蹄在碼頭上起御并在馬路驅走爲襄辦工程局委員姜應芳明府所見令其赶往别處羅置之不理明府大怒立命家丁將羅拘送十六鋪巡防北局請究經局員楊聘侯二尹提訊判笞責一百五十板具結覓保開釋嗣後如再在馬路驅赶定行究辦○十六鋪汛捕陳金之夥阿昌昨日午後在滬南老白渡碼頭見有偷兒盛長生在某姓船上綹竊立卽拘獲送入十六鋪巡防中局請究經局員蔡蓉卿二尹飭看管候訊○南巿大東門外吳家弄内裕大鹺貨行棧房内前晚有小竊沈阿金正在挖門圖竊爲出店瞥見拘送十六鋪中局請究經局員蔡二尹飭捕看管候訊 
[英廨小誌]  
　　前有陳氏至捕房控施阿甫誘姦勒詐等情由捕解送英廨前讞員屠别駕訊供屬實判將施責六百板管押半年遞籍昨已期滿將施送案申請遞解翁明府飭差暫押候備文遞回元和原籍○四百三十號華捕送迷路之小孩胡阿才及十一齡之粤婢到廨經值日 
 
 

Page 4

 
 
差禀知明府飭暫交官媒留養候家屬認領○四百六十七號巡街捕送方三寳郭方氏方瑞生到廨據稱方瑞生向該氏索借不休值日差禀知明府飭著分别看管候核 
[法捕房紀事]  
　　東洋車夫某乙拉客某甲由四明公所至西新橋下車徑去遺下官紗長衫一件乙懷歸車寓喜不自勝同伴欲向分肥乙不允以致口角扭毆爲巡街捕拘入捕房捕頭以車夫不應乾没坐客之衣不報捕房命押候解送公堂請問官訊究○嘉定某氏婦雇坐小車來滬謀食投宿吉祥街某小客寓忽患瘋病囈語喃喃寓主急送捕房捕頭飭探帶至南巿找尋戚黨不遇依舊帶回禀明捕頭飭送該客寓暫時留養俟堂期解請部官安揷 
[美界捕房紀事]  
　　林阿四卽柴銀全家居裏虹口乃著名之無賴也前晚在英界雲南路某野雞妓院尋歡乘人不備出其拿雲手叚携取烟槍一枝而遁昨早持至虹口某押店求質爲包探洪阿寳查獲拘入捕房押候送英界公堂訊究○流氓王阿興在天后宮設攤聚賭爲三百二十九號華捕拘獲解入捕房押候送英界公廨訊辦○崇明航船户徐福蘭載貨來申停泊楊樹浦徐於中途撈獲烏喙一頭起岸後倩人兠賣與陳萬順鮮肉莊議價己定店主某甲忽投捕房以失猪控告並指徐福蘭爲竊捕頭准詞飭包探徐榮珊將福蘭拘至詰其猪由何來徐供由崇沙駕舟來滬在惡姑巷海面撈得小的素以撑船爲業從無偷竊之事捕頭知甲誣控令將兩造一併禁押候送英界公堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣瑣案]  
　　楊文琮扭蔣子春到縣喊控攔路拆梢等情經蔣刺史於前晚升座研訊楊文琮供職員向在城　善堂爲司事胞　又奎在鄉訓蒙此次中元解館來滬遊玩途經大東門内火神廟門首突有蔣子春將胞兄髮辮扭住硬索洋七十五元職員目擊情形扭控案下叩求嚴究楊文奎供係童生向爲訓蒙度日與蔣子春素不相識望日來申在　遇起無端扭住拆梢刺史謂旣稱素不相識豈能憑空索洋其中顯有别情詰之再三堅不吐實怒而喝責始供緣本埠印花坊大小行涉訟董事曹守三因事斥革現由童生經理帳目蔣子春在曹守三處墊過洋銀因此向童生索討曾由友人理勸還洋七十五元無如蔣堅不允從以致爭吵扭案求鑒蔣子春供年三十七歲曾在案下當差邇因雙目失明在家坐守董事曹守三斥革後由楊文奎接辦倩小的經手每月俸洋十元並囑墊洋一百五十元約期七月初二歸還小的信以爲眞當卽付下豈知至期又約十五向索遊移是以吵閙求恩追究刺史得供謂察核蔣子春所供尚屬實情兩楊不應到案朦混本應笞責今姑從寛判著楊文奎還蔣洋一百元具結了案○金春華扭控方金桂藉端拆稍一案據金春華供南匯縣人成衣度日憑媒王周氏聚某氏婦爲妻當出茶禮洋三十元成婚未久突有方金桂至家硬索媒洋小的不允屢次滋擾因此扭案求究其督金貴供略相同方供安徽人向爲木匠金妻前在滬北雞鴨弄爲娼小的曾去遊玩此次在小東門外茶肆啜茗遇見邀至伊家適金回來以小的小應與伊妻問談卽扭至總巡局控告不准復扭控案卜叩求明察刺史以方决非善類喝責二百板著具安分切結從寛斥釋○唐林華槜同梅鶴僑居於新閘西江寗會館間壁前晚在門　　　　凉與比隣女郎嬉戲間順手將女樸擊一下女郎卽肆口辱駡唐變羞成怒入内携取菜刀扭女至暗處亂砍頭面肩背受傷多處　　　　　　隣將唐當塲獲住行未數武路旁坐有劉仲妻之妻唐復將劉妻猛砍二十下一時人聲鼎沸將唐解送巡防局請究局員以事關　　　　　　海縣請究當經蔣剌史升坐騐訊先據劉仲賢供在新閘教讀有隣居之唐林華常向鄰女翠英調戲小的斥其不應如此無禮詎卽持刀將妻朱氏及翠英砍傷叩求騐究唐供收買洋油箱度日實緣一時之憤求恩寛宥唐妻毛氏供不知情刺史飭仵騐得翠英頭面等處均受有刀傷劉朱氏肩膀髮際亦受數傷勢俱沈重劉朱氏求請自行醫治刺史准之遂飭將翠英送仁濟醫院唐林華收押毛氏交官媒看管俟兩人傷愈再行訊辦 
 
 
 

Page 10

 
 
   
 
 

Page 11

 
 
[光緒二一三年七月十一日京報全錄]  
　　宮門抄○粤督譚等奏爲遵旨查明廣東員弁被叅各節據實覆陳摺○七月十一日工部鴻臚寺廂白旗值日無引見○詹事府代奏黄思永謝授右中兒恩○倉場奏漕船五日回空○召見軍機鳳鳴梁仰衡○皇上明日辦事後至建福宮聖容前行禮畢還海○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲遵旨查明廣東員弁被叅各節據實覆陳恭摺仰祈聖鑒事竊臣等承准軍機大臣字寄光緒二十三年三月初五日奉上諭有人奏廣東盜賊充斥由於地方官縱盜殃民請飭查辦一摺據稱廣東南海等縣搶刼重案層見迭出署南海縣知縣黄恩三水縣知縣林兆鏞花縣知縣祝掄望均有縱盜殃民確據長寍附近地方土匪時復蠢動等語盜賊刼全在地方官認眞緝捕方能消弭隠患若如所奏情形該省捕務廢弛已可槪見著譚鍾麟許振褘按照所叅各節確切查明據實叅奏並通飭所屬地方文武認眞緝捕倘敢仍前廢弛立卽從嚴叅辦毋稍寛縱另片奏督標親軍叅將張鍾拘人治罪幾至激變南海縣知縣李徴庸於歴署揭陽等縣任内縱令其子李準出外招摇該令並有故出犯人得賄巨萬情事已革知縣番泰謙在省逗遛鎖營並推薦家丁於新任南海縣知縣署内通信圖利等語著該督撫查明叅奏毋得偏袒至潘泰謙旣係革職人員自不應逗留在省著卽驅逐回籍原摺片均著鈔給閲看將此諭令知之欽此臣等當卽欽遵轉行藩臬兩司惠潮嘉道廣州府將原叅各節確查禀覆兹據藩司張人駿臬司魁元覆陳原叅南海縣前年報刦一百四十餘起去年每月二十餘起商民畏繫不報抑勒事主改刦爲竊一節查南海刦案城内設有人報局遇有失事准其報局由局　　縣原以防事主畏累不報之弊縣中何從抑勒又原叅署南海縣黄恩於雅瑶鄉黄姓被刼拒斃事主一命委員代騐因需索不　　　　　　　申覆一節查事主黄廉舉等原報光緒二十二年八月初四夜被刼拒斃鄉勇繙潤更練黎翰二命黄恩往騐潘潤等先口　　　　　　　　　恩照例准免勘訊通詳並無委騐勒索情事又原叅南海縣署前開設番攤爲前定安縣李家焯所帶營勇糾搶槍斃縣役一名補　　千圓了　一節粤東賭風素熾旋禁旋開卓勇縣役拿賭互閙難保必無但縣前槍斃縣役如何了結何人出銀初未聞有此事　原叅　　前街連刼兩　迄不破獲一節查上年五月有人在藩署前鐘表店買有時表出門未遠被匪奪去由縣飭緝未獲十一月有劉亞潤賈得丸藥路過被匪徒手　奪將匪扭獲解縣訊明懲辦所叅連刼殆卽指此又原叅南海縣署上年九月初九日越獄六十餘犯僅獲十餘名一節查南海係省會首邑　　越獄豈能隠諱黄恩署任内並無其事惟距縣署半里之大有倉向繫礅犯上年九月初九早礅犯何亞權等乘間跑逃黄恩督率差役先後拿獲何亞權等二十七名提同看役訊非賄縱分别革辦所稱越獄者此也又原叅三水縣林兆鏞每遇報刦必查事主鄉族各户錢糧清完方准收呈否則押令事主代完事主畏累飲恨事聲一節該縣呈報盜案亦由局紳代遞不須事主親到林兆鏞任内並無上控留難事主押令完糧之案又原奏花縣著匪張環之兄張益經縣紳捆送該縣祝掄望爲張環大言恐嚇遽行釋放反押生員任尚榮任其琛誣爲庇匪任尚榮賄銀五百兩得釋任其琛嚴押斃命事律挾令任尚榮具領醫調以圖滅迹現聞張環已被安勇格斃惡黨李鯉魚仔鍾豆皮有等仍踞匿花縣清遠等　　　　花縣著匪張環任大牛利李鯉魚仔三人各爲一黨鍾豆皮有與張環合夥上年七月該縣祝掄望請兵剿捕將張環胞兄　益帶案押　　　　耆老張謙成等以張益平日安分禀准保領非爲張環恐嚇釋放又任大牛利一犯係族紳任其琛等庇匿祝掄望先將任其琛帶回勒　　　　任尚榮保出醫調在保病故並非押斃任尚榮亦因庇匪交學看管由廪生任褧章保出科試試畢避匿該縣現尚催傳自非行賄得釋張　　　營勇　斃鍾豆皮有李鯉魚仔亦獲案正法任大牛利投營充線現在花縣清袁等處匪已歛迹祝掄望於捕務尚屬認眞似非縱盜殃民可以　原奏長寗附近土匪倐聚倐散一節查長寗縣屬向少匪案惟上年連平州著匪吳南斗潛回原籍由州禀准派營會拿勇役跟蹤至江西豐縣地方將吳南斗等擊斃並獲夥犯吳社安等解回懲辦連平與長寗毗連所稱附近土匪殆謂此也又原叅前年有官員路觸楚軍被扭挫辱去年冬月在小巿街毆打行人營官叅將張鍾竟起多人追斬安勇捉去布店二人復拘人治罪幾埾激變一節查守備張鍾並非叅　初帶督標親軍復派管帶省河扒輪船緝其親軍由周長勝接帶二十一　　間有乘肩輿者逢遇營勇肩挑食器被輿夫碰損彼此口角等乘　　令輿夫酌賠了事並無扭辱之説二十二年十一月十五日親軍數人　柴經過小巿街與賣菜人互碰相爭巡勇上前解勸因言語不通欵　　　街坊恐歹人乘機滋事將街閘關閉行人擁擠嘈雜經地方文武彈壓解散卽照常賣買何至激變勇與勇因細故打架是常有之事勇爲周喪勝所帶張鍾出爲勸解何故追斬安勇捉布店二人治罪必無此情理且安勇向存三千餘人無端被斬豈能甘休耶又原叅已革知縣　　　　省逗遛鑽營開復其舊家丁多薦入新署南海縣黄恩署内用事勾通圖利一節查潘泰謙業已離省旣未開復自無鑽營該員前署南　　　　　　數任官已叅革安能多薦家丁卽黄恩任内亦無家丁被控勾串詐索之案又原叅南海縣李徴庸前任香山有劉姓孀婦積有資財爲夫弟　　受賄五百斷歸夫弟致婦自盡一節查李徴庸署香山縣任内有孀劉龐氏與夫弟劉展鵬爭産互訟李徴庸由族紳理處令劉龎氏之子劉玉塤等補銀二千二百兩完結禀縣銷案旣非由官審斷劉龎氏亦未自盡與原叅情節不符此外前無劉姓督嫂爭訟之案又原叅李徴庸　南海任内無論案情大小先押候保所任令門丁講通門頭禮又縱其子出外招摇串索有虎李大少之名前年十一月撤任仍下鄉徴糧務飽囊槖冬間共放出犯人八十餘名得賄巨萬一節查李徴庸南海任内並無被控得賄偏斷及在候保所被索之案亦未聞其子招摇串索及虎李大少之名前年十一月二十日藩署牌示南海縣委黄恩署理李徴庸墊解省米等項不能不赶緊徴還故仍下鄉徴糧冬間所釋人犯調查案卷或因香港等處解省保釋或因賭竊枷責發落或因案帶審患病保醫該犯等皆無賴貧民何從索賄巨萬又原叅李徴庸署揭陽時伊子捐納道員李準强姦林姓婦女反將本夫枷號重責合邑譁然有黄許鄭三姓錢債興訟共勒賄五萬餘金一節飭據惠潮嘉道聨元潮州府知府李士彬覆　查李徴庸到揭陽署任旋卽喪妻其子李準回籍葬母返署已值卸事訪之縣紳林伯虞等僉稱林姓婦女無被李準强姦枷責本夫情事其　許鄭三姓各因錢債互控被控者有黄深立蘇祖如互控錢債一百圓黄泰豐控蔡德豐欠銀三百餘兩吳式合控黄阿嚷欠銀七百五十圓黄璸藻控張詩賦長收銀一百五十餘兩許廣茂昌控王玉喜欠銀一百六十餘圓江建業控鄭宇信鄭宇智各欠銀三百五十圓各案統計控數尚不及二千金向誰勒賄五萬餘金此外亦無黄許鄭三姓合控錢債之案想係傳聞失實先後具禀前來臣等詳閲藩臬兩司曁惠潮嘉道府覆查原忝各節或事出有因而情節支離或並無其事而牽引附會多係傳聞之僞與臣等所察訪相同無可置議惟盜風未息地方官緝捕不力咎實難辭　皆縱盜殃民其居心未必若是第積習已深因循玩忘雖雷厲風行嚴札催辦迄不能振竟似麻木不仁之病如南海縣知縣李徴庸前年冬城外有白日搶奪之案三次諭催隠擱不辦亦不覆禀經臣鍾麟將其撤任臣振褘到任李徴庸言其被撤之枉種種閒話播弄是非細查盡屬子虚無非意存俠制該員已捐道員在任候選似此居心險詐贍大妄爲何能勝監司之任相應請旨將在任候選道李徴庸去南海縣缺　摺未完 
 
 

Page 12

 
 
[光緒二十三年七月十二日京報全錄]  
　　宮門抄○諭旨一道錄前○接錄前摺○直督王奏報山海關徴收盈餘銀兩及支銷數目摺○又奏爲遵旨息异商欵請將經借之員奬叙片○大臣松奏爲援案請欵以供要差摺○皖撫鄧奏爲安省創建學堂提欵應用緣由摺○黔撫王奏爲調署知縣片○七月十二日内務府國子監廂紅旗值日無引見○肅王等謝賞方略恩並假滿請安○莊王等搜檢覆命○阿公英信各請假十日○掌儀司奏十五日祭奏先殿瀅貝勒行禮○召見軍機○陳學棻○接前摺隆爲通判歸部銓選此後各州縣如有玩視捕務請事卽行嚴叅免悞地方所有臣等查明原叅各節理合恭摺覆陳伏乞皇上聖鑒訓示再此案因省外府縣輾轉詳查以致覆奏稍稽合併聲明謹奏奉硃批另有旨欽此○○北洋大臣直總督臣王文韶跪奏爲山海鈔關一年關期報滿徴收正額盈餘銀兩並支銷動撥各項數目恭摺仰祈聖鑒事據山海鈔關監督奉錦道廷雍詳稱該關經徴常税銀兩每年海旱各口應徴正額銀六萬一千六百四十二兩三錢七分九釐盈餘銀四萬九千四百八十七兩加增盈餘銀八萬兩共應徴銀十九萬一千一百三十九兩三錢七分九厘自光緒二十一年六月二十八日起扣　光緒二十二年六月二十八日止一年期滿共徴銀十四萬一千四百二兩四錢八分五厘計正額盈餘均經徴足惟加增盈餘一項僅徴銀三萬二百七十三兩一錢六厘短徴銀四萬九十七百二十六兩八錢九分四釐較上屆奏准儘徴儘解收銀三萬六千五百餘兩已增數倍該道自二十一年七月抵任其時旱口收數寥寥十月間海岸又值封凍無税可徴復　奏准仍子儘徴儘解展限半年在案當地方商民未遽復業北　旣少積蓄南貨又多未來該道實力整頓不使税項涓滴遺漏計自開河起至關期報滿僅四閲月徴收銀十四萬餘兩下短加增盈餘銀四萬九千餘兩委係事出有因並非經徴不力至正額項下應發山海關駐防各官俸銀一千六百八十七兩三錢世襲雲騎尉博多歡俸　八十五兩世襲廕監瑞凌德克精額俸銀八十兩官兵俸餉銀二萬六百二十五兩半餉銀二百七十二兩五錢養贍銀八千九百十七兩九錢六分六厘五忽五　　兵半折米銀一萬二千四百三十五兩五錢　事恩賞銀五百四十一兩六錢六分五厘建坊銀九十兩筆帖式等米銀七兩七錢　　　　餉銀十二兩關道衙役工食銀一百八十六兩運米漕船二成來貨並回貨黄豆等項全免商税共銀四萬一千九百五十一兩三　　　　　銷銀八萬六千八百九十一兩九錢四分一厘五忽五微除將正額銀兩全數開支外計尚不敷銀二萬五千二百四十九兩五錢六分二厘　忽五微照案由盈餘項下動撥又盈餘項下應解奉天省各官養亷銀一千一百八十八兩三錢六分部科官飯銀一千四百九十兩帮帖庶吉　　三十兩節省車脚盤費銀二百五十五兩解交恩賞内閣銀四千二百兩山海關副都統衙門步甲餉銀五千四百兩銅丸火藥工價銀一　十七兩一錢四分二厘馬　　　千八百兩辦公經費銀四百兩又解盛京將軍養廉銀八千兩奉天府府尹養廉銀六千兩府丞養廉銀　十兩關道衙門書吏心紅紙張筆墨銀二千四百兩巡役飯食銀一千兩各口房租銀四百六十三兩鐵箍木鞘銀七百六十九兩八錢九分工　六毫添給各役工食銀一百七十六兩以上共支銷銀三萬九千五百八十九兩三錢九分四厘六毫淨餘銀九千八百九十七兩六錢五厘四毫又　增盈餘銀八萬兩項下僅徴銀三萬二百七十三兩一錢六分應發旗兵餉銀二萬五千二百四十九兩五錢六分二厘五忽五微又漕　免徴　税銀二　四千一百四十九兩一錢應解内務府經費銀二萬六百六十兩以上共支銷銀七萬五十八兩六錢六分二釐五微計不敷銀三萬九千七　　十五兩五錢五分六釐五忽五微除將盈餘尾銀九千八百九十七兩六錢五釐四毫儘數動撥外尚不敷銀二萬九千八百八十七兩九錢　　六毫五忽五微照案由六成洋税項下暫行挪墊俟下屆徴收足額歴還詳請具奏前來臣覆核無異除支放各欵印領並徵收海旱各　　　清單紅單飭卽照章委員親齎分送户部户科查核外所有山海鈔關光緒二十一年至二十二年關期報滿經徴正額盈餘銀兩及支銷動　　數目理合恭摺具奏伏乞皇上聖鑒敕部查核謹奏奉硃批户部知道欽此○○土文韶片再前准部咨欽奉諭　　　　　　給印票准於關税項下按期歸還如集欵至一萬兩以上將籌集之人請奬虚銜封典等因當經轉行升任津海關道盛宣懷飭　候補知府吳積　等向津郡錢當洋貨各商勸借銀十一萬七千五百兩其餘由盛宣懷於招商電報保險各局湊足銀五十萬兩均經陸續解收並發給　票收執在案查吳積　等勸借商欵十一萬七千餘兩自應照案酌擬奬叙以示鼓勵候補知府吳積銞大津縣知縣李振鵬均擬請交部從優議叙大挑二等教職孫承潁請加國子監學正銜監生劉中釗擬請加縣丞銜監生陳鎭郭廷珩均擬請加八品銜俊秀王廉明王歟任　和馬聲和叚爾登王銘勳均擬請加從九品銜據津海關道李岷琛詳請奏奬前來臣覆核無異合無仰懇天恩俯准照擬給奬以昭激　　　鴻施逾格除飭取各員履歴咨部外理合附片具陳伏乞聖鑒訓示謹奏奉硃批該部議奏欽此○○奴才宗室松安跪奏爲援案請欵以供要差恭摺奏聞仰祈聖鑒事光緒二十三年六月初七日承准嚮導王大臣咨開本年八月初四日璷妃金棺由田村暫安處奉移東陵順水峪園寢八月初十日寅時恭請婉貴妃金棺璷妃金棺奉安園寢等因當經轉飭遵照舊章妥爲辦理俾免臨期貽悞去後今　　　中軍遊擊常麟呈稱恭查風水界内應行修墊橋道自應遵照成案敬謹辦理其站道稽查閒人官兵應需津貼銀兩循照向章呈請　　　　　　　情前來奴才查歴辦成案修墊橋梁道路經費應需銀五白兩照章仍由水濟庫撥銀三百兩籌備庫撥銀二百兩至站道等項官兵應需　　　五百兩照案仍由直藩庫請領核實開放所有援案請撥欵項緣由理合恭摺具陳伏乞皇上聖鑒訓示謹奏奉硃批知道了欽此○○頭品頂戴安徽巡撫臣鄧華熙跪奏爲安徽省創建學堂提撥專欵以應工需恭摺仰祈聖鑒事竊臣於上年十二月具奏添設學堂酌擬切實辦法一摺經總理各國事務衙門會同户部禮部議覆准如所請其撥欵一節應由該省妥定辦法奏明請旨等因奏准咨行到皖臣隨卽委員在安慶省城將建立學堂基址勘明原定價買於民一面繪具屋圖議擬造法確估工料逐欵鈎稽通計地價工價共需銀二萬餘兩堂中應置器具及中西書籍格致儀器等件不在其内兹先給價購料選匠開工一切需用之資亟宜指提專欵以便及時營造免致作輟遷延查有查抄合肥縣革員趙懷業衛汝成房産變價銀一萬七千兩前撫臣福潤於光緒二十一年七月奏准提銀一萬兩解存藩庫候撥其餘七千兩留爲廬州府修城工用嗣因該府城工原估需銀二萬餘兩不敷甚鉅一時難以興修據藩司詳准暫行緩辦將撥留之七千兩提解司庫存儲現在創建學章係爲培植人材要計惟有移緩就急將前項抄産銀一萬七千兩儘數提撥以應建造學堂工程要需其餘不敷銀兩另籌足用以竣全工據署布政使于蔭霖詳請奏咨前來除飭辦工委員核實支用毋稍處糜並咨部查照其學堂當年經費俟妥議定數另行奏明請撥外所有創建學堂提款應用緣由理合恭摺具陳伏乞皇上聖鑒飭部立案施行謹奏奉硃批該衙門知道欽此○○王毓藻片再署天柱縣知縣向　病故所遺員缺據　司邵　　　司李希蓮會詳查有　平縣知縣劉茂　才具　飭　治克勤堪以　署前　臣嵩崑未及核辭多交　司轉呈前來臣到任米　三月　　　考缺　　　　　　　司雲趼總督臣　　合　　片　陳伏乞聖鑒　奏奉硃批吏部知道欽此 
 
