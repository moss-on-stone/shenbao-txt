# 1902 - 238 - 4910550

 

Page 1

 
 
[新印大字本正續資治通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[雙璞齋四書五經義大全出書啓] [  國書集成局代白]  
　　自八股改試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫改訂十六厚本每部定價洋銀二元四角有欲先睹爲快者請速移玉至申報館申昌書局杭州申昌及各書坊購取可也此啓 
[還地說]  
　　本邑保安堂義塚地自被同仁輔元堂董曹基善售與租界工部局後保安善堂董瞿開桐爭之不得闔邑紳士李曾珂等勸之不從上憲委戴子邁明府會同上海縣主汪瑶庭大令訊之又無端緒撫軍恩公遂批令將塚地仍歸工部局而另覓善地遷瘞葬屍棺噫我中國義塚從此將付諸外人矣百千萬斷骼零骸將從此摧殘狼藉矣曹董雖被萬人　駡而得有護身符在從此可安枕無憂矣初不料姚君子讓李君浩春陸君松侯曹君潤甫商之工部局總辦濮君蘭德而一言之下地卽歸還嘻何前之難若登天者今忽易於反掌乎竊以爲此事過在曹董固不待言而其中一切情形前後自相矛盾　有局外人所不得而知者當會訊時曹董供稱前年余升憲任内工部局董懇准將此地購買起造中國學堂因面諭職員如能每畝連遷費得三千金卽可出售是余升憲固已允之於前矣何以今春瞿董控阻時道憲袁公又批飭上海縣訊理及上控撫署撫憲恩公更有曹董私行出售實屬貪殘可惡控縣控道均未定斷何以慰幽魂而昭公道之批詞其前後矛盾者一也恩公旣委戴明府會同上海縣汪大令集訊曹董歴訴前情且謂事前曾商之瞿董並無異辭明府遂據情申禀其詞游移兩可語語騎牆并稱揆厥情形挽回非易是明府之意於曹董略無不是於瞿董亦未有貶詞乃何以恩公批牘中又將曹董嚴加申斥甚至有據上海縣汪候補縣戴會禀瞿董開桐控曹董基善私售義塚一案情由殘骸播遷於心何安等語其前後矛盾者二也抑曹董旣受申斥矣且謂其殘骸播遷於心何安矣自應另選廉明公正之紳耆辦理交地遷葬諸事宜俾免再蹈曹董之覆轍乃何以仍責令曹董務覓幽曠之區妥爲安厝用慰幽魂一若曹董尙可依恃者然而又婉轉其詞曰切勿置身事外就易避難一若除曹董外别無人能任此難事者然陽雖斥之陰似袒之其前後矛盾者三也總而言之此中委曲情形在曹董固自知之在明府亦未嘗不知之袁公於余升憲面諭之言或一時未及知之而恩公則惟知交涉事機總以和平了結爲是而於曹董之爲公爲私瞿董之爲恩爲仇與夫衆紳士衆百姓之爲咨爲怨類皆視爲細故初未嘗細心察之故贸然有是批卽贸然定此案也然則工部局何以始則執定欲購此地後忽極意通融祗須於相離義塚不遠地方購給田土畝許足敷建置學堂之用卽不復有後言亦豈非前後自相矛盾乎曰此正濮君之明於事理而保全善舉之盛心也濮君意謂設立學堂固善舉掩埋屍骨亦善舉義塚旣爲華人所重視學堂亦用以啓迪華人華人而以爲然我固樂於從事華人而以爲否我亦何必强爲我旣在華辦公我亦惟視華人之意　爲取舍而已矣且此事在華人固深感濮君成全而工部局亦未嘗有所不利也原夫義塚地多至二十四畝以外議定價銀五萬兩另給遷棺費三千五百兩其價不爲不昻用以建置學堂此外尙多餘地今旣允由姚李陸曹諸君另購十畝相易於從前所付定銀二萬兩之外贏絀皆不相干是同一建堂而已省銀三萬三千餘兩在濮君亦何樂而不爲耶要之西人凡事無不秉公亦無不以曲體人情爲務我中國惟昧於交涉之道或則拒之過甚或則媚之過深是以剛柔失宜進退維谷耳使盡如姚李陸曹諸君辦法委曲周至不亢不卑更何有扞格之虞而謂交涉果難辦乎哉或曰曹董初未欲售去此地實有聳之使然者遂致利令智昏幾興大獄迨恩公批令另行覓地還葬則又欣然以喜謂不特從此可脫卸干係且一轉移而又有利可圖初不料濮君之慷慨允從遽將此事作爲罷論也則應之曰不佞心存忠厚素不槃以不肖待人凡此逆詐億不信之心生平誓不肯蹈爰搦管作還地說弁之報章非責曹也實以嘉濮君之玉成善舉云爾 
[巡幸有期]  
　　客有宦游京師者珥筆恭紀云皇太后原擬八月十二日臨幸頣和園嗣以南北海工程未克如期報竣因改遲至八月二十四日啓行 
[豫祝遐齡]  
　　徐家匯匯報云皇上萬壽聖節本係六月二十八日因七月初一日孟秋時享太廟前三日爲齋戒之期例不能聽戯宴飲故特攺於二十六日舉行慶典蓋若僅改前一日則恐六月適逢小建二十七日亦在齋戒期中也 
[請停科舉]  
　　徐家匯匯報云此次直督袁慰庭宫保將赴天津先秉節入京陛見皇太后皇上垂問學堂近事宫保奏稱學堂爲培養人才之地然必先永停科舉專意誦絃始有眞才可得也 
[移軍設戍]  
　　徐家匯匯報云江南自强軍之調戍直隷保定省垣者計馬步砲隊共十餘營一律操練勤能紀 
 
 

Page 2

 
 
律嚴整　督袁慰庭宫保以此軍在省無所事事而天津業已收回因飭統帶某君將全軍移駐天津府屬青縣以防匪類生心安不忘危亦大臣分内事也 
[續錄岑大中丞遵　　旨擬訂山西大學堂章程]  
　　四藝術門内分四科算學格致學化學譯學註俄文法文英文德文東文按從前同文館等處教法注重語言文字頗爲通人所病謂其舍本逐末固已然治中學者不通訓詁不足以治經卽可知治西學者不通語言文字亦無從深造且現在譯編甚少善本尤少自非亟育譯才廣譯東西佳書不足以開風氣而資取則雖正齋備齋内已將外國語言文字編作浦通課程然彼僅足爲交涉肆應之需此則爲深造有得之計也惟現在正齋備齋尙無升舍之生專齋諸生僅就經史算學已有根柢者選充恐年齒已長未能再事譯學是科姑闕五正齋備齋課程均兩日一周六日三周後恰值星期爲洋教習停課之日中學課程亦可暫行停輟以節勞共計每月四星期惟第一星期仍試經義史論各一道第三星期仍試藝學算學各一道習譯學者並加試東西文論說一道第二第四兩星期全行停課六專齋諸生習經史政治諸門之學者卽以編輯考政爲課程查原任大學士阮元於撫浙江時令詁經精舍諸生編經籍　詁於督兩廣時令書院諸生校皇清經解此最善法應仿其意令專齋諸生各就所治之一經一史一政詳考古今博稽中外　輯新編間加論說卽以編輯之多寡考證之疏密爲功課之分數庶士皆實學業有專精七專齋諸生習藝術門格化諸學者均以考騐實事爲主堂内機器樂料試騐塲皆備習算者以能創簡便新式算法爲主習譯者以譯書爲主八備齋正齋專齋諸生有天姿聰頴者願於所定課程之外兼習他書及數科者聽天姿魯鈍者儻於所定逐日課程不能全習務令夜課及停課日補習如補習仍不能完卽分别降黜專齋學生習經史兩門者應令兼習政治門之一科或藝術門之一科習政藝兩門者應令兼習理學科以期有本有文咸能致用十專齋學生應令習兵式體操方合學制年限惟本届專齋遞升未能遽習但令補皆柔輭體操俾知衛生之義十一逐日詳細課程均由總副教習洋教習商定榜示講堂如有更訂損益之處均隨時先期榜示十二堂内每日寢興會食何時上講堂何時歸齋舍均須有一定晷刻由督辦總教習按照節候及彼時所習課程酌定十三正齋備齋諸生每日以幾時習中學以幾時習西學由督辦商同總教習洋教習按照彼時所習中西各學之繁簡酌定十四大中小各學堂應用課本尙未經欽定頒行現在專齋備齋正齋應用中學之書卽以列聖欽定諸書爲課本應用西學諸善擬另行設局派員繙譯發給各屬暫行應用俟欽定課本頒行到晉後一律遵用以上課程大綱十四條一月課中學由總副教習主政西學由洋教習主政二季課每届季終之月巡撫集三齋内外班諸生大試按經史政藝分門出題各考所長以平日堂課三分之二季考課卷三分之一分定等第優者厚給奬賞劣者分别降黜以示懲勸各分教習應將諸生所占之門所習之書所得之分數先行呈閱以憑去取三分數備齋正齋以講習爲日課之分數專齋以編輯譯述爲日課之分數月課則習中學者以試卷爲分數習西學者以試騐爲分數四諸生固以學藝爲重究當以敦品勵行爲先應由督辦總教習將諸生品行特立專門分數隨時察看會同詳註畢業時分送巡撫學政以憑合校學行爲去取之準五每齋内外班學生畢業時均由巡撫會同學政分門出題考試習格化學者另日於試騐塲面試取定甲乙之法則以諸生平日堂課分數季課等次爲一科諸生品行分數爲一科届時考卷及所試騐者爲一科合校三科均優者爲上二優一劣者次之二優一劣者又次之仿唐制考功列爲上上上中上下中上中中中下下上下中下下九等得上上上中上下三等者專齋學生卽咨送京師大學堂覆試候旨欽定出身正齋備齋學生卽以次遞升得中上中中中下三等者專齋學生准充各屬蒙學堂教習正齋備齋學生仍令留齋俟所欠課程補足時覆加考試以上取列各等之學生除留學者外餘均給予畢業文憑其有雖經領得專齋畢業文憑仍願留學愈求精進者聽以上考校大綱五條以上所擬各條均係目前試辦而又與山東章程稍有異同者至條規一切均照山東章程辦理不再復錄 
[東撫履新]  
　　烟臺訪事人云前任直隷藩司簡升山東巡撫周玉山大中丞陛辭南下秉節蒞濟南已於本月初六日受篆視事矣 
[桂撫行期]  
　　廣州中西新報云南琛兵艦管帶徐鎭軍傳隆南瑞兵艦管帶吳叅戎克威送新任廣西巡撫王芍棠大中丞至粤東小駐省垣皇華館日内句當一切粗有端倪已飭鎭東兵艦配足煤糧豫備展輪西上矣 
[酌補要缺]  
　　姑蘇訪事人云本任江蘇崇明縣知縣現署吳縣知縣田春庭大令前經藩憲陸春江方伯詳請調補青浦縣缺現已奉到部文覆准所遺崇明縣缺於七月二十日牌示以卽用知縣李令如松酌補 
[袪疫新章]  
　　厦門訪事人云此間疫氣流行傳染甚速朝發夕死奇慘莫名日本領事上野君聞而憫之會同美領事費君擬定袪疫章程十條照會興泉永道延少山觀察請卽出示曉諭章程維何一贮積污穢便溺之盆桶均宜弗用如用此項盆桶宜洗滌潔淨糞穢宜挑捯船上載往他處不得任意堆積因病人吐瀉均有此種毒蟲蝇蚋叢集及飛到食物中卽將此毒帶入食物故不可不愼也二家中陰陽溝每日至少洗滌一次三各處堆積污穢地方宜挑洗潔淨不准再行堆積四凡因吐瀉病故有不准載至鼓浪嶼掩埋五凡居民見有果子未熟或已臭爛者切不可食販賣者明知故犯定行究辦剩餘之物將以復進者必再煮熱更宜蓋藏嚴密勿任蝇蚋鑽入案蔬之類未經烹調不可生食未開之水切不可飲六凡製造荷蘭檸檬各水之人宜責令一律挑用清潔之水並將地方打掃潔淨七凡吐瀉之症皆由瀉起應製止瀉藥分寄各處施送以便民人遇有腹瀉者無論是否此症均可取服當不無小補也八家中遇有吐瀉之症病人宜另屋住之只准一二人服伺凡服伺之人如在病房服役後應將手面洗凈方可食物切不可在病人房中飲食九家中有患吐瀉之症者無論病人或愈或死所寢牀褥所服衣裳凡有吐瀉穢物沾染者均宜以火焚化住屋宜用硫磺燒去疫氣或用他法亦可總以驅盡疫氣爲主十病人口吐腹瀉污穢之物宜以火焚公或用西藥名加布匿者溉雜其内爲要 
[明正典刑]  
　　姑蘇訪事人云七月十九日午前蘇州府向子振太守接奉督撫憲批示飭將溧陽縣拒傷事主盜犯鄭某楊某楊某二名就地正法因卽札行長洲縣蘇靜菴大令監斬大令奉委後立卽會同元和縣金苕青大令吳縣田春庭大令趨詣撫轅恭請令箭將二犯提至府署會同中軍守備帶兵押赴北寺大校塲次第處决將首級裝入木籠委員解至溧陽犯事地方懸竿示衆 
[蘇垣命案]  
　　姑蘇訪事人云本月望後某日葑門城下叢薄中忽斃無名男子年約三十餘肢體傷殘刀痕歴歴屍旁遺有衣服兩包地甲見之急投報長洲縣署縣主蘇靜菴大令立卽臨塲相騐仵作唱報委係被人刃傷而斃遂飭丁請某善堂給棺收殮一面勒捕嚴緝兇手務 
 
 

Page 3

 
 
獲究懲　 
[漢火警]  
　　漢口訪事友人云本月十九夜十二點鐘時廻龍寺後街某姓空屋内忽被匪徒縱火轟轟烈烈勢若燎原幸各水龍竭力救援僅燬房屋一椽餘未殃及 
[鳳城秋眺]  
　　聞之京師友人云榮中堂之如夫人近蒙皇太后賞給一品封典戟轅之外賀客如雲○京城内外分設平糶局五處每局日出米萬餘斤奉旨所撥十萬石恐尙不敷某侍御因擬奏請續撥若干以普皇仁而免民怨○自肅邸接任步軍統領以來卽派鎭國將軍毓公航海赴東瀛攷察古今制度以備悉心斟酌次第攺觀大約毓公公畢旋京當有攺絃更張之事也○後門外東安水會近忽攺名永際其總局設在東四牌樓分局設在安定門大街現已整理一新氣象十分華麗矣 
[津沽觀海]  
　　聞之天津友人云直督袁慰庭宫保之瀛眷於本月十八日由省起程二十日午刻行抵楊柳青大約是日晚間或翌日清晨卽可入署矣○前任天津府梁丹銘太守於本月二十日由天津乘火車入京公幹○前天津保甲局總辦史司馬善詒於本月二十日來津禀見直督袁慰庭宫保○津地收回之後上自總督下迄司道府縣各員無不昕夕黽皇勵精圖治凡有署内丁役類皆剴切訓誡毋許倚勢凌人並出示曉諭軍民遇有不法事情准被擾者據情呈禀誠善政也○日前天津縣章大令傳集糧行牙帖等人諭以買賣糧石務當按照市價一律公平不准任意把持私行漲落倘敢故違定干重咎 
[皖公山色]  
　　安慶訪事人云今歲爲鄉試之年皖撫聶仲芳大中丞先於本月初二日决科現已發案計取超等三十名特等四十名一等五十名超等首名奬銀十五兩以次遞减至一等末奬銀二兩寒士得此亦不無裨益也○今歲天時不正疫癘盛行造化小兒異常猖獗聞皖省下遊大通鎭疫癘尤盛商民悮信羽士妄言謂瘟神必俟過年方去因相率於七月初一日燃放爆竹黏貼春聨衣冠往來居然元日氣象亦可謂愚妄之至矣○今春安徽大學堂學生經撫憲聶仲芳大中丞甄錄若干人留堂肄業兹又由各州縣保送高才生七十餘名中丞因於本月初十日續加甄别題爲向戍弭兵論問中國通商口岸計三十餘處試之 
[蟹舍秋燈]  
　　松江訪事人云時疫流行死亡枕藉邦人士定期本月二十三二十四兩日奉文昌帝君偶象出游謂疫鬼可退避三舍華亭縣林霨生大令婁縣屈吉士大令則先後出示云照得瘟疫流行死亡相繼雖由天時之不正要亦人事有未盡如河道爲居民汲水所需而便溺亦傾其中街市爲行旅出入之途而垃圾任堆其側凡兹污穢之氣皆爲致病之原合行出示嚴禁爲此示仰保甲鋪戶居民人等一體知悉自示之後爾等各自分叚將街市及出入道路垃圾污穢之物一律打掃潔淨不准任其堆積並禁止居民不准在河内倒洗淨桶行人不得在路旁任意小便如敢抗違定卽提究不貸其各凛遵毋違切切○西門外東嶽廟大樹下向有賭窟經婁縣屈吉士大令密拿嚴禁始得匿迹銷聲近又有無賴之徒以紅白銅錢兩文互角勝負名曰裁义某日提轅小隊入廟驅除若輩始星散 
[五馬行期]  
　　新署松江府許子元太守行旌蒞滬小作勾留定於本月二十九日赴茸城任事昨日命駕至蘇松太兵備道轅辭行旋復赴上海縣署與縣主汪瑶庭大令晤談良久 
[儲憲欵賓]  
　　昨日上海縣主汪瑶庭大令命駕至南市王家嘴角浙江海運滬局謁見浙江督糧道陸吾山觀察觀察延入廳事中暢談良久而别 
[購地建局]  
　　前者蘇松太兵備道兼江海關監督袁海觀觀察查得城南一帶地方遼闊商賈駢闐亟應仿照租界章程將馬路逐漸推廣派設巡捕燃點路燈並查得泥城外洋務北局每年費用浩繁亦擬購地攺建爰飭馬路工程局總辦翁子文太守在南市度地啓建大厦連會丈局會捕局水利局工程局一併遷入其中俾中外官紳往來較便乃據情申禀兩江督轅督憲劉宫太保批飭從善辦理竭力保護等因觀察隨札飭太守遵照施行太守查得南市馬路旁官地無多惟局後尙有餘地可用爰於前日飭十六鋪地甲裘鎭向附近業戶戴姓及仁豐木行主商請給價購歸以便遵飭興造 
[定期撤局]  
　　本年初夏滬上米糧缺乏市價飛騰民心惶惶幾不可以終日蘇松太兵備道袁海觀觀察病之與上海縣主汪瑶庭大令商諸商務局董事暫借江蘇漕米十五萬石交機器局春白在城廂内外設局平糶以濟貧民邇來新榖登塲米價漸貶觀察乃定期八月初一日將各局一律撤去以免經費虚糜 
[救火定章]  
　　本邑南市所設内地自來水早經工竣頃由同仁輔元堂董事與公司中人訂約嗣後如遇地方火警各洋龍吸水噴救每龍一架津貼洋銀兩元 
[讞員改計]  
　　揚州府屬某縣人張王氏由伊夫張少山挈之來滬押入小東門外鴇兒陳韓氏所開花烟館内爲娼取去帶擋洋銀十八元旣而張王氏不願作賣笑生涯將幼女爲質得以脫離火坑少山聞之卽欲領女回去陳鴇不允口角之下被巡街捕拘入捕房解奉讞員杜枝園大令訊明飭將少山管押捕房張王氏釋出著卽措還帶擋洋銀張王氏心有不甘突於前日奔赴道轅喊控經蘇松太兵備道憲袁海觀觀察飭護勇押送大令公館大令飭會捕局線勇送押捕房翌日提至公堂復訊仍將帶擋嚴追昨日忽又攺圖已飭將張王氏夫婦二人一併送縣遞解回籍矣 
[美意延年]  
　　頃蒙補過子大善士因子病求速愈樂助振捐洋銀九百元又天順祥銀號交來志雨草堂主人因尊閫坐蓐轉危爲安助洋銀五十元洗心滌慮冀收晚蓋之功篤祜延禧定獲壽臧之吉吉人天祐勿藥可占乞附報章藉彰盛德上海六馬路仁濟善堂籌振公所施則敬等謹誌 
[申報館恊振所經收順直江西長江振捐七月十一日至七月二十日止第十九次清單]  
七月十一日譚夢時洋五元銅洋一元留青堂洋二元○十二日鹽城左勵仁洋十五元左軼三龍洋一元邱鴻文洋一元朱惠生洋一元朱省三洋一元朱一山龍洋一元熙鴻氏代求徐確生官官驚風速痊洋二十元○十三日京口合記洋一元崔瑞庭洋一元○十五日沈儀爲妻曹宜人超度懺資移助洋一百元○十六日汪遺德堂洋十五元○十七日古董馬裕本堂求合家平安洋二十四元○十九日金裕卿洋十元銅洋六元隱名氏洋六元五角○二十日隱名氏洋一元汪國桂求足患速愈洋三十元無名氏洋十元銅洋一元銅小洋十六角劉不留名病愈還願洋二十元無名氏銅洋八角以上總收洋二百六十五元五角銅洋十元零四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三峽江濤]  
　　宜昌訪事人云　廂内外向分子丑寅卿等十二團邇者時疫流行各團民人相率迎賽龍燈爲之　解本月某日寅字　字兩團迎賽時所陳骨　五光十色　爛異常觀者咸嘖嘖稱羡不意行至白衣菴左近天　路滑脚夫一失足數將一古磁瓶跌碎世間好物不堅牢誠非虚語也○近日河下米船來者日多米價遂漸見鬆動市中中等白米每石需錢五千數百文麻油每斤前需錢一百十六文者現已减去四文蓋新麻將次上市故也○有友自荆沙至宜爲言湖北學政胡大宗師按試荆州之日適逢時疫盛行生童之　筆待試者大半染疫而亡宗師不得已作速完塲俾得早旋故　 
[上海縣署瑣案]  
　　石文英控弟婦石談氏撫養異姓子亂宗佔産等情前晚縣主汪瑶　大令升堂研訊石談氏供文英前與族兄弟文珏爭産訟諸案下至去年始蒙大老爺訊明將産分析清楚不料今又妄控小婦人異姓亂宗要知事因丈夫在日私識一妓院女奴生有一子小婦人初本不知迨丈夫病危始將情告知君姑君姑喜甚允卽領回比及喪事料理旣清　知女奴前已字人遂抱子回家而令其回蘇州出嫁今有田一畝三分九釐三毫永遠租與洋商文英聞而垂涎以致涉訟其姑侯氏所供相　文英俄前蒙大老爺斷分家産本極公平後小的誤取談氏田單豈知其田不及小的應得者之昻貴未幾談氏將小的應得之田租出小的實已受虧今又欲租出若干其中亦有小的之産敢求大老爺公斷大令怒其不安本分喝令掌頰文英叩求恩免大令遂飭談氏照單將地租出文英不准阻撓違干　便○前者奚土土控奚鶴鳴盜抵田單經大令訊明將鶴鳴管押在案前晚提案覆訊鶴鳴供小的前將土土之單抵與廣　公所　事今者央人取贖董事言小的前將宅基售歸公所時土土亦願將宅基出售今定欲土土遵照前言致將小的之單掯留不放大令謂堂堂董事斷不荒髎至此　見爾之有意逞刁遂喝責二百板還押所中諭令速將戰　繳○前者貨捐局員某君函送漏捐之俞長泰紅坊夥王古　福太和帽店主王嘉賓到縣大令研訊之下古香供小的係金陵人有李姓客債小的購　一箱小的隨向福太和購得四百頂裝入箱中倩　淮公報關行交某輪船寄往汕頭惟未　籌防捐巡丁初來索賄小的不依致被解入局申責令照捐　加二十倍科罰小的不從以致移送案下大令曰局中來函稱此貨共有四箱封條標明上洋長泰寄汕頭義泰號收如何祇認一箱供稱小的經辦責　有此數其餘　問坊主俞慶堂俞供　帽一箱古香所辦與小的無干王嘉賓供小的在大東門外開福太和帽店與長泰初次往來此帽四百頂共裝一箱其餘不知何人所辦大令謂封條上標明長泰坊所寄何得推諉不承遂判命福太和認捐一箱長泰認捐三箱交差帶往局中照繳至罰欵則自　局憲求恩可也 
[英租界捕房紀事]  
　　偷兒金榮行竊朱李二姓家首飾衣服報捕後捕　令某包探拘入捕房押候解送公堂禀請讞員張柄樞司馬訊究○郁坤元行竊某姓家衣服由包探方長華拘入捕房捕頭著押候解送公堂禀請訊究○曹有根在霎南路某數堂門首恣情滋擾由巡街捕拘入捕房捕頭著管押片時從寛開釋 
[法租界捕房紀事]  
　　水萬慶　表店夥王阿三私取店中　時表十九枚背人逃逸店主婦水沈氏查知將舉薦之鄭勝才扭入捕房解奉讞員杜枝園大令訊供旣而氏親往杭州向鄭父取回原表十四枚尙少五枚由大令斷令鄭　洋銀九十六元迄今已越四月仍未措繳前日忽在所押患病管獄西人禀知大令大令飭送仁濟醫館療治醫生言已病入膏　無可救藥遂帶回捕房卽行開釋○山西人某甲以放印子錢爲生前晚携帶洋銀行經新闢租界流氓吳阿二見之逞强樓云旋由巡街捕拘獲解入捕房捕頭令押候堂期解請訊辦○法國武弁某姓送車夫某甲至捕房請追所竊各物捕頭今押候解送公堂禀請訊究 
[美租界捕房紀事]  
　　昨晨鄉民張春林投捕房訴稱行經提籃橋左近突遇流氓金法等數人强借洋銀不遂所求致遭毆擊捕頭允辦包探緝查○昨晨妙手空空兒錢阿法混入蓬路菜市中竊取甬人某甲衣袋内小銀錢被甲　交某號巡捕帶入捕房捕頭令押候轉送公堂禀請讞員張柄樞司馬訊辦○前晚江北小竊胡小仔混入公和祥碼頭貨棧中行竊所儲舊鐵適爲司　之印度人所見連贓解送捕房捕頭著押候轉解公堂禀請懲辦 
[上海六馬路仁濟善堂籌公所子收答處水災賑捐六月初一至卅日第九十四次清單]  
　　初一日無名善士求慈親　愈洋五十元○初二日蘇州許伯陽　廿五元龍洋廿五元完心愿人洋十元光明氏求病全愈五元楊澂之一元四角○初三日虞辛齋長子病愈還愿洋一百角○初六日彭存仁堂洋十元○初七日無名第子求　未世無名氏求病痊李王氏三戶各洋一百元　姓考寓洋十九元十四角銅洋二元無名氏求子病愈東吴沈氏求遇事順遂療愿生三戶各洋十元貞記求病痊五元東吳再生人四元楊文　二元三角無名氏還愿　　　子求病愈各二元雲和榮五吉壽一元　孚銀樓桶内洋四角銅洋　元錢五十六文○初八日勉力子　病痊願洋十元○初九日　心願人洋十元○初十日求子平安人洋十元○十一日順　行洋五十元留餘堂求平安惜福者　平安各洋廿元○十二日朱門華氏洋五十元○十六日黄海釣徒洋十元徐謙求胞妹在家平安　卽金愈洋六元著易堂　服符病愈人各五元○十七日王錫堂爲菊孫孫兒求病愈餘慶堂各十元求病連愈人求合家平安人各二元○十八日金陵醫名龍洋二元○十九日王益彭洋一百元章　興號銅洋廿二元四十角○二十日任藻清翁洋一千元○廿一日東海　十洋十五元○廿三日山東無名洋廿元劉蓮生祈病愈二元○廿七日隱名氏洋二元○卅日　　求百瘠速愈人焚　求病愈人各洋世元服符求病愈人十元陣桂森祈　　氏懷孕并合家平安五元解　生一元○六月份共收洋一千九百一元扯七四四三七五中元一千四百十五兩五分七厘龍洋廿七元申元十九兩八錢七分二釐小洋一百廿五角申元八兩五錢錢五十六文作元四分七厘以上共收元一千四百四十三兩四錢七分六釐銅洋三十四元連前共收元十三萬七千六百七十二兩五錢一分半　解各處振欵外凈存元一千三百八兩四錢一分一釐銅洋六十元零六角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年七月十四日京報全錄]  
　　宫門抄諭旨均錄前○浙江巡撫任奏爲瀝陳假期届滿病體加劇懇恩開缺調理緣由摺○又奏爲查明剿辦台匪出力請奬各　恩仍照擬給奬片○又奏爲整頓營務片○都察院奏爲　呈代奏摺○直隷提督馬奏爲設法購回軍火片○又奏爲購製火片○漕運總督陳奏爲遴員接署同知篆務片頭品頂　浙江巡撫臣任道镕跪奏爲假期届滿病體加劇籲懇天恩俯准開缺調理恭摺𤁋陳仰祈聖鑒事竊臣於本年五月初十日因病請假附片陳明恭奉硃批著賞假二十日欽此仰荷　慈體恤欽感莫名臣渥蒙知遇服官垂四十年今犬馬之齒已八十矣自念　恩　重何惜以垂暮餘生　摩圖報無如病體遷延有增祇减肝陽　越正氣日虧眩暈異常飲食銳减　志不時恍惚遇事稍加　　心摇摇如懸崖有手麻木如前兩目昏蒙益甚兼以近患便　　餘未　實已困㷶難堪據醫家云年老氣衰心脾兩損恐藥餌未易奏功伏念浙省爲海疆重要之區又承歴年多事之後人心浮動　莽極多　内防邊均關緊要而交涉日形繁重度支愈覺艱難非有過人之精力不能　學　領　作　爲臣蒞任一年督同司道竭力經營　無成效今則頽廢甚自揣精力萬難搘撑以兩浙政務之繁一日不容曠廢而微臣衰　之　急切斷斃　元深夜捫心祇增漸懼若再因循戀棧諱疾不言則寸衷之負疚滋深日後之　戾愈甚躊躇再四不得不披𤁋上陳惟有籲懇　慈俯准開缺回籍調理俾臣得沐再造之仁地方早收得人之效不勝感激　命之至所有微臣病難就痊籲請開缺緣田理合恭　具　伏乞皇太后皇上聖鑒訓示謹奏奉硃批著再賞假個月毋庸開缺欽此任道　片再案准兵部咨剿辦台州土匪應萬德在事出力員弁候謂副將海門中軍遊擊劉賢斌等所請總兵用提督銜及海標右營遊擊黄文　等所請儘先免補班次均與保奬章程不符應令查因何　延緣　聲明覆　並將所保各員按照臣部奏定剿辦土匪章程切實核改又准吏部咨武職各員旣經兵部聲請飭查文員事屬同案應　查明因何遲延據實覆奏再行辦理各等因於光緒二十八年一月初三日四月十五日先　具奏奉旨依議欽此欽遵分别咨行在案伏查此案因值拳匪滋事辦防要緊歴前撫臣未及於一年限内核奏委係迫於時勢實非無故稽延前已隨案咨明吏兵二部查照至各員請奬稍優寳緣應萬德等始雖起自土匪而藉名仇教謀爲不軌勾結各路匪黨窟穴花門地方　壘　嵎裹脅人衆至三四千之多又潛結合地著匪包萬勝合謀舉事抗拒官兵劫營劫犯黄太等縣賊蹤徧布凶焰鴟張防練各軍連次接仗奮力　擊該匪屢敗屢起計圖遠竄各該文武設謀用　四面兠　乃克　穴擒渠餘匪解散使當曰辦理稍欠迅捷必至蔓延爲害勢成燎原似此大股匪徒調兵樸　非捕獲尋常土匪可比經前撫臣劉樹堂原奏　明在事員弁均屬異常出力懇請恩施　邀聖明鑒察兹署提臣余宏亮咨請前來合無仰懇天恩准照原擬給奬以示鼓勵而策將來所有查明遲延有因並請仍照原擬給奬各緣由謹會同閩浙總督臣許應　附片具奏伏乞聖鑒訓謹奏奉硃批著照所請該部知道欽此任道　片再遊擊　廷彪管帶精勝後旗駐紥江山縣地方治軍漫　紀律致已革勇丁逗留滋事實屬營務廢地現當整頓操防之際未便姑容除　管　弁另行咨部斥革外相應請旨將處州鎭標左營遊擊張廷彪卽行革職以肅營伍謹會同閩浙總督臣許應騤附片具奏伏乞聖鑒訓示　奏奉硃批著照所請兵部知道此都察院左都御史臣　良等跪奏爲據呈代奉仰祈聖鑒事據四川京官通政使司叅議陳鍾信等以全省荒災恐釀巨患懇請代奏設法速振赴臣衙門呈遞臣等公同閱看據原呈稱四川全省荒旱成災飢民徧野情勢危岌恐釀巨患公懇代奏設法速賑　蘇民命而弭亂源事竊川省自川西至川南以下縱横千里上年收成歉薄歴冬迄春雨澤稀少民情已極惶迫夏尤亢旱塘涸土焦稻田能栽種者十不一　川北更連年荒歡彌望赤野草根樹皮羅掘一空飢民千　成羣相屬於道皮骨支離非復人狀實比往年秦晉被災情形尤爲慘切秦　經疆臣先事綢繆關辦振捐地方得以安謐現在川民待賑尤亟而呼籲無門加以外匪竄擾内匪横行深恐潛煽勾結爲害匪細伏查近年各省偏災均邀恩旨賜振光緒二十三年　東水災曾蒙皇太后皇上頒發帑银二十萬兩俾資賑濟仰見聖恩優渥軫念災黎曷勝感戴今全蜀被災較之川東一隅其地更廣其人尤衆若不早爲拯救誠恐歴時過久飢民流爲盜賊地方糜爛且將貽全局之憂職等再四籌商惟有繕具公呈迫懇代爲奏請仰乞恩施俾億萬災黎胥得更生之慶全蜀幸甚大局幸甚等語查原呈所稱該省荒旱情形實甚迫切旣據陳鍾信等聨名並請代奏臣等不敢壅於上聞謹鈔錄原呈恭呈御覽伏乞皇太后皇上聖鑒訓示謹奏奉上諭一道欽此馬玉崑片再查前年之變正值津地鏖戰之時拳匪僞託助戰强持督臣令箭日往武庫任意擄取槍枝子彈或隨地抛棄或藏匿諱飾致目下在在皆是不可枚舉是以各處　從去秋以來雖將爲首匪徒嚴密查掌盡法懲治而餘孽卒未能淨盡化莠爲良者良由利器有以資之耳竊思揚湯止沸莫如抽薪若不設法購回終非除惡務盡之至意所以直隷督臣袁世凱亦念及此於去冬遍貼告示曉諭紳民明定章程四出收買計繳送小口徑五　快槍一枝者發給銀二十兩子彈百顆者發給銀四兩若非此等快槍及無烟子彈者酌量遞减奴才於年前亦經仿此章程辦理派員分赴近京一帶搜查收買半年以來計買到快槍　千數百桿無烟子彈十餘萬顆所有此項價銀暫由左軍月餉項下設法騰用毋須另行請欵合無仰懇飭部立案准其於下届第八案報銷作正開支彚案造報謹附片具奏伏乞聖鑒訓示謹奏奉硃批該部知道欽此馬玉崑片再光緒二十七年十二月十六日准前四川得督臣宋　咨開前統武衛左軍之時曾派分省補用知縣唐潤生與天津瑞記洋行定購曼利夏無烟槍子六十萬顆每千顆合銀四十八兩又保險裝箱水脚等費合銀一千六百兩分三次交付於光緒二十六年五月十五日訂立合同付過初次　交銀一萬餘兩未幾拳匪倡亂兵端猝　此次軍火旋亦禁購未能進口現在大局敉平已飭據原經手之員詢明該洋行允俟禁期　　卽行交清因恩左軍早已交卸此項應亦移交所有先後應付銀兩均請如期墊撥一俟槍子交齊再行彚案奏　並將原立合同咨送查騐等因准此查前年購此槍子原備武衛左軍之需楚材楚用自應遵　接收除將原立合同照鈔咨部查照外謹附片具陳伏乞聖鑒敢部立案謹奏奉硃批該部知道欽此陳　　片再署理　圩同知陳捷三調補另侯差委所遺員缺查有南河試用同知王飛翹明練樸誠留心河務堪以接署除會飭遵照外謹附片陳明伏乞　　　奏奉硃批吏部知道欽此 
 
 

Page 14

 
 
[光緒二十八年七月十五日京報全錄]  
宫門抄諭旨均錄前○新疆巡撫饒奏爲揀員借補直隷州要缺摺○浙江巡撫任奏爲起運二十六年漕白糧米完竣並動支經費數目摺○又奏報解第二批滿緑各營兵餉片○大學士榮奏爲　員充署章京片○盛京將軍增奏爲已故將軍建立祠宇懇恩列入祀典片甘肅新疆巡撫臣饒應祺跪奏爲揀員借補直隷州要缺以裨地方恭摺仲祈　　聖鑒事竊據署新疆布政使李滋森會同署鎭迪道兼按察使銜慶秀詳稱　軍直隷州知州劉嘉德請補焉耆府知府經部議准於光緒二十八年二月初五日具奏奉旨依議欽此應以奉旨後第五日行文按新疆照限减半計算扣至四月二十一日作爲開缺日期所　莎車直隷州知州係衝繁難三項要缺應卽遴員請補以重職守查南路新設各缺經前撫臣劉錦棠奏准由外揀補一次以後援照甘肅變通章程辦理查章程内開州縣要缺將現任各員擇其人地相宜者一律升調又定例應調缺出現任人員内如無合例堪調之員准以候補人員題補各等語今莎車直隷州知州要缺於通省現任人員内逐加遴選非現居要缺卽人地不宜實無堪以升調之員惟查有現署迪化府知府候補知府聨恩年五十三歲廂白旗滿洲續格佐領下貢生由捐納筆帖式補授翰林院筆帖式旋充功臣館謄錄官同治九年京察一等奉旨著以理事同知通判用欽此十年四月調補戶部銀庫大使十一年七月功臣館　辦昭　列傳奏保奉旨專以理事同知儘先帶領先換頂戴欽此嗣補太常寺戶部三庫檔房及刑科各筆帖式光緒十年五月奉硃筆圈出伊　理事同知著聨恩補授欽此十一年四月到任十三年十一月調署伊犂撫民同知於伊犁歴年剿捕回匪出力案内保經部議奏准其在任以知府儘先補用十四年六月初三日奉旨依議欽此是年四月仍回理事同知本任十七年六月十一日丁母憂十九年八月初一日回旗九月初七日由本旗帶領引見奉旨交部照例辦理欽此十月籖分刑部行走旋經吏部查辦外任回京人員於十一月二十四日帶領引見奉旨著外用欽此十二月十四日復經吏部帶領引見奉旨著照例用欽此二十一年正月到省二十三年四月二十日署現烏什同知二十四年十一月二十八日卸事二十六年下一月在新疆藩庫遵陜西賑捐例捐戴花翎二十七年委署迪化府知府九月初八日到任該署藩司李滋森查該員聨恩才長心細爲守兼優署鎭迪道兼按察使銜慶秀甫經到任例不註考該員聨恩在正署各任内辦理一切諸臻妥恊並無　罰案件且在新疆年久邊情最爲熟悉以之借補莎車直隷州知州員缺實堪勝任人地亦屬相宜惟以知府請補直隷州知州與例稍有未符但新疆直隷州各缺歴經借補有案等情詳請具奏前來臣查該員聨恩才明識練勤愼老成合無仰懇天恩俯念要缺需員治理准以　先補用知府聨恩借補莎車直隷州知州於地方實有裨益如蒙俞允該員係曾經引見回省人員毋庸送部引見謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批吏部議奏欽此頭品頂戴浙江巡撫臣任道鎔跪奏爲浙江省光緒二十七年起運二十六年漕白糧米完竣謹將動支經費數目恭摺仰祈聖鑒事竊查浙江省杭州嘉興湖州三府漸漕白糧米仍由海運所需水脚運費各欵前經戶部議覆准將漕截等項正耗銀兩儘數動支統計每石不得逾八錢之數按年奏銷免其造銷等因歴經遵照辦理在案兹據督糧道陸襄鉞會同布政使誠勳詳稱光緒二十七年應運二十六年分漕白糧米五十一萬二百三十九石零内除由南折價經耗剥食等米二千三百八十二石零又商船耗米三萬七千五十八石零均不給水脚又運陜白糧正耗米三千三百石又七成漕糧五成白糧折價米三十二萬二千六百四十七石零均歸另案辦理外實運解米一十四萬四千八百五十石零查浙省歴届運漕向由海　至天津由津用剥船逕運通倉今届海運照舊惟口岸攺於塘沽其由塘沽改用火車運京由京改用騾車運倉水陸兼營節節盤　外道里則遠於通州計車價則倍於剥船經該道督率局員力求核實所有商輪水脚火車騾車旱脚以及京倉解給各欵並滬津京三局正　用　仍不敢溢乎向章均察照歴届成案支銷計届共用庫平銀一十一萬五千四百四十六兩零以運通米數統扣六分算每石仍支銷庫平銀七錢九分七釐所有每石一升漕白經耗及應給剥食等米一律隨正交倉其餘剩白糧經耗八合漕糧經耗五合遵章留爲運倉折耗之用自應照　免于報銷又因商船折本歇業倍形困苦經前撫臣奏准每石加給水脚銀一錢五分核計本届實運解米一十四萬四千八百五十石零應支　銀二萬一千七百二十七兩零又天津大沽口岸添設外局一切經費核計不敷前撫臣奏經戶部議覆每石准加銀五分卽以七成津祖並將月車夫等欵湊濟核計本届應銷七千二百四十二兩零又天津剥船苦累弊竇叢生於同治十年奏奉諭旨自同治十一年爲始然　正供　備每剥運洪斛米一百石加給剥價銀五兩本届　運漕糧除問耗剥食等米不計外實逕運京倉漕米一十三萬一千八百三十一石零折　斛米十萬五千四百六十五石零每百石加給京平銀五兩共折實庫平銀四千九百五十六兩零仍請照案在於扣存給丁津租行月等項欵内　　所有應給南北水陸運費滬津京三局支項以及解京茶果個完錢等欵均已分别支給至本届招商局輪船承運漕正白耗米一十四萬四千八百五十石零每石核减銀一錢五分共計　省銀二萬一千七百二十七兩零又商輪各船承運漕糧每石扣存三分水脚共計節省銀四千三百四十五兩零兩共節省銀二萬六千七十三兩零應遵部議劃留抵解洋欵等情詳請具奏前來臣覆核無異除批飭將加給各欵分晣造報外　合恭摺具陳伏乞　皇太后皇上　鑒敕部查照施行再前項運費應遵部定新章核扣六分减平除所解個兒錢文及給　南北各局雜支各項概照錢欵支給又塘沽火車騾車運脚　扣存解司節省各欵均無從扣平不計外共實在動給銀欵項下計已扣存减平銀　千四百七十八兩現已專欵提存湊還洋欵合併陳　謹奏奉硃批戶部知道欽此任道镕片再據　　浙江海關寗紹台道春順詳稱浙江省　子年滿　各營官兵俸餉奉　浙海關洋稅銀十萬兩業經第一批撥解銀四千三十九兩七錢一分七釐詳明奏咨在案伏查是項兵餉欵關計授要需原應隨時提解無如近年海關收數短絀出欵浩繁委難兼顧現准藩司　次移　　將　關解存司庫常稅銀六千九百六十二兩七錢五分一釐儘數扣抵作爲浙海關應解庚子年第二批滿緑各營官兵俸餉之欵檢同庫收詳請奏咨前來臣覆核無異除分咨查照外理合附片陳明伏乞聖鑒謹奏奉硃批戶部知道欽此大學士榮祿等片查軍機章京鮑心增蒙恩簡派順天鄉試同考官所有章京一缺應以内閣中書華世奎充署並添傳記名在前之兵部七品小京官李盛和在額外行走謹奏奉硃批知道了欽此　祺等片再已故盛京將軍依克唐阿於光緒二十五年二日欽奉諭旨著照於立功省分建立專祠欽此欽遵在案奴才當卽札派副都統　恊領程世榮等監修兹據禀稱現於盛京小西關外建修祠　業已落成懇請奏明列入祀典由地方官春秋致祭以昭忠藎前來奴才覆查　　　　仰懇天恩俯准飭部將依克庸阿專祠列入祀典以垂久遠而彰忠勤除咨部外謹附片具陳伏乞聖鑒訓示謹奏奉硃批著照所請禮部知道欽此 
 
