# 1902 - 132 - 4910444

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛 
蒼穹者也敬此禱求諸維德鑒 
[讀本月初六日] [  上諭考訂中外通行律法謹書其後]  
　　萬國公法謂凡各國人民之旅居其地者應受治於其地之有司乃此法獨不能行於中國者何哉則以中西律法迴乎不同也攷中西律法中國重而西國輕故當通商立約之初西人不肯歸中國官治理而中國遂失自主之權論者每憾當時訂約大員昧於交涉之情貿然從事以致後來辦理中西案件西人則受彼國之輕法華人則受本國之重法事不一律情頗不平殊不知案無大小人情莫不思避重而就輕卽撫有其民者亦豈願彼民舍本國之輕法而就他國之重法是故當時訂約大員卽使深明其故齗齗與爭吾知西官亦斷不肯降心相從令旅華商民歸我管轄所惜者當訂約時不能參酌中西律例定一通行之法使中西人彼此相守各得其平耳本館於三十年來敷陳論說嘗屢以此爲言海内識時之士亦頗有起而和之者無如言者雖甚諄諄聽者終屬藐藐秉鈞執政之輩方且以苟簡相忍爲國而民生之利害治事之窒礙難行皆置諸不論不議去年兩江總督曁湖廣總督劉張二制軍會奏變法之摺始見及於此條陳其言謂宜酌定一交涉刑律令民心稍平後患稍减擬請由總署電致各國駐使訪求各國著名律師來華充律法教習博采各國礦務律鐵路律商務律刑律諸書爲中國編纂簡明礦律路律商務律刑律若干條分别綱目斟酌妥善請 
旨核定照會各國頒行天下一體遵循朝廷亦知律法不改斷不足以還我自主之權乃於本月初六日特降 
上諭派刑部侍郎沈少司宼家本出使美日秘大臣伍京卿廷芳將一切現行律例按照交涉情形叅酌各國法律悉心考訂妥爲擬議務期中外通行有裨治理將見他日者修定呈覽降旨頒行中西人民一體治理豈非大公至正之事而此後交涉可以漸少齟齬乎難者或謂沈少司宼雖明於中國刑法伍京卿雖曾爲香港律師然恐叅訂雖極周詳而外人恃强終不允通行互相遵守不如用無錫薛叔耘侍郎之議不强西人以就華法而用洋法以治華人蓋治華洋交涉之事本與中國自治之法不同以洋法治華人所以使華人避重就輕也以洋法治洋人所以使洋人難逃法外也此雖補偏救弊之法而轉覺易於遵行愚　以爲侍郎此議乃不得已而出此今商稅大臣吕盛兩使與英使馬凱君會議詞訟條欵首載英國民人不能因由本國官管理卽作爲無庸遵守中國律法之據且更載明編定新律後在通商口岸特設公堂專管華英人民詞訟案件則今朝廷之諭訂新律似係由此而發而英使亦似已允於訂定法律後照例辦理矣果使叅酌得宜尚何患於不能通行中外乎抑更有說者昔年赫鷺賓榷使謂華洋訟件宜定一通行之訊法通行之罪名乃能經久無弊由此親之外人固初　自私其民之見也况日本初亦與中國相等不能管理外人迨後改訂律法卽得規復其内治之權各國商民皆歸日本地方官管轄豈日本能行之於先而中國獨不能行之於後乎是在修改律法者斟酌盡善務令中外可行毋使外人或有訾議而自主之政柄不能挽回於一朝也此則鯫所生仰望深之矣 
[本館接奉電音]  
　　昨日之晚七下鐘時京師飛電傳來諭旨一道敬謹譯登○四月初十日軍機大臣面奉諭旨平定粤匪捻匪回匪方略前由外務部刊印現在所存尚多著賞給御前大臣軍機大臣總管内務府大臣南書房上書房大學士各部院尚書左都御史及各省將軍督撫每員各一龍署外務部侍郎那桐聯芳各頒給一部卽由外務部發欽此 
[俄員遊歴]  
　　香港循環日報云俄國管庫大臣地屈君將於西歴本月之杪附西伯利亞火車往遊琿春遼東匿高刺士忌黑邊丹利等處計期須西歴七月杪始能遍歴各地隨山中國之京師天津高麗之漢陽濟物浦馬山浦日本之長崎神户西京横濱東京等處遊覽一周然後取道琿春回國 
[粤西亂耗]  
　　香港香海日報云西粤土匪糾合游勇揭竿滋亂刻已蔓延至左河大河南寗宣化等處柳潯二府亦有匪人竊發廣西巡撫丁大中丞調集各營扼守要隘梧州地方官亦派出勇丁兩營開赴邊界駐紥蓋以防匪人竄至下游也 
[粤西購械]  
　　香港香海日報云粤西善後局憲因省中防邊緝盜需用軍火甚多特委候補府沈太守紹岐捧檄至粤東偵探價值旋卽具文禀覆計單響毛瑟槍每枝需銀六兩五錢逼碼每一千枚需洋銀三十二圓局憲得禀立飭太守采購單響毛瑟槍二百枝逼碼二百枚并咨行粤東大憲請轉飭沿途關卡騐明護照放行大憲准之現已轉飭沿途地方官知照矣 
[開學盛儀]  
　　粤東大學堂考選諸生送入大學堂備齋肄業前已紀諸報端兹閱香港香海日報云此次試卷經督撫憲公同評閱録取高才生三百名示期四月初四日分辰午兩刻齊集督轅聽候覆試旋於初八日由撫憲送入學堂行見釋菜修儀菁莪造士凡在横經鼓篋者日當學業精通無負英才樂育之盛心也 
[改設學堂]  
　　福州訪事人云福建巡撫衙門近奉督憲許筠帥諭令改作武備學堂鳩工庀材大興土木聞須 
 
 

Page 2

 
 
五六月内方可告厥成功也 
[學生肇事]  
　　杭州采訪友人云省城所設中學堂由府尊宗子材太守禮延前貴州督學部院楊雪漁太史經理一切而以邵崇伯茂才爲監督所收正齋學生一百名其中列頭班者均曾習西文西語並惑於人人得以自主之謬說平時目太史爲頑錮舊黨不足任總理之職並以邵君粗窺門徑妄自尊崇蜚語浮言不堪入耳本月初旬某日諸生正在會食高談闊論大聲喧譁邵君聞之嚴加斥責學生不服戟指詈之邵君忿甚請太史到堂欲將荒謬尤甚者開除數名以爲之儆於是衆學生一哄而散旋聨名列欵將邵君控諸府轅太守披閱禀詞隨委前署桐鄉縣方熙如大令赴學堂詢明俟禀復後再行核辦 
[飭查逃勇]  
　　京師訪事友人云前者署直隸總督袁慰庭宫保招募新勇六千人均取有連環保結不料未幾竟有藉故脫逃者現已札飭各地方官嚴行訪緝矣 
[兇犯正法]  
　　杭州采訪友人云三月二十八日之夜省垣遷善所嚴字號覊犯顧阿宕王之林陳阿有起意脫逃毆斃看役一名傷三名及經拿獲並擊斃拒捕之陳姓犯而重犯一名已被逃去旋由仁和錢塘兩邑宰將各犯帶回會訊僉供由顧起意與嚴某扭去栅欄乘諸人睡熟時拔關而出看役上前攔阻被王按例於地時陳已搶得廚刀向之亂斫各犯遂紛紛持棍奔出各看役聞知其事四面兠拿致被毆傷三人中有一人受傷尚輕其二則傷勢頗重云云兩大令擬將逞兇毆斃看役之顧王陳三犯詳請撫憲任筱沅大中丞處斬旋奉中丞批示著卽按照軍法從事兩大令因於本月初六日齊詣府轅飭役將三犯綑綁旋由營務處派弁持令箭請府尊宗子材太守監視行刑太守隨會營添差將三犯押赴淸波門外斬首梟示宗陽宫前以爲之警 
[憲節抵揚]  
　　揚州訪事人云本月初三日江蘇巡撫恩藝棠大中丞節抵瓜洲閱操後卽乘舟赴淮揚文武各官均至徐凝門外官廳鵠候江甘兩邑宰曁府尊石太守更遠迎至瓜洲鹽揚各營曁靑山泰興等外六營則列隊河干伺候至初三夜半憲舟抵揚下椗文武各官之禀見禀安者中丞咸傳諭道乏旋牌示四月初四日閱操 
[禁開闈姓]  
　　廣州訪事人云粤省小關姓凡向經商人承辦者仍准照常開設此外則一律禁不准開蓋於籌餉之中寓限制之意也惟各商得隴望蜀輙於各府州縣僥倖嘗試其被地方紳士來省控告者不知凡幾日前嘉應州紳士謝廷南等又控諸督轅督憲陶芷芳制軍批示云嘉應州屬旣向無開設小闈姓之處自應照案不准開設仰廣東善後局諭商遵照並飭嘉應州查照辦理 
[請辦河團]  
　　廣州訪事人云潮嘉兩屬向爲匪徒薈萃之所行旅時有戒心現有楊某者擬辦河團繕就章程赴撫轅遞禀撫憲德靜山中丞批示云據寧長鎭三邑會匪滋擾嘉應州屬搶掠頻仍該紳等擬辦潮嘉河團防原爲保衞地方起見所有章程是是否妥協各船户果否允從仰緝捕局即飭嘉應州體察情形與該紳等妥辦禀報石叅將廣毅一軍現係全軍移駐該州亦卽移令會同地方文武將所有盜會各匪切實淸查圍捕務期悉獲懲辦爲要 
[客民械鬥]  
　　福州訪事人云洋口爲上游要衝其間客民類多籍隸江西内有一種在雞公船上充水手者尤爲蠻横動輒滋生事端上月某日因事與土人口角各糾黨類格鬥不休大憲聞之立飭福州府程太守移營前往實力彈壓現已浪靜波平矣 
[蘇州府試五誌]  
　　姑蘇采訪友人云本月初九日爲蘇州府屬江震常昭崑新六縣文童初覆之期吳江四書題德之流速於置郵而傳命義五經題鶴鳴在陰其子和之我有好爵吾與爾縻之義震澤四書題若火之始然泉之始達苟能充之足以保四海義五經題如松柏之茂無不爾或承義常熟四書題今有璞玉於此雖萬鎰必使玉人雕琢之義五經題博聞强識而讓敦善行而不怠謂之君子義昭文四書題不揣其本而齊其末方寸之木可使高於岑樓義五經題太人占之衆惟魚矣實惟豐年旐維旟矣室家溱搸義崑山四書題梓匠輪輿能與人規矩不能使人巧義五經題東漸於海西被於流沙朔南曁聲教訖於四海義新陽四書題淸斯濯纓濁斯濯足矣義五經題雲從龍風從虎聖人作而萬物覩義前列十五名四書題如追放豚旣入其苙又從而招之義五經題股肱喜哉元首起哉百工熙哉義 
[白門苦雨]  
　　金陵訪事友人云今年正二月間天氣和暖以故蠶麥二者較　於往年不意三月迄今雨水過多氣候轉而寒沍凡育蠶者飼以濕葉多生瘟症以致不能作繭至麥則結實後盡被雨水所浸雖高田尚可設法救護若低田則已顆粒無收矣 
[寗波火警]  
　　寗波訪事人云本月初三日之夜八點鐘時寗波江東新會館後某姓家不戒於火洎各水龍聞警馳救已焚去房屋二三十間 
[蕪邑官塲紀事]  
　　蕪湖訪事友人云皖省鹽河釐卡提調黄觀察家傑現奉上憲檄委查辦事件上月某日乘舟蒞蕪隨詣各當道處拜會○前任和州知州姚石泉直剌現已捐升道員指分直隸日前因公抵蕪僑寓長源泰客棧勾留數日卽返省垣○蕪湖商務局自歸許九香觀察總理後大致已井井有條近又得梁醴泉通剌爲提調而以張子石二尹副之局務其庶有起色乎 
[麋臺雜録]  
　　姑蘇訪事人云臬轅巡勇甲乙二人素性强横動輒恃其勢力與人門毆上月杪日隨效廉訪赴某紳之讌不知與附近某姓家有何嫌隙驀然闖入肆行滋擾事爲廉訪所知回轅後即升坐二堂飭提至案叱令重責軍棍各數百下以儆兇頑○蘇城乘馬巷口某姓婦年逾不惑性極潑悍左右鄰時受侮辱默不敢與較量本月某日贸然至鄰右顧茂才家以索欠爲名任情滋閙顧妻某氏略與理論婦遽起凶毆併將器物擊毁旁人上前解勸亦被毆傷於是羣抱不平邀集衆鄰據情投吳縣署禀控縣主田春庭大令准詞飭差將婦拘提到案暫行管押一俟訊實卽須盡法以懲 
[上海官塲紀事]  
　　昨日蘇松太兵備道袁海觀觀察因新任奥國總領事許乙詩君訂於洋務局相晤因於午後三點鐘時命駕前往延接茗談片刻而别○昨日南匯縣汪蘅舫大令由任所求滬趨詣道轅謁見袁海觀觀察禀陳要公繼至上海縣署汪瑶庭大令延入花廳茗談良久○簡授湖南臬司黄花農廉訪前因襄辦商稅事宜勾留滬上近已將次赴任特於昨日命駕赴道營廳縣各署辭行○江蘇候補道周觀察金箴因事來申昨日午後赴各當道處投剌拜會 
[飭拿拐匪]  
　　兩江總督兼南洋通商大臣劉峴莊宫太保近以省垣拐案層疉如山所失幼孩多至一十三口雖經地方官飭差查緝迄無所獲深恐此輩不免匿跡滬上爰札行蘇松太兵備道袁海觀觀察轉飭上海縣並英美法各租界讞員一體協緝昨日縣主汪瑶庭大令接奉 
 
 

Page 3

 
 
札文已飭差捕嚴密偵緝矣 
[置郵須知]  
　　昨日蘇松太兵備道袁海觀觀察牌示轅門曰爲牌示事據職員楊友于禀以執照交郵局遞寄無著請飭查追等情一案當經本道函查去後四月初六日接好稅務司復稱該職請追帶項交遞信件行查廣州郵局復云該信已於正月初八日在惠州交李昭之查收因惠州地方尚無郵政官局係託該處民局代遞該民局又因前項信局所標内外管理分司字樣該處並無照此字樣衙署以致稽延等情函復前來合行牌示該員知悉可也特示 
[派查捐務]  
　　昨日上海縣主汪瑶庭大令派房捐司事某某等人至本邑城廂内外稽查一切情形如有店鋪之已閉及被災者開列淸册以便隨時呈報上憲請免徵捐 
[諭甲催捐]  
　　昨日本邑城廂内外淸道局委員章喆卿明府飭傳十六鋪地甲到局著將各户應繳之垃圾捐赶緊收齊以便分給挑夫違干未便 
[再訊撞船案讞詞]  
　　寄居法租界之葛宦投會審公堂控戴生昌小輪船局主戴季繩及執事人兪子培撞壞輪船不肯照賠行李等情經讞員杜枝園大令與法繙譯官會訊本報已誌其事於簡端昨日禮拜六爲復訊之期葛戴各延律師伸辯大令曰本委見今日某報譯登某西字報所載領事復函内有汚衊本委之語本委須查明此語何自而來然後訊斷遂商之法員候再訂期質訊核奪 
[拐案移縣]  
　　拐匪陸信陽張高言陸阿大等人前經包探竇如海李星福拘解英美租界會審公堂讞員張柄樞司馬訊得尚有被拐之甲乙二孩未經查獲諭令押候訊追昨晨竇李二探將出貲買孩之秦平寳蔡會心解案請究適司馬接上海縣汪瑶庭大令來文知南洋大臣兩江總督劉峴帥深惡此輩誘拐良家婦女　入娼寮貽害民間實非淺鮮札飭從重辦理等因遂商諸德總領事署繙譯官佛爾克君著將此案移送縣署以憑按律嚴懲 
[上海巡局紀事]  
　　南市靑龍橋畔巫姓整容店中有一女孩年甫四齡前日在街頭嬉戲突被擔柴之某甲撞仆於地以致驚啼巫聞聲而出誤將某乙扭住毆傷乙情不能甘浼人告知二十三七鋪巡防局局員盛雨村二尹立飭地甲傳巫訊究○江蘇海運局司事楊某被賊竊去衣物因卽報知二十三七鋪巡防局至今尚未緝獲人贓遂于昨日函催局員盛二尹立傳捕役比責二百板勒限破案○南芳園烟館值堂人宋吉友徐長桂昨因爭攬主顧互起爭端扭至十六鋪巡防中局控訴後由烟館主某甲出作調人投局保釋局員允之 
[馬路工程局瑣案]  
　　前日船户楊金寳扭同業高金和尤榮順至馬路工程局控稱伊等在外造謡請爲懲辦總辦翁子文太守倩襄讞委員黄衡堂二尹升堂研訊高尤狡展不承乃判令各責五十板○烏山船户蔣阿禮扭夏開福至工程局請追所欠洋銀十五元九角二尹研訊之下斷令夏折還十元 
[英美租界晚堂瑣案]  
　　邵榮記被王少富僞造契據騙取售地定價洋銀五百元報經某包探將王拘案讞員張柄樞司馬略訊口供諭令暫行管押前晚提案覆訊邵投案聲訴前情許紀東供王冐稱有地出售收去洋銀五百元幸卽查明請爲追繳王供小的求恩寛限當將此欵付還司馬著押候半月内如數繳淸延干比責○烟鴇尤張氏扭控烟妓沈毛氏卽順保欠債脫逃前晚司馬升堂提訊尤鴇稱小婦人在　下開設花烟館沈妓來時曾取去帶擋洋銀四十元閱時未久卽串令蟻棍寗波阿三糾衆拔去圖賴帶擋叩求究追沈妓供小婦人籍隸江北某邑不願作賣笑生涯被鴇霸阻尚乞矜全司馬飭將沈妓驅逐出境不准逗遛尤鴇從寛斥釋 
[英美租界公堂會訊案]  
　　目前賈富雲持銅質僞洋銀至意大利國某兵船上混用報經某包探拘解至案讞員張柄樞司馬諭令帶回捕房押候質訊昨晨意大利總領事萬希飛君命駕詣公廨會同德繙譯官佛爾克君與司馬升堂研訊賈供小的至意國兵船上售繭綢意兵給以此項僞洋銀曾扭至意總領事署控訴不知意兵供詞若何突被總領事大人送案萬君謂意兵决無此事顯係賈飾詞司馬乃商之佛君判將賈管押三月銅質僞洋銀發捕房鎔毁 
[三月分選單]  
　　主事户部山西司張有埰浙江人禮部祠祭司　文政正黄甲小京官國子監監丞劉德馨湖北舉内閣典籍顧英順天舉知府貴州思南曾宗彥福建甲鹽運同山東武定濱樂分司松鋆廂白監同知江西南安明良廂黄監知縣福建閩淸邱炳圻浙江附貢江西德安周廷華浙江舉河南商水李緒田山東葉縣李行恕江西雲南浪穹王裕承順天廣東靈山朱孝威浙江山西繁峙周篤祜浙江貴州貴定王會同浙江俱監河南尉氏程錫祺安徽增扶溝田載厚山東供事陜西同官張允襄直隸廪廣東增城孫金章奉天附山西永和王銜江蘇附襄陵陶琪江蘇湖北松滋陳偉哲山東俱附陜西鄠縣陳雲霖福建山東昌邑樂理瑩貴州俱甲福建寧德韓克　山東貢生山東莘縣劉煥彩順天文童山西右玉聯葆廂白貢生府經江西袁州劉浵河南監縣丞湖北利川王惟眞河南監府司獄廣東惠州曹戳榖河南附貢巡檢江西新昌靳繼泰山西新建劉克純貴州廣東高要趙維貞江西俱監典史河南偃師王恩錫直隸增貢江西萍鄉王存忠山東監河南汲縣會寳樹湖北供事 
[輪船招商局第二十八届帳略]  
　　致遠輪船規銀七萬六百兩圖南輪船規銀九萬四千一百兩普濟輪船規銀三萬七千五百兩江裕輪船規銀十三萬七千二百兩富順輪船規銀七萬二百兩廣利輪船規銀十二萬八千八百兩美富輪船規銀八萬四千兩廣濟輪船規銀三萬七千三百兩新裕輪船規銀十四萬八千九百兩固陵輪船規銀八千兩新豐輪船規銀十九萬二千八百兩新濟輪船規銀十九萬二千八百兩快利輪船規銀十三萬七千二百兩公平輪船規銀三十萬三百兩安平輪船規銀二十四萬五千八百兩泰順輪船規銀二十三萬六千八百兩飛鯨輪船規銀六萬六千五百兩遇順輪船規銀二十三萬三千三百兩協和輪船規銀二十三萬三千三百兩共計各船估本規銀三百三十九萬一千一百兩漢口蠆船規銀五萬八千八百兩九江蠆船規銀一萬二千五百兩安慶蠆船規銀一萬二千七百兩蕪湖蠆船規銀一萬四千六百兩南京蠆船規銀六千七百兩鎭江蠆船規銀八千一百兩温州蠆船規銀四千八百兩厦門蠆船規銀一萬三千九百兩汕頭蠆船規銀四千七百兩共計蠆船估本規銀十三萬六千八百兩上海小輪二號規銀八千九百三十五兩天津小輪規銀三千五百兩福州小輪規銀三千一百五十兩廣州小輪規銀三千一百五十兩烟臺鐵駁二號規銀四百七十五兩共計小輪鐵駁估本規銀一萬六千八百六十兩總共各船估本規銀三百五十四萬四千七百六十兩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 
 
 
　 
 
 

Page 8

 
 
　 
　 
 
 

Page 9

 
 
[試演水龍]  
　　昨日午後鐘逾四下本埠英法美二租界各水龍齊集英大馬路迤西賽馬塲内操演救火事宜直至五點鐘後始散觀此亦足見西人之留心火政時時未雨綢繆也 
[上海縣署瑣案]  
　　日前三林塘巡防局員某君以匪人陸掌全陸文卿攫取湯金榮家衣物並將湯弟阿土擄回勒贖函請縣主汪瑶庭大令飭差嚴緝至晚又將所獲匪黨張田生送縣大令立卽升堂研訊張供小的向在天津某鞋店執業於去冬十一月回鄉從未犯事前日偶在鎮上某茶館與友人作葉子戲横被局勇指爲陸掌全之黨拘送案下然小的於阿土被擄一事實不知情尚求明察大令察閱局中來函稱張屢次犯事南匯縣汪蘅舫大令正在緝拿遂著押候訊究○已閉長泰米行股東劉吉人控張錦銘欠去麥價洋銀一案大令於前日飭提詰訊劉供長泰閉歇後被張欠去麥價洋銀二百元曾立期票允卽付還迄今逾期已久置若罔聞叩求追究張供小的開設磨坊前由父親向長泰購麥結欠洋銀二百元後因虧本停歇以致無力照償業經友人商准分期拔還尚求寛限大令限四七十三個月按期分繳○戚松林前將張阿四所抵田單轉向他處抵借巨欵迨張備銀向贖無可應付控經保甲總巡局員朱森庭明府送縣大令訊取口供飭卽管押限繳旣而戚聲稱另有店中資本存在胞兄松梓處請提案究追以便料理此欵大令准之卽提松梓研訊松林供胞兄松梓昔與莊楊兩姓在虹口股開源成酒米店至光緒二十二年莊楊兩股歸併小的由小的付去洋銀三百元當於據上載明由小的承頂一切皆由胞兄經管求諭令將資本算交小的以便贖還所抵田單松梓供莊楊兩姓共有資本錢四百千於光緒二十二年取去概歸小的接開並無松林盤頂之事松林係繼母所出故父遺下存欵被伊收用罄盡求恩明察大令著松梓借給洋銀一百元俾松林早了此案松梓供小的實無此力大令著將松林還押一面令松梓將莊楊兩姓盤據呈候察核 
[英美租界公堂瑣案]  
　　莊阿三曹阿二同曳貨車偶不經心致將博物院路畢納洋行絲棧圍牆撞倒由三百零一號巡捕拘案請究畢納夥紀羅香投案申訴前情讞員張柄樞司馬著將莊曹發回捕房押候洋人到案質訊○朱鳳林朱小五朱照林乘姊氏病故向姊夫沈阿寳藉端滋擾攫取衣箱由沈報經包探顧阿六拘解請究司馬判各責二百板○盛阿梅因與陳金生口角逞兇經八十四號巡捕拘解請究司馬判令枷號十日○龐福山陳阿培回楊鶴亭訛詐洋銀經包探張阿五拘解請究司馬著押候禮拜一再訊○唐川生行竊朱唐炳家衣物經包探邊槐洲拘解請究司馬判責五百板管押三月贓給還失主○陸小林疑沈子卿與其妻某氏有染糾衆剪去髮辮報經包探錢榮棠拘解請究司馬判將陸管押一月再罰洋銀十元給沈爲養髮費 
[法租界公堂瑣案]  
　　二月某日張濟廷控稱忻葆元卽忻成洲股開鴻順公永鮮報關行私收客帳銀三百三十餘兩求提追給等情讞員杜枝園大令准詞出票飭提忻聞之濳回寗波原籍隨於前日來滬甫登岸卽被張偵知偕包探　拿管押昨日解案請訊張聲稱去年八月忻先開鴻順報關行倩南順泰洋商出面後因資本不敷糾職員入股於牌上加公記字詎料其竟從中舞弊私收客帳並向船户藉端勒索事爲洋商所悉將牌號收可忻遂避匿不出查閱各帳被其乾没銀三百三十餘兩求卽嚴追忻葆元供小的欠銀屬實大令准予交人保出限三日内理明如延押追○永興洋行西人偕買辦陳松卿控華人王緝甫定售繅絲機器後忽翻悔等情大令訊供之下諭令交人保出昨日兩造偕原貨機器之祥興繅絲廠主沈福祥並某律師投案大令向之詰究王訴稱現有人出爲調處令沈再租四個月至八月滿期勸職員賠還永興洋行銀一千兩期至明年四月另行議價出售均已應允請卽將案詿銷大令准之○徐王氏訴稱兒子星甫不務正業竊取衣服質錢浪用求重懲後送改過所監禁薛徐氏訴稱小婦人係星甫之姊求恩寛免交小婦人領回管束大令准之○包　禀稱視雲生前在英界犯案前日又至本租界中行竊衣服被失主拿獲送案請辦祝供小的向爲花業去年因售油花被人控諸英美租界會審廨並非竊犯大令著重責三百板○包探禀稱偷兒錢阿六行竊某姓家藥料適爲小的所見是以解案請辦大令判枷號半月責三百板○包探禀稱挑夫兪阿順爲客挑運行李失去衣服三件是以送案請辦大令判責一百板 
[美租界捕房紀事]  
　　前日鄉民楊鶴亭被梳頭阿沛及彭福山二流氓藉端詐去洋銀若干元因之投訴捕房捕頭令包探石金榮將二流氓拘獲押候解送公堂禀請讞員張柄樞司馬訊辦○昨晨偷兒王阿順掩入寄居楊樹浦路之甬人某姓家竊取衣被携之而出適爲包　錢榮堂所見連贓帶入捕房捕頭令押候轉解公堂禀請懲辦 
[安慶官報]  
　　三月二十八日牌示　補懷遠縣主簿錢鑄飭赴新任指分安徽分缺先補用府經謝藻到湖北人試用直隸州判梁毓芝巡檢梁蔭南均到浙江人署蕪湖　　元翹專丁來省謝奉　知註册歸候補班補用請補婺源項村司李文燾到由鳳陽關解京餉回孫毓嵩辭給咨赴引程恩晉知藩轅核對到差巡檢張正聲面試二十九日新選池州府通判王錫侯到湖南人號兆熊指分安徽試用通判趙先景到湖南人號星樞遇缺先補用典史程啓瑩江西人知　平成知奉委　官醫牛痘局彭　孫辭赴引通判札　蘇辭赴當塗　收堤工沈策名鳳陽府經吳繼珍六安均辭查牙帖巡檢沈瑞　奉委西局平糶彈壓從九賀淸平到由皖北措資回吏　熊成模典史吳文煥均知奉府委秋　解人犯差三十日江蘇候補道曾紀壽到委辦皖北土　總卡提調泗州余適中到知縣李第淸滁州揭傳淵府經李肇周均廬州均辭查牙帖捐巡檢李鑒謝超委一次典由徐　辭赴　　探磺價四月初一初二日　示新選宿州州判張肇元飭赴新任試用訓導薛佑賢委署　安學正學憲綿到委署　璧縣陳正源到赴引回准補桐城縣王從　辭奉汝委　繁昌騐收堤工廣德州州判劉時新到指分安徽試用直隸州同趙鏡源貴州人巡檢黄緒　江西人典史朱　德浙江人候補知府黄國　知　是内並大學堂同知崇安東局直隸州胡元孚北局知縣徐景鏞西局孫頤年南局委平糶到差彭正章辭赴引王培璧六安榮寛池州均辭查牙帖捐嚴國楝到赴欄江磯查案回巡檢　瑞　知過班遇缺先補用卸任含山運漕司瞿　祖到初三日調署廬州府方連軫到卸署建德縣張廷權到並奉委辦太白釐卡廣德州州判劉時新謝保以知縣在任候補用指分安徽試用州同何庸曾到江蘇人從九　生義到河南人候補知縣謝維偕知奉府委代理桐城縣楊學海知奉委廣濟圩監修工程縣丞尹益三辭赴廬州差遣顔際唐到赴鄂措　回初四日　署　城縣黄瑞勳到交代淸楚向知縣朱存理知奉委發審局正辦在任候選道正任海門直隸廳同知王實到霍邱人 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年三月二十六日京報全録]  
　　宫門抄諭旨均録前○雲南巡撫李奏爲通判因病出缺扣留外補摺○蘇州織造景奏爲恭報卸任日期並移交庫存銀兩摺○新任蘇州織造榮奏爲恭報接印任事日期叩謝天恩摺○江西巡撫李奏爲湖口砲臺擇要修葺片○兩廣總督陶奏爲核銷鹽引緣由片○盛京將軍增奉爲庫大使歴俸限滿請照章以應升之缺升用片 
雲南巡撫臣李經羲跪奏爲通判因病出缺日期恭摺仰祈聖鑒事竊據布政使林紹年詳稱光緒二十八年正月十四日據署麗江府知府李盛卿轉據維西通判任元斌家丁朱福呈稱家長現年四十三歲河南商邱縣附生中式已丑恩科舉人報捐國子監學正學録遇缺先選用光緒二十一年二月補授學録八月遵例捐免試俸歴俸十一月二十日截取引見奉旨雲南麗江府維西通判著任元斌補授欽此報捐提舉銜領憑於二十六年八月初三日到任兹於光緒二十七年十二月十五日在任病故等情由府查明申司先經委員接署詳請具 
奏開缺前來臣覆查無異所遺維西通判選缺係歸選後所出第一留缺滇省現有應補人員應請扣留外補除咨部查照外謹恭摺具陳伏乞 
皇太后皇上聖鑒敕部查照施行謹奏奉硃批吏部知道欽此 
二品頂戴蘇州織造奴才景恩跪奏爲恭報卸任日期並移交庫存銀兩仰祈聖鑒事竊奴才前准江蘇撫臣咨准吏部咨光緒二十七年八月初二日内閣抄奉諭旨蘇州織造著榮銓去欽此咨會前來兹准新任織造榮銓於二月十六日行抵蘇州奴才謹卽飭委司庫銘佑將蘇州織造及滸墅關監督關防兩顆曁文卷册檔等件齎送新任接管並將庫儲銀兩按欵盤查分晰造册計庫存正項銀三萬二百五十四兩三分七釐指欵銀一萬三千四百五十九兩一錢八分二釐辦差銀一萬四十三兩六錢四分匠糧銀三百九十六兩四錢五分九釐申餘銀二千兩一錢四分五釐一併移交新任接收奴才卽於是日交卸伏查奴才在任兩載除滸墅關未經開徵並無收放欵項外所有傳辦一切活計均係恪遵部定新章及辦過成案核實估計呈請户部指撥欵項開工織辦至按年運務例由蘇藩司江海關額撥銀兩分爲赶運大運兩次辦解現在庚子大運業已辦齊委員起解在案此外尚有奉傳運務及各項活計未及辦解者亦均移交新任接辦奴才並無經手未完事件一俟交代淸楚後即行起程回京供職謹將卸任日期並移交庫存銀兩緣由恭摺具　奏伏乞皇太后皇上聖鑒謹奏奉硃批知道了欽此 
蘇州織造奴才榮銓跪奏爲恭報接印任事日期叩謝天恩仰祈聖鑒事竊奴才於上年八月初二日欽承恩命簡放蘇州織造當經叩謝天恩嗣因隨同聖駕回京於本年正月十八日跪請聖訓二十日仰蒙召見並奉聖諭近年所辦運務甚屬草率著認眞辦理等因奴才跪聆之餘曷勝欽感陛辭後隨卽束裝起程由海道附輪南下於二月十六日行抵蘇城准　任織造景恩將蘇州織造及滸墅關監督關防兩顆並文卷册檔等件委員齎送前來奴才當卽恭設香案望闕叩頭衹領任事伏思奴才内府世僕知識庸愚供職多年屢沐鴻施之逾格兹膺寵命益深鰲戴以莫名查滸墅關稅尚未開徵所有織造衙門奉辦運務曁各項活計均係上用 
賞用要需奴才當隨時咨商撫臣籌撥欵項並謹遵諭言認眞辦理值此時局艱難庫儲支絀更宜力圖撙節不敢稍事浮糜以冀仰答 
高厚鴻慈於萬一除將前任移交庫存銀兩按欵盤查淸楚另摺奏報外所有奴才接印任事日期並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此 
李興銳片再九江地方爲吳楚咽喉所屬湖口尤稱要口均皆設有砲台上年因江防緊要業經籌欵將九江各砲台次第興修奏報在案惟尚有湖口縣屬之梅家洲武曲港兩砲台柘磯一砲壘據該管道員禀報亦須大加修葺經臣飭行司局委員會同地方官查　梅家洲砲房上蓋洋鐵板及柱樑石砌均多破壞其柘磯砲壘舊係安置土砲難以濟事應加築長提改爲喑台號置洋砲方可得力此外武曲港台壘亦多傾裂如不及時修葺將來兪久兪壞需欵更鉅無如目前經費支絀亦難同時並舉臣已批飭先將最要之梅家洲砲房石砌估工修理其餘各工擇其萬不可緩者先爲完補隨後再陸續設法修葺除俟工竣再將用欵核實報銷並咨部外所有擇要修葺湖口砲台緣由謹會同兩江總督臣劉坤一附片陳明伏乞聖鑒謹奏奉硃批該部知道欽此 
陶模片再查粤東鹽引總歸次年歲底奏銷酌定經管督銷各官年月核算考成按年造報兹據兩廣鹽運使國鈞詳稱光緒二十六年分廣東廣西及湖南郴州桂陽州江西南安府　州府寗都州福建汀州府貴州黎平古州各府州縣原額銷鹽引六十萬五千零八十三道八分六釐零又餘鹽政引一十七萬六千六百九十五道又廣西省羡餘增引三萬二千七百三十二道通共引八十一萬四千五百一十道八分六釐零内除潮橋所屬各埠額銷鹽引二十萬五千三百五十八道八釐零業奉奏准展限應於光緒二十九年八月造報奏銷計河各埠額銷引六十萬九千一百五十二道七分七釐零兹據各屬照額督銷全完令將各州縣全完數目分晰造報再查光緒二十六年分省河鹽引自光緒二十六年十月初一日起至光緒二十七年九月底止按照實在督銷各官核算考成造報至廣西所屬各州縣並貴州古州同知各官本届奏銷職名疉催未准移到均無憑查造入册應俟催取到臣另行造册咨送查核又各埠匀撥引目已於各州縣督銷鹽引項下分晰開報等情詳請具奏前來臣覆覈無異除將各册送部查核外理合附片具奏伏乞聖鑒敕部議覆施行謹奏奉硃批户部知道欽此 
增祺等片再竊查前因奉省邊缺雜職俸滿陞調章程奏請因時變通以資治理經吏部議奏仿照各省邊疆要缺辦理將俸滿年限改爲五年以期熟悉邊務久道化成五年俸滿察其實　緝盜安民政績卓著准由該將軍府尹等出具切實考語分别題咨報部以應升之缺升用在任候補毋庸開缺等因行令轉飭遵照在案光緒二十六年豐盛庫大使王開振邊俸五年限滿經前東邊道榮森加考詳請具題當經奴才增祺會同前署府尹志彭照章保題今准内閣發還原本令卽　遵新章改題爲奏等因奴才察看得東邊道豐盛庫大使王開振現年四十六歲直隸冀州人光緒十一年八月考取詹事府供事當經咨送國史館當差十四年四　恭辦皇淸奏議全書告成列爲一等議叙以從九歸雙月二缺選用是年六月行查次覆文結到部十六年正月隨帶會典館派漢纂修處當差十二月初二日題奏奉旨依議欽此十七年九月館文到部註册候選又因國吏舘臣工列傳告成列爲二等議叙歸雙月簡用從九品十二月十八日奉旨依議欽此又因國史館長編總檔告成列爲一等議叙歸雙月卽用二十年五月十六日題奏奉旨依議欽此九月初九日蒙欽派大臣揀選東邊道豐盛庫大使十七日引見奉硃筆圈出著准補授欽此十月十一日領憑當經禀請回籍修墓請假一月在案二十一年四月初一日到省初十日到任該員安詳謹愼年力正强授事以來經管庫項襄辦一切諸臻妥帖查自光緒二十一年四月初十日到任起連閩扣至二十六年二月初十日歴俸五年限滿核與保薦章程相符自應遵章保洊以應升之缺升用未升以前仍在任候補除將該員履歴淸册分送部科外理合附片具陳伏乞 
聖鑒勅部議覆施行謹奏奉硃批吏部知道欽此 
 
