# 1915 - 309 - 4915358

 

Page 1

 
 
   
 
 

Page 2

 
 
時評 
[延期（冷）]  
　　帝制論之初起也曰討論旣而曰進行旣而曰簡速今乃曰延期嗚呼今果延期也耶何以討論爲美人古德諾之一言歟抑非歟我不得而知也何以進行討論之結果也何以簡速緩則恐變也何以延期英俄法日之勸告歟抑非歟我亦不得而知也 
嗚呼此爲中國人事耶抑否耶 
[命令]  
　　十一月十日大總統策令崔恒泰給予四等文虎章姜靑山馬常泰均給予五等文虎章此令 
　　又令米振標加陸軍上將銜此令 
　　又令任命陳考多爲總檢察廳檢察官此令 
　　又令司法部呈署山東濟南地方審判廳推事屠振鵠署福建高等檢察廰檢察官左景昌署湖南高等審判廳推事鄭濟洵署湖北武昌地方檢察廳檢察官曹堃署廣東高等審判廳推事陳寳璵等詳請辭職等語屠振鵠左景昌鄭濟洵曹堃陳寳璵均准免本職此令 
　　又令司法部呈直隸高等檢察廳書記官長湯紹基因事辭職湯紹基准免本職此令 
　　又令司法部呈請任命湯大道試署浙江高等檢察廳書記官長應照准此令 
　　十一月十日大總統申令據雲南巡按使任可澄呈稱建水　江兩縣被水成災田畝仰祈俯允公别蠲緩錢糧繕單呈覽等語雲南建水澂江兩縣本年被水成災若將應徵錢糧照常徵收民力實有未逮應如所請將各該縣成災之村鄉田地本年應徵錢米科糧等項按照畝數分數分别蠲免緩徵以紓民困該巡按使即將詳細數目刋刻布告俾衆周知務期實惠均　用副國家軫卹民艱至意交内務財政兩部查照單併發此令 
[專電]  
　　北京電任命現駐松江第四師長楊德善兼管滬鎭守使事務楊未到任前由駐滬旅長王斌暫代 
　　北京電財政部擬分日在六國飯店筵請英法俄日銀行圑 
　　北京電修殿工程有展限一月之說 
　　北京電政府恐沿海各省土匪蠢動議決聯防辦法以直魯爲北區蘇浙爲中區閩粤爲南區每區各設將軍專任防務 
　　北京電統率處擬定臨時防查五項一亂黨煽惑二匪徒滋擾三反對國體之行動四聳動國民之言論五擾亂治安之行爲俟批准後即通飭各省遵辦 
　　北京電蒙藏院擬就融洽漢蒙辦法四條一使内蒙人民遊歷二漢蒙雜婚三内蒙廣設漢文學校四准内蒙人民在内地隨意貿易 
　　北京電參政院昨議修正商會法案付審查民業鐵路法案三讀通過 
　　北京電模範圑名目巳取消改爲敎導圑由陸軍中將陸錦爲圑長大總統不親自率圑其原充圑附之陳光遠改派爲新編陸軍督練長其機關組織保定擬今冬成立二旅自該兩旅成立後即移駐内蒙作爲口外游擊隊專爲控制蒙匪以靖邊塞 
　　北京電林西多倫二鎭守使己合兵烏珠穆沁旗巴匪全股竄散分向外蒙逃逸巴扎布先率徒二十餘赴庫現該軍隊即擬分兵扼守要隘爲久防之計 
　　北京電袁總統派張錦霄等四十八人分赴各省宣講軍政 
　　北京電張謇辭職荐金邦平潘復自代 
　　北京電贛財政廰長將改任或贛南道尹羅述稷 
　　北京電熊希齡續假一月張元奇前日到京 
　　北京電金邦平前日出都因何關係傳說不一 
　　北京電京師檢查廳長又有任張孝榮之說 
　　北京電攷詢合格知事仍派楊左丞代見 
[特約路透電]  
　　倫敦電昨外相葛雷回答議員康華爾氏之質問謂英國之所以會同日本照會中國請其展緩改革國體者乃恐中國騷亂也余至少曾有一次接得英國某商關於此事之意見云云（十日） 
　　北京電新中國報謂某要津曾言帝制之實行須在新憲法草案宣布之後蓋此舉之成宜緩而不宜急藉免將來之事變且使各國深信中國確有維持治安之能力云聞敎育總長决議施行强逼敎育制先於明年一月從京兆入手開辦鄭汝成將軍之噩耗傳至北京京人士皆爲驚愕惋惜蓋視鄭爲中國政界能員之一也各報皆讚其維持上海治安之材能而一九一三年勇守製造局尤爲顯著輿情謂中國失此人物大爲可惜云（十一日） 
　　東京電時事新報聞得非正式消息大隈伯巳晋封侯爵著名富商大倉己封男爵（十一日） 
[譯電]  
　　北京電據確實消息中政府决議將改革國體一舉展期明年實行擬將此意口頭照會日英俄法代表（十日） 
　　北京電袁總統日内擬派代理國務卿以展緩改革國體意見提交參政院核議（十一日） 
　　北京電外交部旣於星期二夜派員以擬展期恢復帝制之意通告日俄英法四國公使外交總長陸徵祥復擬於今日正午親自正式通告四使並請電達各本國政府（十一日） 
　　北京電聞本年内國體暫不改變中政府巳命駐日公使通告日政府國民投票事宜二十日可告竣二十五日由代行立法院開最後審查會黎副總統辭職復未邀准（十日） 
　　南京電德領事署書記康特君星期六日夜一點鐘後偕其夫人由揚子别墅旅館冒雨乘車回署時在距德領事署一百五十碼之處爲二歐人所阻一人即以手杖擊康特君之首康爲保護其夫人故挺身與鬭扭住一人另一人起足踼之極爲蠻野馬夫趨前救援亦受重傷康特夫人乘時逃脫旣而領署衛兵奔至拘獲行兇之二人押解中國警局始知爲蕪湖海關所用之英員故於次晨交英領事訊辦康特君首受重創面上及膝間亦受創數處是案發生後南京大爲驚異預料英領事辦理是案必能如前辦理英婦被毆一案之認眞也（九日） 
[戰電]  
　　其一（英人路透電） 
　　倫敦電羅馬電稱據半官消息布軍進逼阿爾巴尼亞以圖直抵亞德里亞海濱此舉殊損意國利益當以相當方法抵制之（九日） 
　　倫敦電八日蕯洛尼加電稱法軍及時馳抵奪回控制泊里萊浦至格拉特斯柯路之米成高地與塞軍在巴布拉山隘會合摩拉斯蒂爾因得轉危爲安六日英軍在法軍左翼極端開戰受損甚微英國大軍己抵蕯洛尼加聯軍不日可占取大攻勢之地位（十日） 
　　巴黎電巴黎塞使宣稱布軍在克拉里伏一役損失共有八萬人之多（九日） 
　　亞姆斯特丹電柏林各報謂薩洛尼加現有聯軍三十萬人（九日） 
　　巴黎電希臘政府照會法政府謂希臘决計續守對於協約國抱持誠意之中立希臘政府深望英法俄不致爲離間希臘與協約國邦交之流言所惑云云（九日） 
　　倫敦電路透電社得悉英法俄曾與希臘訂定借欵法郎四千萬元該款己備就聽希政府提用此事乃於維尼齊洛斯握柯時議成聞斯柯洛第政府昨在協約國各都城正式宣布繼續進行中立政策及極誠摰之意志（十日） 
　　巴黎電今日下午公報謂德軍在奇凡希叢林西邊小攻一次法軍砲火阻之甚易德軍猛轟太胡爾東北法軍陣地法排砲回擊甚力亞貢東部有活動之炸彈戰事（十日） 
　　巴黎電今日下午公報謂魯斯兩軍開鎗對擊稍南有哨隊戰事利於法軍香巴業及納佛萊業之德軍皆發砲猛轟今晚公報謂前敵一大部分有砲戰洛佛龍高原太胡爾美斯尼爾數處尤爲劇烈伏斯巨法砲隊毁德軍防舍一所掩蔽處數所（九日） 
　　彼得格勒電今日公報謂俄軍復沿全陣線獲有勝利占據古爾倫開姆們獲德軍所棄軍需甚夥俄軍占據茄柯白斯台特與特文斯克附近之數村及柴里區琪基鎭東面固防之叢林一處德軍回攻四次以期奪回該叢林悉爲俄軍擊退（九日） 
　　羅馬電公報謂星期一夜敵軍希圖奞奪回柯爾狄拉那山巔爲意軍擊退意軍回追敵軍占據柯爾狄拉那北面高七千五百英尺之西夫山之巔（九日） 
　　羅馬電奥潛艇一艘在土尼斯外擊沉意國郵船安柯拉號船中載搭客四百二十二人辦事人六十人遇救者共二百七十人（十日） 
　　華盛頓電安柯拉號（八二一○噸）沉没消息傳至此間衆爲大詫美國與奥國恐將因此發生爭端其重大當如魯西台尼亞號沉没後之美德爭端云（十日） 
　　羅馬電安柯拉號遇救者二百七十人抵比碩太後受傷者多人巳入土尼斯之番里維爾醫院（十日）　　番里維爾電安柯拉號赴紐約時在加浦加後那拉爲一懸奥國旗之大潛艇擊沉該潛艇發砲百次於是乃發魚雷（八日） 
　　亞姆斯特丹電柏林半官電稱安柯拉號遇奥潛艇時曾圖逃故粤潛艇發砲擊之（十日） 
　　倫敦電公報局稱英國魚雷驅逐艦路易號（九六五噸）在東地中海擱淺全船皆毁艦員全遇救（十日） 
　　紐約電法船羅香波號之火己熄復向波多進發（九日） 
倫敦電軍械大臣喬治聲稱英國刻有受官場監督之製造彈藥廠共一千六百七十九所（十日） 
　　倫敦電首相今日提出第八次兵費議案其數初擬二百五十兆鎊聞將改爲三百兆鎊或三百五十兆鎊以便用過新年（十日） 
　　倫敦電今日商業協濟會讌會貝爾福氏演說稱譖吉靑納練兵之才力又謂德奥之計畫無一成就春間德國己完全失敗今又兩月未能在俄境續有進步今之戰事不進則退敵軍之停滯不前乃敵國勝利之潮己達極點今己至落潮時代矣首相愛士葵繼起演說略謂英國之加入戰局實屬名正言順英人定可得勝利旋言及吉靑納赴大陸之重要謂吉氏己在巴黎有友好有效之談話吉氏不過暫時出國會同屬員及協約國調查近東之大局吉氏得國民之信任乃今日大軍事家及行政家且詳知近東情形世無其匹故吉氏此行協約國一致贊成首相於演說中嘉奬意軍之技藝膽量並讚揚塞國之勇烈謂諸協約國無一不竭其全力以救塞難首相又論及英國國民圑結力謂開戰十五月全國人民僅有一黨與論一致黨見悉冺雖間有無關重要之逆潮然國民生活無不趨向於同心壹志之一途至於諸協約國亦皆同一宗旨存亡共之敵國所傳單獨媾和之說皆屬讕言余一年前曾在此會宣佈目的苟不達此則我人决不卸甲今日之目的仍爲去年此日之目的無論達此目的之道爲近爲遠我人非至己爲歐洲弱國恢復獨立巳爲歐洲及全世界掃除强力時代之後則决不半途中止也（八日） 
　　倫敦電首相愛士葵今日在下議院宣言謂英法兩國將設軍務處兩國各派大臣一員協同辦事深望俄意兩國亦允加入陸軍參謀部人才濟濟其中曾於此次戰爭得有實在經驗者不下二十六人之多彼對於該部之組織殊爲滿意陸軍部且將得一甚著名之法國參謀官該員嗣後將逐日與英軍參謀部互通消息英國亦擬以同樣方法報答法國首相繼述參謀官與戰地軍官交替之利益且謂參謀總長末萊爵士現極力鞏固參謀部不日將任基格爾將軍爲參謀副長夏將軍爲内國防務總辦彼與法相白里安君深望英法大臣不日能與兩國參謀會議一室指揮軍事俄意如能加入則戰事更能實力進行云（十日） 
　　倫敦電樞密院今日曾開會議由英皇主席（十日）　　倫敦電政府在利物浦頒發章程凡國人之在軍役年齡而欲出境者必須先領執照或宣誓證（十日） 
　　亞姆斯特丹電愛桑電稱克虜伯砲廠一年内獲利四百三十二萬鎊發息一分二釐前一年獲利一百六十九萬五千鎊（十日） 
[其二（德人德文報專電）]  
　　柏林電（由塞維爾轉）十一月十日德軍大本營公報云巴爾幹戰事仍在猛烈進行德軍在克魯塞伐克所獲之戰利品共有砲一百零三尊幾全係新式者又獲子彈及戰品甚夥布將波茄第愛夫之軍俘塞兵三千六百六十人布軍於里虚所獲之戰利品内有砲百尊（巴爾幹戰况）俄軍於里加西面進攻開姆們者巳爲德軍所阻俄軍在茄柯白斯台特附近猛攻爲德軍擊退俘軍官一員兵一百七人（東境戰况） 
　　俄軍圖破布克加附近與北面及恰土里斯克西面之德軍陣線者巳爲東普魯斯與希西安及奥國聯隊所阻諸聯隊協合回攻後巳將俄軍逐回原陣地（東南境戰况）（十日） 
　　華盛頓電駐美奥國大使署宣布十一月九日維也納公報云意軍在杜洛米特斯之 
 
 

Page 3

 
 
柴哥拉附近進攻爲奥軍擊退（十日） 
　　華盛頓電駐美奥國大使署宣布十一月十日維也納公報云意軍進攻波特哥拉柴哥拉·哇拉加伐·柯爾第拉那均失利意飛機擲炸彈以擊拉白里細拉死平民數人内有女子一人小孩三人（十日） 
[東方通信社電（日本人組織）]  
　　東京電上海鎭守使鄭將軍被人暗殺之報到日一般憂慮中國事態者爲之駭然此報與前記中國政府密命之報齊來因此警告之意義愈可明白使一般人知帝制斷行與否惟在北京政府之意志如何耳（十一日） 
　　東京電現有中國政府密命各省將軍今年内延期帝制之報查列國之意係以中國事勢不穩故云此際帝制必須延期此交涉並非以今年或明年等等時日爲基礎也此節中國政府當亦深知茲上記之密命若果爲袁總統之意志則袁氏誠意之有無可以推知恐今後之交涉將愈重大目今列國政府以發表本問題尙未達其時機故不發表惟專注視中國政府之行動而巳（十一日） 
　　北京電外交陸總長今日招日英俄法各國公使至外交部聲明帝制問題因法律及諸凖備急難實行須稍延期之意（十一日） 
　　東京電大禮後一日即今日演習大嘗祭禮並於賢所大前行神樂之儀内外文武官悉蒙召集（十一日） 
　　東京電昨日發表官僚外之有功叙位叙勳者主要如次大阪朝日新聞社長村山龍平·大阪每日新聞社長本山彦一·國民新聞社長德富猪一郎·萬朝報社長黑岩周六等諸氏均叙勳三等（十一日） 
[公電]  
　　漢口電上海周道尹申報曁各報鑒漢口安謐無事請登報商界公電眞 
要聞一 
[警告拒絶後之日本]  
　　十一月三日横濱旅次（遠生） 
昨（十一月二日）午東京報巳發出號外報告北京政府拒絶日英俄三國之號外矣蓋勸告係十月二十八午後五時提出而拒絶則在十一月一日中間相去僅三日耳其答復亦可謂速矣據問是日由曹汝霖氏赴日本公使館以口頭答復隨以文書共同交付三國公使文詞大意當巳另紀惟曹氏口頭申述之語甚長大致歷叙政府並無成見且並認爲不可無奈内外有力者之主張潮流甚普各省長官之呈請均謂民意甚堅因以解决付之立法院且將大總統前在參政院宣言及電致各省之文引爲證例以證政府之無成見不贊成及其不得巳又復歷引各省文電報告以證明决無變亂之憂雖對於三國之勸告所深感謝然深以不能從其（計畫延期）之勸告爲憾云云 
　　此等答復日本似巳豫料故警告方發同時即以相當之决心云云者風示内外觀其報載揣測之談有二種（一）謂其政府將發第二次之警告力言此舉之非出於民意及動亂之决不可免（更有一種議論謂彼所警告者謂現値歐洲大亂不論世界何地有何種危險皆應防止令不發生故彼所警告者危險耳非必即有動亂也中國所答直是非所部云云）促起中國之注意如再不得當則取相當之手段（二）謂其政府將逕取所謂相當之手段不再發無謂之通告云云顧其政府内部則似確巳預定且巳得英俄等同意著著棋子皆有成算（見國民新聞所紀）矣 
　　至其所謂相當之手叚者究是何物揣其意思不外取得相當之保障在彼則爲派兵派艦對我則第五號所要求者似近似矣連日報載己有某軍艦奉急令巡航某地之說有人謂日本此舉純出於新外相石井之意以彼新自歐洲回情形熟也一說不然大隈内閣現己危乎岌岌恐對於今茲問題沈默不動則其内閣將與不日舉行之大禮俱畢故此舉殆爲夙定之舉動也 
　　聞國人尙有以英俄法不甚同意云云者若此間外交界　或歐洲之外交界則似不爾蓋吾國政府每决以東方一部分之外人　乃至以一二不負責任之外人言論爲標凖此其所以觀察輙誤也 
　　書至此己有人告我日本當局己嫌中國答復和曖昧不明要求明瞭之答復即可否兩字是也究竟如何吾須俟在船中聽取無線電報之消息矣哀哉國之運命懸於搖搖旦夕之間吾今且行矣 
　　今日自横濱開船十六日可到夏的耳吾此後之通信見乎此報須在一月以後矣 
　　今且與諸君暫别 
[美報述廣東最近之時局]  
　　大陸報二日廣州通訊云粤省國民代表投票之結果今日發表就其結果言之粤省固一致贊成君憲而袁氏爲帝矣但所謂國民代表者乃由各縣選舉人從官場所凖備之名單中選出多係政界中人而各縣選舉人又皆係官場預先擇出者也選舉者與被選者之資格悉由官場决定棄取自由選舉者旣由官場請來而被選者又由官場指定凡非箇中人雖欲有選舉或被選之機會亦不可得如是之選舉粤人固不待今日之投票而巳早知其結果爲何如矣在投票一星期前各報己捫口不言有某某兩報因論國體觸當道之怒巳被封禁今官場又派檢查員十人檢閱新聞非經允許不得登諸報端但其辦法不獨無益於政府且反有害焉每一檢查員檢閱兩家報紙惟目光彼此不同取舍各異此檢查員所許登載者往往爲彼檢查員所不許以致此報所得而登載者即彼報所不得登載之新聞混亂如是官場亦徒取煩惱耳黨人在粤省雖極端活動然衆信廣州不致暴亂蓋軍界對於黨人之舉動防衛極爲周密也刻官場指名緝捕之革黨嫌疑犯共一千七百名而被擊於獄以待不可必有之審判者又數百人緹騎四出羅織無辜其大乖人情之處巳無待言而此數百人一入獄中其生死巳在不可知之數矣 
[南京快信]  
　　昨日本大正皇帝加冕典禮駐寗日領事在署恭行慶祝軍民兩使各派代表赴署道賀財政部現擬定加征契稅章程巳咨行財政廳辦理其實行期巳不遠 
　國體解决經費蘇省巳攤認二十萬元日昨財政廳己撥解十萬元交由津浦路運京 
　　軍民兩署奉政府電諭飭各機關凡外人僑居之地方及敎會敎堂一體遵照妥愼保護 
　　新委江寗地方審判廳鄒麟書昨來寗任事 
　　財政部現派員南下調查造幣廠 
　　運河工程現己修築完竣齊巡按擬派員前往驗收一切 
編輯餘談 
[遊美隨紀（第四信）（四）（遠生）]  
　　十月三十一日東京旅次 
又聞二十八日日外部之邀請英俄大使及中國公使至署也先見英使後見俄使最後乃見中國公使陸使之得見蓋巳午後六時矣 
　　此間日人云二十七日外間巳喧傳警告内容消息正式之通告雖在二十八而中國政府必己於二十七晚得悉此消息矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體聲中之北京政界消息]  
　　懷仁堂會議誌略總統爲外交問題於六日下午復在懷仁堂召諸重要人員特開外交秘密會議據聞預議中有友邦正式承認及借欵兩事並另有關於華僑方面之某問題議經兩小時之久仍無正確之要領大致似有困難之狀態惟詳情密無所聞 
　　五國圑借欵未成五國銀行圑之一千萬兩借欵雖巳提議一次至今尙無眉目並無巳經成立之說現聞此項借欵五國圑極形審愼正以歐戰未終各國財力未舒故不願輕於投資即如海蘭鐵路借欵亦尙並未成立至外間所傳瑪可里無線電公司之借欵則據云亦係不確 
　　陸海軍派員宣慰政府現以改革國體外間相傳南省反對甚厲時多謠諑深恐地方秩序紊亂特擬定訂宣慰軍隊及官吏獎叙章程凡各省文武官吏能督飭軍隊保衛治安者均可照章叙奬並擬派員分赴各省宣慰陸海軍隊以維地方治安日内即可實行 
　　湯將軍託人請覲自數月前各省將軍師長紛紛入覲各自歸任後最近所傳將繼續來覲者如長江巡閱使張勳京報前記其因夫人壽誕必須乘便來京一謁總統今聞有於舊曆十月二十五日左右前來之說又如奉天二十師長馮麟閣則巳於前日到京假寓段芝貴將軍宅内茲聞湖南將軍湯薌銘亦有請覲之意曾遣人來京懇托政事堂某要人轉呈總統許其來京一行面陳要政但此時地方重要恐某要人未必爲之轉請即請亦未必能邀允准也 
　　劉師培請封漢人民國成立以來前淸世爵惟滿蒙漢軍以待遇條件之關係得准紹封此其根據實在建國以前蓋有如是之條件始有五族共和之局也至漢人世爵惟衍聖公紹封則在民國成立之後未可同年語矣近日參政劉師培乃復有呈請將漢人世爵與滿蒙漢軍一律紹封之舉聞其原呈不外引經據典侈陳古義己奉批交政事堂飭銓叙局核議具復果蒙核准則凡前淸世爵正不止有與國同休之美矣 
　　淸皇室箇中關係京報載前淸某大員談及改革國體情形云此次滿人請願係出於某親王（即慶親王（之意前陰曆七月二十七日某親王邀請瑞澂之弟瑞某來家囑其發起瑞某當即諾允其後因待遇舊皇帝問題磋商數次皆某親王一手掌握故某親王贊成帝制之功實在楊孫二　以上又聞政府昨日特派廕午樓前往淸皇室與世伯軒太保會議事件計最要者三大端一請交歷代傳國璽一請移居頤和園一請讓保和各宫殿聞世太保均己承認當提及皇室經費應請將本年未付之一百二十萬速行交付並欲預支明年經費一百萬廕謂未交之欵自當轉請早付預支之欵容代請示並聞有陰曆十一月中移宫之說 
　　副總統不忘屬員國體變更之後副總統名稱當然不能存在其辦公機關亦應隨之消滅聞日前黎氏以國體解决爲期不遠念辦公各員相隨日久未忍令其失所特爲開單呈請總統量才錄用聞總統以優待副總統之故巳允爲設法位置矣 
　　緩急派主張趨勢各省國體投票繼續實行大有一瀉千里之槪同時各省亦一致勸進飛電都門推戴袁總統爲大皇帝惟自四國勸告提出政府以來中央政界對之頗有種種議論或云該項勸告毫無一顧之價値國體問題我唯爲其所欲爲耳或謂四國於中國頗有深大之關係此次勸告自當一費研究云云茲據一方面消息此種議論現尙存在分爲急進緩進二大派邹進派則以前籌安會中人物爲其樞軸其他始終贊成該會宗旨者附和之其所主張不論四國勸告果爲如何國體問題須積極進行以貫澈豫定之計畫漸進派則以非前籌安會派爲其中心其所主張在稍容四國之勸告對於帝制暫爲展期一俟凖備告成基礎確固以猛然斷行但就刻下計之屬於前派者最占多數勢力頗大後派實在少數微力之列弗能左右趨勢更據最近一說云國體變更現惟議决不即實行其間一切政治仍以大總統名義行之更至明年深察中外形勢一舉可躋於帝制之域此論稍近於折衷上列一派之主張姑誌所聞以覘厥後 
[國體與外交之面面觀]  
　　日報之記載十一月七日天津日報云日本新任外務大臣石井氏於本月三日由宫中退去後即歸外務省召集次官及局長等關於對華問題所有協議更往大隈早稻田私邸内開臨時閣議與列席閣僚互相交換意見其結果若中國之回答爲非斷定的則不再與警告倘帝政運動進行引起各處擾亂至侵害在華日人之生命財産及利權時日本爲自衛及保持友邦秩序之必要上當出臨機之手叚該報又云關於中國政府之回答英俄日三國政府將出如何態度乎雖不可知中國政府旣聲明實現帝政必無騷亂且保證萬一若有不測可由本國之力鎭壓决不至累及列國則此後一切責任當歸中國政府負擔不須再行商量結局不外執别途之手叚但按諸中國實狀决非樂觀中國政府恐將有悔恨不從三國勸告之日而英俄二國以防衛自國利益上將執行臨機之處置而日本對於盡力維持東洋平和上當初之决心毫不爲此移動原來對華勸告乃係與英俄兩國愼重商量之事爲貫徹其目的起見當講求萬全之方法又載東京電云大隈首相預料對華交涉之重大有親與袁總統折衝之必要茲擬派遣現任朝鮮總督寺内爲臨時特派大使現正在勸請寺内一行云 
　　五日滿洲日日新聞載東京專電云日本大隈首相逆料中日兩國間將有重大之交涉事件發生擬特簡彼國政界素有威望之大員爲臨時專使令其赴北京直接與袁總統折衝交涉以期圓滿之解决目下物色此項人材以朝鮮總督寺内伯爵在中外國際上威望素服堪任此項使命故現與寺内伯磋商此事未知若何决定也 
　　文章之關係英文京報之漢文部載秋水君論一 
則略云上禮拜六本京首先主張變更國體最力之某報載有新聞一則題曰無責任之文字爲害至此耶云云該報文中所謂我國大名鼎鼎之政客雖不明言而吾人巳默喻其所指矣國體問題之發生也初則不過藉名研究學理及稍進行固無所謂研究與否恒但從樂觀方面着眼絶未一迴 
眼波以觀察他方面也即該報等連月以來鼓吹不遺餘力何嘗夢想日本今日對我國之態度如是耶豈惟該報即彼隨聲附和運動鼓吹者當無一人焉能見及此耳於此有一明哲先覺之士大聲疾呼爲國民告不幸其言獲中吾人對之應服其先見之明而敬其愛國之熱誠彼不惟不惜此明哲先覺者之言之不見用而反加以無責任挑撥等罪名嗚呼豈不寃哉日本此次對華態度在彼方面所欲藉口者自别有故絶與我國之大名鼎鼎之政客無涉若曰大名鼎鼎政客之言論即足以左右鄰邦之外交則某會大名鼎鼎之政客曾發表其宣言書及救國論者亦一煌煌大文也何以不能左右鄰邦之外交主張變更國體之議如該報等日日著論倡之由全國國民代表投票解决之其勢力以視報紙上空論者何如何以尙不能左右鄰邦之外交恐該報亦難自解是不但某政客個人之寃抑亦世道人心之憂耳云云按據某京報載近有人以日本此次提出勸告係由梁任公所作之文挑撥所致頗加責備今所稱某政客殆即指任公也 
[紀遼西兩交涉之日人消息（化險）]  
　　延吉交涉延宕巳久茲己歸中央與日使直接進行外而遼東最近又有錦西及張家灣兩案之發生（詳情巳誌本報）滿洲日日新聞昨載該兩案之最近交涉進行兩電頗足供有心人之研究特譯錄如左 
　　（一）錦西事件該報載營口電云錦縣朱知事曩稱遼西在南滿區域外及日人之居留營業此案三宅領事與遼瀋道尹交涉主張日人在遼西居住營業根據新約上當然之權利榮道尹則言中國本無南北滿之名稱區别第由俄築東淸路時代外人隨意引用而來遼西固不屬南滿領域如其或然則凡隣近直隸省各地皆將一槪編入乃中國所斷不能認可者暗中且可與某按使遙相應合正大示其抗辯事情如此交涉前途恐到底難得要領多分亦須移歸北京由小幡代使與外交部開正式談判也云云按該電内容與昨報所載略同足見日人外交之態度也 
　　（二）窰門事件該報又載奉天電云上月二十六日有日人二名在窰門（即德惠之張家灣）附近被中國警兵迫害之事駐窰門之日警遂赴滋事地方不料華警乘日警他去又將奪取出張所之木牌旋經知覺駐長春祝警部補乃率巡查八名於二十八午後乘中東車急抵窰門曩案尙未歸束今又將再見乎顧中國官反抗日本之意亦旣明瞭况負保安職任之華警同於馬賊並行殘虐殊覺危險萬端今後於何地發生事故誠不敢知頗惹日人以不安之念此際希望日兵派遣者居多吾人亦認有派兵之必要也 
[册封使與美公使之行蹤]  
　　庫倫辦事大員陳籙於上月啓程赴庫茲外交部接陳來電謂不日即抵庫倫至册封哲布尊丹正副專使徐紹楨榮勛兩氏前因事緩展行期茲聞徐榮二氏復有定於下星期一啓程之說此行約三月之久明年正月即可旋京又據一消息聞徐榮啓程之前新訂之中俄條約尙須有整理之處二使一時恐尙不能成行 
　　顧維鈞氏自被簡駐墨公使由京起程時原言取道美國轉赴墨京惟行抵美洲即在紐約勾留並未入墨境一步直至奉到改任駐美公使之命始由紐約轉赴華盛頓日昨外交部得到顧公使報告云巳接任視事外傳顧使此次係由墨西哥往美殊屬不確蓋墨京秩序未定我國駐使館中時時有流彈飛入原有三等秘書一人代辦使事公使亦不必急急到任故政府於顧使調任以後迄未發表繼任之人又聞外間所擬之夏詒霆氏亦未必肯就此席大約將來有巴西公使之望云 
[派員丈墾黑省荒地]  
　　東三省荒地之多久爲中外人所共知黑省廣漠尤甚近年政府旣有移民墾植之計畫即氏間實業家之投資其間者亦復踵接於道於是公家遂知放荒可得一種收入近據黑省廣信公司監理官樓振聲詳報該省荒地情形若實行放墾每年可收四百餘萬元於度支大有裨益部中頗韙其議巳派樓氏兼辦此項丈墾事宜矣 
[湘省特别添設外交科紀]  
　　前湘省特派員朱君因通商口岸各知事及警廳警局直接處理外國商人交涉事件甚夥向例每事須電省辦理實有停滯之虞欲於以上各機關皆添設外交一科直接辦理外交以期敏速遇有重要事宜則仍受省使及交涉員指示特於去職時將此政策商請省使沈使甚韙其說惟警察廳近在省城遇有交涉自可報知交涉員及省公署辦理不必添設其餘凡有外人通商各縣局一律照議添設計應添設者凡十一處己於昨日飭令各主管官吏查照籌設茲將其應設是科各署局誌下常德地方警察局常德知事署益陽知事署岳陽知事署衡陽知事署湘潭知事署寳慶知事署灃縣知事署洪江警察署津市警察署新化行事署并聞各署局外交科設主任員須深孄英文英語兼通其他一國以上語言者充當助理員二人須通曉一國語言者充當主任月薪一百二十元助理月薪四十元各縣局如無此項合格人員須詳由省使遴委不得濫竽充數其任用手續係由各知事（洪江津市兩署亦歸知事）或局長遴定人員開具詳細履歷詳報省使查核合格即行加委如資格不合即行撤銷另由省使行派至該科辦公雜費及交際費因係與外人交際關係國體故定爲一百二十元並俸給計每科月需洋三百二十元共十一署月共洋三千五百二十元各署外交科限於十二月一號一律組成除明年度應需經費追列預算案外本年度所需之一月經費則在外交特别辦公費動用以資辦公沈使因添設外交科係屬創辦手續旣繁關係極重因特另派一專員统籌辦理以便指示一切昨特派定俞兆桐爲籌辦專員專任指導各縣局籌辦進行並妥擬各項辦事章程 
[粤軍隊檢查孔聖會]  
　　某粤報云决定國體一事業經龍將軍龍巡按使報告依法投票一律贊成君主憲恭戴大總統袁世凱爲中華帝國皇帝惟聞有人不識時務又擬推舉衍聖公爲皇帝或謂此事出於孔聖會少數人之主張城内萬壽宫舊址前巳據爲孔敎會大會堂並有會員常川辦事昨午龍將軍派出陸軍一營工兵兩連馳往該處駐紥一則保護軍械局再則監督該會會員之行動並將各會員之衣箱行李檢查惟並無違禁品物云 
[粤東搜捕仍嚴]  
　　龍將軍昨據福字警衛軍司令李福林報稱稽查員黄球李正及五十一營稽查員李子磬等日前督帶兵士前往西門外石綱街拿獲亂黨黄泰如又名坤榮一名送部當場在身上搜獲襟章憑證文曰廣東北路第一軍區部同界强權共進會代表員黄泰如字樣并蓋有僞印當經提訊據供襟章係由國泰墟陳姓不知名一人給與現共進會黨并無設有機關等供并引拿刦匪吳成即崩耳成一名到部據供認曾犯夥刦得贓分用不諱當以該兩人均籍隸淸遠即經函請淸遠縣查明有無懸紅購緝及有無事主指控去後昨准函覆吳崩耳成一名係列第四等匪曾懸紅七十元黄泰如一犯縣署未據指控有案等語伏查卑部去年獲解亂黨駱集一犯先經將僞關防圖記等件親賫呈驗現檢閱黄泰如襟章字樣圖式均與相同請即嚴加研訊以免漏綱至吳成一名旣據供曾夥刧應解請核辦 
　　昨日下午二時有一著名黨人某氏在堤岸道上踽踽獨行但日來當道因接密報謂有亂黨溷迹即經分飭軍警嚴防堤岸爲水陸衝繁之區防緝較别處尤嚴故某氏行不數十武即與軍署偵探相値遂即執之反綑其手由大南門押解返署此犯年約二十餘歲貌頗儒雅身衣水灰色夾縐長衣白佛蘭絨褲沿途面不改色 
　　昨南屬大崗地方有少婦一人肩挑桑葉兩籮自村前經過該處駐軍見之並未生疑惟以該婦行動不類村婦繼見木橋　頭先有小艇預備接應故軍隊趨前搜檢該婦無路可遁只得任其檢查艇上二人見勢不佳鳬水逃遁軍隊將籮内搜檢當在籮内搜出無烟槍碼五千餘枚現特連人帶贓解交執法處審訊 
　　昨日上午九時有軍署稽查員偕同陸軍一師工程營長率隊馳至堤岸賓興旅館拿獲重要黨人一名當場在其身上搜出僞委任狀並暗殺圑徽章等物遂即押解返署該犯年約三十餘歲身衣暹羅綢衫褲聞係暗殺圑中之飿袖纔由香港到省一二日云 
[鄂聞紀要]  
　　毡呢廠之現狀湖北毡呢廠原係官商合資創設因辦理不得其人虧欠欵項頗巨且拖欠禮和瑞記兩洋行貨價因關係交涉故外債己由財政廳暫墊歸還以全信用所墊之欵卽就該廠内存貨變價抵償但是廠商股係該廠總理前淸道員嚴開第集腋而成對於該廠有債權者甚衆刻下所售之欵除償還公欵外其餘尙無音耗昨有債權之翁守範等巳禀巡按使要求公攤未知能達其目的否聞該廠存貨現巳陸續售出餘剩原料亦銷售無幾惟餘各種靛料數十箱約値數午金現在靛價加漲數倍巳經商人沈恂禀准巡按備價購買運銷矣以如火如茶之毡呢廠招商承辦數年無人過問遷延至今竟成如此景象尙何言振興實業乎 
　　抱冰堂之祭祀鄂省軍政界人員之曾受南皮張文襄陶鎔者於六號張公忌日咸齊集抱冰堂舉行祭祀故是日早十時蛇山麓車馬擁擠極爲熱鬧聞主祭者係漢口鎭守使杜錫鈞並請王將軍派軍樂隊到堂奏樂堂内外均紥彩掛燈有軍警列隊保衛各人員到後即先在茶廳休息並　洗至十一點鐘時始集正堂前排立行三叩禮三獻畢復行三叩禮每舉禮即奏軍樂撤饌禮畢全體退到茶廳休息欵以茶點而散聞是日奉直會館幽冀鄉祠（係八旗會館舊址改建）亦行落成禮祠中以張文襄爲主位奉直兩省官商皆往致祭 
　　博物館之組織鄂省黄土坡地方之公園原係學欵所建造爲學生星期遊息之地因經費不充設備未能完全茲聞段巡按以此項公園關係社會敎育者甚大擬將該園大加擴充添置各項動植物及圖書標本或即改爲博物館任人民入内觀覽以廣智識刻己飭敎育科僉事羅襄籌備切年内可見實施 
　　縣知事之被斥湖北光化縣民人張心孝與敎民周某相毆受傷舁至天主堂醫院診治醫生謂兩星期可愈故張雖控周於光化縣署該知事並未將周懲辦詎張在醫院遷延兩月斃命其親族報請相 
 
 

Page 7

 
 
驗天主堂神甫楊仲甫告該知事任壽彭云張非因傷斃命可以免驗任亦允之現此案由張族控於巡署飭該知事據實詳復段使以張心孝於七月十一日受傷至九月五日身故相距將及兩月是否因傷斃命自應相驗明確如謂天主堂醫院不便往儘可另擇他址相驗揆之道德主義無所謂違背　來華人在外人醫院身死命案壛聽中國官吏相驗核辦並無異議該堂不過空言免驗並未援據何項條約乃該知事不據理辯論輒稱恐起交涉推此用心幾於一切内政無事不可牽就此端一開胡所底止實屬不曉事體草率籲頇特飭高檢廳嚴加申斥並由該廳核明遵飭具報查考 
地方通信 
[蘇州]  
　　吳縣改編警察之規畫吳縣孫知事遵奉部章將本縣各市鄉警察重行編制擬定將全縣二十七市鄉劃分爲十二所（稱爲第幾警察分所冠以某鎭字樣）第一滸關第二木凟第三横涇第四用直第五黄埭第六東山第七陸墓第八湘城第九唯亭第十車坊第十一光福第十二西山每所設所長一員分一二三等一等所長領巡官二員長警五十名二等所長領巡官一員長警三十名三等所長領巡官一員長警二十名惟警察祗管理地方違警事件至緝捕盜賊另行組設偵緝隊專任其事擬定偵緝隊派隊長一員一三等偵探各四名三等偵探二十二名巡船四號以備水路緝捕之用所有各人薪餉定一等所長月四十六元二等所長三十六元三等所長二十四元巡官十六元巡長八元巡士六元偵緝隊長八十元一等偵探十三元二等偵探十元三等偵探七元巳將編定章程詳奉道尹巡按使批准日内正在遴選各員一俟全部擬定即行發表茲將己經擬定各員錄下滸關所長林元鎭木凟所長鍾其荃横涇所長孔慶麟　直年長宋兆元車坊所長蔣光坫偵緝隊長潘國俊其餘正在遴選尙未委定 
　　東西山敎育研究會成立東西山學務委員宋銘勛接吳縣公署飭文令遵照敎育行政會議决組織小學敎育研究會宋君當即分赴東西各山召集各校職敎員等會議决定東前後山二鄉合組敎育研究會一處西山鄉另組一處各事務所均借用本鄉學校並議定每越兩星期開會一次各學校敎職各員均爲會員隨時各抒所見研究敎授管理各法以促敎育進行現該二會均己成立前日由宋委員詳報孫知事查核 
　　漁斷妨嚴盛澤一區毗連浙境所屬田畝共有一百八十三圩素爲吳法低窪之區一遇水漲時虞荒歉今春有紹民嚴紹賢等來盛圍蕩作池樹簾築籪以謀漁利凡浜口港口節節均築堅簾攔阻水道共築七十餘處以致田中去水益難宣洩茲於十一月六日七日八日天雨連綿兼以太湖水發洪水横流盛澤一百八十三圩幾乎盡成澤國現高田之禾僅露寸許而出芽者巳有過半低田之禾則盡朽爛己無挽救以少數人之漁利竟貽害農民若此若不及早拔除簾斷恐一百八十三圩之田將顆粒無收矣 
[松江]  
　　檢閱使啓行昨日中央統率處派遣南來檢閱軍隊之專使聞非蔣兆昌乃張中將　　也赴圑警各部檢閱畢由楊鎭守使迓入鎭署張筵款待並爲下榻翌晨衛士在西外一帶淸道以備起節詎　君輕車減從逕出南門巳由楊鎭使陪往楓涇地方校軍矣 
　　軍警巡防加嚴本日（十一日）下午松地聞上海鄭鎭守使被刺之耗街巷議論蠭起鎭署卽派專員赴滬探聽確信楊鎭使旋亦專車前往圑營各處雖鎭靜如恒而夜間守衛軍人盤詰行人較平日爲嚴警佐那君前數日巳諄囑全體員警謂冬防嚴緊需注重社會巡寗故警察邏巡亦較前加嚴也 
　　運動會紀略小學敎員講習所曁附屬小學開第三次運動會因天雨延期十號睛　大放第一第二兩高小曁景賢女校第一女子高小及城内外各初等小校無不整隊戾止參預來賓運動局内局外興各不淺男女賓甚衆攝影紀念各校生復繞行市廛一週始分途散歸 
[鎭江]  
　　駐瓜水警之改組駐防瓜洲水警第一專署趙署長昨接蘇廳長飭文略謂因經費支絀詳奉巡按使飭將原有之第一專署改爲第三分署並飭查照分署編制即日改組以節經費等因趙署長准飭後當即傳知各長警於本月十日實行攺組矣 
　　第五班學警畢業丹徒警察敎練所第五班學警昨届畢業之期由鄒學監詳請章知事王警長蒞所舉行畢業禮發給畢業文憑後分别發往各警區實地練習 
　　美兵艦由申蒞鎭日昨午後三時有美國兵艦一艘由申駛抵京口下椗江心以便保護彼國僑商 
[揚州]  
　　破獲竊取軍械案前晚駐揚憲兵戴連長率同兵士在左衛街源茂恒銅錫舖内查獲馬槍兩枝子彈數十顆指揮刀兩把剌刀三把馬刀兩把戰刀一把當即將該店主拘押至營訊究聞此案發生原因係由前在鎭江之十六師機關槍隊（該隊現己取銷）充當兵士之了普和尙與駐揚憲兵營某兵士有同營之誼前日來揚進營與某會談去後適該營戴連長查察軍械得悉失去手槍一枝馬槍一枝當即究查有無閒人出入因知該僧常來營中即派偵探四出訪拿日昨午後在敎場後街將該僧緝獲帶營訊供承認竊取軍械不諱並供馬槍賣與源茂恒銅錫店手槍借與前充騎兵營兵士馬某等語戴運長當即帶同和尙至該銅錫店遍查槍械無着復至内室見牀後牆上貼　白紙一方以手按之乃知紙裏有薄板即從此撬開遂獲得子彈槍械等物聞該店本係專事收買禁物希圖厚利戴連長因案情重大難保無通同匪徒情事故特將僧曁銅錫舖主李李　山及借手槍之馬某一併於昨晚乘夜班小輪押解寗垣　兵司令部轉詳馮上將軍核辦 
[杭州]  
　　屈巡按使歡迎青年會幹事紀　中華基督敎青年會自十一月四日起至十二日止開第二次幹事大會於杭州清泰第二旅館研究所以發達中國青年德智體三育之道及全國會務進行事宜北自奉直南自閩粤以及長江流域共十餘省之幹事曁英美瑞丹各國之人到有九十餘人屈巡按使特於九日下午三時半在西湖公園開歡迎會除民屈使躬自蒞臨外並有温涉使及王警察廳長到會招待茶點旣畢先由温交涉使演説開會宗旨繼由屈巡按使致歡迎辭青年會全國協會總幹事王正廷君代表全體答謝復由全國協會副總幹事來會理君講演部幹事余日章君北京青年會幹事費起鶴君長沙青年會幹事聶其焜君相繼致詞其大意各謂中國基督敎青年會爲全世界青年會之一分子而實爲中國所自有今旣受全國各省政商學各界之歡迎則其將來之發達正無限量實爲中國靑年之幸福也云云終由温交涉使代表朱介人將軍聲明因病不能躬自到會歡迎之歉忱特備西湖全景圖致贈各幹事言畢各幹事遂一一與屈巡按使握手告别盡歡而散 
　　師校開運動會昨日浙江第一師範學校開第三次陸上運動會至上午八時開會下午五時閉會男女來賓甚衆秩序頗爲整肅參觀學校爲農業學校甲種商業學校體育學校杭縣第一第二第三第四高等小學及各縣立初等小學校各單級小學校其秩序計四十回多游戲運動之類不備錄 
[廣東]  
　　大沙頭演放飛機紀飛行家譚根君於月之二號在大沙頭水面試演飛機將軍署顧問李實君亦搭機航空一時觀者頗爲贊賞茲悉三號下午譚飛機師復在省城大沙頭飛演是日天色晴明參觀者幾及萬人下午三點三十分鐘開機在水面飛演第一次環繞空際向場上飛繞四週高度約達五千六百尺後乃落抵水面第二次警察廳長王廣齡附搭飛機王廳長身穿黑絨西裝頭戴保險皮帽飛機左右懸掛五色國旗兩面登機後在水面開車直駛航線仍然取道鴨墪關約離岸八百尺凌空直上在空際環繞一週高度約達四千尺時間約歷十五分鐘復又落回水面駛近浮橋座上掌聲雷動並燃放串砲萬餘響四點四十分鐘又在水面第三次飛演其航線係取道北方進發飛入城内經歷巡按使署將軍行署越過觀音山王層樓在西村地方轉舵復又折回東方飛至河南南村境地轉向沙面及西關一帶空中環繞此時飛機高入雲霄觀者窮其目力約略見該機飛於空際東西南北遍歷之後復由西往東漸漸降下落在大沙頭西便海面維時己五點四十五分鐘在空中共歷一點零五分鐘高度飛達一萬四千餘尺比在小吕宋及澳門飛演最高時猶超過四千四百尺譚君下機時珠汗淋漓中西人士拍掌歡呼爭與譚君握手爲禮龍將軍龍巡按使特贈金質徽章一枚與譚飛機師三號晚王警廳李顧問在海珠公讌譚飛機師留其暫勿赴滬擬於本星期六及星期日在大沙頭續行飛演俾全省軍學各界得以參觀增長航空學識現譚飛機師巳有允肯之意飭場内一切佈置暫勿更動又聞王廳長叙述航空情景據謂太空寒氣逼人殊與下界温度大相懸絶并謂轉舵之際及該機趨下時全機爲之震動云 
雜評一 
[湘省添設外交科（默）]  
　　湘省於有外人交通之各縣署各警局添設外交一科所以重視交涉也然以今日各省之情形言之外人一遇交涉事無論巨細率由其國之領事逕與巡按將軍磋商較重要者輒直接與外部交涉即外交特派員尙不在其目中而幾同虚設休况縣署警局之科員乎若未成交涉之細故末事或有小小酬應知事局長豈竟不能了之此無設置必要之說也所定外交科主任助理員之資格以通外國語爲主其實語言僅爲溝通意思之機關而辦理交涉須以能識大體不好事亦不畏事爲要使其人而如湖北光化縣知事之罹惹外交（亦見本日要聞二）則小之積怨於民大且喪礶辱國與外交奚益又使此外交科員無權主張仍須事事請命於知事局長則添一繙譯巳足何必特設專科此得人不易之說也 
　　總今日之對官　亦奚益哉宫多徒費財而己 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺續誌]  
　　上海鎭守使鄭汝成君於前日（十日）上午偕京畿憲兵營司務長舒錦秀同乘汽車至美租界黄浦路駐滬日本總領事署道賀日本天皇加冕典禮行經外大橋北堍禮查西旅館附近被人鎗擊殞命由美捕房捕頭拿獲兇手王曉峰王明山兩名詳情巳誌昨報茲將昨日各訪員報告情形及西報所紀編列於後　　誤傷行路日人是案兇手王曉峰（即王筱峰）實年二十六歲吉林人又王明山（即王銘三）實年二十四歲山東人現經捕房查得此二人未開手鎗之前先擲一炸彈以致炸傷行路之日本人細山英一現在醫院醫治 
　　公廨開庭預訊昨晨九時半由捕頭將兩兇手載入汽車派令八十四號西探目與一百九十號西探等各帶手鎗押解至公共公廨由關讞員會同美博副領事特開正式刑庭研訊中央政府延穆安素律師到堂代表先由捕房刑事科代表牛門律師上堂譯稱昨日擊死之二人其一尸體己經堂上看過尙有一人其尸體現在同仁醫院應驗與否請爲核示所有兇手己經捕頭拿獲除由該捕頭等到堂證明外尙有見證張正江陳小張及汽車夫並至法租界被告住處搜查之西探等數人請爲逐一傳訊繼由楊樹浦捕房六號捕頭强司登投訴昨日上午十一點十五分鐘與哈爾濱捕房捕頭麥搿利搿途經外大橋北首驀闻背後炸烈聲回視之烟霧迷漫見黑烟從前面轎式汽車輪盤而出該汽車雖照章徐行惟覺其太近右邊階没旋見一人即指王筱峯）從汽車右邊踏脚板跳上左手扳住車篷右手開放手鎗又見一人（即指王銘三）持鎗在汽車之前向車内開放即與麥捕頭上前拘捕王筱峰似欲向我開鎗當即低頭閃躱是時鎗彈己空彼欲將鎗珠兩排裝入我即趕上用手杖向其右手猛擊一下鎗即落地得以拿獲交由華印各捕帶入捕房至王銘三係由麥捕頭擒獲言至此即將搜獲之手鎗子彈呈案請察又據哈爾濱捕房二號捕頭麥搿利搿投案禀明擒獲王銘三情形質之被告延羅禮士律師到堂代表向强麥兩捕頭詰問當時被告等是否快走手中有無手鎗即據强捕頭答稱被告等均欲逃走行步甚快王筱峰之手鎗己被我擊落在地後由他人拾起是時堂上詰問除此二人外有無别人又據强捕頭答稱此外並無他人等語又據羅律師聲稱所肴被告口供尙未詢問明白應請改期再訊堂上轉詢牛門律師曰被告律師聲請改期是何理由即據牛律師聲稱此案關係重大一切手續均須詳細調查請堂上展期中西官諭將被告帶回捕房遂會同簽判云捕房律師聲請調查案情改期復訊應准提前訂期研訊 
　　驗看舒錦秀屍體公共公廨中西官退庭後即同乘汽車至虹口西華德路同仁醫院驗看舒錦秀之屍體旣抵醫院由監院西人偕虹口捕房四號捕頭卜克導引至後院太平間告以舒之屍體巳由其家屬收殮惟棺蓋未釘中西官飭令啓蓋略看一過遂各分道返署現舒之屍柩己由其家屬運往滬南製造局俾與鄭君同日舉殯 
　　行刺情形之續報是日鄭君同往員役除舒錦秀外尙有家丁一名汽車夫正副各一名凶手王曉峯王銘三則同坐馬車自橋堍沿河馬路由西而東馳至與汽車相距不遠王曉峰一躍下車王銘三在車上出炸彈一枚向汽車遙擲落於汽車篷上滾至地下觸石轟發舒之左邊肩部胸部臂膊等處均被炸傷鄭君見之正欲下車王曉峰巳出手槍奔近汽車對凖鄭之要害開鎗猛擊連發十八出鄭君共中十六彈立時倒於車内王銘三擲放炸彈後亦躍下馬車懷出手槍向空開放數響以禁旁人干涉維時正副兩汽車夫正在轉撥機軸不及防備而家丁則手持皮包滿貯銀元見之大駭即抛棄皮包而逸幸有捕頭到來得將凶手擒獲不致兎脫至王等所執之手鎗巳經捕房搜獲聞係馬隊所用者長約尺餘口有瞄線射擊極凖每鎗可發十八彈並可摺疊成一方匣價値二百金云 
　　搜查刺客寓所美租界捕頭訊知王等近居法新租界霞飛路寳康里三十四號門牌恐有餘黨及危險物藏匿在内特先派西探帶同王等兩人至法捕房禀請石總巡加派探捕前往搜查當由石總巡立飭西探目阿而風西協同來探前往該屋内查察巳成空屋一並無餘黨在内並詳細搜檢祇有信件數封别無危險物搜查旣畢仍將王等帶回英廨訊辦 
　　往來官電之摘要上海行政軍警各長官前日與各處往來電報甚多擇要錄下（去電一）北京大總統府政事堂統率辦事處參陸兩軍部南京上將軍巡按使各省將軍巡按使鈞鑑本日午刻彰威將軍兼行上海鎭守使事鄭汝成因赴日本總領事署賀加冕行經公共租界外白渡橋突遭匪徒暗殺開放手槍抛擲炸彈當時身中四彈傷及腹部要害未及施救出缺隨帶衛隊長舒錦秀亦遭慘斃兇徒由租界巡捕當場拘獲二名押候移提歸案訊辦鄭使屍身於三時許車回本署雖事出倉猝自當力持鎭靜愼密防範總以無碍治安七　無驚爲主除跴緝匪黨商辦善後外理合飛電呈報並請電示機宜（去電二）（上略）駐松楊師長頃己到滬地方安靜如常（去電三）松江楊鎭守使蒞滬後亦發急電詳報江蘇軍巡兩署以現在滬埠尚稱安靖此項兇徒但有暗殺主義並無他舉且待公廨中西各官研訊後再行引渡至華界切實（懲治（來電一）楊師長王旅長趙參謀長周道尹覽蒸電悉奉大總統諭彰威將軍遇害聞電惋惜殊深除密示機宜查例議卹外所有地方安寗秩序應責成督率軍擔負完全責任政事堂統率辦事處（來電二）（上略）蒸電計達同日奉大總統諭當場拘獲之兇犯二名應即從速引渡嚴密研訊務得主名並交外交部轉飭遵照仍將辦理情形立盼電復 
　　楊師長奉令兼署鄭君出缺後第四師長松江鎭守使楊善德君即於當日下午乘滬杭專車來滬暫時兼代昨日奉統率辦事處來電内開奉大總統面諭上海鎭守使着松江鎭守使楊善德兼署等因楊師長奉電後當巳移行軍警行政各機關一體查照矣 
　　製造局嚴密防備製造局各軍廠前因趕造砲械皆開夜工自鄭君被害之後楊鎭守使深恐開作夜工人類混雜故於十號夜爲始暫停夜工日問仍照常工作並由楊鎭守使論令三十八圑馬圑長飭令各營每廠門首於夜間派兵八名荷槍實彈輪流站防而製造局外之西栅門及望道橋以内廣東街一帶則由步兵馬圑長砲兵陳圑長各派步馬兵一排通宵梭巡軍廠至西栅門外於下午四點鐘起至翌日天明止禁阻車輛往來入夜尤阻止居民不得在製造局一帶行走至製造局内附設之江南造船所亦由該所新任總辦王君派令警衛兵士通宵持槍防範各工匠佩帶之通行證劵於每日散工以後槪作無效不得出入製造局大門以防奸宄混入並由楊鎭守使查得高昌廟栅門以外東西兩處荒地甚多防有匪人避匿故於夜間照以探海電燈派兵瞭望以昭周密 
　　水上之防範浦江水巡隊及海軍各艦均在浦面嚴防晚間禁阻船隻行駛海關上分設之查驗處對於往來各小輪拖帶之民船亦加意查驗以免夾帶違禁物品 
　　法租界亦防竄擾法捕房石總巡以此事發生後華界即一律戒嚴所有法界東西南三面均與華界接壤恐有匪徒竄人擾亂治安故於前日晚間仍派雙崗並派越捕持鎗實彈分投巡緝昨又加派通班包探不分盡夜在新老兩租界内嚴密查緝石總巡亦親自出外督率故地方賴以安靜 
　　巡警維持秩序前日鄭鎭守使被擊時淞滬警廳長徐國樑君亦在日領事署道賀得信後卽乘車回廳傳諭各區署所及偵緝保衛各隊一律加派巡邏維持秩序徐君並親至各區切實稽查其通達製造局之警察署所均在緊要處所阻止交通華法交界各要隘則由第一區署及二分駐所二區一分駐所各派加班巡邏在十六舖民國路等處從嚴防範並於夜間十時後攔住行人搜查以杜奸宄 
　　警廳之安民告示淞滬警廳徐廳長昨晨出示云照得本月十號午時彰威將軍兼行上海鎭守使事鄭因赴日本領事署慶賀加冕行至美租界大白渡橋突遭匪徒施放手鎗炸彈受傷出缺當時己捕拿兇徒二名該匪徒等不過施其暗殺之計並無影響治安之害且上海内地軍警防範甚嚴本廳長對於治安負完全保衛責任現復嚴飭所屬愼密防範力保地方無虞凡我商民人等務各安堵如常照舊營業切勿受人煽惑自相驚擾除派得力警探認眞查察過有造謠之人即行拘案重辦外爲此示仰地方商民人等一體遵照勿違 
　　摘錄西報之紀載大陸報云兇手王曉峰行刺圖逃時曾爲鄭鎭守使之護衛者開鎗擊之鎗彈由頸後擦過微傷皮膚王明山則未受傷拘入捕房後有華員往詢口供王明山不發言王曉峰則談笑自若且曰我巳爲國効力今惟待死而巳華員問以何故暗殺鄭鎭守使王謂因鄭之頭腦不淸不惜推翻共和之故王又自述其來歷及行刺之情形曰　案無他人與聞我嘗留學日本備有手槍我二人今由南京來滬祇欲殺鄭汝成不欲殺他人我等於兩日前抵滬携有一尺五寸長之炸彈初擬藉炸彈行事但汽車來時轉灣處行人甚衆我恐殃及無辜故擲炸彈於路側驚散行人以免妨礙我等之事該華員繼又詰問王明山王謂疲憊欲睡不能多言又聞兩兇手行刺時攀車發鎗甚爲矯捷五彈中鄭鎭守使之咽喉七彈由右臂入肺部兩臂皆斷兩小腿彈孔甚多且以發鎗者接近身旁彈皆洞穿制服之袖亦爲炙焦故登時斃命舒則於腰間中彈車入醫院時猶連呼口渴旋失知覺延至下午一點十五分鐘氣絶而死 
　　收殮遺骸之等候鄭鎭守便有三子一女其長子在陸軍供職次子在北京省族學校肄業現在在滬者僅鄭之夫人及年甫六歲之第三子與八歲一女故龍前日即由署中拍電至京囑其二子即速來滬親視含殮現鄭君之屍身暫在大廳安置身上血汚及鎗洞傷痕巳由在署親近之人洗滌淸潔俟其二子抵滬即當入殮大約今日可以舉行 
　　事後之哀悼與恐懼滬南各機關及浦江各軍艦昨日均下半旗誌哀滬上商界自前日鄭鎭守使遇害之人心即皇然不安錢市中銀拆飛漲至數錢平常拆兌亦頗呆滯駐滬領事圑聞己知照華官以後如遇要公逕達租界必須預先照會以便由答界臨時保護免有後患 
[無錫米市消息]  
　　昨日閘北米商接無錫快信云今日早市略疲計售開高糙粳每石洋六元一角糙杜子秈五元四角糙客尖四元八角糙羊尖五元四角糙元六元七角高小麥五元三角半 
[中國體操學校運動會預誌]  
　　尙文門外中國體操學校現届八週紀念訂於十一月十三十四兩日舉行第十二次運動會其第一日爲第二師範附屬小學民立中學豫科湖州旅滬公學澄衷中學附屬小學貧兒院等來賓運動第二日除該校全體學生運動外並有南洋公學精武體操會練習技擊以資提倡云 
[通俗宣講社定期開講]  
　　通俗宣講社定於十四日下午二時假座新閘三角場和樂里口、 
新民學校開第八十三期宣講會請梁天柱嚴忱熱邵廷玉畢雲程周被蒼汪春鑑郁慕俠徐惠施朱文華朱稼甫諸君宣講聞届時並有印品分贈云 
[軍營購買民地]  
　　北洋第四師砲隊營向駐本埠南市滬軍營舊址近巳奉諭移駐西鄉龍華寺塔附近現因該處地址不敷應用須購　連民田五畝查該田爲徐炳春陸林生陸小弟三户之産迭次向之商購該業户堅執不允遂禀知松江鎭守使兼第四師師長楊善德君移請上海縣笑事於前日飭傳二十七保頭圖地保着向該業户明白開導如果允許當從優給價該地保遵諭而去 
[吵鬧尸場之追究]  
　　住居胡家木橋積善里向爲鞋底作生理之張明淸因被崗警搜查衝突歸家身死經尸父張元奎尸妻張周氏等至地方廳控被該警等毆傷致死經檢察長派員前往驗無傷痕詎屍屬不服竟與鍾檢察官爲難並吵鬧屍場詳情屢誌前報茲悉當時由鍾君回廳報告之後林檢察長即函請淞滬警察廳飭傳當時搜檢之巡警宋興林等到廳預審林君又以該尸屬吵鬧尸場且與法官爲難亦應深究因復函請警廳轉飭該處五區三分駐所張光烈警佐調查在場滋鬧各人解廳訊究張警佐即查獲聚衆持香胡鬧之張鳳祥周得發等兩人於昨日派警押送地方廳歸案訊究下午由檢察官提案預審判令分别押候核辦 
[收殮路斃]  
　　西門外唐家灣地方昨晨倒斃年約二三十歲之無名男子經該處二十五保十圖地保張叔華查無家屬投報地方廳委婁受頣檢察官沈錫慶檢驗員等蒞場驗明實係因病倒斃並無别故判由善堂棺殮發封厝壇候認 
[賣妻爲娼]  
　　靑龍橋附近住户李子祥之妻李朱氏前經李查悉與同居人蘇懐泉有曖昧情事當在警察碼涉訟判蘇收押二十天該氏交夫領回管束在案詎李子祥將妻領回之後即托葛元春李敦氏等將朱氏賣於菜市等寳裕里二弄六十三號門牌江陸氏家爲娼得價洋一百五十元朱氏因不願賣淫函告伊父朱金榮由通州原籍來申於前日偕同伊女將李子祥葛元春李敦氏江陸氏等扭至警察廳請辦並帶同關係人蘇懹泉候示當經司法科員訊供之下因案關刑事昨日備　派警一併押送地方檢察廳訊辦 
[拐案解送地方廳]  
　　婦人楊氏陳沈氏因串拐洪林生之未婚妻蔣全妹賣往哈爾濱由洪告發經閘北偵緝隊向鮑氏沈氏及鮑氏本夫楊阿發姘夫孫錦松等盤詰據該氏等供認不諱尙有王亞桃之七歲女孩鶯鶯亦係伊等拐賣於淸和坊某妓院茲於前日經司法科段科員預訊一過判將一干人解送地方檢察廳究辦故王亞桃亦於昨日至地方廳呈請追究 
[販賣女子之懲儆]  
　　婦人黄張氏將出價買來之被拐揚州女子陳阿大帶至輪船欲往大連灣販賣經淞滬警察在途查獲訊知事出租界將女與氏一併解送公共公堂經中西官判女先交其姊領回黄張氏押候核辦在案昨由官媒將氏解案請究經中西官復訊屬實判氏押女所兩月示儆 
[紗廠工頭被害]  
　　楊樹浦某紗廠巳歇工頭洪泉淸前日在楊樹浦路第一樓茶館樓上持刀將該紗廠工頭夏新初肚腹而部肩際連戳三刀立時斃命當經小工戴金松等將洪扭住交由五百八十一號華捕帶入捕房昨晨押解公共公廨請究先由中西包探上堂禀明前情繼由戴金松等證明當時目覩被告行兇情形會審員王肇之君商之美郭副領事判洪押候驗明尸身再核 
　　另一訪函云楊樹浦某紗廠工頭夏新初前日淸晨在第一樓茶館與甬人洪善卿相遇洪一言不發突出利刃將夏之腦部猛刺三下流血倒地立時身死由捕房將洪拘獲夏屍車入驗屍所候驗昨日捕房將兇手解廨請訊因己供認故由屍妻夏金氏請求免驗自行棺殮 
[小工行兇]  
　　楊樹浦三星紗廠小工李阿毛因持瓦盆將同伴陸阿四之頭顱擊傷由捕拘押昨解公共公堂請究中西官判押候原告傷愈再核 
[因何自戕]  
　　住居楊樹浦二千零四十七號之張三大前日不知何故遽用剪刀自將喉管剪傷流血不止由捕房將張車送同仁醫院醫治不知能保全性命否 
[騙案四則]  
　　内河金星杭班小輪船上飯司周英林私刻杭州德源號圖章揑寫字條先後向海寗路勤康號及吳淞路勤昌號騙取肥皂洋燭等物經該號查悉派夥汪根明來滬報告捕房昨飭包探將周拘解公共公堂請究先由原告汪根明偕勤康勤昌兩號夥友俞泮琴刁恒忠上堂證明前情訊之被告供詞支吾中西官判周押候查明再訊 
　　北京路鉅源號控蔡裕峰冒騙肥皂洋燭火油等物昨由捕房將蔡拘解公共公堂請究經中西官訊供一遇判蔡押候弔贓再訊 
　　住居西華德路之陳　發迭向梧州路北公茂南貨店騙取白糖等物前日又往騙取經該店夥王連生察悉鳴捕拘押昨解公共公堂經中西官訊知陳係遇犯判押西牢一年期滿函送上海縣遞回無錫原籍 
　　南京路某土店夥張生江王德奎同控株金耀等串騙値洋五百九十元之烟土昨經公共公廨中西官復訊明白以朱無干開釋判將吞贓之陳春如押西牢三月尙有代爲消贓之李周氏與其姘夫楊元生因另有拐案牽涉着分别押候訊究所有搜出之原贓烟土三包及　周氏家内木器均交原告具領 
[原被各有理由]  
　　閻蔡氏至法公堂控稱丈夫閻茂齋在日買有煤鑛股份並股開義源厚水　店現己病故四年遣子九歲於八月二十七有夫弟閻庚昌到來向婦人强索一切股份單據不遂所欲竟將兒子搶去不知現在何處向之索還兒子又被鳴捕到來逐出無奈投案請求訊究閻庚昌延達商律師代表到堂辯護一切據稱蔡氏並非茂齋正妻係屬側室現要茂齋去世着蔡氏回陜西原籍因伊不願故將伊子搶回送至陜西現得來電己安抵原籍請察聶讞員商之法領德君判原被一併退去候再訂期復訊核奪 
[保人追償賠欵]  
　　王秋江至法公堂控稱於今所二月間擔保錢義昌陸金和李阿才等與精益製革廠交易牛皮生意限期交貨詎錢等延不交貨致精益投案具控請追損失錢等竟挺押不理巳有商人向原告如數理楚賠出洋一千八百元現在錢陸李三人仍挺押捕房置之不問求請嚴追聶讞員判王秋江先將堂費繳出再行提案訊追 
[此非廢舊字紙]  
　　揚州人李永富前日至新民路興業里姚叔平家以收字紙爲由乘間竊取書畫屏條十六幅而出當被失主覺察扭交崗警拘入四區警署押候訊辦 
[巡長查獲賭徒]  
　　閘北四區巡長温壽齡前晚帶同巡警在大統路安祥里三弄第二家查獲聚賭之陸阿毛王吉生朱阿江李保生陸來生錢阿金張阿炳等七名解入警署押候訊辦 
[過犯潛入租界]  
　　過犯徐子龍前因犯案經法公堂判令禁押期滿逐出租界在案今徐又潛來被探查獲昨解公堂請訊徐供因有要事往英租界路過治下以後不取再來今求恩宥中西官判再禁押西牢三個月期滿永遠逐出租界 
[介紹新著]  
　　科學雜誌第一卷第十一期現巳出版内有楊銓之（人事之效率）唐鉞之（最近四世紀科學進步之大略）胡明復之（光之速率）王應偉之（論臘潑來司之測高公式）孫昌克之（地面之剥蝕）周仁任鴻雋之（照像術）任鴻雋之（歐洲製糖工業發達史）愛侖沃德之（汽輪）秉志之（瘧蚊）過探先之（美國之森林）等篇均爲一時傑擀擀搆是書寄售處在商務印書館中華書局昨承該雜誌社惠贈二册書此誌謝并介紹於研究科學者 
[氣候報告]  
　　（上海徐家滙天文臺天氣測候報告） 
　　巳過者之報告十一月十日中國北部及此間天氣均佳北部反旋風己止將復有信風斐律濱東有旋風行動十一日晨間天氣微晴而多雲旣而極佳十一日下午四時前二十四小時内上海氣候温度至高七一·四至低五四去年同日至高七○至低五一·四 
　　未來者之推測十一日下午四時豫測自黄海至海濱餘處有北風頗大天晴而寒南方風浪頗惡菲律濱颶風在美寒爾斯菲爾特班克附近過南海 
雜評二 
[擔保治安（訥）]  
　　擔保治安之鄭鎭守使忽然被刺而人心愈益不安此固情理之常今軍警己宣示負完全擔保責任人心宜爲之稍安矣雖然人心之所以不安者不僅爲此一事尙有其他之隱憂在焉使今日所傳帝制問題之延期而能延至無期則人心自釋然安矣此眞擔保治安之要義也 
 
 

Page 11

 
 
來件 
[試製電池緣起胡國光]  
　　竊近世電業發達最速效用最廣而我國於此今尙在萌芽時期溯之旣往電報局己開辦三十餘年爲時不可謂不久而一切應用材料莫不購自外國能自製者絶少此不獨每年漏巵數百萬金爲可惜抑亦我國民之羞也國光不敏竊以爲電業之不進由於實力製造之無人嘗試爲種種工作與試驗暇輙以之自娱近數年間專意試製電池製成者凡三十餘種其中强半不適於用電池本易製而得防衰劑爲甚難蓋電池凡兩類一爲初級電池一爲次級電池或云蓄電池今且言初級電池查初級電池始創於賈爾乏尼伏而大成就之百餘年來研究愈精至於今日己成大觀其宏工偉業巳久爲世人所稱道其搆造復簡單而易明試言其略凡兩不同之金屬置於鹽性或酸性液中接其液外之兩端皆可生電惟其電力常變不得防衰劑不克顯其效用此所以電池易製而得防衰劑爲難也歐美人士競相研究得有最合用之防衰劑四種曰金酸或以紅礬硫酸代之曰硫酸銅曰黑色養化銅曰二養化錳四者之中以末種應用最廣現各國電報電話等局皆用之國光初時購西品二養化錳以仿製之惟成本較之市上所售者常有兩倍之多斷不能爲外貨之代用品爲之廢然返者久之爾時歧路徬徨形神俱敝潛心冥索不能自己會有天幸忽於拉雜之試驗品中得國産物焉曰無名石含有二養化錳甚富加以提鍊珠合製造電池之用國光一介寒士少有所昨所費巳屬不貲更無餘力以圖發展本年二月呈由交通部撥款在寗設廠設辦三個月計領部款一千餘元製出乾濕電池共六千個俱己運發各電報報應用悉經電務處唐璧田電師親爲試驗極蒙獎許謂堪與外貨之精者並美查國光所製之乙種乾電池經唐電師試驗謂可經用一零五點鐘而與之等大之外貨祗可經用七十餘點鐘成四與三之比若與日本所製者比較則視此減半更有製造之濕電池可經用二百點鐘此爲試辦三月中所得之成蹟今國光承諸君子不棄邀爲國産電器廠之發起人爰將國光所經過事實述請鑒之 
來函 
[漢口商務總會來函]  
　　敬啓者昨閱十一月二日貴報載漢商電請緩徵警察附捐一則内云敝會吳總理見好官場並未集衆公議只與少數議董酌量承認即以大會通過朦禀巡按使等語殊非事實卷查此案最後集議表决時在九月二十九號敝會吳總理於八月二十五號卽巳患病在家告假月餘初未與聞其事即就事實論警察爲地方要政旣奉巡按使一再飭議抽收附捐以濟警費敝會爲地方公益起見曾經兩次開會議决有案貴訪員訪聞失實應請即予更正以彰公論除將敝會封於此案經過手續即日油印寄送察閱外特先奉達即希查照登入來函欄内以供衆覽漢口商務總會公啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（三）] [  東埜]  
　　（二）所得稅（續） 
我國四百兆人口中歲入之巨當以官吏首屈一指而其所得之數至伸縮不定又以官吏首屈一指也俸金其所得出而俸金之外又有暮夜之苞苴也又有括地皮賣實缺各種之收入也是不謂之所得不可也然此暮夜苞苴括地皮賣實缺之種種所得所得之官吏我知其必分若干成以孝敬上司求爲之包庇又分若干成以饋贈幕友以箝制其口舌是其所得者非必其所盡得也抽稅者於此僅稅其俸金之所得耶抑兼稅其暮夜苞苴賣實缺括地皮之所得耶稅其暮夜苞苴賣實缺括地皮之所凈得耶抑并其孝敬上司分肥幕友之所不盡得者而亦稅之耶夫俸金至有定者也抽稅之法雖未必能實行而尙可以規定暮夜苞苴賣實缺括地皮之所得至無定者也稅法之規定不綦難乎至無定而又諱莫如深者也稅法之規定不更難乎諸君幾見國家收稅章程有不先規定而可以任意向人伸手者而如上所述我國官吏之所人俸金以外暮夜苞苴賣實缺括地皮之欵項實爲其一大宗列入國家收稅章程之内則其侮辱國家之尊嚴亦甚矣不列入國家收稅章程之内則其稅法之不完全亦甚矣是故所得稅章程之規定求其完美而無缺憾在他國我不敢知若在中國我敢斷言爲不可能之事也章程未先規定而抽稅提議實行我不知主持所得稅諸公楥何國之成例採誰家之學說而有此主張出嗚呼我國政界上之現象欺軟怕硬由來舊矣以至有定之俸金論稅吏入貴者之門我知其不能秉公辦理也藉曰能之貴者暮夜苞苴以及種種不正當營業之收入將不復稅及非有所未知即有所不敢也知之矣敢稅及之矣而以我國吏治之腐敗上下皆一邱之貉盤踞於釐卡稅局中者流品尤爲複雜今之提議所得稅諸公試一返躬自省腔内之心昌黑是白胸前之手爲二爲三蒞任三年曾否吸庶民之齊血腰纒萬貫是否有昏暮之苞苴夫人藏其心不可測度我於諸公原不敢妄下斷語使諸公膺牧民理財之責果能潔身自愛涓滴歸公我甘受失言之罪萬一不能是諸公於俸給之外所得不貲也諸公果能援當仁不讓請自隗始之例抽所得稅以供國用使稅法之能普及否也敢問（未完） 
詩選 
[遣懷二首] [  默𤲅]  
　　平生抱眞意所適胡不宜日暮對孤影蹙然空自疑駕言杜我門無知復無爲不見盾膽交結納焉所希 
　　甕中新熱酒得觀時一醉笥中舊時衣適體聊自慰俛俾成榮枯人事亦兒戲知命豈敢言吁嗟各有志 
詞選 
[滿江紅和陶君益滋次韻] [  東園]  
　　后大令浴蘅（大經）以和程榷員筠甫（松生）兩闋見示依韻奉酬 
　　我愛淵明暢幽懷及時行樂賞孤芳素秋叢菊綠春梅　兩字功名心己淡十年契好情如昨賦歸來長物只琴書難抛卻東陽瘦腰支弱西園醉胸襟拓但古今涵泳無參適莫茨福鴦鴛戢翼蔚文虎豹猶存鞟怪梁鴻海曲涵生涯　蹤託 
　　局促何爲笑轅駒受人　縛謢似我江都吐鳳緱山控鶴碧擁玉杯張緖柳紅圍金帶韓琦藥那管他起舞四更時雞聲恶休鑄鐵成大錯聊戴笠尋舊約且獻圖南極（謂益滋三十壽）題襟東閣花烏朅來飛逸興著龜卜兆能先覺累孔融薦到　衡書摩雲鶚 
[自由談之自由談手槍] [  覺迷]  
　　不仁哉手槍可怕哉手槍鄭鎭守使固一時之雄也而今安在哉不仁哉手槍可怕哉手槍 
小說 
[家庭小說嫣紅刦] [  常覺小蝶合譯天虚我生潤文]  
　　第七十三章 
安西來之新居曰杜芳莊風景至明媚雖不能與温則宫相較然例之海兒斯東大主敎之居則直有過之屋外廣場一片豐草平鋪如染油碧間有小溪一曲流水淙淙然如奏細樂夾溪則古木參天當春夏之交綠葉怒發星宇皆爲之碧淸爽撲人　不見日人處其下殆無異入琉璃之宫也屋宇半作村鄉式窻外長廊廻繞隨處皆可坐息奇花異卉皆植當廊外時有孔雀一隻飛鳴其間花發則雀亦展其金翅似互相炫耀璀燦乃如茶錦去此十步而外更有牝鹿二時於樹根之上磨其丫角鳴𠯻𠯻然一若自幸得爲此園中之生物者杜芳地當海兒斯東僻處景本幽蒨無倫陰陰綠樹中尤多渠渠夏屋然皆不能及安西來别墅在理亨利居此當樂而乃獨以爲苦恨不立時返其舊居以爲此間風景雖佳乃轉與威廉睽隔不能時刻相見故過不如曩在舊居之時樂也 
　　時爲初夏之早晨朝曦在樹小烏爭鳴悠然如發天籟杜芳莊頓時堕入樂譜亨利忽又忿然言曰阿父此莊是否因我而買安西來曰否吾蓋藉此以樂我及汝母之天年耳亨利曰然我思之則此莊仍須傳入吾手今吾請吾父見恕吾將來蓋仍將售出之也阿父阿母試思之當爾時室中之人均巳遠去僅　孔雀牝鹿與吾爲伴吾身寗不且成狂易然此吾亦殊不願言蓋言之足以重傷吾心也梅麗聞其兄又作傻語則不禁凝睇而笑亨利曰汝母笑汝不久亦將遠嫁此屋之存在與否何與於汝雖然汝固愛若兄者故年長如許猶復空閨獨守不肯即去實告汝往者海兒斯東之人亦嘗以此問我以爲梅麗美矣奈何不字予固巳直告之謂汝篤於友誼將終身丫角永遠爲予製布丁守貞不字梅麗不待語畢巳嗤然笑曰阿兄誠有傻氣乃無日不作獃語吾未聞世上乃有妹爲其兄守貞者且海兒斯東之人亦未必饒舌如此亨利曰汝以爲如此耳往者汝拒絶哈雷爵士求婚時汝亦知鎭上之人作何議論蓋莫以汝此舉爲悖謂現可得爵夫人之名位而不爲天下寗有愚至此者梅麗至此雙頰乃立積笑容亦隱呼曰父阿兄乃侮我至此願父爲兒斥之 
[奇情小說秘密汽車] [  東埜譯]  
　　第十二章 
　　且說達而登挾得一個絶世美人從意大利遄歸倫敦心裏十分快活待火車一停黨人中幾個重要分子紛然都下那時勃立南等一行人還人曾到巴黎警電未經傳出所以維多利亞車站上没能人注意這一班元凶大　盡族偕來任他們一個個都漏綱了撲周和嘉而德率領幾個羽黨狙伏在火車站附近專等勃立南經過一齊下手只有達而登别具肺腸誘茉莉兒同登一輛馬車直回柏奈河邊那一所舊宅中茉莉兒只道他父親己經先行到那地方去會集所以不稍顧忌惘然登車後來那馬車一個轉身駛上萬霍而橋達而登就現出狐狸尾巴來了他低低喚了幾聲茉莉兒又問長問短做出許多鬼臉茉莉兒垂首暝目只是不答應達而登越瞧越動情越想越有趣胸中三千丈無名慾火燄騰騰地要按也按不住便使展兩雙猿臂去抱茉莉兒的腰肢再傴腰伸頸撅起一張蓮蓬嘴凑上去想要接吻茉莉兒起先聽了他一派拘吠之言己恨得牙癢癢地只念自己是個女兒身一時失察被他誘禁在車箱之内就也不便發作只索　心忍性一概付之不聞不見停一刻哭訴父親和他算賬便了萬不料達而登脫除一副假斯文的面具後來竟動手起來他到了這個生死榮辱關頭水盡山窮别無善法惟有不顧性命竭力的抵抗怎奈達而登是個硬筋硬骨的偉男子自己是個多病多愁的小姑娘螳臂當車何能有濟不一時雲贊蓬鬆玉容慘淡兩邊頰轉之上早被達而登甜甜蜜蜜勉勉强强的接了幾個吻去纎腰一搦更被他摟得緊緊的那時道旁行走的人於無意之中目光注入馬車琉璃窗内見了這一種怪現狀不以爲異反拍手好笑起來何以呢只因馬車跑得狠快一瞥即逝車中現狀陌路人雖然看得見却是看不淸還只道車中兩人是一對新婚夫婦結伴出遊新娘害羞新郎情急所以鬧出這種把戲來他們存了這種見解就難怪當局者淸旁觀者昧了 
[滑稽言情賣酒女兒（再續）] [  醒謝]  
　　樊杜倫止不住問道密斯你今兒敢有甚麽心事茉莉搖一搖頭歎口氣道没什麽這不過心裏悶得慌罷了樊杜倫道你悶我却有藥醫呢茉莉道要醫我這病方子却有只恐怕没有行的人罷了樊杜倫聽着便如得了一道聖旨霍的立起身來道那麽我可以當其選呢茉莉只才快活起來道旣是爵爺肯這麽着是再好也没有了這是一件恐怕爵爺未必能依樊杜倫道你但說只要不違背法律的任憑什麽我都依茉莉道那麽我講了第一件爵爺要從明兒起第到旁晚六點鐘總得到我家裹來看我而且要送花給我和我一同唱歌踏琴我家姊妹連我一共四個你却除我以外便半個也不要理他你做得到麽樊杜倫聽了這話正是連做夢也想不到的那裏還肯推却只一疊的應道可以可以茉莉道只有一件你聽了可不要詫異便是一禮拜後我們須要大鬧一場從此斷决關係樊杜倫果然大詫道這可怎麽講你别要鬧玩笑罷茉莉正色道誰鬧玩笑你要是不信也就由你這事只索罷休樊杜倫忙道我依我依我甚麽皆依不過那其中原委也不能告訴我麽茉莉道不能但到了日後你自然要曉得的呢樊杜倫便不再問啜完早餐和茉莉道了暫别納着一肚子罕竟自躑躅而歸 
 
 

Page 15

 
 
   
 
 

Page 16

 
 
   
 
