# 1912 - 260 - 4914225

 

Page 1

 
 
[社論]  
[爲鐵路計畫敬告中山先生（心）（禪）]  
　　嗚呼吾國鐵路計畫尙忍言耶俄營東清蒙古棄矣日營南滿奉吉困矣德營膠濟山東危矣法營滇越雲貴寒矣列强協以謀我豈惟經濟上之競爭抑亦政治上之競爭也東西各國以鐵路墟人宗社屢見之矣中山先生而注意於此國之福也蓋中國幅員廣袤物産豐饒野心之各國無不覬覦吾財富以覬覦吾土地於是以鐵路操縱一地方之商務侵蝕一地方之權利稍有變亂卽屯兵保路之說起誠哉路權亡則主權亡鐵路乃國家存亡之關鍵也吾國以交通未便中央之權力艱於肆應各地之貨物率多屯積是以北方之兵隊不足以平南部之擾亂南省之資力不足以應北地之需要明知鐵路之利坐待外人先我而築之不及十年外人之鐵路必將蔓延全國今俄人張庫鐵路之說方始法人滇蜀鐵路之議又興天然之物産爲外人所攫取本國之商業爲外人所蹂躙邊陲之利權盡失腹地之侵軼時聞而患實不可勝述故籌鐵路之進行非惟所以謀中國之利實亦所以杜外人之害也吾國鐵路之形勢大率以京漢爲北幹以粤漢爲南幹其他由川漢而延長之則爲中央横斷線而各省會與省會之交通各商埠與商埠之聯絡亦所在皆須敷設然旣成者利權操之外人即名爲承辦中國之路亦往往收支不相償未成者路工逡巡經費支絀貽外人以口實至籌築方始者外人又思乘機攫取以中國不能自營爲要挾是可知中國之路權危機一髮稍縱卽逝非急起而圖之則數十年之後中國必無完土矣印度之路權隸於英故雖隔重海而不能脫英人之覊勒波蘭之路權屬於俄故屢求獨立而不能去俄人之束縛衡以世界大勢則各國欲瓜分中國必先從鐵路入手以路權在握則予取予求唾手之間足以制中國之死命而有餘矣故中國救亡之策當以鐵路爲第一義蓋運輸便則利源日闢中國可以不患貧控制便則駐兵中央中國可以不患弱雖然有二難焉一爲經費之支絀一爲人材之缺乏 
　　先言經費民國初造百端待理補苴彌縫常不足供經常歲出之用則國家之無能力以從事於生産事業不言可知且兵燹之後元氣未復民間經濟窮於周轉以鐵路經費而重困之則金融更形阻滯試彚列數法以比較而研究之或不無小補焉（未完） 
來稿 
[經濟協會宣言書（續）]  
　　蓋法律有一成不變之理而經濟有日新月異之觀今欲制定法律使隨社會有進化之機不隨社會有變遷之態非異有遠大之眼光精密之思慮必不能應社會之現狀而確立此深謀遠慮之立法事業若徒從事政治上之空論竊究法律上之理境而於經濟之實事不稍講求竊恐經濟現狀茫無涯岸一國之制度文物因時制官惟求適當其利害得失實不能據一時或一個人主觀思想以左右之也學說有偏頗時勢有變遷斟酌焉而使得其平則凡叅與立法事務者其必從事深究經濟學問又不俟言也故曰從事於國家政治生活而有關係於密切公共事業者不能不以攻究經濟學爲必要者此也抑又觀之吾國經濟實際現狀而知經營經濟事業者必須攻究經濟學之尤爲重要矣大凡社會經濟之進步純視一國商工業之發達程度如何而定不惟大實業家於生産交易等經濟學理必須十分明瞭方能樹遠大之規模爲事業之指導即小資本家經營事業知識淺薄亦須使之略知一二經濟學理庶於交易一般之法則與其如何乃能發達變遷之理法稍能領悟其現象之原因果結而於價值之增加資本利用之增加知所操縱或亦可助一般經濟之發達也歟近世經濟戰爭每隨世運之進步而益形激烈現在國民經濟與國際經濟常生種種困難問題此雖由於各種産業未發達之故而國民經濟思想薄弱原因殆亦莫能諱之矣從前辦理各項官業皆囿於資本難以資發展由今思之其所謂官業者果皆爲有益之事業也耶以無多之資本而尙消費於不盡有益之事業則此項計畫危險殊甚其失敗也固宜更進言之假曰此項事業殊爲有益而且屬於必要則資本果能無不足之虞耶藉曰不足則外資輸入問題果能拒絶焉否耶外資輸入非不可行且有因地因時而可爲勢力之一助者夫其所以能得勢力謂其可以助長我固有者經濟事情也我經濟事情曷爲而能不負其助長則又不可不虚心靜氣以研究之恩所以利用發達之道今當金融緊迫之時我國民果能安心投放資本於國内誠何用此外資輸入爲無如我國民始終不能安心將資本出現於世而一任外資之輸入也是蓋由於人民儲蓄之觀念差誤而亦一般金融機關不整頓信用不昭所致也比年以來災荒迭起米價騰貴小民生計倍極困難金融不能流通巿面衰敗商業益艱我經濟界果何日而有回復原狀之觀乎原狀且不能回復又焉望有整理發達之期乎我經濟界果有何術而能使其回復原狀有何方法而能收整理發達之效此非有經濟上確實之學理思想者殆未易解决此項之實際問題矣此衡諸吾國今日經濟實際情形而經濟學當知重要者一（未完）要件 
[中華民國礦業協會暫定章程]  
第一條木會以聯合全國礦務同人維持礦産之權利促進礦業之發達爲宗宗旨故定名爲中華民國礦業協會 
第二條凡中華民國公辦商辦合辦獨辦之現時礦業職任人得一體入會爲本協會會員 
第三條其已在礦務專門學校畢業及以前曾經辦礦確有　驗又或平素研究礦學與熱心礦事者均有入會資格得入本協會爲會員 
第四條依本協會定名之範圍除職任人外其各駐所辦事人及礦工首領均得入會爲本協會會員 
第五條本協會總機關設於上海其他礦業繁盛之處得設分會於該省省會 
第六條本協會辦事常年經費以會員年捐定之特别經費以會員特捐定之 
第七條本協會設正會長一人主持會務設副會長一人　助主持會務設總幹事一人執行會内各事務另設幹事若干員則視會務之繁簡以定多寡之數 
第八條本協會正副會長及總幹事員皆由會員於全體會員中用記名投票法選任之 
第九條正副會長及總幹事員皆以一年爲任期任滿時由衆會員改選任之連舉得連續繼任 
第十條本協會幹事員由總幹事於會員中擇任之 
第十一條除載員外本協會得另設調查若干員調查全國礦産分類報告 
第十二條會員入會時捐入會金六元塡取證書徽章每年納會金十元作爲常捐特别捐自由擔認 
第十三條會員入會須有本會會員二人以上之介紹 
第十四條每年陽歷八月在上海舉行當會一次有重要問題發生得由本協會召集臨時大會均於開會前二十日登報通告 
第十五條關於全國礦業之利害問題得以協會名義行之　於各該省礦業之利害問題得以各該省之分會名義行之如須本協會名義必先報告本協會審定而後行之但不得違背本協會宗旨 
第十六條本協會會員有關於礦産及營業上之利害問題得具意見書報告本協會開職員會討論辦法惟須得十人以上之贊成方爲有效 
第十七條各省已開採之礦業有因辦法或財力上之障碍得由該處會員開具理由書報告本協會本協會當相機指示果係良礦可低籌資財以維持之 
第十八條凡各省因礦産上所生之紏葛又或甲礦與乙礦關係上所有之交涉得各具意見書報告本協會本協會當研究折中盡力調護 
第十九條本協會附設礦質化分所凡各省所有鑛産無論已否開採得由會員將礦質寄交會所詳悉化驗審定貨品優劣另具說明書寄還該處使開採者易有把握 
第二十條依本協會之宗旨及目的左列三事爲進行之必要甲礦業雜誌乙礦業學堂丙礦業銀行 
第二十一條三事不能同時並舉依所列之次序逐漸推行之第二十二條鑛業雜誌暫假定基金二萬元鑛業學堂暫假定基金二十萬元鑛業銀行暫假定基金二百萬元 
第二十三條此項基金凡有中華民國國籍之資本家均得輸入不以本會之會員爲限 
第二十四條除雜誌學堂設於上海外各省會及大商埠均得設立鑛業分銀行 
第二十五條雜誌學堂銀行詳細辦法另以專章規定之 
第二十六條本協會章程有未妥洽處俟開大會時提出修正案公同訂改 
[發起人]  
席裕福胡國　　啓鐸孫爾　熊濟洙柳聘農何霽 
張窰吳仰曾徐士修蘇鳳初黄　興彭程萬江家珩余長　胡瑛鄺榮光賀贊元彭　民羅飴王延社胡鈞 
李士偉陳方度郭森甲唐書筠命令 
[九月二十五日臨時大總統命令]  
　　參議院議决各省第一届省議會議員名額表本大總統按路約法第三十條公布之直隸一百八十四名奉天 
 
 
 

Page 2

 
 
六十四名吉林四十名黑龍江四十名江蘇一百六十名安徽一百八名江西一百四十名浙江一百五十二名福建九十六名湖北一百四名湖南一百八名山東一百三十二名河南一百二十八名山西一百二十名陜西八十四名甘肅五十六名新疆四十名四川一百四十名廣東一百二十名廣西七十六名雲南八十八名貴州五十二名此令 
　　特任趙秉鈞爲國務總理此令 
　　任命尹昌衡兼充川邊鎭撫使此令 
　　任命陳錦濤爲審計處總辦未到任以前著王璟芳署理此令 
　　任命張壽鏞署浙江財政司長此令 
　　司法總長許世英呈請任命高祖培胡元斌趙鵬第左一芬爲總檢察廳書記官應照准此令　　九月二十六日臨時大總統命令 
　　任命孔庚充山西陸軍第一師長此令 
專電 
　　北京電袁總統擬任張謇籌辦全國鹽政張謂非先解决官制問題不能擔任 
　　北京電參議院明日又將開秘密會議仍爲借欵問題 
　　北京電蘇都督代表陳陶怡雷奮昨日（二十五）抵京由沈秉堃等招待不日將招集各省代表商議開會事宜 
　　南京電程都督昨飭各縣民政長力勸人民購買公債票 
　　南京電程都督擬取銷寗鎭澄淞四路要塞司令部所有四路礮台槪歸參謀處管理藉省經費 
　　南京電軍務司現飭測地局測繪秋操地圖以備採用 
　　武昌電前夜鄂省城外譁變之兵係駐南湖之馬隊二標先由某排長濳赴城内約各營一同起事各營不從該馬隊恐城軍洩漏乃急於前晚約齊全標攻起義門第一鎭黎本唐統制聞信即派兵抵禦約戰兩小時許並用大砲轟擊叛兵始潰散當塲拿獲二十餘人己於昨晨正法五人居民舖戶頗遭刧掠現已安靜如恒 
　　武昌電黎副總統諭叛兵己散居民勿庸驚惶并飭從速預備起義週年祝典各省蒞會代表由巡警探緝隊等密爲保護 
　　武昌電駐倉子埠十一標兵士亦由南湖馬隊勾結謀變經黎統制撥兵彈壓亦即平靜 
特約路透電 
　　北京電袁總統昨日答告英使朱爾典謂政府擬遵守新借欵合同及將竭力履行各義務聞新借欵將於星期五日在倫敦發行届時可以眞確試騐中國所接之利害如購者踴躍則承攬此借欵者均將理直氣壯萬一購者寥寥則中國於世界經濟巿場所占之地位勢將遠遜於從前新借欵之駐京代表堅信此債發行可操勝利惟以前事例之認購雖踴躍而發行失敗者亦嘗屢見不鮮今殊未可豫决也 
　　北京電據倫敦私電聲稱新借欵英金一千萬磅之發起書已經付印忽然撤回不知何故 
　　北京電今晨參議院開會議員出席者僅五十六人坐候半小時之久又到四員議長痛斥某某數議員臨時託故殊忝厥職某議員提議實行近來所訂之罰章一次罰金三次除名議長贊成其說謂議員旣無暇到院則即不合有代表國民之資格旋由秘書宣報蒙古旗民加舉之議員一人業已抵京全院因蒙古已舉有議員十一人爲數已多不允予以坐位 
　　北京電參議院通過陸軍服制議案後即行開秘密會議 
　　北京電據中國消息現有蒙古親王數人自願歸向民國惟候有佳好之機會以宣布决心 
　　北京電政府己撥洋一萬元充作浙江振款 
　　漢口電昨夜武昌城外某營兵士叛變約計數百名内馬隊居多欲圖入城刧掠經城内守兵抵禦一點半鐘之久卒以麥肯沁大砲擊退之叛兵死數傳說不一或謂數人或謂百餘人而盡責之兵士則全未傷失外間謡傳此次兵變實係張振武羽黨圖害黎都督以報殺張之仇而據確實消息聲稱叛兵志在搶掠並無他故地方治安現已恢復所獲叛兵已正法二十餘名 
　　武昌電城外變叛之兵第一第二標馬隊亦在其内被獲者約百人正法者二十餘人餘兵均已逃散營内己空諸所有叛兵雖志在刧掠然必預先約某軍官附從者允於事成予以高位黎都督於星期二夜接得密報即將主謀之某員拘逮下獄攻城叛兵中計陷阱故卽潰散此事並不重大城中現已安寜如常 
　　福州電此間現仍安靜惟民人極形張皇恐岑春煊抵後將生事變 
　　蕪湖電此問商業日見起色革命以後所裁之米捐今將規復舊制每石徵捐幾何尙未商定有少數之商抗付此捐已有多時舊鹽行與新鹽商現互起衝突今鹽政已歸張謇實行整顿故此種衝突不難調停 
　　濟南電孫中山君己於今日下午二點鐘由天津乘專車抵此 
　　東京電據津勢電稱星期日夜間大風沉没魚雷艇一艘艇中之人皆遭滅頂尙有二艘爲風吹損 
　　東京電自二十二日起東京連日大風受殃之地頗爲遼遠電報交通爲之阻　横濱之法國巡洋艦吕泊萊克司走錨擱淺於星期一日出險來往釜山及某處之某郵船遇風觸礁幸未傷人熱田灣沈没山田九汽船一艘又載重三千噸不知名之汽船一艘鳥羽灣某汽船吹斷桅桿滅魚雷艇某某二船吹擱灘上又某處吹毁滅魚雷艇及魚雷艇各二艘名古屋吹坍學校一所壓死二十人傷十六人並吹倒紡紗廠一所壓死十六人傷四十二人又吹倒尼院一所不知傷及幾人現因電報中阻受災詳情未能盡悉 
　　東京電星期日大風甚猛烈爲五十年來所未有損失財産約值日洋四十兆元以名古屋岐阜大阪三地受災爲最重名古屋無屋不損死四十人傷數百人當時海潮漲溢全港毁損輪船觸礁者三艘擱淺者二艘死者一百二十四人傷一百十二人岐阜死二百六十二人傷二百八十三人某船在遠州觸礁溺死四十七人大阪吹倒房屋二萬所防浪堤爲海潮冲毁奈良有千餘年之古廟亦遭吹倒 
譯電 
　　北京電英使朱爾典今日（二十五日）奉政府訓令往謁袁總统反對新借欵聞銀行團將即請其他各外交家同作此舉故六國公使旦夕似將向中政府聲明各本國政府之位置目下雖未宣布然信各國皆將警告中政府新借欵將使中國前途淪於危境今日當持穩健之財政政策以防大局紛亂及保中國之仍得成爲一國而新借欵則不能符此政策云云按此意與各國前持之態度頗爲脗合蓋各國常言中國借債不得無所審别也銀行團今已完全停止磋議但中國殊難獨恃新借欵而存立故續議之望尙未盡絶 
　　北京電英使朱爾典今日下午謁見袁大總統告以英政府並不贊成新借欵英使並言中國所欠各國之欵至一千九百十三年六月底止其數逾英金一千萬磅又言北京萬國銀行團聲勢頗大若得相當之條件則能實力濟助中政府今中政府舍此他求實自鑄其錯此種政策將疏遠各國之友誼云 
　　倫敦電新借欵團係由勞逸特銀行京郡銀行倫敦兼西南銀行及麥加利銀行組織而成路透社得悉六國政府將施展其庚子賠欵條約所有之權利以阻將已經抵押賠欵之鹽課另抵他用恐不日將以此意通告中政府路透電社得悉英國外務部得悉中國新借款交涉後卽通告承攬者謂如進行此事則將直接反對政府政府不得不向中政府提出抗議 
　　北京電近來外間盛謡日夕將有亂事故各商店日暮即一律閉門小街兩首均裝木栅袁總統已出重資雇用偵探 
　　武昌電方維之羽黨昨夜（二十四日）謀變即爲黎都督鎭平今晨處决黨首五人 
　　漢口電昨夜武昌有馬隊一標相約變叛隊中之人多屬張振武羽黨今日處决將士十人未變之軍現仍圍攻亂兵聞亂兵曾焚掠漢口下游之張子浦（譯音）按疑卽倉子埠 
　　福州電彭松壽業己辭職人民之恐慌爲之頓消 
　　香港電青島水門汀公所之泥窰因廣東當道禁止石炭石出口故已暫時停閉駐京英使將設法對付該問題 
　　香港電葡兵三百名華兵七百名現會同勦滅澳門附近各島之海盜各海盜均聞風逃逸聞目下擬暫停進攻以候葡萄牙巡洋艦駛抵助戰 
公電 
　　河南選舉總監督致籌備國會事務局電籌備國會事務局鑒奉灰電解釋選舉資格詳譯語意實含有左列二種義意一財産之資格得使行選舉權者必以用本人名義納稅爲根據一凡未有析居確證者家長失其選舉權或停止選舉權時家中他人不得以財産資格使行選舉權敝處按諸事實詳加推求此中礙難施行者有一尙待商榷者有二查河南納稅習慣多用堂號納稅較多之家並有繫排比之字於姓下分爲許多戶名者世家大族尤多沿用其高曾戶名厘正更訂當俟實行戶籍法時另案辦理現在辦理調查祗可派妥員分託鄉董據實調查不難明確若必以用本人名義納稅爲調查根據恐納稅之人旣因無名而半遭摒棄納稅之名又因無人而徒費調查此礙難施行者一也家長爲全家之尊財産主權厥有攸歸旣以犯第六條之規定失其選舉權家中他人不能代爲行使揆諸法理詎不謂然惟其家同居之人要必爲家長之直系子孫此例方可適用若係其弟姪則財産本所公有各佔一分各有主權不過因中國素重家族主義暫時同居若因其一人犯消極資格其他各人均不得以財産資格行使選舉權恐有未公且中國尙無民法家長界說亦不明瞭例如甲乙兄弟二人甲死甲子與乙同居以宗法論甲子爲家長以尊卑論乙爲家長又如丙丁兄弟二人同居丙係庶出以長幼論丙爲家長以嫡庶論丁爲家長家長且難確定如欲因家長犯消極資格靳其同居之弟姪不得以財産資格行使選舉權恐多紏葛竊謂家長犯消極資格其同居他人如係直系子孫不得以財産資格行使其選舉權如係其弟姪應准以財産資格使用其選舉權惟如犯第六條第二項之規定則其財産主權將不確定無論何人不得以其財産作爲資格是否可行此尚待商榷者一也家長犯第七條所規定適當停止選舉時與犯消極資格似當分别辦理例如其父服官或當兵在外其子年滿二十一歲承受家産年納直接稅在二元以上如以其父爲國民服務之故遂失其財産資格之選舉權揆之情理似有未平竊謂直系子孫如其家長犯第六條消極資格自不能以財産資格使用選舉權如所犯爲停止選舉權時應准其使行財産資格之選舉權此尙待商榷者二也調查期迫盼速賜覆選舉總監督張鎭芳删印覆電明日續錄 
　　北京革命紀念會電本會於舊曆八月十九日卽陽曆九月念九日在北京琉璃廠舉行革命第一週年紀念大會黄公克强主席特聞 
　　閩省各團體致岑鎭撫使電三山會館潘訓初鄭章孫穉辛轉岑鎭撫使鑒聞公入閩拯民水火各界均表歡迎惟有人恐不利於已假借各團體名義力圖聳聽幸卽移節勿爲所動現巿面已爲摇惑騷動遲恐變生肘腋福建各團體泣籲有 
　　福州巿民會通電申報曁各報館均鑒閩因岑西林挾兵而來巿面震動錢莊紛紛倒閉巿民特開大會維持一而哀電大總統阻兵已設事務所在城内登俊里福州巿民會徑 
　　福建團體歡迎岑鎭撫使電申報轉岑西林福建公會及各報館鑒閩中聞岑鎭撫來人心踴躍彭黨大懼黄展雲馬景融鄭祖蔭黄光弼林衡可林雨時等遍發傳單開巿民大會光弼衡可登台演說嚇脅巿民到省議會要求電阻巿民爭唾其面將用武巡警至一鬨而散横南社所開乾裕林斯琛弟所開大川兩錢舖特意倒閉致牽動巿面又屢假託公電到京阻止其手叚無非畏岑之來然大衆翹首望岑如雲霓速來萬安冐死特聞並請轉電北京火急共和實進會國民協會共和黨閩支部曁五十六團體同叩 
　　南京程都督致上海李微五電上海光復軍統領李徵五鑒急徐州匪焰未靖該處地勢平坦搜索馳驅必須得力騎兵查貴軍騎兵一團訓練素精且多係北地招撫而來馬術嫻熱强壯耐勞足堪任戰仰卽迅速開赴徐州助戰暫歸第九師冷師長指揮調遣以便統馭電到速籌備前往無誤戎機所有開拔運輸等費己飭駐滬通信處籌撥程都督敬印 
　　鎭江航商董事會電上海各報館鑒江蘇全體航商在鎭開會選舉商船總公會名譽會長王一亭先生當選除呈報外並舉本會總理藍浩吾君爲代表赴滬歡迎謹先電聞江蘇全體航商董事會叩 
　　華僑代表電華僑聯合會鑒華僑選舉法允修正莊嘯國後日歸白蘋洲 
要聞一 
[新内閣之難産]  
（北京參議院特派員） 
　　梁總長之現在 
　　趙總理之將來 
　　陸總理先力辭兼任之外交總長乃提出梁如浩於參議院據政府中人云中國辦外交者第一爲唐紹儀第二爲梁敦彦第三卽爲梁如浩唐斷無還就總長之理梁久居德國無意回國勢非用梁如浩不可其人誠篤修潔在東三省時收回鐵路及營口關稅成效昭著云云然反對之者則謂其人本一京榆鐵路之售票員文理不通漢語亦不甚通曉任上海道時赴寗謁江督時端方督兩江詢其上海地方是否安靖梁答曰職道專管收稅地方安靖與否不甚知道一時傳爲笑柄故多數人皆反對其爲外交總長其結果國民黨賴孫黄竭力主持令黨員擁護政府悉投同意票初黨員不甚樂從十五日中山招待參議員散席後復在迎賓館開國民黨理事幹事會切實勸導始表决全體同意共和黨與民主黨始終抱持反對主義惟共和黨員於投票日多半未經出席所投四十七票同意票皆國民黨員不同意者二十七票二十票爲共和黨員所投七票爲民主黨員所投遂得多數通過十八日參議院開秘密會討論蒙藏事梁如浩以新外交總長之資格與趙代總理段總長同出席蒙藏事討論畢共和黨員鄭萬瞻請外交總長宣布外交情形趙代答曰梁總長尙未到部一切未經接洽無從宣布鄭又云但請宣布意見趙乃謂梁曰姑請略言之可耳梁不得已緩步登台有拍掌者梁云兄弟須今日下午三點鐘到衙門故外交情形毫無所知凡外交必俟内政辦好兵力强盛後方可措手今中國内政旣未辦好兵力又甚弱無外交可言諸君如欲詢問外交各事則本部次長及參事俱在此可隨便發問卽欲點首歸座民主黨員劉崇祐起立厲聲斥之云貴總長所述實有不解惟其内政不好兵力不强外交更須注重若因内政不好兵力不强之故即置外交於不辦何必設此外交總長望貴總長努力爲之勿負衆望梁唯唯而退國民黨員有摇首皺眉者有含笑點頭者其窘狀可見 
　　陸總理續假十日至十七號己滿續請免官之書又上其勢無可再留繼任之人乃大費躊躇袁總統以孫黄在京力欲任用國民黨人以表聯絡之意有一部分人頗欲推黄黄决辭不就而參議員中之國民派多扶助宋敎仁宋固夙以總理自任於是宋内閣之聲遍於耳鼓項城不以爲然宋嘗自探之詭云將回湘省省親而資斧不繼項城即送千元爲贐敬適孫以湘粤派别攸殊亦不贊成宋之組織内閣黄與宋亦不甚相善大有力者旣不爲助宋内閣乂不成爲問題總統乃主張沈秉堃孫黄亦贊成之據總統府中重要人物云總統並非眞欲沈爲總理不過總統所眞欲任之人不便直接說明恐易招反對也冀各黨反對沈然後折而任趙於勢較順沈說一出國民黨首先反對孫黄雖力勸仍歸無效共和民主兩黨亦多反對總統因此不復正式提出嗣國民黨中以趙亦掛名黨籍主張用沈不如用趙共和民主兩黨見近三日趙在參議院尙過得去且任事較久稍有經騐比較的可以贊成默察情形可望通過總統府格外鄭重須飭各黨决議後再將公文送院但有一部分人主張即以沈爲内務總長免致國務院中無一人熟悉南方情形者質言之國務員中不可無南來的人物也聞沈不肯承認第一京中旗兵及巡警與趙有特别感情恐非毫無關連之沈秉堃所能統轄第二旣有候補總理之說忽爲總長似乎不甚好看大約第一說有善法處置第二說不成問題數日内當可决定 
[共和黨對於趙内閣之態度有人才而無黨見]  
　　國務總理一席此次大總統决定任命趙秉鈞後國民黨先表示贊同遂遣秘書長梁士詒前赴共和黨宣言謂總統原擬任沈秉堃爲總理因國民黨反對刻决定易以趙秉鈞惟趙亦隸國民黨籍未知共和黨意見如何該黨　員當答以本黨於臨時政府期内但使總統提出之人政治上著有成績富於經驗不至别生枝節者本黨向無他項意見至黨派一層無論趙秉鈞與國民黨關係如何本黨於臨時期内祗問其材可勝任與否初不因異黨而不贊成云云翌日共和黨參議員遂開討論會提出總理問 
 
 
 

Page 3

 
 
題公同研究僉謂沈趙皆隸國民黨籍即將趙秉鈞提出本黨亦不因黨見而持異議以趙任内務較有成績故也惟本黨於臨時期内向主張與各黨提携使政府漸就立憲的軌道不意中經波折各方面不與本黨以實行機會現在小借欵成立大借欵亦將開議由臨時政府漸次過渡爲正式政府政局稍見穩靜本黨對於趙氏雖一律同意但數月來堅持之宗旨亦不可不趁此機會以求實行貫澈耳 
[省官制案討論大綱之激爭北京參議院特派員]  
　　省官制案之爭點爲省長之簡任與選任十九日參議院討論該案之大綱兩說相持甚有精采其可記述之點如左 
　　共和黨四川議員鄧鎔略謂審查會將省長之簡任改爲選任其意自爲發達民權起見惟於法理與事實均有不合者第一約法旣合全國而爲統一國各省自包舉於其中若另以省制名官制暗中變更約法各省之省長均由各省自行選舉仿照美國之聯邦制是否將來訂定憲法各省亦如美國之各州有各自訂立憲法之權第二照約法參議院於大總統之任命官吏惟國務員及外交官得有一種同意權此同意權不過爲一種消極的制限手叚今若於各省省長之任命各省議會反得有積極的一種選舉權是否省議會之權力應駕乎全國議會之上第三照約法總統於國務員之任命須經叅諸院之同意此爲約法上所定總統用人權之制限若省長之任命亦應照國務員及外交官之例則亦　於約法上定總統之限制不能於省官制中定總統之限制此皆就法律言之也第四若謂現時各省已自行選舉獨立自治不宜以法律强爲之挽回則須問各省獨立自治并自行選任之現象究竟是好是惡敢斷言並非好現象第五省長由省議會選舉則各縣縣長亦必由縣議會選舉流風所煽分崩離析豈能以一統固有之疆輿而任其分裂至此第六約法上於各省及蒙藏均爲各地方之一内地各省猶不能由中央任命官吏前往蒙藏更無論雖欲覊縻而不得更何從於此時取消其獨立第七省長而行選舉勢必各自選其本省人是養成部落的觀念不知國家之大矣此皆就事實言之也以此種種理由故省長斷宜簡任 
　　共和黨江西議員李國珍繼之謂原案主張中央集權審查案主張地方分權故一爲簡任一爲選任然省長是否純爲自治職員抑係國家行政官吏旣爲國家行政官吏應奉中央命令而執行之若非由中央任命則必偏重地方之觀念而於中央命令不能執行苟欲執行則拂輿情而受彈劾是中央命令必致不行而有妨於統一矣張君說明審查宗旨一則謂民國地面廣遠故宜分權一則謂各省現旣獨立自治無須再爲變更故宜分權因欲分權故省長宜選任此兩理由均不充足盖集權與分權非視乎地面之大小實宜視固有之厯史法美同爲民主國美之歷史本爲聯邦故成爲聯邦國法之歷史本爲統一故成爲統一國若必以地面之廣狹爲準然則瑞士地面極狹何亦採聯邦制耶此其一此次之革命實爲軍人革命軍人宜無不愛國者應奉還政權於中央豈有常自擁護而反抗中央之理此其二故以此理由而謂宜採分權之制自選省長根本上理由不足 
　　國民黨湖南議員劉彦反對謂現時省制軍政外交之權均劃歸中央卽非地方分權省長選任亦無關於分權之說李國珍復反駁之謂美國絶對行地方分權之制而軍政外交仍統於中央可見軍政外交等事之統於中央尙不足爲統一集權之證 
　　國民黨雲南議員張耀曾辨明報告之旨趣謂本員前報告時實無主張地方分權之說不過謂地方自治之權力宜擴大旣認省爲獨立之一種自治團體則省長爲一種自治職員宜由各省自行選舉矣 
　　討論至此兩方互相爭持無從結束遂公决於次日開全院委員會討論 
　　政府因參議院審查之結果根本主義全然相反擬於日内再行撤回修改將官治與自治之界限劃清然後再行交議云 
　　記者按以全省偌大之區域省制中所定偌大之政權而謂與巿鄉之下級自治團體相等以一省之行政總長而謂與巿鄉董相等欲行其選舉似乎比儗不倫况張之報告固曾明言各省現時之狀態宜仍存而不革者試問各省都督現時所攬之實權果僅爲自治範圍以内之事與否旣非專行自治範圍以内之事則不能純視之爲自治職員而行選舉明矣留京記者附識 
[省官制案撤回修正内容]  
　　此次政府撤回省官制案係法制局長施愚之主張其原因表而雖爲解釋參議院簡任民選之爭實則爲施獨立主張之發展耳施在前清時代反對各省設諮議局甚力蓋爾時即認定省爲行政區劃二設諮議局即混入地方自治性質於國家行政必多掣肘革命以後各省就諮議局改爲省議會此制已不能打破而省之爲官治爲自治終成一混合體即省長之宜簡任宜民選亦成一不能解决之問題施以爲非從根本解决不可此次撤回擬即仿照普魯士州制一省内並採官治自治兩種（施曾留學德意志於此制度考求甚詳以爲與我各省現狀民情多相合處）依此爲修正之標本以每省設一自治長由本省公舉主管全省自治範圍以内之事再設一省長由中央簡任主管全省官治範圍以内之事兹將其將來修正内容彚錄如左 
　　一確定省兼有行政區劃與自治體之兩性質現行制度亦認省兼備此兩種性質惟權限機關混合致多不便將來修改案則絶對的劃分之（甲）先定省爲行政區劃於行政區劃一方面設省長及各司由中央任命專執行國家行政事務權限上絶不侵入省自治範圍内於省長外設參事會以監督省長裁決行政事項（依普魯士兼爲行政控訴裁判所修改案當亦必取此制）（乙）次定省爲聯合自治體旣定省爲行政區劃純粹官治與現制相違然省之區域廣漠各國亦無此地方自治故修改案認爲聯合自治體（卽爲州縣自治力不能舉者更聯合一省自治爲之）於此一方面設議會以立法設執行機關以執行此項吏員由議會選舉專執行自治事務絶不涉及官制範圍 
　　二官自治權限之劃分一省之内旣分官治自治爲各别機關此間最要者卽爲官治自治權限之劃分修改案於自治事項擬取槪括的列舉以各省之程度不齊使於伸縮於官治則　國家專有事項之法令行之如司法如交通之屬　國有者管理如軍事上之關於徵兵等事皆是至其他本屬官治有時間可委任地方本屬地方或須官治監督官治補助亦自不妨以機關劃分權限不　事務上即有伸縮亦有利而無弊也 
　　三修正案關於省制省官制之改稱修正案旣將省　爲官治自治兩制原案之省官制與官治一方相合仍舊名爲省官制惟省長易爲省尹下設各司亦仍名爲司旁設參事會自治一方則改省制爲省自治制省議會名稱無變更執行機關名爲省政廳設董事長及董事數人依省議會議决執行省之自治事務 
　　就此制析言之行政區劃一方省長卽普之州知事參事會即普之州參事會自治一方（亦謂爲民制）省政廳卽普之州行政會董事長即普之州長省議會即普之州會簡單言之卽一省内分二個特别行政作用更設特别官司是也至下之州縣依普制分二個作用不設特别官司如舊制等要之此等制度於民國建設上大有研究之價值也 
時評一（默） 
　　此次倫敦一千萬磅之小借欵成一般輿論咸謂我民國尙有自由借債之能力殊不知緣此小借欵而使六國銀行團發生種種糾葛者正以見我國之無能力焉 
　　六國銀行團挾其雄厚之資本復恃英政府之後盾以施壟斷政策於中國初不料有勞逸特銀行等出而染指也於是於其磋議未定之際持沈默靜觀之態度以俟小借欵問題之自敗及見磋議旣定將簽正約則又聳令英使以嚴厲之詞恫嚇中政府又無效則於大借欵之續商要求先取消小借欵而後開議并於四個之條件堅持不稍讓步彼蓋預料我一千萬磅之不敷用必有待於大借款之成也故挾此以爲小借欵之抵制迨我政府不允遷就大借欵决裂則又由英使逼索前清所欠之債項欲使我所得小借欵二十分之十九償還各國無餘資以應行政之需否則要求管理我鹽課并勒我勿再向他銀行續借凡此種種曲折前因我小借欵成立而欲破壞之以達其大借欵之目的後因我拒絶大借欵則欲逼迫前清欠欵杜絶借債門路以陷中華民國於涸轍之途一言蔽之不過欲壟斷債權而己我民國於此就之不能却之不可嗚呼自由云乎哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫中山抵晉情形]  
　　孫中山先生於九月十九日上午十鐘車抵太原山西各界在大學堂歡迎首由景君梅九報告中山先生三大宗旨及對於晋省種種之關係次馬君立伯讀都督祝詞繼由中山先生演說革命原因並去歲起義時之現狀而歸重於今日建設須人人有公共思想語語痛切皆足發人猛省一時拍掌之聲如雷貫耳演畢田君子清景君耀月馬君立伯又相繼演說頗極一時之盛兹將各界歡迎情形彚錄於左 
　　軍警歡迎軍警自是日早七鐘起挨次而進鵠立兩旁自始至終毫無倦色 
　　黨會歡迎省議會同盟會以及統一共和自由各黨咸於午前十鐘齊集場所歡迎其他如敎育實業曁農商等會尤爲熱心 
　　政界歡迎政界如民政公所曁敎育司法等司衣冠咸集猶若望塵不及焉 
　　學界歡迎大學法政師範中學農林實業師範女學公立女學尙志女與等學堂俱於先生未至之先侍立道左恭迎芳躅雖纖弱之女界亦無不精神奮起徐俟棨戟遥臨云 
[程都督告誡征徐軍士]  
　　程都督致徐州冷師長電云急徐州冷師長鑒頃據山東周都督靳統制漾電稱貴省各軍連戰克捷陣斃李狗抓子該匪獷鷙異常出没江魯作惡多端此次就殲眞堪稱快承詢敝省匪情現時尙屬安謐惟聞勦匪各兵於良莠不暇分晰自齊已電飭敝省施統領隨時與屈團長籌商一切仍乞轉達冷師長訓示前方各軍務期兩省軍隊凡遇災黎加意護惜用符鋤暴安良之初意望速施行等語昨並據沛縣城東趙團七村莊李騰宵呈稱沛城民團長李廷鶴挾嫌朦禀官軍在趙團南二村誤斃老幼男婦十二人等語是否屬實尙待確查惟值交界用兵之際匪民最易混淆德全效電即　鰓以此爲慮全赖陣前將士威德昭明以出斯民於水火務祈執事申誡各軍重體斯義俾免傳聞者貽爲口實致妨我軍人之榮譽也臨電念切程德全敬印 
[蘇城選舉衆議員紀事]  
　　衆議院議員選舉期限甚迫吳縣民政長已通飭各巿鄉公所調查選民趕速造册普規定初選舉投票區劃計分七處其地點照錄如下 
第一區城内陸墓車坊蠡墅附入 
第二區甪直陳墓周莊斜橋唯亭附入 
第三區湘城冶長涇南北橋陸巷附入 
第四區滸關黄埭金墅東橋望亭附入 
第五區横涇木瀆香山附入 
第六區光福西華善人橋附入 
第七區洞庭東山西洞庭前後山附入 
　　又江蘇衆議院議員覆選監督均經都督委定兹聞第一區覆選監督即委任府中秘書員潘仲芬君充任己於九月廿號即在蘇州都督府中附設事務所開辦一切所内設有司選庶務二科分派科長二人科員錄事十餘人日内甚形忙碌云 
[蘇城老虎灶開巿]  
　　蘇城老虎灶罷巿一案已紀昨報兹又據蘇友函云蘇城水料不潔寳爲疫癘之媒前經警局出示通飭城内各茶店及老虎灶　用水船向城外汲取清潔河水不准偷便取巧就近攙雜汚水以重衞生但若輩悉係無知下愚不知公益爲何物依然汲取城河臭水發賣以致疫痢蔓延巡警總局石局長有鑒於此前特派巡士分路向各老虎灶取水檢驗如確係不潔之水即不准其出售而巡士不善開導稍用强硬手叚以致各老虎灶悞謂警局有勒捐情事相率罷巿至二十五日晨尙未開門不知如何調處也 
　　另函云蘇垣時疫流行由於食水不潔城廂内外各老虎灶每汲取域河汚水賣與居戶雖迭經巡警總局勸諭令向城外汲取詎若輩陽奉隂違依然違犯警輩事爲石局長查悉當予以拘留之罪各老虎灶爲要挾社遂於昨日相約罷巿一般人民僉謂食水之潔否有關身命理宜嚴行取締咸責老虎灶之無理取閙各老虎灶見輿論難違無可要挾爰於二十五日一律開巿營業矣 
[粤路公司籌還本屆借欵]  
　　粤路前向美國贖回路時係向匯豐借欵議訂分年籌還現本年十月六號爲第七屆還本第十四屆還息之期公司李協理前當磅價低落之時經已備欵如數購足比較上屆磅價約爲股東減却五萬元之譜經呈請胡　督備文投交港政府矣其呈文如下商辦廣東粤漢鐵路總協理呈案查粤漢鐵路前因贖路湖廣總督向香港政府訂借之欵由湘粤鄂三省分年攤還歷經遵辦在案兹屆十月六日第七次還本之期粤省應還本四萬七千一百四十二磅十七先令一本士三法丁另息四千二百四十二磅十七先令一本士三法丁敝公司業經籌備惟查向章均必由英國駐廣州正領事函知香港總督查照爲此呈請貴都督照會英國紮廣州正領事請照案繕具致香港總督公函交由敝公司派員特往香港一併投遞實爲公便再總理公出故未署名合并聲明此呈廣東大都督胡李煜棻九月十七日 
[江西近聞錄]  
　　會議要案李協和都督於九月廿一號在府召集政務會議議决要案兹錄於下（一）提議程道存摺請借欵修堤案議决堤工亟宜修築不獨該紳一縣（係新建縣）爲然本會議應就全省堤工計畫俟調查後提交省議會决議辦理至該縣堤工如須趕先修築應由地方自行籌欵（二）提議贛省自治局經費預算案議决照原案通過但由内務司另請增設書記一人錄事二人分司收發繕寫印刷事件其薪水項下亦照員額應支之定數增加（三）提議内務司請將贛省警視廳劃歸内務司指揮監督案議决警視廳仍直隸都督而縮小其行政上之範圍省城警務由該廳直接管理而外府縣警務專歸内務司監督指揮不受該廳管轄（四）提議敎育司請撥欵開辦商業學校案議决此案暫緩置議始行散會 
　　紀念辦法贛省籌辦光復週年紀念會業經李都督飭司放欵委任總務廳長王良箴爲總裁會同各司廳團籌備舉行現經規定舊曆八月十九日紀念辦法兹錄於下（一）年前七時各機關部人員各軍隊各學堂齊集順外大校場按圖分列（一）午前八時都督親蒞會場（一）奏軍樂（一）都督祝詞各界祝詞（一）都督演說（一）陸軍學生唱紀念歌（一）三呼民國萬歲奏軍樂（一）各軍隊出發散步唱歌十一時收隊（一）散會（附記）李都督派定第一旅長劉世均爲臨時指揮官（提燈會辦法）（一）提燈會由各學堂各機關組織之（一）提燈會所用燈籠油燭均由自備燈籠種類顔色聽便不拘一律配用高脚（一）組織提燈會各團體應先五日將提燈人員多少通告本處以便排定次序製備徼章（一）午後五時齊集偕行社以便同時出發（一）經過街道俟會期前三日再行通告 
[鄂都督府近事彚聞]  
　　問候黄興黎副總統與黄克强君因政見稍有歧異不免各有誤會近見黄君入京與袁總統歡若平生盡除隔閡將來消融南北意見必爲民國造成幸福故亦極表欽佩爰爲通電証明張方案與黄君無關以息外間蜚言並專派參議官周斌赴京持手書謁黄君問候起居以聯感情原書略謂孫公入都政見與項城極合現復得我公參與其間從此南北一家沆瀣一氣裨益國家大計良非淺鮮元洪本擬躬親走候代伸國民下　無如身支危局未敢造次成行特派周君斌存問起居卽祈俯賜接見不勝銘感 
　　嚴懲變軍黎副總統以駐紮荆沙第七鎭二十五標標統袁桂芬軍紀不嚴以致所部第三營兵士出有搶署刦獄擾亂商巿重案該標統事前疏於防範臨變又不知維持傳言彼實欲得十三協統領位置暗中主使故該兵敢於爲亂此種謬訛之徒豈能能久握兵符爰密電該鎭統制唐　支設策誘同來省袁尙無所聞知當經交卸於日昨抵省謁見黎公當即飭交軍法處嚴訊擬辦聞軍法處長意欲成全之特將嗾兵滋事希奪統領之職一層置之不究惟罪其擅行集會干犯軍紀業禀奉黎公批准酌予監禁三年另委他員代行職務矣 
　　試辦徵兵　黎公以徵兵之制各國通行期以人人知兵餉項不至虚糜頃擬由混成第十七協先行試辦俟辦有成效再行通飭各鎭一律舉行昨己面諭十七協統領徐鎭堃由該協起試辦徐君當將一切辦法籌畫就緒以十月一號爲該協三十三四兩標兵士退伍之期至十二月一號全行退盡卽以是日爲徵兵之期並畫定以黄陂孝感二縣爲該協徵兵區域 
　　優遇功首去歲鄂軍起義之夜首先圍攻督署者以前八鎭工程營之同志賈世鴻方興爲最出力及陽夏鏖兵迭次組織敢死隊戰地調查隊功勲卓著毫不自伐以故沉滯下位未獲升遷及南北統一以後又組織工程幹部終日督率操練勤勞異常昨副總統調查起義功首洵及方賈二人深爲欽仰特飭取其履歷及戰功事蹟交稽勲局湖北調查會特别註册從優議奬并令府中考續課存記准以標協統儘先委用以示優異 
[朱都督保存浙軍名譽]  
　　本月十五號浙軍二十四團膽敢紏集大隊百餘人擎槍排隊圍刦杭餘交界之新壩鎭殷富數家失贓巨萬槍傷事主三人事後遺落五嚮馬槍一支鋼彈三枚及浙軍第六師二十四團某營連上士李國通徼章一枚經該邑知事防營及杭縣檢事廳先後密報軍政府嚴飭查拿頃據第十二旅長葉子布君呈報該團自先鋒隊編併以後暫紮前清臬署當都督新舊交替時確有不法行爲惟李國通現己在逃除嚴密跴緝外合先呈報等情朱都督以此案關係重大特於二十三號晚召集軍事秘密會議僉謂爲保存浙軍令名起見決議從嚴澈究以杜後患云 
[浙省共進會發達]  
　　國民共進會係由工口及青紅帮三團體組合而成在上海設立總部杭州設立分部此次成立到會者多至五千餘人聲勢頗覺雄厚惟因會中人類不齊不免時有招摇情事朱都督因其内情叵測迭次召商僚司設法限制一面電告中央請示辦法在案兹聞杭機關部於六號成立會長闕麟書啓用關防迄今僅十餘日而報名入會者多至七百二十餘人其品類大半爲法政學員及各校之肄業生近城之農工界尤形踴躍如太平門至望江門一帶於本星期内呈請入會者己得七十名左右昨聞城廂肥業因反對公司壟斷官廳壓抑憤而議入共進會者己得五百六七十人聞己將名單送呈機關部請發証書又聞入會者必拜會中人爲老頭子近因改良名稱改稱師父自稱曰學生每名需入會費一元執照費兩元徽章費一千文有見其執照者仍用雙龍搶珠形式左右塡會中口號八字中列會員籍貫姓名等字様云 
[處州二次水災]  
　　處屬景甯縣於本月十七號大雨兩晝夜蛟水驟至幸居民悚第一次慘狀預先趨避死傷尙不甚多惟房舍什物則與青田無異且水勢較前次增高二尺有餘都督府得查賑員吕逢樵及紳民急電已於廿五號加派温處籍同鄉四員馳赴上海趕運湘米五千担專輪運赴災區擇要救濟一面召商各司佐仍申前議先由軍用票積存欵内挪借十萬元另派妥員馳往散賑一而電致吕統領多派紳士分路確查災區戶口死亡總數星夜趕辦愈速愈妙云云 
[張翼報告建永兩金礦情形]  
　　建平永平兩金鑛業於八月二十五日開股東會决議仿照漢冶平鑛務公司及招商局辦法組成董事會公舉周學淵等九人爲董事仍舉張翼爲總理并擬定簡章十五條暫時遵守兹將張總理報告書錄左 
　　建平永平金鑛公司張總理報告書云敬啓者竊查建平金礦於前清光緒十八年間由前北洋大臣李文忠公提倡開辦仿照外洋公司之例招集商股開採熱河承德府屬金廠溝渠撰山子等處金苗定章銀五十兩爲一股兩次共招三千股合銀十五萬兩首由唐景星觀察廷樞經理翼實繼之自認多股舉徐雨之觀察潤出關爲總辦艱難創始爲北方闢一利源當時中國實業未興商律尙未頒定凡開鑛等事雖屬商業亦例由本省大吏加札派委方能與官紳接洽不致遇事掣肘建平一鑛純爲商業性質並無官股官欵在内亦非官督商辦股票息摺章程文卷班班可考諸位股東俱知無煩縷述光緒二十四年徐觀察辭退翼遂直接管轄此鑛本照西法開採翼接手後凡應擴充之事無不力任其難惟股本無多初次招集六萬兩徐觀察於建築工程一項即已耗盡翼始續招九萬兩爲鑛地一切之用隨時購置機件添購騾馬酌修工程一切應辦事件均已就欵興辦不遺餘力股本不足則貸商欵以繼之總期陸續擴充以出金日多足保本息爲目的二十年來挪移賠墊盖有由也其永平一礦係於光緒二十二年由徐觀察勘明遷安縣峪爾崖等處苗綫在建平股本項下撥銀一萬兩作爲該礦股本照章開採均亦辦有成效二十四年亦歸翼一手經理此鑛本用土法繼因井深水旺遂將峪爾崖總局大井改用機器提水各分局酌開平硐洩水工程等費用欵不資翼一力支持亦未敢稍事委懈並由建平股本項下撥銀一萬兩與熱河商人所集一萬兩合辦臨撫金礦無米之炊心力交瘁光緒二十八九年以後翼以開平鑛局一案未了牽率多端又不克專心經理且其間横生枝節影響受虧己難計算况年年開做大井建置工程並增購牲口等事爲力謀進行起見旣難取資於股本即不能不借力於貸欵歷經與就近各股東籌商辦法僉以添股爲難必須借欵興辦以資擴充節至目下兩礦積欠關内外各商號本息銀不下百餘萬兩所有局中收支各項並工程器物大槩數目另單開呈公鑒乍聞欠欵數目似屬過多而試問各鑛地一查布置已大致就緒以後少加之意卽不難得利還虧舉成績與股本欠欵相權當知承辦之人决非有意抛洒年年輸納國課收養窮民正非易易此翼厯辦建永兩礦之大槪情形也近年商務日興翼以年老頽唐膺此艱鉅深恐爲商戰所排不克勝任本擬請各股東到場另舉賢能照商律組織爲完全公司以圖興復方與京津各股友籌議適於本年舊曆六月初九日接奉直隸都督照會内開案查前准開灤鑛務督辦袁咨送議結開平公司俟開灤聯合實行後關於權利條件清單第五欵内開舊開平局對於建平永平金礦承平銀礦所有股權債權債權作爲一律取銷由直隸都督收回另招商辦等語業經咨會工商部復准在案現在開灤營業實行聯合總局亦經成立所有建平永平金鑛承平銀鑛自應照案收回另招商辦以符原案而保權利惟此項金銀鑛從前辦理多年久無成效此次收回改組關係較重非另委精明幹練之員前往接收辦理不足以資整頓查有周家鼎究心實業堪以委爲該礦總理李士儁才具開展堪以委爲該鑛協理除分别委任並分行外相應照會貴前京卿請將該鑛一切文卷照據産業欵項等件尅日移交清楚以便接辦並請見覆施行等因查本鑛原股三千股開平公司第一次入股銀一萬兩第二次入股銀二萬五千兩兩次合爲三萬五千兩共爲七百股占全股分三十分之七議股東　　　　　銷歸　北洋自係有别項關係本鑛無須過問　墾　　般　　　木　　明方能承認即使股東全　承認之後亦不過有七百股之股權該公司何得以三十分之七之股東擅將全鑛呈請北洋招商另辦將舊有股東權一律取銷商律具在未聞有此辦法全鑛去留爲我全體股東血本攸關斷非翼一人私見所能主持現值共和時供注重商律之時自應按照公司通例徵請全體股東意見開會决議妥籌對待方法方合公理前項照會除由翼以個人名義暫用私函復答外此事究應如何處置諸位股東深明商律自有權衡斷非翼個利人所敢妄爲迎拒諸位股東旣經到場翼卽於本日當塲辭職所有一切文卷帳目俟舉定載員後即由翼移交接替至對於此次都督照會内所開各節應如何按照商律辦理詳爲復答之處翼退居股東之列祗能隨衆發言未便獨持己見即請諸位股東同負責任妥籌辦法公議施行並用全體名義具呈申復都督以憑核辦事關兩鑛大局用敢率肊直陳伏祈諸位股東俯鑒下情卽予允准辭職另舉賢能接充斯任以免貽誤實爲公私兩便翼不勝慙悚追切待命之至諸希亮鑒張翼謹啓 
[地方通信浙江]  
　　濫行追悼慈谿北鄉鄉人於本月十五號假崇善宫爲宓蓮君沈醉漁二人開追悼會查宓妻曾以宓有瞹昧事死於非命而沈則嗜煙之外無所表見故當二人去世時在該鄉人初亦不甚注意嗣因有大力者爲之極力運動並願出錢資助故附和者頗不乏人然不免爲識者所譏焉 
　　會勦梟窟南溥震澤等處絲商貨船在蘆墟左近被劫一案迭誌前報現據嘉防董陳兩統領探報首匪洪某現匿江浙交界羽翼千餘人聲勢猖獗前日又據程都督密電稱據水陸探報該帮悍匪確匿兩省交界之黎里等處勢成負嵎迅即電約出師會勦等情昨聞董統領道勝續電己在黎里左近之沈蕩港捕獲匪哨吳阿七一名盡悉匪跡大槪業經朱都督飛電水陸各軍星夜會師進勦外並電請程都督如期助勦云 
[蘇州]  
　　貪小失大觀東恒孚金子店貪圖小利暗接電絲私裝電燈九盞爲振興電燈公司查悉報告南路五區巡官高光輔蒞場檢勘確實即委任某律師向審判廳起訴以便照章懲罰該金號以體面有關自知理屈特懇杭筱軒蘇稼秋二君向振興公司說情自顧認罰振興公司以杭蘇二君情面難却始允該金店罚洋六百三十元公司得三百三十元觀前巿民公社得一百五十元閶門巿民公社得一百元律師酬費洋五十元和平了結然城廂内外私裝者尙有多家刻由振興公司密派司事分往各處調查另擬查察章程略謂如有人能將私裝之燈報告者查實後即於罰欵内提出數成以作酬勞 
　　統一黨成本月二十一號統一黨蘇支部在全浙會館開成立會選舉正副部長當日開票舉定葉聽松爲正部長孔康侯李敏齋爲副部長李君因事辭職以次多數陳伯聲補之開票畢時已晚所有選舉評議員票公議封存票匭展期再行開票云 
[安徽]  
　　共和祝典舊曆八月十九日（卽陽曆九月二十九日）爲湖北起義紀念日特於下午二句點假本城西門外大觀亭開週年紀念大會以祀戰時　將士之英靈並慶祝共和自由之前途俾誌不忘 
　　招考書記司法李司長現擬招考法院書記官書記生承發吏辭職所有書記官資格以法政年半以上畢業曁中學堂以上畢業者爲合格書記生以法政一年畢業及高等小學畢業文理精心曾充前五年書吏者爲合格至承發吏能識文字者卽可與之云 
[河南]  
　　撫恤烈士自去歲武漢起義河南諸烈士奔走於淮洛　以助革命成功者實繁有徒省議會有鑒於此前日咨請張督援張王諸烈士之例發給恤銀數千已蒙張督允准九月十八日午刻當由藩署懸牌云奉都督准省議會咨請將上年奔走光復諸烈士查照張鍾端前例分别撫恤一案王治軍徐敎詩孫振森張文華高書敏五烈士名恤銀五百元張錦江張步雲劉建中三烈士各恤銀三百元限數日内請諸烈士家族出具保結或舖保到司領取 
　　通用銅幣豫省王藩司祖同以銀根吃緊金融界時現恐慌擬先通告各屬准其通用外省銅幣與信陽鄭州一律行使以資周轉不准再打折扣並陳請都督立案以資利便商民 
[時評二（萍）]  
　　一國之大政府其元首各省其手足夫旣同爲一國之要公矣初何有内外畛域之分記者竊敢一言以蔽之曰宜交融不宜隔閡 
　　今者民國成立而南北之情愫未通内外之政見遂不免因之小有參差其所以貽害民國前途者匪淺鮮矣 
　　幸也袁總統有鑒於此招致行省各都督代表而有行政諮詢員之組織當此開幕伊始膺代表之任者固宜汲汲以通内外情愫爲職志而力務其大者遠者决不可斤斤於微文末節以爲無意識之競爭也明甚 
　　雖然吾何以解於江西之徐代表 
本埠新聞 
[中秋夜之虚驚 <]  
　　前夜忽起謡言謂有兵士因索餉無着勢將譁變城内南巿及西門外一帶住戶莫不大受驚恐兹將各訪員報告分别錄左 
　　二十五號晚間（卽舊曆中秋節日）九時許西門外斜橋附近忽有兵士約三四百人聚談人聲嘈雜旋即走散一時以訛傳訛謂將兵變卒未肇禍然亦並非無因緣駐紮斜橋南之某營已欠餉三月各兵士典質俱盡數日前己有謡傳謂定於中秋夜半一時與某營相約譁變該營長某君曾於前日下戒嚴令謂中秋令節商界收賬忙軍人不准出營閒玩至下午每名發給度節費洋一元各兵士以天氣漸冷凍餓難忍言語間頗不滿意此謡言之所由來也滬防全軍李統領聞之立派防軍至該營門口相戒不許出入並派巡邏隊在西門外斜橋一帶四面查察同時穆警務長亦派警備隊隊長周鳳歧君帶領全隊馳往斜橋一帶巡視繼即分隊駐守西區警局並散佈於肇周路戲子墳山一帶直至天明始收隊而返是日滬西商團得信最早由電話通知南巿各商團曁救火聯合會各洋龍 
 
 
 

Page 7

 
 
社分隊出防海容兵輪艦長某君亦至西門外探詢旋即會同李統領下輪預備一切在浦江中防護製造局又聞是夜另有謡言或謂廣東街某姓家被刧或謂城内西區境内有無肆掠迨經兵警四出偵訪並用電話互相探詢均無其事然居民己通宵不寐相顧失色辜負此良夕矣 
　　另一訪函云前晚謡言蠭起謂某某營餉項已由都督撥欵發給而某軍七月份之薪餉刻尙未經發齊各兵士以彼此同是防護滬地似不平允遂有激烈要挾及種種不經之語事爲福字營劉司令長及滬防全軍李統領訪聞因恐擾亂治安各派隊官率領通班兵士荷槍排隊在城内南巿及西門外斜橋一帶通宵梭巡及至昨晨天明仍安靜如常始各歸隊休息是以昨日各兵士之體操均暫停一天以示體恤 
　　城内訪員報告云前日本埠忽起謡言謂有某帮會員聚衆起事事爲滬防全軍李統領及福字營劉司令長等訪聞立飭所部各持槍械分投梭巡商團公會亦派全班會員持械出防警務所長穆君亦發電話知照各區區員夜差巡警一律持械防護並於各要道添派雙警至晚十二時警務所忽聞西門内關帝廟附近某姓家有被匪徒搶刧情事立命四區區員尋德星飭派長警前往調查則並無影響是夜商團會員與各營兵士均巡至天明始各整隊而歸 
　　南巿訪員報告云駐紥西門外徽寜會館之陸軍第十師三十八團三營步兵前晚因要求發給三個月欠餉祗准每人酌給洋一元以致羣起譁噪旋即平靜惟地方人民聞之已大爲恐慌當經警務長親自出巡並令各區長警分投防護商團公會各會友亦皆整隊嚴防人心始定 
[索還鈞和兵輪之堅决]  
　　滬南商會呈江蘇都督文云　據情呈請事本月十五號奉鈞府令開查鈞和兵輪己撥歸九場漁團備用在案該商會所請撥輪保商一節已飭滬防全軍改撥新祥安小輪專備靖航保商會調用仰即轉飭知照此令等因奉此遵即錄送靖航保商會去後兹據復稱案准行知都督指令即日集衆宣布各該船商等感激之餘轉增缺望竊謂商等指請鈞和兵輪查係滬商於前清光緒七年間就向之天平輪船增銀七萬兩商請江南製造局造成該輪以備保商之用嗣因經費不敷且該輪旣列兵艦改由滬道管轄作爲官督商辦海船遇有事故無不立時應調此鈞和之歷史也不獨各局署有案可稽凡屬滬人類皆耳熟能詳適去秋軍務吃繫又經滬軍都督商借該兵輪撥歸滬防全軍節制調遣事關軍政固有應盡義務今軍政告成而海盜肆虐不得己而指名呈請適九場漁團亦請撥輪保護在都督一視同仁許以楚材晋用而商等以物各有主豈容舍己從人况查新祥安小輪長不及五丈旣難航海遑論防盜得失輕重關係至鉅商等公同决議惟有仰乞貴會一面呈請都督收回成命查照原呈准如所請一面咨請滬防統領乞將借用商有之鈞和兵輪暫緩離滬切懇施行等情到會據此查該商等因盜患而請兵輪實行巡緝自非内河小輪所能勝任至鈞和爲滬商所有以就地之兵輪保就地之航業所請似亦正當合再據情呈祈都督指令飭遵實爲公便 
[巿政廳實行借債]  
　　巿政廳議事會提議開辦公債票分年攤還各情曾紀前報兹聞此事現經董事會議决實行由總董致函各董及各議員分别担任並即函復知照俾再設法籌募 
[巡兵槍斃鄉民]  
　　浦東北蔡鎭係上南交界之區近有巡緝私鹽之槍船數艘在彼停泊本月十二日有鄉民陳阿茂在鎭喊售樹柴該船艙長趙杏生巡兵沈棠生硬欲以賤價收買口角爭罵當時觀者甚衆趙等未得佔勝詎至晚間沈棠生又至該鎭西巿尋見陳阿茂竟開槍擊中陳之肚腹經人扶至城隍廟卽時斃命兇手則逃逸無蹤現聞該處地保已報請南匯縣檢察長蒞鎭騐明諭令收殮候緝兇手到案再行嚴訊究辦 
[合開店舖之騙局]  
　　騙子丁金生鄭連順周寳三廖金生等在三馬路虚設振康洋貨號濫出本票串騙金達三土價洋六百四十六元潘梓良綢縐洋九百四十八元梅琴坤縐紗洋二百十元鍾乾康呢帽十五打計洋九十元汪祖林絨衫六十件計洋四十元零朱寳林花縀九碼計洋十元零七解兹由捕房派探將丁等四人先後拿獲昨解公共公堂請究各原告投案環球究追訊之丁鄭周三人供稱該號係在逃之某某等七人股開我等均是夥友不敢串騙廖金生供稱與鄭連順相識現因無業前晚躭擱該號致被悞拘求釋並由中西包探禀稱丁等所騙貨價均消耗於棋盤街某妓院内已在該妓院吊出原贜縐紗一疋請爲察核尙有該號存貨亦請示遵聶襄讞商之美强副領事以丁等串騙屬實判均押候查明餘贓再訊該號存貨着起存捕房候核屋交房主收管所有租用生財一律發還原主詎將人証帶下昨有陳順甫者因與鄭　順私語被站堂巡捕查見當卽拘案請究陳供詞推諉判一併帶回捕房查明是否鄭等之同黨再核如非同黨着罰洋兩元充公 
[沈區員撤差]  
　　閘北四區區員沈海觀因得賄縱賭圖吞贜物被該區長警等控訐曾經蔣警務長委令任顔凌三科長傳集人證研訊巡長毛鵬巡士盧學漢劉占鰲等雖不認列名而該員指使范雲福陳金標兩巡士深夜扒入二十四號洋房已封賭窟内携取皮包毛氈等物均己供明諭候核奪在案兹蔣警務長以沈品行卑汚諭令先行撤差遺缺以水巡隊區員吳克俊調補水巡區員即令八區區員趙以權調補八區區員着行政科第一課員鄧常章補充均於昨日到差視事 
[人心皇皇時之警報]  
　　前晚九時西門外林蔭路桂芳園茶館樓上忽然濃煙密布火光由窗中射出適爲崗巡查見立即告知該店主上樓帮同撲滅未肇巨禍惟斯時適有兵變之謡四隣已大受驚恐事後由西區警法理事員飭探傳該店主史計才到案照章科罰以儆 
[訓練海船水手]  
　　靖航保商會編練海團一事業已延聘敎員於念四號起訓練元二兩號海船水手定下月一號先將該兩號放洋查緝以防海盜 
[修葺兵士宿舍]  
　　滬軍營及砲隊營兩處之兵士宿舍現因年久失修勢將坍毁故由該二營楊余二管帶呈報李统領轉呈江蘇都督指令顧閣官許伯明君前往查勘趕緊修葺 
[第六營排長調差]  
　　滬防第六營第一隊兵士向駐杜家行鎭兹由營長查得該隊二排排長蕭成美人地不甚相宜故已改派一隊一排排長趙祥發前往接替一面傳諭蕭排長來滬暫任一排排長昨己呈報李統領查核矣 
[緝拿廣軍逃兵]  
　　滬防全軍李統領昨奉江蘇都督通令云案查駐紮江甯漢西門之廣軍六十二營兵士彭川雲因見程閣老巷内適有民人陳姓之空房旋託郭子庭引進以看房爲名起意圖刧財物致將陳姓之表兄張芝金用刃戳斃而正兇彭川雲當卽逃逸嗣由江甯地方檢察廳騐明飭緝正兇在案兹由軍事審判所訊據嫌疑犯郭子庭供認該正兇彭川雲至陳姓處看房確係引進惟質之陳趙氏則稱郭子庭曾力言彭川雲人甚穩妥由此察核顯見郭子庭知情引導彭川雲至陳姓處以看房爲名希圖搶刦毫無疑義則郭子庭係爲圖謀搶刦之從犯並非殺人之從犯應照暫行刑律總則第十三條第三項第一欵之規定按照三百六十四條强盜罪議處復照三十一條從犯之規定減二等問擬應將郭子庭處以監禁三年至在逃正兇彭川雲因搶刦未遂刃傷事主致死罪屬兇惡應按照三百七十條圖擬死刑塡具面貌書通飭查拿到案按擬問罪爲此通令該統領等仰即飭令所屬各軍隊按照面貌將在逃正兇彭川雲一體查拿務獲解事歸案懲辦以儆兇惡而昭烱戒 
[裁汰裁判所用人]  
　　南巿初級第二審檢兩廳已將成立裁判所舊有所丁一律裁汰其偵探則仿照西南各區辦法僅用得力者一名以資辦事舊有各探昨已由警務長傳諭如願改充司法警察者着即預爲報告以定去留 
[宣講大會慶祝革命紀念]  
　　通俗宣講社定於九月二十九日（即舊曆八月十九日）午後二時假座大東門内火神廟東南城地方會開第二十期宣講大會並慶祝革命起義周年紀念（因陽曆十月十日非通俗星期宣講之期故特先舉行）敦請王梅僧奚生白梁幹臣洪詩庭桑丹笙梅竹廬諸君蒞會宣講（講義臨時宣布）兹將是日開會秩序錄下一摇鈴開會二開會歌三報告四紀念歌五宣講六凱旋歌七宣講八答謝歌九贈紀念旗十摇鈴閉會屆時聽講入場劵並不分送各界同志均可往聽 
[謝劵]  
　　尙賢堂陳列所定二十七號開幕蒙贈特别入場劵一帋又鳴社諸新劇家定於二十九號假座新新舞台會串蒙贈入場劵二帋書此誌謝 
瑣聞 
[城内]  
　　民政長批示○柴商同業朱恒昌　禀批據禀該商同業向有鄉柴公所前與鐵業世春堂因佔地涉訟曾將印諭等件併呈案内現有新行瞿合興等在外刊布傳單創立薪育益志社惟恐執行規約牽爾鄉柴舊公所並恐朦領前呈案内印諭等件呈乞備案前來查本邑審檢兩廳早經成立訟案内印諭等件有無朦領以及創立會社執行規約有無違法情事該問等均應前赴司法署起訴着即知照傳單擲還此批婦人陳楊氏禀批前據洋涇巿總董呈復該圖第二梱梱業議據内載帮梱中有陳鑑堂陳阿苟並氏夫陳永坤等三人照依業田應入帮梱乃竟取巧推諉不肯簽字呈請飭吏傳案補押何得違抗不遵令該氏出頭妄瀆着即回歸傳知氏夫來案簽字認辦倘敢始終規避有意破壞圖規定干提訊察究陳陳氏另禀併發此批廿七保四圖圖董趙秉圭禀批案經集訊明確已據圖董馬良進投案當堂供明業經理勸妥洽本届八月初一日應臨二梱梱首王憲明充當地保仍照從前習慣分東西半圖歸徐鴻賡僱侯根泉代辦西半圖歸王旦星自行經辦仍責成王憲明充任地保當堂判决諭令各辦錢糧劃清界限買賣出入各担責成以免混淆藉息爭執在案何以又有張晋卿私立白契情事應即飭吏傳諭王旦星查照所禀各節明白禀復察奪廢契附此批廿四保十九圖地保薛景齋禀批查民間買賣田房産業一律通用新式契紙隨時投稅久經示諭遵辦至前未領用官帋投納契稅者按照新章補完契稅限滿未據補完訴訟無效本年十月二十六日限滿又經明白曉諭各在案據禀韓蘭生尙有白契未經補完契稅候卽飭吏催令檢契請領官契赴柜補稅如敢故違再予提案究罰此批 
　　迷藥何來○林禮堂在檢察廳控被袁大居子周小舟彭丁山姚永幹趙三等用迷藥迷倒竊去財物等情由廳咨請警務所長派探李玉庭持文至淮安地方將袁大居子等五犯於昨日押解到滬解廳收押候辦 
　　窮兇極惡○王實和向周壽祥借錢不遂以致爭閙用菜刀砍傷周之頭面血流不止有夏三和匡陳氏爲證由崗警拘解警務所移送檢察廳由廳長諭令收押聽候訊究 
[南巿]  
　　是否拐販○蘇路公司車站偵探查見閩人某甲同紹興老媪湯陳氏陳沈氏挈領男子阿毛年九歲又倪長命年五歳從杭州乘早車來申孩忽啼哭甲卽兎脫詢據兩嫗答稱甲在杭州開糖果兩孩由伊囑帶至甯波旋被營業所長得悉恐有拐販情事立命函送南區轉解一區警務長請爲訊究 
　　形迹可疑○崇明同鄉會昨由崇明川虹港分會函送在該處查獲形迹可疑之婦人蔣王氏劉蔣氏均無錫人與常州人鋸工張蟠根等乘船欲至瀏河恐是拐帶當一併移送裁判所提訊劉蔣氏供丈夫劉三在新署當東理房四號巡捕蔣黄氏係姊妹行因蔣欲赴瀏河找尋伊女令張同往並無别情諭着一併拘留候傳伊夫來案訊明察奪 
[閘北]  
　　裁判所批示○武朱氏呈批氏夫武金標前被周必榮呈控拐賣伊女吞没身價一案業經提訊并調查確實罪有應得久經判决在案據呈周必榮之女係黄貴三串賣曾經三區解送警務公所訊判由黄貴三繳洋發往周必榮具領有案是否揑飾着候調查原卷再行酌奪顧良月呈批此案毛順育尙未甘服領欵該氏何得藉故求滅着即刻日將應行補繳洋十元交案以便飭傳毛順育到案詳細開導具領消案再行飭遵 
[公共租界]  
　　打胎殞命○婦人王高氏向在洋人住宅内服役家居新閘白克路其女已許與夏姓未嫁年已及笄詎與附近某洋人家西崽沈阿梧私識暗去明來匪伊朝夕現因暗結珠胎恐爲其母察知用藥打胎成病延請三馬路醫生王某診治詎王僅將鉛筆開方用龍胆草香　等藥服後翌晨斃命經女母得悉報由捕房將尸舁至騐尸所業經公廨中西官驗明昨日派探將沈與醫生一併解廨請究原告偕証沈吳氏上堂訴明前情求究據王醫生投訴當時診治確係懷孕據沈已二月有餘按其脈象雖己打胎其胎衣上經絡未斷淤血未清形色改變本不開方因有多人要求故用鉛筆略寫數味訊之沈阿梧供與原告之女姘識祗一月又二十八天聶襄讞商之美强副領事以原告所控係購藥墮胎致死遂判將案註銷沈與王醫一併省釋 
　　拐賣婦女○嘉興路住戶虞德羣控劉少龍串同陳長法錢張氏誘拐其妻賣與唐家弄管正卿家昨由捕房將各人一併拘解公堂訊供明白中西官以劉係過犯判押西牢一年管不應娶有夫之婦着押一月陳與張氏無干斥釋 
　　騙取烟土○鄭國治控周竹溪騙取值洋五百八十元之大土昨由捕房將周拘解公堂訊明判押限七天繳洋再核 
　　逼良爲娼○紹興婦人章陳氏控被同鄉婦人朱沈氏誘至浙江路四百七十五號屋内逼令賣娼昨由捕房將沈氏拘解公堂請究原告偕証章史氏並二房主陳漢初上堂訴明前情訊之朱沈氏供詞推賴判沈氏押女所一月陳氏交史氏領回原籍 
　　凌虐婢女○城内夏幼谷家婢女袁杏花因被凌虐走出先在夏戚楊姓家住宿二宵前日至濟良所求援昨晨由所解訊據供年廿三歲山東人並訴明前情夏幼谷投訴伊父向在法公堂爲幕友現己去世該婢係伊父生前所領曾在法捕房控告有案請爲移送法公堂訊辦中西官判袁女留候法公堂用正式公文到廨解回訊辦 
　　冐牌漁利○祥茂洋行西人控新閘祥生肥皂廠將祥利牌肥皂裝入祥茂木箱内希圖冐牌混售昨由捕房將戴拘獲並抄出冐牌肥皂二百餘箱一併解送公廨經孫襄讞會同美海副領事訊明判戴罰洋一百元與木箱一併充公貨物發還　 
　　拐案訊實○粤婦謝陸氏李王氏吳謝氏帶有男女小孩五口乘輪出洋被探查見以其形跡可疑一併拘解公堂分别押候吳謝氏之夫吳德榮交出賣身契據再核在案昨經中西官復訊據包探李星福禀稱查無吳德榮其人中西官會商之下姑寛判將三婦開釋所有許扁兒楊阿壽何長女鄔四兒等五孩併送濟良所留養 
　　串賣女孩○江北人梁芝興控測字人張子卿與王阿和張李氏串拐伊家十二歲女孩厚楨價賣與北蘇州路粤婦唐梁氏得洋五十五元分用昨由捕房將各人與女一併拘解公堂訊供不諱判張王各押西牢二年李氏押女所兩年女交其父領回唐梁氏身價不追開釋 
　　老婦負氣○粤婦李梁氏以其子李光才不務正業將其十四歲孫女阿妹賣與蓬路四百八十九號妓院粤鴇王阿姊爲娼被捕房查悉昨將王鴇與李女一併拘解公堂請究訊據王鴇供稱該妓院係伍氏所開伍氏現往漢口女亦由伍氏收買寄養與婦人處旋由李女與其祖母梁氏証明前情乞恩釋回中西官不准判女發濟良所王鴇押候查明於下禮拜二再訊 
　　藉端訛詐○婦人陸薛氏因有鄰人孫寳泉將養媳寄養被無賴張小蓮冐充法捕房包探誣指拐匿小孩希圖拆梢洋二十元被捕查悉昨解公堂訊明判張押三月示儆 
　　私賣軍火○四川人徐海清陳星福在租界内私賣軍械前日被美捕房包探王四福宋掌貴將徐陳二人查獲並抄出洋鎗十三枝鎗彈一千二百五十顆旋在北四川路三百四十二號門牌屋内查獲徐等同黨金漢耀及金之妻母王周氏一併拘入捕房分别拘留昨解公堂經孫襄讞會同美海副領事略詰一過判分别押候查明於下禮拜二再訊鎗彈暫存捕房候核 
　　無可諉卸○楊王氏控朱泮友欠洋三百元由廨訊判交保限理在案兹因朱延不清理昨由捕房將朱之保人支濟昌傳案請追據稱並不姓支實係姓　且並不爲朱担保中西官以支卽吳前經　役查實未便推卸判吳交保過堂候訊 
　　不認攫奪○項德控流氓朱國思在靖遠街攫取現洋三十六元六角昨由捕房將李拘解公堂訊供不認判押候查明並飭原告到堂候訊 
　　讞員抱恙○公共公廨關讞員昨晨輪值堂期因有感冐請襄讞孫羹梅君到廨代庖 
　　死裏逃生○北河南路華榮泰烟紙店起火焚斃厨司葉啓裕己記昨報兹悉葉於火熾時冒險逃出僅傷頭面等處業於前日傍晚由店主尋回報明捕房矣 
　　查究敲詐○住居蓬路七百五十八號之趙阿英昨報捕房云被流氓三山來家訛詐並遭肆毆捕頭允爲查辦 
　　撞倒行人○昨有胡叙生乘脚踏車至漢壁禮路撞倒行人王三毛致相口角被捕併送捕房分别斥退 
[法租界]  
　　私鑄小洋○沈阿福租賃大馬路某號房屋私造銅質角洋經捕房偵悉後又在王家宅屋内抄出僞造小洋之模型解送公堂押候究辦在案兹又提訊杜阿招供有趙二寳將模型囑我送往沈阿福處私鑄之事並不預聞係沈一人所爲現趙不知逃往何處求鑒沈阿福供因失業無聊作此違法之事聶讞員判沈押兩年杜押一年 
　　拐案待查○拐匪周桂等拐帶大幫小孩趁坐鎭安輪船赴粤販賣爲探拘獲送廨經中西官訊實判周桂等分别懲辦外所有老婦陳王氏及湯鴻兩人諭飭交保查明再核在案昨日覆審王氏供稱向住南京兒子出外當兵陣亡媳婦亦相繼病故所帶之孩係是孫兒因客地無依帶回粤籍湯供在泰安棧爲接客夥在船見周桂係是同鄉向包探求情有之並非同黨聶讞員以湯雖查無同黨憑証究有不合姑寛着罰洋十元充公王氏移送南就近查明發落 
　　姦騙使女○王阿福在新　鎭誘拐王至善家使女王阿金來申在棧姦宿爲探拘廨訊供係奉主母命令託阿福帶申購物判令押候傳到其主再訊在案兹王至善來滬投稱妻子並無囑託之事實被拐逃求請將阿金給予領回聶廨員判阿福押西牢一年阿金給其主人領回了案 
　　自知疏忽○馬夫楊根泉前日駕駛馬車出外撞倒途人張二寳遽卽加鞭飛奔後爲電車阻擋去路始由巡捕追獲今張已由醫院醫痊送案楊供以後謹愼不敢快跑求宥判罰洋二十元充公再認償醫院費洋二十二元五角 
時評三 
　　各省兵變風潮層見迭起近又有武昌城外馬隊譁變之警告雖經竭力鎭攝一時即平然居民之受累己不淺矣吾於是歎滬上商團之功不置 
　　滬上所駐各軍隊每露閙事之端倪輒爲商團協力防阻而止昨駐滬第十師又因欠餉之故幾幾蠢動商團聞信即徹夜分隊巡防因此幸得無事蓋其能防範於事前較鎭壓於事後我居民之受惠尤多此上海之商團所以能博各界之歡迎也 
來件 
[江蘇都督訓令閔行稅務分所文]  
　　財政司案呈據閔行商務分會呈稱竊據閔鎭各業代表吳光照等略稱民國肇興釐卡一律撤除商界歡聲雷動不逾時而貨物稅發生重以公家急需滬稅由各業總認分銷本省憑運單驗免重征大都不敢稍存違抗嗣省議會改爲産銷各半輸納稅務所又改爲進出産銷四項政令更張而認商繳額不改商民無所適從閔行係上海轄境各商號銷售貨物多半以上海爲來源稅隨貨加稅己全認閔行自設立稅務分所後無論認捐貨物責令加完銷稅即别處來貨列有分局攬徵隨處留難商情惶恐賠累將何底止查前清閔卡隸於淞滬總局其稅則專收通過固己久成怨府現水卡公議裁撤而閔庫兩公所公然設立多歸松江節制五庫爲江浙交界處所其應設與否不暇置議閔行乃上海一小鎭距離不過六十里民事刑事多受於上海而稅務則奪歸於松江且東自油車碼頭起西至得勝港爲止分卡林立任用積慣蠧役藉端舞弊剝削商民較之前清益甚並與上海稅公所扞格不通一縣南征尙復成何政體若不將閔行公所呈請撤銷改良稅率深恐衆怨所歸難保不風潮再起代表等志在衛商且爲綏靖地方起見爲敢瀝陳實情仰懇總理核奪迅即轉呈江蘇都督電鑒恩賜體恤商艱准予將閔行稅務公所撤銷整頓稅率而苛欲商民幸甚地方幸甚據衆商號萬昌圖等略稱厘卡爲前清秕政自光復撤銷商民同感嗣因餉　浩繁别籌抵補省議會議决産銷兩稅通令全省推立法之意似己捐除煩苛而實行以來動多窒碍其原因不但稅率標準參差而層層設所密如網羅仍踵前清弊習機關紛雜各自爲謀有以致此商等營業閔行他姑勿論在閔言閔不得不懇總理爲商請命呼籲於都督之前者貨往來抽稅助餉營業稅未辦以前自爲商民應盡之義務然必損益得中規畫一致而後易於適從閔行爲上海之一鎭耳城一所長鎭一所長一縣省兩所一貨有有兩征各屬所無而上海之城與鎭有之雖曰産銷兩稅不論遠近何以最近之隣縣如奉賢之於南橋南匯之於新場其間運銷往來無一稅之征而獨於此有兩稅之納同是城鎭同是商民顯分軒輊若謂奉南之貨大都由外縣而入外縣而出不能逃此兩稅其在本縣固己往來自如不同於閔行卽出入皆由外致正可因納全稅而買賣價格可以增昻若同在境内價格豈能參差彤響商業所關匪細商等所應請命者一也本境出産棉花爲大宗雜糧次之米又次之而其餘貨物都從進口而來其進口者也已納正稅而認捐公所之捐卽可爲銷場稅省議會規定章程並未有省内納四項之稅乃持有分運單蓋半稅戳記者商民已多惶惑或有全不蓋戳明明載有沿途騐免者仍須完納銷稅及向認捐公所詢問嗣云已認全稅何須重納紏錯紛紜莫衷一是共和國家豈宜有此商等所因請命者又一也查閔行在前清時代設有厘卡原以至杭嘉湖必經之水道每年比較十四萬串通過稅居大多數蘇省有案可稽現在行産銷兩稅東北不能越過上海西南不能飛渡得勝而閔行設所征收不過在數十里地無從漏網然貨物買賣總以上海爲樞紐凡在商民豈能免納稅之義務公家多一機關　多一經費閔行無機關而所徵未必少有機關而所征未見多且支所多處悉依前清辦法萬一收入之數不敵其支出之數亦豈行政者所及料乎此中輕重利害似灼然可知軍興以後商情凋敝金融恐慌困難情形百倍曩昔商等萬不得已迫切請命爲敢略請總理據　核轉施行各等情據此查目前商困已達極點若非設法維持優予軫卹必致商情蕭索巿面成墟卑分會爲大局計不敢壅於上聞所有一縣兩征擾累商業據略轉懇撤銷閔所整頓稅率緣由連同各代表姓名年歲職業住址及各行號圖記清摺二扣備文呈請迅賜飭查核奪等情查貨物稅新章百貨祇完一稅不論遠近分爲兩起征收當時設立公所劃分地點祗以收稅便利爲斷非以縣境區域爲限該商等因閔行隸屬上海一縣兩所疑爲一貨兩徵不知上海來貨運銷閔行商人如無全稅運單由閔行分所補完銷稅仍在一稅範圍之中來呈指爲兩征未免誤會又各處認稅之貨分别進出産銷四項向以分運單爲憑其認完全稅者運銷各處槪不重征其祇認半稅者俟到指銷地點仍應征稅又各項貨物若祇經過閔行旣非産地又非銷場一槪免稅定章如此均應一體遵行　商等於上海認完之貨不問全稅半稅以爲沿途均可驗免甚至持有分運單蓋半稅戳記者商民已多惶惑可見現行稅章該商等尙未深諳以致動多疑竇除指復轉知各商照章納稅外合行訓令該所長務遵定章辦理毋稍違誤此令 
[女子興業有限公司招股簡章]  
一發起本公司由女子實業進行會會員王樹芳徐曼仙馬萃英俞佳鈿發起聯合同志組織而成惟經費另籌與進行會不涉盈虧亦與該會無與 
一宗旨中華女子從無獨立營業者同人等誓發宏願提倡此事以樹女子自立之基礎 
一集股本公司股分整股大洋五十元散股五元以招足一萬元爲度由發起人分認整股三十股作爲開辦貲本凡在開辦前入股者均作爲優先股一俟招足再議增設分店 
一股息股息長年七釐自開辦日起一年期滿發息如有盈餘紅利作十六股分派股東得十股公積兩股發起人及優先股東共兩股辦事人兩股 
一職員貿易事宜先儘股東分任均盡義務每人每月酌贈車費三元如用外人由大股東薦保必視人地相宜然後錄用或有虧空等情仍惟薦保人是問 
一預算每月開銷約一百元每日如有四十元生决作一分利算除開銷外尙有盈餘况不止一分利乎總之各盡智力設法招徠斷無虧蝕之理 
一貨件以國貨爲主先擇易於行銷之物購進各處寄售物件尤所歡迎賣去還賬本店酌提　用不銷退還原貨水脚一切當由寄售人承認 
一開會每年春冬開全體股東大會一次每月開董事常會一次研究貿易方法討論進行事宜 
一交　整股先交二十元散股先交二元給付收條其餘於開辦前一月付清再付股票息摺如不如約前洋充公作爲公司公積股票息摺遺失應由股東向本公司聲明將遺失情由登報再行補給發起人王樹芳馬萃英徐曼仙俞佳鈿謹訂 
收股處新垃圾橋公益里一弄二百六十七號王宅 
 
 

Page 8

 
 
　 
[保證戒煙雪垢丹原函照登]  
夏新公司執事先生大鑒謹啓者僕自　鼓皖省終養回里因病而　鴉片屈指二十餘年戒煙五次　未奏效而市上煙丸繁多無從先擇於是三四年來竟置不戒而已自上年煙禁驥嚴我浙因煙破家者有之因煙爽身者有之耳目所經惕然自危五月間到滬遊　籍思戒之適舍北端甫自新加坡歸國談及爪哇痰毒社發明之雪垢丹聞已設店上海此藥暢行南洋各烏吸煙之人服此除癮者不知萬體正思　取苦無住址後因事回杭閱申報果見　貴公司廣告欣快之下當即函託敝友蔣善之君（係　前浙路公司執事）代買回瓶于六月七日到杭當與舍姪　人照法同服至本月初十日藥斷癮除所最心感者昔日所患夢遺茄　疾均未一發可知○○貴公司雪垢丹之奇妙斷非尋常戒煙藥丸所可同語若非天絕鴉片雪垢丹又安能及時出現　如　重負感載莫銘況禁絕之期在即萬一過限不戒必有生命家產之危用動數言敢請登諸各報雖言○貴之盛　非鄙人一○　能增聲價不過聊使煙界同胞備作　綢以免盲從受害心願如是知我者當勿河漢我言也附上匯票洋十元臨栓雪垢丹一打固封代送北京路願家弄安德里隆裕字號收交帶杭為託草此祗願　社○遇北沈家葆頓首○七月十五日自杭州板見　沈寓　郵雪垢丹價瓶一元能戒斷煙　一錢五分每打十元○每袋大洋三角躉批分銷特別優等　發行上海英租界中旺弄鳳嗚里南洋夏新公司　登○電等話二一一七號 
[惠羅　開設在南京路十三號]  
此禮拜特別廉價 
本公司現有英國頭等衣服材料計共有一百二十種之多質地純係絨織花色特別時新專備定做脫衣服之用且係半價減售每碼售洋一元二角五分　一元八角　二元　二元五角不等 
嗶嘰呢 
水手做用黑色嗶嘰每碼計長五十四寸售洋一元做衣看之式美和暖　 
婦婦用 
新式英國花色布婦女做衣用著之合時每碼祇售洋一元 
又有極夥做衣服外套用之花呢衣料倘蒙賜顧請即日降臨不知英語者本公司有會中國話店司招待此白 
中國最低廉之大公司也 
[漢口王盈豐煙袋號]  
本　向在漢口開蓄百有餘年專造新時雲白煙袋各色白銅家用銅器俱全不惜工資精益求精久蒙中外仁　交口稱譽所以廣造積存去秋痛鑿兵燹房屋化為烏有現本號貨積甚多無可行銷特挽主親轉商周昌記棧不於棧內設所銷售友取房金故將貨價削減照本洋碼再打七折如蒙賜顧認明盆湯弄周昌記棧內本號寄售所庶不致誤本號主人謹啓 
[中華大戲院敦聘超等著名藝員俱已到申擇吉開幕]  
天下第一琴師即老元　孫佐臣 
最優等武生　田雨農　著名藝員田雨農係名伶田際雲（即想九霄）之子丰姿俊秀身叚超羣步武俞黃兩派盡得升堂入室之妙開工極爲超脫　子口白並皆桂妙本戲院禮聘來申將來登臺奏藝必蒙各界歡迎 
天下第一老生　王又宸　著名超等藝員王又宸幼喜音律之學醉心汪譚兩派京津一帶負一時無兩之盛名其氣虔之軒　與臺步之穩靈表情傳神皆能別具匠心令人摹仿不到今春來申奏藝大受滬人士歡迎又宸尚未盡其所長此次舊地重遊欲觀全豹者定必爭先恐後也 
天下第一奇童　小王桂官花　桂官桂花兄弟也爲小生王桂官之子克傳家學以舞勺之妙　能於大舞臺氈毺上與諸名伶競爭　劣者人士皆以　　目之其會　也生旦凈丑無一不能雖工則抑揚頓挫開藝則超脫不凡在京時每一登臺戲價遽增是可徵兩童之聲價其盤　技術尤爲超倫能以足尖倒掛　上高唱諸曲響遏行雲令人驚奇叫絕今初次來申登臺獻藝望各界當臨賜顧方知方之不謬也 
第一武生　小月恒　著名藝員小月恒年十三美豐儀性靈每唱口武工純靈敏唱口武工純摹俞派精神會聚把于緊湊　老角亦不多讓其　　上技藝尤爲出衆能以足尖倒掛　上輕捷如猿忽而墮落令觀者心爲一驚反子能至七八十次之多誠稚伶中面不一見也 
第一花旦　王蕙芳　著名藝員王蕙芳在京有天下第一之稱其眉目清秀般體材　喉舌圓潤翹步穩重化妝儼然一美女子上海花旦兼長青衫腔　委婉一波千折第一之名稱之無資本戲院不惜重愧聘請蒞滬其容貌驚人技藝超衆當爲有目其賞不待揄揚而後顯也 
天下第一武時下　九陣風　九陣風豓如花身輕似葉不惟武技超羣且唱工出衆武里中罕與倫比演劇兼打同手五花八門聲色並用都中打出手首推朱四十自九陣風出而四十不能專美于前尤難能者能反串八大鎚中這陸文龍英姿奕奕雖鼎鼎大名之楊小樓亦甘避舍 
超等大面　筱洪慶　　云千生萬里難取一凈都唱黑頭者向推何九與金秀山兩人爲正宗今何故金老繼其後者厥惟筱洪慶一人筱洪慶氣魄雄偉台步穩重發聲若洪鐘餘音以鼻音出之往往于渾脫流利之中以一字高唱入雲又如晴天霹靂震駭心目洵爲青衣今日獨一無二之大面也 
超等老生　傅少山　係開口跳傅小山之子年十三初乃雛伶中之傑出者台步從容唱工老到儼成一派其歌喉圓潤說白清脆痛快淋漓正如水銀瀉地無孔不入後生可畏洵非譽 
初次來申超等青衣　韓子雲　青衣於音容二字缺一不可子雲品貎娟秀音潤清宏京中除王瑤卿朱幼芬而外首推子雲唱工較之吳彩霞有過無不及能令聽者字字入耳不比他伶有腔無字後起之秀允推斯人 
初次來申超等著名青衣　楊韻芳　唱青衫者最忌音澁字眼不清韻芳能矯此弊深得其中三昧摹仿各派悉超上乖其字眼清腕做工純熟與衆不同管孩旣歇梁上餘音猶覺嫋嫋不絕云 
初次來申第一老旦　史洪芳　老旦北一襲雲甫南無其人洪芳年十三以雛年而能　坳旦演工唱口並駕龔伶之上在京搭廣德樓每一登臺座爲之滿都人士莫不嘖嘖稱美上海從未到過其字眼之清越音節之蒼凉腔　之宛轉一字一珠請一聆之方知言之不謬 
初次來申超等架子花臉　麻穆子　架子花臉十人之中九人嗓音失潤葢爲跌撲所損麻穆子氣槪雄壯嗓音宏亮學黃三一派當代實無其匹所演架子花臉諸戲無不精神活潑各形其妙 
初次來申超等老生　劉賀南　津門著名之票友面貌偉俊聲音宏大偶一登台全部哄動其台步之從容音韻之鏗鏘方之劉鴻聲有過而無不及 
初次來申超等武二花　范寳廷　范寳廷爲武花臉之佼佼者所使武器件件精妙不但能跌撲甩打尤能唱做其武饣之超脫更覺加人一等並能反串彩旦武旦武生尤爲難能可貴 
[上海仁昌洋貨本器號廣告]  
本號開設有年專運泰西各國名廠破　磁器地毯門帘家用器組各色俱全並自造　式本器工料精良花樣新奇呈為中外紳商所償用今由外洋運到大小銅鐵床數百只各式車邊　光十箱零躉發賣批號格外從廠賜顧者請　駕臨英大馬路中吉第四百廿四號三層樓洋房便是　電話第一千五百六十五號 
[開辦萬國儲蓄會之特色　有志儲蓄欲得極大利益者看]  
集一狐腑可以成裘積一簣土可以爲山故談經濟者貴乎開　之源尤貴乎節財之流此儲蓄之名詞所由來也夫儲蓄之利益固人盡知之矣而要皆儲蓄於銀行或人壽公司計本取息之外　無特別之希望殊不足以引起國人之觀念況乎銀行有長期短期之分茍有急需未及期滿不能支取至人壽公司雖具有儲蓄性質而平時有付無取亦非付至期滿不能收雙方之効果本會有鑒於斯愛集中外　商組織新會　由法國政府　可注冊復經駐滬法領事批准開辦無論華洋人士均　自由入會每全會認定會欵洋二千元由本會挨號給執會單爲還（或認半會或認四分之一均可）分十四年繳付按月　十二元零給收　為證本會即將　戶月繳之欵以七成半存儲銀行生息以二成半按朋開各會戶號彩一次迨會戶愈多則彩頭愈巨百倍千倍之利不難猝度至期滿後除付　本　外另有餘息分潤即使繳欵尙未滿期茍會戶有不願羅續檄付者　會亦可將應有本息照本章給還總之本會宗旨希望而日後又得大宗旨實為利益會戶起銅陵故所訂章程於會戶一方面非常便利似此辦法每月即有無窮之希望而日後又得大宗之儲欵兼　並　誠爲本會之特色欲知詳細者請至法大馬路第六十九至七十一號本會辦事處索　章程分文不取外埠函索請開　住址卽可寄奉現定西曆九月五號　欲利得極大利益者務各踴躍入會也　電話三九二九　上海萬國儲蓄會謹白 
[南京下關萬華樓股東公鑒]  
本公司於去年創辦時原定每股洋一千元其時有已付股銀而未給股票者有已給股票而應付股銀尚未　足者正在分別備催取　　民國光復以致遷延至今現在本公司增造房間添　生財合計成本較　加鉅除另行關單報告核計外所有前給股票現擬一律收回每股按照百元一張另行換給股單此爲輕而易舉起見與各股東毫無出入誠恐未及週知持此登報聲明定於陰曆八月十六日起至陰曆九月底止凡有前項己給股票務請於期內親　本公司換取新立股票繳足所欠股銀如有股東遠客他鄉者亦可請派代表携帶切實証擾前來換票或寄信辦理幸勿遲悞 
經理人田　謹啓 
[漢口福康隆記土莊廣告]  
本莊總號　設漢口有年今分設上洋業有兩家一在英二馬路一在　大馬路所有向各行土往來定辦　藥無論鉅　皆　馬汝霖一人　手恐店夥及他人冐牌與各士行預定不藥私通交易挪扯銀錢等事概與本　無涉為此先行聲明幸勿自誤　本號主人特白 
[中華大戲院　禮聘天下第一武生俞振廷]  
武生以俞黃二派爲鼻祖振廷乃俞菊笙之子京中人稱爲小毛包（俗呼小毛豹）年廿八歲儀表清越技藝超羣唱工做工靡不克紹父風與楊小樓爲師兄弟家學淵源能得秘傳演唱皆在小樓之上在京負一時大名從未南下本戲禮聘來申滬人士樂觀尚武戲劇振廷爲中華第一武生精神煥發此邦人士之歡迎定必過於小樓也 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[（遺契作廢）]  
英冊六千七百念五號泰利洋行掛號遺契於舊曆三月間遺失當經登報找尋無着現巳禀請領事補給新契所有遺失之舊契自應作爲廢紙 
泰利洋行啓 
[白濁香甜露]  
此露治五淋白濁真如仙丹一般靈效具極清甜可口如溺管十分刺痛撒尿不出痛苦到要命一服此露立即科水止痛即愈每瓶三角上海拋球場北首杏林軒啓 
[續嗣聖藥　男子九醜丸]  
何為九醜如陽痿不起夜夢遺精逢　不舉舉而不堅臨床陣退縮入門卽洩動散無珠見色流精腎虧精滑此則是也患者非獨子艱更防夭壽惟此丸統能治之屢試屢驗近多假腎賜成注意每瓶一元　料二元若用雙料取效更速另有○秘傳婦科調經種子丸○立止白帶丸第盒一元上海大馬路盡錦里東首方才東保太和啓 
[遷移新屋召頂裝修]  
本行開設後馬路吉祥里茲因在天津路乾記弄口翻造新式樓房業已竣工擇期遷入所有吉祥里房屋一切裝修空備槪行從廉招頂如合意者請到吉祥里本行面議可也　新昌源告白 
[裕祥當原衣出售裕隆提莊廣告]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界賛許貨真價實近因左右提莊林立特再佈告請認明裕隆提莊庶不○英大馬路石路口致誤○第二石庫門便是 
[鉅欵出借廣告]  
本行備銀壹百萬兩專做地皮房產押欵零借整借均可商酌並有大小洋房華式石庫住宅街房店屋以及貴重基地　　巨　如欲購置才請來面議倘有實業家欲　基地房屋出賣亦可　至本行注冊代爲出售如未售脫不取費　兼且續收房租測繪圖　包工房屋　不格外克已賜顧者祈移玉四川路一百三十一號即二白大橋南堍本行商議可也 
泰利洋行啓 
[上海英租界望平街冠亞製帽公司廣告]  
本公司自云歲創始以來採辦本國上等呢絨定織京杭花素紗緞精造各種改良西帽工料精良式樣華美　蒙各省紳商　界暨海外各埠同胞華商同聲嘉許遐進風行推爲製帽中之傑出者茲際秋冬各帽上市本公司悉心研究精愈求精以冀挽　利　並　專顧　諸君雅意定價從廉批發格外克巳凡蒙賜顧請認明馬球商標庶不致誤　此佈告 
[英商裕昌洋行火險廣告]  
本行自關設上海以來歷已四十餘載總理　頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　據　生意特請石君布前為經理一切火險事務　保房　貨物生財衣　廠棧絲土等險但保費無不格外從廉設有不測　　　不迅速承蒙　賜　請　至江西洋　四十八號洋房本行火險火險賬房與石君接洽此佈　電話第三十四號　洋　理密司　　令　華董邵翠　 
[保險十法]  
一保腦險種種　病或腦　不足思想遲屯紀　失常甚至頭暈目眩不時　痛全體　系不足之病服　　藥房新出品之腦　又名補腦　立見效力　每瓶一元 
一保血險　種血謝不足男女老幼血薄氣　全體儀怠病筏體嗣時近勞傷婦女血　男子吸血　血諸癥服　威集房新出品之血　又名補血精立即痊愈　　瓶一元 
一保腎險種種腎虧精薄水火不精遺洩陽痿房事　艱難　　所欲或寡氣虛不孕無子服　　藥房新出品之腎素又名補腎精一服見效　每瓶一元 
一保婦女險　種　科病癥白帶赤帶子宮陰道生　毒　病或　經停經產　　　一切病癥服羅威藥房固本子宮丸但服一敷　　如神　每瓶一元四角 
一保孩兒險凡幼科疾病不一如疳積停食不化外感風邪內積風疫種種驚風發熱抽　暖　　瀉肚痛等癥服羅威藥房之　赤丹無不藥到病除　每瓶一元 
一保喉險近來天氣不正喉癥大發一失治法危險異當屬　能　藥預防不使癥發爲第一良方羅威藥方　癥保命丹或已病或未病隨時取服立保平安　每瓶八角 
一保時疫險近來時疫　行霍亂葉瀉一輕病發非住病院不可惟平人　虛者或恐傳染亟　當服羅威藥房滅疫血清保安丸功能使血液清凈無　與血清種法同　卽保平安　每瓶一元五角 
一保飲食險時疫盛行之時飲食不愼　與腸最易得病輕者胃不化腸邇停　時有不化嘔吐之患羅威藥房之和肝健胃藥萬　　瀉藥善治　種胃病瀉病一瓶卽愈　和肝健胃藥每瓶三角泄瀉藥每瓶四角 
一保強壯險如有身　瘦弱　　虛怯但見消瘦骨立如柴後服羅威藥房紅血　術藥連服二三瓶無不全體肥壯功力之大　過魚油牛汁十倍如連服一月能使全體另重　磅　紅血輸補藥大瓶二元小瓶一元二角 
一保毒險凡染各種花柳之毒以　血汁不凈全體發患種種累病無非梅毒入血之故所有白濁毒濁下疳各癥流毒不可言狀惟服羅威藥房清血化毒花毒云血凈百病立愈　每瓶五角 
羅威藥房藥品已得中外各國金牌之獎幷經工商部黎副　　詳加　騐給予　書是以各藥力靈騐無比確非虛語重則二瓶輕則一瓶功能　愈城中外第一在今無二之仙丹外埠各大藥房均有經售如蒙函購原班寄回 
如果患病諸君每日上午十二時前親臨羅威藥房詳加診斷對癥服藥則告愈必速而較易也 
上海拋球場十五十六號羅威藥房謹啟 
[失票聲明]  
今　失峯廠豆麥行本票一紙計二百八十六號陰歷八月十九期九八元六百零七　六　九分二　已向該行掛失止兌理合登報聲明將此票作廢請各寶莊號中外人等切勿收用特此廣告　潘治記謹白 
[翻砂同業增價聲明]  
啓者吾行翻砂一業自泰西各國通裔以來滬上廠作林立運來未有今歲鉄炭價昂米珠薪桂困市面艱難同業中整頓規則集　漲價主客賜顧者自賠本樣翻出各貨一概毛配要做光另踐價目粗配定價每磅起碼四分細料粗配每磅起碼六分其中一切翻大小器具等類如人工浩大各自函議主客往來俾衆週知以免廠主有損失之苦恐有紊亂償目故登申新二報議定章程於陰歷八月十六日起一　賬價目發售可也　上海開砂同義會謹啓 
[新劇促進團八月十九日革命周年大紀念日假座]  
大舞臺　準演 
江皖革命史 
第一本光復壽州 
啓者本團新編江皖革命史其旨　已另有告白宣布今假大舞臺起演頭本除本　合體演員登臺外並請新舊劇大家合演劇中情節貴在處處本諸真人實事而又取事實之菁華幕幕精緊節節動人至原有佈景除大舞臺原有奇景異彩又由本團同人獨出心裁新發明特別火景能適用於白日較黑夜火景尤新奇悅目此外更請大舞臺全體藝目演拿手好戲另有戲目大雅檢　即知所言非虛同人為提倡新劇起見因有團體之組織更有此次演劇之舉初非為利是斷茲以　辦景彩力求美備開支一切所費浩繁故　資照大舞臺原價略增實價二層樓包以私害公頭等正廳均售洋一元餘皆五角是日準十二時開演　各各幸早臨是幸售票處 
神州是報大其和報上海旅館跑馬　旅泰孟淵旅社 
大舞臺 
國民旅館 
英大馬路泥城橋西 
堍本團促進團謹啓 
[售股聲明]  
常熟梅李西街德隆南貨店合資營業四股連年有利不意光復以來鄙人顧受影響自強將德隆店股合幷人店內　　之員　奉居士亭彼一時無意鄙人急不待綏適有店中同事陳　芳挽中說法　照原股本利如數付出若　買股東合同　　　　為股東今已　中收洋付股成交以後德隆店　虧可向陳姓理直如有客項往來項與歸人無涉特此佈告　　品記　白 
 
 

Page 9

 
 
中華民國元年西曆一千九百十二年九月廿七號星期五舊曆壬子八月十七日共三張 
自由談 
游戲文章 
[賭鬼答烟鬼書] [  瘦蝶]  
　　因火仁兄榻前曩過黑暗世界得挹清芬縱論煙霞不勝愉快頃承賜書足慰渴想展誦之下敬諗閣下以烟禁綦嚴日處窘鄉谷倩弟爲借箸之籌謀善後之策敢不以愚者之一得貢獻台端竊維烟賭兩項實爲國計民生之大害天演淘汰勢所必至爲閣下計在府宜置煙具於複道中或密室内一任吞雲吐霧誰得知之或駕言出游可携嗎啡君同行必無掣肘之處况今之禁煙不過金錢主義假令黑籍中人恪遵功令私吸無人罰欵將何自而出辦事者豈皆可喝風度日耶以閣下之富但須預備罰金儘可自由燈吸更何用鰓鰓過慮爲比來禁賭亦見明文幸禁烟有公所而賭則無之雖間有拒賭會之舉亦客氣者一時之高興旋即作法自弊立予取銷且賭爲上流社會所歡迎如課長課員議董鄉董等無不藉此以消磨永晝故弟尙能勉力支撑然亦惴惴自懼對待之法莫知所從如蒙惠然顧我共同商榷無任盻禱肅此佈復即頌懶安 
[孔門師徒廢祀感言集四書句] [  江隂章耕士]  
　　吉月入太廟不見宗廟之美百官之富玉帛云乎哉鐘鼓云乎哉管籥之音羽旄之美蓋闕如也門人問曰昔者竊聞之膰肉不至不脫冕而行不知者以爲爲肉也其知者以爲爲無禮也今若此如不祭三月不知肉味君子亦有窮乎顔淵喟然嘆曰道之不明也我知之矣道之不行也我知之矣夫子之道祭神如神在今之學者獸蹄鳥跡之道楊朱墨翟之言非吾徒也今之從政者民爲貴君爲輕俎豆之事未之學也處士横議鷄鳴狗吠上下交爭利古之所謂民賊也鬼神之爲德也茫茫然子畏於匡在陳絶糧今日之事殆有甚焉吾黨之小子散而之四方天下有道則見余豈若小丈夫然哉夫子莞爾而笑曰天生德於予吾不與祭何傷乎天下之生久矣一治一亂當今之世亂臣十人吾爲此懼作春秋余豈好辨哉君子之道君君臣臣父父子子皆所以明人倫也人倫明於上小民親於下今也不然上無禮下無學賊民興我將去之乘桴浮於海子路愠見曰先生何爲出此言也如有用我者行夏之時乘殷之輅服周之冕吾聞用夏變夷者未聞變於夷者也子欲居九夷不與同中國是誠何心哉己而已而天下之無道也久矣彼一時也盡信書此一時也何必讀書聞諸夫子曰學也祿在其中矣二三子飢餓不能出門戶君子固窮未有甚於此時者也天之未喪斯文也設其裳衣薦其時食天將以夫子爲木鐸天之將喪斯文也毁其宗廟遷其重器是可忍也孰不可忍也夫子憮然爲間曰由也居吾語女不知命無以爲君子也君子素其位而行齊明盛服踐其位行其禮奏其樂雖大行不加焉犧牲不成粢盛不潔衣服不備不敢以祭雖窮居不損焉先王誤解四書畫七挾泰山以超兆海甚麽投稿之道拜下禮也今也鞠躬如也所以行之者三吾不欲觀之矣遵海濱而處以俟命而已矣 
尊聞閣詞選 
[蝶梅同感集（續）]  
[疊前韵] [  蝶]  
　　日月居諸比擲梭浮生如夢悔蹉跎傷懷誰是知予者落魄人其謂我何駿骨千金同價值雄心一片　消磨孤衷於邑無從洩且向旗亭賭唱歌 
　　奔走天涯七尺身不堪僕僕困風塵玉堂金馬休論貴白飯黄　久樂貧客路蕭條長作客人情冷暖最磨人年來自覺襟期澹要與林泉結妙因 
　　慘淡三千世界昏問誰明眼識瑶琨愁澆酒琖搜詩料淚酒吟歳漬墨痕南國猶紫紅豆思北堂待報翠黄恩稜稜丰骨知何似傲菊籬邊小影存 
　　囊空如洗興猶豪攬轡難酬志願高千里交遊盟白水十年湖海　青袍忱收晚菊尋莊夢佩紉秋蘭羡楚騷閱徧人情無限感篋中秃盡鼠鬚毫 
遺聞軼事 
[大明湖玉印] [  了青]  
　　濟南城在黄河南岸地勢卑下狀若釜底然向無水患相傳城如舟形東關外有鳥糞山（色灰白以形似得名）爲纜船樁倘官斯土者爲樊彭杜高蔣櫓等各姓（因與帆篷舵篙槳櫓同音也）行舟之具全則城必淹没然皆舊俗迷信之說無足深據但事有絶奇異者城之西北隅爲大明湖佔全城三分之一乃七十二泉總匯處清同治某年夏滿洲怫保撫齊時全城忽爾震動人心惶亂莫知所措時有某姓童子手待古玉印一沿街求售文類鳥篆莫可辨認佛公　而疑之亟　入署撫以　言問得自何處據童子自稱向善泅水頃至明湖深處見一人而南坐俯伏石儿儿上置此印遂持以出公知爲鎭壓水怪者乃許以重賞派員監督令仍置原處全城遂安聞後置此童於獄永不許釋蓋慮其復取也 
心直口快 
　　在本處吞了公款到别處去做民政長可怪某民政長將俸給悉數捐諸地方公益可敬做民政長的時候入共和黨不做了民政長就宣告脫離共和黨改入國民黨可怪 
做了總務課長每月支七十元薪水用用可樂大權在握卽朦蔽長官任用私人可恨 
民政長易人飯碗不保甚至號淘大哭可憐 
做了個民政署的課員就摇摇擺擺誇耀鄉里動輙曰民政長待吾如何要好如何親信可醜 
爲全邑最高立法機關之縣議事會爲不承認議長問題竟至不能召集呆歎 
好好兒一個地方爲幾個不顧大局的勢利小人弄得怪象百出可恨[  天聲]  
戲評[  玄郎]  
　　中秋節夜大舞臺賣座豐甚正廳及二三層廂位俱無隙座園主以人滿爲患八時即命閉門座客時以爭座而起衝突喧譁之聲甚於鉦鼓顧曲者一字莫能辨深以爲憾小桂芬演獅子　配角爲吕月來吕把子生疎一味躱避奪刀一場過於滯濡毫無精采小萬盞燈跌撲亦不多（此劇去潘金蓮者應用武旦）王永利演收關勝工架尙好惜脚力太軟武凈無硬脚本領總不能振起觀者之精神此小楊小俞筱菊笙之所以足多也後從四只檯上甩下即翻身復甩四交跌法甚好此本王之長技而伶界中所崇拜者據個中人云此種跌法頗難的當全仗扇背着地不可稍着頭顱稍一不愼必致昏暈於地昔黑燈屢犯是病入後台頭暈目眩直挺榻上常如死人須二小時方醒後卒以此喪命全本隂陽河全　俱唱梆子實則賞月一場應唱二黄或西皮况賈吕二伶秦腔尤非素擅舍長就短計甚左也首叚開懷暢飮家庭樂叙情話纏綿情景頗肖出帳後即上馬言别戲情太直率此段理慮佈一廳堂畫片即匆促不及亦可用轉檯法河邊遇妻一叚賈伶於五色電光中來去閃爍蹺工穩快神氣慘淡演得入情入理吕亦目瞪口呆惶急　懂神情逼肖惜尋妻一場又不佈景令人無從捉摸離别時涙眼愁眉聲聲嗚咽表情甚好何家聲之店家於張某出門時云（張客此去回來便罷如不回來店中存銀百兩我亦必致信山西囑其家屬來取商人第一要規矩萬不可欺心待客要知好有好報惡有惡報如若不報時辰未到）上海之商道業德壞極矣此數語有功世道人心不少 
小說 
[社會短篇車中記] [  甘草生]  
　　嗚嗚嗚汽笛數聲南京之特别快車己由下關輾發余坐二等車内客不多頗形寛舒鄰坐有女子二革其履金絲其鏡裝束殊類女學生舉止神情亦穩重惟風韻奕奕致一室視線咸注集於二女之身而以某客爲尤甚某客者猪頭三之流亞也服藍紡大褂指帶金戒兩大隻瞪其豆眼伸其長脖痴視二女不少瞬有頃忽似有所思摇頭榥腦其狀甚得摸索懷中出派律脫紙烟一支啣於口拱肩曲背至二女前乞火蓋欲藉此以爲通言之媒也二女固落落大方者即以火與之某大狂喜以爲二女屬意於已也則脅肩諂笑連連稱謝一種鄉曲輕薄情形筆難描寫二女惟一笑置之某見女笑急和之以笑聲括括如怪梟余亦不禁爲之粲然及車抵鎭江某客不得己下車然徘徊返顧似深鍾於情者詎天下事無獨有偶一怪物甫下一怪物又來後之怪物爲誰一西裝之粗漢也上車時卽目注二女旣坐定矣復携皮夾移就二女之對面坐賊眼灼灼無異前怪二女偶爲笑語彼口中亦作響以應面目旣可憎復時時引小鏡自窺若城北徐公之顧影自憐者少頃某忽開皮夾取出摺扇一柄大揮不己是日天氣甚冷余疑其殆患熱昏病者及諦視其扇方悟其用意所在蓋扇上有拳大之程德全贈四字彼持此自炫冀二女之羡慕也二女殊若無睹某仍揚揚得意扇聲豁豁不已車抵蘇余怱怱下站去恨未得見以後更有何種怪狀惜哉 
文字因緣 
[奉和沁園春原韻贈瘦蝶詞人] [  瘦鶴]  
　　獨振風騷海内詞人互相唱酬當蓮花香　華箋并擘梧桐隂裏彩筆頻抽得八斗才有千種恨牢落情懷不耐秋甘飃泊拚此身如葉與世沉浮神龍懶上魚鈎名和利沾身總是愁羡騷壇三尺尊爲盟主陽春一曲傳遍邊郵有客臨風如葵傾日難向海山深處游長相憶設中庭短榻空待南州 
[復疊原調原韻并質鏡笙詞人]  
　　塵海茫茫咄咄書空雄心未酬賸瑶琴三尺隨身作伴牙籖萬帙信手間抽屢按朱絃慣歌白紵幽恨吟春更冩秋知音客聽雲嗷一疊大白狂浮（謂鏡笙詞人）清華　比　鈎想消瘦腰圍不勝愁悵江湖寥闊未瞻雅度關山迢遞更阻音郵一往情深三生緣淺便欲攜琴萬里　尋君去向人間物色踏遍齊州 
[敬酬瘦鶴詞人即步瑶韻] [  息影廬]  
　　詩品高於泰岱雲贈言何止句超君風塵久己輕詞客知已神交幸有君 
 
 
 

Page 10

 
 
   
 
